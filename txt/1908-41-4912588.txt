# 1908 - 41 - 4912588

 

Page 1

 
 
   
 
 

Page 2

 
 
   
 
 

Page 3

 
 
上諭 
[正月十五日奉]  
　　上諭沈曾植著補授安徽提學使並署理安徽布政使欽此 
論說 
[資政院議員問題（來）（稿）]  
　　憲政之根原。在乎議院。預備立憲之新制。惟資政院爲差强人意。前年編制局所傳資政院草案。已爲報紙所指摘。乃近聞資政院所派起草委員重擬草案。其繆更有甚焉。傳聞各省所舉人員。舉定得禁最多之人。政府須重加挑選。記者探其原因。則云軍機大臣面奉諭旨。各省督撫保薦議員。須酌量加多以備采擇起草各員。遂於已舉之議員。加以仍請欽選之文。政府之誤解耶。起草員之誤解耶。是不必辨。然旣已公舉。而又請欽選。則必於業經舉定之議員。有所淘汰矣。若不淘汰則何必煩聖慮。致以議院文明之盛軌。近於官吏月選之虚文乎。然該起草員。必曰不如是不足以昭鄭重也不知鄭重者其名誣妄者其實令内國傳爲異聞。外國驚爲笑柄。其結果之危險。有非意料所能及者。試條論之。 
　　一曰召臣民之疑議也。攷各國憲法。除民主國如美法等不計外。其君主立憲國。可得而悉數之。英國權利法典第二條許貴族教士人民所舉代議士。於議院有議决傳帝位等諸事之權。第四條貴族教士與人民。分掌國會之兩局。普魯士憲法第六十九條。衆議院議員總數四百三十三名。選舉區以法律定之。第七十二條。代議士由選舉人舉之。意大得憲法第三十九條。下議院。以法委所定選舉區派出之代議士成之。德意志憲法第二十條。帝國議院用議員選舉法。以匿名投票之例。用全國選舉之。日本憲法第三十五條。衆議院依選舉法所定。以被公選之議員組織之。地球各國議院。從無旣經公舉。復煩欽選之明文。蓋公舉之法。非人民所得自私也。君主授之耳。君主旣授之以公舉之權。而君主又自選之。則示民以不信。且君主焉得人人而知之。其不爲政府所上下其手者幾希。現奉諭旨令臣民研究各國憲法。而資政院即顯舉各國憲法相反對。則臣民必嘖有煩言。而以爲欺已矣。不解起草各員。何爲留此可抵之隙。以誣罔朝廷也。 
　　一曰損議員之價值也各國議員之榮譽。不獨非公等舉人進士所能望。且較公等逹官高位更過之。惟其榮也故能視國如家。愛人如已。今旣經公舉而仍請欽選。兩宫聖明燭照。或不再分别去留。然語中有可以淘汰之意思。則議員必視爲無足重輕之資格。彼思一經淘汰其鄉人訾議乘之向者科舉被黜之人。不過文字不佳。於其人之品行心術無與也。若議員而被淘汰。則必由品行之不正。心術之不端。鍜羽而歸。終身不齒。反較未被選舉者之無榮無辱。更下一籌。則當公舉之後。稍有志氣者。必紛紛辭職而不來。其來者無非希榮干進頑鈍無恥之徒。朝廷何取於此。輩而重勞欽選乎。 
　　以上二事。已爲結果所必然。然猶非極可恐怖之境。尤有最爲危險者。則因此而長革命之風潮是已。在起草各員。不過狃于垀舉考試之積習。納之于議院之中。不知議員被退。與科舉被黜。迥不相同。上節已言之矣。爲天下多數人所不舉。欲修怨而無可主名。爲政府少數人所不容。欲含詬而亦難自立。其勢不至北走胡。南走越。盡入於革命黨而不止。彼起草各員。何爲而用此術以樹政府之敵也。夫科舉之道。黄黎黎所謂探籌耳。然唐之黄巢。明之牛金星俱以落第怨望作亂。今議員非科舉可比。被黜較落第難堪。若行此制。不如復科舉之猶爲愈矣。然難者必曰。若被公舉而不加欽選。恐有匪黨混迹其中。無論入院議員。自縣而府而省。節節被查。人人屬目。决不容品行不正心術不端之人。日本議院第七十八條。衆議院特設委員。審查議員之資格。第九十四五六等條。有懲罰議員至於除名之例。德意志法第二十七條。帝國議員自審查其議員之合格與否。且判决之。各國議員未聞有選舉匪人之事。蓋憑少數人之淘汰。不如多數人之取舍爲有當也。疊奉諭旨。一則曰庶政公諸輿論。再則曰事事悉合乎憲法。三則曰爲上下議院之基礎。而資政院乃誤會聖意酌。量加多一語。理解不清。稽之各國憲法旣如彼。揆之將來結果又如此。發端雖小。貽患無窮。誠不可不。愼其始也。不然中國立憲。豈特日本人。所謂虎頭蛇尾而已哉。直躉尾耳。 
專電 
[電一（北京）]  
 
 

Page 4

 
 
憲政編查館以報律未將租界各報館明定擬即再咨外部從長核議故出奏之期未定 
[電二（北京）]  
　　前日慈宫在坤寗宫特召慶張密詢兩鐘係商實行憲政期限事北意力主從緩 
[電三（北京）]  
　　政府飭姜桂題抵鉅野後速將夏軍妥行遣散姜以遣散辦法頗屬爲難故已電告魯撫 
緊要新聞 
[江縣蘇撫會奏禁烟北京]  
　　江縣蘇撫會奏實行禁烟難辦公債略云奉詔限年禁烟復奉明詔寛限三個月先由官員辦起等因欽此寗蘇二屬各煙館早經一律封閉並創習藝等所収留此項歇業之人文武各員亦能遵詔一律戒除成效不難立見近來洋土藥稅釐驟形短絀辦理禁烟善後殊覺爲難三月間准軍機處字寄候選道許珏條陳欲實行禁烟必須試辦公債以抵稅釐某省短少洋土藥稅釐若干即咨明度支部撥還仍由要省還償等情計非不善卽無許珏之奏臣等亦當籌及無奈試辦公債必須籌備還欵及常年利息一如直隷辦法始能取信於民蘇省各庫均極支絀籌備無從招集難期踴躍即使勉强從事屆時無款歸還民間必將所得之票繳納正項各欵財政反受其影響此蘇省實難試辦公債之情形也惟有開辦官膏即爲寓禁於征之法寗屬前已籌辦辦因外務部正在與英使商議電飭停現經度支部派員分赴各省清查短收稅釐再行酌議官膏局辦法應俟部臣查明擬定章程後再當遵辦云云奉旨知道了（山） 
[台州教士毁學案三誌杭州]  
　　杭垣支提學自接台州教育會電禀後十一日卽電致台州府略謂此案撫憲已飭洋務局磋商趙主教轉飭李教士將學堂讓出自有辦法望傳諭教育分會及該校長靜候母躁免生暴動云云（遠） 
[宣布九廣鐵路經費香港]  
　　正月初四日禮拜四香港議政局開會港督將九廣鐵路經費詳細宣佈計至一千九百零八年共需六百八十三萬四千四百六十元港督又云本港政府借款一百一十四萬三千九百三十三磅三釐半息計此款之内有一百一十萬磅係借與兩湖總督收回利息四釐半限十年清還每年攤還十一萬磅經已將首二期清還本年十月爲第三期還銀之期云（青） 
[度支部奏撥雲南鐵路營餉北京]  
　　去臘十二月廿五日度支部奏覆滇督請撥雲南鐵路營餉一摺略謂雲南鐵路巡防勇餉無著於本年七月痱據該督奏由部撥給專款並瀝陳滇省營制廢弛情形籌議改練新軍籌情經臣部會同陸罼等部議覆以該省鐵路巡防關繫緊要經費支絀尚屬實情前項營餉按照造送三十二年新軍表册所開計十一營歲實需銀十三萬六百六十三兩七錢擬請如數撥给在該省應解賠欵内截留動支至該省新練陸軍請籌專欵一節前經　准截留練兵經費銀十二萬兩並發庫欵銀四十萬兩爲賑濟及各要需之用該省原有兵餉每年共銀一百萬兩有奇旣據奏稱原有營兵腐敗不堪即應嚴行裁汰騰出的欵以爲改練新軍之用等因於十一月初四日具奏奉旨允准恭錄咨行該省遵照在案今又據該督臣奏明改編滇省防營情形並稱鐵路營薪餉無著請撥常年的款等語自係因未經接到部覆故有此請查鐵路防營薪餉等欵臣部前次已撥給銀十三萬餘兩至此次所稱添設營伍加給薪餉修建營舍製備軍衣等項爲該督前奏所未及自宜另行撥給今旣奉旨按年籌撥銀二十萬兩除由臣部前次奏明撥給銀十三萬六百六十三兩七錢外擬請再行籌給銀六萬九千三百三十六兩三錢以符二十萬兩之數惟查該省應解明年洋款除續報外所餘無幾不敷三十四年劃抵之用擬請暫在宜昌關稅收項下撥銀十二萬兩重慶關稅收項下撥銀八萬兩共符前數如蒙兪允卽由臣部行知湖廣四川各總督轉飭各關監督運照自明年起分批解交雲貴督臣兌収其自三十五年起應需前項銀兩仍由雲南應解賠欵銀内如數截留以裨要需當日奉旨依議（望） 
[蘇浙防匪彚聞]  
　　瑞督辦電商造輪募兵瑞莘儒督辦致蘇撫電云蘇置官小輪一艘蒙飭即派來滬感甚此船河湖梭巡可者爲便到時試驗酌用禀復但藩司租用小輪請派小輪置砲派兵乃爲先保航路一時權宜之計其實此等小輪萬難利用非淺水小兵輪不可督憲爲太湖已飭江南船塢定造吃水二十英寸長六十英尺之小兵輪兩艘每艘估價八千三百兩三月望前出塢憲意旣欲籌欵添購小輪不如添造專行外湖淺水小兵輪兩艘專行内河者四艘較爲得濟至添募水師若用舊式舢板划船愚見不特成營需時緩不濟急且恐梟匪應募而來仍成數十年官兵匪混一之營糜餉貽患伊於胡底定造淺水兵輪固非三餘月不可駕駛管輪施砲 
 
 

Page 5

 
 
等人一時亦難其選爲救急變通起見所需官弁目兵届時似可徑向薩軍門先行酌量商借並招人叅居其中練習較爲輕而易舉且免流弊管見是否仍候鈞裁示遵云云 
　　蘇省裁撤營務蘇省營務處司道以瑞藩台現督辦蘇松太杭嘉湖治匪清鄉事宜營務處如同虚設當以應否裁撤等情具禀蘇撫陳中丞以蘇松太杭嘉湖六屬州縣及水陸各防營均歸瑞藩司節制調遣該營務處無所事事自應裁撤以一事權昨已批飭遵照矣 
　　浙撫請設軍用電報馮中丞近又電致瑞督辦云梟匪出没之區不通電報每致誤機乞就近與電政局商議如何酌貼官費籌定辦法示知再電郵部計現有電線中途添子店者嘉屬之桐鄉石門衢屬之江山紹屬之諸曁金屬之浦江又現有電線附近添接支綫者嘉屬之王店新塍嘉善楓涇新埭杭屬之海寗州硤石湖屬之烏鎭菱湖泗安新巿大錢口胡漊又無電線處添設者寗波之定海廳孤懸海外各國軍艦商船常到而海盜出没之區自杭溯江而西逹徽州水陸紛歧茶巿繁盛民情强悍如杭屬之富陽嚴屬之建德桐廬港口鎭此五處不但軍事兼便商務又紹屬之上虞嵊縣新昌寗屬之奉化金屬之東陽又處州府此六處匪患甚巨統之乞商定電復爲盼 
　　六屬守牧委兼緝捕提調瑞方伯昨又分札蘇松太杭嘉湖等處六屬太守州牧均委兼緝捕清鄉提調所有轄境水陸防軍准其隨時調遣以期呼應靈通緝捕得力並已分電各統領轉飭水陸各營一體遵照 
　　青金兩令禀商駐兵營地南洋三十五標新軍已全隊來松青浦趙豹文大令金山蔣瀾江大令同時申禀府憲謂金邑之大石頭白牛塘青浦之朱家角均係梟匪出没之區擬商請新軍統帶蕭協統撥兵前往該三處駐紮以便相機防勦現營中已派員前赴該三處相度地勢以備屯紮又十二日婁縣令在西門外拘雇民船數十號準備十三日先拔新軍兩隊載赴楓涇防勦 
　　浙撫飭查濮院師船馮中丞致嘉興李統領電云去臘廿六日濮院師船被梟匪搶毁刦去軍械並擄兵夫各一名管帶哨弁何人迅速查復　　凌弁派赴龍華捕匪初九日蘇撫接瑞督辦電禀稱頃據探報距龍華鎭十餘里之華洲地方有梟匪陳桃聚衆二三十人鎗船兩隻携帶軍火冒充鹽巡出没其間除派滬軍往拿外應請速飭飛划統領立派凌弁秉忠馳往嚴捕等情經陳中丞飛飭飛划統領徐錦堂速派飛划後旗管帶凌秉忠帶同本部師船馳赴會同嚴捕務獲具報 
　　蘇藩添購福格林砲蘇潘瑞方伯前奉江督飭撥新機關砲六尊業向製造局領取現因不敷分給緝梟小輪之用又在本埠信義洋行另購九口徑福格要砲六尊聞此砲機關頗爲靈捷擊遠能及三里以外 
　　撥輪保護滬嘉航路瑞方伯前租小輪六艘現在已將兵械分别支配每輪撥兵三十名給後膛鎗三十支並將奉發之新機關砲及另購之福格林砲每輪分撥兩尊一置船首一置船尾定期二十日出發以二輪在平窰嘉興二處輪流來往巡緝二輪由滬至嘉善一帶輪流來往巡緝尚有二輪則在由蘇至杭之支流上港巡查惟以中途王江涇大橋爲界王江涇以上則歸浙省保護云 
[滬寗鐵路請兵防盜電文]  
　　滬寗鐵路總管理處施肇曾王動禀蘇撫電據工程司面稱接着路工程司函電並稱丹陽縣境之第三十五六七號及錫金境内之望亭周涇港中間第二十四號連次被刦并有工人六名受傷甚重請設法保護等語合據情上聞祈飭嚴緝究辦并酌派兵隊防範以重路工 
　　蘇撫復施王兩觀察電陽電悉養路迭次被刧地方文武踈於保護殊堪痛恨已飛飭丹陽錫金等縣查明勘緝並飭司行令鐵路經過各州縣一體會營妥愼防範至所請酌派兵隊一節路線緜長勢難節節設防亦已飭縣查明如有險要處所即行禀候酌撥撫院陽印 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要件 
[護川督趙奏請陸軍兩鎭展限編練摺]  
　　奏爲川省陸軍兩鎭碍難依限編足籲懇展限辦理恭摺仰祈聖鑒事竊准陸軍部咨奏定全國陸軍應編鎭數按省分配立定年限一摺奉旨依議欽此欽尊咨行到川查原奏内開四川三鎭已編步隊一協應限三年編足兩鎭自奉旨之日起限其餘一鎭另由度支陸軍兩部商籌協撥等因伏查川省毗連秦楚屏蔽西南距長江之上游爲邊藏之根本練軍三鎭誠必不可少之數况由部籌撥一鎭已爲身任其難又何敢不急起圖功以冀有裨大局奴才准咨後當即督同司局悉心籌畫見夫川軍兩鎭實難於依限編足不得不爲我皇太后皇上縷晰陳之者練兵以籌餉儲才爲先務定章兩鎭薪公餉乾及額支雜欵歲需銀二百七十八萬兩卽諸從節减亦需二百四五十萬兩而開辦時建築購置消耗活支之費約又需銀二百萬兩川省雖夙稱繁富然年來撥欵日增本省新政所需又復多方搜括凡可提可籌之欵均經悉索無餘官民並困於追呼司局更窮於羅掘前編混成一協經前督臣錫良竭力撥湊僅得銀六十餘萬勉敷每年常欵而開辦費尚無著祗得設法騰挪節常欵爲開辦之用以致改編兩載所成不及四營前經奴才詳細奏明爲難情形即此可見今若又驟添三四百萬之鉅欵勢將如漁之竭澤恐澤竭而尚難必得其魚此籌餉之難也兩鎭將佐及官長弁目共需四千員名近年兵學日新將領必學識閎通弁長亦貴諳法典非不學所能勝任更非倉猝所能造成川省從前風氣未開究心武事者鮮近編混成協已將留學日本士官學校畢業生周道剛劉鴻逵徐孝剛派充步砲標統帶而設高等軍事研究所挑集上年武備學生研究高等軍事以儲官佐之材又選程度較優校弁設立軍事講習所更先後招募弁目六百人分别講習訓練造不不可謂不亟而不足供一混成協之需今兩鎭需材多逾數倍川省固驟難其選即陸軍部之陸軍速成學堂川生現祇五十人學成亦難敷軍官之用况二年半始能卒業若如部臣原奏以畢業回省之日爲新軍添練之期則三年限中斷不能依額練足倘强爲急就任用非人恐將弁均不知兵雖已成軍巨餉空糜疵點尚多遑云有濟此又求才之難也窮思内勢日艱練兵誠極關緊要未可稍涉緩圖即以奴才夙昔任事之心亦雅不欲以顧慮遲逈致數濡滯况奴才行將去任何難敷衍一時以待來者無如籌欵數月於川省情形計之至熟實不敢自安緘默蓋人才旣異常缺乏餉力更萬分困難一協尚水觀成兩鎭而限三年實覺斷難就緒與其欲速而不逹何如及早以瀝陳查兩廣雲貴等省應編軍鎭均限五年合無仰懇天恩俯准將川軍兩鎭展限兩年編足俾期限略就寛紓辦理不致竭蹶奴才仍當督飭司局竭力籌撥務得的款并設法多練陸軍官弁期與陸軍部及本省陸軍學生一體造成致用容俟籌定另行奏報預定經畫於此日藉規實效於將來斷不敢以年限稍增遽涉諉卸除咨度支陸軍兩部查照外理合恭摺具陳伏乞皇太后皇上聖鑒訓示謹奏三十三年十二月二十九日奉硃批陸軍部議奏 
 
 

Page 11

 
 
分類新聞政界 
[派員調查鹽政揚州]  
　　兩淮鹽政運司趙都轉恐所產不敷分運去冬曾派員赴津與長蘆運使商議借運蘆鹽之法現經該員將蘆鹽出產情形禀覆運憲由趙都轉轉詳督鹽憲當委鄂岸督銷局李觀察葆恂馳往天津再行調查有無窒碍觀察於去臘杪奉檄後即於元日乘火車北上（育） 
[札知寗省購米半稅漢口]  
　　漢關道桑鐵珊觀察近奉鄂督札開准江督端電咨以寗屬春荒恐民乏食業經發給護照委員赴四川購米平糶請飭鄂省各關卡釐局免稅釐一半驗照放行等情當即照會漢關稅務司遵照（生） 
[飭查私運米石嘉興]  
　　嘉興紳士陸潤章等電禀浙撫略謂普陀米禁嚴禁載運兹由乍防廳查獲四百餘石請全數充公以保民食等情馮中丞以此項米石載往何處來電並未聲明當即札飭嘉興府楊太守查復核奪（彼） 
[江南自治局通則之批准南京]  
　　江南自治局長榮觀察恒等近將自治局治事通則曁各課辦事規則詳請江督批云所擬該局治事通則及各課規則均屬妥善仰該局長等督率局員認督遵守將應辦事宜從速照辦并赶速擇定地叚派員宣講爲將來普通選舉資格之預備（小 
[地方自治先從學理入手南京]  
　　江都縣袁國鈞甘泉縣陳元鑄前奉江督飭查前沭陽縣訓導徐聯芳等設立自治會情形兹已查明禀覆江督察核奉批謂該邑士紳組織同人自治會如果切實行之於將來公民資格亦有裨益應准立案惟審察該會辦法於個人自治及團體自治兩種界限旣不分明辦事亦鮮秩序且設立生計自治學術自治等名目尤不合法該會各紳於自治法理未未研究以致意美而法不良亟應邀請曾習法政之人改良前定簡章并徵集士紳先行研習自治學理然後見之實施以免流弊除行自治局外仰寗藩司轉飭遵照（小） 
交涉 
[禁止華工赴歐順島潮州]  
　　日昨潮郡官場接農工商總局咨文内開前奉兩廣督憲張札開據代理北海洋務委員程令福慶申稱光緒三十三年十月二十八日准英國駐箚北海領事德函開現准香港政府照會内開奉藩政衙門來文中國出洋工人無論有無合同不必附搭中國客船往歐順島等語查歐順島或是太平洋居東經線一百七十度近赤道下之南相應函知查照等同到局准此除函覆外理合具文申報察核等因到本部堂據此合就札飭札局速行示諭各工人一體遵照母違等因到局奉此除分别移行查照外合行出示曉諭各屬出洋工人一體遵照（丑） 
[借債築路續誌鎭江]  
　　當鎭道劉襄孫觀察鎭江前新關稅務司雷樂石君擬開築自世葉葉至北門一帶馬路曾誌前報兹悉鎭道劉襄孫觀察以此項馬路必須經過英租界當先與英領事商議後再邀集紳商就地籌欵或向匯豐銀行商借外債然必須地方公同認可方能訂立合同（十） 
軍界 
[札飭嚴懲滋事兵丁武昌]  
　　鄂督札飭第人鎭張統制及第廿一混成協黎協統略謂本年正月初訪聞有兵丁多人相率赴漢口戲園聽戲强不予資戲園中人稍與齟齬即乘釁鬥毆喧閙嗣該標統等聞信前往彈壓兵丁等胆敢摘去肩章不聽號令迨該鎭親往查辦始分别解散其協統部下到營尚有不服懲辦者該統制所提押之兵亦尚未將爲首滋事之人查明究辦其何以肅軍律而服人心該鎭協有統率之責此而不究身爲統將將何以自安何以勝任合行札飭該鎭協迅將此次滋事兵丁查明按照軍律加等嚴懲即隨從附和之人亦須澈究其營哨官長約束不嚴亦當查明禀辦母得再事徇縱云云（今） 
[關道復還營務處兼銜鎭江]  
　　鎭江關道所兼江防營務處銜早經裁撤兹江督以江防吃緊鎭江尤爲要銜擬將從前兼銜開復現劉襄孫觀察已接到督札矣（射） 
[札飭督練三處參議武昌]  
　　湖南常備軍協統吳直剌紹璘原係湖北陸軍人員客歲由湘辭差來鄂現由趙次帥委派爲督練公所三處參議以資熟手（音） 
學務 
[派員調查存古學堂章程武昌]  
　　粤督現擬在省城創辦存古學堂仿照湖北所定章程辦理日前特委學務公所普通課副長陳令佩實至鄂調查一切禀復核辦（今） 
[宜荆公學舉定堂長常州]  
　　常州府屬宜荆兩縣議定將知新經正兩校合併後堂長久懸未舉客臘旅學諸君歸里公推程君肖琴爲堂長而以舊時管时經濟之朱紳杏浦爲總董當即函陳兩署及教育勸學所請其禀報各憲立案以重學務（外） 
實業 
[川漢鐵路開工消息漢口]  
　　川漢鐵路部催開工甚急日昨總辦李方伯少東副辦金觀察鼎在該局邀集各員會議大致妥帖已出示曉諭定於二月初五開工（青） 
[東省督撫奏辦實業北京]  
　　蜂蜜溝礦務東督徐世昌等具奏略云前據礦政調查局轉據商人 
 
 

Page 12

 
 
高元品馬魁武等禀稱商等跴得興京廳屬蜂蜜溝地方煤礦一區計地六方里共五千四百畝懇請轉詳逕領開礦執照等情查蜂蜜溝煤礦所距永陸里數旣經兩次勘明相距甚遠卽就金廠嶺龍岡而論又實遠距四十里且該處向非封禁之地睚可開採並驗明該商等所繳聚豐厚擔承股本銀一萬兩保結委係殷實商號核與部發礦章第三十七條請領開礦執照尚屬相符惟該礦地雖距陸寢較遠委無關礙然因山勢附連自宜奏明辦理仰懇准予飭部立案並發給執照以擴利源奉硃批農工商部知道 
　　興安嶺墾務又奏云興安嶺附近綽勒河及淘爾河一帶荒山刻已陸續放竣計放毛荒四萬三千晌扣七成實地三萬一百晌按每晌荒價七錢共收進押租銀二萬一千七十兩隨徵一五經費銀三千一百六十兩五錢共徵進銀二萬四千二百三十兩五錢照章自光緒三十三年起限至三十八年升科惟查此叚荒地収進經費銀兩無多所有設局一切用欵計逾支銀二千二百三十一兩八錢已由臣等飭由他處節餘經費項下照數撥補應懇飭部准其劃抵以昭核實奉硃批度支部知道 
雜記 
[飭禁小輪傾棄煤渣南京]  
　　江督札各關道及淮揚道揚州府常州府文云查内河行輪傾棄煤渣有碍河道水利一案前准商部咨行妥籌辦法示諭華洋各輪一體遵守即經飭據江海關禀送該關稅司商由領袖總領事曁各領事擬定章程五條咨准外務部商部先後核復均經分行各關道一體遵照辦理上年三月間因内河各輪並不將此項煤渣遵章起卸又經分札鎭江蘇州兩關道會商稅司飭令各小輪多備洋鐵桶存儲煤渣一面由關備置駁船遇有小輪抵口即飭將燒剩煤渣卸盡並分段責成揚州常州兩府淮揚海道協同查察各在案各該華洋小輪自應遵章實行乃訪聞近來内河各小輪仍有將燒剩煤渣沿途任意抛棄情事殊與河道水得有碍查定章第四條聲明設有小輪不遵經海關察出其初次違犯者罰銀五兩第二次違犯者加罰十兩再犯則照此遞加惟至多罰不過二十兩等語應即責成各該道府重申定章出示曉諭嗣後無論華洋各小輪往來内河地方務須將燒剩煤渣存儲鐵桶抵關卸置駁船如再有在中途傾棄入河之事即由各道储隨時查明照章懲罰並准該輪搭客見有沿途傾棄煤渣即赴就近海關曁地方官衙門告發期於有犯必懲一面仍由各關道會商稅司實力稽查以免疏漏除咨明撫部院查照並分行外合行札飭遵照並通飭各地方官一體照辦（育） 
[南京古墓之發現南京]  
　　南京城内開築鐵路現已至北極閣山下該處墳墓甚多除已經認領外尚有百數十具插標招領每具發葬費五元並將零星枯骨另用木匣分别裝儲以備遷埋前日掘出一棺内無骸骨而有鐵鍊一條約長四五丈遠近來觀者如堵（十） 
[錢業停用進財銀票鎭江]  
　　鎭郡錢莊新年送摺至各舖户例有一二千兩之銀票一張謂之進財逾日此票卽退還作廢致常有遺失等事去歲經某君拾得一紙作爲正式票紙堅向索欵頗費唇舌故今正鑒於前車會議一律不用進財銀票史生意外糾葛云（眞） 
[撥地補助善舉漢口]  
　　漢口育嬰敬節堂前因添建幼女學堂及織布廠懇撥堂左善後局空地以便建築業經鄂督批飭善後局核議准撥地六百方以助該堂善舉刻已派員丈量劃給該堂聽憑建造矣（生） 
[提訊私鑄僞銀人犯蘇州]  
　　江寗緝捕營管帶米登魁游戎在南京西城地方緝獲私造僞銀元之吳三等四犯現經督憲端午帥賞給游戎洋四百元以昭鼓勵一面札飭臬司陸申甫廉訪行提是案人犯到蘇發交蘇州府發審局訊辦（魚） 
清談 
[滬上之偉人]  
　　古來。偉人多有一種寄特之癖。當世嘖嘖稱爲美談。而我滬上人士。則皆視爲普通習慣。是何偉人之多也。試舉一二。 
　　（一）英宰相大辯論家福古土以賭博爲獨一無二之快樂。法黨魁丹頓以善骨牌戲稱於世。今滬上往往以賭博爲性命。 
　　（二）大名如該撤。生平最喜美麗之服。今滬上往往以華服爲闊綽。 
　　（三）沙渺爾列察遜作小說時。必穿大禮服而後執筆今滬。上往往以穿靴戴頂爲體面。 
　　（四）西拉司那不畏千軍萬馬。而獨畏婦人。今滬上往往以懼内爲文明。 
　　（五）羅古斯一生最喜戲曲。尼羅好音樂。今滬上往往以客串爲時髦。 
　　（六）奈端喜弄犬。而拿破侖畏　。今滬上往往易其弄貓之性而　犬。 
　　（七）英國諷詩大家士滑父。作詩必横睡於榻。今滬上往往以磺陳一榻爲樂。事 
　　（八）亞歷山大大王步行時。必傾其首於前面。今滬上往往傴腰曲背爲恭敬。 
　　（九）美國大詩家播氏。飲酒必大醉。今滬上往往以　酒爲豪傑。 
小說 
[諷剌小說新水滸（六）泖浦四太郎]  
　　朱三道。便是方纔我在馬路上和要四所說你在後聽見的這件行貨。王婆抿着嘴冷笑道。你先到保安司徒廟裡去。燃些大香大燭全猪全羊虔虔誠誠。磕了九九八十一個響頭。李四笑道。這是何故。王婆道。這件事情。我老娘幹不來。你請教仙家去罷此時。適有一個鹵莽漢子。在鄰棹吃茶。没頭没腦。還不曾聽得十分底細。便在旁揷口道。今日正是元宵節。司徒廟裏燒香的人。老的少的男的女的蠢的俏的。乞丐的。閑看的。擁擁擠擠合成一團。螻蟻兒還容不得哩。容得你們大模大様去祭神麽。三人聽見。便嗤了一聲。不去接口。朱三道。你剛纔說隨便什麽事情多幹過。爲何我呌你幹一件就幹不來了。王婆道。有個緣故。正是古人說得好。入境而問禁。入國而問俗。我到了上海。亦曾請教過一個開過七十五年檯基。幹過三千八百四十三件買賣今年二十五歲的。一個老婆子門下。朱李聽見。笑的不能成聲。稍頃乃說道。你個老婆子眞是在茶店裏夢麽。他今年剛纔二十五歲。爲何說已經開過七十五年檯基。幹過三千八百四十三買賣。王婆乃笑道。正是我說差了。開過七十五年檯基的。是他的婆婆。我問的是媳婦。故僅二十五歲。他說這件買賣。現被幾家番菜館。幾家客棧。一條寗滬鐵路攙了生意去了。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[哀情小說情海波瀾記（十二）]  
　　第三章 
　　弗利森格雷伯爵。旣絶其愛姪華特恩格雷。欲以華特恩格雷名下應得之爵位財產。移授於華特恩之從兄勃恩士。勃恩士者。故一兇狡奸忍之徒。向以不得受弗利森伯爵之遺產爲憾。而與華特恩又不睦。華特恩之私娶美芬。伯爵固懵然不知。勃恩士誷得其結婚之事實。則大喜。以爲苟能去此華特恩者。伯爵之遺產。將不屬華特恩而屬我矣。勃恩士又深知伯爵之性質。以金銀主義。爲惟一之目的。嘗謂華特恩曰。汝勿任意寄愛情於尋常之女子。我必爲汝擇一最有奩贈之女子。爲我子婦。苟汝不聽我今日之語者。汝必無幸。華特恩聞此老人之語。不敢辨駁。則信口唯諾。勃恩士習聞此語。知此執拗之伯爵。苟驟聞華特恩結婚之婦。爲貧家之女子者。則必咆勃大怒。不能自止。遂以華特恩結婚之事。告知伯爵。又日夜媒蘖華特恩之過失於伯爵之前。果也。伯爵驟聞勃恩士之語。暴怒而踊。如中狂易。肆口呼詈。華特恩爲不肖之狗。遽偕勃恩士至華特恩處。演此决裂之活劇。歸後更怒華特恩之兀傲。張口而喘如獰狗之受鞭跳踉號叫。而無術足以報復。與此老年之伯爵。正復相似。惟勃恩士則殷殷。侍此暴怒之老人。且極力呈其獻媚之醜態。出數言以餂伯爵曰。吾摯愛之伯父。願伯父長享世界上之幸福。而無一日之不快。勃恩士之數言。甘美無倫。伯爵乃狂喜。遽握勃恩士之手曰。勃恩士乎。汝今爲吾最親愛之子矣。 
　　距此事之明日。伯爵方踞坐餐室中。與勃恩士言華特恩私娶美芬事。伯爵謂勃恩士曰。此倔强之少年。乃敢違我之命令。吾必使之顚連困苦。無以自立於倫敦之境内。勃恩士。汝謂我有此權力否乎。勃恩士未及答。方聳肩欲語。忽侍者孟格生。翩然而入。鞠躬以告伯爵曰。有一貴婦人欲見主人。伯爵聞孟格生之語。張目視勃恩士之面。似有驚意。繼乃謂孟格生曰。貴婦乎。年幾何矣。孟格生曰。年僅二十許。且衣飾甚絢爛。伯爵乃大詫曰。吾在倫敦。夙不與紳士之妻女結交。此何爲者。孟格生。彼名剌安在。汝曷以彼之名剌示我。孟格生曰。吾亦曾向之索名剌。而貴婦堅不肯與。惟云。有要事欲面晤伯爵。伯爵闻此侍者之語。徘徊有頃。乃决然謂孟格生曰。速客即入。 
本埠新聞要事 
[美商催建領事署之意見]  
　　華盛頓函云美國舊金　　山埠西商會去臘會議後擬定意見書催促議院籌欵在上海購地建領事署因名國領署多係購地自建也並請議院訂定合宜之律例爲上海現有之合衆國裁判衙門所用倘一時未能猝擬可將美京地方自治之例頒發仿行 
[洋商租地契紙亦須盖戳]  
　　本邑官契局業已設立所有房屋田地產業買賣均須領用官契即洋商購買基地賣主所立永遠出租契紙亦須官契局加蓋紅戳俾使一律現勸學所紳董姚文枬已具禀上海縣轉請滬道照會領事諭飭洋商遵辦梁觀察以洋商買地所立永遠租契嗣後能否亦由官契局蓋戳應先札行會丈局核議具覆再行核辦 
[新簡蘇藩晉省]  
　　新任蘇藩瑞莘儒方伯昨日至新閘大王廟碼頭登舟赴蘇謁見陳中丞面商勦匪辦法聞公畢後尚須赴浙與馮星帥面商一切云 
[滬道回滬消息]  
　　滬道梁觀察因公赴寗後昨上海縣李大令接到江寗縣來電稱梁道憲於十四日由寗乘輪赴滬大令當即禀報道轅飭派各役在碼頭迎迓候至午後憲駕未回聞已由鎭江起岸乘火車至蘇矣 
[葡總領事致公廨函（爲請傳湘裕公司總股東事）]  
　　案照本國商人陳子川等控湘裕公司違背合同不交定銻等情業經會訊候判在案兹據該商等禀稱探聞湘裕公司有結賬収盤之說恐現在該公司之總經理楊彬煥離滬後卸其擔任之責請照會飭傳湘裕公司總股東朱菊尊到案承保該公司之責任俾原告可自保其在公廨所控此案之利益等情本總領事據此除批示外合亟函佈即希貴分府查照辦理因此案關係該商最要之利益也 
[第三次研訊男女盜匪]  
　　搶刦嘉定縣境錢錫侯家之男女盜匪衛定香等四名前晚又由巡警總辦汪觀察片請法讞員聶司馬復訊據供天定山票布係由某省某山寨主所給並供出盜黨多人司馬得供判仍分别還押一面諭令偵探科長汪二尹按名緝拿解局併究 
[盜贓可疑]  
　　靜安寺西姚家浜張阿濤家被刧案内之盜犯張慶等四名並原贓皮棉單衣九件經公共公廨移送到縣由帮審李明府提訊周昌富供甘泉縣人去冬十一月初六到池浜橋浴堂爲夥十二月廿五夜在堂未出實被包探圖詐誣指張慶葉山沈根堂亦各呼寃明府閱公廨來函張等三犯係事主追赶喊捕由馬巡帮同人贜並獲何得狡賴 
 
 

Page 19

 
 
喝令各責三百板俱跪鐵鏈盤詰三犯僉供自被拿及初次解公堂訊問均未有贜第二次復審始有解案衣服不知包探從何得來明府判四犯分别還押候再查明復訊 
[工部局諭防盜賊]  
　　英美工部局昨出告示云照得現在各處竊盜案件最多之時捕房爲爾等各華民人等認眞保護起見亟欲除此地方之害然非得大衆協助之力不爲功是以凡各色人等約有二端均須留意一係各家窗口門户必須隨時關閉至晚間更爲緊要又凡在弄内住家必須阻止一切閑遊曁叫賣雜貨之人勿任滯留一係有匪徒强搶物件者切勿過於膽小畏其恐嚇亟須高聲呼捕相助庶可成擒不致脫逃似此辦法一切盜賊當不致如前猖獗也再者租界之内有等不甚可靠典當之人但知爲已圖利往往不遵本局所定典舖執照章程第七款所載辦理即如有人將迹近盜竊之物前來典質理應連人帶物一併扣住立卽報捕方爲合辦然而常有任意受當並不通報致多漏網情殊可惡今特通諭該當舖人等知悉嗣後如果再有貪小違章者本局當即將其執照吊銷一面并將當鋪封閉以儆其餘决不寛貸其各遵照母違 
瑣事 
[城内]  
　　請提張秋揚○南匯縣王大令訪聞馬家浜開河滋擾案内之張秋揚匿跡滬上爰特函請上海縣泒差勒緝務獲究辦 
　　追回夏天元○玉噐業夏天元之妻康氏因夫往東洋貿易日久未回私與學徒張阿毛姘識昨由康氏之母康姜氏將阿毛扭至一路一區警局控告游正巡官判將阿毛懲責康氏發堂留養着姜氏函囑伊壻回滬領妻完叙 
　　霸吞店產○金利明傅臻記投縣喊控陸雲洲霸吞店業當即傳訊金供夥開恊原米行資本十股每股洋二百五十元小的得四股歲得官利洋一百廿元外歷年盈餘約一萬餘元均被擋手陸雲洲與司賑作弊霸吞近夏私改招牌應請提究傳供小的亦有一股襄讞李明府判候飭差查理 
　　勒加工洋○黄安卿投縣喊控稱某木匠包造房屋兩間計工料洋三百元已付二百五十元已竣工現被該匠將房屋及舊料霸掯不交勒加造價求提訊斷李明府判候飭差查覆再核 
　　官事○候選知縣唐棣因公來滬昨至道轅禀見提右營城汎周思傑禀知由松回滬 
[南巿]  
　　派差查提○安春莊在公共公廨控戴敦川担保銀五百兩延不理楚一案兹因屢傳不到昨特飭差至總工程局請爲查提 
　　賠洋了事○向順宏貨船去年在龍華被陳阿林之船撞沉飄失貨物甚多昨由工程局陳裁判復訊判陳賠洋三百元完案 
　　騐頭○上海縣李大令訪悉十二圖陸家浜内有年約十歲之小孩頭顱一具已紀昨報昨日午前大令蒞場相騐即飭地保収埋召領 
　　紏賭○篾竹街土三所開之老虎灶紏人賭博被巡長查獲賭徒張阿二等六名連同王三解至工程局訊判王罰洋四元其餘各罰洋五角開釋 
[英租界]  
　　壓力太重○昨日午後工部局滾路機噐行經坭城橋因該橋年久朽壞不受壓力機卽下陷當山司機者奔報局中泒春洋工程師設法撥起 
　　匪燄甚熾○前晚八時有匪徒多名擁至東棋盤街義大東洋莊圖刦當田棧司人等極力抵禦旋有巡街捕到來始各逃散 
　　流氓逞兇○流氓唐合興等四人前晚持刀在四川路搶刦行人姚愼卿衣服金表由探張寶榮查獲一拼解入捕房押辦 
　　竊賊就獲○陳廣德濳至松江路中國大客棧内竊取棧客梁棟卿衣服爲茶房洪錫山查見扭交包探送入捕房押候解廨訊辦　　騙羽綢○翁桂榮前日至寗波路葛生甫號内拐騙羽綢十疋報由捕房派探查獲押候究辦 
　　搶首飾○已革營勇袁奎標前晚在福州路西園烟館搶取王鍾氏金挖耳由探當場拘獲解入捕房押辦 
　　快馬○馬夫周阿三昨在南京路違章快馬由捕拘人捕房押候罰究 
　　急病○老閘西首顧家弄某姓家傭婦阿囡娘昨患急病斃命顧卽報知捕房旋由户屬舁回棺殮 
　　火警○前晚八點三刻鐘黄浦路天祥洋行失愼幸卽救息僅焚燬零物數件 
[美租界]  
　　流氓毆人○洪子華被流氓春生等多人蜂毆受傷投報捕房請究 
　　設攤誘賭○張金佐在途設攤誘賭由探拘入捕房押候解廨訊究 
　　火警○昨早二點鐘天潼路吳淞路轉角處大昌火腿店失火殃及比鄰牛肉莊協泰酒店等樓屋四間 
[法租界]  
　　巡捕操演○前日下午法捕房總巡麥君率通班華捕至羅家灣操演步伐至五點鐘始回 
　　小竊竄逃○楊阿寶在英界圖竊爲印捕追拿竄入法界旋經法捕拘住送押捕房候究 
　　並非起火○前晚消防隊聞小東門外洋行街失火卽驅車往救旋查知係某姓家烟囱内火星冒出並未成災隨卽折回 
　　查明串竊○楊伯言湯小弟串竊自鳴鐘錫噐等物由探查明拘入捕房押辦 
　　拐案一○招商輪船包探林阿五徐二倌前晚在新濟輪船查獲拐匪林安仁杜榮慶林寶裕蕭舟山等四人並女孩周阿囡薜阿七兩口一併拘入捕房押候解請公堂訊究　　拐案二○楊州警察局昨日派差持文投送捕房稱有宦王氏余大及兩蟻棍誘拐女子姚金寶來滬圖賣請卽派探協提等情捕頭當卽派探將余宦拘入候解公堂示核 
調查 
[中國現有軍艦一覧表]  
　　北洋所屬巡洋艦海圻海容海籌海琛通濟砲艦泰安鎭海水雷砲艦飛鷹小砲艦飛雲 
　　南洋所屬巡洋艦鏡清南琛保民砲艦登瀛州楚材水雷砲艦建威建安砲艦測海靖遠策電鈞和飛虎金甌並徵河用砲艦江元楚泰楚謙楚同楚有楚觀水雷艇安放航洋水雷艇一號（别名長）二號（别名宿）三號（别名列）四號（别名號）二等水雷艇湖鵬測軍湖鶚湖燕 
　　福建所屬運送船兼報知艦琛航元凱超武包艦靖海 
　　廣東所屬運送船兼報知艦伏波砲艦蓬洲海廣干廣金運送船執中砲艦海镜清鎭濤廣庚廣戊廣已安瀾海東雄海長清綏靖廣元廣貞廣亨廣利廣鏡水雷艇有三隻艦名未詳一等水雷艇雷天雷坎雷兌雷離有一隻艦名未詳 
謝贈 
[謝書]  
　　昨承商務印書館贈歐美名家小說劍底鴛鴦兩册航海小說復國軼聞一册婚事小說一仇三怨一册說部叢書苦海餘生錄一册皆譯本小說之卓卓可觀者也書此道謝 
振務 
[存洋不没]  
　　窮人小巧向在寶善街等處呌火燭零星積洋卅五元存在大同酒號現該酒號聞知小巧巧南巿客棧病故爰將存洋移助本所用特登報以酬冥德而揚仁風[  滬北棲流所謹白]  
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
