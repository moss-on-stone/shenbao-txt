# 1921 - 46 - 4917241

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[魯衞之政（老）]  
觀唐紹儀與西人論粤事知軍政府亦嘗濫借外債濫押公産與段派得志時無異并知今日粤省民軍徧地其裁兵之急不容緩與今日北方無異然此言出於桂派失敗之後乃藉口於外債以攻敵黨若在當時固同處護法旗幟之下而以借債之罪加於段派者也段派失敗代以奉直兩者優劣姑不具論要其擁兵浪費羅掘俱窮之勢則固段派與奉直之所同桂派失敗代以粤派兩者優劣亦未易論斷但旣擁兵安能不浪費旣浪費安能不羅掘則亦桂粤之所同由此推之各省不論何派皆犯此通病前雲南有以礦産抵押外債之說近西報載湖南政府以運米出口護照向日人押欵卽其例也推原其故皆由武人知識淺薄但知擁兵爲得計擁兵之結果非兵變索餉卽濫借外債有一於此皆足以喪失其勢力今之督軍巡閱使目謂權勢赫赫而自吾儕視之不啻燕巢幕上魚游釜中其情亦可憐也 
命令 
　　二月二十一日大總統令江西省長戚揚著來京另用此令 
　　又令特任趙從蕃爲江西省長此令 
　　又令江西省長趙從蕃未到任以前著楊慶鋆暫行此令 
　　又令任命克欽爲正紅旗漢軍都統此令 
　　又令任命慶蕃爲正白旗滿洲副都統達春爲鑲紅軍副都統此令 
　　二十日大總統令署財政總長周自齊呈請任命蘇紹唐爲僉事應照准此令 
　　又令兼署陸軍總長靳雲鵬呈請授袁克給爲陸軍步兵中校陳德增爲陸軍一等軍法正均照准此令 
專電一 
　　北京電政府援庫計畫（一）固守叨林（二）催鄒芬速前進指揮（三）催後路援軍進至達里岡厓（四）詳查敵匪兵力指揮者姓名及庫失敗原因（二十二日下午二鐘） 
　　北京電參陸處决議分四路援庫（一）東路奉軍擔任由張景惠親往督戰（一）北路黑孫一旅繞由貝加爾至恰進攻（一）南路由直曹指調馮玉祥全旅由張口乘汽車開往防線（一）西路催令新疆軍隊由科布多前進（二十二日下午三鐘） 
　　北京電部電管尚平赤塔距庫近庫倫眞相在赤較明請隨時電報不必拘電費預算准作特别開支 
奉黑所派接濟委員已否到赤速覆（二十二日下午二鐘） 
　　北京電十六師請提殺虎口張口兩關稅按月截留充餉按殺關年收二十五萬張關年收二十萬稅務司謂不可開例（二十二日下午二鐘） 
　　北京電鍾毓與遠東代表會議關於第六條修正文俄國在貝加爾稅關及鐵路及各建築物等依本協定之效力於特定期限内撤内華境在未撤前赤塔得使用正當之物品赤塔鐵路管理權不得超過八十六號小站惟殖民局産業及稅關郵局應照停止俄領特遇案由華保管（二十二日下午二鐘） 
　　北京電某顧問條陳對俄通商主張在滿洲里設兩大貨棧華貨堆華棧俄貨堆俄棧因俄國任何物品皆是公家所用商人不得售貨得欵此乃勞農之精神中國商人亦不能在俄開設商店貿易故兩國需要物品時可由兩貨棧直接交易得欵由貨棧長分配於各華商而華商不當售貨之衝方與中俄兩國政策與權利兩不相妨 
　　北京電使團對南方請求交付關餘備文先徵政府意見外部因無承認理將據情照復（二十二日下午三鐘） 
　　北京電全國急募賑欵大會自二十日至二十八日舉行其募欵方法（一）開放公園天壇先農壇三殿三天每客取游覽費五角製劵分交各機關與各界代售（一）組成團員分沿街挨戸勸捐凡給欵者與一標誌後不再來（二十一日下午四鐘） 
　　北京電今日閣議（一）兩浙鹽運使决以蔣邦彦繼任（二）外部提擬以王景岐唐在章爲參事照准（三）浙高檢廳長陶思曾改實授（二十二日下午五鐘） 
　　北京電鄂王電保張宗昌爲長江上游總司令（二十二日下午二鐘） 
　　北京電日來某種京謠又熾當局認與國體有關已飭查禁（二十二日下午二鐘） 
　　北京電張作霖大怒京奉洋員司梯在皇姑屯限制空車停留謂空車係運賑糧並電交部多撥空車赴屯司梯不許刻尚相持（二十三日下午二鐘） 
　　北京電政府對英人探川礦認爲長江與藏打通出路關係當電川劉停止談判（二十二日下午二鐘） 
　　北京電蔡成勳電院甘人擁陸排外赴任無濟請中央另簡賢能（二十二日下午二鐘） 
　　北京電院因崔肇祥嫌發桂庫券太少今加撥百萬交蔡澍携桂並電陸榮廷告以財政困難只有陸續寄匯（二十二日下午二鐘） 
　　北京電艾斯敦請免黑省鷄蛋出産稅院交稅處核（二十二日下午二鐘） 
　　北京電探報小徐已離滬疑繞大連赴蒙政府密飭奉省嚴查（二十二日下午二鐘） 
　　北京電十七夜京奉列車開行時臥車内發現炸彈一聲一說汽油鐵罐炸裂幸僅燬厠所玻璃（二十一日下午三鐘） 
　　北京電教部派赴吉省調查森林之徐秘書鴻寳等歸報所有權均由軍民兩長把持無法接收教育基金終歸無着（二十一日下午四鐘） 
　　北京電政府因撥作教育基金之黑省森林黑議會表示異議現擬持平解决分半歸地方實業補助（二十二日下午三鐘） 
　　北京電滇顧北歸條件（一）取消總司令由中央任命督滇（二）唐任欠餉照數撥還（一）善後事依桂例辦理（二十二日下午三鐘） 
　　北京電趙從藩長贛徵得陳督同意始發表（二十二日下午三鐘） 
 
 
 

Page 5

 
 
   
 
 

Page 6

 
 
專電二 
　　北京電贛同鄉會以去戚驅丁贛人治贛八字完全達到現議草出改革省政計畫書要求趙從蕃執行（二十二日下午三鐘） 
　　北京電鄂省長風潮愈烈有夏辭劉承恩繼任說（二十二日下午二鐘） 
　　北京電地方行政會議决定三月十日開幕（二十二日下午三鐘） 
　　北京電四庫全書目錄已由財部印刷局印竣朱啓鈐擬携百部赴法催局裝訂成書（二十二日下午三鐘） 
　　北京電奉張密保王永江齊耀珊爲奉吉省長（二十二日下午三鐘） 
　　北京電北大學生參與全國急募 
賑欵大會並組校内勸捐團（二十二日下午三鐘）　　北京電贛陳來電仍要求重懲張宗昌政府置不理（二十二日下午三鐘） 
　　北京電阪西二十八赴日（二十二日下午二鐘） 
　　天津電直屬長垣因黄河水漲被淹十三村深三四尺災民奔逃慘極 
　　天津電養（二十二）日華商賽馬會員游戲賽四次並自備奬品訂四月冬（二日）至微（五日）舉行春季賽馬 
　　天津電魯督養（二十二）日來津日内赴京陳要政辭兼長 
　　天津電趙從藩長贛聞由曹錕密保陳光遠馬（二十一）電政府反對（一）趙未得多數贛人歡迎（二）頭腦腐舊所政非其所長（三）民事棘手非趙所能應府（以上二十二日下午十一鐘） 
　　香港電唐繼堯電請解除總裁職聞决脫政潮東渡劉顯世代表有中道折回說 
　　香港電省學生會電各縣請協助籌振 
　　香港電省會定梗（二十三）討論縣自治條例（以上二十二日下午六鐘） 
世界路透電 
[倫敦大會記]  
　　二十一日倫敦電公報稱倫敦會議之英法意日代表今日開預備會議由英相喬治主席考慮倫敦會議手續問題旋討論上西萊西亞公民大會之進行辦法英政府允以兵四大隊歸監督公民大會之高等委員調遣 
　　二十一日倫敦電倫敦會議今日午後在聖哲穆斯宫開幕日本大使亦與會軍事顧問最先蒞會次爲希臘代表八人次爲英國武員次爲克松貴族與斯福柴伯爵次爲喬治氏白里安氏與法國代表最後至開會後卽由希相加洛奇羅波洛斯陳述希臘意見堅請維持對土和約並請協約國取銷對希所施之禁令因此種禁令使希臘不能得國外之金錢也又謂希臘願依據此項條件淸除土耳其之國民黨大會旋討論小亞細亞與西里西亞之現避希相及戈洛將軍均列席土耳其國民代表團已抵此間 
[德國之賠欵總數]  
　　二十二日倫敦電巴黎電稱賠償委員會已將德國應付協約國之賠欵數目表送交德政府據各報載稱英國（殖民地在内）内要賠償財産人命損失英金二千五百兆鎊撫恤兵士家屬費紙佛郎七千五百兆法國要求紙佛郎二十一萬八千五百四十二兆意國要求賠償財産損失利三萬三千兆人命損失與贍養費紙佛郎三萬八千兆船舶損失英金一百二十八兆鎊比國要求賠償財産損失比佛郎三萬四千兆人命損失與贍養賣法佛郎三千五百兆日本要求日幣七百兆元 
[國際聯盟行政會]  
　　二十一日巴黎電國際聯盟行政會今日在此開會决議請德匃及愛派多三國派代表參與三月十日巴斯洛拉之交通及運輸大會議事日程之前列爲聯盟公約之修正文十一條除加拿大提議删除第十條互保土地完全外餘多增註性質 
[法波協約]  
　　二十一日巴黎電法波協約已於星期六日簽定據官中宣稱約中規定於外交政策問題依和約精神及按國際聯盟公約互相提携於經濟事件互相輔助如訂約國之一無端爲他國所攻應共同保衞土地 
[喬奇亞與過激黨]  
　　二十二日紐約電君士坦丁消息過激軍曾於星期六日占據喬奇亞京城鐵佛里斯之兵工廠但卒被逐退死傷甚衆愛里文地方已建設反過激政府據鐵佛里過激軍及英人無線電稱鐵佛里斯東面巴庫鐵路之波伊里橋地方有激戰聞喬奇亞軍已擊敗過激軍俘敵四千人 
　　二十一日君士坦丁電喬奇亞方面消息甚少惟聞勞農軍已進至距鐵佛里八哩之内通該處之電報已斷喬奇亞使署否認該鎭陷落之說第一批難民已由英巡洋艦加狄夫號載抵此間英國海軍少將透徵特氏現仍駐於巴士姆 
[英議院中之愛爾蘭案]  
　　二十一日倫敦電下院議員邊恩氏動議修正國會致英皇之答詞聲明愛爾蘭行政官政策不善不能抑制暴行致令國軍蒙同惡之名且予軍事當道以决定懲戒之無限權力而破壞雙方同意裁决自治案之機會今日下院辯論此案邊恩氏稱在愛爾蘭之陸軍月需經費一百五十萬鎊而賠償損失之請求則至去年十月間已達五百萬鎊政府漠視美法之穩健議論若此政策堅持不變將吏帝國破裂邊恩氏又宣讀徵實政府所屬人員犯有搶刦財物放火殺人威嚇等暴行之證詞並謂首相喬治愛爾蘭大臣格林武二人負此責任應出席說明之格林武答稱愛爾蘭人慘殺國軍與守法平民之罪愛爾蘭宗教家且自言之奈何反對者於此要點略而不言至於外人與論則以政府所知政府之在愛爾蘭維持文化實爲外人所深悉悉乃有人焉公然宣傳以國軍報復之說傳於法國自汚本國志在推翻政府此種舉動實爲可憎台伐勒拉氏所稱兵警汚辱婦女一層確係　言毫無左證邊恩氏所言各節如果確實誠爲可惡設有其事定予懲治執行新芬黨之隂謀者爲少數靑年其活動現延至英倫擬嚇倒英國人民而工黨之主張直接行動者與反對黨今且鼓助之在愛爾蘭之國軍軍紀極嚴兵士查有飲酒或對居民無禮貌者輒被革除愛爾蘭之有此現狀寳愛士葵氏執政時代措施不愼有以致之蓋極端派誤以好意爲懦弱也格林武氏末請下院對此問題團結一致謂如是則愛爾蘭之暗殺自止薛西爾爵士起駁格林武之言謂政府政策已完全失敗暗殺暴行今尚增多如柯克大火事發生於他處則調查委員會必已立卽組成澈底根究矣政府不可稍有隱諱宜速派委員會以司法家軍事家與國會議員各一人組成之從事調查愛士葵氏因格林武詞中含有愛士葵鼓助新芬黨之意乃起而作答詞甚激昂略謂愛爾蘭之罪惡渠無時不詆責之但政府之張大其詞渠詆責之尤力愛爾蘭事宜有迅速公正之調查雙方宜定暫停殺害之辦法而遵守之波拉勞氏於提議辯論終止時表示其意見謂政府非爲罪惡之運動所屈服卽伸其權力以裁制罪惡二者必有其一也邊恩修正案付表决以二五七票對八八票否决於是答覆英皇之詞遂成立 
　　二十二日倫敦電今日各報登載愛爾蘭事務大臣格林武氏昨在下院所宣布之新芬黨文件其中所言皆爲撥欵三百萬鎊爲境外行動費事及毁壞美倫蘇格蘭産案並煽惑羣衆搶刧之計畫此項文件係兩日前在杜白林愛爾蘭共和軍司令部内所抄獲者其謀不僅在各處縱火且擬毁壞鋼廠煤礦電報電話火車電車 
[英礦工與礦主之爭點]  
　　二十一日倫敦電參與礦工大會之代表將於明日及星期四日考慮煤業醖釀之風潮關於所議施行之工資新基礎已發生嚴重之爭點大約將請政府暫勿停止管理煤業俟礦主礦工商定工資而後已礦工聯合會幹事部因出口貿易之衰落及礦主知照礦工於兩星期内完畢現存在之合同特於今日討論停閉各礦事聯合會指礦主希圖免付每日三先令之戰事工資 
[美國大雪]  
　　二十一日紐約電此間大雪多年未有深六尺至十尺火車停駛數小時凍死數人掃雪之具爲新式機車共用一萬六千人 
　　二十一日紐芳蘭聖約翰電大西洋海岸風雪迷漫今冬紐芳蘭所有之雪以此次爲最劇火車汽船皆未開行各事或皆停頓電氣供給爲雪所阻天主教堂主教室内代用蠟燭以致失愼房屋被焚主教諸人幾罹於難 
[各國近事記]  
　　二十一日華盛頓電國務院消息威爾遜總統將於三月四日以前請國會許美國接收德國債劵以抵比國對美之債務蓋英法美三國前曾於和會商定接收德國債劵以抵比國債務之故 
　　二十一日倫敦電聞白拉特福紡織業會將卽發表通告依生活代價近今减低之率減小紡織業全部工人之工資 
　　二十一日紐約電赫里克彭萊特股票經紀行業已倒閉因行員未奉當事者之命經營巨大之投機業及主顧不踐約繳付追證金之故 
　　二十一日芝加哥電美國愛爾蘭賑濟會開宴每菜一道收費百元因以募集五萬元 
　　二十一日華盛頓電海軍大將佛拉姆氏向參院委員會聲稱美國欲其海軍得能迅速應戰有力之海軍分之則可慮微弱之海軍分之則更危故海軍不可分分則誤國 
　　二十一日瑞典京城電英國牛津大學現已定購戈參堡大學講帥彼得森氏與瑞典京城大學講師史特羅堡氏所發明之顯微衡器此器所能衡最輕之量爲一米里格蘭姆之百萬分之三 
　　二十一日倫敦電英美瑞典腦威丹麥之航舶因水脚低落　泊各港者共有五百萬噸其中在英國者共六百艘計二百二十五萬噸在美國者共二百五十艘計二百萬噸此乃由英國航務商會常年報告所宣布者 
　　二十一日巴黎電今日金鎊收盤價爲佛郎五四 
　　二十一日巴黎電陸軍總長正式否認法國備戰之謠言 
　　二十一日巴黎電美國擬撤退來因倫美兵之說仍未徵實 
[英國醫學會之中國醫學論]  
　　二十一倫敦電巴姆醫士於皇家醫學會開會時對衆宣讀其所撰中國醫學進步之文稿略謂中國醫學在某數點上實在英國之前中國有一藥書係一千七百年前所編成者内載藥品多種今日爲世界所通用此卽其證也云云麥加里斯特爵士稱中國進步殊足注目會衆通過議案對於中政府刷新醫學之舉動表示同情並允予以種種之助力以促中國醫學之進步 
太平洋路透電 
[藍登案之讞書]  
　　二十二日海參崴電藍登遇害案之讞書今日已由日員發表略謂該哨兵之行爲雖與宿衞規則完全不合但亦由長官訓導欠周所致故特免罪宿衞司令西原少將置入退役軍官表内以示懲戒負訓導哨兵之責之上差軍官及聯隊長等均判罰羈禁該哨兵於預審之際曾作謊言判罰重禁三十日 
　　二十一日東京電槍斃美艦員藍登案之軍法裁判所審訊結果將於明日公佈現信行兇之哨兵行將開釋西原實負疏怱之咎已中止職務以示懲戒而非暫時退職 
[日本絲業與美稅]  
　　二十一日東京電絲綢公會職員星期日開會議决呈請政府對於美國擬徵日本絲綢入口稅百分之六十一舉應令駐華盛頓日本大使採取適當對付方法蓋目下百分之四十五之入口稅已覺甚大若再增高勢必損害日本之絲綢業故請政府嚴重考慮此事 
[南方近事記]  
　　二十一日廣州電昨日致祭近今粤軍之陣亡者到者千餘人現有委員會協同青年會定於三月一日起開募北方振捐省長正式宣佈設立教育會辦理全省教育事務提倡教育普及 
國内要聞 
[北京通信（鏡）]  
　　蘇皖贛之各問題 
　　張勳運動長江巡閱意甚堅决政府雖與以林墾督辦復經王迺斌之疏通張殊不爲動倪嗣冲明日（二十日）爲壽於天津新安武軍各軍官數十人以祝倪壽爲名赴津於今日在津會議與會者有奉系各軍官討論歡迎張勳赴長江方面及爲張勳運動命令之各種方法結果如何未之知也王迺斌前次赴奉爲勸張勳就林墾事并商選舉問題此次赴奉仍爲此二事特於張則不期其辦林墾而諷以率部征庫之意但張能否以此自足亦未可知 
　　直系方面旣反對張之出復盡力爲王士珍謀到任會近畿方面以軍餉爲難直遂主以陸錦之第九師開赴蘇省名謂移兵就餉而實際則以爲王士珍開路此事經前日保定會議决定後已令陸氏整裝待發刻已有二團將行裝備齊不日將開往蘇省蘇省軍餉本已年支千餘萬省財政業爲此大窘早已借欵度日再加外兵將至不可收拾旅京同鄉聞訊已羣起反對定明日在蘇省館開會討論反對辦法不知蘇人民作何感想 
　　直奉之暗潮雖經雙方力辯其無而暗潮實以愈辯而愈長其内幕之主動力爲蘇皖贛巡閱而次要者則爲選舉曹公子之赴奉也本爲疏通此問題者靳亦遣王迺斌往從事疏解如果無效則招曹張會於北京互相商議免致因隔離而生誤會前曹張來京造成直皖之戰今又不知造成何種形勢然據某方面所傳消息則曹或不來云 
　　蘇省尚有一事爲京同鄉注意之問題卽齊燮元之裁兵是也裁兵本蘇人贊同者由齊燮元爲蘇督軍餉未能裁減前次行政費減八十餘萬嚴財長以示齊齊謂行政界旣如此則軍界亦當然宜裁減馬揚鎭使玉仁蘇人也齊乃先謀裁馬氏兵馬有兵三營爲直皖戰時所招奉李純命也其時各鎭守使皆招兵皆未得陸軍部承認及李死齊氏運動陸軍部核准各軍而獨於馬軍不爲報請故馬之三營尚未得陸軍部承認齊卽以未得陸罼部認可爲名令馬裁該軍而以己部前往代防於白寳山亦令裁其部京同鄉聞之大爲不平以裁馬白之卒年不過省十餘萬以此居裁兵之名未免滑稽且反足招紛亂羣主欲裁當各軍一例按成裁汰不得裁此增彼以造成糾紛致蘇民受苦明日同鄉會中亦將討論此事據軍界人云蘇省軍餉素以七折發現由各鎭守使書十足收據鎭守使屬軍餉但需歸財政部直接發放財政廳解部或就地代散卽可省三百餘萬卽加一成亦尚可減二百萬蘇同鄉頗有主張是者蓋節制軍隊爲督事而發餉本財界事也但不知能爭得否耳贛省自張宗昌敗後軍事上已歸統一所爭者僅省長問題而競爭最力者爲鄭焯與趙從蕃二人鄭焯與吳笈蓀有舊故吳力爲謀府方面遂連提二次院亦已允而張内務反對甚力致未成事實據某贛人言張遠伯聞鄭有運動之訊語人曰豫人控鄭之案一百餘起此等人豈可令爲省長如果公府方面再提我止可以此百餘件案卷封送公府欲令我提閣議萬難辦到故刻已决任趙從蕃卽日提出閣議迅速發表矣 
[北京通信（廿朋）]  
　　鄂人驅夏擁夏之實况　政府依違之眞因 
　　鄂省長問題驅夏擁夏各分門戸對峙都門兩不相下在舊曆年前擁夏一派似有漸占優勝之勢然據近日實况觀察則驅夏一派亦始終並未示弱而擁夏派反漸呈渙散之象試詳述之 
　　原鄂人選派之請願罷夏代表其來京者共有六人爲陳紹龍楊伯燾翁舉安（以上由湖北省議員黄元等五十五人所推舉）謝石欽（由湖北教育會推舉）單家榮（由湖北自治籌備會推舉）陳德將（由湖北自治協會推舉）之六人者其來京也携帶各該團體公呈臚陳夏氏在鄂種種劣跡請求政府立予罷免府院方面以其用代表名義並有舊國會鄂籍議員現任戰後經濟調查局委員鄭江灝胡鄂公之先容因予延見當將公呈收受並以俟派員查辦爲詞該六代表除謝石欽一人先行回省報告外其餘各代表均寓西河沿中西旅館候信事爲擁夏派所聞乃分赴京津請求某要人某巨公代爲設法擁護某要人適長旅京湖北同鄉會因素以恬淡示人不欲捲入旋渦乃令該會總務幹事孔庚爲之號召發布通告指斥陳紹龍等爲冒充代表並稱之爲賣省賊陳等受此剌激深懼勢孤一面致電本省由議員黄元等來電證明一面游說旅京鄂人爲之聲援而旅京湖北同鄉會遂破裂爲兩派右陳者推臨時主度程鴻書爲主幹分别於各報刋布啓事互相詆詬嗣後雖有湖北旅京學界共進會等種種團體加入然二月一日之驅夏會議僅能於虎坊橋露天舉行與會者卒未得入湖廣會館大門一步而翌日之擁夏會議則公然由孔庚主席在湖廣會館戲臺開會且舉代表要求府院驅逐陳等出京並有削除陳等鄂籍之宣言時陳等除留京五人外陸續加入者雖尚有李明炎唐滄溟萬葆黄鄧一鶚胡世琮周書崔學禮周煥章熊康年戢瑗夏校等十餘人然卒不能與孔庚等抗也在當時形勢固不可謂非擁夏派之優勢詎知湖北方面忽有漢口破獲亂黨機關孔庚掛名黨籍之報於是孔庚内不自安託故赴津孔之黨徒在有行軍無主之勢乃向驅夏派表示軟化挽人調解惟仍以留夏爲條件至是驅夏一派轉敗爲勝氣燄頓張一方拒絶留夏之請求一方日向府院請求速發免夏命令而擁夏各代表反銷聲匿跡毫無舉動矣 
　　至政府方面對於此事之態度本抱依違兩可主義蓋夏爲黎黄陂之親信人物客歲夏氏赴任之先曾請命於黎足徵夏氏爲政一秉黄陂意旨而此次擁夏之役黄陂亦不免有多少之關聯在政府固非不之知者然而驅夏之役又爲王占元暗中調度亦爲政府所明知際此中央毫無實力之時其爲政之主旨又向持不得罪於鉅室故頗有左右爲難之勢然以實際而論黄陂係退職總統蟄處津門一無實力政府之敷衍殆純爲面子起見初非有所　懾也王爲現任督軍其勢力雖在曹張之下然一旦春雷暴發使以武力驅除一中央任命之省長尚覺猶有餘勇是夏之地位亦終難穩固現在政府明知夏之不能久安於鄂然黄陂顔面又不能不略與顧全故擬俟再與黄陂爲一度之商榷後卽將鄂省長問題予以解决倒夏派勝利卽王占元之勝利此亦見軍　勢力之可怖也 
[周財長發表整理内債問題]  
　　政府近採北方銀行界之建議著手整理内債已將具體辦法由財政部提出閣議上星期六（十九日）閣議例會業將此案議决是日下午二時周財長葉交長潘財次馮總裁張副裁周總經理盧司長等出席於北京銀行公會披露意見周財長演說略謂溯民國成立以來内國公債發行之額甚鉅第一年應付本息卽須三千三百萬元歷年本息數目在四萬萬以上是以急須謀一確定辦法庶可維持國家信用是以政府方面亦曾研究討論始於今日在國務院將整内國公債案完全通過其要點如左（甲）整理方法（一）元年八年公債均照四折計算分十年抽還（二）五年公債則俟三四年公債抽後相繼抽籖還本付息（三）其餘七年長期整理金融公債等悉照舊辦理（乙）基金辦法（一）整理公債基金則由政府每月籌撥二百萬元援照三四年公債成案交由安總稅務司交存中國之銀行以備還本付息（二）基金財源則由鹽餘項下全年撥足一千二百萬元由烟酒公賣項下全年撥足九百六十萬元在烟酒尚未整理以前擬請交通部先於交通事業餘利項下每月借撥五十萬元以烟酒公賣整理後之收入抵還其他如有關餘及常關收入除扣抵七年短期三四年公債欵項以下尚有盈餘及三四年公債還淸以後所有各項財源如停付德奥俄賠欵及常關收入等項均歸入此次整理基金之内在此政費支絀之際又須撥二百萬元爲整理公債之用政府爲維持信用計故不得不有此項計畫但政費誠恐無着如何度此難關是又不得不與諸公共籌妥善之力葉總長略謂政府以責任關係及順從民意起見故感整理公債之切要而政府現以的欵交付銀行爲整理公債之用是信用金融界之故望銀行界有所援助目前政府支出毫無浪費且正從事於生産事業此人民所當諒解者也至今日所希望於各銀行者第一須諒解政府之意思蓋財政當局之擔任此項整理公債之事其間困難處殊多幸銀行界諸君有所指示以匡不逮潘次長略謂整理公債經過情形已由總長說明無待贅述惟此事在財政上責任極重因各方面之責難綦嚴幸金融界諸君之諒解但目前財政方針重在實行此項公債整理案旣已成立則以後方針可以按部就班現中央財政决定每月五百萬元實爲最少之數至籌措方法尚待逐步研究現擬繼續整理者卽各銀行之小借欵而各省亦須進行將開一軍事財政會議如整理 
 
 
 

Page 7

 
 
稅源之類均待從長計議幸銀行界諸君之垂教馮總裁略謂中央政費定每月五百萬元爲數固不爲鉅而各種整理計畫非徒託空言所能實現此次銀行帮助政府者亦所以對於國家略盡責任也至種種計畫非一二言可决尚待有詳細之研究焉張副總裁略謂政府政策能行與否不能於言語之間决定總以政府之信用爲斷如現内閣之整理中交鈔票撥欵至一千萬以上而各銀行以鈔票恢復得漸進於穩固之途又如車輛借欵成立又足以促成各銀行之團結至須維持信用之最重要者如兌換券公債票等均在其列中交鈔信用旣復其次卽爲整理公債今後維持信用之第三步卽幣制之整理上海造幣廠借卽其端倪以上各項均爲銀行界所曾建議而望政府之實行者至減縮政費一層須以國富民安爲指歸故銀行對於政府可援助者無不竭力周總經理略謂整理公債之理由辦法已經詳述可毋庸重叙要之銀行界所注意者卽如何得信用而所得之信用又非圖國利民福不可目前銀行界與政府關係深淺雖有不同而援助政府之處不止一次如財效兩部發行有價値之證券及墊付元年公債息金等皆是惟望政府維持信用耳政府果有正當辦法須銀行界之援助者銀行自當視能力如何勉盡其力也 
[政府將開軍人財政會議]  
　　中央財政以今年爲最大難關年前雖經財政當局東挪西凑勉强敷衍過去然所有近一二月之收入已盡數充作抵押用極重利息向各銀行分别措借因是二月分應支軍政各費現已月半尚未籌得分文聞府院及財政當軸對於維持財政問題經迭次討論後已决定數種辦法又因此次整理財政計畫先從整理内國公債入手其餘關於整頓鹽稅烟酒稅等皆將陸續進行而一切計畫在在皆與軍費有關故預備開一軍人財政大會將中央財政瀕於破産之情形開誠布公使各省軍界首領要人盡知底藴若不設法補救則非但中央政府無術支持國家危亡各省亦莫能自外並擬電邀奉張直曹鄂王及吳佩孕等各省重要分子親自來京定一具體方案如何增加收入如何節減軍費將國家從破産中救出此事關係極鉅特不知奉張輩能減少其要錢之慾望而共籌挽救否 
　　又聞政界某要人云吾國財政之困難實不自今日始袁氏帝制時所有能押能借者均以之押借凈盡計負擔外債約有三十餘萬萬之譜照外人論調民五民六之交固已淪於破産之列而吾國財政當局東羅西掘此塞彼挹維持迄今猶未呈萬分恐怖之狀態皆吾國平日藏富於民之所致也本年財政窘迫達於極點固無可諱言以内外債之本息統計之外債額數總在三十萬萬以上内債亦達三萬萬元默揣本年所應還之本息及中央之軍政各費全年計算要非二千餘萬不可當此各省財窮力盡之秋開源無從卽流莫及其危險程度實較前此數年爲尤甚近財長周子廙與當局熟商至再以舍裁兵减政同時實行及以元年之預算爲預算外實無其他可以救濟之道並定緊急救濟之策六欵（一）外債到期疏通外交團妥商延期辦法（二）内債以舊債換新債（三）政費限定五百萬各機關人員月俸一律六十元多者概以庫券搭放（四）召集財政會議整頓稅收（五）實行裁減浮濫軍費及裁併民四以後新編之軍隊（六）歸併中央及各省之駢枝機關並實行裁員依此辦法則無論如何危險儻能循序而行方不至有破産之日惟財政上大抵皆與軍費有關故周財長與靳總理會商後又擬召集各省財政軍事會議令各省卽派代表來京聞此議業交國務會議俟會議决定卽行通電各省 
[張作霖將來京]  
　　張作霖來京之說年前喧傳已久據聞張氏以庫倫失守蒙事孔艱關於時局各問題均有來京商决之必要現已擬定元節左右來京其商决問題如左（一）庫事問題庫倫現已失守亟須令人負責恢復陳毅調度無方自應罷免而援庫各軍奉軍爲夥應由奉軍長官領率方能指揮如意擬請政府卽以張景惠爲庫倫鎭撫使節制各軍尅期規復至所遣察哈爾都統一缺擬以汲金純升任所遣二十七師師長一缺令吳興權充任之（二）鮑督病假吉林不便久無人主持現張懷芝辭參謀總長職政府有調田入京繼任之意所遺魯督一缺擬請卽以鮑調任而吉督一缺議以張作相代之以上二項已於前此派張許二人赴保時得有曹錕之同意（三）奉天爲東三省首要張氏兼督實無餘力及於民事擬實行軍民分治請以王永江爲奉天省長分己之勞（四）關於統一問題現顧品珍已將唐繼堯逐出廣州軍府無護法中堅之省分自必較前易於就範宜速聯絡川滇黔以抵制廣東而使統一早日實現（五）對於琿春案件奉直已雙方妥議一致主張請政執行一力對外此外關於選舉及推舉征庫總司令與熱河林墾督辦蘇皖贛三省巡閱使諸問題均須政府商榷作一解决說者謂張氏來京後時局當有一番變化云 
[新選舉無緩辦消息]  
　　浙督盧永祥佳日通電主張緩辦選舉當經政府覆電解釋並並通令各省區依限進行勿稍延緩乃鄂督王占元旋亦有主張緩辦之電到京當局特於前晚召集重要人物會議辦法結果仍以本届選舉關繫統一前途至爲重大此時惟有依照原定計劃積極進行各省區但有半數以上遵令選出則其餘各屬不用中央從事敦促而地方人士亦必自向行政長官切實催辦如果届期仍有少數觀望者再行展期補選亦不爲晚至對王督來 
電仍照覆盧措詞婉爲解釋一面另電鄂省署責令將全鄂選舉事宜依限趕辦齊竣勿得稍涉遲徊致誤事機惟聞浙督此次通電主張緩辦原係個人意見故自中央覆電以後隨卽來電聲明仍遵令迅行辦理而各省之籌備選舉已將完妥者對於盧督之電亦多持不滿之態度蘇督齊燮元曾首先來電反對緩辦略謂選舉係國家大政蘇省自接奉明令後卽已積極進行近閱盧督所請緩辦選舉一節蘇省未能表示同情此間自籌辦至今並未停頓現仍照部定辦法尅期進行云云繼齊電而至者尚有直豫等省均主張仍照原定限期辦理决不展緩各省對於選舉之態度如此則展期一節自不至成爲事實也 
　　又據京報消息緩辦選舉之說與安福派頗有關係該派自敗竄而後表面之黨徒雖已四散實則隂謀運動迄未少休小徐從日本使館裝箱逃走現已確在上海其羽翼又復來集種種擾害時局之秘策愈出愈奇破壞新選舉亦其策略之一蓋選舉不成旣可保持安福國會之根株同時又可望靳閣由是而倒方樞現旣追隨小徐仍未抛棄其曩時秘書長之職務曾擬就若干通電運動各處拍發其對於鄂之王占元贛之陳光遠浙之盧永祥閩之李厚基皆曾爲一兩度之嘗試據聞對王占元游說則以中央之授夏省長爲挑撥之具對陳光遠則以張宗昌問題誘起贛省與中央之惡感對浙江盧永祥則亦以昔日省長問題及沈金鑑之辦選舉引起盧氏之不快旬餘以前其種種隂謀幾見成功經政府明白解釋王占元盧永祥等皆憤安福之欲借以利用故態度立卽轉變盧氏雖有緩辦選舉之電但其前半先承認選舉之應辦中間又言新舊兩國會皆無可擁護之處已大反安福當初運動之本意聞方樞本有一電稿今已化爲宇紙簍中之貯藏品大約安福破壞選舉一幕目下已歸失敗今後進行如何則尚未可知耳 
[湘省對日借欵之抵押品]  
　　大陸報十八日漢口通訊云長沙官辦新銀行名湖南商業銀行者現已與長沙日商三井洋行等六家議定一百二十萬借欵事此欵充新銀行之資本合同不久將簽字草合同規定又湘米一百五十萬石運往日本之護照爲借欵之擔保並聞借欵内提洋八十萬元購置日本紫銅以供湖南鑄造銅元之需餘欵則付交湖南商業銀行此合同之條件磋商已久由長沙日總領署代表核准湖南當道因長沙商會無力墊欵而路費軍餉亟待支發故不得不向日商借貸云 
[滇垣亂機之醖釀唐繼堯出走前之情勢]  
　　雲南靖國聯軍第八軍成立後任葉荃爲軍長統率北征而川而陜頗著功績惟葉素來治軍不嚴部下兵衆雖負有勇名而亦驕悍特甚此次由川退回全軍人數不滿三千先有八百餘隨葉荃來省駐紥餘由唐聯帥指定距省四站之尋甸縣功山羊街一帶駐紥歸李向二旅長統率早已蓄有異志而在省之八百餘亦屢次滋生事端唐特派兵監視勒令出省駐紥民心稍安不料亂機已伏終難幸免至上月二十七日駐尋甸之向旅長忽隻身逃出趕到省城報告第八軍之二千餘人全數譁變勢頗兇惡擬集合前來攻打省城唐據報後卽飛派第十三四五團馳往抵禦唐葵賡司令亦擬親出指揮葉荃已不知去向尋甸一帶蹂躪殆盡并聞宜良楊林兩處雙方已在接戰又楊天福吳學顯先本爲迤西迤南巨匪黨羽甚衆滇政府招撫之編成挺進軍兩支隊歸司令官金楚泉統轄不料第八軍變後省中謠諑繁興謂吳楊暗中實與其事不過表面尚屬鎭靜其勢恐亦不能無變也第八師變軍計畫本擬由楊林板橋潛進直攻省城適値楊縱隊司令蓁由畢開拔回省已行至易隆該變軍偵知東路兵力雄厚乃改變方針覓獲該地嚮導數人引路由新街向馬街前進至一月三十日行抵距宜良城十里之藍家營地方卽遇由省派赴援救之李司令統軍千餘與之激戰計自三十日午后七時至三十一日午前四時尚未停止勝負尚未可知也 
　　顧品珍軍長自由川退回後率部駐軍畢節本與唐意見隔閡故力辭總指揮之職嗣經周省長親至畢疏通顧之意見似稍消釋自唐宣佈閉關主義後特任顧爲東防督辦統領重軍駐防迤東一帶顧在畢時已允就職并通電表明心跡於東防治安誓負完全責任乃近忽藉口畢地褊小糧秣不敷供應率部開拔回滇擬晋省一行與唐面商一切迨行至宣威又稱小有採薪未能一直到省說者謂顧態度不明其返滇原因恐亦與唐不利故省垣人心皇皇已宣佈緊急戒嚴 
[陸榮廷秘密赴京說]  
　　廣州消息云陸榮廷自因所部殘兵盡數退出粤省後所有餉項伙食均須自籌接濟爲數甚鉅以桂省商民之貧瘠雖經百端籌措亦屬入不敷出故各軍隊時有索餉譁變之事發生愈爲商民所嫉視陸氏無可應付焦灼異常屢電北庭求援又無切實答覆遂於去臘親自入京請示辦法聞其啓程之時極爲秘密是以外間絶鮮知者頃據其親戚到港談及始得此消息並謂陸氏此行不特磋商安置軍隊辦法且於應付粤局計畫有所獻議云 
[杭州快信]  
　　浙江造幣分廠内部組織尚未完善津滬一帶機匠到者寥寥廠長沈寳瑩至今尚寓聚英旅社並未到廠僅駐有司事數名外傳業已開鑄不確 
　　盛傳中央鹽務總署有全國開放引岸說此間各鹽商異常恐慌 
　　沈省長今午（二十二）柬請軍政各界要人在本署宴會海軍總司令藍建樞前日偕傅筱庵等因公來杭昨晚車赴滬又聞中美懋業銀行協理徐恩元昨因公來杭寓西湖覺廬 
　　吏治研究所因各縣認助經費每多欠解所有月課改由各機關輪流主試本月份由財政廳試騐定二十五日舉行 
　　中等以上各校定三月一日開學 
　　省城大有利公司上年盈餘聞達六萬餘金四月一日開股東常會 
　　孫寳琦昨撥助省城同善堂經費洋一千元 
地方通信 
[松江縣農會職員會紀事]  
　　縣農會於二月二十一日上午九時開職員會吳履剛會長主席首由吳會長報告電呈省縣禁止松江柴公司及放墾本會後方荒地情形次議下列各案（一）編印農事年刊應如何進行案議决俟稿件整理完畢後交印工估計印價然後呈明縣署撥欵印行（二）勸導領種桑秧案議决根據陳案函各市鄉自治委員廣爲勸導（三）實業廳令飭於本年起遵照嚴會暫行規程二十條至二十四條辦理以資整頓案議决廳令所指整頓各條按之本會現狀因限於人才經濟均有難以實行之處應由會呈明困難情形請示辦法以利進行（四）常熟縣農會請協力請願共謀自治案議决復函該會協同力爭（五）江蘇水利協會請由農會組織水利研究會案議决松紳盛朱等人已將水利研究會組織成立本會職員都已加入該會自無另行組會之必要（六）實業廳令飭由農會組織畜牧公司案議决本會無此實力難以照辦（七）省農會函請組織保牛會案議决呈請縣署出示保護耕牛并函各市鄉協同注意議畢在會午餐而散 
[規定衆院初選名額]  
　　衆議員初選名額業經省電規定松江縣計得五十四名已由縣署出示布告俾衆咸知 
[蘇州擬築虎邱馬路]  
　　蘇商劉正康楊廷甫等發起建築虎邱馬路以增名勝價値紳商各界贊成此舉者甚多均願捐資興建本月二十號復由楊廷甫在虎邱花園内邀請總商會會長龎天笙紳界韓萃靑陳季泉等共商進行辦法并往留園後面一帶測勘路線 
[請奬橋工捐欵]  
　　縣屬横涇市董事楊震聲朱墉等前日具呈縣署略稱本鎭向有望仙橋一座祇緣年久失修坍塌不堪行人深感不便茲有著商王冠笙因鑒於募捐爲難獨助洋一千元以備修建該橋之用應請轉呈省長給奬温知事據呈後當以捐資修橋雖不合褒揚條例惟數達千元以上慷慨仗義洵堪嘉尚自應呈請破格奬勵以昭激勸爰於日昨據情呈請道尹轉呈省長核奬矣 
[無錫北塘米業之盈餘]  
　　無錫去年米業因春夏價目奇昂故盈餘之行爲多茲將北塘一帶米業之盈餘調查如下寳豐六萬八千元隆茂二萬六千元寳源二萬六千元豐泰裕一萬五千元永大生一萬四千元恒源生一萬二千元永源生一萬二千元隆大二萬七千元長裕泰二千六百元信昌源三千四百元恒義四千二百元德大源二千七百元寳大二千九百元愼昌二千八百元大豐盛二千六百元愼泰三千一百元信茂二千元一源二千二百元生茂一千六百元裕大一千二百元寳興昌一千八百元永泰義二千九百元合茂康一千三百元正大一千元 
[揚州錢業營業狀况]  
　　本城錢業營業極形發達其原因以鄂湘西皖四岸運商因岸銷孔亟紛紛投稅訂鹽故各莊旬日以還已做八十餘萬之譜 
[第一區選舉名額發表]  
　　寗揚（江寗　與揚州府屬）衆議院複選第一區監督夏翊宸遵照總監督令將本區各縣初選當選人及覆選名額通令各初選監督遵照計（江寗）選民廿二萬九千三百零三初選當選七十九（句容）四萬五千四百五十四初選當選十六（溧水）二萬二千二百七十九初選當選八（高淳）三萬九千八百五十四初選當選十四（江浦）二萬六千六百七十九初選當選九（六合）七萬三千二百十四初選當選二十五（江都）二十二萬三千七百十六初選當選七十七（儀徵）六萬四千三百二十九初選當選二十二（東台）十六萬五千七百零一初選當選五十七（興化）八萬三千四百四十初選當選二十九（泰縣）十四萬九千九百六十三初選當選五十二（寳應）五萬三千一百六十五初選當選十九（高郵）十二萬四千四百六十四初選當選四十三按江都選民初選當選人須二千九百零五票故日來運動當選者莫不四出張羅　每票價値已漲至大洋一角五分有奇云 
[鎭江織蒙同鄉會]  
　　京口旗民向以餉爲養民國紀元面後大半瑣尾流離無可呼籲其居者多數不能自存　賴旗民生計所津貼然所入寥寥仰屋興嗟勢仍不免茲聞旗紳長庚延祥等數人擾組織丹徒蒙裔同鄉會俾資聯絡而籌生機業已公訂　章呈請縣署立案 
[杭州浙省派遣教職員出洋]  
　　教育行政研究會昨據特務審查報告云（一）派遣職教員畢業生留學歐美案標題改爲派遣職教員及畢業生留學案辦法（一）學　由省立中等以上學校職教員中派赴歐美留學者三十二名考試及格派遣者歐美三十名日本三十六名（二）省立中等以上學校職教員任職在五年以上者得由學校呈請教育廳長核准派赴歐美或日本留學其名額留學歐美者每校以一人爲限如派赴日本每校得派二人（三）國内外專門以上學校之浙籍畢業生及私立中等以上學校職員之任職三年以上者由教育廳招考選派每年一次名額定歐美十名日本十二名（四）留學年限連往返程途在内以三年爲限（五）學費留學歐美者每年給與國幣二千元留學日本者每年給與國幣一千元（六）服務回國後應在本校本省服務三年否則須追繳三年中所給與之學費（七）上列各欵應俟留學日本官費生及部派留學歐美學生畢業出缺後儘先考選及格者逐漸派送 
[福州杜威博士將來閩]  
　　客歲經學會會長吳微鰲等曾倡議請杜威博士來閩講演哲學莘莘學子咸渴望焉嗣以無欵中止茲聞屢門大學特聘該博士於四月一日該校舉行開學式之日到校講演已得博士同意並擬到厦後便道來省講演到省之期大約在四月之三四日左右目下教育廳及經學會兩方面已籌備招待矣 
[韓民來省]  
　　韓民僑居來省者頗多而閩中少有見者日昨由滬來閩者相繼約二三十人散居於福州街各旅館目下尚無何等舉動惟各方面甚爲注意 
[香港飛機失愼之原因]  
　　初六日午後一點鐘飛機師林安在跑馬地演放飛機籌賑購券參觀者甚多據售券者稱臨時賣入塲券費數千元飛機師由九龍飛來香港向西環轉過中環旋轉一週向跑馬地飛去將機駛下時因四面山峽圍繞加以海風吹來飛機不能自如飛機師向南華籃球塲而下飛機下時值坐落一大樹上樹枝折斷一大枝機亦墮下飛機師手腕靈敏并無損傷只飛機之腰部略壞與折去一葉而已是日省城飛機隊楊仙逸亦到港參觀聞飛機失事立同馬祿臣醫生趕救馬醫生到時飛機師已能起身隨同參觀者解明一哄而散林君只左眼角上微傷據云飛到跑馬地三次但因山峽風與空氣不同飛機又爲旋風激盪欲下而未能者三次至第四次見勢不能不下乃擇一左右無屋宇處而向一大樹飛下幸只折斷樹枝伊亦并無損傷遭此意外殊負參觀者盛意抱歉無極云云飛機修理須兩三個禮拜或恐機件須往英國定寄何時再演不能預定修理費後彼個人自認並不向籌欵賑災會支取現飛戲已經拆關載返九龍以待修理 
[北京外報之賑災消息]  
　　大陸報二十一日北京電云美國紅十字會現又撥助北方賑欵美金五十萬元山西督軍閻錫山以其一年養廉三萬五千元捐與義賑會美國女記者愛甘女士醬於星期三日由德州前赴災區從事調查 
雜評一 
[軍人財政會議（默）]  
　　今日之軍人財政會議正今日之軍人良心發現時也政府當局以財政破産在卽急而求救於軍人請軍人之自發良心共圖補救其情亦大可憐矣軍人對此財政生死關頭而猶不怦然動心者非人也對此瀕於破産之財政而不維持一旦破産而後則餉將何出索欵者將從何索取軍人卽自爲計亦不得不怦然動心也然而今日之軍人則正别有肺腸庫事如此危急政府一再哀鳴乞援乃軍人不視爲效忠之機會而視爲擴張權勢之機會以彼例此而欲望軍人之激發天良豈不難哉 
　　雖然財政之瀕於破産久矣政府苟有債可借有欵可籌苟可敷衍一日者無不以敷衍出之從未稍從根本上整理着想今至欲敷衍不得乃始急而乞命於軍人軍人縱稍示哀憐於政府暫緩一時催索之急聊减一二不急之費亦何補於今日之財政哉是故政府不從國家全部謀根本解决之法而但乞憐於軍人無益也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[在華美商會聯合會預誌]  
　　大陸報云本埠美商界建議召集中國各處美商會之代表在滬開聯合大會其會期約在四月二十七日與五月三日之間現已發出通告分致各處美商會略謂現有若干事件亟須公同討論大約天津漢口北京奉天哈爾濱靑島長沙烟台廣州及有美商團體之處咸將派代表與會云 
[廠絲洋莊銷路又滯之原因]  
　　本埠廠絲洋商銷路自客臘至入春後頗爲活動故業此者多抱樂觀乃近數日來市面又呈岑寂之象調查原因實緣我國廠絲價格向比日本絲每擔高規銀百兩近來日本絲商因得該國政府撥給公欵五千萬元維持市面該絲商不肯賤售存貨現時開價每擔售日金一千五百元合上海市價一千一百兩洋商欲照日本絲價購辦華絲而廠商則非照向例加價百兩不允脫售以故彼此相持不下遂現停頓之象惟據一般觀測歐美各地現時需絲甚急斷難相持日久不出旬日當可互相諒解云 
[紗價疲跌之原因]  
　　前日滬上盛傳川省有戰事以致川帮將上年購存之二十支五福牧羊大包紗三百餘包結還原根曾誌昨報商務樣茲悉當日由川帮電詢成都重慶有無戰事旋於昨日得復電謂並無其事惟去冬天旱宜昌上游至萬夔等縣河水乾涸船隻往來阻礙運貨須遲一月云云聞此次駐滬川帮將貨結還原根原因緣此項本紗均係去冬價在一百四十二三兩時所進照現時脫售每包可賺銀六七兩况該帮訂存本埠之紗尚有一萬四千餘包待天氣和暖宜川間春水發動裝往亦不爲遲等故統觀本埠紗市各客帮自今正以來添辦各紗頗爲穩健不敢冒險多購而各錢莊受上年底之影響分送往來摺子减去十之三四所以前昨紗價又跌去銀一兩之外期紗跌二兩之外云 
[近一週中雜糧米麥豆油市况]  
　　米市平平麥市升起 
　　雜糧均有進步豆油市面平疲 
　　今年自紅盤開價以來雖各帮尚未正式辦貨成交之數稀少然本週之中各種雜糧如黄荳蠶荳之類價均漲起大連黄荳聞該埠市面已有起色故申市亦步見回漲非復如去年年終時之軟疲矣最近市價聞自三兩零五分至三兩零一分不等漢口蠶荳寗波蠶荳現價計二兩零五分三兩一錢五分較之上週已升起一錢内外其他雜糧如花生芝蔴菉荳扒豆溝荳莞荳等紅盤以來均稱平穩惟生仁一項今年開價仍是疲軟目前河南生仁價計四兩八錢山東生仁價計四兩六錢五已跌落錢餘較之去年年底之時則尚漲數錢也生仁向恃廣帮銷路爲暢聞本埠存貨甚厚銷路不暢云米市紅盤以來已見平疲近週更見低落目前廠機北帮新粳價開八元五六角南帮新粳八元内外較之開盤時價跌五六角聞目前到源甚湧銷路平疲故一時難望漲起且將更見鬆動秈米亦因白米之疲價亦回軟麥市已升計懷遠小麥價三兩五錢至五錢五漢口小麥三兩三錢今後麵粉銷塲時起恐麥市有升無降也本埠豆油市面本隨大連爲轉移去臘大連豆油價格不振致本埠市面亦甚平疲刻聞今春開盤以來油市仍未見好大連豆油二月期價八兩六錢故大連市面不振本埠豆油一項仍難望其生色生油一項除洋莊銷路之外向銷厦門汕頭等客帮去年底時本埠存貨有五千餘件之多今春開盤因廣東市價回跌本星期中價有大跌之勢萊陽生油計價七兩七錢輕皮生油計價七兩七錢五夾倉生油計價八兩惟星期六日銷路暴增價漲三錢左右今後趨勢如何殊難測度也 
[磚茶派司再請展限之呈文]  
　　上海茶業會館再上江海關稅務司稟云爲奉批再陳實情懇恩准予變通辦理以拯商困事竊商等前陳派司到期貨難運出請求免完半稅仍准展期出口一案奉批據呈已悉查磚茶出口派司展期一事漢口茶商業經具呈江漢關監督轉陳稅務處核辦該商所請事同一律自應查照滇商辦法辦理等因奉此查漢商前呈江漢關轉呈稅務處核准磚茶出口派司與上海一律暫改爲二年茲奉鈞批飭照漢商辦法辦理商等曷敢不遵惟是磚茶一項只有販運入俄以外别無銷地而俄國内亂連年商務久經中斷前商等呈求外交部設法與俄代表交涉通商以維茶業奉批俄麗各地官賣貨物掠奪商品所在而有必俟其對俄僑商有親善之表示方可與議通商應暫勸商人勿輕前往致招損失各等因在案商等奉此益惴惴不敢運貨入俄是種特殊窒碍良由俄亂使然此商等所領磚茶派司坐視逾期無法轉輸出口之實在苦情也所有逾期派司應繳半稅銀兩應乞鈞關俯察商等實迫處此之苦衷量予變通辦理懇據情代呈總稅務司會商稅務處准將商等所領磚茶派司再予展緩出口期限一年甦商等垂盡之命仍復規復舊章以示限制除呈關監督外爲此環求稅務司合前鑒奪核示祇遵不勝翹企待命之至謹呈 
[磋商加貼印花稅變通辦法]  
　　印花稅加貼一事商界一致反對曾經上海縣商會會長與各業代表磋商變通辦法務照各業每月貼用之數若干查明實數再行彚總加數認包雖經多數贊成惟各業意見須請商會會長轉向印花稅駐滬辦事處郭坐辦詳請印花稅處處長核准頒發免去每屆六月十二月兩次大檢查手續以便商業上不致受騷擾之累而免處罰之苦聞會長已允竭力商懇郭坐辦准予轉詳請示施行一面通知各該業代表將本業中需用稅證數目務於隂曆本月内分别開送來會以憑從長計議 
[日報論日華貿易之不振]  
　　譯日文東洋經濟報云目前日本對外貿易莫不輸入超過輸出惟對華貿易則仍爲超出說者以爲對華貿易之增進然由元月份貿易數額觀之日貨運華計一千五百八十八萬九千元華貨運日計一千一百一萬元輸出超過輸入計四百八十七萬九千元較之去年同時則超過之數不下减落一半云今錄今年與去年一月份之日華貿易統計於後（單位千圓） 
　　　民國十年元月　九年元月 
日貨運華華貨輸日日貨運華華貨輸日 
滿洲一八三一五四四四五六一二四四六 
中國北部八一三八五一七一七一八五六一四五 
中國中部一五八八一四七一○一六二五三九三一三 
中國南部三九五八五二三二六八 
合計一五八八九一一○一○二八○二二一八一七三 
輸出超過四八七九九八四九 
[各路商界總聯合會今日開會]  
　　本埠各路商界總聯合會昨據福建路·海寗路·西華德路·河南路等商界聯合會提議關於華顧問就職問題特於今日（二十三日）下午二時召集全體董事開緊急會議 
[南京路商界聯合會緊急會紀]  
　　討論華顧問問題 
　　南京路商界聯合會昨日（二十二）爲四馬路聯合會提出對於納稅華人會之異議特於下午三時召集全體職員開緊急會議公推李北容（先施公司代表）主席蔣夢芸紀錄先由主席報告略謂本會對於納稅華人會及華顧問期望甚殷以其關於市民之權利至鉅惟自華顧問舉出後因誤會故遲未就職近經納稅華人會代表與工部局數次磋商漸臻圓滿不意當此時際忽有四馬路聯合會對於納稅華人會提出異議交涉尚未妥協内部遽起紛爭實予外人以利華顧問問題將益增危險本會本期望華顧問之素志特召集此緊急會議共商善法王廉方繼續發言略謂華顧問就職問題遷延至今方現妥協之望今四馬路遽提出異議是非曲直姑置不論不利於全體華人則可斷言實予交涉前途以大打擊凡我市民非急籌對付之法不可余華龍發言略謂華顧問問題忽有此意引風波殊爲華人之大不幸吾人皆係華人對於華人之利權理直愛護决不能因憤而牽涉市民之利權今旣不幸而發生此種情事則一方亟應協力對外以作交涉後盾一方應精密調查詳細考證事實以研究眞相而資對付次由王才運倪念先萬選靑費杏莊王海永諸君相繼發言對於此事均極激昂經衆議决先行分頭調查眞相再繼續開會籌議對付之法議至此遂散會 
[學生會之通電]  
　　各地學生聯合會轉各團體各報館均鑒民國成立十年 
以大多數人民因循不振禍患日滋比者庫倫淪於俄匪張勳乘機運動湲庫豈惟滿蒙將爲朝鮮之續卽國體且有再變之虞同人　衡大局惄焉如擣不得不揭示眞相俾共聞知謝米諾夫俄黨首領也日本軍閥利用之張作霖勾結之而主持暗幕者更大有人在于冲漢之銜張命赴日也他不可知而中日合辦東三省兵工廠爲使命之一已見報端及其歸報北庭盛稱日本當道最近對我國親善之旨洋洋得意曾幾何時庫倫宣告獨立矣謝米諾夫宣告就哥薩克軍隊總司令職矣陷 
我庫倫之愛琴卽原隷於柯里闊夫而轉隸於謝米諾夫者也張景惠旣援庫總司令乃自十二月迄今逗遛於叨林烏得滂江之間寸步不進優林代表遠東共和國與我訂約通商北庭陽與委蛇隂則拒絶庫倫旣陷陳毅則予查辦張則升任抑陳揚張爲奉系擴張地盤然則謂張作霖甘心聯絡俄黨以陷庫倫亦未爲過今則愈演愈奇自淸室方面觀之以頣和園押欵一千二百萬金也以覃陵熱河行宫禁品售欵千萬金也衞軍改奉軍也其意安在自張勳張作霖與北京政府各方面觀之姜桂題願以萬人受張勳節制張文生又願以兩旅受張勳節制張作霖猶爲未足除新募兩旅外特保張宗昌加入援庫至若吳佩孚馮玉祥自請援庫則不爲北庭所許其意又何在然則援庫援庫名詞雖美不啻欲再斷送東三省以遂其復辟之隂謀耳回憶民國六年陸宗輿赴日要求援助復辟而以兵工廠合辦及軍隊警察一部分管理權爲酬報誰實遣之事屬秘密國人夢夢猶可說也乃至斷送領土顚覆國體心跡顯然豈能再事容忍務望各團體各報館喚醒全體人民本積極互助之精神必與叛我國體者抗危機一髮惟諸公劍及履及以圖之中華民國學生聯合會總會上海學生聯合會同叩 
[澧縣旅滬學生之呼籲]  
　　各省各法團各報館鈞鑒澧戰發生各報疊載其於當日戰爭情形固已盡矣然人民間之痛苦似有未盡畢露者敢爲海内諸同胞一陳之我澧自去臘被圍以來一攻一守屢仆屢興中流彈而死於非命者動以百計城内之民有守更巡城之責城外之民服掘道運送之勞威尊命賤因是而死者又數十人蓋天下之至慘也城外各軍因城日久不下迺開地道以進不意大功未竟　地道中傾澧民之死於是役者無慮數百後經當地牧師及本縣代表一再請求將婦孺放出以重民命雙方允許准予放行迺各懷奸詐人命草菅一則利時突圍一則乘勢進攻人民甫出猛戰復興數百生命又送於槍林彈雨之中矣最堪傷者王育寅隻身逃鄂部下無主力肆蹂躪淫擄並施婦女之不辱而死於自縊投井者幾佔三分之二屍骨横陳今尚暴露揚州嘉定之慘狀不圖再見今日澧民何辜而竟遭此今者滿城父老薪米俱無析屋以炊羅雀而食長此以往其將何堪且我邑當南北之衝兵隊之往來人民早罄其地之出廬之入以供其餉需加以頻年水旱澧人之逃死於四方者所在皆是更經此次奇災雖獲不死於兵燹者其能幸免於饑寒乎孺子入井尚能動人惻隱之心矧以八十萬同胞行就死地而謂不能動海内諸慈善之懷耶學生等力綿才薄實違此心遥望桑梓肝斷腸裂茲特灑涙報端聊代呼籲海内君子尚祈速起圖之如能起死人而肉白骨固非徒身受者所爲感激已也臨電神馳不勝拜禱之至 
[提倡推行國語之省令]  
　　文告批示改用白話　組織國語講習所 
　　上海縣知事接江蘇省長署訓令云據江蘇省教育會函以縣視學國語講習會會員徐引恬等函轉請訓令各縣改用白話文告批示並設國語講習所以便吏員練習等由並附抄原函到署據此查我國文言不能一致實爲推行政教阻碍之一因近今小學校改授語體文固爲統一國語之準備亦一溝通文言之關鍵各縣直接人民之文告批示參用白話一方面於國語之推行可資提倡一方面於政令之敷布亦有便利至縣署附設國語講習所一節係爲吏員傳習國語起見亦屬切要可行據函前由除函復並分令外合行令仰該知事卽便體察情形分别辦理可也此令 
[江安商輪試車紀]  
　　輪船招商總局向耶松船廠新建之長江班輪船江安號昨日行試車禮事前曾柬邀各界前往參觀上午十時中西來賓陸續而至共約五百餘人華賓由該局董事傅筱庵局長謝仲笙副總船主陳永澧該輪買辦袁仲蔚諸君等招待西賓由該局總船主麥開倫該輪船主（由江天調來）勞司君等招待卽由傅君等引導至上中下三層及機器問等處參觀一過該輪船身長三百三十英尺寬四十七英尺吃水七尺七寸半載重關噸三千五百噸淨噸二千四百九十噸（前報誤傳一千五百噸）雙部機器六只汽缸共有二千九百匹馬力至十一時輪由該局中棧碼頭啓椗駛赴吳淞十二時午膳畢船已駛至吳淞口外三夾水之北十英里海面開足速率繞駛三大匝試車結果每小時可行十六買（卽英里）復由三夾水駛回原處再演傍站離站·轉舵·進退·起錨·絞纜·等等成績均佳試畢傍站時已五鐘現聞該輪定於下星期一起（二十八日卽行開駛漢口班云） 
[外洋各輪船之抵滬期]  
　　紹和洋行之西人賀德茂經理葡國郵船之葵里門號Ｏuelilmame自一月六號由烈斯奔開出後取道星加坡經西貢而至香港昨日接該輪電訊業於上星期六在星加坡開出下月二號可到上海又有美商茂生洋行之貨輪西約班號Ｗest　Jappan自本月四號由美國之西雅圖開出後現接電報遲至三月一日可抵上海又有英商怡泰洋行之格林你茀號刻已開抵威海衞定三月八日在申開往歐洲又有英國郵船公司之笛爾惠亞號自孟買開出後已至星加坡將於二十四日七時抵香港二十五日淸晨開駛來滬又有意國郵船公司之亨格蘭號自奥國來滬後現已往日刻定下月四日在申開還奥國之的里斯雅得又有怡泰經理英國皇家郵船公司之卡納逢曉號自英國倫敦開出後現得來電三月二十四日可至上海 
[吳淞商埠張督辦回滬]  
　　吳淞商埠局督辦張季直氏日前曾往蘇常等處公幹茲於昨晨來滬並分謁何護軍使王道尹許交涉員姚監督等有所商榷云 
[澄錫一帶長途汽車之發起]  
　　江隂無錫常熟太倉沙溪間近由南通張嗇老發起建築長途汽車路以利大江南北之交通及商業運輸日前張氏蘇錫之行曾繞道常熟勘視路綫現各該地紳商已開始討論籌備云 
[滬閔柘長途汽軍工程之進行]  
　　滬閔柘長途汽車指定經過地點業由創辦人李顯謨黄申錫等將應築馬路界址寬度派員揷立標椿並將經過橋梁必須改造洋式者計有若干座亦均測繪完竣惟所用路基因係民地自當分别購　若照築路購地章程應由縣公署按照田畝之優劣核發官價茲爲免使業主受田價抑勒起見改爲直接購買辦法凡揷標圈用之民地可照現市價値由鄉民巡向滬閔柘汽車公司議價領銀以免冤抑業由李黄二君分函經過各鄉紳董傳諭各業戸知照聽候訂期商議田價云 
[美艦官府號尚未離滬]  
　　上海泰晤士報云中國所造成之最大商船官府號原擬二十一日起行赴美但未果離滬聞須俟特别訓示到滬後方可駛出大約一二日後卽將開行 
[美法間郵務之更改]  
　　大陸報云本埠美郵局接到通告據稱美國郵務長已與法國締結合同自一九二一年二月一日實行凡美法間互換之包件前限定最高重量不得逾十一磅者今增至二十二磅此條不僅適用於美法兩國卽兩國之殖民地亦得適用之 
[中西女塾校友會開會記]  
　　前日（星期一）午後四時中西女塾校友會在哈同路民厚里六十號黄佐庭夫人宅内開會到者除會員外來賓有本校校長貝女士·教員德女士·與膠州路貧兒教養院富蘭雅夫人先進茶點後由會長沈彬貞女士請富夫人演述盲童學校之事業夫人並以該校手工科所作之玩具示衆觀之者稱美不已蓋各玩品均靈巧異常也夫人又講如何可解病孩之寂寞略謂孩童性好動然病時不得多動且多動或多用腦力與之有損補救之法卽以小剪一把紙數方教以剪法與摺紙成物各法一覺疲乏則須立止又病時常思各種美味但病者不當多進故自不能應其求然有一法頗稱得計卽畫餅充飢耳法爲由各種畫報上剪下魚肉糖果依次列之成菜單式病孩見之必甚快樂云據富夫人言中國境内盲童學校祇有三十餘所且强半爲西人所設下次將假漢口路中西女塾開會云 
[松江軍民衝突案之續聞]  
　　本月九日卽舊曆正月初二日松江東門外華陽橋地方兵民因賭起衅發生傷斃人命一案已略誌前報茲據本埠軍界傳述謂肇禍兵士隸屬駐松暫編衞隊第二團第二營第七連管轄是日因値放假期内該兵等結伴三人擬往華陽橋賭博旋卽與該處人民發生衝突致肇巨禍當雙方鬬毆時有一目覩之幼童見證曾由該縣公署訊據供稱有一兵士確係被毆受傷旋卽舁入船内似乎棄於浦中等語並訪獲帮兇之夥犯及船戸各一人均爲此案之主要犯證一併暫行管押聽候澈底研訊所有肇禍之兵士除一名尚無下落外餘二名亦屬禍首恐其脫逃已由松江防守司令部函致衞隊團團長令飭第二營責成第七連連長嚴行看管以便訊辦云 
[菲律濱銀行最近之佈置]  
　　日前菲律濱銀行副總經理由菲律濱來申携帶美金甚鉅合之原有基本金五千萬批沙可謂資本充足聞現到之美金專爲上年申行售出美金先令等匯票預備隨時出貨之用云 
[舊曆庚申年各業盈餘之調查（十）]  
[海味業]  
　　民國路及洋行街一帶海味業向分海味洋貨兩派業洋貨者自受抵制影響以來雖暗中漸漸恢復而貨價奇貴因是上年度獲盈者殊少而海味行一派則提倡國産去除劣貨將國内所産物品逐加研究百貨增廣且庚申年賬目能收足故有營業逐增之希望茲將海味各牌號盈餘數錄下源餘潤大東源振大四家各盈五千兩振和乾豐新源震源各三千兩成大餘發源康各二千兩昌大新昌震餘治成源順各一千兩 
[友華銀行銀市報告]  
　　中美新聞社譯友華銀行二十二日報告云昨日倫敦銀價近期跌三先令四便士遠期跌五先令　使　　　約銀　至五七又　分之一倫敦紐約滙價三八九半此間今日定價金　三先令二便士半金圓六二又四分之一日金七七晨間市况極堅定年後稍鬆動收市時交易價金鎊三先令三便士又四分之三金圓六四又四分之三出口交易絶少海外無重要報告 
[景昌公司絲市報告]  
　　中美新聞社譯景昌公司報告云本星期中國機器絲市價尚能維持惟交易甚少紐約市况沈寂價値跌落繅絲商不幸未能取得政府之補助但現望目前之不活動足使繭價於新季開始之前跌落云七里改良絲市價不動流行各牌詢問者較多惟存貨極爲缺乏土色絲日本方面有詢問者故市價極堅定祇有小包交易美歐兩洲仍無要求市價如下機器華絲特别大號銀一千一百兩特别號一千兩中號九百兩七里改良絲八百三十兩市號八百兩土色絲上號四百七十兩市號四百四十兩 
[金業公會職員會紀]  
　　無錫路金業公會舉定正副會長後於明日下午會議本年公所一切事宜到者正會長施善畦·議董張淸笙蔡久生蕭添壽兪守正等三十餘人於四時半開會由正會長提出議案二條（一）調查公産及公所出納欵項及存積等數（一）業外人不得濫入公會買賣期金以上兩條經到會各員籌議之下以人數未齊不能决定候再訂期開會集議云 
[院部否認孫派發行公債電]  
　　松滬護軍使署昨接國務院財政部電云（銜畧）統密據廣東商民紛紛電呈孫文派將發行公債五百萬元誠恐擾亂市面擬懇設法禁止等情此次非法公債政府概不負責希卽布告曉諭無論中外紳商勿誤收用抵押以免損失虧累是爲至要院部號印 
[聯合意募賑欵大會籌備會紀]  
　　上海聯合急募賑欵大會於本月十九日下午四時半開第一次籌備會議到會者張竟成張孟定王紹裘朱芑臣余日章孫仲英余桂生郭壽臣許秋　陸伯鴻李述膺王雷夏盛孫用　女士許黄丹芷女士華景俠女士西人費吳生北京代表西人格林議案列後（一）公推余日章爲臨時主席（一）宣佈上次議事錄（一）宣讀來函（甲）上海中國廣濟會來函推王紹　爲代表到會列席（乙）河南駐滬義賑會來函推郭　臣爲代表到會列席（丙上海商界籌賑）協會來函該會代表吕靜齋因事不克到會准明日開會公决另推代表到會列席通過（一）佛教保嬰會會長姚文敷推王雷夏爲代表到會列席通過（一）費吳生提議本會名稱宜與北京一致請公决當經公衆議决改爲上海聯合急募賑欵大會通過（一）余日章提議由各團體代表組織中央委員會保管經濟支配賑欵籌劃募捐方法當經提出上列三項問題請公衆表决（甲）保管經濟凡各團體所募集之振欵能否均交中央委員會保管抑由各團體自行保管（乙）散放振欵是否由中央委員會照災情輕重分别支配抑由各團體將募集之欵自行支配散放（丙）募捐辦法是否由各團體聯合一組分區勸募抑由各團體認定區域分頭勸募陸伯鴻云經濟由委員會保管放振由委員會支配分區勸募以期普及張孟定云保管捐欵應由委員會不成問題最難者支配振欵如何支配應提前討論朱芑臣云振欵應交中央委員會放振可由各團體自行指定災區直接散放籌募振欵宜集合團體分區同日出發以期普及李述膺云贊成捐欵由中央委員會保管支配華景俠女士云捐欵應該交委員會保管唯必須將所收振欵數目逐日報告委員會並可由委員會派員查賑至散放振欵由各放振機關將所募得之欵自行指定災區直接散放唯必須將支配災區地點及狀况報告委員會並可派員調查籌募捐欵擬分隊動募盛孫用慧女士許黄丹芷女士對於華景俠女士之說均一致同意張竟成郭壽臣對於三項問題請公衆議决服從多數費吳生云贊成女界所說經濟自行保管數目報告委員會振欵自行散放災區地點及狀况報告委員會募捐集合團體分區勸募同時出發王昭裘云振欵交委員會保管宣布支配方法自行散放王雷夏云欵交委員會許秋颿云贊成費吳生之說分區勸募辦法尚領研究孫仲英云贊成費吳生之說余日章云分區與不分區可以同時並行分區由各學生擔任各慈善團體自行認定分别勸募當經公衆議决保管經濟一項願交委員會者由委員會保管各團體願自行保管須將數目逐日報告委員會以便稽核散放振欵一項由各團體指定災區報告委員會自行直接散放募捐一切分區募捐由各學生擔任自行認定籌捐由各團體分别擔任通過（一）許秋颿提議速行組織理事部推定理事長公議先推理事長由理事長組織部務當推定聶雲臺爲理事長並由孫仲英陸伯　朱芑臣余日章費吳生五君前往敦請通過（一）勸募出發日期公議俟理事部成立由理事部定之通過（一）公議星期二（二月二十二日） 
下午四時半開第二次籌備會並登報通告上海各振募　 
 
 
 

Page 11

 
 
關及慈善團體公私法團公所會館届時各派代表一人到會列席共商辦法通過 
　　昨日下午四時半該會仍在黄浦灘華洋義振會開第二次籌備會松滬護軍使何茂如交涉員許秋颿干道尹代表邵樹華·江海關姚監督代表　雷夏·警察廳徐廳長代表郝耀光·上海縣知事沈寳昌·總商會會長聶雲臺·靑年會總幹事余日章·女界義振會代表盛孫用慧·許黄丹芷兩女士·女子靑年會代表華景俠女士·華洋義振會代表張竟成王一亭陸伯鴻孫仲英朱芭臣·西人方面有費許君法副領事美領事日副領事美國大學法國商會日本商會美國婦孺會美國商會意大利商會日淸公司留學婦女會均有代表列席 
到會者共計七十餘人首由張竞成費許兩君報告經過情形公推聶雲臺君爲臨時主席討論進行辦法經衆公推何護軍使英總領事佛雷碩君爲名譽會長聶雲臺君法總領事威爾特君爲會長余日章君商特司君商特司君爲中西文牘並組織理事部内分公佈部·經濟部·交際部·當先推定滙豐銀行大班史體脫君·中國銀行行長宋漢章君·爲經濟部長其公布部交際部長公决二十四日下午開理事部成立會時再行推舉云 
[女界義賑會游藝會第二日紀]  
今日（二十三）尚開會一日 
　　女界義賑會爲籌賑事開游藝會三日昨日爲其第二日商塲設備較前日尤佳茶點西餐之屬尤形茂盛普通來賓亦較增其秩序如下（一）小兒比賽（二）啓秀女學游藝（三）影戲（四）災民歌（五）精武體育會技擊（六）舞蹈（女靑年會體操學校）（七）工界音樂會國樂（八）音樂會（王瑞嫻女士主任）一馬雪貞女士唱歌二楊君胡絃三靑年會雙簧四邱女士獨奏五李松泉戲法六王君七絃琴七靑年會新劇其中精彩如女童（約七八齡）四人設爲問答勸人節無用之縻費以助賑欵口齒淸晰表情極佳又精武體育會中有九齡會員獨舞單刀身體活潑會塲鼓　聞今日（二十三）爲該游藝會之最後一日期節目尤佳樂善士女盍往觀諸 
[農用品裝運災區减費之部電]  
　　上海電報局接交通部電云查本部咸日分致各督軍省長都統農會商會電一件内開上年北五省时災奇重本部職常所及迭經減免振糶運費以惠　黎惟是民爲邦本食爲民天轉瞬春和從事耕作當此凶荒之後民困未舒尤以減輕農民資本之擔負爲當務之急前已令各路載運豆餅充作肥料者减等收費期以一年在案顧農民生産必需之品縷計尚多茲　就各路貨物分等表内懌定農用物品以及子種肥料等項自本年三月一日起至六月底爲止凡屬運赴現定災區各站卸車者不論由何路起運均准在站照繳半價運費卽予裝運并無須請發憑單以省周折除將减費裝運之農用物品等品目以及現定災區各站之站名刊登政府公報并分行各路飭各站張貼外特先電達卽希查照電各縣知事出示曉諭俾衆周知無任公盼等語仰由該局將此電卽日抄送所在地方各機關團體報館俾衆周知交通部皓 
[文監師路聯合會之職員會]  
　　文監師路工商聯合會昨日開職員會議到會者潘東林杜棒蓀　鏡蓉陳震源范瑞卿等二十餘人首山潘東林提議對於五顧問就職問題迅函納稅華人會敦促范瑞卿提議維持呢絨業辦法以致函總商會及英美各商會入手陳震源提議對於海寗路聯合會之禁止販米及禁鑄輕質銅元兩案擬一致聲援以爲後盾繼由杜椿蓀谷鏡蓉籌互相討論定期開大會問題多數通過常由文牘谷君起草分别繕發議畢而散 
[五馬路聯合會春節團拜禮]  
　　五馬路　界聯合會於昨日舉行春節團拜禮到會者正副會長曁各職員等數十人下午二時開會首向國旗行禮次各職員互相行禮禮畢公推儲紹基爲臨時主席報告開會宗旨次由文牘員何君將該會義務夜校簡章請主席逐條朗誦徵求各職員意見當無異議遂付表决惟修改會章因時間短促恐不能盡善張炳臣主張緩日召集全體職員開大會再詳加討論衆皆贊成後爲張馬兩君臨時動議案件因時繠　早俟下屆開會一併討論事畢各職員　赴先施樂園攝影以留紀念 
[通令查禁演唱侮辱淸室新戲]  
　　本埠道縣兩署曁淞滬警廳長接江蘇省長公署通令云案准内務部咨開准淸　總管内務府咨開准宗人府文稱據世襲一等輕車都尉榮　　稱演唱新戲侮辱皇室　請咨行内務部轉行外交部照會各國領事署一體查禁等因前來查津滬漢口等處排演新劇任意揑造多有涉及先朝殊非尊重之道相應抄錄原呈咨行貴部轉行外交部及各省會嚴行查禁以符優待等因到部查民國四年上海地方編演無意識之新劇准淸内務府函請轉行禁止前來業經本部轉行查禁在案茲准前因自應重申禁令以昭優待除分行外相應抄錄原件咨行查照轉行辦理等因並附抄件到署准此合行抄錄原件令仰一體查禁此令計抄件呈爲演唱新戲侮辱皇室懇請咨行内務部轉咨外交部照會各國領事署嚴行禁止事伏思我皇室之於民國旣有讓德之隆爰結優待之條載在約章昭然若揭何　於人求全反毁源久居天津目睹租界各處戲園排演新戲直斥皇室其演唱戲目有西太后一劇接演全本每經旬餘肄無忌憚備極醜詆還意氣之私砌附會之詞法紀蕩然公理何在此外尚有下江南新西安等戲目聞上海漢口等處亦時演唱揑造事實任意誣　倘不加禁止實愧對祖宗損害名譽例應賠償揑造謡言律有明禁伏乞將所呈緣由咨行所屬部署通飭查禁以彰公道而伸法紀爲此謹呈 
[九江路發生搶案]  
　　前晚九時有盜匪五六人突至公共租界九江路九江里二百三十三號門牌何子卿家敲門入内　至内室出示手槍利刀嚇禁聲張當被搜刦去值洋一千六百餘元之金珠飾物現洋携贓逃逸迨老閘捕房得報立飭通班中西探捕馳往兜拿各盜已早遠遁該　等卽向事主詢明盜黨年貌服式口音回訴捕頭業已轉稟麥警務長通飭所屬各捕房中西探捕一體留心偵緝矣 
[靑年會徵求會消息]  
　　靑年會二十一　紀念徵求大會開　以來瞬將一週本屆各隊無不竭力將事聞南京隊隊長王正廷已召集本隊全體籌議兩次各隊員咸有美滿之報告至鎭江蕪湖沙市各隊競爭均極劇烈今晚爲南通隊隊長張孝若假一品香開隊員宴會張君熱心公益聲氣廣通其勢力之雄厚可知其餘各隊亦莫不爭先恐後其第一次揭曉爲今晚八時占先籌者不知誰隊屆時該會備有影戲等秩序並請各隊長報告當有一香熱閙也 
[鐵路局籌設學校]  
　　滬寗杭甬兩路管理局長趙燧山氏擬於上海南車站隙地建設學校以培植路員子弟上年曾經鐵路同人教育會第三次董事會提議凡路局建屋興學無論新造與舊修均得長期借用免收租金其修養諸費亦由路届擔任以垂永久等情呈由交通部核准在案現趙局長以創辦之初籌備之事實多故於上海北車站東面滬杭路局舊址設立滬寗滬杭甬兩路扶輪公學籌備處辦理進行事宜所有處中人員卽以路局職員兼充藉節　費 
[學校消息彚紀]  
[民立中學]  
　　大南門外上海民立中學校係旅滬閩紳蘇氏所創辦已歷十七載近年校務日益發達去臘寒假計有正預兩科二十七組學生共一千零五十人茲除　生轉學未到外復招新生併計共一千一百餘人定十八日開學 
[慈善會義務學校]  
　　北浙江路新唐家弄源吉里中華慈善協會附設之高初兩等義務學校專收貧苦子弟聘鮑仲明王仲良金輔臣朱夢卿爲義務教員定於夏曆新正十六日開學學費一概不收 
[藥業義務學校]  
　　本埠藥材飲片同業曾於客臘邀集同業公議在其公欵積資項下酌提若干設立義務國民小學校學費及課業用品　概不取收已賃定大東門内花園弄某姓房屋爲校址聘請顧伯畬充該校主任分二教室學額百人現已足數經該業公推毛務生爲校長定舊曆二十日開學 
[神州女學]  
　　北四川路神州女學定於本月二十三四號（卽正月十六七日）招考新生並於二十四號（卽十七日）午後二時舉行開學禮 
[勤業女學]  
　　勤業女子師範學校遷移西門方板橋共和影戲院左近後添設西洋畫專修科聘定馮亞陀唐月運女士唐肖寅等擔任教授又設圖畫函授部用通信教授法通信教授俾遠地男女靑年學成專門美術人才以應社會之需要 
[龍華小學]  
　　滬南龍華小學今歲推廣學額招收住宿生日來報名者頗多已於昨日開學第一部有高小科生及國民科生二百餘第二部有國民科生七十以上現高等科尚有十名額數可補國民科則已額滿矣 
[承天英華學校]  
　　湯恩路承天英華學校近添設夜學由廬允箴爲主任日校教員兼任教授夜校已於昨開學日校於明日開學本學期新生倍增於昔云 
[北區公學]  
　　海寗路北區公學於前日（二十一日）行開學禮男女新生報名頗多其開學秩序如左（一）鳴鈴列隊入禮堂（二）師生全體向國旗行敬禮（三）學生向師長行敬禮（四）同學行相見禮（五）國歌（六）校哥（七）始業式歌（八）師長訓洞禮畢分發通告准於二十五日正式上課並聞該校男女兩部高初各級均有餘額可補 
[培本小學]  
　　閘北寳山路　福里·虬江路鼎元里·培本小學第一二兩校均於前日（二十一日）舉行始業式並分給書籍用品新　學生先　報到其一百餘人該校本學期國文科完全改用語體今日卽行上課矣 
[覺民學校]  
　　東塘山路覺民學校今歲大加擴充除添設提籃橋隆慶里之第二校一所外又增設義務班專收失學　寒子弟授以人生必需之智識技能俾有自立之能力學額暫定一百名如無力就學者可於二月二十五日（卽夏曆正月十八日）以前隨時至該校報名 
[二師職業補習科之勸學熱]  
　　尚文門二師附屬職業補習科自創辦以來工商兩界求學者已達二百餘人該校採用最新方法教授一切均聽學生自動自治故每遇寒署兩假必有勸學演講團之組織今春因該校擴充學額而該勸學團之行動尤爲認眞此次加入演講者有四十餘人已於舊曆正月十一日起分途出發並利用舊曆元宵於十三日起至十八日止備置各種燈綵各種旗幟上書如『打破舊習慣』『來求新智識』『夜裡没有事』『還是讀書奸』『忠告老板們』『快把夥友學徒求學問』等種種喚醒工商兩界之文句前前揚一面『醒』字大旗沿途講演外並高唱勸學歌聞者爲之動容昨晚七時由該校出發經過老西門·九畝地·城隍廟等處計入演講者有吳鑒淸凌志霄洪揚生蔣定頣趙醒儂顧其仁陳蘭芳金祿莊陸柏生楊慕業徐杏坤樂木滋徐繼曾蔡炳南陳長生楊熊占干天一董壽芝許銘杜峯唐耀光張國雄等並有工商友誼會幹事童理璋加入該團滑稽演講聽者均久立不倦直至十時方始回校 
[少年宣講團游行宣講紀]  
　　本埠少年宣講團總部於前日（二十日）派第三游行宣講隊王維民陳子和陳賢本李士林往閘北宣講共分二處第一次在共和路口宣講（公共衞生）（社會風俗宜改良）（戒吸烟草可以省錢益壽）（亡國苦）等題聽者百十餘人第二次在長安路宣講（講題同前）講畢復舉行通俗游藝（絲竹）（改良新詞）聽者二百十餘人頗爲感動又派第四隊嚴立順汪龍超陳賢賡往法華鎭宣講第一次法華寺前開講講題爲（金錢之用途）（日本與現世界）（勸用國産）（國旗應尊敬）聽者百餘人第二次在大街開講（講題同前）聽者百四十餘人並引各種故事成語爲證頗能使聽者明白該二隊回團已六時矣下星期日（二十七）出發者爲第一二隊云 
[雜糧油豆餅交易所經紀人會議紀]  
　　本埠維糧油荳餅業交易所經紀人公會於前日下午一時開臨時會討論數種重要事項到會者六十餘人會長楊河淸朱允長主席擬將所議各案送交本所待理事會開會公决後再行試辦茲將議案分别錄左（一）試業期内現期買賣辦法案公决同業現期買賣應卽歸本所辦理在本所市場買賣成交後卽將物件種類數量價格及買賣雙方經紀人之牌號並成交之年月日報明登錄場賬（此項成單由本所另備雙聯單用之）由場務長蓋印證明其貨銀由雙方經紀人自行交割　上無須拍板本所手續費暫不收取惟物件市價須逐一掛牌（一）更改本所股票買賣單位案公决本所股票買賣單位初定十股咸謂不便今議以二十股爲單位以前所做十股之交易由紅藍色成單兩紙便可了結新做之交易以二十股爲單位（一）提單及廠棧單之保險費案公决經紀人在本所買賣交割後十日銀期之内所有提單及廠棧單各貨之水火不測及意外風險議定要求交易所擔負其責任（一）交解期貨辦法案公决在本所買賣各貨到期交現如遇照摘要表規定過期之貨可付檢查員檢查如檢查合格仍得照解（一）本會經費案公决本會經費暫由經紀人每人各借二十元以資應用俟後由經紀人所得們金抽取百分之一以充公會經費（一）同對去年成交之期貨由本所過賬案公决各經紀人去年所做定期買賣議將原成票送交本所加蓋場務科印章所有保險棧租要求理事會承認銀期照老例貨物隨到隨交如有損失要求本所擔負（一）買賣豆餅標準案公决本所買賣豆餅標準現擬添入巨昌和一牌與標準並解並加拍各牌之單獨買賣及標準光　餅（一）選舉審查員案公决本會審查員定額二十人定於十日之内投票選舉（一）各埠行市電報案公决本交易所所接各埠來電報告市價關係甚重今議指定事務長一人定於十日内選定之（一）修正營業細則案公决本所所發營業細則草案限於十日之内由各經紀人研究妥善如有意見提交本會聲請交易所修正施行（一）經紀人補額案公决本所經紀人定額尚未滿足原議以本月十五日爲限不能再行補入惟因同業關係今議定自正月十日限滿以後同業如欲補入須納入會費銀二百兩以充本會之基本金但仍以原額一百名爲限會議完畢已六時矣 
[棉業交易所將開幕]  
　　本埠棉業交易所組織就緒訂於三月初旬開幕該所市場業經佈置妥貼現正議訂買賣交易細行規則一面由經紀人每日到所練習交易市情連日並開經紀會商訂一切進行細則頗形忙碌 
[泰和永記號倒閉後之訟案]  
　　泰和永記號之陳步香虧欠芳記新高德豐蕭春記想記信興等各有案聽候查考 
[判罰一羣賭徒]  
　　前晚虹口墨克登路二百二十號屋内人有糾集賭徒聚賭牌九經一千零六千九號一千三百七十七號兩華捕偵悉報由該管捕頭戤畢生氏同往拿獲賭徒孫德洪陳福生陳祥和金章李錦文陳明祥李桂榮高友成沈九榮孫恒發周洪發曹順甫瞿五楊玉書孟友華王三王巨寳魏蘭吉高阿菊張倪氏李王氏等男婦二十一人連同賭具賭洋一併帶回捕房飭各存洋五元保出昨由公共公廨中西官傳訊之下判各罰洋三元與賭洋悉數充公賭具銷燬 
[不還鑽戒案又訊一次]  
　　伯興洋行前延律師代表投法公堂控兪子明取去值洋六千餘元鑽戒一只人卽避匿一案經法公堂傳伊父兪王璋訊判交的實舖保每月拔洋五百元迄今在押未經保出欵亦分文不理原告律師昨又上堂聲稱被告函致伯興洋行内言現有銀行生意可做俟其出外營業後卽行科理等語查得所言銀行生意該行尚未開辦徒托空言豈能作憑仍請嚴追兪稱銀行雖未開辦此事確有之可否交尋常保出外措理中西讞員判仍着交的保理還 
[領回被拐妻子]  
　　孫少梅之妻嚴氏於去年八月被餘姚人周某畧誘出外賣入廣東路二百十六號門牌雉妓院内爲娼前日爲孫偵知控由滙司捕房飭探吳玉由與四十號西探目往將嚴氏及該院龜奴寗波人邵永福一併拘獲昨解公共公堂據嚴氏供該雉妓院係張姓所開今天到案之邵永福實係相帮等語而邵亦供伊並非本家中西官判嚴氏交本夫領回管束邵斥釋候補提張周等到案訊究 
[指控違背訂購電機合同]  
　　英商寳恩洋行在公共公廨呈訴蘇州電燈公司經理陳則民違背契約請追電機價銀一案昨奉李襄讞會同英包副領事傳訊先由原告代表律師詰據原告西人聲稱去年八月間有電機一架登華洋各日報廣告召賣卽有被告與另一陳姓同來接洽被告稱在蘇州創辦電燈公司擬買電機向我索去圖樣言須開董事會通過繼向我訂定機器價銀一萬三千一百四十餘元因逾期不照契約屢行請追等語被告臨訊不到由其代表律師到堂代辯否認與原告訂立合同云云中西官核供判候展期再訊 
[懲罰燕子窠主客]  
　　鎭江人嚴阿大因在西藏路一百十一號屋内開設私烟間被該管捕房捕頭偵悉於前日派令中西包探協往將嚴與烟客蔣和卿王福生李保生徐桂生姚金元王三朱金乾王申寳戴阿三汪壽生王士明劉春華王金章曹文華張仙王道士婦人姚周氏等連同烟具一併帶入捕房稟奉捕頭諭將嚴阿大收押餘各存洋二十元保出昨經關讞員會同美丁副領事研訊明白判嚴阿大押西牢一月餘人各罰洋五元充公分别示儆烟具銷燬 
[指控登報譭謗之結果]  
　　俄國人洛克麥諾夫因登俄文報紙譭謗同籍人康攀吟之名譽被康以刑事起訴於公共公廨謂洛克麥諾夫觸犯新刑律第三百六十條請求提究當由公廨飭傳該被告到案判交五百元人洋並保候領袖總領事派員蒞廨並補傳俄文報主筆到案訊核在案昨日下午領袖英總領事特派副領事包克本氏蒞廨會同關正會審官升座第一刑庭審訊據原告代表梅吉言律師上堂聲稱正告與被告素無嫌怨乃被告忽登報譭謗是以起訴被告於被控於二月二十一號曾由其代表律師函致敝律師聲明被告業已認咎請求和解敝律師比卽函復被告律師提出條件（乙）被告須賠罪（丙）被告須登字林報及其他兩種報紙道歉（丁）被告須具結以後不再登報譭謗該條件被告已完全接受惟原告須請堂上再科以相當罰金以昭炯戒云云並將報紙呈察而被告之律師亦畧述數語問官卽退入休息室磋商之下升座宣佈判詞曰被告罰洋五百元並着按照本年二月二十一日梅吉言致侯魯公函内乙丙丁三項條件履行 
[河南救濟副劵開奬紀]  
　　昨日爲第十三次河南救濟有奬副劵開奬之期在南市久大碼頭利濟公司原址舉行自上午九時半開始至午刻十二時半爲止茲　開出之五大奬號碼及經銷各票號錄下頭奬第三萬五千四百十五號（本埠飛來福）二奬第三萬二千一百四十五號（本埠善利全）三奬第三萬二千五百五十五號（本埠有利源）四奬第五千三百七十七號（本埠大利元）又四奬第一萬千五百二十七號（本埠大利元）又四奬第一萬九千五百四十八號（本埠有利源）五奬第一萬五千四百二十四號（漢口振華公司）又五奬第二萬三千六百二十五號（杭州義利源）又五奬第三萬八千七百三十三號（本埠廣萬源） 
[昨日公共公廨訊案紀]  
　　昨日公共公廨民四庭由愈　讞會同日林副領事訊理（一）歐陽奇初訴粤人胡賜堂不付匯票銀兩案『結果』限胡賜堂於三個月以内償還原告銀二千九百八十八兩八錢五分四釐並繳堂費被告簽字之滙票三紙附卷（二）陸伯林訴任慶稼不還借洋及利息案『結果』限任慶稼於一個月以内償還原告洋二百元並按月一分之利息自起訴之日至執行終了之日止堂費歸被告員擔借據一紙附卷（三）王郎山訴周志寬不還借欵及不理擔保其弟周志寳用空賬洋案訊明借欵兩批屬實擔保無憑『結果』限周志寬於一個月以内償還原告洋八十元利息按月一分計算自起訴之日起至執行終了之日止又還洋一百元免息其他無證據請追周志寳之用空賬欵駁回堂費被告負擔借據兩紙附卷（四）張鑒卿訴范含章不理欠洋二百五十元案『結果』原告請求銷案照准（五）唐恒記訴石阿桂不理欠欵案原告臨訊不到『結果』改期再訊 
來函 
[大塲履通等商號來函]  
　　敬啓者閘北太陽廟至大斱煤屑路向歸寳山修築自工巡捐局界石展拓至譚家橋北以致該叚路工無人顧問一經雨雪泥深浸脛普善山莊董事王駿生君憫千萬人行路之難慨捐鉅皆商請大場商董王靄棠君督工修理業已入手興工同人等朝夕經行咸感利便用特　函以表揚王董等之樂善不倦敬乞貴報登入來函欄聊表同人等感激之枕大塲履通元泰桐記仁泰等衆商公啓 
雜評二 
[侮辱淸室（訥）]  
　　今日之淸室苟能安分自處者則國人自有相當之敬禮而不至加以侮辱今日之淸室苟知民國優待之厚意者則必不以區區小事而遽張大其詞視爲侮辱是故今日淸室之請禁侮辱新戲可知淸室之尚野狼自大也夫此種新戲固屬無謂然遽視此爲侮辱則猶是前此當國時專制之思想國位雖失而仍不忘帝皇之尊或曰我政府之賀年賀壽派代覲見種種隆禮有以養成其肆侈之心益視爲固然而毫無忌憚不然演戲何與於優待條件民國不究復辟之變而彼猶自詡讓德之隆乎 
公作欄 
[上海地方審判廳]  
[公示送]  
　　（全文在本廳揭示塲公布）（　二庭）第九號一　　　昌與傳秉剛等爲賭償損失私訴一案茲據兪滋昌狀請撤銷私訴前來　　本廳决定照准在案查孫祥年現在住址不明合將决定正本一件依法公示送達仰卽知照特此公示右仰受送達人孫祥年准此　又第三十號一件汪友倫與顧　明等抵欵糾葛一案本　定於二月二十八日上午十一時審理仰該受送達人嚴守上開日時投廳候訊毋得延誤特此公示右仰受送達人　　明准此 
[判决主文]  
　　（民一庭）一件判决　珠穿與石厚鄉因租屋　訴　　一案主文本件控訴駁回本案判决前上告　訟費及本　訟　均歸控訴人員擔　　一件决定阮如山與徐惟連囚欠欵聲明抗告一案主文本　抗告駁回　告費用歸抗告人員擔一件决定宗硯耕與朱金氏因違約聲明　礙一案主文本件　礙之聲照准一件判决楊廣順與趙周氏爲欠　控訴一案主文本件控訴駁回本審訴訟　用歸控訴人負擔（民二庭）一件判决鄧興發與鄧榮泉地産糾葛控訴一案主文原判關於鄧與發將仙姬山上陪半二地歸　鄧榮泉管　及　令負擔訟費部分撤銷之仙姬山七階半二地　歸鄧興發管業鄧　發其他之控訴駁　鄧榮　在第一　關於仙姬山七　半二地之反訴請求駁回本案訟　兩造各半負　一件决定　　　　　　　礙一案主文本件窒礙之聲明照准 
[批示]  
　　一件吳　　狀咬　　　由准　此批一件趙步蟾狀請分期撥　由狀悉着卽來廳候諭此批一件陸世祥　狀　銷案由狀悉准予銷　　投一件夏進　狀領契　由准領此　一件王積卿狀交查封費由准　此批一件　二大狀保朱金祥由准保此批一件丁　秋狀請執行由　悉候派吏執　此批一件徐林慶狀値　　由准領此批一件吳　條狀領欵洋由准領此批一件任心田　領存摺由准領此批一件羅　培狀請銷案由狀潘　卽來　　訊此批一件　善餘狀領欵洋由准領此批以上二月二十二日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（三）] [  北大留英學生于世秀]  
　　香港 
　　九日早四時正酣睡中忽聞喧嚷之聲不絶廼披衣而起登甲板則見左岸燈光閃閃半入天空狀若星羅棋布淡雲四五叢疊呈於天涯海角抑何處若斯其美且麗也某友曰此卽香港正盤桓深思之際小艇一隻横波而來友人促予登岸應之而精神尚惕然未克遽釋及至岸恰十鐘先至先施公司買零星物品少許價値與上海相若惟僅用該埠錢幣袁頭銀洋亦通行買物畢赴郵局投送信件旣而同往彼科花園乘銅索電車片刻達山巓身在雲霧中俯視遠山近水錯落不窮香港全埠之佳盛畢陳而無遺矣更進而登峯造極西洋旅館在焉時友人有坐憩而覽美景者有尋盤道而競走者亦有默然深思對景生情而感懷呻吟者各極其樂更復各盡所興焉時已正午援故道以歸至玉波酒樓選定一席價洋五元菜蔬七八傳淸潔適口略用酒飯及畢計其値將近十元有盅茶八份價八毛又有所謂會檳水者人各一盆卽北方飯後之臉水亦價八毛淡茶温水如此索償非徒吾人所罕見亦並吾人所罕聞茲並誌之時已四鐘出而小游街市乃返舟 
　　香港爲珠江口外之一島周圍計三十平方哩位置在北緯二十二度十八分東經百十四度十分距上海八百三十海里（英里）氣候多温暖十一月至三月華氏寒暑表六十度以上尚稱凉爽四月至六月多雨六月至十月最熱七八九三月多風人口約五十四萬皆我國人英人不過四千餘如日法籌國人更寥寥矣商業繁盛每年貿易達五億萬元士産多籐椅紫檀細工蜜柑象牙細工翡翠之類名勝則彼科花園之外尚有植物園位在山麓花木種類頗多復有所謂樂谷者居島之東端有跑馬場每年二月跑馬賽會游人如狂極一時之樂云 
筆記 
[獄艶記（一）] [  汪珠]  
　　黑水白山之間古多佳麗然不同吳女越姬一味柔媚往往義氣所激持三尺劍能殺人能活人故紅妝季布翠袖朱家隨地而有恩氏雲姑幼嫻技擊人麗如花父爲漢軍旂故女尚漢裝雙鈎絶纎顧艶奪芙蓉而志傲梅菊早知胡兒不足爲偶留花不發解珮誰投第安從覓如意郎君於窮荒間哉會父殁胡俗罕寡母從一藥販携雲俱雲以爲恥不父販販怒鞭鸞叱鳳時加毒手雲惟隱泣爇水負火作竈下婢忍之數年適逢母誕日新粧宜面容光煥發販覩之艶舌撟而不能下目灼灼幾欲作抱持遽止笑謂之曰兒妝何麗也趣治酒爲若母壽女故躭飲欣然治具敢以他念相度販呢婦飲婦不勝酒已醉飛　倩雲代雲飲之販頻酌雲頻飲婦止之曰休矣雲兒靨如醉妃子雲睨以目似笑還顰販且酌且哂曰醉若女大不過翻觔斗捽碗巵庸何慮女容愈頳如紅蓮如白蓮一陣相映與婦俱醉於是販之謀遂成功夜闌乘醉竟　女雲被酒不支憤惱欲絶伺其眠　濳以花剪刺其喉斃　販之姪籍此要　雲僞從復宫之自首入官官原其信貸死入獄獄吏黄某一文士典獄非其才聞囚入輒掩袂見雲盈盈下拜不覺轉瞳一睇雙鬟掠削妙人也審案由因憫之爲掃始一楹少捐紅顔桎梏之苦蓋生於役窮荒不少淪落之感故遇囚常寬不謂後以此坐免也雲之居與生　祗一牗隔聲息互聞生每吟雲微　之雲涕生嗟之只緣一壁間阻能不有動於中 
 
[連遭兵荒何慶之有舊　　　　　　　　　]  
劇談 
[上元節之應時戲] [  天]  
　　一打鼓駡曹考世說云　衡被魏武謫爲鼓吏正月半試鼓衡揚袍爲演陽摻撾淵淵有金石聲四座爲之改容是駡曹一戲實爲元宵之應時戲矣在昔老譚演此最爲擅塲而夜深沉一段鼓花尤令人擊節今則内行中人余叔岩票中王君直皆拾老譚之一鱗一爪尚云規模略具不致爲大雅所笑此論人也論劇則純以念白及快板取勝未有大段唱工而咬字則特着重於漢調無深研究者爲之大不易也 
　　二洛陽橋是劇爲燈彩戲他戲皆重主脚而此戲則重配脚至反串時飾龍王者不過在臺上一坐充個備員而已反串則亦祇以諧趣爲本位技藝非所重也而平日之大面一變忽爲塗脂抺粉之小旦千嬌百媚之小旦或又爲叱咤風雲之老臉觀之亦殊令人捧腹 
　　三瞎子逛燈此劇之無意味更在洛陽橋下近且爲夾戲之一矣梨園演戲每逢正脚未至或化裝未竟時輒夾一詼諧小劇名爲夾戲若逛燈打城隍皆所謂夾戲者也李百戲演之堪爲庸中佼佼百歲近在滬必以是爲號召矣 
　　四上元夫人小梅新排之劇也予曩歲客京師適值上元佳節衢間張上元夫人報殆遍及觀則不過亦燈彩戲之一耳諧趣不如洛陽橋藝術復不逮駡曹僅足與散花奔月等劇嫓美某君痛詆之適其宜矣第不知滬江花旦尚有出而效顰一演其翻版者否 
新聞拾遺 
[虐媳穀媳] [  幻夢]  
　　寗邑城西朱氏惡婦也有一子管束極嚴子長之如虎去秋娶同邑周氏女女極賢　事婦唯　然婦悍甚輒加楚辱女恒吞聲而安之子則　於母威莫敢袒護任其凌虐而已日前女因烹肉不中式婦大怒褫其衣履横施鞭撻女呼號乞免婦撻益力已而呼號漸低竟爾慘死婦詭稱暴疾以掩其事詎爲鄰右所知羣起問罪婦知衆怒難犯隨卽逃匿鄰右馳報女母族女父母聞耗馳至撫屍痛哭卽投報官廳官詣驗並通牒拘婦矣 
[失子得子] [  立德]  
　　昨晚某游戲塲有游客某甲偕婦携子在京劇塲觀劇甲忽出塲小遺子繼亦隨出甲婦並不阻行詎子出塲後奔至他處游觀及甲返座婦問及子甲目瞪口呆答以未見遂卽出塲招尋時游客正盛遍尋無着夫婦且尋且駡比至跑驢塲子方觀跑驢及見父母俱來歡躍不已夫婦見子亦轉悲爲喜相率而去 
小說 
[社會小說衆醉獨醒（二七二）] [  瞻廬]  
　　第四十三回　隔板壁潛聽毒計坐包車誤中奸謀 
　　慧姑道兩位姊姊大黑夜怎好行走待我喚王媽打着燈籠送你們回府姊妹倆拉開大門向着外面直跑連說不用伴送代只切記我言休要忘懷說時頭也不回逕自匆促歸去慧姑立在門口探首呆望這時巷裏早斷了行人天上雲如潑墨星月無光東南角上金線也似的電光閃動電光裏照見林姓姊妹互携着手向巷口轉灣而走霎時隆隆雷聲又刮起一陣大風郤把慧姑手裏的洋燈打滅慧姑道不好快要降雨了待我取了雨傘追上去送給他們說時王媽手裏的燈火也被大風刮滅了便從黑暗裏掩上了門比及摸摸索索的走到裏面覓洋火點燈臺尋雨傘已躭閣了一會子功夫慧姑取了雨傘向外便跑郤被朱氏一把拖住道慧兒你痴了他們去了多時現在約莫要到家裏你追趕也是徒然我得了他們的報告彷彿大禍臨頭心膽也嚇得碎了你是女孩兒家怎好在黑暗裏獨自行走代老子又不在家你若不聽我勸定要出門豈不把我嚇個半死王媽也說道本該我去送傘恨我小脚伶仃那裏趕得上他們小姐你看黑雲漸漸推開微微的露出星光阿彌陀佛虧得起了個空陣他們一定不會遇雨慧姑推窗看時果見黑雲縫中隱隱的推出半輪皓月風聲停止雨意打消便暗暗喚了一聲徼倖不再出門送傘王媽自去閂上大門娘女倆商議方才的警告自有一番揣測朱氏道這樁事雖然離奇突兀令人不可捉摸但他姊妹倆冒夜前來報信一定是十分危險不可小覷明天你千萬莫到車站慧姑道靑天白日怕甚麽鬼魅攫人我偏去走一遭看他們怎麽樣况且錦心姊姊常向我說女子家須要有膽有識萬不可畏首畏尾做那從前的閨閣千金伴房小奶（看似閒文却是下文伏線）····畢竟到了來朝慧姑去與不去看書的心裏當然急要分曉編書的却道且慢且慢横豎没到來朝到了來朝自有一個分曉（故作離奇恍忽之筆留爲下文波瀾） 
餘瀋[  鵑]  
　　某君以賣文爲生好冶遊燈紅酒綠塲中樂而忘返硯田所入悉以作纏頭遇節則鍵戸力作晨書暝寫日成萬言以易資其友某嘗笑語人曰某君直肝腦塗地矣移用肝腦塗地四字可謂語妙天下 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿水增刊者其材料隊衞生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名覽詳細地址最好黏一名片每句請自加單閱若篇幅過長及繕寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元卽註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可卽向本館取酬其取酬時之署名蓋章須與投稿時同（一投稿者如不順取酬或不願將所署之名）發表者請于原稿註明附函恕不作答 
　　（一）投稿登載時本增刊得酌量增删其字句　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣四版沈有乾君成功百訣三版售罄茲經本館四版每册仍收回印本銀五分合銅元七枚外埠函購加費一分寄售處中華職業教育社 
常評 
[財政與軍政] [  覺]  
今日財政之將陷於破産者以政府無整理軍政之力一任軍人之驕横索費而不敢加以制裁苟求無事以致坐困也故政府宣佈政策以整理財政爲入手方法不可謂非良心之主張也吾不知今日之軍人亦能激動其救國之良心而稍就範圍否如軍費不能縮減而仍濫支無度不顧中央與地方之困難則政府雖持減政主義仍剥削其他之政費飽軍人之慾壑而已何足以救亡 
　　總之今日財政之破産不破産在軍政之能整理與否軍政之能整理與否在軍人之能覺悟與否軍人之能覺悟與否在能見及亡國之富家翁尚得立足於今日之世界否如曰未知之也則吾無望於財政之能整理矣如曰已知之也則財政何以竟陷於今日之地位雖然吾敢謂全國之軍人永無恢復良心之日哉 
社會常識 
[保存古蹟] [  竹賢]  
　　古蹟亦爲一國國粹關係於國民從違之心理歷代大政治家無不竭力主張保存方法爲永垂千秋之計此何故也蓋卽使後世人民得以知某也爲某建功之所某也爲某稱雄之處某也爲某利國利民之事蹟而留之以表揚也某也爲某害國害民之劣蹟而留之以示儆也如浙江紹縣之禹墳西湖之岳墳南京之朱太祖墓山東之孔子墓長江之赤壁蘇州之胥門何一非古蹟所在亦何一不足以激動國民雄偉之心與是非好惡之思想也我國自光復以來對於古蹟多不注意雖經内務部一再令行保存不過官樣文章於實際上無絲毫之進行而地方劣紳恃其勢力反多任意拆毁藉圖占有更有無知愚民對於偉人墓所因其後裔乏人遠年失主或偷盗墳石或侵占墳地或平毁墓蹟實屬頑不知法愚不畏法言之殊堪痛恨鄙人興感及斯覺有無窮之慨特貿然執筆立論尚望全國士紳對於古蹟古墓竭力保存非惟地方公益抑且國民之仰慕心戒懼心所系焉謹謬擬數則熱心公益諸君其研究之 
　　（一）應組織保存古蹟之公益團體附設於縣自治機關 
　　（二）地方古蹟及偉人墓所均應查明列册並修入縣誌 
　　（三）如有毁壞古蹟古墓者應按毁壞建築律由保存古蹟團體告發之 
　　（四）侵占古蹟苦地應依侵占律亦由前項團體告發之 
　　（五）凡毁壞及侵占古蹟者除受法律之懲處外應追令回復原狀（乙種酬） 
衞生 
[預防鼠疫] [  楊毓瑗]  
　　去年福州曾發生鼠疫死人不少幸經竭力防禦始得撲滅連日報載東三省疫勢漸熾頗足隱憂故我把這防鼠疫的 
方法寫出望同胞注意實行那麽鼠疫就難傳染蔓延了 
　　（甲）飲食 
　　（一）冷水不可飲（二）不煑透之食品勿食（三）不新鮮之魚貝獸肉以及街中小攤所售之水果皆不可吃（四）難消化者或脂肪過濃者勿食（五）蟲類曾集者及墜落地上者萬不可吃（六）有鼠嚙痕及可疑之物勿食 
　　（乙）居處 
　　（一）室中嚴禁鼠之出入用捕鼠器並砒酸丸等驅除之（二）發生死鼠不可觸之須先灌消毒劑然後與多量石灰共深埋於地中手萬不可接觸（三）當開窗戸使空氣流通且使日光透入（四）室中地板以下最好置滿石灰使潮濕之處可以乾燥（五）蚤虱臭蟲之類有媒介之性衣服衾枕必常撒布除蚤粉留心除之（六）貓雖可以捕鼠亦或有帶細菌入室之能力須加注意 
　　（丙）身體 
　　（一）不可受雨雪觸濕氣及赴羣衆聚集之處且每日宜沐浴一次（二）襯衣須常常換洗時時置日光下以消毒（三）每星期赴醫院診查一次有無各種病症（四）呼吸宜用鼻不可用口口宜常漱 
　　（丁）藥品消毒法 
　　（一）以生石灰末加水少許灌於吐瀉物排洩物内可以消滅病菌（二）以石灰酸三十倍洗住居及器具注十倍濃液於厠所溝渠可以消毒 
　　以上就簡易者列明以人人可做得到者爲目的若能實行則細菌難生而鼠疫從此絶矣（乙種酬） 
法制 
[法律案之提出權] [  蔣大椿]  
　　一國必有一國之法律法律成立之秩序必須經過下列三種行爲 
　　（甲）法律案之提出 
　　（乙）法律案之議决 
　　（丙）法律案之公布 
　　以上（乙）議决之權各國均歸之議會（丙）公布之令都發自行政中之最高權者惟（甲）法律案之提出權有主張 
　　（一）政府提出者法拿破崙三世時行之 
　　（二）議院提出雖其國之元首不能有此提出法律案之權者現在美國行之 
　　（三）政府議院均可提出者我國及日本等國行之（一）（二）兩種主張皆不免失之於偏依我國現行法律則採議院或政府提出者也查臨時約法第三十八條（臨時大總）統得提出法律案於參議院）此關於大總統有提出法律案之根據也議院法第三十條（議員提出法律案須有二）十人以上之連署）則吾國議院並無不能提出法律案之規定但須有二十人以上連署之制限耳（乙種酬） 
科學常識 
[原質之火燄識别法] [  瞻廬]  
　　有多種原質Ｅlement在天然間不能獨存常與他物化合然其化合物Ｃhemical　Compound　or　Compound又往往極相似而莫知其區别不有法焉何以分之其法維何卽藉其燃燒時之火燄Ｆlame以識之是將極潔凈之白金絲Ｐlatinum　Wire以一端浸入化合物之液體内取出置火酒燈燄中燒之則發種種不同之顔色茲舉十種普通原質之顔色如下亦國民不可少之常識也 
　　鋰Ｌithium　Li發深紅色火燄 
　　鈉Ｓodium　Na　發極黄色火燄 
　　鉀Ｐotassium　Ｋ發紫色火燄 
　　銣Ｒubidium　Ｒb發紫紅色火燄 
　　　Ｃaesium　Cs發藍紅色火燄 
　　鋍Ｂeryllium　Be發靑白色火燄 
　　鎂Ｍagnosium　Mg發白色火燄 
　　鈣Calcium　Ca發紅黄色火燄 
　　鎢Ｓtrontium　Sr發淺紅色火燄 
　　鋇Ｂarium　Ba發靑黄色火燄 
 
[强權中國言論界的苦痛鵬]  
　　以上所述十種原質蘸其化合物而燒之其火燄爲何色一望可辨此外尚有多種其火燄顔色頗多而混爲吾人目力所不能卽察須藉分光鏡Ｓpectroscope分出其光帶Ｓpectrum而識别焉 
道德 
[兒童放花炮之宜禁止] [  任]  
　　國民當遵守國家之曆法我國旣改用新曆則新年之過去已一月有奇何尚有新年之可言乃習俗上於舊曆新年仍不能廢止滋可怪也舊曆新年中他事姑勿論就兒童放花炮言之實亟宜禁止其理由如下 
　　兒童尚在分利時代以父兄汗血之金錢買花炮燃放於節儉之理實有不合此宜禁止者一 
　　花炮總名也詳言之名目凡數十種如報載香港因放花炮而釀撞車傷人之禍吾人宜引爲前車之鑑而儆戒之此宜禁止者二 
　　兒童無識設在草屋旁放花炮則星星之火容或燎原此宜禁止者三 
　　近日報載放金錢炮有拘入捕房者被放者雖人未受傷而衣服難免無損此宜禁止者四 
　　以上四端僅言其犖犖大者其他如放花炮者自身皮膚灼傷以及旁觀兒童之受驚亦事所必有吾不解爲父兄者不購合於科學之玩具與子弟而令其放花炮以爲　愛此所以提倡禁止之也（乙種酬） 
[西方格言（一○二）謝介子選譯] [  ]  
　　人咸有眞價値（法蘭西諺） 
　　良好之建築必有良好之基礎（英吉利諺） 
　　自由貴於銀（德意志諺） 
　　人之言似其人（英吉利諺） 
　　對於不能變更者當忍耐（席勤斯）『Ｓyrus』 
　　觀人於終（莎士比亞）『Shakespaare』 
　　良狐有三窟（英吉利諺） 
　　敵恒不眠（德意志諺） 
　　美名如華麗之鏡（英吉利諺） 
　　果之遲者必佳（德意志諺） 
日用常識 
[糧之鑑别法] [  章麗珊女士]  
　　糖爲我人常用之物其鑑别法不可不知蓋因一般奸商往往故雜澱粉之類雖食之固無大害而其甜性減少蒙欺非淺况年來糖價昂貴更不得不注意也鑑别之法不外下列諸點 
　　（一）察其色澤色純白而有光澤者爲上等色白則質精已不待論至有光澤者則不含混合物之證也 
　　（二）有無雜物純潔之糖遇水則解故當以少許置杯中而驗之蓋無雜物者其水透明也惟溶解有一定限度譬如平常水一斗約溶糖四升過量則不化矣 
　　（三）有無澱粉如見糖液中有如麫粉者混雜其間時則宜以沃修姆丁幾（卽碘酒）驗之果爲澱粉則夜變藍色 
　　（四）驗其比重純糖輕混糖重惟欲嚴密檢驗則須用波美氏之檢糖器（經售儀器商店均有出售）其法以該器揷糖液中視其液面之度數與規定之檢糖表對照則可知其含糖之量矣（乙種酬） 
經濟 
[怎樣提倡國貨] [  民啓]  
　　提倡國貨提倡國貨予聞此聲浪也久矣顧一按其成績則與無此聲浪以前國貨之不振實相差無幾則詫而異之以爲豈吾民尚未明夫國家與個人關係之密切不識國貧不能獨富國亡不能獨存耶何以任外貨之輸人金錢之流出而不思有以挽回之耶紬繹再三乃悟天下之事無一蹴而就者必也由漸而來始克成功吾國提倡國貨者之所以致力大而收效微者蓋失之目光太近欲速不達耳夫吾國土貨之缺點不外物劣價昂二者所以不能振興者亦在此故吾人欲提倡之必從事設法改良物品減少售値此盡人所知也是故爲遠大計欲改良物品必先蓄養工業人才加以研究研究使知利用本國原料不僅師人成法而後始可以與外人抗衡欲減少售値必先自製機器使生産力增高成本减少而後始可以與外人競爭否則徒見目前之急不顧日後之效以求近效故貨物則因陋就簡僅仿外人皮毛物値則不能減低冀人肯出重價此種提倡當然不能持久而收效矣吾故敢正告於提倡國貨者之前曰放大目光勿圖近利其庶幾能達目的乎（乙種酬） 
識字捷法 
[應用字] [  濟滄]  
　　位列中庭之左右謂之位从人立又凡所坐立者皆曰位又所也又安其所也又敬詞稱人曰位如言諸位各位 
　　付與也畀也授也从寸持物對人寸平時作尺寸解分寸解此作手字解猶之大字普通作大小解有時乃作人字解也 
 
 
