# 1909 - 109 - 4913011

 

Page 1

 
 
   
 
 

Page 2

 
 
[上諭]  
　　監國攝政王鈐章　三月初六日奉 
　　上諭四月初一日孟夏時享太廟遣訥勒赫恭代行禮後殿派懋林行禮東廡西廡派希璋承蔭各分獻欽此 
　　上諭四月初七日常雩大祀天於圜丘遣溥偉恭代行禮四從壇派錫露榮墩德壽恩輝各分獻欽此軍機大臣署名奕劻世續張之洞鹿傳霖那桐假 
　　宫門抄　三月初六日　召見軍機　王錫蕃 
論說 
[敬告江蘇初選當選人（愷）]  
　　我江蘇初選舉　事。較他省爲獨早。復選舉之期。亦遂較他省爲獨先。歳月易得。轉瞬即十五日。選出我江蘇大好議員。以爲我江蘇人造福。此固非記者之私幸。而實我江蘇全省人所馨香而祝者也。然惟有所希望於我江蘇之議員。乃不得不希望於我江蘇之初選當選人欲有所希望於 
 
 
 

Page 3

 
 
初選當選人。乃不得不就複選舉章程。及現在複選舉之心理。一研究之。複選舉章程所當注意之處。有三。 
　　第一不以初選當選人爲限。 
　　第二不以初選區爲限。 
　　第三不以初選選舉人名册爲限。 
　　以上三種理由。凡採用制限選舉法。如墺匃瑞典意大利及日本等國。無不如此。亦法理上所應爾也。然以我國目前之情形觀之。則適有與事實相反者。何也。就第三項之理由而論。各國選舉法。大都以財產爲標準。故其所納稅額。不滿若干以上之制限。即有學識有經驗之人。一槪不得列入。故當複選之時。不以初選舉人名册爲限。使一般有學識有經驗者。亦得被選。在立法者固有深意寓乎其間。若我國諮議局章程。其第五條之資格。除第五項以財產爲標準外。第一項之辦理學務及其他公益事務則以經驗爲標準也。第二項之中學畢業。及第三項之舉貢生員。則以學識爲標準也。第四項曾任實缺之七品以上文官五品以上武官。則又以職官爲標準也。夫旣以此四者爲選舉資格標準。則凡我國之可以被選爲。議員者。四者之中。度必有一項及格。即有一二例外。而實爲社會上所推重之人。我知調查者亦將湊合第一項之資格而許其通融入册。故我章程上雖不以初選選舉人名册爲限。將來選出之人。事實上可决其必無之也。此事實與法理相反者也。 
　　就第二項之理由而論。大選舉區可以得人才。小選舉區可以謀普及。舉一省之議員。而以一府一州爲區域。亦可謂大選舉區矣。然一鄉之善士。斯友一鄉之善士。一國之善士。斯友一國之善士。觀此頃初選舉時。各縣之得票多而當選者。大半係鄉董。非鄉董之盡出於運動也。蓋一鄉之中。其聞見所及。祇此一二有勢力之人。坐井而觀天曰天小。哉非天小也。其所見然也。今以鄉董之識見而選舉議員。較之初選投票人。固勝一籌矣。然其平時株守一鄉。於他縣之有學識有經驗者。往往苦於不知。即有一二知之者。而以舊時社會之見。於省則分省界。於府則分府界。於縣則分縣界。此種成見。牢不可破。况選舉議員而選出他縣之人。將來於所議决之事。一切報告。必受間接之影響。於桑梓問亦較有不便。故章程上雖不以初選區爲限。而當複選時能消除存見者。恐十中亦不得一二也。此又事實與法理相反者也。 
　　就第一項之理由而論。一府一州之人才。决不限於初選當選人。然此次之初選當選人。雖不免出於運動。而各縣之表表者。亦究居多數。即就此中審擇之。十人中祇有一人當選。其額數亦甚隘。若果出於公推。以爲該縣之代表。度亦不至大謬。况初選當選人。在同縣之中。且有不盡相識者。何况於他縣。已當選者。且猶不相識。何况未當選者。故章程上雖不以初選當選人爲限。而將來複選時必收互選之結果。可預言也。此又事實法理相反者也。 
　　事實與法理旣相反如此。而法律上又不能禁止其投票之自由。故我以爲不必不以初選舉人名册爲限也。即以初選舉人名册爲限。即在人名册中苟知其人行誼若何。才具若何。宗旨言論若何。擇其尤而舉之可矣。且不必不以初選當選人爲限。即以初選當選人爲限。苟知其人行誼若何。才具若何。宗旨言論若何。擇其尤者。舉之可矣。且更不必以一府一縣之初選當選人爲限。即以一縣之初選當選人爲限。苟知其人行誼若何。才具若何。言論宗旨若何。擇其尤而舉之可矣。 
　　前數日間聞某縣紳士擬以支配之法分配該縣議員之額以兾可得多數者。此雖不合於法理。然苟照此辦法。亦尚可得公正之人。否則奏失其鹿。天下逐之。人人有爲議員之思想。八人可爲選舉之運勳。而地方公正紳士。不屑運動而亦不肯受他人運勳者。反處於孤立之勢而不能當選。劉竇下第。吾輩登科。在科舉時代。猶且羞之。而况此何等事而不一爲地方計乎。我故就事實之可行者言之。而竊願我江蘇之初選當選人三思之也。 
專電 
[電一（北京）]  
　　某御史奏叅魯撫袁樹勛辦事雖似認眞未免操切事關治亂不得但顧目前爲一人名譽計攝政王不以爲然原摺留中 
[電二（）北京]  
　　某御史奏贛省州縣往往虐民上官爲之庇護奉旨著寄諭端方查辦 
[電三（北京）]  
　　憲政館通電各省所建諮議局議事廳宜採各國制度取用圓式工程但求適用毋須徒事華美 
[電四（北京）]  
　　樞臣奉攝政王諭振興實業固爲中國之急務若初無把握先行組合公司則以後阻礙甚多應飭農工商部嚴定限制 
[電五（杭州）]  
　　警生高廷耀賄警保護昨晚（初五）借梅花口詐稱影戲誘衆歛錢坐客千餘因怒暴動幾釀大禍 
 
 

Page 4

 
 
緊要新聞 
[御史歷數馮汝騤之劣跡北京]  
　　某御史奏參贛撫　　貪鄙昏庸請飭查辦等情已誌前報專電茲悉原奏略云江西巡撫馮汝騤毫無閱歷祇以内有奥援一年之中由道員驟升巡撫且烟癮尤大深入膏盲撫浙時前任撫臣張曾敭曾捐學堂經費一萬兩該撫抵任後定欲索冋藩司據案力爭大遭申斥且詆及張曾敭及調贛撫劣跡更多貪贓確實茲將其最大者言之贛省係仿今大學士張之洞督兩湖時辦法上司到任不備供張該撫到任因預備不周將屬員大加申飭前撫臣吳重憙鑒於南昌之案曾於撫署左旁建造洋房一所爲接待洋員之地旋改作洋務局該撫到任即令該局遷讓居其愛妾撫署帳房縣丞某湖南人也專司賣缺賣差故近來委署差缺者湖南人居多巡警局總辦非幹員不克勝任者也該撫則易以一爲軍機大臣袁世凱之姪克荷一爲崔總管之姪振魁雖係紈袴子弟而彼不問也藉整頓盡易私人假節省而飽私囊省垣各局所均大加撤調盡换其帶去之隨員其欵項之含糊者則釐金比較所加之二成每年約有三十餘萬尚未奏報若令久於其任必致貽誤大局應請派員查辦以儆官邪臣職司彈叅旣有所知用敢直言當日寄諭蘇撫查辦 
[海軍事宜彚聞]  
　　籌辦海軍王大臣現已分定權限澤貝子專任籌欵肅親王規畫章程及一切辦法鐵尚書則整頓舊有水師並管陸海兩軍相關各事薩提督整頓閩滬船廠及將來敎練等事以便盡心籌畫 
　　某欽使電致樞府略謂現在朝廷籌備海軍僑民情殷袓國以籌欵維艱已組織一國民海軍補助會頗形踴躍將來維持得法必可籌集多欵以爲興復海軍之助 
　　海軍大臣提議遣派學生留學海軍惟此項學生關係海軍最要若驟行遣派各國於校制語言文字盡屬茫然豈能隨班聽講决議先將南北洋水師學堂一律擴充令各生先行預備一切併藉以考查其品行程度 
　　政府日前電飭駐日胡欽使向日政府提議推廣留學海軍學生額數 
[東省督撫協議裁旗添官辦法奉天]  
　　東督徐世昌吉撫陳昭常協議以琿春三姓寗古塔伯都訥阿勒楚喀各地方應行改建府州廳縣添設民官以資鎭撫所有各該處副都統員缺即援照江省添設民官成案擬請裁撤以一事權其旗户案件地丁錢糧統歸地方官專理協領以下各缺皆仍舊制惟官克錦地方旣改爲縣則該處協領一缺亦可裁撤 
[奏報江蘇諮議局籌辦處辦理情形蘇州]  
　　江督蘇撫奏報江寗諮議局籌辦處辦理情形已誌閏月二十一日本報茲又將江蘇遵設諮議局籌辦處及第一年辦法會銜入奏原摺云　（前略）一各屬設選舉事務所而令紳民叧立調查所以資輔助也查諮議局爲立憲之基礎選舉關人民之特權章程旣極縝密時期又復迫促事屬創舉若非官民同心合力則運誤固所不免流弊亦恐難防因飭遵照館章各以府廳州縣衙門爲辦理選舉事務所復選本地明達士紳設選舉調查事務所專調查合境人民具有選舉資格者編定名册呈由本管府廳州縣察核送省其各廳縣中有發起較遲查造不及者則遴委法政畢業員紳爲司選員分赴各屬帮同赶辦紳以輔官之所不逮而司選員又以輔紳之所不逮未及六旬各屬人民册一律編成此名册之所籌備者一也一變通初選舉限期而於複選仍遵定限以免貽誤也查憲政編查館章程原定於正月十五日舉行初選三月十五日舉行複選惟創辦之始前無所承一切措施均須臨時組織况人民程度尚淺非將選舉之事詳定細則刋布告示則於被選之責任投票之權限皆必茫然至於合格紳民尤須調查確實更非一朝一夕之故此皆初選以前所最繁難之事至於複選則已有轍可尋較之初選爲力稍易故將初選投票之期展至閏二月初一日舉行其複選投票仍照館章以三月十五日爲期庶幾循序而進不誤諮議局九月成立之限此選期之所籌備者二也一分配議員名數而於當選人仍嚴加甄别以昭愼重也查蘇屬四府一州三十六廳縣自人民册編成後其合選舉資格者共五萬九千六百四十三人業已遵照館章核配議員額數並分配初選當選人額數宣示各屬其複選初選監督均遵令以府廳州縣學正等官分别任充管理監察各員亦均照章保薦派定至京口駐防地屬鎭江府丹徒縣即附由該縣該府舉行初選複選事宜並照學額設專額議員二名所有投票開票辦事細則及投票匭與投票紙簿知會書執照等件均由籌辦處依式制備發交各屬領用業於本月初一日舉行初選不足額並令重選總以足額爲止所幸民智漸開遵崇秩序毫無滋擾得以初選告成當選人中有聲名素劣而占票數最多者亦經札縣照章將其選舉權及被選權一徫註稍總期將來當選議員皆有公正之人格不使害羣者攙入其中爲憲政之詬病此選額之所籌備者三也一撙節常年經費而於建築事仍力求堅壯以垂久遠也查諮議局爲一省輿論機關故舘章於應辦條件且予以議决本省歳出入財政之權今開辦伊始必須核實開支方足以資模範經臣等迭飭籌辦處遇事撙節力戒浮糜兼差各員不支薪水協辦各紳半盡義務自上年九月至十二月底止决算出入約計開辦費銀一千零六十八兩每月支用之費不過千金爲數已儉無可再减惟建築諮議局一事似須寛籌經費備具規模蓋蘇州去滬甚近輪車頃刻即達開議之時各國官商必有來此旁聽者若過示狹隘不足以昭體制而壯觀瞻前經札飭藩司籌議據詳省城舊有銅元局基屋較爲拓大可以拆補改造第房 
 
 

Page 5

 
 
屋應用何式欵項應需若干一時未能核定應俟江寗籌辦處所派調查日本議會委員回國後參照圖式酌量辦理尅期告竣所有改築經費曁一切開支均飭由蘇藩司籌撥墾恩准予作正開銷此經費之所籌備者四也（下略） 
[蘇撫奏報遵設會議廳北京]  
　　蘇撫陳伯帥會同江督端午帥奏云查憲政編查館原奏逐年籌備事宜單開第二年籌備各事除選舉業經開辦外其應由各省督撫同辦者如籌辦城鎭鄉地方自治設立自治研究所調查人户總數調查歳出入總數籌辦省城及商埠等處各級審判廳創設廳州縣簡易識字學塾廰州縣巡警六項事宜均應循序漸進依限辦成蘇省惟地方自治局巡警兩項省城業經舉行外屬亦間有興辦者雖端緒之可尋尚推行之未徧其餘諸事尤宜切實議定辦法惟是憲政日有進步民智不患不開所慮者各屬地方官吏政治上之識見迂庸事實間之應付失當則以其昏昏使人昭昭官與民將有衝突之損而無輔助之益是則新政前途大可憂也臣近年體察屬吏情形約有兩弊一則新政未能責實往往於札飭應辦之件面從心違以延宕爲得計一則辦法未有條理往往於嚴定期限之件潦草塞責以敷衍爲能事此皆政策無統一名實綜核之故也臣查光緒三十二年新定直省官制通則第六條各省督撫應於本署設會議廳定期傳集司道以下官會議緊要事件決定施行如有關地方之事亦可由官酌擇公正鄉紳與議等語意美法良允當遵守又查日本國會未開以前曾於明治八年至十一年開地方官會議二次以爲議院始基稍變官吏專制之習藉塞民權自由之口其會議之法遴選大臣爲議長條舉議案令各員發論問答陳其所見而後准其可否多寡决之政策旣定仍令各回原任遵照所議次序實力奉行故有聯絡一氣之效而免南轅北轍之虞臣竊以爲諮議局未立之先應亟遵照官制通則參仿日本辦法傳集地方官吏會議俾憲政籌備事件得以整齊畫一不致參差即地方一切情形亦得以反覆推詳無虞捍格現已擬定細章於本衙門設立會議廳傳集省城司道及各局所總會辦曁各屬地方官吏到省會議分爲大會常會臨時會三種所有本年籌備六項要政以及凡應興應革之件何者爲先何者爲後何者爲急何者爲緩何者爲難何者爲易均有一定之秩序以爲實行之方法會議廳並選本署文案委員分科考核及預備議案遇有關係地方要政兼集公正鄉紳總期事無隔閡辦有精神以仰副朝廷勵精圖治之至意惟是蘇屬三十餘府廳州縣皆有地方職守未便一時同集省垣臣擬初次舉行大會之時但令蘇松常鎭四府知府太倉直隸州知州届期來省蓋各府均通火車數時卽達路旣匪遥職亦無曠會議之後仍令各回本治再就近召集該管所屬廳縣等同集府治會議辦法一遵省城所定次序而行或自辟幕僚以爲輔佐或派員調查以資研究上下一見内外一心庶幾籌備期限不致有所貽誤而地方要政亦無不具舉矣三月初一日奉硃批該衙門知道 
[京歸近事]  
　　農工商部溥尚書擬在各省分設商務監理官仿照度支部清理財政辦理該部奏派正監理其副監理官擬由各省商會選派以便調查各省商情聞俟商之政務處即可實行 
　　度支部澤尚書前飭各司將本年用欵預爲籌算列表呈閱昨經各司通盤核計所有出入各欵相抵外不敷之欵尚有四百餘萬兩該尚書對於此舉甚爲焦急刻正會議彌補之策 
　　樞府日前會議以蒙古爲衝要屏藩風氣未開人民頑樸若興學練兵純用滿漢人員恐不易著手辦理擬選用蒙古王公及勳舊子弟分入貴胄法政兩學堂卒業之後以資任使興學練兵再參用滿漢人員庶情形較熟成功稍易 
　　陸軍部以講求兵學預儲將才爲擴充新軍之要圖惟軍學精微凡一切敎育訓練管理操演及軍事上種種要端自非互相討論研究難期闡發進益昨特咨行各省飭籌設軍事研究所以便各員會集討論研究交换智識 
　　政府前日要求日本將安奉鐵路之日本駐防兵及警察撤退駐奉日總領事以此路係南滿路之支路因按庚子北京中日滿約第六欵堅執不允聞政府仍須要求撤退 
　　總司稽查守衛事宜大臣奏云上年十二月間曾經奴才載濤等奏定詳細稽察章程内開由内務府景軍門通咨各衙門凡係進内當差之人各於門照腰牌黏貼相片自明年三月初一日起實行等語原爲愼重門禁便於稽察起見惟必須各衙門一律製齊方能如期照章實行現距實行日期已近尚未據各衙門咨報到齊是此項照片寗有未及辦妥之處　届期槪責以必持照相方准進内當差誠恐辦理參差轉於公事不無阻礙擬請量爲變通將實行日期暫行展緩以期全歸一致無誤要公一俟各衙門製備妥協咨報到後再奏明定期實行 
　　去年有人奏参鄧州知州温紹梁奉旨著吳重意查明覆奏現聞吳撫已經查實覆奏奉硃批著切實查看毋稍姑息又有人奏參河南武城縣知縣王蘭昇曁典史某縱役擾民亦已經吳撫查明覆奏擬請將該知縣降級典史革職以示懲警奉批着照所請 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
　緊要新聞 
[晉撫奏呈簽註刑律草案北京]  
　　晉撫寳棻奏云竊維律設大法其輕重繁簡均視時代爲轉移現當變法圖强籌備立憲自不得不取各國大同之規詳加修訂以期變通今按刑律草案採東西之成法詳古今之沿革發明註意詮述理由要在改異而從同删繁以就簡纂訂實具苦心其所定條文有應酌改及增補之處謹就訪臬司所參考詳加覆核分條簽註以備採擇惟是中外習尚各有不同名敎綱常爲我數千年來相傳之國粹古先帝王之制治聖人賢人之垂訓莫不以是爲先必宜特立防閑兢兢保守今分則草案以關於帝室之罪首列簡端立義洵爲正大但尊君親上名敎之大防苟有危害殺傷不得因過失而輒予寛减叛逆不道國法所不容但係首魁要犯均應盡法嚴懲至騷擾地方暴行脅迫以及姦盜各項亦宜從重治罪以資懲儆又總則著明律無正條不得爲罪蓋欲删除比附以免意爲輕重然條目不足以盡事變適足以開奸人趨避之門其罪名等差又設爲某刑至某刑數等上下懸殊悉聽裁判者之自爲處定方今裁判人材缺乏於法律素未諳習竊恐任意高上處斷難平以上數端皆關係重要不復逐一簽註而特揭其大旨可否酌量修訂擇其重要各條别輯暫行章程照舊辦理而用刑上下之等亦應於各條下詳註其所由俾裁判者有所依據免致罪名出入之差大抵刑罰與敎育互爲消長各國刑興成立皆在敎育大興之後人格均已養成故刑讞多用輕典中國人民向來懾於法令一旦禁網疏闊則犯上作亂公然冒天下之不韙罔知顧忌故不得不酌立制防以冀扶翼綱常禁抑强暴閏二月二十四日奉硃批修訂法律大臣法部彚議具奏單併發欽此 
[晉撫片奏籌設審判傳習所北京]  
　　晋撫片奏云據按察司詳稱在署籌設審判傳習所考取在省候補正佐各班五十一員課授中西刑律民商訴訟各法以三個月爲一學期兩學期爲畢業第一届取入各員已滿兩學期試以所習科學共得最優等十名優等三十四名中等七名擬即擇優留辦省垣各級審判廳其餘分發各屬暫充帮審等差俾資實地練習等情前來伏查審判爲司法專官必先將各種法律研究有素臨時裁判方能泛應曲當豫備立憲期内各級審判廳自本年爲始逐年均需推廣則養成此項人才實目前萬不可緩之圖傳習所之設義取速威第一届旣經畢　籌辦省垣各廳已可憑藉此外需才尚多自當仍令續行招考以廣造就閏二月二十四日奉硃批該衙門知道欽此 
分類新聞政界 
[澈查舞弊蠧書浙江]  
　　嵊縣廪貢夏韻等聯名具禀藩轅以蠧書蔡之邦吳廷　舞弊私征不用串票親立筆據私摹縣印目無法紀公叩飭提懲辦等情奉顏方伯批云此案前據該縣委以傳到業户訊明莊書吳廷楨徇業户之請擅允將未經黏尾之契領去咎有攸歸斥革叧充莊總蔡之邦究屬失察捐洋二百元充作禁烟公所經費等情具詳並據該府禀復查明陳令契稅漏塡尾根尚無弊混叧擬征稅辦法以資整頓均經批准照辦在案據呈蔡之邦等藉稅舞弊非薄懲可了陳令傳訊業户有嚇結情事何以未據各業户控告是否言之過甚現署嵊縣施令榮復非原辦之員無所用其廻護仰紹興府飭再查明訊究勿稍徇延 
[杭市銅元之大恐慌杭州]  
　　杭市銅元擁擠迭經商會提議整頓終無大效自臘底至今每鷹元易銅幣百二十枚商民已受影響不料近有奸商在外省販運大批私帶入口而外府縣銅元每枚僅作七文陸續灌注目初二日起杭市銅元每洋突加七八十文至初三日午市每洋竟易至百四十枚有奇全城大譁錢業中人則云明日尚須續漲至千五百餘文以故手工餘食及向售錢盤等商店停止交易者甚多 
[培養目治學員之爲難南京]  
　　如臯縣張令擬截留自治的欵培養自治學員詳請江督茲奉午帥批云來詳轉據該縣敎育會員呈　截留自治的欵培成研究自治學員等情意欲以少數之欵造就多數之人用意未嘗不善惟省垣通飭選員肄業係因各屬設會研究自治程度未必齊一故於省垣設所以爲模範俟該學員等卒業後再令回籍公設自治學社庶通省學員程度不致参差而人才亦不虞缺乏今若准截留自辦則前飭選送學員將一律停辦乎抑獨缺該縣不送乎且各縣撥案呈請又將聽其各爲風氣辦法紛歧乎是該會所請僅爲該縣一隅計殊未爲全局計碍難照准仰自治局轉飭仍遵前札迅速選送學員毋得延誤 
[條陳旗民生計之籌畫南京]  
　　文觀察焕籌畫旗民生計呈請江督略云旗民自從龍入關多列兵籍凡留衞京師及分防各省均有定額禁令不得爲農工商恃餉項以爲生活駐防之始人數無多餉項尚足養活二百數十年來人口衆多兵額有限一家嗷嗷别無生計今幸朝廷開放旗民准其爲農工商自謀生業且准借給餉項計口授田但各省荒土無多熟田又皆有主未可奪以予人茲惟有按士農工商兵五項中安置之而仍以兵爲主破除成例非年力富强合兵之資格者不准當兵尤須挑入陸軍水師各項不可别立旗營名目再爲之廣籌生計或入學堂或授田畆設工藝廠立　桑局或有習商務者亦准其支借數年錢糧以爲經商資本責成各旗協佐將檔册查明公别造報並由各牛录將該甲喇男丁定期點驗其中應當兵者仍令當兵不准推　餘不合兵格及老弱 
 
 

Page 11

 
 
幼稚何人應入學堂何人應習工藝何人應學蠶桑何人可以授田務農何人可以借本經商一一詢明擬定登註於册並令其自立願書當取保者仍應取保不得見異思遷無一定宗旨致失成績如此約計六七年間均有一技之長可以自謀生業即婦孺亦可不坐食矣謬承委任敢陳一得之愚以備採擇 
[嚴懲不法巡弁安慶]  
　　皖垣八區巡警分局巡邏長潘景明一排值班巡長魏寅清私行外出賭博經巡官潘永齡偵知嚴加申斥乃魏寅清胆敢持刀猛撲行毆賴巡士等向前救護未遭毒手潘景明雖未持刀行兇亦屬有違警律刻經巡警道卞觀察研訊明確具詳上台擬將魏寅清遞回湖南原籍湘潭縣拘留六個月仍嚴加管束以免復出滋事潘景明飭發懷寗縣拘留三月以示懲儆 
交涉 
[英國議派哈埠領事吉林]  
　　英政府因俄人在哈爾濱勢力日大故議添派駐哈領事以示抵制惟英國與哈埠關係尚少若遽派領事經費浩大得不償失故擬令駐奉天之英領事常川往哈爾濱查察一切情形按期報告俟大局稍有更動再行專派該埠領事 
[洋輪夾帶私運辦法鎭江]  
　　江督端午帥現准外務部咨稱以私運軍火前已會商各國嚴禁並電飭各督撫於通商各口認眞稽查各在案但近來私運之事仍復充斥通商各口雖經嚴查惟不通商各口岸尤宜格外注意儒有洋輪違章運貨私自起卸者即難保不暗中夾帶私運以後如查有上項情弊應即依照條約第四十七條辦理務當飭行加意稽查勿稍疏懈以杜弊端等因鎭道劉觀察奉札當即轉飭各屬遵照 
[遊歷洋員改給執照安慶]  
　　外務部前擬無約國人民呈請遊歷者毋庸發給護照係爲自保法權起見頃已咨行皖撫以現據東督擬議變通辦法凡無　國人呈請遊歷者應改給執照以便稽查核與主權無碍　尚可行刻已擬訂照式通咨各省如設有交涉使省分即由交涉使發給未設交涉使省分由各關道遵照部頒照式發給其呈請他國領事代爲請照遊歷者亦應照案發給執照地方官驗照保護視同中國人民一律辦理等因經帥奉咨後即轉行各屬一體遵辦 
[嚴蔡外人私繪地圖天津]  
　　北洋大臣楊蓮帥昨接外務部咨稱内外蒙古曁山海關承德朝陽一帶時有日俄兩國人民藉遊歷爲名私繪該處形勢實屬有違公法且於主權有關煩請札飭所屬一體嚴禁以重主權 
軍界 
[世職武弁之哀求山西]  
　　晋省世職任殿英等前因緣營裁撤久賦閒居曾屢禀寳湘帥懇予調劑迄未奉批現又投赴臬司據情哀求錄用志廉訪謂各省世職人員凡未合軍人資格曁不願入軍界者應分别送入巡警實業各學堂學習均歸官費以示體恤該世職等如願入堂肄業應准隨班上課照章籌給官費聽候考騐當即批示飭知乃任某等志在防軍差使復擬自陳苦况以冀達其目的亦可謂無聊之甚矣 
[哈爾濱江防隊開辦吉林]  
　　哈爾濱原設江防隊去歳十月因餉糈無出一律遣散現濱江廳何子璋司馬以傅家甸沿江一帶北連黑省開江之後中外商輪四集若無防隊稽查恐多疏漏特飭前帶防隊趙千總相臣仍招隊巡防保護航業 
[河北鎭防亂之計劃河南]  
　　汴省孟縣鄉民因抗捐聚衆河北鎭將紥鞏之營調回懷慶駐紥嗣經鞏縣金大令禀稱本地不可無兵彈壓奉撫批孟縣事竣調懹之軍仍應顺駐原防 
[委員點驗水軍松江]  
　　飛划統領陳得龍派賴委員松點驗飛划第三營水師初四日並閱視操演又該營領哨沈哨弁拿獲匪徒高祥一名即日解送府署 
學務 
[世職投考巡警學堂辦法浙江]  
　　警務處前奉浙撫札飭以世職人員紛紛報考自應酌定學額以示限制所有收考章程切實議定詳復酌奪等因當即禀復略謂查世職人員除難廕已得文職各員奉批不准再占學額如有寄　浙省而襲案仍在原籍者應由原籍省分辦理有已詳請承襲接襲而未奉部文者應候部文核准再行列入世職之内擬均請毋庸置議其本省襲案確已奉准無論會否捐納實官及曾否歸標擬請一律准其投考巡警學堂以期普及而免向隅但巡警學堂現分高等班及簡易科共四百名均已額滿　俟下學期招考先期呈請撫憲通飭各廳州縣出示曉諭凡世職人員年在二十歳以上身體健全文理　順者均准報考各　取具董保親供甘結禀由各該縣查明並無頂冒虚僞等弊加具印結分别　文申報撫憲并逕送巡警學堂考試不定學額考選合格者概應歸入各班額内給與官費畢業後即由本處照章錄用庶于矜全之中仍寓愼重之意 
[調查各省圖書館情形浙江]  
　　浙省創辦圖書館由提學司飭派科員前赴江鄂湘各省調查兹已回省禀復略謂湘省圖書館爲定王　故址改設房屋用華式間雜洋式佔地面積一萬八千六百九十方尺建築費六千三百三七十餘兩管則有監督提調收掌書記等員開銷每月辦事員薪水火食三百餘串藏書計中國六百餘種外國二千餘種而常年經費除館中月支三百餘串外館外尚須七八百金且規模不大藏書亦少又調查鄂省圖書館爲舊有售賣敎育品之室去歳改設本爲一大室計横寛二十八丈直深四丈五尺去歳分爲兩截東爲敎育品陳列室西爲閱覧圖書室屋用洋式藏書無樓僅有一室管理章程旣未開辦領書收書亦未規定無章程之可言江南圖書館雖已開辦尚未成立所購書籍暫存江南自治局事務所亦借設局内該館有總辦坐辦叧設有提要編目兩員書記會計各一員其餘俟成立後再設章程亦未定常年經費約一萬八千兩館由舊書院改造估費一萬八千餘兩因係舊屋改造不無因陋就簡等情經支學司以各省圖式或規模未大或因陋就簡似均未能詳備惟日本圖書館辦理完善業已函託留東學生繪圖俟寄到 
 
 

Page 12

 
 
再行商辦刻已由學司將調查情形詳院查核矣 
[學堂春季旅行無錫]  
　　無鍚三等公學及城外四小學堂敎員學生二百餘人於本月初三日行春季旅行午前十一點鐘各在本校出發會集惠山假　孝子祠爲休息處午後五點鐘攝影傍晚回校 
[粹存女學領欵常州]  
　　粹存原議爲武陽公立女學由武陽經濟紳年撥用費二千八百元嗣以粹存職員改爲常州八邑公立且開學未歳即有風潮故經濟紳迄未付欵日前粹存女學照會勸學所請照原議補助公文中借用武進縣印見者駭然勸學所當即知照經濟紳惲君茲聞惲君以彼校開辦情形輿原議不符且學生僅有五十餘人與原定學額相差懸絶故經費碍難照撥等語照覆勸學所呈請地方官重行核議實業 
[鹽商請改路橋之爲難安徽]  
　　淮河鹽商以津南叚鐵路於臨淮河岸建造路橋商船往來諸多窒碍公禀　銷局轉詳津浦鐵路大臣懇予變通辦法以保商旅等情當經吕孫二大臣飭總工程司查復以建造活橋諸多危險於路政有碍勢難照准况開工在卽自應預籌兩全辦法以免臨時滋釀事端兩大臣當札委何道亮標前往該處切實隢諭叧行妥籌辦法并令該道於該處擇要設局就近稽查倘有工役人等滋擾地方即予懲辦免肇事端 
[會議瓜清鐵路事宜鎭江]  
　　鎭江商會朱總理以津浦鐵路早已興工惟瓜清鐵路於鎭江商務　有關繋不容不辦電請張季直殿撰許九香觀察於上月二十九日由灑同乘火車蒞鎭並邀集紳商學各界在商會開會籌議瓜清辦法由張殿撰許觀察相繼登堂演說瓜清鐵路之利益入股之權限以及將來貨物軍輸之速幸福正無窮期言詞頗爲激昻衆皆拍掌嗣經商界吳君澤民曹君秉仁于君德甫等擔任招股各事宜並公同商酌擬刋刻白話廣告到　散給以便勸令下流社會入股至六下鐘遂鳴鈴散會殿撰等亦於初三日事畢回滬 
[勸辦農林實業鎭江]  
　　丹徒縣王緯臣大令頃奉憲札飭勸辦農林事業等情除邀請紳董熟商辦法外並出示遍貼各鎭勸諭鄉董實力提倡嚴飭地保妥爲保護 
[樟腦分廠之虧折江西]  
　　建昌南城樟腦分廠自開辦以來用度浩繁頗　虧折聞今歳有拆股本者有議招股重整前規者目下正在籌畫辦法 
雜記 
[蘇藩赴滬養疴紀聞蘇州]  
　　藩憲瑞方伯昨赴撫轅續請病假一月並悉方伯交卸印篆後即擬赴滬養疴以便安心調攝 
[財政局添委科員蘇州]  
　　蘇省清理財政局自建立以來事務殷繁需員甚衆昨經該局添委准補嘉定縣姚令守　爲該局審核科科長並委宗令能述爲該局編輯科科長兼庶務科差務均於日昨到差視事 
[考官列等之瑣談福建]  
　　閩省此次考官出榜前二日松帥特將評定等第試卷交五司道覆閱曯其公評五司道見候補道毛逢春列於二等尚在府廳州縣之末因請松帥將毛某另列道員爲一班較有差别松帥允之特爲拔前首列至洪大令維岳係洪子青軍門之姪卷中妄將姦情斷語鈔冩成篇荒謬之極置之不列等又孫鹽尹道信係孫統　道仁之弟亦文不對題致判入三等云 
[州牧詳革武生衣頂安徽]  
　　泗州熊直牧祖詒到任後訪查骸州千總銜武生婁大鵬平素行爲不端倚勢紳董欺壓鄉愚久爲士民側目又爲安清帮道窩藏匪黨貽害地方迭經被控有案現該州牧據情　請上台斥革衣頂以便拿獲訊供詳辦 
[江督批准典業改章南京]  
　　商務局核議泰興與業戴一善等改章一案具詳江督茲奉批云查江寗典業改章一案昨據該司局議復業經明晣批示在案今泰興典商旣請先行改用洋碼仰即查照江寗興業改章案内批飭防杜洋碼進出流弊各節轉飭泰興縣曁商會諭飭各興商一體遵辦其未經改章以前仍應洋當洋贖錢當錢贖不得稍有混淆以杜藉口至取贖期限旣稱暫不置議應准　緩察酌情形再行禀辦 
[禀請發給鎗彈安徽]  
　　委署旌德縣錢令瑞芬以該邑萬山業雜伏莽堪虞值此多事之秋非巡邏緝捕嚴加防範不足以衞閭鬩現經該令在省招募壯丁十名并具禀撫憲飭發洋鎗八杆洋藥三十斤銅帽一千粒子彈三百顆俟奉批准後即隨帶赴任以備巡緝地方 
[短篇理想小說選舉鑑（一）（朗）]  
　　再隔八日。便是三月十五日談議局複選舉之期。 
　　國旗高懸。門披錦彩。雜以紅紗數燈盞。門之前。警察十餘名。鵠立對峙。門以内情形不可知。但見重門洞開。氣象森嚴。蓋複選舉投票所。而時則在上午八句鐘也。 
　　長袍短套。大衣大帽。眼懸金絲。口銜雪茄。意欣欣然。邑揚揚然。矩步而入。則管理員與監察員也。 
　　俄而呼喝聲入耳際。只見紅　一頂。高撐於四人轎之前。前後擁而護者。警察二三十名。至投票所。停其輿。傴僂而出。監其頂。花其翎。昻然直進。則複選舉監督也。 
　　天氣晴明。和風拂拂。爽氣襲人眉宇。萬斛俗塵。隨風颺去。念新舊過渡。憲法將成立。不覺起舞。繼念前次初選舉種種污穢事。不堪擾攘。輒欲作巢父洗耳故態。 
　　（去去復去去。（）行行重行行。）壯者。老者。 
奇醜者。秀出者。怪怪奇奇。營營逐逐。或俯其首。或曲其背。或近其視。或聳其肩。或粗陋若鄉愚。或從容有富貴氣。或高視闊步。旁若　人。有名士氣。入者入。出者出。盖初選舉當選人羣來投票也。 
　　俄而夕陽在山。人影散亂。鐘鳴六下。投票者興盡而返。監督出。管理員出。　察員出。間雜人等均出。投票所内。　其無人。 
　　道旁人紛紛言竊竊語。若甚爲奇異者。側耳而聽。則亦不勝警訝。某城董得若干票。某鄉董得若干票。某名士學問優。名譽優。索性高尚。得票未必多。夫已氏品行拙。聲名劣。素性。卑鄙。得票何不少。某府。某廳某州。某縣。有託人四出代爲軍動者。有情人在投票所近旁而牽衣密語者。種種形狀。若目都然。票　未開。内容了了。如然温犀。 
　　道旁人至有歎息者曰。民智未開。不　初選舉醜態再見於今日。 
　　人曰。言而不中。是大幸事。 
　　記者曰。是軍竟以小人之心。度君子之腹。　 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局舉行初選舉一二次開票 
[江蘇寗屬（淮安鹽城）]  
　　鹽城初選當選人計十六名閏月十一日投票十七日開票計有效票二千三百四張以七十二票爲及格當選者三人廿五日舉行二次投票念九日開票計有效票二千九張以七十七票爲及格當選者足額茲將初二次當選姓名列左 
　　初次當選三人　陶鴻慶八十三票　陳宗諶七十六票　李繩武七十二票 
　　二次當選十三人　夏雨人一百五十九票　薛祿一百四十八票　李建中一百三十三票　張延壽一百念六票　卞同慶一百十九票　顧簡一百五票　吕焌九十六票　陸海九十五票　吳紹仲九十四票　宋溥九十四票　劉啟佑九十二票　廖鴻鑄八十一票　裔步騏七十八票 
　　候補當選一人　吉啟墀七十七票 
預備舉行複選舉 
[江蘇蘇屬（松江）]  
　　松江複選監督戚太守　定管理員名單已載昨報茲悉程大令鵬因新接蘇垣高等學堂庶務長关不克來松商大令言志亦因釐卡事繁專函禀辭太守遂加派青浦儒學陳志堅來郡擔任尚缺一員不再選派 
　　本届複選舉初定十五投票十八開票茲上海紳士李鍾珏姚文枬等具禀複選監督謂職等事務殷繁不能到郡久駐請將投票開票併日辦理戚太守開禀後以所禀均係實情惟投票人不能限令上半日一律來投祇有通融辦理改於十六日上午開票下午乘各縣士紳彚集即籌議地方自治事宜 
初選舉訴訟 
[江蘇蘇屬（常州武進）]  
　　武進鄉董馬俞本前以阻撓初選舉事務爲選舉調查事務所據情禀准籌辦處斥革董事以示懲警近馬運動圖查趙詒等十餘人通禀各憲控告事務所職員于定一大致謂選舉事務所設在商會内一切事務皆于定一經理于向與官紳聯絡此次選舉當選必係運動而得平日對於商界及鄉董等頤指氣使馬俞本人素開通以言誤于于即謂其阻撓實屬冤抑觀其取名定一可知其意即謂天下　有其一等語（按于君前充商會坐辦由籌辦處派充靖江縣選員者） 
[又（松江青浦）]  
　　青浦縣初選當選人張之珍赴松報到聽候查驗當經複選監督戚太守批云據禀汪承寛父子與何繪書彼此互控積案甚多皆個人之私怨今届選舉調查汪祥龍因嗜好剔除架詞報復誠恐專控一人露挾嫌之迹因之平空牽涉等語此時姑可不論該職既經報到應於初五日一同入所查騐（查驗所即設府署内）再行核奪 
專件 
[江西複選舉辦理綱要（續）]  
　　二設立複選舉事務所　事務所設於署内上開各欵均爲執行文牘之事無須預派多員以節經費至初選舉人名册呈報後所内員紳即宜實行分派以便辦理複選事宜茲將該所宜辦事務分列如後（甲）擇定複選舉投票所開票所地址　投票所開票所分别設立可擇公地屋宇之寛敞者以便布置一切其詳細辦法另具投票所辦事細則開票所辦事細則（乙）派定投票開票管理員監察員　每所管理員酌派一員或二員監察員每所酌派二四員其銜名行行申報籌辦處備查（丙）彚造複選人名册　初選舉事務辦竣初選監督應將初選當選人姓名籍貫資格年齡及當選票數造具初選當選人名册申報複選監督複選監督將所屬各册彚齊按照各屬先後依次編列造爲複選人名册（丁）製造投票匭籌辦處以選舉事務時期迫促凡關選舉應用品物均行製就以期便捷而昭劃一惟投票匭瑛項全省八十屬需用之數合計數百具運送諸多不便前經照憲政編查館頒發圖樣製成十四具分發各府州再由各府州按照所屬各製造一具俾各初選舉區照式仿造已叧文札飭遵辦矣（戊）頒發選舉告示　複選監督應於選舉期一個月以前頒發選舉告示應載事項如下　　複選日期照期限單六月二十一日投票二十四日開票　二複選投票所及開票所地址　三投票方法（已）會集監察員管理員練習選舉應行方法　籌辦處所派司選員業已分往各屬所有赴府州首邑之司選員飭令先期會集複選管理監察各員練習投票開票各規則 
　　三執行複選舉　初選當選人齊集複選舉區複選監督即查照籌辦處所定複選日期實行複選舉事務（甲）投票開票　先於投票所内布置妥當届時初選當選人親至投票所先令在投票簿内簽字投票管理監察各員驗明初選當選執照確係本人然後給予票紙如法投票以一日竣事次日投票所以管理各員將投票匭投票簿複選人名册移交開票所複選監督親自到所會同監察管理各員開票開票旣畢將得票計數單彚齊查明被選舉人所得票數是否足額如不足額用重行選舉法照議員選舉章程第十節第五十七條辦理（乙）决定複選當選人　議員選舉章程第三節第七條之七决定複選當選人一項係　複選開票後被選舉者得票旣滿額數再由複選監督决定之此决定之意義凡有數端　子複選當選人名次一以得票多寡爲先後　丑當選人額數已滿當選人如遇溢額之時仍以得票多寡爲次除得　最多數之當選人外其餘爲複選候補當選人　寅當選人額數不足須再行選舉說詳前　四選出之人不合被選舉資格　查議員選舉章程第九節檢票方法内第五十五條之五云選出之人不合被選舉資格者此謂選舉票應行作廢之一種複選監督於開票後如　得複選被選舉之人有不合被選舉資格管理員監察員均以同意決定得將其票作廢惟複選决定較初選 
 
 

Page 19

 
 
决定爲難初選舉有人名册可稽倘所舉之人出乎名册之外即可决定其票作廢若複選所舉之人本不限在初選當選人之内又不限在初選舉人名册之内其人之合資格與否一時無從稽核複選監督對於决定複選當選人一條當以票額符合爲準若其人旣被選而又滿當選票額即可作爲决定間有不合被選資格如年齡不滿三十歳或犯局章第六條之一或在停止被選舉權之列總以確有証據爲斷如証據不確不能以一二人之聞見而剥落公權致啟訴訟 
五决定後之手續　複選當選人决定後應即榜示并由複選監督知會各當選人惟各當選人遇有宦游京外或營業他方者應由複選監督分别用郵信或電報告知本人以本人覆電覆函爲準各當選人呈明後如有不願　選者即以複選候補當選人充補複選事務完竣複選監督應申報複選當選人姓名職銜票數并將全區選舉情形撰爲報告書詳報督撫及籌辦處 
福建諮議局議案預備會簡章 
[評議部規則]  
一本部部員以全體會員組織之惟開議時推舉臨時議長一人主持議塌一切事務 
一本部每月開議一次（定第一星期）如有特别事件得臨時開會評議 
一本部評議事項分爲三種 
　甲　調查事件 
　乙　編輯事件 
　丙　會中執行事件 
一各事件經本部議決即認爲確實材料 
一本部評議事項認爲不得宣布者部員有共守秘密之責任 
一各部員均有提議及決議之權 
一評議事件以出度員之過半數決之其可否同數時議長決之 
一會場爭議時　長有判定權禁止權 
一應議事項由駐會會員預期通告各部員届期就預定事項評議不涉及他事 
一部員有臨時提議應俟預定事項議決後再行提出 
[調查部規則]  
一凡屬本省諮議局應辦事件得由議員草具議案者本部皆有調查之責其種類欵目另列 
[詳表]  
一本部置書記二人由部員中選任之掌往來文件及一切書類 
一本部部員除書記外　依簡章第七條所列舉事件各任調查但有因事覊束不便專任者經公衆承認可隨意自由調查 
一調查表式由本會另製分類　各員照　 
一調查要遍及各府州縣其各府州縣有本會調查員者宜就其附近地域内調查 
一無調查員地方得由本會囑託其地方已成之團體或个人任其事 
一調查員應隨時將所調查成績報告本會其各府州縣相距較遠者則函達書記每次評議一部開會時由書記報告之 
一調查員於所認事項之外有確知時亦應報告 
一調查員於調查範圍内應遵從本會命令不得延諉亦不得藉端干預地方公事或攻訐人　私 
一調查事實及調查員姓名有不便宣布者本會有秘密之責任 
一調查以通信爲主郵費由本會支給但有須派員親往或其他特另需費時經評議部承認　亦得由本會支給 
[編輯部規則]  
一本部部員均有編輯之責任其某員應編某事件依簡章第七條所列舉由評議部定之 
一編輯重要文件未經公同評決不得宣布 
一編輯緊要文件經評議部指定時期不得延誤 
一編輯稿件由駐會會員分類保存以備檢查 
一編輯後認爲應行宣布者得隨時出版 
[來函]  
　　竊諮議選舉事體重大責任匪輕非才議優長名實素著者實不足以當選修以草茅新進一介寒微謬邀衆譽泰於三千餘人内得一百五十八票之多赧愧之餘轉恐聲聞過情貽譏君子未免濫竽雖鄉里僉有感情而修究不敢以一日虚名致負將來厚望且修指日遠行萬一稍有愆期貽誤不淺事關憲政特具辭函務乞登八來函一門無任企盼儀微初選當選人馬愼修謹上 
本埠新聞 
[江督致滬道電（爲皖路彩票事）]  
　　其一豔電悉程倅經理皖路票局旣經被人呈控確有舞弊情事自未便僅由皖省京官一面調查致滋物議現已電致孫楊諸公略云前奉公電因係該局與路公司之交涉僅皖省一方面事旣經諸公調帳至京自不難查算了結現旣被人控告牽連分界應仍由滬道澈查酌辦以息浮言至票局與路公司一切交接司請由同鄉京會公舉查帳員來滬帮同滬道就近查算云云希即查照迅速澈底清查核擬禀辦爲要方冬印　　其二頃據安徽路礦會洪紳思亮吳紳傳綺全體公電稱皖路彩票局經理程埏掯匿帳欵不交已蒙飭道轉縣將司帳洪誘初管押在案事關侵呑鉅欵破壞公益懇嚴追澈究以重路政等情乞即查照先今各電澈查究追隨時電告爲要方支印 
[調查中西入籍問題]  
　　江督端午帥帥滬道略謂准外務部咨稱中西人彼此入籍　飭各省清查如有洋人久居中士而入華籍者又華人之已隸西籍者均須詳查等因滬上爲通商總匯之區尤應詳查列報以憑核轉 
[甯紹商輪公司禀准立案]  
　　郵傳部批寗紹商輪公司禀云據禀已悉該總理虞和德等呈稱籌集股銀一百萬元遵有限公司定律創辦寗紹商輪股份有限公司購船規埠往來上海寗波大致業有端緒俟股本收足即行開辦業已實收股銀二十五萬元照章開股東正式會公舉總協理代表全體股東擬具詳細章程呈請准予立案分咨保護等情查該總理等籌集鉅欵振興航業洵屬當務之急自應先予立案俾資勸勉惟所擬章程全係股份公司應有之章於行輪一切事宜並未陳及除抄錄原章咨由農工商部查核外合亟批飭該商會仰即轉飭該公司將購造輪船建設碼頭開行班期貨客價口任用船員一切詳細章程妥擬具報再行酌核批示可也 
[印人輪姦鄉女續誌]  
　　印人輪姦鄉女一案昨由巡警總辦汪觀 
察委偵探隊官至靜安寺捕房詳詢辦法捕頭答稱該印人浦及項生仍 
 
 

Page 20

 
 
押捕房再四盤詰一味狡賴至在逃之印人已飭中西包探嚴行查緝尚未就獲並稱據西醫報告驗得該女實被姦　勢甚沉重且因受驚過甚神經錯亂已成瘋疾該捕頭旋將四醫報告單交付　官帶回禀覆總辦訂期解訊並請傳四路三區經辦此案之巡士及投局報告之鄉民届期到案作証又聞四路三區畢副巡官查得該印人等係塡泥工頭徐順記雇令守夜者昨將該工頭傳案解送總局經汪裁判略訊一過判限初十日爲止務將該印人所居之木棚拆除附近所堆泥土亦飭一律遷去該工頭遵諭具結暫行交保 
[體操會員被匪鎗斃續誌]  
　　招商内河小輪公司司事兼　商體操音樂會領袖方雲卿被匪鎗斃已紀昨報茲悉方於被撃後送至仁濟醫院尚能言語稱由城内四牌樓陳益泰鞋店主陳子春來家邀出餘語不清旋即斃命捕頭立飭探目張寳榮包探孫岳廷與七號西探入城將陳拘獲解縣看管昨晨九時代理上海縣李司馬帶同刑仵人等蒞場相驗據尸子禀稱前日父親與陳子春一同出外至晚被人撃斃求恩伸　惟父親與陳素稱莫逆諒無别情請另行緝兇司馬即飭仵作驗明死者身受兩彈腰部一彈洞穿前胸委係致命旋由尸子將尸舁回自行棺殮 
[城内]  
　　盜犯收禁○搶刦西北鄉丁家厙地方朱旭樹家衣服銀洋之盜犯劉餘慶李昌富周阿二王樹春及沿途抛棄之贓衣十四伸由英界包探捉獲解縣　訊劉等同供係江北人流落在滬窮苦不堪的某某二人起意紏至丁家庫搶刦是實判各釘鐐收禁外監侯 
詳請上憲察核 
　　委員驗屍○監犯劉四　斃請驗等情已紀昨報昨由滬道札委海防廳查司馬到監相驗委係患病身死遂將尸身拖出諭飭善堂備棺收殮 
　　道批五則○陳　鼎雯禀批禀悉已責成地方官會商該處紳董實力查禁如有違犯立即嚴拿究辦示儆所請　毋庸議仰即知照成星恒禀批查抄黏契共蕩地一百二十畝計價洋四百元而收據祇載七十畝何以來禀呈請追繳原價數目顯有不實不盡未便准理梁梅春禀批前禀批局錄案迄將兩月未據復到殊爲不解仰四路分局正巡官迅遵前批查案據實具復以憑核辦毋再遲延吳維慶禀批　禀單據送縣查驗種種爲難情形着將單據逕送本道衙門飭查核辦以期簡捷　候補道翁順孫等禀批此事現准　藩司錄批移會到道據呈前情候轉移商務總會集議復奪以昭愼重 
[南市]  
　　窮途落塊○貴州人何希貴前晚在集水街北安平里内自縊　盡由站崗巡士查見上前解救送至工程局訊據供稱年三十歳因謀就米遂川資告罄是以圖盡小的同族何某現在崇明爲官求鑒諭留候核辦 
　　探夥獲賊○總工程局探夥在十六舗某茶肆内查見積竊趙根桂即小　子及其同黨沈升生在彼圖竊當即拘至工程局當值處詰知方在英廨犯案釋出未久並曾竊西門外某姓家衣物贓已質去當即解由陳裁判官提訊供認不諱判押候派探吊贓再行究辦旋由城内一路一區警局派探持函到局移提裁判官論俟吊齊原贜復訊核奪 
　　搜獲烟具○十六舖仁安里合興小客棧留人吸烟被巡士查知進内搜獲烟具兩副並將棧主王寳融棧夥王明彩及鄰人徐福生一併拘解工程局訊究判徐開釋餘均收押烟具銷毁 
　　同舟行竊○鄉人周靜嘉來滬售賣花衣得洋一百五十五元前晚在公義碼頭附搭航船回里將洋交付船夥奚杏觀收留詎被同船搭客竊去常將奚及船主斾抻蓀扭至南區轉解總工程局判各交保限交同夥潘雪山及在逃客到案嚴究追交 
　　店夥粗疏○林萬和鐘表店夥陳雲卿上月二十一日向店主婦借得銀表一枚持赴洪生馬頭植泰押店質洋八元詎冩票人悮書八角八十文昨日陳持票取贖口角互毆旋由陳控奉工程局提該押店夥到案並將帳簿吊驗確係誤舄判兩造各認一半了事 
[閘北　　總辦晉省○巡警總辦汪觀察昨午乘坐火車赴蘇各局區隊官均至車站送行 
　　查獲拐匪○周小扣子控凌松生姦拐其妻袁氏賣於郎亭昨由四路分局巡士在輪船碼頭緝獲並獲拐匪文玉及女于張秀英等一併移解總局訊明實判袁氏交周領回管束張秀英發棲流所留養凌文等還押候辦 
[英租界]  
　　道員逃逸○湖北人周秉忠自稱道員帶有僕從數人假庽松江路長春客棧因積欠房飯費洋二百餘元潛行逃逸旋經棧主查悉入　　點祇有空箱二只及舖蓋等物所值無幾因即投報捕房飭探查緝 
　　飛來横禍○四川路漢口路轉角張紀廣木作昨因工作不愼有磚墜下撃傷車夫莫阿甫之頭額莫即投　捕房捕頭諭候　廨出單傳訊 
　　懸賞緝拿○洋貨掮客陳登科於上月初九日與車夫某甲串竊法界永安街大豐洋棧内值銀四千餘兩之貨物甲已就獲陳仍在逃茲法界捕頭查得陳妾向居英界勞合路廿七號門牌故於昨日移請英總巡卜君飭知捕房派探查緝並謂如能將陳登科拿獲者當給予賞銀一百兩 
　　是否誣扮○張來生昨與葉阿海在山東路互扭由捕查見一併拘入捕房據張來生聲稱葉於去年九月間紏同薛莫全王根謙王阿三王坤生徐金海陳金賢徐阿關第七人在龍華附近長十八地方搶取日商永茂花廠洋二千元枼父子二人分得贓洋五百元逃匿已久餘人均經縣差緝　訊押在案捕頭得禀諭飭一併收押候解公廨訊究 
　　竊取名片○南京路五百七十三號某洋人家用人張開元竊取洋東印花名片當被鳴捕拘入捕房押候究辦 
　　捕頭回滬○總巡捕房捕頭麥突生君請假游歷曾紀前報茲麥君已於昨日回滬照常辦事矣 
　　欠租封屋○南京路乾安茶樓及香枌弄某彈花衣店均積欠房租昨由公解派差協探將屋發封 
　　失竊花緞○南京路二百廿六號怡泰昌洋貨號昨日失竊外國花緞一疋因即投報捕房飭探錢壽生前往勘緝 
　　浴堂有賊○鼎陞棧寓客鮑梅溪昨在廣東路雙龍園浴堂洗澡失竊搭膊一只内有銀洋八十餘元鮑即報知捕房請爲查緝 
[美租界]  
　　失火即熄○前日下午吳淞路北交界處潘姓家失火幸即救熄未　巨禍 
　　因何自盡○昨晨海寗路羅士發馬房内之小馬夫綽號小裁縫不知何故呑烟斃命捕頭聞報即飭　屍車送驗屍所報縣請驗　　考驗探捕○昨日卜總巡傅諭美捕房捕頭着於今日帶領通班中西探捕至跑馬廳聽候工部局　點名考驗 
　　印人淫惡○翼興揚吳梅根前晚同至下海廟地方忽被二印人攔住强欲雞姦顧吳紏喊二印人即給予小洋數角而逃事後投報捕房飾探查究 
[法租界]  
　　深夜火警○前晚三句餘鐘鄭家木橋南首玉露春街福　里三號門牌某姓家失愼幸捕房近在咫尺急驅皮帶車前往救息僅焚毁披屋樓而兩間餘未殃及 
　　麵館發封○王耕新控曹慶林租借餘屋開設潮陽樓麵館虧欠租金一百餘元昨日由廨復訊判將房屋發封生財拍賣 
　　收回房租○同安公司收租人投廨禀稱廣靈寺佛店僧人常元積欠房金一百餘元業將生財拍賣計得洋一百九十餘元　示核奪旋由成衣匠曹正廷投稱該僧樍欠工資洋九十餘元求譸附追中西官以所控無憑斥出不理所有拍賣之欵除將房租扣理外餘均存案候核 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇撫咨憲政館籤注新訂刑律草案文（十）（八）（續）]  
　　第一百四十四　　凡行檢察或署察之聯務或爲補助者經人　有現被侵害權利之犯人　而不速爲保護之處置者處四等以下有期徒刑按本條係爲責成檢察警察及補助等　員遇有赴告現被侵害權利之犯人應速爲保護處置起見自可遵行 
　　第一百四十五條　凡行檢察或警察之職務者於應受理或不應受理之刑事告訴告發或　自首而不正受理或不受理或不爲必要之處分者處四等以下有期徒刑拘留或三百圓　以下罰金其裁判官不正受理或不受理民事或刑事之訴　或不審判者亦同按告　狀不受理舊律本有　分惟以所告事　之大小爲處分之輕重今本條規定凡行檢察或　警察之職務者於應受理或不應受理之刑事告訴告發或自首而不正受　或不受　或　不爲必要之處分者　四等以下有期徒刑拘留或三百圓以下罰金雖似較　律處分略　嚴然其用意則以冀有職務者之各勤政事庶不至怠荒而貽誤民生其裁判官不正受理　或不受理民事或刑事訴訟或不審判者亦同似均可照行 
第一百四十六條凡微租稅及各項入欵之吏員　他人或國庫之利益徵收正數外之金　糓及其餘之物者物三等以下有期徒刑若係圖自已利益者處二等或三等有期徒刑　併科徵收正數外同額之罰金按國家租稅自有常經徵不及額固非徵而溢額亦非也　况徵收於正數外之金榖及其餘之物者曰正數外之金榖曰其餘之其爲有意苛徵可　知縱非營私入已而違法　怨遺誤實非淺鮮無論其徵收之多釁處以三等以下有期徒　刑似尚允當若係圖自已利益者自應加等科斷原定處二等或三等有期徒刑　科徵收　正數外同額之罰金竊謂　以二等有期徒刑庶乎其可似不必再綴或三等字樣至併科　徵收正數外同額之罰金自可照行同額者諒即指其於正數外所徵得之數而言蓋就其　徵收正數外所得之數目照數科以罰金其苛徵之數目仍應没收是否如斯請再聲明 
　　第一百四十七條凡吏員　前數條所記載外濫用其職權仗人行無義務之事或妨害權　利之施行者處四等以下有期徒刑拘留或三百圓以下罰金按身爲吏員輒濫用職權　使人行無義務之事或妨害權利之施行是即縱客丁胥擾害閭閻之類最爲民害如官制　改後此等事尚可少見惟旣懸條文似應重懲以儆官邪本條規定處四等以下有期徒刑　拘留或三百圓以下罰金是否妥洽請再商酌 
　　第一百四十八條第一百四十六條之未逐罪罰之按本條所指第一百四十六條係租　稅圖於額外徵收罪旣未遂處罰亦可惟處罰如何數目似可酌定 
　　第一百四十九條犯第一百三十九條第一百四十條及第一百四十六條第二項之罪者　褫奪公權其餘得褫奪公權全部或一部犯第一百四十三條至第一百四十七條之罪　者併免現職按本條所指犯第一百三十九條第一百四十條及第一百四六條第二項　之罪均事涉貪污自應褫奪公權至其餘褫奪公權全部或一部不知其餘二字何指請再　聲明其犯第一百四十三條至第一百四十七條之罪查係瀆職之行爲尚非貪汚所云併　免現職是否僅予革職之意不再褫奪公權亦請聲叙明晰 
　　第一百五十條凡第一百三十九條及第一百四十條之罪所收受之賄賂没收之如已費　失者追繳其價額按此條自可遵行 
　　第一百五十一條犯第一百四十一條及第一百四十二條之罪自首者得免除其刑按　本條所指犯第一百四十一及第一百四十二條之罪係與財人及說　過錢者核與官吏　之受賄有間許其自首免除其刑亦予人自新之意可以　行 
小說 
[幾弭小說滑稽魂（五十五）]  
　　第十一回發大兵高麗平平亂黨下戰書日本起雄師 
　　且說章中堂見項安閣講不出話來。心上狠有些厭煩道。我問你的話。你怎麽不開口。　着的答應是是呢。項安閣聽了。更加惶恐。越急越說不出來。只急得滿面通紅。滿頭大汗。那脖子上的筋。都一根根的扛起來。章中堂見了。鼻子管裡哼了一聲。便立起身來。那紅頂花翎的少年。也連忙搶起身來。把旁邊帽架子上。的一個寳石頂三眼花翎大帽。恭恭恭敬的雙手捧過來。章中堂一手接過。戴在頭上。那少年一個轉身。不知從那裡拿過一面鏡子來。一手舉得高高的。正對着章中堂的臉兒。給章中堂照了一照。霍的閃過身來。又轉到章中堂背後。看他的舉動。來得十分靈便。項安閣在旁邊呆呆的看着不解其故。暗想這個少年。爲什麽和中堂做起這樣的事情來。正想着。猛聽得章中堂大聲對他說道。你回去學習幾年。再來候補罷說着。也不等項安閣開口。竟自走了出去。那少年也跟着就走。項安閣没奈何。只得也走了出來。回到寓所。又氣又急。好容易捐了一個功名。分發到直隸來。指望可以得些照應。邢裡　得碰（這樣的一個大釘十。把一個項大老爺。弄得個進退　難。想不出一個法兒。只得姑且去拜拜那一班候補同鄉。把這件事情。和他們商議。就有一個和他父親同年的候補道。叫做傳克明的。和他說道。這章中堂的性情。本來有些古怪。就是在他幕府多年的人。也摸不着他的脾氣。近來有幾個新到省的候補官。都是爲了不會講話。被他赶回原籍。兩司和他們講情。都講不下來。他只有一個得意門生。就是這裡的津海關道陳觀察。你除非走他的門路。托他到中堂那裡去和你講幾句好話。項安閣聽了。十分着急道。我又不認得這位陳觀察的面長面短。那裡去走他的門路呢。傳觀察道。你不要着急。這位限觀察是我的學生。我支产你講一下子。看你的運氣。項安閣聽了大喜。再三致謝。說了多少感激的話兒。傳觀察道。你不必這般客氣。我和你們老太爺是同年至交。理應加此的。 
 
 
 

Page 27

 
 
   
 
 

Page 28

 
 
   
 
