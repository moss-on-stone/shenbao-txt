# 1884 - 340 - 4904193

 

Page 1

 
 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[第二十二號畫報出售] [  申報舘主人啓]  
天子之孝與庶民異以天下養是謂大孝今年十月初十日恭逢皇太后五旬萬壽皇上預飭工部在宫中興建土木墍埉丹臒美奂　　宫名　春列九鼎九獅於其庭玲瓏嵌空斑爛毛色洵屬巨觀再本埠浦灘新建一球球質非銅卽鐵製片鑲成形同橘絡遠望之如細絲圍繞　　有　　　升降以騐時刻亦奇觀也兩圖俱編入此次二十二號畫報准於十六日出售後仍附淞隱漫錄圖說一則閱者鑒之此佈 
[股分轉機說]  
　　上海自仿泰西之法創立公司紏集股分各處開礦招股者一二年間頓然大盛然而實心辦事者則殊少槪見以故初創之時股分票價日益加漲甚至有一公司初集數日之間招股巳經滿額後至者無由得附股則願加價以購股票一加再加登時飛漲而考其實則不特所創之業絶無眉目而且所集之股本半歸於總辦經手之腰槖夫是以如爝火之焰一盛卽衰如驟雨之水涸可立待至今商賈束手銀根緊迫爭以此事爲詬病言及公司股票竟有談虎色變之勢是豈真公司股分之害人哉中函地大物博非無可開之礦中國人稠財廣非無可集之資無如可開者不能實力開辦反於無可開採之地故爲張揚如是而欲期公司之得以興毋礦務之得有起色盖亦難矣僕嘗言中國目下礦務雖多大都不足深恃惟徐州之利國礦煤巳早見鐵苗極旺可以有成雲南之銅礦錫礦冋來開採現在不過因其勢而利導之攺中國舊法易以泰西新法其事輕而易舉其佳處信而有徵較之他處之礦毫無把握隨地亂指者相去不啻天淵故統計中國各礦惟此二處可以望其有濟曾屢著論說而人尚未之信也蓋礦産雖美設或經理無人辦理失法則雖美而仍不足恃兹見雲南礦局登告白於本報後幅謂該礦舉辦巳屇一年所有各省投股諸君應得官利刻擬照章付給特告知各股友請其前赴滬局照數收息並換票摺云云由此觀之該礦局之辦理得人於此可見一斑矣夫雲南礦局早巳奏奉諭旨招商開辦亦旣一年於兹而投股之人則殊屬寥寥此非該礦局之不足取信於人實以近來各礦公司每形耗折甚或有借開礦之名以售其欺者墮其術中則資本虚擲不但官利毫無而且連本全失人皆援爲殷鹽竟至裹足而不敢前况所集公司不下數十餘處而有損無益絶無一處稍有生色巨商大賈因此而耗其本資者不知凡幾巿面因之而衰敗銀根因之而緊急以故一言及集股開鑛幾同於驚弓之鳥該礦投股之無多職是之故加以近來中法搆釁屢次交兵迄今尚無和議消息彼擁厚資席素豐者各有戒心而不敢放胆經營股分緣此而愈少然以該局辦事之認真如此當此甫經開辦一年之期尚未見大有獲利之處雖前此滇錫運來然亦尚苦銷塲不其廣闊設他人當此必將以是藉口未必肯照例付息而乃該局主事者一秉大公言而有信旣届一年照例付息大張曉諭俾遠近各股友得以周知此其認真舉辦實事求是自足取信於天下以故湖廣總督卞頌臣制軍亦深嘉該礦局辦理之善出爲襄助飭屬爲之出示招商如日前本報所登示諭訓切言之深悉其中之曲折吾知見此示者必知該局之寔心辦事將來利源實無涯涘且事經奏定期在必行决無阻撓中止之弊而目下之業經投股者雖未獲大宗之利而一年息銀絲毫不少當必有踴躍投股快附驥尾以兾名利之兩收者該局之方興未艾可爲預卜且不特爲該局資也中國之大地廣物豐礦産實不可以屈指數計前者曾言中國此時而欲講求富强之道非大興礦務不可第以辦理無人舉措失當以致開辦之數處皆未能得法其實非礦之不可開亦非開礦之必無所利也今而知滇礦辦理之法如此其盡善盡美而礦務亦卽有蒸蒸日上之勢則彼聞風興起者不但樂於附滇礦之股並將推而廣之以興他礦之利此唱彼和一律認真則中國不數年間富强可甲於五大洲之上興其利而除其弊餉源何患其不裕國庫何患其不充此皆滇礦辦理之善有以感發而興起之吾故曰滇礦此舉實中國公司礦務之一大轉機也書此數語敢以爲該礦局賀且預爲各礦局賀并以爲中國之策富强者賀 
[法船待修]  
　　香港西字報言法兵船縳爾德前赴西貢現聞該船機器船身均有損傷須俟修理之後方可行駛是殆爲官軍之所傷歟 
[淡水消息]  
　　香港西字報載有淡水信息云淡水海關前面泊有中國商船數艘忽於九月初五日見風色甚利俱各揚帆欲出口前往基隆蓋不知法人之巳封口也各船銜尾而出將及口岸見有法兵船都桂得祿音泊守在彼向華船開一砲繼而又放開花砲兩門然皆不擊中船身殆使之聞之之意華船見此情形知不能出急欲回船又苦風逆正在無可如何之際法船又架機器砲於桅上連連開放幸而風勢漸息乃竭力轉舵言旋内有兩船回而復出法船仍開砲相擊但俱不中船身華船無法抛錨停駛而後巳至晚法船又燃電燈以相照焉又云法人現在基隆卽居於各洋房内所有器具等件悉數點明云將來退兵之時須逐件檢還並償以租焉按法人攻占基隆擾及西人商務其所害者大矣此等小忠小信又奚取哉又云日前法人攻淡水時有所放開花砲彈之未曾炸裂者有鄉人挖得一枚見弹上有螺螄釘以手旋之忽然轟發天靈骨隨擊碎飛去腿亦不見身上受傷無數當卽斃命此等凶具烏可以兒戲視之其遭慘死也耍亦咎由自取耳 
[海防信息]  
　　港報言法國副將尼格禮也柏里也均頗能軍但迷祿回國之後不知如何進言現在該二將諸事殊形掣肘華兵目下日漸奮勇均有合於西法目前東京戰事皆係華軍往攻而法兵抗拒並無法兵往攻華軍之時且法兵力據郎甲各處之兵有稍稍調赴郎甲者法兵愈單故華軍大有我武維揚之概法人若不能增兵赴越則大有岌岌之情形官軍捷報當在指顧間矣 
 
 

Page 2

 
 
[福州電音]  
　　金陵近接到福州電信云台南北均安惟馬祖澳一帶到有五烟囱大輪艦一艘又法艦二艘同往基隆矣查此電信係月之十七日到金陵也 
[輪船失事續述]  
　　香港得忌利士洋行之廣東輪船在金牌口外失事巳列前報昨日旗昌洋行之海琛輪船來滬據稱廣東輪船於十八早十點鐘由福州開往香港船中裝有雜物及洋銀三十八箱計十八萬二千元當出金牌口時知該處埋伏水雷卽雇引港人指點緩緩而行乃因欲避水雷之故轉觸於礁石上延擱二點鐘之久趕放小艇將搭客等盡渡上岸在後潮水漸退船卽沈下經英兵船上人入水撈得銀洋二十箱其餘則倩海關上人之善泅水者再行打撈云 
[中國有人]  
　　有華人何姓者從前出洋肄業學業旣成遂在奥國爲兵官近以中法搆兵何君心存故國誼切同仇遂挈其同志數人解組歸來巳坐怡和洋行之格倫阿文輪船到滬將赴天津杖策從軍因北河冰凍輪船絶迹擬攺由陸路北上如何君者遠適異域練習戎機何其勇也雖居異言異服之鄉而能不忘君　何其忠也不遠數萬里之險涉歴波濤爲國捍患何其壯也彼稱兵犯順者亦知我中國有人否 
[謡言可怪]  
　　澳門近日不知何故忽起謡言云外國銀行均有倒閉之勢出信一傳澳門各人所有之鈔票竟至無人收受雖以匯豐之名望素著者而亦視同廢紙未識究竟若何然泰西銀行絶未聞有倒閉之信民之訛言胡爲乎來哉此說見港報 
[細故逞憤]  
　　有　國帆　名吕宋泊於香港十七日大副用膳因管事侍者揭盌葢時頗有悻悻之色怒而斥之該管事係華人而隷美籍者聞而不服卽於圍裙内取手鎗對大副開放大副急起趨避又開一槍大副蹲身避之一面急趨共開四鎗皆中大副負創逃至二副房内又有庖人亦係華人而入美籍者助該管事以擊之大副急閉其門然受傷巳重流血過多遂倒於地時船主適他往二副急扯一旗欲請隣船相助二人者拽而去之大副忍痛趨至船主房内欲取手鎗該二人又追而擊之不中大副取得手槍開放兩響中管事人之身隨又高聲呼救隣船尚未之聞因又放一空槍隣　乃聞聲趨救一面通知該船主俄而該船主至見大副在房内自洗血汚乃掖其登岸就醫院療治並報捕獲到該二人解送刑司於十八日略訊後尚須定期覆訊飭將兩人管押 
[螞蟻奇聞]  
　　有行舟於阿非利加某處忽見兩岸之人悉數奔逃如遇巨宼并雞犬動物無不皇皇遁去殊以爲詫因徐訪其故土人告之曰爲避螞蟻故也問螞蟻何以如此凶猛土人曰此種螞蟻大有半寸許來以億萬計見虫食虫見獸食獸見人食人雖虎豹之猛亦能嚙而殺之無法可禦惟有逃避之一法而巳於是恍然於其故因歎天下之大何所不有中國有白螞蟻能囓木居室者苦之若見阿非利加之螞蟻恐不值其一噱但滬上之拐販婦稚者亦呼之爲白螞蟻恨不以此蟻遇彼蟻而使之嘬而死之也呵呵 
[厦事談述]  
　　月前引港西人好卜實丹拯救溺水漁人一事巳列報章前日厦門港各魚行公製匾額楹聯鼓吹炮竹送往鼓浪嶼好君宅内懸掛以誌謝忱途人見之皆謂好君好行其德實近世所罕逢云○前由臺灣道委黄小春蘇庚華二君赴上海採辦電線兹悉電綫業巳購就惟因平安輪船不允裝載無奈隻身返厦禀明銷差不特往返徒勞且所費亦巳不小矣惜哉 
[袁江瑣記]  
　　前報所云小漁船有類逃荒形象者近日愈來愈衆幾如飛蝗蔽江官憲欲藉船憍横鎖爲截留計詎彼等人多手雜竟乘開放之時直闖下駛或繞道折回仍行南下或以車代舟由陸越至據傳僞託飢黎寳則私運禁物關卡勢難查檢故不得不設法截留云○有外省人十餘軰擔賣子孫元宵淮人美其味爭效子公之染指彼等得以利巿三倍遂環走街巷晝夜不停王邑尊惡其有碍夜禁遂飭差下逐客令以防滋生事端云○中國新聞紙風行十餘稔恑清江之北烟臺之南腹地居民急欲一見者無異景星慶雲不可多得近徐魯一帶創設信局得以輾轉購至關心時事及耽奇好異者爭相傅誦幾於紙貫洛陽焉○漕船某甲携筐入巿喚賣哀梨營勇某乙過而問價價不合昻然去甲奚落之曰爾何人斯亦思嘗冰膚雪液耶乙聞而角口甲怒拽其髮按地上拳脚雨下詬詈交加乙力不能敵任其毆畢狼狽回家甲亦收拾梨筐昻昻然揚長而去○清淮前營勇丁某持錢帖十二千赴廣厚錢店支錢携歸盤數缺少串底四百餘文至店索補店中人不認虧數力拒之勇丁不甘互相爭眇適邑尊緋導而過詢悉情形謂十二千錢何得短少若干文乃飭將店所儲之錢取出親數每千竟少三十餘文店中自知理屈心怯胆寒哀請錢業董事向邑尊委婉懇求願補還勇丁錢三百文得以了事然差役輩俱需開發巳費去孔方兄數千頭矣 
[江心現沙]  
　　漢江水性倐忽變異是以襄河兩岸南坍北漲以致江心淤成沙洲殊礙輪船往來十六日怡和行前江中忽露沙洲兩道横亘波心時隱時見及十七日洋街前一帶江中又露沙洲十四五處若連若斷而旗昌碼頭前淤沙刻下反覺消退可見河水相摶固有日異而歲不同者蓬萊清淺陵谷變遷古今有同慨焉 
[教案贅談]  
　　温郡賠償教堂之欵前經各紳士面許認賠一半今聞當道兩次巳交出一萬五千元下月初一日須又匀一萬元應歸紳士凑付但各處勸捐盡屬掣肘聞胡太守面詢徐穆如孝廉捐項業有若干孝廉無言可答太守大發雷霆欲將孝廉看管限交云○八月十六夜教堂被毁後翌晨張邑尊在雙門外獲住在塲擕取雜物之五人帶署管押以俟訊明核辦聞邑尊業巳廉得五人實非縱火之犯遂於上月廿二晚當堂取保開釋然縲絏羈身約經兩月該五人實巳受累不淺矣○焚燬教堂之匪徒巳由張邑尊訪得五十餘名飭差按名緝獲除陸續獲到四五名外兹又緝獲柴下榮一名聞柴曾於八月十六夜在五馬街耶穌堂内手推邑尊且更出言不遜一聞縣差訪拿早巳逃至七都靈昆地方嗣經差役將其家屬管押着交始得獲住近因萬壽日期各犯均未訊問一俟訊有供詞再行錄報 
[武員被累]  
　　皖垣某甲年逾而立赳赳然一武夫也幼年投効軍營遞保都司兼襲雲騎尉前歲得補某營副總司實缺駐防省垣到任以來訓練勇丁頗極勤慎無如但能蠻兩石弓從未識一丁字公牘往來尚難通曉素與錢鋪主某乙交契乙由捐保各案内得同知銜每有上各大憲禀函等件必向甲借用封套鈐記嗣乙錢舖倒閉由官押繳存項自春初至今始得了結尚有外欠各項核計本息爲數甚多欠户巳允還清本錢乙堅索子息議論多時未有頭緒乙因書就稟詞抄秋細帳仍向甲借用鈐記申封詣藩轅呈控藩憲閱詞之下以其擅用營弁鈐記越控冒瀆飭屬嚴查甲被乙所累百計營求未蒙恩准嗣經營屬同僚公同面禀營主始允將甲撤任不予深究云 
[嘉興盜案]  
　　平湖塘十八里橋後面何家橋王姓家於十二晚被盜搶劫當卽鳴鑼喊救村中人合力兠拿盜黨始散所失物件尚少事主旋於次日報縣嘉邑尊隨卽下鄉踏勘回至半途又聞曹莊鎮相近朱家莊沈監生家亦於上夜三鼓時被盜二三十人明火執仗破門而入搜掠一空邑尊聞報卽折往該處履勘何盜案之多耶 
[移提案犯]  
　　十五日有湖州府長興縣差役至嘉興縣署投遞公文嘉邑尊卽派差協同來差至石佛寺鄉間喚同鄉保至墾荒客民草篷中拿獲一男一女皆係湖南人至次日午後解至嘉興縣署暫爲收禁俟邑尊略訊口供再行備文交差解歸長興縣辦理據聞男犯江姓前在 
 
 

Page 3

 
 
長興縣墾荒度日與該女犯有染鈿誓釵盟願諧白首女遂視翁夫爲眼中釘隂與奸夫合謀於半夜時乘翁夫睡熟用刀殺斃掘地掩埋遂席捲所有星夜逃至石佛寺鄉間次日隣村鄉保知覺卽赴長興縣報案是以長邑尊卽移文至嘉興縣關提果爾則情節重大現宰官身者必當悉心研鞫也 
[小民行善]  
　　舟子王某由淮安運貨赴無爲州一帶銷售卽將售得之錢購米東下九月二十六日出裕溪口後狂風大作白浪滔天急向東梁山灣泊而封姨虐煽船卽擊翻卷屬七人胥被波臣攫去其二當卽溺斃此外五人雖經救起然濡染淋漓巳類小狐汔濟且資糧衣服盡付水濵露宿風餐頗形狼狽一日至新河碼頭效伍相國吹簫故事有宋姓船户見而憐之詳詢顛末酌給斧有代覓便舟附送旋里并在同帮中募得錢一千七百文以資路費嘗謂末世友誼日衰平時酒肉之交一旦淪落他鄉卽反眼若不相識且有從中播弄以爲得計者若宋者素無半面遽發慈悲求之衣冠中人不可多得况招招喚渡者哉海曲狂生願敬爇心香一瓣 
[寗郡辨志文會五月分課案]  
　　漢學超等葛樾俞鴻杰范麟許克勤何宗鎬胡玉庚張鴻桷特等汪開禧汪開祉○宋學超等 
葉秉鈞劉孝思張樹蓂黄維瀚葉秉衡葛樾黄家橋黄灝何宗縞范麟特等孫錦江張鴻桷唐文治陸鑄賢陳疇鄭鍾祥吳藴華王亨彦姚文粗李翼鯤○史學超等張樹蓂汪賛鈖張人龍楊敏曾盛廉張鴻桷徐乃枬鄒宸笙朱逢甲翁鑒特等于鬯俞鴻杰周以成吳藴華秦錫田楊魯曾秦在鎔屠承恩王祖賡虞象耕○豈學超等杜鏡清翁灝沈春元王建勛方丙南顧蘭王珮璐王立詒李炳章董佑堂特等邵仁榕王瀛何宗鎬朱受謙李樹勳姜紹衣盧雲鵬俞鴻杰趙鴻模王仁熙○輿地超等汪賛鈖王瑶陳鶴年虞象耕汪開祉朱逢甲蘇翰楊魯曾冀銳之俞斯珏特等江若梁張鴻桷何宗鎬黄維瀚許克勤陶承侃鄭斷僑陶景弼秦在鎔項戴瀛○詞章超等楊敏曾鄒宸笙蔣耀琮李景沆蔡福鈞張毓麟葉振鐸姜寳善楊炳章黄雲鼎特等陳希瑾袁彭年李鳳祥竺廖祥董錫康盛鍾琳朱鎔陳壽祺陳鏘墀方慶衍 
[淞口閒談]  
　　胶報獲盜倪阿六由領港船從甲到淞出口解往崇邑一節兹悉該盜復折回淞口緣此盜係楊鎮戎巡洋所訪悉因須禀明楊鎮戎於昨晨押送寳山縣收禁查該犯岱山人年三十六歲體貌瘦弱不堪且烟癮頗大目下由該船每日給丸樂二包以過癮云○昨晨由後營彭軍門振卿飭各勇從救生局碼頭塘上至炮台爲止一律栽種楊柳四百餘枝業巳插齊來春嫩芽怒發真如細柳營矣○昨午東洋三菱公司船進口至張華浜搁擱淺舟不能移卽由該船主託電局發信至申另雇駁船數艘將貨物卸去使船身稍輕俟潮漲時始直駛滬江云 
[新造兵輪]  
　　本埠製造局新製頭號鐵甲兵輪一艘外面伹用鋼板包裹堅固異常共有桅三枝近將工竣聞卽欲裝好機器駛往福州防堵云 
[浦畔閒談]  
　　虹口順泰碼頭一帶之木碼頭曾於上年修理惟内有一叚未修現在日形朽壞故於昨日雇工修葺○南琛南瑞兩鐵甲兵船現俱停泊製造局前○金星輪船由外洋購來人砲共有六尊砲架六座其砲俱係綱質計長一丈二尺砲口徑六寸 
[拐孩破案]  
　　羅店鎮人陳阿和投英公堂稱在天仙戲園爲茶房家眷住在近處前因有事回羅店家中忽失五歲小孩由園主趙錦華托人尋訪旋據名三兒得報信知兒在大東門外林阿巧家林出價洋三十七元買來園主因代墊洋向林贖回小孩賣契亦交出及我返滬始知前情往扭經賣之原中許阿六許言有施大吉領孩託伊經賣至賣契係馬阿二出名當因尋施未見將施之母施周氏解案請究等因黄太守於昨晨提訊許稱無錫人在陸家宅橋堍羅鐵器傢伙攤施大吉領一小孩托我爲中價賣與林確是阿二出據我與馬並不相識施周氏供開客寓施大吉實係我夥現巳停歇伊住八仙橋親戚家可往尋訪如不在亦可着其親戚交人太守隨飭將許阿六暫押命差同該氏尋交施大吉再行核辦 
[販土被獲]  
　　洋藥局巡丁偵知有湖南人程南人程佩之余子讓販到走私川士裝於火油箱内寄存東興聖街同茂客棧樓上七號房間因赴法公堂禀報翁太守卽飭包探協捕前往搜到火油箱九隻并拘到俞子讓一人程則先行避匿包探等將私土運到捕房眼同俞姓將土抆看計重九千餘兩其中有印花者六十四包漏捐者一百零二包油紙包三包又零土兩隻檢點後將俞暫押土則暫存捕房候翁太守核辦 
[中証投案]  
　　夏間法國人麽甸在法公堂控被八仙橋陳日豐牛行欠洋一千一百餘元除還過外尚欠八百元呈請傳追等情經翁太守詰得此欵係麽甸買辦梁文經手因梁往廣東俟其到滬再訊此巳列報昨據麽甸將梁文交到據供住虹口榮記牛肉莊翁太守詰其何人欠洋有借據否梁答稱陳姓欠外國人洋一千六百元巳還過洋二百元是我經手借券在外國人處因外國人不肯出面故寫我名姓翁太守檢閱前稟　林阿堯牽涉字樣卽訊現在林在何處答稱住新衙門後地方翁太守謂此案當時原被在堂均稱無借據且原告稱巳還過洋四百餘元而陳戴氏供未還過今忽稱有憑據曾否帶來于繙譯官詰之該洋人稱憑據在家内翁太守謂控欠須帶憑據今日陳戴氏亦未到案着於下期將借票帶案并邀林阿堯來又着法包探下期將陳戴氏傳案 
[逆案詳鞫]  
　　金阿二毆父致斃埋屍匿報一案疉登前報前晚經莫邑尊覆訊金阿二供向做荳腐生理當日我從店中支得辛工錢一千八百文帶回家中父向我索取零用錢我與伊大錢三百文父尚嫌少我不肯添以致口角遂將我扭責適我瘋病復發奪取檀樹棍還擊適中要害立時殞命小的自知該死求恩超豁復詰屍妻金姚氏爾夫遭子毆斃時爾在家否答稱欠在後河淘米聞我夫被子毆卽持米歸家我夫巳殞命邑尊謂何不報官答稱小婦人知係逆倫重案一經官辦拖累必多祗得隱忍又詰地保姚指南據供我當時到伊家中詢問咸稱係自巳趺死小的在外探聽亦無確據經黎大老爺訪聞始知實情又詰圖董金熙春金雲南等供與姚指南略同邑尊飭將金阿二等一併帶回監禁冉候備文解省 
[英界公堂案]  
　　蔡順興控被厲良其欠洋三十元呈票請追由黄太守傳厲到案諭令交保措銀嗣因厲延不繳銀蔡又投催太守又着保交厲於昨晨覆訊厲供在南京總局當差所欠蔡洋巳托人交付二十元有回信可據蔡稱被欠之洋奉斷繳案從未私收銀洋太守謂厲旣有洋二十元自應遵新繳案豈有自相交付之理且信函不足爲憑喝令趕卽繳洋○蔡德裕稱有衣箱一隻寄在友人董開林處伊竟圖賴故將伊扭至捕房途間忽墜下押票一包拾取觀看知所押者皆是我之衣裳今蒙送案請追董供與蔡同業從無寄箱及墜票之事黄太守以蔡指控無憑卽將董釋放○包探顧阿六稱西人失去鐵器報捕查緝昨見石炳華所持鐵器的係失贓將人贓送案黄太守察得石炳華狀似乞丐飭差送粥廠安置贓交失主○包探秦少卿稱沈阿三手持女衫二件形跡可疑阻住盤詰始認從妓院竊來將人贓解案失主王氏亦投案請領黄太守判沈阿三管押七口贓交土領○包探吳朗山稱竊犯陳阿多手持小烟筒洋烟筒各一枝詰得小烟筒從王某處竊來洋烟筒從法租界烟館竊來當卽分别知照失主今王某巳來領贓惟煙館未到黄太守判沈阿三管押三天水烟筒交王領云洋烟筒存候烟館認領 
 
 

Page 4

 
 
[法界公堂瑣案]  
　　法捕在浦灘拾得字條呈案翁太守閱係楊復興布寓致船户其福令其照發義記號布五十仝者因諭如有失主可向法捕房覓保具領○洋人阿三控董茂恒欠銀一案經翁太守諭董交保限一禮拜料理巳列前報昨日恒德錢莊沈某又遞禀稱董做東洋莊我與伊常有往來伊所交莊票屢次向收均言被董止住不付現被結欠銀一千二百三十八兩六錢九分翁太守謂董旣將銀票付出而卽止住不付此與誑騙何異究竟如何料理董答稱英公堂今日堂期亦可收銀容陸續還彼太守謂爾稟中載明存意變産又稱先還二百四十兩下月滿號再還銀三百五十兩等語與所供不符明係逞刁着再限七日交保料理○昇茂莊夥經文控曹青章將産抵錫一案昨據英公堂派差將曹交到并函稱今日亦是堂期請將曹交原差帶回等情翁太守問曹抵欵如何料理曹仍稱共欠人銀四萬八千兩不能照數歸償太守謂欠欵與抵欵不同譬如將物到質鋪當錢十千文必須將錢俻足方可贖取不能謂尚有别人欠欵將押物取出變賣再與質本公攤也現限三日料理先還現銀二千兩尚少二千兩出票交執於本年歲底及來年二月底分兩次歸清否則將房收管卽行拍賣了結諭畢卽飭將曹青章仍交原差帶回英公堂 
[蘇省撫轅抄]  
　　二十二日候補縣張庭蘭禀知辭奉委赴江北緝捕差縣丞甘耀森禀辭奉委解飛金赴都○二十三日候補府潘學祖禀知昨日接管海防營務處親兵並保甲巡防差代理寳山縣吳觀樂銷隨辦海防營務處管領親兵並六門内外保甲巡防差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄠省官報]  
　　十月初五日調署武昌府李有棻委兼辦營務處事禀見并赴兩院禀知候補直隷州楊壽昌奉委辦督轅洋務並收發文件並銷官書處通志局差禀知候補縣陳豪奉督憲委騐书文件禀知初六日分發候補班前補用道周綬由京來省禀到鄖陽鎮龔繼昌江南福山鎮陳海鵬俱拜會辭行漢陽府慶禀見奉委兼辦新關稅務赴兩院禀謝降調知縣柳玉麟見辭往京初七日署應城縣黄禮讓赴兩院見辭赴任 
[上海北巿絲業會館籌賑公所季少欽經收山東賑捐十月初九至十六日第四百七十八次至八十五次清單]  
　　修本生九元○寗波江厦韓君景祺募萬言同登昌字一千二百四十六號册童寄梅二十元無名氏一元無名氏一元又募一千二百四十七號册湖州虚對開十元○莒縣知非子募昌字五百二十一號册紅豆舘十元崇素堂十元百蘭齋十无省齋十元不書名五元嘉樹堂三元甦生軒二元○邵小村觀察原舊棉衣一千件由蘇州吳公舘來○不書名金剛經直解念卷○施子香經售彩票六張計洋十二元以上初九日○品硯齋助棉衣欵二百元太倉懺心室求子病愈助棉衣欵一百元吳興悔庵主人節省完願救病速愈五元汪敎真前因兒病許願全痊還願助棉衣欵四元梁溪安定氏二元又丁繼昌同室陶氏求兒女平守助小衣欵一元○陳姓求事如意九八規元十兩○江夏韓君葆元募昌字一千二百四十六號册沈韓氏十元○高郵丁君錢齋第五次募康逢吉一元唐得安一元吳鏡湖一廣植山房公記足錢二十千文夏硯農五百文三茅宫夏三百文杜王合一百文宋階記一百文以上八户共來洋廿二元○武林菊航氏募昌字一千二百八十一號册虞景芝二元曹元昌二元湯湘巖徐申甫閔葢洲丁濟川何竹亭湯湘雲信裕祥胡省三兆興行九户各一元又募一千二百八十二號册殷敦松藏十元錢雲秀錢茂福錢伏隆邱岳三徐再生范昌大張今奎陳備今任升堂錢報本堂十户各一元又募一千二百八十三號册周易兩姓十六元錢塘周十元武林邱二元春畬堂二元石南屏易靈亨仁壽堂王幼衡陳金亮陳九和六户各一元以上初十日○崔孫氏久積餘資及將首飾變價以修來世九八規元二百兩鎮江隆昌裕周柏年求同事在湖北並合店平安九八規元三十五兩稽山王壽椿求却病延年二十元孫樂記求女病速痊十元清江朱真厚前因室人患病許願現巳全痊質賣首飾完願十元蟹資助賑一元○仁和舒魏氏節省膳資新大棉衣一千件前登報章書舒君煥昌捐助檢查原信係奉慈命以平時節省膳資所爲合併聲明王君依仁中號新棉衣褲各八十件以上十一日○石雲裳求母病速愈五十元平湖縣署彭寳堂求病速愈十五元本城穆宅求孫病速愈十元○黎里毛君秋涵託申君星槎募四百七十五號册昌記一元王蔭記王孫氏二户各五角蕭秀江槐蔭堂惟善堂先兄五户各二角張萬雲張壽林諸永昌陳竹卿陳星祿李鈕氏周錢氏鈕吳氏殷江氏柳唐氏王永和黄小姐黄濬黄小姐黄炳華黄柳氏黄孫氏黄王氏王費氏黄王氏王章氏王徐氏柳沈氏陸鈕氏無名氏李湯氏張春元張金元千春大顧幼甫山隂沈山隂壽三十二户各一角以上三十九户共合洋六元○無錫李萬生阮君清臣代范君柏年來原舊大小棉衣一千件○無名氏保萱壽平安十三元香港公記號十元玉書主人求本身及内人病速痊十元湖南孫質甫求母平安五元粤東吳蔭堂求脚患速愈續助棉衣欵二元嘉善崇儉堂錢一元城内孫敬女病稍愈再助求全痊九八規元五兩○項君耀庭深君寅谷合募昌字四千六百十六號册寳源當十元有心子十元衆友伙食二十六元項耀庭五元寶善堂二元徐津士二元吳東美一元吳蓮溪一元陸拾氏一元○鳳台縣大令錫君耀廷募夢琴居士四元吞雲閣致虚室存餘堂映雪軒四户各二元無名氏一元均本洋當兌换英洋十三元錢五百口文○沈君飭庭紀君遴軒合募昌字四千六百十五號册寳成典櫃友棧友内缺中缺學生諸君原舊男女棉衣一百件有心子原舊棉衣十件以上十三日○吳宋氏助棉衣欵廿元吳宋氏十元菉　氏求子病後身體安健强壯十元謝懋昌恭逢嚴親七旬壽辰　家筵觴資移助十元無民氏八元刋上祝親平安人母病全痊還願四元忠箎房求病速痊十三元浙湖東海氏薦先懺資移助二元無名氏二元信善主人求東家汪姓病带愈一元力竭子求父病速愈一元○九江張君義壎募昌字二千零七十一號册同仁居五元江西南昌府南昌縣無名氏五元耘心堂四元王琳二元端木氏維城氏范懋林仕澍有心無力人潘厚德譚秉元廖翠英聚義堂文星宫楊森泰江洪茂十二户各一元沈恊泰本洋一元泰昌義爛印洋一元王景山汪篤全蕭元順李源泰　選華無名氏王禮隱名氏仕　氏汪安吉劉崑山耘心田主人十二户各半元以上三十户合洋三十四元本洋爛印各一元○高郵丁君鏡齋第六次募餘慶堂五十三元○黄君雨佳募昌字一千七百八號同謝綏壽二元鄭銘新堂一元朱六吉堂一元又一千七百六號册陸翰卿一元曠遠居一元王蓮生錢三百文樂嘉名殷桂泉二户各二百文又一千七百十號册信昌興善記分勉善齋周俊胡鳳樓公益典六户各一元陶全觀錢一百文又一千七百九號册金杏溪怡怡書屋二户各一元胡士祺吳志勤二户各對開洋一元汪啓元莊澤霖二户各錢七百文方福齡方福貞二户各四百文詹成志三百文又一千七百七號册潘潤餘半元善居室對開一元湯錦茂錢五百文黄雨佳二百四十文沈氏隱名氏二户各二百文以上三十户合洋十八元足對開一元虚對開三元○本日出售彩票十六張計洋三十二元○海昌燮梅氏妻病愈十元浙紹陳德本十元陳門陸氏求子雨洲脚疾速痊十元徐陸氏求自病除根十元徐陸氏求母病永不發十元滸浦鎮王氏十元秀水屠胡粟求咳嗆速愈六元福建無名氏求病速愈身體康健五元○杭州楊君亷伯募昌字六百廿二號册書帶草堂四元悟紅軒主伽陵室主中山子延靑舘主菰香舘主栢廬後人採芝道人用里山人八户各二元○元芳帳房白君玉巖募本行衆友餘欵五元○金陵未君靜涵募昌字一千六百四十號册公記二元自在居二元莫恆源公和仰記霏玉堂錦秀堂五户各一元百忍堂鐵硯書屋敦禮堂如記四户各半元吳錦榮錢五百八十文董燮記顧僻庫守真三户各二百文以上十五户合洋十二元○蘇州祈壽主人助新棉襖三尺三百件二尺一百七十件尺五一百五十二件嘉興杜潤華原舊棉衣一百件以上十五日○廣東潮州府正堂朱助棉衣欵九八規元三百兩滬城孫求女病平安速愈助棉衣欵五十元滬城不書名爲孫承壎求郤病康健及承祚病愈完願並易撫育三十元無緣子助棉衣欵二元洞庭無名氏五元蕭山錢清鍾慎齋本月生孫求保無病易養十元求免悔人二元胡撼清求子病速痊二元○江寛船帳房募江隂求賜平安二元○胡君郁文募昌字一千六百八十二號册朱麗莊半元蔣蕴堂半元無名氏錢五百文吳序賢三百文陳蕉軒張柳峰陳曉梅胡賓臣秋收堂李記朱麗莊七户各二百文以上十一日合洋三元○海門張君叔儼商諸二三戚好集資購舊棉衣五百件以上十六日 
 
 
