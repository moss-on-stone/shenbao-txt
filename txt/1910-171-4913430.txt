# 1910 - 171 - 4913430

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章五月二十一日内閣奉 
　　上諭據都察院奏代遞諮議局議員孫洪伊等並直省功籍各代表等呈請速開國會一摺披覽均悉速開議院一事上年十二月間據直隸各省諮議局議員等聨名呈請已經明白宣諭俟九年預備完全國民程度普及必毅然降旨定期召集朝廷愼重圖維之意無非願我臣民勿騖虚名而隳實效本年復經憲政編查館奏派妥員分起前赴各省按照籌備清單認眞考核並飭各省將籌備事宜應需之欵詳加豫算本日復面詢各衙門行政大臣亦皆奏稱按期次第籌備一切尙未完全等語朕仰承先朝付託之重俯念臣民呼籲之殷夙夜孜孜深望憲政早一日成立即早紓一日憂勞亦何所靳於議院耶惟思國家至重憲政至繁緩急先後之間爲治亂安危所繫壯往則有悔慮深則獲全論議院之地位在憲法中祗爲參預立法之一機關耳其與議院相輔相成之事何一不關重要非盡議院所能參預而謂議院一開卽足致全功而臻郅治古今中外亦無此理况以我國幅𢄙之廣近今財政之艱屢值地方偏災兼虞匪徒滋事皆於憲政前途不無阻礙而朝廷按期責效並未嘗稍任鬆懈宵旰急切圖治之心當爲薄海臣民所共諒本年九月卽届資政院開院之芿業已降旨選定議員先期集會如能上下一心共圖治理不惟立議院之基礎兼以養議院之精神朕讚述前謨定以仍俟九年籌備完全再行降旨定期召集議院爾等忠愛之忱朕所深悉惟茲事體大宜有秩序宣諭甚明毋得再行凟請茲特通行諭令知之欽此 
　　上諭浙江紹興府知府員缺着溥琦補授欽此軍機大臣署名奕劻世續鹿傳霖假那桐吳郁生 
　　監國攝政王鈐章五月二十二日内閣奉 
　　上諭意普蘇嚕岱奏庫存祭器虧短現將看守經管官役嚴行審訊並自請議處一摺庫存祭器關係最爲重要應如何敬謹看守乃菩陀峪定東陵庫内所存金銑器皿竟致失去六件之多實屬異常疏忽意普蘇嚕岱均着交該衙門議處該管官員一并查取職名分别交部議處並着民政部步軍統領衙門順天府直隸總督嚴飭所屬一體勒限嚴緝務獲懲辦餘著照所議辦理該衙門知道欽此軍機大臣署名奕劻世續鹿傳霖假那桐吳郁生 
　　宫門抄二十一日召見軍機會議政務處王大臣 
論說 
[讀本月二十一日上諭謹注希夷]  
　　去年各省諮議局。上書請願速開國。會當奉諭旨以九年係先朝所定。未遽允許。然各省人民仰望國會之殷。幾如饑者之求食。渴者之求飲。必欲得之而後已者。於是各省他團體復起而應之。作第二次之請願。呈書多至十起。亦可見我人民非無病之呻矣。記者展讀各請願。書情詞迫切。溢於。楮墨。且於必須速開之理由。及政府所兢兢焉引爲深憂者。皆已曲解而詳論之。大足以釋我諸大老前次之疑慮。而有以慰我薄海臣民之望矣。乃讀本月二十一日之上諭。仍定以。九年召集議院復嚴詞申斥曰。毋得再行凟請。是非特不稍諒人民之衷曲。而復有以關其後此請求之口。夫前次諮議局請願。朝廷疑爲少數人之意見。今則各省各團體均有請願書。其爲全國人民齊心一志可知。而政府仍毅然拒之。不稍回顧得毋膠執成見。而不暇慮憲政前途之阻。礙全國人心之解體乎。伏讀上諭所斤斤藉爲口實者。仍不外前次所慮諸端。一曰。一切籌備尙未完全。則國會之無需乎籌備。且國會開而後籌備有成效。各省請願書已言之詳矣。一曰。憲政宜有緩急先後之序。則國會之宜先宜急。各省政治團體余德元等之請願書。所謂六可疑者。辨之亦已詳矣。一曰。本年九月卽開資政院。可爲議院之基礎。則資政院之性質複雜。不足爲議院之先聲。各省諮議局代表孫洪伊等第二次請願書。亦已詳論之矣。以上三者。爲朝廷最注意之事。各請願書已詳晰縷陳。固無容記者之多凟。至謂議院之地位在憲法中祇爲參預立法之一機關。其與議院相輔相成之事。何一不關重要。非盡議院所能參預。則記者亦有所未解。夫議院誠爲參預立法之一機關。不足以賅括憲政之全。體然謂此機關與他機關並重。猶之可也。若謂此爲僅僅一。機關。而可置爲緩圖則不可。立憲國之機關有三。一曰民選議院。一曰責任内閣。一曰司法裁判。議院爲立法機關。内閣爲行政機關。裁判爲司法機關。三者並重。今朝廷亦知司法機關之緊要。已逐漸。 
 
 
 

Page 4

 
 
改良裁判矣。其行政機關。則粤督滇督等正要求組織責作埛閣。朝廷允許與否。尙未宣布明諭。記者未敢逆臆政府意旨之所在。至立法機關。人民再三凟請。而政府必欲遲至九年。是明明以議院僅爲立法機關。而欲後於司法機關之設置也。此何意歟。抑與議院相輔相成之他機關（行政司法機關）誠爲重要。然因其重要。而注全力以兼籌並舉。方合籌備憲政之旨。若因他機關之重要。而必置立法機關爲緩圖。不許同時並設。則我人所不解也。且因他機關未備。而併立法機關不許先設。又我人所不解也。况我人民之請願國會。並非謂其他相輔相成之機關。可以後於議院。不過兾其齊力進行耳。乃政府忽謂議院一開。即足致全功而臻郅治。古今中外。亦無此理。一若我人民祇求國會。而其他有所不計者。此又我人所不解也。夫三機關並重之中。尤以立法爲首要。提綱挈領。端在於此。故憲政雖非盡議。院所能參預。不僅恃此立法一機關。然此機關不設。則他機關即組織完備亦不足以呈籌備憲政之功效。此我人民所以惶恐迫切。而殷殷請求不。能自已者也。今政府乃深閉固拒不稍通融。一若人民之多事也者。夫豈熱心憲政之樞府。所宜出此耶。中國幅員之廣遠。財政之艱難。地方之偏災。匪徒之滋事。在我人民視之。在在皆足以促憲政之進行。而自政府視之。在在皆足以阻憲政之進步。即使此數者。稍與憲政有妨礙。然於國會之開否。則决無關係。何也。國會不必待籌備齊全而後開也。今政府。復以此爲口實。此乂非草茅下士所能索解也。雖然。二十一日之上諭。識者固早料其必然。某大老語代表曰。人民以一紙請願書。要求國會。各國想無如此容易。誠哉某大老之言也。我人即三請四請五請六請至於十請百請。亦不能達其速開之目的。何也。國會非空言所能要求而得也我各代表而知此。休矣速理行裝。盍歸乎來。 
專電 
[電一（北京）]  
　　二十一日御前會議國會降諭事那軍機擬察看情形届時或可縮短數年慶邸謂籌備非九年不辦故仍决定九年慶邸并加母得再行凟請一語聞此諭係吳軍機所擬 
[電二（北京）]  
　　今日（二十二日）請願各代表集議進止方針主張再請者半 
[電三（北京）]  
　　濤貝勒電奏由奥啓行往俄 
[電四（北京）]  
　　鹽政處派沈林一柏銳趙椿年充諮議官 
[電五（杭州）]  
　　嵊縣鄉民紏衆毁小學一所旋因拿犯激變續焚毁各校及團體屋二百餘家已電紹府帶隊澈查 
[電六（東京）]  
　　旅順開放商埠將於陽歷七月一日公布勅令卽於是日行開埠禮 
[電七（東京）]  
　　日本五分利息勸業債劵額定一千萬元於陽歷六月二十七日截止所募之數高過原額 
[電八（東京）]  
　　印度摩拉邦吉國王由駐日英國公使介紹於陽歷六月二十八日謁見日本皇帝及皇后 
[公電（九江）]  
　　各報館公鑒贛路八英里毛家山及六英里七十鎖因陰雨過久斜坡崩塌阻碍路線爲行旅安全起見趕緊修復准於六月十二日開車賣票路局叩 
緊要新聞一 
[雲南通信（特約員訪稿）]  
[電飭速平曲靖匪亂]  
　　滇督李制軍近以滇邊時有匪患前此普洱士苗尙匿深山抵拒今猶未平據報曲靖縣境又有巨匪李長發等糾衆作亂營汛兜擊又復濳逃山中雖獲匪妾及匪子據供可作眼線協緝是否詐術尙不可知爰卽飛電該縣及防營務速拿獲母任漏網致滋後患 
[滇軍敗於遮匪之可慮]  
　　滇邊思茅界地名猛遮者係遮夷之一小部落向即用遮人爲土官詎意其頭目巴康梁竟率衆爲匪肆行强刧前經營兵剿擊毁其巢穴匪乃退伏山寨恃險無上虞日昨官軍取道進攻竟爲該匪濳放地雷轟斃官弁三人兵勇無數匪衆反占優勝該地山林叢密天然險阻鎗械所不能傷使非四面夾攻復用巨礮兜擊恐難指日平也 
[蒙匪陶什陶被擒消息黑龍江]  
　　黑龍江通函云蒙匪陶什陶近由俄界竄入滿洲里率其羽黨數人濳入俄屯（距站三十里） 
飲酒大醉當被華兵偵知商請俄官帶兵擒獲擬於日内解省此信果確足爲東省除一大害云 
　　按東省匪患證之志乘起於咸豐之初今六十年矣始號馬賊者自邊 
 
 

Page 5

 
 
外朝陽等地竄來又曰金匪者則在内勾結相響應今蔓延徧三省矣然綜前後歷史卒未有如陶匪之剽悍而爲害邊疆之久者跡彼近今舉動駸駸有擾邊之勢如果被擒亦東省之福也 
[日督大島來滿行蹤奉天]  
　　本月十三日日督大島義昌偕同宫田上島兩參謀山縣野田兩副官高橋中所兩秘書及加藤局長等乘安奉汽車由五龍背前抵安東道憲趙觀察率僚屬迎之於車站日督旋詣道署答拜晤談許久是晚六鐘日督並設筵於採木公司宴會中外官紳日督起述祝詞觀察答辭中寓景仰之意十四日午後道憲當在署内開筵相欵以盡地主之禮該督即於本日乘鈴谷軍艦遄返大連　　按以上報告僅日督紀程篇耳列之本欄似嫌未當但閱者倘知彼東游之眞相則此行正復有注意之價值蓋大島當續任之先與該國政府交涉終假以便宜行事之權近彼邦對滿政策重在殖民企業雙方並進則此行目的所在不難揣測要非徒爲汗漫遊也 
[漢口水陸大火紀詳漢口]  
　　昨有某輪船由漢抵滬據述星期六日大火情形云是日凌晨三點鐘時漢江有裝油小艇不戒於火旋順流飄入揚子江内該處航舶頗盛一時爲小艇觸及者均紛紛着火故數分鐘内火已蔓延四面均成灰燼有吹落岸上屋面者於是陸地亦起火延燒迨經救熄而受災之區袤廣已近三英里有奇火熾之時漢埠全爲濃烟蒙罩災區居民驚惶失措葬身火窟者爲數頗衆水面之火亦猛烈不可嚮邇江寬輪船業己炙傷數處幸船中猶未息火得以開用汽機起錨駛離災區故得無恙日本輪船岳陽丸得免殃及實出意外蓋該船是時並無蒸汽僅拔錨任令飄抵下流且險與兵輪互撞也有小火輪裝載搭客二百人豫備開往長沙亦遭燒及搭客有死於火者有投江溺斃者該輪旋與太古公司碼頭躉船相觸於是躉船亦即着火惟燒留鐵殻及送風機二物漢口救火隊及登岸各兵輪水手當時均鼓勇撲救港内各輪船亦開用救火機器撲敵水面之火直至上午九點鐘時火勢始衰 
　　又接訪函函河爲漢口漢陽貨船停泊之所當時泊船不下數十萬號前日早辰三點半鐘時不知如何火起奈水小而船滿如林難逃出口致上下數里滿河皆火共燒船不計其數火勢旋又赴岸延燒房屋至四點半鐘時江中之太古躉船已爲流火延燒勢燄猶烈迨至十鐘始息可謂浩刧矣 
[度支部請撙節邊務用欵北京]  
　　川滇邊務大臣趙爾豐電奏籌辦邊務需欵甚殷前奏請之開辦經費六十萬常年經費二百萬請度支部速撥應用等語當日奉旨該部議奏現經澤公奏覆略謂現值庫欵支絀之時如此鉅欵萬難應付而邊務尤不可緩辦請飭該大臣格外撙節核實預算其必不可少之欵究需若干仍令明白覆奏核辦 
[粤人集議禁賭三策北京]  
　　十三日粤東會館開議禁賭事議定三策一請諮議局代表人謁度支部請將鹽務陋規提扺賭餉二請袁督盡提陋規抵充賭餉三或聨銜赴都察院請代奏第一策衆謂此事鹽政處已有成見代表人雖謁度支部恐亦無益餘二議或可照行 
[梁士詒之勤勞如是北京]  
　　郵傳部梁士詒於十二日午前乘京奉快車出京聞其原因係爲日前郵傳部接山東巡撫孫慕韓中丞來電稱德人在東將有强迫舉動全魯路礦大爲可慮云云張尚書接電後因派梁士詒前往山東調查一切以便妥籌辦法乃梁甫出京郵傳部卽電其速返故梁士詒又於十三日回京聞係有要事面商刻已商妥日内仍將出京 
[憲政館催辦新疆憲政北京]  
　　前日憲政編查館致新撫一電畧謂本届籌備事宜雖經奏准緩限惟仍須督飭本省官紳認眞籌備母得藉詞諉懈并謂新疆一隅地當邊要强鄰窺伺匪伊朝夕敎育警察兩事尤關緊要應卽妥速籌辦勿再延悞 
[内閣總理非公莫屬矣北京]  
　　日前政府諸公赴慶王府商訂會議責任内閣日期咸擬公推慶邸充任總理大臣慶邸以多病之軀弗克當此重任况茲事體大尤宜愼審是以極力固辭惟聞攝政王亦甚屬意慶邸未悉届時能否俯如所請 
[榮侍讀革職之原因（再）（續）]  
　　原奏又謂原以不沿用李德順舊勘路線何妨偏西另擇善地等語查此次原奏所稱不沿用李德順舊勘路線而上次原奏所稱由八里台向北四五里卽係李德順舊勘之線所異者李德順主用南開上次原奏則分爲西南隅耳今又稱偏西擇一善地不知城西一帶皆係荒僻之區民居較南開更少若於該處設立分站與原奏所稱亟求利便者祇南開一隅之利便而已李德順在南開舞弊因而獲咎檢查案牘歷歷可考原奏稱非謂德順應懲而南開卽應封禁一語殊屬謬戾又謂總站旣定從隄頭楊柳靑行繞七十餘里非二年後不能接良王莊並謂陳唐莊枝路業已成功又僅費區區五六萬金再修西南隅四五里便可使津浦商務發達何必待二年後方通津埠各等語查津浦總站由新開河繞楊柳靑以達良王莊土工巳經築成現正趕辦橋工預算本年冬間即可通車無須俟至二年之久原奏又謂該處坟墓早已遷徙妈各富紳坟墓亦能繞越等 
 
 

Page 6

 
 
語查西南隅地方自經各地販購定後間有遷移坟墓情事然祇在南開一處其由南開取道西圩門至南運河岸所有圩牆以外俱是回民塜地圩牆以内俱是紳民塜地槪未遷移則所。謂飾詞一語更覺誣妄原奏又謂數站並立不免顧此失彼之虞此尤不知路務之言等語並歷舉京奉各路車站以證其說不知京奉各路車站以次漸進本非同時並舉從前創辦之始風氣未開復經變亂移步換形本非正例津浦路現方創造勢難比擬都城將來全路商務日繁仍應隨時展拓以爲因應無論何處皆可設站以吸商貨是分站之設立當隨時勢爲轉移斷未有膠執一成之見可以輕言路務者也原奏於該處形勢豈不之知於該路利害豈不之察必欲積非成是意果何居尤屬欺罔之甚臣部檢察文卷竊見上年五月前署直隷督臣那桐遵旨奏明津浦鐵路弊端摺内稱南開地勢窪下設站斷不相宜等語誠爲至當不易之論（仍未完） 
[西報譯要]  
[奥皇接見中國軍諮大臣]  
　　文匯報載二十二日倫敦電云中國軍諮大臣濤貝勒及陸軍各隨員已由奥皇約瑟接見貝勒卽以攝政王祝賀奥皇八秩大慶之壽文恭呈奥皇旣而奥皇親往答拜並以勳章贈賜貝勒及各隨員 
[蘇民抵抗華軍消息]  
　　南清晨報載十七日倫敦電云藏僧與華人近來似有極大之衝突自達賴喇嘛出奔印度後藏民深恨華軍之占其都城時相爭戰據最近消息華軍被殺者共有五百餘人 
[廣東三合會黨滋事]  
　　又載同日廣州電云三合會黨近到處滋擾尤以江邊爲甚警察大有不能保衞治安之勢李提督得信卽派步軍大隊駐紥江邊協助巡警彈壓 
[京師近事]  
　　政府因現在各省交涉日多擬分别添設交涉使專缺以專責成惟未議及北洋茲聞近議北洋爲畿輔要地交涉素稱繁難且前議定之新外官制并擬由北洋試辦故决擬於年内隨同各省一律添設交涉使員缺 
　　駐日胡馨吾星使業於日前到京昨日赴宫門請安當蒙監國召對星使備陳任内一切事宜極爲詳盡監國復垂詢某某兩國協約情形嗣復諭以現在外交棘手所有一應交涉應商承管部及各堂妥愼辦理總期於國權交誼兩面兼顧星使唯唯而退 
　　日本留學生監督田吳炤連電學部辭差聞俟七月期滿即由學部另行派人接辦并聞使署二等參贊留學生監督一缺現在亦將改章不復兼充 
　　前日使伊集院氏轉來東京商務總會謝電一件已誌報端今又轉交大阪商務總會來電云此次我實業團晋京欣蒙中國政府諸公及報商各界諸位格外優待敝總會屢經接電展讀之下啣感莫名統祈貴公使代達謝意爲盼 
　　美國於長沙未設領事從前一切交涉事件均由英領代理現湘亂賠償問題出現聞駐京美使已電飭駐漢美領事邦提君迅赴湘省以便就地會同英領解决湘省賠欵問題 
　　四川省城之英美法三國敎士現在聨合團體在該省垣組織大學堂一所專招中國學生入堂肄業聞由該三國政府保護現正鳩工庀材年内即可告竣刻已知照外部矣或謂該三國之用意在擴張耶蘇敎之勢力云 
　　聞前月有北城探訪隊在易州地方拿獲製造炸藥人犯解交順天府試騐用重量半錢以紙裹之擲向墻壁便響如巨砲烘碎牆磚一小片近聞已送至民政部考查矣 
時評 
　　其一 
　　數十百人之心思。必較一二十人之心思爲精密。數十百日之研究。必較一二小時之會議爲周詳。所以東西各立憲國。凡百政事。皆裁决於多數。而未有少數之人。可以主張施行者也。今我國下詔立憲。首曰庶政公諸輿論。誠以輿論者。集數十百人之心思。經數十百日之研究。而後歸於一致。其精密。其周詳。良非少數人所能幾擬者也。 
　　然而國會請願。於今第二度矣。延長及於二載。簽名何止萬人而政府可以一二十人。於一二小時之間。談笑而却之。政府恒曰人民程度不足。然則政府中人。其程度直在東西各立憲國以上。 
　　其二 
　　中國近年舉行之新政。不得不以禁烟爲最强人意。 
　　革官吏也。禁播種也。雖不能謂其有十分之成效。而大員中有以戒烟致。疾者。各州縣有以剗除烟苗起風潮者。則是其事已明明舉辦。固非籌備憲政。塗飾耳目者比也。 
　　奈何一九零九年。印土入口之數。反有增加。意亦中英兩國訂約遞减之時。所料不及此者歟。 
　　我今且觀𤍽誠贊助禁烟之英國。將何以爲善後之計。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[台屬兵警衝突之大風潮杭州]  
　　台屬太平縣兵警因細故衝突聚衆大鬨拆毁警局毆傷巡士多名一律罷崗電禀各憲請示在案昨日又據合邑巡長黄强陶正宜林森等聨名具禀撫院據稱本月初六日營兵葉勝熬卽跛脚葉等代林子德出頭向商人葉秀俊父子强討賭錢爭閙市人不服將起衝突第一崗巡士上前排解不料該營兵仗有本官聲勢不受調停反將葉某父子任情毆打該巡士見勢不佳鳴警召集鄰崗將兩造帶局一面備文向該營詢問詎同營陳威麟應成泰等以營兵帶局喪失體面僞稱放餉赴城中煽惑丁慶浩張四妹季子春張旗牌等爲首糾集縣差班總等六十餘人蜂擁闖局奪去葉勝熬等原被二人逞勢搗毁拘留所並毁局中門窗什物及巡士　間搜檢搗毁乘間攫去服裝等項當塲被擒捉巡士林精剛等五名拖入參府吊打隨路兇毆均受重傷縣主楊令聞警到局始行釋放當即抬騐詎仵作沈祥藉與營　交情極力包庇以重報輕現被毆傷巡士勢重命危生死莫卜該營兵膽敢如此蠻横實係前次凶毆巡士楊國春縣主移提中府何凱抗提庇縱至有此次慘劇不沐憲。恩嚴究則警局含寃莫雪警務前途必至一敗塗地等語聞撫憲已密飭警道迅速遴派妥員馳往秉公查辦從嚴懲究矣 
[首縣被控牽涉藩司案行將叩閽杭州]  
　　嘉興在藉江西知縣余官濬前控前署該縣沈惟賢大令吞荒諱盜涉及藩司撫批臬司查辦一節早誌本報現悉此案經臬司詳復以吞荒一節應歸藩司主政諱盜一層擬由司委查奉批照辦當由李橘農委試用知縣葛泰林馳往密查茲聞該紳日前復行具呈撫院略謂葛令聽從沈令之託到嘉後偕同劣紳嚴質甫到石佛寺招搖復至徐順昌家商串預料葛令必不能秉公禀復惟有仰祈憲台明察不爲所朦又稱顔方伯所以左袒沈令者蓋有密切關係之故去年有嘉興通裕莊匯洋萬元至杭旋即請補仁和又報載顔沈嗜烟有沆𤅈一氣之語非過言也若不蒙憲台將沈令參革查辦職惟有直叩天閽而已云云奉批此案前據臬司以控關地方官吞荒諱盜情節重大吞荒一節應由藩司主政諱盜一層擬由司澈查以昭核實等情具詳到院卽經批准照辦仰按察司速飭原委之員並移催藩司赶緊分别確查據實覆奪勿稍徇延 
[庫倫通信]  
　　前任庫倫辦事大臣延祉性情偏僻以耳代目遇事多疑惟東營子領催慶元電報局委員顧保恒善揣其意以爲迎合故慶元以領催而得署東營章京獲保筆政優給花樣而顧亦謀得帮辦十二甲事務把持商業遇事生風商人敢怒而不敢言反得優保過班知縣方延祉卸任即有圖色公旗禀控慶領催去年九月來旗相騐勒索贓銀三百兩三六橋聞之即欲開參經顧某爲之設法斡旋始飭將原贓交出充公並行文該旗飭查原委先將慶領催撤差聽候查辦（撤差係二月十七日）所遺之缺卽派領催增堃暫署所飭繳之贓銀三百兩係二月二十一日交出充作衞生局經費該旗仍懇究辦覆文四。月二十二。日到庫二十六日三六橋復札知章京景昌取。具慶領催親供現今顧尙。爲慶極力挽回云 
　　庫倫統稅總局總辦楊加。裕廣東人向在上海杭州販賣十膏爲業係三六橋在杭所養外家之胞兄假妹寵得隨來庫派理稅務楊旣出身微賤又惟利是　將正雜欵項撥入盈餘項下並發出之稅票與存根相異名曰大頭小尾皆入私囊又與恰克圖分局委員楊占魁認爲本家狼狽爲奸故稅務日形減色私進贓欵密議由恒隆先滙庫該號韓某未允復在錦泉湧由恰滙庫今三六橋仍倚爲心腹誠不可解 
[勸業會塲之見聞錄]  
[豬圈鷄舍之改良]  
　　日食品中以鷄豚爲必需近來各地交通行銷亦廣而鷄毛尤爲出口之大宗惟内地豢養之法均係習慣是以生育亦難期發達現如臯農會所出改良豬圈鷄舍模型兩具陳列農業館製造甚爲得法留心畜牧者頗足以資模仿 
[土木建築之模型]  
　　直隷館陳列天津公園模型一具形式宏壯結構亦參差有度大門面南門内兩面均係商塲塲之東南隅爲敎育品製造所敎育品參觀室再東則暢觀茶閣勸工陳列所北則音樂傳習所直隸學務公所鶴鹿亭音樂亭西則學會處諮議局藩臬公所中間抛球房並有假山一座巍然獨立洵佳構也 
[西商之重廣告如是]  
　　第二參考館英　部内有一區陳列英美煙公司各種紙烟該公司備有五彩月份牌洋鐵烟盒以及種種玩具背面均繪滿各式商標曁說吸紙煙之利益凡往參觀者無論何人必以一二件贈之由此可見西人推廣營業之手叚至爲深遠亦可驚也 
[礦産中有肥料]  
　　第二參考館（德國部）陳列新發明之肥田料一種標明採自德國礦中其收效之廣行銷之盛置有說明書及寫眞照片最易動人注視我國礦産甚富如金銀煤鐵等類均足與他國相埓此種肥料斷不至付之闕如亦有志礦學者所當研究也 
[參觀人不宜走便門]  
　　各館院悉以橱檯排成通路便門用彩繩或綢欄隔斷原爲觀覽人循序參觀起見不致稍有遺漏十六日午後有口操通州音之某甲在敎育館欲舍通路而走便門看守員某禁止不服反厲聲責看守員不肯變通後經一再喩之以理所宜然仍依通路而出 
[織錦品物之特色]  
　　工藝館染織工業部陳賽江寗楊調恆之織造藏經陀羅金被一床頭數二萬一千根寬約四尺四寸長可六尺古者天子因藏經被美用以賜賻者也今覘其花草鮮研金紋艷麗條分縷晰無待七襄直緯横經俄成一疋其製造之精雖西藏之被不能專美於其前是 
 
 

Page 11

 
 
誠善於仿造者也 
[曁南學生冒雨觀會]  
　　十九日爲本會演放第三次燄火又爲南洋音樂協會演奏大會之期故大聳一般人士觀聽不意下午風雨大作至入暮雨尙未霽遊覽人因此而裹足者不知幾何惟曁南學牛不爲之阻仍先後來會雖衣服淋漓亦不稍介意足見僑民富有不避艱苦性質故能立足於海外也 
[學生參觀之整肅]  
　　蘇州公立中學堂全體學生日前函達事務所准二十一日來會參觀計是日到會者五十餘人該堂職員六人於九時入塲參觀敎育工藝兩館至十一時出館卽在塲内所設之四時馨菜館午膳隨卽散往各館詳加考察適是日大雨竟日該生等冒雨而行毫無憊態亦具見其平日之精神敎育矣 
[書畫研究室之計畫]  
　　美術館賽品除手工門占多數外則以書畫爲最夥鴻儒名十往往溯洄瀏覽尋翰墨之清芬慕丹青之絶技或共同研究或相與評判該館主任鑒觀者之熱心特商承出品科長於該館樓上設一書畫研究室陳設長九尺寬三尺之方桌三張方凳十餘張以爲來賓評書論畫之所惟此等來賓非得學優識卓於書畫一途確有見地者爲招待員殊不足以助來賓之興致前擬招致徐南君擔任此職因徐君有遠行不果現由該主任招待一切焉 
分類新聞政界 
[鄂督嚴懲侵蝕番判廳工欵委員續誌武昌]  
　　瑞制軍近查得承修省城各級審判廳委員楊令葆初有侵蝕公欵情事發交江夏縣看管一節已紀前日本報茲聞制軍已飭首府趙守毓楠督同讞局委員曾令傳漳張令肇芳提訊楊令遞一親供異常狡賴嗣經趙太守等面加駁詰楊令遂慷慨言曰向來監修工程委員與包工頭皆係一九折扣每萬金委員得一千金甚有二八折扣此爲天下通病非某一人作俑參我辦我聽之而已趙太守乃飭其將經手帳目及購辦材料發票等件繳案該令答以發票已燬或散失無存至經手帳目容俟查造趙太守當限其於三日内造齊呈案核辦並判改押於府司獄以便隨時提審一面將所供情形錄禀瑞督當奉制軍面諭暫先將其公館物件查抄以備賠償趙太守奉諭卽轉飭首縣會同巡警中區至平湖門一巷該令寓所將一切粗細物件查抄備抵聞該令所虧約一萬九千金皆在漢口歆生路名妓雙聲别墅處報効茲楊事壞該妓畏受其累已濳逃之滬矣 
[蘇城議事會近狀蘇州]  
　　長元吳城議事會前於十六日開幕及十七日接續會議各情已詳前報茲悉該會續於十八十九兩日開會因正副議長均有感冒未到公推蔣君鴻元臨時主席當將辦事員規約公同議决二十日休息一天念一日接議董事會辦事規約聞該會議時辯論甚多幾於一字一句均須推敲開會已五日尙未能開議議案照此情形即會期延長十日恐各項議案亦斷難議畢云 
[各州縣平羨通飭據實開報廣東]  
　　粤省大憲查各州縣徵收地丁銀米應得平羡相沿已久係爲批解傾銷火耗及署中一切辦公之需現值清理財政亟應通飭各屬據實開報俟查復到齊後即由該司局彙案妥核辦理等因札司查照轉行一體遵辦矣 
交涉 
[中法邊軍復設白河對汛廣州]  
　　袁督接廣州口法領照稱准越督咨開查越南匪風雖暫平靖惟法官仍極力經營不日卽將白河對汛復設應請札飭邊防華官協力預爲佈置以便經營　固邊圉等情准此當卽札行東西鎭道遵照辦理並飭該鎭道將彼此復設日期及駐紥兵隊情形會禀察核 
[收回莫干寳石山案之近狀杭州]  
　　浙撫增中丞昨據交涉司詳稱畧謂前奉憲札飭准達商律師函詢莫干山寶石山　有收回之意究竟如何辦法請卽指示等因查美國基督復臨安息日會以莫干山寳石山中國有收回手續茲以敎堂附屬醫院之慈善性質嘗試惟查該處建造房屋係西人避暑之用與醫院敎堂不能同例所有契據要求批印之處自應發還應毋庸議爲此詳復察核施行 
軍界 
[蘇撫整頓軍隊之政見蘇州]  
　　太湖水師巡防隊第一營哨弁秦錫圭廖先發鄭忠山楊克昌李國鈞易崇文易九臯張銘耀魏支藩王榮陞高用賓周肇增十二弁奉撫憲程中丞飭傳均於昨日赴轅禀見中丞面詢各船駐紥防地及保護釐卡各情形聞中丞之意無論新舊各軍均須調集合駐認眞操練以爲臨陣之預備不能零星分防專供保衞閭閻以及釐卡之用是以日内正在籌劃整頓各軍辦法 
[温屬土匪猖獗情形杭州]  
　　温州縉雲樂清平陽各縣土匪猖獗出没非常而以縉雲之白虹嶺等處爲尤熾迭經就地紳士先後電禀嚴飭温台兩防會同勦辦詎防營敷衍妄報肅清而匪燄之横肆如故日前又有平陽學界林存仁等聨名具禀撫院以大帮土匪夥刧近城村鎭官兵彈壓當塲拒捕格殺匪黨一名拿獲者多至二十三名而匪勢不稍衰並敢揚言報復屠洗某村某鎭等揭帖民心惶惶環請設法防禦等情本日奉撫院批飭臬司以匪徒大夥肆刧實屬目無法紀雖經營縣格殺拿獲而逸匪尙多亟應從嚴緝審以靖地方仰即迅飭平陽縣移會後路梅統領督同管帶弁勇一體協拿毋稍縱延 
[潯路砲營改隸兵備處江西]  
　　江西九江道文觀察以九江爲全省門戶萬方通道華彝錯居上下游一帶游匪伏莾時虞不靖捍衞江防最爲當務之急承乏砲營萬一兼顧偶疏貽誤實非浅鮮自非特設專職不足以重操防而嚴責任禀懇贛撫開去炮臺營兼轄差使另派接充等情現奉馮中丞批據禀已悉該道辦事精詳務持大體外交内政均能措置得宜兼轄操防尤臻周妥據稱江防緊要兼顧爲難懇請開去砲臺營差事另委接充等情本部院蒞任以來深念九江爲全省門戶借重長才正資臂助本未便遽允所請惟察核來禀情詞懇切姑卽照准所有四路砲臺營應改隸兵備處兼轄仰候札飭接收 
學務 
[贛學改良期考辦法南昌]  
　　贛學王勝之文宗視事以來嚴查學堂力圖整頓未嘗少懈惟積習甚深未便操切從事現正從事調查擬俟下學期大加改良茲值上學戎考試之時特擬五條先行改良期考通知各校如左一學生最重品行各校學生品行分數應由該校敎員管理 
 
 

Page 12

 
 
員就平日所見各行密塡一表敎務長管理員須記明全堂學生敎員須註明所敎各班學生嚴封彙送本署以憑考核儘考試期内送來　二凡學生有不守規則素好生事及請假過多學無進步者分别註於品行分數之下三考試題目由各該科敎員就該班已習課程内酌擬不准預先洩漏試時不得放任學生携帶講義及敎科等晝本司如查有此弊即按該科命題面試與原卷比較有成績不符者惟該科敎員是問四考試各科學試卷隨考隨送來署該科敎員即於次日上午八鐘到署秉公閱看核實給分五本學期内各種考試分數應由各該堂敎務長及向核分數之員來署秉公細核臨時隨帶應計之臨時考試平約數及空白表格算計應用器具等件由本司會同各該堂監督總理堂長詳加復核發由各該堂監督總理堂長榜示 
[袁學司批駁辦學請奬之嚴厲杭州]  
　　提標候補守備楊志鴻等不識在省城何處開一私立學堂忽開忽閉成績毫無謬然向學署請奬奉袁學司批云查部定新章捐助學欵應存交大清銀行兌收分給原爲預防浮冒起見即向來各屬辦學士紳因經費不足自行墊捐亦必按期造送報銷清册由該管地方官衙門察核加結轉呈再行由司核詳奏奬該堂設立省垣已經數載無論啓閉無常無成績可言奬勵即據稱墊用六千餘元該堂歷年報銷册旣未經送司查核僅有一覽表略載開支何足據爲憑信本司提倡敎育寬嚴互濟固不肯吝奬以生學堂阻方亦不敢濫恩以輕朝廷名器所請詳奏優奬之處應仍無庸置議 
實業 
[贛省司道調查廬山森林之預備南昌]  
　　九江廬山地方前經勸業道傅苕生觀察禀准撫院購種森林二十萬株今春傅道會同日本敎員齋藤君親往履勘計活十七萬餘株現王提學同愈以該處可爲森林之一部議定五月底會同勸業道同赴該處察看森林一切地勢以便將高等農業學堂員生遷移該處學習專門以副名實馮中丞亦以爲然現司道業已奉准明文預備届期起行矣 
[創辦寗鎭墾務大公司之規畫鎭江]  
　　上年鎭紳馬湘伯君在鎭開會提議擬收買寗鎭一帶荒地創辦一墾務公司嗣以需欵太巨集股不易乃致日久無成茲值南洋勸業會開會南京華僑某某諸君來寗與鎭紳陶賓南君創議擬由僑商發起陶君等賛成集股三百萬元實行此舉且經陶君調查由寗至鎭計有荒地五十餘萬畝之多將來成效必大有可觀也 
雜記 
[蘇垣巡警擾民之一斑蘇州]  
　　蘇垣巡警之腐敗已達極點實緣所用巡士大半遊勇地痞報名補充前日晚間三多巷某公館内突有穿短衣者一人（事後詢悉係西路三棚巡士王得榮）闖入經某公館主人喝問此人言語支吾該主人欲令家人扭解警局此人尤敢用武并戟指痛駡是時外間又來一人自云伊係西路十九號巡士上前勸解該主人以旣係巡士何以不穿警服且更不應無故闖入人家詎王得榮尙駡不絶口一時隣居咸抱不平該巡警等見勢不妙始行走去旋經該公館函告警局經西路一區巡官親至公舘道歉并由西路區長王大令前往查明情形擬將該巡士王得榮斥革示懲當即開具革條送請警務公所核示惟迄今尙未奉到總局核示而該巡士則依然站崗區長王大令恐該巡士仍在該處站崗有所不便已先將其崗位調至他處候奉到公所示下再行革逐 
[材官戈什果何修而得此杭州]  
　　浙省撫轅材官戈什哈等員向由綠營員弁兼充現在綠營奉裁此項差弁僅備扈從薪水微薄不敷辦公日前由叚掌榮等聨名具禀帥座要求津貼本日奉批綠營裁撤後去營糧而給辛資前定每月給銀六兩值此米珠薪桂入不敷出尙屬實情惟本衙門預算表册早經規定勢難添改姑候綠營實行裁撤時由本部院另行籌欵加給每名每月津貼銀二兩以資貼補仍以三十名爲限現查本衙門戈什材官兩項人數逾額尙多其中如有年力精壯事理明達堪勝巡防隊哨長哨官之任者仰中軍官尅日查明開摺呈報以便札發各路巡隊遇有缺出即行補充着即遵照辦理 
[小河灘築埂損害圩田之糾葛蕪湖]  
　　武舉胡彩廷前在蕪湖繁昌接壤之小河灘築埂一道名爲保全田畝實係歛費漁利繁南兩縣大受妨碍以致月初兩縣農田被水漫溢二十餘圩兩縣均舉代表來蕪電禀省憲略謂現因山洪暴發此埂不毁恐未破之圩亦難保全云云蕪湖縣何敬敷大令十七日奉關道李觀察面諭奉撫憲電飭即日將該埂拆毁何大令即督差役前往不料該處鄉民連合蔴汛兩圩鄉民千餘人出爲抵抗勢甚洶洶何大令當卽回城面禀道憲請示辦理矣 
[清談]  
[敷衍之極端談]  
　　中國諸事。百不進步。惟敷衍二字。根深蒂固。雖經二千餘年之刀兵水火。而此敷衍之劣根性。繼長增高。有日進。無日退。若　以此與國家。永永無極者。然 
　　微特祍交之間。彼此敷衍。同官之地。彼此敷衍。而且大官遇小官。則敷衍。部臣遇彊臣。則敷衍。今者更推其術而益上。登峯造極。雖朝廷之對於人民。亦兢兢然以敷衍二字。奉爲出治臨民之不二法門。民心愈急切。朝旨愈曲折。民氣愈發揚。渙汗愈委婉。驟聆之似若甚歡迎。甚忭慰。然推其實。則無非借敷衍之宗旨。行剛决之果斷而已。 
記者曰。吾國殆唯一之敷衍國歟哉。不然。何西力東侵。歐化大行。上下之交孚。不聞稍藉實意爲相將。而徒以虚文相揖讓也。 
[探險錄]  
[西部蒙古游歷談（三十）]  
　　自烏里雅蘇台北行至恰克圖間。運輸貨物。均用牛車。卽由薩哈斯台塔巴嶺經墨爾根庫圖勒。至於額德爾河畔。過額鐵爾河齊老因河。越布哈因塔巴嶺。沿色楞河支流之哈奴河。進至土謝圖汗部岱靑王旂。由此抵恰克圖。計約五十俄里。綜計沿途之狀况。各路運輸差率不一。大抵由烏至恰。悉用牛車。須走五十。日而車費。則以九兩爲最。由烏至科則用駱駝。而路費。則以五兩。爲最云 
[丁自烏里鴉蘇台至科布多]  
　　一自烏里雅蘇台起行余等在烏里雅蘇台。盤桓二旬。遂登車啓程。直向科布多進發。烏城俄僑送余至商塲外。依依叙别。回顧阿斯吟溪山。雲烟模糊。恰似。有情。者然想比後爲雨爲雲。恨更多矣。當余等晵行時。由將軍衙門交給護照。且添派兵數名保護旅行。照料一切。美意可感。 
　　由烏城順孛克德因果勒河流西行。過博果圖河。道路平坦。砂土爲多。查孛克德因果勒河溪谷。於地質學上係水成岩。土地磽　。至伊羅河溪谷。右望額布根廟刹。有蒼然太古之感。爲札薩克部主廟。考烏里雅蘇台歷史。烏城並無喇嘛廟。故烏城蒙人往往在此念。經以禱冥　。往年東干人不軌。兵連禍　。侵入烏城。額布根廟受毁。此地之絶妙考古材料纖悉不留。可惜也。再進至併魯河右岸。土地堅硬。飛沙混淆。不辯咫尺。附近有鹽澤。澤畔雜草叢生。至於阿勒達勒驛。因就憇焉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[法部奏審擬貽穀姚學鏡罪名摺]  
　　奏爲交審要案謹先就現訊命案情形按律酌擬罪名請旨定奪奉摺仰祈聖鑒事竊查宣統元年十一月初三日軍機處抄交署綏遠城將軍信勤奏查明已革綏遠城將軍貽穀誤殺準旗台吉丹丕爾據實覆陳一摺奉硃批着法部歸併前案詳核審擬具奏欽此十一月十九日臣廷杰到任仰蒙召見飭將貽穀一案從速辦結等因當查原摺所稱於誤殺丹丕爾一節似已查有實據惟卷宗供結未據咨送全案欵目未據查明隨卽電催未覆於十二月十二日奏請飭下信勤迅速查明以便歸併審辦並聲明先將丹丕爾一案按照信勤覆奏秉公審理等因奉旨着依議欽此臣等遵卽行知該署將軍一面督飭司員監提該革員貽穀姚學鏡等查照奏覆各節逐層研訊該革員等均不肯據實供認而貽穀尤極抗辯如們肯吉亞之搶局覆奏查明别有起衅之由貽穀則仍執爲丹丕爾之嗾使張姓抗租斃命覆奏查明與丹丕爾無涉貽穀則稱張羊羊非有所恃何敢抗官又丹丕爾暗通烏審覆奏以爲姚學鏡想像之詞欲重懲丹丕爾作榜樣也貽穀則仍以爲鍜鍊周内又勾結蒙漢奸民遠招隣境應援覆奏以爲並無實據者也貽穀則仍引譚湧發胡太才之報詞爲証又屯連粮草鑄造槍械覆奏以爲措詞太過者也貽穀則仍引林毓杜吕繼纯禀報同詞爲証至詰以起火之原因則稱蒙人失愼所致詰以兵丁之擄掠則稱所獲銀物業已點交又傷斃人數一節覆奏内稱丹丕爾家屬有着落者六人而南坪一役鎗斃多命燒斃一命質之貽穀則稱兩軍對敵互有殺傷燒斃人命當必勘騐有據等語以上各節均經承審各員再四駁詰該革員貽穀於無可置喙之時仍復極口呼寃臣等伏查貽穀係欽奉先朝諭旨革職拿問交部治罪之員誤殺丹丕乃查辦大臣原奏四罪之一自光緒三十四年七月逮問到部經年推問呈辯多端臣部以節目繁重未敢遽定爰書於是有上年二月請飭信勤就近查覆之奏時逾半載電催兩次始遽信勤將丹丕爾一案查覆案經先後飭查此正朝廷用刑明愼之心亦即臣部比引科斷之據但貽穀等旣謂原查爲誣陷覆查爲迴護遽憑定讞究不足以緘其口而服其心臣等親稽案卷反覆推求竊以爲凡斷死罪必據生供供勘確符方成信讞案况關蒙旗大員罪至駢首宜如何推勘確供親提覆審以昭明愼乃檢閱姚學鏡所取丹丕爾生供於各該員弁原報悖逆各情丹丕爾無一承認輙即開具供摺禀請核辦貽穀亦未駁令再審率行批飭正法核與該革員具奏丹丕爾正法原摺有訊據丹丕爾供認煽惑阻墾招集蒙漢匪徒聚蓄鎗械等情均不相符復提貽穀等逐一研詰據稱丹丕爾悖逆情形有姚學鏡諸人禀報可憑有準旗貝子呈報可據詰以逆案全憑犯供保以但憑呈禀該革員無從辯白始據供認將軍不理刑名未諳辦法是貽穀疏忽處等語臣等綜核案情已死丹丕爾當墾務艱阻之日召之則稱疾諭之又不至或閉門不納或出言不遜甚至疑蒙員之間已而日久拘留恃鎗礮之有資而膽敢抗拒種種不法原有應得之咎該革員貽穀身任邊要權司督墾懲罰亦勢所必行然果丹丕爾罪有應得自必供有可憑乃就該革員原摺而論不獨有主使阻墾之罪而已加有叛逆这名就丹丕爾牛供而言則但有倉猝拒捕之情而並無叛逆之實該革員姚學鏡於丹丕爾各情事前屢經禀報何以臨時曾訊取供轉有不符亦不免自相矛盾且不禀請覆訊遽請核辦尤屬草率該　員貽穀如以各員前奏盡屬可憑何難復飭審訊如以丹丕爾所供尙未盡合何妨暫逭刑誅乃以供禀顯分輕重之案遞謂案無遁飾批飭止法不稍遲回即此一端原查大臣之所謂張大其詞覆奏所謂不能曲諱俱不得爲無因而該革員貽穀等之忽視人命增輕作重之情形亦屬無從解免正在核辦間旋於本年二月念五日准署綏遠城將軍信勤咨送本案卷宗供結到部核與覆查原奏無異臣等公同商酌自上年三月臣部奏陳大槪情形迄今一年兩次奏催未遽查覆若仍待信勤查覆墾務全卷到部與斌宜景褆等同時擬斷必致案懸無期應就現審命案情形將該革員貽穀姚學鏡應得罪名先行擬結查律載官司故入人罪若增輕作重至死者坐以死罪又斷罪無正條按律加减定擬各等語此案革員貽穀因墾員呈報丹丕爾阻墾聚衆搶局奏予革職復因其拘禁蒙員先後派衆圍攻獲案後卽電請正法查丹丕爾罪狀雖據有各員弁迭次禀詞第以台吉大員並不訊取確供輙張大其詞奏請斬决即與增輕作重無殊自未便援失入死罪减等擬徒之條致滋輕縱惟該革員之入告均有各禀可憑尙非平空誣陷且原查與奏覆或稱丹丕爾爲有罪或稱丹丕爾任性妄爲亦與妄殺無辜者微有差别若遽照故入人罪至死者反坐以死又未免失之過重自應按律减等問擬該革員姚學鏡於丹丕爾未獲以前禀報嗾使搶局及到案後並未取有實供卽禀請核辦至丹丕爾慘遭駢誅情近故入與貽穀厥罪維均惟卽定罪名究非該革員所擬亦應酌减科斷已革綏遠城將軍貽穀已革知府姚學鏡均合依故入人死罪增輕作重坐以死罪律减一等於丹丕爾斬罪上酌减爲杖一百流三千里均係官犯應照章免杖從輕發往新彊効力贖罪該革員等恭逢光緒三十四年十一月初九日恩詔係故入人死罪已决量减擬流均不准援免貽穀係曾任一品大員姚學鏡係職官仍恭候欽定再查辦大臣原參巧立公司各欵前據信勤咨稱設局調查大致粗具惟對簿稽册勢難草率圖功諒係實在情形應俟該將軍查齊覆奏時如果該革員等所犯情節較現辦爲重即從其重者論再行另擬治罪至革員斌宜景褆等與丹丕爾一案無涉亦應俟欵目各節查明後另行分别核辦合併聲明所有交審要案謹先就現訊命案情形按律酌擬罪名請旨定奪緣由是否有當伏乞皇上聖鑒訓示謹奏宣統二年四月初七日奉諭旨（已錄十八日本報要聞欄） 
本埠新聞 
[巡防營拿獲强盜續誌]  
　　淞滬巡防第五營弁兵在吳淞附近何善發釣船上拿獲盜匪林大昌等解縣訊辦已紀昨報前晚本縣田大令因目疾未愈片請浦東總巡游巡官升座花廳研訊盜匪施九江林大昌楊高福同供台州人此次由在逃之林阿蘭黄中福與老李等發起紏合小的等十餘人黄在先亦在其内餘不認識林等初言同往他埠營生於本月十二日共往何善發釣船上次日出口直往寗波相近海灘十七晚 
 
 

Page 19

 
 
大衆上岸行刧典舖並未傷人得贓返滬後由老李分贓小的等分得洋銀飾物現在林阿蘭等不知去向求恩寬宥保善發供是船主楊高福前在小的船上爲夥後因意餐不合即行分手本月十二日有不知姓名之人來雇小的之船據云裝貨正在論價之時忽有多人一擁上船不由分說將船上各夥綑縳次日由伊等駕駛開至寗波口岸十七夜各人上岸旋卽回來各人均携有衣服飾物並分給小的手鐲表鍊銀洋等物是實葉阿有（即蔡阿龍）蔡阿蒼周阿妹周老五等同供紹興人在何釣船上爲夥本月十二日忽有多數盜黨至船將小的等捆縛抛在艙底次日見伊等開船出口十七夜伊等前往行刧得贜而回餘不知情黄在先供小的並未與之爲伍因探悉伊等之事投營報告遂被懷恨誣攀判將各犯加上鐐銬分别收押贓物軍裝一併儲庘何之釣船暫交釣船局看管候田大令移請寗紹台道飭查失主再行核辦 
[鎭江紙廠又將開辦]  
　　滬道蔡觀察批高素恒禀云此案早經本道詳准拍賣紙廠機器歸償商務總會代借之欵及攤還各戶存欵乃竟未能辦到初非本道意料所及今該民人擬集股開辦紙廠存欵或有生機原屬不得已之苦衷前據來呈並奉兩江督憲批飭業經轉移核議並擬由道提訊辦理應俟本道提訊之後再定辦法除諭上海縣傳集人證解訊外著卽知照 
[復旦公學行畢業禮]  
　　昨日吳淞復旦公學行第三次畢業禮中西賓客到者甚衆三時開會由監督馬湘伯報告復旦建設之原始及經營之艱難開辦五年畢業三次僅有畢業生四十五人此後當設法就基建築校舍力求擴張云云畢業名單錄下高等文科最優等七名金問泗浙江秀水吳葭河南祥符孫祖烈浙江餘杭郭雲衢浙江玉環張棠翰浙江平湖牟啓中浙江玉環兪肇熙浙江平湖優等四名吳兆桓浙江仁和徐鼎江蘇長洲陸守經江蘇靑浦朱澄浙江錢塘中等三名鄭孝允廣東潮陽廖啓煌四川巴縣伍崇惪江蘇上元實科最優等五名金問洙浙江秀水楊維楨四川新津金振浙江仁和畢治安江蘇金山鄭達宸江蘇江陰優等一名陳承栻福建閩縣中等一名董劦浙江慈谿 
[流氓疏枷脫逃]  
　　著名流氓郭松松即臘武松因窩藏積竊金阿桃等連竊梁梅春瞿木香等數家由四路一區緝獲移解總悞訊明判押改過悞三月期滿再枷一月在案前日由汛捕王奎帶出游行示衆不料郭卽棄枷逃逸該汛捕亦即避匿昨經黄正巡官查悉立將干奎之夥陸大提案收押候傳正身趙玉山到案再行究辦 
[私鑄銅質小銀元四誌]  
　　總巡捕房探目李星福包探殷玉鼎協同二十七號西探目朋山在英租界西大路六百六十九號屋内查獲私鑄銅質小銀元之阮鑫甫（卽袁鑫甫）柳仁生（即郁仁生）陸根松及何榮生葉金生又鑄造此項機器之閘北武昌銅錫店主張長安一併解至公共公堂押候查拿同黨併究在案昨由捕房將在押一干人證解至公廨奉寳讞員會同英康副領事升座特别公堂研訊捕房代表侃克律師上堂聲稱阮等私鑄銅質小洋案情較重中西定律相同應請嚴懲旋據二十七號西探目禀稱阮鑫甫向在新閘白克路四百七十號銅匠店内爲夥前與柳仁生等在某號洋房大菜間地坑内私鑄銅質小洋後因洋東回家阻止遷至西大路鑄造所有獲案各人均係同黨請爲併究何榮生延哈華托律師偕同洋東上堂譯稱何素來安分此事實由葉金生之友金水將此項機器向何抵洋作本起意私鑄迨搬往西大路後何並不與聞應請寬宥訊之葉金生供與哈華托律師所述相同張長安亦延律師到堂代辯聲請交保候訊寳讞員商之英領以張出售機器係屬罪魁未便交保判仍一併還押定於今晨十時仍開特别公堂會訊 
[責成巡捕驅逐乞丐]  
　　英美捕房華捕正巡官張君昨日出示云照得近來界内乞丐充斥居民嘖有煩言此事半由橋面站崗華捕未曾阻擋彼等過橋半由巡街捕未曾照章拘解嗣後橋面站崗華捕遇有乞丐過橋務須實力驅逐出境凡巡街捕在差之時所管界内遇有此項求乞之人亦須用强力解送捕房勿使彼等在途遊移須知凡遇此項人等不肯進行不妨畧用强力本正巡並不加責也靜安寺新閘兩捕房各華捕更宜格外留忛仰各凛遵 
[城内]  
[賠償了事]  
　　楊如九將姚秉衡姚秉源弟兄扭至一路巡局楊供南京人向在大南門内薛家橋地方置備小機專做緞帶生意今由同業姚秉源薦伊胞兄秉衡到作爲夥詎不滿半月作内失去緞帶四十根求請究追姚秉源供作内緞帶不知如何失去今由同業解勸情願賠償判姚秉源出洋二元交楊收領南造遵斷而退 
[承認誘姦]  
　　李王氏與女阿妹將丁阿根扭至一路巡局禀控氏供丈夫早故與女阿妹同居今悉丁阿根勾引女兒成姦並借去銀練條一根求請究追訊之丁阿根李阿妹同供誘姦借物　實判丁戒責四百下李阿妹交伊母領回管束以後不准來往 
[戒責和尙]  
　　南三區函送婦人徐沈氏及被告大悲閣僧人智明長明至一路巡局訊問氏供住在大悲閣間壁今日到廟取汲并水智明出爲阻止氏向理論卽被智明掌頰兩下並誣指與長明姘識求請嚴懲訊之智明則供詞支吾長明亦極口爭辯並無姦情判智明戒責四百下一併斥退 
[官事]  
　　新委吳淞驗補局委員補用知府楊逢辰昨至道署禀見商董虞和德到道拜會一路巡警分局正巡官德清請假七天赴寗二路一區巡警分悞正巡官游澤寰到道禀見 
[南市]  
[虐待女]  
　　江北女子施秀郎前因迷路由工程局發堂留養旣由城内商人馮毓麟領爲婢女近因虐待逃回善堂昨經堂董函送到局訊問女供年十四歲兄名榮郎在小南門推車餬口判留候飭傳該女兄嫂來案具領 
[是否說謊]  
　　柴販馮小須將温州販來之樹柴堆存大達碼頭棧前忽然失去六十三捆據見証李美郎指稱由江北船戶熊扣子紏人打至船上遂將李熊二人扭至工程局訊究熊堅不承認判令交保候飭探至船上搜查原贓再究 
[船戶抗捐]  
　　久大碼頭駁船戶周同生抗繳工程局船捐由認捐人連錦堂禀明局董飭探提案訊買判罰洋兩元充公 
[藉端行騙]  
　　賣瓜子婦人張楊氏昨將無賴陳阿寳扭至工程局控稱陳冐充探夥以代尋逃媳爲由先後索去尋費洋六元七角迄今仍無下落向追不認求究訊之陳一味狡賴判戒責二百下押限交田騙洋再究 
[閘北]  
[糞頭誣控]  
　　新充閘北糞頭之陳賢慶控鄉民朱樹堂覇阻挑糞經四路一區黄正巡官判押候查在案昨派長警往查毫無實據 
 
 

Page 20

 
 
判朱開釋將案註銷 
[不顧贍養]  
　　紹興人离夏氏昨偕次子小毛至四路一區控告長子鶴齡縱容媳婦郭夏氏行兇毆辱不顧贍養經黄正巡官提訊判鶴齡笞責二百板夏氏掌頰二百下並飭二子每月各貼贍養費三元具改過結開釋 
[自認貪小]  
　　美界北浙江路振記木行出店范福壽前日上貨時偷取福建客人之松板十九塊寄於永順里董阿玉處由崗巡查獲將范董二人拘入四路一區詎范之家屬又敢串通行主揑寫發票一紙投局朦稱板係該行賣於范福壽昨奉黄正巡官提訊范供認一時貪小求恩寬宥判范董二人暫行交保起案之板留候飭傳行主到案再訊 
[其可再乎]  
　　甬人陳順虎控妻王氏與人私姘屢欲圖逃昨經四路一區黄正巡官飭傳氏母王莊氏到案著具保結交陳領回如再私逃惟王莊氏是問 
[中人播弄]  
　　江北人梁生芝日前扭剃髮匠袁阿保至四路三區控被欠洋十元不還當由該區副巡官判限兩期拔還具結出外詎有中人辛玉山即小山東從中唆使致梁不允昨投四路一區控告經黄正巡官訊得辛不應唆訟判令先墊洋十元給梁具領袁交保仍照原斷分兩期清還 
[英租界]  
[拐匪入獄]  
　　周阿生王阿二姚昌英串拐季叔林之五歲男孩季昌泉由探一併解送公堂收押在案昨日復訊周等均承認不諱判周押西牢一年王押九月姚押半年孩交其母領回 
[拐騙女子]  
　　喬惠仁誘拐趙梅季之女二寳並騙取金飾現洋昨由包探將喬拘解公堂請究判押候查明於禮拜六訊辦 
[情虚逃避]  
　　吳雪齋在小花園六號洋房内開設總會聚衆賭博並私設烟榻由探拘解公堂判罰洋五十元充公並交保候查在案嗣因吳捲取洞庭山人席揆一銀兩逃逸被席控奉太湖廳移請公廨查提詎吳情虚逃匿昨由捕房將吳之保人吳蓉初傳至公堂押候禮拜四交到吳雪齋再行訊核 
[被告交保]  
　　惠羅公司洋人控胡玉亭私收客帳一案昨由捕房將胡解廨復訊判令交保候原告到堂再訊 
[移傳被告]  
　　住居租界之唐錫春姚兆貴因欠山鎭基銀兩不理被山控奉上海縣移請公廨昨派差探將唐姚二人　案過堂候訊 
[洋商追欠]  
　　德商維林洋行控馬東興不理欠欵昨晨由探將馬傳至公堂交保候訊 
[兇徒還押]  
　　張阿福許金元在雲南路將杜大寳毆傷由捕拘入捕房昨解公堂請究杜在病院未到由伊母到堂代質判張許還押候杜傷愈於禮拜四再訊 
[鴇妓拉客]  
　　鴇婦朱王氏與雉妓王寳珠李小紅王三寳王桂香張小紅等在途拉客昨由包探一併傳至公堂訊明判朱鴇押女所兩禮拜王妓等各押七天 
[查獲竊賊]  
　　朱純敬在漢口客棧内竊取日本人金表兩隻銀表一隻及大小銀洋銅元等物逃到慦驉匿跡虹口被美捕房探目石金榮查獲昨解公堂訊明判人贓移送夏口廳訊究 
[省釋無辜]  
　　胡金生控顧朱氏施謝氏馮陳氏串竊金表一案昨經公堂訊明以謝陳兩氏無干開釋顧朱氏著押妇所兩月 
[婦女串竊]  
　　粤婦林王氏控胡阿三胡林氏串竊珠飾昨經公堂提訊判分别押限十天交贓再核 
[美租界]  
[水手酗酒]  
　　車夫楊三郎昨日拖車至有恆路適有法國水手一名因醉滋閙楊不及趨避被毆受傷當即投報捕房請爲查辦 
[償還修費]  
　　鍾慶昨拖鋼絲包車載法國兵一名至鴨綠路不知何故被該兵將車輪擊壞由捕拘解捕房捕頭命償修費洋兩元斥釋 
[惡犬傷人]  
　　王如林昨日行經蓬路被二百廿七號某日人家所豢之犬竄出咬傷和臂當報捕房　捕頭派日探中井將犬送交工部局醫院請驗再核 
[法租界]  
[自相矛盾]  
　　龔洪銓投廨控稱十八日晚行經周涇浜附近被該處江北流氓綽號大瞎子即周文華又名周姜思及女棍金寳即王陳氏等率同多人强搶衣包並被毆傷該處居民及某西商見之不服鳴捕到來若輩俱逃往張某所開之茶館内避匿翌日始拘獲金寳瞎子二人求究旋由見証王四根投案証實氏供婦人焚化錠箔龔來索詐洋一元不允卽紏黨羽行兇被一不知姓名之人所毆詰其何人行兇則稱丁厚　張羣等所爲周稱小的是晚在虹口實被誣指司馬謂氏曰龔旣紏人行兇何以爾一無傷痕而彼反傷痕鑿鑿且始稱被不知姓名之人所毆何又知係丁張所爲揆諸情節顯見虚飾氏始俯首語塞判周暫行交保氏收押候補提帮兇人到案再究 
[乞兒迷路]  
　　男孩施順子身穿藍布破短衫袴在途盤桓不辨路徑由捕送廨請示孩供家住南碼頭父母俱亡出外求乞是實判送普育章留養 
[勿再違延]  
　　恆泰報關行主張炳生南誠公洋貨號主周楚香俱因虧欠厚大莊往來銀兩數千兩被控由廨判令交保限期料理在案嗣因逾限仍未理妥復於前日傳訊原告葉子清稱周照七份攤算因交銀四千二百兩聞欵已措齊掯不照付張所欠之六千五百兩亦抗不料理務求嚴究質之張供須再求寬限一月遵卽料理周亦供求寬限判各交原保張限兩禮拜周　七天務速交銀若再違延即飭包探傳送捕房押追 
[如見肺肝]  
　　李文才之子金壽在田榮奎處學習戲法由田轉寄於葉竹山處繼即逃去經孩父控奉公堂　將薦保人彭正宣收押著交在案茲已將孩尋獲李卽具禀投廨求請銷案將彭開釋司馬謂李曰此事本委早已窺破實係彭起意串通擬向田葉二人敲詐所致故將彭收禁若不如是辦理該孩豈易尋見本擬反坐重辦今姑從寬准予將彭開釋爾即轉告以後勿再嘗試致干重辦 
 
 
 

Page 21

 
 
[商務]  
匯票五月廿二日 
上海匯至倫敦 
銀行電匯　二先令四辦士七五銀行即期　二先令四辦士八一二五銀行四月期二先令五辦士銀行買進四月期匯票二先令五辦士一八七五又六月期匯票二先令五辦士三七五帶根電匯四個月定貨二先令五辦士三一二五又六個月定貨二先令五辦士半大條銀　二十四辦士六八七五 
上海匯至法國 
銀行電匯　三佛郎零二分銀行買進四月期匯票三佛郎零七分 
上海匯至德國 
銀行電匯　二馬克四十四分半銀行買進四月期匯票二馬克四十九分 
上海匯至紐約 
銀行電匯五十八個二五銀行買進四月期匯票六十個一二五 
上海匯至印度 
銀行電匯　一百七十九個半 
上海匯至香港 
銀行電匯　七錢四分七五 
上海匯至日本 
銀行　八錢五分一二五銀行買進三十日期匯票八錢四分一二五 
[金市廿二日收盤金價]  
現貨驃金　四百零八兩遠期驃金　未開沙金合赤　四百十六兩足赤條金　四百十四兩 
[錢市廿二日北市銀拆及銀銅元錢價]  
龍洋　七錢三分三厘半英洋　七錢三分四厘半本洋　八錢五分小洋　六錢四分二厘七五銀拆　三錢五分洋找　七錢二分四厘銅圓　一百八十千零八百文市錢　一百五十二千文錢找　一千文衣牌規銀　一百八十千零四百文衣牌大洋　一千三百三十文衣牌小洋　一百十六文小洋貼水　每角十七文 
[金融廿二日銀行市價如左]  
英洋開盤七錢三分四厘二五收盤七錢三分四厘一二五 
銀拆開盤三錢五分午市三錢收盤三錢七分 
轉賬三錢三分掛牌一錢八分標金開盤四百零七兩七錢至四百零七兩六錢收盤四百零七兩七錢五分至四百零七兩四錢 
（各銀行進出交易） 
德華買進香匯五萬元價係七錢四分二厘五二五 
匯豐買進七月份漢匯十萬兩價一千零廿五兩七錢五分 
[絲市五月二十二日洋商絲價如左]  
瑞記洋行買鬥雞雞百脚旗牌人頭紅綠梅花六牌乾經二百二十担每担六百四十五兩至五百九十五兩 
集昌洋行買祥雲峰兩牌白絲各十担每担四百七十七兩五錢至四百五十七兩五錢 
又買銀藍雙象兩牌白絲各念担每担四百六十二兩五錢至四百四十七兩五錢 
又買金鶴牌頭二號乾經各十担每担五百六十五兩至五百五十五兩 
新時昌洋行買華豐牌頭二號八繭灰經一百担每担址價三百八十五兩 
豐泰洋行買黑松竹牌八繭灰經十担每担三百六十兩 
又買金馬牌八繭灰經十担每担三百五十二兩五錢 
又買採桑牌八繭灰經十担每担三百三十兩 
公平洋行買錢春翎牌白絲二十担每担四百七十二兩五錢 
[茶市昨日各洋商交易之茶價列左]  
呂泰洋行買和茂茶棧蘭芬一五平水茶四百七十四箱每担二十五兩 
天祥洋行買仰記茶棧太昌二五湖州茶六百五十三箱每担三十四兩 
錦隆洋行買仰記茶棧同字一五平水茶三百七十九箱每担二十七兩二錢半 
又買亨字一五平水茶三百六十九箱每担二十七兩二錢半 
又買昌字一五平水茶三百四十八箱每担廿七兩二錢半 
除以上銷出之外本埠各茶軋見現貨尙存 
二五工夫茶五百二十六箱二五温工茶八千七百八十箱二五平水茶四萬五千四百三十二箱 
[本廠布昨日市價如左]  
十六磅和合牌每疋四兩九錢五分十五磅和合牌　四兩七錢五分十四磅半藍團龍四兩七錢十四磅喂馬牌　四兩七錢二分五十四磅猴馬牌　四兩五錢二分五十四磅藍虎牌　四兩五錢十四磅圈牛頭　四兩五錢五分十三磅猴馬牌　四兩三錢二分十三磅雙馬牌　四兩三錢十三磅藍鹿牌　四兩三錢五分十三磅藍馬牌　四兩二錢五分十三磅孔雀牌　四兩一錢五分（以上之價連關稅在内） 
[本廠紗五月二十二日紗價如左]  
十六支紅團龍大包一百七兩五錢又藍龍一百零六兩二錢五分又雙龍一百十二兩二錢五分又雲鶴一百零九兩又雙虎一百零七兩五錢又三星一百零九兩五錢又丹鳳一百零五兩七錢五又鐵貓一百零六兩又天官一百十兩又月季一百零六兩又和合一百十兩又財神一百零五兩五錢又雲龍一百零六兩 
[日本紗昨日各牌紗價如左]  
二十支三圈大包一百二十一兩又雙鹿一百念兩零五錢又温公一百十四兩五錢又麒麟一百十四兩二錢五又財神一百十四兩五錢又什牌一百十四兩十六支藍魚大包一百十五兩五錢又立馬一百十二兩七錢五分又三馬一百十四兩二錢五分又雙喜一百十二兩五錢又麒麟一百十一兩五錢又二喬一百十一兩七五又福島一百十四兩又雙鹿一百十三兩二錢五分又五福一百十一兩五錢十六支廿字草包一百十五兩又花蝶一百十三兩二錢五分又三朶一百十一兩五錢又什牌一百十兩 
[花衣昨日各路花價如左]  
通州花　每担二十五兩六錢太倉花　二十五兩四錢火機花　無市四牌子花二十五兩四錢上海花　二十五兩姚花象牌二十五兩太倉子花十二元四角南路子花十二元六角 
P>粮食昨日滬南米市銷路平平内地各帮米船來貨仍稀價亦較前彷彿茲錄開出各價如左 
機器高白米每石七元九角常帮高白米　七元七角錫帮高白米　七元五角五分蘇同高白米　七元五角五分松江高白米　七元四角五分青角高白米　七元四角五分梨里高白米　七元三角泗涇高白米　七元三角機器盧秈米　七元七角蘇同盧秈米　七元五角機器白元米　八元五角常帮白元米　八元三角蘇帮白元米　八元高小麥　　　五元次小麥　　　四元 
[油荳昨日滬南油荳市價如左]  
船牛荳油每担十兩零二錢船牛籽油十兩零四錢船牛荳餅一兩一錢七分船輕皮生油十兩零六錢船沙青荳每石四兩零八分 
[火油昨日收盤市價如左]  
老牌火油每箱二兩四錢七分英牌聽油二兩零八分咪吔聽油二兩零八分十字聽油一兩九錢七五以上均淨盤無扣用） 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[各省商會國會請願代表沈懋昭等呈請代奏書]  
　　呈爲商業困疲國計民生交受其弊請速開國會以圖挽救懇賜代奏事竊各省諮議局議員及紳民上書請速開國會者屢矣恭讀上年十二月二十日上諭知憲法必立議院必開薄海臣民同深欽感惟國會召集之期仍待之宣統八年之後商等内顧身家外觀時局竊見夫民生日蹙國計瀕危挽救之謀有不能待至數年後者商爲四民之一無國會之害旣確有所見自不忍不言於商等有切身之災恐他人言之不如商等言之之親切尤不能不言輙不避罪戾爲我皇上披瀝陳之我國自通商互市以來出入貨物不相抵金銀之流出外洋者歲以數千萬計數十年來以數萬萬計財力耗竭已將不支至甲午庚子兩次講和之後攤付賠欵歲出金銀又以數千萬計十餘年來又數萬萬吾國版圖之大人口之衆以現銀平均計之幾成無銀錢之國矣銀根奇緊全國掣動東倒西虧不絶乎耳漢口上海杭州東三省等處市面頽唐皆有朝不保暮之勢夫通商互市爲萬國之通例何病之有顧世界各國有法律以維持之有政令以調劑之故祇見其爲利不見爲害中國則不然以言法律則不完備之法律也以言政治則不均平之政治也故祇見爲害不見爲利顧法律何以不完備政治何以不均平則商等敢斷言之曰是惟無國會之故敬舉數事惟皇上哀憐之各國皆有國家銀行爲全國金融之機關又卽以銀行爲國家之金庫吸收全國之金銀納之其中勢力雄厚用以劑一國之盈虚而濟其不足故市面無掣紏之虞我國則不然周轉不繼則運掉不靈其勢所以常不敵也然全國之總機關必全國人監督之無國會之監督爲之擔保朝廷究有何法能維天下之信用能吸收一國之金銀盡納之於官立之銀行而操縱之平此機關不立則中國商凿永無望矣此商人命脉之懸於國會者一也商業之盛衰當視察國民經濟以恃其消息此之謂商業政策然合一國而統籌並計非經國會協賛不能定此政策而督責政府以必行故各國商業有由國家補助者補助之欵惟國會籌集之有由國家干涉者干涉之法惟國會議决之有由國家保護者保護之必要惟國會提出之此其所以能獲勝利而無或撓屈也我中或則不然應補助不補助應干涉不干涉應保護不保護聽其自生自滅已爲至幸又且有剝奪貿易之自由縶縛其手足沮抑其心志阻碍其交通發達摧殘挫折不至於失敗不已者此則無政策之故也無國會所以無政策此商人命脈之懸于國會者二也運輸之通塞貨物之良窳成本之輕重皆源於稅法稅法得宜則百利興失宜則百弊生各國租稅皆由國會承諾故應增應减應蠲應緩之處皆經國會之决議要皆熟察於民生日用之需與物力低昻之故而後定之蓋非有多數之民選議員决不能調查研究而至於愜心貴當也我國則不然有應徵收而反漏免者有應蠲緩而反重徵者有日用品應輕而反重者有消費品應重而反輕者顚倒失據而商人無所措手足矣不有國會何以能正加以收稅機關不善官吏侵漁胥役詐冒商人納十文而國家不能得一文不有國會何以能革此商人命脈之懸於國會者三也與洋商貿易勝敗之數全視乎進出口稅進出口稅額由國會議定之此各國之通例也我國則不然訂立商約大臣無諮詢之實商人無過問之權大臣一席之談商人數世之累洋商處處便利華商處處受虧數十年來華商已無立足之地矣不有國會不經多數議員之調查研究其勢必至于此此商人命脉之懸于國會者四也被此四害焦心苦思以望國會如飢者之思食渴者之思飲而朝廷猶紓徐曲折而曰必期之宣統八年之後獨不念商力疲則民生蹙民生蹙則稅源涸商人命脈之所繫即國家命脉之所繫乎朝廷勵行新政百端待舉長此入不敷出草墅之民亦知其不可然欲增稅以報效國家則稅已無源司農人仰屋之嗟人民亦苦乏點金之術朝廷又何法以支持此數年之危局人民乂何術以仰體宵旰之憂勞乎抑聞之廷臣曰今年開資政院卽與國會無異商等以爲資政院議員雖有多額納稅者十人實未嘗有商人之代表其所謂多額又非合全國統計而二十二省又不能遍及僅此十人其所以能表現商民之心理者能幾何哉夫資政院之不可以當國會要自有理論非商等所能殫述伏願我皇上我監國攝政王念民生之日蹙國計之可危惻然動心立時召集國會以圖挽救則豈惟商等之幸實國家之福也區區愚誠不勝迫切待命之至伏乞代奏謹呈 
小說 
[中國偵探小說繡衣盜（三十一）]  
　　第九回咫尺天涯沈沈隔遙愫生離死别脉脉泣横波 
　　且說姚歐察聽了赫司馬的話。口中雖然答應。臉上的顔色。就不由得有些變動起來。料想這件事情。今天是一定要發覺出來的了。便抬起頭來往四面細細一看。想着要脫身逃走。不想有幾個捕役。緊緊的挨近身旁對他說道。你不用想沈走。我們找你多時。今天好容易找到了。那裡還會放你逃走。姚觀察聽了。心上一驚。面上却做出那不慌不忙的樣兒來。對著那幾個捕役冷笑道。只要等回兒你們不要逃走就是了。我爲什麽倒要逃走起來。一句話還没有說完。早見那一班捕役。紛紛擾擾。爭先恐後的。都跳上船去。不由分說。七手八脚的。都去揭開船。板扛抬出許多箱籠來。那捕役。裡頭。有一個人便向姚觀察說道。姚大人。請上船去看着自已的箱籠要緊。我們也是奉上差遣。無可如何。並不是無端囉唣。只要箱籠裡面。没有他們王雲二　。失單上的東西。我們自已連鎖起來。聽憑姚大人怎樣發落就是了。姚觀察本來不願意到船上去。被他。們這般一說。只得自已也踱上船來。看着他們在那裡亂轟轟的開箱倒籠。嚷作一團。只把那位姨。太太。嚇得渾。身亂抖躱在。房艙裡面不敢出來。那班家人僕婦也都。不知道什麽事情。呆呆的在旁看着。不敢開口。赫司馬和齊刺史。也 
 
 

Page 27

 
 
都走上船來。看着他們查檢。一會兒的工夫。忽然衆人發一聲喊道。在這裡了。早在一個箱子裡面。取出一個首飾匣子來。姚觀察看了。由不得十分著急。臉上變色趁着衆人一個疏忽。没有留神。拔步往船頭上便走。幾個捕役。雖然看見。那裡攔他得住。被他把右手輕輕一格。早已立脚不定踉蹌倒退。姚嘉祖趁一個空。身軀一縱。直上船頭。撩起衣裳。踴身望岸上便跳。衆人見了。都着了急。口中亂呌道。姓姚的跑了。姓姚的跑了。說時遲那時快。姚嘉祖正要跳上岸去。早見一個花白鬍鬚的老頭兒。在船艙裡面飛身一縱。也上船頭。嗖的一聲。袖中早飛出一支鏢來。就是閃電穿針。也没有這般神速。不偏不倚。剛剛打在姚嘉祖的右邊腿上。 
國外新聞 
[羅馬尼與希臘之交涉]  
　　二十一日倫敦電云羅馬尼政府因前有汽船駛至希臘闢拉厄斯海口爲亂民所攻曾向希政府詰責未得實在答覆茲復以愛的美敦書致與希臘要求滿意之辦法今日該書業已滿限 
[居留島問題近聞]  
　　二十二日倫敦電云英國駐土大使陸塞君代表保護居留島各國照會土政府謂各國自當尊重土國在該島之主權現每國己加派軍艦一艘開往該島 
[土希感情日惡]  
　　二十二日倫敦電云土爾其各處現已一律抵制希貨勢頗激烈駐土各國大使已將英法俄諸國汽船行將受累各節照會土政府使其注意及此土爾其内閣總理大臣許珊痕希爾米巴沙答稱此事出於民志彼無權可以干涉聞總理大臣已警告希臘公使謂希臘如仍在邊陲備戰不休則必釀成極惡之結果希臘政府亦頒發文告反對土政府抵制彼國貨物之野蠻並謂大局已漸形不靖云 
[美國棉織公司倒閉]  
　　二十二日倫敦電云美國阿拉排買省白明千電稱拉愛脫揚西棉織公司總理拉愛脫君已報破産利物浦有公司三家被欠金洋五萬三千八百四十二圓 
[英后鼓勵探險家]  
　　二十二日倫敦電云英國前后亞力山大在白京干宫親以國旗一面授諸南極探險隊領袖斯考脫君以冀斯君能至極南之點即以此旗樹於其處 
[德摩交涉案議結]  
　　二十一日柏靈電云德國駐摩公使羅生君已將卡薩勃倫卡交涉案議結得償馬克一百四十萬枚 
[意大利擬造飛船]  
　　二十一日栢靈電云意大利國會已准撥里爾（意幣名）十兆枚以作興造飛船經費（以上譯字林報） 
 
 
 

Page 28

 
 
   
 
 

Page 29

 
 
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲証又分劵每號大洋一角頭等一千元照湖北副籤票對單爲証中劵向本館或分發處均可領兌點字劵十七次六月初三開廿九日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
[好立克麥精牛乳]  
最補飲料無上食品 
經理處上海仁記路二號文達羅洋行 
本公司所製之麥精牛乳久已馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
 
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[永豐麵粉公司總協理上農工商部江督蘇撫江北提督禀]  
　　敬禀者竊職道等在江蘇省徐州府宿遷縣北門外距城五里之井龍頭地方創設永豐機器麵粉公司業經呈蒙農工商部註册發給執照在案三月初間廠房將次工竣機器亦經裝齊職道自滬到廠預備監視試車祇因陸續購存小麥僅有七千餘石不敷半月之用正躊躇間適宿遷縣汪令來廠面商職道擬借小麥開辦平糶並言近日城鄉徧貼匿名廣告大書鋤去一害約於二十五日搶燒麵廠字樣云云職道當允先借小麥一千石每石照市價减讓一千文如不敷糶仍可通融至匿名廣告實係奸民鼓惑應請作主迅速出示曉諭借麥平糶辦法以遏亂萌汪令面允回署卽辦此十五日事也是晚汪令因公下鄉並未出示十八日回署當晚又來面商擬將廠存小麥七千餘石全數借糶職道當又應允仍請迅速出示曉諭平糶日期俾安衆心宿遷商會總理張培生董事吕炳星王鏡澄均在座與聞此十八日晚間事也詎至十九日午刻突由城内聚衆萬餘人出城過河直奔麵粉廠毁門而進先將存麥七千餘石蔴袋七千餘隻杉木二百餘根床榻桌椅並各項應用器具及廠工司事人等及箱行李等件一搶而空繼用木柴澆以洋油分頭縱火焚燒四層機樓及麥棧辦事等房霎時悉成灰燼機器除鍋爐僅拆去火門餘均被燬地方文武各官聞信雖隨帶兵役來廠彈壓並未拿辦一人並聞尙有兵役多人乘亂搶掠者綜計損失共有規銀十九萬餘兩之多除已收到股本規銀十一萬餘兩外尙欠洋行機價及調滙各欵不下八萬金慨職道等恪遵朝廷振興商務諭旨仰體鈞部憲台提倡實業盛心不揣綿薄妄冀經商滿擬挽回利權不料廠工甫竣尙未試車即罹茲搶燒慘劇當未肇事之先汪令兩次來廠面商借麥平糶職道當均應允並情願每石照市價减讓一千文自問已情至義盡乃仍不免於搶燒之慘微特各股東蕩産傾家而且所欠洋行機價及調滙各欵均係職道經手在在催索一無所措職道犧牲一身原無足惜其如中國實業前途何竊念内地工廠地方官有保護之責此案自十四五日城内即有燒搶麵廠之廣告大書鋤去一害等字其非饑民可知卽十九日午刻萬餘人由城内擁出斷非倉卒所能聚集該縣汪令耳目甚近豈能毫無覺察若知保護之義一見揭帖照例拿辦懲首惡免株連並將借麥平糶之舉出示曉諭以安人心嚴禁煽惑以遏亂萌使百姓咸知廠示開機麥已全借一經燒搶自失其平糶之糧而反罹大辟之罪彼眞正饑民亦必同心保護匪徒從何煽誘城治究非山野可比官如查禁萬餘人之衆如何能集誰爲厲階言之痛心凡在實業諸家皆以爲官長之保護維持確實可靠是以勸股組織不遺餘力資本家亦由是而信從因之工廠日增實業爭競之風漸見發達即職道等經營此廠亦數歷寒暑費盡心血始克成立今尙未試車無端被燬焚刦後未獲一犯未追一贓如何善後之策更屬絶無所聞似眞以麵廠爲地方之害而應燒搶者然所恃地方官之保護如是聞者莫不寒心各處實業工廠影響所及必致人人自危此於國民富强之基確有至大密切之關係也茲不僅爲各股東及職道計即爲大局計而永豐一廠亦不能不亟忠補救之方職道等才力俱竭　用全失實業已一籌莫展究應如何措施如何設法補救之處惟有仰求鈞部憲台始終維持格外務全迅賜明晰批示俾有遵循不勝迫切待命之至附呈機廠被燬後攝影兩張並乞鈞覽職道更年等謹禀 
短篇小說 
[假僵屍（二）]  
　　馬問殺人亦何爲乎。女又曰。彼本江湖巨盜。意在刧掠故所殺皆孤客。以奪貨尤便也。與殺人以供藥餌者自異。馬又問汝之來。亦爲殺我之地乎。女不覺羞愧無地。徐曰初入見牙籤滿架。知君非俗物。已懚不忍之心。及見舍弟寄君之信。此時觸思縈懷欲哭無淚。並已亦不知死身何所矣。烏能殺君。談至是。金鷄已三唱矣。女急起曰。貪談忘曉。幾誤大事。君誠有心救妾。容明日再圖之。言已匆匆辭去。越夕二　向盡。馬獨坐。女忽倉皇入告曰。事殆矣。老賊問妾君事成否。妾詭對之。意今夕必來害君。君宜乘夜急避。毋及于難。馬奮然攘臂曰。賊來吾必手刃之。女愀然曰無益也。此賊出没不測。且其電氣能于數十武外傷人。雖快铳亦無如之何。妾所望地君者。君果不忘救妾之言。煩卽携兄弱子先逃耳。馬謀與俱遁。女不可。曰妾非惡生。妾去賊必疑。疑則兎脫。不得讐人首。妾死不瞑矣。言已。即於戶外引兄子入拜。囑馬曰妾兄惟此一塊肉。幸善視之。馬猶欲有言。女出懷表燭之。訝曰已鐘鳴十二矣。再遲一刻則無及。妾亦恐老賊將出。或窺妾不在。累君難脫虎口。妾去矣。於是馬囊資佩劍訖。遂負兒出戶。巳數武。女急回顧低語曰。切莫出正門。防有耳目。宅後有短垣可踰。過此卽進城大路。馬唯唯。旣踰垣過。疾趨十數里。始抵縣署。姑就署前簷下少憩。拂曉即奔入擊鼓。據事直陳。邑令爲之動容。立飭差拘提。將此兒留署看護。而使馬爲差先驅。旣至。舉室方紛紛談鬼。謂昨夜又有一客死於鬼。死狀與前死者畧同。詢之。則死者正前兩夜留馬歡飲之某氏也。（未完） 
 
 

Page 35

 
 
   
 
 

Page 36

 
 
   
 
