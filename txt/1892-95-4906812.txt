# 1892 - 95 - 4906812

 

Page 1

 
 
[古今圖書集成减] [  圖書集成局謹啓]  
　　本局所印古今圖書集成一書　殷印之外多印之畫歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[諭旨恭印] [  申報館謹識]  
　　光緒十七年冬季諭旨本舘現巳敬謹彚印成編卽日出書計每本碼洋四分購處仍遵曩例 
[善堂施診宜愼選良醫說]  
　　士人束髮受　旣靑一衿卽以教讀爲本務其或寒氈一片終歲無温攺弦更張以圖餬口則惟或醫或幕檡　之所近者而習之苟能技藝精良卽可身家温飽顧幕旣非一學可就醫亦非倉卒能成竊見近世之行醫者稍讀　頭各　樂性輒懸壼市上應病者之延在稍解虚心者按脉開方再三詳愼偶遇疑難之症不敢獨力擔承時告以另陋　明免致悞人性命惟是傷風寒熱無足重輕者如胡亂治之兾得脉金以贍妻子此其人雖不能春成著手然尙不致　成大錯無可挽回所最不堪者爲剛愎自用之人平時醫　全未明通惟是口若懸河大言欺世明知症已悞認决計不肯轉圜病家苟延他醫診之卽艴然于心悻悻然怒形于面直至病者巳死猶託爲良醫惟醫病不醫命之　語不願　認已差噫醫道若斯豈軒歧剏設醫科時所能料及哉愚以爲人苟家貲富厚卽偶被庸醫所悞斃子孫尙不致於衣食俱無獨此牧豎耕夫鶉衣百結室如懸磬無食無衣一旦　於病魔宛轉躺　萬一悞投醫樂無術回春斯時子苦飢寒妻憂凍餒衣衾棺槨一事無成慘怚情形豈楮墨所能摹繪耶竊謂醫者固須研求技術必精必哀而各善堂所聘施診之人尤必詳　選擇蓋人苟至善堂求診必其無力延醫旣巳無力延醫則其困苦情形早已不言而喩設使病至不起身後　條之况必有參過於平人者而醫之願應善堂禮延者大抵皆顧問無人門前冷落不得已或效　遂之自薦或　友　之吹嘘不惜半日辛勞藉博輿金數百文以補家用之所不給夫人苟　心靈素學有本原則行道於大邑通都不有不門盈車馬者至於庭堪羅雀砌欲生苔卽不必前報所載邗上某醫生性喜漁色誘得某氏婦與之偕逃而其技之如何亦已人所共見善堂旣有行善之願奈何令若輩出而治人乎我乃服西人之實事求是矣西人之業醫者幼年必先於　塾讀書讀之有年例須考校考得上等給以文憑　可行道濟人藉以獲利然且一經疏忽悞斃病人官府可將文憑弔銷不許出而問世又開設醫學日報研求藥性攷覈病源用能使學業日精十不失一至於施醫之院更不肯苟且從事必擇醫生中之素有聲譽者延之駐院爲人治病雖日診至千百號亦不告營症重得更留住院中謹其起居時其飲食一日視二三次時時進以藥餌更無間斷之虞復有童貞女捨身服事病人躬親厠　不嫌猥褻以故尫瘠而來　腴而去者事所恒有幾於罄竹難書竊以爲中國於醫之一門眞傳已失必欲責庸庸之輩使探　蘭之秘衍金匱之傳恐躐等以求終難見效惟此施醫一事旣已慈祥爲念所宜選擇必精略參西國醫院章程切勿虚應故事卽良醫必不可得亦當延學問通達人品端正不剛愎不摸稜者庶乎善域宏開救人救澈乎兹者春光欲暮梅雨將來寒煖不時易滋疾病各善堂之求醫乞藥者自必多於往常在上海爲菁華薈萃之區叶大物博必欲愼延醫士尙覺不難獨此僻壤窮鄉人才罕見善堂醫局往往以南郭先生輩濫竽充數以應病者之求暗中殺人詆之者直以爲不操刀之劊子豈升欲以行善反種惡因乎故愚以爲延醫不可不愼而各善堂所延施診之醫尤不可不愼豈第如邗上某醫之誘人婦女者所當門外屏之哉因作此說以進之知我罪我所不計也 
[本館接奉電音]  
　　昨由京友電傳諭旨一道敬謹譯登○三月十三日奉上諭李鴻章奏遵保　辦熱河匪徒在事出力員弁開單請奬一摺上年十月間熱河匪徒滋事經李鴻章調派淮練咨軍尅期勦滅督辦軍事各員業經優加奬叙其餘在事文武員弁曁後路轉運餉械各員或卓著戰功或轉運接濟均屬奮勉出力用能迅奏　功自應分别給奬以示鼓勵所有單開之記名提督聶士成著賞換巴圖隆阿巴圖魯名號通永鎭總兵吳　仁著賞給施勇巴圖魯名號升用總兵鄭崇義著賞給直勇巴圖魯名號開州協副將卞得經著賞給推勇巴圖魯名號升用總兵劉超佩著賞給餘勇巴圖魯名號儘先補用副將吕本元著賞給强勇巴圖魯名號張文孫著賞給技勇巴圖鱬名號丁禎存著賞給勵勇巴圖魯名號鱬厚禧著賞給益勇巴圖魯名號記名總兵劉運昌著賞給繼勇巴圖魯名號陳連陞著賞給擅勇巴圖魯名號補用副將張銘著賞給　勇巴圖魯名號葉長春著賞給樸勇巴圖魯名號儘先游擊卜長勝著賞給便勇巴圖魯名號王得勝　賞給雄勇巴圖魯名號黄本河著賞給尙勇巴圖魯名號吳謙貞著賞給壯勇巴圖魯名號吳炳文著賞給克勇巴圖魯名號駱佩德著賞給猛勇巴圖魯名號儘先都司潘萬錀著賞給揚勇巴圖魯名號餘著該部議奏單倂發欽此○現換珍珠毛褂 
[電傳會試二塲題]  
　　爲大塗厥亦惟我周太王王季克自抑畏文王卑服卽康功田功嗟嗟保介惟暮之春公及諸侯盟于薄釋宋公僖公二十有一年兵車不中度不粥於市布帛精麤不中數幅廣狹不中量不粥於市 
[綸閣文章]  
　　戶部示傳東陵内務府俸銀於本月初四日開放委員志璞務於是日辰刻赴庫承領○日前　　吏部查得倉塲衙門内院筆帖式鍾秀升任出有一缺並新設學習筆帖式二缺遂分咨六部九卿翰詹科道各衙門就京察一二等筆帖式内揀送一二員註以考語分别咨報過部旋經各衙門陸續保送到齊吏部因按照原奏於三月初二日奏請欽派閱卷大臣在上諭館考試揀選并通行各衙門傳令前經保送之員於是日卯刻備具衣冠携帶筆墨赴上諭館書到報明願試繙譯　論聽候欽派大臣點名給卷考試揀選○吏部爲咨行事文選司案呈本部議據山西巡撫奎奏稱山西留省候補知縣白昶請補長冶縣知縣等因查長冶縣本係歸部選之缺業經扣歸外補今請 
 
 

Page 2

 
 
以該員補授核與定例相符應准補授二月二十五日奉旨山西長冶縣知縣員缺著白昶補授餘依議欽此欽遵到部合將原奏粘抄咨行山西巡撫查照辦理○二月二十七日禮部具摺入奏略謂三月十一日辛已祭西陵氏於先蠶壇是否皇后行禮抑或遺嬪恭代俟命下之日再行分别辦理當日欽此硃旨皇后行禮欽此欽遵到部檢查乾隆嘉慶兩朝成案是日係孝賢純皇后忌辰自應援照前奏攺期舉行可否卽照乾隆生間成案攺於三月二十三日舉行抑或另攺日期奉旨著攺於三月二十三日行禮欽此○侍衛處爲知會事二月二十九日奉旨朕於明日辦事用膳召見大臣畢乘轎出德昌門至豐澤園耤田演犁畢仍進德昌門還瀛臺欽此○殺虎口監督内務府員外郎祥副郎福一年差滿交卸後於二月二十七日抵京循例暫宿梵宇敬具安摺膳牌於二十九日子刻齎往南海分行呈遞上御勤政殿宣召入内詢以稅課贏絀情形祥副郎一一奏達天聽奏畢退出旋沛綸音所得贏餘等項銀一萬六千七十兩有奇均交廣儲司祥福毋庸員給等因欽此副郎得旨後卽將銀齎進西華門赴廣儲司投納以備開庫交兌○守護西陵奉恩輔國公奎瑛守護三年差滿宗人府奏請更換奉旨派固山貝子毓橚接充欽此兹貝子奏准開去差使所有守護西陵應卽另行奏請欽派宗人府因開列貝子公等清單於二月二十九日具奏奉硃筆圈出奉恩鎭國公載遷欽此○黑龍江將軍依軍帥克唐阿會同增副統制祺奏稱齊齊哈爾正黄旂協領穆精額禀據由京告假回籍之四品銜大門三等侍衛諾們札布呈稱去歲由京告假回籍祭掃墳墓沿途感受風寒觸犯舊疾復經續假三月現屆假滿本擬回京供職惟諾們札布在京十數年墳墓乏人照料以致荒蕪擬請開去侍衛留籍當差俾資守墓乞爲代奏等情查光緒元年告假回藉侍衛博羅多因守墓乏人呈請開去侍衛留籍以佐領補用奏准在案今諾們札布呈開侍衛留籍當差自應如請援案留於本籍以佐領補用等情二月二十七日奉硃批著照所請該衙門知道欽此○二月二十九日爲多羅慶郡王嶽降之辰禮克鄭睿那莊肅豫怡諸邸及在廷貝勒貝子公大臣躬往祝嘏者實繁孔庶慶邸在定府大街本府肆筵設席並召丹桂部及各名優演劇一晝夜以侑桃觴○吏部爲咨行事考功司案呈本部具題請將管解京餉五萬兩以上依限解部交清之領解官江西候補知縣藩尙志准援案給叙二月二十七日奉旨依議欽此欽遵到部合將原奏抄粘咨行江西巡撫查照辦理 
[金陵火災]  
　　初十夜二點鐘金陵南門沙灣廣仁堂藥室因熬膏藥不戒於火延燒窗槅赤燄熊熊遂致不可嚮邇各水龍聞警奔救至四點鐘始熄計焚去該店中進平房三間西鄰京貨店後進平房二間幸是夜風伯並未助虐得以立時救熄尙是不幸中之幸也 
[獲匪傳聞]  
　　金陵人紛傳在宿松又云宿遷拘獲哥老會渠魁李其姓皓其名卽李鴻之眞身也其人孔武有力能以少擊衆百餘人不足當其鋒往拘時因腿骨於無意中被某營親兵擊斷始克就擒據縣署中人云已接徐州電音不日卽解至省垣辦理或又云逕歸漕帥就近審訊未知孰是俟該犯到寍時再行探錄 
[再紀獲犯]  
　　前報紀解犯四人至金陵或云殷鄉盜案或云新獲會匪供詞嚴密無從知悉聞縣署云此四人均非正犯尙須另行尋緝等語至初五日護軍營哨官騎馬前行勇丁十餘人手持短柄苗刀押解三犯進江寍縣署三犯年皆三十有餘内一矮漢圓睜銅鈴眼狀貌極爲猙獰以大鐵鍊擊其手足纒其頸項以該犯具極大本領非此不足以禁之也當經王秀山大令升坐花廳鞫問有跟入觀審者卽被差役驅出該犯所供姓名及事之顚末門外漢不甚了了有知者謂係殷鄉刦盜渠魁新由皖省近界緝獲聽其口音皆侉子也然亦未深悉其緣起姑記大略於此俟探明再行續錄 
[觀察履新]  
　　江寍鹽巡道出缺委正任淮揚道謝子受觀察署理已見前報兹悉觀察擇於初八日己時接篆因前任眷屬尙在署中觀察暫假厘捐局爲行轅是日恭設香案身穿吉服望闕謝恩然後行拜印之禮升坐公案以及僚屬庭叅俄而吏役紛紛叩賀歡呼之聲作於上金奏之音起於下雍雍肅肅穆穆皇皇誠盛典也至宦海中人循例道賀者脚靴手版絡繹於門尤覺異常熱閙云 
[袁江雜錄]  
　　吳鎭憲於初一日由公館移進衙署屬下各官均趨轅禀賀○沐陽某當鋪因勸捐釀命之案牽連道署書辦某甲奉撫軍下札提解進省歸案訊辦○漕河兩標戈什哈雖已補缺尙不肯離轅近由漕憲頒示章程凡升至把總之弁曁補城守營各缺及有汛地責任者槪須離轅歸營俾後進者得以推升庶無擁塞之患云○淮揚鎭標八營營官公議醵貲購地一區在都天廟西街建廣厦數十間爲八營公所將來工程告竣可以大壯觀瞻矣○現當大閱之際新兵營操練洋鎗打靶誠恐孩童不知利害闌入塲中搶拾鉛子希圖賣錢或致誤傷由朱營官出示嚴禁並令兵丁如遇孩童當卽交其父母管束不得任令游行致滋禍端○新招之廣勝營現已陸續招齊由邳宿南來於上月二十六日過浦○漕標中營松協戎奉到督憲札文飭查本標有無賄賣餉額代班缺額用餉之弊協戎奉札後立卽澈底根查以仰副督憲實事求是之至意○沭陽柏大令現已在省將案件料理明白奉檄仍回本任於上月二十三日過浦赴任○汪冰臣觀察靈櫬於上月二十四日發引先一日設奠上游以及同寅各官往吊者冠蓋絡繹甚爲熱鬧○紳士旣爲章作堂鎭軍樹碑頌德復縷陳其事禀由邑尊詳請督憲具奏籲懇天恩准在浦上由士民建祠崇祀苟非鎭軍恩德入人之深何能若此○浦上驢夫多以稚子充之一日日夕共䭾數客得得而行抵其境卸客空騎驅歸稚子四五輩沿途嬉笑怒罵迨至家已失去長耳一頭遍覓不得徒深悵惘而已○板閘東偏舊有文昌閣一所高與雲齊僉謂一鎭文風之所繫赭宼之亂　諸兵燹科第遂寥落無聞近由紳民倡議修復刻已庀材鳩工大興土木未知何日落成耳 
[潯陽絃韵]  
　　前報載德化縣羅少垣大令晉省謁見大憲叩謝保升兹聞大令已於初七日由水路遄返矣○寒食禁烟相沿已久家人婦女每於是日携白打錢向荒郊古墓臨風灑淚有劉貢士者生前不祿地下修文其柩暫厝於南城外八里坡地方尙未下窆是日有某甲祭掃先塋焚化楮錢不待事畢怱促遽去被風引火延燒草木殃及劉貢士之柩略有損壞劉之後人聞之欲興師問罪有魯仲連者力爲排解勸中出資修理棺槨延僧建醮劉某後人首肯遂寢其事○近日江湖游藝寄跡潯陽者踵趾相錯有開廠說書者哄動城廂觀者如堵保甲局朱委員小池司汪少尹恐滋事端飭令各色人等不准逗留潯城小池口兩處己一律驅逐出境矣 
[姦夫捉姦]  
　　杭州某氏女芙蓉質艶芍藥情深粉面輕塗未見痕留獺髓慧心默運可知春逗犀靈有某甲者雖未必有宋玉般情潘安般貌子建般才然冶蕩性成到處粘花惹草女見而悅之漸與眉語目成以致偷韓掾之香薦宓妃之枕絲纒連理似漆如膠祗以屋小於舟屬垣有耳願作鴛鴦比翼生防鸚鵡傳言於是相携至馬所巷某姓家於曲房邃室之中尋濮上　間之樂甲至此心滿意足樂不可言幾如乞兒食五斗猪脂自以爲享人間未有之福矣一日從後屋短墻上猱升而入見女與一男子横陳繡榻無限風流不覺怒髮衝冠聳身而下男子知機關已洩奔出脫逃鴻飛冥冥不知所止女則婷婷鵠立雙頰霞赬甲突出五指如搥猛批其頰女亦頗有機警大呼被甲强姦鄰人聞而赶來將甲辮剪去半截甲無從分辯抱頭鼠竄而回竊謂日報體裁原與穢史有别此種敗俗傷風之事原不足汚我毫端然孔子刪詩仍留鄭衛竊附此義以示勸懲隠其姓名存厚道也 
[皖中零拾] ○新授湖南臬憲王介艇廉訪於新正交卸鳳潁道篆務束裝就道於本月初五日行抵皖垣小住行旌旋詣撫轅謁見沈仲 
 
 

Page 3

 
 
復中丞并拜會兩司各官亦以禮答拜冠蓋往還酒肴酬酢極一時之盛廉訪小作勾留卽當乘輪上駛赴湘　新○調　　寗縣本任涇縣包伯琴明府宗經交卸涇縣篆務後束裝起行於初五日行抵省城詣各憲衙門禀安謝委聞明府諏吉初七日履新仕事○候補通判周别駕澤溥現奉大憲札赴廬江查辦案件别駕奉札後趨轅謝委旋卽置備行裝於初六日就道○首府聨仙蘅太守揭示通衢定於初八日開考各屬文童聞此消息無不擔囊挈榼而來省中房價爲之驟貴蔬菜魚腥較昔價昻兩倍良以考客雲集遂致　價陡貴也太守於初八日考　寍十一日考阿城十四日考潛山十七日考太湖二十日考宿松廿三日考望江餘侯續述○卸署懐寍縣調署廣德州本任桐城縣吳松午明府現奉大憲奏請准補廣德州刺史奉到行知趨詣鈴轅藉伸謝悃同寅各官一聞刺史新陞無不前往道賀車馬喧闐一時稱盛○省中流娼前任首府聨仙蘅太守飭差驅逐已列報端然燕燕鶯鶯仍有逗遛觀望者經會辦保甲局員於初九日在三步兩家橋緝獲窩娼龜鴇共五名帶局重責何以巨枷飭令局差協同地保押赴各處遊行示衆想引蝶勾蜂者此後當稍知歛跡矣 
[三山花信]  
　　福州拐案層見疉出而破案者則寥寥無幾此拐匪之所以愈無忌憚也有某甲者操子平業家住北門柴井地方其子某乙年甫十三上月痱在室中玩耍有綽號雞姆者素與相識在門外招乙　去家中人司空見慣不以爲疑是晚乙不歸家始驚訝急尋雞姆亦無影響甲急遣騎偵尋出帖購拿一個掌中珠終無消息甲思子情深忘餐廢寢欲得雞姆而甘心雞姆拐乙後又拐二孩與其友某丙同往將三孩出售囊槖旣飽欣然歸家一日躑躅道途被甲遇見立卽扭送臬署經張笏臣廉訪委員提訊不待用刑雞姆一一供認二孩售在興郡現已解省交失主領回乙孩賣在汀邑某家由廉訪移文提解其友某丙訊明無　當堂釋放以免株累待乙　解到再將雞姆從重辦理遠近聞之無不同聲稱快○南臺鹽倉官運局出倉官鹽每包額重二百八十餘斤吊丁臨秤率逾官額俗呼爲做大包每包溢　十餘斤至三四十斤不等陋規亦由三四十文以至百數十文總之陋規之多寡一視溢重若干爲伸縮船家將溢重之鹽載至二游獲利甚溥而所出陋規爲數有限故樂爲之往年局員多被　蔽吊丁無不致富他如大槓甲挑夫亦得仰沾餘潤此弊由來久矣鹽道龍觀察洞悉此弊下車伊始卽將著名吊丁革辦一二此風爲之稍戢近日甲挑夫因所秤之鹽或逾宫額而挑貲並不加多遂糾集百餘人在某廟聚議以請　挑貲爲名投禀鹺署龍鹺憲早有所聞除將禀批示外密派委員四處查訪聞某委員已查出局中弊端據實禀覆鹺憲立將魏鹺尹撤差遴委樊玉屏鹺史清璐接辦至甲挑夫向有私受犬包陋費已提案研訊激底根究矣○南臺每鋪舉聨董二人載明保甲册内定例如此惟安樂鋪聨董先後充補至九人之多緣該鋪爲窩娼聚賭之淵藪該董等以其可以勒抽陋規利之所在紛紛求補近有紳士林芳投禀保甲總局懇乞查辦洋洋千百言歴指該董包庇賭娼俱有証據尤謬者南董某姓竟置房屋租與龜奴爲藏嬌之所如有人尋釁伊使出面保護天官憲創設聨董原爲地方起見彼此恃符把　大爲民害想上憲明鏡高懸自有一番裁汰此係訪事人所述究竟如何非執筆人所能懸揣也○南臺後洲一帶每當新茶上市賈客雲集土娼游妓相率偕來有鴇娘綽號厝任蒼霞洲購屋數椽栽名花三四枝勾引遊蜂浪蝶上月間有巡船勇丁因買笑起釁潘厝唆令保標棍徒綽號趙方允糾率數十人直至船上將勇丁某甲擒獲上岸飽以老拳幸保甲局叚委員帶勇彈壓始免大禍旋由趙將甲扭送海防衙門經李石梧司馬諭將兩造收押候辦役鴇　自知理絀央聨　某乙具禀請將甲釋放立備紅綵爆竹送甲回船巡船哨官姚協戎聞之以此風斷不可長據情禀明總理營務處鹽道龍觀察聞觀察因勇丁滋閙哨官不得辭其咎業將姚梁二哨官暫行撤差其滋事勇丁押解　防署訊究○南門茶釐分局經藩司札委蔡裕堂司馬接辦司馬接札後因任内尙有公事未經辦竣遂禀明上憲　已攺委柴蘭谷明府接辦局務南門爲茶稅往來要路如東北各卡舞弊非勾通南門卡不能濟事如越過該卡則茶亭騐卡卽不過問如魚遊淵中鳥飛天外任其所之矣柴司馬前辦省會保甲提調素有勤能之目及署上杭縣篆卓著循聲卸事之日父老攀轅臥轍同繫去思更有以萬民衣傘絡繹饋送者爲歴任邑侯所未有上游深爲器重特委釐差想司馬仰副委任必有一番整頓也○南臺大橋頭某錢店夥及中乙二人於上月帶票數百千出外支換現銀行至半途忽然失去現甲乙無以自明逐日身背訴詞一路鳴金擊鼓兾有明神爲之呵護失票歸還此亦神道設教之意但未知和璧何能歸趙否耳○近日天氣和暖上游洪水已發來源洶湧南臺上渡爲木植囤　之區忽爲急流所冲紛然四散有溪航一艘一擁而下擱大橋基石砌間登時沈没附近漁艇因爭撈散木不暇援救沈船嗚呼亦何忍歟○大橋　有無賴輩當街排設賭桌引誘少年子弟同入迷龍之陣保甲局某委員之跟丁某中年甫弱冠在此經過不覺獵心喜連戰皆北輸錢若干囊底空空無以償債遂被剝去背心一件付諸長生庫始得脫身委員見其垂頭喪氣再三盤詰始吐實情委員大怒諭令值差將賭徒拿案從重笞責枷號犯事處示衆聞者快之○武生蔡姓綽號十十與雛妓寳貴欵洽如膠似漆後忽交惡一見面則顔冰語鐵蔡有對時表放在妓處向索不還遂赴保　局控告平星丞司馬　南臺無賴輩每每向妓館婪索一或不遂卽　詞控告燭破其奸遂批駁不准蔡又疉禀加結局員准詞飭差拘提妓已逃往　處旋挽人與蔡調停蔡首肯妓遂再理香巢仍張艶幟閱數日蔡又欲尋釁妓知此地不可久留又往他處暫避其鋒弱絮飛花行蹤靡定可慨也 
[格致書院壬辰春季特課題]  
　　格致書院例於四季正課之外另請南北洋大臣於春秋兩季命題考試　之特　兹由直隸爵閣督合肥相國命題三道其一揚子雲難蓋天八事以通渾天說其二管子地數篇解其三德奥義合縱俄法連衡論爵　垂諭殷拳特命書院肄業諸生各自敷陳以覘學業毋得倩人槍替一俟課卷彚齊呈送校閱評定中乙酌給奬賞現擬於出題之日爲限至四月二十五日截止仍至三馬路格致書室交卷諸生其各抒心毋剿陳言以仰副爵相遴才愛士之盛心也可 
[出殯盛儀]  
　　浙紹商人袁九齡在英租界四馬路中開盤記棧生涯素盛其眷屬寓居三馬路袁住寓所病故擇於昨日出殯由其哲嗣扶柩回籍一切儀仗銜牌頂馬色色鮮明並有誥命亭馬執事鑾駕八擡魂橋雜以鼓吹一部音韵悠暢緇衣黄冠鐃鈸叮噹靈柩用紅縀繡金罩龍頭扛十六人舁之執紼而遂者絡繹於途行經英大馬路保安善堂董事在此處設有路祭向西由大新街往南經過法界　下輪船至寗波再行興船回紹興原籍下窆當發引時沿途觀者甚爲熱閙云 
[幼孩受傷]  
　　英國人卜怡生在中國電報局經辦事務素稱能幹爲上游所器重迄今十餘年以其辦事認眞每月薪水加至洋銀五百五十元之多該西人以歴年操勞過甚遂患心疾前晚喚侍者及華人數名入内教以英文閱兩點鐘之久忽將諸人逐出轉瞬入室僅穿襯衫單褲頭戴高帽如醉如痴高聲歌唱將室中衣物從凉臺上抛下繼又將四齡幼孩憑高擲下絶而復蘇延請西醫前來診視以受傷甚重卽令送至醫院再給刀圭未知卽能痊愈否也 
[鶯遷被阻]  
　　英阻界三馬路同安里内女校書謝蘭香曾欠男傭喫長素人王明高女傭金寳等六人洋六百元向之索取先還三百元餘約本月底付清旋因同安里房租太昻遂在附近鼎新里租定房屋　吉鶯遷土明高等謂須將洋還清始可遷移一味攔阻謝蘭杳被若輩凌逼不堪其擾竟吞烟灰由其母救治一面報明捕房由捕頭派包　知照王明高等謂欠洋當俟月底歸清如果不歸儘可控告不　攔阻遷移知照後王明高等攔阻如故遂同至新巡捕房捕頭仍以前言開導及出巡抽房王明高等又將謝蘭香扭住謝蘭香之母見此情形奔往英公廨喊 
 
 

Page 4

 
 
探王明高等亦赶到值日差禀明蔡太守飭候訊供核斷 
[護解盜犯]  
　　棉花客某甲在崇明洋面被盜刦去棉花二百餘包報縣後由崇明縣詣勘並會同南匯縣吳子佩明府來申禀明道憲聶觀察札委士雁臣司馬秉公會勘旋由定海鎭陳玉卿總戎在該處拿獲此案盜犯三名前報已記之矣兹　總戎已行文來申請派差前往護解聶觀察接文後定於今晨撥派鈞和兵輪往寗波將三凶護解來申歸案訊辦 
[索欠忿爭]  
　　昨日亭午時　城縣橋左近某姓薙髮店門口有薙髮匠二三十人索欠爭毆扭成一團旁人爲之勸解兩下各不肯釋手旋有四人互扭至上海縣署喊控想當飭差提訊也 
[巡局紀事]  
　　○已革十六鋪地甲曹錦之夥金阿狗等在十六鋪一帶向各店勒陋規該店等被擾難堪卽投巡防南局伸訴局員鍾偉臣二尹正在飭提間金等自知不合遂向各店懇情願具甘結　局該店等亦不欲奇求遂寢其事○十六　橋北堍大有水果行後面有棧房一所前晚棧中忽失生梨二桶查無下落至九點鐘時該處栅夫某　見有人扛擡梨桶本欲上前查　因有捕夥阿虎帮擡不以爲疑次日該行查悉前情以甲意存徇縱卽投總巡局控　帮辦總巡朱明府著十六鋪地甲將栅夫某甲傳到詰訊之下判將甲笞責一百板並著汛捕周順速將阿虎交案訊究 
[縣案彚錄]  
　　浦東楊家渡地方有鄉人郁某素以力田餬口生二女長者嫁與章某爲室次女年已及笄待字閨中去秋郁夫婦相繼逝世因無子嗣遂將家務歸章經理昨晨十點鐘時忽有二十餘人不問情由欲將次女搶去被章偵知赶緊將次女藏匿旋投巡防局控告當由局員撥派勇丁前往拘拿尙未馳至已由二十三保二十四叶地保楊顯華拿獲吹鼓手羅阿華帮搶之洪阿德及中轎一頂解至局中由局轉　到縣值日差禀明前情袁大令飭令看管候訊○薛顯中投縣控劉金林强搶姪女一案袁大令將劉及媒人王玉堂等提到诘訉之下劉供稱由顯中之弟耀山作主將女出售小的曾出身價洋一百元大令判將女交顯中領去王及耀王分别收所候補提代筆徐玉亭到案再核已列報章前日原差將徐解案晚堂由帮審委員宋二尹提訊劉投案求追身價洋一百元王供稱小的確曾爲媒售女時由耀山作王劉所付之洋一百元提出三元作膰賆糕之費其餘均由耀山取去當付洋時尙有媒人裘維忠在塲目覩叩求明鑒徐供稱契據確由小的代筆惟此事旣由耀山作主小的不虞尙有翻覆二尹得供判將耀山王玉堂徐玉亭一倂還所候提裘維忠到案訊究 
[英廨瑣案]  
　　忠義和土棧主楊鴻恩扭鼎升土棧主羅炳堂夥楊宗田至英公廨控稱被欠土銀向索不付請爲追究蔡太守飭候訉供核斷○松江人王嘉生年三十歲染患疾病困臥道左田二百零四號華捕舁至捕房移送英公廨請爲安揷蔡太守飭將王嘉生發棲流公所醫治俟病痊再籌安揷 
[法捕房瑣事]  
　　昨晨九點鐘葛同轉莅法捕房命將誘奸案内之曹炳生沈余氏王藩氏等帶案詰問王潘氏供稱小婦人迄今已知攺悔務求恩宥同轉謂爾咎由自取尙有　言可以狡飾著帶下掌責二百下曹炳生笞責二百板枷號兩個月謂沈余氏曰爾容留外甥女情有可原不應將曹炳生容留處得賄縱奸顯而易見　拿　二百下押候具攺過切結始准釋放諭原告土慶裕卽具領戕將妻王藩氏領回管束○洪正榮殷乾泉等口角打架經巡捕　護解案訊理情形己紀前報昨晨新咸泰酒店周阿福王成玉等各持保單將洪殷兩人保出同轉諭洪正榮限五日内將同伴行兇之王金寳交　質審洪遵諭而退○垃圾船戶王阿二被其母控告忤逆送請管押曾列前報嗣因爲日已久其母不來具領同轉著將王帶案笞責二百板開釋○　　卿積欠義合公司房租洋廿四元倪仁海欠洋十八元送案訊押前報　紀之矣昨有吳桂仁代邱交到洋十二元請將邱釋放　　遵限至本月底下月中陸續遺楚費丁氏代倪交到洋十元餘洋容俟續繳同轉　如所請著將邱倪兩人開釋諭倪仁海另補　狀　案○廣利輪船搭客　姓失去又房四寳及拜帖匣疑係茶房陳玉山所竊將陳送案　追　已屢列前報　晨保人馬增琦將陳交案並稱　姓所失物件查無影　特來禀覆同轉　文墨一道乃讀書人心血不可輕視前次爾言房間鎖匙尙有宋阿發等經手何以交保多日不將宋交案供稱因輪船尙未　滬不能來案同轉著將陳交原保赶緊查明禀覆○丁增榮强搶　光榮衣包同轉著押交羽黨蔡阿坤一案屢列報章丁　押日久仍未將蔡交案同轉逐將丁提訊判掌責一百下還押○李福成虧欠泗源靛靑行貨銀一百七十五兩去年經泗源行主李紀生飭　計雲控押公廨李福成已繳洋三十八元此已列報昨又將李福成帶安覆訊李供計雲現不在泗源同轉著將李還押候傳到原告再行核奪 
[棲流公所來信]  
　　今晨　京輪船由寍波來據買辦蘇君趾祥片送病客來所年約四十餘歲因不能開口未知名姓籍貫惟查該客身穿藍布緊身一件藍布小脚棉袴一條　　　由該輪船僕送來該客木屐一雙布鞋一雙木盒一只内烟泡一個皮盒一個内儲旱烟又零錢三十文藍布單袴一倏外蝦醫一瓶龍頭拷一包詎　客到所正待醫視遽卽身亡因卽照章除一面報知該船貢辦代訪該客家屬并報由保安堂援例收埋外請特登報以便該家屬　　來滬　領三月十四日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東語簡要錄]  
　　日本大坂新町通南五丁目居民山田菊松之母與隣人孤田豐三郎之母交情頗密幾類同懐嘗互約不必同生惟願同死然外人不之知也陽歴三月十八號山田之母抱病而逝孤田之母間訃卽赴其家料理喪葬徹夜不倦亦不歸且喃喃默禱曰姊已先赴瑶池之召妹須送安窀穸煩待諸六道之衢以踐前約云云傍人微聞之因語涉荒唐不之警備二十號葬畢親友均散孤田因母不歸尋至山田家據稱早已回去孤田駭極遍問之相識　仍無有蹤影嗣在同町世並重助家門外井中尋獲立刻設法援起則死已良久體冷於氷矣噫丈夫一諾千金末世且不可得况以弱女子而能生死不渝舊盟豈非稀有之事乎然終近於匹婦之諒已○二月二十號夜間十點鐘後大坂有巡街捕巡至豐後町河濱聞川中泙然一聲似有鉅物投入者然携燈燭之見一女郎載沈載浮在水中央援起詢之係西屋町紙屑商吉川安之助之妻是夜以勃谿負氣而出奮身河内誓不欲生巡捕乃婉轉開陳交吉川挈之回去有知者謂此婦年方二十姿　嫣然噫何莽男兒全不解憐香惜玉哉○二月十九號西京華族豐岡子爵健資赴南禪寺畔親戚家筵飲而回醉眼麻荼玉山頽矣行行古陌誤陷深澤邸中人候久不歸疑爲親戚家留宿及往探問則云筵散卽歸尋至潭旁見一水容與中有赫　溺死者卽佩紫綬而懸金章者也乃撈起舁回遵制舉行喪禮嗚呼麴秀才之爲禍亦烈矣哉○大坂岡山弓町新造七層亮樓一所經之營之已非一日刻下美輪美奥始慶落成比之北野凌雲閣又過之眞翹然特出者也樓内擬招各商設肆物之美惡判位置之高低俾躡梯而登如入五都之市又西區立賣堀通南四丁目新建私立勸商塲成於上月二十號延同區内府會市會議員區役所吏員警察署長日新館執筆及塲中設肆之巨商赴西長掘岸松館宴飲塲内大小商店共二百四十有奇中吳設舞臺酒肆茶寮東北隅則有告白所并收稅所云○日本各處除北海道外均氣候温暖仲春時節萬象熙熙人皆可以御單夾衣不復藉吳綿取暖矣今年天時不正長崎一埠猶見濃霜大坂則每晨必有薄冰凝結越前所屬福井素名多雪今春雪不恒見卽有亦不屯積乃近來信云陽歴三月二十六號以前一望皆瓊瑤世界自五寸至七寸堅凍不消以致武生敦賀間來往之人須坐竹輿人力車槪不能運動同島山一帶櫻花尙未吐葩誦春風疑不到天涯二月山城未見花之詩頗切此時風景也○旅居朝鮮釜山埠之日本人民總董役塲吏員龍井君如一向爲野田卯三郎之義子後卽以女妻之旣成婚夫婦間時時反目屢欲離婚泰山知之事不得遂至本年上月二十七號突持利刃將牀頭人面部刺傷隨奔入卽近叔父家以原刃自刺咽喉而死噫夫夫也殆有大不得已之苦衷歟不然何忍效吳起之故事也○去年救護俄儲之向畑北賀二車夫俄儲重酬其功每年賞銀各一千圓上月二十一號駐日俄公使已將此項銀圓送交外務省請轉給矣○東京神田錦町三丁目筆墨店主藤　庄之助之長子名庄吉年甫四齡去年十月某日偶至門前玩耍此處地近萬世橋九叚時有馬車飛駛往來適佛手鐵路旁被乘合馬車會社馬車碾去右手四指乃父痛子情切情代言人禀控按例索償銀二千四百圓案久不結今春不得已而請償其半裁判官准之令會社中出銀一千二百圓會社中尙未甘服行將上控按東京要道皆有鐵路以便馬車遄行今會社馬車高大逾恒每輛可容二十餘人坐立沿途招人附坐每里約需錢十文代言人卽西國狀師日本則本國人爲之○奈良東城戶小瀨孫太郎年三十七歲與名妓竹野結下不解之緣竹野本姓松本年方三七美於貌而深於情妓見小瀨貧不聊身雖欲以身事之奈無力爲之脫藉每當一樽相對必誦盧炤鄰得成比目何辭死之詞汍瀾殞涕上月二十二號晨起小瀨乘竹野未起突出小刀刺之宛轉而死旣欲自刎而手顫不能下籌思無計竟奔投警察署自首警官著卽收押以待訊　　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八的三月初四日京報全錄]  
　　宫門抄○發抄硃批四道○陜撫鹿奏已故升任臬司遺愛在民請宣付史舘立傳摺○直督李奏覆陳巳故道員政績仍請從優議卹片○又奏請議卹片○閩督卞奏福建巡撫衙門舊存欽頒王命旗牌齎送台撫接收片○三月初四日禮部宗人府欽天監正黄旗值日無引見○浙江道鮑祖齡謝劯○廣　知府向萬鑅謝恩○山東補用道康奉藹謝恩○張百熙請假五日○宗人府奏派補進六班派出齡公○禮部奏請換戴凉帽日期旨著於本月二十九日○召見軍機鮑祖齡向萬鑅皇上明日寅正至先農壇行禮畢還海○現換灰鼠　○發抄李鴻章等奏黑龍電線工料銀兩請飭部核銷奉硃批該部議奏欽此○胡聘之奏朔平守孫紀雲　大同守奉硃批吏部知道欽此○依克唐阿奏侍衛諾伞扎普請開缺留籍當差奉硃批著照所請該衙門　道欽此○德馨奏王景沂委署建昌守各缺奉硃批吏部知道欽此○○頭品頂戴陜西　撫臣鹿傳霖跪奏爲已故升任臬司遺愛在民籲懇宣付史館立傳以彰治化而順輿情恭摺仰祈聖鑒事竊查已故湖北布政　前陜西按察使黄彭年貴州貴筑縣人原籍湖南醴陵縣係原任陜西　邠鹽法道黃輔辰之子幼承庭訓學問淵深以翰林院編修在京供職卽留心時事務爲有用之學見重於前大學士臣曾　　　爲後起之秀由是才名日　咸豐初年貴州苗亂時該故員請假回籍與前四川督臣丁寳楨及巡撫銜督辦雲南　務臣唐炯但議舉行團練保衛鄉里地方恃以無恐嗣髮逆竄擾四川　四川督臣駱秉章督師征討該故員入居戎幕兵事饟事深賴　策同治初年經陜西巡撫劉蓉延主關中講席繼爲今大學士直隸總督臣李鴻章聘修畿　通　兼主蓮池書院光緒八年簡放湖北安襄鄖剕道署督粮道九年升任湖北按察使十一年調補陜西按察使旋署陜西布政使十三年升　江蘇布政使護理江蘇巡撫十六年調任湖北布政使於十六年十二月初四日在任病故經湖北督撫臣奏報在案查該故員服宫各省所至有聲臣已早有所聞北臣此次莅陜該故員去任已久而循聲政治昭昭在人耳目陜省官紳至今稱　不置其遺愛人之深實有不容湮没者當該故員之主講關中書院也時值髮逆竄擾回亂繼興戎馬倥傯士鮮知學該故員初入講席　招集諸生課藝之外語以身心性命考据訓詁之學因材施教不拘一格復以時事多艱宜成有用之材以備他日之用捐　廣　　籍　之講堂以經濟實學與諸生相砥礪叅考古今得失折　論說無不各盡其意又嚴立課程考其勤惰片善寸長必褒　稱述以啓其鼓舞奮興之機以故兵燹之餘人文蔚起至今經明行修之士尙不乏人其基實始於此其調補陜西臬司也到省卽權瀋篆時距該故員主講關中已二十餘年矣章程半成具文書籍亦多失散該故員復捐廉籌欵購取各省所刊書籍頓　舊觀創設博學齋一洗弇　舊習延訂夙學　望之士以主講席由是文風復振稱多士焉及其初陳臬事慮愚民之易於犯法也則摘取律例中民間易犯各條刊刻簡明告示發交各屬散布鄉閭務使家喩戶曉俾知儆懼病僚屬之未通律議也則捐廉開設一律館購置大清律例及有關吏治之　入館學習之員每人一部日有課程十日一會講或稽考根源或剖析精微叅以成案輔以經義隨同批答孜孜不倦若嚴師之授子弟遇有控案較獄卽交在館之員審鞫判斷考其學問淺深材識大小年終分别等第開單錄送院司以備任使期年之間人材輩出又復　頓保甲厘定章程親查局員勤惰雖偶犯寒暑不少懈盜賊無所托足居民得以安枕其有查獲竊盜輕罪之人該故員念其游惰無業飢寒迫而盜心生也因設立自新所捐資收養無業游民招募工匠教以手藝酌給資本令其工作出售積其餘資隨令保出其人每至感泣鮮有復犯者陜省自兵燹之後會匪游勇到處勾結煽惑盜風日熾該故員設爲鈎踞之法廉得主名會商防營密拿懲辦如已正法之張鐵梅金傳翥譚鳳等數十名均屬匪類巨憝黨羽極衆先後悉數就擒照章懲辦使地方不至驚擾洵足消患未萌西安府屬之長安縣西北各鄉村堡地濱澧渭十三年秋間久雨　溢冲决堤堰居民田廬半爲淹没該故員首先捐廉集欵交地方官賑撫修復民以安居事今利賴至其愼决獄以除寃濫去隔閡以通民情懲貪除暴保富安良嚴懲衙蠧訪拿訟棍如此之類不可悉數宜乎遺澤在人而謳思不已兹據陜西紳士翰林院檢討張恩榮等臚陳該員政績事實禀由布政使張岳年具詳請奏前來臣伏讀同治二年十一月二十四日上諭祁嶲藻奏緝盜安民必資循吏請分别表彰錄用一摺嗣後各省大吏務宜加意訪查其有政績循聲遺愛在人者著奏明宣付史館編入循吏列傳等因欽此又查該故員之父黄輔辰在陜西鳳邠鹽法道任内　著循聲經前撫臣劉蓉具奏於同治五年十二月初八日奉上諭褒奬並付史館立傳入祀賢良祠在案近年已故山東署東平縣知縣膠州知州許祺身河南河陜汝道鐵　政績可紀亦經各撫臣　准立傳今已故湖北布政使前陜西按察使黄彭年蒞官各省所至均有政績卽其調任湖北藩司到任甫兩月而勵精圖治事必親裁且於署内開設學治館儲備有益治道諸書督率僚屬隨時講習其病故前夕尙集各員互相討論手自批評曾經湖北督撫臣奏陳大略已在聖明洞鑒之中至其在陜政績臣考之衆論稽之案牘其宅心之公用力之勤無時不留意人材無事不體恤民隠學有本源行期實踐方之時賢曾不多覯惜其不久去任未能盡其抱負之材而遺澤及人已不　其愛慕之意且黄輔辰昔年政成遺愛兹該故員復治績昭然洵屬繼美循良一門忠藎且與許祺身鐵珊准予立傳成案相合兹據該紳等公懇表彰政績實屬輿情愛戴出於至誠合無仰懇天恩俯准將已故湖北布政使前陜西按察使黄彭年在陜政績宣付史館飭令咨行江蘇湖北各省詳摭該故員生前政績爲之立傳以彰治化而順輿情除查叙該故員詳細履歴同送到事實咨送國史館查照並咨部外相應恭摺具陳伏乞皇上聖鑒訓示謹奏奉硃批著照所請該衙門知道欽此○○李鴻章片再已政統領華軍江蘇　補道吳疏芬在籍病故前據淮軍各將領呈請議卹上年八月間曾經臚陳事蹟懇乞恩施欽奉硃批吳毓芬前於何時離營回籍何時病故着李鴻章查明覆奏再行降旨欽此當卽欽遵轉行知照兹據查覆前來臣維吳毓芬自同治元年隨臣率師東下總理營務治兵籌餉草創經營論淮軍締造之功實居同時將吏之首旋募立華字營剿辦粤捻轉戰南北各省大小百數十戰無役不從六年東捻肅清十二月因前在軍營積受寒濕驟患風痺請假回籍遂成偏廢延至光緒十七年三月病故伏查軍營立功後積勞病故例准議卹自應以前在軍營曾否立功其後病故是否積勞爲斷軍務平後各營裁撤昔年戰將大半解兵其殁於田間荷蒙褒卹者不可勝數聖朝追念旣往激勵將來未嘗因已離營遂没其從前勤勩也近如記名布政使席寳田於同治十年離營回籍光緒十五年在籍病故經升任湖南撫臣王文韶奏請賜卹仰荷恩准在案席寳田回籍垂二十年與吳毓芬離營年分相等吳毓芬本淮部得力統將所　華字六營當剿賊時實與銘鼎慶樹各軍聲績相埓　平東捻一役生擒首逆賴汶洸尤推首功其後張樹聲等各積官閥荐至封圻而吳毓芬獨以疾歸名位未顯然淮軍諸將羣相推服至今稱道弗衰前後疆臣如曾國藩　宗羲丁日昌等重其才望並欲因事　之終以抱病不出未竟其用追念前勞實難泯没該故道戰功事蹟臣前奏業已詳細上陳合無籲懇天恩俯准仍照軍營立功後積勞病故例從優議　並附祀各省淮軍昭忠祠以彰藎績出自逾格慈施理合附片覆陳伏乞聖鑒訓示謹奏奉硃批　照所請該部知道欽此○○李鴻章片再准直隸提督葉志超咨稱上年十月口外教匪倡亂撲犯朝陽縣街駐防該處古北口練軍馬隊中營右哨哨官儘先守備李增壽帶隊迎剿苦戰多次斃賊甚夥身受矛傷數處猶復裹創追殺奮不顧身於十二月十八日因傷在營殞命咨請奏卹　來臣查該守備巡防認眞不辭勞苦兹以擊賊受傷身故殊堪憫惻相應請旨飭部將該守備李增壽照陣亡例從優議卹以慰忠　謹附片具陳伏乞聖鑒訓示謹奏奉硃批著照所請該部知道欽此○○卞寳第片再福建巡撫移駐台　閩浙總督兼管巡撫事所有福建巡撫衙門舊存欽頒王命旗牌自應齎送台灣撫臣敬謹收領備用除委員齎送並咨部外謹附　陳明伏乞聖鑒謹奏奉硃批知道了欽此 
 
