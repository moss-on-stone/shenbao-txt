# 1922 - 84 - 4917637

 

Page 1

 
 
   
 
 

Page 2

 
 
   
 
 

Page 3

 
 
時評 
[張景惠之報告冷]  
　　張景惠返京報告謂曹使無成見吳使沉默夫所謂無成見與沉默者果爲何事也若爲閣事則曹吳均以贊成聞矣意者其即張作霖之條件歟 
　　張作霖之條件秘而未宣者也據外間所傳巡閱張勳與普赦安福二者是也是二者均爲曹吳所不願故徐使張景惠商曹吳而張景惠之報告如是也 
　　張作霖之條件允則鮑閣成張作霖之條件不允則鮑閣不成徐急欲鮑閣之成而又恐張作霖之條件允後曹吳又將反對故不得不取曹吳之同意今曹旣無贊成反對之確定吳更無贊成反對之表示是徐决不敢輕允而鮑閣終不成也是蓋張作霖之徒又一難徐之策略也 
[命令]  
　　三月三十一日大總統令派張鳳臺兼督辦河南鄭縣商埠事宜此令 
　　又令國務院存記張鳳藻萬文藻著交財政部任方同著交鹽務署酌量任用此令 
　　又令署司法總長董康呈請任命單毓華署直隷天津地方審判廳長蘇宗軾署直隸高等檢察廳檢察官華祝唐署直隸第一高等檢察分廳檢察官均照准此令 
　　又令高心源晉給三等文虎章此令 
　　又令莫康底嘉薩諾史均給予四等嘉禾章此令 
三月二十七日大總統令陸軍總長鮑貴卿呈請任命吳寵漢爲陸軍第二十九師步兵第一百十四團團附應照准此令 
[國内專電]  
　　北京電列强對南北兩政府提出節略計統一裁兵理財三端 
　　北京電張景惠由保回京謁徐謂曹使毫無成見惟吳使態度沉默 
　　北京電潘復陶瑗被傳係元記勃利公司借欵問題又檢廳傳訊沈鴻昭陳威均不在京金焕章不敢應召請財長轉告檢廳如有咨訊事件請派員過部接洽 
　　北京電銀行公會函財部鹽餘公債未發行前所有每月鹽餘請照向例攤還各項借欵（一日下午二鐘） 
　　北京電鹽餘借欵團呈府院按照議决鹽餘條例發行公債否則血本有關影響金融不可思議部覆九六債由查債會呈請保管八千八百四十萬俟查竣再發所保八千八百四十萬係除去七百六十萬之軍政費已經支配者故董康呈府謂審查以債務爲限已發出之七百六十萬不在審查列 
　　北京電昨訪法館適韓德衛喪子含涙在眶未多談僅悉法國麥崙地方建築最大無綫電五月竣工與北京直接通電又法國出席税則委員萊德梅德佛來得三員均爲贊助中國值百抽七五者將來進而爲值百抽十二五（一日下午二鐘） 
　　北京電魯案善後組理事會除王田外顔惠慶施肇基顧維鈞王寵惠余日章蔣夢麐徐東藩爲理事 
　　北京電山東全體軍官鄭士琦等電魯省財困欠餉已達二百餘萬追索甚急膠濟日軍撤退在卽急待籌備接防黄河堵口雖向外人借欵而合同尚未成立種種進行無人主持請迅令田督尅日回東（一日上午十鐘） 
　　北京電西班牙公使照會瑪德里萬國郵會改訂之郵政條約現埃及君主批准五種送達本國外部存案（一日下午二鐘） 
　　北京電法使請將亞爾薩斯勞蘭兩省人民所持德發債券付欵辦法實行（三十一日下午九鐘） 
　　北京電福公司函交部建築清孟支路墊欵本公司按所需每月照供並非延誤（三十一日下午九鐘） 
 
 

Page 4

 
 
　　北京電參陸部索薪運動愈演愈烈昨日兩部代表協商參陸辦公處亦欲停止職務金蔣兩次長今日見徐請設法維持亦無具體辦法（一日上午十鐘） 
　　北京電京漢局呈訂防範軍人包庇搭客私運貨物及違禁品辦法 
　　北京電吳佩孚舊曆三月初六慶四十九昨晚府院及參陸部甘肅等省代表紛紛赴洛（一日上午十鐘） 
　　北京電陳光遠請辦儲金還本奬劵試辦三期由部備案 
　　北京電田中玉電院請增設濟寧商埠帮辦（一日下午二鐘） 
　　北京電保定電三十一下午二時亨得利佩治大飛機在空中失火燒死官員馬桂山等八名燒傷九名降下時機全部燒却（一日下午三鐘） 
　　漢口電孫傳芳世（三十一）午謁蕭商决鄂西舉辦清鄉南岸由趙旅辦理北岸由盧師辦理孫部第二師仍駐巴東興山等處 
　　漢口電聞長沙陷（三十）日行弭兵大游行又派代表赴桂林請求息兵 
　　漢口電金華滾部經湘鄂派軍會勦完全潰散金匿於通山某處 
　　漢口電蕭令財廳趕籌現欵百三十萬發主客軍餉一關 
　　漢口電財廳世日令各局所限五日内將三月税收掃數解省 
　　漢口電熊祥生赴洛後位置似鞏固財廳職員世日被裁二十餘人 
　　漢口電前傳估本征税案取消兹查乃係緩行現財廳委魏頌唐等五人會同漢商會漢口征收局重訂物價仍須施行 
　　漢口電全省商會聯合會現改定魚（六日）開正式會 
　　漢口電商會呈請改過境銷塲税爲統捐兩長已交財廳審議 
　　漢口電蕭劉艷電上海漢冶萍公司請派員來鄂會商還鄂股本積案（以上一日下午六鐘） 
　　香港電省署昨通令各縣實行禁人蓄婢違者嚴懲内務部同時咨各省照辦 
　　香港電各機關接袁祖銘養電謂已佔領青谿玉峯鎭遠銅仁等處 
　　香港電沙面某領署訊顧品珍率部由宜良至曲靖與田鍾穀遇顧所率者多田舊部皆不願戰顧部登時大亂顧被所部刺死又金漢鼎現逃何方無確息 
　　香港電省工團陷（三十）討論維持紙幣辦法議决三項（一）工人一元以上薪金全要紙幣（二）組糾察隊監視破壞金融者（三）勸各界尊重政府發行之紙幣（以上一日下午六鐘） 
特約路透電 
[美國請調印華會條約]  
　　一日華盛頓電國務部巳致牒參與縮减軍備會議之八國謂願與諸國將參議院頃所通過之諸約調印 
[英愛條約批准]  
　　三十一日倫敦電國會兩院將愛爾蘭條約議案之修正文商妥後該議案已由英皇批准 
[英議院之愛爾蘭和約辯論]  
　　三十一日倫敦電今日下院辯論上院所提出修正愛爾蘭和約案時邱吉爾稱述北愛大首相克萊格氏等在吃緊時代所表示之勇敢與好意謂北愛有助於愛爾蘭自由邦及愛爾蘭之和平且有益於英帝國全部其價值未可估計其願望在南北間之合作又謂恢復北愛京城秩序之計畫苟行之有效將使贊助愛爾蘭和約者愈爲有力而英國對於北愛之義務亦可因以加倍進行至於上院之修正案政府不能贊同稍改約文因一經修改則反對愛爾蘭臨時政府者將利用之以混惑輿情政府所可贊同修正者惟關於北愛自决加入自由邦與否之時間一條邱吉爾又謂憂患紊亂之時期今尚未已正未可過抱樂觀愛爾蘭之簽字和約者其信義與好意固屬可信但其有無權力以實行其志願而與其敵相抗則未可深信云北愛議員查理斯克萊格氏稱北愛政府必盡力與臨時政府合作以恢復和平 
[南愛爾蘭調查共和軍]  
　　一日倫敦電愛爾蘭總司令部爲欲查明共和軍之眞正地位起見巳出示請忠誠之將士於四月一日晚之前報名 
[法總理對俄說]  
　　一日巴黎電法總理普恩賚氏於衆院質問之際述及近接俄政府間接電文頗多均建議協籌日諾瓦會議事渠巳覆電拒絕脱離英意兩國行事 
[英兵征光復緬甸者]  
　　三十一日倫敦電仰貢之路透訪電詳述英軍出征中國匪徒事謂匪徒約五百人其首領爲前緬甸皇室中人旣攻燬南乾美教士之房屋並打毁穆斯村殺害村人該首領旋自稱邦谷王謂將光復緬甸英軍與之激戰後匪徒四散首領被擒英軍傷兵士三人 
[南非罷工革命過後之言]  
　　一日開浦唐電當二讀賠償議案之際斯末資將軍以此次革命歸咎於國民黨主義與萬國共産黨相混合而惑及愚民所致斯末資將軍又謂此次革命政府方面死五十人傷二百三十七人革命黨死一百三十八人傷二百八十七人印人及斐人死傷者共九十八人 
[美煤工罷工開始]  
　　一日美國印提亞拉波里斯電今日開始之煤礦罷工實由礦工要求於現行工資合同滿期後增加工資而起在職工聯合之礦工參與罷工者五十萬人非會員之附和者亦衆罷工期限恐不致延久蓋存煤可供六星期之用加以天氣漸暖用煤可省故也政府且料非會員可出尋常産額百分之五十現無烟煤礦之談判仍在進行中擬定一工資新章烟煤礦爭端工部總長歸咎於礦主因礦主屢次拒絕與工人會商也 
　　一日紐約電各礦區來電均言工人齊於夜半遵照罷工命令停工今唯康土克基礦照常工作工人合同已續訂一年礦工聯合會已命各礦區抽水之工人一萬三千名勿抛棄工事 
[英波油公司罷工已息]  
　　一日倫敦電英波油公司稱阿達班地方之罷工風潮現巳安靖反抗者現被遣回 
[英上院之貴族夫人案]  
　　三十一日倫敦電上議院前建議許貴族夫人參與上議院之會議經司法大臣白根海爵士宣佈此席牽涉重大之憲法問題後上議院已將此建議撥回特權委員會 
[英皇英后游比]  
　　三十一日倫敦電英皇與后將於六月八日正式游比會晤比國君主然後巡視比法兩國内戰亡英兵之公墓 
　　三十一日英屬西印度基維斯特電巴哈瑪島（西印度羣島之一）之那索地方大火損失值美金數百萬元軍艦二艘得火警電後已由此出發 
[英太子將至香港]  
　　一日新加坡電英太子全日多辦理私事星期日黎明將乘列朗號赴香港 
[美國之國家經濟會]  
　　三十一日紐約電美國商界金融界經濟界專家約百人連鋼鐵聯合公司總董葛立氏前陸軍部長嘉立森氏及拉門德氏等在内已組織一會名曰國家經濟會宗旨在啓迪美人使明悉經濟問題俾促進健全法制而打銷其不良者 
[東京市政舞弊案]  
　　三十日東京電東京市政局舞弊案自一九二○年十一月起澈查查明納賄之數共有日幣五十萬元其已判定監禁之四十六犯内有二十六犯已展緩收禁判定監禁三年等之罪犯巳提起上訴有被告二人審明無罪 
[各國近事紀]  
　　三十一日倫敦電英皇已贊成任海軍中將萊夫森爵士爲駐華艦隊總司令以代海軍大將杜夫爵士 
　　三十一日海牙電德政府致牒荷政府謂戰時德潛艇轟沉之荷船土班蒂亞號德國願照賠償失 
　　三十一日巴黎南斯拉夫政府巳請法英兩國協助恢復阜姆之法律與秩序並厲行巴拉洛條約 
　　一日芬恰爾電前奥皇加爾氏病勢增重 
[張作霖之統一談]  
　　一日北京電張作霖二十八日招待奉天外人說明其統一全國之政策謂吳佩孚爲統一之唯一障礙必須征服之並令其繳出所没收之税欵末稱一月之内長江或有戰事最後一語殊欠明晰殆謂吳與南方將起衝突蓋張吳二人間之戰爭不致發生於長江也其所稱吳爲統一障礙一語似含有張與南方將有協定之意惟張之言論素稱含混常損其言論之價值否則其言固極關重要也 
[顧品珍死]  
　　一日北京電二十五日雲南外人官塲電稱唐繼堯是日入雲南省城星期日就總司令職顧品珍二十五日被匪殺死 
[小工要求增資]  
　　一日香港電裝卸貨物之小工及看守貨物並夜間運貨之工人均要求增加工資百分之五十商會巳派代表與華民政務司洛泊司及華僑商會代表會商此事 
[絲價大漲]  
　　三十一日香港電廣州消息絲價大漲因十三號需求頗大市價爲每擔一千六百元之故 
[公電]  
　　貴州省議會來電各報館均鑒貴州第二届省議會經於三月二十日召集二十二日正式開幕特電奉聞即希鑒察貴州第二届省議會叩艷印 
國外要聞 
[德國之賠欵問題與馬克]  
　　德華社柏林二十三日特電云協約國戰費賠償委員會業已一致規定本年德國應付賠欵爲金馬克七萬二千萬材料十四萬五千萬並允許德國臨時停兌現金然其總額須在倫敦當局所要求之二十萬萬現金及百分之二十六出口税與在巴黎所定之數目之中並須有相當抵押方可施行據云德政府尚未接到協約國要求擔保之公文法國會議員郎伯倫氏近在巴黎平報發表其關於德國賠欵之意見謂德國馬克跌落無常德政府决不易規定其預算誠恐所有國課增加之計畫以及預算將成泡影末後郎伯倫氏謂法國雖能减輕德國之賠欵然德國終將因受馬克跌落之影響不能得減輕之實惠二十五日特電云德總揆握斯氏及國會中重要份子自當局與義大利駐德大使討論德國賠欵問題後咸皆深信該問題在國外已入於危急之境現時當局雖無法談判一切然皆極力籌備一俟將協約國所交付之公文及條件規定妥協後當即與協約國開始談判據西寺報載該地人民因馬克跌落頗形恐惶且甚慮馬克將來跌落至俄國盧布之慘境又電云德當局現正從事審查協約國規定本年德國賠欵之細則並定於下星期五日表示現内閣之態度德國全國各界聞訊後輿論大譁咸皆以協約國之苛求爲不當而德國各政黨及報界亦皆一致反對此事按德國正黨之意握斯總揆及羅斯歐外長之對外政策將因協約國之要求而失效且德國勢將演成較比一千九百十八年尤慘之革命運動云云又中央黨認爲形勢危急現内閣只有辭職與否認協約國要求之兩途而柏林民報則希望德國再與協約國着手接洽一切以期修改賠欵之條件然共産報之態度則大異該報歡迎協約國之要求俾工黨能藉此操縱政局又據華盛頓消息政府當局對於協約國戰費賠償委員會訓令擴充管理德國之權限問題頗爲駭異因其將影響美國對德之態度且各界深信此項管理擴充實與美國之對外政策有莫大之障碍據柏林報載美國對於協約國之哀的美敦書式之賠欵公文頗懷驚異且認其與國際平等之意不合 
國内要聞 
[北京短簡]  
　　某督駐京代表云張作霖之計畫巳成以山東河南爲東路陳樹藩吳新田爲西路西南爲南路三面攻擊吳佩孚本人然後出兵入關與曹錕領銜調停時局令吳退職此一計畫也又云交通系計畫令南方攻擊湖北然後吳使赴漢禦南則梁氏入京銷假如吳不允則張率兵入關擁護内閣此一計畫也第一計畫不成則採取第二計畫 
　　吳使最後之蒸電係曹四擬好送保復由保送到洛陽吳使見此稿大怒曰曹使令名休矣言下長嘆遂將稿收下不覆及曹銳到奉而此稿由保定拍出吳氏大憤謂此肉袒牽羊之舉須知吾若退讓彼必進步惟有圖最後之手段否則曹氏産業仍舊不能保守後來曹錕電致曹銳邀銳赴保并同時邀吳吳未允往邊守靖電洛陽請吳到保吳覆曰君等賣曹使與吾尚有何言吳對曹銳之不滿可知故曹銳回津主張曹錕曹鍈及本人辭職使吳爲直魯豫巡閱以抵抗張蓋張旣不滿吳吳又不滿張謂調停力巳竭只有自行引咎在曹則步步退讓張則步步逼緊吳則埋怨曹銳苟且偷安故曹銳負氣而發此言事傳於交通系之耳交系即宣布曹氏三弟兄辭職此其内幕也實則尚未有電報眞辭也 
　　予之判斷張利用曹氏弟兄之膽小故一步緊一步其意在使曹壓迫吳曹與吳離則計售矣在張並無用兵之决心而吳確有凖備假使曹氏忽然表示强硬則張必稍退步曹氏態度若轉而爲强硬之理由亦正有道譬如曹氏謂張曰予委曲求全巳到盡頭而親家不諒逼人太甚則予亦没有辦法則請親家自裁此語若出想張亦必出以慰藉之語蓋曹若再讓張必再進無疑逼之太甚而曹氏勢必與吳合矣故形勢上萬不會打仗或可保持武裝和平以到明年六月曹張表示眞心事之時也（明年十月總統滿期） 
[北京通信微生]  
　　財政舞弊案之近訊 
　　轟轟烈烈之查賬案迄今尚無結果外間傳說紛紛有謂董將軟化者有謂將實行總查賬者實則皆未盡然以余所知償還短債委員長董康主張從速嚴辦而委員之地方檢察長梁宓則謂犯罪是否成立尚須偵查主張從緩董氏爲司法行政官地位雖高不能逕發拘票發票之權在梁氏梁旣如此董亦無可如何惟委員中多好爲大言者往往故甚其辭以告人謂如何舞弊如何拿人如主人大呼捉賊而未認定賊是誰則賊將聞聲而逃矣 
　　董康日前呈請元首先解張弧盧學溥等職以便拘捕此呈留中不發昨日（二十九日）董氏入府催批呈文東海謂何必牽連多人恐將無法收束董氏答稱總統任用非人當時不用康爲委員長不至如此麻煩惟旣用康爲委員長康自當依法辦理不問牽連多人與否也董氏出府至委員會亟欲辭職其秘書吳某謂辭職則示人以氣餒非計之得者乃中止 
　　東海對於此事始終不肯嚴辦董氏之碰釘子不止一次最可笑者日前董氏入府請示東海語董外邊說你們爲張小松（夀齡）報復你與趙劍秋（椿年）俱爲武進人故謡言易使人信因小松又涉及余意謂係余指使余意勿操切董氏大爲不懌出語人曰公私應當分明即謂我們替張小松報復我們仍須澈底澄清也 
　　法院對於潘復張弧等之傳票確巳發出能否傳到尚爲問題昨日總檢察官熊兆周翁敬棠張燿楊天書等四人又奉董康委任親赴財政部調查各項卷宗是軟化之說未可信也 
　　又據委員會消息該會專查内外短債外傳將澈查交通部及烟酒署賬目尚非事實因輿論界以交部賬目弊竇最多深望澈查故紛紛鼓吹交通系以公府費用由烟酒署供給欲藉查賬以逼某鉅公故又有將向烟酒署查賬之說實則内外短債之審查尚未結束所謂總查賬者現尚談不到惟輿論激昻如此或有總查賬之一日耳（三月三十日） 
 
 

Page 5

 
 
   
 
 

Page 6

 
 
國内要聞二 
[北京特約通訊（穆）]  
　　財政舞弊案之最近觀 
　　查債委員會若干日以來行動均付秘密近且由地檢廳函警察廳禁止各報任意登載會中委員口頭亦不肯宣布然有可確知者各項短債合同列一詳表早已製就調取銀行簿記以查交欵與否及如何撥交之涂徑亦略有所得其最爲困難者則非對照財部賬册考核用途無從窮其究竟而發見弊端然財部賬册調到者寥寥用途一層幾不可考日前報載有數千萬無用途可稽聞係實事財界中謂本來財部賬據不全用途非經手人不悉即財部亦無從查考非財界中人而知其内容者則謂原經手之大人物固多已躱避而小人物尚在京庫藏收支非無清册但决計不肯捧出以自暴其黑幕目前有匿賬不交之說固早具此决心且旣爲歷任長官授意若輩亦不得不防共同犯之發覺也又據知其内幕者所談謂財政舞弊情形異常曲折曾有領取軍餉始以掯勒繼則由經手人言明須得二成或三成之回扣且聲言總次均有分者如某鎭使領狀寫四十萬而實欵只得二十八萬又如某省軍餉三十萬在周潘交遞之際所得者只現金二萬支付命令二十一萬五千其他亦係經手扣去則賬册上如何寫法恐亦彌縫完備非將發欵領欵兩方人傳案訊明不能發其覆又有用庫劵債票照票面之價付出而由財部人介紹銀行代作抵押由財部與銀行另訂一借欵將此庫劵債票交回亦照票面之價而此票面與實價之差數即爲經手人所得者此種情形殊不易得其罪證此委員會中人之所勞心焦思者也 
　　利息不得過三分之說已於二十八日向債權團正式宣布是日下午委員會邀債團代表陶湘等四人談話由梁宓發表委員會之辦法謂利息之數按照合同上之償還期限以利息及經手費與夫預扣之利金通盤核計如過三分概不認三分以外之效力又謂合同如不合法卽不能承認債團代表亦陳述意見以爲以債票還欵實際上又打折扣資本上將受損失不能如此辦法又希望早日審竣早發九六債俾債欵得早日收回云云蓋今日尚有一内幕財政當局仍欲繼續張弧政策將九六債發行鍾周就任日即曾面與索欠者言之而一部分銀行專恃財部借欵爲生活者其視九六債直有呼吸存亡之關係故債權團仍以催發九六債爲唯一辦法也至九六債之流出者在張弧未走以前共有千三百萬張之親信某且親携數百萬赴滬兜售雖董主封存而此數迄無着落但聞先發之七百六十萬財部已有賬單交委員會備案其餘之五百四十萬亦由中交兩行依張弧之要求以保存之空言自任而實際上尚成一懸案也 
　　近日外間有謂委員會巳澈查額外公債案又擬查交通特别會計者愚嘗以詢諸委員中人則絕對否認之謂審查短債委員會之權限此二事皆辦不到此種傳說乃反對者故爲宣傳以謀反對方面勢力之加厚而已然交通之糊塗賬固不待言卽所謂額外債票亦歷年皆有從前元債曾公布號碼一次即因發見此弊者因是公債收買賣主須出保單擔保號碼確實此次發見三四兩債之重出及未公布者與金融債之未公布者皆由外人買入見有此事或謂買入者即某氏個人也財部掩飾之詞謂係印刷時多印數百萬以備遺失補給者然遺失之號碼非可預知何能預印則亦不能自圓其說足見每發公債一次若輩皆多印若干以供舞弊之用向來此種債票押欵皆以到期收回彌縫過去今一發覺債票之信用大失然聞賣主頃巳收回恐只引市面之恐慌未必即成刑事之責任也 
　　至於逮捕舞弊嫌疑者之說則潘復等之拘票據聞業已發出鈕傳善則早經拘傳然係因蔚豐倒閉案與查賬無涉法庭方面之意確欲將案内要人拘捕幾個而嚴辦之以免虎頭蛇尾之誚故近來委員與法界之言論極爲謹密一若恐漏洩致避匿者然案中人實早巳避匿鈕傳善旣赴奉一次不見收容潘復潛返濟寗又以不能安居而去張弧在奉比較的稍有效果而大中之孫仲山遂由奉軍司令部以覊押爲名保護爲實於二十七日隨奉軍中人赴津矣而接近潘張者之口中又以曹銳如何不許協傳東海如何不允逮捕奉天如何認爲政潮作用造爲種種空氣甚且謂財案中人促進戰事益急將先謀不利於董康及法界者此又逮捕問題中之波瀾也（三月三十一） 
[噫官廳解散國民財政大會]  
　　國民財政大會發生之動機本因財部裁員而起乃適遇公債審查會發生閙成財部大參案該會遂在檢廳充當原告舉發一切後檢廳檢舉此案雖根據董聖人查辦之文但該會在社會上幾乎占一種力量乃不謂檢廳方行檢舉參案該會正在自慶大功告成不知卽該會功成身退之時機已至上月三十日該會忽報警廳命令以妨害治安爲由勒令解散聞該會中人尚在作文辯論不肯心服云 
[醖釀中之統一會議]  
　　西南之三條件與三折衷辦法 
　　自陳炯明否認聯奉後外間盛傳統一會議已不成事實其實内幕中之進行似較諸前此尤爲急進不過雙方接近伊始於將開議未開議之先必須經過若干之階級及變化始有成就之望耳連日朱慶瀾在粤已頻頻向某方通電其中述西南癥結之點約分三種（一）反對擁護在津之在野某巨公再行登台（二）於新總統未選出以前須承認南方總統（三）統一政府成立後省區分配及政治重心南北應有相當之地位如有一項不合南方决不允開議云云因此某方面頗爲焦急已加派王某協同某系之葉某於前日南下外傳北方對此提案已有另定三種折衷辦法交由各代表帶粤磋商之說其大綱如下（一）處置總統問題北方主張維持總統南方主張承認非常總統兹擬折衷於新總統未選出以前南北兩總統均暫行告假由内閣行使大總統職權（二）召集國會問題南方如承認現内閣爲合法則北方即定期召集舊國會制定憲法惟總統選舉仍歸下屆國會辦理（三）省區分配問題除川滇黔粤湘桂外擬劃某某兩省爲南方範圍但須俟新政府成立後再任命南方人物爲該省軍事長官云云并聞伍朝樞回粤後在國務會議内所報告之接洽情形南方各當局均認爲滿意已特派專員羅某區某二人赴桂林向孫中山陳述一切預料將來開議時孫氏與陳炯明之意見尚不至十分抵觸云 
[潘復任内借債之聲辨電]  
　　說的似乎有理可惜仍不出頭 
　　潘復氏近發表艷電云各報館鑒本日上大總統電文曰大總統鈞鑒竊復離職以來閉門養疴時局政事從少知聞前閱公報悉有特設償還内外短債委員會之舉歷任財政總次長均有連帶責任關係謹將復代理財政部務任内借欵經過情形爲鈞座縷悉陳之伏查財政部近年收入短少支出浩繁所恃鹽餘一項除每月稽核所扣除整理公債基金鹽餘庫券基金及外省協欵約共二百餘萬元外下餘之數爲從前借欵抵押净盡財政收入早已無存國家度支純恃借欵維持巳非一日而逢年及節艱困什倍復去年代部適值端節約舉當時急需則有陸軍各師餉二百餘萬奉直兩軍二百餘萬海軍四五十萬清室經費五六十萬部院各政費一百餘萬近畿各軍餉一百餘萬毅軍安武軍八旗各營以及各項零欵六七十萬共合八百餘萬元若無此數不克度此難關財政當局爲領欵者包圍被逼猶小而損失國家體面所係實鉅總計去年端節借到上海銀行公司四百餘萬北京各銀行二百餘萬又零星凑集及交通部協助始能勉强應付此端節借欵情形也秋節距端節其近需欵之多且急亦如端節當時交通部協助外以十年公債作抵在上海借欵二百萬元北京銀行公會借欵二百萬元其他各銀行凑集二百餘萬元亦勉强渡過此秋節借欵情形也中間湘鄂突生戰事大局岌岌金融極緊軍需之急更與國家大局地方治安關係密切竭力籌維尚賴各方贊助借欵四百餘萬元應付一切餉費此關於軍事借欵之情形也其他五閱月内政費軍需援庫軍營種種籌借約四五百萬元統計以上債欵不過二千餘萬元其詳細數目財政部主管各司均有賬目可稽至於借欵條件或因節關窘迫或因軍用急需每無從容商榷之餘地但復任内借欵均按照歷來財部借欵之通例辦理從亦不許逾越比較可知無從虚造此外有前任借欵到期無欵歸還必須照簽展期之件又有前任所借大宗内外債欵到期不獨還本固無籌措卽應付利息動輒數十百萬此項商榷展期以外其利息並須附展合同凡此均屬轉賬性質並無弊竇可言他若借欵合同亦有外國貨幣名目此自民國六七年間財政部所有中交鈔借欵開其先例故銀行往往援此要求貸欵定有外幣名目銀行計算時以冀多占零數之益否則談判决裂不能成交此爲借欵困苦之一種無可如何者也綜上臚陳大概悉舉溯復代部以至辭職五月有餘仰荷鈞座倚畀之隆深知國家財政之困非從根本整理不足維持永遠鞏固邦基曾擬舉辦十年公債三千萬元清釐短債補充國庫卒以發行停頓未克觀成繼與安税務司商辦關税附捐公債五千四百萬元將内外短債分别清釐騰出鹽餘全充軍政各費以爲整理國庫之預備此案亦經上達鈞座提出國務院討論議而未决復因病去職可知關於零星借欵不過爲渡一時急難起見並非素所樂爲是故對借欵則謹愼審核對支出則力謀撙節籌度無忘於寢饋商量交敝於唇舌種種困難何能盡人而道乃旁觀者於局中痛苦漠不相關甚至意存誣罔謡諑横生但知借欵之多不知用途之鉅但知利息之高不知市面之窘但知事後責備之嚴不知當時危難之狀揆之情理豈得謂平矧部中每借一欵何家撥付如何用途具有擋賬一稽便知至於發欵手續概係根據預算或經過國務會議通過之案並由會計司核發支付命令送交庫藏司照塡支票呈送總長核閱次長簽印後發交領欵機關掣回收據存案以備審計院審查手續分明自無流弊此借欵用途可以互證者也抑我國自國人反對外債以來四國新銀行團成立外債來源已絕惟恃國内各銀行短債維持軍政費用銀行乘政府之急往往高利居奇固所難免然時當年節銀根奇緊各銀行自市面搜集現金則亦非厚利不能立集凡此情形稍熟悉現時財政者類能言之如果經手官吏有營私舞弊確實憑證法律懲處義所當然儻不衷事實横被惡名不唯從前膺財政之任者無所措其手足此後商民對於國家投資亦孰不視爲畏途金融停頓度支何從破産之危可立而待復向來宗旨祗求責之當然心之可安浮議之來從未措意今所以不得不剴切上陳者上恐累鈞座知人之明下恐違一己立身之誠一以明事實之眞象一以慮財政之將來本擬詣前展陳祇以肝胃積病醫家調治久未見痊謹肅電詳陳伏祈垂察等語希公察潘復艷 
[張作霖壽辰後之豪賭]  
　　張宗昌輸三十餘萬吳光新輸十餘萬 
　　奉天日人機關報云日前有張使晉京之傳說兹詢據使署中人言張使確曾接東海來電召其晋京惟張使以時局難題决非空言所能解决今巳覆電拒絕表示無晉京之意前者張巡閱四十八之夀辰正值奉直風雲緊急南北各省區罔不派代表携帶禮物來賀賴此餘輝西關平康里之燕妓越女無夜不利市三倍卽蕭索已極之西站平康亦浴其思波頓呈活氣一般樂户固無不謳歌張大帥之佛光普照也詎於此際大北關復有張使默許之摩納哥小王國（按西洋有摩納哥五國土地褊小公許賭博列國嗜博者爭趨之）應時出現一般賀夀官僚於美人醇酒之餘共趨該地通宵達旦作方城之戰者巳連續兩星期矣昨今以來較之軍事上之最後决勝猶爲熱鬧聞該賭場之設置比之世界唯一之摩納哥王國尤爲完備賭場何在即大北關之張公館也主人爲誰即前中央第一師長張宗昌也此兼旬以來局東張宗昌先後輸去三十餘萬投宿於都旅館之吳光新亦輸去十餘萬他如第七旅長李景林江省之英積華或輸五萬或輸十萬不等賭資無紙幣均係各銀行之支票且在五百以下者不得入博一方牌十萬八萬固茶飯事也至此中最有福神之賭家爲張學良旅長及張輔臣師長之公子張尉久等藉當時之武運挾少年之銳氣每戰必勝施攻必克大敗之張宗昌則焦慮懊惱狂態萬狀較之湖南政變失敗時有過之無不及也吳光新先擬赴日參觀平和博覽會悠悠忽忽兹亦沉溺於竹戰塲中身心俱困局面變化之注意較在奉直風雲而上之一個個龍摶虎踞極力奮鬭不啻携千軍萬馬惹大旋風以席捲全局也 
[西報之奉軍作戰談]  
　　星報云二十九日廊坊通訊云關内奉兵不知自何處得來消息一若三星期内將挾奉天携來之新槍與吳軍相見於戰場中者軍中自由談論視前途若有極大希望吳氏軍隊距彼甚遠故在兩軍相遇之前奸淫擄掠之機會正復多多也至於眞正决裂料張大帥必能避免卽不能獲免而默想戰塲慘况爲時正多聞張氏軍隊極佩吳氏之韜略及其部下之善戰若想及兩年前吳軍之所施於安福軍者當然爲不樂之事是故目下姑先談及可樂者此輩善談之赳赳武夫以爲當吳氏傾其兵力以求邀倖之時曹錕將守中立一如往日通例避入天津租界中曹張暗中已有此種諒解不論何方勝利曹氏將爲總統而以戰勝者首領爲武人之總理奉洛雙方不易將一方完全剷除若非孫文攻吳後方能獲極大勝利則其結果不過以驅出北京爲止戰敗首領僅將在其自己地盤内宣告獨立脱離新政府當不復遭重大損失故今日情形似不致十分嚴重此項軍士以爲行過鄉村或乘火車皆有許多快意之事而於一九一九年八月中幾多着同一制服之人爲滿武人野心及政客慾壑之故暴臥疆塲身受重創無人過問欲飮無水直待烈日曝斃者則皆不復記憶矣 
[京蘇人請取締彩票交易所平心]  
　　年來滬上有新流行之兩種投機事業一曰奬劵一曰交易所奬劵即前清彩票之變相法有明文早應禁止乃一般行政機關及其他法定團體竟假慈善或實業之名利用國民好賭博之心理相率效尤大發特發而上海一隅實爲其博場集中之地由此而散及各方於是江蘇一省遂首蒙其禍此一事也交易所原非不良機關其性質似未可與彩票同論在外國且恃此爲平準物價調劑市面之一種機關乃我國人以投機之心理行之於是結果乃適得其反一年以來滬上交易所之創設幾如風起雲湧計先後成立者至一百數十家曾幾何時而歇業者虧本者受騙者紛紛見告甚且有情迫勢蹙因之自戕其身者焉此種事業皆緣政府監督無方以致貽禍如此此又一事也旅京蘇人本不忍桑梓之心特於前星期日在北半截胡同召集同鄉會幹事會提倡呈請政府加以取締議定對於彩票應嚴行禁止對於交易所應嚴加監督並條陳辦法五端兩種呈文有遞財政内務兩部者有遞農商部者起草人推定後即將文稿擬就日内即將繕呈兹覓錄原文如下（一）呈請取締彩票呈爲請求取締彩票事竊查彩票爲賭博之變相上海爲彩票大賭窟我江蘇人民受害尤烈蓋現行彩票有慈善·塘工·利濟·湖北·甘肅等種種名目計十一種之多每種必有副劵數幾倍之比聞山東熱河又相繼援案發行而發行地點要無不集中於江蘇之上海上海租界旣不可行因而延及内地充斥市慶沿路兜售每月三十日幾無一日之不開奬在發行彩票者美其名曰賑災曰慈善事業而購買此種彩票何嘗以賑災行善爲目的徒懷徼倖萬一之希望以計學推之一般人民祇此財源日朘月削能有幾何即使内無黑幕而涓涓不絕巳足制人民之死命而有餘爲禍之鉅可勝浩歎江蘇何辜適丁斯厄查現行刑律二百六十一條二百六十二條對於彩票本懸爲厲禁改稱奬劵名異實同大部前經明令截止發行亦明知秕政之有妨國紀今山東熱河竟又相率開放將來繼起效尤何可勝數同人等籍隸江蘇梓桑被害情形聞睹較切用特呈請大部鈞准咨行内務部嚴加取締對於巳發行奬劵於原定期限外不准展期繼續未發行奬劵一概禁止以蘇民生而培國本除分呈外伏乞鈞鑒謹呈財政部内務部（二）呈請取締交易所呈爲請求取締交易所事竊自去年上海各種交易所勃興以來風起雲湧盛極一時投機事業舉國若狂乃未及經年惡耗迭起近且最初開張之物品證劵交易所亦以風潮聞滬上銀根因之奇緊似此牽動市面擾亂金融弊固不可勝言也然試考交易所之本旨實爲介紹營業平準市價起見各國行之未受其害獨我國弊端百出商業人民大受影響者其故何歟夫亦管理監督之未嚴耳取締之法厥有數端（一）本所不得拍本所股票（二）一所内不得兼營物證（三）一業限於一所不得巧立名目希圖分設（四）買賣物證以現貨爲限不得空頭抛盤（五）一所開幕後非經過一年以上不得將股票流通市面以上五條洵爲正本清源之計同人等籍隸江蘇受害尤切親戚故舊横遭損失者實已指不勝屈用特不揣冒昧謹竭芻蕘是否有當敬祈採擇施行伏乞鈞鑒謹呈農商部 
[續紀湘省之衡陽會議]  
　　爲籌商應付北伐問題 
　　自高審廳長李吟秋奉派赴桂後第一師師長宋阜南警務處長張石侯即先後請假前赴湘潭一般人之眼光均謂必有他故嗣經細加探聽始知有所謂衡陽會議者先是北伐消息近又愈傳愈緊粤軍第二旅旅長謝文炳旣已率其最小部分軍隊行抵衡陽（有謂謝部已經完全開入永州者尚非事實至其先行來湘任務一爲軍食問題須親來調查一切視湘省現有穀米究竟能否接濟軍食若干前此北伐軍屯積在桂之米糧已運湘者應若何收貯未到湘者應若何繼續裝運一爲與大本營之駐湘參謀辦事處籌商大軍抵湘前應行籌備之各種事項）而城步知事趙秉彝又經來電謂頃奉北伐軍總兵站電令謂大軍刻正準備開拔不日即可行抵該縣所有北伐軍應需之米糧夫役仰即妥速預爲籌備免誤戎機等因究應如何應付請示辦法云云是北伐軍之進行已非前此之徒託空言者可比而衡陽會議即由此而生聞其列席人物除宋張李三氏及謝文炳外尚有北伐軍駐衡參謀孫雪菴衡陽鎭守使謝冠軍陳競存駐湘代表任介眉等雖其内容何如以軍事秘密不能偵得實情但石侯爲炎午所信任之人吟秋向爲炎午之着八卦衣者且文炳雪菴介眉諸人亦均列席則此會議全爲磋商湘省對於北伐軍之辦法而非對炎午有何行動可以斷言聞湘省對於北伐巳决定確守中立至必要時並擬將長沙讓出以免軍事上行政上之衝突又聞此議久已提出因難得各軍官之同意故尚擱起直至衡陽會議席上始行决定現阜南已於今日回省石侯不日亦即可離衡 
[趙恒惕爲黄龐事自辨電]  
　　上海吳濂伯陳獨秀邵力子李曉垣諸先生鑒來電奉悉湘省以迭遭變故匪盜如毛秩序時虞破壞月前處决黄愛龐人銓二犯外間未明眞相竟因該二犯列名勞工會加恒惕以摧殘勞工之名重辱諸先生電詢並以順應世潮嚴束部曲相督責恒惕德薄才疏不能不爲諸先生陳述者黄龐二犯雖曾學於工校從未入何種工塲身親何種勞動工作除唆使貧苦無知之工人破壞工廠使工人悉歸於失業外别無所謂勞工之事業是勞工神聖之名决非該二犯所能假借且使該二犯僅唆使工人破壞工廠結果所至雖可陷數千工人於餓莩政府斷不漫然施以極刑如去年四月十三日之事該二犯統衆毆傷公司董事向森等多人並毁壞房屋器件及騷擾財廳數罪俱發猶從寬免予處分即其明證乃該二犯竟欲乘湘局之艱危與盜匪王茂泉王良操傅萬家陳菶廷彭翼堂等相勾結私收槍彈暗輸匪窟思趁隂曆年關發難於省垣顚覆政府以達其破壞之目的又以匪黨勢薄難以如願乃復假勞工會爲護符造成第一紗廠風潮毆兵奪械以煤油焚廠並謀將造幣廠黑鉛鍊廠電燈公司水口山鑛區工人一併牽入罷工之風潮中使湘省一切重要之生産營業機關悉歸窒息直接使工人爲擾亂秩序之媒介間接使駐省軍隊兆鬧餉譁變之巨禍而彼等所持之破壞主義乃可乘間見諸事實幸政府先事覺察將該二犯拿獲並搜獲書函證據多件詳加質訊該二犯知難狡掩始將謀亂前後情事供認不諱恒惕負湘省三千萬人民之重託誠不敢以姑息之仁市恩於二犯而釀顚覆湘局之禍此不能不將該二犯依法處决之實在情形也乃京津滬漢各報輾轉登載謂恒惕爲華實公司大股東實則恒惕未入分文股欵又謂恒惕受賄數萬元恒惕唯有内質神明此種蜚誣不難一查卽明竟亦以訛傳訛幾乎積毁銷骨甚哉流言之無所不至也至若保護勞工恒惕早認爲政府應盡之天職况以吾湘工業尚在萌芽時代對於工人與資本主雙方之利益尤宜加意調和消泯衝突使工業日趨發達豈敢袒助資本主以壓迫工人益張雙方爭鬥之燄蓋吾國今日泯亂之策舍發達工業容納多數失業之人外無他途發達工業之策舍調和資本主與工人雙方之利益外無他途恒惕雖愚决不敢與世界潮流相背馳辱蒙垂愛特爲諸先生凟陳之尚乞時惠教言以匡愚昧爲幸趙恒惕叩東 
[湘省時局與選舉]  
　　國聞通信社長沙通信云滇黔内鬨奉直爭長各有顧忌不敢先發北伐南征之聲又復沉寂據桂林歸客云孫中山固具北伐决心然以時機未熟並未大舉發動現只將主力軍隊集中全州平樂二處一俟聯奉成功奉舉於北擊直之頭然後乘虚襲攻其背因利乘便卽可出武漢收長江大開局面駐岳直軍二十四師師長張福來久抱長江督軍之野心前已躍躍欲試整軍待發旋即中止說者謂趙恒惕派造幣廠長張翼鵬向吳蕭張等致詞詰責之故其實由於北怵奉張兼顧首尾不敢一面專攻有北京新歸長沙某君云奉直决裂終成事實曹氏兄弟雖有下張之心吳佩孚挾兵精械足之勢抗不相讓但直系所處形勢四面受敵倘孫張南北夾擊直即首尾不能相顧以是直系計畫頗有棄岳州武漢專力對付奉張之勢證以此說張福來欲行後止之原因愈益顯明似此雙方均在醖釀之中湘省或猶得苟安數月現湘政府一面趕修槍械一面派前財政廳長楊炳赴粤徵取陳炯明意見一面電召劉揆一回湘籌請開南北和會於長沙一面嗾使各公團組織哀籲團向南北兩方籲懇罷兵並函懇駐湘各國領事從中調停一面趕辦選舉冀從速組織省議會推舉新政府假 
 
 

Page 7

 
 
借名義一新南北兩方之耳目藉作搪塞之工具現選舉投票各事已於二十四至二十六三日辦理完竣然以教育未曾普及之民衆創行普通直接選舉往往爲少數人利用包辦兹特將長沙選舉情形就聞見所及者拉雜叙述以見一斑長沙選民五十餘萬議員額四名競爭最力者爲史鎰·湯蔭棠·粟戡時·馬續常·彭耕·姜濟寰·黄翼球等商會及淮引鹽商擁史軍警則推湯街團則推粟中華工會則擁馬泥木鐵石各工會則擁黄學界之一部及縣署各員司則擁姜其中史以金錢勝粟姜以資望勝其餘均平日無所短長者彼等各挾一部勢力互相競爭率不由正軌爭取種種卑劣行爲同時並舉當投票之先彼等即荐人充任選舉事務所調查監票匭發票各職員以爲内應並一面宴請各團紳及友朋代爲收買選民證書一面籌設招待所於投票區附近延納選民一面設事務所廣雇書記預備塡寫選舉票一面刋印傳單毁訐其他競爭者之名譽迨二十三日各選民證書由縣署交由調查員及各公團團紳分送各户選民馬黨調查員饒君健等各强搶去二萬張經各團鼓噪始得由縣署押勒繳還中華工會代馬在商會搶得選舉證二千餘張各街團紳分領選舉證後無不視爲奇貨扣不散發非經各選民詰責即不送給彼輩積存千張售價四十六十百元不等史鎰湯蔭棠等旣獲得多數選民證書於二十四五六三日中僱人向各投票處换取選舉票以是各投票區均覺異常擁擠投票章程原定每人持一選民證書换一選舉票至是有一人包兌數十百票等有夥通發票員混入發票室一次换兌數百或數千者彼等换得如許之選舉票或持向各人事務所塡寫後一次投入匭中或請書記員常駐寫票室佔據數案就地包寫警察廳長張輝瓚且派巡警一隊着便衣爲湯彭兌票兌畢携向警察廳塡寫似此種種情形令人眥裂城中各校學生目擊情形可恥曾邀集同學數十人分赴各投票區實行監視見有人持兩證兌兩票或同時塡寫數票者即與干涉彼等以學生如此殊實妨碍進行羣起逐打學生勢孤無可如何比被打傷二人其餘亦被圍攻非知事乞得戒教司命武裝兵一隊將學生帶出猶難脱險各學生以事無可爲亦只得放棄責任不復與聞史湯黄粟等見學生干涉無效益無忌憚聞史某已用去十餘萬其餘亦無不費萬元以上各公正人士見彼輩齷齪卑鄙反多放棄選舉權不屑投票女界尤裹足不前更可異者馬續常親赴投票場自投自票並索人投己眞盡選舉怪狀之能事矣長沙省會之區中外觀瞻所繫猶且如是毋怪郴縣耒陽沅江常德湘隂等邑或激成罷市或搗毁票匭或申明否認或毆打刦搶種種惡耗紛至沓來湘省選舉前途之價值從可知矣 
　　另據長沙通訊云湘省選舉怪狀已屢誌報端二十六日下午五時許長沙城東區投票所忽謂已無票可换並有全副武裝之兵士捧大令守衛此時投票者尚紛至沓來而寫票室中又有以成百之票塡寫史鎰名字者於是公民大譁要求管理員說明原委管理員大懼即逃往縣署旋偕周知事捧大批票紙到所惟限制每人祇許换票一張其有持兩張以上者即被軍警扯碎衆又大譁即向知事提出三項質問（一）選民非盜賊何以有武裝軍警（二）前兩日均不限制每人票數何以獨於投票末日限制（三）所有之票今日是否可以儘數兌完周知事見勢甚洶湧當即答覆（一）武裝軍警係總部派來監察職員者非對選民示威（二）限制可仍然取消（三）本日可儘證换票此事方始解决又不知何故該所忽將寫票室出口門緊閉選民又因此大鬧掘階石毁門而出並將寫票室搗毁而周知事又以囫圇之言請衆入寫票室暫坐謂自有辦法云云並派軍警守護出入口儼然將選民禁錮因之選民大怒蜂擁而出且有軍士數人齊聲喊打此時呼聲大起屋瓦亦爲之震動周知事見勢不佳率衆逾窗而走各選民趕至縣署警隊即持槍横阻大門此際又有軍士數人自人叢中突出奪槍擲諸井中全行入署後經某科長冒險出勸解說百端衆始退散此事解决之次日即擬開票因開票所未能布置齊全各鎭鄉票匭亦未解到遂一面電呈總監督請陸續開票一面改期二十八日舉行屆期縣署軍警密佈全副武裝如臨大敵各界之到塲監視者約七八十人周知事首先起立謂各鎭鄉票匭尚未到齊可否將已到者先開後到者陸續舉行請衆討論各界人士遂先後發言反對開票所持各種理由中之最有力者即爲知事違法其理由（一）省議員選舉第三八及四二兩條規定投票人每名祇領票一張並不得替冒而知事則藉口選民可以代表家庭一人能投數票致弊竇叢生不可究詰此等違法選舉理應撤銷（二）該法四四條規定須票匭到齊始能開票而知事則竟欲以命令變更法律有此陸續投票之請求以法治相標榜之湖南乃如此違法實足令人輕視故主張將違法問題解决再行開票衆鼓掌和之周知事亦祗得宣告本日不開票而散 
[鄂教育界驅錢運動]  
　　第二步發表宣言書 
　　湖北省各學校教職員聯合會發表對教育廳長宣言書云本會組合原以研究學術改進教育爲主旨并不願涉及其他問題適因教育廳長路孝植去職繼任非人致本會迭經集議唇焦舌敝實出於萬不得已之苦衷蓋以吾鄂教育不絕如縷急待適當之廳長力圖改進詎歷委繼任者皆不能饜一般人改進教育之願望已去者姑不必論如厚顔戀棧之錢葆青以簡任之官階論未爲不合以教育之情形論實屬隔閡倘錢葆青於教育情形稍具一知半解之長同係鄂人何得作煑豆燃𦮎之舉查自到廳以來事無鉅細多由子姪代庖引用私人以爲植黨張本猶其餘事其最駭人聽聞者當第一次召集各校校長會議宣佈大政方針一則曰師範宜少辦附屬宜多辦已屬誤解學制不知湖北有三十萬方里之大三千萬人口之衆實行義務教育所缺師資尚多再則曰女子教育毫無利益吳巡閱使在岳州所亂者皆女學生或女教師不知中國弱點實由女子教育欠缺有識者皆提倡維持之不暇且吳巡閱使視民如傷决無此事錢葆青竟於莊嚴之議場引此不經之妄語爲女子教育無利益之證據顯屬有意汚衊女學再則曰小學教育宜以五經四書爲課本若期實用宜讀百家姓及雜字更不值有識者一笑似此昏瞶糊塗際吾鄂教育一落千丈之秋何能容此種廳長再事摧殘近更妙想天開本官僚之惡習廣發諮議及學務調查員之聘函委狀以爲牢籠之手段不知我學界同人皆以改進教育爲天職决不爲其所愚在錢葆青將分内應辦之事概行擱置移其寳貴光隂行此卑鄙下策尤屬倒行逆施本會顧地方關係之重怵教育前途之危業經一再决議分三步對付第一步電教育部另簡賢能請兩長收回成命並函錢葆青自行引退第二步製宣言書佈告全國第三步如錢葆青仍不自愛各學校作最後之犧牲不達到另换適當之廳長不止並公司决定繼任廳長之資格兩條（甲）本省人以其熟悉吾鄂教育之情形（乙）品行端正富有學識經騐並深明現在教育之趨勢者以無學識經騐不明教育之趨勢改進難期固不可繼任廳長卽有學識經騐並深明教育之趨勢倘品行卑汚或辦理學務劣跡昭彰本會亦决不能承認本會本良心之主張無嫌怨之避忌作此懲前毖後之圖實爲一勞永逸之計且可解釋不知者謂本會爲對人問題或被人利用之誤會本會組織純潔分子優良凡事之有利吾鄂教育者必拚死力爭有害吾鄂教育者决不因人遷就精白此心天日共矢兹第一步已執行多日雖督軍認爲有更换之切商省長有聽候教育部委人之表示而錢葆青猶欲戀棧不肯卽去只得依照公决程序作第二步之執行用將始末情形製成宣言以待公判 
[山東各縣代表聯合大請願]  
　　爲反對預徵丁漕 
　　山東各縣代表聯合會前日開會後分頭作各項之鼓吹至昨日（二十九日）下午復在教育會開會到者人數之多較前次在兩倍以上二點鐘振鈴開會公推李郁廷主席報告上次所議事件現在各縣代表加入者日多事務日忙必須每日有人到會常川帮助並隨時討論進行於是按全省每府推代表一人按日到會依次推出後遂研究反抗預徵進行方法當有淳于樹銘魯佛民孟焕堯等先後發表主張除將致各縣公函發出另有白話小傳單分發各縣外塲中外縣新來代表均報告外縣催迫預徵之情形大有非即日徵齊不可之勢一時全體憤慨不可遏止僉以各縣此等勒迫預徵只知要錢不顧民命之手段顯係當局通令授意本會若祇從函電呼號只恐措手不及各縣已將錢徵齊莫若即以本日在塲會衆全體到省署財政廳作大請願經多人討論謂人數過多恐當局不敢接見且秩序又恐紊亂莫若先後會衆推代表前往不得要領時再施後定辦法决定　以本日推出之各府代表即時前往再將結果向衆報告於是各代表由教育會出發直赴省長公署以田氏在京遂投刺請見爲省長代拆代行之政務廳長傳事者答王政務廳長亦請假刻下代行政務者爲黄道尹衆於是又請見黄道尹傳事者請衆在啓呈處少候乃打電話與黄及得回電稱道尹感冒尚未起床（時已下午四點半）如大家實有要事田省長將於日内回來云云衆知不肯見乃又出而轉赴財政廳則周財廳長亦未在廳衆必欲一見始有第三科温科長出而會見於四照樓大廳開始談話後衆先問以預徵用意温答以償還積欠各債並非作軍政費開支儘可監督用途於是由淳于樹銘孟焕堯李郁廷魯佛民張子薰范書源蔣驑莊朱建中等發言大致謂本省連年災害水旱盜賊日復加鉅幾乎全省無一縣不然未聞當道有絲毫周恤只知横征暴歛敲骨吸髓以本年之各縣情形論即十一年上忙亦未必能有錢完納焉有餘力繳納雙份現在百七縣函電雪片飛來難道貴廳無一見聞不少動於心此爲事實上之不可能且預徵丁漕取之於民按法律須交議會通過今議會雖未成立然前日議員全體一百三十二人連名發電不能承認亦可代表全省民意再預徵丁漕依法理論當然由中央核准現在預徵之事已由閣議轉交財政部財政部雖未駁回亦未核准此次預徵旣未得議會通過又未得財部核准竟毅然以省令强行按諸法律又實屬違法吾民刻下正不承認預徵焉有監督用途之足言財廳預徵丁漕之理由想必盡詳也呈文中呈中所云年來糧價漲高農人收入較前增多不知糧價高正是荒年生活困難現象財廳何得據此爲預徵理由且預徵未必能還清舊債又焉保證不再預徵十三年十四年丁漕云云温點頭無詞置答繼云敝人非代表廳長大家之話當然轉達孟焕堯君最後云本日在教育會開會因人多不能全來今煩貴科長代達廳長容納忠告俯恤民苦早令各縣停止否則激出民變正未可知山東人想不肯俯首受戮至廳長答覆若何尚望賜知温應允衆遂辭出轉報告於其他各縣代表而散 
[魯省各學校之索欠聲]  
　　國聞通信社濟南通信云山東財政狀况以歷年積債結果幾陷於破産地步所有軍政各費積欠甚多不能按月發給而尤以教育界爲苦常費積欠至十個月之久職教員薪金亦五六閱月不等致教育現况將有不能維持之勢日昨省城内外各省立學校校長齊集省垣假第一師範學校開省立各學校聯合會商議維持方法其議决事項如下（甲）催發積欠（一）月内齊赴財政廳交涉限於一星期内先發兩個月經費（二）由本會及職教員聯合會函催當局速發積欠（三）此次財廳發給一個月經費但係金庫證劵此劵如不能兌現卽行全數退回（乙）十一年度預算（一）由本會呈請教育廳及省長公署不得核减各學校預算（二）定期往見教廳長請其力爲主張並見政務廳長竭力交涉（丙）組織各校聯合運動會（一）公推鄭雲笙（第四中學校長）及本會主任郭葆琳（農專校長）朱正均（商專校長）于明信（第一師範校長）完顔奎禎（第一中學校長）謁見教育廳長請照去年舊例發給洋千元預備參加華北運動會（二）請發三千元作爲購買地址建築體育塲及置備運動用具之需末復議决以省立各學校聯合會名義加入中華教育改進社至會費年納二百元則由各學校分擔繼聞各校長向財政廳交涉催發積欠結果不得要領惟財廳長周嘉琛允於四月十五日以前發給一個月經費以後每逾三十日即發給一個月經費决不拖欠云云各校長認爲不滿意仍擬繼續交涉勢非達到目的不止否則或將出於罷課之一途云 
[江西財政困難中之各界]  
　　督軍署去冬陳督依劉前財廳長條陳派軍需官分赴各縣守提税欵防軍月餉就近撥付餘欵存軍需局各界經費因概停發而其椽屬薪水亦祇發至一月該署人員在外告窮人多不信蓋今日軍署爲財政薈萃機關不能謂爲無錢也 
　　省公署省署經費月有萬元戚揚在任委紹興師爺充任掾屬僅十餘人薪水多不及百每月開支二千餘飽私囊楊慶鋆懲於戚弊厲行新政用人甚多各科主任皆京津名士以簡任職爲限月俸在二三百元以上用途倍蓰剩欵無幾夏正以後欠薪三月現值月底掾屬望眼欲穿楊允先發一月份薪俾資度日乃自治籌備處經費各縣積欠未解處員索取甚急楊不得已將省署存欵千餘悉數撥給掾屬伙食費亦無着落有辭職者亦云苦矣 
　　財政廳董錫成到任之初即實行停發各界經費兩月（舊欠不算）政策各界莫之奈何劉前廳長由廬陵道任來省廳員索取欠薪囑董預備不數日間一二月份完全發清可謂全省獨一無二之闊機關然各機關皆爲國家辦事同一出力有何軒輊之分乃彼則安樂優先而得薪此則勞苦煩顇而無給悠悠之口其何能平現各界合謀索薪同盟罷工在醖釀中苟不開誠布公表示辦法一旦風潮爆發將不可收拾也 
　　教育廳廳長李金藻久居京津頗染院部大老習氣遇有難題輙出走避囂月初職教罷工來勢洶洶幸各校穩健分子出任調解省署墊欵一萬二千得以上課二十九日各校長赴廳問三月份經費李以楊好說話又往請示楊有難色各校長以財廳直隸軍署不妨直接交涉李口允而不進言現省署財廳旣無通融餘地而職教有言在先（有給作工無給罷工）如至初旬不得三月份薪各校又將合演罷教李雖善走然使一旦債主環伺緊躡其後恐亦不能自由脱去也 
[暗殺梁玉堂案之結果梁和判處死刑]  
　　港報消息暗殺梁玉堂一案被告梁和前日下午經香港法庭審訊律政司爲國家方面致辭後正臬司將案中要點撮述爲陪審員研究張本大致謂關於此案零拾碎聞甚多誠如曾健君所言但陪審員必要按證供爲判斷不必理及外間之所聞也此案純爲認人之案陪審員所持之問題是否國家已證明被告係兇手而無所疑蓋此案之本責應由國家證明之至此案之緣起可無庸表出但其緣故所知者謂因死者在罷工期内大有活動故海員謀報復之而被告則受僱行刺死者也若陪審員承納被告方面之證供則祗須說一判語若拒不納則必須全拒之若然則可尋出有多數華人證人是結謀欲戰勝在本港之法律權上證人台所供各華人口供有欲護助法律者固未嘗不以眞情說出但不說眞情者實多最奇者各證人口供次第有所添加皆欲令人信其說者也故口供之製造在所常有至於麼近船主之口供則未嘗有謂爲僞造但被告方面則謂其認錯人至於尋得之手槍被告方面謂若係由被告擲入花園則必有人見之但陪審員須記得麼近以被告巳殺人祇專心欲將其捉住故麼近之不見其擲槍是否可有之事則須陪審員决斷之若被告方面之說是眞則麼近之眼力必是大欠缺然麼近宣誓謂除被告外並未見有他人而拉建士及披利亞兩人之說皆有點錯誤若陪審員不以被告方面之說爲然則被告方面之證供全是同謀以圖戰勝法權等語時巳五句鐘各陪審員退堂會商幾歷半句鐘久始回堂官問曰君等欲有所問乎由陪審員領袖畢君答曰然吾人明白憲台之言若吾人以爲麼近船主所見由車後走出之人即係現在犯人圈内之被告而無可疑之理由則吾人應定被告爲有罪乎官曰此正我之言也畢領袖問曰不論其是否見他放槍乎官曰總計麼近之供詞而論若君等以爲眞而無可疑則應定他有罪曾健君曰不論是否他放槍乎陪審員在席上互商片時後畢領袖謂已預備判斷臬堂書記問曰巳一致乎答曰然問曰定爲有罪抑或無罪陪審員答曰有罪曾健君卽起立請求延判並請官將法律辯駁之點保　謂其所持理由有三第一即不合於國家證供完結後另新加入拉建士之證供官曰此君已允許之矣曾君將當時情事復述謂當時吾已反對加入並引刑事律第六十八條請保留但憲台不允故吾被迫而不反對第二理由則爲律政司曾在公案呈出一警察報告係記錄一國家證人之口供該口供是有益於被告該報告已宣讀官曰並無宣讀余拒不納之曾曰雖未宣讀但吾以爲憲台已讀之至第三理由是憲台指教陪審員其指教之點是當陪審員回堂時憲台謂若被告係由車後走出之人而無可疑義則定其爲有罪不論是否係其放槍官曰余是以令陪審員總按證供而定耳曾曰陪審員問不論其是否見他放槍而憲台令彼按情而定則是陪審員祇以他係從車後出而定罪矣官令陪審員領袖復述前語律政司謂麼近船主並未言見伊放槍也曾曰伊祗疑度係他放槍耳官謂第一點拉建士之供詞伊本可拒之但曾君旣將反對收回故加入之設伊拒之則加入爲不合之問題可不致發生至第二點律政司曾將一人　警差之言之文件呈堂但伊未讀之即使讀之亦不對陪審員言及至第三點謂教伊是令陪審員若統承納麼近之證供則應可下决斷隨顧曾健曰君之補救之法可上稟大理院余殊不見有延判之理曾曰憲台所言上控大理院一節可否請將此人之判暫擱俾得備稟上呈官曰余未見有暫擱之理由在余應於此時下判遂對被告曰陪審員已定汝有罪汝有何言語謂汝不應定罪被告曰我想在該處講言時用手指證人台官曰汝不能在該處講被告曰我并無犯罪我當時在該處觀人運泥柱忽聞砰然一聲則見兩人走上官曰汝已將此等講過除非汝另再有新言語否則徒費時刻被告曰如此則我無可言祇求憲台依理做事我不知如何再謀惟有將事聽憲台辦理望憲台以仁慈對我依理而做至是官取黑帽戴上乃對被告曰梁和陪審員經極精細之審訊及經能幹者代汝辯護後巳斷汝爲殺人罪此决斷余亦同意而汝將一人之生命取去其緣故祇爲汝所自知但據吾人所知者則此人於汝無傷害也至殺人之罪在法祗有死刑一條此爲余職責所判也故本堂之判斷即將汝送回所從來之處然後交法場在法塲將汝環首以至於死死後汝之遺骸由督憲指定一地點以埋葬之望上帝憐憫汝之靈魂判畢梁和大呼我未做錯事我必要再講然後死官命差將其帶去但梁和强拒不肯行極力抗拒經印差數人及英差一人始能强執其偕行云 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[西南局勢之最近觀（平）]  
　　北伐决不中止 
　　西南各省自一致贊同北伐態度極爲鮮明惟近日則謡言甚盛一若將分崩離析也者其所持之理由有二其一謂唐繼堯之回滇並非輕於一擲其意在再得川滇黔爲根據組織聯省政府巳先得劉湘同意而李烈鈞亦將爲之助蓋李之與唐交誼甚深且李之目的實在援贛而粤陳雅不欲用兵於江西李意大爲不滿必將隨唐而變其態度殆可知也故唐若得手則西南大局必破裂而北伐進行將爲之停頓現聞唐顧兩軍迭經接觸唐雖小挫近則形勢一變已轉敗爲勝而孫中山日前所下制止唐回滇之通令各省竟無應者亦可見孫命令之不行而唐之未可輕視矣此一說也其二則謂孫陳　惡久巳人言嘖嘖雖未徵實但觀於孫之督師桂林而陳實未有贊同之表示且餉械之接濟亦祗託諸空言故孫亟欲陳親赴前敵出任六省聯軍總司令但陳對於此事未表同意可見陳前此不以北伐爲然今仍未改此度也又洪兆麟欲隨同北伐乘機援湘而陳亦不之許洪因憤而辭職更可見陳之不樂用兵北伐動員必不能見諸事實此又一說也以上二說爲今日一般人所懷疑莫釋者但以我人觀之唐氏之意在於回滇回滇之後仍與南政府一致北伐服從中山故於北伐前途無甚關係也至李烈鈞陳競存之絕對服從孫中山人所共知此種謡言更無容深辨現北伐大軍已陸續開拔入湘大本營移駐湘省之期亦將不遠廣東飛機隊亦已由韶入湘北伐决不中止可以斷言段祺瑞對西南態度亦極明白前省長朱慶瀾昨又抵粤對於陳總司令有所陳說其爲銜有重要任務無疑至於張作霖之聯南自伍朝樞報聘回來更爲徵實此皆與時局大有關係者也 
[唐勝顧敗之滇戰局外人所得之滇訊]  
　　港報載廣州某外人所傳雲南唐顧戰事最近消息大略如下（一）三月八日唐部招安軍吳學顯以兵三千怙領臨安縣城（舊府）同時顧所部之三旅六團宣言討顧（二）唐部胡若愚軍十三日佔領蒙自有兵四千到大樹堂驛與站長交涉請其運兵上省（三）十八日胡軍爲准備集中軍隊阻止省軍南下起見特將阿迷附近鐵路折燬救處布置機關槍大砲抵禦顧軍顧於同日往前線督戰派羅佩金爲留守（四）十九日唐部田鐘轂佔領羅平顧軍投降兩團省城大震所有省軍羣欲内應同日金漢鼎拘禁圖謀内應之重要軍官九人省城一日數驚（五）顧品珍因金漢鼎以實力相助表面尚抱樂觀惟金只有可靠兵一團顧亦只有一團内外合計金顧可靠之兵不上三團而投唐者已在五團之衆唐現有兵力幾達三萬而蒙箇繁富精華之地均爲唐得顧氏頗有孤立之勢（六）顧現仍住宜良張子貞李鴻祥及李曰垓殷承獻張開儲諸人均同顧在行營促其急拒唐軍并用萬急電催請川軍援助以上皆滇戰最近之實况也又聞華封歌一旅亦在滇西響應唐軍 
[鄧鏗被剌後所聞總部又有火警]  
　　粤軍第一師長鄧鏗被刺身死一事已詳前報二十三日出殯時戒備亦異常嚴密沿途遍站第一師軍隊保護不許閒人往來途中有某科長横截汽車送喪至爲誤會連發空槍於此可見戒備之嚴矣又是日晨十時突有匪徒於總司令部放火幸察覺尚早不致蔓延自縱火之事發生後更加緊戒嚴並不許喧傳於外密緝行刺兇手與縱火匪徒惟於要人被刺之後又有此驚人舉動因此軍政界中人咸互相猜疑認定必有内部人希圖搗亂非純粹係反對黨所爲而行刺一事亦决定係屬内部問題云云姑存一說以觀究竟可也 
鄧出缺後噩耗傳出各機關要人麕集中法醫院長堤交通爲之遮斷殮時陳總司令撫屍痛哭殮畢在韜美醫院設奠由徐參軍長固卿主祭在塲諸人依次奠畢卽整隊繞道靖海道維新路惠福路轉出永漢北路（因永漢南路修整路面不能通行）惠愛東路向永勝寺出發列隊次序首爲軍樂隊次爲各路軍隊次爲執紼諸親友及各社團代表國民黨員等均徒步臂纒黑紗佩花扎或花圈不下數百人再次爲銘車喪車其餘要人分乘汽車數十輛隨送途人圍觀如堵兩旁派憲兵分守禁止行人混入五時半抵永勝寺送殯諸人一一向靈前行禮而退當大隊過大佛寺時軍隊已陸續行過次及各要人汽車忽人叢中有一人衝出各軍隊喝令捕之途人紛紛走避時有某汽車衛兵即放空槍制止兵隊聞槍聲大駭一時紛紛散開預備秩序爲之騷動未幾即復集合事後查該男子係公安局職員預在大佛寺守候欲隨同吳局長前往送殯見汽車至即冒出前行各衛兵一時誤會故向前逮捕後經吳局長說明即將其釋去然途人已吃驚不少矣 
　　此事出後總司令以當軍警林立之區兇徒竟敢公然出没實屬愍不畏法除派密探認眞緝捕外并令公安局轉令第四區限五日内務將本案正兇破獲毋得玩視云云第一師部亦即連日派員四出嚴密偵查遇有形跡可疑之人着即拿回訊究聞昨已拿獲嫌疑人約二十餘人尚未發落 
　　鄧鏗被刺後繼任人物爲一般人所注意聞當道之意參謀長與第一師兩職分别委任現在有參謀長之希望者一爲黄强一爲蘇愼初有師長希望者一爲梁鴻楷一爲姚雨平一爲翁式亮日内當即發表一說參謀長一席現祗委員代理聞陳總司令屬意於第三師長魏邦平以其典軍有年饒富韜略故深盼其出而擔任此席昨經面向魏師長徵詢意見聞魏仍未置可否大約此事日間即將頒發明令 
[杭垣迎送美公使之盛况]  
　　浙江省議會省教育會杭州總商會杭州銀行公會杭縣律師公會等五團體於三月三十日下午七時假平海路省教育會開茶話會歡迎美公使舒爾蔓氏即在該會大講堂陳設西式茶點先由省議會副議長杜棣華祝紹𥬹省教育會副會長周錫經杭總商會會長王錫榮律師公會副會長許壬銀行公會董事長金百順曁五團體人員百餘人在會恭候並在會塲門首高懸中美國旗及五彩電燈表示歡迎美公使在之江學校參觀後由閘口乘花車進城偕同青年會美總幹事費佩德氏美國使署副漢務參贊卓思麟氏杭交涉員王豐鎬浙軍署副官張棹等蒞止未幾其夫人女公子亦相繼蒞止并有旅浙美僑二十餘人與會就席後先用茶點次杜棣華起立代表五團體致歡迎詞由第三區警察署長胡詒芳翻譯英語次美公使起立致詞仍由胡君翻譯國語美公使謂此次來浙承諸團體歡迎其親愛猶之一家曷勝欣幸敝使前在紐約時曾任康南爾大學校長對於教育事業非常注意雖未充議會議員對於紐約憲法上亦與聞其事縱未充銀行職務亦曾爲紐約地方上經管二百二十五萬美金又前曾充紐約商會會員曁白法魯城律師公會名譽會長故對於法律教育商業金融諸問題極與諸團體相研究今日與會諸團體不但爲浙省所最重要且亦爲全國所最重要因均有專門學識可備政府之顧問在美國此等團體平時不干涉政治遇有直接關係時未有不起而奮爭者也此次奉命來華爲日未久對於中國情形未經詳細調查但見地方教育尚未普及深望主持教育者力策進行又見南北對峙政治尚未統一甚願在公使任内竭個人之能力使南北兩府合而爲一語至此全體拍掌美公使繼續其詞謂敝使可代表美國人民無事不與中國表同情無絲毫自私自利之心故不但中國土地美人民分寸不欲得之即與以特别權利亦所勿受惟盼望中國早日統一完成鞏固的政府斯爲美國人民之所願也再太平洋會議結果中國所得利益甚多（一）山東完全歸還中國從前凡爾塞會議美國之不願簽字者即爲保全山東問題（二）各國在中國郵政亦經太會决於一千九百二十三年一月一日實行撤銷（三）中國代表在太會要求撤銷各國駐華軍警美國在華向無警察其派駐之軍隊現亦由美國議會提議撤銷（四）撤銷領事裁判權收回治外法權俟委員會調查後即可實行今後中國之進步猶如日之初升此皆由美國代表與各國代表維持中國主權故得有良好之結果至將來如何富强仍賴中國人民一致努力以策進行今天游覽岳陵石碑上刋有盡忠報國四字盼望今日到會諸團體亦效先賢岳武穆一律盡忠報國言畢舉觥暢飮在座羣呼美國萬歳美僑亦回呼中國萬歳復由馬文綽等高唱國歌遂散會 
　　三十一日上午十時美公使偕同費佩德氏參觀青年會次赴淳佑橋蕙蘭學校之歡迎會由葛校長盛備西餐相與歡叙下午一時半赴城站盧督軍沈省長曁全城文武長官地方團體領袖及各學校代表等不下二三百人先在車站歡送並有軍警兩排在站線内外守衛秩序甚爲整齊美公使到站與軍民兩長談話後更以本省特産名茶及工藝出品如杭扇等與西湖風景照片相贈以爲游浙之紀念迨乘花車附掛快車啓程時軍樂大作兵警舉槍官長代表全體脱帽行禮並由站電告路局通知上海各當道在北車站招待以敦邦交云 
[杭州快信]  
　　兵工築路分紹台温三區辦理一二兩師每團挑選士兵六百名明後日卽由官佐督率出發惟温屬第三區决劃歸駐該郡四師十六團辦理 
　　杭縣縣議會召集開會尚無確期喬會區議員何兆霖堅辭不肯應選已以陸人愷遞補 
　　軍官吳某在小營巷顧姓巨厦大開賭塲各機關職員多輸負虧累尤以財政廳人員吳某孔某沈某等爲巨每日輸贏以數萬計巡警不敢過問 
　　運使蔣邦彦不願遽就北京交行總理擬俟本屆全國銀行公會在杭會議後再定行止交卸尚無確期 
　　杭地審廳簡易庭向無主任書記官現因訟牘日繁高審廳特添設是職昨已令委石運樞充任 
　　浙江郵務管理局昨函杭總商會以奉發公布郵政條例遵於十年十二月通告郵區未掛號各民信局限三個月内一體掛號迄未遵照辦理請煩勸諭尅日來局掛號以便照章營業 
　　盧督昨詣水亭趾舉行戊祭團長以上咸陪席 
　　省城各扇作以向有工價每日每人僅一角九分米珠薪桂不敷餬口要求各莊　價有倡同盟罷工說 
[南京快信]  
　　兩長准新疆省長咨以英領在新實行英民註册新例請毅力主持兩長以事關國權亟應恊同力爭昨電外部請向英使嚴重交涉 
　　教廳通令各縣知事遵照義務教育期成會議决從速組織各縣支會以利進行 
　　蕭縣公署被焚案卷損失一空王省長巳派員往查 
　　東海派府總指揮徐邦傑來謁齊督有所接洽齊昨晚七時在軍署設宴欵待王省長曁各廳長均陪席 
　　周自齊昨由滬來下午四時入城會晤兩長住下關花園飯店今晨往游各地名勝准下午五時乘特别快車北上 
　　齊督以軍隊訓育最關重要昨特訓令本省軍隊少校以上軍官自三月三十一日起每月終齊集軍署聽候訓諭並隨時派員稽查 
　　齊督爲收東本省軍隊起見將江北河海水巡團改編爲淮揚游緝水師仍以朱古朋充統帶 
　　倪道烺昨由蚌來謁齊督旋轉車赴滬 
　　財廳委錢鋆赴丹徒查案胡維藩覆勘文廟工程 
地方通信 
[松江]  
　　事主請勘盜案楓涇一保二圖秀才浜居民王景仙家於舊曆二月杪被口操土音之盜匪十餘人明火執仗搶去贓物不資現事主王景仙以楓涇警察所延擱多日未向縣署呈報請勘爰於昨日逕呈縣署請求派員勘視據稱盜匪入門後將王之全家人口盡行縛住王之頭部並被刃傷刧去銀洋飾物總計約值千餘元 
　　函約集議自治松江縣署爲恢復縣自治進行問題函欵産經理處二十四市鄉自治委員及·農·商·教三法團云案照恢復自治一案前經本邑地方各法定機關邀同城鄉自治委員及紳商學各界會議成立自治籌備會呈經縣署轉奉省令以本年四月一日爲施行日期仰即遵照妥爲籌備等因奉經錄令轉行在案前據縣教育會·農會·欵産經理處呈以兹事體大籌備進行手續纂繁請賜定期召集行政會議議决辦法等情自應照辦以利進行兹定於陽曆四月六日下午二時在本公署開會集議除分函外相應函請查照届時務祈賁臨是爲企盼云云 
[蘇州]  
　　銀行推舉代表赴杭蘇州各銀行因銀行公會聯合會會本届議决定四月十七日在杭州開會故蘇地中交大陸等銀行咸籌備議案推舉代表赴杭參預會議云 
　　查勘烟苗委員回寗省署前日委派候補縣知事某君來蘇查勘烟苗當由郭知事派令警佐陪赴各鄉會同各該鄉分所長查勘當查得並無私種烟苗情事隨令各具切結返城後已於昨日回省矣 
　　活埋病孩之獲救城内蜜蜂洞地方昨有一年約三十餘歳之婦人將其四歳小孩活埋於地一時鄰近畢集阻其行動並問其故據云此孩已患慢驚症死在目前而伊則在人家帮傭無暇服侍是以出此幸當即有人將其奪去診治後現留養於三多巷陳姓家中云 
　　任用新承發吏三名江蘇高等審判廳考試承發吏已於前日榜示錄取十四人並經塡發及格證書兹悉該廳先行錄用莊冰葛存悆趙志廉等三名於本月十一日到廳服務并着遵照承發吏考試任用章程第二條規定先期繳納保證金一百元以憑塡發執照 
　　押究滋事水巡隊駐紥車坊鎭之水巡隊馬某近與該處黄郎徑之光蛋因賭博大起衝突巡官周某身受重傷送至天賜莊醫治據云受傷太重恐有性命之虞事爲趙廳長所悉遂將馬某等拘押廳中候派員往鄉查明肇事情形再行核辦 
　　資送難民回籍昨日有邳縣難民三百五十餘人抵境當由圖黄胡趋五帶同大小男婦數十人進城至縣署呈騐護照請求發給川資那警佐因恐該難民滋生事端立即給予川資并備文派警押送至無錫縣公署以便遞回原籍 
　　省委視察學校王省長以各學校十一年度預算業經編製呈送特委第一科長吳士翹至各縣視察校務狀况吳科長奉委後於前日蒞蘇至第一師範學校第二女子師範學校農業學校及省立中學校視察一週繼又至滸關省立女子蠶桑學校視察後於昨日乘車赴崑太一帶調查矣 
[奉賢]  
　　組織參觀團第三區東四鄉教育會依據本年春季會之議决案組織第四屆參觀團團員共十二人定於四月九日起至十五日止前往川沙上海兩縣參觀學校以資借鏡現悉該會會長周昌期正在籌備一切 
[鎭江]  
　　六中風潮近訊省立第六中學學生毆打職教員風潮迭誌前報昨日（三十日）省中又派省視學費璞菴第二科科員孫譽韓來鎭會同本縣第三科楊科長前往該校維持一切不意爲該學生等所拒絕不得已退回縣署旋有學生代表仲靜思盧開生陳鈞等至縣署來見省委對於職教員仍多非難兩省委不得要領即行回省不知如何解决也 
　　籌議維持民食近來鎭江米糧缺少富户屯積居奇以致米價日漲每石巳增至十一元以外一般苦力平民深感苦痛兹聞丹徒縣張知事通函各紳董定於夏曆三月初六日午後二時在署開會公同籌議維持民食辦法云 
　　太會團員過境太會團員楊天驥岑德廣等數人現已回國昨由滬乘午班火車道出鎭江各官咸能車站歡迎少頃開車赴寗然後轉搭津浦車北上 
[揚州]  
　　水利會定期開會准揚九縣（江高東寳淮泰鹽阜興）水利協進會訂於四月一日假揚州天寗寺開春季會協議上下游水利計劃至各縣代表巳到五縣刻由該會職員催促未來各縣速派代表與議並電海安請運河局韓會辦來揚加入兹錄其往來電如下（一）夏虎臣凌木生等致海安韓紫老電水利會九縣代表齊集請公以地方名義蒞揚協議乞速臨盼電復（一）夏虎臣籌致阜寗盧知事轉各公團電東日開水利會各縣到齊盼遠推代表來揚盼復（一）韓紫石電運河局轉夏虎臣凌沐深諸先生鑒電悉近以胃疾舉發不克赴揚敬希鑒諒 
　　電查修築圩隄鎭揚水災義振會昨接馮夢花快郵代電云頃准振務虞感代電接省議員朱德恒等電稱湖水陡漲圩工險要迅賜巨欵飭交江都縣轉致災民代表王紹鶴等趕修完竣等情到處查江都圩工迭據該縣紳民請撥欵補築早經彙案列表商請通籌辦理據電前情除飭縣先邀集地方紳富竭力籌維隨時具報外相應錄電敬請查照核辦等語准此查江邑湖西圩工業由聯翁少翁（該會職員）勘估興築究竟水勢若何工程已辦若干能否尅期竣事兹特錄電轉達即希查照并復頃得感電備悉困難煦將往壇滬行請緩勘云云至江都籍省議員胡震任桂森等以王紹鶴妄稱湖北代表除函請馮夢華飭令查放工振友人速將查明估定工方丈尺逐一榜示俾衆周知一面邀集該處公正士紳集議以免流弊云 
[南通]  
　　縣署催徵忙漕南通瞿知事現以本縣未完地蘆忙銀共計一萬九千八百餘兩漕米二千五百餘石迭奉財廳文電嚴催清解萬難再事延緩即附税亦屬地方要需刻下教育經費支絀待撥孔殷特於今日（三十一）示諭闔境糧户趕緊掃數清完矣 
　　裁减營兵誌聞駐通江蘇警備隊第八營孫營長逖生近因軍費竭蹶省庫空虚特呈准齊督酌裁營兵以節公帑昨就各連抽裁兵士五十四名發給恩餉分别遣回原籍另謀他業聞該營裁减後年可省銀數千元 
　　疫症流行未已近來通地天氣寒暖不時東鄉一帶喉症傳染甚烈去冬發生之痘症勢仍未减基督堂衛生部昨今兩日特請陳醫士講演天花預防法聽者頗衆並施種牛痘以免傳染 
　　自治會開會紀縣自治會於今午（三十一）召集理事曁各股委員開聯席會議計到十九人由張理事長孝若主席當即起立發言略謂本會之組織原爲全縣優秀分子共謀振興地方自治事業起見去秋因災歉影響經費萬分支絀致會務稍形停頓刻各處大倡恢復縣議會反對者亦屬不少本會應仍抱初衷積極進行云云次公决事項如下（一）實行裁員减薪凡無事可辦之各股應即停止（二）關於城磚收支賬欵請易者卿審查（三）地方公債改换電廠股票應趕速清結（四）環城馬路由工程股即日雇工整理（五）越城新市場地基由費範九·高觀四·薛郢生·代各房主向台營局領照尅期興工（六）理事會定明日（一號）下午二時舉行 
[杭州]  
　　講佛法感化獄囚之成績王居士淨圓號理丞佛學精深存心普度日前由浙江高檢廳長聘往舊湖屬各縣監獄開示佛學王君欣然樂從願盡完全義務昨由吳興致該廳同人一函具述演講情形循循善誘序法門之次第爲佛學之筌諦竟有聞法而歡喜信樂深心歸依者亦見感化之速兹將原函錄下别來半月矣臨行曾至尊處告辭適駕公出不晤十七農抵吳興監獄署舟車無恙堪紓厪系該縣監犯約二百餘名合看守所與女監爲三百名每日下午講二小時或六小時每次聽講者約三十餘人演講並無編輯大率世諦以食嗔痴爲標題形容五逆十惡眞諦以戒定慧爲對照發明五戒十善以三途六趣爲極果以九品二級爲依歸中間隨語氣之應證說因緣果報譬喻數則振聽者之怠容堅學者之信仰最後以信願行爲修西之極軌或詳或略按時間而定講畢與聽者共同念佛十分鐘發願回向以　厥事旬日以來所事如此普及之次復揀舊有信仰二三人及其餘發心念佛而又識字者四十餘人爲晋說十法界中四聖境約以八識之心王還於一心之妙用迷於三毒則流浪六趣悟於一念則豎窮三際仍以四字妙實横超三界帶業往生爲時症之金丹焉此最後之深說也三百人中信仰勤修者約七十餘人女監念佛之聲聞於屋外人間地獄湧現青蓮誠希有之奇觀曠代之勝舉廳長陶公其菩薩再世乎至於聽講犯人肅靜端坐秩序井然原有念金剛彌陀二經者一人念佛者一二人並有女犯一人凶横無理賦性剛强頗難調伏前經監内辦事員杜藴齋先生教之念佛惡習頓歇今聞法之餘更復稽首言謝此皆吳知事之德化胡典獄之慈悲　　　化匪伊　夕矣略誌顚末以覩成績恒課之餘政事之暇特達陶公徧告同僚亦韻事也張船山詩云生平頗愛東坡語世上從無不好人二語頗有佛心淨圓此畨仗因託緣奔走一次益復信然惟淨圓近四五日感受風寒極覺勞頓現方服藥療治一二日後即擬泛棹之長興安孝二縣皆陸程能否一路　發尚不可必當視病體能否頑健以定行止也天氣枯風多燥諸維善保不宣弟王制淨圓頓首和南三月二十六號 
[太原]  
　　山西汽車路之近况星報河東通訊云自山西省城至黄河沿岸接河南邊境之汽車路已築過河東此路有數段即於去年築成自太原至平遥一段且聞已經通車河東以南數段亦於交冬前告成但路雖築成據南方來人所述竟有數處已爲鄉人種麥者通車之期至遲大約在秋間外間傳述汽車路將築及之處之人民並不亟盼路之動工渠輩固亦知他日汽車通行後之利益但因路身地價須俟該路有收入後方能發給故不願早築去冬雨雪稀少惟河東以北二十英里之處雨澤頗足目下若再無雨灌溉不便之地恐麥將歉收矣 
來函 
[東南大學農科來函]  
　　謹啓者每届夏秋瘧痢盛行推原其故皆由蚊蠅爲之媒介江蘇省會警廳注重公共衛生特請江蘇省昆蟲局局長吳博士襄助撲滅蚊蠅實爲减少瘧痢之根本解决爲吾人增進幸福不少兹探錄是項新聞一則敬請照登貴報爲荷新聞附錄如下「省會警察廳注重衛生」我國各地每屆夏令瘧痢盛行罹此疾病而呻吟床褥者不可勝計或因此而喪生者亦實繁有徒南京一地據某醫生之報告謂每年死於瘧疾者至少有三百人以上死於痢疾者尤多其重要程度可想而知攷人之所以得瘧疾由於一種微生物藉蚊之媒介達於人之血液至痢疾之原因亦爲一種微生物藉蒼蠅之媒介由飮食中而達人之腸胃故能將此兩種媒介物設法治減則致疾之微生物頓失其憑藉痢瘧自然減少醫生之治痢瘧待其巳病而治之即有成效已損失人類之幸福倘能治其本源使此病不發生則誠萬全之計也江蘇省會警察廳長王清泉先生注意公共衛生聞蘇省昆蟲局局長吳博士除研究驅滅農林害蟲外其在美治蚊成績亦至爲卓著因特請博士代爲規劃南京撲滅蚊蠅具體辦法先在南京試行如有成績再行推廣至本省各地聞已得博士之慨允即由南京警署商同吳博士及東大農科昆蟲教授張巨伯先生辦理一切現復由東南大學南京警察廳江蘇省昆蟲局具名於四月三日至九日每日午後四時特請吳博士在南京中正街公共演講廳演講撲滅南京蚊蠅之方法全城男女及政學紳商軍警各界均歡迎聽講并無須入塲券誠注意公共衛生者之一好消息也 
雜評一 
[奉天之摩納哥（默）]  
　　日人稱奉天之賭窟爲摩納哥王國以其賭之豪也雖然奉天之豪賭豈第賭數十萬金錢而已哉能引各黨派政客於一堂以從横之策略爲賭而已則坐觀成敗於其間質言之即以國是爲賭也更能引南粤北直之兵而使之戰以南北軍隊爲賭而己則從旁操縱於其間質言之即以人民生命財産爲賭也奉天之賭無論他人勝敗如何而己則立於有勝無敗之地位非特豪也抑亦巧甚中華民國之賭術爲世界未有之新賭術彼摩納哥之賭安足道哉 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[修改税則委員會之昨訊]  
　　美日委員之消息預測關税之增額 
　　修改税則委員會已於前日開幕惟以等候美日兩國委員之故正式會議恐十日尚未必能開蔡主任以中國各委員散住旅館辦事殊不便捷巳將靜安寺路一百○八號辦事處督催修理二三日内自蔡主任及副主任周傳經以次各員均須遷入該處居住藉便隨時接洽一切至美日兩國委員遲遲未克派齊之故據聞在美國係須待此項修改中國税則之議决案經上院同意之後方能派員蓋此舉旣原於華會之决議在美國非經上院認可不能有效大致將來美國委員總不外駐華領事及商務官之類至日本則須候閣議通過現在雖巳派有三員爲駐滬船津總領事等猶非正式任命將來聞日本共有委員五名云 
　　關於修改税則之前途自不無多少爭點如物價標凖一層若依歐戰時期之物價比例則外國吃虧若依最近物價比例則中國受損又如貿易額較大之國家對於細微之物品必不甚計較而日本等國則難保不錙銖盤算是皆不無問題者也將來正式會議雖在總商會而非正式會議當卽在辦事處舉行與外國委員正式開會之時雖僅正副主任及會辦等可以發言討論而在非正式會議時必中國委員均可參預於審查商榷之役至各機關所派人員之能提出意見則更不待論此會按照華會决議須於四個月内完竣二個月内實行預料實行新税則之第一年關税增加之數至少當在一千萬元以上云 
　　日大東方通信社東京電云近上海所開之中國關税改訂委員會中列席之日本委員巳决定委員長爲船津上海總領事委員爲外務省通商局商報課長村上義温小山農商務技師早川大藏技師諸氏就中除船津氏外各委員預定七日乘神户出帆之近江丸至滬云 
[商教代表請公開財賦機關]  
　　報告歷年收支賬目明令組織清查委員會 
　　全國商教聯合會派赴北京調查九六鹽債代表江經沅以財部因發行鹽餘公債而國民監查之舉起一舉而百弊俱發然財賦機關甚多如烟酒署交通部税務處等亦須澈底清查方能昭公允而去弊原故特具文呈請大總統原呈云呈爲懇請頒發明令將中央各財賦機關一律公開調查以袪弊端而釋羣疑事比者以財政當局發行鹽餘公債發現弊端遐邇宣傳羣情疑駭經沅受全國商教聯合會委任派爲代表馳赴京師調查初以爲私弊固不能無而人言或亦太過抵京以後略悉梗概奸私發露倍於所開但計一欵之贓已傾萬家之産况積歷年之弊何怪四海之窮學校以之輟業商工以之停滯萑苻以之朋起可知朘削之慘烈於死亡貪人之惡浮於賊盜即置重典詎足蔽辜顧北京財賦所入不僅賊部一部典守有責亦不僅財部諸人如交通部菸酒署崇文門税務處等均爲衆矢所叢萬目所視縱當局指天誓日自信無他而人民懲羹吹虀終多疑義甚謂凡屬利源皆爲叢弊之藪但司財柄絕少廉介之人是豈樂於持論獨苛待人不肖良以脂膏之地有形跡之嫌而又值紀綱廢墜之秋處貪冒成風之世雖百喙置辯人誰信之故竊以欲彰大信而釋羣疑則莫若公開之一法守櫝而嚴管鑰曰是無寳也不若啓扃而疑自明宵行而傍鄰牆曰我非盜也不若棄燭而人自信且財部與其他賦税機關只屬中央行政同爲疑謗所歸彼則公開此則隱秘不惟悖大公之道抑何以服財部之心爲今之計惟有由大總統令諭上項各財賦機關一律將歷年收入支出明白宣布并以明令組織中央清查財政委員會切實鈎稽盡情抉剔庶賢者不蒙不潔之名而不肖者亦無容奸之地此法若行弊藪必覆弊藪覆則法紀伸法紀伸則貪夫廉貪夫廉則誅求减誅求减則民困蘇爲官吏復剗爾旣叢之廉恥爲人民留剥而將絕之生機爲國家張弛而旣墜之綱紐一舉而數善皆備夫亦何憚而不爲經沅身居草野詎思出位惟因財部一事常究其致此之本原實由監督之無人監督行政向由國會今國會久經解散致奸人敢無顧忌然監督行政之權國會亦受託於人民若國會久虚之時人民宜自施其監督若謂人民直接行使監督特權爲法律所無則試問廢監督機關而放任行政又豈爲法律所有且政府之有無威信惟視其能否維持綱紀政府之能否安固惟視其能否取信人民今日之中央政府名義上爲南方所反抗事實上爲全國所猜疑若復庇貪奸於萬目睽睽之下拒民意以千里訑訑之聲是無異示絕於域中將何以自維其名號經沅等實以重惜國命非徒自痛脂膏所有懇請諭令各財賦機關一律將歷年收入支出明白宣布并組織中央清查財政委員會各情由理合具呈伏乞大總統鈞鑒施行 
[留美同學會歡迎美使]  
　　感謝退欵興學之提倡 
　　本埠留美同學會於昨日上午十時在南京路望平街口勸工銀行三層樓開會歡迎美公使到者百餘人由會長穆藕初主席先由主席致歡迎詞略謂今日美公使許爾滿博士惠然蒞會同人等不勝慶幸許博士學問道德超出凡流久爲時人所敬仰當許博士任康乃爾大學校校長時本會會員中有多人親受教誨今日蒞會與同人等歡聚一堂以視曩者留學美洲時校長與學生之歡聚正復相同其情義相孚爲何如也美國退還庚子賠欵俾我國莘莘學子負笈西渡學成後爲祖國効力會員中因賠欵而得高深學問發展工商百業者正自有人立國以工商爲本我國得能以發展工商之故轉貧爲富轉弱爲强循流溯源豈非美國退還庚子賠欵而有以致此乎當退還庚子賠欵時許博士適掌康乃爾大學退欵植材原動力發於美國之教育界而許博士爲此事主張最力之一人種因者在此結果者在此今日聚首一堂其歡欣鼓舞爲何如也同人等得此良好機會學成歸國爲國家社會効力秉母校良教訓不鶩虚名不營私利勤勤懇懇注力於各本業之發展日夕惕厲無稍懈忽前途希望正復無量他國不乏深識遠見之士見美國以退還我國庚子賠欵種此良因獲此勝果奮袂而起者當不乏其人也我國處此時代端賴有犧牲私利之人才起而挽救之人貴自立耳得失何足論願我同人奮力作去報國卽所以報答美國退還庚子賠欵之德意也次美公使致答大致均爲勗勉之詞謂將來中國之實權必將握之青年之手則今日濟濟一堂者將盡爲將來中國之主人翁發揚光大端賴諸君將來中美兩大共和國共同携手而進行於文明進化之域可斷言也詞中並有詼諧語聞者大爲鼓掌答詞畢復由穆藕初陪至勸工銀行内略進茶點至十二時始散 
[美公使參觀勸工銀行]  
　　駐華美公使許爾滿君因赴京回任道出滬江昨午偕其書記瓊生君與駐滬美總領事克銀漢君領事蘇推君黎君至南京路勸工銀行參觀當由該行董事穆藕初君等出而招待並引導參觀旋復欵以茶點移時始去聞該公使對於該行一切辦理方法頗爲贊許云 
[美公使昨午北上]  
　　駐京美公使許爾滿博士昨午離留美同學會宴會後即返乘美兵艦阿爾蓬納號偕其夫人及女公子北上當時到埠歡送者有許交涉員美國駐滬克總領事等諸人云 
[新關碼頭暗殺案五誌證人之供詞]  
　　韓人圖刺日本大將田中未成一案該刺客等引渡日總領事館後昨日午前九點半總領事館法庭繼續開庭小林警部主任將各證人先後訊問（一）葛烈克湯姆生立證人之地位供云吾等在工部局警察前關於逮捕狂人之實狀曾陳述矣今只須於所錄供單上蓋章可也（二）工部局警察之調查者刑事部長麥高雲爲主任前日編製關係書類云余爲中央警察署在勁之刑事部長證書及被害者之訊單俱係親製同時又一方實地充分調查蒐集證據品手槍兩桿藥彈兩箱此彈中發見其混合「特姆特姆」彈同時彈丸之尖端有十字形之切痕並搜出雷管發火器等又發見重要之書類中有遺書對於金吳二人訊單亦巳另製彼等快然供述無何隱秘此單敢證明於理由决無錯誤至彼於施乃特夫人非欲殺之者其殺之誤也目的確在田中又暗殺之時新關碼頭之情形有相片二枚呈請察閱炸彈似係極舊式者不必燃火而炸裂然該彈所有之雷管放火器可證明爲觸物體而發火者約需時四分又某警部云此炸彈本屬完全殆雷管所有之針太强致投而不炸歟供畢主任向巡捕開始審問（三）一三六七號華捕之供述該捕北京人制服而入供稱是日三點二十分在漢口路四川路轉角見有華服之一人在漢口路自東而西彼時不知實際余疑此人得無竊賊歟正疑想間該犯出手槍轟余遂追之彼向四川路南折彼又發槍中外人一名倒於香港上海銀行前五百五號印捕在四川路福州路轉角欲捕彼之時彼又向印捕發槍第一發時未獲至第二發時始得就逮其被逮也似槍彈已空者（四）五三一號華捕之供述余在四川路九江路轉角勤務二十八日午後三時二十四分西裝茶色雨衣之 
[謀刺田中未成之兩韓人吳宗義　金益湘]  
一人在九江路上自東西馳有一空馬車見彼人大呼爲賊余趨捕之被發槍余避而未傷彼更從四川路南行至來斯公司欲踰垣而遁被一西人擒獲（五）鎭江人六九二號華捕之供述余於四川路黄浦灘路之間之九江路上見一馬車夫大呼竊賊遂共捕之（六）交通巡捕一一六號羅鳴嵩之供詞午後三時三十分聞四川路方面吹有警笛余初不知旣見一西裝者向余方面而來距余約五百碼之地彼後隨之一西人將彼逮捕（七）五○五號印捕之供詞余立於四川路福州路轉角聞香港銀行方面有槍聲舉目周視見一男服華服執手槍余欲捕之彼於距余約二百碼之處發槍擊我後爲一西人捕之證人訊畢傳金益湘吳宗義入金則西服皮鞋吳則淺黄色之華服金惡笑不置吳比較的靜略訊即休庭午後更訊施乃特等問畢巳四時十八分矣 
[章太炎講學第一日紀]  
　　江蘇省教育會以國學一道亟應研究但主講之人殊難其選章太炎氏爲國學泰斗近經商定邀於每星期六日主講昨日爲第一日四時許聽講者先後到會四時半開講男女共約三四百人沈信卿君致詞大致謂太炎先生之學問夫人而知不俟再贅今日開講預備時促籌備不週來聽講者衆深恐座位不敷至爲抱歉夫西人近來研究我國哲學吾人對於我國自有之學轉置不問良可惜也今請太炎先生主講此後或能將此學問傳布世界則於中國文化前途極有關係惟講時簡要仍盼各自研究而發撝之下次地點或更覓較寛之所焉衆鼓掌章太炎氏登壇主講云今日講國學大概先說在日本及北京講學之經過次論講學之難易次言講學須對症發藥講至此遂書明所講國學大概之標題（一）國學之自體（甲）經史非神話（乙）經典諸子非宗教（丙）歷史非小說傳奇（二）治國學之法（甲）辨書籍眞僞（乙）通小學（丙）明地理（丁）知古今人情變遷（戊）辨文學應用依次講述將國學之自體講完時巳六時有餘沈信卿君謂今日講時巳久餘俟下期續講衆鼓掌方講述時全堂三四百人靜肅無譁而講述時引經釋典非常清晣故聽者殊有興趣焉所講述者另有紀錄員紀錄以便整理送由章氏核閱以便發布云 
[美按察署審訊美籍韓人紀]  
　　法捕房控韓人夥刦韓人自認爲政治犯 
　　文匯報云今晨美按察使署研審法捕房所控犯夥刦罪之韓人時發現驚人證據似韓政治犯中之危險份子已在上海組織秘密機關有以在滬從事政治運動之安分韓人爲其犧牲物及施行其他暴舉之嫌疑韓犯自稱名張春來（譯音）原籍韓國因曾服務夏威夷步兵第一隊故入美籍此案由美按察使署委員施爾氏開庭𩉿訊法捕房控該犯曾於十五日早晨同另一韓人持械入愷自邇路韓人名秦夀伯（譯音）之家用槍威嚇索欵並刦去金表兩只三日前被法探在法國公園捕獲並經事主認明確係當日犯案之人張曾居火魯奴奴十四年來滬未久自認爲政治犯在上海用欵已渴藉借貸以度日秦氏供認渠與同住數韓人俱係政治犯來滬宣傳革命主義故未向日領署註册張犯並由日領署解堂質證之夥犯證明該犯亦韓人名金天厚（譯音）張氏被捕後金亦在大世界附近客棧中被捕由法公堂解交日領事理審訊晨間研審時張犯供稱曾與金姓同入秦宅因聞秦家資饒富故向其借錢入室後即取出手槍向之索借其時秦手中適無現欵故僅得金表兩只向華質舖押洋十五元此表已由捕房吊出今晨呈堂作證犯案時所用柯爾脱式自動手槍亦經呈案法捕房並稱尚有韓人三名因有夥刦嫌疑巳解交日領事署審問施爾氏即下諭張犯應由美法庭審訊不許保釋續審之期尚未宣布 
[滬寗車搭客私帶大宗烟土]  
　　重一千五百兩 
　　滬寗車中有冒充上級官員之當差數人專事偷運私土巳非一次近日事機不密被人密告路局前日（三十一日）由寗開滬之特别快車到滬時由洋總稽查帶領偵探徐阜之錢新寳王金生三人查驗乘客行李抄獲形跡可疑之行李九件（皮箱七只·鋪蓋二個）當即開看内藏大宗陜土二十六包（每包五十兩）計重一千五百兩當查得此項行李係由蕭致卿·王輯五·黄國禎三人從蚌埠帶來洋總稽查抄獲之後稟告局長昨日（一日）將烟土及蕭王黄三人一併押送寳山縣署究辦矣 
[取締藴藻河兩岸建築之布告]  
　　吳淞商埠局張督辦昨日發出第三號布告云爲布告事照得舟楫交通端頼河道農田水利尤資溝渠本埠自開局以來於陸道交通業已擇要築路次第進行至於水道交通以及農田水利現擬兼籌並顧一律展拓寬深深恐無知之民或傾垃圾於河中或塡駁岸於灘外不顧公益阻碍交通而埠内藴藻一河兼爲太湖洩瀉尾閭關係農田水利尤爲重大比准江浙太湖水利工程局來咨請取締藴藻河兩岸施行建築或擅塡河身與本局用意相同合行布告周知凡在河岸近旁建築應先來局呈報照街道辦法一律讓進以利交通其各凛遵毋違切切此布 
[航業要訊]  
　　昌興新水手去留問題英公司船在港遇險 
　　昌興輪船公司接俄羅斯皇后輪發來海軍謂八日至滬並稱船中甬帮海員與船員及旅客屢起衝突巳有數次釀成小事端當雇用時雖訂有一定期間之合同但船長决意將此項新海員悉數更换原班老水手回職縱使犧牲薪工亦所不惜云云故八日該輪至申時辭退新水手業巳决定又蒙抵格爾號亦照此辦法於到滬時更易之惟日皇后輪中之新水手服職勤勞不减粤人該輪船長擬長期雇用先巳來電探詢滬行如繼續用此新海員與罷工解决之合同條件有無牴觸該公司對此亦難主張須俟日后到港向港政府請示後方可决定去取蓋恐貿然留用或致發生反響也 
　　大英公司得香港來電報稱英印鴨家公司之日本號上月十四日由喀爾格特開出後現已抵港詎停泊九龍碼頭後船頭艙貨（全爲印度苧蔴蔴袋）突然失火幸已在碼頭上旅客可引避上陸旋因開艙洞門吸海水滅火時不料水勢大入幾漫滿頭艙致船力不勝船頭下沉客貨中之上海東洋進口貨多半受損今正在設法抽水挽救本擬由港先往厦門現在一時不能駛出尚須留港云云聞旅客中尚無意外詳情續報 
　　法國按察使臘蓬氏Ｌabanst駐華有年今挈其夫人於三號搭乘盎巴士號返法聞臘蓬氏於明日啓行之時上海法官商人員均將往碼頭歡送上輪云 
　　法蘭西駐華各艦隊中之海軍職員及海軍士卒九十名今因已届瓜期奉該國海軍部電調回本國候再另遣他隊到華故該海軍已定搭乘法郵船盎巴士號輪於三日回法云 
　　中國郵船公司之中國號昨已來電於十二日抵申船泊招商局北棧更易新老水手後即於翌日赴港又尼羅號於四日離港七號至上海赴美經日本檀香山云 
　　新豐輪昨由烟津還滬後招商局卽將該輪買辦林曉泉調入長江上游班輪之江通號船爲買辦遺缺以江華副買辦譚竹蓀充任 
[成渝馬路之進行]  
　　國聞通信社云據外人消息川政府現請興亞公司ＡsiaＤevelopmentCo·工程師卜嘉擔任成都與重慶間馬路之測量工程雙方業於昨日簽定合同云 
[裁减水警之區長通令]  
　　江蘇水警第一區總署沈區長昨將奉令裁減水警各巡船官警伙夫餉欵議决辦法通令各隊長原文如下案奉廳長第一一五號訓令内開前奉省電裁减水警經費當召各區長等來廳集議辦法擬有端倪兹經决定裁去教練所備補水巡八十名並裁槍划每艘伙夫一名廣快領江每艘二級水巡及伙夫各一名舢板大板每艘二級水巡二名海艇每艘巡官一員又將淺水艦靖湖仁勇陪戎昭武振威江安洪平靖平等八艘各裁二級水巡一名並二級機匠各一名保蘇安靖二艦各裁二級機匠一名大雅一艦裁去二副一員三級水巡一名並將常年雜支减領一千元緝捕川資修造電報等費減領一千二百元照此計劃除太湖小廣快十艘因其行駛巨浸原編人夫僅能敷用未便再事抽减外計共年可節省薪餉服裝及雜支等費八萬二千四百七十四元五角五分如此辦理則地方可照常相安而警容亦不減原狀業經進省面陳蒙允照辦並定於四月一日實行但查本廳歷辦减政所有裁退官警士夫均給二個月恩餉此次仍應循案給領以示體恤除呈請軍省兩憲查核並分行外令仰該區長遵照預備萬勿延誤此後遇有開除名額一律停補以免臨裁多費手續切切此令等因奉此查减政一案旣奉廳令議决呈省核准自應如期遵辦應着各隊長曁第一隊各分隊長將所屬大板舢板每艘裁去二級水巡二名槍划每艘裁去伙夫一名共計每隊裁去二級水巡十四名伙夫二十四名每分隊裁去二級水巡四名伙夫八名統着該管長官汰弱留强如期實行每名應領二三月本餉二個月恩餉二個月即將奉裁士夫造具名册連同關領來區請領可也在此未經裁减之前遇有開除一律停止募補俾省手續惟須在名册内按名簽注以憑核算除分行外令仰該隊長即便轉飭所屬一體如期遵辦勿稍延誤此令 
[九畝地營地丈量之開始]  
　　九畝地營地開始丈量業於昨日實行兹將規定手續錄下（一）由局委函訂於十一年四月一日開始丈量（一）按户挨次丈量各户將印諭或契據預先檢出以備丈量時查核凡有各項證據一經查閱臨時發還（一）街道畝數一併丈量計算（一）此次丈量專查畝數之總額若干對於各業户無問題發生如溢出各户印諭總額之外爲浮領之地應照章補償繳欵（一）丈量照上海一律通用之步弓每步合英尺五尺六寸比老步弓合算相符（一）令行各董地保傳知九畝地業户將印諭於丈量時檢出備查嗣經上海市經董呈報印諭五十一紙可調到四十九紙其餘二紙仍應設法催調（一）丈量手續由縣令行丈繪生辦理並由局委帶同測繪人員與丈繪生眼同丈量（一）丈量時間每日上午九時起十二時止下午一時起四時止（一）會同丈量人員借大境關帝廟爲休息處圖董地保等每日在該處會齊接洽辦理 
[志誠贖路儲金團之會議]  
　　前身爲永年華員贖路儲金團 
　　自籌欵贖路發起以來各界羣起贊助本埠廣東路永年人夀保險公司全體華職員約有一百餘人自行組織籌欵儲金團定名曰永年華職員贖路儲金團巳誌前報兹因該團以名稱拘束頗爲不便經各團友互相提議另定名稱俾可擴充範圍究易籌募昨日下午五時特假座工商友誼會開團友茶話會到者數十餘人公推張取誠主席報告開會宗旨及經過情形謂本會前由鄙人發起永年華員贖路儲金團當時入會者甚爲踴躍嗣因名稱關係似覺不便且範圍不廣所以今日特請諸君聚集一堂共同討論變更名稱辦法以利進行云云當由楊伯庚朱昌利陸雨蒼等相繼討論結果改爲「志誠贖路儲金團」又主席報告各項組織章程經各團友互相討論逐條通過次卽推定臨時職員五人總務張取誠庶務楊伯庚朱昌利文牘華頌堯會計由總務兼檢查陸雨蒼討論畢各用茶點自由談叙至六時半散 
 
 

Page 14

 
 
[肉業續認屠宰税之廳令須加二成]  
　　上海縣沈知事近奉江蘇嚴財廳長令前據縣商會呈據滬寗蘇三帮肉業代表榮銀和呈稱認辦屠宰税將届期滿請仍照原額繼續認包等情查滬地爲商業繁盛之區税收似必豐盈兹據該代表呈請繼續本應照章招商投標承辦旣據呈請前來姑着照額酌加二成免予投標准行繼續着即令知商會轉知該認商遵照辦理等因沈知事巳遵照轉令矣 
[女青年會歡送赴京大會代表]  
　　崑山路女青年會昨日午後三時半開會歡送赴北京之世界基督教學生同盟大會代表代表大部份來自東南各省本埠亦約有百人定今晨乘車赴京昨日開會時該同盟中國方面會長李登輝君等均到會人數甚衆商 
[女青年會歡送參與基督教學生同盟大會代表攝影]  
酌沿途行李等之布置種種女青年會職員等分餉來賓以茶點至六時散會 
[十人團之儲金贖路辦法]  
　　南陽橋中華救國十人團聯合會對於儲金贖路問題曾開談話會數次咸以爲此項舉動須切實的貫澈的方足表現平民精神昨晚該會開理事會唐豪君提出兩種辦法（甲）自本年起徵求會員每位除應納會費外附徵贖路儲金一成以五年爲度（乙）未徵求之前本會應先組織一儲金贖路團以爲先倡以上二案全體贊成通過當時即成立十二組姜槐卿徐立祥唐豪各兩組丁福保朱昌利張東初張取誠羅啓華洪子華各一組兹將該團擬定簡章附錄於下 
　　「中華救國十人團贖路儲金團簡章」（緣起）此次太平洋會議我人以魯案訴諸公理彼野心勃勃之日本帝國深恐巧取豪奪之手段不能見容於世界於是允將膠濟鐵路歸還我國並以三千萬賠償金相要挾國人不忍斯路終落日人之手乃有儲金贖路之偉舉本會雖爲平民團體能力薄弱然國家興亡匹夫有珼贖膠路即所以杜日人蠶食之志凡我會員其速奮起（定名）本會爲救國十人團會員所組織故定名中華救國十人團聯合會儲金贖路團（組織）每組五人舉組長一人（儲金）每組每月儲金一元（收欵）每組於每月五號前由組長將儲金繳付本會儲金部轉存指定之銀行（期限）儲金期限以五年爲度（附錄）該項儲金指定贖路將來不得移作他用（乙）組員可隨時到會調查銀行存摺（丙）本會抱切實的貫澈的辦法故組長須負每月繳付儲金全責 
[龔德柏回京]  
　　太會代表團員龔德柏君於昨（一日）十一時半乘滬寗快車回京許交涉員已代電南京温交涉員照料并請轉致津浦路局備發車票預留臥房云 
[何豐林赴松卽返]  
　　滬杭甬鐵路昨日（一號）由滬開杭之一百零八號快車駛抵龍華站時有松滬護軍使何豐林氏親率員弁乘坐該列車之頭等車廂前往松江司令部點名發餉事畢卽由松江站乘坐下午由杭來滬之一百零七號快車返滬抵龍華站時在下午七時許當由使署預派汽車在站候接返署云 
[中華義勇軍十五週年賽槍會]  
　　今日在靶子場舉行 
　　本埠萬國義勇軍中華隊擇於本月二日（星期日）在靶子場舉行第十五週年賽槍大會所有一切賽射章程及比賽課程巳由該隊射擊科長陳景塘郝伯陽崇棣華三君呈請葛徐胡三隊長批准照錄如下 
　　上海萬國義勇軍中華隊十五年稱職賽槍大會賽射章程一賽槍大會祗限於中華隊正常頇三備各級隊員得有比賽權利（預備三十碼及格者）二賽員共分四班（即現有之特一二三班）祗有第一至第四種課程作爲分班比賽三賽槍大會比賽終結後其班次重排如下特班一百四十分以上一班一百二十分以上至一百三十九分二班九十分以上至一百十九分三班八十九分以下四每班比賽奬品其價值微有高低五分班比賽（即第一至第四種）每班中均有奬金統扯以十人爲一奬如賽員零數有五人以上者除特班外餘則增加一奬六賽員如已得過第一至第四種比賽奬金者須减讓分數如下得過第一奬者讓百分之二五第二奬者讓百分之二十第三奬者讓百分之一五四奬以下讓百分之一十七賽員如在同班中得同分數者依照下列四條解决之（甲）遠墩多數者爲勝（乙）讓分多數者爲勝（丙）遠墩末槍優者爲勝如末槍仍相同則比着末第二槍依此類推（丁）以上三條仍未能解决同數者須重行賽射八比賽課程以完全練兵課賽射九練兵課比賽定於四月二日即星期日上午九時起賽十午刻停射一小時以備各員午膳十一各員自備午膳乾糧或他種食品或報名聚餐於射擊塲十二賽槍祗限工部局義勇軍所用之槍 
[比賽課程]  
　　第一種比賽發起杯第十·十三·號靶足分四十五分得奬每班中優勝者得奬統扯每十人中得一奬計特班每員得奬金四元一班每員得奬金三元二班每員得奬金二元三班每員得奬金一元第二種比賽隊長杯第十一·十七·號靶足分五十五分得奬與第一種同第三種比賽排長棚長杯第十二·十五·號靶足分三十五分得奬與第一種同第四種比賽隊員杯第十四·十六·號靶足分六十分得奬與第一種同第五種比賽贊助杯第十·十四·十七·號靶足分一百零五分得奬各級各員總比賽不分班次計第一奬得洋八元第二奬得洋七元第三奬得洋六元第六種比賽排賽杯第十至十七號靶足分一百九十五分得奬每排中賽射分數及到塲最多者計排長得奬金　元總分數最多者得金奬四元如總分數最多者爲排長所占據此奬金須讓與次多數者所得第七種比賽棚賽杯第十至十號靶足一百九十五分得奬每棚中賽射分數及到場最多者計棚長得奬金六元總分數最多者得奬金三元如總分數最多者爲棚長所占其奬金須讓與次多數者所得第八種比賽分班杯每班中全課分數最多者得奬特班得奬金五元一班得奬金四元二班得奬金三元三班得奬金二元如已得過總分數奬者則分班奬不能再得第九種比賽總分杯全課總分最多者不分等級班次計第一奬得洋十元第二奬得洋九元第三奬得洋八元第十種比賽足分班第十·十四·十七·號靶得足分者各得奬金四元第十一種比賽預備杯新兵課第一·二·號靶足分四十五分得奬與第一種比賽同惟作第三班 
[謀斃親夫案之親屬探問]  
　　張董氏張金樓等控媳張徐氏商通姘夫陳慶培毒斃張信仁各情迭紀前報兹悉屍母張董氏屍叔張金樓等聞悉剖騐報告乃於昨午到廳調查探問該醫生化騐張信仁腸胃心肺等究竟中毒與否以安我心等語並謂張信仁於去冬臘初中毒初四日曾送上海醫院求治是日下午吃過醫生所給藥水當晚抬回延至初五日斃命等語該警將情具報法官令飭靜候示下辦理 
[各團體會議二次會紀]  
　　國聞通信社云中華民國各團會議昨午二時在貴州路逢吉里開第二次會議喻育之主席報告續到代表及來往公件畢董福開陳榮戾提議意見書汪浩謂董陳二君提議案果極重要惟本席主張先議宣言使本會宗旨及所取方向咸得週知多數贊成主席遂將改變議事日程付表决一致通過繼即討論宣言公决由文書股起草次討論董陳議案否决次討論李鎧提議案主張通電南政府立卽北伐並聲討吳佩孚罪狀討論結果多數通過公决於下星期三再開臨時會討論重要議案云 
[北京工專生參觀工廠誌]  
　　聯合通信社云北京工業專門學校參觀團巳於日昨抵滬兹將漢滬濟津各埠已參觀未參觀之各工廠名錄后（漢）漢陽銅鐵廠大冶鐵廠兵工廠火藥局湛家磯財部造紙廠白沙造紙廠熾昌線酸鉀廠（華界）燮昌火柴廠（日租界）湖北全省模範大工廠（武昌城内）（滬）龍章造紙廠（龍華日暉橋）寳源造紙廠（東）（浦東陸家嘴）（西）（楊樹浦三二）熒昌自來火廠（沛東陸家渡）華昌梗斤廠（浦東張家浜）大德恒榨廠（楊樹浦八六）立德油廠（又叉袋角）大英煤氣公司（西藏路）振華油漆公司（小沙渡）科發製藥廠（華德路）粹華製藥廠（南市）香亞化裝品公司（寳山路鴻興坊香山路）中原油墨公司（寳山路）無敵牌牙粉廠（西門靜修路）固本皂藥廠（徐家滙）愛華香皂廠（寳山路頤福里後）中華玻璃廠（寳山路）鑄豐搪磁廠（顧家灣）龍華子藥廠槍砲廠（高昌廟）中華職業學校工廠（陸家浜）商務印書館工廠（寳山路）（濟）溥益糖廠（津）華北製革廠北洋油廠丹華火柴廠裕津製革廠天津造鐵廠塘沽久大精鹽公司工業試騐所啓華洋灰廠開灣煤礦 
[昨日之滙價與金市]  
　　昨日星期六大條近遠期均長二五先令弗動美滙小二五束滙小二五荷滙小三盾半德滙小五馬克餘者均無更動 
　　標金開盤爲三百十九兩二錢銀行賣出五月份先令價三先令四辦士二五買進爲三先令四辦士三七五又賣出五月份美匯價七十三元二五買進價爲七十三元半又賣出五月份束滙價六四五買進爲六四三七五又四月份賣出六四三七五買進六四二五是時金價爲三百十八兩七錢後因先令等市面較軟賣出五月份先令三先令四辦士一二五至三先令四辨士買進爲三先令四辦士二五至三先令四辦士一二五又賣出四月份先令價三先令四辦士一二五買進爲三先令四辦士二五是時由某銀行買進現金四百五十五條價爲三百十九兩以致金價因此頓漲至三百二十兩○二錢移時因銀行賣出五月份先令價三先令四辦士一八七五買進爲三先令四辦士三七五又兼大連帮賣出期金甚夥人心又疲所以金價最小跌至三百十七兩七錢後因買者較多故又回高至三百十六兩六錢收盤先令及東滙交易寥寥惟美滙成交者頗多金價成恐繼續跌小云 
[昨日之金融市况]  
　　昨日現幣市價上午七錢二分四釐六二五午後仍七錢二分四釐七五與前日收盤相同三分底期洋上午七錢二分五釐七五下午爲七錢二分六釐一二五較上月大六二五四月半期洋早市七錢二分六釐七五午市收盤七錢二分七釐二五大七毫半交易略見起色 
　　銀拆雖届銀行春季結賬而市上並不見緊上午二錢二分午後收盤二錢三分無甚升降各銀行收欵一百萬上下惟銅元又賤每銀百兩可兌二百二十一千八百文致衣牌每元兌一千六百零七文私版銅元充斥於市無法遏制然食力小民因此暗虧實非淺鮮也 
[一週間進出口銀洋之調查]  
　　自本星期一（二十五號）以來洋釐市面見軟雖南京杭州兩廠運到一百五十二萬元而他埠到數不多故現幣扯算小去六毫二忽半常在七錢二分五釐上下三月份四月半期洋前昨兩日交易略多故昨日較現洋超過約一釐半銀拆最高至二錢五市面亦平鬆計東方等各銀行由英公司來大條二百八十五條庫存現銀多二百七十七萬現洋多二百五十一萬元大條少一百四十條中交等銀行由南京來洋六十九萬元杭州來洋八十三萬元寗波來洋三萬元蘇州來洋五百元蚌埠來洋三萬元裝往香港大條一百十條裝往杭州大條三百八十八條又裝去大連二十萬元裝去杭州銀三十四萬兩裝往南京三十三萬兩兹將來往細數錄後「星期一」中國銀行由南京來洋四萬元又杭州來洋五萬元又寗波來洋三萬元又裝往杭州大條二百條又銀四萬兩又裝往南京銀三萬兩束方銀行由花旗公司輪船來大條二百四十條交通銀行由南京來洋四萬元又去銀三萬兩杭州來洋四萬元又去銀三萬兩「星期二」中國銀行杭州去大條一百八十六條南京又去銀三萬兩又來洋四萬元又杭州來洋五萬元交通銀行由南京來洋九萬元又去銀三萬兩又杭州來洋五萬元又去銀三萬兩「星期三」中國銀行由杭州來洋五萬元又南京來洋四萬元又去銀三萬兩又杭州去銀三萬兩交通銀行杭州去銀三萬兩「星期四」交通銀行由南京來洋四萬元又去銀三萬兩又杭州來洋十萬元又去銀三萬兩又蘇州來洋五萬元中國銀由杭州來洋二十七萬元又南京來洋四萬元又裝南京杭州去銀行各萬兩華義銀行香港去大條二十條「星期五」中國銀行南京去銀三萬兩又杭州去銀三萬兩又南京來洋二十四萬元又杭州來洋七萬元又蚌埠來洋萬元又大連去洋二十萬元廣帮託臺灣銀行裝至香港大條九十條交通兩行由南京來洋四萬元又去銀三萬兩又杭州來洋五萬元又去銀三萬兩「星期六」交通銀行由南京來洋四萬元又去銀三萬兩又杭州來洋四萬元又去銀三萬兩華義銀行由英美公司輪船來大條四十五條中國銀行由南京來洋四萬元又去銀三萬兩又杭州來洋五萬元又去銀三萬兩 
[一週間之金融調查]  
　　昨日星期六各銀行查倉存底仍厚比較上届現銀多存二百七十七萬兩現洋多存二百五十一萬元大條少存一百四十條束尤等銀行由英公司輪船運到大條二百八十五條裝往杭州香港函埠四百九十八條南京杭州兩廠來洋計有一百五十二萬元蚌埠蘇州寗波等三處來洋十一萬元其他來洋惟各錢莊有數萬耳 
　　洋釐甚平穩一週統扯小去六毫二五現洋出口亦祗裝去大連二十萬元 
　　銀拆昨日收盤仍屬二錢三分滬上各銀行存底豐足故外人方面銀根亦鬆三月底銀行結賬進口貨結欵亦屬平穩本星期内無大漲落出口貨絲茶皆無躉數交易現銀輸出者寗浙兩廠造幣之需計裝六十七萬兩陽曆三月底交易所交割甚稀故亦無躉數之需求惟錢莊方面隂曆三月以内銀拆預測當在一二錢蓋有長期放欵半年到期屆時轉期殊不易易因受交易所之影響耳 
　　先令内盤見硬星期五長半辦士以來無上落大條近遠期皆長八七五美滙長五角束滙小去一分各銀行交易比上届稍見活動標金價比上星期六每條跌去銀六兩二錢星期三四最高曾至三百二十六兩最小曾至三百十七兩昨日收盤三百十八兩六錢金價尚須看小因銀行結出先令有三先令四辦士二五可結放長一辦士六二五美滙六月份以前有七十三元可結亦有二元放長東滙亦可抑小二分以是之故滙率之内盤放長金價勢必趨下云 
[友華銀行滙市報告]  
　　昨日友華銀行滙市報告云三十一日倫敦大條銀價近遠朋各長二五紐約銀價長至六角六分一二五倫敦紐約間匯價爲四元三角七分七五今此間各國匯價僅美金縮爲七十一元日金縮爲六十七元餘均未動通日市况平穩堅定英鎊成交價四月份三先令四便士二五五六月份三先令四便士一二五美金成交價四月份七十三元五角五六月份七十三元二角五分收盤時售開價視此購價微長昨日中國在倫敦購銀倫敦收盤時市况不定紐約市况堅定 
[三汽車又傷三命]  
　　昨日午刻十二時半楊樹浦路雙浪橋地方有一千四百六十六號汽車駛過撞倒八歳男孩周卿眞跌破頭顱骨腦漿迸流不省人事由楊樹浦捕房一千一百七十號華捕瞥見當將汽車扣留押令載送受傷男孩往同仁醫院醫治一面帶該汽車夫入捕房稟候捕頭發落至薄暮捕頭得醫院電話報告受傷男孩子己斃命即派捕將屍車送騐屍所候星期一禀請中西官相騐 
　　又昨日下午三時許有一千八百十二號汽車駛經老靶子路海史格路口撞跌行人高艮山（年二十五歳）腦受重傷知覺全失當經虹口捕房三百六十六號華捕前來押令汽車載送受傷人入同仁醫院醫治逾數時傷重身死經捕將屍車中送騐屍所候騐汽車夫則拘押捕房俟解送公堂訊究 
　　又昨交六時許愛文義路有五千二百八十八號汽車駛過撞倒寗波人李連生跌傷腦部甚重由靜安寺路捕房四百八十一號印捕到來抄錄汽車號碼及車夫照會另雇車送受傷人往仁濟醫院醫治及抵院已氣絕斃命即由捕稟明捕頭將屍車送騐屍所候公堂相騐聞死者年二十四歳新婚未久現在電車公司爲銅匠肇禍之運貨汽車後又與電車相撞致全部毁損云 
[發給滬閔南柘公司購地價銀]  
　　上海縣知事公署昨日訓令各市鄉經　文云案據滬閔南柘長途汽車公司經理李顯謨協理黄申錫呈稱竊本公司築路所需地畝業已丈繪告竣除漕河涇港以北之路線由滬南工巡捐局開築其收用田畝亦歸該局辦理外本公司實收用坐落治下路線田畝計共三百十二畝八分二釐六毫應給地價銀元共三萬一千零八十三元七角九分理合將收地清册連同地價銀三萬一千零八十三元七角九分開單呈送仰祈鈞署分别令行各該鄉經董遵照收地細則如期按户發給一面令飭各該圖圖書收册　户以清手續而資營業實爲德便至貼償遷移房屋墳墓晵酌償清苗損失等費應俟各該鄉查明實數具報酬費應俟收地終了各由本公司隨時直接送交各鄉經董發給具領再收地給費細則領費期限原定去年古曆十二月底截止祗因丈繪手續繁瑣不克如期辦理兹擬展至古暦三月初十日截止所有路線以内房屋墳墓應請令各該鄉經董責成地保通知業户於領費期限内一律遷讓合併陳明等因並附送地價銀及收地繪費憑單細則清册單據收據等到署據此除指令照行並分令外合行令仰該經董遵照原呈各節妥速辦理其他地價銀及單據清册等務於四月三日下午一時來署領取以憑給發勿稍稽延此令 
[國貨維持會開給奬大會]  
　　中華國貨維持會昨致總商會函云去年十月南京舉行江蘇第二次省地方物品展覽會荷蒙尊處委託敝會携品往賽迨會事告竣所有賽品除自願移陳南京省立商品陳列所外餘均由敝會帶申發還在案查該屆展覽會審查結果以本埠出品人最佔優勝足徵工業發達國貨前途未可限量敝會亦與有榮焉兹接江蘇實業廳函知以奬品製竣囑往領取當經敝會派員往寗具領業已到申現定於陽暦四月二日午後一時起在九畝地本會會所開給奬大會柬邀本埠行政長官蒞會觀禮並請評議員舒蕙貞女士授奬曁演述展覽會開幕時之盛况及報告結束本會建築費經過情形屆時務請尊處將附上領證　蓋印章派員准時到會領取奬章奬憑實深盼切 
　　尚有本埠新聞等轉入後頁 
雜評二 
[監督財政之前提（旡用）]  
　　立憲國民監督財政爲最正當爲最急要在承專制之餘之我國尤爲急要之急要前此論者僅見於一二學子之文字上此外無聞焉近則有法團正式推舉代表實施澈查之職所得結果至佳記者曰此幸也以當局鬼祟多端舞弊作奸爲技至巧局外呼號又何能著其痛癢是以屢倡監督財政而財界之弊竇叢生如故焉今商教聯合會感乎枝節監督之不澈底特請組織中央清查財政委員會用意至善然當局之能否採納爲一問題當局果采納矣委員之分子是否得人爲又一問題果得其人矣而非深得此中三昧者仍難見若輩譸張爲幻之欺弄蓋財政最複雜最糾紛非身履其境深究其奥者决不易盡窺其隱語曰捕快須自賊出身吾不必强彼充捕快者先自作賊亦必深諳作賊之道而后可與語捕賊然則日號於衆曰吾欲改革政治而自以謝絕政治爲高吾欲監督財政而自以不涉財界爲正此果眞能達目的哉猶恐爲彼舞弊作奸者竊笑耳不入虎穴焉得虎子監督財政當以使可靠人員設法涉足財界爲前提 
 
 

Page 15

 
 
本埠新聞二 
[參觀元亨輪船試車紀]  
　　陳琴軒君創辦之元一輪船公司開設已數年營業頗爲發達其原有之輪船因不敷用今年又添購新輪三艘其中一輪名元亨號於昨日舉行試車禮先期柬請本埠中外各界前往參觀該輪預泊於浦東楊家渡元一碼頭下午一時半鐘參觀者乘亞力山大渡輪轉登大輪該公司派吳夢麟君招待來賓登大輪時各人給花一朶掛置衣襟二時半鐘該輪即由元一碼頭開赴吳淞起椗時大放爆竹軍樂齊奏江岸上觀者甚衆參觀者均乘該輪前往亞力山大小火輪亦隨之而行五時始抵該地停泊吳淞口外預先帶有照相器具在亞力山大小輪上攝影是日中西來賓甚衆西人有英美烟公司保險部大班勞阿司Ｗ·Ｌyons·老公茂大班達福司Ｗ·Ｈ·Ｔ·Ｄavis老晉隆大班司密斯Ｐ·Ｊ·Ｓmilh諸人該公司並請惠兒院軍樂隊梁致中領班之西樂及王德岩之戲法在船演奏以助興致又欵以茶點該輪船身甚大製造亦堅艙位優美但所行之航路尚未妥定至六時半鐘來賓仍過亞力山大小輪至砲台灣乘搭該公司預定之專車返滬抵埠時已鐘鳴八下矣 
[滬杭路龍華香汛之專車]  
　　滬杭甬鐵路自上海至龍華段内兩旁桃柳現正開放近日天氣晴和自是絕妙春景滬上中西人士前往遊玩及進香者日見增多兼之數年禁止之龍華寺於上年修復浮屠七級香汛重開一般香客乘車前往者尤見擁擠該路每日各班客車售出龍華車票數達千餘張而游客由滬前往多乘上午之一百零四號特快車·一百零六號慢車·下午一百零八號快車·及四時之滬嘉區間車到龍遊玩後苦於由杭來滬之各列車異常擁擠不及回滬該路車務總管爲便利遊客起見特於昨日（一號）下午五時由上海南站特開專車赴龍車站以便遊客乘坐返滬由龍華站開返在下午五時三十分云 
[棕欖化裝展覽會誌]  
　　美國棕欖香皂公司特假西藏路寗波同鄉會開展覽會三天昨前二日到者非常擁擠内部佈置尤爲美觀游藝有魔術新劇影戲「魯克却潑林等」跳舞等皆係一時之選又明星影片公司所攝「霞飛將軍」及「美人與香皂」二片亦在會塲映演片内香皂能自啓自動幻成種種花樣頗博得觀衆之贊美今日爲第三日欲觀是項影片者今日爲最後之機會故預料今日游人必較前二日爲更多云 
[夜市交易所股東會紀]  
　　上海夜市物劵交易所昨日下午三時在日夜銀行樓上開股東會理事長黄磋玖君報告因交易所種種潮流之險惡以致本所亦陷於困難地位鄙人現擬專心於日夜銀行料理代本所所做之股票押欵事項所有本所理事長一席無暇兼顧敬向股東辭退各股東同聲挽留請再維持三個月且看情形再定辦法黄君謂據鄙人眼光觀察交易所發達希望極爲稀少現爲保全股東血本起見擬將日夜兩交易所及日夜銀行大發公司四項機關合併改組一大公司專營銀行及大世界事業則將來尚有希望如本所股東贊成此項辦法則再行召集日夜銀行大達公司及日市交易所股東會共同協議等語當由股東投票表决贊成者居多數 
[祝生記營業之發達觀]  
　　本埠北四川路靶子路口祝生記洋貨號自開設以來歷有年所營業頗爲發達每屆春季該號爲優待主顧起見特廉價四星期今年又屆廉價之期已自三月三日起至三月三十止連日來往購呢絨洋貨以及化妝品者甚爲擁擠云 
[工巡捐局對於請設攤基之批駁]  
　　滬南工巡捐局批商民萬和等呈請安設攤基勉予取締由云據呈已悉查西門市面日益發達華法兩界電車絡繹於途若再雜以菜攤非特阻碍交通亦且危險堪虞從前准其設攤原屬權宜辦法現在市塲成立正宜齊集互市藉可肅清道路消弭危險至各該商舖出售之物品市場内並不完備民間日用所需仍必取給於此舖與市場並行不悖營業上當不至受何等之影響社會習慣每難以更始而樂於觀成現當變遷之初表面上似覺隔閡實則無形利益日久自彰該商等可毋庸鰓鰓過慮所請安設攤基之處未便照准此批 
[上海交易所消息]  
　　上海證劵物品交易所昨日揭示七則（一）金銀定期交易買賣暫行規則條文中第一第七兩條四月一日起改正如左計開第一章第一條市塲集會開市時間前市開盤定午前九時收盤定正午十二時後市開盤定午後二時收盤定午後四時但認爲必要時收盤時間得變更之第四章第六條交易方法開收兩盤依競爭方法行之但其中間得依金業習慣以繼續買賣方法行之（二）聯大號邵景甫君請求爲本所證劵棉紗棉花金銀雜糧經紀人業經本所承認指定爲第三十六號經紀人（三）中易股民新銀行股自四月一日起停止買賣（四）麵粉交易所股自四月一日起照常買賣（五）第五十五號經紀人楊河清君全部讓渡與王聚康君業經本所承認自四月一日起第五十五號經紀人楊河清君停止營業王聚康君准其開始營業（六）全球交易所股自四月一日起列入代用品内其代用價格每股定洋十元止（七）公債證劵本證定率自四月一日起改正之部份如左七年短期公債四元七年長期公債二元十年整理六釐二元十年整理七釐二元麵粉交易所股六元華商證劵交易所股二元漢冾萍二元華商電汽股二元老公茂股元二兩 
[禁止迎神賽會之縣署布告]  
　　上海縣知事公署昨發布告云爲布告事案准川沙縣公署咨開案照迎神賽會本屬有干例禁加以上年災祲之後正值民力凋敝之際凡知體恤事艱更不應有此舉動乃訪聞敝縣高昌鄉顧家路口以北一帶有等不法之徒藉口清明前後舊習仍有迎神賽會之舉或扮演淫戲誘惑婦女或設賭抽頭引人入局種種不法事難枚舉愚民因之而失足盜賊從此而生心爲害社會實非淺鮮若不嚴行禁止其何以維風化而挽時艱除布告並咨請縣警察所飭屬查禁外查顧家路口以北一帶係與貴縣轄境高行鄉毘連深恐此禁彼舉仍不免滋生事端相應咨請查照希即出示布告並飭屬一體查禁以維地方至紉公誼等因准此查迎神賽會歴經嚴禁有案現值清明節近正照案示禁聞准咨前因除查禁外合亟布告仰各一體遵照倘敢故違仍有前項情事定行查究不貸切切此布 
[警廳驅逐艒艒船之布告]  
　　江蘇淞滬警察廳布告云爲布告嚴禁事案照肇周浜由斜橋至謹記橋一帶爲官河要道往來船隻甚多乃有一般艒艒船停泊該處兩旁旣碍衛生且於交通極有阻碍若不從嚴禁止殊不足以愼衛生而利交通除令飭二區警署曁水巡隊隨時派警嚴行驅逐外爲此布告仰該處各艒艒船一體遵照務仰儘十日之内一律遷移相當處所不得再在該處停泊倘敢抗違定干拘究不貸切切懍遵特此布告 
[交易所包車夫自縊殞命原因未明]  
　　通州人張金文向在法租界黄浦灘十二號門牌某交易所爲包車夫前晚不知因何懸樑自縊身死直至昨日經人察悉報告大自鳴鐘捕房飭探陸榮興前往將尸身車送同仁輔元堂騐尸所聽候稟請法廨中西官檢騐核奪 
[新開河之火警]  
　　法租界新開河民國路某號門牌於前晚十一點餘時樓上不戒於火當由救火會到場救熄計焚去烟紙店蔴袋店等樓面三間樓下門面均未殃及事後捕房飭探陸榮興將各該店主傳入捕房詢究互相推諉諭候查明詳情再行解堂訊核 
[愛仁里房東請求覆訊之結果]  
　　判每月加租兩元 
　　雅谷伯洋人前延郭蘭克律師投法公堂控法界愛仁里房客陳阿福白芝薌盧佛眼孫永年公孫文顯等五户不理欠租反對加租等情判原告敗訴後因原告不服判决提出理由請求覆訊經中西官核准傳訊判再核在案昨又傳訊先由前房東郭標上堂證明一切繼由被告陳阿福等稱對於加租一節前房東已經取消新房東始終未曾通告商人等不能承認加租等語中西官即退入休憇室内商明堂諭後復又升坐公堂先由法正領事德君將西文堂諭誦畢後由聶讞員諭曰此案經本公堂訊明應着被告等於上年隂暦十二月起每月加租兩元所欠租洋限三天内付清堂費原被各半負擔 
[旅客吳進郎病故]  
　　浙江温州永嘉縣人吳進郎年二十四歳來申探友寓法租界永安街同商社客棧忽染紅痧由該棧送至工部局醫院診治於三月初五日身故因無家屬經該院騐屍所茶房報告美租界梧州路上海聯益善會請求棺殮該會調查屬實當即殮葬會塚云 
[途人猝斃]  
　　昨日午後有年約四旬之某甲四方面孔身穿元色洋緞馬褂灰色布棉襖藍布單褲兩條黑襪布鞋秃頭行經美租界吳淞路救火會門首忽患急病猝然倒斃當經巡街捕查見回訴捕頭諭將尸體舁入騐尸所因查無尸屬飭保報堂棺殮厝壇聽候家屬認領 
[串騙香烟之新翻戲]  
　　聯合通信社云山東路帶鈎橋塊某烟紙號於前日忽來一人自稱與該店經理相識各夥友詢其姓氏皆應對如流因是日經理徐某不在店内問其何事曰有爾經理之友某君欲購大前門牌香烟七千支因不帶錢請你們飭人送去領錢可也各夥友以係經理之友又加在某麵粉公司信以爲實遂將七千支香烟包成一札開發票一紙計洋五十七元幾角飭夥友阿木林（俗名）送去不意行至南京路相近忽然從横衖中又來兩人即將香烟刦去跟隨之騙子亦乘機遁去阿木林見物被刦無法可使即回店報告中途被刦情形遂即開單報告捕房不知能否弋獲滬上近來騙子翻戲賊騙層出不窮此項騙法愈出愈奇 
[許銀瑞私運新銅圓之訊判]  
　　罰洋五元銅元發還 
　　許銀瑞日前由外埠私運新銅元數千枚來申行經法租界小東門地方爲二百六十三號巡捕查獲許飛奔圖逸當由該捕追獲帶入捕房諭令交保昨日傳至法公堂請究先由二百六十三號巡捕投訴前情並稱許在途將銅元二百枚向巡捕行賄今將賄洋呈　詰之許供此項銅元實由外埠帶來等語中西官判許罰洋五元銅元發還 
[盜刧正昶錢莊]  
　　北四川路一千九百七十九號門牌正昶錢莊於前晚八時許突來口操淮音之盜匪八名擁入店堂五盜各出手槍向店夥學徒嚇禁聲張當將賬櫃檯抽屜内現洋九十餘元搜刧而逸迨該管捕房聞警立飭通班中西包探馳往兜拿匪已遠跑該探等遂向事主詳詢各盜面貌服式歸稟捕頭轉稟麥警務長通飭各捕房中西包探一體跴緝贓盜解究 
[盜刦浦東問心庵出家人何不糞土黄金]  
　　浦東奉賢縣徐里橋附近問心庵所居帶髮尼數名吃佛着佛近來薄有積蓄致被匪徒垂涎隂曆上月二十九日夜半時忽來口操土音之盜匪二十餘人明火執仗撞門入室用繩將各尼逐一紮縛内有一尼因極聲呼救致被盜戮傷頭部該盜等任意翻箱倒篋搜刦銀洋物件約值二百金之譜携贓呼嘯而去翌日由該尼等報請就近警所飭緝按奉賢一帶近來如潮音寺蔣達廟等僧尼迭遭盜刦者皆以積金所累噫一般善男信女亦可以悟矣 
[拐子劉茂龍押一月]  
　　劉茂龍前在無錫拐得常州女子顧桂英一名來申匿居法租界地方現爲同鄉人李洪炳得悉報告捕房飭探將劉及桂英一併帶入捕房解經法公堂判候顧桂英家屬到案再核已誌前報昨又傳訊先由原告顧裕根投稱顧桂英係民人女兒上年間因家中貧苦囑女兒至無錫紗廠工作不知如何被劉誘拐來申民人與劉素不相識請求訊究並請准予將女兒領回等語詰之顧桂英供明被劉拐騙來申情形劉茂龍供實係顧桂英自願隨民來申餘供支吾中西官判劉押西牢一個月桂英交其父領去 
[公共公廨訊案彙錄]  
　　昨日公共公廨民二庭由張襄讞會同俄員儀君訊理（一）公共工部局訴海寗路四號門牌俄國婦人塞馬門欠繳捐費銀八十二兩九錢五分案結果着被告每月付銀十兩自四月十日按月拔付以清爲止（二）公共工部局訴俄國人博刁登欠繳捐費銀一百十二兩五錢六分案結果着被告每月付銀十五兩自四月十五日按月拔付以清爲度（三）美商開乾洋行訴界路四號門牌俄國人脱羅維司基欠牛肉價洋八千四百元案結果着將被告護照扣留展期再核民四庭由李襄讞會同英包副領事訊理（一）張延鐘訴貝潤生不付承造南潯路房屋工料價銀二萬七千五百餘兩案結果改期續訊（二）戴木全訴婦人陳顧氏不還伊故母飾物案結果被告呈案首飾着兩造同至金舖稱置均分（三）邵志元延高露玲律師訴宋國祥等不理擔保欠欵案結果准點出之被告具結候訊 
[誌謝]  
　　昨承大東書局惠贈第五期「星期」一册又商務印書館惠贈第十二卷第三號「少年雜誌」一册又中華書局惠贈第一五一期「英文週報」第一期「小朋友」各一册誌此併謝 
 
 

Page 16

 
 
專件 
[上海萬國檢驗所（即生絲檢驗所）宣言（一九二二年二月一日開始檢騐（續））]  
　　蒸消部蒸消部檢騐生絲中所含膠質之分量法取樣絲約重一百二十五格蘭姆浸入肥皂水中按成法蒸煮之此因蒸煮而失去之膠質扣成百分數即爲絲之蒸失分至此絲樣旣被蒸灌即錯亂不齊不堪再作生絲之用祗可視爲廢物故本所即留出之並按其價值認作抵付檢騐費之一部分之用按蒸消之舉爲美國製造家之所必需凡生絲之未經此項檢騐而運赴美國者一紐約仍須交所蒸消故運往美國之絲不可不先取得一證明本位重及蒸消分之證書 
　　綣絲部綣絲部檢騐生絲之耐綣性並計算生絲一絞掉成筳子共斷若干次此試騐最爲美國絲市所重視因其足以指出絲到美國所中後功用何如也凡絲上現有膠質點或線上之細部分易於折斷或打結不適當分絞不合宜以至其他類似之缺點皆足減少絲之耐綣性至本部綣絲室中之空氣則用潤氣機維持至潮潤適中之度 
　　騐糙部騐糙部專爲檢騐生絲之潔凈·停匀·顔色·性質·而設生絲之潔凈與否用測法測定之粗細停匀與否則視其堅韌之性與忽粗忽細部分之多寡而定至關於潔凈上缺點之多寡則按一定分量之絲而計算之並報明缺點之數目及種類本所對於絲之顔色及性質並不給發證書而本部之設特以供察看絲色與絲性之便利或在日光中或在特製之日光燈下用最與辦色相配之佈置及特别之坐位皆足顯出生絲潔淨與停匀之度凡有意至本所察看生絲糙潔情形者均可至該部察看 
　　騐條分雜事部騐條分雜事部乃檢騐生絲抵禦性·堅韌性·彈性之限度及生絲之黏力之部也檢騐室中之潮潤度則設機關以維持之一切檢騐皆在一定標準之空氣中舉行 
　　承受包紥裝運落棧部絲在本所之日照料之責由承受包紮裝運落棧部擔任至於將絲運至本所或運出本所可由絲主自理亦可委託本所至上海各車棧或船埠點收代爲運至本所或委託本所代爲送至上海各輪船或貨棧 
　　生絲之存放本所對於生絲之存放亦有設備所中之屯絲棧與各檢騐室毘連棧中之温度及潮潤度均極適宜其造法又能避火且專爲存放絲之用故絲在屯絲棧中極爲平安所需保險費極輕如絲須運往外國可由本所重行打包裝船而每包之絲旣經試騐即捆紥封識如絲經檢騐後由所中直接運交買主或轉運公司或捆紥封識並未嘗有改動者則對於騐過之絲所發之證書當然有效至以絲寄存本所之法以屯絲棧容量所及爲度按月酌取存棧費保險可由物主自理亦可委託本所代理屯絲棧之建築則旣可以避火患而又於地面上設高六英寸之實質墊托絲則置於墊托之上所中對於所存之絲可發轉移或不轉移之棧單然欲提出所存之絲之全部成其一部份即發有轉移棧單者亦須將棧單交所騐過加簽並附提取書始得放提 
　　蠶繭部蠶繭部者作繅絲試騐之部也該部備有意大利·中國·日本各繅絲法凡蠶繭之用袋送到本所者本所即行打樣按照一定之境地騐看其産絲分量·廢料分量·及蛹之情形所繅出之生絲如須更送他部檢騐其堅韌性·黏力及蒸消分量者亦可即行送騐 
　　取費本所全恃檢騐絲繭及他種服役得費以維持之訂有檢騐費簡章函索即寄 
　　付費辦法本所各費均須現交如檢騐畢後證書須寄致或送交物主者則所需各費應與委託本所檢騐之函一併寄來否則即於到所領取證書之日付訖亦可至商號或個人如欲本所每次檢騐後隨時將證書致送或郵寄可隨該商號或個人之便以欵一宗存於所中用爲給發檢騐證書之費至欵盡而止 
來件 
[盛竹書調查長興煤礦大概情形報告書]  
　　查長興煤礦開採始於何年無從稽考但該地煤市名稱至今猶存可知當年開採已有成績嗣因鄉人惑於迷信於乾隆九年呈請官廳封禁載在志乘厥後風氣漸開於宣統二年間由本地紳商集資銀洋四千元用土法重行開採旋因資本不敷不能進行以致停頓彼時鄂人劉長蔭君適經理申湖杭湖航業公司因與長興紳商接近而長興紳商遂商諸劉君出資承辦劉君深知開礦非資本雄厚不足以利進行亦遂置之不議後劉君與友人談及友人極力慫恿並允擔任籌借銀四十萬兩劉君對於煤礦本甚注意因有友人擔任借欵之後盾遂於民國二年間先行墊欵設法興辦一面與就地紳商訂立合同一面向官廳註册開始仍用土法詎知開辦數月友人承認之借欵不特影蹤全無反被騙去銀千餘兩劉君憤極不得已勉自承辦至民國四年延請德國礦師畢象賢計畫全局又請德國礦師庫賒（譯音）駐礦督率開採並令其子立德君隨同習練後因歐戰發生我國加入戰團勒令德人回國又聘法人龔達明爲礦師至民國六年經過老坑達至大煤煤層厚度第一層四尺五寸以上第二層七尺五寸至八尺以上且己出煤千餘噸劉君方欣辦有成效不料其子立德君因觸煤氣殞命礦師龔達明又因意見不合辭職數年間礦師更替非常困苦劉君因經幾載艱辛且痛子情切是以當時有某國人願出二百萬金購此礦區亦有某國人願出資合辦而劉君一概謝絕蓋劉君以爲如合外資不獨有負當年倡辦之苦心且亦無以對以身殉礦之兒子也爰取公開主義有組織公司之意迨七年三月公司成立議定資本爲二百二十萬元劉君與發起人立訂合辦礦業合同遵照有限公司條例辦理舉朱君葆三劉君長蔭朱君志堯劉君萬清虞君洽卿劉君漢濱易君楠楨沈君先立黎君秉經胡君英初袁君仲符爲董事並推劉君長蔭爲總理劉君萬清爲協理議明劉君長蔭名下以全礦礦區及種種設備作資本一百萬元另招新股一百二十萬元後因股東會議時有人提議劉君以礦區及設備作資本一百萬元似欠平允經公衆討論公决劉君資本以七五折算所招新股亦以七五繳欵嗣又因資本不敷續招一百十萬元現祗收到三十餘萬元此調查劉君長蔭承辦長興煤礦之經過及添招新股之情形也但劉君創辦此礦若無後股東加入不能進行劉君不得不感激後股東維持之功然後股東若非劉君創辦在先此良好礦區不易購得後股東亦應追念劉君締造之苦心倘新舊股東對於礦務果能一心一德和衷共濟該礦之發達當在指顧間耳至此次鄙人會同鍾君飛濱唐君華九並邀請鐵路專門家李君孟博親赴礦區實地調查除鐵路建築工程由李君報告外兹將礦區大概情形臚列於後 
　　一礦區之路程上海至長興五里橋（該礦鐵路起點處）計三百二十里由五里橋至礦區計四十八里五里橋河面甚寛小輪往來甚多大號拖駁亦可直達 
　　一礦區之範圍周圍五十方里計南臯四畝墩並南寳村張家澗趙家村千井灣共五區毘連有廣興礦計七方里已於民國八年由劉君長蔭備價收買歸入長興礦區範圍之内 
　　一煤窿之概况民國六年井底深僅三十餘丈出煤不多至八年冬掘至五十丈深處見煤厚度一丈六尺從此每日可出煤一百餘噸老窿第一槽煤在三十餘丈深處第二槽煤在五十餘丈深處第三槽煤在六十餘丈深處現又從六十餘丈深處另打煤鑽又在老窿東北開一新井計深已有三十餘丈新井旁開有風井計深二十餘丈又在老窿西南地名大煤山（離老窿約一里許）開一新井計深六十餘丈已見煤兩層並有風井計深四十餘丈一現煤之存儲正月底止塲上存積煤四萬五千餘噸因礦區至合溪二十五里均係山谿有水時用竹筏載煤籮順流而下每日祗有數十噸可運是以存煤愈積愈多 
　　一近日之出數每日出一百五十噸左右一因鐵路工程未完運載尚多不便二因塲上存積已多堆放亦乏地點三因井上井内設備尚未完全不敢多出煤噸是以近日所出祗有此數 
　　一工作之人數坑内外工作人共有八百數十名係山東直隷兩省人居多建築鐵路工人不在其内 
　　一煤之成色據礦師云舊礦井底大煤所開向北之總洞子發見之煤硬而且佳所開向南之總洞子發見之煤成色不一然較他礦煤質有過之無不及 
　　一煤之銷路太古輪船公司早已陸續定購内地如宜興常州無錫等處各工廠亦均願定購因水道轉運便利煤質亦合工廠之用 
　　一礦塲之設備老廠新廠新舊鍋爐共計七座新購雙大門式鍋爐五座尚未運礦新舊吊車七部新舊帮浦共計十四隻又手摇帮浦一隻老廠煤車六十部輕便小鐵軌坑道内外均已設備完全新舊鍋爐房兩所機器廠一所物料棧房一所礦燈房一所炸藥庫二所經理室及各課辦公室一連六間雜役居室二間外廚房一所中外礦師工程師辦公室一連五間外廚房一所外國工程師辦公室三間鐵路工程師洋式居宅一所工人居宅三十六間外飯廳廚房各一所工人浴室一所工人病院一所工棚二十所木工廠竹工廠兩處新購煤車一百部尚未運礦至其餘零星機件尚多不及備載 
來函 
[復旦同學會致同學通啟]  
　　敬啓者母校江灣新舍幸已告成並定於陽曆五月六日行落成典禮校長李登輝博士訂於是日午刻在新校設席歡宴同門溯母校創辦迄今十有七載久謀自營校舍至今方慶成功雖規模未宏而基礎已立諸同學對於母校建築或已醵集鉅金或正從事勸募凡此不辭勞瘁之精神足徵厚愛母校之願力抑同人等更有進者當此落成之日同具慶祝之誠欲免世俗頌揚之浮文宜辦學校應需之器具兹經擬定送禮辦法四等錄陳惠鑒（一）特别禮獨捐鉅資或獨力購送有價值之應用器具爲特種（二）普通禮凡分三種（甲）十元（乙）五元（丙）二元素仰執事對於母校關愛素深務請加入並懇於本月中旬以前認定種類滙欵至徐滙復旦季量靜謙代收至於應辦何種物件當視欵之多寡委理事會代爲辦理惟前後同學散處者多發信通知恐難週至用藉報章以代函達發起人同學弟邵仲輝錢經宇周越然蔡競平陸達權曹梁厦唐伯耆張則民陸冠春徐啓東邢鑄民陸思安閔憲章邵詩舟徐析棠沈星五席德熙殷以文丁懋松陸瑞生許烈浩唐芝軒洪吉人汪文安陳寗靜狄狄山方曉滄葉藻庭金通尹郭稚良張季量畢靜謙同啓 
[邊文錦來函]  
　　文錦甬人商於滬上前以寗波姜山迎神之事承鄉黨敦促挽作調人不獲辭而從行抵甬恊同自治委員郁桂芳蔡良初二人向官廳疏解承王鎭守使俛順地方習慣准於迎神不許賽會當時林警長姜縣長均在場共表同情文錦責完返滬詎意迎神之期發生衝突各報登載牽涉鄙人竊思文錦分屬調人又非主動疏解之任已盡秩序上法律上有何問題概非文錦應負之責微諸旅滬鄉志不難明其是非尚乞賜登來函欄中以彰公道是爲至感邊文錦拜啓四月一號 
公布欄 
[江蘇高等審判廳]  
　　民庭判决楊幼庭爲債務涉訟對於本應决定抗告一案（决定主文）本件抗告駁回抗告訟費發還陶柳門爲灘地涉訟不服江寧地審廳决定及命令抗告一案（决定主文）本件抗告駁回抗告費用由抗告人負擔彭選青與楊恆記等爲追償欠欵涉訟控訴一案（判决主文）原判關於駁回彭選青請求令楊恆甫償還欠欵洋七千四百三十九元部分撤銷楊恒甫應償還北洋亞喜亞烟草公司洋七千四百三十九元交由彭選青收受其他之控訴駁回本審訟費及本判决前上告審訟費歸楊恆甫負擔徐焕章與殷明憲爲佔産涉訟控訴一案（决定主文）原决定撤銷本案發還江寗地方審判廳爲第二審審判黄理昌與黄理仁因抵欵涉訟抗告一案（决定主文）本件抗告駁回抗告費用由抗告人負擔張文榮與季朱氏因租房涉訟上告一案（判决主文）本案上告駁回上告審訟費由上告人負擔薛秀昌與顧老虎爲損害賠償涉訟上告一案（判决主文）原判關於令上告人賠償涉訟被上告人損失洋五百十八元零六分八釐及訟費之部分撤撤上告人應賠償被上告人損失洋二百五十九元零一分四釐本案訟費由兩造平均負擔吳鵬飛（即筱池）于鵬臯（卽少甫）爲産權涉訟控訴一案（判决主文）本案控訴駁回控訴審訟費由控訴人負擔（以上四月一號） 
[江蘇高等檢察廳]  
　　批示王敏行等狀悉本案該上告人對於私訴部份提起上告係屬大理院審理無委任律師出庭辯護之必要兹乃僅遞委任狀前來無濟於事未便照轉仰即知照此批常鑑冰曁附件均悉仰候調卷查閱核奪此批何慶生狀悉已於傅李氏狀内批示矣此批傅李氏狀悉該傅兆五等如果無爲盜情事何至被人指明告訴究竟係何實情仰候飭縣查明具復察奪此批岳其慶狀悉姑候送審核辦此批周徐氏狀悉爾夫旣係因病身死即無問題之可言至稱王明卿等誣告應仍提出確切理由逕向原縣訴請核辦毋庸來廳越凟此批吳練氏狀悉該案旣訴經原縣批令警區調查應即靜候依法辦理毋庸來廳越凟此批孫新傳高枕狀悉查所訴並無若何實據且據稱房鳳翥等巳呈奉省長令飭查明有案如果構成刑事自能交由本廳法辦仰即知照此批（以上三月三十一號） 
[上海地方審判廳]  
　　判决主文（民二庭）一件决定錢選清與楊守仁因田地紏葛控訴更審一案（主文）本件控訴狀撤銷本審訟費歸控訴人負擔一件决定兪三珊訴陳紀生貨欵紏葛一案（主文）本件訴狀准予註銷訟費歸原告人負擔 
　　批示一件康福全等補議據續請備案由狀悉查所呈請據未經全體簽押仍難准予備案議據發還具領此批一件趙晋卿狀請傳案押追由狀悉候傳案訊追此批一件陳振甲狀請限令地保查明由狀悉業已當庭諭知矣此批一件鍾金生狀請能傳原告到案訊明由狀悉仰於本月四日上午十一時來廳候諭此批一件蔡倫和狀請銷案並給領由狀悉准予銷案租摺四扣並准來廳給領此批一件陸松舟狀交查封費由准交此批一件徐紫峰狀請吊單給領由狀悉李鴻記情願將自置寳邑高橋鄉閏五圖第十五坵九十五號李漲全户名之宅基方單連同地上現有平房一間半立契交與該民作抵自是兩造協商情事該方單旣未呈案應由李鴻記自向寳山縣聲請給領可也所請調單之處碍難照准此批一件龐順記狀交查封費由准交此批一件楊麗堂狀交案欵由准交此批一件陳小炳狀交田單由准交此批一件陳小炳狀領案訟費由准交此批以上四月一日 
[上海地方檢察廳]  
　　批示戴連璧爾妻旣未尋獲何得拘究他人所請不准此批沈張氏狀悉爾子阿順等如果並無違法情事警局何至傳案收押所請各節其中顯有别情本廳未便遽聽一面之詞遽予案仰即知照此批夏金福狀悉仰即來廳具領此批姚趙氏等狀悉所訴是否　實仰即來廳聽候騐明傷痕核辦未便遽予傳究此批陳金根狀悉案已送審候再函催南滙縣解送可也此批王海清等狀悉已訊諭矣此批（以上三月三十一日） 
 
 

Page 17

 
 
自由談家庭週刋第三十一期 
[婚嫁禮式談（下）] [  曹月娟]  
　　凡此數端本易改良又有一事恐爲衆人所本易計及我結婚之後方始覺得在今結婚新郎多半爲便服或西裝西裝出於特别要皆取重便服則新婦之穿著似無妨改去禮服亦從便服新夫婦同用便服此可以省去禮服一襲之耗費（鄉下普通新婦禮服出於租賃每襲須費七八元苟屬自製益爲多費而穿戴之頭面宫裝零飾不豫焉）而本須置備新衣者將此新衣稍加優美成爲便服用於一時亦可以示爲榮耀（用於事後亦可以不負裁製作畢生紀念且脱去小家習氣落落大方尤爲值得而我見今之鄉下卽滬上俱未見此新欵之辦法我知苟有提倡終爲文明之士之所取也（或謂新夫婦如同用便服恐不易辨認我曰無妨此可以胸前各佩一花徽辨識之）抑又言之結婚爲男女畢生之大事爲愼重起見不能不行之於公衆地所如外人之崇尚教堂而我國無教堂今大半用學校是亦一時權宜之計將來果能有一地方之提倡集公欵以專成一禮堂則尤不較此爲愈乎用公衆禮堂其利實有三可得而略述之（一）省布置若在本宅兩家皆不可以免如修飾牆壁陳列椅案在公衆禮堂則决無須此（二）省費用在本宅兩家若從俗例應當有三四日之排塲費酒宴亦費他項使用在公衆禮堂可以一日一宴爲度除出租費外别無他項工作是大儉約（三）兩家眞聯合兩家旣有結合在禮堂舉行結婚亦可以在禮堂共設酒席或分左右或分前後互示親親似較各自爲政爲近理（四）新夫婦尊重新夫婦以舊日辦法傳酒之時或陪在下座以結婚本重夫婦而言是爲不合宜効西式以坐主席或男主男賓女主女賓乾坤兩宅則可以彼此辨識通其悃素而非用公共禮堂則雖坐主席終不能辨識彼此於一時也凡上所陳實爲結婚又便又省又新又文明之辦法今不易行或行之於公共學校是亦可以表示提倡而我謂一地方若無人集公欵以辦此公共禮堂即一二人能集鉅資從事於建築以營業之辦法供公衆之取用是亦未始非得策蓋能使地方人士同受省便新文明之利益雖小破損必出其大願我因以獲利是實兩便之道我不識各地方之人士或有此意乎我誠願各地方之人士亟亟焉有以謀之 
[談家教] [  徐位銘]  
　　輓近世風澆漓人心險惡論者多歸咎於社會不良實不知家教之腐敗亦一大原因也作談家教 
　　今之爲父母者愛子若女非偏即溺固不待贅言夫兒女初生原不知欺謊紿騙也然父母以愛子心切每見兒童啼哭從不之一責而偏紿以虎來貓至騙以雷響犬吠一若兒童不知紿人而教之以方者古人不云乎人之初性本善兒童呱呱墮地初不知所謂是非善惡而惟父母之言行是效父母教以善則善教以惡則惡今若示以欺騙之方異日又安得保其不欺騙他人哉長家政者其可不注意及之乎 
　　兒童稍長輒喜詈人爲父母者非獨不之懲反從而揄掦之奬勵之噫是不啻導兒童於邪僻之途吾意爲父母者苟非喪心病狂决不至此也 
[小兒語（二）] [  光中]  
　　兒小任情驕慣大來負了親心費盡千辛萬苦分明養個讐人 
　　世間第一好事莫如救難憐貧人若不遭天禍舍施能費幾文 
　　乞兒口乾力盡終日不得一錢敗子羹肉滿桌喫着只恨不甜 
　　自家認了不是人再不好說你自家倒在地下人再不好跌你 
　　氣惱他家富貴暢快人有災殃一些不由自已可惜壞了心腸 
　　人言未必皆眞聽言只聽三分 
　　休與小人爲讐小人自有對頭 
　　爲人若肯學好羞甚擔柴賣草爲人若不好學誇甚尚書閣老 
　　話多不如話少話少不如話好 
　　小辱不肯放下惹起大辱到罷 
[製餅新術（二）] [  大椿]  
　　（四）燕麥粉麫包Ｏat_mealBread 
　　物料沸水兩杯燕麥粉一杯蜜糖半杯鹽半匙酵母半塊温水半杯麥粉四杯或五杯 
　　手續倒温水沸水於燕麥粉内一小時後加糖酵母鹽麥粉打之使發酵再打之使柔輭易揑放麫包鐵片Ｂreadtin上待其發酵然後焙之 
　　（五）餅乾ＥombiationBiscuit 
　　物料白麥粉一杯米粉半杯焙粉三茶匙半冷水三茶匙Ｇrahain米粉半杯鹽半匙 
　　手續將白麥粉鹽焙粉拌匀再加米粉及Ｇ米粉挫和然後加水揑成餅乾薄片烘之 
　　（六）煎餅Ｅgglessmuffins 
　　物料麥粉二杯鹽一茶超焙粉五杯牛乳一杯溶化假牛乳Ｍeltedbutterine一杯糖漿一杯 
　　手續以麥粉調和鹽及焙粉另將牛乳糖漿打至面現光滑質變微薄後加入假牛乳最後加入之在Ｇemtin鐵鑊内烘之十五分或二十分鐘卽可 
[家庭新語] [  天涯恨人]  
　　家有子女宜早送入學校勿長令其在青梅竹馬生活中作無意思之嬉戲 
　　父母對於子女固當施以家教然不可太嚴不可太寬太嚴則近於酷刻太寬則流於嬌養 
　　家庭不宜有戲曲聲麻雀聲宜常有風琴聲讀書聲 
　　無書報之家如屋宇無窗户終日黑暗 
　　庸人恒生於無教育之家庭英雄恒生於父母文明之家庭 
　　專制家庭多逆子慈父母家庭多孝子多金錢家庭多蕩子 
　　大家庭人數過多各人當以和氣爲心小家庭人數過少各人當以互助爲懷 
　　古云一日之計在於晨爲家長者宜早起將一日之事析理明白使各人皆有所事庶全日不致有紊亂乖常之事發生 
　　家庭有債其痛苦甚於人之有病 
　　家庭雖有僕婢不可過於信任凡事當親自經手爲是關於金錢事尤宜隨時審查 
　　欲家之興者當自勤儉二字始 
　　家長宜時聚家人於堂詳述創家之艱難並度日之艱苦使兒孫知所警惕而克保守厥産 
　　家庭之幸福第一爲不生疾病第二爲家人常帶喜色第一當注意衛生第二當注意家長 
　　家庭無閑人則此家興旺指日可待 
　　治家若治國事事須有秩序有果斷不可少假姑息或愈倫常則家庭無不治矣 
[操縱（二）] [  張枕綠]  
　　你們想從前老法秀才在那新婚第一夜要和新娘吟詩作對顯得他的學問現在新法學生却對新娘演說起來了這樣的新道理教我們這班年紀大的人聽了今世裏總理會不得了據玉小姐對伊母親說那却是愛伊的話呢不錯那徐家的姑爺在没有結婚時每隔一星期歸家探望雙親一次叙那天倫之樂結婚後每逢星期六的下午就回家了從他學校到家的路上有火車可乘往返倒還便利小夫妻在新婚後自有許多說不完的話那姑爺回家了坐在自己房中的時候居多老兩口兒却大不以爲然漸漸顯露於辭色似乎說兒子歸來得太勤了一來不免擔誤學業二來又要躭擱媳婦料理家事的工夫玉小姐和姑爺都是何等乖覺的知道了老兩口兒的主意姑爺即忙回復了原狀 
　　姑爺回家的次數旣然減稀了玉小姐懷想親生父母之心倍切徐家乃是大户人家洗衣做飯清潔器具等雜務自有下人們料理不用主人動手的重大的事情呢徐家老太又撇手不下所以講起實在來玉小姐並没有什麽家事的擔子擱在肩上伊的父母撫養伊長大起來朝夕相見已經慣了一旦分離自然雙方想念渴於求見就是多得一分鐘的見面時刻也是好的所以沈家時常派我去邀玉小姐歸來玉小姐有時不待邀請也會自歸統約一個月中總要到母家來兩次有時就不過宿清晨來了也得到了夜分才往婆家伊的公婆却又不以爲然了見伊預備走母家時往往設法阻止伊我去邀時倘使碰不見玉小姐那徐家老太就設法拒絕我不是說「你家小姐身子有點不爽」就說「你家小姐恰往這裏的親戚家去了」你們想普通女人家愛父母的心切呢還是愛公婆的心切呢反而言之普通男子們愛父母的心切呢還是愛丈人丈母的心切呢這樣算來玉小姐雖因不能像旁的新嫁娘一般有力遏止愛念父母的心脚頭不免勤了些究竟是情有可原的何至於惹起公婆十分的惡感呢沈家老兩口兒曾經暗暗吩咐兒子教他對玉小姐下一個警告說「你倘再時常回母家去將有大不利的事情發生」他依命去告述了玉小姐回答說「倘使我們生了女兒長大起來嫁了你就忍心和伊隔去一年半載才見一面麽你也喜歡你的女兒想念不着你不大來和你見面麽」姑爺是讀書人自然懂得推己及人之理聽了没得話說玉小姐也仍舊「我行我素」不把丈夫的警告放在心上 
　　玉小姐嫁後半年有餘家庭的變事忽然實現了我們鎭上的習俗媳婦回了母家須由婆家派人前來迎接去才算有面子不然回母家的女兒寗可在家多住幾天父母决不任着女兒自到婆家去的往日玉小姐回了母家徐家總還派人來接雖然心意不誠禮還不缺後來有一次玉小姐歸來了婆家却並不派人來接了沈家的老兩口兒想他家早晚總要有人接派趁此機會留着女兒多住幾天倒也未爲不可不料一連約有半個月徐家音信杳然竟連一句話也没得傳過來 
　　又過了半個月光景徐家姑爺跑來了他對玉小姐說「我的父母有意不派人來接你就是你自己走過去也要受任情的譏諷他們更教我不要到這裏來或是和你通一封信最好完全和你斷絕了關係過了一年半載之後就可憑着法律解散這個婚姻了他們情願犧牲金錢替我另娶但我不忍因這區區小事遽割切膚合被之情今天恰是星期六上星期六我已回家去過了這次到這裏來看你照這樣情形看來我畢了大學的業没有機會出洋留學了我須急謀我倆生活的供給了」他勸玉小姐止悲好言安慰伊當夜宿在岳家 
　　誌謝自由談前有小說特刋今有良晨週報者起而效之涵秋枕綠碧梧舍我靈園芙孫諸君咸爲執筆第一期已經出版計有一大張半内刋小說十餘篇並有關於小說之短論軼事批評雜話等稿該報通訊處爲上海小南門外青龍橋一號良晨好友社昨承惠贈一份特此誌謝兼爲紹介 
 
 

Page 18

 
 
   
 
 

Page 19

 
 
申報星期增刋 
　　中華民國十一年四月二日星期日第一百三十期 
[國内一週大事紀略旡用]  
　　本星期中國内情形雖有變化然仍不得認爲可以解决蓋混沌之時局最不易一朝撥雲霧而現青天白日也前星期中所述之（一）統一會議是否能實現一時尚難遽斷東海欲將此會議改爲政治會議在北京開會云云全屬一種夢想最近張景惠携奉張親函赴保傳稱爲密商南北統一計畫則直系除外之統一會議或者可以消退而别倡一種某某會議蓋今日之時局猶在直奉兩方直近稍軟化第奉之硬亦無實質故未易并而吞之（二）直奉問題所傳曹銳在奉與張談話我們必與張使」致行動云純屬應酬虚話不足爲信奉軍近調直魯者頗多外人疑其行動第實際亦未必遽啓釁端以奉張今日恐無萬全之策决不肯輕舉也不過奉張看破直奉在守財固位故格名强硬洛吳因直曹怕事無法抗張但此一齣空城計亦徒使吾民提心吊膽耳說者謂不會打仗亦可謂雖不中不遠矣之定論至奉張「三三」（東三省三特别區）須練三十萬兵之豪語無非黷武窮兵之舊見能否辦到尚屬問題而奉張好兵不戢他日自焚敢斷言焉吳佩孚沈默異乎尋常亦殊耐尋味袁祖銘之活動道路傳與吳有關係亦吳於今日不得不别謀聯絡以自爲計也因此糾紛（三）内閣問題轉覺不重要東海竭力促鮑回京欲其銷陸長假使繼顔以兼代總揆鮑遣使往復京津終不肯上此當三十日續假十日之舉已發表而梁亦續假二十日矣國家不可無政府然今之中國尚有政府否試閱日來之政府公報將瘦而　幾張廣告兩頁書皮中央無爲而治亦足徵水竹邨人之手段矣（四）北伐一事近來漸見熱鬧二十四日訊孫中山北伐前隊已抵昭陵並决定出兩師一旅攻贛而以李烈鈞爲攻贛總指揮蓋攻湘不如攻贛亦情勢使然惟陳炯明不贊其事以此將中北清帝國之計合肥再出非我所願我之主張一聯省自治二廢督三裁兵四恢復法統此乃合於民國若引不正當勢力以爲一時之助將貽無窮隱患復仇政策恐無了期慨乎言之陳氏亦今之督軍中佼佼哉廣東省議會亦鄭重北伐並以事實之不可能爲證贛陳探報孫中山大本營已移全州云云蓋具體之北伐雖不可見而局部之接觸或恐不免焉（五）財政則但聞索債之聲因索債而停辦公事者有之矣公債則實行調查之舉因調查而發覺弊竇者有之矣董康鐵面旣經套上不便再揭下來於是查債之事竟由京師地檢廳檢舉所苦大發財源之幾輩財閥得無抱上天無路入地無門早知今日悔不當初之感姑無論事後如何卽此亦足稍寒若輩之膽矣（六）山東事件中日外交官已接洽彼此商議尚歸順調膠濟撤兵書已議定十一條分四月十日二十日三十日撤盡現在日本因受華會之刺激對華外交努欲守信深慮我國當局不能爲步驟的接應爲列邦訕議耳（七）西南方面大起變化顧品珍潰亡唐繼堯入省龍蛇起伏中國不寗袁祖銘組定黔軍進駐鎭遠西南西南黨同伐異其何時寗息乎此外則有（八）國會之提議伍朝樞由粤電奉交首領謂南方以召集舊國會爲必要條件交系電奉贊成召舊國會以收攬人心張紹曾亦主國會自由行使職權是國會議員之食指動得毋其有喜信傳來乎然今之國會有舊有新有新新見好於甲必惡於乙丙兩姑之間難爲婦三姑之間其何以能無事乎餘如兵變廢娼等尚無紀載之必要姑弗贅 
[世界一週大事紀略无用]  
　　本星期中世界消息罷工風潮較爲减少倫敦機工之停工英孟哲斯德棉業主之决減工資英沙桑浦登造船工之罷工美勞倫斯紡織業罷工英波油公司之印人革遣等無大規模之舉動吾亦不必詳紀焉而可紀者（一）日諾瓦會議法國專家主張法應在會議中主重造俄國英國專家報告書中有論歐洲一切幣制必須恢復金本位又英財政大臣主集全力於中歐之重造而不急急於重造俄羅斯此次俄代表共五十人英首相加一修正文申明日諾瓦會議限制問題殊使人失望而最可異者此次會議似有一種極大之危機四伏其旁故三十日倫敦電謂英代表不率護兵依賴意政府充分保護俄代表嫌寓所太遠而法内閣對於歐洲之改造願恊力合作而於承認勞農政府之政治問題或如德國賠償之純粹協約國間問題則表示反對者也（二）美參議院之於太平洋條約業已批准附以保留條件聲明了解此約不連帶武力之約束亦不連帶盟約及加入任何防衛之義務蓋此次表决者祇爲協定本文而與本文同時簽字之附件不能混入海軍條約亦經批准又參院討論中國協約時衆皆注意於「以最充分及最無妨碍之機會給予中國俾其維持有實力之穩固政府」云云（三）愛爾蘭共和軍雖形分裂而會議則已圖滿協定其第一欵即聲明今日宣布和平約内規定自今日起南北愛爾蘭兩政府擔任竭力合作以期恢復不寗靜區域内之和平並規定北愛京城警察隊之組織法對於其組織之宗教方面則予以特殊之注意云云此外則巴黎公報稱（四）近東會議决議將君士坦丁與東塞拉斯一大部份土地置於土皇主權之下而瀕海土地無論劃歸土國或希臘皆不得充軍用海峽歸萬國委員會監管又主張設一歐羅巴邊界以羅杜斯吐給與土國以巴巴斯基等兩處給與希臘其最惹人注意者爲（五）日本當局不許華工入境此事如果長此不變我國必將起而抗議或取報復之策以取締來華之日人此外香港則有反對蓄奴大會海牙則開萬國永遠法庭之預備會議謝米諾夫之游美云志在聯合西比利亞人處於共和政府下此政府與俄蘇維埃政府無正式關係云 
 
[舊金山華僑子女參加抗爭山東案件大遊行團]  
[英德美三國市制之比較論張君勱]  
　　張君勱氏邃於學而近更勤劬揅求自治見人之所未及見論人之罕嘗論擷歐美之精英餉國人之需要洵當世人士所稱道不置者也最近氏應蘇社同人之請求於三月十一日第三屆大會開幕日講述「英德美三國市制及廣州市制上之觀察」洋洋灑灑聽者感動兹覓得全稿節錄其英德美三國市制之要點以供讀者揅討自治之參考云爾旡用識 
　　夫流俗之論以官治與自治相對待一若官治行於中央爲一種治體而自治行於地方又爲一種治體此謬論也歐洲之官治與自治名稱雖二而其所以爲治之精神則一行政必有監督之機關當局者之所爲而不合則民意得而進退之此所以爲治之精神而中央與地方共之者一也行政當局旣因民意而進退故中央之國家機關中地方團體之地方機關中惟民意居於最高之地位此所以爲治之精神而中央與地方共之者二也全國之政費則全國人民負擔之地方之政費則地方人民負擔之以人民之財治人民之事故每年應有明明白白之預算此所以爲治之精神而中央與地方共之者三也所不同者中央政令行於全國故隨民意進退之内閣外常有文官以爲之輔而文官久於部務拘守成法往往在政務員外占有莫大勢力而歐洲人對於此類行政上公文往復動以數日之久者必名之曰衙署式或官僚式者（Ｂureaucraxy）即指此輩也然文官因部務而來不得以之屬於中央地方治本之中而我所謂三大精神者則中央與地方義屬一貫所謂德摩克拉西者是也其能行此德摩克拉西於中央者亦自能行此德摩克拉西於地方其不能行此德摩克拉西於中央者亦决不能行此德摩克拉西於地方故謂中央之德摩克拉西旣失敗後而謂地方獨能行此德摩克拉西此必無之理也 
　　夫中央與地方同條共貫良惡相俱决不能離卽舍是而就試驗德摩克拉西之地盤與其環境言之則中央與地方確有不同之處第一地方之地盤較小調查人口易故選舉單位亦易於正確第二地方事業以教育路政衛生爲重故利害得失可以示諸掌上而决非中央政令之涉及外交國防之無形之業可比第三範圍有限故黨派競爭不如中央之甚以此三故謂德摩克拉西之試驗當從地方做起此一定不易之理也若夫試騐以後是否於惡的中央政治外能産生良的地方政治則又另爲一事以我觀之德摩克拉西者民主之謂也人人以與聞政治爲天職者也中央然地方亦有然能認定此主義施之有地盤之地方團體或施之於無地盤之商會農會工會之特種團體則地方之基以立而中央政治之改良自在其中若欲於惡的中央外建設良的地方甚謂以地方自治爲改良中央之手段此謬見也當知所謂德摩克拉西者以言中央非僅有憲法之條文有内閣國會之制度之謂焉以言地方非僅有議事廳有開闊之街道有鮮明之電燈之謂焉乃貴乎人人以不得公民權爲恥以不聞問政治爲放棄責任視受制於他人而不獲伸自己之主張等於爲奴爲隸能如是不獨不致見凌於外人且不致受制於一國之軍閥並地方亦得於畫一之中謀相當之自由發展此則我所謂眞正之德摩克拉西也 
　　所謂地方自治者其條目蓋甚繁賾矣今不能一一具論我所欲論則在市制市也者若英之倫敦白敏罕孟哲斯德美之紐約芝加哥德之柏林漢堡以云吾國其近於所謂市者若上海天津漢口之通商口岸然皆外人之所經營非我市民之所舉辦一年以來廣州施行市制此殆我國施行正式市制之嚆矢矣夫在地方自治之中而市制所以居重要地位者則以市之財力雄厚新式之規畫易於實行且人口集中則人人感覺公共衛生公共安寗之必要而市之事業因以發達我深信今後各省能將各大都會之市政切實舉辦則各省地方自治之業巳得十之四五此吾所以欲一論市制也 
　　歐洲各國中其市制之可爲我國模範者厥在盎格羅撒遜民族而拉丁民族不與焉盎格羅撒遜者即英德美三國是也我今分三段論之 
[第一英國之市制]  
　　英國之現行市制即一八三五年所頒之市法人條例每市設市議會爲市之事權集中之處每市大抵分爲十六圖（Ｗord）每圖出議員三人故全市爲四十八人·然大市常不止此數如倫敦市議會計議員一一八人孟哲斯德計一○三人利物浦計一三四人市議會議員之上則有長老（Ｏlderrnen）長老之數大抵爲十六人卽全市議員三分之一長老與市議員同爲議員所不同者市議員任期一年而長老任期六年長老之中每二年改選三分之一每市設市長一人由市議會在議員或長老中選舉之任期一年所謂市長長老議員皆選舉職此外各市議會應任命一書記長此書記長猶之一部中之常任次長不隨總長而更迭者也其人大抵爲法律專家故實權往往操於其手而薪水有貴至一萬磅者而市長僅得公費數千磅而已 
　　英國市之職權簡略言之如下（一）地方民庭刑庭之司法（二）警察（三）管理地方公産及征收地方税（四）地方官吏之進退（五）衛生（六）道路工程自來水電燈（七）公共建築物之維持如公所圖書館之類（八）船塢等（九）病院等（十）教育 
　　市之行政市議會每年選舉畢後由各議員分别擔任各種委員會（Ｃommittee）（合議制）委員會會員之數少者十二多者二十而委員之中又分小委員會 
　　凡市民中納税地方者方有選舉權申言之卽所有財産或納房租而住居本地一定時期以上者方有選舉權英之地方税徵之財産之租金而不徵之財産之賣價故納税者租房人而非財産所有主也 
　　以上已說明英市組織之大概兹更舉白敏罕市爲例白敏罕者英大政治家張伯倫（Ｃbamberlain）曾任市長之地英市中號爲良市也 
　　白敏罕市分三十圖一九一七年之市議會其組織演表如下 
　　　　市長一人 
市議會　長老三人 
　　　　議員九○人 
　　　　非議員之委員會委員五四人 
　　其各行政機關之分配分爲市書記室及洗浴賑災教育電氣産業財政圖書館煤氣總務薪俸工資儲蓄點燈扯獸醫地方養老金市塲美術館公園衛生工程市街計畫市街電車公安水道等各委員會總計二十三項之多而大委員會中常分小委員會試舉財政委員會爲例則分簿記年金爲一小委員會（Ｓub_Committee）養老金爲一小委員會地方税捐照爲一小委員會印刷文件局爲一小委員會委員會中大抵以一人爲之長議員十人或十二人爲會員合全市百二十人之長老議員分配於二十五種委員會則事繁而人數不能與之相應故往往一人而兼兩委員會除議員之爲委員會委員外更以專門人才之非議員之委員輔之其下更有爲市中所僱傭之官吏如書記長下更有書記或寫手之類是也 
　　至於各市財政則與中央財政有一極不同之點即各種事業各爲一預算而彼此不相統屬譬之電氣爲一預算洗浴場爲一預算總之以所收入應付支出是也然地方事業中亦有但有支出而無收入者如道路工程如教育如救貧於是以地方税支出之大略計之以收入應支出爲第一步收入不足再以地方税補之是爲第二步地方税之數太小不能舉辦大事業則以地方公債或押欵充之是爲第三步 
　　舉白敏罕市例則租金一鎊之中其應納之地方税如下 
　　税目　　　　　　金數 
　　救貧税　　　　　一先令五便士半 
　　教育費　　　　　一先令五便士半 
　　地方改良税　　　二先令一便士 
　　市税（除教育外）二先令五便士 
　　自由圖書館税　　一便士半 
　　總計　　　　　　八先令零半 
　　各税所有指定之用途如表中所示至於市税改良税之範圍較寬其用途如下市税之支出警察一也司法二也官吏薪水三也浴塲公園費四也度量衡檢查費五也市墳地六也傳染病院七也自來水之補助八也自由圖書館税之不足九也教育十也美術學校十一也瘋人院十二也全縣溝渠費十三也至於改良税之支出則道路一也隂溝二也救火隊三也家屋改良四也 
　　英國市制之特色以市議會爲惟一機關故無所謂立法行政之對抗而市議會議員同時爲委員會之委員猶之中央之内閣出於巴力門議員也至於爲市會議員者大低皆商人而道德極高者故一切財政出入絕無作弊等事亦以英人勇於公事而操守廉正乃習慣使然也 
　　白敏罕大學哲學教授米爾海氏（Ｍuirhead）編白敏罕市政情形一書有語曰「白敏罕市政之成功以市民所選之議員之才能·熱心·道德·爲基礎三十年來白市之成績卓然有聲於時皆全市市民以其最寳貴之精力消耗於市之公益所致也愛德華第七世嘗游白敏罕稱道白市曰各公民以自動的精神勇於公務乃白敏罕市政之至幸焉白市者市政最良之傳統之産地也以我觀之不獨白敏罕英國市制皆此精神之表現也 
[第二德國之市制]  
　　德國市制在革命以前行普魯士名政治家斯擔（Ｓtein）氏一八○六年所頒之市自治團體法者也革命以後大加改革廢以前之三級選舉法而行普通直接選舉法並以比例選舉法之原則適用於選舉票之計算革命以前社會民主黨大抵不准當市長以市長當選須經各邦君主之裁可而普王常對於社會黨之被選者恒排斥之近年前内閣總理夏特曼（Ｓcheidemann）氏退職後被選爲開塞爾（Ｋassel）市長乃德社會民主黨員任市長之創例也至於省自治市鄉自治規則正在改編之中故除以上所云市會選舉法之規定於憲法中者外尚無新制可言兹就舊法言之約略如下 
　　（甲）普魯士舊市議會議員選舉法即所謂三級制依納税額之多寡分爲三等全税額分爲三分其中納税最多者占税額三分之一是爲第一等次多者占三分之一是爲第二等最下者三分之一是爲第三等此三級中每級各選議員三分之一譬如柏林市議會議員計一四四人其第一之四十八人則由第一等之一八五七人選出者也其第二之四十八人則由第二等二九七一一人選出者也其第三之四十八人則由三一七·五三七人選出者也夫以同是一人而三十一萬七千人所選代表之數乃不敵第一第二兩級三萬一千人之代表其爲不公復何待言蓋普之所以立此制者即所以防社會黨也故數十年來社會黨大聲疾呼以反對之者即爲此制而今則已廢止矣千九百二十年之柏林市議會社會民主黨占多數德人名之曰紅色柏林卽行新選舉法之效也 
　　（乙）市議會及市行政會德市亦分爲圖與英制等每圖出議員口人各市議員數以人口多寡定之柏林一四四人蘭泊濟希七十二人孟勳六十二人小市至少以十二人爲議員市議員任期六年每二年改選三分之一爲市議員者以商人爲多然大學教授之當選爲議員者亦往往而有市議員爲無俸職社會民主黨人以無俸便富者而妨害工人之當選故今以有給職之說提倡於國中 
　　市行政會（Ｍagistrat，Ｓtadtrat）會員由市議會選舉之柏林市市行政會會員計三十四人麥格特堡計二十七人其中半數爲有給半數爲無給無給者大抵爲市議會議員有給者則專門人才以一生執行市行政爲職業者也所謂市行政會會員中之有給者其一名（Ｋammerer）即市之决算審查員也其二名（Ｓyndikus）則市法律家也其三名（Ｓchulrat）則管教育者也其四名（Ｂaurat）則管工程者也此類有給職薪俸甚高以戰前之匯價有高至一萬馬克或一萬二千馬克者總之此有給職之市行政會會員等於英市之書記長以及非議員之委員會是也市行政會會員任期有六年有十二年亦有終身者故論者謂德市政之所以良即以此久於其任之專門家爲之也 
　　市長爲德國中最名譽之職薪水甚高有至三萬六千馬克者市之大政皆由市長主持惟預算案則由市行政會員編制而提出之其任期有短至六年長至十二年者甚至有繼續至二十五年之久者且小市市長常當選於大市之中故有終其身爲市長者如德國市政界最以著名之人物名愛狄司博士（Ｄr，Adickes）在一八七七年前爲道鐵門（Ｄortmond）市長四年一八七七年克入阿爾東那（Ａltona）市行政會至一八八三年被選爲阿市市長自一八九一年爲福蘭克福城（Ｆrankfortammain）市長至一九一三年爲止蓋二十二年之久焉 
 
 

Page 20

 
 
申報星期增刋 
　　中華民國十一年四月二日星期日第一百三十期 
[國内一週大事紀略] [  旡用]  
　　本星期中國内情形雖有變化然仍不得認爲可以解决蓋混沌之時局最不易一朝撥雲霧而現青天白日也前星期中所述之（一）統一會議是否能實現一時尚難遽斷東海欲將此會議改爲政治會議在北京開會云云全屬一種夢想最近張景惠携奉張親函赴保傳稱爲密商南北統一計畫則直系除外之統一會議或者可以消退而别倡一種某某會議蓋今日之時局猶在直奉兩方直近稍軟化第奉之硬亦無實質故未易并而吞之（二）直奉問題所傳曹銳在奉與張談話我們必與張使」致行動云純屬應酬虚話不足爲信奉軍近調直魯者頗多外人疑其行動第實際亦未必遽啓釁端以奉張今日恐無萬全之策决不肯輕舉也不過奉張看破直奉在守財固位故格名强硬洛吳因直曹怕事無法抗張但此一齣空城計亦徒使吾民提心吊膽耳說者謂不會打仗亦可謂雖不中不遠矣之定論至奉張「三三」（東三省三特别區）須練三十萬兵之豪語無非黷武窮兵之舊見能否辦到尚屬問題而奉張好兵不戢他日自焚敢斷言焉吳佩孚沈默異乎尋常亦殊耐尋味袁祖銘之活動道路傳與吳有關係亦吳於今日不得不别謀聯絡以自爲計也因此糾紛（三）内閣問題轉覺不重要東海竭力促鮑回京欲其銷陸長假使繼顔以兼代總揆鮑遣使往復京津終不肯上此當三十日續假十日之舉已發表而梁亦續假二十日矣國家不可無政府然今之中國尚有政府否試閱日來之政府公報將瘦而　幾張廣告兩頁書皮中央無爲而治亦足徵水竹邨人之手段矣（四）北伐一事近來漸見熱鬧二十四日訊孫中山北伐前隊已抵昭陵並决定出兩師一旅攻贛而以李烈鈞爲攻贛總指揮蓋攻湘不如攻贛亦情勢使然惟陳炯明不贊其事以此將中北清帝國之計合肥再出非我所願我之主張一聯省自治二廢督三裁兵四恢復法統此乃合於民國若引不正當勢力以爲一時之助將貽無窮隱患復仇政策恐無了期慨乎言之陳氏亦今之督軍中佼佼哉廣東省議會亦鄭重北伐並以事實之不可能爲證贛陳探報孫中山大本營已移全州云云蓋具體之北伐雖不可見而局部之接觸或恐不免焉（五）財政則但聞索債之聲因索債而停辦公事者有之矣公債則實行調查之舉因調查而發覺弊竇者有之矣董康鐵面旣經套上不便再揭下來於是查債之事竟由京師地檢廳檢舉所苦大發財源之幾輩財閥得無抱上天無路入地無門早知今日悔不當初之感姑無論事後如何卽此亦足稍寒若輩之膽矣（六）山東事件中日外交官已接洽彼此商議尚歸順調膠濟撤兵書已議定十一條分四月十日二十日三十日撤盡現在日本因受華會之刺激對華外交努欲守信深慮我國當局不能爲步驟的接應爲列邦訕議耳（七）西南方面大起變化顧品珍潰亡唐繼堯入省龍蛇起伏中國不寗袁祖銘組定黔軍進駐鎭遠西南西南黨同伐異其何時寗息乎此外則有（八）國會之提議伍朝樞由粤電奉交首領謂南方以召集舊國會爲必要條件交系電奉贊成召舊國會以收攬人心張紹曾亦主國會自由行使職權是國會議員之食指動得毋其有喜信傳來乎然今之國會有舊有新有新新見好於甲必惡於乙丙兩姑之間難爲婦三姑之間其何以能無事乎餘如兵變廢娼等尚無紀載之必要姑弗贅 
[世界一週大事紀略] [  旡用]  
　　本星期中世界消息罷工風潮較爲减少倫敦機工之停工英孟哲斯德棉業主之决減工資英沙桑浦登造船工之罷工美勞倫斯紡織業罷工英波油公司之印人革遣等無大規模之舉動吾亦不必詳紀焉而可紀者（一）日諾瓦會議法國專家主張法應在會議中主重造俄國英國專家報告書中有論歐洲一切幣制必須恢復金本位又英財政大臣主集全力於中歐之重造而不急急於重造俄羅斯此次俄代表共五十人英首相加一修正文申明日諾瓦會議限制問題殊使人失望而最可異者此次會議似有一種極大之危機四伏其旁故三十日倫敦電謂英代表不率護兵依賴意政府充分保護俄代表嫌寓所太遠而法内閣對於歐洲之改造願恊力合作而於承認勞農政府之政治問題或如德國賠償之純粹協約國間問題則表示反對者也（二）美參議院之於太平洋條約業已批准附以保留條件聲明了解此約不連帶武力之約束亦不連帶盟約及加入任何防衛之義務蓋此次表决者祇爲協定本文而與本文同時簽字之附件不能混入海軍條約亦經批准又參院討論中國協約時衆皆注意於「以最充分及最無妨碍之機會給予中國俾其維持有實力之穩固政府」云云（三）愛爾蘭共和軍雖形分裂而會議則已圖滿協定其第一欵即聲明今日宣布和平約内規定自今日起南北愛爾蘭兩政府擔任竭力合作以期恢復不寗靜區域内之和平並規定北愛京城警察隊之組織法對於其組織之宗教方面則予以特殊之注意云云此外則巴黎公報稱（四）近東會議决議將君士坦丁與東塞拉斯一大部份土地置於土皇主權之下而瀕海土地無論劃歸土國或希臘皆不得充軍用海峽歸萬國委員會監管又主張設一歐羅巴邊界以羅杜斯吐給與土國以巴巴斯基等兩處給與希臘其最惹人注意者爲（五）日本當局不許華工入境此事如果長此不變我國必將起而抗議或取報復之策以取締來華之日人此外香港則有反對蓄奴大會海牙則開萬國永遠法庭之預備會議謝米諾夫之游美云志在聯合西比利亞人處於共和政府下此政府與俄蘇維埃政府無正式關係云 
 
[舊金山華僑子女參加抗爭山東案件大遊行團]  
[英德美三國市制之比較論] [  張君勱]  
　　張君勱氏邃於學而近更勤劬揅求自治見人之所未及見論人之罕嘗論擷歐美之精英餉國人之需要洵當世人士所稱道不置者也最近氏應蘇社同人之請求於三月十一日第三屆大會開幕日講述「英德美三國市制及廣州市制上之觀察」洋洋灑灑聽者感動兹覓得全稿節錄其英德美三國市制之要點以供讀者揅討自治之參考云爾旡用識 
　　夫流俗之論以官治與自治相對待一若官治行於中央爲一種治體而自治行於地方又爲一種治體此謬論也歐洲之官治與自治名稱雖二而其所以爲治之精神則一行政必有監督之機關當局者之所爲而不合則民意得而進退之此所以爲治之精神而中央與地方共之者一也行政當局旣因民意而進退故中央之國家機關中地方團體之地方機關中惟民意居於最高之地位此所以爲治之精神而中央與地方共之者二也全國之政費則全國人民負擔之地方之政費則地方人民負擔之以人民之財治人民之事故每年應有明明白白之預算此所以爲治之精神而中央與地方共之者三也所不同者中央政令行於全國故隨民意進退之内閣外常有文官以爲之輔而文官久於部務拘守成法往往在政務員外占有莫大勢力而歐洲人對於此類行政上公文往復動以數日之久者必名之曰衙署式或官僚式者（Ｂureaucraxy）即指此輩也然文官因部務而來不得以之屬於中央地方治本之中而我所謂三大精神者則中央與地方義屬一貫所謂德摩克拉西者是也其能行此德摩克拉西於中央者亦自能行此德摩克拉西於地方其不能行此德摩克拉西於中央者亦决不能行此德摩克拉西於地方故謂中央之德摩克拉西旣失敗後而謂地方獨能行此德摩克拉西此必無之理也 
　　夫中央與地方同條共貫良惡相俱决不能離卽舍是而就試驗德摩克拉西之地盤與其環境言之則中央與地方確有不同之處第一地方之地盤較小調查人口易故選舉單位亦易於正確第二地方事業以教育路政衛生爲重故利害得失可以示諸掌上而决非中央政令之涉及外交國防之無形之業可比第三範圍有限故黨派競爭不如中央之甚以此三故謂德摩克拉西之試驗當從地方做起此一定不易之理也若夫試騐以後是否於惡的中央政治外能産生良的地方政治則又另爲一事以我觀之德摩克拉西者民主之謂也人人以與聞政治爲天職者也中央然地方亦有然能認定此主義施之有地盤之地方團體或施之於無地盤之商會農會工會之特種團體則地方之基以立而中央政治之改良自在其中若欲於惡的中央外建設良的地方甚謂以地方自治爲改良中央之手段此謬見也當知所謂德摩克拉西者以言中央非僅有憲法之條文有内閣國會之制度之謂焉以言地方非僅有議事廳有開闊之街道有鮮明之電燈之謂焉乃貴乎人人以不得公民權爲恥以不聞問政治爲放棄責任視受制於他人而不獲伸自己之主張等於爲奴爲隸能如是不獨不致見凌於外人且不致受制於一國之軍閥並地方亦得於畫一之中謀相當之自由發展此則我所謂眞正之德摩克拉西也 
　　所謂地方自治者其條目蓋甚繁賾矣今不能一一具論我所欲論則在市制市也者若英之倫敦白敏罕孟哲斯德美之紐約芝加哥德之柏林漢堡以云吾國其近於所謂市者若上海天津漢口之通商口岸然皆外人之所經營非我市民之所舉辦一年以來廣州施行市制此殆我國施行正式市制之嚆矢矣夫在地方自治之中而市制所以居重要地位者則以市之財力雄厚新式之規畫易於實行且人口集中則人人感覺公共衛生公共安寗之必要而市之事業因以發達我深信今後各省能將各大都會之市政切實舉辦則各省地方自治之業巳得十之四五此吾所以欲一論市制也 
　　歐洲各國中其市制之可爲我國模範者厥在盎格羅撒遜民族而拉丁民族不與焉盎格羅撒遜者即英德美三國是也我今分三段論之 
第一英國之市制 
　　英國之現行市制即一八三五年所頒之市法人條例每市設市議會爲市之事權集中之處每市大抵分爲十六圖（Ｗord）每圖出議員三人故全市爲四十八人·然大市常不止此數如倫敦市議會計議員一一八人孟哲斯德計一○三人利物浦計一三四人市議會議員之上則有長老（Ｏlderrnen）長老之數大抵爲十六人卽全市議員三分之一長老與市議員同爲議員所不同者市議員任期一年而長老任期六年長老之中每二年改選三分之一每市設市長一人由市議會在議員或長老中選舉之任期一年所謂市長長老議員皆選舉職此外各市議會應任命一書記長此書記長猶之一部中之常任次長不隨總長而更迭者也其人大抵爲法律專家故實權往往操於其手而薪水有貴至一萬磅者而市長僅得公費數千磅而已 
　　英國市之職權簡略言之如下（一）地方民庭刑庭之司法（二）警察（三）管理地方公産及征收地方税（四）地方官吏之進退（五）衛生（六）道路工程自來水電燈（七）公共建築物之維持如公所圖書館之類（八）船塢等（九）病院等（十）教育 
　　市之行政市議會每年選舉畢後由各議員分别擔任各種委員會（Ｃommittee）（合議制）委員會會員之數少者十二多者二十而委員之中又分小委員會 
　　凡市民中納税地方者方有選舉權申言之卽所有財産或納房租而住居本地一定時期以上者方有選舉權英之地方税徵之財産之租金而不徵之財産之賣價故納税者租房人而非財産所有主也 
　　以上已說明英市組織之大概兹更舉白敏罕市爲例白敏罕者英大政治家張伯倫（Ｃbamberlain）曾任市長之地英市中號爲良市也 
　　白敏罕市分三十圖一九一七年之市議會其組織演表如下 
　　　　市長一人 
市議會　長老三人 
　　　　議員九○人 
　　　　非議員之委員會委員五四人 
　　其各行政機關之分配分爲市書記室及洗浴賑災教育電氣産業財政圖書館煤氣總務薪俸工資儲蓄點燈扯獸醫地方養老金市塲美術館公園衛生工程市街計畫市街電車公安水道等各委員會總計二十三項之多而大委員會中常分小委員會試舉財政委員會爲例則分簿記年金爲一小委員會（Ｓub_Committee）養老金爲一小委員會地方税捐照爲一小委員會印刷文件局爲一小委員會委員會中大抵以一人爲之長議員十人或十二人爲會員合全市百二十人之長老議員分配於二十五種委員會則事繁而人數不能與之相應故往往一人而兼兩委員會除議員之爲委員會委員外更以專門人才之非議員之委員輔之其下更有爲市中所僱傭之官吏如書記長下更有書記或寫手之類是也 
　　至於各市財政則與中央財政有一極不同之點即各種事業各爲一預算而彼此不相統屬譬之電氣爲一預算洗浴場爲一預算總之以所收入應付支出是也然地方事業中亦有但有支出而無收入者如道路工程如教育如救貧於是以地方税支出之大略計之以收入應支出爲第一步收入不足再以地方税補之是爲第二步地方税之數太小不能舉辦大事業則以地方公債或押欵充之是爲第三步 
　　舉白敏罕市例則租金一鎊之中其應納之地方税如下 
　　税目　　　　　　金數 
　　救貧税　　　　　一先令五便士半 
　　教育費　　　　　一先令五便士半 
　　地方改良税　　　二先令一便士 
　　市税（除教育外）二先令五便士 
　　自由圖書館税　　一便士半 
　　總計　　　　　　八先令零半 
　　各税所有指定之用途如表中所示至於市税改良税之範圍較寬其用途如下市税之支出警察一也司法二也官吏薪水三也浴塲公園費四也度量衡檢查費五也市墳地六也傳染病院七也自來水之補助八也自由圖書館税之不足九也教育十也美術學校十一也瘋人院十二也全縣溝渠費十三也至於改良税之支出則道路一也隂溝二也救火隊三也家屋改良四也 
　　英國市制之特色以市議會爲惟一機關故無所謂立法行政之對抗而市議會議員同時爲委員會之委員猶之中央之内閣出於巴力門議員也至於爲市會議員者大低皆商人而道德極高者故一切財政出入絕無作弊等事亦以英人勇於公事而操守廉正乃習慣使然也 
　　白敏罕大學哲學教授米爾海氏（Ｍuirhead）編白敏罕市政情形一書有語曰「白敏罕市政之成功以市民所選之議員之才能·熱心·道德·爲基礎三十年來白市之成績卓然有聲於時皆全市市民以其最寳貴之精力消耗於市之公益所致也愛德華第七世嘗游白敏罕稱道白市曰各公民以自動的精神勇於公務乃白敏罕市政之至幸焉白市者市政最良之傳統之産地也以我觀之不獨白敏罕英國市制皆此精神之表現也 
第二德國之市制 
　　德國市制在革命以前行普魯士名政治家斯擔（Ｓtein）氏一八○六年所頒之市自治團體法者也革命以後大加改革廢以前之三級選舉法而行普通直接選舉法並以比例選舉法之原則適用於選舉票之計算革命以前社會民主黨大抵不准當市長以市長當選須經各邦君主之裁可而普王常對於社會黨之被選者恒排斥之近年前内閣總理夏特曼（Ｓcheidemann）氏退職後被選爲開塞爾（Ｋassel）市長乃德社會民主黨員任市長之創例也至於省自治市鄉自治規則正在改編之中故除以上所云市會選舉法之規定於憲法中者外尚無新制可言兹就舊法言之約略如下 
　　（甲）普魯士舊市議會議員選舉法即所謂三級制依納税額之多寡分爲三等全税額分爲三分其中納税最多者占税額三分之一是爲第一等次多者占三分之一是爲第二等最下者三分之一是爲第三等此三級中每級各選議員三分之一譬如柏林市議會議員計一四四人其第一之四十八人則由第一等之一八五七人選出者也其第二之四十八人則由第二等二九七一一人選出者也其第三之四十八人則由三一七·五三七人選出者也夫以同是一人而三十一萬七千人所選代表之數乃不敵第一第二兩級三萬一千人之代表其爲不公復何待言蓋普之所以立此制者即所以防社會黨也故數十年來社會黨大聲疾呼以反對之者即爲此制而今則已廢止矣千九百二十年之柏林市議會社會民主黨占多數德人名之曰紅色柏林卽行新選舉法之效也 
　　（乙）市議會及市行政會德市亦分爲圖與英制等每圖出議員口人各市議員數以人口多寡定之柏林一四四人蘭泊濟希七十二人孟勳六十二人小市至少以十二人爲議員市議員任期六年每二年改選三分之一爲市議員者以商人爲多然大學教授之當選爲議員者亦往往而有市議員爲無俸職社會民主黨人以無俸便富者而妨害工人之當選故今以有給職之說提倡於國中 
　　市行政會（Ｍagistrat，Ｓtadtrat）會員由市議會選舉之柏林市市行政會會員計三十四人麥格特堡計二十七人其中半數爲有給半數爲無給無給者大抵爲市議會議員有給者則專門人才以一生執行市行政爲職業者也所謂市行政會會員中之有給者其一名（Ｋammerer）即市之决算審查員也其二名（Ｓyndikus）則市法律家也其三名（Ｓchulrat）則管教育者也其四名（Ｂaurat）則管工程者也此類有給職薪俸甚高以戰前之匯價有高至一萬馬克或一萬二千馬克者總之此有給職之市行政會會員等於英市之書記長以及非議員之委員會是也市行政會會員任期有六年有十二年亦有終身者故論者謂德市政之所以良即以此久於其任之專門家爲之也 
　　市長爲德國中最名譽之職薪水甚高有至三萬六千馬克者市之大政皆由市長主持惟預算案則由市行政會員編制而提出之其任期有短至六年長至十二年者甚至有繼續至二十五年之久者且小市市長常當選於大市之中故有終其身爲市長者如德國市政界最以著名之人物名愛狄司博士（Ｄr，Adickes）在一八七七年前爲道鐵門（Ｄortmond）市長四年一八七七年克入阿爾東那（Ａltona）市行政會至一八八三年被選爲阿市市長自一八九一年爲福蘭克福城（Ｆrankfortammain）市長至一九一三年爲止蓋二十二年之久焉 
 
 

Page 21

 
 
釐定是約第九條規定凡洋商在中國通商口岸或華商在中國各處用機器紡成之棉紗及製成之棉布須完一出廠税其數係倍於光緒二十七年議和條約所載之進口正税其他各國與中國所訂通商條約皆以上述兩約爲依據則釐金即或裁撤中國仍可於關税之外征抽銷産税也 
　　現在中國未嘗無産銷税然徒具其名耳究其實仍由釐卡於中途抽收直與釐金無異前清光緒二十九年政府嘗擬舉辦純粹之産銷税各省派員在滬會商辦法雖擬就多條皆未貫澈履行民國以還財政部迭開會議亦意見分歧鮮有結果故釐金之積弊一如往昔然上述三項改革苟有一切實行皆可利商益民惟其利益仍有差别兹請申論之 
　　第一改革辦法寓徵於運收運輸税以目前交通成績而論尚不能行蓋政尚未發達水道尚未濬闢抽收運税窒碍殊多也且此税與條約相牴觸即或施行祇爲權宜之計今大會旣有裁釐加税之協定此端已無討論之餘地矣 
　　第二第三改革之法可相提而并論之最善之策莫如廢釐金而以條約所許之銷塲税代之先可試行於財政較受中央直接管轄之各省俟有成效再推行之於其他各省是裁釐之後所失苟不能完全取償於所加之關税再益之以銷塲税之收入定可兩相抵補矣（完） 
[糖之歷史（續）] [  王唯譯述]  
　　美國ＡrthurLDahlRozelGotthold合著 
　　古巴製糖所於新式器械之使用顯示一種大進步其機器之大部係來自美國而聖路易之一製造廠據云古巴與波爾多利各産蔗區域内所用之製糖機器彼處供給大宗之出産而美國之機器近正謀改除用於古代壓榨廠之無用之法則進步亦甚速 
　　波爾多利各亦爲甘蔗重要産地之一製糖之廠有六十五處在平日波地每年供給美國之生糖爲七萬萬磅但自歐戰以來其産量大爲振興現今之收穫每年竟超過十萬萬磅以上而其全量皆入於美波地産蔗之區域有二十萬三千畝之多有幾處大壓榨廠或中央公司每季生糖之出産逵四千萬磅廠内大部之新式機器皆由美國製造者 
　　糖在菲列濱工業中列爲首座每年産量達十萬萬磅生糖之入美者僅爲一小部分其故因中國與日本之商塲較之接近島中製造糖之方法幾仍與古代相同其甘蔗之大部乃從土人所設小廠中壓榨的 
　　世界其餘各地産甘蔗者若墨西哥各斯達利加英屬宏都拉斯亞根廷巴西與其他中美南美諸國其氣候於蔗最相宜印度所産甘蔗誠不爲少然其全量以經濟關係不得不爲界内數百萬之人民之養育澳大利亞與新西蘭亦産甘蔗但其産量尚不足應家内之需求出口甚少爪哇島之荷屬一部有蔗田四萬零五千畝專爲製糖之用蔗之産量最富而含糖亦甚充足能越過其數者只有夏威夷而巳爪哇糖之大部出售外國但除在缺市或價值高昂時不來美國在一九一九年及一九二○兩年吾人所得之爪哇糖最爲饒足東印度之糖率運至舊金山爲罐果商之用蓋彼等覺得東方供給較之美國時價略爲低賤之故 
　　處理甘蔗之方法各國無不相同當甘蔗一經成熟卽施行刈割手續而由鐵路水槽或牛車之力從蔗田移之於壓榨所在近世糖廠中壓榨之手續由一種鐵碾機裝置處理甘蔗通過其間汁液卽壓出於其外引入大槽之中其時已榨乾之渣通過後即用作燃料蔗汁中加入液體之糖則其中成分即含有Ｇlucose他種不易結晶之糖脂肪蠟樹膠窒素化物以及少量之酸在一般之工作此蔗汁多置入大糟中蒸發蒸去其所含水分之百分之七十四而其殘留物質得用他物處理使其中各種原質分離如是處理直至最後一種結晶糖分出現始止此種糖分謂之生糖裝入包中銷售於我國或英格蘭以備提煉 
　　此就甚簡單而言但近世之製糖方法並不如Ｂore氏之容易若此苟彼與彼之朋友曾經一謁今日之製糖廠觀察有趣之機器如壓榨器磨碾器清濾器以及糖之蒸發給晶現象則彼等必起一種震驚此乃實確者 
　　現在所用之磨碾器由三個磨碾器魚貫聯絡而成每一器中裝有三個滾碾器其間可共用一機械推縠而進而齒輪率裝於一邊每一磨器有一貯藏所爲一立體繁重之鑄物可用兩大繫釘束住下門其内部卽被閉藏至三滾器之位置一器居高其二位於其下在每一磨器中央又有一廢物回轉器能運送蔗渣或半碾之蔗從一頂上滾器至一最下滾器滾器上皆刻有凹溝以經騐關係此溝非深不可是以最新式之滾器其表面之凹溝深至一寸之四分之三最能節省壓榨之力甘蔗先入壓榨器而後磨碾普通所用之壓榨器由二個滾器而成其表面刻有一Ｖ字凹溝此種滾器旣可用以壓榨甘蔗亦可用以刈成小片旣入磨器汁液卽流入其下之水槽復入大槽以備硫化作用而其渣滓送入燃燒處作燃料 
　　在製造直接消耗之糖之方法中蔗汁用二酸化硫物漂成白色用檸檬使之安定然在Ａndubon公園經騐所由魯西安那州立大學之指導對於清淨蔗汁上發明一種優美之經騐其所用物只爲Ｄiatomaccousearth與漂白炭二者此種土料發現於加利福尼亞州自一八八六年以來歐洲各最佳製糖廠内已用作一種清淨之方法一噸之土自加州運至魯西安那連運費計算須值三十五元之多至於植物炭用以漂白者乃從荷蘭運來此屬詳情其他狀况則非所知矣 
　　因此種優美經騐由磨碾而來之蔗汁不必施行硫化作用流入清濾器中以百分之一之半之清濾土處理之然後將全量通過清濾壓榨器流入第二清濾器在第二器中復用百分之一之漂白炭處理之此種清濾方法所得之結果（一）所得之糖分至少能與由硫化所生同量（二）生糖雖附黄色然可不用遠心機之洗刷得以清淨（三）所生之非糖物必比硫化爲少（四）其用費大約可以減少蓋因所得大宗之糖蜜已漸改良可銷售於新奥爾倫斯交易所每一加倫可得六角五分之優美價值之故苟欲珍重此種新清濾方法則吾人必須明白從前之制度方知其重要蓋從前硫化之汁送入清濾器以備蒸發而此法最易發生一種汚穢物質較重者沉入器之底部輕者卽浮於液面在此二物之間爲清凈之汁之部分清濾器之底部一開則泥漿即流入泥漿槽當汁液旣清凈濾器卽閉而汁流入固定之槽中浮於液面之渣滓欲使流出卽閉其瓣渣滓乃入清濾壓榨器此種製糖方法已爲新法所排除考新法之益處卽在能節省時間與勞力可證之如次用新法則清濾器中之所含全液無論蒸汁與雜物能立刻通過清濾壓榨器用漂白炭處理之然後再通過一次其手續已完在實際清濾時此濾物由硅石而成最易與渣滓物質混合成一小包如不用此種方法則小包貼於清濾袋之布上使清濾現象難以進行復因袋之更换而厭煩更甚清濾壓榨器爲一構架與金屬板之壓榨器由凹入之架與密接之板相互錯置而成每架或每板於其角上均聞兩孔以造成兩條水槽通過器中復各有一扳機以使清凈之汁流出清瀘布袋率置於金板之上而渣滓不得不通過器中蓋當時汁壓出時其渣已成小包於袋中然後通水於小包以洗刷其殘留之糖分 
　　小包之組成爲六九七二之水若干糖質Ｇlucose蠟蛋白質纎維有機酸樹膠沙礫黏土等其用爲肥料最宜 
　　汁旣清凈其次卽送入蒸發器中煎成糖漿在現今所用之奥妙之「效力」與古代蒸發方法之不同卽在開火之鍋最近之方法乃用一三倍效力之蒸發器其裝置爲一特别之阻攔器所以搜索水面糖泡使回入器中再行蒸發此器内裝有豎管並非横式豎管連於二管板成一蒸汽機關管之四周及上部充滿蒸汽汁液由水槽復入盛器直至其液面稍高於管體爲止由此用眞空起水機排除空氣則在末後之一效力中可得二十五寸之眞空體積此時注水之扳機一開則蒸汽卽散入第一蒸發器此器開始煎熬氣體復由氣管散入第二效力此中本巳充滿汁液較管體稍高各管凝縮氣體而汁復煎此種進行再移於第三效力中然後依此而進汁液離效力之後變成一種濃糖漿復提入眞空鍋中以實行製糖之眞正技術眞空鍋之形式實與效力相同惟此不用蒸汽機關而適用一種蒸汽圈之裝置每圈有一瓣以司啓閉鍋之空氣亦如前法排除凈盡而糖漿卽於其中分配其主要之用意是在使糖漿成粒此時當事人因欲試騐鍋内糖漿之形式乃拔去鍋旁之木塞從凹溝中流出少許以備觀察苟其質旣經成粒彼卽投以新鮮糖漿以爲使適所分離與已成粒之糖結晶之用苟小粒之收穫而非眞糖則此種小粒名曰錯粒或塵垢非吾人所需得由遠心機中飛散之但苟欲得一種均一之結晶糖分則眞空鍋之燃燒必須均一且始終之温度亦不可變動 
　　吾人苟欲得一種粗粒糖則所煎熬之糖漿須少量自可立刻成粒此名曰速成結晶苟欲得一種細結晶糖則糖漿須多量置入鍋中而後可得此名曰精細結晶煎熬一鍋所需之時間長短宜如何此乃關於汁之純粗與鍋之大小之問題極純之汁則一鍋之煎熬可繼續四五次不純之汁則常可得兩種糖質 
　　眞空鍋名Ｍasse_cuite其内之容物只含純糖與糖蜜二者移於遠心機中以供飛散此機爲一穿孔之籃或圓柱形有一細銅絲之濾器遠心機旋轉甚速移眞空鍋近之則濾器中只殘留一種結晶體而糖蜜即飛出器外由一凹槽入水槽中第一次所飛散之糖蜜若再如前說而受煎熬其汁苟甚純則仍可得三四種之糖質遠心機中結晶之糖分必須洗刷如需白糖則於高壓力之蒸汽下蒸發之 
　　有時在栽植區中苟大量小粒糖可由不甚純之汁中造成則結晶器即需利用其所用之盛器作漿之裝置以爲移動眞空鍋之用汁旣冷却即施行結晶作用 
　　美國蒸糖提煉所共有二十二處每日溶解之容量爲四千萬磅然在此等提煉所内尚不過提煉夏威夷古巴與其他各國來之生糖而已造成一種小粒與立體之市糖而銷售於各地至提煉所中之附産物爲糖蜜之製造其用爲人間消耗或貯藏食物 
　　由甘蔗或甜菜造成之提煉糖於化學性質上並無不同之點然世人多不能信服不知甘蔗生糖造成之粒比之甜菜糖結構上尚較精細若其味則優美相同此於美國所造之甜菜糖最能證明但在歐洲之甜菜製造所尚未能從甜菜中製出精細如吾人之糖分是以歐人對於甜菜糖之入口多發生一種異見也 
　　美國苟欲必須供給自己之糖分而不仰恃外國則他可由甜菜産區之增加上達到因有此種利源則增加種植區域亦是完全可能的一九一九年美國專種甜菜之區域爲六九二·四五五方里而吾人生産之提煉糖在此區域以内者爲七二六·四五一噸在我歷史上觀此亦一最大之甜菜繁殖面積然其出産竟令人不能滿足此乃不正天氣與其他情况之咎不僅甜菜之産量每畝較平時稍降即其中所含之糖分平均亦似低落因此全國甜菜栽植者對於彼等收穫只得七五·四二○·○○○元之數簡言之八噸之甜菜始可造成十噸之糖但其廢物如甜菜頂杪與莖部可用爲貯藏食或肥料之計美國甜菜製造所共有九十九所其大半位於加利福尼亞哥羅拉多及密執安三處此三處所産之甜菜糖爲全國總量四分之三然此種工業在湖濱州如伊里諾伊華明尼蘇達紐約奥海奥與威斯康辛以及西北各州華盛頓奥勒崗伊大合烏台與蒙大那等亦爲重要工業亞利森那州兼産蔗糖與甜菜糖唯其量不豐 
　　刈割甜菜與製糖之時期在加州中爲七月末或八月初而在烏台與哥羅拉多兩州以及遠東諸州則爲九月末十月初糖之製造工作可於正月完結亦可延至三月甜菜有時可被窖藏以待刈割時期其法卽將甜菜堆積上面復以充分之土以免霜之侵蝕甜菜平均之産量每畝從九噸至十噸而栽植者以重量計值其所採之標凖以菜中所含糖之質量爲本在一九一九年甜菜每噸之價栽植者所得爲一一·七五元而在一九一八年則爲每噸十元 
　　甜菜製糖之方法與甘蔗完全不同但在近代又不然在製蔗糖時汁液由壓榨器壓出而甜菜則又所謂「散佈方法」Ｄiffusionprocess取出甜菜製造所中其甜菜必先行洗濯切開手續然後置於散佈小器中則糖可由一種化學方法壓榨而出於是經過浸透·硫化·蒸發·集中·清濾諸作用甜菜糖得以製成至製造之裝置其結構甚精細而價值亦昻其最足注意者即一部機器爲製造一噸之甜菜者價值一千元則爲千噸製造之機器非值百萬不止美國甜菜之生長在公共凖備之下所以供給工廠之需要此幾成一法案矣（完） 
 
 

Page 22

 
 
釐定是約第九條規定凡洋商在中國通商口岸或華商在中國各處用機器紡成之棉紗及製成之棉布須完一出廠税其數係倍於光緒二十七年議和條約所載之進口正税其他各國與中國所訂通商條約皆以上述兩約爲依據則釐金即或裁撤中國仍可於關税之外征抽銷産税也 
　　現在中國未嘗無産銷税然徒具其名耳究其實仍由釐卡於中途抽收直與釐金無異前清光緒二十九年政府嘗擬舉辦純粹之産銷税各省派員在滬會商辦法雖擬就多條皆未貫澈履行民國以還財政部迭開會議亦意見分歧鮮有結果故釐金之積弊一如往昔然上述三項改革苟有一切實行皆可利商益民惟其利益仍有差别兹請申論之 
　　第一改革辦法寓徵於運收運輸税以目前交通成績而論尚不能行蓋政尚未發達水道尚未濬闢抽收運税窒碍殊多也且此税與條約相牴觸即或施行祇爲權宜之計今大會旣有裁釐加税之協定此端已無討論之餘地矣 
　　第二第三改革之法可相提而并論之最善之策莫如廢釐金而以條約所許之銷塲税代之先可試行於財政較受中央直接管轄之各省俟有成效再推行之於其他各省是裁釐之後所失苟不能完全取償於所加之關税再益之以銷塲税之收入定可兩相抵補矣（完） 
[糖之歷史（續）王唯譯述]  
　　美國ＡrthurLDahlRozelGotthold合著 
　　古巴製糖所於新式器械之使用顯示一種大進步其機器之大部係來自美國而聖路易之一製造廠據云古巴與波爾多利各産蔗區域内所用之製糖機器彼處供給大宗之出産而美國之機器近正謀改除用於古代壓榨廠之無用之法則進步亦甚速 
　　波爾多利各亦爲甘蔗重要産地之一製糖之廠有六十五處在平日波地每年供給美國之生糖爲七萬萬磅但自歐戰以來其産量大爲振興現今之收穫每年竟超過十萬萬磅以上而其全量皆入於美波地産蔗之區域有二十萬三千畝之多有幾處大壓榨廠或中央公司每季生糖之出産逵四千萬磅廠内大部之新式機器皆由美國製造者 
　　糖在菲列濱工業中列爲首座每年産量達十萬萬磅生糖之入美者僅爲一小部分其故因中國與日本之商塲較之接近島中製造糖之方法幾仍與古代相同其甘蔗之大部乃從土人所設小廠中壓榨的 
　　世界其餘各地産甘蔗者若墨西哥各斯達利加英屬宏都拉斯亞根廷巴西與其他中美南美諸國其氣候於蔗最相宜印度所産甘蔗誠不爲少然其全量以經濟關係不得不爲界内數百萬之人民之養育澳大利亞與新西蘭亦産甘蔗但其産量尚不足應家内之需求出口甚少爪哇島之荷屬一部有蔗田四萬零五千畝專爲製糖之用蔗之産量最富而含糖亦甚充足能越過其數者只有夏威夷而巳爪哇糖之大部出售外國但除在缺市或價值高昂時不來美國在一九一九年及一九二○兩年吾人所得之爪哇糖最爲饒足東印度之糖率運至舊金山爲罐果商之用蓋彼等覺得東方供給較之美國時價略爲低賤之故 
　　處理甘蔗之方法各國無不相同當甘蔗一經成熟卽施行刈割手續而由鐵路水槽或牛車之力從蔗田移之於壓榨所在近世糖廠中壓榨之手續由一種鐵碾機裝置處理甘蔗通過其間汁液卽壓出於其外引入大槽之中其時已榨乾之渣通過後即用作燃料蔗汁中加入液體之糖則其中成分即含有Ｇlucose他種不易結晶之糖脂肪蠟樹膠窒素化物以及少量之酸在一般之工作此蔗汁多置入大糟中蒸發蒸去其所含水分之百分之七十四而其殘留物質得用他物處理使其中各種原質分離如是處理直至最後一種結晶糖分出現始止此種糖分謂之生糖裝入包中銷售於我國或英格蘭以備提煉 
　　此就甚簡單而言但近世之製糖方法並不如Ｂore氏之容易若此苟彼與彼之朋友曾經一謁今日之製糖廠觀察有趣之機器如壓榨器磨碾器清濾器以及糖之蒸發給晶現象則彼等必起一種震驚此乃實確者 
　　現在所用之磨碾器由三個磨碾器魚貫聯絡而成每一器中裝有三個滾碾器其間可共用一機械推縠而進而齒輪率裝於一邊每一磨器有一貯藏所爲一立體繁重之鑄物可用兩大繫釘束住下門其内部卽被閉藏至三滾器之位置一器居高其二位於其下在每一磨器中央又有一廢物回轉器能運送蔗渣或半碾之蔗從一頂上滾器至一最下滾器滾器上皆刻有凹溝以經騐關係此溝非深不可是以最新式之滾器其表面之凹溝深至一寸之四分之三最能節省壓榨之力甘蔗先入壓榨器而後磨碾普通所用之壓榨器由二個滾器而成其表面刻有一Ｖ字凹溝此種滾器旣可用以壓榨甘蔗亦可用以刈成小片旣入磨器汁液卽流入其下之水槽復入大槽以備硫化作用而其渣滓送入燃燒處作燃料 
　　在製造直接消耗之糖之方法中蔗汁用二酸化硫物漂成白色用檸檬使之安定然在Ａndubon公園經騐所由魯西安那州立大學之指導對於清淨蔗汁上發明一種優美之經騐其所用物只爲Ｄiatomaccousearth與漂白炭二者此種土料發現於加利福尼亞州自一八八六年以來歐洲各最佳製糖廠内已用作一種清淨之方法一噸之土自加州運至魯西安那連運費計算須值三十五元之多至於植物炭用以漂白者乃從荷蘭運來此屬詳情其他狀况則非所知矣 
　　因此種優美經騐由磨碾而來之蔗汁不必施行硫化作用流入清濾器中以百分之一之半之清濾土處理之然後將全量通過清濾壓榨器流入第二清濾器在第二器中復用百分之一之漂白炭處理之此種清濾方法所得之結果（一）所得之糖分至少能與由硫化所生同量（二）生糖雖附黄色然可不用遠心機之洗刷得以清淨（三）所生之非糖物必比硫化爲少（四）其用費大約可以減少蓋因所得大宗之糖蜜已漸改良可銷售於新奥爾倫斯交易所每一加倫可得六角五分之優美價值之故苟欲珍重此種新清濾方法則吾人必須明白從前之制度方知其重要蓋從前硫化之汁送入清濾器以備蒸發而此法最易發生一種汚穢物質較重者沉入器之底部輕者卽浮於液面在此二物之間爲清凈之汁之部分清濾器之底部一開則泥漿即流入泥漿槽當汁液旣清凈濾器卽閉而汁流入固定之槽中浮於液面之渣滓欲使流出卽閉其瓣渣滓乃入清濾壓榨器此種製糖方法已爲新法所排除考新法之益處卽在能節省時間與勞力可證之如次用新法則清濾器中之所含全液無論蒸汁與雜物能立刻通過清濾壓榨器用漂白炭處理之然後再通過一次其手續已完在實際清濾時此濾物由硅石而成最易與渣滓物質混合成一小包如不用此種方法則小包貼於清濾袋之布上使清濾現象難以進行復因袋之更换而厭煩更甚清濾壓榨器爲一構架與金屬板之壓榨器由凹入之架與密接之板相互錯置而成每架或每板於其角上均聞兩孔以造成兩條水槽通過器中復各有一扳機以使清凈之汁流出清瀘布袋率置於金板之上而渣滓不得不通過器中蓋當時汁壓出時其渣已成小包於袋中然後通水於小包以洗刷其殘留之糖分 
　　小包之組成爲六九七二之水若干糖質Ｇlucose蠟蛋白質纎維有機酸樹膠沙礫黏土等其用爲肥料最宜 
　　汁旣清凈其次卽送入蒸發器中煎成糖漿在現今所用之奥妙之「效力」與古代蒸發方法之不同卽在開火之鍋最近之方法乃用一三倍效力之蒸發器其裝置爲一特别之阻攔器所以搜索水面糖泡使回入器中再行蒸發此器内裝有豎管並非横式豎管連於二管板成一蒸汽機關管之四周及上部充滿蒸汽汁液由水槽復入盛器直至其液面稍高於管體爲止由此用眞空起水機排除空氣則在末後之一效力中可得二十五寸之眞空體積此時注水之扳機一開則蒸汽卽散入第一蒸發器此器開始煎熬氣體復由氣管散入第二效力此中本巳充滿汁液較管體稍高各管凝縮氣體而汁復煎此種進行再移於第三效力中然後依此而進汁液離效力之後變成一種濃糖漿復提入眞空鍋中以實行製糖之眞正技術眞空鍋之形式實與效力相同惟此不用蒸汽機關而適用一種蒸汽圈之裝置每圈有一瓣以司啓閉鍋之空氣亦如前法排除凈盡而糖漿卽於其中分配其主要之用意是在使糖漿成粒此時當事人因欲試騐鍋内糖漿之形式乃拔去鍋旁之木塞從凹溝中流出少許以備觀察苟其質旣經成粒彼卽投以新鮮糖漿以爲使適所分離與已成粒之糖結晶之用苟小粒之收穫而非眞糖則此種小粒名曰錯粒或塵垢非吾人所需得由遠心機中飛散之但苟欲得一種均一之結晶糖分則眞空鍋之燃燒必須均一且始終之温度亦不可變動 
　　吾人苟欲得一種粗粒糖則所煎熬之糖漿須少量自可立刻成粒此名曰速成結晶苟欲得一種細結晶糖則糖漿須多量置入鍋中而後可得此名曰精細結晶煎熬一鍋所需之時間長短宜如何此乃關於汁之純粗與鍋之大小之問題極純之汁則一鍋之煎熬可繼續四五次不純之汁則常可得兩種糖質 
　　眞空鍋名Ｍasse_cuite其内之容物只含純糖與糖蜜二者移於遠心機中以供飛散此機爲一穿孔之籃或圓柱形有一細銅絲之濾器遠心機旋轉甚速移眞空鍋近之則濾器中只殘留一種結晶體而糖蜜即飛出器外由一凹槽入水槽中第一次所飛散之糖蜜若再如前說而受煎熬其汁苟甚純則仍可得三四種之糖質遠心機中結晶之糖分必須洗刷如需白糖則於高壓力之蒸汽下蒸發之 
　　有時在栽植區中苟大量小粒糖可由不甚純之汁中造成則結晶器即需利用其所用之盛器作漿之裝置以爲移動眞空鍋之用汁旣冷却即施行結晶作用 
　　美國蒸糖提煉所共有二十二處每日溶解之容量爲四千萬磅然在此等提煉所内尚不過提煉夏威夷古巴與其他各國來之生糖而已造成一種小粒與立體之市糖而銷售於各地至提煉所中之附産物爲糖蜜之製造其用爲人間消耗或貯藏食物 
　　由甘蔗或甜菜造成之提煉糖於化學性質上並無不同之點然世人多不能信服不知甘蔗生糖造成之粒比之甜菜糖結構上尚較精細若其味則優美相同此於美國所造之甜菜糖最能證明但在歐洲之甜菜製造所尚未能從甜菜中製出精細如吾人之糖分是以歐人對於甜菜糖之入口多發生一種異見也 
　　美國苟欲必須供給自己之糖分而不仰恃外國則他可由甜菜産區之增加上達到因有此種利源則增加種植區域亦是完全可能的一九一九年美國專種甜菜之區域爲六九二·四五五方里而吾人生産之提煉糖在此區域以内者爲七二六·四五一噸在我歷史上觀此亦一最大之甜菜繁殖面積然其出産竟令人不能滿足此乃不正天氣與其他情况之咎不僅甜菜之産量每畝較平時稍降即其中所含之糖分平均亦似低落因此全國甜菜栽植者對於彼等收穫只得七五·四二○·○○○元之數簡言之八噸之甜菜始可造成十噸之糖但其廢物如甜菜頂杪與莖部可用爲貯藏食或肥料之計美國甜菜製造所共有九十九所其大半位於加利福尼亞哥羅拉多及密執安三處此三處所産之甜菜糖爲全國總量四分之三然此種工業在湖濱州如伊里諾伊華明尼蘇達紐約奥海奥與威斯康辛以及西北各州華盛頓奥勒崗伊大合烏台與蒙大那等亦爲重要工業亞利森那州兼産蔗糖與甜菜糖唯其量不豐 
　　刈割甜菜與製糖之時期在加州中爲七月末或八月初而在烏台與哥羅拉多兩州以及遠東諸州則爲九月末十月初糖之製造工作可於正月完結亦可延至三月甜菜有時可被窖藏以待刈割時期其法卽將甜菜堆積上面復以充分之土以免霜之侵蝕甜菜平均之産量每畝從九噸至十噸而栽植者以重量計值其所採之標凖以菜中所含糖之質量爲本在一九一九年甜菜每噸之價栽植者所得爲一一·七五元而在一九一八年則爲每噸十元 
　　甜菜製糖之方法與甘蔗完全不同但在近代又不然在製蔗糖時汁液由壓榨器壓出而甜菜則又所謂「散佈方法」Ｄiffusionprocess取出甜菜製造所中其甜菜必先行洗濯切開手續然後置於散佈小器中則糖可由一種化學方法壓榨而出於是經過浸透·硫化·蒸發·集中·清濾諸作用甜菜糖得以製成至製造之裝置其結構甚精細而價值亦昻其最足注意者即一部機器爲製造一噸之甜菜者價值一千元則爲千噸製造之機器非值百萬不止美國甜菜之生長在公共凖備之下所以供給工廠之需要此幾成一法案矣（完） 
 
