# 1899 - 294 - 4909532

 

Page 1

 
 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尚實學稽古之士允宜家置一編惟措坊間所印均係剛節之本又字畫纖小讀者憾焉今埽葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[廣學會新譯李傳相歴聘歐美記每部三角五分○又出售新著富國眞理說敎雪] [  圖書集成局代啓]  
　　前年李傅相奉使至俄旋歴聘歐美各與國衆皆以傅相本中國偉人充外洋貴使爭見顔色自幸光榮各報館更遣人日伺行臺記動記言歸登報簡廣學會林藥知先生以爲中國關繫之大莫甚於此爰與蔡君芝紱詳譯華文藉作星軺日記更博選西報論議附譯於後是皆華人不可不知之事卽屬不可不讀之書今託本局以鉛字印成筆畫分明圖點允當卽在棋盤街老巡捕房對門廣學會總局豐各省西士售賣處分别出售○富國眞理爲前任厦門英領事賈君所著中國今正患貧誠取是書而仿行之朝野上下間吾知其必有合也每部三角○說教雪爲王君煜初所著盖惜彭君光譽說教之誣而雪之也每部一角半○附售學古堂文集二角售處皆同前 
[禁止虐婢說]  
　　天下至慘極刻之事爲國法所不能禁官吏所不及察者有數端焉曰獄卒之虐罪囚也鴇婦之虐幼妓也優人之虐　伶也夫身罹法網犴狴覊囚獄卒擅威婪索無厭不遂其欲則種種私刑宛轉呼號求死不得　情形固爲可慘然獄卒之所以爲此者無非欲使之身受奇苦苞苴之獻不敢稍有吝心至鴇婦之於幼妓優人之於雛伶教以歌舞之情傳以媚人之術苟使心靈意敏當筵一曲能博客歡大賈豪商纒頭爭擲則視爲錢樹相符或不　極苛若媚骨未生慧心未具應酬或欠圓洽技藝亦祗平常未免車馬星稀門庭冷落厭惡之心一起無情鞭扑應念　來夜靜風凄寛無可訴蓋若輩本毒如蛇蝎很如豺狼兼之利令智昏遂不覺辣手狠心置天理人情於不顧凡如此類法雖决無可恕情尙稍有可原最奇者其心非必爲利而種種苛虐有較之獄卒之待罪囚鴇婦之待幼妓優人之待雛伶而不甚相遠者如世俗之虐婢女是也夫人生不幸而爲女子女子又不幸而爲婢其必迫於飢寒無可奈何而始山此下策當其别父母離鄕里吞聲暗泣雖鐵石人當亦酸心人家以數貫錢買之入門衣以敝衣啖之粗糲晚眠早起驅策隨人察其情形已甚可憫爲之主者縱不能如劉寛之仁恕羹汚衣袖神色自如然小小過失亦當曲于優容不宜船以苛責乃今之虐繹者性稍靈動則怒其黠性如遲鈍又怒其愚驅遣之餘動輒得咎呵叱不已繼以鞭箋甚至罰跪　宵炮烙遍體一若非此不足以立威而受之者之隱痛椎心淚流枕簟則有所不顧也夫好生惡死人情所同然至情有難堪未必不存生不如死之見倘竟因之致斃無論彰彰國法罪有明條獄訟牽連每因此破家喪産卽使無人告發幸免一時而慘魄寃魂含悲地下或受生前之報或罹地獄之災歴觀說部所載因果循環毫釐不爽語雖荒渺亦未必盡出無稽然則家有婢女者亦何勿體天地好生之德凛鬼神報應之嚴稍存寛厚之心哉且不特此也凡居家者和氣致祥乖氣致戾倘爲之家長以虐婢女爲無足重輕稍不遂意卽肆鞭笞略覺拂情動輙怒罵則兒女自幼相習一種驕蹇凶悍之性久而久之不期自化稍長而毆人毁物習慣自然雖惕以嚴威亦難復禁則是以呌囂之舉動而釀成暴戾之性情不特非居家之宜且亦非載福之基也至所蓄婢女有幷不虐待而暗中實傷陰隲者尤宜時時紹意蓋無論貧富貴賤夭桃穠李婚嫁總宜及時若購婢者貪其使用之便年齒日長而遷延不與議婚則怨起標梅必至抑鬱終年自傷命薄甚或春心已動而防閒嚴密不能脫鸚鵡之樊籠則思慮損神難免因而疾病是雖非朝笞夜詈而律以囚禁嫁娶之義其造孽固已良多蓋無形之禁錮未必不甚於有形之鞭扑也故愚嘗謂居家者一切操作自能措置裕如固爲最善否則毋寍貲雇傭嫗以分其勞若買婢則寛旣近於姑容嚴更鄰於殘刻防維不易流弊滋多非眞能寛嚴得宜善於駕馭者固未可輕於嘗試也質之明於治家者以爲何如 
[本館接奉電音]  
　　昨日上午京師飛電傳來硃筆一道上諭二道敬謹譯登○九月二十一日奉硃筆貽榖轉補翰林院侍讀學士熙瑛補授翰林院侍講學士欽此同日奉上諭廣東惠州府知府員缺著沈傳義補授欽此同日奉上諭御史紊誠格奏刑部承審要案情重法輕請加重問擬以肅郵政一摺據稱良鄕縣馬夫銷燬江南本箱一案顯係該縣王汝廉與部書勾串壓擱公文爲顚倒官缺稽延處分地步刑部但據馬夫一面之詞順頇奏結僅將知縣議處馬夫擬流實屬草率輕縱等語著刑部明白回奏欽此 
[接錄中德續訂條約]  
　　第二端鐵路礦務等事第一欵中國國家允准德或在山東省築造鐵路二道其一由膠澳經過之濰縣靑州博山淄山鄒平等處往濟南及山東界其二由膠澳往沂州及由此處經過萊蕪縣至濟南府其由濟南府往山東界之一道應俟鐵路造至濟南府後始可開造以便與中國自造幹路相接此叚鐵路經過之處應於另立詳細章程内定明第二欵蓋造以上各鐵路設立德商華商公司或設立一處或設立數處華商德商各自集股各派妥員領辦第三欵一切辦法兩國迅速另訂合同中德兩國自行商定此事惟所立德商華商公司造辦以上鐵路中國國家理應優待較諸在中國他處之華洋商務公司辦理各事所得利益不使向隅查此欵專爲治理商務起見並無他意蓋造以上鐵路决不有佔山東地土第四欵於所開各道鐵路附近之處相距三十里内如膠濟北路在濰縣博山縣等處膠沂濟南路在沂州府萊蕪縣等處允准德商開挖煤斤等項及須辦工程各事亦可由德商華商合股開采其礦務章程亦應另行妥議德國商人及工程人中國國家亦應按照修造鐵路一節所云一律優待較諸在中國他處之華洋商務公司辦理各事所得利益不使向隅查此欵專爲治理商務起　並無他意○第三端由山東全省辦事之法在山東省内如有開辦各項事務商定向外國招集帮助爲理中國應許先問德國商人等願否辦此工程及售賣物料如德國商人不願承辦此項工程及售賣物料中國可任憑自便或另辦以昭公允以上各條由兩國大皇帝批准中國批准之約到德國栢林之後德國批准之約交給中國駐德國大臣收領作爲互換之據此條約應繕四分華文德文各二分由兩國大臣畫押蓋印各執華德文一分以昭信守 
[姦案上控三志]  
　　姦案上控業已兩志報章兹復接蘇州訪事友人函云原告王少卿卽王小亭又卽王升揚州府淸江縣人年三十有五在蘇垣杜朱二公館當長隨妻季氏蘇鄕橫涇鎭開設雜貨鋪季劉氏之女今年二十有七 
 
 

Page 2

 
 
被告王絡君明府敬銘係前任江北草堰塲鹽大使士鹺尹緯之長子今年三十有二鹺尹在任十二載解組後出資購鹽塲一所復在省垣碧成坊巷及某處開設當鋪二所其公館卽在鐵瓶巷中明府於三年前曾任海州吏目因擅責某孝廉控經上憲叅革復經鹺尹出資萬金爲明府捐納知縣分發江蘇王小亭之妻李氏於去年二月間經人薦至明府公館爲太夫人服役遂與明府有私旋經太夫人覷破立將季氏辭歇明府敢怒而不敢言遂設計與季氏賃屋另居輾轉遷至采蓮巷居住居然以野鶩作家雞矣不料至四月十四日爲王小亭偵知捉獲擬禀有司幸經杜朱兩大令出爲排解事始得寢詎季氏情絲不斷回家不及二月又復逃至明府公館中藏匿於大石頭巷某姓家内旋經明府之家丁某甲知王小亭願作見証王遂向之理論卽被碧成坊巷太豐當鋪執事秋成年及明府之妻弟孫之檉二人出爲恐嚇王不得已其禀投吳縣署控告未蒙准理八月二十五日投蘇州府署上控彦太守飭發吳縣訊辦二十七日晚堂經縣主陳堯齋大令提王研訊立出火籖提明府王季氏及秋成年孫之檉等候訊前報誤秋爲邱並言已提到管押皆係談者之誤也現聞明府已倩人向王理勸願餽以不動尊王首爲之肯惟未識如何銷案耳 
[搜獲私槍]  
　　天津訪事友人云私鑄洋槍久干例禁不意郡城西門外王家樓左近某甲竟敢以此爲生近日爲彼處馬快偵知向詰不認遂禀知保甲總局局員立卽委員帶領局勇隨同前往當塲搜出洋槍九十餘桿甲則已被聞風兎脫想須緝獲嚴懲也 
[捕務廢弛]  
　　天津訪事友人云津屬鹽山縣捕務廢弛刦竊之案層見疉出雖經居民投縣禀報從未弋獲一人以致若輩明目張膽忌憚毫無擾害閭閻幾至不堪究詰日前有紳士具禀府署當蒙府尊某太守批示兹特照錄於左鹽邑舉人周汝坊呈批據禀兇盜蕭黑等不時聚集數十人在左莊等處船踞是否屬實姑候密移梅統領查察剿捕可耳 
[盜犯成禽]  
　　天津訪事友人云本月初七日傍晚時京師南西門内橫街某錢鋪突來暴客二三十人肆行刼掠並放槍擊傷執事人某甲胸次奄奄一息難保無性命之憂幸經街鄰鳴鑼聚衆當塲拘獲盜匪四人送請地方官懲治地方官以案關搶刦立卽派捕帶同眼線至天津協同天津縣大廠馬快嚴密緝拿初八日午後火車由京抵津有二盜被捕擒獲初九日又有一盜附乘二次火車而至當下車時爲眼線指明掩執搜其身畔有小洋槍一桿及小包一個帶回縣署訊核說者謂此案甫閱三日而盜犯已獲七名想餘黨不難悉數成禽也 
[鄕民獲盜]  
　　鎭江訪事人云四鄕設立團防以禦宼盜蓋猶古者守望相助之意也月之十四夜東門外某處村聚忽來划船三艘鄕民見其形跡可疑鳴鑼集衆各團丁聞聲而至四面兠拿三划船飛漿遁逃追至京幾嶺前始獲三盜皆扮作水滸傳中阮氏三雄模樣緑簑靑篛手執釣竿尙有一船被逃末獲搜其艙内藏有軍械衣包等物遂於次日恊同地保送縣究懲想經訊明定當按律以治也 
[京津苦旱]  
　　天津訪事人云天久不雨旱象已成皇太后皇上憂之迭經下詔修省並特派順天府何立夫大京兆前往邯鄲縣恭迎鐵牌供奉大高殿每日派王公竭誠祈禱兾召天和詎意甘霖仍不渥沛津郡各官設壇叩禱亦屬響應毫無恐從此秋麥不能播種糧價日昻貧民餬口維艱其將何以卒歲耶 
[烟臺雜錄]  
　　烟臺訪事人云邇來登州府屬舉行科試業由學憲牌示准於月之十二日按臨先期調取各屬生童於初十日齊集候試想懷瑾握瑜　咸思磨厲以須一獻奪標手叚也○日前奇山所南大道出一命案屍身有刀傷數處其爲盜匪刦殺歟抑爲讐人謀害歟均未可知也○日前營口天津等處時疫盛行曾有西人延某西醫來烟騐視預防傳染之虞嗣恐一經查騐舟船商賈不免留難以故未及舉行近已由關道憲付某西醫川資若干令其卽日他往矣○秋禾多被蟲傷惟黍榖收成甚好而奉省運來元米爲數尤多因是價値頗廉惟此物民間並不用以充飢大半供槽坊釀酒之用當此歲飢糧貴民間謀食頗不易易推嗜杯中物者咸欣欣然以爲得計也○重陽佳節俗傳爲天后聖母飛昇之口凡有航海之業者信奉甚謹往歲閩廣各會館均演劇敬神以祈默佑今屆惟潮州會館演戱三臺以伸虔祝福建會館及天后宮二處皆中門緊閉絲竹無聲未知何故也○七月某日古現村王氏女因父病割臂和藥以療曾列報端嗣有深知其事者云孝女係候選道士信卿觀察懿棨之女候選教諭謝廣文商衡之媳前作王心齋者實係傳聞之誤也 
[彝陵近事]  
　　宜昌訪事人云前者江水暴漲各舟皆畏風波之險艤棹江干貨物雲屯淹留不運今因水勢已退各商船一律開帆安抵重慶者固多而在半途失事者亦不能免有某號商船裝貨千數百件駛至夔州府遇險而沈又有某船載運棉紗及各雜貨在牛口地方撞於險灘以致將船傾覆貨物盡付東流雖倩人打撈恐所失已不貲矣○新簡成都將軍卓克布由漢抵宜本地文武各官皆往恭迓聞襜帷暫駐數日卽當赴蜀履新也○宜昌食米向恃湖南爲大宗近以正値收割之時湘中無米運至以故本地米價昻貴異常上熟米每石須洋銀五元左右據米業中人云須至九月中旬方可望價値之漸貶也○日前快利輪船到宜關上扞手查獲私貨提去充公聞此貨僅値銀百兩之數或可求情領出也○自秋以來輪船運來之貨不啻山積雲屯打包店獲利甚豐而挑夫亦有應接不暇之勢每於丙夜時猶有運貨上岸者邪許之聲不絶於耳自開埠以來未有如今年之盛是誠市面之幸也 
[漢臯解佩]  
　　漢口訪事友人云漢鎭創辦烟燈捐已由督撫憲會委林明府道堂總理其事俟議定章程卽當設局開辦矣○前者大憲籌辦江防議在鄂王城外塘角左近建築砲臺藉資防禦近已籌集經費擇吉興工經之營之當可不日成之矣○鄂省自弛米船出口之禁去路日多來源漸少市價因之大漲小民數米而炊莫不憂形於色○近日江漢關整頓搉務經理需人除添用司事巡丁外又延法國人一名日本人一名藉資臂助是以刻下往來各船如有私貨無不當塲搜出蓋耳目廣則聞見多其收效固可期諸旦暮也○自鴉片流毒中國名目日繁銷塲日廣而中其害者亦日多漢鎭所售除廣土外以雲土川土爲大宗前以來源不旺價値陡昻近日各土販源源而來市僧不敢壟斷居奇價亦日跌想黑籍中人當無不聞而色喜也○自廢禮智司巡檢一缺改設夏口廳後所有司署舊址經廳尊陳少石司馬率同許鑫齋二尹售與太平會館改造民房蓋規模已爲之一變○跑馬廠一帶現已劃入法國租界長袖善舞者捷足爭先紛紛購地造屋冀攬利權然有心人過之不勝滄海桑田之感矣○煤油來源日少市價飛漲現每箱竟需錢二千八百文其獲利可想而知矣○本年漢陽所屬木棉收成豐稔聞黃花澇一帶每斤僅售錢四五十文亦數年來所罕見也○本月初旬某晚二鼓後利濟巷後某姓家柱忽中折然一聲屋卽如士委地有老媪及一七齡幼女不及奔逃竟罹於厄吁慘矣 
[領事謁客]  
　　昨午法總領事白藻泰君挈同繙譯乘輿入城赴道轅拜會余觀察當由觀察迎入客廳握手爲禮茗談移時然後興辭而出 
[請保民食]  
　　奸商販米出洋例應從嚴懲辦乃自去年張靜臣案發朦混開釋後若輩更任意販運忌憚毫無以致民食維艱雖遇有秋饔飧亦苦不繼殊可惡也前日嘉榖堂米業董事舉人張仁敏等聨名具禀上海縣署略謂本年四鄕收成頗稱豐稔民間稔知新榖登塲後市價有减無增不意近日奸商故智復萌私行販運每有别處載來之米尙未上岸卽在船中打包販運出洋冀牟重利故雖來源不絶而市上仍不多見查目下出口者已有小麥四十萬石新米三十萬石若不嚴爲杜絶恐將來氏食告　米價又必飛漲故來案環求　不諭禁一面派差拘提奸 
 
 

Page 3

 
 
商嚴加懲處以保民食云云縣主王欣甫大令閱詞赫然震怒立飭差役嚴密查拿幷飭書繕發示諭張貼通衢俾業此者觸目警心稍知歛跡然而豈易言哉 
[流氓兇橫]  
　　前晚八點鐘時法界新街北首隆順昌新衣店執事人孫某行經英界帶鈎橋左近突被流氓扭住拔刀亂刺孫痛極聲嘶若輩始一鬨而散幸傷在左臂雖血流如注尙無大碍當卽延醫敷治一面投報捕房請爲查辦按邇來洋涇浜一帶英法交界之處及老北門弔橋左右時有流氓三五成羣乘間攫物稍不遂意動輒行兇大爲行人之害若不設法緝獲嚴懲恐良民受累無窮尙復成何世界耶 
[認已報關]  
　　昨報紀南市恒生廣貨店在外埠購得煤油七百箱雇船駁運至滬被貨捐局巡丁查出偷捐禀知總辦王旭莊大守扣住五十箱今聞恒生所運之煤油係由洋棧起出已於前一日向報關行報稅故目下被扣之油卽由報關行爲之理處 
[竊羊宜究]  
　　前日羊販袁某牽山羊二十九頭投八仙橋左近季咸春所開源發羊行求售隣近添源羊行欲向季轉購七頭議定價値尙未成交翌日源發羊羣中忽失十三頭細加查訪知爲添源夥施阿中牽去惡其不告而取將施扭交地保報知是處巡防局請爲究辦 
[木工跌]  
　　昨日浦東木工王星法在美租界吳淞路某木作工作偶不經心從高墮下傷及要害旋卽魂赴夜臺經木作主報知其家備棺收殮 
[上海巡局紀事]  
　　前日生義馬頭天泰木行出店人在彼拘獲竊取木植之江北婦人許戴氏解至十六鋪巡防南局局員曾鴻森二尹提案研訊氏認竊不諱命掌頰四十下以儆○駁船夥張永泉住居浦左爛泥渡左近前曾聘定近處張和生之妹名阿雲者爲室尙未成婚阿雲卽暗與洋涇鎭人木工邵阿炳有染誘之而逸張得悉後赴該處巡防局控告局員李蘭史二尹提邵研究將阿雲追回給張領去上月成親後由張母王氏囑女歸寍留住不放迨張永泉尋至岳家和生忽稱母與妹已不知所往永泉情急控之塘橋鎭巡防局求請究追局員王芝仙叅軍提和生研訊供稱某日每親挈妹同往不知所之惟悉前次曾與邵阿炳犯姦控經爛泥渡巡防局追回現在是否仍在卲處容小的查明再行禀復叅軍限令五天内務將阿雲尋交來案如延干比 
[馬路工程局瑣案]  
　　積竊張阿仁前曾犯案由工程局會辦委員司徒貽芬司馬訊責驅逐邇又潛來滬上日前竟混入南市捕房行竊巡捕之油號衣抵押於王家碼頭程福堂所設之烟館内現爲包探拘獲送入捕房轉解工程局由局員司徒司馬諭令差役起到原贓一幷解案先據福堂供稱小的是日不在家内惟聞張來館吸烟稱係航船夥迨吸畢而去見榻勞遺有油衣一件取視始知巡捕所穿之衣小的並不敢知情窩留叩求超豁張供認行竊俯首求恩司馬判令笞責二百板押送改過所覊禁程福堂貪小可惡判令枷號三天期滿責放○前日江北婦人某氏失去東洋車一輛投報捕房請爲查緝後由十六鋪汛捕拘獲竊犯周祥甫解至捕房轉解工程局請司徒司馬研訊周供小的係本邑人拉東洋車爲業前日有素識之金雪琴在某小烟館相遇言有東洋車一輛欲售與人小的未及細察卽向之購賣今金已逃逸尙求恩恕司馬命遺押候尋交同黨金雪琴到案再行訊究 
[英界瑣譚]  
　　昨日午後有年近四十歲之東洋車夫將車停於英界石路某小押店門首店夥揮之不去遽將車夫猛踢一下　時倒地面色慘變後經巡街捕送入捕房轉送仁濟醫館醫治據言傷及臂囊不知有無性命之憂否○舟子陸某生有一子年已十二愛如掌上明　日前忽失所在遍尋無獲昨晨圾垃橋河中忽浮起一屍陸聞信往視果其子也撫屍大慟路人皆爲慘然旋爲之備辦棺木卽在江干入殮 
[法租界公堂瑣案]  
　　昨禮拜四法廨堂期讞員朱森庭明府會同何繙譯升座後郎春堂禀稱本月十二日之夜家中失去皮衣十二件値錢二百餘千當經報捕查緝嗣悉司爨之陸阿大身帶洋銀向之盤詰稱中發財票因形跡可疑告知包探拘至捕房旋卽帶往浦東周沛查緝贓物中途脫逃迨後追問原薦入傅瑞華避匿不到探悉陸已將洋銀倩張金堂周錫帶往鄕間用將張周拘案請訊張金堂供陸托小的帶衣包一個洋銀九十元送至鄕下另有皮衣二件欲製衣服薦頭傅瑞華曾分用洋銀五元包探禀稱張處搜獲之洋銀九十元均有利源圖印現存捕房明府判將張周押候補提人証覆訊核辦○孫裕生禀稱在密采里司理帳目前晚行至洋涇浜被乞兒張阿福王阿三搶去天靑寍綢棉焉褂一件報捕緝獲人贓今已解案叩求重辦明储判將王責二百板張姑念年未成丁改責手心二百下贓給還失主著照償當本洋銀一元○孫洪江禀稱在菜市街開設萬順酒店昨日騙子劉得勝佯持洋銀前來兌換乘間易以鼎並被竊去小洋銀十四角當塲拘獲搜出洋銀六元小洋銀二十九角及三事件銀鈕扣等物解案請辦明府判責二百板小洋銀十四角准其領去其餘存捕房變價充公○錢少春夏明卿盤頂陳大房茶食店被前店主陳文卿揑登告白稱有洋銀五百元存在公堂經明府飭提錢夏訊供著交陳文卿到案究核昨日復訊夏供小的經手盤頂之後將洋銀五百元存在南市花衣街義昌錢莊掣有收條現在捕房叩求明察明府准予人銀並保限十日内將陳交案並著包探帶往南市十六鋪先將義昌莊存欵帶回候核○前者廣東人馮信安控同鄕人鍾衡甫股開廣興隆打包店岙没股本盈餘銀二百三十餘兩經朱明府訊供著交廣肇公所董事理算帳目禀復核辦旋董事覆以帳情不符無從核算迄今案懸一載尙未了結近日店主由香港來滬查核各帳知馮尙虧銀一百八十餘兩具控公堂朱明府屢傳復訊馮避不到案旋訪知匿跡英界因飭包探持票往提昨日傳同鍾衡甫解案請訊明府再三開導謂爾等均是同鄕何必因此涉訟不休且據蹟肇公所董事禀復其曲在馮兹姑弗究著兩造各具完案切結無得再向鍾滋擾馮堅執不允明府著押候移送上海縣署鍾自行投案備質○陸鴻飛控邑廟豫園内開設陳如記箋扇店之陳熙如圖賴會欵洋銀一百七十餘元明府准詞飭提因陳避匿不見遂將伊弟萬隆拘獲解案請訊沈周氏遺抱沈福偕中人周鼎臣投案請附追存欵洋五百七十元明府限萬隆於十日内將熙如交案○包探禀稱女子黃桂珍年十四歲四川人隨同主人來滬途中相失由巡街捕帶回捕房解請安揷明府命暫留捕房待失主認領○包探禀稱前日英界包探在菜市街將周金生王阿榮扭住欲帶回英界巡街捕以其違章不令帶去將周王拘入捕房嗣經小的查得二人並未犯案解請訊核明府以英界包探不應越界拘人周王旣未犯案著卽釋出○竊犯孫錦三前經明府訊責昨日飭送上海縣備文遞回湖南原籍 
[美租界捕房紀事]  
　　昨日淸晨舟子陳阿木誤將拉圾傾倒蘇州河内適被水巡捕所見以其有違工部局定章立卽拘入捕房捕頭令押候解送公堂禀請讞員翁笠漁直刺判罰○昨晨偷兒王阿根濳至裏虹口某鄕民家竊取衣服而出旋爲沈包探查獲拘入捕房捕頭令押候解送公堂禀請訊究○昨日午刻賭徒周阿炳携賭具至北河南路天后宮前設攤誘賭某號巡街捕見之連賭具帶入捕房捕頭令押候解送公堂禀請訊辦 
[申報館恊振所經收山東河南江西皖北浙紹賑捐九月十一日至九月二十日止第二十五次淸單]  
九月十一日曹師哲氏求子症愈合家平安洋廿四元　洋六元○十二日馮張氏洋四元無名氏銅洋一元○十三日洙經順成局來姚雲如銅洋三元盛澤全盛來無名人銅洋一元金吉石閔怡生朱棿盧柘城縣振欵移助洋五百廿七元○十五日袁恆之今逢四十壽辰各親友隆儀移助洋五十元會稽鮑亷士洋四角無錫通裕局來高昌第求母病速愈洋十元○十六日鄭記求足疾速愈洋四元○十七日紫陽永義昶來無量生爲求　病速愈小洋四十角廣泰順洋三元山邑傳礪臣爲拙荆三袠初度壽儀移助小洋二十角三官求關煞開通洋一元○十八日無名氏銅洋八元○十九日　才高票元五十　施東榮票元五十兩溧陽寳顱來平陵遊子洋廿元○二十日蘇州恊源局來筆耕主人洋十元營口東和泰洋十三元四角戒滿齋洋十元以上總共　　六百八十二元八角禀元一百兩　　六元銅洋十三元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　王陳氏控江仁貴誘姦騙物幷被行兇毆傷當經縣主王大令委縣丞劉二尹騐明傷痕飭差提江到案前晚大令親自升堂研訊王陳氏供年三十有五崇明人嫁山東人王愛堂爲妻已有七載二十二年十月丈夫因父病回籍至十一月被江仁貴勾引成姦去年五月小婦人將洋銀一千元存於伊店至今本利全無今年五月又被將女兒價賣向　反被毆傷求究江仁貴供年五十有一原籍福建在上海開建茂水菓行王陳氏本係妓女王愛堂乃其狎客並非親夫去年四月小的出洋銀二千元娶氏爲妾立有婚據今年五月小的回籍八月回申氏已私遷至城内花園弄而將其所生之女配與寗波人李福生小的何嘗有價賣之事氏於今秋因至虹口賭博爲巡捕拘拿毆打何得昧良妄指大令曰察爾非出二千金娶妾之人惟王陳氏亦不應與夫友犯姦兩造均屬無恥大加申斥判王陳氏暫發善堂江仁貴斥回候示○已閉寍波咸德莊執事馮珊林結欠震源莊銀兩收禁上海縣監中日前經縣主王大令提出核判交保料理原差帶出後卽有原告黃鎭心之夥黃敦齡投縣禀稱東人遠赴湖北須俟回申再行定奪至今多日黃未到申前晚王大令飭提馮珊林到案諭曰今釋爾出外務須赶速料理如果違延仍須提案現有的實保人否答有可靠店鋪作保大令著於三日内覓到保人具結保釋○前者揚州人顧三之女秀英在虹口某絲廠工作碰碎同工周寳珠之香水瓶以致口角秀英投河斃命報經王大令騐屍提訊顧三求雪沈寃而周寳珠則不認威逼當判周寳珠交官媒其父周金秀交差看管未幾周金秀暴病而卒其妻周趙氏於前日扭顧三至案禀稱丈夫被顧纒訟氣忿身亡亦求伸寃至晚大令升堂訊問顧三供稱女死非命求爲伸雪大令謂本縣早經開導爾尙執迷不從察核爾之禀詞顯係聽人指唆今周金秀因此暴亡爾亦可具結銷案矣顧求著寳珠延僧道超薦以慰亡魂大令卽諭寳珠爲之禮懴一天並責寳珠手心四十下交母領回管束顧三遵諭具結而退 
[南市捕房紀事]  
　　前日某號印捕在馬路上查獲炭四簍不知係誰人所遺帶至捕房捕頭令留候失主認領○十六鋪橋堍新記順森兩水果行每將水果堆積門口甚至佔及馬路邇經捕房中人查知以其有碍馬路令包探黃量海將　家行夥傳至捕房語以馬路堆物有碍行人速卽傳語行主以後不准復犯如有不遵定行從重究罰 
[英美租界晚堂瑣案]  
　　前者楊夏氏卽楊巧雲控尙仁里開妓院之著名龜棍錢淸和誘拐伊童養媳　囡一案經張司馬訊供飭將阿囡押候楊夏氏邀到媒証再行核辦迄今多日楊夏氏並未投到前日晚堂張司馬復提案研訊楊夏氏仍避不到案唯據原差禀稱媒証須在二十五六日始能投案候審司馬諭令阿囡發棲流女所留養候示錢仍交原保候訊○前有中尙仁里奴女謝文娥投廨喊控不願爲娼求請超豁等情當經讞員翁笠漁直刺飭差押送棲流公所擇配兹有其父任榮卿偕未婚婿趙亦雲遞禀求領張司馬傳集研訊先據任榮卿供稱小的在漢口鹹貨行執業因前年妻子病故家内無人將女兒愛囡卽謝文娥寄　於妻弟周迎祥家詎周欺小的遠難兼顧竟將女兒押入楊三姐所開之妓院内爲娼迨未婚婿趙亦雲聞知函知小的到申已蒙恩斷發堂擇配故同壻投案求請具領趙供紹興府人現在陳豐煤炭店爲夥任氏係小的聘妻乞賜恩准領歸完姻實深感激司馬得供諭謂任趙二人曰爾等旣欲領去須繳善舉洋銀三百元趙答稱願遵憲斷司馬遂問謝文娥意見如何謝供稱願隨丈夫回家司馬觀判押三日内繳洋銀三百元並飭以後不准爲娼違千重辦著交妥實保人俟將洋銀如數交案始能具領○李雲亭前控　子和竊洋一百五十五元一案張司馬斷令邀行主周鑫山到案再訊前日李邀周到案求質司馬卽飭差提鄭研究李供訴前情並稱昨日由鄭之叔父現在虹口開設合利烟館名鄭太豐者來說願代爲介紹繳還洋銀一百元小的因兒子喜事在卽實不數用未經允許今旣到案務求押追質之周鑫山供李在行多年向無錯誤此洋實爲鄭所竊司馬遂判鄭仍還押一面飭差協同李周二人至鄭太豐處令將洋銀如數交還如敢抗斷提案究辦○去年六月間有魏小菊控王錦益借洋逃賴一案經前讞員鄭大令將王提案押　今春二月間交保出外理楚迄今案仍未結魏又遞禀求追前晚帮審委員張司馬升座提訊魏投案伸訴前情並稱王錦益蓄意　賴抗違憲斷務求押追王供實因無處設法以致遷延求恩寛限自當措繳司馬怒其刁玩喝令重責二百板責畢始稱願於本月　如數呈繳司馬遂命押候屆期再核○山東人宋德春前日扭天津人李金成至案控稱今年三月間憑李爲媒娶梁李氏爲妻今　靜海縣爲王侉子拐賣之案關提往津小的人財兩空求請訊斷李金成供稱小的向在戲園賣糖山楂度日梁李氏前在野　　　爲娼小的因與同鄕與之相識據梁李氏稱曾有唐老爺在北京娶伊爲妾嗣唐赴任安徽某縣因盤費不敷止於天津許到任後　丁迎接詎尙未接印病斃中途其時王侉子卽將梁李氏並子李虎及母李李氏等三人帶領到申擬陪送至安徽及聞此信　將　李氏押入妓院云云小的信以爲眞故代爲說合嫁與宋德春爲妻詎日前李氏忽被靜海縣關提而去始知實係李得發之　小的從前實不知情求恩鑒宥司馬得供乃謂宋曰此事與李不涉爾可自投靜海縣呈訴宋唯唯遵諭而退 
[英美租界公堂瑣案]  
　　著名賭棍袁顯章專在滬北一帶設局聚賭騙取人財受其害者不知凡幾近知英界盆湯弄開設廣信昌烟館之郁東林略有積蓄卽設法誘賭致輸去洋銀三百元邵將同賭各情告知其友鄒阿元鄒本深知此中三昧者卽同往尋袁見面後袁知難以隱瞞直認僞賭不諱並允先還洋一百元約於前日付洋豈知屇時卲鄒往取洋銀袁卽以拆梢洋銀一百元並被搶失金對時表等詞赴捕房投報捕頭令包探顧福其將一千人拘入捕房昨晨解案請訊袁顯章供職員來滬公幹被邵鄒二人藉端强欲拆梢洋一百元職員未經允許卽被攫去金銀對時表各一枚請爲追究邵東林供開廣信昌烟館有年向來安分此　被袁誘同賭博致輸去洋三百元後知僞局小的本欲投案控告而袁自願理勸浼鄒居間願還洋一百元約於昨日交付不料反　誣報捕房指爲訛詐求鑒鄒阿元供寍波人袁係著名賭棍騙卲洋三百元事敗後邵欲投案控告袁再三浼小的從中力勸　　洋一百元不料反誣報捕房指爲拆梢求恩明察讞員翁直刺以兩造供詞不符判一倂押候過堂復訊○包探願福其解送丁老元到案禀稱此人騙取徐阿來之字畫九軸報捕後經小的拘獲特送案請究徐阿來投案請追質之丁老元供此畫係徐托小的售賣　非騙取求察直刺判將丁管押兩天再核○包探沈阿岳解送粤人梁虹林到案禀稱此人竊取西人麥勞而脚踏車一輛報擋後　小的查獲人贓送案請究西人麥勞而投案領贓直刺判將梁押十四日以儆○包探徐榮珊解送積竊陳星法到案禀稱此人前曾犯案此次又竊取周得生家布衣三件經小的緝獲人贓送案請究失主周得生投案請領失贓陳星法認竊不諱直刺判責三百板遞解回籍○包探沈翠濤解送竊賊張阿五余元順到案禀稱此二人串竊李連生家綢布衣服數件報捕後經小的拘獲人贓　案請究李連生投案請領失贓張阿五供認行竊惟求恩典余元順供年幼無知致受張愚以後不敢再犯直刺判將張笞責二百板　號七天余笞責五十板儆以○包探劉阿炳解陳福狗到案禀稱此人在途攫取姚福興洋銀一元經小的所見拘獲送究姚福典　案申訴前情陳福狗供因姚專售冒牌香烟故與商借不敢强攫求鑒直刺判令笞責一百板 
 
 

Page 10

 
 
[上海北市絲業會館籌振公所施子英經收山東淮徐皖北江西紹屬賑捐八月初一至三十日第六十三次淸單]  
　　初一日漢口紀辛齋令庚得一令孫　親友　　詳　餅筵資移助爲諸君造福由恆福號來規銀十五兩五錢海陽楊經訓堂奉嚴慈命洋廿元無名氏八元又二元○初二日臨平陳其殷祈保妾及幼女病愈洋十元○初三日如臯烏貴堂由江陰同順寄來洋四元○初四日姚伯欣二月至八月分月捐還願七元○初五日顧振德爲兒牙症足疾久病未愈祈佑速痊洋十元瑞安縣署華建基爲内人凌氏求　　平安英洋八元日本洋二元○初六日漢口招商局募洋一百三十六元銀六分三厘作洋八分朱宜寛舊年爲母病求愈完願洋四十元太倉顧星聯求病全愈廿元嘉定　　氏　病速愈廿元不留名蔡二元求晉齋主人求佑慈躬康健還願龍洋一元○初七日宏大元生銅洋一元○初八日江西撫標右營世襲雲騎尉姚雲門善士募孔繁昇曹敦承張大　陳鴻恩胡思義熊熾昌王雲崑俞振國劉東昌涂宗緒魏向蓮王愈忠胡鳳鳴晏繼梅徐振標曾夢湘胡思孝歐陽增相胡保　　　生吳邦相洪錫恩陳佐廷黃承恩曹懋　江逢淸夏承宗陳望雲劉宇春劉用光陳雲谷况思忠裘文雄巢德文吳承恩係瑞麟袁永傑黃曙勳蕭騰輝陳達邦黃應佑詹淇澳詹俊元范進昌宋功哲郭廷珍盧鎭江李孝文李登　余繼祖五十戶各銀三錢合英洋廿元爛印洋一元○初十日王留山堂保病愈洋十元延陵氏吳五元餘大莊各友節省中秋月餅資四元殳山悟非子四元○十一日茂記保安規元廿兩九江吳厚夫求足疾速愈五元○十二日老介福嘉綸兩綢莊均節省中秋筵費各洋廿元陳六舟閣學募黃花澇局黃印應周九八五平銀十兩批見規元十兩零五分一厦又黃石港局宋印丙錕龍洋十一元英洋三元銅洋一元隱名氏因病求痊龍洋八元英洋二元○十五日王蘭生五元○十六日太倉無名氏求病速痊洋一百五十元老甡元絲莊　玉麟子懋德懋功懋昭求平安十元密波府學杭人祝慈壽十元隱名氏節生日資還願三元無名氏二元○十七日徐瑩善士洋五十元○十八日默佑歸洋四十元　縣杜元　　亷求諸病速愈先助五元○十九日許劬記洋一元○廿一日湖郡禾呈氏洋十六元無名氏十五元○廿二日諸翟司張子泉子洋十二元無名氏求保病痊由江寛船鄒忍齋兄來龍洋十元馬雨人小洋四十角○廿五日王應霖爲胞姊談孺人求再生福祿十一元○高郵丁玉軒募退思堂爲先荆高宜人求冥福顧董氏求病愈各十元循理子四元共三戶合英洋十九元龍洋四元小洋十角○廿六日勉力子洋二百元○廿七日無名氏銅洋一元○廿八日璜涇陳椒馨爲女孩驚愈完願一元○廿九日沙市無名氏求子壯旺　銀十五兩合規元十六兩零六分○三十日嚴麗生求病速愈助新嵊洋一千五百元又助淮徐洋一千元又助皖北洋五百元高郵丁玉軒募陳一山求病愈洋四十元兆豐銅洋三元○八月份共收規元六十一兩六錢一分一厘洋三千九百七十元前助來測量機器一副售見洋一百元扯七四九二五規元三千零四十九兩四錢四分七釐龍洋三十四元日本洋二元爛板洋一元小洋五十角八分扯七二合規元三十兩零二錢九分八厘以上共收規元三千一百四十一兩三錢五分六釐銅洋六元連前共收規元十一萬二千五百九十兩零五錢零五厘土板一元銀皮十四片銅洋六百四十七元一角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年九月十三日京報全錄]  
　　宮門抄○諭旨六道錄前○續前摺○齊撫毓奏爲籌議治河之法首在除弊摺○粤督譚奏遴員接署副將片○九月十三日兵部太常寺太僕寺正藍旗値日兵部引見四十九名國子監二名正黃滿二十名廂紅漢三名武備院六名○朱侯致祭明陵回京請安○江蘇布政使聶緝槼到京請安○李聨芳謝授右庶子恩○銘公溥侗吉恒各續假十日○鍾公請假十日○志公請假五日○錫振預備召見○召見軍機聶緝槼錫振○續前摺復面禀學政臣吳樹梅查核縣府院試各卷筆墨相符衡文取進現據委員陳家述傳詢該縣典史俞廷璧堅稱縣考之時並未與聞亦未與陳自新口角又查陳自新任内共出命案十二起審明詳結二起獲犯訊報二起未獲八起盜案十起均經勘報分别審辦緝拿未獲各案照例開叅尙非諱匿因循槪置不理此又查明署漵浦縣知縣陳自新被叅各欵之情形也又片奏挑源縣徴收錢糧書差浮取擾累各節查桃源縣額徴地丁驛站等項錢糧正銀三萬一千五百餘兩花戶艱於收銀向係折錢完納隨時議價每正銀一兩有徴至錢三千以外者道光年間知縣景星禀定章程正銀每兩並耗銀一錢折收制錢二千七百文添平火耗解費書吏辛工等項均在其内上下兩忙每戶收取串票錢十二文近因銀賤錢貴又經遵旨籌議每兩减收錢一百文仍提解平餘銀七分每正銀一兩共解一兩一錢七分花戶實定錢二千六百文民間遵完無異惟該縣地方遼闊共分設八櫃又折爲三十六村花戶多至七萬有奇册籍俱由櫃書經管大村散書二名小村一名人數旣衆約束難周又每年錢糧民欠大約三千餘兩知縣恐誤解限往往責成櫃書催繳櫃書卽墊錢截串隨索花戶加　償還小戶貧民實多苦累其推收至戶亦不免於刁難兹經查悉情形業飭由藩司札行常德府湯似瑄督同桃源縣知縣湯汝和澈底淸查更定章程將櫃書大加沙汰實力催徴其墊錢截串與推收留難種種弊端一律革除盡凈以重正供而蘇民困此又查明桃源縣徴收錢糧及現在　理之情形也又片奏邵陽縣文生曾宗銜呈送竊賊並周開四與鄒姓爭墳各釀人命等案查曾宗銜卽曾肫甫有族婦陳氏存放空屋甎瓦被尹秀發之族人尹慶政竊賣投經曾肫甫控縣責押保出病故尹秀遂於光緒十七年九月十七日喚同族人將屍身抬往曾肫甫家索備衣棺曾肫甫之雇工曾尙七將門關閉尹秀發等撞門曾尙七由門隙放槍中傷尹秀發身死尹姓戶族尹而安於十九日邀人前往理論致相爭鬨尹而安用刀砍傷曾肫甫殞命附近居民聞閙觀看擁擠不知如何失火延燒屋房並燒傷屍身報經前署縣傅滋梅勘騐詳緝移交接署縣孫儒卿差　曾尙七逃後潛回病故拿獲尹而安訊供通詳隨在監患病身死孫儒卿集證訊明未及具詳在任病故代理縣杜鼎元覆訊議擬詳咨經部覈　完案兹經詳細覆查案内情節均屬相符惟屍子曾延璋等指稱尹姓放火尹而安等堅供釀命後當各逃散實不知如何失火孫儒卿以尹族不應前往滋閙斷令將被燬房屋什物估値賠還給曾延璋等具領原詳漏未聲敘現有領結存卷可憑並非私和人命至周鄒二姓因墳釀命之案緣周姓有遠祖墳塚安葬地名白茅山鄒姓屋後自前明以來每十年祭掃一次山勢陡峻必須取道鄒姓大門出入嘉慶年間彼此口角肇訟　結屢翻光緒十三年周姓前往掃墓被鄒姓槍傷周得十身死經該前署縣汪曾復騐詳嗣獲犯鄒家智到案提訊不肯承招致未擬辦二十三年祭掃之期兩造復相爭閙致鄒盛二鄒戊一均受傷斃命報騐獲犯訊供狡展尙未招解現飭臬司委提人卷來省究定正兇照例審辦此又查明邵陽縣曾宗銜卽曾肫甫及周得十鄒盛二等各受傷身死之情形也臣查田繼昌被參欵跡以在瀘溪縣任内徴收錢糧改章釀案爲重第此案經各前撫臣委查勘訊確係情眞事實毫無疑義折徴數目較前輕减民皆稱便自不須另議更張其餘各節多係事在遠年詢之湘省年老官紳均不能知田繼昌何年娶黃氏爲繼室上年黄氏病故田繼昌訃告親友内開殁年七十八歲蓋結褵實非近年其在瀘溪任内大堂吵閙之人多有見者年紀殊不相符其非田黄氏前子可知田繼昌與湖南候補知縣陳績熙聨姻係在同治年間實與陳寳箴僅屬同宗陳寳箴撫湘時陳　熙早經病故均請毋庸置議惟該員年老智昏事多任性現經查出因案科罰縱役擾良等弊實屬難膺民社相應請旨將耒陽縣知縣田繼昌先行革職一面札飭臬司催提該縣差役人等澈訊有無營私骩法重情分别詳辦前署漵浦縣知縣陳自新舉行縣考查無弊竇惟任聽伊于與周召南往來致招物議究屬失於約束並請旨交部議處卲陽縣曾尙七槍斃尹秀發尹而安殺傷曾宗銜卽曾肫甫身死一案久經審明擬結案據確鑿可憑且各正兇曾尙七尹而安俱已物故亦請毋庸置議其周鄒二姓互鬨斃命之案與桃源縣徴收錢糧章程容催藩臬兩司　迅速提審籌議詳明辦理所有查明知縣被叅欵跡並徴糧章程命盜案件分别擬辦各緣由是否有當謹恭摺具奏伏乞皇太后皇上聖鑒謹奏奉硃批田繼昌著革職歸案查訊陳自新著交部議處餘依議欽此○○毓賢片再黄河治法誠如部臣所云無論　標治本總以展寛河面盤築提身疏通尾閭之事最爲扼要之策查尾閭之害以鐵板河爲最全河抺沙帶泥到此無所收束散漫無力挾以風　膠結如鐵安望暢流流不暢則出路塞出路塞則橫溢多故無十年不病之河現擬建築長隄直至淤灘用樁硬廂如水中作工之法再設法防　風潮縱不能徑達入海而多進一步卽多收一步之益至於隄埝卑薄固由風雨剥殘車馬踐踏亦由從前修培之時土方未必足夯硪未必實其防汛者又祗知水來搶埽不知固其根基甚以起後鉞之土壓掃壩之面此卑薄者所以區久彌甚也今擬修培時土方必足夯硪必堅切實做工不准稍涉草率修培之後尤宜加意保守其坐灣之處一灣一險極險則直逼堤根次亦掃邊洶如上游之賈莊孫家樓中游之垌家岸霍家溜　家渡下游之白龍潭北鎭家集鹽窩著名巨險其餘險處尙多期年此險固非裁灣取直不可然亦須相度形勢如坐灣過大引河工長上口無收吸之勢下口直冲岸則新險去一險復生一險裁不必裁引河上口能迎溜勢下口直入河心旣可避無數險工又不致顧此失彼方爲得計如滿台迤西魏家口起至迤東之宋莊止約長四十里河水分流納正河之溜三分若就勢修堤建壩挑溜則蒲台北岸之北鎭宋家灘宋家集一帶减去險工甚多將來溜歸此河正河如淤蒲台城垣永免水圍之患此裁灣取直之最有益者擬卽勘估興辦其餘再相機辦理要之辦工貴在得法而立法先期除弊河工積弊之深一言難罄而上損國帑下病民生二語足以括之兹飭總辦河工督糧道尙其亨會同三游督辦之員嚴飭在工文武員弁凡從前虛報搶險侵食土方種種弊端一律掃除買料定准萬斤按時價發給價錢旣足再有减色立予嚴懲防汛及承修各員酌添局費以養其廉經費旣添再有不實立子嚴叅蓋弊除而後法可行法行而後河可治所有治河之法除弊緣由理合具陳是否有當太乞聖鑒訓示謹奏奉硃批知道了卽著嚴飭在工員弁認眞修防如再有種種弊端立予嚴叅懲辦欽此○○譚鍾麟片再署廣西柳慶鎭篆甯協副將馬進祥辦事可靠經臣行調來東具奏在案所遺柳慶鎭總兵篆務查有記名總兵楊發貴堪以署理除飭遵外謹附片陳明伏乞聖鑒謹奏奉硃批兵部知道欽此 
 
