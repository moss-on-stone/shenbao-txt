# 1927 - 237 - 4919575

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
本館要電 
[汪精衛等由寗來滬]  
　　汪宣布注重提高黨權 
　　南京汪精衛孫科譚延闓朱培德准明晨八時赴滬（八日下午十鐘） 
　　南京汪精衛在寗宣布注重提高黨權中央黨部及政府問題悉取决於四次執監會議届時議决案須一致擁護（八日） 
　　漢口中央工人部函國府據省總工會呈稱武漢各廠乘政府遷寗無故紛紛開除工友請飭令各該主管機關嚴行制止即有苦衷亦應根據原訂條件呈報主管機關辦理以維工友生活（三十一日下午二鐘） 
[十八軍佔領泰州]  
　　杜起雲師準備渡江 
　　陳調元一度抵南京 
　　二路總部將遷蘇州 
　　無錫十八軍軍長楊杰在揚州追擊孫軍今日午後三時佔領泰州（八日下午十鐘） 
　　無錫十四軍第一師第二團今日下午進抵泰興孫軍向興化退却（八日下午十鐘） 
　　常熟駐常熟十七軍二師杜師長起雲奉命准備渡江六日午召集各團參謀長至師部會議籌劃一切現正徵集船隻便尅日出發（八日上午十一鐘） 
　　南京本城所收容之俘虜現由一七兩軍各改編一部補充訓練（八日上午十鐘） 
　　南京陳調元六日到寗會議軍事七日返蕪並帶俘虜五百人由决川艦運送至蕪改編（八日上午十鐘） 
　　無錫江隂砲臺司令吳軫今日下午五時由錫往滬謁賴世璜（八日下午十鐘） 
　　南京寗站各辦事員司於今日起繼續辦公電報電話已直逹通訊（八日下午十鐘） 
　　鎭江下蜀龍潭間陣亡兵士因不及掩埋故先將石灰鋪掩以防腐爛今日另有兵士十餘名因中疫而亡現已由紅會竭力設法預防並限工埋竣（八日下午十鐘） 
　　南京飛行塲將移設丹陽二路總部將於日内遷往蘇州辦公（八日下午十鐘） 
　　常州鐵甲車司令蔣必於今日下午三時赴滬（八日下午十鐘） 
　　蘇州路政司長趙世瑄於今晨由寗來蘇　　鎭江警備第二師計二營一連於昨晚開滬（八日下午十鐘） 
[東江軍事日趨嚴重]  
　　葉挺部佔梅屬各縣 
　　八路總部移回廣州 
　　廣州連日東江軍事緊張葉挺部在韓江上游發現梅屬各縣被佔最近興寗亦告失陷縣署游擊隊兵被繳械六日陳濟宲李福林部兩團乘廣九車開赴深鎭佈防駐省第十三師徐景棠部亦候令續發第八路軍總指揮部六日由韶關移回省城居中策應東北江軍事海軍昨復派飛鷹艦游弋潮汕海面（七日下午一鐘） 
　　香港李濟琛委陳濟棠爲東路總指揮率領三大隊即陳部十一師及薛岳部三十三師兩團由廣九車赴石龍轉赴河源等屬趨潮梅圍剿賀葉同時派飛鷹等艦由水路進攻北路由黄旭初指揮以七軍及范石生錢大鈞爲主力由贛南追擊賀葉（八日） 
[滿蒙交涉有暫擱訊]  
　　吉林各公團通電反日 
　　北京滿蒙交涉府中甚樂觀謂已由日本顧問疏通田中暫時擱置田中已允其擱置理由以現政友會内閣與京軍政府抱絶對好感之時若提出難題呌軍政府做適足以激起人民之反感殊非同情於軍政府之道且奉天對此案有四萬人之遊行運動爲東三省向來所未見之事故田中不欲操之過急弄成襄生外熟的結果眞相如此 
　　北京吉林省議會商會等各公團七日通電反日謂日本欲遂其日韓滿合併之野心吾民惟有採行最後之對待方法等語（八日） 
[何健軍進駐皖東]  
　　漢口何健三日由安慶電告所部第一師已抵廬江第二師大部已抵無爲及裕溪鎭　　漢口柏文蔚楊勝治二十九日電合肥之圍於二十八日總反攻後二十九日敵勢不支全部潰退正分途搜索追擊中（三十一日） 
[湘鄂軍政要訊]  
　　漢口湘訊羅旅已克復永城許克祥率殘部千人退守道州羅旅尙在追擊中 
　　漢口潯電第六軍全部八日由潯向大通開拔暫編第六師長蔣世傑前奉令開赴隨棗勦匪因病請假七日午返漢（八日） 
　　漢口鄂省政府救濟所委各縣長局長不能到任案决（一）咨軍委會通令各軍不得干涉地方政務（二）由省政府電當地駐軍維持到差（三）呈報國民政府轉飭軍委員會設法維持（八日下午十鐘） 
[豫省要聞]  
　　河北紅槍會騷動 
　　鄭州軍界息劉汝明軍三萬餘人將由陜開赴洛陽第一方面四師騎兵旅駐紥開封（五日下午五鐘） 
　　鄭州漢軍委會一日電馮謂唐生智軍已過蕪湖合肥現赴含山定遠（四日下午二鐘） 
　　鄭州軍界訊孫褚司令部設在蚌埠魯軍主力集中徐州濟寗意圖窺豫馮方積極增兵防堵（四日下午二鐘） 
　　鄭州總部政治宣傳兩處組織九月十七日五原誓師紀念會現正在籌備中 
　　鄭州總部特别黨部另行改組定郭春濤何其鞏黄山谷等九人爲改組委員省方以郭春濤爲省部監察委員（四日下午二鐘） 
　　開封汴鄭各界接寗漢兩政府合作訊籌備慶祝（三十日下午四鐘） 
　　開封前敵宣傳部開赴彰德工作（三十日） 
　　開封河北清化·彰德·衞輝一帶紅槍會蹂躪鄉村現由吉鴻昌師擔任撫剿（三十日） 
　　開封昨官廳破獲在城内搶犯九名 
　　開封鄭訊總部司法處二十五日奉令移洛（三十日下午四鐘） 
　　開封第九師許長林部奉馮令由汴開赴鄭州（二十九日下午十一鐘） 
　　開封鹿令五十三師師長代省垣警備司令　　開封路息張聯陞部由駐馬店開抵鄭州　　開封今晨週會薛篤弼報告謂此次各地隊伍調防係馮氏訓練官兵計畫（二十九日） 
　　開封靳雲鶚駐防鄭州說尙未定 
　　開封河北天門會受奉方鼓惑駐軍正在撫剿中（二十九日下午十一鐘） 
　　漢口鄭電褚玉璞司令部設徐州魯軍主力集中徐州濟寗掩護孫軍殘部北退馮已調大軍襲擊劉汝明率部三萬人由陜抵洛將加入攻徐（七日下午三鐘） 
[法部籌辦最高法院]  
　　南京司法部通令各省高等審檢廳籌辦最高法院並籌備編訂法典（八日上午十鐘） 
[粤省積極整理財政]  
　　香港馮祝萬定八日就財廳長職（八日） 
　　香港廣州財政要人多逃港（八日下午九鐘） 
　　香港傳李文範離粤不確林雲陔已辭職　　香港政治分會昨議决貫澈整理財政計畫總經濟委會辦理一切（八日下午九鐘） 
[閩省近聞]  
　　漳厦鐵路將收回官辦 
　　福州安溪財政專員林奇峯及其書記又報被匪架去財廳正設法援救（八日下午二鐘） 
　　福州建設廳决將漳厦鐵路收回官辦 
　　褔州民政廳擬定各縣民團暫行條例補助剿匪（八日下午二鐘） 
　　福州敎育廳定下月初開全省敎育局長會議（八日下午二鐘） 
　　福州學務特派員定下旬起開學務會議三星期畢出發（八日下午二鐘） 
　　福州工運指導員昨通電挽蔣擁胡反共討汪（八日下午二鐘） 
　　廈門市黨部十次籌備會議决日本撤兵令反日出兵華北會結束必要時再召集 
　　廈門閩厦警備司令改稱漳厦警備司令林國賡升司令已發表但林就職尙無期聞須俟省調大隊陸戰隊抵漳後（八日下午八鐘） 
　　廈門厦市政督辦陳培錕辭省政府委員林國賡繼（八日下午八鐘） 
　　廈門市政會董延任年半暫緩改選 
　　廈門漳同三點會匪四起稱第四五六路司令（八日下午八鐘） 
　　廈門新濟載新編軍陳國輝全旅及一團九日可抵厦轉漳赴汀駐防（八日下午八鐘） 
　　廈門南靖縣長周彬川脫險後省電令復職（八日下午八鐘） 
[晋閻無意交還石家莊]  
　　太原西安均厲行清黨 
　　北京晋軍在石家莊已將市政公所歸警廳接辦閻電張汝蘋云地方捐欵歸市政廳辦不妥應由警廳接收剗除陋規毎月十日公布收支細目一次紳商可舉你表二人監察可見晉無意無意將石莊交與奉方 
　　北京日報鼓吹馮靳感情惡化希望馮靳分裂俾攻豫軍不勞而獲又載奉晋關係尙未解决但斷定晉不攻奉故對石家莊防務無需特别注意不過靜候可以攻豫之時機耳云云（八日下午一鐘） 
　　北京綏遠省黨部辦遊藝會籌欵官商均須購票收入數萬（八日下午一鐘） 
　　北京太原軍官學校開學有一千二百學生制度採黄埔制又山西拘到左派王瀛及女子朱忝翰押衞戍部又西安岳維峻亦奉馮令清黨拘捕共進社楊明軒李子洲呼霹靂等十餘人謂係共黨（八日下午一鐘） 
[直魯軍訊]  
　　北京魯軍方永昌調兵向海州剿匪 
　　北京褚玉璞今日由濟返津擬過節後再南下（八日下午九鐘） 
　　北京孫傳芳九日由蚌赴濟（八日下午九鐘） 
　　北京天津破獲假軍官陳英等二十餘人　　濟南五日晚元帥府派參議田鶴亭送督辦山東軍務善後事宜印到濟張宗昌今日午後一點在督署行接印禮（六日下午十鐘） 
　　濟南張宗昌電邀孫傳芳一二日内赴蚌會商軍事（六日下午十鐘） 
[津商界維持省鈔]  
　　天津秋節將届各行商收存省行票大家維持二百八十萬行政官廳担任二百八十萬議决各商號均立照收省票木牌一家受放百家援助各租界行商如折價即與斷絶交易七日晨票價漲（七日下午六鐘） 
　　天津商會對省鈔問題迭次會議决担任代流通二百八十萬銀行界代一百四十萬各行商代一百四十萬（七日下午六鐘） 
[北京財政狀况]  
　　北京各機關過節經費預備發一月但支票須今夜明晨方可開出取欵尙須再遲一日惟國務院外交部今日已先發現欵係該兩機關當局另向他處借得將來以財部支票抵還（八日下午九鐘） 
　　北京財部特設關鹽兩稅抵借上債委員會財長兼會長財次副會長委員同南由財外鹽稅等署調充分三股今日上午十時在團城開成立會第一步先審核舉債文件將來爲新債預備（八日下午一鐘） 
[北京外部抗議越南慘案]  
　　北京外部對安南慘殺華僑事研究辦法之結果决先以王蔭泰個人名義電詢安南華商會及滇省當局俟得復再籌第二步辦法現王蔭泰因病不到部吳晉則毎日到王須俟下星期再辦公（八日下午九鐘） 
　　北京王蔭泰致安南雲南電係根據商聯會呈請爲辭一面對法使則已提口頭抗議但並無文字上抗議（八日下午九鐘） 
[中東路又發生匪警]  
　　哈爾濱距哈十餘里之成高子站昨又發生匪警經駐軍力擊多時始退致東鐵第四次客車在香房停留誤時（七日下午九鐘） 
　　哈爾濱南滿鐵道新任社長山本及理事籐根等今早到哈即晚宴請各界（七日下午九鐘） 
　　哈爾濱特區當局飭特警處派員嚴查南來郵件（七日下午九鐘） 
[雜電一束]  
　　天津電車電燈公司經理羅發呈報比領事謂中國接收營業應按合同備價收回若强制接收未免蔑視公理與國交比領據情電比政府請法義等國援助主張公道 
　　天津津浦路員工要求節前發欠薪兩月濟南段長徐州機務車務警務等處長均電總局催欵局長韓文友定七日晚八日晨發六成（七日下午六鐘） 
　　天津李藻麟趙恩臻五日晚由京來津　 
　　天津日本阪西中將六日由奉過津晋京 
　　天津律埠發現虎疫官廳刻正設法預防 
　　天津警廳禁婦女剪髮妓女穿裙（七日） 
　　天津捲烟捐務處擬加稅率由二分五加至六分五（七日下午六鐘） 
　　漢口滬漢電綫三十一日晨通漢萬亦通　　漢口失業工人救濟局長薛修辭職委朱化魯接充部禁烟查緝處長盧初璜辭職以唐彦繼任（三十一日下午二鐘） 
 
 

Page 5

 
 
   
 
 

Page 6

 
 
時評 
[更進一步之工作（冷）]  
　　不特須使人信并能信人不特不負氣并能低聲下氣不特不敢居功并自知多所錯誤不特不以囂張之氣待人并遇横暴之來而亦能忍受不特不自貪污并不使貪污之事發現於管理之下不特不必受人恭維稱道并受人責備而亦無所灰心不特不强不知以爲知即眞知者亦當虚心聽聆不特不飾已非苟眞有所差誤并明示於人而使人咸知凡此所云須出本心而非僞作始得謂之更進一步之工作夫天下滔滔祗知責人而不知責已者多祗知尙一時意氣而不知百年大計者多祇知聽親近者之將順而不知體諒他人之爲難者多祗知作表面上之慷慨而不計實際上之利害者多故非有多數領袖之人爲更進一步之工作不能有所成也 
[本館要電二]  
　　北京外部已商准易紈士匯出國際聯盟會費八萬元交日來瓦王廷璋收繳（八日） 
　　北京日商三井行對勸業塲賠欵有異議實業部特派顧琅王克明协同商民交涉 
　　北京今日閣議决案特派張作相兼東省鐵路護路軍總司令（八日下午九鐘） 
　　北京奉兵工廠將於節後開夜工 
　　南京黄再興匯美金五萬到紐約已定法國郵船放洋（七日下午七鐘） 
各社電訊 
[張作霖取締排日運動]  
　　滿鐵社長對滿蒙政策之辯解 
　　東方社八日北京電張作霖楊宇霆見東三省排日運動惡化已電命莫德惠感式毅兩軍民長官取締豫定於十日舉行之對日示威運動據安國軍當局者言張作霖之意倘東三省排日運動仍有惡化傾向擬立即回奉彈壓之 
　　東方社八日北京電張作霖之代表楊宇霆將於明日午後訪日本公使就排日滿蒙兩問題有所懇談 
　　東方社八日北京電張作霖自受日本芳澤公使之警告後已派使者傳逹命令於奉天當局命取締排日行爲關於此問題之圓滿之諒解已成立在北京方面之交涉至此告一段落惟中國當局對於十日在奉天舉行之示威運動將彈壓至何程度乃爲一問題耳 
　　電通社七日北京電芳澤公使於七日訪張作霖因滿洲之排日運動益形惡化根據政府訓令要求嚴重取締張答謂此次日本之滿蒙積極政策與東三省人民以愛國的刺激故人民有此舉動此後當令官廳嚴重取締云 
　　電通社八日東京電日本政府關於滿洲之排日運動已對中國方面提出嚴重之警告書務必速設法使之根絶據聞此次排日運動奉天方面之官廳在裹面主持因之誤解日深反感益高恰如二十一條提出當時然日本外務省以爲不久可以解决白川陸相亦謂尙未至出兵時期目下如果發生危險擬先派憲兵前往聞陸軍首胸部對此意見已歸一致國民新聞云排日運動如果繼續南方勢力如更向北發展事態將更趨重大 
　　東方社八日東京電滿洲之排日運動引起日本之輿論甚囂塵上各報載稱政府對此亦持有强硬之决心本日「時事新報」社論指摘奉天之排日運動乃中國官廳從中煽動并謂此項排日乃誤解我國之對華方針并無其他正當原因夫日本之對滿蒙積極政策其本旨亦爲欲維持滿蒙之和平與發展其經濟而實現中日共榮之實質除欲解决阻止逹成此目的之中日間諸懸案俾在該地中外人等得以作和平的活動外别無他意存乎其間中國官廳方面不諒斯意反出令中日關係惡化之輕率舉動殊堪遺憾也云云國民新聞謂此項排日運動之擴大爲奉派自身計亦係一種自殺政策何以言之蓋排日運動乃與彼迄今潛伏於内部之民衆運動以勃發之良機而足摇動奉派之位置將來欲從事取締恐將束手無策抑南方之戰局殊難逆覩在滿洲各地與南方派暗有連絡種種之組織四處蔓伏如國民黨之黨部學生之秘密結社與勞働組合等是也此等機關莫不以擴大排日爲其開始活動之要素也云云 
　　東方社七日哈爾濱電本日山本滿鐵社長對日本記者團云「現由外國輸入毎年七億圓之原料物資將來欲由滿蒙供給之此我國滿蒙政策之根本方針乃歷任内閣一貫之主張日本爲欲解决人口食料二大問題而期開發滿蒙毌待贅言滿鐵爲逹成此目的而考慮之合法的方法即吾人所謂之積極政策也然開發滿蒙其利不在日本而在中國日本所得者僅不過因地理的關係而得較廉之物資耳東三省能於過去二十年未捲入中國戰事漩渦而交通狀態在中國領土中最爲發逹者日本之力甚大滿鐵絲毫無獨占滿蒙開發後利益之意思并且滿鐵將來所起之工業决無脅奪俄國之工業之事也」 
　　路透社八日東京電奉天官場消息該處排日示威運動紛起不已日僑甚爲張惶因孩童入學來回需人保護也日使芳澤昨向張作霖提出抗議並請其設法制止騷亂日政府現正靜候張之滿意覆文外交省發言人對於如騷亂繼續不止日本將取何行動一節無切實之言政府官員似頗以華人擾攘爲異蓋實由於悞會所謂日本在滿積極政策而起也 
[賀葉擾粤之外訊]  
　　東方社八日香港電據由汕頭歸客談賀葉共軍之主力已完全占領韓江上游之大埔蕉嶺平遠梅縣等處與附近之農民團呼應并與陳炯明一派之舊部下等相策應目下其前鋒約四千集中於松口若徵發民船可立下韓江而襲潮州汕頭潮梅警備司令何輯五已率所部赴寧波繼任王俊現尙未至汕頭自六日以來殆無警備 
　　東方社八日香港電昨由汕頭入口之大阪商船寶山丸滿載由汕避難來港之汕頭軍政界要人家族據其中某搭客談汕頭自六日以來中央銀行紙幣不通用且自中央銀行以下各商店皆已閉歇市面殆皆停止又據住港之某軍人談及在梅縣方面之軍隊實非葉挺賀龍之軍隊乃由南昌追賀葉軍南下之張發奎部黄琪翔·朱煇日兩軍以上所述二者何者屬實尙未探悉但廣東當局因汕頭形勢緊迫特將第四軍第十三師之全部開往惠州并派軍艦飛鷹裝運李福林軍之一部於七日馳往汕頭 
[北京之中日會議]  
　　電通社七日北京電久經中斷之中日通商會議因本日芳澤公使與王外交總長之會見决定繼續正式開會關於交涉項目據芳澤公使語人云最惠國條欵問題前次已與顧維鈞氏討論十九次而意見迄未一致故此次擬先將此事解决 
[蘇皖魯豫軍事紀聞]  
　　電通社七日北京電張宗昌召集軍事會議之結果决定令徐源泉擔任隴海路防務令許琨即時率軍南下與孫傳芳軍合固皖境褚玉璞即率主力軍赴蚌埠任前敵總司令 
　　路透社八日北京電據可靠消息孫傳芳之軍已退至明光主軍現集於臨淮關及定遠孫將親自指揮對皖省國民軍之戰事國民軍由寗逹浦口者現開駐該處孫軍退時盡挾所有火車而去 
　　東方社八日上海消息南京七日來電云（一）五日起用民船數百渡往浦口現浦口之居民重回故土者爲數甚衆（二）北軍目下退至明光（三）南軍數百六日晨拂曉由鎭江渡江（四）南京下游不復見北軍踪跡 
　　東方社八日北京電馮玉祥靳雲鶚二人之感情近頗惡化因對魯軍防禦問題馮靳兩軍幾起衝突馮軍主力所以退至洛陽者聞即因此 
[宋慶齡在俄發表言論]  
　　東方社七日莫斯科電宋慶齡女士及陳友仁本日抵莫斯科宋女士在報端發表致全俄無産階級者之文字略謂中國革命黨與在蘇維埃共和國之我蘇俄同志之結合十分堅固决不能中斷云云 
　　路透社七日莫斯科電宋慶齡陳友仁已抵此莫斯科蘇維埃聯邦之代表及外交委員皆來歡迎寓俄華人與莫斯科工人亦派代表多人歡迎宋慶齡向俄工人稱中國革命黨與蘇俄聯邦革命同胞互相維繫之關係不能分析云 
[漢口日僑逐漸增加]  
　　東方社八日上海消息漢口五日來電云最近日人之返漢者毎次便船上皆有增加現在漢日僑男子四百二十八人女子二百三十六人小兒五十七人此後日給生活者之家族將見激增小學校目下共有學生二十人敎員三人九月一日起已開學以青年會爲敎室 
[本溪湖事件已告解决]  
　　東方社八日奉天電本溪湖煤鐵公司暴動事件七日奉天交涉員高清和訪吉田奉天總領事晤談已告解决 
[國際和平边動之兩方案]  
　　荷代表提出裁軍意見 
　　波蘭主張擴充公斷制 
　　路透社七日日内瓦電荷代表白洛克蘭昨在國際聯盟議會言及世界裁軍問題主張採用已作廢的日内瓦草約所有之原則而參議裁軍籌備委員會之報告聞者對於此議頗有批評德人視此爲日内瓦草約之復活不願贊同德總代表史特萊史曼已電致柏林取銷星期五日赴柏林之約並提議將德國閣議延至下星期舉行一般人印象以爲荷代表之提議爲小國所贊同但爲大國所反對丹麥外相聲稱丹麥贊成此議準備犧牲以期逹到裁軍目的云 
　　路透社七日日内瓦電波蘭主張擴充公斷制世界各國無論在國際聯盟會與否一律宣言以戰爭及各種侵略形式爲國際罪惡波蘭並主張訂立不增加軍備之公約 
[國際國會大會在巴西舉行]  
　　路透社七日巴西京城電國際國會大會在此舉行參加者四十四國今日委員會對於移民與經濟兩事有頗饒興味之討論意代表提議常設一機關以與移民有關係七國之代表組成之南美諸國代表大爲反對以爲如此則移民問題全由外人管理矣大會通過反對濫用專賣權减輕關稅等議並贊成以國際聯盟會之保護及比京仲裁院之合作組織一公斷機關處理經濟事件 
[英俄工團勢難融洽]  
　　路透社七日愛丁堡電工團大會之總行政會已决計向大會建議以爲俄國工團現有之態度與政策如不改變則與俄工團繼續談判實爲無益全俄工團行政會秘書來一電報斥英國二人領袖爲叛徒明日大會將辯論此事 
[印度立法會議討論進口紗稅]  
　路透社七日西謨拉電印度立法會今日又討論進口紗毎磅徵稅一安那半之議案孟買紗廠聯合會代表沙遜爵士稱扶助紗廠業事屬必要因察中國形勢將來中國與印度間或有貶價求售之競爭也現所擬一安那半之稅等於對於粗紗加以約百分十三之保護稅渠不信手織業受此稅之重大影響設使不徵紗稅則紗廠工人必多失業者至於日本報復之說徒屬笑話若日本對於苧蔴與生鐵棉行報復舉動則直傷害自已而已印度紗廠業如倒臥途中之傷人如日本工作制度不改則現擬之保護尙嫌不足云稅則會主席瑞尼爵士稱印度政府不信日本將採行報復舉動云立法會後以六七票對三七票贊成瑞尼所提此案應予考慮之動議至此此案遂被通過未再有人反對 
[印度兩敎之衝突]  
　　路透社七日印度拉泊電此問連日有印度敎徒與回敎徒衝突共死二十二人受傷入醫院者百餘人軍警現防衞甚嚴 
[日海軍肇禍案之查問]  
　　東方社八日東京電據海軍大慘事查問委員會查問之結果不完全認爲不可抗力當然須認爲過失之點亦似已判明海軍部内甚注意此事之結果查問會之調查預定於十二日告畢 
[日本對華貿易統計]  
　　東方社八日東京電大藏省發表八月中之對華貿易輸出四千三百零七萬三千元輸入一千二百八十九萬四千元自正月迄今輸出　過共共億三千六百萬元云 
 
 

Page 7

 
 
[公電]  
　鎭江王澤民電各報館均鑒孫逆傳芳自龍潭全軍覆没後隻身竄逃蚌埠又向魯張乞憐一面復使羽黨梁鴻成召集未渡江之殘部號稱第七師及十五混成旅佔據揚州及都天廟瓜洲三江營一帶希圖死灰復燃重禍吾民除三江營之敵已由我十八軍擊退外其在揚州及沿江一帶之敵業經澤民代我總指揮白派隊往征自魚日拂曉渡江與敵激戰終日至今晨八時已將該敵擊潰紛向邵伯高郵逃竄我軍遂於七日午完全克復揚州現正派隊追擊中知念謹聞王澤民呈叩陽酉 
　　南京國民政府秘書處電各報館均鑒中華民國國民政府令任命楊賡笙陳禮江熊育錫爲江西省政府委員楊賡生兼江西民政廳長陳禮江兼江西敎育廳長李尙庸兼江西建設廳長此令各等因特逹國民政府秘書處敬 
　　福州新編第一軍第一師政訓處電各報館均鑒我國受關稅恊定之束縛已八十餘年工商阻滯生計困窘財愈盡而民益窮年來兵禍連結匪盜遍地人民流離顚沛亦由片面的關稅恊定制陷吾國民經濟於絶境有以使之今幸國民政府根據國民黨政綱宣布於九月一日關稅自主從茲國民經濟之桎梏旣告解除則國民生計之前途定有莫大之希望惟政府不避艱危毅然倡之於前向帝國主義者直接進攻凡我同胞務宜一致奮起擁護於後使政府得以據理直爭誠以關稅自主爲抵抗資本帝國主義侵略之惟一利器求其實現阻力尙强非以全民族之力量誓死奮鬥帝國主義者决不甘拱手退讓故國民政府雖具關稅自主之决心其最後勝利之權仍操諸吾全體民衆之手各界同胞其盍速起一致爲政府後盾國民革命軍新編第一軍第一師政治訓練處叩 
　　安徽省黨部電各報館公鑒頃讀張溥泉先生沁電公忠黨國語重心長凡屬本黨忠實信徒亟應一致主張實現眞正合作中央黨部必須滬寗漢諸同志披肝瀝膽一致團結國民政府必須寗漢兩方不偏不倚竭誠統一方尼以固黨基而奠邦本惟精衛先生頻年言行殊減信仰此時請暫休退俾早日完成合作以慰輿望黨國幸甚安徽省黨部改組委員會叩冬 
國内要聞 
[黨軍渡江中之所聞]  
　　鎭江通信黨軍自上月三十一日將偷渡龍潭之孫部悉數擊潰後各路總指揮乘將士之餘勇分别調集各該所部陸續北上以期革命工作早日完成昨日（六日）徐海游擊隊約兩團人由兵艦發砲掩護過江其時北岸尙有少數敵軍以致機關槍聲排槍聲不絶於耳迄至拂曉始已據聞該隊渡江後孫部即沿汽車路北退晨八九點鐘時雙方在施家橋一帶接觸時間較久第一軍十四師聞訊即派勁旅繼續北渡戰至薄暮黨軍已追至距揚州僅七里頃聞綠楊城郭已復爲黨軍所有同時瓜洲登陸之黨軍已佔揚州南門上游十二圩泗源溝大河口划子口浦口等沿江北岸各口亦均無孫部踪跡 
　　直轄軍部之五十八團此次在龍潭所獲戰鬭品最夥計水機關槍八枝迫擊砲一門過山砲一門步槍一千二百餘枝子彈無算該團亦於前日由龍潭隨同團長桂永清開拔來鎭此黨軍三次北展之大略也 
　　此次江面封鎖計三星期比較上次恰少四週許久不見之帆檣今又蔽滿江面最可慘者紅會派救生船四艘往來上下打撈龍潭戰後之死屍毎船之後繫有腹漲如鼓膚色黄臭之屍身三五具緣隨撈隨用繩索繫於船之後梢遠望之猶如多數小舢板附拖於後情形至爲可慘至江（都）儀（徵）兩縣黨部被難黨員·及行政長官均已摒擋一切預備各回本縣分别從事工作矣 
龍潭一帶死屍現將掩埋完畢路軌車站亦均修復成功惟地方元氣决非一時所能恢復一般戰後餘生之村中子女毎日在戰地將已放過子彈之銅帽檢往鎭江售與銅器店者甚夥最多者毎次能得代價三五元則此次戰事之烈可概見矣（九月七日） 
[蕪湖最近之軍事要訊]  
　　陳調元部沿江佈防情形 
　　和縣一帶敵軍刻已北退 
　　蕪湖通信此次孫軍殘部圖死灰復燃延及長江北岸後形勢頓趨嚴重蕪湖爲下游重鎭扼皖南北之咽喉地位最關緊要國民革命軍北路軍總指揮兼三十七軍軍長陳調元氏北伐歸來抵寗未及數日即奉令移軍來蕪全部計三師四獨立團共約三萬餘人分布南北兩岸并於沿江各山阜要口一律安設大砲步哨如織另有巡艦兩艘往來寗蕪之間以資游弋刻下盤踞江北和縣一帶之孫傳芳軍爲獨立第十三混成旅張學謙部稱係兩旅歸併實數不足兩千人散布沿江北岸至北渡口爲止踞采石太平僅一江之隔張屢思乘間偷渡窺伺蕪湖上月二十五日曾遣該部第六十三團分乘民船二十餘隻以圖偷渡是日適陳調元由寗返蕪行經大勝關察見敵情亟令南岸駐軍立以重砲分途猛擊所有敵船皆被擊沈浮屍無數其後張又復搜集民船十餘隻分載大批敵軍毎人各挾木板一方由新河口偷渡并將當地農民婦女多名置諸船頭以爲掩護之計旋被南岸陳軍察覺開砲射擊登時擊沈一船遂怯不敢進紛向北岸潰退該敵自經兩次重創後已成瓦解之勢於是在和縣一帶大肆搜括强迫行使山東軍用券該縣商會長吳驥才因拒用此項紙劵險遭槍斃業於日昨逃來蕪湖至江北各處黨員近皆避居蕪埠各旅舍已有人滿之患現由此間市縣兩黨部籌欵三千元分設招待所數處以資救濟又三十七軍政洽訓練處主任吳醒亞近因時局緊張人心淨動乃督率所部人員積極進行宣傳工作俾資鎭定特於本月二三兩日假大馬路歌舞台舉行化裝宣傳藉以發揚三民主義鼓舞革命精神先期遍發入場券數千張邀請各界曁各武裝同志前往參觀是日除演新劇外並有跳舞音樂口技各種游藝一時往觀者爭先恐後誠蕪埠空前未有之盛會也頃又得陳軍總部消息據在和縣之張部殘敵突於昨日（四日）午後紛紛向北退去刻陳調元軍長已急令步兵獨立第一團渡江追擊第三十六軍劉興所部之第一師今日亦由大通開拔來　是否在此駐紥抑將北進尙未可知也（九月五日） 
[合肥戰事告一段落]  
　　孫軍圍肥五日已擊退 
　　合肥通信孫傳芳派所部第十五歸長宋福田於二十五日（隂曆七月廿八日）下午突圍合肥大東門北門水离施西門駐肥左翼防禦總指揮三十三軍長柏文蔚·代理十軍長楊勝治各派所部一面守城一面迎擊至二十七日（隂曆八月初一日）下午六時三十三軍二師一部及十軍二十九師王徐兩團出水西門向孫軍反攻孫軍戰一小時即向西北方退走國軍又攻至北門外將旅部佔領擊退孫軍回城休息詎夜十一時孫軍又由大東門用木排搭成浮橋意欲渡過小東門爬城並圖奪停泊河邊小輪中之子彈給養經水關上二十九師守兵覺察用機槍步槍猛烈掃射至一時餘孫軍死傷甚多向後潰退同時孫軍又派奮勇隊數百名衝至水西門外用竹排渡河亦被三十三軍三師猛烈砲火擊退二十八日雙方均未猛烈攻擊是晚國軍援軍到有三十三軍第一師袁子菁所部一團由副師長程華亭率領又三十三軍獨立第五師孫萬乘一團均駐西門外十軍三十師由上派河開到一團駐南門外兵力充足乃孫軍又於是夜十二時進攻東門並用大砲向城内轟擊卒被城上機關槍掃退今日（三十日）拂曉柏軍長乃下總攻擊令三十三軍一二三五各師十軍二十九三十師各抽一部分途包圍進攻孫軍不支紛紛潰退在東北城外者完全退向定遠刻國軍正分途跟踪追擊正午紅卐會出城掩埋自東門外木灘至水西門外伏屍狼籍可見孫軍死傷之衆合肥經此戰役城内居民被槍砲傷斃者數十人房屋被燬亦多城外更甚亦一慘刦也（八月三十日） 
[汪精衛徐謙等過蕪赴寗]  
　　上游各軍紛紛東下 
　　蕪湖通信全國注目之寗漢合作實現後武漢國民政府遂决定遷寗而國府要人汪精衞徐季龍顧孟餘陳公博曁第三軍軍長朱培德等已毅然於五日上午十時分乘楚振楚材兵艦過蕪下駛赴寗朱軍長特帶所部一千餘衆隨行保護兩艦抵蕪之時曾停泊於招商躉船附近安徽省政府委員管昆南何世楨韓安等曁公安局長汪紹周各界要人聞訊紛紛登艦晤談汪主席對於皖省之黨政情形諮詢甚詳謂一切糾紛到寗後自有根本解决辦法直至十二時始鼓輪下駛各要人過蕪之後蕪埠空氣爲之一新上游對於軍事上已分江南江北爲江右江左委三十五軍長何健爲江左軍總指揮三十六軍長劉興爲江右軍總指揮安徽省政府特爲發出佈告略謂寗漢合作中央早經公佈雙方軍事長官近復聯銜通電表明主旨以前誤會完全冰釋右左茲者劉總指揮奉命率隊過境加入北伐革命大業有賴完成凡我民衆均宜熱烈歡迎鼓勵將士即所以擁護黨國切勿妄起猜疑自相驚擾」云云（五日） 
[武漢政府遷寗出發情形]  
　漢口通信武漢政府遷寗早已準備日前已派交際副官汪寶忠率同韓斌陳毅剛等先赴南京佈置一切一面由連秘書長通知各部份人員即日準備行裝分二批出發第一批由秘書處副官處會計庶務機要電報電話各部分先派一部人員赴寗辦公寗方已派代表林益簡於二日抵漢當赴國府謁見連秘書長嚴副官長今日上午七時嚴副官長率同交通副官陳毅剛陶制安·經理副官焦樹威·特管副官黄秋博甘惠秋黄坤·并秘書處庶務會計書記錄事機要各科一部分人員至一碼頭乘坐楚振兵艦下駛准於九時拔錨開船徐謙于右任陳公博於八時左右各乘汽車至招商局碼頭隨從差遣馬弁多人登楚振兵艦各機關人員均到兵艦歡送握手而别聞徐等預定至九江時停輪一日以便赴牯嶺約汪精衞同行至武漢方面仍留一部分人員暫駐辦公俟楚振兵艦下星期三返漢後再派第二批人員同衞士隊出發（九月四日） 
[蕪湖快信]  
　　三十六軍長劉興抵蕪 
　　上游各軍東下三十六軍軍長兼江右軍總指揮劉興已於六日下午六時由大通乘長安輪來蕪軍部設洋街李公館所部第二師師長唐哲明率全師於上午開到分駐大小戲園等處其餘各師團亦分水陸兩路來蕪集中候命前進 
　　三十七軍軍長陳調元六日上午乘輪赴寗參與寗方軍政會議 
　　安徽省政府頃奉國民政府電令謂已得何健劉興兩軍長同意决不干預皖政該政府應準備遷回安慶省城但仍須就近接洽以免再生誤會 
　　近日上游軍隊開到市面發現中央銀行各種紙幣甚多商人不敢收用紛赴總商會交涉該會定六日晚開緊急大會討論解决方法 
　　軍界消息皖中合肥前被敵軍所圍已經三十三軍曁第十軍擊退三十五軍何健所部軍隊亦有一部分行抵該處準備向津浦路進展 
　　距蕪下游四十里之西梁山孫傳芳軍連日自經三十七軍擊退後大部即有退往和縣之訊三十七軍第一二兩師並以大砲掩護渡江北追 
　　財政廳長周雍能召集省黨部省政府曁各徵收機關開臨時財政會議决用中央地方及各徵收機關名義向中國交通安徽三銀行及總商會借欵若干萬應付軍事時期内財政上之困難（六日） 
[時局變遷中之皖訊]  
　　省政暫由何鍵主持黨部要人捲土重來 
　　兩月房租照舊徵解 
　　安慶通信八月二十七日皖垣各機關各團體開聯席會議公推代表吳其恒等電請國民政府准以何鍵爲安徽政務臨時主席三十日接奉政府電復謂在安徽省政府未成立以前着何鍵暫行負責維持現狀云云何對各廳在職人員現擬大加考核分别去留以便加委任事自前日起派王參謀長前往各廳調查以慰問爲辭二十九日到民政司法兩廳十日至建設廳三十一日至敎育廳定九月一日可完竣毎到一廳備簽到簿一本各職員均須親自答名蓋章注明係何職務據聞將來即照此簿加委如當日未簽到者一概無效有謂此舉係因各廳職員隨同前省政府委員離職者甚多并有託人頂替情事故切實清查以免混淆也 
　　省黨部改組委員陳紫楓等三十日有電到省係用庶務處名義請各報館轉致商界謂遷蕪時行色怱怱日内即派員到省清理往來賬項云云皖省三二三以前之省黨部各委員光昇周松圃刻已捲土重之來下榻城内大旅館據云對於黨部改組之進行擬有具體計畫惟發表尙需稍待市縣黨部前當政局發生變化時恐被牽連遂偃旗息鼓委員星散頃悉縣黨部有重集消息故亦預備恢復原狀進行工作 
　　徵收兩個月之房租皖垣業已着手進行始則責成懷寗縣繼由公安局負責辦理徵收已逾半數忽然政局變化公安局亦已停收商民方面大都觀望現在官廳又布告通衢謂徵收兩個月房租係充北伐軍費現正軍需孔急仰速催齊報解云云是觀望者不得不遵令措繳矣 
[無錫軍訊]  
　　十四軍軍長賴世璜曁三十一軍副軍長李明揚以所部業經分别出發惟軍事上各項重要問題亟須與何總指揮籌商請示六日下午特向錫站站長撥到頭等車一輛於六時由鎭開滬之下行車到錫即一同赴滬謁見何總指揮兩軍軍部各官佐均到站歡送至賴李兩軍長赴滬原因計有三端（一）請示渡江機宜（二）查詢軍事會議之結果（三）請示兩軍給養及如何籌措之方法并預定於一二日後即須返錫 
　　十四軍軍部開拔後仍設留守處於無錫已由賴軍長委定參謀胡獻瓈爲留守處主任所有留錫人員統歸管理指揮 
　　三十一軍軍長鄭紹虔前晚會同賴軍長開軍事會議後復召集本軍各官佐繼續會議當經議定三十一軍之部隊或令分道渡江或令留駐原處 
　　前日新由杭州開錫之某團依照前晚軍事會議議决於七日早晨隨同十四軍軍部出發人員先行開拔計分乘民船六十艘由小輪拖帶 
　　三十一軍軍長鄭紹虔以軍隊出發在即昨特偕同副官乘坐榮氏汽車至通惠路實業學校惠山召集各駐軍訓話勗以注重軍紀永保勇敢精神爲人民謀眞正自由幸福各士兵增爲感動 
　　十四軍參謀處昨日連接李何白三總指揮連電告捷（一）四十軍軍長賀耀祖所部已渡江進展佔領滁州（二）十八軍楊杰部渡江後已將揚州孫部殘兵追擊盡絶（三）駐寗辦公處萬舞來電報告此次一七兩軍在龍潭烏龍山之役截獲孫部彭德銓·上官雲相·崔錦桂·李寶章·段承澤·鄭俊彦·劉士林·等各軍大批軍火已由參謀處分别公布 
　　十四軍以勤務兵漫無限制殊非節省之道特規定辦法（一）上校中校毎員各用勤務兵兩名少校上尉毎員各用勤務兵一名中尉少尉毎兩員用勤務兵一名准尉以下毎三員用勤務兵一名諮議參謀參議隨部工作者毎員用一名昨已出示布告 
　　軍隊開拔需用船隻夫役甚多而探警毎視爲生財捷徑往往得錢賣放雖經十四軍軍部令縣澈究嚴懲而昨日十四軍副官處張處長又據人密報謂縣政府偵緝警有藉拉夫名義向人索詐銀洋等事特函俞縣長請從嚴澈究以維軍譽矣 
[常州軍訊]  
　　武進公安局據福興洲第十支局報告揚中縣自八月二十八日至九月二日曾落入敵軍之手係梁鴻恩部第七師十三旅人數約在四千左右到揚後大捕黨人敎職員多被殺害嗣因龍潭方面渡江進攻失敗革命軍第六軍第十四軍布置周寗知堅守非計遂於二日冒雨急退臨行將揚中縣長鍾某及其夫人一併擄去云 
　　國民革命軍第一軍第三師奉命開駐常州前夜共分三列車由下蜀站登車於六日上午抵常即入城公駐原定地點尙有營底雜物仍留鎭江候運 
　　中央政治會議秘書狄君武前隨孫科譚延闓等到滬六日得汪精衞急電召回狄君於當日十二時客車抵常暫寓大成旅館後樓俟今日孫譚等專車過常即隨同赴寗 
　　駐常第一軍獨立團因鐵路範圍内恐有人破壞安全六日特派兵士一排於八時三刻乘車由常開至無錫沿途巡察於下午一時許返常 
　　上海紅十字會派第二救護隊來常辦理救護事宜以局前街紅分會爲辦事處已着手療治前方運常之傷兵藥品由總會方面擔任膳食雜支由常州紅分會擔任　　第一軍第三師師長顧祝同已於六日晚間由滬抵常聞該軍十四師二十一師均歸顧師長節制特另組成一軍 
[張宗昌返濟後會議援孫防魯]  
　　濟南四日通信張宗昌以寗浦間戰事有急劇變化蘇北皖北防務至爲喫緊遂提前於四日由京返濟（原定五日由京起程）午後五點車由德州南開六點至平原七點至禹城下車閱兵而孫傳芳代表張世銘劉嗣榮則已抵該處張遂接見該代表詢問寗浦間戰况蓋該代表係奉孫命由蚌埠赴京乞援者惟到濟時行踪極秘張宗昌之專車夜十點左右可抵濟 
　　五日通信張宗昌昨晚回濟之後以孫軍渡江失敗影響津浦隴海兩路戰事至關重要當即急電褚玉璞由徐州來濟會議應付計劃一方接濟孫傳芳軍械電令派員來濟領運褚玉璞奉電後於今早四點帶鐵甲車一列衞隊一混成團由徐州開車來濟沿途因在韓莊兗州視察防務下午五點一刻車始到濟褚下車後即赴督署謁張報告孫軍渡江失敗情形及直魯軍與馮軍在碭山歸德間對峙狀况聞今晚督署開一重要軍事會議討論一切至兗州濟寗一帶防務張已電令前敵總司令褚玉璞負担全責將來前敵總司令部即設兗州另一通訊自武漢軍向皖北進趨直魯軍即分入豫之軍隊赴蚌埠一帶增防以保護孫軍後路聞日前北京總部曾致電孫傳芳令其停止渡江回防武漢軍隊張宗昌亦以津浦南段戰事與隴海路對豫軍事雙方關係綦重特於本月一日由京電派總參議師景雲往謁孫傳芳褚玉璞計議恊防事宜師氏二日抵徐州與褚氏作一度恊商後三日即由徐州轉赴蚌埠與孫氏相商聞孫氏以兩次渡江不利後防突然緊張因之改變軍事方略已調兵出壽州·懷遠·定遠三方進擾合肥本人於三日由六合返蚌埠視察皖北一帶防務所有長江北岸各要隘令鄭俊彦分部防守近聞合肥戰事亦已失利長江形勢甚爲吃緊張回濟後對於豫方軍事已任定第十三軍軍長劉志陸爲西路總指揮將王兆中撥歸調遣王部現駐東昌一帶實力約一旅之衆外令郭鎭之第一百五十五旅擴充成師專任曹州警備劉氏定今午由京到濟與魯張作最後討論後即轉赴曹州張俟軍事會議决定方針後大約不日之内對於蚌埠一帶軍事將有新動作也 
[太原要訊]  
　日來此間由漢歸來之共産份子爲數甚夥暗中圖謀活動省黨部昨又接崞縣縣黨部電報謂山急前男共産首領王英女共産首領朱志瀚現復偕同繞道秘密返晋下京綏車後即由大同雇乘人力車南下甫至崞縣縣城附近適遇大同市黨部委員童俊德由省北旋爲其瞥見遂跟踪至棧密報該縣黨部派遣幹員會同縣署巡警多人前往捕獲目前仍在縣黨部拘留聽候發落云云省黨部得報立派汽車迎提大約今早當可來省聞該二人所雇人力車之目的地係在省南之祁縣以情勢推測該處仍有共産黨之總機關當無疑義按王英係陜西籍前第一中學學生朱志瀚係前女子師範學生均爲山西共黨著名人物此番歸來不知挾何目的又工人代表聯合總會方面現亦以共産份子活動甚劇特於昨日沿街遍貼工友們要在三民主義旗幟之下團結起來共同奮鬥工友們萬勿再受了共産黨人的欺騙」等大字標語冀以促工人之警醒 
　　省東長治一帶近有豫省天門會竄入滋擾當局已赶派駐紥臨汾之砲八團前往鎭壓至臨汾防務則由運城抽調一團補充之有謂該匪係某軍之便衣隊者諒係謡傳 
　　正太沿綫近日又有增兵消息究竟實數若干尙未詳悉聞前在石莊附近所製之鐵甲車現已製就京漢路一列正太路兩列 
　　山西高審廳高檢廳太原地審廳地檢廳等四處均於日前奉令裁撤另行依照國民政府新章改爲高級法院地方法院各院籌備多時已於今日正式成立（九月一日） 
[杭州快信]  
　　省政府常務委員現已改推斯烈陳其采陳屺懷今日起就職負責 
　　前政務委員建設廰長查人偉因受共産嫌疑覊押迄今現經省務委員莊崧甫政治分會秘書長許行彬出具保結已於前日釋放 
　　省黨部清黨委員會已報結束又改組委員會中各委員如沈爾喬等在辦事棘手且不爲外界所諒故有辭職消息 
　　浙江緝私統領劉祖漢昨由滬返代理二十六軍二師師長方策日前由滬到杭昨已附車返滬 
　杭州市各業商號節帳自春徂夏均已縮小範圍據云本届秋節可扯收七成金融頗形舒展 
　　浙江禁烟局長唐乃康曾於上月間來杭向省政府陳商進行現已派員到杭籌設局所等項至招商承辦之專賣處浙屬亦經包定不日成立 
　　折省考試任用人員定十一日在法校舉地應考者有九百數十人之多該考試事務所主任新委孫智敏接充昨已到所視事 
　　杭嘉蔡段長昨奉滬路總務電此次觀潮寗滬軍政要人擬觀者頗多希在已備船隻中選留四艘加以點綴備用需費由支欵内暫墊 
　　路局杭嘉段長蔡震昨已選派各站長警八名路警二十四名於隂曆十五日起齊赴斜橋海寗兩處照料觀潮旅客 
　　第三十一軍留杭之各團營雜務官佐士兵尙有千餘人今日（八號）由路局備一二等車五輛三等車十六輛牲口車三輛開往無錫 
　　駐寛橋警備師第二團預備開寗今日（八號）路局備專車兩列毎列掛車三十餘輛開抵寛站輸送（以上九月八日） 
 
 

Page 8

 
 
   
 
 

Page 9

 
 
國内要聞二 
[馮委岳德鑫任西北軍軍長]  
　　革命健將岳德鑫係河南鞏縣人保定官學校第六期畢業歷充軍警諸要職曾在陜甘直魯豫閩蘇吉黑等省爲黨國効力現奉西北國民革命軍東路軍副司令兼徐海招撫使張樹聲轉奉馮總司令電委爲西北國民革命軍第六十六軍軍長之職聞岳昨已通電就職並特聘廣州鐵甲車製造廠主任陳國樑爲高等軍事顧問委任謝　宇爲參謀長周百順爲第一師師長張淑烈爲副師長李世廉爲第二師師長吳慕唐爲第三師師長李鈺爲副師長賀天鵬爲第四師師長查吳師長等從事革命効力黨國亦已多年云 
[湘省各路軍事近况]  
　　長沙通訊省垣連日捕獲之共産黨除安樂旅館内所捕之王謙吉係湖南共産主義青年團首領簡傅良之化名確係眞正西披分子外其餘多係青年學生與工人其中不少各機關要人與科長等之子弟昨張國威已將有特别關係與情節較輕之尹華繼李中玉陳元奎丁汝廉伍道意趙鎭屏邵雲劉樸易補石易增義易桂善柳恩斌徐新周得慧李國斌李道坤等十六人一併交保開釋取具保結隨傳隨到其餘各犯正在審訊中此案將來結果不過犧牲若干青年學生工人生命而已現時湘省最緊張者爲各路軍事茲將最近情形誌下亦可見遍地烽煙矣（甲）湘南方面此路宋（鶴庚）許（克祥）等部自東南變化發生後宋軍即退守郴州許軍亦退出祁陽準備與宋胡（鳳璋）等部一同退出湘南屯駐粤邊韶關砰石以待時機湘軍俞裕業羅霖兩部早已佔領祁陽進追許部周榮光部隊則已收復耒陽永興向郴州追擊宋部滿擬一鼓收復湘南詎當此宋許準備退却時而范石生忽率軍兩師入據湖南汝城分三路進取湘南衡永郴於是宋許等又變更方略不退而進爲范軍前驅宋軍現又前進至五里牌西風渡一帶湘軍則守永興縣城連日小有接觸無甚勝負至許克祥部隊則一面扼守祁陽對河觀音灘白水一帶以抗衡州方面之省軍一面派兵進攻永州原駐永州之省防軍王德光團兵力太單不能抵抗已向寶慶邊境退却許軍遂又佔領永州永屬各地土匪聞風響應其勢驟張寗遠土匪千餘人竟攻下縣城將縣長楊定遠殺却獻許新田土匪亦有乘機撲城之事湘南衡永郴桂四屬除衡屬外已全爲宋許范胡等佔領矣現范石生部陸續向衡州前進湘南戰事遂日趨緊張省防軍方面湘南前敵指揮張國威因平瀏喫緊未能前往乃責成周榮光旅對郴取守對永取攻現羅霖俞業裕兩部已於二十八日起同時由祁陽對河向永州進展俞部已於卅日完全過河佔領觀音灘羅部則已由歸陽渡河向白水搜索前進俟白水肅清再會攻永州省中昨已接俞團來電云職於昨晚派劉成兩營由觀音灘過河追擊祁城對河之敵敵知被圍今早退竄職部完全過河詳情續呈職俞業裕叩卅又羅旅來電云職羊部由船輸送於感辰抵歸陽據報許逆沿祁陽對河防守及石水壩并沿白水對河一帶白水街中及其附近爲許新編部隊盤踞職本擬馳歸祁陽但恐敵前渡河困難且聞祁陽河上下游均無船隻是以於儉日寅全部由歸陽河東岸登陸取白水搜索前進擬佔領白水驅逐白水澧河之逆沿河之敵勢必摇動俞（業裕）魯（開揚）兩團乘機渡河亦甚容易俟渡河後再與俞魯兩團商定攻永計劃已函告俞魯兩團矣職羅霖叩聞周斕對於羅旅所陳會攻永州計畫甚爲嘉納除電復外已分令俞魯兩團知照（乙）平瀏方面賀龍潰軍勾通平瀏自衞軍猛攻平瀏平江已於二十八日被賀部佔領瀏陽被圍省政府當令張國威分兵往勦第一團張（彀中）營已於三十日抵瀏陽第二團潘（培嶸）營二十九日向平江開拔戰况如何尙未得報告不過賀部亦未有向長沙進逼之耗（丙）寶武方面王師長錫濤原一以魯揚開團進攻新寗廖湘芸以劉克家團進攻武岡光繼虞各部隊已經出動適范石生部入湘許克祥又佔領永州周斕乃變更戰略對於姚廖等暫取守勢將魯揚開團調往湘南會攻永州寶武戰事因而沉寂蓋須俟永州肅清始能顧及也（丁）湘西方面李炎（即曉炎）陳渠珍等自東南局勢變化後即按兵不動故慈庸辰桃等處目下概無戰事省防軍亦未進攻至辰（谿）溆一帶黔軍周西成部車鳴翼因李炎陳渠珍等停止前進亦已退回洪江辰淑各縣概由陳漢章師收復據陳師之意以爲黔軍已氣餒勢蹙如王（錫濤）師由寶慶進攻熊（震）師由常德進攻則一鼓可收復洪江不難驅黔軍於湘西之外乃王熊二師迄不前進故特派夏奠侯爲供表於昨日抵省晋見周斕報告芷洪一帶黔軍情形希望政府敦促王熊二師同時前進以清湘西并附帶要求充分接濟陳軍餉彈周斕當答以貴師此次收復辰淑厥功甚偉總司令與省政府俱極欽佩現王師長已向武岡前進不久可向洪江進擊熊師長因常桃肅清已準備向辰州進展貴師長儘可準備向芷江進攻會師洪江以竟全功不日政府當有會攻洪江之計畫電知至貴師給養問題目下政府收稅雖紙現各半而發出之軍費僅搭發現金二成且本省軍政各費月需百五十萬除湘西黔軍湘南宋許扣留各縣稅欵外省政府每月收入不過三十餘萬元各軍搭發現洋二成尙虞不足俟將來財政統一貴師餉項自可無慮子彈一項貴師一次欲領一二十萬發事實上來不及若毎次請領三五萬發政府當可源源照撥想貴師長必能體諒談畢夏代表當興辭而出觀此可知省政府已有會師洪江計劃該方面不久亦將有戰事發生也（八月三十一日） 
[葉賀在贛南失敗與粤邊警耗]  
　　葉部在洛口圩戰敗韓江上游形勢緊張 
　　廣州通售在贛失敗之葉挺賀龍兩部自退出南昌後即兼程沿贛東下趨初到寗都擬分兩路趨閩粤一由會昌南下取道筠門嶺尋鄔窺粤之平遠蕉嶺一由瑞金出閩之汀州但在雩都贛州有粤省之錢大鈞部·及第七軍第四師伍廷颺各部節節佈防葉賀不能直窺雩都則無由出贛州一路故葉等曾一席由會昌以西之洛口圩圖襲雩都（洛口圩距會昌六十里）守洛口左岸者爲桂軍伍廷颺部曾與葉等激戰一晝夜葉始敗去茲接前方第八路軍兵站站長韓壽康曁第七軍第四師長伍廷颺來電報告如下韓電云「李總指揮黄代總指揮鈞鑒（一）我軍已於三十一日將敵全數擊敗刻敵已向瑞金方面逃竄入閩之汀州我軍已派一部追擊（二）洛口尙有少數殘敵但已爲我軍四面包圍日間定可告肅清矣特此奉聞站長韓壽康東印」伍電云「職師第九團於三十日申刻在洛口圩（在會昌縣西）左岸攻擊由葉挺指揮之敵約三團激戰數時即將左岸敵人擊退過河夜半全師壓迫渡河肉搏移時始將洛口圩完全佔領現均在追擊中是役斃敵百餘名生擒三十餘名奪獲槍械數十枝輜重甚多我師傷亡官兵十餘名查敵此次經我痛擊勢已衰危指日可告肅清謹聞師長伍廷颺世晨」觀此則贛南方面葉賀似已無力再行南下粤之北江可保無虞但葉賀軍不是志於贛州刻又在會昌分兵出筠門嶺鄔乘東北邊防空虚進窺粤之梅縣境因之韓江上游形勢驟形緊張盛傳葉部已侵佔粤邊數縣大埔交界之石下壩有葉團入駐一說謂此係閩省調來協防之部隊二說未知孰確此間當局已急電潮梅警備司令何輯五派隊嚴防何部各補充團頃已集中於梅縣蕉嶺交界之新舖圩聞葉軍中鄧演逹爲總指揮并有農軍領袖等派員赴東江各地活動鄧聲言已得東江農軍恊助舊曆八月以前儘可回抵粤省當局據報已飛檄出駐紫金五華興寗各部回駐惠州以防海陸豐農團之活動第十八師胡謙所屬部隊奉令後紛紛回惠布防計博羅縣有第三補充團陳學順部惠州城防軍爲第五十四團宋世科部河源方面爲第五十三團全團惠州帶得此三團兵力分布治安當可無虞惟贛南葉挺部刻頗銳進潮梅防軍薄弱恐難抵禦據最近報告韓江上游業被敵人蹂躪潮安亦岌岌可危潮汕鐵路於三十一日停開連日關於韓江上游消息甚爲隔膜該地軍訊尙未易探報也（九月四日） 
[浙省公債確定辦法]  
　　債額一千萬元利息年利八厘 
　　基金戒烟品捐期限六年償清 
　　杭州快函浙省歷年積欠已逹一千四百餘萬元省政府爲整理此項舊欠省債起見特命財政委員會規畫發行公債一千萬元其發行辦法現已擬定並經第二次財政委員會會議通過茲錄如下（一）債額一千萬元（二）利息年息八厘（三）基金指定就戒烟藥品售價項下附加二分之一收入作爲還本付息的欵倘有不敷並以全省契稅收入補足（前項指定基金專欵存　另設） 
基金委員會專司保管如中途有變更或不足數時由省政府另籌確實欵項以資擔保）（四）期限定爲六年第一年第二年祇付利息第三年起抽籖還本償還方法半年抽簽一次毎次償還八分之一至第六年全數還清是項定章現已送交浙江政治會議一俟通過即可實行矣 
[浙清黨結束組特種法庭]  
　　省政府函清委員移交擋案 
　　特種法庭人員之設置與預算 
　　浙江清黨委員會已依期結束所有未了案件經省政府委員會周主席提議由省政府組織特别刑事法庭接收辦理函請清黨委員會將擋案移交又懲立土豪劣紳事件省政府前曾向中央呈述意見請修正條例迄未頒布現决定在省者應移交特種刑事地方臨時法院辦理在省外者歸各縣法庭辦理組織特種刑事地方臨時法庭辦法業經司法廳阮廳長擬定人員之調置經費之預算提出委員會通過已送中央政治會議浙江分會核議一俟復准即可着手組織茲錄如下浙江組織特種刑事地方臨時法院辦法案（一）法庭除設庭長一人外設審判員四人（二）庭長及審判員以曾任法官三年以上富有學識經騐者選薦之（三）法庭書記六人指定其一爲主任書記員（四）書記員以曾任法院書記官三年以上者爲合格（五）法庭置錄事二人又法庭全年度預算數爲二萬五百八十元毎月份預算數爲一千七百三十五元 
[粤省紙幣問題完全解决]  
　　全市銀號撤封復業之經過 
　　中央紙幣已照常十足通用 
　　廣州通信省垣全市銀號因未允承認四百萬金融借欵致一日晨被當局將全體銀號標封并派軍隊在門首監視全城爲之震動當局且下嚴令限銀號認繳之借額準一日下午十二時繳交否則由政府提取各號簿據聽候財廳辦理銀業行因此是日召集各家代表會議結果一致即日由各店單獨呈繳借欵各號代表回店後即紛紛將借額繳送中央銀行得到收據後即赴公安局領取撤封證即午準備復業其繳借欵手續係先由該店到公安局領取認繳債額具結一紙塡妥蓋章後再將欵額一併到中央銀行繳納繳妥領據後再行持往該管警署察核復由該管警署呈請公安局撤回監封之軍警查一日登龍待奬欄街西榮巷打銅街十三行各銀號繳欵復業者計五十二家中央銀行爲收納此種借欵起見辦公時間延至夜深十二時是日中央銀行收納此種借欵約五十萬其餘願繳借欵因吸收紙幣不及（繳欵往中行須用中央紙幣）多數先到公安局領取个結塡註蓋章俟明日始繳欵者二日上午十二時前中行收到此項借欵已逹百餘萬（毎一銀號按商業牌照額繳借欵普通由一萬至四五千元）與政府限借額四百萬已及三份之一二日上午七時開市營業者已有十分之四此次各銀號復業因吸收中央紙幣爲繳納借欵之故故中鈔一時求過於供平日跌至八成者二日起已恢復十足使用甚至毎百元貼水二三元旬日來紙幣低跌風潮至是已全告平息中行擠兌潮亦告一段落又二日十三行槳欄街登龍街太平街西榮巷興隆東餘慶里白米街上九甫各處銀號繼續繳借欵復業者約七十餘家至是銀業行亦幾全體照常開市矣其接續繳欵者以紙幣求過於供或因而無法繳送者政府廉得其情准予通融將現金繳納昨公安局布告如下「案奉財政部長面諭此次各行商負但之金融借欵一千萬元現經各行商陸續照繳原定以紙幣繳納如因市上紙幣缺乏應予通融准以現欵前往中央銀行購買紙幣繳納等因爲此布告仰各行商知照」自此案解决而中央紙幣低折問題亦隨之解决矣至其他雜行所認借之六百萬元因商會連日磋商募集手續延至二日始行開收惟辦事人以二日距四日截止之期爲時甚促恐成績未見特聯請當局再寛限一天業經當局准如所請矣（九月三日） 
[閩南靖縣長周彬川被擄後]  
　　周家屬正倩人向黄并偵查 
　　南靖縣長海軍已委人代理　　三十一日厦門通信漳屬南靖縣長周彬川被縣警備隊勾通山城土匪與警備隊長張祝九同時擄去（詳情見上月三十一日本報）據當時身與其役者言是夜（二十三）與周同在縣長室談話者八人南靖農民恊會會長王永昌·縣立小學校長王國定·敎員王成功·縣署科長王某·職員陳某章某及來賓張姓者二人入縣長室匪共四人一名谷順海係被革退之警備隊餘因匪首喝令低首不許平視故不辨爲誰匪入即對王永昌言我儕均素識幸會長校長秘之勿以我等蹤跡告人否則不能爲君等恕也周與張被擄出縣署後由十匪押至橋頭溪下船向黄并方面駛去警備隊與匪同行連匪與警隊人數在三十七名至四十中之譜押周同行者十人均北方人餘匪遵陸行黄井鄉共三十餘社僅四社歸南靖轄餘皆平和縣屬周擄禁地僅知在此三十餘社而不知其究在何社也漳龍指揮處得該縣長被擄報告後即派陸戰隊劉連來靖追救以四查無蹤本擬折還經南靖人挽留而止周之家屬聞耗自厦赴漳即倩人赴黄井偵查蹤跡謀托與匪稔者爲條件的釋出並請軍隊勿追剿過急致生危險故駐南靖陸戰隊現未向黄井進剿也漳龍指揮林永謨以周氏被擄縣務無人主持派李道宗於二十七日赴南靖代理縣長已於二十八日接印視事矣周近有親筆函致厦門家屬謂身體平安其行蹤則聞在山城也 
[蘇省勸募鹽餘庫劵標準]  
　　勸募鹽餘庫券蘇省各縣已經分别攤派關於勸募方法現由財廳擬定標準十條通行各縣遵照辦理條文如次（一）關於土地上之勸集凡業戸有田一畝勸集銀元一角（均以大銀元計算）不及一畝者以一畝論其庫劵得公推一人保管之（二）關於營業上之勸集凡營業質本在千元以上者（不及千元者聽其自便）勸集銀元十元萬元以上者勸集銀元一百元十萬元以上者勸集銀元一千元一百萬以上勸集銀元一萬元五百萬以上者勸集二萬元餘以此頗推（三）關於紳富之勸集凡資産在萬元以上勸集一百元（不及萬元者歸入第五條辦理）十萬元以上者勸集銀元一千元一百萬元以上勸集一萬元二百萬元以上者勸集二萬餘以此類推（四）關於官吏勸集按照財政部頒發勸募方法行之（五）關於個人自願特别之購售凡有愛國之士自願特别購售不拘一元至萬元十萬元均聽個人之自便（六）凡紳富不在本籍者得由各縣長派人前往居住地勸募之其實係富有資産而堅不應募者得將姓名密報於政府俟彙案辦理（七）凡經手勸募之人均宜婉言開導辦理得宜能勸募鉅欵者由各縣長呈請特别奬勵其辦事操切甚至營私舞弊者由縣長查出輕則由縣懲處重則呈請政府處理之（八）各縣即按攤派數目於一個月内勸集一半二個月内募足不得短少隨集隨解惟現在需欵孔急於文到五日内設法先行就地商會銀行錢莊典當或紳富或公欵（但不得動用正稅）先解四分之一借欵還清仍再借四分之一解省總以募足之日爲借欵清償之日不得稍失信用（九）此外未盡事宜由各縣就地斟酌情形辦理總以勸募得人集欵從速爲要義（十）凡標準案未列舉者均適用頒發條例及發行規則 
[日本積極侵略滿蒙路權]  
　　字林報七日北京電云日本關於滿洲鐵路及其他問題之積極政策日見嚴重奉天華人已舉行示威運動駐東京華公使報稱日人六千餘名開會討論反對政府行動之計畫决議主張政府不得在華攫取特别權利與特别利益奉黑鐵路已於數日前告竣此事使當局亟欲聲明中國有以已欵建築鐵路之權日本對此路之建築並對大虎山（譯音）至通遼一段之修成曾一再提出抗議而對吉黑鐵路尤爲重視蓋此路現距吉林省界僅數哩且正在預備通至吉林省城也南滿鐵路公司宣稱該段所需材料南滿鐵路不爲運輸但路堤工程刻正照常進行中國當局答覆日本之抗議輒令與黑督交涉謂此路乃黑督之事也日本要求中所開之其他路線爲東化至韓邊·通寗古塔之枝路·鄭家屯至通遼·及長春至扶餘數路並聞日本除欲接管此數路外且欲得建築新路之讓與權一似爲將長春至扶餘之路線展至中東鐵路上大豆聚集點之安逹一爲由洮南至索倫而逹海拉爾又聞日本已向吉督索得齊齊哈爾至台溪河（譯音）之築路權觀於齊齊哈爾現堆積日人鐵路材料甚夥此說似屬可信日本如握有上述數路之管理權則所得之經濟利益至巨此不言可喻華人今已覺悟滿洲之發展鐵路有重要關係故以力保主權而與日人爭抗是務 
地方通信 
[松江]  
　　保管黨部房屋器具松工江縣黨部特别委員於一日離松後曾將黨部器具編成清册函請縣政府點收當經戴縣長委派科員顧稼軒會同市政委員沈玉旋前往檢點封存茲悉戴縣長以特委旣經辭職負責無人封存器具什物亟應妥覔負責保管以重公物爰令由欵産管理處負保管之責仍由顧科員將清册所載於七日下午當面點交於欵産管理處保管矣 
　　明新布廠重遭失竊東門内明新布廠前曾失竊迄未破獲詎七日深夜又被竊賊從城墻沿下擺入竊去該廠出品五十餘疋迨至天明始經覺察約損失在百元之譜現由該廠開具失單報請公安局追緝 
[蘇州]  
　　駐軍派隊追剿流匪蘇屬角直鎭前日突來武裝匪徒七八十人其中約四十餘人携有盒子砲及快槍聲言須在該鎭賭博幾天而該鎭居民見匪衆往來不絶大起恐慌該處吳縣第四公安分局長謝國安當時卽行派員招待若輩一面派急足來城向縣公安局報告請卽派隊往剿該局長鄭誠元據報隨卽報告王縣長一而卽請求二十一師撥派隊伍往剿該師當以時已深晚不及派出遂於六日黎明撥由特務營與手機關槍隊各一連乘由水警廳之振威淺水警艦并由縣政府派委黄伯銓爲嚮導前往剿追當日下午到逹該鎭則匪衆業已聞風向吳江方面逸去派去之軍隊仍卽乘淺水艦往追卒以匪踪已杳乃又返至角直鎭再在附近鄉間搜索一週亦無所獲嗣悉該匪等於未抵角直鎭之先曾至吳江屬之莘塔將該鎭洗刼擬至角直重行肆刼幸卽派隊前往得免蹂躪現在水警廳已飛馳各區隊一體截剿矣 
　　劉寶題在押病危在常州被繳械後解蘇　押於公安局之新編第三軍長劉寶題及其部下旅長蕭夔龍團長唐鳳鳴等將如何發落現在仍無消息惟劉因被捕時受有槍傷今因右腰後之出彈創口已潰爛成一大洞臘血淋漓危險異常唐鳳鳴忽亦背患　疽腫起如墳已六日不進飲食公安局因之已將劉唐二人一併送更生醫院療治昨據醫生云二人之性命有無把握至未可必所幸劉之身體索健故尙有希堅而劉亦鎭日偃臥病榻絶不作呻吟之聲且時作橐語不以病痛與生死懷云 
　　車站拿獲扒手四人滬寗路蘇段警務辦理索不認眞以致案件疊出該管理局李局長爲根本改革起見特改委陳儘充任業譸前報茲聞該段長自就職後對於本段警務嚴加整頓除令各長警認眞服務外並派便衣稽查多員在站照料日昨（三日）午後該處稽查朱然率同長警拿獲慣竊蔣錫林（綽號小無錫）張金才張金根章福奎四名解處嚴加訊究該犯等供認久在滬寗道上行竊不諱業經該處訊明分别發落 
[吳江]  
　　不上公安隊請縣加餉本縣水上公安隊長周惠民因近日米價昻貴所有巡士薪餉微薄殊不足以養廉潔前在縣行政委員會時曾有酌加縣水陸警薪餉之議决案嗣張縣長接任後對於警餉仍未增加日來該隊巡士紛紛向周隊長請予酌加薪餉故昨（六日）日該隊長備具加餉理由呈縣核准 
　　令飭防範反動份子縣政府以近日城中曾有反動標語發現難保無共産黨徒潛伏擾亂後方或乘近日交通阻隔散播謡言使人心浮動現張縣長已通令各區嚴爲特範外並應澈底查究隨時飭派暗探嚴密偵查倘有前项事實發生即行拘解送縣究辦 
 
 

Page 10

 
 
　　公安稅務所長離職縣屬震澤公安分局長張浩·稅務所長徐　吾忽於前（四日）晚潑行離職該鎭士紳以地方治安有關不能無人負責當由倪次阮市總董及湯之銘董事於五日電縣長曁公安局長請示核奪當經委定杭州人馬國鈞（縣署庶務員）前往代理公安局長 
　　電催二五國庫劵本縣認解二五國庫劵欵十萬餘元早經劃解金庫收存彙報在案現認講之人因證據迄今兩月仍未發給紛紛向縣政府請領庫劵故張縣長特於支日電請南京財政廳懇即按照前呈開單劵額發縣以便轉給 
[青浦]  
　　定期散發賑米縣屬白鶴青村鄉董佐以去秋收穫歉薄際茲青黄不接之時平民生計維艱乃决議散發賑米稍資救濟調查戸口趕造清册業已告竣定於本月十一日在鄉公所散發賑米極貧大口二升次貧大口一升四合小口减半現已購到秈米二百四十石云 
[崑山]  
　　槍决拐械潛逃兵士駐崑十七軍一師三團二營四連兵士郝盛雨劉步榮張廣田等於日前乘隙拐械潛逃後即在太倉拘獲旋即解往團部由王德盛團長審問據供拐械潛逃不諱即呈報余師長核准速將該三逃兵就地槍决昨晨六時由夫子廟營部將三逃兵提出用人力車三輛並派兵一排車至朱家墳空地執行槍决 
[丹陽]  
　　設立代辦戒烟臨時執照處本邑禁烟分局現以城南區域廣闊報領臨時執照者恒感不便特擇定中市集安棧設立代理戒烟臨時執照處并派稽查三人隨時稽察一面由陳局長出示佈告嗣後來往旅客倘有違禁私吸隠匿不報情事一經查覺定卽派警提局從嚴罰辦 
　　再誌荻塘匪刦慘狀大股土匪在本邑西鄉荻塘等處放火擄掠經五十八團軍隊擊退已誌前報事後由練塘壽安兩市保衛團調查被害村莊計有數十戸之多而以曹姓爲最被焚房屋共計約有數百間傷亡男女十餘人損失約在五十萬元現在餘匪雖已遠竄而被災人民露宿啼飢厥狀甚慘現在遍貼哀啟請求各界援助聞該市鄉董耆業已籌辦善後俾免災民流離失所 
[無錫]  
　　惠商旅館刦案續誌北門外壇頭衖惠商旅館於隂歷七月十八日下午二時被自稱公安局職員李國謨等四人至該旅館樓上十九號房間内以搜查賭博爲由乘間刧去旅客高廣榮等現洋鈔票共二百二十六元當由棧主施瑞生呈請公安局依法澈究詎料事隔多日由茶房許定寶在火車站將同黨楊勝全扭獲經前第二分局長張正文備文將楊勝全轉解公安局訊押在案邇來宋局長自據該棧經理周靜嘯續告請求將楊勝全一名移送司法訊辦並請飭拘同黨後隨卽傳同茶房許定寶連同在押之楊勝全轉移司法核辦由殷承審員開庭訊問先據茶房許定寶陳稱七月十八日有旅客高廣榮楊鳳明湯子香林官等在十九號房間内碰馬雀碰的念塊底專前由高帶來貨洋一百三十元交我代收暫置木箱内尙有九十六元亦係客人之欵當時入門捉賭共有四人卽首先說要罰金若干並命我開櫃我不允他們就擅自將箱内之欵一併取去正在爭執時當有毛錦山前來勸解惟毛是以前老班故疑其有串同行爲至眞相如何則不能證實楊勝全他在房内時間最久故而認識其他三人亦與毛錦山認識質之楊勝全供稱安徽人自七月一日至公安局充當督察員於八月十五銷差出來那天我到部醫生處看病回去擬赴大吉春藥店撮藥走到惠商門口見有人捉賭卽入内觀看惟前次許定寶在公安局庭訊時說有鬍子的人攫洋但我並没有鬍子至於捉賭的是李國模陳建成劉芥藩等及不識姓名者一人其餘實不知情殷君據供卽諭令許定寶飭回楊勝全押候核辦 
　　商團公會會董會議記吾邑商團公會昨日下午三時在會所開會董會議出席會董戰紹聞蔡兼三江渙卿趙子新蘇養齋等五十餘人副會長單紹聞主席報告楊會長來函辭職由書記宣讀原函畢經衆討論僉以本會爲商界各業聯合組織專以保衛商市爲職責楊公會長支持會務業經八載煞費經營地方治安尤賴維持現在三届團員雖經畢業轉瞬秋盡冬來防務方面仍賴統率等語一致議决復函挽留並推單紹聞蔡兼三江煥卿趙子新蘇養齋陳湛如爲代表親詣公會長私宅登門敦勸請打銷辭意以慰衆望次議决第三届畢業團員於義務期間照章服務至續辦第四届商團一事俟另行核議再定辦法議畢散會　　第五分局之遷移問題北門外江隂巷公安第五分局長朱執鈞自接事以後卽以該分局房屋狹小不敷辦公擬遷往浸會堂原址當曾繪具略圖並水木作估計之賬單呈請公安局轉函市政局請籌經費等情朱分局長以市政局對於此事迄未置復特再補具理由續呈公安局宋代局長據呈後除指令遵照外昨再轉函市政局迅卽審核見復 
　　派員領取國庫劵票根無錫縣政府前奉財政廳令飭籌募國庫劵五十萬元經前縣長泰效魯先後募足四十餘萬元解寗惟此項正劵尙未領到前由商民恊會函請縣署轉呈財政廳請將正劵發下嗣奉財政廳批令照准昨日縣政府已派財政科長吳錦如赴寗領取票根以便轉赴上海掉取正券 
[鎭江]  
　　黨軍佔領江北要隘之佈告鎭江市公安局頃發出佈告云爲佈告事本日（六日）上午六時象山砲台發砲數響示威乃係掩護我方軍隊過江殲敵現在工北各要隘均經我軍佔領又據探報揚州方面已無敵踪我軍繼續前進殘餘敵部指日即可肅清誠恐各界不明眞相用特通告週知 
　　總工會議决慰勞傷兵辦法鎭江市總工會昨日下午三時招各工會開慰勞傷兵籌備會討論一切辦法當經議决如下（一）日期定中秋前一日（二）傷兵毎名贈月餅兩枚（三）由毎工會派代表二人組織慰勞隊（四）經費暫定三百元由各工會分担 
　　縣署催完十六年上錢糧忙丹徒縣譚縣長因應徵民國十六年分五成上忙銀兩迭次嚴催清完收數未見踴躍近來本署毎月奉撥各項經費其數甚鉅而臨時軍用又多迫不及待現上忙錢糧初限已過轉瞬二限届滿若再不急速清完俾應急需殊屬不成事體故除分諭承催各書役會同里運經催挨圖催完外特又佈告各鄉糧戸人等速將未完本年上忙錢糧及上年未完上下忙漕米趕緊親自持單赴櫃掃數清完免干提追 
[嘉興]  
　　陶莊鎭被劫後之所聞嘉興嘉善交界處之陶莊鎭於前日午後被大帮盜匪大肆劫掠該盜匪係用汽輪拖帶十餘船而來登岸後先劫駐鎭水陸警槍械警士因衆寡不敵卒被劫去水警槍械二十枝陸警槍械七枝旋卽向鎭上商號居戸挨門刼掠雖僅值十餘元之小香烟舖糖菓舖亦無倖免劫掠五六小時始呼嘯而逸統計損失當在數十萬元並當場擊傷四人重傷二人事後經駐紥西塘之水警第八隊前往查勘嘉興水警區署長趙廷玉據報後亦於當晚乘致果兵艦前往履勘並辦理善後省垣方面亦於七日遣派共和兵艦由水警廳督察長指揮前往巡緝 
　　總工會保障工友嘉興各商號因今歲商業清淡有少數商號擬於本届中秋節辭去夥友若干人以資樽節開支而維營業總工會爲遵照規程維護工友條例起見特通告各商號對於本届中秋節各夥友可暫不辭歇以免發生糾紛而重條例 
[湖州]  
　　清黨完竣黨部改組吳興清黨運動業已蕆事關於審查合格之黨員綜計一百六十三人業經改組委員會通令着手組織區分部 
　　徵收主任辭職不准苔區徵收抵補金主任王愷因辦事棘手呈縣辭職昨奉黄縣長批示慰留 
　　總工會辦理移交吳興總工會籌備主任錢獨罕辭職後經縣黨部改組委員會委派丁俠生繼任現丁因病赴滬遲不就職故又改委保安隊長姚志剛供理已於昨日前往總工會接收一切 
[寗波]  
　　羅市長回甬寗波羅惠僑市長日前因公赴杭勾留多日茲已公畢業於昨晨返甬聞羅氏此次在杭爲市政府縮小範圍問題對於暫行條例與省政府多所斟酌修正業已草就 
　緝私統領因公赴省緝私統領劉祖漢偕緝私營營長吳坎生統部副官長葉雲峯因有要公昨日聯袂由甬起程轉滬赴杭 
　　挽留蔣總司令籌備會寗波各團體機關昨日（六日）發起挽留中央五委員及蔣總司令籌備會昨日下午一時在青年會開會計到有市黨部姜伯喈·衛生局林星琯·警備司令部陳鳳煥·市政府林樵友·縣政府孟宗剡·公安局王秉珪·等五十餘人姜伯喈爲臨時主席報告開會理由經衆討論議决定名爲寗波民衆挽留中央五委員及蔣總司令大會地點在小敎場經費定二百元向總商會前次籌備歡迎蔣總司令所募經費撥充京當經推各部分别籌備 
　　小學敎師聯合會記鄞縣小學敎師聯合會昨爲討論下學期開學問題特召集全體執委開會計到張崇新王雲鶴毛子振等八人議决事項（一）改選日期定隂歷七月初七日（二）實行調查各區分會會員人數限隂曆本月三十日以前報到（三）决函各校勵行黨化敎育以便造就革命人才（四）鄞江區蓮峯學校糾紛案派代表邱薇穉王雲鶴向縣署請速示正當辦法 
[蕭山]  
　　盜刼航船案之迭起本月二日夜間有紹城馬按開往西興之夜航船二艘行經姑娘橋地方被盜匪七人乘小舟近船持槍恫嚇將貨物及客人身邊銀洋盡行刼去日昨（五日）又有紹開往臨浦貨船内裝雜糧布疋被盜匪十餘人在西小江沿岸大肆搶刼船主喊救被槍傷腿部刻已馳報當局嚴辨 
　　商業蕭條之原因蕭城商業近數年來蕭條不堪推其原因一因東鄉沙地坍没後沙戸大半星散二因去冬今春兩遭軍事以致民生凋敝商家以店員工會成立後薪俸增價故出售各貨較前價境一倍有半各顧主以此種時勢可省卽省亦多减少毎届中秋節前南貨茶食兩業生意較爲發逹無如今庚門可羅雀此民生凋敝商業蕭條可見一般矣 
　　改組會接辦清黨事務蕭山縣黨部清黨事務奉省令以八月三十一日截止其未了事務歸改組委員接手辦理又省政府昨電縣署黨部對於被捕反動嫌疑分子如無確實證據准暫行保釋惟仍由該縣監察其行動 
[硤石]  
　　縣政府得調遣軍隊省政府近以各縣匪氛之熾有中無已人民受害匪淺昨特令行各縣政府嗣後該縣境内遇有匪情事無論駐紥本縣及鄰縣省防軍隊各團營長以及連長等均得隨時函調隊伍進剿不得藉詞推延務期和衷共濟互相策謀由符保衛民衆之至意而杜匪盜之溷跡 
　　各界舉行挽留大會海寗舉行挽留中央執監委員·曁蔣總司令回寗供職大會昨日（六號）下午一時聚集邑廟開會到各團體各機關學校人數頗衆開會時行禮如儀旋即一致議决拍電挽留中央執監委員並蔣總司令回寗供職並整隊游行大呼口號而散 
[諸曁]  
　　新榖登場米價大跌諸曁縣之大東小東各區向多種早稻今庚早稻業已登場收成頗豐較去歲豐收三分之二一般農民近日紛紛割收出糶市上毎擔十元二角各米行故近日大盤亦减跌二元上此亦民食前途之好消息也 
來函 
[程天固來函]  
　　啟者天固已於三月前離粤來寗就關稅處處長現尙因公留滬廣東稅務總處長一職止已辭去業由財政部另委鄧召蔭兼任故昨日貴報所載香港電稱粤稅務總處長程天固被扣留一節完全失结布卽更正爲要程天固啟九月八日 
　　崑山南星瀆鎭王慰伯函閱九月五日貴報崑山通訊内載南星凟鎭盜刧一節與事實不符全鎭共刧十餘家之多鄙人雖亦波及但家貧乏藏並無千元之巨略刧去衣服數件首飾數事而已再被擊斃之人乃係族兄秋濤並非校役深恐遠道親友傳聞失實特此更正崑山南星凟鎭王慰伯啟九月六日 
[敎育消息]  
要聞 
[浙省政府愼重實施黨化敎育]  
　浙江省政府令學定第三三二零號令省縣私中等以上各學校各縣縣長杭州寗波市市長云案准中國國民黨浙江省黨部改組委員第七七五號公函内開案據嘉興縣黨部改組委員會呈稱竊查黨化敎育之作用二一方爲宣傳工作一方爲訓練工作關係黨國至深且鉅吾浙自黨務公開活動以後敎育界之對於黨化敎育一唱百和風起雲湧使非主義之深合人心切中需要曷克臻此惟查各學校敎師之担任講授政治訓楝及三民主義能熱誠從事者固不乏人而濫竽充數者實所難免屬會以爲担任黨化敎育之敎師舍忠實黨員上不能勝任蓋不忠守則往往曲解黨義以早其隂謀搗亂之反宣傳其陷害黨國至爲危險非黨員則對於主義不能有深切之信仰應請鈞會轉咨省政府令飭全省各級學校對於黨化敎育宜切實施行所聘敎師尤須以忠實黨員爲限一面令知全省各級黨部如有曲解黨義及敷衍塞責等情得由所轄黨部隨時報告敎育當局嚴密制止以崇黨義而固黨基等情據此查該縣黨部所呈各節尙有見地除分令外相應函請貴政府轉飭各學校遵照辦理等由除分令外合亟令仰該校市縣轉行所屬各學样遵照辦理此令 
[中華農學會年便之第三日]  
　　中華農學會年會開會情形已迭誌本報昨日爲該會年會之第三日上午九時起討論會務由錢天鶴君主席首先將昨日修改會章委員所修訂之章程逐條討論表决次討論提議案件由提案審查委員報告審查結果旋由主席逐件付表决其中最重要之議案爲（一）請求國民政府速設立農林局發展農林事業（二）從速清丈田畝以資耕地整理及改良農村案（三）籌備實施農村敎育案（四）實施軍隊農業敎育案（五）興辦中央農民銀行以利農村金融案（六）擬具鄉村自治條例案（七）以田賦百分之十五至二十改良農業及籌備農村敎育案等約近二十餘件均已分别擬具辦法卽將建議於政府云其次改選幹事依新會章幹事長仍定正幹事長一人副幹事長二人幹事增至十六人共計十六人結果許璇當選爲正幹事長陳宗一吳庶農當選爲副幹事長王企華·鄒秉文·唐荃生·過探先·吳桓如·譚熙鴻·吳覺農·陳方濟·朱鳳美·陳石民·錢天鶴·葛敬銘·包容·雷男·徐澄·湯惠蓀等爲幹事下午會員分組赴筧橋參觀经三中大勞農學院農事試騐塲·原蠶種製造場·及蠶桑學校並游覽名勝當晚在杭會員莊菘甫等在聚豐園招待年會到會會員席間錢天鶴·莊菘甫·許督璣·吳庶晨·熊熙圃·吳覺農·方仲友·倪紹霎·等相繼演說直至十一時賓主盡歡而散又聞該會大會業於六月結束惟多數會員七日尙擬赴餘杭參觀杭北林牧公司又幹事會亦定於七日起繼續開會其詳情容待續誌 
[第四中大區縣立中等校施行細則]  
　　國立第四中山大學區縣立中等學校施行細則已經本大學籌備委員會通過錄文如下（第一條）爲適應地方敎育需要計各縣得設立縣立中等學梭（甲）普通科以初級中學爲限（乙）中等職業學校或中學校職業科以相當於初級中學之年期爲限（丙）縣立師範學校或縣立中學校師範科以三年制或四年制爲限（說明）凡地方有特别情形須增加年限者應呈報核准（第二條）上列三項性質之學校得分設亦得合校但須由縣敎育局長詳叙事實及理由呈經本大學核准辦理（第三條）縣立中等學校毎級毎年經常費除學費外至少須有二千元（第四條）縣立中學學級人數毎級以四十人爲足額惟至少須有三十人至多不得超過五十人（第五條）縣立中等學校課程應比照本大學中學校課程就學校性質分别規定呈報本大學核准備案（第六條）縣立中等學校之組織應比照本大學中學校組織暫行條例酌量燮通呈報備案（第七條）縣立中等學校徵收學費不得超過省校標凖惟縣立師範及中學師範科至少應完全免收學宿費（第八條）學生入學資格以新制高級小學爲合格惟舊制高小畢業者亦是與試插班生以有程度相當之修業證書經考試及格者爲合格（第九條）縣立中等學校須有相當之校地校舍運動埸及校具敎具圖書儀器標本等項（第十條）縣立中等學校得應地方需要兼收女生惟對於女生應有特殊之設備及課程（第十一條）縣立中學校校長敎職員任免及待遇條例叧定之（第十二條）本細則自公布日施行 
[南京市敎育局長辭職]  
　　南京特别市敎育局長陳劍翛懇請辭職呈市長文云竊局長奉命就職於茲三月雖機關之新組幸規制之粗完所有市内各級小學均已接收改組維持上課中等學校及平民敎育亦在計畫進行其他如通俗圖書館宣傳團通俗敎育館平民書報閱覽處等並經創設有日軍事雖急　舍猶開首善之區誦絃如故差可告屬鈞注惟局長本係學生性好讀書自任今職此事遂廢一官鞅掌非其所堪八方酬應尤苦繁劇此後願以掌員及學校敎授資松爲黨國及敎育盡力所有現任敎育局長本職仰懇准予辭職遴員接任不勝銘感之至謹呈 
[試驗鄉村師範之擴充]  
　　南京神策門外試騐鄉村師範學校半年以來三次陷入戰線工作未嘗一日間斷師生志在以敎育方法培植革命的農民成績斐然前往參觀者絡繹不絶茲聞下學期又略加擴充建築宿舍兩座招收男女新生各十名並在燕子磯添辦幼稚師範院招收女生十二名其目標如下（一）培養看護的身手（二）培養兒章的伴侣（三）培養科學的頭臘（四）培養鄉村婦女運動的導師凡高小初中畢業女生與在職女敎師之有相等程度並願與農民共甘苦有志境進鄉村婦女兒童幸福者均得投考而鄉村敎師夫人前往投考特别優待報名自九月十五日起考期自十月二十九日起因新建校舍未竣新生入校略遲定於十一月一日云 
　　又聞該校出版之鄉敎叢訊半月刋已出至十四期該期要目如下（一）程本海之要完成國民革命須厲行入村敎育（二）王琳之實際生活給我們的途徑（三）葛尙德之到民間去的第一幕及我們的讀書法等衢聞爲優待閱者起見只寄郵票一分該校當即照寄云本埠 
[市童子軍協會昨開委員會]  
　　上海特别市童子軍恊會昨日下午五時半在横浜橋廣肇公學開第四次執行委員會到者徐子成黎潮舒張訓方趙邦鑅馮少山（徐子成代表）孫恩霖（余魁元代表）主席徐子成紀錄趙邦錄（甲）議决案（一）各團註册案議决限九月底註册完畢並通告本市辦有童子軍團之各校一律來會註册（二）雙士節舉行檢閱禮案議决通過地點叧定（三）上海市黨部青年劉斌烈士舉行追悼會本會應參加追悼案議决通過届期備輓聯一副派敎練一位率領隊員一隊前去參加以資哀悼（四）徐子成提議本會應補贈本埠西童子軍會紀念品一件價值在六十元以下議决通過（五）本會書記以前由會津貼車馬費毎年百元茲改爲毎月十元議决通過（六）本會庶務科主任黎潮舒君現已被選爲敎練部主任所遺庶務一席應即叧推他人以重職務案議决由余魁元暫行代理（七）總務部主任徐子成君因病請假一月所有總務部主任一職由黎潮舒君暫行代理議决通過（八）舉行本會改組成立大會案議决定雙十節舉行地點擬假中央大會堂（乙）報告事件（一）主席報告遠東運動會服務經過情形（二）編輯部報告本會已刋行叢書一種（三）主席報告已聘定幹事趙邦錄趙少彝二君書記孫恩霖君（四）本會辦公事間規定毎星期二四六上午十時至十二時下午四時至六時晚七時至九時星期日上午九時至十一時 
[市敎育局擬辦消費合作社]  
　　市敎育局鑒於市立各校所用校具敎具皆直接購諸書肆按照門市計值一校計之損失尙小若合全市學校終年計之則爲數甚鉅故擬創設消費合作社由社向各書肆躉批以較廉價格轉售各校惟以現值學校經費不甚充裕之時創設經費若無着落故先從調查各校現時必需添置之校具敎具着手然後由敎育局統計某種共需若干向肆中購辦分發各校此種盈餘或即備將來創辦消費合作社之用錄其調查項目如下品名·件數·需銀若干·經費所自出·能否自製·備註 
[市公私立學校日曆之修訂]  
　　上海特别市公私立小學校十六年度通用日曆業經敎育局規定已誌前報茲悉市敎育局以各校長公意略加修改茲探錄如下寒假開始原爲一月十九日現改爲一月十六日開始辦理招收學生事宜原爲一月二十三日現改爲一月二十一日第二學期開學上課原爲二月六日現改爲二月三日此項日曆敎育局即將通告各校遵照云 
[職業指導所介紹職業之第一聲]  
　　中華職業敎育社附設之土海職業指導所定明日（十日）開幕各情已誌昨報茲悉該所受某方面之囑託代聘工程師十二人包含電汽土木礦務機械等數種又財政學專家六人包含會計銀行財務管理等數種又政治法律并熟悉外交者二人務須資格相當經騐豐富者報酬不便預定臨時接洽又福建託物色大學國文敎授一人須國學湛深有研究成績者本埠某機關并託物色中等學校軍事音樂數學敎員各一人如合以上徵求資格願應聘者可於毎日下午二時後至辣斐德路四四二號該所接洽外埠亦可通函洽商聞第三中山大學託聘中文打字員二人山東省立女子職業學校託聘染職敎員一人均由該社代爲聘訂矣 
[工程學會年便之籌備訊]  
　　中國工程學會第十届年便將在滬舉行對於中國工業之發展前途多所討論爲廣爲宣傳起見特商請美國開洛公怀將大會演說及論文宣讀用無線電傅送凡裝有無線電收音器者可於家中坐聽此種重要討論該會宴會時又承開洛公司允將间樂節目傳播到會以助餘興因現值時局稍定兩路交通已復故聞外埠擬來滬參與盛會者爲數甚衆已到會員有杭州蘇州無錫南京太倉青島嘉定等處又此次會程中定有參觀工廠一項非會員亦可加入接洽處爲寗波路七號中國工程學會上海分會廠方接洽妥當者有永安紡織廠·竟成造紙廠·鴻彰染織公司·錦雲織綢廠·商務印書館·茂新麵粉廠·屈臣氏汽水廠·鑄豐搪瓷廠·上海兵工廠·江南船塢·上海水泥廠·益中機器公司·浦東南洋烟草公司分廠·四行儲蓄處·金城銀行新屋·海關新屋·美亞織綢廠·永固油漆廠·五洲固本皂藥廠·根泰和合粉廠·明星影片公司等 
[浦東中學校董昨日會議紀]  
　　浦東中學校董會於昨日（八日）在新新酒樓舉行第三次便議議决案如下（一）案奉中央命令新校董名單雖須徵楊張氏同意而最後决定之權仍屬於國民政府敎育行政委員會此次上海特别市敎育局所擬名戰屢經與該氏代表交換意見最後均無異議復經敎育行政委員會正式核准本會當然依法成立（二）依本會章程推舉校長完全屬於本會職權會外人不得干預對於新校長應卽函請就職 
[姜伯韓爲校長事致浦東校董會函]  
　　姜伯韓致浦東中學校董會書云校董諸公台鑒敬啟者琦以菲材謬承貴會推選爲浦東中學校長無任慙感琦原擬卽日到校進行一切不料於本月六日閱報載有校主楊張氏緊要啟事謂琦眞意不在校董而要校長極端否認云云聞言之下不勝駭異查七月三十日接奉中央敎育行政委員會委員金湘帆先生來函謂浦東中學校董會經本會議决必須改組惟校董人選問題衆意屬望執事肩任一席用先函逹卽希俯允當時琦卽覆函謂琦與浦東中學向無淵源校董一席未便擔任旋又承上海市敎育局長朱經農先生委託浦東中學校維持委員張君仲友等來寓勸就琦以情意難却祇得暫允擔任上月二十二日在功德林開第一次校董會由校董王雲五先生提議推舉琦爲校長琦當卽聲明行將赴粤萬難擔任斯職·同時校董會遂議决推定劉叔琴邱椿及琦三人爲候選校長由全體校董通函任選一人爲校長（如對三人均不同意可叧選他人）至本月二日在新新酒樓開第二次校董會主席金湘帆先生當衆公佈選舉結果投票八人中舉琦者六人當選爲校長云云時琦仍固辭不獲祇得勉强應允總之琦不但向無存意浦東校長且無存意校董事實俱在無可諱言惟琦琥旣爲校董會所推舉而校董會又奉國民政府核准而産生法律手續已屬完備今後琦應否就職仍唯校董會之命是從爲此函請貴會尅日召集大會解决善後辦法並請切實登報聲明俾社會明其眞相爲荷肅此佈逹敬頌台祺姜琦九月七日 
[敬業學校糾紛解决]  
　　前校長朱小虬辭職昨日上午行開學式 
　　上海縣政府因縣立敬業學校糾紛歷久不决校務停頓學業荒廢特令該校前校董及校友會合組一「校務維持委員會」尅日前往接收復令前校長朱學俊趕辦移交等情已見本報茲該校於昨日上午十時在大禮堂舉行開學式到學生千餘人敎職員三十餘人校友十餘人由姚子讓君主席先由前校長朱學俊起言「鄙人因事不克兼顧校務業向第四中山大學行政部辭去校長之職並呈報上海縣政府備案現由姚子讓先生全權負責維持此後校務概不顧問」云云次姚子讓君起言「朱君旣因事辭去校長職務意甚堅决鄙人等不忍見千餘學子有失學之苦學校有淪亡之虞故始出而維持俾糾紛從此消除絃誦不致中輟同學之幸亦學校之福也」旋散會該校定隂歷十七日（星期一）正式上課各生須將上届成續單於二日内到校交騐重行註册至於學校鈐記已於昨晚交出但一切重要帳册尙未移交茲將縣政府第二十號批示錄下「原具呈人縣立敬業學校校務維持委員會委員姚文榾呈一件具報就職仰祈備案由來牘具悉敬業學校糾紛不已長此遷延殊失立校之本意已另函請校董校友會同前往接收從速整理開學並令該校長朱學俊遵照移交矣希卽知照此復縣長江家瑕瑂」上海縣政府訓令第三十七號令縣立敬業初級中學第一小學校校長朱學俊一爲令違事案查該校糾紛一案經本縣長迭向各方再三勸導仍然不能諒解業已擬有辦法呈請第四中山大學核示在案現雖未奉批示而暑假業已期滿本縣長認爲長此堅持不特莘莘學子學業荒廢且非敎育前途之幸亟應先行開學授課以免停頓除函請該校校董姚子讓葉醴　兩先生會同校友會常務委員等尅日前往接收校務暫爲維持並迅爲開學上課外合行令仰該校長遵照將校務即日交卸具報查考毌延切切此令縣長江家瑂九月六日」 
[市敎育局今日開局務會議]  
市敎育局本日開第七次局務會議議事日程如下（一）薛敎讀總理遺囑（一）局長報告重要事務（一）各科科長各督學報告重要事務（一）議各科及督學辦事細則編訂案（一）議市立各學校檢查兒童身體規程（一）議召集各市立學校敎職員代表談話會秩序 
[留德學生唐英等將回國]  
　　唐英字雄伯江蘇金山縣人爲名醫唐東臯先生之長公子天資聰慧好研科學在校攻讀試輒冠曹於民國十年七月畢業浦東中學校八月卽偕夫人吳湘渠女士自費留學德國唐君入柏林大學建築科唐夫人湘渠女士專習美術及鋼琴於今六載得最優等畢業唐君所得學位爲Diklng卽特許工程師也聞已於八月十日自漢堡搭輪歸國大約九月底可以抵滬云 
[大同大學近聞]  
　　大同大學暑期内借駐之第三師司令部以該校開學在卽已於一星期前遷駐豐林橋舊警備司令部内今悉該校已於九月七日正式開課新舊生到校者已有三百餘人又該校以交通阻滯未能如期報考之遠道學生多紛紛來函要求補考已定於九月十五日再行新生補試一次云 
[景林中學今晚舉行開學禮]  
　　崑山路景大中學成績卓著是學期之往該校報考者尤爲踴躍該校定今晚七時舉行開學禮除請馮少山謝福生二君演講外尙有姚宗仁君梅玉琴女士之梵啞林口琴合奏家庭歌劇團團員陸佩玉女士獨唱寒衣曲等以助餘興云 
[青年會職業學校之攝影學]  
　　青年會職業學校六日開課已到學員三百之人現報名索章者尙陸續而來其間習銀行學校及攝影學者人數較多該校攝影學敎授沈誥爲美國意利惹攝影大學優等畢業生曾得意利惹省攝影展覽會榮譽奬於攝影學經騐甚深其敎授課程自手機照相開始漸及於各種職業用機所需攝影器具材料則由本埠柯逹克公司完全供給該校以攝影一術商業軍事在在需用是以特别加廣學額定毎星期受課二小時 
體育 
[八届遠東運動便中之兩重要職員]  
　　第八届遠東運動會我國擔任招待日菲兩國對於我國之辦事會場之佈置均甚贊美此皆我國各職員之能克盡厥職有以致之也查辦事委員會主席係金陖大學體育敎授陳信孚君會場佈置委員會主席係前約翰光華大學體育敎授吳邦偉君苦心規畫無時或息此次大會之成功張吳兩君厥功亦甚大焉 
張信孚君 
吳帮偉君 
[公共體育場八月分之運動人數]  
　　西門公共體育場八月分開放二十六日因天氣炎熱運動人數因此减少茲將該塲計算運動人數表錄後男子部器械二一七○球戲二○九○田徑賽一五七○游戲二四四○技擊一○四○共計人數九三一○毎日平均人數三五八婦孺部器械二五四○球戲一一三八田徑賽二○一游戲一八二七舞蹈八共計人數五七二○毎日平均人數二二○兩部本月統計人數一五○三○毎日總平均人數五七八 
 
 

Page 11

 
 
[商業新聞]  
　　明日爲舊歷中秋節銀錢兩業循例休業一天 
　　七日紐約電美棉第二次政府報告定於八日發表茲以各私家估計爲根據預測其當常年産額百分之五八·六計一三一九三○○○包 
　　洋紙市面聞因先令關係昨日各貨一價均漲錢餘 
　　美國煤油昨到七千箱紙烟一千箱 
　　長江運來桐油四千五百桶黄絲五十三件 
　　蕪湖小麥昨來三千五百八十五包 
　　四川轉來猪鬃二百四十四件 
　　湘礦昨到一百五十件 
　　長江黄荳昨來二千四百三十一包 
　　明日有湖絲六百件運往北美 
　　下星期太古輪可開 
[現洋有人搜羅但厘價仍疲]  
　　連日厘價大都七錢二分四厘餘始終站定勿動市况因此步步趨疲昨日早午兩市又同爲七錢二分四釐三毫七忽半且與前日之行情亦祇微加一毫二忽半趨勢平淡逹於極點至於交易情形因去胃稍稍活動略有裝運出口故銀行早市互市三十五萬午市互市四十萬兩市計有七十餘萬又加洋商銀行裝往國外亦有買進確數雖未詳晰大約總在三四十萬以上此外小錢莊方面亦賣出七八萬裝往各埠現洋綜計約有六七十萬惟錢業同行交易數額較上數日略少早市匯劃票欵五十九萬一千現洋五千鈔票二萬五千午市匯劃票欵五十一萬四千現洋四萬鈔票六萬華洋各銀行現洋出倉數十萬同行洋滙頭公單收解四百餘萬據云因現洋有人搜羅太匯頭期襯獨多云 
[節前銀拆又跌一錢]  
　　銀拆市氣乍上乍落令人促摸不定自上星期六回至八分後嗣曾遞昻至一錢八九分前昨兩日又逐步下游昨晨市價轉賬爲一錢六分午市竟跌至一錢收盤據同業中人云有絲棉欵百餘萬而各方面中秋節欵收入解存金融機關彙集成數確亦不少現籌碼因是充斥市上銀根前現鬆象昨日銀行收解計華商方面收解票欵二百三四十萬錢莊還贖押欵一百二十萬漢票電匯四五十萬洋交易代價收解五六十萬出倉八十萬外商方面收解票欵一百二十餘萬絲紗欵（結先令匯價）解出一百餘萬又進出口貨代價解六十餘萬出倉一百二十餘萬日商方面收解票欵一百餘萬花紗各欵收解一百四五十萬同行公單收解二千六百餘萬銀行劃頭加水行情昨日白劃亦無人要云 
[輔幣市面清淡]  
　　昨日輔幣市况廣東小洋略趨疲勢早市爲五錢九分三厘較前日回小一厘而午市稍昻三毫七忽半爲五錢九分三厘三毫七忽半兩市交易亦僅十三萬角江南小洋兩市同做六錢二分八厘早市交易僅二千五百角午市甚至無人做開至於銅元行情依然爲三百八十七千五百文與前日絲毫無所變動故市上兌價掛牌毎洋可兌二千八百文 
[起落無常之標金結果回漲六錢]  
　　昨日大條銀已長零六二五美銀價加一二五標金漲落無常早間大條及銀價均長日英日美亦降故卽跌二兩又回漲一兩英金揭後復减一兩餘午刻忽漲二兩午後先跌後升最後高三兩左右結果收盤較上日回漲六錢同業買賣不一人心恍惚而外滙午前甚鬆午後轉佳銀行買胃頗湧華商繼續售出大都套頭交易約套七兩五六錢十月份開盤計三百七十七兩六錢跌九錢次爲六兩六復加兩許先令開出七兩六掛牌僅日金小二五遂降數錢内盤趨勢亦疲十點半後卒降爲七十五兩九錢（最小價）十一點五十餘分號家套頭紛紛買進日金漲爲七十八兩又小六錢午刻收市七十七兩六下午開市同嗣由七十七兩七跌至六兩四聞孟買已長四盎勃三點後金市見好至三刻高爲七十八兩三又回至七兩六四點左右復趨挺秀枱面上志豐永等均有購買人心轉堅四點半收市計三百七十九兩一錢較七日加六錢 
[外匯内盤續鬆日金交易最暢┆約三百萬]  
　　昨外匯懸牌僅日匯减二五餘無升縮銀行内盤英美兩匯稍長銀行曾買進英金二十萬鎊美金四五十萬元日匯早市卽抵以後尤疲午刻回平下午由鬆復堅但時堅時萎人心不定華商投機家及金業中續有抛出銀行胃口尙濃全日計成交三百餘萬元結果較上日計英金長零六二五美金長一二五日金則减一二五 
　　英匯揭佈不動内盤似硬僅零六二五上落交易尙廣十一十二月初結六辨士一二五後爲一八七五午收一二五下午初同後加零六二五收市復爲一二五買價上午六辨士一八七五後改爲二五午收仍爲一八七五下午開出平平繼爲六辨士二五收市一八七五 
　　美匯掛價不更内盤亦硬一二五上落交易數十萬元十一十二月份初結六十一元後加一二五午收六十一元下午仍同買價上午六十一元一二五嗣後二五收市一二五下午初同後爲二五收市又一二五　 
　　東匯掛牌已减二五計七十八兩二五因匯兌見降銀行内盤漲落不定交易尙暢銀行胃口甚佳十一十二月份初結七七一二五以後七六八七五午收七七一二五下午初同繼爲七七後見高收市七七二五買價上午七七掛牌後七六七五午收復爲七七下午七六八七五三點後轉漲七七至七七一二五收市七七二五出入可做市面頗俏云 
[金融界元氣漸復之消息]  
　　南京已可酌匯小數┆蕪湖祗收手續費┆漢口現洋轉旺 
　　上海商業儲蓄銀行八日國内匯兌行市報告云今日天津來電申電轉跌一兩洋厘仍繼續上漲半厘但以電滙跌落關係洋匯微有跌落掛牌行化爲一千零五十八兩洋匯爲一千零十二元五角滬寗車通南京可酌匯小數欵項烟臺青島形勢堅挺青島尤甚蕪湖前因江輪阻滯大都多欵市價疲滯滙欵僅收手續費二三元漢口因進口現洋爲數甚多且武昌幣廠同時開鑄現洋扯申價格大爲跌落 
[京交九六仍疲]  
　　昨日北京電前場玖陸開盤一六四低至一五四收盤一五五銷七十三萬柒長開盤四零七收盤四零三銷萬五後場玖陸開盤一五三低至一五二五收盤一五四五銷三十三萬 
[金融現大票昨忽做開四萬六千元]  
　　昨整理價市益清前後市賣買兩方人氣極閴散計期貨交易前市六十餘萬元後市祇三十餘萬元分整六九月期二十四萬五千元十月二十一萬五千七長九月十八萬五千元十月三十三萬五千現貨七年仍無交易祇整六做開二萬一千元金融大票現貨四萬六千元市價之變動者七年現貨約上落一元整六僅七八角上午兩盤比前均續漲六七角不等後市回低 
　　整六現貨四十一元九角比前日續漲二角期貨九月期四十一元九角半較前日續好二角半十月期四十二元八角不動 
　　七年及其他七年現貨仍無市期貨九月四十元零八角較前日回跌二角半十月期四十一元三角較前市跌七角比前日回縮三角半又華商證劵股二十一元五角續漲二角金融現貨六十三元半比上月二十二日漲高三元七角 
[新姚花到貨踴躍售盤轉鬆]  
　　國外棉市亦微落┆棉商注意行將發表之第二次政府估計 
　　新姚花今庚生産極豐到貨繼續踴躍據云後步仍有大批來源因之多方態度鬆動惟能州陜西南市花略有增高賣方尙不肯遷就人心依然堅挺日商以印美棉價殊昻改辦華棉甚力口胃頗健本廠亦有發展氣象但業中人對於抛售新棉極其審愼邇日天氣晴朗新棉發育頗佳以後如無風災市價有看低之望陜西棉漢路交通能恢復將來到貨亦必擁擠故棉商做抛盤者較前爲旺逐日出發到各方搜辦者日增一日太倉花亦屬良好籽花收價亦廉美棉明日第二次政府估計發表同業中異常注意日商尙有大批期貨生意雙方正在進行中談判尙未妥洽賣方大約須視美花報告後再行决定碼頭上到姚四千餘包做開價未動售盤列左 
　　新通州四三·二五恒豐廠進二000包十十一月份送廠 
　　新陜西四三·二五恒豐廠進五00包十十一月份送廠 
　　陳陜西四二·七五東棉洋行進一00件現貨棧交 
　　新通州四三·二五東棉洋行進一000包十十一月份送打包廠 
　　新太倉四二·00東棉洋行進二000包十十一月份送打包廠 
　　新通州四四·00怡和廠進四00包十月份送廠 
　　南市花三九·九五東棉洋行進四00包現送打包廠 
　　南市花三九·九五鴻裕廠進一000包現貨送廠 
　　通州花四三·00鴻裕廠進一000包九月送廠 
　　新姚花三七·八0廣東帮進六00包現貨棧交 
　　三七·八0東洋帮進八00包貨棧交 
　　昨日美棉因等待政府報告發表市况參差不定先由同業購進而堅後由南方棉農抛售而軟計期貨跌六至八磅音現貨跌五磅音英棉期貨跌三點現貨跌一點埃及棉現貨跌五點印棉隨利物浦市價疲弱計平果爾跌一羅比粤姆辣不動白羅溪跌二羅比原電錄左（七日電） 
　　美棉比上日英棉比上日 
　　十月期二二·四七跌0·0八十月期一一·八三跌0·0三 
　　十二月期二二·七六0·0八一月期一一·九三0·0三 
　　一月期二二·八00·0七現貨一二·一九0·0一 
　　三月期二三·0一0·0六埃及棉二0·三五0·0五 
　　五月期二三·一一0·0六印棉 
　　現貨二二·七00·0五平果爾三八五跌羅比 
　　十月最高二二·七0漲0·0七奥姆辣四二九不動 
　　十月最低二二·四一跌0·0六白羅溪四六一二羅比 
[紗銷轉呆售價回落一兩]  
　　川帮囤戸脫售┆廠商吸收下身貨 
　　棉紗日來各帮購去額數頗旺價格日騰據莊客云滬埠之價已漲過地頭賣價以致現貨商無利可圖而日商亦漸有開售意故一般穏健者俱抱觀望態度因之實需驟形停頓人心又現疲軟之狀廠商依然不售惟川帮囤戸鑒於已漲高十餘兩心思轉軟將囤積之十六支老人鐘藍金魚陸續脫售約計一千餘包尙有某紗廠商在市吸收前市共收進二千包該商之意一以下身紗價便宜十六支尙在一百五十二兩二則原料昻貴紗價雖漲核之紗本虧耗殊巨長此以往各廠難免有完全停閉之慮故放手購買均係二三日中現墊又晨間現紗賣價堅挺查全日各帮買去現紗祗有四百餘包寗波帮進一百四十包漢口帮進九十五包江西帮進九十包安東帮進六十包内地帮進十包牛莊帮進二十包福建帮進五包同行進一百五十五包午後市上形勢較滯行情又跌五錢至一兩 
　　十二支醒獅一六九·00十六支新子虎一五三·五0無派司十六支藍鳳一六一·二五立馬一七二·五0新人鐘一五一·五0無派司一六0·00一七三·二五九月新雙象一五六·五0大發一六0·七五一七二·00九月一五七·五0豐年一六六·五炮台一六五·五0老人鐘一五二·00十支嘉禾一四二·五0藍鳳一六六·00無派司老金魚一五二·00大發一五三·00鴻喜一七五·五0老子虎一五二·00荷豐一四五·00仙桃一七0·00老雙象一五0·二五三二支雙喜二0八·五0雲鵬一六四·00小包日光一六一·五0 
　　又大阪三品期紗市價照錄如下 
　　前收後收比上日十二月二五一·00二五0·六0跌一·四0九月二四三·九0二三·0一跌一·三0一月二五三·一0一五二·八0一·一0十月二四五·六0二四五·五0一·二0二月二五四·七0二五五·二00·五0十一月二四八·四0二四八·二0一·00三月二五六·三0二五六·七0一·00 
[物品紗花步漲後之反動獲利者紛紛了結]  
　　物品交易所雲鶴標紗晨初開盤市氣各疲因獲利者了結較多又以美棉形勢稍平靜一部份人心望軟各月俱跌八錢標花跌一錢五分至五錢場中交易較稀午後聞市上實銷滯鈍趨勢又疲惟新賣戸仍缺乏各月又漲四錢市况平穏須視明日美棉第二次發表後再决雌雄故買賣兩方態度均甚審愼云茲將花紗拍開之盤列左 
　　雲鶴收盤價比上日漢標收盤價比上日 
　　十月期一五六·四跌○·五○ 
　　十一月期一五九·五○·四○四一·九五跌○·一五 
　　十二月期一六一·四○·四○四一·八五○·二○ 
　　一月期一六二·五○·四○四一·八五○·二○ 
　　二月期一六三·六○·三○ 
[印度棉紗關稅提高法案下院已通過]  
　　電通社八日東京電云據日印恊便來電印度議會於七日在下院本會議以六十八票對三十七票之多數通過棉紗關稅提高法案上院之通過亦係極顯明之事因之日本所受打擊非常重大 
[日糖漲價將成事實]  
　　劃市已超過開盤┆公賣處有增價說 
　　産區古巴現糖價仍三·○○紐約期糖十二月份三·○八明年度三月份二·九七五月份三·○四比前電無升降爪哇現貨價一六·三七五九月份同價十月份一六·五十一月份一六·六二五以上各月均升一二五惟十二月份價戮一六·七五未有　動公會市場交易尙活潑市　　　　　價且　公賣價以上至二分半及三分七厘半明治YT嘜白初劃八兩五錢五分AW八兩五錢七分半至八七五係南市某貨號所吸取上擋四濕半市稍較平「N」嘜昨劃八兩六錢二分半至三分七厘半其他各嘜後市亦須减增二十四號粗砂白糖劃七兩七錢五分需要稍　市見疲定號盤僅有棉湖赤開出六十五包價八兩二錢五分軟黄青前日開出一百三十包價六兩五錢俱皆售通市俏　　公賣日糖公賣自前日開盤後茲已定夏歷本月十六日再行開盤微聞價格須加高一錢因此昨日現糖劃市已超過上盤價格以上矣 
[粉市近遠俱疲之由來]  
　　近期以客胃不起∶遠期以洋麥比價接近∶雙方遂處觀望昨日粉市上下午開盤各月份市面又趨疲滯近期客帮旣鮮問津多頭方面當然無活動餘地至廠有則因客胃不起對於抛貨仍抱觀望態度故漲旣爲難跌亦不可遠期各月份則因日來交易本不甚豐近更以洋麥定價上之風傳如果將來比價接近先令之結價亦可放長則廠有雖不起而活動業中人之掮客勢必起而代謀蓋洋麥一廉粉之成本必輕本埠之擯局自必衝破但目下正在考慮之中雙方祗好靜待交易寂寥此其主因也收盤結果本月份較前日上二厘半九月份小五厘十月份至正月份均未開故無比價云 
[期麥轉趨定勢]  
　　昨日期麥上下午開盤各月份市面大致均呈定勢交易亦見寥落以本月份了結居多故市面異常平穏至遠期人心推測將來之到頭根據軍事之進展自可湧旺一點且聞漢口存麥頗巨此後該處裝申之貨寗漢旣然合作勢必較前爲尤豐有此原因人心乃疲滯不前也收盤結果本月份未有上落九月份較前日落一分十月份未動現貨市面昨日廠胃平平做開冷澆已極全市祗開三百包聞漢口麥四兩五錢觀節内爲日無幾市而當可無甚變動云 
[洋米銷路漸旺]  
　　昨日洋米市况極形活動本街購辦不懈内地亦動手採運人心極佳西貢米交易最暢計成交一號西貢四千五百包價爲十三元零六分二號西貢三千包十一元八角二分次十一元七角五分敏黨八百包價爲十二元四角又開客帮江西元米百餘包十三元三角云 
[長江交通恢復後之疋頭市面]  
　　白絨布已届銷令┆公會成交五十餘件 
　　昨疋頭趨勢仍堅實銷甚旺東貨節節向上北方天津周村青島等帮需要復殷長江交通業已恢復漢口長沙二帮進胃甚濃川帮亦頗活躍計進富華駝絨第一功駝條絨大曲馬花直貢呢等百餘件蕪湖安慶略有零星成交寗温帮及本街仍有搜辦白絨布以時届銷充行有日有開出二四水車八兩五錢二六新鐵路十兩零五錢昨在公便成交有五十餘件尺六絨濟南帮進十餘件三潭印月·兒孫福·及直貢呢以天津漢口進胃最勁獵雁已售開三錢長板橋能如帮辦去二十餘件價爲二錢八分七厘半各貨中祗深花標略軟梁武帝·一品富貴·開價較前跌一錢之譜久不走動之漂細斜大連帮進仙橋愛鵝十餘件三十碼爲五兩一錢歐貨北方亦頗活動板綾去路甚旺俱係二錢八九之貨 
[駱駝羢人心看漲掮客乘機操縱]  
　　中秋節届天氣漸凉呢羢毛貨生意驟境惟今庚到貨軋缺致存貨漸將售罄市勢逐步騰漲寛緊略駝羢前週開盤價爲三兩六錢半買方以時間尙早成交不多上週客帮雖有成交售盤暗中有賤至五錢者及至本週天氣驟凉本街紛紛著手採購公會趨勢頓堅定貨號又相率板硬喊高人心看漲有非二兩六錢凈盤不售之說蓋成本高貴照此價出聞尙須虧本二十兩一箱因此一般小字號掮客帮雙方寫定不少以便日後操縱云 
[本廠棉布銷暢價俏]  
　　本廠棉布植秋令需要之際實銷益覺暢逹兼以北伐軍事勝利同業人心大震各廠開價均高各帮鑒於四週市氣愈緊亦均從事預購金城各牌而以内地贛·漢·等帮進行甚力也其他各類亦皆隨之升騰細布·及粗細斜·銷勢稍　價格無甚變動云 
[白蓮一跌再跌]  
　　白蓮近以地價步鬆且貨車已通來源見增行盤不敢再行扳持已小二三兩昨市高莊桶子白蓮售五十兩受主甚寥中擋僅四十七八兩其致跌原因一以底盤過高二因出産尙豐故此後或須再鬆云 
[筍廠辦進期貨馬口鐵二千餘箱]  
　　中秋將届五金交易無甚進展惟寗波奉化等處之各筍廠購辦馬口鐵甚烈共成交亦爲近數週來所未有綜計各地來電訂交者逹六七家而購去之鐵其有二千二百五十箱其買進者多係九十月到船之期貨現貨辦去者祇三百五十箱成交價計九十磅英貨八兩九錢半一百磅九兩三錢九十磅美貨九兩三錢一百磅九兩七錢半（現貨行情）期貨市盤計九十磅英貨爲九兩一百磅九兩四錢美貨九十磅估九兩四錢一百磅九兩八錢半聞各廠進胃之暢逹者爲如生恒興二廠而天一勝笙等各廠去胃亦頗良好但申地自被搜辦之後市面亦頗有轉機之象 
[茶市歐銷轉暢]  
　　婺源屯溪兩路之高莊珍眉綠茶與寗州紅茶歐銷轉趨暢逹天裕同孚錦隆等行發出珍眉電報甚多市面頓呈發展之勢全市成交紅綠箱茶總計五千三百十七箱珍眉售開頂盤二百二十五兩貢熙售開頂盤八十六兩高莊茶價續堅挺惟中低莊貨僅遂安珍眉一項錦隆洋行略有進胃其餘　縣温州土莊等路去路仍疲滯云 
[絲繭消息片片]  
　　皖乾繭廠銷轉滯本埠各廠商自承抛大批期絲後對於各省乾繭均具隨時補購之意故上月終蘇皖等省春乾繭成交不弱邇因繭商乘機抬價皖乾繭本須扯九百兩弱各廠商僉以虧本堪虞進胃頓滯行市恐難立住 
　　輯里白經存底稍充前因暑夏産額减折來源不暢祗數交解期絲邇因産地恢復全日工作産額較增連日潯震莊船抵滬均有白絲經運到統計滬棧白經存底共逹五百餘包 
　　白廠經祗美莊補充缺貨查歐美各綢廠對於白絲經因嫌價昻而去電不轉華絲商亦不願廉價抛售昨祗美莊補充白廠經缺貨計由美鷹洋行補購中等滬白廠經一百八十包（均遠期貨）行情堅穏 
　　廠長吐跌至一三○兩邇來因歐銷不動行市逐　跌絲廠長吐已跌至一百三十兩繭衣尙稱平穏黄絲頭竟無人過問絲繭市面益呈悲觀 
 
 

Page 12

 
 
   
 
 

Page 13

 
 
本埠新聞 
[汪精衛朱培德准今日來滬]  
　　汪精衞朱培德自前日由漢抵寗後因汪亟欲與留滬中央諸委員會晤並陳述一切故特定於今晨九時（九日）由譚組菴孫哲生作伴由寗乘早車來滬與諸委員把晤藉商今後合作之計劃約晚間可抵埠 
[克復揚州之捷音]  
　　衞戍司令部通報頃准第二路總指揮部王參謀長陽電開孫逆傳芳自龍潭全軍覆没後隻身竄逃蚌埠又向魯張乞憐一面復使羽黨梁鴻恩召集未渡江之殘部號稱第七師及十五混成旅佔據揚州·及都天廟·瓜洲·三江營·一帶希圖死灰復燃重禍吾民除三江營之敵已由我十八軍擊退外其在揚州及沿江一帶之敵業經澤民代我總指揮白派隊往征自魚日拂曉渡江與敵激戰終日至今晨八時已將該敵擊潰紛向邵伯高郵逃竄我軍遂於陽午完全克復揚州現正派隊追擊中知念謹聞等語特逹 
　　衞戍司令部捷報頃接第二路王參謀長澤民自鎭江發來齊電稱頃據徐海游擊隊徐團長報稱虞日午後二時我軍完全佔領揚州奪獲敵人三生之大砲一尊·迫擊砲二尊·步槍三百餘枝·砲彈槍彈甚多輜重無算俘虜五百餘人殘敵已向邵伯方向潰散仍繼續追擊中等語查梁逆鴻恩佔領揚州號稱一師一旅之衆困守待援以圖死灰復燃我徐海游擊隊以五六百人卒能以寡克衆佔領名城具見將士用命敵膽已寒現我十八軍已由揚州東北之仙女廟鎭猛進遮斷敵人退路淮揚一帶當可指日肅清等語特此捷聞 
[航空處派飛機偵察江北敵情]  
　　飛機師石曼牛奉航空處長張靜愚飛機隊長張維命於昨（八日）晨駕駛飛機往江北一帶偵察敵情直至傍晚始駛回飛機場大中社記者詢以江北狀况據云我軍已於昨日分兩路用大砲掩護渡江揚州方面因有第三師賈志枬部在高郵兩面夾擊敵軍損失不少滁州方面因第八軍迫近蚌埠其殘部已退往宿徐之間清江浦方面敵軍正在收集殘部似擬退往海州板浦一帶敵方聞有飛機聲恐被擲炸彈皆暫避不出當駛至寶應相近遇一魯軍飛機南下正欲於天空中會面不知何故忽向北駛去總之江北三十餘縣之敵軍殘部不日可肅清云 
[軍委會復海軍總司令儉電]  
　　全民社云茲探得軍委會復海軍總司令楊樹莊儉電茲爲披露於後上海海軍楊總司令勛鑒沁電奉悉台斾蒞滬無任歡迎俟車路通後盼即命駕來寗指示一切譚組庵孫哲生兩同志已於有目聯翩蒞止黨國大計正待詳商至敵人屯聚浦口之兵連日於上下游希圖偷渡均經我輩奮力擊退日前棲霞一役俘獲并擊斃者甚多殊足以寒敵人之胆頃得馮煥章同志來電已分兵規取徐州濟寗並派員力促閻百川出兵京綏京漢武漢東下之師亦擬由皖北截擊蚌埠各方大軍取齊後奉魯殘餘軍閥不難一鼓而定也知注并聞軍事委員會儉印 
[一三兩路追悼大會特派員來滬]  
　　此次孫傳芳傾五萬之衆渡江偷襲作孤注之一擲被一七兩軍將士奮不顧身將其全部殲滅殆盡曾迭誌本報茲聞何李總指揮以此次一七兩軍官兵陣亡者逹三千人各先烈爲黨犧牲死事之烈殊堪矜式且此次戰役實關係黨國存亡乃發起在寗開一三兩路維護首都陣亡將士追悼大會經何總指揮派本部參議何競武·參謀劉逹潛等李總指揮派宣傳隊長王壽朋·副官韋作仁等二十七員爲籌備委員於九月五日在寗中山大學成立籌備會初以即欲渡江北伐爰定九月十二假公共體育場開追悼大會旋以時間促迫恐各界贈送輓詞趕辦及及展期至九月十四開追悼大會諸事均已籌備就緒特推劉參謀逹潛來滬與各界接洽并接收輓章劉君已於昨（八）午來滬下榻閘北北浙江路全安旅館聞將於今日至各處接洽并定於十二日即返寗垣云茲將其致滬上各界通啓錄下 
　　逕啓者此次我軍放棄江北孫軍乘機捲土重來彼知寗漢合作成功之日卽宣佈其死刑更以最近不容於奉魯二張故不惜以其殘餘部隊五六萬之衆以得其帝國主義之帮助作孤注之一擲希圖襲奪我首都以爲剥削摧殘民衆之根據地顧爲天所棄凡二次偷渡之敵均被我一七兩軍在棲霞山烏龍山龍潭一帶迎頭痛擊完全繳械首都依然安如磐石是此次勝利實我一七兩軍在中國革命史上佔莫大光榮惟是此役我一七兩軍犧牲頗巨對於維護首都陣亡諸將士之功績若無所表揚則不足以慰英靈於地下茲何李兩總指揮對於此次陣亡諸將士極表哀忱定於本月十四日在南京公共體育場開會追悼以彰忠烈而慰英靈如蒙錫以輓詞輓聯祭章花圈等件統希於十二日以前送本會特派員代收爲荷 
[函請英飛機勿飛駛南市龍華]  
　　淞滬衞戍司令部昨日致函特派江蘇交涉公署云逕啓者頃據總司令部函開昨日下午敵以飛機一架飛行於南市一帶抛擲炸彈幸未傷人現爲防禦起見設有攻擊飛機砲囑爲轉請貴交涉員函知英國領事嗣後英國飛機勿再飛駛南市龍華一帶以免誤會等由准此相應函逹希即查照辦理爲荷 
[何應欽昨日移住醫院]  
　　第一路總指揮何應欽因牙疾來滬業已多日昨聞何氏因病勢轉劇特移住醫院靜養以便早日痊愈對於賓客暫時謝絶 
[閘北設立傷兵醫院]  
　　中國紅十字會長莊得之昨派員至閘北慈善團與該團主任王彬彦籌商在閘北設立傷兵醫院取得同意後當卽偕至公安局五區總署會同勘得寶山路二十四號房屋最爲合用卽行着手組織矣 
[國民政府復銀錢兩公會電]  
　　上海銀行公會錢業公會鑒冬電悉已電粤政府秉公澈查始候復到核辦特復國民政府陽 
[函請開放租界内公共場所]  
　　上海租界納稅華人會案據羅重等函稱上海公共租界自發表加捐後市民间一度反對我華人繳納捐稅最占多數所有由市政捐置備之公共場所反不能享其利益曾由該會致函交涉公署要求轉知工部局對公共塲所一律開放等情聞交署業已致函領團大致謂查公共租界各公共塲所率由市政捐所建設以繳納市政捐占額最多華人反無享受此項塲所之權利豈得事理之平茲准前在相應函逹貴領袖總領事請煩查照迅予轉知工部局將所有由市政捐置備之公共塲所一律開放以昭公允而敦睦誼仍盼見復 
[商總聯會力爭上越界設立捕房]  
　　上海各路商界總聯合會昨分函上海特别市政府·特派江蘇交涉公署·云敬啓者虹橋路中段地處偏僻權屬華界去年春間工部局曾有添設捕房之擬議旋經滬西六區警署聞悉即早報警廳一面由廳長令飭徐家匯之六區二分所北新涇之六區一分所聯合防護而工部局設立捕房之動議即由是而停止詎日久事弛刦案叢生我方防務廢棄彼方得步進步兼之今春以來時局變更盜案境多無人過問而工部局醖釀已久設立虹橋路捕房之事實突然發現於今日喪權辱國莫此爲甚敝會據報羣情憤激雖警權之放棄咎在自取而外人之侵佔法所不容爲今之計一方由公安局籌設警所布置防務一方由交涉員（貴交涉員）提出抗議嚴重交涉以逹撤消工部局臨時所調捕房之目的主權攸關務乞一致力爭國家幸甚地方幸甚 
　　又該會昨派代表胡鳳翔·張賢芳·王肇成·等前往虹橋路實地調查旋據報告在虹橋路遍尋不獲詢之該地鄉民幾於無人知曉嗣往徐家匯六區二分所由該所派朱清源君偕往始知該捕房設在華界虹橋路二百三十號查得該處計有華捕十二人西捕六人於九月一日開始遷入毎晚八時半以三輪摩托車出外巡查遇有事故則報告靜安寺路捕房加派探捕前往梭巡以天明爲度日間并不設崗云云 
[浦灘與四川路口暫禁行車]  
　　漢口路在浦灘與四川路口間以修理馬路故自本（九日）日起暫禁西行車輛駛過其間約十日後即可工竣照舊通行云 
[五卅烈士墓地豁免錢糧]  
　　總商會催繳捐欵 
　　五卅殉難烈士喪葬籌備委員會昨接寶山縣公署金慶章來函云逕啓者查接管卷内奉江蘇財政廳長訓令第五二九號開案奉省政訓令第一零八零號内開案據五卅殉難烈士喪葬籌備委員胡雄定等呈稱竊民國十四年五月三十日有何秉彝等各烈士在英租界作愛國運動宣傳爲國捐軀一案嗣於慘案項下撥欵購定寶山縣江灣廠闕號五圖天字圩則田十畝零七分三厘一毫以爲建築烈士公墓基地茲爲表揚激勸請援照宋敎仁烈士公園之成例永遠豁免此項墓地錢糧並給示永遠禁止變賣轉移或贈予勒石公布以示保護而垂永久等因除批示核給布告並分别咨行外合行令仰該廳長轉飭遵照此令並奉抄發組織大綱一紙等奉此查公墓地畝本有豁除糧賦之例胡委員等所請將五卅殉難烈士墓地援案除糧自可照辦惟所用田畝究係購自何戸應完忙漕各應若干未據詳細聲叙無從核辦奉令前因合亟令仰該縣長即便遵照查明造具清册三份关候核明分别存轉以符定章並奉江蘇民政廳長訓令遵辦各等因附發組織大綱一紙到縣奉此查此案墓地旣奉令准援案除糧惟購自何戸未據詳晰叙明其應辦手續亦未併送無憑核辦奉令前因相應函請貴會查照希將此項公墓基地購自何戸應將姓名契據方單一併檢齊詳開送署以憑核轉盼切盼切 
　　上海總商會昨徇五卅烈士喪葬籌備處之請分函榮宗敬·虞洽卿·諸君云五卅烈士公墓自營墓以至建碑工事所需計不足者三萬元前日曾由敝會發起招募欵項俾早告成以揚先烈荷蒙台端認募欵項具徵熱心公益無任欽佩現已動工需欵甚急用特專函奉逹務請將前日認募之欵早日惠下俾便支用 
[滬寗三四等慢車今日恢復]  
　　滬寗路上下各客車自寗鎭間恢復交通後已逐漸將各客車恢復屢誌本報茲悉自今日（九日）起毎日上午九時零五分由滬開寗之三四等慢車亦將照舊開行云 
[時人行蹤錄]  
　　石瑛於早晨七時由滬乘早車赴寗 
　　郭泰祺於昨晨乘滬寗早車赴寗 
　　蔣必於昨日由常州乘專車來滬 
　　楊查佛於昨晨由滬乘滬寗早車赴寗 
[張兆博士學成歸國]  
　　張君兆字存煜四川長壽縣人資高志遠勤學敦品素爲其師友所器重民國八年夏邀約朋儕多人赴法留學初攷入巴黎政治大學外交科於民國十三年畢業繼復攷入巴黎大學法科博士班得法學博士位君在法時極熱心致力於我國之國際宣傳常同鄭毓秀博士等赴巴黎大學·巴黎大理院·日來弗國際聯盟會等處向各　輿論界演講以解釋外人對於吾國内政之誤會及公佈不平等條約對於吾國内外發展之阻碍君又集合當時留法志士組織穫種團體如促進國際聯盟會·中國學界聯合會·巴黎政治大學中國同學會等等藉以刋行吾國向外人宣傳之各項出版品如君與巴黎政治大學中國同人所編之「中國與世界」LaCbineetlemondc叢書尤爲吾國留學界在之空前佳作當是書出版之際正值一九二五年五卅滬案發生之時關於英人在吾國之各種行動該書特爲揚載無遺深得法比各國政學各界人士之同情法國大總統杜美克氏法國前大總統現任内閣總理兼財政總長浦恩凱雷氏法國前内閣總理現任外交總長兼法國出席國際聯盟會首席全權代表白里安氏法國前内閣總理現在敎育總長赫晨歐氏巴黎大學校長亞伯爾氏巴黎政治大學校長特希逹爾氏均曾親筆致函贊許於是君在法國聲望遠著各大報訪員來訪者趾連踵接現君已於日前取道西伯利亞歸國對於吾國外交上定有一番貢獻也 
[坎奈台充助理總巡]  
　　字林報云英軍牒報科三等副官之坎奈台上尉已入捕房任助理總巡管理印捕職居裴戴之下坎氏久居印度與中國熟悉兩地情形復諳華語今居是職必能勝任愉快云 
[祁文司暫兼刑事檢查科長]  
　　東南通信社云公共租界總巡捕房刑事檢查科長克拉克氏近因事請假赴青島適副總巡祁文司新自日本返滬由其暫兼代一切 
[上海革命同志會對時局通電]  
　　中國國民黨上海地命同志會對時局通電云武漢·南京·中央黨部國民政府·及全國各地黨部各報館公鑒本黨自出師北伐以來不及半載革命勢力由珠江流域逹於長江流域帝國主義者及北洋軍閥目睹革命之突飛猛進皆惕然警覺其末運之將臨今春滬寗繼下聲勢益張其時軍事進展一日千里政治與黨務之進展不相適應致黨内個人之獨裁日益顯著是以妨害黨的集團之行動影響甚大中央黨部召集第三次全體會議爲革命之需要爲提高黨權運動革命大功期成有待軍行之際一部份武裝同志因出於護黨救國之誠發爲反共清黨之舉在寗叧設黨部政府從事建樹已有容共反共之分情勢所趨遂演爲漢寗分裂之局民衆淆亂觀聽同志莫之適從主義承宗本無軒輊策略採擇竟成岐途先總理四十年革命遺業危如纍卵良用痛心同志等在滬工作歷有時日於今春倉皇之際受逼於武力眞相莫明不得不退出黨部聽從解决在驚欵惶惑中迄茲四月有餘矣乃者共黨隂謀失敗中央决議驅除蔣介石同志以黨國重毅然下野雙方隔閡已去合作便不容稍緩何白本三總指揮通電於前中央决議於後同志等對於忠實領袖爲革命而提携而合作集中黨的力量認爲係中國國民革命之新機運願竭盡忠誠矢志擁護中央黨部國民政府皓日宣言宣示四點尤爲目前一切黨國糾之解决綱領全國同志亟應奉爲圭臬促其實現以使三民主義的國民革命早日完成至有少數惡劣强暴分子藉黨部會社名義故意破壞黨政統一報章所播排斥漢方政府委員分離諸領商提携者本會認爲無異共産分子之破壞本黨紀律所在不容姑息數月來同志等旣不爲共黨所引誘又爲現黨中所不容徬徨岐路莫所歸宿應請中央執監第四次會議關於東南黨部有所决定即行遵照納入黨的系統的組織本會僅明白宣示三點曰（一）目前漢寗黨部政府旣已合作對於黨的威權仍應提高防止黨内個人的獨裁以使黨的行動完全民主集團化羣策羣力以完成革命（二）凡破壞本黨及漢寗雙方合作之搗亂分子無論其假借何種名義應認爲與共黨有同科之罪嚴格予以紀律之裁制（三）漢寗政府已經合併所有兩政府所屬地方黨部應依樣一併改粗使本黨忠實同志集中於一個組織之下以努力於革命以上三點均爲本黨黨内問題目前重要企圖第四次中央執監會議應對於此三點有嚴正的决定各地同志尙望一致主張必如是庶使黨内糾紛可以早日解除革命工作得猛烈前進臨電神馳無任企盼 
[特别市黨部消息]  
　　組織部該部昨發護字第一百號通令令各級黨部曁全體同志云爲通令事本月十一日本市黨部爲紀念劉斌張君毅烈士起見持在西門少年宣講團發起盛大之追悼會劉烈士死於黨外的反革命派之手張烈士死於黨内的假革命派之手際此假革命反革命派縱横恣肆交相爲虐之際追念烈士其意義倍覺重大我全市同志應各體烈士成仁之壯烈念後死責任之重大一體參加不得無故缺席是爲至要此令上海特别市黨部組織部部長冷欣 
　　商民部昨據特别市商民恊會第二區梳妝洋鏡業分會籌備處呈稱遵章組織分會請求備案等情該部以該業組織是否合於法定手續自應先行調查再行核辦昨特交調查科嚴寗調查又據第四區會呈請加委第二分會第四分會第五分會第八分會第九分會等籌備案特交調查科先行審查再予核辦云 
　　青年部昨在市黨部三樓召集各校區分部常務委員聯高會議到者復旦董霖四區三分部劉錫五等十餘人由趙澍同志主席秩序如下（一）恭讀遺囑（二）報告劉斌烈士死難情形並靜默一分鏡誌哀（三）主席報告政治情形略謂孫軍敗退我軍已進至明光孫傳芳不見容於宗昌必敗無疑至賀龍葉挺亦已將就擒我軍前途殊可樂觀刻漢方各重要同志已來寗寗漢合作則革命勢力愈堅我們應一面挽留胡蔡五委員一面擁護寗漢合作云（四）各常務委員報告（五）提案討論當議决劉烈士追悼會各校及區分部應贈送輓聯督促同志參加並在校中宣傳CP反動事實（六）散會又該部派高蔭祖出席四區黨部青年運動委員會指導云 
　　婦女部因接劉斌烈士治喪委員會來函定於本月十一日在小西門少年宣講團開張烈士君毅劉烈圵斌追悼會特發出致各婦女團體函多件囑各團體派代表參加以誌哀思而慰烈魂云 
[安徽省黨部改組委員到滬之工作]  
　　安徽省黨部改組委員因公滬詳情已誌前報各委賆到滬之次日滬寗交通適已恢復卽推定供表二人赴寗向中央黨部請示辦法其餘留滬委員歷訪此間特别市黨部及在滬一般眞正國民黨同志報告安徽黨務並商榷今後進行的主略其報告内容大致以安徽黨務向爲共産黨所操縱腐化惡化份子所把持眞正三民主義信徒幾無立足餘地幸經此次改組歷時三閱月已將全皖六十縣黨部基礎略具端倪預計三兩週間眞正安徽省部即將正式産出適值寗漢合作問題發生一般共黨餘孽及腐化惡化份子又乘機大肆隂謀意圖傾覆本黨盼望在滬眞正同志明瞭皖省眞相有以促起寗漢會議之注意俾對於安徽黨務加以切實保障庶幾數月來苦心孤誼所建設之皖省黨部基礎不至再爲共産黨與腐化惡份子所傾覆又各委員頃接由蕪湖轉到路委員錫社自中央發來電報一通報告卽日回皖工人各委員等現已汲汲凖備回皖一俟赴寗兩代表來電立即就道云 
[國民黨駐法總支部歸國代表團成立]  
　　歐州黨務極形複雜時值我黨奠都南京之時駐法總支部疉派代表歸國向中央報告屢誌事報茲聞該代表等以黨以務尙未解决並接駐法黨部密令於日昨假座古拔路三十三號開會成立代表團繼續進行黨務計當時到會者有盧雪正·丘卓雲·李星輝·夏安修·舒之銳·熊光瑄·劉愷鐘·陳齊八人當維熊光瑄主席盧雪正記錄恭讀總理遺囑畢卽由李星輝報告黨部來件繼推盧雪正李星輝丘卓雲陳齊四人負担部内一切工作完全責任云 
[上海縣黨部消息]  
 
 

Page 14

 
 
　　秘書處爲謀境進農民智識創辦農民夜校致縣敎育局函雲本月六日本會農民部召集各區代表會議議决舉辦各鄉農民夜校ful所儒開辦費三百五十元經常費毎期四百二十元請由敎育局撥發一案經衆議决卽日進行查提倡農民敎育卽所以增進社會文化本邑縣屬各鄉農民十居八九欲謀敎育之發逹民智之開通非盡力提倡農民敎育不爲功然當此財政困難之際學校設立未備之時不得不叧謀補救之法俾易寶行農民夜校費省而功倍苟能於力進行自有成績可觀今後秋熟登場農作休息利用機會此其時知貴局提倡敎育素具熱心對於農民尤加關懷定必樂予贊成暫謀幸福所需開辦經常各費務盼妥爲籌定卽日見復不勝公感 
　　組織部昨由二區指導員蔡炎同志來部報稱二區五分部業已改組就緒擬告成立抄來黨員名册一分請爲核准等情當經調查再予批准又二區一分部定於明日（九日）開黨員大會請求派員出席指導已准派馬金坡同志届時出席云 
　　農工商婦女青年聯合運動委員會該會農民對於籌備農民恊會之組織計畫已草就籌備須知以供各鄉籌備員之參考據三林塘二區黨部報告謂該處已將成立兩會如再有組織當成立一區農民恊會其餘各級黨部正在調查中此次該會於農民運動感於農業爲立國之基礎故各種工作不遺餘力務期尅日於農途中成一最大建設又聞商民部對於各項工作計畫大綱已由該會幹事起草完畢待删正後立行發表云 
　　宣傳部該部於九月七日舉行九七紀念宣傳大運動事前預備各種宣傳品分發各區黨部及各獨立分部並召集所屬黨部宣傳代表聯席會議商定宣傳辦法是日上午該部推派代表蔡步白俞鵬飛姜文寶朱志寛周鏞符駿祥諸同志分道赴各區黨部督率宣傳 
[昨晚開封路之慘劇一人流血三人逃亡]  
　　開封路東段同順公雜貨號對面有小茶寮一名福仙茶園昨晚約八時三刻許來有茶客四五人均短褐開襟面露凶相旣據一桌卽開始其所謂吃請茶者主人公有二一爲開封路五百九十八號陳隆興蔴袋號主人陳隆生一爲寄居對鄰永安里余瑞記水木作之無業游民徐金生卽此案之流血者餘人爲金生之伙伴其所講論之焦點表面言之爲一種尋人之酬勞實則尙有其他之需索敲詐綠陳隆生之髮妻楊氏關陳結褵已有十載現年二十有七撫有兒女三人惟近來忽與其夫之夥友寗波人阿中者相戀愛情好頗深於二日前下午四時携其三齡幼子並戀人阿中相偕鴻飛隆生自妻子出走當卽偵騎四出以冀珠還並求助於徐金生蓋金生爲其鄰友過從頗密且自徐失業以來境况頗窘今以此事見托以爲必有利益可得至在逃之阿中與楊氏暗中已與金生等磋商條件奈以相差太遠未能解决昨日上午阿中忽又來與金生重提解决辦法結果軟化自願以隆生之妻地址相告並乞其帶回隆生家中以免事之决裂金生聞訊樂於應命當於昨日下午在三馬路某旅社内將楊氏帶回交與隆生旋卽邀陳往福仙茶園内討論酬報問題並有其同伴數人作陪在正當之因公銷耗外尙有一種需索其時間卽前述之八時三刻左右也磋商結果殊不圓滿隆生因忿生怨卽趨回家中向其妻曰你以後能收心麽你以後能好好撫養三個小孩子麽其妻聞言唯唯置之於是隆生卽手拿大號菜刀一柄向其妻曰現在我要去出氣了言畢直衝而去至茶寮内已殺氣滿臉很命將金生背後砍去金生回頭欲看行兇之人左額又着一刀金生起身欲逃不情之刀又向伊砍來中及肩頸等處右手舉起意欲奪刀則刀向右腕砍來被傷極重祇連皮骨少許隆生見仇人已臥於血泊之中卽返身捉刀逸去逃命奔向東面而去將菜刀棄諸鈞和里口垃圾桶内其時福仙茶園内早已哄動全街來看熱鬧金生之妻亦聞警前來救護其夫此時血污滿地衣前殷赤慘不忍覩當由朱鴻泰棕蟄店内夥友某甲等陪同其妻車送仁濟醫院救治總計此事之結果流血者爲徐金生身受重傷五六刀出亡者三人一爲造成流血之陳隆生一爲與主婦發生戀愛之夥友阿中一爲此事發源之婦人陳妻楊氏乘其夫持刀出外時卽潛由後戸逸去最後點綴此慘事之告一段落者爲陳隆生之五齡幼子因出事後其有異常慌亂此可憐之苦兒站立門首忽而走夫此事不知將若何了結也 
[土地局布告人民遞呈程式]  
　　上海特别市政府土地局昨發第二號布告文云爲布告事照得人民對於本局有所請求或控告事件應照章遞具呈文業經市政府規定手續公布在案查近來人民來局呈訴事件往往手續不合合亟錄案布告嗣後本市人民來局遞呈者應照後開手續辦理倘程式不合或由郵局投遞概不受理仰全市民衆一體知悉此布本市政府接受人民遞呈手續規定如左一凡人民遞呈須註明姓名年齡藉貫住址職業並貼足印花一人民遞呈須照繕呈文正副本各一份一併呈遞一凡屬控告事件除依照以上兩項手續外應加反坐甘結及殷實舖保加蓋圖記一併轉呈一凡係團體遞呈應由團體代表人署名蓋章並註明機關地址加蓋鈐記貼足印花一凡團體控告事件應由代表人負資加具反坐甘結及殷實舖保加蓋圖記一併附呈一遞呈人如不備具上項手續或所呈事件不屬本市政府範圍以内者概不受理 
[上海特别市土地局辦事細則]  
　　上海特别市土地局辦事細則提出局務會議逐條通過後呈由市政府核准備案茲將細則附錄於後第一章總則（第一條）本局辦事規則遵照市政府辦事通則第五章及市政府各局辦事通則辦理（第二條）本局各科毎日來文由科長及各股主任閱後交主管員分别擬辦摘由登入稿簿先由原主稿人簽名或蓋章交主任及科長次第核閱送局長核判（第三條）凡重要事件由各股主任或各科科長主稿其應加討論者與本科各員互相研究參加意見（第四條）各科毎日文件均應依照市政府規定期限辦畢不得延誤其有關係重要一時不能裁定者或請示局長或互商辦法或會議决定（第五條）凡未經公布之文件應守秘密不得洩漏（第六條）凡各科事件由各科科長負責科長有事故時由主任科員負責（第七條）本局各科在成立之初凡事較簡者暫不分股俟必要時次第轉設各股主任（第八條）本局設考勤簿各員毎日上下午到局均應簽名畫到如各員因事遲到早退必須向本科科長申明理由並於考勤簿親筆註明鐘點其因公外出者别於出勤簿書明事由鐘點毎日送局長查閱（第九條）本局各員俸給均按市政府規定日期人照發不得預支（第十條）本局各員遇有重要事件應本互相精神通力合作（第十一條）本局各員均須努力奉公减少酬應節省耗費養成廉潔習慣第二章秘書（第十二條）秘書職掌如下（一）關於處理機要事項（二）關於局長委託辦理事項（三）關於參閱各科稿件事項第三章各科組織（第十三條）第一科分四股（一）文書股（二）會計股（三）出納股（四）庶務股文書股職掌如下（一）關於本科文書及其他不屬於各科文書之撰擬事項（二）關於各項統計及報告之編劃事項（三）關於本局各項文書之收發事項（四）關於擋案之編管事項（五）關於印信之鈐且典守事項（六）關於編訂並保管電報密本及編譯明密電報事項（七）關於各項文件之公布事項 
[華界人力車主注意]  
　　上海特别市政府公用局布告第六號云我們公用局這次檢騐市内營業人力車現在已經結束因此進行第二步辦法發給代表執照减省繳捐手續你們車主應得注意下面幾條辦法快快照辦（一）凡是已經我們公用局檢騐合格的營業人力車所有車主們應在陽歷九月十五日以前大家推定幾個代表俗語呌做代捐毎個代表最少須得代表三十輛車子過了三十輛便没有限制但是代表自已有的車子數應占他所代表的總數十分之一譬如自已有了三輛車子才許代表人家三十輛有了十輛才許代表一百輛一百輛以上都照這樣推算（二）代表推定以後應把自已有的和代表人家的車主姓名住的地方各人有的車數和我們公用局所發的車號磁牌的號數開一張清單送到我們公用局請求登記這件事也須在陽歷九月十五日以前辦好（三）從陽歷九月十五日起一直到二十日再來我們公用局領取保單照單上開的條規一一塡好請一家店舖做保印上那店的圖章送還局裡等到我們調查明白知道那店舖的確可靠並且願意給你們但保我們便可發給一種執照你們拿了這張執照便可整批的到財政局繳捐領照（四）再從陽歷二十五日到三十日的六天裡頭你們代表應該把所代表的車子上的車號磁牌都拆下來（拆時當心勿要弄壞）繳還到局我們叧外發給一批順次挨號的磁牌並不叧外收費這種辦法也是我們公用局給你們勞業人力車車主着想可以省却許多零碎繳捐的麻煩計算車輛也有一個一定的號頭容易記着但是做代表的應該担保毎月繳足營業捐不得拖欠並且以後乘客在車上遺失了東西或者和車夫有甚麽糾葛做代表的也負着追賠或根究的責任再有連帶聲明的二點你們車主也要注意一下（一）上面所說的代表代捐辦法原爲要使大家便利稽查减省手續所以我們公用局以後對於零碎車主不許再行登記最好大家合推代表照我們的辦法辦理（二）我們公用局對於市内營業人力車現在要限制號頭以後不再添加目前添打新車子的多來本局掛號快近一千輛所以我們公用局以後對於不合我們條規而破舊的車子便須吊銷他的照會讓給新車頂補中華民國十六年九月七日 
[黄包車夫見金不昧]  
　　前晚八時許城内石皮弄玉器生意之夏某由友人處携鈔票洋二百元乘黄包車回家下車後卽付車資推門入内未幾車夫忽來敲門謂有鈔票一包遺於車上夏某始憶所携鈔洋紙包遺去今見珠還合浦異常感激立謝該車夫銀洋數元而車夫堅拒不受至再三命其勿却始受小洋二角而去 
[霹靂擊正龍華塔之傳說]  
　　龍華古塔此次被雷擊毁中柱已由彼處公安局將塔門封鎖禁止登臨詎近有人傳說謂該塔在明季永樂時向西北傾斜已有四百餘戴不意雷擊後塔已轟立不傾不斜皆謂霹靂擊正云 
[昇平里房屋解决之尾聲]  
　　周王氏昨日進屋┆┆各團體分頭感謝 
　　昇平里房屋風潮自經法公堂判决二十四號房屋仍歸周王氏租居各界業於此案均甚滿意認法公堂之判决公道昨日法總巡捕房特派探員魯錦臣親將二十四號房屋鑰匙交與周王氏開門進屋周王氏以寡苦伶仃深蒙各界援助及法公堂依法秉公審判之厚恩均擬親登叩謝然各團體方面以案雖解决一切善後必須辦妥茲錄消息如下 
　　法租界房總會之會議上海法租界房客總聯合會於昨日下午開會討論由童理璋主席邵冰淵紀錄主席報告爲昇平里案出庭觀審之情形及吳凱聲與狄百克兩大律師辯論之意義均有研分之價值本會對於兩大律師均能依法律將該案解决深爲感激應予一併感謝以示公道次沈問師提議是日開審魏道明律師雖未起而辯論亦出庭觀審從傍贊助且吳凱聲律師帮辦董克昌君及文牘員馬常君均到庭參觀熱心公益甚屬可風應請魏董馬三君均爲本會名譽顧問以便贊助會務衆贊成通過次討論平濟利路房客欠租案及昇平里組織房客聯合會等案議至四時散會 
　　特别房客總會之會議上海特别市房總聯合會於昨日下午開委員由姜俠魂主席（一）報告昇平里案之經過（二）議决致函伸謝法會審官陳介卿先生及法副領事杜搿先生（三）討論各處房屋又發生加租風潮案議决分請華租界兩當局一致取締並叧行定期召集各房客聯合會作根本解决運動遂散會 
　　房客總會致吳狄兩律師函上海特别市房客總聯合會以吳狄兩律師依法解决昇平里案特致函伸謝云（一）致吳凱聲函云逕啟者自昇平里勒遷案發生以來痛此孤嫠輿情共償然强權卒不足以制服公理昨日竟凱旋勝利矣此固我方理直氣壯及審判官之明於審斷始克臻此第非閣下據理力爭見義勇爲勝敗之機猶未可必期也從此惡風一戢滬上居民將藉此稍舒不平之氣謹代羣黎敬致謝忱惟猶有懇者此後猶恐重起糾紛尙祈秉其熱忱維謹到底是所至盼專此函逹并頌公祺（下略）（二）致狄百克律師函云逕啟者欺壓孤嫠無故勒遷匪特有傷人道抑且違犯公理周王氏一案閣下固以職務關係代表房東方面出庭然以不忍其孤苦零仃無辜受寃卒蒙依法辯訴處以人道公理爲前提足徵仁俠公正憐惜孤嫠之至意用特專函申謝卽希亮鑒是幸此頌台祺（下略） 
[納稅會注意市民住居安寗]  
　　函請法公董局示禁勒遷 
　　上海租界納稅華人會自反對增加巡捕捐事結束以來業正籌劃正式組織事宜工作不遺餘力前日下午五時邀集本埠要人及研究各國選舉法者精密討論選舉方法一俟得有具體結果當卽着手進行預料組織完備後當着手於華董問題之解决辦法昨日該會以租界會審公廨對於昇平里房東勒令房客周王氏遷移一案堂諭周王氏於二十四小時遷回原處並定逾期毎日之損失認爲於上海市民居住上得有極佳之影響且於社會治安之維持亦有重要之關係特函謝陳會審官之秉公判斷並恐貪求無壓之房東不免再用故不收取房租以蒙蔽捕房售其勒遷與别收挖費之目的又致函法租界公董局應重申禁令茲將兩函錄後 
　　納稅會致法租界公董局函逕啓者案查昇平里房東勒令周王氏遷移曾函請貴局注意在案茲據報告已蒙會審公廨秉公處斷殊足以維持社會安寗秩序無任公感惟是房東貪求無厭者多往往以謀得挖費故造事實蒙蔽捕房勒令房客遷讓房屋一面没得以前挖費一面又得新增之鉅大挖金過分行使其所有權其事在在有之不過房客懾於房東淫威不敢告訴耳應請重申禁令以雜人道面重社會安寗秩序實爲公便相應函逹希煩查照辦理爲荷 
　　納稅會政法租界陳會審官函敬啓者案查信交風潮以後所有房東任意加房租額外需索鉅大小費不遂則勒令遷讓置房客之占有權於不顧雖經官廳示禁面房東均置若罔聞此次昇平里房東對於周王氏之勒遷其不顧人道持蠻肆虐尤屬　人聽聞妨碍安寗茲幸貴公廨明鑒高懸燭照鬼蜮伎俩諭令於二十四小時内由周王氏復行遷入過期一日並毎日賠償損失銀十元凡屬房客無不稱頌本會以求平等待遇爲職志對於貴會審官之堂諭尤爲重視蓋有此公平無私之堂諭可以禁止貪得無厭之房東壓迫房客而行使所有權之過分行爲而市民居住亦可以維持矣謹爲受不平等待遇者道謝相應函逹希煩查照 
[鐵蛋冒烟炸傷糖販腿部]  
　　前日上午十時賣麥芽糖之本地人朱茂生在浦東老白渡南首草棚小兒手内換得形同蛋式之鐵質玩物一只行至榻家渡高小學校附近曠地開視上有泥跡擬用刀刮正在泥去皮破間忽冒出白烟朱急將鐵蛋棄於浜中詎該浜涸乾已久隆然一聲腿部已被炸傷流血不止幸經該處崗警到來將朱扶起帶回三區一分所轉关三區總署核奪 
[電影導演設計騙金飾]  
　　女演員黄桂英訊無關係 
　　女子黄桂英廣東人年二十二歲向在福州爲電影演員與導演徐昌莫逆黄女以滬地電影事業非常發逹苟一献身銀幕立致明星崇號久有來滬之意會徐亦欲之滬一顯技能遂同舟前來黄女寄居靶子路五十五號門牌其親戚家而徐則僦寓逆旅前日徐約黄女同赴南京路寶成銀樓購買首飾當選就金表練一條金四開二枚金印盒一個共值一百零一元五角徐以須携歸閱看後方可付價請黄女稍待女即允之該銀樓見徐舉止闊綽而女亦衣服麗都遂任徐取去詎知自午後一時候至傍晚六時不見徐回始疑遭騙乃向女詰問徐之住處女云儂與徐在福州萍水相逢素無瓜葛此次雖與同來但實不知彼寓於何地該銀樓以黄女或係同黨即遣夥友繆子金報告老閘捕房派探黄英傑往將黄女逮捕昨解臨時法院由周推事質訊之下以黄桂英無串騙證據判令無罪釋放　 
[閘北十二公團請維持保衛團經費]  
　　閘北商會·胡家木橋商聯會·閘北商界聯合會·滬北五區商聯會·江淮同鄉會·閘北八路商聯會·滬北米業聯合會·閘北商典公會·虬寶各路商聯會·閘北十一路商聯會·北市米業公會·揚州公所·等十二團體代表王孝賫·范和笙·蕭哲明·蔡洽君·等昨以上海寶山縣保衞團第一團成立迄今已及三載維持戰亂保衞閭閻克盡職責現因經費困難各方借貸羅掘已窮倘不予以維持勢將停辦際此時局嚴重盜匪潛滋警力旣感單薄治安商業非賴利害切膚之地方保衞團通力恊助不足以奠人心而防宵小特聯銜呈請淞滬衞戍司令部·上海特别市政府請查照滬北工巡捐局接收商埠公署時成案按月撥欵以資維持而安地方 
[國産中山牌花標之盛行]  
　　旅滬湖人章君榮初業洋貨疋頭有年向設華豐祥記洋貨號於本埠英租界天津路隨安里去歲章君鑒於舶來品花布（卽花標）充　斥市場金錢外溢　　四百餘萬因創織中山牌國貨花布以供需要而資抵制行　以後大受國人歡迎本年章君鑒於歡迎該項花布者日盛一日因獨資創設榮豐電機棉織廠於西門斜橋惟我路底自行幟染以期出貨加旺復以上海特别市農工商局已經成立對於國貨已有相當保護因於八月一日呈請備案七日奉批呈悉着先將所擬商標圖案呈候察奪此批擬於八月二十五日檢同商標圖案及花布樣品具呈審核准予備案俟開辦商標註册時再行依法呈請正工註册旋於二十六日奉批呈及附件均悉准予備案仰候本市政府商標註册暫行條例頒布後再行遵章呈請註册可也件存此批 
[克富烟公司新廠落成]  
　　克富烟公司營業蒸蒸日上所出之二十支裝軍師牌香烟風行已久有口皆碑原料之美烟味之佳早已膾炙人口近因營業發逹在大連灣路倍開爾路瑞福里擴充製造廠一處其製烟機器係最新式者非常靈便毎日出品數額增加已於昨日舉行開幕典禮各界名人到者甚多經理劉浤璋廠長黄世琛招待來賓甚爲週到 
[江灣明日賽馬]  
　　江灣萬國體育會之第一二三三次游戲賽已准於明日下午一時舉行共賽十次茲將下半年改名之馬詳列於左聊供參考 
　　新名羅埃（Blower）前名落鐵蓮（LotThree）新名却明亞司登（CharmngOstent）前名落磯孟頂（RockyMountain）新名湖口天（HukowTea）前名海白立（Hybrid）新名果而先而（GoldShield）前名拉鐵亨（LighrHand）新名亨脫司地晒（HuntersDesire）前名惟克多惟而（Victorville）新名陳果（Jingo）前名法老立克（Frolic）新名哥亞拉（Kala）前名特卜司登特（DoubleStandard）新名買雷隊（MryLady）前名麥騰派拉白（MadamedeParabert）新名羅司好而（RoseHall）前名曼翁（MyOwn）新名立得哈佛司（LittleHarvest）前名哈佛司衣夫（HarvestEve）新名温亞克老克倍倍（OneoclockBaby）前名麥克特夫（MacDuft）新名普麥（Puma）前名海温（Hywind）新名撥老不的（Proqerty）前名克塞孟頂（CastleMountam）新名外而反埃（WildFile）前名意多利弗倫的（FireEilante）新名好南色克而（HoneySuckle）前名法辣百騰（Flaqqerdom）新名林婆（Rainbow）前名梧州（Wuchow）新名老而考而（RollCall）前名海司脫浪（Hystrung）新名尤落辣（Ulula）前名惠鐵本碎（WhitePansy）新名衣瓜白立的（Equability）前名軋老立司文巧（GloriousVenture）新名高立拉Go（）rilla）前名衣瓜立的（Equality）惠鐵及特（WguteJade）新名翁地貎兒（OntheMall）前名雷特阿培（RedAbbey） 
[觀潮專車特刋出版]  
　　滬杭路定於本月十一日起開海寗觀潮專車三天連日豫購車票飯票者絡繹不絶四川路一百十四號中國旅行社有鑒於此特出版觀潮專車特刋一册與去年該社所出之湖上春光格式相仿内容有觀湖詩文多篇以及菜單指南等等並有銅圖多幅用銅版紙精印準在車上贈送不取分文又該社所發行之旅行雜誌春季號已再版出書可與夏季號同購毎册只收洋二角 
[勞資調節會工作昨訊]  
　　上海特别市勞資調節委員會昨日辦理各項會務如下 
　　處理各項案件（一）糖雜糧職工會第一分會爲提出要求條件久未解决函催速爲調解一案函約泉漳公所及糖雜糧職工會於九月二十日到會磋商（二）華法清潔工會第一分會爲提出要求條件請迅予調解一案函復該分會已定於九月九日開會討論（三）鐫業工會爲提出要求條件久未解决函請迅予調節一案函約鐫業工會及該業商民恊會於九月十二日來會磋商（四）煤炭柴工會第一分會爲提出條件函催速爲解决函復該工會已請謝蘅牕毛春圃兩君來會和平商榷俟有頭緒再復（五）怡和碼頭棧務工會第一分會函爲資方未曾接到勞資調節會定期召集開會函請叧訂日期案函復重定於九月十三日下午四時開會並函約黄清華甘翰臣兩君准時出席（六）碼頭棧務工便第十一分會函請竭力調解案函復已定於本月八日派員到會討論（七）米業職工會第一分會爲新訂條件已送工統會審查合格請取决案函復並附請求書二紙知照該分會依式塡寫送交調節會及工統會核奪（八）裝訂工會第一分會函詢公安局對於書業公所如何辦法請迅予解决案函復已知照市公安局查案嚴懲當靜候解决（九）美敦洋行包工頭朱錦榮函報該行糾紛均經解决案函復將解决辦法備函詳報本會備核（十）理髮工會第一分會函爲店方違反簽約條件請設法救濟案該便以此案無卷可查函知工統會將該會案卷移送再爲核辦 
　　解决眼鏡業糾紛案上海市眼鏡業職工會向資方提出要求條件糾紛已久曾由工統會召集勞資雙方恊商亦未解决自此案移送勞資調節會辦理後經該會召集雙方於七日午後到會恊議由調查員汪曉邨調節工方代表爲陳星春·李紫峰·馮伯翔·鄭信章·吳彭壽·雷振明·等六人資方代表爲王碩泉王莊守九·張士强·黄銘之·等四人自午後二時開議至六時止所提條件皆逐條通過惟第六條雙方互有磋商結果由勞資調節會修正經雙方公議簽字承認並叧附條件一條亦經雙方通過完全解决由勞資調節會約定九月十七日雙方到會簽訂正式條件 
　　調查員之廉潔可風絲吐業職工會贈該會調查長朱文樑車資洋乙元朱君將原洋繳呈常務委員請示辦法當由該會函知絲吐業職工會繳還原洋并望該會切實通告所屬各團體絶對禁止此項供給養成廉潔習尙云 
[工統會援助中華書局被裁職工]  
　　中華書局此次復業關於職工方面竟無端裁汰多人致職工會同人極爲憤激認爲無誠意的復業殊非公允擬謀罷工以示抵抗工統會自得訊後亦以該書局之此次無端裁汰人員跡近報復已向前途嚴重交涉務必逹到復業目的云 
[總商會修正章程之頒發]  
　　國民政府秘書處函總商會云逕啓者茲准中央法制委員會函開案准貴處函轉上海總商會暫行章程五十一條請核示呈一件奉批交法制委員會速辦等由當經敝會將該章程審查修正羹於敝會第二十一次會議决議通過在案相應錄案并檢同上第總商會暫行章程修正案四十八條油印件一份函送貴處即希查照爲荷等由並章程修正案一份准此查此案前准函送過處即經呈奉常務會議轉交法制委員會審查辦理並即函復貴會查照在案茲准前由相應檢同章程修正案函逹查照辦理此致上海總商會 
　　總商會昨通告各委員云逕啓者本會暫行章程業奉國民政府秘書處發交到會所有核改各條尙須從詳討論以便提出會員大會取决茲定於本月九日（即今日）中午十二時開常務委員曁法制股委員會除分函外相應函逹務祈准時駕會與議是日會中備有午膳幸勿吝玉是爲至禱 
[商總聯會開會紀]  
　　上海各路商界總聯合會前晚八時開會到二十餘人錢龍章主席鄭葆元紀錄（一）恭讀遺囑（二）報告來函（三）分會改組問題僉爲法租界向屬本會範圍今多未呈報公决函詢市黨部商民部法租界是否獨立并引證該會等向屬本會之成例（四）貴州五路商界聯合會之改組問題公决函致該會限一星期内將會員職員名單抄來核辦（五）二五庫券結束事公决（甲）簿據尙未交來者速催（乙）已送來者清理審查（丙）由二五庫券委員會審查辦理（六）胡鳳翔提議公共租界工部局在華界虹橋路添設捕房案公决分函市政府交涉公署嚴重抗議並推代表俞銘巽·張賢芳·胡鳳翔·王肇成·張一塵·等前往調查（七）俞銘巽報告仁智里房東加租五元案公决交四川路辦理（八）昇平里二十四號房客周王氏被房東勒遷函請援助案公决致函吳凱聲律師請主張公道議畢散會 
[市農會消息]  
　　上海特别市農民恊會秘書處爲本月十一日開追悼張劉二烈士大會通告各區農民恊會參加又該會宣傳部因上海農民運動尙在萌芽時代對於農民團體之基礎尙未鞏固蓋因農民之信仰尙不能十分堅决深恐有妨農運之進行故積極研究對於農運各項方法及收集宣傳資料由該部部長沈若虚編成農民運動大綱十二條頒發各級恊會以資參考云 
[浦江中前晚又發生刦案追獲五盜]  
　　近日浦江中發盜刧情形曾誌前報茲悉前晚七時十五分又有划船一艘由江天碼頭裝載搭客六人渡浦駛抵江心突來另一划載五人三人執有手槍攔住搜刧當經全船搭客同聲大呼捉盜遠近各划船聞聲紛紛赶來一唱百和一時捉强盜之聲遠震江岸盜等見事不妙旋向南疾駛圖逸當被泊於陸家渡之浦江水巡隊巡船及公安局第三區偵探毛玖生等截獲江北人李廣財（混名大嘴）·韋長順·等五人惟其名片上印有蘇屬緝私統部稽查字樣當卽連同划船一併解至隊内昨經朱隊長傳到事主楊張氏等逐一指認諭令押候轉解公安局訊究 
[販雞鄉人被刦受傷]  
　　昨有家住西鄉三鄉人販鷄多只至閘北出售事竣得錢回家詎行約三四里之遠忽田内跑出八人四人着黄色制服四人着灰色制服卽將該鄉人包圍並有一人逼問有無銀錢當被搶去雞洋一百二十餘元搶畢鄉人與盜各分投逃散盜臨去時並開槍一響示威卽有一鄉人名陸信初者年三十四歲小腿被中一彈負創忍痛行至梧州路某雞鴨行友人處報告卽經其友送至同仁醫院經陳邦典醫生爲之診視現尙留院醫治聞已報告該管警局請緝矣 
[妓院刦案定期宣判]  
　　任瑞富供由漢逃難來滬晚間從不出外 
　　廣西路五百九十號門牌鴇婦唐張氏所開之書寓妓院於七月二十八號上午三時被盜匪數名侵入擁進妓女素情房内搶取鈔洋三百七十元金鐲三雙金戒四隻紡綢長衫一件事主報由老閘捕房派探目季立仁·包探馮志銘等拿獲盜犯徐鼎元·吳小弟陳阿根及嫌疑人任瑞富四名在吳身畔抄出原贓金戒一隻解經臨時法院諭令押候訊究前日下午由李晋孚推事開庭提審據中西探員到庭報告徐·吳·陳·三被告已在捕房供認錄有供單惟任瑞富則否認與此案有關隨將供單呈案請察繼由事主唐張氏到庭陳述當時被搶情形並認出吳小弟係在塲行刦之盜又由證人何祥林證稱是晚我在素情房内义蔴雀局終夜深臥於該處當盜匪入室時我目覩任瑞富亦在場行刦嗣於途中見任走過遂鳴捕拘之等語質之徐鼎元供在某妓院爲相帮與吳陳均係同業惟任瑞富則不相識我往常與吳閒話曾說誰家妓院有錢誰家妓院無錢陳亦聽得我對於此案則不知情又據吳小弟供此案係吳元桂等所爲事後被我得悉當向分潤得金戒一隻鈔洋六元等語陳阿根供稱徐鼎元曾向我說原告家很有錢但我並未往搶等語並由蔣葆釐律師代爲辯護又據任瑞富供向在漢口爲報關生意本年四月間逃難來滬寄居通州路親戚家晚間從不出外儘可調查云云並延朱希雲·全子廉·兩律師辯護結果李推事諭被告還押定期宣判 
[刦案併誌]  
　　北成都路昨晨侂時半有盜匪糾衆十名侵入北成都路五百七十八號門牌王森和家各執手槍嚇禁聲張搜刦衣服首飾鈔洋而逸嗣由事主檢點所受損失約値五百元遂開單投新閘捕房報請查緝 
　　東鴨綠路東鴨綠路六百七十號某姓家於前晨七時被四盜侵入二盜持有手槍嚇禁聲張後將值洋一百七十元之衣飾銀錢刦取而逸 
　　愷自邇路法租界愷自邇路首安里第七十六號門牌楊姓家於昨晨一時餘突來盜匪三人以問信爲由敲門入内各出手槍嚇禁聲張當被翻箱倒篋搶刦去現洋三十餘元及衣服等物携贓而逸後由事主開單報告捕房請緝 
[浦東南橋盜刦傷人]  
　　向在上海南市開設晉和興拷綢號主管玉峯因爲其子婚姻事前日購辦金飾綢緞各物返浦束南橋家中詎至半夜突來崇明口音人盜匪八九名手執鐵棍凶器掘門而入擁至臥室管喊救被盜綑縛管子與抗被擊破頭顱盜翻箱倒篋被刦洋一百餘元及購辦之金鐲一副綢緞兩疋並將管之長衫一併刦去八月二十日管同子來申投上海醫院調治聞出血過多傷勢甚危險云 
[女生顧碧珍屍身尙未撈獲]  
　　浦東周家嘴碼頭於本月三日有顧姓等兩女學生坐划船渡浦已至碼頭顧姓女生正欲上岸詎料踏步不愼失足落水當場撈救不知去向經同行某女生致函平湖顧之家屬昨日顧女生之父母來申經同行女生報告當時情形特雇船在出事處一帶打撈至今五六日尙未撈獲屍身該女生姓顧名碧珍年二十一歲在松江某女校爲敎員本年十月出嫁此次來申因至浦東母舅處遭此禍端其母昨在出事處大哭不止甚爲悽慘現報請救生局飭派巡船打撈屍身云 
[電氣工人失足墜地身死]  
　　前日下午四時閘北虬江橋趙姓家有電器工人張更全在該處裝接電燈偶一不愼由長凳上失足墜地竟爾氣絶身死一時觀者雲集僉請死得離奇聞死者現年四十三歲住居吳淞張華浜此次由友人介紹往該處作工者家况貧苦妻孫氏有子二已成年了出事後妻學聞耗趕至扶屍慟哭狀至凄慘 
[暗殺顧少山兄弟案犯之定罪]  
　　居住勞勃生路一千二百零六號門牌向在日商第三四廠充當總稽查之顧少册及其弟金山同於本年二月十四號晨在有内被匪侵入搶殺嗣由普陀路戈登路虹口滙山等捕房緝獲案犯五三等六名解經臨時法院迭次開庭審訊未終昨日午後又由推事梁龍升府經各被告律師相繼辯論終結梁推事遂判决王三·劉古能·各處徒刑十二年穆均伯處徒刑十年又六月史頌興處徒刑十四年周松亭處徒刑四年未决期内覊押日數准以二日折抵徒刑一日槍彈没收葛興仁無罪釋放 
[尙有本埠新聞轉入後頁]  
 
 

Page 15

 
 
本埠新聞二 
[航業要訊]  
　　太古船員復班本埠英商太古公司自船員罷工停業以來已歷七十天公司與各船主船員雖曾幾次談判但總以條件不洽未能解决而其自動復班之輪僅通州·山東·大通·安慶·沙市·鄱陽·等六艘至於罷工停班者尙有六十六輪此兩月來之損失至少在四五百萬元左右直至昨日勞資兩方又復討論復業問題聞雙方均互相讓步公司已容納船員之條件故罷工之事至昨日已告結束停工各船員將於今日起一律回船服務本埠輟班各輪决定自十二號起照常復航矣 
　　文滙報云大古公司外國船員罷工潮相持業逾兩月茲藉白恩氏之調處已於今（八日）日解决前六星期内公司與工會雙方迭開會議皆由白恩氏主席竭盡斡旋之力始告成功工會會員皆復工航行亦將開始以待條件之簽字並基於一種諒解雙方將於合理之期間内重行開會决定解决未來爭端之方法使公司工會俱可滿意云 
　　日艦齊集上海日本派往長江各軍艦近因揚子江軍事已定寗漢又已合作則前所派往潯漢各地之軍艦已無久駐之必要刻由第一外遣隊司令將長江各艦電調圖滬齊集上海本日均可抵滬共有下列之十艦云（一）旗艦利根號（二）巡洋艦川内號（三）輕巡洋艦八雲號（四）海防艦安宅號（五）江防軍艦勢多號（六）驅逐艦天津風號（七）磯風號（八）浦風號（九）濱風號（十）海軍病院船笠戸九號 
　　海輪停止赴漢寗漢交通方恢復本埠各外洋輪爭赴潯漢裝運新茶雜糧桐油等出口詎近日吳淞外三十海浬以上約在通州以之下一段江水乃大減吃水較深之外洋輪已不能通行矣怡和洋行之歐洲輪開平格號往漢潯各地載得茶葉等五千餘噸行至該處已被水阻擱船身能行動業已被擱多日現已中止來滬候潮改往香港去矣本埠之各外輪刻下均停止赴漢一切裝至歐美之出口貨已令改用駁船到滬轉運矣 
　　其川輪船擱淺大陸報云本埠昨接揚子汽船公司來電其川輪船又在宜昌上游二三七哩處擱淺但究係觸礁抑僅遇沙灘則電文未詳聞船内所裝貨物皆係普通商品未有特殊貴重品按其川即於數月前觸礁遇盜船主被擄迨經修理復航今又以擱淺聞亦可謂不幸矣 
[工統會會務昨訊]  
　　宣傳委員會演講股工作（一）程寶芝·蘇尙志·赴藥業工會第二中分會改組成立會演講（二）曹麗華赴大康絲廠女工會演講（三）吕仲源·張德嘉·赴建築業第一分會演講（四）蔣鳳鳴·秦伯焱·赴染織布廠業務工會定期演講又赴板箱工會第一分會定期演講（五）周廷權赴合興機器工會演講（六）潘鼎元趙如珩赴尙文路及高昌廟一帶公共憇息處游行演講（七）陸去非·葉漢昌·張自新·施粹英·許志清·顧希清·赴民德路共和路長安路一帶游行演講（八）胡曉秋·季宗芳·朱鴻伯·錢紹武·赴引翔鄉馬玉山路一帶游行演講（九）張抱中·赴鴻章染織工會鴻裕職工會第一分會演講（十）洪鉅源赴盈豐絲高接洽并調解（十）（一）張翔赴曹家渡華豐麵粉廠第一分會接洽定期演講（十）（二）孫最麟赴報界工會接洽定期演講（因該會已遷移未得接洽）（十）（三）吳人豪金劍霜赴建築業工會第一分會土布業職工會第一分會接洽定期演講 
　　組織委員會指導股工作（一）大康絲廠女工會昨開成立大會派陳君剛偕女指導員曹錦海·宋建鴻·程學楨等前往組織指導（二）藥業工會第二分會昨開成立大會派李文治前往指導統計股工作（一）染織布廠工會第一分會因有不良份子許工人入會請示辦法當查該會所有搗亂份子來函未詳應着將姓名及搗亂情形切實具報來會以憑究辦（二）南洋烟草第二分會常委蔡蓮生等懇請辭職請予核准一案當着勉爲其難繼續工作勿萌退志（三）建築業工會第一分會爲請函飭該業主擋手等如包定工程須繳納特别捐一次請予核准一案當查該會所擬辦法尙屬平允可行當即凖予函飭該業作主擋手等遵照辦理並頒發佈吉一體知悉矣救濟課工作（一）上海市製墨工會第一分會爲郎桂山墨店開除工友及素恃廠主信任之程桂子破壞行規一案派廖楚良前往交步結果工友汪銀海由店主發給川資大洋六元遺送回籍至學徒朱長登業經到店復工程桂子破壞行規亦經出具悔過書存案此案完全解决（二）上海市猪鬃工會第一分會爲恒順泰廠不履行條件一案派廖楚良交涉雙方議决毎五磅凈鬃准許加入八磅亂毛雙方同意和平解决 
[婦人因細故與夫爭執自縊身死]  
　　施高塔路二十號門牌某日人家大司務湖南人馮醫林娶妻劉氏年十七歲夫妇感情甚好本月六號晚劉氏將洗潔之白布衣服不知因何擲諸於地被其夫看見卽問何故劉氏與之爭吵馮醫林卽以掌頰之後經該日人家備婦王徐氏從中調解始息爭端詎於前晨九時當馮出外買菜時劉氏思及前事忿無可洩遽萌短見潛至王徐氏房内（該氏亦已出外）將門關閉解下褲帶繫於門之開關上自縊身死後由馮知悉報告該管北四川路捕房派探往該調查一過將劉氏屍體舁入斐倫路騐屍所昨晨十一時禀請臨時法院委派俞承修推事蒞所騐明屍體升座公位卽據馮醫林禀明前情並據見證王徐氏投訴其夫婦感情頗好實因細故該氏自尋短見云云俞君諭曰騐明馮劉氏委係自縊身死着其夫馮醫林其結領尸棺葬 
[工頭王金坤無罪釋放]  
　　楊樹浦華德路英商蘭格木行工頭王金坤被控於七月三十一日在該高聚衆演講阻止工人工作一案昨日午後由臨時法院提審據西探毛亞氏到庭陳述當時捕房得該木行電話謂被告聚衆開會覇阻工作當往將被告拘獲但伊往該木行時未見開會云云質之王供蘭格木行定章毎逢星期日休息若工作繁忙則須上工是日係星期照章休息且未得仍須開工通告適有工統會派員到行開會各工人均係自願前往列席毫無强迫情事更未阻止上工而所開會議對於原告亦無損害云云並由代理律師蔣保釐依法辯護之下李推　核供宣判被告無罪釋放　　金發還 
[俄人商店倒閉清理賬目再核]  
　　法新租界寶昌路某俄人所開之某公司近因虧蝕不能支持於前日倒閉當被債權人石利終洋行俄入其甬屋里華薛里連夫石獨六司尼瑪爾子夫及華人陳伯歧張承本等偵知具控法公堂於昨日傳訊先由各原告投訴被欠情形被告由其妻代到聲稱丈夫於上月間病故惟店中尙有人欠之數及一切生財物件請求准予派員清理等詞官諭准予派步維賢會計師清理賬目聽候報告再核 
[英美工會繼續籌辦義校]  
　　浦東英美烟公司前在花園石橋大街租賃汪姓房屋創辦義務學校已經數載因於今夏宣告停工時將學校同時停辯現該廠雖已照常開工而學校仍然鎖閉故烟草工會擬借該校　址繼議開辦未經産主允許於昨致函各公團援助 
[馬弁被控用手槍恫嚇西人]  
　　某司令之馬弁山東人陳岳昨晨被總巡捕房拘解臨時法院控其用手槍向美國人克孚開司兩人恫嚇等情由謝推事升座警務庭訊據西探長亨脫到庭禀稱昨（七號）晚六時有一華人投捕房報告謂有兩西人在九江路河南路口被一人用槍恫嚇我卽前去在老介福綢莊内將被告拘獲在其身畔皮帶袋内抄出手槍一支子彈十二粒及手槍執照一張惟執照號碼與手槍號碼不符據被告在捕房稱渠爲某司令保鑣因飛星公司將七六四號汽車一輛出售與人車價分期拔還但迄今猶未付清該公司昨欲將汽車扣留被告不知内容以保護其主致起誤會現請求將案延期云云謝推事諭陳岳交一千元保改期審理 
[葛興仁宣判無罪]  
　　東南能信社云麥根路日商内外棉第九紗廠工人曾福根·被人暗殺身死一案前經虹口捕房偵探張廣生將該廠細紗間工頭葛興仁逮捕解送法院訊辦前日（七日）下午復經梁龍推事偕同英領事在第五法庭審問證人後卽開始辯論被告辯護人董俞律師陳述意見畢經楊推事當庭宣判葛興仁無罪應卽開釋 
[白爾路倒斃男屍驗係病死]  
　　六日晚上有年約四十左右形似工人某甲倒斃法新租界白爾路二十四號門牌門前由捕查見報告捕房派探前往察視得該屍身穿新藍布短衫柳條布褲秃頭赤脚着鞋嘴内鑲有金牙一只委係因病身死並無别故據禀明捕頭派六十三號華捕將屍車送同仁輔元堂騐屍所查無家屬拍照由堂棺殮厝塚候家屬認領 
[小工患喘病身死之驗明]  
　　小工金寶在楊樹浦寗國路二十一號門牌某作場内做工前數日忽患喘病未能上工終日呻吟床第前晨十時三刻鐘因病重身死由小工頭陳阿玉報告楊樹浦捕房飭探往將屍體舁入斐倫路騐屍所昨晨十一時由臨時法院委派俞推事蒞所騐明屍體升府公位卽據陳阿玉投訴死者並無有屬在滬現惟由我領屍等詞俞君諭曰騐明金寶委係因病身死屍着陳阿玉具結領埋 
[小孩險遭電車撞斃幸司機停車敏捷]  
　　昨日下午五時半華商電車三十三號電車駛至中華路天福里口忽有一年十二三歲京男核在軌道行走司機人踏鈴該孩尙不避讓立卽停駛該孩已跌入電車頭之救命板下由司機會同賣票將孩設法拖出身衣軋破手臂略受微傷幸司機敏捷否則該孩必有性命危險云 
[駁船業請保護裝載客貨之函復]  
　　總商會致函淞滬駁船同業公會云貴公會同業裝載客貨請分函保護一案茲據公共租界工部局警務處復稱接奉大子以沿黄浦灘一帶碼頭搬運貨物之際常遭攫取偷竊時受損失等語敬已閱此事當由敝處予以相當注意也等因到會相應函逹查照爲荷 
[控追黄荳損失案昨日續開辯論]  
　　南市泰潤恒昌等荳行前雇陳金生·王阿金·等船隻裝載荳七百五十包前赴常州交卸中途遭陳王等串通盗賣案發後起獲原贓二百八十六包一面將陳王先後獲地方廳訊明判决各處徒刑三年該行等卽以民事起訴地審廳求着令船主楊龍貴·山棠棠·二人負責賠償曾奉開庭兩次辯論終結候判在案茲悉此案該廳以本案有重審之必要是以發出裁决並一於昨日上午九時續開辯論由葉庭長特開第四法庭審理先據袁榮璋供在泰潤荳行執業舊曆本年四月二十四日雇山棠棠所有之陳金生船裝載黄荳四百包運往常州中途被陳盜賣現除追到原贓外尙少一百二十包應令山棠棠賠償洋一千四百五十九元八角四分施頌臣供在恒昌荳行爲夥是日雇楊龍貴所業之王阿金船裝載黄荳三百五十包亦赴常州交卸被王盜賣無遺要求着令楊龍貴賠償洋三千二百九十八元四角三分官謂袁施二人曰爾等欲令何人賠償袁施同供要山楊二人賠償問爾等前訴跑碼頭之李逢春朱毛毛等共同負責何以今日僅訴山楊二人是否對於前訴李朱等撤回袁施同答是的請求撤回現在祗告山楊二人問官又問山棠棠楊龍貴同供業有駁船三四只　其陳金生王阿金二人並非船夥爲分摇船板主所賺水脚與民等各半分派如有不測概由分摇船板主負責與船主無涉問有無契約答素來習慣並無契約可請調查問官又傳李逢春不到由李遣代表宗玉山至案供稱此次配船裝運荳係田朱毛毛往喚船艘官問朱毛毛曰陳王等之船是否爲爾所雇朱供是的問爾前去雇船是否與山棠棠楊龍貴二人接洽抑或與陳金生王阿金接洽答係與陳金生接洽的其王阿金則由陳金生轉喚的問官得供卽命承發吏葛介堂持提簽往押所中將在押之王阿金提案詰據供稱駕舟爲生問爾是船夥抑是分摇船板主供我是分摇船板主問如船上雇用船夥應歸何人主張答船上用人等事咸歸分摇船板主雇用與船主不涉問此次裝載黄荳楊龍貴得知否答楊龍貴並不曉得訊至此問官命山楊等一干人退諸庭外謂袁·施·二人曰本廳爲爾等和解如何袁施二人同供不虧血本總可通融官曰命山棠棠賠償四百元楊龍貴賠償八百元尙有李逢春·朱毛毛·高生囝·陳金生·王阿金·等各人亦須共同酌量賠償詎袁施同稱山楊等家資頗豐問官曰假如應該負責之人如若無錢亦須賣去田地歸償若是不應負責就是他有千萬家財亦不能勉强令其負責問官勸之再三袁榮璋僅允减去五十九元之數請追一千四百元而施亦祇允减零頭數十元問官命袁施二人退諸庭外復傳山楊二人至案謂曰爾等被累本廳是明白的但荳行中亦受累不少不若彼此吃虧一些本案早日了結則爾等在水巡隊執行之駁船二艘亦可早日領去貿易現在爾等願出若干山楊同供我等涉訟迄今損失不資並非不聽審判長好意勸解實在無錢賠償問官復一再向由楊等開導由楊等同稱一二百元尙可籌備問官以相差　殊無法和解遂命袁施二人至案略訊數語卽諭開始辯論當由原告律師席裕昌·被告律師陳文照·魏道明·等等而互辯良欠原告律師大旨謂無論如何其駁船終是山楊等的則山楊等理應負責而被告律師則稱　如一輛黄包車中途出了岔子是否爲車主負責抑或黄包車夫負責問官遂諭辯論終結聽候宣判並諭兩造能於一星期内在外和解最妙否則候判王阿金還押退庭 
[鎭海同鄉會新選職員]  
　　鎭海旅滬同鄉會昨日新選職員名單錄下正會長方椒伯·副會長留聘之·董事劉廉巽
·向鳳樓·朱健行·卓明廉·陳鶴亭·董杏生·金雪　·向潛園·載耕莘·劉甲生（籤留）陳良玉·傅其霖·烏崖琴·洪雁賓·王心貫（候補）史祖紹·朱旣醒·胡朗夫·徐坤久·徐忠信·樓其樑·謝蘅牕·謝蓮卿·李詠裳·劉予醒 
[聘媳失踪之訟案]  
　　住居浦東楊家渡地方泰州人張志賢之子張黑三年二十六歲向在附近草泥塘地方同鄉老婦顧王氏所置之船上爲老大而顧王禮 
氏有已故長子之女顧招弟年已二九因張黑三對於工作頗爲勤　人又儉樸居停頗爲垂青有同業之王開國及摇划子船之婦人滕陳氏亦甚器重此子因向顧王氏撮合張黑三與顧招弟之姻事本年四月當卽文定因坤宅無男子主氏所以由該氏之次子顧永楨以叔父之名義出帖許配定親財禮則爲大洋十元粗布六疋原定本年秋季成婚但招弟早有愛人因期將届乃於舊曆七月中旬出走於是兩造幾費辱舌欲圖解約但張志賢不願於是具狀訴請上海地審廳指顧王氏顧永楨匿女悔婚要求維持原約昨日下午奉朱推事開庭兩造及媒人均到惟顧永楨一人不到訊據張志賢供年六十四歲泰州人顧王氏之子顧永楨於本年四月初十日出帖將其姪女招弟許配與我子黑三爲婦本定八月結婚當定親時致有禮金十元布六疋（約值十元）詎現在顧永楨等賺貧悔約將女藏匿諉稱逃亡欲圖解約要求成全兒子婚事官問招弟幾時走的答我不曉的他們說逃亡我不信問你到底意思如何答我要人問倘此人不見如何答如果永不見面請判决就是質之顧王氏供年六十歲泰州人摇船爲業攀親是我個人主張與我次子永楨無涉我的孫女走後張志賢是曉得的况他兒子黑三在我船上當老大自我孫女走後我曾央媒人等與張志賢說妥返還財禮或貼分三四十元詎奈張志賢不允我亦無法問你孫女如何走的答他在紗廠做夜工不回來我又不能知道他要走問你的意思到底如何答尋得着人還人尋不着只能還財禮官即質之原告但不肯允許至此官問王開國供年四十九歲泰州人摇船爲生媒人是做的但招弟走後我间與顧王氏說過敎他賠償些損失惟顧顧氏不近情理要打我所以我不敢調停了滕陳氏供年三十五歲摇划子船媒人是做的失女後他們在茶館内談論我是女人所以並未插言云云審當以案不能開辯論候調查再審命退庭 
[王姓女孩失踪]  
　　閘北中興路中興里（卽春豐里）對門居戸寗波人王姓六女孩名桂英者於前日傍晚時在門口游玩忽然失跡家人四出尋訪並無下落查王姓係工人工作度食並無餘蓄諒必被匪拐去昨日已由該家屬報告該秘警區請爲查訪該女孩下落云 
[各時疫醫院報告共死五人]  
　　（一）西藏路上海時疫醫院昨日門診八十二人住院一百零五人出院二十九人注射鹽水針二十四人病故一人（一）天津路紅會時疫醫院門診四十人住院四十人出院十人注射鹽水針六人病故一人（一）愛文義路急救時疫醫院門診八十人住院三十八人出院四十六人注射鹽水針三十四人病故一人（一）南市神州時疫醫院門診二十四人住院八人出院六人注射鹽水針三人病故一人（一）胡家木橋虹口時疫醫院門診二十一人住院十九人出院一人注射鹽水針一人（一）海昌路紅會時疫醫院門診四十三人住院三十五人出院六人注射鹽水針十三人病故一人（一）新民路普善時疫醫院門診二十八人住院十九人出院九人注射監水鏵越二人（一）上海聯益善會時疫醫院昨日門診四十八人内有時疫九人 
[招領德國洋犬]  
　　昨日上午十時許有德國種洋犬一頭在姚家宅橋一帶找尋狗夫東西竄奔由崗警帶入四區留養出示招領查該犬身向約二十英寸自首至尾約長三十餘英寸身上毛白色頭及身體均有大塊之醬色毛間之惟尾與四足係純白項間繫有皮帶圈及麻繩一條 
[寡婦控儱姘夫嚇詐案改期續訊]  
　　住居虹口必勒路六百二十六號門牌之廣東寡婦蔡陳氏與表弟吳阿康姘識同居四載氏擁資頗鉅初則任吳揮霍嗣忽交惡各自分飛近氏得悉吳已在捕房充當包探乃延蔣保釐律師控吳迭次投函恫嚇圖詐詎欵謀危生命業由臨時法院訊諭被告交保候訊等情兩誌本報昨日午後繼續集訊蔣律師向原告蔡陳氏詰問據供自丈夫逝世六年之後因子有病吳阿康來我家視病始與姘識同居四年餘因吳另眷一妓乃與其拆散所有首飾金錢已被吳用盡去年正月初十日夜吳突來我家置手槍於桌强借一千元經我表姊將其勸走次日我據情報告捕房以不知吳之住址無從捉拿今年八月五號又接一信内附子彈一粒措詞甚厲我將該信與李振興等六人閱看均稱係吳律跡等語並由原告表姊丁陳氏證明當時吳阿康前往蔡陳氏家執槍借欵情形又由李振興證明原告所接之信實係吳寫因伊與吳曾同學且曾爲吳師故深悉吳之筆跡也云云復由吳之代表江一平律師向以上各人駁詰一過周推事諭改期續訊 
[三刦盜分别訊判禁押]  
　　馬小木狗·鍾泉生·李雲炳·糾黨持械搶刦大沽路四百二十三號山海關路六百號兩有值洋九百八十元之財物案發被捕解由臨時法院研訊終結昨日午後由梁仁傑推事判决馬處徒刑十四年鍾·李·兩人各處徒刑五年襯奪公權全部終身 
[控不理擔保借欵案候宣判]  
　　吳潛淵延顧忍律師在臨時法院控告勸業銀行行長石運乾不理擔保朱文智借欵一千七百元前經傳訊諭令兩造試行的解等情曾誌本報茲因雙方和解不成昨晨續審被告仍不到案據其律師稱主債務人並不在滬惟聞該欵業已歸還原告代理顧忍律師以本案證據充分被告律師徒以空言搪塞意在圖賴請求斷令償還鄭推事復勸諭兩造律師當庭再進行和解終以雙方各趨極端非用法律不能解决因命開始辯論終結聽候宣判 
[呈控掯不放贖道契案試行和解]  
已故名伶三麻子之妻王徐氏將價值一萬數千元之道契一紙借與孀婦沈褚氏向德康錢莊抵押洋五千元被該莊經理馮子佩轉押與他人嗣該莊倒閉沈褚氏備欵往贖無着乃延朱希雲律師控告馮子佩掯不放贖昨日午後由臨時法院鄭推事集訊朱律師述明案情並由原告沈褚氏及參加人王徐氏相繼到庭證明押欵情形被告不到由律師代表出庭聲明此案有和解希望請求延期鄭推事遂諭兩造出外試行和解倘和解不成再行訊核 
[竊取黄包車回逃人贓並獲]  
　　江北人唐學金昨日上午十時許在狄思威路上竊取劉懷祥值洋二百元之六百三十八號黄包車一部圖逃被包探徐芝卿查見將唐拿獲連贓帶入哈爾濱捕房押候解究 
[來函]  
　　逕啟者敝處前請於毎星期日刋登在總商會舉行紀念週之通告一則請於本星期日（十一日）停止刋載行此函逹希即查照并祈將此信登入來函欄内爲荷此致申報館台鑒中國國民黨中央執行委員會宣傳部駐滬辦事處啟九月八日 
　　主筆先生大鑒前日貴報本埠新聞載有「清黨委員會宣佈共産黨名單」一則内列有鄙人姓字甚爲詫異竊璿自入國民黨以來祇知有三民主義而不知其他本春革軍蒞滬璿尙努力工作衆所共知迨後璿因功課甚忙又以滬上革命事業已有政府爲之領導璿即欲乘此機會用心學業於是在從新登記時未曾即行加入因此即引起少數同志嫌疑而目璿爲跨黨份子但當時已經本校長李範一先生審查清楚而代爲擔保并令璿去函黨部聲明在案蓋璿旣明明與共黨無涉也茲竟將璿之名字列入共黨名單内恐必係誤會而致此耳茲除一面去函清黨委員會聲明外務請貴報刋入來函更正欄藉明眞像是所至禱吕瀚璿謹啟九月七號 
　　逕啟者八月二十八日申報本埠新聞欄載有七寶中入上第特别市之反響一則披誦之下不勝駭異查敝區分隸松青兩縣距松江約五十里距青浦約六十里距上海則不過二十里全區民衆感交通之不便行政之因難一致要求加入上海特别市臚陳理由多項先後呈請政治分會上海市黨部江蘇民政廳國民政府上海市政府復由上海市黨部轉呈中央黨部令知江蘇省黨部一體核准備案此皆有案可稽不能妄造而報載則云「近自黨部加入上海特别市後各團體相繼附和而地方亦並無若何反響」云云值此提倡民權民衆主張豈可一言誣蔑此應聲明者一至於民衆團體早經加入上海特别市受市黨部管轄區黨部亦已正式成立若非民衆一致主張焉有如此結果茲爲發展黨務統一事權計迭經呈請市政府接收行政惟因時局變化雖蒙核准而未即實行究竟公意所在非一二徇私利已者一反對即能中止而報載則云「近聞該區由一二三分部成立臨時區黨部並呈請省市各政府將行政管轄田賦漕糧完全劃歸上海該區公民李珏首先反對具呈省縣不能加入之理由十項茲悉特别市黨員李二白亦有同樣反響之文電呈請松青縣黨部曁省黨部」云云全與事實不符敝區分部雖有三個黨員數量已覺不少且農民同志佔其大半訓練宣傳較爲困難市黨部爲擴大黨務計准許成立區黨部有果有因詎可謬論至行政劃入辦法未一何以知田賦漕糧完全劃歸上海即首先反對在姓李名珏查敝區向無其人所舉理由十項是否充分李君二白雖確有其人惟當敝區民衆開始要求加入上海時渠兄李軼塵君首先贊許組織第三村農民恊會後卽被推爲執行委賆諒賢昆玉同志同德决不致出爾反爾此應聲明者二總之此次七寶加入上海特别市完全根據民衆主張斷非一二人之力所能左右三民主義民權居中自應一致擁護務請執事將此函刋登本埠新聞欄藉以聲明更正實紉公誼此頌撰祺上海特别市七寶臨時區黨部上海市七寶區農民恊會上海特别市第九區商民恊會七寶分會籌備處七寶區敎育恊會 
來件 
[上海特别市公司註册暫行規則（續）]  
　　第三章註册時呈請辦法第十五條無限鹟中設立之註册由全體股東呈請之前項呈請應加具公司章程營業概算書若股東中有未滿二十歲者並應加具其爲股東已得有同意權者同意之證明書第十六條前條規定以外之各項註册由代表公司股東呈請之但解散及因合併而變更或設立之註册應由全體股東呈請之前項註册事項如有應得全體股東或某股東同意者應加具已得其同意之證明書第十七條因有公司條例第五十八條第二項所定被判示除名之股東呈請變更註册者應加具其判示之副本第十八條呈請爲解散之註册者應叙明解散之事由若由其繼承人呈請者應加具足以證明其資格之文件公司之設立經官廳批駁或註銷作爲解散者準用前條之規定公司因官廳命令解散者註册所應俟該民廳之知照始爲註册第十九條因合併而解散呈請註册者應加具公司條例第五十三條第二項所定通知或公告或已照公司條例第五十四條所定償還或給擔保之證明書因合併而變更或設立呈請註册者凖用前項第十五條第二項之規定第二十條因各股東呈請而解散者其註册由各該股東呈請之前項呈請應加具判示之副本第二十一條第十五條至第十九條之規定於兩合公司準用之但在無限公司應由全體股東呈請之註册於兩合公司得由無限責任之全體股東呈請之第二十二條股份有限公司設立之註册由全體董事監察人呈請之前項呈請應依公司性質分别加具左列各種文件（甲）股分由發起人認足者一·公司章稫二·股東名簿三·證明各發起人認股之文件四·照公司條例第一百三條所定檢查之報告經官廳裁减者其判示之副本五·證明選任董事監察人之文件六·公司章程定爲開業前得分派利息者其呈奉核准之印文或副本七·公司營業須先經立案者其呈奉核准之印文或副本八·營業概算書（乙）發起人不自認足股份而另蚝招募足額者一·公司章程二·股東名簿三·證明各發起人認股之文件及另行招募各股東之認股書四·董事監察人或檢查人照公司條例第一百十四條所定之調查報告書及其附屬文件五·公司章程一爲開業前得分派利息者其呈奉核准之印文或副本六·公司營業須先經立案者其呈奉核准之印文或副本七·創立會决議錄八·營業概算書第二十三條前條規定以外之各項註册由董事呈請之但境加或减少資本募集公司債解散及因合併而變更或設立之註册應由全體董事監察人呈請之前項註册事項如有應經股東會决議者應加具其决議錄第二十四條呈請爲增加資本之註册應加具左列各種文件一·新股東名簿二·新股東認股書三·監察人或檢查人照公司條例第二百五條所定之調查報告書及其附屬文件四·關於境資之股東會决議錄（未完）公布欄 
[上海地方審判廳]  
　　民庭判决一件判决陶伯卿與何　發等抵欵涉訟一案（主文）被告何銀發何榮發何金生應各償還原告陶伯卿本洋一百元並自民國十三年隂曆四月十八日起至執行終了日止按年二分計算之利息被告何榮發應償還原告陶伯卿本洋二十元並自民國十年（即辛酉年）隂曆十二月十三日起至執行終了日止按年二分計算之利息原告其餘之訴駁斥訟費由原告負擔十分之一何銀發何榮發何全生各負擔十分之三一件判决莊振甫與李弈欠租涉訟一案（主文）被告應給付原告房租洋八十一元訟費由被告負擔一件判决洪文燦與周學德債欵涉訟一案（主文）原告之訴駁斥原告應償還被告即返訴原告洋一百六十五元八角二分本訴反訴訟費均歸原告負擔一件判决劉阿毛與韋宗全墊欵涉訟一案（主文）被告應償還原告洋四十五元訟費除撤回部分計三分之一由原告負擔外餘三分之二由被告負擔本判决應予假執行 
　　批示一件周守庭請領回契據由狀悉仰候本月十二日來廳具領可也此批一件徐其祥請領銀元由狀悉仰於本月九日上午九時來廳具領此批一件巢堃請領銀元由狀悉仰於本月九日上午九時來廳具領此批一件陳新桃聲請嚴厲執行由狀悉已據潘廣森交案洋四十元餘欠候續傳訊追繳可也此批一件談小毛請求責令原告分單由狀悉仰候飭傅集判案責令分割可也此批一件芮原祺聲請執行由狀悉准予飭傳訊追此批一件徐以桐請領銀洋由狀悉准於本月九日上午九時來廳具領此批一件李春和陳明被告所在請求拘案年交由狀悉仰候查明執行可也此批一件趙澤霖請嚴厲執行由狀悉候續傳訊追此批一件滿新陳明被告所在請求函臨時法院協助執行由狀悉該債務人現在何處並有無私有財産仰即詳細查明報告候奪此批一件金德銘記請將抵押動産查封拍賣由狀悉仰先墊支執行費用銀幣五元聽候核辦此批一件張雨泉請求補追判决後所有利息由狀悉查本案已照判執行完畢所請應毋庸議此批一件錢時桂等請領銀元由狀悉仰於本月九日上午九時來廳具領此批一件符王氏請求責令遷讓由狀悉已飭吏執行矣仰即知照此批一件陳功甫聲明債權請求保留異議以防作僞由狀悉查被告談銀泉所有房屋田畝業經本應分别查封佈告拍賣在案其房屋標價最低額爲一千陸百元將來除清償張廷秀案欵外餘數儘可償還本案債欵所請保留異議之處應毋庸議此批一件臧慶孫委任代理由狀悉應准委任此批一件臧慶孫請領銀元由狀悉仰於本月九日上午九時來廳具領此批一件王惠汀聲明移支清楚請求領由狀悉仰於本月九日上午九時邀同吳智臣來廳候訊核發可也此批一件斐良記請求分配抵欵由狀悉查談銀泉所有房屋田畝業經本廳佈告拍賣在案將來得價如有餘欵准予併案分配可出此批一件馬鯉庭聲請執行由狀悉候飭傳訊追可也此批一件周忠燕請領銀元由狀悉仰於本月九日上午九時來廳具領此批一件丁蓮生請求函無錫縣協助執行交孩由狀悉擃稱交孩不在原判範圍以内所請函縣協助執行之處應毋庸議此批一件唐鳳樓再請執行由狀悉已飭傳訊追矣仰即知照此批一件侯耕泉續請查明執行由狀悉仰候傳保訊奪此批以上九月八日 
[上海地方檢察廳]  
　　批示王耀生狀悉該民兩帶網籃一隻仰即來廳具領此批胡羣堂狀悉仰即覓保來廳再行核辦此批沈金榮狀悉查係親告乃論之案除將來狀轉送同級審判廳核辦外仰即逕往投訊可也此批許陳氏狀及附件均悉仰候檢卷呈送江蘇高等檢察廳核辦此批郭長元狀悉該民與郭介聰情關叔侄前因細故齟齬旣以和平了結自應各安生業仰即遵毋瀆此批　　吳有椿狀悉仰候再函催送可也此批徐紫峯狀悉查張　根自拏獲送案覊押經過一月以上該民并不來案具訴迨經本廳一再票傳質訊又復無故不到直待本廳諭知不起訴將被告開釋之後始來廳具狀請求偵查具領贓物種種出乎人情之外殊屬無從索解惟本廳旣已處分不起訴并將被告釋放所請偵查一節自應毋庸置議至於贓物部分仰於奉批後速即親自來廳投到以憑給領可也此批徐紫峯狀悉已於該民同日訴狀内明白批示矣仰即知照此批劉存乾狀悉仰於本月十日以前自行來廳投訊後再行核奪此批 
　　提起公訴案件共十三起一和誘及賭博羅憲長等一傷害王應三一鴉片烟葛養齋一鴉片烟王阿二一鴉片烟王芝品一營利略誘張劉氏等一竊盜孔小富等一危險物陳茂福一玩忽業務致人傷郭壽生一妨害秩序及誣告孫五學子一侵占及瀆職周寶根一和姦及和誘于壽仁等一傷害王阿東以上九月七日 
 
 

Page 16

 
 
自由談 
[特别禮品] [  心木]  
　　昔陸榮廷長粤時有鄉人其獲一巨蛇衡之計重三百五十餘斤集三數人舁之以獻陸陸得蛇頗喜厚賞鄉民卽日命廚洗剥爲饌大宴賓客一時食者咸歎爲異味云 
[中秋節的美術聯展] [  平分]  
　　最近上海各美術團體發起了一個聯合展覽會在這時局杌隉不寗的當兒他們居然努力不懈費了許多精神做文化運動是值得佩服的這個聯合展覽會准於九月十日起假儉德儲蓄會舉行三天開幕這天正是中秋佳節本來秋季是世界公認的美術季這個聯展又恰在中秋節開幕眞是絶妙的點綴藝苑中又要添一段佳話了這幾天聽說這位籌備委員如陳抱一陳宏丁衍鏞朱應鵬宋志欽徐悲鴻訊野陳之佛諸位都非常辛苦現在把籌備中的趣聞略述一二以告關心藝術者 
　　聯展的旨趣從八月二十一日籌備委員會成立有一天順便到中華藝大去遇到幾位舊同學我問他們聯合展覽的内容他們對我說從前上海也有過幾次聯合展覽會但僅係少數人或一方面所主持審查方面也只有少數人意見殊失聯合之本旨所以本會預備作眞正之公開不論團體或個人有相當之研究者都可出品並且邀請出品各團體派代表一人或二人爲審查員公開審查如這次得有圓滿之結果則將來毎年常繼續舉行一次或二次那末將來成功上海規模最大的展覽會也未可知呢 
　　出品内容之一般這一次出品都是上海名家之作可說聚精會神的展覽會了不過會場地方不大出品人數却没有限制所以規定毎人出品至多以兩幅爲限這個消息發表以後就有一位史喦先生去函表示不妥他信上寫的是「國内聯合之展覽會絶鮮而各家之新創作則必不僅三兩張爲鼓勵各作家之努力爲求展覽會之規模宏大起見在此難逢之本展覽會中不妨增加一二張惟審查作品則似採用嚴密手續爲宜」云云後來經籌備委員會開會討論結果仍照原案 
　　名作之先睹這個大會中的名位在籌備會裡已經看見了幾幅先睹爲快自分眼福不淺如陳抱一先生的「裸女」油畫笨力沈厚色彩鮮麗想見功深力到丁衍鏞先生的「裸女」一幅是油畫一幅是素描眞是肉感的誘惑看了没有不要動心的朱應鵬先生的畫非常奇特一幅是「海盜」畫兩個裸體男子一個持刀而立一個被殺在地鮮血淋漓一幅是「上帝之子」畫耶穌如鬼一般的可怕小孩子在黑夜裡見了一定要嚇得哭起來呢一幅是「鬼火」畫一個女子在隂慘的空氣吹出一粒燐火宋志欽先生的「瓶梅」晴光照案色香宛然都是佳品這幾幅畫各人表現各人的思想情感眞是多麽有趣之事其餘如洪野先生的風景水彩也甚高妙 
　　兩位女作家這一次還兩位女作家關紫蘭女士出品「少女」「靜物」兩幅關女士是中華的學生新在日本二科會入選這是中國很有榮譽的事情晨光藝術便的翁元春女士也有很好的成績陳列展覽 
　　加入的團體這一次的聯展幾乎把上海所有的各美術團體包羅凈盡了大家都踴躍參加除天馬會已有復信不加入外晨光藝術會中華藝術大學新華藝術大學上海藝術大學尙美圖書館青社美術師範學校等都是這次組織聯展的團體開幕時當然更有一番盛况容將來再報告罷　 
[大學生之自殺談] [  葉心佛]  
　　靈魂之學晚近屢有確鑿證據發現於二十世紀科學發逹之下然迷離惝恍不可究詰似往往軼出於科學範圍以外茲聞友人查君云美利堅有某大學學生十餘人平素篤信靈魂之不滅及冥冥中自有鬼神之說此十餘大學生毎相聚集唯鬼神靈魂是談然結論往往付之一嘆嗟爲世界上一種最困難之學術於是十餘人結爲團體同時以强烈之麻醉劑自殺實行親身體騐躬入冥府研究死後之狀况及靈魂之憑據并欲以靈魂憑附於友人之口以報告一切作世人討索靈學之參考想不久當有空前之靈學發明披露於歐美雜誌報章余以爲此種自殺較之他種自殺殊有價值也余寫此稿竟適郵使送來星嘉坡曼舞羅刋物一份翻閱一過亦有相似之記載茲附錄於此 
　　『晚近學術複雜邪說横流宗敎之夢未醒靈魂之說方盛青年學生識力未定受僞學之誘惑而誤入歧途者比比皆是美國有自殺同盟者其份子多爲各地大學研究醫學哲學心理學宗敎學之學生彼等或篤信天堂地獄之說或信因果報應之理派别不必盡同而信人死以後尙有靈魂則一以肯定靈魂之故進而有親身體騐之野心自殺同盟於是乎組織據本年二月間報章所載有某大學之學生某乘其父母到敎堂禮拜之日以手槍自擊斃命遺書二通一致其父母謂彼乃自殺同盟之盟友今茲實行自殺乃履行盟約研究人死以後墳墓外之狀况其一則致其友人謂彼之靈魂將於下星期一及星期五與之接談在此君自殺之前日中已有二件同樣之案發生皆大學學生也近來美國敎育家對於此種事實頗爲注意云』 
[珍珠飯之佳話] [  石家壽]  
　　余家江隂之北郭處館常熟西鄉汝南氏署中假歸六星期私墊暑假蒙東家優待蓋特例也今於七月下旬到館館徒語余曰我有近來日日吃珍珠飯先生所吃之飯仍與從前一樣乃在小鍋中特别煮熟供先生一人所用者余初聞珍珠飯三字誤以爲是蒸黍飯也謂館徒曰黍飯性黏不易消化何爲天天吃蒸黍飯耶館徒笑曰並非釀酒之蒸黍飯乃珍珠飯也余訝曰飯以珍珠爲名當係佳品何爲不可與我吃而必别爲我煮飯致多手續館徒曰實告先生所謂珍珠飯者非他乃麥飯耳以其形似我祖母因錫以珍珠之美名也余又疑訝曰麥飯昔嘗吃過余在浦東敎讀時亦天天喫之蓋上海嘉定寶山三縣産米甚少家家種麥家家相習喫麥飯但所謂麥飯者乃麥粞細粒和入米中烏有珍珠之形似嘗閱鄭子尹巢經巢詩集中有麥飯之首所謂「齧若蚤蟲碎」者甚言其細碎粗糙頗難適口耳余在浦東初食甚不慣久之始習汝家亦喫如是之麥飯乎珍珠佳名殊屬不稱館生曰非也我家用囫圇麥不用麥粞故號珍珠飯其法新從太倉傳來用大麥或麰麥（即短粒麥俗云蔞麥）於石臼中碓之先浸水一刻鐘撈起入臼碓三四次麥皮漸次剥落煑時將麥先入鍋中煑一二沸後始和米同煑旣熟食之麥與米竟性質相同無特别粗糙之嫌米形長麥略帶圓形故以珍珠名之也此法傳來余家首先試行今鄰家亦多仿行之者以米價過高毎石需銀十六七元麥價低廉毎石不過五六元多至六七元耳相去旣如之遠又聞麥之性質比米爲良又甚有益於人體以上云云皆我祖母所以敦勸鄰里親友家者我祖母又云云我家雖不食麥尙不至爲過高之米價所困然欲以之開通風氣俾貧苦之家於生計上稍得救濟故毅然决然以爲之倡也余聞之曰善哉爾祖母之存心也此後我亦同喫珍珠飯明日食之果甚佳與向在浦東所喫麥栖飯大異亟述其事登諸自由談不獨表珍珠飯之佳話亦欲以轉相勸告望閱者耳 
[海上小報談] [  靈蘭]  
　　海上小報肇始於李伯元之游戲報李伯元别署南亭亭長（與我佛山人齊名）其所著南亭筆記南亭四話（大東書局有售）各書至今猶爲世人所推重然游戲報所戴則除游戲文章外亦不過妓女作起居注而已而因游戲報之投人所好也於是繁華笑林相繼出版此爲海上小報之最初時期其後世人之歡迎力漸衰各報亦不知振作主持無人日漸淪亡雖有數種如碩果之僅存然以抄胥爲能事月僅銷一二百份聊藉廣告之費爲餬口不足道也及晶報發刋以注重社會新聞爲號召而刺探材料搜集稿件在在俱能振作精神使閱者之信仰力驟境於是小報遂又漸爲人所重浸而至於效顰紛起日有出版幾使人視小報爲一種不可少之讀物此爲小報之復興時期去年駱大荒之荒唐世界出版其文字則舍社會新聞而注重於嫖賭吃着之門檻與黑幕其格式則改直式爲横式蹊徑别關讀者之目光爲之一新於是銷數大增竟破小報界之紀錄小報界之風氣亦爲一變繼起紛紛有五六十種之多一時有横行之喻此爲小報之革命時期惜其後荒唐因故停刋老輩竟失典型雖横直尙相競爭而荒唐旣亡亦徒成相持之局而已聞荒唐現尙有彙刋本託四馬路大東書局代售閱之當亦可以見　日之滄桑也 
[蘇州公園電影院停業記] [  愛影]  
　　蘇州公園電影院位於觀前附近之王廢基公園内開幕以來營業大盛即該處市面亦爲之振興不期以是頗得吳中人士之熱烈歡迎雖創辦伊始尙有一二因嫉妒而出於反對者然其所持理由不充分且亦曾有數人出而駁斥之故此輩不旋踵即皆形銷跡滅由此亦見吳中人士之能持公理也惟最近因時局關係軍隊到蘇者頗多院方程小青錢釋雲諸君當向十七軍方面設法得曹萬順軍長之許可毎日派兵把門禁止無票入院之兵士但蘇地開到軍隊不止十七軍尙有十四軍之一部份及中央軍事學校之學生軍等故於開映之時十七軍雖已無不買票者而其他軍隊則仍復不免倘毎一軍隊均須設法派兵看守未免不勝其煩且照此辦法或不免滋事適其時火車班次尙未恢復滬方影片運蘇亦甚爲困難因是經程錢諸君一度會議後决於本月一號起暫行停止開映一俟時局平靖再行開始營業於是此名傳一時之蘇州公園電影院乃處於停頓中矣然記者深望其能早日復業也 
　　誌謝與介紹本埠聯利公司新製國貨華髮霜一種色香俱美裝璜亦佳定價復低廉可奪舶來品司丹康之席昨承惠贈二樽特此誌謝兼爲介紹又沈翠微陳蟲吟二君主編之「紙舞臺」三日刋定於隂曆中秋節出創刋號内容多新興的文藝作品以提高美的文藝享樂爲職志特預爲介紹 
[放足不遂自縊身亡] [  血橋]  
休寗柳姓女年十八肄業私墊感纏足之苦今夏毅然自放其足其父斥之令復纏女哭求不聽乃於於是月十四赤足自縊房中留一柬有云生本完膚死難斷骨） 
[人間地獄（續）（一八○）] [  天笑]  
　　第七十五回臨歧小别目送歸鴻驀地相逢涙凝孤雁 
　　藕舲道那種地方本來如此内地怎能和上海來比不要說你那個地方了就是杭州到十二點鐘以後街上也是寂靜的了人情總是靜極思動動極思靜你在上海覺得煩囂便想個清靜去處及至到了清靜地方又要靜極思動了但是我也知道你常常不在那裏我們老二不是來過兩回嗎兩回你都不在那裏都回杭州去了他到過上海一次說不曾遇到你蓮孫道不差他的岳家要即裏想他是送夫人歸寗去的有一回子他光降我們局子裏來恰巧吾上省去了只有一個洪鑄秋在那裏他問起那一間是蓮孫的房他們引他到我房間裏去他說阿呀這房間怎麽這般蹩脚他們告訴他說這個地方也講究不出房子來况且這是一個局子過了一兩年又要換一個人來住了誰知仲梅手裏拿了一根司的克東一搠西一搠說這個房子怎麽住得人把我房間裏糊好的牆壁統被他搠破了眞上上孩子脾氣他們談談說說蓮孫道剛纔老三關照我過了十二點鐘敎你去中呌堂　的我們去呌他來吧　舲道隨便旣然如此你也把老五呌來蓮孫便寫好了兩張局票茶房看了看說這兩家的電話知道嗎還是打電話去比較快一些不一回兒茶房來回報白蓮花那裏電話打通了說呇唱轉過來楚館那裏說就來停了有十五分鐘的時候楚館老五果然來了說白蓮花老三來了没有他們說透没有來蓮孫便問剛纔你說『三歲死了娘說也話長』因爲在檯面上是不好講的如今我們没有幾個人就是我和程大少兩人在這裏你何妨講給我門聽聽呢楚館道講就講給你們聽聽只怕你們聽了也就没有什麽辦法我是不瞞你們說從一歲的時候我的娘就把我賣了出來的我現在這個娘有人給人家說也算是他親生的其寰何嘗在他的肚皮裏袋過并且初囊我去的時候也還不肯當我做他的女兒只算是買了一個小丫頭這一樣總算靠了民國　代的福他不曾將我纏脚有然那雙脚就要吃大苦頭你想他們當　鴇的只要這位小姐將來好看他還顧你死活嗎不過不纏脚也有一種壞處 
 
 

Page 17

 
 
本埠境刊 
[各團體消息]  
　　友誼社俱樂部之發起漢口路二百七十三日號友誼社俱樂部現正積極籌備布置社務並推舉張子玉爲主任聘請敎師敎授京劇國樂等茲擬徵求社員索取章程付郵花一分即可云 
　　婚禮誌上海郵務管理局童文藩與天虚我生姪女即無錫利用造紙廠總理陳蓉軒之女公子浣雲女士於昨日（九月八日）行結婚禮於西藏路一品香由前安徽財政司長黄書霖證婚樊靖波姚漢儀爲介紹人蔣宗義司儀來賓到者二百餘人觥籌交錯頗極一時之盛 
　　儉德夜校添設英文速記科儉德儲蓄會儉德公學夜學部茲爲造就速記打字人材起見特添設英文畢氏速記一科兼授打字聘請任作君擔任敎授對於速記夙有研究現開始招生報名處老靶子路儉德會又英文科亦有餘額云 
　　音樂家史縵華女士逝世史縵華女士嫻音律善丹青爲導演家史東山之姊氏熱心敎育生前擔任各學校敎務甚多且獨力創辦縵華女墊十餘年來成績斐然但精勞力瘁病根即由於此爲人和靄可親四年前與體育家李大勝君結爲伉儷情愛頗篤忽於月之六日晨九時逝世且聞當時李君遠征在漢口大殮時忽得李君來書拆而閱之猶是卿我情語乃焚而置之柩中可謂慘矣 
[各商塲消息]  
　　農工商局已准備案之中山牌花標旅滬湖人章羣榮初業洋貨疋頭有年向設華豐祥記洋貨號於本埠天津路隨安里去歲章君創織中山牌國貨花布該項花布以中山先生遺像作爲商標以期國人衣被之餘不忘總理偉大之業所需原料純用國産託由華商布廠代爲染織中經數度改善始出而問世行銷以後大受歡迎本年章君鑒於歡迎該項花布者日盛一日因獨資創設榮豐電機棉織廠於西門斜橋惟我路底自行織染以期出貨加旺而供市場需求復以上海特别市農工商局已經成立對於國貨已有相當保護因於八月一日呈請備案七日奉批呈悉着先將所擬商標圖案呈候察奪此批隨於八月二十五日檢同商標圖案及花布樣品具呈審核准予備案俟開辦商標注册時再行依法呈請正式註册旋於二十六日奉批呈及附件均悉准予備案仰候本市政府商標註册暫行條例頒布後再行遵章呈請註册可也件存此批現章君以秋凉已届花布正當旺銷之時已親自督同員工日夜趕織以利行銷此項花布由華豐祿記號獨家經理最近出品中之嬰孩圖案一種用以裁作少女小孩服裝以及被面更覺美麗幽雅故尤爲婦孺所歡迎云 
　　永安皮貨部新貨又到永安公司四樓皮貨部所售之各種粗細皮貨貨眞價廉早經社會所讚許近由北京張家口運到各色珍貴細毛俱係市上所稀有其通常貨物亦屬加工所定製值茲减價内除自動削碼外尙有九折八五折之折扣上等口莊花羔皮馬褂聞毎件祇售洋五元四角云 
　　新新文房部新新公司舖面文房部近由德美各國辦到大批最新式學校用品適逢秋季大减價之期是以訂價特低該部又到有大批玻璃糊窗紙花式百數十種關 
之多價格從廉又陳列大批洋畫毎張由二角五分至七角半聞連日售出甚多云 
　　巴黎裝飾品之新發明巴黎裝飾品日新月異現又有電氈夜明珠夜光磁及自鳴琴製成之各種閨閣用品之發明聞現霞飛路三一二號漢藜洋行運到該貨多種陳列店内歡迎參觀云 
　民華烟草公司定期開幕北泥城橋勞合路口民華烟草股份公司發起創辦者爲烟業巨子殷文元股東亦皆紳商界殷實聞人籌辦數月業已就緒茲定於中秋佳節開幕發行第一次出品第一上等大橋牌香烟據殷文元云所有裝璜之壳匣内包之錫紙莫不專用或貨挽回利權而補漏巵且售價特别低廉以期普及云 
　　白玫瑰行將開幕虹口北四川路靶子路口新開白玫瑰男女理髮店刻已裝修工竣爲便利顧客起見即日先行交易並發行優待券一種毎本十六張毎張價值一角售洋一元但以五百本爲限售完後即改售毎本十四張云該店裝璜華麗地方整潔所聘理髮師均屬一時一選聞訂期本月二十日即行正式開幕云 
　　精美食品公司將開幕梅輞川潘家驑等研究改良各種食品已擇定南京路英華街大東旅社業門地址開設精美食品公司佈置一切裝修亦非常考究特聘高等廚司專製各式精美點心及飯菜一俟佈置齊備即將正式開幕云 
　　華新飾品公司之新出品南京路華新飾品專家公司現新出花邊一種闊約一尺二寸以之鑲作裙脚及鑲旗袍馬甲脚最爲適宜顔色雅淡花樣玲瓏聞係海上名家手筆寓有美術畫意云 
　　極樂唱機之廉價與贈品南京路文明書局發售之極樂唱機將自九日起特别大廉價二十天聞手提銀盒迴音機毎只祗售十八元零並再贈品五種計毛毛雨一張妹妹我愛你一張唱片油一瓶鑽針一只鋼針一盒此項唱機工料精良裝璜華麗今以至優之品售最廉之價云 
　　元豐昌洋貨號舉行秋季大减價開設在麥根路舢板廠橋南堍設立有年信用甚著選貨精良定價底廉故毎届减價顧客非常踴躍該號主人有鑒於斯特搜集中外名廠出品特别廉價一月如國貨絲條嗶嘰毎尺僅售一角六分線呢米通毎尺一角二分直貢呢毎元可售八尺 
　　錦華公司之大廉價南京路巡捕房隔壁錦華公司自開幕迄今營業日益發逹所銷各貨均爲上選該公司特舉行大廉價二十一天將各貨均削本减售自八 
 
 

Page 18

 
 
折至九折以爲優待顧客之盛意故日來營業異常熱鬧云 
[書畫訊]  
　　程子大鬻書長沙程子大頌萬詩古文詞書畫海内外早有重名頃以避地來滬慕名求書者甚衆朱古微陳伯嚴屬將舊有筆例出以應世以公同好收件處上海西門路潤安里五十六號程寓及各大箋扇店潤例函索即寄 
[出版界消息]  
　　新儉德第二期出版儉德儲蓄會刋行之「新儉德」雜誌第二期現已出版内容圖畫有古吳名畫家丁羽卿之畫佛及花卉儉德公學全體及畢業生攝影文字有闞軼羣之泰西儉語波斯習俗評胡寄塵之十年筆記胡惠生之近代女子詩並該會八年來之回顧及會務紀要啓馨之愛神石像小說均皆一時之選該會會員均有贈閱之利益倘未將第一期附印之郵寄簽條寄回該會者亦可向索取云 
　　上海春秋大結束大東書局發行包天笑著社會長篇小說上海春秋前已出版三集茲第四集又於日前出版毎集仍實售八角四分此集并將全書結束書中毎回有名畫家龐亦鵬精繪挿圖更爲珠聯璧合 
　　革命化之英文文法鏡英文文法鏡一書爲史雨文所著打倒從前八部順序之集板文法别出機抒編成此本對於句語結構用圖線法剖解雖半字之分亦可清明如鏡文法定義及一切講解均用漢文讀者毫無隔膜之虞用作自修可以無師自通敎員敎授亦能節省腦力書分兩種甲種二元八角乙種二元二角均售八折中華大東世界文明各書局均有出售 
[劇塲消息]  
　　百星明日開幕老靶子路福生路百星大戲院現由明月公司承辦開映電影業已將内部重加修葺逐部改良該院本極華麗現在更加燦爛現定於本月十日即中秋日開幕第一片開映長城畫片公司最新出品武俠愛情巨片「一箭仇」該片係楊小仲導演劇本由陳趾青編製並由劉漢鈞楊愛立顧夢鶴雷夏電賀志剛劉繼羣周空空等合演是劇描寫被壓迫之俠客多情之女郎失戀之少婦奸惡之紳士粗憨之義士處處以愛情爲經義俠爲緯寫來異常悲壯纒綿光線明晰佈置壯麗聞該院爲開幕紀念優待觀笔起見特請中華歌舞學校義務加入表演歌舞名劇座價規定極低日間樓下三角樓上六角夜間樓下四角樓上八角以後亦不增加云 
　　風流少奶奶昨晚之擁擠昨晚爲中央大戲院公演「風流少奶」之第二天晚間因有韓雲珍登臺歌演「貴妃游園」故觀衆擁擠尤甚於第一夕其號召之力竟不讓於百星登臺之電影游藝會九時一刻開演前半風流少奶奶至十時許韓雲珍化裝楊貴妃登臺歌演貴妃游園一節當時有南亞畫片公司贈送銀質花挿及花籃等聞明晚後晚之廂座業將定完云 
　　卡德戲院開映「大破黄巾」之盛况天一青年影片公司「劉關張大破黄巾」昨日起在卡德大戲院開映並請 
倪紅雁登臺演唱兩日來售座之盛爲該院空前所未有尤以昨日更爲擁擠毎當倪紅雁登臺之時全場彩聲不絶聞該院開映期限僅有今明兩天云 
　　尙小雲等於中秋日起在大舞臺奏技三馬路榮記大舞臺房屋修理工竣煥然一新業已確定准於夏曆八月十五中秋節日開幕所邀京角如青衣花衫尙小雲譚派鬚生王又宸二簧花旦小翠花及小生朱素雲花衫尙富霞小丑慈瑞全花面蔣少奎武二花范寶亭老生李榮昇小生張彩林等一行人物均於昨日乘新銘輪船抵滬聞此届遲來原因爲航行所阻以致延緩但尙王諸人以滬上各界望眼將穿不辭勞瘁征塵甫卸即於十五日登臺想届時車馬盈門必有一番熱鬧云 
　　大同樂會京劇班請蘇少卿指導大同樂會毎年暑期京崑並重今年該會因原指導員蘇少卿君適不在滬此課因付缺如各學員頗爲失望今蘇已於一星期前回滬學員來會要求開班者頗多已訂定毎星期三小時在一三五日下午四時至五時指敎收費毎月大洋三元聞就學者已有七人已於昨日開班云 
　民新兩組赴杭攝影民新攝製之數片除「月老離婚」已將次完竣外其餘觀音得」及「綠林紅粉」二片亦攝製過半現因趕攝外景由製造部長黎民偉率領高西屏朱染塵兩導演及兩組人員赴杭攝影云 
　　亞東公司所攝新片亞東影片公司之「一言難盡」開攝以來已逹兩旬該公司對於一切工作朝夕不輟連日佈置富麗堂皇之會客室一座現均完全妥善預定今日開攝並聘袁益君加入據云亦已首肯云 
　　友聯影片公司之「紅蝴蝶」曾於上月底共去七十餘人赴杭攝取外景此次因特請打手及武術演員數百人所以費用甚鉅而成績亦極佳定於中秋後一二日即將回申全部可即告竣 
　　華商新片中之女主角華商公司之苗裝影片一蠻荒艶遇」係一武術冒險劇因赴川邊叢林危崖實地攝演故女主角非素有技擊經騐體質活潑者弗堪勝任導演傅卓羣之稔友陸君堂妹陸綺緣厥稱斯職陸天津人芳齡二九體態豐盈擅技擊及騎泳爲華北女子乾坤技擊團中之翹楚云 
[天氣報告]  
　　徐家匯天文台昨日下午四時三十分氣象預報云天色有雲九州之南因有小颶風北進過之故天氣惡劣全國海濱悉有東北風又昨日下午三時前二十四小時内本埠氣温最高八六·○最低六五·二去年同日最高八三·五最低七六·六 
 
 

Page 19

 
 
   
 
 

Page 20

 
 
   
 
