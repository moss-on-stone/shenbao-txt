# 1884 - 114 - 4903967

 

Page 1

 
 
[招延訪事人] [  申報館主啓]  
　　本館現欲請一友人在福州採訪時事如滬上建帮中有願膺斯聘者望移玉趾來本舘面訂或福州有人肯承斯乏亦可信來酌商此布 
[新印屏條對聨横披直軸出售] [  點石齋主啓]  
　　本齋近又用石印照相法印得字畵數種皆精細可玩懸諸壁間頗覺雅觀準於卽日出售所有價目列下計開姜芝仙排七巧圖白紙對每副洋一角裱成每副洋二角顧惠卿六尺條幅人物着色每堂洋六角裱成每堂洋一元三角俞蔭甫小篆字横披每張一角裱成二角五分又白紙篆字琴條每堂洋一角裱成三角五分吳菊譚六尺行書字屏每堂洋五角裱成洋一元二角杜鳳岐朱子家訓每張洋二角裱成洋五角五分 
[第三次石印鴻雪因緣出售] [  點石齋主啓]  
　　長白麟見亭先生所著鴻雪因緣圖記一書本齋兩次縮爲石印出售俱蒙海内諸君許可接踵爭購瞬息售罄今於第三次開印之前細審圖畵字跡間有未盡愜心成故又不惜重資倩善書者一手重抄圖則逐頁鈎摩惟妙惟肖歴一載而工始竣反覆校讐仍付石印以視從前所印者益覺精美絶倫毫無遺憾披閱一過眞有宗少文臥遊之趣現已印成準於二十八日出售仍訂六本外加鐫字紅木夾板計價洋一元一角惟所印無多賜顧者尚祈早臨爲盼售處悉仍其舊 
[續辨謡]  
　　法越之事謡言四起本舘亦旣一再辨之以解人心之惶惑庶幾消患於未形而無如一端東闢其妄一端又動其疑誠有不勝其辨者於此而事事爲之辨則失之煩於此而不一爲之辨又不能忍而與之終古然則惟有就大有關碍者稍爲闢其妄而白其誣焉已耳如近日有人傳言謂葡萄牙已與法人立約借澳門一隅之地與法人以爲屯兵轉運之區以便法人之侵擾中國此言也亦曾早有所聞以爲無情無理必非確信故棄之而不顧乃昨閱香港士蔑西字報則竟以此說載之報中夫此等謡言必有匪人從中煽惑播弄以挑釁於旁明眼人自能見之不待辨而自明者也宜乎香港德臣西字報竭力辨之謂登此說者實屬無識其言殊爲有見于是而本舘亦不得不爲之一辨矣葡萄牙與中國初無嫌隙前者葡國且與七國相約保護商局今而口而未乾遽棄七國而借法以地以自壞其商局葡人必不爲此且法人欲攻廣東何必取道於澳門爲舍近求遠之計德臣報中以此駁之是已抑知更有進焉者也澳門一區之歸葡國尚在前明之時於今已三百餘年與中國相安無事昨有葡友言及葡國每事往往助中卽如道光年間有張保存者聚集匪黨爲害行旅擾及於粤垣其聲勢甚大黨羽甚多船艘至有三四百隻横行無忌粤中官軍莫敢攖其鋒盖出没不常兜拿不易也粤督設計與澳門總督相商相助爲理首尾截擊而賊始窮蹙其後張逆綘於葡葡人仍并其船隻解歸粤督以正天誅此葡人助華之一端也此外大小事實尚多不勝枚舉而其與中國爲仇者則止有一事焉前者亞麥賴爾爲澳門總督亞君因前時戰於阿非利加喪其一臂而人則極能及爲澳督勵精圖治認眞整頓下令創築馬路曉諭居人有墳塋在該地者限期遷移有無力遷柩者以告而給以資而居民有遵令者有不遵令者及期則令將未遷之柩悉數裝骨殖於罈而移埋他處令出必行一無瞻徇於是居民憾之一日澳督與一副將並轡出遊全相近關閘之處林中有小孩數人手持竹梢爲戯初不爲意繼而小孩忽持竹梢向馬首亂佛馬驚跳總督以鞭擊孩然止一臂控縱稍疎馬驚不止澳督墜馬忽有數人自林間出殺澳督而取其首與臂以去亂將報知督轅發兵搜捕則關閘上已有華兵守禦乃知出於　官之意非盡由於鄉人意見關閘守兵計有數千人而葡兵止三十六人蔑斯基德領之竭九攻關閘破之攻其北山嶺砲臺砲臺亦破華弁數人死之葡人乃與華官議令還澳督之首與臂而毁其砲臺以關閘之地爲鴻溝之閒田事隨以寢此外葡人之受欺者尚有數端而此爲最大然葡人則並不割據尺寸之地也由是而言葡之與中式好無尤何爲乎於今而忽改其初服也乎且前者粤髮竄　華人避地不逞而澳門生意獨盛盖避地者皆歸之如壑也今者中法設或有所擾則澳門亦冀爲商務所歸若以地借之法人而許其屯兵積粮以便轉輸使得侵擾於中國則澳門商務勢必大壞卽曰目前法人購煤購糧或者有利可獲然壞商局而趨暫時煤粮區區之利以致取怨於中國貽笑於隣𫒗抑何其愚之甚耶是以知葡人之必不爲此也惟前者葡中立約各已允從及葡廷遣使　華換約之時内有一欵華官請更之葡使謂奉命換約非奉命改約不敢擅便執意不從其後和約卒未交換葡人雖無後言意中不免稍有芥蒂或者中法倘有釁隙則葡廷乘此以相要挾而仍欲互相換約則未可定然聞葡廷已遣使臣名桑查努愛利亞將次來華聞卽係商議換約之事葡旣自遣使臣又何藉乎法國而中法和戰尚未可定勝負又未可知葡人何故而計出乎此葡國先以拿破崙第一逐其君於巴西曾有仇於法近日法又未嘗有恩於葡日斯巴尼亞國皇受侮之事猶在目前日葡地均而勢敵不免有兎死狐悲之志而顧肯借澳門以與法人也哉余曰誠哉子言足以破世人之惑矣亟筆而存之 
[索費傳疑]  
　　前錄倫敦羅倫發夾電音有法人擬向中國索賠兵費六百萬磅之說然昨接本館派在東京訪事之友人來信則云東京之法國員弁並未接有此信然則法人苟無索費之舉則越事尚有可商倘如迷祿之意以東廣至老開一帶地方畀之黑旗則越事不難大定而中法又何足失和第目下法水師之登陸者皆陸續以小兵船載回夏龍灣仍回兵艦窺其意殆將舍虎而圖中故現在法船之來滬者已有五艘又有傳聞已有六艘北上則其意又將何爲或者並作爲索餉起見而欲與中國議畫界之事恐議難遽成而故爲恫喝之地亦未可知也總之法人之心殊爲叵測而軍情又瞬息千變路途遥隔無從探聽確音中西各報所登大都傳聞之辭居多本舘祗有聞必錄亦未敢深信不疑前特派華友至海防則法人不容稽留三日之中卽令起程徒勞往返故刻下本館另托西友在東京採訪確情從速報寄自必言皆有物足以取信俟其陸續函到本舘當隨到隨錄以供衆覽庶不至人云亦云也 
[兵船將來]  
　　昨譯英報有中國向德國定購兵船赴英裝炮被英國作難一節兹得本埠西友來信知該船之 
 
 

Page 2

 
 
名係南琛昨報悞譯且悉該船已由英國放行現已在途屈指十日左右可以來滬云云想英國素以文物禮義自持自不至意存偏向也 
[法艦日增]  
　　前晚廷淞口外又到有法國兵船一艘名的司丹計目下法船之在滬者連前共有五艘一名未拉司一名都桂得祿音一名刺加利雙尼亞爾一名縳爾德名的司丹彚錄之庶可知所備也 
[都中近事]  
　　右安門内白紙房之火藥局係碾軋炮藥之所該局設在曠野四無居人並有額兵日夕分班邏察詎於上月十九日該局搗藥夫七人同在一室作工藥忽焚着差幸存藥無多未將屋頂轟去然七人中已轟斃一名又一人受傷亦重其餘五人雖皆焦頭爛額或不至於殞命次日經西城司官騐後其傷重者　無救云○前報南五老胡同口驚騾撞斃之屍現尚未有人來認領在南城司所覊押之車夫聞已於前日在押逃逸云○前門外延壽寺街羊肉胡同内有部吏吳姓賃屋居焉　原籍浙人在京多年娶妻生子女各一子尚幼習儒女則曾經許字某經承家吳於前年身故家道中以現女年及笄而某經承家並無求娶之信女家不得已請原媒往問詎男家意圖另選高門匪特親事不認且峻語圯絶女母廉得其實乃夤夜甲繩將子女先行勒死旋亦自經上月二十六日經三城御史會騐並聞死者身有冤單不知將來作何辦理也 
[維揚官報]  
　　上月杪省憲有札至揚江都縣知縣謝着來省聽候叅辦江都縣員缺卽着前井泉縣劉調署 
[狂風覆舟]  
　　揚州以鈔關南門徐寗三門爲南馬頭便益東關缺口三門爲北馬頭每晚行舟停泊帆檣如織上月二十四夜三更後皎月忽掩雷電以風呼號之聲如萬軍鏖戰次早有人查知覆舟約七八十號傷人尚未知實數云 
[難民過蘇]  
　　上月二十六日蘇婁門外有難民船過蘇計男女老幼共有二百餘名當經該汛把總報知元和縣設法安頓旋於二十九日往崑山一路而去無或留者據云此輩皆自湖北流離至此然則該省水災其尚未已耶 
[秣陵近事]  
　　前次釣魚巷沿河草房因炊午飯失愼焚去茅屋十數間並燒斃乳孩一口此已列諸本報乃上月念六日上燈後狂風忽作走石飛砂各人正在驚駭之際而南門外草房被災紅光燭天舆難向邇幸爲時尚早人手齊全得以卽時撲滅不致延燒瓦屋念七日晚間水西門外草房又火幸所焚無多云○金陵被髮匪擾據最久街道失修現在城南石壩街一帶亦皆一律塡高並將陰溡開通免致積潦盈途行人阻滯是亦便民之政也○文尚衣前因任滿交缷暫借唐俊臣軍門河廳小作勾留兹聞定於上月念七日啓程北上是日各官均至漢西門外接官廳恭送各大憲並寄請聖安云 
[鎭海防務]  
　　鎭海有砲台二座森然對峙極其堅固招寳金雞兩山亦有營盤駐守一係逹字營爲陸路提督歐陽軍門統轄一係淮軍爲楊軍門統領約共有兵三四千郡城則有提標親兵兩營駐这此寍鎭防務之大概也 
[袁江雜錄]  
　　章作堂軍門所統之合字營操演西國陣法頗爲嫻熟軍門以陣法雖諳槍法無準終難號爲勁旅爰復飭令各營哨勇丁按日練習打靶隨時親臨閱視中者賞賚有差靶係高四尺許之鐵架懸二尺許之鐵牌遠則一百五十弓十人一排計立放三鎗蹲放一鎗臥放一鎗統計現在命中之數當在四成以上云○三月初王東麓邑尊咨商城守營弁保甲局員會銜出示定於二十一日始親自清查烟舘如仍蹈舊轍則房屋隣佑一併罰懲○豐濟倉米前因礱碾不及暫爾停賣民間遂訛爲留以備荒大生怨嗟兹又陸續出米若干石且市間米價亦跌故於上月二十一日復行開倉出糶價减二百文一石計二千一百文云○西壩某烟舘近出一命案聞係遊戯而釀成巨禍者緣某甲日出入於某烟舘之門烟舘主夥固皆稔熟是日甲復高臥烟霞呼吸旣畢拳曲搨上看燈有乙就其旁呼吸欲掉邊促甲起讓甲不允謂汝敢拖我則可乙遂雙手握其腿向榻下儘力一摔甲挣扎不及已就勢倒於地上四肢僵冷氣閉而絶苦主聞信趨至意欲報官請騐經人調處尚不知能私和否 
[飢民搶米]  
　　舊歲宜昌年不順成鄉民饑苦不堪家藏斗米者亦難數覯近聞河西李姓買米四斗歸家隣右欲向　借三兩升者不止一户李未許内有王和尚者竟糾多人將李未搶取一空李情極控縣現將爲首者捉獲其餘三五人共押監尗傳聞欲作搶案辦理然此風不可長其情亦可原也 
[秋審人數]  
　　浙省秋錄業經登報兹查得秋審各案共四十七起人犯共五十二名其中女犯三名亦須一律過堂是日撫轅實到者共五十人緣有分水縣一犯及浦江縣一犯均已先日監斃也 
[地痞宜懲]  
　　德化縣西鄉有已革兵書馮祖鏊欺壓鄉愚强借搶榖凶毆等案層見疉出該鄉有歸元寺僧守澄被其欺凌難以存身遂回九江烟水亭居住光緖七年鏊曾搶過該寺榖一千斤經僧訴之紳衿地保該痞始出有三千六百文手票一紙迄久未完今年三月十二日僧往寺賣榖完糧鏊又向僧强借僧云前帳未淸難以從命鏊忿甚突於十六夜三更時糾衆撞開寺門將僧手足捆住拳足交加並以鐵尺擊傷僧之兩肱徧體鱗傷將寺中榖米錢文搶掠一空逼僧出二十千錢手票又令出毋許興訟字據始各鳥獸散欠日僧用竹床抬回往縣署報案不識邑尊能爲該僧伸冤否 
[慰留總辦]  
　　蘇省城牙厘局自汪觀察耕餘接膺總辦以來勾稽愼密查察謹嚴於裕餉之中仍寓恤商之意久爲上游所倚重日前觀察以比較向來收數似乎短減而撥欵日形繁重力辭其任經各太憲以時局使然冉三慰留云 
[皖垣近事]  
　　鳳頴六泗各州縣地連河南山東兩省去年黄水漫漲淮北各屬田廬漂没民無棲息幸省憲多方籌賑今春又給發牛種民得照常耕耘現聞淮北春花均可豐收是誠可爲農夫之慶也○某縣佐雜官去歲奉委查賑其給發棉衣錢文及今春散給種籽其中頗有不實不盡之處日前賑務辦竣束裝回省意殊得甚乃行至白山嶺飯舖住宿夜半舖主祗聞噯呀兩聲及黎明家丁入視則已仰臥不語口漫鮮血旋卽氣絶遍體微有靑中說者謂是侵賑之報云○念八日奉到部文當由臬司飭委往府監提出斬犯一名處决聞該犯年約五十餘係廬州屬搶案内之凶犯也○三月以來城内之失去男女幼孩約有十數名而皆未訪獲想已掠賣十遠處矣安得良有司嚴飭查拿乎 
[皖垣官報]  
　　藩轅牌示定遠池河巡檢缺檄委補用巡檢陳愼恭署理懷遠洛河巡檢缺查有蕪湖河口巡檢恩　堪以調署遞遺蕪湖河口巡檢缺委試用巡檢鄭澤署理署蕪湖縣事本任南陵縣文龍飭南陵縣本任遞遺蕪湖縣缺檄委本任太和縣鄒鍾俊署理 
[賽馬誌]  
　　昨日爲西商第二日賽馬午後半點鐘賽起第一次五馬西人名啞白騎太古馬勝第二次十七馬西人名密司撈騎梅博閣馬勝第三次七馬小陶而司代沙遜勝西商於是暫憩第四次六馬賣匯票西人勝第五次十五馬順全隆勝第六次十二馬西人奈而乘日本公司馬勝第七次六馬又係順全隆勝第八次十一馬又係啞白乘太古馬勝時則暝烟横路夕照銜山游人相謂曰可以緩緩歸矣 
[榷使來滬]  
　　新簡粤海關監督海榷使自天津乘招商局之保大輪船來滬於昨日午刻抵埠暫駐英租界長發客棧隨從人等頗衆有另駐於泰安棧内者聞榷使在滬小駐卽擬起節履新云 
 
 

Page 3

 
 
[受傷類誌]  
　　昨午後四點鐘時法租界一枝春茶肆相近有男婦數人打架緣有某氏婦將女於去年十一月間押在東棋盤街某妓院曾取帶擋洋一百元立據以三年爲期現有某甲出塲向開妓院之某乙伸說欲將該妓領出乙答以尚未滿期何能領人甲則謂該妓卽是我妻爾豈可作主於是甲乙兩人皆喚蝦兵蟹將就一枝春馬路打架甲將乙打傷同入法捕房法捕頭飭將乙送仁濟醫院某甲當卽管押以憑解訊又法租界新開河橋浜一帶　係扛捧及打野雞者所居昨日四點半鐘法捕房據該處小工帮抬騐一人捕頭揭被騐看祗　奄奄一息據稱該工人到某棧弄内尋人借錢被木匠所打法捕頭着先送　濟醫院騐傷將在兇者暫押再候解訊 
[巡閱炮台]  
　　探悉白茅口建築炮台現已動工并聞新任兩江制憲曾爵帥卽日出轅親來查看江南提督李軍門乘輪先往以便與爵帥會商一切云 
[議護水線]  
　　電報公司屢被竊去水線會不惜重賞始得破獲現在大東大北兩公司以爲與其事後查緝莫若預爲防範是以會同中國電報局總辦商請道憲議歸漁團保護每年由大東大北兩公司籌給賞犒洋銀六千元歸川沙南匯寳山三廳縣漁團分叚巡護各專責成如第一段失事卽由第一段賞項内扣賠今事旣成議隨以本年正月初一日爲接護之始從此内外洋水線可保無虞亦創設漁團以來之一椿比息也但聞漁團現將裁撤則此後所議章程不知能仍照舊否第念該漁團本以船爲家雖撤團防名目而漁船要不離乎故處自可照常保護也 
[白日遇鬼]  
　　前日六點鐘時有賣糖荳之王阿三在大東門外城河沿行走忽然滾至河中經人撈起昏不知人有人謂此遭鬼迷將手掌頰兩下始得蘇醒自言路過此處見一婦人舉手摺我我確見有房屋故卽進去不知是城河浜也幸在白晝得以援手否則一去不返雖欲賣糖豆而不得矣 
[游勇扭毆]  
　　前日有一游勇汪姓在大東門外大街與餛飩擔上索錢起釁將賣餛飩者毆打旁有姚六六者上前相勸姚亦非安分之徒故卽被汪扭至十六舖巡防局局員李明府訊據汪稱係新昌營勇目現奉營官差我齎緊要公文三角來滬現被打脫求恩究追明府詰該勇爾之公文係何日所發投遞何衙門汪茫無以對明府知其藉端訛詐但姚小不應多事隨飭將姚笞責一百板開釋汪則送縣訊究 
[販牛搆怨]  
　　法華鎭婦人沈蘇氏將丈夫沈老瑞抬赴上海縣騐傷卽經將明府訊問據該婦稱我夫販牛爲業因前日有一主顧買一耕牛詎被同業之周老明恨找丈夫搶奪生意初三晚我夫由虹橋回家將至已宅突被周用刀砍傷腿骨血流如注常卽昏暈幸有隣人路過見之報知家中倩傷科醫治傷勢甚重難保無性命之虞故抬請騐傷並求提究明府當飭仵作騐得沈腿上被砍兩刀損傷筋骨頗爲沉重况沈時尚昏暈一時難以取供仍着該婦趕緊抬回自行醫治一面飭差提究 
[英界公堂瑣案]  
　　昨因跑馬期内巡捕房解審案件無多而應輪會審之美國領事哲君亦未到堂黄太守訊斷各案内惟棍黨沈阿九陳阿四兩起爲最重沈則見鄉人何小六在茶舘吃茶聲言不應漫駡得罪衆人爲拉往鄉村剝衣勒詐就獲陳則在烟館滋事打毁玻璃窓扇當子分别責懲示警餘惟吳姓之江北老嫗常往洋人住宅求乞纒擾驅逐出境並有王姓瘋婦在路潑吵因查無家屬諭發善堂醫養此外則類皆小竊概不登錄云 
[法界公堂瑣案]  
　　原告胡德根披遞禀詞并附婚帖等件訴稱去年娶王氏爲妻係陳張氏張徐氏等爲媒今年二月間不知何往訪得在該兩婦家並有箱子一只在陳處等語翁太守詰之到案婦人一稱　張氏並不姓陳箱子一只果寄我處因去年底房東釘門伊妻將箱寄在我處係收租人與伊妻及胡之夥計三人同來者儘可查訪况伊妻曾取箱内衣服質洋八元付租箱子已於二月初取去據裘徐氏供稱並不姓張與胡德根不相識五年前帮傭時與王姓婦人同在一家去年因染病借住我處我亦並不做媒三月間伊夫妻相駡又到我家我送之回去交與胡德根現在走脫不干我事翁太守謂旣在爾等家中往來當知其下落限五日帮同將王姓婦尋到兩婦人退出後太守又謂胡德根彼等所言諒非無因看自己亦去訪尋如尋到婦不肯回再來禀訴○八仙橋相近之上霖館飯店夥蔡四金訴稱有賣牛肉之丁四發積欠飯錢一千二百八十七文昨日在茶館賭錢倩人來呌飯當未送去彼因含忿趕來搥擡拍桌掀翻火油燈并傷我膝盖請騐翁太守詰之丁四發供稱在小東門擺牛肉攤家住八仙橋欠飯錢祗有九百餘文昨晚偶撞火油燈伊等卽將我毆打扯碎衣服翁太守謂打架是實然亦爲欠錢起衅着交保出外限三日將錢還淸并賠火油燈後再爲核辦○苻香山送子德順到案稱前爲酒業現已賦閒家住彩視街有子德順年十六歲不聽管束常將家中小物取出變賣爲此送案請管押半月翁太守詰之苻德順稱願改過嗣後不敢再犯太守申斥至再着苻香山暫且領回管束如敢倔强再來稟訴 
[妙藥盛行]  
　　晋隆洋行出售之佛羅斯貢𫒗藥水本舘因其靈妙曾已節經登報今悉此藥水於虚勞乏力咳𠻳等症尢爲功效如神聞自前年運售以來中外各省之函來購買者其數日益加多亦可見此藥水之錎塲廣大矣爰書數語以誌 
[上海絲業會舘籌賑公所施少欽緘托登萊靑兵備道方觀察轉解山東賑銀書]  
　　郵同往復藉抒欽依榘範睽違無任嚮往敬惟佑民 
尊兄大人勛銘豸　惠溥鱗編仰德政於靑齊拜恩崇於丹扆柏垣卽　藻頌允孚弟歴碌如恒勞薪滋愧此間賑欵迭經函懇各處善士廣爲勸募承諸友樂善奸施絡繹輸助兹湊得申公砝足紋二千兩計裝一箱交海晏輪船帶上伏祈俯賜察收並致陳中丞一信一併轉寄撫轅屢費淸神莫名感佩肅此佈懇敬請台安諸惟融鑒不莊[  愚弟施善昌頓者三月二十八日]  
[上海絲業會館籌賑公所施少欽上山東撫憲陳大中丞書]  
　　謹啓者月之中浣接奉賜書知前布寸緘業經逹到並悉小兒家言已蒙 
發遞感泐於中曷可言喻敬惟雋臣大公祖中丞大人猷敷函夏澤霈熙春保釐表東海之風愷悌湛重霄之露翹瞻棨戟莫罄鼚軒滬上入春以來市面均無起色此間賑欵經晚函懇各處善士廣爲募勸承諸友樂善好施絡繹輸助兹湊得第五批解申公砝足紋二千兩交海晏輪船帶上仍由方觀察處轉解憲轅伏兾察收外致小兒則敬一信仍求睗遞利津均所感禱肅此奉布敬請勛安惟希鈞鑒治晚施善昌頓首謹啓三月二十八日 
　　再前日曾發電廪乞先賜墊二千兩未知已蒙墊付否如已墊付卽請將此欵扣完附泐並祈鑒察又啓附淸單一紙計解第五批元寳三十九隻又零銀一封共申公砝銀二千兩計裝一箱 
[閱九齡無錢買筆童子熊東生救蛾諸蟲法有懷賦長歌勸世以供愛物者隨時掇拾焉]  
　　九齡童子結善緣好生之心本家傳無奈 
飛蛾一往前紛紛成羣撲燈邊俄頃之間性命捐頓變灰燼有誰隣蘭膏繼晷披沛編蓮漏三下猶未眠細物無辜苦相煎不知凡幾恨緜緜並非香餌動華涎胡爲恐後而爭先銜冤飲恨從何宣不見蛺蝶飛翩翩到處尋花曲徑穿生機活潑也似仙不見文昌陰隲篇救蟻得著狀元鞭手不 
 
 

Page 4

 
 
驅蚊孝子䖍爲齧親身益悚然飛蛾諸蟲太拘牽拘牽太甚失之偏偏向烈燄任流連童子有知寓微權苦心孤詣愛物專淸明料理期莫愆代蟲請命法良焉摘得柳條色鮮妍家家匀排燈芯便挹注河水淸且漣水與枝平取次湔日上書窓影移甎雲陰携出竿頭懸一嚗再嚗殊股拳爲勸買賣惜蜎蜎不計斤數備萬千如法采辦願共堅垂髫之子善體天休云買筆媿無錢省却角洋助賑蠲愛人愛物洵兩全卽小見大此心田疇與熊氏童子相周旋噫疇與熊氏童子相周旋童子能東生曾以角洋寄致少欽先生囑解災尋[  歸安後學趙炳藜持定草]  
[李玳玉詞史爲花譜中後起之秀病愈索詩賦此誌寳錄請吟壇玉和]  
　　舊曾相識尚垂鬟照眼丰姿分外嬌分外嬌一顆櫻唇輕度曲也應吹 
裂紫瓊簫葳蕤深鎖玉無瑕瑶島同開姊妹花載去桃根賸桃葉涉江還聽弄琵琶金鈿斜插軃雲鬟管領章臺侍女班瘦損柳腰新病起莫教狼藉被人攀春江十里綺羅叢絮薄花浮一顧空惟有香君能繼起靑樓還守大家風[  願華常好舘主戯稿]  
[贈李玳玉校書卽晴霧裏看花客局昌寒食主小樓主人同玫並乞珠和]  
　　病餘曾否怯春寒且上高樓拾墜歡飛燕身輕疑欲舞綘仙色秀果堪餐贈將芍藥休相謔寨得芙蓉未忍看我慣妝臺作眉譜肯令寂寞倚闌干[  愛花生玉季氏稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖十年三月二十七日京報全錄]  
　　宮門抄○直督李奏爲修建倉厫摺○楚督卞奏報大員在籍病故日期片○直督李奏請給奬摺○東撫陳奏請調員差遣片○將軍希奏援案擬請兵餉一律發放摺○又奏援案擬請添設前鋒校片○直督李奏請頒賜匾額片○又奏請照例免稅放行夾片○三月二十七日吏部翰林院正紅旗值日無引見○恩公因伊弟以員外郎用謝恩○松溎等各謝署缺恩○胡瑞　謝授通政司副使恩○雲南知府郭禮謝恩○甘肅候補副將劉璞謝恩○鳳山李德泂預備召見○謨公請假十日○棍公請假五日○麟書續假一月倉塲奏漕船五日回空○召見軍機醇大鳳山李德泂郭懷禮○○前大學士署直隸總督一等伯臣李鴻章跪奏爲修建易州城内並白溝河鎭倉厫以儲陵糈仰祈聖鑒事恭查西陵歲需官弁兵役米石向於蘇浙山東漕糧内截撥由津運至新城容城兩縣所屬之白溝河鎭起缷冉陸續運至易州城内儲候支放城鎭各建有倉計原建城倉大小厫房十二座連科房更房前後共八十間白溝河倉廒房八座共七十二間惟城倉多年未修木料磚瓦大半朽壞加以去年霪雨傾圮滲漏處　皆是且近　守護　臣奏准部議每年添撥東漕四千八百石連耗米合五千餘石向例截撥之米舊厫已不敷仔儲必須於厫旁孙地添建新倉十八間並將舊厫八十間重加修葺庶原撥添撥米石可資囤積又白溝河鎭倉厫本係臨河地勢低下去年伏秋節次大雨河水徒長丈餘平地深　數尺冲没護倉柴埧漫過堤岸灌入倉内　圍墻房間冲塌現勘明拆舊改新添料修葺者四座從新建蓋者四座酌量墊高地基並修官廳六間更房四間圍墻一百二十六丈東西大門兩處築柴　十叚據藩司崧駿迭次派員會同該州縣逐一估報新建城倉十八間需銀三千六百十兩八錢三分三厘修舊厫連科房更房前後門八十間需銀一千五百六十餘兩除拆缷舊料變抵銀三十五兩三錢九分五厘尚應撥銀一千五百二十八兩三錢一厘白溝河鎭倉房拆修三十六間新建三十六間並修築官廳更房圍墻大門柴壩需京錢二萬二千五百二十串應隨時核銀撥給所有切工料值兹灾歉之餘難以例價相繩今照民工時價撙節估計實用實銷並請按十成實銀扣平給發免其扣成以昭公允等情由該司詳請具奏前來臣查易州城内及白溝河鎭倉厫專爲存儲袋糈關係重要原存之米旣難日久露團轉瞬新漕又至必須照擬赶緊修建方免貽誤復核所估工費並無浮冒已飭司發欵先將添建城倉十八間尅期趲　完竣一面分投修建舊倉由司派委妥員會同該州縣核實經理不准草率浮靡至此項工費應在司庫地粮耗羡並與雜稅項下湊撥十成實銀扣平給發毋庸再行扣成以期工歸實濟仍俟事竣分晣報銷除咨部查照外理合恭摺具陳伏乞皇太后皇上聖鑒謹奏軍機大臣奉旨該部知道欽此○○卞寳第等片再據前光祿寺卿雷以諴家丁晏啓發以伊家長　光緖十年正月十六日病故呈報前來臣查雷以諴武昌府咸寗縣人由道光癸未進士刑部主事歴官至都察院左副都御史旋因公革職留營効力剿平土　奉旨補授光祿寺卿兼署刑部右侍　休致回籍光緖己卯科鄉試重赴鹿鳴筵宴蒙賞還原銜癸未科會榜重逢蒙賞給頭品頂戴年九十歲在籍病故謹附片具奏伏乞聖鑒謹奏軍機大臣奉旨知道了欽此○○前大學士署直隸總督兼署北洋通商大臣一等伯臣李鴻章跪奏爲天津隨辦通商洋務委員又逾二年照案請奬恭摺仰祈聖鑒事竊天津隨辦通商洋務出力人員向例總理各國事務衙門奏　章程每届二年酌保一次自光緖四年限滿後扣至六年冬間已滿二年津郡爲北洋總匯近來中外交涉事件任煩該員等隨同辦理均能認眞出力始終勤勉遇有疑難設法襄籌頗中窽要歴時旣久著有微勞據津海關道周馥詳請給奬前來臣覆核尚無冒濫亦與章程相符擬將直隸前先補用道宋格仁請加二品銜四品銜知州用候補通判朱幹臣請給四品封典候選知縣陳彰五請加一級委用知縣勞乃宣請加同知銜試用知縣裴敏中孫振融請以本班儘先補用侯選知縣范運鸞請仍以知縣不論雙單月選用分發直隸試用直隸州州判劉啓彤請加五品銜候選縣丞傅世榕請俟選缺後以知縣用舉人就職教諭張炳康請仍以本班儘先選用留直儘先補用都司萬　旅請加遊擊銜書吏王在中請以從九品不論雙單月儘先選用仰懇天恩俯准給奬以示鼓勵理合恭摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○陳士杰片再長堤清河各工尚未告竣而民埝又不能再緩惟民埝隨河灣曲地叚彌長辦理殊不易易臣一身督率竊恐照料週未免顧此失彼查有前河南臬司豫中歴任山東道府多年辦事勤愼民望素孚可否飭令來東督修河沿兩岸民埝俾臣藉資臂助之處出自皇上天恩謹附片具陳伏乞聖鑒訓示謹奏奉旨已錄○○奴才希元跪奏爲吉林所屬伯都訥城兵餉擬懇天思准照通省現放兵餉章程一律發放以示體　而紓兵材恭摺仰祈聖鑒事竊據伯都訥副都統恩光咨稱該城俸餉於道光十一年間奏准由伯都訥新城局號荒大租項下撥市錢二千五百文折銀一兩搭放相沿至今該副都統莅任以來體察訥屬旗人忠勇樸實未改滿洲舊俗惟餉項下不敷支中多致家室蕭條且地處邊隅爲吉江兩省通衢大路每年護解餉項軍火器械及發遣人犯各差往返絡繹不絶近年添設邊防軍餉軍火等差較前倍几至該城每年應進貢鮮一切需項向章亦由兵餉攤辦通計每兵一年餉項所餘不過錢三十千有奇每兵雖有隨缺官地六餉每餉租錢五百文每年僅得津貼租錢八千實不敷攤差及應差之用除各官俸銀仍依其舊不敢議增外可否將旗兵官歲　錢粮改照通省兵餉每兩折放市錢三千文章程一律散放毋庸搭放銀欵以示體恤等因咨請核奏前來查吉林兵餉於咸豐三年奏停䕕務時議將燒鍋票錢以二千五百文作銀一兩抵放五成餉錢其餘五成現銀按八折開放後復於同治十二年經前任將軍奕　奏奉部議伯都訥一城於道光三十年奏准撥給　缺地畆藉資津貼毋庸另議其吉林寍古塔三姓阿勒楚喀拉林各城兵餉所有咸豐年間奏定章程每兩五成現銀按八折開放五成現錢按二千五百文作銀一兩者量　調劑改爲三千文搭放歴經遵　辦理在案今惟伯都訥官兵俸餉仍遵舊章以市錢二千五百文作銀一兩也今據該副都統咨稱奉察訥屬旂　樸厚生計單寒餉項地租實獲無幾差務日重困苦難文均係實在情形自　量加體恤且查吉省各城兵餉改照一千文發放後三　等處已因善煩援案奏添官兵隨缺地畝吉林及寗古塔等處亦經奏請籌撥隨缺官地通省官兵同一苦累惟伯都訥一城隨缺官地旣木加增折放錢文　復照售准情酌理寔属向隅除該城官俸一項未例遽議加增外所有訥城兵丁餉項合無仰懇天恩准改照通省章程每兩按市錢三千文一律核發仍由號　八　荒專項地租錢内提放以示體恤而紓兵困如蒙俞允旣由現遵奏案改歸伯都訥廳同知往徵之訥屬號荒等處地租項下如數飭令該同知按年於封印以前照竟徵齊徑解訥城旗庫以備提放徵解逾期卽照催徵不力議處俾各兵食庶免愆期奴才係爲推廣皇仁體恤訥屬旗兵起見是否有當理合據情恭摺具奏乞皇太后皇上聖鑒訓示遵行查吉林副都統係奴才兼署毋庸列衛合併　明謹奏請旨軍機大臣奉旨該部議奏　併發欽此○○希元片再據琿春副都統依克唐阿咨稱該處現經改設副都統應行添設前鋒等缺以資差遣而符體制等因咨請前來奴才伏查各城副都統均設有前鋒等缺今琿春地方旣改設專閫大員自應仿照各外城一體辦理擬請添設前鋒校二名前鋒旂錄二名前鋒十六名共二十名每名年應食餉銀三十六兩共需餉銀七百二十兩遇閏加增仍由吉省官兵俸餉内按季發放俾符體制如蒙俞允請旨飭部查照辦理施行是否有當謹附片具陳伏乞聖鑒謹奏軍機大臣奉旨覽欽此○○李鴻章片再據藩司崧駿詳稱遷安縣城内關帝廟城隍廟素著靈應上年五月亢旱田苗將枯經官紳詣廟誠求甘霖立沛六月大雨經旬上游山水暴發灤河漲溢勢極洶湧情形岌岌可危復相率䖍禱水卽消退民命賴以保全七月下旬又值大雨滂沱人心惶恐祈禱後卽時晴霽洵属禦灾捍患有功於民據該縣官紳籲請頒賜匾額由藩司轉詳前來相應仰懇天恩頒賜遷安縣關帝廟城隍廟匾額各一方由臣轉發該縣祗領敬謹摹泐懸挂以答神庥而順輿情理合附片具陳伏乞聖鑒訓示謹奏奉旨已錄○○李鴻章片再駐扎山海關之正定練軍馬隊砲隊現需更換臕壯戰馬三百匹卽派都司陸永昌赴張家口喇嘛廟一帶照數挣買陸續解營應用據該管統領正定鎭總兵葉志超具稟前來除分咨兵中察哈爾都統查照並分行經過地方官照章餧養接遞護送外伏乞聖鑒勅部給票並由部知照張家口監督照例免稅放行謹附片具奏軍機大臣奉旨兵部知道欽此 
 
 

Page 10

 
 
[眞芙蓉散東洋奇珍香粉　芙蓉散東洋粉]  
專治面上斑點酒漬粉刺浮黑油黃等氣能活血潤色化滯生光每早夜開水調擦數日自效此以玉容散債明醫加减其功較勝每瓶錢八十四○東洋香粉此粉以異品香葩集成能使容顏少嫩色潤肥清非純用鉛粉搽之則尅血戕畢竟皮色乏靑者比每瓶洋兩角寄在上海寳善街北首兆榮里口大豐布號發兌 
[家傳永平丸]  
極靈肝胃心氣藥本堂此方家傳秘製傳以調氣清胃平肝養血爲主服之立刻止痛卽見奇效向祗贈送親友茲特製以出售俾傳廣遠每瓶洋三角服法另有仿單在上洋寶善街大豐布號寄售　仁趾堂啓 
[仙傳延壽丹]  
此方得自大明徐春甫大醫所傳昔日兩川有一大人名陳轉運到于靑城山下見一婦人在高山上望南行走如飛約年三十餘歲手執棒一條赶一百歲老兒轉運問婦人曰因何打老兒婦人答曰是女之孫吾乃五百餘歲老兒一百十一歲是老兒不肯修煉服藥所以打之轉運下馬跪拜曰願求此方傳留救濟世人因取名焉能治五勞七傷陽氣不舉眞氣衰弱精神短少不能行走小便無度眼目昏花腰膝疼痛兩脚麻冷每服二錢服五日便覺身輕服至十日精神爽快服二十日語言响喨手足輕健一年白髮轉黑行步如飛久遠服之百病消除長生不老每瓶洋一元上洋英巡捕房對門　廣東接元堂何均年選料監製 
[彝陵輪船往宜昌]  
啓者此輪船來往宜昌如貴客裝貨欲保險者在上海向保家行在漢口向寳順洋行在宜昌向立德洋行保險可也宜昌立德洋行啓 
[新到]  
姑蘇虎邱山項雲泉揑相倘有勿准分文不取承蒙賜顧請至城内邑廟東天主堂街問銷皮衖口秀芳齋擺式店便是 
[梁愷悌燕窩肥兒　此食本宝能]  
此糕作點心常食大人開脾健胃小兒去五疳積滯有病治病無病肥兒每包錢百念文向有分寄九江洋街廣泰源洋貨店發兌　棋盤街北首廣東梁愷悌啓 
[孟河名醫]  
馬培之先生高弟龔澤之先生寓上洋南晝錦里最宜室余去年患骨槽瘋壹載諸醫棘手及遇先生内外兼治不匝月而愈先生於内外症藥到病除誠今之和緩也願病家其亟求之　金竹坪啓 
[出色翡翠玉釧墨晶眼鏡]  
玉釧每只四元墨鏡每副二元茶鏡一元如假可退收買晶石午時茶一洋十合金利源昌順隆白 
[上海自來火公司告白]  
啓者本公司現有用自來火機噐可轉動之各種機噐其機噐可以不用煤火但備煤氣之力便能運用如轉動磋木及各樣製造機噐均各便利目下文匯報舘已經購用虹口老船廠對面亞記機噐廠亦有此種機噐凡磋木及磋銅等事俱用之可以往觀此機噐能運動各樣機噐不用水汽可以無需水鍋亦無需燒煤既無媒灰又無火患保險家亦不必另加費用最爲便利如有欲知價目及一切詳細情形者請至本公司　辦理人面議可也　光緒九年五月十二日啓 
[同文書局新出書籍三種　發兌告白]  
一史記　前因本局所印二十四史卷帙浩繁定議逐史印出逐期告取已列前報去冬曾出陳書股取之外購者紛紛茲又出史記全部考証在内悉照殿板全式修飾愈加精工除在股諸君持單取書外如願專購此書亦可書計二十六本裝爲四函價洋十元正○一子史精華　此書亦係重價購到殿板原書照印行墨精朗點畫精嚴查閲之下一目了然置之案頭一切類書可以該括在内亦士林不可少之秘簡也書凡八本裝爲一函價洋四元正○一增廣詩句題解彙編� 
　此書踵前人所輯詩句題解五編又增入同舘錄所集題句彙爲一編原刻字跡糢糊問有錯誤貽累匪輕茲編各註皆經繙閲原書細爲釐正其詩人出處分韵詳註另作一編凡以醒人眼目便於查對也試帖爲大小試所最重有志聲律者諒必家置一編寶同枕笈矣書凡四本價洋四元　凡欲購　希至本書局並上海杭州揚州金陵各書坊暨各馬頭招商分局發兌此三書定於四月初十日出兌嗣有孔子家語古今圖書集成目錄前漢書三種五月中亦可出書 
[地基洋房出賣]  
今有在楊樹浦　明美商杜亥兒經理造紙公司地基四十　另并三　樓洋房一斢其屋與江磡等造築堅固如合意者請至三馬路新關後轉角本公司面同議價可也此佈　造紙公司經理美商社亥兒啓 
[英五月呂宋票出售　并送銅越南捷報]  
全張六元半張三元分條七角外埠信購原班卽奉騐明回件封套有招財意子爲記　抛球塲萬勝祥老行棋盤街萬勝祥新號仝啓 
[上海科發藥房在抛球塲東首]  
本藥房開設上海已歴有年精選上品藥料無不塼製合成馳名中外今特摘數種登報於左併售照相器具藥水餘不細載 
洋蜜糖　治臉上乾燥將蜜搽之分外滑潤胃　氣　專治胃寒疼痛定痛　藥　能效騐除根咳嗽糖　能止嗽化痰驅風寒治肺家諸症三瘧藥　治三日兩頭或四日兩發寒熱等補血藥　能補血活血生血兼能益血頭　風　專治頭風疼痛無痛　藥　不立愈牙痛藥　治風火牙痛或　痛均能立止養髮藥　若髮秃則生短則長常用則黑潤固精丸　治體虚精滑年老陽痿反老爲童油　漬　凡綢綾呢緞若染藥　水　油汁均能立退 
 
 

Page 11

 
 
[烟中八詠]  
　　烟鎗蕭齋誰許伴無聊截得湘筠一尺梢吹月洞簫聽未罷生花江管笑先抛佳名乞向將軍手雅誼聨成君子交莫道吹嘘無甚力英雄問有幾蓬茅○烟斗女媧去後土誰摶雙合融成號合歡取義數從升合積有容量比海天寛腹空灰貯量千斛關險泥封認一丸百尺高樓萬良沃請君多向孔中看○烟盤百寳盤堆少外珍涙珠奚誤泣鮫人障將霧影烟千縷捧出燈光月一輪笑脫香巾揩細膩閒支珊枕看横陳漢家承露何須覔却笑瓊漿别有眞○烟燈宵深繡榻一燈微太息兒時味已非剔燼蘭缸還帶續吹殘葭管欲灰飛熒熒昔日吟詩案軋軋誰家織錦機一樣小如紅豆子相思何獨故依依○烟籖萬軸牙籖日漸疏一燈原未　居諸匣中寳劍光騰外囊裏毛錐脫穎初火候十分方到處庆成九轉及鋒餘笑渠手脫彈丸熟勞動諸君鼎力嘘○烟匣鼎彝以外擅佳名巧匠雕搜品製精玉盒配來形略肖瓊膏貯得味偏淸倘裁犀市囊堪繫莫訝龍吟劍尚鳴怪底人情爭寳愛本來此物最多情○挖斗誰把長杓捻一蠻罡風吹墮到塵寰銳端大壑深如海劫後餘灰積滿山田畔耰鋤嗟漸廢軍中戈戟誤投間用君費盡千斤力多少英雄鬢已　○通條呼吸何由一氣空賴君眞有古人風抽來腸已灰黏黑刺出膏應血濺紅入手本無輪可轉到頭幸有竅旁通憐伊具此錚錚骨總在他人掌握中[  常熟席彬蔚堂氏未定草]  
[步周小泉先生原韻偶成七律二首以紀其事]  
　　水患頻仍入告災燕齊兩地賦鴻哀深宮軫念恩兼沛截漕發帑屢見邸抄多士前驅志不回嚴佑之潘振聲先生曁子英姪兒輩親往災區查放義賑不辭勞瘁鄭重郵筒函往復各埠信局隨帶賑捐銀洋信件來往概不取資一如電報局捐免報費招商局捐免水脚流傳報舘紙分裁經收捐數按户鈔送兩報館挨次排印以供衆覽自無虚日爲憐江浙偏荒處苦口慇懃乞糴來初因震澤家鄉一帶蠶事不登農民乞貸伯兄少欽在滬首先倡募餘如江之川沙靖江沙洲及浙之蕭山餘上湖屬雙林鎭等處撥欵不少○集資累萬與盈千大半南中廣福田兩省解欵除棉衣豆杮藥丸外以數萬計託鉢隨人惟禱佛點金愧我不通仙休教韞匵藏珍品各物均來助賑故權仿洋人法售票分彩還事臨池結善緣代收餘姚翁已蘭先生書潤助賑减而又减求者踵接力疾從公非望報祗求寡過最爲先癸未夏來滬伯兄少欽囑留絲業會舘帮辦籌收賑捐時值瘧後元氣未復惟悉心從事期於無過而已[  甲申春暮頔塘施善榮鎔堂甫求是草]  
[木蘭花慢用呂渭老體奉贈王紫詮詞丈卽請正誨]  
　　一生多閱歴善談笑富文章羡萬里舟車三洲縞　百幅琳瑯炎荒 
昔從寄迹算年來老矣束歸裝依舊鶯花主宰春風送到家鄉憐才似此古今難再得恕疎狂許鏡檻閒吟妝臺側艷追步冬郎生平識公未晚肯垂靑僥倖更非常私爇心香一瓣此身願傍門墻[  悵花弔酒詞人蘇州太癡生悞軒高瑩玉倚聲拜呈]  
[五綵結同心重贈伶人小金翠戯索夢畹生和]  
　　紅繁緑嫩如許翩翩占斷少年丰韵重見犁園内人依舊懊悔未通芳訊祗看一奏霓裳曲嬌無力雙腮含暈誰打點玉盃香茗替把鶯喉略潤明知暫時厮混偏可憐模樣背人撩鬢無奈雲屏角紅牙板催得一聲聲緊爲伊愛惜心何忍銷魂處更殘燈燼迷離甚蕭齋睡了夢裏笙歌隱隱[  蘇州太痴生高悞軒倚聲]  
[露華憶代江照菱女子作請霧裏看花客夢畹生正拍]  
　　暮春又也念阿奴獨自嬌小依娘比隣姊妹難將心事商量鎭日 
絡絲窓下看落花飛絮怱忙閒自覺腰支略减繡帶嫌長個人近來情况愛結客遨遊抛却家鄉阿奴漫把春衣檢點巾箱更寫個書兒寄倩便鴻銜向申江生懊惱書中暗駡玉郎[  蘇州太痴生倚聲]  
[慶春澤揖竹詞龍牕外有綘桃一株樸下榻館中始見含萼尚小數日間花已開徧卽景言懷仍倚散花禪悔遲生揖竹詞人 
[餘聲以誌一時之感]  
　　生小含情輕盈作態令人愛煞桃花不勝惆悵一株無力歆斜嫣紅姹紫雖無恙恐將來終委泥沙怨 
東風恁地怱忙不管年華花遭攀折非無意奈華嚴小刼隨落先差似我緣輕紅顔付與人家頻年護惜憑誰念到而今空自嗟呀費思量眼底憐伊尚綰雙丫[  悵花弔酒詞人蘇州太痴生高悞軒稿]  
[受恩深寄某女士]  
　　薄倖雖憎我思量猶且可此生無分有摧挫算水上鴛鴦不知因恁遭顚播欲躱何從躱定燕妒鶯讒春光道破密約幽懽如夢度只有私恩長向心頭銜荷若再說團欒奈卿已是年華大孤負香衾臥願另繫紅絲新娘早做太痴生 
 
 
] 

Page 12

 
 
[光緖十年三月二十八日京報全錄]  
　　宮門抄○發抄旨八道○楚督卞等奏遵議酌量變通覆陳摺○東撫陳奏請暫緩挑挖河工片○直督李奏叅革武員片○鄂撫彭奏請旌表片○將軍崇奏請補知縣摺○鄂撫彭奏道員試用期滿留省補用摺○三月二十八日户部通政司詹事府鑲白旂值日無引見○延煦謝充族長恩○長春假滿請安○吉林協領慶雲謝恩○恩諴鍾壎預俻召見○召見軍機恩諴鍾壎慶雲○皇上明日　正至太廟行禮○發抄張樹聲等奏查明海豐縣陣亡殉難紳民婦女請旌卹奉旨潘斗寅等均着交部分别照例旌卹欽此○又水師提標右營遊擊何長淸升署澄海營叅將奉旨兵部議奏欽此○又請將衰弱之東山營守備胡松標休致奉旨着照所請兵部知道欽此○又請將記名提督鄧正峯等留於兩廣差委奉旨着照所請兵部知道欽此○衛榮光奏審明已革雲騎尉陶澤勳演習洋槍悞斃人命案定擬奉旨刑部議奏欽此○又請將割臂療母過門守貞之孝女徐雲書旌表奉旨着准其旌表禮部知道欽此○左宗棠等奏續估海塘工程請攤徵濟用奉旨着照所請該部知道欽此○又九年下半年各屬已未結新案交代起數奉旨户部知道單併發欽此○○署理湖廣總督湖南巡撫臣卞寳第湖北巡撫臣彭祖賢跪奏爲遵議安置軍流徒犯擬請酌量變通謹就管見所及恭　覆陳仰祈聖鑒事竊准刑部咨具奏各省軍流徒犯脫逃日衆亟宜變通整頓又軍犯附近近邊邊遠三層如何量加裁減各摺片均請旨飭下各省督撫就地方情形悉心通盤籌畫條議具奏等因咨行到臣等當卽行司遵照籌議兹據按察使黄彭年具詳臣等覆加籌核除徒罪人犯惟有嚴飭地方官認眞拘役毋庸另議外其軍流人犯或由外遣改發或由命案减等或罪不及死酌定等差就湖北一省而論在配脫逃者無歲不有近年尤多蓋因光緖七年正月十四日八月二十二日兩次恭逢恩詔各省减旗人犯發配湖北者不下數百名逃者甚多經臣祖賢嚴定章程將兼管專管各官於照例咨部議處之外由記過加之撤叅於是各官稍知儆畏約速雖逃者漸少然不能遽無又行司令通飭所屬查明配犯之年老有疾者給予孤貧口粮少壯各犯酌派充當夫役因時立法適與部臣現議相合惟充夫一層有不能概論者如部議修城挑河負粮運炭等事非各處所常有湖北夫役之事所常有者惟濵臨江漢之堤工皆用土著民人使本處力作之徒藉以謀食且爲時代賑不便以外省罪犯插身其間此外充夫之事或官差或民雇肩抬者每有財物餉鞘等役關係更重勢不能遣一夫而派數差押之設竊負而行爲民害爲官累何可勝言酌核其宜擬請嗣後人犯到配由配所衙門於輿轎傘扇水火巡更等夫量爲役使日給口食同知通判以及巡檢典史等署亦由州縣酌量分派老疾者照孤貧口粮之例酌量發給如此則各犯旣有口食在署當差兼可隨時管束並飭該州縣將某犯到配後派充何役月給口食工價若干發交何衙門分晰報明歸入坐支開銷緣在官夫役例有所支挹彼注此於官無損也其在配日久已有生業者不必更改責成專管兼轄各官督飭看役認眞稽查總須與本管官時常見面不許遠離散處此外别無良法旣飭派充夫役官吏之處分不嚴知日久之奉行必懈查配犯脫逃州縣官以充夫爲名規避處分今旣實令充夫應由部臣將州縣官處分酌量議改免死之强竊各犯疏脫必爲民　議處應重减等之命案人犯似可循舊議處派在何衙門者卽爲專管官不得專歸佐雜等官惟旣懲以過亦當叙其功如一年以内犯無疏失專管官似應照獄囚無疏失例記其名數給予奬叙至充軍之例創自前明蓋彼時以軍犯爲戍役實有防守巡營之勞早暮不遑之苦附近卽重於滿流今無論附近近邊邊遠極邊極邊烟瘴以及遣犯改發者卽定地安置而已改發者猶有到配加枷號加繫桿之例者外與流犯無所區别誠如部議附近之軍重於滿流而實則反輕不可不變通辦理擬請照部議舍附近近邊邊遠三層均定爲滿流加等派定爲極邊充軍眞所謂簡要而核寔者若謂數百年舊法未可變通則徒以附近之軍到配加枷號若干月日近邊邊遠以次遞如或其人患病或時值照例疏枷亦分别看管調治時過病愈仍予補枷有於枷號期内脫逃者顯係地方官視爲具文特叅撤任則不變法而維持紀綱或亦一道又臬司黄彭年詳中謂軍罪本不在五刑之列然旣曰充軍似應派當軍事之役嗣後軍罪人犯可否於到配後由該配所地方官移交城守營凡酌量派充夫役給于工食責成兵目看管如有脫逃該汛弁與看管之兵目各照文職專管官及保甲例分别議處治罪以符名實等語此說似可採至部議新疆平靖日久似可將改發内地充軍人犯仍舊發往種地當差一節誠爲因時制宜之論應由新疆各大臣察看情形奏明辦理所有遵議安量軍流人犯擬請酌量變通緣由謹合詞恭摺具奏伏乞皇太后皇上聖鑒飭部彚議核覆施行謹奏軍機大臣奉旨該部議奏欽此○○陳士杰片再小淸河工程臣正月間未出省時卽委員分叚前往集夫開挖並勒限尅期一律疏通附片奏明在案兹據印委各員先後稟稱各叚地基交春以來涸出雖已不少細心察看積水未消者約計尚有十分之二三水中挖河未免用力多而成功少所有積水未消之處懇求展緩俟涸出後隨時挑挖等語臣委員察看所稟尚屬實情自應准其稍緩以期節省經費一俟水涸卽飭令趕緊挑挖藉資宣暢謹附片陳明伏乞聖鑒謹奏軍機大臣奉旨知道了欽此○○李鴻章片再據前甘肅提督曹克忠呈稱奉委添募津勝營勇當派記名提督李漢卿赴涿州河間一帶潠募詎李漢卿　途招摇任意糜費浮冒等情經臣批飭撤委猶敢揑詞瀆禀誣訐實屬不守營規應請旨將記名提督李漢卿卽行革職以肅軍紀理合附片具陳伏乞聖鑒訓示謹奏軍機大臣奉旨着照所請兵部知道欽此○○彭祖賢等片再據署安陸縣知縣茹朝政等禀稱同鄉現存節婦江陳氏係貴州湄潭縣議叙從九品職銜江崙之繼妻湖北候補知縣江峰之嫂夫故　氏年二十九歲現年五十四歲計守節二十六年原籍無人舉報該員等誼屬梓鄉見聞旣確不忍聽其湮没開造事實淸册出具印結稟祈奏請旌表等情前來臣查貴州湄潭縣現存節婦江陳氏善心爲𥥆義節流芬遭家室之仳離茹荼耐苦督詩書之世業畫荻尤勤洵稱婦德無　宜籲綸音下逮除册結送部並咨貴州撫臣查照外謹會同署督臣卞賢第湖北學政臣高釗中附片具陳顀乞聖鑒　示謹奏軍機大臣奉旨着准其旌表禮部知道欽此○○奴才崇綺松林跪奏爲揀員請補知縣以資治理恭摺仰祈聖鑒事竊查鐵嶺縣知縣毛夔於光緖九年十二月二十一日因病出缺當經循例題報開缺並將所遺員缺聲請扣留外補應以病故之日作爲開缺日期歸十二月分截缺查奉省簡缺知縣一項自委用知縣李梅林補康平縣止又出康平縣一缺輪應甲候補班因揀用廻避卽用知縣章樾不積各班之缺此次鐵嶺縣一缺係屬候補到班查銀捐候補班前無人應用常捐候補儘先查有候補儘先知縣陳士芸現年四十二歲係浙江會稽縣人由監生報捐縣丞分發北河試用因差來奉留營差委光緖元年十二月因剿平大東溝賊匪出力保奏以知縣仍留原省補用三年十二月奏請留奉補用經部議准給咨引見四年六月初十日蒙欽派王大臣騐放堪以發往覆奏奉旨依議欽此八月十一日領照十月初八日到省五年報捐本班儘先試看一年期滿甄别留省補用查該員年力富强心地明白以之請補鐵嶺縣知縣洵堪勝任與例亦符合無仰懇天恩俯准卽以陳士芸補授鐵嶺縣知縣如蒙俞允該員係候補儘先知縣請補　縣銜缺相當毋庸送部引見仍俟試署一年期滿果能稱職題請實授所有揀員請補知縣緣中理合恭摺具奏伏乞皇太后皇上聖鑒勅部議覆遵行謹奏軍機大臣奉旨吏部議奏欽此○○湖北巡撫臣彭祖賢跪奏爲道員試用期滿堪以煩缺補用恭摺仰祈聖鑒事竊查定例分發試用道府一年期滿該督撫察看才具分别煩簡奏聞照例題補等因兹查試用道孫明慶現年三十七歳係安徽舒城縣人由監生投効淮軍於剿平捻匪張總愚案内保奏於同治九年四月初二日奉上諭着賞虚藍領並加六品銜欽此旋報捐郎中簽分刑部十三年八月到部分貴州司行走光緖二年派貴州司帮主稿十一月派督催所兼行三年派貴州司主稿七月派司務廳兼行復加捐道員指分湖北試用四年六月初十日蒙欽派王大臣騐放十一日覆奏堪以發往奉旨依議欽此於山西賑捐案内賞換花領七月二十七日領照起程五年正月二十一日到省二月内在湖南黔捐局捐加三品銜是月奉委赴淮南催運差使十二月十三日丁本生父憂回籍守制七年正月起復八年十一月二十六日回省兹以到省之日起連閏扣至丁憂之日止復以起復回省之日起扣至八年十二月初四日前後接算試用一年期滿據布政使蒯德標按蔡使黄彭年取造履歴淸册會詳請奏前來臣查該道孫明慶才具明練年力富强堪以煩缺留省補用除淸册咨送吏部查照外理合會同署湖廣總督臣卞寶第恭摺具奏伏乞皇太后皇上聖鑒勅部查照施行謹奏軍機大臣奉旨吏部知道欽此 
 
