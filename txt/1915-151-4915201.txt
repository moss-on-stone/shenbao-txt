# 1915 - 151 - 4915201

 

Page 1

 
 
   
 
 

Page 2

 
 
時評 
[内治歟内爭歟（冷）]  
　　中日條約簽押交换矣中俄哈克圖條約簽押交换矣中英西藏條約聞亦派員續議矣近年外交上重大之懸案經此一了百了矣苟無其他意外之端則外交上可以暫時平安無事矣有此平安無事之豫暇則所謂中國人者其將乘此以盡力内治歟抑乘此以盡力内爭歟 
　　觀於近日之情形則似兩者雙方而並進政府告誡也官吏之條陳與彈劾也日必有所聞此内治之機也黨人之捕獲與起事也官員調動也亦日必有所聞此内爭之機也唯細以按之所謂内治之機者皆空言而内爭乃實事耳此我之所以睠睠而悲也 
[命令]  
　　六月六日大總統策令王學曾杜光佑吳耀金吕春琯于蔭堂均授爲上大夫此令 
　　又令鄭鴻瑞袁景熙均授爲中大夫並加上大夫銜此令 
　　又令田承斐游漢章逢恩承均授爲中大夫此令 
　　又令廣東瓊崖鎭守使黄恩錫著開缺專任虎門要塞司令此令 
　　又令任命胡令宣爲廣東瓊崖鎭守使此令 
　　又令財政部呈稱附設採金局請簡派大員總司局務等語著龔心湛爲採金局總辦此令 
　　又令陸軍部呈請將陸金國授爲陸軍憲兵中校應照准此令 
　　又令陸軍部呈遵核督理新疆軍務楊增新請以馬福明補新疆喀什提標瑪喇巴什營遊擊請予准補等語應照准此令 
　　又令陸軍部呈准正藍旗滿洲都統志銳咨擬以端綿接襲世管佐領請予准襲等語應照准此令 
　　又令陸軍部呈准熱河都統姜桂題咨擬以高雲路王松潤補驍騎校請予准補等語應照准此令 
　　又令陸軍部呈准正藍旗滿洲都統志銳咨擬以榮秀補驍騎校請予准補等語應照准此令 
[專電]  
　　北京電王金發自上年十一月向陸軍部投誠自言願擔任緝拿詹大悲韓恢夏之麒夏爾璵蔣介石陸惠生等當由陸部限期獲匪暫准免緝並未呈明赦罪隨派部員王某赴滬監察據報王與黨人仍行往來且與陳其美手下三大將之一姚勇忱者朝夕同在一處去年十一月甯波破獲黨人陳國治案亦供係王所派此次赴浙詭稱亂黨派人運動伊舊部故往調查與姚同行至杭謁朱將軍朱派參謀長接見詢其來意先後不符可疑之處甚多且王並無舊部在杭故電明中央逮捕訊辦遂於二號正法 
　　北京電聞有人面糾内務部失政因牽及市政公所事宜現已派人密查 
　　北京電林萬里條陳文官犯罪年盛月增一由於立法過嚴長官不忍以細微公欵而傷僚屬之命一由於贓字定義祗以審理涉訟得有財賄爲限如捲逃侵蝕公欵均無所謂贓與枉法極重處分不過褫職免官宜斟酌情形行不測之刑賞又條陳四事以爲補救（一）内官更迭不宜太繁（二）任用外官須取極端集權制度（三）保舉宜負責任（四）知事任用條例不准輕易變通均切中時弊 
　　長沙電湖南省新寳交界之龍溪舖前日忽於白晝突來多匪擲放炸彈殺斃隊長巡查長刦掠獄囚軍器亦悉被奪並將城封閉當由警備隊合力防𠞰該匪四面竄逸尚未大創現湯將軍已飭湘南汪鎭守使學謙調遣大支軍隊前赴搜索以期肅清地面 
　　北京電交通部設立路電稽查處已經組織完備其間人員大半調自外來本部兼者甚少 
[特約路透電]  
　　北京電恰克圖會議已畢中蒙俄約定於明日簽字該約依據一九一三年之中俄協約確定外蒙古之地位中俄允不干涉其内政 
[譯電]  
　　北京電恰克圖條約定明日簽押條約内容北京人士大都知之在各方面觀察點上尚稱滿意蒙古得自治權中國得主權俄國則以蒙古爲緩衝區域俄國在蒙古之奢願似以此爲極端談判之告終頗呈和平氣象新約之條件可令兩年前以俄國在蒙舉動乃預備實行破壞中國土地完全不可言喻之計畫爲之擾攘不安者悟其非矣要知今與華有關係者共有數國固無庸慮及任何一國有過分之要求證以近事可以知之（六日） 
　　北京電中日條約已展期本月八日交换（七日） 
　　北京電教育總長湯化龍按照德國制度擬定養成師範人材條陳已呈交政事堂核議（七日） 
　　北京電據政府統計目下全國共有官立學堂八萬五千九百九十八所收學生八十七萬五千七百六十人（七日） 
[戰電]  
　　（英人路透電） 
　　巴黎電今日下午公報宣稱德軍在亞白蘭·勒維爾·沙歇三地施行總攻擊甚爲劇烈法軍堅守各地位且獲敵軍戰壕數道今晚公報宣稱亞拉北面戰事仍在進行甚爲兇猛我軍頗得利進攻數次占地若干沙歇南面曲折之防地近八日内戰事未嘗間斷我軍復獲戰壕數道該防地三分之二已入我軍之手我軍近於愛恩河北面及特拉細勒芒東面猛之後衝鋒奪獲長一基洛邁當之戰壕線兩道俘敵兵二百人獲野戰砲三尊（六日） 
　　倫敦電公報局發表底格里河英軍戰情如下六月三日湯遜將軍率領小砲艇隊占據瑪阿拉該處總督與兵士七百餘人皆降土軍先鋒隊刻退出波斯境戈林巨將軍現正追擊之敵軍主隊已潰散退入隰地我軍共俘敵兵二千人奪野戰砲七尊砲艇瑪瑪里斯號之砲六尊汽船四艘大貨船十二艘來福鎗及各種軍械甚多大約敵兵尚續有降者土軍中共有德人六名獲三名死二名餘一不知下落 
　　彼得格勒電加里西亞戰事劇烈不减於前公報謂俄軍已在桑河下游獲勝該地俄軍攻勢仍在順利發展俄軍昨俘敵兵千餘人德國豫備兵大隊來助奥軍者三次猛攻均未得手俄軍且於他處占有土地德軍屢次進攻均負重創而退俄軍並在斯特里其河陣線擊退猛攻之敵軍獲重要之勝利德奥軍已退至俄軍砲火射程外之新地位故俄軍復取攻勢戰事仍在進行中（五日） 
　　彼得格勒電據官中宣稱六月五日拉夫加河之敵軍利用風向之轉變施放毒性煤氣且燃燒化學品以發生毒烟俄軍在桑河下游接續獲勝占村莊一所敵軍仍在泊里齊米塞爾東面取攻勢星期五晚携無數之重砲屢向摩斯細斯加方面進攻惟受重大之損失不能進抵俄軍戰壕（六日） 
　　倫敦電英軍大本營路透訪員電稱首相愛斯葵君曾至前敵與費蘭巨元帥巡閱陣式慰勞兵士歷數日之久且與霞飛元帥福區將軍法陸軍總長米勒蘭在費蘭巨元帥寓所會談半小時之久（三日） 
　　巴黎電海軍中將尼柯爾已任爲地中海法艦隊司令海軍少將格泊拉特留任第二司令按尼柯爾爲法國海軍中將中年輕多能之員據官中宣稱聯軍於六月四日攻擊加里波里半島全陣線以期占取扼要地點數處中央英軍在廣四百碼之陣線上奪得土軍戰壕線兩道法國第一師團占有敵軍第一陣線敵軍損失甚重被俘者數百人内有德國水手數人交戰之際敵軍始終爲我軍砲隊所制土軍乘夜回擊兩次殊易敗之（五日） 
　　倫敦電公報局宣稱星期五日清晨聯軍在加里波里半島南境向土軍戰壕施行總攻擊星期五夜間第二次進攻獲地五百碼並據沿三英里許陣線之戰壕兩道俘敵兵四百人英軍現鞏固其新地位及陣線（六日） 
　　羅馬電官中宣稱五日意艦隊割斷 
 
 
 

Page 3

 
 
通聯大陸與達爾瑪提亞島之奥國海電擊毁島上燈塔及瞭望台並轟毁加太洛至拉洛薩之鐵路意國魚雷驅逐艦一小隊雖爲飛機攻擊然仍砲轟芒伐爾康並擊沉大帆船多艘未遇奥國艦隊（六日） 
　　彼得格勒電俄軍發見土耳其步砲兵大隊由高加索前敵退走其善戰之聯隊現方調往君士坦丁（四日） 
　　羅馬電公報旨稱自斯特爾維哇至海岸一帶曾有無關重要之戰事意砲在拉伐倫與戈爾加里亞高原轟擊奥砲台意炮顯占優勢意步兵刻鞏固其所得地位大隊兵士刻方穩健聚集（六日） 
　　倫敦電土軍泰半已從西奈與西叙亞撤往達達納爾埃及京城人民頗爲注意雅典消息云此項撤退之土軍因英潛艇在瑪摩拉海活動之故逃散甚多（四日） 
　　亞姆斯特丹電荷蘭政府不久將在議院提出建造巡艦兩艘潛艇四艘之議案（六日） 
　　倫敦電孟鳩斯特於喬治君演說後四十八小時内已擬定擴充軍械出額之臨時辦法大約一月之内蘭加希爾省各工廠及機械廠皆將日夜趕造炮隊工人領袖聲稱工人極願竭其能力爲工廠執役且極願得戰役徽章工業聯合會書記阿泊里登謂各業工人皆歡迎喬治君演說詞之堅决但惜此種方法未曾從早實行於八月之前（五日） 
　　羅京電星期日羅人三萬名有表示主戰之行動高唱法國馬賽軍歌及意國加里巴爾德愛國歌行至意使署前羅人演說謂羅國定步意國之後塵以期實行國家觀念云守舊黨員開會痛斥其黨魁袒德之態度黨魁瑪希洛姆氏遂離會大約守舊黨將改舉主張親近協約國之拉賀伐里氏爲領袖（六日） 
　　華盛頓電德國已向美國道歉謂德潛艇以魚雷攻擊格爾夫拉愛特號出於錯悮願償損失云紐約輿論以爲德國不即切實答覆美國牒文實與德國天空海面同時進攻英國之謀有關聞德國擬以飛行隊三隊每隊有齊泊林飛船一艘飛機四架分擊英國南海岸泰晤士河及諾佛克三處後再會集於倫敦德國之覆文大約將視此舉結果若何而定（四日） 
　　墨爾邦電防務大臣裴亞斯君宣稱澳洲政府除派援軍前往前敵且將續派步兵多旅前首相柯克君在衆議院演說謂澳洲並未派充分之人數前往火線凡能荷鎗者均當出征云（五日） 
　　亞姆斯特丹電電聞報不魯日訪員電稱伊泊爾河末蘭境復開始惡戰德兵以鎗刺衝鋒時損失尤巨比境各醫院傷兵爲滿柏林電報承認法飛機襲擊德國皇太子大本營時擊斃數人（五日） 
　　日尾伐（瑞士）電奥國現由卡巴西安山及斯底里亞調大軍及重砲隊急赴意國邊界由德國行抵瑞典之美人聲稱美人寓德者往往當衆受侮聞柏林美人已密受警告豫備離境（五日） 
　　倫敦電泰晤士報載米地蘭消息聯軍已於六月四日晨間開始總攻加里波里半島土軍陣地（五日） 
　　倫敦電泰晤士報登載未經檢查關於招兵事宜之來函被控一案今已註銷卜内門公司總董卜倫勒爵士聲稱該公司刻已承造兩種化學品以備砲彈之用波蘭德軍施放煤氣之法與西境不同德軍先在二十英里陣線上堆積木塊稻草破布及種種破爛之物若干後用皮帶灌以藥品迨德軍向之砲擊時即大起濃烟德軍並用炸彈砲向俄兵戰濠發射洋鐵炸物俄兵檢視未曾炸裂之物内有化學品若干層皆足發生毒氣（五日） 
　　尼斯電英意財政大臣偕同財政專家已開重要談話會且定於今日作最後之會議（四日） 
　　倫敦電德國議院社會黨員會議之報告今已洩漏於外社會黨演說者痛言德國食品價值之昂貴麵包品質之惡劣且謂政府不應禁止人民開會反對亦不應箝制報界言論政府待遇礦工尤爲刻苦苟有以工資太少爲言者則即被送往戰壕云 
　　倫敦電英國萊特爵士發明抵制腸熱病血清法法國醫學會贈以特别奬品因萊特氏非法國人故不能得該學會奬金四千鎊也（四日） 
　　倫敦電荷蘭禁止棉花出口（四日） 
　　倫敦電軍械部長喬治君在利物浦向軍械工人演說趕造軍火之重要（四日） 
　　巴黎電前海軍總長貝勒唐君巳病卒（四日） 
　　哈佛爾電德人巳槍斃比國芒斯鎭議員瑪森氏 
　　土龍土（坎拿大）電機匠八百名願赴英國製造軍火（四日） 
　　温尼倍（坎拿大）電小麥等類收成甚佳（四日） 
　　雅典電希臘王今日經醫士施用刀圭除去肋骨一條或數條 
　　雅典電今晚希王御躬熱度增至法倫表一百零四度聞因施用刀圭所致德國專科醫士數人皆在病室度夜王之現狀甚爲險惡（五日） 
[東方通信社電（日本人組織）]  
　　北京電今晨十時三十分在宫中東榴室開樞密院臨時會議日皇臨幸批准中日條約 
　　東京電中日條約之批准交换明晨實行（七日） 
　　東京電樞密院之臨時會議由委員長蜂須賀侯報告一切滿場一致其議遂决有謂該院會議中日條約有不滿之意會以警告的質問政府等語全屬無根（七日） 
　　東京電議會本日提出大浦内相彈劾案由政友會之元田氏說明後付委員審查又有關於内治外交財政等之全般彈劾案將於明日提出其彈劾文之大要如左 
　　政府前於解散衆議院弄策百端妄挾官權干涉選舉而亂憲政之本義議會之質問徒以詭辯粉飾一時本院兹以院議表明現内閣不信任之意云云 
　　提出者爲原·犬養·村野·床次·小川·關·坂本諸氏在野黨之態度過於焦心識者爲之顰蹙 
（七日） 
　　東京電大浦内相問責彈劾案以一百三十票對二百三十二票否决（七日） 
　　東京電彈劾大浦内相一案政府黨之意見付託十八名委員使於議會報告之後卽以實無其事一語一蹴而去惟此係討論之際少數黨在委員會之意見有此議論而巳（七日） 
　　北京電久懸未决之恰克圖條約近經中俄交涉解决聞於今日在恰克圖調印 
（七日） 
　　北京電俄國駐京公使克洛本司基氏近與外交陸總長協議修訂一千九百十三年關於蒙古中俄條約第五項中不完全部分新立條欵聞於本日在外交部調印（七日） 
　　東京電美國美孚煤油公司副社長比密斯氏一行於六日晚抵北京聞比氏來京係因中美煤油合辦事業與全國油礦總辦熊希齡氏磋商締結契約云（七日） 
要聞一 
[現在德國海軍之戰鬭力]  
　　華德日報曰近來英人研究現在德國海軍之兵力究有幾何者不勝枚舉查英倫泰晤士報之海軍專門記者嘗核算一次據稱德國艦隊現在當添有大戰艦（即戰鬭艦與巡洋艦）二十二艘而希臘在德國所訂造之薩拉米斯號即船在德國落水而其軍械砲備當由美國供給者尚未計及除歷次海戰所損失者不計外有國王號方伯號大選侯號及吕特曹夫號等巨艦業已入伍而德國小巡洋艦及魚雷艇等損失據該專門家之意必巳添補完備無所遺缺至於德國潛水艇隊據稱巳大見擴充若據其所估計則今德潛艇之封鎖英國海港尤其於訓練潛水艇之人員特别重要焉總之據彼稱德國海軍總司令波爾將軍現在於開戰十個月後所統轄之隊艦實强勝於敵愾開始時所有者而已若論德國艦隊之訓練據該專門家稱亦不願其國人以等閑視之云云於是可見德國海軍之養精蓄銳必巳大有可觀然彼英人此種計算亦未必多合乎事實蓋吾人視此足可謂非一定友愛德國鑑定家之推許也但不知其本國艦隊近况如何豈亦許吾人聞之乎 
[美人對於戰局之意見]  
　　美國著名之銀行家雅哥石富氏日前於遊覽舊金山之巴拿瑪博覽會時嘗有今日戰局及其結果之議論據其意見現在戰局至於秋季必將完結但非因一黨决得戰勝乃因彼此犧牲一罄勢有不堪而止也而又自言或者另有變端亦未可定惟其决定美國賴有此戰而財政上從此脱離歐洲之關係掌握南美各國之經濟如日本在中國所操持是所至要石富 
氏且謂美國將大見興旺卽太平洋沿岸亦必將蒸蒸日上云 
[美報之戰訊]  
　　華德日報曰兹有新到之美報所載多五月間卡巴西安及各地戰訊其所報告雖係巳往之事實而皆月前無線電交通被阻不能來華之報告故今得讀此以補前此之遺憾亦殊有情趣 
　　五月六日維也納電據奥國陸軍部公報稱五月六日下午四時奥匈軍隊佔領杜納野斯及布拉拉以東高崗上俄軍之陣地而大諾夫則於早十時已經奥軍克復 
　　奥匈大軍之南翼業巳渡過維斯洛加河俄軍向洛浦考夫關隘之東北退去按取側面之攻勢而破敵軍正面之陣地本爲近世史上鮮有成功之戰略而現在加里西亞竟實有其事此誠德奥聯軍出奇制勝之赫赫巨功現因天氣甚佳俄軍在卡巴西安者日爲德奥聯軍步步迫退 
　　據所到之報告稱俄軍自五月五日晚間以來旣有意全軍退出而奥匈之卡巴西安軍竭力阻遏不容其遁現在加里西亞西部奥匈大軍巳擒有俄軍五萬人 
　　前敵北半部之戰况進步頗緩俄軍爲求其在大諾夫後面所存之軍需安然無險並掩護其大軍之南退必環集於大諾夫及哇爾貝格卽布拉拉與杜納野斯兩流域間有六七百密達高之要隘 
　　若就德奥兩國軍界之議論而觀之則以俄人能否保守維斯洛加河之戰線爲今最關重要之問題苟其不能力守則俄軍之戰線必將全然破裂而俄國在卡巴西安之軍尤其有不堪設想之患焉 
　　凡此諸戰皆曾利用最重之大砲但非舉世著名之德國田鷄砲乃奥國製造品也奥國此種田鷄砲原爲海防所造不意爾今用之陸戰亦有無量之價值查其所射出之彈丸比德國田鷄砲所放者更重六百五十磅而較德砲活動且易拆卸故此種田鷄砲不用之於野戰則巳苟砲隊預備用之於野戰則其影響即不勝罄述今其砲彈巳隨火藥庫至大諾夫後面此外奥匈大軍尚有新式小榴彈砲近數月間方交軍中使用其功效之巨亦罕與倫匹云 
　　五月六日倫敦電稱現在德軍聯合奥匈大施其兵力爲向所未有蓋其在東方戰地到處與俄交綏而其在西方除進攻伊泊爾外亦有數處取攻勢至於其餘各處則多係法比攻德也 
　　俄國巴爾特省向未經戰事擾及今德軍力圖進攻里堡黎嘎等地東普魯斯沿邊亦有戰事並於遠處用大砲轟擊俄國格洛特諾要塞如其在西方用之轟擊敦恩奇西者至於波蘭中部則德須防禦俄之攻勢而在加里西亞西部則　竭力逐退俄軍以便迫令俄軍讓出自去冬以來不惜巨力所得之卡巴西安山隘 
雜評一 
[内爭亦無妨（無名）]  
　　日本此次内閣與政黨可謂内爭之烈矣然而我以爲無妨者爲不傷國家之力與國事之進行也若中國之内爭則互相消滅其力量並害及國家公共之力量而凡百國事因而停滯此我所以謂内爭爲不可也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日商業問題之日人心曲]  
　　整頓工業品之攻錯滿洲日日新聞五月三十一日載北京專電云現支那人之憤慨漸如火勢之下對於中日新條約之批評一致稱今回外交非失敗於山東方面尤爲消極的勝利且喜第五號案之得延期又六月一日載北京專電云救國儲金團之支那人隱爲排日之運動此爲不可掩之事實現支那政府以日本對於該團之言動頗不滿意已行最重之取締同時出和緩之策使英文京報及其他報紙等鼓吹此次交涉爲中國之勝利又該報論文中有云支那之排日貨濫觴於二辰丸事件當時以廣東爲中心長江各省亦起而爲排斥日貨奬勵國貨之運動當時日本之海産物棉紗棉布靴自來火教育品等貨雖頗受影響然不過一時之現象而巳以支那之工業的經驗及凖備均缺乏之國民其製造土貨之成績不良而國庫之補助無着此等排日之聲遂漸消滅上海之日本棉紗公司且愈見發達矣此次奬勵國貨排斥日貨官民上下雖與從前不同然以工業幼稚之國民欲圖工業上之自立必非其所能故其結果必與前次無異蓋爲今日之支那人計除與我國人携手取合辦之方法由經濟同盟上一致行動抵制歐美各貨外無他法也按以上云云固日人之口吻也然我國人讀之而用以自警亦他山之攻錯也 
　　要求商標權之提議東京報知新聞載大阪商業會議所議員安佐伊三郎氏談話云由我貿易業者觀之此次之中日交涉我政府對中國未要求彼商標法之從速發布者不得謂非一大失態之事也然及今圖之猶爲未晚要在急起直追俾得早日發布此法以保護我之商標權我之對華貿易始得立永久之基礎耳然數年前清政府時代預告商標法之施行我國商人爭先恐後呈請商標之登錄而其中不正之輩每多模造外國商品之商標以登錄者英美德法諸國商人聞之請其駐清公使提出抗議而清國政府亦懼别生問題故遂中止推其原因皆我日本不正之商人所致也今用此時機撤廢此不正商標之呈請而使中國政府速發布商標法則爲最急之務矣商標者表示物品之符號也若吾國之紡績品火柴以及各種雜貨之有信用者類能以商標而行交易不必拘拘用現貨也然爲此之故而惡辣之中國商人每多模造僞品奪我利源妨我貿易之發達數年前經我領事之交涉稍得解决而近年以來中國商人之權利思想增高對於我嘗以無商標法之規定爲辭時起爭議况此後中國之工業益加進步即與我之紛爭亦日益加多此可想見者故切望我政府當局速有以决之也若鐵道之敷設礦山之採掘等皆爲重要事項此無待言然利用此等機關活躍於中國内地者厥在商品而保護此商品之商標權豈得漠視者彼英國之於印度爲保護自國之貿易品計曾定商標法矣英在印之貿易於是鞏固英政府之用意周到從可知也而我當局者以爲何如倘再荏苒以送時日則吾等不得不唤起輿論以迫之也 
[條議官制官規之因果談]  
　　主張部員外選之條陳據某要人云近有某總長上一條陳於總統關係主張部員外選者其大要約分二項（一）謂前清時内外官有同秩　用之制如尚傳之轉任封圻三四品京堂之外放監司郎中員外郎之改簡道府同知直隸州主事之改任州縣以及外官同秩之内用當時用意不外使凡百有司爲政治上之經驗也民國改建此制久廢雖間有一二内外調任者然未能著爲定例若斟酌原意而勵行之或亦收指臂之效就其實在情形言之如以部員外選無論其人辦事如何然於中央辦事情形爲無隔閡如外官内調其能洞悉各省政治狀况者亦與中央施行政策可參末議内外防吏互相爲用政治上可多得通材兩全之道無逾此者（二）謂中央各部院辦事大員向有一定額數不能以各部長之意思增設機關安置閒人但旣有如此困難之點而政事堂存記發交之人員巳不在少數兼以試驗及格之留學生月前巳分發各部院多者數十少者十數右列兩次人員若不設法予以正當位置殊失國家取材之意若舍其舊而謀其新各部院原有人員何至淘汰若是之多計其權宜惟有部員外選一法可以疏通設有缺額即以上項人才酌量任用庶各部院之候差人員無擁擠之弊云云 
　　經界官制未定之原因經界局組織以來未見有若何舉動其所以如此遲遲者官制未定實爲一大原因政府初意本擬以簡便手續舉行清丈雖不實行加賦然藉此整理田賦或可增加歳入故經界局成立即决議從清丈著手不意清丈一項經費稍一預算卽巳非數千萬不辦且亦非數期年之間所能奏效職是之故致興高采烈之偉舉頓成爲冷靜闃寂之事業關於局中官制及確實經費均未明白規定政府之抱消極主義或有其他原因然蔡氏則頗受影響蓋蔡氏本係軍人於經界事宜亦非素習督辦之明令發表彼即留心物色相當人材以供任使而少年同學與其鄉人故舊因亦翩然入都彈冠相慶蔡氏雖非孟嘗而食客已多爲馮驩然先時所望以官制明定後總可在局中位置一二今現象如是巳料其不能貫澈己所主張故近日頗具辭職之决心蓋藉此尚可下逐客之令也 
　　丁艱條例草案之大綱禮制館擬訂官吏丁憂制問題喧傳已久嗣以其中有種種難决之件如職居顯要未便停職以及官民治喪有無區别等均應討論以致迄未决定現聞政府以喪禮業經規定其官吏丁艱一事即應隨之擬具條例俾資遵守刻下禮制館巳將此項條例草案議定不日即可呈閱總統頒布實行兹將所擬之大綱略誌如下（甲）關於治喪事項一内外艱均爲百日以資治喪二規定卿大夫士及文武治喪禮節俾有等級三喪服與人民相同而示齊等（乙）關於居喪事項一停職百日給予半薪二制定居喪服制三居喪期内禁止宴饗（丙）關於特别事項一如職居重要確難離職者二或有特别情事未便循例實行者皆得由總統分别情形以特令免予停職或縮短其停職期限 
[交涉解決後之粤桂近訊]  
　　籲請規復議會廣西公民通電各省云北京大總統各省將軍巡按使各報館各團體鈞鑒中日交涉失敗大損主權全體國民悲憤交集揆厥原因實由解散國會取消省會及自治會上下隔閡政府孤立日人强迫要求雖發生於歐戰而導線實在於是若國會存在日人斷不致如是强迫即主權不至如是喪失前車旣覆後鑒宜殷雖因種種續議條件關係更鉅後顧茫茫不寒而慄萬請懲前毖後即日規復完全民選之正式國會省會縣會並將續議各條公布訴諸民意共謀救濟全省將軍巡按使皆國民重要分子皮之不存毛將焉附並懇速電中央聯請舉辦各界同人均希一致進行務達目的民國幸甚廣西全省教育會曁公民等叩 
　　開會紀念國恥中日交涉一案現巳經結束惟國民引爲奇辱滬上商務總會决定五月七日爲國恥紀念日粤省學界亦迭開國恥紀念會以冀警告同胞徐圖自强現省垣維持公安會商團公所昨由麥慶三謝景雲梁沃之鄭耀興等三十餘人提議開國恥紀念會并請各界蒞會俾得振刷精神合力籌畫聞巳得會長團長同意日内卽可見諸實行云 
　　提倡救國儲金粤省救國儲金團事務處成立之後各界人士莫不踴躍輸將省城警察廳長亦謂凡屬國民對於此舉均有提倡之義務現定六月五日親到商團公所提倡儲金救國當即函知各商團軍准於是日一律武裝赴會并預備大操以振刷尚武之精神云 
　　昨省港船塢打磨工匠團發出公啟略謂中日交涉失敗由於後盾實力不足但此端一開各國援例要求後此憂患正未有艾然禍兮福倚昔普之勝法得其地而不敢有所畏者民氣也吾國近年以來因外患洊至人民皆知愛國篷篷勃勃之氣已臻絕頂今後苟能因勢利導勵以國恥使之有勇知方吾信神明種胄終必有崛起之時凡我行内同人首宜各盡心思發明新器以供國家使用次宜短衣縮食多認儲金擴張各種軍備以補國力所不逮并於每年國恥日闔行輟工一天以誌紀念云 
　　廣惠鎭守使署昨日邀集各軍官會議救國儲金全體軍官一致贊同鎭守使提俸一月以資表率其餘多寡有差并飭各軍官分向所部勸告儲金以期普及 
　　東莞塘瀝鄉立興賢高等學校校長鄭鍾奇曁教員吳業崇祁錫瀚官夀彭曾昭來等提倡救國儲金各學生卽捐得百數十金該校門房張某亦捐數毫現巳匯省交兩銀行矣 
　　平遠縣立中學校全體日昨遍發傳單卽在該校開救國儲金大會各界到會者極形踴躍縣知事亦派羅區長代表蒞會隨由宣布員說明開會理由後卽公舉陳經可爲主任幹事林若愚饒菊逸張舫秋姚任純爲駐所幹事議决簡章十一則進行手續悉照上海總事務所定章辦理旋有某君提議通函各鄉學校一律注重兵操各鄉保衞團認眞舉辦團練並極力提倡振興工貨均經全體表决實行 
[粤商民對於印花税之呼籲]  
　　三十日七十二行商人假座總商會集議印花税事僉以抽及苛細扞格難行决定由各行分電中央要求删改一面聯蓋圖章禀請上將軍巡按使財政廳長警察廳長代達商情轉懇政府准將税法修正兹錄其禀稿及電文如下 
　　上官廳禀竊以印花税法原訂第一類第一條發貨票及續訂推廣税率財物成交契約部據十元以下貼一分試辦藥品香類税率藥品價值二十分者貼一分不及二分者亦貼一釐香枝每股貼五釐香塊及香末每兩貼一分並刋註價額對口處貼用加蓋舖戳其手續繁難辦理不易又未發售以前收存或轉運時暫可不貼但應報由警察官廳許可此條更恐警區藉端騷擾妨碍營業竊思發貨票係記數所用財物實未成交本無貼印花之必要前經總商會詳准財政部變通免貼俟收銀時再由簽收人貼用一次今翻前案發貨收銀均須貼用事屬重征至於十元以下之買賣關乎小民生計一律粘貼力實難勝藥品則宜分别釐訂以外國印税屬於註册專利者或有加貼印花倘通行品物應照財物成交銀錢收據依法貼用柴米兩項關係民食向無釐税叩請豁免商等爲商業凋零連年虧折加以台費税釐肩負殊重究困未甦起見迫得瀝陳鈞座乞恩電部改良删訂俾易遵行實爲公便 
　　致北京電北京廣東會館同鄉京官財政部政事堂鑒東粤穀米向免釐税産米無多全仗外米接濟將入口米項匯單應付遵貼印税負擔非輕且連年荒歉籌賑保全米價騰貴民憂絕食求援免税成例於穀米在内地交易單據無論成價多少概免印花濟民食而安民心粤民呼籲待命請轉呈大總統鈞鑒省城米埠曁全省穀米行商叩東又電云北京大總統政事堂參政院財政部法制局鈞鑒查奉印花税率原定十元以上使商民依法貼用但未審貼到何等爲標凖商民何所適從又查第一類發貨單并續訂推廣一種瑣擾難行况粤省台砲釐費重　抽剥負擔已苦何堪擾累伏讀第十八條如有關於瑣屑繁擾准民呈請財取部修正以恤民困等因懇准照原訂章程十元以上修正税法俾易遵辦商民幸甚粤商鮮果鹹貨鹹魚菜欄等行全體叩東又電云北京政事堂轉大總統參政院財政都法制局同鄉京官鑒吾粤貨税已有行釐坐釐今頒印花若十元以上於財物成交銀錢收據時貼用雖商務凋殘爲國税起見亦當勉任其難若十元以下苛細煩擾且攷查第一類第一條第八條第十條依粤省習慣財物尚未完全成交若一律貼用則重複窒碍難行請删除廣東紅白紙行叩東 
[鄂省最近捐務談]  
　　徵收屠税之變通鄂垣屠宰税巳於本月一日實行屠牛者對於每頭納税一元初擬要求減爲五角嗣以此税係部飭全國一律反抗無效業已照章完納屠猪帮亦無異言惟以定章先報後宰蓋印再賣各節殊多窒碍難行請求改免經武昌知事詳准財政應特允變通辦理准於屠宰後即日　由　近稽征所調查收捐日宰日繳不得稍有拖欠倘有隱瞞查出照章處　至原有肉捐仍照章由該帮董分期繳納 
　　警察經費之羅掘鄂省警察廳上年因經費不允規復房舖捐以資補助無如鄂垣自革命後庽公陡減　垣大　什九空關中下住屋所庽人民又因政軍各界不能立足生計悉絕困苦不堪故由各紳民一再要求將房捐一項暫緩舖捐則按租征收二十分之一凡租金在二串文以内免納聞自開收以來每月捐項不過二三百元兹該廳以警費奇絀重擬抽收住房捐着手之初須先訓查特於昨飭各警署迅將所屬各房屋租價調查切實造册彙報核辦並以舖房與民房租金不足二串者甚多特頒免捐執照一紙以免警吏向其催捐但此項執照每年更换一次每次收照費二百文以充修路經費 
　　包征魚捐之取銷前有法政卒業生余樹仁埀涎魚利禀請包徵省垣魚捐年繳一萬餘串叚巡按胡財政廳長見其措詞得當且魚捐亦屬要圖遂准其承辦令預繳捐欵三月以作保證不意余籌措數月一錢莫名昨迺陳述困難於巡按要求免繳墊欵僅備開辦經費俟收有成數再行繳呈並請頒布示諭以便開辦又於保結内直書武昌縣魚捐徵收局字樣段使閱悉以其藉捐招摇苛索魚販已可想見特飭財政廳將包辦魚捐案取銷並批示申斥該生如再不安本分在外招摇定行拿交法庭訊辦 
[魯商會請免津浦統捐]  
　　懷瑾 
　　山東商商於五號開會提議津浦徵收統捐事宜計到會者五十餘人各商人僉以山東方面去年春夏迫於水災秋間至今日德又開戰釁今雖了結而歐戰方殷市面凋零天災人事相迫交困營商業者正在困苦之時日思復原冀稍蘇困况青島自被日佔税關尚未交還兩市徵税膠濟運輸昻貴故均擁擠津浦政府前曾提議就津浦徵收統捐税因爲有妨路政旋卽撤銷今當局見津浦運輸發達遽又復活派劉鶴慶爲總辦姚某爲會辦來濟開徵第思吾魯商人譬諸大病漸痊尚未復原正宜調養之時何能驅令工作現商情市面尚未恢復遽加重税倘日人於膠濟一路低廉招徠勢必盡驅商民向膠濟一路運輸利權讓諸外人政府當　其亦計及否明日六號爲實行開徵之期現在亟　暫停裝貨公電政事堂懇求撤消以蘇商困經衆議決遂擬公電送至電局詎局中以爲有妨國課不允發電乃將原電由郵局快信遞政事堂請求不識可能邀准否 
[膠東匪禍記懷瑾]  
　　第二宋公明出現 
　　五月十日黄縣南二里村林姓家被胡匪綁去林仁瑗等主僕三人一事已誌本報兹悉林姓係數代單傳其家屬甚爲憂　到省泣禀軍巡兩府懇求援救未護如願迫不得巳措備銀洋向青島揍得老頭票二萬元向匪贖歸現被綁之林仁瑗巳於昨日遷眷來省據林姓云同被綁者非僕人乃收租賬房牟姓朱姓二人地點則在蓬萊縣境大辛店村東首沿海亂山中接近廟島在匪處時聞匪魁　巢在旅大方面廟島則爲匪帆船根據地綁在亂山中時雖似監獄相待尚好匪衆均荷鎗站崗院落數十間形似營衙同處綁獄男女約二十餘人均隔别相居不能交談匪黨杞律甚嚴日則兵操打靶徹夜刁斗放哨不啻駐軍防營匪黨仰見匪魁均行軍禮舉鎗致敬聞匪魁原名宋滌塵號公明辛亥革命時歷充統捐局長標統光復登州有功今名宋紹庭現爲大連第二隊司令海陽雄壯威武八字胡鬚年約三十餘歳西裝坐堂審問時望之戰慄兩旁荷槍軍服站隊排列兩行聲勢甚爲赫赫惟宋匪訊問時態度尚平和及家中持洋來贖乃得釋放押上帆船行至登州相近促令上岸乃步行回家最奇者匪魁宋某之妻爲日本婦人甚爲苗條自匪魁以下均一榻横陳吞雲吐霧幾疑爲十年前之防營也云云 
[景德鎭磚匣兩廠尚未開工　景民通信]  
　　本鎭九行頭因爭妓館陋規致起罷工風潮一節曾記本報今則除磚廠匣廠兩行外其餘巳經繼續開工推該兩行未開工之原因緣該兩行工人多係由農而工者去工廠而入𤱶畝仍屬舊業况此時正西　有事之時否則罷工巳三星期之久詎能不作而食乎至該廠之所以如此决裂者蓋其事始發生時該廠以呈請取銷妓館爲詞目的雖在爭陋規而手續自謂正當不蒙受理而遭重責猶復枷鎖其人押遊妓館故該工等以此爲莫大之奇辱該廠旣自以爲持之有故言之成理故以罷工之要挾冀恢復其不規則之權利至今猶無開工之意磚廠更於前晚將廠中小棚十餘所一炬焚之以示破釜沉舟之决心也 
　　本鎭磁業係分業工作各種工廠有相互之關係實如一完全有機體牽一髮即動全身者磁業雖初時不甚暢旺而每年成例各工廠均以端陽節爲加增充分工作之期該廠停工巳久今則漸露恐慌之現象蓋匣者爲裝置磁坯入窯之器無匣缽則坯不能燒而坯廠受牽制矣無坯則燒户亦無可燒而成磁之源絕矣馴至磁土之擔夫窯柴之擔夫下瓷之擔夫等種種副業之職工縱不願罷工而不得不休息矣以此等數十萬之工人悉入於無生計之途其間情形殊難問也 
　　此種惡劇若果演成則不僅工商將受其困即磁税爲本省財源之大宗磁業旣停税於何有其關於本省財政尤非淺鮮現聞該縣知事正在設法挽救而該工廠亦已赴省上控若果相持不下其結果實難推測矣 
[贛垣近事紀要]  
 
 
 

Page 7

 
 
　　續獲黨人章國愚江西軍法處現接警察廳咨稱查敞　破獲新華社亂黨左斌劉暉堂等一案並證據各件先後咨送貴處驗收訊辦在案兹據督察長韓振山購線在廣外福音堂側於本日午後三時續獲章國愚即章一民一名該犯曾列名誓約解送到團飭科提訊據章國愚即章一民供年三十五歳南豐人於去年九十月間由劉炳生王天民介紹入新華社小民又與查坤臣介紹聶兆松入社直認不諱除分詳將軍巡按使外相應將該犯章國愚即章一民一名供單一件咨送貴處請煩驗收歸案訊辦 
　　電請勿借國民捐江西救國儲金事務分所致北京電云北京江西會館趙芝珊李木齋蔡燕生閔少窗諸公鑒江西救國儲金欵難發達前開幹事全體大會提議先將前存國民捐撥充儲金一面竭力再募當經全場表决贊同良以此捐撥充儲欵性質名義均極相合若改供地項殊負國民愛國熱忱聞諸公代南潯鐵路局電借此捐無論與從前募輸宗旨相背即杯水車薪無濟路事合乞取消以重儲金而昭大信餘函詳救國儲金江西事務所全體幹事曾秉鈺龔士材姜顓等公叩江 
　　查核新舊兩税法江西戚巡按使現以各縣增收丁米附税前經議定以四成解中央以三成解省以三成留縣支用以爲學務及各項公益之用詳加核計較諸三年原有附加税實爲有盈無絀特行通飭各道尹轉飭各縣知事迅將此項附加税留縣究係如何支配統限於本年六月内造具細數詳送本公署查核又贛垣開辦印花税巳於六月一日實行檢查如遇漏貼之件卽行處罰省城警察辦理頗嚴惟財政廳長濮良至仍恐尚有漏貼少貼之虞於税收前途諸多窒碍特將貼用印花税法則刷印三萬張咨送警廳轉發各分署查照户籍號數選派長警按户散給俾得隨時研究照章貼用並勸導各商民人等務使曉然於納税甚輕罰則極重毋得隱漏不　自羅罰辦 
[𡩋垣政聞彙紀]  
　　馮上將軍現巡閱江隂砲台准今日返寗 
　　巡按署昨會議運銷印花税烟土辦法並擬設專局 
　　財政廳奉財政部飭嗣後釐卡局所改委接辦先行詳請巡按核准委任不得先委後詳 
　　齊巡按現准部咨撥洋二萬元飭南通縣察勘圩地種植棉花 
　　浦口統捐分局已於五日實行啟徵 
　　淮隂縣上年迭遭水旱蝗災人民異常困苦現聞多數紳民來省籲請援照前案折徵錢糧以惠災黎昨齊使令財政廳飭該縣知事查復核辦 
　　江甯知事吳其昌捕蝗不力昨經齊使記大過一次以示儆戒 
地方通信 
[廣東]  
　　巨匪收禁南海監三十一日警衞軍隊押解要犯劉八一名至南海縣署該　乘坐肩輿口含雪茄烟到縣時當衆侃侃而談直認伊係槍斃拱北關英國洋員之　并歷犯擄捉某某等勒贖之案如數家珍且自稱能藏匿水底數點鐘之久此次被獲係因一足被石撬傷不能行走所致等語現已收禁縣監聽候審辦矣 
　　軍人吵鬧炒粉店三十一號晚七時許有外省軍人到東堤二馬路之娼寮獵艷後偕同數人往附近德和炒粉店品茗該軍人於入門之際誤將該店伴之脚踏傷店伴以其出自無心巳不與較詎該軍反以言語相嘲店伴以其太不近情遂至言語衝突此人卽將該店之茶碗打破並高舉竹椅殿人殊料手忙脚亂反將同伴之頭顱擊傷警兵恐其釀出事端入店將逞兇者制止并號召各警兵將兇徒奪去此時鬧成一片警笛之聲不絕於耳附近商店住户未悉此中原因紛紛關門閉户駐紥大沙頭將軍行署之親軍亦以爲必有事故立派大隊軍隊前往彈壓軍隊馳至之時肇事之外省軍人已各散去後該叚警兵將德和店司事名亞肥者帶區詢問區官訊得原委巳將亞肥省釋惟聞該店於吵鬧之際茶博士紛紛走避計失去茶資及毁傷什物損失亦復不貲云 
[鎭江]  
　　將軍來閱砲台之備迓馮上將軍以沿江各要口砲台須加意整頓爰於六月三號乘鈞和巡艦下駛於前夜過鎭直駛江隂砲台現巳考查完畢鎭地軍政各機關昨接江隂來電謂馮上將軍准六號蒞鎭查勘圌山象山雩山焦山都天廟各砲台故施鎭守使龔旅長曁各防營官長章縣知事王警長等均赴江干備迓 
　　紳士出租江灘之核准鎭郡沿江玉山灘地由鮑紳等出面永租與通和洋行經前任張縣知事嚴行批駁各節情形迭誌前報兹悉鮑紳等出其敏捷手段赴省陳詞聞已經齊巡按使核准給領契單不日將與通和洋行繼續立約矣 
[松江]  
　　分别懲治賭徒前晚警探在小普渡地方截獲賭徒情形略誌前報兹悉是日除獲沈某外尚有七人及小船三隻解局送縣由承審員逐一細訊沈雨田吳月亭均携有賭具無可抵賴各判拘役五個月其餘六人每名判罰八十元其中買糠之王二探親之陳炳榮當晚卽繳洋釋出餘四人押候繳洋開釋 
　　巡警得賄受刑西外馬路橋左近某店内有三四人聚叉麻雀爲西區巡士倪張高三人得悉往捕各得賄洋一元事後店主心不甘服報告警局局中即傳該三人研訊屬實司法員以張籍山東倪籍安徽遠道謀生非易憫其小過除斥革外擬判拘役十天而警佐那君以巡士得賄不能以多寡論非嚴懲一二無以儆衆遂一併解縣審訊後各判以五個月徒刑 
　　巡按催緝要犯周知事任内劉科長范承審員種種舞弊周卸篆後經齊巡按使札限周將劉范二人交出並恐遠颺飭警一體協拿現因兩無一獲復經巡按使嚴札催緝警局奉文即通令各區注意說者謂劉現逗遛上海范劉巳回山西原籍恐無到案之期也 
[蘇州]  
　　警官納妾轉售之查究前警察廳督察長徐錦立私納發堂之張桂蘭即招男爲妾臨行轉賣等情已記報端兹悉此事業經殷道尹飭行警廳查究旋由孫廳長派探查得該女張桂蘭年十七歳上年被徐督察長設法托人在無怨堂内取出納爲己妾租金獅河沿陳姓房屋爲寓所直至本年前月間由同居之陳姓婦與宋曾二姓婦女等爲媒轉售與府里庫内龔陳氏卽三丫頭處得身價洋一百數十元各人均分等情現巳將張桂蘭及龔陳氏陳阿四三人拘獲解送司法科審訊問尚須飭傳宋曾陳三姓婦人到案質明再行查傳徐督察長歸案訊辦云 
[安徽]  
　　舉辦月薪儲金之斟酌日昨上海救國儲金會有電到皖意在請各公署舉行月薪儲金韓巡按使以此項儲金係本愛國熱忱應聽其自由樂輸富者千萬不爲多貧者錙銖不爲少若必舉辦月薪儲金將視爲攤派之舉轉失初意爰通飭三道尹兩警廳酌量辦理并轉飭所屬一體遵照 
　　添修校舍請欵之照准安徽省城第一貧民女子小學校以房屋不敷兩班學生授課之用擬添修校舍估計需欵洋二百數十元爰特呈請公家撥欵以維學務兹巳奉韓巡按使核准作爲特别補助費飭財政廳照數撥給矣 
[蕪湖]  
　　水警捕獲馬維鈞有馬維鈞者回教中人久居蕪湖曾充某校體操教員光復後充憲兵排長龔振鵬未獨立時充皖軍第一營排長亂事起後由龔調其爲副官當秩序紊亂濫殺無辜之際馬曾保全多命後知不可久留乃謀得米釐局差爲脱身計接事三日即往上海刻聞馬在宣城縣屬沈村埠地方被水警第三署偵探捕獲於本月三日解蕪水警程署長擬不日解省訊問云 
[江西]  
　　將軍檢閱軍隊江西李昌武將軍近日檢閱駐省第六師所屬兵隊自朝至夕親蒞檢閱除分等奬給物品外又以從事十餘日往來順外及偕行社各處地方所有警察廳所屬警兵均於經過地點沿途加崗列隊警衞頗爲周密不無微勞特於二號函送英洋三百元給奬營兵並奬諭該廳廳長閻恩榮辦事勤能云 
　　巡按改期出巡江西戚巡按使原定日内繼續出巡啓道南潯折回省城再往袁臨吉贛四府屬地整頓吏治視察民情近因天氣忽然炎熱於衞生殊屬不便改期秋凉再行出巡以故日來專事考察省城内外公私立各學校聞隨帶熟悉學務人員爲馬慶龍云 
雜評二 
[膠東今日之宋公明（步）]  
　　間嘗於稗官野史中見古之所謂俠盜者恒居類王侯事有常經舉凡部署黨徒演練技術以及處置非其族類者之審訊等無不井井有條竊欵人間世必别有天地以待若輩之開闢否則小說家言或未足引爲徵信而初不謂今日膠東梆贖案中乃竟有所謂高坐堂皇之宋公明者出現焉 
　　古之宋公明以命案逼而上山今之宋公明於革命有徵功而所以流而至此則莫之或詳以理度之或於黨之一字不無關係古之宋公明以三十六人横行江淮間今之宋公明以旅大爲老營以登萊爲游擊居也有烟霞供其吞吐行也有夫人爲之壓寨吐詞平和而令人望之生畏繫獄有常而遇囚頗帶文明臭味兩兩相較古今宋公明之相越爲何如耶抑吾思之宋公明固中國人也膠東固中國地也以彼其才而能有術焉使之曉然於其身與中國之關係安在其不可爲登萊一方之干城特黑幕中有非中國式之宋公明方利用中國之千百宋公明以造成其種種絕妙之機會斯啓迪之乃大非易事耳嗟嗟中國汝旣不幸而産宋公明於今日且産千百之宋公明於滿魯間之今日何張叔夜其人者獨曠世而不一見耶此余所爲望古遥集而不禁感慨錄之者矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬美商緝織機關]  
　　字林報云上海美商建議在滬設立機關以擴充美人在華之商務利益此議爲多數美商所贊成大約數日内卽有切實辦法近來上海美商每逢星期三日輙在滙中旅館作午餐會與美國議會因事來滬之議員及遊歷家相唔以聯情誼今組織機關之說實發生於午餐會本星期三日午後五時美商將集議於滙中旅館主席者爲美總領事此議雖尚未見讚實事然聞其組織法與英人新立之商會大旨相同以保護美人利益增進美人商務爲責任想開會討論進行時美人之到會者必極踴躍也此項新機關與星期三午餐會性質不同故午餐會仍照常不廢將來入會者人數且必增多因該會巳卓著成效故也 
[留美同學之崑山旅行]  
　　前日（星期日）上海留美同學會作崑山之游與會者有鍾紫垣唐露園王正廷孫多鈺朱成章李觀森羅泮輝尤懷臯施捷三周象賢施和伯歐陽月施厚元楊心一等二十五人先於午前九時齊集上海滬寗車站車行一小時許抵崑山車站步行至城門横貫崑山城以達山麓於是相將登山至佛寺前小坐舉目四望風景如畵乃列坐古塔前攝影始徐徐下山在山下公園中開一雛形之運動會以已婚者爲一組未婚者爲一組各擇五人作替换競走之戲已婚者竟獲勝王君正廷頗以此自豪會畢歸車在車中再進食三時許車行四時許抵滬 
[女校聯合運動紀事]  
　　昨日女青年會聯絡民立女中學及神州啟秀裨文清心晏摩氏各女學在北四川路靶子場左近晏摩氏女學體操場舉行運動大會於下午四時半起賽來賓約有二千餘人男實到者僅伍廷芳李佳白李登輝等三十餘人會場以外由童子團招待來賓極其誠敬會場以内各學生團秩序整肅運動諸員皆甚活潑强健不讓男子所賽各節均有可觀其中尤以拍球與障碍競走爲最足引人興趣拍球隊分紅白兩隊每隊八人各依認定之界線進攻者以手將球抛入敵界其身隨球進趨越入敵界繞行一週返身時若能避去敵者之還擊卽爲優勝如是者互相攻擊三次卒爲白隊勝競走隊共分四班每班四人於標旗及站位之中間置有衣箱四具洋傘四柄箱内貯有衣衫四件起賽者各先開箱取衣穿衣張傘然後競走至標旗下急返行經衣箱處仍須將衣傘歸於原處以手法之遲速爲定衡觀者見諸運動員一時手忙脚亂無不鼓掌大笑散會時已六時半矣 
[官紳會議紀要]  
　　上海縣知事爲帶徵水利經費一事定於本月七日在公欵公産經理處邀集市鄉各經董等開會籌議巳誌前報昨日届期上午十時沈知事卽親臨公欵公産經理處各市鄉經董莫子經姚子讓吳懷疚錢貴三王際亨趙志熙朱子堯陸松侯梅玉書沈肇剛劉東海王子雲秦夀農談恭甫朱福田潘作臣劉擷雲周又仿秦硯畦沈步瀛周侣雲陳友儒施安生等巡陸續蒞會略爲休憇即振鈴開會計主要議案一即帶征水利經費問題附帶案兩一曰勸募内國公債一曰帶征海塘經費其首先提議者即帶征水利經費案由公欵公産處經理丁賡堯報告略謂本邑水利經費奉全省水利局迭飭以此項帶征全省皆然各縣均已照辦上海一邑未便獨異飭令迅速照議征解事難再事延緩請公同議定以便詳覆經衆磋商一過僉以本年上忙業已開徵此項經費帶徵巳屬不及當决定准俟本年下忙起照飭帶征次及公債案經沈知事親自陳說以國家百度維新用欵浩繁財　　蹶司農仰屋歐戰方殷外債難籌故政府特辦内國公債責成　省分縣擔認勸募本邑四市十九鄉不乏熱忱愛國之人諸君爲一市一鄉之望倘能盡力代籌當有效果應請諸君各就市鄉盡力勸募多多益善各經董一致贊同分任勸導末提議海塘工費案由浦東塘工局主任朱福田述明應行帶徵理由經衆討論良久咸謂本邑帶征各項名目甚繁民力擔負已屬不輕若再將此項工程加入民力實有未遠惟事關全局未便一縣獨異如嗣後各縣一律議決帶征本邑自當照辦惟須俟瀏河吳淞各河工經費帶徵完竣再事實行議畢散會已下午五時會場午饌係縣公署備辦云 
[破獲大帮拐匪之窟穴（二）]  
　　閘北四區警署姜署長在長安路怡興里破獲大帮拐匪楊海清即楊漢卿及其妻楊孫氏同黨郭梁氏（係著名拐匪郭良之妻）某姓老媪等並在米缸内抄出女孩鄧生囡一口訊據該匪等供認有男孩三口於四號晚間交同黨張阿桂搭某輪船販往福州興化變賣共得洋一百五十元除去開銷保險費四十五元餘洋按大小份分派等語又在郭梁氏身畔搜出原贓洋三十元當傳獲拐逃回之女孩王小桂子到案一一指認無悮已詳昨報兹又經姜署長派探詳細訪查因該匪等犯案纍纍境内小孩之被拐者不知凡幾且其黨羽甚衆神通廣大即供詞中所稱之某輪船上茶房水手等均與該帮匪徒通氣去年五月間曾經南市一區警署前署長張祝蓀在該輪上查獲被拐男女孩十三口並獲男婦拐匪八人而碼頭偵探中亦有人專爲該匪等擔任保險明目張膽毫無顧忌此次若僅送檢察廳請辦充其量不過處以徒刑二三年殊不足以昭炯戒且執行期滿釋出後難保不仍蹈故轍遺害地方故昨巳將該匪等用小火輪解往淞滬警廳詳請徐廳長發交司法科訊明後解請鎭守使署歸軍法處治執行鎗斃以寒匪膽一面派警將該匪住處看管偵緝隊傅隊長亦飭各隊士緝拿黨羽併案嚴懲而失孩家屬楊朱氏王桃桃張姚氏劉孫氏及某姓老婦等咸投四區請求附追並有擺水菓攤施焕章之八歳女孩名小寳去年三月間被郭良（即郭梁氏之夫）拐賣於他處曾在初級檢察廳告發因證據不足案未成立嗣郭良因與同黨分贓不匀在浦東遭人暗殺事在去冬十一月間刻施聞郭妻已破案被拘昨特據情禀請徐警廳長附案嚴追不識能珠還合浦否 
[捕獲私造錢票之首要]  
　　鄂省將軍行署巡緝員近在湖北九江等處迭次破獲私造官錢局錢票機關搜出機器多副並獲甲乙兩人訊據供出爲首者係吳謙譚梅溪趙某等三人旋經偵悉吳謙等三人於事敗後挈同眷屬附乘大福商輪逃往長江下游當經電飭駐滬偵緝員余某蔣某報明當地軍轉俟該輪抵滬協同搜查毋使漏網等情余偵緝員接電後立報上海鎭守使署淞滬警察廳請各加派探警協同前往浦東大阪碼頭守候迨該輪抵埠上船搜查果將吳謙並用人一名一併捕獲惟譚梅溪巳不知所之遂將吳謙主僕帶至就近警區轉解警屬司法科略訊寄押俟電告鄂省接有回電再行解鄂歸案訊辦 
[偵獲在蘇犯案之盜匪]  
　　盜匪趙長有（即趙四）曹洪泰（即曹洪標）曾於五月十四號糾黨持械在蘇州菉葭浜截刼老公茂輪船拖船上值洋一千餘元之衣物分贓逃匿滬北公共租界經江蘇水警廳巡官孫保福偵悉前日來滬報請匯四捕房派令中西包探協往滬寗車站先將趙四緝獲繼至北山西路一百九十三號門牌將曹洪標及婦人趙孫氏男孩孫才仔拿獲當在該屋内搜出勃朗林手鎗兩支鎗珠二十餘粒鎗壳一個一併帶入捕房分别拘押昨晨押解公共公廨請究先由中西包探禀明協往緝獲情形繼由孫巡官投訴前情聲請給予提回王襄讞商之英領卓君判趙等押候下禮拜一預審明白再行核奪 
　　又張阿洪亦在蘇州犯有搶案逃逸來申匿跡法新租界黄河路現爲蘇州巡警總廳偵探訪知報告法捕房飭派探目黄錦榮包探韓邦達方福林前往將張拘獲解送法公堂預審張一味支吾中西官判交來警帶回歸案訊辦 
[引渡一羣强盜]  
　　盜匪陳灿泉（即陳三寳）藍長生（卽周正貴）王福生（卽朱萃林）章金寳（即麻皮金寳）張子泉（即張保險）謝老四（即謝貴生）王阿虎（即沈阿虎）陳雙全張江才吳小阿和等因與巳死匪首袁文標（卽王和尚）迭在公共租界持械搶刦乾亨同康萬濟允昌大昌等五當舖業經老閘靜安寺兩捕房包探錢夀生侯阿寳等將陳等各盜及沈周氏一併緝獲解送公共公廨研訊明白判沈周氏開釋沈阿虎因堅不承認押候再核陳等各盜均供認不諱判一併押候備文詳解鎭守使署按例懲辦在案兹悉公共公廨已於前日將全案卷宗發交捕房即派中西探捕將陳灿泉等九盜一并押解鎭守使署請爲懲治矣 
[救國儲金紀要]  
　　昨日之收數昨日（七號星期一）爲中國銀行收受儲金之第五十一日計收銀洋二千三百零九元又銀二兩六錢九分又爲交通銀行收受儲金之第二十五日計收銀洋二千零七十元兩共收洋四千三百七十九元又銀二兩六錢九分連前共計已收銀洋六十三萬四千七百七十九元銀三千二百九十四兩八錢零八釐 
　　各埠銀行之收入南京中國銀行自五月一號至三十一號共收儲金三千四百十六元六角九分又赤金一錢清江浦中國銀行自五月十二號開收至三十一號共收七百零　元安慶中國銀行自五月二十三日起至三十一號共收七百四十一元零五分蚌埠中國銀行自四月二十六至五月十三共收六十六元五月十七至三十一號共收二百七十六元濟寗中國銀行自四月二十九號至五月三十一號共收二百二十七元零八分嘉興中國銀行自四月二十一號至五月三十一號共收三千九百七十元零五角一分三釐蘭谿中國銀行自五月十七至三十一日共收三百零六元天津中國銀行自開收至五月二十二日共收三千零十二元五角又二十三日至三十一日共收六千二百六十六元九角六分 
　　濟南分事務所成立儲金團總事務所昨接濟南朱五丹張介禮張肇銓三君函告該處業於五月三十號假省城山西會館開全體大會到會有三千餘人之多當場認儲頗形踴躍計中國交通及本省銀行實收現洋四千餘元認儲者約在三萬元以上單致各界亦均贊成云云 
　　邢台縣設立分所儲金團總事務所昨接直隸邢台縣商會來函謂該處各界人士對於儲金皆甚贊成業經一再開會舉定正副幹事正在竭力進行並巳定於六月六號開正式會議云 
　　吳縣横涇市組織分所儲金團總事務所接吳縣横涇市初等小學校同人函報略謂儲金一事本市同人非常贊成業於月之四日由本校名義開會籌議分所之設立是日適逢天雨然到會者三百餘人仍甚踴躍推定本市公益事務所經董錢君家麟爲儲金分所正幹事並推舉副幹事及各辦事員惟本市旣無銀行又無商會公决暫設收欵機關於本市公益事務所而儲金事務亦附設於此藉便施行而省經費俟有成數當照章按旬彙儲蘇州中國銀行掣收分給儲金各户並開具儲户數目旬報查核登報徵信云云 
　　各地分所之報告儲金團總事務所昨接蚌埠分所來函報告五月三十一日截止中國銀行共收三百四十二元交通銀行共收一百三十七元兩共四百七十九元又淮安分所函報初旬所儲計洋六百十二元又徐州分所函報五月二十一至三十一日爲第二次報儲數目計洋一千一百七十七元連前併計共洋二千七百零四元四角七分八釐 
　　茶資酒資之移助儲金團總事務所昨接吳江同里市任根仁醫士函報該市福安公司茶居同人慨將四月十三日市錢合計洋十六元四角十文由民局滙儲中國銀行掣收請入册存記又接蘇城閶門内老人和邃記函報該號節省端節筵資洋二十元 
[南洋中學運動會紀事]  
　　外日暉橋私立南洋中學於本月七日開運動會上午九時起至下午五時始竣事校長王培生君購備各種紀念品請會長李默非君發給兹記其各種運動决賽結果如下（撑高跳）第一沈世騏第二夏邦奇第三王朝棟（八百八十碼競走）第一過錫良第二吕謨承第三孫競存（擲鐵球）第一梁紀鴻第二沈世騏第三夏邦奇（百碼競走）第一張連奎第二梁永基第三陳琮（自由車賽慢）第一陳宗岳第二陳宗俊（跳高）第一張鑄第二陳琮第三夏邦奇（二百二十碼競走）第一陳琮第二卓啓祥（一百二十碼跳欄）第一陳琮第二張鑄第三過錫良（跳遠）第一陳琮第二張鑄張連奎第三夏邦奇（四百四十碼競走）第一張連奎第二陳琮第三孫家泰（一英里鐵走）第一吕謨承第二過錫良第三范焕增其餘如替换競走三足競走一足競走退跑及預科生一百二十碼競走皆臨時增出者 
[新兵今日抵滬]  
　　陸軍第四師師長楊善德君前派步兵十四團第一營副官張中成前往天津馬廠招募新兵四百三十二名現已訓練成軍於六月五號由津乘坐火車南下巳抵浦口昨夜换乘滬寗火車定於今晨（即八號）來滬因須經過租界爰特函致滬海道尹照曾各捕房如遇新兵過境請予放行以便撥補第四師所部步兵十二營之缺額云 
[偵探家乘時而起]  
　　各省駐滬偵探自本年正月間特赦黨人命令宣布後即經先後撤銷各回原省即中央政府特别偵探機關亦分别裁併故數月以來耳目爲之一清乃自中日交涉發生以後又有黨人希圖起事之謡而一般偵探家又乘時而起兹聞滬上除中央仍有駐滬高等偵探江某等外連日浙粤等省亦分派秘密偵探來滬說者此後謡言更將層出不窮矣 
[米占元炸彈案近聞]  
　　已裁中央政府駐滬偵探長少將銜米占元前在英租界芝罘路地方被人抛擲炸彈圖害案内之帮兇馬俊甫前經上海鎭守使署訊明判决處以有期徒刑監禁六個月在案兹有馬俊甫之母馬張氏於前日具禀鎭守使署略謂馬俊甫尚有祖母年邁多病無人侍奉求請援例易刑改科罰金等情當奉鄭鎭守使批示云查得馬俊甫已經判定徒刑六箇月除去未判决期内收押日數按例扣抵徒刑四十六天外自判决之日起尚應監禁一百三十四天旣據來禀謂爾子兼祧兩房祖母嗣母均　年老多病無人贍養求請援例改科罰金前來核與刑律第四十四條之規定尚屬相符應將尚有監禁之一百三十四天按律易刑罰金折繳洋一百三十四元應即如數繳納並覔紳商切實保結送署核辦 
[求免充軍之無效]  
　　盜匪王根生已經鄭鎭守使判决徒刑照例發配雲南充軍兹由伊父王長根於前日具禀鎭守使署懇求免予發配昨奉批示略謂來禀所稱該民單傳獨子贍養無人求免發遣等情查徒刑改遣條例施行細則第十二條内載如罪犯獨子免其改遣應以尊長親屬年在七十歳以上或其生母孀婦守節已逾二十年者爲限今來禀所叙情節核與上項條例均不符合所請應不准行行此批 
[不認責備外交大員之通電]  
　　中日交涉解决後長江巡閱使張勳奉天將軍張錫鑾巡按使張元奇等曾發通電歸咎於外交大員之不力近上海鎭守使鄭汝成君滬海道尹楊小川君同接統率辦事處來電謂前項通電均係揑造業經分别飭查昨鄭楊二君又接統率辦事處歌電謂張將軍等業經先後聲明並無是項電文應飭迅卽更正一面通知各報館今後對於各種無根電稿鄭重登載以免誤會云云刻楊君已分别通知並將辦理情形電復矣 
[水偵探截住男女拐匪]  
　　前日有大帮男婦拐匪閃幅田莫德才張李氏王周氏金唐氏張馬氏閃殷氏張楊氏等誘拐男女小孩甲仔式仔小毛桂寳來喜和尚小喜子小二子寳果中增寳林增文小增張元小恒仔五寳麻子生弟順子等擬乘海口輪船往汕頭廈門等處販賣當爲水巡捕房偵探查悉一併拘獲押送上海地方檢察廳訊辦 
[三聯單以一年爲限]  
　　洋商入内地購買華貨向章由海關發給三聯單以便沿途驗放並免釐金其貨抵埠後先完半税准其過卡俟裝運出口時再完正税相沿已久往往有將此項三聯單逾期投報者兹悉海關施監督近奉北京總税務處通飭以嗣後此項三聯單無論華商洋商均以一年爲限各卡釐局如遇洋商入内地採辦土貨持用逾期三聯單者查明扣留咨照財政廳送還原發報單一面該貨照内地税章征收云 
[油豆餅分運單規定期限]  
　　本邑油豆餅　　有運貨通用之分運單係由税務所給發該商等承領轉給承運貨物之各船户以備沿途分卡驗照放行兹由税務所長更改定章　限一日至三日逾期無效以杜一單兩用之獘乃該業以此項分運單限期太促多所窒碍爰於昨日聯絡同業在采菽堂會議要求展限一星期聞該所長已允通融凡路近者以三天爲限離滬稍遠之埠别規定五天逾限卽須科罰云 
[税務所長赴省]  
　　上海税務公所所長錢仲瑜君因任事以來巳將所屬各分卡及本所辦車規則重行釐訂特於昨日赴省謁見財政廳長報告切並陳明落地税局徵收之各種洋貨税業已劃出以後各業　商有願擔任者擬仍准其繼續進行請示辦理云 
[阻碍運貨之疑慮]  
　　南市沿浦一帶由工巡捐局推放馬路築造輪埠碼頭已與浚浦局訂就合同行將開工惟該處木商各行主以起貨卸貨諸多不便迭票朱局長及鎭守使滬海道尹等請爲維持旋奉批飭該業董赴局以便由該局長會同縣知事磋商辦理在案兹聞米業油荳餅業等亦以駁船運貨恐多阻碍且輪埠成立後不無危險昨日特邀同業訂期在萃秀堂集議以備具禀朱局長請爲維持云 
[要求減免税釐之禀稿]  
　　旅滬商帮協會爲常熟華昌德記織布工廠要求減免税釐事上書江蘇巡按使曁財政廳略云據敞會會員江蘇常熟華昌德記織布工廠駐滬經理翁寅初略稱寅初曾糾合同志　集股本銀五萬兩在江蘇常熟水北門外購地建屋設立織布工廠招集就地貧民仿織東西洋式布疋及各種被面廠内可容貧民七八百人原料洋棉紗綿由滬購辦照章完税運至廠中織布成疋再認繳産銷捐項及捆載赴申銷售仍須繳納釐金迨客帮購辦出口由洋關報繳正税一道至抵銷地點又完半税一道如輾轉運往内地發售沿途　金落地税等復須分别徵收捐税如此重複成本逐漸加重較之税輕本輕之洋貨不能同日而語暢銷甚難伏查江蘇泰縣第一工廠曾禀請官廳批准凡該廠所出品物運銷内地免完沿途釐金運赴通商口岸僅完正税一道不再徵半税近閱報載浙省商會奉巡按使批發財政廳謂本省仿製之各種洋貨及平民工廠新發明之洋式布疋准予免納釐捐等情現在京師税務處特派勸銷土貨委員蒞滬調查足徵大憲日以提倡國貨爲福國利民之策敝廠與泰縣工廠浙省平民工廠同一改良土貨仿製洋貨安置貧民用特將敝廠所出各種樣本黏連成册送請貴會轉禀各省憲准予援例免完江蘇本省内地釐金若干年及報由洋關出口後免完半税以期推廣銷場等情到會查常熟華昌德記識布廠翁寅初籌集鉅資改良土貨安揷貧民挽回權利於國際民生兩有裨益所請援案邀免本省釐金及通商口岸之入口半税以期推廣銷場一節似尚近情爲此據情連同該廠所出樣本票請鈞座俯賜准予免納釐金半税藉以提倡國貨實爲公便 
[賽鬥黄之掃興]  
　　伶人趙小廉等發起賽鬥黄　鳥在滬城老北門内梨園公所中樓上佈置一切先期一月分發知單定於陽歷六月六號上午七時至九時賽鬥場中分甲乙丙丁戊己六台每台派司賬一長與賽者甚衆事爲上海地方廳林仲立檢察長訪悉以跡近賭博立發電話知會淞滬警廳徐廳長飭令該分駐所速派探　林檢察長亦委司法警長梅南枝帶同全體法警協同該探警等馳往捕拿梅君旣抵該處先將前後户派警守護然後入内當將趙小廉等十四人連同起出之黄　鳥及大小賬目解至該分駐所略加詰問於下午轉送警廳司法科訊核 
[賭風流入華界]  
　　英租界某土棧主鄭某近在法界租賃房屋開設花會誘賭受其惑者以婦女爲多不料邇來此風竟流入華界傭工僕婦及店夥學徒亦紛紛購買昨經四區姜署長訪悉當卽傳知各分駐所一體查禁 
[女子被汚之怨忿]  
　　常州女子姚阿寳前在大通路五百零三號門牌彭友山家爲傭被彭强姦受傷報經捕房將彭拘解公共公廨諭令存洋一千元保出後彭即摯眷逃匿姚女暫留濟良所諭探嚴緝彭友山到案再行訊究兹因日久未獲姚女以留所婦女均信耶教己則信佛諸多不便是以出所又因受辱回籍羞見家長投浦　盡由捕救起解送公廨經中西官訊諭暫留本廨候核在案昨晨由廨復訊先由濟良所西女董投訴姚女出所情形繼由姚女投稱於十八 
 
 
 

Page 11

 
 
歳時未婚夫病故後曾循俗例抱牌位成親自愿終身守節戒食葷　詎被彭沔辱惟旣巳將彭提案何以釋放應請堂上將釋放原因說與女子知曉堂上諭曰彭友山並非　釋係存洋保出逃逸後巳出票諭令捕房嚴緝現爾之意思若何是否仍回濟良所或請堂上另行設法安插而姚女堅請將彭釋放原因說明並不願再回濟良所否則願甘鎗斃云云堂上復向姚女再三開導姚女仍執前言王襄讞乃商之英副領事卓君以該女旣不遵諭判令開釋任憑自主詎女聞諭竟倒臥於地喊哭不巳中西官諭令站堂華捕扶掖下堂着令自去 
[紏衆强姦之刑期]  
　　鹽城婦人王潘氏控流氓劉金發糾衆强姦等情由地方警察所解送地方檢察廳預審明確起訴審判廳辯論終結諭候宣判在案兹悉此案業經該廳宣判劉金發監禁五年現在暫禁所中候上訴期滿送監執行 
[僞造契約案尚須上訴]  
　　全道生偕同證人潘澤欽等控告韓周氏韓玉英母女違背婚姻契約等情曾經地方審檢廳研訊明確以全等僞造契約罪巳成立判全潘二人各監禁三年在案兹悉全道生等因不服判决前日巳具詞到廳聲明上訴林檢察長准如所請諭候備齊案卷解蘇請訊 
[尋見拐賣女孩之粤婦]  
　　虹口舟山路七十一號門牌田德興家八歳女孩林弟於去冬被粤婦陳李氏拐賣於北蘇州路一百五十五號門牌盧歐氏家爲婢前日被田尋見報告捕房派探將陳李氏與女一併查獲昨晨押解公共公廨經中西官訊供明斷判陳李氏押女所三月女交其父領回盧歐氏身價不追從寬斥釋 
[拐案尚待調查]  
　　殷榮全張夀生王阿三周松子因被平橋路居户楊阿全指控串拐二歳男孩永生由探將殷與孩一併查獲昨解公共公堂請究原告借其妻楊周氏上堂訴明前情訊之被告均不承認判水生先交其父母領回殷等押候查明再訊 
[誘拐男孩之控訴]  
　　左才廷高德華在南鄉太平橋誘拐伊之七歳男孩左二毛來滬價賣無蹤等情昨由捕房將高拘解公共公堂請究先由原告上堂聲明被拐情形並稱將高尋獲後由蔡三等多人邀我至茶館内勸我得錢我不願將兒子價賣是以控究訊之被告供不承認王代讞員商之英領康君判高押候補提人證再訊 
[不認越界拘人]  
　　有朱連方者自稱偵探欲在法新租界越界拘人爲探目沈德福查見拘解法公堂訊究朱供友人李生全失去小孩一口訪知藏匿在新租界内由李邀同張雲彩及民人同至該處查察並不敢拘人聶讞員曰旣失小孩同以不報捕房請緝朱語塞聶君以朱非善類判永遠逐出租界 
[組織法國商會之動議]  
　　法國旅華商人本埠實居多數現爲增進商業起見由法總領事甘世東君及公司行大班白立圖君發起設立法國商會現擬邀同各商籌議進行云 
[調補檢察官]  
　　上海地方廳檢察官陳久宣與書記官林日熙等前因在外酗酒滋事有玷官箴一併撤任現聞所遺地方廳檢察官一缺巳由司法部飭知蘇州高等廳以閘北分庭檢察官何景韓調往接辦並以婁某接辦閘北分庭日内卽可到差視事云 
[美租界火警]  
　　昨晨美租界百老滙路相近兆豐路日昇里二弄第二百十二號某姓家灶披内起火由救火會到場救熄共燬房屋兩間事後捕房特飭中西探查明起火情形再行核辦 
[公役庇護盜匪]  
　　浦東川沙縣境龔家路口鄉民徐國良家前被隣近鄉民覬覦財物結黨執持槍械侵入强刼所失贓物值銀一千餘兩報由川沙縣緝獲匪盜張毛毛張才生張德山等三名供認搶刼得贓俵分不諱判决張毛毛處以死刑張才生處以一等有期徒刑十五年分别執行在案而夥盜張德山潛將所刼贓物私行變賣得洋行賄與該縣公役竟將此案摖擱延不解官訊辦兹爲事主徐國良查悉故於昨日具禀上海鎭守使署請求飭令川沙縣范知事澈底根究云 
[日人擊傷車夫]  
　　昨有日本人兩名雇坐王桂雲等之人力車至南市某處下車後因爭索車賢致　共怒即用手棒麒傷王之頭部血流不止由警查見一併帶至第一區警察署送往帶廳由　法科長勸令該日人給予傷費洋一元令王自行醫治 
[衣包留存警署]  
　　人力車夫李金田昨至南市第一區署報稱頃有一人雇令運送衣包一個不料此人忽然不見無從送交特將原包送請存留以待認領等情當將該衣包當場檢　内有如淮軍號衣之衣服七件黑洋緞一方白線繩一把署長准予留候召認 
[婦人乘間行竊]  
　　日前藥水廠舊址草屋失火時有婦人顧吳氏乘間竊取李陶氏王黄氏之衣服木器等件昨由李陶氏偵知將顧吳氏　控四區警署訊明判送檢察分庭押候核辦 
[流氓串攫金環]  
　　流氓陳阿弟串同黨羽在虹口狄思威路小菜場攫取粤婦張李氏金環由探追獲昨解公共公堂訊供推賴判押候查明於禮拜三再訊 
[欠欵業已理明]  
　　萃康愼康正生瑞康林大森前延蒲石律師至法公堂控隆和莊經理董靜如及股東林子和朱紹庭陳如仁張榮山等虧欠銀兩判令交保限理在案昨日蒲律師又至公堂聲稱此案巳在外理明請爲銷案並請移咨鎭江地方官將所封董靜如之家産　封發還中西官准如所請 
[債務人交保候訊]  
　　顧王氏控陳俊卿不理欠銀又張夏氏控張金生欠欵糾葛昨由捕房將被告兩人傳至公共公堂分别交保過堂候訊 
[誌謝]  
　　外交失敗國人之恥高劍華女士大書（爾忘五月九日乎）七大字眉語社爲之精印立軸萬份每幅取工料小洋二角裱成者五角昨承惠贈一軸書此誌謝 
雜評三 
[偵探保險（宇）]  
　　閘北四區警署姜署長欲以此次所獲之拐匪解送鎭守使署請歸軍法處治執行鎗斃其爲懲一儆百計主張未嘗不是然究與法律有不能圓滿之嫌然則將如之何以絕後患哉我謂擔任保險之碼頭偵探其罪惡尤較拐匪爲深重設碼頭偵探而盡能嚴密稽查不爲賄買則被拐之婦孺自無由販運出口故此種庇縱拐匪之偵探亟宜從嚴懲治　　炯戒否則不塞其源而欲絕其流終必無濟也 
救國儲金一 
[六月五日交通銀行收欵清單]  
　　此爲第二十四次報告 
[第二十七册八十九號至一百號]  
　　源泰典二十元朱桂卿五元駱揆若五元朱恂如程棣之合一元程錫良二元周貢甫一元朱淵甫一元沈仲芳潘堯夫合一元源泰典節省端午酒席費四元天昌愼二百元天昌愼三百元夏巨川一元 
[第二十九册一號]  
　　陳永泰五元 
[第三十册一號至四號]  
　　方茂禾五元兪順記五元雷文成三十元高冠琳五元 
　　六月五日第二十四次共收儲金銀圓五百九十一元連前共計已收儲金銀圓五萬一千八百六十九元銀七百四十五兩一錢二分八釐交通銀行謹啓 
來件 
[培棉肥料淺說]  
　　肥料以氣硄𨦗三　爲植物必需之養分有多含氣分者如鈉氣强礬錏硫强礬等謂之氣質肥料有多含硄分者如𨪷硄强礬　硄强酸礬等謂之硄質肥料有多含𨦗分者如𨦗硫强礬𨦗氣鹽愷蘭第等謂之　質肥料其功用則氨肥枝葉硄强種子及全體𨦗狀根莖其配合之多寡則視植物與土壤　　而異大抵棉之所需以氨一分硄一分半至二分𨦗一分爲洋今將種棉　法中各肥料質擇要註釋以備閱者資攷 
　　氨質肥料氨卽淡氣 
　　鋔沎卽亞摩尼亞亦名淡輕四養凡腐爛植物及人糞尿廐肥中均有發生 
　　鈉氣强礬即智利硝爲一種鑛物産智利國上海禮和洋行曾有出售雲南府亦産之土人用以肥田 
　　錏硫强礬即硫酸錏亦名硫酸亞摩尼爲煤氣工　副生物上海禮和洋行亦有出售 
　　硄質肥料硄即燐質 
　　𨪷硫强礬即燐酸釢亦名三燐酸石灰凡燐灰石（此石湖南鳳鳳廳産惜尚未用爲肥料）獸骨均爲是物所成 
　　𨪷硄强酸礬此有二種其一爲二𨪷硄强酸礬即二石灰燐酸取製之法將燐灰石或骨灰百分加硫酸六三二分而成其二爲一𨪷硄强酸樊卽一石灰燐酸取製之法將燐灰石或骨灰百分加硫酸一二六一二分而成此二種物以二𨪷硄礬强酸礬爲最合用若和以一𨪷硄强酸礬使成一半𨪷硄强酸礬則更合用 
　　雀糞即古阿諾亦名圭奴係一種海鳥糞我國粤省東島全爲此物所成内含燐酸石灰亦含淡氣化物少許 
　　𨦗質肥料𨦗即鉀質 
　　𨦗硫强礬即硫酸鉀亦名鉀硫養 
　　𨦗　鹽即綠化鉀亦名鉀綠以上二種均爲礦物 
　　愷蘭第即鉀鎂綠礦主要質在鉀 
　　我國農人恒以人糞尿猪糞獸骨苜蓿（俗名金花菜）紫雲英俗名蕘蔞）蠶荳荳油渣柴灰等爲習慣肥料歐美各國大半用礦物及化學肥料今將各肥料成分列表如下 
種類　　　　　　氦質　　　　　硄質　　　　𨦗質 
河泥　　　　　　○　　　　　　○　　　　　○ 
人糞尿　　　　　○·一六八　　○·二○　　○·二六　　 
猪糞　　　　　　○·四五　　　○·一九　　○·六○ 
苜蓿　　　　　　○·四八　　　○·○九　　○·三七 
紫雲英　　　　　○·四八　　　○·○九　　○·三七 
蠶荳　　　　　　一·六三　　　○·二九　　一·九四 
荳油渣　　　　　四·二八　　　一·九○　　一·二一 
柴灰　　　　　　○　　　　　　二·○九　　四·九○ 
棉油渣　　　　　六·三一　　　三·○五　　一·五八 
骨粉　　　　　　三·八○　　二三·二○　　○·二○ 
二　硫强酸礬　　○　　　　　一六·○○　　○ 
一半　硫强酸礬　○　　　　　四○·○○　　○ 
鈉　强礬　　　　一五·五○　○　　　　　　○ 
　硫强礬　　　　二○·五○　○　　　　　　○ 
𨦗硫强礬　　　　○　　　　　○　　　　　　四五·七五 
𨦗　鹽　　　　　○　　　　　○　　　　　　四六·四三 
愷蘭第　　　　　○　　　　　○　　　　　　○ 
雀糞　　　　　　○　　　　　○　　　　　　○ 
　　觀右表棉油滓之成分更富於荳油渣而價較廉我農人不知利用坐使流入日本潛耗地力而不覺是不啻以土田授之日本也所願熱心同志共相研究俾得利用良法以提醒我農人迷夢則社會與國家之經濟胥受其益矣 
　　棉之所需成分以　硄爲主𨦗則豫防棉鏽外俗名雄黄疣白疣尚非要質若用棉油渣和二𨪷硄强酸礬三之一及柴灰三之一用以肥田想有大益至有效與否俟試驗得有成蹟再行報告可也 
　　郁屏翰先生刋行棉　栽培新法以其中肥料下詢并欲將我國固有肥料改良取益遺惠農民余也不學何以知此顧先生盛心不容故拂勉撰肥棉淺說以徇先生固知盲人引途未免遺大雅羞也南匯陸應麟謹述 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[銅面將軍] [  小蝶]  
　　英王之征網利亞也屯軍於克利得凡一禮拜是日爲星期二之日天霾多風細雨四飛飄帳作瀟瀟聲軍帳筩聲咸動嗚然如虎吼若告人以天暮者時王方臥病聞筩聲乃立掀被起目光凶視兩顚盡赤蓋内熱旣深故外象亦烈也顧不轉瞬即又倒臥怒聲呼狄克遜不止其時病榻之下僅有王后爲侍后曰珀地斯愛倫爲西班牙公主肌膚瑩澈如嬰稚蟜小有若未笄之女郎實則年巳二十四矣天下王后旣得寵於王復因羣小之阿諛往往誇貴伐寵自聖其聖顧尤以爲未足則繼以小疾使内侍奔走駭汗以爲快樂一般侍醫則且巧爲種種疾病之新名目以示天家清恙固與凡猥不同然至醫者自醫病者自病侍疾之人乃爭爲僞飾巧笑互相傾軋互相譏衊以博中宫片刻之歡心於己亦可得半日之寵幸而不知縱情一樂使身受者已有家亡社　之憂或且演成種種慘祻亦以見當時專制之淫威正無所不可也然王后珀地斯愛倫獨能捐此惡習一以愛民爲巳任即其一年所費之金錢亦以撥助於慈善前事業者爲多也至是聞王呼狄克遜知又將言戰則亟徐步而前跽其一膝於床側抱王之一臂而吻王見后前則立側身向内臥唯一臂爲后所握獨不得縮乃曰后何爲哉后曰臣妾謹奏王願王勿呼狄克遜蓋醫言王疾未已尚弗能言戰也王聆語遽怒復推被一躍起呼曰吾但勿能上馬耳烏爲遂罷戰事勿言設我一旦溘先朝露者豈我軍遂偃息旗鼓歸耶言次復怒吼不已后亟起捉其臂使入被底王又怒曰珀地斯爾特兒撫我耳以我之爲人刀戟且勿懼乃畏風耶后曰惟王勿懼刀戟故不可冒風蓋吾軍猶成組之機械而王則猶引擎引擎毁則機械立停故王疾一日不愈者戰事亦即一日無人提挈也外史氏曰好色與好勝本爲人之天性而英雄尤甚矧今者諛譽之言即出自美人口耶故王心亦不無動乃稍稍寗貼曳后旁己而坐以手撫其秀髮不復如前咆哮頃之角聲復動且雜以戰鼓之聲帳外步履立亂　瞬復寂似聞有人呼曰止敵軍不多一鼓而殲之可也王正睡值得如此驚慌言者聲厲而微若恐驚王醒者顧王巳覺欻然起曰狄克遜進若胡爲以軍情瞞我狄克遜聞語果進帳幕亦隨開天光陡入與燭相沍狄克遜之年在三十至四十之間以列行間久故望之轉如四十許人偉碩而髮獨稀鬢半斑白目光黑如漆英英有光頰以下爲虬髯所掩都不可見而下頻獨秃蓋腦門豆式也臂間繫動章作葵花形望而知於十字軍之戰有大功者旣進立舉其佩刀致禮然後跪而吻王之手作頌辭旣復挺立如石人王曰狄克遜頃者奚事耶狄克遜曰無··無之伹有敵軍一小隊欲來犯營然退去巳久蓋彼輩如游蜂一經把握輒死不足慮也王怒曰妄哉頃吾尚聞鼓鼙之聲而乃巳退耶狄克遜知不可隱乃鞠躬曰願王赦老臣歎妄敵軍實未退正搦戰也王曰然則巳可起而應之乎曰否則大怒曰若儕殆盡死耶敵來而不戰寗聽其哭辱我甚矣今予當出與被暴一决雌雄言次直奔長案之側取其冠其旁置長斧若專以衛王冕者王并取之后知王方盛怒不可陳諫則怒且益甚乃取甲爲王披之狄克遜則出而取馬扶王登鞍王勿顧揮以手自一躍上迅奔而出舉其斧斧上有小　蓋以司三軍之進退者其時狄克遜亦自後跨馬至王曰狄克遜趣爲寡人傳令三軍盡出不搗敵人之巢穴毋晚餐狄克遜如旨傳令衆果大奮鞭笛一呼軍士乃爭上馬矛鋒耀空氣作嘯響與雨聲相雜白羽翻飛如巨浪金鼓震而兩軍遂薄（未完） 
游戲文章 
[亂七八嘈記聞詰并序] [  老范]  
　　近見小吹先生所撰吹牛講義中有一節云聞有善講古事者曰張良雖智而曹操尤奸二人幼時同學讀書曹操穢於師椅上而操能使其師轉撻張良閱之不禁失笑然講者固侃侃而談全不自知共誤也又曾到某舞台觀劇聞某伶唱十八扯中有一段云孤王王世充可恨曹操帶兵前來頒來孫二娘大破天門陣此殆合三國演義水滸說唐楊家將各書爲一事眞可謂亂七八嘈矣某年閱文見一歷史卷中有云張居正當宋神宗時參劾李林甫即隨筆批其上曰明朝宰相見宋朝皇帝參唐朝奸臣此眞千載一時或者是陳摶一忽困千年夢中之事也此等奇談述之巳堪發噱而孰知近日所見所聞更有奇於此者一夕附夜輪到滬在大餐間忽來一老者履聲槖槖道貌嚴嚴入艙默不一說若甚倨傲者然俄有房艙客散艙客三四人來致詞問候執禮甚恭當時心疑此老輩必有學問也此老喫淡巴蓀一筩乃振振有辭嚼字皎文出經入史忽然談到郭子儀謂子儀有大度又有眼光眞不可及也常在内室見客嚴嵩曾去見他因侍妾在旁一笑即殺妾以謝之徐徐又曰嚴嵩亦是一個大名家歐陽修招他作女婿所以後來亦做到閣老此老整襟而談羣客屏息而聽余在座噤不敢發聲恐觸其怒也巳幾幾乎笑不可仰乃下帳蒙被而臥卽於被中成詩四首愧無妙筆吟成不過打油算作趣談閱畢定當噴飯赫赫威名郭令公和顔悦色見嚴嵩嚴嵩新娶歐陽女作伐何人揚國忠當朝宰相結婚姻六一先生是丈人瓜葛松羅牽不盡汾陽還要認新親好笑廬陵弗識人雀屏中選老奸臣老奸博得閨房笑盧杞原來有替身唐宋元明合一朝胡言亂七八嚌嘈奇談入耳休忘却夜渡吳淞道一遭 
筆記 
[西戍途中日記（三十四續）] [  桐城劉雨沛]  
　　七月十八日午後三時出關關由肅州道監督祗派一家丁爲委員司之每一人出入關門收税一百二十文牲畜每頭四百文車馬通過訛索敲詐甚如餓虎撲食另有遊擊一員希弁兵數十名駐守出關後一望皆童山戈壁草枯石露而産野葱炒食甚適口豈天之特餉行人耶十五里天草灘又十五里黑山湖軍塘又十里雙并堡夜餐堡南北山皆産金昔日開採居民常數十家今人散工停徒存荒堡祗一弁五兵駐此保護行旅耳出堡仍西北行路北童山不見地物南則危峰峻嶺積雪常封砂石平岡在兩山之中闊約十餘里車行其上有聲十里牌坊梁又二十里紅山子又二十里至惠回堡住時巳五鼓堡昔多回民堡南二里許有惠泉源頭潑潑灌田三十餘里農民百餘家仰之故名惠回自同治間堡民揭竿攻破嘉峪關後堡内回民遂少子遺堡南北山中金苗多露惜無資本家開採耳是日沛題七律一章于關樓云禦侮全憑撥亂才巖關峻堞總塵埃强秦天府王三世萬里長城土一堆指鹿姦謀先兆禍祖龍計盡竟成灰班超生入頽唐甚仗節何難破敵回 
　　七月十九日大風日光晦驚沙坐飛在惠回堡暫住一日 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第三十三章 
　　東風吹夏氣海兒斯東萬樹乃發怒綠密昔司理斯房中之榻忽移至密昔司好禮倍登之堂中小嫣紅曲其雪腕之股枕頭而睡雙眸如秋水時時顧盻其母而搓酥之頰則又紅如蘋婆之果蓋其内部正熱甚也自秋以來小嫣紅雖時有倦容但不甚顯故道柏斯亦且自疑已之揣想實爲過慮熟知春氣一發而小嫣紅之病兆忽立呈一日者竟展其衣於地上扶頭而睡雖嫣紅戒之謂孺子不宜席地臥致染潮濕而小嫣紅勿顧也此事適爲道柏斯所見則不禁大怒曰小嫣紅汝奈何不寢於密昔司理斯房中彼間固有榻也小嫣紅曰道栢斯吾殊不能與阿母相離耳道柏斯弗語逕岸然自去頃之負一榻來置之牆壁之次呼曰小嫣紅趣唾此吾主母甚怒謂任孺子睡於地板之上者其人殆無心肝者也嫣紅曰道柏斯汝以榻來汝晚來又睡何處道柏斯曰吾尚有籐椅也言次面色殊和易不怒嫣紅無禮蓋三日之前道柏斯已允嫣紅捐其稱呼之柄矣嫣紅乃從地上抱小嫣紅起置之榻上且曰道柏斯汝主母足疾已如何矣道柏斯慼其額曰未見其愈今者正擬延醫生診視嫣紅曰吾意時以熱水洗之或可稍已夫此一語雖極平常而道柏斯則忽大怒曰嫣紅汝意乃欲吾主母以熱水洗浴耶此種新知識以之語倫敦人者或尚信汝若吾儕舊腦筋中則殊不敢贊同幸汝不謂用水榻否則吾且唾汝矣密昔司嫣紅吾聞倫敦市上水榻銷數甚爲發達汝知之乎嫣紅乃笑而漫應之及晚道栢斯果引醫生派雷來旣診密昔司理斯之後又爲小嫣紅診視署方而去嗟夫自是以後小嫣紅遂無起床之一日日與藥爐病榻爲隣配新司亦時至探視而道柏斯則尤勤一日復携一樽葡萄酒來謂小嫣紅曰吾親愛之心汝苟能勤於飮藥則吾當以此贈汝嫣紅亟謝曰道柏斯此如何可吾人每每擾及密昔司理斯於心己是不安况····道柏斯不待語旣立曰止此種虚語殊非吾所欲聞且邇來密昔司理斯正戒酒則小嫣紅飮此亦不過代吾主母飮耳又何謂之擾嫣紅稱謝道柏斯乃自去將出門忽又回其首曰密昔司好禮倍登汝憶之此酒切勿令汝家猴子竊去蓋予但與小嫣紅未嘗允與茀來克及小愛克也 
奇情小說 
[秘密汽車] [  東埜譯]  
　　第一章（續） 
　　此外還有一種亭亭玉立的丰神一腔脉脉含情的態度勾魂蝕魄超羣軼倫勃立南暗想我們歐洲大陸之上山明水秀鳥語花香原是美人出産場所意大利童女西班牙皇后古今來詞人參客吟之歌詠播爲篇章也算得是傾城傾國的了但要和大西洋彼岸這位西方美人挈長較短起來恐不免自漸形載噫我顚不刺的見了萬千這般可喜娘兒罕曾見他不但容貌妷魘體格苗條性情兒又温柔說話兒又聰明最撩情處便是他肯垂青眼使以　生爲無狀這幾點鐘内殷殷勸酒娓娓清談披亞那一闋珠喉婉轉琴韻悠揚至今想起來還是餘音嫋嫋入我耳而亂我心呢可恨那壁上鐘聲不知體貼人意叮叮噹噹連敲了十多下旁得我不能再留起身之際他翩若驚鴻的搶在父親前面貼近我身邊相送我果然愛他但看他那一副神情雖不敢說他是愛我但嫌棄我　是不會的了後來互道晚安他依依父親肘腋之不並立階沿石上現出一種小鳥依人的態度益發可憐可愛臨别秋波那一轉使得我神志都迷我坐的汽車開行巳遠回首一望依稀還見他的亭亭倩影悄立苔階此情此景我一輩子總是忘不了的我如今在汽車中想他不曉得他也在房幃中想我否倘果然如此我們倆兩地同心不且雙雙博得個終夜開眼麽咳離别苦多聚首少如今蓬萊咫尺不曉得嗣後還能晤對一堂飽餐秀色否子爵想到這裏一手與座位旁邊那捲圖樣紙相觸舉起來看了一看暗暗笑道勿憂勿憂我借着這件事體還可以重訪天台方纔臨别時我握他的手竟有脂膏一般滑膩嗣後呢我也不敢妄冀非分但得和他再握手幾次巳經是艷福不淺了子爵神思迷惘驀一舉首望見寓門口一盞電燈問駕車人纔曉得汽車已停了一二分鐘因不便催他下車所以靜待子爵默然自慚曉得方纔已經忘形了 
文字因緣 
[念奴嬌用坡公體韻] [  莽漢]  
寄懷鈍根 
　　東風無賴番番信吹老天涯雲物有個傷春詞客也撑取金墉銕壁壯志磨霄豪情撼岳縷淨聰明雪文壇稱霸一時推倒豪傑抑塞磊落王郎奇才眞卓絕韻流風發譎諫書書陳曼倩誓把仇奴殲滅文字有神江山無語相繫千鈞髮盈盈笑指心頭一片明月 
寄懷東埜 
　　謫仙才調亘今古壓倒幾多人物塵戰詞場無問日奇幟飛揚趙壁陣掃千軍源傾三峽勝絕陽春雪縱横排奡是何意態雒傑數到良史三長龍門傳游俠風　颺發况願有情成眷屬豪氣更難磨滅巾幗鬚眉昆侖肝膽可鑒如華髮人間彈遍春江不老花月（君以俠女花彈詞屬題不果識此補憾） 
 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
　　中華民國四年西曆一千九百十五年六月八號星期二 
　　舊曆乙卯四月二十六日共五張 
[救國儲金二]  
　　五月二十日中國銀行收款清單 
　　此爲第三十六次報告 
[第三十一册三十八號]  
　　消記洋貨號元一百十三兩五錢 
[第二百九十四册八十二號至一百號]  
　　袁楊氏二元干順德一元袁和尚官二元唐佩卿二十元曹漱石一元學生言雍耀一元又秦錫楨一元又陳大綱陳大猷二元又湯廷章二元又兪巳超二元又吳邦棟二元又宋祖郊二元又李鈞材二元又程福銓二元又錢江春二元吕長元二元王金鏞五元時襟偉三元永茂廠十三元 
[第二百九十五册七十九號至一百號]  
　　職員祝以仁二元又顧海雄一元又張仲成一元學生吳承詩五元又張樸一元張維烈一元蔣福海八元彭振家十元黄星漢八元詹福生十元舒汝儀十元李羽儀八元周權生十元包功一十六元李息安十五元何炳南三元張忠元一元周定一一元覃德陞一元張鏡泉一元彭少卿一元費阿連一元 
[第二百九十六册二十八號至六十六號]  
　　葉金根一元張菊生一元何梯雲一元蘭珍蔥珍一元吳宗俊一元吳宗秀一元吳宗華一元吳宗義一元益望三元學生侯紹裘五元學生張德一二元學生錢端升一元學生徐蔣銙一元學生朱正一元學生趙春田一元學生王明福一元學生居賢能一元學生徐宗諤一元學生陸開渭一元黎徐氏十元奚李氏十元馮楚良四元聶溢聲十元羅清和十元王南廷一元周福生一元陳周甫一元陸客生三元周萬生二元雷國楨二元吳寳廷一元朱漢清一元張鳳珠一元王仲夫五元許明良五元陳錦榮五元丁藴山五元義和泰二十元吳季農一百元 
[第二百九十七册五十一號至九十八號]  
　　馬殿才一元錢石伯一元盛達人一元倪雨屏一元程祖謨二元黄文瑞四元舉員王子靜一元學生張翔鳳一元職員徐允夫四元職員錢南山四元職員黄詠甘四元職員劉景陽四元職員吳溉亭四元職員蔣韵笙四元職員鄒朗懷四元職員張伯音四元職員吳伯揚四元職員張季源六元職員許棟材十二元職員沈同文十五元職員張醉十五元職員楊子侁二十元經營三一百元女士胡明英五元李玉泉五元徐勉旃二元王邦達六元歐陽純波十元王長泰一元史阿雷一元雷國寳五元凉惠生二元趙林奎三元李華峰一元葛永祥一元許正科二元韓子濤五元李馥蓀五元吳萼蓀五元仁元茂十元凌漱之十元朱友仁十元蔡趾祥十元茅子　十元施清藻二元沈仲賢四十元張錫齋四十元和愼昌一百五十元 
[第二百九十八册五十二號至八十六號]  
　　陸水競三元徐乾麟一元任鑫源一元學生顧宗杰一元學生汪振二元學生衞竹生一元學生盛宗玨盛宗琦一元學生薛章二元蘇州宫巷耶穌堂牧師史至剛經勸陸軍監獄軍犯黄道煌等十元立志修身會一元沈祥麟五十元奚鶴林二十元朱沛霖十八元席焕承三十元聶元聲十五元劉安官二十元張耆甫十元潘伯衡二十元戴社卿八元周端嵩二十元揭德鈞十二元聶祖貴二十元劉懷溪一元蔣春生四元劉三寳五元張玉環一元史鴻閣一元徐紅千一元徐阿金一元沙布公所一千元潘治中一百元陳子訏五十元張劍秋二元高媽一元朱幼亭五元 
[第二百九十九册一號至二十一號]  
　　黄麓樵八元鍾哲齋二十元王華堂八元彭漢卿二元周玉衡二元蕭育生二元程元幹五元黄席珍四元徐正榮一元王阿如一元吳阿寳一元方桐生三元章阿動二元陸阿榮一元周金生一元沈金福一元錢元生一元鄭正秋一百元民鳴公司一百元杜俊芻一百元張銀大一元 
[第三百册一號至二十號]  
　　孔教初十元彭玉書十元文鏡秋十二元陸永福十元高淵如五元賀日成五元蔣景良十元鮑漢臣四元徐相溪三元羅夀山一元周紀財五元蔣先炳一元蔣茂生一元王子坤一元張細英一元江扶青五十元姚珊洲四十元順記曁各友四十元降記申莊三十元朱筱濂三十元 
[第三百零一册一號至十九號]  
　　金玉英一元丁長紀一元龍輔卿一元李登獄二元泰號二十元元和永二十元益昌景二十元孫仲康二十元陳少芝十五元 
　　五月二十日共收儲金銀圓三千三百三十三元銀一百十三兩五錢連前三十五日共計已收儲金銀圓四十八萬一千三百九十元銀二千四百十六兩七錢中國銀行謹啓 
五月二十一日中國銀行收款清單此爲第三十七次報告 
[第二百七十一册十號至三十五號]  
　　趙文焕五十元郎傳薪一元石鈺慶一元鍾順綬一元曹炳樹五元永慶昌諸同人五元陳長根五元合興公十元章志祥二元張金山五元顔文川一元馬雄冠三元劉同貴一元協豐十元陳雲峰二十元袁茂生十元戎瑞生四元王志雄四元同泰二十元吳應卿十元侯潤清一元吳如齋一元葉紹勤一元林樹棠三元趙錫之二元范炳鎔五元 
[第二百七十二册一號至四十三號]  
　　田耰豐五元徐夀昌五元張子彦五元廖匠才一元徐芝英一元沈鳴岐一元徐宗達一元張圯書一元沈葭淵一元沈兆龍一元王兆章二元陳嘉平二元裴純熙二元奉賢第一高等小學校學生零儲四元楊瑞生十元董芝生二元李松濤五元邱鶴林二十元史子卿一元艾煦春十元公益泰十元公永興十元高仰之二元胡紹伯二元楊九如二元葉溶記二元席志記二元潘月江一元永豐泰五十元嚴子松二十五元鄭樹芳二十元柴本富十五元馬介春十五元魏鐘槐十元李荷軒五元林雲坡五元胡梅章五元公興泰五元林仁成五元裕昌仁三元源餘祥二元柴本岱二元臧榮袞二元 
[第二百七十三册一號至二十一號]  
　　余廷樑二元周春山五元曹炳揚一元復興公十元朱秀庭一元李清澄五元陳葆槐一元錦泰昌二十元劉敏齋五元余銘琛五元協大昌十五元震泰五元通惠公丑元周子培二元利源祥二元九如五元復旦馮少田五元又蔣梅笙五元又芮維罄一元又張昌祥二元又吳景賢一元 
[第二百七十四册一號至九號]  
　　胡炳洪四元江子鴻二元學生陳梓通一元蔣竹生十元朱心畬一元蔡學詩一元陸杏園一元葉永豐十元陳錦文一元 
[六月二日交通銀行收欵清單]  
　　此爲第二十一次報告 
[第二十八册七十八號至八十五號]  
　　朱葆三一千元信元莊四百元信元莊各友一百五十元邵勉臣五十元王衡甫十元王偉生十元沈連生五元張堯臣十元 
　　六月二日第二十二次共收儲金銀元一千六百三十五元連前共計巳收儲金銀元四萬九千一百五十五元銀七百四十五兩一錢二分八釐交通銀行謹啓 
六月三日交通銀行收欵清單 
　　此爲第二十二次報告 
[第二十七册七十九號]  
　　黄組紀一元 
[第二十八册八十六號至九十八號]  
　　於定邦五十元毛筱寳五十元朱雲高五十元莊金發五十元朱穎孫五元朱文琴一元朱月望一元朱月升一元朱月崇一元朱錦章一元孫懷芳五元陳晴孫五元管趾卿三百七十五元 
　　六月三日第二十二次共收儲金銀圓五百九十六元連前共計已收儲金銀圓四萬九千七百五十一元銀七百四十五兩一錢二分八釐交通銀行謹啓 
[六月四日交通銀行收欵清單]  
　　此爲第二十三次報告 
[第二十七册八十號至八十八號]  
　　勞重慶一元林紹椿二元何達文二元姚萃蓀二元丁文彪一元王漢廷三元寗譽一元何積　一千元梅國欽十元 
[第二十八册九十九號至一百號]  
　　夏粹芳夫人五百元華叔時五元 
　　六月四日第二十三次共收儲金銀圓一千五百二十七元連前共計巳收儲金銀圓五萬一千二百七十八元銀七百四十五兩一錢二分八釐交通銀行謹啓 
 
 
 

Page 18

 
 
   
 
