# 1922 - 172 - 4917725

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[毌多自毁（冷）]  
　　凡人有功而不望報者已難能矣有功不報而反以不願之事相加其能不憤憤以爭者世間能有幾人哉然而苟欲任大事負大責者斷不能不先養成此度量苟無此度量則雖有奇才異能誠心美意而終必爲忿恨之氣所傾覆而不能達其最初之志願也 
　　試觀今日中國之所謂人才除貪鄙自利者外不貪不鄙已屬難能而可貴况乎求其奇才而異能誠心而美意况乎更求其有淵博之度量宜乎稍露頭角輒多因以自毁也 
國內專電 
　　北京電　保吳宥日電顔勸勿悲觀國會開幕在卽諸事似宜以勿更張爲妥但謀官做者仍爲倒閣運動（二十七日上午十二鐘） 
　　北京電　黎電西林廢督裁兵事前約定犧牲一身亦所勿恤南北諸帥畫諾贊同當無反汗岑覆不在令出惟行而在情不扞格拂人好惡固召亂塗人耳目亦失民南北分離非一日天下利害非一端凡順應之爲難審諦之未易必深察民隠乃洽人心岑蓋諷黎言易行艱也（二十七日上午十二鐘） 
　　北京電　閣議卹伍令援黄興例卹程令上將陣亡例張少曾爲察交涉員周起鳳爲京兆烟酒局長馬叙倫爲浙教育廳長財部提在京機關增加預算先送本部核提閣議財部提裁各路貨捐先由交財兩部妥籌抵補辦法財部提財政委員會費及淸理處章制槪算均决（二十七日下午九鐘） 
　　北京電　王占元回京報吿張作霖不願受中央官職要求截留鹽税以充二十七八九三師及五混旅餉甚堅如中央不以爲然請直隷先裁予亦决裁（二十七日下午七鐘） 
　　北京電　張作霖孫烈臣吳俊陞以保安總副司令咨院勉徇人民之請固辭不獲暫行就職關於東省內部事務請逕行電商以便提交議會公决北京幸勿擅加更張又呈黎亦稱總統但王永江令電政監督周大文將三省電局收入悉解省庫毌得解往北京政府（二十七日上午十二鐘） 
　　北京電　各省請餉電甚多董覆有收入然後有支出請少待（二十七日上午十二鐘） 
　　北京電　張勳熱河林墾督辦决裁撤（二十七日上午十二鐘） 
　　北京電　蕭耀南宥電岳州遵令撤防張福來請算淸欠餉且可裁減兵額（二十七日上午十二鐘） 
　　北京電　黄陂派副官唐賓如赴堂子胡同請王士珍到府就商裁兵委員會事王答以患腹瀉不能出門緩日再談（二十七日下午七鐘） 
　　北京電　吳佩孚電黄陂陳競存處已派人接洽有可以放手之望（二十七日下午七鐘） 
　　北京電　黎託蘇齊接洽陳炯明將經過電吿（二十七日上午十二鐘） 
　　北京電　劉湘派代表赴保要求聯省自治吳勸劉先受中央命令再談（二十七日下午七鐘） 
　　北京電　熱河奉軍張允撤退要求勿追政府卽電王懷慶勿追（二十七日上午十二鐘） 
　　北京電　贛東鎭使張之傑旅長劉玉崑褫奪官勳係縱兵殃民結果吉安被搶十室九空贛紳請明令無卹（二十七日上午十二鐘） 
　　北京電　崇文税督陶立辭劉恩源將繼京兆財廳孔昭焱辭潘承業繼（二十七日下午九鐘） 
　　北京電　財部開去實缺人員五郝鵬陳向元等（二十八日下午一鐘） 
　　北京電　航署將在香港福州靑島天津北戴河安東各設航空站辦理國際航空條約批准史國倫被控案查明事實無據但史性情乖張輿論不服恐將以次席洋員推代耿布之職此案顔交王寵惠評判（二十八日下午一鐘） 
　　北京電　新楊電府新省裁兵十十九營月省二十萬邊境較安廢督尤易請准解軍職便可繳印但某使達意於黎暫不廢督因有戀督者（二十七日上午十二鐘） 
　　北京電　粵滬等議員爲原缺有人不肯北來李載賡請擴充法制局爲法制院優俸崇職務使交易而退（二十八日下午一鐘） 
　　北京電　蔡成勳電京贛省已被前任搜括一空速滙五十萬（二十八日下午一鐘） 
　　北京電　津裕記銀號原押九六債四十萬逾期不還該號處分擔保品不敷要求財部找足九六債不行而行（二十八日下午一鐘） 
　　北京電　蔡成勳以節制各軍仍干民政派督署電生充電政監督又以督署爲辦公機關組全省軍務公署佈吿督同文武贛議員湯漪等大反對呈府請斥止（二十八日下午一鐘） 
　　北京電　孫洪伊派崔叔和謁黎黎派趙翰倫赴滬晤孫保吳亦附函勸孫北上劉夷伯隨趙行（二十八日下午一鐘） 
 
 

Page 5

 
 
   
 
 

Page 6

 
 
[國內專電二]  
　　北京電　顧維鈞語客財政討論會以討論爲限不負籌欵責本人因病醫囑禁見客一星期委員會一星期後再組董康將提該會三大案（一）斷然裁釐因釐盡爲地方扣截與中央無損而增税則有益於國庫（二）一切税收皆改印花郵局代收省開銷袪弊如全國煙酒捐實徵兩萬萬報解僅四千萬中飽佔多法部印花託郵局代售巳增一倍餘（三）英人赴美游説減輕英欠美債利息吾欠美欵僅英欠美二十分一若轉入欠美賬上比欠歐洲他國每年利息可省一千餘萬因美債利輕英尙請減吾援英例列國當無反對理（二十八日下午一鐘） 
　　天津電　直軍連日開回已逾二師分别駐防豊台保定一帶（二十八日上午八鐘） 
　　蘭州電　各校停課當局應允發給四成現金教育基金以生畜等税擔保已獲職教員聯合會承認（二十四日下午二鐘） 
　　蘭州電　寗夏馬鴻賓西寗馬麒涼州馬廷祥甘州馬鴻電稱派代表晋省禀陳邊情籌商善後辦法 
　　蘭州電　陸督以紙幣奇落金融恐慌設立軍需錢號發軍用錢票三十萬千維持軍餉（以上二十三日下午九鐘） 
　　成都電　軍事會議將開各將領推鄧錫侯賴心輝爲籌備員劉湘所部各師旅已將代表派出將來省 
　　成都電　資簡隆內已得雨秋收可望惟龍綿旱象已成劉成勳已撥欵賑濟 
　　成都電　劉鎭華現又派賈晋張孝慈來川商聯防 
　　成都電　軍事會議各代表預訂本月三十日以前在省取齊下月初可開議楊森代表王纘緒已到省 
　　成都電　重慶與各處教職學生圑多通電但懋辛劉成勳請撥肉税 
　　成都電　川報載曹吳又接濟劉存厚槍三千彈六萬行過○河抵寗○後尙有續濟（以上二十八日上午一鐘） 
　　漢口電　聞張福來巳將岳州前線長樂新巿等處直軍集合岳州準備撤退其駐地巳由蕭與吳商定二十四師一混旅及豫軍一混旅駐鄭州開封魯軍一混旅駐贛鄂邊境二十五師一旅及鄂軍第二旅一混圑駐武昌南湖鄂軍第四 
旅駐襄鄖 
　　漢口電　吳派諮議袁鈞來鄂商岳州撤防事宜蕭令財廳籌欵一萬元爲岳州撤防開拔費 
　　漢口電　吳擬召聯省會議討論廢督裁兵電召蕭往列席蕭擬艶北上（以上二十八日下午七鐘） 
　　香港電　葉舉再佈吿完全負治安責勸商民復業并派兵警挨户勸諭商民多以粵局未定拒 
　　香港電　洪兆麟來港住數日昨乘車赴惠謁陳有所商 
　　香港電　伍朝樞偕眷來港居住（以上二十八日下午九鐘） 
　　香港電　英領飭沙面英民一律武裝防海軍再開砲轟擊 
　　香港電　廣州東江水漲石龍附近忽漲二丈餘災區甚廣 
　　香港電　伍朝樞偕各代表見孫請以地方爲重孫問此次何人曲直各代表不敢答惟請顧全地方孫曰前者聯電請陳炯明返省應負其責但我决不開砲且隨時可離去如陳朝回省我朝開砲夕回夕開砲 
　　香港電　聞翁式亮與北伐軍商妥條件大致該軍於大局未决前不得擅移軍餉就地籌不足由粵給 
　　香港電　湯廷光覆米商電言寳璧係粵艦海軍不能制止已轉咨陳 
策請飭放行（以上二十七日下午九鐘） 
　　香港電　各界代表沁（二）（十）（七）謁葉舉葉言陳日內當返省但省長决不就省垣治安予當謁力維持望諸君勸商民速復業 
　　香港電　省銀行共發紙幣一千八百餘萬 
　　香港電　黎黄陂代表郭同電孫孫不拆閲　　香港電　第三師一圑昨開赴梧州防匪 
　　香港電　聞陳將有重要宣言主促進統一貫澈聯治（以上二十八日下午六鐘） 
　　南京電　中華教育改進社職業學校聯合會全國農業討論會濟南大會代表乘浦口赴濟南專車准七月一日上午八時三刻北上（二十八日下午五鐘） 
特約路透電 
[北京政府擬付學欵]  
　　▲二十八日北京電　昨日政府以十二萬元撥付北京官立學校八所現議於署假終止前續付十萬元黎總統踐約以其應得之公費捐助小學校該欵由崇文門入税內撥付 
[北京政局觀]  
　　▲二十八日北京電　達賴喇嘛代表一人今晨晋謁黎總統呈獻禮品數事 
　　▲二十八日北京電　昨日外間盛傅曹吳互相　　此説無從徵實聞吳佩孚電致府反對於統一以前更動內閣衆意今內閣似可延至國會集議之時聞陳炯明唐繼堯劉湘聯名向政府建議各領袖應派代表會同討論國家問題趙吳對於此議能否同意尙未可必 
[德外長之葬儀]  
　　▲二十七日柏林電　賴齊諾博士今日舉葬並未發生事端公共機關及大使署均下半旗但私家或旅館絕少悼惜之表示靈櫬裹以民國旗在衆議院置於喪車總統愛白特即於是處發誌哀之演説喪車旋赴柏林郊外家屬私塋羣衆歡呼致敬總統後即悄然散去今日正午起各銀行及商店作二十四小時罷工示威運動電車及本埠火車均停駛 
　　▲二十七日柏林電　賴齊諾博士暗殺案共已拘獲五十六人亭堡警察今日開槍轟撃共和黨示威人死一傷六蓋警察禁止羣衆經過俾士麥紀念碑衆不服之故 
[列寗病劇]  
　　▲二十八日里伐爾電　莫斯科電稱近數日內列寗病勢更劇語言艱涩記憶力漸失德國著名醫學家二人現乘飛機赴莫斯科 
[南愛政府力淸內亂]  
　　▲二十八日倫郭電　南愛臨時政府昨通吿佔據法庭之 
共和軍總部限令於短時內退出今晨自由邦軍已開始攻撃擬奪回法庭雙方已交戰施用武裝車機關槍電線電話皆由軍人管轄英愛交通尙未阻斷 
　　▲二十七日倫郭電　佔據杜白林法法庭之愛爾蘭共和軍總部稱黨員漢德遜氏爲任員爾法斯境內指揮排斥行動之主任現被臨時政府拘去雖允視同軍官而不以刑事犯待遇之但竟置之於獄云自由邦軍隊參謀長俄康納爾少將刻在杜白林被人擄去衆信此乃共和軍之報復舉動 
　　▲二十八日倫郭電　愛爾　臨時政府發表文吿略謂暴行須立即終止且須永遠終止政府决計維持國家之生活常狀並重整自由制度國民宜積極贊助政府以施行保持公安奠定國家之計晝 
[英議院中之愛爾蘭辯論]  
　　▲二十七日倫郭電　昨下院辯論時喬治稱英愛談判確有理由無論如何渠不能承認和約失敗之説渠雖失望然在過渡時代凌亂勢所難免南愛臨時政府辦理保議生命財産之難題其手段尙不充足有組織之反抗必須迅速制止之此爲扼要之事愛爾蘭國會現旣有國民授與之權則和約之有效與否當由此驗之政府現非請下院贊成默認反抗之政策政府一面請北愛待遇各宗教一視同仁一面催促北愛尊重和約如政府失敗然後由下院設法辦理可也急烈派動議不投愛爾蘭問題同意票但此動議以三三二票對七五票打銷之 
　　▲二十七日倫郭電　首相喬治昨晚在下院披露政府對於南愛法庭叛黨之意見喬治已將此意見通吿臨時政府星期六日南愛國會開幕後之第一事件將爲此間題邱吉爾之演詞使人復信政府故急烈派之攻擊卒歸無效但今日自由黨報紙頗爲不寗蓋恐邱吉爾演詞雖已達和緩國會困難情勢之目的然將在南愛發生不良影響也辯論時波拉勞氏曾發議論謂甚不願撤銷對於政府之贊助但時局甚爲嚴重如政府察事不透澈則渠將在反對之列波拉勞此言頗爲報紙所重視以爲波拉勞將不得巳而爲反對黨之領袖時局中將有新變化也 
[俄國原料窮竭説]  
　　▲二十七日海牙電　據俄國最近可恃消息國內原料實際已吿窮竭實業與業務大受影響政治與經濟現狀殊足令人驚惶此與里維諾夫氏所言相反 
[墨黨虜劫美人]  
　　▲二十七日華盛頓電　比拉斯基氏在墨京爲匪所擄後有柯爾台士油公司所用之美人四十名及値美金二十五萬餘元之産業爲叛黨格羅柴白將軍所據有現正勒索贖欵丹比柯及墨京之美代表已奉命催促墨政府即加援救 
[萬國像皮會之集議]  
　　▲二十七日海牙電　今日萬國橡皮種植聯合會集議時副會長白特氏忽倒地氣絕 
　　▲二十七日愛姆斯特丹電　荷屬東印度種植橡皮人公會今日在此開大會將討論某橡皮公司總理培格爾氏之提議依此提議植橡皮人與商人合組橡皮萬噸之聯合機關由植橡皮人公會及倫敦紐約橡皮業公會與國際公會共同管理之如橡皮價漲至每半基洛售荷幣一盾以上則管理員可售出橡皮百分之二十如巿價更高則售額亦依此遞增 
[英國登山探險談]  
　　▲二十七日倫敦電　楊赫斯本爵士今日在皇家地理學會演説謂渠恐六月三日時季風之中止巳切實破壤攀登愛佛里斯頂峯之舉惟登山者雖遭極惡劣之天時業已多所成就且聞該山最後一千七百呎並無險阻云 
[各國近事記]  
　　▲二十七日巴黎電　近所派之各部委員會已决議主張恢復中法實業銀行 
　　▲二十七日波賽電　由滬開往紐約之英船波爾登開塞爾號因機器有損將　留此聞一星期之久 
　　▲二十七日倫敦電　米特爾斯波羅之梯賽愛特橋工公 
司巳於劇烈競爭中博得在新加坡爲海軍部建造儲油池十四所之合同將用多數工人工作十八個月之久 
　　▲二十七日華盛頓電　參議院已採納兩院陸軍議案聯合會議之報吿規定來年置陸軍十三萬七千名此報吿已先由衆議院通過 
　　▲二十七日倫敦電　美國台克　斯州棉業聯合會晝記狄更森氏昨日抵英據謂今年美棉收成較晚故蟲患恐較去年爲甚 
[香港瑣事]  
　　▲二十八日香港電　北京丸之火昨夜救熄有歐人一消防隊華人二因船中爆炸受傷已入醫院 
　　▲二十八日香港電　昨晚有衣冠楚楚之華人一入太陽公司雜貨部以手槍搗碎陳列櫃之玻璃奪値八千元之珠賓百而逃公司辦事員還捕之盜　手槍阻之傷途人二警察聞槍聲馳至開槍撃傷該盜即捕送醫院 
[日本近事]  
　　▲二十八日東京電　聞間島區大溝道（譯音）日領事署爲匪火燬 
　　▲二十八日東京電　東伏見宮親王之遺骸昨夜由汽車載至東京皇族諸人及閣員等均在王邸迎迓遺骸入邸後乃正式宣布薨耗皇室將爲服喪三日舉葬之期未定現信乃在七月三日 
交通大學無線電 
[美議院通過陸軍額]  
　　▲華盛頓電　參議院已通過兩院聯合會關於陸軍經費案之報吿規定明年當備軍額兵士十二萬五千人軍官一萬二千員 
[墨西哥黨人劫虜美人報吿]  
　　▲華盛頓電　墨西哥國丹譬柯美領事報吿墨國叛黨領袖戈羅柴培氏拘留考台資油公司之美人職員四十人並奪取價値二十五萬元之産業要索贖金墨幣一萬五千披索國務院已飭駐墨美使及丹譬柯美領事向墨當道交涉促其迅速設法 
　　▲柏林電　柏林城外火車失事死廿六人重傷三十人 
[美議員規定糧食交易案]  
　　▲華盛頓電　衆議員丁澈氏提出一案規定遠期糧食之買賣爲各州相互間之交易此案主旨在聲明中央有支配糧食巿塲之權衆院現已通過此案蓋贊成遠期交易法而不以高等法庭近日所發反對此法之判詞爲然也 
[美議員之肉品税案談]  
　　▲華盛頓電　麻州民主黨參議員華爾施氏稱新税則案之鮮肉與肉品税將使國民肉食賬增三萬七千九百五十萬元平均計之無論男女老幼每年各多費三元 
七角七分 
[南愛臨時政府之宣言]  
　　▲杜白林電　南愛臨時政府發表宣言對於暴動作亂者大加詆斥並稱排斥北愛之舉動爲違法末復聲明政府維持治安之决心並請國民相助爲理 
　　▲倫敦電　晚報稱英政府已警吿南愛臨時政府如南愛當軸不能行使其職權以恢復秩序則英政府不得不採行相當方法 
[法國擬用德人修復兵燹區域]  
　　▲巴黎電　法財政部長提出德國賠償計晝擬用德人修復法國之兵燹區域並建築久在籌議中通至英國之海峽隧道此項計晝需用德國人工物料計値二百萬萬佛郎法國報紙稱德國旣能在本國內舉辦築建工程當亦能在法國內辦理修復工程 
[美公司合併]  
　　▲紐海文電　美國薛門斯五金公司爲世界最大五金業公司之一現已與温却斯德公司合併 
[公電]  
　　北京交大本科學生來電　各報館均鑒本校自改變以來由校長問題而釀成解散董事會潮疊經同人等力爭幸交通部措施得宜提出閣議通過合併交通大學三校爲二校一案同人等認爲此舉深合法理早　終止罷課並呈部請求貫澈主張尊重閣議事實昭彰無可掩飾廼近見報載交通大學京校全體學生宣言書及逐日新聞等均冒用全體名義不勝駭異查本科學生並未發出是項宣言更未反對交通部改組交通大學之根本辦法顯係有一部分學生假借名義藉淆聽聞現京校業已放假以後凡用京校全體名義者同人等槪不承認特此鄭重聲明務希各界注意爲禱交通大學北京學校本科全體學生同叩儉 
 
 

Page 7

 
 
國內要聞 
[北京通信（野雲）]  
　　紀旅就蘇人大會之詳情 
　　前星期二旅京江蘇同鄕會幹事會爲廢督曁省長兩問題曾在省館開過會議一次今日（二十五日）星期上午該會幹事復行集會到者極衆公推楊辛潤爲臨時主席其原定討論事件爲繼續廢督辦法及省長問題並臨時加入教育廳長問題蓋因政府日前突然任命鄧振灜爲蘇教育廳長旅京蘇人全體　駭認任命此等不知名之人長蘇教育實屬汚衊江蘇人格故蘇人不能不表示反對也其外復有寗人楊年前提三案未經議决本日亦擬加以討論至臨時幹事所提出有當經議决者有留待下次討論者復有兩件茲分别順序紀之如次 
　　（一）廢督問題　由文書幹事報吿致齊督之電稿已擬 
就衆請朗讀後再傅觀讀畢各幹事對於文字大體無異議傅觀一周略加潤飾議定今日發出其文如下「南京齊督軍鈞鑒眞電計達左右待及旬日未奉福音同人以爲廢督裁兵久成與論督不廢則兵不能裁故裁兵當以廢督爲先步黄陂復位首宣斯旨而公之主張廢督亦久有息壤之盟誓以公明敏方謂廢督必自公履行以博世人無上之美譽不料浙皖豫魯皆佔先着而公尙未有履踐主張之表示同人深爲公惜浙皖豫魯皆自動者也若贛則被動者也自動者流譽於無窮被動者速謗於永世公在蘇本有動人去思之資格若毅然廢督解甲安民將來吾蘇永享和平之福不見兵革之禍必頌公之功德且買絲繡像以爲平原这祝何必當機不斷使浙皖豫魯專美於前轉令疑公之屢次宣言爲無誠意同人愛公敬公謹再進忠吿之詞願公之善以自愛自處勿　百世下笑公拙也江蘇旅京同鄕會有」此項電文並議定油印多份分寄各處以期喚起同情至前次議定呈府院文當由起草人報吿稿已撰就正在繕寫中今日下午亦可發出於是此一案遂暫吿終結 
　　（二）教育廳長問題　前案議畢由尹炎武提起緊急動議主張先議教廳長案多數贊成尹氏首述鄧氏習蠶桑曾在農業學校教書又嘗在農商部做事並不知教育爲何物吾江蘇爲文物大邦長教育者非得有學識資望素著之人不能安於其位今政府乃竟漠不加察任命此等不知所云之人爲文化發達最早之蘇省教育廳長眞可謂太開頑笑云云一時全塲一致大呼太不成話非反對他不許他去不可復由尹氏提出辦法數條經衆議决（一）上呈教育總長高恩洪責其荒謬（二）通電省議會省教育會表示一致反對（三）致函鄧氏本人勸其勿去關於呈文內容有主張提出繼任廳長一層者有主張僅賅括言之者結果後説通過又有人主張推舉代表赴府院部請願嗣經討論暫行作罷旋即推定呈電函稿起草員四人議定下午在省館會合公草擬擬就卽分别發出據聞鄧氏係農部辦事員在上海爲蠶絲接洽委員籍隸湖北江陵現正在京雖曾做過教員實與教育界不甚發生關係旣經蘇人有此一番舉動聞已有見幾而退之意矣繼之者有幹事柳某提出江蘇省議員王某向某省立中學校長敲詐五百元事手持照像證據請衆討論惟衆以爲此係一部分事今日重要事甚多應俟下次開會時再爲討論此案遂無形取銷 
　　（三）加入國會議員爲幹事問題由王玉樹臨時提議贊成其説者頗不乏人惟經研究之後乃知章程規定幹事本有定額額外增加勢必經過修改會章之手續而修改會章則必經過大會無乃太覺繁重嗣復擬出變通辦法認定國會議員爲一個圑體將來幹事會開會時可順便通知請其到會旁聽惟不能加入幹事表决之數當時並有議員王紹鏊陳士髦向幹事會聲明謂吾等國會同人所以欲到會之意無非爲關於討論省致有持可以陳　意供貴會采納有時貴會有所活動吾等亦可代爲奔走旋復有人提議議員同人將組織省政討論會嗣後可與同鄕會幹事會互相聯成一氣衆亦贊成此事遂决定 
　　（四）楊氏提出三案　江寗人楊年在前次開會時已提出議案三件因時間過晚未及討論今乃續行提議（一）爲收回警察權力言軍隊式警察之弊害與駐防式警察之危險非經蘇人將此權收回不能辦理自治（二）爲取銷廻避省籍（三）爲勵行自治均經楊氏逐一説明大旨並將議案原文朗讀一通在塲之人認爲三案均可成立惟關於細目辦法則略有所改正議定下次開會分别續議辦法 
　　（五）省長問題　前次開會原有人提議不信任韓紫石爲蘇省長者如楊年即其一也但多數心理却不如是主張因之討論許久議而未决今日之會已無人復行提議矣然關於此項重要問題又不能不謀一結束爰由幹事某君擬成電文一件向衆聲言謂省長問題目前就種方面詳加觀察似乎對於政府已任命之韓紫石不能推翻但吾們對於韓氏却又不可不有所表示意不在歡迎而在警戒衆贊成遂將電稿朗讀一通羣認爲適當惟於文字間有主張略改修正者旋卽議决通過交由文書幹事譯發（電文已見昨報）電文中所謂意見另函達云者即如楊年等所提三案及其他關於財政實業教育各端皆擬提出主張編成意見書備韓氏採用議定下次開會再行辦理各案旣議畢遂宣吿散會（六月二十五日下午） 
[北京通信（平）]  
　　裁員减政聲中之參陸兩部 
　　中央庫空如洗官多如麻董高兩總長猝然登台欲大賣力氣以報某方面知遇之恩恰好得着一個現成的題目可以標榜一時大出風頭題目維何裁員減政 
是已 
　　董高旣爲主張裁員減政中堅人物則明令頒布以後財交兩部當然爲首先提倡實力奉行之主要機關自不待言該兩部所裁人數業經散見各報毌庸贅述茲查得國務院近亦裁去一千八百五十餘人月可省經費八萬餘元農商部亦裁去三百六十餘人月可省六七萬元內務部又裁去五百餘人月可省五萬餘元公府及外海兩部并航空署等等亦各裁一二百人或數十人不等司法部審計院冗員無多尙在觀望教育部比較的亦居少數自高兼長後亦將着手淘汰裁員減政之風盛行一時未始非中央之好現象也 
　　獨參謀陸軍兩部對於此舉至今則毫無動　非但閲者懐疑卽記者亦欲探其究竟因不惜於盛署之下切實調查據深得個中消息之軍事家云參謀部官制以外之人員僅二百名左右此項人員出皆係資格頗深之中上級軍官居多掛名該部平時旣無事可辦但亦無錢可拿彼等因欠薪已達二十餘月之多實希望於此時一同被裁或者欠薪有著此該部額外人員之觀念如此而參謀部所以遲不發表之原因則在財部近曾向各機關調查應裁人員之欠薪多　以便統計設法彌補現在該部所欠屬員之薪金是否與財部所欠該部之數目針縫相對係一疑問聞某次長正在淸釐之中一俟籌劃就緖卽不免有一番舉動也 
　　至若陸軍部掛名之諮議差遣達五千人以上此項人員與參謀部之額外人員實同一境地其觀念亦同唯自去歲以來由諮議差遣中調部辦事者已達八百餘人其地位雖與諮議差遣仍同在官制以外而其領薪及每日到部晝到之情形實際上儼然與部員無異自裁員減政之消息傅來此項辦事員則恐慌異常而其所以與諮議差遣同床異夢者此亦理有固然者也 
　　此項陸部辦事人員於總統裁員命令頒布之　日卽有多數聯名具呈總統總理及本部總次長者其所持理由大致謂陸軍部情形與他部不同東西各國優待軍人條件有官俸職俸之分有官而無職者有官俸可領我國五年間亦曾有此提議嗣因全國補官人員太多財政困難遂定一變通辦法訂出諮議差遣及辦事等名目以羅致之所以此項人員之薪津早經國會通過列在預算且文官旣有高等普通兩種學習候補人員豈軍官轉不能留一進身之階等語聞此呈遞後辦事員中接踵繼起者不一而足聯名最多數達五百人以上政府因裁員減政雖屬萬不得已之舉而對於此項禀呈實亦無批駁之可言只好留中不發暫從諼辦現聞該部正在提議預備一折衷辦法仿照甄用委員會再將官制以外之諮議差遣及辦事員等重行甄别有非正式陸軍學校畢業及全無軍事學識又無畢常勞績者擬給以欠薪實行遣散其餘仍酌量留用旣不違背總統之命令又不虚耗國家之餉縉一舉而數善備不日當可見諸事實矣 
[財界消息彙誌（癸）]  
　　吳佩孚以舊國會不足法定人數曾電董康高恩洪籌足欵項以廣招徠初因贛戰南軍得利滬粤議員大唱高調北上者寥寥無幾現在孫陳反目在粤議員倉皇四散褚輔成昨自滬上來電一件要求撥欵援救其電係致兩院同人者後經王吳兩議長交付顔總理提交閣議已經議决先撥四萬元滙褚轉發茲錄褚電如下粤同人遭變倉皇出走現到滬者十餘人到港者八十餘人留粤者數十人行李盡失極感困難望撥欵援救褚叩云云想上項無所投依之議員不能南走粤勢必北走胡也 
　　董康因吳佩孚發出箇電决不借債而預定發行之九六變相公債又因種種窒碍難即實現庫空如洗軍政各費催索急迫而尤以援贛總司令蔡成勳索欵尤迫董氏無法應付焦灼萬分加之外面攻擊不遺餘力此老作事原本虎頭蛇尾並無若何魄力經此內外棖觸不免心灰意冷已於今日提出辭呈以避賢路但保吳未允聞黎對於現在閣員意欲維持亦不願多所變更將來如何變化未可逆暏 
　　財政部甄别實缺人員董氏初擬開缺者約三十人後因擱置多日機密外露因此運動保全者十餘人現在業已確定計僉事主事共十四人均係向不到部聞庫藏司全司竟無一人開缺公債司重要角色亦未開去一人回憶董氏到部之初曾謂庫藏公債兩司經手借欵弊竇叢生非澈底剷除不可今結果過得其反人謂董氏係紙上龍圖觀於此而益信 
　　天津中國銀行前運現洋十五萬元滬道過馬廠爲第二十六師扣留撥充軍費天津銀行公會極爲憤懣曾電詰曹吳兩使請其轉知該師照數放還詎曹吳復電云前欵已留充軍費已電財政部在欠餉內照數發還一面電知財政部查照在案天津銀行公會得電後以直軍此等行爲行同刦掠曹吳兩使反爲該師助虐毫不顧恤商艱預備通電全國以求公决不知震動一時之 
曹吳兩使將何詞以自解 
[保定曹吳不睦説]  
　　吳要回洛曹亦宣言赴津 
　　此次政局發生暗潮其起因不在北京而在保定方面前晚外傅吳佩孚凖備回洛吾人已疑曹吳或有意見昨日又得一消息則曹吳不睦似已無可諱言據聞現在不止吳佩孚準備回洛曹錕亦會對人宣言彼將即日退居天津孫家花園本宅不問世事則兩人必有不能諒解之處可知有從保定來者謂曹錕最近之待吳佩孚眞無以復加光園爲其私園特假吳佩孚爲行轅張作霖所贈之口馬亦以轉贈佩孚當奉直勝負初决日必備一席佳饌以勞佩孚雖屬員之奉承長官亦不過是此次曹氏忽覺與吳不能相處其中必有甚不愜於懷者惟曹派對之絕不聽其息影孫家花園日來大行活動以期達到曹吳和好如初之目的而後已黄陂日前亦派京兆尹赴保即爲曹吳兩家之調停劉氏昨晚尙未回京則曹吳恐尙未諒解也顔董高三人日前忽言我亦將去但一時當暫且不卽下台此問題在今日視之並不爲重要矣王承斌被任爲直省長係吳佩孚將與曹鋭過不去之一種計劃刻吳與曹錕感情如此王承斌不願即促起直派之分裂故一時已擬不赴任矣 
　　至曹吳不睦原因據某報所載謂當黄陂魚電發後不肯復職時吳非常着急乃命高恩洪赴津與黎密定條件三項一爲廢督裁兵一卽關係曹氏地位其一未詳此條件頃爲曹所聞故大不悦此説信否則不能言也 
[王占元與宋小濓回京]  
　　張作霖要求取消東省重要官吏任免令 
　　政府消息前派赴奉監視奉直雙方撤兵之王占元宋小濓二氏已於昨日（二十六日）午前十一時四十五分乘專車返京午後二時十五分馳赴東廠胡同謁見黄陂報吿監視直奉兩軍撤退情形曁與張作霖孫烈臣晤商各項善後辦法並謂張作霖對於元首根本服從惟希望取消徐世昌所發表任免東三省重要官吏之各種亂命俾得維持原有狀况收拾軍事殘局稍吿結束即當自行呈請歸田决不敢稍有希戀特代轉達黄陂極加慰勞謂容與曹吳二使切實磋商總不使東北大局再陷於分裂之地兩君奔走辛勞可稍事休息云云王宋遂興辭而去並聞新任直隸省長直軍總司令王承斌因前方軍事結束已於前日（二十五日）午前十時由軍　城乘車回天津軍政各界要人及警察隊保安隊軍樂隊等均上站迎迓王氏擬暫不到省長新任卽日先赴保定謁見曹吳二使報吿軍事結束及種種善後情形王占元與宋小濓前曾拍致中央兩電一請政府令奉直兩軍撤防一報吿奉軍退出熱境茲照錄兩電原文如下（第一電）北京大總統國務院鈞鑒參陸部保定曹吳兩巡閲使盛京張上將軍鈞鑒山海關罷兵事件仰賴我大總統至誠感召直奉兩方篤愛和平　牆之爭幸吿一結束並以占元等溽署奔馳不無微勞親奉電諭獎慰有加祇聆之餘感懼交集伏思晉鄭夾輔夙無嫌疑旣痛悔一時之忿爭當進圖永久之寗息現在兩軍距離尙僅五六十里防禦旣難全廢虞詐亦未盡泯萬一蛇影杯弓稍有誤會隨時隨地盡是危機恐非所以謀和平計長久也據占元等沿途所見直隸秦皇島附近及奉天之前所綏中一帶均以多數隊伍　集一隅炎天遠戌瘁况可知加以兩省有飛芻輓粟之勞地方感軍民錯雜之苦至於京奉路綫一方關係國家財政一方關係國際條約交通長此不復干涉恐且不免愛國心里彼此不異前途設想能無惕然區區愚見擬請我大總統重申誥誡諭令各回原防兩方均卽撤去防線直軍退至　州迤西駐紥奉軍退至錦州迤東駐紥其中間一帶各留少數隊伍維持地方直奉兩軍至多均不得過一旅以上並於撤防以後尅日恢復京奉交通俾免阻碍占元等爲懲前毖後一勞永逸起見伏乞我大總統俯採芻議明令遵循並望曹吳兩巡閲使及張上將軍鑒此苦衷同加諒解臨電不勝激切待命之至王占元宋小濓叩敬（第二電）萬急大總統國務院參陸部鑒昨晨接漾電奉諭接洽辦理奉熱退兵事宜占元等遵即由榆東下下午八時抵瀋與張上將軍晤商申明中央愛護和平之意張上將軍亦以息事寗人爲懷卽電前方奉軍一律立時退出熱境熱河軍隊如不跟蹝追擊奉軍不准越境一步至於撤兵條件仍由雙方將領協商擬定以各守疆界爲宗旨請中央通飭熱河軍隊嚴守境地不得迫擊以免誤會别生枝節等語竊維張上將軍旣以仰體中央意旨實行撤兵請速飭熱河軍隊一律辦理逕電王巡閲使懷慶外謹此電陳王占元宋小濓敬印 
[協商魯案委員會開幕]  
　　列席者八十餘人　兩委員長相繼演説 
　　中日協商魯案細目委員會昨日（二十六日）午前十時中日兩國委員在外交部大樓舉行魯案協定細目中日聯合委員會開會式日本委員長小幡酉吉委員出淵勝次秋山雅之助大村卓一及隨員三十餘人中國委員長王正廷委員勞之常唐在章陸夢熊顔德慶徐東藩及佐理員四十餘人均蒞席列席後互相介紹委員名氏旋由我國委員長王正廷致開會詞次由日本委員長小幡公使致詞致詞畢即宣吿散會並未討論事件僅約定於二十九日（星期四）午前九時開第一部委員會三十日（星期五）午前九時開第二部委員會茲將兩國委員長之開會詞誌之於下（一）中國委員長開會詞今日中日兩國委員會聚一堂鄙人得與諸君握手言歡不勝榮幸今年北京署氣倍於往昔當此盛夏正宜避暑休息之時吾人不能下揮汗聚談者爲謀東亞永久之和平達中日和親之基礎也山東問題遷延未决者於今已及八載上年乘華會開議海軍縮小之機會經兩國代表提出討議彼此體互讓之精神圖亞東之幸福卒使世界人士所曯目兩國識者所隱憂之縣案得以見其解决消却和平之障碍剷除親睦之暗礁實兩國邦交上一大慶幸事也顧華會所定僅議决大綱至其細目之協商條件之實行尙待吾人之努力今茲之會是卽華盛頓會議之延長論其範圍雖是以華會之議决爲本論其任務更較華會之討論爲重因實行之事比之理論爲切實耳前此與小幡公使商議撤兵不及旬日即已圓滿進行鄙人方深以爲幸當此聯合委員會協定細目之時尤望權衡輕重彼此推誠諒解糾紛不難消融收華會未竟之功表彼我和衷之實不獨爲中日兩國共存榮之基亦足使世界列邦欽佩我東方事東方人自有解决之能力會議伊始聊舒忱悃甚願與會同人本斯義旨努力前途共圖良善之結果焉（二）日本委員長開會詞本年二月四日在華盛頓所訂山東懸案解决條約業於本月二日交換批准無誤因遵照條約所定商訂細目中日兩國委員得以會聚一堂本委員等不勝欣幸本委員等之任務專在恪守條約之條文及其精神並期從速達到公正委當之解决而本國政府夙以至誠一貫之意講求山東條約善後之措置徵之近日山東鐵路沿綫撤兵得以迅速圓滿完成之事實想貴國當局早經諒解貴國當局亦以誠心對於善後之措置著著進行夙爲本委員等親所見聞此本委員等深爲欣慰不置者也惟細目交涉之內容複雜多岐且於中日兩國人民之前途不少直接影響之事雖或有解决困難之問題然若能互相披瀝胸襟懇摯商議自能獲此滿意之協定此則本委員等深信不疑者也上述情形屢於與王督辦會見時談及彼此意見一致亦無贅言之必要矣總而言之本委員等以公正眞摰並無城府之協調爲本會議一貫之凖則竭力期細目善後之解决從速吿成並望中日兩國政府及國民之睦誼益加敦厚是所切盼焉頃承王委員長之祝詞聊貢數言以爲答 
[京教育界最近之會議]  
　　高恩洪又騙八校教職員代表 
　　昨日（二十六日）上午八時國立八校教職員代表齊集前京畿道北京美術學校開緊急聯席會議首由主席尹炎武報吿略以同人呈請總統罷斥兼教長高恩洪後迄今數日並無下文而高氏本人亦無辭職之意同人爲履行預定步驟起見故召集緊急會議擬討論追索交通部積欠八校經費及對高之第二步辦法尋有北大代表馬裕藻報吿本日早間高恩洪突有電話與蔡子民校長謂本日必發六月分一個月經費其餘　欠一二日內亦有辦法請同人略緩進行究應如何仍希大衆討論云云僉以前次因八校校長負全責索討積欠同人對於高氏之第二步進行遂暫緩實踐今至同人欲實踐第二步時又以一月經費相餂同人等本不宜就此停止惟因八校校長之積極調處同人爲尊重校長意見似宜略緩實行惟對於取消去年四月三十日閣議一事無論如何不能承認查高恩洪覆八校校長公函謂因統一財政該閣議有妨統一故須取消顧其所謂財政統一者徒托空言毫無辦法亦未見其有何統一計晝高氏假此美名推翻閣議同人斷不承認同人對於統一財政原表贊同然亦必有切實計晝並宜見諸事實若空言統一使狡黠者流得藉此爲遂私逞慾之工具同人萬不能默視無覩惟今之計祇有一途不問其統一財政有無計晝惟交通部所有一切收支必須公開並宜如數繳交財部交部一切支出亦宜按月由財部撥交尤須打破該部之特别會計使該部收支大白天下則同人對於取消閣議當可通融如不以取消特别會計公開財政收支均經財部同人誓不承認於是一致决定於星期三（二十八日）上午九時仍開聯席會議並於是日往訪財長董康説明同人主張更擬往訪顔總理表示熊度時已十一時遂宣吿散會散會之後代表等尙有未走者忽接八校會計等所拍電話蓋八校會計處昨日接到即日發欵消息後旋於上午十時約同齊赴教育部擬請教育部會計科長同往交通部領欵不料該科並未接到發欵通知亦並未聞有發欵消息不允同往八校會計處人員又詢交通部亦無發欵消息乃各自回校報吿代表等始悉又爲高恩洪所騙咸大憤慨即電訽高氏請其向蔡校長言明並望即日有切實答覆 
[旅京蘇人熱心廢督]  
　　旅京蘇人顧澄等一百三十餘昨日發出通電原文如下江蘇省議會總商會教育會農會各法圑各報館公鑒兵禍不息國本將傾非裁兵不足以整理財源非廢督不足以戡除內亂澄等於六月二十六日致南京齊督軍上海何護軍使南京宮鎭守使蘇州朱鎭守使南能張鎭守使淸江馬鎭守使徐州陳鎭守使海州白鎭守使電其文曰元首魚電舉國同情諸公或首先贊成或深明大義倘荷當機立斷自請解甲爲各省倡豈惟國家利賴我蘇人民追本溯源必能崇德報功永矢不忘臨電延跂惟希鑒察並另呈大總統及國務院請將江蘇督軍及護軍各使一律裁撤其文曰竊維民國肇建十載於茲擾攘紛紜迄無寗歲推原禍始皆由政府中心集於武致釀成軍閥之專政實基於軍制之不良自歐戰吿終華會首議縮减軍備世界風從吾國旣承友邦之忠吿迭經人民呼籲廢督裁兵與論已屬一致澄等恭讀大總統魚日通電苦口危言救時良樂登高一　應者四起曹吳兩使首表贊同田陳各督請自隗始潮流所趨時局已熟要在當機立斷庶足以救垂危之局而淸久亂之源我大總統國務總理就任之始首將江西督軍一職明令裁撤而浙江督軍亦已自行解職足見廢督之議不難實行澄等以爲督軍固亟應裁撤此外之護軍使及鍞守使權位雖亞於督軍而其擁兵自衞盤據一方實是一邱之貉必須一併裁撤方足以保地方之安寗成中央之統一我蘇地處長江下游爲全國精華所在中外視線所集理應將軍督軍護軍使鍞守使等各軍職首先裁廢爲各省倡况齊督軍係首先通電贊成魚電者何護軍使向與盧督同一態度必能行動一致各鍞守使均屬深明大義定能立釋兵權放刃成佛且我蘇文風夙著民氣素馴海陸交通地非邊僻本無庸設置多數軍事行政長官爲民治活之障碍而護軍之設形同駢枝更應速撤兩大不能相容意見時多相左以致滬寗之間風雲屢起人民悚慄巿廛驚慌事實俱在毌可掩飾澄等爲桑梓治安計不得不　懇鈞院呈請大總統國務總理迅予明令將江蘇督軍及護軍鎭守各使一律裁廢以固國本而綏地方至齊督軍等無蘇有年功在地方人民愛戴澄等所請實爲國家大計毫無對人私意應請於其辭職之後或特擢高位或優給年金以示國家崇德報功之至意謹呈大總統顧澄許卓然高翔張毓英童鑑等一百三十七人叩宥 
[蘇議員之兩電]  
　　（一）致海安韓省長電文曰省長鑒榮膺簡命蘇人治蘇主張貫澈母任歡迎鐵老行旌在邇省政殷繁賴公主持希卽蒞寗以維桑梓省議員朱翼雲顔作賓葛浚鮑友恪楊集華康靖楊士香宥（二）致北京大總統國務院教育部電文曰吾蘇教育爲各省先進長其事者非富有學術經騐不足以資表率新簡鄧君振灜從未聞厠身教育界忽令長蘇教廳恐難勝任翼雲等爲吾蘇教育則途計務乞收回成命另簡賢能以順與情而維教育毌任企　江蘇省議會議員朱翼雲康靖楊集華顔作賓葛浚楊士香宥 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞二 
[東三省之民選省長潮]  
　　吉林定期推選之大波折 
　　東三省創辦聯省自治實行民選省長並經東三省省議會聯合會組織省憲組織法起草委員會推定奉副議長李鐵珊爲委員長吉副議長劉樹春黑副議長潘傑軒爲副委員長積極進行吉林省議會駐奉四代表中之劉樹春韓駿傑二員於就號日晚車返吉養午在省議會報吿在奉經過情形據稱奉直媾和業已成議惟聯惟聯省自治仍應早日吿成而民選省長尤宜立時舉辦在東三省保安總司令張作霖之意奉天省長王永江·黑龍江省長史紀常雖經中央先後任命而兩氏均已堅决電辭緩恐中央另任他人轉生枝節莫若乘此時機選出臨時省長維持本省治安貫澈自治初衷奉黑兩省似以現在白高兩議長充任爲適宜吉省以現任奉天政務廳長魁星階（吉林縣人）爲合格惟張對吉代表言時並不固定魁氏謂諸君如有適當人材不妨另舉他人是日議員除留奉兩代表外其餘全體出席當將選舉省長案爲長時間之討論大槪分贊成反對二派贊成者居多數以發展民治千載一時爲理由反對者以黎總統已復位奉直已媾和正宜力謀統一不應再生枝節爲理由雙方辦論結果姑且選出臨時省長權統全省政治如大局果有統一希望不妨再行取消遂一致通過並議决定於二十四日正午十二時開選舉大會選舉臨時省長因省憲中之省長選舉法尙未規定决以選舉議長法適用之已電達奉垣張總司令并敦請各機關届期到場參觀 
　　迨通知甫經發出而省中各法圑卽羣起反對謂議會用選議長法選省長農工商教各會亦可用選舉會長法選省長矣此種非法選舉不惟不合自治規章實且違反全省民意况孫兼省長旣未辭職又未罷免安得藉口主政無人另舉省長遂於二十三日下午一時在省工會開法圑聯席會議省教育會長王伯康總商會長閻啓瑞省農會長謝廣霖省工會長胡蔚卿王友三均列席討議對付方法僉以聯省自治之省憲尙未制定選舉臨時省長未免太無根據且倉卒從事必起紛亂之端議决一致反對當即函致省議會要求暫緩選舉並分電奉天張總司令孫督軍吳督軍及各議會法圑聲明非法選舉人民誓不承認原電錄下（一）奉天張總司令孫督軍吳督軍鈞鑒各省議會各法圑均鑒吉林省議會議决定本目敬日依選舉議長法選舉臨時省長等因查省議會法並無選舉省長法規省憲尙未制定人民未予選舉省長權限此種議决實屬違法且省長民選問題關係重大應如何愼重考慮並須經過合法手續方可實施該會擅自主張誠爲强奸民意期迫眉睫縱該會違法選舉則舉出省長即爲違法省長吉林人民誓死决不承認所有吉林地方治安仍請現在行政長官完全負責特此奉聞佇候明教吉林商會聯合會總商會工務會教育會同叩漾（二）奉天張總司令鈞鑒吉林省議會定敬日選舉吉林臨時省長現查其選舉方法旣未完備而連動斯席者又係品行惡劣不孚衆望之人如果被選吉林政治前途决無良好結果職會等現正籌議愼重辦法　祈將來選舉之人以品資高尙富有政治經驗者爲是該會於敬日如果悍然違法不顧多數民意選出品行卑劣之人吉林人民决不承認謹此電陳伏乞鈞鑒吉林幸甚三省幸甚吉林總商會省教育會省農會省工務總會叩漾 
　　此次反對民選省長之主動者爲工商兩會又恐獨力難成於是聯絡農學官紳各界於漾午在北山暢然亭大開盛筵軍民兩代長各機關各法圑首領各報館記者均被邀列席表面上不過一種聯絡而已實則别有用意是晚省公署警察廳均開臨時緊急會議聞代理省長王樹翰於接到省議會通知後卽電奉請示省長選出後應否交代是晚得覆電令即停止選舉比卽抄示省議會知照至於省長人選問題人民方面主張雖不一要不外乎齊耀琳齊耀珊徐　霖宋小濓四人中擇一而任議會方面初分魁星階于慕忱二派嗣以奉天已選王永江爲省長已將前此推選白議長永貞之議完全抛棄故吉省議長于慕忱當亦不成問題魁星階呼聲本甚高後因前吉林警務處長趙憲章以金錢運動（盛傅趙愿出官帖六百萬吊合現洋四萬餘元）議員多有棄魁就趙之趨向趙素爲各圑體所反對又恨省議會得賄擅專於是大講法理一致反對實則以議長選舉法選舉省長不論誰何當選均爲非法豈於二齊徐宋中選出一人即爲合法耶故反對者之內幕亦惟在人選問題而已 
　　省議會發出選舉省長通知後一意進行以工商兩會用萬急傅檄各工商届期多派代表蒞塲參觀誠恐發生意外特函警廳派警二十名到塲彈壓實行選舉就意天不作美迭經各圑體反對并奉省署抄示奉天停選電知事不妙但木已成舟祇得臨時再看光景二十四日上午十一時工商學各界之到塲者不下千人手各一旗上書「非法選舉誓不承認」「金錢眞萬能麽」等字樣警廳又派武裝警察一百二十名分站議會四週第三區警署則設臨時崗警多名如臨大敵記者於隔晚曾料不出罷選及武劇兩種比卽買車親往見滿塲怒容一觸即發已伏危險之機當由閻啓瑞王友三等當衆演説大致皆反對非法選舉而議長議員皆縮首不敢出席後經各圑體首領公請于議長出席于初擬緩期再選各圑體皆不贊成並堅請對於前函作正式之答覆商議結果由省議會以書面答覆（一）今日停止選舉（二）明日午後一時召集各圑體及在野各流開聯席會議另定省長選舉法（三）各界請願書容緩答覆當經商工兩會長持文宣佈我工商界目的已達可卽散歸候議再奪遂即散會然而民選潮則方興未艾也 
[湘局之最近消息]  
　　湘省因自治招牌之碍難自行除去以至對於時局不能爲一種痛快之表示此湘當局之一番苦衷無所吾語者也黎吳對此亦能予以諒解深知湘省之自治問題爲一不可移易之事業惟總不能因其不可移易遂置之不顧故曾電趙恒惕商榷辦法並各派代表卽日來湘爲切實之磋議聞北政府之意但求湘趙能承認恢復舊國會俾統一之局不至因湘省而破壤則於湘省之自治事業不妨予以工實之保障代表之來即係爲此湘趙意思於此本尙活動特省議會一方不能道地以議長林支宇之態度堅决未必能遽爲所動聞黎之代表爲金永炎吳之代表爲翁守謙 
　　趙氏以時局變動對內對外均感困苦於是有辭職之表示並已電致譚延　請其回湘主持頃聞譚氏以迭接趙氏單銜及軍政要人聯銜各電促其回湘遂於日昨來一覆電對於湘事論列頗詳大意謂大局雖已發生劇變而素日主張聯省自治之各省如川滇黔浙等並未嘗因此而停止其自治事業之進行足見潮流所趨雖有力者環伺其旁亦不能毀瓌吾湘爲首倡自治之邦尤應有不屈不撓之精神赴以全力以期貫澈初衷而爲全國之模範幸本此努力前進延　不敏亦當從側面力爲贊襄至對於回湘一層則已完全拒絕並聲明始終當維護自治决不以在野之故脱然事外云云 
　　湘議會之宣傅自治主義代表已票選王克家蕭堃李况松陳國鈞蘇鵬劉家正胡矅等八人定於卽日出發除由政府先行籌措川資四千元配發各代表外並已由議會通電各省議會各圑體各軍民長官妥爲接洽矣 
[鄂人反對湯薌銘長鄂]  
　　湖北省長劉承恩本不满於鄂人而近日又有湯薌銘運動長鄂消息鄂人聞之更深憤慨除開會並分途請願外武漢方面各圑體旣紛紛致電湯氏擋駕旅京湖北同鄕又開聯席會議通電拒絕茲錄其電文如下大總統各部總長參衆兩院各省軍民長官各圑體各報館各學校湖北全省父老昆季諸姑姊妹報館各圑體各學校並旅居京津滬粤及各省湖北同鄕會均鑒本聯席會議頃因反對洪憲時代首先稱臣及搉殘湖北自治之湯薌銘運動長鄂特致黎大總統一電文曰北京黎大總統鈞鑒吾鄂迭經變亂民不聊生惟原禍始皆由省政不得其人遂致閭閻長此紛擾王占元禍鄂六載鄕人恨入骨髓劉承恩偏附王氏攫取省長在職年餘劣跡昭著理應免職查辦以儆貪汚不意劉氏撤查之明令未下而湯薌銘長鄂之惡耗忽來羣情皇惑輿論譁然竊以省長一職綜管民政關係何等重要况督軍將廢百政待舉非有老成領望富於政治知識之人不能勝任愉快湯氏爲帝制餘孽洪憲時代首先勸進稱臣竉封侯爵謝恩表摺猶在人所共知迨袁氏失敗湯又在湘獨立獻媚民黨希圖固全祿位此等反覆無常之徒久已不齒於人類以我不受武義親王之元首猶復引用背叛民國之罪魁汚我首義之邦不惟貽桑梓之羞抑且樹民治之敵吾鄂雖無人究不乏才德兼備之士如周樹模田文烈張國淦夏壽康傅嶽芬蔣作賓張知本孔庚輩或鄕望素孚或操行草越或富於政治經驗或具有世界眼光倘能擇一任命當可處置裕如何得舉枉錯直貽笑國人吾公復位以來萬衆瞻仰乃甫經還都便引用洪憲罪魁以禍桑梓天下其謂公何此爲我公聲譽計應請另簡賢能者一也湯氏在湘剝盡資財屠戮人民湘人恨之刺骨且有湯屠之目國人苟非善忘至今當能記憶此次如命長鄂勢必逞其貪暴以禍湘者禍鄂吾民無辜何堪受茲荼毒况湘鄂唇齒相依素敦親睦自湯氏禍湘感情即不融洽若湯又執鄂政更必發生重大惡感小則引起湘鄂之衝突大則妨害南北之統一故與其爲一人而牽動全體無寗舍一人而消弭紛亂一家哭何如一路哭其言可深長思矣此爲南北統一計應請另簡賢能者二也去歲湘鄂軍興湯氏陰謀賣省凡我鄕人同深憤恨詎意不恤人言甘冒不韙公然爲虎作悵摧殘民治掘堤淹民以數萬計猶復勾結海軍聯合攻擊卒至自治軍敗而鄂人一線生機竟爲所斷送遂使客軍壓境勒索餉糈騷擾閭閻更倡鹽斤加價改元增賦估値課税種種苛征暴歛民不堪命湯氏爲一人祿位之私不惜致全鄂人民於水深火熱之中而陷於萬𠫳不復之地此等賣省求榮背信賣友之徒若令長鄂勢必殘民以逞變本加厲矣此爲吾鄂弭亂計應請另簡賢能者三也查湯氏出身海軍不明政治我公萬一不忍置之閑散儘可授以兵艦令其扼守海濱或能效其一得之長在我公不失知人之明在桑梓藉免無窮之禍一舉兩得之計似無逾於此者當茲民治潮流澎湃之日自宜引用政治長才適應潮流造福鄕邦湯氏爲萬惡之軍閥以貪殘爲快事昔因獻媚袁氏一人之故至不惜殺戮在湘民黨數千人以博一侯爵其貪戀祿位兇暴殘忍之性已可槪見若令長鄂必致故能復萌重爲民治之敵則吾鄂後此之事並將不堪問矣此爲整刷政治計應請另簡賢能者四也以上不過就其最著惡跡略舉一二其他徇私武斷尤更僕難數湯氏果爲省吾民將無噍類矣敝圑體等與湯素無嫌怨何必故意反對顧以三千萬人生命財産所關及我公名譽與大局安危所繫不得不破除情面爲民請命尙祈我大總統乾綱獨斷另簡賢能並將劉承恩免職查辦以昭炯戒鄂民幸甚中華幸甚等語謹此電聞素仰公等惠愛鄕邦想有同情尙祈一致聲討除此蟊賊俾洪憲臣僚從此歛跡則吾鄂子遺免遭荼毒迫切陳詞佇候明教湖北旅京各圑體聯席會議叩漾 
[在災人禍之江西　停戰後又發大水]  
　　贛東贛南前線自十六日起聞已停止戰事李烈鈞似因粤變中止進軍泰和吉安吉水蛺江等縣傅有潰兵過境搶刦之事南豊南城響應粤軍常德盛部已開一旅至臨川駐防日前贛南退回之陳軍亦巳開往接應蔡總司昨電全國聲明固守原防靜候解决商界各會亦已兩電府院請勿增派援軍雨水太多各河暴漲贛江各縣皆在巨浸之中瑞河撫河均發大水本年收成必將減半客軍雲集給養浩繁中央旣不協濟勢必取諸商民蔡總司令命商會籌餉三十萬議在販商公益捐及保管基金項下提撥尙未足數每月又限銀行圑籌買軍米二萬石亦難備辦水火刀兵同時並見哀我蒸民其何能淑南北軍閥假借名義動肆干戈殘民以逞殊堪痛恨贛人血淚已枯呼籲無門未知黄陂將施何術以點醒凶頑而解脱贛人一切苦厄耶茲將商會等漾敬兩電錄下（一）北京黎大總統國務院保定曹吳兩巡帥鈞鑒贛省年來迭遭水旱重罹兵革民不聊生當窮極搜括之餘生計之艱久已捉襟見肘得讀停戰明令贛民爲之一蘇方謂忍痛須臾終尙安息乃近頃軍事行動反見擴張各界驚疑倍勞喘息如勞工避匿則農輟於田百業交停則巿場沉寂至於金融枯竭軍需無着尤爲目前萬急極爲可慮者也爲此迫不得已惟有籲懇鈞座俯憫贛民從長設法消弭戰禍趨重和平藉解倒懸稍留元氣無任惶悚待命之至再者此次專電呼籲確有水深熱之勢實與危詞聳聽不同迫切上陳伏希垂注南昌總商會銀行公會叩漾（二）北京黎大總統國務院江西同鄕會保定曹吳巡閲使鈞鑒漾電計達血决已枯今更有言情豈能已現聞陜豫蘇鄂復有調兵來贛之謠事如果眞民無噍類况贛南戰事所過爲墟慘不忍言何堪再見加以陳楊搜括皮骨僅存再有增兵必嗟糧絕且蔡總司令援贛軍隊先後到贛者設防守隘已無分佈不周之虞正母俟大軍遙臨爲統一和平之碍况武力征服旣誤於前南北政爭已趨融洽我大總統有停止軍事之令曹吳兩使又不辭匡扶輔翼之勞允宜和衆保邦與民休息安忍見吾贛戰禍一再延長今爲贛計惟盼將未來各軍立停開拔已來師旅暫守原防妥籌解决之方先下停戰之命與其焦頭爛額所傷實多何各曲突徒薪使民戴德極情呼籲必荷矜全臨電依馳泥首待命商會聯合會贛事務所南昌總商會銀行公會叩敬 
[黔中軍隊之狀况　地方尙難安寗]  
　　字林報七貴陽通訊云黔中近况尙無特殊發展軼出吾人意料之外者各黨爭相雄長莫不以財政竭蹶盡力聚歛其手叚雖各不同而結果則皆取諸小民袁總司令曾集紳民吿以養兵之費月需五十萬擬提出三項辦法（一）由認商先籌税四百萬元俾省政府用以創辦食監專賣派人向廣西雲南四川等處運來然後售諸鹽商（二）抽收鴉片税除種植要粟者徵收重税外買賣鴉片皆須納税而吸烟者每月每燈復需納捐一元蓋黔軍中大小將校俱有嗜好道德觀念斵喪盡凈故有此種提議此議如果實行且亦非公允之道因無人敢向軍人收税勢必致軍隊中獨享此免税之特别權利耳（三）官辦運輸處聘西人董理其事派遣軍隊駐紥沿途各重要處所以便隨貨護送且因全境皆匪擬卽招致土匪編成軍隊以供押護之用雖然以匪押護恐亦難保輸送上之安全目下外縣悉在土匪蹂躪之下郵局亦除五六處商務重地有適宜軍隊足保治安者外暫將匯兑停辦目下黔中商務凋疲金融竭蹶安順消息投順之某匪首因犯叛亂嫌疑經派人偵查確有招致土匪希圖刦掠之謀即將其軍隊解除武裝後隨予槍斃由此可見招撫土匪之失計銅仁消息敵軍已退盡該城刻由袁部防守但鍞遠以下沿河各縣尙多爲土匪所盤踞 
[政潮劇烈中之皖長問題]  
　　日來皖省政潮所謂財廳問題者阮忠植已見各方空氣不良未敢貿然接事現尙伏處於望江余宅聽候省長電請中央示遵實廳問題聞許世英亦經請示中央此次實業廳長高炳麟恐難脱身證之前日蕪湖學生馬寅壽等五人赴該廳作一場大决　後地檢廳據警察證明係屬誣指是以該生等當時雖均收押次日卽行保出觀此可見高亦不能久安斯席矣値此政潮鼎沸之際又發生省長問題綠許世英曾迭電辭職前因中央無人負責固無若何動靜今中央大局稍定聞已計及茲據北京傅來消息政府將允許世英辭職現正物色相當人才繼任皖長而皖人具有省長資格者如龔心湛王達汪瑞闓江朝宗李國筠呂調元等人數旣多派别歧異一般攀龍附鳳者莫不各爲其主多方聯絡希冀减少反響惟議員派份子深恐將來爲參與澄清選舉中人所得與許世英取同一行動則彼輩之違法當選無召集希望機會一過無法挽回咸認爲千鈞一髮之秋故連日私人方面召集會議無日無之捧襲捧王捧汪者實居多數其謀晝進行方法不外先以電報攻擊異已使其灰心復再指名拍電歡迎促成事實究之省垣各法定圑體均尙未與聞現在壽縣兵變宣城匪警雖已剿平皆未結束中央能否卽於此時更換皖長尙在未定之天而彼輩已先煕來攘往迷漫一時殊不値識者一笑也 
[蕪湖近聞紀要]  
　　安徽全省水利局會辦王承祜擬組織中游治江會派員會同蕪湖縣知事查勘常寶洲障碍情形一面分飭宿松望江等十四縣知事調查各該縣水道情形並就該縣遴選熟悉水利正紳一人連同省蚌兩局所派會員六人趕於本年七月一日以前到省集會另由局長擬具治江意見繪具圓説以便開大會時討論業經呈請省長核准飭由財廳在地方內務預備費項下先行撥給現欵一千元以爲該會開會時一切佈置及臨時費之需至各縣所派會員需用旅費已由省長令飭各該縣知事按照道途遠近酌定數目卽由縣地方撥欵發給應用蕪湖係派鮑紳小齊出席與議余知事奉到省長訓令後隨卽致函鮑紳查照矣 
　　安徽財政審查會常駐委員會日前在省開會議决對於財政積弊非從根本調查决難得其眞相除咨請省長令飭財廳將歷年未辦之預算决算草案趕速辦理外一面通函六十縣各公圑將本縣賦税釐捐各項積弊詳細調查函吿該會以資參考而備審查此間各公圑業已接到此項通函矣 
　　旅蕪壽縣同鄕會自聞該縣駐軍譁變比卽開會議决發電詢問刻已接到復電大致謂此次兵變慘酷異常四處放火沿家搶掠共燒去街道四條商民損失約有百餘萬之鉅誠浩刦也 
　　此間關税折洋不符一案經各商帮力爭半年之久未能解决日前由蕪關監督何炳麟出而調停各商帮復於今日（二十六）會同交通銀行「卽蕪關征收所」張行長齊赴蕪關與偉税務司磋商良久决定以後每關平銀一百兩折收銀幣一百五十三元六角洋釐不得照巿縮小一釐三方面均已簽字允可此案卽算從此和平解决據商界中人云每年税洋可節省二萬數千元云 
　　皖庫奇窮致軍政各費均未能按期照發蕪湖警廳已有七個月未接到財廳發欵通知警餉欠發甚鉅徐廳長焦灼萬狀特函請房産公會籌借現洋三千元以維現狀該會李會長准函後擬日內召集全體會員開會討論以便答復 
　　蕪湖總商會湯李兩會長前以巿上銅元充斥商民受害匪淺曾經電呈省長飭令安慶造幣廠卽日停鑄以蘇商困茲聞該會已接到許省長復電大致謂省鑄銅元並不運銷本省前已迭電詳吿且軍餉攸關實屬萬難停鑄諸盼亮解云云 
　　蕪湖紙業駐贛莊客王春山陶佐卿等已於二十五日由南昌回蕪據云該處戰禍已深城内外均係蔡成勳軍隊人數甚衆形勢異常危迫富商巨户大半已紛往他處避亂所有大小商店每日僅開門兩小時規元票早已拒絕收用金融界因此無形停頓矣 
[伍老博士又一遺文]  
　　中國决無赤化之釋疑 
　　世界新聞社云英文日本廣知報最近又載有伍老博士論文一篇論中國並無布爾雪維克主義之傅布特再介紹於我國民 
　　近來中國南方勞工運動逐漸發展罷工風潮時有所聞外人方面遂有疑慮中國之護法政府贊助布爾雪維克主義者其實此種見解全無意識請詳論之無論何國其人民問必有向上進步之精神中國不能獨外此例中國人口衆多意見紛歧勢所必然凡人多之處意見亦多則中國人中有頑固守舊者即有趨向民治主義者本不足怪中國之進步階級大半從留學美英兩國之許多靑年中而來此等靑年在西方吸收新思想歸國之後咸思出其所得以運用之於全國及地方政治然此不得謂彼等即布爾雪維克派人也彼等之理想中容有若干與社會主義共産主義或布爾雪維克主義相符者但謂彼等之理想與社會主義共産主義或布爾雪維克主義相符則可謂彼等即爲社會主義共産主義或布爾雪維克主義之宣傅者則不可吾等居於中國政府之最高地位者以擁護穏健憲政政治爲職志對於無論何黨之優秀人物皆願延納之吾人與美國人同信仰「政府爲人民之政府由人民設置爲人民而設置」之主義吾人絕不爲任何一黨之黨的束縛所阻碍吾上文關於中國靑年之説詞可以同一適用於孫逸仙總統彼與一般靑年相同抱進步主義但若指彼爲布爾雪維克派人則誣衊已甚吾敢保證彼不持此種主義苟彼而傾向於布黨主義者吾不復能與之共事孫總統之所以與勞工運動接近者其唯一目的在增進大多數人之生活情形保證彼等得相當之工値減少彼等在現狀下所受之許多痛苦耳無論孫總統或政府中任何官員皆絕不抱絲毫漠視財産權之意中國之地産問題亟須注意吾人今正在考量中但没收地産則從未念及吾人現擬對於造屋之地憑地主自已估價徵收一種輕税此法有一善點即政府將來如爲公共用途而收買地産可依地主自定之低價格而給價免出巨値也吾引此一事例以證吾人絕不持共産主義外間不察聞吾政府有此等計劃而不明其眞相妄相傅説遂誤謂吾人欲廢止財産權抑何傎邪吾人之唯一目的在實行使全體人民共享幸福之各主義且估算地價頒行新税其間接效果或足使中國廢除釐金等病民之税其爲有利自無待言孫總統之國民黨員中有少數年輕之人傾觺嚮於馬克思主義者但彼等一與老成之黨員相接近熊度即易變爲温和况國民黨黨員有一百萬人之衆其黨員之意見當然有種種急進緩進之不同决不盡偏於一面總之共産主義完全與中國社會制度不合中國數千年年來承認私有財産權社會制裁通行已久故中國决無赤化之慮可以斷言也 
[旅寗贛人之呼籲　電請調回蔡當各軍]  
　　旅寗贛人任壽祺余醒民昨接本省公圑來函言潰軍到處搶刦蔡常各軍暗潮甚烈人民輾轉遷徒瘡痍满目因特致電黄陂請其中止援贛調回蔡常各軍措詞至爲痛切原電如左 
　　（銜略）我公廢督政策施自贛始因勢利導極佩偉謀惟蔡軍旣抵南昌常部亦到九江而計晝中之陜軍豫軍又已預定節節進逼時時增援叱咤則廬嶽爲摧供億　彭蠡俱竭若無征服之意何勞駐防之兵贛省自開戰以來商民蕩析十室九空鋒鏑餘黎未遑安宅加以陳軍敗退到處搶刦吉安一隅已無凈土塗膏裂血積憤埋寃家室則巢燕俱焚人命則沙蟲並化堂高簾遠無從上達教堂被燬外艦乘虚平日自詡有軍事教育者其顔面果安在乎今若復集各色軍隊同城共域統馭各别馳騁自雄以戰時軍令森嚴地方敢不悉索敝賦慘酷負擔較前尤甚以年來久瘠之區凶荒之後金融垂盡物力巳窮賦芧寗容四三摘瓜豈堪一再危而不持　而不扶是廢督尙未收虚名而養兵已先蒙實禍也茲幸中央有停戰之文南方無急攻之訊 
 
 

Page 11

 
 
　有再懇頒發明令速止南下之師調回北來之衆派員調停即可轉旋時局與贛自治并非放棄地盤若限於局部之見好爲蠻觸之爭則對外不足以稱雄對内適足以結怨諒非負一時盛譽者所宜出也回憶二年湖口之役以前壽褀適長議席函電往來日積成帙我公維護苦心深予人民以象印不料殺機已動大勢難回武穴之贛師甫撤潯陽之北軍頻來失敗以後優秀流亡故鄕莫返十年於茲寗堪回首一念及當日政變豈眞地方與中央有何惡感亦不過集權分權之爭致迫　爲干戈相見今日要求自治力爭人格何莫非耿耿初衷永矢天日乎凡天下事業皆人才爲之經一度之羣衆運動必生一度之　遷結果贛人爲無地發展而社會經濟窮困適足以迫脅生計不從根本解决雖遲至二十年奮鬭猶無已時也壓之愈久則發之愈暴若能扶植一省根基卽可羣固一省勢刀不求統一而自統一武力云乎哉伏願我公本愛護之夙志體軫念之深仁俯允京内外贛人之請求則全省三千萬人民永感不朽矣壽祺等在野言事明知顧忌良多然桑梓攸關終不敢寒蟬仗馬自棄天職苦口熱忱尙祈鑒察云云 
[杭州快信]  
　　此次浙局改革浙紳商高雲麟等曾函電旅京同鄕汪伯棠等請指示一切昨得復書措詞圓轉對於盧氏亦以保境安民爲囑 
　　寗台鎭守使王桂林鍞海砲台總司令張伯歧今日午軍遄回防次 
　　省立貧民工廠廠長馬衡因省議會以資格不合提起質問現已辭職遺差以省署公報處主任任世楨接充即日發表 
　　農校解决風潮辦法現官廳决擬以省立農事試騐場長陸水範與校長周清對調 
　　龍泉磁業傅習所所長蔡希周擬集商股十萬金在該邑創辦仿古磁廠官紳贊助頗衆 
　　警務處昨委胡人欽充義烏上溪警佐鄭仁傑充衢縣領頭警佐 
　　嵊縣匪氛至今未靖人民紛紛來省請願剿辦惟本届繭巿頗覺平穏因各繭商不得已先期向匪捐欵一萬七千金許以保險故 
[南京快信]  
　　省議會今（二十八）日開大會省署昨咨會請將上海閘北水電廠根本辦法迅予議决 
　　韓國鈞履新無確息王瑚似亦無去蘇意 
　　蘇人一致反對新任教育廳長鄧振灜兩長切留胡家祺暫緩交卸 
　　嚴財廳長因有獎債券滯銷軍政費無法籌措異常焦灼 
　　三月份教育費已發四五月尙無着各校已一律暑假 
　　由贛來寗避難者絡繹不絕聞南昌附近民户無一不被北軍騷擾搶刦案日有所聞卽城內亦已十室九空商舖均閉門歇業 
　　兩長電調淮海水師巡船十艘赴微山湖獨山湖一帶協同魯省水警勦匪 
　　王警處長因病續假一星期處務由王固磐代廳事由劉錫彤代兩長照准 
　　昨城內內橋河中發現一無名男屍聞係外省人因旅費吿罄投河自盡 
地方通信 
[蘇州]  
　　誤釋案犯續聞　吳縣看守二所誤釋盜犯之唐阿二現查係洞庭東山搶絲案中之造意犯判處一等有期徒刑十五年因該犯現充押所代表（即籠頭）所長所丁等均聯絡一氣判决後遂得運動免予送監執行誤釋發覺後雖偵騎四出已毫無蹝影該所長等因一經宣布恐礙前程故迄仍含糊未報惟聞該盜犯尙有胞兄唐仁金前任縣公署充當法警卯名唐卿嗣因舞弊黜革現在本城某茶肆充堂倌聞發覺後前日已由縣暑將彼傅案勤令將其弟交出特未識能否尋獲耳 
　　鄕校長請求加薪　蘇海北橋鄕屬第四第一第五第十國民學校各校長顧鴻尤生士鄧瑞麟邱水康等以年來生活程度　漸增高區區隔薪俸實難維持生活特聯名函請吳縣勸學所潘振　所長懇其體念苦衷實行加俸以維生計而宏教育云云未悉能俯如所請否 
　　滸關善堂董被控　閭門外滸關鍞原有殯舍一善堂一所前年春堂董韓某作故後縣署卽委其子經衍接充新堂董韓經衍接替後舊章盡變收支含糊因是與論譁然前年遂有滸關公民張榮開等具呈蘇常道尹公署略謂地方慈善公有事業之領袖斷不能父故子繼世襲罔替而况舞弊層見劣跡昭然案懸經年聞月前蘇常道尹公署業已審查决定道署决定後原吿張榮開等以蘇常道署審查含糊决定欠當心頗不甘故前日又提出不服原判理由在蘇常道尹公署申請上訴一面已向省署正式訴願矣 
　　地方廳經費有着　蘇州地方審檢兩廳本定七月一日成立前因經常費尙未領到由高審廳長晋省要求指撥當經王省長令行財政廳迅予籌撥嚴廳長令行吳縣知事在國税項下先將該兩廳七月份經費銀三千八百餘元如數解撥郭知事奉令後卽行轉向中國銀行商借短期欵銀四千元以忙漕收入作抵俾充前項經費業已立據撥借矣 
[無錫]  
　　繭業公所開會起　四鄕夏蠶日內大帮上簇繭業公所前日（二十七日）下午三時開會共到繭行代表三十餘家報開繭行十餘家由會董華藝珊爲主席先報吿繭價請到會諸君公决經衆討論議决夏繭每擔四十元繼華董報吿開秤日期調查四鄕上簇情形宜定七月二日爲最相宜經衆决議是日開秤並議决如上簇稍有遲早之地則早一日或遲一日開秤均可自由伸縮次華董報吿如欲請巡船保護者請預先通知公所函請撥派議畢振鈴散會時已四點半矣 
　　夏蠶現狀不佳　各鄕夏蠶均已於二十七日大眠開葉惟二十四五兩日大雨如注温度驟低至二十六日仍未轉暖適當起眠之際一感冷氣旣有眠不齊一之病起身時又有不脱壳之恙問有一部份於開葉後又多患軟死症而以北鄕靑城巿一帶爲多如該巿之浮舟村田裏徐家莊家巷後水門東村橋等數處完全凍斃餘如黄石街北七房諸巷上前洲鍞等處亦有半數故該處葉價突然减跌二十七日晨每擔開價二千五百文較兩日前減去一倍餘後勢尙難看升則夏蠶收成可預想矣 
　　鄕教育會之文庫辦法　縣屬北下鄕教育會組織之巡廻文庫共分四號巡廻該巿各大巿鍞計其巡廻地點亦分四處如西倉梅村東亭查家橋等第一號在第一處閲覽後卽送至第二號所在地點如是週而復始辦法旣極平易收效尤爲普遍錫地各巿鄕教會均擬照此仿行也 
[常州]  
　　縣商會振捐會議　武進縣商會因各業否認貸物税帶收振捐財政廳不允取消並令催欠繳捐欵令中有「如再拖欠即行扣貨俟繳淸方准出運」等語乃於二十七日下午邀集各業開會討論方法到者南貨洋廣貨綢緞紙業顔料藥材變蛋烟業等十餘業領袖開會後卽將財政廳指令報吿在會者對於廳令頗不满意惟振捐爲辦理慈善事業之用各業對於振欵素稱熱心自應另謀相當辦法以期功令振捐雙方兼顧遂議决由各業另擬辦法呈請官廳核辦云 
　　舊議員準備北上　武進舊國會議員楊秉銓孟潤生屠元博朱稚竹四人除屠君早已病殁楊君供職京中外姚知事曾通知孟朱二君赴京開會孟朱二君現已整理行裝日內即將北上云 
　　警察所行將遷移　武進縣警察所全部房屋基地爲全省官産處給與武進醫院由財政廳給發執照令警所限期遷讓武進醫院因須另建新屋日來派員催出房屋頗迫警所始於前日擇定東門內關帝廟暫行栖止該廟原有東吳小學限於暑假期內實行遷讓以便雇工修理過夏令後即行遷入云 
[鎭江]  
　　夏繭將次開秤　徒陽壇溧揚五縣各鄕夏蠶近因天時適宜情形頗佳現已大眠放葉預料收成必豊再隔一星期即可開秤滬錫各處廠商絲號已派人紛至鍞屬各縣預備收辦矣 
　　呈報春花收成　徒邑四鄕春花鈞已取割惟因結實時寒暖不匀雨水失調收成不無减色全邑統扯菜子五分蠶荳六分餘大小二麥六分業經丹徒縣張知事呈報省署查考矣 
[揚州]  
　　保方勸韓長魯　保定方面近又主張韓國鈞仍長山東並派員往海安勸駕該員抵寗即電韓氏知照原電如下海安韓紫石先生鑒保定曹吳兩君託楨（王廷楨）等接駕蒞魯昨晚抵寗今晨登程造訪特先奉聞廷楨黄統宥 
　　組設紙於查驗分卡　蘇省紙菸捐查騐總所近擬在江都分設查驗卡委朱廷茂爲卡長令其來揚組設即經擇定南門外通江門爲卡址從事查騐惟成立伊始恐船户抗不遵行昨特函請縣署出示布吿俾衆週知 
　　縣商會議平米價　米價奇昂人心恐慌商會因奉縣署函知於二十七日上午召集米董會議僉謂近來農田得雨秋稻能栽故來源湧旺雖不召集我等亦當低减云云但未聲明究减若干該會據此已轉報縣署查照矣 
[南京]  
　　下關臭風潮詳情　下關鄕民糾衆數千搗毁淸潔所毆傷經理耿華堂各節迭詳前報現濱江鄕總董周滙川農會長王嘉賓北固鄕總董王竹軒農會長陳國鈞等召集各鄕董開聯席會議僉謂此次風潮實咎在該所江寗教會商會地方公會農會等五圑體已轉請官廳立即撤消該所以維農民生計現風潮仍未平息也茲將激動此次風潮原起述之如下北固濱江兩鄕農民平時需用糞尿肥料取之於下關各厠所歷年相安無事月前有人呈准官廳在下關設立福利淸潔所藉淸潔爲名攘奪農民肥料並不遵照警廳規則辦理該所經理耿華堂私製一種腰牌農民無腰牌者不許擔糞腰牌每個大洋兩角月換一次鄕民沈金和包租寗省鐵路沿路之各厠所已十餘年近亦被該所强奪爲已有時或截留農民運糞擔桶無腰牌者人糞一併扣留該所由警廳撥有警察四名時將擔糞鄕民私押擅用木棍毆打並諭令鄕民取糞須向該所購買每擔大洋四角鄕董王竹軒曾向該所陳訴困苦情形請其取消一切苛例以免激動公憤該所置之不理適日前有農民挑運下關徐裕生店厠所之糞被該淸潔所查悉將人糞一併扣留翌日又有農民數人運糞數擔該所盤詰各人均無腰牌遂將人糞扣留各鄕農民大動公憤鳴　集衆數千鬧糞風潮遂因是而起官廳若堅持不將該所撤消恐風潮愈鬧愈烈也 
[淸江]  
　　匪搶朱家集商店　離淮陰城北十八里之朱家集向以猪巿爲營業大宗頗稱富庶久爲匪人所垂涎突於六月二十三日夜間結股擁至先攻警隊防所擊傷數人斃一人帶去一人所有槍械十枝完全奪去隨卽分搶各商店並將開設猪行劉潤之之孫及朱萬福二人一併架去二十四日晨縣署得報除飭警備隊長王振鵬先往追勦朱玉峯知事亦卽帶同司法書記檢驗吏等前往勘騐云 
[嘉興]  
　　二中學潮擴大　浙江省立第二中學三年級學生以數學教員孫彰伯教法不良凡有疑問多不能詳解要求代理校長王哲安撤換王校長不允所請致該級全體學生五十餘人於二十五日一律罷學離校現一二年級學生對於孫教員教授亦不满意多有附和離校者王校長又無具體辦法任令學生廢學刻已電准教育廳提前暑假以離間其圑結力故學生又宣布王校長劣點五端（一）任用私人（二）禁止學生自治會（三）封禁學生研究學業之出版物（四）記過不平等（五）侵奪經濟未知若何解决也 
　　商業蕭條之現狀　去年秋收不佳今歲又蠶收　薄鄕民購買力因之薄弱故各鎭商號生涯淸淡已極每日所售能得開銷已屬幸事現以時　夏至紛紛派員下鄕收取賬欵僅得三四成或五六成不等於此可見商巿之蕭條矣 
[湖州]  
　　織業工潮漸平　吳興機織業前以反對減輕工資曾於上月二十一日一律罷工嗣由義成綢廠出而調解故即於次日開織不意二十三日又爲杭州帮機工鼓煽復於下午全體罷織故此次風潮全由煽惑迫脅而成非皆出於自動恃工爲生者自難隨衆附和二十五日縣公署又出示佈吿勸令照常工作以免兩方受損如有强行干涉勒逼停織者准各廠隨時鳴警拘辦决不姑寛並將前日當場拘獲教唆罷工之富阿雲從嚴訊辦故近數日問已有大多數工人繼續開織矣 
　　縣商會改選前手續　吳興縣商會職員任期將满亟應籌備改選事宜業於夏曆五月二十三日開會議决一切手續悉照上届議定辦法籌備進行現應先調查各業會員有無更動仍請各業業董擔任按表塡送以歸一律業經備函並印就表格分請各業董查照辦理矣 
來函 
[蘇省議員楊懋卿等致徐議長函]  
　　果人議長大鑒展誦覆函謂三臨專爲結束預算案而置廢督裁兵省長交替諸要政於不答是否此會期內除結果預算案外無論若何重大事件均應置之不問上星期六奉到尊示謂下星期二開大會敬聞命矣頃接通吿二十七日星期二開合併及各項審查會并無大會字漾是否印刷之悞抑係忘却前言執事以最高機關首領乃食言而肥言行不相顧如此其何以資表率而昭信仰借曰調查在寗同人不足法數執事身爲全省議長并非一姓家臣旣導之遠地奔走於先復不能促之及時返寗於後開會瞬經旬日并一談話會亦不肯開試問蘇浙毘連浙督已廢蘇將若何本會上届同人呼號不得之蘇人治蘇業經湧現目前本會爲全省立法機關漠然不聞不問一無表示執事是否毫無感覺抑係别有黑幕現在變化甚速執事接近當道消息較靈時機之來彈指逝去省政前途何堪設想執事領袖同人而甘心放棄職責貽悞要政如此殊堪浩嘆同人等受地方付託之重行將宣布執事罪狀於各報以求三千萬同胞予以相當之裁判祈諒之此頌公綏楊懋卿王慶瀾周徵萼杜廷鸞盛守鈺楊而墨屠方周仁泳蔣丙華丁作則劉夢鴻薛　陳亞軒趙雪閻漢亭卜廣海朱翼雲胡允恭張宏業董仙衢李昂軒 
來件 
[江蘇省立學校校長公呈　擬辦教育特税事]  
　　呈爲公擬舉行教育特税爲省立學校維持進行經費請予咨交省議會公議事竊惟教育事業貴能因時勢而演進施教育旣無一成不變之理制用者即不當拘於　入爲出之規吾蘇教育經費十載以來年年爲省收入總數所限其增加者不出三項一爲虚收入（如大小郎河地價營業官利收入及淸理積欠等）一爲教育行政收入一爲由內務實業挹注之欵按之官牘非無可觀而稽其實收强半空花即有活動亦同剜補至支出方面比年以社會之請求與議員之提議省立之校歲有所增或原爲地方公立改稱代用或原爲私立助以省欵而各校學生數亦有繼長增高之勢始則少數變爲多數繼乃一級增爲雙級重以分科選科之編制視先進諸國爲步趨立法行政機關亦深可其説各加所請昌言改進羣論所同然一語及經費則膨脹者官書竭蹶者人事東挪西補坐困於總數收入之下而末由發展抑知世界戰後教育趨勢鮮不貫注其勇邁之精神而提高其國民之程度美國紐約一巿人口八百萬而教育費歲出一萬萬實超吾國教育費額總二倍以上而巿民安之不以爲苛且不以爲足江蘇人口三千萬以上四倍於紐約其富力視紐約爲甚貧然智識黔蔽盜賊满野殆非紐約之民所能夢及其渴需教育之程度尙可以數量計耶我省長曁行政當局非不深知教育事業日新月異不浚其源必戕其本九年度省會開會即曾提交附加畝捐之案然兩年之中至再至三俱遭否認近聞下年度預算審查初稿臨時費已無可言經常費亦大加汰削長此以往年復一年吾蘇教育事業日形萎縮寗不可懼至士夫通説有不能增加人民負擔一語是誠保民之務仁者之言校長等皆人民之一聞之未嘗不肅然起敬然人民不能無子女有子女即不能無教育吾蘇教育譬猶繪事甫具輪廓譬猶土偶僅供瞻仰年來一般人民遇公益則横加阻撓遇偏災則鋌而走險圭璋之器淪於狉獉宏博之才比於麟　失教所致何可諱言夫已有子弟必爲求師適館授餐乃其義務初非儻來負擔迫之使行推言者之所以靳之或以學校不良之故不知校長失人原可擇賢而任官廳司其考　議會操其糾彈校長等積毁重愆早思引避以讓賢路然仔肩未卸不容自晝即退爲公民對於教育一端仍不能默爾而息竊改國而後軍費浩繁近且天災流行司農告匱其救濟辦法不曰畝捐即言公債畝捐以税率稍重已成覆軍公債以國庫爲幟彌縫一時亦無異於飲酖爰擬發起舉行教育特税爲江蘇省立學校維持進行經費自十一年起每畝帶徵銀元一分所取者微所造者大父兄出之予弟用之與其他政費無界説之負擔者固有差别即衡諸歷年提議之畝捐性質亦復不同以全省田賦現制而論江北賦則向較江南爲輕畧增税額亦何憚而不爲江南久苦重税然舊制易糧爲錢隨時增减今則榖價翔貴準以舊制所納猶不止此兩者相較似亦可行議曹諸公來自田間淹通利病於教育生計相嗣之點國民德智升降之機籌計已熟必能聞而動心慨然承諾校長等往復函商意見相同敬乞省長咨交省議會臨時會議决實施此欵徵有成數即請專案存儲俾省校固定經費略增基礎他日事業擅張仍不能限以目前之數其詳細條例或由鈞署提交公　或由議會自行議訂校長等但知立國以教育爲本而經濟又爲教育之原苟有可爲不敢不勉至將來如何統籌全局分别支配自應仍由行政議會兩方面共負其責校長等職司校務固未應越爼而代謀也所有公擬舉行教育特税爲省立學校維持進行經濟請交省議會公議綠由理合備文呈請省長鑒核示遵再此呈由荃　稿會銜不會鈐合併聲明謹呈江蘇省長王江蘇省立學校校長李荃等公呈十一年六月二十六日發 
雜評一 
[江蘇省長問題　（默）]  
　　江蘇爲文化早開之省又爲外人注目之地以云廢督裁兵宜首先提倡以云實行民治尤宜盡力發揮蓋無論軍民兩政皆有爲各省模範之價値也若不此之圖一方視江蘇爲征服地不裁汰此種駐防式之軍隊一方又視江蘇爲藏垢納汚地驅腐敗不肖之官僚以長我民政則當局之計亦毌乃太左 
　　以不知名之鄧振灜長江蘇教育蘇人已悄然道中央太不愛惜我教育若再以見棄於直人之曹　高　　輩攫長我民政則視江蘇爲何地耶如報載而不確則亦已耳報載而確蘇人爲民政前途計又將何以自處近來中央所任命之四省長幾無一人能到任當局於此亦宜覺悟措施之乖方而稍稍謹愼於後曹高輩不知進退容或有秘密運動之舉而中央爲顧全政府信用計爲維繫江蘇人心計當不至若輩所蒙繼鄧振灜之後而一誤再誤也 
 
 

Page 12

 
 
   
 
 

Page 13

 
 
本埠新聞 
[總商會答復廣肇公所函]  
　　對於皓電之辯白 
　　廣肇公所日前爲總商會發出皓電事曾致長函有所責難原函已誌二十七日本報茲該會特復一書其文云逕啓者接誦大函反復千言所以見規者甚至貴公所旣以諍友自居敝會敢不以一言奉答查尊函有云阻止杜軍南下固屬當然是皓電之主張已爲貴公所所贊同所嫌其未澈底者在護軍使一職電文並未主張裁撤訾爲隔靴搔癢無補事實惟廢督必先裁兵方不致虚名而受實禍已爲近人之公論廢撤護軍使與廢督軍事同一例皓電原文旣以淸季駐軍爲比例又云已有军隊尙冀其逐漸撤除以爲和平倡導是皓電表明商民正當之希望在將上海一埠完全脱離國防軍之範圍而防照淸季辦法僅置少數之警備隊以維治安此種主張果能貫澈則護軍使不廢而自廢較之尊論異曲同工核與時賢商埠全廢駐兵之主張亦屬一貫來函一則曰顧全軍使之情託再則曰保全軍人之祿位誠如是言彼主張廢督裁兵者亦可斥之爲顧全軍人之情託保全軍人之祿位乎電文具在應請平心靜氣加以研究敝會誠不欲多所喋也軍署電約即謂爲受其頤使仰其鼻息此尤期期未敢奉教軍人有軍人之主張商人有商人之心理二者各有其着眼之點皓電宗旨在於避免現在之兵禍撤廢駐防之軍隊與去歲貴公所請扣留小川丸軍火事同一例亦得謂受當道之指使仰軍閥之鼻息乎必欲以此爲指摘之具則處今日糾紛之局勢人人可以陷入漩渦凡爲明哲保身計者對於公共事件惟有箝口結舌不發一言而已尊函又云恐後來之不　者奉爲典型爲結交官場之具從此 
會長聲價掃地以盡等語其杰等在滬經商十數年未任商會以前及旣任商會以後從未與任何官場作私人酬酢干謁又况本届當選會董早已謝絕祖澤並在辭退會員之列是否有利用地位結交官場之心稍有是非之心當能加以辦别至傅君筱庵之列席並非敝會所邀約尊函何獨預聞云云不在敝會答覆範圍之內合併聲明此致廣肇公所 
[戒嚴期內之窒碍　商民請求解嚴]  
　　城廂內外自實行戒嚴後即於每晚十一時後阻斷交通旣又寛展至兩時後迄又多日商民仍苦不便現各業商各圑體等均以近來天時不正疾病滋生民問每因夜半驟起霍亂等疫症急請醫士救療或産婦招接穩婆等事俱因交通阻隔進出不便頓生危險關係民生誠非淺鮮爰復提議呈請軍使實行解嚴以順與情等情聞官廳方面對於此舉雖無明令發表將來惟有無形解嚴云 
[國是會議兩委員會開會紀]  
　　請各省分制省憲　反對四路大借欵 
　　昨日爲中華民國八圑體國是會議之國憲草擬委員會及國民監督財政委員會開會到者除各委員外另有章太炎張東蓀等與會先討論國憲草擬衆以照現時中國情形實以先省憲而後國憲爲合否則集權中央中原必永無寗日當推定章太炎起草電稿通電全國繼國民監督財政亦略有討論發一反對四路大借欵之通電旋即散會茲錄兩電如下 
　　電一　各省教育會商會農會工會律師公會銀行公會省議會報界公會及各圑體各省長各總司令各督軍各報館鑒國會恢復制憲有期瞻望前途以喜以懼竊惟立國之要不患弱面患不均以中國幅員廣闊本非中央政府所能獨治况乎民國肇造實賴各省諮議局與兵民協力而成一旦奮其固有錮之中樞置巡閲使以撓省長之權調國防軍以制省民之命吏民隱痛在心有觸即發作法於凉誰之咎也今者法統恢復勉稱中興而政府未有公權之言各省焉有久安之象臨時約法本由日本寺尾博士　稿域中形勢齟齬實多天　憲法草案開端即云中華民國永遠爲統一之國故於地方制度絕無一言次稱國土及其區劃非以法律不得變更而大帥兼圻反無明禁則是聽其暗中變更也蓋由阿附項城爲作喉舌以此經國徒爲厲堦七年廣州重開憲法會議雖於地方制微有增入模棱兩可亦何足言夫集權中央而以絕無權力不可保任之國會議員監督之欲不趨於專制其可得乎歷觀往事此集權政府者不爲縱兵殃民之樞紐即爲借債賣國之機關今者政府改建甫又旬餘而大借欵又見吿矣然則殃民賣國非中央集權則不成中央集權非統一憲法則不立言念及此毛髮森然今若率爾制憲是又蹈天壇起草之覆轍也夫天下非一家之物省區爲樹國之根今欲使各省均衡勢無畸重新舊異幟中有緩衝非聯省自治不可欲得聯省自治非先分制省憲不可讀湖南省議會電謂非厲行省憲無以發奮圖存非聯省自治無以實行統一先省憲而後國憲不以制憲事業託之於一部分人之手救時藥石無過斯言本會同人審議再三重加抽繹深知以人從欲則人競爲仇以欲從人則人自輯睦內鑒袁段之肇亂外觀美國之久安利害昭然足爲法戒凡我邦人諸友誠欲鞏固國本永絕亂源惟有速制省憲尅期公布然後聯合各省完成聯省憲法各省有泰山之安斯全國有磐石之固事雖少緩緒則不糜若倒置事叙之後先託命𪞗助之國會無論脅於威力言不由衷即取天壇草案勉强補置列入地方制度所謂天吳紫　顚倒裋褐之中而已其於靖國寗人實無當也抑本會同人更有進者各省廣狹有殊情形亦異惟長宫出於民選當務從同其制憲或由省議會及各法圑或加入各縣分選議長官或取單獨制或取合議制似應隨地制宜不必槪以一律牽制旣少爭執自稀程功半年必有成就於是集合俊材共成國憲則與寺尾旁觀之論天壇阿媚之辭必有異矣切望各省已成省憲者趕速實行各省未成省憲者趕速制憲以爲將來國憲根本敬獻芻蕘順希採擇中華民國八圑體國是會議國憲草擬委員會 
　　電二　各圑體鑒頃致北方政府一電其文曰北京總統府國務院並轉各部公鑒改革以來迭經世變政府乘機引用僉壬濫舉國債以遂其植黨營私之計財政紊亂至斯而極當此歷　之餘承其後者正宜及時整理力矯積弊財政前途庶有轉機乃近據各報喧傅又有以京奉京漢京綏津浦四大鐵路向四國銀圑抵借二萬萬元之舉美其名曰統一借欵夫九六公債已爲世訾前此全國商教聯合會亦旣派員偵察揭好發覆昭吿國人意謂經此申警斯風或可永戢不圖執政尤而效之變本加厲債額之鉅爲前所未有陽標統一之名陰遂濫費之實此而可忍孰不可忍歷考從前借債何一非巧立名稱以掩衆目欵一入手轉瞬即已耗盡毫未歸諸實際以此相例何以自明徒增人民之負擔喪全國之路權此吾人所絕端否認者政府果有理財之誠意當先求財政公開與人民以實行監督之機會尤當審量出入覈實支配永絕濫借外債之緣統籌開源節流之方一涓一滴期於共喩幸勿輕蹈故轍必欲以借債亡國而後快也臨電激切佇候明教中華民國八圑體國是會議國民監督財政委員會儉事關國脈希卽一致主張中華民國八圑體國是會議國民監督財政委員會啓 
[孫中山夫人之粵變述實（續）（昨）]  
　　國聞通信社續誌孫夫人紀粵變文云時送余同行時有追隨余夫有年之舊衞隊兩人及鮑副官一人余等四人略帶物件由木橋下匍匐膝行而前恃橋爲蔽以障敵耳目橋上槍彈甚烈蓋變兵恐人從此而逃故對此續續發彈且有一二彈掠余髮而過余等遇有橋欄已被彈擊毁不能蔽人耳目處卽疾馳而前當行經此等空隙第一處而後鮑副官忽大呼更行數步卽倒臥於血泊中緣一彈洞穿左右腿傷其動脈一余乃囑兩衛兵舁之以行行數句鐘始達橋之彼端入總統府半小時後忽睹濃烟一陣木橋全部轟倒住屋之交通乃全斷絕公府一地亦四面受猛烈之攻擊顧四面悉係房屋敵人又居高臨下且使防衞者更無從還擊余此時更囑衞兵將副官舁入一室中爲施繃帶以止其血余聞其喘息之聲不禁涙下顧彼猶以言慰余謂此後時勢必有轉變之一日數句鐘後彼復喃喃請予電吿其妻謂其平安無恙焉是日由晨八時起迄於下午四時止吾人如在活地獄中空中砲彈横飛迄未稍歇有一屋頂中彈下墜是時余適離此室數分鐘耳蓋當時無一分鐘不無性命之憂余於是惟高聲禱祝而已迨四時中立之魏邦平乃遣一軍官來商降伏條件吾等方面之人第一即要求保護余之安全但該軍官云來攻軍官非彼部下且卽其本隊軍官亦不能約束此層彼不敢遽應正述此語間外面大門忽被擊落敵人蜂湧而入吾人遂將手中無彈之來復槍棄去彼叛兵等繞吾人於中咸以利刀手槍相向將吾人所帶之包袱奪去旋卽將其打開隨之以互相之爭奪當此混亂之中余等乃混入二種兵士之中其一即吾人向外奔逃之軍士其二即仍往內湧之敵軍是也幸余此時得鮑副官之草帽一及余夫之雨衣一故得於混亂中障人耳目未爲察破及出大門後又有軍隊從左面向人開槍兩旁有人紛紛中彈倒地此輩係刦掠省庫及税關後纔行到此吾人乃折向右行彼輩復尾追經二三條街始至追時槍彈且續續發後余足已不能復前進該二衞兵者原係拳師至是乃各以左右肩夾持余而行余則但求其速將於槍斃免受磨折而已吾人所經過各街屍首遍地或爲民黨人物或爲無辜良民男男女女腹破肢折縱横血泊之中其中最奇特者則有二人相對相倚立於道左當余經過其身旁時始睹其目已瞑蓋同時爲一彈所殺各往前倒互相支拄未嘗仆地而已余等仍往前進忽道左一街又發現軍士一羣開槍擊余衞士急囑予臥於街屍中佯爲死者迨其經過復起急奔衞士更囑余勿視兩旁屍身蓋恐余睹此慘狀而暈絕也遄奔半小時始無追者余等乃奔至一村屋入而暫避屋中兩老婦懼爲吾等之故而受波及欲驅余等出屋是時余乃暈絕比及甦醒則衞士正以凉水沃余老婦等仍促余出屋其一且以言恫嚇謂其子亦在軍中如吾人不行者彼將召其子捕余等去衛士之一至此乃出屋探視適又有一乘槍彈飛過屋中之衞士乃急闔其户謂該衞士已中彈死矣迨此後三日余復見該衞士始知其幸未死也當槍彈稍停後余乃喬裝一村婦衞士則飾一工人同覓出路余在道中復檢得破籃一及菜蔬若干株因挈之以行旋至一吾黨人之屋中即在彼度夜是屋於晨刻因黨人受軍隊之疑受彼檢查一次固非樂土顧余以足不能復行是日至死亦不願離此外間槍聲呼聲徹夜不絕嗣後更聞兵艦砲聲始知吾夫幸猶健在翌晨余仍飾爲村婦混入沙面由此登船至廣州耶教學校途中時見满載婦女及貨物之船經過此皆爲粤軍之俘虜品此後並聞有婦人二人面貌似余爲軍士擒去刻仍在陸軍監獄之中余離廣州幸早一步蓋吾人度宿之屋復於是日下午被搜迨日夜傍晚余始見余夫於軍艦上彼此重逢均覺出於意料余後復回至耶教學校年邁之伍老博士乃前來慰問余旋即仍於喬裝中赴港由吾子伴余乘大洋丸船抵此焉云云 
[弔唁伍朝樞之電]  
　　國民黨電　廣州伍外交次長梯雲先生禮鑒尊公憂國憤鬱以没中外有識同聲哀慟陳逆叛變國危元首禍辱尊公含生之倫聞而切齒至冀執事爲國節哀縱述尊公未竟之志輔翼大總統戡亂討賊匪獨靳嚮政治之修明亦以保持人道之正誼義師廻指賊燄必銷俾尊公含笑於九泉萬民勝歡於薄海墨絰從戎古有明訓愼勿泥廬墓終喪之虚文而忘哲人達孝之閎緖臨風弔唁感與涙俱中國國民黨 
　　東北城商聯會電　廣州探送伍梯雲先生鑒秩公去世中外同悲民國砥柱又弱一個悵粤難之未已痛老成之先亡南瞻羊城愴懹曷勝尙希先生節哀順變勉襄大事墨絰從戎殺主寇以慰幽魂削平大難副尊公未竟壯志特電弔唁惟冀垂鑒上海東北城商業聯合會會長馮秋心何伯勤陳天生叩儉 
　　崔通約電　廣州伍梯雲先生鑒尊翁血性過人疊受驚悸致憂憤殂謝奪我耆碩中外同悲然大局未靖前途賴君建設尙多尙須勉節哀忱竟先志以紓國難是所切禱謹此弔唁並候素覆崔通約叩儉 
　　工商友誼會電　廣州伍外交次長梯雲先生鑒令尊噩耗傅來同人哭慟望大世兄繼志護法共伸義憤並希節哀謹申吊唁上海工商友誼會勘 
[工商圑體將議廢督裁兵手續]  
　　中華國貨維持會江浙絲綢機織聯合會昨致各圑體各會員通函云敝會聯合中華工商研究會中華全國工商協會華僑聯合會粤僑商業聯合會旅滬商帮協會各公圑定於夏曆又五月初七日午後二時假坐上海天妃宮橋北總商會開聯席會議商榷廢督裁兵必要之手續如預籌位置維持生計等等在在與工商界有密切之關係亟宜集思廣益博採衆議以便呈請政府敦促實行事關我全國工商全途一線曙光逈非其他尋常集會可比尙祈台從准時蒞會發表宏謀實深盼禱 
[董永成請勿任廢督爲省長電]  
　　北京大總統鈞鑒竊維各省民治阻滯半由武人干政所致茲幸實行廢督方冀今後民治可圖發展不料報載政府以省長一席位置被裁之督軍李厚基即有請簡省長之電是向日間接干政之武人轉爲直接行政之長官間接之害已不可支直接之患奚堪設想變督軍爲省長而猶博裁兵廢督之名何啻潑膏油以救火而猶矜焦頭爛額之功新猷如斯民治奚賴尙乞懲前毖後愼重主持倘敷衍少數之軍閥必失盡全國之人心其輕重得失我大總睿謀遠慮度必有以處此也伏希鑒察江蘇公民董永成謹上 
[蘇省有獎債劵打銷發行]  
　　國聞通信社云江蘇財政廳前擬發行江蘇有奬債劵四百萬元全省人民羣起反對省議會方面亦由金陵俱樂部議員等提案否認與官廳往復辨難再接再厲現聞蘇當局已决定實行將此事取銷財政廳印就之劵已皆捆載擱置卽督軍署取去搭放軍餉之二十萬昨日亦向中交寗行借欵收還聞不日將一併銷燬以示决心云 
[皖省濫鑄輕質銅圓之西訊]  
　　大陸報云某西人對於中國幣制曾詳細調查其所著文中曾引述蕪湖近事一節略謂當五月初旬皖省各地代表開會蕪湖討論財政狀况議决救濟方法唯有減削軍費並决定軍費最高限度爲每年一百七十萬元此中即列有造幣廠餘利每年三十萬元當時安慶蕪湖兩商會代表雖堅稱造幣廠有百弊而無一利應即尅日停閉而聽者貌藐卒將此議通過承認造幣廠餘利爲軍費項下之正當入欵下次會議雖將造幣廠事提出單獨討論並有即日停鑄之動議但因與上次議案衝突未經通過僅議决一俟政府　行裁兵應即將造幣廠停閉職是停鑄輕質輔幣一事雖迭經全國商會之呼籲友邦商人領事及公使之忠吿迄無些微之效果去年十月中北京政府曾通吿各公使業已下令各造幣廠停鑄銅元但此令迄未遵行今安徽依然濫製不輟聞每日所出輕質銅元平均約在六十萬枚其遺禍社會誠匪淺鮮云云 
[徐元誥定今日北上]  
　　國聞通信社據旅滬贛人消息云日前徐元誥氏得旅京同鄕羅某等電云黎擬先任兄爲調停贛事專使如能就緒即任贛長望速來京徐氏即於二十七日邀約旅滬同鄕當將該電宣布並聞徐氏已定今日乘滬寗車北上云 
[現泊浦江軍艦之調查]  
　　調查現泊南黄浦之海軍軍艦計有定安建廉二砲艦及湖凖利通海鷗海鴻四魚雷艇等六艘另有奉令調往秦皇島之海籌海容應瑞靖安四艦現聞新任海軍杜總司令已經令飭開駛回滬聽候履新後另行差遣云 
[胡甸蓀籌辦贖路之意見]  
　　主張　行招股策略 
　　上海總商會會員胡甸蓀君上濟南魯案善後事宜督辦公署代電文曰魯案善後督辦儒堂先生曁委員會各理事先生鈞鑒敬啓者膠濟鐵路訂期贖回全國沸騰靡不視爲當務之急然欲集此鉅欵自以上海爲最佔勢力最有希望之區如現時舉辦儲金種種勸募不一而足乃聞四星期間各銀行收儲得五萬餘金共所儲户均爲一般尋常國民踴躍從公而當紳巨賈尙在觀望以意度之大都咸願投資入股以博取他日權利非無熱忱蓋有待也閲連日報載民業鐵路公司辦理草案及招股簡章均已公布復見六月二十四日報載先生致各界公啓發抒偉論集思廣益虚懹若谷欽佩良深誠如所云提綱挈領之要素竊以爲莫若亟籌勵行招股策略其策維何今自濟南已設總公司集股處外宜在上海設分總公司集股處再由全國各商會及華僑總會等徧設分集股處分任旣多所費亦簡事半功倍收效必速至於進行事宜例如上海總商會內附設集股處以正副會長兼充經理任用辦事數員以佐理之將公司辦理草案招股簡章並華會經過一切議案等彙印數萬册廣行分送復以商會名義邀集政商學界及殷實會員等公開勸股大會徵求衆意組織勸股隊數十隊每隊推舉隊長擔認股數再請總公司另定辦事優先股分以獎勵之通函全國內外集股處仿而行之各處所收股銀每届月紗匯繳濟南上海總集股處轉存銀行登報聲明合羣策羣力聚沙自可成塔凡有血氣莫不樂輸如是則兩年以內之期望三千萬金之贖費自必如願以償他日者從容接收中外同慶民業鐵路艶幟飄揚是誠所謂國利民福者矣芻蕘之獻是否有當敢請卓裁並希示復上海總商會會員胡詒經叩感 
[學界贖路會議紀]  
　　國聞通信社云本埠學界於昨日下午二時爲贖路事開聯席會議到者省教育會沈信卿潘仰堯上海縣教育會巿學務委員會粟香上海縣勸學所李頌唐贖路委會李道南嚴諤聲討論結果（一）由委員會特製信封印刷報吿表分發各學校請其於七月七日以前塡寄江蘇省教育會八號下午二時在省教育會公開拆閲每校教職員學生合推代表五人到會（二）由省教育會通吿全省中等以上學校學生於暑期内·擔任宣傅鼓吹儲金（三）由省教育會通知各縣勸學所通吿全邑學校教職員設法籌募並擔任宣傅職務云 
[冒名設立巿安互助會之調查]  
　　前日松滬護軍使署接得滬北巿安互助會之通函一件附有章程其宗旨係爲遣送在滬留落之難兵定額五百名每名用資洋二十元函請各機關爲之提倡擬募捐洋一萬元並假寗波同鄕會開游藝會印發人場劵一萬張每張一元兩共集捐洋二萬元章程後刋有發起人姓名如何護軍使王道尹許交涉員徐警察廳長沈知事商界中如聶雲台王一亭等一百餘人均上海有名人物 
 
 

Page 14

 
 
或列官名或列别號參差不一何使閲後以本人並未得知何能列名知爲假冒當將原函發交上海縣知事飭　查復沈知事以署中亦接有上項函件並見昨日各報間有登載此項新聞者當飭警察所密查熊警佐即派稽查員前往調查因聞該會係民黨中人柏文蔚所設當詣柏君寓所探詢據柏君云並未預聞其事但知列名之發起人俱未得本人之同意此項信函發出後即作爲徵求各本人列名之意思云云該稽查又至英租界廣西路民和里調查見三餘浙鹽公司門首訂有巿安互助會之牌子當即入內詢之該會辦事人此會係何人發起有無主辦之人該辦事人不肯直告惟稱當轉知原發起人將會取消云云該稽查即回所報告熊警佐即將調查所得情形禀知沈知事據情呈復何護軍使核辦若該會不即取消當函請捕房執行云 
[慶祝美國獨立紀念之籌備]  
　　七月四日爲美國獨立紀念日旅滬美人籌備慶祝興高采烈本届適美國亞洲艦隊全體泊於港內艦中將士共逾三千人均將參與祝典故此次之盛况將爲歷來所未有是日且將舉行歡迎史特諾斯海軍大將旗艦休龍號禮 
[工部局報告摘要]  
　　將製工部局各機關之影片　工部局職員近查閲工部局各機關雖費許多光陰而仍有不能遍至之苦於是有人提議以影片表演工部局各機關辦事情狀則可大有益於將來議董此種影片可於每届議董就任後表演之且非即欲以此代查閲惟職員有不能查閲或未及查閲等情則觀此影片於討論巿政各事可大有裨補工部局爲利便計擬自置製影片及開演機器此舉曾詢諸各職員是否贊成各職員皆表示同意並願以此影片展示公衆故此舉將續行報告 
　　中國海員公會請給照之函覆　戈爾特林氏代表百老匯路一百三十六號中國海員公會於五月二十三日致函工部局總辦外附該會章程譯文一份函内略謂該公會近於俱樂部性質請發給註册執照或他種相當之承認方式工部局總辦於六月二十一日函覆戈氏略謂奉議董之命工部局向未正式承認任何公會或會館且中國海員公會就目下之狀况觀之似尙未如俱樂部之情形故無請工部局發給執照之必要至該會章程業已閲悉 
[航業消息紀要]  
　　汕頭夏布大批運津　謝米諾夫來滬消息 
　　近日天津方面有大批夏布購去以汕頭貨銷塲爲最廣昨日怡和之阜生輪往烟津時裝去汕頭夏布有五千數百件據航業中人云汕頭夏布之天津銷路在近歲中實以此爲最盛而一次輪運之衆亦以今次阜生出口爲最多云 
　　昌興公司本年新加入之最大郵船坎拿大皇后號其造價爲二百萬金鎊合之華洋達一千五百萬元以上現航行中國之歐美各郵船任何大輪均無如許之建造費在今日實爲空前之巨價郵船矣又該公司之亞細亞皇后號由温哥武來滬二十七日三時到日本神户二十八日六時開出三十號五時至吳淞接客小火輪亞力山大號於九時至新關碼頭登岸聞來客中有俄國之謝米諾夫若不能從日本登陸則仍到上海該輪定一號由滬開往小呂宋香港又日本皇后號輪現定一號由港到申三時進口接客小火輪維多利亞號於十時在海關碼頭上岸當日三時即離滬赴温哥武今次日后號返坎後卽永遠停止太平洋班不再開來上海矣 
　　大阪商船會社之北京丸係前年所建之輪計三千一百噸向在印日線内行駛孟買·香港·神户·大阪·一路與南京丸·爪哇丸·浙江丸·蘇州丸·同行一線者本年五月內爲中國在孟買定購之棉花共有數十萬件之多初由大英公司英印公司兩家承裝來滬嗣大阪爲競爭航運起見將孟買班輪於上月內添開上海大連兩埠即以北京丸爲第一次之來申船今次係從上海卸貨到日本迴航赴印行經香港時貨艙內驟然失火聞所燒者多爲日本載去之貨火勢甚烈船身亦已損壞矣 
　　聞日本郵船會社近將以前走歐洲線之佐渡丸鎌倉丸·阿波丸·丹波丸·若狹丸等等調出歐路擴充在孟買郵船班內規訂每距兩週駛行一輪均係走上海一線向來孟買郵船以大英與英印公司之船舶爲最多今則日輪已超出英國船矣 
　　大英公司以當此夏令中英間旅客必較常時爲衆如於澳洲線內調出一萬一千噸之最大級郵船麥西笛尼亞號於八月四日起專開中英夏季來往旅行班一次出口時兼駛直布羅陀·馬賽·孟買·回航時從孟買及拍雷摩司等處經南歐洲特别航路歸倫敦但不到日本定期九十四天往來一次據該公司云乘此輪來華者多爲英國名人九月十三日到此云 
　　德國亨美公司之第四號郵船恩庭號由亨堡開出後現上海接得電訊該輪將於七月二十一日到申 
[滬寗路准設雙軌]  
　　滬寗路局月前因運輸擁擠曾由車務處建議添設雙軌局長任筱珊即將建議書親自赴京呈請交通部聞已蒙批准昨日路局車務工程處命洋工程師乘十一號花車赴各站視察路線以便於調查後製造圖樣興工建築云 
[電車碾斃女孩續誌]  
　　華商三十五號電車三十一號司機人李少芳駕駛不愼在大南門中華路輾斃周張氏之五歲女兒周阿大報請地檢廳派員驗明判令棺殮將李帶回候究已紀昨報昨午周張氏偕伊夫周少雲同投地檢廳稟稱江北人向在治下販售鷄鴨爲生家住大南門沿馬路一百零四號我女兒阿大今午五歲昨日午後在我家對門企雲里嬉戲回家時道經電車軌道詎三十五號電車由東往西三十一號司機人李少芳並不踏鈴報警竟將阿大撞倒李見肇禍急打倒車致將我女輾傷腦部立時氣絕傷斃人謂李不打倒車我女尙可不死故阿大之死實遭該司機故意所致民人夫婦痛女情切要求伸雪蕭檢察官得稟後立提李少芳到案預審一過判令收押聽候嚴辦周少雲夫婦着回家候示 
[再誌失火焚斃五命之慘狀]  
　　閘北漢中路陳同樹之舊貨店起火焚斃男女五人已紀昨報前日下午地檢廳委鍾檢察官沈檢騐員蒞塲逐一騐明委係被火燒斃塡明屍格飭各該屍屬具結收殮旋提陳同樹馮德榮祁得福三人至案訊問陳稱民人所住之屋數日前已退租貨物亦早遷出馮稱此次之火實係充當華捕之祁得福家所起有人目睹祁保有火險八百兩云云質之祁供民家本開小雜貨店店務由李小五子執管現李不知去向等情檢官判祁得福交的實舖保限尋李小五子到案再核陳馮暫釋尙待偵查 
[商品陳列所歡讌道迪]  
　　前晚（二十七號）上海總商會商品陳列所讌請美國絲業代表道迪君及上海萬國生絲檢查所包文思連爾德段仿華許華氏諸美商於該會二層樓會客廳届時由會長聶雲台秦潤卿議董趙晋卿石運乾顧子槃葉惠鈞絲綢業領袖爲岩靑龐竹卿席嘉蓀王介安陳似蘭潘祥生呂永淸高曉東葛士良曁陳列所坐辦李華堃等二十餘人招等入席一時觥籌交錯頗極賓主之樂讌畢由道迪君映演上年絲業博覽會各公司陳列處影片并與各絲綢領袖接洽一切並約於二十八號晚八時映演活動影片以飽絲綢各業之眼福比散會已鐘嗚十一下矣 
[昨日之國內滙兑巿]  
　　昨日（二十八日）銀行公會集議內匯價格計京津銀滙各漲五錢洋則京津均高二元五角北京公砝合申元一千零四十三兩銀元一千零零七元半天津行化合申元一千零五十一兩銀元一千零零六元半烟台銀元仍合申洋一千零零八元開封銀元一千零三十九元七角五分漢口洋例跌二錢五分合申元一千零二十五兩銀元高一元合申洋一千零十元宜昌宜平不動仍爲一千零二十七兩銀元遞加一元合申洋一千零十九元沙巿九九銀合申元一千零七十二兩五錢九江南昌銀元高半元合申洋一千零零八元半蕪湖銀元漲五角合申洋一千零零五元半安慶蚌埠銀元仍爲一千零零六元南京蘇州鎭江揚州無錫常州常熟等銀元合申洋一千零零一元五角宜興南通一千零零二元徐州銀元跌五角合申洋一千零零四元半淸江銀元跌一元合申洋一千零零四元杭州寗波嘉興湖州紹興餘姚等銀元仍合申洋一千零零三元溫州一千零零五元蘭谿一千零零四元半海門一千零零四元福州一千零十元厦門一千零零八元重慶九七平銀合申元一千零零七兩五錢銀元一千零零七元五角成都九七平銀合申元一千零三十七兩五錢銀元一千零三十七元五角萬縣九七平銀合申元一千零十七兩五錢銀元一千零十七元五角均與前日巿價相同毫無升降云 
[昨日之外幣巿况]  
　　昨日（二十八日）外幣巿面均平定僅荷蘭票跌五釐買價爲六角四分羅卜千元新票賣價仍爲四兩但買價則疲落五分爲三兩七錢馬克賣價不動買價則提漲二毫五爲五釐半其餘各票均無變化英金票買七元八角五分花旗票買一元七角五分半老頭票買八角五分港元買一元零一分坡元買八角七分五法郎買一角五分羅卜二百五十元票買一兩五百元票買十二兩五元至二十五元票買九兩均與前日巿價相同云 
[昨日之金融巿况]  
　　昨日上午洋釐巿價爲七錢一分四釐五下午收盤爲七錢一分五釐比前日漲六毫二忽五幣價之漲由於銀根又緊之故 
　　銀拆午前又高至三錢八分匯豊麥加利花旗等各銀元共收欵五十萬兩麥加利及中國等銀行做出押欵數十萬息八兩至八兩五錢午後收盤銀拆三錢比午前見鬆較上日則尙大五分云 
[友華銀行銀巿報告]  
　　昨日友華銀行滙巿報告云二十七日倫敦大條銀價近遠期各長二五紐約銀價漲至七角零七五倫敦紐約間滙價爲四元四角一分六二五今日此間各國匯價僅美金長至七十八元二角五分日金縮爲六十一兩七錢五分羅比爲二百六十九枚零七五昨日倫敦銀價雖長但今日此間巿况視昨日大爲鬆動英鎊尤甚開盤時英鎊電滙稍有成交價爲三先令七便士一二五其後英鎊成交價七八月份最長僅在三先令六便士八七五至三先令六便士九三七五之間美金成交價七八月份七十九元購進價亦多照此通日巿况甚爲平穩匯票稍有售出昨日印度及中國皆在倫敦購銀倫敦巿况堅定紐約巿况鬆動售開多照掛牌價格 
[北果與石膏之巿况]  
　　北菓産於卾省現値出新之際前昨太古之安慶輪由漢口運到頭批新貨一百餘擔其貨身骨尙佳據云産地收成較上年爲豊近來各埠染坊因存底不厚頗有添胃現顧問者亦不少新貨開盤大約每擔須銀六兩左右客盤尙未做開 
　　石膏日商近來少有交易巿上存積充足上週産處裝來有一千餘擔均是統莊貨故巿面更形淸淡香港廣東兩帮亦未見踴躍購進惟浙省客稍有交易係該處農民作爲田間肥料昨做開乙種貨每擔銀一兩二錢八分銷路衰落有再跌之勢 
[棉紗巿况之昨訊]  
　　棉紗巿面昨日三品紗大阪電報漲一二元美花現期漲二十五個鎊音七月漲三十一個十月十二月期亦漲十餘個印棉亦略好然標凖紗因取引所物品等各交易所已届月底交割惟紗布仍做交易然亦不多現本紗日紗巿價皆不相上下川帮未經動辦牛莊汕頭靑島威海衛烟臺江西湖南蕪湖野鷄等帮共買本紗四五百包日紗六七百包公會小包售開七八十包廠家祇恒豊開出十四支富貴小包五百包價一百三十七兩五錢陽曆七八月出係補情貨因上次各號會有一百四十八兩大價之貨吃虧故補償之也總之棉紗巿面被銀根又緊時局難安恐好面不易見也 
[昨日怡和呌莊之巿况]  
　　昨係星期三輪値怡和洋行拍賣羽毛羽綾嗶嘰小呢西緞羽綢寗綢素　毛布原布巿布漂布等疋頭之期共排列一百十九件爲五千四百三十疋較上届多九件計四百五十七疋拍妥八十七件計三千八百六十疋未呌成者三十二件爲一千五百七十疋所拍各貨如羽綾嗶嘰羽綢及毛布原布漂布均跌多漲少因巿上銀根又轉緊拆息高至四錢左右故客帮生意更現停頓矣 
[染坊主與染工爭執三紀]  
　　本埠染坊主與染工爭執致染坊罷巿染工罷工已兩誌本報昨日坊主方面通告各染工如果情願工作須遵守坊主定規永遠不起反對並勒令各染工簽名晝押各染工以此種行爲跡近强迫紛紛向染藝公所報告染藝公所得報後卽發出通告要求各界作公正之評判通告云逕啓者本公所各染司因各坊東於前日（初二）起一律關閉排門罷巿各染司亦不得不暫停工作乃昨日衆染司紛紛來敝公所報告有十餘家坊東勒令各染司在空白紙上簽名晝押未知作何用意但各染工雖不識文字者居多而於白紙上簽名晝押均知犯忌此種毒計究未知何人主使亦未知其如何用意查各業賓主無論爲工爲商合則留不合則去豈容將空白紙勒令簽名晝押是否請諸公評論之云 
[會議組設上海極大旅社]  
　　昨日有多數鉅商假座一品香會議在本埠跑馬廳六馬路建造六層樓鋼骨洋房開設極大旅社定名爲上海飯店會議結果股份業經發起人及贊成人分認足額並推舉張孝若君爲籌備主任方瑞文樊發源君爲副主任設籌備處於二馬路石路禾興坊以備進行一切 
[海員公會定期開成立會　下月二日]  
　　國聞通信社云中華海員工業聯合會籌設上海支部爲時已久茲悉該會定於七月二日（星期日）下午一時假西藏路寗波同鄕會開成立會已由支部正副部長林偉民鍾筱朋發出知單邀各圑體與會本届國際海員會在美開會已專柬邀請中國派遣代表二三人與會該會簡章如下一（定名）中華海員工業聯合總會上海支部二（宗旨）本會以聯絡感情研究工業維持生計增進智識爲宗旨三（總會會址）現暫設香港德輔道中一百三十七號四（本支部會址）現暫設上海百老匯路一百六十三號五（會員）凡航業工界品行端方者須有會員介紹方可入會六（基本）凡入會者先納基本金一元一次交足七（經費）每會員每年繳納經費（即月費）一元二角八（職員）舉正副主席各一名司理司庫各一名均共同擔當義務凡職員以一年爲限任满再舉九（會議）每月常會一次每年同人大叙會一次十（公益）本支部成立後俟會費充裕即籌辦工讀夜學及留醫所十一（帛金）凡有會員仙遊者由本會送回帛金五十元此欵由各會員擔任十二（附則）本章程如遇總會有修改時得修改之 
[教會對於新工業之議案]  
　　吾國今日雖不得爲工業國然近年來新工業一日發達一日在各大商埠新式工廠一日多似一日而西方之工廠制度亦已挾以俱來在此制度之下多數工人爲少數具有生産器具之僱主所支配僱主與工人之間日形隔膜又因中國無法律之制裁或與論之攻擊故中外資本家在各埠開設工廠以苛厲之條件僱任無數貧困之工人男女童工日夜輪班所之時間旣長所獲之報酬特微廠中待遇工人之情形一似歐西百數十年之前但由西方購來之機器則精益求精何怪乎常聞某某廠每年獲利數十百萬也 
　　近世工業制度之黑暗急待解决且此問題非僅爲各國自身者乃爲國際者也在一九一九年華盛頓國際勞工大會中對於待遇工廠工人通過下列各議案 
　　（子）工作時間之限制每日作工八小時每星期作工四十八小時（丑）失業問題對於此種問題已有切實之提議並主張由一總機關設立職業介紹所及工人保險會等（寅）婦女胎前産後之工作産前六星期産後六星期均不準作工關於此時期內之瞻養費亦有提議（卯）婦孺夜工除數種特别工業外凡婦女與年不及歲之少年均不得有由晚間十一點至早晨點之工作（辰）保護康健凡危險工作中當有避險之特别設備並設立衛生檢察所（巳）兒童工作十四足歲爲工作最低之年齡在日本印度因特别故則爲十二足歲 
　　基督教全國大會五月初旬在上海開會時對此問題詳加討論蓋基督教原以普救世界爲職志以博愛犧牲爲精神也大會鑒於國際勞工大會所定之規則或一時不易實行於中國故今日先公認左列之三項爲中國現時勞工必要之規則並竭力鼓吹之以期積極實行 
　　（子）幼童不满十二週年者不准被僱作工（丑）每星期休息一日（寅）保全工人之健康　止工作時間改良衛生設備預籌避險方法 
　　新工業中之工人問題實爲社會中最重要之問題教會雖已公認上列數項爲中國現時勞工必要之規則然若其他圑體對此問題絕無發表則其影響必不能速也熱心社會服務者盍圖研究之 
[內地靑年欲來滬就學者注意]  
　　江蘇省教育會上海縣勸學所上海縣教育會昨致各省區教育會及本省各縣勸學所教育會函云敬啓者上海教育發達學校林立内容優美者固多而私立學校借名歛錢者亦不少内地靑年來滬就學未易抉擇敝會等接到受騙學生函件甚多派人調查間有內容果係腐敗以騙取學費爲目的者因公議山敝會等分任靑年入學指導之貴凡投學靑年對於滬上學校未悉内容者可由本地教育機關介紹函詢敝會等當舉所知奉答以免靑年誤入歧途合亟函達懇將此項辦法由貴會所傅布於本地方志願赴滬求學之靑年至以爲幸 
[盜匪分别定罪]  
　　法新租界奥禮和路鼎祥里陳子堯家於三月十六晚被匪持械搶刦後由法捕房偵探督察員黄金榮探目韓邦達楊振富包探許福卿等拘獲盜匪蔡連成張紹興楊鳳鳴蔡阿二等及嫌疑人許友根王阿二一併帶入捕房昨解法公堂請究先由原告投訴被搶情形詰之蔡阿二供民人在原告處爲拉包車替工三月間由蔡連成與我商量於十六晚到來搶刦當時民人並不在塲求宥質之蔡連成張紹興楊鳳鳴三人供認搶刦不諱許友根王阿二供民人等雖係知悉並未同往帮搶求察中西讞員判蔡張楊三人各押西牢五年蔡阿二押三年期满一併永遠逐出租界許王兩人永遠出境 
[警廳飭探移提盜匪]  
　　閘北鴻興坊案内之三嫌疑人 
　　法捕房探目韓邦達日前拘獲嫌疑盜匪沈紹龍陳阿三沈紹堂三人帶入捕房現由淞滬警察廳查得沈等三人與搶刦閘北鴻興坊案内有關故於昨日飭探費湘舟投法公堂請求移提訊辦結之沈等供詞支吾中西官判准交來探帶去歸案訊辦 
　　尙有本埠新聞等轉入後頁 
雜評二 
[皖省之銅元　（訥）]  
　　滬上輕質銅元之充斥雖非盡由皖省運來而皖省運來者實不在少數卽滬商受皖銅元之害不少也 
　　然而皖省長許世英猶以此種以鄰爲壑之政策爲得計猶濫鑄銅元不已其答蕪商會語曰省鑄銅元並不運銷本省夫鑄銅元而不爲本省用是明明以銅元謀私利而禍鄰省也殊不知害人者卽所以自害鄰省旣受其運銷之害皖省亦寗有不受其害之理今日皖商會以銅元充斥請飭停鑄則皖商人之受害已彰彰可見故許世英之銅元政策人謂爲損人利已吾則謂爲損人而不利已 
 
 

Page 15

 
 
本埠新聞二 
[各學校消息彙紀]  
　　東南大學　國立東南大學校董會照章每年常會二次以學年開始後及終了以前行之茲聞本届常會定本日（二十九日）正午十二時假座本埠北京路長　里功德林素菜館舉行教育部已電派僉事沈商嘗君代表出席云 
　　麥倫書院　兆豊路麥倫書院於昨日下午五時在崇艾堂舉行學業典禮主席葛爾君用英文演説倪錫捕君用中文演説詞長不備錄是日正科畢業者爲錢壽眉及閒伯謙二人預科畢業者有四年級五年級兩班五年級第一名　徐銓四年級第一名爲李德華共計二十一人因學制略有更變故四年級改於今夏畢業以符新章漢文部畢業者計徐銓　伯謙李德華三人云 
　　承天學校　沈家灣承天英華學校昨日下午二時舉行中學英文科第八届華業禮全體向國旗三鞠躬唱國歌校長周志禹君報告本學期中學部及本科共有學生三百十餘名高小部一百八十餘名夜學部一百四十餘名各部人數固大增而成續亦可觀英文主教虞允　君演説各級學生用英語表演及背誦最優三名爲齊博緣吳吉軒　儒基各獎西書一本當請華特夫人發憑給獎嗣請陳鐘聲戈公振兩君演説末有畢業者代表齊博緣致謝詞鐘鳴五下始散會 
　　廣肇公學　虹口淸雲里廣肇公學（原名培德）近爲提倡美育起見特選本學期圜畫成績數百幅定於下月二號在校内開會展覽聞該校教授圖畫屏絕循用範本務以啓發兒童個性誘導其創作能力爲主收效頗速研究兒童作品者均可向該校索取招待劵云 
　　廣東小學　閘北資源路旅滬廣東小學校於二十六七兩日在本校舉行第二十一届休業及初等小學第七届畢業式並游　會兩日表演均足以代表該校注意三育之精神而表演之特色尤以愛國童子及課室模範爲最聞是日請得王雲任君給憑演説其辭係就個人教育之經騐接觸之感想以證該校教育之宗旨引導之方法詢以培植人材深慶各學子之學得其所云云是届畢業生如下梁潤富張秀儀譚瑞珍陳家　阮文麗陳懿英劉德銘黎昭榮霍繼光吳觀熒陳秉彝梁汝麟李蕙仙麥定章共十五人 
　　美術專校上海美衛專門學校於昨日下午一時假林蔭路江蘇省教育會三層樓行西洋畫科第十一届·普通師範科第六届畢業典禮其秩序（一）奏樂（二）全體向國旗校旗行三鞠躬禮（三）主席報吿（四）校董黄炎培給憑（五）校董黄炎培致詞（六）教職員致詞（七）來賓演説（袁觀瀾賈季英）（八）　良奏梵啞鈴（九）畢業生代表答詞（十）奏樂（十一）撮影（十二）散會散會後來　更分往三處參觀本學期各科實習成績及卒業製作本届畢業生姓名如下（西洋畫科）陳愼宜陸起宗樸俠丁序　潘學成韓端　張炳郭情暢方獻榮王立文恩澍徐伯西曾兆芹蔣佩　朱振臣姚當時張世玄葉鼎犖烏叔養吳人文蔡謙吉尤韻泉張淑誠倪貽德（普通師範科）倪文傑唐法堯朱世湘邊逢春周芝祥許燧洪希湛 
　　徐滙公學校友會　前日（二十五）上午十時徐滙公學校友會假徐家滙母校舉行常年大會會員到者約二百人首由會長朱志堯君致開會詞次職員謝冠生君朱　君君報吿會務經過再次由該校山院長及會員馬相伯陸伯鴻二君曁沈司鐸等相繼演説次改選職員選舉畢聚餐席間復有張吳二司鐸及朱會長等演説餐畢攝影并參觀在校同學游藝至薄暮始盡歡而散 
　　寰球學生會　寰球學生會日校教員吳錫嘏等八人以同事趙溥泉李嵩生蔣沸泉三君擔任本校教務已有兩載且對於職務上均極熱心素爲各級學生所佩服現因三君另有他就下學期不克兼顧校務殊爲憾事故特於前晚七時假北京路壽生庵隔壁功德林素酌以資道謝云 
　　貧民學校　南巿陸家浜中道橋南首巿立貧民學校定於本月十四日暑假五星期八月十八日開校暑假期内辦補習科二星期而通俗宣講社亦假該校開辦暑期補習學校七月二十四日開課云 
　　同濟醫工大學　吳淞同濟醫工大學電機土木兩科舉行畢業考試曾誌前報茲聞考試已畢畢業式本定二十九號惟因藴藻浜新校舍各種設備未妥特改遲一日定於三十號（星期五）下午二時舉行聞兩科畢業生歷年所製圖畫及機器均將陳列歡迎各界前往參觀云 
[取締遊民習藝章程之公布]  
　　淞滬警察廳訓令所屬文云爲訓令事案查上海一隅爲東南交通孔道近年以來馬路開闢居户增添工廠如林巿　繁盛四方丁壯相率來滬謀生或藉工作以自贍或依親朋而棲息異鄕客地漂泊堪虞加之軍警之淘汰日多客民之逃荒麕集五方雜處良莠不齊以致竊盜頻仍危機四伏雖曰嚴刑峻法足以治匪然而不教而誅亦殊憫惻本廳長負地方安寗之責屢思潛移默化以濟法律之窮祗以補助機關之設施未全備抱困難之憾今幸徐紳懋等鑒於游民之易爲閭閻隱患呈准松滬護軍使署以慈善獎券餘利在江灣鄉鎭籌設遊民工廠曁模範工廠以期消納流民寓懲戒於感化之中誠爲正本淸源之良策按之消納之法不外乎家族呈送與警察舉發兩端亟應規定章程以資遵守當經　具規條十則定名曰取締上海游民習　　行章程呈請核示在案茲奉護軍使指令法字第四十三號内　呈及淸　均　悉查　　　　取締游民習藝章程法良意美　屬可行惟察核　　各條尙有未臻妥協之處業經加以修正合行令發仰該　長即便查照施行可也此令章程　發等因奉此細　修正各條意義尤爲美備周詳除函知徐紳懋查照並飭發司法科遵辦外合亟抄發章程令行各該署所隊遵照仰即切實奉行如有人民　犯第二條下列各　者准即解廳訊　可也切切此令 
　　淞滬警察廳取締游民送入工廠習藝單行章程第一條上海爲五分雜處之區游民麕集日見其多本章程以保持地方公共安寗俾一般游民得有謀生技能爲示旨故定名爲取締游民送入工廠習藝單行章程第二條凡合於下列各欵者由該管警區發覺解送本廳訊明判定期限片送江灣游民習藝工廠習藝一素無恒業游蕩無依在三個月內犯違警罪三次以上者一訊無家屬收領之幼童流爲竊盜而屢戒不悛者一游兵革警失業逗遛經資遣潛回或騷擾地方者一不良少年經家長稟請安插習藝而不違背補充刑律第一條及第十一條之規定者第三條片送習藝人數及其案由月終由廳彙報護軍使署考核　查第四條游民習藝期限分爲六個月·一年·二年·三年·四種由本廳隨時考核其事　及體質程度以决定行之第五條如有游民自願投廠習藝者則不受本章程第二條列舉各欵之限制該廠亦得取入之但須取其該游民情願入廠習藝並遵守廠內一切規則甘結存案備查第六條凡在所游民於習藝期內有不遵該廠章程滋事圖逃及毁損器具原料等情事由廠報吿該地警區處罰或送廳酌量延長其習藝日數惟不得超過原定期限第七條游民在廠內如有哄鬧闢　及鼓煽要挾聚衆罷工或其他不法情事即行由廠報吿該地警區就近彈壓並將犯事各游民送廳訊辦如遇情節重大時得隨時報請護軍使署核示第八條片送游民到廠以後確能領受感化安分工作於原定期間内已經習成一藝足以謀生者得由教員證明請求本廳提前釋放予以自新俾資鼓勵第九條送廠習藝游民其日常工作扣存工資及與家屬晤探通信等項均依照該廠規則辦理以晤一律第十條游民在習藝中如有染患疾病等事應由廠騐明送往醫院妥爲醫治並報知本廳查攷倘經醫院診治無效身死即報請本廳移知司法衙門會同騐明後由廠棺殮標識厝埋若有家屬情願自行殮埋者准予具結給領一面呈報護軍使署備案第十一條淞滬爲軍事區域游民聚集於地方治安有特殊影響故呈請護軍使立案定爲單行章程於奉令核准之日即發生效力如有增訂修改之處隨時呈請護軍使署核准施行 
[瓊斯被人毆斃案審判紀]  
　　文　報云日前英人瓊斯氏在虹口與人互毆因傷身故一案今日復在英領署公堂開審經證人上堂陳明後當即下判斷定死者係被不識姓名之一人或數人毆傷致命云 
[汽車夫開快車碾斃女孩]  
　　武昌路五百七十八號順大煤炭店主王順生之七歲女兒王根弟前晚八時許行經　處附近被某麵粉公司汽車夫倪阿四開駛之一千四百四十五號汽車撞倒碾傷該汽車夫見已肇禍即開足速李圖逃經行人帮同鳴捕追獲人車帶入捕房一面將傷女王根弟車送醫院因傷重不及醫治斃命由院通知捕房派探耿德標往將尸體舁送騐屍所於昨日午刻報請公共公廨陸襄　與英領米君蒞所檢騐明白升座公位捕房傅同屍屬見證人等將肇禍之汽車夫倪阿四解案即據王順生投稱死者係我女兒昨晚出外買物而歸僅　水門汀階没尺　突遭被吿之汽車撞斃要求伸雪並據見證董泰昌投案證稱被吿昨在武昌路開駛快車致將女孩撞倒碾死肇禍前並未揑過喇叭事後即開車疾馳圖逃當由途人及印捕帮同追獲請究又據沈金康投案證明被吿肇禍後仍不停車情形經中西官得供判着屍父具結領屍棺殮汽車夫倪阿四押候下禮拜三訊明按律嚴辦 
[私藏手槍罰三十元]  
　　滬西麥特赫司脱路五百零三號門牌住户錢彩根因家藏五　手槍一支經人報吿靜安寺捕房飭探顧金林與西探麥壽漢恊往搜出手槍以其私藏軍火將錢拘解公共公廨奉飭押候查明澈究在案昨晨由廨提訊即據中西包探上堂稟明前情並將手槍呈案請察訊之錢彩根　稱該手槍係友人所寄且已銹壞並非私藏軍火求察經兪襄讞核供商之英包副領事以錢不應私藏軍械判罰洋三十元充公手槍没收 
[婦人下電車碾傷左腿]  
　　本地婦人殷陳氏於前晚十時許偕夫附搭電車行抵浙江路南京路口下車時車已行動其夫抱扶下車詎知立足不穩跌倒於地左腿骨被車輪碾爲粉碎血肉模糊其狀甚慘當由老閘捕房三百三十九號印捕到來抄錄電車號碼另　車送受傷婦人往仁濟醫院醫治昨日經西醫　碎　之左腿用手衛完全鋸下自此該婦終身成爲殘　矣 
[電車查票員與軍警衝突已調解]  
　　華商電車公司查票員被高昌廟軍警毆傷事茲爲松滬何護軍使查悉當飭本署稽查員調查去後昨據復稱本月二十五晚十時高昌廟半邊橋地方突有汽車一輛經過因將電車公司之票亭撞損後飛馳逃逸因查票員詰貴崗警何不　阻正在爭　時聚集途人百餘人　　其間致　巡查兵士干涉以時　　　期　尤在軍事區域　令　　乃該查票不服以致互相衝突當由　　官長　塲　　而散　經稽查員雙方　停均允和平了結復請查照云云 
[陳金林違電車新章且毆捕]  
　　廣東人陳金林前日在虹口西華德路搭乘車因不遵照工部局章程仍站立於脚踏板上經七百二十四號華補查見命其至車詎陳非但不聽反與該捕爲難行兇撕破其制服該捕急鳴警笛召到一千一百三十九號巡捕帮同將陳拘入捕房押至昨晨解經公共公廨中西官訊悉前情以陳旣　定章復敢行兇判罰洋二千元無力改押西半七天示儆 
[扣留裝運炸藥之駁船]  
　　駁船户王文生喬阿妹等裝運炸藥四百零八箱由浦東沿海之白龍港進口擬赴滬南某處於前日淸晨駛經遠北巿境內李家浜地方被鄕民覬破　稱危險物品一時訛言四起事爲該管張江　警察所顔巡官得悉並率長警前往將該駁船扣留並將船户王文生喬阿妹二人拘所詰據供詞支吾當以事　私運危險物品諭令押候呈報南匯縣知事請示核奪 
[私鑄銅圓案牽涉人之呼寃]  
　　上海縣警察所破獲私鑄銅元機　獲犯趙登鰲等十名解送松滬護軍使署訊辦後縣公署又接某董密函以趙登鰲在鄕私鎱日久該蒲淞巿經董沈寳寅匿不報吿顯有知情庇縱情事沈知事命警察所傅沈訊問沈稱並不知情熊警佐以無證佐未便深求將沈開釋另行偵查在案前日沈寳寅投縣警察所呈遞一稟內稱呈爲臆斷誣　請求傅訊究辦昨奉熊警佐批示云呈悉查趙登鰲等私鑄銅元一案業經解送護軍使署訊辦究竟與該經董等有無　係一經訊明不難水落石出所請傅案質訊之處庶毋　議 
[洋涇港口倒斃男屍]  
　　二十三保十四圖地保陳國良昨投上海地檢廳報稱浦東洋涇港口今晨倒斃年約五十左右之無名男屍一具身穿　布衫褲秃頭赤足查無家屬爲此來案請騐奉諭候派員往騐 
[太古管棧西人失足溺斃]  
　　星報云太古洋行管理貨棧西人賴愛思氏於星期一夜間送友人至武昌輪船在跳板失足落水其屍身迄今尙未撈獲 
[夏季休假日停止辦公三天]  
　　七月一日至三日爲夏季休假日此三日中公共租界會審公廨與工部局均將停止辦公 
[山東河工正劵開獎紀]  
　　昨日爲第二次山東河工有獎正劵獎之期在南巿久大碼頭利濟總局內舉行上午八時半開始其時官廳代表曁各獎届代表先後蒞場監視於九時半號碼珠及獎珠次第入於銅球至九時四十分開獎所用珠盤穿畢封鎖時每次均由各代表郝彩章等監視茲將開出五大獎號碼及經銷各票號錄下頭獎二萬七千七百零七號本埠大利元二獎二萬三千九百三十五號漢口中華春記三獎四萬零一百六十八號本埠大發源四獎三萬二千七百十八號本埠瑞中又四獎三萬五千六百六十二號嘉興大利公司五獎四千七百三十號本埠廣惠和又五獎三萬六千六百九十七號杭州　元 
 
 

Page 16

 
 
[上海將有潮州戲出現]  
　　上海繁華之區可謂百戲雜陳獨是廣東潮州戲之『白字戲』從未來過今聞潮州第一著名白字班名曰『中一枝香』者受旅滬潮商之聘將於本月中旬來申演唱全班有七十餘人之多唱做之外兼重音樂蓋潮州音樂名冠全國此番來滬改『白字戲』爲『八音歌劇』届時想必有一番熱閙也 
[徐惠霖請與俄女離婚之堂諭]  
　　俄國女子司拿僕夫前嫁一品香番菜館主徐惠霖爲妻旋徐延巴和律師投法公堂控司拿僕夫私行背逃請求離異被告司拿僕夫亦延逖百克律師代辯請求追償損失洋四萬元判候下堂諭飭遵在案昨經中西讞員商明堂諭先由法正領事德君將西文堂諭誦畢後由聶隊員諭曰此案經本公堂　明着徐惠霖償還司拿僕夫損失費洋四千元以前交付之瞻養費照數扣除堂費徐負擔三分之一司拿僕夫負擔三分之二此判 
[華洋交易所經紀人之控案]  
　　華洋證券物品交易所經紀人七名昨延達商律師代表投法公堂控稱原告等前至該所爲經紀人時各交三千元保證金旋該交易所閉歇所有保證金延不交還請求追還華洋證券交易所由博勒律師代辯稱此項保證金非但經紀人交出即發起人及理事亦均交付係作爲購買股票之欵曾經通知各經紀人今原告欲將此欵移作保證金實不合法中西官判聽覆訊再核 
[合衆煤油公司訟案辯論終結]  
　　上海合衆煤油公司淸算員吳竹筠等在上海地方審判廳控經理范亮卿匿簿掯欵一案昨日上午九時第三次開庭訊理先據原告吳竹筠等陳述一過被告范亮卿不到由其所延律師陳述繼由日斯巴尼亞領事署會計師某甲所延之律師到庭陳述謂合衆煤油公司之與煤油物券交易所實一而二·二而一的事業現在公共公廨旣有案牽涉應請堂上飭將簿據欵項引渡以資定讞等語當據原被告先後陳述煤油物劵交易所前經羅傑律師奉准日斯巴尼亞領署辦理淸算結束所有籌備費每百元發還三十六元業經發淸而合衆煤油公司完全華商並不向領事署註册否認參加等語經原被告各據本案理由辯論良久奉諭本案辯論終結定三十日下午二時宣判此案原告律師瞿鉞因其母病殁京寓奔喪北上是以未曾出庭云 
[呈控違背租屋契約之審訊]  
　　西班牙商方瑞文在公共公廨呈控金韻淸違背租屋契約請追損失一案昨日傅訊原告代表律師上堂聲明案情並詰據方訴稱向被告租地造屋開設旅館惟屋係由被告造就圖樣被告託我央人所繪當付與定銀一千兩嗣我由漢回滬被告云已將租與我之屋轉租與人開設交易所經一再向之交涉該被竟欲索小費一萬復又要求津貼造價致我已購就之一切生財因不能如期得到房屋開始營業乃擱置無用並受種種損失等語旋將買器具物件之賬單呈案被告亦延律師向方盤駁一過經張襄讞商之西班牙副領事判改期續訊 
[兩房客一限遷一准住　以曾否辱駡爲分别]  
　　劉明福前投法公堂控順泰祥祥記兩户不付欠租且又辱駡請求着令交還欠租勒限遷出等語判宣布堂諭飭遵在案昨經中西官商明堂諭判曰此案經公堂訊明欠租屬實至於辱駡一　曾經飭派承發吏查得順泰祥之媳辱駡實有其事祥記並無辱駡行爲應着順泰祥限五天內遷出祥記仍着照常住居所繳欠租當交原告領去完案 
[破獲二馬路之燕子窠　西裝烟客跳樓傷足]  
　　公共租界二馬路洗淸池隔壁一百六十一號門牌樓上設有燕子窠昨晚九句鐘爲老巡捕房捕頭得悉親率中西探捕前往捕拿當塲拘獲烟客六七人連同烟具及燕子窠主蕭某一併拘入捕房懲辦烟客中有身着西服之蘇州人陸實仁於探捕捉時自樓上跳下跌傷腿足幸得逃去旋即自投某醫院醫治 
[婦人私開燕子窠]  
　　新閘路九十九號屋内有人私開燕子窠前日被該管捕房捕頭派令中西包探協往查明當將其主婦朱倪氏二房主梅國　烟客榮生寳何啓元連同烟具一併帶入捕房昨解公共公廨經中西官訊明判朱倪氏罰洋二十元梅罰洋十元烟客各罰洋三元一併充公烟具銷燬 
[火車中查獲私帶煙土犯]  
　　滬杭甬鐵路警務處昨據松江站巡長解到私蓮烟土犯陳阿九一名該犯曾充車上茶房因事革除昨日（二十八）上午九時零五分該路一百零六號慢車由上海南站開出時該犯携帶水菒什物等件購票上車行抵新橋時經高吳兩車長檢查客票見伊購四等客票至松江坐在三等車内形跡可疑故特搜檢所携物件發見木箱内大宗烟土共計大小十包又烟膏二百餘盒估價約値洋一千五六百元當經高吳兩車長將該犯交松江巡長解案所有烟土烟膏一併解交上海南站警務處由楊巡官備文解交鐵路管理局由任局長備文轉解地方檢察廳收訊 
[北車站賣票房破獲竊洋案]  
　　滬寗路上海北站賣票房在近二月中失竊銀洋已有六次計數共四百餘元各票員屢經賠償心殊不甘故特相約每日售票完畢有意將銀洋遺棄售票　之抽履内人則離開票房藏身暗隅以觀其異如是者已經數日迄無動靜昨日（二十八）下午四時後售票旣畢售票員復以二十元之鈔票置原處仍伏暗隅窺伺見有黑色短衣窄袖者潛至售票窓口探手入内竊得該二十元之鈔票猶以爲未足再欲伸手入窓時由售票員突出擒獲當在身畔抄出原票該竊名楊實生尙擬狡賴嗣以票面預經票員簽字爲憑證明原票該竊始認行竊現經該路警務處將該竊訊明錄供鎖於售票處示衆矣 
[公共公廨訊案彙錄]  
　　昨晨公共公廨民四庭由關讞員會同美約副領事訊理各案如次（一）婦人張吳氏延博良律師聲請給諭執受其故夫張雲峰遺産案其子張桂生亦延律師具稟反對結果此案未能在外和解應即訂期訊理並着張桂生即日將方單繳呈公堂聽候訊判（二）惠工銀行訴徐世華不理將上海商業儲蓄行愼記户名股單抵押洋一千元案愼記延博良律師到堂聲稱股單係徐私自取去所抵愼記不能承認結果候下禮拜三訊核（三）奚均潤延朱斯芾律師訴陸幼珊翁國勛不付房租請飭遷移案被告以係原告無故加租故不照付因延律師代辯結果應由兩造同意公舉建造專家查明原告産業時値房屋造價以及捐保險　一切開支按照現在所加之租長年確得利息若干報告公堂核奪（四）唐禮耕訴　培仁抵押方單不　案結果據唐禮耕律師調查明確章韻蘭確已退役應再改諭現値地保章錦發於下禮拜三上午九鐘來案當堂在唐禮耕出賣契上蓋戵可也（五）恒豊紗廠訴金瑞玉定紗不出請追紗價案結果原告證明被告定貨不出屬實被告迄未到案應照原告所訴缺席判决被告存案銀四百二十兩准交原告具領（六）顧文記聲請破産案結果理賬員請求所開優先權並普通債權堂費理賬費應照所請辦理 
　　又午後民四庭由李襄讞會同美約副領事訊理（一）黄曉初訴張海生抵單不贖案結果張海生呈繳洋二千一百零一元連同利息堂費淸訖應將方單一角發還押據塗銷附卷（二）蔡子山訴吳書根欠欵案結果改期再核（三）劉貽德堂訴已閉合衆晚巿交易所違背租約案結果改期一禮拜續訊（四）湧成煤號訴張緩卿不還煤洋案結果欵經原告證明限被告於兩星期自向原告理楚（五）孫鏡湖訴許雲卿不理擔保案結果着被告自行具結出外尋馬良驥到案再核 
[誌謝]  
　　昨承世界書局惠贈第九期﹁快活﹂（婦女號）一册內容俱係女子著作卷首并印有作者小影又明星影片公司惠贈第一卷第三號﹁影戲雜誌﹂一册內有精美之西洋影戲家之照片畧歷並有西洋影戲傑作之説明多種餘如關於影戲之論文及照片甚夥編印排列方法亦甚新美誌此並謝 
中華職業教育社通訊 
　　住址　上海西門外方斜路三四八號 
[職業學校聯合會濟南臨時會通告]  
　　一會期　七月四日上午九時至十二時會畢加入中華教育改進社附設籌晝全國教育費委員會及職業教育組會議並游覽泰山孔林 
　　二會務　（一）本社提出請求籌定專欵提倡補助全國職業教育案（二）如皐縣立乙種工業學校提議劃定職業教育縣經費案（三）討論職業學校學程問題（四）蔣夢　博士報告調查歐美職業教育狀况（蔣君自美國華府會議畢後赴歐洲歷英法德意及其他新造諸邦現在歸途不日抵滬本社已與預約到時與會講演） 
　　三啓程時間　除不乘滬寗車與不從浦口乘津浦車之各校代表已商由中華教育改進社另贈車票外其由上海出發者一律準六月三十日上午七時乘滬寗車赴寗招待者本社辦事員王君志莘其由浦口出發者一律準七月一日上午九時乘津浦車赴濟招待者已請東南大學陳鶴琴君擔任凡到會同人務祈於三日前分别與王陳二君接洽到動身日並須先一時齊集車站過時不候至所有車費均照圑體半價購票 
[報告德國最近狀况之講演大會]  
　　本社附設中華職業學校鐵工科主任黄伯樵君於前年偕其夫人赴德國留學黄君習工業黄夫人習家政業已於前日回國同舟者會有黄君膺白及其夫人黄君膺白爲華府會議我國代表圑顧問於華會畢後轉赴歐洲考察茲本社定於本日下午四時今日江蘇省教育會家庭日新會即在中華職業學校內職工教育館（小西門外新馬路南）開講演大會請黄君膺白及其夫人講歐美旅行之感想黄伯樵君講德國戰後之工業狀况及最近社會狀况黄伯樵夫人講德國家庭狀况各本其專門之研究報告其實地觀察之所得必有最新最切之資料饗我國人凡我同志務希早臨爲幸 
來函 
[蘇社來函]  
　　敬啓者寢日段書雲等爲江蘇省長事致大總統國務院電電末列名諸人内送稿時漏寫黄炎培特此聲明請登入來函　蘇社敬啓 
[淞滬警察第四區第二分駐所來函]  
　　逕啓者昨夜八時半崗警見文林書　入蘇州河内設法撈起帶所請核常即詢據聲稱年二十一歲江西南昌人前日同母親曁三哥之乾媽大哥之女兒由籍來甲會晤大哥文登書住居客棧偶出看熱閙迷失歸途大哥在商埠局月薪二百元姊夫徐姓表兄龍榮棣均在上海惟不知住址等語該男子文林書身穿藍布短衫白布褲子平頭赤足言語不甚明白似有精神病現留住本所特請登載報端俾伊家屬閲悉領回爲荷此頌撰安淞滬警察第四區第二分駐所啓六月二十七日 
公布欄 
[江蘇高等審判廳]  
　　民庭判决　牛長華與牛壽彭因田産涉訟上告一案（判决主文）本案上告駁回上告審訟費由上告人負擔李佳年與劉廷貴因保　債務涉訟上告一案（判决主文）原判撤銷本案發　上海地方審判　迅予更爲審判李鼎南與李陳氏爲解除婚約涉訟抗告一案（决定主文）本件抗告駁回抗告訟費由抗告人負擔唐守章與王瑞　爲　地涉訟聲請拒却一案（决定主文）本件聲請駁回聲請訟費由聲請人負擔 
　　批示　顧文郁呈爲檢呈憑證及錄費請轉呈登錄由呈及　證均悉查該員於民國五年十二月以前並未遵章呈請覆騐其原有律師資格依照是年司法部第五號布告早在撤銷之列所請轉呈登錄之處碍難　准憑證三件登錄費二十元應予發還仰即來　具領此批（以上六月二十七號） 
[江蘇高等檢察廳]  
　　批示　龍曜樞狀悉該民對於此案並無上告權所請應毋庸議此批金朱氏狀悉候調卷核奪此批王寳森狀悉查本案係由爾母訴請處刑所請易科之處未便照准此批葛炳南等狀悉候提卷核　此批丁惠　狀悉候調卷核奪此批王檵瀛等狀悉候調卷核辦此批（六月二十七號） 
[上海地方審判廳]  
　　布告　（第三六號）爲布告事照得當事人書狀及其附屬文件應按應受送違之他造人數提出繕本民事訴訟條例業有明文規定茲自本年七月一日起當事人投遞訴狀及附件均須按照應受送達之他造人數自行備具繕本同時請求代繕者仍照向章徵費合行布告訴訟人等一體知悉特此布告廳長梅詒穀 
　　判决主文　（簡易庭）一件决定徐鵬與陳荔莊租金涉訟聲請註銷訴狀一案（主文）本件訴狀准予註銷訟費歸原告人負擔一件决定黄守成與聞六笙保證債務涉訟聲明窒碍並聲請撤銷假扣押一案（主文）聲明窒礙照准撤銷假扣押之　請駁回一件判决黄子芹訴李榮壽債務涉訟一案（主文）本件窒碍駁回聲明窒碍後之訴訟費用歸李榮壽負擔一件判决張　　訴朱金秀等欠欵涉訟一案（主文）原告人之聲請駁回本案訴訟費用歸原告人負擔（民一庭）一件决定葉綠柏與葉阿揚因屋料涉訟聲請撤銷假扣押一案（主文）本廳民國十年十月十七日所爲假扣押之决定决予撤銷一件判决葉少堂與劉毛弟因田界涉訟控訴一案（主文）原判變更之葉少堂所拔去劉毛第界石二塊應北自李姓地分界綫起向南量入（東西並進）至田一分六厘七毫五絲之處爲劉毛弟竪立完好控訴人其餘之請求駁回第一第二兩審及發還更審前上告審訟費被控訴人負擔十分之四控訴人負擔十分之六一件判决愛乃凹而搿好論與亨立惠而好論因　婚涉訟一案（主文）原告人愛乃凹而搿好論與被告人亨立憲而好論間之婚姻准予離異訴訟費用歸被告人亨立惠而好論負擔（民二庭）件判决東南高等專科師範學校與錢國良因米欵紏葛控訴一案（主文）原判撤銷被控訴人在第一審之請求駁回本案訟費歸被控訴人負擔一件判决劉啓雲與劉友祥因田單紏葛控訴一案（主文）本件控訴駁回本審訟費歸控訴人負擔一件判决李渭深與李雪生等因賠償損失控告一案（主文）原判除駁回被控訴人請求部分外撤被控訴人在第一審其餘之請求及附帶控訴均駁回本案訟費由被控訴人負擔一件决定尤木榮與曹雲生因債務涉訟控告一案（主文）本件控訴准予註銷本審訟費歸控訴人負擔一件决定程雲卿等訴方良友違約紏葛一案（主文）本件訴訟准予註銷訟費歸原告人負擔 
　　批示　一件陳煒記狀交假扣押費由准交此批一件郭晋英狀請從緩執行由狀悉已飭傅矣應候訊明核奪此批一件李叔和狀請銷案並予給領由狀悉准予銷案所有交案證物並准來　繳證具領此批一件梁成謙聲請抄錄由准抄此批一件徐心照等狀請給領證件由狀悉准予來廳繳證具領此批一件郭侯氏狀領案欵訟費並摺據由准領此批一件何郁氏狀領訟費由准領此批一件王桂森等狀領案欵由准領此批一件陳春華狀領案欵由已交案欵准予給半數訟費准予抛棄此批以上六月二十七日 
[上海縣公署]  
　　批示　振華公司江子亭等呈爲被控不甘請求撤究由批呈爲粘　二紙　悉據稱同業華新坊亦有跌價情事旣　粘呈楬價貨單候飭發該公所業董併案查明乘公處理具復核奪仰即知照此批永義堂紙器公司代表楊蔣　等呈爲修路行規環求備案由批呈及蓋章名單均悉察核修正行規第十六條跡涉壟斷未便准行應仍照原訂第五條辦法以昭公允或將此項入行費酌議增加尙無不可仰即遵照修訂另呈核奪此批王銓運呈爲劣保藐法抗傅請飭提訊究由批案經迭次催提迄未到案據稱姚德祥匿居租界仰催征吏跟踪嚴密查提毋使日久稽延此批陳沛蓮呈爲遵批呈串請求給　由批候令册業　復核奪此批糧串一紙存何琴堂等呈爲保嬰　選舉會長呈求備案由批來呈查無巿鄕名稱究竟該會是否即係彭召　等前呈創設之塘灣鄕保嬰會此次何以不由彭召棠具名而該具呈人亦未蓋章所舉正副會長是否得前具呈人之同意何以　不列各殊不可解仰即明自另呈核奪此批二十七保南十二圖圖蓋張玉聲地保孫延坤呈爲華保盜賣公産　轉道契請求止契提辦由批　提　阿桃沈阿根吳芳椿到案訊辦此批二十五保九圖舊保王國祥呈爲奉飭查復請求　核由批此案飭　提　並無飭舊保查復之事來呈謂奉飭查明實係揑造且所謂查明並不明晰該舊保情虚抗提不到任意　詞搪塞殊屬胆抗仰催征吏　愼卿迅即提案候訊此批 
 
 

Page 17

 
 
   
 
 

Page 18

 
 
自由談 
閒話 
[游美隨感（三）] [  朽木]  
　　又最少數之一二州間對於離婚事件且可禁其子與離婚之母往來多數州間其子工作之收入純歸其父若其子受損害時亦惟其父有要求賠償權西維爾景州WestVirinia阿爾堪沙州Arkansas佛羅里德州Florida子死時若無遺言其遺産純歸其父以此之故不時釀成慘劇近年西維爾景州一婦人以并無能力僅恃洗濯爲生且供給其子及子長成能從事工作漸有積蓄且購屋與母同居子死時因無遣言其父忽目他州歸來居其屋據其産其母復經離異遂至呼籲無門蓋該州之法律使然也觀此知美國男女間法律上之不平等實有出人意外者不惟夫妻間權利之不一律有時卽親權亦無之（惟威斯康新州Wissoinsin女子法律上與男子一律有時且優於男子）近數年有所謂國民婦人黨NationalWomen 'sParty者聯合各州羣起爭之聞已有數州漸次將法律上不平等之點除去云 
雜錄 
[競渡記（上）] [  沈禹鐘]  
　　端陽號中·怱怱未及撰文·茲届閏五月初五·宛然又一端午也·特補爲之 
　　端陽競渡之風由來久矣顧我文乃言今而非考古余恒謂鄕村之生活樂於城巿以鄕村旣饒山水而天然之美景亦悦目賞心無城巿中塵囂之氣即以風尙論則鄕村恒存古俗其　熙之象足令我儕傷離厭亂者見而生羡以是我友濟舫之故鄕至今每届端午鄕人猶力循古俗集而爲競渡之戲濟舫居黄葉村其家廣有田疇村中人烟甚盛阡陌相望其先居是村者相約有事時須爲守望助不遵者則羣棄之此約世守弗廢今村中猶各承其先人之志互睦其隣我今但述端午日村人競渡之事村人於是日必各設家宴集一家老幼觴之醉倒無恤酒後則出而爲競渡龍舟十餘艘鱗比泊於岸次舟上均懸綵旗並於船舷左右置槳七八對操舟者咸爲壯健之少年衣短袖之衫袒而露其胸膚色本黑是時爲日光所照則燁燁然益似器物之加以鬆漆者面上容光尤煥耀以彼等咸値被酒之餘膚色雖黝黑然酒力之中人爲效絕神能瀋入彼等堅靱之肌理間使變易其面上原有之色素故於黝黑之中隱隱雜有赤色二者相合遂成一赭色矣諸少年力田旣久故體力亦偉迨賽競之時旣届各奮其平生之力以皷速率十餘艘同時並進馳掠水面之上疾如飛矢時兩岸觀者舉村畢集老幼男女咸備酒面酡然歡呼雷動而就中年少之村娃咸盡態作靚妝掠鬢爲雲點眉爲黛頰上满塗脂粉掩其日光炙成之金黄色臉絳唇襯之態乃益妙此等村娃與競渡之諸少年或有爲未婚之佳耦者以是綵伴則每指而調謔而被謔者輙怒人以目實則彼等見其未婚夫壻中流較技壯旺無倫方暗暗竊喜以爲他日下嫁後耒耜相隨問答於隴畝之間樂且無藝顧彼謔人之彩伴未久亦旋爲人謔以彼等大率均非待字之身在此林林總總之游衆中亦甚易跡得其未婚之夫壻而還懲之 
劇談 
[梅訊（二十五）] [  珍重閣]  
　　日昨香南三集到者甚夥鳳畹妙玉於五時蒞止八時始歸也 
　　沈寐叟維摩多病未能應約畹鳳爲之惆悵然由文君致聲珍重懇作維摩法像且謂邇來不甚作詩若求書之件則隨時可應也 
　　朱彊邨亦以病未來見其小東曰高齋雅讌深願趨陪昨夕感凉忽爾嬰河魚之疾上負嘉約悵歉何如如有淸吟尙祈寫示云云 
　　甘翰臣日前特約李雪芳往觀散花推重之至並即託甘轉謝排演之盛意 
　　奉卿有一班指爲慶小山所贈上有奚鐵生刻黄小松句曰夏禹勤於國兢兢惜寸陰德敷千載遠神往十分深昨特轉上惜陰主人 
　　秀道人常日與畹華酬酢每占對座誦明鏡未應如我一語蓋前歲集聯固有願爲明鏡分嬌面閒與仙人掃落花也 
　　趙安之臨蔣南沙圑箑十葉蓋南沙奉勑臨宣和者賦色工麗昨以示畹奉均爲贊賞 
　　比歲已還秀道人悲懑屢更風懷消減日惟習靜觀空杜門不出於畹此次來滬只一臨天蟾觀霸王别姬又如凄艶之文不忍卒讀悵惘而歸昨晤畹於惜陰堂畹詢其只看戲一次何以故意若甚屬者道人欲作答而意難遽盡對於畹尤不能無感越夕演獅吼記亟欲柱杖扶衰一靑老眼蓋嬌妒者天下古今至妙之容也特未卜是夕座中能容此狂奴否耳 
　　上次非園讌集梅雪先不同席酒半雪來就梅二美合并從衆賓解事者之請也適主人以精奩盛枇杷及荔枝進秀道人顧畹微吟西廂曲文曰試看離魂倩女怎生的擲果潘安畹爲之粲然道人可謂善索梅花笑者矣 
　　秀道人咏梅詞先後得六十五首賦雪僅三首非園席次雪六索詞口占鷓鴣天應之 
 
[與虎謀皮之真相]  
小説 
[小説人間地獄（一三七）] [  娑婆生]  
　　第二十回　酒綠燈紅鄕親聯愛蒂　箏繁絃沸野衲播情苗這時候玄曼和嘯秋蓮孫方看淸楚了環芸的面目只見是一張胖胖的鵝蛋臉額上覆著兩片漆黑光潤的前劉海劉海甚長差不多遮蓋了眼睛一半一雙水汪汪的眼睛流波送盼蕩漾有情雙頰上雖搽著狠濃的胭脂却是豔而不俗身材稍近短肥還不雍腫满身衣着全是鮮𧰚濃裝玄曼對嘯秋道𧰟矣麗矣蔑以加矣趙棲梧笑道大師怎樣如此謬贊敝同鄕是擔當不起玄曼道何必你替他這般謙退嘯秋也插嘴道𧰚麗兩字當之無媿玄曼問蓮孫道喂你怎麽一言不　莫非是魂靈跟著秋波去了嗎蓮孫道我正在這裏子細品評棲梧的鄕親呢對此佳麗如讀温飛鄕李義山的詩但覺豓麗過人與棲梧近來愛學北宋人的詩逕逈不相同玄曼道本來看花與選詩截然兩事𤫩芸推推棲梧道你聽聽他們説什麽棲梧笑道他們贊你縹緻呢𤫩芸對大家笑了一笑道鄕下人剛上來難看煞格各位包荒點嘯秋道不要客氣這樣鄕下人一萬個當中尋不出一個呢棲梧道他在松江却薄負時譽壓倒雲間邑中名士如楊寥公······正説到此處𤫩芸忙伸手過去使勁撳住棲梧的嘴道松江的事説出來有啥好聽不許説嘯秋道説説也不要緊棲梧被𤫩芸悶不過忙搖手道我不説我不説你放了罷𤫩芸還不肯鬆手問你到底説不説棲梧道一定不説了𤫩芸方始鬆手趕忙掏出那方綢帕揩揩手道你這嘴上吃得满嘴的油膩害得我手也齷齪了嘯秋忙用筷子敲碟子喚堂倌絞一塊熱手巾來給𤫩芸擦手棲梧道可以不必他慣喜歡用自家手帕呢説着帶着幾分酒意瞇縫著眼睛對𤫩芸笑了一笑𤫩芸頓時雙頰緋紅趕過去拳手在棲梧背上猛擊一掌棲梧眼快忙立起來逃開躱到玄曼身後𤫩芸打了一個空還要追過來再打嘯秋做好做歹將𤫩芸勸住了棲梧道你不來打我人家聽了還不覺得你這一發火人人全知道了𤫩芸道你還要胡説我一定不饒你説著立起來又要追趕棲梧幸喜堂倌雙手捧進一大盆八寳飯來總算解了棲梧的圍棲梧吃著八寳飯𤫩芸在旁和他喞喞喁喁的説了好些話棲梧點點頭道那麽就是元宵罷玄曼聽見了忙問是元宵請客嗎棲梧道是的你要一定到呢玄曼道元宵佳節誰不願意熱鬧熱鬧一定必到棲梧又和嘯秋蓮孫約定𤫩芸道可要取點請客票來棲梧道請客票停一歇我到你那裏再寫罷此刻可以不必相帮去拿又要好半天呢𤫩芸點點頭拉著棲梧的手道那麽停一會兒要早點來呢説罷媚眼微波嫣然一笑的去了玄曼等𤫩芸去了和棲梧説笑道我到今天纔曉得你們松江人的圑體這樣堅固呢話猶未了忽的門外大踏步走進一個彪形大漢大聲道你們在這裏議論松江人嗎正是 
　　三升濁酒春燈亂　漾出情波萬疊來 
　　不知那彪形大漢究是何人闖進來爲著何事且聽下回分解 
[餘瀋] [  徐卓堯] 　　 
　　自黄陂入白宮以還廢督裁兵之聲洋洋盈耳然出之武人之口終屬空言國民雖敦促於後亦復無效鄙意欲弭國亂廢督裁兵尙非根本之策根本之策云何即由工界中人發起不造鎗砲也武人旣失其憑藉則督不廢而自廢兵亦不裁而自裁矣（却酬） 
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刊者其材料餘除衛生法制道德經濟四項外增教育科學宗教巿政雜錄問答六項其語　攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辦認者　構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於　題下（但署名不蓋章以不願取酬論）如登載一月後無人指摘其轉錄他稿者至隔月一日（陽暦）即可向本館取酬其領酬時之署名蓋章須與投稿時同 
　　（一）問答一項專爲喜閲本增刊諸君實有疑義藉便討論起見當擇要登載恕酬不給 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增剛其字句 
　　（一）投稿不登載者原稿恕不發　 
[成功百訣十一版]  
　　沈有乾君成功百訣茲經本館十二版每册仍收回印本銀五分外埠函購加寄費一分售書處本館營業部寄售處中華職業教育社中華書局 
常評 
[養生難] [  老圃]  
　　伍博士今之養生家也生平不食肉不食鹽行年七十有餘而志氣不衰嘗與人言壽可過二百此其説蓋本於稽康嵇康論養生謂神仙稟之自然非積學所致至於導養得理以盡性命上獲千餘歲下可數百年嵇康之説蓋本於天老養生經經言上壽一百二十年中壽百年下壽八十年不及八十者爲天節度護之可至千歲果爾伍博士壽未满八十猶不免於天意者導養猶未得理不能盡其性命歟不然則天老養生經及嵇康之所述皆夸言也嵇康答難養生論謂養生有五難名利不滅一難也喜怒不除二難也聲色不去三難也滋味不絕四難也神慮轉發五難也嵇生此論可謂知言矣伍博士期以二百歲望亦不奢然吾聞導養得理至期頤以上者要非功名中人大率皆僧侶村婦居於深山僻壤理亂不知是非不聞者也去聲色易除喜怒難絕滋味易滅名利難思慮動於中陰陽之氣攻於外身非金石其能久乎故曰養生難 
道德 
[靑年失業的原因] [  錢任]  
　　現在社會生計日高人浮於事一般靑年之失業者比比皆是不要説没有學識的靑年當然淘汰就是幾個在學校畢業受過高等教育的靑年没有職業的也很多可憐他們在生計窘迫的社會上不能生利妻子兒女的呌號待哺這痛苦好像在大暑天居於四面無蔭之炙日下的一樣痛苦但推其所以失業之理雖因社會上人浮於事不易得事但在其本身上亦非無因茲錄最淺近數端於左 
　　現在一般靑年的性質大都不免驕傲的弊病説起來口闊無天對於薪給微小的事情不肯去做那就是失業的一大原因蓋偉大事情不是説不可以做不過偉大事情有偉大事情的代價要得薪給豊厚偉大的事情須要拿相當的代價去換代價爲何卽是經驗二個字天下凡百事情總要拿這兩個字去辦方能辦得好否則必歸失敗但這二個字何處可以得到他呢那不是從小的事情做起來不爲功學問不過爲辦事資料如商人進貨所進的貨一樣至於如何保存這貨如何推廣銷路那就是經騐貨色不能自已推廣的卽雖有學問而無經騐是没有用的反之有經騐而無學問倒好做事情故我勸現在的靑年快把小的事情漸漸做起來那就不至於失業了 
　　除上述以外還有一層就是一般靑年往往接了事情不肯認眞辦理譬如在學校裡接了一個教授的職上午九時要上課的他們不能凖時到校在汝爲不介意不知别人將汝的種種對於辦事不能如何不肯認眞如何没有信用不名譽的聲聞早已爲你傅佈雖然損壤名譽是他們的不道德要知這損壤名譽乃你自已造成的到了他日别的辦事地方聞你的名就不敢用你雖是你完全改你惡習也難見信於人這乃一般靑年失業的第二原因 
　　此外如衣服務求樸實言語舉止務求脱俗處處謹愼若能按此而行則我吾輩靑年不致有失業之憾矣（乙種酬） 
[西方格言（三○四）] [  謝介子選譯]  
　　持生母含諂（莎士比亞）(Shakespere) 
　　僅自信已言者爲愚人（德意志諺） 
　　自榮趨辱其途至易（英吉利諺） 
　　兩者俱傾第三者利（德意志諺） 
　　公證恒生光明（英吉利諺） 
　　贈君全鷄者當分享以鷄之數部（西班牙諺） 
　　不恤名譽必致傷德（英吉利諺） 
　　人皆可以爲善但常蔽於物耳（德意志諺） 
　　訟事往往有婦人在內（英吉利諺） 
　　罪惡生於劣想（費爾丁）（Fielding） 
衞生 
[汗腺之功用] [  芝]  
　　時至夏日吾人每苦身體之發汗不潔殊不知汗毛對於吾人之身體實有莫大之功用茲就所知以供閲者蓋吾人之身體各部如樹葉之週身徧生細孔名曰毛細管於身體上每一平方英寸之面積約有此等細管三千總計週身約二百五十萬之多吾人勞動時汗腺即由此管排出汗腺之功用卽所以保持人體之温度也吾人身體之温度常在九十八度雖地有寒熱帶之分而此温度常一定使吾人之體温忽升降數度即可致死然當夏日之際外部温度極高難免無增加之慮於是汗腺之功乃可證明矣當極熱之時身體內部所增之温度因有毛細管之排泄作用故吾人之體温能保其常面不變並可以汗腺之蒸化而測氣候之燥濕倘遇乾燥之氣候則蒸化較易遇潮濕之氣候則蒸化較難倘吾人能每日沐浴一次使毛細管所排出之汗腺不致汚積孔中以阻其排泄作用則吾人之身體必日臻於强健（乙種酬） 
經濟 
[商業問題之研究（續）] [  吳東初]  
　　零購學（三十七）進貨步伐餘論（六） 
　　進貨步伐吾已逐步分論茲於結束之際而尙有不能已於言者請再申述之如下 
　　進貨手續上有所謂預買之慣例預買者即於某貨尙未上巿而早日定購之謂譬如炎夏初過即預購冬季銷行之皮毛嚴冬方度卽着手配製各種麻葛也 
　　按預買亦有兩方面可言蓋從早備齊可免臨時措手不及而貨未上巿價格低亷趁早購人不管减少成本將來售賣時巿面暢旺固可多獲盈餘否則平價出買亦不致虧及進本此乃好處方面顯而易見者其他尙有欵式一層若非早購花樣或未能齊全此所以遲買只能承受餘剩之貨色也最後一層卽交易成後轉運耗時費力寗可多放時日切不可失於侷促蓋貨云一月裝到者未必一月卽到若預先多放時日庶可按期運到否則稍遲幾日在不急應用時原無極大關係倘一方面急待貨色應時而一方則遲遲未至以致回絕門巿生意此中緊要關鍵殆非商店所可疏忽也 
　　然早買固非絕無害處何以言之即早買用意無非在於低廉時買入而希望巨價賣出孰知有時巿價未定未開巿前價格當然不高或開巿後價格看落彼時早日大宗購入者將如之何賣出則恐損及原進價留待則恐巿面未必遽有起色豈非愈等愈糟乎且做生意貴資本流通彼有五千資本而能做到一萬五千生意者無非在資本流通故耳反之一萬資本者而僅能做一萬生意或竟未及此數無他資本未流通故也假使店中資本大半爲進貨人用以定貨所謂﹁將活錢辦死貨﹂而店中諸凡用度急待開消偶一不幸週轉不靈豈非早買之利益未得早買之害已實現乎他如拆息問題亦有危害於早買之處做生意全靠多謀生利資本擱淺商人之大忌也有時要用不得祇得以重息向人吿貸夫以重息之資本限於貨色之存積此又早買之一害也 
　　折中辦法莫如提早定貨不可過多亦即不可視同賭博孤注一擲巿面能如我所料日漸看漲則是我獲大利之機會反之意料不及立兆破産爲避免危害計寗於開始少購以應門巿然後察巿面之情形隨時添配雖不若冒險者之動獲巨利然亦不至於冒險者破産之速所謂生意中穩健派之行徑也 
法制 
[構成行爲之法定要件] [  吳子雍]  
　　行爲者由人類意思中所發生之行動也其構成之要件有二第一意思第二表示蓋行爲之爲行爲必發生於吾人意思之作用其無意思之動作即不能稱之爲行爲如無犯罪之意思而偶然得犯罪之結果决不能按刑科罰也（其有時得科以刑罰者非法理之原則）然有意思亦須有著於外部之表示方足以構成眞正之行爲因意思之爲意思僅存於吾人之內部非有一定之表示不能預料其爲若何之意思也與有犯罪之意思而無犯罪之行動不能以罪人視之實同一進此意思與表示所以確爲構成行爲之法定要件也（乙種酬） 
雜錄 
[裁兵和點兵的呼聲] [  顧觀]  
　　裁兵裁兵這個呼聲一天高似一天點兵這個呼聲却除了某參長議論之外（見前本報北京專電）絕無響影良以我國財政困窮多爲這丘八的餉銀所致所以要救這個困窮非裁兵不可於是一唱百和一時都哄動起來了這個點兵一椿事似没甚關係所以大家多不理他我却以爲不然裁兵果爲現今不可緩的事點兵也是當務之急你看現在的督軍他的家産都是幾百萬幾千萬要是老老實實不報虚賬每月拿幾個應得的薪俸就是一點不用那有這樣大的積蓄你們想想看天上没有落下來地下没有生出來這種許多的錢究從何處來的這是不必説了大家當也明白哩這種話我雖不能一槪抺殺要是像這樣的居多數所以我很希望眞眞熱心救國的當局先提議點兵然後繼以裁兵那末國家受惠得多了我更希望全國的國民大家鼓吹起來不要專門和調聽裁兵的呼聲高也就大呼而特呼的裁兵裁兵點兵的呼聲低大家就默默不聲了（乙種酬） 
[吾國固有之避孕法] [  湯世珍]  
　　臍下一寸爲關元內室穴名陰交男子則爲聚精之所女子則藏胞胎於此交媾後以指重按此穴即出所入之精能免孕而無他妨礙下次不按仍能受孕眞生育自由之良策也此説余初從素女經得來穴之所在則從醫學古書銅人圖三才圖考正無訛依法按穴曾試之內人果能出精免孕故敢以公之於世望海內諸君廣爲流傅是幸（不受酬） 
問答 
[任化川問]  
　　鄙人居於丹徒江都兩縣交界間去秋遭水患田禾淹没廬舍蕩然居民苦狀筆難容形幸有義賑會發放賑欵然賑欵能有幾何居民難以温飽今春水勢漸退居民捕魚度活一日視一小河中魚數甚多羣將河水車乾捕者入河不料泥中覺有熱度遂將足下之土取而視之其色甚白有老者稱曰觀音紛荒年可食煑而食之果無異味四鄕居民紛來挖取其泥經風即乾塊若山石其質頗鬆有褐色紫色淡紅色並有粘性研之即碎如麵粉廠之黄麵然甚爲細膩入口無沙粒無土味鄙人曾親自嘗之不知此土是何名稱食之有毒否海內不乏地質學家敢祈賜教 
[答仲鼎] [  老蘆]  
　　六月三月仲鼎君問鼈内人形之物鄙人前讀王漁洋池北偶談內載一則萊人張允恭明天啓壬戌進士爲南陽守濬河役夫夜宿岸側聞橋下每夜有哭聲共伺之乃一巨鼈因置鐵鑊烹之忽鑊中人語云勿殺我我當利汝衆懼益烈其火少頃無所聞啓視之鼈已死剖腹得一小人長數寸眉目宛然以獻於守携之歸識者謂即管子涸澤之精名曰慶忌是也康熙壬子歲濟南人庖鼈亦於腹中得小人如回回狀人多見之云云至成形理由有無用途普通動物書籍均未之載不敢妄對 
 
 

Page 22

 
 
   
 
