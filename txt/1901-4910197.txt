# 1901 - 175 - 4910197

 

Page 1

 
 
[聲覆來函] [  申報館主筆房啓]  
昨得蘇州孫君來信略謂某晚有甲乙二人至伊處自稱申報館主筆叩其姓氏一云沈姓一含糊不答云云但敝館主筆諸人各有所司從未輕易出門遊覽且亦並無沈姓其人總之敝館同人每日惟照章撰著論說新聞萬無越分之事特此作覆諸維鑒之 
[開印九通全書招股預啓] [  上海圖書集成局謹白]  
方今國家以時事多艱求賢若渴屢降諭旨變通各項考試章程多士生當斯世苟非囊括治術掌故之全書以資考索恐不足尋源竟委蔚爲閎通有用之才本局爰仿從前圖書集成二十四史例開印九通全書招售股票每部僅收回工料洋銀四十八元現定於八月朔日出售除本埠申報館申昌書局外如京都天津鎭江揚州南京杭州漢口沙巿宜昌長沙岳州成都汴梁南昌廣州桂林福州等名府州縣皆有分售處以便諸君就近購票至欲知詳細章程與是書之校印精詳程式美善本局另有招般啓及　本可以隨時取閱先此佈聞諸維鑒及 
[署浙撫余中丞議覆變法事宜摺]  
署浙江巡撫臣余聯沅跪奏爲遵旨議覆變法事宜擬懇聖斷先定大綱再飭分議條目敬獻愚忱並陳管見四條恭摺仰祈聖鑒事竊臣於本年正月二十日准兵部火票遞到吏部咨開光緒二十六年十二月初十日奉上諭世有萬古不易之常經無一成罔變之治法各省督撫就現在情形叅酌中西政要各抒所見通限兩個月詳悉條議以聞等因欽此又於三月初三日電奉上諭變通政治力圖自强非有繡匯之區不足以專責成而統綱領著設立督辦政務處予限兩月現已過期其未經陳奏者著迅速條議具奏等因欽此仰見我朝廷惕厲憂勤訓治保邦之至意臣跪讀之下欽佩莫名臣竊以爲法不必分中西而實事惟求其是政無所謂新舊而謀國務在於强方今 
九廟震驚乘輿西狩人事有亂極思治之象天心有剥極欲復之機臣雖下愚敢不竭智盡能忘其駑鈍臣謹就變法事宜反覆思維得其大要數端敬爲我皇太后皇上擇要陳之臣查中法有不能不變者亦有萬不可變者西法有不可不學者亦有萬不宜學者萬緒千端殆難悉數臣謹爲提綱挈領之言請朝廷先定大綱而已大綱維何一改律例二變科舉三設巡捕四行印稅臣恭讀上諭有如何而轼勢始興如何而人才始茂如何而度支始裕如何而武備始修等因臣愚以爲改律例則用人行政耳目自可一新變科舉則設學專科人才自能日出設巡捕則旣可多裁防營以裕餉行印稅則更可籌集鉅欵以練兵四者之中尤以改律例爲最先最急之務查中國六部則例本已美備精詳奉行日久時局遷流弊多利少遂不得不急圖變計若不從此處做起則如水無源如本無本舊弊未除新章不一天下辦事何所依據何能變法蓋改律之事有須改從西律者有須仍依中律者有須每省分議者有須各省合議者有宜行之内地者有宜行之商埠者因地制宜誠如賈生所言治天下之道至纖至悉斷非各省一奏所能該括詳盡故改設律例一端實爲大綱中之大綱擬請朝廷首先飭下督辦政務處先於各省開設律法館遴選中西精於筆法之員就中國現有之六部及應行新設之外部商部分爲八類廣取各國現在通行之律擇要繙譯與中國各省現行之律叅互考訂釐定妥章進呈聖鑒批定之後頒行爲律則綱領旣得條目雖繁不難隨時增定其餘所請變科舉設巡捕行印稅三端亦情勢相因實爲目前救急之圖亦有不可偏廢不能不行之勢蓋時至今日非變科舉無以取材非行印稅無以籌欵而不設巡捕則亦終不能行印稅也統候勅下督辦政務處核議施行大局幸甚天下幸甚抑臣更有鰓鰓過慮者恭譯上諭誤國家在一私字誤天下在一例字等因凛佩聖明無幽不燭然臣以爲今日之勢變有形之法易而變無形之法難所謂有形之法例是也改例二字如臣前所云云已可得其大槪無形之法私是也去私二字惟在内外大小臣工眞實不欺交相儆勵倘仍泄泄沓沓徒有變法之名而徇情面如故用私人如故衍敷公事如故畏難苟安如故不獨無以仰副皇太后皇上宵衣旰食之憂勞適足以召外人兼弱攻昧之大患臣憂憤愚衷實深恐懼臣荷蒙恩遇不次超遷但能圖報涓埃何惜捐麽頂踵更何敢拘泥忌諱隠忍囁嚅伏願我皇太后皇上念禍患之何以忽來推本窮原當以自責挽廻氣數念事機之何以不順察微知著宜以至誠感格天心念國勢之何以不强不必恥目前之賠欵求和而當恥後來之不能振作念人材之何以不出不但責少年之輕躁僨事尤當責老成之貽誤因循念度支之何以不饒當知地力人工利源未濬念武備之何以不振當悟堅船利砲敵愾無人念孟子生於憂患死於安樂之言殷憂所以啓聖念大學忠信得之驕泰失之之訓貧弱當可圖存念臣民屬望之深求艾補牢亟宜早定大計念祖宗付託之重臥薪嘗瞻切勿徒託空言總此十念先由我皇上自儆以儆大臣繼由各大臣自儆以儆僚庶上下一心行之不倦先變無形之法再變有形之法由今之時論今之勢中國尚未始不可轉弱爲强轉貧爲富者也區區之忱是否有當所有微臣遵旨議覆變法大綱並陳管見各緣由理合恭摺由驛馳陳伏乞皇太后皇上聖鑒訓示再浙省於正月二十日奉文三月十四日覆奏扣算在兩個月限内合併陳明謹奏 
[本館接奉電音]  
昨日午後西安行在飛電傳來上諭一道敬謹譯登○七月二十一日行在内閣抄奉上諭江蘇江安糧道員缺著胡延補授欽此 
[醇邸覲見德皇述電]  
醇親王銜命出使德國道逹歉忱一切情形縷登前報兹又接德國來電云西歷九月四號卽華歷七月二十二日上午德皇駕臨坡士登地方在新建行宫内接見醇邸斯時德國各王公大臣及柏靈坡士登兩處統兵各大員均鵠侍兩旁醇邸行三鞠躬禮呈遞國書大致謂去年北方之亂係誤國諸庸臣釀成實非中國大皇帝之意然因此傷及貴國大臣敝國大皇帝深抱不安今幸和約將定願此後益敦睦誼永釋前嫌德皇答詞云中國去年北方之禍朕亦深知非出貴國大皇帝之意但此後貴國政府辦理交涉務須按照公法萬不可再縱容亂民釀成此等之事方能兩國永堅和好不致以玉帛易干戈若僅以此次貴大臣辱臨敝邦爲足釋從前嫌怨恐亦非貴國遺使之意也醇邸敬聆畢仍行三鞠禮然後退出德皇特命兵隊奏樂送至行館 
[俄電述聞]  
新嘉坡日新報譯俄國來電云中國派駐俄國欽使楊星使近日密奏行在略謁英俄二國 
 
 

Page 2

 
 
近有私訂盟約其大旨謂長城外入俄國權力地一切作爲英國不得干涉榆關内英國所有權利並有甚作爲俄國亦不得出而阻撓 
[度地建署]  
京師友人來信　兵部街自被各國圈入擴充使館界内兵工兩部均另假公所暫行辦事兹因鷯借一枝終非久計於是有議借鑾儀衛大理寺及願學堂等處者當由兩部司員赴慶邸處請示慶邸諭以鑾儀衛大理寺並未裁撤碍難占居須再商擇妥地專摺入奏候旨定奪 
[三秦要聞]  
西安友人來信云陜省自夏徂秋亢晴不雨驕陽朗照無異爍石流金極熱時寒暑針升至二百三十餘度城鄕人民無不苦暍以致米麥等價昻貴異常刻下白米每石重二百二十斤售錢二十九千文白麫每斤售錢一百五十文 
[日美違言]  
日本長崎訪事友人云前者日本某顯宦挈眷至布哇註卽太平洋西畔火奴魯魯島當進口時彼處醫生恐有疫癘徧向稽查卽妻女亦不能免某顯宦引以爲辱將情訴諸本國政府各大臣各大臣聞而怒甚電致駐美日使著向美政府詰問刻已往返兩次未識美廷之意如何也 
[俄軍紀數]  
天津直報云近日俄軍之駐滿洲各處者計一萬餘名駐盛京省懷仁縣者二百名駐鳳皇城者一千餘名又楚山碧鐘昌城三要塞各駐七十名守備鴨緑江沿岸一帶以上俄軍共約一萬二千名 
[各國駐沽兵船計數]  
天津直報云七月十八日駐泊大沽口内外之各國兵艦運船計共二十五號其中英國九號美國一號德國五號法國四號俄國二號日本國三號義國一號 
[西人之論]  
新加坡日新報載架吉打西報登采訪人與某西人機器師談論外國禁止販運軍火入華一事其略云此事在各國以爲限制中國其陰謀如何雖不可知然僕意則似近掩耳盜鈴殊屬無益僕久就華官之聘在漢口多年近來實知華人製造槍砲各藝頗有心得卽使外國禁之中國無難開局自鑄似此是反有以激其成也溯團匪未亂以前僕尚在漢口此時已知諸守舊黨慮及一旦有事外國禁其軍火議亟亟開局自鑄彼誠知機器之發明華民中近得其奥旨者頗多且泰西名師就聘於南北各省亦不乏人故欲翹然獨立不甘仰息他人抑可謂有志也不意北方事起不及待其成然如南方諸機器廠如福州南京漢口廣東之增埔諸處雖未得稱爲規模宏大花樣獨新而所成亦頗可爲西人之敵當團匪正熾之時彼此皆爐火燭天日夜并力赶製藥彈槍枝等項以應北方之用合諸廠所成一日不下數百桿其時漢陽機器廠又議製快砲及克虜伯大砲無烟藥至西歷去年十二月已確能有成至今尚陸續製之聞其製皆日見精妙與西軍所用堪相伯仲由是而觀禁之固無益且反失西國一大利權也更忖各國之意豈非鑒於天津之役見華軍利器有餒於心而以諸守舊者有利器便可爲西軍敵乎今華軍之器旣不能禁之如此矣然竊以爲華軍之能敵西軍者亦非專恃利器也前時華軍未學洋操以前每見西軍望風而潰醕賢親王亦自稱其兵爲制家賊非敢望其能拒外人而天津役以統帥之劣如裕祿尚足爲西軍之勁敵此實爲學洋操之功也南方諸省如張之洞輩亦深悉其故疉聘日本及德國將弁日夜訓練其兵雖當北方事起時諸教習悉自辭退但和議甫成已復就聘若山東巡撫袁世凱更不遺餘力一切機器製造各廠皆規劃建築洋操軍亦　推爲勁旅中國諸守舊專意肆志於戎事如此各國獨禁軍火不得販運一端謂以後西軍便無勁敵乎僕以爲無益者實自失其販軍火之利權也若謂從此可弱中國則恐愈禁抑之其抵激勵忿及智力一開一事可成他事亦無不可成則中國之强轉從此而未艾也且中國人智巧絕倫向無開之激之之人其心智力遂安於固陋而不奮倘仍寛待之使優游逸豫自足以亡今旣禁抑之竟欲援印度波蘭之例以相待是無異激之開之其能忿起必矣安見有可弱之勢在乎雖然各國或另有他意則不得而知也 
[三續直隸藩司周玉山方伯諭令委員查案手札]  
第三條緝捕盜菲一每縣四境之内必用偵探如有拳土各匪藏匿立卽懸賞嚴拿其出名匪首應發犒賞准定案後赴司請領惟買眼線給差人盤纒皆須官自探囊故愛民之官斷無不嚴辦賊匪之理重利之官决非能辦事之人試設身想官若視民如子安忍惜小費而聽盜匪擾我民耶卽捕盜之差綫官亦時常懲勸兼施而不肯鬆手矣二辦保甲誠是善法若賊匪勢盛辦亦無益宜先設計殲其渠魁倘因循寖熾聚衆抗差官宜親身往查如係怙惡不悛只得請兵擒剿兵到之時官宜同在行間一面招撫面作爲嚮導且免兵勇擾民近日鄕民滋事官即請兵彈壓及至官兵擊賊而官仍坐衙齋不出但遣差探視不知其何以心安也三匪首如果投誠萬無殺降之理但此輩瞻大若不剿而撫恐爲所紿如果眞降一說必成多說即非眞降非剿不可收降之道其要在先取妥保繳槍械然後給免死照資遣歸農若無業可歸不便驟遣者須與紳董暫行設法安揷費用不足不妨禀司請示總須有法以鈐束之勿使再入匪途四似匪非匪之徒所在多有或藉口教民欺侮或藉口攤捐太多兵到則釋械爲民兵退又嘯聚訛槍此等伎倆只可瞞官不能瞞鄕里官若常下鄕與紳董見面時派眼線四出訪查决無不知其頭目之理知之而不能擒其渠魁解散脅從無怪其勢日張法宜清查保甲選舉村董重賞綫捕勤練小隊一面開導一面搜拿萬一俞聚愈多　好請兵彈壓然官仍宜盡其心力不可盡委於兵也○第四條休息培養一查教案賠欵每村每畝已出若干未出若干二查供應洋兵攤捐若干以上二端雖奉督憲通飭將收發數目榜示委員到縣仍須細訪民間以期核實三教民私訛之欵應卽追抵若私和之欵不必再問本司早與教士說明然皆出自民膏官應略知其數四地方公欵如積榖書院廟會育嬰恤婺等費提用若干將來如何籌還五地方官虧挪公欵若干如何塡補是否又出於攤捐六錢糧差徭已緩若干七民力已困如何調劑其有已認賠欵而實未能籌捐者若干八平民遭此次大亂家破人亡或孤苦無依者亦應諭紳董速查禀司核奪或由地方籌欵或由本司設法當請督憲示行九各村藏有後膛快槍連子彈不論多少務飭一併繳出送省槍好者連子彈不拘多少准每槍一枝給銀十兩槍壞而能收拾者每枝准給銀五兩極壞而不能用者每枝准給銀三兩由各縣一面收槍一面墊欵給領卽在正欵内開支不可尅扣遲延繳清仍飭村董具結如以後該村查出有此槍枝存放卽照私藏軍火例辦罪如聞該村實有快槍而抗拒不肯查交卽是有心爲匪應由官督同紳董挨戸搜查再抗卽照土匪例重懲至前膛土槍如有缴者准地方官收買作緝捕之用如村董願留數桿防夜准官騐明烙字發還庶幾賣劍買牛盜風永息土匪投誠繳後膛槍亦照此發價作爲遣散歸農之資其前膛土槍及矛雜項亦准酌給價值留作地方官緝捕之用十從前團練及連莊會現奉督憲一槪嚴禁惟巡更守夜各保各村不在此例仍由州縣選舉紳董速辦保甲不惟清查盜賊以安善良且可排難解紛消除無數爭端當兹大難之後官紳並宜同心一氣且紳尤重於官官可更代紳則身家永共休戚也各紳士有願來省見本司者一到卽見如保護地方平靖緝盜安良有功鄕黨准由官年終酌請奬叙十一大亂後地方如何安輯休養有無更張整頓之法能保永遠無事共享昇平應由官紳各抒所見禀候核奪光緒二十七年六月日 
[白門水退
金陵訪事友來函云此間水患已逾五旬沿河低窪之區均被揚侯佔據各店鋪莫不閉關罷巿交易不通自初五日後天氣放晴河水因之漸退自是每閱晨昏水必减少數寸迨初十日水勢益殺所有信府河蔑街牛巿東牌樓奇望街等處街道俱已露出惟文廟東花園四象橋柳葉街石壩街地勢較低尚多積潦未能通行而向時因水輟巿之店鋪刻已相率啓門如常貿易矣 
[白門米價]  
金陵訪事友來函云此間因夏秋間洪水爲灾米價異常昻貴外江各米商聞此風聲莫不捆載米糧連檣而至不料入境 
 
 
] 

Page 3

 
 
後忽聞地方官先有示諭上米不准過洋銀五元不禁大失所望始猶相率觀望不遽開艙繼而各路米船接踵而至日見其多若欲開往地方則水脚關捐折耗滋甚又聞元甯兩縣已派人在蕪湖等處購米運解來寗在二道高井豐餘倉兩處地方出售深恐屇時價值驟跌受虧益多故現已不復把持擬即日减價出售矣 
[罰米施振]  
蕪湖訪事友人云和州知州姚石泉剌史以此次水災衝破水小圩堤一百數十處總董彭子衡不早防範咎無可辭遣丁邀至署中隨升坐大堂謂之曰爾害闔圩民人性命至於如此自問當得何罪令除去大帽責手心一百下收禁獄中嗣以各紳代求緩頰改罰彭出米一百五十石以備施振旣而又罰張姓敬姓李姓各出米一百五十石兵房吏許某出米五百石分給貧民俾得苟延殘喘 
[潯郡官塲紀事]  
九江訪事友人云新任江西九江府同知唐小寅司馬於本月初十日抵潯十三日已時接篆○新任江西饒州府齊子佩太守赴省謁見上憲後卽奉飭履新已於本月十三日接印視事矣 
[潤郡官塲紀事]  
鎭江訪事人云去夏北方拳匪作亂謡言四起各處防務戒嚴安徽武衛楚軍統領兼巡緝長江會匪事宜李軍門定明奉兩江總督兼南洋通商大臣劉峴帥檄飭將所部各營移駐揚州以資震懾刻下和議已定防務稍鬆峴帥復札飭軍門將前後二營留駐維揚其餘各營調赴蕪湖駐紥軍門奉札之下卽於本月十三日拔隊起程道出瓜洲泊舟大馬頭旋乘輿至瓜洲總鎮署拜會高藎臣鎮軍茗談良久而别隨卽解纜溯江上駛○本月十三日新湘全軍統領陳宇山軍門乘官舫帶以小火輪船駛赴金陵謁見兩江總督劉峴帥禀陳要公瀕行麾下各營弁勇咸詣江干列隊恭送○總辦鎮江下游釐卡胡明府前赴姑蘇謁見各大憲禀商公務刻已事畢於本月十五日乘官舫遄返京口 
[焦山翠黛]  
鎭江訪事人云鎮郡各洲圩大水爲災徧地哀鴻嗷嗷待哺除經常鎭通海道長久山觀察鎭江府許東畬太守捐廉賑撫外本月初十日復由上海仁濟善堂董事劉君蘭階携帶在滬所募洋銀二萬元乘鄱湯輪船抵京口會同鎮郡辦賑董事親赴災區查勘情形妥爲散給俾得殘喘苟延誠盛德事也○近有江湖賣藝之流在鎭江關前大開圍塲招人往觀關上辦事西人以是處地近江邊深恐滋生事端特商之水陸總巡周錦堂都戎轉禀道憲長久山觀察札飭保甲總局委員楊大令派差驅遂一面出示嚴禁倘敢故違立即提案從重懲辦是亦防患未然之道也 
[上海官塲紀事]  
昨日湖南候補知縣張亶臣明府祖綸籌防左營管帶龍瑞芝明府贊綱江蘇候補知縣周弼臣明府法界讞員杜枝園大令江南支應局總辦王太守仁東先後命駕至縣署拜會縣主汪瑶庭大令晤談良久而别 
[道示照登]  
欽命二品頂戴監督江南海關分巡蘇松太兵備道兼管銅務加十級紀錄十次袁爲出示曉諭事案接新關造册處稅務司戴送到第三百五十二三四五號行海傳單請爲察收等因到道除呈報北洋通商大臣李並行捕盜局及輪船支應所轉飭各官輪船一體知照外誠恐往來商船未盡周知合就抄單曉諭爲此示仰各商船舵水手人等一體知悉毋違切切特示計開一登州府文登縣威海衛也方創設燈塔一座該燈卽係在旗桿脚外之小島離威海衛城東西偏東左右三里曾於三百三十號出示曉諭在案現在改換燈式仍應出示曉諭所有新燈係用紅白兩色四等乍明乍滅燈每十四秒明滅兩次初次滅二秒明二秒又滅二秒明八秒共爲十四秒週而復始燈火距水面四丈五尺晴時白光應照三十六里紅光應照二十四里燈塔及守燈房垣俱刷白色其白光可照之度數仍與三百三十號所示無異一登州府蓬萊縣猴磯島頂上向設燈塔一座前於一百五十九號内示明該燈每年自西歷十二月十六日起至明年三月初一日止毋庸點照又天津府大沽口外曹妃甸海島向設燈塔一座前於二百零七號内示明每於西歷正月初一日起至三月初一日止將燈塔撤去各在案以上兩燈本年冬季暫不照舊停點一永平府臨榆縣山海關之海口地方暫設六等透鏡白光常明燈一個燈火距水面七丈一尺晴時應照三十里燈在城隅堡上砲臺塔之下掛於木桿該木桿計高三丈二尺桿曁守燈房垣以及該處城堞俱刷白色一燈在緯度北三十九度五十八分經度中國中線東三度十九分五十三秒英國中線東一百十九度四十八分四十五秒一該燈於本年九月十七日開點一永平府撫寗縣秦王島地方暫設六等透鏡乍明乍滅白光燈一個每二十秒明滅二次初次明十四秒滅二秒又明二秒滅二秒共爲二十秒週而復始燈火距水面七丈四尺晴時應照三十里該掛於木桿高三丈二尺在該地方高坡西南角桿曁守燈房垣俱刷白色一該燈於本年九月二十四日在日入時初次開點一該燈在緯度北三十九度五十四分五十秒經度中國中線東三度九分十二秒英國中線東一百十九度三十八分 
[大令騐屍]  
昨晨本邑浦東二十二保十一圖地保李振祥投縣報稱本圖民人李錫堂在張家樓附近被二十二保八圖民人朱錫春因妬姦起釁用刀戳傷李錦堂身死朱卽逃竄業已遣人往追拘獲求請詣騐縣主汪瑶庭大令據禀之下卽於午刻帶同刑仵書差人等渡浦前往相騐旣升座地保將兇犯朱錫春寡婦施氏解案大令傳訊施氏供與李錦堂同居朱春泉於昨日黎明時推門而進順手取得菜刀將李砍斃求鑒朱錫春供爲飯館牛理與李冋有宿仇是以戳斃大令飭仵騐得屍身面部頭項肩甲等處共有刀傷三處委係致命大令親視無異卽飭塡明屍格給棺收殮著地保傳屍屬領埋取具各結並諭將朱錫春及施氏帶回研訊迨回署時已近薄暮矣 
[僞函騙銀]  
前日某甲僞繕蘇松太兵備道袁海觀觀蔡字條持至源通官銀號騙去票銀三千兩旋復僞繕一函持票至道勝銀行易得鈔票携之而逸迨源通執事人查悉偵騎四出蹤跡杳然因節投報捕房請爲查緝未知能弋獲否也 
[印兵去滬]  
前日午後駐紥美界下海浦之印度兵約數百名由統帶官督率至日本郵船株式會社馬頭乘英國某公司輪船前赴香港 
[南巿瑣聞]  
前日下午五點餘鐘時南巿賴義馬頭沙船夥沈阿八家因午炊時遺火積薪未及覺察須臾火勢上熾毒燄騰空爲鄰人瞥見率衆汲水帮同灌救移時始火滅烟消○昨日下午三點餘鐘時法界太古馬頭某輪船在外洋載到駿馬十餘匹上岸時内有七匹忽然脫逃向南狂奔至新馬路楊家渡地方撞倒挑水夫穆仁全傷及頭面其餘車輛貨物殘毁甚多 
[英美租界公堂會訊案]  
中庸洋行主控久和錢莊到期不付票銀讞員張柄樞司馬准之昨晨飭差傳到久和執事人顧謙泰會同偉繙譯升堂研訊原告投案訴稱此票曾持至久和照對蓋過圖章何得忽然推諉叩求究追顧供此票本付與同興陳立卿與甡康錢莊互換並不付與洋人陳供甡康換票後卽已倒閉故遲遲未付旋有義昌洋貨店主鄧子紅投案聲稱此示由店中賣貨收下曾往久和照過司馬商之偉君以錢莊向章認票不認人今旣照票蓋印安得藉伺推諉著卽將銀照付兩造遵斷而退 
申報館協振所經收順直陜西振捐七月十一日至二十日止第二十次清單 
十一日留青堂洋二元義質堂洋五元教義堂洋二元敦本堂洋一元詒燕堂洋一元煥記洋五角期記洋五角三泰南貨號衆友洋三元○十二日無名氏銅洋三元慈東種德堂徐洋廿元李脩本求公私平安洋一元○十三日無名氏洋二元○十五日遺德堂汪求産婦母子平安洋十元○十六日沈樹庭洋一元○十七日永安號洋一元紀蓮溪求妻病俞洋十元○十八日有心無力子洋三元○十九日太倉王洋十元泰昌經募聚奎堂等六戸洋五元遺德堂汪求産婦母子平安康健續助洋十元隠名氏求母病速愈洋十元○二十日全氏洋十元黄叔華求妻無災無病洋二元西塘榮陽氏求合宅平安大媳分娩清吉洋四元漢口億大局來錫人許梅泉洋四元鄭宗圭街隣失愼殃及將譙宴貨移助洋二十元冰廠街衆姓公醮餘資洋六元延陵子求産育平安添丁順遂洋十元以上總共收洋一百五十四元銅洋三元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
＋ 
[上海縣署瑣案]  
光緒二十三年升科局查出本邑二十七保南十二圖有徐陳等姓四戸田三畝五分有奇並無田單勒令充公召賣與高易洋行由地保吳仲嘉蓋戳及至二十五年圖董張曉巖忽將此地售與洋商愛爾德由地保張全土蓋戳遂將前立界石拔去高易洋行主聞之卽禀明本管領事照會縣主汪瑶庭大令飭提張及兩保到案前晚升堂研訊吳保供小的於二十三年輪當地保屢催徐陳等戸持單赴升科局呈騐彼等不從以致由局召賣小的憑升科單蓋戳求鑒張保供小的曾於二十五年接當地保張稱此田係其祖産小的見有方單因卽蓋戳不知其他張供此田購自徐陳等姓單契俱全是以轉售與洋人愛爾德大令謂爾爲圖董何以售地糾葛之案甚多其中顯有販賣情事著即退去候查明再訊吳保另有别案還押○去年栢治祿因忤逆伊毌控請懲辦經汪大令訊責發收改過局近日患病禀知大令飭差提案覆訊供稱小的自知不合願從此麕改前非叩求恩宥大令察得患病屬實著准交人保出如再犯事加等懲治○朱如二控高海榮串同王子安及一圖地保范全楨盜抵田單大令提訊之下王供光緒二十四年臘月高將朱姓戸名田單一帋倩小的轉向陳梅亭處抵借洋銀七百元後高因有别案被人探押英美租界公廨二十五年七月二十六日伊之母妻欲將單取回加價抵押時小的臥病逕向陳處取回計償本利洋銀七百八十元後即可元昌洋行抵得洋銀二千元由劉潤記保不知如何忽將小的列名其中迨小的病愈向之理論高許給小的洋銀一百元求鑒地保范全楨供高之母妻將單抵與元昌時王確在塲小的雖曾蓋戳交銀時並不目見高供小的母妻並無贖單加抵之事實被王等私自加抵吞沒洋銀小的曾向理論所得洋銀八百元被王借去一百元又代友借去一百元范亦借一百元後因原業主朱加二查悉定須贖回除原抵一百五十元外欲加洋銀五百元朱供此單祇向高抵押五十元後向贖取伊不允加給洋銀一百五十元前後共收邇二百元求鑒大令斥高曰爾供王私串加抵洋銀二千元除陳處贖價七百八十元中費二百元劉潤記保息存洋銀四百元爾又給王范等人三百元加朱如二一百五十元核爾在公廨繳欵已符此數可見現在所供均係謊語隨判王責一百板范責二百板與高一併交保赶將所得洋銀如數繳出著朱備洋銀三百元贖回原單各具限結存查 
[上海巡局紀事]  
前日汛捕夥某甲在南巿陸家石橋拘獲攫取行人物件之匪徒張春壽解送十六鋪巡防北局局員蕭子文二尹研訊之下飭責籐條一百下具呈改過切結驅逐出境○前日南巿北平安里周茂鼎家失竊衣服等物報捕後由汛捕某乙緝獲李阿榮張阿生二竊犯解送十六鋪巡防北局局員蕭二尹判壯李責籐條二百下張責四百下一併逐出○銀工沈雨洲家住南巿毛家弄生子良材不務正業其媳因倩薦頭湯氏薦至某姓家爲傭近忽不知所之雨洲聞之向湯氏盤詰湯氏諉爲不知遂由其兄衡洲投十六鋪巡防南局控請提究○寗波人錢王氏貨居南帀洽興街前晚與同居葛王氏不知因何起釁彼此滋閙悮將桌上煤油燈擊翻頃刻烟霧迷漫幾釀巨禍幸經鄰右帮同燒灌始得化險爲夷旣而十六鋪巡防北局委員蕭二尹訪知其事傳到二氏研訊之下飭地甲逐出境外不准逗留 
[英美租界公堂瑣案]  
何錦豐被所雇包車夫張惟昌行竊洋銀及鈔票洋銀七百六十五元報捕後經包探石金榮劉阿炳將張拘獲起出現洋銀二百六十七元四角支票洋銀三十元連窩贓之包和興於昨晨解案請究原告投案禀稱是日携帶洋銀乘車至源通官銀號被張連車竊去今旣拘獲除起案外所失尚多叩求追給張供小的竊銀後即至包處寄存四百八十元後即逃往江北包供所寄洋銀被陸兆基分去二百五十元今陸亦逃往江北求察讞員張柄樞司馬商之偉繙譯判張押候提陸到案覆訊核辦包押限十日内繳呈洋銀二百二十二元六角○前日姜悅峰偕友至福利公司欲購皮匣二枚洋剪刀一把未及付價適有他事忽忽携之而出福利洋人疑非正人立即扭交一百四十二號印捕拘入捕房昨晨解案請訊洋人投案聲訴前情姜供事出　心尚求鑒宥司馬見係衣冠中人卽子開釋○徐生根行竊錢啓元家衣服等物由四百六十六號巡捕拘解請究司馬判責四百板遞解回籍○楊壽福至虹口菜巿姚阿五所設菜攤上混用銅質僞小銀錢適爲工部局收捐人所見扭交一百六十六號巡捕拘案謂究司馬判責在百板遞解回籍○陳阿根行竊張順寳陳金山家衣被等物經包探王長桂拘解請究司馬判責三百板遞解回籍○徐海記牛奶棚用病驢駕車三十三號西捕見之卽將馬夫季阿發拘獲解案請究司馬著押候補提棚主季咸春到案訊核○包探張天林解郭楊氏到案禀稱此婦傭于程幼蘭家近程失去金荷花簪一枝疑其行竊報捕後由小的拘獲解案請究程遣丁投案請追郭楊氏堅不供認司馬以疑竊無憑應不准理著將楊氏暫交官媒留養令程酌給川資俾回金陵原籍○馬夫舒阿榮誘拐王振興家年甫十四齡之女郎經包探拘解請究王供小的開設酒店舒常來沽飲致被將女拐去今幸獲案尚乞究懲舒供詞狡賴司馬判責五百板遞解回籍女交王領去○洋人依文史扭應源八至捕房訴稱被欠洋銀七十四元昨晨捕頭派人將應解案請究司馬以原告未到從寛開釋○李阿根行竊徐阿根家衣服三件經包探胡瑞龍拘解請究司馬判責三百板遞解回籍 
[法和界捕房瑣案]  
寧波人忻阿三前竊某西人洋銀一百元逃往蘇州在小輪船上賭博輸罄迨回滬後爲包探拘獲解奉讞員杜枝園大令訊供押追乞今日久尚未交出昨日大令蒞捕房發落　提到案覆訊忻供所竊洋銀早已用罄求恩寛　措繳洋銀五十元給還失主求免追究大令著包探帶出先繳洋銀五十元再核○良濟藥房西人前控張明德等拔去界石經大令迭次訊供押交迄今仍置之不理昨日命提覆訊張供小的田内葬有祖塋並未售與洋人故將界石拔去大令謂西人向升科局購買漲難與爾田畝無涉何得率行拔去界石殊屬不合著還押速將界石交出違千追比○陸子雲控薦頭周蘭生串同女傭竊取金鍊匿不交出迭經大令訊供押追在案昨日周妻李氏投案聲稱現在女傭不知逃往何處實難交案大令判賠繳洋一百元勒限交清釋放○吳阿泉之女許與周王氏家爲童養媳嗣因潛行逃逸被控到案迭經大令訊供押追在案昨日原告投案求追大令命提吳阿泉到案著重責二百板還押再比○楊伯寅前控徐阿坤糾同流氓藉端訛詐攫取田單經大令提案訊供押候交出田單昨日陶善鐘投案具保大令准其保出赶緊清理○錢新發控徐阿生騙取洋銀三十元經大令訊供押追在案昨日命提復訊徐供錢新發先向小的借洋銀五十五元有筆據呈閱大令謂爾所呈筆據不倫不領實難深信著還押嚴比○流氓朱阿天張明德李金生陳阿三李阿懷在老北門外搶劫洋銀爲包探拘獲經大令訊供押候責懲昨日命提到案著先枷號一月期滿各責三百板張驅逐出境 
[美租界捕房紀事]  
前晚百老匯路根利洋行西人以出店殷元伯虧空洋銀七十餘元扭訴捕房捕頭本擬將殷押候轉解公堂禀請讞員張柄樞司馬訊辦嗣殷浼友將銀如數繳還始准從寛釋出○昨日亭午賊犯錢鴻祺掩入北河南路第五百三十二號門牌粤人翁正豐所開小烟館内竊取烟搶二枝携之而逸由包探石金榮查獲拘入捕房押候解送公堂禀請訊辦○昨午積竊陳阿德不知在何處竊得綢衣一件携至天潼路某押鋪質錢適爲包探錢榮堂所見帶入捕房捕頭令押候解送公堂禀請懲辦○前晚偷兒吳阿貴混入虹口某姓家行竊綢衣數件携之而逸經包探孫阿新所見帶入捕房捕頭令押候解送公堂禀請訊　 
 
 

Page 10

 
 
[金陵官報]  
七月十五日藩憲牌示委署高郵州訓導王德昭病故繳委遺缺查有試用敎諭吳士林堪以署理督糧同知敖禀知川賑改奬案内蒙恩給予　署對品優缺一次叩謝直隸州崔鴻翥禀知分寗差委縣丞王祖蔭禀知過知縣班巡檢崔祥芝禀知過知縣班先行到省從九王定邦奉委代理江淮司十六日日本駐甯領事天野恭太郎大學堂教習法學博士松崎藏之助均會洋務局候補道汪見知縣劉麟瑞禀知到水漢西門外保甲總巡差又何鳳翔銷水漢西門外保甲總巡差道庫大使錢傳恩隨湖北督銷赴鄂差遣卽辭十七日藩臺恩巡道徐均見直隸州王茂中禀知由吳淞江陰公幹回十八日糧道效赴鎭江揚州府鈺斌赴任勸辦上海機器局請補淮安府張慶勛赴蘇見撫憲委辦力乏橋厘捐知縣毓楨赴差並銷東北路保甲總巡均禀辭知州保謙謝委東北路保甲總巡差並銷海運差知縣羅洽霖叩謝留甯差委十九日藩轅牌示署贛榆縣青口司巡檢徐輔臣期滿遺缺查有新海防巡檢張樹桂堪以署理知州保謙禀知到東北路保甲總巡差補十三日調辦援軍營務處二品銜湖南儘先補用道唐眞銓禀到請假 
[江西官報]  
藩憲張筱船方伯牌示調補清江縣現任萍鄕縣顧家相請咨送部引見所遺萍鄕篆務以請補斯缺現署安仁縣吳忠謙飭赴新任遞遺安仁篆務以候補縣郭立朝代理又現任臨川縣調補廬陵縣鄭恭奉撫憲諭赴廬陵縣任所遺臨川縣缺以調補鄱陽縣現署廬陵縣江召棠調署又正任南昌縣現署新昌縣孟慶雲將屆期滿所遺新昌縣缺以正任南康縣現署新建縣孔照珍調署遞遺新建縣缺以孟慶雲調署 
 
 
 

Page 11

 
 
   
 
 

Page 12

 
 
   
 
