# 1921 - 138 - 4917333

 

Page 1

 
 
   
 
 

Page 2

 
 
[新世界又要開幕了！]  
思想的丿藝術的丿優美的丿高尙的丿衛生的丿雅俗共賞的丿空氣新鮮的新世界丿不日重行開幕了！ 
新世界是游戲塲的鼻祖！新世界是學士文人的薈萃所！新世界是閨閣名媛的游息地！新世界每次停幾時營業丿裏邊必有一番大整頓丿重新開幕丿總是人人呌好！個個稱奇！前幾天我們因爲新舊交替丿暫停了營業丿逞此機會丿我們大加整頓！修理的修理丿布置的布置丿漆的漆丿換的換丿現在内部旣煥然一新丿自然我們又要歡迎各界諸公來游玩了！請靜聽好消息罷！ 
[先施公司大减價二十一天　由隂曆四月初五日起至念五日止]  
[寗興快輪二十日禮拜五開往福州　三北公司啓]  
[淮通輪船開往天津]  
本行淮通輪船准於禮拜六即隂歷二十一日直放天津如　貴客裝貨請至小行帳房面洽無任歡迎　江西路五十八號天信洋行帳房白 
[招商局廣大快輪准本月廿一日即禮拜六開往香港　廣東本輪陳南屏啟　]  
[招商局新銘快輪准於本月二十一日即禮拜六晚開往烟臺天津　本輪帳房關謹啓[科彂大葯房醫藥理化儀噐部調劑部擴充開幕减價一星期紀念大贈品]  
本藥房現因營業擴充配方擁擠舊屋不敷應用特在東部（即前香水化妝品發行所）後面新建大配藥室將原在西部之調劑部（即配方子的）遷入其中現有各國藥劑師八人專門趕配各國藥房日夜不輟以後配方可無擁擠等候之虞其西部之藥料部亦遷至東部與香水化妝品部併合西部全部改爲醫藥理化儀器部發售德國儀器立考注射針醫院用器械福脫來史橡皮器具琺瑯器具玻璃瓷製化學用器百格飛沙濾缸各種天秤以及一切醫藥理化用儀器並將樓上原有之儀器室改爲様子間陳列貨様任客參觀兹已佈置就緒定於禮拜一（卽五月二十三號）開幕特將東西兩部各種貨品（香水化妝品藥料儀器）减價七天並附有贈品以答惠顧諸君之盛意謹此通告　上海南京路科發大藥房啟 
[中國紅十字會時疫醫院開幕通告]  
本年天氣寒燠不時聞已有患症發現滋蔓可憫本會爲防疫未然起見特開常議會議决提早開辦仍在天津路三百十六號舊址房屋擇於陽曆六月一日開幕專治急痧霍亂吐寫吊脚癟螺等症務請　官紳商學各界諸公屆時賁臨參觀指導進行無任盼幸並望各病戶遇有上項痧症初發時立刻送至本院診治切勿挑痧自誤性命本院備有汽車送病人非常安穩迅捷如需用時通知預備並不收費或用中央五百六十八號電話亦可專此奉布諸希　台鑒中國紅十字會會長汪大爕蔡廷幹時疫醫院院長楊晟王震唐元湛謹啟 
代收捐欵處中國銀行　興業銀行　鹽業銀行　漢冶萍公司　交通銀行　上海銀行　浙江銀行　招商總局　本會南北醫院 
[上海市民施診醫院開診廣告]  
本院定於陽歷五月二十六號（即隂歷四月十九日）先生開診端午日行開院禮（地址）英租界勞合路寗波里四零五號（時間）上午九時至十二時下午二時至四時　院長杭辛齋啓 
[寳克洋行擴充保險啟事]  
啓者本行開設上海已歷二十餘年專做進出口貨及水火保險信用草著今因擴充保險營業利便各界投保起見無論本埠及内地大小各商埠一律均可承保賠欵格外迅速取費尤極低廉並聘程綬三先生爲華總經理程君久辦保險事業富有經驗且辦事誠實素爲各界推許如荷　賜顧逕請駕臨廣東路十九號半二層樓與程綬三君寫字間接洽可也（電話中央一八一八）寳克洋行保險部啓事 
[上海順利水火保險總公司克魯倫啟事]  
鄙人於保險事務歷有經驗前任望賚保險公事總大班已十有餘年現因另有職務故已向該公司辭退今鄙人已任上海及順利保險總公司總大班專保水火及汽車等險於中國各通商口岸均設有分行及經理等倘遇不測鄙人有自主權衡賠欵異常迅速如蒙惠顧請移玉至新康路三號三層樓上本行接洽毋任歡迎　電話中央五四六九　四一○四 
[上海順利水火保險總公司聘請葉志祥君為華經理]  
現於陽曆五月份起蒞職視事荷蒙各界惠顧請移玉至新康路三號電話中央五四六九號莫不格外克己以答雅意　順利洋行大班克魯倫啓 
[河南救濟正副劵四五月廿三初六日開奬]  
[慈善救濟正副劵五四月初九廿八開奬]  
[上海老北門東廣滙源連中本月十八開彩湖北正劵頭彩誌禧]  
第三十期頭彩由小號門莊分條售出又第二十八期二月二十日開頭彩亦由小號售出得主早已聲明現售河南正劵二十三開彩諸君快購爲盼此佈　 
民國路老北門東首共舞臺南耶蘇堂對門廣匯源總分號啟 
[上海萬寳源連中湖北正劵弍彩誌喜]  
第三十期四月十八開二彩第二萬五千七百八十九號并上下附彩均由本行門莊分條售出得主台銜容後聲明本行旬日之内連中頭二三大彩數次眞稱財臨旺　現售義賑副劵後天開彩河南正劵念三開浙江正劵西六開各種奬劵將近開彩請諸君再奪頭彩捷足先登快快購買門莊公道批發克己外埠原班回件郵力自給乙老北門西新街對面總行　新北門西分行　民國路地耶穌堂對面萬寳來聯號仝啓 
[湖北有奬正劵第三十期電傳五大奬捷報]  
○頭奬　七百五十三號廣滙源售出　○二奬　二萬五千七百八十九號總局　○三奬　二萬三千五百四十號總局　○四奬　五千五百五十六號松江廣源祥售出　二萬八千九百四十一號杭州支局售出　○五奬　二萬七千五百五十五號總局　二千四百七十二號硤石大興恒售出　●第念七期副劵准四月廿八日開奬 
[江都振揚電燈股份有限公司彂息告白]  
本公司庚申年官紅利准自夏曆四月二十日起一律發給凡我舊股東請帶息摺新股東請帶收據屆期至本公司帳房按股算付隨取庚申年帳略除通函外合行登報聲明　江都振揚電燈股分有限公司董事會謹啓 
[周成大律師代表揚子機器製造有限公司股東聫合會唘事]  
本聯合會係由揚子機器公司股東所組織以維持股東所有權利改良公司進行辦法爲宗旨現今列入發起者已有數千權之衆兹特委托本律師辦理進行手續股東諸君有願加入者務請於三日内惠臨愛文義路聯珠里一五二三號本律師事務所簽名幸勿自棄權利爲荷 
[上海棉紗交易所召集創立會通告]  
啓者本所第一期股欵業經收齊兹經籌備會議决定於五月二十九號（卽隂歷四月二十二日）星期日午後二句鐘在愛而近路本業公所開創立大會除另函通告外特再登報佈告　上海棉紗交易所籌備處啓]  
 
 

Page 3

 
 
時評 
[諒解之日（冷）]  
各國之間如英法德者雖經敵戰之後雖亦有齟齬之時而終有諒解之日如最近之上西萊西亞問題即其確證也至於中國各方之爭鬭者如己成敵對之南北者固無論矣即同在一方之人旣有齟齬之起即無諒解之時若京津間之會議歷時雖久而無一事能成者亦以是也 
欲人諒解必先以眞意示人人能知其眞意之所在而後可以諒解今如某使所言目的不同失望則一所謂目的者何固未嘗一一明白以示人也亦以其事私秘懷此目的者不得不以烘雲托月之法以出之而人之拒絶之者亦可以隠約之詞對付之於是各人之眞意終忽示人而各人間之諒解亦終無日矣 
 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　五月二十四日大總統令沙慕思基給予三等嘉禾章此令 
專電 
　　北京電某使語人吾輩此來目的不同失望則一就中曹三爲最新閣仍破碎不全（二十四日下午下鐘） 
　　北京電　今日午後三點前各要人意見仍未疏通預擬議題碍難提出徐靳在席上不曰希望内外協助卽曰但求各省諒解曹張王三使默不置答此大會議恐仍無結果（二十四日下午十鐘） 
　　北京電　李十偉請假三月提三種辦法請靳擇（一）張遠伯兼（二）潘復代務（三）本人保一次長代務俾本人在後台佈置籌欵事但府議未允（二十五日下午一鐘） 
　　北京電　一說吉會借欵二千五百萬聞己簽字李財長將挾此欵上台（二十五日下午五鐘） 
　　北京電　昨府議結果張勲地盤張作霖允讓步撤回惟張懷芝督甘不帶兵陸洪濤長甘留兵一旅三方同意熱河是否任汲陜西是否任閻尚待續議因近日陳樹藩戰事得手郭堅被圍故不便易陳徐言諸事由責任内閣主持予可畫諾靳言熱汲陜閻可贊同但不宜同時發表（二十五日下午一鐘） 
　　北京電　陜督確定閻相文己命閻率師開㧞（二十五日下午二鐘） 
　　北京電　本日令特任陳樹藩爲祥威將軍著卽來京供職又閻相文署陜西督軍又派陸夢熊爲吉會鐵路督辦（二十五日下午五鐘） 
　　北京電　蔡成勳昨出席閣議首先報告直隷各師旅欠餉六百七十萬非先發三分一不能過午關　　北京電　吳佩孚己發四電催曹回保（二十五日下午一鐘） 
　北京電　奉張對征蒙事願負全責至軍務進行本日會議取决 
　　北京電昨午後三時府開聨席會議决定征蒙辦法分路出兵 
　　北京電　馬鄰翼允就教次但不允代部務（二十五日下午二鐘） 
　　北京電　靳訂明日午後二時在頤年堂開蒙王會議並邀三使入席取决援庫辦法（二十四日下午八鐘） 
　　北京電八校學生函挽教職員願爲後盾教職員以宣言己出誓不復留（二十五日下午二鐘） 
　　北京電　馬麒裴建準馬廷勷馬鴻賓等五鎭使漾（二十三）電反對陸洪濤眞除請於楊增新王瑚馬福祥三人中擇一督甘若任非其人勢難承認（二十五日下午一鐘） 
　　北京電　交部咨外部綏芬站日憲兵横干路務請向日使館交涉撤去此項憲兵（二十五日下午一鐘） 
　　北京電　楊增新電塔城又到俄兵數千道尹張鍵交涉卸裝無效恐有戰事請速濟槍二千砲六門遲恐不濟（二十五日下午一鐘） 
　　北京電　赤塔電美外交官愛百第少佐但維西來赤與克民交换意見聞因日本九條有沿海不割讓性質與美取道勘察加相對待 
　　北京電　大連爲金本位驅逐華商李子明等奉省署請向日使抗議部電奉天交涉員先向彼交涉詳陳經過以憑核辦（二十五日下午一鐘） 
　　北京電　海部請指定井陘鑛爲海軍燃料（二十五日下午一鐘） 
　　北京電　德使定沈瑞麟報載袁克定不確（二十四日下午八鐘） 
　　北京電　院電楊增新招募哈薩馬隊三連應照准所請槍砲彈己由部分别籌撥（二十五日下午一鐘） 
　　北京電　陳遐齡請接濟軍餉政府己允撥五萬元（二十五日下午一鐘） 
　　天津電奉張將來津警廳令河北各客棧留房爲張隨員住宿 
　　天津電　河間戲縣又發現鼠疫　　天津電鄂王派員在津境募兵以補缺額（以上二十五日下午十鐘） 
　　香港電　奉張爲聨桂陸電告派子惠良南下陸飭屬備迎 
　　香港電　粤防以欽廉最不穏 
（以上二十五日下午八鐘） 
公電 
　　北京自治聨合會代電申報館轉省議會教育會各學校並教職員聨合會學生聨合會商會農會工會並各公團津滬各報館均鑒北京高等專門以上學校停頓月餘教育己陷於破産全國人士具有維持之責應請一致力促政府切實維持從速籌足教育經費以便尅日上課雜電奉聞惟希惠鑒各省區自治聨合會叩漾 
　　安慶學生總會公電申報轉北京大總統國務院曁皖旅外各同鄉鈞鑒頃聞王鴻陸來長皖如果屬實皖人誓不承認皖學生總會叩 
　　旅湘廣東同鄉會代電上海申報館鑒頃致粤桂孫中山先生陸幹卿先生曁兩省軍民兩署各機關各學校名報館一電其文曰廣州總商會轉孫中山先生南寗總商會轉陸幹卿先生曁兩省軍民行政長官各機關各學校各報館鑒嗟我粤桂頻年兵燹民不聊生在兩省省執政諸公當各本天良息事寗人以爲救死之計乃閱報章粤桂開戰己成事實同人等遠望家山驚魂莫措蓋今日粤桂之戰同室操戈不惟騰笑外人抑恐立召亡國之禍凡有人心誰忍出此尚乞粤桂執政諸公爲人道計爲民國計爲桑梓計早息干戈免致生靈再遭茶毒無任泣血以禱旅湘兩廣同人全體叩尚乞貴報主持公道發揚偉論以警政爭面平戰禍無任感盼旅湘廣東同鄉會同人等叩 
世界路透電 
[上西萊西亞亂事與法英德]  
　　二十四日倫敦電巴黎報紙稱法總理白里安氏照會駐法德使如德國在上西萊西亞之兵士守攻勢則德政府應負其責協約國將共同商定必要之懲戒德使旋以德政府覆文轉送法政府内稱德政府己嚴令封鎖德國與上西萊西亞之邊境並請德政府不許兵士自由入上西萊西亞惟上西萊西亞境内純粹自衛之機關係在協約國委員轉轄治權下成立者非德政府所能管理之德政府現因駐德英使交涉之結果己願設法緩和西萊西亞之事務現以糧食金錢運入被占區域 
　　二十四日巴黎電　衆議院今日開會法總理出席報告聽者甚衆白稱法國甚願忠實履行凡爾塞和約法國不欲將德國應有之地給予波蘭渠與英相對於此事意見實同白繼言波蘭在上西萊西亞之歷史上權利謂公民大會投票德國占勝乃德人遣回投票者十八萬人參與公民大會所致白抹謂武人誠常無正當了解和約之資格但决議係依據專家報告而來又謂德總理之誠摯頗可滿意法政府欲依維持協約之政策進行云 
　　二十四日巴黎電　法總理白里安稱上西萊西亞事勢現己大有進步今無占據魯爾區域之必要 
　　二十五日倫敦電　法總理昨在衆院所發關於上西萊西亞之議論大爲英人所歡馆渠所稱英法聨合爲其政策之關鍵在此時代不宜孤立等語尤引起樂觀 
　　二十四日倫敦電　巴黎消息英政府不與法政府聨合向德國交涉上西萊西亞事兹據可恃方面云英政府事初即己施行種種方法以德人干涉亂地而生之嚴重惡果警告德政府英國此項交涉甚有效果德政府除發兩次嚴厲通告外並己在大綱上依允取銷經濟抵制並允施行錢糧接濟上西萊西亞云協約國委員團所聘之英人波威爾少佐爲波蘭叛黨所拘備受辱待波人强其與德俘乘四等車同行並以槍斃恫嚇之英政府己要求波蘭叛黨謝罪現波威爾少佐己被開釋 
[英屬會議中之印度代表談]  
　　二十三日倫敦電參與帝國大會之印度代表向路透訪員發表談片略謂余在帝國大會中對於可使帝國在政治中成有力的份子之各種提議必表示友好態度但印度人民與其他殖民地人民必須絶對平等余將在大會時提出一種原則即其他殖民地人民如可自由至印度營業則印度人民亦應可同樣自由僑己於任何殖民地印度在財政上應獨立印度願照優待價格售其貨於英倫但印度何以應照比較任何外國格外從謙之價格售貨與苛待印人之南斐乎非獲有交换之利益印度不願爲之也英日盟約若仍有日本襄助維持印度秩序之規定則印人必繼續訾議之至於國防事印度欲大减經費凡國防佈置迎合帝國需要而廢除印度管理權者印度必不予同意澳洲旣排斥印人假令將來澳洲與日本開戰印度不願遣派印度艦隊援助澳洲南斐對於印人之態度亦不能使印度與南斐有合作之餘地查南斐於缺乏工人時輒招致印人誘以甘言余甚望其言行相符也豫視帝國大會之結果可改良帝國各處之印人遭遇云云 
[美日間之雅泊島交涉]  
　　二十五日紐約電國務院己接日本關於雅泊島委託代管權之公文該文尚未發表據官場微露意見文内措詞尚可令人滿意文中並未提出切實條件以爲解决之基礎惟聞曾建議該問題此後由美日兩國直接會商不再由美國與協約國討論之 
[英美兩人罷工之轉機]  
　　二十四日倫敦電　希羅浦夏之美特策胡德煤礦所用礦工六百人己允照暫定工資辦法上工此爲罷工復業者之第一批 
　　二十三日華盛頓電　工部總長台維斯氏受航業罷工人之委託今日將與船主聨合會代表在紐約便議改善工作狀况等事俾減資不滿百分之十五　台維斯氏稱彼將竭力使船主承認此項條件 
[各國近事記]  
　　二十五日倫敦電　路透社萊浦齊訪員電稱戰事罪犯之第一案刻正在審訊中裁判長頗見公允曾駁絶德人不實在之證據 
　　二十四日倫敦電　海軍部芒塞爾氏於今日下院辯論海軍豫算案之際聲稱軍艦燃油其便利遠過於燃煤艦隊不久將全用燃油之艦並建議在不列顚設一儲油總部而在海濱一帶設立支部 
　　二十三日華盛頓電　參議院己採納海軍經費議案修正文數條内有撥欵一百五十萬元在瓜姆島建設潛艇與驅逐艦根據地一條 
　　二十五日馬尼剌電　伍德將軍察福富加島後己在洛亞格登岸與福白斯將軍會晤伍德將軍在洛亞格演說曰吾人毫不注意菲島任何政轉發表之意見吾人之抵菲島僅求據實報告菲島狀况無黨無偏吾人所特别注意者爲法庭之狀况蓋不重公道之地决不能有穏固之政府成立也 
　　二十五日馬尼剌電提督公司之維拉溪號己於今晨啓椗較豫定之期遲數日船中載有游閱菲島之西雅圖商民若干人 
　　二十四日莆京電葡國新内閣業己成立閣員皆屬自由黨 
　　二十四日巴黎電今日巴黎交易所英金收盤價每鎊兌佛郎四七一八　 
　　二十四日倫敦電　日太子隨員中之某氏語客謂太子視英日聨盟爲日本海濱外最貴重之産業 
　　二十四日希爾波電　日太子己乘驅逐艦入法 
太平洋路透電 
[澳門築港問題]  
　　二十五日香港電澳門總督向香港電聞報代表聲稱葡政府將澳門船港計畫修改退回若依此實行則前所用去之五十萬元均將犧牲此事初因誤會所致經解釋後雙方意見己歸一致葡政府曾請澳門總督留任仍照原定計畫進行　香港葡總領事聲稱外間所傳葡政府命將所籌築港經費解往葡京之說毫無根據總督辭職袜不關於船港計畫政府並未允准 
[南方近事記]  
　　二十三日廣州電　據河源傳來消息該處發生肺炎疫或謂乃因天氣久旱及上年九月間粤桂交戰時棄屍無人注意所致 
二十三日廣州電　香山等縣近降大雨絲蠶收成恐將不佳 
　　二十三日廣州電欽廉高州匪患頗熾若輩假裝桂兵侵入粤省廣州渡船及小輪多艘現爲軍事當道徴用 
[北方近事記]  
　　二十五日北京電　總統今日宴待留京蒙古王公向彼等說明政府派兵入蒙非爲仇蒙乃欲驅除恩琴之黨耳 
　　二十五日北京電　據官塲消息李士偉就職與否今尚未决惟李並未切實拒絶 
　　二十五日北京電　張作霖曹錕王占元離京日期今尚未定 
　　二十五日北京電　昨日午後總統與閣員三使及張景惠馬福祥等在公府會議議决征蒙之舉應即實行由張作霖負完全責任如如需助力由王占元曹錕竭力助之王占元應負依其前所提出關於聨盟之辦法統一各省之責任對於廣州方面覺有施行嚴厲計畫之必要應聽令陸榮廷主持一切如陸以爲宜用武力則王占元曹錕等宜竭力助之並議决免陜督陳樹藩之職命其來京而以閻相文代之 
[英美烟公司包稅之中止]  
　　二十五日上海消息路透社由可靠方面探悉近華字報所載關於英美烟公司與烟酒專賣局於五月二十三日簽定合同消息謂合同中規定（一）蠲免落地捐與釐金（二）華界内徴捐百分之二十五外國租界徴捐百分之二十（三）預以兩年之捐繳付政府（四）不得將英美烟公司所享優惠權利給予競爭者查此項消息實無根據此事談判己於五月十七日中止 
國外要聞 
[太平洋教育會議之計畫]  
　　中美新聞社華盛頓通信云大太平洋教育會議將於今年秋季舉行於檀香山島之火奴魯魯美國國務院己發出請帖凡太平洋岸諸國皆邀其派代表參與斯會惟墨西哥與與西比利亞不在此列國務院又以一函致駐在各國之美國外交官略謂此次會議並不由美國政府主持與贊助惟政府中亦頗視爲重要要願得合格之代表與會云函中并囑各外交官以大太平洋恊會名義發請帖於各國政府大太平洋協會之組織係繼大美洲協會而起一九一七年得檀香山方面之註册作爲一國際機關沿太平洋諸國之總統總理等則皆爲斯會之名譽會長斯會力謀使太平洋上之各國與民族聨絡感情通力合作曾召集太平洋諸國之科學家教育家商學家美術家文學家法律家與公共人物等屢開會議據函中所述第一次教育會議有以下之各論題（一）發育各國之教育狀况（二）就數國之文化政體生産力與天産四項討論其教育上之需要（三）討論學校與其他教育機關之組織法以應各國國民之需要（四）討論資助教育辦法就財力與納稅辦法論大太平洋協會並以請帖發致澳洲羣島與東方南美諸國請各派確曾從事於初等高等職業及工業各教育之員爲與會代表以資討論而促太平洋教育之進步云 
[美國新組特别軍事部]  
　　中美新聞社華盛頓通信云陸軍總長威克司氏近擬於陸軍部中新組一總司令部以潘興將軍爲部長蓋在預備一旦有戰事起即有一專部主持軍務可以立時發動不致延悞威克司總長己宣布將請潘興將軍爲此新機關之領袖先是喧傳將軍將繼陸軍少將班登馬區氏爲參謀總長至此遂成烏有之說大約新參謀總長當屬之乾姆斯哈包德少將又有一般人深信師普克拉倫司哀得華司氏曾於大戰中統率第廿六師陸軍者行將返波士盾任艦隊區域領袖或以爲參議中以哀得華司氏由師長升少將任此要職恐將反對顧反對之說亦未必能成立威克司總長對於新組特别部事曾發表其意見其言云予欲於華盛頓之陸軍部中設一總司令部此部組織之原因蓋預備一旦有戰大軍立集不致有誤戎機也此中詳細容後再述而此部之部長則非潘興將軍莫屬將軍必能以活潑之軍事手腕措之裕如所定計畫非一時所能縷述以參謀部論則參謀總長但須於和平時代主持一切軍事設備如常備軍國防軍後備軍而此新司令部者則須於軍事上布置周密常作枕戈待旦之想一經宣戰則兵己厲馬己秣立可赴戰禦敵矣威克司總長之有此組織實取法於法蘭西當歐洲大戰以前法國亦有此種組織霞飛元帥爲領袖自知戰事起時彼即能以大軍赴前敵略無遲緩其部下皆能用命戮力從公故大戰起而霞飛元帥即自統大軍出戰矣威克司總長又云我之計畫亦復如是部中一切内容并非和平之設備乃於和平時代爲戰爭危急時之準備耳而參謀總長之職務則仍與昔時同在和平時代爲軍事上之組織彼此職務雖頗相似而性質實各不相同也時有一報館記者語威氏云以參謀總長言得哈包德將軍主持部務必能與潘興將軍和衷共濟相得益彰而收事半功倍之效威克司總長謂哈包德將軍爲人和易無論何人皆能與之共事也潘興將軍之長總司令部美國之高級軍官皆表示滿意陸軍部中亦極端歡迎一二年來將軍在陸軍中原無確定位置對於此總司令部之組織本月同意聞參謀部亦將歸其範制云 
國内要聞 
[北京通信（吹萬）]  
　　完全行使政府意思之地方行政會議 
地方行政會議於今日（二十三）繼續開會討論地方稅國家稅劃分問題及省參事案一時十五分開會先討論第一案此案前次因部派代表及省長代表之反對幾至否决議會代表中途以不出席抵制遂以不足法定人數宣告延會經此數日公讌時之接洽决改爲建議案提出此爲原提案人之讓步辦法亦即避免危險之一種辦法也財政部代表劉果請原提案人說明改爲建議案之理由龍欽海謂此案恐在事實上不易即行以兹事體大且煩行之匪易重以各當事者之反對更足爲此案前途障碍故改建議案駱繼漢謂稅源二字不通當改爲稅制内容亦多有當改處似以請原提案人撤回修改爲佳其後議論紛起有主作建議案者有主付表决作平常案者奉天省長代表關海清謂本會議所討論之議案當在地方行政範圍以内此劃分地方稅國家稅案實出於地方行政範圍以外本會不當討論農商部代表奉 
 
 
 

Page 7

 
 
　　人李有忱謂此案有關國家預算非行政會議討論即能有效者似以不討論之爲是財政部代表凌文淵謂原提案人前亦贊成劃分而不言如何劃分但空言當劃分而己劃分之法則任財政部决定本席以爲此種辦法最近情理望原提案人尊重其主張撤回照此修改（凌氏前次見反對者多知此案决通不過力言當分其說異常動聽今日之會因受外方攻擊贊成反對之數似己相若而議會代表爭持甚力故凌之說辭忽變蓋此案之精實在以田賦劃歸地方稅歸財政部分劃則可自由支配使該案之精神全失此凌之眞意也）財部代表發言最多自始至終凡二十一次有一反對者發言彼必繼起表示贊成言雖多而不中肯要此案本會不當討論一語實爲其所堅持之理由并以請省長代表注意自己地位一語爲最有力内務部代表劉馥謂本會討論此案實爲分内事未出範圍以外本會旣討論地方自治之案且己多數通過則地方自治在本會所當討論範圍内己爲衆所公認地方自治與財政有關此案當然可以討論本席對於劃分一事絶對贊成但如何劃分則認爲困難當經細密之研究宜付表决不當作爲建議案蘇議會代表錢崇固謂請大家注意議事規則規則中固無建議案之規定止能付諸表决主席乃宣告辯論終結以此案成立與否付表决贊成者十八人提案人以原約贊成者不止此提出疑義於是可否之間發生爭論結果用唱號表决共到四十一人贊成者十九人議會代表十人（共十三人邊守靖未到會奉天代表白永貞被張遣赴奉黑龍江代表陳耀先出京故到會者實止十人全體贊成）部派代表六人劉馥吕鑄湯中萬兆芝錢家治駱繼漢省長代表三人廣西代表梁士模江蘇代表孫蔭其一人則記者不之識也部派代表之反對者爲凌文淵辛漢李有忱黄錫銓劉果凌辛皆江蘇同鄉會健者平日言自治皆言之成理平素固亦主劃分兩稅主以田賦歸地方者今竟爲劉果請各人注意自己地位是否代表民意者一語所提醒毅然反對殊出蘇同鄉意計之外黄錫銓本與駱繼漢約同贊成至唱號時竟呼反對此案乃歸否决假使辛凌二人表示贊成則此案即成立故江蘇旅京同鄉對於凌辛多有煩言也聞財次朱耀東爲反對劃分最力之一人劉凌實仰其意旨朱對劉等大加稱許 
後即討論第二案爲部交省參事會條例案由部派代表陳産彬說明理由該案内容爲省長派代表六人省會選六人省長爲會長至付表决時仍以省長之意爲可否與無會等福建議會代表鄭豐稔起立問陳云貴大部提出此案之本意是否爲愚弄人民擴充官權抑係擴充民權者本席認此案仍爲政府之一種欺民手叚與本會之組織等陳答内部提此案實含有擴張民權之意謂有六人爲議會代表可使兩方意見中和錢崇固報告江蘇省議會所提省參事案提出經過及辦法以與本案較請共對此案詳細研究勿使民意受拘朿議會代表皆謂此案完全爲政府欺人手叚之表現與行政會議辦事細則等不能表示贊同章會長仍利用其多少數之利器付表决贊成者大多數僅議會代表未贊成地吉林省長代表劉哲請提定特别審查員審查此案龍欽海駁之謂此非特别案無另推特别審查員之必要主席乃交第一股審查遂散會 
此次會議之結果吾儕人民對於政府召集行政會議之本意及其所以搆成此組織之故可瞭然矣吾人民誠宜如各省區自治聨合會之主張撤回省派代表否認此項會議之議决案也聞劃分兩稅之主動人以主張失敗擬於下星期在江蘇同鄉會提出全國均賦案並聨絡浙江運動均田賦免漕糧以後恐又有一翻熱鬧也 
[三閣員之去就觀]  
新内閣中閣員己允就任而未到部者現祇陸軍財政兩部迄昨日下午所得消息陸長蔡成勛己通告今日（二十四）上午九時到部視事前昨兩日外間傳說蔡於星期一到部者不確至財長李士偉早有星期一到部之訊其就職通告且己缮就乃昨晨又復撤回探其内容因最近數日以來各方面索餉之電急於星火財部一小時之間接到此項電文竟達十餘通之多曹張王三使與海軍藍杜蔣三司令亦皆滯留都門立待解决李如朝上臺夕即須籌出一千萬元之軍餉方能應付故李氏形態陡形懊喪據聞李對人言輿論之攻擊非所畏懼實因登臺之後僅奉直鄂三省索發欠餉一事己覺無法應付矧節關瞬届需欵萬端無米之炊尤覺困苦故不能不再加考慮云支但李氏旣己來京一定就任不過舊曆端陽節轉瞬即到乃財政之一重難關李非着實把握似不敢遽然出臺其到任之遲早反不成問題至教長一蒿政府知范氏萬難挽回現正物色次長人物以代理部務暫作過渡部中對於此席覬觎者固大有人部外者則以天津之教育廳長馬鄰翼呼聲最高馬屬回教故同時有陜西省長之望若成於陜則棄教次教育界中人則甚望其得手於陜也 
[教職員再辭職後之情形]  
北京國立八校教職員因教育費問題己成絶望前日向校長團二次辭職一面并發布宣言訴之輿論昨日（二十三）下午二時仍在美術學校開第三十三次大會主席馬叙倫因病未痊臨時由法專代表王兆榮代理主席旋由馬叙倫報告今日（二十三）上午九時八校代表（各校一人）八人至工專校長俞同奎私宅與八校校長會面情形略謂代表對校長提出（一）要求校長即日承認同人辭職並即派員接替職員之職務（二）積欠同人薪修限三日内悉數交下校長方面答言對於（一）項史要政府允許校長辭職則必於辭職前承認（二）項惟再盡力向政府催討詚不能限以期日報告畢即討論以後進行方法並一致决定改名爲「北京國立專門以上八校辭職教職員代表聨席會議」最後因同人此後决計脫離學校對於學生方面之事原不應過問惟同人與學生相處多年師生之情實難恝置於是一致决定商同校長將此届應行畢業生之畢業試驗擇期舉行並將本年一切事宜結束一番以盡責作下午四時半散會 
　　教職員以後之方針吾人於其敬告國人書中即可揣測其端倪大約第一步即所謂「以國民之資格自起而爲謀以慰多數學子喁喁之望」由教職員自組機關以代替教育行政之作用認教育事業爲社會事業之一種不必仰息於行政官僚之下惟此著或招政府之横阻勢難實現於是實行其第二步之所謂「海闊天空亦终有吾人闡揚文化之地一其目的地約在東南與西南大學雖八校教職員未必全體離京而擷其精華以去己足使北京教育成爲陳尸據聞西南大學創辦員陳獨秀汪精衞二人因悉京中八校爲經費問題釀成絶大風潮西南大學正需教員甚亟己派員來京接洽倘政府果無法維持彼將以辦西南大學經費移作八校經費若政府不允而又不爲解决則請八校辭職教職員南下云 
至於學生方面尚未聞有何等運動惟似對於挽留范原溓一舉仍多熱心祇八校畢業同學代表顧名殷祖英唐筠霖劉兆林魯邦瞻何連璧女士等六人昨日上午同赴國務院請謁以靳氏尚未赴院乃至棉花胡同靳宅請見時適曹張王在靳宅會議靳氏無暇派祝秘書代見該代表等請總理俯允教職員之請速行解决學潮並詳陳不可不早日解决之理由祝氏毫無頭緒並且毫不知學潮之前因後果代表等不得己又詳爲陳述請其轉逹總理而出 
[北京各界聨合會記事]  
　　北京各界聨合會日前午後四時假法專持開評幹聨席會議莊庶管主席首由幹事主任鐘少梅報告各地各團體來函並謂統觀各來函中最要者（一）爲北大失火因此中顯有奸人播弄縱火促本會應行注意（二）爲南方舉孫文爲大總統此事與時局前途關係甚大有主張贊成者亦有請本會反對者關於前者前星期幹事部常會曾議决致函警察廳請其認眞偵查並由本會調查股自行調查後者事關重大未便議及可否預作議案歸下月評議常會討論衆皆深以爲然即照議事程序討論（一）反對政府又將重用張勲爲綏察熱巡閱使案議决一上書府院反對重用並促其從速收回前次起用張勲成命二致函警告張勲並請其并林墾督辦亦勿就任三接洽綏察熱三區旅京同鄉並各團體一致反對（二）反對特赦安福禍首案因報載安福禍首運動特赦甚烈且聞某要人亦力主特赦段芝貴果爾則中國前途更不堪設想一致議决致函靳總理反對特赦並關於緝拿禍首不得日久疏懈次女界聨合會代表臨時動議略謂政府輕視教育北京國立八校罷課日久迄無解决希望本會以及各團體曾一再呼籲乃政府始終無維持教育誠意本會應如何再爲援助有滿族同進會代表附議主席即付討論議决一再呈請政府從速恢復教育原狀二致函新教長范源廉請其從速就任時己七時始散會並定本星期六日仍假法專開幹事會 
[陜人請曹吳討陳樹藩]  
陜人去陳運動近來非常熱烈日昨有陜西公民代表劉承福等五百三十二人具呈曹錕吳佩孚請其興師入陜以解倒懸亦可見陜人之情迫勢急也兹將該呈原文錄左呈爲陜督陳樹藩禍陜愈烈民不堪命情急勢迫萬難容忍懇請權宜處置以解倒懸事竊代表等前以陜督陳樹藩禍陜情形呈懇轉請政府撤换以維國本一案業蒙矜念允爲拯救公民等聞之無任銘感謹將陳樹藩最近虐民情形再爲巡閱使副使痛哭陳之陜西連年荒旱餓莩載道十室九空今年入春以來雨水尚調麥苗甚好方冀秋成有望稍蘇子遺不料陳樹藩欲擴張地盤旣在澄白關山交口等處增兵反攻復在岐山鳳翔等縣劇烈作戰兵至之處死亡枕籍各救災團體拯之不遑而陳督則蹂躪之惟恐不盡且復在各縣勒收烟稅省西各縣每縣均派數十萬元稍一違抗即行破産官迫於前兵勒於後陜民何幸遭此慘禍以故無論爲紳爲庶爲工爲商莫不疾首蹙額有與陳氏偕亡之歎迭次呼籲中央己有撤换動機不料陳氏手段通天近派其私人張丹屏携帶多金在京津一帶大事運動靳總理對陜人則曰必去陳以安良善而實暗中則游移不决是袒護一人而薄視一省聞之令人太息聞張丹屏頃在津又購子彈十五萬粒機關槍數架自來得數百枝陸部己爲給照運陜以供其屠戮陜人之具似此而謂中央有意撤换陳氏誰其信之哀哀陜民誠哉無告矣伏維巡閱使副使痌瘝在抱弔民爲懷懇即毅然興師權宜處置先將軍隊開入陜境以解倒懸政府雖欲遷延其勢有所不能豈非爲民爲國兩全其美急迫陳詞不勝悚惶迸營之至陜西公民代表劉承福等五百三十二人同叩 
[南潯鐵路之危機]  
　　將歸日人管理 
南潯鐵路之腐敗己盡人皆知惟該路之權將完全歸日本人管理則尚無人知之昨聞交通界某要人云該路所借日債七百五十萬明年即到還本之期届時如不能履行該路之權即完全歸日人管理借欵合同上己明白規定日人豈能通融然刻距還本之期尚有數月猶有籌備餘地惟目下所最危險而最難解决之問題厥惟第四期利息本年五月即爲該期利息應償還之期計息金爲日幣七十五萬如此時不能償還日人即當根據合同規定代管路權固不必待明年還本時期始發生此項交涉該鐵路總理李盛鐸久己辭職坐辦張佩衡亦被李斥退其由辭職總理所委派之坐辦魏調元因手續不合迄今不能就職路政無人負責息金一錢不名日人乘機而入要求履行合同勢所必至此次小野氏來華聞己准備接收南潯路權之人物乃與該路關係存亡之贛人絶未聞注意及此殊可怪也 
[東三省通訊（隠）]  
　　吉林政海狀况 
吉林督軍兼省長孫烈臣氏蒞任以來吉省政局大爲一變原孫爲張作霖所信任之人素以反對官吏排斥外省人稱故吉林人至是亦鴉鵲無聲垂頭喪氣而己計孫蒞任不及二月關於用人方面則於未到任前先由中央任馬俊顯爲實業廳長馬係吉林人而久宦奉天者年約七十人近老朽就任後將廳中人員大加裁汰只賸六七人其最有趣味者有中日合辦之延吉老頭溝煤礦公司以華人爲經理前任廳長派委温某充任馬蒞任後以經理一席月薪日幣二百五十元實得實業廳長俸給十之六七遂鍥而不舍將温裁撤云此經理諸須接洽可由本廳長自兼聞者傳爲笑柄警務處長趙憲章由局長而警察廳長而處長前後十餘年矣係吉林雙城縣人雖有一部分人擁護而反對之者亦不少此次孫氏蒞任即授意趙氏具呈辭職而以鍾毓氏繼任鍾奉天海城人向在黑龍江爲知事並充呼倫貝爾督辦日本警監學校出身在邊省亦可謂之出色人才矣鍾於署中及所屬人員尚未大更動但日後如警察廳長所長及各部人員不能無所變更哈爾濱之警察廳長何裕璞氏業經更易何係吉林人在警界多年者此次被調可謂爲吉林人勢漸衰退之發端也財政廳長齊耀珺氏依伊通齊氏（即齊耀珊耀琳）之力得長財廳一年有半此次孫來初猶擬運動蟬聨繼見勢不佳遂行請假以王樹翰氏繼任王籍奉天前曾分發吉林者初任財廳張不甚謂然擱置幾時後經疏通始行發表齊任内臨行所放之砲計有二十餘局長全不能到任蒞新故王氏目下亦未便多所更動也惟稅務差使本近短命現在阿城等處己經次第易人矣教育廳長楊乃康氏浙江吳興人素無奥援故其歷任三年對於職務異常盡力經徐鼎霖鮑貴卿兩任並未更動蓋爲認眞辦事之報此次孫氏對楊早有宣言可見公道尚有人問也交涉特派員王嘉澤年初因公隨鮑督晋京訖未回吉外傳謂王必别有活動方法惟據交署方面傳說王尚須回吉現在因病在天津小住續假十天云云本月九日孫派鍾毓暫行兼代所以派鍾兼代者仍有候王回吉之意蓋王爲人手腕極靈活在吉辦理外交多年如去王則不易覓相當替人第王本身究竟願回吉林與否尚屬一問題政務廳長周玉柄氏克盡職守一時無人肯如此之費苦力故以周蟬聨又孫氏到吉對於金融方面主張極力整頓近來大洋票將近七折小民雖不受益而官商略减痛苦矣對於財政方面將駢枝機關如政治討論會邊事籌議處各報館學校補助費省公署位置參議顧問之臨時費等一律裁廢計月省一萬數千元此爲减政之第一步聞兼差不兼薪爲實行减政之第二步但新委人員仍多兼薪不知所定政策能貫澈否也 
[武昌高師罷課續誌]  
　　宣言要求三事 
　　國立武昌高等師範教職員以經費無着於二十一日實行罷課並推代表赴京呼籲各情己詳昨報兹據確切調查該校學生近四百人此外附屬中小學校學生近六百人去年預算約共需洋二十一萬餘元自去年七月經部核准該校經費由部直撥後至今年五月底止僅撥欵一萬五千元下欠十八萬餘元該校在鄂庫先後共借洋四萬元官票五萬八千串此欵即作爲實領外亦欠十一萬餘元以故該校在此十月間無日不在困窘借貸中教職員欠薪六七月學生饔餐亦時虞不給醖釀日久遂有二十一日之大罷課路教育廳長以該校久欲罷課迭次以緩兵之計阻其實現今旣國省均無人過問礙難再事遏抑故該校罷課後僅派員前往勸慰並商令維持校務免至學生外出軼出常軌該校教職員亦以學生星散爲慮曾由校務討論會通告各學生仍照常自修勿得任意出外並發出罷課宣言書多份以求各界援助原文甚長兹節錄其要求者三事（一）中央政府應分年籌足全國國立學校教育基金以免學校經費時生摇動（二）本校經費當教育基金尚未籌足以前究由中央直接發放抑由湖北國稅項下撥付應爲根本之解决以明責任之所在如决定由中央直接發放應請教育財政交通三部共負連帶責任於教育基金尚未籌足以前指定的欵並領欵機關按月發給無論如何必守信用如决定由湖北國稅項下撥付亦應請教育財政兩部商得湖北督軍省長同意指定由某種國稅項下支出（三）自去年十一月份起所欠教職員七個月薪俸應於九年度内一律發清如政府不予容納則該校萬難復其原狀該校爲國立學校之一學生各省皆有深望全國各界予以援手也（五月二十三日） 
[河南軍政人物之更動]  
河南自成愼敗死後政局大爲變動趙傑爲南陽鎭守使人多謂非趙倜本心故久不令到任此次成愼起事李治雲曾雲請討成故决計將南陽托付李氏己迭請中央改任大約可望邀准汝陽道尹楊承澤日前晋省哭訴被馮玉祥拘逼情形經趙督與張省長極力慰留楊竟掛冠而去現己另委張嘉淦氏前往代理尚未奉有中央明令也河南督署參謀長時鼎岑原與吳慶桐田作霖成愼等甚相得及吳田成等相繼被斥時一唯趙之命是從絶不敢有所主持故以督署參謀長而兼全省巡緝總司令及彰德事作時爲避嫌計請假家居絶口不談時事變平後力請開缺日前趙督己准如所請改令副官長胡堯卿代理參謀長將全省巡緝營總司令一職取消改爲督辦處歸督軍直轄另設總參議以輔之新委之參議爲李盛謨現任選舉事務所所長又軍務課課長趙孟雲隨趙有年洊充斯職此次成愼倡亂寳德全派所部在開封城北附近黄河口把守某日於一便衣軍士身上搜得趙孟雲致成愼之函三件内中究作何語無從探悉趙見函大怒立將趙孟雲之課長開缺另委爲參謀趙力辭不就堅請離汴趙益怒己交軍法課從嚴懲辦又安陽知事羅榮袞以有附成嫌疑經彰德公民呈控張省長己懸牌將羅撤任以簡任職鄧耀南署理旋聞羅與直軍蕭耀南有關係蕭電汴代爲緩頰鄧之赴任暫爲中止現又因羅以地方反　甚力己先期離安陽鄧遂於二十一日接印視事 
[尚有要聞二及地方通信轉後入頁]  
雜評一 
[蘇會請撤地方行政會代表（默）]  
　　中央之地方行政會議人皆知爲一種緩和民氣之策劃本甚滑稽然各省議會明知其滑稽而紛紛派遣代表者蓋猶冀以人民代表之合力爭得一較良之結果也乃自開幕以來所經過之種種成績并無絲毫緩和之氣象其較稍重要之案如劃分國地兩稅以財部代表之反對而否决如省參事會條例又以官多民少之方法愚民而成爲具文如此滑稽又滑稽之會議其不能得較良之結果早己瞭然則人民之代表又何必參預其中哉 
吾今退一步言之目前縱得較良之結果議决各案確能容納幾分民意然以武人之勢力如此將來亦必如省議會之議决案徒成一種裝飾門面之具安能望其實行更再退一步言之此結果較良之議案將來竟能實現並不如吾人所料成爲一種裝飾品然人民旣欲從根本上改革主張先確定省憲法建築國民眞自治之基礎則此種半官半民之自治法又安能適用於他日然則人民之代表又何必參預其中哉 
 
 
 

Page 8

 
 
國内要聞二 
[川省民政長問題之近勢]  
　　近以重慶方面各軍聨合辦事處召集川局善後會議民政長官問題亦有由此會解决之說省議會即電聨會辦事處質問刻尚不知如何作覆現省議會以民政長官問題應由議會解决屢次開會討論有從制度上着眼主張用獨裁制或合議制者又有從推舉手續上着眼主張由省議會選舉或參加各縣代表選舉者又有主俟省憲完成後依據省憲正式推選者議論紛紜迄無結果最近以議員意見過歧擬疏通調劑後再行開議其結果如何刻尚不能預决惟各軍聨合辦事處所召集之川局善後會議對於民政長官問題仍有自行解决之意會中有兩種主張（一）軍民兩長各舉一人（二）民政事務由軍政長官兼攝此兩種主張以後一種最占勢力將來與省議會必有一番之爭執也 
[蘇省會議撤行政會議代表]  
此次北京召集之地方行政會議幾全爲政府與各省長代表所左右省議會代表不過備員充數毫無實力故開會以來祇通過内務部交議案數起省議會代表所提之劃分國地兩稅案以政府派反對卒被否决輿論多不滿意近聞江蘇省議會己提議撤回代表以免爲政府所利用兹錄其提議案如次共和十年而根本大法之憲法迄未制出中央政治舞台徒供軍閥財閥角逐之塲人民之痛苦不問也國權之喪失不問也各省人士悟中央之不可救藥非民族自决難以救亡故競議制憲爲自救之計風起雲從蓬勃莫遏而中央乃利用一種政策以緩和民氣召集内務部地方行政會議一似鄭重非常者與議人士大都爲各省長官之親信各部之代表共足以爲民意之代表者少數之議會代表而己會長則由部派充此種欽定憲派非驢非馬之非法會議乃欲以代表國會解决種種國家大計盡人而知其謬况僅屬具文耶開議後鎖屑小事毫無足述彼輩官僚之用心己見一斑無非藉此以緩和民氣冀消彌人民自治之意志奈作僞日拙徒貽譏訕本會爲全省民意代表何甘同流合污分任謗咎應請撤回本會代表一面逕電錢議長星夜回南以示决心庶政府稍有覺悟是否有當應請提前公决提議人華彦銓馮世德錢鼎奎楊霖吳士枚華鼐張大桐朱邦涵梁鴻卓 
[東南大學與南高消息]  
南京高等師範校舍係前兩江師範舊址原甚寛廣但以年來内容發達頗感不敷應用下半年添設東南大學原有校舍益形局促於是不得不另籌建築近該校校長郭秉文博士以是項問題關係重要特聘請杭州之江大學建築專家美人威爾孫君爲校舍建築股主任將大學高師應有各項建築通盤籌劃分期進行署假期中聞將先建科學館健身房各一座及附屬中小學校舍等其大學學生宿舍以經費支絀特招崇德公司出資建築刻己開工女生宿舍亦己籌有相當辦法 
南高自去年實行男女同校以後暑期學校中即有女生八十餘人本學年有女生三十餘人此事在各國新社會中旣多提倡在西人方面尤表同情前年美國克蘭公使夫人於八月間偕公使來華游歷赴北京時道出寗垣參觀南高極爲稱許今聞男女同校特捐銀四千元資助東南大學女生學額二名高師女生學額十名兩校合辦之暑期學校女生學額二十名以爲提倡女子高等教育之助日内聞將妥定辦法分别發表 
南高開辦後教員方面曾派有二人赴美留學後郭校長以歷届畢業學生頗有志願留學研究高深學問者特商請校董穆藕初君捐助留學基金五萬元穆君當即允許惟所派之人當以不南大學畢業生爲限又聞穆君除是項捐欵外更捐銀五千兩派遣該校體育教員張信孚赴美專學體育以二年爲期 
南高開辦以來歷届學生畢業者計國文專修科體育專修科各一班國文部本科理化部本科各二班農工商各專修科各一班都凡二百八十餘人今歲署假教育專修科體育專修科農業商業專修科又各有一班畢業共一百十有二人 
[杭州快信]  
　　省憲期成會發出通啓定明日（二十六）開第二次職員會提議事件一浙江省省憲法會議組織法案二評議會議事細則三幹事部辦事細則 
省憲期成會杭屬交際幹事員昨提出建議案主張制憲代表由全省人民直接選舉至選舉事宜由本會組織各縣分會辦理俾求大多數眞正民意 
省議會今日（二十五）第五號開議列入議程爲省長交議之民國七年度歲出入决算書等案十二起 
省議員陳若瑟提出籌設各道區貧民工廠議案擬定辦法六條待付大會公决 
海鹽陶汝梅僞串舞弊案起訴後究出六任知事俱有侵佔關係財政廳昨親謁杭地審廳協商澈究辦法 
本月份第四師軍餉十五萬八千元今日（二十五）菸酒事務局己掃數撥解 
遂安管獄員王型禮疎脫監犯奉令撤任查辦遺缺昨委高等廳錄事童頴接充 
　　公立醫藥專校二十八日假靑年會屋頂花園開雄辯會題爲今日中國父母應否干涉子女婚姻請姜伯韓劉延陵朱自清爲評判員石焕如演講學生衞生 
大英廣濟醫院今日上午舉行産科女生看護女生畢業式官廳派代表蒞院觀禮 
[南京快信]  
　　南京總商會昨又以銅元充斥價格低落影響商業公議再呈軍民兩長請求召集官商會議修訂禁販章程是否能行候示飭遵 
各校學生代表吳江冷梅成章等二十四人昨日下午二時至省署因王省長赴鎭未冋復至省警廳請求發還上年撤消之學生聨合會長牌經王廳長延見勸以作事不在形勢重在精神各代表辯論一番始辭出散去 
王省長二十一日晚車赴鎭江今日（二十五）早車始返寗連日公牘均由朱政務廳長代 
吉林省議會反對政府以吉會鐵路吉黑林礦抵借日債昨電蘇議會請協電一致力爭期達取消目的 
鎭江九師風潮尚未平息省署教廳决將校長謝遐齡撤换惟繼任人尚未擇定 
　　省署委徐厚基充本署諮議汪正聨檢驗下關電燈分廠機器財廳委方思允守催江寗縣交代 
軍署附設之編輯委員會現發行一種軍事雜誌月出一册各師旅團營官佐各軍事機關人員每人均認購一份准六月一日出版 
地方通信 
[蘇州]  
　　第三監招考所丁吳縣第三監管獄員吳曾善近以原有所丁於職務上頗多玩忽非大加淘汰不可因特出示布告另行招補身體健全毫無嗜好略通文理者十人即在小柳貞巷本監設立報名處聽候考騐合格入所練習 
　　豐備倉仍未解决　蘇州豐備義倉前經城中士紳創爲市有之後各市鄉董事以該倉照原案全屬縣有起而反對前日又經湘城市董事張世璄等公呈省長講將談義　核准仍歸縣有房選公正士紳接充昨經王省長批云呈悉查此案前據該董等呈明義倉應歸縣有並送倉案彚編到署當經令據蘇常道尹核明呈復以該倉之是否屬於縣有並未確定未便即刊案爲依據該董等齊代電來署己明晰令縣轉行知照矣仰即查照 
　　絲業調查繭灶吳縣公署昨准蘇州總商會轉據雲錦公所代表王兆祥絲業代表尤烱等函稱江浙絲綢機織聨合會修正整頓蠶桑絲綢辦法業奉農商部核准施行兹經照章推定陳傳曾朱松筠姚文照姚玉瓚等四人爲調查繭灶員請派委定期會查温知事據函後以查上年成案應由該絲綢商等自行就近會同警區分别調查當將附列名單抄發各警察分所長一體知照矣 
　　外人租　黿山洞庭西山之黿山屢有某國人前往實地查勘井將山石携歸化騐極合水門汀原料之用故一再與該處董事磋商現聞己經議定計代價洋二十萬元並草立合同即日成交至該項水門汀廠則設於上海浦東云 
[無錫]  
　　恒孚訟宁解决宜興人吳汝芬前年來錫開設銀樓用恒孚牌號當山蘇州分設之恒孚銀樓主程椿以吳取巧影戤迭控省廳請求禁止纒訟數載近由縣署判令吳汝芬所用恒孚二字商號應改去一字以免混淆數年糾葛當可自此解决矣 
[揚州]  
　　知事更調消息江都縣知事王聞長久有調省消息兹聞省議員某君接寗訊此事業己徴實遺缺將以督軍署一等書記官李杰署理不日即可發表 
　　初小聨合連動揚州學校聨合運動會董事部發起揚州國民學校體育游藝會己函請勸學所通知各校定於暑假開學後第四星期在公共體育場舉行云 
　　財廳催解稅欵江都丹徒漣水丹陽四縣徴存未解之稅欵爲數甚鉅財廳昨特電催各該縣每縣迅解一萬元以資抵發本月份軍餉緣本月餉項尚短少五十餘萬無法挪借未識各該縣能否照解也 
[鎭江]  
　　創設　綢廠鎭江城内舊縣學房屋除己設　徒學校公近　李敬之等擬租賃餘屋開設繭綢廠聞己與酒掃公所接洽租定不日即將機器運入從事機織 
　　收買新繭今年蠶汛較遲故雖届小滿尚未見大宗鮮絲現富潤等絲廠己派人至東南各鄉及太平洲新洲老洲等處着手收買惟蠶户以成本甚重産額不多頗有居奇之意恐繭市開盤必然昻貴也 
[清江]  
　　財政廳委提稅欵本年淮隂各項稅欵因收數清淡致解省愆期現經財政廳特派陸委來縣催提己於昨日抵浦矣 
　　省視學北來任務省視學費璞君比以泗陽一高校長更替風潮與淮隂勸學所長被控辭職事由廳委任來此調查現聞泗高校長己委蒼某其淮隂勸學所長被控一節則仍俟徴信錄刊就後視其有無不實之處爲去留所長標準昨日（二十一）費視學己事畢南下矣 
　　縣商會預備改選前日准隂縣商會曾臨召集各商號開茶話會一次所議事項仍爲改選會長一事大約將來有正會長希望者爲現充副會長楊蔭南至副會長一席則以現充正會長王斗符君爲最有望又改選之期聞己定於五月一日云 
[嘉興]  
　　鄉民自刎慘聞嘉興北門外中街中市椶繩店内吳姓家於二十四日午前十一時許來有鄉民某甲手持菜刀入内即用刀向自己頸部亂斫頓時血流如注不省人事横臥地上逾時即行斃命旋經吳劍翼（現在城中鴛湖旅館司賬）報警轉報到縣由縣派委蒞塲勘騐確係用刀勒斃且刀痕甚深當即攝影棺殮一面將吳劍翼略加訊問後帶縣押候飭傳屍屬到庭研訊惟該鄉民自刎原因傳說不一或云與吳姓有錢債糾葛被逼過甚故出此下策是否如是亦不可知也 
　　限制銅元入境嘉興市上銅元充斥致洋價暴跌百物昻貴貧民受害實甚現汪知事己奉省令限制銅元入境每人携帶不得逾千元以上違者一律充公並提三成充賞業由縣署令飭警所派警在輪埠車站嚴查其捐局稅所亦遵省令查禁矣 
 
 
 

Page 9

 
 
   
 
 

Page 10

 
 
本埠新聞 
[遠東運動會消息]  
　　今明續到之選手　連日之比賽與習練 
　　各方面之招待　辦事委員之忙碌 
　　南京選手三人（一）蔣湘靑君（撑竿跳十尺寸半）（二）金兆鈞君（跳高五尺八寸高欄十七秒五分之四）二君均南京高師學生於三星期前因練習各種體育故早與教員張信孚君來滬（三）徐紹武君（金陵）（百碼十秒五分之三）約今明與高師體育教員盧頌恩君同時來滬蘇州選手己於昨日先來二人（一）王一吾君（第六師範跳遠二十尺三寸半）（二）王健吾君（蘇州體育塲二百二十碼二十四秒五分之三四百四十碼五十四秒）尚有東吳大學之胡維嶽君李駿耀君梁冠松君等數人今午或可來滬 
並有曾參與第四次遠東運動曾之朱正庚君擬加入一英里賽跑今日亦可到滬 
華北田徑賽選手己確定今晨到申 
昨日有日本運動家眞殿三三五由靑島來滬係百碼及二百二十碼賽跑最優者成績百碼十秒五分之一二百二十碼二十三秒請求加入但程序人數己定恐難有允許之望矣 
昨日下午四時半香港足球隊與約翰南洋二大學合組之華東足球隊在南洋操塲比賽請李思謙君爲公正人時適大雨而兩方精神仍頗踴躍結果爲三與一之比香港隊勝 
　　華北華南二籃球隊亦於日昨比賽由郝伯陽君爲公正人結果爲四十與十二之比華北優勝今午則華北與華東隊比賽云 
昨日二時至四時菲列濱捧球隊在　口花園練習甚爲純熟最有優勝之望至二十五英里賽跑以日本最爲有望 
萬國運動員亦在萬國運動會操練甚爲踴躍 
昨日上午日本籃球足球兩隊在跑馬廳練習對於足球因歷次失敗尤爲注意 
隊球足球在田徑賽塲中比賽此次日本對於中菲兩方面操練時極爲注意 
華南運動隊全體隊員於月之二十三日下午齊至滬江大學與該校排球籃球隊作友誼的比賽除該兩項比賽外各運動員且有舉行其他種種運動者此乃該隊到滬後之初次預習運動旣畢即由該校兩粤同學會欵以茶點 
前日（五月二十四）下午四時後旦大學兩粤同學會歡迎遠東選手香港南華足球隊廣州排球及嶺南大學籃球隊等廣州運動員因事未到祗到南華足球員十四人游泳員三人田徑賽跑員二人隊長二人教練員一人首由該會會長馮君宣佈開會理由次致歡迎詞後由南華隊長梁玉堂致答辭約半時始茶會攝影而散聞該足球隊定於本星期五再到該校操場作友誼比賽云 
香港選手來滬後昨前二日旅滬粤省團體箇人均分别公筵歡迎故各選手頗覺忙碌 
關於招待選手日本方面連日宴會極盛而中國殊形寂寞兹聞有總商會紗廠聯合會銀行公會三團體擬開茶話會日期地點未定靑年會省教育會則定六月一日下午六時在靑年會開茶話會招待至笑舞臺擬招待童子軍新舞臺擬招待選手日期亦未定 
　　昨日正午本埠日本報館記者公宴日本來華參與遠東會之委員於日人俱樂部列席者有日本各報記者十二人委員二十一人由渡邊天詳君致歡迎詞岸清一君答詞至二時許始散 
昨晚六時半本埠日本人體育協會宴請此次由日來滬之委員及選手列席之客二百二十一人主二百五十人宴次有日本明石軍艦之軍樂隊奏樂由田邊體育會長致歡迎詞岸清一君致答詞九時許始歡呼歌唱而散 
葛萊博士夫婦郝伯陽君曁其他辦事員近日事務更忙夜以繼日葛萊博士寫字間每日接治會塲事人員絡繹出入又有多數新聞記者前往探詢據葛君云每 
[香港田徑賽選手]  
　　高錫威君夏國林君銅福基君（總領袖）夏有吉君夏惠德君（隊長） 
　廈門選手吳詩燈君陳家希君李家和君邱思志君 
日睡眠平均祗四小時云 
會長王正廷博士定本星期日回申再開會討論一切昨晨游泳委員會開會議定游泳程序 
各種入塲劵共印五萬張届時由委員會向全國學生會聘請學生八十人擔任會塲服務並收票 
商務書館臨時印特刋一份每份十頁式樣如報紙入開大小價洋一角又刋中西合璧秩序册一種印一萬册價洋一角 
史惟記定製二銀盃一贈十頭運動最優者一贈五項運動最優者 
[工部局發表米店執照條例]  
　　七月一日實行 
　　工部局今日出示自七月一日起凡租界之米店無論躉賣或零售皆須先向工部局領取執照每半年繳執照費一元執照條例如下（一）此項執照不許轉讓（二）該店房應繳之工部局常捐須於到期後十四日内繳付（三）值差之巡捕與捐務科衞生科之職員得自由入内（四）房屋須照衞生章程收拾整潔（五）領執照者須備賬簿載明存米之確數隨時由捕房查閱之（六）領執照者須遵守工部局隨時在華字報所披露關於禁止囤米壟斷之條例（七）不許向工部局僱員行賄（八）違章者吊銷執照並予控究 
[字林報對於批評扣土之駁語]  
字林報載一西人來函略謂會審公堂判令將捕房所扣留之鴉片交還原主乃捕房抗斷不從似是蔑視公堂殊非外僑局於租界者之福捕房違抗長官擅作威福之風斷不可長望領事團有以抑制之云云字林報按語曰給還鴉片之諭係意陪審員所獨下而中國讞員僅判令釋放被告之華人耳此節最關重要而來函竟未言及之捕房旣未蔑視公堂亦未違抗堂諭蓋中外裁判員所同意者捕房己遵行之苟非中國讞員亦下給還私土之諭則捕房職應扣留此土以待後命今會審公堂中外承審員旣無同意之判斷則唯領事公堂始能判令將此土給還原主也 
[航業消息零拾]  
　　昨日招商局之海晏輪船　由温州裝來中國銀行之現洋八箱計四萬元公興莊現洋四箱計八千元順康莊一箱計五千元興業銀行一箱計三千元申昌裕莊一箱計三千元又一箱五百元共五萬九千五百元又太古之新北京號昨由寗波裝來洋五千元又太古之安慶輪船由長江運來小洋兩箱又武昌號亦運來小洋二箱而太古之新寗號今日出口有本埠匯豐銀行裝赴香港之現洋一百箱計四十萬元又本埠錦經綸裝赴廣東本號之元寳十五箱計九百隻合銀四萬五千兩又銀角子四箱計二十萬角金洋一箱計五百枚又有陳端記裝至廣東永昌銀號之銀子二十二箱每箱三千兩又大德昌銀號裝赴香港永德號之金條兩箱計二千兩另有裝至鴻德莊之小洋兩箱計九萬角又有裕和泰銀號裝至香港愼裕莊之小洋五箱又有寗紹公司之新寗紹輪船裝赴寗波現洋二十箱計洋十萬元又招商局之嘉禾號昨日裝赴福州有銀子十箱 
　　大阪商輪公司添造海牙丸一艘huguemaru今己落成定六月二十六日開始駛行舊金山及紐約一路其船身爲九千噸 
　　昨日天祥洋行之納浦西號nipsie從小吕宋代本埠祥泰木行運來大宗木料一百萬尺刻在起卸中 
[昨日火車運出之現洋與寳銀]  
　　昨日（二十五日）滬寗路大通運銀公司承運交通銀行現洋十五萬元中國銀行十萬元鼎康福康等莊十萬元均裝至蘇州又中國銀行現洋十萬元交通銀行十萬元元順莊五萬元慶祥福源莊現洋五萬元順康慶成二莊五萬元寳豐一萬元渭源莊一萬元均裝至無錫又大德莊現洋十萬元裝至常州惠興寳昶益豐同德莊現洋四萬元裝至鎭江又致祥莊一萬二千元至崑山又交通銀行寳銀六百隻中國銀行六百隻金城銀行一百二十隻鹽對銀行一百二十隻均裝至南京聞係交造幣廠鑄造現洋云 
昨　滬杭路同和運　公司承運兆豐安裕鴻責等莊現洋八萬元至楓涇五豐益豐福源莊現洋二萬七千元至硤石益豐鼎康元順福源莊現洋六萬五千元至嘉興福源莊現洋三萬元至嘉善 
[昨日滬寗車運來之絲]  
昨日滬寗路火車由無錫裝來源康頭號絲十擔鴻盛頂號絲十擔振藝金雙英牌頭號絲十五擔瑞康愼頂號絲十擔泰孚日魚牌頂號絲十擔裕昌愼頂號絲五擔 
[昨日由杭運來之鮮繭]  
　　本年浙屬春繭現己上市滬上各繭廠分往各處設廠收買前日滬杭鐵路之匯通轉運公司由拱宸橋運到大綸廠之鮮繭二百四十包己誌昨報昨日（二十五）又由滬杭鐵路匯通公司由閘口報裝鮮繭二百九十六包係同和繭廠之貨運抵上海南站即由駐南站繭捐委員會同海關洋員查騐後裝入塌車送往該廠交納 
[杭州第一批新茶到滬]  
　　浙屬所産新茶向分等級最優者裝箱爲之箱茶係運銷外洋之貨每年由杭運滬約數十萬箱係滬杭路茂順泰轉運公司向路局承攬訂定包運此項箱茶約下月半後可以開運惟包茶現己開運昨日（二十五）由滬杭鐵路之茂順泰轉運公司由閘口車站報裝包茶一百二十六包運抵上海南站係第一批新茶到滬 
　　復旦選手楊錦潯君張錫恩君 
[滬杭路轉運業罷運八誌]  
　　浙財政廳之批駁 
滬杭甬鐵路各轉運公司因浙省財政廳於本月十五日起派員到站查騐貨稅實行知照單有碍營業羣起反對同盟罷運一面分别呈請浙督省長財廳懇予維持等情疊誌本報兹悉各該轉運公司昨己接到浙省財政廳陳廳長批示略開該商等所稱是案塡用知照單計數册係捐局内部分一種稽核辦法在商號向係照章納稅現在並無絲毫加增有何多所賠累妨碍營業之可言該公司代客運貨尤屬毫不相干至謂若無知照單而貨己運到恐捐局催索等語查原定辦法無論有無知照單只須由局將運到貨物登入計數册本無必須索取知照單之必要且是項辦法蘇省早己奉行未聞客商有何種不便蘇浙兩省稅率雖有不同而辦事手續大致無異何獨於浙多所疑慮來呈對於此事一若認爲加捐是否眞係出於誤會抑係故作危詞殊不可解總之此事在捐局不過多一記載便於稽核在貨商照章按貨報捐並無加增於商業運輸毫無關碍倘因疑慮而率行停運不特事屬無謂抑且自甘損失實爲該公司等所不取焉該公司不乏明白商人當能體喻此意仰即照章營運母再抗違云云 
[碾米業開會紀]  
機器碾米公所昨日下午二時開常會董事張樂君錢貴三曾影毫曁同業到者二十四家首提議近日米價奇漲公共租界工部局有令米店捐照限制存貨以杜囤積之事同業以米廠兼營米店若果實行我碾米廠代客碾米存棧之貨將難分皂白因函請總商會維持在案遂經張董等將總商會復函宣布函云逕啓者前准大函以工部局有令米店捐領照會一事請力予維持等因查此事先據嘉穀堂函同前由當經函請江蘇交涉公署核辦在案嗣准貴公所來函復經函請再行據情照會領事團一併提交工部局從長計議去後兹准江蘇交涉公署復稱己再函達領袖總領事轉飭妥辦等因到會相應備函轉逹惟祈察照爲荷云云繼又經衆議目下米價如此昻貴我同業皆以代客碾白爲營業不負買賣責任惟有各盡天職勸告貨主碾白後從速售脫俾免外間不察加以囤積居奇之蜚語也嗣又提議下旬糠栖市價仍照前議有效散會己五時矣 
[商界總聨合會與米禁問題]  
　　商界總聨合會曾於齊日致電陸軍部請吊銷軍米護照以杜影射混朦等情昨准該部覆電謂軍米手續防範極嚴似不至於影射混朦該會當即電致省長議會請嚴重查察以重民食往來電信列下（一）「陸軍部覆電」上海各路商界總聨合會鑒齊代電悉查京内外軍事各機關每年應需軍米須將食米人數需米總數預爲報部查核立案臨購之際仍須將軍隊名稱採辦曁經過運到各省分批數包數輕重購運員名詳細具報請發護照經部核准塡發後必須分咨財政部稅務處辦米及經過運到各省長轉令各廳關局卡騐明上列各要點與部照俱屬相符方能准予免納釐稅捐銀准予放行倘未奉飭放之令不得僅憑護照騐放歴年均係照此辦理稽查限制不爲不嚴至民國八年五月間復經本部會同財政部稅務處將原定條欵重加修改較前更爲嚴密同時又准江蘇省長文電交馳以蘇省米缺價昻重伸米禁本部以軍米原不在禁例爲維持民食杜絶冒運起見當經照准遇有赴蘇購米請照案件均令改往蕪湖採買發照時註明專在蕪埠採買字樣上年六月間復與財政部會商將辦米護照嚴定期限凡在九年六月以前塡發者由發照日起扣足以一年爲限六月以後塡發者即以六個月爲限於照上蓋有此照自塡發日起算扣足以六個月爲度逾期作廢戳記並由財政都分行飭遵有案綜觀迭次所定辦法稽察旣易防範亦嚴似不致有影射朦混等弊相應電復即希查照陸軍部皓印（二）「致王省長電」省長鈞鑒奸商私運米價飛騰曾經本會齊電陸軍部曁鈞署請求吊銷護照准予平民隨地告發一半充公一半充賞兹接陸軍部皓電（電文見前）是陸部於運米護照早經截止而蘇米出口仍繼續不己顯有奸商影射朦混務請鈞署嚴飭各闢卡澈底清查以明眞相如有影射等情速准隨地居民扭交告發一半充公一半充賞杜絶根株而照炯戒事關全省民食務請速見施行上海各路商界總聨合會徑印（三）「政省議會電」省議會均鑒奸商私運米價飛騰曾經本會齊電陸軍部曁江蘇省長公署請求吊銷護照准予平民隨地告發一半充公一半充賞兹接陸軍部皓電（電文見前）是陸軍部於運米護照早經截止而蘇米出口仍繼續不己顯係奸商影射朦混然蘇省　卡林立陸部護照旣早截止則對於此等軍米憑何護照放行且據陸軍部電文所稱民國八年五月間准江蘇省長文電交馳以米缺價昻電伸米禁本部爲維持民　杜絶冒運起見遇有赴蘇購米均令改往蕪湖採辦等情是民國八年五月以後陸軍部即未曾塡發江蘇運米護照又據部電云上年六月間復與財政部會商將辦米護照嚴定期限凡在九年六月以前塡發者由發照日扣足以一年爲限云云則即以八年五月塡發蘇省運米護照而論其效力至遲在九年五月以前至九年五月以後無論如何决不能再有陸軍部蘇省運米護照發現即有之亦己失其效用能力何現在運米護照早經無效以後猶復時有採運軍米等事發現於蘇省謂非奸商影射官廳維護其誰信之即以崑山轉運公司徐某私運被獲一案事隔數月尚無嚴重處分辦法是其明證貴會受人民付託之重有監督之責對於此等民食問題應如何嚴加監察使奸商貪官無從施技務請根據陸軍部皓電咨請省長查明自九年五月以後採運蘇省軍米眞相及崑山徐某私運一案内容務期水落石出嚴行懲辦一面援照本會前擬辦法速准隨地居民扭交告發一半充公一半充賞並將此項辦法明白布告咸使聞知事關全省民食貴會當不認朠視專電籲請即希速見提議分别施行上海各路商界總聨合叩徑印 
[幣制局覆銀行公會電]  
北京幣制局復上海銀行公會電云銀行公會軫電悉查近因長江流域銅元充斥己由局電飭湘卾皖寗各廠一律停鑄銅元並己咨行稅務處轉飭滬海各關禁止銅元進出口各在案特復幣制局漾 
[華僑聨合會覆新嘉坡電]  
　　華僑聨合會覆南洋電云新嘉坡報館轉華僑各學校鑒電悉註册條例當力爭請一致靜候外交解决華僑聨合會 
[海盜擄刼沙船之請緝]  
崇明縣管轄之泗礁山所産黄沙大都由浙省釣船户至山運沙銷售多數銷於上海去夏各船户曾組江浙運沙船同業公所稟請崇明寳山兩縣立案並請水警廳給示布告在案近因該業船商裝運沙泥進出經過大戢洋面及裏外洞沙一帶被海盜擄刦己有多起爰由各船商在該公所磋議之下備文具稟崇明縣與江蘇水上警察廳請求嚴緝並追還人船以緝盜風而安商業兹錄該公所稟水警廳文如下呈爲海盜充斥船業難安叩請飭屬嚴行梭巡救還人船以戢盜風而安商業事竊本公所同業船户均係往來泗礁運沙爲業經過大戢裏外洞沙等處比年以來幸蒙鈞廳得力梭巡海氛尚稱安靖詎於夏曆四月初十日大帮運沙船由吳淞口放洋前往泗礁山裝運黄沙船經大戢洋面突來盜船數艘海盜數十人四面兜擒竟將本公所運沙船王阿貴王阿虎陳全美鄭冬貴戎龍貴劉萬豐高安發等七艘搶擄而去又有不識姓名象山船一艘秀山船俞寗記一艘亦同時被擄船中衣服及食米等貨均擄刦一空除鄭冬貴戎龍貴劉萬豐高安發等業己放還外尚有王阿貴王阿虎陳全美俞寗記仍被刦作坐船船中各夥生死未卜兹據各船户報告前來合亟據實呈請仰祈廳長迫賜飭屬嚴行梭巡救還人船以戢盜風而安商業不勝迫切待命之至謹呈江蘇水上警察廳廳長趙江浙運沙船同業公所、 
[浦錦榮無犯刦證據宣告無罪]  
　　朱斯芾律師願懸賞緝拿投匿名信者 
昨日下午二時半公共公廨陸仲良襄讞會同英副領事赫金生氏升座第二刑庭正式開審蘇州人浦錦榮被盜牽涉一案首由浦之代表朱斯芾律師起稱敝律師對於捕房呈堂所收之匿名信函内所言有譏謗敝律師名譽之處現敝律師願懸賞洋五百元請求捕房查緝投匿名信者懲治云云次由工部局刑事檢查科代表費思福律師起稱被告浦錦榮之牽涉係由楊五寳桂阿寳兩犯在捕房供出其時問官立命先將楊五寳帶案着站人證欄經費律師令楊將在捕房所供情形詳細供述遂據楊稱我與被告浦錦榮素不相識我在捕房祇供搶刦棋盤街五十四號門牌之烟土十二只贜消與孟淵旅館主徐孟淵等語並未供及浦錦榮之名云云繼提桂阿寳上堂據供與浦並不相識我在捕房供與楊五寳同去搶烟土是實供單内果有浦錦榮名字乃係被包探逼供等語旋據華探目張芝卿包探王長根相繼上堂稟明被告浦錦榮之有關係實係楊桂兩人供出云云捕房律師即起稱原告捕房證據己畢於是浦之代表牛門甘維露等律師相繼聲稱捕房控告浦錦榮並無確實證據呈出浦之口供敝律師主張母庸盤問即請將案註銷而牛門律師辯護中有「中國官員亦有入帮者」之語故陸襄讞立即發言謂他人不知本副會審官却不在帮云云牛律師續稱入帮者亦有良善份子等語陸君旋與赫君退入休息室磋商良久始復升座宣布華文判語如次　錦榮一案本副會審官與英副領事昨日業己宣言果有證據决不受人請託枉法不究倘無證據亦不能爲投匿名信人所操縱故入人罪自必公平審理毫無成見今捕房提出之證據僅根據楊五寳及桂阿寳兩犯在捕房口供之牽涉楊五寳旣當堂决不承認有是項口供桂阿定亦稱係逼供毫無他項證據足以證明浦錦榮之犯罪行爲本公堂應下公平之判决宣告被告無罪 
[拒捕盜匪七名判决引渡]  
 
 
 

Page 11

 
 
匯司捕房與閔行路捕房緝獲近六個月内在公共租界犯搶案十宗命案兩宗（指四月二十八號六馬路興發客棧内開槍拒捕擊斃奚楊兩包探事）之盜匪楊五寳張根校周企南陸阿廷桂阿寳陳永康（即陳阿東）王根來及與盜爲伍之宓詠琴婦人岳袁氏陳何氏連日解經公共公廨訊供各節迭詳本報昨日下午陸仲良襄讞與英副領事赫金生氏升座第二刑庭訊畢浦錦榮案而後飭捕將楊等男婦十名提案因前堂己經訊供終結故即宣佈判語以宓詠琴岳袁氏何陳氏雖與命盜各案無關然與盜爲伍亦非善類着一併逐出租界不准逗留其餘楊五寳等七名持械糾黨搶刦舖户開槍拒捕傷人業經證實着押候備文錄供詳解護軍使署按律懲辦並着捕房補提人證訊核 
[一羣盜匪判解護軍使署懲辦]  
　　公共租界福州路閔行路楊樹浦三處捕房昨晨恊解盜案人犯十八名至公共公廨第二刑庭請究此十八名内有吳石珍崇國風兩名己經因搶刦蕪湖路王文章所開之雜貨店財物由公堂判决吳押西牢五年崇押四年此次係從西牢内提案者其餘王明德（又名何得勝）颜瑞生（又名顔開順）徐雙喜沈裕法（又名孫二）殷文山張三（又名顧祥干）何正元陳學才（綽號三呆子）周雲橋（又名周永福）吳正文馬得勝（又名馬其貴朱玉山鄭玉全顧文炳等十四名則係前在法租界藍淮格路八十五號虹口海勒路四十九號等處拿獲狎候查明究辦者尚有沈六楊四元兩名乃新近所獲因捕房查得楊有代各盜運送槍械沈爲各盜消贜情事故一併拘案而前經判决引渡淞滬警察廳訊究眞茹鎭戚家村居民被刦案之王有才警廳仍派警探將其送回連上所紀共爲十九名至其犯案情由據華探目楊阿泉西探搿脫上堂所述大略如次若　曾先後搶刦平凉路楊家宅居户楊百福楊王氏家值洋一百六十元之衣物楊樹浦胡家宅居户胡銀海朱奚氏家值洋五十元之衣物蘭路沈家港居户周長福周楊氏家　洋一百六十三元之衣物楊樹浦路居户董厚家值洋四元之衣箱兩只東楊樹浦路周家宅居户周桃桃家值洋十元之衣物東楊樹浦路居户聶兆芳家值洋一百六十元之衣飾平凉路夏家宅居户李陳低家值洋一百六十元之衣物福寗路小毛家宅居户許楊氏家值洋七十五元衣服東楊樹浦路瑞裕南貨號大小現洋一千零五十三元同路萬豐米店現洋二百元嘉興路蔡金榮所開之雜貨店值洋二百二十元之金戒現洋計在租界共犯案十餘起而顧文炳馬德騰沈裕法顔瑞生四名尚在内地犯有搶案旋由該探等將捕房詢問該盜等供認搶刦消贜之供詞呈案問官命逐一誦讀一過各被告均各自承認所供是實又由警廳偵探杜高兩人投案呈遞公函要求將在内地犯案之四盜及送回之王有才仍一併交給帶回復由各事主人證等相繼上堂證明被盜搶刦情形承審官張襄讞核供與英赫副領事磋商之下以沈六楊四元代消盜贜等行爲業己證實應各科刑期五年着解往西牢執行其餘十七名糾黨持械迭次搶刦舖户財物罪己成立着一併押候備文錄供申解護軍使署按律懲辦 
[殺妻傷女之命案]  
　　住居楊樹浦福寗路振華紗廠後面高連生作塲内之江北婦人杜陳氏有女小妹年己十九歳於去冬招　同鄉人戴節芝爲婿詎女父杜阿二不願近日由籍來滬欲將小妹另行擇配致夫婦之間迭次衝突昨日清晨該氏與女小妹從某紗廠夜工回家與杜復起口角不料爭報間杜突出利刃向其妻喉間猛勒氏痛極倒地復被在胸腹間連戳數刀傷及要害頓時氣絶身死其女小妹聞聲出視亦被持刀向太陽穴猛戳幸丸尖觸於骨際灣曲始行脫身逃出呼救迨由隣人詢悉其情代鳴巡街捕到來杜己乘間逸去該捕遂將受傷人車送同仁醫院療治據情回稟捕頭立飭中西包探往查屬實將屍舁入騐屍所候稟公廨中西官蒞騐復派探嚴拿凶手以憑解究 
[嘉善楓涇之收繭消息]  
　　昨日繭商接嘉善快信云該處各繭行己於二十四號一律開秤初收價每斤洋四角五分嗣因貨多價稍平扯價在四角三四分又拉楓涇快函謂各繭行今日（二十五）均己開秤上午每斤收五角二分嗣後漲至五角五分繭身中中睱成在四成之譜 
[油市之近訊]  
生油市面近一星期來农步升漲因廣帶潮汕等埠均極活動滬地船貨甚少惟棧貨尚有故昨日南市采菽堂售閉泊完生油四百件價照前盤每擔大起六七錢輕皮生油三百件亦較前盤漲起三錢夾倉生油二百件漲起三錢五分聞裝往該埠後有該轉售洋莊去路之故荳油市價仍未見起色好油亦定勢云 
[金業議組交易所]  
無錫路金業公會於昨日下午四點鐘時爲交易所分攤同業股份事開全體人會到者一百餘人公舉同豐永金號之徐補蓀爲臨時主席宣稱近日報名新組之金號共有七十餘家其中己上市者除泰豐等二十餘家外尚有五十餘家或成立與未成立各半惟本交易所完全同業自組將來股息祗有長年八釐每家應得股份無論新老店一律平均分派設日後有新添者亦須每家派出若干至經紀人無定額每號一人先繳保證金四千元及應派之股份一併繳存公所且此項同業股份永不許作買賣品如有收歇者將股份原價收回亦由同業匀派庶免日後有意外之虞云云請衆公决時有某某等聞語大不爲然起而爭論經業董施善畦在旁安慰其時秩序己亂致同業均未簽字通過爰訂本星期六（二十八日）下午重開大會議决迨散會己七下半鐘矣 
[友華銀行銀市報告]  
　　中美新聞社譯友華銀行二十五日報告云昨日倫敦銀價近期跌半便士遠期跌八分之三便士紐約銀價跌至五八倫敦紐約匯價漲至二九六年今日此間定價金鎊不動金圓跌至六二日金漲至七六法郎漲至七五開市時市况不定銀行賣出金鎊三先令三便士金圓六四後漸昻起金鎊漲至三先令三便士又八分之三金元六五收市時賣出金鎊三先令三便士又四分之一金元六四又四分之三買進價略高於定價歐洲昨有賣銀之說斷然受歐滙跌落之影響任何方面賣銀少許即足致銀價之下跌足見目下銀市殊鮮力量故一時銀價不至漲高云 
[紗業增加認額之催詢]  
　上海稅務公所俞琢吾所長前奉江蘇嚴財廳長令知將各業認商之認期將届者分别查明責令援照認額酌量增加數成以便繼續承辦等因當查紗業認額最多必須籌加稅額三四成方許續辦曾函縣商會轉知該認商陸懋德遵照核議呈復以憑轉詳在案兹奉嚴廳長令催爰又函商會請即轉知陸代表迅將照稅額酌加成數若干趕緊商榷核實呈復毋再延緩云 
[催繳春振認欵]  
各業商前因否認附加貨稅願自籌募者振九萬元正在募欵時適又發生認商投標接充問題以致梗阻迄未集欵兹聞松滬何護軍使接得北京振務處電令催促速爲設法催繳以全商家信用等因何使當函縣商會轉催該會函後查得未繳欵者尚居多數事關振欵未可再延爰再函催各該代表迅行傳知各本業照案進行以保信用 
[國内輪船運貨進出口之調查]  
　　進口貨（温州）招商局之海晏號昨日由温州裝來紙傘二百六十七件靑田石一百八十七件毛茶一千零五十箱工夫茶十六箱茶便三十四箱茶片九箱綠礬二千八百四十六件蛋三十四件烟葉七十一件蓆五箱絲頭一件茶油五十桶蔴布五件菜子六十一袋藥材三十件棕二十六件木煤二十五件藤椅等三十八件（長江）太古公司之安慶號昨日由長江裝來毛茶六百六十八箱棕片三十七件紅瓦二千四百件皮油三百桶鵝毛十五件礦沙七百二十件桐油七百四十桶綢貨一件白絲兩件夏布一百三十三件土布五十件雜貨二百十四件又有該公司之武昌號由漢口裝來黄絲四十六件棓子七十九羊毛八十件繭四十件磁器六十七件信石一百零一件絲頭二十六件土布十三件雜貨七百十六件洋裝桶油三十桶毛茶一百六十一箱白米一千二百零三袋黄荳九百四十一依芝蔴七百四十袋菜子七百三十六袋紅瓦一千件榨菜一千八百十三件桐油六百七十四桶靑蔴二百六十三件皮油五十桶牛油二十五件茶便二百十二件茶葉十九箱夏布四百九十六件（寗波）寗紹公司之新寗紹號昨由寗波裝來飛花一百包棉花百包洋紗四十件竹木等二百三十四件草蓆二百三十件胡桃九十八包雜貨六十七件又有太古公司之新北京號裝來竹頭二百三十三件木頭七十件靑蔴十件棉花二十件煤蘿十三件螟蛹二百七十杠件乳腐二千七百五十罐花餅五百塊香粉二十件草蓆七十五件皮蛋五十壜藥材八十二件網紗八件雜貨十一件 
　　出口貨（福州）招商局之嘉禾號昨昨日由申裝往福州計有麩皮三百包黄豆八百七十五袋豆餅五百塊麵粉一萬二千三百包茶葉一千一百二十九箱靑蔴九十八件洋布一百八十件白糖一百包水菓八十五件棉花三十包鐵六件雜貨一千零四十件义有轉口貨二千零八十件（寗波）寗紹公司之新寗紹號昨日由申裝往寗波計有白米三千六百五十四袋豆油八十桶白糖三百十五包洋布一百零八件棉花三百二十包靛靑三十件雜貨二百六十七件又有轉口白米一千三百四十三袋雜貨五十二件又有太古公司之新北京號裝往寗波貨計有白米一千六百八十九袋藥材一百十件靑蔴十件麵粉三千一百包綠礬四十包扇子一百十二件栲皮二百九十件生油一百桶雜貨六十四件 
[貴州旱災乞賑電]  
本埠博物院路二十號上海蘇格蘭聖經會前日接黔省貴陽内地會教士來電據謂貴州先受水災繼則久旱加以蝗蟲爲患去秋收成己極薄歡今則小麥雜糧幾皆無望生活代價極高貴州之米昻於北京災地延長二千哩災民遠二百萬人爲近來未有之奇災慘苦情形非可言宣餓殍載道死亡相繼父棄其子夫棄其妻五月初貴陽設立義振總會合官紳天主耶穌教士而成以歐人爲會計現辦急振極需振欵五萬元請登報乞賑如有捐欵可交上海華洋義賑會收云云 
[美艦在揚子江打靶之知照]  
　　松滬護軍使接駐滬交涉員來函准美總領事函開美國海軍駐紮長江游弋隊司令官現令美國各軍艦在揚子江中之灘南舉行打靶操演與江中行船並無阻碍請爲轉致華官示諭等因函請飭知該處地方官出示曉諭等因並附美國海軍長江游弋隊司令官之原函一份到署昨由何護軍使令知崇明寳山二縣示諭外並轉令澄淞二砲台要塞司令等一體查照涘附錄美國海軍揚子江游弋隊司令官原函啓者本隊軍艦擬在中華領海練習打靶一事旣經中政府准予舉行兹將愛爾坎羅快爾樂思排羅思「以上均譯音」等艦令飭齊集揚子江中灘南打靶船停泊之處即在進口之中灘以内其開槍火線係穿過該灘向東北面而發各軍艦實行打靶者均於頭桅船桿上樹有萬國旗旗語乃字爲記誌其打靶各艦之路線係與東南嘴浮號西嘴浮號之路線大約平行所有靶船現泊一定地點又范納嘉威明頓「以上均譯音」之開槍火線係在航行大道之外與江中來往船只並無阻碍打靶之期以本星期三四起至五月杪止及下月十日以後請即轉知江海北關海收局及吳淞一帶地方官務祈出示曉諭處長江來往船只一體知悉爲荷 
[女靑年會今日開交誼大會]  
基督教女靑年會今日午後四時半將在崑山路十一號半會所開交誼大會開會秩序畧如左（一）茶點（二）余日章博士顧恩慈女士之簡短演說（二）參觀烹飪與縫級班等（四）務本女校修養團表演聞會中己發出請帖數百紙但仍恐有不周之處故請贊成該會宗旨者不拘男女蒞會參與該會均極歡迎云 
[靑年會消息]  
　　靑年會交際科接江南造船所函邀參觀該廠代美承造之新艦客賽號一艘業經工竣訂於今日午後舉行下水禮特邀該會同人前往觀禮該科主任钮君接函後當即布告會衆定於今日（禮拜四）下午一時半出發凡欲偕往者務須先時向該會事務所報名同往云 
[女子小學會操記]  
本埠市立萬竹女子小學與南區女學西成小學女子部於本月二十三日假公共體育塲會操是日下午一時各校校長率領學生到塲二時操演統計人數不下各人演習課目爲拳術跳舞棍棒及各種游戲體操至五時始各返校是日南區西成兩學校學生成績均佳而尤以萬竹學校學生秩序最爲整齊云 
[聚興誠滬行營業發達]  
　　聚興誠銀行係蜀省鉅商楊氏兄弟培賢培英等所組設總行在重慶設分行於本埠漢口路其他如北京天津漢口沙市宜昌成都萬縣自流井等重要通商口岸均有分行本埠分行亦己設七八載旅滬川帮所辦棉紗疋頭等貨用銀均由該行出入兹據該行報告去年盈餘賬目計純益金四十七萬四千元可見該行之發達矣 
[浚浦局在浦江挖泥之知照]  
　　滬南工巡捐局昨接浚浦總局來函云逕啓者本局之挖泥機器名海鯉將於日内在南碼頭生義弄與王家碼頭之間進行挖泥所有來往船隻及其他項人等不得在挖泥機或拖船與裝泥船之行道中並須禁止其行駛以防危險爲此函請貴局將此意通知水上警察廳轉飭所屬各巡船廣爲通告爲荷 
[證劵物品交易所消息]  
上海證劵物品交易所市場揭示第二百八十二號云本月期定期買賣按照營業細則應於三十日交割二十九日適是星期應自二十八日起停止定期買賣又第二百八十三號云六月一日起棉紗等級表施行期限改定六月期起至十一月期止棉花等級表同上又第二百八十四號云定期買賣之期限六月一日起更改如左證劵六月期至七月期棉紗六月期至十一月期棉花同上大連豆六月期至八月期河南豆同上本廠豆油同上豆餅六月期至七月期芝蔴同上 
[憲兵與華商電車職員衝突]  
前日華商某號電車由民國路方板橋至西門一帶行駛來有憲兵某偕友二人登車乘坐頭等座位不肯賣票售票者告以公司定章遂勉强購票旣抵西門下車後即向售票人辱駡迨由四號查票員鄔某聞知到塲解勸遽遭毆擊致受微傷後由旁人代爲解勸無效俄有該管警所長警到來始行散歸至昨日午後以又有便衣憲兵一名在高昌廟地方乘坐頭等座位不名一錢當由售票大勸令照章購票以致口角並被披頰後至電車公司内由該公司用電話報告該管警所撥派巡長到來始行勸歸 
[工部局對於各汽車主之通告]  
工部局今日通告各汽車主須於巡捕索閱汽車執照與司機者執照時將執照繳出騐視如不遵章辦理則工部局得吊銷其執照並控究領執照者違章之罪 
[男屍驗係病斃]  
　　十六舖地甲盧永德昨投上海地方檢察廳報稱十六舖老馬路同發南貨店門口今晨倒斃無名男屍一具查無家屬請爲相騐等語當奉譚廳長委派檢察官沈檢騐員等蒞場相騐當據陸建連投稱松江人在關橋泰生南貨店爲夥死者爲民人之兄名時甫今年四十四歳昔時與民人同業因嗜好失業致流落在外此次實係因病而死願爲棺殮許君即騐明死者周身無傷委係因病而死塡明屍格判令陸建連備棺成殮 
[慈谿命案犯准予引渡]  
　　慈谿縣日前飭派偵探持文來申投報法捕房聲稱有朱品堂在該處謀斃秦姓家之婦女案發後逃逸來申匿居法租界請求派探協拿捕頭立飭包探任水揚協同前往將朱拘獲昨解法公堂請究先由來探上堂稟明前情求請准予引渡歸案訊辦詰之朱品堂供不承認中西官判准予將朱交來探帶去　案訊辦 
[大批鋼管鋼條起運]  
　　奉天軍械局前向上海華南機器廠定購之鋼管鋼條等件計有一千餘噸之多現己造成昨特併送至南火車站裝儎鐵棚車七輛定於今日轉至北站運寗换裝津浦車北上云 
[虹口之小搶案]  
　　虹口鴨綠路某押店於昨晚八點十分時突有匪徒兩人持手槍入内嚇禁各店夥聲張搶取大洋二十三元小洋三百零八角及零碎物件而逸迨捕房聞警派捕前往捕拿匪己逸去 
[婦人實與刦案無關]  
　　福州婦人周陳氏前因涉及北四川路東崇福里七百四十三號門牌巡捕周月峯家被盜一案嫌疑經周妻陳氏報捕拘解公共公廨命押候查究等情己誌本報連日由承辦此案之華探目劉森堂西探駱四詳細查明該氏實與刦案無　因於昨晨將其解廨稟准中西官諭令開釋矣 
[鉅竊先後獲案]  
　　淞滬警察廳偵探王愼卿王四福馬良才等先後緝獲積竊張才寳王金生王林生（即小浦東）等詰據供認本年二三月間糾衆夥竊小南門俞家弄葛尚文老北門穿心街蔡宋氏小九華天成里譚王氏梅家弄吳李氏以及徐心田黄伯英等家金銀珠飾綢皮衣服及零星各物不諱該偵探等即將該犯等押送到隊由郝隊長提詰之下該犯等供認所竊各物均當在信昌協來益昌濟泰元豐等各典當奉諭飭探前往分别知照各失主備齊當本約計一千餘元將贜一併吊齊於昨午稟解司法科奉訊一過飭將各贜先給各失主認領張才寳王金生王林生等三犯着押候發送司法衙門訊明重懲 
[欺騙雉妓院規費之押儆]  
　　公共租界巡捕房近來取締雉妓在途拉客手續加嚴業此者莫不隠憂詎有台州人奚忠記乘此時機以代運動暗差巡捕不拘拉客妓女爲由令各雉院日出規費曾向山東路三百零七號門牌雉妓院鴇婦李朱氏王楊氏陳沈氏孫王氏等騙取陋規費洋前日被八百九十一號華捕查悉稟明捕頭派探將奚拘押昨晨解送公共公廨即據中西包探投訴被告己在捕房承認　得之欵個人用去等語並據四鴇婦相繼上堂訴明所允日出暗差規費洋一角五分按月分六期交付計被騙去洋三十八元三角云云訊之雞忠記供詞支吾經俞襄讞核供商之英包副領事以奚詐欺取財罪己成立判押西牢一年期滿逐出租界 
[串騙支單之押儆]  
　　紹興人張少山前日與在逃之王甘祥在九江路花旗銀行鬥首串騙甬婦錢趙氏美金洋五十元之支單一紙逃逸被控捕房前日由探將張拘獲昨解公共公堂據錢趙氏供稱前日持支單至花旗銀行領洋被告與在逃一人冒充該行出店代爲領欵以致受　當向該行聲明掛失並據見證張照洪投訴被告因持支單來號購買綢緞當是將票向該銀行領欵經該行報捕將被告拘獲是實訊之張少山供稱實係在逃之王甘祥所爲等語經中西官核供判張押西牢四月支單交原告領去 
[昨日公共公廨訊案紀]  
　　昨晨公共公廨民四庭由關讞員會同美約副領事訊理華人民事訟案如次（一）張紱卿訴趙松壽不還古玩案「結果」以此案被告保人業經遵判繳欵原告律師請求復訊未便照准保狀撤銷（二）婦人程時敏延許理律師訴與其夫楓涇人許嘉鑄離婚案「結果」應傳知許嘉鑄於下星期三到案訊核（三段正書延許理律師訴盧漢卿盧舜卿等不理賬欵案「結果」改期續訊（四）沙福山訴婦人王老太不理擔保借借洋六十元案（結果）着被告照數償還（五）婦人陸曹氏訴曹品桂行竊方單案「結果」候傳被告到案訊核民三庭由陸襄讞會同領袖英總領事特派員俄人麥拉夫氏訊理俄僑民事訟案三宗（從略） 
又午後民四庭由張襄讞會同美奥副領事訊理朱秋卿訴康年保壽公司經理嚴韞玉不付賠欵案「結果」著原告賠償銀一千二百兩並擔負本案堂費 
[兩賣烟案一認一不認]  
　法捕房副總巡石維也君偵悉居民宋文明張樂亭兩人家中私設烟榻容人燈吃開私售烟土烟膏實屬有違禁令爰於前晚帶同包探暗差捕前往抄出烟具烟土等物甚夥帶入捕房諭各交保候究昨日傳至法公堂先由石君上堂稟明情形被告宋文明由律師代辯聲稱被告係開米店生意此項烟具實係自己吸食不敢私賣請爲查察張樂亭供認私賣烟土不諱中西官判宋交原保候查明再核張罰二百元充公烟土没收 
[五客棧違章科罰]  
　　福建路吉陞客棧經理楊寄吾山東路老祥發客棧經理羅渭樵山西路佛照樓經理董振龍蕪湖路鴻福棧主陳桂生寗波路三百十八號門牌小客棧主謝紀生等均因不將旅館捐照掛於顯揚之處庽客姓名亦不明白登載被捕房查悉以其均屬違章請廨出單於昨由探將楊羅董陳謝五人先後傳至公堂經中西官分别訊明判楊罰十元羅董陳謝四人各罰洋五元一併充公示儆來函 
[求是學校來函]  
敬啓者昨有廣州協和公司經理張顯甫君等至敝校參觀問是否上海有中國學生愛國團在法界哈而别路平民義務大學校長陳德己君派學生温良恭等在外至各旅館寓客處募捐該生等身着西裝自稱係求是學校日夜兩部畢業張君等以學校爲培植人才救國之本當見捐册己募得千餘元之數故各助洋五元後自稱學生之温良恭等謂求是學校校長陶君曾協助彼等故亦代爲致謝并自包中取出中國學生愛國團平民義務大學雜誌一本给與張君等雜誌上署林琴南劉哲盧苦海餘生主編張君等以形屬可疑故特前來面詢云云聞之不勝駭異查上海並無中國學生愛國團之團體更無哈而别路之路名與平民義務大學其校而敝校亦無畢業學生温良恭等之名况敝校校長陶君在工商界各處身兼數職對於校中並未擔任教課僅負津貼經費責任而己實無餘暇與聞他事至於有人往各處借名騙錢殊屬可恨兹特登本埠各報來函欄内聲明是後希各界熱心社會者須再三申查幸勿受愚此事關教育界前途名譽乞貴報主持公正登入來函樣内爲禱求是學校男女部日夜校同人謹上 
[尚有職業教育社通訊與公布欄轉入後頁]  
雜評二 
[遠東運動與中國圙生（訥）]  
　　吾國學生自五四以來多盡力服務於社會輟課之時期亦多而今日對於運動仍能有興奮氣象是即中國體育上之好現象也 
吾所謂好現象者非謂此次運動之必佔勝利夫勝負爲兵家常事運動何獨不然故今日運動場上一時之勝負不足爲榮辱且亦不必預存勝負之心而計較其得失祗須於事前能鼓其興奮之力安詳審愼以從事事後常保此興奮意味以注意於運動之訓練則今日運動縱未必勝而最後之勝利卽寓於其中此吾人所望於學生之本意也 
 
 
 

Page 12

 
 
中華職業教育社通訊 
[通告同社諸君]  
敬啓者本社本届年會業己由議事員會議决五月二十八九兩日在附設職業學校舉行上午參觀下午開會届時敬請早臨不勝企幸再前函微集報告意見如未惠下尚祈迅賜函示爲感 
　附錄錄第四届年會程序 
　會期十年五月二十八日二十九 
　會塲本社附設中華職業學校（上海西區陸家浜南） 
第一天（五月二十八日）上午十時始參觀職業學校中午在校便餐下午二時開會主席聶其杰君（一）辦事主任黄炎培報告上年度社務概况（二時十分至四十分）（二）基金管理員沈恩孚君報告上年度基金帳略（二時四十一分至五十分）（三）職業學校主任顧樹森報告上年度校務概况（二時五十一分至三時五十分）（四）本社附設農業教育研究會主任鄒秉文君報告組織本會緣由曁調查本省乙種農業學校情形（三時五十一分至四時二十五分）（五）郭秉文博琥講演「美國職業教育之新趨勢」（四時二十一分至五時）美國自歐戰以後益趨職業教育郭君時與彼邦人士往還對於美國職業教育之新趨勢尤爲熟悉如聨太平洋會之發起職業大學等皆爲極重要問題此次講演必極有興味（六）黄炎培君講演「南洋職業教育之新趨勢」（五時至六時）本年一月杪黄君偕本社辦事員王君志莘南行經歷小吕宋盤谷檳榔嶼棉蘭新加坡汕頭等處圖職業教育之推廣至五月中始歸國行程旣廣閱歷尤多必有新鮮有趣味之報告以貺同人 
第二天（五月二十九日）上午十時開始展覽社員報告意見書等及各處職業學校照片表格等此次年會本社倣第一届年會辦法向社員徴集本地方關於業教育之設施研究職業教育之心得以及對於本社進行上之意見等件又倣第三届年會辦法向各地職業學校徴集工塲工作攝影以及内容組織表格等（並有一部分學校成績）分别披露於一室足資研究中午在校便餐餐畢攝影下午二時開會主席余日章君（一）王振之君報告江蘇私立女子職業中學概况（二時十分至四十分）（二）趙欲仁君報告浙江私立女子甲種職業學校概况（二時四十一分至三時十分）年來各地剏設職業學校者紛紛繼起惟多限於男子我國婦女素鮮謀生能力則女子職業教育亦屬急要以上兩校成績夙稱優美本社因特請王君趙君蒞社報告經過情况以資參考（三）鄒秉文君講演「吾人今後對於國家農業上應有之覺悟」（三時十一分至四十分）年來國人設施職業教育多偏於工商而忽於儂其實農尤爲工商之本未容淺視郭君係農業專家對於我國農業教育嘗爲實地之考察研究尤精夙主張積極之提倡屢有意見發表於文字此次承以此題親爲演述自必更有一番切實精當之心得唤起大衆之注意（四）職業學校學生演劇（三時四十一分至六時） 
公布欄 
[江蘇高等審判廳]  
　　民庭判决一件郭智寛等與郭智祐爲承繼涉訟控訴一案（判决主文）原判撤銷己故郭友耀應由親族會　之立　本案訟輩由兩造平均負擔一件戴壽乾與盛祥宜等爲票欵涉訟控訴一案（决定主文）原堂諭撤銷本案發還武進縣知事公署迅予依法審判一件陳晋軒與劉茂承爲債務涉訟抗告一案（决定主文）原批撒銷劉茂承在原審之聲明駁回一件許萃曾等與柳許氏爲田産涉訟抗告一案（决定主文）原决定更正本件再審應予照准一件律師沙訓義爲盧紀氏與盧石氏爲承網糾葛聲請展期一案（决定主文）本廳認爲無理由礙難照准一件戴紹琴爲聲明執行異議提起抗告一案（决定主文）原批示撤銷戴紹琴執行異議之訴應由丹徒縣知事公署迅予審判　一件陳輔禮與陳履孚爲租房涉訟抗告一案（决定主文）本件抗告駁回抗告訟費歸抗告人負擔一件楊金川等與楊永興等爲公基祭産涉訟抗告一案（决定主文）原决定旣經原審更正應毋庸議一件姚汝享與姚路氏爲田産涉訟控訴一案（判决主文）原判關於判令控訴人返還控訴人租息及訟費之部分撤銷控訴人應返還被控訴人組息洋二百四十元零七角本案訟費控訴人負擔十分之三被控訴人負擔十分之七一件王雲卿與杜三樂等爲租屋涉訟上告一案（判决主文）原判撤銷本案發還上海地方審判廳迅予更爲審判 
[上海地方審判廳]  
　　判决主文（民一庭）一件决定朱延昭與徐仲梅爲抵田控訴一案主文本件控訴駁回一件判决周桂生與郭裕卿毁石控訴一案主文原判撤銷本案發還南滙縣知事公署依法裁判一　判决左廷邦與唐馥棠通行　糾葛一案主文原告人之請求駁回訴訟費用歸原告人負擔一件判决李　根與郭善揚爲租約涉訟一案主文原告人之請求駁回本案訟費用歸原告人負擔（民二庭）一件判决何月桌興錢杜松因貨欵糾葛一案主文錢桂松應償還梁東昇水菓行洋八百五十一元五角五分五　訟費歸　桂松負擔一件判决李步春等與李氏等因贖田糾葛控訴一案主文本件控訴駁回本審訟費歸控訴人李步春擔一件判决周三興等訴奚步靑二因貨欵糾葛一案主文须步責應償　大同南貨店洋二百二十五元七角四分繳由周三興具領償還鼎順園洋二百二十八元九角六分九釐償還鼎盛新酒行洋三十元零二角分繳由黄友庭具領償還協餘火油公司洋等十元零五角繳由朱榮慶具領償還恆泰熟貨店洋十五元五角三分繳由馮景範具領償還源生箔莊洋二百零四元角六分繳由陳柏榮具領周三興黄友庭朱榮慶馮景範陳柏榮對於陳端堂之請求駁回訟費歸须步靑負擔 
　　批示一件居祚生狀請押追由狀悉着速來應候諭此批一件錢宗瀋狀請銷案由狀悉准予銷案存案欵洋及房票着即來廳繳證具領此批一件王士忠狀請拘賣由狀悉業己函請上海縣商會鑑價拘賣矣仰即知照此批一件王省齋狀交鑑定費由准此批一件張林生狀請執行由狀悉仰候寳山縣知事函復過廳再予傳案訊辦此批一件周兆發等狀領房　由准領此批一件劉雲峰狀交扣押費由准交此批一件顧德榮等狀請銷案由狀悉己當庭諭准矣此批一件吳鴻德請求給領證據由查爾於四月十九三十兩日並未交呈何種信件至四月十一與二十六日所呈凌炳章之信兩件均與本案有重要關係在判决未確定前礙難准予發還如爾此時需用儘可請求抄錄仰即知照此批以上五月二十三日 
　　判决主文（民一庭）一件判决馬霞祥與徐擬寰等抵欵控訴一案主文原判關於徐振寰封於租息不負保人責任之部分撤銷郁瑞趾所欠馬震祥租洋七十元如不能償還時由徐振寰負責代償馬震祥其餘控訴駁回本審訟費馬震祥負擔四分之三徐振寰負擔四分之一一件判决郭晋英與王笙甫等票欵涉訟一案主文王笙甫王子琴應給付郭晋英九八規元三千三百四十兩内三百四十兩自庚申年隂曆十二月一日起三千兩自辛酉年隂曆三月一日起每月利息一分計算應給付至執行終了之日爲止但利息不得超過原本本案訴訟費有歸王笙甫王子琴負擔一件判决秦産臣與莫辛甫出屋糾葛一案主文原告人之請求駁回訟費歸原告人負擔一件判决楊壽生與汪竹賢因租房糾葛控訴一案主文本件控訴駁回本審訟費歸控譤人負擔（民二庭）一件决定張步蟾爲存欵涉訟不服崇明縣知事庭諭抗告一案主文原庭諭撤銷本案應由崇明縣知事公署依照確定判决執行一件决定邱金泉聲請撤銷假扣押一案主文本件聲請照准一件判决張松林訴張阿坤房屋糾葛一案主文原告人之請求駁回訟費歸原告人負擔一件决定任曉岩與李逹夫因賠償損失糾葛控訴一案主文本件控訴視爲撤回應即註銷以上五月二十四日 
 
 
 

Page 13

 
 
   
 
 

Page 14

 
 
自由談 
游記 
[絲業團旅行日記（十五）] [  李登魁]  
二月三四二日同人日攘攘於預備賽會事 
二月五日晚絲商維拉Ａ.Ｐ.Ｖill君及裘利君ＭＡＧorli宴同人於意國飯店宴畢同往觀劇劇塲係最新式之建築演劇者登臺最多時有五百餘人洵大觀也 
二月七日是日也實爲美國絲業界之紀念日蓋轟動全球之美國第一萬國絲業博覽大會即開幕於是日上午同人等八時半即赴會塲各國賽品均己齊集會塲分兩層下層專賽綢緞以及各種絲織品上層專賽生絲及自繅絲以至成綢染色各種工作佈置之華美裝潢之别緻鬭錦角麗洵爲空前之盛會吾國綢緞賽塲佔地兩方爲史領事所籌備亦極絢爛之致至於吾國生絲賽塲共佔地七方分帮佈置均甚動目而尤引人觸目者則爲廠帮之繅絲及灰經之柞樹以及新出之蠶蛾蓋美國不産生絲吾國所賽觸目皆爲新奇之物而佘所携柞繭因會塲熱度太高不及二日絡續殍化以至蠶蛾飛無滿樓愈動美人好奇之心矣是日午刻同人赴康磨駝旅館大廳參與萬國絲業博覽會之開幕禮各國代表及絲會會員到者千餘人博覽會長美絲會會長及吾國史領事均有演說史領事演說時全場掌聲雷鳴而日人無有演說者回會塲時參觀來賓己擁擠甚晚七時美絲會開常年大會并宴請各國代表吾團全體赴宴與宴者有一千二百人之多席半主席起立致開會辭並介紹各國代表於會友介紹吾國代表時全場狂呼鳴掌歡迎而日人無有也道迪君告余曰今日吾深爲君等慶賀并爲中國前途賀美人眼光素目中國爲老大之國此次博覽會諸代表如此踴躍會場佈置佔地在各國之上令人非常注目美人己一變從前之眼光矣 
筆記 
[棄夫記（四）] [  簡齋]  
　　少年以女來後殖産日豐則任女醜　而不怨嘗有友臨其家居三日欲去少年堅留之午飯其人恐飯晏者不及抵家頻促之少年甫三入廚問女女己有怒意謂汝欲快者我偏欲遲之己而日逾午矣膳尤未備其人固染烟霞癖而粗莽如灌將軍者流也乃擊其其洋槍且吸且駡曰君家婦抑何無用也區區行庖之事尤勿勝爾許時尚未熟一飯此但能啜飯者耳若我得此婦必去句語未旣女己奔入房中奪其槍撥其耳曰試之是汝去我抑我敲爾爾至人家作客乃專爲離間人夫妻來耶此何時也烟禁綦厲乃匿我家中爲此違禁之事欲陷我夫婦罪罟中耶少年之友亦厥起應之兩人奮鬭逾時少年噤聲旁睨使一不相識者見之將疑其人與女爲夫婦而少年客也每遇少年勿饜其意輒搗毀家中什具狼藉地上無完器也少年惜財人也見什具被損心乃與之俱碎益寅畏不敢娶其怒女亦益以破毀什具爲威刦少年之妙策凡什物之入其家者咸天折而不得長壽日月跳丸其所生之子亦冠矣娶婦之後子又助婦以詬母暄聒之聲自旦達昏一如少年曩者輔女暴横之狀少年出居間不敢責女則亦不偏咎媳女恚少年之不助己乃揚言曰媳之逆我夫固彼教之也吾早己知其昩恥而賡新臺之詩矣故嫉我若眼中釘人老珠黄今日乃無我立足之地嗟夫嗟夫日立市中伺人過無論識不識者堅執而語之譚譚若有餘味諸與少年不合者或俟少年過高聲互語其妻之語少年至不敢正視障面掩耳而過差憤交迸肝肺摧裂始悟向之附和其妻故造蜚語誣人彼受之者爲狀殆至難堪也間詣朋輩及兄弟道所苦兄弟故以其妻悍與之有郤也乾笑而己朋輩始皆嗤其懦繼亦憫其遇設語慰藉之而少年益涕泗交下 
劇談 
[唱盤雜記（上）] [  舍予]  
　　日來悚圓兩君對於話匣多有談評按戲片亦名唱盤製法雖極簡單而機巧則不可思議其手續則不外由蠟筒過至模版復以類如照相曬影法用泥質軟覆其上烘印至原料　　為　作　易銓 
何名則殊守秘密而不可考然而是亦美術之一謂之攝音學可也 
　　就百代之唱盤而言亦有較大尺寸一種而詞曲長短一如所發賣者蓋徒有其形而無其實也吾人每見有整段之唱往往爲盤位所限制省腔减調固所不免更多抺去一句未能神完氣固戞然而止頗以爲憾縱可勉强成篇敷衍交卷亦己潦草而涣散矣（如時慧寳之逍遥津全段爲末句所累唱者當時爲收音者告急實有不得不然之勢）若老譚之促放三眼二簧無過門之唱調乃於（欵待與他）句截爲二段雖起句超妙但祇可目爲寸鱗片羽究非此段腔中應有之段落予故深望百代對於唱筒原模稍事放長則一氣呵成免聽者頻有間言也 
鎖錄 
[小智囊] [  曹樂澄]  
世界最古之圖書館在美國之波士頓州（boeton）曰波士頓市立圖書館建於西曆千八百四十七年建築費逹美金二百五十餘萬館内藏書凡八萬册稱世界圖書之祖云印度北部蘇特里口河（sutlej）所建之壩長凡四十英里寛凡一千餘尺高凡三百九十五英尺稱爲世界最大之壩鳥類中有飛翔之遠自北極迄於南極者曰公佗兒高翔可五千密達爲世界最大之鳥 
歐戰之結果鷄之出産大爲减色荷蘭減至百分之七十法蘭西減至百分之五十比利時減至百分之二十惟英國祗减至百分之二三云 
　　歐洲爲文明之大陸非洲稱黑暗之大陸瑞士稱世界之公園荷蘭稱歐洲之花房 
新聞拾遺 
　　臭打南京某國民學校門左有一小便池右又有一厠所每日清晨糞擔停滿幾無容足之地學生出入多呼不便昨晨糞桶尤多竟停至該校階石上適校長某君自内出見狀大怒舉手杖向各糞夫頭上亂敲始各挑桶而去後有某甲挑桶不愼潑倒地下臭不堪聞某君乃呼校役將甲扭住嗣經警察排解令糞夫用灰將糞掃去並禁止各糞夫下次停歇其事始寢[  隠厂]  
小說 
[社會小說衆醉獨醒（三三六）] [  瞻廬]  
第五十二回柴米生涯虚抛歳月羹飯主義貽誤兒孫我們所辦的公共廚房一切都從清潔入手廚房裏執役的人都有衞生上的常識尚恐偶有疏忽又公舉了幾位督察員輪流在廚房裏監督自從有了公共廚房新村裏的醫院往往十天八天不見人來院裏治病可見郤病良方全在改良庖廚這是第二層原因白女士道辦法是很好的但有兩個問題恐怕我有些不明白華師母忙問何事白女士道吃飯的當兒郤有兩個問題（此之謂吃飯問題）不是七十五家的人都到廚房裏會食定是廚房裏把這飯食分送給七十五家的人照第一個辦法恐怕家裏有了老人小兒扶的扶抱的抱同去會食是很困難的照第二個辦法天暖時不打緊恐怕大冷天氣把飯食送到家裏早己减了温度華師母你們總有救濟的法兒嘴蹺嘴蹺華師母道白小姐慮得甚是我們也料到有這兩層困難所以廚房裏的制度會食也可送出也可要是家中没有老弱儘可前來會食那邊有寛敞的會食堂不怕擁擠要是不便會食廚房裏有多輛飯食車車裏安着小爐竈便在大冷天氣也不會減了温度按時出發車上繫着響鈴人家聽得鈴聲便自來盛飯取菜也没有甚麽不便利白女士把頭亂點一疊聲的很好很好便向華校長道華小姐你們的新村辦得很好我聽了很歡喜恐怕我們美國的鄉村也不過這般好···華小姐華師母你們姑嫂倆爲這鄉村絞了許多腦汁據我看來恐怕這個新村合該唤做姑嫂村 
餘瀋[  曹穹漢]  
自古英雄鮮有不戀美人者以項籍拔山蓋世之勇而鍾情一虞姬卒唤奈何劉邦推了烹翁之忍而屬意一戚夫人幾肇廢立兒女情長英雄氣短事誠有之 
及讀長恨歌「六軍不發無奈何宛轉蛾眉馬前死」則又想見當年三郎之郎當與軍士之跋扈所謂江山情重美人輕眞不得不爲玉環頻呼負負 
 
 
 

Page 15

 
 
   
 
 

Page 16

 
 
常識 
常評 
[釋豩] [  老圃]  
兩豕爲豩見說文而豳字以豩爲聲則豩與豳當同聲實即今之笨字笨字亦見說文然訓竹裏竹之表曰笢其裏曰笨故字从竹與麤笨之意絶遠六朝以來始用笨字晋書豫章太守史疇大肥號笨伯宋書王微傳亦有麤笨之語朱子語錄孔明只是盆亦即此字其本字皆應作豩廣韵集韵有体字蒲本切訓劣此爲後出字亦作　唐懿宗咸通十二年葬同昌公主賜酒餅餤四十槖駝以飤体夫体夫即輿櫬之夫体字亦應作豩蓋二豕爲豩猶三鹿爲麤豕爲頑鈍之物二豕相並有痴肥之意史疇號笨伯以其痴肥耳論衡謂桀紂之君垂腴尺餘乃笨之正解晉人謂清虚日來滓穢日去爲笨之反昔人以豕狀肥王逸少云凡字多肉少骨謂之墨豬豩即多肉少骨之謂昔人以豕狀濡滯不進說文後蹏廢謂之彘言其行步蹇劣肥者亦然豩即後蹏廢之謂豩正音爲豳豳通作邠邠與盆皆以分爲聲故朱子語錄作盆豩字亦可讀作頑大徐豩字有二切一曰伯貧切即讀作豳一曰呼關切即讀作頑漢臯詩話豩頑也劉夢得詩盃前膽不豩趙勰詩吞船酒膽豩頑意與笨意近頑音與笨音亦不遠自世俗習用笨字二豕之義蓋鮮有知之者矣 
法制 
[訴訟與陳訴之不同] [  廼頌]  
　　立憲政體之國家皆取三權分立之制民事刑事之訴訟行政機關旣不得過問行政處分之違法司法機關亦無權處理兩者均有其獨立裁判之機關各不相妨者也凡關於民刑事件之涉訟向審判衙門行之謂之訴訟關於官吏違法行政處分之訴訟向平政院行之謂之陳訴我國臨時約法第七條定人民有依法律訴訟於法院之權第八條定人民有依法律陳訴於平政院之權是即訴訟與陳訴區别之點也考司法裁判與行政裁判各設獨立之機關乃爲近世最進步之法理蓋三權分立爲立憲國之原則使司法之部分侵奪行政之權或行政之部分侵奪司法之權畸重畸輕即失分立之精神故兩者必釐然劃分其界限而不容相混但實際上亦有爲行政訴訟之性質而屬於司法裁判者例如官吏辦理選舉無弊人民應陳訴於平政院而法律爲便利起見物定向司法機關起訴并受其判决此乃屬於例外不可不知也（乙種酬） 
[不盡扶養義務之制裁] [  瞽丐]  
刑律之制裁必以其人之行爲足以發生社會上之危險者爲限若但有不正之舉動並無危險之性質即不足以搆成刑事上之罪名此立法之大原則也近來社會上妻對於夫父母對於子凡有不盡扶養義務者輙誤認爲遺棄罪不知新刑律之所謂遺棄罪者必被遺棄者爲老幼殘廢方適用之以老也幼也殘廢也其人全無生活能力若應得扶養而不與扶養則其生命之危險也孰甚所以刑律有科罪之條如其被遺棄者並非老幼殘廢不過彼方面應有扶養之義務而不盡扶養之義務此則純粹屬於民事即民事上所謂强之扶凑是也性質有不同民刑亦因之而别矣（乙種酬） 
道德叢話 
[新儀禮] [  楊晴康]  
　　吾國人素以修飾邊幅爲丈夫所不屑王猛捫虱自古傳爲美談後世士大夫有效之者鶉衣垢面不以爲恥甚至有故作檻褸之態以博名士之頭銜者此非人情之正也近來吾國人士沾染習氣亦有過事修飾邊幅者此固非所宜然容貌整飭衣冠清潔自爲文明人所應守之習慣吾國人於此似猶有所欠缺其亟應改良者有下列數端 
一鬚鬚長不剃狀至蠢野交際塲中决不容有此西人凡遇宴會等事有不剃鬚者即爲大不敬故常人皆自備剃刀有每日剃鬚者有三四日一剃者其不剃者下流社會而己吾國人未經習慣於仿行之初或稍感不便及旣成習慣當不以爲苦也（此節留鬚者亦應遵守蓋留鬚不修其狀更野也） 
二帽　自民國以來吾國人多戴西式帽西式帽大概皆有闊邊以遮護陽光故燕居室中或飲食之時若不脫去即如戴笠坐堂上殊不雅觀竊以爲凡戴西式帽者即應遵守西禮入室即應脫去 
三褻衣今人夏令有着襪於袴管之外而縛以吊襪帶者冬令有僅着衞生袴而不罩以他袴者此皆最不雅觀蓋凡褻衣皆不應呈露於外如吊襪帶與衞生袴皆褻衣之屬也四鈕今人衣上之鈕常有一二不扣者而項下之鈕扣者尤少此雖小節亦慢態之一種足以爲精神委靡之表示西服外衣不扣鈕者因内有裲襠本備呈露於外如裲襠與袴上之鈕即不容有一不扣至如軍人戎服如有一不扣之鈕必遭長官之申斥蓋非此無以表示精神振作之態度也 
五髮髮宜整齊清潔不宜多擦油脂致耀光作亮亦不宜有惡劣之香味（乙種酬） 
衞生 
[不合衞生之之習俗] [  姚昆元]  
蚊帳蚊帳之用本爲避蚊而設故夏日不得己而用之平時固無需用也奈吾國積習往往終年設置「甚有用老布綢緞者」殊不知人於夜間亦須呼吸旣閉以帳則外間空氣阻塞帳内盡爲呼出之濁氣矣故蚊帳一物平時大可取銷非特有益於養生且亦有關於經濟也 
雞毛帚　吾國習俗每日清晨均以雞毛帚拂拭儿案於是塵灰因以四起遂致吾人吸入肺内爲害甚巨「吾國人多肺結核良多以此」且灰塵起後無不仍然落下試問拂之何益故最好椅桌等物當以濕布揩拭以代雞毛帚之用共食中餐大教共食殊不知甚礙於南生蓋八人一菜各人之所用筷旣箝菜且划飯則筷上涎水均入菜内矣是以疾病每易傳染然而分食之法我人頗人習慣最妙人各兩副以長者箝菜短者划飯庶菜中之湯可以清潔也兹尚有一法雖亦共食然每樣菜中均置一勺食時用勺將菜鍬入碗中瞻後再食使各人涎水不得入湯内則有病亦不能傳染矣 
　　大襟衣吾輩常服多大襟式（女服尤甚男服除長袍外用大襟式己少）然一有大襟定須小襟在生理上考之似中國人之通病拘文章義瘦紅圖救命救命瓜田李下授受不親 
乎身體各部之厚薄不宜有不平均之弊今有小襟則胸腰部左薄而右厚矣此於生理方面不合之處也且大襟式衣服亦未見其美觀故最好改爲對襟式 
以上四條特介紹閱者諸君以資參酌（乙種酬） 
[公衆飲用小宜共負清潔之責任] [  有虔]  
人非飲水不生活故飮用水實爲吾人生命之源公衆飲用水關係公衆之生命者甚大若不清潔即有害公衆衛生種種疾疫將因以誘起 
每見鄉里無知慣將污穢不潔之物任意抛擲河水及井水中恬不爲怪殊不知此種行爲實犯妨害飮用水罪在新刑律第二百九十條及二百九十一條早有規定誠以飲料水不良不特有害個人健康且致廢棄業務損害財産影響於社會之安全不少也然則污穢飲用水者即不顧道德之墮落寗不畏法律之拘朿耶 
况乎我處於衆人之中我即公衆之一分子不幸公衆皆飮汗穢不潔之水誘起疾疫我且不免於傳染是害人適以害己也現當夏令開始飲用水不潔尤易發生傳染病我故曰公衆飲用水速宜共負清潔之責任（乙種酬） 
農業常識 
[鷄之肥育速成法] [  君茂]  
預備肥育之特鷄於生後四月割去　丸使其迅速肥育鷄舍宜清靜而暗嚴禁其運動用玉蜀黍粉麥粉等軟食和細切之菜類每日三次定時給之惟給前一日當絶食一日使飢餓否則恐其不肯食給食前半時宜大開窗孔通光入内以促其食慾如此凡十五日至二十日嚴守清潔暗黑不使運動遂達肥滿之目的可供屠殺之用但其給食之法有二種（一）取麥粉類與牛乳混和揑成粉棍大如小指長可二寸開鷄口以塞入之每日二次定時給之第一次給食用三棍日增一棍至每次用十五棍爲止如此者凡二十日鷄必肥大（二）用麥粉類溶於等量之乳與水中使成粥狀每隔八小時給一回每日三次用漏斗注入食道以達嗉囊至嗉囊充滿爲度此法略較前法爲良好行三星期遂可終止近年又發明一種器械可代漏斗給食時較爲便利養鷄家或試用之（乙種酬） 
雜錄 
[芳話（二）] [  黛柳]  
　　佳果之尤 
果物之類多不勝計風味旣異嗜好自殊本不能妄斷其孰優孰劣惟就吾國俗尚論之則桃棗庸品荔枝珍味也而日本有所謂果物之白眉者係指香蕉是恐爲像形取義非所以尊其味也但歐西植物家言有kingoffruit及oueeenoffruit者前者謂durio後者謂mangostaen俱爲熱帶亞細亞之名果余負笈東鄰之南國時雖曾一見其標品然未得染及食提不知其究竟也而按諸記錄則誠有足爲果中之王及后者 
果王durio一名durian學名durioxibethinus爲錦葵科所隸之木本植物特産於馬來半島幹頗高大葉類胡桃果形略似栗苞而大且如盆重亦逾斤其外皮爲黄褐色其四周俱起堅棘彷彿若剌蝟然往往蒂落誤中人顱則鮮有不額破血出者迨其旣熟則外皮縱裂爲五迸射其多數大形之淡褐色種子 
斯果有異臭氣味之惡較諸吾國寗波醃鮝猶且十倍其難堪故其地行旅絶對禁止携帶以免他人之掩鼻遠避而重公共衞生但其種子周圍護有軟内斯肉質黏而色黄恰如butter（牛乳油）味甘而酸美不可以言喻一經嘗試有足令人終身不忘歷久回味者而土人尤嗜之每届熟期則富者排除一切非此不食而貧家亦多典衣市果爭啖新味焉然强烈叵耐之臭氣亦即發自此致初嘗試者爲所僻易昔英國大生物學家alfredrwallace氏以久慕斯果風味不甘耳食特由英倫遠涉重洋往馬來一視嘗試時其旅行記中一面極譽其旨美而同時又痛駡其腥羶又有某旅行家（余師園藝學博士玉利氏）結伴南遊旣抵斯果産地亟欲一嘗其味而同儕惡其臯也堅不之許某氏不獲己遂泛棹海中以饜所欲而事畢返寓其指尖口角之餘臭尚熏人欲嘔然氏固欣然自得謂其味之美雖仙家瓊漿不啻云此種珍談久列典籍凡植物學者類能道之由是斯果風味之奇特亦可以想像得之矣（乙種酬） 
識字捷法 
[應用字] [  濟滄]  
　　危在高而懼也从厃厃虧上聲多人在厂上有居高意　即日令通作節居高而知危懼自節制之也又不安也又傷害之也 
 
 
