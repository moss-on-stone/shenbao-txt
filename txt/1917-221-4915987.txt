# 1917 - 221 - 4915987

 

Page 1

 
 
   
 
 

Page 2

 
 
時評 
[宣戰後之希望（二冷）]  
　　宣戰之後他日佔得國際上若何之地位今日且不必論今日所最要者母使并今日固有之地位而失之是也 
　　此次之宣戰實爲中國與世界各國共同行事之始如商人然昔爲獨營今入公司矣如個人然昔爲平民今入議會矣其結果必使勿爲世界各國所輕視而其責任始盡所謂勿爲世界各國所輕視之第一端則信用是也不能任者不必强諾旣承諾者勿用游移此自全信用之方也此我之對於宣戰後之希望二也 
[命令]  
　　八月十五日大總統令兹制定審理敵國人民民刑訴訟暫行章程公布之此令 
　　又令京兆尹王逹呈稱大雨兼旬永定河及各縣河流同時漫决平地水深數尺至數丈不等漂没村莊冲坍房屋幾難數計人民蕩析流離災形慘重爲數十年所罕見請將疏防各員議處並特派大員督理情事被灾各處己經派員携欵馳往散放急賑應飭撥欵賑撫等語批覽之餘殊深憫惻着財政部迅即撥銀五萬元交該京兆尹妥速賑撫母任失所其在事疏防之永定河防局長趙　書永定河北岸河防理事陶文灝北三工管河縣佐劉宗書着交内務部議處京兆尹王逹兼管河道督率無方亦難辭咎並着交付文官高等懲戒委員會依法懲戒所有漫口堵禦各工仍飭該京兆尹督飭在事各員曁各該地方官趕緊築護母稍懈弛以澹沉災而奠民生此令 
　　又令原任皖北鎭守使陸軍中將勳五位倪毓棻久歷戎行勤勞懋著自民國元年以來迭次剿平潁上渦陽壽縣蒙城鳳台等處匪亂整軍戢暴厥功尤偉前以收撫定武軍冒暑奔馳觸發舊疾給假調理方冀早日就痊益恢遠略遽聞溘逝惋惜殊深着交陸軍部照中將積勞病故例從優議恤以彰勞　此令 
　　又令遂敉著封爲貝子此令 
　　又令兼代江蘇督軍齊耀琳電呈淮揚鎭守使劉詢通海鎭守使管雲臣另有任用應請免職劉詢管雲臣准免本職此令 
　　又令任命馬玉仁署淮揚鎭守使張仁奎署通海鎭守使此令 
　　又令財政總長梁啓超呈兩浙鹽運使胡彤恩應請免職另候任用胡彤准免本職此令 
　　又令任命袁思永爲兩浙鹽運使此令 
　　又令司法總長林長民呈秘書席聘葦沈鈞懦梁漱溟均請辭職應照准此令 
　　又令筑紫熊七給予三等文虎章川崎吉五郎給予五等文虎章此令 
　　又令任命盧永祥會辦江蘇軍務此令 
　　又令蔡成勲未到任以前綏遠都統著申保亨暫行兼護此令 
　　又令任命吳俊陞爲陸軍第二十九師師長此令 
　　又令任命張長林爲陸軍第十師砲兵第十圑圑長此令 
　　又令陸軍總長段祺瑞呈請任命羅占標爲塔城陸軍步兵第一營營長巨可規爲塔城陸軍騎兵第一營營長應照准此令 
　　又令陸軍總長段祺瑞呈請任命王柱樑爲陸軍第十二師　兵第十二圑第三營營長應照准此令 
　　又令新疆省長楊增新呈請任命盧殿魁署理疏附縣知事馬駿署理輪台縣知事應照准此令 
　　又令新疆省長楊增新呈請任命廖振鴻試署婦羗縣知事陶明樾試署哈密縣知事叚永恩試署昌台縣知事趙國標試署伊寗縣知事應照准此令 
　　又令陳春廷鄭萬春晋給三等文虎章趙連陞文漢晋給四等文虎章此令 
[専電]  
　　北京電宣戰後政府致和使照會云德國施行潛水艇計畫違背國際公法危害中國人民生命財産曾於本年二月九日向德政府提出抗議並聲明萬一抗議無效迫不得己將與德國斷絶現有之外交關係等語不意抗議之後中歐列强潛水艇仍繼續擊沈中立國及交戰國之商船因而致多傷中國人民之生命中國政府不能不視爲抗議無效遂於三月十四日向德政府宣告斷絶外交關係然其時中國政府猶希望德國所採違背公法傷害人道之計畫或因世界之公憤而有所變更今則並此亦己絶望矣中國政府本其尊重公法保護人民生命財産之宗旨對此情形不能久置不顧故中國政府特聲明自中華民國六年八月十四日上午十時起與德國人於戰爭之狀態所有中德兩國於一八六一年九月二日所訂中德條約一八六十年三月三十一日所訂中德善後章程及現在有效之其他條約合同或協約無論關於何種事項者均一律廢止至一九零一年九月七日所訂之條約及其他同類之國際協議有涉及中德間之關係者並從廢止又中國政府對於海牙保和會條約及其他國際協約一切關於戰時文明行動之條欵仍遵守不渝合並聲明除電請丹政府轉知德政府外相應照請貴公使轉逹德政府爲荷（十四日下午十鐘） 
　　北京電致奥使照會云中國政府前以中歐列强施行潛水艇計畫違背國際公法危害中國人民生命財産曾於本年二月九日向德政府提出抗議嗣以抗議無效於三月十四日向德政府宣告斷絶外交關係並經照逹貴公使在案現因中歐列强此項違背公法傷害人道之計畫亳無變更中國政府爲尊重公法保護人民生命財産起見不能久置不顧貴國現與德國旣爲同一之行動則中國政府對於德奥兩國不能有所區分兹向貴國政府聲明自中華民國六年八月十四日上午十時起本國與貴國人於戰爭之狀態所有中奥兩國於一八六九年九月二日所訂中奥條約及現在有效之其他條約合同或協約無論關於何種事項者均一律廢止至一九零一年九月七日所訂之條文及其他同類之國際協議有涉及中奥間之關係者並從廢止又中國政府對於海牙床和會條約及其他國際協約一切關於戰時文明行動之條欵仍遵守不渝合并聲明除電本國駐奥公使轉逹貴政府並請發給出境護照外相應備具貴公使并貴館館員曁各眷屬離去中國領土或需沿途保護之護照一件照送貴公使請煩查收爲荷至貴國駐中國各領事巳由本部令知各交涉員一律發給出境護照矣（十四日下午十鐘） 
　　北京電處置敵國人民條規（一）僑人得五日内呈請該管地方官給出境照（二）限十日内一律登錄（三）地方官仍准在原地住居其身體生命財産並予相當保護但在保護不便處得令移居指定地點或給照出境（四）移居出境者財産不能携行由該管官廳查封保管自願委託他人管理者須得官廳認可（五）僑人得從事和平適當事業但須先呈經該管官認可（六）旅行游歷一律禁止（七）敵人禁入境但得政府許可者不在此限（八）所出書報無論何國文字得禁發行（九十）畧（十四日下午三鐘） 
　　北京電十五閣議上午十時起下午二時半散會議要點（一）無約國關稅率問題詳細研究聞確定爲值百抽二十（二）對於數次英德借欵及五國借欵與各項鐵路借欵中之德奥資金應還者决購買金鎊存諸本國銀行（三）各省設立敎育廳案業己决定設立（四）報告日本之答覆書聞其餘須今明可到（五）對於軍民分治問題略加討論聞段與閣員均主張之僅對於邊省一二處所須特别辦法（十五日下午五鐘） 
　　北京電各處機關德員二十一名均解雇（十六日下午一鐘） 
　　北京電各使昨訪汪外長均賀宣戰發表（十六日下午一鐘） 
　　北京電協商各使當日聯合致答書於政府示賀意美須俟政府訓令明日可到（十四日下午十鐘） 
　　北京電奥使館揭荷蘭旗荷使暫代表利益聞將託西班牙（十四日下午十鐘） 
　　北京電今日上午時各國應政府之請派兵每國二三名監視德華銀行即停止業務（十四日下午十鐘） 
　　北京電對德奥裁判問題不由司法部令發表尚須再定辦法（十四日下午十鐘） 
　　北京電解放協約國軍艦己電主管官廳照辦（十六日上午十二鐘） 
　　北京電日使等昨訪汪外長申賀戰事（十六日上午十二鐘） 
　　北京電在津奥兵三十餘名巳由警廳拘留現飭解京同奥館百三十名收容海甸（十六日上午十二鐘） 
　　北京電有潘某發起宣戰慶祝會巳得國務院批准定一九假公園舉行請協約國使演說（十六日上午十二鐘） 
　　北京電海部爲處分敵艦以蔣司長爲駐滬特派員（十六日上午十二鐘） 
 
 
 

Page 3

 
 
　　北京電今午段在集靈囿召開軍防大會議商决陸海參内四部提案（十六日上午十二鐘） 
　　北京電各機關今日起加班並增值宿（十四日下午二鐘） 
　　北京電宣戰文係梁啓超手筆（十四日下午二鐘） 
　　北京電財部裁附屬機關討論會檢查會新舊稅籌辦處己决定聞修志處亦主撤（十四日下午二鐘） 
　　北京電傳陳兩督定諫日赴任（十四日下午二鐘） 
　　北京電周道剛來電十日在渝視事尅日督師西上（十四日下午二鐘） 
　　北京電熊希齡就實業銀行總 
　　北京電蒲次長平治川亂條陳馮手批交院採行（十六日上午十二鐘）裁夏壽康任平政院長范熙壬代張一鵬爲評事（十六日下午一鐘） 
　　北京電設敎育廳國議决定（十六日上午十二鐘） 
　　九江電護贛督吳金彪今晨晉省就職（十六日上午十二鐘） 
　　北京電滬關監督施炳燮將内調（十六日上午十二鐘） 
　　東京電東京朝日新聞謂中國對德宣戰反足增民黨之惡感起國内之紛擾今後中國之統一頗爲可慮云云東京日日新聞謂中國宣戰後當解决在中國有利益諸問題今後取締僑華德人最爲重要現在德人利用通信機關離間各國其根據地在中國又可指認爲德系報紙約六七種其他暗中有關係者更多如能嚴重取締了無遺憾則聯合國之同情必更增加日本當以美滿同意援助中國云云 
[外電]  
　　北京電鹽務所用之德奥人今日均巳開除俸金送至開除日止海關所用之德奥人一百二十五名定明日一律開除俸金亦送至開除日止並給以其所應得之恩餉奥人利益由荷蘭公使代理奥公使署己由荷國水兵佔據奥水兵覊禁辦法一如德使署衛兵所受之待遇（十五日）字林報 
　　天津電京津時報社說對於中政府决議令敵國人民註册留居而不覊禁或驅逐之一節甚不滿意謂德人視此决議爲外交上之大勝利又謂英國代理公使美使意使當此外交多事之秋均避暑白戴河距京約二百餘英里致未能嚴重辦理戰事問題如早回京當巳勸令中國施行有實力之計畫以剗除遠東德人陰謀云（十六日）路透電 
　　北京電中國對德奥宣戰日本林公使旣於當日致文祝賀昨日又奉日本政府訓電於今日午後往訪外交汪總長告以日本政府滿足表其慶賀之意且以由此中日提携益增親善云云據聞各國公使中正式回答中國政府者至今日午後四時巳有日本比利時意大利等三國（十六日） 
　　北京電奥大利以非公式回答中國政府謂中國之宣戰無國會之承諾殊非立憲之意云云（十六日） 
　　北京電奥大利公使出境之期現猶未定據德國人方面消息或須兩個月以後（十六日） 
　　濟南電對德宣戰旣經布告山東當局之對居留濟南德人取締遂益加嚴目下正在從事調查聞居留德人數約一百餘人（十六日） 
　　濟南電曹州毛匪近益猖獗勢極猛烈各縣防備均甚可危故張督軍巳飭駐棲霞縣之新軍第二旅第二圑速即馳赴山東南方省境韓莊（十六日） 
　　南京電代理督軍齊省長十五日接到新任李督軍由南昌來電定於十九日啓節乘江永號船於二十一日至寗接任隨帶第六師第十一旅二十二圑爲途中之護衛（十六日） 
　　廣州電陳督軍於十四日赴梧州謁見陸巡閱使蓋陸巡閱使巳下江至梧也李烈鈞亦爲竭見陸氏於十五日赴梧其餘在省重要人物亦均漸次赴梧欲乘陸氏來梧之機在彼地開重要之會議於此可見陸榮廷氏之態度巳判明矣又於廣東軍事統一機關及其他設備均己漸次整備云（十六日） 
　　北京電雲南電云滇督唐繼堯部下重要將校受唐之意於十一日聯名通電黎總統馮代總統以及各省長官廣東民黨首領等聲明不承認段内閣不法内閣所發一切命令均不服從此電巳經該處新聞於十四日發表（十六日） 
　　北京電中央公園將於下星期日（十九日）舉行對德奥宣戰祝賀會（十六日） 
　　北京電新任湖南督軍傳良佐之啓行赴任尚須一星期以上聞傳有此次赴任當嚴約束湘軍圖與北方軍人調和萬事皆取開放主義之語（十六日） 
　　北京電段政府爲李烈鈞將由安南鐵道入滇懇請法國公使阻止李入雲南據法國公使館方面消息謂若認李烈鈞在雲南有起内亂之虞對此當取相當之手段（十六日） 
　　東京電大藏省之提案中日銀行因與中國方面商議未協是以暫時中止（十六日） 
　　東京電頭山滿寺尾亭等數人十三日在頭山邸會議創立中日國民協會其目的在將中國事情之眞相開陳當局並外交調查會且使一般國民咸知（十六日） 
[戰電]  
　　羅馬電敎皇致牒協約國與中立國重請媾和並請交戰國宣布切實媾和條件以便預商敎皇之媾和條件爲恢復比塞羅三國和平解决亞爾薩斯勞蘭特倫蒂洛波蘭問題並建議縮減軍備組織高等公斷裁判所解决將來國際爭端且主無兼併無賠償惟如比國及法塞數處受損較重者則不在此例亞爾薩斯勞蘭特蘭蒂洛特萊斯特問題宜依當地人民之志願而解决之解决之法當與大局適合即恢復波蘭古國比利時與法國被佔之各省而交還德國之殖民地是也末謂各國當享海上之自由權敎皇且引述各交戰國政府領袖近今宣述之言證明彼等意見未如初料之枘鑿敎皇對於建議媾和一事甚抱樂觀蓋確知無國政府將絶對拒絶討論其牒也（十四日） 
　　華盛頓電非官場方面消息謂敎皇媾和條件有建議縮小軍備取消經濟報復戰爭現信敎皇曾稱各交戰國受損絶巨除歸還土地外未便要求賠欵華盛頓外交界視此乃出德國授意以期分裂協約國俾使不能一致討論戰爭目的故皆置若罔聞（十四日） 
　　倫敦電英國各報對於敎皇之建議殊形冷淡視爲出於奥國之運動衆意協約國如不欲放棄其前途則舍拒絶外别無方法德國因見社會黨運動媾和未成故今欲由天主敎民出而爲之（十五日） 
　　俄京電俄前皇與眷屬巳秘密由柯塞洛宫移至某處其地名將稍緩宣布此事乃臨時政府於六月中旬决定爲之因政治上與軍事上之故並未商諸軍工代表會幹事部（十五日） 
　　倫敦電工黨幹事部選定漢特森君率領工黨代表參與瑞京大會（十五日） 
[公電]  
　　宿遷來電申報轉各報館鑒宿遷被匪蹂𨈆慘極連破馬鞏張趙諸圩寒日復有匪六七百攻破歸仁鎭燒數百家殺無算邑城昨晚亦鎗聲四起居民惶駭若不由省派兵速剿將成鉅患宿民公叩 
要聞一 
[北京特别通信（一百六飄萍）（八月十三日）]  
　　十三日之特别閣議 
　　八月十四上午十時 
　　布告照會之内容 
　　處置　僑之部令 
　　不設司令等名目 
　　宣戰後之對内問題 
　　一年以來爲政治上屢起風潮之原力之所謂對德宣戰問題最近愚所報告於本館之函電有數要點乃愚所信爲眞確之消息（一）决定對德奥同時宣戰（二）單獨宣戰暫不言加入（三）發表期爲八月十三日其餘如處置德僑收回裁判改訂關稅清理銀行連日内閣閣議之結果京己於専電通信中述眞確之消息今己爲八月十三日矣既爲政府預定發表對於德奥宣戰之期於是有最長時問之臨時國務會議 
　　昨日（十二）之晚各方面傳說對於是項新聞之消息至爲不一有謂事巳中變有謂粱林等總長赴津未回今日不能開特别閣議其實不然前此閣議决定府院一致之後斷無中變之理梁林之赴津均於今晨早車回京十三日上午十時遂開臨時國務會議除湯總長因病缺席外餘皆列席自上午十時起至下午四時方散内閣方面遂以結果報告於總統以對於某某等處電報今日始行拍發故發表稍延其時間而特定對於德奥宣戰之時刻爲十四日上午十時 
　　十三日閣議之要點在將一星期以來所議各種問題作一總結且再行審議對於德奥宣戰布告照會等之措詞聞此項布告與預擬者巳稍有不同其内容甚爲平正但言抗議無效絶交又復不悟我國爲擁護人道公法促成世界和平不得己與德處於交戰之狀態奥國以與德國有同一之關係故亦同時對之宣戰所有兩國從前締結之條約協約契約等均作無交云云而預擬之煽惑内亂一層今巳絶不提及對於各國之照會大致相同大約明日（十四）上午八九時此項布告照會等必行發表矣 
　　所謂閣議中各種問題之結朿卽如處置德奥租界清理德華銀行裁判德奥僑商别定關稅稅率等是也其辦法巳見前次通信今日閣議又决定以部令發表之如裁判權則以司法部令發表處置租界則以内務部令發表餘仿此其初本欲用敎令但恐今後辦法稍有變更故不如部令之較有伸縮餘地也此項部令亦將與布告照會等同時發表 
　　宣戰以後旣一時無出兵之事實故今尚不設司令等名義外間所傳以某某等爲司令皆屬臆測之詞惟愚觀察現在趨勢宣戰後之第一問題即爲内政召集臨時參議院之計畫至昨日止贊成者共十七省二特别區大約再過一星期召集令必將發表確聞關乎選派之方法内閣中尙未完全一致研究派主張限於（曾經民選）之人（報載限於舊國會議員未確蓋所謂曾經民選者則前此之臨時參議員或省議會議員等均可當選）而交通派則以爲無須限制惟此不同之點所甚微故發表召集殆亦不遠其次則爲西南問題實今日内政解决之樞紐今後之國務會議半注意於外交其半必爲西南問題關於此問題之内容及其辦法非兹篇所能盡容當再爲詳細之陳述惟愚意以宣戰案旣巳發表各國又復一致贊同若國内竟起紛爭則我國其眞不國蓋宣戰與不宣戰無絶對利害可言而要不失爲一種特别機會然機會無美惡因利用機會者之動作如何而生美惡故我國旣己投入世界之漩渦則興國在此亡國亦在此各方面其果能悟於國勢之危急而稍捐其意氣乎我國今後之命運即將於此點卜之矣 
[四川最近之戰事紀]  
　　（一）蜀南消息川軍第二師砲隊司令賴心輝於七月二十七號由華陽仁壽交界處出奇兵繞到仁壽城内之滇軍後方滇軍大敗逃去賴軍即將仁壽收復二十八號孫圑長澤沛派軍一支由彭山渡河几仁壽自井方面攻擊滇軍又聞資中資陽自井一帶滇軍均有他赴消息資陽縣城亦巳爲川軍第三師郝圑長收復賴圑長在仁壽得勝後巳進攻嘉定方面之滇軍犍爲方面刻因洪水大發戰事又稍停頓聞該處滇軍指揮官係韓鳳樓第一混成旅同第二師六圑萬圑長刻在嘉定方面作戰甚爲得手劉軍長現因軍事吃緊特於各旅圑營中挑選有膽識者編成敢死隊三十號午前己開拔到前敵又聞邊軍彭統領日昇巳率邊軍由鹽邊縣進攻滇省 
　　（二）川北消息第三師步兵預備圑　二營營長張煜當羅前督裁併川軍時當卽通知各營宣布討滇羅督去後復充第三師步兵預備圑第二營營長日前黔軍事起特兼程赴援至德陽聞黔軍潰走乃未至省現聞張願赴前敵助戰己開赴簡陽川北現有人組織敢死隊願赴前敵助戰昨三十號巳由順慶出發一大隊向東路進行又聞當道巳派上校參謀吳嘉議新募預備兵八隊皆係舊日退伍士兵體强性馴射擊嫻熟者充當業己成立數營 
　　（三）省城消息城防司令關係全城安危職務重要近聞田頌堯司令己將該部内幕組織就緒并將所屬部隊分配任務警衛營擔任四城守偉憲兵營擔任巡查此外有騎兵三營前日攻擊黔軍甚爲出力刻下分駐城内略爲休養仍當開赴前敵任戰昨田司令又出一示諭云本部所屬部隊騎兵警憲各營騎兵準備任戰警衛保守四城憲兵職司巡查嚴拿不法軍民統歸本部節制用以維持安寗督飭各營長官管理異常嚴明倘有不肖之輩作犯非法情事准予扭送來部懲辦决不瞻狥特此明白示諭其各一體知聞七月二十九號午后二鐘城防田司令槍斃二黔軍一名盧靑雲一名王靑雲其罪狀略謂該潰軍二人經本部警衛連拿獲回部訊得二人確係己潰之黔軍并供認搶刧放火等事云云據聞此二黔軍由城防司令部警衛營在東門外某旅店查獲起出贓物數十件經田司令審實飭將該軍押赴東較場槍斃者也 
　　（四）軍長布告劉軍長告全川父老子弟書云存厚領護國之師返成都者一年矣此一年來存厚所歷之艱虞困阨當爲我父老昆季所矜閔而此一年中我父老昆季又以存厚之故其所受奇災慘變痛若爲何如也所謂我雖不殺伯仁伯仁由我而死言念及之哀痛何極然因保護吾川而反重累事川此中若衷不能不爲我父老昆季一略告焉夫存厚非有惡於羅載羅戴亦非有深伊宿怨於存厚其必欲老存厚攻存厚而不惜焚掠我父老昆季者以厚爲死力保川之人而彼爲合力併川之人也辛亥以前存厚嘗供職滇南知其地瘠民貧練兵不足兩鎭吾川歲以協餉數十百萬接濟滇黔固無論矣卽其新軍之編制亦大半係吾川軍人爲之敎練唐繼堯羅佩金且皆與厚同學同事以情理論滇黔軍隊對於吾川當如何感激圖報乃旣涎美川省之膏腴叉復妄以川人爲良懦反正之始卽定併川之策存厚時任援蜀滇軍總參謀悉其陰謀間關返蜀力籌抵制得以無虞而若輩仍飽掠數十萬金以去自後假借名一間歲一來皆欲利我金錢未能飽其慾望而吾川地方人民之生命財産被其蹂𨈆耗散者己不知其幾千萬也乙卯護國之役唐羅戴等追隨蔡公入蜀附驥名彰又竟排蔡公以去攫取督軍省長自謂躋躇滿志併川必矣而近在左右爲彼眼中釘者惟存厚耳故羅欲濫征稅欵以重民負擔也厚則爭之欲減殺川軍剥川實力也厚則爭之其欲盜限吾川餉項軍械以盡輸回滇省也厚尤爭之至力而羅之攻厚羅之焚殺吾民遂至無可逃避顧瞻慘狀心痛欲摧七月五號之災難吾川精華摧殘盡矣存厚入城之日勉從衆意暫任維持雖護會諸公再四以督軍省長印綬函請啓用存厚何心引疚不遑寗忍以無量數同胞熱血蘸兹硃印耶現在黔軍東去滇寇西來師出無名勢大舉中央命令置若罔聞各省責言漢視不理是非羅戴與劉存厚戰實滇黔與吾川戰出幸川中各軍　伸義憤颷發雷舉誓死不渝凡我父老昆季誰無廬墓身家當此敵宼日張應亦念厚不得己而用兵之苦衷而共加警省樂予匡扶也制梃可撻堅兵人心强於武力知我罪我在所不辭凡我同胞其諦聽之劉存厚謹啓 
[南京快信]  
　　對德奥宣戰令發表後寗人以早料必有此舉故態度如常 
　　俘虜收容所聞中央將派専員來寗會同齊兼督籌辦以昭鄭重 
　　沈彭年爲接收德國同濟學校昨乘下午特别快車赴滬 
　　十五十六兩日在第四師範考試京師高等師範學校新生由敎育部僉事沈彭年臨場監試李督軍派副官孫鴻賓陳貽忠王鳳璋姚從之賈榮光及參議商德正等八人帶同護兵十六名押運行李昨己抵寗 
　　聞李督確定十八日由贛起節二十日當可到寗履新 
　　新任贛督軍陳光遠所部之第十二師昨巳有一圑乘津浦車南下開抵浦口即轉輪赴贛聞陳本星期即南下赴贛督任 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[宣戰案議决之情形]  
　　日昨爲加班會議之期上午九時許全體閣員除梁財政尚未回京湯内務因病未到外餘均己到院段總理比以此次會議極爲重要特電邀湯總長力疾到會湯總長遂於十時許到院始照常開議至十一時三刻梁財政亦由東站赴院全體閣員討論良久將各項法律案一一表决至十二時半均在院中午膳因總理意欲將宣戰案即晚發表遂繼續開議至下午三時一刻事竣散會段總理乃率同全體閣員及張遠伯秘書長携帶全案及各項命令入府與馮總統接洽至府段總理及諸閣員略述本日國務會議經過情形與各項善後辦法坐談約一小時段總理及全體閣員始行退出公府至五時半張遠伯秘書長復至公府一次與馮總統密談良久始行回院該項命令遂暫擱置同時外交部秘書施履本亦奉召入府整理外交文件及晚聞宣戰布告己由總統蓋印决定以今日午前十時發表發表之方式對内用總統之布告對外由外交部一一照會各公使至對德宣戰之公文則當交由荷蘭公使轉送也又據共同通信社消息對德宣戰期迫於十一日協商國公使開會議是日林公使曾訪段總理時局寖寖進展十二日應布告宣戰不知何故緩期尙未發表十三日上午九時段總理由府學胡同自　前住國務院在總理辦公處與張秘書長會同準備大會議當有汪外交梁財政林司法范敎育劉海軍曹交通張農商各總長先後來會上午十時會議開會討論對德宣戰對奥絶交及宣戰後應發生之中外重要問題至十二時暫行休憇湯内務總長稍遲於一時四十分乘一七二號汽車到國務院列席會議（據一說云湯總長此時齎有馮總統之要談）下午二時繼續開會對德宣戰問題遂爲最後之决定三時三十分國務會議告終散會段總理於三時四十分回府學胡同自宅檢閱本日陸軍會議之報告當即訓示陸軍部又汪外交總長因國務會議散會後於三時四十分赴公府見馮總統報告會議結果外交部秘書施履本氏於四時四十五分赴總統府奉汪總長命整理外交文件四時五十分林公使偕船津書記官赴總統府訪馮總統未悉密議何事（據日本使館聲明與宣戰案無關）林公使五時四十五分辭出歸館汪外交總長七時到外交部召集次長以下各員等訓諭本日會議内容八時回東堂子胡同自邸對德宣戰應取之手續至此己完全告終不出二十四小時定可宣布又據新聞編譯社消息云日本駐京公使林權助君於昨日下午五時進謁馮總統密談外交問題甚久馮　統曾述對於宣戰案贊成業己確定發表之言 
　　國務院消息有某外國顧問曾將關於宣戰實施之事項條陳辦法貢獻當道約有數　（一）宣戰後中國及中奥間所結之條約槪歸無效（二）宣戰書中須申明凡與德國及奥國所結之條約槪己取消（三）宣戰書中亦須言心庚子條約中之關於德奥兩國者槪歸無效（四）取消與德奥所結之條約就中宜注意兩要點（甲）因戰事發生凡中國與德國所結之條約於一千八百六十一年九月二日及一千八百八十年簽字者及其條約今日槪行取消（乙）一千八百六十九年九月三日中國與奥國簽字所結條約槪行取消以上主張政府頗爲　納并作爲宣戰案中之研究資料 
　　中國政府對德宣單本定於十三日宣布因事改期大約今日宣布同時亦對奥宣戰政府决計對奥宣戰之理由聞因駐京義國公使阿略第氏向中國當局力說之結果阿公使未任駐華公使以前曾爲駐阿爾巴尼亞公使熟悉巴爾幹情形而對於奥國之謀策燭照無遺阿氏獨運心機以定對付之策此次中國對德宣戰阿氏鑒於奥與德同氣一體且義國與奥國利害衝突之點甚多故向中國當局勸說對奥宣戰其他協商國各公使亦慫恿此事始見决定云 
[臨時參議院與各派意見]  
　　自宣戰公布後政府第一注意之事即爲臨時參議院召集問題在政府之意見臨時參議院雖期限不長　具有製造一切之务量且將來之新國會又與此緊接關係尤大故現在政府地方政客三方面對於此事均極爲忙碌其所忙碌者大旨即以選派二字大有可以伸縮之餘地故多在此二字之關鍵處爭作文章此時政府對於採取何種辦法尚未决定而觀察各方面之意見不外左之三端（一）名省中一部份軍政長官主張由各省指派不加以何等之限制（三）研究派主張從舊國會穏健分子中選派如此事辦不到亦須於各省指派之手續上加以審查及制限（三）一部份民黨主張由省議會互選以上三端省議會互選一層各省軍政長官及研究派反對者多恐政府終不能採用其他由各省指派及由舊國會選派二端現尚在分頭進行之中在各省中一部份督軍之意見臨時參議院旣爲代表各省意思之機關即應由各省選派舊國會中之穏健分子意見雖一致似將爲一派人之機關恐不副國民之望研究派之意思則以舊國會中之穏健分子亦由各地方選舉而來國會解散後正多閑暇其中多有富於立法經驗者從中選派正可駕輕就熟以免各省指派主張紛雜之弊必不得己而由各省指派亦須容納舊國會穏健分子以期政治之發逹現此事尚未决也谷九峯之來京有人謂其行徑與臨時參議院有關而張蓉西氏亦有贊成由各省省議會之意見雖此消息尙未證實然亦不爲無因蓋省議會中多民黨若互選參　員將來之臨時參議院或猶有活動之餘地也以此之故臨時參議院之召集終不能不稍形遲遲矣另一消息謂谷氏此次入京其目的係力說馮代總統恢復舊國會以期融洽南北之感情當谷氏在滬時曾與引耀曾章士釗等籌畫調停南北之方法均以恢復舊國會爲合法順時之要　並迭訪岑西林氏徴求同意岑氏亦頗然其說曾派章行嚴親往南京勸說河間河間亦甚贊成曾答以北上後必當盡力等語及河問旣巳入京宗旨遂變於是有臨時參議院之召集旣有臨時參議院之召集當然無舊國會之恢復谷氏以河間前後之主張不符故於日昨來京將質問河間前是今否之故並擬痛陳南北轉圜之策己於昨日（十三日）親竭馮代總統陳述此事至於馮代總統如何答覆則尚未得其詳 
[進步黨與政學會]  
　　一力　擴張一停止行動 
　　研究會自决定重振步黨後隨即派員籌備分頭接洽近又函請各省進步黨分支部一體籌備其函云敬啓者去歲國會恢復同人等以制憲事業關係重大不願以黨派意味　雜其間是以黨時避郤進步黨名義特設憲法研究會以爲討論憲典之機關此節前己而縷函陳諒邀洞鑒此次復辟變作同人以大義所在不避危險通電反對當爲海内所共見兹共和回復憲基再奠政黨政治豈容久閟用是同人於七月二十六日召集在京憲法研究會全體會員特開大會討論改組政黨辦法最後由主席以重整進步黨標幟付起立表决全體一致贊成當將憲法研究會名義取消另推定籌備員十數人與各黨員各團體分别接洽共圖進行惟名義雖仍舊貫範圍力主擴張凡係舊進步系分子或向日雖非進步系分子而精神政見素相接近者本黨同人一例歡迎蓋政黨純以政見相合絶不以舊日黨藉之異同而稍存歧視易詞言之即實行大進步黨主義之結合也現在籌備事宜不懈進行一俟此間正式成立自當另行詳晰報告也先此佈聞并希尊處本此意旨速向各方接洽爲禱専此祗頌公綏惟恕不備進步黨籌備處啓 
　　政學會與袖谷九峯君來京昨有某日報記者該谷君於鮑家街本宅詢其政治上之意見谷君云政學會目下停止一切政治行動余亦暫守静默主義不願與聞國事前馮總統北上時約余同行余婉言推却此次來京仍擬杜門謝客故自九日到京後僅於十二訪段總理一次十三日竭馮總統一次略談時局實於政治上毫無關係也南方之形勢與世間所想像者不同不獨陸陳態度曖昧即孫文與李烈鈞意見亦未能一致在粤議員不過五十餘名雖持强硬論調並無實力且欵項缺乏無論何事均難進行旅滬議員約百餘名亦無實力當此國家多難之秋余惟望南北均勿走極端庶可漸圖融洽而巳舊國民黨除孫文一派外益友社民友會政學會政餘俱樂部皆不相聯絡益友社與政學會亦意見紛歧故南方勢力甚爲渙散政府此際頗易與之妥協無待用兵刻下馮總統於南方之形勢似己了解段總理則似尚有未盡了解之處焉討論會現與交通系殆己合併此兩派與研究會之關係亦頗良好國家者本非一黨一派之國家故余甚希望現政府成功亦甚希望研究會等派之成功惟就國會問題余以爲舊國會縱難恢復亦應依法改選新國會若於正式國會解散後復召集臨時參議院殆如猿己進化爲人而欲復反爲猿余殊不敢贊成惟余現旣不願干預政治則對於此事亦决不出而反對也政學會對於宣戰案不但贊成且最初實立於主唱者之地位故雖在今日仍舊贊成無殊於昔云 
[北京大學改制與蔡元培]  
　　近外間暄傳大學校長蔡子民因被學生控告曾上辭呈兹問其說尚非事實惟蔡子民自接校長職務以後曾有變更學制之議該校有一部分學生極不謂然嗣蔡氏將改變學制議案送呈敎育部經部批准照辦於是學生反對蔡之聲浪乃愈高上月該校學生曾以全體名義在院部兩處呈控蔡氏辦學不善任用私人等欵段總理當將此呈交部核辦目前部中雖無何等辦法惟范總長素欽慕蔡氏之爲人無論如何似决不至令其辭職至蔡氏則前數日方始接眷入京亦並未聞有辭職之意頃者該校有大學改制之事實及理由一文發表文末亦於反對改變學制一層有所論列爰錄其文如下以供國人研究大學改制之議發端於本年一月二十七日之國立高等學校校務討論會其時由北京大學蔡校長提出議案其文如左竊查歐洲各國高等敎育之編制以德意志爲最善其法科醫科旣設於大學故高等學校中無之理工科商科農科旣有高等専門學校則不復爲大學之一科而専門學校之畢業生更爲學理之研究者所得學位與大學畢業生同普通之大學學生會常合高等學校之生徒而組織之是德之高等専門學校實卽增設之分科大學特不欲破大學四科之舊例故别立一名而己我國高等敎育之制規仿日本旣設法醫農工商各科於大學而又别設此諸科之高等専門學校雖程度稍别淺深而科目無多差别同時並立義近駢賞且兩種學校之畢業生服務社會恒有互相齟齬之點殷鑒不遠即在日本特我國此制行之未久其弊尚未著耳及今攺圖尚無何等困難爰參合現行之大學及高等専門學校制而攺編大學制如左（一）大學専　文理二科其法醫農工商五科别爲獨立之大學其名爲注科大學醫科大學等其理由有二文理二科専屬學理其他各科偏重致用一也文理二科有研究所實驗室圖書館植物國動物院等種種之設備合爲一區巳非容易若遍設各科而又加以醫科之病院工科之工場農科之試驗場等則範圍過大不能不各擇適宜之地點二也（二）大學均分爲三級計預科一年本科三年研究科二年凡六年右案經北京高等師範學校陳校長北京法政専門學校吳校長北京醫學専門學校湯校長北京農業専門學校路校長北京工業専門學校洪校長一致贊同即於同月三十日由各校長公呈敎育部請核準二月二十三日敎育部開會議列席者總次長參事専門司司長北洋大學校長及具呈各校長第一條無異議於第二條則多以預科一年之期爲太短又有以研究之各爲不必設者乃再付校務討論會覆議二月五日校務討論會開會議决大學均分爲二級預科二年本科四年凡六年復以三月五日在敎育部會議一次無異請乃由敎育部於三月十四日發指令曰（改編大學制年限辦法經本部迭次開會討論應定爲務科二年本科四年）云云此改制案成立之歷史也（未完） 
[直隷水災中之平泉狀况]  
　　字林報八月七日平泉州通訊云近來此間見雨頗多四周農田鬱鬱蔥蔥氣象極好靛靑刻方開花農人紛紛築池准備取汁居民似頗快樂余等傍晚散步田問輒聞歌聲高粱高約八九尺他項雜糧亦可望豐收新芋今巳上市惟當時雨勢太猛損傷亦正不少房屋坍倒七八所河邊一屋爲河水冲倒屋主溺死其中熱河陰雨連朝幾至無屋不漏熱河與平泉之間有一鎭名六溝者河水高至二十英尺農田冲毁若干聞電桿亦冲倒三十七根電局飭匠修理數日始竣哈逹水災尤重該處河水大漲淹毁房屋頗多傳說溺斃人數少至一百多至八百敎會來函謂無家可歸者多奔至福音堂大聲呼救敎會儘其能力之所及設法照料云 
[張家口之水患與兵災]  
　　張家口西友通訊云七月下旬大雨如注房屋多坍塌者沿河田地亦多淹没惟高地收成可望甚佳道路因迭逢大雨甚不易行華人之居於張家口以北蒙古平原者近來頗受盜匪騷擾匪首利用北京復辟之亂煽惑兵士叛變戕殺長官邊境匪亂由來己久今益以叛兵愈爲地方之害不僅華人受累即察哈爾之蒙人亦被蹂𨈆墾荒華人携其妻孥馬匹等物逃難過此者無日無之余偶與之接談知其金錢馬匹多刦去各路皆有逃出蒙古避入長城之難民若輩於酷熱陰雨之時長途跋涉困苦可知道路難行難民躑躅泥在其狀可憫流離失所比國慘爱兵災之難民所遭遇者殆亦不過如是有兵士數百行經張家口等處往勦盜匪效果若何未有所聞但知兵來匪即去兵去匪復來耳北京報紙紀蒙古敎士危險情形未免言之過甚實則以張家口所知並無何種特别之危險也 
[奉天水災續聞]  
　　連日霪雨瀋垣附郭渾遼兩河均皆汎濫由渾河上游撫順一帶挾勢西下千金寨街及大瓢兒屯均皆被水南下勢雖稍殺然其一般與蒲河會於鐵新間亦頗猛烈水中多挾居民用品及牲畜死尸廬舍木版紛紛流下至瀋界稍減本日據報告水勢漸退而附近省垣冲積最低之點尚有三尺可知水勢之大矣遼河水勢尚不甚大惟凌河柳河日前汎溢其堤壩有甫經修復尚未堅固者有未及修築者一經水　受災更甚 
　　遼源縣境被水後居民田廬漂没損失旣己甚鉅而四鄭鐵路被水打擊更非期日所可修復刻巳由張督撥給急賑三千元先行趕辦如有不足再行　發現在金錫侯氏正着手辦理並恐飢民挺而走險其無居室田廬者一槪招入縣街放賑俟水退再作處分蒙古馬羣及居民亦多被水並即會同蒙古王公辦理又聞此次各處水災損失甚巨現遼河己呈報受災情形請政府酌給賑金聞政府允撥二十萬元交財政部核辦矣 
[述黎黄陂回卾之志願]  
　　黎黄陂經此番政爭激刺决計不問國事原擬俟河間入京就職後即出洋赴日美游歷兹聞有黎之隨員回鄂者云黄陂出洋之議確己打銷係由某策士進言謂公如出洋則國政重負仍未盡釋且難免不有人造作謠言疑爲政治上之活動黄陂深韙其說乃攺變方針决定携眷回鄂以全副精神提倡實業先行試辦兩種（一）將鄂垣保安門外長虹橋一帶私置田地三千餘畝開辦農産種植場 
 
 
 

Page 7

 
 
（一）將舊撫署（洪憲時代經袁氏命改建武義親王府曾由官産處給予印契）創辦女工職業廠敎導各種技藝俾資謀生並捐欵將蛇山抱氷堂大加修葺挺寄跡其間俾得優游林下以享清静幸福刻己命危謹齋郭禎祥回鄂籌備但須待南北統一國基鞏固之後方能出京回鄂此時尚未能决然離京也 
[傅良佐入湘之近信]  
　　段内閣對待西南政策擬先取湘而後收川故久懸未定之川督尚擱未任命而傳良佐督湘命令己突然先下現塡防岳州之范國璋帶同衛隊一營於九日過鄂往岳所部軍隊及中央新派隨吳光新入川之軍逐日由鄭州運輸至漢者甚衆京漢南段路局因車輛不敷軍用特將漢口至孝感間之短票車暫行停止聞軍隊南下者有三萬人約半個月可以運完吳光新現雖回岳因近日川江水勢盛漲激流如箭輪民船皆不敢逆流而上行此險路入川之兵惟有由陸路徐徐進行吳則暫留岳州以助傳氏入湘俟湘局旣定吳再乘輪西上現傳之隨員人等己至漢口停泊於長沙岳州間之楚謙江　拱宸三砲艦亦來漢聞係奉海軍部令護送傳氏入湘傳有十二日至漢之信但湘省軍界反抗甚烈巳有通電拒阻傳氏或暫緩入湘以待疏通亦未可知說者謂若疏通無效則擬一方面由岳州進兵湘陰一方面由海軍兵艦掩護陸軍直過洞庭逕趨長沙目前湘軍絀於外援黔軍旣己改向四川桂軍僅在邊界毫無外力相助所辦軍械前又被鄂扣留似此情勢窮恐湘省只屈服中央未必堅持反抗也湘之第一步旣妥洽然後第二步令吳光新收川云 
[陳光遠未赴贛之原因]  
　　吳光新入川傳良佐督湘兩省軍民均有劇烈之反對而陳光新之帶兵督贛聞贛省軍民亦有發電表示不贊成者因是特任九江鎭守使吳金彪暫行護理聞贛軍之反對陳氏與西南之地域主義不同此不過係對人問題蓋護省雖爲北系勢力範圍其軍權全在第六師所有第九混成旅省防圑警備隊各軍長官無一非拔自第六師今該師雖全部調寗其勢力猶在贛省陳光遠與贛中諸將校未有感情關係並有人垂涎贛督從旁運動於是各將校乃有電拒陳氏之事叚内閣因川湘事尚未妥洽未便操之過激聞己陳暫緩赴任以待疏通並恐民黨乘機活動特密命湖北督軍王占元注意對贛湖北與贛交界之處原有田家鎭要塞砲台清季以無關國防拆毁民國二年雖經復築工程草率前日王督軍忽命陸軍測量局派員赴田鎭對岸之富池口地方測勘聞將在該地建一大砲台現在長江下游除辮兵滋擾外尚稱安静然則修築砲台於富池口或另用意也 
[李純去贛之祖餞與留别]  
　　督軍李純在贛五年與各界感情甚洽此次奉令調蘇行將啟節各界均預備餞别十一號省議會會長任壽祺與各議員特備西餐假督軍署設席祖餞陪席者何參謀長楊副官長軍務王課長軍法席課長軍需劉課長軍醫黄課長電報股程股長周秘書長譯交際員戚省長陳政務廳長羅財政廳長何豫章道尹閻警務處長倪水巡廳長朱范審檢兩廳長南昌新建兩知事等十二號商務總會亦照議會辦法設西餐於軍署餞行並聞總敎育會省農會各報館亦預備餞别云 
　　十號李督軍召集紳商學報各界在署話别十時許陳政務廳長何道尹羅廳長閻處長倪廳長高等朱范兩廳長地方李林兩廳長李印花處長中行胡行長地方行鄒行長民行傳行長南昌金知事新建余知事熊官産處長陳會辦警備張統帶文榷運局長等先後齊集副官處十一句鐘戚省長亦到各員即由副官處魚貫入四福堂李督出迎行一鞠躬禮大衆坐定後李督軍發言兄弟在贛五年與各界感情融洽實有不願舍贛之意惟兄弟服從中央命令上體馮大總統段總理之國家計劃不能不應命前行至數年來關於軍事及地方治安得各界臂助幸無貽誤至關於行政上事務計劃周密辦理得當均係戚省長之力言至此戚省長起立謙讓李督又曰陳秀峯督軍與兄弟在北洋共事多年感情極好將來對贛計畫兄弟當將贛地一切情形詳爲陳述俾與各界和衷相濟共謀地方幸福今日與諸公相聚一堂爲談話最後之一日言别在邇尚祈賜敎云云隨即各贈尺二半身小照一張（上欵某某仁兄惠存下欵民國六年八月中浣李純留贈）作爲留别紀念並在花園中共攝一影後各員方始退出李督軍送至大堂而别旋於十一號軍署又發出宣言書以示留别照錄如下 
　　啓者鄙人謬膺閫寄忝筦軍符承乏贛疆於兹五載雖尠成續之可述逹免隕越之貽羞惟以現有之地位盡固有之職權對於政治則存和衷共濟之心對於軍民則盡開誠布公之義以求無負於吾贛無愧於此心而己迺者日月重光神京再奠鄙人奉命督蘇任重材輕弗勝爲懼辭不獲巳祇有勉任其難遵令赴任今則整裝待發與吾贛父老昆弟别有日矣臨歧握手能不黯然謹就歷年所經過者述其崖略以代臨别贈言之意藉逹鄙人歉仄之懐倘亦諸君所樂聞歟溯自辛亥之季民國肇興六載以來革命四見黨爭劇烈兵禍侵尋外侮内訌紛乘迭起民力彫敝國本漂搖風雨危舟罔知所起追原禍始皆肇於爭固屬應歷之階級而人民元氣巳大傷矣當癸丑之役南潯徂征鄙人入贛之初卽宣言尊重法律維持人道而對於部下則懸三條爲厲禁一曰殺僇二曰姦淫三曰焚掠有犯者軍法無赦召集將士申明紀律諄諄誥誡俾曉然於保民衛國爲軍人應盡之天職各軍隊凛遵命令城下之日秋毫無犯市應不驚無妄殺之人無株連之獄無没收財産之罰而環顧災黎刦後水深火熱慘目傷心倒懇待解故下車伊始即矢志救民以恢復民國爲第一要　於是博訪周諮以求民隠投函置匭以通民情雖在倉皇戎馬公私赤立之時而一應善後事宜莫不次第興舉如募捐請欵以賑艱民籌畫金融以維商業辦清鄕以防奸宄編圑練以保地方復首先裁兵大減軍費以輕人民之負擔行之數月秩序井然贛民未受意外之痛苦而元氣己見昭蘇矣是役也支持因應之困難度畧刻如歷歲年洎夫乙丙之交帝制發生滇黔首難吾贛介居江嶺西接湘鄂南瀕粤邊東隣浙境三省相繼獨立潮流激盪險象環生四面楚歌隣氛日惡外則土匪寖熾内則爆發時虞鶴唳風聲一夕數警既不能束手以坐待又未便先事而引皇蓋恐因形勢之嫌疑致生事實之衝突也左支右絀竭蹶時形備多力分窮於應付焦思衡慮寢饋難安方事之殷曾經誓志宣言生死禍福願與贛人共之而卒能出險入夷人民安堵固屬贛人之幸而當其事者心己瘁力巳殫矣此則蒞贛以來經歷困難情形當亦吾贛父老昆弟所共聞共見者也若夫軍民分治爲鄙人夙所主張權限所關罔敢踰越然於國家有益民生有利者必贊之助之以促其成貪官墨吏奉　無狀者必劾之罷之以除其害省長成公簡易廉平同舟共濟故行政方面有補助之益無侵越之嫌此又鄙人對於政治相助爲理之若衷也夫鄙人與諸君相處五年矣備歷憂危飽經世變所受險忠思之如在目前共苦同艱晏然得有今日固屬軍民輯陸文武協和之功而實則珂鄕諸賢逹同心同德贊助維持之力爲多鄙人則本此惟和乃濟惟誠乃孚之心以期無負吾父老昆弟之資望决無功之可言亦差幸於免過而巳兹者首途有日乃承各界諸君子聯袂枉順一再挽　欲以偕寇之美談爲攀轅之過舉自維薄德且感且悊廻顧此五年中功德之加於民者何在惠澤之遺於民者何存一旦恝然而去殊難爲懐而身雖去贛心則何日忘之此後形迹雖疏精神若接贛蘇相距僅一衣帶水耳郵傳往復音問可以頻通輪軌大同天涯不啻咫尺如承過從覯面非遙又况蘇贛均長江流域地勢銜接中原有事贛蘇當聯成一氣以保障東南鄙人督贛督蘇皆爲國家職務旣泯省界之見更無畛域之分異日者贛或有需於蘇必盡其心之所知力之所能以報盛誼是則區區之誠願與我父老显弟咸孚無問者也抑鄙人更有進者方今大難芟夷剥極思復薄海黎庶望治喁喁當元首遞嬗之交正百度惟新之際吾贛亦雨暘時若感召天和但願自兹以往吏治則蒸而日上民生則進而益裕治者益治安者益安是又鄙人馨香禱祝希望於無窮者陽關再唱不盡依依臨别贈言勿忘今日炎夏溽署諸維珍衛不宣李純謹啓 
[皖省近事]  
　　安武軍副司今倪毓棻因患腦病於九日逝世省城各界均派員赴蚌弔唁 
　　皖北鎭守使殷恭先現擬辭職赴熱河 
　　安武軍七月份軍餉短解十四萬元昨倪督軍來電向財政廳催解鄭廳長特與中國銀行籌借日内當可滙解矣 
　　陸軍監獄覊押之政治犯王鶴亭前經紳商學各界禀請保釋昨奉批未准酌減刑期二年以示寛宥 
　　省城西門外花布行王義順（卽王漢卿）聞因與某案牽涉昨己被逮 
　　皖省自入秋後江潮日漸暴漲懐寗清節洲及東流望江各處小圩堤均岌岌可危 
[坑州快信]  
　　軍民兩署接寒日中央對於德奥宣戰通告昨特分别通令各屬一律查照公法條約辦理 
　　麗水黄桂芬等運械圖擾巳由該處營警先期捕獲同黨張運昌等送縣訊辦昨呈報到省仍飭屬嚴拿妥爲防範 
　　警備處前呈送槍械子彈等件經省最提解到署派員驗收醒對册報數目未符究竟如何遺失開單指令該處明白聲復 
　　自戒嚴令下夜間十二點鐘後本己禁止行人現楊督軍查民居每多不知遵守特飭省會警廳重申前令違即逮捕 
　　軍學補習所學員張光炳係警備隊一區差遣此次開課逾限不到業經斥退并由俞所長轉請將原職取銷昨巳照准 
　　退伍年金前經核定以五年終截止停給逾限不遵追取舊證連同免役單一併註銷現仍紛紛赴督署請領經楊督軍嚴詞駁斥查照定章辦法 
　　齊省長以省城近有人揑造電報送登報紙輾轉傳訛攸關大局巳飭警廳從嚴查究 
　　衢縣敎育會會長陳其宗圑結私黨改選舞弊經紳民吳守澄等電控省長令縣切實查復 
地方通信 
[松江]  
　　松金繭業近狀松金繭業同人發起聯合會自前在上海一枝香開預備會後兹於舊曆本月二十六日下午一時在楓涇鎭松金繭業公所開成立大會到會二十餘人舉定郁彤雯錢立凡黄芳墅沈紹光吳惠生葉子善彭錦川沈容光等十四人爲議董繼又複選沈紹光爲總理并討論該會進行事宜及會章細則閉會時己鐘嗚三下矣新領證之繭行十二家前奉省令限一月内將行屋行灶建築完備方准關設否即吊銷憑證等因即經彚呈省署請將限期寛緩旋奉批示未准兹各繭商因情急勢迫故不恤重價各于東棚外收買靑苗田　聞每畝出洋二百元並認償靑苗損失每畝米價三石以便卽日動工聞似此項田價較之平時增加三倍云 
　　借　責成地保松縣派認預借冬漕洋九萬元前經由縣函請各自治委員及商會會長善堂董事等到署認借當時雖均承認而繳者甚屬寥寥現計巳繳數目尚未足三分之一李知事以由於各　地保認而未繳之故特於十五日下午傳集通縣各地促到案諭令尅日借繳延干提懲云 
　　委員舞弊撤差縣委員督催牙行稅與烟酒稅之壽芬波因于牙行稅則空給收據乾没稅洋烟酒稅則僞報蒂欠將欵吞用現該委所出各牙行之爲收據因向征稅處换照發覺巳有三紙而烟酒稅之吞没亦己查出故巳撤去差委以牙行稅歸稅契處核辦烟酒稅歸公賣局辦理 
　　修志體例之决定上届會議修志時推定省議會議長沈維賢爲志例起草員現此項草案己脫稿由沈君函知李縣長定期本月十二號開會决定旋因是日天氣酷熱各紳士大半未到不能成議爰由沈君先將志例稿寄交各紳續訂十五號開會取决兹各紳己將志例大略决定爲志表傳三類而冠圖說於卷首其綱目如下　疆域志　建置志　水利志　海塘志　民賦志學校志　軍警志　鹽法志　祠祀志　實業志　交通志　自治志　藝文志　名蹟志　祥異志　職官表　選舉表（分上下兩表）名宦傳　人物傳 
　　檢查任務之分配本邑自奉盧護軍使戒嚴通電後即由防守司令部派定蕭執法官逐日會同縣派警員實行檢查郵件旋又由防守司今何豐林訂定松楓檢查法十條咨由警察所分配檢查火車輪埠城關旅館等勤務現領袖警佐那鶴年復將警所檢查員四人分配檢查職務俾専資成檢查張德昭専司檢查郵件嗣後不論何人信函均須蓋印驗訖戳記如其漏蓋一經察出即以疏忽論罰檢查員那集酉専司城廂旅館之檢查王福祥専司火車論埠之檢查至城關水　出入之旅客船隻以及戒嚴期内各河要隘添派之檢查分所統歸沈詠康鹽視檢查業於今日起實行分職 
[鎭江]  
　　租界工部局新章鎭江英工部局西捕頭近日定有新章三則一取締船户泊岸鎭江租界江干一帶馬頭向章並不收費兹聞工部局奉英領事公署飭知自本月十五號起嚴行取締無論大小客船貨船停泊租界馬頭限以一星期繳洋五角泊岸時須先赴工部局遵章預繳給予執照一星期更换一次如有未領憑證由租界馬頭上下者一經察出拘赴工部局照章科罰昨該局西捕頭己飭華捕於各船户泊岸時實行查驗矣二限制小輪攬客鎭郡各小輪公司均僱有夫役多人於長短班輪船未開持預在江干一帶兜攬搭客兹駐鎭英領事以各該公司野鷄招待往往侵入租界界綫以内三五成羣招攬生意甚則大聲呼喊此牽彼扯口角齟齬殊於租界警章大有妨礙昨經函飭工部局傳知各該公司一律自本月十五號起領取工部局銅牌作證每公司限以三人凡至租界攬客須佩有銅質徽章上鐫租界二字方可自由招待否則以違章論隨時拘呈工部局科罰三禁止貨件通過鎭郡各業進出口一切貨物上下躉船駁船及舁赴江干一帶行棧往往由租界通過以圖便利兹經工部局定章取締各商業嗣後貨物上下通過租界必須繳費領證方准通行如違拘罰昨己函致商會轉告各商亦定於十五號實行 
　　開鎗誤傷兩命鎭郡南鄕官塘橋鄕民某某二姓姓因車水爭執互相鬭毆旁觀者恐釀事端故意開鎗恐嚇以冀驚散詎鎗管中實有藥彈機關一動卽行擊斃二命日昨該屍親等鳴知坊保報由丹徒縣倪知事親自赴鄕相驗畢巳將該凶手捕獲帶回縣署訊辨 
　　師部會議防務駐鎭陸軍十九師兼要塞司令楊春普師長於日昨午後二時召集駐鎭各旅團營官長暨丹徒縣　知事沈警佐等到部會議聞關於宣戰問題之進行辦袪以及水陸防務睹事直至五時始議畢而散 
　　派兵駐防江北齊兼督昨派第六師陸軍巡緝隊六營開往揚州及高實鹽興阜等五縣擇要駐防昨巳有該軍三營由寗乘舟行經瓜洲向北而去 
[揚州]  
　　統領配置防軍陸軍巡緝隊統領劉調卿氏昨巳由寗來揚庽於運署往各機關拜會後即將所轄軍隊分配要隘駐防旋於今日（十五）往寗將其統部移駐來揚日期尚未確定大約須俟張仁奎旅長往通後始可移駐其分配防軍駐紥地點如下第一營全部駐防六合一帶第二營本部設徐疑門曾公祠駐第五第六兩連軍隊第七連駐城内地藏庵第八連駐東鄕仙女鎭該營長聶金鍷字協蒸贛人第三營本部設城内興敎寺駐第九連軍隊第十連軍隊駐紥北門第十一連軍隊駐城内萬壽寺第十二連軍隊駐瓜洲該營長丁縉字笏卿贛人 
　　混成旅長返揚陸軍第七十六混成旅長張仁奎前因事赴寗巳於今日遄返 
　　保衛團獲盜匪眞武廟日前發生白晝搶刦案曾由江都縣署飭偵緝長率全體偵緝員暨偵探隊分投跴緝並請淮揚鎭守使及鄰縣各機關一體協拿在案兹經保衛團拿獲著名巨匪小王二（即王益明）彭大獅子二名解經周知事於今日（十五）開庭鞠訊又供認糾夥行刦杭家集夏淦卿家不諱現巳收監候辦 
[安慶]  
　　處置辮兵近訊張勲及皖北鎭守使殷恭先均係姜桂題門下故定武軍有曾隷毅軍者姜氏現聞皖省定武軍多有不服編制譁變情事曾有電調殷令其將從前舊部帶往熱河惟殷能否應調尚未可定駐皖辮兵原有二十餘營現在除潰散回徐者尚有十數營倪嗣冲近以當塗七營大通二營均己受撫擬將各營一律改編警備隊歸省長節制所有各該營官長擬陸續更换并雜以安武軍將來改編後即分布六十縣駐防至各縣團防卽行裁撤 
　　防範黨人圖皖歙縣地境與浙省毗連現有多數黨人在浙皖交界秘密招兵意在乘隙圖皖當經浙江楊督軍拿獲黨人數名鞫訊供出前情日昨有電到皖聞倪嗣冲巳電飭歙縣知事嚴密偵察加意防範隨時報告 
[杭州]  
　　電令扣存德奥人存欵浙江林交涉員電致杭總商會云奉外交部元電内開該處官辦商辦各銀行所有收存敵國人民存欵應通知商會會同查明報部暫行扣存停付如存欵人因窘迫所需呈請分期支付者應將數目曁其人口開明報部核准細目函詳並轉該省各交涉員一律遵辦等因奉此除轉電甬甌兩埠交涉員外相應電請貴總協理查明尊處有無德奥人民存欵查照部電辦理並希見復爲荷 
雜評一 
[讓步歟進步歟（一子）]  
　　今日内部之爭在中央决組臨時參院在西南决復舊國會此兩方相持之要點也然於此相持之中又略示相讓之意焉在中央議組臨時參院之初意本欲由各省指派今則多數主張攺派爲選或議於舊國會議員中選之或議於省議會議員中選之雖難必其盡合乎法理要亦未始非表示讓步之意也在西南各要人本主在廣東召集舊國會今則一部分民黨之意以爲如臨時參院而也於民選者亦可遷就贊成焉張耀曾巳表示此旨谷鍾秀亦因此進京商榷雖未必遽得全部分同情然亦可見一部分巳有讓步之意也使因對德奥宣戰之故急圖消釋前嫌一致對外而兩方益相讓步豈非中國前途之福耶 
　　然而吾終恐其不能也一而雖略讓步一而仍急切準備中央之高壓政策依然進行而雲南不認政府之態度且又明白披露矣嗚呼國内之爭終不能暫忍須臾耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（二）]  
　　中國政府發布明令於本月十四日上午十時起對於德奥兩國宣戰以後滬上各方面種種布置巳誌昨報兹將昨日所得消息繼續錄后 
　　待遇俘虜之規則淞滬慮護軍使昨接陸軍部來電云兹制定俘虜收容所規則一待遇俘虜之法宜本寛大矜憐之意惟須監察其動作免有意外二於距城市交通便利之處擇定適宜房舍爲俘虜收容所三收容所之房屋須力求潔淨以免妨碍衛生四收容所須附設病室及浴室五收容所須派専門醫生常川駐所六俘虜等如染患病或性似傳染者經醫生證明應由妥員帶赴指定醫院療治七俘虜之官佐士兵須隔别居住每室人數臨時酌定八俘虜在室内應置器皿以日用必需者爲度九俘虜等一切應用被服給養須參酌習慣分别籌備如願自帶被服者須先呈明該所長官檢查許可方准入十俘虜得收發信件滙兌欵項但須遵守所内頒定規則十一俘虜對於中國政府頒布命令或收容所長官訓示均須遵守其違抗者應卽隔别閉禁嚴行監視如有犯罪行爲應由軍事裁判按法懲治十二俘虜等非奉本所長官允許不得隨意外出十三俘虜等非奉本所長官允許不得隨意接晤友朋或擅留他人在所住宿及伙食等事希查照辦理電到乞復陸軍部寒三印 
　　處置敵僑之條規松滬盧護軍使昨奉外交部電頒發處置敵國僑民條規一宣戰後僑居中國之敵國人民得於五日内呈該管地方官廳發給出境護照二凡在宣戰以前未經登錄者應由該管地方官廳查明限令於十日内一律登錄三凡經登錄之敵國人民經該管地方官廳核准後仍准在原居住地方繼續居住其身體生命財産並予以相當之保護但在保護不便之處或認爲必要時得由該管地方官廳令其移居於指定之地點或由政府發給護照令其出境四指令移居或出境者之財産不能携行時由該管地方官廳查明封存或設法保管其自願委託他人看管者須得該管地方官廳之許可五凡僑居中國之敵國人民得從事和平適當之事業但須先呈經該管地方官廳之認可六旅行遊歷一律禁止七敵國人民一律禁止入境但得中央政府之許可者不在此限八凡敵國人民所出書報無論何國文字該管地方官廳認爲必要時得禁止發行九本條規得隨時修正之外交部註此項條規係由國務會議議决未經公布密存備用倘將來公布之件其文字有與此件稍有出入之處應以公布之件爲凖 
　　特别會議之内容交涉公署前日曾開臨時特别會議聞其所議之事如下（一）設立敵俘收容所由上海縣沈知事妥覔相當房屋兩所將敵俘隔别收容特派軍警負監視之責（一）德華銀行善後事宜除臨時會同執行查封外听有盤查清理各事由中國銀行派同熟悉洋員辦理（一）規復檢查所兩處一設交涉公署一設高昌廟另訂規章辦理各事（一）調查旅滬各界敵僑及德奥在滬公私動産不動産以上所議諸事除分别知會協助進行外其處置方法仍候中央頒到規章遵照施行 
　　收容船員之實行松滬盧護軍使會同薩交涉員移咨海軍總司令派海容海籌兩兵艦並知會海關稅務司收管奥國商輪西里西亞號波希米亞號支那號等三艘並將船上水手人員妥爲收容一事昨日由上海縣沈知事己預備南門外圖書公司舊址爲收容所午後四時由陸軍步兵三十八團馬團長撥派第二營步兵兩排並由淞滬警察廳派游巡隊一排在彼駐守旋經薩交涉員委派譯員黄輯虞及沈知事偕馬圑長等假水巡隊小輪前往該三輪實行點收共計水手人員八十三名一併由小輪駁至豐記碼頭上岸後即由軍警荷鎗押行各官員亦皆步行指導旣抵收容所即魚貫而入以西首房屋専備住宿所有保護之本國軍警均在兩廊駐防門禁異常嚴密各官員直至六時後始各回署 
　　德華銀行之處置上海德華銀行於前日實行封閉後卽由盧護軍使電告中央請爲核示昨日奉到復電謂擬派中國銀行顧問法人柏雪利（譯音）君會同辦理檢查該銀行一應欵目及抵押品房産貨物等一俟檢查手續完全仍由政府繼續營業希卽轉知交涉員等一體查照云云又聞該行押欵暫不催贖故一時銀拆不致吃緊昨巳跌至一錢五分 
　　德奥雇員之解職海關辦事德人查有副稅務司式美第·大寫古祿德·頭等帮辦巴播·赫瑁玲·德兄曼·等五人業奉中央政府電飭將該德人海關職權一律解除聽候依法處置聞昨日巳實行離職至蕪湖關稅司赫美玲寗波關稅司威禮士杭州關稅司顧倫曼等亦均隷德籍奉命與滬關同一辦法又聞江海關稅務司兼浚浦總局督辦威君查得該局亦有雇用德奥兩國人員爲測量監工等職務兹中國政府巳對於該兩國實行宣戰按照戰時國際公法應將政府機關雇用之德奥兩國人員停止職務昨己函致該局代理工程師薩姆萱（譯音）迅將該局雇用之德奥人員究有幾名詳晰具復以憑核辦 
　　奥國行商之檢查自宣戰命令發表後本埠文武各官廳對於檢查德奥兩國僑民財産非堂審愼所有租界德華銀行己由交涉公署飭令公共公廨發封其餘奥國各行商則由薩交涉員派令交際科科長陳世光每日前往檢查約須半月方能完竣 
　　調查敵僑之呈復淞滬警察廳徐　長適飭各警區調查粤國商人財産及居留人數去後昨據浦東三區警正解恩桂呈復略謂奉文後除傳論各圖地保查明具復外一面飭派長警分往境内各碼頭調查旋據報稱查得各處並無奥商廠棧亦無奥國人民居留惟楊子棧内住有德人男子二名女子一口又陸家嘴杉板總會亦時有德人往來其間等語當卽飭派長警前往嚴密監視理合詳報云云 
　　蘇省督軍之通電本埠軍警行政各機關昨日同奉江蘇齊兼督軍來電以奉國務院電聞大總統布告十四日午前十時對於德奥兩國宣戰除應辦事宜由各部分電通知外特聞等因除關於宣戰後各省應辦事宜俟接部電再行分别知照外特電查照省長兼代督軍齊寒 
　　西報紀載之摘要字林報云十五日晨七時荷領署人員接收奥領署懸掛荷旗十四日晚工部局令萬國義勇隊隊長解散奥匈人義勇隊奥匈人逆知此舉相率上書自辭隊長不受其辭函仍照工部局訓令行事十五日巳將該隊鎗枝等物收回送義勇隊辦公處儲存薩交涉員以宣戰後上海有種種必須施行之手續乃北京猶無明訓指示一切故又電京請訓並陳明立即施行之必要惟至深夜北京尚無覆電到滬云 
[再誌奥領事署之奇案]  
　　僑居法租界密采里西旅館四十四號房間之奥國人梅而喜（譯音）於本月十五號清晨五句餘鐘在滬西麥特赫司脫路三十號門牌奥國領事公館洋檯上被人開鎗擊中要害倒地身死經黄包車夫趙嘉松瞥見告知七百二十七號華捕報告静安寺捕房立飭西探目煞辣文華探目鍾星南將屍舁入斐倫路驗尸所報請公共公廨中西官蒞所檢騐諭候西醫將屍剖驗再核各情己誌昨報兹悉此案因中奥業己宣戰所有一切國際條約槪行限銷奥國領事旣無保護之權則該國人民應歸公共會審公堂訊理故昨日午後由關讞員商明英領卓乃爾君諭飭該管捕房捕頭傳集一干人證並請奥領事署將嫌疑犯海立巨克立梅勤於兩句半鐘送案以憑研訊詎國卓兩君升坐刑庭提訊之時被告海立巨克立梅勤並未到堂即據密采里西飯店管事法國人斐理巴（昨報誤爲李林司）上堂證明死者梅而喜與其友人李林司（昨報誤爲斐理巴）於八月八號從漢口來滬投庽本旅館四十四號房間祇有四天並將賬單一紙呈案請察　據工部局西醫台維司投稱死者年約二十五歲至三十歲身長英尺五尺七寸驗得頭部共有傷痕六處最重之傷在右目旁邊其致命傷則有三處一彈從右耳後射入穿過喉管至肩膀骨故有一骨己被鎗彈繫碎一彈從肩旁射入穿過肺部至第二筋骨故其較尋常人之肺減輕質量且有彈孔多處流血過多以致殞命云云譯畢將　　之碎骨及報告單呈案請察又據七百二十七號華捕李厚揚禀稱昨早五點餘鐘出差在麥特赫司脫路陡聞有人大喊捕盜我急嗚警笛號召一千一百九十四號一千三百七十號西華捕奔來同至三十號門牌察看見一西人倒斃當即回禀捕頭所有六響手鎗一支係在該處北首查見今將手鎗呈案又據一千一百九十四號華捕楊大成禀稱昨晨五時許巡至卡德路突聞警笛聲遂與一千三百七十號華捕馳往揩同七百二十七號華捕至奥領事署門首因無人在彼我等即入内察看至二門内洋檯後面石檯下見有一西人己死當即回禀捕頭云云又據西探目煞辣文譯稱昨晨六時半我至寫字間由值差三道頭告知此事我卽至奥領事署察看見死者倒臥於洋檯旁側似己氣絶血污滿身旁有電燈筒一個我即碰門由奥副領事密司肯斯開門入内我即向詢其事肯斯答稱須候荷蘭領事到來再核未幾荷副領事奎斯（譯音）君果至偕同肯斯君入内我卽出外站立門首當由荷領招我入内向我聲稱今晨五　許有奥國人登門梅而喜等四人到署與書記員批脫言語衝突死者梅而喜即袖出手鎗向書記員開放手鎗當由登門向阻不服故亦出鎗向梅轟擊如梅不被登門擊斃則批脫必遭梅之毒手云云但察其起釁情形似係一種陰謀旋在死者身畔抄出鈔票洋五元及紙票兩張遂將屍體舁入驗尸所請驗今日午後一點半鐘奉諭至奥領事署往傳書記員批脫於二時半來廨作證批脫云我個人之事並無何種關係至於重大問題我茫無頭緒故我是否來廨應候荷蘭領事指示云云此刻未見到堂應請核奪又據静安寺捕房捕頭亨生上堂譯稱今日十二句鐘我至奥領事署往傳一人（名温脫來）當有人招待囑我稍待未幾奥領與荷蘭領事同時到來荷領云其人未便傳去故此項傳單不能接受云云中西官會商之下判候禮拜五（卽今日）午後再訊又據文滙報云行兇人登門前日在奥署拘留己於夜間脫逃昨日公廨往傳之批脫及温脫來均未到案擬改出提票往提 
[昨日標金之巿况]  
　　昨日鎊價忽長至四先令三辦士標金之價理應大跌惟四上午十一點鐘時有日商在市廣爲搜羅故價又漲至二百二十九兩華商方面亦紛紛買進先令雖較前日長一辦士二五而標金之價則較前日反增起銀一兩之譜并聞日商所買之標金係裝往靑島且係現期是以市價頗爲堅穏云 
[歡送赴美學生之盛况]  
　　寰球中國學生會於昨日下午三時假一品香開會歡送北京清華學校赴美諸君到會者如周詒春唐露園朱榜生朱少屏郭仲良張士一李啓藩李松泉周越然鍾拱辰許建屏吕碧城女士等一百五十餘人車馬盈門賓客滿座洵極一時之盛主席余日章君先致歡迎詞繼以演說略謂吾人今日極當注意者有三事（一）重公理無論求學與辦事總須以公理爲重否則容易失敗若通融二字雖屬美名然不能與公理並行就以吾國實業一途論之日見退化亦因不講公理悞於通融故今日在求學時代諸君當以養成公理之習慣爲最要又吾國人自視之心太高每修飾個人之體面置國家於度外此國勢之所以日見衰弱也設以國家與個人合而比較之孰重孰輕當可醒悟矣（二）顧名譽金錢與名譽何者爲重有識者當然明白吾人寗犧牲金錢萬不可犧牲名譽諸君游學美洲實爲吾國優秀分子之代表凡在外所行各事處處宜尊崇名譽犧牲金錢爲要（三）辨眞僞中國人往往假公濟私眞僞莫辦明明是賣國而美其名曰愛國明明是損人利己而反云爲公益而犧牲私利道德隨落人格喪盡一至於是吾儕作事務當去私心顧公益則國家不難强盛也今日諸君出洋皆學有根柢之士爲全國國民所注目無不希望諸君他日學成歸國得爲國家領袖之一以樹立道德之模範願諸君各自勉旃云云詞畢周森友君及周夫人唐女士琴歌　歐一曲鼓掌不絶次美總領事薩門司君演說大旨謂中國之興亡全在留學諸君深願諸君皆爲中國之良材而建設强盛之國家云次丁倪劉陳林諸女士合唱西歌音韵合拍抑揚入調尤爲一時特色次張士一君曾伯興君相繼演說末由學生代表陳烈勲君答詞會畢後復欵以茶點合攝一影而散 
[交通部諮詢開源方法]  
　　滬寗滬杭甬路局奉交通部令開欲助長國家　濟力發逹交通事業實筦其樞以恒理論路電郵航各事業荀整理有方則收入遞增乃屬自然之勢惟欲求巨　之激增則非急圖開源不可查五年度四政收入較三年度增一千三百餘萬徒就收入而言不可謂非進步如收支併則　盈餘亦未可謂豐况天災人禍相過而來軍事將平水患又見商旅交阻而路電首當其衝恐并此遞年少增之數而不可保夫生利之道節流不如開源此理類能言之而究之所開之源凡幾開而獲效者凡幾挾策言事者雖多至求坐言起行究不如當局者審諦之眞切本部内而廳司外而局所人才林立　皆供職歷年積有心得如鐵路一項如何吸收向不車運貨物如何輸出向不外行之土産如何擴充易於獲利之支線如何籌晝附屬鐵路之營業郵電兩項如何增區設局逐漸推廣歸併民業聯絡國外各宜根據事實量度現力籌議以聞凡以能施行無弊而實效可以操劵爲主其爲利雖巨而易於生弊或事在必行而難於籌欵者雖目前暫不能行亦不無論究之價值仰各悉心研究認眞體察自令到之日起限一月内具復不惟得集思廣益之功兼以觀各員之才識經歷幸忽視爲具文是爲至要 
[第二次引渡刺趙嫌疑犯之預備]  
　　浙江督軍楊善德自據松滬盧護軍使委派妥員會同本署稽查員等將會審公堂判决引渡謀刺參謀長趙禪案内之鄭永乾等八名解送到署後卽發交軍法課詳細鞫訊嗣又據盧護軍使電告該署吳稽查員現又覓得線人武姓會同法界包探拘獲同案嫌疑犯夏姓孫姓兩名解押捕房聽候預訊終結再行歸案訊辦等情楊督軍以本案經英法兩界先後緝獲各犯英界所獲者業己引渡所有法界拘獲之夏孫兩犯未悉有無正兇在内亟應澈究故於昨日特委前曾來滬辦理引渡之本署稽查長吳鶴庵帶同稽查鄭某等乘流杭早車來滬赴護軍使署與盧軍使晤商引渡手續後即赴北市某旅社包定房間住宿數日俟法界將犯引渡後卽行押解返浙銷差 
[陳田易被拘]  
　　昨日下午六句鐘英租界大馬路新巡捕房中西包探至四馬路新鹿鳴旅館十六號房間拘獲陳田易一名聞係黨人與聞謀浙者并搜獲手鎗一支子彈若干粒 
 
 
 

Page 11

 
 
當卽帶回捕房管四押待今日解送公堂訊核 
[斜橋以南居户須覓保人]  
　　盧護軍使以斜橋以南爲直逹兵工廠要道自應詳細調查户口所有西栅外起至斜橋一段之居户一律須有保人方准居住否則卽行驅逐昨經令飭該處軍警遵辦矣 
[戒嚴期内不許出會演戲]  
　　上海縣警察所昨日發出布告云爲出示嚴禁事照得本縣地方自上月宣告戒嚴以來業經淞滬護軍使署擬定戒嚴法七條布告商民一體遵照在案乃近聞各鄕警區仍有出會演戲等情事當此戒嚴之時農忙之際豈容再有屋外集合搭台演戲作種種妨碍治安之舉動除令該管警區長警嚴切查禁外爲此出示曉諭凡我商民各宜遵照嗣後如有違抗命令出會演戲即是故意擾亂治安定將爲首糾集之人提案重辦以保治安面重禁令切切特示 
[孔家灣搜獲炸彈之結果]  
　　鎗斃三人駐紥高昌廟之軍警於前日（十四號）在同安里後孔家灣一千二百八十二號門牌空房内搜獲炸彈十一枚緝獲楊以德（卽楊雲靑）唐開山（卽唐得山）二名旋又續獲黄光彩（卽黄復五安徽合肥人）當由憲兵第一連訊供後併解步兵第三十八團由馬團長於十五號清晨一併轉解龍華護軍使署卽飭軍法科研訊在案兹悉此案業經軍法科訊據楊等三人供認受張某主使暗設機關陸續潛運暴烈物品希圖存儲於兵工廠附近預備舉事不諱當即按照軍法判令楊以德唐開山黄光彩三人一併處以死刑且以事出戒嚴區域應即從速執行當經電呈督軍核准巳於昨日（十六號）午刻十二點半將楊唐黄三名由龍華押至兵工廠後面西砲台執行鎗斃惟唐於鎗斃之前向黄楊二人聲稱我的性命完全送在你們二人身上但事巳至此亦無怨悔云云 
　　發封房屋是案起獲炸彈之房屋係林德祥之業産當時抄出之後經憲兵第一連吳連長傳林到案斥其不應招留存儲禁品之人並諭謂此處係屬戒嚴區域迭經誥誡凡有人前來租借房屋者應卽偕同租屋之人赴連報告以便令其覓保居住乃竟抗違不遵本應罰辦姑寛斥釋惟以後地方上如有房屋出租須與租屋者同往軍警辦事處報告否則嚴罰不貸云云一面諭將此次抄出炸彈之一千二百八十二號房屋一間即行發封聽候示遵 
　　獎賞線人松滬護軍使以此次高昌廟地方所獲私藏炸彈之楊以德等三犯係由現充子彈廠工匠張某報由三十八團副官王泗芹轉報軍警各機關得以緝獲自應給予獎賞洋五百元一面函由兵工廠謝總辦請將該工匠張某升爲該廠工士以示鼓勵 
[引渡抛擲炸彈之暴徒]  
　　前在九畝地鎭江人金姓家門首抛擲炸彈之暴徒二人匿居法新租界平濟利路第二家經眼線指引拿獲己紀昨報兹悉昨日上午十時由淞滬警察廳偵緝隊士翟世清至法租界總巡捕房聲稱是案發生華界請准提回解訊施總巡准將寄押嵩由路捕房之吳桂卿譚炳二人交由該隊士帶回歸案訊辦 
[搜獲實彈手鎗後之偵查]  
　　桃源人張振武徐州人李世榮於前晚身藏勃郎林實彈手鎗在英租界愛多亞路馬霍路附近徘徊被老閘捕房包探張炳成王寳生陳維坤查獲當場搜出手鎗拘入捕房昨解公共公廨由中西探上堂禀明拿獲被告並在身畔抄出手鎗各情要求改期開審以使偵查中西官准如所請判張李兩人還押聽候查明於下禮拜四研訊 
[匪徒白晝搶刦]  
　　昨日上午十時有匪徒四人闖入法新租界愛來格路增榮里某姓家突出手鎗利刃嚇禁聲張上樓房翻箱倒篋刦去金飾等物迨由事主奔報捕房派令包探往捕匪巳遠颺該探等遂察視一週據情回禀捕頭傳諭各探嚴緝各匪務獲究辦 
[處治淫毒女子之遲回]  
　　公共租界北海路（即六馬路）仁壽里三百三十七號門牌甬人馬來福之妻馬陸氏（年六十八歲）被養女馬仁寳購買硝鏹水給飲毒發殞命巳由公共公廨迭次研訊明確會審官王肇之君擬處仁寳死刑解送内地官廳執行而陪審西官美柯副領事以其年輕誤犯從寛處以徒刑雙方一再磋商未能同意故另易會審官王崧生襄讞陪審官美領博君復訊明晰判候訂期宣布堂諭在案兹悉此案本訂於星期四（即昨日）宣布罪狀故於昨晨由官媒將馬仁寳解案王博兩君磋商良外亦未能同意遂判馬仁寳還押候再核辦 
[偵探搜查小輪拖船案續誌]  
　　上海縣地方警察第五區偵探任海潮於本月十四號糾衆在南黄浦龍華嘴迤南王家渡附近攔阻開往杭湖班招商内河公隆小輪登輪搜查烟土無獲以致激動衆怒將任夥王鳳章陸阿興許虎榮潘茂泉黄楚萬等五名拘送就近洋關押解水巡捕房轉送地方檢察廳訊辦任則鳬水脫逃尚無下落各情己紀昨報兹悉王鳳章前曾犯過冒探搜查烟土索詐由地撿廳懲辦有案陸阿興昔犯盜案於民國二年二次革命時在獄逃逸前日（十五號）午後招商局内河小輪公司函致檢察廳聲明昨日本公司之公隆小輪在南黄浦中途拿獲盜犯五名業經申送貴廳應請訊辦嗣經檢察官升坐飭提王鳳章等五人到案預審良久判令分别還押候得有任海潮下落再行核辦而任妻某氏則奔至上海縣公署地方警察事務所喊冤聲稱丈夫向在三林塘第五區警署當偵探巳歷多時此次據眼線繙茂泉黄楚萬等前來報告謂公隆小輪此次赴浙其中有人私帶烟土並軍裝等件所以我夫帶同該眼線並探夥王鳳章陸阿興等於十四號前去搜查反遭該輪中人將各人拘獲又將丈夫紮縛兇毆抛入浦中身死至今巳無蹤跡請求查辦等語領袖警佐王敬常據報後以此案始終情形應由該五區區員王俊甫具文呈報當着該氏照例赴該區縣具禀該氏唯唯而去昨晨該氏又遣人赴南市並閔行等處各救生局具報當派各巡船在浦江中四處打撈任屍至昨日午後尚無影響 
[承造浙省營房之逐鹿]  
　　浙省陸軍第二師建築巨大工程之營房招工投標滬上各營造廠匠頭人等前往投標者頗不乏人兹聞第三次揭曉均爲滬人所投計李順記四十二萬餘黄賡記四十三萬餘竺芝記四十六萬王金記規元四十八萬六千餘應爲李順記所得因張師長現派員調查須有銀行保證尚在未定並因查得黄賡記前因浙軍克復南京時在寗建築浙軍紀念園及天堡城等工程頗有成績故兩次派員來滬調查尚未定何人承造云 
[滬濱各校之開學期]  
　　培德學校虹口清雲里奥僑私立培德學校暨女學部開辦以來巳經五載學額逐年增加本年上學期學生多至一百十除人日來報名入學者極形踴躍本年夏間該校曾開具歷年辦理情形并塡造表册呈請縣公署立案當經學務委員賈豐芸查復兹奉指令（據呈閱悉私立培德學校所授課程旣合部章應准立案并轉呈滬海道尹備考仰即知照）並聞該校下學期定於陽曆九月七號（陰曆七月二十一）開學 
　　培本小學閘北寳山路頤福里培本小學校開辦有年成效早著兹又聘定滕肇乾爲英文敎員黎榖女士爲刺繡科敎員並於暑假期内擴充校舍業己修理竣工布置妥備定陰曆七月初一日開學 
　　中華夜學英租界大馬路王寳和酒店對面中華夜學於本學期起重訂新章分預科正科特科三班定本月二十號開學 
[協提騙銀逃避之人證]  
　　小東門民國路四十號門牌某字號主唐維翰前被北市南京路錦成順緞莊四川路徐季良虹口三官堂王禮記鹹瓜街大德順參號等迭在公共租界控其騙取貨銀逃避兹經該緞莊執事程汲高該參號執事洪朝宗並徐王等各原主查明唐等匿迹之所報告總巡捕房昨午飭派一百七十五號西探目並四十七號華探張志清五十號尤阿根持文至淞滬警廳禀明前情請爲協提徐廳長立飭偵探朱仁泉隨同中西包探協同該處崗巡至該號内拘獲唐維翰施阿大張楚生袁阿二徐吉春章根生等六名解送到廳徐廳長發交司法科員略詰之下判交中西包探帶回公堂訊辦 
[拐婦重罹法絪]  
　　著名安徽拐婦廖張氏（即繆張氏）本年陽曆五月二號拐得男孩朱大仙子等三名乘淡水輪船起行當爲救濟會調查員倪善昌一併查獲解送地方廳訊辦在案不知如何該拐婦與各小孩一併釋出昨晨該員又在開赴厦門等處之山東輪船上將廖張氏拘獲並將該拐婦所拐八歲江北男孩大冉子一名併送地方廳訊辦又救濟會偵探虞占順王緯文又在該輪上查獲拐婦耿唐氏及被拐八歳男孩大掌子七歲男孩喜子一併拘獲地檢廳訊辦 
[竹匠攔刦金釧]  
　　住居九江路三百八十五號門牌之婦人吳姚氏因於上月三十號在福州路湖北路附近被向爲竹匠之本地人張毛頭攫去值洋八十元之金鐲一隻報由老閘捕房飭探將張緝獲昨解公共公堂經王崧生襄讞會同美博副領事訊據原告吳姚氏訴稱是日在黄包事上被刧應請追究質之張供係在地上拾取並非搶刦中西官以證據確實無可抵賴判押西牢一年半期滿逐出租界 
[妓院容留幼女]  
　　英租界浙江路同春坊一弄妓女小飛鴻閣房間内容留十三歲幼女王巧林十歲幼女方三媛八歲幼女汪阿妹學習彈唱被總巡捕房華探目陳雲忠西探海明惠查見以其違章將王巧林等三女連同妓傭劉陳氏（卽松江阿玉）一併拘入捕房三女送濟良所留養陳氏管押公共公廨昨日解案經王襄讞與美領搏君訊據中西包探上堂禀明前情請究並據王巧林供稱蘇州人被叔父領來上海賣於小飛鴻閣妓院内又據方三媛供崇明人父巳故世母親尚在我隨姨母來滬住宿妓院汪阿妹供蘇州人住在姚月妓院内等語旋據龜奴周阿巧投稱巧林係我之外甥女請求給領質之劉陳氏供松江人在小飛鴻閣樓下房間爲傭曾　帶擋洋二百元至於　留幼女與我無干求察中西棺判劉陳氏與周阿巧分别管押王巧林等三女暫留濟良所候補傳人證於下禮拜二訊核 
[控追房租類誌]  
　　雅維思前至法公堂控房客陳惠之韓開江兩人各欠房租洋二十六元六角又蔣少仁虧欠三十二元八角向收不付求追等情奉判陳等各交尋常保出外限繳在案昨巳届限傳訊原告禀稱陳韓兩人現巳如數付清尚有蔣少仁未繳仍求嚴追蔣供實因在押一時難以措置求請釋出寛限料理判再限十四天還洋又戎炳泉投法公堂控房客馮世榮虧欠租洋一百八十四元向收延約不付人亦不面求請傳案訊追判准予飭提到案訊追又陳四福控許王氏虧欠租洋九十六元人亦逃逸棄下生財報經捕房檢點所值無幾請爲核示判限三天如被告再不繳洋准將生財拍賣作抵 
[軍需課長委署知事]  
　　松滬護軍使署軍需課長馮汝玠奉江蘇齊兼督軍委署海門縣知事所遺軍電課長一缺聞盧護軍使以本署秘書吳某接充云 
[交涉公署批示二則]  
　　蔣國斌呈爲陳明原委請批諭備案并飭局止契由呈悉此案旣經該公民赴法庭起訴尚未了結應俟判决時抄案呈候核飭遵辦可也 
　　孫益珍呈爲請止轉道契以維債權由據呈巳悉趙明奎將田單憑中向該民抵借洋元何得誑稱遺失一面私將該地出租洋商圖轉道契究竟有無别情應飭會丈局查明止轉具復察辦可也 
[普益習藝所之瑞蓮會]  
　　普益習藝所因今年荷花盛開兼有並蒂蓮一朶頗堪玩賞特由該所主任張逸槎與李平書莫子經臧廉遜等發起於十四日開瑞蓮會並備酒筵邀請紳商學各界宴飲是日到者頗衆直至魚更三躍始各興盡而散 
[禁止扛夫聚衆滋鬧]  
　　三區警正　恩桂昨出示諭去照得太古碼頭扛夫往往於更換工頭之際聚衆滋鬧任意要挾甚則尋釁兇毆非但有損營業抑且妨碍治安似此惡習實堪痛恨除飭長警隨時嚴查爲首懲辦外爲此布告仰該扛夫等嗣後務各安分工作自求生計如遇有與爾等妨害之處淮其來署據實報告本警正自爲爾等秉公解决切莫無理妄逞致干罪戾母違切切此佈 
[小孩一去不回]  
　　江北小工李有才住居太陽廟有子太平子年六歳前日被隣居孔樊貴領出遊玩至晚不歸孔亦避匿不見當由李將孔妻蔣氏及隣居有關係之羅維俊扭控四區警署押候查明訊辦 
[坍屋壓斃堂倌]  
　　美租界開封路五百十七號門牌李阿二所開之小茶館樓房巳破壞不堪前日忽然坍倒壓傷堂倌孫長寳倒地立時殞命當由李阿二報告滙四捕房派探將屍舁送驗屍所報請英公廨關讞員與英卓副領事於昨日午後蒞所驗明孫長寳生前委係壓傷腰部身死當即塡明屍格查無屍屬飭該茶館主李阿二具結領屍棺殮聽候訊核 
[抛碗傷人之懲罰]  
　　皖人沈金生至勞合路二百五十二號門牌某飯店内果腹後因惠鈔口角遽持飯碗將堂倌韓洪泉之右手臂擲傷致被鳴捕拘解公共公廨訊問判交五十元人洋並保候原告傷愈再核昨又傳案經中西官訊明判沈罰洋十元充公再貼原告醫費洋五元無洋改押三禮拜以儆 
[尋見被拐小孩]  
　　閘北婦人王傳氏家之三歲男孩根榮前日被人拐去昨經該氏在新閘大沽路一百十二號門牌某姓家尋見向領不放當即鳴捕將孩帶入捕房送至公共公廨請示經中西官訊供一過判根榮暫留濟良所候下禮拜二查明再核 
[繙譯代理陪審]  
　　法公廨會審副領事德賚沛君於本月初前往牯嶺避署一切案一牘由花芳能君代理現因花君另有公務故由法總領　委繙譯官翰德爲君蒞廨會同聶讞員訊理各案 
[私撈沉船發物]  
　　江海關巡輪於十一日巡視燈塔駛至吳淞口紹興輪船沉没處見有民船八隻打撈發物各民船見巡輪駛來紛紛逃入銅尾沙内該輪吃水甚深不便追趕卽開鎗示威獲住浦東民船一艘内有船夥十二人婦女一口並己撈獲之洋布數百疋卽將人船連臧帶回海開報告經威稅務司諭飭備函併送地方檢察廳請究 
[查獲私藏紅土]  
　　昨日上午十時半法總巡捕房西探目阿而風西偵悉民國路四百二十六號張姓家私藏紅土當卽往查搜紅土七磅連同張慶漢解送捕房押候解廨請訊 
[尋見背夫潛逃之婦人]  
　　杭州人蔡三寳至法公堂控稱髮妻蔡王氏於閏二月二十五日私自逃逸找尋己久前日民人因有事來申在八仙橋地方徐宋氏所開之花烟間内尋獲故此報捕將殷元標並鴇婦徐宋氏及婦人胡阿秀連同妻子一併拘案請究並請將妻准予給領等語詰之殷元標供與胡阿秀同鄕日前經過遇見邀入閒談致被包探誤拘求察胡阿秀供與蔡妻係屬舊隣實係王氏自願隨民來申在織布廠謀事無着乏資使用因與宋氏素識故同至伊家商借川資擬回原籍適爲王氏之夫尋獲並非拐逃來申質之蔡王氏徐宋氏供詞與阿秀相同聶讞員判殷元標胡阿秀開釋蔡王氏交伊夫領回管束並查得徐宋氏不捐執照私開花烟間且留有夫之婦着罰洋二十元充公以儆 
[流氓欺騙鄕婦]  
　　鄕婦張喬氏前日在南京路王寳和酒店門首被流氓蘇州人陳金實串黨用擲包術騙去值洋十元之金圈一付　逃經氏喊捕當由六百六十四號華捕帮同追獲搜出原贓昨解公共公廨經中西官訊供屬實判陳押西牢兩月贓給原告領去 
[串攫珠花之結果]  
　　匪徒吳阿三串同吳永才等在廣東路福建路轉角攫取妓女金小樓婦人王汪氏之珠花各一朶質洋分用吳阿三巳由捕房拘解公共公廨訊實判押西牢九月吳永才亦經包探姚錫卿拘獲解廨判押在案昨晨由捕將兩吳併解公堂經中西官訊供明晰判吳永才押西牢三個月吳阿三仍照原斷執行 
[傷勢尚未驗明]  
　　朱阿洪王仲生偕隥何耀法控被甬人俞國廷俞國元俞子元在楊樹浦路木作場内糾衆毆傷等情昨晨由捕將三俞拘解公共公廨卽由原告代表律師上堂聲稱原告傷勢如何尚未經醫生驗明應請展期再訊中西官判俞等押候下禮拜二原告傷愈再核 
來函 
[夏宅來函]  
　　十二口貴報所載夏稚谷夏如谷串騙花邊一案按之事實全屢冤誣此案眞相所在當有水落石出之日理關名譽應請將此函照登以昭實在夏宅謹啓 
雜平二 
[宣戰後之上海商人（步陶）]  
　　宣戰令發表後滬上商人尚未聞有何表示今所可知者將來對外貿易當可有發展之餘地蓋中立國與非中立國其地位有不相同之點也惟是銀拆漲金價跌現在市面銀根非常緊急吾人將何以求其所以盈虧之故而自裕其對外貿易之本能吾國土産如絲如茶如一切農産品均爲外人所需要吾人又將何以改良進步而應此時勢要求之機會凡此皆我商人所當於宣戰後從速攷求者也且商人事業視世界之機會尤當視本國之時勢在今日而足以擾害我商人之一切動作任何方面我願其爲商人着想且勿遽爾行其極端以相逼迫庶其宣戰一舉於我商人亦有多少進益之希望與 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[續自由談人名詩（集句）] [  半仙]  
　　卜亭　瞰碧波心（胡炳文）山寺鳴鐘隔雨深（張登）芳草春風千里夢（麻草）靑谿幾度到雲林（王維） 
　　同是天涯淪落人（白居易）白雲何事獨相親（僧皎　）寒窗琴册燈花曉（林景西）溪月彎鷺欲效顰（皮日休） 
　　一夜秋聲入井桐（陸龜蒙）黄華吹鬢幾絲風（范成大）吟抛芍藥栽詩圃（譚用之）清句賡酬雪裏鴻（蘇軾） 
　　黄華秋意深（子濆）殘溜細鳴琴（王安石）千里共明月（薛季）峰廻鶴影沈（僧惠崇） 
　　淺渚聚羣鴻（楊萬里）孤舟簑笠翁（柳宗元）氣蒸雲夢釋（孟浩然）山曉望晴空（李白） 
　　夜火煑石泉（梅堯臣）白雲長在天（李巖）高山安可仰（李白）風正一帆懸（王灣）（五） 
家庭常識 
　　藏皮衣每年四月間晒乾每件八川椒或蘄艾數包同置箱内靑藍布包捲疉以棉衣鋪蓋之母使透風如遇楊柳花飛沾毛卽生小蟲晒時不可不愼且忌近土壁久則毛落 
　　藏毡料衣服茱萸石灰各一兩共爲末人衣内藏箱不蛀 
　　藏羽毛衣服上己日收薺菜花晒乾入衣内藏箱亦不蛀 
　　油雨衣桐油菜油清水等分傾入盆内用柳條打數千下加糊和匀將及油透晒乾再油再晒如此三次則不黏不摺 
　　　皮衣米粉炒熱一二升令冷摻毛上兩手輕揉洗之自淨洗毛氈衣猪蹄煎湯乘熱洗之污穢即去若用　砂煎湯洗之　永遠不蛀 
　　洗元色衣梔子煎濃汁洗之如新[  警衆]  
工業須知 
[石花菜製造法] [  農夫]  
　　石花菜一名洋茶用途極廣吾國製者寥寥社會用者大抵皆日貨也苟能隻資製造亦可挽回利權於萬一有志者盍起面謀之乎令略述製法以供參考 
　　（一）原料石花菜吾國甚多沿海諸省皆産之又名牛毛草種類甚多而以扁平細軟者爲佳採期各地不同而在盛夏採者較優採得後曝於日中即成淡紅色之乾草矣此外如紫草鷄足草頭髮草等含有糊料之海藻皆可充用 
　　（二）漂白（甲）天然漂白法立秋前後擇久晴之日以水浸濕乾草除去夾雜物置竹廉上曬乾之乾後再濕以水再曬乾之如是反覆至七八次卽白矣（乙）樂品漂品漂白法乾石花草百斤除去雜物置漂白液（漂白粉八斤清水二斗硫硫酸三兩）中少時俟其色素消失再浸於石灰乳（加水於生石灰使攪成乳狀）中約一時許取出用水洗淨即成潔白之草矣此法需時甚少且對於原料之品質毫無損害故近時多用之 
　　（三）取汁擇嚴寒天氣用鐵鍋入原料一斤水石許用文火煑沸之沸時卽以醋二升和水注入隨注隨攪經五六小時見原料巳盡溶解再加水三四升取出入麻布袋中壓取其計壓取時宜速若遲恐有凝固之虞袋中之滓加水五六升醋一升徐徐煎煑約三四小時取出用布袋歷取其汁以供製次等品之用 
　　固結將瀘汁傾入高二寸長六尺闊三尺之木盤中静置十小時見己完全凝結卽用簿刀切成長尺半闊二寸之粗條再將粗條入石花菜分切器中切細之此器用亞鉛板製成爲一高尺半闊二寸二分之無底筒一端鑲以金屬絲製之篩（篩孔大小不定欲粗者孔可較大欲細者孔可較小）切時以粗條石花菜入方筒内用杵（爲二寸闊之方木片而上附有柄者）推之　石花菜成與篩孔同大之條而出矣 
　　（五）乾燥擇屋外相當之地置高尺許之架鋪以竹簾將綑條石花菜排列其上曝露之（儼寒時一二夜即可暖時須三四夜）露後晒於日中使水分蒸發晒時宜時時轉動其位置使蒸　均匀又不可使形狀屈曲及有污損以致外觀不美市價減低乾燥旣竣即可包裝而販賣之矣 
詩話 
　　嘗謂艶體詩盪氣廻腸其艶在骨方爲極則前得某君閑情二律讀之竟爲之惘惘不甘者絫日可知聲之移人爲力大也兹錄之詩云昨宵小夢襄輕羅作意俳徊奈汝何翡翠衾寒愁夜月琉璃鏡澈瀉秋波鳳屏掩映藏愁久珠箔廻旋藴恨多欲别還須挨片刻此情叩叩最難磨簪取含苞茉莉花微聞仙佩日初斜高鐙鳳頸光增麗小茗鷹拳興亦賒暗鎖春懷金屈戌遙彈夜月玉參差明知後會渾難料故說年來不返家 
　　去歲高子古蟫會以豔春詞二十章徴和一時作者如林琳瑯堆眼亦盛事也兹摘抄數章如下高原唱云鶯在梨雲深處啼惺忪短夢度槿溪明朝記取曾游地垂柳灣頭古壘西黄庭摹罷煑新茶庭院愔愔裹溼霞翠羽不聲陰寂寂嬌煙抱夢落桃花留某和云鶯語諄諄西復束天涯千里可相同不如飛向郎邊去催早歸來誄落紅春愁如雨復如烟零落無端颺柳邊一樣三春好風景行吟偏上木蘭船王君桂客云昨宵小夢好風吹吹到桃邊第幾枝一枕　　春暗也兩三花朶着相思頴秀高華匀稱佳作 
　　沈夢塘有春詞云雨歇東風軟重簾展玉叉人憐初到燕蝶　半開花楊柳三層閣　蕪七寳車樂游原上夢春信落誰家送遠辭云楊柳絲絲綠滿城攀條無那送長征曉風殘月腸俱斷君聽嗁鵑妾聽鸎蓮湖曲云蓮湖女兒雙槳澀綠波冷濺湘裙褚鏡邊悄妒蓮花色不采蓮花采蓮菂蓮菂靑靑笑擲郎花根誤打紅鴛鴦[  竹軒]  
長篇小說 
[冩情小說柳暗花明錄] [  常覺小蝶天虚我生合譯]  
　　第三十三章（一） 
　　距晚餐猶有二小時薏德嬾然獨坐心緒搖漾如懸旌侍者入報謂維廉至而維廉己隨入滿面展笑狀至欣悅薏德見之顔色亦爲之一舒起身言曰君來不速使我欣慰言時聲浪頗不自然維廉徴詫曰吾晨問曾有電至豈伯爵未嘗告君薏意曰吾恐伯爵未嘗接到蓋渠凌晨即出矣言時語氣益覺勉强維廉亦覺薏德面色不佳似有隠衷其一片忠懇之心乃不自禁爲之感動則期期曰豈有何事耶薏德曰無之維威曰羅倫近狀......佳乎曰佳即我亦健維廉曰但吾視君氣色殊不如前薏德笑曰然吾近來常患頭痛耳言時以手微拊其額維廉亦知薏德實爲托辭又不便問顯而言他曰羅倫近來意必甚忙吾於報紙中讀其演說發揮正論誠足爲社會模楷薏德微點其首笑曰羅倫誠忙維廉愈詫心念二人之間何忽冷漠半晌乃曰我來欲見羅倫蓋爲律師之事因微歎曰律師之劣乃較佃戶農工尤爲難制君知蘇惠恩近日亦辭職矣薏德微搖其首似不屬意維廉曰此間産業本爲其叔管理叔以老病始由蘇惠恩接受其爲人吾索不之喜今辭職亦佳事所奇者此等美缺人且謀之不得而彼乃甘心辭去寗不可異言次齞唇而笑薏德則殊漠然心念汝以此事爲奇不知此間事近有奇幻於此者矣維廉乃起立曰今且别當於明日再來薏德曰何匆匆爲旣來之即請晚餐於此且羅倫亦不久當歸因按鈴召侍者預備晚膳維廉乃倚爐次與薏德聞談曰前禮拜曾至紅瑤村諸人均座並寄聲候君茜雪亦寄語問好言至茜雪其雙輔又頳期期似不能畢其辭而羅倫亦適於此時入維廉見其容態陡然一驚彼與羅倫不見才數日耳而羅倫狀竟大改兩　頰疲乃露頰骨面如白紙無一絲笑影其憔悴之狀蓋尤甚於薏德也 
 
 
 

Page 15

 
 
   
 
 

Page 16

 
 
   
 
