# 1915 - 122 - 4915172

 

Page 1

 
 
譯述 
[歐西報業舉要（二）（十）]  
　　（譯輯者朱世　） 
　　是篇議論縱横而結尾一句尤爲深入日知報論此其言尤切曰軍部諸公力制戰事通信員等使不得入戰線爲術巧矣推其意豈不曰各國如是吾安得而獨異雖然彼於吾英與各國軍制之異未措意也各國之兵出於强迫吾國之兵出於志願假使吾國陸軍大臣欲號召大軍數十百萬則必推誠布公曉示一國何則非如此不足以振國人之勇氣博國人之信用也今於戰場得一謹愼持重忠厚誠實之通信員出其所見以報告之於國民則所以動其義勇之志者爲力至偉若徒以官報示之吾恐非惟不足以召國人之信抑將有議其隱飾者矣 
　　卒之政府下令自解謂戰地在法大軍亦屬法國故不得不從法國後以遏止通信員今與法軍議定許戰事通信員若干輪流入戰線遊歷至選擇之權則由政府司之云云要之此徒以酬報章之渴望非眞能許其自由也 
[第七章通信社]  
　　讀者取英國報章觀之則見同一新聞所載輒二三節叙述約略相同而繁簡之點稍異互相補助而其長不相掩此則各通信社之通信報社取以載入者也夫通力合作則事易而費省通信之社大興而各報之訪員漸少職是故矣 
　　報社漸行發逹釨事之徒思於報社外别創收集新聞一業以報業推廣甚速規模宏大斯其事之前途有至巨之希望在也則立一總局收各地之新聞而散之於報社是爲通信社之第一原因而路透電社爲之代表 
　　各報以新聞之材料相競斯所費之資財愈多至其結果則得不償失兩敗俱傷治報業者憂之乃相約共立一社專行收集新聞而後散之同業同業中則按均數償之報與報之競爭減而後可以致力於進步矣是爲通信社之第二原因而英國之報業聯合社爲之代表路透電社者創業者名路透故其社以路透名路氏德國人少爲商肆中之書記後遇大學敎授高思始研究電事一八四九年柏林至愛拉夏培（德國西南重鎭近時戰興於此設兵站焉）間之電線路氏與建設之勞焉旣成乃思用以爲傳逹新聞之業顧電線未備不接之處至多則用傳書之鴿以與比國京城通信而巴黎柏林間電線斷處數十里者更備有夫馬以銜接之然當時歐洲諸國檢稿之制棊嚴獨有英倫三島得風氣之先政尙自由是以一八五一年英法海底電線告成路氏遂來倫敦創設電社其初僅爲商人通貨物之消息而已繼見各報新聞所費至巨而不備之處猶多自顧則於歐洲大都會間布置已漸完備因思於商業外别用其才略矣 
　　一八五八年路透往泰晤士報社以其計畫干之泰晤士報以組織已定無事於彼謝之乃更以語廣告晨報謂由路透社爲之通信每月取資僅三十鎊而是報則一月所費恒在四十鎊外故爲其言所動然以未經試驗之新法易其成效已著之前規亦良所不能是以躊躇未决於是路氏許以試用十有四日不取代價試用以後頗得該報意因爲之游揚各報間一時倫敦諸報皆與路透立約而泰晤士報亦步其後 
 
 
 

Page 2

 
 
時評 
[所謂東亞之和平（冷）]  
　　所謂東亞之和平者今日而始見矣日本曰提議懸案爲東亞和平也最後通牒讓步爲東亞和平也中國曰完全承認最後通牒爲東亞和平也鳴呼東亞所以不和平者其原究安在而東亞所以和平者其故又何在耶和平不和平我以爲不必論也和平固非一方所能企不和平亦非一方所能成也以日本而遇中國和平因早在日本之意中特所謂覺書覺書者中國屢屢受之其亦因此而有覺悟否耶如其覺悟也則誠日本之賜如其否也則今後之和平寗有幾時哉 
[命令]  
　　五月七日大總統策令署四川財政廳廳長劉瑩澤電請入覲劉瑩着開缺來亦覲見此令 
　　又令任命黃國暄爲四川財政廳廳長此令 
　　又令兼代四川巡按使劉瑩澤電呈政務廳廳長吳宗慈因病懇請辭職等語吳宗茲准免本職此令 
　　又令任命馮學書爲四川政務廳廳長此令 
　　五月八日大總統策令鈕傳善授爲上大夫並加少卿街此令　　又令齊耀珊徐　霖單鎭均授爲上大夫此令 
　　又令袁金鎧授爲中大夫並加上大夫銜此令 
　　又令署四川巡按使陳宦暫行　任監督該省司法行政事務此令 
　　又令陸軍部呈請授周永桂爲陸軍步兵中校應照准此令 
　　又令陸軍部呈請將福建獲匪出力之王獻臣授爲陸軍步兵少校並加陸軍步兵中校銜　照准此令 
　　又令陸軍部呈准正紅旗滿洲都統志鈞資擬以文治補公中佐領請予准補等語應照准此令 
[專電]  
　　北京電今日（八日）公府召集參政人會議自午後二時至四時始散大總統及國務卿均列席報告交涉經過情形後略謂此次日本最後通牒仍係覺書性質其内容如第五號要求除關於福建省互換公文業經兩國代表協定外其他各項本不在此次交涉範圍内均已承認與此次交涉脫離就全文條正案觀之惟關於東蒙一二條爲未經允許之件僉以僅此一二節尙非關係國家存亡以現在我國所處地位審之似不應遽爾因此決裂結果將照覺書一體承認九日午前即可答覆 
　　北京電昨（八日）公府會議國務卿左右丞各總長參政列席共十餘人討論時海陸軍總長諸參政發言均甚激憤後乃決定答復承認稿凡兩易初稿措辭極爲沈痛再三改削遂爲簡明之答覆案於八日午後十時由外部秘書施履本送至日使署 
　　北京電此次日本最後通牒係分覺書說明書二種說明書大略一第五號各項除關於福建外如聘用顧問學校病院用地南方鐵路兵器兵工廠布敎權等均日後另行協商二福建之件或照中國所提對案均可此次通牒雖以照修正案可此次通牒雖以照修正案全部承諾爲原則然本項及下開之四五項特爲例外三此次如承認要求則前所聲明交還膠州之事仍有效四南滿土地租賃或購買改爲暫租或永租亦可如能明示永續之意即稱商租亦可又第二號第四條警察法令及課稅承認等作爲密約亦可五東蒙租稅擔保借欵鐵道借欵向日本政府商議一語可改爲日本資本家又東蒙商埠地點章程可用公文互換六漢冶萍之件該公司關係人一語可删關係人三字 
[特約路透電]  
　　北京電聞中國答覆日本哀的美敦書之覆文謂中國爲保全遠東和平起見承認第一號第二號第三號第四號所列條件並交换牒文承認二十六日日本修正案内所載之福建問題中國希望所有懸案可以於是解决庶兩國邦交可以鞏固並請日使從速至外交部署約 
　　第五號五條一揚子江鐵路二聘用顧問三設立學校四購辦軍械五傳播佛敎均擱至日後再議 
　　中國覆文於今日午前一時交出（九日） 
　　北京電聞昨晚八九時陸總長親自交出中國承認日本哀的美敦書所列各條件之覆文詳情未悉今日中國報章痛詆中政府謂其不能保全中國主權與獨立商務總會因日本哀的美敦書事通電全國商會大旨謂日本今日向中國提出之要求與昔年向朝鮮提出之要求適相脗合朝鮮受其要求不旋踵朝遂見併於日本吾人當竭吾人能力之所能至扶助中央政府以整頓吾國永勿忘五月七日之奇辱此爲吾人愛國之責任云（九日） 
　　東京電中國承認日本要求之覆文已於今晨七時半接到 
（九日午前十一時二十分） 
　　東京電今日清晨官塲接到北京發來中國接受哀的美敦書及承認二十六日公文中所列各要求之覆文當即報告日皇内閣元老及報界以此項消息早爲人所料定故無欣喜鼓舞之現象國人皆贊成政府所行之策午前十一時内閣召集特别會議首相大隈伯謂報界訪員曰凡希望東方之和平發展者聞中國之依允皆大爲欣慰 
（九日午後七時十分） 
　　漢口電日本軍營之兵已奉官塲訓令解除動員之凖備因今日午前一時各事已美滿解決要求已經承認故也（九日） 
[譯電]  
　　（美人大陸報專電） 
　　北京電政府諸員及總統顧問澈夜從事草擬覆日本哀的美敦書之公文今晨十時呈袁總統核奪袁即召集政事堂各員及顧問會議對於擬定之稿畧有更動一俟議决即將送交日使覆文甚長詳述交涉狀態以證明日本哀的美敦書所云各節不根據於事實並附以其他解釋中國承認哀的美敦書開列之要求毫無限制故遠東慘劇第一齣行將閉幕聞段祺瑞曾告袁總統謂京師及各省陸軍皆願矢忠於大總統於是時局陰霾之氣象爲之澄清按陸軍派嘗竭力反對外交之懦弱不以承認要求爲然段實爲其領袖故外間恐袁將失段助將來難以戡定發生之内亂今聞段發此言人心爲之一定蓋袁總統旣有軍人爲其後援則國内暴動革命之患均可消滅也華人今未悉中國覆文之内容頗爲不安但頗鎭靜據奉天電稱南滿鐵路向南開行之火車在奉天附近出軌其原因及有無死傷均未悉（八日） 
[戰電]  
　　（英人路透電） 
　　巴黎電據今日下午公報宜稱德軍猛攻聖字里安附近之英軍負重創而退英軍復奪回六○山戰濠數道（八日） 
　　巴黎電今晚公報宣稱全陣線有炮戰消息法兵一大隊衝擊蘭斯西面德軍鞏固之防禦工程一所德軍攻擊泊萊特叢林三次均受阻扼法軍在菲區河右岸美齊拉爾方面前進一基洛邁當（八日） 
　　倫敦電費蘭巨元帥於最近公報中謂伊泊爾西南之戰事仍在進行並無重大變動我軍恢後上一日所失之戰濠一道敵軍猛轟之後開始猛攻自伊泊爾至波爾加貝爾及自伊泊爾至末蘭問之陣線戰事仍在進行英軍仍在從事回攻（八日） 
　　彼得格勒電維斯土拉河與卡巴西安山間之戰事進行甚爲劇烈已有大戰性質德兵數軍團已抵加里西亞俄軍在拉伐方面乘勝進逼米陶之德軍（七日） 
　　倫敦電柏林公報謂德軍已占據里巴（八日） 
　　巴黎電據官中宣稱法軍之在逹逹納爾亞洲海濱克姆加爾登岸者乃牽制運動已完全勝利四月二十六夜復行登船（七日） 
　　倫敦電土朗土新聞家考和泊君在昆斯鎭告客謂魯西台里亞號駛近愛爾蘭海濱時瞭望異常謹愼下午約兩點鐘時彼與一友正在談話遙見千碼外有一潛艇塔尖一瞥而過彼方以此事告友即見魚雷一枚直射而來中魯西台里亞前部發巨大之炸聲船體碎片紛飛空中旋復中魚雷一枚該船乃向右舷傾側船中員役即助搭客入艇秩序井然有一六歲之女孩乞援於考氏考氏乃抱置艇中其父母恐均殞命考亦入艇尙有數艇因船身傾側不能下水乃於該船漸沉時斷繩而下考氏又謂二等艙下女子甚多且有未滿一周之嬰孩約四十人（八日） 
　　倫敦電魯西台里亞號船客死亡確數刻尙未知但知遇救者已有六百餘人大富翁凡伯比爾特氏聞已溺死據遇救者云船客爲魚雷轟死或轟傷者頗多（八日） 
　　倫敦電海軍部宣稱在金賽爾登岸者僅十一人（八日） 
　　倫敦電公報局宜稱魯西台里亞號共有二千一百六十人已救起六百五十人撈起死屍四十五具 
非官場消息謂船客在昆斯登岸後已死二十二人船員除船長特納氏外大半皆殞命船客在船面者曾見潛艇一艘約在半英里外發放魚雷兩具船客約死一千五百零二人船客之親戚朋友齊集於克拉特公司探聽消息其狀甚慘法國聞此兇耗大爲憤怒各中立國亦皆震動謂德國當受重譴（八日） 
　　華盛頓電今日官場對於魯西台里亞被擊之輿論皆謂時局極爲險惡（八日） 
　　倫敦電Ｕ字三十九號潛艇在蘇格蘇海濱擊沉汽船特魯洛號（八三六噸）船中之人均遇救（八日） 
　　倫敦電此間接世界各處來電皆謂魯西台里亞號之沉失爲德國永久之污點美報論調尤爲激烈意報亦謂此乃戰事中最橫暴之事海軍部宜稱五月五日之前一星期中德潛艇轟沉英國商船五艘共一萬一千噸漁船十六艘共三千噸該星期中船隻出入英國口岸者共一千六百零四艘（九日） 
　　華盛頓電美政府現令駐柏林美國大使請德政府詳告關於魯西台里亞號沉没之事實美總統雖懇請全國力持鎭靜而政界私意時局甚爲危險（八日） 
　　倫敦電（由北京轉）茲接關於魯西台里亞沉没一事最近之官場消息謂該船於五月七日在金賽爾海特外中魚雷經各種船隻救起六百五十八人撈獲死屍四十五具大約金基加爾漁船尙撈獲死屍百具該船於自十五分至二十五分鐘内沉没聞曾中魚雷兩枚據克拉特公司經理報告船中共有二千一百六十人搭客中英美人最多 
　　頭等客二等客三等客 
　　英一七九五二一三一六 
　　美一○六五一七 
　　英共一○一三美共一八八（八日） 
[東方通信社電（日本人組織）]  
　　北京電日置公使頃已接到中國政府承認日本最後通牒之回答（九日） 
　　東京電最後通牒之全文因顧全兩國國交故不發表（九日） 
　　東京電中國之回答係以文書内述中國顧念東洋之平和無條件承認日本之要 
 
 
 

Page 3

 
 
求全部猶望兩國國交今後益加敦厚等語日本政府以至國民均以中日國交之敦厚兩相提携以向東洋平和協同的大使命誠爲緊要其意見愈加堅强云（九日） 
　　東京電中國政府承認日本最後通牒全部之回答業於今日午前五時到各新聞即發號外一時人氣波動加藤外相即於早晨入宮覲見奏明此事日皇以獲平和圓滿解决殊爲欣喜大加獎諭並諭今後中日兩國之提携務當盡力之意（九日）　　東京電中日交涉今後當即着手擬定條文其形式爲條約及附屬書又日置公使二三日内當受全權委員之委任手續完畢即行正式調印據政府稱一週間内可確定（九日） 
　　東京電山東不割讓及福建問題可載入附屬書蒙古開放地問題續由兩國協定而决條約即行交換批准之預程其所在將定於東京（九日） 
　　東京電加藤外相入宮覲謁退出之後即開緊急閣議對於善後處置之策詳加討議（九日） 
　　東京電外交反對演說會今日在國技館開會會場甚爲混亂終不成功（九日） 
　　濟南電近有馬賊在即墨縣地方肆意掠奪今由靑島軍政署之手捕獲馬賊七十名於七日解送濟南交由中國官憲懲辦該馬賊中有滿洲有名首領中國方面對於日本解交之誠意深爲感謝（九日） 
要聞一 
[日本之要求條件原文（續）]  
　　（特約路透電） 
　　第五號關於解决懸案等之提案第一條中央政府須聘用有力之日人爲政治財政及軍事之顧問員第二條中政府須承認在中國内地置地以建日本醫院寺院學校之權第三條凡各處有警政須由中日合辦或警政機關聘用日人之必要者須照此辦理第四條中國須從日本得軍械若干份之供給或在中國設立中日合辦之兵工廠其技師與材料須由日本供給第五條中國須以建築接武昌至南潯路線之鐵路南昌至杭州之鐵路與南昌至潮州之鐵路之權給予日本第六條日本鑒於福建省與台灣之關係及關於福建不割讓之約定故凡因鐵路礦產與海港工程（船塢在内）而需用外資時中國須與日本商酌第七條中政府須承認日人在中國傳敎之權 
　　關於山東省中國以其目下之情勢顯然絶對缺乏防阻德國恢復山東勢力並防阻德國將來復爲遠東擾亂禍源之能力故以大犧牲逐出山東德人之日本當然應提出上述之要求以研究德國所獲之權利應如何處置並設法以阻德國勢力之復活日本與滿洲在地理上政治上及在工商業利益之觀察點上常有特别密切之關係自兩次戰事使此項關係堅固後日本在該處之優越地位已爲内外所公認東内蒙亦然 
　　日本爲增進中日兩國親密邦交起見今不遣餘力與中國切實解决可以引起困難之一切懸案並立約以期免去將來之誤會 
　　帝政府深望中政府尊重兩國友好之情誼並願意承認日本之提議故請中政府實行此項事件至於他項事件日本當依據條約及他種權利請求中國之同意 
　　日本依據上述之主義於愼重考慮之後規定此項要求乃中政府不過會議開始時間協定嚴守秘密之辦法將日本之提議以各種不確切之形式傳佈於衆希圖激起各國之輿情以抗日本中政府常將會議中所討論之事件發表於報章揑造有害於日本之新聞以期阻滯交涉之進行並欲撼動同盟國對於日本之信任中政府且要求膠州無條件之交還與日德戰爭所發生損失之賠償故中政府自始至終表示其未有欲交涉美滿解决之誠意 
　　帝政府雖屢次解釋要求之主旨以示其誠摰並願聞中國對於此事之垣白意見然中國當道竟不解日本之友好態度堅欲延緩談判此乃不可抵賴之事實也會議二十五次延長三月餘帝政府於此會議中已竭其希圖美滿解决之各種方法但中政府雖有依允關於山東要求之氣象然對於南滿最重要問題如居住權地主權則提出各種限制中政府藉口於有碍主權或與他國條約牴獨拒絶東内蒙及第五號之問題日使雖力辦其不然但中政府仍不允聽依帝政府知交涉之美滿解决與維持遠東和平最有重要關係故極力體念中國辯論之言有甚大之讓步帝政府以調和之精神修玻提議於四月二十六日向中政府交出修正之議案修正案内對於中政府於會議時所發之爭論曾加研究案内關於東内蒙之要求今已限於絶對必須之事件關於漢冶萍之要求亦限於中政府於會議時所已承認之事件關於割讓沿海土地則接受中政府所欲之方法至於聘用顧問置地以造學校醫院及福建省地位諸問題帝政府已依據中代表於會議所發表之意見而改正之第三方面關於中國南方鐵路之關係帝政府已尊重之故已改正此項要求傳敎權之問題已展緩於後日再議而警政與置地及造寺之條件已經撤消 
[修正案如下]  
　　第一號第一條東内蒙不列入關於南滿與東内蒙之提案内第二條中國須准日本人民在南滿境内租地或購地以供建築各種工商業應用之房屋或備農業之用第三條中國須准日本人民入南滿境旅行居住及經營各種工業商業或他項之事業第四條關於上列兩項之日本人民應將中國地方官塡給之護照呈交華官驗看且應遵守日本領事通過之中國警律或規則及日本領事通過之稅欵交與中國官員凡遇民事刑事案如被告爲日人則由日領事審判如被告爲華人則由華官審判日領事及華官均得各派委員一人到庭觀審惟關於中日人民之土地訟案應由日領事與華官按照中國法律及本地習慣會同審判將來南滿境司法制度完全改革後關於日人之民事及刑事訟案得全由華官審判 
　　第二號關於東内蒙之提案第一條中國應准日人民合辦農業及其他輔助的工業第二條中國謀訂鐵路借欵或以捐稅抵付之借欵時須先商諸日本第三條增加開闢之商場 
　　第三號關於漢冶萍公司事件中國須約定承認將來該公司與日本資本家所訂任何合同及不准該公司向日本以外之外國商訂借欵 
　　第四號關於不得割讓中國沿海土地要求帝政府對於中政府提議之宣言可以滿意 
　　第五號要求下列數事須載入紀錄（一中政府於將來必須之時須聘用日本顧問（二）日本人民如願在内地租地或購地建築學校或醫院時中政府須准其爲之（三）中政府將來可派軍官至日俾與日本陸軍當道直接商訂辦法向日本購辦軍械或在中國設立兵工廠中日會同管理（四）日本所欲得之中國南方鐵路讓與權日後如確知他國對於此事並不反對則中國須以此項權利給予日本否則非俟日本脫離此次交涉與中政府意中反對此提議之路線有關係方面訂定合同後中國不得與他方面締結關於此項路線之合同（五）日本敎士傳敎自由問題容後續議 
　　合辦警政之提案已經撤銷中政府關於福建省須約定不以福建省沿海建造船廠屯煤所或海軍屯泊所或其他軍用處所之權給予他國中政府並須約定不以外資在該省沿海建造此項處所帝政府提出此項修正案時且向中政府聲明歐戰結局後媾和會議中如許日本對於以絶大犧牲獲得之靑島可以自由處置則日本擬以靑島交還中國惟須附有若干條件茲列其主要者如下（一）開膠州灣爲通商口岸（二）由日本指定地點設立日本租界（三）設立公共租界此事隨各國之意靑島公共建築及德政府之產業可由中日政府會商處置辦法 
　　德國耗費金錢經營多年而將靑島改爲軍事上商業上之重要口岸以爲在中國該部分擴張德國東方勢力之基礎隨靑島之發展而膨脹卒得堅定根基中國欲獨手恢復租與德國之土地固絲毫無望也 
　　日本欲除去將來復擾東方和平之禍根奪取其地犧牲生命金錢不少今靑島已爲日本所有日本可以自由隨意處置之日本誠不負必欲交還靑島於中國之義務但日本極願增進中日之邦交維持遠東之公共和平故自願以靑島交還中國詎中政府不報答日本之情誼及通融調和之意於五月一日提出對案謂爲中國最後之答覆 
　　對案中中政府承認日人在滿洲有居住權貿易權與租地權但不允長久租期且要求日本人民須服從中國警章須繳納各項捐稅與華人同並要求一切田地訟案無論原被告兩造是否盡爲日人悉須受中國法庭之裁判 
　　關於東内蒙者中政府提出限制該處範圍之辦法且不允中日合辦農業與輔助的實業之主要要求 
　　關於靑島者（甲）中政府要求膠州租措地無條件之交還（乙）中政府要求中政府有參列日德議和會之權（丙）中政府要求日本須賠償華人因日德戰事所受之損失（丁）中政府要求日本立刻撤去日軍各種軍事之布置及迅速讓出所占據之土地 
　　中政府又拒絶日本第五號内修正之提議惟承認福建同題 
　　在此對案中中政府且不願其代表在會議時所發表負責任之言或又提出前已撤銷之案或修改前已應允之事並提出日本所不能承允之要求如不附條件交還靑島及賠償日德戰爭損失是也 
　　中政府且稱此項對案乃其最後决定之辦法故日本旣不肯依允其要求則他案即有議妥者終屬無效中國所提出之條約顯爲虚妄帝政府見中政府此種態度深爲惜卽使繼續目下之談判已不復有何裨益然帝政府爲維持東方和平起見極欲竭其能力以使交涉有美滿之結果體念中政府之志願故力爲忍耐决計將修正案第五號内除福建問題已議定外之各條目下暫行停議以待將來 
　　帝政府於五月六日命駐北京日本公使以此决議通告中政府時應抒誠忠告中政府注意日本通融和平之意念於審愼研究之後從速承認日本之修正案且應向中政府宣布帝政府盼望中政府於五月九日下午六時之前交出滿意之覆文 
[新聞日記（遠生）]  
　　（（五月七日午後一時五十分發） 
[五月六日（星期四）]  
　　昨日聞一消息謂政府爲顧念邦交起見頗思設法磋商令日本無須提出最後通牒但其希望只有十分之二余旣據以發電閱今日日人報果稱曹次長汝霖之自動車（卽汽車）昨晚出現於東交民巷似中日交涉已向平和方面進行矣云云此即所謂十分之二之希望耶 
今日以外無所聞惟逢人動云最後通牒尙未至而已 
[五月七日（星期五）]  
　　昨晚七時曹次長之汽車又赴日本公使館矣今日有一報頗有載其談判内幕者今日日人報則益復證實其說謂中日交涉果向平和方面進行矣以余所確知則是時曹次長提出修正意見大略如下（以下所記與某報所懸異） 
（一）南昌至潮州鐵路倘經英國認可中國亦可許向日借欵興辦（二）滿洲雜居關於日本人與日本人間之訴訟可由日本法庭辦理但關於日人與中國人相互之訴訟則須歸華官審辦（三）東蒙古墾殖事宜可由中日公司合辦（四）内地傳敎絶對難允（五）第五號仍難應允且由中國方面提出要求卽返還靑島一節雖經日使口頭說出但必以書面證明是也日使措詞雖甚從容而態度極爲堅决謂已奉本國訓令提出最後通牒矣報載日使將曹次長所提出意見報告本國經本國訓令不滿足乃提出最後通牒者誤也 
　　最後通牒一即哀的美敦書之内容如何此須待今午日使赴外交部提出時始能知之（余書此信時爲十二時）惟余從别方面打聽大略係限令吾國於初九早六點鐘以前照日本第二次提出之修正案完全答復否則即取自由行動云云其言似可信 
　　最後通牒本有初三提出之說至今日提出已多四日矣京津泰晤士報稱日本此次通牒遲延之原因係由英外相格雷阻力中國報亦有載駐京英使出而調停之說以余所聞皆屬不確聞日本内閣會議時元老中頗有持反對說者嗣因反對無效故其猶豫期間較國際通例比較的延長 
　　秦皇島已到有日本魚雷艇四軍艦一矣關東州已下戒嚴令矣膠濟路已戒嚴矣威嚇强迫無所不用其極矣有一外人語我曰謂若日本之在滿洲山東尙有自由行動之餘地若請顧問若購械若傳敎若沿海島嶼不割讓吾不知其自由行動將如何行動之法也蓋日人此次舉動在吾國爲深仇大恥創鉅痛深他國人不論即在日本人中口稱舉國一致固有多數之人腹誹其政府舉動之拙劣也 
余堅詢一外交官以最後辦法如何此外交官慨然而道謂城下之盟或尙可說以外交官而讓步至現今程度豈徒外交官之辱之罪耶國民若無自覺心則此後之危險何可言狀言時淚下 
　　余將發此信時忽得緊急電話謂最後通牒已於一點鐘逹到總統府大總統現在春藕齋召集外交總次長國務卿左右丞並揀選參政中之有外交經驗者如趙爾巽氏李經羲氏李盛鐸氏熊希齡氏連甲氏等開特别外交緊急會議此時一此時一方在會議之中一鳴呼吾國之運命繫於此時 
[雜評一]  
　　兵不臨城下（無名） 
　　兵不臨城下中國今後又有若干時可以安睡矣又有若干時可以爭權奪利矣又有若干時可以歡欣鼓舞矣又有若干時可以徇情舞弊矣嗟乎我非妄言也二十年來之中國均以如是經過之也特恐今後更無二十年問之歲月儘使消磨耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[哀的美敦提出之經過]  
　　頃聞日使將於今日（七號）午後三時以其政府提出之最後通牒交於中國外交部其内容聞與尋常之哀的美敦書微有不同據昨日東電所傳日政府已决定向中國致哀的美敦書催其最後之答覆日政府尊重睦鄰故特暫緩答覆期間俾中國從長計議云云又據外電云日本内閣仍望中國將自知其所釀之形勢實無理由並撤回所提出之條欵仍依照中國前對於日本所承認之各欵云云據此則日本之最後通牒當與普通二十四時間期限之哀的美敦書有所不同其中實含有希望中國答覆之意據外交界傳出消息日昨上午日使館高尾記官曾到我外部與曹次長有所商議内容若何無從偵知但聞其語人云如六號中國再無承諾之答覆則日本於七號當提出最後通牒於中國外部又聞日使昨曾告我外交當局云現在日本之最後通牒已由東京發到交涉已至最末一步倘中國能承認所提出之條件則尙有會議之餘地否則恐難轉圜云云故外交曹次長於昨日下午親詣日使署加認四條然據日置公使於昨晚十一鐘答覆謂日政府對於以上所加認之四條尙未滿足定於今日（初七日）將最後之通牒向我提出并云限以四十八小時答覆旅京各國人皆謂日本過於强暴云 
[哀的美敦提出前一日之北京觀]  
　　中國方面昨（六日）爲外交問題政事堂統率處同時奉諭於上午八時在海宴堂開聯席會議與議者爲國務卿左右丞各部總長副總統及高級軍官等會議時極爲秘密内容無從探悉惟聞畢議後曾頒布特别密令一件於山東奉天等省當晚八鐘餘又臨時召集陸曹兩部長及參與外交人員開臨時特别會議爲時甚久至十一鐘三十分始散昨據某要人云總統日來態度極爲鎭靜昨曾語左右云祇要國民對我信任不疑余自有辦法云云連日外交緊急陸子欣極爲忙碌前晚聞即宿於公府昨日訪問英公使有所計議是日外交會議聞有人建議於陸擬將中日交涉歷次談判情形通告有約各國或即提出於保和會以俟仲裁否亦當照各公使之請訴之萬國輿論各省將軍及各級軍官多有致電政府主張宣戰略謂中日交涉吾所損失已屬不鮮日人如知足而止保持和平固吾所願若彼必欲與吾開釁則吾爲救死起見自應𥞊馬厲兵與之背城借一云云聞政界各要人談及中日交涉咸謂日人如不尋釁於吾以吾國之弱豈敢好戰惟日人必欲與吾國開戰則戰釁一開應永遠不與之搆和如日人能殺盡我四萬萬同胞婦孺不能留則中華大　日一任日人之蟠踞但存一卒一兵亦必輿之周旋古時有小國曰喀爾塔哥見侵於羅馬被圍三年終不與和遂至盡遭屠戳然國雖亡種雖減至今其忠義勇武猶足照耀史册吾國甲午之役不在敗而在速和割地賠欵民遂不堪負擔果使經年持久以區區三島之日本未必能得最後之勝利况今日吾國民氣大非昔日可比應遠師於喀爾塔哥近鑒於甲午之役與日人爲百年之戰爭忽爲一朝之戰爭也云云然想亦徒作一時憤慨語而已又聞前日北京總商會已開會討論當由多數表决請政府主戰並議决中日之戰釁開後各處市面仍照常貿易絲毫不涉驚擾一面對於國家之軍餉應勉力擔任籌集並有多數鉅商均願捐家紓難 
　　日本方面某君昨與日使館某員談話初詢日本向中國提出哀的美敦書一事確否某員答曰或有其事惟事前未能臆度某君又詢外間喧傳哀的美敦書旣下動員令即須隨否某員答云哀的美敦書旣下動員令即須隨之故署一哀的美敦書自必再三審愼豈平常署一發票可比即使東京内閣有此决心其來也必無如此之驟云云自四號路透電傳布以來吾國人士尙爲鎭靜旅京日人頗形恐慌聞大學堂日敎習某某等日來已未上堂是否凖備出京尙不可知惟據特約員報告昨日由京奉路出京之日人頗較尋常爲多約計有五百餘人 
　　英美方面依國際交涉慣例當兩國談判將近决裂之際第三國應出而居間調停若調停無效則始聽其以武力解决况此次中日交涉英美諸國均有直接利害則其不能坐視自在意中近聞英美諸國對於中日交涉破裂之調停極爲進行倫敦之格黎外相聞已對於日本有所勸告此間駐在之英國公使聞日昨業已着手調停其調停方法則無非欲中日兩方各　讓步然據本報前電觀之此說似不足信又聞前晚路透電傳日本以我答復不能滿意遂開内閣會議有主張向中國下哀的美敦書者北京各報紛紛登載茲聞駐京歐美各國公使得此消息已分别電知各該國政府商議此項哀的美敦書設或提出後應取之態度及對於旅華僑民應辦之事項其中以英美兩國電文爲最長 
[駐滿日軍之狀况]  
　　日本駐紥南滿之軍隊於交涉未發生以前計旅順步兵一大隊柳樹屯旅團司令部步兵一聯隊海城砲兵一聯隊遼陽師團司令部步兵一聯隊工兵一大隊奉天步兵一大隊公主嶺步兵一聯隊騎兵一聯隊近因交涉駐滿軍隊陸續加增約逹一倍最多者則爲遼陽奉天長春等處刻下奉天西站營房星羅棋布亦可以見其大槪矣且近來僑奉日人之情態爲之一變駐紥西站之守備　不時出發變易形勢幾如增來新軍之狀况又不時在忠魂碑塔灣北演習火操　砲隆隆張巡按使已飭外交員向日領交涉嗣後再有演操之事須先行照會以便出示曉　商民知　俾免警疑而防誤會 
[最後通牒聲中之甯垣觀]  
　　扣留日艦問題前日有日本軍艦兩艘滿載軍火順流而下不知運抵何處當被金陵關據理扣留聞馮交涉使以該國最後通牒尙未答覆不得任其自由行動現已與駐甯日領事嚴正交涉昨（八日）午後駐寗日領事高橋新治曁書記官市川信也又金陵關監督馮國動已一同往謁軍民兩使會商扣留日艦事宜又寗垣日商現已紛紛離甯據切實調查該日商回國者甚少惟赴靑島者居多數而我國民絶無　躁行爲市面亦安靜如常無甚謠言不過商界稍受影響生意甚形冷淡云 
　　救國儲金進行南京商會開會集議救國儲金業經紳商議决積極進行當場認數甚形踴躍事務所即附設該會定名爲中華救國儲金南京分事務所所需經費悉由紳商兩界籌備不在儲金項下開支分文當場舉定幹事員仇繼恒魏家驊蘇錫岱等四十二人專辦員通信報告各事宜所有儲金悉由儲金人逕送中國銀行驗收製給收條每日並由該事務所推舉幹事員兩人輪班前往銀行招待并派人抄錄儲金人姓名入册俾資查考 
[蕪湖快信]  
　　陸軍二師第四旅王樹功刻帶駐蕪騎兵工程各一排砲兵輜重各一連凖乘寗紹輪回鄂 
　　近兩日大福大吉下水過蕪裝有日本男婦約千餘人 
　　此間救國儲金各幫甚爲踴躍前日開會有人提議擬勸各房主出租金一個月作儲金當場一致贊同 
　　此間洋價由七錢五分九縮至七錢四分一人心略爲鎭靜 
　　常關五月初一實行新稅率蕪商因諸多窒碍公議暫停運貨出口 
　　蕪湖段知事連日會商警廳定期實行屠宰捐 
　　財廳通電皖南北各商會縣知事四年公債認募額數限於五月十二日以前電告以便彙報財部 
[海軍次長之去就問題]  
　　海軍次長李和氏以關岳前宣誓與信仰耶敎敎規含有極端之衝突故未隨班舉行宣誓一時盛傳有辭職之說昨星期三爲耶敎敎徒查經會李和氏到會有人訪問據李氏云軍人以服從爲主義敎徒以信仰爲誠心鄙人（李氏自稱）旣爲敎徒不能向關岳神位前宣誓以違反敎規破壞十誡然軍人宣誓出於大總統之特令旣爲民國服務又安可背謬軍法彼此不能兩全故萬不得已而有辭職之說實非好爲鳴高故事立異也又云當各軍官於關岳宣誓之初鄙人曾向子英總長籌一通融辦法其法維何卽覓一空矌地點請大總統特派專員會同劉總長予以監督鄙人則對天宣誓天即理也關岳兩聖當無有不敬天者乃此說發表後未經實行或有人且謂不向關岳前宣誓即爲違抗大總統軍令者鄙人何人豈敢置服從二字於不顧再三思維乃有去職之意如大總統能曲諒苦衷予以通融俾對天宣誓則决不敢自行暴棄云云又聞海軍部耶敎信徒不特李氏一人更有許小泉及某君者對於宣誓一事亦極兩難現在去就之主張則均視李氏爲進退云 
[王純案章冲拒絶取供]  
　　前江西財政廳長王純賄賣稅差一案經地方廳預審終結於日昨（六日）公開辯論大爲都人士所注目據聞章冲以前口供皆力言王之得贓確由渠爲之關說過付惟昨日開庭時章忽諉稱所委任之律師尙未訂妥此時未能出庭故今日不願發言審判長即向王純略訊數語繼詢王所委任辯護之黃律師有何意見黃律師起言王之得賄與否除章冲口供外本無其他確鑿證據今章冲於本日公判庭不願有所陳述則本律師爲王純利益計亦不欲憑空辯護請俟下次開庭再爲辯論審判長旋亦允之卽行退庭大約一星期内外必再開第二次公判庭聞章冲歷次供辭雖均堅言王純有得贓情事然自江西法庭以訖今日京師地方廳供辭無一次相符或言得差之程鵬其賄金卽由渠親手過付或言由渠囑程親交王廳長或言王廳長收賄時有人在旁或言無人在旁諸如此類一而足今旣届公判之時而章冲忽以律師尙未請妥爲辭拒絶取供不知其中又有何等變化想下次開庭必見分曉也 
[内務部拿怪之異聞]  
　　近日北京發生一最奇趣之新聞於外交水深火熱之時忽雜以荒誔詭怪之談牽動一般社會人心於憂勞國事之餘不能不轉念及之三四日來街談巷議羣以有怪出焉怪之地何在南下窪水塘是也南下窪在宣武城南地勢窪下積水成塘周圍數百畝遍植蘆葦水中素多蛙夏之日鳴聲甚盛日前道路相傳有鉅聲出於水中類似牛鳴蛙聲絶無此宏大約十分鐘鳴一次每次必四發或云是　或云是水怪注觀者如市然伹聞其聲不見其形故人心甚爲惶惑又有好事者附會其說謂是物大不祥庚子年一聞其聲卒釀拳匪之禍今日之鳴殆爲中日交涉而發歟此雖無稽之談然頗足搖惑人心警廳恐輾轉訛傳有碍地方治安遂派警察名多前往搜捕以釋民心之疑感藉息京中之謠言警廳先在該處　查至再知所謂怪者現實居處於水内遂於前日下午二鐘携吸水龍多架擬將池水吸乾以根究其事是時往觀怪者圍繞池邊幾者　塲池水將吸出及半忽見水縐滿池波浪翻疊是時此怪究竟爲如何情形尙未能瞥見而一般來觀者竟以爲怪將　出多反奔以避此時警察遂即開鎗射擊惟因射擊倉促未能命中而此時怪業成驚弓之鳥不復能潛伏於池中乃即舉翅出水繞天三匝向西南飛去後至黑水壇地方遊翔許久遂落於樹上是時追往彼處觀看者甚多後以天色漸晚不能細辦觀者始散然據人言怪又飛入池中矣故羣疑終未釋内務部爲鎭靜人心釋此疑團擬擇警察健者數十人用抽水機吸盡該處積水則怪之眞形不難畢見此亦對於迷信家之根本治瘳法也 
[鍾榮光同姓交婚之自辯]  
　　鍾榮光惺可卽前廣東敎育司長耶敎徒也昨鍾致函香港報館述其與鍾芬廷結婚之原因文云連日美東各西字大報館登載弟合婚事以爲華人之新事務詳務盡而言多失實深恐譚者滋誤至於漢文報則在行旅中尙未得見不知如何登載並將弟婚事從實告之芬廷自安懷散後遷省欲興女學尙未得當而遇二次革命之亂省寓幾爲砲火所燬出險後乃謀往檀香山辦一女學彼地有公立英文學校華僑英文學校均男女同學另立女學不易發逹又因風士不合時生疾病與其當此暗世回華再辦女學不如來美尙多事業可圖而弟與渠多年相識今海外數萬里同是天涯淪落人愛情自然加長又况弟在此問社會作工或將來幸有回國之日總須得人相助即令持消極主義亦不可無安樂之家庭免爲天涯之蕩子此弟與渠結婚之原因也至於我國慣習有父無母父黨則千百代而不交婚母黨則姑舅姊妹兄弟即中表之親亦可爲婚與同姓不婚之旨相背蓋同姓不婚乃因血屬太近生育不繁全關係於此理學非有他故也若三五代以上則世界各國無不通婚中華民國法令民律内亦載同宗不婚所謂同宗則以四等之親爲限即上而高祖所出與已身所出以下至曾元也世俗生理不明民律不講全依宗法之習慣家族之思想不可不有人破之若男子再娶女子再嫁事實平等更無討論餘地吾國節婦二字善藎多少姊妹使之冥冥墮行或白白喪生苟能自存已無生人之樂趣亦可哀矣故我二人交婚在此時代未免物議此在我等意料中所自信者則婚事由二人愛情所成斷不容第三人之干涉又於改良社會（即上節所言）大有關係故毅然行之前月九號芬廷由檀香山起程十六號到三潘市二十一號由三藩市起程二十四到士加古除由香港到檀五千一百英里之外至士加古又走四千九百英里餘矣弟特出士加古接之至烏約（九百七十英里）中國交婚走如許路程亦是罕見本月十一日弟二人在烏約華人長老會堂交婚先到美國婚姻局注册并東邀中華友人到會是日四時行禮到者二百餘人堂無隙地各埠祝電三十餘封禮物五十餘份陳列一室主婚者許芹牧師陪娘　奉獻（威利斯大學文學士）陪郎林耀翔（哥林比大學生）導引員盧景泰（杜來工程學士）區其偉（美西堅化學士）婚禮學許芹師奶茶會欵客區公沛君（哥林比大學生烏約華僑學堂校長）演說同姓不婚之宜有分别婦人再醀之一例尊貴趙恩購君（卜技利化學士）演說新夫婦之歷史各西報訪員撮影者七八人此三數日爲美東一帶西報傳揚殆遍鳥約活動電獻院已演出活影婚禮是日禮畢我二人即乘汽車往游費城（美獨之始十三年都於此）次華盛頓因有功誤一禮拜卽圖此面乃寫於華盛頓回烏約後草草完此又婚禮及蜜月旅行費多爲友人所贈不然則一窮若學生安能辦此弟榮光按本報錄此並非提倡同姓交婚亦非質成彼同是淪落人免爲天涯蕩子等之解釋不過留以待圖人之公評而已 
[湖北政界之人物]  
　　參政之暫留參政院參政呂逵先前鄂省商會總理也武漢紳商各界咸表信仰前月因其女公子于歸請假回鄂料理旣畢適値鄂中勸募四年公債未能踴躍段將軍段巡按以呂與各巨紳富商最有感情遂挽留其襄辦公債之募集並電中央代爲申明請假茲呂君以募已有頭緒而中央財政部以其爲財政諮議官近復來電促其北上商議要公爰擬即日入京段使以債票辦理正當吃緊未便允其離鄂特又挽留其暫緩半月一面分電參政院財政部續假矣 
　　道尹之他調湖北襄陽道尹朱佑保原叙官爲上大夫乃前日内務部呈請謂朱因案降級改授爲中大夫已見明令外間對於朱道尹之降官留任均不知其原因茲經探悉朱之被議實係前任襄陽縣知事鄭壽彝連累緣鄭爲安徽著名酷吏且著貪聲光復之初曾在皖省某縣捲逃巨欵匿跡已久朱爲襄陽道以境内多匪盜最爲難治特保薦以鄭爲首邑知事鄭到任搜括地方附捐學欵幾及十萬　入私　紳士有過問者即誣爲黨人逮案其對於匪盜雖能嚴治然朱之過濫獄中囚犯積至五六百人鄭又不給口食任其餓斃一百數十名之多襄人咸稱之爲鄭閻羅去冬經襄紳控揭撤任皖人聞之亦來追欵鄭不待交缷而逃至今未曾緝獲叚使以朱道尹爲原薦人且爲親臨上司事前旣毫不學察事後又縱其遵　故予以降官處分現段使以鄭猶　緝獲擬即將朱道尹調充他差改薦巡署顧問官查爾崇繼任不日卽可揭曉 
　　會計之不學審計法之規定凡各機關廳造收入支出計算書均應於每月經過後十五日以内編送但各機關會計人員率皆未具　記學識到編造送省者幾於無處不錯而稽核道益繁密兼之往返駁換需時日故本年一二月之計算至今尙未到齊按照審計法第十二條即應愛懲戒之處分惟段巡按洞悉造送不能如　之原因乃稍從寛假俾得細心編造免致錯誤一面咨商審計院請將送違期限酌予延展不　　院果能略予變通否又省立實業學校張校長因 
 
 
 

Page 7

 
 
聞審計院來咨謂湖北所有各　關會計太無簿記學誰應認眞更換云云知此後之研究簿記學者必衆特於該校附設簿記專修科呈准巡按使招生矣 
[成都學校之現象]  
　　高等學堂月前有省公署視學員趙貞吉君調查高等學堂内容詳省公署文云三月十八號調查高等學堂學生共計七班沿舊名稱分爲二類一類八班四十四人當時缺席者二人一類九班五十五人缺席者三人一類十班五十四人缺席者三人二類七班四十一人缺席者二人二類八班四十五人缺席者二人二類十班四十三人缺席者三人巡視敎室上課各生便服便帽雜亂不一有遲至十餘分鐘始到者而授心理歷史時各班學生皆不抄錄口授且抄本全未攜帶至十鐘校長朱大鏞始到偕觀自習室書箱磊壘殘編狼藉坐次凌亂而人數亦分配不均（有多至五六人者有少至二三人者）　室中帳被未理甚欠整潔有碍衛生於授課時門未一律加鎖有避居其間聚談吸烟嬉笑者表聞尙有惟督課之敎程雜缺者頗多似爲具文查其間前後學科體操全付闕如而腐朽器械在一望凄凄芳草之中理化代數敎員皆外國人均有繙譯餘如學監之下有司員稽查分内外俱嫌繁冗此調查高等學校之實在情形也 
　　省立中學巡按使飭知省立第一中學校文云爲飭知事案據臨時省城查學委員趙貞吉第三區省視學易光姚會報視察該校辦理情形請予核示前來查核校内容極形窳敗管敎事宜諸多未合敎科亦未一律遵用審定之本開學以來爲時僅及月餘而各班敎員缺課竟至二百六十餘鐘之多種種不合情形披覧之餘良用浩歎查省立學校爲各周學校觀聽所繫該校長有督率全校之責成績如此撫心自問能不内疚神明除批飭該查學委員等知照外合亟鈔發原詳及擬改良條件飭知爲此飭仰該校長即便遵照將該校内容切實整理併將該委員等所指各節遂一查照改良用策進行仍將整理及遵辦情形詳報查考附詳改良條件五條如下（一）查該校原有學生二百三十一名現開學已及月餘學生缺課者僅一百九十二名應嚴促到校以免程度參差致礙敎授（一）該校每週學科時問表二三兩班每週學科已逹四十二鐘似覺太多乃查各班督課簿本年開學僅有月餘其確定注明敎習缺課共數已逹二百六十二鐘外尙有行課期内而學科鐘點各項槪未登記者或雖注有學科而未記敎授起止者其中有無缺課事實更難懸揣與其多派學科而任意缺課濫支薪脩何如實事求是以免貽誤用特妥爲規定敎習如有不得已事項亦須先期商明校内職員自行覓定妥人代理否則按月酌扣薪俸如校長瞻徇情面支付查出應負賠償責任（一）省垣向例學校職員每以薪脩無多兼任他校學科鐘點於本校職務不無妨害凖情陵理不妨變通式體操該校曾經請領鎗支因無軍庫廢銷批准暫行挪授他種操法惟軍國民敎育關係恭重應亟設法購備（如貴難覓得廢　卽未質模範鎗亦可）以資練習（一）該校儀器標本任意攔置殘廢所有無幾縱云經費不敷增購亦宜將舊有者妥爲保存或設法陸續添製日期完善 
地方通信 
[蘇州]  
　　警察連獲人犯蘇垣警廳消防隊長沙子愼於昨日下午率帶探士三名至盤門外拿獲董天培一名在身旁搜獲附亂函件並有封傑名片一張隨將董及搜出函件一併押解至本廳司法科當由司法科長謝蘭亭將董提訊據供年二十五歲南京人此次來蘇謀事並不附亂云云謝君以搜出之函有附亂嫌疑隨卽備文申送軍政報法處訊究又警　偵探隊拿獲之白明亮王三寳絨花阿二等經司法科訊實確係盜匪惟並無附亂情形遂將前後連獲盜匪六名一併移送道尹公署訊核 
　　道尹春祭李公祠前清李鴻章相國專祠設在虎阜山昨日爲春祭之期主祭官殷獻臣道尹陪祭孫警廳長吳縣知事等均乘警廳水巡隊汽船前往該祠致祭閶胥盤馬路警署長董士珍率領周丁萬三署員沿途彈壓並由水巡隊長强寳貴派划船在河下梭巡水道殷君祭畢登虎阜山遊覽名勝入城時已鐘鳴六下矣 
　　苦兒之救國熱閶門外苦兒院全體院生因國勢阽危自即日起晚膳改爲食粥所節省之金俟有成數卽交中國銀行存儲並將作工所獎之銀牌悉充救國儲金云 
　　控告在廳黑暗江北公民陸殿元赴巡按使署具控江寗地方審判　舞文弄法種種黑暗請求查辦當經齊巡按使飭行高等審判廳查辦昨經蔡國卿廳長轉令江寗地方廳按照所控各節自行聲復聽候核奪 
　　法校考試畢業之近訊蘇垣海宏坊巷私立法政學校三年級生三百數十名於本年二月間考試畢業迄今日久各員究竟能否及格給憑尙未發表一般有差缺之學員盼望文憑逐日奔走於海宏坊巷之間探聽消息頗爲忙碌又聞此次試卷中佳者甚少現各敎員尙須將試卷逐一詳核方可發表至各生文憑本擬由校呈請敎育部頒發此次因請部派員提試一層部中置之不復故文憑亦未能請張現已由該校自備證書分别塡就以便分給矣 
[鎭江]  
　　規定訴狀納費丹徒縣章知事昨特曉諭人民嗣後因民刑各案赴縣投遞訴狀者須數其訴詞字數之多寡定納錢之數目納錢之數以每字一錢爲限此外不得稍有需索 
　　調查師範敎育敎育部近因注重師範敎育捐欵擴充京師師範學校復派京師高等師範學校校長陳寳書赴南省考察師範學校之管理敎授各法並一切規模現聞陳君業已抵寗考察矣 
　　豫章兵艦到鎭馮將軍以時事多艱防務宜愼昨特電調豫章兵艦一艘駛往鎭江嚴密防範該艦業於日昨到鎭矣 
[揚州]  
　　關於落地稅之會議落地稅設局開辦商民罷市反對經周知事電請從緩實行來電照准始肯交易日昨財政廳特派陳委員述由來揚勸導齊巡按使亦派趙委員邦彥蒞揚調查一切故於昨日午前十時由商會召集各業領袖開會討論由各商人提議三條（一）落地稅他處如能遵行吾揚當亦照納（二）請財政廳宣佈落地稅施行細則（三）如揚州商人運貨進内繳納各稅種種不一一經實行務請減輕揚由關稅以示體恤商　等語　　數小時未能解决經陳趙二委員囑令商會將詳情開摺抄錄以便携省核奪 
　　賽會演戲之熱閙迎神賽會搭臺演戲久已懸爲例擁詎近日東關外窪字街地方有丁某者托名酬謝幾神歛資招班搭臺演戲三日夜城内一般中下流人往觀者絡繹不絶一時東關外擁擠不堪大有大陰道上之勢伹不知能免蒙禍否 
[杭州]  
　　最後通牒前之日僑離杭鹽務署稽核所雇用來浙協理分所事之日員大和平前晚（六日晚）得駐杭日領傳知奉到日置公使通電有飭彼國僑民準備離華之訓令立　馮經理代其電部乞假馮以非戰權所屬却之並以勸其少安母躁即或因事他往亦應直接電部核准方可起行詎昨晨（七日）該日員不知從何處傳到惡耗不待會商亟挈眷屬去杭瀕行告公役云先赴北京辭職即便投奉天候日司令差遣聞拱埠日商與之同行者十數人此外日人之在城内各學校　任敎席者亦均將其眷屬遷避他處矣 
[江西]  
　　中央將倡隨糧愛國捐昨日巡按使署接財政部電略謂本年中央槪算償還賠欵不敷甚鉅近倡隨糧愛國捐擬以捐分爲十成支配無論何時何事不准挪移辦法當否望復云云戚使接電後即飭財政廳遵照速妥議詳以便電復 
[安徽]  
　　旅蕪日商之近况旅蕪日商雙桐巷辻醫院兼理郵便局大馬路眞華三光兩照相館鹽崗丸三兩藥房及廣東會館東博仁堂鑲牙局等店舗均於六號各在本店門前拍影次晨一律自行閉門登日清公司輪離蕪惟長街前田一二洋行仍在交易内日人數名已移住日清公司躉船又聞該日人等於兩日前曾接其本國飿事電囑凖備故所有婦女均於是日先行赴滬當晚又接領事來電遂相率離蕪本埠人民對於日僑之行動雖甚驚駭然其態度仍鎭靜如常云 
　　救國儲金之進行蕪湖救國儲金分事務所成立後於七號下午二時召集各幹事開會討論進行方法到者四十餘人首由正幹事崔星門報告一切次由副幹事陸廷楨提議進行手續七條經衆表决實行 
　　裕溪設悶預誌裕溪口關長某西人以皖省和縣屬西梁山地方爲長江下游要津商船往來如織爰特繪圖立說函請蕪湖關赫稅務司擬在該山添設分關補驗商貨以杜繞越偷漏經赫稅務司商准蕪關張監督會詳總稅務處核准後咨行韓使韓飭和縣知事監視估測聞不日卽行添設云 
[天津]  
　　德華學校發起長期儲金會天津德華學校鑒於國勢阽危外交棘手除於日前創辦救國儲金已集有百數十元外現復發起長期救國儲金會發布宣言書及簡章以便推行各界奔足見該校之熱心矣 
雜評二 
[不滿足之解决]  
　　日人報之北京電謂自中國承認消息傳出後留京日人對此不滿足之解决頗爲憤慨夫彼所謂不滿足者僅第五號中顧問軍械等條撤消而已其餘固完全承認如此解决而猶以爲不滿足耶且所謂撤消者非撤消也不過暫時停議而已是彼不滿足之解决仍伏他日滿足之機而猶以不滿足而憤慨耶若我國民對於如此解决其爲滿足也耶其亦有所憤慨也耶嗚呼國員言之傷已 
 
 
 

Page 8

 
 
   
 
 

Page 9

 
 
[中國銀行廣吿]  
本行法定資本六千萬元先由財政部撥足一千萬元設總行於北京設分行於各省其巳設之地點如左 
北京勝芳霸縣蘆台涿縣密雲靜海直隸天津保定邢台唐山灤縣滄縣祁縣山東濟南滕縣靑島烟台周村惠民臨清濟寗益都臨沂山西太原運城歸化城福建南台福州浙江杭州寗波蘭溪温州嘉興湖州紹興湖北漢口宜昌沙市廣東廣州汕頭瓊州東三省奉天營口安東吉林哈爾濱長春大連錦縣鐵嶺黑龍江江蘇南京鎭江上海清江浦下關揚州無錫蘇州徐州安徽安慶蕪湖大通蚌埠江西南昌河南開封漯河周家口信陽彰德本行代理全國金庫經收關稅鹽稅并辦理各處滙兌及貼現期票代收客票收儲存欵各項交易至上海分行定期存欵利率存一年者週息五釐存半年者週息四釐存三月者週息三釐活期銀兩往來週息二釐此佈 
[良醫難得]  
余席兩江督幕垂三十年公餘習醫亦十餘年凡江蘇盛名鼎鼎之醫士莫不窮其底蘊而求一名實相副如高子波君者盖未見其人余家多小兒婦女凡有驚風痧痘胎產癆弱以及喉症眼疾全恃此君爲主治卒無不瘥親友中或有病傷寒瘟瘧痢腫脹温病時邪咳血便紅及瘋顚淋濁各雜症雖至危殆亦無不痊今者國病漸瘥民病未已良醫難得願有心人一辨别也庽英大馬路廣西路永隆當隔壁　江海關監督施理卿謹白 
[隨仲卿老名醫移庽廣告]  
先生以兒科痧痘名於金陵於本症時邪亦稱老手遷滬四載活人甚多余與之交始終莫逆蓋人品極正而學識亦深也前庽後馬路五福弄人地亦得近因鄰人囘祿室家受驚遂改遷法大馬路紫來街楊裕隆緞號宅内同住洋場十里恐就診者未能周知茲特代爲廣告盍留心焉　同道高子波謹白 
[江灣蔡小香傳王问樵女科]  
鄙人襄理業師診務歷二十餘年各界咸知無煩贅述自癸丑師弟香孫出承父業鄙人以多病之軀力難兼顧即經退歸瑯嬛里本庽專理個人醫務俾惠敎者有所擇從焉　常庽三馬路跑廳口瑯嬛里 
[敬謝驥製壯陽廣嗣金丹]  
外埠來信須寫明甯波路第一百十五號○本廬分設杭州陳列所○南京花牌樓○天津北門東獅子胡同忠成棧内○無錫北門外江陰巷 
鄙人先天不足後天失調以致年當强壯竟然春行秋令閱書一卷未終神欲離形飛去夜間或入夢遺精或無夢亦洩漸至陽痿不舉琴瑟難調人生恨事莫此爲甚屢服各種壯陽種子之藥不意毫無影響去冬檢閱時報知貴藥室所製廣嗣金丹有比衆不同之神妙緣即匯銀四元購到兩瓶服未及半居然四肢和暖黍谷春回從此身體强壯精神充足老妻一索而得已經懷姙四月豈不喜出望外耶寄晤　諸君子欲强身體欲廣嗣續欲諧伉儷欲固精竅請速服此丹定能如願以償我生平誓不作欺人之語也　右箋請　貴藥室代登各報以鳴心感并請瓣香廬藥室主人道安寗波駱駝橋盛其忠啓●開設上海盆湯弄絲業會館後寗波路口五開間門面崔氏瓣香廬發行所抄登 
[新撰尺牘精華出現]  
是編切合時用擬事周詳文字淺顯雅俗咸宜凡關於社會普通之心理國民應有之事實靡不詳加推演羅列無遺且按類銜接逐層比附使初學者可以自由聯句隨意綴文研究一日受用終身較諸坊間笨樣之尺牘大有霄壤之别加以尺牘中必要之法門無不盡備洵近今特出之佳本也出版未久各界歡迎印書無多購者從速每本裝釘四大厚册定價銀圓五角　寄售處上海棋盤街錦章圖書局著易堂四馬路國華書局　總發行上海新署後蔣春記書莊 
[提倡國貨之好機會]  
啓者本行之營業原以振興國貨挽回利權爲宗旨凡製出雙妹牌各種男女化粧用品應驗丸藥無不精益求精隨時改良足堪媲美於舶來品也自行銷以來荷蒙各界歡迎久已馳名遠邇惟際茲歐西戰爭外貨來源日少正吾國土貨振興之好機會也本行主人有見於此故即添集資本金六十萬元加製大宗貨品以供　各界同胞需用且可藉此時機以推廣國貨之銷路深望　各界熱心君子源源賜顧共挽利權不勝厚幸矣謹將馳名各品開列於下 
[馳名花露水]  
此水功用極大氣味香濃凡用以和水洗臉或沐浴身體有提神醒腦之功潔體留香之妙誠衛生必需之品 
大號每瓶四角二號每瓶１１８角三號每瓶１８角四號每瓶一角 
[玫瑰生髮油]  
此油馳名已久清香爽潔不黏不膩無論男女常用此油搽頭能保頭髮烏潤永無衰落之虞誠理髮之妙品 
大號每瓶五角二號每瓶三角三號每瓶二角四號每瓶一角 
[各種擦牙粉]  
牙粉種式甚多香味各異俱有潔齒留香之功固根除積之妙若晨夕用以擦牙則不難瓠犀可現瑩玉美觀 
大號二角二號一角三號六分四號五分紙包三分 
[各種上香水]  
搜集各種鮮花精液製成香水香味各有不同價値亦有貴賤裝璜旣臻美麗品質又復精良諸君請嘗試之 
花色甚多不能盡錄零售每兩四角 
[潤面雪花膏]  
此膏清香無比潔潤異常無論男女每盥洗後用少許搽面確能潤澤肌膚增艶顔容誠合時之化粧佳品也 
大號每瓶四角二號每瓶１１８角 
[清香擦牙水]  
凡用此香水擦牙或以數滴和水漱口清凉無比能滌除口内一切積垢永無牙患之憂請試用之便知其妙 
洋字每瓶五角方瓶每瓶價洋１１８角 
[文明生髮蠟]  
此蠟乃採致瑰花液製煉而成專備修飾文明短髮之用一經擦抺光潤無比並能挑撥從心誠理髮妙品也 
大瓶１１８角中瓶１８角小瓶一角 
雙妹牌各式貨品共有百餘種之多以上略列數種而已 
再者敝行分設南北各埠枝店甚多惟所有購辦貨物及來往銀兩揭借等事務槪由香港總行管理至於日用什物亦均發現欵並無賒取街外貨物倘有輕信無論經手者爲司事人或平常夥伴俱係個人交易與本行無涉特此聲明廣東香港廣生行有限公司總行啟總發行所上海南京路棋盤街交通路蘇州閶門大街杭州太平坊南京下關濟南院西大街北京大栅欄漢口洋街天津東馬路廣生行有限公司啓 
[瘡毒斷根]  
彭壽堂執事台鑒僕苦外症久矣前五年時結納好恣揮霍偕瀏陽顧君東莞沈君需次武昌暇時常冶游尋樂興高采烈漁色自喜未幾而淫毒染就醫療治數日消滅以爲無事矣不料交春三月驟然毒發來勢兇猛現於頭面有說貴堂八寳化毒丹能將骨節宿毒搜括剷除乃連次購服雙料六大瓶照用外敷藥四瓶逐漸收功逢春不發從此脫除惡累稍知謹飭不敢復縱迨至上年金陵大會因差來江南即與二三知交傍花隨柳一時失愼又墮彀中故態復萌流連不已一誤遂至再誤始而作癢繼而徵腫正擬購藥施治適本省上峰札來急速囘省公幹栗六而所患仍然如是不消亦不加劇照常任事無暇計及於治病也至十二月初旬稍食魚腥頓時觸發皮爛筋脹不能步履因急向寳堂購得雙料化毒丹四大瓶雙料下疳散四瓶藥盡即愈奏功神速兩次試驗不爽毫釐今春不再作難矣感謝靈丹急登廣告以報救命之恩○蘇州盤門内李公館謹啓　上海河南路七號彭壽堂照錄 
[永安利衆壽險儲蓄有阴公司遷移廣吿]  
本公司開辦時事務所暫設仁記路茲因該處不敷辦公今遷至美租界北河南路西首愛而近路第十二號洋房請投保及介紹諸君駕臨是處接洽可也特此通吿 
[永安利衆壽險儲蓄有限公司廣告]  
本公司合衆互保壽險普及同人儲財利益爲宗旨辦法備足基本金五萬元專爲聯保壽險其基本之足賠欵之速保費之微獲利之厚世無過焉凡在本公司保險者尚有因利衛生特色請投保諸君駕臨美租界北河南路西首愛而近路第十二號洋房本總公司取閱章程當知辦法之完美矣 
[賞格三千元捉拿李筱山]  
法界永安街鼎新糖行股東當事李筱山又名允奎鎭江丹徒縣人爲局騙財貨逃匿圖賴業已控告公堂追緝爰再登報懸賞捉拿歸案如能將李筱山指交英巡捕房逮案者謝洋三千元知蹤報信因而得獲者謝洋一千元貯洋以待决不食言　上海　建源　德大　炳記　美記　建記　同啓 
[善除痔瘡]  
僕少有痔患初時核起無甚苦難親知亦言此非要症夙嘗聞諸野老云大江以南十人九痔以其地屬澤國積濕使然也僕因是並不介意嗣後結繭愈大肛門内外拖累難堪非血水迸流沾衣漬袴即發腫作痛碍坐難行備嘗不便之苦况乃始問醫覔藥冀得脫離苦海而卒無一效若用剪割之法又慮眼前受禍時常沈悶計無可施屢聞彭壽堂有内服外搽化痔靈丹妙藥試驗多人乃托友代購並囑他定須到上海抛球場南首河南路三層樓七號洋房廣東彭壽堂字號非與該堂有莫逆之交也實欲將靈妙二字作一實証其人唯諾而去未幾持該堂化痔丸一大盒消痔散一大瓶至啓緘視單即將消痔散先行搽服晚膳臨臥便將化痔丸照呑一服次日覺得血水收歛早晚乃照仿單搽服至明日又覺得菌核軟縮如枯痿之狀因連次搽服藥盡續購按服至十餘日以手摩撫頓覺平復如初私心竊喜逆料其竟能脫根而未敢决其後之必不發也於是外搽停止内再服丸一大盒而藥罷迄今半年從未一發倩人視之則根蒂盡脫矣靈妙二字豈虛語哉白鶴江孫沛霖識 
[懸賞五百元購拿徐聯庭]  
徐聯庭名慶棠年五十餘湖州口音面瘦長紫黃色無鬚語言口吃向做絲繭生意兼充本典經理去臘舞弊潛逃並有私刻典戳冒借鉅欵情事除在吳興縣將帳目存案並訴請嚴緝外如有人將徐聯庭扭獲送案酬洋五百元知風報信因而拘案者酬洋二百元儲欵以待决不食言 
湖州梅溪鎭壽豐典啓 
[上海小花園對門永壽大藥房保腎補精立刻止夢遺滑精丸]  
專治夢遺滑精或精冷精清或睡夢中見美貌婦女抑或無夢且遺見色即流但此症始由定是少年誤犯手淫中年淫蕩過度所致若不早治後患無窮此丸服下立可保好不好還洋無論重輕二盒斷根每盒一元 
解毒獨步二天好珠黃掃毒丸 
無論男女一切毒症或下疳橫痃痔瘡楊梅瘋等或四肢疼痛手足不能行動速將此丸服下當日定能治好一半二日包可全愈兼治小兒胎毒靈效如神或輕或重一盒立刻斷根每盒二元不好還洋外埠函購郵政妥速 
[紅布頭繩漲價廣吿]  
啓者敝業所需顏料出自德國爲因歐戰風潮來源已竭其價驟漲刻竟横加十倍有奇紅花亦四川中多故種植全無存貨旣稀價亦漲與飛洋料相埓而敝業各貨不敷成本若不酌量加價虧折伊于胡底今同業議定于陰曆四月朔爲始一例加碼各色頭繩每百兩加四碼洋紅布每百疋加四碼猩紅布每百疋加四碼局紅布元記以下每百疋加六碼元記以上每百疋加拾碼血本攸關非敢厚利務求各寳號鑒諒是幸　上海紅布坊同業公啓 
[京都樂家達仁堂老藥舖]  
我京師同仁堂自前清康熙年開設迄今近三百載虔修各種丸散膏丹選料不惜重價必求其精泡製不憚煩難必合乎法是以服食者效應如響中外馳名歷久愈著比來南中往購者紛至沓來大有應接不暇之勢達仁感當時相需之殷不敢株守一隅以上海漢口爲南北交通之所茲特不憚煩勞先後設肆藉慰惠顧諸君子嚮望之忱但同仁堂素有不設分號之戒以各埠凡用同仁二字者均係冒名漁利曾在京都禀明有案達仁此次設肆若仍用同仁二字似與假冐者無分異同所以專用個人名義以免混淆至本堂一切修合之法皆依家傳秘製與衆實有不同且不徒事外貌裝璜望之似不甚寳貴服之實效騐如神與我京師同仁堂絲毫無異素知同仁堂良藥　諸君子其鑒察之　京都達仁堂藥舖經理人樂達仁啓各埠函購由郵局兌洋寄至上海英大馬路南首抛球場一百廿九號　漢口黃陂街瞿家巷口外路北　天津設於估衣街西口内路南立即郵寄不悞 
[鏡花戲園]  
三月念七夜戲包廂四角頭等正廳三角二等二角三等一角 
陳兆峰陳素雲周昌順俞大宗潘得勝史亦奎林芳錦陳金貴裘湧棠嚴小炳胡鳳林楊子和張寳香　▲統本玉麒麟▲ 
[香茗小洋一角杭州第一舞臺小賬不取分文]  
（民國四年五月十號）夜戲（舊曆乙卯三月念七日夜戲） 
侯雙成　●收伏羅成 
王憇林　寒時紀念 
孟鴻茂　瞎子觀燈 
吳小（石松）　眞假金蓮 
芙蓉草　嫌貧愛富 
孟鴻羣常春恒　（講堂鬥志） 
時慧寳　敎子成名 
芙蓉草毛韻珂常春恒于振廷　三本四本雙鴛鴦 
[虹口活動影戲園]  
開設在美界乍浦路中西書院北首第一百十二號門牌 
陽曆五月七號八號九號十號 
戲目　龐乃氏之窘迫　婆氏欲結婚彼叔　童晝之美觀 
頭二三四本亞特將軍情天慘刦　棍徒會議 
每晚七點半起十一點半止輪流排演二次逢禮拜二五更換新片日戲禮拜日三點鐘起五點鐘止 
價目　登樓三角　頭等二角　正廳一角 
[在美界海寗路愛倫活動影戲園鳴盛梨園原址]  
每晚七時起十一點半止輪流排演二次禮拜二五更換新片禮拜日加演日戲二時半起至五時半止 
▲今夜戲目▲ 
風景意大利羅馬名勝 
動物　老虎狂噬及兎 
湊巧扮强盜引出眞盜 
滑稽　夫婦追紙入獄 
頭二三本敏悟新片○渡孽海○回頭是岸 
價目注意登樓特頭等三角二角正廳頭二等二角一角 
[京都田永奎]  
陳潮林小金福　文武戲法 
去歲有漢商昇平茶園聘請到漢現已合同期滿乃回申現寓六馬路西首永定里口一百四十四號如蒙喜慶邀府寵召立即趨候此佈京都雙義堂謹啓 
[周珊山（改）良新曲]  
承蒙贊美故聯名家倘有喜慶堂唱到府七元六角鄙人親到價洋九元六角請至胡家宅德人里六十號接洽 
[祥和收買股票]  
本號專收各省鐵路股票有期證劵及公債票寗紹股份實業股票存單均可交易請至英大馬路虹廟東首祥和皮貨莊 
[（感謝懷德堂淋濁聖藥）]  
名不虚傳　的係名家 
只此一家的眞　治白濁血淋刺痛眞正當日立止 
余患淋濁之症巳二月有餘受累不堪小便時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和酒油店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂花柳掃毒珠黄丸及小便腫爛生肌丹每盒一元亦靈效極速之丸也　後馬路興仁里錢業成蘭生誌謝 
[商辦新舞台]  
新編警世新劇 
眼快手快 
此戲表一女子於極萬難地步得遇救星情節離奇頗耐尋味其間危險處令人驚心動魄得意處令人色舞眉飛以及男女愛情貧富勢利色色俱備並有新奇彩景足令閱者目眩神迷一俟排練純熟即當開演先此露佈 
[京都天德堂奚占一大醫生]  
治花柳重症立保單世無二家若用輕粉水銀倒提升藥雷殛火焚 
立保單 
本堂主人奚占一在申多年從未登報自誇近見滬上醫藥林立眞僞難分故特吿知同胞勿要盲從瞎撞免致後患○本堂專治白濁血淋魚口便毒陰戶破爛楊梅倒發或前巳治好今又復發等症本堂均可包好除根立給保單不愈還洋患斯病者即來醫治方知言之不謬也　局設上海四馬路羣仙茶園東隔壁平望街便是 
專爲外埠不便來申就醫特備各種丸散膏丹俾可遠方函購妥速 
透骨搜毒丸二元　立止白濁丸一元 
珠黃下疳散二元　陰戶破爛藥二元 
魚口便毒丹二元　敗毒十寳丹四元 
内消橫痃膏一元　楊梅倒發丸十元 
千金化痔丸八元　以上各藥服法另載仿單如蒙　外埠函購郵費自給 
[京都王德岩]  
王雙全　王雙林　文武燈彩戲法 
承蒙紳商學界貴府喜慶堂演相邀其價八元八角請至六馬路南泥城橋西首重慶里間壁西洋弄内接洽便是 
[京都邱現榮]  
小來寳邱寳奎小來順　文武燈彩戲法 
承蒙讚美倘有紳商學界貴府喜慶堂演相邀到府定期不誤請至四馬路胡家宅三山會館後門對面觀盛里四十九號接洽便是 
[法界新開朝陽鳳舞臺（男女合演）夜戲大減價頭等正廳一角]  
念七夜戲頭等包廂二角特别廳二角二等正廳八十三層包廂一角 
陳紅玉　●下南塘 
應月樵六陣風小崑崙　大取金陵 
金蓮花王玉廷　●（紅梅閣） 
小月紅小桂紅白呂布　（拾）玉鐲 
應寳蓮龍瑞恒小崑崙　拿高登 
張志文吳春恒　▲取城都 
小桂紅小阿四　打櫻桃 
謝秀鳳龍瑞恒（陸菊芬）（應寳蓮）葛玉廷小阿四　全本（燙子報） 
[羣仙茶園念七日（大减價）正廳一角]  
小鳳仙　宋十回 
張寳仙　探陰山 
雲寳芬　牧羊卷 
小月來小春來李寳奎　搖錢樹 
花鳳雲賽寳奎　（海潮珠） 
（小桂芬）　薛家將 
小桂官朱瑞雲　▲蝴蝶盃▲ 
陽曆五月十號舊曆三月念七夜起大減價特别頭等正廳一角 
小玉仙　渭水何 
陳菊仙　黃金台 
沈月琴　祭寳塔 
小桂芬　二進宮 
楊鳳華　雪盃圓 
賽勝奎草上飛花鳳雲　惡虎村 
（翁梅倩小蓮英）　遊龍戲鳳 
朱瑞雲陳善甫賽寳奎　逍遙津 
林黛玉　（紡棉花） 
紅菊花（陳彩霞）（小蓉仙）小蓮英　▲全本▲四進士 
[百代公司]  
緊要廣告請注意勿購假冒鑽針 
本公司發明金鋼鑽針特别秘法製造旣免掉換之煩又保唱片不損購者極稱利便邇有射利之徒將玻璃仿造希圖魚目混珠但此僞針最易損壞唱片爲特廣告●惠購鑽針諸君須親至本公司選取庶免受愚今格外克已鑽針每支售大洋五角針上有洋文五個ＰＡＴＨＥ百代公司啓 
 
 

Page 10

 
 
本埠新聞 
[救國儲金紀要]  
　　星期日循例停收昨（九日）爲星期日中國　行循例休息故停收儲金一天惟聞各　人十因此次交涉又無良好結果設我國民再不力圖自存則悠悠忽忽淪亡不遠故對於儲金一事之熱度尤有增漲想今日繼續開收其數當不在少也 
　　全體幹事開會救國儲金團昨假愛而近路紗業公所開全體幹事事午後三時振鈴開會到者千餘人先由該團臨時正幹事虞洽卿君宣布宗旨繼由衆公推周金箴君爲主席周君入席主議謂此項儲金關係重大爲我國永久之根基實係對已問題一致鼓掌次由邵靜齋袁履登沈仲禮趙晋卿吳文國孫鐵舟諸君演說僉謂此舉不異救已生命及救子救孫并謂家國存亡全在人心全在今日之民氣次認勸儲金間有數人手段微有未妥惟眞心愛國者不遑計較故簽名者仍非常踴躍約計在七十萬元以上聞廣帮尙不在貴内繼乃投票選舉正副幹事並先推舉聶管城邱渭卿胡　　傳筱庵譚海秋哈少甫六君爲臨時監票員當衆啓　虞洽卿君得三百六十一票居最多數當選爲該團正幹事其餘副幹事不及發表末按秩序提議修正簡章當由孫鐵舟沈仲禮諸君一再討論又由虞洽卿君發議此項儲金並非對　而始發生係專備中國自强之用請將第七條添設武備之用改爲添設兵工廠指定用途不再更改大衆贊成並推選譚海秋丁欽齋孫鐵舟劉萬靑四君爲查賬員稽察儲金團總事務所之辦公費其費由各幹事隨時認助並議以交通銀行加入收欵機關全體贊成至振鈴散會已鐘鳴七下矣 
　　租界内遍懸旗幟救國儲金團製有白布旗幟（上有紅色之中華救國儲金團七字旗角繪五色國旗）分給租界各商舗懸掛俾見者有所感動因此公共租界内河南路福州路南京路福建路浙江路一帶名商舗昨日均有此種旗幟懸掛臨風招展亦足以揚我民氣也 
　　靑年會報之刋布華人靑年會儲金數目現已於上海靑年會報内刋布計半夜學堂二百七十八元附屬中學學生二百十八元敎員一百六十一元傭僕二十一元幹事部一百零四元總計七百八十二元聞尙在竭力廣勸按期送往中國銀行存儲 
　　捕房辦公華人之感動法捕房探捕曾集成巨欵送交中國銀行存儲現聞公共租界各捕房繙譯探捕人等亦擬發起勸納儲金以盡國民義務云 
[國民大會紀事]  
　　中華民國外交後援會中華國民請願會國民對日同志會女子救國儲金團四團體發起於昨日下午一時假法新租界打鐵浜大德里南首空地上開國民大會討論對日問題一時赴會者絡繹不絶該處空地雖甚廣大後至者亦竟無揷足之地届時正欲開會爲法捕房干涉迨移至華界林蔭路荒地上開會又爲該處二區警署干涉後由該會代表黃棋君至署述明開事實及捕房阻止情形隨即出外重復開會首由林競君等四人演說開會宗旨次由黃棋君等五人演說語多痛切聞者感動最後公决電逹中央請求否認日本之要求一面分電各省將軍維持國威並聲明國民志願犧牲一切擁助中央以競存於世界云云至鐘鳴四下遂　遂電稿錄後 
　　北京大總統外交部鈞鑒據各電已完全承認日本最後通牒之要求自蹈朝鮮覆　本田經上海國民大會數萬人表决死不承認政府本國目之决心背城一戰民等願毁家捐軀後援政府國民大會叩佳 
　　各省將軍巡按使鑒據京電政府已承認日本最後通牒之要求自蹈朝鮮覆轍本田經上海國民大會五　餘人表决死不承認懇急電政府宣戰民等願　牲一切以隨公後國民大會叩佳 
　　北京陸軍部段總長海軍部劉總長鈞鑒據京電政府已完全承認日本最後通牒之要求自蹈朝鮮覆轍條約亡國慘痛何如本日經上海國民大會五萬餘人表决死不承認將軍赤心義膽素以保國捍寇爲懷寗認坐視懇速奮决武怒挽回危局民等寗戰而亡願犧牲一切以隨公後盼復國民大會叩隹 
[政界通告之日本讓步]  
　　上海總商會於五月九號午後二句鐘接到農商部來電照錄如下商會中日交涉磋商數月昨接日本最後來文於前所堅持各欵均有讓步政府與參政畢議僉以於領土主權尙無妨礙並爲維持東亞和平起見勉已允認不日宣布望先通告商民知悉農商部庚 
　　滬海道尹公署昨日出示云爲遵飭曉諭事本月初八日奉統率辦事處庚電開本日未刻政事堂各部長各參事大會議日本最後通牒　有讓步無損主權决定由外交部即日答復此案已結中外敦睦望曉諭安輯等因奉此除分飭所屬知照外合行出示曉諭俾衆周知此示 
　　江海關監督昨日致函南北兩商會謂奉稅務處庚電（電文與統率辦事處通電相同從略）等因奉此相應而請貴會迅卽通告各業一體知悉云云 
[救亡會致奉天張師長電]  
　　奉天張作霖師長鑒續至日軍聞已被公堵截爲國宣威公眞不朽願公努力後援有人救亡會王道周來之譚昌張肇良邱冠軍盧佛眼 
[又有外人窺測要地]  
　　本邑欽賜仰殿爲浦東重要之區駐有陸軍在彼巡防乃前日忽有某國人數名偕同華人各帶獵槍在該處一帶托名遊獵測繪路徑偵查軍隊一一筆之日記事爲駐軍窺見上前干涉某國人即行他往鄭鎭守使據該營長官詳報後業已諭飭巡緝處長夏鳴臯前往各駐軍處所隨時偵查禁遏矣 
[西報紀華工不肯爲日輪裝貨]  
　　大陸報云日本郵船會社郵船山杜號（譯音）定上星期六日開往日本因中國小工見該船懸有日旗不肯爲之裝貨該船遂不能如期出口大約須星期一日午後始克啟椗 
[會勘烟苗之中止]  
　　滬海道尹楊小川君前因英使派委來蘇會勘烟苗之洋員韋禮敦婁斯二君已與外交部僉事沈成鵠君内務部會事許繼芬君勘至鎭江將次來滬當飭上海縣沈知事預備一切乃前日道尹公署又接齊巡按使來電謂韋禮敦等到鎭查勘後本擬卽日來滬現因北京外交内務兩部及英使館電召華洋各員一律回京業已起程北上不復來滬等語故會勘一事暫時中止惟楊道尹仍嚴飭各屬認眞查禁母得因此稍懈云 
按華洋各員回京原因已見七日本報第二張要聞攔 
[滬城警政之擴張]  
　　淞滬警察廳長徐國樑君因滬城遼闊現有崗巡不敷分布以　竊盜案件時有發生現擬在僻靜地段及緊要區域加添崗位雖警費預算有定實未便因噎廢食業已詳請省吏加增警餉聞已得齊巡按使之許可日内即可實行云 
[五誌租界小販之呼籲]  
　　公共租界各小販因英美工部局加增捐費力難擔負聚衆執香至公共公廨要求中西讞員轉商工部局免予加捐並推舉代表李友榮趙阿大葉富章黃寳全等兩次具禀呈求滬海道尹楊君磋商領袖領事以維生計現楊道尹已飭行公共公廨迅將該小販等困苦情形切實查復以便轉致領事團曁工部局　西董磋商暫免加捐以維貧民生計業由代理讞員王肇之君將各小販種種困苦狀况飭承繕文詳請楊道尹核奪矣 
[承認殺人越貨之罪惡]  
　　滬城九畝地平和里居民倪質君家於前年十一月間被匪以租借房屋爲由入内將倪妻梁氏手上金鐲一副刦去並用麻繩勒斃傭婦李周氏嗣於去年陽曆六月二號經淞滬警察廳偵探緝獲此案盜匪李阿三及丹陽和尙二名解送上海地方檢察廳訊供不認於今年三月五號送交上海鎭守使署研訊究辦在案茲悉鎭守使署已派員訊鞫現據李阿三供認原名深鑫培前在公共租界犯案七次所有九畝地倪姓家一案確由伊起意糾黨行刦傭婦李周氏亦係親手謀手謀斃又據丹陽和尙供認原名許福元倪姓家劫案伊亦同去等語聞將按律擬罪詳辦云 
[偵獲搶劫商輪之盜匪]  
　　浙江鄞縣盜匪薛臘脫張德元於去年冬間糾黨搶刦由寗波行駛石浦海門等處之岳陽商輪得贓後逃逸來滬匿跡法新租界華順路壽康里十三號門牌茲爲鄞縣知事偵悉備文派警帶同眼線來申至法捕房請爲協拿石總巡即派包探任水揚前往該處將薛張兩匪拘獲解入自鳴鐘捕房由石總巡略詰之下諭令管押候解法公堂預訊核辦 
[陸軍舉行宣誓之先聲]  
　　統率辦事處辦事員上將銜薩鎭冰君奉命來滬分赴各軍艦講解軍人宣誓規則已屢誌本報茲悉中央政府以軍隊舉行宣誓甚爲重要所有陸軍各師旅團營亦應派員宣誓爰又任命總統府衛侍中將銜趙學芳君前往陸軍第四師所管步砲各旅團營駐防處所舉行宣誓現趙中將已於前日由京抵滬暫以步兵第七旅旅部爲行轅聞不日即須傳集駐滬各軍隊舉行誓師云 
[勸募公債之談話]  
　　上海稅務公所所長錢仲愚君查得民國四年六　公債票前奉財政廳飭知勸募茲又奉胡廳長飭催赶遠籌勸限五月十二日將認購凖額送逹等因昨特邀請南商會總理到所面商以上届商會擔任勸募各業認購票數至一募二千元請仍照原額認購顧總理謂現在各業均甚困難雖竭力籌勸恐難足　以意度之至多不過萬元云云錢所長仍請盡力贊助顧君乃興辭而出 
[西郊火警]  
　　前晚九點四十分鐘時滬城西門外萬生橋南首小菜場地方生生里隔壁第三百三十八號門牌沈姓家不戒於火頓時冐穿屋頂當經救火聯合會鳴鐘告警旋由各區救火會會員急驅皮帶車洋龍到場接水灌救無如南風大作延及貼隣第三百三十七號丁順記木作及棉花店三百三十六號恒泰昌紙棧約歷一時許始熄共燬樓房十餘幢披屋數問幸該處風火牆甚高且係石庫門故門面房屋木致蔓延當火起時該處路口裝有電話電燈故公司亦派人前往將電線割斷免肇他禍事後該管第二區警察署署員特派長警將起火之沈　拘署暫押聽候調查明確再行核辦 
[匪徒拤取梳頭籃]  
浙省餘姚縣人徐稚昉昨晨偕同眷屬乘寗紹商輪來滬擬乘滬杭火車赴杭不料起岸後雇坐人力車行經太平碼頭突級匪徒攫去硫頭籃一只内有洋銀三十元及銀飾雜物數種當　開具失單呈報第一區警察署請爲查緝 
[强奪衣服之探訴]  
　　住居四區一分署境内之袁陳氏扭張巨根至案控稱伊子袁守發至南林里成衣店内取得洋緞夾衫一件　經弄口被張奪去請爲追究當經該署署員略訊一過判解司法科移送檢察分庭押候訊究 
[病愈後頓食前言]  
　　前日有婦人吳王氏至上海地方審判廳控稱本城邑廟前隆順館素麵店主吳子興之子吳石渠昔將婦人勾引成姦納爲側室迄今已十餘年生有子女各一去年石渠病劇之時我翁囑氏前去侍疾苦能病愈允撥業產並有伊壻瞿硯生隣人黃桂生等介紹爲證今春丈夫病已全愈氏向素產業詎丈夫父子頓食前言反置婦人於不顧迭向理說又遭毆打爲此來案具訴請求提究袁廳長諭令靜候批示辦理 
[婦人請領未婚媳]  
　　彭吳氏家婢女冬香被車夫紀阿福誘逃經氏報告捕房將紀與婢一併拘解公共公堂訊明分别各押二月女於期滿後發棲流所擇配在案前日有婦人孫氏以冬香係是未婚媳偕同伊子延中國律師到廨聲請給領中西官以案經斷定飭令自投棲流所請領 
[米行夥累及薦保]  
　　泰豐米行夥陳梅生曾於上月間各客帮騙取賬洋並以僞票搪塞已由受累者至上海地方審判廳及南商會訴請追理在案茲該行執事張可樂迭向荐保人吳松泉理論責令賠償捐失銀一千三百餘元因吳多方推諉昨被扭控第一區警察署移送警廳司法科預審一過送往審判廳歸案訊理 
[奉賢人控告地保]  
　　滬海道尹公署據奉賢縣公民夏火全等禀稱前清末年曾將坐落該邑十五圖之十餘畝單契交於該圖地保夏小連赴縣完納無執業單契後經迭次追取因該地保　好甚深匿居密室不能見而迨至訴由奉賢知事署批准訊追該地保又賄通該縣吏役將案摖擱迄未開庭訊斷爲特禀請飭縣提訊追究等語昨奉楊道尹批示云禀悉地保係在官人役膽敢擅將稅契銀呑隱又敢違禁私食洋烟實屬目無法紀旣經探縣奉批仰奉賢縣知事迅提該地保夏小連傳同該公民等質訊明晣追繳嚴懲禀抄發 
[侵佔他人所有物]  
　　浦東三林塘民人陳永華日前駕一小艇在後漕涇小港釣魚適有倪阿順之魚綱五件張在河中陳即撈起據爲已有倪向索不允以致互相扭毆由警拘送地方檢察廳預審明確起訴審判廳前日由推檢各官開庭辯論以陳罪有應得判拘役二個月以儆魚綱給倪具領了案 
[婦人具結贓]  
　　舊曆三月二十晚滬城老北門内白衣稽後面某姓家失火當時有　徒葉壽生趙永發等混入火塲將王沈氏家之衣箱等物乘楷劫去當爲該處二區一分署巡警　見將人誠一併拘署由署員略詰一遇　文輔透地方檢察廳預審之下判令分别收押候辦贓物招領在案茲悉失主王沈氏已於前日且狀請領原贓林廳長諭令具結給予該氏具領 
[汲取自來水之爭端]  
　　函門外白雲　地方成衣店主沈雲生前日因其夥張口外與鄰人楊愛芳楊瑞喜爭用自來水口角用武兩楊將張毆傷沈即出而埋論亦遭毆擊時有鄰人口文星在旁目覩情形喚同崗警將一干人證拘入二區警署逕送地方檢察廳經檢察官預審並驗明張沈二人受傷　實惟並無大碍判令退去自醫兩楊收押候原告傷愈再核江諭令退去 
[木匠擊傷泥匠]  
　　泥水匠姜如子前日在五區二分署境内某作場做工與木匠周阿二　角起　被周以木料擊傷頭額流血如注由崗警查見連證人張福根一併拘解檢察分庭押候訊辦 
[醉漢打架]  
　　蕭小五前　與沈德祥在太陽廟附近小酒店内飲酒醉後齟齬互相扭毆蕭被沈　入溝内其母蕭周氏上前解勸亦被毆傷肚腹由四區崗警一併拘送檢察分庭押候訊明核辦 
[無賴冐名行騙]  
　　無賴劉永福前日冐充某姓家飯司至廣西路六百三十七號門牌陳安卿所開之煤炭店内騙灰兩寠國逃旋經陳察破鳴捕將劉拘入捕房押候解廨訊究 
[聲訴受騙原因]  
　　卡德路增餘米店主顧金裕因騙取無錫協泰米行押滙提單轉向百老匯路鼎盛米店主陸仁美抵銀一千三百三十三兩携欵逃逸由經送提單之廣源錢莊經理張秀文偕學徒紀厚芳報告捕房將顧拘解公共公廨訊供收押嗣由振新麵粉廠龔才興無錫恒豐米行王仲瀛附控被顧騙去値洋一千五百餘元之麵粉及値洋二千二百餘元之白米當經中西官提訊諭顧交六千元人洋並保無保收押在案前日午後由代理讞員王肇之君在樓上會客間安設公座復訊兩造均由律師上堂代辯鼎盛米店主陸仁美亦延律師上堂請追被抵銀兩無錫協泰米行錢迪甫投訴被告於前月二十八日定購白米三百三十五包計洋二千元將米托惠通公司運滬提單匯滬廣源錢莊代往收銀致被騙去抵銀等語中西官會商之下判被告改交四千五百元人洋並保候再訊核 
[抵單不贖之辯護]  
　　英商威廉氏在公共公廨控告殷海潮抵單不贖等情業經公共公廨將被告傳案交保候訊在案前日上午由王襄讞會同英領康君升坐民庭研訊原告本人未到由代表律師上堂請追被告亦延律師到堂辯護中西官判被告仍交原保候原告到堂再訊 
[弔閱糧串單契]  
　　朱仲蟾前投法公堂控徐福生不贖伊故父所抵之地契四張徐稱地契四張於上年三月間被胞妹阿梅竊去逃逸已在案下備案可證判候查核在案現又覆訊徐稱朱迭次臨訊不到顯見情虚求恩反坐朱稱徐福生所供地契於三月間被竊惟該契商人於二月間持往上海縣署驗契至四月間取出豈有在三月内被竊之理求察聶讞員諭徐於下次堂期將糧串呈案察閱再核又王仁貴投法公堂控稱前購得地一方有田單契據爲憑租與顧順昌堆置木料由顧轉租於樊恩孚建造房屋現顧因事逃逸商人前往收地詎樊　佔不　無奈投案求請訊追樊供該地亦向某姓購來有賣契爲憑惟該契現存某洋人處故未帶來判原被於七天内各持單契呈案察閱核辦 
[房價已付保人]  
　　徐桂祥投法公堂控稱有舊房屋若干問售與萬源泰計洋三百廿元收過二百元尙少一百二十元立有票據約期交付迄今逾期不付求請訊追旋有唐老虎投稱房屋係商人所買由萬源泰代爲擔保已將洋一百廿元付與保人是實判唐退去候提萬源泰到案訊追 
[被訴人但認擔保]  
　　何元增投法公堂控稱被黃松珊虧欠煤價銀一百二十二兩向索延約分文不付求請訊追黃供此煤係孫雲記向何交易銀亦孫欠商人不過擔保而已須歸孫料理判限被告於十四天内進孫雲記到案訊明核斷 
[包探查獲贓賊]  
　　浦東人馬阿松前日串黨張阿才至黃浦灘竊取朱阿法之舢板船駛至旗昌碼頭竊得包珍琪之花衣兩包載入船内圖逃被探查獲當將人贓一併帶入捕房押候解送公堂請究 
[收買賊贓]  
　　山西路一百六十三號門牌居人顧錦三因收買賊贓天津褲帶等物該竊賊經法捕房拿獲前日由法包探帶同竊賊聲請老閘捕房派探協往吊取原贓並將　拘入捕房押候解訊 
[雉妓强曳行人]  
　　雲南路四十五號門牌雉妓院妓女王桂賓廣西路二百零五號雉妓陳老五均因深夜在馬路拉客由捕查見以其違章將該兩妓帶入捕房轉送公廨押候訊究 
[小販私帶烟土]  
　　販賣水菓之李金林日前由北市購得烟土擬回南市鹽碼頭家中適爲十六舖　方守望巡警所見抄出烟證當卽帶回警區送由司法科解送地方廳經推檢各官訊判罰洋五元以儆 
[閘北之烟禁]  
　　閘北檢察分庭前日將訊實烟土犯提起公訴經審判分庭孫推事分别判决王有餘帶土七兩半罰洋一百元兪恒吉帶烟灰一錢罰洋十元王宜昌帶烟土藥草一兩七錢罰洋廿元張阿二帶土皮二兩八錢罰洋廿元顧子珊帶土八錢烟一錢五分烟灰少許罰洋廿元季周輔帶烟一錢罰洋十五元 
[美租界捕房瑣事]  
　　孫阿成陸金順陳友財等昨在西華得路因索討借洋起　互扭至捕房捕頭以案關民事未使訊理一併斥退 
　　宋阿四昨在漢劈禮路不知因何與林順發兇毆被某號印捕查見拘入捕房聽候處罰 
　　昨有甲乙二印人在密勒路某雜貨店門前因賭衝突互相毆打並擊碎該店之玻璃窗當即鳴捕一併拘入捕房解送英領事署訊辦 
雜評三 
[認令中國隨交涉而了耶]  
　　交涉如此結果人莫不謂日已大滿所欲而日人猶自以爲讓步人莫不謂中國懾於通牒而讓步而中國乃亦曰日本之讓步中國讓步歟日本讓步歟吾欲問之 
　　日人謂爲保全和平故而極力忍耐我國人亦曰爲保全和平故而忍耐日人忍耐而得偌大之利權中國忍耐而爲此全部之承認中國忍耐歟日本忍耐歟我欲問之 
　　雖然此已過之空言不足問也吾所欲問者我國人今日受此奇痛將何法以自救乎事過而即忘者固無其人然僅僅不忘此奇痛而不各自奮起其責任心爲所能爲則此次交涉了而中國亦將了矣 
　　一時憤激無用也空言喧譁無益也人人誓此心爲越句踐而已 
[救國儲金一]  
　　五月五日中國銀行收欵清單及國貨調查補錄今日本報第五張閱者注意五月六日中國銀行收欵清單 
[此爲第二十三次報告]  
[第二百零四册七十五號至一百號]  
　　楊鳳召三十元張密君十元葉哲文一元金華龍一元 
 
 
 

Page 11

 
 
　　張學賢一元王文錦一元徐乾麟一元林聘廳二元翁松亭二元陳子才二元盛順發盛沛生徐少芳劉承鞠劉紀發張森卿兪信裕周瑞生八人合一百元邵春榮五元姚和卿五元陳仲棠五元鄭頣齋五元張源瀚五元石伯棠十元王芝祥五元李星三五元倪資生五元施月槎五元盛筱瑞五十元何梁甫三十元劉桂卿五元夏爕祥五元劉愼志五元 
[第二百零五册六十三號至一百號]  
　　柳曉風三十元翁榮炳五元孫光顯一元尤秋岩一元 
曹菊舟五元杜衡伯一元顧寳太太二元周谷祥一元 
宜柏堅二元胡季山十元沈幼蘭二元高恒甫五元潘榖生十元陸雲甫一元顧竹如五元金永裳一元周少溪一元繆富財五元劉興甫一元丁生順一元朱阿福一元馮小毛一元葉如良一元倪寳林一元周金福一元龔炳生一元陳興餘一元胡富林一元周世惠一元龔瑞生一元翁經章一元胡惠卿一元陸光海一元 
朱善卿二元虞和卿一元薛振卿三元虞和聰十五元 
虞蓮生十元 
[第二百零六册二十三號至一百號]  
　　李恭謙一元女生胡瑞香一元又李月娥一元又蔡秀蓮一元莊成道一百元東洋莊同豐源二千元陳志廉一千元鄭純卿五十元陳志廉故父壽儀三十三元畢裕釐三十元朱盧卿二十元史永卿十五元虞棣蓀十五元薛志仁十元汪鴻貴十元趙寗榮二元李世友一元周邦柱一元陳添壽一元沈石華一元謝連林一元李起鳳一元項叔賢一元方泉根一元王海寳二元仇炳喜二元陳雪彤三元徐安生五元邵錦軒五元葉增壽五元朱鴻生五元黃學銘十元徐樹階十元張國芳十元江阿卿一元許維虎一元張滌愚二元吳孝友二元高翰英五元劉阿棠一元車夫阿榮一元沈煥章五元沈杏生五元沈文錦十元沈文銘五十元陳世珍一元陳士富一元錢德炎一元陳如賓二元魯幹如一元陳孝廉一元周楚亭五元邢寳順五元袁子峰十元鄒仲鄂月薪六元顧南先又七元潘祥和又十元陶若洲又十六元潘菊生又十六元鄒梅生又十六元隨仲卿五十元應時二元浦子鈞二元黃藝芳二元王曾源二元李經綸二元金根生二元陳雲龍二元王潤生二元　福奎二元章維賢二元章允甫二元元李周女士六元王仲甫一元李師勳一元楊文斗一元顧林生一元吳生福一元 
[第二百零七册三十一號至一百號]  
　　徐鶴齡三元鄧嘉炳一元楊庭宰一元李恭先一元湯逹甫五元方文英五元汪羞恒五元張林江五元朱阿桂五元葉阿仁五元朱厚甫五元任再卿六元周鶴卿七元章元益十元蘇醴源二元周鑑鴻二元楊少梅二元陳景昌二元金佩章一元陸子文十元蔣子春一元將春林一元陸松橋一元西洋樓衆堂友二元西洋樓五聖殿五元劉廷發三元唐漢文一元程吉康一元孔寳韻十元徐楚卿五元孫雁賓五元朱祥符五元史嗣全二元徐泉馥二元史欲涏二元何安甫一元閽石平二元吳芝祥十元范式如二元王維九二元王維良一元胡仁鎬二元胡仁堯二元王魯珍二元洪傳揚二元 
張瑞生一元陸春洲一元兪麗生一元汪滄海趙庭生一元王二貴一元顧世椿一元捷成煤號十元顧百安四元顧百盛一元戚長泰一元邵鈞十元金沛高三十元徐省華一元吳阿友黃洪根合一元秦仲洲一元戚心啡一元吳桂卿嚴連卿合一元王伯棠一元高秋生一元小琉璃書局二十二元潘子勤二元何致實一元張勁五元程漁波二十元汪松濤十五元 
[第二百零八册十八號至一百號]  
曹裕仙一元王悅生二元胡澤菴二元程榮昌一元汪奇勳一元高鏡騎二元錢太太一元何會昌一元鄒靜康四元盛永泉一元高佐臣一元張瀞蓀二元鄒魯才一元方賢滿二十四元方秀榮五元許德發七元方來發四元薛大甫四元方瑞蘭一元劉阿榮一元齊三全一元齊紀生一元何仁財一元洪來發二元郭甯龍七元袁仲吹五元　賢連三元朱阿英朱阿生合三元朱阿品一元　阿彩一元周雲高一元干阿林一元黃阿喜一元　明　一元劉炳楚一元勵松存一元胡有德一元聲梅村一元　紀芳一施阿喜一元兪美忠一元閶阿明一元胡　安七元董渭泉十元袁愼之五十元張高照五元汪阿昌二元孫承伯十元湯醒吾一百元殷大德二元程字明五元李秉臣一元郭阿毛諸阿昌合一元孫龍吉五元孫葉　一元馬文蔚五元袁浩元一元杜慶瑞一元江海北關劉景和五元又楊肇基五元又費克明五元又華企愼五元又林步瀛五元又黎參仿十五元又楊一五元德泰祥號五十元樓硯溪五十元華吉人十六元吳錫榮五元葛潤秋十六元喬和亭五元段友編五元蔣慕陶李炳生合三元同和三元章聚興二十元吳萬源五元兪天順十元程裕和三元溙商公所一百元兪正泰十元天祥恒五元張益豐五元永祥二元 
[第二百零九册一號至一百號]  
鄭念澐二元張義新二元協大祥號十元民鳴社看客擲臺一元李壽銘一元李孝全二元章曁宴二元孫儒生二元沈濟武一元徐善明十元沈子述八元榮燼業一元邱增祥一元陸少耕二元徐阿德一元翁順福一元徐銀根一元徐銀和一元翁榮炳五元曹啓元二十元陳榮記十元陳性生一元陳美利一元陳美英一元 
陳冬生八元徐永炎十五元吳阿四一元楊煥章二元 
吳繼根毛渭卿合一元賀仲釗一元沈渭峰一元謝禮炳二元宋保和四元陳培勳四元潘志逹四元何廣耀三元仁成炭行一百元賈益龍五十元顧桐卿二元徐萼生四元盛懷玉十元周文興二元周星卿三元鈕味泉十元鄭仲康二元泰耀炳三元朱馥生六元陸全慶一元周銀傷一元陳錫生一元張慕倫二元薛鹿壽六元正泰祥洋貨號二百元袁金林二元復興恒一百元協記號一百元同仁和號一百元錦泰昌一百元同裕和號五十元同昌祥一百元義和號五十元義成興一百元 
彙昌號五十元同源昇五十元同泰祥五十元德泰成五十元復新號五十元萬元成二十元合記十元顧寳楚十元慶春恒十元邵玉軒十元沈南圃十元王忠廉五元徐大源十元毛子芳十元蕭壽卿五元林仁釗十元趙安定十元徐昌德五元楊侶梅十元徐地山十元 
陳樂疇五元王安卿五元戴頌平二元潘渭濱二元陸潤賢一元史文欽五元朱劍梧十元高榮生十元陳雲尙一元王小娘五元鄭芳釗二元曹星五二十元曹信義紙號十元凌國勷三元張玉姐女士一百元名妓艷娘一百元趙桂姐女士五元王萬昌五元（未完） 
報懷公所通告同業函同人等日前開會集議籌辦救國儲金事當場已蒙簽名認定今疊接總事務所來函催詢除已牧之欵第一批前日送解中國銀行存儲惟尙有當時簽認或現已出門他處或未悉此中急需除大多數已照解交餘下已認未交諸君務希執心國事以盡同舟之義務求隨時直解中國銀行存儲萬弗延緩盼切禱切上海珠玉業韞懷公所佈告 
費忠民來函　查救國儲金之發軔實由於中日交涉所引起蓋將預備爲非常之用也今聞儲金團與中國銀行訂定長年四釐行息滿六個用計算其勢必欲中國銀行將此金　放外問始可以彼之利應此之息但一旦非常之用急不待緩而施放外間頃刻不能收回則儲金何以救國乎吾人亟宜研究之請轉儲金團諸君好爲商榷以善具後是幸費忠民寄於漢臯四日 
[補錄命令]  
月四日大總統策令財政部呈核　鄂省驗契徵收得力人請照章給予奬勵等語沔陽縣知事覃兆嗚徵收解欵在六萬以上黃安縣知事程立前荆門縣知事張長渠南漳縣知事胡芬靳春縣知事楊壽昌孝感縣知事吳本義江陵縣知事陶彬陽縣知事王祖祚黃陂縣知事陶炯照前黃陂縣知事徐傳篤新縣知事周行藻漢川縣知事張振聲雲夢縣知事程炎富陽知事朱有寛徵收解欵均在三萬元以上鄖縣知事黃厚焱廣縣知事韓烈元漢陽縣知事趙國琛襄陽縣知事潘邠通城縣事徐鼎年均縣知事孫星煜鄖西縣知事尹忠房縣知事董錫利川縣知事王光鴻京山縣知事朱恩綬武昌縣知事吳寳棣宜　　知事朱介曾荆門縣知事萬成春嘉魚縣知事彭光榮通山縣知學李一應城縣知事任坻枝江縣知事劉朝英光化縣知事方以南竹山縣知事蕭韻濤竹谿縣知事萬正坤遠安縣知事　懷唐　施縣知事石蘇建始縣知事薛馨山前鄂城縣知事石山　鄂城縣知事牛棠囗安陸縣知事屠元豫徵收解欵均在一萬元以上應各給予五等金質單鶴章以昭激勸餘并如所擬辦理此令 
又令山東巡按使蔡儒楷呈請任命熊埤爲歷城縣知事應照准此令 
五月四日大總統申令據昌武將軍督理江西軍務李純呈據江西士紳歐陽霖等聯名禀稱前歲南昌之亂始於李烈鈞一人究其肇禍之原實以反抗分治而起前任民政長汪瑞　赴任伊始正値李逆狡焉思逞之時陽示贊成陰肆恫嚇該前民政長持以鎭定從容入都足見其不屈不撓之槪迨二次蒞贛迭謠角險因應咸宜卒成分治之局現雖因公獲譴各無可辭然公道自在人心前勞不容盡没擬懇轉呈請予開復褫職處分酌量擢用等語該前民政長前以秘書兼差濫發紙幣交付懲戒判以　職處分在案茲旣據該省士紳等瀝陳其在贛時勵精圖治坦白無私且當改組分治之初並無成規可守用人行政均未便繩以常格亦係實在情形略跡原心不無可諒汪瑞　著即開復褫職處分聽候錄用交内務部查照此令五月五日大總統策令富恩聚劉子清均給予五等文虎章此令 
又令財政部呈鄂省驗契增收巨欵擬請將前後任督徵人員照章獎勵等語湖北財政廳長王荃本胡文藻先後督飭經徵各員辦理驗契解欵在二百萬元以上洵屬任事實心成績昭著胡文　成數較多應准按照督徵員獎勵條例給予四等金質雙鶴章以資激勸餘如所擬辦理此令 
又令陸軍部呈請任命劉鼎臣爲軍第三混成旅步兵第一團團長應照准此令 
五月五日大總統申令陸軍總長段祺瑞定武將軍督理湖南軍務湯　銘江蘇巡按使齊耀琳昌武將軍督理江西軍務李純江西巡按使戚揚駐日公使陸宗與軍政執法處處長雷震春京師警察廳總監吳炳湘先後報稱謝馥梁驥劉道衡符節田樹勳王樸賀寅牛張鴻賀國昌張魯藩等遵令具結悔罪自首據情請予特赦等語謝馥等卽據查明悔罪自首出於眞誠應按照附亂自首特赦令第一條准予特赦以示寛典此令 
五月六日大總統策令胡翔林劉慶鏜沈致堅王秉權朱爲珊王壽民均授爲上大夫此令 
又令熊正琦授爲中大夫並加上大夫銜此令 
又令趙曾蕃莊瑋珂均授爲中大夫此令 
又令財政部呈據庫藏司司長周作民詳請辭職周作民准　本職此令 
又令財政部呈請任命丁道津爲司長應照准此令 
又令司法部呈請任命王肇勛爲山西太原地方審判廳推事應照准此令 
又令陸軍部呈准正藍旗漢軍都統奎順咨擬以聯珍補驍騎校請予准補等語應照准此令 
又令陸軍部呈准銀藍旗滿洲都统巴哈布咨擬以文盛補公中佐領保山積善崇福均補驍骑校請予准補等語應照准此令又令陸軍部呈准鑲藍旗滿洲都統巴哈布咨擬以世救常印承襲世管佐領訥爾經阿承襲旺中承管佐領請准接襲等語應照准此令 
五月六日大總統申令據靖武將軍督理湖兩軍務湯　銘呈稱附逆罪犯情有可原籲請特赦等語上年湖南倡議獨立黨人朱永基等附和亂黨均經按法懲治茲據該將軍查明該犯等緝逮以來或深知愧悔或案已結釋尙屬情有可原朱永基黃周崇曹耀材黃翼球應均准如所擬分别赦免仍遵照悔罪條例具結存案以昭畫一交陸軍司法兩部查照此今 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[某艦長] [  花奴]  
　　中日戰起丁汝昌率領海軍與日軍艦戰於泰皇島間敗走烟台　腹受敵力竭降日旣降復自殺予嘗疑之男兒死可耳奚降爲旣偷生怕死而降何復自殺死則不降降則不死降與死不能並立者乃丁汝昌亦降亦死謂之忠歟明明降也謂之奸歟明明死也個中隱情令人百猜不解後得之傳者云丁旣降日某艦長聞之大愤夜過丁艦曰主帥欲降日乎丁曰然已降矣其怒目欲裂曰丁汝昌汝爲國家命臣奈何　顏降敵丁曰勢窮力竭不得已耳某曰虧汝不羞不得已三字竟出汝主師之口勢窮力竭死可耳以一死報國足見汝忠汝乃不出此却委屈求全拜倒異族麾下作他家臣妾凡具良心者莫不知其非不謂堂堂海軍主帥竟敦然爲之而恬不知恥不亦異乎犬馬尙知忠義汝人也奈何犬馬弗如嗟乎丁汝昌汝捫心自問將何以對吾國家乎吾恐汝祖汝宗覩汝不肖必飲泣於九泉矣汝家世代爲華夏黎庶及至汝身一旦淪爲左枉汝將何以對汝祖汝宗乎况以兆民膏血所鑄咸之鐵甲拱手贈敵國家命　斷送於汝手汝罪尙能逭乎敵虎也爪牙已足傷人汝乃爲之添翼後患奚堪設想嗟乎丁汝昌汝稍有良必者當然吾言汝若降者吾不能從言次目注丁丁俛首無語旣曰事已如斯莫可挽回矣奈何。。某冷笑而出仰首歎曰嗟乎吾國何不幸庭此人物吾不欲見若輩屈膝向人也更不欲以大好鐵甲輕贈敵人然則戰乎鎗敝彈盡非徒手可事也然則逃乎吾心恥之况敵艦圍列若鐵　雖鼓翼也難飛去然則將奈何惟有付之一炬耳　　烈熖卽吾葬身之　也祝　氏安在助吾一臂言已則回已舟舉火自焚風烈火熾刹那間艦成灰燼沉入黃海深處各艦赴救已不及丁汝昌聞警奔至甲板上目送閃閃火鴉　然長歎歎已拔刀自刎 
[李雲耀] [  希光]  
　　李公雲耀字揚武少負氣節富膽略以武舉補授千總隨劉壯肅軍光緒十年閏五月法人擾我海疆壯肅奉命督辦臺灣軍務公慷　言曰大丈夫立功報國此其時矣遂隨大軍駐基隆旣而法人毁我砲臺提督曹志忠乞援於壯肅公進謂壯肅曰敵勢方盛且我國無軍艦若與之爭雄海面必不易勝不如俟其登岸而後迎擊之壯肅深然其議後法人果全軍登陸進迫基隆公躍起由可矣卽自請出戰壯肅喜其勇略命率師八百與提督曹志忠聯軍合禦法人公卽與法人戰於奉隆猛力進攻大破之死法軍官五人敵兵二百餘人　狡軍械甚夥而我軍死者僅三人傷者十餘人而已以功特晉參將賞五口銜越十日法軍又至衆較前二倍再攻基隆時適天雨公躬行泥淖中爲士卒先登陴誓死守敵軍用地雷轟　之西隅城塌十餘丈且戰且修時有内奸以軍中食之軍火且並告敵軍公察知之立斬以徇自是軍無　志與敵軍戰數次輒勝利敵軍知不可破解圍去公漝率大隊躡敵軍後追擊之斃其統領菲比爾至海演而返是役也公右臂爲砲所傷壯肅以聞於朝下諭温慰以功擢總兵明年法軍由越南出師攻鎭南陽公奉命督師赴援與法軍戰於關外敵勢甚猛而桂撫潘琴軒又擁大軍退守南寗坐視不援公事軍廖戰中槍子五臥勿能起知事不濟掣佩刀自刎左右奪之一　負公行公不可則嚙其眉及耳血淋漓僕創甚委公於地　破公奮起殺敵軍十餘人復中七創始仆越五日舊卒周昌發冐死出關負屍而返事聞於朝降旨追贈提督賜訟壯烈入礼昭忠祠 
游戲文章 
[賦得愛國叢談得叢字五言八韻] [  東園] 　　 
　　紙上談何易嘉謨入報叢愛民孚子庶體國見公忠束笱爭投策扶桑誓持弓魯陽方遂日宗　此乘風棘手雙埀赤蘭心一片紅清芬團簇簇佳氣鬰葱葱非種芟鋤異如林著作工議圍何自解言路已開通 
譯叢 
[德宮中之女鬼] [  木]  
　　閱者諸君亦信世界有神鬼之事乎果信之者吾今爲諸君述德故宮中白衣女鬼事電亭沙倫族者普魯士之王族也族中凡遇災難先必有白衣女鬼出現於宮中而爲預報吾今且爲諸君述此白衣女鬼之來歷今柏林有一巨大之建築物轟立於林頓橋之外者非普魯士王之故宮乎此宮之築悉取材於石望之儼然一座石山也上承大乃無倫之圓頂故見者輒爲此宮危一若不勝其壓埀埀欲倒者其實至今無恙宮築於一千六百九十九年築此宮者乃普魯士王之始祖茀萊特立克也讀者當缷茀萊特立克所以築此蓋欲壓倒法國之浮賽萊宮也故至今言柏林之名勝者必推此宮宮中有所謂綠冠塔者則鐵齒王茀萊特立克嚴大名鼎鼎之閨女處也讀者識之名爲閨女實乃雕刻之木像肖閨女耳吾人今至奴倫堡者猶能見此像焉此像腹洞洞然空可以啓閉中藏尖銳之鋼犁法人紐康姆與特司脫來有紀霍亭沙倫族之事中有云霍亭沙倫族於柏林開軍事裁判時往往有被告人證據不足之處曥卽釋放被告令至之至聖母前禱謝所謂聖母卽閨女也旣至即開像之秘密棧關推其人而入彼不幸之被告遂爲鋼犁鋤爲肉糜像之下又有門乃啓之出死者之殘骸抛入河中以果魚腹人謂白衣女鬼今即居於此綠冠塔中也然言人人殊要無定論有謂白衣女鬼每夜必遊行於宮中各室者室凡六百若武士廊寳座曁白殿等爲每夜必至之處惟王之寢室不常至至則霍亨沙倫族中必有一人死而又必於其人死之前一日至）說謂白衣女鬼之居處無人能知故人亦不能見之所能見者惟霍亨沙倫族中埀死之人耳（未完） 
自由談之自由談 
　　哀白美敦書至矣彼旣拔刃而出諸鞘矣吾人苟願俯首就斃則已如其不願吾人各　其能力以抵禦之吾人之能力爲何財與力而已 
與其逐條承認而亡母寗與之一戰而亡蓋戰而亡政府亦可以對吾人民吾人民亦不致怨政府[  伏名]  
家庭小說 
[嫣紅刧] [  常覺小蝶合譯　天虛我生潤文] 　 
第二十六章（續） 
　　威廉曰阿母天下乃有甘此如餄者吾實未之能信嫣紅曰否彼輩實甘此也惟汝則吾亦不願汝如此自老於溝壑蓋吾人此後之希望實在於汝汝弟幼正猶待人而食未能爲吾助能助我惟汝耳威廉汝聽之汝當秉汝堅忍之心一往直前將來必有發展之一日且歷史上英雄其起自微賤者正不止一人所賴者有堅忍心耳夫天之將大任於人也必先苦其心志則是汝今日之患難又安知非上帝之意爲將來伸發之端倪威廉汝當知爲人唯一之格言即耐於刻苦希望心不可太重蓋上帝之引汝實逐漸而來有如汝父夢中所見之金光前途渺茫不可見欲速則反仆矣即予今者所見之前途亦僅堅忍二字蓋予一生職務除保護汝兄弟外無第二事故汝亦不得不盡其應盡之職務助汝阿母威廉汝知之乎威廉啜其泣曰母吾知之吾此後唯母之命是聽可也嫣紅乃泣曰孺子如是吾無憂矣設我與子而灰心者則吾人前此所經過之憂患成虚擲矣言次執威廉手泣至不能成聲威廉亦投其阿母之懷而泣但曰母母悲吾如汝言矣嫣紅乃俯而親其額下樓自去　促之間一星期又復過去威廉踽踽自廠中歸出先令四奉其阿母頰乃大頳　然曰阿母此爲予工資嫣紅曰孺子乎汝能得此數予殊喜蓋予初意以爲汝不過可得三先令耳威廉曰然密斯特理痕本欲以三先令授予後得主人命令乃額外加予先令一枚如是則每月當可得十六先令矣嫣紅曰主人。。威廉曰密斯特安西來耳然廠中人無有稱密斯特者故吾亦循例而呼嫣紅乃微笑頷之於時羣雛聞阿兄歸乃立集爭曰阿兄今得工資吾儕行且富明日者當得佳餐矣嫣紅笑曰然汝儕試思之當製何物茀來克曰煨羊肉佳也而小嫣紅則謂紅燒猪仔尤美小愛克乃揚其手曰姊不如買雞雛二請阿母炙之而佐以梅醬麵包嫣紅聞語不禁失笑乃俯而親小愛克之唇蓋三人所擬實皆溢出嫣紅預算經濟之外也因曰孺子母躁吾當爲汝儕製肉布丁佳乎於是諸人咸點首稱美蓋彼輩一生所崇拜者實僅阿母一人故阿母以爲佳者衆必不爲否也 
哀情小說 
[劫後花（十一）] [  十四齡女子陳翠娜]  
　　言次淚遽奪眶而出素雪疑甚不敢遽前旣而曰汝試以左手示我少年諾伸手示之則有一般紅之痣微作玫瑰色素雪乃失聲哭曰果吾兄矣於是二人盡哭鵑兒亦哭然不自知其涕淚之所從來少焉悲漸止鵑兒乃曰汝儕旣爲兄妹乃不識耶夢蘭歎曰吾妹小予十歲予自幼家即就傳遠出其時妹方八齡但以行稱而無小字今十年不見微予記臆力隹安從辦哉素雪乃詢夢蘭近狀且問嫂氏安否夢蘭泫然曰不堪問矣素雪驚曰何爲夢蘭曰嗟乎吾人年來音問斷絶是又無怪吾妹之不如即予囊者亦未嘗夢想及此當吾輩之歸也挈一狡僕僕年老矣事吾家久發語誠　似可恃者故不之疑而孰知僕乃與盜通當吾輩抵皖時途過叢山中僕忽嘬口作聲家人方愕而盜已棼集家人皆逃散吾妻及岳父母竟死於盜行李亦皆被劫去幸予身尙有衷衣之飾値金兩許可作路費乃露宿破廟中日藉買文以爲餬口幸所入尙敷予用乃輾轉來此居且一月顧命宮魔蝎多復攖小極昨始稍痊金君强拉予入妓院謂病後勿宜悶坐予不能却乃强從之然勿料竟遇妹也素雪聞夢蘭自述乃始恍然遂亦歷歷告以别後之事夢蘭泣曰吾苦命之母乃竟死耶又自慰曰否吾阿妹旣能遇救則吾母安可必其已死妹乎予甚擬一返故鄕訪吾阿母消息未識妹意以爲如何素雪曰隹吾亦思歸以慰予舅氏之心蓋彼輩皆以我爲死矣夢蘭點首曰然又謂鵑兒曰鵑姊關暫居此可乎鵑兒諾明日夢蘭遂偕素雪起行 
痴情小說 
[美女花] [  小山梅郞合譯]  
第八章（續） 
　　而奈勒大笑曰余深祝余之心思不在枉費之列余更預賀汝將來之幸福讀吾書者當知都而奈勒忽變沉靜之態而作欣喜之狀者實以察言觀色知侯爵之心已漸如長堤之柳隨風而倒勢將入其　中故不禁有所竊喜因又續曰侯爵汝以與佃户之子聯姻爲可辱余正以是爲汝榮特余心猶以爲未足者卽此佃户之子不幸曾任騎兵聯隊統領而爲法皇拿破崙所贊許初非一純粹之平民脫渠而爲眞正平民終身未嘗受國家之官職者則余當更爲汝喜更爲汝賀矣侯爵怫然怒曰汝殆以余應與平民聯姻耶都而奈勒岸然曰誠然誠然侯爵怒呼曰咄咄先生 
。。都而奈勒截之曰爾其少安待余辭畢再評論其可否未爲晚也爾視貴族平民之界限苦於過清殊不知今日之世較之昔日已大相逕庭今日之貴族雖仍得安處於王朝系統之下然危機已伏禍患將不旋踵而至且更有甚於昔日者自一千七百八十九年革命之後雖經拿破崙平定亂事組織皇國然平等自由之思想不特充塞於國民腦中卽全歐各國人民亦莫不如時疫之流傳一瞬千里其速無比以拿破崙之暗謀勇略猶不敢骤加專制乃暫由督理官而接帝位其能保國民甘心自棄其已得之自由而不思再舉耶能謂此爆烈之時疫已消滅於無形耶以余平昔之理想測之目前之得少安者徒以人心厭亂故耳不久必死灰復烯變本加厲余所朝夕憂慮不遑者即以此耳余亦世家也旣誤之於前致遭非常之禍豈可再誤於後不預爲之計向也余得一策惟有連絡平民以爲將來保全身家之地位而免出奔異國之苦然旣欲與平民連絡是非與之聯姻不可故余欲嫁余之長女與一少年之騎兵爲貴族世家之倡侯爵汝意云何當知今日之榮卽後日被辱之先聲而今日之所謂辱者正後日避難驅辱之計也降格取人正爲將出避烈風暴雨之茅屋依勢凌人即將來瓦礫中之宮殿侯爵汝其欲盡悉余之理想乎侯爵答曰先生請從此止此滔滔之論實亂我心余决不願再聞命矣 
 
 
 

Page 15

 
 
   
 
 

Page 16

 
 
   
 
 

Page 17

 
 
申報第五張 
[中華民國四年]  
　　西曆一千九百十五年五月十號星期一 
[舊曆乙卯]  
　　三月二十七日 
　　共五張 
[救國儲金二]  
　　補錄五月五日中國銀行收受儲款清單（再續） 
[第二百零一册一號至一百號]  
海左書局五元北京龍文閣五元高翰卿一百元陳鑑堂五十元華必齋十元汪幼搶十五元周藹如五元范漲發張桂生一元沈來生五元孫得福一元洪掌生李飛生一元談顯清一元王瑞年一元王增發一元黃壽康五元顧炳生一元徐林根一元唐蔭魁一元陳藐生一元胡允芳一元沈桂生一元孫朗餘一元吳瑞康三元 
蔡桂生一元吳幼安一元吳金蘭一元沈苑花五元施美生奚百齡一元黃壽康一元顧榮發一元張澤民一元馮士林三元虞濟川二元虞魯生一元沈聚生二元 
謝省三一元林友松一元劉堃源三元沈少蘅三元吳錫榮五元諸金聲念元徐博泉五元李季懷五元秦筠瑞五元諸濓芳五元杜鶴年四元謝敬輿三元陳康祿一元王仲英一元謝振華一元萬成號施鈞十元陳楟月薪十元又張榮十元又張生五元嚴文英月薪二元 
李蓉芳又一元管愼之又三元談敬之又二元王綸周又一元邱元卿又二元嚴振甫又一元吳永裕又二元沈詠三又五元張子連又一元汪春帆又五元王炳三又四元聞馨如又一元李晉福又五元毛永祥又一元王杏林二元柴子良二元沈雲章二元曹文揚五元王榮吉二元桂雲寳二元唐蓮舟二元趙毛毛二元王光榮吉元王吉甫二元高寳卿二元許富春二元徐生福三元王金林一元林九齡一元張錫璋二元楊德生一元 
朱瑞生一元宋三寳二元蔡康安一元張茂德二元韋從高一元袁名貴二元張如坤一元曹文英一元風順鑫一元唐阿福一元胡阿五二元沈福根一元李榮春二元張殿林一元 
[第二百零二册一號至一百號]  
樂沈氏七十五元蔣匯信十五元陳榮昇十五元馮森泰十五元賀源泰十元康際昌十元泰昌工作黃裕昌等十元又沈振康等六元王福昌五元傳恒泰五元福和五元泰昌工作陳三林等五元袁嘉慶五元潘榮泰五元馬昇昌五元袁嗣耕三元袁安心三元王順泰三元周同興二元應阿忠二元泰昌號茶房一元車夫阿三一元 
張阿道一元沈錫榮一元王廉伯一元陳大恒一元虞品岩一元徐進榮一元劉瑞龍一元楊曉亭一元徐善根一元陳大章一元林琴甫一元徐小阿三一元徐仁鄰一元朱錫廷一元茅梧初一元張新發一元顧挺生二元韋傳卿二元周阿三二元周澤二元胡伯榮二元韋愼之二元張明浩二元陳利華一千元東源行五元元傳寳林五百元周和卿二百元黃松卿二十元陳增祥三元何繼榮三元鍾財生二元張坤榮兪雲生合一元張德章一元周祝山一元陸裕生李阿華合一元唐信甫一元張茂記一元陸阿鴻一元烏永年一元李全順一元季錫祺一元吳滋芳月薪三元曹壽卿月薪三元 
楊臆卿月薪三元林信甫月薪四元張長安月薪四元陳如生月薪四元黃和卿月薪四元洪康候月薪四元張瑞雲月薪三元王少三月薪二元董叙卿月薪五元陳譜梅月薪四元何翼卿月薪六元何爕堂一百元鮑仲言一百元許新江一百元包雅亭五十元高鳳岡二十元張康道十元朱光華十元倪國才十元童仁壽十元蔣春芳十元顧忠貴十元徐詠靑十元劉錦堂十元吳易碩五元沈逹人五元周同興五元邱阿桃五元徐定瀾五元周其民五元羅福祥五元張鴻俊五元金根泉四元 
夏妙根四元居裕東四元 
[第二百零三册一號至一百號]  
　　陳松生三元程望雲二元徐夢周一元德泰合一百元兪性甫五十元王龍卿二元李文彪三元鼎豐愼五元 
吳炳華五元逹利十元同豐泰十元久大昶二十元錦恭二十元萬成號施杰君十五元萬成號歐陽宏五元萬成號施積三元萬成號劉毛五元萬成號洪喜一元施芳一元李彬一元陳人杰二元陳鳴伯二十元葉述記四元王兆麟五元晚霞名妓胭脂花粉節省十元陳承明五元侯正榮五元陳崇祿五元韓炳耀五元廚司丁開福五元黃福慶十元吳昌祥十元李天華十元趙伯年五元王子舟五元程厚坤二百元楊沛霖一百元周繼美五十元曹天佑十五元姚光榮十元盧夢卉十元陳念鞠一元唐福生二元錢瑞卿三元兪文祥一元劉松桃一元沈志成一元朱永忠三元孫士舉一元倪全方二元周阿榮三元瞿錫根一元包保根一元熊坤榮一元張萬生一元曹洪江一元沈妙生一元錢鴻基一元 
張根寳一元姚德峯二元張海坤一元徐根生二元方長生二元潘永生一元黃錦祥一元王廣田四元楊景南一元王壬林一元柳圃三元張吉慶一元莊之洞一元顧玉生一元張松林一元兪榮欽一元陳錫九一元甘怡廷一元沈家福二元顧德潤一元李開銀三元 
沈杏生一元葉聯仁五元吳渭生二元蔡仁傑一元陳　奎二元楊德富二元王長生一元李玉書一元鮑根寳三元瞿梅生一元趙增寳一元曹岱孫二元吳雲生一元張益林一元王禹樓一元陳林富一元蔣仁金一元陳家璋一元包科中二元李守仁二十元周恒元一元 
[第二百零四册一號至七十四號]  
陳公哲五十元林紹昌二十元李桐年十元陳信融十元李國痊十元粤瑞祥一百元吳耀之十元陳章重六元博豐和五元高尙志三元孫鶴年三元陳滿源二元 
呂仲安二元歐陽禧一元李文欽一元陳仲貽一元施釗五元虞元十元虞兆芳十元王錫林玉生一元尤阿寳陳阿才一元成炳生二元陳子卿二元袁三仔徐少棠一元陳金德一元易熒二元陳炳寳二元李阿弟余寳山一元張錦榮一元張阿炳一元龔順發一元鄭錦椿一元錢善安二元余阿炳劉阿奎一元吳榮生一元 
田中化孫阿章一元許阿新二元張才良三元錢善安二元石企生一元孫時倰一元吳永林二元顧兆魁一元李祥生二元張有福四元邵坤生一元張殿文一元 
王榮富一元顧妙生三元何其昌一元戴眞才四元張景祥三元毛漢英一元李新甫一元朱元植一元丁伯泉一元莊根福一元黃潤生一元劉有貴一元劉文才一元莊文德三元張龍生一元汪坤山二元周順寳一元李忠孝元曹錦堂一元朱文安一元桂生福二元胡新福一元毛運來一元徐福生二元凌妙福一元 
邢勝根一元陸肖雲四元 
[第二百零五册一號至六十號]  
周宗琦一元查全根一元葉雨泉一元傳松林一元林昌生一元王新滾二元徐雲階二元王潤生二元葉字寰二元李鳳儀二元顧錦華三元曹友泉三元潘亞卿五元潘仲若十元楊兆　二十元公利洋行帳房二十五元潘季英五十元潘江生十十元張阿龍三元邢海寳一元華林園一元葛阿海一元陶先福三元鄭金水三元朱松壽二元孫妙生一元唐小冬三元楊雲生三元吳衡麓三元卜永寳一元周景清一元陳金生二元 
朱金山二元沈全根二元諶壽根二元徐孝承一元沈德祥一元吳士清一元聞芸生一元朱照根一元李根福一元王林林一元朱煥泉二元夏保生一元錢芝香一元呂茂林二元沈長發三元周偉章二元瞿勝發二元劉亦璋一元徐永常一元丁濟陽二元張文炳一元王介汀三元張炳生一元朱杏生一元蔣發祥一元 
張志昌三元陸勝榮一元楊瀛洲一元鄭式甫十元郁仲華三十元 
[第二百零六册一號至二十二號]  
王根祥三元張友信三元張根林二元戴叔倫二元唐炳杰二元鮑孝儒二元顧恩壽二元陳狄生二元王錫仁二元吳恩濤二元陳保生二元李善甫二元錢庭樑二元李少緝二元吳晉昌二元錢生祥二元朱謹權二元華順興一元桂樹藩一元楊元傑一元王蘭生一元徐紹舲一元 
[第二百零七册一號至三十號]  
施文敏一元徐桂生一元趙三毛一元方連生二元汪王氏女士五元吳堯佐五元梵王渡聖约大學堂在運動場出賣茶點盈餘洋六十元郭乾校五元李朝理一元朱榮恩一元毛杏林四元韓士雲一元石祥生一元王子祥二元張順發一元顧金揚一元張叔卿一元邵善馨三元姚鋆和一元胡精純毛杏林一元顧吉祥二元沈碗山二元顧榮春一元王錫炳二元丁柏林一元張榮生一元章桂發一元沈耀廷三元周桂亭二元樓成範一元 
[第二百零八册一號至十七號]  
　　包桂生四元鮑哲懷一元汪衡夫一元邢志香五元顧蓉江四元程養根一元朱協寳一元潘克忠三元鮑潤德一元兪紀周一元張殿清一元楊昌茂一元張儒卿一元何松溪一元蔡體順三元徐士聲一元郁厚坤三十元 
五月五日共收儲金銀元一萬零七百六十九元連前共計已收儲金銀元三十六萬一千九百五十元銀一千九百二十八兩五錢中國銀行謹啓 
[國貨調查此欄來稿擁積容俟陸續登出]  
　　提花毛巾上海浦東張家浜大綸廠所出提花毛巾每打一元八角發行所南市王家碼頭乾生裕號 
肥皂本埠滬寗車站福茂廠所出肥皂堅固耐用塊皂每箱二元六角至五元二角 
夏布崑山蘇醒布廠現擬將本國夏布大加改良務使物美價廉目下正在織造不日即可出品 
山東府綢本埠益昌號發售之山東府綢及河南紡綢第疋自三四元至十三四元不等（本鎭棉綢）每尺二角（關東蘭綢）每疋四元五角（花素盛紡）第疋六元至十五六元（絲巾）第打一元五角至七八元（絲棉）第斤二元至四元 
 
 
 

Page 18

 
 
   
 
