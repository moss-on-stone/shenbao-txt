# 1924 - 330 - 4918596

 

Page 1

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *   
 
 

Page 2

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *   
 
 

Page 3

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *時評 
[張作霖出京（冷）]  
　　張作霖出京亦一平常事也張本宣言不久駐京苟無留京之必要則自出京耳所以啓人疑慮者以事出匆促故然時局當變幻之時行動每不依常法段之入京亦先期而至初無奇異也 
　　張之出京以我意度之不外兩途一則返奉一則派軍南下吳已罷兵聽命張之目的已達其他之事非張所急此返奉之説也長江問題久無動靜段以緩而張以急或所不耐赴津自動此派兵南下之說也舍此之外段張間當無大異趣張馮間更無不相容其出京也何爲哉 
[國内專電]  
　　北京電昨夜九點一刻吳俊陞汲金繩張景惠出京十一點張宗昌出京今晨三點張作霖出京所有衛隊均帶津京城仍舊吳光新部奉軍及其他奉軍一旅駐守 
　　北京電冬（二日）下午一點奉軍司令郭松齡出京三點半吳光新出京又有三列車載奉軍出京將全部行李及床板等全携去似無再來意奉方要人云張臨時動議即時出京事前並無預備聞張得某方要電决定出京張留楊宇霆在京與執政隨時接洽（二日下午八鐘） 
　　北京電晚報載奉方對長江主用兵與段和平主張稍有不同昨申刻張宗昌宅開會盧永祥李景林楊宇霆張學良討論長江方面孫齊聯合應早解决因開拔各軍赴津在馬廠設司令部張作霖仍駐曹家花園尙須勾留等語（二日下午八鐘） 
　　北京電晚報載段聞張作霖突然赴津頗焦灼四處覓楊宇霆楊已赴津段即派吳光新赴津勸張回京（二日下午八鐘） 
　　北京電外人均謂豫省雙方實行停戰京漢車不日可以全通李濟臣覆段鈞座酷愛和平悲憫爲懷即飭胡軍勿再進迫　　北京電艷（二十九）各公團電段請勿任胡軍南下保豫民一分元氣并請吳中止護憲軍之組織（二日下午二鐘） 
　　北京電段定六日遷入新府（二日下午二鐘） 
　　北京電閣議河南軍事胡景翼來密電報告謂奉合肥令與吳佩孚停戰媾和現與吳之代表接洽吳表示擁護合肥目下商就大綱准其部下在洛陽駐紮不反對胡景翼孫岳劉鎭華願調豫由劉爲中間人與吳之代表在開封會議善後予聞吳胡間在新鄉協商吳隊駐河南岸胡隊駐北岸停戰維現狀（二日下午八鐘） 
　　北京電重要賄選議員均避使館界法庭在大有銀行查到賣票存根一本但王毓芝吳毓麟邊守靖王承斌不到案賄選證據不硬（二日下午二鐘） 
　　北京電偵查賄選議員仍是政治手腕非法律精神蓋使國會不取解散形式而目行散台（二日下午二鐘） 
　　北京電兩院一日通告陷（三十）日午后參衆兩院忽被軍警佔領綁去議員多人國會已不能行使職權於本日移津等語　　北京電執政聘曹汝霖陸宗輿爲參政襄助籌欵（二日下午二鐘） 
　　北京電皖同鄉今日推代表謁段反對倪道烺并有人反對王揖唐（二日下午二鐘） 
　　北京電段派趙雲龍赴皖助王揖唐倪道烺本係輸鉅欵願長皖後皖人在段前反對始改鳳陽關倪尙不滿（二日下午二鐘） 
　　北京電政府經費仍係各方雜凑段對各方軍餉仍焦慮（二日下午二鐘） 
　　北京電政府對於吳佩孚軍隊前在京奉路與日兵衝突案主中日互相道歉完案 
　　北京電海軍界對林建章資淺謂與海軍官制不符段昨加任林爲中將加上將銜執政授官此爲第一次（二日下午二鐘） 
　　北京電李景林長直令即日可下 
　　北京電丁士源任公債局總裁（一日下午十鐘） 
　　北京電蒙古聯合會通電說處置淸室不當係少數王公所爲但使團盛傳滿蒙回藏少數分子受外交上陰謀在津有結合尙未證實（二日下午二鐘） 
　　北京電民黨議員備專車三號赴津迎中山　　北京電歡迎中山大會上段書請令各校放假一日并飛機航游空中以迎孫北大評議會决停課一日迎孫（一日下午十鐘） 
　　北京電執政連日收到賀電極多以蘇浙贛鄂官吏尤多允派善後會議代表尤以蘇齊鄂蕭先到（二日下午二鐘） 
　　北京電近日例行文電到京者以蘇鄂贛新晋等省爲周到其首推戴段之東三省及山 
 
 

Page 4

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *東例行文書尙未呈報中央豫省機關公文則照常報部（二日下午二鐘） 
　　北京電曹鍈部二十六師現歸岳維峻接管開往石家莊編制王懷慶部現歸張九卿統率開往錦州（二日下午八鐘） 
　　北京電交部派孫遜爲京漢副局長 
　　北京電姚震已擬就法制院條例日内公布該院擬在中海福佑門舊秘書廳址 
　　北京電外部函英使感謝中英庚欵委員會成立轝王寵惠爲委員並希望妥籌用途使靑年學子有實習訓練（二日下午九鐘） 
　　北京電英使函外部以北戴河避暑室之窗物爲華兵摀毀請設法保護（二日下午九鐘） 
　　北京電莊士敦函外部謂前充淸室敎授私人物產尙存禁城請設法交還 
　　北京電加拉罕催開中俄會議外部答俟外長到任再定期加意乘中山在京較易商量故催速開（二日下午九鐘） 
　　北京電英使抗議鄂閩紙烟捐（二日下午九鐘） 
　　北京電段派鹿鍾麟送曹銀錕萬元並謂私誼仍在如有需請勿客氣曹撥半數料理曹銳喪事（二日下午九鐘） 
　　北京電冬（二日）閣議内次薛篤弼辭以王來繼調吳家駒署京高檢廳檢察長馬彝德署黑龍江高審廳長魯敎育廳長于元芳免以于恩波繼交部呈京交通大學校長張福運滬南洋大學校長陳杜衡唐山大學校長劉式訓均免職遺缺由本部遴員接替决照辦（二日下午八鐘） 
　　天津電東（一日）夜深李景林專車返津冬（二日）早五點吳俊陞三點張宗昌兩專車先後到新車站各帶衛隊百餘名又八點奉軍總司令張作霖專車來津出總站直赴曹家花園另息奉張來津專爲歡迎孫中山曁結束津軍事晤孫後即返奉 
　　天津電津浦通車確於今午前十一點開行係分三段轉車故乘客恐中途有阻因少　　天津電津埠盛傳溥儀於陷（三十）自京由某國士官保護微服乘汽車來津寓日界某旅社遍訪咸稱無確實報告 
　　天津電王揖唐昨返津俟晤中山後即赴皖就省長任 
　　天津電直隸省長仍屬李景林氏 
　　天津電中華自治協會二日開歡迎中山預備會（以上二日下午五鐘） 
　　天津電曹銳已於陷（三十）日在京身故津曹宅現正籌辦喪事（一日下午十一鐘） 
　　哈爾濱電遠東銀行增資五十萬元請警處騐證爲蘇俄經濟拓展之第一步　　哈爾濱電東鐵運費過高俄貿易公所今日集議請核减總商會長亦參列 
　　哈爾濱電地畝局令商民限微（五日）前繳地租但東鐵亦索租總商會正副會長今日謁何代督辦及朱請示（以上一日下午十鐘） 
　　濟南電五旅長李森由台兒莊來省鄭以蘇魯已無防可佈令其率部往曹州協防 
　　濟南電鄭龔會議派田友望入京參加善後會議田已於三十午北上（以上一日下午六鐘） 
　　漢口漢律師公會通電倡議制憲自治條陳辦法大致由各法團召集聯席會議請當局宣布鄂爲自治省並聲明本省興革悉聽民意解决設省憲籌備委員會制定籌備省憲規程由各法團制定省憲法會議組織法組織省憲法會議（一日下午五鐘） 
　　漢口電熊克武派敖相武到宜與王汝勤盧金山通好請反軍抗蕭會師武漢王盧覆電殘民不忍負友不義現段已就執政我輩正宜靜候國是解决 
　　漢口電川鄂軍在公安接觸說不確僅駐公安瑚溪橋鄂軍與駐澧縣涔河關唐榮陽部巡哨衝突旋平息（以上一日下午六鐘） 
　　重慶電川邊陳遐齡部孫羊兩旅譁變侵（十二）川當局令藍世鉦師爲總指揮藍文彬旅任右翼司令攻鑪定橋洪璧旅任左翼司令攻建昌統計兵力三十五營陳部迭戰皆敗效（十九藍旅攻克川邊都會康定孫旅殘部退建昌洪旅正夾擊中籌備川藏防務督辦劉湘得報飛電藍師乘機收復陳使喪棄二十餘縣對藏叛番剿撫兼施（一日下午九鐘） 
　　長沙電唐榮陽與川軍在津市戰唐敗退走澧州川軍進迫林支宇勸唐離湘以林德軒繼和緩川軍唐不欲因所部唐振鐸旅自請受川軍收編始懼而從命惟川軍對兩林取敵意非全部撲滅不罷兵 
　　長沙電益陽兵力甚厚鄒序彬部暫緩開拔蔣鋤歐旅擔任省防鄒鵬振旅移駐安化馬蹟塘劉雪軒旅將進駐洪江 
　　長沙電川軍總指揮湯子謨通電唐榮陽阻我師行迫我以兵敝軍抵津市唐部傾澧州之兵來襲敝部將其擊潰唐反覆無恥冀假外援誓當剪除奸凶肅淸常澧称紓湘西之積困以赴國家之難 
　　長沙電東（一日）公團在敎育會議决組織國民會議湖南促成會即日發表宣言 
　　長沙電趙令張團長元達死難追贈陸軍少將給治喪費千元 
　　長沙電唐生智致程潛電詞甚嚴厲勸勿再入湘境並謂段已登台曹吳旣倒果何所爲而北伐（以上二日上午十一鐘） 
　　香港電梧電陷（三十）下午一時梧北門大火四坊街九坊街完全被焚附近各街間有燒去軍警彈壓甚力市面如常安火勢至下午九時始熄由北門外至九坊街一帶盡成焦土共燒店户千五百間占全梧屋宇大半損失在千萬以上 
　　香港電北江各屬軍隊勒商會供軍米各商會沁（二十七）在北江保衛團集議决呈當局制止如無效一致罷市待解决 
　　香港電譚延闓在省發起各軍聯席會議商東北路軍事及閩局問題俟劉震寰返省即開議 
　　香港電市巿選東（一日）開票未畢以伍朝樞林雲陔爲最有當選望（以上二日下午八鐘） 
　　厦門電傳陳國輝自英都聯楊漢烈部楊學良襲安溪艷（二十九）佔領縣城楊漢烈陳錚退山頭城林桂淸退盧營 
　　厦門電吳威派參謀長傅密寢（二十六）來德化徐淸龍受吳改編 
　　厦門電高義抵永春後連日與宋淵源商收束永德民軍 
　　厦門電厦門珠寳業因同業被刦官廳緝匪不力冬（二日）罷市（以上二日下午八鐘） 
　　九江電洛吳主任參謀石桂山陷（三十）晚乘江順輪抵潯隨帶李新春副官一名弁兵三人據石氏云此來以和平解决贛局夜十一時即坐南潯專車赴省（一日下午九鐘） 
　　蚌埠電東　　上午九鐘第二旅長李傳業由壽乘輪來蚌聞係與倪道烺面商收束軍務皖南鎭使王普亦傳有將來蚌說 
　　蚌埠電下午三鐘前第五旅長史俟玉乘專車北上軍警各界曁軍樂隊均到站歡送　　埠蚌電倪道烺布告東（一日）就安徽軍務善後特派員職以本宅爲辦公處 
　　蚌埠電四鐘一旅一團三營張連長率隊由三界乘車回蚌（以上一日下午九鐘） 
　　蚌埠電冬（二日）高鎭使委李松材護理蚌警廳長下午三鐘接印 
　　蚌埠電新省長王揖唐電蚌冬（二日）出京江（三日）抵蚌派季光恩先來季今晚九鐘到（以上二日下午七鐘） 
特約路透電 
[張作霖出京赴津]  
　　二日北京電張作霖父子偕楊宇霆吳俊陞等及衛隊今晨四時乘火車由京赴津警廳至晨間一時始奉派警保衛火車站訓令現有六列車凖備載奉軍留京者開往天津 
　　二日天津電張作霖今晨由京行抵天津中站其所乘火車有滿載兵士之兩列車前導張將否離津或即在津設司令部今尙未悉 
　　二日北京電張作霖之赴津似因駐京有危險之故自張氏抵京後其參謀即向渠有所警告因馮軍視奉軍爲衆而馮部雖仍操控制北京之權但多在怨望段祺瑞不敢冒險以嚴峻手段對待若輩馮氏近復屢圖施行非常舉動路人皆知當張段與馮談判之際馮兩上辭呈均經璧還此僅屬掩飾眞正談判之舉實則眞正談判迄未有何進步近馮似已默認段氏計畫大局略見轉機但溥儀之避居日使署實由探悉馮氏至少將暫再控制北京之故以致外間謠言蠭起然斷無人料及張作霖將匆遽出京張之突離復令人驚訝不置衆信張將駐節天津集合大軍以對待馮氏 
　　二日北京電中國政界謂張作霖之出京乃豫先商定因段張皆以爲京局已安張可回奉至張突然出此爲防奸人暗算之故但衆意此說未可爲信張氏今若不留津恐馮黨將在京任意行動北京連日謠言甚多有謂溥儀已隨張出京者以致人心益震溥儀赴津之說查無根據 
[國外中國事]  
　　一日倫敦電今日午後朱兆莘赴外部見張伯倫陳說中國參加國際聯盟會之重要及中國欲得聯盟行政會非久遠會員席之意張伯倫表示同情但聲明渠不便擔任關於此事之任何行爲 
　　一日巴黎電巴黎迴聲報社論稱頌段祺瑞謂歐洲不盲則當在此自袁世凱時代後中國所有之最優環境中贊助段氏以維持遠東和平而恢復世界均勢云 
[里伐爾之共產黨騷亂]  
　　一日里伐爾電愛沙尼亞外交部長已向蘇俄政府提出抗議文反對彼得格勒近來仇視愛沙尼亞之示威行動並要求切實調查 
　　一日里伐爾電官塲稱今晨五時中武裝共產黨攻擊官署但即被蕩平秩序已復各省地方安靖 
　　一日希爾新福電里伐爾消息紅黨佔領鐵路車站擬奪電報及電話局交通部長赴站時途中被刺政府軍以炸彈與機關槍與亂黨散戰後奪回車站恢復秩序雙方皆有死傷 
　　一日里伐爾電愛沙尼亞總理兼外相愛克爾氏之住宅爲革命黨所包圍且被破門撞入幸總理事前脫逃得未遇害後由一武裝汽車將革黨逐退 
　　一日里加電里伐爾巷戰死傷多人内有兵士十人共產黨死傷較衆已有六十人被拘送軍事法庭審訊 
　　二日里伐爾電總理愛克爾氏昨在國曾開特别會議時宣佈戒嚴令之實施總司令雷唐納將軍稱亂黨攻擊陸軍部擲入炸彈三枚襲擊步兵第十旅之司令部殺死熟睡之軍官三員又以炸彈攻擊陸軍學校殺死士官生一名並殺死衛隊司令衝入總統府占據軍營及郵局電報局與停機場且乘飛機兩架擬往俄國但在那伐地方受迫下降鐵路僱員多被亂黨所害又有軍官若干亦被拘去里伐爾城外之共產黨同時擬毀鐵路云總理稱渠確信政府能力足以維持治安云 
　　二日里伐爾電昨日之戰事政府方面死十一人内有軍官五員士官生三名傷二十二人内有軍官三員士官生十名叛黨二十名已被處决 
[鴉片會議記]  
　　一日日内瓦電鴉片會議復開辯論時英代表戴納文稱會議之範圍僅可以相互的同意擴張之若容納美代表之建議則不獨鴉片之出口須加禁止即在國内亦須禁烟此舉將使印度波斯等國皆受影響以渠所知之顧問委員會討論紀錄則鴉片與高開葉在出產國内之利用非會議討論所及英國以爲此在會議範圍之外苟制造國與出產國間未有協定則終必失敗云日本波蘭中國古巴之代表則贊成討論美國提議會塲旋以二十六票對一票决定將美國提議交第一委員會審查報告未投票者有英澳法希葡土荷蘭南斯拉夫玻璃維亞九國加拿大與愛爾蘭皆投多數票反對者僅印度一票印代表康浦爾提出一種保留美印間意見之衝突經此票决暫可告一段落但第一委員會將有何種主張則目前尙無表示 
[意相告誡汎繫黨]  
　　一日羅馬電意相墨索里尼致電於地方汎繫黨幹事會謂本黨道德上心理上與政治上之地位有改正之必要雖輿情變遷不宜過於重視但近來事變所發生之印象必須祛除國人須以扶助汎繫王爲旨以其可恢復秩序也國民此種信任心不可妄用之故凡不良份子無論其從前功績若何皆須淘汰而個人之爭鬭亦須捐除又謂國際聯盟行政會將在意境開會外人來者必多國人務宜保守秩序云 
[英國離奇案]  
　　一日倫敦電報稱警察所欲緝有關於銀行支票騙案之第二人即東方某貴人之侍從此人究在何處傳說不一警局已派偵探二人往巴黎然非謂此人必在巴黎也偵探赴法乃欲向一女友探問此人蹤跡據最近報告此人由美入中國聞美國販酒事渠亦有關大約内務部將派員赴東方晤某貴人或其隨員 
　　一日倫敦電東方某貴人之侍從已被捕 
　　一日巴黎電所謂某貴人之侍從者已就捕於巴黎其所犯之罪爲收取海外竊來之十五萬鎊支票英使署與法内務部偵探局已於晚間議妥拘人辦法其人係陸軍中尉年四十二定於明日解交英當道 
[各國近事記]  
　　二日倫敦電銀行支票案今日判决銀行勝訴　　二日巴黎電晨報述及張伯倫將赴巴黎羅馬事謂探悉英政府因法意爲有回敎國擬向二國建議施行與英國在埃及所施者有關之計畫以期共同對付布爾希維克之狂瀾 
　　一日倫敦電因一九二二年九月士麥那大火而起之重要控案今日在倫敦商業法庭開始進行原告爲美國烟草公司向保障火險公司追索其承保之險欵此案關係鉅欵而若干火險公司對於其他被燬產業之賠付義務亦將取决於此原告律師稱此案所爭之點爲此火災是否偶然的抑係在險單所載除外條欵之内原告之意此火係偶然的云此案現展期辯論 
[公電]  
　　河南李濟臣電各報館均鑒頃上北京總執政艷電一件文曰急北京總執政鈞鑒茲恭具蕪函託陳君紹唐吳君燾賫陳鈞座計日當可上達玉帥返洛聞鈞座入京極以中軸主持得人國局昭蘇有望自願棲遲洛下服從鈞座和平方針不復與聞政事鈞座愛護玉帥軫念國家聞此當荷贊許惟胡孫兩軍對於豫北猶有軍事行動人民惶惑懼罹戰禍即懇速令該兩部各回原防以維和平餘由陳君等代罄謹電先陳伏乞鈞察示遂河南省長李濟臣而艷　 
　　河南李濟臣電二各報館均鑒頃上北京總執政東電一件文曰急北京總執政鈞鑒中樞正位咸仰和平玉帥表示犧牲主張服從鈞座業經電陳計荷垂鑒福來等擁戴情殷誓遵命令河南兵燹之餘心悚戰禍决不忍以個人名位之私重禍中州惟屢電鈞座未得明示羣情慌惑莫知所措棄則職守有虧於心難安戰則徒苦生靈於情未忍福來等旣隸仁字靜待明命如仍係責成福來等守土待命即請迅令胡孫兩部撤退停攻如係有任命但能弗啓戰事亦請明示員名福來等自當恪遵交代凡此下衷僉爲保持地方治安奉揚德意藉使兩河人民咸知鈞座愛惜民生之至意掬誠專陳鵠候示遵河南督理張福來省長李濟臣叩東等語特以奉聞河南省長李濟臣叩東印 
　　鄭州張李通電各報館均鑒竊自合肥執政各省均以保境安民爲職志豫省人民久厭禍亂呼號奔走　謀和平福來等忝任公僕敢不順從民意以拯人民於水深火熱之中是以先後通電力主和平如人不犯我决不犯人區區微忱諒邀鑒察不意河北彰德滑縣等處先後警耗傳來初以爲土匪乘機擾亂繼則　地方商民曁各官吏報稱孫胡希圖擾害治安擅自逞兵侵犯豫疆此乃釁自彼開爲地方人民計爲個人職責計不得不亟謀相當之防衛出於用兵之一途敢云黷武實以順合輿情連日據報前方戰况彰德八里莊一帶有胡部李旅肆行攻撲業經我軍完全擊潰正在包圍繳械中滑縣孫部尤爲荼毒蹂躪人民不　堪其苦亦經我軍分頭截擊刻因已失戰　能力挽告當地紳商設法調停豫省本息事寗人之旨若孫胡所部翻然退出豫境我軍决不過爲已甚日來前方已無敵踪堪慰遠注謹諫　槪尙　同志各省一致主持正議指示方針無任禱切之至張福來李濟臣東印 
　　安慶來電上海申報新聞報轉國人均鑒此次馮煥章將軍返旆京師弭兵定亂厥功偉大薄海同欽乃功成不居慨解兵柄體天心之厭亂以民意爲依歸志切救世豈徒淡泊鳴高誠可感人足使軍閥覺悟是宜鑄鋼像於國都爲人矜式並由此實行廢督裁兵凡現任巡閱使督理總司令鎭守使等員皆調集中央組織軍務院一面編制國防軍分地設防以適當數爲限一面將其餘兵士分編省防軍每省一旅歸省長節制再餘之兵即支配築路疏河及其他工作如是則兵禍可免國事方可有爲我執政段公公出報國當能轉弱爲强增長國際地位千鈞一髮急起直追存亡關健在此一舉爰本匹夫有責之義謹抒悃忱伏祈公鑒安徽省敎育會委員兼蚌埠通俗敎俗館館長　延年叩卅印　　臨淮關自治會電申報轉安徽各同鄉會均鑒皖省二届省議員根據舊國會僞法亟謀召集不勝詫異查舊國會賄選召亂其所制僞法久爲全國唾棄行將按名治罪皮之不存毛將安附二届竟欲據之復活重禍鄒邦務懇一致聲討以肅法統而安皖局是幸皖北自治協進會叩冬 
　　鹽城來電申報館鑒廢督裁兵國人夙願今當合肥重秉國政與民更始若申前請必獲踐行胡近日所傳吾蘇人士徒對於督軍一職發生迎拒問題得毋拾本逐末尙希貴報一致主張及時廢督企申公意無任盼禱金懋章張毓麟顧念祖冬 
國内要聞 
[胡吳兩軍之戰訊] 胡軍佔領豐樂彰德 
　　北京消息據軍事機關言胡景翼部自前日以來向彰德陸續進攻昨日李乾三所部由毛家村李虎臣所部由黃石堡兩面向彰德取包圍形勢昨日拂曉戰事最烈砲石聲中兩旅長身先士卒兵士異常奮勇遂將彰德城外所有村落盡數佔領並將吳部李有才郭振才兩獨立團完全擊敗俘獲營連排長十四人步槍千二百枝機關槍四尊新式七生的戰砲一尊子彈無數現彰德城内守城者爲王爲蔚一營馬燦林一旅但胡部現將城外高地完全佔領車站亦歸胡軍獲得戰略漸爲得手又聞胡景翼部自包圍彰德後遂派勁旅四千人左右分出往攻湯陰按湯陰爲彰德以南之重要縣邑吳氏第一道防綫之兵站即設在此處形勢極爲重要胡軍此次攻擊亦戰略上之重大工作吳部亦頑强抵抗自昨早十時起至昨日晚五時十分胡部李乾三又派隊增援至六時左右已將湯陰攻克矣又據前方消息日昨胡部李紀才旅劉福境營長率兵涉水渡過漳河吳軍南岸不守吳親至前線督戰又加派靳雲鶚一團李有才全部加入火線胡軍之李雲龍一旅繞彰德吳軍側面夾擊後路彰德東面村落均爲胡軍佔領彼時胡軍弓富魁旅馬團已到加入火線吳軍即被包圍槍砲聲聲烟霧滿罩吳軍擬向彰德城内潰退胡軍四面圍擊吳軍不能進城仍然死抗胡軍則一面包圍一面分兵一支由彰德南面前進吳軍一聞後路不守各自紛亂於日昨（二十四日）拂曉彰德遂爲胡部佔領吳軍郭振才李有才各部完全繳械王爲蔚馬燦林部向湯陰方面潰退遺棄軍火甚多均爲胡軍所獲現胡軍二李正在追擊中胡於有日（二十五）曾致電北京當局請飭軍會合彰德進擊並報告吳軍現由寇英傑指揮尙圖進攻胡電原文云（上略）吳佩孚集中軍隊一萬五千餘人携帶大砲十二尊機關槍四十架交由寇英傑指揮進攻我軍防線請飭三軍速即來彰會同進擊並祈迅示機宜以便遵循胡景翼有　 
　　武昌消息據交通界稱國民軍胡景翼所部陜軍第一師又晋軍一團馮部張之江一旅共三萬餘人於二十三日拂曉全部向豐樂鎭猛攻豫軍應戰者計有二十四師及第三師又鄂軍寇旅各一部人數亦在兩萬以外惟軍心及精神不及國民軍之踴躍戰至二十五日上午九時許國民軍用衝鋒决鬭豫軍不敵豐樂鎭遂被民軍佔領但國民軍人鎭後由總司令胡景翼令飭各部嚴防要隘暫行停止進攻豫軍退守彰德亦接吳由鄭州來電靜守防線待命據聞兩軍忽然停戰係因段合肥已入京力主和平專電前軍停戰吳佩孚亦鑒於武力之不可恃亦暫行休息以待機會焉前豫督趙倜之胞弟趙傑當吳佩孚乘艦南下時知其必返洛陽即密電豫省舊部從速集合分佈洛南一帶擾其後方截吳北上之路此趙傑預定計畫也故吳氏返洛未久趙部於昨二十六日佔領汝州部下共約三千餘人槍彈俱備聞不久即向偃帥或新鄭出發以遮斷鄂洛兩方聯絡鄂蕭聞此消息昨特電令沿京漢駐紮之第一混成旅旅長孫建業及襄鄖鎭守使兼十七混成旅旅長張聯陞謹守鄂防 
[吳佩孚擁段之條件] 共有三條 
　　北京電通消息游歷鄭州之某外人特赴洛晤吳佩孚據其報告吳之意見頗詳爰記其語如下某外人謂由吳對予所表示予深知吳之本心實非無擁戴段祺瑞之意志其言段氏屢稱道之曰段之人格最高又曰段之本心實企圖平和之實現云云可知吳之尊崇段氏矣然吳之所惡者爲馮玉祥吳云予之舉兵志在討賊安民外此並不存自利之見今戰而敗予苦民亦苦矣予今將北京委諸段氏怱促回洛然予始終仍視馮爲敵又吳巳草成擁段通電其内容分三條第一條件爲要求迅解馮玉祥之兵柄第二條件爲要求張作霖以親戚之誼急將曹錕移於天津並保護其安全第三條件爲要求中止胡軍之南下然據予所聞段氏對於第一條件或有允可之意而附以交換條件至對第二段無何等决定第三則以爲須看吳之行動如何總之北京政府似對於吳尙不甚着重籌議也 
 
 

Page 5

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *國内要聞二 
[馮玉祥離京後之表示]  
有强之出山者誓將自戕以明心跡 
　　馮玉祥雖表示下野然因所部仍在外間對其辭職動機尙有不免有所懷疑（一）目下馮軍地盤與餉糈一切均不無問題故馮此時不欲自身出面免爲各方所側目（二）吳方有要求罷馮之電察段意旨亦不無欲以此爲對吳交換條件之意與其臨時被動則不若自動於先以試探各方之如何旋轉（三）時局關係實在長江流域果妥協成立吳復出山自己立足必感困難若妥協不成而終須一戰則己軍勢須隨奉軍南下故不如表示消極且視各方旋轉若何再以條件取退守之優勢以上係外人通信社傳佈消息或係一種臆測之詞惟馮氏若眞有徹底之覺悟而不僅徒托空言必當更進一步自動的宣告解散所部以爲軍閥之表率則社會同情將萃於一身儘不必歸養山林飄身海外以一有力公民資格過問國事較今日空談國政善後問題更爲扼要也 
　　馮此次下野頗具决心决非尋常陽爲辭職陰相挾制者比無論各方如何挽留决無回京復職之理馮玉祥自前日下午四點五十分出京當晚八時即抵天台山頃聞馮有致其部下旅長張之江李鳴鐘兩軍長及薛篤弼劉之龍等一書及電告所屬官兵並派薛篤弼劉之龍招待記者之談話等彙錄如下 
　　致張李兩師長書之江兄鳴鐘子良菊村弟均鑒昨日下午八時平安抵天台山覺目曠神怡有超出塵寰之槪至爲暢適因思民國十餘年來軍閥害國而有好結果者曾有幾人豈可尤而效之自速敗亡兄此次下野誠千載一時之機從此靜養山林不問題國事遂我平生求學之願留備將來救國之用倘有不諒苦衷强兄出山者誓將自戕以明心跡絶不爲害國殘民之軍閥也弟等愛兄以德尙望共諒此意專此順頌台祺祥手啓十一月二十六日 
　　派薛劉招待記者薛篤弼及劉之龍昨日下午四時半在京漢食堂招待新聞記者中國報界到者約四十人外國報界到者約十五人席間薛篤弼起立報告馮玉祥下野之經過其報告約可分爲三段第一段謂馮之主張和平實本良心之主張蓋馮鑒於中國國力之疲弊與夫民生之憔悴認非如此不足以救國故毅然以爲之也第二段述馮辭職之理由有二一因此次班師乃求達和平之目的者今和平統一之局已略奠其始基段亦已來京就執政之職則在本人可謂已達到最初之希望本人前於班師之際即决定於達到目的之後即行下野故今乃實行之一因吳佩孚現尙有用兵之意如本人下野則吳或可不再用兵故本人下野或與促進和平統一有關第三段謂馮之决心辭職係始於决定班師回京之際其擁段出而擔任國事亦始於是時故其赴津迎段亦抱非段來京即本人亦不回京之决心云云述畢並聲明數事（一）否認關於段合肥准假一月之說謂合肥實尙未准其辭職（二）但無論段准否皆决定下野爲避路讓人之計（三）本擬即日出洋但因馮夫人甫生一女故尙擬稍留（四）外傳吳齊蕭等來電擁段以罷馮爲條件不確（五）馮所以托本人及劉之龍君招待諸君蓋因怱促出京前往西山無暇躬自招待之故（六）馮之所欲言者大槪如上述唯其詳細則或與此稍有出入薛報告已畢外報記者復質問數事薛亦一一答之答語中對於敬電發出後之吳佩孚態度及有無覆電謂吳之態度現尙極强硬外傳其擁段本人殊未有所聞唯知其尙在組所謂護憲政府而已至於敬電係昨日上午五時始發出今尙未得覆電又對於任吳佩孚爲靑海屯墾使命令有無效力之問題則謂此乃政府之事非本人所能知時已五時三十五分賓主始盡歡而散 
　　電告所屬官兵急本軍各軍官佐目兵公鑒竊玉祥自束髮從戎待罪行間已二十餘年於茲矣所有本軍官佐目兵人等患難相從甘苦與共義雖同乎袍澤情實逾於弟昆苟非有萬不得已之苦衷斷不肯恝然遠離自鳴高蹈但玉祥外察天下之大局内權一己之利害實有不能不及時引退之勢曾於敬日通電全國揭　理由凡我同袍諒亦略聞梗槪惟玉祥尙有不能已於言者夫軍人以衛國保民爲天職此種義理諸君想亦聞之稔矣即玉祥此次與孫胡兩軍長曁所部諸同志主和罷戰無非仍本諸良心之主張爲國民作驅除乃吳子玉錯認題目屢次宣言攻擊玉祥個人設不早解兵柄以謝國人匪特不足以塞彼輩之口亦且無以明個人之心况復軍閥專政此扑彼興影響所及蠧國殃民假使貪戀權位擁兵自恣徒予奸人以撥弄之資難免不自蹈敗亡之覆轍凡斯二者皆玉祥所腐心焦思認爲有不得不求去之理由也茲幸合肥段公以三造共和之元勳肩臨時執政之重任解决時局早有成竹在胸其一切進行步驟已經通電發表將來本此計畫次第施行自不難奠定國是澈底改革淸明政治翹足可期所望我軍官佐目兵人等嗣後應擁戴合肥服從命令効忠國家固不待言即各官佐之應勤加訓練愛恤士卒各目兵之應恪守紀律敬禮官長與夫同伍同事之應互相親愛互相規勸仍當一如玉祥在職之時果爾則玉祥雖已離職實較勝於朝夕與處者多多矣爰附古人臨别贈言之雅特進同寅最後珍重之詞願各軍官佐目兵人等努力自愛爲國珍重臨電神馳伏維愛照馮玉祥有　 
　　徐謙與張陳等談話馮玉祥辭職後徐謙氏以爲時機過早致書馮氏述其惋惜之意昨日徐又偕同任佑民拜謁馮之秘書張榮楣時馮之秘書長陳磊塵總參議劉之龍皆在座交換馮玉祥辭職之意見其談話錄之如下徐謙云余對馮氏此次解職頗致敬佩但微嫌過早其責任未盡且於國民軍之團體組織一旦解散未免可惜余以現在政局譬如一團馬蜂現在蜂巢雖破而馬蜂尙四出螫人試問奪蜂巢之人於心是否得安余願以耶穌犧牲之精神責備馮氏勸其於大功告成後再作此計張榮楣云余之贊成馮氏辭職者實鑒於民國成立以來屢次戰爭無非打倒他人取而代之藉以擴張一己之實力絶無有一勢力團結之人深悟軍閥勢力不可終恃能於極盛時代而作飄然下野之想者因此舉國如狂咸以競爭權利爲職志民國十三年之内亂歷史病根即伏於此就余所知之古今英傑第一在提得起放得下若但知猛勇前進不惜國力結果必至兩敗俱傷况馮氏此次返京主意在永息内爭圖謀永久和平現在馬蜂四起咸集矢於馮之個人若不急流勇退勢必至自己主義不能貫澈主義不能堅持人格必至掃地歷來偉大人物之失敗莫非無一定主義有以致之且就今年各省區之現狀而言人民受戰爭上之損失實屬駭人聽聞倘不犧牲一己以維大局國家前途殊不堪設想若夫收拾馬蜂自有後來執政故余對於馮氏此舉爲國家計爲人民計極端贊成再不希望其圖謀大功也劉之龍云余希望馮氏爲民國十三年來之模範軍人再幹將爲罪魁不幹即爲功首蓋打倒軍閥實行民治爲全國民心所希望馮氏爲將來國家最有希望之人故我輩不願其再爲犧牲徐云以德服人今非其時况國民軍之胡孫再首領事前亦未通知中山來京純爲馮氏所電召今不俟其來而先期遠行公誼私交均覺歉然余雖絶對的贊成其辭職但覺時期尙須斟酌耳張榮楣云余以十三年來全國之戰爭全壞在以力相制己力不足則借助他力己力若充又將借助之力而完全忘卻之並思限制其力直皖之戰直借奉力以排皖結果又思倒奉直奉之戰吳借馮力以倒張結果又思排馮是思以力制人者著著失敗足爲前車之鑒今易一方面以德替之或能從此免除内亂亦未可知胡孫兩首領馮已有電商勸可不必慮至於中山來京余甚希望馮氏以國民資格相見不挾武器或能開誠布公暢談一切也蓋挾武器則不免有所顧忌也徐先生當以爲然否徐謙云余尙有一種譬喻今之政局實一膿胞割去此瘡固爲痛快但不思包裏拂袖而去猶以爲美中不足陳磊塵云以中山先生之能力包裏至十三年之久猶未包好若命馮氏一手承包恐怕越包越糟弄得不可收拾所以最好叫旁人去包我們不管張榮楣云現在我可說句實話馮之左右連我都在其内大都偏重道德缺乏治世之材應付時局實非所長所以我希望馮氏此時罷手讓人去幹自己早到美歐求點學識藉爲異日報國之地蓋無相當學識勉强擔任國家之大事誤國殃民罪不可逭曹吳時代即坐此弊君子愛人以德何必强人所難好在馮氏自己旣下决心絶非我輩所能挽回也言罷徐旋即興辭 
[非常國會問題勢難成立]  
推五代表謁段 
　　南下派議員對於非常國會之運動雖極力進行然日來與姚震許世英之接洽均無結果段祺瑞本人則以見面難於措詞凡南下派議員進謁一律派人代見其他實力派方面對此更是十分冷淡故非常國會之名詞殊難望成立惟拒賄選議員彭養光范熙壬等前日太平湖飯莊開會通過國會非常會議組織大綱昨日（廿六）開會推定代表彭養光韓玉辰范熙壬童杭時張瑾雯等五人於昨日（二十六日）正午十二時到吉兆胡同謁段段因有事當派府秘書長梁鴻志代見首由彭養光發言謂同人組織非常會議不過臨時過渡之一種代表民意機關其任務僅以（一）草定國民會議之組織法（二）提出一種憲法草案於國民會議而止並不行使其他職權云云梁問所謂憲法草案是否即爲曹政府公布之憲法抑係另行起草彭謂當然另行起草次韓玉辰發言謂非常會議爲純粹輔助臨時政府之機關决不提彈劾案及質問案等等請轉達執政放心范熙壬謂臨時政府係　革命行爲非常會議亦屬革命行爲當然與臨時政府合作希望執政指定開會地點及籌撥開辦經費以便着手進行云云梁秘書長謂段執政與余個人對於非常會議均無成見惟目下解决糾紛之局須注重政治之急進法律問題當從長計議若急劇開催國會非常會議恐惹起重大糾紛於是彭等認爲不滿意又决定明日（二十八日）於太平湖再行集會討論一切 
[豫人弭兵運動中之戰耗]  
　　大陸報二十九日開封通訊云張鈁發起之弭兵會刻已將總會移至開封張氏即任該會會長而開封靑年會西人克闌思氏亦爲會董之一張等於昨日抵省省公團代表往車站歡迎者甚衆據未證實之私人消息開封北五十餘哩之滑縣附近發現馬隊若干疑即奉張之兵抄截彰德豫軍之退路者至彰德一帶確已作戰數日豫軍大隊現集中彰德及豐樂鎭鄭州北之黃河橋目下防守甚固但聞已有軍隊若干從開封東首渡河而南惟究屬何人軍隊則猶未詳汴鄭兩城華人俱深慮潰兵之刦掠官立學校均已停課僅中州大學猶未閉門耳 
[奉軍中人述張作霖之態度]  
軍事結束．．．退回關外 
　　北京超然社云奉軍軍醫總監姚啓光此次隨張作霖入關亦係參與戎機之一人昨日與本社記者相晤談及張作霖此次對於時局態度彼謂此次東北戰事所以解决如此之速者固由馮玉祥班師主和所致而天心厭亂人心趨向和平實爲重大原因張總司令絶不居爲己功張總司令係酷愛和平之人自前年奉直戰爭之後即抱定保境安民之旨絶不願向關内有所舉動乃吳佩孚夢想武力統一無端開釁江浙之役未終又復向關外挑戰張總司令爲自衛計不得不出兵抵禦絶無他種野心現在吳佩孚旣已潰敗張總司令因吳平日刻苦練兵亦頗愛護其人如果不再有舉動我方亦不過爲已甚津浦方面張宗昌所部駐在德州一帶相機進行一俟大局底定軍事完全結束奉軍即當退回關外保境安民張總司令對於閣員不加入已系一人即爲不干預政事之表示盧永祥赴日初本無來奉之意張總司令以盧之殘部散在滬淞一帶堅請盧出而收服長江該方面不久將有内變目前尙無南下之必要馮玉祥辭職下野實有苦心惟馮玉祥軍隊訓練有方素守紀律平日均强迫儲蓄並在工塲操作從令解職生計上當不感困難惟外傳張馮之間如何如何均係毫無根據修改優待條件張總司令並不反對不過認此事可讓國民會議或正式國會解决不必操之過急耳孫中山年來與張總司令感情甚洽中山在粵發展時感困難全由餉項缺乏奉方當爲量力接濟現中山即將由日繞奉來京將來段張孫三人晤面自能澈底解决國政王懷慶抗不改編有許蘭洲軍隊協助米振標自可勒令實行毫無足慮察綏熱三特别區前本歸奉天節制現在中央有人主持張總司令亦决維持現狀云云 
[日使表示援助溥儀]  
　　東方社一日北京電云芳澤公使關於溥儀氏之避難事件即日訪英國公使今日又謁荷蘭公使告始末而求其了解此因十一月五日日英荷三國公使嘗向外交部就溥儀氏之驅逐事件已喚起注意故也又芳澤公使今日與記者會見時嘗聲明曰因公法上對於溥儀有當然之庇護權所以於社交上當向前淸皇帝考慮其社會上之地位而優遇之也溥儀氏之今後行動當由氏自己决定余雖不當有何干預然一旦旣庇護之矣則無論現在與將來必希望其安全而不可不加以充分之注意與斡旋也云云 
　　電通社二日北京電云日使芳澤關於擁護溥儀事言將來亦必與以援助 
[鄂蕭對時局之近態（蕭蕭）]  
省議會反對訓練總司令部鄂西將領反對調宋旅援吳 
　　吳佩孚擬在武昌組織護憲軍政府之主張鄂蕭本不甚贊成且在吳前婉轉陳說力阻其計畫之實現嗣以各團體紛起反對省議會且發出反對之馬電更足爲蕭氏保境安民主張之一助因於日昨通令全省各機關解釋護憲政府之不能實現以袪各界疑慮其令文如下「爲令行事案准省議會馬電内開吳使過鄂突以電文發表組織軍政府大綱鄂人抵死反對决不使實現於武昌除陳請蕭巡閱使取消前項電文並懇轉電吳巡閱使及各省當局外仍懇查照敝會庚電迅賜示遵切切盼禱詳情函述等因准此當經咨復文曰查自中樞政變以來危機四伏謠啄繁興本使忝領鄉邦職在守土早經宣告軍民一以保境安民爲宗旨竊維愛護桑梓始終如一現復聯合各省推崇段公出山以收拾時局尊重玉帥以結束軍事兩賢合作相得益彰本使酷愛和平與全國人民心理初無二致外間不明意旨每多揣測竊疑組織護憲軍政府有破壞和平之舉動不知前項電文仍爲維持和平之一種表示苟無外力相侵自無組織之必要當然不能實現可毋庸鰓鰓過慮者也准電前因相應備文咨復即請貴議會察照是幸等因除咨復省議會開分行外合亟照錄全文令仰該機關即便遵照飭所屬一體知照此令」觀此可知鄂蕭對於時局之態度矣 
　　護憲軍政府旣經各方反對難以實現其後又有人主張組織陸軍訓練總司令部於武昌或漢陽鄂省議會以此不啻爲護憲軍政府之變相昨二十八日特開緊急茶話會討論此事僉以此種主張用意何在吾鄂人姑置勿論惟旣將訓練總司令部設於武昌或漢陽則各方對鄂必又將起而重視仍難貫澈保境安民之主旨公决一面函蕭質問有無其事並表示鄂人對此誓不承認一面致電主張者請其變更前議實行保境安民態度頗爲堅决 
　　吳佩孚返洛後以河北胡軍節節進逼迭電鄂蕭商調二十五師及鄂軍第三混成旅社鄭協同防禦蕭以二十五師分防湘鄂萬難他調惟允遣派第三旅（即宋大霈旅）赴豫王汝勤司令盧金山師長則以鄂西兵單地廣不願三旅他調特聯名電蕭阻止原電如下「萬急武昌蕭巡帥鈞鑒密養電奉悉豫省戰事方殷急調宋旅本當遵飭北上俾赴戎機詎敢再事挽留重干咎戾所以曉曉不已者實以鄂省爲長江形勝鄂西爲全鄂形勝目下熊湯南逼川賴西乘武漢會師迹已顯著鄂西兵單地廣正苦應付難周萬一潰此堤防堵禦不及則順流東下勢若建瓴不但武漢不支抑恐長江難保擲億兆於塗炭重大局之糾紛欲事澄淸雖聖猶病此爲國家計爲人民計爲我帥計不能不痛陳利害垂涕而道者也且北伐之舉範圍極廣十萬雄兵尙虞不足兵力厚薄豈在區區一旅而鄂西缺兵若旱一夫重若干軍兩害相權當避其重質之玉帥諒亦謂然我帥國家柱石億兆托命似不宜爲全一諾輕以大局爲殉汝勤等近月以來迭陳管見曉音瘏口實出愛護之誠仍祈俯鑒下忱收回成命令宋旅免予他調俾得戮力同心共捍危局用副我帥爲國爲民之至意臨電不勝迫切待命之至王汝勤盧金山叩」蕭接此電後已於二十七日電覆吳氏謂鄂防重要無軍可調並以豫匪攻陷汝州特調駐鄭鄂軍砲騎兵團四防武勝關矣（十一月二十九日） 
[山東最近之防務]  
德州和緩曹州吃緊 
　　濟南通信自段祺瑞入京執政後逗留德州東光間之奉軍張宗昌部已悉數撤回滄州鄭士琦因亦電令駐東光之魯軍第七旅一部分撤回德州駐守第二十旅一部分則撤回濟寗原防北路防務似已漸趨和緩惟曹州西鄰河南自吳佩孚回洛備戰後防務逐漸吃緊鎭守使徐鴻賓業於二十七日晚專車來省謁鄭上琦請示防守機宜聞鄭當促徐即日返防軍情之緊急槪可想見閩督周蔭人代表彭祖居於二十七日由靑島抵濟謁鄭後即搭津浦車入京賀段同日在靑島協防之陸軍四十七旅九十三團團長胡玉振專車來濟報告靑島防務最近情形翌日即携帶大宗子彈返靑至於省垣方面自十月三十一日宣佈特别戒嚴後各劇塲茶樓戲園均停止演唱戒嚴總司令施從濱以近日魯省已轉危爲安爲安定人心起見商請鄭督理自二十八日起各娛樂塲一律恢復舊觀新市塲商樂舞臺孔雀電影園萃買塲中華茶樓均已開始營業車馬盈門游人如鯽儼然太平景象矣（十一月二十八日） 
[贛局緊急中所聞]  
方部已抵樟樹蔡妻已抵九江 
　　九江通信贛局危急以來蔡成勳爲安定人心起見特於二十六日親出參觀文廟其妻王氏亦於是日往萬壽宮行香又復在省報上披露楊以來等駁辨方本仁宣言通電及京段來電調和消息藉安人心惟段電係田省 
 
 

Page 6

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *中蟫廬傳出蟫廬爲督署通訊及省報與各地方報之特設機關段電並無明文消息是否可靠尙屬疑問大抵爲一種空氣之作用也 
　　吳金彪岳兆麟二人二十六日偕鄂蕭代表錢濟勝乘淺水輪往吉安與方本仁接洽希圖制止戰事截至二十九日猶未返省惟督署昨確接有吳等密電秘不示人則消息之不佳可知據外人消息方部前鋒唐福山之混成第三旅兵已進至樟樹鎭即此已知調人之無能爲力該鎭距南昌僅一百二十里省城岌岌可危故蔡妻王氏偕參謀長王祖棨眷屬同於今（二十九日）早八時乘快車來潯王夫人即坐招商江天輪船往滬王祖棨眷屬尙留九江寓官銀錢號王經理樓上龍開河九江新旅社亦寓有同來副官韓某夏某之眷屬情形緊急即此可見惟楊以來依然主戰蔡爲此派包圍中不能擺脫故南潯路今早又運去駐潯陸步第三團七生的過山砲四尊裝車兩輛砲彈裝車一輛開赴省垣而直魯豫巡閱使參謀張伊伯則於二十五日到潯前日（二十七日）亦進省綜此數日來情勢而論長江各督爲鞏固聯防計將不能不使蔡氏出於一戰而楊以來及各旅長部下兵士亦不願束手解除武裝尤不能不出於孤注一擲洛陽吳佩孚又來徑電三道申討方氏雖屬空言藉壯軍氣贛省戰禍恐須延長也 
　　二十七日南昌警務處貼出停辦三月房捐之布告名爲體恤商民實因房捐所得不多在九江方面上月僅收千餘元南昌可以類推此捐徒以擾民停之可示小惠是亦緩和惡感之一辦法也日來九江官銀錢號紙券謠傳停止兌現當經該號經理王樹槐請警廳出示解釋謂並無停止兌現之事今日（二十九日）由南昌官銀錢號運米現洋一車約計有數萬元以爲該號兌現之準備値此吃緊時期於九江金融或不無小補也（十一月二十九日） 
[王普蒞皖後之失望]  
　　對方疏通無效姑取收刮主義 
　　自蚌埠各旅長宣布獨立後王普坐鎭皖南一方與高世讀諸人虚與委蛇一方則設種種方法促馬聯甲退職彼乃居中坐收漁人之利設計之巧固已志得意滿矣無如資望淺薄不能動高等之一顧到省已十餘日一事未辦將來不論如何而此刻蚌方之不與合作已爲不可掩之事實當王普蒞省之初大有不可一世之槪最近數日忽一變其態度怏怏之色表現於面據知其内幕者云王普日前特派其堂弟世英赴蚌疏通聞世英到蚌即將皖省政權支配辦法先向高世讀等提出大致謂普自任督理兼省長高爲皖南鎭守使兼軍務帮辦任倪朝榮爲皖北鎭守使任李傳業爲淸鄉總司令高等不待說畢即向世英云令兄不做督理省長諸事均好商量世英人頗機警見高等話不投機遂即退出趕回省城報告乃兄謂蚌方實無轉圜希望此王普失望之一原因也現聞蚌埠方面已電請段合肥千萬不可任王普爲安徽督理皖爲段氏桑梓當然格外注重此又一原因也有謂東南戰事方殷之際馬聯甲親出督師又復前往崑山會晤齊燮元斯時王普果能星馳返皖即可逐馬氏於省外奪取其軍民兩政之大權齊雖欲爲馬氏出力豈能分兵顧及此實王之好機會也段合肥曾命人示意於王乃王普以爲直系决不致有失敗之慮對於此舉竟置之不理早已失歡於段而段之恨馬聯甲不僅因其搜刮民財尙有一種資助軍械之事最爲段所痛心據說直皖戰爭段氏失敗後曾購到一批外國砲彈槍彈爲數甚夥交由李傳業秘密運蚌軍裝庫收存不知如何爲馬所悉此次江浙開戰馬將全數奉獻鄰督以皖系所辦之軍器用之以擊皖系凡屬皖系中人聞之均爲髮指今王旣不乘機逐馬而欲爲馬之後繼對方何能諒解此王失望之又一遠因也現在王亦知無所希望惟有趁此時機將其弟兄輩安挿要津以爲收刮之計胞兄王濟現任鹽河釐金局長擬調升蕪湖道尹遺缺鹽河釐金局長改委張某表面上雖屬他人實際仍爲王濟替身前日發表之第二區烟酒局長王仲誼亦普胞兄第二區烟酒局駐在宿松爲皖省最優之缺紛傳王普擬將其弟兄安挿妥貼即棄省城仍回蕪湖見機而退以免蹈馬聯甲之覆轍惟王普雖决意不幹而一般包圍者仍擬爲之捧塲前任總商會會長蔡正已在發起規定每份出洋兩元預備日内開一歡迎大會王普左右曾有人向敎育界說項當被拒絶據聞某君答謂王氏到省之次日乘輿出街拜客大轎兩旁各有機關槍一架抬之隨行如此氣燄薰天使人見之生畏且答拜之處僅至廳道以及各局長紳學各界當日赴江干歡迎者亦頗不乏人豈皆爲求利禄耶何以一張名片且不能給此刻要予等邀人開會歡迎予敎育界皆書種子恐不能作此無恥之舉動也某說項者聞言默然而退觀此則知王普之無聊極矣（十一月三十日） 
[皖省自治會之治皖主張電]  
　　上海申報館轉各報館均鑒致北京段總執政馮總司令吳總長龔總長許俊人王揖唐先生轉津京皖同鄉上海旅滬皖同鄉柏烈武常藩侯李小南先生山東鄭督理龔省長蚌埠高總司令壽縣李將軍安徽各法團均鑒吾皖年來獸蹄馬跡蹂躪不堪仰承鄰封予求予取今幸爲大局所轉移人民有昭蘇之望欲澈底改進首派大員裁兵廢省皖患兵多已非一日極小限度兩旅足可以衛國保民三十七釐局均爲特殊勢力所把持其他各種雜稅取於民者多作正用者尠棕核收出急需整理敎育摧殘迨盡規復原有預算澄淸不良份子文化有復興之日靑年有求學之機實業視同虚設皖居長江流域山林陂澤在在均可開辟利源實業學校之學生所學必須所用知事爲親民之官各縣知事半屬流氓不諳民隱以刮地皮爲能事以殃民作政策爲地方造幸福尤宜整飭官常知事兼司法本屬權宜之計各縣宜設地方廳革除縣衙積弊經費籌措有方實行自治採用列舉主義以實現自治眞精神今者政令龐出民無適從一方則溪水分流十里則車書異軌兵匪禍結民不聊生長此糾紛亡省堪虞諸公愛國愛鄉豊能置三千萬人民水深火熱於不顧關懷桑梓迅簡能良長皖并非拘於皖人能實行民治遵重民意者尙可承認其他違背民意來做官者一律拒絶區區管見尙希採納安徽自法研究會洪慕堯孟芸王墨林宋瀛洲周培森程弼卿縬繡甫劉中藩李孟超等一百八十六人歌日同叩 
[日輪搜獲僞洋之新交涉（歐滄）]  
軍警淹死四人 
　　重慶通信停泊重慶太平門外之日輪德陽丸外傳有私販僞洋情事十九日重慶軍警團督察處在城門拿獲該輪茶房二人在彼等身上搜出雙角僞幣一千一百餘枚當即嚴詰來源據供由德陽輪船運來約有三萬元之多諜查員當即帶同少數衛警到河邊等候由諜查員上輪向船主交涉且詢其情形該船主石川熊藏及大副北神林造均堅稱無有如其不信請隨便檢查據該輪上人云當輪船茶房被軍警盤詰查獲之際船上得信已將運來僞洋三萬元掀入河中迨諜查員來交涉該船主以爲必無證據詎料至實行檢查之際忽發現僞造小洋二大箱二蔴袋又靑銅制錢數十串諜查員擬命人運回督察處訊究該船主出而阻止彼此言語衝突茶房水手一齊動手羣毆諜查員岸上軍警見勢不佳雖未携有武器誼當上輪救護該船見來者僅有六七人逕前毆擊彼此遂打做一團結果輪上人多軍警人少致被各水手茶房將軍警推堕水中者五人淹死周杰衡余海榮李蜀良戴漢軒四人救起杜豹奎一名周西源亦被推堕旋即救起軍警團督察處聞報由熊隊長帶人趕往將諜員等救回並將該輪船主及大副一併帶回駐渝日本領事貴布根即赴督察處要求釋放聞該處擬交重慶交涉員請求重辦刻正在交涉中 
[浙省自治會討論延期問題]  
　　浙江省自治法會議爲延長會期問題一日開談話會由莫永貞主席討論延長會期應如何進行之手續王廷揚主張由省自治籌備處咨請省議會議决吳庶晨反對延長主張十二月末日依限結束組織臨時議會選舉臨時省長盧鍾嶽陸啓方悌主張停會以待即將機關保留靜待時機再行召集開會李次九主張審查期間應在法定會期以外蔡信芳主張時局未解决以前通告休會葉杏南云因何休會須對外有所表示孫智敏主張陰曆年底完全結束尹志仁則以非依限結束即是延長會期無所謂停會休會主席云今天開談話會無非諮詢意見仍俟明日大會正式解决王廷揚云國民大會不久召集本會亦應加入預選代表以待李次九云本會對於時局應有正式之表示即發起聯省會議請各省一致贊同公决亦俟開大會再行决定散會後主席莫永貞即赴省議會謁見沈議長商議延長會議手續結果由兼任自治代表之省議員提出修改法律案一面由自治會議假座省敎育會柬邀全體省議員開聯席談話會　一致協助 
[杭州快信]  
　　十一月分各軍隊餉項由菸酒鹽各稅項下划撥者一日開始動放餘如浙軍一二兩師亦經籌劃如數 
　　軍興時浙敎廳飭各校停課兩星期嗣因經費無着均遲至上月十日開學惟體　校於九月二十一日　上課現定本月八日舉行第十六期畢業試騐 
　　省垣自一日起辦理冬防加派憲兵警察分段巡邏並對於車站輪埠旅館嚴加偵察 
　　浙軍二師師長周鳳歧由餘姚紹興等處檢閱所屬部隊業於前日返甬外傳辭職說不確 
　　杭州紅十字分會創辦醫院昨（一號）行開幕式官紳蒞會參觀者頗多 
　　春夏之交每絲一包（計重一千五六百兩）需洋一千二三百元軍興以後絲價步跌每包祇値八百餘元現查杭州各銀行堆棧尙存有一千數百包逾期不贖將定期拍賣 
　　浙省各廳處局長軍興後業經兩度更易現聞浙人之在京活動者頗多恐將又有一番調動 
　　閩省流入爛板銀洋爲數頗多各官廳各銀行對於此種銀洋均拒絶不收商民怨聲載道 
　　城站各轉運公司受戰事影響停業至今現雖有少數商貨經運此爭彼奪頗多向隅延至臘底勢必歇業 
[南京快訊]  
　　齊督以執政政府成立昨又加派朱振儀赴京與財政當局有所接洽 
　　皖軍官對王揖唐長皖倪道烺任鳳陽關監督分歡迎反對兩派旅寗皖同鄉擬明日開會研究又旅寗贛同鄉對贛局變化亦擬發通電表示主張 
　　贛局發生變化齊督擬於今（二日）日十省聯防會議開會時提出討論共籌妥善方法補救免致牽動大局　　杜錫珪擬再提出二次辭呈楊樹莊昨（一日）偕駐泊下關各艦長赴海軍總司令署謁杜請以大局爲重取消辭意詞甚懇切杜頗動容 
　　李景曦楊樹莊因杜辭職及江防問題昨日下午三時偕赴軍署謁齊密談甚久李定今（二日）日早車赴滬　　韓省長對上海總商會請撤米捐局因事實上不能做到特復電申述苦衷 
　　寗垣各公團曁職業團體對於國民會議加入代表事文電交馳運動甚爲熱烈 
　　下關江面英日艦隊昨開往九江保護在贛僑商　　韓省長以泰興食岸商泰合成號對於攤銷兌換券有所誤會特明令解釋謂淮南場運食商承借十萬元係屬兌換券其金由國庫存儲爲將來定期届滿兌換劵面現金之用至發行兌換劵則以軍事結束亟須現欵從事勸募性質與基金不同務遵本暑前令會同地方各業一體認銷毋得諉卸 
　　江蘇賑務處今（二日）日續運棉被一千條赴嘉定瀏河等處散放並委幹事周綱仁赴宜興調查兵災情形 
　　省署通令五道尹轉飭各縣知事遵照地方自治協進　會規程於内務預備費或地方公欵項下撥欵補助各道縣地方自治協進會經費並於地方行政會議時須函邀各道縣會一體派員列席 
　　省欵經理處主任蔡晋鏞現改委稅差遺職由財廳委陳佩實接充省立各學校校長及實業機關鑒陳辦事成績不佳對此循環式之委任開會表示反對聞陳已凂人疏通 
　　敎廳以本地燕子磯第一初級小學校設備措施均極周密訓練管理亦能確定特令江寗知事傳知嘉奬 
　　蘇州警察廳長申振剛鎭江商埠警察廳長劉志正均來寗商洽要公 
　　江都縣紳吳庚鑫以揚州冬令粥廠歷届淮徐海就食者約數千人今歲忽有停辦之議函請韓省長設法維持刻已訓令江都縣查照向例切實籌辦以維善舉 
　　無錫墅園鎭發現大刦案省長除飭無錫馮知事嚴辦 
外并派員前往調查情形 
地方通信 
[蘇州]  
　　洞庭山紅會辦理結束縣屬洞庭西山前因江浙啓釁故該山旅滬同鄉會誠恐牽入漩渦糜爛桑梓爰特發起組織洞庭山紅十字分會當由會長夏春樵副理事長沈伯講等率同全體辦事人員回山辦理並即分設各區婦孺收容所曁籌備接濟民食等項全山人心賴以安定近聞該會以戰事終結會務亦擬結束故該會沈副理事長昨又由滬江遄回西山督飭駐會辦事員迅將各種手續辦理結束 
　　仁勇兵艦出巡太湖蘇水警廳長楊春普因太湖素稱盜藪茲値冬防期内特派仁勇兵艦前往遊巡以寒匪膽該艦何仲昭艦長奉令後因木凟胥口等處水淺改由湖州大全口出太湖已於昨日啓椗出發 
　　胥門市民紛建巷門胥門一帶市民近因附郭鄉間迭出刦案現爲預防宵小起見由各街巷市民議决在各街巷口均裝置木栅門夜間可以關閉上鎖如遇匪警兜捕較易而竊賊亦不敢嘗試於昨日起已紛紛着手裝置矣 
[金山]  
　　兵災後又遇火災本縣朱涇鎭西市横街一帶地靠　秀州塘畔向爲米市會顀之地上下岸共計三十餘家此次江浙搆釁各家房屋俱被兵强佔損失已屬不少不料十一月二十九夜十二時某糖食店不知因何失愼時西北風甚大洋龍木龍均不能往前施救焚燒約四小時始熄共計焚房屋二十餘幢損失不下數萬金該地居民旣遭兵刦又遇火災恐十年以後尙難恢復原狀云 
　　尙有地方通信轉入後頁 
 
 

Page 7

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *地方通信二 
[松江]  
　　管理處常任委員辭職松江縣公欵公產管理處常任委員譚翼璋昨向縣署辭職其辭呈中謂自九月上旬耿董因病辭職負責者祇有翼璋一人已感困難况現在軍事告終善後伊始百端待理主持其事者責任更爲重大翼璋自問才輇委難勝任爲此伏秘縣長准予辭退公欵公產管理處常任委員一職並謂翼璋近日賤軀多病急欲赴滬就醫先將職處圖記送請縣議事會保管俟接替人員合法選任當即正式移交以昭鄭重云云 
　　孫中由特派員抵松中國國民黨總理孫中由提倡召集國民會議爲解决國是之唯一辦法月前已有宣言發表惟恐内地國民因交通不便或有隔膜故特派黨中重要份子分赴各地解釋要旨俾一般民衆得了解國民會議之眞相松人朱季恂君被委爲江蘇省特派宣傳員現朱君已於二日午車抵松携有孫公致當地農工商學各團體公函多件刻正向商會農會工會敎育會及各中等學校接洽將定期召集大會宣講國民會議要旨以期各界共起主張解决國是朱君現下榻初級中學聞該校定於今日（三日）開會歡迎 
　　邑人感謝敎士美敎士步惠廉君來松傳道數十年熱心公益辦理慈善事業甚多而於敎育提倡尤力如創辦孤兒院籌設聖經大學等莫不成效卓著此次松江戰事發生當盧何退走之際民户被刦指不勝屈其時邑紳大都作滬上寓公致地方乏人維持幸賴步君出爲接洽並請閩蘇軍長官巡邏彈壓地方保全不少邑人因感其勞公議鑄像紀念乃步君謙抑爲懷表示不欲故又擬改築紀念堂藉志不忘現已邀集發起諸人徵求回意以便進行 
　　兵災善後紀聞松江兵災善後協會現定每星期二開幹事會籌商施衣賑撫諸問題俾便隨時執行 
[靑浦]  
　　白鶴江災民之呼籲聲白鶴江處靑浦之北黃渡之西安亭之南趙屯橋之東自八月初六日蘇浙兩軍放哨接觸連續開火數天遠近居民所有傢具衣着什物不及搬運致被搶刦焚燒者大都一空如洗値此天氣嚴寒無論男女老幼數十里内都有無衣無褐何以卒歲之嗟雖蒙無錫大善士楊壽楣先生及張先生賑以米上海翁寅初先生賑以衣安亭紅十字會賑以麫粉乃地方遼闊杯水車薪實難普及尙望熱心善士胞與爲懷衣被不拘新舊食物但求適口苟能時時惠我災民造福實爲無量也 
[無錫]  
　　電請截留預借忙漕縣公署前奉賑務處電令核准撤銷冬漕加徵軍事善後經費一元之原案歸入振欵辦理嗣又續奉財政廳訓令以冬漕加徵軍事善後經費一案如有變更則歸墊銀行借欵别無餘欵可資挹注飭即邀集地方公團會議辦法呈候核奪縣署奉令即邀集縣議會議長浦容潛農會會長顧彬生楊幹卿四鄉公所董事倪翔靑市公所總董錢孫卿等議决將振務處令飭預借之十四年忙漕欵項如數截留撥作歸墊軍事善後經費借欵之用詎昨日縣署接奉振務處電令飭將預借十四年忙漕欵項限期提解六萬元以資應用等云馮知事奉電以冬漕甫經起徵徵存之欵無多且經地方公團議决將此項預借之欵截留即商諸於無錫市公所總董錢孫卿錢君以振務處無直接向縣公署提欵之權且案經地方公團議决截留在未經解决以前斷然不能提撥繼復召集縣議會議長農會會長四鄉公所董事等作一度之討論即日擬就電稿分呈軍民兩署振務處財政廳電文從略 
　　商埠警署破獲盜匪昨日（二日）下午二時餘無錫商埠警察署第一分駐所巡官段起山盧志廣率緝警薛子華陸英等在通運橋下一帶巡查忽見有形似江北船一艘形跡可疑即命薛警等上前盤問供稱本邑西門外尙有船四艘等語段巡官急命警往西門　兜拿一面將船扣留當塲拿獲可疑盜匪王天元周世軒李忠元李鶴良陳長生等五名（内有髮辮者數人）並有一髮辮之匪一人見勢不佳急登岸逃逸該警即追趕至西域脚警察第三分所門首協同門崗警察始將匪拘獲名李長有並在西門外河中查獲匪船四艘内有洋緞斜紋布絲線白竹布等類尙有血鞋一只該管警察第三分所長胡左泉以旣係商埠署所破獲當即交原警押至該署此案與萬安市楊墅園鎭之連刦傷人案頗有關係須待該署當夜訊問後方有眉目並聞該匪此次來錫以購買子彈而敗露並且有槍二枝藏在他處之說容再續誌 
[常州]  
　　齊督對於解嚴之覆電武邑士紳煇禹九前曾聯合錫邑各機關電請齊督解嚴昨日得齊督覆電云武進惲禹九先生並轉常錫兩縣各團體士紳同鑒養代電悉常錫守備司令業經撤銷惟以時局不靖軍警巡查不得不稍從嚴密藉維地方治安尙望轉諭商民知照爲要齊燮元儉印 
　　懷南又報盜刦武邑懷南鄉宣塘鎭高悟生開張源森雜貨店頗有積蓄一日上午二時許忽來盜匪十餘人從後門接開入内將事主悟生綑縛房内所存現洋三百七十餘元小洋四百餘角櫃内銅元二十餘千並首飾衣被等盡行搜括一空臨去時又放槍示威隣右均莫敢追捕事主於當日開單申請該圖圖董報縣勘緝 
[淸江]  
　　軍隊北上雜訊第十師三十九團全部駐防沐陽計駐錢集者爲第三營駐胡集者爲第二營駐昜溝者爲第一營均於二十四五兩日由淸江開往所有各該營官長則先期乘坐汽車前往接洽云駐防泗陽之江蘇第二旅軍隊頃旣先後到泗昨李旅長啓佑深恐地方居民誤會特又發出安民佈告多張分貼駐軍地點 
　　羅口發生越貨傷人案淮陰羅家口地方二十四日午後四時有由海州板浦南來英美紙烟公司職員外人艾某繙譯胡某等行至該處突有身着灰色短服手執盒子槍匪九人上前鳴槍示威不許聲張旣將衣服銀洋搶掠而去胡某首受重傷當晚來至淸江分往縣署及淮揚鎭守使署交涉劉代使朱知事皆允爲設法緝究 
[嘉興]  
　　濟生會開會情形嘉興濟生會辦理慈善事宜尙著成績前於軍興時該會曾組織災民收容所及施粥廠等以惠貧民現擬分别結束故該會特於日昨開會到者三十餘人由會長顧企先主席報告各收容所粥廠等經過情形並說明收支賬略畢議决事項（一）施粥廠續辦至陰曆十二月十五日爲止（二）施醫部辦至陰曆十二月十六日爲止（三）備米三十石發給歲米票（四）楊廟雙林等各收容所送給鏡架一個（五）缺少經費八百餘元由各會員分頭籌募議畢遂散會云 
　　天氣乾燥發行喉症嘉興天久不雨河水乾涸飲料缺乏旬日來天氣又異常乾燥居民之發生喉痛眼紅者已頗衆多此外因天氣失調而生各種病症亦屬不少故近日醫家診治甚形忙碌即未染喉症者亦多購食蘿葡靑菓等以資預防云 
[平湖]  
　　新知事委任職員平湖縣新知事李樹慈頃將署内重要職員分别委定如下（一）政務科主任房培森（湖州人）助理楊奇（二）財政科主任陳裕（紹興人）助理張繼善陳吉棠（三敎育科主任陳學麟助理金蘭）（四）實業科主任陳學麟兼助理金蘭兼（五）收發主任　鏞助理葉志超（六）會計主任陳如鈞助理張錫瑛（七）庶務楊人驥（八）承審員鮑湛 
[寗波]  
　　杜廳長晋省消息昨由警廳傳出消息謂杜廳長因有要公須向軍民二長面呈一切擬明日（二日）進省云　　一師官員之調升第一師司令部昨致甬埠各機關函云逕啓者敝師部參謀長劉體乾辭職調充巡署參議所有參謀一職請以陸軍少將葛敬恩調補已奉巡帥令照准等因除分函並令行外相應函達即希查照實紉公誼又一師一團團長徐康聖昨奉軍務善後督辦公署令調元師部校官遺缺以中校團附朱紹坤（字俊三升充 
[杭州]  
　　夏省長否認紳富捐杭縣陶知事簽呈紳富捐流弊請長官宣示宗旨以息謠言昨奉夏省長批云據簽已悉查紳富捐流弊滋多决非正當辦法本省長負愛護地方之責何至出此弊政以重苦吾民外間謠傳全非事實仰縣傳知各紳董知之等因是避居滬上之紳富旣無額外之負擔或可携眷來歸矣 
[沙市]  
　　破獲黨人機關一起沙市通信云何家瑞係河南平江人曾充二旅高級參謀現住沙三府街震亞麫廠内宅居常與軍界要人聯絡感情暗中則自編師旅近見沙地駐軍空虚僅有二十一旅之砲兵營一營並留守之兵士思欲舉事乃事機不密於前晚（二十二日）被密查偵知當即報告營長馬相麟馬即於是晚六時親率武裝全隊軍士將該首犯住宅圍抄至三小時之久詎首犯在逃未獲祇抄得斫刀子彈不少又大小僞印三顆篆文係「中央直轄鄂軍二旅之關防」字樣並在某軍衣店抄獲該犯定做　訖之軍衣三千套又在有嫌疑犯之各家捉獲從犯孫某十名當詢首犯蹤跡據孫供稱巳於今晨（二十二日）携帶僞印乘消市輪下漢去矣一時市民不明眞相莫不驚惶萬狀關閉一空而馬營長一面除電呈省署漢黃鎭守使嚴拿該首犯外一面張貼佈告以安民心並於沙地各交　地點暗布密查凡遇形跡可疑者無不細加盤詰現沙地市面已恢復原狀矣 
 
 

Page 8

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *   
 
 

Page 9

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *本埠新聞 
[張允明之闢謠布告]  
　　近日外傳蘇軍陸續調滬及龍華掘壕等情張護軍使深恐謠言遏傳有碍治安特派趙參謀長親到宮鎭守使署答拜表示和衷共濟保衛地方宗旨宮氏極端贊同並稱無論如何情形决不至有軍事行動云云因張與宮鄉誼攸關寅誼尤篤雙方旣經切實表示意見共衛地方自當不致别生意外張氏並於昨日發出闢謠佈告茲錄如下 
　　松滬護軍使署佈告爲佈告事照得本埠華洋雜居駐軍林立戰事甫息謠諑頻繁本使治軍有年素以保境衛民爲宗旨此次奉令忝綰軍符自慚薄德惟是地方秩序力保安寗所部駐軍紀律爲重耿耿此心諒所共見乃近有不肖之徒藉端散布流言希圖煽惑愚民乘機擾亂按照軍法罪不容誅除密派偵探隨時查拿嚴辦外合行佈告凡我商民務須安心職業切勿輕信謠言自相紛擾其各遵照毋違切切此佈 
[宮邦鐸息謠之措施]  
　　松滬宮鎭守使以近日滬上謠傳駐蘇二師全部軍隊曁某旅營底以及搬運砲彈等運調來滬等情業已布告闢謠在案昨據該署王畫一副官長面述自第十九師全部兵士調駐滬埠後所有軍官等之家屬均已遷滬居住並　無調動軍隊搬運子彈及加增一兵一卒之事惟前日曾令在寗看守十九師營房之兵士十餘名將營内搬剩之檯櫈鋪板等零星雜物悉數搬運來滬以致誤傳十九師兵士係在滬久駐之兵全師兵士已足維護滬埠安全况宮鎭守使與張護軍使友誼甚深均以保境安民爲職志决無再有軍事行動發生日前之事實係誤傳所致云 
　　宮鎭守使近以滬上謠言蠭起亟應派探嚴密查禁特行組織偵緝處派委盧寳三君爲處長並派定偵緝員十餘人昨已通告任事並分投嚴拿造謠滋事之徒以便　解究 
　　宮鎭守使特派副官長王畫一謁見張護軍使接洽一節已誌昨報日昨（二日）上午十時半張護軍使亦派參謀長趙汝璧（號光宇）至閘北湖州會館訪謁宮鎭守使茗談移時始行辭出云 
[張部兵隊由龍華移駐高昌廟]  
　　松滬護軍使張允明所部第一師第二旅第四團第一營步兵於昨日（二日）上午五時奉令由龍華出發步行至高昌廟兵工廠新公所駐紮（係前閩軍第十旅軍隊駐紮地點）該營營底行李雜物等於昨日上午五時半由龍華裝交滬杭鐵路鐵蓬車三輛專車運往南車站西栅卸車由該營兵士自行搬往高昌廟營部 
[宮部步兵改編工程連]  
　　蘇軍第十九師第三十八旅第七十六團第一營第四連步兵約一百五十名現奉宮鎭守使令挑選改編工程連由該連長關經昌率領並帶電機電線及工程器具等件分裝滬杭鐵路廂車五輛於前夜（一日）下午六時山南站專車開往北站下車前往閘北駐紮 
[七十四團營底先後運淞]  
　　前日（一日）午後七時餘由滬開淞之專車一列拖掛鐵篷車二十三箱内載七十四團三營二營二連四連九連十一連及機關槍連之營底雜物甚多並附有軍官及辦事人員之眷屬人等至砲台灣下車由各兵士搬往營部昨晨有紹興大鹵簟船一艘抵淞在東鎭海關碼頭停泊亦裝載七十四團之營底雜物並眷屬人等上岸後由砲台灣營部派來兵士四五十名各掮大扛將水道運淞之檯櫈箱籠行李等物逐件搬往營部砲台灣車站外面鐵路碼頭昨亦到有寗波釣船及紹興鹵簟船七隻内裝　十三四兩團各營營底底頗多各兵士即在近處拉用民夫帮同搬運故淞鎭昨日又有拉夫風潮鄉民均不敢上鎭購物據船夥云是項營底均由徐州及江陰兩處運淞云 
[宮邦鐸將赴淞發餉]  
　　駐淞陸軍第十九師七十三團獅子林之七十四團團營長等前日得鎭守使署消息謂宮師長定於本月一日蒞淞點名發餉故駐防砲台灣三十七旅旅司令部飭派弁目到淞商借紅綢購辦鞭砲預備迎迓後經宮使委派三十七旅高旅長於前日（一日）七時乘車到砲台灣司令部休息片時即於七句半鐘點名總計駐淞砲台灣及獅子林寳山城廂内外並吳淞商埠局稽查處執法處前第十師陸軍醫院等共有六營之數點畢即於八點餘鐘回滬報告宮師長據云日内即將往淞發餉云 
[張允明派兵赴漕河涇駐防]  
　　龍華張護軍使昨晨令飭陸軍暫編第一師步一旅第二團第一營步兵一營開赴漕河涇鎭佈防該鎭駐軍房屋尙未預備以漕河涇保衛團暫作駐所即有二團韓團長會同四區警察所所長程麟保衛團團長楊心正擇定東鎭漕溪路旁姚錦秋之祠宇馬氏墳屋及西鎭史氏宗祠姚氏宗祠爲駐防地點已分别開往駐紮外並以鎭東楊家祠堂爲司令部云 
[領團答拜宮邦鐸]  
　　駐滬領事團於昨日相約往湖州會館答拜松滬鎭守使宮邦鐸上午十時一刻起首先往訪者爲領袖意總領事德樂時由宮使及參謀長蔣益元延見寒睻數語并用茶點欵待任翻譯者有交涉署秘書楊小堂及該署秘書李秀嵐席鳴九三君領袖領事辭出後相繼來者有日本總領事矢田七太郎副領事長米六比利時領事汪候達瑞典領事李禮化瑙威領事亞爾荷蘭領事達念思下午二時半起領事往訪者有葡萄牙領事加薩法拿西班牙領事巴倫士堡及英領事璧約翰等至下午四時半邕畢是日到者共有九國尙有法蘭西及瑞士二領事本約昨日往拜因臨時抱病尙須改期云 
[虞洽卿電段陳應急辦之四事]  
　　虞洽卿昨致合肥電云北京段執政鈞鑒自公入都人歌來暮正以見國民亂極思治飢者甘食之恒情時易失而難得非有切理饜心之措施親賢遠　之决心則昔之謳思將成觖望豈獨爲盛德之累亦斷非國家之福方今要務莫大於廢督裁兵裁一日即早脫一日人民於水火煥帥手擁重兵功在反正毅然解甲经爲十三年來僅有之事正宜玉成其志風示羣帥未可惑於酬庸之虚文誤國家之大計其餘大河南北及長江流域名義旣失部曲離心發蒙振落危在旦夕但能缺出不補則數省之督不折箠而自廢然後推行全國迎刃立解國中旣無擁兵自利之人庶兵卒可以從容議裁此應急辦者一年來財政早瀕絶境曹氏竊柄半以充軍實半以入私藏遂致佞倖得志將帥携貳而全國有名實業亦多爲若輩所牽倒今宜器箮量入爲出之常經破各省把持截留之積習再與各國商加二五關稅然後舉全國之歲入先以整理債務次以支配政費再次支配軍費至於商加關稅應專爲整理無担保之内外債并補助實業安挿裁兵移民屯墾之用庶幾國信可保破產無虞此宜急辦者二方今亂源在於失業之人太多民之俊健者非嘯聚綠林即甘隸尺籍士之桀黠者非　身權要即託跡侯門欲靖亂源首在振興實業使此輩安身有所然東南地狹人稠而吾國經濟組織距工商先進國尙遠急宜開拓交通將包頭鐵路向西延長河套一帶　水泉肥美　時論謂其可容納七八千千萬人口庶幾移民屯墾裁兵實邊均有着手此宜急辦者三代議政治在歐美已多流失是以最近新興國憲法類多有創制復决撤回之制藉以補救吾國一般人民對於選政大率膜視歷届選舉無非爲野心家壟斷利用以云代表民意去之愈遠即無此次賄選亦應謀改絃更張今宜許職業團體加入選舉與現時人民複選相互而行庶幾選政澄淸民意實現此宜急辦者四方今旋乾轉坤之望屬於明公一身欵欵之忱不能自己行以爲明公千秋勛業計亦以爲國家萬年有道計尙祈亮察虞和德叩冬 
[商總聯會電段請注意五事]  
　　上海各路商界總聯合會昨日依據議决案致電段執政請注意五呈文云北京段執政鈞鑒國民之苦兵禍久矣十三年來干戈擾攘變亂相尋國本飄搖人民塗炭幸也天心悔禍將士厭戰霹靂一聲武力夢醒我公以全國之仰望部曲之擁戴總綰國政從此化干戈爲玉帛去水火登袵席和平統一胥此發軔額手慶祝人同此心雖然禍兮福倚福兮禍伏前途險夷緣於今日之措施一髮千鈞時不可失敝會於歡忭之中敢進蒭蕘之獻善人盡言惟公察焉一曰武力政策之宜抛棄也自袁項城以武力經營而後國内戰爭幾無寗歲伏屍百萬流血千里兵士暴骨於郊原人民輾轉乎溝壑而金甌永缺統一無期蓋以力服人古聖所譏勿戢自焚先賢垂戒吾公以民國元勳爲衆流仰望知力征之非計乃改弦而更張召集會議熟商善後同屬謀國何有私見務使各黨各派開誠布公耀德偃兵庶幾有豸二曰廢督裁兵之宜實行也禍亂之源首在養兵軍閥恃爲護符政治因而紛亂民生凋敝商業衰頽大兵所至荊棘生焉故止亂之道胥在裁兵或移以屯邊或化之爲工兵額旣减財政自裕凡百事業乃得發展廢督之議呼籲已久當局非不自知而眷戀權位之私坐誤不朽之業今馮公煥章首先退職吾公愛人以德應即允准並加以奬勉使其他軍閥知所感動此後各省督軍去職以後即不再行遞補所屬軍隊或由陸軍部直接統轄或另訂妥善辦法務使在實際方面武人不得再行割據地盤託詞保境至於督理督辦等軍職名異實同併應裁汰駐防式之軍隊一律調回而上海漢口等商務繁盛之區非軍事地點槪勿駐軍以安商業果如馮公煥章所言軍不成閥閥不代興永遠和平惟此是賴非然者此仆彼興　甲起乙減昔日安福今日直系循環起復永無已時變亂愈多國脈愈傷似非國民所仰望於我公也三曰用人行政之宜審察也安福之敗誤由羣小當此革新之會應有除舊之勇凡屬禍國殃民社會共棄之人當在永不叙用之列而五四運動全國犧牲所得而罷斥之賣國賊尤應加以放逐勿再引進一切行政悉秉至公以天下之賢材治天下之政治若一面襲混合内閣之故智置異黨俊才於閒散一面蹈安福時代之覆轍使小人相慶以彈冠則前車可怖殷鑒不遠邇聞勸進代表竟膺省長姜案要犯復任監督海上輿論已有訾議民具爾瞻辟則爲戮願公愼之也四曰對外交涉之宜愼重也道路傳聞謂此次政變東鄰實爲導演雖捕風捉影難以盡信而蛛絲馬跡不能無疑日本報知新聞且引爲大功告成而西原借欵又有整埋之說夫非我族類其心必異事齊事楚原無軒輊但五九國恥深印人心二一苛約猶未盡撤民縱健忘究不可罔十目所視十手所指望公鑒察焉五曰國民會議之宜召集也主權在民約法所崇而十餘年來一切政治均操之軍人政客之手國民之呼籲無聞輿論之誹謗不顧今後蕩滌汚穢應有澈底之覺悟則民國主權　歸之於國民是非好惡民意是判中山先生高照遠矚洞悉竅要揭此主旨以爲治本我公允宜加以採納即速籌備避專欲之名行共和之實血氣之倫同深企望以此解决國是自無拂挫之慮凡此五事均屬要圖敝會深愛我公尤愛民國敢矢忠誠爲貢盡言一得之愚敬祈俯納上海各路商界總聯合會叩冬 
[何東電段贊成兩種會議]  
　　何東昨致電合肥云北京段執政鑒前上魚電即承賜覆於收束軍事研究和平根本辦法諸端辱加贊許並囑詳陳方略盛德謙光彌切佩仰嗣讀馮電毅然以國家人民爲重人都主政舉世喁喁想望新治改造大計尊恉擬以善後會議籌備建國方案國民會議解决根本問題老成碩畫一言興邦東年來集合同志呼籲和平請開會議要不外是近復繼續討論亦愈以兩種會議如期舉行爲公更始大業之前提除已組織永久和平討論會續有陳述外先攄至誠爲國馳賀何東冬 
[國民會議促成會籌備處之代電]  
　　各報館轉全國各公團公鑒討曹事竟建設正始國民念旣往之疾苦謀未來之安全應行使主權永奠國本邇者國民會議之呼聲已震動海内然何時實現與如何組織國民均應有所凖備各公團熱心國事對北伸張民權之舉當能努力猛進望一致奮起急籌各地國民會議促成會庶同胞中未明此義者得所啓導政府因人民之督促早日召集臨電神馳佇盼好音上海國民會議促成會籌備處叩印 
[徐春榮之裁兵條陳]  
裁减全國軍額爲二百團 
　　自段氏當國輿論均以裁兵統一相期望閘北紳士徐春榮昨日發出通電提出裁兵方法三項云北京段總執政並轉孫中山張雨亭盧子嘉馮煥章諸先生各軍民長官鈞鑒此次解决國是苟非一般武人有澈底之覺悟以過去之總統巡閱督軍爲現在之殷鑒則去和平統一之期尙遠段公雖爲民國泰斗此次東山重起民望翕然但使驕　悍兵不奉號令則又何補於國倘如擁兵長官　國家安危所繫萬世奸賢所别明所以取舍之道則國家獲磐石之安人民蒙無量之福各擁兵長官受萬世之崇拜洵功德無量之舉否則擁兵者徒爲政治之障碍爲天下人所共棄愚孰甚焉吾國軍額之多甲於天下禦外不足殘内有餘不裁兵無以爲治倘　兵而不善爲安挿則流而爲匪其害且甚於兵故裁兵必先籌其善後使兵不流離官不失所則裁兵之目的可達政治之障碍可除也鄙　國防軍應酌留二百團統兵長官以團長爲止均由中央直轄以免尾大不掉之累每一縣仿上海閘北成例收編陸軍一營爲保衛團餉糈由地方籌給以縣知事爲監督以地方紳士爲團總以原有營長爲副團總國家無事時保衛地方治安有事時聽候調遣則國家多省一萬數千萬元以上之支出仍有一千數百營之陸軍存在兵不流離官不失所此其一也其餘軍隊（一）實邊墾荒（二）塡港築路（三）開掘礦藏以裁兵之費爲植利之本將來所獲何祗千萬此其二也高級軍官如巡閱督軍師旅長均改任爲行政長官弭障碍於無形爲過渡之梯航此其三也此三者果能實行則武人或可見諒而裁兵之目的可達政治得以淸明於是中央與省之權限省與地方之權限官治與自治之權限界限分明各治其所治則望治有期諸公之功業永垂不朽則舉國之幸也否則循環報復禍亂不已不特諸公之命與人民同不堪命諸公之子孫且與人民之子孫同陷於牛馬奴隸之域矣臨電惶悚伏請垂鑒徐春榮叩冬 
[反對非常國會之一電]  
　　在滬贛籍衆議員候補人邱玉麟昨在滬發電云北京參衆兩院議員諸公均鑒報載諸公組織非常國會閱之不勝疑慮非常國會非國家有非常事變不能行使職權爲不得已之舉動今合肥出山主張和平未聞有干涉行爲存在與否自應靜候國民會議解决何來此種名稱玩非常國會組織法第一條本會議以反對賄選之國會議員組織之是諸公眞以國會爲私有物夫國會果應存在賄選議員果應除名當依法以候補人遞補蓋候補人與現任者爲同時選出乃法律上賦予之權利義務不知諸公果何所根據而取消之乎且諸公反賄在國人固當欽敬在諸公乃職分内所有事又胡得以此驕人總之國會爲立法機關凡事均應根據法律若法外行動則非所敢知也特進忠言務希垂納贛籍衆議院議員候補人邱玉祺叩卅 
[豫人關懷桑梓之三電]  
請胡吳兩部停止軍事行動 
　　河南旅滬商界聯合會昨日發出三電分致段胡吳茲併錄如下（一）北京段執政鈞鑒伏讀就職通電擬組兩種會議一用和平手段收束軍事一據國民公意確定國是萬家生佛四海歸心乃警報傳來胡部紛開豫北發生戰禍竊所不解我公若不迅束制止人必疑其言行不符若謂對吳吳氏駐豫有年應與其他軍人一律看待内爭勝敗有何功罪可言胡氏據何理由必欲攫得豫省地盤以爲快遺吾豫以可免不免之戰禍耶况尊段之論疇獨唱於王表功之時一貴一賤交情乃見論公義與私交我公均不容漠視專肅馳賀務懇嚴令吳胡兩部迅停軍事行動靜候善後會議解决不勝禱祝河南旅滬商界聯合會叩冬（二）北京陜軍司令部胡軍長鈞鑒自貴軍回京與馮孫倡導和平并聞對報界演說謂河南督理也不要吾人當然表示好感乃近接警報貴軍紛紛開赴豫北兩軍對壘和平不保自來出師不可無名謂奉京令則合肥入都採取澈底革命行動攝閣毫無根據命令直屬滑稽蹟軍省在擁段之列何得出爾反爾若云對吳貴軍曾爲其部下矣况貴軍受豫人豢養有年更奚忍以爭土爭地之故演盈野盈城之慘爲此特請貴軍實踐宣言保存令譽否則孰懷野心孰先開釁豫人不少健者當製三千萬梃以撻之矣竭誠忠告佇候卓裁河南旅滬商界聯合會叩冬（三）洛陽吳玉帥鈞鑒此次用兵忽受意外頓挫人皆爲公惜敝會獨爲公賀蓋多難興邦益憬然於武力之不足恃也幸而大軍雖敗人格猶存豫商旅滬者罔不對於我公表充分之同情甚至張君少卿對衆贊美馮君煥章私心折服東西人士同聲推許是其人格已戰勝全球矣倘再進而擴充私德勵行公德天降大任夫豈異人先祛不平之心焉有報復之事無論在朝在野同屬爲國爲民如合肥能泯各派之猜嫌爲公平之處置務祈我公竭誠擁護結束十三年來無意識之内亂豫省局部問題不難從容解决頃聞胡軍開豫望嚴束貴部勿與交綏若彼方咄咄逼人豫人自有公論執政政府亦當不漠視之也竭誠忠告佇候卓裁河南旅滬商界聯合會叩冬 
[馮夢華致段執政電]  
爲災民請命 
　　江蘇防災會會長馮夢華到滬籌畫兵振事宜因災重欵絀焦灼萬分日前分電京中要人商募振欵其致段執政一電文曰北京段芝泉先生鑒契闊戎　飾巾待盡忽奉支馬兩電慨念深之陸忠宣謂民者邦本財者民心兵者財蠧用兵弗戢心傷本傷明訓昭然古今同揆來電謂一擲千萬十室九空循誦仁言近所難得公以和平爲倡必能宏濟艱難煦衰病餘生何所建白惟蘇省被兵甲於全國呻吟創痛慘不勝言露處風餐飢寒遍野本省官紳合籌振撫以煦董其責鄉邦急難固辭不獲而公私殫竭呼籲無門公旣出綰中樞救民水火弭兵拯災保存元氣惠此中國似以斯二者爲根本要圖施當其阨民信易孚或頒　帑或霈仁漿天道好生佛慈救世謹爲遺黎一祈膏澤迫切待命臨電徬徨云云 
[馮夢華等致張作霖電]  
請以振恤北省災民者亦振江浙災民　　蘇紳馮夢華等前日致張作霖一電由葉恭綽轉致電云交通部葉總長恭賀任喜轉張雨亭巡帥鑒比聞我公頒發大宗糧食賑恤北省災民仰見痌𤸄在抱胞與爲懷戢矢櫜弓旣慰來蘇之望飛芻輓粟復開續命之倉匱乏加恩傷痍受煦仁風所被薄海咸欽而煦等更有凟者謹爲麾下陳之今歲江浙苦旱田畝歉收饑饉之餘加以師旅流離載道慘何可言天心厭亂幸得弭兵鋒鏑殘黎胥歸田里然而儲粟告竭於倉箱何以卒歲播種求盈於　稑須待來年時値隆冬民多餓莩以言歲凶則江浙較北省爲有間以言兵禍則江浙與北省實相同今北省旣蒙康濟之恩而江浙未遂昭蘇之願虞災厪念高明詎有偏私救患攖情南北更無歧視伏冀我公推如傷之德廣若保之仁雍絳汎舟監河發粟解倒懸之奇厄拯無告之災黎行見澤普三吳恩周兩浙共拜豆區釜鍾之賜咸在煦嫗覆育之中用是頓首攄詞爲垂絶之生靈請命竭誠告糴冀陳因之粟米遙頒臨電依馳無任迫切再煦前曾有巧電奉聞未知達否並希賜復馮煦孫寳琦王同愈唐文治施肇曾東 
[焦易堂業已北上]  
　　國民軍馮胡孫三司令代表焦易堂氏在滬公幹已畢於前晚（一日）十時由北站乘車赴寗轉車赴京 
[趙恒惕代表過滬]  
　　湖南趙恒惕因有某項要公特派審計院院長陳强代表入京與各方接洽陳氏已於上月三十日借同駐滬代表梅馨等抵滬寓一品香約在滬勾留數日即行北上云 
[但懋辛赴津]  
趙鐵橋偕行 
　　滇省唐繼堯自將滇黔聯軍改爲建國軍後曾與熊克武劉顯世聯名請軍長但懋辛及張冲等來滬與在滬各要人接洽表示西南對於會師武漢之舉仍當實力進行以淸直系餘孽現但君在滬接洽已畢經於前日伴同川軍駐滬代表趙鐵橋偕行搭輪赴津將轉赴北京 
[昨日赴寗之中外人物]  
　　江蘇特派交涉使温世珍前江西省長現任九江商務局督辦陶家瑤總統府洋顧問安特生昨午（二號）由滬聯袂乘滬寧路花車附掛中快車赴寧會晤齊督接洽要公又蘇齊駐滬代表錢宗澤督署參謀唐成憲訂於本晨（三日）聯袂乘九點三十分特别快車赴寗公幹 
 
 

Page 10

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *[張華浜又一俄艦將離淞]  
　　停泊吳淞張華浜灣南首之三俄艦其中瑞達號已於上月二十六日夜十一句半鐘駛往南洋大約轉赴日本該俄艦開駛後即有中國楚謙兵艦開淞監視未去之二艦昨日又有俄艦蒙蓋搿揶號首領向張華浜指泊所洋員聲稱日内即須開駛故昨日滬海軍又加派永建砲艦到張華浜灣停泊監視護俄艦或於晚間起椗他駛尙有一艘福克脫號留淞並無起椗之凖備云 
[航業要訊]  
　　外艦之調防日來長江方面形勢頗緊浦口徐州一帶已駐重軍日海軍司令已派定海防艦安宅號在滬寗波段内流動巡防昨又命伏見號砲艦開往南说並命警備艦勢多號隅田號鳥羽號在九江上海間巡防又英國新調來大砲艦一艘名曰金龜蟲此艦向在香港一帶駐防今已增加入滬駐於第八段河筒任保護上海之責而久駐吳淞外之白俄艦三艘前日忽然開出昨日已有兩艦駛還惟尙有一艦則迄未還淞其行踪且極不明瞭云 
　　條銀之輸入大　輸入近來甚少大英公司昨得郵船開伐號來電謂船内由倫敦載有大宗英國銀條一千五百餘條總數在二百萬元以上又有大批粵毫由香港運滬亦將托該輪於明晨載至上海又東洋公司之大洋丸此次來滬亦載來美國條銀五十萬兩 
　　德飛機没收國際聯合會前曾議决凡歐洲各國此後不得再以軍火品供給中國惟恐或有私運偷漏等事當時公决由歐洲至遠東輪行必須假道新加坡海峽殖民地與錫蘭島之哥倫布以至蘇彝士河下之波賽等埠特設檢查員專司查察嗣後由歐來滬之輪其載貨單必須交給各該埠檢查員騐視如有軍械品則一律扣留故除不入艙單而密運者甚難運入中國此次北德公司之品發爾齊號由漢寳開來代某派運來飛機四架現該派正當失敗需求之際原期在本月十四號可以裝到上海交貨乃經過哥倫布時爲檢查員查出當即將四機由輪提起實行没收云 
　　嘉禾運賑糧奉張到津後即在天津放賑其欵由張獨任早誌本報昨日滬上招商局之嘉禾輪在牛莊發電到滬謂該輪今已由牛莊裝載奉張所購之大宗賑糧即日裝至天津發放又言牛莊在前三天下雪並有大風今雖放晴但河内已有冰凍航輪行駛較爲困難云 
　　長江增日輪戰後交通業已恢復積貨亟待趕運日本郵船公司近以近海班内之大冶運鋼鐵輪十四艘於本月一日起一致兼航上海蕪湖漢口漢陽等埠載運雜糧等出口至日本至揚子江内日航輪勢力大增而社會上當此糧食問題正急之時故對於此項日輪之運長江貨乃極爲注意云 
[被災房產債務訴省令訟另訂辦法]  
　　江蘇省長公署訓令（第一Ｏ六七六號）高等審判廳文云案准兵災各縣善後聯合會袁紳希濤有代電開兵災各縣其被災尤甚區域直接被燬商民之房屋財產乃天時人事之不可抗凡遇債權債務關係提起訴訟勢不能依據民事訴訟程序辦理應請迅賜令飭高等審判廳另訂辦法以濟法律之窮辦法未定以前並請由高等審判廳轉飭各司法官廳如查明確係被燬之户暫緩訴訟進行以待後命等因准此杳所稱各節自屬目前應有之辦法除電復外合行令仰該廳長即便查照辦理仍即具報查考此令 
[眞茹又有散兵搶刧]  
　　前日（一日）眞茹陳家宅太平橋地方又有兵士十餘人荷槍前往搶刦鄉民惶恐萬分後由管弄保衛團馳赴彈壓各兵士始將搶得之衣物携之而去 
[省委履勘顓橋鄉災區]  
　　江蘇韓省長令委賑務處急賑委員任重調查上海被災較重區域已誌前報昨晨八時又赴顓橋鄉調查到鄉接洽與鄉董施其光略叙寒暄訽問該鄉被災情形隨同委員在顓橋鎭上詳爲查勘按該鎭於松江失守後退兵過境接連三日三夜商店受損失甚大全鎭查畢繼赴鎭岡廟地方察看該地係浙滬聯軍與閩軍接觸地點所掘戰壕長而且深沿港橋樑均已拆斷該處鄉民張占魁等四人均爲流彈擊死並察看該鄉民死事地點任委員親臨該鄉民家向遺屬一一撫慰詳載姓字於簿上下午二時履勘至季李金各村莊該鄉村居民繁盛大受潰兵刦掠屋宇門牕毀壞無數正在逐户詢問記載遭災情形之際有老婦突前哭訴苦情聞任委員履　災情後即委施鄉董再行詳細覆查如確係無衣無食之災黎造具清册籌辦急賑應如何籌劃救濟哀鴻再行電省核辦云 
[商界推丁鶴卿往瀏河施振]  
　　瀏河羅店等處自蘇浙兩軍退盡後各　災民紛紛旋里惟經此巨刧全市頓成邱墟無家可歸荒凉滿目狀極可慘茲悉滬上錢業及洋貨業中之慈善家對之深爲憫惻特推協新洋貨號主人丁鶴卿君前往施振邀集該鎭紳商商議分配衣米辦法丁君每逢星期日往瀏一次僕僕風塵不辭勞瘁云 
[兩商會商定振災墊欵]  
由銀行錢業兩公會代墊二十萬元 
　　韓省長派員來滬接洽籌借振欵情形迭誌本報茲悉業由兩商會商請銀行錢業兩公會暫行籌墊二十萬元以蘇省預征十四年度之忙漕五角爲抵押品利息按月一分二釐如善後公債募到後儘先歸還此項墊欵云 
[白寳山飭副官在滬購辦棉被]  
　　白寳山師長飭該師衛兵營營副官史元武在滬購辦第十師兵士棉被一萬條史副官已向中和呢絨洋貨號訂定限五十天内將貨交淸陸續裝運至海州以備應用被服欵項暫由總商會向中和言明請俟白師長匯滬再行交付云 
[電請厦商會運回代扣之貨]  
　　上海總商會昨電厦門總商會請將代扣之貨運回上海略謂據米業仁穀公所函稱同業生泰泰潤兩行被興化帮宏大號辦去黃菉豆等一千二百六十九包十一月十六日裝太古公司新疆輪運一千一百八十包往厦門詎料該號忽於二十一日倒閉號主黃賓秋逃避無蹤貨銀無從收取當請太古公司拍電至厦囑將運去之貨如數扣留接厦門復電謂不及全扣已卸一千零二十二　僅留一百五十八包請代電貴會轉電厦門總商會將扣留之貨迅飭運回上海云云用特電達請即查照辦理爲荷 
[市議會昨開常會未成今日續開]  
　　上海市議事會原定於十二月二日五時續開冬季常會昨日届期因有審查案一件尙未查竣報告兼之到會議員僅止二十五人不足法定人數未能開議當由議長沈恩孚改訂於三日（即今日）續行開會當日即發通告通知各議員知照請届時蒞會與議云 
[敎育局再致縣署催欵函]  
　　上海縣敎育局局長李宗鄴爲催撥敎育經費於昨日再函上海縣知事文云敬肅者縣市鄉敎育欵項自六月至十一月十日止共計三萬三千九百八十五元二角七分四釐前經本局肅函請領在案茲奉鈞函以結束軍事不得不暫時移挪惟敎育經費關係重要自應迅速籌措首先提還仰眲賢長官重視敎育之至意伏思敎育捐稅帶徵查考其性質譬猶延師課子三節束修必須按期致送間接由鈞署徵收直接仍委人民負擔而局長不過代爲收付而已矧江浙衅起閭閻不獲寗居値此創鉅痛深之時猶復典衣縮食忍痛出資無非望子弟略能識字將來須可謀生計自軍興至今各校經費不發者已將三月矣敎師有斷欵之虞學子抱向隅之憾上海素稱海濱鄒魯一旦弦歌歇絶未免令言偃笑人矣務懇縣長先將九月十九日後徵到一萬七百五十四元三分迅賜如數照撥以救燃眉至前任沈知事任内欠發各欵二萬三千二百三十一元二角四分四釐亦請鈞署函催照發以便具領庶賢父母維持敎育之苦心翕然輿論不獨局長一人之戴德已也云云 
[七次遠東運動會之籌備]  
　　第七次遠東運動會已定五月中旬在菲律賓舉行中國方面向由葛雷博士籌備自中華體育聯合會在南京宣告成立後已改由該會主持本埠靑年會總幹事郝俾陽昨爲催促進行中國方面籌備事項特函聯合會執行幹事沈嗣良請其積極進行籌備及訂請國内體育界加入合作以共圖勝利云 
[日本籃球隊來華比賽續訊]  
本月二十六日抵滬 
　　日本因預備明年第七届遠東運動會特派籃球隊來華比賽以資練習而增閱歷已誌本報茲悉該球隊將於本月二十六日抵滬聞擬先與美童公學及同文書院球隊各比一次與聖約翰大學球隊比三次因約大球隊前曾代表中國參與上届遠東運動會云 
[葡韓二籃球隊比賽紀]  
三十五與二之比．．．韓人勝 
　　韓國靑年同盟會籃球隊於昨日下午五時半在法租界天文台路貝勒路轉角新棒球塲與葡萄牙義勇隊籃球隊比賽韓人以三十五與二之比獲勝其中申國權崔燦學崔景燮等最爲勇銳云 
[曁南與中國公學之籃球戰]  
　　十一月三十日國立曁南學校籃球隊與中國公學商科在眞茹曁南球塲作友誼比賽雙方球員均甚勇猛其結果爲三十九與二十四之比曁南獲勝云又曁校足球籃球二隊行將於本星期五旅行無錫與無錫第三師範及無錫中學作友誼比賽 
[國際競步比賽會代表已有五十人]  
　　上海國際競步比賽大會定本月七日舉行昨日國際競技委員會開會報告各國　員正式加入比賽者已有英法愛爾蘭蘇格蘭葡萄牙日本等六國選手代表又個人選手加入者中國及德國各一人統計已有選手五十人惟美意兩國省無代表參與云 
[閘北市民對水電加價問題之一函]  
　　閘北市民許昌時錢達蓀昨爲水電加價問題致函上海總商會云總商會會長先生大鑒啓者閱今日報載貴會致閘北水電敝取消加價函具見貴會關心閘北市政無任欽佩查水電廠官辦時水價向無標凖有昻至三元者有廉至數角者大槪有勢力與資本者均能享廉價之利益而其他平民則均受普通之待遇昌時等向日所納水費平均爲每月二元五角以上蓋無勢力與資本固不能享此優待之利益也並聞官辦時有少數用户對於水費竟有分文不出者其黑幕可想而知因此種種關係致水廠不能擴充水量不能充足而淸潔坐便閘北三十萬人民同受無水之苦今商辦公司劃一價格爲一元五角在以前享受優待者固覺加價而在我等則已較原價減收一倍多數經租賬房無不樂就此範圍許爲所定尙稱低廉今貴會與興市植產會諸君獨持異議是否貴會及興市會諸君在閘北房產所納之水費與上述優待者之價格相同而乃表示反對如果貴會能將諸君所納水費及其他各户所納水費詳爲表列加以比較而使吾儕與諸君享同一待遇則尤私衷所願也且有進者諸君對於向者官辦時之黑幕不加聞問何獨對於商辦時之劃一水價認爲不公殊不可解請明示爲幸云云 
[防盜處審查調查員資格]  
即日領取憑證服務 
　　各馬路商界防盜調查處昨晚舉行審查委員會審查各馬路推派之調查員資格現已報告到會者計有南京路四川路五馬路山西路廣西路漢口路等十八路調查員二十六人審查結果除少數履歷不備尙須調查外餘均合格由該會分函各路催交各員舖保及志願書等并由袁會長葉議長即日赴工部局領取憑證及徽章以便就職服務應設董事九人由各路出席代表通信選舉惟已推舉爲調查員者照章不得兼任其有尙未將調查員名單報告之各路則由書記處分函催促云 
[匪徒放槍拒絶搜檢拘獲兩嫌疑人]  
　　昨晨二時半某號暗差華捕巡邏至滬西檳榔路見有兩華人經過該捕以其夤夜游蕩形跡可疑向之詰問詎若輩果非善類就中一人即突出手槍向捕開放一響該捕即將身一閃避過流彈隨亦取出手槍返射一響兩匪乃飛奔而逃旋由九十三號西捕聞警帮同尾追並連開兩槍匪從檳榔路九百二十六號門牌房屋之後門竄入迨捕追進已被從該屋前門逃出遂失踪跡是時包探吳春榮與五十二號西探在左近拘獲兩人惟是否即係開槍匪徒尙待偵查嗣將所獲者帶入戈登路捕房經捕頭詰問之下一供皖籍名卞阿四一供魯籍名劉明珠當於九時半解送公共公廨陸襄讞會同美領雅君判令押候查明展期再訊 
[砍傷崔鳳鳴案之昨訊]  
兇手供攀崔妻及妻姊 
　　直隸人崔鳳鳴偕妻崔錢氏妻姊陳錢氏從更新舞臺觀劇歸家經過阿拉白司脫路被人持斧砍傷嗣經探目陸連奎拘獲無錫人許阿東解由公共公廨諭令押候訊究均詳本報前日下午陸探目在匯司捕房與西探向許詰問何故欲行暗殺據許供稱此事係受崔妻錢氏及該氏之姊陳錢氏兩人主使故昨晨又將兩氏解廨禀明許在捕房所供情形以崔鳳鳴傷未治愈請求改期至十五號開審經邵襄讞商之美領貝君判兩氏收押候展期併案解訊 
[西捕奮勇獲盜得奬銀質章]  
　　大晚報云西捕巴台氏前於十月三十日愛多亞路鴻大錢莊刦案奮勇捕盜迨胃旁中彈猶力追不輟卒使匪人就逮工部局嘉其忠勇特於二日由總董費信惇氏往公濟醫院親授以銀質頭等奬章代理總巡張森氏等均在塲觀禮以誌優異按捕房人員之得膺此項銀質奬章者巴氏猶屬第一人副捕頭漢密台奇氏前爲辦事忠勇亦得奬章然僅屬白銅質此次巴氏除得奬章外復增加資格一年及奬金支票一張云 
[省敎育會捐募棉衣運動之報告人]  
　　江蘇省敎育會發起江蘇省敎育同人捐募棉衣星期運動通告各敎育機關於十一月二十三日起一星期内捐募運寄上海兵災各縣善後聯合會彙送災區散放等情已見前報茲悉各地敎育界於此一星期内均極踴躍捐募其已經集有成數乾爲下列各處崇明敦行女師範武進縣立女師範金山各敎育機關各一千餘件句容各敎育機關七百四十件南菁學校五百餘件江甯公立第二小學校三百七十三件中華職業學校三百六十五件第六中學校二百餘件家庭日新會一百二十五件浦東中學惠靈英文專修學校蘇州振華女學校各一百餘件浦東中學募到後即由該校敎職員學生組織之戰地參觀團於上月三十日　　河等處自行散放蘇州振華女子中學則託由紅十字會代爲分發統計以上幾處已募集六千餘件合全省計算尙有十分之九未曾報告結束其總數必甚可觀也 
[設廠施粥之縣令]  
　　上海縣知事公署昨日分令各市鄉鄉董及慈善團體等董事文云案奉江蘇振務處梗代電開宜興崑山嘉定太倉靑浦奉賢金山上海松江各縣知事鑒本處前因災地人民無衣無食凍鋖堪憫業經購備食米及棉及被派員分投散放以資救濟在案惟施米雖屬善策但間有鍋灶未全之難民仍屬無以爲炊應再設廠施粥俾便就食合亟電令各該縣知事立即遵照辦理仍將設廠地點施粥日　馳報查考等因奉此除分行外合行令仰該鄉董即便遵照辦理仍將設廠地點施粥日期具報以憑核轉此令 
[兵災善後聯合會救濟訊]  
　　兵災各縣善後聯合會對於救濟各縣災民辦法正在積極進行昨日崇明縣敎育局送到棉衣一千餘件先後共計捐到五千餘件由陸規亮凌伯華　君督工整理不日分送各縣災區以資散放云 
[編印兵災各縣慘狀書籍]  
　　此次滬太嘉寳遭受兵災最重種種慘狀令人心碎茲悉兵災各縣士紳陳陶遺黃允之朱愷儔洪蘭祥陸規亮施文冉傅煥克林桂夫陳止靑等二十餘人擬將江浙兵災狀况編成一書以資觀感現已着手分投編輯並搜集照片二百餘幅儘一月内編就其採訪資料除各人隨時記錄編入外另托各地紅十字會代爲採訪俾可詳盡無遺云 
[取贖田產折衷洋價之呈文]  
　塘灣鄉鄉董彭台棠昨日具呈上海縣公署文云爲呈請事竊邇來銅元充斥洋價奇漲今昔相差不啻倍數揆時度勢猶勁漲風民間賣買各以銀元爲單位者固屬不生問題而以制錢作標準者因先後不同糾紛日起查敝鄉活典田產向以制錢計算現時備錢贖回本無異議惟以契約之成立已久洋價之相差過巨受典暗虧其情實在是非各執日起糾紛累月經年相持不决鄉董目擊情形調停乏術因思前閱報載省署通令各縣取贖活典田產有折衷洋價之辦法例如出典時之洋價一千文取贖時之洋價二千文併計折衷定爲一千五百文如是則雙方顧及兩造無爭鄉董一再思維法良意美用敢援案呈請敬祈縣長俯鑒地方糾紛情形准予出示通告以資遵循而免歧異實爲公使謹呈 
[萬國賽槍會比賽月杯中華杯紀]  
干庭輝第四次勝中華杯 
　　本埠萬國賽槍會賽射九十月杯業誌前月二十七日本報茲於二十九日下午該會舉行十一月份月杯比賽在虹口靶子塲二百碼五百碼六百碼墩射擊每墩試一發比七發足分一零五分是日天朗氣清到場賽員計五十餘人成績殊佳茲將十一月份月杯與附賽之中華杯得勝人員分錄於后「十一月份月杯」優級英人端立而射九十八分勝甲級英人蘭姆盤鐵射九十七分勝乙級猶太人約瑟射八十六分勝丙級日人前田龜太郎射八十四分勝丁級英人李彭司射九十三分勝「總分杯」優級郝伯陽七五七分莫土七四六分甲級蘭姆盤鐵六八九分雷登六八四分乙級小卡拉索七一三分約瑟六五八分丙級宓倩而六零四分松下才吉五九一分丁級張廷桂五七三分藤井辰之助五四二分「中華杯」第一干庭輝射九十分勝第二郝伯陽射九十分第三王衍慶八十八分第四陳時俠八十三分第五何楚翹八十二分「華人總分杯一優級郝伯陽七五七分甲級李玉書三九二分乙級朱勵公六二四分丙級朱壽林四一三分丁級張廷桂五七三分 
[復旦同學會叙餐會記]  
　　復旦大學同學會於前日午刻假座南京路大東旅社開冬季叙餐會到者吳競淸伉儷沈星五伉儷洪嘉貽金鎭海何葆仁李季量郭稚良葉季純畢靜謙唐伯耆何本壽周越然周山厪楊道腴張廷灝曾𠰉六張清揚鮑受咸陸思安湯武傑唐榴殷以文毛西璧顧天眞陳蓽霖張則民汪文安李炳煥章慰然陳萱金通尹俞希稷盛灼三王養善徐宗鐸童遜瑗裘配嶽郁韻韶錢經宇郭任遠邵仲輝吳隱松俞頌華及會員公子輩多人公推邵仲輝爲主席席間由邵君起立報告略謂此次因戰事影響開會展期良深抱歉惟今日到會人數較前爲盛且多新自歐美回國之同學加入更表歡迎今日之會除聯絡情誼外尙有要事兩件須共同討論（一）明年秋季爲母校二十週紀念本會應如何慶祝（一）本會應如何謀會務之進行經多數會員詳加討論結果同學會推舉唐榴曾昭六洪嘉貽唐伯耆章慰然何本壽鮑受咸等爲委員會同理事部郭任遠邵仲輝張季量畢靜謙陸達權錢經宇周越然于右任張則民等籌備本會對於紀念會應辦事件其對於本會有改進計劃者亦得提出意見交由該會討論之又會議時張季量提出爲已故舊同學葉仲裕建立紀念碑及徵求永久會員二議案出席者多表同情一併交由該會擬具辦法會畢攝影已四下鐘矣 
[律師公會將開秋季定期總會]  
十二月十四日 
　　上海律師公會昨致各會員通告云逕啓者前因交通阻滯本届秋季定期總會迄未舉行茲經第四十一次常任評議員會議决訂於本月十四日仍假西門外林蔭路江蘇省敎育會開會積案過多務祈會員諸君准期蒞會是幸又該會昨日除致函上海地方檢察廳檢察長請准予開會時委派檢察官到塲監視外並函請淞滬警察廳廳長届時飭該管警區派警到場保護云 
[拒毒會定期開會]  
　　中華國民拒毒會昨發通函曁入塲劵等分致全體職員會員云逕啓者茲訂於本月四日（即禮拜四）午後四時在圓明園路廿三號本會事務所開第十四次董幹聯席會議報告籌備第二次上海拒毒大會情形並討論前途進行事項又本會總務幹事鍾可託先生不日入川應推出繼續負責人員維持會務最爲重要届時務祈駕臨指示爲盼再附奉上海第一次拒毒大會入場劵若干紙請於本月七日赴會並爲擔任招待糾察等事宜毋任禱切云云 
[英領答拜警廳長]  
　　本埠駐滬英總領事布辣德正領事璧約翰於昨日下午四時赴淞滬警察廳答拜王廳長當由王氏廷見由楊筱堂任　譯茗談移時始辭去云 
[警廳舉行分班演講]  
　　淞滬警察廳長王固磐於前日（一日）起每日下午二時至三時舉行分班演講前日到者局長科長署長督察長及隊長昨日到者爲科員員隊員等演辭大意分下列五項（一）社會新道德（二）警察之責任（三）警察對於社會一般之觀察（四）補救社會道德之方法（五）减少社會之犯罪及使社會人士無犯罪之機會又謂如有三處發現拐案及使用假票紙時當思調查拐案及假票紙之來源及其撲滅之方法同時當籌如何阻止其出路之法如警察而良則此輩衆犯决不能在其地行使技倆云云 
　　尙有本埠新聞轉入後頁 
 
 

Page 11

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *本埠新聞二 
[覊禁軍署之烟賭兩犯業已開釋]  
　　新任松滬護軍使張允明氏自接篆以來組織内部各課尙未　事故各課課長迄未發表日前有烟土案内某粵人及虬江路某酒排間犯賭案内之某因在押已久且患病甚劇迭次具呈軍署要求保釋經張護軍使委派師部内某執法官至軍法課命將兩押犯提出研訊良久當即諭令開釋云 
[前南工巡捐局職員將歡送姚慕蓮]  
在都益處設筵 
　　上海市公所實行收回滬南工巡捐局以來所有該局各科科長并科員等悉仍其舊現公同聯絡發起舉行歡送前局長姚慕蓮設筵餞行刻已訂定本月六日（即陰曆十一月初十日）假滬北愛多亞路都益處備筵歡送云 
[市公所市舶處之整理]  
　　滬南工巡捐局自經市公所收回以來内部已分别改組更正名義照常進行其中市舶所係專管浦江内船隻者現已更名曰市舶處由所布告各船户一體週知在案故對於浦江内船隻稽查編號等事已由該所飭知市舶處承辦人遵照進行務將所有船照號頭加以淸查核對如有遺漏應即塡補一切手續整理完備然後將各船户名册呈所存查云 
[蒲淞市改選議長及董會職員]  
　　本邑蒲淞市自議事會改選迄今已逾五月前因江浙戰端發生遂至無形停頓茲由議員王佐才等禀呈李縣長爲策進自治起見擬請派員監督刻日改選當奉批示允准定期於陽曆十二月一日經縣公署特派縣警佐劉鳳麟到塲監視是日實到市議員十九人先投議長票楊春膏以十一票當選續投總董票顧孝淸以十三票當選董事曹九思以十三票當選徐世達十二票張場生十一票當選爲名譽董事均照章選舉其時有增額議員王豐鍾發言議長選舉不應由議會執行而副長曹九思則以業奉縣令辦理且前經沈前知事迭次令飭該市總董王臨鈞從速辦竣延未舉辦不甘任咎經衆討論遵照縣令爲是故得此結果云 
[市公所修葺後之壯觀]  
煥然一新 
　　上海市公所總董李平書已將内外各部辦公處逐漸佈置現又將房屋大加修葺以壯觀瞻故自興工以來内容已煥然一新矣 
[金城銀行將建新屋]  
由莊俊君主持 
　　近年來滬上華洋銀行林立外國銀行之新建築均極雄壯精美而華商銀行之房屋無多巨觀近聞上海金城銀行在江西路工部局對面自置地產上將建造五層樓新屋現正在招人投標該行一切計畫均由前北京淸華學校建築工程師莊俊籌備莊君於去年赴歐美各國調查新建築之後對於銀行佈置及内部設備種種極有心得今夏回國後即經金城交通等行爭先委聘計畫圖樣近據本地有名營造廠家談及莊工程師所做之中英文說明書均精密圖中佈置亦係新式爲吾國工程界增光不少云 
[新郵局内部之分配]  
所屬辦事員約二千人 
　　上海郵務管理局自遷往北四川路橋新屋子後新房内之最下層　印刷郵件間及小包課二層樓　郵票購買課滙兌課快信課貯金課揀信課及事務所等三層樓爲監理處局長室至四層樓與最上層樓則皆爲服務郵局之外國人住宅聞此郵局之工程建築幾及兩年共需費約四百萬兩實爲中國之一大建築現郵局在上海共有支局二十一所苦力五百餘人信差七百餘人郵務生五百人郵務員三百餘人郵務官及其他各執事人員約二百餘人統計不下二千人因上海郵務之發達尙時感人力之不足云 
[三種郵票將停止通用]  
五元十元二十元三種 
　　上海郵務局發布告云凡五元十元二十元三種郵票自民國十四年一月一日起各支局停止發賣但通用尙可延至明年六月三十日如過此日至明年七月一日起即點用於包裏等物之上亦作爲無效云 
[海關藥水小輪失愼]  
焚燬船身内部機器等件 
　　海關水巡捕房西捕前晚乘坐藥水小輪出外巡查駛經浦東楊家渡元一碼頭艙内忽然失愼火勢猛烈當經附近划船協同救息焚燬船身内部機器等件機司陳阿明灼傷左手昨送醫院醫治據云失火原因係艙内火油燈熄滅機司擦自來火燃點火星落於戤司林桶内致肇焚如云 
[小麥船因潮急覆没]  
　　前日上午十一時有船户某甲裝載小麥駛經蘇州河福建路橋畔因潮水湧急船身撞於橋樁進水沉没舟子四人同時落水幸經鄰船救起未遭滅頂事後由水巡捕房華捕回報捕房胡捕頭諭令查詢該船户趕緊打撈沉物以淸水道云 
[柴爿划船被撞覆没之索賠]  
　　仲通記之划船前日裝載柴爿駛經大達碼頭外灘忽被福源輪船碰撞覆没所有柴爿漂流無存損失約一百餘元事後由仲投報水巡捕房請求索賠損失云 
[大通路新康里口發現女屍]  
　　前日下午六時許新閘大通路新康里弄口發現年約三旬之女屍一具屍身穿靑灰色假嗶嘰棉襖褲内白　絨衫脚曾　過後放大者穿黃色洋襪元色鞋腰間束寗式肚兜經捕房得報派探四出調查不知屍屬下落故死者姓氏亦莫能詳致死之由無從得悉現由捕房飭該圖地保唐晉山報堂代爲棺殮　　　　　領 
[同德醫專校訟案之續審]  
　　滬西麥根路同德醫學專門學校因校長問題在公基公　互　　訟昨日下午由孫襄　與美領雅　繼續開審該校董事會董事陳永霖等七人因不贊同董事袁希濤等之起訴特延朱斯芾律師到堂旁聽朱律師並聲明伊兼代表中華德醫學會因此案與該會有利權關係云云旋由被告江逢治之代表梅華銓江一平兩律師向證人金誦盤詰問據金供稱伊係德醫學會會員亦即同德學校發起人之一份子該校爲德醫學會所組織並公舉江逢治爲校長有指揮校務之權與經濟委員會合作苟欲撤銷其校長名義須經德醫學會公决該枃本應由德醫學會管理不能讓與經濟董事會更不能將學校交與黃勝白等蓋董事會僅負對於學校之經濟責任江自主持校務以來成績頗優且不支薪而德醫學會對江亦無不滿之處今其職務被人解除德醫學會事前未得報告及後聞知曾於九月十八日在一品香開會到會員二十九人議决凡參與此次爭端者一槪退出該校當時黃勝白黃鐘對於此項决議案亦已簽字服從乃未幾黃勝白等又登報通告選舉黃鐘爲校長此種行爲當然與議决案抵觸是日會畢由主席董振民往訪袁希濤聲明欲收回該校主權而袁未表示同意云云原告方面之律師復向金詳細盤駁之下中西官諭改期續訊 
[控影戤商標受損失案改期續訊]  
　　茂新麺粉廠在公共公廨狀訴印珊山影戤商標損失營業等情由廨諭令被告交一千五百元保候訊在案昨由李襄讞會同英領惠君提審原告代表律師命茂新協理王耀臣上堂詰據訴稱本年九月二十二日我往麫粉交易所兜攬生意有人對我謂現在市上發現茂新麵粉廠之水漬麫粉嗣我帶同頭目榮德明往塘山路一千八百四十二號門牌被告所開之麫粉廠内見有水漬麫粉甚多並有許多工人正在將該水漬麫粉裝入我廠之兵船商標粉袋我等遂歸令榮携現洋往被告店中購買兵船麵粉一百包經專家化騐均有水漬故即起訴云云並由化騐專家西人阿特門氏上堂證明化驗手續被告延甘維露律師代辯中西官判改期續訊 
[費省視學視察敬業學校]  
　　本月一日午後省視學費君蒞老學前敬業學校視察當由該校中小兩部敎職員於課後邀請費君開談話會先經校長報告訓管及敎學一切情形嗣由費君批評指示頗爲詳盡至六時許始散會 
[汽車傷人兩則]  
　　昨日上午十時許蘇州人李金世行經法租界公館馬路被汽車撞倒碾斷腿骨由法捕房三百三十四號華捕到來抄錄汽車號碼另雇車送受傷人彺仁濟醫院醫治一而歸報捕頭候示又有某號汽車於昨日下午一時駛經南京路撞倒行人丁浦人腿足受傷由老閘捕房二百六十四號印捕抄錄汽車號碼另雇車送受傷人往仁濟醫院醫治即持傷狀單呈報捕頭請究 
[法官之升調]  
　　上海地方審判廳推事陳備三字　丞刻奉上台命令調任蘇州高等檢察廳檢察官又推事魏勳字伯寅亦奉令調往靑島地方審判廳任推事陳魏兩員奉文後定於即日分别首途履新又上海地審廳推事張正學字昌伯亦奉上台令飭調任上海地檢廳檢察官張奉文後已於昨日詣檢廳禀知到差視事 
[私藏烟土罰洋百元]  
　　住居浙江路一百二十四號門牌之戴士桂徐阿根私藏烟土希圖販賣被總巡捕房車務處史巡官訪悉率同三道頭華捕黃長生密往搜出烟土將戴徐兩人逮捕昨解公共公廨中西官質訊屬實判各罰洋一百元充公烟土銷燬 
[行使假支票騙貨之押儆]  
　　曹玉麟將假支票向東有恒路二千零三十二號門牌日本商店騙取値洋六十餘元之醬油顏料等物案發被捕解由公共公廨押候訊究昨經中西官提審得實判曹押西牢二月示儆 
[私設烟榻之罰鍰]  
　　朱金多馬四及婦人吳王氏等邇在法租界胡一甫周惠仁徐小三子等三家私設烟榻容人人内吃食洋烟事爲包探查知以被告等有違定章當即禀明捕頭於前晚至各該處抄出烟具等物甚夥連同二房東等一併帶入捕房昨解法公堂請究先由捕頭禀明情形詰之被告等供認私賣燈吃中西官判被告等各罰洋三十五元充公烟具没收 
[鐵棍混充銅元之罰鍰]  
　　薛昌祥與婦人劉素英於日前先後至法租界菜市路章免卿所開之烟紙店内兌換銅元不料紙包内均藏圓鐵棍兩根其形頗似銅元一百枚當由薛等向該烟紙店爭執適包探李連生到來查見將兩造及該店學徒劉水根徐興發孫和林等一併帶入捕房經捕頭詰訊一過諭各退去昨日傳至法公堂請究先由兩原告投稱商人等先後至被告處兌換銅元持回拆閱乃係鐵棍故此向論因被告堅不承認是以爭吵被探拘案請求訊究詰之章免卿供商人店中並無此項鐵棍僞充銅元請求明察聶讞員商之法副領事葛君判以證明屬實着章罰洋五元充公 
[扭控拐匿女兒]  
　　宿遷人陳德光住居歐嘉路業小工前日扭鄰居阜甯婦人顧尤氏及七歲女孩顧龍女至五區三分所控稱民之五歲女招弟本月初一被拐四尋無着嗣據顧女云招弟由其母抱往某姓老嫗家藏匿故特扭案請究經孟署員質訊被告堅不承認龍女年太幼稚亦無明確供詞轉解司法科昨奉葉科員判移地檢廳核辦 
[控追表嫂案解檢廳訊辦]  
　　靑浦人徐阿三在曹家渡紗廠内做小工前日扭住虬港橋之陸高氏及比鄰蔡王氏朱紀氏至五區一分所控稱前月民帶領表嫂周孫氏來滬遊玩寄養在友人范長吉之寄母陸高氏處分往探望據陸聲稱孫氏由鄰居蔡朱二婦邀去吃飯至今未回故一併扭案請究經宋署員質訊陸供日前早晨氏出外買菜歸來孫氏已不知去向質之蔡朱二婦承認曾留孫氏吃飯飯後即送回陸家云云宋　以徐並無家　不合　領周孫氏來滬寄養人家居心殊不可問因將一干人轉解司法科昨奉　科員判移地檢廳核辦 
[閘北保衛團巡邏獲盜]  
　　昨日下午四時閘北新民坊四十四號門牌陳紫照家突來盜匪三人衝門而入直登樓上時房内祗有新娘聞聲知異當從後户走避該盜等正擬搜刦間適閘北保衛團第三支團團員蔡鴻聲孫滋成王愼卿及團部巡察員徐少棠團丁楊鳳山王文照等巡邏經過聞警即奮勇登樓兩盜已由後門逸去一盜不及逃逸將樓門閂匿於新娘床被中爲各團員丁捕獲第由第三支團訊明該盜名韓春風其飽官語支吾當由該團就近送交四區一分警署核辦云 
[出售春畫罰洋十元]  
　　安徽人孫小滇前日携漢宮秘戲圖一册長可尺許闊約六七寸厚亦近寸裝製頗精分十二幀人物用五彩所繪至江西路二百十六號門牌某古玩店求售索價百餘金適總巡捕房包探王松泉經過以此種圖畫有碍風化將孫及春册一併帶入捕房昨解公共公廨請究據孫供敎讀爲業此圖係友人託爲携出售賣等語中西官得供以孫違章判罰洋十元淫畫没收 
[押妻爲娼之懲罰]  
　　章金淇於前日將妻子章趙氏押入法租界沈周氏所開之妓院内爲娼事爲法捕房包探查知以章有違人道當即將章夫婦並鴇婦沈周氏中人朱洪培俞六全等一併帶入捕房昨解法公堂請究先由捕頭上堂禀明前情詰之章金洪供實因妻子不守婦道故此將伊押娼是實章趙氏供實被丈夫押娼等語朱俞兩人同稱民人等由章金洪囑令爲中保事後各分用洋十二元求察沈周氏供章趙氏由朱俞兩人介紹押與婦人處爲娼等語中西官判章金洪押三禮拜准予贖罪沈周氏罰洋二十五元朱俞兩人及趙氏各罰洋十元充公以儆 
[書庽違章之罰鍰]  
　　廣西路九十一號及八十六號又平望街東福致里四十七號三虚書庽妓院之妓女洛神楚琴董老五均因與狎客在院内同宿而洛神並置備鴉片烟具供給狎客開燈過　又廣西路一百四十三號門牌書庽妓女月珍亦供給狎客開燈吃食洋烟被專查妓寮之中西兩捕查見禀請公共公廨出單昨將各妓傳案中西官逐一一質訊之下以其有違定章判洛神罰洋三十五元楚琴董老五各罰二十元月珍罰十五元一併充公分别示儆 
[招領迷路女孩]  
　　前晚九時許有一女孩在福佑門口因迷途啼哭當有商人吳立修經過向之詰問據該女孩稱名吳新寳年十歲家中爲舊貨生理今日與家人失散不知歸路等語該商人恐入匪人之手乃熱心親將該女孩送到一區二分署請爲安挿楊署員准如所請除出示招領外將該女孩發堂留養 
[夫妹尋獲逃嫂]  
　　已故吳文根之妻吳沈氏於前年四月十六日背夫私奔吳氣忿成病延至去年九月間病故其兄吳小毛雙目失明無能爲力僅有伊妹孫吳氏在外找尋前日經過滬軍營地方見吳沈氏在范伯昌所開范福和烟紙店中孫吳氏乃招呼伊母吳費氏伊父吳漣生等往認不錯向領遭范覇阻遂連范一併扭入一區一分署昨晨函送法庭訊辦 
[公共公廨訊案彙錄]  
　　昨日公共公廨訊理民事訟案併誌於下（一）鼎盛厚豐兩錢莊訴上海商業儲蓄銀行所交絲繭棧單迨抵往出貨時祗有棉紗請着賠償絲價銀案堂諭本案旣兩造在外試行和解准改期審理（一）張子雲訴陸秋濤王阿聚等延悞工程並欠借欵案堂諭王阿聚具結出外設法營業盡心分期履行判决倘六個月之内仍未分償欵項准原告代表律師具報檢查員本廨定予飭提（一）崇鶴年訴陸葆蓀不付包銀案被告代表楊國樞律師以原告屢次不到反對其律師請求改期堂諭限原告一月期如不投案即行註銷（一）宋桂記訴許瑞記欠欵案堂諭原被告臨訊均不到案應即注銷（一）瞿鵠章訴蔣長富欠洋案堂諭着投案執行（一）瞿楊氏訴瞿木生離婚案被告延台維斯律師代辯堂諭原告請求離婚不合法定條件瞿楊氏着瞿木生領回完聚不准互相尋衅（一）石錫榮訴石金松掯不放贖地皮案堂諭本案候展期特别訂訊（一）緯通紗廠訴林蔭庭定花不交請追定銀案堂諭飭被告遵諭執行（一）鄭大國訴喬同裕欠借洋案堂諭着被告償還原告洋三十元並負堂費被告交保（一）李德安訴榻榮昌不還存欵案堂諭被告因病呈騐醫單准予改期執訊（一）公昌等訴歐陽棣三等欠貨欵案堂諭梅華銓律師呈堂賬簿發票交原被兩造律師查明再行審理（一）協鑫公司訴陳錦庭欠貨欵案堂諭兩造互商和解請改期照准（一）國金萱芝爲已故國劉氏國潤章等遺產聲請給諭執管案氏女國華英華萱芝延克威律師反對結果改期再核 
[甘地小傳出版]  
　　印度偉人甘地氏業已名滿全球法國文國大家羅蘭氏（ＲＯＭＡＩＮＲＯＵＥＡＤ）著有「甘地小傳」經謝頌羔米星如二君繙譯爲國語曾先後在興華報上披露現彙刋成書由商務印書館及上海北四川路十三號協和書局經售每册實價大洋一角五分郵費一分昨承興華報館惠贈一册書此誌謝并爲介紹 
[誌謝]  
　　昨承中華書局惠贈第四期「敎育界」一册又銀行週報社惠贈第三七七期「銀行週報」一册誌此併謝 
來函 
[松滬鎭守使署來函]  
　　敬啓者閱蹟報十二月一日本埠新聞　内載有江蘇第二師全部軍隊奉令開滬歸宮鎭守使統率云云查此項消息並非事實應請更正爲荷松滬鎭守使署副官處啓十二月二日 
 
 

Page 12

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *商業市况 
[北京專電]  
　　暗盤整陸徐息六十八元五角玖陸二十四元四角金融八十二元七角柒長六十二元九角（二日下午八鐘） 
[釐拆平穩]  
　　昨日洋釐早市掛七錢三分九釐七毫五較上日漲三毫七忽五午市轉小掛七錢三分九釐三毫七忽五與上日收盤價同出口蒞比裝天津銀五十萬兩進口中國由九江來洋三萬元銀拆早午兩市仍爲二分與上日同劃頭白劃 
[上海銀行國内滙兌行市報告]  
　　昨日津漢滙市來電俱無甚變動如行化爲一千零六十六兩公砝銀爲一千零五十八兩各小五錢洋滙與前日同漢　洋例爲一千零三十七兩五錢漲起一兩銀元仍係平滙烟臺銀匯跌五錢計烟估每千兩合規元一千零三十七兩洋匯跌落三元爲一千零十四元近週以來以魯省滙水爲最大如濟南靑島等處每千元滙率動輒數十元又如徐州銀元價格亦飛俏據昨日報來行市計算每千元須貼三十元而同時最疲之處莫過於南昌若以該地鈔票計每千元并可倒貼數十元即現洋行市亦甚軟弱此則各地情形之不同漲落之勢所以大相懸殊也 
[神户英美滙訊]  
　　昨日神户滙兌市午前電日美滙兌賣價三十八元五較上日無變動買價三十八元五六二五較上日跌零六二五日英賣價一先令七辦士八七五較上日跌零六二五買價一先令七辦士九三七五較上日亦跌零六二五正午與午後電均無變動 
[外滙掛牌稍有變化]  
　　昨日星期二各滙掛牌市價略有伸縮計先令弗動仍掛三先合三辦士半印滙小二五掛二百十八羅比法滙小二十法郎掛一千三百九十五法郎美滙大二五掛七十六元二五東匯小二五掛五錢零七五其餘如香嗬新均係弗勳計香滙仍掛七十二兩七五嗬滙掛一百九十三兩半新滙掛七十一兩二五 
[先令弗動市况稍疲]  
　　昨日星期二先令弗動仍掛三先令三辦士半開盤市况計賣出元月份價三先令三辦士五六二五買進三先令三辦士六二五移時賣出價爲三先令三辦士六二五買進三先令三辦士六八七五收盤價則較略疲計賣出爲三先令三辦士半買進三先令三辦士五六三五午後毫無上落仍與上午收盤相等上午成交不多下午異常淸淡計由台灣銀行買進東亞銀行賣出元月份各三萬鎊上海銀行賣出元月份五千鎊價均三先令三辦士六二五華比銀行賣出元月份五千鎊價爲三先令三辦士五六　五 
[美滙掛牌回大二五]  
　　昨日星期二美滙掛大二五計掛七十六元二五市况仍極平定交易依然呆滯計銀行賣出元月份價七十六元三七五至七十六元半買進七十六元半至七十六元六二五收盤市價仍轉與初開相等計銀行賣出元月份爲七十六元三七五買進七十六元半午後亦然相同 
[東滙掛小二五]  
市况初鬆後緊 
　　昨日星期二東滙掛牌小去二五計掛五錢零七五市况初稍鬆動計銀行賣出元月份價五錢零五六二五至五錢零五買進五錢零四三七五至五錢零三七五嗣因朝鮮銀行買進元月份十萬元台灣銀行買進元月份五萬元價均五錢零五是以賣出價亦略緊至五錢零六二五收盤時回小零六二五計賣出爲五錢零五六二五買進五錢零四三七五午後仍爲是價交易絶稀 
[標金平穩]  
　　昨日星期二倫敦大條銀近遠期又均縮零六二五計近期爲三十三辦士三七五遠期掛三十三辦士半晨間路透電報告美滙兌開收盤均大一分三七五銀價大二五日美及日英滙兌均係弗動元月份標金開盤二百四十八兩七錢較上日收盤好銀二錢後即略高至二百四十八兩九錢（全市最高價）旋因稍有賣户故小至二百四十八兩六錢先令揭曉時小至二百四十八兩三錢各滙市况初與上日相差極徵故標金並無上落後至十時許東京來電謂日美及日英滙兌均各小去零六二五兼因滙市略鬆是以標金跌小至二百四十七兩九錢（全市最小價）以後則滙市略轉緊狀故又升至二百四十八兩六錢後爲二百四十八兩三錢收盤十二月份登賬價格二百四十九兩元月份二百四十八珦補水二百四十九兩午後標金開盤二百四十八兩四錢日美日英均爲弗動先令揭曉時爲二百四十八兩二三錢滙市與上午相等各滙及標金交易甚爲寥寥致價毫無升降標金於三時許收盤價爲二百四十八兩四錢補水亦爲二百四十九兩總計全市最高低相差一兩其收盤價較之上日收盤祗小一錢 
[公債市况平平]  
　　昨（十二月二日）公債市况轉趨平穩賣買各方勢稍閒散但於前市開盤時市面尙形暢旺後市則因市價轉趨呆定各帮勢遂觀望市面因而寥落合計全日期貨交易共二百六十萬零五千元内整六市面獨佳計佔一百七十萬元七長次之共五十五萬五千元金融甚淸祗三十五萬元現貨成交額共二十三萬五千元中亦整六佔數最多計十六萬二千元九六則僅四萬四千元金融亦淸計二萬九千元七長最爲寥落祗數千元耳至昨市各債市價後市與前市　僅數角上落收盤時市價則仍多較前日　漲也茲分述如後 
　　金融公債金融公債千元票現貨價八十三元二角較前市跌下二角比前日回漲二角期貨市價變動甚微十二月期價八十四元八角比前市收盤奸起二角較前日回漲三角一月期價八十五元八角比前市略縮五分較前日亦稍漲一角 
　　　理六釐整六現貨價六十九元比前日回漲三角半期貨十二　期價七十元零一角半較前市開盤跌下三角比前日漲高一角半一月期祗前市收盤價稍疲餘均平定後市敢盤價爲七十一元　角比前日續跌一角 
七年長期七長現貨僅聞出後市收盤一盤價爲六十三元八角比前日回漲二角期貨十二月期價六十四元四角全日價均　定比前日漲高二角一月期六十二元四角半比前市跌下四角半較前日則續小二角半 
　　九六公債九六現貨價二十四元七角比前市盤跌下三角惟　後市開盤　奸起一角比前日價漲四角 
[紗花疲跌]  
　　紗廠聯合會報告云昨日星期二美國棉花現貨跌六十個磅昔近期跌五十三個磅音遠期小四十五六磅音印度勿洛去跌二羅比東洋三品紗近期小六七元遠期小一元二角至三四角二十支現貨紅財神小六元標準因外棉回落致市氣疲軟人心又虚場内買氣見　客帮中現貨生意尙稱不惡賣價依然不動因現貨缺乏之故上午近期小七八錢遠期小一兩一二錢漢口　廣東仍有零星交易午後標準紗尙有大户當出市况又軟近期小三四發遠期不動客帮由廣東漢口江西汕頭長沙厦門福建烟台寗波野鷄等帮買夫各牌紗五六百包行情午後小二錢半左右 
[美棉收成樂觀（二日大孤阪電）]  
三區隨美棉趨跌 
美棉續跌原因由於收成樂觀據最近美國農務局發表收成估計約一千三百九萬包又威爾兄弟商會發表爲一千三百二十二萬四千包要皆傾向樂觀方面三品市場受此影響人氣頓疲蓋前月末人氣旺盛達於極點此次反動實意中事故今晨一接美棉續跌之電皆爭先抛出近期貨更由八九元跌去五六元雖二盤稍趨穩定然預料必看跌三十元之譜 
[大阪紗市開散（二日大阪電）]  
　　棉紗期市依然續趨跌風故市中現貨毫無交易中等二十支十二月期叫價爲三百八十元一月期爲三百七十元 
金魚　二十支　一月期　三七八．ＯＯ攝津　八支　一月期　三五八．ＯＯ攝津　十六支　一月期　三七Ｏ．ＯＯ 
[公平呌莊]  
　　昨日星期二輪値英商公平洋行第七百三十一次不限價拍賣排列羽綢寗綢斜綢元絨花羽綢細布原布漂布等貨二百零一件計八千三百九十疋與上次所拍者比較多二十四件計一千二百二十八疋所拍市價甚屬平穩客帮銷路雖已活動而存貨湧積叫價亦難起色計拍出（羽綢）五十三件計一千九百八十疋價漲自二分五至二錢二分五釐内亦有跌去二分至二錢五分不等（寗綢）二件計三百六十疋價見穩定（斜綢）二件六十疋連城璧漲二錢虎瀑無更動（元絨）五件計一百十疋價豐年劉海各漲一分天賜黃金亦漲七釐半（泰西緞）三十八件計一千二百八十疋價漲跌互見自二釐至一分（花綢）二件計六十疋價漲一錢五分（細布）七件計四百二十疋漲自七分至二錢五不一（市布）三十二个計一千五百八十疋價漲一錢至三錢五（原布）四件計二百四十疋價平平高低祗幾分上落（漂布）四十六件計二千三百疋價漲一分至三錢亦有小去一分至一錢一分者 
[絲市又呈淸淡]  
　　昨日洋莊絲市趨於淸淡歐美等莊鑒於海外各處銷胃已足横濱日絲亦復不振以致對於本埠各絲經談判又稀廠絲惟連納信孚二行進上身貨七十擔價頗堅挺七里干經僅中等貨成交十擔絲價平定魯黃廠經計由歐莊購去十五擔價亦仍舊惟上等八繭灰經昨由信孚成交二十擔行情跌去二十餘兩 
[横濱絲市觀望（二日横濱電）]  
　　生絲現貨昨日以來期市頓起波濤買氣疲軟今日形勢依然混沌仍無成交 
　　絲屑市况各莊斷次動辦已成交三萬斤漸呈活躍之狀 
[茶市貨缺交淸]  
　　昨日星期二本埠洋莊茶市路莊土莊兩路之綠茶交易殊形淸淡緣各路來源均已斷絶存底亦逐漸稀少市情已届落令之境昨日全市綠茶總計一百三十七箱珍眉售盤五十二兩五錢針眉售盤二十六兩秀眉售盤二十三兩市價均頗爲堅硬甯州紅茶昨由協和洋行買進一千零六十九箱售盤自三十兩至三十四兩較上星期均無漲跌其餘祁門温州兩湖等路之貨均無交易 
[粉市復趨漲勢]  
小麥貨缺價昂客帮囤積待時 
　　昨日粉市復趨漲勢緣内地小麥經各地辦麥公會積極搜羅產地存底枯薄來原稀小價益上漲各客帮深恐原料不繼則貨缺價昂粉價必連帶步漲故均從事囤積更兼日商進胃仍濃尤以近期爲殷故本月與十二月份貨計有一二分之漲度遠期亦漲近分昨日交易所上午開盤市盤尙稱平穩嗣因津帮在市塲中辦進期粉三萬包閩帮進一萬包大連帮進四萬後市價步趨漲風午後日商又起動辦華豐麥根牌抛成五萬包人心益形堅挺市盤頻趨堅穩收盤結果本月份價爲二兩零四二五較前日收盤價漲七釐半十二月份爲二兩零六分較漲一分正月份爲二兩一錢零二五較漲七釐半二月份爲二兩一錢二二五較漲半分標準粉成交額上午十一萬三千包下午二十一萬包收　十三萬一千包共計四十五萬四千包麵粉出口計由華商交裝通州輪船運往威海衛計日光牌洋粉一千五百包股票無市 
[糖市銷路頗好]  
　　昨日公會劃盤人氣頗好現貨八兩二錢十一月八兩三錢明年正月份八兩三錢五二月份八兩四錢而太古貨則於日昨開跌七錢三混半爲八兩三錢行家訂成甚夥共有一萬二千之多惟昨日該行宣布凡前已預定者均須付定五錢十天内若不出淸定貨取銷定銀充公以此間有數家退票而公會劃盤被其如此辦法東貨價格仍見緊俏 
[本市平穩]  
　　昨日星期二各木市况均趨平穩美松銷路本埠尙稱活動惟客帮因工程清淡故辦貨態度不甚起勁新加坡柳安二種近日略有到貨走塲頗覺平常國產福建杉木去胃雖不寂寞而人心仍屬穩定柚木俄松日木等貨各方面採辦寥寥市况尙無發展 
[日本十一月貿易入超九百三十八萬元]  
（二日東京電） 
　　據日本大藏省發表十一月中對外貿易輸出爲一億八千一百七十三萬八千元輸入爲一億九千一百十二萬元兩抵入超九百三十八萬八千元一月以降累計入超六億三千一百六十八萬元 
 
 

Page 13

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *自由談 
[游徐園小記] [  陳小繩]  
　　徐園一名雙淸别墅築於光緒丙戍間初在老閘嗣遷今址亭臺山石佈置一如其舊惟以地較偪乃縮荷池而徹九曲橋然其精雅幽閒仍不因小而略損也光復後張園愚園先後改建華厦徐園主人亦閉門謝客游者淡忘已久幾不知滬瀆之尙有斯園也甲子冬十月貧兒院假其地間菊花會數日余得乘機一游歸而泚筆記其略其大門聯云紅塵一洗看鄰村雨過遠浦雲歸白板雙扃聽竹裏棋聲松間琴韻入門迎面爲環門蔽以花障使路左右分歧由左廊入一軒晶窗四敝複室迴環中置棋枰書架畫軸琴囊陳列菊花尤多軒之北有船廳曰泛宅門臨溪水顏曰烟波畫舫聯云點綴些紅蓼白萍趁風日佳時櫂歌唱出整備着綠簑靑箬向烟波深處釣隱招來廳後有張聿光畫師陳列所畫菊譜數十幀活色生香頗饒别趣廳之北有亭翼然三面環水者曰鑑亭亭後度長廊抵一小院顏曰桐韻仙館聯云逸許鷗盟靜觀魚樂閒評月色韻解花情其背部顏曰曲榭蓋臨水也聯云溪雲拂地送殘雨谷鳥向風啼落花榭北山石嶙峋洞扉杳冥通以曲徑達其巔有石梁高跨溪上梁小僅容跬步而高逾重檐怯者不敢渡也其東有高阜拾級可登正院之樓院凡二進後堂聯云卜築遠塵囂欣看平地樓臺宛然罩畫靜觀悅情性笑指隔江歌舞無此淸幽其前進顏曰鴻印軒有長聯云閱世等浮漚且蒔花四壁種竹三弓即景移情搦管消閒耽靜趣傳家無長物兩袖淸風一經舊業及時行樂撫琴遣興待知音院中陳菊綦多奇名異品至不能臚舉院前淺草如茵上罩花棚棚前有石扉曰迎巒穿扉出過一院曰東墅墅側有小亭踞山石上越山有修竹扶疏葉聲沙沙作響竹影中檐角微露者曰蘭言室由此室西廊行即入門分歧處也是日風日淸和遊侶甚盛頗有賞心愜意處惜未能低徊勾留園景或未盡此而失之搜剔也滬地園林胥以富麗豪華鬭勝斯園則獨以幽雅見長如泛宅則宜煑茗對話鑑亭宜浮瓜逭暑桐韻仙館宜停琴待月曲榭宜永畫敲棋鴻印軒前宜鬥草品花蘭言室中宜聽經讀畫韻人韻事正當以韻地位置之名之雙淸洵副其實余之云此蓋深許園主人之淸福爲不可及也（却酬） 
[歌壇鴻爪] [  楚天漁叟]  
　　鬢羅館主徐郎碧雲　梅蘭芳之妹秀華女士定於夏曆十一月初六日合　京中名流文士紛紛擬製催妝之句雅人韻事盛傳日下茲覓得微詩小啓亦頗淸麗可誦茲錄之 
　　妝新點額雀屏開選壻之塲態可爲裳鴛牒寫會仙之句玳梁棲燕珠樹巢鸞欣妙遇於裴航踵僊　於秦國睠言佳話宜賦新篇徐郎碧雲本協律之傳家擅定塲之美藝京華著譽臨鏡皆慙城北之姿歇浦聞歌善謳聿變河西之俗論曲則斤斤辨巧淸談則娓娓風生餘事多能名流競許綴玉軒主遨頭久領高足旁求識秀頴於初條喜傳薪之有託及門羅致歸妹相攸値瀛海之方旋遂靑廬之乍啓香國艷聞顚倒海棠翻聘梅花孤山韻事迢遙隱客豈眞僚壻枝成連理羽集迦陵嘉耦曰妃洵堪羨已同人等留滯薊門平章鞠　久賞秦靑之絶技况聞鮑妹之多才際此珠聯璧合之初致爲扢雅揚風之請所冀遄飛逸興寵錫褒題或賚文辭或貽繪畫庶幾杜詩韓筆爲補王臺新詠之箋北派南宗更增金粉喜神之譜受賜旣榮於華袞報恩寗惜於繡絲傳語璧人佇遲珍墨謹申啓事敬頌文祺云云 
[血涙一斑] [  聽秋室主]  
　　某家有猪一頭潛歸負之出貨於屠門見毛有剪痕後日再歸則棟宇灰燼矣或曰匪不及取剪毛作記號示已非爾物也潛携以去遂激其怒某家有米數石歸見其上挿一小旗潛取一石出亦遭火焚値此亂世良民一身以外均非已有且見即被虜一身亦不自保如茲苦狀只有吾民自知之雖寃氣上衝霄漢亦終難乞天憐奈何奈何 
　　楊姓嫗年六十餘匪向之索銀無所得迫之領人富户嫗不得已引至前村某姓高軒廣厦果大户也人已絶跡匪仍挾嫗向某姓房中搜索亦不得銀怒其誑鞭撻之至無斃 
　　匪到處搜索藏金偶於屋瓦及牆壁中得之室廬遂無完者停棺未葬則斧其棺室有地板則壞板墾土掘地竭池挖井無一得免所過爲墟誠浩刦哉 
　　東鄉方二十餘里一帶難民多有朝出暮歸者潛取藏物則歸全身逃死則出日間匪即四出掠奪也故每淸晨即見難 
 
[維持教育兵災之善　九　]  
民紛紛來鎭耳畔常聞總難活總歸死等語或云全行搶完或云一無所存其爲狀非垂頭喪氣即涕泗横流耳目所遇無非慘痛吾鎭除收容所容留最苦婦孺及由紅十字會紅　字會運送崑山太倉常熟蘇州鎭江等處外其他多願以餘屋庇之多有不收屋租者然而現狀如是來日更難棉花零謝全委泥塵秔稻已黃莫敢收穫我奉公守法之良民衣食將安賴哉 
[海上蜃樓（一二三）] [  釧影]  
　　第十三回編歌劇汪伶歎孤詣研梵文蘇子譯新詩祖書城道我也想編一種劇本陳百忍道你肯編一種劇本嗎那是好極了你想編的是那一種祖書城道我想編一種俄國革命的事情那戲劇中不能没有女人若是個尋常的女人又不能動衆我想把蘇菲亞的一段事實却把他編成歌劇這本是個可泣可歌的事情啊陳百忍拍着手道好極了好極了你倘然有這一部劇本給我們足使我們這個『大舞臺』雜誌生色不少祖書城道我的開場白已經做好了可要念給你聽聽陳百忍道請敎請敎祖書城道開塲是一首詩却是四句大地黑潮無政府小家碧玉有英雄試看世界風雷起都在纖纖一掌中陳百忍聽了没口子的叫好便道你快做你快做祖書城道不過據我看來這種東西未免太高我們爲通俗起見我們爲中下等人說法起見還是要從淺近處着手最好是關於社會風俗上多注意一點或者破除迷信解脫專制之類這一種類的戲劇也是要緊的而且單編劇本没人去演唱也是枉然陳百忍道這倒不須過慮據汪隱伶說他們演劇的人也很想演唱新戲可是那些唱戲的人却是不學無能之輩他們要編也不能編難得有幾個能編編戲的人他們也不過從老戲上拆卸重裝還是這一個腔調如今有了新劇本他們也高興排演祖書城道我聽得歐洲各國他們把劇本與小說並重往往編好一本劇本給演員在舞臺上演却是熟讀他那個脚本的到演劇時竟没有一句不是他那脚本上的現在中國的排戲說來可笑他們隨便說個大略就胡亂去演了有的連這戲的大略也不知道所以演出來不但情節不緊凑也常常前言不搭後語要求戲劇的改良非有一班文人學士爲之提倡不可陳百忍道但是這一班唱戲的人實在有些難於相交要是幾個當世所謂名伶罷他自以爲唱得好包銀拿得多其餘的事情再也不管了其他的也没有這個魄力我瞧　汪隱伶倒還可以談得明後天我請他吃飯書城兄也可以來一同談談祖書城道也好也好楊萬里道你們的戲劇改良論談完了没有我實在游夏不能贊一詞依我說起來要靠這一班老戲子改良戲劇簡直没有這句話非得有好文學的人投身到戲劇界裡不辭勞怨犧牲一切方有一線曙光祖書城談到了夜深一看衣上已經一點鐘了連忙回家過了三天果然陳百忍來約他說是今天請汪隱伶吃飯請你到了吾的旅館裡同去這時楊萬里已經回去了祖書城到了陳百忍旅館裏陳百忍已經先在等候見了祖書城說道我們稍爲休息一下子同到汪隱伶那裏去這位先生别的倒没有什麽就是鴉片烟吸得太多了只怕一天總要一兩多罷祖書城道怎麽要吸許多陳百忍道吸鴉片烟的人總是越吸越多現在唱戲的人大半都是吸鴉片的他們唱戲是賣力的不吸鴉片便要唱不動了 
破涕爲笑[  了了生]  
　　一個新娘在交拜的時候舉動委露着侷促的態度到了房内伴媽對伊道小姐啊你行婚禮時神情不安似乎有驚怕的樣子新娘委靦覥的答道初次爲此神經不免震動只好下次再留心吧 
 
 
 

Page 14

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *   
 
 

Page 15

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *本埠增刊 
[本館絨織手工比賽消息]  
評判員業已聘定 
　　本館舉行絨織手工比賽大會凡欲參與者可即將織品送往博德運洋行至本星期六（六日）午止已誌昨報現評判員已聘定係中西女塾校長克培愛縣立務本女子中學校長張懷之啓秀中西女塾校長徐婉珊及上海女靑年會幹事程婉珍等四女士 
[萬昌長皮貨局開幕狀况]  
　　昨日新北門内大街萬昌長皮貨局正式開幕一時中西來賓並商會會董各界男女人士參觀者頗擁擠聞其昨日營業售現銀一萬餘金云 
[同昌又到包車電池]  
　　雲南路同昌電池部自獨家經理美國名廠蓄電池以來裝置車上異常便利購用者極爲踴躍前到數批瞬息售罄聞日昨又到一批價格照舊出售云 
[聯益發售冬至禮品]  
　　勞合路南京路口聯益貿易公司發售各種貨物均爲日常應用品如縫紉機器打字機馬達手電燈靈動電氣迴光燈美麗磁罩檯燈一磅重袖珍打字機英文萬科全書自來粉撲橡皮粉袋聯益箋　均爲適宜之冬至節禮云 
[半杏精之創製]  
　　北車站震夏製藥社新發明之半杏精乃提取半夏杏仁之精機製成片對於橷舊咳嗽及飲痰症頗著神效獲愈者聞已不少云 
[新到家庭影戲機]  
　　先施公司新二樓兒童玩具部新由德國運到大帮家庭影戲機種類繁多用電燈及油燈者均適合於家庭娛樂且能發展兒童智識每架售洋十一元五角十七元五角二十三元五角四十二元五角六十五元如大帮批發價目格外便宜云 
 
 

Page 16

 
 
1;第一萬八千五百九十六號;中華民國十三年 西曆一千九百二十四年十二月三號
星期三 * *[「邊外英雄」影片述評]  
　　邊外英雄爲美國一九二二年五十名片之一所至俱受人歡迎紐約一城一竟連映至一年半其價値可知　　此片導演者克魯字爲美國四大導演名家之一片中主角爲克利更及威爾遜克利更爲美國電影界中少年明星威爾遜曾在各名片中飾演主角爲著名女明星此片爲名伶公司出品即世所稱之拍拉蒙影片也 
　　片中情節大約謂有老人温格者率領數千人乘蓬車往美國西部移殖途遇少年白利恩所率領之另一隊蓬車乃相合而行老人有女曰茂麗甚美遇白利恩即互想受悅然老人之意已屬其協理吳德豪吳見女與白利恩親熱甚乃誣白於老人謂爲軍中所驅之賊老人乃禁女與白往來經過幾許患難老人抵一鎭欲爲茂麗及吳德豪結婚白利恩以情塲失敗即單騎往舊金山女與吳將結婚時聞白之友人言悉白無罪乃相絶與吳結婚而使白之友往尋白氏吳因婚事失敗追蹤白氏欲殺之爲白友人所見反爲所殺白遂與茂麗成眷屬（良斌）（待續） 
[婚禮新誌]  
　　前月二十三號保衆保險公司華總理鄧瑞人君之五公子與淸室某貴族行結婚禮於杭州西湖自建之南陽小廬各界來賓頗極一時之盛日昨返申補筵於大觀樓來賓有意領事署醫官畢懷才意海軍大尉柏義第前滬寗路局長鍾文耀會計師王梓康及太古怡和各洋行經理以及名畫家汪仲山顧湘泉等數百餘人車水馬龍深占盛况云 
[民生女學歌舞大會近訊]  
　　霞飛路民生女學定於本月十一日假靜安寺路夏令配克影戲院開歌無火會日來從事籌備頗有成績又如大鵬畫眉鸚鵡各隊添聘張淑英俞新吾盧命侯等爲參謀更期推廣入塲劵銷路茲將該會節目略誌如下「跳無火棍」　祖慈張畹淸兩女士合舞「滑稽」矮人國國王獻技「音樂」周大融裘夢痕兩君合奏「西樂」陸露沙林用愚蔡士成三君及陸淸芝女士合奏「歌劇葡萄仙子」「影戲人心影片」尙有節目多種詳載會塲特刋云 
[顧曲偶談]  
　　歌娘范珍珍珠喉圓潤豐姿姣美日前歌蔣老五一曲　　　　情景憐憫哀感悲慘溢於言表悽楚處令人酸鼻不忍卒聽旋唱孟姜女春調而帶憂容怨悉欲絶聽之者　不歛神寂然涙　若泣其感動他人可不見一斑娟娟此姝亦足自豪矣 
　　天韻樓特别四簧在前演者爲費嘻嘻及陸鳳英尙有可取費素爲柳社女子新劇之一份子滑稽處足堪捧腹今以之扮正角詼諧入妙奇趣横生陸鳳英亦爲柳社之一惟碌碌無聞比來飾四簧後聲譽漸起演旦角舉動雅馴描舉細徼而居後唱者聲調恰當嗓音頗亮且婉　豪壯各極登峯互見所好非易得也 
　　大世界髦兒班張文英金芳臣合演之汾河灣頗多精彩金芳臣飾薛仁貴唱「家　絳州縣龍門」嘹亮清晰與其　爭辯時一如針峰相對字字見血旋　子　誤有外　不問情由勃然大怒復拔劍聲言欲斬此無恥　來適可而止嗣經剖明眞相伏地謝罪亦恰到好處張文英說白明了唱做俱優而面上有戲又爲彼姝特長總之此劇表情捉摸不定非銖　悉稱工力匹敵者必難如此勝任愉快 
　　顧詠梅錢鳳池女子宣卷獻藝於大世界頗久惟因　詠稱貌不驚人藝亦平平故恒爲游客所厭聞而評劇者所不道也然搭擋之錢鳳池乃男藝員工架練達且擅於詞令尙有精采間嘗聽其數闋穿挿極妙惜顧詠梅不克專心於學否則果挾絶技不鳴則已一鳴驚人寗　他日得名時哉勉之（奎觀陳元熙） 
[集會表]  
陽曆本月時間　地點　召集者　事由 
三日　北河南洛　商會　總商　　討論改良　記等六日　假　家　天安堂　上川交　嚴份　臨時　東會七日　　平街恒安里　浦東同人會　開歡迎會十一日　靜安寺夏令　民生女學　歌　大會　　配克影戲院　 
二十七日至初　假座新世　　舉行糧食平價　糧食平價游藝大會 
六日　游藝會　會 
[天氣報告]  
　　徐家匯天文台昨日下午四時三十分氣象預報云北方低壓將過蒙古向東南方進行沿海自北緯三十度以北有南風或西南風南方有和緩或稍强之時令風颶風將折向北趨或向東北趨過麥在萊斯斐資與西沙羣島之間台灣海峽以南天氣惡劣又昨日下午三時前二十四小時内本埠氣温最高六六．七最低四Ｏ．Ｏ去年同日最高四八．二最低三九．二 
 
