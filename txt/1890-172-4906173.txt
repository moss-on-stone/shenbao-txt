# 1890 - 172 - 4906173

 

Page 1

 
 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論開礦購地之善法]  
　　中國之言富强者無不以開礦爲言顧中國之興辦礦務亦旣有年其間除開平一礦辦理最爲得法煤質旣佳又有鐵路以資轉運近來卽由此處推廣鐵路勢將漸推漸遠此處礦産實爲中國各礦産中首屈一指而雲南之銅錫諸礦繼之雲南之礦水開在先人工所出圜法所必需雲銅之名播諸久遠近來不過以人工易而爲機器具取之也愈速其出之也愈多其利愈厚其事愈繁其弊亦愈深故特簡派大員以督辦其事然以劉宴領鹽鐵轉運諸使而餉需不竭者劉宴一去而各弊皆叢生矣以是知用人之難而得人而用之尤難也臺灣之基隆其煤質本爲極佳法人曾爲垂涎開採亦已長遠近得劉省三宫保爲之紀裡亦銳意於推拓鐵路吾知日後鐵路之推者益廣則運路之往來益便且捷而煤之銷塲必有日漸加遠者而利賴無窮矣至徐州之利國鐵礦則煤與鐵産於一處卽以此地之煤煉此地之鐵其便利無比所惜者現在辦理之人資本尚虞不足耳若青溪之煉鐵礦則以無煤爲患蓋煉鐵必需燋炭燋炭者煤之經煆煉而成炭者也青溪煉鐵之地去煤之運路尚遠故至今尚未敢輕開大爐慮煤運之不繼也倘亦如徐州之煤鐵並産則其礦産當不遜於他處矣聞山東請礦現亦有開辦之意但未得其人故尚遲遲有所待也近者張香帥大舉鐵路之議已邀俞允將來各欵籌措齊備必將通力合作創從前未有之奇觀建自古未聞之偉業其利益不可以僂指計而所需之煤鐵則亦當早爲之備以故香帥抵鄂之後殫心竭慮銳意於礦務盖以爲鐵路則必需鐵若購鐵於外洋則不但價值昻貴銀錢皆流至外洋而旦處處仰給於他人究非政體况中國地大物博貨惡其棄於地若自行開採可以收取之無禁用之不竭之效煤則尤爲鐵路所必需現在輪船遄行中國各口之煤多以供輪船之用若鐵路遄行輪船固不可廢也則是所出者倘仍不加增而分而供兩處之用其有不漸見支絀者故必也先事而籌之所謂綱繆於未雨者無或失也夫是以於各礦昕夕焦勞撫時或釋於懷而其所籌畫者又獨見其思深而慮密焉聞香帥之意凡礦地而爲民間之業則秉公丈量估價由官照給不使不民平空失業此其體恤民情已可謂至矣盡矣又恐民間有不願領價者則又變通辦理聽其以所有礦地所值若于作爲股本有地幾何估價幾何作爲股本幾何製付股票多少照數找給若此則民間之有礦地者皆可以獻之於官願領價者照估給價不願　價者作價入股一經入股卽爲股東每年有官利可分三年有花紅可望以視株守其地一無出産者大相縣原矣凡我間之所以抗令者大都心之所不順也故聖人順人心以出治道應乎天而順乎人以今日而議創鐵路議開礦務所謂應乎天也以香帥之所爲則因其勢而利導之所謂順乎人也吾知自有香帥此舉中國各處磨不可以仿而行之自時　後鐵路可以大行礦務可以大旺中國富强之業基於此矣夫開礦本爲例禁其所以禁之者非爲開礦之有禍實以　間私開爾爭我奪勢必至於釀成鬥毆仇殺等案故不若禁之之爲愈乃自經禁止而私開者仍不能免則何如官購耳地民得其利兩全其美之爲得計乎夫民有此地不能自開附股於官而遂可　開採則是先時無用之地至是而皆成有用卽就民間自有之地自開自採而皆作爲股分由官給價躉買如英人之於鴉片烟當亦未爲不可若此則地不愛其寶者人亦不愛其地地愈多採愈廣獲利愈厚取給愈使非常之在業成於一旦香帥之功不綦偉哉 
[金闕曉鐘]  
　　翰林院爲曉諭事照得本年庚寅恩科會試新進士奉旨着于五月初七日起至初十日止分作四日帶領引見欽此欽遵爲此出示仰新進士等知悉所有初七日帶領一甲進士宗室滿洲蒙古漢軍直隸奉天江蘇安徽初八日帶領江西浙江福建山東初九日帶領山西河南陜西甘肅湖南湖北初十日帶領四川廣東廣西雲南貴州該新進士等於各是日五鼓穿常服備帶元青掛並佩帶荷苞手巾進内以便排班點名帶領引見並於初四日辰刻赴院演禮勿悮○前紀榮仲華都統在雁翅樓揀選廂藍蒙官缺一則兹聞格圖肯所遺印務章京一缺將委印務章京公中佐領玉壽擬正委印務章京公中佐領榮錫擬陪花連布所遺公中佐領一缺揀得署佐領驍騎校嚕呀岱列名第一摺母帮辦驍騎校福珠隆阿列名第二摺房行走驍騎校成安列名第三印房行走驍騎校雙玨列名第四印房行走騎都尉額穆忒爾列名第五擬于下班值日帶領引見云奉恩鎭國公載卓之嫡母兄已革鎭國將軍載堃陡染痰厥醫治罔效於四月二十二日亥刻跨鶴西歸僅遺其夫人幼子甫及四齡所有棺衾喪事係卓公經理擬停柩三七延剌嘛和尚誦經九日以資冥福擇于五月十有三日發引遂入佳城以安窀穸云○吏部爲曉諭事所有考試國子監學正學錄現在展限十日至五月初九日截止取具同鄕京官印結赴部報名投考倘於限外始行取結赴部報名者不准列入考試毋得觀望自悮○吳肅堂大殿撰魯高掇大魁已奉旨授爲翰林院修撰其所充漢二班軍機章京照例開去另行傳補聞軍機大臣禮邸等擬將名次在前之記名軍機章京工部員外郎繼仁傳補諒於日間奏聞矣○兵部武選司准漕運總督咨開山東德州衛左帮衛千總熊勷傑呈請開缺歸衛守備補用所遺之缺應歸部選查有候選衛千總胡占鰲年三十九歲陜西涇陽縣人由癸酉科武舉充補差官期滿考取二等以衛千總選用因辦理軍報出力保以俟補衛千總後以衛守備用並加都司銜照章輪應該員到班自應擬選此缺已由武選司咨傳該員赴部過堂以備帶領引見云○吏部示傳所有明保湖南前陵零縣知縣趙宜琛一員本部於五月初三日帶領引見相應傳令該員於是日丑刻穿紅青褂備帶補褂並佩帶荷包手巾前赴天安門外朝房報到聽點名帶領進内引見並傳該員於初一日辰刻赴部演習口奏履歴如是日不到定將引見扣除勿違○此次軍政考騐八旗宗室内務府世爵世職人員馬步射除因事故黏簽不計外實看九百廿餘員其馬步中靶四支以上俱皆點記看竣經肅邸等當塲 
 
 

Page 2

 
 
遴選擇馬步冠塲者宗室二員八旗八員記爲優等交由值年旂帶領引見分别恩賞侍衛係正紅旗滿洲某恩騎尉步射五矢前四矢皆中靶心第五矢中靶左框而馬箭亦中的心因其人鬚髮蒼曰册載現年三十七歲問其本身則稱四十一歲瀅貝勒大爲申飭别堂謂其不通官事遂爲逐下遂未得記優云因小失大其此也夫○内恩豐倉於前兩日開倉兌收倉塲撥存該倉漕未六千餘石俱用七套大車由朝陽門外河干由船起載運入朝陽門東安門東大棚欄以抵該倉經該管逐一揀騐過斛方收入厫内矣 
[雨雹爲災]  
　　牛莊境内自入春以來亢旱異常農田待澤良殷直至芒種前二日晨起隂雲四合簾外天低至辰刻大沛廿霖望霓之心稍　忽於午後城南一帶大降冰雹其大者如茶甌小者如鷄卵未逾片刻阡陌盈尺經宿未融緣未降之時風雷暴作屋宇灰飛大木枝折禾苗盡偃有土泊曾家屯某甲之子年僅十三當雨雹時由田問歸渾身上下悉被雹打及至家已魂游地府矣又某乙之女出嫁其婦往送歸途遇雹欲避不迭竟將懷中所抱三閱月之女孩打得魂飛魄散始憂旱災繼降冰雹何蒼蒼者之不愛我民也 
[寧州茶巿述聞]  
　　近年各山莊辦茶每有不肖之徒攙和劣貨魚目混珠以致銷路窒碍中外各商吃虧甚鉅若不嚴加整頓於茶巿大局實有關碍聞今年寧州茶釐總局委員阮輯五太守當茶巿開辦之初先期出示曉諭各山莊茶葉裝箱務須一律純凈力杜攙和諸弊所以今年寗茶大半獲利向年頭茶完畢約五月上旬所收釐金不滿八萬兩今年四月望間已收到九萬兩有奇太守每日在局督同司役點騐茶箱昕夕不遑以防偷漏等弊裕課惠商太守洵無愧色矣 
[寗州米貴]  
　　寗州山多田少土産以茶葉爲大宗米榖無多全賴隣境商人販米接濟近數年來有種刁商勾通州城無賴鋪户將米攙糠發水增價每担不足九斗地方貧民受欺不淺多有米珠之嘆新任分州尹枚臣直剌下車伊始訪悉各情拿獲奸商某甲嚴行懲辦若輩雖稍知歛跡然利令智昏不免陽奉隂違惟願直剌力加整頓始終不懈小民受惠多矣 
[競渡先聲]  
　　我道是龍君不信果然奪得錦標歸相傳居水次者必設競渡會會中長老於五月五日陳綵物於岸側而浮鵝或鴨於氷以爲標先得者爲勝少年弄橈舞櫂捨命爭先惟恐似孟之反之奔而殿据荆楚歲時記則謂楚人憫三閭大夫之沈於江故臨流張樂以吊忠魂數百年來龍舟之嬉到處有之不獨金陵爲然金陵城内外俱有一衣帶水浮家泛宅者流卽各視其所操之瓜皮漆板分爲界限盖護城河之一葉扁舟係供行人之喚渡秦淮河之雙飛短棹係供逸客之遨遊二者旣欵乃不同聲卽容與亦異致惟自端一起均更番操演手隨鼓轉心逐雲飛惟恐端五日屬耳目者傳爲笑柄長板橋頭有聲發於水上鏗鏘鏜鞳魚鼈皆驚憑欄靜聽者不禁消魂於佳節頻催來年誰健殊不若寶馬香車之淋漓盡致矣○前月喉症盛行患者頃刻問至不省人事時醫皆指爲喉痺謂喉症乃人身清濁升降之關鍵平時或鬱爲　爲熱爲燥爲濕積之旣久遇感而發其發也如潮之湧故尋常治喉之法多不效適花牌樓朱啓三觀察公館内有喉風妙藥一日有某甲自稱家燒煤炭爐主人婦及燒爐者三人頓患喉閉危在旦夕觀察命儘一料藥與之果盡一料而皆愈據稱一料費須百金其方得自揚州貴品也而觀察應其求無吝色又果活三命夫豈尋常口頭禪之功德哉有知觀察者調觀察向與陳竹坪先生爲善友樂與人爲善而不肯居其名陳先生每稱之上年江浙賑起遵生母章太夫人命助棉衣一千件辭不邀奬大府當彚奏不獲已令其弟官印嘉成者出名禀報恩錫樂善奸施字樣命自建坊鄕里榮之聞觀察係皖南之涇縣人涇多文學士曾見來就省試者往往多至四五百人而每科榜出觀察一族必有高高在上者城南培風閣卽朱氏試館也天之生物因材而篤吾知觀察介弟正在雄姿英發之年來歲掉臂蟾宫直意中事家慶未艾乃蒼蒼之報施善人耳○寶清未災之前一日沿江一帶歸○如箭者無不收拾行李爭附上駛金陵胡翼興號東時正在滬自念一个孤客囊五千金早行一日早好一日聞寶清當晚開行卽將銀配搭在被褥内分作兩綑未免顯有痕迹且恐上下時被水手看出破綻躊躇再四不啻鷓鴣一聲聲喚其行不得也午飯後忽有過者見其正作歸計卽約其稍後一日可趁招商輪船與之作伴招商下關有躉船免得水手隨便抛却損人裝束彼此又得互相照顧胡東聞此拾如搔着癢處不覺首肯者再當晚兩人并住一寓次早相約赴茶肆消遣纔門忽聽人言寶清失事胡客嚇得痴如木雞半晌始從容向其友揖謝曰微禹吾其魚矣因爲旁觀述已後期之由或嘆其不在數或美其有隂德血胡君始終歸功於沮之者云○自來居長安者每苦珠米桂薪歎爲居大不易不知軟紅塵裏凡名繮利銷之客其支絀何必長安嘗見應門之僮灶下之養都與開門七字日往來於王子安腹稿之中金陵男女傭大抵皆江北人前日有六合婦携一女來寗被吉臬誑以代荐至某公館爲小帶子實價賣也計身價洋三十二元中金三元事成令婦十三歲之子畫押而以洋交婦婦不依擲洋於地哭訴城外保甲總局劉道憲訊知串騙屬實卽送江寧縣令縣提案究辦趙邑尊立提吉某等又簽女差王平赴某公館提女詎該公館僅一女主見差至卽厲聲謂曰我主人在日亦是江寗縣主今爾輩旣稱已拿到拐子應請爾老爺先將我被拐之三十五元如數追回自然將人交出否則天下無此便宜事亦無此便宜官聲也差欲再言婦已不答不得已擬據實禀覆纔出門回頭見門條上有一蔣字始悟是非尋常百姓築只得求官作主後聞邑尊竟自捐廉將女提到交六合婦婦叩謝而退語曰官法如鑪然寡婦乃不燃之灰已冰之水雖洪鑪可爇其如此純隂不化者何 
[江西官報]  
　　通判吳蘭頤委往九江府知縣薛銓委往建昌府閻尚庚委往吉安府俱公幹馮學灃委估學憲衙署考棚修理工程蔡瑩加一級紀錄二次鄭仰虞酌委優缺一次許文泳委往廣信一帶巡查緝私江蘇同知李炳由江寗來江守提南洋經費馮永年卸辦吳城下卡宜春汛千總吳殿元病故遺缺以候補千總汪長陞拔補通判翁寶仁委往都昌縣陳希曾委往南昌等府知縣徐敦仁委往撫州府俱公幹蕭雲經由萬載會審案件回省賀輝玉委往吉安同知崔芝嶺委往廣信俱查緝私縣丞陳贊唐捐過海防遇缺先新班 
[九峯夏景]  
　　松江華亭縣署後墻與上房逼近黃梅時節苦雨經旬土潤泥鬆然倒下旋有宵小梯而窺伺欲行胠篋之謀事爲葛邑尊所知立提更夫捕役等人科以失察之罪各笞數百以警將來○府試傳遞案發恩詩農太守本擬將項等三人澈究後經某甲再四懇求恩免遂於試竣後次第釋回 
[厦門雜錄]  
　　四月十五日俗傳爲五殿閻羅誕辰開酒館者自以爲殺牲太多於此日演戲酬神兾邀冥佑厦門泰山口賣鷄巷走馬路義和街各家酒館自十三起至十五日每至午後卽在門前唱戲所雇者皆掌上班攔街搭臺觀者擠塞車馬往來頗形不便○厦門風俗信鬼每遇迎神賽會便覺興高采烈雙蓮池丁字恭口人家牆角埋有石獅以爲鎭壓之意俗例相沿原不爲異去歲該處小兒有迎賽石獅之舉初時不過左近小孩邀約十數人以紙糊成執事銜牌轎馬在本街巷内遊玩本年更有某甲附會其說謂石獅王異常靈騐遍貼招紙擇日迎賽有願出助抬閣旗鑼執事者至期一同入會一時舉國若狂大半仍用小孩爲之巧紥紙抬閣雜戲騎馬遊行又有福州人所扮之長人矮人大頭鬼地方鬼無奇不有又有披髮跣足臉畫五彩手弄長蛇名爲關將者十餘人於十五日迎賽統計所費約值數十元以有用之錢用之於無用之地愚孰甚焉○山東勸賑總局特派委員來厦設局專辦捐輸局設史巷金益和貢商樓上想有力之家或當慷慨解囊以濟災區而邀奬叙也 
 
 

Page 3

 
 
[茸城返櫂]  
　　江南提督譚青崖軍門日前來流在曾襲医靈前祭奠兹聞軍門已於前日乘坐原船揚帆回松矣 
[白下歸帆]  
　　兩江總督曾爵宫保之公孫來滬等情已詳前報兹悉公孫已於昨日乘測海兵輪遄回金陵矣 
[分别交保]  
　　顧陳氏在法公堂控三茂鹹貨店主嚴章寗借洋不還一案葛同轉於前日將原被一併送縣陸大令諭令分别交保昨日有周姓投縣將嚴具保 
[緝私起釁]  
　　一百十一號及一百二十五號華捕至英公堂稱今晨八點鐘時見鄕民衛海全等在老大橋一帶與水師兵勇董大蒙等爭吵董大蒙等言緝拿私鹽租界地方不應擅自緝私故將一千人送案槍刀呈閱衛海全衛隆全衛阿松衛阿華等同供我等皆是南匯縣龍王廟地方人耕田度日現得空閒典衣得錢湊作資本販鹽五六包來滬兠賣每人不過賺錢一二百文今晨我等之船泊在金利源碼頭董大蒙等駕槍船二隻到來捉私鹽我等驚慌棄船登岸紛紛逃避旋見槍船向南駛去董大蒙等躍上我船摇向北去因思前次有衛樹堂永全等被伊等捉去勒贖各出洋三十元始得釋回此次我等船鹽又被奪去心實不甘在岸行走覘其摇往何處及至老大橋進蘇州河向伊等懇商可否酌還伊等不允兩相口角董大蒙董大明秦先聲等同供安徽合肥縣人在浙西鹽捕營當勇營官董履貴今晨在浦東爛坭渡地方見伊等私鹽船因卽追赶伊等棄船登岸遂將私鹽船帶往意欲駛往嘉定解到營官處發落豈知伊等在岸跟隨及見我等駛進蘇州河卽便抛磚擲石致被擲傷頭顱不知以前有勒贖之事並有華捕解到與鄕　毆之兵勇董大川供詞與董大蒙等相同巡捕頭稱董大蒙等在租界中查緝私鹽理合先行照會豈容擅自持械擾衅殊屬違背定章蔡太守亦以董大蒙冐昧從事殊屬不合今姑從寛釋回衛海全等候送交南匯縣查究槍刀存堂 
[禍等然眉]  
　　滬城畫錦牌坊渭園茶舘主陸某之女盈盈弱質嫋嫋風姿瓜字初分檀盟未訂前晚手持洋油燈行走偶不小心蓮步娉婷忽然跌仆洋油流出滿地皆火延及女衣女驚惶失措大聲呼救家人畢集紛紛撲救女之頭面胸背等處均被燒傷昨日將女抬至仁濟醫院醫治據大火毒攻心殊難施救陸祗得將女抬回一息奄奄勢將季斃隣里見者無不嘆惜云 
[解犯過滬]  
　　行竊南匯縣屬大團鎭盛姓家之竊犯王阿中等由捕役拿獲經裴直剌訊供解歸南邑訊辦兹聞此案由袁海觀大令訊實于前日將爲首之王阿中同夥華阿瑞馬阿榮等三犯飭差押解赴松昨日過滬該差等投縣禀明陸大令飭候派差護解 
[英界公堂瑣案]  
　　吳郭氏稱家住小東門内昨夜同丈夫到戲園觀劇因天晚不及回南同至寶善街客棧借宿正在詢問需錢若干突有徐金生等進來以我二人不應同住客棧索洋十元我等不允卽被拖至門外毆打丈夫驚慌奔逃旋有巡捕拘拿伊等送案徐金生王杏元同供另有許多人與此婦爭閙我等路過解勸不敢拆梢陳爾男供我確路過駐足觀看該氏稱徐王二人的係拆梢行兇陳阿男當時未見在塲蔡太守判徐金生王杏元各責三百板陣阿男無干開釋○陳阿毛稱在新關浦東棧房支更昨夜一點餘鐘有越過棧南小河圖竊堆積之繩索知覺獲住遺落浦鞋一雙不料伊尚有同黨繩索仍被竊去張妙亭卽張玉全供浦東人向在祥生船廠小工頭張玉山名下做小工並未脫落蒲鞋蔡太守判張玉全管押一月以儆○陸永順朱福生舒紀順舒祥順日新輪船及某領事署中人各報失竊衣物已由包探緝獲人或今請給領陸阿福供湖州八年二十六歲連次犯竊尚求施恩包探禀陸阿福實係積賊蔡太守判發捕房管押六個月贓交失主分别認領○孫金城汪輝祥張玉發張士發等稱我等均在公平洋行經收房租昨同西人向王胡　收租被欠三月共洋五元有零不付口角又有曾阿恭等幫同該氏將西人打傷爲此報捕拘　西人申訴前情聲請騐傷究辦王胡氏供係粤人欠伊房租原約措辦照付因被西人釘門致與爭論曾阿恭曾阿洪駱阿芬等同供與該氏爲鄰且是同鄕聞因釘同爭諭出外觀看見西人先打該氏上前勸阻蔡太守以曾阿恭等揷身多事判各押七天王胡氏措洋付租卽日遷讓○西人控被郭友甫撞壞遊獵船一案昨據西人投案稱經船塢西人勘明情節估讦修費須洋二十元求請追償郭友甫供情願賠償尚求核减太守着郭友甫繳洋二十元給償西人○三百二十三號巡捕稱莫忠寶與王金榮挑水打架送案請訊莫忠寶供廣東人先在河灘挑水王金榮亦來挑水爭先口角王金榮供崇明人與莫同時挑水我偶然上前被莫打傷蔡太守以釁起細微姑免深究騐得王金榮受有微傷立卽開釋莫忠寶交保○夏王氏稱丈夫夏仁東不在家中昨夜被賊扭鎖行竊當卽知覺獲交巡捕送案陳阿裕供寗波人以後不敢犯竊蔡太守判責一百板以儆○杜長發稱在酒店沽飲買洋傘一頂放在一旁因有友人與孔先芳等認識彼此閒談孔乘間取去洋傘追索不還反敢行凶因此扭到捕房傘已被押現經吊到孔先芳供溧水縣人與杜認識借傘典押陸春喜供安徽懷寗縣人餘供與孔先芳同蔡太守判孔先芳陸春喜各笞一百板分别遞籍傘給還杜長發 
[法捕房瑣事]  
　　鐘表匠戴裕甫與同成冷店主劉阿三私造播威表牌一案經葛同轉判罰劉洋一百元戴枷號一個月示衆已詳前報昨晨葛同轉莅人仙橋捕房有戴之妻母遞禀聲稱女嫣戴裕甫現在患病務求免枷同轉謂爾婿所作之事確有証據本應笞責僅子枷號已是從寛所請疎枷着不准行該氏苦求不已同轉謂已經定斷未便再寛該氏稱自愿認罰同轉謂爾罰多少答稱願罰洋四十元同轉曰此事先在公堂斷結爾若願罰明日至公堂再候定奪○鄭阿榮因調戲婦女經葛同轉判以枷號二月期滿再行笞責已紀前報昨晨鄭之妻徐氏投案禀稱姑年邁有病求請將夫釋放回家侍奉同轉命將鄭阿榮帶案問爾究爲何業爲何墮入下流隨路調戲婦女鄭稱小的向爲打包生意今年停歇後回家一次不敢在外滋事同轉謂此案照原斷須至六月初枷號期滿姑念爾母有病將爾暫行保出待母病愈冉行交案先笞一百板具結備查○昨報載捕房中侍者王樹生因竊同事物件被包探查獲押候吊贓一節昨據包探王榮培禀稱吊到洋刀一柄二藍縐紗夾套褲一雙紡綢女褲等數件旋據侍者王世鶴金小雲等同至捕房認領贓物當據王世鶴認明套褲一雙確係上月二十六日所失同轉命將王樹生帶案問此種衣物由何處竊來答稱洋刀一柄由寗波寶順祥洋貨店出洋一元八角買得女褲等出錢買得欲送與婦女因嫌短小是以押去問褲由誰家買得答在三茅閣橋長豐衣莊買來問爾爲何將洋刀等物押去答稱因乏費用將物押錢王世鶴禀王樹生未來時開門睡覺從未失竊西歴本月一號起伊來做生理時常失物房中有皮箱兩隻鎖亦扭壞樹生供是日小的與友人出外游玩回時見大司務與侍者先睡房中查檢小的箱子鎖亦被人扭壞同轉謂王世鶴曰此事須查明實情且尚有數起贓物未曾認明著將王樹生還押令世鶴下期來案再核○大刀張三將處女轉押花烟間經人控押堂訊因張有病送往醫院療治昨日病已痊愈經包探帶案請照原斷鞭背一百五十下枷號一月半同轉謂張曰本應枷責現因英公廨另有案件提問喝令鞭背一百五十下免其枷號備函解送英公堂歸案辦理○蔣張氏因擺賭攤被捕拘押爲日已久昨日逮案詰問上次令爾丈夫來案爲何延至今日依然挺押實屬可惡爾犯賭究　幾時答祗有十餘天同轉曰賭博豈可輕恕着鞭背一百下枷號兩個月示衆○魏美堂在朱夏氏花烟聞内認見小蘭子卽小金珠在彼賣娼經葛同轉將小金珠提案着朱夏氏交到小金珠之丈夫張止明並買女筆據呈案昨據朱夏氏偕張投案遞呈禀詞並將筆據兩張呈堂同轉問小金珠幾時價賣由誰出據答稱光緒十三年九月二十六日買定由其親生母吳邱氏出據問其母何在答其時吳邱氏親自來申寫據同轉曰三年前所寫之據何以紙墨尚新答稱小婦人不敢揑造同轉問張正 
 
 

Page 4

 
 
明曰爾是何名字答名成華字正明向在十六鋪内鐵錨弄爲裁缝商爾到上海幾年與小金珠等如何認識答稱來申四年向在花烟間做裁縫故與小金珠認識問小金珠如何嫁爾答稱前蒙大老爺諭令小金珠赶緊嫁人今春二月初二日由伊姑母吳氏爲媒嫁與小的問爾知小金珠之年庚否答今年二十一歲九月十三日辰時生問爾究係何處人答家在揚州江都縣趁長江輪船於昨天至滬問裁縫店是爾開否答有同鄕人方臣江合股開設問媒人究竟是誰答實係姑丈吳金洲問在何處成婚後來是否住在店中答在鐵錨弄做親後在成衣店隔壁賃樓面一間出租洋九角問做親時係日間抑在晚上該屋是誰家經收房租答稱江北人總在晚上成婚此處房屋係高易公館之産同轉着朱夏氏將張保去明日至公堂冉行核訊○前有傭婦高周氏控有八歲之女寶珠寄養與花烟館傭婦吳趙氏處忽於去年間被烟妓玉寶之客人拐往福建價賣將姚扭押堂訊着姚將寶珠交　迭登前報日前姚將寶珠追至滬上同轉着帶案訊問因寶珠操福州語不甚通解同轉着帶回請通解閩語之人傳問昨晨吳趙氏投案求領女孩同轉問女幾歲時寄養在爾處答生八個月卽寄乳在我女太平處每月貼洋一元問女母爲何不養寄乳在爾女處答稱伊父去世伊母高周氏將女寄乳在外問爾知高周氏生幾女其夫姓甚名誰答該氏生兩女長者十九歲幼者　寶珠其夫姓名不得而知問高周氏可有男孩答高周氏係續娶夫未死時尚有兩女均係前妻所生現已嫁與蘇州鄕人問爾女太平幾時去世答在十一月二十七死記不清年分問太平在花烟館究爲何事答稱爲梳頭洗衣等事問可曾做過生意爾不妨直說答先時做生意後因生産不做問太平幾歲逝世答三十一歲問寶珠寄乳幾時答十六个月問不食乳後高周氏可貼錢文答每月仍貼洋一元問太平死時高周氏之大女來否答不來祗寶珠仍在我處問高周氏之大女現住何處答在英界胡家宅問寶珠與太平是何稱呼答喚太平爲母喚親生母爲繼母問爲何如此稱呼想已賣與太平爲女答不是同轉謂今日人証未齊明日須將高周氏之大女傳來令其姐妹兩相認明再核 
[招認小孩]  
　　同仁輔元分局來信云本月初九日晚九點鐘時生褚家橋畔有一小男孩啼哭不識歸路經近處皮坊人看見問其住居不會回答只知名呌阿二年五歲身上但穿藍布褲子一條别無他服兩頭角核紅頭繩紥把小辮子兩根手執紅蒲扇一柄寗波口音現在住皮坊人處倘該孩父母間知到老北門外同仁輔元分局領可也 
[秘書助振]  
　　疫痧草一書爲虞山陳氏所著其中備論疫痧之原起施診之機緘若者宜疎逹若者宜清化備陳方劑以待採擇菩薩心腸岐黃手叚兼而有之承大善士以六十部交本館協振所變價助振每部實洋八分旣得方書又充善舉想遠近諸君子自必爭先購置也 
[虹口廣益善堂來啓]  
　　兹承電報局賑所交來常鎭道憲黃觀察署中諸君子樂助敝堂延壽册施醫給藥捐洋廿八元七角錢二千文拜登之餘謹代貧病泥首以謝並將諸善士台篆列右黃萱福堂四元無名氏六户各一元守一居士黃芷生培元居士清華道人培因書屋黃菊生黃和尚黃鎭生八户各一元無名氏一元二角無名氏十九户各五角無名氏黃壽英黃瓊英黃蓮英無名氏五户錢各四百文共洋二十八元七角錢二千文 
[蘇省撫轅抄]  
　　初三日藩轅牌示照得吳江縣縣丞部霖撤省察看查有震澤縣縣丞程柱堪以調署所遺震澤縣縣丞員缺查有補委班試用縣丞林啓瑞堪以委署○初四日候補道沈玉麒田金陵回安撫轅文案候選通判趙景彬由安徽來○初五日委署常州府總捕通判王秉忠禀辭赴任○初六日候補同知陳家態禀知本日到發審局差指分江蘇試用知縣陳文藻順天人由京驗看來省禀到○初七日候補府朱宜振禀知奉松滬總局札委總巡各卡差候補直隸州劉運吉金陵來謝委署海州直隸州事候補通判王徼祖慶卸署奉賢縣事回薛葆楹禀銷委解浙省塘工經費差並禀知奉松滬總局札委吳淞沙釣船厘局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[樂善可風]  
　　張君韞卿司馬世居餘姚縣北鄕樂善　倦隣里親族貧乏者靡不周卹地方公事有益者莫不興辦一方稱爲長者雖居僻壤之處然已聲播遐邇迨至去秋霪雨成災田隴淹没顆粒無收蕩析離居哀鴻遍地張君先倡免租之議以安佃户之心繼放賑撫之糧以救災民之苦而獨任鄒陸徐三灶地面被災最重之區極貧二千另四十七日自十一月起每口月給白米七斤半至今春天氣融和貧民可以謀生始行澈賑地方賴以安謐盖去秋災情若非張君首創賑濟與各鄕效行開辦而必待官賑義賑則飢寒菜色何能枵腹久延勢必餓浮徧野老弱轉乎溝壑壯者散之四方且安肯甘以待斃倘或挺而走險何堪設想其間張君之拯災弭患不惟見其仁慈抑亦瞻識過人夫各處水旱偏災之區皆有如張君之急公好義者不致災民困苦流離力或不逮請官賑義賑相繼以補之則地方元氣一無所損如不然以守財爲命凡遇災荒秦越相視養癰成患甚至身家不保噬臍莫及而張君之用心殊足以發人之觀感可欽可佩今復偕　姪聞韶聞梅集捐洋五十元由戴君子勤交到敝堂捐作江蘇賑欵愈見其善願宏量一視同仁謹擊收條備函奉謝外因捐資救災樂善可風是特臚陳佈昭公鑒上海六馬路仁濟善堂籌賑公所施善昌謹記 
[九謝册捐]  
　　謹啓者前承貴報附送施醫給藥一文原捐册於三月廿七日起至五月初八日蒙本埠曁各省善士交回捐册念七扣共計收洋八十三元七角八分本洋弍元紋銀一兩大錢一千一百另四文又銅洋三元銅本洋一元本花洋一元另立清單呈鑒慨承諸大善士扶危救濟畛域無分抱病貧黎均沾厚澤同人銘泐五中感無涯矣刻奈霉雨連綿濕温肆　以致抱病頗多經費日益爲此再告四方善士仁紳義商廣施宏願慨解囊金俾可源源接濟仲祈福田廣種莫大隂功謹綴告募並鳴謝悃伏希公鑒[  虹口示濟善堂同人拜啓]  
[申報舘恊賑所經募浙江振捐五月初十日止第四十八次清單]  
　　補四月廿八日恊同慶交來甘肅凉州府諸善士九八元四兩二錢○初一日售出錦盒感應篇一函洋三元○初三日吳茂生洋拾四元○初四日崇福大善士洋一百元○初五日王蘭亭銅洋四元金志軒銅洋一元○初八日嚴吉人洋二元無名氏爲慈求壽津錢十千立泰承津錢四千以上二户來九八元五兩另八分○初九日沈氏洋四元昇昌鐵號諸同人送丁鶴臯孫湯餅移賑洋七元○以上共收洋一百三十元九八元九兩二錢八分銅洋五元 
[蘇城安節局山東代贖江浙恊賑公所四月朔至廿九日止第二十二次清單]  
　　江子瑜楊厥臣楊藻菴楊育　三户各助錢三百九十本局募夏王氏病全還愿助洋二元東海吳興保人口平安洋三元方鶴聽來劉潤卿罰欵洋四元柏年長桶王金氏求病全洋二十元恆孚銀樓桶無名求子病全二元李王氏四開洋一元無名氏散户錢廿九文長吉氏再求免口舌助洋一元無名氏錢一百文散廿一王鴻耆堂桶俊記四元無名氏散户錢六伯七十郡廟桶無名氏助錢二百文人和震記桶鄕客罰欵四元又錢二百東山趙云齊銅洋一元無名三户各助銅洋一元無名錢四百售去前存捐下畫絹册頁三幅收洋三元以上共收洋四十三元四開洋一個銅洋四元錢二千七百九十恆孚樓桶内檢出燭麵禮票一帋係光緒十年紅紙破碎圖印不清店號住趾無從辨明問諸同業亦然不識議作廢紙燒灰矣趙公舘助飯干六十斤此次捐數更其清少因連日梅雨途坭行也必少巿街靜靜尚祈四方大善人勇躍捐助拯其災區以全世終勉之勉之合并聲明 
[上海北巿絲業會舘籌賑公所施少欽經收山東江浙賑捐四月初八至十二日第二千四百六十至六十五次清單]  
　　陳善士同室馮氏病還愿求並消災延壽早得佳兒規元三百十五兩二錢蘇城回生堂洋三十元玉山無名氏由嘉和莊來廿元又山隂全可人十元無名氏求病全由唐泉伯觀察交來十元張文增速全完願十元銅洋一元武林太原子求保母康健洋十元蘇州尚有西齋主人七元黎以招以銘以輝五元五齡童子四元川沙司獄署知非子合家大小平安二元景德鎭牙厘局安雅堂由鴻文書局來二元以上初八日○無名氏爲媳難産幸獲平安由寶和莊洋十元太倉楊凌氏求速全五元無名氏五元李楊氏求母速全二元無名氏五角沈文龍信女求骨痛速全二元葉長春求合家平安二元太倉徐輔隆求速全一元以上初九日○蘇城醬業公所潘仲溪善士募第二百四次隱名女士爲咳嗽耳鳴腫脹火升氣喘神疲等症求速全洋一百元盧遂昌求父速全佑記振彩物變價移賑各一元三户由寶和莊來隱名氏求速全由朱大全來洋一百元揚州淮南局施紹餘祈嚴康泰官事順利路途平安廿元常熟義隆莊隱名求安子求妻久咳速全　元　遷居士求人口清吉四元無名氏三元松江平陽氏二元浙江清湖厘局一元銅洋三元陳姓洋二角太倉義記銅洋七元正義隆米行陸春泉錢八百文○嘉善戊吉堂洋二角余樊龍環翠山房蘇世鍾三户各一角共四户合對開一元以上初十日○蕪湖寶裕隆管春洋三十元朱胡氏求保嬰孩發脾由朱大全來廿元王星衢爲三子錫慶病求逮愈廿元乍　通濟莊方吟槎爲弟培生病求速愈四元力不足子三元無名氏由立大莊來二元木海木雲勉力子求母喘病全愈二元松石羅主一元華氏藥資移賑一元雍和氏麵資移賑四角蘇省　天益王半疑生同募桶捐錢一百文○恊同慶來陜右寓公善培善堅爽溪四户各陜議平銀五兩共合規元廿一兩○又來養樹山房陜議平銀十兩高周榮三兩高周先二兩共三户合規元十五兩七錢五分○太郡當邑龍秉心求妻病愈洋四角四分湯寶泉三角六分鄒維楨二角共三户合洋一元以上十一日○無名氏洋五元以上十一日○潤興亦由顔蓉甫先生交來洋一百元蟄存居士三十元寗郡徐屠氏祈子廣善由寗回蘇一路平安十六元徐郁氏祈子廣善由寗回蘇一路平安二元湘西寓客由長沙寄來湘平足銀十二兩陳永神求安喜由胡芹先交來洋十元蘇州任氏子病愈完願五元不留名由阮璜汀先生來四元蛟川陳益楠求家宅平安陳寶右求平安各二元揚州胡階雲病愈宄願二元鄭錦記二元韓山儀先生來白華菴洋三元五角普彦生德益謙道逹梅卓五户各二元慧峰行德合善普慧菴雪溪凈昌凈山法雲學謙進茂蓮非廣仁堂甬恆永蓮蓮醒蓮泰十六户各一元仁和堂王芝廷姚三興羅文元陳聚興朱德才悟順師王南利　貴金九户各五角億康號毛洋二元共三十二户合光洋廿六元爛板洋十元以上十三日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十六年五月初二日京報全錄]  
　　宫門抄○台撫劉奏拿獲强刦拒捕首從盜犯分别擬辦摺○將軍色等奏吐爾扈特郡王懇請代奏瞻仰天顔摺○又奏請貴慶許文註銷革職處分開復原官銜翎片○又奏游牧熬茶事竣回任片○五月初二日户部通政司詹事府廂白旗值日無引見○伯王等謝賞絹　恩○豫公請假二十日○左念謙請假十日○大額駙清安各請假五日○召見軍機○○太子少保福建台灣巡撫一等男臣劉錢傳跪奏爲拿獲强刦拒捕首從盜犯分别擬辦恭摺仰祈聖鑒事竊案據前代理　山縣知縣高光斗詳報光緒十四年十月初三日據該縣城内大廟前開張專妙號烟店事主洪朝楊禀稱伊店於本月初二日夜四更時分被賊十餘人撬門進内行竊伊驚覺喊捕該賊用刀嚇禁搜刼後由伊店無墻隔斷之後天井轉過間壁王元記開設之和美號烟店刦奪銀物拒傷其店夥蘇芝財携贓仍由伊店逃逸開單請勘騐緝究等情曁據王元記禀同前由並經該縣先行訪聞督拏役勇追捕無蹤會營親詣失事處所勘明被　情形並騐明蘇芝財傷痕塡單訊據洪朝陽王元記各供與禀詞相同查訊蘇芝財供亦無異傳牙估得專妙號被刦銀兩共值銀一百八十兩零和美號被刦銀物共值銀三百六十三兩零造册繪圖報經臣查縣城重地一夜連刦兩家較諸疏防道路村莊一夜連刼者更甚當將該代理縣高光斗行司撤任勒限兩個月留於地方協緝賊贓會摺奏叅欽奉硃批高光斗着卽行革職餘依議該部知道欽此恭錄轉行欽遵去後嗣據接署鳳山縣知縣張兆芝會同高光斗各派丁役於光緒十四年十二月十二日曁十五年正月十五日先後拿獲賊犯許發許大目二名到案訊供錄報批行緝審旋經該署縣張兆芝訪得本案賊犯鄭青等蹤跡在西山脚莊被民圍住由縣禀道函商台灣鎭卽於十五年四月二十三日撥派管帶左翼練營總兵曾喜照督帶練兵協同高光斗馳往兠拿詎各匪開槍拒捕當被官兵格斃鄭青陳戇矺二名割取首級有被誣拿之李連指認可証解騐訊明禀報將各首級發交犯事地方示衆續於十五年五月初九日由縣會同高光斗協獲夥犯謝龜潤一名該署縣張兆芝未及訊辦卸事接署縣高晋翰會同高光斗勒比兵役於是年五月二十八日又緝獲首犯李大鼓才一名提同謝龜潤等隔别研訊據各供認無異錄供通禀經臣批飭將李大鼓才許大目二犯就地正法傳首示衆據報許發在監患病報明醫痊由署鳳山縣知縣高普翰提犯覆審議擬招解由府勘轉到道兹據台灣道兼按察使銜唐景崧提犯覆鞫議擬具詳前來臣覆加查核緣李大鼓才許大目許發謝龜潤均籍隸鳳山縣游蕩度日先未爲匪犯案光緒十四年九月間李大鼓才途遇鄭青各道貧難李大鼓才起意糾竊與鄭青商允李大鼓才復添邀獲案之許大目許發謝龜潤格斃之陳贛矺在逃之洪仔彪朱加再入夥一共八人約定十月初二日夜在城外僻處會齊屆期陸續走至李大鼓才鄭青許大目洪仔彪分携鐵鑿短刀木棍口袋餘俱徒手由西門倒壞城墻處進　專妙號門首李大鼓才留許發謝龜潤朱加再在街外把風自與鄭青許大目陳贛矺洪仔彪撬門進内行竊事主洪朝陽驚覺喊捕李大鼓才起意行强喝令鄭青用刀嚇禁聲張劈開木櫃搜劫銀物時毘隣和美店夥蘇芝財聞喊出捕許大目各用刀棍鄭青拒傷蘇芝財右額角並右肐肘蘇芝財畏懼與洪朝陽等均各躱避李大鼓才復邀鄭青等由後天井轉過和美號搜刦銀錢土膏分裝口袋携贓仍由專妙號大門逃出同許發等跑至僻處告知行强拒捕情由查點贓物作十股俵分各散經該前代理縣高光斗訪聞差拿並據事主洪朝陽呈報會營勘騐訊供報經臣會摺奏叅將高光斗革職留緝接署縣張兆芝抵任會同高光斗各派兵役先後拿獲案犯許發許大目二名訊供錄報批行緝審經張兆芝訪聞賊犯鄭青等蹤跡禀道函商台灣鎭派撥管帶左翼練營總兵曾喜照督帶練兵協同高光斗馳往兠拿各匪開槍拒捕當被官兵格斃鄭表陳戇矺二名割取首級解騐禀報將各首級發交犯事地方示衆續獲犯謝龜潤一名張兆芝未及訊辦卸事接署縣高晉翰抵任會同高光斗勒比丁役續獲首犯李大鼓才提同謝龜潤等隔别研訊據各供認無異錄供禀經臣批飭將李大鼓才許大目二犯就地正法傳首示衆旋報許發在監患病報明醫痊將該犯許發謝龜潤二名覆審議擬招解由府勘轉解道兹據台灣道唐景崧提犯復鞫據各供認前情不諱究詰不移案無遁飾應卽擬結查律載强盜已行但得財者不分首從皆斬又共謀爲竊臨時行强者爲强盜其不行之人係餘人俱爲竊盜從又竊盜贓一百二十兩以上絞爲從减一等各等語此案李大鼓才紏竊專妙等號烟店臨時起意行强許大目同塲拒捕實屬共爲强盜雖贓未起獲據供强刼月日贓數悉與事主報案相符犯係先後拿獲供出一轍正賊無疑自應按律問擬李大鼓才許大目應如該道所擬均合依强盜已行但得財者不分首從皆斬律擬斬立决業已就地正法應毋庸議許發謝龜潤聽從糾竊在外把風照知强盜後而分所盜之贓罪止滿徒自應仍按竊盜從本律問擬許發謝龜潤亦應如所擬均合依竊盜贓一百二十兩以上絞爲從减一等律擬杖一百流三千里俱照例剌字許發事犯到官在光緒十五年三月十六日恭逢恩詔以前核其情罪在部議條欵不准援免之列應不佳援免夥犯鄭青陳戇矺均屬同塲行强共爲强盜律應斬决業於緝拿時已被官兵格斃應母庸議各犯訊無父兄失察之牌保事在赦前免其拘責店夥蘇芝財傷已平復概毋庸議失贓照估追賠逸賊洪仔彪等飭緝獲日另結此案首夥八人該已革知縣高光斗於奉臣撤任後限滿業已協同獲犯過半兼獲首盜雖尚知愧奮惟已逾原叅兩個月勒限所有前代理鳳山縣知縣高光斗革職留緝處分可否仰懇天恩准予註銷留緝字樣出自鴻施除咨吏部查照並備錄全案供招咨送刑部外所有獲犯擬辦緣由謹會同兼護福建巡撫事閩浙總督臣卡寶第合詞恭摺具奏伏乞皇上聖鑒訓示勅部核覆施行謹奏奉硃批該部議奏欽此○○奴才色楞額富勒銘額跪奏爲吐爾扈特郡王懇請代奏瞻仰天顔恭摺具陳仰祈聖鑒事竊奴才等准烏納恩素珠克圖舊吐爾扈特東部落盟長扎薩克郡王巴雅爾咨呈查巴雅爾之父郡王巴圖於同治十三年因病出缺所遺郡王之爵於光緒元年經前署伊犁將軍榮全奏請以巴雅爾承襲仰蒙聖恩允准彼時年未及歲又兼兵燹之後部衆流離失所收集撫綏一切事煩未能赴京瞻仰天顔現在游牧人衆布置妥協得安生業巴雅爾現年二十七歲世受國恩毫無報稱遠望聖明時深依戀可否據情代奏瞻仰天顔稍遂犬馬戀主之誠等情懇請前來伏查該郡王巴雅爾呈請赴京瞻仰天顔出於至誠奴才等未便阻其依戀聖主之忱惟有據情代懇天恩可否之處出自逾格鴻慈如蒙允准恭候命下之日轉飭起程所有吐爾扈特郡王懇請代奏瞻仰天顔緣由理合恭摺具陳伏乞皇上聖鑒訓示遵行謹奏奉硃批准其來京瞻覲欽此○○色楞額等片再恭奉光緒十五年三月十六日恩詔内開自同治元年以來曾經任用現已革職官員除大計貪贓及居官不職以至失守城池各員外若有事係寃枉被革果有才力堪用者詳開緣由奏報請旨等因欽此應卽遵照辦理兹查有伯都訥正口旗佐領副都統銜儘先協領雲騎尉貴慶年四十歲前在原任伊犁將軍金順行營隨隊剿賊並辦理轉運軍餉等差十有餘年從無貽誤花翎甘肅補用直隸州知州許文年四十五歲亦在金順行營辦理糧局歴有年所辦事亦極認眞光緒十三年經前署伊犁將軍錫綸以貴慶弄權嫁禍倚勢貪贓狼狽爲奸商民切齒許文居心刁狡借公肥私勒領腐糧致激兵變奏叅先行革職澈底嚴行查訊分别懲辦嗣經錫綸查明該革員等並無前項情弊業經革職擬請仍留軍營當差以觀後效先後奉旨允准欽遵各在案奴才伏查該革員等營務諳練勤奮有爲其才力均尚可用且經錫綸查無貪劣情事自與居官不職者有間現在恭逢覃恩曠典可否仰懇天恩俯准將該革員貴慶許文註銷革職處分開復原官銜翎之處恭候聖裁理合附片具陳伏乞聖鑒訓示謹奏奉硃批貴慶許文着交該部帶領引見欽此○○色楞額等片再准烏納恩素珠克圖舊吐爾扈特南部落盟長札薩克卓哩克圖漢布彦綽克圖咨稱竊布彦綽克圖前因赴藏熬茶所有盟長印務當經呈請移交布彦綽克圖之母福晋鞥克巴圖署理扎薩克印務移交圖薩拉克奇蒙庫那遜署理各情曾經前署伊犁將軍錫綸奏准在案今布彦綽克圖熬茶事竣已於光緒十六年二月初三日旋回游牧經福晉鞥克巴圖等將盟長扎薩　印務於是月十五日移交布彦綽克圖接辦任事等情呈報前來理合附片陳明伏乞聖鑒謹奏奉硃批知道了欽此 
 
 

Page 14

 
 
[光緒十六年五月初三日京報全錄]  
　　宫門抄○諭旨三道錄前○發抄硃批六道○院撫沈奏審明强刼得　拒傷事主身死案犯按例分别定擬摺○御史文奏叅知州另跡片○順府尹潘等奏遵旨查辦緣由指○閩督楊奏遊擊請開缺回籍調理片○五月初三日禮部宗人　欽天　廂紅旗值日吏部引見三十四名刑部八名正白滿二名鑲曰蒙十六名侍衛處一名○瀾公假滿請安○熙貝勒請假十日○廖壽恒請假五日○召見軍機許應騤皇上明日卯初升中和殿看版○發抄卞寶第奏岱齡升補台東副將奉硃批兵部議奏欽此○又周　德補紹興都司奉硃批兵部議奏欽此○又副將唐有德保案更正奉硃批兵部知道欽此○又提標世職以四十名作爲定額奉硃批户部知道欽此○又葉顯忠補台灣守備奉硃批兵部議奏欽此○又任觀潮補提標守備奉硃批兵部議奏欽此○○安徽巡撫臣沈秉成跪奏爲審明强刦得贓拒傷事主身死案犯按例分别定擬恭摺仰祈聖鑒事竊署六安直隸州知州尹起鸞許報事主黃仰成家被匪行竊臨時强刼得贓拒傷事主之父黃學倫身死並傷黃何氏等平復一案先經會營勘騐飭緝先後獲犯周起萌高顯也高灝萌三名並起獲原贓白布一疋曁盜械刀鑿等件訊供通詳審擬解司核恐案情未確發委安慶府確審因犯供狡展行提原拿差役先期赴湖北省緝案循例詳咨展限據報該犯高顯恆在安慶府監病故札委署懷寗縣知縣陳兆慶騐訊刑禁人等並無凌虐情弊繪具圖結詳經前撫臣批飭核入正案辦理在案兹據該署州將原役批解到省發局提訊議擬詳由署臬司丁峻審明勘轉前來臣提犯親訊緣周起萌高顯恒高灝萌分隸渦陽縣六安州均游蕩度日先未爲匪犯案光緒十二年二月二十日周起萌等在該州地方會遇素識在逃之張汶喜各道貧難張汶喜稔知黃仰成家道殷實起意紏竊得贓分用各犯允從卽於是夜三更時分在附近僻處會齊周起萌帶柴刀鐵鑿張汶喜帶柴刀高顯恆帶小刀高灝萌徒手一共四人偕抵事主門首張汶喜令高灝萌在外接贓自用柴刀撬開大門與周起萌等進内行竊事主之父黃學倫驚起喊捕周起萌臨時起意喝令行强與張汶喜各用刀戳傷黃學倫肛　胸膛倒地殞命其母黃何氏與雇工戈得繩攏護亦被高顯恆用刀扎傷黃何氏石耳門右肐肘戈得繩被張汶喜用刀戳傷左肩甲石臁肕並嚇禁聲張分投刦得洋錢衣飾布疋逸出維時高灝萌業已聞喊先逃在途等候周起萌等赶上告知行强拒捕情由同至空地點贓俵分各散事主黃仰成投保報經該前署州尹起鸞會營勘騐先後獲犯並起獲原贓傳主認領訊供詳批緝審飭查黃何氏等傷均平復逸犯弋獲無期先將現犯訊擬由州解司發委安慶府行提原拿差役質審循例詳咨展限據報該犯高顯恆在監病故卽經委員騐報嗣據六安州將原役解省發審議擬解司勘轉到臣提犯親訊據各供悉前情不諱贓經主認正盜無疑查律載强盜已行但得財者不分首從皆斬又例載强盜殺人不分曾否得財俱照得財律斬奏請審决梟示又知强盜後而分所盜之贓數在一百兩以下者照共謀爲盜臨時畏懼不行事後分贓例减一等杖一百徒三年各等語此案周起萌聽從逸犯張汶喜夥竊事主黃仰成家臨時起意行强拒傷黃學倫身死寔屬兇暴不法自應按例問擬周起萌應如該州司所擬合依强盜殺人不分曾否得財俱照得財例斬奏請審决梟示例擬斬立决梟示高顯恒聽紏强刼得贓拒傷黃何氏平復亦應按律問擬高顯恒亦如所擬合依强盜已行但得財者不分首從皆斬律擬斬立决業已在監病故應毋庸議高灝萌聽從夥竊在外接贓旋卽聞喊先逃不知强刦拒捕情事惟事後經周起萌等告知强情輙復分得贓物計贓四十四兩零亦應按律問擬高灝萌亦如所擬合依知强盜後而分所盜之贓數在一百兩以下者照共謀爲盜臨時畏懼不行事後分贓例减一等杖一百徒三年該犯等事犯到官均在光緒十五年三月十六日恭逢恩詔以前周起萌罪干斬梟毋庸查辦仍照例剌字留禁省監高灝萌罪止擬徒不在不准援免後再有犯加等治罪失察高顯恒等爲匪之牌保與不能禁子爲匪之犯父周文存均事在赦前概請寛免牌保仍革役餘訊無另犯窩夥竊刦别案及同居親屬分贓牌保得規包庇情事逃後亦無知情容留人家應與高顯恒在監病故訊無凌虐情弊之刑禁人等及傷均平復之戈得繩等並周起萌在外爲匪無從覺察之原籍牌保均毋庸議起贓給主認領未獲照估追賠盜械柴刀鐵鑿案結發回儲庫備撥逸犯張汶喜飭緝獲日另結此案首夥四人業於疏防限内拿獲三名獲犯過半兼獲臨時行强拒捕首犯疎防職名請免開送監斃盜犯一名管獄官例無處分除供招圖結咨部外理合恭摺具陳伏乞皇上聖鑒勅部議覆施行謹奏奉硃批刑部速議具奏欽此○○御史文郁片再州縣爲親民之官必須慈愛廉明始無愧爲民父母近聞順天府屬署通州知州張兆豐自到任以來玩視民命苛取民財嚴押致斃之犯不一而足皆消弭於無事各行增稅縱役誅求多有不堪枚舉如田畝細故有傳姓久被責押因病不准報治旋卽斃命親屬赴藩轅控訴不知作何周折將案彌縫粮商皆國課早完該牧復加倍重徵阻商自賣旋出李姓黃姓說合由萬和永交費千兩始准變價至於喑遣家丁刁難斗局每月每日皆定收陋規猶爲納賄餘事而該牧尚敢張貼告示自鳴體恤商情其實勒索更多莫非沽名欺衆似此不重人命肆意貪婪距京匪遥何得任其無忌顯失政體應請旨飭下順天府就近嚴密訪查詳核所犯各節並近日民控之案認眞空辦倘該牧果有貪害實跡照例嚴叅庶民困得蘇而吏治日有起色矣奴才爲整頓地方起見理合附片具奏○○臣祖蔭臣陳彝跪奏爲遵旨查明覆奏事竊臣等承准軍機大臣字寄光緒十六年三月初三日奉上諭有人奏署通州知州張兆豐因田畝控案將傅姓嚴押斃命並重徵糧稅勒索銀兩又縱令家丁收受斗局陋規等語著潘祖蔭陳彝嚴密確查據實其奏等因欽此並將原省抄發到臣當將該州張兆豐撤任聽候查辦一面密札通永道順天府治中分投密查嗣又因該州粮行王永清控告丁書勒索一案係由藩司批交東路同知訊辦恐由廳到司輾轉需時行令該道等併案提訊並加委北路同知隨同會訊去後兹據通永道許鈐身順天府治中查光泰北路同知蔡壽臻東路同知郝聯薇先後禀覆前來伏思該州被叅各欵以嚴押斃命爲最重查州縣監内押犯例有月報無從掩飭該州在任約計四年有餘實止有監犯陳見薰陳八押犯李四病斃三起均經騐訊詳報惟原奏所稱傅姓一案查有民人傳萬春與任起祿爭地互控經臣等札飭東路同知提訊該廳因供詞狡執將傳萬春發州本年二月二十七日在押病故報經飭委香河縣唐典騐無凌虐結報屍親傅萬和旋以被押氣忿而死上控現尚未結玩視民命似卽指此然無論如何致死確係由廳發州與該州無涉亦無所用其彌适也又重徵糧稅一節原摺内指出李姓說合由萬和永交費千兩始准變價等語查糧行納課係歸坐糧廳徵收該州實無重徵李姓黃姓無可稽考萬和永鋪約在州城已由該道等札飭現署通州何其翔傳齊該鋪夥研詰有無交費千兩到州僉供實無其事取有供結在案惟斗局陋規一節旣有王永清控案自應切實根究飭令水落石出據該道等查明王永清係該州張家灣斗級請有司帖張家灣船運頗盛收用日增該州因州押犯甚多錢糧無出以王永清新設斗行又獲可利酌令每月捐米十五石以抵例不准銷之欵王永清以舊章所無不肯遵辦情急赴司上控其米石並未呈交此縱令家丁定收　規之謗實非無因也臣等查地方有司公用不敷間以巿集嬴餘津貼實不能免惟該州撫之過蹙致成控案雖係因公起見究屬不合撤任通州知州張兆豐應卽開缺仍請旨交部議處再王永清控案卽由該道許鈐身等擬結合併聲明所有臣等遵旨查辦緣由理合恭摺詳陳伏乞　聖鑒訓示謹奏奉旨已錄○○楊昌濬片再據肅州鎭總兵李培榮呈據鎭夷營遊擊王名滔禀稱自從戎以來隨隊援剿東南各省疉受重傷嗣隨大軍度隴出寨復被寒侵以致傷疾時發雖隨時醫痊而氣血兩虧去冬偶感外寒牽動舊傷遍體酸痛延醫調治迄未見效現當操防緊要未便以病軀戀棧致滋遺誤懇請開缺回籍調理等情臣覆查無異合無仰懇天恩俯准該遊擊王名滔開缺回籍調理其所遺遊擊員缺係極邊之缺甘省現有應補人員容臣另行揀選請補除查該員原領劄付送部外理合附片陳明伏乞聖鑒訓示謹奏奉硃批着照所請兵部知道欽此 
 
