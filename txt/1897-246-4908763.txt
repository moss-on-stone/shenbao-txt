# 1934 - 246 - 4908763

 

Page 1

 
 
[附送捐册] [  申報館啓]  
　　上海虹口慶益善堂自創設以來每届秋季必分送安愼捐册以兾海内大善士各解　金助襄善舉向託本館隨報附送昨日由　　　　捐册　　紙爰卽附於今日報章代爲分送想閲報諸君子抱饑溺之懷憫類連之苦必能慨捐鉅欵藉救窮黎是則區區之心所代爲　　　　者　 
[西法農政宜先仿行説]  
　　今天下競言興利競言效西法以興利綱舉目張後塵趨步於是開礦務造鐵路通郵政設學堂興工藝　銀行日新月盛層出不窮其中或得利或失利或多利或寡利或有害無利或利害叅半志鋭氣盛朝野一談而卒無有議及　政乾夫國以農爲本民以食爲天國之强弱視乎民之肥瘠古昔聖王未有不汲汲於農事者也考泰西農政其法易習其理易明其器易備其效易著不此之務而逐逐於礦務鐵路諸事是遺大而謀小舍本而求末權救目前之急非經畫久遠之規也中國人民四百兆而務農者居其太半乃各省往往有不墾之田不治之山雖曰沃瘠不同亦由農器未精之故西人於樹藝糞溉製器利用諸事胥由格致化學而來務使山澤原隰各盡其利竹木果蔬各得其宜隨事有至便之器輪年有更種之方著爲成書繪爲圖畫中國地廣人稠其始且仿效其法不必盡購其器俟二三年後荒者皆闢童者皆熟然後講求新機新器以代人力之勞較之礦務鐵路諸事恐其利有什百其倍者矣農事之暇間及種植之利其一在廣行蠶桑西人之傳此法也不過數十年而獲利之厚不帝數十倍其大要在選種與治疫可謂體會入微能盡物性者矣其次在廣植材木天下不問何土必有相宜之樹不論何樹必有可收之利山麓水涯悉行栽埴較之田畝所種不納税糧不類耕耨不憂水旱叅以西法所收必豐下之藥材竹笋蘑菇香菌核桃栗子桐漆之類瓜菜蓀　甘　　　之品西人皆有壅灌之法而最宜學者種茶以製茗棉花以紡織葡萄以釀酒一歲所入足抵田事十分之六七而養蜂收蜜利亦不貲泰西皆董於農部教於學堂謂西人專重商務不重農政者此一孔之士耳食之論未悉彼中國事者也乃當世之號稱識時務者創立公司廣招商股向外洋定購機器者往往而有而農務機器無過而問者非竟視爲緩圖也有利於農有利於國無利於已也蓋今之廠肆林立多財善賈者顯宦居其七富商居其三窮民則駭以目而羡以口似無與已事也夫與民爭利一網必求其打盡而爲民興利紙上全出以空談故今日名爲振興商務其實道民　末而荒其本務也本之不務竊恐數十年之後商務亦必至頽然不振譬之行水不濬其源而鑿其委非不浩瀚可　而　可立待矣昔俄君彼得降萬乘之尊下與田夫考耰耡之利鈍乃中國官司往往不屑措意而愚民又狃於古法　　不　無一人能以西法試行者宜其一遇水旱束手待斃也今誠仿照泰西設立農部用中西精通農學之人分往各省精心查勘某地宜某種某處宜某器磽者宜用某物以肥之埂者宜藉某法以鬆之一一開載繳送農部由部頒行各督撫轉飭府廳州縣各官就部中所言者認眞興辦果其實心實力卓著成效者優子升階其藉端擾民奉行故事者立卽叅撤庶幾地不愛賽國無游民由是振興工作開　商途百姓足而君無不足此之謂生財大道救時上策也將拭目俟之 
[本館接奉電音]  
　　昨日上午京師飛電傳來上諭二道敬謹譯登○八月初九日奉上諭前任順天學政徐會灃奏酌保教職一摺雄　教諭于福澤延慶州學正周兆麒保升知縣懷來縣教諭王煜等據徐會灃羅列該員等品行學問核實保獎自應俯如所請以示鼓勵于福澤周兆麒均著以知縣在任候升王煜著送部引見另片奏保舉品學兼優各員大挑知縣王鍾三布政司經歴銜張碩均著賞加五品銜至四品封興史夢蘭請賞換國子監祭酒銜　毋庸議該部知道欽此○初十日奉上諭譚鍾麟奏拿獲會匪首要出力兵弁懇恩奬勵一摺本年三月間廣東石城等處會匪嘯聚滋事經該督等派總兵武萬才等帶勇馳往拿辦先後獲匪一百七十餘名審明正法匪首劉芝草竄往廣西博白縣境復經武萬才派弁帶勇追拿該匪首被擊回竄荔浦縣境内經總兵劉邦盛派出之守備梁義忠等於五月十七日將劉芝草卽劉吉六擒獲立正典刑現在地方一律安謐辦理尚屬迅速所有在事出力員弁不無微勞足錄自應量予奬勵瓊州鎭總兵武萬才北海鎭總兵劉邦盛均著記名以提督簡放廣西梧州恊副將江忠著以總兵儘先補用游擊用韶連鎭右營都司莫善積儘先游擊金占魁均著免補游擊以叅將補用都司用勝海鎭左營守備梁義忠著免補都司以游擊補用萬沉口營守備儘先千總王肇元著免補守備以都司補用廪生李定禎著以教諭儘先選用廣東候補知縣周經槐著免補本班以直州知州仍留原省補用該督等務當飭令留紥石城勇營會同各文武緝捕餘匪鎭撫地方毋稍疎解餘著照所議辦理該部知道欽此 
[電傅順天闈題]  
　　首題卞莊子之勇冉求之藝文之以禮樂次題思知人不可以不知天三題夫物之不齊物之情也或相倍蓰或相什伯或相千萬詩題妙句鏘金和再賡得金字 
[電傅浙江闈題]  
　　首題子曰道之以政二章次題及其廣大四句三題悦周公仲尼之道至豪傑之士也詩題又見承平大有年得年字 
[俄國海軍]  
　　西歴一千八百九十八年俄國所有海軍費比前年所度約多二百四十萬羅布再推一千八百九十七年計費五千九百九十餘萬羅布此一千八百九十六年費五千七百九十六萬六千餘羅布亦多一百九十餘萬可見俄國每歲竭力謀擴海軍眞屬有加無已也 
[預防赤痢]  
　　東京日日新聞云本年各地赤痢流行其勢頗甚本地居民共立衛生會印書十萬册題曰赤痢豫防法頒布公於人善於攝生者定當家置一編也 
[遊歴歐西]  
　　朝鮮大院君之愛孫李埈鎔氏隨鄭在　李正錫鄭雲復三人乘玉佐丸汽船遊歴泰西諸國 
[臺灣教育]  
　　日本報云臺灣全島内有書院一千零三十餘處而生徒不過一萬五千人以全島人口二百六十二萬九千一百十五人計之就學者百人中不過二人蓋因從來島民皆不教女子卽男子百人中知文字者亦不過六人近來添設學校來就學者漸多或者可轉移風氣也 
[水災經費]  
　　日本本年水災甚重被水地方以新瀉富山富城三縣爲最甚皆仰給於政府現新瀉縣撥銀七十餘萬兩富山縣撥銀二十餘萬兩其餘被水之地尚須查明再核也 
[農人祈雨]  
　　日本同縣屬大野郡三重村地方近來一月餘不雨禾苗已半杜槁農民日夕乞沛甘霖又同地 
 
 

Page 2

 
 
附近忽有旱魃出而爲虐居民每夜燒篝火驅除之 
[日和條約]  
　　日本及和蘭兩國各派全權公使將通商條約蓋用璽書呈諸和蘭國王卽日批准矣 
[炭山發火]  
　　日本幌内地方炭山發火居民一時驚惶無措事後查悉幸僅六人略受微傷尚無大礙也 
[山岳震動]  
　　東京日日新聞云新瀉縣屬三島郡八牛村大字相田有一大山名古城山近忽震動不止附近村民恐有地震海嘯等事人心惶惶殊不安謐新瀉測候所爰命技師探之尚未知其何因也 
[日醫赴德]  
　　日本醫學士三輪德寛氏木村孝藏氏田代正之氏三人向習外科之學已滿二年命往德國學習不日當乘郵船玉佐丸赴德矣 
[西電彚錄]  
　　英京勞打報言各國已允許沙侯所議代希國籌償土國軍餉之事惟須查明以希國何欵税餉爲償電又言前報美國麥價飛漲人皆動容今英國麥價亦因而陡起每英權一骨打重值三十八司零電又言法總統已到俄境俄人宴之席間賓主皆有言詞略言法總統此行益增兩國聨絡惟均無説及聨盟二字電又言非洲摩地砲臺被奪土著防兵現已退出又毛士傑砲臺現又被困尚不知如何錄廣州中西報 
[比儲出遊]  
　　比國儲子現擬遍遊天下於此數禮拜内卽摒擋首途其行程與俄皇前爲儲子時遊歴相同所異轍者祗先往新金山然後遊覽中國日本各處比儲能作汗漫遊其志趣必有超軼羣倫者錄廣州中西報 
[禁米出口]  
　　禁米出口重民食也粤城米價近日飛漲非外來之米不多亦非出産之米或少推原其故皆由壟斷之徒私運出口奪人之食而已督憲譚宮保深知其弊通飭各屬爲之禁止倘有私運卽押回省城充公發賣故省河補抽海口厘金局因而出示嚴禁諄切勸諭不憚煩勞並謂如仍故違定卽封其店拿其人從重懲辦凡各米商亦當知警矣夫米貴由漸富者或尚不覺而貧人則苦不可言若但顧自已賺錢不顧貧人受累天良苟未盡喪問心何以自安乎錄中西報 
[殃及池魚]  
　　廣東新會木朗鄉有方塘一區廣二三畝鄉人某甲承佃畜魚依藻依蒲銀鱗可數上月二十四日午刻陰雲四起驟雨如注池水得雨游鱗跳動洋洋自得也忽暴雷起池内霹靂一聲金蛇騰空而去方謂燒尾化龍非池中物也驚定視之池水尚聞電氣魚皆浮水而出甲拾魚歸批鱗剖之魚皆破瞻無孑遺矣錄子西報 
[儒者之言]  
　　江南監臨新授刑部左侍郎江蘇巡撫部院趙爲本部院德薄能鮮偶邀時會昔守皖北今撫吳中兩邦文物自古交稱宦轍所經愧虚宏奬不意於遷官將行之際仍得此多士相與之緣良稱欣幸第念近來異學爭鳴恒以八股爲詬病殊不知策論嗣賦皆可剽襲而成而時務又專主謀利流弊滋多惟制義代聖鑒立言趨向旣端心志自正而於足食足兵之王道保庶保富之全謨無一不囊括其中我朝名臣大儒由八股出身者更僕難數嘗謂制義如鑰匙然必深明其理方能觸類旁通取士之法此爲中道前明以來相沿不改豈無故哉然欲免異途之訾議必由儒士能敬身殖學始當兹鎖院宏開爲爾多士進身之初基務宜懍遵功令恪守場規愼勿作奸犯科求榮反辱則人才輩出維持斯文於不墜所謂匹夫之賤與有責焉者其在斯乎使後來談佳名佳話者曰此科士氣最純而得人尤盛則增皖吳人文之光而本部院之來蒞斯役亦與有榮施厚望之懷欲言不盡再攷醫書所言六氣丁酉年金燥司天與丁卯年氣候相同聞同治六年丁卿科南闈異常燥熱幾至礫石流金今歲秋燥殊甚稍躭凉爽時邪卽乘虚而入諸生必須加意調攝氣體完固精神自然煥發雖功名得失有數存焉然立德保身凡讀書人皆宜悉必講求者也合并諭知特示按中丞此示盖差欲以正學術者正人心而愛護士子尤無所不至語雖含蓄意極深長眞所謂粹然儒者之言也　都人士其尚勿負中丞厚意也可 
[漢皋火警]  
　　漢鎭喬口左近某姓鞭爆店本月初旬某日不知如何失愼霎時間炎炎之勢卽鋭不可當迨至水龍畢集則上下樓房俱付咸陽一炬當火勢初熾時店中人退避弗及聞有被火灼傷者勢甚危重恐難免性命之虞也 
[粤垣小火]  
　　粤垣泮塘海面地方有草屋一間係學究先生教讀之所傍有剃頭店一間亦係草房日前午後師已放學出門不知如何失愼一時火燄熊熊幸該處附近向有水龍立卽馳至灌救雖書館及剃頭店均被焚燬其餘尚未延燒亦不幸中之幸也 
[入闈盛儀]  
　　金陵訪事人云江南主司劉朱兩星使因事中阻於初三日始蒞行園前報謂初一日晉省實傳聞之誤也先期數日府署卽張搭綵棚并於大堂後恭設龍牌以俟文旌蒞止初六日辰刻督憲曁監臨以下各官均齊集署内俄而正副兩星使亦相繼而至先由正主司入内站立牌右各官恭請聖安行三跪九叩禮禮畢更服偕副主司入内各官以次接見互叙寒暄旋卽設宴署中備陳水陸頃之咸興辭而出惟是日自晨達午大雨傾盆勢不能乘顯轎遂改用緑呢肩輿由府東迤邐至貢院鼓吹之聲不絶於耳銜牌儀仗亦極整齊往歲主司入闈途中極形擁擠本屆以雨師税駕道旁觀者殊屬寥寥云 
[人物兩失]  
　　宜昌訪事人云某船户川人也由宜入川已歴多年極其穏妥近因某客商雇定該船裝貨入川又有某客自備資本辦貨三千餘金亦信該船穏固將所辦之貨全數附裝日前由宜開行不料未及十里行至南津關下之雙龍堰地方該處水勢極急縴路又頗逼仄水中時有漩窩船入漩窩内卽須傾側該船一時把持不定桅蓬隨欹船内貨物全數翻撲水急風狂縴夫亦難用力只得聽其遂流直至宜昌下首之白沙腦地方被灘所阻船方擱住當在船内起出貨物一百八十九件該船裝貨共三百餘件尚有一百五六十件不知下落船户之女亦被淹斃無蹤傷哉 
[玩槍宜愼]  
　　北方人喜玩六響洋槍而又不知槍之危險失手釀成命案歴年以來不止一次矣新任長蘆鹽運使景月汀都轉於初　日到津襜帷暫駐於經司胡同已列前報該處卽嚴筱舫觀察之舊居也都轉圉人吳二帶有六響洋槍以備行路之不虞詎與某馬夫有舊班荆道故出槍相視詎中餘一彈着手燃轟某當其衝負痛倒地旋卽斃命當由都轉將吳送縣並請騐屍塡格錄供收押候辦 
[軋傷斃命]  
　　天津訪事人函云火車之迅速甚於飛鳥車道塘坊以下直達唐山相去曾不數里但火車行乎其不得行止乎其所不止每有每有行人不知趨避受傷斃命者雖竪立牌坊書有車馬行人如見火卽行止步字樣車仍不免肇事之虞本月初三日由津開車將至唐山有不知姓名人掠車而過赶卽緩行放汽筒以示詎某尚瞻顧徘徊竟被軋傷而斃寄語該處往來行人毋自以性命視同兒戲也 
[保護闈商]  
　　廣東宏豐闈姓公司查得梧州地方私開廣東闈姓廠有八處之多俱派人潛到肇慶高州等處招人投買實於餉源有碍經該公司將查獲保太和名利全雙福來等廠私開廣東闈姓憑據禀請善後局嚴行示禁以保餉源等情兹局憲已俯如所請照詳大憲咨明廣西撫憲飭屬一體遵照辦理矣 
[粤學牌示]  
　　廣東學憲惲大宗師牌示所有第四塲錄遺正途貢監各生除正取業經册送外其備取各生均准其一體錄送科舉仰卽遵照其再備取各生俟有餘號再行牌示挨次補送兹悉今科高廉雷瓊嘉應各府諸生均皆少到共計祗有三千之數貢院號舍頗有盈餘以是 
 
 

Page 3

 
 
未經送遺之生均一律入塲並無遺珠之憾云 
[憲節將臨]  
　　上海縣黄大令作接省中電音悉署理江蘇巡撫奎樂峰中丞於本月廿一日出都遶道申江筮吉九月初六日履任想届時滬上各官又有一番忙碌也 
[備祭武聖]  
　　本月十二日係致祭武聖之期前日上海縣黄大令諭飭辦差丁役預備祭品以便臨時應用并聞道憲劉觀察因清恙未愈委海防廳劉司馬主祭云 
[信局誤事]  
　　滬南致大信局因躭誤嘉定某公館要信經上海縣帮審委員蔣剌史飭十六鋪地甲查明并將信局主帶回縣署飭令交差看管候訊 
[幸未成災]  
　　前晚十一點鐘時美租界漢璧禮路第四百八十八號門牌某姓家因捕蜰虫將火油燈潑翻燃着蚊帳霎時烈燄熊熊火光由窓隙飛出四百八十七號華捕見之赶卽呼集隣人襄同撲救得卽熄滅然已飽受虚驚矣 
[養媳吞烟]  
　　寗波木匠陳阿榮家有童養媳年甫及笄前日吞服洋烟旋救不及而斃隣居咸知此女平日爲姑凌虐徧體鹺傷羣起譁然咸欲代爲伸雪事聞於捕房恐酿禍端飭探帶同探夥到塲彈壓待母族來滬再行計議想一經對簿公庭斷不使死者含寃地下也 
[英廨晚堂案]  
　　詹世爵控張誠華圖吞股本一案經翁明府於前晚升座提訊詹供與張素未相識二月間與小的説及欲開茶棧糾合入設當卽應允出銀二千五百兩議立合同先付銀一千兩至三月再行付給言明俟小的往黄州辦茶回滬卽行開張嗣緣意見不合不欲股開囑渠歸還股本張一味恃蠻掯不交還求請追償質之張供寗波人糾詹合股兩相允洽故議立合同渠先付銀一千兩當卽租屋雇夥一切料理妥洽渠忽悔議不欲股開但房屋租資夥友薪水早已論定如不開張亦須給發一年爲費甚鉅詹自願貼償銀一千兩小的祗得另招股東此係彼時言明今忽反悔控案叩求明蔡翁明府謂張曰爾旣招别股開張辛工房租亦未墊賠何得以千兩貼補實屬情節不符今斷詹貼償銀一百兩尚有銀九百兩著押候追繳詹叩謝而退○捕送丁陳氏控王賢賢藏匿伊媳朱氏等情翁明府亦於前晚提訊陳氏供寳山人兒子掌法做輪船生意今不在滬朱氏自幼領爲養媳於十八歲時成親屢次逃逸尋回前次逃在城内九畝地與陸阿和姘識尋獲後控由十二鋪巡局蒙局憲斷令領回至廿五歲時又被脱逃至今已踰十年小婦人四處尋訪毫無蹤影彰日在太古碼頭忽遇媳與王同伴在途小婦人攔阻囑回媳反不認是以嗚捕送案叩求訊究朱氏供自小在丁家作養媳常被婆婆毆打成親後又遭百般凌虐故逃出帮傭去年七月間有同鄉之阿七領氏至王處小婦人不知被分等串賣與王無奈相從求乞恩宥王供去年七月三十日由王鳳祥領朱氏來家稱係夫死無依由伊姑王趙氏出立婚據賣與小的爲妻當給洋八十元小的無知受騙實不知是有夫之婦今被伊姑尋獲聽其自便所有身價願不追還婚據呈鑒叩求恩斷翁明府以王賢賢無知受騙從寛免究朱氏交其姑丁陳氏領回管束一併開釋○捕送在途索欠口角之張梅生馬秋湖兩人至廨請究翁明府亦於前晚提訊張供蘇州人做裁縫度日被馬欠工資洋一元向索無着以致在途爭吵被捕送案叩求訊斷馬供亦蘇州人所欠張之工洋實因一時無力付給今願出外卽行歸還明府以事屬細微一併飭釋三 
[英界公堂瑣案]  
　　包探趙銀河禀稱有金杏橋者在胡家宅新清和口開彀恒德小錢鋪出有二十元之期票一紙有人持至正豐街某錢　換現詎錢鋪夥吳桂林見紙質甚厚用水濕之揭成兩紙至期往收金如數付之及第二次往收金查閲底簿洋已付去詳細察閲始悉其弊因卽報知小的當將吳桂林及收票人吳榮生一併拘送請究原票呈閲金杏橋投案申訴前情並稱小的以彼此同行本不欲多事不料吳桂林不肯于休欲約往理論小的以其理虧尚敢恃蠻如此無奈報捕吳桂林供偶爾游戲將票揭開不料學徒悞往收洋實出無心不敢尋釁叩求明察吳榮生供在桂林處爲學徒不知是揭開之票拘往收洋求恩明察明府商之衛繙譯判令兩吳各罰洋四元以儆○包探洪阿寳禀稱昨有無領事管束之洋人白塔冐寫洋婦乃石之信挽車夫李阿四至彚司洋行冐取洋傘銀表等件當經西包探查知混冒故傳同原告見証人等送案請究洋婦乃石投案申訴前情白塔供同爲寫字並未冒取物件見証李阿四供白塔曾在監理會堂托小的持信至彚司洋行取物小的初不見從後被再三逼勒無奈去取中西官詰問之下白塔堅不承認遂著將白塔仍交巡捕房帶回候查明於禮拜四復訊○包探洪阿寳拘解席正卿到案禀稱此人掩入虹口張子亭家圖竊當塲獲住送交捕房張因有事未來故將席送案請侒質之席正卿供不敢圖竊實是悞走求爲明鑒明府判令管押兩天以儆○包探倪順泉禀稱竊賊張阿生連次行竊陸順興鍾慶生兩家綢布衣服經小的拘獲送究陸鍾兩失主投案請領失贓質之張阿生供認行竊叩求恩典明府判責二百板贓還失主○包探竇如海禀稱錢春福竊取王阿六王金元兩家衣服經小的緝獲人贓送案請究明府略詰之下判將行竊錢春福笞責一百板○包探徐榮珊禀稱昨夜有周仁林闖入楊樹浦捕房適爲一百十一號印度捕所見當卽獲住今特解案請究周仁林供因有友人在捕房生理故往找尋求鑒明府以尋友不應深夜前往判令管押三天○華商羅心發控周子青不交地畝一案曾經公堂判周貼償及還定銀共四千兩在案昨日早堂律師卜易偕同舌人到堂聲稱羅現因有事回國所有之事託南順泰經理日昨南順　函致本律師請來案催繳周子泉投案供稱兄子青考試未回現在由我向親友處借到銀五百兩准於十四日内可以交案尚有五百兩祇有物件作抵中西官互商之下著周子泉於兩禮拜内繳到銀一千兩再核 
[法界公堂瑣案]  
　　　本地人楊維楨於本月初四夜行經城河浜某洋房門首被洋犬狂吠不止西人聞而趨出將楊扭住痛毆傷及腰際足膝並遺落各物嗣經楊繕禀控於法總領事署昨禮拜二堂期鄭大令會同何繙譯升座楊維楨投案申訴前情並撩衣袒示大令見其果有　痕遂商諸何繙譯飭傳該西人到案對質西人供稱疑爲擊犬是以毆打何繙譯告以卽有其事亦不應任意兇毆遂與大令會商飭楊自投　　療治俟禀明領事再行核辦○磚瓦公司西人將洋涇浜棧房一所租與陳吉文堆積貨物立有合同載明退租時須修葺完善陳悔議不遵該西人投控法公堂經鄭大令提訊判交洋五十元爲修理費陳抗不遵斷昨日堂期西人偕買辦張槐三投案請追並將所立合同呈電大令謂爾立有合同理應照章修葺今本委判交洋五十元不爲已甚爾竟有意逞刁着押候繳洋釋放延于追究○鄉婦張奚氏手抱小孩在法租界雇車擬回嘉定途遇魏阿四韓天增二人邀至小烟間開燈將婦之道傭質錢使用繼又領至客棧住宿圖姦棧主恐干未例投報捕房捕頭飭包探將見女一併拘入捕房昨日堂期傳同本夫奚四福解案請訊奚供因入贅奚氏故易姓爲奚妻子素有痴病時發時愈魏阿四供爲車夫交班後至　間過癮與韓同榻奚氏之事實與小的無干大令着將魏阿四禁押捕房一月期滿釋放韓天增着押候重笞三百板張奚氏交本夫領回管束○李炳衡在鎭江與張徐氏張巧仔母女及朱榮氏朱褚氏夫婦同附輪船來滬探夥以期形跡可疑拘入捕房解經鄭大令訊供以此案並無確實　據昨日堂期將一干人帶案與何繙譯會商著將張徐氏張巧仔張同福母女姊弟三人飭探押下輪船卽回鎭江原籍李炳衡笞責二百板朱榮氏朱褚氏還押復核○昨報記洋涇浜裕興祥等各家起獲子藥銅帽違禁之物解入捕房昨日堂期包探將裕興祥店主陳英良瑞昇泰店主士裕坤恒豐泰主張少峯同茂盛店主朱蓮生永豐店主陳孟鄰潤泰店主王福生經大令逐一研訊同供向魯意師倍發等呌貨行拍買得來售與四人打鳥大令謂此係違禁之物　等豈能擅自出售與何繹譯會商著一并押候下期復訊○洋涇浜茂源洋酒店私販軍火爲包探查獲派 
 
 

Page 4

 
 
探夥俞天生陳金寳看守適該店收買竊來洋酒一瓶爲探夥所知索賄洋一元五角事爲捕頭所聞飭傳店主婦彭陳氏及二夥解請鄭大令訊究大令與何繙譯會商該店不應收買竊贓著罰洋廿元俞天生陳金寳身充探夥不應索賄著各責二百板枷號一個月○某號華捕禀稱前晚巡至十六鋪左近車夫吳厚全等多人爭吵不休喝阻不理反被拖過十六鋪橋擊破頭顱幸他捕帮同拘獲送案請訊大令著還押再核○包探禀稱曹阿八竊取西人刀叉等物傳同大餐司李金壽解案請訊質之曹阿八供洋東已故主婦將此物賞給小的並非竊取大令著押候覓保 
[美界捕房紀事]  
　　第三千八百九十四號東洋車夫吳阿金昨日上午由某處拉客曹某至虹口新虹橋下車携有紡綢面洋傘一頂遺落車内吳卽取往某押店求質爲四百三十號華捕所見知其來歴不明當卽拿送捕房適曹亦投案報失捕房詢悉其情傘交原主領回吳免究覊押半天釋放○積竊戴寳生王阿順林榮才袁月永王阿寳等五名因犯竊先後獲解捕房禁押前日下午捕頭飭包探竇如海帶往法界附某輪船解往寗波原籍○楊樹浦華盛紡織局已革巡丁胡愷喜竊取廠内紫銅一案自經總辦盛荔蓀觀察函送巡防局請辦局員李葆初二尹本擬將胡解送上海縣署重辦兹因盛觀察函請二尹不必送縣就局重懲以儆効尤前晚二尹命提研訊胡供認竊銅十二磅售與虹口鐵馬路某銅匠店二尹以廠中報失銅一百餘磅胡祗認竊十二磅大相懸殊喝令重責五百板帶下禁押候吊到原贓再行覆訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　婦人張沈氏偕同沈阿昌投阿縣喊稱伊子張秋堂在浦左二址四保副八圖地方唱説因果與開茶館之朱金發口角被毆以致身死等情當經黄大令准詞訊供補提人証到案於前晚升堂研訊先據張裕昌張心賢張阿茂等三人同从俱係輪年地保上月廿五是有茶館主朱金發訴稱店外甘露庵牆邊倒斃一人查卽説因果之張秋堂等語小的等堂往察看並無傷痕且亦無爭毆情事實係發痧身死因卽來城報堂給棺收殮詎掩埋後忽有張沈氏到鄉誣説其子被朱毆斃來案控告叩求明祭提詰証人康東昇金蘭亭潘炳生等供稱張秋堂實係發痧身死並無别故實緣以訛傳誤所致求鑒張沈氏供現至該處細訪兒子確係因痧身死與朱無涉前實誤聽人言來案呈控求恩寛宥情願領棺理葬沈阿昌供與相同大令判得張沈氏以人命重情率爾來案誣控本應究辦姑念婦女無知從寛著具領棺切結餘人亦分别具結斥釋完案○船户陸小四前因偷漏税捐由巡丁拘獲經淞滬厘捐總司督辦福和笙觀察札發到縣經黄大令訊供收押前晚又經大令提訊陸供船係沈姓之産小的係屬帮夥現已信知船主來滬料理大令謂沈旣將船託爾代管則惟爾是問現願罰洋若干供稱情願繳洋三十元實緣無力乞施恩典大令遂判令具結限十天繳案著卽還押候禀明督辦再核○二十七保十　地保徐子良因圖内有無單田畝經升科局憲許太守函請上海縣飭提到案經黄人令飭令傳諭各業户將單交出彚呈候丈在案迄今日久延不交案前晚亦經大令提案嚴詰徐子良叩求寛限大令怒其有意玩公判卽枷號飭差押至該處催令各户將單據迅速交出呈候核辦 
[上海巡局紀事]  
　　邇日有一種無業流氓冐充捕役或混稱探夥在楊樹浦迤東引翔港地方藉端訛詐魚肉良懦經鎭董周君訴明某某等十六名開具姓名於前日呈請巡防局查辦李葆初二尹密飭地甲差勇細加訪查如果屬實然後按名拘拿懲辦○昨日上午錢朱氏高阿二扭梁阿榮梁朱氏至楊樹浦巡防局控爲賭博起釁扭毆受傷求請訊辦李二尹察得錢朱氏面部略受微傷因謂諸　本屬犯　爾等尚敢來案控訴一併斥退不理○十六鋪巡防中局委員蔡蓉卿二尹前晚帶領地甲巡勇逕往各處巡夜比至南巿洞誔山　　　　小客　　命降輿飭地甲將循環簿吊閲詎該棧並無此簿二尹大怒命往各房搜查人數旋見有某甲一名偕一年輕婦女在彼穏睡開　　聲該婦卽從後門兎脱當塲將甲拘獲帶至局中訊問判責一百板次日復飭地甲將該棧主婦包陸氏及櫃夥趙子雲投宿之沈福裕　晉卿　局研訊先詰包陸氏據供崇明縣人年三十七歲丈夫在時向開成衣店又在洞庭山碼頭開設順興客棧逝世後早欲盤與他人因一時無人　　遂由小婦人暫行接開二尹謂婦女照例不能開設客棧何况容留婦人與人姦宿人類溷雜又無循環簿可查卽此數端已有應得之罪供稱小婦人實不得已而爲此二尹謂爾族中尚有何人供稱有一姪兒名包秀橋在成衣店中遂飭地甲將包秀橋傳案供亦崇明縣人叔父故後所遺之成衣店由小的接手另有順興客棧一所由嬸母經管小的並不知悉二尹謂目今著爾將嬸母留在店中好爲贍養勸爾嬸母將棧閉歇盤與他人該氏猶欲致辯二尹怒謂婦女如此行爲無恥已極本應送縣請究今已從寛爾尚抗不遵斷該氏始勉爲應婚具結存案復傳棧夥趙子雲研訊供是晚共有客九名内有沈福裕殷晉卿係在本棧住過求請恩宥沈福裕供係嘉興府屬人於上　來滬在該棧住宿至二十左右在棧中失去生絲袴一條藍布短衫一件業已許賠多日仍無下落叩求追還殷晉卿供稱前因在同昌布店挑布一案已蒙訊斷正欲回家尚有同伴數人未曾尋見故在棧中暫住二尹判令迅卽回籍不得逗留多事一面諭令包陸氏償還沈福裕洋銀兩元是晚起不准再留住客限十日遷去該氏叩謝而退○滬南一帶小烟館林立良莠不齊時有匪徒潛蹤故由十六鋪巡防中局委員蔡蓉卿二尹訪悉後前日特飭地甲將周永太新榮發葉阿寳等二十餘家店主一併傳案諭令以次出具五家連環保結存案嗣後如有容留匪竊婦女一經查出惟四家保人是問○南巿荷花池左近開設繩索店之韓阿華卽韓友三因在家中暗藏賭具被十六鋪巡防南局委員鍾偉臣二尹聞知卽飭地甲傳案略詰數語判令具結限月底遷去如違提究不貸○汛捕袁金在大南門外大街上拘獲竊犯李阿三一名解至二十三七鋪巡防局中經局員姚殿卿二尹提訊之下因無贓物姑念年輕飭　三百板具改過切結存局然後著勇驅逐出境不准逗留○船户曹阿小在南巿陸家浜停泊以販柴爲業前晚被小竊潘阿金乘間竊去短衫褲各一件當塲瞥見追至東鈎玉弄地方該竊卽躍入河中由旁人帮同拘獲解至二十三年鋪巡防局請究經局員邵子怡二尹提訊藩供初次犯竊二尹判責四百板贓著曹阿小具領並飭勇甲將潘驅逐出境○前午十點鐘時有一短褐不完者手携物一包在大東門外新碼頭北首南吉祥弄仁記布號門首席地檢看適有庖人某甲在巿上買菜回來瞥見其人詢以何爲據云異鄉人曾在南巿某姓家取來綢料十疋頃忽憶及恐有缺少故在此檢點果已少去其一尚欲追往查究此九疋煩卽暫寄可乎甲貿然收之事爲仁記執事姓某乙所見向之查詢甲告以故乙以來歴不明何可收受正言間其人已來取所寄之件當由已爲之扣留盤詰之下據言在南碼頭某姓人家取來已以偕某前來方可取去其人卽去俄而又來係獨自一人乙不肯與遂喚十六鋪地甲將其人拘住連綢料一併解往局中細加盤詰稱杭州人姓唐名崇清主人係候補官員前日乘絲船由杭來滬至南碼頭卡上完税及開往觀音閣碼頭始知少去一捆命我前來找尋現主人賃居滬北椿記客棧是晨我在南碼頭木排上撩起綢料一捆至吉祥弄檢點之下已少一疋故將九疋寄存仁記布號再往原處找尋毫無蹤影地甲在綢上細騐均有梁坊號碼惟已混透模糊莫辨外用柳條絨單褲包裹其中情節支離遂禀知局員蔡蓉卿二尹飭看管候提案訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年八月初一日京報全錄]  
　　宮門抄○諭旨四　錄前○府尹孫奏爲同知要缺需員請　　　　之員升補摺○將軍恩奏叅　蘭同知片○又奏爲循例請修船隻摺○川督鹿奏爲創設打箭爐　線工竣謹將出力員弁援案請奬　　車撫李奏爲紳士慨捐河工鉅欵急公好義請旨奬勵片○八月初一日户部通政司詹事府廂白旗值日無引見○意公假滿請安○吏部呈進月官卷○召見軍機○皇上明日辦事後由頤和園還宮○軍機大臣面奏○○臣孫家集臣胡　棻跪奏爲同知要缺需員請仍以原揀之員升補以資治理恭摺仰祈聖鑒事竊查北路同知殷謙奏叅降調遺缺前請以霸州知州沈宗驀升補旋准吏部咨覆以該員任内有承緝事主王少餘房太和被刼二案無名男子被傷失物一案張炳榮被刦一案張德富被傷失物一案以上各案均例關展叅降調核與升補例章不符奏請行令另行揀選等因臣等查北路同知一缺管轄昌平等五州縣職司緝捕及審轉所屬一切刑錢案件係衝繁難三項要缺沈宗暮旣有四叅處分自應在外另行揀選惟查順屬四路捕盜同知爲京畿繁要之缺責任極重與别項同知迥不相同而北路地當孔道政務殷繁尤須人地相宜非幹練有爲熟悉情形且能駕馭捕役緝盜有方之員不足以資治理前於順屬州縣内逐加遴選非歴俸未滿卽人地未宜實無堪以請升之員是以揀選得合例應升之霸州知州沈宗暮奏請升補該員在順服官十有餘年年力富强任事勤奮現署斯缺二年之久措置俗如辦理悉臻妥洽於該地方情形極爲悉以之升補　　　洵堪勝任雖有霸州承緝盜案四叅處分似於升補例章稍有未符而人地實在相需例得專摺奏請况查本年五月二十五日部議覆　　　　督鹿傳霖條奏變通州縣升補章程聲明嗣後各省現任州縣請升請補要缺到部任内如有承緝盜案及留緝之案一律比照以簡調繁之　　級抵銷如級不敷抵飭令照例補交捐復降級銀兩等因具奏奉旨依議欽此欽遵在案是州縣升補要缺一切因公處分現有查級抵銷並　交捐復銀兩新章合無仰懇天恩俯念員缺緊要仍准以霸州知州沈宗暮升補北路同知實於要缺有裨俟部覆到日卽行照章辦理並給咨送部引見臣等爲因地擇人起見謹會同直督臣王文韶合詞恭摺具陳伏乞皇上聖鑒勅部核覆施行所遺霸州知州一缺順屬現有應補人員應請扣歸外補俟奏准部覆另行揀員請補合并聲明謹奏奉旨欽此○○恩澤片再查本年秋審呼蘭廳監禁應行叙由詳報之舊事緩决絞犯郭滿佶應行解省覆勘之斯事絞犯劉庭發未據報解到小未敢率行入本當因題限已迫礙難久待隨將所部報到秋審新事舊事十六起行行勘核於四月二十九日具題並隨本聲明伊該廳報解到日再行補題等因在案兹於五月初五日始據呼蘭廳同知鍾秀詳稱查明應入秋審舊事絞犯郭滿佶新事絞犯劉庭發二名情罪案内造册報省並將劉庭發解省覆勘行至薄爾濟哈台不期今春於開化之後江水暴漲該台被水阻隔迤西直至烏蘭諾爾站水程一百五十餘里祗有小艒艧一隻渡濟來往公文僅容二人多則沉溺秋審重犯不敢擺渡仍將該犯押回在廳禁候詳請核示等情查絞犯劉庭發新入秋審例應解由奴才覆勘但據稱被水阻回不能解省本宜照例令其再行復解第恐長途窵遠阻隔水程致有疎虞關係匪淺是以援照秋審人犯距省窵遠免其解勘之例就近咨交呼蘭副都統倭克金秦覆勘加具勘語咨由奴才覆核明確定擬暫緩具題惟查辦理秋審事件業於三月初十日卽行札令該廳依限造報後於四月初十二十九等日迭次札催乃該同知鍾秀職任有司辦理秋審是其專責自應預期辦明解省以憑覆勘卽或路途有水難行亦宜及早詳請示辦庶不延誤限期何竟以職所當爲之事坐待札催方纔報解以致赶辦不及逾限多日是該同知怠忽從事已可槪見相應將呼蘭同知鍾秀請旨照例交部議處以示儆戒除咨行吏部刑部查核外理合附片具陳伏乞聖鑒謹奏奉硃批著照所請該部知道欽此○○奴才恩澤跪奏爲循例請修船隻以資應用恭摺仰祈聖鑒事竊查黑龍江通省額設大小船一百二十隻内除歴經奏准停修船五十一隻尚有六十九隻兹據黑龍江副都統景祺查報明年應行拆修大船四隻次船二隻本地補修江船十隻呼蘭副都統倭克金泰查報明年應行補修運糧船五隻均逾例限𡮦朽不堪駛用各等因請修前來奴才覆查黑龍江呼蘭明年修補大小船隻核與例限相符應請循例修理以資應用除黑龍江本地補修江船十隻應用物料己於新修之年領到備存勿庸發給外其拆修大船四隻次船二隻補修運糧船五隻應需物料請旨飭部給發以資修理請俟修痠再行照例　題銷所有明年應行拆修補修船隻緣由理合恭摺具陳伏乞皇上聖鑒謹奏奉硃批該部知道欽此○○頭品頂戴四川總督臣鹿傳霖跪奏爲創設打箭鑪電線業已竣工謹將出力員弁援案擇尤懇恩獎勵以資感奮恭摺仰祈聖鑒事竊川藏窵遠消息不能靈通經臣奏請先由成都赶修電線至打箭鑪再設法接展入藏以速邊報奉旨婚准在案旋卽有甘回竄擾川藏之報及瞻酋抗拒搆兵之事軍報關重經臣調派熟悉電工之知縣趙宗貽購料來川赶修由省通鑪電線業將在事員弁銜名分咨立案計自上年九月初二日開工至十二月十八日告竣舉凡勘路運料植桿掛線在在須人督率臣以川省人情浮動易滋事端飭令槪用華工更非講求有素者指示工作弗克奏效且打箭鑪一帶氣候嚴寒迥殊内地終年積雪竟日狂颷此次興工已在秋冬之交該員弁履雪踏冰手足鞁　而匠役等當　　仆先後凍斃者十餘人其地勢之危險光異尋常如飛越嶺大桐嶺等處仰視巉巖俯臨絶澗榮紆一線躡行喘急而設線恐礙於官道當　　置山顛先令　捷者攀葛猱升再垂絙牽引而上遇有湍流間阻者或經鐵索之橋或緣溜筒而渡鐵索僅只簸揚溜筒則結繩兩岸一手握繩一手抱竹浮渡以致跌溺死者數人旁觀股栗爲從來所未經該員弁等均能不避艱險勤督工作蕆事旣速節費較多查電絲工程迭經北洋大臣奏准按照異常勞績保奬前次雲南接展騰越剝隘等處線路一則數百里一則千餘里歴經前任雲貴督撫臣王文韶等兩次請保各三四十員均按異常給獎川省事同一律兹據洋務局司道將在工出力員弁援案詳請保奬具奏前來臣查此項線工自省至鑪共一千一百餘里線路繞行崖谷且猶窵遠該員弁等跋涉夫險峻湍流之途操作於地窖冰天之地安設極爲妥速現在設局三處邊報瞬息皆通核與雲南騰越剝隘兩工道里或相同或加多而天寒地險艱苦尤爲過之在事五十餘人臣逐加核删擇其尤爲出力者二十一員謹繕清單仰懇天恩俯念邊報事關機要查照滇省成案特旨允准照異常勞績給獎以資鼓勵出自逾格鴻慈臣仍一面派員率領司事出關勘路續籌展修電線俟有端倪再行具奏除將各員弁履歴造册咨部並將出力較次者酌給外獎其跌溺病故工匠量予賞卹外所有創設打箭鑪電線竣工援案擇尤請獎緣由恭摺具陳伏乞皇上聖鑒訓示謹奏奉硃批該部議奏單併發欽此○○李秉衡片再山東上年堵合利津縣趙家菜園呂家窪决口並開穵陳莊新河西韓家堵口先後請欵其祗二十六萬兩現在韓工尚未竣事已用銀三十餘萬兩司道各　　掘一空幾無從措手查有蒲台縣紳士二品封職劉佩文報捐工欵庫平銀一萬兩又捐京錢一萬千合庫平銀三千八百餘兩呈交利津縣庫兌收解公備用據稱目擊工程艱鉅情殷報効不敢仰邀奬叙由利津縣知縣朱慶元禀請核辦前來臣維下游河工頻年漫口工繁費鉅籌欵維艱該紳關念要工慨捐鉅欵其急公之誠有足多者雖據稱不敢仰邀獎敍究未便没其報効之忱該紳長子劉墩新選雲南西縣知縣幼子劉培由謄錄議敍候選通判查有現任知縣加捐直隸州知州雙單月分指例銀五千七百九十五兩按現收三成應實銀一千七百三十九兩由候選通判報捐同知例銀三千八百七十九兩按現收三成應實銀一千一百六十四兩二共實銀二千九百三兩該紳報効之欵核計多至數倍合無仰懇天恩准將二品封職劉佩文捐欵移奬其子劉墩以直隸州知州在任候補劉培以同知不論雙單月選用以示奬勸出自鴻慈謹附片具奏伏乞聖鑒訓示謹奏奉硃批硃批該部議奏欽此 
 
