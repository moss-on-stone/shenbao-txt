# 1914 - 269 - 4914752

 

Page 1

 
 
   
 
 

Page 2

 
 
時評 
[政治關係（冷）]  
　　政治關係者權力關係也權力關係者以平治之國言之主義關係也以窮困卑鄙之中國言之生活關係也有權力而後得行其主義無權力而不得行其主義此平治國之所謂政治關係也有權力而後我同類之人得以生活無權力而我同類之人不得生活此中國之所謂政治關係也 
　　白狼者匪也其所以謂匪者爲求生活也而中國官場謂其有政治關係西報評之謂其無政治關係其實二者皆是也以外人之眼光觀之擄掠燒殺並無主義不得謂有政治關係也以中國人之眼光觀之擄掠燒殺爲求生活也生活關係即政治關係也 
　　然則中國祇有生活關係耳何政治之有 
[命令]  
　　三月五日大總統命令駐津俄國衛隊統領大佐南梭斯齊給予三等嘉禾章步兵少佐巴拉諾斯齊倭司丁仁斯齊克立馬士斯齊廓布格爾莫馬兵大尉那次瓦羅夫步兵大尉勒馬屺克什克羅夫巴拉班均給予四等嘉禾章步兵中尉皮勒卡斯克馬兵中尉司枚諾夫步兵少尉克樂聶夫逹樂斯齊魏柏樂諾夫副西樂夫布多樂倭司齊醫官比樂司諾夫均給予五等嘉禾章此令 
　　又令駐京俄國衛隊統領步兵少佐安德勒福斯齊馬兵大尉沙羅開思步兵大尉布勒米色托福索勒維福雷福曨額思逹什克維赤醫官拉吉廷均給予四等嘉禾章此令 
　　又令任命凌福彭督修崇陵未完工程事宜此令 
　　又令任命江朝宗志錡管理新舊營房事務此令 
　　又令崔振魁授爲陸軍少將此令 
　　又令農商總長張　呈請任命秦瑞玠爲參事應照准此令 
　　又令代理國務總理孫寳琦呈據法制局局長施愚呈請任命李學垣爲叅事謝震成　　事金保康岳誦先爲編口應照准此令 
　　又令署財政總長周自齊呈請秘書祝毓瑛呈請辭職祝毓瑛准免本官此令 
　　又令署財政總長周自齊呈請任命張德熙署秘書應照准此令 
　　又令署敎育總長蔡儒楷呈請任命口口中兼秘書應照准此令 
　　又令司法總長章宗祥呈請任命胡宏恩楊占鰲黎世澄龍騫爲京師地方檢察廳檢察官應照准此令 
　　又令司法總長章宗祥呈請任命高祖培爲總檢察廳書記官應照准此令 
　　又令代理國務總理孫寳琦呈據審計處總辦章宗元呈請任命唐瑞鈞署貴州審計分處處長應照准此令 
　　又令兼代陸軍總長周自齊呈請授王璟爲陸軍步兵少校並加陸軍步兵中校銜應照准此令 
　　三月六日大總統命令韓國鈞張壽齡給予二等嘉禾章此令 
　　又令虞和德給予二等文虎章此令 
　　又令護理甘肅都督兼民政長張炳華著來京另候任用此令 
　　又令任命張廣建爲甘肅民政長兼署甘肅都督此令 
　　又令任命曹寶江爲第二區鑛務監督署署長興蕾爲第三區鑛務監督署署長周大烈爲第四區鑛務監督署署長余煥東爲第七區鑛務監　署署長何燏時爲第八區鑛務監督署署長此令 
　　又令代理國務總理孫寳琦内務總長朱啓鈐呈據四川民政長陳廷傑呈稱茂縣知事張宏　典獄官顔光琪巡警司官蕭得龍團練長古協珍於邊境禁烟卓著成效請分别奬勵等語張宏樾等均着傳令嘉奬此令 
　　又令代理國務總理孫寳琦内務總長朱啓鈐呈據四川民政長陳廷傑呈稱考核辦理禁烟各員請予分别奬懲等語四川射洪縣知事楊光拈廣元縣知事李廷俊江縣知事周慶雲中汜縣知事孫吉永均能得力奉行著有成效均着傳令嘉奬用昭激勸至所劾禁烟不力各員除王壽一員業經裭職拿交訊辦外昭化縣知事陳希廉於三磊壩甘土入川總口未能設法抵制劍閣縣知事張政畏勞簡偪遇事敷衍通江縣知事汪世楢推諉自治團體全不認眞應卽由内務部按照知事懲戒條例第十八條交文官高等懲戒委員會議决再行呈候核辦此令　　又令署財政總長周自齊呈稱僉事潘睦先呈稱辭職潘睦先准免本官此令 
[專電]  
　　北京電政府接張勳支（四日）電稱仲八匪黨前踞塔山自被官軍破後連日經帮統謝高元率馬隊尾追至山謝飭開槍轟斃爲首騎匪二名擒獲張士尸等九名匪向回路竄復斃劉道持等十六名匪折至桃新鎭適管帶王玉率步隊亦至會合勦擊又斃孫國卽一名獲桑成本等二十一名管帶錢廣漢吳朝聘在東路高流莊獲逃匪張鴻年等六名管帶田玉坤錢金山在張滄莊獲逃匪魏家榮等五名又有馬隊在劉家灣莊竹墩莊雙扶店楊家圩等處恊斃逃匪陸秉三等七名獲陸培俊等二十二名共計斃獲各匪八十九名各處土匪人本無多經此痛勦各鳥獸散惟仲八自金塘潰叛後即私逃巳派隊追蹤緝捕並四出搜擊務絶根株云云又武昌段芝貴豪（四日）電前聞匪竄武勝關一帶當派盧金山率步隊一營迎勦匪越應山北境盧營踵至匪卽竄避盧營追勦向隨縣進發與鄂軍旅長劉佐龐援隨之隊先後抵隨應山隨縣均獲保全匪潰北竄現正追捕 
　　北京電約法會議資格審定會五號開茶話會一次對於該議員兼政治議員一節頗有疑竇但此層必可無事通過 
　　北京電財政次長張弧辭職如前電所報實有外力阻碍前日英文京報爲張辨冤謂其辭職係因馮國璋諸督反對改革鹽政然張自辦事以來頗受銀團信任無可辭理且旣定新章地方官亦無反對理比來當道力留或不成事實 
　　北京電比來當道力主恢復舊有地丁及財政之能着手者故整頓舊稅所將多調舊吏以趙椿年爲所長李景銘爲整理新稅所長財部熊系漸次裁削 
　　北京電比皇新贈袁總統以利偉波兒寳星此爲外國贈袁以元首寳星之第一次 
　　北京電尹昌衡一案政府電飭胡都督張鎭守使秉公查辦頃接來電陸軍部核閱之下並無可辦之罪擬呈請大總統從輕釋放又前廣東龍都督請辦之張我權湖南湯都督請辦之江雋趙恒惕均查無實據亦將一律釋放 
　　開封電匪已潰散大軍又紛紛麕集商城殊屬不必王總司令占元出示懸賞將匪所棄之槍械發價收買至潰匪大概西行最多似冋踞老巢政府已飭趙倜追擊 
　　南京電省長接内務部電此後任免知事須會同國稅廳籌備處處長辦理 
　　南京電蘇省追加警費及各縣公費已列入二年度修正預算刻經中央核准 
　　南京電部視學汪寶森張宗祥昨日來寗視察各校 
　　南京電韓省長委趙惠潽爲八卦洲總辦周陞矅爲助理員今日接差 
　　南京電省長昨偕内務司長赴下關查勘河工 
　　南京電水警分廳長趙會鵬定十日赴蘇任事 
　　杭州電官廳接國務院電各省盜賊充斥此後遇有盜賊案概歸軍法範圍辦理 
　　杭州電高等審廳長蔡谷清預備交卸一俟事竣卽赴蘇接任 
[特約路透電]  
　　北京電某君新由信陽抵京路透訪員前往謁之據稱王占元之戰術及其部下軍隊二十二二十三兩日之與白匪交戰情形極可令人欽佩官軍之計畫欲以三萬人包圍幅員三百英里左右之廓土分隊環攻白狼白狼固亦精於戰術者故於官軍方欲進逼之前一日率匪二千人半皆善戰者猛攻官軍最弱之點官軍抵敵頗勇卒以衆寡懸殊幾不能支幸賴援軍馳抵始得退匪飛艇偵探匪之蹤跡頗有效用惟當日即遭意外降落山地機爲損毁官軍携有日本之過山砲與俄日戰時所用者相同匪亦有小砲一尊匪之槍械種類不一所用軍火内有日本之藥筒及圓頭尖頭毛瑟槍子彈現信匪隊頗乏軍火路透訪事問以豫省消思曷爲多相抵觸客謂此殆由白狼數出佯攻以誘官軍注意彼之大隊則由官軍疏懈之處遁走有時官軍擊敗佯攻之匪則即喧傳獲勝白狼之越過鐵路亦用此狡謀當時彼　羽黨一隊佯奪武勝關山洞官軍正在備禦之際而彼已於信陽附近越過鐵路矣邇來豫省東部官軍擒匪甚多中有作女子裝者均巳處決該客末謂戰地遼遠且多山嶺行軍大不便官軍奏功極難云 
　　北京電有野戰砲多尊運抵項城該處且有飛機一具 
　　北京電陸軍部呈報總統孫道仁曾允以欵接濟亂黨實犯謀叛政府之罪應否審訊定罪請即訓示 
　　北京電現信徐世昌將爲約法會議議長施愚將爲副議長 
　　北京電所取縣知事應口試落第者約三分之二及第者大半乃前清舊官僚 
　　北京電袁總統命　財政部調查尹昌衡侵吞公欵案如無確據大約可望開釋 
　　北京電清帝派溥倫往唁趙秉鈞並齎洋五千元贈其家屬 
　　北京電昨日政府收晉川贛三省解到洋四百萬元 
　　北京電星期三夜北京西部出有刧案翌晨即處决數犯尚有兩犯今晨在西門外槍斃 
　　北京電興商銀行得有承造北京電車之權現因資本不足不能開辦農商部議由政府以外債築之現信實業銀行頗爲關心此舉 
　　北京電中俄蒙勘界會中國代表畢桂芳不日將赴恰克圖 
　　東京電貴族議院定三月九號解决减輕豫算案海軍經費問題大約减洋七千萬元可得政府允可 
　　東京電前文部大臣長谷君巳選舉爲衆議院議長 
[譯電]  
　　北京電此間已接白狼西竄之確報大路如下豫鄂及豫皖邊界諸山隘及商城東南之山巔咸由官軍佔守另有步兵三大隊駐紥光州其司令及司令部亦在焉期候京漢鐵路兩端之援軍開抵擠匪一隅而圍擊之會遇雨失期而二月二十一號有匪一隊進逼光州官軍司令遣步兵兩大隊迎敵翌晨交綏匪戰頗猛且數逾官軍故欲爲包圍之訃幸賴官軍志堅匪計未遂决日援軍馳抵復續戰兩日乃擊散匪隊連日用去軍火甚夥據傳斃匪不計其數攻光之匪殆由白狼遣出以掩其退走者故多屬土匪非其本黨匪散之夜白狼寧其本黨潛於光州南山間取道西發兼程退走日行四十英里直至將近鐵路而後巳該地已有官軍倉卒會集守以待之白狼旣抵某小鎭索二千人之駐所並命預備供張以於次夜迎接後來之一萬六千人白狼率羽黨一萬八千人西竄之說顯由此起於是白狼卽北走以避官　繼復西嚮越過鐵路白狼所率之羽黨有曾經訓練之騎隊約五百人軍械精利驍勇善戰其未訓練者亦約數百人軍械多不全備白狼西竄時所過一路輒擄民爲之役惟役一日後均得釋回餘匪分隊散佈四鄉者不計其數内有一隊向鐵路進發時爲俄國飛行家康斯丹丁氏察出康氏嘗於空中 
 
 
 

Page 3

 
 
密近之望見若輩焚掠民居甚悉官軍得報分兵擊之而匪乃四散惜康氏第二次飛行時因天暗不能安降機亦損毁現信勦匪之官軍佈置極善惟正在吃緊之際忽爲雨阻且道路惡劣諸多不便而白狼所恃者偵探之靈通耳官軍一舉一動靡不知之加以匪隊裝束輕便隨地爲營故於坡陀起伏之廓土内得易閃避官軍南斐之役少數之特人往往逃過英國大隊者其情形正同也王占元部下之軍急求擒獲白狼固無可疑惟近傳有革命黨甚多附從白狼之說此誠大爲失實者也白狼屢獲兎脫其影響於政治者固非淺鮮然白狼今日之舉動則不必傳會其有政治關係也白狼今旣竄至鐵路之西官軍前定之計畫悉無效用勢將重定擒狼之策矣然不知何日始能見諸實行也 
　　北京電錄取之知事得優等或上等證書者二千四百十八人得中等證書者三百人尚有一百人須入法律學校肄業一年半始准重行應試餘悉永遠不准應試日本留學生幾全落第惟在華求學而失敗者數亦不少前清舊官僚多經錄取 
　　北京電約法會議定四月一號召集 
　　北京電北京日報載稱内閣不日將有大更動 
　　北京電都人士現信政府之調隴省都督張炳華來京實爲欲先裁該省都督起見且擬續裁秦晋兩省都督 
　　北京電四川城口縣知事呈請約法會議修改現任總統任期以任滿終身而止袁總統已將來文付内務總長 
　　北京電明日爲孔子忌辰袁總統命各學校學生於是日行祭聖禮官立學堂悉停課一日 
　　倫敦電中國駐倫敦財政代表陳錦濤今夜在英國工程司公會大讌爲上賓陳答英華邦交之頌祠時極言英國在華商業利益之發逹並表述對於英政府所持禁止鴉片貿易態度之感忱繼又暢言關於英華契約法律上可疑之點且謂今爲中國計其最後之解决當制定法律而嚴守之中國固有完全償債之能力惟須得各友邦之輔助整理其内務耳他日將見中國有極大之發展云云外交次官帮辦蘭萊君答稱彼信英國日後必能以良工程司及佳材料供給遠東云 
　　倫敦電薛西爾投書泰晤士報謂中國中央大學之計畫贊助者寥寥幾有作罷之勢德國現在華設立學校不遺餘力他日中國青年必熟悉德國之工學及德國之産品故今特最後懇請全國襄成此舉俾與他國競爭蒸蒸日上之中國商業不致降居劣位云 
　　柏林電近充滿洲俄邊戍軍司令之瑪底洛夫將軍控告前任首相柯柯塞夫因政治上之原故對於俄國軍官在遠東所犯之罪恝然置之瑪氏並詳言遠東俄國經濟上及軍政上之墮落情形 
[公電]  
　　財政部催辦新稅電各省民政長國稅廳籌備處鑒奉大總統面諭凡印稅驗契販煙酒特許牌照稅所得稅等新稅均應切實催辦所收稅銀將欵解部准提十分之一存儲銀行以爲奬勵金之用等因合行電逹仰卽遵照轉飭所屬知之財政部通電 
　　財政部通令酌停地方自治行政電各省民政長鑒奉大總統面諭現在地方議會業經暫停所有地方自治行政如無成效者亦可酌量停止所有騰出經費亟應另欵存儲如該費來源確係瑣屑擾民者准其豁免但須地方官聲叙理由呈由民政長報部核准方可照辦各該處商會及各團不得干預等因相應電逹該民政長通飭所屬具復到省先將大略情形報部查核爲盼財政部歌印 
要聞一 
[蕪湖新志（本報旅行記者抱一）]  
　　窮社會之情狀究民生之利病必有與余同嗜者請述長江下游著名商埠蕪湖市之眞相 
蕪湖以米市爲大宗其銷路以廣東爲大宗自廣東紙幣行而蕪湖米市幾絶其群情曾記前報今日之蕪湖所餘者止一種可憐之色而巳 
　　駐蕪軍隊悉隨鎭守使調往晥北圍剿白狼現駐者爲新調來之張巡閱使兵兩營於地方尚能相安某君述有年少軍官出巡前導者驅車輙使讓避致一車翻跌坐客軍官急下馬極意撫慰當衆訶責其僕故市人稱之然酒樓妓院竹肉讙呶能爲埀敝之蕪湖稍稍生色者惟若輩耳 
　　蕪湖警政形式尚好警官逐漸改用北人或鄂人土著日少警察站街雖未見如何精神而若揭示場停車場路名牌以及六言之文告成條之禁令燦然具備但路政失修乘車者咸如醉漢東扶西倒莫能自主評其成績僅比南京今日之下關高一籌耳 
　　蕪湖司法有地方審檢廳有初級審檢廳以其爲商埠故設置特完備其於行政宜若可以完全畫分矣乃蕪湖縣新知事查某於二月二十四日到任竟公然出示放告一時輿論稱異頗聞查知事實先得倪都督之准許者司法機關聽之未與較也 
　　蕪湖地方敎育實已陷于大可憐之境自去冬都督停辦學堂之令下蕪湖各校校長或敎員之有能力者强自籌欵支持然巳不絶如縷今歲停辦之限滿矣面死者不可復生廢者不可復興雖經地方人士竭力經營而各校學生皆寥寥若晨星蓋社會上但知學堂從此停辦初不信半年後尚准開辦也中學師範皆停歇矣現所存者有女師範一聞因主其事者與筦省財政者有賓主之雅故尚月得省補助數百元此外農校一乙種商校一小學十餘獨蕪關兩等小學因其費取之關欵不逐省行政之潮流故屹然不動而敎會所設男女中小學其就學者較之往歲大爲踊躍蓋學生父兄之渴欲子弟成材兾稍留讀書種子者以爲非入敎會學校無望其安心讀書以底於畢業誠羡其基礎之穏固非盡發於信仰宗敎心也 
　　蕪湖各種文明機關可謂應有盡有有農會有商會有敎育會雖内容不知而牌號猶在有醫學會有律師公會聞律師生意大不妙除受法庭之指名委任爲義務辯護外幾欲求一出庭之機會出小小風頭而不可得有航業會雖内容不知而臨江高牆頭極大之航業黨三字猶在有各地同鄉會有鐵路公司有鑛務公司有電燈公司全市電燈四千餘盞頗足開銷有男女戲園各一生涯異常寥落一時名角幾至不能餬口有醫院在驛磯山上基督敎美以美會所設峭壁翻江高林障日風景幽絶勝絶 
[雜評一（無名）]  
　　白狼歸巢白狼之所以難平者以其巢於深山廣嶺之中豫軍久平之而無效張鎭芳因以受責胥此故也天誘其衷出剿而東以逞野心是益政府軍隊平狼之機會也乃合圍未成爲共狼脫徒使豫皖之民横遭殘殺彼白狼者飽掠而歸依然如舊斯誠政府軍隊之失策矣今欲再據大軍以搜其巢恐非旦夕事也一旦又逸而出被其殃者又不知若干人民矣奈何戰勝自豪受賞無愧也耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[審計處重行改組]  
　　審計處章總辦對於該處從前之組織頗有不滿意處久有修改官制之消息兹聞確於日前將該處辦事各機關全行更動辦事人員亦有增減兹特將其改組情形錄下 
　　三股從前該處本設四股第一股有類乎各部之總務廳凡處中之内務以及對外一切事項皆歸第一股辦理現第一股全行取消以前第三股所辦事項改爲第一股第二股仍存立第四股則改爲第三股故現在該處中只設有三股所有各股主任第一股係楊汝梅第二股係陸世芬第三股係陳家蕃前財政部賦稅司司長周宏業本與李景銘對調爲該處第一股主任現該股旣取消而周亦失主任之資格周現在繙譯室辦事惟此事非周所長大有格格不相入之勢聞周將謀他去 
　　四課三股之外設有四課（一）會計課（二）庶務課（三）機要課（四）編纂課（從前此四課事項均屬於第一股所管轄）每課均設有課長課員以辦理各課事務自此四課成立後從前人員實不敷用巳由章君遴選妥員十餘人調處應用矣 
　　二室三股四課之外又設有外債繙譯二室惟該室中辦事人員多行更動此層洋人頗示反對之意蓋二室中所辦之事均係洋文非生手所能辦今將熟練之員遽行更動故洋人大不謂然 
[恢復典禮費之商榷]  
　　皇室經費從無一定指項及今尊孔及祀天兩項經費尚無着落大總統以皇室經費關乎優待條件不可愆期尊孔礼祀天係屬大典經費尤須寛籌曾諭財政部迅速議復兹聞該部查核至再以部中歀項本巳入不敷出斷無餘欵補充此項經費惟有責成各省分擔之一法檢查舊案各省向例每年應解中央之典禮費共計五千四百零三萬七千四百二十九兩自民國建造以來即停止解京擬商諸各省民政長可否恢復此種典禮解欵業已呈復大總統不日將由總統府通電各省矣 
[趙督死後之京津情狀]  
　　津人之口述津人某述趙督生平及其死事甚詳兹略其無關於死事者爲紀如下趙督自中年以積勞過度亦漸多病與其夫人隔居者巳二十餘年矣僅一螟蛉之子家居讀書趙督生平有烟霞癖任直督時平日在署辦事或人行政公署頗不如在京部中之自適以是精力時爲之不强自上月二十二日以後輒稱倦困頗甚又時發頭暈病時輙服凉劑時以服羚羊角爲主二十五日午後赴宴歸第進門即昏絶倒地經家屬扶救移時始蘇吸烟數口後覺胸胃極熱進犀角少許天未明腹瀉一次聲言極暢快二十六日早八點半到督署傳見汪秘審長諭以撤换司會科科長劉宗彛委唐逹認眞接收又延請屈永秋軍醫正看病云係肝胃火盛屈當即送來藥水一瓶照方服下下午三點在督署會議由三點會議至六點半散所議者請四司長各負責任整賴庶政並飭財政司開出簡明出入總表必須使予明白　欵帳目如何用途亦要開出宣示予始能對得住直省人民財政司長頗有難色又云三日内必須開出云云會議散後即又頭暈臥牀有一小時之久十點　轎回公館臨行嚴戒僕從不准出門回寓後至十一點半尚有致督署之公函二十七日早六點起牀到厠所出恭回房時卽覺頭暈進屋即仆倒家人扶就呼喚言不要移動當請趙夫人來看時眼涙鼻涕已流下來又見大便時巳氣絶矣維時家人用烟噴救即請屈永秋先生來診云係服犀角太過屈永秋云恐係氣閉復取西藥在鼻間激射不蘇屈云無救矣又延利亞藥房李君用藥針激射亦無效時有中醫陳雨人者又開方用參附灌救無效又有洋總巡官陸格司帶來法醫士診視仍無效是早八點陸參謀長副官長楊以德劉清元汪士元顔士清同城文武均來看視病狀總統得電話後連電數次先問氣閉愈否能否說話又開何人診治答以屈永秋迨晚車派王傳宣官藥生同袁豹岑二公子親往看視並無别故當經袁公子親復回電並無别故又專車遣朱家寳君凌福彭君來津看視當將趙公身後事宜親爲料理恐外間傳聞有誤是以停屍三日待人騐視始於第三日即三月一日上午已時寢殮矣 
　　故人之弔唁徐菊人與前直隸都督趙智菴交誼最厚此次趙督物故徐菊人頗爲傷悼日前起程本擬卽日赴京現擬先至天津弔唁趙督須遲至初五日後方能來京並聞日昨徐君始由青島起程云又聞總統日前擬派陸軍上將王揖唐前往青島迎迓徐東海函至津門趙智菴亡耗即至王上將遂留天津帮理喪務昨得津信王上將須在津勾留三四日即乘津浦車赴濟再至青島敦邀大約於本月中旬方能到京云 
　　直事之善後趙智菴都督遽爾　逝大總統哀痛之餘尤以直隸大局前途爲重昨聞召集各國務員及總統府各要人開臨時密議聞所議者係一爲朱經田能否勝任以爲裁撤都督應否暫緩一爲前趙督來京時所密議各要政應否繼續進行以上三端討論約二小時之久惟因關係重要均未表决云 
　　新督之態度昨有直省行政公署人員某君來京談及趙督故後新任署督朱家寳於蒞任視事後首以維持地方秩序爲要次於接見屬員俱囑以愼重職守所有人員照舊供職至趙督幕中素所信任之人朱督亦擬分别邀入已幕以資熟手故自督署及行政公署人員並地方上毫無恐慌情形云又總統府日昨接到朱督密電一道當即由專電處密譯封呈大總統查核聞係報告接任後檢查趙督身後之各事宜及目下所急宜繼續進行各政策並未兼及他事外間有謂涉及趙故督死事不明之說未知確否 
[中國之鐵路人才觀]  
　　民國二年三年間中國與外人結約築路據交通部調查已有萬餘里惟開工伊始需才孔急現在各路皆有才難之歎其中尤以深曉法文而又有鐵路智識者爲尤難得蓋如隴海如同成等路其路線旣長且皆用法文之路故有具此項資格者無一不視爲奇貨可居京漢一路開辦甚早培養此項人才視他路爲多惟查該路局對於上級人員薪俸獨優各處總管每月薪水有及九百餘元者各部總長亦不是過而中下級辦事員司則薪俸極薄且升擢又多方限制人人本有他去之思想現適逢新路需才之際且薪俸皆視該局爲豐故該局人員目下請假而去者紛紛交通部雖有未經允許不得他就之部令然爲謀生活計又安能以此限人同成鐵路開工在卽而去者日又有數起前者尚託故告假近則說明生計艱難薪俸無以自給懇請銷差而自謀相當位置爲請者各處總管睹此情形請關頴人局長速議維持辦法兹聞關局長以此事惟有另訂薪俸章程稍示優待之意方足以覊留人心但須與交通部磋商後方能定奪云 
[都門考客談]  
　　法官司法部因允准各省保送之法官呈請補行甄拔一節兹經該部巳定於月之五號七號兩日分場考驗並以該部内作爲考場其主考者爲章宗祥總長評閱試卷則由甄拔司法人員會委員評定分數後由章總長核定去取云 
　　文官文官甄别法有審查資格調騐成績兩種手續甄别委員會連月以來於資格一項已經審查完竣聞自本日（四號）始即從事於調驗成績凡應面詢事項尚須咨各長官調本員前往受驗聞一般由運動得官筆下不能屬稿者聞此信息大起恐惶云 
　　知事（一）昨日（三日）舉行第三次知事口試應試人入場後照章須先謁見主試委員長（即内務總長朱啓鈐）當有衆議員某君應試其報名履歷並未書明議員官銜乃委員長一見卽曰你是議員罷某君答曰然又問你是衆議員抑係參議員某君答曰衆議員又問你辦過行政事務否某君答曰没有卽以筆揮之使去及到光字號試騐場有委員三人高坐堂皇先由首席某委員問曰你做過議員罷某君曰然諸委員均搖搖頭又問你從前没有做過官麽某君答曰没有諸委員又搖搖頭又問你係何時由東洋畢業及何時回國的某君答曰我係宣統三年畢業當年七月回國的又問你在東洋共有幾年某君答曰六年又問你畢業回來都做些甚麽事某君答曰曾在南京做過參議員諸委員等均熟視久之大搖頭而特搖頭曰問完了請去罷某君乃掩鼻而退然亦可知試騐之標凖矣（一）此次考試知事政府注重於老成一派不料在二場考試將畢竟查出黨人二人迨往逮捕早已聞風遠颺有此事實發生委員長朱啟鈐益爲注意場内加添警兵偵探嚴爲訪察第一次口試凡身着華麗衣服雖答對如流公事嫻熟皆不取中後試者有鑒於斯均易以寛袍大袖之布衣做出老成態度以迎合主試委員之心理故今昨兩日衆議院門前又覺生出一種寒酸氣象云 
[魯軍勦匪之捷電]  
　　魯省痛剿土匪情形已屢紀本報兹又覓得最近電稿錄後 
　　山東靳都督電（其一）北京大總統鈞鑒參謀部陸軍部鑒仲匪餘黨叛擾沭境魯省派十八團赴郯會同沂防越省迎剿并分道出發各情形業經先後電陳崇覽在案嗣據白統領竇山十八團長上官建動沂防統領張培榮等陸續來電該匪盤踞塌山約有六百餘人并分兩股竄瓦窰馬陵山等處分頭招結伏匪以爲夾攻官軍之計二十五各軍圍山環攻白任東北東南上官任正西張任西南留正南一面誘彼逃路由尹分統帶馬隊截擊下午三鐘齊集前進屢次奪山彈下如雨未能得手鏖戰至夜分九鐘官軍奮勇躍登破圩而入匪猶彚死黨接抗嗣以各援不至始縱火向南逃遁是役計生擒匪十二名斃匪五十餘名奪獲快槍三十一枝訊據擒匪供稱仲八出金塘時已私自潛遁此次係湯恩元仲躋端張開有蘇玉中吳開餘鄭四合張貫之盧本立等倡首作亂今已死傷大半只張貫之盧本立蘇玉中各帶數十人四竄等語當卽分頭追擊盡力窮搜等情除飭探明匪蹤合力跟剿母稍放鬆以期殲盡外謹電聞靳雲　叩東（其二）北京大總統參謀部陸軍部鈞鑒據田鎭守使中玉東電連日在謝家閻集一帶搜獲杆首朱馬五夥匪陳三用等共十八名均供認在洛集皮口抗拒官兵并供史光山杜學詩彭及玉陳金郎李長勝杜孝寅賈五等七杆首確已擊斃等語當卽將各匪分别正法現在碭境大致肅清又據張統領培榮上官團長建勳東電塌山戰後分途追勦探悉著匪李明起陳克林馬四劉作田彭三德等股約三四百人散伏大辛莊大小嶺子等處於感日早十鐘各隊齊集大小嶺子匪竟出圩抗戰彈如雨雹鏖戰至晚十鐘營長王振標許瑞祥哨官張華亭劉秉元等率隊越牆躍入各隊繼進斃匪十四名傷匪三十餘名生擒四名奪獲槍十五杆及贓物極夥餘匪向東南紛竄我軍計受傷兵八名各等情除分飭嚴行搜捕餘匪免致復燃外謹電聞靳雲鵬叩冬 
[中原捕狼紀]  
　　汴人一席話汴人某初自中州來述白狼事頗詳錄如下（一）白狼之數目自來河南地方贓匪之團體充斥各處本地人民俗稱該團體爲杆子多者以千數百人少者以數十人而組織一杆子杆子中有杆子頭一人以指揮全員白狼亦一杆子頭也今白狼之勢力較强故他杆子頭咸尊崇之率其部下而來投白狼現今各地方之杆子大有皆爲白狼支隊之勢去夏白狼杆子部引之數尚不足二千迄今已逹兩萬内外但此數係指河南全省及湖北一部之匪賊而言若眞正白狼之部下猶不過三千内外云（一）討伐軍之數從事討伐白狼之的確軍數雖無由得知然直接間接從事於攻伐者大約當超越六師政府方面聲言僅有兩師餘衆（一）政府之善後以兵力攻擊白狼勢難斷絶根株然旣大張撻伐此乃勢成騎虎故進而應戰狼匪一見衆寡不敵則巧爲逃遁不但沿途掠奪且漸增加其羽翼是攻則走走則廣其刧掠之範圍增加匪數若不攻擊絶對的放任則彼等必至佔聚地方將見其横行全國惟配置軍隊監視彼等俾其不克出而騷擾閭閻斯可矣不然則以金錢買收彼等以之編制一常備軍其所需之欵項雖屬不少然較儲討伐彼等所需之軍費尚覺便宜大概以此爲不二之良策云 
　　斬獲匪先鋒政府接　邑鄂軍王師長近畿軍蕭旅長等聯銜來電略稱白匪僞先鋒張豪於支（四號）日率集黨羽千餘人由陜州竄紫荆關入寇鄖西北境希圖刦掠幸我軍先事堵防奮勇撲擊俘獲匪黨六十餘人殺傷無數匪首張豪爲流彈所傷當場擒獲就地正法除分叚嚴防另表請奬外特此電呈 
[貴州竟成匪世界]  
　　大定之匪貴州大定府屬之小鷄場因地居滇川黔各邊界之中心點故地方極稱熱閙向例每隔五日赶場一次不論遠近民商均赴場買賣因此被匪徒所算於日昨正逢場期怱有巨匪何少白率帶黨羽數百人身帶快鎗突然擁入當時遍街行刧四路放火赴場商民見勢凶惡只好紛紛逃命因此全場被刧該處團首劉有富君尚稱奮勇當卽召集團兵與賊相戰惜團少賊多劉君當被擊斃附近鄰村團首王某亦聞警赶來亦被該匪擊傷現在該匪尚盤踞大馬小河一帶勢甚猖獗 
　　清鎭之匪貴州安順府所屬清鎭縣因係滇黔通衢人烟甚繁匪徒尤多日昨有該縣所屬之黑泥哨有村人張某素以富聞不料爲匪所垂涎竟於日前糾集黨羽百餘人持鎗執火破門而入將張眷屬束縛盡將該家銀錢衣物全行搶刧而去事後報團往捕已追不及矣 
　　正安之匪貴州遵義府正安州因與川地甚近匪徒極多常時搶刧人民已受害不已詎日昨又有該縣所屬之土坪地方有團首傳國珍向來熱心辦事對於匪徒尤極力捕拿故各處均多被搶獨土坪能獲保全不料因此爲匪羽忿恨互相結仇竟於日前被土匪七八十人各執槍刀破門入室傳國珍人少難以對敵當被該匪鎗斃又傷其家眷數人家財物件概被搶刧一空 
[晋軍魏參謀被毆始末誌]  
　　晋軍第四旅旅長魏君銘三因公爭執被張參謀樹聲毆打一節早已電逹中央屢次交涉已及兩月近聞魏參謀赴部對質張某伎倆全行失敗不日即行解决因探其原節如下 
　　毆打之原因晋軍第四旅旅長陳希義老而無能東路防路事宜久已握於張樹聲之手自中俄協約定後該軍奉到大總統令謂庫倫已止兵南下陸續撤退我軍不得貪利追擊免致外人藉口詎張某於陳旅長出防之際竟擅下命令飭吳張兩團長及淮軍徐帮統分赴前綫駐紥無端進兵是時閻督因土匪在殺虎口一帶滋擾電令張團長帶兵往剿大同師司令部以邊防平靖令調步兵及連射礟機關槍回大同操練而張某竟將此兩項命令壓擱不發並假陳旅長名義電覆都督復自遞函師司令部極力阻撓魏參謀見其旣違總統命令又抗都督師長遂與力爭而釁隙以起 
　　毆打之情狀陳旅長回該旅後招魏參謀與張參謀同時接談詢及大同師部調兵一事巳開拔否魏尚未答覆張遽云隊伍現已開拔皆係魏某自主並斥魏爲擾亂邊防魏正向陳旅長申辯張突取足凳直向魏之胸部用力毆打魏立吐鮮血數口昏倒在地陳旅長見魏受傷甚重一面飭人送至大同調養一面通令各軍隊將張記過申飭 
　　毆打後之懲治魏受傷後即將被毆情形及張之種種跋扈分電都督師長都督接電後遂電逹中央奉到大總統令除將張之上校取消撤其差委外並飭參陸兩部查辦 
　　張參謀之上訴張受此處分憤怒不巳遂請陳旅長與綏遠將軍張紹曾飾詞上訴參陸兩部以冀藉端遮掩得免查辦 
　　參陸兩部之審訊二月十三日魏奉到參陸兩部電赴部對質現聞已審訊兩次張揑造之種種俱形敗露業經拘於憲兵獄中所有判决情形行將宣布魏擬俟此案解决卽行返晋 
[皖垣又破獲黨人機關]  
　　皖垣近以白匪猖獗異常戒嚴詎本月四號晚十二點鐘時忽聞槍聲數響居民大爲驚恐惟不知何故迨翌日調查始悉東門外砲營左近有黨人新設機關係由叚某與前師部司號長李某聯絡意在煽惑軍隊佔據砲營約定本月五號起事當經右隊兵士偵悉密告都督卽派衛隊多人荷鎗前往先將李宅圍住放槍數響以壯聲威旋卽率隊入内拿獲段李等十二人内有司令參謀等名目并逮捕附近種菜園丁二人復搜出劉藝舟信件及炸彈等物隨解都督府由倪都督親自研訊關防甚爲嚴密 
[贛省六危五善之借欵理由]  
　　江西民政長戚揚曁國稅廳長以贛省財政竭蹶市面恐慌電請中央准予借欵以應整理銀行之需要大略巳紀前報兹覓得其原電如下北京財政部鈞鑒贛省財政夙稱艱窘光復後重罹兵燹金融益滯邇來險象象環生尤儳焉不可終日揚職司民政純綜理度支環顧時艱隠憂滋大請將現在危迫情形爲鈞部陳之銀行政策原以調劑金融維持商務泰西各國經營斯業必厚集基本謀財權之鞏固贛省民國銀行爲前清官銀號之蟺代創立初僅商本三萬餘金曁前官銀號取餘紙幣百數十萬而巳乃比年發行紙幣逹九百萬旣無準備現金復無通貸餘地可危者一贛省賦稅前清歲收銀六七百萬兩光復後收入銳减支出實繁惟恃銀行紙幣爲撑拄故積年虧欠該行之欵約三百餘萬元籌還無術銀行亦因以不支可危者二銀洋價值以贛省昔年情形而論每洋一元約值錢一千二三百文每市銀百兩兌換現銀約升收七八兩今乃現金匱乏紙幣價低每洋一元兌錢一千八百餘文每市銀百兩兌現銀須升水五六十兩微論國庫所虧年約二百餘萬即目 
 
 
 

Page 7

 
 
前市面恐慌已成積薪烈火之勢可危者三　省支出軍政月需五十餘萬行政司法敎育月需四十餘萬二月後收入數微月計不過二三十萬或一二十萬籌補無方軍糈孔亟禍機之來罔知所届可危者四行用紙幣原所以資流通贛省自光復後紙幣千文折合市銀五錢五分巳成一定不移之準則以故幣價雖賤藏積仍多藏積旣多金融愈窒現欲增發紙幣則將來補救愈難欲將票值增昂則銀行虧耗甚鉅巳成坐困之勢更無周轉之方可危者五東西各國行用紙幣大抵視社會之需要爲多寡其法則密其監察嚴贛省紙幣自前清迄今從未清理新舊雜糅形式互異流獘所之恐必有眞僞混淆不可收拾之一日可危者六具此六因似不能不速事整理以圖挽救揚等會同籌議竊以爲今日欲求根本之解决必先改組銀行欲改組銀行必先輸入外資厚其根本擬懇大部准由贛省自行籌借五百萬元爲銀行基本之準備發行洋元鈔票將原有紙幣悉數收回爲正本清源之策似此辦理厥有數善現銀旣多金融必暢市面恐慌立解公家緩急有恃其善一洋價平穏庘欵無虧預算基礎得以確定其善二行用洋元爲現今趨勢所有贛省各項賦稅似宜一律改爲徵洋今以洋元鈔票易回紙幣不獨爲試行國幣初基卽改革賦稅亦有因勢利導之效其善三印行鈔票之多寡以收回紙幣爲準繩以期整埋而無濫發其善四銀行基本旣厚卽可操縱地方之金融而厚獲其利且卽以所獲之利爲分年償還債務之需其善五以此五善易彼六危得失利病殆可概見揚等身處局中責無旁貸除市面緊迫情形巳由商會電逹外用敢縷述利弊披瀝上陳倘蒙允准所有借欵一切辦法容當隨時請示遵行如另有良法以資救濟並乞訓示祇遵時危勢迫憂心如焚臨電悚惶無任待命 
地方通信 
[安慶]  
　　撥欵修理電線前次豫匪猖獗曾將壽廬一帶電線電桿損壞甚多業由巡線員于延庚君電請交通部咨行皖督轉飭壽縣知事就近撥洋三千元爲修理線桿之需聞該縣知事巳在解庫正欵項下如數撥兌并呈明財政司立案備查 
　　敎堂騐契之通融辦法財政部昨有咨文到皖以騐契一事各省現已進行惟對於外人騐契手續須愼重將事以後凡敎堂騐契若巳經外人承諾交騐者即先行赶辯尚未經承諾可　從緩勸導以重邦交而免糾葛聞倪　巳令行各縣知事一體遵行矣 
　　委查敎堂之損失倪都督以前次六安匪亂蹂躙地方且將敎堂焚燬敎士戕害殊碍邦交日前特電六安振撫員錢　芬君迅將該縣敎堂被焚敎士被害以及損失器具各情狀一一查明并查有無他處敎堂被毁情事逐節聲復以憑核辦 
[鎭江]  
　　大江北坍南漲鎭江江面北坍南漲之事在十餘年前已有數處發現然地段零星未有延袤至數十里者今春潮水極大江北岸向巳坍至虹橋地面去七濠江邊舊址有六七里地面現在每日又必坍數起虹橋一帶地勢岌岌可危而江南沿鎭江之江心近忽現出沙埂一道上自鰱魚套下迄焦山口門一帶竟有二三十里沙埂浮出水面輪船偶一不愼卽遭擱淺此埂如日漲不消一二年間必至接連南岸目下鎭江舊設之怡和太古各躉船碼頭上下水輪船巳不能靠攏聞該洋商擬將躉船移出接搭碼頭不日即須動工云 
　　搜查鎗彈紀聞丹徒縣知事劉鳴復君昨爲西門外何家村盜刧尼菴鎗斃女尼慈修一案當委衛隊王隊長帶同快班沙榮黄松等赴寳塔巷中舊充船差小甲之王全家内搜尋突於發芽豆　中搜出子彈一蒲包即詰問王全鎗械何在王答鎗不在家寄存薛家巷中葛四家王隊長立即往查在後面蘆笆小天井内見有床帳包裹物件當卽打開見有俄國快鎗一枝内裝四彈　問該隣曾見有人携物來否據答有一婦人掮至蘆牆外由墻上丢進一物而去現去未遠當即根追捕獲該婦一併帶回縣公署核辦 
　　王區長捉賭鎭郡警察第三區區長王君訪悉平安里某姓家大開賭場輸贏頗鉅突於五號夜十時親率長警巡士至該處扼守前後門進内拿獲賭徒十六名其餘數十人或從屋上逃走或由晒台越逃王區長遂將被獲各賭徒帶回訊辦以儆效尤 
[蘇州]  
　　蘇防步兵團成立蘇防步兵六營前奉都督飭令裁汰所餘各官兵巳編成三營併爲一團業經盧鹿平君呈請都督准將該團暫留蘇城巡防卽委王紹臣君爲團長現王巳將團部組織定三月十號成立原有蘇防事務處則因經手各事尚未理清須至二月十五日方能撤消云 
　　再誌水警廳之改組蘇省水警總廳奉文裁改等情已記前報兹悉總廳長盧鹿平第二廳長李顯謨均奉馮都督委任爲本府軍事諮議官月薪各三百元廬君則仍兼辦清鄉事宜一面由都督省長會銜委任海軍少將温朝詒接充水警第一廳廳長缺又委陸軍中將趙會鵬接充第二廳廳長缺並飭將總廳取消其總廳所部之内河淺水兵艦隊劃歸第二廳管轄其第二廳所部之第一專署（松軍）劃歸第一廳管轄業巳分飭遵照並聞水警總廳取消之期大約在三月十五號云 
[雜評二（步陶）]  
　　恢復典禮費之商榷民生凋弊盜匪横行孑遺伯叔滿目瘡痍卽以數年之生養休息猶虞不能漸復元氣當局者遑遑有事亦嘗曰軫念小民勿使失所一有災兵且明發文電曰某處賬若干某處賑若干推其用心豈不曰吾民之休戚即當局者之休戚哉然而某某稅某某稅日有增加極之如擱置經年之典禮費亦汲汲焉商榷恢復抑又何也 
　　恢復典禮費於何用之曰以供皇室經費以備祀天祭孔之需一爲優待條件所　一爲民國大典所屬固不可謂非用之正當者也惟是我民生計作何狀况各省負擔至何境地强跛驢以行千里賫孩提以挾泰山即本現狀以進行巳有難乎爲繼之概况復多方以益之哀哀我民攪漿瀘血以强自供應一旦血枯漿盡其生存尚復能有幾日夫牧民而至不能免吾民於自殺縱有若何正當之理由其將何辭以自解也耶 
　　　族旣一家即有憂樂與同之義務以少數之供養而令人多數之各省昆季剜肉剖髓以自促其生命於心當亦有所不忍天與孔爲一時之信仰財力有餘無論若何優異固不爲過力苟不給則雖蕢桴土鼓玄酒太羹亦自不失其莊嚴若必飮人血而茹人髓以聊博一日之尊崇天孔有知夫豈任受然則以此名義而議恢復典禮費寗非失計之甚也耶我願今之議禮典者於吾民生活上三致意焉 
　　征勦白狼者之計畫政府之剿狼用兵謂非得已聞所籌畫在長圍困守使勿出擾或謂將招撫之使爲政府用雖然吾謂皆非根本之圖也狼狡而知兵據西電言其消息較官軍爲靈捷此方困之彼且擾之於京漢路以西極意經營而彼以一走輕輕了之無數官軍遂不能不另作他圖其一例也招撫不足施於匪類近之如仲八遠之如去歲之白狼其徵騐蓋又彰明較著矣由此言之剿狼之策不幾等於無策耶然而官軍文報方且鋪張揚厲大叙其戰功一似狼禍之平指日可待者嗚呼余欲無言 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[漢冶萍股東大會記事]  
　　賛成官商合辦賛成借用外債 
　　漢冶萍公司董事會昨假英租界四川路青年會開股東大會到者約六七百人農商部特派駐滬籌辦大正博覽會勸導員吳在事（卽吳藴齋）就近到場監視午後一時三刻開會首由臨時主席王子展君登檯演說謂今日總董盛杏蓀君因病不能蒞會故倩鄙人爲代表惟今日之會乃與各股東商榷官商合辦問題董事會維持會均不能專主須請各股東投票公决再行稟請農商部核示惟各股東投票後請緩散去鄙人尚有意見宣佈各股東遂紛紛投票計贊成官商合辦者十一萬六千七百十權反對者祗捷成公司所投之票計一百十權尚有乾記朱生記顧馮唐唐仁堂懷德堂等股東票未書字陳鎭記股東一票上書反對歸國四字均由主席聲明作爲無效王君旋復演說謂近日外間因借款事謡言　起鄙人今將借欵緣因爲各股東陳之公司自國有不成後内則廠礦經費無着外則各債環逼向日往來銀行錢號絲毫不肯通融並且追索舊欠不允轉期勢將破産危險萬分董事會不得巳始秉承上索舊欠不允轉期勢將破産危險萬分董事會不得巳始秉承上年股東常會通過之案賡續辛亥四月借欵合同借日金九百萬元爲擴充廠礦增益出貨之需實係履行舊約並非另借新債其六百萬元借輕息還重息借長期還短期於公司債額並無出入也本公司係屬商辦今以商産商押商借商還並無不合且係以生鐵礦石抵還無須付現而售價則係按照時價雙方協商並非預定價格致受虧損純係營業行爲與别項借欵性質不同至訂用工程會計顧問一節俾債主詳知此一千五百萬元用途不致涉於濫費其職務權限均另訂規程總之不借債即破産與其坐待破産不如借欵整頓如各股東贊成借欵者請起立（全體起立）遂即表决王君又云外間謠傳公司將鐵砂賤售與外人每擔祗售洋三元等語實屬誤會蓋所售者實係礦鐵並非鐵砂應請注意至合同之内容請各股東至公司檢閱如所載一切有與鄙人之言相反者鄙人願擔責任衆皆鼓掌後有某股東起言請主席將合同當衆明白宣佈王君答終須宣佈議畢公擬電稿由主席宣讀通過遂散會時巳四句鐘矣電稿錄後 
　　北京國務院農商部鈞鑒本日漢冶萍董事會股東聯合會遵照院電開股東大會到會者計二十一萬四千零九十九股投票公决贊成官商合辦者計十一萬六千七百十權反對者計一百十權應請鈞院大部派員來滬與公司妥商辦法爲禱除另正式具呈外先此電聞漢冶萍董事會盛宣懷等公叩陽 
[改組工巡捐局種種]  
　　本埠南北市政廳奉令改組爲工巡捐局業由局長楊南珊通告開辦所有南北市政廳範圍以内各事均由工巡捐局繼繼辦埋兹又探得種種如下 
　　改組之原因當奉令取消自治之後曾經上海鎭守使鄭君電致中央請示取消上海自治機關之辦法經袁總統採取天津警察總廳長楊君所上條陳援照北洋辦法將上海南北市政廳改爲工巡捐局卽飭内務部核議適閘北市長亦有請改市政廳爲工巡局之呈由韓省長轉逹内部遂决定電致鄭汝成君遴委接辦 
　　局長之義務楊南珊直隸滄洲人前奉上海鎭守使委任爲　　外交員鄭　遴委是差後楊君因再三辭謝無效始允勉盡義務除月支外交員車馬費二百元外不再支領工巡局兼薪 
　　善堂之循舊同仁輔元堂新老善育堂等各善堂前經歸併慈善團由市政　輔助進行現市政機關旣經改組各善堂紛向縣知事請示辦法當經洪君商之楊局長以地方慈善團體自應力予維持昨由楊君分致各善堂請爲照舊辦理切勿因機關改組而阻慈善之進行云 
　　破産之預備前南市政廳所該各項公債數約二十餘萬元各債權人見市政改組紛紛向前市董催索總董陸崧侯君等以公家旣無現欵抵還惟有破産償債之一法日前　之楊局長擬將大逹碼頭及市政廳基地東南西三區市有之産一併招人競賣以便清償債務聞場君業巳允許日内卽須招人投標云 
　　捐欵之指撥前市政廳經收各項捐欵現由楊局長飭令於三月分爲始一律改給工巡捐局執照所有局中一切開支按照審計處則例均有印花收支憑據卽在捐欵項下動支月終册報如有餘欵儘數撥充警察經費聞巳由政府核准矣 
[城濠基地巳歸工巡捐局接辦矣]  
　　上海城濠基地之糾葛自經省委翁寅丞君會同洪知事　查辦理迄未解决又經各租户赴京呈催現奉中央政府命令電飭上海工巡捐局長楊君接收辦理清查妥洽迅即電復楊君卽與翁委員接洽將一切案卷移交歸併工巡捐局接辦聞翁君業將赴省銷差矣 
[引渡望平街暗殺案兇犯]  
　　暗殺李榮升（即韻笙）之兇犯柴啟藩由法公堂訊解公共公廨迭經訊供收押並由捕房偵緝主使暗殺之甲乙兩人未獲各情屢紀本報昨晨由探將柴解廨請究據捕房代表牛門律師投稱柴巳由法公堂訊明糾黨夥刧屬實判押西牢二十年而柴在捕房又供認暗殺李榮升並供明係楊姓主使惟未拿獲察柴之意愿受死刑請爲核奪關讞員商之德領師君以柴直認暗殺不諱罪已成立判即解送觀察使署轉解内地法庭按例懲治 
[三誌大沽路刧案]  
　　匪徒周福林糾黨阿毛等在大沽路福壽里口攔刧女子唐阿囡金　並由其同黨開鎗擊斃唐姓飯司吳永昌由捕將周拘解公共公廨訊供收押並經副總巡張生君率同中西包探在西門外壽祥里查拿周之同黨未獲拘獲嫌疑人賣粢飯阿桃（卽金阿桃）及其妍婦王陳氏拘留捕房在案昨解公堂請究關讞員與德領師君略詰一過以此案係由英領陪審判金與陳氏仍分别押候與周匪解請英領訊究 
[俞昻解送鎭署]  
　　庽居滬北某旅館内之俞昂前日至南市被警察分廳軍事偵探　青平金殿臣等偵悉其爲黨人當卽拘住搜出委任狀解由司法科訊知確係黨人曾經鄂省都督通緝有案旋又查得俞　跡滬地更名易姓託稱捕拿俞昻掩人耳目當經崔分廳長備文解送鎭守使署軍法科訊究 
[黨人機關之虚報]  
法捕房藍總巡昨日得有報告謂法新租界嵩山路前紹興都督王金發住宅内設有黨人機關故藍君親率中西探捕前往該宅搜查並無器械及犯禁之物王亦不在訊之閽人供稱不知何往該宅内祇有王金發之母及傭人等數人藍君諭候詳細調查再行核辦 
[形跡可疑之旅客待訊]  
　　同寓泗涇路越台旅館内之紹興人高漳清邢永標錢晋發周寳其周銀根李桂萬錢少江張根順等八人經捕房查與馬霍路三百八十二號楊王氏家被刧值洋四千六百餘元之金飾一案有關且係黨魁王金發之舊部業將各人一併拘解公共公堂諭飭押查在案昨晨由廨復訊卽據中西包探禀稱被告等作事秘密尚未調查明白再請緩訊孫襄讞商之德領裴君判仍還押候下禮拜六研訊 
[水軍之改組]  
　　江蘇水警總廳業已奉令裁撤所有原辦水警之第二廳廳長李英石君現奉調蘇都督府軍事諮議官所遺第二廳廳長一缺奉委趙中將會鵬接任其第二廳之第一專署劃入第一廳範圍至内河淺水游巡各艦劃入第二廳管轄鈞和游巡艦由馮都督電調赴寗歸督署差遺昨日分别令飭遵辦矣 
[協緝散放票布之邦匪]  
　　本埠南北兩警廳昨接江蘇省行政公署訓令云案據如皐縣知事呈三年二月四日據如邑東鄉馬塘鎭巡警分區區長張占泰於一月二十九日在馬塘西街居民桑桂家查烟拿獲張德泉劉桂生二名並搜出票布四十九張及烟具三件解由警察事務所轉解到縣當經知事提案研訊據張德泉供稱江西人前在馬塘水師緝私營當兵去年開差後復至馬塘借住桑桂家内所有票布係由素識之湖南人陳少林卽陳少山由鎭江來如欠伊錢文未還陳少林卽將衣服同此票布抵押與伊託其收徒伊未聽從陳少林巳住上海高昌廟投營票布丢下劉桂生桑桂委實不知票布情事據劉桂生供係湖南人前在馬塘緝私陸軍營内當兵去年十月開差後至揚州臘月間復至馬塘起取行李有素識之羅姓留伊在馬塘過年借住桑桂家始與張德泉認識票布伊不知情又據桑桂供稱向做銀匠手藝並不入帮爲匪張德泉前在馬塘水師緝私營劉桂生亦在緝私陸軍營内當兵熟識伊等開差後又來至馬塘借伊房屋暫居過年因係熟人應允借住不知票布從何而來各等供據此查閱票布内載語言雖不明瞭第内有山堂水香字樣確係青紅帮匪所爲票内復載有僞督辦李　等犯共二十餘名之多亟應呈請嚴拿懲辦以靖地方而肅法紀將各逸犯姓名開具清摺呈請通令各縣派警嚴密查拿在逃之匪犯陳少林即陳少山及李福等務獲嚴辦以保治安等情據此除指令外合亟抄單訓令該廳長仰卽遵照一體嚴緝務獲究辦計開匪犯二十九名陳少林（又名陳少山湖南人）又票内開載之督辦李福李麟副辦朱桂生陳寳林總坐李連副坐金秀田培堂彭桂林副培繆錦臣香掌劉莊民政劉正升正堂陳友勝副正劉玉春禮堂姚德勝副禮唐起雲執堂李福和副執吳興發齊堂侯永明副齊陳壽明賢堂周桂林副賢張和根行堂楊興發副行陳金堂總理新復張坤朱海清總理當家劉春總理管事張塘總理巡豐許春總理么滿吳學生 
[攔刦匪徒亦解鎭署]  
匪徒陳芝山因在福建路搶取金吳氏金挖耳由探沈阿岳拿獲昨解公共公堂訊供屬實關讞員商之德領師君以近來租界内迭出攔刧傷人之事自應從嚴懲治遂判陳解送鎭守使署訊辦 
[縣議會預備移交]  
　　上海縣議會以各省議會巳奉命令取消本縣議會自難存在議長莫子經　昨令文牘庶務各員將本議會各種案卷雜務整理清楚預傭送請縣知事接收以資結束 
[市鄉自治之結束]  
　　本縣各市鄉自治機關自奉停辦命令後紛紛向縣公署請示辦法昨由洪知事通令限於三月十五號以前一律結束所有自治職員薪水准支三月分半個月云 
[雜貨行失火]  
　　前晚十點鐘南市洪生馬頭老馬路四十七至五十號門牌義和雜貨行不戒於火頃刻成災由各社洋龍到　救熄然巳延及比鄰萬隆飯店等共計燬房屋四五幢事後由一區警察署查得義和曾保火險當即派探將行夥錢孔泉帶至該署結問起火之由始終含糊遂即移送司法科預審之下飭令交保限交經理人沈南圃並繳呈保險單再核 
[押店收押盜贓之受罰]  
　　河南路全興押店收押貽德里顔明卿家被盜刦去之珠押髮珠圈等物經捕房查悉昨將該押店經理俞申榮及顔妻王氏傳送公共公廨請示先由中西包探將珠押髮等令顔妻認明原贓卽向堂上禀稱顔姓於上月二十二號夜被　後二十三號卽分發失單該押店旣得失單後復收押前項贓物當時囑其如押物之人來店取贖當卽扣留嗣有人持質券往贖該押店收回本利後故將其人放去是以傳究訊之俞供因不留意押下旋即將贓送存捕房至來取贖時將本利洋二十元數角收回問其居址彼稱住在虹口當令飯司隨至桃源坊忽爾不見實非故縱請爲明察中西官得供以俞不應不將取贖人鳴捕拘究殊爲不合姑寛着罰洋三十元充公示儆 
[查獲違禁私售破布朽骨者]  
　　法工部局前移請捕房將界内所開之破布頭及鷄毛朽骨等店一律禁閉並轉請華界巡警分廳帮同查禁在案兹悉捕頭恐各該店仍有私設情事故飭各探捕嚴行查察今查獲違禁私售之陸阿榮李春林朱德興董趙氏李陳氏等五人解送法公堂禀稱李陳氏除違犯前項禁令外尚敢私設烟具售賣燈吸陸等四人均私設前項店舖一併解案請究聶獻員判李陳氏罰洋十元陸等四人各罰洋兩元充公 
[徐廳長取締茶館]  
　　昨日閘北警察分廳出有佈告云照得本廳轄境内茶館一業共有若干家前經令行各警署查明呈復在案兹爲茶館營業旣衆若不明定取締規則殊非警部維持地方之道經本廳長釐定取締規則十條開列於後除通令各警署隨時派員稽查如有違犯此項規則卽行分别處罰以示懲儆外爲此佈告仰該茶館營業者一體遵照勿得抗違致干究罰規則附後（一）不准容留人吃講茶（二）不准聚賭（三）不准高聲歌唱任意喧譁致碍他人安寗（四）不准男女雜坐（五）不准游娼土妓進内拉客（六）不准雇用說書人演唱淫詞邪說（七）茶碗茶壺一切器具均須潔淨（八）不准以未開之水及不潔之水賣與人飮（九）夜間閉門至遲以十二句鐘爲限（十）爲保全治安起見警察廳署人員隨時入内查察如有違犯以上規則卽將館主或經理拘案究辦 
[笨賊竊錫事件]  
　　近日滬城西門内曹家橋莊家橋等處紳富之家屢被竊賊挖沿洞入内竊去貴重物件先後投報警局飭探嚴緝在案前晚又有竊賊屠阿根等在莊家橋某姓家竊得四五十斤錫事件在途行走爲守望巡警查見拘送二區二署供出同黨張阿福周錢庭陸金生薛茂德吳康生江小南京等多人各該處竊案皆若輩所爲奉諭將各犯一并提獲連同屠阿根解送司法科昨經司法科移送地方檢察廳奉汪廳長諭令收押候訊 
[盜匪歸案訊辦]  
　　盜匪蔡進才（即蔡春廷）因與在逃之任紅麻子及巳斃盜匪張梅生等二十餘人持械夥刦引翔港鄉民金松林家值洋二百餘元之金飾各物逃匿租界由探將蔡拘解公共公堂訊供押查在案昨晨由廨復訊閘北分廳派探持文投廨聲請移提並據事主金松林投稱目睹被告持鎗先入連開數響中西官以旣據原告認明無悞自應照章引渡判蔡交來警帶回歸案訊辦 
[救濟會查獲拐匪]  
　　拐匪朱和仁許如中串通拐婦田李氏先後串拐婦人張王氏女子張秀林等於昨擬乘輪他往販賣當爲救濟會查獲一并解送地方廳請辦經李檢察　訊供該拐匪男女一味狡展奉判分别押候澈究張王氏張秀林命送新普育堂留養候示 
[辯論纒訟多年之宏茂昌案]  
　　本埠寳善街宏茂昌襪店主陳履昌與韓榮源韓榮坤因牌號爭訟由江蘇高等審判廳發交上海地方審判廳復訊昨日下午一時奉張廳長偕同王董兩推事官公開法庭辯斌控告人陳履昌延泰聯奎律師出庭代訴聲稱本案早經商會理清勸結陳除去老字嗣經英公廨會判各加本人名記陳加宏茂昌昌記韓加宏茂昌茂記巳成鐵案現　僞稱巳註商標假託商部名義寳屬朦混欺騙云云旋據被告人韓榮源等呈騐商會三百元收條堂上察係入會費收據並非商部註册証據又呈出示諭秦律師又言前清光緒十八年韓榮源之父茂春託名公所司事朦請上海縣黄令出示從此　斷把持訟端紛起以上兩層請堂上注意韓亦延莊律師出而辯護謂商標係由總商會收過註册費三百元高等廳原判决注重商會是否將此案理結乃最後之解决自應調查商會以明虚實兩造律師亦表同意張審判長等遂當衆决定此案候函知總商會復到再行續開辯論 
[叔姪爭産]  
　　巳閉鄭洽記土行主鄭幹卿偕律師在地方審判廳控族姪鄭芳鉞鄭芳澤等圖吞公産請求究斷等情該被告亦邀律師投所辯訴前日午後奉張廳長督同端木棻王宣甫兩　事官等開庭辯論原告投案伸訴前情並稱鄭氏公産共值十六七萬兩所有契據均被被告執掌祗派給商人少數請爲公斷鄭芳澤等同供叔父鄭幹卿昔日在庶祖母馬氏處取過銀一萬五千兩立有筆據爲證至公産所值無多照股分攤亦不過此數請求鑒核原被兩造所延律師共有五人皆出庭互辯許久問官訊得兩造供詞各執非派員調查明白難以判决諭令原被一并退去候查明再核 
[德醫善治脚氣病]  
　　本埠白克路寳隆醫院德國醫生醫治脚氣病頗有奇效查脚氣實爲難治之病泰西醫家多爲之束手今由德國醫生詳加研究發明一種良藥用以醫治此症頗能收效且聞病人住院者取費亦極廉云 
雜評三 
[商人通例]  
立法必凖其平乃能發生效力若僅憑理想而不適於社會之習慣勉强行之必多窒碍也迨見其窒碍然後改絃而更張之則匪特人民巳受其擾卽立法之信用亦巳失矣可不愼之於始哉今商人通例業巳發布上海總商會以其不合華商貿易之現狀要求修改是固尊重立法之意也滬上爲吾國商業之中心點上海商會之言政府其亦樂從乎 
專件 
[商人通例]  
　　第一章商人 
　　第一條本條例所稱商人謂爲商業之主體之人凡左列各種營業謂之商業一買賣業二賃貸業三製造業或加工業四供給電氣煤氣或自來水業五出版業六印刷業七銀行業兌換金錢業或貸金業八擔承信託業九作業或勞務之承攬業十設場屋以集客之業十一堆棧業十二保險業十三運送業十四承攬運送業十五牙行業十六居間業十七代理業 
　　第二條除前條第二項所列各種外凡有商業之規模布置者自經呈報該瞥官廳註册後一律作爲商人 
　　第三條凡沿門或在道路買賣物品之商人或手工範圍内之製造人或加工人及其他小商　不適用本條例商號商業註册商業賬簿各條之規定 
　　第二章商人能力 
　　第四條凡有獨立訂結契約負擔義務之能力者均得爲商人 
　　第五條年齡未滿二十歲者及心神喪失或耗弱人聾人啞人盲人及浪費人諸無能力者得由父母祖父母及父母遺囑所指定或親族會議所選定之法定代理人代營商業法定代理人爲無能力者營商業時應呈報註册法定代理人之代理權得由無能力者之親族會議加以限制但不得對抗不知情之第三者 
　　第六條年齡未滿二十歲者及有夫之婦得由法定代理人或其本夫之允許自營商業或於公司負擔無限責任但應取其允許憑証並由本人及法定代理人或其本夫署名簽押呈報該管官廳註册 
　　第七條年齡未滿二十歲者及有夫之婦於營業上有不勝任之事跡時法定代理人或其本夫仍得撤銷或限制之前項之撤銷或限制應呈報註册但不得對抗不知情之第三者 
　　第三章商業註册 
　　第八條本條例規定應註册之事項由該商人各就其營業所所在地該管官廳呈報註册 
　　第九條凡應在本店該管官廳註册之事項若本條例别無規定者於支店該管官廳亦應註册 
　　第十條業經註册之事項該管官廳隨卽公告 
　　第十一條凡應註册之事項非經註册及公告後不得對抗第三者卽巳經註册及公告仍不得對抗因正當事由而實不知情之第三者 
　　第十二條公告與註册事項不符時應以註册簿所載爲凖但非經更正公告後不得對抗不知情之第三者 
　　第十三條業經註册之事項如有變更或消滅時應隨時呈報該管官廳註册 
　　第十四條所營商業關於特許及讦可者呈報註册時應查照專章辦理 
　　第十五條註册所詳細辦法另以施行絀則定之 
　　第四章商號 
　　第十六條商人得以其姓名或其他字樣爲商號 
　　第十七條公司之商號應各視其種類分别標明無限公司兩合公司股分有限公司股分兩合公司字樣 
　　第十八條凡非照公司辦法不得於商號中用公司或類似公司之字樣雖承受公司之營業而並不照公司方法續辦者亦同違背前項之規定者處以五元以上五十元以下之罰金 
　　第十九條同一城鎭鄉内他人旣註册之商號不得仿用以營同一之商業添設支店時若支店之城鎭鄉内現有他人巳經註册之商號其營業及商號均與自已本店相同者該支店之商號須照本店之商號附添字樣以示區别 
　　第二十條業經註册之商號如有他人冒用或以類似之商號爲不正之競爭者該號商人得呈請禁止其使用並得請藲損害賠償凡在同一城鎭鄉内以同一營業而用他人巳註册之商號者亦推定爲不正之競爭 
　　第二十一條凡轉讓商號非爲轉讓之註册不得以之對抗第三者 
　　第二十二條商號與營業一併轉讓而當事者彼此並無特約時則轉讓人在十年之間不得於同一城鎭鄉内爲同一之營業如定有不爲同一營業之特約者其特約之　圍關於區域不得過本縣管轄區關於期限不得過二十年逾此範圍其特約無效 
　　第二十三條商人僅轉讓其營業者於同業競爭之禁止準用前條之規定 
　　第二十四條業經註册之商號如有變更或廢止時應隨時呈報該管官廳註册 
　　第二十五條商號變更或廢止而原註册之商人並不呈報註册得由利害關係人呈請該管官廳註銷該管官廳受前項之呈報時應先　告原註册人酌定期限俾得陳述異議若期限内並無異議其註册卽應銷去 
　　第五章商業帳簿 
　　第二十六條商人應備置帳簿將日常交易及凡關於財産出入之各種事項逐一明晰記載但其日用欵項僅記其每月之總數零賣商得分現金賒賣兩種按日記其總數 
　　第二十七條商人於開始營業及公司於設立註册時又每届結帳時均應造具動産不動産債權債務其餘財産目錄及貸借對照表記載於特設之帳簿前項之動産不動産債權及其餘財産於造具目錄時應附記現時之價格時價高於原價時須記其原價價格不明者則記其估計之價其不能索取之債權應削除之 
　　第二十八條凡商人之商業帳簿及與營業有關係之書信應留存十年前項之期間自商業帳簿終結之日起算 
　　第六章商業使用人及商業學徒 
 
 
 

Page 11

 
 
　　第二十九條　　　　　　七人以助其　　　　之商　使用人 
　　第三十條凡商業使用人分爲三種如左一經理人二夥友二勞務者 
　　第三十一條凡經理人由商業主人選任使於營業所專理其商業 
　　第三十二條凡　於營業上之事務無論涉訟與否經理人有代商業主人辦理之權限 
　　第三十三條凡商業主人所加於經理人代理權之限制不得對抗不知情之第三者 
　　第三十四條凡經理人署名時應於自己姓名上標明某商號經理人字樣 
　　第三十五條凡經理人之代理權不因商業主人之死亡而消滅但委任契約終結時不在此限 
　　第三十六條凡經理人不得私自使用他人代自已執行職務 
　　第三十七條凡經理人之選任及其代理權之消滅均由商業主人於十五日凡向該營業所該管宫廳呈報註册 
　　第三十八條凡經理人非得商業主人之允許不得爲自已或他人經營商業並不得爲公司之無限責任股東違背前項之規定除照第五十條第五十二條辦理外其爲自已營業者商業主人得視爲爲自已而爲者前項商業主人之權利自覺察之日一月以内或自事成之日一年以内不行使之卽行消滅 
　　第三十九條凡商業主人與經理人之法律關係除本條例規定外以契約定之 
　　第四十條夥友由商業主人或經理人選用使爲商業上之某事項 
　　第四十一條夥友於其所受委任之學項有辦理之權限 
　　第四十二條凡夥友於所受委任行爲而署名時應加以某商號夥友字樣以便與經理人有别 
　　第四十三條第三十六條第三十九條之規定夥友準用之 
　　第四十四條勞務者依商業主人或經理人所與訂之雇傭契約服商業上之勞務 
　　第四十五條勞務者無代理爲商業上行爲之權但以特定行爲委任時得由商業主人或經理人表示之 
　　第四十六條勞務者於所受委任行爲而署名時應加以某商號某人　　以便典經　人及　友有别 
　　第四十七條勞務　　　　務之範　若未約定時從其地方之習　 
　　第四十八條勞務者應受之報酬凖用前條之規定 
　　第四十九條勞務者之　傭期間如爲不確定者彼此各得俟至年終解約惟須豫先聲明 
　　第五十條商業主人對於商業使用人遇有左列各欵得隨時解約經理人對於夥友及勞務者亦同一商業使用人違背自已所受之委任時二商業使用人爲不正之行爲時三有不得已之事故時 
　　第五十一條商業使用人對於商業主人遇有左列各欵得隨時解約夥友勞務者對於經理人亦同一商業主人不結相當之報酬時二商業主人爲不正之行爲時三有不得已之事故時 
　　第五十二條依前三條之規定而解約惟對將來有效力若解約之原因出於當事者一面之過失其對手人得請求損害賠償 
　　第五十三條商業主人與商業使用人豫以契約訂明至委任或雇傭關係終了後仍於其營業上行爲受限制者此等契約只得於營業種類處所或時期加以限制不得因此限制致阻礙商業使用人事業之發逹 
　　第五十四條商業主人違反契約或有不正行爲致商業使用人解約者不適用前條之規定 
　　第五十五條商業使用人與商業主人約明其經手或介紹而成之商行爲應得報酬者凖用第六十九條之規定 
　　第五十六條商業學徒之修業以契約定之商業師應注意其本業之修習使服其業務又應與以通學之時間 
　　第五十七條修業之期間於契約未經明定者依其本業之規約或該地方之習慣行之 
　　第五十八條修業契約前得定試騐期間其期間至多不得過三個月 
　　第五十九條修業契約成立後關於彼此之解約時凖用第五十條第五十一條第五十二條之規定 
　　第七章代理商 
　　第六十條凡非商業使用人而常時爲某商人代理或介紹其營業範圍内之商行爲者謂之代理商 
　　第六十一條代　　於其所代理或介　之事務　妥愼保　本商人之利益 
　　第六十二條代理商於其所代理或介紹之事務業經議訂應卽通知本商人 
　　第六十三條凡代理商未經本商人明示授以代理權者祗能爲介紹行爲 
　　第六十四條凡代理商僅有介紹之權限者若代本商人訂結買賣等契約本商人知之並不隨向對手人通知作廢卽爲本商人默認 
　　第六十五條代爲販賣物品之代理商遇有關於物品之瑕疵或缺短及到期交付等事有受對手人通知之權限 
　　第六十六條代理商非有本商人允許不得爲自已或他人爲與本商人營業相同之行爲並不得爲同業公司無限責任之股東違背前項之規定時準用第三十八條第二項第三項之規定 
　　第六十七條凡本商人與代理商之法律關係除本條例規定外得以契約定之 
　　第六十八條代理商之報酬額如無特約應按其所辦成之事務計算其代理或介紹販賣物品時遇有報酬之爭議應俟貨價交代後照已交銀數比例計算 
　　第六十九條凡因本商人之故意或過失中止其行爲者代理商仍得照索全數之報酬 
　　第七十條凡經明示指定地域承受代理或介紹之代理商對於在其地域内雖未經手由本商人自爲或另委他人代爲之行爲亦得請求報酬但有特别契約者不在此限代理商於通常之營業上一切雜費非别有契約或該地方之習慣不得向本商人請求 
　　第七十一條應付之報酬如無特約期間應於每季結算一次照數給付 
　　第七十二條代理商與本商人所訂之契約未經明定期限者彼此各得於兩月前預先聲明届時廢約代理商與本商人除照原約限期解除外關於彼此之解約準用第五十條第五十一條第五十二條之規定 
　　第七十三條代理商於其專爲代理或介紹事件上所生之債權得扣留代本商人執管之物件但有别約聲明者不在此限 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說花] [  瘦蝶]  
　　今日何日非世俗所謂花朝乎二分春色又到江南萬紫千紅各極其致旅窗稍暇請與諸君品花以消磨此可憐之長畫當亦諸君所樂聞也 
　　論花之法有三色香兼者爲上香清者次之色艶者又次之有香有色而更足以耐久者實爲無上上品每見好事君子得一花一木必經手保護爬搔灌溉若慈母之愛其子然而竭終歲之勞僅供數日之玩賞已屬得不償失苟或位置不當燥濕不宜寒暖不調愛護不至忽而根枯葉萎則心又依依然如失良友弗能舍焉是欲自娛而適以自勞也我亦何取乎爾 
　　友人花痴夙抱花癖間嘗謂余曰世界之花奚翅恒河沙數倘取博愛主義花花而栽之蒔之遑論無此餘地抑亦無此餘閒吾人之愛花當如交友必擇其淡而彌眞濃而耐久者愛之護之但求足供吾人經年對花之雅趣亦奚事兼收並蓄哉子不嘗至余齋中乎窗外山茶樹一本古物也當冬日時濃陰經雪老幹横披綠萼數枝雜出其間紅情綠意望之怡然玩賞之永可及三月夏日則蓮花滿池紅白競吐露珠的爍嬌態欲語晨起手書一卷茶一甌吟咏其中覺清風徐來香氣襲裾飄飄然有遺世獨立之想翠蓋參差翻風映日亦復裊娜可愛是謂色與香兼擅者矣自其吐葉以至結實可備半載之娛且其落花敗葉又足供不時之需迨及三秋鷄冠舞於堦前黄菊開於籬畔紅英紫艶秋色一庭光華錯雜爛若雲錦夕陽激射燦然而明烟雨迷離湛然而淨荷花之後得此二美可以伴寥寂矣繁霜旣降西風釀寒鷄冠旣嫣籬菊又萎一轉瞬間又有山茶繼之一室之中惟此數者相爲終始其亦足以樂矣又何多求試質吾子於意云何 
　　余聞其言意會而心折蓋山茶雞冠無香有色而耐久者也若荷若梅若菊則皆有香有色而又耐久者也花中有此數種亦猶人之有益友久而不變其心也花之色香猶人之品學花之耐久猶人之善交嗟夫余安得於此茫茫天壞間擇其人之類於此花者而一一友之也 
尊聞閣詞選 
[壽星明] [  東園]  
　　光復後江淮皖浙間舊日吟儔大半不知所在自陸君新樂府徵稿不憚許子之煩乃作微生之乞通音向者止十之二三頗有離索之感去年秋楊中將紹彭招往秣陵未果歲暮客小海袁君鳳鳴出高先生太痴手書見示招入希社雅誼拳拳咸此何極海内知巳天涯比隣爲塡短令以寄遞思 
　　處士星明上將星明光芒燭天有都營卿月白門虎帳草堂人日黄浦蠻箋淮水湯湯江雲渺渺千里神交有夙緣情無限在　　　雪笠兩　烟爲誰坐破青氈枉瓠史藏經五十年怪將軍揖客翰他汲黯討人吟社招我陶潜樂府新聲（謂陸君野衲）騷壇韻事吾道干城陸九淵心相印又歌傳衛竹說愛周蓮 
[舟抵劉莊紫雲山]  
　　船泊紫雲山曉鐘香霧間繁箱凝曲徑初日上禪關北嚮鴻如故南飛鶴未還謂高鶴年）勞人賦行役方覺老僧閒 
[西團午飯]  
　　風煖醉行旅停車覓午餐蒲萄田婦酒苢蓿野人盤笠影　雙補簫聲日一竿賣　天氣近銷盡客中寒 
[迎春曲] [  程筠甫]  
　　迎春來迎春來六街擾攘聲如雷土牛鞭春春巳透勸民耕種意良厚一自改陽曆立春在二月農人望眼幾欲穿此典不行無乃偏吁嗟乎不知稼穡之艱難先世禮經可以删 
[迎年曲]  
　　迎年來迎年來椒花柏酒早安排兒女團　樂年去年來人不覺一聲爆竹天地春新年人是舊年人記得陽曆年纔度一月之中兩回遇倘若陽曆陰曆之外再有曆使我迎年迎不及 
[放燈歌]  
　　放燈去放燈去火樹銀花不知數大地黑暗忽光明鳳炬千條列隊行燕子箋成歌一曲春燈影裏人如玉隔江已覺起狼烽滿座猶聞傳蠟燭君不見城中一夕費萬錢誰憐茅屋無炊烟 
[踏燈歌]  
　　踏燈去踏燈去莫把良宵等閒度十里珠簾盡上　新妝少婦倚高樓香軍寳車樓前過翠袖籠鞭腰支　正逢花好月精神游人尋徧街前春君不見　山烽火燭天紅視此燈光同不同（謂近今皖北有警） 
筆記 
[情種] [  韋士]  
　　施氏子年十二眉目如畫寓武昌城内隨叔居日日赴某小學讀來往必經某街時在清季鄂城多仕宦公館某街近督署鱗次櫛比者俱貴家施氏子每日必見某家有小女郎在門外閒立上下睨己小女郎與己年相若嬌麗若芙蓉頗愛悅之二人彼此注視漸帶笑態某日施氏子經某家時不見女郎知今日校平常略早乃逗滯門前佯理其書包忽門開女郎出見施氏子立己門外嫣然　笑含羞奔入又某日大雨施氏子冒雨赴校街上幾絶行人家家門首均靜寂獨女郎痴立似有所待雨濕衣袂不覺也施氏子對之笑女乃奔入如是又月許皆憮然不自知情之一往而深也施氏子偶病數星期未赴校甫能起卽挾書欲就學叔訝其勤止之又數日始經女郎家女郎見施氏子清瘦唇動欲有言忽門内老媪出呼小姐始悵悵八數月後女郎家間壁有屋招租施氏子慫恿叔嬸賃之遂與女嫣爲鄰得朝夕遇從竹馬青梅情愛益深一日施氏子斗膽以訂婚意告叔叔大駭謂若父母在家中訂有姻事小兒何得妄自擇責備嚴至且謂再胡纒者當送爾返家不准讀書施氏子大戚以事告女郎女郎哭約仝生死後數日施氏子家中有傭至鄂以父命命施氏子返家施氏子大悲痛往見女郎含涙作别陰服毒死女郎家知其事日夜以傭媪伺女郎女郎　跳狂呼無何亦以顚死 
自由談話會 
　　民國之十不解今日殺亂黨明日殺亂黨而亂黨越殺越多一不解東防炸彈西防炸彈炸彈隨時發現二不解取信某黨取消某會而暗殺黨與新同盟　又同時出現三不解戒嚴戒嚴越戒嚴變故越多四不解今年偕外債明年偕外債年復一年如何結局五不解共和共和光復至今你想害我我想害你六不解平等平等大人老爺呌來怪響七不解禁烟禁烟私賣私吃反盛於前八不解停考停考如何又開考知事九不解你也要捉白狼他也要捉白狼捉來捉去還是捉摸不定十不解[  豁重]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者蘇州李超龍川王友香吕兆之邗東周俊英林笑厂楊仰之杭慕堯杭縣沈志林華亭倪平俠趙學間胡劍鋒火原晋嘉善胡尚德傳晋山程鶴林葉學超陳季濓尹叔平紹興潘葛天南翔戴彬卿吳江徐頤堯吳江陳潤身揚州王定戴璟陳西哲許澤王小山趙子先甬江郭無魂湯炳生張方川毛存心戴鳴珮葉炳南戚裕德范逹夫莊市王雲鶴山北馮友發 
小說 
[牟尼珠（一）] [  仁浚]  
　　第一章梵王宫殿特别之旅客 
　　秦隴古稱天府阻山爲險雄奇奥衍甲天下考其形勝秦嶺亘於南横嶺拱其北終南太華蜿蜒而起伏散關踞萬山之中而扼其吭散關東去可五十里於羣峯屏列中蔚然深秀翹然特出者有白雲峯在焉峯腰有寺曰藏經寺寺後有閣曰藏經閣摩挱碑碣創自姚秦弘始中鳩摩羅什傳法東來嘗於此譯三論之妙諦演大乘之圓覺因而貝葉原文什襲藏此此寺此閣遂以得名相其建築乃隨山勢位置愈後地望益高閣凡三楹楹各三重内啓疎檽外繚曲欄久戰風霜采色遂以閣淡緣堦苔蘚布天然之地衣繞壁蝸文擬人爲之　畫綜觀全局雖極宏敞高騫第卽檐牙蛛網屋角瓦松巳代表荒凉之景象矣閣之中層一少年之旅客手精良之遠鏡憑櫛閑眺年事方壯丰釆甚都而眉宇間乃時時有抑鬱之象夫旣非縈情避署胡爲居此深山又非　志探奇底事淹留古刹客蓋蓄不解之疑抱難言之際因而馳心雲表浪跡天涯冀於無意中償此不可必得之希望者以故泛觀狀態似極蕭閑苟使心理學家一研究其請蒂所深藏我知其精神之苦痛與狀態之蕭閒適成一反比例也 
　　時當夏季日正銜山一抺斜陽穿射於四團濃綠中因反射之作用幻爲異釆旅客乃上其遠鏡四矚遙空第覺老翠荒青不作媚人之態危崕絶　時聞野鳥相呼視線所及襟袍爲開引鏡右顧瀑布百丈跳珠　玉瀑布之上雜樹葱鬱大類緼衣美人振其花冠依依於偉丈夫肘腋之下雄奇之中别饒　媚回首左矚高閣之前周以院牆院牆之間通以小門小門之外　以蔬圃蔬圃之幅界以枯磵極視力之所及未易窮其起迄也踰磵而東萬木陰森中時露紅牆一角竹林之次危樓翼然　扇洞開簾櫳高捲斯時旅客藉遠鏡之能力得收縮樓中器物於尋丈問乃乍經注視𨺗於腦海中受非常之棘刺生非常之愛戀嘻斯何以故 
　　夫清幽之鏡麽囂隔絶天然之風景自遠勝於人爲區區一樓縱窮極富麗窮極工巧甯足動念者顧　客之對於斯樓所以有特别之感觸者固自有特别之原因在蓋以斯樓之建築之陳設絶類其所營之金屋故 
　　人情於相似之點則聯想之作用生因聯想之作用由此及彼撫今追昔覺年來與其最親最愛神聖不可侵犯之細君共數晨夕綠窗門草紅袖添香春花秋月恒携手以平章美景良辰每聯肩而吟賞此情此境一一潮湧心頭今則前塵如夢後會何期其戀戀於斯樓者蓋有室邇人遐之感焉嗟乎斷膓人遠傷心事多我知讀我書者當爲灑一掬同情之涙也 
　　無何老衲命沙彌爲旅客下榻於中層之後方林深蔭密旣無炎燠蒸人氣爽風高復乏蠅蚊擾夢斯眞世内之仙源而暑中之隹境也顧旅客之意初不在是布置确竟遂相與徙倚危欄以送此將沈未沈之紅日旅客心有所繫因亟以斯樓問老衲衲曰此隠見之紅墻爲女貞觀而西向之高樓屬焉主觀事者爲比邱尼一望所及雖若比鄰而枯磵界斷如畫鴻溝繞越斯磵爲途正修衲聞兹寺盛時固嘗於磵際駕白板繚紅欄俾善男子美女人雙方布施而比邱僧比邱尼兩地承迎厥後以事爲官中所撤從此不通聞問矣斯時旅客以受劇烈之棘刺心神飛越凡所問答若明若昧遂亦不復窮詰未幾峯巔殘照漸淡漸微漸微漸隠暝烟四合晚餐巳陳遂從老衲下共飯於方丈雖香積廚荒伊蒲饌薄而肉食旣厭藿食轉甘對兹脫粟山蔬殊覺别　風味矣 
　　晚餐旣竟别僧登閣開軒納涼萬里無雲一輪似水苟使瑤閨靜對料應愛月眠遲今也清輝玉臂未知何處單寒虚虔良宵轉足撩人離恨耳矧在旅客以澈骨之相思爲兼旬之奔走管子有言凡人勞其形者疲其神悅其神者忘其形今神旣弗悅形乃轉疲是以略事徘徊便謀偃息然而一燈佛火對影成雙四壁虫吟愴懷失偶輾轉反側之餘豈惟獨夢難甘蓋亦欲眠不得矣方冀收視返聽漸入睡鄉陡於空氣中傳送一可異之聲浪逹於耳膜斯何聲哉靜以察之蓋閣之上層窗户啓閉之聲也夫行遠自邇登高自卑苟由中層而至上層晃能遁旅客之目也况復重門鍵閉塵封如故又誰能入不由户者顧細審聲浪所從來則又明明發自上層决非幻覺旅客乃悚息起坐轉復寂然伏枕沈思疑雲層起久之久之不期然而然莫之爲而爲遂漫游於睡鄉深處矣（二） 
[社會短篇新荐店頭] [  鈍根]  
　　介紹局騙窮人者也店之總管爲窮國之窮鬼助之者爲弱國之滑頭店中無長物惟火爐鏡畫冩字檯沙發椅甚美檯上置名册一筆一　水壺一此外則惟總管之舊呢帽一頂而已 
　　范伯者貧乏不能自存聞新荐頭店名欣然往求職業則有撚八字髭高踞冩字檯者微頷其首抽　中出章程一紙授范伯操不純粹之上海白曰交關好來細范伯接而讀之其上大書曰一納費凡入本店請求推荐職業者先納報名費若干元范伯自揣懷中不名一錢則肅然鞠躬退出貸於戚哀乞終日始得如數翌晨復欣然往新荐頭店納費訖得收據一小方謹藏懷中貼肉處忽忽出心滋愉快舉步輕而健仰視天天頓高俯視地地頓平途人談笑而過范伯嚮者見之必以爲恥笑今則以爲人之笑面向我者知我將大用非復前日之落魄也 
　　范伯說其友曰我將爲公司總理或洋行買辦此非我妄言新荐頭店章程明明規定凡得其推荐者月俸多至千金少亦百金也友唯唯 
　　歷時旣久范伯之窮如故而新荐頭店之總管面團團作富家翁矣店中乃愈忙探問消息者接踵於門有　妝艶服華貴如大家女子者店中人則以笑靨迎之曰請稍寛時日必有以報命有衣衫　縷瑟縮如乞兒者局中人則瞋目叱之曰本店之設非專爲汝謀職業者汝耐心以待何用嘵嘵得業與否視汝命衆皆垂頭喪氣而退范伯憤且泣訴於鈍根鈍根聞之喟然嘆曰新荐頭店萬歲窮國萬歲 
 
 
 

Page 15

 
 
   
 
 

Page 16

 
 
   
 
