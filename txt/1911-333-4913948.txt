# 1911 - 333 - 4913948

 

Page 1

 
 
   
 
 

Page 2

 
 
   
 
 

Page 3

 
 
[本館第三次宣言]  
　　前夜有人在各處分佈傳單其文云（近日袁世凱特派員孟庸生輦鉅金來申聯合雷繼聲張菊生夏粹芳等主張君主立憲運動時事新報新聞報申報時報四家揑報漢陽失守等情淆亂人心凡我同胞切勿爲其所惑仍乞堅守一定宗旨以圖進行民國幸甚國民公啓）本館閲悉之下殊深駭詫漢陽失守消息歷據專電並見中西各報（本館已兩次宣言）亮明白之士當不再以揑造相責至於袁世凱派孟庸生輦金來滬運動之說即本報所揭載以警告同胞者請覆按九月廿五廿七十月初六三日本報（九月二十五第八電清廷密派江蘇資政院議員孟昭常挾巨資來滬游遊說革命解散藉探秘密）（九月二十七第五電袁世凱任内閣總理以資政院議員之力爲多京師近日謠傳袁運動各費已耗數百萬之巨）（十月初六第十五電袁世凱命資政院孟議員赴滬運動報界贊成其所持君主立憲之說以冀保存滿洲政府）可知傳單所言之妄豈有本館受人之賄而先自揭發者哉總之是非全憑證據若徒恃匿名傳單架誣脅衆此等手叚豈新國民之所爲本館今設誓言於此如該項傳單所言確有實據無論用何種激烈手叚對付皆所不辭倘係架空憑虚本館𡩋甘忍受水落石出會當有期天下不乏通逹事理之人敢貢區區尙希亮察知我罪我盡於此言 
評論 
[有進無退（無名）]  
　　中國今日之地位。實處於有進無退之地位也。苟一退。步其危險有不可名狀者。中國此次之革命。爲欲驅除惡劣之清政府也。故清政府而一日不去。則革命之功一日未成。中國此次之革命。爲欲建設共。和民國。也故共和民國而一日未成立。則革命之業一日未畢。苟於其間而有所謂調停依違之說是所謂退步也。苟退步焉。其何以對於革命故而棄其性命。與夫爲革命故而受損失之人乎。此有進無退者一也 
　　清政府之舉動。反覆無常。不足以取信於人也。久矣。商辦鐵路。一旦可以食言而歸國有。名爲立憲而自稱爲僞。則今之所謂信條。所謂告廟者。不過如昭信股票之所謂信。與夫如例致祭太廟已耳。設使他日而反變之。我民又將無如彼何。此有進無退者。二也 
　　况又加之以。袁世凱之爲内閣。袁世凱之猶以反覆無常名。此又我人所深知者。也戊戌之役。前清帝光緒。亦爲所買。與之恩者。且得此報。况乎民軍今日。與之爲敵者耶無用之清政府。反覆無常而止。加以袁世凱。反覆無常之外。更加以殘酷之手段。一旦中其計中。眞所謂百刧而不可復矣。此有進無退者三也 
　　有進無退之道奈何。日助武昌攻漢口。會師北伐。務逹驅除惡劣之清政府建設共和民國之目的而後已 
[專電]  
　　浦口林軍現已拔隊向臨淮關出發林都督俟程大都督蒞𡩋後即日督隊前進恢復中原 
　　民軍水師已分一隊前赴漢口助戰連日軍隊軍需運抵南京者甚多將以南京爲行軍之根據地 
　　民軍大半已入城現有大隊巡警巡邏各街道民人照常貿易已有完全之秩序 
　　南京旗界内之將軍衙門於十三晨起火終日未熄全屋盡燬旗人大半逃散 
　　民軍光復南京後大半乘小輪划船開往漢口聞有投順陸軍三鎭向北前進攔擊北方援軍（以上南京） 
　　廣西民軍七千人已抵湖北十三日與清軍在黄陂大戰清軍敗退民軍占領黄陂遂進占鐵路以斷漢口清軍歸路外國紅十字會辦事人現已由漢口馳往戰地（漢口）　　民軍援隊四萬名聞已向漢口進發與武昌黎元洪軍夾攻漢陽清軍攻𡩋各軍隊現大半已乘船向上遊進發内有若千隊已抵九江（九江） 
　　廣東派出大軍一萬名開往天津直搗北京以牽制清政府不能再派援軍赴漢並赶於直隸封河前登岸以期迅奏膚功（廣東） 
　　河南民軍王天縱業已起義各處響應（河南） 
　　奉天民軍連日攻擊旗兵鏖戰甚烈各西人紛紛南行暫避 
　　有某國人四名在鐘樓附近抛擲炸彈被清官拘訊供 
 
 

Page 4

 
 
與民軍某領袖約定助以軍火於十四日起義（以上奉天） 
　　黎都督將離鄂統軍北伐會同各軍分四路前進清廷得信分飭直魯晋三督撫嚴重守禦 
　　聞民軍五百人已抵北京城内警察現巡查甚嚴　 
　　清政府得庫倫宣布獨立之電卽令逹壽派員會同蒙王赴庫勸慰 
　　清政府得駐俄陸使電謂俄人侵掠蒙古正急萬全之策惟有請英國調和解决大局尙可挽回 
　　俄使要求清外部允在庫倫增兵（以上北京） 
[公電]  
　　安慶來電各報館公鑒皖已檄逐九江亂黨黄煥章等出境一面蒐集軍隊編制一新省防足稱鞏固刻正組合軍政民政財政三部參事一會建設統一機關以爲完全政府之豫備名日維持時代一線共和之芽孽冀幸發生於此今吾皖三千萬人暫誓不設都督以息爭端一切内外交涉及發號施令悉用維持皖省統一機關名義執行同胞多難謹濡血以陳統一機關處眞　　南京來電滬軍都督陳吳淞總司令李曁各報館鑒十二日早實带黎軍决死先鋒支隊一隊並先鋒傳令四騎儀鳳門入克復漢四門一带至鐘鼓樓街值張賊潛兵突出與我軍迎頭痛擊仗民國威福大獲全勝遂占領藩署先復署内防守兵弁六十八人得軍械及炸藥各一庫銀庫二所均嚴行封固以待都督曁總司令之親臨檢查也惟投順兵餉及决死兵士獎項尙屬無着希飛速接濟萬元左右以鼓士氣而壯軍聲至黎軍駐紥勸業所兼防守清凉獅子二山與實相離廿餘里兵旣不能分撥餉更難以兼顧已命實嚴守藩衙各任獨當一面尙望速濟軍需萬元並酌派兵士歸實節制以專責成切禱特此通報李實叩 
[譯電]  
香港派兵一百六十二名開往漢口至派兵來滬一節則並無其事 
　　英國巴洛某廠代製之中國練習巡洋艦某號安置各種機器軍裝近已試航每小時行二十一海里有餘 
（以上倫敦） 
　　漢口外國租界衞隊現已漸增俄兵二百名業已抵漢法國派出之西貢兵二百名現已在路香港英兵一百五十名携带野戰砲及膠州德國水師七十名均將出發 
　　北京城内街上貼有民軍告示舉袁世凱爲北方都督 
　　蒙古活佛及北部各親王宣布獨立外間謠傳此事實出於某國之隠謀云 
　　駐京法國公使已接本國政府關於考居男爵借款之訓令考居男爵所派駐京代理人自度北債如不經法政府批准或可在比國英國募借云 
　　奉天有日人二名爲警察查出私藏炸彈已被拘 
　　奉天鐘樓因附近炸彈爆發略受損傷 
（以上北京） 
　　奉天較前安靜市面亦漸復原惟買賣仍少耳 
　　日本駐美大使館參贊某君近告假回國寓於東京今日怱遽登船前往北京顯因與駐華日使伊集院君有要事面商之故 
　　奉天日本總領事已命日人十三名離開滿洲因彼等與該處民軍有關係故（以上東京） 
　　西江海盜出没無常現已籌定保護航輪之策有英國砲艇數艘及美國砲艇一艘護送各船前往梧州其餘各船則結隊駛行互相保護並用鋼板遮護輪盤室云 
　　中國兵船已將海盜逐出境外並在某處與匪激戰匪 
 
 

Page 5

 
 
黨不支而逃 
　　初十日廣東軍政府開會討論廣東大局並採納關於各省行政之意見（以上香港） 
　　雲南省現極安謐全省已入民軍之手新政府已設法保護財産並出示命保護英法敎堂及敎士人等惟騰越一埠未經提及 
要聞中國光復史 
[歡迎黄大元帥就職]  
　　昨日（十五日）上午十點鐘爲歡迎臨時政府大元帥特開大會於江蘇敎育總會江蘇程都督上海陳都督及各省都督府代表均准時蒞曾俟黄大元帥蒞止卽開會行歡迎禮一時歡呼聲如雷動先由程都督雪樓起述昨日自大元帥舉定後即邀同陳君英士親往黄大元帥行轅道歡迎意恭請蒞會大元帥謙辭不肯承任經德全等再三勸駕僅允到會重行選舉旣滬軍都督起謂昨日之選舉萬不可作爲無效况大元帥責任重大關係全國方今北虜未滅軍事旁午非有臥薪嘗膽之堅忍力者不足肩鉅任故其美以爲舍克强先生外無足當此者於是黄大地帥起辭謂才力不勝擬舉首先起義之黎元洪爲大元帥再出各都督中舉一副元帥且謂興並願領兵北伐誓擣黄龍以還我大漢河山而後已至於組織政府則非興所能擔任者也嗣由各代表相謂現今事機危近戰事未息黄大元帥苟不俯從衆請其如全國人民何黄大元帥復辭謂孫中山將次回國可當此任後由某君起謂開會已兩時之久西伯利亞鐵道所裝之軍械已通過二百餘里京漢鐵路之兵亦已行近百餘里矣方今軍務倥怱時常異間寳貴係君誠爲數十年來熱心革命之大偉人然對外非常緊急若無臨時政府一切交涉事宜俱形棘手况大元帥爲一時權宜之計將來中華底定自當由全國公選大總統是故某以爲黄大元帥於此時實不必多爲推讓於是黄大元帥乃允暫時勉任衆遂起立三呼大元帥萬歲中華民國萬歲遂散會 
[江蘇程都督由滬赴寗]  
　　蘇州都督程公德全自南京光復後即經在滬諸鉅公議請移駐江寗爲江蘇都督省議會全體議員亦咸有此意公電勸駕詳情已紀前報茲悉駐寗鎭軍林都督亟須督師出發前往臨淮而寗垣賊氛甫靖諸事待理在滬諸鉅公又以程公平昔行政法重民事今旣以人民公意推舉駐寗莫不敦促起程以慰民望程公亦以寗垣商民亟須安撫遂即擬定簡示兩通各印萬張带寗張貼業於昨晚十時特開專車由滬起節　上各商團均排隊送行紳商軍民之赴車站歡送者亦擁擠異常頗極一時之盛簡示兩通附載於後 
　　其一　南京現已光復　從此共享和平　張勳潰散兵卒速即缴械投誠　四民各安生業　漢滿一視同仁　　其二　本督現已蒞寗　首在安民保商　設法維持市面開設江蘇銀行　鈔票流通行使　金融自無恐惶典當錢業鋪户　務即開市如常　如有造謠生事查獲懲罰照章 
[學生軍陳述戰勝情形]  
　　各省聯軍光復金陵屢詳前報茲有臨敵之學生軍回滬傳述一切亟錄如下敵軍統領張勳一莽夫也曾於前月中旬得袁世凱自信陽州來電囑其堅守南京中有東南半壁悉賴我公之語張勳接電後不知受愚反誤爲推重其才益加驕傲由是大權獨攬一力主戰迨至各省聯軍先後進攻張僅於初九日出城督戰一次即敗退入城飛電北京乞援當得袁世凱覆電謂已憿飭天津總鎭張懹芝及魯省第五鎭軍隊南下接應張又深信不疑急調舊部堅守城垣負嵎自固無如軍心已離粮餉不繼各省聯軍本可乘此一鼓而下時有某司令因恐開放大砲波累城内居民力主另謀進取嗣江蘇程都督馳至龍潭召集各軍官指示方略自是軍威益振分道力攻遂於十二日上午全城光復一時士庶歡迎如旱得雨而敵軍所儲之粮食軍裝均由居民紛紛代爲搬出並帮同民軍料理戰塲掩埋等事上流社會中人亦莫　甘任勞役目下鎭軍材都督即當統率得勝之師振興北伐噫張勳甘受袁世凱之愚抗阻義師坐使生靈塗炭張 
 
 

Page 6

 
 
固死有餘辜也 
[議决江蘇第一次短期公債章程]  
　　江蘇省議會奉程都督交議江蘇第一次短期公債章程業經議决通過照錄如下（一）此次募集公債專爲充現時軍事及整理庶政之用名日中華民國江蘇第一次公債票（二）本公債票先行募集一百萬圓卽本省通用銀元以後分期募集其總額以伍百萬元爲限（三）本公債票每張伍元周息七釐自收到之次日起算（四）本公債票募集後存置二年自第三年起分二期償還並可將未到償還期之票依江蘇都督命令隨時用抽籤之法提前償還之惟須於三個月以前登報廣告第一次償還期紀元四千六百十一年十一月第二次償還期紀元四千六百十二年六月（五）本公債須一次交清募集價格均照額面所定（六）本公債以本省租稅收入爲擔保並可將已到償還期之票本息并計完納各項賦稅（七）本公債票可隨意流通不列購買者之姓名（八）本公債票由江蘇銀行及中久各埠商　經理發行（九）本公債由省會議决通過以都督法令施行財政司署名蓋章 
[浙省地方官制之規定]  
　　浙省府縣暫行章程業由軍政府與都督迭次往來核定將不日頒布茲承杭友函示原稿照錄如左 
　　第一條各府設軍政分府置軍政支部長兼民事長一員各縣設縣民事長一員第二條軍政分府長直接於軍政府各部承共拽揮處理本府直轄地方一切事務兼有監督府屬各縣之權第二條縣民事長直接於軍政府各部承其指揮處理一切事務第四條府縣應處理之事務分爲六課如左（一）總務課文牘印信庶務會計共餘不歸各課事項（二）民事課自治户藉實業禁烟禮制另選吕優學粹者爲文廟執事交通工程（三）警務課警察消防衞生（四）敎育課普通實業（五）財政課清理田賦鹽法銀行捐稅募集統計（六）執法課審判司獄（審判與司獄宜分任二人）第五條每課各設課員一人如事繁者可酌行添設由府縣民事長任用呈報省部軍政分府得置參謀官兼軍事課一員由軍政分府任用具報第六條各府縣治所在地設警察署長一員處理城廂内外警察事宜受民事長之監督第七條凡鎭鄉應辦警察各處設警察分署長一員直轄於府縣並受警察署長之監督第八條凡向有佐治員（分府巡檢主薄縣丞）分駐離城較遠之各鎭鄉得酌設執法員若干人受理一切刑訴訟事件直轄於府縣第九條舊政府所頒地方自治章程除不適用者外暫認爲紀續有效第十條各城鎭議事會董事會及鄉董鄉佐已次第成立所辦各事項繼續進行第十一條府縣會應迅速成立限文到日由各府縣民事長諭行自治會舉行府縣會之選舉卽一體成立第二十條府縣參事曾以府縣民事長爲會長第十三條軍政分府長關於本府匪盜等　有調度本府兵隊之權縣民事長凡屬於兵隊之事隨時禀承本府軍政分府長辦理第十四條縣民事長呈報軍政府各部公文應另備一分牒送府長第十五條府民事長對於縣民事長所發出公文用照會縣對於府所發公文用牒第十六條府縣民事長均暫爲名譽職不支薪水每月支津貼四十元課員每月支津貼十六元其因公費用得由公費開支每月核實報銷第十七條前條津貼及公費暫借本地公款支用俟財政清理後由省撥還第十八條各府縣自治其他公共事業仍由府縣民事長監督辦理第十九條各府縣内部分課辦事絀則由各府縣自定之第二十條此係浙省暫行簡章俟開臨時議會時再行提出修改 
來稿 
[代黎元洪復梁鼎芬書] [  漢光]  
　　節庵足下。建虜陷國。禍難殷流。上下相蒙。内外交厄。文襄在時。屢與縱譚時局。輒爲痛心。退而私居。默念人才。盛名如公。文襄所歎。卽公亦兀傲自喜。以救國爲任。僕竊非之。獨以爲公殆私於一人。忠於一姓。非知所謂國也者。頃者風雲一變日月復明。猥荷不遺。遠辱明敎猶沾沾於私恩。拘拘。於小節若此僕誠不幸而言中矣。不重痛哉。嗚嘑。節雐漢人。也滿洲入關。利我土地。屠我人民。裂我冠带。二百餘年於茲矣。在昔先世。親受其殃。父老至今道之流涕。讀明季遺民諸著述。苟非木石。啫不怨恫。節菴豈不知乎。專制淫威。日肆。加　。兵政大權。寄之孺子。内閣重席。付於耄親 
 
 

Page 7

 
 
假立憲以塗飾吾人耳目。借鐵路國有以朘奪吾人脂膏。實行格殺　　政策。以　　吾人　命。議長可　　　不足誅也股東西　　　不足　也元詔可廢。諭誥不足食也。大信已漓。裂禍將及久矣。節菴豈不知乎。日謂融和滿漢。幾於耳熟能詳。何以家賊家奴成見。今愈牢也。漢口之慘焚。南京之縱戮不忍道矣。張紹曾之宣撫長江也陽用而陰排。吳祿貞之巡撫山西也。朝令而夕殺。司馬之心。路人皆知。鳴呼節菴。漢人也。肯爲搖舌。與虎謀皮。　有幸耶。軍興以來。人心思漢。各省獨立聯軍景從。雪樓季直蟄仙諸公。負天下重名。而鑑於大勢所趨。大義所在。同時並舉。扶植新民。組織共和。殄滅專制。諸公如此。所謂忠厚者亦復爲之非耶諸公之於鄙人。非有十年之交契一紙之往還也。今皆如此。誠僕精神道義之交矣。僕與足下。賦詩飲酒。談笑十年。何以喪心之言。忘本之論。來相告語若是。陸鍾琦之死山西。馮汝騤之。死江西。天下人人非笑其愚。則誚。其諒。斯民未死。公論猶在。事定之日。當以。足下爲何如人耶。文襄千辛萬苦。成此一軍謂爲待鄙人不薄節菴此言。節菴此心。僕誠不。知其何解。國之練兵本以强國保民也。僕今正得藉手報命矣。吾國復光。吾民苒旦。文襄之賜。豈有涯。耶忠孝豪傑。素所愛慕。謬承獎譽。愧何可言。爲國家圖存。何嘗不忠。爲祖宗復仇。何嘗不孝。爲天下倡義。何嘗非豪傑。竊附此義。願與足下大。告於人。人而。崇　之也。在營將士。曉崵大義。雖勞亦樂雖苦亦甘。敬告故人勿以爲念。碭張胡萬李阮諸君拜答雅意一如僕言。漢虜不並立。共和不偏安。遙指黄龍。以爲息壤。足下此時策杖來鄂。痛飲倍昔。僕則閉門種菜。長爲農夫。於願足矣。功名生死非所敢知。兩粤爲吾國革命生産之鄉。開通最先。光復亦早。諸君子締造艱苦。甚念甚念。有問訊者。逹此讆言。惟珍重不宣 
 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[浙軍政府擔保軍用票]  
　　浙江軍政府爲發行軍用票事刋發通告一體行用其文如下自軍興以來市面恐慌金融阻滞迄今五旬銀根益緊推其原因皆由富家大户紛紛提現或赴省外或卽家藏尤堪者竟以大宗現欵存入外國銀行遂致現錢益少週轉不靈本軍政府救民塗炭深知此中委曲特發行一種軍用鈔票以濟市面之急惟此種軍用票暫時不換現銀須俟明年三月念五始爲取現之期恐爾等人民狃於故習勢必駭怪用特詳定章程廣爲通告凡爾人民當知金銀銅幣本是寒不可衣饑不可食不過取其便利於買賣之時作爲交易之具而已不然耕者有米織者有布兩相交換未嘗不可但因不便不能不有一種貨幣使之流通所以貨幣一項但求確有信用可以流轉現銀與鈔票實屬相同現此種軍用票本軍政府力任擔保通行全省萬無不信用之理况爾等人民身家性命一一均在本軍政府保護之下本軍政府爲紓展民財流通商販起見凡可以設法救濟之處自無微不至斷不忍使爾等人民有絲毫之損耗此可以與全浙人民相見以誠而全浙人民所不須疑懼者也且自本軍政府財政部成立以來綜理全省財政此種鈔票發行不過五十萬元卽准支現財力亦尙可及惟所以不准支現之故深恐吾浙所有現銀皆爲無知之徒或遷徙或藏匿以有限之財任紛紛之搬運一日告罄補救已難故今日毅然决定限期取現實財政部異常之苦心並非憑空作此絶無準備之紙幣强爾等人民以抵金錢也除張貼告示先行曉諭外爲此刋刻章程廣爲佈告吾浙人民素號開通必深明本軍政府之意如有不法之徒妄造謠言有意阻難軍用票之流行則本軍政府法令森嚴勿謂言之不預也所有章程刋列如下 
[浙軍政府發行軍用票章程]  
　　一本軍政府爲縱持市面起見發行軍用票以資周轉定名爲浙江軍用票 
　　一本軍政府所發軍用票以圓爲單位分爲一元五元二種 
　　一此項軍用票發行額數暫定爲五十萬元但得視市面情形隨時伸縮 
　　一此項軍用票使用效力與市上通用銀元無異准其繳納賦稅及一切公項凡在本軍政府管轄區域内者無論何人均應一體使不得阻梗如有藉詞不收或留難抑價者准商民等據情呈控一經本軍政府查實立即嚴行懲辦 
　　一現值軍用繁與所有此項軍用票暫不兌現但至明年（即黄帝紀元四千六百十年）三　二十三日以後准由本軍政府照其額面價格一律發兌現銀 
　　一凡　星買賣數在一元以下者得以軍用票一元找回銀角子及銅元無論何項店舖均　照找不得梗阻 
　　一本軍政府於財政部設軍用票發行處經現此項軍用票發行事宜一切辦法另章規定 
　　一此項軍用票之製造及發行之權屬於本軍政府如有私刻假票者照違犯軍法治罪黄帝紀元四千六百零九年浙江軍政府通告 
[都督統一政權之濫觴]  
　　浙省光復後建設手續頭緒紛繁致匝月以來凡軍政政事財政三大部鼎畤一城各自爲政都督幾同贅瘤而各屬民事長均由政事部全權札委且以舊有諮議局議員充選者約居十之八九與論不孚人地未洽各屬士民紛起反對甚至已委者四十餘缺都督府半未接洽湯都督前已迭次聲明意見擬請將舊時官長擇尤委任日前政事部查衢州府民事長迄未派出前金衢嚴道李龍元官浙多年於民情地方尙稱浹洽堪以委任方今民國光復量能任職所有前清道級旣已消滅自無以道降府之嫌擬請以李龍元任該府民事長並請飭知取消金衢嚴副都督名義以符名實而專責成等情咨呈都督查照施行矣近日台州民事長姚桐豫君又以事權紛歧特電詰問當經政事部答復略謂侵電悉際此大局未定同舟共濟某雖至愚敢陷執事於不信耶惟此中情形有不得不爲執事一剖示者便宜行事之權政事部旣所未悉臨海自治報請取銷又未蒙都行知不得不於無所依據之中依據都督通飭城鎭鄉自治暫行照舊之文告循該邑自治代表之言委胡爲知以太邑民事長明逹如執事當亦亮其苦衷是以本月十一日蒙都督府行知青電即於昨電復太平民事長改委詹泰鍾計逹台端其餘各屬除寗海童逹侯正式委任外亦卽據青電以楊道淵委黄　曹文淵委天台均於昨天飭令備文呈請都督札委矣再者新政初基頭緖萬端一切公事其關於政事部者務望逕接都督府分别示知俾情形不致隔閡大局幸甚 
[蘇閶新氣象]  
　　省議會第六次議事十三日下午一時開會姚文柟臨時主席（一）宣布第一次短期公債票章程案（二）宣布審查釐金案議得商會非執行機關自難經收捐稅應歸民政長主計管理而由商會監督之再交財政會同法律審查修正（三）宣布審查縣民政長選舉章程案（四）宣布審查市鄉制案報告尙有宣布審查各項報告因爲時已晚不及討論議長宣布十四日開審查會十五日續議 
　　委任巡警總監之訓令巡警科長戴德帆於十一日奉到都督訓令文日據民政司稱蔣總監來函辭職查蘇垣光復伊始秩序一并然其功甚偉豈可立時引退惟旣據瀝陳去志萬難屈留並據 
 
 

Page 11

 
 
該總監舉科長戴宗禮堪以自代等情應卽暫委該科長代理總監之職爲此札知並給委任狀一紙仰卽祗領遵照辦理此令戴科長奉令後卽於是日接印任事分别咨行矣 
　　盛氏查封典舖放贖辦法久大濟大等典舖查封一案懸擱兼旬迭詳前報茲悉戴科長代理巡警總監後以天氣漸寒體恤貧民遵照都督訓令立即親詣商會集議放贖辦法詳候核示日内將定期先行放贖矣 
[滇南新建設]  
　　取消糧股各道府廳州縣曁自治局覽據諮議局呈請取消隨糧路股一案查滇中自烟禁旣行實業未興民力彫瘵已逹極點僅輸正供猶懼不給再加擔負將何以堪茲特明白宣示自九月二十一日起所有各屬路股一律停止徵收以蘇民困前此已收未解者均暫行存候撥用其鐵道路欵另由本軍政府竭力圖維斷不忍以此重負累吾民也除刋刻告示宣佈外着將此意先行通諭周知軍政府馬印 
　　安集回民永昌清眞寺敎習張雲舒轉各屬回族仝覽滇垣於九月九日陸軍防營全體反正克定全省光復舊業漢回各族均受滿洲政府壓制二百餘年今掃除專制一槪平等軍政府爲民請命大公無私不分畛域凡我回族請勿驚疑盼切 
　　添委軍政員各府廳州縣自治局議事會覽茲奉軍都府札開現在分部辦事所有各都總長次長均經分别委任在案惟軍政府事務較繁亟應添設次長以資襄辦查有參謀部次長唐繼堯并前委蒙自關道李日垓均堪委任本部次長在本部應設參事官一職非有學識經驗之員不能勝任查有周鍾嶽堪以委充是職合行通知都督府敬印 
　　布置西防軍政府鑒號電悚悉辭不獲命令蹈湯火得安滇存心跡可白百不計矣擬請署銜日雲南騰永安撫使統領西防國民軍刋用關防專辦此事西道缺差暫攝以待迅簡事定即乞歸養不受特賞勉完初志聞防軍半散商會公請榆軍暫撥一營並擬調防軍第一營趙勳泰先募半營隨行差遺提台兼管並飭舊部楊鍾驥馳回鶴劍速招一營續往以資彌補别招衞隊百名隨護槍械由榆配發餉項由橋并鹽課解濟永属已無官擬暫用自治正紳合理候速委員赴任以專責成迤西機關部初設已飭另推總理其管理銀錢係范宗瑩等藩惟盡義務别無經手未完騰永電久不通應赶緊整接請派報生三名運機三架及應用之科速來至備外交聯土司安撫軍民遵迭次電示先發函告妥辦現一面候電復指示照辦一面治行至速須月初方能起身此行誓以身許滇親老子幼素弱寓省統以相託藩叩箇 
　　鎭撫南邊安平議事會鑒養電悉此次勦平開菲夏公保障勳髙已電委仍攝開化鎭統領開廣各防營張宗靖扼防安撫布置極合惟新募防營共有若干如何分駐省中未得詳報當俟電商夏公許會辦查覆核辦會務須贊助張君鎭撫所屬都督府敬印滇軍都督府鈞鑒安平極邊千里伏莾實多防範稍疎卽羣思爲亂開廣鎭夏文炳謀勇兼全恩威素著鎭開二載民深感戴此次開化匪勇勾結肆亂匪有踞文収安之謠賴夏鎭一戰即平亂匪解散潰逃而安亦暗受其福今開郡各界電保公認爲開廣軍都督安屬各界亦願表同情十九營張宗靖大才内含臨事鎭靜當聞開匪臨境時安屬人心動搖内匪思逞張管带派兵扼防督團安撫轉危爲安各率同人送旗公認爲安邊督带督練新募各防營及安屬各區團練伏乞俯順與情准如所請全廳幸甚代表等幸甚安平廳議事會叩養印 
[欽廉光復後之波折]  
　　自廣東宣布獨立後北海二十三日接電官紳商民均甚歡迎二十四日廉欽道郭人漳宣告欽廉獨立設立軍政府自稱軍政都督兼行政官派楊分統駐紥廉州爲軍政分府設立一二三四等行政官令關稅釐金地丁各欵限十日一繳而各處均不應命積欠兵餉無從籌措九月二十七日廉州兵變戕殺楊分統放去監犯二百餘人土匪乘機滋事搶奪槍械擁進廉州府合浦縣衙門搶毁殆盡廉州府許某合浦縣李某隻身逃去所有白石塲平櫃埠電報局及富商民店均被搶掠二十九日波及北海土匪聚衆數百人戕殺警務長楊顯範及二十一營哨官王某君向北海商會索取糧餉已窮於應付四出搶刦兼搶奪審判廳槍械物件北海洋務局委員及二十一營歐陽管带均已逃去現在廉州無主各國領事紛紛調兵艦來北海非有大兵鎭壓恐外人出而干涉牽動大局甚爲可慮 
[汴邊亦紛紛光復矣]  
　　豫東各州縣日前因皖省獨立紛紛有禀到省主持獨立官塲 
 
 

Page 12

 
 
聞此信息甚爲驚懼初七日鹿邑縣胡令又電到省言亳州渦陽民軍刻已至境距縣城十五里駐紥而皖省之頴州壽州又同時宣告獨立縣民聞之無一能安居者刻下縣城之内已無空屋四鄉百姓仍紛紛遷至縣城人情惶恐勢甚可危特爲請示寳棻得信後當即傳見司道商酌消弭辦法惟江河道以汴省獨立爲寳所阻深爲不悅現已請假十日决計告退 
　　豫南各州縣多與陜西毘連日前陜州商南之民軍意欲攻浙川荆子以爲赴鄂之計當時由南陽鎭派軍堵截近又從内鄉南召竄出一支計有三千餘人兩縣一無兵力聞已於二十八日同時光復此信傳到後南陽郡城人心益形慌恐云 
各埠通信東三省 
[南滿鐵路進欵數目]  
　　南滿鐵道會社自陽歷四月初一日起至九月三十日止共六個月丙所收貨客運費及其外進欵項統計五百五十九萬四千七百六十七元八毫比之上期進欵共增六十五萬零四百七十三元七十八錢此外尙有礦務銀號大雜貨店以及當舖！塲點心醫藥種種進欵亦有增加云云 
[鍾鎬屍骨回國]  
　　留俄陸軍學生鍾鎬被留俄法政女學生程世謨之妻王氏擊斃一案現經蘭芬審判廳判决實因逼姦未遂王氏無罪鍾鎬屍身由乃父竣昌收殮擬運回國惟沿路所需川資其巨經駐俄欽使電請東督江撫賞給川資五百盧布以資需用聞周少帥已飭民政司需撥由道勝銀行匯往矣 
雲南 
[滇省各地光復之捷電]  
　　東川軍府鑒東川府會澤縣自治團體辦事處今已成立總董劉盛當副董劉光乾朱宮乾居民安堵團　招足二百名惟鐵廠輸埋里頗有匪患已派練緝捕盛堂等叩河口軍政府鑒珍所部五營於十六日懸旗慶祝并電邀富州王督带國賓亦懸旗慶祝及南防各管带已電邀反心均表同情至鄂協滇餉曾經截留在河應如何辦理之處敬候示遵楊景春皓日抵河其邊情各事另肅禀聞并叩鴻喜河口督带陸朝珍禀號叩 
　　元江諮議局台鑒文電洽悉州議事會早經成立本月初一已集各鄉議董在城開會昨得電悉軍政府成立力保公安官紳同慶當即遍張告示力壓浮言以定人心督令學生照常七課處之鎭靜漢夷胥安惟聞前途有外來之匪欲刦行商已派保衛隊前往巡路兼護電線現正組織辦團以資守衛錢糧厘稅仍照征收衙門公所册籍卷宗均各保存請釋藎注其餘條件當會公所踵續照辦第地瘠財匱亦惟量力以圖元江州李蔭穠敬覆嘯印阿迷軍政府蔡都督鑒沙甸大庄二十二日業已公推正𫄏往該處剴切曉以大義均表同情懸旗慶賀阿迷自治局叩臨安諮議局沈貞臣鑒前二電悉臨安恢復兵不血刃各界相安惟十四日孔督带由箇領兵到破枒口與我軍接戰我軍大勝追至普雄將該督带斬首目下閤邑人民安堵臨屬州縣亦槪保安請釋錦念並轉知各同鄉可也臨安自治局叩巧印 
廣西 
[龍州慶祝獨立情形]  
　　龍州各界接九月十七日廣西獨立之信歡聲震地當即集會議决電商桂林軍政府在龍州設立軍政分府以便互相聯絡籌畫進行一切事宜二十日在廳城西舊將弁學堂操場行樹旗禮慶祝獨立全埠舖户及衙門營局等處皆髙懸興漢紅字白質旗幟新舊軍隊並加懸國民軍大旗並改用黄帝紀元通知沿邊地方一律樹旗慶祝是日到會男女不下三萬餘人途爲之塞無不剪髪易服三呼萬歲新軍並除去帽袖章制龍州關道亦改西裝會塲築髙臺各界紛紛相繼演說宣佈獨立并由總代表電知旅越華僑各界同胞龍州李道復經照會法領事及龍州關稅司該稅司接到照會即下龍旗以表同情 
[柳州國民大會紀事]  
　　柳州於九月十八日官軍紳民各　承認廣西獨立後十九日假座城内湖南會館開國民大會宣佈獨立宗旨是日到會者不下萬人女界亦多蒞會登台演說者均興髙彩烈約有十餘人由十二點起至四點鐘止當時演說有謂必共和獨立方能承認者有謂如官府仍用專制手段則必以鐵血對付之者有謂如官府仍不改良政治以一炸彈相贈者至末有一少年（約十五六歲）詞更痛快全座爲之鼓掌 
廣東 
[梭巡西江兵輪表]  
　　日前軍政府將派輪巡視西江情形函逹粤海關梅稅司略謂粤東各江向稱多盜從前兵輪扖船往來巡緝搶刦之事尙所不免現當大局甫定之際土匪必乘隨滋擾昨竟有匪刦及英輪槍斃大副實堪痛恨現甘竹馬寗江門一带已添有廣元廣亨兩兵輪西江一带派有江清西會西江西海雷震雷坤廣安元和平江各兵輪實力梭巡以靖地方云 
[南海開徵錢糧]  
　　南海縣長邱爲通告事照得本省獨立鷄犬無驚所有人民生命財産賴以保全實國民莫大之幸福際此軍需緊急財政困難爾父老子弟人等雁將國課早完輸將踴躍各盡國民之義務以維持財政保全治安現率胡都督命令所有各府廳州縣錢糧一律征收以辦公等因亟應遵照辦理合行開征爲此通告屬内各國各甲各户父老子弟人等立即通傳各國各甲各户速將未完錢粮銀米及三成糧捐刻日仍照舊章踴躍完納以濟軍需幸勿遲延觀望本縣長有厚望焉 
江西 
[張勳與友人書]  
　　贛垣某君與張勳交誼素洽該省光復之後聞張勳在南京殘殺事特致函相勸旋得張勳復書茲將其原函錄下以　其愚而著其惡頃披來書具承明告甚荷惟僕自聞卾省事變以來無一時一刻不存以身報國之意葢以身受朝廷重恩自以一身髪膚許之君交爲天地之經義環球所共認近日迭與南京革黨開戰鎗林硝烟之中我軍士卒無不以一當十數次交鋒斃敵已逾數千現據偵報該黨餘燼無多正擬親督健部銳意往𥞊陵進攻誓必殺盡此輩方足紓朝廷南顧之憂盡臣子效忠之義又况本軍勁旅兩萬餘人義僨同聲各思宣戰今閣下來書不但不能允從且此目無君上傾心從逆之言亦雅不樂聞總之僕身膺團閫凡爲國捍大難平不道是爲責任軍事旁午言不宣意幸勿多言以動軍心惟執事鑒焉張勳手復九月二十日 
[清談] [  我]  
　　近日江蘇省議會議决短期公債章程。不日實行我。知其他各行省。必有聞。風而興起者 
　　雖然鄙人今有一至簡至便。籌欵之法於此。竊自忘其非分。以爲當代之籌欵大家告 
　　漢人四萬萬。應有二萬萬男子。即有二萬萬髪辮。每條至少以二角計算。可值價洋四千萬元 
　　滿人八百萬。應有四百萬男子。每人月餉至少以四兩計算。每年可騰出餉銀一萬九千二百萬兩 
　　由前之說。以之辦理善後而有餘。由後之說。以之償還國債而亦無不足。我中華民國。何有乎患貧哉 
　　或者日今若此。得毌其細已甚矣乎。然而山岳之髙基於一。簣河海之大。不擇細流。古之人固亦有斯言矣。果何必以共小也而忽之 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[黄將軍赴寗]  
　　假定大元帥黄興君前晚接鎭軍徐總司令來電請即日赴寗會議犒賞出力軍士及安慰地方等種種要事現已赴寧部署一切矣 
[懸旗慶賀之通告]  
　　南北市商界以南京光復大局敉平亟應懸旗申賀以表歡忱於昨日分布傅單其文云南京浦口現已一律肅清大都督已舉定程德全大元帥已舉定黄興臨時政府暫設南京我滬上各商家應於十五日起一例懸白旗三天申賀　　又上海民政總長李通告商界謂江寗浦口業已光復本邑南北兩市應自十五日起一律懸旗三日以伸慶賀 
[都督府電書一束]  
　　揚州軍政府來電各省都督十二日未刻聯軍光復浦口軍政府徐寒印 
　　杭州財政部長髙來電都督陳鑒各地銀價奇跌銀圓缺乏金陵旣下舊有造幣廠仍可鑄造乞電寗查明事如可行江浙兩省均有利益然否乞電復財部爾登叩印寒 
　　太平韋師洛來電軍政府鈞鑒太平府昨日光復韋師洛叩印 
　　甬軍分府來電滬軍都督鑒鎭砲今晨由超武運滬請先知照滬　　關以免進口稽遲甬軍分府元印閩都督孫來電陳都督接江北蔣都督眞電稱接鄂電袁世凱被載濤敢死隊炸死未知確否乞電復閩都督孫鹽印 
　　如臯總司令周來電陳都督鑒舊定字管帮带劉逹三自如臯宣布獨立後改充民軍派赴南鄉石莊駐防劉係王有宏舊人膽敢不守營規擾害地方由軍政長派兵拿辦劉已聞風勾串水師兩兵潛逃出境恐竄至尊處投効擾亂軍心特此電聞如臯總司令周蓮寒印 
[閘北種種]  
　　陳都督之通告照得閘北巡警總局光復後改爲民政總局由自治公所推舉李紳厚礽爲部長駐局辦事分爲十區每區各派區長管理警察自治公所每區各舉區董管理庶務悉合定章編輯報明本都督在案昨據第五區區長顔壁成紳董除宇君來牘請領槍械爲組織商團之用查該區在閘北區域之内該區長又爲民政部長統屬非惟兼充會長與定章不符即另立商團不與閘北總商團聯合亦非所宜本都督軍事旁午不　兼顧乃政出多門徒滋紛擾不得不傅諭各區區長區董知悉此後地方關於外交財政軍務警察等項應赴自治公所聲訴卽組織商團亦應與閘北總商團聯爲一氣待操演純熟再行分布各處藉資保衞須知改革新政志在共和旣經地方設有緊要機關亟宜合羣辦理以期進行庶免紛歧毌負本都督这厚望焉 
　　自治分公所成立閘北自治公所以所轄三四五六數區係在上寶兩邑接壤之區且興租界毗連極關重要而總公所係設新閘橋北離該處甚遠深恐鞭長莫及刻經公議在老靶子路北首龔家宅地方設一分公所暫假趙申泰隔壁改良學堂爲事務所凡附近一带之三四五六四區區域之内有關地方自治範圍應興應革事宜均歸就近查察公議仍由總公所主持執行所歸統一當經舉定梁倫卿君爲分所議長鮑咸昌潘菊軒陳望山魏玉泉林海珊張厚田勞敬修顧新亭八君爲分所議董嚴逸士君爲分所書記包聘卿君爲常駐書記每届星期六爲常會如有議决事件於星期日送交總公所議行已由總公所刋發戳記並公致正式公函咨照矣 
　　攷驗學生軍駐松中華民國學生軍頃發通告略謂凡在閘北二區派出所報名者定於十七日截止十九日假閘北自治公所考騐小學堂開課閘北地方自治公所内附設初等小學堂業已裝修工竣本月十八日卽行開課 
　　避難人回寗南京光復後滬寗火車已照常通行所有前者避亂來滬寗人業已陸續回去故搭客較前增多 
[製造局紀事]  
　　陳都督因恐南京張賊所部殘敗兵卒竄滬騷擾製造局曾經咨由李總理格外嚴防等情已紀前報茲悉李總理以本局門户甚多雖經派有巡警衞隊及國民總會模範團會員等輪班稽查惟恐所派警衞各兵萬一疎忽設被奸宄混入爲害非淺且值製造炸彈白藥裂性之物滿儲廠中自應加意嚴防故特商請總務員施君耕尹選派招待員八人分派東西南北各局門每門二人督率警衞兵士帮同查察庶幾兵士不致懈怠奸匪亦無隙可乘而參觀廠務來顮尤可便於接洽代爲導引已於十四日爲始由各招待員簽名認可分門承值云 
　　髙昌廟巡防局原由上海道派員辦理茲因滬上光復故由警務長穆君商由民政總長將巡防保甲名目律一删除改爲製造局巡警分所一應事宜歸警務長派員接辦爰於前日諭飭該局將所招保衞隊四十名改爲警察站崗巡邏砲隊營彭姓兵士前日因將局前路旁柳樹偷截爲模範團會員查見拘局報告該會巡長邊君判送髙昌廟巡局嚴辦 
[袁氏爪牙探聽機密]  
　　派克路環球學生會周龍光昨投滬軍都督府報告有唐繼尭吳栻鎬張君虎三人均係袁世凱之親友每日三四句鐘時在四馬路奇芳啜敬探聽滬軍政府機密要事深恐有碍大局特此來府報告請 
 
 

Page 19

 
 
　　爲核奪等情奉諭飭派暗探員明查密訪矣 
[潘月樵致滬都督書]  
　　陳大都督麾下敬肅者月樵一窶人子耳嘗以少年不學爲恨然區區愛國之忱固未敢片刻去也曩年創辦榛苓學堂收留貧寒子弟不使失學襄辦救火聯合會捐助商團公會費凡有益於社會者力苟可及無不踴躍滿清肆虐苛捐稠疊當道者以多金爲貴專事搜括致民力愈窮月樵細小數十口米鹽𤨏碎亦時覺捉襟霧肘矣以無爲有賢者所譏更何敢矯乞鄰之直雖然製造局之攻克上海城之光復一洗二百餘年奴𨽻於胡虜之恥海内英傑聞風響應不匝月東南半壁悉爲我有黄種同胞出水火而登衽席誰之力歟蓋菩蕯矣九月十三之役月樵亦親歷砲火稍盡義務偶爲敵彈傷足不得不杜門養疴但篛讀日報見江寗戰事殊有身欲奮飛病在床之憾今喜全城光復滅此凶殘所謂天心人心無二致也月樵旣未能身歷戎行以盡國民之職而毁家助餉豈肯讓美於前人擬俟賤恙小瘥卽摒凑千金聊助餉糈盡蟻䭾一粒之忱並爲殷實紳商先導焉專此敬請勛安伏維垂鑒再月樵擬俟足疾告痊會商夏志臯在新舞臺演劇籌款以作涓滴之助又及 
[浦江巡員誤遭斃]  
　　製造局水巡總稽查錢君逢新係日本留學生安徽懹寗縣人年祗二十一歲乃錢氏獨子上有萱堂下有妻子人極奮勇自製造局光復後錢君卽任浦江巡查無論風雨每晚必駕輪梭巡藉資防守蓋因該局沿浦建立並無攔阻防範不得不嚴十三晚十點時錢君偕同國民會長邊君砥齊乘坐新飛虎小輪往來巡邏由龍華江迤北巡至白蓮涇港左近浦面適遇奉賢縣境爲有土匪騷擾來滬聘請商團六十名坐求新廠租赁之新源小輪由北駛南其行甚速錢君查見恐係匪船遂拉回聲囑令停輪候查鉅新源小輪以急欲駛回並不停泊亦不拉回聲仍前行駛且較前更速錢君益疑遂即轉舵追趕兩船將近先由新飛虎開放空鎗意令停輪而新源小輪商團誤認鎗有子彈立卽掌號還槍一排彼時錢君耳聞掌號知心裝有子彈擬出艙告明不意甫經探出頭額商團又開槍一排子彈適中錢君腦門頓時殞命邊君見錢已倒斃立即將身睡臥幸未傷命舵工陶聚生正在船頭駕駛不及避讓被鎗彈穿心而過亦即斃命又有小砲手王阿天亦被槍斃另有船上舵工二人受傷頗重新源小輪見已誤傷多人立開快輪逃去新飛虎小輪由邊君令速駛回報告李總理分用電話詢查始知係奉賢來請商團之小輪茲悉李總理以此事係出兩誤並非有意惟新源舵工如此行駛咎實難辭業已知照商團務將該舵工拘留候究一面知照錢君家屬來局棺殮從優撫恤刻下各商團以錢君誤遭槍斃深爲悲悼擬俟明日棺殮後排隊護送靈柩以慰忠魂惟錢君妻母均在原籍驟聞凶電不知將若何哀痛也 
[添募敢死隊]  
　　滬軍部督所招敢死隊一營早經派委劉管带張司令勤加訓練惟刻下武漢戰事未息並須預備雄師北伐俾得掃穴犁庭早復漢土故陳都督擬再添募一營以厚兵力現已命令劉管带等迅再招募矣 
[紗業减薪助餉]  
　　滬上紗業同人以民軍起義以來四方響應需餉浩繁議以减薪助餉一法稍盡義務定十月份起先將薪水一成解軍政府查收以後按月照繳至軍事敉平後爲止 
[紅十字要電彙]  
　本埠中國紅十字會沈仲禮君自戰事發現後於救傷送死埋葬三者一意進行業經中西董事會議添派日本留學醫界醫士學生等百數十人分作兩隊一駐長沙一駐津浦路線並發漢口南京掩埋隊收葬忠魂義骨茲將南京來電錄下 
　　南京林述慶都督寒電紅十字會沈會長鑒元號兩電均悉慈善功德惠及泉壤存没均感現已擇紫金山下明陵東首附近地方除知照軍警各界一體保護外特此電復述慶叩寒印 
　　南京會員邱兆　來電三焉路紅十字會仲禮先生鑒現民國軍入寗勿用救護難民出險惟傷亡屍身應需掩埋有舍親陳潠于恩紱願入本會自行捐資協同焜等辦理掩埋請照會軍政府保護邱逃焜叩元 
[都督府牌示]  
　　爲牌示事據炮隊第三隊二棚兵士黎東生呈訴牌長王鹏海等誘奪手槍等情案經該隊總司令部陳查復該兵士所控各節均無實據當此軍紀森嚴該兵士旣貢身軍界即應守絶對服從之義務乃敢挾嫌嘵瀆實屬不知自愛姑念案情較輕從寛免予置議仰該隊官傳諭嚴斥可也 
[執法科批示]  
　　禁衛軍馬管带呈批來禀據悉該禁衛軍兵士戴褔林並未請假在外酗酒挾妓滋事由本府暗探協拿到案據供前情不諱實屬弁髦軍律業由本科判决將戴斥革軍籍禁錮一年在案該兵士所遺軍籍着另行選補本科代表都督裁判軍事未便稍事寛縱該隊官郭國鈞究難辭槍察疎忽之咎仰該管带傅都督諭申斥以儆將來 
瑣聞 
[城内]  
　　司法長批詞○顧友三禀批據禀姑准　限五日將陳褔生交案毋得飾詞延岩如　提究王寳根禀批據禀江紹　不到水木王業公所評議殊屬非是仰候傅案訊明核奪王正祥禀批查明該犯於元年十二月廿七日經前縣判押三年後因圖逃加押一年現距滿限之期尙遠毌得飾詞屢懇開釋不准并斥 
　　司法裁判案○船户陳桂三承裝英租界打狗橋北首豐泰行　餅全船沉没爲該行控經英公廨送縣訊押在案現陳毌徐氏具禀司法署求請省釋由裁判官提陳訊供據稱實因船身走漏菜餅並不闕少惟均受漏不堪售賣小的實在事出無意求鑒問官以原告未到即釋候傅經理事豐文到案再行訊奪陳金虎控沈陳氏沈金科抵欵不贖等情訊據陳金虎以陳氏將房屋抵去洋八百元延不取贖屢催不理求鑒沈陳氏沈金 
 
 

Page 20

 
 
　　科以欠陳抵欵後付過利息不少現因苦求請減讓寛限官判沈陳氏限於來年三月底備洋七百元向陳金虎取贖如逾限該房不論價值由陳金虎照單管業並着沈金科具結壽州人趙金榜楊錦文前在乍浦販小孩五口到申圖賣由探拘獲解縣訊押小孩發堂旋楊在押患病發堂醫治在案昨經裁判官提訊之下判二人均照拐賣爲子孫律收押三年楊患病未痊仍着送堂醫治 
[南市]  
　　協提人贓○城内某皮貨莊執事王兆基家住公共租界馬立師路上月十三日民軍起義時被車夫陳某竊取友人所寄之衣箱一只内有貴重衣飾值洋五六百元之譜逃逸無蹤近已偵知避在通州家内王即報請捕房移經公廨讞員函請民政總長派探持票前往協提人贓務獲歸案究辦 
　　裁判官剪辮○裁判所裁判官陳良玉現以大漢光復急應除去滿清惡習髪辮一物有損無益貽笑外人自應與衆更始一律剪除故於昨日雇匠將髪辮剪去以資表率 
[閘北]  
　　賭博○住居楊家石橋之李漢臣家前晚紏集吳子勤胡阿二張阿三王阿來郭元興劉金壽等十一人聚賭抽頭被一區巡警查獲解局黄區長訊明屬實判李罰洋五元如無力繳洋改押半月以儆吳等各罰洋五角具結開釋 
　　錢債○曹叔榮控黄慶詩李朝陽積欠米洋一百數元昨經黄區長傅訊一過判解總局訊斷 
[英租界]  
　　覆訊不理票欵案○英商永年人濤保隊公司控寳康关貨號主戴嘉寳與正元逃康謙餘等三莊股東經理陳逸卿戚雅芳等不理票款一案詳情迭紀前報前日午後由廨復訊先由原告代表郝門律師上堂譯稱案中人証已齊應請訊斷即據四明銀行正經理陳子琴投訴本行前托戴嘉寳將道契三十八張抵銀三十萬兩後由戴將道契二十張及合同等向永年抵銀二十五萬兩嗣聞永年與戴在公堂涉訟抵數有五十萬兩之鉅是以另挽李雲書君介紹與永年直接理明將契贖回以清紏葛又據該銀行副經理陳養和投稱因此事關係名譽托李君介紹贖回單契餘語略同旋由三莊理賬處代表徐思義律師投稱陳逸卿雖與此案亦有牽涉惟陳聲請交保一節洋商各原告共表同情請堂上准陳交保清理關贓員核供會商英康副領事判戴等仍還押候禮拜五午後復訊再核 
　　又是不付票欵○日商吉隆吉田兩洋行同控晉和莊經理王子渭不付票欵一案前日午後由廨會訊先由吉隆代表褔崗律師上堂譯稱原告收有晉和莊票銀共六千七百餘兩至期不付請追繼由村上律師代表吉田請追票銀五百二十二兩並洋一千元訊之王延古柏律師辯稱原告所控之款被告均已承認惟吉田控追一千元之欵因此欵與其用人紏葛吉田不應控追請察村上律師接稱此款已劃入原告名下自應控追復據古柏律師辯稱前項票欵實因莊主方姓病故現正在理賬候將放出各欵收回再行公推請爲察核王襄讞核供會商日副領事西田君判王交保候會商堂諭飭遵 
　　假支單○商務印書館控李湘唐私造支單至花旗銀行内　騙洋元等情昨由捕房將李拘解公堂請究原告由趙亷臣投訴前情訊之李供詞狡賴關讞員會商美海副領事判仍押候查明下禮拜二訊辦 
　　假鈔票○王德良因將僞鈔票持至密勒路王茂章雜貨店内混用被王察出喚捕拘入捕房訽係西崽楊雲喜之物派探將楊拘押於昨併解公堂請究據楊供此票侮向肇勤路三十七號門牌小烟紙店内兌來奉判均押候補提人証再訊 
　　活拆拐賣○常熟婦人沈浦氏控倪阿大吳松林姚小毛倪朱氏將其騙往浦東圖賣一案昨奉王襄讞會同美蓋副領事復訊明白判倪吳各押西牢半年期滿均逐出租界姚與朱氏分别各押四月示儆又江北人孫山控劉唐氏誘拐伊妻孫劉氏價賣與南翔一案昨奉公堂訊無拐賣實據判劉唐氏交保劉氏交其夫領回 
　　拐匪宜懲○拐匪周　洪近在阜寗地方拐得六歲男孩趙祥發來滬　賣由探查獲昨解公堂訊明判周押西牢半年期滿再核趙孩留候函致阜寗縣移傅其父母來案認領 
　　女孩迷路○女孩潘德喜因在蕪湖路迷途啼哭由捕带入捕房送廨暫留昨解公堂請示據供年十五歲蕪湖人在某姓家爲婢因遭虐待逃出奉判送棲流所候認又年約四五歲身穿紅布短衫不能言語之女孩一口亦由捕房送案請示奉判暫留棲流所候認 
[美租界]  
　　柴堆失火○昨晨西華德路二千二百九十二號某姓灶披柴堆内忽然起火由鄰衆帮同救熄報告捕房請爲查究 
　　聚賭抽頭○密勒路六百六十八號雜貨店内聚賭抽頭前晚被一百三十四號西探查悉禀明捕頭請公堂傅案究辦 
　　華捕行竊○華捕王玉林前晚竊取張正巡官之銀器數件在法界某押店銷贓被探查獲提回美捕房押候解辦 
[法租界]  
　　老嫗害人○老嫗王氏前向王源泰林器店租賃眠床檯椅等各用物全副閲時未久私行逃逸該店主聞悉後即带同店夥前往搬取詎有忻阿生者出塲霸阻謂該驅尙欠房金洋三十八元將各物扣抵等情該店主以不能理喻禀控公堂提訊判各物給王源泰領去忻之房欠再候提追 
　　流氓搜物○煙紙店主朱子庭前日偕學徒張某在外購得香烟匣行至中途爲流氓多人將烟搶去朱情急奮命追捕被該黨王阿狗扭住髪辮致各匪持贓逸去當將王交捕解廨請辦聶讞員判押兩月示懲 
來件 
[寶山地方協會緣起]  
　　吾邑改革伊始諸事草創棼絲待理就緖綦難乃議會虚懸未立民政尙待進行如以過渡之交人心不靖地方伏莽骚動堪虞補救無方時　曷濟語有不破壤易建設雖言哉斯言同人等爲桑梓前途計組織是會以恊助之名義盡匡正之天職縣會未立以前則爲言論之椎輅縣會成立以後則爲恊議之機關千慮一得知者所諒同人等抱此志願倘亦諸同鄉所樂聞者乎謹訂本月十七日二時在寳安里同鄉會開成立會并舉職員簡章列後請公决焉 
　　一宗旨代表人民意見愶助本邑議會督促民政進行務求改革完善實獲共和幸福 
　　二組織由同鄉笚職員聯合本邑公民恊力組織呈請都督民政司長立案 
　　三會所附設上海寳安里寳山同鄉會 
　　四入會（甲）凡同鄉會職員均爲本會發起人（乙）凡同鄉會會員具有政治學議者皆得入會（丙）凡本邑舊時城鎭鄉　員及其他團體代表皆得入會 
　　五職員（甲）議長一人副　長一人議員十三人由會員用聯票法選舉（乙）文𦢌員二人由議長担任得會員認可（丙）調查員無定額有事件生發臨時公推 
　　六責務對於地方自治之進行無論何項事件皆得提出意見交會公决且過渡時一切法制及善後各事件均有建議之責　　七會期每月開職員會一次每年常會兩次有特别重要問題由議長召集全體會員開臨時會公决之 
　　入决議（甲）凡羲決事件職員會取決於議員之多數常會臨時會敢決於會員之多數可否同數由議長決之議長闕席則由副議長決之（乙）凡提議事件議決後即由文牘員詳叙議案理由交行政部執行並知會本縣議會 
　　九附則以上各則如有未盡事宜於常會時修改 
來函 
[龍門附屬小學校來函]  
　　敬啓者敝校組織學生募捐助餉團已於昨 
 
 

Page 21

 
 
　　政策以　　吾人　命議長　　人民不。足誅也股東西　　　不足　也。元詔可癈。諭詰不足食也。大信已漓。裂禍將及久矣。節菴豈不知乎。日謂融和滿漢。幾於耳熟能詳。何以家賊家奴成見。今愈牢也。漢口之慘焚。南京之縱戮不忍道矣。張紹曾之宣撫長江也陽用而陰排。吳祿貞之巡撫山西也。朝令而夕殺。司馬之心。路人皆思漢各省獨立聯軍景從雪樓季直蟄仙諸公。負天下重名。而鑑於大勢所趨。大義所在。同時並舉。扶植新民。組織共和。殄滅專制。諸公如此。所謂忠厚者亦復爲之非耶諸公之於鄙人。非有十年之交契一紙之往還也。今皆如此。誠僕精神道義之交矣。僕與足下。賦詩飲酒。談笑十年。何以喪心之言。忘本之論。來相告語若。是陸鍾琦之死論猶往事定之日當以足下爲何如人耶。文襄千辛萬苦。成此一軍謂爲待鄙人不薄。節菴此言。節菴此。心僕誠不。知其何解。國之練兵本以强國保民也。僕今正得藉手報命矣。吾國復光。吾民苒旦。文襄之賜。豈有涯。耶忠孝豪傑。素所愛慕。謬承獎譽。愧何可言。爲國家圖存。何嘗不忠。爲祖宗復仇何嘗不孝。爲天下倡義。何嘗非豪傑。竊附亦。樂雖苦亦。甘敬告故人。勿以爲念。碭張胡萬李阮諸君拜答雅意一如僕言。漢虜不並立。共和不偏安。遙指黄龍。以爲息壤。足下此時策杖來鄂。痛飲倍昔。僕則閉門種菜。長爲農夫。於願足矣。功名生死非所敢知。兩粤爲吾國革命生産之鄉。開通最先。光復亦早。諸君子締造艱苦。甚念甚念。有問訊者逹此讆言。惟珍重不宣 
 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[老慶記推盤據] [  琴仙]  
　　立推盤據老慶記今因乏力擔憂情愿將腐敗政府糜爛江山等出盤於老猿記爲業三面言明計盤價洋不名一錢正自盤之後任憑植黨營私殃民誤國滿族上下等人不得亂言衣分事出别無妙法價由十分情讓惟愿旣盤之後手槍炸彈不及老身笑駡恕詈均歸新東恐未周知立此推盤據存照宣統末年末月末日 
　　立推盤據老慶記押 
　　見中王失政押 
　　代筆阮資政押 
[說錢] [  愛]  
　　錢之形圓。流通之象也。太公九府錢。漢時五銖。錢終不及鄧通之錢布滿天下也。然旣以流通爲象。何世上之鄙吝者一經入手。便寗死不放。此何故耶。蓋彼不諳去來之法耳。若人人如鄙吝者。則世上之錢日少。鄙吝者之床頭日多。勢必埋於地中。歸於杇爛而後已。已則仍復飢寒而死噫。天下人之愚。孰有愚於鄙吝者哉。然有一事。可以原諒之。蓋鄙吝者必少技藝。彼思一經用罄。勢難再致。故惟有緊握不放。寗受笑駡於他人。無子嗣者更甚。故俗諺有孤老錢財瞎子性命之說。實不誣也。或問余日。如君所言。則任情揮霍。亦豈人世所宜哉。余日不然。若錢財用於當用處雖萬金不足言豪。用於無益處。一文亦是浪擲。此中權衡。要人各自撍握也。然有一事不能拘。蓋濟人耳。如本思給以五百。若再倍之亦非多費耳。或日。君言誠是。然鄙吝者見君是作。得不怒乎。余日。彼如能怒。尙有一線之明。如不怒。斯誠不足與道矣 
海外奇談 
[極大之古動物骨殖] [  掩耳]  
　　巴黎附近喜羅古雷地方。於西十月十二號有掘石者掘見古動物骨殖一副。含於石中。類龜蛇之屬情狀甚惡。骨髙二丈五尺。全體長四丈。牙齩骨長四尺。眼眶可容一人頭。下頷可容兩幼童之坐。諒必三百萬年前物也。現已將全副骨殖。解往巴黎博物院陳設 
尊聞閣詞選 
[哀江南（續）] [  豁公]  
　　龍江渡 
　　蔣山一角隠謌台。打鴨驚鴛事可哀。如此風波如此夕。幾多名士過江來 
　　新優孟 
　　登塲誰識舊王孫。座客如雲酒滿樽。不信好官錢易得。夢魂夜夜繞梨園 
　　物産會 
　　千年古國新開幕。萬姓脂膏共濟。艱誰爲東南撐半壁。黄金獨鑄故中山 
　　大觀樓 
　　香車寳馬夜迢。迢何只千金買此宵。十二樓中天不夜。滿城簫管咽江潮 
　　古意 
　　明月何易低。催人中夜散。不怨郎來遲。良宵若太短 
　　秦淮曲 
　　郎住錢城江。妾住桃葉渡。江水横門前。潮來復潮去 
忽發奇想 
[處置張勳法三續] [  漢裔]  
　　一張勳被擒時。哀求免死。余以爲許其暫生可也。然每晨須以針數百刺其身。因該賊前日所殺之人。尙不止每日數百也。以一人易一針。尙屬寛待 
　　二前聞張勳以人心煎荳腐下酒今令該賊以小炭團燒紅後下酒。如不肯食則燙其皮 
　　三以張勳之身。屈共膝。浸於極大之酒精瓶内。俟他日金陵議院成立後。置諸議院中。以供後世人唾駡 
　　四以鐵仿張賊之面貌。鑄像數百置諸金陵之通衢。俾見之者即加辱駡。庶償彼遺臭萬年之願也 
　　五昔秦檜媚外殘害同胞。後人遂作一種點心名日油炸檜。蓋大奸賊之紀念也。今擬作一種麵餅。形似現行之盤香餅血黑色名之日勳餅。使我同胞食此餅者。可切齒大嚼以洩憤也 
[四續] [  子貞]  
　　今日民軍之至急者。莫如軍餉擒獲張賊後。應由滬軍政府商請工部局將張賊囚於鐵籠。置諸張園任人來觀。入塲劵每紙售洋一元所得看資。槪充軍餉。想中外人士素憤其殘賊。人道咸欲一覩此人形之奇獸爲快也。旣可辱之。又可得餉。法爲至上 
野史 
[民族流血巾幗俠史松江女傑小傳（再續）] [  嘉定二我]  
　　福京之殘劇已矣。東粤風雲。僅一月而銷歇。於是中原乾凈土。惟永歷帝所崎嶇保守之湖南粤西兩 
 
 

Page 25

 
 
隅耳。成棟以爲旣溋平閩粤。又時出兵攻肇慶平樂間。幾陷桂林。身負不世之奇功。意彼中必厚報之日夜望開府廣州。而朝旨以成棟反側不可信。遣一吏爲總督位其上。成棟怏怏不樂。女傑偵知之。大喜。一日坐室中對語。女傑起撫成棟髪辮日。此奇醜者何物。我中國寗有是耶。成棟赮然不語。女傑知其心動。急起直追。發滔滔之清辨進而說光復之論。成棟撫儿嘆日非不能從卿。憐此雲間眷屬耳。時成棟妻孥在松江。恐反正後爲敵所害。故躊躇不能决。女傑日。我以大義勸君。豈欲賣公家屬而獨取富貴乎。先死尊前。以成君子之志直取佩刀以自刎 
　　二我曰。女傑飲恨吞聲。降志辱身。日處於荊天棘地之中。婆心苦口爲之激刺。暮鼓晨鐘爲之喚醒。生死關頭。天人交戰之際雖强暴不仁如成棟者。天良尚爲發現。待壯志已酬。大義已伸視死如鴻毛。犠牲於民族。壯哉女傑。雄哉女傑。一死已酬家國恨。九原眞見種族情 
　　紫電光騰。紅顔身世。蘭摧玉折千古傷心。成棟急救不及。撫尸而痛哭日。卿一女子。迺爲故國死。嗚呼成棟之罪。上通於天矣。自今以後我其自懺悔。我其有以報卿。即下令軍中。執敵吏爲總督者。上表永歷帝。奉正朔。移檄遠近。值金聲桓王得仁反正於江西。譚洪譚文等起義於西蜀。於是永歷迺復有雲貴兩廣江西湖南西川七省之地勢力膨脹。黯澹之殘局。勃然放一光彩。而洙江五嶺之風雲。則實我女傑頸血。腦血換得之者也。其後胡馬南來。義兵終敗。成棟援江西不及兵。潰信豐。墜水死。越十年而永歷爲吳三桂所殺。女傑所心愛之中國。遂就此而終。已亦遂以無名傳矣。嗚呼。全家白骨成灰土。一代紅妝照汗青。女傑之目共終不瞑哉 
　　二我曰。成棟一念之正。廣州之役。反正最有影響。罪大惡極之成棟。所未泯沒凈盡者。則靈犀一點耳。可見非叔寳全無心肝者。然亦女傑之功也。奈不幸而有自殘同種以媚異種之吳三桂在。不幸尙有甘心滿奴功狗胡兒之吳三桂在。使我漢家牧塲。一片乾凈土。沉淪二百六十八年。腥膻二百六十八年。至今日而始光復。鳴呼。傷心哉。鐫功奇石張宏範。不是胡兒是漢兒慘矣哉自各種人之入主中夏曾有一焉無漢人以爲之佐命元勳者乎 
戲攷[  吳下健兒]  
　　硃砂痣。一名行善得子。有林員外者。老而鰥所生一子。孩提時又爲匪徒拐去。孑然一身凄凉萬狀。擬置小星。以延嗣續。適有一客。臥病旅邸。欲賣其婦。以償醫藥之費員外不知底蘊。貿然購之。迎之入門。而婦涙痕滿面。緊鎭。雙眉。員外見之大駭。細詢窮詰。乃知羅數固有夫。貧病交加。不得已而作破鏡之舉。員外不忍見鴛鴦折翼。鴻雁分飛。遂遣之歸。并贈以白金二百兩。而客旣得金賜儻來。又獲珠還合浦。喜不自勝。病頓霍然。夫婦二人。即登門叩謝。後客往京中。買得一兒。送於員外聊報深恩。員外見其舉動。酷省已兒。憶已兒足上。有硃砂紅印。脫而視之。果有紅印在焉遂大喜而厚謝客。員外以不忍離人婚姻。而竟得天倫樂叙。骨肉團圓此中殆有天意焉劉鴻聲吳彩霞。合唱此劇。令人心曠神怡。劉唱（借燈光）一叚。調圓聲逸。轉折自然。白口至（銀錢是好寳具）將具字重頓後緊接（我助你的錢）數句。一氣奔放從容不迫。毫無力歉之熊。尤屬難得。吳亦竭力從事句句着勁。極抑揚頓挫之妙 
小說 
[愛情小說周利亞十三] [  閩縣超西子譯著青浦鈍根人潤辭]  
　　陳生心地仁厚。生症篤信基督敎待人一以寛恕。今見林生悔罪之狀。心不大忍。自念悲歡離合。乃上帝以之磨勵人者。我與施比亞之所以遭此顚沛者。或爲已之罪孽所致。非林所能爲力。雖林曾無禮於施。然實因少年爲情魔所誤。今旣悔罪。我何可不代上帝行赦宥之條。以開其自新之路。於是笑挽林生起。以最誠切之音調慰林生日。賢弟寛懹。即此一念之悔。已可得救。深願以後勿爲輕薄之事。僕當與群同歷天程。往事如塵。請勿談矣。林生聆此言畢。陡覺心地光明。毫無障翳。感激陳君。至於極點而陳君又爲之求宥於周利亞　　大凡婦女之心腸。必較男子爲軟自非淫凶潑賤之下流婦。莫不具三寸柔腸。一切慈悲之念。俱由此而生。陳生以和藹圓婉之語。勸周利亞。又益以林生涕泣可憐之狀周利亞雖鐵石人。亦當爲之首肯况臂痕宛在。信誓難忘。回憶舊情頓覺林生之可愛。於是頓足長歎一聲。舉從前切齒怨恨之熊。有如烟消霧泯 
　　斯時陳命步卒自山中控馬來請三人上馬。取道回山。四騎並行互談别後之事。嗚呼。此四人者。一小時前。猶爲勢不兩立之情敵。一小時後。復成親密和愛之舊交。世間萬事之轉機。未有捷於此者也吾無以歸功。當歸功於基督敎。當歸功於上帝 
　　四人行未三里。將尋徑登山。忽聞背後馬蹄聲急。回轡視之。約有二十騎。轉瞬近前。施失聲曰。我父來矣。！繼又恨聲曰。蠢奴亦來矣奈何 
 
 

Page 26

 
 
   
 
 

Page 27

 
 
   
 
 

Page 28

 
 
   
 
