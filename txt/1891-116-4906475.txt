# 1891 - 116 - 4906475

 

Page 1

 
 
[廿四史全書告成] [  圖書集成局啓]  
　　本局所印廿四史第一第二批出書經已布告同人早邀鑒及兹第三次亦已告竣計宋史明史一百本校讐裝釘精益求精盛以木箱尤爲古雅連前出者共計三百九十二本裝成三箱每箱收回價洋銀六角敬告有股諸君及早持票取書俾得先覩爲快焉 
[得彩求售] [  申報館協振所啓]  
　　本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交本舘代售助賑冀求速痊計文徵明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座漢玉五件如有合意者請速來購取其價亦可格外從亷旣得珍貴之物又有施濟之名一舉而二善備想痌瘝在抱者自必踴躍樂輸也 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地輸徙死亡男女屍骸蔽江而下其幸而不死者飢腸轆轆全無粗糲下咽有不視患難延漸將告繁者乎伏念三館勸辦賑捐而後江浙福建諸省俱蒙大君子慷慨輸金今兹畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美右巨欵慨施則作善降祥福報可操左券已 
[論鴉片宜禁種並行]  
　　嗚呼開闢以來創生民未有之奇禍孰有如洋藥之烈者哉中外通商數十年國家錢刀金幣流於外國日積月累幾至民貧國病要以洋藥之漏巵爲最甚蔓延迄於今日上而搢紳逹官下而編户齊氓如嗜昌歜羊棗未易詰其所以然者旣費中國之金錢又耗百姓之元氣此觀世者所爲長嘆息者也當世典樞密者非無公忠體國之臣憂深慮遠之圖大抵知之而不能言言之而不能行其中識時務者謂宜種罌粟以收利權老成持重者又謂宜禁種罌粟以厚民食議論紛紜莫衷一是害旣不能去而漏巵亦終不可塞然則如之何而可也曰莫若禁與種瘘施而復得並行不悖之道則策之上者矣按中國罌粟之種向惟廣東有之嘉慶末年浙江温台等處亦有之近則於福建爲建土於雲南爲南土於四川爲川上於山西爲西土於浙江之象山爲象土於江南之碭山爲碭土夫以洋藥之銷路如彼其廣洋藥之利息如彼其厚人情孰不好利宜其效法之不暇乃與西人互市以來已五十年於兹而鶯粟之種如雲南四川每省不過數縣寥落僅堪指數不聞歴各省而遍種鶯粟者豈盡人地之不宜哉民之狃於所習而便於苟安久矣非其耳目之所見聞與其手足之所熟習一旦遽欲奪其素業雖明知其利而有不樂爲之者也是鶯粟之不待禁也明甚且鶯粟之禁也將慮妨礙穀産難充民食而禁之與抑慮土漿日多以致吸烟愈衆而禁之與如慮妨碍穀産難充民食而禁之也則如雲南四川其種鶯粟已非一年不聞饔飱之供因是而减如慮土漿日多以致吸烟愈衆而禁之也則煌煌訓示視同虚設諄諄勸戒充耳不聞禁者自禁食者自食於中國無毫髮裨益而徒然坐失其利夫旣不能禁洋藥進口而惟鶯粟之是禁也抑亦過矣是鶯粟之雖禁而無益於禁也亦明甚按洋藥一項中國每歲輸銀二千餘萬兩爲數之鉅實無其匹夫以有限之金錢易生之不窮取之不竭之洋藥以日以年靡有底止而欲使中國富天何可得全賴土漿日旺猶可補救彌縫於萬一設復禁之不且助他人之焰而滋其勢哉年來洋人欲與雲南西藏等處通商其處心積慮無非爲鶯粟起見苟不早爲設法則利之所在終爲他人攘耳是鶯粟之不可禁也又明甚鶯粟旣不可禁奖則將任民間之種與否而漠不加察乎是又不然蓋亦曰予之以節而已矣其予之以節奈何曰令各督撫查明各直省種鶯粟之數已種者不在禁之例未種者則在禁之例造册報部將種鶯粟之田編爲烟田酌定稅則計畝徵稅其在禁之例者自不敢以身試法其不在禁之例者自必愈加踴躍以期日旺一日年盛一年國家於此旣可以充儲國用復可以奪外洋之利一舉而數美備此吾所謂禁與種兼施而並行不悖之道也夫如是則土漿不患其日少卽洋藥不患其居奇漏巵可以杜塞穀産可以無碍計無過於此者雖然此特爲一時利權言之耳若我國家奮發有爲變更積習則命一介使臣傳書外國曉以大義絶其進口然後大布詔令於天下申之以明訓董之以嚴刑去其害而被其利起百萬生靈咸臻之仁壽之域信所謂德邁三王功高五帝者斯尤草野有志之士日夜企踵拭目而冀其說之必行者也嗚呼難已 
[本館接奉電音]  
　　昨由京友電傳硃旨一道敬謹譯登○三月二十三日奉硃筆李紱藻補授右春坊右中允欽此 
[蘭掖淸風]  
　　京師南西門一帶甬路自水退後多有坍塌處經順天府尹憲派員會同五城水局紳董籌措欵項自南西門起至草橋止將甬路修築雇集災民以工代賑此路約長五里工程已有十之七八想不日卽可告竣矣○又聞草橋河水已涸其中泥沙淤漬反高於平地順天府尹憲擬俟甬路修竣卽將河身塡平而另就地形低窪之處掘成河道約深五尺俾夏令霪雨時水勢有所宣洩仍倣以工代賑之法誠一舉兩得也○某甲京西人入京小有營幹與蔡家胡同某妓有嚙臂盟暗綰同心之結遂成偕老之謀於某日黄昏時相率潛遁龜鴇等正苦無從覔訪適遇甲之友人某乙尋歡至此因卽扭住逼令帶同尋甲如不得端倪卽將妓女身價向乙取償乙脫身無計經鋪户作保始得出外行人失牛邑人之災其此之謂歟○甲乙兩人有同盟誼出資在南横街開設切麫鋪二年有餘頗覺獲利甲因手内拮据欲將資本拆出乙不允致起爭端有某瞽者與乙素稱莫逆聞知此事代抱不平奔入鋪内一言不發將所有器具摔毁一空甲乘隙走出控告西城坊署派役二名立將瞽者拘案尚未審訊吹縐一池春水干卿底事何致棄文用武對簿公庭若此人者不但盲於目且盲於心矣○燕家胡同有天津下處凡著名痞棍之籍隷天津者無不聚集其中此輩無所事事平日專向大小妓院派令每日出資若干以供口腹遇有毆鬥等事一聲呼喚不難羣起而攻中城侍御自接閱廷寄後赶卽飭令中西坊官派捕多名赴天津下處拿獲著名痞棍六七名到署收禁以待移送刑署訊辦其餘著名痞棍如狼之很虎之猛者尚不下五十餘名俱已胆落魂飛相率遠避現只存茅屋數椽而已○奉宸院郎中會同三 
 
 

Page 2

 
 
海郎中監修北海淸雅齋自去年四月興工至冬間告竣所有齋中寳座曁一應裝修桌案陳設器具爲某商包辦一律齊備陸續呈進尚未蒙　欽派大臣騐收云 
[毛茶到潯]  
　　九江來信云連日霪雨兼之寒氣逼人春行冬令各山莊所採毛茶均未到潯惟通山所産毛茶一水可通已次第運到發女工開揀連日城廂婦女麕聚郡城守候揀茶者人山人海潯城内外保甲局員每日督同局勇往各茶棧次第巡查驅逐閒人以免男女混雜滋生事端 
[湓浦春潮]  
　　優孟衣冠扮演古來事實忠奸善惡描摩逼肖可以感發人之善心懲創人之逸志自近日花鼓戲一出有淫而無貞有變而無正所扮男女相悅情狀汚穢不堪校桑間濮上而又過之九江官簰夾花菓園一帶鄉村近有無賴之徒相與歛錢每日於金烏西墜玉兎東昇時搭臺演唱燈燭徹夜鑼鼓喧天雜以淫詞艷曲引誘愚夫愚婦廢寢忘餐敗名失節貽害不可勝言望前某夜有某紳惡其淫聲恬耳敗壞風俗前往驅逐不料若輩胆敢糾聚多人赶至紳家喧閙勢甚洶洶紳家卽將大門扃鎖若輩以其畏之也益肆猖狂拆垣擲石勢將一擁而入紳急出洋槍數桿燃放若輩始鳥獸散次日紳等往縣署禀報張明府准詞卽飭差役簽提無賴數人到案嚴行究辦○西關外甘棠湖上茶庵迤西一帶隙地向爲商旅停厝棺木之所住持僧藉此厝費供應香燈衣食所以香積廚中不甚匱乏近日聞有匪徒每每覬覦厝屋中物某夜乘僧熟睡撬開胡孫兩姓厝屋竊去棺外幃布及案桌門扇等項次日僧始見之卽往兩處報信兩姓檢查之下幸棺尚未撬開亦不深究否則報官請緝又多一番周折矣 
[揚城火警]  
　　本月二十二日更鼓已闌東方欲曉揚州舊城内西門大街某爆竹店失愼黑烟罩地紫焰冲霄鄰人蝶夢方濃忽聞一片嗶剝聲赶急披衣起視火已不可嚮邇但見高徣雙響花筒流星憑空飛射拉雜縱横幾令人無從施救本街各店尚未啓門各家急登屋設法保護始免波及是時各善堂水龍已陸續馳至汲水澆灌又將火路拆斷始得熄滅僅燬平屋兩間餘皆無恙至起火之由傳聞係遺火炮紙堆中致肇此禍云 
[旅蹤飄泊]  
　　客有從袁浦至揚州者言有紹興人王秉奎由山東至淸江本月十二日舟行至湖嘴地方因事小泊王忽欲登岸遊覽獨行踽踽竟如河上仙翁一去不回同舟衆客久待不至赶急分投遍訪影響毫無衆客不得已現又來揚尋覓依舊消息杳然衆憐其同是天涯作客且又誼屬同舟不忍棄之而去遂代出招帖遍貼通衢略謂王廿餘歲身中面瘦而黑素有痰疾如有四方君子得遇此人請送至淸江沈天和信局定當重謝未知日後尚能尋見否也 
[烟臺近事]  
　　修理街道一節已見前報兹儒林街會館街兩處業已竣工但見工料堅實平坦如砥出其途者皆口碑載道惟日來不知何故工程暫歇云○登州地方春間時有瘟疫雜症各營兵勇染患者尢多醫家往往束手賴有郭墨樵者施以刀圭應手輒效○萊山集以南某𤱝中某姓婦虐待其姑前月十二日天大雷雨遽遭殛斃○龍禪和尚者南海普陀山法雨寺之住持也到處雲遊前由泰山迤邐東來復由烟臺買舟赴津以便作都門之行所過之處賢士大夫多樂與之遊叅禪入定而外尤工書法論者比之爲惠遠懷素一流人物○登榮水師自前任丁撫軍改換營制後其稱得力其剿辦海陽島及巡防埕子口河口各役俱有殲宼擒渠之績以故海宼跳梁無不望風歛跡洋面賴以靜謐今忽聞將有裁撤之信商船漁户驚相傳告若頓失所恃者然究未知傳言屬實否○關道憲盛觀察於二月間赴津兹於月之十四日回轅聞係由津逕往小淸河辦理河務也今擬於廿一二日仍赴工次○月之十七日新建这廣全善堂不戒於火焚去房屋十餘間現經道憲飭重加修理尅期半月竣工以俟撫憲按臨卽備作行臺云○歴年以來北菓南運每得善價故附近村莊之菓木樹亦因而增多當三月盛開時桃李芳濃梨棠冷艷海濵斥鹵之區亦成錦繡世界且東作方興畎畆間扶犂叱犢又成一幅天然圖畵百花香裏看春耕正是此時風景 
[新婦捲逃]  
　　甯有馮某者近因前妻病故老母無人侍奉憑媒娶一再醮婦爲繼室上月間載之回家行合卺禮甫及匝月馮以他事出外未歸是夜婦將細軟衣服席捲而逃至次早馮母始覺則已門户洞開人如黄鶴矣着人急喚馮至隨尋媒　理論媒亦遠颺徒令頓足搥胸懊悔無及云 
[皖中官塲述聞]  
　　署理兩江總督安徽巡撫部院沈仲帥於廿一日交卸督篆後旋卽秉節乘輪上駛仍回本任是以署撫阿嘯山中丞聞報卽札飭候補同知許司馬之薦孔司馬廣洋候補知縣饒大令衡鄭明府思賢赴金陵迎接懷甯縣吳松午明府亦飭家丁協同差役將撫轅内陳設各件備列整齊靜候仲帥復蒞○署理安徽藩憲嵩書農方伯訪悉屬員衙叅日期簡房須候齊方行诅見殊屬不成事體是以諭飭門吏凡衙叅之期屬員求見者隨到隨禀不得稍形怠惰云○前辦運漕釐務候補直隸州知州李少靑直刺現已病故遺差經藩憲嵩書農方伯札飭現辦中梅河釐務候補府邊卓存太守保經調辦遞遺中梅河釐局差以候補府鄒墨賓太守增翰接辦 
[焚如死如]  
　　鎭江西門外新河灣一帶俱係貧民棲止結草爲廬支板作架有劉嫗者年已古稀推拿小兒急慢驚瘋延者頗衆月初嫗患病在牀夜將二鼓所燃洋油燈忘却熄滅經風吹之延燒帳幔遂成摧枯拉朽之勢諸人從夢中驚醒則已不可收拾一時警鑼四出各水龍聞警馳救一水盈盈未能飛度只得中道折回時則箕伯揚威祝融肆虐黄茅白葦轉眼成灰此役也計焚去三十八户劉嫗葬身火窟事後檢出屍骸麋爛不堪且如先軫之喪其元吁抑何慘歟 
[駕車肇禍]  
　　昨日午刻有寗波人某甲由英大馬路駕馬車向東飛駛行至一洞天前適某乙挑煤屑而西觸仆於途頭顱頓破鮮血直迸痛極聲嘶巡街捕見之將甲拘住囑乙偕至捕房捕頭令送乙至西醫院醫傷甲則暫行管押 
[上海縣署瑣案]  
　　虹口人陸金和向在輪船執役前年娶朱香全之女爲室楊花水性輕薄顚狂不嫌醜陋遂與賭棍馬貴泉私識明來夜去已非一朝陸微有所聞遂於上月二十夜糾約多人破扉而入當塲拿獲將馬之髮辮剪落旋有范毛毛者並地保錢坤寳理勸未妥控諸琴堂陸邑尊請幫審委員宋二尹提訊陸訴稱小的係本邑人前年憑媒娶朱女爲妻入贅朱家住虹口朱家木橋附近今正妻時時出外小的因此留神旋知與馬有私遂於二月二十夜回家見馬在房内小的忿火中燒將馬髮辮剪去事後由范錢調停未妥是以來案控陳地保禀稱馬與陸妻私識被陸捉姦經小的等屢勸未成叩求明鑒朱氏供稱去年九月馬向小婦人借去金押髮簪金約指金耳墜金臂釧小婦人前往索取旋卽成姦馬供稱小的當小工度日去冬借住陸朱氏家每月償房飯洋四元上月二十晚在家閒坐卽被陸扭至街心肆意兇毆剪去髮辮並無誘姦情事叩求明察二尹判令將朱氏責籐條一百下交陸領回管束馬笞責二百板收入所中限繳金飾○陳顧氏之女阿鳳被鄰人方阿全誘姦由英公堂送縣訊辦陸邑尊判令收入所中候原告到案再訊此已見諸前報者也前日帮審委員宋莘樂二尹飭提詰訊陳顧氏携阿鳳並邀見証人甘阿二陳保保投案訴稱女兒現年八歲日前在賽馬塲邊挑取野菜被方姦汚阿鳳訴稱是日方令仰臥於地伊卽覆在身上被其强姦方供稱小的年十七歲賣山芋度日是日阿鳳向購山芋議價未成攫取一枚而去小的　奪無意中將伊推仆於地實未强姦甘供稱小的年九歲父 
 
 

Page 3

 
 
親賣水果爲生是日亦在是處挑野菜並未見方行姦陳供稱小的年十五歲向在塾中讀書伊等之事並未目見亦不詳知二尹傳官媒至案命將阿鳳帶出察騐有無傷痕旋禀稱騐得私處並無紅腫委係未經破身二尹以陳顧氏所控難憑且甘等均是小孩更不足據旣已騐明並無紅腫可見實未成姦惟陳顧氏固執己見因着將方還所甘陳交陳顧氏帶去聽候覆訊核辦 
[英界公堂瑣案]  
　　日前泰和染坊出店人陳揚生至順泰碼頭棧内取靛靑樣棧中人疑其行竊遽爾毆傷事經某號巡捕所知帶陳至公堂將情禀訴蔡太守諭令延醫療治一面飭傳棧中買辦席子山定於昨日午刻會同英領事庭訊泰和執事人俞榮奎訴稱坊中議買某客存棧之靛靑囑陳前往取樣諒棧中人不相認識以致誤毆陳訴稱小的去取樣時棧中人疑竊行兇慌急中不知兇手爲誰後始訪知卽席席供稱陳從未到過棧中故不相識當時問伊買何客之靛伊所言某客人並無靛寄存因此阻留旋致爭執蔡太守商諸富副領事謂陳受傷情實惟不能指實何人逞蠻姑飭席查明行兇人覆候核辦否則着席酌償養傷貲○包探秦少卿禀稱前有西人某甲挈妻雇坐張文義姚阿狗二人所拉東洋車遺失皮夾袋一枚内盛金鐲一枚銀鐲二枚金領簽一枚金戒指二枚小匣一枚今由小的查獲張姚詰問之餘張認明皮夾袋内諸物皆已質錢用罄至姚之與聞與否尚待細查張供稱小的係江北人前有矮小鬍鬚之西人挈婦出游西人坐小的之車婦坐姚車後小的在坐墊下檢出皮夾袋雖知西人遺下然已無從交還姚供稱小的載西婦出游不知西人有皮夾袋遺在車上蔡太守飭包探將張姚帶回捕房查吊失物○洪永甯訴稱小的係甯波人在順泰碼頭當扛夫昨日運煤與同業洪信立爭前口角致被擊破頭顱方阿如助同逞蠻爲此報捕一併拘案信立供稱小的亦甯波人扛煤時悞與永寗相碰以致忿爭不敢行兇尚求恩恕方供稱扛煤時小的在前信立在後爭毆之事並不相干王阿明訴稱小的經理順泰碼頭當上落貨物時小的必在碼頭上照料昨日目覩信立永寗打架方並不與聞現願具保蔡太守騐得永寍受傷屬實諭令投西醫院醫治信立押候永寗傷勢告痊再行核辦方准交王保去○包探何瑞福禀稱小的查獲竊犯汪阿桃招認行竊保安善堂銅香爐錫燭臺錫盆質錢使用業已吊到燭臺尚有香爐錫盆已將質票售與南市洽興街某舊貨攤汪供認前情並稱所少各贓可往吊取蔡太守判令笞責一百板管押十四天起案之贓先行給領其餘再行移吊○前報列壳件洋行細崽張行生控同行細崽李阿林竊取布長衫有小細崽傅金雲爲見証並訴稱曾屢被鷄姦等情李阿林不認行竊傅供稱李確竊長衫至鷄姦有小李生目見蔡太守飭送醫院騐視李押候傳到小李生再訊兹悉壳件實係克堅字音略同是以訛誤云 
[法界公堂瑣案]  
　　昨報列導淫遭譴一則昨據黄彝德之弟及其妻與岳母等遞稟環求免究同轉問曰爾知黄店中所售者何藥作僞二十餘年害人不淺罪不容恕其岳母稱此種丸藥係伊父傳下伊年幼無知尚求寛容同轉不准着將黄帶案仍照昨斷枷責其岳母等再四求恩齊在堂上號哭同轉憐之着暫免笞責先行枷號示衆○昨晨葛同轉命將喜事流氓徐寳林朱阿四田寳生葉亨田楊錦芳章國楨李桂軒等七人覆訊問爾等因何在捕房前混閙不休阿四等供稱小的等均有行業是日行過是處偶然駐足不敢吵閙同轉查得葉亨田楊錦芳本非安分之人先行枷號七天徐寳林姑念年幼責手心一百下其餘各人照原斷各掌一百下從寛開釋○太古昌洋棧出店李德興陳子靜秦鴻卿等因串竊客人夏布經棧夥祝阿生查知將三人扭送捕房同轉訊明之下當將三人判令笞責在案昨晨提三人覆訊問爾等在棧各爲何事如何行竊客人貨物押在何處押本如何分用李德興供稱小的向在棧中爲主人拉車陳爲司閽秦爲茶房竊夏布一梱共計十六疋先在三洋涇橋恒豐押店押去六疋得洋四元繼在大巡捕房南首恒德當當去六疋得洋四元後在英界麥家圈隔壁典當内當去兩疋得洋兩元是晚給陳秦兩人各洋一元言明往花烟間作夜合資小的代陳看守棧房門尚有洋八元小的自用四元以四元給陳秦分用同轉問除押去十四疋外尚有兩疋何在供稱已交染店染票已交還失主同轉令照原斷笞責押候交保○楊樹因貪喫懶做屢向其母硬索錢文經其母送案懲辦釋出後不思改過又經其母扭送葛同轉着押候笞責二百板傳其母到案質訊昨因楊母仍未到案同轉着照原斷笞責還押○蕪湖全泰盛信局小主人陳聖武卽阿寗在局私拆客信銀洋誘同陳熊氏乘輪來滬當日蕪局發電來申命同業中人報捕將男婦二人拘獲送案等情曾詳前報昨據陳熊氏之胞姐吳熊氏投案聲稱胞妹日前來滬經信局中人指拿到案現因妹丈陳紀榮由蕪湖有信來滬命小婦人具保爲此投案同轉命包探將陳聖武陳熊氏等帶案問陳熊氏曰爾如何與陳相識因何同來滬上供稱正月間在蕪湖與陳相識嗣因小婦人欲至滬上訪視姊姊適陳亦欲來滬遂與同來問吳熊氏曰爾住何處答稱現住三洋涇橋堍陳阿長房屋中請將胞妹給領以便送伊回家同轉允之○蘇州航船户華阿狗於航船覆後私將金姓客所裝白蠟一件典押銀洋經金控案同轉將華枷號在案昨因枷期已滿帶案詰問謂爾旣以駕船爲業當以信義爲寳爾私押客貨反敢妄稱救生局索費殊屬任意妄爲着再掌八十下以儆將來○王甫亭因竊南誠信烟館銀烟匣一隻判令掌責一百下在案昨經同轉提訊王稱係成衣匠阿三之兄同伴吸烟乘間竊一匣同轉着暫免掌責押候查明再核○積竊林三寳與王阿福至法界行竊經包探拘押同轉判責二百板遞回蘇州原籍昨又帶案據王供向爲銅匠來申找尋母舅不遇以致流落求免遞解情願自行回籍同轉着將二人各責二百板林押候遞解王准卽釋放○積竊陶阿春本擬遞回本林塘嗣以該處並無親屬着責三百板釋放不准逗遛租界 
[光緒十六年分辦理仁濟和保險有限公司情形節略]  
　　謹查仁濟和保險公司光緒十二年重訂章程歸併辦理已將第一屆至第四屆帳略刊布周知兹自光緒十六年正月起至十二月止爲第五屆結總之期本公司股本一百萬上年存招商局三十萬開平局十四萬法蘭西銀行十五萬怡和洋行十五萬匯豐銀行十萬麥加利銀行五萬有利銀行五萬葉成忠房地抵押四萬徐子靜房地抵押三萬三畏堂股票抵押四萬八千兩餘存招商局往來帳本年提撥改存招商局三十萬開平局七萬織布局三十萬匯豐銀行五萬有利銀行五萬惠通銀行五萬三畏堂股票抵押四萬八千招商局往來除付利外存五萬零銀行未收息七千零併連本局未塡及收回股票十六萬九千零共計實存正本一百萬兩歴年公積十一萬三千餘兩查本公司章程所收本銀儘數併存銀行因奉北洋商憲札提銀三十萬存放織布局内週年六釐行息昨宣懷接建忠電報布局借保險三十萬俟光緒二十五年還淸官欵後接還保險每年六萬至光緒三十年爲止等語容俟禀明再行布告此本項存撥大略也本年進項則保險僅有七萬五千兩各存項利息八萬餘兩支項則各局賠欵四萬六千三百餘兩回綵三千五百餘兩股分官餘利八萬兩出入相抵結餘一萬二千三百餘兩各執事照章提酬勞奬賞一成銀一千二百餘兩辦理五年淨得公積十一萬三千餘兩此息費收支之大略也向來保險公司皆賴分保他公司輪船貨物爲利重而害輕本公司尚未辦到是以利不能厚惟望各局同人設法招徠以期蒸蒸日上而已董事盛宣懷杏蓀馬建忠眉叔唐國泰翹卿鄭廷江秀山經元善蓮珊蕭郁文蔚南歐陽煌鑑堂陳猷輝庭謹啓○綜結一該股分資本規銀一百萬兩一該前屆股利未取規銀三千三百六十七兩五錢一該本屆股利規銀八萬兩一該各局回綵規銀三千一百五十四兩七錢八分九釐一該董事酬儀規銀一千六百兩一該船局出力司事酬儀規銀四百五十兩一該各執事酬勞奬賞一成規銀一千二百三十兩五錢八分七釐一該上海洋子公司轉保費規銀二百四十兩一該綵結公積規銀十一萬三千三十六兩九錢二分八釐共計結該規銀一百二十萬三千七十九兩八錢四釐○一存輪船商局規銀三十萬兩一存織布總局規銀三十萬兩一存開平礦局規銀七萬兩一存 
 
 

Page 4

 
 
匯豐銀行規銀五萬兩一存有利銀行規銀五萬兩一存惠通銀行規銀五萬兩一存輪船剛局往來規銀十三萬二千四百四兩三錢三分一釐一存匯豐銀行利息規銀二千五百兩一存法蘭西銀行利息規銀二千五百兩一存惠通銀行利息規銀一千五百兩一存有利銀行利息規銀一千二百五十兩一存開平礦局利息規銀一萬一千二百兩一存三畏堂股票抵押規銀四萬八千兩一存缺額股分規銀一萬三千六百兩一存缺額股分提息規銀一千八十八兩一存現存本股票規銀十五萬五千一百三十兩一存現存本股票提息規銀一萬二千五百三十二兩一存上海客商欠保費規銀五十七兩八錢六分八釐一存上海包用規銀一千二百十二兩四分八釐一存港局欠保費規銀八十三兩八錢五分三釐一存現存英洋規銀二十一兩七錢四釐共計結存規銀一百二十萬三千七十九兩八錢四釐○綵結一進各局保費規銀七萬五千兩八錢五分一進商局存項利息三十萬周息六厘規銀一萬八千兩一進開平礦局存項利息規銀一萬一千二百兩查本年收煤由商局在津各船取用作銀并有撥來煤欵及找數外尚不敷息欵一進匯豐銀行存項利息計十萬兩六厘三個月規銀一千五百兩一進匯豐銀行存項利息計十五萬兩周年息五厘規銀七千五百兩一進法蘭西銀行存項利息計十萬兩周年小利規銀一百七兩一錢八分一進法蘭西銀行存項利息計五萬兩周息五厘規銀二千五百兩一進有利銀行存項利息計五萬兩周息五厘規銀二千五百兩一進麥加利銀行存項利息計五萬兩周息五厘規銀二千五百兩一進惠通銀行存項利息計五萬兩六厘半年規銀一千五百兩一進怡和洋行存項利息計五萬兩周五厘半規銀二千七百五十兩一進輪船商局往來利息按日計算周息六厘規銀四千九百九十兩四錢四厘一進商局往來還下本股利息計二個月周息八厘規銀一千七百五十七兩三錢三分四厘一進徐子記抵欵利息計三萬兩周息七厘規銀二千一百兩一進三畏堂抵欵利息計四萬八千兩周年息七厘規銀三千三百六十兩一進缺額抵欠股分頂下本屆提存官餘利規銀二千三百十六兩一進現存還下本股項下本屆提存官餘利規銀一萬一千三百四兩一進更易新股票摺換費規銀七兩共計結收規銀十五萬八百九十二兩七錢六分八厘○一支各局保險賠欵轉保攤賠溼貨拍賣均已冲除規銀四萬六千三百八十七兩六錢四分九厘一支各局保費回綵除紅提單内保費扣現綵外計規銀三千五百九十五兩六錢七分一厘一支聯票雜用規銀九百七十三兩九錢八分二厘一支保金利源棧轉口貨火險費規銀一百三十四兩三錢七分五厘一支葉成記抵欵預來十天找息規銀七十七兩七錢七分七厘一支滬局總管總船主帳房薪水規銀五千八十兩一支董事八位酬儀規銀一千六百兩一支船局出力司事酬儀規銀四百五十兩一支各埠無著客商欠保費規銀二百八十七兩四錢四分一厘一支股分官利規銀六萬兩一支股分餘利規銀二萬兩共計結支規銀十三萬八千五百八十六兩八錢九分五厘除支結餘規銀一萬二千三百五兩八錢七分三厘一提給各執事酬勞奬賞一成支規銀一千二百三十兩五錢八分七厘淨計結餘規銀一萬一千七十五兩二錢八分六厘一上屆公積餘存規銀十萬一千九百六十一兩六錢四分二厘共計結餘公積規銀十一萬三千三十六兩九錢二分八厘 
[佛口婆心]  
　　兹承蘇省藩署鄧　善堂大善士續募到第十二批賑欵英洋一千二百五十六元遵卽收領彚解災區目下東直哀鴻待賑甚切仰蒙鄧大善士一再籌募按批惠擲婆心佛口令人欽佩無窮豈僅食德飲和者頌聲交作哉除將各户花名另列淸單外用先登報叩謝[  上海文報局協賑公所謹誌]  
[浙省撫轅抄]  
　　　月十四日牌示照得時交夏令天氣漸煖今本部院定於本月十八日換戴凉帽仰合屬文武各官軍民人等一體遵照毋違特示署藩司龔差人禀安禀知今日巳刻移衙運司惠禀安銷假杭府李候補府　道洽俱禀銷會查藩庫存項差劉至喜禀見海鹽縣吳壽昌縣湯俱來省禀　叩見大挑縣楊毓俊禀見銷藩司委催前建德　故令家屬會算交代差夏先楫禀請感冐假數天譚汝玉禀安在營儘先千總嵇恕禀奉飭知遇缺拔委叩謝○十五日將軍吉杭都統恭乍都統忠學　藩織造明俱差賀孝亷堂山長楊拜會署藩司龔臬司唐運司惠俱進見並藩司許道員世嘉湖道王俱差人禀安候補道黄進見彭倉聖祠並銷假宗天后宮俱進見丁法喜寺禀安俱禀銷行香差省防統領劉記名總兵費杭中二恊　用副將鄭尊友李成林遊擊蘇長慶俱禀見嘉興恊張金榜來省禀到嘉防分統正任象山恊余禀見叩辭回防四營都守杭嚴衛韋省提塘張俱禀安杭府李城隍　並禀見杭理事溥伍公廟寗分司高于公祠嘉分司黄水星閣候補府吳京培岳王廟蔣德璜錢王祠祝慶年玉皇山俱禀安銷行香差王嶔劉至喜郭式昌時慶萊俱禀見乍理事廷禀知藩司委採辦黄茶差禀見叩謝杭同知兼杭通判孟海鹽縣吳壽昌縣湯新選新昌縣係鼎烈三學五監院各首領佐貳候補文武各官俱禀安候補同知顧璜曹娥厘局專丁來省禀謝楊飭留辦候補縣鍾守鑅俱禀見卽用縣黄大華由瓶窰來省禀知糧道委錢餘河工仍兼保甲叩謝大挑縣吳炳修禀知　催前嘉善莊令短欠匠糧現已掃數解淸禀見銷差江蘇候補縣葉琳領解絲捐銀兩禀辭回蘇委署桐鄉縣丞張傳泰禀請殿假數天候補布理問陸繼賢禀知厘捐局委西墊厘局差叩見禀謝卽辭 
本堂鎗上三香膏月送百八除癮甚多祇緣神效妥速復承遠近源源購辦因思舟車不便爰將原方加以人參法製成糕凡癮一錢祇需三兩包　斷根每兩均價四角本爲濟人計也連月接雲南四川山西貴州廣東福建漢口等處惠函或遠寄銀洋或空函下問僉欲躉批再减藥價購去救世云云本堂三香膏蒙　同志樂助經費報舘慨免刋資因人成事不忍却其盛心爰定新章凡辦十元者九五折二十元者九折五十元者八五折凡寄洋購辦者請再由别局詳述一函以杜假充但鎗上戒烟藥得力全在肉桂不識醫藥人暗减肉桂以極賤金針菜巧立發四草名目誘人重價且無怪人用之不效徒貽笑柄豈知五行有生尅之功譬如人手足厥冷加之立刻通暢抑體質虚弱服之引火歸原冲服之故因貴藥不與賤藥同煑耳凡在本堂戒烟之人精神爽利百病立除尤爲明證特將本草肉桂功用迭登前報聊當喝棒 
 
 

Page 5

 
 
 
二擺渡泗合木鋪乃徐仕譚守儀合股疊年生意虧本而每股應塡洋二百元徐自愿退股塡還今將買婢一口年四歳寫數立明作塡此頃又將鋪底街帳與守儀承受加添成記自理前泗合並無街外揭借會項等事此佈 
 
 

Page 6

 
 
 
今有新造江西路市樓房九幢洋房一所又五馬路洋房三所内裝有自來水房租格外公道如合意者請至四馬路本行面議可也長利洋行啓 
 
 

Page 7

 
 
   
 
 

Page 8

 
 
 
昌濟木輪下午一點鐘往蘇州利濟局 
元和輪船晚往長江怡和行 
 
 

Page 9

 
 
[西湖佳話]  
　　杭州駐防八旂馬甲步兵聯名恭製大紅萬民傘一柄四圍繚以五色排鬚上繡眞金字備齊統制儀仗鼓吹送至恭副統判鈴轅羅　簷前以揚盛德○本屇幸卯鄉試貢院圍墻及堂宇號舍均需修葺以壯觀瞻日前署藩司龔方伯已札委杭同知孟司馬興辦矣 
[邗江官報]  
　　十八日梁分轉世禮由泰屬來揚十九日陳鹺尹壽椿委解甘肅餉銀二十日胡大令爾銘解京餉起程二十一日酉刻江都轉出轅晋省躬賀劉峴帥任禧並禀要公 
[滬南放生局二月十五起廿九日止第六次淸單]  
　　留園貽範堂盛樂輸四元陸逵吉洋一元益昌源二元世恩堂一元凝祉堂一元祥泰興一元同四美一元永祥仁一元洪茂行一元信和公一元張大興洋五角洪東橋五角祥茂洽一元李景永錢二百汪莘田錢四百唐如蓮錢四百徐浩然錢三百許愼卿錢二百徐逹源錢三百江川大錢二百秦賚生朱馥生各錢四百沙端甫錢八百惠祥雲張寳榮各錢二百以上共合數廿元耐闕齋主人樂輸五角無名氏樂輸一元諒獨力之難支賴衆敬而易舉庶此道藉以不墜而此德咸感無窮書曰作善降祥福報可操左劵已特登報端以申謝悃[  大南門外放生局司董金秉鈞謹啓]  
[上海四馬路文報局由恊賑公所經收蘇藩署鄧從善堂經募第十一批賑欵細户另登淸單]  
　　招文縣沈明府捐募洋一百元川沙廳倪司馬助洋一百元又募本處紳商等洋二百九十三元八角元和縣李明府續募芹記曹平銀一百兩申令規元一百另七兩五錢五分江陰縣孫明府助洋一百元又募洋三百廿二元六角溧陽縣吳明府募寳泰等五典各捐春酒洋二十元鹽棧等十五　户共捐洋一百元永玉記助洋二元○以上共計洋一千一百十八元四角曹平銀合申規元一百另七兩五錢五分於三月十二日由本埠百川通票號交到合併聲明 
[上海虹口白大橋北首元濟善堂施醫給藥一文愿第八次淸單]  
　　盤記棧來留餘堂紋銀十兩楊世德二兩二户伸九八元十二兩四錢正程深泉規元五兩天順祥來存仁堂市平足銀三兩伸九八元三兩一鐵五分六厘江右饒州永豐寄來淸愼吏帮江校書堂劉二户各四元常州潘功補洋三元九江道署復初堂二元金莊鎭遲矣生蒲上無名氏無錫不書名葉耀威無名氏心有餘人隱名氏揚州盧仁聲隆八户各一元平安室隱名氏論奕氏愧齋氏補過代耕堂百忍堂四知堂復生氏惻隱氏補齋衍慶堂十二户合六元存心堂求家外淸吉劉紫記求淸吉姚養余求如願三户合四元方松記鄭披記俞復記三敏齋華　記王蓉記陳翥記七户合爛洋二元對開四個牛莊帳房來錦氏翁氏石氏三户合洋一元二角自來水公司募來劉氏一元梁氏一元郭氏二角石灣姚頌和屆壽天韓湧興葉永春沈寳元高錫章韓香房董源惠黄洪昌金生茂緯元利十一户合一元欲平氏健康氏養仙堂隴記無名氏力不從心六户各五角松江四知堂楊許石記李輝堂募無名氏三户各四角徒氏郭氏阿金姑蘭花姑一元二角銅洋一元如臯欲得名人錢三百六十文求保平安人銅洋一元梁氏一愿全年錢三百六十文鹿樵主人京足銀一兩楊先生來無名氏翠玉連圈一對○以上共收八八元二十兩零五錢五分六厘英洋四十二元一角五分爛洋二元銅洋二元對洋四元大錢七百一十文翠玉連圈一對合併聲明 
[上海六馬路仁濟善堂經收咸有一德施醫藥册捐三月初一至十五日第七次淸單]  
　　四知堂黄張氏求病速愈李玉生劉洵求符治病愈明福服符病愈還願無名氏六户各洋十元九江益隆號三十二位事洋六元　慶餘堂蒲上無名氏延陵誠善氏葉兆雲四户各洋五元程紹立洋四元胡長源營口無名氏錦州書城使者孫師儉靜樂軒五人各三元山陰九思堂傅陸桂春無名氏吳經甫媳病愈廖世彩堂隱名張均祥求妻病愈七户各二元揮吉園一元八角心禪和尚一元五角朱仲山隱名氏蘇善士南豐補過子思誠氏錦山氏無名氏澄瀾德平丁萬泉周資政第善長典無名氏二户隱名氏一生求安子無名氏孫振雲募三十二位合周鴻星鉢池山樵易光道人江壽萱方松記鄭拔甫同泰昌陳華林翟足三項春泉裘愼廷張錦堂三十户各洋一元保泉振明金兌記貽記江俟記龍湖外史魯鏞　沈嵩仙潘子餘文照俞復記華織三敏齋力不從心十四户各洋五角四知堂楊無名氏二户各洋四角生大王蓉記二户各洋三角翁記應良棣記韓墀慶記鷹記雪兆孫任八户各洋二角五分石記張綏記延陵堂吳陳翥記四户各洋二角燒香客一生聽命人一事無成人蘭建堂明德堂楊四知堂徐鴻玉堂文春記董竹記九人各洋一角醉月山人九江益隆二户各銅洋四元存仁堂規銀三兩一錢五分六厘安拙生規銀五兩春怡堂規銀四兩壽鴻京舍無明氏恩記三户各規銀二兩鹿樵主人規銀一兩源記錢三百六十文北公所錢二百十文共計收英洋一百六十四元四角銅洋八元規銀十九兩一錢五分六厘錢五百七十文 
[集福捐第四次收數淸單]  
　　吉祥和典繳來共四十户合十四元四角樹德堂洋十元王氏包旭山寗遠氏王福來保陽王氏渭水堂姜李德潤無名氏書帶堂懷德堂車婁東三省堂曾宋瑞亭忠信堂徐雙合堂李錫仁王峰董策三王振元永順堂賈董謹樵忠厚堂張無名氏李榮甫孫琴甫淸河張氏共合洋十三元常德泰記銀十兩另七錢廣東淸遠縣王壽助銀七兩耐仙氏求安子合洋五元寳厚堂汪洋四元無名氏洋四元無名氏廿户合二元羅店存德堂程蒙蔭子無氏薰房子合洋二元六部橋助二元無名氏無名氏山西士潤德堂無名氏楊月修各一元四知堂楊四角無名氏錢三百六十文二月廿二起三十止共收洋六十三元八角銀十七兩七錢錢三百六十文[  廣益堂司事啓]  
[二月份月捐收數淸單]  
　　唐茂技洋六元陳善亭洋五元李光琴戴綏之各三元朱寳珊徐棣山闕鳳書黄佐卿王欣孺譚幹臣吳春池和昌成葉成忠各二元張金和周蓮塘趙馥疇何瑞棠韓山義錦章各助一元李珊記正二月洋一元鳴昌正二月洋一元莊源大六角德大王仁泰恊興各助洋五角恆泰三角恆生裕生生大正大恆余洪記崔林記各二角王春巖五角金鄭氏徐雲巖各錢一千文風生一笑樓可熾各錢五百文愼餘堂錢四百文亦新園升陽樓其華襪金裕興春園義泰各錢三百文陳心淵湧元利元興祝源昌廣盛豐和莊張錦泰沈春記鴻運樓恊興舘恊盛舘金合順恊豐各錢二百文萬興永愼各一百文元利大一元恊成祥一百文張應氏一百文萬有全五百文萬興一百五十文成豐五角共收洋四十八元六角錢九千二百五十文[  廣益堂司事啓]  
[上海鐵馬路廣益堂内籌辦順天賑捐公所今將二月十五日至三月十五日止經收賑捐第八次淸單]  
　　江西楊善慶堂漢平銀四兩五錢四分顧半濳堂規元四兩二錢八分常德泰記常平銀十兩江西隱名氏紋銀二十兩留餘堂例銀十兩楊世德例銀二兩仙鎭隱名氏二位洋一百元吳城無名氏十一元海鹽陸九成玩花主人犀孫江西淸愼吏乾大紙行謝實記石門厘局募來濟門覺象等各十元懷玉山人六元無名氏五元揚寳華姚江西留居士各四元常州悅生主人三元保泰鹽城免力子杭州六部橋姚淮北求安氏不書名無名氏蒲上無名氏崇邑陳大成無名氏麥熾齋各二元張少富不書名胡祝三吳多寳嚴命子慈命子胡士章無名氏鎭江程竹邨余經堂無名氏匡瑞圃姚養餘南豐補過子淮北無名氏求安氏中湘無名氏補過氏求免災難人天津無名氏吳積善堂務滋堂忠孝菴周宅恊成生平湖汪雲門等章雄寳紀堂無錫不書名黎龍氏隆記修德堂各一元修德堂又銅洋一元仙記葛記靑記柳記無名氏眉山氏鄭燮卿蘇穗田蘇桐森楊逸村許源馨各五角孫二郎小姐以焰以輝以銘以棋各三角俞蓉卿康楊貴仙玉寳玉顔玉惠玉梅各二角方記方子平各一角南匯賢吉堂鎭江王瑞芝立源莊各錢五百文南匯嘉裕堂鎭江馬齊芳趙雅齋無名氏各錢二百文南匯慶餘堂仲山堂崇邑解竹君各錢二百文南匯百忍堂世慶堂各錢一百文葉澄衷大善士經募韓潤生翁二百元内銅洋一元黄益甫規元一百兩京口吳壽柏翁募來同是存心者洋十九元錢四百六十文傅龍才翁經募洋一百元莊葆聲翁募來温州順生號洋三十元另六角銅洋十六元湖南趙騫翁募來湘平足銀二十一兩洋六元牛莊輪船募來福建補過氏洋五角石氏洋二角無名氏翁氏各一元孔乾初翁經募隱名氏一元天津嚴朝莫翁助洋廿五元經募王燮卿四十五元四角石德行十五元尹尚亷十元徐起鳳十四元孫盛包振瑞鮑忠林杭春巖各五元馮采臣張鬯園邵舫琴各三元添順興王生才倪三如各洋二元張元祚徐銀仁胡春林王德鈺沈三冬方長春王阿四陳寳山江起法胡阿明王廷湘李仁秀徐蕉生各一元駱加林何阿懷鄭連橋王方儀汪雲生何阿才宋金榮康生茂孫良才汪慶豐劉桂林貝大成李甫廷王順生王德鑑陸玉林阿志榮唐萬友王連甫繆萬淸周三冬史友位鄭連福夏正順陳春福沈世臣馬茂振鄭寳卿各五角醉樓四角李謁懷周光賢呂升發周春才馮智豐賀永生范恆茂趙德順張才揚王廷標葛象才玉云熙各三角廢濟輪船劉曉嵐助洋四元經古翁州陳氏三元唐怡軒王葆初王其章各一元以上共收紋銀六十六兩五錢四分規元一百另四兩二錢八分英洋八百另六元三角銅洋十八元錢三千九百六十文[  戴洞源等謹誌]  
茲本局巳造有堅固快捷木輪多艘今慶濟木輪准於本月二十日午後兩點開往杭州船中茶湯飯菜精潔周到升濟　開將來常川不斷如貴客欲附搭者請至天后宫西首本局帳房面議可也利濟轆轤快船局啓 
 
