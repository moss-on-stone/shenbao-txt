# 1881 - 165 - 4902923

 

Page 1

 
 
[論領俸之難]  
　　論定後官位定後祿古之制也九經體羣臣之道則曰忠信重祿所以勸士也國家用人大而為舟楫鹽梅小而為蘭絲保障皆欲其出力以為朝廷辦事故無論大小臣工皆有俸祿以為養贍之資京官則有俸米外官則有俸銀雖俸額不多未始非君恩之滂霈嗣以俸銀不敷所用又定為養廉名目所以資其辦公之費而又令其顧名思義自　廉隅夫如是而後外省各官用度裕如初無竭蹶而不致剝取民財此正　聖朝養之深心體恤之妙用也而俸銀或有由各直省藩　支領奏銷者或有由戶部給領者則事雖不同而所以養贍臣工則一也自軍興以來軍務浩繁厘金等項不足敷用於是各官俸銀又　折成之法夫以大小官僚同受國家厚恩值時事艱難之際而減祿糈以舒國難當亦無不樂從至今而沿為成例然內外諸臣究辦無異詞者正以見諸臣之深知大義而國家之深仁厚德其所以感孚者至也第領取俸銀不無尅扣之處此則又　經手之人從中舞弊非　朝廷之意也各直省州縣之夫役　工銀往往官之所定本亦從豐而本人領到殊屬無多蓋層層剝蝕所餘無幾甚至有有其名而無其實者卽如首報言官差過境其官舫縴夫多係丐者為之官司本給有工銀悉為丐頭乾沒以　縴夫困苦之狀言之可慘以小例大何莫不然昨閱邸抄見大臣榮等奏請半領俸刁難之防禦議處一摺內載奉祀禮部八旗文武官員春秋兩委俸銀向係派員赴戶部承領散放本年春委領俸之時防禦多福先則有絲毫短少概不承領之語旣而又執持他員之俸銀言因銀數不符尚未領去　且派令同往監察則挾此要求請加印務旣散之後復妄開盤費擅當未放俸銀任意瀆稟誠所謂無知妄作任性多事請交部嚴加義處實屬咎有應得然平心論之該防禦之獲罪實由於俸銀之數有未符已不止一次故激而為此甘蹈於罪而不辭此其中蓋亦有可原之情也據該大臣摺中所言俸銀領到之後令系濟庫將領　銀兩逐一平兌銀數畧有長短較之往屇俸銀大致相仿然則銀數之不符固非虛言可知鳥爾庫濟英凱兩員聲稱前因銀數不符未經承領旋因眾人銀數所短相仿情願領回由是言之則他人所領之銀當無不短絀者雖曰從人皆無異詞其寔非　朝廷祿養臣工之意是亦不可不為之澈查者也夫曰所短銀數有限而情願承領分之固屬有限而合之則亦不微試思　朝廷設官分職為俸額以育養臣下豈肯於此中稍有尅扣之處其所以致有短缺　皆部中書辦之上下其手彼於一人之俸銀內稍扣些微積少成多可以自肥此等情弊殆亦相傳已久故該防禦於本領之前已有絲毫短少卽不承領之說及至領回散放在領得者以為前時歷屇如此無可如何亦祇得安然領受而該防禦則以為果不出其所料必不肯肖有吃虧於是一再稟瀆而卒致自取其咎吾謂該防禦之所以取咎者實其不自量之一念誤之也俸銀領自部中卽大臣等亦明知不無短缺第以人數旣多分之亦殊不見誰復肯與部中頂真茍得領者各無異言卽亦可以將就了事區區一防禦又何足以整頓積弊而用一再稟瀆欲於無可設法之中別求良法烏可得哉至於其父之以規避獲戾總管之以迥避干咎是則又因類而及者也夫該防禦等之罪固難辭矣而俸銀之短少與否終亦不予深究該大臣等亦可謂能省事者其如旁觀者之不能默爾何哉 
[恭錄　論言] ○五月十八日奉　旨徐郙補授內閣學士兼禮部侍郎銜欽此同日奉　旨曾紀澤補授宗人府府丞欽此 
[多事電音] ○多尼思服屬法國已列前報茲接本月念一日倫敦發來電報云多尼思外務事宜現俱由法國經理然則多之於法直是舉國以從矣 
[印度茶盛] ○印度地方近年出茶愈盛其茶多運至新金山發售而新金山人之飲印度茶者竟有刻不可少之勢亦如華人吸食鴉片之有癮者然故前年印度運往新金山之茶其數尚不過六萬二千四百八十七磅今年則有十三萬一千三百五十七磅兩年之間多至一倍有餘其銷路可謂暢旺之極將來日增月盛正未有艾也　兵部待質　○招商局和眾輪船為英國兵船拉不暈碰沈一節疊經列報茲悉拉不暈兵船已於前日祇滬大約須至英按祭司衙門訊理曲直一俟訊有端倪再當探錄 
[鎮軍班師] ○皖省壽春總鎭郭軍門於去秋奉　旨統帶所部武毅全軍前赴山海關臨紮今各軍陸續撤回鎭軍亦率師回皖因水道行走需費甚鉅故改由旱道班帥近日全軍已齊抵壽春矣　揚郡虛驚　○十八日午後揚州城外忽驚傳高寶一帶有不測之變勞將順流而下云云官塲中謂係散勇滋事又傳是安慶道友作亂更有愚民稱是捻匪報仇或又言黃河以北飢民攫食因而刧搶總之言人人　愈訛愈甚惟安慶道友屢次犯案人盡懷疑故巨室富戶業已預備遷徙何鐵生太守外則示以靜鎭哈中卽部署戰守事宜一面疊發偵騎計三個時辰內共發探子十四起十九日實初第一次探馬回稱係營勇往北換隊而該營勇半皆潮州人畏北地苦寒沿途相率逃潰成有繳號衣腰牌軍器而告退者統兵官欲繩以軍法於是一閧而散途中不無強買食物尋事各村鎭店舖共有顴心加以匪類勾結逞凶飢民從而附和幾于可真可假幸文武員弁并地方紳董示以整睱不致釀成事端至於訛傳之由因高郵州界之露筋祠鎭於一月前湖中宵小意欲竊發特畏汎官嚴肅未敢起事前日有逃回之散勇在鎭購買食物與店主口角毆打不一時聚集多人助凶揮擊安慶道友遂趁勢連搶茶食舖燒餅舖肉舖布舖錢舖等合市卽刻嗚鑼遠近數十里鑼聲不絕其時搶者雖散去而河中大小船隻遂紛紛下駛訛言四張安慶道友又故意張大其詞以冀村鎭戶舖遷移得以從中搶攫所以愈傳愈遠愈遠愈驚及至探實合誠人心始定是見匪類之幸災樂禍誠足懼也 
[保甲近聞] ○官塲局面之小無有過於皖省者保甲局在小南門內防勇通共止有三十人每名月給口糧銀五兩勇皆廣東人開煙膏店為業近因生意清淡遂兼充勇丁其在總局者每日不過七八名各門巡查委員共七 
 
 

Page 2

 
 
　　人經臬憲派出半年更換每月薪水十金派用巡丁二名亦有名無實也故查夜時自提燈籠更夫後隨客商見之莫不訝省會重地體統何若斯之陋幸風俗純艮竊案尚少惟去冬十一月杪天氣嚴寒是夜風雪交加以致總局失竊　約千金其時總辦某觀察葬親回籍印委各員恐遭嚴譴　湊　賠補豈知觀察格外寬容竟包荒過去人皆感德夫查街各委本來得失無幾尚未十分著急惟五門委員此係省中長差十餘年來從未更調自由此案彌縫白計心膽俱驚幸照常接辦　致撤委為可喜耳觀察前丁生母憂以係能員故破格奪情留省總辦保甲刻下中俄和局已成防務稍鬆觀察雖已起復諒必稟請中丞回籍終制以遂其孝思也 
[寓客自刎] ○寍波楊福星客寓近到有廣東人某聞與現任某大官為鄉親月之十四日曾備禮物赴轅請喝意將告貸二百金詎　不傳見祇贈川費二十元某卻之不受怏怏歸　當夜引刀自刎次早經人察覺則喉管已斷血流滿地當由庽主報縣秦邑尊親往檢驗的係自盡身死遂稟請大官飭備衣棺收殮舁至廣東會舘權厝云 
[計竊學塾] ○蘇郡某生者在胥門外賃屋兩樣課徒十餘人以舘為家並無親屬顧舌耨筆耕硯田不惡　脯所積頗有贏餘固不第青衫一領已也月之十四日生於午後出門羣童方拋書游戲忽一人岸然直入高聲呼曰先生至矣羣童聞聲肅然歸坐面面相覷不敢致詰有問復謂羣童曰　言相戲警爾頑耳今先生入城公斡囑予前來遣散爾等各携書包逕自歸家勿再中途遊玩也羣童聞放學一言如網開三面各自飛奔去訖未幾生歸塾中則見學徒已一人無存而室中倒　傾筐攫竊殆盡出詢各徒始悉前情生以童子無知不任踈防之咎先生何往轉滋矌課之慚惟有　然喪氣置之不問而已 
[邑尊新政] ○江寍陸春江大令聞自到任後政令一新如地匪土棍以及窩賭窩娼一切犯禁之事均條分縷晰出示嚴禁而於著名土棍無所痛恨昨已訪拿數名到案其餘則明察暗訪到處留神蓋除暴安艮固賢有司之責也公出時於途間見有鬆股辦大筒套褲者必喚至轎前細加盤詰或當街責放或鎖拿回衙雷厲風行毫不寬貸至於詞訟案件隨到隨結旣無積壓亦無枉抑茍有請托等事絕不徇情是以金陵士民皆翹首而賦來暮之歌也 
[闢港善舉] ○太湖中最寥闊者莫如西面俗名西太湖波浪駭惡猝遇暴風行船恒致失事現聞蘇垣太湖救生局籌資在西太湖中平臺山俗名西昻開闢一港需費頗鉅由西山蔡正芳經手已於五月十五日開工四面插垂楊為識工竣後遇風船隻可避港內以免不則從此奔濤駭浪中有楊枝接引彼岸可歸誠莫大之功也 
[上海求志書院辛巳夏委題目] ○經學題　君子以居賢德善俗解貴官貴室下宮下室解　暴內陵外則壇之解　春秋伯子男一也解○史學題　明國子監生積分歷事攷　明設鈔關論　漢轅固直言入圈擊關論　魏馬鈞造栺南車說○掌故題　復河運議　撇管散勇何以無弊　電氣說　今人婚葬擇日卽古者卜日之意否○算學題　取橢圓四之一內容平圓知縱橫錢求容圓徑假如物重一斤將原砣置十兩又將他砣置一斤二兩而衡平求原砣與他砣之比例又假如物重一斤取他砣一兩五錢者置十二兩而衡平則可求原砣之重　有　股　統和乘股幕股弦較除之開平方得半城徑　有本弧正切求半弧正切法以半徑幕為長方積倍餘切為長闊較開平方得闊為半弧正切○　地題　釋都邑　唐節度使治所考　唐李絳請先平淮蔡而後恒冀論　濬淮故道議○詞章題　西園公子名無忌賦以東壁圖書西園翰墨為韻　詠鰣魚　詠石首魚二題各七律一首　蒲葵扇歌七古 
[小工掘藏] ○本邑縣署南某甲向充縣署書吏近因翻造房屋命小工將門前小泥堆運至屋基填高正發掘間見泥中現有金條掘下數尺共得三十餘根眾小工分贓不遁勻兩相爭吵某甲見之喝令金條交出以便報官候勘謂此係藏銀不得私相授受致干查究待官勘後將成數入官群報上憲餘或酌賞爾等若干不得自相藏匿眾工人聽甲之言不敢倔強乃候至數日未見動靜向甲催問甲亦知難獨吞略分數百元聊以潤色眾工人已心滿意足甲又稱已經藏金繳進此數百元是官給發之賞欵金條業已入庫詳報上憲第因事屬細微故免踏勘耳但此三十餘條每條約重三十餘兩此項不知為何人埋藏甲家向稱小康今又得此誠夢想所不到也 
[揭巾受責] ○拐女案內之楊彌陀程黃氏兩婦經上海縣莫邑尊判荷雙連枷遍　城廂租界犯婦賄差遊街時得用布巾遮面不使人見面目均經列報前日下午由城中東北角一帶轉而向南突來好事者甲乙兩人欲觀其面將巾揭去差役喝陰不文依揭巾之時不免手觸婦身該婦等使大呼被人調戲差役卽將該兩人解縣請辦並稱游時觀者甚眾頗虞滋事莫邑尊飭將拘到之兩人各責四十板交保楊彌陀程黃氏免其游街鎖於頭門示眾聞甲乙兩人一係香粉鋪夥一為酒店夥也夫甲乙固屬多事取咎然游街原所以示眾今犯等行賄作弊轉得因此而免游街其狡獪亦甚矣哉 
[挾嫌逞兇] ○前日上海縣署據巡防北局送到爭門逞兇之貢六寶一名報稱貢六寶做玉器生意與仝業同居之曹明甫有隙前晚兩下爭競貢六寶取刀將曹戳傷三處幸未傷及要害莫邑尊詢知緣由飭將貢六寶暫押俟曹醫治後再辦 
[馬車傷人] ○念三日卽禮拜日下午六點鐘時有往居新閘之張姓老嫗年已七十一歲在一洞天地方行過適某洋行馬車從後駛至該嫗走避不及卽被撞倒碾傷頭顱鮮血迸流該洋人立將馬韁扣住令馬夫扶該嫗上東洋東送往仁濟醫舘據醫云無大碍聞老嫗有子在新閘作木匠云 
[緝獲遺洋] ○包探姚阿二赴英公堂稟稱太古洋行某西人於數日前乘東洋車至虹口碼頭上輪船隨帶洋銀一百元遺忘車上比及知覺追尋車已不見當報捕房請查昨探悉該車夫名顧啓順取得洋蚨先入城將洋五十元兌換碎銀三十餘兩旋至高昌司廟欲搭船回山西原籍適經手放租東洋車之山東人莫三元得知消息趕向分肥口角毆門該處人知風關照我同包探徐少亭前往獲住顧啓順搜出洋二十四元銀票一帋計銀三十餘兩豈莫尚敢紏勇丁七八人前來刧顧妄言伊為失主該處人皆去此係捕房公事不得胡口勇丁始散乃將顯莫二人拘押又在莫身畔搜出洋四元一併送案查照洋人報失數目尚少洋二十二元今洋人未來候質云顧供認取消百元莫則稱顧之東洋車係我租與卻不知其如何得洋陳太守飭該包探將顧莫二人及碎銀洋圓一併帶囘捕房再著顧繳洋二十二元俟失主投案辦理 
[送逆候查] ○無錫婦孟朱氏年近花甲帶媳孟周氏投英公堂稟稱兒子孟阿培原係做工之人因貪懶不能顧家加以訓飭竟敢將我毆打兩足受傷難行是以交捕送案請懲媳供本為孟家章養媳蒙姑氏愛如所生完姻後已育子女丈夫舍工貪懶云云供與孟朱氏同孟阿培則號咷大哭訴稱妻有外遇租房在外二月不歸母實知情昨我尋見妻氏扭回家中母親反助媳紏人歐我我何敢歐母母本有瘋疾是 
 
 

Page 3

 
 
　　以兩是難　陳太守得供之下諭將孟阿培暫押飭差同地保查明實在情形稟候核斷 
[途獲小竊] ○華捕全英公堂稟稱昨夜在打狗橋　見二人同行丙一人手持衣包形象慌張盤問支吾帶入捕房便有住居法界之婦人朱沈氏前來認　送案請辦朱沈氏稟稱被賊挖門閂竊去單夾布衣共十餘件今由華捕獲住人贓是以投案請領該竊犯孟正卿徐阿四認竊求恩陳太守判孟徐二人各押兩月贓交失主領去 
[爭症驟斃續聞] ○前報急症驟斃一節茲悉其間尚有誤處葢某甲實同某乙於夜間至清芬堂吸煙旋復同出經過龍泉閣煙舘暫坐閒談甲卽大呼腹痛延醫未至已斃由乙知照甲父幫同集資棺殮云 
[節錄採薇子來信] ○揚州西山地勢高亢每遇雨澤愆期不獨夏麥秋禾一律無望卽日用食水亦須購之數十里外每担約需錢數十文雖民　合力掘井總不及泉間育水源卽被蛇蟲趨飲以故窮困日甚上年旱魃為虐其饑饉形狀有甚於鄭監門所繪者幸蒙諸仁人大發仁慈又得為民上者首為之介此誠生民之福但西山乃地之總名民衛雜居其實天長六合信征三縣俱犬牙相錯非甘泉一縣所統轄也現任甘泉縣桂實之大令正華皖省人去秋莅任適值災民告凶大令不動聲色卽示論停征六集查甘邑各鄉向值偏灾從未區分輕重此次六集停征為百餘年來所僅見故災民感恩如出一口然大令尚恐有悮春耕復籌欵設局收當耕牛準於今春贖取計有五百頭之多未聞有倒斃一頭者以其立法甚善仿照育嬰堂辦法故也又勸散米石俾度冬日今春稟商運府兩憲借鉅欵賑卹並請嚴佑之善人與前署上官司舒小岩少尉霖親赴鄉間挨戶散給耔種錢文約計一萬數千串又查得極貧之戶甚多復商集同人並蒙何鐵生太守介勸各給大口四百文接濟食用計又須七八千串是吾邑之官長盡心民事不留餘力已可概見至於聽訟公平約束丁役猶其餘事伏思我輩同是灾民何與天長六合儀徵大相懸絕聞天長被災尢重嚴善人路過沙家集目覩情形心殊不忍惟欵大難籌必資眾力生死人而肉白骨尚有賴大力者之維持也 
[光緒七年五月十三日京報全錄]  
　　宮門抄○發抄　旨五道○閩督何　奏臺北府屬地震情形片○川督丁　奏審明逆倫重犯擬辦摺○閩撫勒　奏朝鮮難夷改由陸路送京摺○直督李　奏請緩徵　忙糧租片○川督丁　奏改補酉陽直隸州缺摺○直督李　奏叅革侍衛片○將軍岐　奏知縣各飭赴任片○五月十三日兵部太常寺太僕寺廂日旗值日無引　見○太常寺奏派看視牲隻之大臣　派出徐桐○倉塲奏漕船五日回空○召見軍機○發抄　周恒祺奏請將疏防城內錢舖被刧之署夏津令鄭錫鴻摘去頂戴勒緝盜賊幸　旨著照所請該部知道欽此○又江廣紳士在東助賑出力請改獎奉　旨該部議奏欽此○潘駿文奏接任山東按察使印信奉　旨知道了欽此○馮譽驥奏通判吳世澤期滿甄別奉　旨吏部知道欽此○又同知李遵檢期滿甄別奉　旨吏部知道欽此　○○何璟等片　再正月二十日刻臺北府屬之淡水新竹二縣城內地震旋卽停止惟新竹南路各鄉自己刻起至申刻止連震數次輕重有差內貓頭裏地方倒壞民房八十餘間傷斃男女九名口北勢窩庄等處傷斃男女兩名口吞霄街後壠共倒店房廟宇一百三十餘間又防番土城三百餘丈營署汎房庫局墻壁間有傾欹幸未傷人據該營　道報由藩臬兩司核詳請　奏前來臣等查臺灣孤寄海中地震原亦恒有茲新竹縣南鄉各處時歷四辰　非一次倒塌房屋不少傷斃人口至十一名此邇來所僅見之災小民蕩析離居情形實堪憫惻除飭令該管道府確杳撫卹並將各工勸　修整一面咨部查照外臣等　附片陳明伏乞　聖鑒謹　奏軍機大臣奉　旨知道了著卽督飭該管道府確查被災輕重情形妥籌撫卹毋令一夫失所欽此　○○四品頂戴署理四川總督臣丁寶楨跪　奏為審明逆偷重犯按律擬辦恭摺仰祈　聖鑒事竊據署江津縣知縣國璋詳報縣民許賴狗因瘋砍傷伊生母許態氏身死始終瘋迷一案臣因案關逆倫情罪重大批飭該縣親身押解犯證卷宗到省發委審辦茲據署成都府知府王祖源等審明擬議由署按察使崧番解勘前來臣親提研訊緣許賴狗籍隸該縣原名吳賴狗係許態氏在前夫吳學灃家親生之子許態氏夫故再醮許萬舜為妻隨帶吳賴狗過門撫養改從許姓許賴狗平日孝順並無違犯早年染患瘋病時發時愈態氏與許萬舜因其並不滋事央允約隣王騰龍張春發劉甸南未經報官鎖錮光緒六年十二月二十五日許萬舜赴場趕集下午時候許賴狗瘋病復發手執防夜有柄尖刀跳舞許態氏聲喊櫳向奪刀被許賴狗砍傷偏左顖門近左倒地時許代舜在屋後地內工作聞聲擺前叱阻亦被許賴狗用刀柄歐傷左手無名指小指本節許賴狗携刀跑至屋前田壩許代舜忙往告知許萬舜同歸喊同張春發攏視許賴狗尚在田內亂跑兇刀不知丟棄何處同將許賴狗拿獲綑縛向許態氏詢悉情由移時因傷殞命許萬舜投隣將許賴狗送案經該縣詣騐提訉許賴狗目瞪神昏語無化次確係思瘋形無憑取供監禁醫治訉取犯父隣證人等供詞詳奉楷飭將犯卷親身押解到司發委成都府等擬審由司解勘前來臣親提隣證人等研鞫據供前情無異提騐許賴狗目瞪神昏語無倫次詰其因何將伊母砍傷身死全然不知加以刑嚇亦無畏懼實係始終瘋迷無憑取供委無裝飾情弊杳律載子毆母殺者凌遲處死又例載子歐殺母之案無論是否因瘋悉照本律間擬於審明後巷請　王命若距省在三百里以外卽在省垣正法各等語此案許賴狗因瘋復發持刀將伊生母許態氏砍傷身死實屬行同梟獍查該犯係許態氏親生之子許態氏雖已改嫁隨帶該犯過門撫養子無絕母之理雖係因瘋仍應按律問擬許賴狗卽吳賴狗除歐傷許代舜輕罪不議外合依子毆母殺者凌遲處死律擬凌遲處死查該縣距省在三百里以外臣於審明後卽恭請　王命檄飭署按察使崧蕃臣標中軍副將琦明將該犯許賴狗綁赴市曹凌遲處死並將首級解回犯事地方縣竿梟示以昭烱戒犯父許萬舜於許賴狗素患瘋病並不報官司鎖錮致釀逆愉重案應與春隱不報之王騰龍張春發劉甸南均合依瘋病之人其親屬隣毋庸議無十省釋屍棺飭理除供招咨部外理合巷摺具陳伏乞　皇太后　皇上聖鑒謹　奏軍機大臣奉　旨刑部知遒欽此○○福建巡撫臣勒方錡跪　奏為朝鮮國遭風難夷改由陸路送京巷摺仰祈　聖鑒事竊朝鮮國人李炳吳等七名航海遭風於上年十月二十日從　安縣轉送到省當經安插撫恤並以路遠天寒由司方議俟開春援案送滬卽再由滬附搭便輪送禮洋資遺督臣何璟奏蒙　兪允恭錄轉行欽遵去後茲據閩縣知縣彭鏊曾同署侯官縣知縣程森詳稱該難夷李炳昊等荷蒙體恤無復他求惟稱伊國禁坐辦船已有明文有犯不赦自聞送滬之說涕泣忘餐總懇格外施恩等情批飭藩司陳士杰核明改由陸路派委員弁送京交收請奏前來臣查光緒二年四年朝鮮國遭同難夷金興發金春等二起遵海而北未致他虞今稱伊國禁坐輪船諒在金興發等二起之後人命至重體恤宜周自應改復舊章派委文武員弁仍由陸路護送經由各省一體撥護俟入都後遺發囘國以廣　聖朝柔遠深仁除分咨各省並咨部查照外臣謹會同閩浙總 
 
 

Page 4

 
 
　　督臣何璟恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○李鴻章片　再據深州知州朱靖旬稟稱該州黃家疃寺九村上年秋禾被水歉收四分業將上年及以前糧租展緩在案本年上忙新賦例應啓徵惟積水尚未全消種麥無幾民情困苦難與成熟村莊一律徵收請將該九村本年上忙糧租緩至秋後啓徵等情由潘司任道镕具詳前來臣覆查無異應請准于緩徵以示體恤理合附片具陳伏乞　聖鑒謹　奏軍機大臣奉　旨知道了欽此　○○四品頂戴署四川總督臣西寶楨跪　奏為改補酉陽直隸州缺恭摺仰祈　聖鑒事竊杳酉陽直隸州知州白映庚於光緒二年八月初四日病故遵例以病故本日作為開缺日期前以候補班前直隸州知州曹紹樾改補接准部咨曹紹樾保歸候補班前遇缺補用丁憂服滿起復於光緒二年八月十四日回省酉陽直隸州知州光緒二年八月分之缺核計該員服滿回省與缺出同月所請補授百陽直隸州知州之處應毋庸議應令另　揀選等因當經行司揀員請　去後茲據　司程豫署臬司松蕃省詳查酉陽直隸州知州管轄三縣漢苗雜處與　楚接壤防禦撫綏最關緊要非精明斡練之員弗克勝任該司等在於通省現任直隸州知州內逐加遺遷非現居要缺卽人地未宜其曾任　京職　記名分發無合例之人此外科甲出身及各項候補直隸州暨勞績應升人員亦均與是缺不甚相宜惟有在任候補直隸州知州渠縣知縣杜瑞徽年五十九歲貴州貴筑縣人由吏員報捐府經歷發川咸豐八年九月二十八日到省復遵例加捐知縣仍指四川試用同治四年五月二十二日到省甄別留省補用復捐分缺先免試用歸新班選缺卽補因川省歷年辦理防剿出力保奏請俟補缺後以直隸州歸候補班前補用同治十一年四月二十五日奉　旨依議欽此題補渠縣知縣十三年九月二十一日到任試俸期滿請銷試字係巳補知縣在任候補直隸州知州例得請補該員歷任地方均能認真整飭以之補授酉陽直隸州知州實堪勝任任內並無降革留任展恭案件及未結詞訟五十起以上承緝盜案五起以上經徽錢糧不及七分其餘因公處分例免核計惟調缺請補與例稍有未符第人地實在相宜例得聲明奏請等情詳請具奏前來臣查該員杜瑞徽才具明練勤奮有為以之請補酉陽直隸州知州實堪勝任與例相符合無仰懇　天恩俯念邊缺緊要　准以渠縣知縣在任候補直隸州知州杜瑞徽補授酉陽直隸州知州洵於　方有裨如蒙　兪允俟接准部覆再行送部引　見所遺渠縣知縣缺川省現有應補人員應請扣留　外補理合恭摺具陳伏乞皇太后　皇上聖鑒　訓未再此案吏部　光緒六年十一月十六日行文接照限減半計算於十二月二十六日起限扣至光緒七年三月初六日　滿今該可等於三月初五日詳員請補係在限內合併陳明謹　奏軍機大臣奉　旨吏部讓奏欽此　○○李鴻章片　再據署撫甯縣知縣周晉　詳稱該縣人告假回籍三等待衛王秦來平日武斷鄉曲小民敢怒而不敢言上年直入劉匯川寒　劉匯川之妾陳氏通姦涉訟後恃符狡鬧搞不遵傳實屬行止有虧詳請恭革前來相應請　旨將漢三等待衛王泰來卽行革職以儆官邪仍飭該　勒傳　案究擬詳辦理合附片真陳伏乞　聖鑒訓示謹　奏軍機大臣奉　旨王泰來著卽行革職行究辦兵部知道欽此　○○岐元片　再開原縣知縣張錫蕃前請調補錦縣知縣所遺開原縣員缺請以候補知縣魏　君理均經奉部　準應各飭赴新任以專責成餘檄餘遵照外理合附片具陳伏乞　聖鑒謹　奏軍機大臣奉　旨知道了欽此 
[蘇轅抄] ○五月廿一日縣丞宋治芳銷上海就醫假並稟知奉飭代辦上海貨捐差卽辭　正任宜與縣縣丞英弼稟謝飭知赴任辭　道庫大使潘應溥卸署新港司巡檢事回　○二十二日知縣李錫　稟辭解京　赴都　縣丞金桂芬稟知臬憲委保甲局襄辦文案差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[大英醫院再聲明]  
本院創製發司夫對晤壯陽酒歴有多年馳名中外近有無恥之徒效學疊出不自愛臉妄言首創本院不與深較願購者自辨眞僞但泰西藥性甚猛　諸公諒亦洞察倘合者不善則受害不淺也誠恐因本院而悞　諸君貴體故不取不告也凡蒙　仕商賜顧須認明本院招牌庶不致悞向在外洋𠗊橋北堍第一家如託信局務請註明庶不受愚欺耳大英醫院謹啓 
[機器軍械出售]  
啓者本行在滬專辦軍械歴有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有　貴官紳應需各種各式祈至小行視樣面議價目格外公道特此佈聞同治十三年六月日地亞士行啓 
[新設保險公司卽扣三分之一]  
新設保險公司所有　中國貴客貨物銀兩等項往來槪可保險本行在中國貿易多年甚爲妥當如有賜顧者其價格外便宜卽將其價銀現扣三分之一今將各埠頭開設計香港省城上海天津烟臺牛庄漢口九江鎭江一切等處倘有　貴客賜顧請至本行面議特此佈聞同治十三年六月吉日太古洋行謹啓 
[往長江客位價目]  
搭客每位上海至鎭江一元二角南京一元六角蕪湖二元七角大通三元二角安慶三元七角九江四元六角穴武四元九角漢口洋五元上海招商局太古行仝啓 
[聲明假冒]  
啓者近有無耻之徒將下等什牌無印時辰表添刻播喴字印魚目混珠貪圖厚利致　仕商受其欺騙可惡巳極故本　特再登告白凡　賜顧者須向殷實鋪號購買並希審詳表盖內刻精工沙地播喴字樣表內刻陽文沙地播喴字樣方始無誤辛甚盼甚再本行前有單播喴名目今因是故一槪用雙分爲正副兩號仕商亦易審辯單播喴久巳停做此佈　播喴洋行告白 
[鵰翎扇發客]  
本鋪自遠東靑鵰翖扇仍設寳善街公興緞號內凡蒙賜顧格外克己代客裝修新舊毛扇寄售廣東薯莨膠綢洋印熟羅手巾褲帶瑞芝室啓 
[呂宋國君白鴿票]  
啓者今有英七八月份票出售如　貴客欲買者請速來本帳房購取可也此佈望益行啓 
[張利昌呂宋票]  
今有英七月八月份呂宋票出售每張價洋五元六角分半張亦可或定貨請至面議可也虹口禮拜堂東首 
[永利呂宋票减價]  
英七月票出售每張五元八角半張亦可外埠由局購取原班卽奉得中彩票公道付現問棋盤街緒泰荘內 
[寄售秘製止痛药水]  
啓者本行現有大美國百里得未司醫生寄售秘製止痛藥水無論內外症應用如神立時見效內症如夏日發痧腹瀉瘧疾傷寒筋骨疼痛等外症如湯火刀傷毒瘡蛇蟲咬刺等並皆奏效此藥在世上行用巳五十年試過者靡不稱讚價又公道藥瓶外有中國字包紙治病者更可一目瞭然或買一瓶或買一箱均可隨便也上洋大馬路晋隆洋行啓 
[看書卽知戒烟法]  
此書蒙　克王爺賜章鑒定　倉塲督憲宗室鍾曁　上海道憲沈　賜序最奇者服藥後腹中積滯烟油悉由毛孔而出故能除心癮愈百病增飲食豐容貌冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有　狐騒臭藥每料一元三日除根　雀斑藥半元十日退清髮秃藥六角半月重生　淋　癬等藥二角　瘧痢　瀉　目疾等藥一角　賜顧者送書一本上海只此一家金陵另有一鋪其除各省各碼頭並無分鋪上海北門外吉祥街如意衖金陵城內土街口生生堂同啓 
[怡和隆呂宋票]  
今有英七月分票出售每張六元半張均可外埠分售托各信局寄賣以便買者徃返其各處代售局名前以登明今不贅述倘　蒙賜顧請速購是荷怡和隆洋行啓 
[賤價呂宋票]  
英七月票五元八角如購全張半張皆可貴客光顧至上海老巡捕房北首九章綢荘對門便是老祥記洋行啓 
 
