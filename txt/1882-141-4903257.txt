# 1882 - 141 - 4903257

 

Page 1

 
 
[續論南洋大勢]  
　　昨論南洋島國大勢意謂各島環峙海中爲中國南境之門户天然位置以限泰西各國之所至誠絶大扞蔽也累朝　域於西北兩面不如今日之廣闊而東南則皆盡於海輪船未行之先所以免外洋之侵侮者正以各島拱列而土人　惡狉獉未化無有遠志不與他國通亦不與中國親無有以海程地勢輪情於泰西者故西人不敢驀然直入而中國海疆得以晏然無事顧歴代君相幸其無事亦未遑經營籌畫而不意天牗其衷使泰西之人智巧日出各存長駕遠馭之思精考地球擴恢商業漸由阿洲西海以轉南而東向遂取各島以爲停泊貿易之地而北面以圖通商於我也自明中葉以來各島幾徧西人之跡竊取澳門久而不去中國之精華盡洩於此當時若早知歐洲各國志在遠行以經商爲國本南洋土番不知政教西人若來必無策以禦之設埠置官任其所爲由此窺伺中國利則前進鈍則亦有退宿之處以中國之屏藩爲他邦之外府殊非所以計萬世策萬全或者收各島爲附庸待以安南暹緬之禮或者遣官駐之招商賈前往與之貿易而教其人民俾樸陋之俗豁然一新以遼東宣大口外諸行郡衛司之法治之則土番與中國日親風氣大開物産興而人才出斷無不樂中國代冶之理西人苟來則各島已先爲中國所得雖多方挾制百計要求其事至於通商而止卽漸入漸近如澳門者亦至於設埠而止此則前朝之所能爲且是時西人船砲之利未及今日商賈之多亦不如今日中國若自治其屏藩之國他人勿過而問焉尤爲時勢之可乘也徒以數百年來無人見及於此海外之事鄙夷而不屑道遂使英法荷葡意嗹諸國乘間而入徧築埠頭設官置戍大小百十島皆爲其外府而從此出入自由停頓有所且得中國之地以爲經商根本矣雖然由今日以思前日覺中國之棄置南洋轉貽泰西之利者殊爲失算然二百年前豈遽知今日之局面而能預爲之計者假令鄙人生乎勝國之世未必能爲是言此葢天地古今之一大變局人謀所不能到卽如臺灣當我朝二次用兵之後猶有以賈捐之請棄珠厓之議爲言勸朝廷勿治者可知事勢萬變就一時計一時雖卓識遠見不能逆料於百年之後而况荒遠島國從古隔絶乃謂將來必爲中外交通之關鍵建議以爭他人之先着誰其信之哉顧往事已矣以今日之勢處今日之事猶未晚也各島不能自治大如婆羅洲小如呂宋其酋皆僅守府商民交涉懋遷往來西人主之葢不啻泰西之分其地矣所以不卽淪亡者各國皆假居焉土地狹小無甚利益不若公而有之爲自大西洋而來數萬里中息肩住足之所且輪帆絡繹藉此接濟轉運所利於通商者不小而况各設其官各置其兵勢已便於遥領與屬地無殊又何必滅之之爲得計也中國經營通商近二十年目前華人出洋傭工爲多而商貨猶少絲茶等項所賴者西商販運之力耳若華商自運出洋尚須遲之數十年後事無顯微而計當預定異日華人大收通商之利輪船千百駛行於四洲海面之上如欲於歐阿墨附近海中擇其荒島而闢之以爲接濟轉運之地其勢固已不及卽有其地亦止出入肘腋之下不能如西人之治南洋可以我行我法然如南洋諸島實爲我出入之門户苟不及早經營與西人一例設官置戍譬如巨室重門深䆳而以他人司其啓閉主人出入反請命而後行豈體統之所宜哉且各島中所居閩廣人極夥素不歸土官鈐束貿易有涉訟者舉華人理之俗稱甲必丹可知華人如果設官專理華人之事土人不敢爭也夫華人之出洋以美國爲最多乃不爲土人所容行將見逐此猶曰彼國以衆怒之故迫於不得已雖有欽使無能爲力然不行於美國豈亦不行於附近之屬島以華官司華事華兵保華人卽如各西國之在彼者亦聽我爲之而已昨報亞齊地方盜賊居多竟有聚至五百名突然肆刦傷斃華人之事假如有官有兵則與其土酋及各西國官兵會同剿捕何至爲害若引然則爲將來計可也爲今日計亦可也綜洋務之權者亦頗以爲然否 
[東報彚譯]  
　　日本西字報言日本所織棉布銷塲頗廣上海香港廣東厦門均爭相購買以致貨物缺少不敷發售刻下又增設公司廣爲織造計資本洋二十萬元然則日本之布業殊見興旺也又云有俄國捕魚帆船泊在横濵近日忽有爭閙之事致傷四人據船主云船内共有水手二十六人均籍隷日本該水手等言不願食飯須以牛肉爲糧且欲食糖羣相鬨閙因與各水手言爾等可舉一人同我至領事處訴稟乃下舢板先行而水手不至在船與大副二副等相爭二副被毆情急取出手槍施放致傷四人云云而水手等則云船上六人則爲水手二十人則係捕魚者尚有四人爲木匠并幼童二人船中食物不堪下咽訴之船主欲往告俄國領事官船主不許反將水手一人用鐡鍊鎖往領事署衆人不服訴之二副二副遂出手槍將四人擊傷云兩邊各執一說未知孰是俟官憲質訊之後聞有確音再當登錄 
[高麗瑣事]  
　　日本報載高麗相近日本租界地方有高人擬開市貿易於是日人亦競往購物而高官不准出示禁止日人乃散歸然内中有日人數名欲暫留以兾伺便購貨有某日人携囊而待囊内滿儲泉布旁有高人覬之日人疑其有歹心卽將高人捉住欲送之官衆高人見之咸抱不平鬨然要劫競取木棍毆擊日人並用石塊亂擲日人少而高人衆不能與敵遂鼠竄王河邊見有小艇日人急登舟鼓棹而去現在官府聞知此事將欲查明究辦也 
[撤任謝罪]  
　　日本新聞紙言前報所述高麗獨孤省地方土人毆斃日僧蓮元一節刻下高廷聞知恐觸日皇之怒故將該省撫臣及外務大臣均予撤任以謝日人云 
[湖絲生色]  
　　聞得本埠今年湖絲生意大爲增色較之去年貿易可加多二萬包是誠該業之幸事也 
[更易水手]  
　　寍波西人來信云寍郡之中國水師兵船所用水手均須更換粤人以他處人充當水師而盜賊縱横絶無捉獲粤人較爲趫健可資捕務得力故有此更易之舉也 
[雷震船桅]  
　　福州有英國某帆船正在出口之際忽然雷電交作霹靂一聲震動山岳將該船桅杆擊碎該船主時在船尾指點駕駛遭此一驚皆然而踣比及甦醒則見桅杆上段已爲豐隆截去矣而船主受驚之後猶能將船照常駛出是亦可謂能者已事載福州西字報 
[福州近事]  
　　福州西字報言福州鄉間有揀茶婦出門揀茶而留其男孩在家屬其夫妥爲保護該孩生甫數月未離乳哺婦去後其夫因有事他出閉孩於室比歸覔孩不得但見孩首棄地不勝驚悼然門户未啓殊不解其何故 
 
 

Page 2

 
 
後見旁有一豕疑孩爲豕所食殺而剖其腹果有人骨在内是亦可駭而可慘者已又云上月二十八日福州出一命案緣有某甲者向爲豆腐店夥人極誠實繼而積有微貲乃與人合夥開張豆腐店近忽爲人殺死人見其兩臂高弔腰間受刃而死疑係從前店東忌其搶奪生意因而致死獲到前店東訊之據稱並不知情惟某甲現在合夥之人本屬匪類近又賭負或者逞兇而害某甲之命亦未可知等語此事究竟不知誰爲正兇想地方官認眞查究不難水落石出也 
[放槍嚇人]  
　　福州船局之揚武輪船久泊羅星塔江中歴次滋事已列前報兹聞上月中旬有外國之夾板船駛泊其旁該管駕張弁忽督率砲勇人等施放手鎗以驚之嗣經洋人與之理論張駕弁始惶恐無措因萬國公法内載有可以泊船之明例也張弁慮有後患旋具禀船署說明一切情形惟放鎗驚人之事則含糊揑禀不知黎星使如何辦理也 
[津門待雨]  
　　北方春夏之交每有乾風吹揚塵土久不得雨則人多疾病禾苗枯萎大碍生機今年天津自春初得雨以爲二麥可望豐登詎三月以來雨師絶迹田中之麥絶無蓬勃氣象且有秀穗而長不滿尺者至念六日始得一雨久旱逢甘方相慶幸詎雨雖線長苦未霑足且除城廂内外出三十里卽有未沾滴者以後如雨暘時若或可補救於桑榆倘再愆期麥秋可慮矣 
[湖督回皖]  
　　湖督李制軍太夫人仙逝後靈櫬暫停節署往弔者絡繹不絶署中迎送酬應以及護衛奔走等人皆汳有候補文武員弁輪值制軍奉諱後將應了事宜均爲部署本月初二日李爵相之長公子至鄂擇定初六日扶櫬歸皖以本月初二日爲始計共開弔三日初六日午前安排儀仗靈轝就道執役者約千餘人文武官紳執紼敬送者綿亘數里由署北遵長街出文昌門登船靈轝前僧道各一班約計數十名靈轝用龍槓以六十四人舁之沿途路途相屬觀者人山人海擁擠異常有墮於城溝者靈轝旣已登船卽起椗用輪舶拖拽開行各武營皆送牌　申敬制憲而留去思也 
[皖垣官報]  
　　藩轅牌示太湖白沙巡檢缺委候補巡檢童楠宣城縣典史缺委試用巡檢陳範霍邱縣典史缺委試用州吏目葉克恭均署理 
[童子走失]  
　　蘇垣廟堂巷周姓寳堰人前經失去一男一女又調豐巷成衣店徒弟永昌人亦出門走失俱已列報兹又有杭州薦橋人潘正華名世榮年十六歲身材長大眉目淸秀于三月初八日由杭至蘇走失遍尋無着兹其母在杭聞知遣傅阿牛至蘇訪尋遍貼招條書明謝儀想潘某年已成童似非拐子所能騙去或另有别情也 
[逆犯凌遲]  
　　前述蘇垣所勘逆倫案犯當時係得諸傳聞尚有悮處兹悉該犯徐姓行三阜寍縣人年二十歲身材矮瘦兩目炯炯性嗜酒强悍不務生業一日與其父因事爭論詎知醉後使性竟弑其父當經里保及伊妻父首告送縣訊實照例定案初五日該犯由吳縣監中吊出解至撫轅撫憲督同藩泉兩司早堂審訖置入囚車撫標親兵導前王命旗牌次之四守備夾護監車臬憲帶同一府三首縣及兩中軍押送北市大教塲凌遲處死該犯首級用大木桶盛置委員解送阜寍縣犯事地方示衆是日天氣晴和護龍街一帶觀者如堵云 
[豫章瑣錄]  
　　上月念三日東湖羅祖廟相近處忽浮出兩孩屍俱男身赤條條無一縷蔽體盖皆方下胎者時湖水甚滿因風飄蕩初不見有好事者取而瘞之呈其慘矣○淸明節錫箔生意又不見佳聞每作人多者每日約須吃虧七八金卽人數少者亦總日在五金左右按斯業之敗壞已久何其仍無轉機也○城廂烟館之盛當以近日爲極開設當街固可不必掩藏且可不用洋藥通商招牌仍舊或書芝蘭之室或書吉星高照字樣貼諸門首過者無勞有意探望但舉目間已見偃仰有人也若謂開烟館者敢自放肆如此誰其信哉○近日城上有都料匠數十輩或椓或墁或斤或削以資補苴按此原爲歲修常例工價頗不菲薄然聞工匠等稱亦祗落得一閒字餘則無甚沾光云○某生年方三十家有七旬父終鮮兄弟又無兒息乃忽得奇疾初由右股起一青黠大如錢刺之無血灼之不痛一面請醫調治一面蔓延莫止以致自股而腹而脇而身週體將遍惟手仍略能持箸搦管脚亦尚可緩步於是醫者皆束手不一月竟奄然畢命皆莫能名其症云 
[催令捐員補交銀兩呈明示]  
　　前辦兩湖晉捐總理湖南團防總局二品銜湖南儘先補用道唐爲出示曉諭事光緒八年三月二十四日奉太子太傅文華殿大學士兵部尚書直隸總督部堂一等肅毅伯李札發户部具奏奉旨允准註銷捐案限期各件飭卽分别出示曉諭等因奉此查限期太促相應摘錄刻刷光緒六年四月十三日原奏内開外省捐案除照准者不計外或呈請扣奬或短交銀兩或須聲明原案及何項出身凡一切駁斥之案自奉旨之日爲始予限三年由各該省奏咨議覆或由捐生自行呈明呈交逾限卽行註銷等語又六年六月二十日具奏捐案駁令補交银兩各員如無力補交准其將原領之執照實收呈請改奬移奬虚銜頂戴封典不准改奬實官及貢監生等語又六年七月具奏捐案未核准者如逾原捐五年限期並不呈請改移虚銜封典者卽將原案註銷以符定限等語本年二月二十六日具奏停止捐輸原爲停止實官肅淸仕途起見前請予限三年逾限卽行註銷亦係專指實官而言其三年定限如在光緒五年四月十三以前由部議覆者應令自五年四月十三爲始至本年四月十三日滿限若在五年四月十三日以後由部議覆者槪令查照議覆之日爲始此次分别申明則註銷年限無可牽混而捐案得以淸厘又指分人員或因所指之省停止分發經部駁令俟停止限滿再行核辦之案如逾三年卽行註銷未免向隅應准其扣除各該省停止分發年數以昭平允至年未及歲捐生欠交銀兩亦令遵照前定三年限内一律補交以歸畫一等語以上旣以議覆之日爲始則三年限滿之期各有不同該捐員等如逾三年之限未經呈交呈明卽將原捐實官註銷只准改奬虚銜封典其改奬移奬限期仍以原捐實官核覆之日扣算定限五年逾限無論原捐實官虚銜封典槪行註銷毋庸２置議等語細查兩湖晋捐局共收正印佐貳雜實官一千四百九名係附入天津總局资數辦理兩湖自頭夘至十三夘所收捐之實官一百餘名自應遵照本年四月十三日限期其十四五夘至四十三夘止所收捐之實官一千二百餘名乃先由津局於光緒五年五月停捐期内開單詳咨所有捐册係後陸續造送奉部核復之期均在五月以後可知合亟出示曉諭爲此示仰兩湖上兌捐員知悉凡捐正印曁佐貳實官如未繳免保舉銀兩補監四成銀兩及應申叙原捐底案出身履歴者捐佐雜實官雖無須補監四成銀兩及繳保舉銀兩而應申叙底案及出身履歴者均當遵照部章曁爵閣督部堂李札示赶速自行赴部呈交呈明不由外局輾轉咨詳尚不致逾限期幸勿自悮切速切速特示 
[道憲行旌]  
　　新簡蘇松太道邵觀察將次來滬節經列報前晚見文匯西字報有道憲業經抵滬之說因爲時已晏不及飭探照登於報及昨日探問始知此說實屬子虚道憲實乘海定輪船南下該船於初七日由津開行大約今日方可到申蘇松太道護軍營洋鎗隊數十名及砲船三艘均在金利源碼頭伺候迎接江蘇撫標滬軍營洋鎗隊百餘名則在大東門大碼頭等候憲駕也 
[登高失足]  
　　本埠虹口某洋行房屋現在修理前日有泥水匠登高堊壁失足墜地頭额跌破臂亦脫骱昏不知人經衆人赶爲舁往同 
 
 

Page 3

 
 
仁醫院調治未識能無恙否也 
[示諭譯略]  
　　本埠英刑司出有告示載於西報内爰譯登之其示中大略言中國金旺興沙船主具控於本司署請着禪臣洋行之鎭江輪船賠償該船貨物及水手之衣物等銀五千兩等語本司准詞已將該輪船扣留爲此示諭諸色人等如有與鎭江輪船有所交涉者限六日之内至本司署呈訴六日之外須將此案斷結也此示係本月初九日頒發云 
[疑拐送究]  
　　前日華利輪船由漢來滬有湖北荆州府人李錦呈帶一十四歲之女子船主見其弱質伶丁隨此孤客不能無疑旣到碼頭卽將李與女子交英捕房昨日由捕解案女子供姓劉甘肅人六歲時由父母賣與長沙城中東茅巷口候補縣殷公館爲婢今年十四歲近由李來付洋二元雇轎舁至客棧旋令下船到漢口又搭輪來滬我主人並未收價亦未知悉等語李自稱職員係湖北荆州人寓居湘垣客棧由賣婆陶氏韓氏等經手將殷公館婢女購來身價銀一百二十兩並有筆據收銀交婢均由賣婆契上係殷公館出名陶氏韓氏等作中簽押後我又到殷公舘問明屬實因以售婢爲無顔故令賣婆出面至殷公館之花押係其主婦所簽隨從箱中檢出賣契呈閱陳太守問此女爾欲携往何處答稱我兄需次粤省現擬挈同赴粤職員斷不行無恥之事今該婢實聽人唆使飾詞上訴請賜明鑒太守謂有張宦亦搭華利來滬已知此事曾來本署稱願爲函詢殷公館俟回信到申再行核斷李交的保女交官媒賣契存堂 
[酌斷賠銀]  
　　上海縣署據北京人張全盛控由四川帶來川土二千餘兩庽居英租界泰安棧託棧夥方姓報捐代銷詎方不爲報捐與棧夥李光友余八等串同巡丁指爲私土取去由莫邑尊准詞提訊此已列報前縣署祗提到李余二人補提方姓未到案懸已久泰安棧係怡和洋行丹國商人所開今方訴於洋東謂張實未報捐故被巡丁緝獲洋東禀由丹國領事官照會道憲札飭陳太守會訊縣署將李余二人移送英界會審署昨日陳太守會同英丹二國領事官審理張請追土價銀七百餘兩方姓投案仍稱顷未經報捐况伊由川到漢並無川漢捐單實一路偷漏而來我今被累不堪等語陳太守與領事官酌斷着方出銀一百五十兩給張李余等仍行管押俟繳銀開釋張稱前經人調處勸我收洋五百元了結我嫌少未允今祗一百五十兩則吃虧更多實難遵斷未知此事究將如何完結也 
[會訊車照案]  
　　車户求恩各情迭經列報兹悉昨晨十黠鐘時美總領事德君會同英正領事許君德正領事恪君訊理是案奥國正領事夏君亦到各車户請大狀師担文工部局請大狀師樂皮生辨論問官照錄其詞訂於西歴六月六號卽本月二十一日着候判斷 
[逞兇判罰]  
　　初三日報列拾薪啓釁一節係英界潮陽樓茶肆左近因小孩到丁愛生木作拾取木花被丁與更夫毆打其隣楊姓二人解勸亦遭毆打逃入潮陽樓毁壞盌盞經茶肆主馮錫昌控於英界會審署陳太守將丁殷發押着候二楊醫傷痊愈再斷昨據二揚禀知傷已略痊惟生意停止數日已屬吃虧馮請追賠毁物稱值洋七八元陳太守判丁殷二人合罰洋二十元以八元給受傷較重之楊長福六元給楊阿三餘六元給償馮姓物件 
[土行被控]  
　　沙遜洋行投英領事署控嘉利土行定購大土延不出貨并其往來帳欠找銀兩等情英副領事官司君據情照會陳太守飭傳嘉利行簫阿福訂期於昨晨會訊沙遜行東同買辦鄭蔭棠候質蕭阿福遣夥某投案供稱與沙遜往來已久今行因折閱暫停以致定購之大土三箱無力起出况東人今又抱恙指望痊愈後再行料理沙遜行東稱蕭並未患病司君請飭嘉利夥交保再傳蕭阿福候訊太守允之 
[捕役受窘]  
　　去年九月間天津流氓在英界石路松風閣械門一案内有李占鰲經縣署同英界會審署密飭捕頭柴樛緝拏未獲此案關涉全桂戲園葛桐來前晚柴遇李于該戲園帳房柴謂我多時尋爾矣李亦稱我亦多時尋爾柴謂爾尋我何事李卽袖出尖刀向桌上一擊口稱並無他故祇欲向爾索銀千兩耳其時扶梯上下有李之同黨各執腰刀排立勢將待門觀劇者一鬨而散柴雖亦有夥役在場見彼携帶兇器不敢造次惟其夥朱阿根潛出報捕柴當詢李究欲何爲李稱須立據交我書明嗣後不論文武衙門拿我惟爾是問柴至此不得不從權暫屈當塲書據李又令盖指印柴一一如命繼而英捕房捕頭帶同通班中西捕馳到則李已乘間颺去祗獲其黨姚能發一人昨晨英界會審署據捕房解到姚能發由捕頭述知前情並據朱阿根同妻朱范氏訴稱昨夜行經全桂戲園見柴樛被天津人喚進我亦隨入柴先在正桌觀劇津人又喚令上樓豈知天津流氓械門案内密拿未獲之李占鰲與其同黨俱在各出東洋刀向柴詰間我卽報捕到來祗拘其黨天津人姚能發搜出東洋馬刀一柄柴樛昨夜未曾回家等語並將密飭拿李之牌票呈閱東洋馬刀亦由捕房呈案姚默無一詞陳太守以案本由縣署會辦飭中西捕協同捕役張福押送姚能發并東洋刀赴縣牌票發還又傳聞前夜因朱阿根向全桂茶房某姓索欠錢二百文無着啓爭天津人助某毆朱適柴到來朱訴被辱而李卽向柴尋釁喝令其黨棄朱而與柴爲難云言人人殊未衷一是姑俟縣訊後再述 
[經手行詐]  
　　蘇鄉章家巷航船到滬每停泊北門外城河浜　去年某船將次返蘇有船主之同鄉人購得牛羊毛三包價值洋三元因無資斧與船主商酌將牛羊毛押洋三元稱俟載至蘇地出售可得重價除還借外尚可分利該船主念係同鄉素識又有物抵償自無他慮隨如數付洋及回蘇後其人竟不向取贖該船又急欲開來滬上不得已將牛羊毛託沈姓友寄頓囑待本人持洋來贖卽可付貨嗣據稱物已取去洋祗付來二元日前該船又到申江停於原處船主適與沈姓相值卽向索少收之洋一元沈姓稱我因往索此洋轉用去洋一元五角汝當找還我五角言畢卽欲拉同喫茶船主稱刻下有事少待卽來隨約定在新街瑞興樓茶肆會晤凡喫講茶爲巡捕所知卽當拘案科罰而法界中吃講茶者多約于瑞興樓緣對岸爲城邊卽中國地界捕到時但逃過吊橋捕卽不能往拘狡免善脫頗能自留退步當日船主却未踐約前日薄暮復相遏見沈稱日昨汝何失約致我又用去洋五角矣船主以所少無着轉遭訛詐忿而不理而沈竟遺人將該船之櫓負去船主乃鳴捕拘沈管押詎沈之同黨于馬路伺得船主擁之進城送交東局船主訴明情由經局員送往捕房諒今日當解會審署訊究矣 
[匿帖陳訴]  
　　前報列匿名揭帖一節昨由陳太守飭差傳到開烟館之陳姓卽鄭阿桂訊據禀稱曾租公平地基造屋出租並不開設烟館况不識字何能作匿名揭帖願具甘結如果查爲我作情願照例治罪陳太守隨飭具切結再行查辦云 
[罰銀示誡]  
昨報列碾傷類誌條内之王某坐協正昌二輪馬車因馬躍碰撞公一四輪車由捕拘王至捕房經大興成絲號保出立有保單不到罚銀百兩嗣因王未到案經捕頭呈單請提王及作保之人興成候訊昨據王某之父赴署禀稱子因受傷臥床故不能到案請斷可也陳太守問捕頭修車價若干答稱約銀三十兩太守隨飭認償修車費三十兩外再罰洋五元充醫院經費以爲旣保而延不到案者戒 
[節錄常熟袁子鵬先生來信並附復信]  
　　諸善長大人鈞鑒三月廿八夜常境各沙洲又被潮灾水勢較去秋略小而風力更大東興盤籃帶子等沙冲破三十餘圩舊沙並常通港北通境被災相等老沙腹地亦多淹没各沙男婦死者多或百十名少亦十數名一時未及細查牛畜淹斃者更不計其數當此麥尚未熟花豆甫種之際一經風浪生機蕩然上年蒙諸善長慨勸施濟沙民幸免飢寒而十室九空惟今歲春收是望 
 
 

Page 4

 
 
乃弟等辦理不善不蒙天佑重遘奇灾坐視不安補救無策再告糴自覺汗顔惟諸善長胞與爲懷或不憚始終成全解此倒懸之急臨楮嗚咽不盡願陳[  袁濤頓首]  
子鵬仁兄大人閣下昨杲接誦手示知前月廿八日風潮常境各洲又遭漂没腹内老沙亦被冲淹慘切情形不忍卒讀當卽持商松登經等相與惋歎久之莫可着手頃間松等集議刻下各洲待賑孔急一時焉得鉅欵且去秋至今未及一稔而發棠之請至再至三深恐言者唇焦聽者神倦因思初三日賜杲函中所指各洲開河造橋各項經費現存松處泰昶小莊共本息銀三千餘兩原備大君子手活各洲善後之用今不得已敢請移緩就急或酌提若干或全數撥解悉聽尊裁登等當一面據實登報一面設法續勸兾收尺寸之助如此庶新舊被災各區咸拜大君子始終保全之德而時日較寛傳報較廣弟等各就所知分投勸募亦稍易措詞不致有辜盛意也我公權衡輕重亦必爲然一俟復示頒夾當卽遵照解上臨穎馳仰鵠候囘玉不宣[  四月初八日顧松沈善登沈善經楊廷杲同頓首]  
[浙省撫轅抄]  
　　四月初四日龐慶麟禀見銷海運封雇寧船差署東陽縣李差人晋省禀謝交案銀兩解淸蒙藩司飭知給還頂戴○初五日候補縣徐懋簡禀見銷衢州公幹差補用按司獄顧興嗣禀知藩司委署谿慈縣丞事叩謝卽辭巡檢吳守植禀知藩司委署曹娥巡檢叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年三月二十八日京報全錄]  
　　宫門抄○發抄旨四道○川督丁奏爲審明京控案件按律定擬摺○浙撫陳奏續辦東中仨三防建修柴埽坦石塘等工丈尺用過工糧銀數摺○湘撫除奏委署知府片○廣西撫慶奏爲揀補知縣摺○總管内務府奏爲奏聞請旨摺○三月二十八日户部通政司　事府廂曰旗值日無引見○錫珍前往西陵請訓○順天府奏京師得雨三寸有餘○召見軍機○皇上明日夘正至太屬行禮○發抄譚鍾麟粦酌擬新設寍靈廳及靈武營應辦事宜請飭部覆核立案奉旨該部知道欽此○又請將侵吞公款之總兵楊宗德革訊奉旨着照所請兵部知道欽此○又延綏鎭左營遊擊余成龍補中營遊擊奉旨兵部議奏欽此○又甘省現在肅淸武職月支錢糧請减半支給奉旨該部議奏欽此○○太子少保頭品頂戴四川總督臣丁寳楨跪奏爲審明京控案件按律定擬恭摺具陳仰祈聖鑒事竊臣淮步軍統領衙門咨據四川興文縣文生龐士達遣抱魏長順以李瑞芳等挾嫌將伊胞姪龎洸畢朋毆斃命等情京控一案光緒五年二月十九日奉旨此案着交丁寳楨督同臬司親提人証卷宗秉公嚴訊確情按律定擬具奏抱告民人魏長順該部照例解往備質欽此欽遵將抱告民人魏長順一名連所遞原呈並取具甘結各一紙一併咨送到川當經行司委提人卷來省審辦兹據署按察使崇綱署成都府知府王祖源等訊明定擬解勘前來臣親提研鞫緣龎士達籍隷興文縣道光二十六年前學臣蔡振武科考取進文生龎士達胞姪龎洸畢係屬該縣廪生乾隆年間李芬芳曾祖李潤林在縣屬買業承糧住后與江安邊界之板栗灣地方田園廬墓均在該縣界内咸　二年李芬芳之堂兄李琦芳曾在該縣考試入學旋復補廪光緒二年十月舉行歲考初一日李芬芳偕堂弟李政芳赴城應試往請龎洸畢出保龎洸畢聲言李芬芳等住近江安又係初次出考欲令李芬芳等出謝資李芬芳等不允卽另央廪生王永甲等認保是夜三更後李芬芳等同赴考棚納卷房納卷將龎洸畢共毆戳傷倒地石贊陽趨救無及向龎洸畢詢悉情由移時龎洸畢因傷殞命石贊陽往告　弟龎煇南攏前看明報經前署縣張恊曾詣驗因考棚係麗公所飭令移屍出外詎龎煇南恃符狡展龎士達之子龎光弼與何粹銜藕屍挾制出頭阻止張協曾據賓具禀並因試期已届考棚停屍卽行牌示移歸縣署考試旋奉批准將文生龎光弼何粹銜武生龎罕名衣頂一併斥革札委代辦長寍縣知縣連丞山帶領刑仵前詣驗明龎洸畢屍傷移縣傳喚龎光弼何粹銜案已逃逸訊供通詳復奉委員候補知府羅亨　候補從九陳禹堂先後至縣查明前情禀覆批飭　縣覆審究明李芬芳係後下手傷重當將李芬芳依共毆人致死下手傷重比律擬絞監候李政芳依餘人律擬以滿杖龎光弼等挾制阻騐聲明緝獲另結由府將李芬芳審擬解司轉解核審具題發回監禁奉准部覆立家礲士達因伊子龎光弼被革飭緝慮恐獲案辦罪卽以寃沉等詞由府曁前臬司具控批飭查案錄覆龎士達心懷不甘起意進京誣控拖累洩忿揑砌龎光畢係被李光鼎主使李瑞芳等毆斃賄賂縣府委员等縱兇改傷揑詳各情牽告多人自作呈詞私將彭永涵等之名爲原告同埴詞内遣雇工魏長順作抱進京赴步軍統領衙門投遞訊供奏奉諭旨交審咨解回川委提人卷來省經臬司督飭成都府等集訊並據該原告龎士達以所控失　投具悔狀禀明將龎士達文生批准褫革訊擬解勘前來臣親提復鞫據供前情不諱詰無起衅則故及教唆之人此案已革文生龎士達因伊姪龎洸畢指稱李芬芳冒考納卷阻結爭角經李芬芳與李政芳將其共毆戳傷身死伊子龎光弼藉屍挾制阻險逃逸致被禀革緝究將犯擬辦上控批縣錄覆心懷不甘轉卽起意砌詞遣抱赴京誣控拖累洩忿殊屬刁　　所控李芬芳等　　　洸畢斃命雖未盡實事尚有因惟稱李光鼎等賄賂縣府委員等縱兇　傷揑詳列有確數過付各節均屬重大現在訊明慨孫子虚且誣告已在十人以上惟　犯于未審之先具狀首悔與投首無異自應按例量減問擬龎士達合依驀越赴京告重事不實並全誣十人以上發邊遠充軍例上量滅一等擬杖一百徒三年　犯　犯到官在光緒七年五月十四日恭　　詔以前核其情節不在不准緩減之例所得徒罪應減爲一百析實發落彭永涵等不知竊聯其名誣控倩事魏長順聽從作抱京控係屬迫於主　業已罪坐也主應與訉無主使朋毆賄賂之李光鼎等均毋庸議無于省釋未到人証免提省累除取具各結備案及全案供招咨部外　有訊擬緣由　合恭摺具陳伏乞皇太后皇上聖鑒敕部核覆施行謹奏軍權大臣奉旨刑部議奏欽此○○浙江巡撫臣陳士　跪奏爲四限續辦東中乍三防建修柴埽坦石塘等工丈凡用過工料銀數恭擅仰祈聖鑒事竊浙省杭州府屬東中西三防續辦建柴埽盛頭塘坦等工歴係按年截數　　一面造册請銷前經造報至光緒六年分止在案兹光緒七年分有東塘念汎英杜槀鍾隷漆等大字號每號各二十丈共舊建埽坦一百二十丈中塘翁汛臣伏戒羌等四字號每號各二十丈戴汎使字號東十六丈可覆二字號每號各二十丈共舊建埽坦一百三十六丈緣坦僅能保護石塘根脚每遇大汎旺潮直撲塘身情形險要甚至潑過　面時虞内灌亟須　案將前項　坦一律加高築成埽工又嘉興府屬平湖縣境律字號次東四丈呂字號次東六丈五尺中八丈辰字號次西中一丈五尺成字號中九丈共舊建大石塘二十九丈迭被伏秋大汎風潮間設潑損坍缷附土銼陷情形甚爲危險應一律添石　砌終築完　以資抵禦　塘左繩屬司道先後飭據各該管應備該實勘估共需工料銀二萬五千七百餘兩分案詳經各前撫臣批准在於塘工經費項下撥給興辦陸纔完竣報經杭嘉湖道豐紳泰隨時並往驗收均屬工堅料　並無草率偷減情事由塘工總局司道詳請具奏前來臣覆查無異除飭將前工高寛丈尺用過工料細數儹　淸册並各字號修築完竣日期取具固驗各結繪圖貼說另詳　銷外合將光緒七年分續辦東中乍三防連脩柴埽塘坦石塘各工丈尺用過銀綠由恭摺具陳伏乞皇太后皇上聖鑒勅部查照施行謹奏軍機大臣奉旨工部知道欽此○○徐宗瀛片再常德府知府劉餘慶因患病禀請開缺除另行具題外所遺篆務應行委員署理查有候補知府馬丙昭堪以委署據藩泉兩司會詳前來臣到任未及三月例不加考除批飭遵照外理合會同湖廣督臣李瀚章循例附片具陳伏乞聖鑒謹奏軍機大臣奉旨知道了欽此○○廣西巡撫臣慶裕跪奏爲揀員升補苗疆要缺知縣恭摺仰祈聖鑒事竊照上林縣知縣王建言於光緒七年十月初三日在任病故應歸十月三十日截缺所遺員缺係苗疆繁難題調订缺該　僻處邊隅民猺雜處撫綏不易現值邊氛未靖一切　防搜捕尤關緊要必須精明幹練之員方足以資治理臣督同藩臬兩司於内地知縣逐加邊選或現居要缺或人地未宜一時實無台例可調之員伏查苗疆要缺例准升調並行兹　有卓異保荐候升梧州府經歴隆年現年五十　係廂紅旗滿洲成福佐領下人於咸豐二年承襲恩騎尉三年在火器營續相砲位奉旨以筆帖式分部行走掣分理藩院五年　授工科筆帖式同治七年遵籌餉例在廣西楚軍糧台改捐府經歴　分廣西本班儘先補用八年正月由吏部驗看二月十一日　照起程五月二十六日到省九年十月護送越南國貢差進京十年五月在湖北恊醉捐局加捐州同銜是年六月准補悟州府經歴十一年八月護送使臣出關九月回省銷差十月飭梧州府經歴本任是年十一月十二日到任十二年正月委兼岑溪縣知縣　是月二十六日到任二月初二日交卸回任光緒三年舉行大計保　卓異奉部覆准註册加一級候升歴偉六年　滿騐看回任候升查該員才具明斷辦事謹愼以之升補上林縣知縣員缺實屬人地相宜兹據藩司范梁臬司國英會詳前來相應仰　天恩俯准以卓異候升梧州府經歴隆年升補上林縣知縣子苗疆要缺可收得人之効如蒙俞　　粤西　捕事竣照例給咨送部引見恭候欽定至所遺梧州府經歴員缺係内地腹俸選缺廣西現有應補人員應講扣留外補俟奉准部覆遴員請補　　員任内並　降罰住俸停升等案亦無已經咨叅未奉部覆事件合併陳明謹會同兩廣總督臣張樹聲恭摺具奏伏乞皇太后皇上聖鑒訓示謹奏軍禨大臣奉旨吏部議奏欽此○○總管内務府謹奏爲奏開請旨事恭照道光十年八月奉旨嗣後織造等每届一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏開請旨等因在案查杭州織造廣英由造辦處郎中於光緒七年正月十八日奉旨補放杭州織造該員於光緒七年四月二十四日到任按到任之日起扣至光緒八年四月二十三日係屬一年期滿理合光期具奏可否更换之處伏候訓示遵行爲此謹奏請旨奉旨已錄 
 
