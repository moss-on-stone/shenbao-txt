# 1913 - 50 - 4914368

 

Page 1

 
 
   
 
 

Page 2

 
 
社說 
[河東抗命始未記(無名）]  
　　革命以後傾覆清室建設共和名爲五族而實則蒙已借俄以外向藏又效蒙而依英滿回岌岌亦有亂機豈容漢族内部復生傾軋是則河東抗命之舉誠爲民國存亡之原處置苟一不當則本部之分崩離析卽在須臾尙幸張李今已聽命中央此事遂歸平和了結而案之始末外間多傳聞異詞未能得其眞相爰於各地搜輯得其始末以供世之研究此案者雖然以此事謂張李反抗命令則可謂張李有心割據河東則不可何則觀其結果與列次之争論可以知矣是蓋不識輕重之徒擅用兵權以逞威福耳非有異志略誌數語以質評斷斯案者 
[（一）河東觀察使張士秀電]  
　　大總統鑒河東籌餉局局長南桂馨與軍政司司長黃國樑陰謀煽惑河東軍團冀釀大亂希圖佔據有黃國樑致謝郝劉席梁五營長函電一一可証昨復私運大批軍械子彈入城招集流氓團結黨羽并籌餉局役夫等各發快槍子彈刻期暴動商民譁懼一體要求預防張士秀等見大局旣形紛擾禍亂在即深恐稍縱即逝致延不測地方全局糜爛事不得巳乃依商民同意會同各界將南桂馨拘獲當時又搜出黃國樑致南桂馨密函一道内云河東軍隊之事如能和平逹到目的固可不惜金錢將郝劉謝諸營長盡力籠絡利用一致否則務必顧全大局犧牲私交相機行事可也事關重要務守秘密主義等語似此煽亂釀變糜爛地方實爲民國公敵法律難宥士秀等以國家地方爲前提不得不犧牲私交黨誼按律處治因即交執法處審訊判罪案情重大先此電聞詳情另陳至黃國樑應如何究治之處乞從速查辦河東觀察使張士秀第一旅旅長李鳴鳳叩感（元年十二月二十七日） 
[命令]  
　　二月十六日臨時大總統命令任命張連山署河南河北鎭總兵此令 
　　任命吳後陞爲陸軍騎兵第二旅旅長此令 
　　任命石佳華爲陸軍步兵第三十七旅旅長此令 
　　陸軍總長段祺瑞呈請任命柴得貴爲汴軍第一師步兵第四團團長應照准此令 
　　陸軍總長叚祺瑞呈請任命楊肇錫爲四川兵工廠督理應照准此令 
　　蒙藏事務局呈據奉天都督咨稱圖什業圖王旗綽爾濟喇嘛棍楚克催木丕勒於上年札鎭兩旗肇亂之際將本旗喇嘛等剴切勸導共保治安請予獎勵等語棍楚克催木丕勒効忠民國實堪嘉尙應賞加呼圖克圖名號以示優崇此令 
専電 
[北京電]  
　　賠欵積欠現均閣置俄迫衆議亦未追索除此項積欠外查本年分應付利息四千一百九十九萬零七百六十九兩蘇五百萬兩川四百四十萬兩粤四百萬浙二百八十萬贛三百八十萬鄂二百四十萬皖二百萬魯汴晉各百八十萬閩直各百六十萬湘百四十萬陜百二十萬新疆十萬甘滇桂各六十萬貴四十萬 
[北京電]  
　　外交團傳出消駐京俄使因各國公使之婉勸已電俄京請俄政府按照各國計議准將庚子年賠欵緩解以與各國同意 
[北京電]  
　　陸總長與趙總理議定賠償外人因革命之直接損失分爲四部調查（一）被兵地方詳情由陸軍部查（二）直接向外人調查之事由外部（三）損失價格由財政部估（四）間接損失爲航路運送等項由交通部查不認賠償 
[北京電]  
　　總統府組織蒙務會每一星期召集二次討論内外各盟要政以蒙藏局荐任之員及在京王公組織除總統及蒙藏局提議外各王公皆得詳抒所見决議事件由該局覆核後施行 
[北京電]  
　　孫毓筠王芝祥所組織之國事維持會以維持政黨與政黨中央與地方立法與行政之衝突爲宗旨 
[迪化電]  
　　新疆楊都督電京謂升允刻在新疆組織破壤黨並挑撥回民作亂 
[北京電]  
　　袁總統以桂督及該省會之請擬任張鳴岐爲廣西民政長張力辭 
[奉天電]  
　　章炳麟再電京請准開去籌邊使之任 
[北京電]  
　　張元奇决絕亂職巳由總統慰留 
[北京電]  
　　國務院派楊度李家駒張耀曾黎淵張煜全爲憲法委員會員如該編纂會不能通過即擬改爲私設之研究會 
[北京電]  
　　梁士詒定於念一日回粤 
[南京電]  
　　都督府承政處現已改爲庶務處程督委吳炎爲處長 
[南京電]  
　　昨日十一鐘時𡩋省火車行至北極閣下因汽管損壞火車脫節停有三時之久幸未傷人 
[南京電]  
　　應省長現擬邀集衆議院省議會諸議員在行政署内開會討論一切事宜 
[南京電]  
　　穀米局委員王潤身率衆搗毁中華報館一案應省長昨將王先行撤差飭檢察廳訊辦 
[南京電]  
　　敎育部電令陸軍小學停辦聞該校長解朝東擬春間學生畢業卽實行解散 
[南京電]  
　　無錫市與開源鄕變更區域争執案公推代表蔡士榮榮善昌偕同縣議會長孫先圻昨來𡩋面呈一切 
[南京電]  
　　衛戍團第二營昨開往六合境内偵緝九龍山匪徒 
[南京電]  
　　國民黨𡩋支部今日（十七）開會歡迎本黨省議會當選議員並討論重要事件 
特約路透電 
[北京電]  
　　現在英德兩國銀行均有使借欵吿成之準備惟聞兩國政府不允脫離六國銀行團之範圍今日（十七）下午六國公使復行開會俄使復提出關於顧問之辦法大約此項辦法當可使六國與中國雙方滿意各公使現在對於此事均守緘默外間均傳顧問一節將來當派與六國毫無關涉者充任云 
[北京電]  
　　河（河南府）開（開封府）鐵路比國借欵債票定明日（十八）在比國發行由該國交付中國一百萬法郎中國卽以此欵購回河南府附近由民間自行築造之數段 
[北京電]  
　　第六師已奉命調赴江西聞因該處現狀可危之故 
[北京電]  
　　司法部致電各省都督省長各都統及各提法司大旨如下煙賭爲吾國兩大害爲謀生民幸福計自不得不嚴厲禁絕惟均須遵循法律辦理不得逾越法律範圍所有禁煙禁賭辦法均載民國暫行刑法第二十二與二十三兩條迭經大總統下令飭遵在案近聞煙賭各犯有遭鎗斃者雖此項人犯加以嚴懲不爲過當然若軍法從事處以極刑旣逾越法律範圍復有背人道主義且罰過其罪易招民怨殊失法律本意此後凡煙賭各犯須由尋常法廷依據刑法審判定罪 
[北京電]  
　　總海關造築處新發刋之一千九百十二年海關入稅完全報告觀之上年收入之稅無論以金銀計算皆屬厯年來最豐之年總計是年共入銀三千九百九十五萬零六百十二兩若以金價計之則爲五百零九萬六千六百二十九磅按一千九百十一年收入已稱極豐而上年復較前年多收銀三百七十七萬零七百八十六兩折金爲一百二十三萬四千九百六十六磅其金數之增因一千九百十一年銀價平均每兩値金二先令八便士四分之一一千九百十二年則値金三先令餘今年收入可望更豐云 
[北京電]  
　　荷蘭公使某伯爵已於星期六日抵此 
[北京電]  
　　英使朱邇典君擬於六月間告假回國四月期内由阿爾斯丹君攝任 
[廣州電]  
　　此間現組織馬隊一隊豫備征蒙唐紹儀現擬告退參議院議員之任胡都督已請其三思 
[武昌電]  
　　創設蒙藏救亡會之詹大悲君於星期五日抵 
 
 
 

Page 3

 
 
此星期日赴黃鶴樓某會演說中國之藩屬問題 
[東京電]  
　　山本伯爵組織内閣一事尙無解决政友會今日曾開大會議决新内閣人員除首相及海陸軍大臣外若非全以政友會會員任之則該會决不贊助山本伯爵按該會人材殊不敷成一内閣要求之事恐難逹目的 
譯電 
[北京電]  
　　借欵談判仍無動靜六國公使前電逹各本國政府之條件德國公使迄今未接柏林之訓示今五國公使已允舉英員爲鹽稅稽核所顧問德員爲國債局顧問法俄人員爲審計處顧問此間德人之意德國當於鹽稅所佔一位置惟英德兩國政府現正在磋商一切其結局或將令德國與他國同就範圍歐洲國際爭端卽無中國問題已覺非常艱鉅苟德國主張單獨之行動以便脫離六國銀行團或該圑竟自行解散則大局更將不堪國債局任用德員德國可謂已得相當之代表權蓋英法兩國將合出借欵全數四分之三而德國僅借給六分之一耳若然則英法兩國不能依從德國之願望固理所應然也六國公使今定明日（十七日）討論財力問題蓋各使迄今尙未涉及此事德使届時或將有所宣布中政府近嘗竭力向他處借債似均未成六國銀行圑一日不倒則必不有資本家願供給中國借欵也 
[北京電]  
　　克里斯浦借欵圑允以英金二千五百萬磅供給中國已由財政總長謝絕須俟六國借欵團談判最後决裂已定然後磋商 
[北京電]  
　　中政府已由外交部財政部陸軍部交通部諸員組織委員會審查外人於革命時所受之損失然後報吿外交部俾外交總長日後據此與公使團交涉 
[北京電]  
　　財政總長周學熙聞患感冒說者謂此或爲辭職之先聲 
[北京電]  
　　財政總長周學熙决意留任至國會召集後再爲引退 
[柏林電]  
　　巴黎時報接俄京消息知俄國擬將應出之中國借欵在本國籌募四分之三餘則仰給比國 
[柏林電]  
　　蒙古專使已由俄京啓程前往莫斯科 
[天津電]  
　　駐京英使已出示禁止印藥運入直隷廣西兩省今日（十七日）示文已載見此間各報定於三月一日實行 
[北京電]  
　　昨日（十五日（清隆裕后生辰賀壽者除國務院全體外尙有海陸軍高級軍官各八員均由溥倫及世續引領入宮政府曾命將先農壇開放二日以尊崇隆裕后之生辰溥倫世續曾代表隆裕后到壇行禮 
[北京電]  
　　西門子北京支行今日（十五日）以可以移動之軍用無線電報指示參謀部海軍部陸軍部及交通部參觀之委員當時雖風沙甚大而試騐極爲得法 
[東京電]  
　　日本商界歡迎孫逸仙君極形誠摯孫君現乘鐵道局所備之特别車從事漫游各銀行各政黨及商務局均訂期邀宴據孫君聲稱此行全屬私游蓋擬考查日本之實業情形也 
[漢城電]  
　　朝鮮謀剌總督一案業已定讞判詞將於日内宣布 
[東京電]  
　　平民之擾攘仍未平息神户之陸軍已奉命出防各住宅及各裁判所均有兵士保護姬路及各處列名桂太郎新黨各員之住宅均遭市民滋擾眷屬均受驚恐山本伯爵之内閣大約將於今日（十五日）宣布聞加藤男爵巳辭外務大臣之任新内閣之人員如下内閣總理山本伯爵外務大臣珍田男爵内務大臣原敬司法大臣松田大藏大臣高橋農商大臣牧野男爵文部大臣本田博士遞信大臣奥田海軍大臣齋藤男爵陸軍大臣木越男爵 
要聞一 
[六國縱橫之借欵談]  
　　（北京特約訪員一葉子）　　借欵問題各國公使間議論旣極紛歧而資本圑間意見亦不一致故内部益增錯雜六國公使連日之會合每會合必橫生枝節資本團連日之會議每次亦必見反對殆如秋際雲翳離合分散之跡爲最不可測也 
　　法國公使對顧問問題首倡反對俄國公使和之英德日美則從事調停四國不但於契約及顧問無異議也以恐有地方小借欵之續出而慫恿簽押當時法俄二國堅不肯應於是有置六人顧問各國各出一人之議三局各入二人之說以爲調停者而皆不能確定乃未幾而不但不揰異議且在調停地位之英國公使朱爾典奉本國政府之命遽悔前說主張關於鹽務無論如何不可不自英國人中舉出一人之顧問矣於是合先有反對與調停二派至是而更成三派之主張而終不免有分裂之勢各國公使各致電本國而求其訓令然其訓令則猶未逹也 
　　更觀外交部與六國公使團所經過之交涉自本月二日法俄兩國公使赴外交部詰問政府任用外人顧問之時其任用權雖嚴中國政府然不可不豫爲通知以求同意今專擅任命則如何又其所任命顧問之國籍爲與借欵無關係之國者及關係國中但一德人有偏重之嫌云云外交部答辯之曰 
　　顧問任用問題以我政府行之可使借欵速成而又必須具備此機關遂以任命不豫爲通知以求同意是我政府誤其手續袁總統所自認者也然現任用之三人在中國久任職務且通暁中國之財政認爲適當國籍之關係非所問也故此任命應信爲各無異議云云 
　　法俄兩國公使對之以爲顧問任命有偏傾之勢則將來每有關於借欵問題肇生紛議非融洽六國關係之道他國吾不知若法俄兩國對之尙須求民國政府之再事熟慮也外交部復答之曰顧問任命問題旣由大總統自認誤其手續由本總長具事由奉聞而兩國公使仍不深論然則如何而可若有良案請指示以便再爲考核云云 
　　法俄兩國公使對此反駁要求亦未能標出確實之答復案不得已而爲不得要領之答辨曰 
　　在法國不問其爲法國所承受之借欵與爲他國所承受之借欵以巴黎市場有巨大之影響法國人要求加於關此借欵顧問之位置决非不當今雖非具案要請然在民國政府似須重爲熟慮也云云 
　　法俄兩國自與外交部爲此直接交涉以來我政府已洞見大借欵爲終不可恃謀在他方面開始新借欵交涉以爲六國借欵動爲苛酷之條件所拘束緃令六國中消滅紛擾至協議决定契約簽押或恐我國已無須用此欵之勢因此資本團中有主張除俄法之資本另以四國訂結新契約者對此問題俄國公使又提出抗議以爲俄國加入此資本圑非自俄國求之實自四國請之今俄國以與他資本團意見不合主張將本借欵契約中顧問問題之重要案件待之各國有完全無異議之决定以後再行簽押交欵應爲正當之主張若以爲於此妄生異議則除此之外是其處置極爲不當如是之計畫應信爲各國萬不宜有若果有以四國訂結新契約我俄國亦斷不能默視云云以表示頑强之態度因此各資本團代表亦甚抱悲觀以上爲數日間起於六國資本團與六國公使問之波折也借欵之前途誠不知其所届以利害不相一致强爲結合今日雖猶見進行然以施之評議猶不甚覺其現在之利害故尙不見十分衝突至漸見之事實則横裂四起矣吾人深信六國團之自露其破綻爲當然之事同時又以我當局者至此始覺六國團之不足恃蓋已晚矣 
雜評一（無名） 
[年年借債還債]  
　　去年份之賠欵欠欵以大借欵未成而未還然今年份應還之欠欵猶有四千餘萬兩之多借債還債終無了期况自今以後借債更非易事此關無切實解决餘事皆虚 
[大借欵與德人]  
　　大借欵之葛糾俄也法也英也德也各以派員之故而互相爭執初以法與英爭繼又法與德爭今德又與英法爭各國自衛其權利歟抑故爲此連環留難旣不肯進行又不肯釋手以窘我中國之財政也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[贛事之面面觀]  
　　議員提出質問江西議員李國珍郭同等因贛事特具質問書並列舉李烈鈞五大罪狀數條（一）緃容蔡銳霆陳廷訓等挾持武力迫逐汪民政長出境反抗中央用人（二）擅行調遣他省軍隊侵越大總統統率陸海軍權限（三）增廣兵額故違參議院議决案及部令（四）擅發徵兵令破壞約法（五）私購大宗軍火事後冒稱係前督馬毓寶所訂購希圖掩飾又假名冬防屯兵要隘緃兵撃斃商船舵手斷絕交通顯謀不軌右質問書已於昨日提出連署者二十餘人並聞該省紳士梅光遠吳宗慈陳三立謝遠涵等同時通電各省都督民政長詳述該督罪狀請同伸公論揞辭極爲憤激 
[王芝祥處理方針]  
　　王芝祥任贛事查辦使後袁總統曾詢以處理此事之方法王答稱芝祥此行惟携一誠字以往其他俱無可恃開誠布公使人人視大總統如父兄大總統亦視贛人如子弟則贛事不足了矣芝祥自在廣西反正以來辦理南京兵變事宜辦理湖南退伍事宜皆以一身出入於水火之中絲毫無所畏懼緣夙有犧牲之志意也今卽令汪瑞闓偕芝祥同往亦可保其必無妨害縱有妨害芝祥可以一身當之云云總統深韙其言但促其速行而已現聞王已定於十六日自北京出發並已出具領結請欵四五萬元緣王與總統約此行不能擾贛中之一絲一粟故來往川貲均在京中領出並聞十二日爲南北統一紀念日李都督有電慶賀統一並派賀國昌等二員爲慶賀使面謁大總統陳述誠悃該使已於昨日進謁王芝祥催促賀國昌速回江西先行接洽一切 
[黎公調停方法]  
　　贛省反對民政長汪瑞闓一事大閙常見曾經黎副總統派委程君來贛調查尙未得有解决辦法現黎公又派秘書官梁伯年黃訄兩君於十一號抵潯乘坐西大輪船晋贛謁見李督面商調停辦法以便電請中央迅飭藍司令緩提槍械茲將黎公原電錄下南昌李都督鍳彭賀兩君莅鄂省長問題共同槎商尙易解决至貴省槍彈案昨接陸軍部復電文曰胡都督卅電悉關懷大局雅意維持至深欽佩贛省槍械扣留原由前經通電詳述諒已察及現在贛省甫當兵變之後匪徒而生心軍心亦未鞏固無識之徒多不知服從命令驟爾輸入利器實多可慮亦殊非贛之褔擬卽派員詳確調查如該省實需槍械不至再生變故當由部酌量籌撥中央决無成見但以顧全大局息事寗人爲主當亦爲明逹所深察也等語細譯電意較前大爲活動執事若能持静穏態度嚴守秩序約束軍隊毫無授人以柄之處調查員必不至顚倒是非軍部斷不至始終膠執相見以心何嫌不釋高明以爲如何除派本府秘書梁柏年（前江西候補知縣）會同黃君訄面商一切业電中央迅飭藍司令緩提鎗械外先此電聞元洪庚印 
　　日來外間傳言黎副總統以贛省省長問題擬一調停辦法呈請中央謂鄂省外交繁盛一切民政事宜均頼富有經驗之員充任汪瑞闓辦理警務多年而一切外交事宜尙有經驗懇請改放爲鄂省民政長而以原任之夏壽康改放贛省聞巳蒙允准不日發表未知確否又聞某團領袖某君昨以私人資格進謁李都督提出調停省長辦法擬卽日親赴鄂垣面商副總統以前鄂民政長劉心源長贛以其在贛年久而卽以汪瑞闓長鄂李都督當答以須俟中央賀彭兩代表來電再行决定某君乃退 
[叚光榮爲李督解釋]  
　　段光榮（卽段祺瑞之姪）前由中央派赴皖贛調查一切於本月初間抵省經李都督欵留在府茲爲扣留槍械及汪瑞闓事特電中央極力解釋其大致謂反對汪瑞闓非李督本意又鎗械係保衛地方操練軍隊之用要求發還現江西地方極爲安靜駐操兵艦請速撤回李督自蒞任以來整軍經武除暴安良爲贛民所倚賴决無反抗中央之舉云云 
[贛督又派兵防堵]  
　　自中央扣留鎗械停泊兵艦後贛亦分撥重兵駐紮各水陸要隘形同對敵人民甚爲惶恐現聞余鶴松由京到潯極力運動都督位置李都督深恐有不逞匪徒勾結兵隊乘機謀亂特於昨日於原有炮兵一團駐紥建昌縣城防守陸路炮艇多艘停駐湖口防堵水道及一團所屬三營官兵分紮南康府碧羅洞吳城鎭三處嚴防鄱湖一帶邊岸外又派定第一師二旅三團一營准於十三號開往徳安車站附近扼要駐紮以保治安 
[派員索回槍械]  
　　李都督因潯關奉電扣留鎗械迄未發還特於二月十號派本府高等顧問官陳澤霂赴潯會同戈鎭守使嚴重交涉要求發還陳君臨行時奉李都督面諭本省所購鎗械係爲練兵衛民起見且係前督馬毓寶任内購定與民政長問題風馬牛毫不相及中央此舉未免過於　頇設令此事再不從速解决不第贛省任事諸人難堪卽他省亦將因而離心苟有不幸大局前途必致分裂此次前往務須愼重其事總期和平解决云云 
[各政團之意見]  
　　贛省二月三日開聯合大會後該會曾發一通電云本會爲江西全省公民臨時總體機關爲省議會未成立以前之變通辦法此後凡關於贛省重要問題非經本會認可不能發生效力江西公民聯合會公叩贛省各政團聞之亦卽通電中央各省謂查江西臨時議會現尙存在該公民聯合會本非法定機關偶以一部分少數人之結合冒名總體淆亂衆聽察其出言武斷用意悖謬恃有黨援爲之屏蔽任情侮法恣肆横行殊非地方之褔心所謂危不敢不言惟希賜察臨電屏營江西共和黨民主黨統一黨自治研究會政治研究會公叩觀此可見各政團意見之紛亂矣 
[軍官春郊試馬之風潮]  
　　二月六日（舊曆正月一日）粤東第二師長蘇愼初前軍長上將銜姚雨平及軍官羅幟揚三人乘北方新到戰馬三匹聯轡往陸軍進行社赴讌路過長堤時緃轡疾馳詎該戰馬野性難馴連將馬前東洋車撞翻馬復驚跳不止當時踐傷乘車者拖車者及過路小童三人受傷倒地該叚駐段警兵鳴笛追捕隨將蘇等截獲飭令下馬蘇厲色曰你等知我是甚麽人警兵答曰我不問你等是甚麽人但你犯了警規卽天子犯法與庶民同罪蘇無以難之姚則向衣袋裡摸出名片一紙上書（中將加上將銜姚雨平）等字該警兵不理務要拘區發落姚蘇羅等以不可情諭揚鞭絕馳警兵等鳴笛追之至某街卒爲巡兵圍獲解案當撞跌人力車時長堤行人擠擁一往直前有以亂石相擲者竟將羅幟揚頭部擲傷解案時由廳長好言相慰送往警察醫院醫治其姚蘇二人亦由廳長飭警兵保護妥送入城惟警兵將三人解案時適與巡街陸軍相遇回營報信軍人大爲不平以警兵有意侮辱立即預備出機關鎗隊前往毀拆警局及第九區署幸有老成者出而阻止蘇羅二軍官亦用電話傳語嚴行制止其事始已警務廳長陳景華以警兵能守警章不畏强禦特將各警兵記功然次日又奉長官命令將該警官撤委矣 
[粤東正式省會第一届開幕]  
　　二月九日廣東省議會行開會禮是日十時搖鈴開會先由謝議長宣布開會理由各議員行廻環式握手禮畢主席請政界演說胡都督出席略謂省會有代表全省責任中國政治數千年來其進化不如各國者實未在自治上做工夫現在專制推推倒政體共和說者謂政治進於美善實非自治發逹不可（中略）一般與論近日多主軍民分治實據今日時代恐爲不能驟行假如勦匪大帮匪類尙可責令掌軍事者勦辦賭盜會鬥四項純爲保護人民生命財產起見當然爲民政範圍今問各屬縣長能不借重軍力而肯負責任否故軍民分治廣東實未辦到鄙見以爲必自辦理警察入手及至各屬警察發逹地方治安無須借重軍隊之力然後軍民分治問題眞可解决矣（衆鼓掌）次陳軍統出席略謂欲盡議員之責任必須於地方利弊二字隨時推求議會最重惟表决權務望諸君將來對於議案本其自由意思以表决事事用其自由識見不爲外界所移至事關兩造之案卽有被害者陳請提議亦須詳細研究勿輕通過否則省會而轉爲司法衙門矣此亦爲最須注重之點至對於行政一方面亦須和衷共濟若議會與行政苟有衝突無論事不能辦而地方已實蒙其害（衆鼓掌）次民政錢司長演說注重地方自治略謂各縣應就原設之投票各區入手促進地方自治使各鄉警察一律成立將來賭盜鬥會四大害當可逐漸消弭（衆鼓掌）次財政廖司長說略謂民國成立最緊要最危險者爲財政問題廣東尤甚現在收支未能適合自不能不從事擴張而人民生活程度艱難不能不與之休息（衆鼓掌）次容伯挺彭建標林靖三君相繼演說而散 
[蜀公會討論川省要政]  
　　本月九日四川旅京同鄉假全蜀館事務所開會討論蜀省至要問題首由會長杜關報告宗旨謂今日開會討論各種問題均與本省有密切關係特請同鄉開會解决次由董雲昭報告鹽運使江瀚重慶關毛玉麟於鹽稅二事卽無學識又無經驗擬請求大總統收回成命當付表决全體一致公推董雲昭易倩于魏則之羅知階爲代表赴總統府國務院財政部交涉其文牘科包君伯申爲起草員次由倩子報告朱山被殺一案旣省議會彈劾未有正式答復擬呈請參議院彈劾以弭殺機衆贊成公推董雲昭易倩于爲起草員次由王運煕報告改良四川糖業組織公司已得華僑承諾投資本金三百萬惟必須指定區域公决呈請省議會及本省商會有無窒礙再行定案次由易倩于報告裕崑將軍前在川省調和满漢有功民國擬請大總統從優加獎衆贊成次由魏則之報告馬某殘殺學生在逃今竟充任某局僉事現湖南公會已擬呈請大總統飭令歸案審辦衆議應派交際員袁光璧成治安及魏則之易倩于諸君接洽聯合呈控次由唐冶煕報告學會選舉問題前次傳單不知學會延期今旣見諸公報擬於開會前一月由公會訂期開會預備選舉事宜至於公會現得胡都督景伊回文已允撥常年費一萬元交省議會覆議以爲京師蜀學校費用應如何辦理之處俟開大會時再行投票公舉各職員以專責成時至四鐘遂散會 
[財政部改革東省鹽務]  
　　財政部爲釐革東省鹽務起見曾將辦法咨送奉天張都督以資遵行錄其要點如左 
[一遷移奉天鹽署]  
　　奉天鹽運司署設在省垣與產鹽地方隔絕甚遠一切掌管殊多隔膜宜遷移司署於營口以圖監督察上之便利 
[二歸併吉黑鹽務]  
　　吉黑兩省鹽務歸併財政部直接管理特派官員常川駐紥所有製鹽販運各節須向該特派員協議施行所用職員由部指令 
[三禁止挪用鹽欵]  
　　鹽務收入自本年一月起業經禁令挪用從前奉省若有動用等情卽山都督設法償還惟准用純益欵項以償還各地官衙成本其餘悉行存儲 
[四收回外人鹽產]  
　　禁止私鹽以求暢銷官鹽查金州貔子窩各處外人從事製鹽甚多若不實行禁阻其弊曷可限量特飭奉省鹽運使設法收回外人製鹽事業可否之處從速具案回覆 
[西征軍進窺鄕城消息]  
　　字林報載正月二十二日打箭爐訪函云尹都督已於正月十五日取道北路回抵打箭爐北路一帶至察木多止現均安謐如常華軍已逐藏人向鄕城退走刻尙據守距裏塘南五日路程之某處藏人近於戰時奪獲華軍過山炮兩尊子藥若干置於軍中華軍近已稍得勝利奪回險要數處近日華軍屢次尾追藏人而藏人佯退以圖誘撃華軍華軍因防藏人包攻故亦處處小心周統領現仍率大隊坐鎭裏塘東藏地方除鄕城外一律告靖現將進窺該城揚子江以西各地復由郭統領征服已得與滇省交通郭已奉命率軍攻擊� 
鄕城惟恐西征軍之兵不中恃故願僅率部下之兵前往云地方通信 
[蘇州]  
　　洋人鎗斃鄉民案交涉近狀葑門外廣仁醫院監院意人白鈕錫寶爲義興宰牛公司盜竊耕牛袒護莊步蟾起釁致鎗斃鄉人案迭誌本報茲悉白醫生實一無領事管束之西人不過曾入意籍自肇禍後所有門窗器皿實該醫生自行搗毁欲向警局索賠以爲先發制人之計經蘇陳交涉長陳檢察長及巡警局長嚴詞駁斥卽派兵警多人陽爲保護陰防逃遁意領來蘇本擬將該醫生交領事帶滬辦理無奈義興宰牛公司經理莊步蟾平日專倚白醫生之勢横行奸詐豢養地棍流氓四出偷牛失牛者尋蹤而至莊必令鄕人出洋贖歸其贖法按牛秤每担約十元左右方始允贖否則對本人之面當場宰割卽白醫生有時携伴出獵於田野間見有鷄鴨羊豕卽任意亂打鄕人爭之白强謂野獸野禽稍或理論卽以鎗桿亂擊以是鄕人積恨甚深爲白鎗斃之季世生葉徐根係該處後面附近薛家村人該村鄕人以季葉雖已安殮而尚無正當辦法斷不肯將白兇手輕輕交與領事帶回含糊了結故薛家村二十六家聨合各村糾集公資輪流至城内檢察呈控謂不逹到按中國律殺人償命之目的誓不甘休至莊步蟾業被脱逃白醫生已允爲尋獲交出一面仍由檢察廳移文各處嚴緝矣 
[實行抗租拍賣財産辦法]  
　　蘇佃頑梗追租亦無善法近以停止刑訊更加疲玩即以上年各縣抗租之佃户覊押纍纍長境五百餘人元境四百人吴縣最少亦百餘人加以太靖兩境及各處鄕追租局尚不在内已逹一千餘人宗知事以追比無效甚爲焦灼前日接到省民政長應命令内開據太倉縣知事呈請追租辦法當擬定辦法三條如佃户欠租不還由業主呈請縣知事將佃户拘押倘逾月不繳乃將該佃户産業拍賣云云宗知事刻已遵照省令將懲租辦法印刷通告分發各鄕村鎭實貼矣 
安徽 
[電告知事縱兵擾民]  
　　涇縣部中國社會黨日前開會演説突有縣署衞隊兵士假託入場參觀爲名任意調笑婦女并敢持刀恐嚇其時衆情憤激公請該縣知事辦理詎張知事不惟不究反督隊開鎗轟擊妄拿黨員刻經該縣城區自治及社會黨聨名電禀都督以該縣知事縱兵擾亂妨害治安懇速救援以保民命按此係據訪員報告恐其中另有原因不然該知事雖　頇亦不致如此荒謬也　 
[不准縣知事晋省]  
　　英山縣屬素多匪徒近來尤不安靖且該處敎堂林立時有交涉尤頼地方官保護茲聞該縣葉知事欲仿前清新正賀年之例堅欲晋省一行經縣議會阻止不聽以故電請都督阻止當經柏督電覆以知事有守土之責未經呈准何得擅離仰卽留縣鎭攝以免疏虞 
鎭江 
[散兵搶刧釐局駭聞]  
　　駐江北鹽城巡防軍日前遣散乃該兵大半土匪性質遣散後遂大肆搶刧先將二溝厘捐局搶刧一空約計三千餘金繼復向富商大户分投搶刧共有十二家之多現已由水陸各防營一體愶緝矣 
杭州 
[選派憲法軍事兩委員赴京]  
　　朱都督近得中央電以現届編制憲法各省應派員來京起草當卽委派府内法律顧問官許企謙君赴京會商惟聞許君以茲事體大恐不勝任擬陳請力辭浙督又以陸軍部咨請派委軍事代表數人於本月二十八日以前來京開全國軍事會議故擬委派袁君文白前往與會 
[添調防兵會勦台匪]  
　　台匪蔓延各縣近復爲某黨會勾結反抗煙禁朱都督業選旅長張載揚爲禁煙督辦帶隊出發現悉寧海所轄之馬岔鄕愚民受某黨鼓煽聨合三十餘村倡議抗煙聚衆千餘人防營交通坐視不問張督辦遠在府城帶隊不敷分撥特電都督檄令駐寧第四十九旅顧旅長派第九十七圑第一營開赴該處鎭懾刻又以該處匪徒聲勢日盛現擬加派左路巡防統領常榮清就近督隊馳往會勦矣 
江西 
[南萍鐵路籌備議案]  
　　贛省南萍鐵路籌備處處長胡懌籌畫鐵路進行事宜並擬簡章呈經李恊和都督核以南萍鐵路關係重要本省提議興築與交通部電商舉辦先後籌維不謀而合惟興築此叚路綫工繁欵鉅目前尚在籌備期内官辦以及工商合辦尚未决定茲據來呈並擬籌備處簡章正在核飭間適准交通部來電以工欵究須幾許非俟派員勘估不能明晰如議援南濁成案借欸舉辦擬利用滬杭甬與英公司成約續商移撥此刻路事尙無端緖所有購地及挪撥官款應一併從緩置議以資撙節等因細繹部意對於此路甚爲注意而贛省以利害所關尤應及早圖維但本省財政困難非從借欵著手難期早觀厥成如議借欵自應交省議會公决及與交通部籌商手續始爲完備現時路綫未經勘定工欵究需若干端緒難尋事務極簡該處所設員司自毋庸按照簡章逐一設備籌畫路事有該坐辦一人主持再酌設司文牘會計庶務者二三人以資補助此外再另延勘路工程師經理測勘事宜用費旣較爲節省事實尙無礙進行一俟路綫勘定再議辦法所擬簡章暫行發還仰卽按照部電趕緊派員測勘並一面預備興築南萍鐵路議案呈俟咨交本省議會公議至該處費用以及測勘各費暫由財政司墊欵支發 
[李督宴待衆議員]  
　　贛省衆議員三十五名業經如法選定參議員十名現正預備選舉定期北上所需赴京旅費共洋九千元昨經財政司如數放給聞李督定於十一號在府設宴款待衆議員並因宋敎仁不日來贛從事黨務故預爲籌備也 
奉天 
[張都督不干涉前清皇産]  
　　奉天東陵之東有一配陵爲前清康熙之乳母陵寢也地廣十餘里舊植松林二萬餘株價値七八萬元現有該乳母之後人瑞巴兩人欲將該松林變價拍賣曾禀商三陵守護大臣三多三多以事關陵寢未敢擅允咨商張都督張以前清皇産與個人私産相同售賣之權本督斷難干涉仍請直接皇室辦理 
雜評二（默） 
[粤軍官春郊試馬之風潮]  
　　以巡警能守警章故而論功則巡士有功巡官亦有功以巡警挑起軍警惡感故而議罰則巡官斥退巡士尤宜斥退乃巡士則奉廳長命記功巡官則奉長官命撤委此眞無從索解者也 
　　説者謂粤長官處此蓋礙於中將上將之情面而有不得已之苦衷存焉然而中將上將之情面僅能徇之於粤長官而不能見重於區區之巡警則民國中將上將之價値可知矣 
[王芝祥携一誠字去]  
　　贛督願和平解决政府亦願和平解决贛督所派之賀代表曰和平解决政府所派之叚委員亦曰和平解决即居間調停之黎公黎公所派之梁黄兩代表亦莫不曰和平解决然而增兵如故扣械如故省長之不决定如故何也王芝祥謂此行惟携一誠字去余則恐中央與贛省不肯以誠字應耳 
[嗚呼贛省之政圑]  
　　贛省各政團一方面開聨合會通電中央各省謂全體贊成一方面則又通電中央各省謂係少數人揑稱全體從可知此次贛事之爭非爭鎗械案也非爭省長也非爭分治也實黨爭而已其甘冒不韙紛擾迄今而不悟者實爲三數黨人傀儡而已 
[西征軍進窺鄕城]  
　　藏人已與蒙訂約與英訂約布置萬全大局早去而我西征軍猶今日攻裏塘明日窺鄕城今日曰稍獲勝利明日曰漸見得手嗚呼其不類於失肩背而養肢體者幾希 
 
 
 

Page 7

 
 
本埠新聞 
[嚴拿黨匪之佈置]  
　　江蘇都督訪聞浦口地方匿有九龍山匪黨甚多謀爲不軌除已派員密拿外深恐四散竄逸擾害鄕里故特電飭寗蘇各軍暨駐滬混成第三旅迅飭現駐沿鐵路各防軍保護鄕民嚴緝黨匪勿稍疏懈云 
[商界顧全國體]  
　　本埠各商家因聞駐滬領事團曾經提議擬令會審公堂規復刑訊對付竊盜然此事關礙國體未便贊同現擬邀衆集議後再請總商會開會討論抵制實行 
[日商不允賠償修艦費]  
　　海琛巡洋艦曾於去年十月間在十六鋪浦面被日商長春丸輪船碰沉炮械砲架當由海琛艦長向長春丸船主商允賠償修費和平了结嗣由海琛艦長將炮撈獲炮架修竣共需修費銀一千六百餘兩向之索取詎該船主以此事雖曾允賠因未簽字不能承認海琛艦長當卽報由海軍司令部轉報海軍部於前日物派部員李某來滬會同海琛艦長至失事浦面詳加查勘俾與該日商正式交涉 
[江蘇圖書審查會採定會紀事]  
　　江蘇圖書審查會於十六日下午一時開採定大會審查員暨會員到會者約一百餘人首由姚子讓君報告會長張季直君因事未到副會長王勝之君亦以足疾未能蒞會應請會中推舉一人爲主席審查員王引才君主張請即推姚君爲主席衆贊成姚君起言會期本定於正月因幹辦不及致展緩至一月之久今另有部定審查表亦經印刷發布請諸位鍳察次由審查長楊月如君起言各科審查報告已有印刷品今日審查一方面已堪告竣至如何採定應由會長主持當有審查員陸雨庵君云今日事多不及發表意見惟鄙意擬將審查員審查各書標出之條件送交各書坊校正然後各處可用王引才君云陸君之説甚是惟不必專向書坊討論應先籌畫如何採定方法一面再將詳細之審查條件續行印刷報告吳公之君云鄙意審查各書擬仍請原審查員採定俟大會决議討論許久由主席姚君會同審查長審查員公同提出研究其應否採定當經决定暫行採用之書如下修身科初小修身課本（劉永昌張繼良編圖書公司出版）初小修身敎科書（陸費逵戴克敦編中華書局出版）初小新修身（沈頣戴克敦編商務書館出版）單級用初小修身課本（顧倬顧祖璣編圖書公司出版）高小修身課本（林萬里王展雲編圖書公司出版）高小修身敎科書（汪濤陸費逵編中華書局出版）高小新修身（包公毅沈頣編商務書館出版）國文科初等新國文（莊兪沈頣編商務書館出版）單級用初小國文課本（陶守恒孫錫臯黄龍驤章鴻遇顧倬編圖書公司出版）高小新國文（莊兪沈頣編商務書館出版）高小國文課本（華國銓編圖書公司出版）算術科初小算術課本（沈羽編圖書公司出版）初小新算術（壽孝天編商務書館出版）初小算術敎科書（顧樹森編中華書局出版）初小算術書（錢人駒編文明書局出版）單級用初小算術敎本（顧倬王宗浩編圖書公司出版）高小算術課本（石承宣編圖書公司出版）高小新算術（駱師曾編商務書館出版）高小算術敎科書（費筱潘陳贊編中華書局出版）高小珠算算術敎本（壽孝天編商務書館出版）歷史科高小新歷史（傅運森編商務書館出版）高小歷史課本（趙鉦鐸編圖書公司出版）地理科高小地理課本（姚明煇編圖書公司出版）高小共和新地理（莊兪編商務書館出版）理科高小格致課本（吳傅紱吳家煦編圖書公司出版）高小理科敎科書（王季烈編文明書局出版）高小共和新理科（杜亞泉杜就田編商務書館出版）高小最新理科敎科書（杜亞泉謝洪連編商務書館出版）圖畫科初小毛筆畫敎授書（丁寶書編文明書局出版）初小最新毛筆習畫範本（商務書館繪圖出版）毛筆譜（單林南通翰墨林出版）高小毛筆習畫帖（尾竹竹坡徐永清編商務書館出版）高小毛筆習畫範本（商務書館編輯出版）高小鉛筆畫範本（商務書館繪圖出版）小學幾何畫敎科書（張景良編文明書局出版）唱歌科敎育歌集（曾志忞編音樂傅習所出版）兒童唱歌（余沅編圖書公怀出版）兒女唱歌（王漢編圖書公司出版）初小新唱歌（張啓宦李城編新敎育社出版）重編學校唱歌（沈心工編文明書局出版）體操科體操請義（徐傅霖編商務書館出版）參考用小學體操範本（圖書公司出版）最新普通體操法（各書坊）兵式體操手工科敎科用初小手工敎範（集成圖書公司出版）參考用初小手工敎科書（商務書館出版）參考用高小手工敎科書（商務書館出版）商業科商業敎科書（商務書館出版）英文科（去共和新讀本採用文法三種讀本三種）農業科訂正農業敎科書（商務書館出版）以上各科敎科本均决定爲暫行採用之書討論旣畢已逾六時卽行散會 
[匪徒搶刦錢莊]  
　　前晚六句餘鐘有匪徒二人各執兇器至北河南路三十一號門牌同康錢莊店堂内攫取帳台上所置大小銀洋百餘元逃逸該莊學徒張甫順大聲喊捕被匪戳傷頭額事後由該店經理偕受傷學徒至虹口捕房報告捕頭飭將受傷人車送同仁醫院醫治一面立派通班探捕前往兜拿未獲而回 
[公堂訊究竊案之怪狀]  
　　老閘唐家弄住户王陳氏控王阿毛劉小弟串竊金飾昨由包探邵和匀將二人拘解公共公堂請究卽據邵探禀稱查得原告之物係王劉二人所竊請爲究辦訊之王劉供不承認王襄讞以已據包探禀明遂商之英領翰君判王押西牢半年劉押三月詎二人聞斷後極口呼寃並由王之家屬扭住邵探大呼爾旣得我賄洋十元仍復誣人爲竊扭住不放在堂大閙卽由站堂探捕將各人拖出是時中西官亦恐有寃抑命將王劉帶回押候下禮拜一查明復訊 
[開棺騐屍之愼重]  
　　山東人方公賢無故將妻謀害捲尸鋪盖内運至法租界擬乘輪出口棄尸海中當經巡捕查見帶入捕房詢知方住居英租界新閘平橋路遂將方送至新閘捕房尸體舁入虹口驗尸所報請公廨中西官蒞驗當時西醫驗係被勒身死而華檢吏則稱係自勒致斃故由蘇州高等檢察廳委派法官來滬定期開棺覆驗已在閘北厝棺處搭盖蘆棚妥爲預備惟因案情重大担任覆驗之檢驗吏難得其人迄今尚未着手雖經地方檢察廳查得去年鎭江莊鏡蓉之媳覆驗一案曾由吳縣檢驗吏兼習件公所敎習邵德順及前上海縣檢驗吏現充杭州傅習所總敎習之吳錫鋆同往承辦今邵則因病辭職吳亦適値放假往遂安訪友均難承辦茲因遷延已久擬延外洋卒業之醫生辦理究不知誰能勝任也 
[議事會續開審查員會]  
　市政廳議事會議長姚文枬君昨日分致春季議事會第一讀會各審查員函云十三日開本年春季常會交議提議各案第一讀會已畢當表决增加二年上半年預算元年八月至十二月之决算兩案交審查並會同原審查員於十四五日開審查員會業經通告茲因該兩日多數審查員未能到會致審查無從進行故復定於十七八日（舊曆十二三日）續開審查員會務請準時蒞會審查免稽時日以便將報告刷印定期開第二讀會 
[警長保衛行旅]  
　　南市滬杭火車站每於火車到站之時被一般年輕力壯之人力車夫兜攬生意奪取行李甚至乘問逃逸茲爲商埠巡警廳長穆君訪悉於前日起特命西門外三區警局騎巡長每日撥派騎巡若干名到站查察如再爭奪卽行拘局究辦不稍寛貸 
[董事解除禍胎]  
　　滬南荳市街某米行主周禮卿家住小閘橋地方去春聘娶同業吳某之女爲孫媳詎過門時吳女已暗結珠胎漸漸朦漲女父恐事敗露於去秋接回將胎打去嗣被周得悉堅令回家任意肆虐至陰曆年底吳女遽爾身死吳卽大興問罪之師起訴地方檢察廳已由廳長派令法警調查候核嗣由周央懇米業董事等出爲調停請求免驗從事棺殮並籌繳公益捐銀一千兩以息其事刻已如數送至某董處分别撥助矣 
[馬車撞傷軍士]  
　　禮查西飯館之内某西人前日僱坐北市福泰馬車行之馬車至龍華遊玩歸途經過龍華馬路因馬夫胡阿四駕車不愼致將駐防南卡之第二營第八連兵士王國瑞撞倒碾傷腿部當由崗巡一併拘解高昌廟警區由錢區員著將受傷人車送上海醫院醫治馬夫胡阿四暫行拘留候醫生騐明王之傷勢再行核奪該西人令其自行回滬 
[續誌轉運公司失竊案]  
　　大通轉運公司在火車上失竊現洋三千餘元經一區崗巡查獲章健元一名起出贜洋七百五十餘元已紀昨報茲悉該竊賊在車得贜後即跳窗逃出因爲數過多携带不盡餘皆抛入沿鐵路小浜内不知如何被人覺察爲江北客民多人入水撈去一時風聲所播來者愈衆經一區張區長得悉立派長警一排前往禁阻偵探隊亦到場彈壓然已被人撈去不少無從追究矣 
[飛划軍嚴緝逃兵]  
　　蘇省飛划水師全軍鍾統領咨混成第三旅李旅長文云爲咨請事據第四營管带湯飛呈稱二月三號據後隊正隊官黃金科報告三號槳兵楊鑑泉於正月二十九號請假赴蘇著去軍服二套至今不見回營且虧空各店帳目不少以致各店主前來吵索等情查該隊長於該槳兵請假時著去軍服二套毫不顧問殊屬疎忽已極除飭本管各營一體嚴緝將該隊官陳子和記大過二次並分别咨請軍政司及水陸各統領嚴緝外相應咨請貴旅長請煩查照希飭所屬一體嚴拿務獲解究 
[商業體操會更舉職員]  
　　滬南商業體操會於前晚七時在陸家浜總機關部開會更舉職員先由會長報告開會宗旨並由會計員報告一年帳略畢卽當衆公舉正會長李平書連任副會長李詠裳王一亭張樂君連任駐辦員孫守伯連任其餘交際員則舉凌季譚會計員舉金伯中庶務員舉黃仲良郁仲榴陸文賢徐春齡調查員舉黃蔭南沈鳳翔馬錦昌馬驥良文牘員舉費主是書記員舉孫少亭 
[黃海林舉殯日期]  
　　城内九舖衆安社會員黃海林救火殞命迭誌前報茲經該會發出通告擇於陽曆二月二十三號（卽陰曆正月十八日）在本會所公奠午後一時舉殯至西門外集義公所停厝想届期必有一番熱鬧也 
城内 
[縣知事批]  
　　（公民陳德清禀批）據呈該公民於一月二十九日在外鹹瓜街通和糖行門前途人擁擠之際被人背後一推幾乎傾跌急索馬褂袋中之安裕莊耀記存摺一扣已不知去向當至安裕莊掛失登報聲明察核前情似屬實在旣有恒茂水菓行蓋戳証明姑准備案着旣知照 
[地方審判廳民庭批]  
　　（黃子恒等訴張江聲案申明批）狀悉此案業經庭訊明確除透支酬應及折算生財兩欵應令被告認繳外其餘物華毛巾廠及大綸織布廠兩欵現旣經各股東承認該民等自不得再有異議所請應母庸議如有不服仰候宣示判詞後依律控告可也 
[地方檢察廳批]  
　　（許孟廉訴王耕山等虐待伊女揑誣反噬請提追批）案經票傳着卽依期來廳聽候質訊可也 
[第一初級審判廰民科批]  
　　（姚子雨訴陳鴻飛抵單不贖批） 
呈悉所稱范姓究係何名未據指出實屬疎忽如係指范芝蘭一案而言則該本人疊在本廳呈訴被告人並非陳鴻飛且徧查卷中爾從未出名具呈亦無六月問之批示據呈前情無憑核辦仰再詳細叙述事由另呈核奪（陸桂源浦文炳兩愿息訴批）狀悉准其息訴所有繳案之洋元及借據回單等件旣據同時具領仰候分别發還本案應繳訟費洋六元五角着該被告如數照繳 
[召買田畝]  
　　第一初級審判廳公佈云照得本廳判决王周氏呈訴朱文忠等抵單不贖一案現已久逾上訴期間該被告并不遵判履行債務據原告王周氏請求執行前來當經本廰函請西區市政廳分辦處派員至該被告財產所在地將所抵田畝秉公鑑定價値以憑投標拍賣等因去後茲准復稱當旣委任鑑定人會同原業户張益生圖董錢裕基地保計安國等於一月十八日至廿五保十四圖地方由原業户張益生指定恃字圩一百四十四號王學忠户則田一畝五分當丈得實田約有一畝七分六厘餘單少地多鑑定最低價每畝値洋三百元並繪圖貼說函復前來合卽按照强制執行章程揭示投標拍賣如欲買受此項田畝者迅卽自往看明開具姓名住址及出價若干並加蓋店舖圖章卽日投函本廳定於三月一號（卽陰曆正月廿四日）開標核騐以所投價額之最高者爲該田得主並於開標後限十日内將價銀如數繳案立卽發給單據過户管業爲此公布曉諭仰各界人等一體週知 
[不准保釋]  
　　尹漢卿私運小土九只被江漢章冒充調查員向之拆梢由商埠巡警廳拘送上海縣公署經吳知事訊供一過判將尹江二人分别暫留着尹於三天内將囑送小土之其甲交出候究在案茲悉尹漢卿係在三洋涇橋第八號門牌隆盛昌船局爲夥昨日午後忽有元康莊元泰莊永豐莊並萬倍利等各船各遣夥友並蓋圖章到署求保吳知事以此案尙未訊結且尹漢卿亦未承認販土何能保釋遂將原禀擲還申斥不准 
[串騙田單]  
　　住居西門外肇周路之胡鴻鈞昨請律師輔佐至地方檢察廳控告廿五保九圖地保莫愼生（卽莫阿炳）串通王國祥等以僞單掉換田單迭向理論一味延宕呈請提究等情陳廳長諭候批示辦理 
[紏衆搶親]  
　　浦東婦人凌周氏至地方檢察廳訴稱婦人有一女兒憑程兪氏伍程氏等爲媒許字沈楚橋詎沈失業已久無力迎娶遽於前日串合該氏等乘氏出外紏衆來家將女兒搶去成親婦人心不甘服呈請提究陳廳長准之立飭法警往提訊究 
[討帳被毆]  
　　西鄕十八保四十八圖商民金桂堂昨至地方檢察廳訴稱馬橋鎭商民查雲祥拖欠貨欵不付向之索討反遭毆傷請求騐究陳廳長諭候騐明核辦 
[婦人賣煙]  
　　小東門内陸家宅住户倪陳氏在家私設煙榻招留煙民過瘾昨爲第四區區長張桂榮君訪悉立飭長警前往將該氏及烟民兪德旺朱阿生王阿英連同烟具拘解到局解送商埠巡警廳轉解地方檢察廳訊辦 
南市 
[違犯煙禁]  
　　第二區五百六十四號巡士昨日回區報告永盛碼頭成衣匠鍾阿虎違禁吃煙並留人私吸遂由區長派長警前往搜出煙鎗煙缸等數十件遂將該成衣匠及吃客豐記鹹貨行司李阿四一併解區問明屬實移送商埠巡警廳請究又禁煙局調查員在十六舖地方查見已歇某客棧夥沈茂生在北市私購洋烟四盒藏在身畔带回當卽扣住解至禁煙局禀明局長飭發第二初級檢察廳看守候究 
[續獲盜黨]  
　　第一區偵探趙升胡富泉等去冬緝獲行刧浦東白蓮涇同春信船之周阿土金妙生兩名已解商埠巡警廳轉解地方檢察廳請究在案茲又供出同黨長橋阿林卽陳阿林一名前日在竹行弄拘獲解區問明屬實卽命移解巡警廳轉送地方廳歸案審辦 
閘北 
[第三初級審判廳批]  
　　（陸雲卿呈訴王杏林欠欵案批）未據呈騐方單借票無從核准（高海峰呈訴董次公欠租案批）仰候假執行可也（鄧三呈訴黃兆泮圖頼裝件案批）仰候强制執行可也 
[第三初級檢察廳批]  
　　（耿月江請求保釋案批）該民匿庇犯罪人致礙訴訟之進行情殊可惡據訴覔保限交該民之弟耿月山到案准予限十天覔保出外尋交到案如果逾期不到仍惟該民是問（李寶箴呈訴彭立照誘拐伊子案批）查略誘罪係屬地方廳管轄仰候將該案呈送上海地方檢察廰核辦 
[勒令交人]  
　　住居奚塘灣之張留生上月至巡警局控被江灣張家巷著名地棍張毛毛卽匪徒大刀關勝之黨羽拆梢不遂持刀戳傷在場解勸之地保張緒喬張留福等一案經司法科飭探將毛毛兄弟逮案收押嗣因時届陰曆年終由紅幇成衣張寶泉將毛毛暫行保釋不料保出之後張卽一再逾限抗不交出反投地方檢察廳朦控被留生等糾衆兇毆昨凌科長已飭探勒令保人張寶泉交到毛毛兄弟以便移交檢察廳審辦一面飭原告邀集見証到堂候質 
公共租界 
[聚賭受罰]  
　　粤人林阿錫糾合丁芝培王阿四兪阿生林阿渭秦英陳錫等十五人在乍浦路三十號屋内聚賭抽頭經美捕房捕頭得悉前晚派探前往將各人一併拘入捕房准各存洋十元保出昨經公廨王襄讞會同英領翰君將林等傳案訊實以丁王秦陳四人保出未到判將保洋充公林阿錫係是爲首着罰洋二十元餘人各罰五元又嘉興路一千五百五十八號茶館主婦陳郭氏亦因聚賭違章由捕傳案訊明判氏罰洋十五元充公無力改押兩禮拜賭具銷燬 
[藉端勒詐]  
　　流氓楊寶福因尋獲甬人朱宗友之逃妻岳氏串同在逃之金林麻皮等在楊樹浦一千二百零三號茶館内向朱勒詐尋費洋一百元不遂逼令立據賣妻朱亦不願遂被將氏藏匿於一千二百五十號屋内不令見面茲由朱投報總巡捕房派探將楊拘獲昨解公堂經中西官略詰一過押候補提同黨再訊 
[不應謊報]  
　　西崽葉坤山因賭起釁在百頓路與人爭執後托某律師之繙譯陳炳章函報捕房稱被陳海清搶去金表等物捕頭准傳兩造至捕房詰問葉稱並未指陳搶取費係繙譯悞書捕頭以陳炳章不應謊報昨與葉等一併送廨訊明判海清開釋陳葉各罰洋十元充公以儆 
[流氓攫物]  
　　某西婦控流氓趙吉煥在密勒路攫取皮袋昨由捕房將趙拘解公堂訊供不諱判押兩月 
[調戲日婦]  
　　僑居北四川路七十一號之日本婦人質英控傭人李阿三調戲等情昨由捕房將李拘解公堂請究判押候照會日領蒞廨會審 
[夫也不良]  
　　張阿庚因將伊妻謝氏誘至法租界某雉妓院擬往天津賣娼因氏不愿自投濟良所昨晨由所解廨訊據氏供父親謝西鶴現居唐家弄丈夫欲將婦人带至外埠賣娼求請作主張阿庚亦投案供稱並無將妻賣娼之事仍議給領中西官不准判氏暫留濟良所張交保候傳其妻父到堂訊核 
[並非騙取]  
　　華綸綢莊控陸愼金騙取綢縐昨由捕房將陸拘解公堂原告由徐榮生等上堂請究訊之被告供爲掮客實係虧欠貨銀並非騙取關讞員商之英領康君以案關貨欵糾葛判陸押繳洋四十元歸還原告 
[形跡可疑]  
　　陳根泉深夜在泗涇路一带東張西望被四號西捕頭查見以該處時有匪徒攔刦行人財物向陳盤詰言語支吾遂带入捕房昨解公堂請究先由該捕頭上堂禀稱尙有同黨兩人被陳指使逃逸訊之陳供爲馬夫不認爲匪判押候查明再訊 
[釋放病犯]  
　　銀匠袁裕福前因私造僞飾經公堂訊實判押西牢一年在案茲因在押病危昨由捕房禀明公堂准卽開釋 
[被告待訊]  
　　丹商惠生洋行控昌倫紙號主陳寶華定貨虧銀一千二百餘兩又葉康才控合興愼記鹹貨店經理鄭阿林圖呑伊姊存欸等案昨由捕房將被告兩人傳至公堂分别交保候訊 
[騙取皮袍]  
　　梅子芳住居靶子路昨投捕房報稱被匪徒用丢包術騙去皮袍一件請爲查緝捕頭准之 
[無權理處]  
　　宋阿來昨扭郭順福至捕房控追借欵經捕頭詢明情由飭赴公堂起訴 
[洋人毆捕]  
　　昨有一千零八十一號華捕在百老滙路被酒醉洋人甲乙二人攔住肆毆當卽拘禀捕頭押候核辦 
[口角用武]  
　　陳阿四顧阿才昨在西華得路與小販金順興口角相毆扭控捕房分别斥釋 
法租界 
[就此無着]  
　　虞榮氏上年向隣人張阿福索討借去金戒一只不惟無着反被侮辱並用刀戳傷數處當由捕房拘解公廨判張押六個月着交金戒在案茲已期滿提案詰問據稱戒子早已當去無力贖還聶讞員以張已押半年從寛開釋 
[寛限七天]  
　　顧信卿前控内姪婿黃紀生硬分内姪王金生所賣田價勸給洋八十二元尙不滿意反糾多人行兇致被打傷等情經廨員提訊屬實判交出洋八十二元外再罰洋十元昨又届限黃由其妻代表到案交呈洋三十元餘求寛限聶君判再限七天交清如違押追 
[立據償還]  
　　某客棧經理戴懷桂控長江接客夥漢卿領去工洋一百六十元祗出門接客一次即往他棧營業向論不理等情已由公堂迭次集訊迄未了案茲又提訊陳供已挽人商妥先還洋五十元餘立期票求請銷案聶讞員察閱期票無訛命於票上當堂簽押准卽開釋 
[店夥舞弊]  
　　湯錫君在懷遠縣境袁桂方所開之分號内爲經理近因盜取號中現洋四百元來申爲袁偵悉尋見後當卽交出洋三百廿元尙少宕帳洋六百八十元無以應付遂被扭捕送廨經聶讞員訊悉前情判交保限兩星期理清 
雜評三（訥） 
[警長保衞行旅]  
　　車夫於車站兜攬生意奪取行李固屬可惡然于車輛擁擠之間巡士橫加鞭撻亦屬可憐今爲保衞行旅計派騎巡查察車夫之爭奪者法誠善矣而車夫之橫被巡士鞭撻將何以取締之耶竊謂保衞行旅與體恤苦力宜雙方並籌之 
[日商不允償還修艦費]  
　　我國所欠外人之造艦費外人多方逼索且欲於大借欵内扣除之而外人欠我之修艦費則非特展緩且欲悔不承認事理之不平有如此耶 
　　彼以文明國自待者旣允償於前自不能因未簽字之故希圖翻悔而我國當局之爭斯案亦祇應執當日允償之口實以與之理論彼自無詞又奚必推究於肇事之處而問諸水濱耶 
[商界顧全國體]  
　　公堂復用刑訊之議據昨報所載領事團亦祇有此空言耳吾知各領事以顧全人道主義爲重决不再以對待野蠻民族之手段對待民國之國民然則各商界不必汲汲於集議抵制而謀所以消弭竊盜之方可耳 
要件 
[鄂軍第六師長王安瀾呈請修築張庫鐵路書]  
　　副總統鈞鑒竊維用兵之道全資交通交通不便則後方接濟種種困難莫可言狀客歲黃孝之役轉輸不通數百里之間困難已逹極點此次庫倫離叛業將一載參陸兩部不敢遽以武力解决爲前提者固由庫欵支絀軍費難籌而亦調集軍隊轉運糧秣輸送器械之不易耳安瀾伏維張家口至庫倫二千餘里全係荒原戈壁非趕修軍用鐵道以利交通恐一旦决裂大軍雲集專頼人力供給數十萬兵馬之糧秣數十萬兵馬之器械則輸送人員縱不至倍於戰鬥人員决不少於戰鬥人員也一經風雨阻滞接濟不繼恐將士裹腹戰鬥力减惟是欲言戰事勢必不能不修軍路也然以國家之力籌欵建築似不獨欵難猝集而亦多費時日安瀾酌量國家財力現時情形以軍隊築軍路爲最宜省欵一也衆力易舉成功必速二也以軍隊八師計算每日除疾病外作工者約可獲五萬人平均日築三十里七十日之内卽可將全路塡成至鋪設鐵軌安設他項附屬物品以鄂省鐵道協會組織之征庫鐵道隊輔助之並無須另聘工程人員以七日十之時間修成二軍餘里軍用鐵道便莫如之公家所籌者從武昌至張家口轉運千隊費耳軍隊抵張家口後每日火食仍由自備不仰給公家卽作工器具由各官長公費項下購備亦不取自公家安瀾不才願率全師官兵先行試辦以爲各師倡丁此强鄰壓境瓜分眉睫之時全國憤激上下一致各將士旣不惜犧牲頭顱於陽夏萬不能愛惜軀體珍貴金錢於此時也如蒙副總統俯准所請轉呈大總統卽請以安瀾一師爲試辦張庫軍用鐵道之先鋒也將見聞風興起修路之兵必出於預計之外者縱令俄事以和平解决俄庫協約暗自取銷而此路亦在必修之列藉軍路再爲擴充則改修景通鐵道亦自易易况征庫之舉萬不能必免者也爲戰事計則省費而收效易爲將來計則省力而因用宜一舉兩得洵爲至要之事全在振作士氣耳安瀾一孔之見固不敢謂有當於時局然欲實行征庫則萬不能不先從張庫路政着手以補助我戰略上之缺點用貢一得之愚以備採擇 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[娛樂之改良觀] [  蝶仙]  
　　天下事之愈改良而趨於卑陋者莫我中國若也其他姑勿論但問今日之提燈會較之往昔上元之燈果何如乎猶憶兒時見夫豪華之家則珠燈絡索雲鳳海鰲奇綵百出錦衣繡襦之子競炫瑰麗其所玩之燈亦如其人惟里巷窶人子則力有所勿逮乃以十數靑蚨購紙燈一碗形如鴨蛋題爲吉語如狀元及第連陞三縐之類燃蠟一寸顧而色喜呼朋引類結爲小隊吹洋鐵之喇叭擊鷄肫之腰鼓口中呀呀用爲前導亦復顧盼自雄以爲華美莫與京也及聞簫鼓之聲望見雲龍之影則必廢然而散蓋其優劣相形雖童子亦知愧恧也而不謂今日之提燈會乃類於此號爲文明之子亦復紙燈一碗燃蠟一寸上書統一紀念共和萬歲等字口中呀呀顧盼自雄其形狀直不如童子之可笑而可醜也母亦可以已乎於迎燈則禁止之於提燈則提倡之此又大惑不可解者或曰迎燈爲耗費金錢之舉而提燈則取其廉而省也予謂若果然者則更有一事爲吾所勿解此靑靑之柏艶艶之花擷而綴之以爲牌樓迨至盛會旣散則萎而棄之不可復用暴殄天物莫此爲甚吾國向時之彩結非綢卽布且不必特製但以少許之貲貰而用之可也爲費較廉而華麗過之舍長取短抑何說哉又聞某紳之家開廣庭集大衆男女雜沓而爲跳舞之會一時嘖嘖以爲文明之極然吾聞滇蜀之間極野蠻之苗狪每届春正則聚族而爲跳舞跳舞旣畢則各以相愛悅者而爲野合同一跳舞同一用意而何以野蠻彼而文明此也此又大惑不可解者又如樂器在吾中國之製形式甚簡而爲用至廣其音調之變換竹則藉口絲則藉指高下抑揚莫不得之於心而應之於手彼西人則有所弗能惟其弗能則不得不多設司音之具蓋笨伯也君不見古樂器歟瑟之製也初五十絃旣而减其半嗣又减爲十五絃由十五絃又减爲十三絃而爲箏又减爲七絃五絃而爲琴又减爲四絃爲琵琶爲月琴又减爲三絃爲阮咸又减爲二絃爲和琴其形式亦因之而缩短改小所以便於提携也改至和琴則絲之屬可謂精妙已造極點僅備二絃但需四指能發十二音能變七調其神化爲何如而西人不能也然其愛慕我中國音樂之心亦有灼然可見者在何言之吾顧其名而知之彼所謂槐胡以林者非和琴二字之譯音歟其樂器之發聲亦正相同又所謂披阿納者非琵琶二字之譯音歟哇而開恩者非呼笙二字之譯音歟其樂器之發聲亦復相類綜言之莫非濫觴於我中國特以不諳指法之故故其製器乃繁非改良也實膠柱鼓瑟之遺製耳而不諳中國樂者僅能讀馱來米法蘇拉旣七字卽津津樂道以爲文明雅樂莫過於此不知彼以數目記音廻不如合四乙上尺工凡等之像音也又凡近時學校之歌曲大都以一字配一音不問字與音之相合與否讀去作平强陰爲陽抝嗓戾喉至爲可笑其與工工四尺上之配南風之薰兮簡陋相等且猶勿及而詡詡然著書立說爲音樂敎科書矣其實乃初學手之老八板耳尙不知有花八板也抑何卑陋之甚哉又凡新劇率無唱工遠而望之無異活動寫眞其科　排場則又大類村熟中之頑童所爲人乃競詡之爲文明而新劇家且斥京崑曲詞爲野蠻也其實未嘗不自知拙特以不能之故而諉爲不屑已耳蓋學唱板一叚或至終身不能擅勝舊劇則知音者多無如創爲新劇以欺人之爲得含難而就易祗演而不唱其目的則在易於串成易於賣錢已耳然則不但無進步直當謂之退步已耳嗟夫上之所述不過就目前娛樂之景而覺我中國之所謂改良者無在不見其愈趨於卑陋也何况乎其他 
　　鈍根曰蝶仙之言似乎偏激雖然彼之所輕輕一般襲西樂曲之皮毛而吐棄國粹者耳苟能造極自成絶技世且重之乃粗心浮氣者弗能宜乎爲蝶仙所輕矣西樂亦有虚實變化之妙其爲劇亦有表情寫怨之曲 
尊聞閣詞選 
[感懷] [  寄塵]  
　　眼底怕看今日事歐風亞雨逼人來極天烽火驚虚耗朔漠烟雲釀禍胎戎馬猖狂成浩刧沙蟲變化已飛灰餘生縱託干戈外忍把興亡付酒杯 
　　大局如斯厭已深亂離蹤跡任浮沈滄桑閱後餘身世天地翻時變古今一代江山仍故土中原榛莽盡成林生逢末造那堪說四顧愴然涕滿襟 
　　世年寄跡此紅塵今日何須問夙因滄海桑田餘刧運歐風亞雨暗愁人乾坤已種干戈禍天地仍留落拓身一臥淮南忘世者不堪回首涙沾巾 
　　神州何日淨塵氛到此愁懷更十分身世飄零同逝水人情淡薄等浮雲中原擾攘無終局大陸新奇有創聞俯仰茫茫幾惆悵寒沙衰草對斜曛 
遺聞軼事 
[清廷軼事并序] [  了靑]  
　　前清之季余族多宦京師者余每入都輙喜向兄弟子姪輩詢掖廷事兄弟子姪亦每以過庭所聞者告余設隨時筆之於書已足成册清亡後久擬記載一二以餉閱者第以事屬耳聞從未親歷禁苑於宮廷内容（如某殿在某處及帝見太后后妃見帝之儀注類）不甚深悉又乏董狐之筆襃貶未克盡當恐不免於瑣屑處被人指摘遂遲至今然念種種事實頗有足爲他日野史之助者爰擬自今伊始就追憶所及擇其犖犖大者逐條記出倘萹中偶有遺忘之處則付闕疑願閱者但記其事勿相求於文字體例間也 
　　翁虞山爲兩朝師傅清德宗時君臣師弟之誼備極優渥上與元和潘文勤語嘗謂朕頼翁師傅如唐太宗之頼房杜其倚畀可想自虞山罷而德宗益孤立蓋此舉雖出慈禧太后意而實傷於剛毅之手殊非上意也剛本滿洲繙譯舉人胸無點墨而好作文語一日於席間評論部曹優劣剛謂某某太剛複自用合座不語而虞山獨譏之曰恐怕是一愎字蓋愎與别同音妙在一語雙關也嗣是而後人遂稱剛爲剛複先生剛以是銜之剌骨甲午之役虞山以中國練海軍久詎不能一用故合肥主和而虞山一力主戰甚至面諷合肥謂其有心誤國合肥不得已乃答虞山曰公亦知海軍全在頣和園乎虞山不解詰其故始知連年所謂海軍經費者悉充慈禧后私槖故軍艦雖多實無一兵一卒可用虞山至此乃亦變計主和然其時事已糜爛割台灣讓旅須喪師辱國遂至一蹶不振而外人不知底藴僉謂虞山書生之見忽戰忽和貽誤大局至有索還門生帖者然此種黑幕苟非有主戰之說梗乎其中則亦不致揭破故慈禧之惡虞山則自此始矣迨剛毅入直軍機乃假公濟私迎合后意即以甲午事百計羅織傾軋虞山聞自驅逐回里之詔下而德宗猶未之知蓋恐其阻梗也虞山旣殁王仁和代遞遺摺乞恩飾終慈禧沈吟良久曰問皇帝意何若德宗聞虞山溘逝顔色頓變幾欲涙下然不敢逆太后意乃强作憤怒語曰彼逼我畫押以土地讓人安得加恩典慈禧笑曰旣皇帝如此說我亦不便濫賞遂作罷嗚呼骨肉之變至於此極家且不保况國乎（三） 
劇談[  玄郎]  
[紀十六夜之新新舞臺]  
　　拾黃金一劇自楊四立來滬一唱後頗惹起滬人之注意各園每排此劇極易號召座客前晚新新舞臺郭一臣第一夜打炮爲拾黃金異常轟動八時餘樓上下已無隙地及至登場不料嗓音受病幾唱不成聲出場先唱勸人剪辫歌數百句一氣呵成意義新穎詞句淺顯尙能博人歡後自拉梆子胡唱開花炮欲提高卽破碎不堪三四句後卽改唱京調嗓音仍生硬不動聽旋復唱秦腔更見惡劣自知受病過深終難討好遂連道歉忱一溜入場幸前臺見機於戲前檯上先懸一牌上書（郭一臣藝員今夜登檯嗓音失潤尙未復原因已懸牌勉力獻技請顧曲諸公鑒諒）云云座客俱諒其苦衷惟一笑置之細察該伶之藝使調甚好中氣亦足異日嗓病愈後必有可觀陳鑫魁之敎子年已弱冠發音過低全劇除原板中（東人吓在娘吓）二句使調尙屬動聽外餘俱糢糊影響索索無生氣孫喜雲之三娘爲檯後佈景之聲所驚唱第二句卽起立失色又失規範九齡童之薛倚該伶正在發育時期嗓音亦變得惡劣不堪殊可惜也 
小說 
[愛情小說嬌櫻記（七）] [  漱馨女士筆述天虚我生潤文]  
　　予思至此予之容色當然呈露一種猶豫之象而郁嬌則已辨察予隠發爲懇摯之辭曰姊何疑妹妹不云妹寧犧牲此身以代櫻郎之死則姊又何庸疑妹予乃無辭復視其文曰 
　　往歲予以商業失敗勿克周轉而先人之遺則已逐歲抵押無存勢岌岌焉不可卒歲友人洛河初非素識以文字相契假予三萬金磅乃得度歲歸償之期固約今年三月也今予往時交往之銀行業於去年之終歇業不復可通而吾友洛河假予之資亦非已有渠蓋爲銀行司理而暗中挪移者予如不能尅期清償則吾友亦無以應付是吾友愛我我乃累吾友矣予思之再予所設之商店非不可以破產人欠欠人亦足相抵特是人欠者未可以一抵果而予欠人之欵類皆情債萬不可以準折若一破產以償則吾寡嫂孤姪及吾愛妻將焉度日故予思之再三乃有投保命險之舉命險定章凡納費至一年以上者雖自盡亦如所保之數照償就予欠人之數得五萬金磅已足而人欠之數可毋論矣爲予寡嫂孤姪及吾愛妻計則不得不投保十萬金磅惟年額納金須千餘磅予不能驟致此數乃分四期繳納今應納和二期而予商店中經濟困難逹於極點故予不得不有遠行將以從吾故舊假貸以資續繳續繳以後則明年此日不妨就死旣死而後吾妻得以清償債務之餘聊資度日亦不致有凍餒之虞惟恐弗克續繳則惟有蹈海而死當可諉爲失足不以自盡例亦得取償果弗可者吾妻得聘律師交涉惟此存意不可爲外人道并弗可以語郁嬌渠年穉而性爽且属意於我知我將死必號陶以使人知幸其秘諸吾非不愛郁嬌第吾死期已定不可以誤卿者更以誤彼故與漠然誠知摰愛我者莫如卿然卿當念我未有嗣續幸俟呱呱者墮地以續我一綫血脈爲予宗祖計卿不可死爲予計尤不可死卿如繼我而死是卿負我之甚也其愼旃（二） 
[政治小說鐵血男兒（五十三）] [  常覺獨鶴]  
　　郝甫出尼接踵入烏見其去來甚速默度梅富未必至卽詢之曰所事何如矣尼日幸不辱命語竟啟簾梅麗盈盈而前衣朝服兩臂及頸際滿飾寶石光采炫目戴珍珠小冠裝束甚麗惟眉目間頗含嗔意後隨服菜司製服之侍從二人爲之搴裳烏起立握梅手曰姑娘何姗姗來遲耶雖然能俯從僕請咄嗟立至固已極表歡迎矣梅曰妾有采薪之憂未能早趨丹陛茲奉温諭敦促敢不勉力一行自干罪戾烏莞爾曰今日賀者雲集僕苦少熟識頗難一一周旋姑娘不來孰爲襄助梅曰妾兄···烏不待詞畢即曰令兄雖素嫻禮節祇能應接男賓若女賓招待員實非姑娘不能勝任愉快梅曰高頼沁夫人亦吾國交際塲中之以老練著者陛下豈以爲不足乎烏曰姑娘休矣夫人今日似已竭其能力然而舉止失節言語不文僕俟其旁覺較出入槍林彈雨中爲尤苦所以不得已而轉求姑娘也梅仍無笑容但微笑曰妾旣已來此當敬候陛下使命烏愕然自念何事開罪於梅致神情冷峻若是即曰姑娘倘以僕今日强邀玉趾視爲濫施威權則誤會甚矣僕身居王位實不問何者爲尊卑何者爲權力祗知竭誠交友而已梅曰敬佩陛下盛意惟好友决不能以旦夕得之更非可招之使來麾之使去陛下居英倫久必有知已盍遠致之以共晨夕乎烏大詫異知梅言中有剌遂從容答之曰僕一生潦倒交多泛泛恨未嘗得一知已也言下凄然梅亦動容曰陛下現已歸國何堪重提往事妾過矣（二） 
 
 
 

Page 11

 
 
   
 
 

Page 12

 
 
   
 
