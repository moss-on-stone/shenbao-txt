# 1917 - 238 - 4916004

 

Page 1

 
 
   
 
 

Page 2

 
 
時評 
[參議院（冷）]  
　　余之對於參議院勿問其是與否也唯就參議院之今日論之實有一感念其感念維何即破壞之舉視前加易組織之舉視前益難是也 
張勲不一夜而破壞共和段氏不十日而破壞復辟其事之易有如此者督軍團之破壞議會也不一月而事竣其組織也數月而勿能成非特正當之議會不能成即所謂參議院云者今日亦無成否之確信其事之難又有如此者 
命令 
　　八月二十八日大總統令海軍總長劉冠雄呈請任命鄧家　爲海籌軍艦艦長林建章爲海容軍艦艦長賈勤爲江元軍艦艦長周兆瑞爲南琛軍艦艦長杜宗凱爲江貞軍艦艦長毛鍾才爲江庫軍艦艦長應照准此令 
又令陸軍總長段祺瑞呈請任命商文蔚爲暫編浙江陸軍第一師砲兵第一團少校團附陳銘閣爲暫編浙江陸軍第一師砲兵第一閣第二營營長應照准此令 
又令陸軍總長段祺瑞呈請任命實家楨爲陸軍第十一師贛重兵第十一營長應照准此令 
又令參謀總長王士珍呈林西鎭守使署參謀李紹賓陳請辭職應照准此令 
又令參謀總長王士珍呈請任命劉學濂爲林西鎭守使署中校參謀應照准此令 
又令陸軍總長段祺瑞呈請任命計新鉻爲陸軍第十三師步兵第二十五旅少校副官應照准此令 
八月三十日大總統令任命張錫元爲陸軍第四混成旅旅長此令 
又令參謀總長王士珍呈陸軍第六師一等參謀官關鱗書呈請辭職關麟書准免本職此令 
又令參謀總長王士珍呈請任命劉鳳　爲陸軍第六師一等參謀官應照准此令 
又令劉詢趙俊卿陳調元均給予二等大授嘉禾章師景雲俞紀琦均給予二等嘉禾章此令 
又令王廷楨給予二等寶光嘉禾章此令 
又令陸軍總長叚祺瑞呈請將常萬里加陸軍騎兵上校銜李萃芳修良友趙連陞陳春廷楊潤芝馮志珂王連三均授爲陸軍步兵中校賈汝評馬汝騏賈廷　郭翰卿文漢汪正綱展慶齋均授爲陸軍騎兵中校李占元授爲陸軍步兵少校並加陸軍步兵中校銜秦耀奎加陸軍砲兵中校銜張永福郭淸山宋恰修姜占魁姜占鼇趙廣田宋樂朋李振淸張萬忠尤安邦呂學勤毛照靑張米德趙懷德黄占魁趙元吉吳江楊倫明柳德順均授爲陸軍步軍少校馬汝麟邢鳳翔王文仲張如春關海勝王文科李名揚均授爲陸軍騎兵少校丁建航王輯五均授爲陸軍砲兵少校姜瑞榮蔡華春均加陸軍步兵少校銜呂錦堂田振東傅榮波敖富占時廣俊均加陸軍騎兵少校銜張喜祥寗長勝均加陸軍砲兵少校銜　秉彛邱維翰均加二等軍需正銜杜蔭檀加三等軍需正銜曹百遂加三等軍醫正銜應照准此令 
八月三十一日大總統令陸軍總長段祺瑞呈請任命錢選靑姚受同李實茂華世中齊成楝王官維爲科長　照准此令 
又令陸軍總長段祺瑞呈請任命楊志澄祁　孺爲纂譯官應照准此令 
又令參謀總長王士珍呈湖南督軍公署參謀長張翼　因病懇請辭職張翼　准免本職此令 
又令陸軍總長段祺瑞呈請任命魏播爲　編浙江陸軍第二師步兵第五團中校團附應照准此令 
又令曾　化給予三等文虎章汪廷襄　承翼龍學競張競立給予四等文虎章此令 
九月一日大總統令任命嚴鴻齡爲外交部參事此令 
又令財政總長兼鹽務署督辦梁啓超呈請任命張孝準試署湘岸榷運局局長應照准此令 
又令司法總長林長民呈請任命翁敬棠爲直隸天津地方審判廳長應照准此令 
又令據貴州省長劉顯世電稱本年六月霪雨兼旬山水陡漲所有江口松桃銅仁平錦綏陽都化遵義印江仁懷錦屏等縣均被水災房屋倒塌田畝淹没並淹斃人口多名等語殊堪憫惻著財政部迅撥賑銀三萬元交該省長該實散放以惠災黎此令 
專電 
　　北京電　汪外交長因洩漏對意交涉頗不謂然前日閣議特討論及此並深戒此後秘密一切 
（一日下午八鐘） 
　　北京電　駐京奥使定十五日乘荷船回國我巳商經過之國與以安全保證（二日下午四鐘） 
　　北京電　對德奥僑商救濟方法决由慈善團體承辦此事在京德人本有慈善會存欵五千元即以之救濟在京德人每人約每日一元（一日上午八鐘） 
　　北京電　意使要求割讓天津奥租界一部分等件政府未答覆聞英美日均反對法以老西開關係贊成之各國對此不一致（二日下午四鐘） 
　　北京電　意使要求政府難以應允協商國雖曾受意使之通知然不承認爲已贊成（二日下午四鐘）　　北京電　加入問題不久將實現近正連日密議中（二日下午四鐘） 
　　北京電　外傳重慶不穏周道剛避璧山頃詢國務院本日尚接周自渝來電報告地方安靜惟有一種無勢力人通電省外希圖擾亂巳加防範（一日下午七鐘） 
　　北京電　李開侁赴粤尚携有黎手書述辭總統職河間繼任合肥復職皆爲彼自由之意志所主張云云（二日下午四鐘） 
　　　北京電　某要人言如可以改選國會則依法改選如不能則仍召集臨時參院（一日下午八鐘） 
　　北京電　昨國際委員會議華工問題及巴黎經濟同盟加入可否問題（二日下午四鐘） 
　　北京電　今日下午各公使因某問題開重要會議（一日下午八鐘） 
　　北京電　昨公使團會議庚子賠欵决停付五年又法使定本月十日歸國將一切事務預先議定辦法（二日下午四鐘） 
　　北京電　内務敎育兩部决將文廟淸帝遍額一律除去 
（一日下午七鐘） 
　　北京電　曹汝霖充特使赴日各方面多數反對據某外交家觀察謂難實現（二日下午四鐘） 
　　北京電　傅湘督被剌無恙政府去電嚴查（二日下午四鐘） 
　　北京電　内務提案今後警官須用專門資格其不合資格之現任警官一律改爲署理 
（二日下午四鐘） 
　　　九江電　甯電陳光遠准冬日乘江裕來潯（二日上午十一鐘） 
　　武昌電　傅湘督尚無赴任確期（二日下午四鐘） 
　　武昌電　省議會昨開第三屆常會（二日下午四鐘） 
外電 
　　東京電　有賀博士因接北京政府急電於八月三十一日首途歸任（二日） 
　　漢口電　粤漢鐵路武昌岳州之間巳於本月一 
 
 
 

Page 3

 
 
日舉行開通式擬於三日開駛客車（二日）　　漢口電　中央政府通飭各省各派武官一員赴歐觀戰湖北奉命擬派軍務課長楊文愷（二日） 
　　濟南電　山東督軍張懷芝日前入京旋因山東匪亂勢益險惡而新軍中復發生譁變故於昨晚匆匆歸任（二日） 
　　濟南電　濟南附近匪勢蔓延且有土匪潛入省城形跡故决布口口口（電文不明或係戒嚴令）不日即可發布（二日） 
　　南京電　曩由討逆軍在蕪湖購買軍米三千石堆積浦口今經陸軍部派人悉數運送入京 
（二日） 
　　南京電　蘇州警察廳長委任譯官麥朝宗檢閱德奥兩國人間往返電信（二日） 
以上東方通信社電 
戰電 
　　雅典電希臘首相維里齊洛斯氏在衆議院發表近兩年内之秘密史謂彼之聯好協約國協力作戰之政策屢受頓挫蓋以希皇康斯丹丁膽怯恐德國獲勝將不利於希臘而皇之左右守舊黨與袒德派等復日進危詞之故彼之攻取逹逹納爾海峽之方略如果實行則希軍早在加里波里悄然登岸而以兩星期佔有君士坦丁矣蓋當時僅有土兵六千名散駐各砲台不難一鼓奏功也當布國加入戰局之初諸無準備彼乃力請政府乘機速擊之希皇不允且曰吾恐爲德所敗也維氏演說之末數語引述英國韋明斯特宫有石碑紀英皇查爾斯第一因蹂躪國民自由而受審判之情形且謂彼擬於希臘國會立碑紀康斯丹丁去位情形云（三十一日） 
倫敦電戰爭内閣已批准商業通訊新計畫規定設立規模更大之商業通訊部擴張國内之商業委員制增派商業隨員及整頓領事署關於商業之諸事目下商部中之商業通訊科與外交部之外國貿易科均將隸屬於新部而以國會秘書一員在國會中代表之中央商業委員仍由商部委任領事署商業隨員亦　由外交部委任管理新部所司者乃關於商業通訊之諸事及對於海外委員指示一切並使諸員得與國内商界相接近（三十一日） 
哇太極電加拿大下院三讀通過許政府佔用北加鐵路議案（三十一日） 
公電 
　　鄧家産致胡漢民電展堂足下報載足下當選粤省長想見揚眉吐氣之概頃又悉足下未得陳督同意不卽就職嗚呼胡爲躊躇于是豈所謂將欲取之必先與之者鄰抑猶有内慙逡巡而不敢進耶竊以爲百粤從此多事矣足下富貴功名之念未償而閱牆之禍行且見之足下自維其能泰然以否耶僕忝列黨籍於足下爲至交然竊觀大勢凖之公理終不以民黨干涉省長問題爲然何者一省事小一國事大攘利爲小立德爲大昧乎小大之辨徼倖以圖假其克濟而海内識者將謂民黨熟中甚於官僚救國初志不敵爲已内疚神明外慚清議此不　者一朱與陸陳積不相能朱卒爲排擠以去民黨利其去取而代之非陸陳之所欲不待言矣而陸陳爲去朱是計設辭以語衆曰無論何人皆得繼武朱氏然使其人出自民黨吾知陸陳之謀所以相待者猶且甚於特朱於是民黨亦不得不謀所以應敵勢不至用武不止則粤中治安破壞於民黨之手識者來相詬病而黨人信用以墜此不宜者二海軍起義志士護法絶鮮　利之見更無疆界之意設驅以制敵爲人作嫁所謂牛刀小試其垂涎省長者固自慶其利用政策成功而軍人俠義與夫吾黨名譽都爲個人斵喪此不宜者三中山先生痛國會非法解散覓凈土於西南卒以粤省召國會議員開非常會議而議員來意在一國不在一省在約法不在省長若粤人師孟羅主義而逹其旨曰廣東者廣東人之廣東則滇蜀紛紏不難再見勇夫裹足志士灰心殊非中山先生本意矣此不宜者四僕不敏嘗以此質之中山復以忠告足下以爲足下智能見幾虚能受言不謂足下處心積慮謀攫省長非一日矣嚮者足下竊取聯絡陸使名義盤桓武鳴與其左右賭博虚糜公欵以遂其逢迎之私繼乃干陸使許於朱慶瀾去職得爲省長是時陸與譚月波督軍隨聲附和乃以一電徵陳督同意距陳覆電深不以足下爲然僕至武嗚友人親爲言之黄君子蔭復親耹之僕引以爲羞足下不察歸粤復猶夸於人曰陸使頗欲以胡某長粤嗚呼是何自欺欺人之甚也足下事中山自謂房杜之儔乃抵粤幾二閱月不聞對於大局有何建議惟日嗾使他人供未來省長之奔走警衛軍宣言於前省議會選舉於後此豈無故而然哉某君謂陸孟飛未嘗晤陸使安得陸使言論然則陸孟飛在省議會之秘密報告必足下指使無疑雖然足下亦誠狡矣僕爲民黨計雅不欲於足下多所摘發惟吾愛國之誠不輸愛黨足下顧亦猶人聊相爲言之其母貪一官之微而以百粤爲孤注也臨電悲憤鄧家彦 
要聞一 
[最近墊欵之經過與用途]  
　　一千萬元墊欵合同簽押後其合同之内容已紀昨報兹聞此項墊欵之交付手續由蓋印之日起十日内發行中國政府國庫債劵更於發行債劵三日内設中國政府預金口座於横濱正金本行準大借欵規定由小田切代表蓋印後即可隨時交欵其手續雖如上述　因中國政府需欵孔亟之故國庫債劵九月一日即當發行又三十日新支那云一千萬元借欵已於昨日下午四鐘由財政總長梁啓超與正金銀行代表小田切萬壽之助簽字兹略述該借欵成立之經過前財政總長陳錦濤曾與四國銀行團交涉大借欵陳氏一面商偕大借欵一萬萬元一面希望墊欵一千萬元當時四國團答謂協議後始行答覆其後陳氏不知何故對於該交涉淡然置之旋因事被免職且復辟問題發生借欵交涉一時中止此次段内閣成立日使林權助曾向銀行團代表小田切提及此事去月底小田切往訪梁氏說明借欵之經過情形梁氏謝借欵國之好意且希望交涉陳氏時商借之一千萬元於是小田切與梁氏於本月三日起交涉小田切曾與駐京之三國代表協議詾問倫敦四國銀行團之意見本月十八日得十五日之倫敦覆電謂此際英俄法難於出資請日本承辦小田切遂準備一切復與梁氏交涉二十四日起一草案梁氏更爲若干之修改前日由雙方簽字簽字之先小田切訪其他三國代表示以契約内容均無異議 
又聞昨日下午四時新聞編譯社社員某君特訪梁財政總長於財政部叩以此次一千萬元借欵之内容與其用途梁總長言一千萬元借欵之合同確如各報前日之所紀載但昨報尚有載爲有折扣者此實錯誤是項借欵並無折扣惟一年七釐之利息先行扣除耳當初談判利率尚不止七釐而百分一之用費苟利率倘予增高則亦可以無有最僞决定不如利率稍低而仍予以百分一之用費至於是項借欵之用途在合同中乃以之充某某等月之行政費且細目依第一次善後借欵辦理但所謂行政費者包括甚廣是在運用之如何今尚未逹可以明告之機會惟余（梁總長自稱）到任以來卽欲先從整理鈔幣入手以免商民之久困言其至小之一部分如銅元鈔票實與生活程度低下之人民有密切關係查是項銅元票其初不過七十萬元之譜復辟一舉張鎭芳居財政地位竟增發二百萬元於是共有二百七十萬元之銅元票現經設法維持而後價已日漲大約可使與額面價格相近至論金融機關之全部要鍵即在中交兩行之鈔票自必竭力設法予以維持此次借欵固不足以資兌現然余意亦必不肯即行流用於政費或當使之間接影響於金融倘金融能因之而活動則政府與商民自必交受其益又前此中交兩行巳發鉅額之鈔票此固盡人皆知但現在計畫交行固並未有所增發而中行鈔票自九月起亦必欲使之絶對不須增發以免整理之愈難依目下計算如各方面能以國家爲前提不濫支臨時經費則兩月以後財政上當有收支適合之希望關於各機關收支之限制方法應得各方面之同意故前數日已略加商榷大約一星期後尚須提加一種具體之辦法俟有機會容當與貴記者細談云云 
[時局與川事之都中近訊]  
　　日昨府秘書長張仲仁承大總統意旨赴國務院謁見段總理密談要政聞所談係以現在南北政局雖巳漸有妥協之望惟尚無具體辦法於籌議進行殊多妨碍擬於星期五邀全體國務員在公府特開府院聯席密議專研究對於調融時局之確定意見釐訂相當手續與一定範圍以爲籌議進行之依據兼及和議難成後之如何繼續辦法段總理已經同意又聞前日財政總長梁啓超曾用個人名義致電雲南督軍唐繼堯說明中央努力求治並尊重立法機關之苦衷深願集思廣益容納各省長官所持之政見又盛稱唐督軍有功民國誼屬同胞川滇軍隊不難消弭猜嫌政府對於各方之賞罰一秉大公尚希亟抒藎謀以資統一云云聞梁總長此電有兩種作用一則解釋中央並無成心儘可商榷一則調和民黨爲召集新國會之前提又聞政府昨接西南某省督軍來電據稱調和之說包括極廣若無嚴格之分析終無解决之一日兹用敢提出質問四端（一）調和之範圍若何（一）調和之手續若何（一）段總理個人之調和歟（一）關於大局上之調和歟電末又稱倘陽藉和平解决之名陰行武力壓制之實則某枕戈以待請明以敎我云云 
四川進兵計畫政府原定令湖北編制兩混成旅先行入川然湖北只編一團前日王占元來電且謂夔萬之水路旣爲熊克武扼守由利川施南赴忠州又道險難行而忠州亦有熊軍部下一團殊難深入惟有請政府統籌全局派大隊入川或較易爲力云云然道途旣苦阻滯門户又難闖入政府爲進兵計亦十分爲難而接劉存厚前日來電又謂滇軍增四混成旅至叙永黔軍增四梯團約兩混成旅至綦江川勢岌岌務請政府從速派兵往援云云如此辦法尤難解决至於周代督道剛目前尚在重慶欲進不能外間傳聞周代督亦不願政府軍隊進入川境故四川問題幾於無一辦法又聞政府昨接川省周代督來電報告近日滇黔增兵數目又因滇省情形複雜往返電報動多誤會特派代表劉嗣榮等兼程晋京面陳一切並乞指示機宜俾有遵循等語段總理閱電以該代督委派代表來京接洽辦法甚善惟據報滇黔增兵數目是否屬實希即查明該軍隊現從何處入川分幾路進兵現在已否抵川務希一一詳覆以憑核辦已飭國務院電致該代督遵照查覆矣 
另一訪函報告云川事近正由周道剛與羅佩金商量收束外人傅滇黔兩軍近仍分頭進兵但貴州劉督軍宥（二十六日）電其文首述奉令優卹戴督黔省軍民同深感涕憤慨之情業已稍慰並分電在川黔軍慰解一面飭令新派赴援各軍陸續撤回在川黔軍退駐綦南等原防地點次言官兵被難者甚多混成旅旅長熊其勲同時遇害懇念勛功優予議卹云云此電如確其口氣均屬於一方面似無仍行進兵之意但事實上如何亦難必耳雲南唐督軍方而近來對於中央未直接表示意思然政府近接某前政務廳長來電則雲南之爲此舉似無深遠之計畫蓋唐督實非激烈派之人物惟川事則足以引其憤慨而又有某軍官與某政客爲之慫恿遂有眞電之發布現亦非不願意轉圜聞總統總理前曾因此面商辦法已决定令其代表致電唐督聲明兩事（一）政府之以兵入川在安川局决非對付雲南（二）在川之滇軍可編爲國軍者本有一師一師以外之一小部分亦准其駐紥川南滇軍或可即此緩和亦未可知 
[臨時參議院與正式國會]  
　　英文京報云臨時參議院之進行目前實在停頓中然聞近來政府方面有一部分人擬議此主張必須西南同意始肯發表者爲馮總統之意故現在之所急卽在求得馮氏之同意亦能與某某等一致不必待西南復電而逕情直行故日來之所急圖者即在溝通府院意見使不堅執疏通西南之說正在積極進行中收效如何尚未可知然據另方面人所言　謂馮氏實不主臨時參議院之說故李純楊善德等亦不十分同意而其所以不主張者則仍趨向於正式國會之依法改造以爲法律較可維持也 
[湘代表與陸榮廷]  
　　余君鏖日前代表湖南軍政界赴桂與陸幹卿接洽刻巳自桂返粤述其與陸使談話情形如下余曰余此次赴桂在途中與雲南唐督軍代表徐君相識遂相偕同行至南寗幹老已旋返武嗚余等遂復追蹤前往南寗去武鳴百餘里至時天已晚矣幹老足疾晚間尤甚遂由某秘書代見次晨五鐘幹老即出與余等相晤余等各伸來意寒暄畢幹老宣言曰民國者以法立者也如無法律何以爲國黎總統守法眞不愧共和國之首領故我數電皆以要求黎總統復位爲辭黎總統若出命我如何我卽如何若黎總統不出則北京之事我不敢過問矣夫吾人旣詆北京爲非法則吾人自必須守法召集國會勉强猶之可也若組織政府另選總統如此則將置黎公於何地故我决不贊成然不能因此而謂我遂有傾向馮段之意其實我於馮段固早已表示反對之態度矣至於湖南與我廣西名爲兩省實是一家唇亡齒寒我知之巳久若有人侵湖南我必救援必無反顧稍頃復言曰老夫不輕諾諾則必信若我不救湖南更何面目以見天下君無慮也總之我西南應實際聯結一體侵此省則彼省救侵彼省則此省救不必在有政府無政府也中央如過以兵力見迫我亦惟與之拚命耳所謂南北者我本無此成見不過彼旣以北派自居則勢有不得不如此也至對於滇黔川之意見則謂我西南應積蓄兵力以對待北方不宜自相爭殺以消其力冥賡今旣西行想必早有籌備亦無庸我再以兵力相助也末復談及粤省軍情似頗有不洽意之處聞余君日内即將還湘以此報告湘人矣 
[傅良佐入湘前之炸彈聲]  
　　新任湘督傅良佐因湘中軍隊交涉已辦妥洽駐紥湘陰平江一帶之大部分湘軍多已遵令調防特由津浦路帶同衛隊七百名計馬步砲工共六連爲一混成營南下抵甯會晤李秀山密商國事後即乘江元聯鯨兩兵艦上駛至鄂於三十一日下午抵鄂王督軍當派杜鎭守使鴻賓張副官長厚德等代表乘楚信巡輪出境至黄州迎迓並於武昌乙校設立行台委員照料俟兵艦抵漢時並令各文武官整列軍隊於江干歡迎以表尊敬而盡主誼現湘省長譚組菴所派歡迎委員軍署軍務課長陳某副官朱亮先林某等早巳至漢迎接湘軍第一師長趙恒惕亦派團副汪德標長沙商會亦派周維祺爲代表同至漢口歡迎聞傅留卾一日與王督磋商要公一日即赴長沙接印所帶第八師軍隊均不往省暫駐岳州以爲聲援 
湘省反對傅氏者以第二師長陳復初爲最有力人物現陳見大勢所趨已持消極態度然極爲某派所忌二十七夜陳師長因公出湘省太平門八時半仍由該門　係乘二人肩與隨帶扈從兵士不過數人詎行至金線巷該處忽然電燈俱滅突有一身着白鬼衫男子從小金綫巷内擲出炸彈一枚未中同時左邊又擲來一彈亦未中而對而一身着灰色衫男子復擲來一彈陳君巳乘勢避入日本人俱樂部幸未受傷護兵文某及轎夫頭部背部稍受微傷該巷牆垣亦被炸損當時護兵未及開槍追趕剌客得從容逸去迨軍警各機關聞耗派隊馳至搜索毫無蹤跡往驗被炸地方之電燈線係爲若輩所剪斷查其情形似必有五六人共謀所幸抛擲過高陳得脫險而歸嗣由軍警在坡子街捕得一形跡可欵之人聞並非正犯外間謠言此次炸彈係民黨以陳不積極反對傅氏所致然陳君　不信爲黨人所爲 
[南京快信]  
　　馮總統電原防各軍諸事須聽李督軍辦理對於齊師長盧護軍使尤宜和衷共濟云云 
新贛督陳光遠准今午（二日）乘招商局江裕輪船赴潯轉南潯車赴贛此間軍警機關今晨即派隊伍預備歡送饒總司令亦派江元砲艦護送赴海李督則派一等副官兼交際股主任譚毅（贛人）隨節送陳光遠赴贛 
昨晚軍署電詢上海招商局江裕輪船已否離滬據復今晨（二日）九時抵寗由滬開駛並未搭客沿途可不停輪 
李督前晚在署設宴欵陳光遠昨（一日）文武各機關長官又在軍署公宴陳氏聞陳之隨員約二十餘人參議長爲李廷玉副官長爲岳紹忱其餘均顧問參議秘書參謀副官等陳下榻軍署其隨員均住門帘橋大觀樓旅館 
陳光遠前日晤齊省長勸勿堅决辭職 
贛省會議長任壽祺准今日晚車赴滬江寗鎭守使王廷楨日前因公北上兹聞日内即將南旋率所部禁衛軍北上 
長江上游總司令曁海疆巡閱使行署經費規定十一萬四千三百元日内即可發表 
浙路第六期股欵一百二十餘萬元昨已運到不日可望開付此間各股東均紛紛赴浙 
財政廳長胡翔林委陶鳳威赴江寗江海鎭江三關籌商改良三聯單辦法 
津浦鐵路近日添置鐵機車多輛以備貨客自由租用 
松江防守司令何豐林昨來省謁李督面陳地方防務今日午車即回松 
上海縣知事沈寳昌呈報省署德奥收容所改設造呢廠 
新任廣東潮海關監督鄭浩昨由津過寗赴粤履新 
江蘇政治研究所第二十期定於十六日假法政學校攷試 
江蘇警察傳習所訂於九月十日開學 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂省邊防之新設備]  
　　鄂省雖居腹地以當南北街要且因對外宣戰故劃爲最要警備區域全省防務至爲嚴緊於川湘邊隅防範尤嚴兹將最近設備情形錄下 
關於川邊者宜昌與重慶遙相　峙爲揚子江上游二大商埠川鄂交通之要道相距雖遠而水陸兼程尚稱便利刻下滇軍攻川勢頗吃緊重慶鎭守使熊克武又有聯合滇軍之風說王子春督軍前以吳光新司令隨帶入川軍隊開拔尚須時日劉存厚迭電來鄂乞援特令飭宜昌朱廷燦旅長將所部北洋第二師四旅第七團改編一混成團由施南開進萬縣戍防以免熊克武部下阻遏北軍進川並以堵絶川滇軍侵鄂俟吳軍入川後再開回鄂境現聞朱旅長報告該軍業已抵萬與熊軍隔河而守王督軍又以利川縣居鄂西之極邊扼川東入鄂咽喉刻川省主客軍衝突相持半載戰禍方興未艾游兵土匪不時侵擾現據該縣知事電禀告急爰令駐紥施南王團長調派該團步隊第三營移紮利川扼要防堵 
關於湘邊者吳光新駐岳時代祇率三個混成旅簡任長江上游警備司令後乃統率五混成旅留鄂之北軍第二混成旅（即劉曬龍所部）湖北第三混成旅（即盧金山所部）近皆撥歸管轄劃入長江警備範圍現在入川擬即全部率往聞王督軍以該部第二混成旅分駐鄂江上游蒲崇咸通一帶扼湘邊陸道及武岳路線之要區防戍旣久素稱得力未便遽行調離特商之吳司令　該旅留防原駐地點以爲後援業已電呈陸軍部照准昨特令行駐蒲圻劉旅長通令所屬一體知照又以鄂屬公安石首枝江松滋監利當陽等縣毗連湖北水道形勢甚關緊要向由駐岳司令派所部分布駐紥刻吳光新已調各該縣軍隊隨同入川特令行荆州石星川師長就近派隊接收公石一帶防務仍俟第二十師范國璋師長全部抵岳派隊塡紥以固邊隅 
[鄂議會常會之難開]  
　　鄂省議會去年九月一日開第二屆常會兹國會雖經消滅而王兼省長仍以省長名義於前旬咨行到會召集第三届常會定期九月一日開幕該駐會各議員以爲期已迫開會種種手續不能不事前籌備曾請副議長屈佩蘭命秘書廳通告各議員之在武漢者於二十七日午後先開茶話會一面函電各縣在籍議員趕速晋省不意是日天氣酷熱到會者僅二十八人不足法定三分之一竟不能開茶話會屈副議長乃主張二十九日再開茶話會討論一切衆贊成詎至二十九日到會議員猶僅三十三人張耀麟等以召集期過於促所有籍議員多不及聞信趕至恐九月一日仍未必能滿足法定過半數連日報到者寥寥即其明證不如諮請省長展期十日開會屈副議長以距開會尚有兩日近省議員或有多數如期而至亦未可知極力主張届時再定辦法於是茶話會所擬討論選舉議長淸理積案兩問題仍未商榷而散查各議員散居武漢及常駐會内者原有四十人左右苟近省各縣議員有十人以上趕至即能開會無如國民進步兩派意見太深近日國派之首領均不在鄂故該派殊不願匆促開會而詹趙梁復職亦成定案故兩次茶會該派均無多人出席僅常住會内者不能不到場耳竊謂兩派如不先事將一切爭點協商妥洽即展期十日亦未必能開會也至代議長王信敷則尚在京師並無南返之期說者謂此公或已厭倦於人民代表之事業云 
[譚省長辭職中之湖南]  
　　新任湖南督軍傅良佐前次有電來省僅帶衛隊一營兹聞此項衛已經先期開動日内即可抵湘譚兼督已飭將水警廳餘屋爲該衛隊暫駐地點並已飭令軍需課預備一切應用品物矣譚省長已决辭省長底缺雖迭經中央慰留然去志巳决頃已飭令各科人員將一切案卷妥爲結束準備移交聞已將其眷屬遷往上海警務處長兼警察廳長林支宇亦决計辭職並擬先譚氏出省譚氏已有允意所遺職務暫以該處秘書周介　代理第一師師長派赴北京歡迎傅新督之梅團長焯敏昨已回湘據述傅督聲言督湘之事本非所願嗣以桑梓關係及段總理命令無可推辭此次來湘總以保全地方治安爲主旨至所有湘軍在職人員概不更動惟當編成正式軍隊直隸中央云云湘省近日以來南北爭持之說大盛因而謠言蜂起人民頗形恐慌益以不逞之徒從中蠱惑一般人民遂羣以爲大亂將至紛紛囤買現洋以備兵患又以匯水大漲漢票已近七千兩官廳不察商情惟勒令低落商人無法祇得以光洋折合託外人代運出口兌換漢票因此光洋斢價有加無已數日之間每百元竟可換票銀五百餘兩省城錢業刻多閉盤現在傅督尚未來湘譚省長又堅辭本職以下各官吏均存五日京兆之心惟知敷衍塞責故湘省金融目下實異常危險云 
[朱慶瀾辭職與省長印信]  
　　八月二十六日省長朱慶瀾東請各界到署讌會一時開席是日到者有程總長林司令湯魏鄔陳鄭各艦長李軍長國會吳議長陳司令競存謝陸兩議長方師長國會議員馬君武鄒魯葉夏聲王功素及商會善堂代表陳勉余胡頌堂潘棣甫陳其昌均列席孫中山汪精衛陳督軍陳師長田廳長因事未到席間朱省長起立宣言曰慶瀾德薄能鮮忝長是邦私衷所企竊欲殫心瘁力以盡職司顧寒暑一更初無建樹財政枯竭致開不正之源敎育實業漸有萌芽未遂展擴張發遠之望一切行政用人之未能愜衆望尤覺内愧衾影外慚清議凡此諸端具徵才力與政務供求不能相給致用竭蹶督軍團搆難以來國會角散復辟禍作當時曾主出帥致討用伸國法旣爲國家弭隠禍亦卽所以蓋前愆顧時事多艱歷經梗阻未能如願兹幸海軍倡議率艦東來國會非常召集經已開會大局轉機拭目可俟自慚駑鈍無補時艱何敢懋棧以塞賢路謹抒誠悃向廣東全省人民辭去廣東省長本職並以廣東省長印信交代理政務廳長楊嘉紳代拆代行其親軍司令部亦由陳炯明司令專任其責此後在自主期内省長一職廠如何處分應聽由廣東全省人民代表之省議會主持取决慶瀾去官之人不敢妄參末議再卸任之後决不赴桂任用以符自主之旨特用聲明惟念官粤以來與粤中父老兄弟感情綦厚如不以駑駘見棄所有推諉則竭智畫忠救國護法不渝始終艱難阻險所不敢辭其廣東省長一職斷不再就以重愆尤謹布腹心傾歷肝鬲邦入君子實鑒此忱演畢陳炯明起言曰今日鄙人得與讌會以爲所談者皆暢快之言不意省長提出辭職說話令鄙人很不願聞省長到廣東一年種種政職無人不佩服况當此大局未定省長决不能辭職懇望省長勉爲其難造福吾粤鄙人最厚望者也朱省長復起立再伸前語謝議長起言曰已原得與讌會無限感謝但忽聞省長提出辭職之說不知所造省長到廣東一年回憶去年以最變亂時期奉命個人入粤力任維持能使逐漸變危爲安現在雖然種種困難財政支絀縛束進行此非省長個人之咎省議會及吾粤人民所當襄助者也前數禮拜微聞省長已有退志已原以個人名義商諸孫中山先生孫中山先生以爲必須誠意挽留且着已原轉告省長請勿萌退志必須同心合力挽救民國之危亡而唐少川先生亦托其代表盧信君致意誠懇挽留况現在吾粤政局困難之時安能放棄已原雖不能代表省會全體亦可代表民意之一份請省長萬勿辭職則吾粤人民受賜多矣程璧光起言日鄙人在北京時當聞黎大總統稱贊朱省長爲好官鄙人在北京在上海粤籍國會議員亦常講論以省長爲不可多得之官鄙人此回率艦隊來粤敝同人等亦以朱省長爲好官故樂來粤聯同一致擁護共和　同人若聞省長辭職不免全體灰心前途更不堪設想鄙人請省長决不可有退志現在國會議員已到彼此同心同德再造民國吾等老百姓得享共和幸福此鄙人所盼望於省長者也李烈鈞起言日最劣之官吏亦有一部份恭維他最好之官吏亦有一部份人攻擊他此乃無價值之表示也如子橋省長一般人民口碑載道吾等亡命客得在廣東自由行動非子橋省長之賜歟莫說龍濟光在粤之阻碍假使張嗚岐在粤執政已不得了况子橋省長誠意討逆協和欽佩不已雖有曰廣東人之廣東或廣西人之廣東或雲南人之廣東此無謂之言也其實中國人之廣東現在各省熱心救國之士多聚於廣東子橋省長安可辭職而去乎鄙人以爲决非其時也須勉爲其難竭力幹去此則鄙人所厚望於子橋者也吳景濂起言曰今日讌會本甚暢快爲聞朱省長宣言辭職很不安心朱省長在廣東之政績若何完美剛繼諸君言之甚詳母待鄙人贅述若果各省之省長皆如子橋先生者中國大有可觀今國會同人之來粤亦以子橋先生爲有爲之省長也鄙人甚望子橋省長切勿退志將來不獨造福於廣東其功德必影響於國家甚大故鄙人盼望省長俯允粤人之請切勿辭職矣方聲濤起言曰剛綫李協和先生所言尚未言及滇軍之對於省長如何感激鄙人代表滇軍一部份說出感謝省長之言我在粤滇軍若非得省長維持早經不了鄙人以個人感情省長相交十年以事實上之國係而論若省長忽然辭職豈非表示因屬北洋派而不能見容於廣東乎以感情論不願省長辭職以事實上省長又不能辭職以愛情論省長現自處於最困難之地欲息個人仔肩退隠休饗未嘗不可惟處今日則不然總望省長有始有終維持廣東維持民國而吾等之所挽留者亦不可徒托虚言之拘留必須實力協助爲理務遠其挽留之目的斯可矣每人演畢省長均起立答言其决志時已二句半鐘散席 
散席後朱省長遂於次晨六時乘車赴港至於省長印信初本交至省議會後由陳督軍取置軍署粤報記者爲此問題特晋謁陳督詢問一切陳督答之云某（陳督自謂）於昨日（二十七）上午七時乘輿往省長公署方欲與朱省長磋商其去職後之辦法抑知至署通傳始知其於六時已坐專車往港某卽回本署飭其副官前往省署查其印信之所在得覆後某以省長印信關係綦重倘無着落則弊竇滋多故不得已而有三十五號之布告然粤人於此遂疑某有無限野心欲盡握軍民兩權而後已抑知省長之任非輕也方今時局艱難綢繆根據與其獨任仔肩何如分擔責任省長一席更有謂粤省旣已自主則主權應在三千萬人民而三千萬人民之代表即爲省議會是朱省長去粤應向粤省之主櫂者辭職即應向人民代表之議會交托印信督軍固無庸干涉等語者抑知全省政務若倐然停頓則必多驚擾故省署不可一日無來往文件即不可一日不使用印信若印信存於省議會則當新省長尚未履任之時省議會能否可以代行代拆以法理論以省議會爲立法機關斷無有兼理行政之理以事實論祇有督軍兼省長之成例更無議會兼省長之前聞且某苟採放棄主義對於省長印信絶不干涉恐一般抱權利目的者羣以省長之職位爲腥　由運動而至於攫奪由攫奪而至於互相傾軋其不致潰决糜爛者勢將不止某之所以暫行兼理省長者爲粤省治安計且爲西南大局計並非某一人計也省長一職權代維持接篆有人行將脫卸開誠心布公道若粤人尚誤會宗旨不諒苦衷必欲交相爲難某更何說云云 
[莫擎宇獨立說之由來]  
　　政界要人消息謂日前駐潮州莫鎭守使有密電往京爲香港電報檢查員獲得報告粤督粤督亦置之不理旋爲外間探悉遂盛傳潮汕獨立聞潮汕屬下陳德春所部前十餘日已經調省當奉調時莫擎宇曾電爭數次陳督不允遂調回省改歸林虎統轄警衛軍統領朱瑞華藍揆芳去年護國軍興時曾與民黨携手平日頗不服莫氏僅有何家瑞所統警衛軍三營最爲莫氏之心腹前星期六（二十五號）陳督軍以汕頭灣泊德國商船四艘亟應收没卽派海防辦事所帮　周天祿乘坐廣庚軍艦前往辦理莫氏亦無若何特别表示可見惟聞傳良佐督湘莫曾有電前往道賀其電云北京陸軍部傅督軍鑒奉策令知公玉虎分符銀麟受印開藩三楚李績賢於長城建節八州陶侃居然鎖錀下風逖聽電表賀忱莫擎宇叩眞印云云又有江西人王鎭東梅縣人周梅新及李某鄧某等四人由港搭草城丸赴汕籌設國難同志分會甫抵汕即被莫擎宇派隊擒去指爲亂黨禁絶通信李某鄧某則因後至脫險逃返香港凡此種種可略見莫氏態度之一斑矣惟在莫氏表面上仍未盡揭明昨曾有電自爲聲辯其電云飛急廣州督軍省長鑒并送各報館鈞鑒聞省中紛傅潮梅獨立查擎宇奉命守土向以服從長官維持統一爲終始不渝之宗旨此項風說想係好人布散謠言從中離間以爲破壞潮梅治安起見此間遠隔重洋誠恐傅聞失實謹飛電陳明伏惟諒察鎭守使莫擎宇叩宥印 
[雲南快信]  
　　唐督出兵計劃 
軍官宣布自主 
雲南唐督軍督師赴川先本訂月初啟節旋以種種設備未周行期略爲展緩現聞督軍一席已委第二師長劉祖武暫代省長一職已委鹽運使由雲龍代理均於八月一日分别接任則行期巳不遠矣雲南此次出兵除已編就五混成旅外現擬再行加編五軍名曰靖國軍其第一軍即就在川滇軍改編總司令委任羅佩金充任其第二軍係就在粤滇軍改編總司令委任張開儒充任其第三軍現在滇添募各退伍兵編練總司令委任庾恩暘充任第四軍係由葉香石（荃）電招順雲缅舊部來省編練總司令仍委葉充任其第五軍係就前次挺進軍改編不足另募總司令仍委黄毓成充任故日來滇省辦理一切招兵事甚形忙碌 
雲南全體軍政各界葉荃李鴻祥劉祖武黄毓成等以段内閣組織不合法特開會議决自復辟事起以後合法内閣未成以前所有非法内閣一切命令概行視爲無效即於八月十一日宣布自主觀此則所謂雲南自主者係唐部下主張面唐則未嘗表示意見也 
雲南此次旣不承認北京政府又以劉存厚肇禍西蜀爰發大兵先平川亂已先後出發三混成旅其第四混成旅司令官楊體震亦於日昨率師出發是日唐督軍曁各界人士均赴郊外歡送 
近傅兩廣礦務督辦龍濟光派其心腹李如松來滇充當代表密謁唐督願與滇省聯合共舉北伐日來正在互商條件云云此說確否則未敢必也 
[四川停戰聲中之戰事]  
　　（成都通信）（八月十九日） 
停戰之說傅來成都軍民大不謂然或電前敵軍官勿墮其計或張貼告白聲明理由表示種種反對之意而前敵各將領如劉成勲張鵬舞袁昌俊等亦皆紛紛飛電成都否認停戰第二師全體亦不肯停戰軍長劉存厚對於周代督雖有允停戰之電不過表面而已故各方面戰事仍在進行雷屏方面漢軍統領楊驍騎督率所部刻正作戰業已得手雷屏一帶滇軍兵力甚薄昨陳旅又派軍增援劉旅亦移向前方與陳旅及漢軍聯成一氣當屏兩縣日内必有一番劇戰也 
滇軍唐羅表面上雖言停戰實亦積極進行八 
 
 
 

Page 7

 
 
月上旬某日新由滇入叙之增援軍一團餘羅佩金初擬到自流井以便爲資中後援八月八號由叙起程甫行一日即聞眉山失利川軍進攻靑神於是復折回叙以便策應靑神敗後羅聞總司令韓鳳樓師長劉雲峯有戰死風說恐榮威不保乃星夜增援榮威現滇軍主力仍在榮威二帶與嘉定陳旅日日皆有小戰刻拒滇左翼司令舒榮衢嚴防仁壽并預備進攻右翼司令劉成勲預備分兵進攻二師及混成旅不日將以全力與滇軍取决於榮威也但榮威滇軍現亦取攻勢而其工事亦甚堅固聞羅意目前僅主以攻爲守因子彈缺乏增援未到尚不敢輕於進攻也 
第三師師長鍾體道自奉院令及周代督電後表面上即巳停戰并一面電覆中央與周代督稱巳停戰而其部下如郝團長熹李團長進成張團長鵬舞輩皆不肯停戰惟自鍾停戰令下後戰事又稍停頓八月六號大戰後近來祇有小衝突而顧品珍師長亦藉此堅作工事自唐明渡至蓮花舗掘戰壕二十餘里爲第一防禦線距資中城尚有十餘里也近城各處皆密布戰壕并築掩護物十日之内役民夫萬餘人其工程之大可以想見其所築之壘外又以石灰砌成石塊堅逾尋常蓋滇軍之計畫初卽係以資中爲守牽制三師而其主兵進攻尚在仁壽靑神兩路也但現兩路均不利羅氏所以暫取守勢也 
三師以全力攻資中滇軍有三團故不易下八月十七號又以第二次開始總攻擊滇軍顧品珍飛電乞援刻黔軍侯統帶已率軍到自井塡防井地之軍則完全到資侯統帶係黔省新募之軍而新入川者有衆一千餘人於八月十一號方抵瀘州十二號卽開到自井唐繼堯於停戰後亦派軍入川刻已由永寗向瀘州來聞羅計畫新到之滇黔軍均集中於自井以厚資中兵力并遙爲榮威聲援睹此情形川滇軍又必有一次血戰也兹附錄周代督兩電於下 
成都劉軍長各機關省議會渝熊鎭守使鑪城殷鎭守使瀘州趙師長資州顧師長順慶鍾師長新津劉旅長各漢軍統領各屯墾使各道尹均鑒本年七月二十四日奉大總統令特任周道剛暫代四川督軍等因當即電辭未蒙允准兹遵令於八月十日在渝就職尅日督師西上查川局日益糾紛頗難收拾道剛才力綿薄深懼弗勝諸公誼屬同舟務望時賜讜言匡其不逮不勝切感除電呈中央曁通電外特此電聞并希轉行所屬一體查照暫代四川督軍周道剛叩靑印 
成都劉軍長曾督辦省議會總商會並轉各報館鈞鑒此次蓉垣浩刦損失頗鉅迭據報告至深憫惻當於陽日具情電陳中央請求賬濟兹奉國務院眞日電略開陽電悉已奉令撥欵二十萬元交吳總司令帶往希即會同妥辦亟爲賑撫等因合電逹惟念賬災當求有濟施撫猶恐後日時除一面在渝設法籌集欵項並電請各省量賜賬恤外尚望諸公酌察災情先行貸欵拯濟一俟道剛到省即當量爲撥還臨電神馳無任愴惻周道剛叩眞印 
[新贛督與其前衛隊]  
　　贛省與粤省毗連近聞粤省舉兵國務院除電蘇督李純鄂督王占元與贛聯防外並電吳護督請飭贛南軍隊妥爲防範母許粤兵攔入故吳護督因贛防吃緊急盻陳新督早來以便籌商一切連日飭副官處速將軍署房屋打掃淨潔俾便新督居住又派參謀王鈞副官石錦川來潯歡迎新督前衛隊九江方面刻亦預備歡迎手續陳督行轅仍暫假招商局内陳設完善與前次歡迎李督大致相同至龍開河橋爲上火車必經之道亦飭工加修堅固以昭愼重新督旣定期來贛其前衛隊預計二十八日可抵九江旋由軍署參謀副官兩處電詢九江鎭守使署據復本晚七時十二師隊伍並未見到一俟到潯卽用電話報知云云昨日（三十）下午一時招商局江孚輪船始由南京運兵來潯探之則第十二師四十六團也其團長爲陳督介弟光逵聞將來任爲内衛司令潯軍政兩界自道尹以次均赴江干迎迓由軍署派來王石兩軍官每兵一名給饅頭兩枚又由陳督前派駐潯辦理給養事宜之葉韓兩委員加以犒賞陳團長甫登岸卽率隊至南潯鐵路車站該公司治酒接風陪席者爲潯陽道尹九江關監督警察廳長縣知事宋參謀長省防第四團團長飲畢旋率一營乘南潯專車晋省計車三十輛其餘二營尚留九江住鐵路旁一宵今日（三十一）公司已備車四十輛輸運赴省陳督亦巳抵寗現正與李督軍磋商防務大約來贛期已不遠矣 
[徐州快信]  
　　張敬堯徇各公民之請昨已派兵三營往剿梁寨間之段匪但匪已聞風退去並未接戰現聞張氏欲招撫該匪已派參謀二人往與匪首毛思裕接洽將成事實 
安武軍統領馬聯甲前日來徐與張文生商酌改編辫軍事 
駐城東周莊石莊及邳境之窰灣八義集等處辫軍各營均屬楊瑞文統轄於肇事時各營中皆有一部分譁變携械潰散到處搶掠改編令下楊氏以該路兵額不足恐被減裁或合併失其統領位置於是派人向各處將叛兵招回補足原額又駐八義集辫兵一營自事變以來一切餉糈皆由地方供給（每日約需百千文之譜）接濟少有不到即紛向各户勒索迄今月餘該鎭居民已筋疲力盡各公民擬來鎭署請願後經人說以一不日改編他調而止 
前日（二十八號）徐屬八縣公民代表在商會開會議辦淸鄉 
張敬堯聘銅紳張雲生（省議員）充高等顧問 
今日（三十號）早十時有大隊飛蝗自東南方面飛向正西而去蝗隊寛約二丈餘過二十分鐘始止蝗數之多爲從來所未見 
[蕪湖快信]  
　　江華輪於三十一日晨刻由寗過蕪滿裝第二十師軍隊赴贛 
江寛輪由浦口裝新任湘督傅良佐氏第二十師軍隊於三十一日夜間過蕪赴湘 
上月因合肥匪氛甚熾安武軍第一路史俊珊帮統在該路一二兩營中抽撥三連及機關鎗一連由蕪開往合肥防剿兹因匪耗已平史於三十日午後率隊回蕪此間所有安武軍之一二兩營悉於是晚由史率領開回宣城防次 
客有自蚌埠來蕪者云安武軍原有八路共四十營約二萬刻擬改編四個混成旅馬聯甲有蕪湖鎭守使兼第一混成旅旅長消息 
近畿陸軍第二旅旅長葛邦球昨日由寗來蕪商量防務 
前當塗定武軍統領陳德修日昨業已回當塗原爲該軍八營領刻經倪嗣冲減去三營改統五營 
財政廳長鄭鴻瑞昨偕該廳科長郭泰康乘江永輸過蕪赴蚌埠 
水警廳長程炎勲日前赴蚌埠弔喪昨由寜乘江輪過蕪返省 
[皖省近事]  
　　頃據政界消息倪嗣冲近患病所有行政暫由淮泗道尹黄家傑代行軍政則由第一路統領馬少甫暫代 
皖北渦陽縣近有魯匪竄入縣境搶刦業經唐知事派警隊往剿以免蔓延現唐知事擬籌辦保衛團以資防範聞已呈督軍備欵請領槍械以壯聲威 
第二區菸酒公賣支棧經理朱文彬（質夫）前因改用大頭小尾聯票被押昨由宿松縣遞解來省未知如何訊辦 
安武軍八月份軍餉業經財政廳會議向中交兩銀行籌借暫墊二十萬元昨已滙解蚌埠 
[杭州快信]  
　　政務廳長沈爾昌不願僅就杭關監督職已由齊省長特電中央改爲兼任原有公署擬併設政務廳内不日將有明文宣布 
商會總理顧竹溪王湘泉昨在城站爲胡運司餞行假座協順興番菜館陪座者有交涉員林屬翔省署秘書長馮學書曁各銀行經理金順泉等 
楊督軍委派本署諮議官陳瓚爲武康莫干山臨時檢查長昨已赴差 
自汪淵澄委充艮山門絲捐局後一班候補人員以財政廳破格用人我輩噉飯無地頗有煩言現已改爲代理 
胡運司特委新任錢淸場鹽警長李鍾秀兼充黨山鎭監收員 
楊督軍昨頒布平時衛戌及緊急衛戌規則二十餘條通飭各機關一律遵守 
昨午前九時江干南星橋上面大火焚燬巿屋三十餘間損失財産約十餘萬金 
地方通信 
[南通]  
　　風鶴聲中之南通本城七月間有一種盂蘭盆之例會頗極一時之盛十四晚間八點鐘後鎭署忽傳出特别戒嚴命令隨卽禁止東西南各城門及附郭之三里岸橋灰堆壩等處均由軍警放出步　往來行人概須盤查當時鎭署張稽查員即在署旁崔家橋西三餘客棧查獲未列循環簿之向在軍界充當排長李榮生一人聞身際查出一信有黨人哈某已由上海動身往鎭江至鎭後即折由江北來通與哈同時自上海出發赴通者亦有二百餘人警局查視本日城廂各客棧循環簿上所列上海來之旅客人數甚多且多軍警兩界之人故對於客棧特别注意也是晚客棧中拘捕者祇李榮生及開西三餘之棧主季二兩人此外惟東越城内某客棧有陳鎭潮一人情節可疑幾爲稽查捕去餘并未發生事故十五日中元節城隍神祭祀會已停止縣署并電請新任張仁奎鎭使迅速回通藉資鎭攝已得覆電五號使節定可抵通矣 
[松江]  
　　梟匪竄擾被擒嘉善縣　之姚莊橋鎭港汊紛歧界連蘇境本爲匪盜出没之鄉陰曆七月十二夜該處横涇某姓家新死一人梟匪十餘人適從該處經過利其有事不備蜂擁入門意圖肆刼經伴尸者鳴鐮告警匪始四散内有一匪爲鄉人追捕即出手鎗轟擊不能命中旋卽泗水而逃經鄉人追至港邊以魚义义住得以擒獲並搜獲手槍一桿子彈四粒現已解由水警轉送縣署究辦聞此項帮匪爲天凝莊刦案及小崑由拒捕戕官之正犯云　　拐犯又攀主名住居西門外之顧祥龍夫婦因誘拐鄉人姚德全之妻赴滬售賣經姚德全指名起訴後已由縣署提案究追顧夫婦到案後誣攀楓涇開書場之妻毛姐串拐迨拘案質證始知事出無因即行省釋近該犯又指壁隣石作夥朱某爲是案誘拐主名現縣中雖許提朱對質但以該犯旣稱與此事無關何能詳知爲某人所拐顯係情虚妄指除仍勒交姚妻外聞須按律究辦云 
　　張堰警佐擊敗梟匪巨梟管大肚子及羽黨莫阿照李大麻子等自上月二十號在本邑小崑山鄉經水警第二分署長沈子祥率警擊退後旋於二十四號由澱山湖一帶逃竄至本邑亭林鎭西首距金山縣張堰鎭十二里之林家橋張堰警佐徐亞伯聞悉率隊往勦該匪等遂向奉賢莊家巷等處逃竄嗣於二十八號晚間十一時徐亞伯警佐又據探報該梟匪仍由奉賢莊家巷潛至本邑山陽鎭希圖竄入浙省平湖縣屬之衙前新倉等處與夏恂如等聯絡意在搶掠富户所需鎗械子彈概由滬上某某密雇鄉民裝入糞船運往接濟等情徐警佐當即親率警備隊飛往山陽等處相機進剿甫抵山陽南端卽與匪黨相遇遂即開鎗轟擊劇戰良久該匪子彈告罄由山陽敗入浦江徐警佐獲勝後以該處港汊紛歧步隊不易窮追爰於三十號上午六時率隊回防是役奪獲匪船一艘快鎗兩枝勃郎林手鎗一枝陣斃匪徒五名現徐警佐已將以上各情呈報金山縣署即由詹亮疇知事轉電齊省長請即通令會剿 
[無錫]  
　　承審員資格不合無錫縣署承審員朱祖懋自由淮揚鎭守使馬玉仁聘任爲使署參謀長後楊夢齡知事即呈報高等廳舉荐殷由莘繼任殷係浙江鄞縣人歷充刑幕爲某届保免知事曩在東省供職與楊知事頗有交誼朱承審員卸職後楊知事以司法案牘紛煩特聘殷先行就職任事一面呈報高等廳舉荐靜候加委詎日昨高廳覆文到縣謂依據省令承審員須在認可之法政學校畢業方能照委否則無效殷由莘並無法政畢業資格當然不能委任爲無錫縣承審員所請加委一節未便照准云云現楊知事尚擬繼續保荐不識高等廳能否逾格通融也 
　　楊知事被控飭查公民顧某秦某等多人以楊夢齡知事結納劣紳狼狽爲奸並姘識婦女不顧官箴羅列十餘欵赴省控告經齊省長批飭蘇常王道尹秉公查覆以憑澈究 
[沭陽]  
　　土匪猖獗之現狀沭陽目光復以來匪首仲八跳梁於西北金四水嘴蹂躪於東南全沭幾無一片乾淨土迨民國四年仲八走死金四水嘴亦遠竄他方沭民始稍安寗近以各處辫軍譁潰四水嘴遂自遠方歸來一時土匪中之小頭目如孫秀新（綽號小皇帝）侍朝臣陳三秃子金螃蟹王大花武可仕陳儒炯魏五郯五等咸爭附之七八日問嘯聚約二百名蟠踞沭東錢家圩中（離沭城七十餘里）逐日四出抬人勒贖稍不如願戕殺隨之四方居民恨甚遂集壯丁二千餘人將該匪圍住方冀盡行殲滅永除匪患詎該匪悍惡異常竟於八月二十日夜半時突出重圍向西南方竄去近日沭陽居民恐其復來咸各心懷惴惴 
[杭州]  
　　省議會改期開會浙江省議會第三屆第一次臨時會原定九月間舉行兹因在省議員除泰副議長而外僅有張廷霖錢宗翰余壽堃潘澄鑑李傑毛雲鵬胡炳旒張立周錫經何紹韓許祖謙任鳳崗等二十餘人按照全會人數不及四分之一故决定自本月份起爲籌備期間即於十月一日正式關會 
　　槍斃黨人張天幕謀浙黨人張天幕新昌人民國二年曾在杭州平民報館供職前日（三十一）下午在陸軍監獄執行槍斃軍署對於此案愼密異常軍法課昨午後三時猶開庭密訊至四時即下死刑令頗有迅雷不及掩耳之狀態昨日一號黎明始有布告文發表其文曰案照匪犯張天幕在上海設立機關圖謀擾浙於本年七月初旬派令黨徒黄錫麟馬子希到紹運動軍隊約期起事經駐紹步兵第六團團長偵悉拿獲案犯黄錫麟一名解省澈究供出係由張天幕指使已將黄錫麟依法判决執行鎗斃一面通飭嚴緝張天幕務獲解究乃該犯野心未死復於七月下旬化名蔣阿九約同黨羽高漢林相人芳潛赴嵊縣秘密招兵圖擾新嵊一帶經嵊縣知事會同警備隊管帶一併拿獲高漢林一名業已訊實鎗斃該犯張天幕現經該知事查明確係割鬚化名呈經紹屬戒嚴司令部轉解到省發課訊究復行傅集素識該犯之探員及該犯去歲在杭庽居旅館之茶房認明無訛人證確鑿綜核前後罪案實屬法無可逭按律判處死刑於本月三十一日下午四時執行鎗斃同獲案犯相人芳一名情罪較輕按律判處三等有期徒刑三年又二個月以昭炯戒而保治安云云又聞署中消息楊督軍以嵊縣知事與獲張匪之警備隊尚稱得力特發賞洋一千元其第六團團長盛開第亦蒙優獎 
[安慶]  
　　皖北匪勢洶洶壽縣南鄉雙棗樹地方於前月二十七日突來匪徒數百各執鎗械焚掠十餘村經附近各坊紳董聯絡鄉團在石頭河抵拒遠近傳聞莫不驚恐幸經鄉團擊死匪徒十餘名匪始退回聲言在鳴鑼山有三千人限三日後復來報仇故日來驚恐尚不能息是役鄉團亦傷三名與該處相距不遠之堰口集坊亦於是日清早突來匪徒百十到張家大樹將該圩搶掠一空傷事主一名並傷王某一名 
　　定遠又有匪警一定遠縣屬前被辫兵搶刦後人民異常恐懼乃日前河西地方又有盜匪多名各持快鎗蜂擁至羊荒岡將保民程鳴和等八家挨次搜擄錢洋衣物嗣經駐防杜家集警備隊聞警追捕該匪等竟敢開鎗對敵當被警備隊擊斃一匪始各逃竄刻由事主報由縣知事詣勘並呈報上憲核辦 
　　倪氏保荐省長頃聞中央以安徽爲長江重要之區將來擬實行軍民分治所有省長一職有任命某要人來皖之說而倪氏以他人斷任遇事恐有掣肘故已力保淮泗道尹黄家傑坐升云　　定武軍改編將竣皖省各處所駐之定武軍辦理收撫將次竣事聞倪嗣冲擬將收撫之兵重行改編命其名曰安武軍新編第幾路現徐州之軍已編爲第一路當塗之軍編爲第二路 
雜評一 
[參院能取消歟（默）]  
　　西南問題中最難解决之一點即國會問題是也從前以爲此問題最無商量餘地故一方面毅然召集參議院一方面毅然召集舊國會成此相持不下之局勢而今則互相讓步已退而就商於此一點矣中央有取消參議院之意而西南亦不言復舊國會然則折衷其間而思所以解决之者其惟今日盛傳之改選一法乎夫改選之是否卽爲不違法吾姑勿論惟前次各省亦曾紛紛反對改選謂其爲時久而手續繁也今者爲各求無事計即不嫌其久且繁然中央設參議院之本意在修正組織法改院制減名額以求逹此後精神上便利之目的今中央果能抛棄此種主張而曲從之乎如曰不能則此時之往返商榷徒多一番周折耳解决寗遽有望耶 
　　是故今日之調和表面上雖日接近而實際上恐終難就範也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（十九）]  
　　檢查電報之易人上海電報總局現巳由各機關分派人員駐局按照宣戰章程檢查電報昨周局長又接王道尹來函謂前派之張委員現因臨時檢查所另有他事另派李王兩委來局接辦云云 
　　運米出口之查禁自政府對德奥兩國宣戰以來米價已屢屢增漲推原其故實由奸商利用時機囤積壟斷或暗中裝輪運往外洋販賣圖利現值新榖登場之時米價本應平減今則反有增加殊與民食有碍昨鎭江關監督因據商會呈請嚴禁即咨商滬關監督公所轉商稅務司一體查禁 
[選派留學生定期放洋]  
　　此次江浙皖晋魯鄂滇七省選派留學東西洋各生由敎育部復試及格復託本埠寰球中國學生會朱少屏君照料一切並派僉事沈商耆君在申指導曾誌本報現悉該生等次第到申由朱君率往驗體領取護照趕製衣服諸事均已妥洽至本月八號即乘中國太平洋郵船公司支那號郵船由江海關碼頭出發同行除部派學生外尚有自費生數人曁淸華學生四人兹將此次遣派各生及所習各科列表如下 
姓名籍近住何校至何國入何校學何科 
朱奇蘇震旦法敎育 
林士模浙北京大學美冶金 
金秉時浙直隸工業專門學校美機械 
倪章祺浙浙江醫學專門學校美醫 
丁求眞浙日本千叶醫學專校美醫 
何德奎浙北京大學美威斯康斯銀行 
李熙謀浙南洋公學美康乃爾電機電械 
潘銘新浙南洋公學美康乃爾電機電械 
陳行浙聖約翰美哥侖比亞化學及財政蔣　浙浙江醫學專門學校美醫 
唐璜滇美經濟 
高煥慶晋北京大學美土木工程 
唐之肅晋山西大學美 
董登山晋山西大學美 
蔡汝毅魯山東高等學堂美 
吳之椿鄂文華大學英希非爾特 
何澤寶晋北京工業學校美機械工程 
程式玉皖北京大學美土木工程 
曾瑊益鄂高等師範日理科 
閻道元晋美 
[法國招募華工之進行]  
　　法國派駐北京之招工主任洋員呂的而近以法國麥赛地方之船塢工匠甚缺急欲招募華工送法工作兹查本埠法界普益洋行主任梁耀卿精熟工程此次所招工匠之工藝頗爲優美堪以請其至京津各處經辦招工故於前日電致該行梁耀卿迅速赴京商辦一切 
[發現輕薄銅圓之影響]  
　　邇因英美電車公司不收嘉禾花紋之輕薄銅元致各小錢莊及大小商舗亦不收用通用銅元驟形缺乏價遂大漲前日大巿爲一百八十千文（係規銀百兩之兌價）昨日僅存一百七十五千五百文而每洋一圓之兌價亦僅有一千二百六七十文（前數日兌一千三百文）貧户苦力已不堪其累而此項輕薄銅元究竟是否廠鑄抑係私造迄尚未見南京造幣局之聲明云 
[酌訂歲修圩岸經費之愼重]  
　　駐滬交涉公署及海關監督公所因奉外交通兩部飭議洋商行輪酌提歲修圩岸經費辦法昨由海關監督公所致函蘇常滬海徐海淮揚各道尹云爲函請事案奉省長公署訓令准交通部咨江蘇省議會議員提議取締内河小輪案内酌提歲修圩岸經費一案外交團願爲籌商惟未知詳細辦法未能遽認請將章程速訂咨部再行照會各使請其同意訓令會同察酌擬訂送候核轉等因查保護圩岸事關内地水利須由内地官廳主持辦理滬關雖管行輪事件但祇按關章辦事至於内港情形向來未能顧及兹奉前因竊請保護圩岸應以現時行輪經過地方或係河道窄狹或係水勢湍溜有田廬關係者爲主分别衝要等差測定水誌高下勘明地段長短每歲某處計需修費若干由受益之船商酌量貼補或按月認定或分次繳捐作爲當費或有臨時發生危險意外工程無從預爲指定者則另訂臨時一門届時如有緩急搶險之處先由地方墊欵興辦再按實用工費令船商酌貼幾成分次繳捐輔助務在便商以期允治此中利害損益因應權宜應請貴道尹分飭所屬各縣詳查議復呈由貴道尹核明咨遠水利總局彚核挈銜呈復以期周妥除分函外相應函請查照核辦見復 
[烟酒聯合會預備大會手續]  
　　中國菸酒聯合會昨因星期例開常會並因大會期巳定於舊曆八月初一日故臨時討論一應手續首由主席陳良玉提議本會成立已届一年照章應改選業經通告各省商會及聯合會各業公所惟開會時一切手續甚繁自應公同討論公决仍照前届辦理次報告一年内賬目請會計董訂期到會查核以便大會時宣布公决由會計董史燕堂喬良幹訂期到會再行編製次俞葆康王闓敷提議維持兩業營業計劃公决現已由留京代表聶允文提議由全國商會聯合會據情上書財政部俟奉部批再籌辦法次宣布高平商會及各機關來函并一星期内答復各省機關去函次宣布爲陜西稅事致留京代表聶允文函宣布畢因時逾五鐘　搖鈴散會 
[米廠聯合會開會紀]  
　　米廠聯合會於陰曆七月十六日開第二届秋季大會各區到會者爲日昇昶廠沈煥堂大興廠程訪湖益豐廠徐蔭葑振新廠凌古修長興廠朱子賢餘錩廠江蘭生震西廠吳雷聲利源廠董燮元彚源永廠陳仲卿聚豐廠朱寶來公茂廠譚思明復源廠徐書齡觀明廠曹雲階等已足法定人數開會討論表决如下（一）事務所長沈煥堂報告會務並因任期届滿照章辭職請各會員另行推選即由各會員推舉第六區張子漁爲本會正會長第一區沈煥堂爲副會長并議定山事務所正式通知請張沈兩君卽日任事（一）近因歐戰蔓延中國亦已加入所有五金皮革煤炭膠油等物價格騰貴在會各員爲維持血本起見提議續行加價全體通過照原價再加洋二分於陰曆八月十五日開始實行 
[强盜攔刦金條續誌]  
　　公共租界南京路山西路口大豐永金舗經理施善畦於前日午後六時將值價二萬四千五百元之金條十根雇坐馬車運往滬西小沙陀路同豐藥水廠鎔化詎至戈登路勞勃生路左近突來汽車一輛攔截去路該汽車上坐有强盜五人當由三人各執手鎗躍上馬車即開手鎗一響嚇禁聲張將車内所置金條悉行刦去復躍上汽車開鎗兩響囑令汽車夫開機疾馳往西而逸迨施報請戈登路捕房立飭通班中西探捕馳往兜拿該盜等均已遠遁嗣由該汽車夫將强盜所給車資之金條一根送至戈登路捕房訴明前情並由金業公所懸賞洋二千元報請英法兩捕房及内地軍　各機關一體協緝英美總巡麥高雲以該匪等膽敢持械乘坐汽車白晝攔刦殊礙租界治安除通飭各捕房中西探捕上緊嚴緝外並着該管捕房捕頭飭傳該汽車夫至寫字間秘密詢間當時情形及該盜等年貌服式口音俾易着乎偵緝務護嚴究 
又聞麥總巡除派西探目阿姆司脫郎帶同中西探士分投調查並詳詢此項金條於未經運出之前共有幾人知道及送往該廠鎔金幾次此次該廠中事前有無人知道欲往烊金以資研究 
又該金號昨日電致北京天津曁長江各埠同業及各典當云如有操崇明上海口音年約三十歲上下之人持本號標金前來兌質務乞扣留云云並據該號押送金條之夥友謂該盜等均尚年輕二人身穿白洋紗短衫褲一人穿黑短衫餘二盜並不走下汽車其口音似係崇明海門及本地人汽車駛至馬車後面三盜卽跳下汽車袖出手鎗攔住去路旣被刦去尚不許馬車向北開駛囑令駛回彼始仍乘汽車向西北而逸俄而裕豐永金號輸送標金之馬車駛過已不見該盜蹤跡矣聞各金號昨已在公所集議暫時不用馬車儎送擬請總巡捕房撥派騎馬印捕持鎗護送以免後患云 
[兵士自戕殞命]  
　　斜橋迤南一帶所站崗兵係由步兵三十七團第三營所派前晚（一號）八點三刻時各崗兵正欲調班之際忽有站於斜橋南面宰牛公司門首之三營九連第九棚某兵士以自携快槍裝入子彈一粒將鎗倒執鎗口對胸以脚自踏機關轟擊彈入胸部立時斃命嗣爲鄰崗士兵所悉報經該營營長王國珍親往勘鎗確係自扳機關以致鎗彈擊入胸部而死立即將尸棺殮回營詳查該兵自盡原因詢據該棚正目聲稱平時該兵對於勤務尚屬無誤惟有時似發神經病因其立時卽愈故不介意云云現已將該士兵之空額另挑夫役補充矣 
[再誌牯嶺路之暗殺案]  
　　新閘牯嶺路十七號門牌大元鹽棧經理黄靜淵家内所雇之辦事員鮑效卿於上月二十七號夜被人用繩勒斃失去小皮夾一只緞鞋一雙由捕將屍車送驗屍所報請公共公廨中西官驗明棺殮並經捕房將跡涉嫌疑之成衣匠梁金川包車夫董大顧正山（即顧阿四）聽差程元沈聽意等一併拘解公共公廨訊供押候偵緝兇犯質究在案兹悉前日午後有通州人梁金賢潛入該鹽棧内似有非法舉動當經經理黄靜淵瞥見令人報告新閘捕房立飭九號　探目斐可戤潑華探目李星福包探何正喜到來將梁拿獲帶入捕房卽經捕頭向梁研詰一過諭着押候解送公廨澈究 
[馬星濤被拘續誌]  
　　台州籍黨人馬星濤匿居閘北華界經浙江稽查來滬報請淞滬警察廳派探於前日緝獲解廳訊辦已誌昨報兹悉馬星濤解麕後卽經司法科豫審一過於昨日備文派探押乘滬　快車解往浙督軍署歸案訊辦矣 
[田璧成巳受極刑]  
　　松滬護軍使署雷稽查員於上月五日在滬杭火車站截獲携帶文件印信赴杭之黨人田璧成即田輔基一名解經軍法課一再研訊田璧成供認携帶文件印信赴杭圖謀起事不諱卽經盧護軍使判處死刑電奉督軍署復准照辦卽於前日（一日）午後四時將田璧成即田輔基一名由營倉提出驗明正身派兵押赴西砲台執行鎗斃 
[眼線設計陷害之取締]  
　　松滬盧護軍使昨諭稽查處長略謂邇來破獲各案均憑眼線報告惟若輩利用此機設計陷害勢所難免彼等祇圖重賞不顧他人生命喪盡道德殊屬可惡嗣後各稽查員辦理緝獲各案務必審愼免累善良有人投充眼線亦須先將該眼線交由軍法課研訊一過飭具反誣切結後始再進行否則即以虚僞報告邀功圖賞論治以應得之罪云云業經稽查處長特飭各稽查員一體遵照矣 
[緝獲天凝莊刦案盜犯]  
　　浙省嘉興縣屬天凝莊前被大帮梟匪搶劫後卽經浙省水陸軍警分投嚴緝在案兹由浙省第一師師附馬頌聲購線偵悉此案盜犯臧春泉現匿崇明地方當卽親往查緝至崇後會同該縣警佐季厚基將臧春泉拿獲訊供稱丹陽縣人素在崇明開設切麫店此次至天凝莊刦銀後仍回崇明希圖開設麫店等語現已由季警佐會師附馬頌聲將臧春泉由崇解滬轉乘火車解往嘉興師部歸案訊辦矣 
[路旁建築草房之阻止]  
　　步兵三十九團張團長近因奉令保護鐵路須調派衛兵駐於龍華車站之旁惟因站之左右並無餘房堪以駐兵故飭匠在車站西首路線旁側建造草房一間以居衛兵正在動工之際爲滬杭路局總工程師查見以路旁建築草房行車龍頭火星射出易肇火災且違背路局定章故由局長任筱山致函張團長請將所建草房略爲退遠以免禍患而符定章 
[海關監督業已有人]  
　　松滬盧護軍使前以江海關施監督因病出缺當卽電保本署秘書長杜純堪勝斯任昨得國務院復電以江海關一缺財部業已决定以馮國勲調充所保之杜純内政外交均甚諳練當此國家需材孔急應即記名遇缺儘先簡放云 
[討論發展工商實業之大會]  
　　上海總商會曁縣商會正副會長因省委來滬調查工商實業之蔣乃曾宗嘉祿在洋務局演說以中國發展實業須乘此歐戰時期亟謀擴張方法此事關係重要未可延緩究應如何辦理必待公衆討論協助進行故訂期九月三日（今日）下午兩時在總商會開大會邀集南北巿各業代表曁兩會議董等到會提議公决辦法想届時必有一番討論也 
附錄發展商業研究會草章 
一宗旨本會聯合官商研究此時商業發展如部電所開原料供給所需益多製品産出較昔爲少亟宜急積進行使官商不致隔閡爲宗旨 
二組織本會以江蘇交涉員江海關監督滬海道尹上海縣知事省公署實業委員上海總商會上海縣商會呈省長請咨農商部派一專員來滬會同組織之 
三權限本會旣爲發展商業起見對於國外無輪船之翰出對内有關卡之留難均應出而維持俾期商貨通行無阻始能克踐發展商業之意旨 
四會員除前項各機關人員當然入會外凡工商各界有志研究者均得入會但須有本會會員二人以上之介紹 
五職員分會務部評議部調查部三種如左（甲）會務部主任一人由省長委任幹事書記由主任酌定員額推定之（乙）評議部主任一人由省長委任評議由主任酌定員額推定之（丙）調查部主任一人由省長委任調查每業一人由主任推定之以上均名譽職遇有繕寫事項由各部主任雇員辦理之 
六範圍本會以研究左列各項爲範圍（甲）關於國際商約之改訂問題（乙）關於關稅稅則之改訂問題（丙）關於戰時物品之應用問題（丁）關於戰時生料之供給問題（戊）關於戰時糧食之限制問題（己）關於戰時金融之維持問題（庚）關於戰時貨物之轉輸問題（辛）關於戰時工商之發展問題 
七辦法分列甲乙兩種如左（甲）調查由本會調查員或委託各業分任之（乙）會議會員均有提出議案之義務議决後隨時呈報省長察奪執行 
八會期分當會臨時會兩種如左（甲）常會每月兩次（乙）臨時會有特别之研究時行之 
九會所暫借上海交涉員公署爲會所 
十附則本章如有未盡事宜得隨時呈請省長咨明政府核定之 
[工商研究會臨時會議紀]  
　　中華工商研究會現巳將事務所遷至天后宫後進（即總商會舊址）昨日因南洋商業學校校長吳衡之因病辭職特邀全體職員會員開臨時會議午後二時許正會長楊小川倩代表卓伯言赴曾未幾議事部長王漢强會計部長王子鈞職員郭建侯平永泉沈卓吾金子兼陳耀卿楊公炎等約百餘人先後蒞止當推沈卓吾爲臨時主席述明開會理由並將吳校長辭職書當衆宣述後沈君謂該校旣附 
 
 
 

Page 11

 
 
屬於會内吳校長稱病辭職已　員慰留未肯擔任現秋季開學日期將届對於此事應即决定辦法云云述畢經衆互相商議咸以南洋商業學校自歸附本會後校務頗爲發遠各省就學者紛至杳來吳校長旣已函辭自應决定辦法繼續進行討論良久由沈主席與郭建侯君提議先行組設學務幹事部推舉會員爲幹事研究辦法再行訂期前往將該校接收布置開學並遴選校長請衆公决各會員復商議多時決定組織臨時學務幹事部推王漢强君爲正部長郭建侯君爲副部長卓健伯楊公炎游蔭喬胡超然沈卓吾屠之襄平永泉金子兼爲幹事并訂於今日上午九時到會商議接收手續一面具正式復函承認吳校長之辭職議畢復將推定名單請各簽字以昭愼重尚有其餘應議各事因時間匆促不及開議俟開常會時續議至是由主席宣告散會時已五句半鐘矣 
[集議日暉呢廠之債務]  
　　龍華日暉織呢廠停閉已來業經數載前由郭建侯擬租借該廠改造毛絨線曾經具呈省公署請爲核准後因借權關係延未解决日前總商會會長朱葆三又與郭建侯會呈農商部重申前請當經該部咨請齊省長查案核辦以期早日解决齊省長接到部文後除函托滬紳黄涵之爲代表外並飭令滬海道尹王廷賡會同黄紳邀集各債權人磋商辦法迅行决定兹經王道尹查得該廠所負之債計財政部公債洋五十六萬元大淸銀行淸理處銀二十萬兩前淸道庫銀二十萬兩交通銀行銀五萬兩共虧欠銀四十五萬兩洋五十六萬元是以預邀大淸淸理處傅筱庵交通銀行趙慶華及省長代表黄涵之諸君於昨日午後三時許在道尹公署開會集議辦法並聞前道尹徐萼仙亦曾集衆會議擬將財部公債作二成五道庫銀行欵作七成五支配將廠拍賣得欵公攤當時財部拒絶不允會議諸人亦以一經拍賣恐被外人收買是以延未解决今又集議想不難從長解决也 
[整頓契稅之通令]  
　　上海縣知事接江蘇財政廳訓令云案查契稅一項節奉財政部電飭整頓並令核定各縣比額照釐稅考成條例辦理等因雷厲風行不容寛假誠以契稅爲國家收入大宗取諸有餘之户於貧民生計無損且契經投稅受國家保護産權之所有實爲最良之稅課惟整頓之方舍從官中方面切實考究殊難爲力蓋民間産業除繁盛都會房屋而外其田地山塘洲場以及其他之不動産均係坐落鄉隅賣典轉移官廳難於稽考而官中則散處城鄉耳目較近權利所在斷不肯任其隠瞞所以本省自推行官中而後如江寗句容江都東台興化高郵泰縣鹽城如臬南通泰興吳縣上海松江太倉靑浦等縣去年收數多或數萬元萬餘元少六七八千元成效昭著可見官中有益於契稅良非淺鮮該縣前項稅收寥寥辦理未能得法概可想見當此國家多難財政萬絀之際開源非咄嗟可辦節流又牽掣滋多計唯就原有稅項認眞整理俾資補救知事爲經征官吏整理財政是其專責本廳現雖尚未遽行定比計考然旣奉督促進行其因循不振者勢必擇尤議懲誠恐各縣對於此項稅務以爲無關殿最致悔噬臍合先訓令遵照立將本省整頓契稅及官中章程悉心考核其最應注意之點契稅章程則在第二第五第七八及第十三等條官中章程則在第八第十二第十三十四十五等條務速飭科切實照辦凡官中未招足額者並應趕速招補照章認眞辦理總期契無隠匿稅收充裕俾濟要僑事關頓稅欵之件至爲緊要萬勿視爲具文切切仍將辦理情形尅日報奪此令 
[麩皮免釐之照准]  
　　江蘇内地麵粉公會前因華商自製麵粉已奉財政部核准援照洋貨辦法完稅免釐麩皮事同一律特具呈財政部請將上海各廠運銷内地麩皮除照完關稅外援照麵粉免釐成案給單驗放兹巳經財政部轉商稅務處核覆照准通令各省財政廳一律遵照辦理矣 
[死難遺族呈請撫恤之批詞]  
　　革命死難將士遺族代表朱寳義等至上海縣公署具禀請求撫恤昨奉沈知中批示云呈悉查此案前經呈奉督軍令將被難人籍隷上海而死難於本省者列表呈送等因蓋以旣爲將士必有籍貫可稽事關死難尤應鄭重將事卽如前明前淸之辦理陣亡廕襲皆須飭由原籍地方官取具户鄰切結同送以杜重複冒濫國體雖異情事相同縣中旣奉長官指令自不能不遵照辦理惟以其餘籍隸他省及死難在他省者雖不在督軍指令飭辦之列究未便任聽向隅然若令其自往原籍呈報又恐道路　遠躭延時日是以不惜煩費由縣將原呈及保結分咨原籍地方官請其核辦似已情至義盡至謂分咨原籍不能有效更　可解試思撫恤死難此乃重要之事如果籍貫確實又有本縣咨文何致不肯呈辦未免過慮總之呈逹長官與分咨各縣同一手續而呈長官只須呈文牘一套咨各縣則須文牘數百套孰簡孰繁孰難孰易不辨自明設非萬不得已何肯舍簡易而就繁難此情當可共諒也此批 
[法政學員轉學之進行]  
　　中華法政學校學員籌商轉學一節已誌前報兹悉該校學員邀集同學日前假西門三區救火會爲議場籌商轉學事宜到會者三十餘人公推沈君宗約主席討論一切兹將議决問題列下（一）聯名請願神州法政學校援照江蘇公立法政學校辦法另開别科補習班（二）請神州轉呈敎育部備案（三）徵集别校資格相當之學員（四）以法政學員轉學議商處爲通訊名義一俟奉到部令即可開學通訊地點仍設三區救火會 
[翕濟學校今日開課]  
　　翕濟兩等學校自遷至英界南泥城橋西首大沽路新屋後已加增學額添關敎室該校長謝强公以本届學生衆多各種課程仍用官話敎授並再加增鐘點注重職業敎育授以商業必需之學識技能並擬附設模範商店俾學生得以實地練習前日已舉行秋季始業禮定今日開課 
[書畫展覽會誌盛]  
　　交通路一百三十號中華書畫社近開大會二星期琳郎滿目美不勝收其最精者如平泉書屋之王漁洋小像華秋岳秋景花鳥平等閣之呂煥成山水張瑞圖山水瀛廬之倪雲林松壑鳴泉吳漁父山水淸代名賢小像雲壑子之王覺斯行書王行望行書古松廬吳道子羣仙祝壽巨幅趙千里之仙山樓閣諸圖際此秋暑將殘金風送爽有書畫癖者盍往觀之 
[勸業場勝會之掃興]  
　　滬城勸業場經理孫鋆卿爲招徠游客起見與王某訂立合同由王召集百餘人紥成各種燈彩並扮種種雜戲舉行蘭盆勝會其合同上載明期限五天每天八十元已由孫經理如數付訖自舊曆本月十四夜起周游該場二三四層樓及屋頂等處詎前晚十一時許該燈會游行至二層樓上扮戲之人與遊客忽起衝突當由游巡第二隊隊長郝采章率同各隊士並駐場巡警將行兇之人拘獲多名帶回該隊一面據情面禀警察廳昨晨由徐廳長飭傳一區二分駐所王金山警佐到廳面諭轉飭該場自卽日起停止賽會並飭郝隊長將所獲之人解送來廳發交司法科訊究 
[大世界將開救護鐙會]  
　　本埠紅十字會籌辦京直水災急賬迭紀前報兹由該會會長沈仲禮商請特别會員黄楚九設法贊助黄允假座大世界開京直水災救護鐙會五夜會中備有歐戰新發明之各種紅會救護器械飛艇潛艇武裝汽車救護汽車及創始紅十字會瑞士乃丁戤爾女士眞像看護婦救護犬等燈彩其他如仿宋名晝盆景及仿仇十洲沈香亭（楊妃賞牡丹）眞本并紅會各醫院模型燈彩與各災民圖傘燈并世界紅十字會之種種救護眞相現均從一布置准於陰曆七月二十二夜開始至二十六夜爲止將所得游資悉數助賬云 
[監獄科長繼續請假]  
　　上海地方監獄第一科科長吳振飛前因丁憂請假回籍治　由典獄官敖雲亭委派醫官張蔭伯代理科務兹巳屆滿吳因另有要事不克銷假故於昨日專呈續假一星期已經敖君核准仍委張君代理 
[北四川路之火警]  
　　昨晨七句鐘時美租界北四川路某號屋内忽然失火經救火會西人各驅皮帶車到場澆熄共計焚燬房屋兩間事後該管捕房飭中西包探前往詳查起火情形禀候核奪 
[關於崇明内外沙分治之道批]  
　　滬海道尹公署昨批崇明外沙代表施滋培等呈爲環請轉呈簡派幹員督理分治辦法以速進行而符部案由呈悉查此案前據崇明縣知事以册籍無憑查考沙田坍漲靡常據内外沙紳民王淸穆等聯名請辦淸丈應需經費隨糧帶徵等情分呈到道當以崇邑田地坍漲靡常淸丈一事旣出於紳民之請願果能辦理得法則内外沙之分治自較易着手而於田賦之淸理亦裨益良多批飭姑候省長財政廳令遵在案據呈前情仰併候省長令遵可也此批 
[房東報告拐案]  
　　住居閘北襲家宅仁儉里之王阿毛前日投五區二分所報稱房客周漢淸周楊氏夫婦近與楊華勝耿興成從通州串拐八歲男孩二海一口來滬欲圖變賣等情當經牛警佐派警將周等及小孩一併查獲轉解司法科訊辦 
[火車站查獲拐匪]  
　　拐匪石仁良石方氏夫婦前日不知從何處拐得小孩小三子一口交與同黨陳福廷擬帶往他埠變瀆當被閘北偵緝隊士在北火車站查獲一併拘解司法科訊辦 
[女子請求援救]  
　　女子馬秀林今年十八歲因父母相繼逝世被人賣於浙江路洪德里第二家雉妓院鴇婦某氏處逼令賣娼該女因不善逢迎日遭凌虐前日自投濟良所訴明前情請求救援西女董着將馬女留候解送公共公廨訊明發落 
[爭奪振新絲廠之白絲]  
　　張惠城租賃滬西康腦脫路三十二號李伯勤之絲廠房屋開設振新繅絲廠因虧欠各女工辛資洋二千餘元無法應付潛行避匿即經廠主李伯勤禀請公共公廨給論繭業公所將張所存值洋三千餘元之白絲拍賣抵償詎由公廨派探將前項白絲送至繭業公所後忽由日商三井洋行派人投廨聲稱此次白絲係該行之物要求暫存公堂各情曾誌本報兹悉上星期六由襄讞王崧生會同美日兩副領事博林兩君升座研訊先由李伯勤之代表律師與振新絲廠代表海德禮律師先後上堂陳述案情要求仍照前斷執行繼由三井洋行代表律師投案聲請將案發交繭業公所之諭單撤銷等語堂上判候訂期復訊再核 
[實騐人造棉花]  
　　皖人吳惠溥在法界鼎慶里創辦之實業傅習所函授人造棉花苛性曹逹及漂白水各種技術兩年以來收徒極衆日前有該所姚光琪等以所授技術試驗無效分赴省縣公署呈控迭經各報記載兹又有王習之等十餘人以吳操持騙術詐欺取財委託律師李時蕊代表起訴李律師以吳惠溥是否詐欺取財全以人造棉花能否實騐爲斷比卽函致吳氏要求檢擇公衆耳目所及之地當衆實驗以釋疑竇而踐約言吳氏已允照辦李律師復以委託起訴之學生均係遠道來滬不能久稽時日要求迅速實認兹吳氏允約今日（三日）下午四時邀同李律師並新聞記者親到該所參觀届時吳氏能否出其眞正技術與人以可信則該所前途之存廢係焉矣 
[發明白茶花精]  
　　余君伯陶籌縣籍世業茶近新發明一種白茶花精功能明目淸心平肝養肺以之代茶甘芳淸冽如飲醇醪洵養生之妙品也 
[米客違背行規之議罰]  
　　各路米客販米來滬向例須投行經售提給佣錢不得直接自銷違者議罰近有無錫帮米客蔣某將永升米廠機米五十石直接售與公共租界新閘西池浜橋西盛米店事爲鄰近瑞昌祥米行得悉以其破壞行規報告該業北巿董事錢貴三議罰錢董念其初次違章本擬從寛罰洋十元了事乃蔣客不服故將此事移送該業公所核辦該公所遂於前日發出通告邀集全體同業於下午二時在邑廟萃秀堂開會集議到會者一百十餘家首由業董張樂君宣布蔣客違章證據請同業公同議罰衆以蔣客破壞行規若將來紛紛效尤行家利權必致喪失故多數主張重罰而蔣客則以此項機米實係伊友孟姓售出伊實不知堅不認罰經張董資得出貨斛票蓋有該客圖章未便推諉遂决議罰洋五十元撥充善舉嗣經蔣客再三抗議始減爲罰洋三十元 
[土棍欺侮女子]  
　　浦東陸家行附近鄉民曹某之女蘭英現年十六歲前日下午在花田中工作忽有該處土棍王阿毛經過調戲不從阿毛竟袖出利刃用强威嚇硬將蘭英繳倒在地蘭英大聲喊救即有鄉民趙毛毛趙維仁等聞聲往視見阿毛欲行非禮咸抱不平立即扭住抄出凶刀一把解至該管地方警區由區員提訊曹蘭英投案哭訴前情質之王阿毛供認不諱證人趙毛毛趙維仁等亦投區證明一切該區員立即備文將原被一干人申送地方警察事務所轉送地方檢察廳午後經檢察官提案預審之下判王阿毛收押候究餘人一併退去聽候核示凶刀存案 
[姦案移送檢察廳]  
　　江北人解富奎之妻張氏近與陳三姘識賃居胡家木橋地方前晚被該氏之兄張子安密報妹婿解富奎何往捉姦當場將姦夫淫婦一併縛送五區三分所轉解司法科訊明判移地方檢察廳懲辦 
[馬車碾傷小孩]  
　　常州婦人張陳氏住居美租界開封路前日領一小孩至閘北天保里相近詎被陸阿初所駕之馬車將小孩撞倒碾傷兩足當由四區一分所崗警將陸獲解司法科科員諭飭將陸暫押受傷小孩送醫院療治再行核辦 
[聚賭衝突之科罰]  
　　客民王來根奚銀福沈濟衷汪順順等於前夜在浦東陸家嘴某號屋内聚賭因混用僞鈔票二張以致互相口角扭毆當經附近鴻源紗廠經理派巡丁將瀛海將王等四人拘送三區警署昨經解警正詰明情形以王奚二人深夜聚賭已屬違章尤敢施用假票口角用武實屬有碍治安判令從寛各罰洋五角沈汪二人訊無與賭情事應即斥釋僞票賭具一併銷燬 
[招告竊犯之牌示]  
　　三區警署昨出牌示云據巡長苗鶴在本街截獲竊取張銀奎短衫一件銅元一百二十枚之竊犯郭小二子一名帶署訊據供認不諱除將原贓交失主張銀奎具領並將該犯發往犯事地方示衆外合亟牌示如有曾被該犯騷攫或竊取物件情事仰於三日内來署據實聲明以便併懲切切此示 
[包探負傷捕賊續誌]  
　　法捕房包探王德奎在法新租界内查見馬德標等六人竊取熊春和王阿昌紅木作門外所置之紅木一大段當即上前盤問馬等非但不服且行兇拒捕一閧而散該探受傷後仍奮勇追捕將馬拘獲餘均逃逸等情已誌前報兹於昨日由該探續獲同黨李坤楊文奎兩人解送法公堂先據王探上堂禀明被毆情形次由失主熊春和王阿昌投案聲稱被馬等行竊巳有數次現蒙拘案求請重究訊之馬德標供認行竊拒捕不諱李楊同供實申馬德標糾合民人等前往代爲扛挑並不行兇求宥中西官判馬德標押西牢四月期滿驅逐出境一年李楊各押一月以儆 
[拘獲擲包匪徒]  
　　崇明航船主陸雪海於前月間來申購物行經法大馬路某弄口忽被擲包匪徒兩人誘至該弄内騙去大洋十餘元而逸後陸知係受騙報告捕房派探拘獲孔玉松一名惟洋已用去昨日解送法公堂由原告禀訴前情請究訊之孔玉松供民人祇分用洋五元是實聶讞員判孔押西牢一月以儆 
[被告交保候審]  
　　潘俊明在公共公廨呈控石聯奎不還貨洋七百四十元又恒泰號控詹金寶不理貨銀一百三十餘兩又盛靄如控張福記欠洋九百四十八元又周財生控龔仁淸不理抵欵洋二百零四元等案業經捕房將被告各人傳至公共公廨中西官諭令分别交保候訊 
[緝獲摸竊鈔票之扒手]  
　　揚州人王克元前日午後在南京路電車上摸竊章阿明袋内鈔票洋九十元逃逸章即報告捕房旋經老閘捕房包探李明泉將王緝獲帶入捕房禀奉捕頭押候解廨訊辦 
[小茶館主秘密聚賭]  
　　滬西小沙陀路二百零二三號門牌小茶館主潘月亭設有秘密賭窟日夜聚賭抽頭漁利被靜安寺捕房八號捕頭悉已於前日禀請公共公廨出單傳潘到案訊究 
[電車上拘獲竊賊]  
　　陳元如日前因有事乘坐電車至小東門甫經下車忽被竊賊包仁生乘隙摸竊銀錶一只正欲逃逸被陳察悉鳴捕扭入捕房昨解法公堂由原告禀訴被竊情形求究訊之包仁生供認竊錶不諱聶讞員判包押西牢二月贓給原告領去 
[雉妓違章拖人]  
　　雉妓張月仙王老三周二寶等前晚在南京路違章拉客被捕查見帶入捕房禀奉捕頭諭各存洋五元保出聽候公廨傳訊 
中華職業敎育社通訊 
[黄炎培美利堅之中學序]  
　　（是書江蘇省敎育會出版） 
納職業敎育於中學之中 
職業敎育制度之一種 
前歲游美所見學校以中學爲最多良以我國現制之不良無過於中學而求解决之亦惟此爲獨難也乃者情見勢絀全國抨擊之鋒旣集於中學而行政當局採納衆議遂有設第二部之計畫上下方虚已以求世界最良善之中學制度以爲之準吾安敢不悉其所見於美利堅者以戲此編之所爲作也或曰脫如美制中學皆分科將與甲種農工商奚擇答之曰予非决欲采美制者第美制亦自有長處有普通科以備升學有專科以備謀生同校而多途以待學者之擇一地方但立一校而已足給種種之要求則需費省利一專科設備必較完普通科與之同校有較完之設備而課業亦歸切實利二世人視夫升學者與就職業者每不免上下其手而同校則盡化之利三今普通中學徧各地甲種農工商校寥寥其多寡之數恰與其需要相反旣不能彼此互易以劑平惟有中學酌設職業科無甲種實業之名而備其實各校仍留一普通科以爲升學者地較之特設甲種實業而又分農或工或商認定而不得並設者不較便乎是皆有待於當局者之虚己以求也已六年五月黄炎培 
來函 
[滬杭段鐵路工程處來函]  
　　今閱報載南火車站旱橋工竣經洋工程師騐得橋面不平坦與原圖不合飭令原造工匠重復改建等云云查該早橋工竣後於上星期日由洋工程師親自查騐工程堅固并無與原圖不符及通融驗收等情相應函請更正以符事實滬杭段工程處啓 
雜評二 
[勸業場之盂會燈彩（步陶）]  
　　盂蘭會本爲多神敎中迷信之一種由盂蘭會而扮演種種鬼怪燈彩其殆略同於古人歲臘鄉儺之遺意與在勸業場設此蓋以滬上迷信家尚多聊爲因時佈景以期略助游人趣興已耳而初不謂其轉以此滋事卒爲官廳所干涉也顧以增進游覽趣興言處今日文化日新之世界一切工業技術無時不有新發明之一物何不可隨時隨慮廣爲物色以羅列場中但使饒有雅興足供一般人之觀察與玩索安見往游者不踵趾相繼正不必爲此陳舊迷信之佈置以迎合一部分之社會心理是故吾人對於勸凿場之盂蘭會燈彩卽不必發生事端而亦早有盼其益事改良之願望也嗚呼上海一般之社會中新奇其外表而腐惡其根性者正難一一悉數誠欲爲改良風俗挽救人心計所當從事糾正者夫豈僅勸業場鬼怪燈彩之一端而已哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[非其鬼而祭之] [  守拙子]  
祭非所祭爲盂蘭會言焉夫時至中元設蘭盆會者紛紛矣而抑思所祭者其鬼耶非其鬼耶若曰予生平力攻異端之說而不作神怪之談世或病予之迂試一爲愚昧之徒就眼前之所稱盛舉者指點以破其迷當兹新秋乍届凉夜方永設凈墳誦梵經大施法食以超離苦海者果爲誰氏之亡魂乎﹄地獄輪廻之說本爲有識所羞稱故雖春露秋霜祭先非無成例薦時食而致悽愴之意原不必諷經禮佛藉懺悔以度亡靈﹄迎神賽曾之風久爲吾儒所不屑惟是愼終追遠祭祀自有常經潔几筵面伸如在之誠又何須訪道延僧修功德以資冥福﹄蓋鬼爲其鬼也祭所當祭也夫豈如世所傳之盂蘭盆會者﹄搖鈴杵而召請自帝王卿相以及士農工商一切飄蕩無祀孤魂華筵盛設大開方便之門若敖之族其餒乎鬼猶求食無論故鬼小而新鬼大今夜良宵來受甘露之供養﹄繫法鼓以宣揚舉鰥寡孤獨與夫刀兵水火諸凡殀殤强死等衆佛法無邊宏啓超昇之路伯有猶能爲厲乎魂而有靈何必新鬼怨面舊鬼哭前因後果解澈宿世之寃愆﹄此豈其鬼也歟哉非也﹄旣不等報本追源值冥壽亡周之記念面演講瑜迎之大法焚香具疏問誰靈爽式憑乎度不過冥漠君之流亞耳誠使普濟爲懷何弗移度亡之資一拯生存之孤苦乃繞臺撒珍珠之米臨流放琥珀之燈結法船而擊鼓鳴鐘喧閙通宵近兒戲非僅迷信﹄又不關居喪讀禮循修齋諷懺之常情而啓建水陸之道場追薦資冥孰是陰靈來格乎恐猶是緊何人之名稱耳果其慈悲爲念正當節虚妄之費急賬實在之災黎乃香花供設備虔誠紙錢灰飛揚歷亂紥俑像而奇形怪狀招搖過巿雖滑稽轉覺可憎﹄且吾聞彼敎之創斯舉也本以孝子之苦心解脫其母之冥讉而設也其諸異乎世之所謂盂蘭勝會者與（五） 
栩按盂蘭會之設亦猶鄉人儺也以新理言則焚香燃燭實開醫理物理足以解空氣之汚濁而焚化冥　則生鋅養炭養足以殺傳染之病菌昔人類抱民可使由不可使知之旨每假神道以設敎使人迷信於禍福之原不敢不從之也其效力實較法令文告爲大故愚以爲此等盛會實於公衆衛生大有裨益官廳不加禁止殆亦本斯意耳 
家庭常識 
[撲克牌] [  幼泉]  
每經微水則合黏牢固撕之不下可於經水時貼玻片上俟乾即落光亮如新 
[蛇頭疔] [  張一渠]  
將活蜣蜋搗爛敷之不數日結痂自落 
[用蒸汽拔木剌]  
木剌等陷入皮膚内可用蒸汽拔出之法至簡便用小口燒瓶一具中諸沸水及半將皮膚被剌之處與瓶口緊接須不洩汽瓶内之水漸冷蒸汽凝結爲水則瓶内之空氣壓力較瓶外爲低自能將膚中之剌吸出 
[治臭鹹肉法] [  榻春申]  
鹹肉有臭味者殊不適口若於煑時加以淨炭一塊並煑則可解臭而味美 
[藏月餅] [  夢覺]  
前刊成安明君置月餅於稻倉内法雖良然未免餅乾油耗昧不鮮美今有一法以多年陳勁壜或罐盛月餅於内密封其口勿令洩氣雖藏至冬日或春日能不霉壞味且鮮美無異予家皆以此法行之極職（栩按泰豐公司盛餅乾之大洋鐵罐亦不漏氣曩盛最易夔壞之廣東杏仁酥久而忘之自春徂秋取食覓不夔味且反乾燥）（却贈） 
[代鹿茸] [  劉協和]  
貧者遇血虚之症每苦　力購補血之劑若以火腿切片再以紫大頭菜（南貨店可買）切片對半調和放飯鍋疊蒸三日其昧旣佳而補血頗有奇效此方係貴翰香君自北京傳來余昔年患血虚之症惟服鹿茸稍安數月後以此品試之果有效而他人傳服多謂確有補性也（不受酬） 
詞話 
　　呂碧城女士將赴牯嶺以近作摸魚子一閧見示淸麗綿邈逼近玉田并有小引云曉眠慵起嘒嘒蟬聲催成斯夢翠水瀠洄紅繫萬柄宛然復身到瀛　也醒而感賦此閱詞云濛空澽一　涼翠烟痕低鎖依黯吟魂已共花魂化恰趁蓬瀛淸淺覷醉眼認露粉新妝隔浦曾相見韶華易換只鷗夢初廻宫衣未卸鏖劫已千轉春明路一任蒼雲舒卷俊遊回首都慻鸞箋未許忘情處寫入冷紅幽怨芳訊斷怕瘦萼吹香零落成秋苑摩訶池畔又幾度西風爲誰開謝心事水天遠栩按摸魚子兩結句及前後起兩次句均拗最不易塡用字稍涉生硬即足爲通首之病碧城此作聲韵自然一片性靈行神於空洵絶妙好詞也 
工業須知 
[珂羅板製法（四）] [  善寶筆述栩園重譯]  
（五）玻璃種版之製法玻璃版者爲珂羅板之一種係直接由照相底片印刷無須由陰片曬印而成者也故又名種板此板宜用製鏡之厚玻璃板如尋常照相片法製成照成影像於上即用鉻膠（ＯＩＩＹＯＭＡＧＥＩＡＴＩＮＥ）塗布於已成之陰像種板膜上乾燥後使之感光至裏面有花紋處呈現褐色而止然後行水洗如普通珂羅板法處理之即可直接印刷於紙上若用薄玻璃時則須用更厚之玻璃固着於其下此時宜先行磨玻板法使兩板之面均手乃滴水一二點於毛面以二板相合略使廻轉而吸住然後方可印刷不致碎裂 
（六）愛豆氏之簡製法先以玻版通過於砂酸鈉（卽水玻璃ＭＴＡＥＩＧＩＱＳＳ）液中次流布發泡液（ＧＥＩＡＴＩＮＥＫＭＵＩＳＩＯＮ）於其面乃行攝影法現像以水洗之卽浸於鋒鹽溶液中行定着法因之膜面乃起微粒而成形更使版之裏面感光再用水洗除去因鹽化銀而生之褐色及定着液之殘餘卽成如珂羅版之顯明之膠膜矣（完） 
長篇小說 
[社會小說貪嗔小史] [  常覺小蝶天虚我生合譯]  
　　第四章（二） 
駐足少頃乃始蹣跚自入書室納蘭銷之入倚火爐而立默然無言彼其心中蓋念家境困難至此而其父乃忽娶一驕蹇之女不知其來日之生計又將如何顧不敢問則但徽笑曰父此行胡驟阿母初來而家中一無預備寕不慢人李克大頳則亦强笑曰吾愛此事出汝不意我固歉然惟我以爲苟先言者必又勞汝一番籌備矣須知愛梨爲人亦頗誠擊家庭間得此一人亦足爲汝臂助初非爲鰥魚計也納蘭無語良久始言曰父意誠美但吾父與此人果如何而相識而婚禮竟不三日而成李克愈怍則以足尖蹴其爐中殘炭嗽而言曰實告汝吾儕相識久矣彼在倫敦演劇夫誰乃不相識然承靑眼者則唯獨我耳納蘭聞女爲優則愈詫目視其父之面乃不能續一吾而李克則猶欣欣曰納蘭當知吾人初遇於劇場中卽不自知何故乃相　慕吾非必欲娶彼而彼則願擇人而事初不圖其所擇者竟爲我也此中殆有天緣若論家世　其出身亦頗淸高彼蓋牧師女也且汝不知彼之　襟尤復高潔嘗有侯爵向之求婚竟遭拒却吾誠自疑不知我之勝於侯爵者果何在耳言至此而愛梨已翩然入濃妝艶抹一洗風鏖之色衣緣綴水鑟殆滿老星爲之生輝旣入室則　笑　言曰父女小别乃亦有無盡之寒喧耶旣見室中陳設敝舊則又現爲失望之容曰嗟乎此屋陳舊乃爾胡不一加修茸居之足釀疾病而器具竊　尤足悶人不知納蘭姑娘何以堪之李克吾意此屋當爲佃人所居而非汝之所謂府邸者然乎李克唯唯而否否幸瑪瑟來告晚餐已具李克始得措一　曰愛梨當餒且赴隔室晚餐納蘭曰然則請阿父先行吾當熄燈而至愛梨聞語不禁竊笑心念劇場之中燈火如蝟今僅一燈乃須隨人而熄小兒女誠未見世面者矣（第四章完） 
 
 
 

Page 15

 
 
   
 
 

Page 16

 
 
   
 
