# 1890 - 63 - 4906064

 

Page 1

 
 
[新印諭旨告成] [  申報館主人啓]  
　　本館向例每年將邸杪諭旨敬謹排印成帙以供薄海臣民恭讀光緒十五年諭旨現　印成每本價洋一角五分想留心時事者必當家置一編也 
[詩句題解韻編减價出售] [  申報館主人啓]  
　　本舘所印詩句題解韻編四五集選擇必精搜羅益廣芸窗雪案拾閱良便而又紙墨精良字蹪頗大不似他本之蠅頭　聚者閱之目易昏花兹特格外取値從亷俾人家易於購置計每集减收工料洋二角五分購者請至本埠申報舘帪房申昌書室及各外埠經售申報處可也 
[新印分類尺牘出售] [  申報舘啓]  
　　尺牘雖小道然蓮幕中人爲達官顯者捉刀必胸有積軸腕有好筆方能指揮如意咳吐成珠意則不亢不卑詞則不支不蔓江都王蕊仙先生輯有分類尺牘備覽其中多係名人手筆千狐之腋合成一裘洵足使童蒙抬其香草飽學資其沾溉本舘特用新鉛排印每部十四本價洋八角卽日出售賜顧者仍照曩例 
[倫替篇]  
聖賢設教首重倫常帝王治世必嚴倫紀倫也而可替乎哉前有余友晚霞生爲余言其所眷妓女花桂林臂上有一疤痕詢之則云九歲時母病瀕危自咬其臂上肉而以剪剪之煎湯以進母之病獲愈臂亦不甚痛惟疤痕則終不滅余聞之肅然起敬曰此女有此孝心何　墮入烟花則以母死之後爲匪人所誘轉輾至此一日與晚霞生往其家騐之而信不禁感慨係之謂此中人亦有好骨氣者正不得以靑樓而少之顧烟花下賤者也而尙有知倫理者則上而至於良民更推而至於士族更推而至於宦矞其克盡倫紀也當何如矣乃孰意竟有不然者正月間聽桐逸客將赴湘中爲余言老母在堂本不應遠出今以不得已奉母命而去屈計三四閱月卽當急整歸鞭此去皆不足慮所念念者老母耳家無擔石僦屋而居飯食房金在在無出昨蒙某友允爲養贍老母惟房金尙無籌措其將奈何余曰子姑去如果不能蒂欠則當爲子措之逸客致謝而别次日忽又以一函至詢來人則云昨夕已掛帆行矣開緘視之則爲述一事大可令人髮上衝冠云有某宦之子娶某女爲室女悍甚不以夫視惡聲噪於閨中未幾翁知之禁之不得乃令還母家再親姆訓如是者年餘女又不安於母家覥然復至夫家時復非禮爾時其夫惡其擾遠出避之女乃擾及翁姑蠻横屢逞其所爲竟有出於非人者是已可謂異矣有夫婦之樂而不知享有翁姑之教而不知遵正不知其父母平日何以爲教而嬌縱至　此也雖然此猶其小焉者也數日前有鄉友招赴百花里孫金寳詞史家花宴城北公最後至甫就坐卽謂余曰天下之蔑倫背理者向以爲止鄉人之不讀書不明理者爲之孰意以顯宦之子書香之家而竟有不顧爲名教中之罪人者是獨非世道之憂乎吾子曷不秉筆直書俾若輩知世間尙有董狐之直筆或者有所忌憚而不敢恣肆豈非名教之一助耶余曰如何城北公曰其一爲某顯宦之子殺子事某顯宦者曾爲監司大員勤勞土事恒不在家其子甲與其婦素不相得婦頗婉娩而終不得其夫之歡心育一子甫三四歲眉目如畫固某監司之孫而公子之子也甲因不喜婦故往往遷怒於子甚至呼之爲野種一日忽命婢請少奶奶劍其子而出甲一見卽呼野種不已就手中奪其予飛奔而去婦赶上欲牽其衣回身向婦用力一推婦跌悶於地力而起赴愬於其姑姑則亟命根尋則見甲坐於花園書房中揮毫作字問以子安在則云不知謂適爾抱去何言不知則云已撩出牆外矣至牆外尋之又不見并無蹤跡有老家人見樹下土鬆知有異請掘視之果見孩子面上身上血痕狼藉而兩手着地處泥土爬深三四寸許盖用刀亂劃尙未劃斷氣管便掘坎以活埋之故久而始死而泥被抓鬆嘻是亦慘矣諺語有之虎毒不食兒今甲乃虎豹之不若耶抑彼　眞以爲是野種耶如疑爲野種則當根究其實在亦不得以殺兒爲了事夫無故殺子孫律有明條某監司知之其將奈此不肖之子何也又有一事則某宦之媳惡其夫吸食洋烟時加絮聒夫則畏之如虎一日以過籠之烟灰水灌其夫口中曰爾既樂嗜此何不一暢其欲灌盡一器少頃毒發宛轉竟斃夫其夫吸烟固屬不肖而謀殺親夫厥罪何等重大豈深閨弱質全未聞知乎又有一事則近在目前有某惡其妻調烟膏而强灌之逾時毒發斃命以上數事皆出宦家世族以故事不經官皆得寢息然士族如此其他又將何如倫常凌替一至於此有世道人心之責者安敢嘿爾以息哉請吾子直書其事而姑隱其姓名當不失忠厚之旨焉余曰諾遂書之 
[本館接奉電音]  
　　昨由京友電傳上諭一道敬謹譯登○二月十九日奉上諭卞寳第奏署任知縣詐贓需索請旨革職審訊等語福建署長汀縣知縣候補通判李鳳翎需索牙行及稅契銀兩該管知府　耀奎據密禀揭　卞寳第飭派知府恒齡查辦所有被控需索各案確鑿可據其經手過付之家丁復敢抗延不交實屬異常　健李鳳翎着卽行革職審訊勒　將家丁許二吳二交出究明各案贓証從嚴懲辦发儆官邪該部知道欽此 
[瀛洲草色]  
　　史部示傳所有正月分選知府保謙通判張光照知縣姚恩溥吳燾管燠龢馬慶麒汪臣洽補行過堂知縣葛覃周宗鑣等務於正月二十八日黎明前赴上諭館預備考試　同按察使可經歴陸長潔補行　看傅肇敏齊赴午門前聽候點名以備騐看再姚恩溥周宗鑣傅肇敏三員應令取結識認勿違○管理廂監旗滿洲都統恩露圃相國定於二月初一日寅刻在西苑門外六項公所刑部茶房騐看本旗鄭親王門上所出包衣叅領一缺揀定正陪人員由摺房知照鄭王門傳令擬正之英叙擬陪之俊德務於是日擕帶弓張前赴該處伺候堂考○民人陳二在　單牌樓西長　街草巿路北開設成衣鋪眷口卽居於鋪後正月二十四日之夜三鼓後突有妙手空空兒毁門入室幸爲陳之岳母所見起而狂呼賊遂携贓逃逸迨陳驚醒則賊已遠去無蹤矣檢查各物失去衣飾甚多並製未告成之衣服約計共値銀百餘兩隨禀報本管廂監漢官廳廳官騐明盜迹許其飭役緝查○吏部示傳所有二月投供騐到人員務於正月二十九日親身赴部投遞供狀本部定於已刻起至未刻止隨到隨遞倘逾時始到者概不補收○廂監旗護軍營印務章京禀報堂官定於正月二十七日在阜成門外南城根二股馬道京察本營頭二三四各甲喇護軍馬箭二 
 
 

Page 2

 
 
十八日仍在是處京察本營五六七各中喇護軍馬射其外項站役應行軍政之護軍先期咨傳該衙門飭知按日前往該處預備馬箭京察去○内閣爲出示曉諭事新中候補中書例准於未傳補先願在某處當差者自行赴某處呈請當差某處出有鳥佈照章遞爲派充誠恐此次新中各候補中書等未能週知爲此出示曉諭該中書等願赴本閣某處當差卽赴某處呈請以便帶見各堂認差勿得自誤○廂藍旗護軍統領恩爲咨行事印房呈稱本旗護軍參領恩福　出之缺照章咨取鎭國輔國奉國將軍二等侍衛雲麾使前鋒侍衛副叅領公中勳舊世管佐領子男輕車都尉以及王貝勒門上頭二等護衛四品典儀包衣佐領人員與本營應升之副護軍叅領一體揀選相應咨行宗人府等衙門於前項人員保送一二員造具履歴卽日咨覆以憑訂期揀選○新任蘇州織造毓尙衣秀於正月二十八日趨詣南海遞呈請訓赴任安摺旋經奏事官傳旨令於第三起入覲尙衣跪聆温語碰頭陛辭而退聞定於二月初四日赴津以俟乘輪南下云○侍衛處知會新賞委散秩大臣公延秀一員於正月廿八夜五鼓前赴南海西苑門外本處公所報到以備帶見六堂侍衛内大臣隨班入値 
[鳩江火警]  
　　正月十六日午刻蕪湖長街石橋港後三條巷内某姓草房失愼霎時烟横霧鎖紅日韜光各　龍夭矯而來奮力噴灌而茅龍着火無不破壁而飛以致　若燎原不可嚮邇迨焚至兩點鐘　火始漸衰隨有積善堂中人詳查災户發給蘆蓆以蔽風霜有知其始末者謂　姓婦女團坐鬥葉子悞將烟火吹入火油箱霎時炎上或謂係某烟館熬煮烟膏致罹此禍紛紛議論莫可折衷惟焚去二十餘家則爲衆目所共覩云 
[講求武備]  
　　有友自安慶來爲言撫署東隅箭道近來操演防軍純用西法聞係沈仲復大中丞從北洋咨調朱副戎到皖并令帶教習數名隨同訓練其各式車輪洋砲中丞亦飭製造局隨時修整務期堅固利用想目此皖省各營定能璧壘一新也 
[皖中紀事]  
　　本月十三日府監提　犯人一名年甫三十餘身軀長大狀貎猙獰一路喃喃駡不絶口由臬憲轅門外綁赴巿曹正法聞該犯係桐城縣人曾在本境鮑家大橋地方開設飯鋪名爲招接客商實則勾串黨羽朋比爲奸謀害人命不止一起獲案時經有司詰訊供出同黨三人旋卽飭差一一拿獲到案直認　諱該犯擬以凌遲處死同黨三犯擬以斬立决客歲恭遇恩赦凌遲攺爲斬决云○候補府楊太守綜淸現奉藩憲阿嘯山方伯札飭委辦巢縣厘務太守奉札後趨轅謝委不日當束裝就道也 
[皖省考信]  
　　前報紀安徽學憲錢樨菴文宗去冬考試各屬尙有六安頴州泗州三屬未及按臨本定於今正廿五日自太平府節署起馬按臨各屬兹悉文宗因事攺期於本月十二日起馬乘坐官舫用小火輪拖帶由西梁山進口出巢湖先試六安次及㯋州泗州試畢回轅再由太郡起馬接試寍國等府云 
[北通瑣紀]  
　　新簡户部坐糧廳常廳憲裕聞在倉憲出巡之前卽當來通接印○每年中和節各衙署土地祠懸燈結綵以示慶祝今年坐糧廳署燈棚最盛自初一起至初三止每夕張燈萬盞密若繁星火樹銀花煇煌燦爛士女往觀者如入琉璃世界莫辨東西倉署演跨鼓三日一時黃童白叟結隊來觀者尤屬人多於鯽洵一年盛會也○二月初三日城東南隅文昌閣大張燈彩鼓吹昇平官紳次第衣冠蹌濟極一時之盛○東大街衆鋪商自二月初五至初八日雇定京都吉利班在東海子演戲四天并邀寳順和源順和班中之十二紅十三紅十四紅一千石一斗石諸名角登塲合演歌喉嘹喨幾於裂石穿雲觀劇者興高采烈舉國若狂惜地狹人稠不免擁擠有破顱折足者有棄冠遺屨者亦有失落幼孩者諺云三塲勿入於此益信○二月初七日丁祭是夜四點鐘闔城文武各官排導而至主祭者爲許觀察與祭者爲倭協戎郝司馬張刺史高王二廣文程少尉兪都戎曹守戎在學生員肅　將事無敢隕越洵盛典也○許觀察蒞任以來百廢具舉現又捐助洋鐵字紙盒在通衢小巷釘掛以便拾取字紙隨時放入是亦仁心之所流露也○河間協玉協戎奉李傅相札飭辦理陵差現寓西街恒茂店連日帶同　弁布置一切○張璞君刺史初七日會同嚮導處總辦勘修道路不日當大興畚挶也 
[倉憲札調北壩委員名單]  
　　高善述　景正劉書山姚文瀚田腴年邢殿英李崇瑞屠義容孟桂庭楚雜瀛吳炳文孫承休楊希儒土肅王玉麒朱奎孫壽臣衡端隋文煜牛保極張寳森張伯麟潘其渤蔣　廉張發祥蔣士楫張廷鈺馬鳴鸞賀廷駿孟丕振李光熙陳礽善王仁守閔毓淦李樹名杜家福王秉謙張樹方葆元李如壎李振鈞頴誠李㟝　斌藻解延慶多奎邊守元兆治錫恩周　劉世科程景溓褚寳訓鄭賡南劉鸞翽陳賡颺段駁光劉汝香　廷佐劉文炳陳文煜林書鼎壽朋文亮駱逢達任惟誥王修已王汝襄鄭杰貢在璣楊震昌徐光訓周克昌秦彥博焦立奎郝金策李瑞蓂張鶴齡朱祿魁郝萱　廷元伊煥章吳詒孫文琥　廷鑑程垕郝崇光何榮光郝桂芳傅秉鈞 
[邗上官塲紀事]  
　　十二日東臺塲魏鹺尹禀知赴省十三日張鹺尹學醴委解南京餉起程儀棧馮觀察來揚公幹十四日通分司徐分轉由省回 
[續記寍波大閱事]  
　　浙江巡撫崧振帥莅寍波大閱情形已詳本報兹悉本月十四日閱水軍操陣畢卽推導至招商局碼頭登超武兵船時適風雪交加未及起椗翌日始赴鎭海閱看砲臺隨順道往舟山温州一　當振帥在甬時外廳縣之來郡晉謁者多未接見惟前甘肅學政陸漁笙太史廷黻直隷候補道嚴小舫觀察信厚　福建鳳山縣知縣黃俊生明府家鼎先後延入詳詢寍屬水災情形盖三君皆籌辦賑捐之領袖故振師待之加厚云 
[抽捐續聞]  
　　福州城廂内外烟舘抽捐情形已登前報兹聞海防分府唐司馬保甲總局提調唐司馬南臺保甲局委員劉司馬閩縣祁大令侯官縣盧大令業已會銜　示略曰爲諭飭抽捐經費以資保衛地方淸理街道事現奉憲諭開設烟舘早夜張燈宵小潛蹤不時竊發省會城廂内外地方遼闊亟應修整栅門添僱更夫肇拆巡查隨時啓閉且大街小巷以及沿河一帶糞草堆積行人殊多不便河道因而淤塞尤須設籌淸理所需經費凡城廂内外開設烟館以及挑賣淸膏各店分别上中下三等自本年二月初六日起上等每間日捐錢一百文中等每間日捐錢七十文下等每間日捐錢五十文限五天一繳如不按期繳局立卽派勇收取彚繳總局所有烟舘由局給于照簿收執開張以杜私開合行諭飭爲此諭仰該烟館知悉卽便遵照按期捐繳不愿捐者應先禀請收盤如抭不繳捐而擅開者立予標封毋得觀望挨延云云現已飭勇將告示照簿挨家分給各烟舘皆以巿景蕭條聨名禀訴其大意情願重捐一次不肯按月抽捐想大憲令出惟行未必俯　所請也 
[明刑弼教]  
　　現署福建臬司龍廉訪到任以來勤求史治耿介自持下僚無不嚴憚丰采閩俗好訟差役從中漁利每視公事爲兒戯閩侯兩縣積案纍纍有已經斷結仍復圖翻者事非一時官非一任遷延日久了結無期廉訪以整頓吏治爲先務以獄訟不理爲深恥擬將歴年舊案一旦廓淸遂於臬署　廳選派委員淸理案牘札飭兩縣錄詳新舊各案以便提訊兩縣各派幹役十五名廉訪面諭每名每月給薪工銀三兩如有標案拿犯不得賣放勒索各役皆磕頭遵諭本月十二日開辦委員分坐四堂訊理各案先審刼案數起各盜犯狡猾異常不肯供認委員命用重刑或以夾棍或以籐條有某犯縛在架上奄奄一息逾半時始扶下側臥地上良久始甦愍不畏法於此可見訊畢各委員均退堂似此赶緊 
 
 

Page 3

 
 
淸釐　牘自可日少一日而健訟之徒亦庶幾有所儆　不敢以身嘗試在昔子產治鄭武侯治蜀皆能以猛濟寛威行一時利貽數世廉訪其亦行此道歟 
[八閩談藪]  
　　福建訪事人信云大挑教諭陳景韶因辦理育嬰具禀督轅請將出力司　奬勵經卞頌臣制軍批云賞以勸善應准如所請上等出力之程天柱等五名賞給六品頂戴中等之程田煌等三名賞給七品頂戴再次等之程夢周等八名給予誠求保赤匾額以示鼓勵仰卽知照聽候分别發給○著名賭棍劉孔政鐵匠贑等分押閩侯兩縣獄中聞已定案若能屏之遠方俾地方上人不致再受其害則大幸也○本月十二日相傳爲財神誕鋪户設筵欵客以示慶祝夜間演放花爆或講評話或演傀儡戲十分熱閙有以見媚神者之多也 
[祈福得禍]  
　　粤東黃沙海旁某姓家初二日因土地神誔燃放爆竹爆紙落於屋頂登時火光熊熊不可嚮邇赶卽鳴鑼報警辛人手繁多得以立卽救滅不致殃及隣居然家内什物巳燒毁一空且有一幼孩被火燒傷因之斃命祀神以求福也而適以賈禍神如有靈應亦爲之不安矣 
[粤嶠春光]  
　　粤垣之東二十里有陳李兩姓聚族而居向稱和睦近因爭水灌田起釁遂致械鬥兩姓各紏集健兒以槍礮環攻異常兇暴幸有魯仲連其人者爲之調處由是和好如初○盜匪何亞桓糾夥行兇案如山積日前由香港來省匿　天字碼頭某烟舘内營勇偵知潛往緝捕該匪見營勇到來毫不畏懼卽在身畔取出洋槍向勇轟擊旋卽奪門而走勇等隨後追逐逼近河干匪遂入水逃去以數十勇丁而不能捕一匪人捕務何由整頓盜風何由淨絶哉○越秀書院初一日甄别越華書院初六日甄别生童之應考者共有二千餘人向例由撫憲揀派科甲出身之候補人員會同校閱現聞游中丞訪得歴年書院甄别閱卷各員多有徇庇私情有能一秉大公者此次擬親自評定去取不假屬吏之手想粤海英才一經哲匠品題當無　脫頴而出矣○候補縣李命三大令滋然由戊子科亞魁聨捷會魁以知縣卽用分發廣東到省月餘卽委房差薦拔眞才得人稱盛今又奉到憲札委在廣雅書局校刊書籍足見大令學問優長坐而言者卽可起而行也○前日香港船泊岸時有匪徒數人溷跡行客中以試其妙手空空之技旋由營勇看出破綻當塲拘獲三人回營訊明卽發回碼頭上枷號示衆 
[吳門讕語]  
　　姑蘇閶門内九曲灣張姓棧房貨如山積有小竊垂涎實甚乘薄暮時潛身入内忽聞步履聲知有人至急藏匿暗陬詎來者乃司帪人就燈下鉤稽坐久不去小竊本有洋烟癖至此癮驟發進退不得良久卽昏昏入睡鄉司帪人驀聞鼾聲燭之則一素不相識之人蜷縮如蝟知爲賊也大聲叱之賊漸醒泥首求恕司帪人以物尙未失不加鞭扑揮令出門○護龍街居人某甲年纔弱冠事堂上以孝稱去年娶吳氏女爲妻吳固牝獅也狂吼一聲能令鬚眉氣短漸且侵及堂上致二老不得安居本月十六日甲因事被父所責婦　而與翁忿爭翁怒婦無禮舉掌欲毆婦亦不稍退讓翁忿甚欲以忤逆訴諸長官嗣經親族調停令子婦向之賠禮翁始隱忍無言○葑門外人某甲娶妻蔣氏美而賢顧甲嗜烟成癖且喜與麴秀才游日惟游手好閒不務正業妻苦勸之不能聴也十七夜又爛醉而歸酒氣薰人呶呶竟夜妻見此情狀抑鬱不自聊旋背人購得阿芙蓉膏意圖自盡幸經姑窺見慰以良言始得免性命之憂然亦險已 
[南令懲奸]  
　　南邑西門有楊陸氏者租借房屋開設臺基勾誘良家子女借此苟合當爲袁邑尊訪聞飭提到案澈底研訊楊陸氏一一供明卽予掌責千餘枷號示衆帶遊四門房屋發封充公該處容隱地保亦爲嚴究如此整頓則懲一儆百地方大有裨益諒效尤者從此可無頽風亦自兹可挽是皆袁公之善政也 
[恭祝神誕]  
　　前日爲天后聖母誕辰滬北紳商雇定名班在天后宫演戲三日絲淸竹脆錦簇花圑往觀之人幾似蜂屯蟻聚亦盛事也 
[直牧來申]  
　　太倉州程太守其玨於昨日乘舟來滬禀見龔觀察面陳要公旋卽辭回任所 
[讞員示疾]  
　　蔡二源太守政體違和遂知各捕房公一日 
[喜溢門楣]  
　　提右營陳鈺卿叅戎之長公子於十九日娶關道憲龔仰蘧觀察之姪女爲室是日道叅兩署賀喜者冠盖如雲頗極一時之盛 
[縣案彚錄]  
　　無錫　王阿大向爲帽鋪生意光緒七年間在滬娶同鄉人李氏女爲室初尙相安光緒十年間王賦閑在家李氏漸加白眼王察知妻有外遇由是詬誶頻聞李氏母許氏以王堂堂丈夫不能振作尙欲將床頭人束縳無米之炊實所難堪乃將女領去王入室不見愧忿交并然畏泰水兇鋒隱忍而止此事已隔十年今春訪悉妻母與妻住居二十五保四圖八仙橋西首乃將情禀訴上海縣裴邑尊提究邑尊於前日傍晚時排道至該處親提李許氏到縣交官媒看管候訊昨日李氏自行投案王亦投案候質○昨日西門外巡防局員朱林庭明府函送被鄰人毆傷之管張氏一名到縣請騐裴邑尊着候騐傷核辦 
[英界公堂紀事]  
　　寗人張阿裕向在某烟舘當堂悺後因癖染烟霞以致失業飢寒交迫無可奈何遂於昨日投浦江自盡幸巡街捕見之設法撈救時已遍體沾濕肚腹膨朜舁送捕房急送仁濟醫院救治將水吐出然後移送公堂蔡太守命發棲流公所暫爲留養○徐雙香扭徐桂江　捕房稱妻子被伊誘去捕頭命解送公堂蔡太守飭徐明白具詞候核○姚茂芳扭徐阿關至公堂訴稱妻子被伊誘匿蔡太守飭暫行管押以候訊斷 
[法界捕房紀事]  
　　奉化人李士雙卽阿雙著名巨竊也捷于俊鶻輕若飛猱走壁飛簷人不能捕所犯巨案幾於罄竹難書近以甬上無可藏身遂携番佛十餘尊潛逃來滬日出入於烟花之窟徴歌選舞不知者幾疑其爲金張貴介王謝名流一日故態復萌向十六鋪迤南某水菓行竊得黑布馬褂一件持赴長生庫質得靑蚨數百頭未幾又兩手空空前晚行於法租界中意欲伺隙而動爲包探王榮培所見當卽拘送捕房搜其身邊有押票四張向之盤問據稱内一張確在水菓行竊得餘均自已之物該包探遂將情禀訴捕頭暫爲管押○陳永才向在江天輪船當水手因事斥革落魄無聊常潛匿各輪船乘人擠擁時竊取客人物件前日下午復至碼頭上竊得寗波客人之搭連袋及廣橘一籃經客察知連聲呼捕陳遂棄物而遁適爲某包探所見扭入捕房在身畔搜出押票五十餘紙查問來原稱由長江各輪船陸續竊得備捕頭令押候解送公堂並吊齊各贓以便失主認領○昨日英捕房某包探請協提收買某賊所竊東洋車輪之王胡子歸案訊辦備捕頭飭某包探將王拘信令該包探備照會來提○某甲癖嗜烟霞以致棲身無地夜輒持一鈴一鐸遍行新橋一帶爲人支更閱三五天則向人家乞錢數文藉供黑白兩飯前晚經西捕所見謂租界中向無更夫上夜遂卽扭入捕房備捕頭着押候解案訊究○葉鴻勳竊取萬安樓香爐獲案　經朱森庭明府究出竊案甚多飭押候吊贓再核此已記　前昨兩報者也昨日包探王榮培帶葉往各處吊到各贓復加查問葉稱尙在京江客棧竊得錫香爐一具虹口義　洋行竊得狐皮馬褂一件聚豐園　得水烟袋兩支鴻運樓竊得竹布兩疋及長衫馬甲各一件泰和舘竊得元色布馬褂一件太古昌隔璧竊得銅香爐一具皆隨竊隨售無可吊贓該包探遂帶向各家查問想尙須解案嚴懲云 
 
 

Page 4

 
 
[論治痘]  
　　種痘與天花無二致有異同也種痘必擇天時和暖孩童身健無病然後下苗其家人事事留心防備預先曉得日子朝數若天花何日傳染　得而知又値風寒挾食藴積於中陡覺時寒時熱身子疲倦家人不知其要出痘及見點時醫家看出僉云第一朝不知已先有十朝矣總而言之痘爲胎中陰毒須牢牢記着第一日見點卽用托藥兼培土之品如黃茋黨參淮山藥之類只須四五味湯頭一劑第三日速用温托之藥一切鮮發鷄魚羊肉竹徇共煮濃湯多吃只要吃湯不必吃肉便痘出齊興高漿足大功成矣譬如人家客客來必須飽吃而去痘一見點客已到斷無退去理胎毒一經培補元陽自然滋長不論痘點之疎密繁簡所謂痘無虚症也然亦有温邪藴畜舌黑唇焦目赤驚癇等象必須用黃連犀角羚羊角生地銀花者祗好看準用一次不能疉進牢記陰毒二字凡體弱　虚者尤當急切培養扶元興發藥不宜多服一二劑足矣蓋痘天生天化無須醫藥做成漿足後諸事保重其要在飲食凡在病中不欲飲食痘亦同然切忌多與之食若胸腹寛舒通利痘子自然百順至於或順或逆或險醫家自有眞知灼見不必鄙人之覼縷而陳也冉痘雖無虚症亦必詳細詢問其家平日飲食若何腹中有無積　或須疎通然後培元是在臨症　醫之精審者再出痘如田中種荳向陽高潔培植得宜自然開花結實收成十足若當興發之日以冷水　頻澆灌何能望其生長前年秋雨一月有餘田皆荒蕪告歉此明徴也目下牛痘盛行遍於寰區萬妥萬穩　屬保赤者早種牛痘可免臨事有悞余所深望焉此蓋人命生死出入交關不得不愼之尤愼再人家婦人女子動輒喜於淸凉解毒不知一切癰疽瘡癤皆能淸解惟痘不能淸解者何也胎中陰毒是也再醫書云無食無病此至言也又語云病從口入人家不察狃於積習以爲痘中必須吃飽不知痘亦是病使腹内常常流通消化無滯則一應外邪不感胎毒自然淸從此用心調理所謂調理者其要在寒暖適中飲食均均並不在藥餌也百一十天之外以手加額可慶可慶余不知醫稍知其理未知有當否願求高明家教政之光緒十六年歲次庚寅春二月既望[  上海徐允臨石史稿]  
[聚沙成塔]  
　　寍德郁文氏寄寓閩中眷懹桑梓適接本館協賑所募捐之册因遍勸榕垣諸善士集成花洋五十三元又銅洋二十一元託苕溪憫災民帶至囑爲散給飢民計輸捐者有三十九人之多本舘謹照册上所列台銜逐一繕奉收照并記其大略如右以明善緣廣結善報正自無涯焉 
[謝惠茶酒]  
　　茶酒爲日用必需之物然多飲亦足傷人京都同仁堂向製有各種藥酒藥茶藉以供吸飲而驅疹癘近設分店於上海昨承以茶酒兩種見惠味甚香烈並聞尙有各種妙藥出售緣志數語鳴謝忱 
[浙省撫轅抄]  
　　二月初七日嘉興府宗禀辭試用運副張壽曾由京掣簽分發來省禀到准補臨海縣丞朱楨禀奉藩司飭知赴任叩謝○初八日同知戴啓文禀知藩司委催提前天台劉令交代欠欵差○初九日指浙候補府阮士彬禀奉委辦恊浙賑捐奬務禀辭赴上海傅澤鴻禀知籌賑局委隨同辦理賑捐候補同知鄧淵修禀知籌賑局委赴湖郡勘佑河工卽辭桐廬縣　炎時交缷回省禀到准補諸暨縣丞李思棣禀知牙厘局委厘捐局差遣叩謝臨海縣丞朱楨禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒庚寅立春後七日疏髯老人拭淚誄葆望兄]  
　　　已秋月爲兒懸弧人云英物愛若掌珠髫齡有識紙筆試兒爰求伯氏用周四伯督課爲師酉年患疹戒茹五葷適予捧檄李雨亭制府委赴湘黔連犍鹽爾母辛勤甲申亡弟華望殤去痛切雙親沈門議贅喜結朱陳郵傳小惡二老憂心操舟探望寳應親臨乃偕　婦諏吉同歸承歡膝　敬戒無違内年之憂婦患陰虚醫來乏術仰面長歔姑哭其婦兒泣其妻期　瞬届似宜續題繼逑劉子山友名家丁秋完娶競美堪　忽有疾移宿書齋寒暄木檢加以時乘迎春氣痛一發難醫參苓無益病勢日危會逢二老臥病在牀母病有日矣余上元節各署晉賀右　觸勞發腫痛諸兄調護手棘心傷可憐數盡良藥不知汗消氣散魄在魂馳廿餘撒手二老痛心未遺一語不聽一音從此隔絶位異仙凡疏髯濡墨淚濕靑衫○挽聨廿年萍寄何事遄歸忍聴你病母哭兒孝婦哭夫爲爾化窮共放悲聲充滿室一瞬松崩無方補救可憐余甲年喪子已歲喪女遭家不造再彈熱淚欠千行○輓詩附引已卯月已卯日將爲葆望兒出厝先一日賦此命其諸兄具儀奠之逝者如斯速倐將廿日期暴風增怛悼寅刻暴風冷雨　至晨止冷雨助愁思情愴倚閭望夢驚跂路悲幽明相隔絶出入可追隨慘矣衰年母自正月十二日臥病　今在牀如痴醉哀哉短命兒廿二齡卽抛别雙親修文歸地府刲股嘆𡥯嫠兒妻劉和藥以進仍無濟可憫後嗣求賢立　城卜有宜兒出厝後　令諸兄回里卜牛眠地諸兄心共盡二老淚雙垂成服曾書誄遷靈預遣辭庶饈淸酒奠送爾寄叢祠○葆望不祿承戚友恩唁因述近　之苦狀　答兼銘心感後生命不辰累我疏髯叟昔抱痛西河櫻心悲棘手誰知運日乘期功頻歲有廻憶甲申年華兒呼負負言善戒兄飲泣慰其母可憐數盡時猶云兒不走未幾噩音傳悼兄亡乙酉招魂助葬資遙奠淸壺酒丙戌夏方中訝聞悲少婦探知病弱亡亦厝龍蟠阜含淚過期年爲兒方續偶古蓼訃又來長嫂終其壽福全邁古稀九男半分綬戊子甫秋初火驚聲似吼蒼天呵護余堂竈均能守心定未經年掌珠慘已　祗褖動内風致塞三緘口再抱倚閭憂心灰如木朽自嗟危運多逆來亦順受今歲届新春葆兒呼痛陡汗乾瀉未休勢弱其元剖慘年廿二齡紀　逢十九　慳德薄由自艾無他咎不育慨童鳥遣憂休强叩但求自是安未識如心否臥病已經旬關懹勞戚友源源慰唁余相待情何厚俟我少差時踵門來頓首吁嗟乎泡影與曇花一現焉能久尤憐刲股嫠繼嗣恤兒後[  疏髯拭淚錄於金陵官廨靜室]  
[奉和王廷揚明經見贈之作再疉小樓飲圖原韵錄呈哂正]  
　　敢將笙磬擬同音佳句先施感寸心量遜劉伶辭痛飲才輸太白愧豪吟何當共把江干袂不减留題漢上襟見說西湖花事好桃源合向武陵尋[  甬東小樓主人未定草]  
[上海四馬海文報局内恊賑公所經收江浙山東賑捐十二月中旬淸單]  
　　十三四五六日○高易賑所彚解第三批浙賑規元二千兩湖南慶記善士十一月份捐十元潮郡太平橋隱名氏募無名氏兩元蓬瀛居士蔣山樵者不得巳人三户各一元寶應謙裕號錢五百八十又募李益年爲先父修冥福錢三千五百文天成銓喬繼卿成樂祥聚昌湯指甫五户各錢二百文楊質夫馬元茂徐正茂美溥泉劉茂宏呂保三周藝甫兪鶴群王梓卿吳春召張伯仙十一户各錢一百文以上實收英洋六元○十四日本埠志成信票號來奉天各大憲撥助轉解浙賑審平銀七千兩合申規元七千三百九十二兩○絲業賑所彚解第七批浙賑規元一萬兩仁濟堂賑所彚解第三批東賑規元四千兩又解第四批山東代贖欵規元一千申報舘賑所彚解第四批浙賑規元一千兩本埠天順祥號來都門全雲軒募京兆郡銀五兩無名氏四兩無名氏安州陳京江蔣奉化戴敬驚主人馮詡郡雷陽家衖孫七户各一兩靜遠主人賞謝氏賞文英賞文煥版築君傅五户各洋一元以上共合京平銀二十兩實收申規元廿兩另六錢四分仙鎭瘦册居土十元○十五日本埠日昇昌票號來河南藩憲劉撥助浙賑汴平銀一萬兩申合規元一萬另七百三十五兩又來三善堂集捐浙賑汴平銀三百五十兩合申規元三百七十五兩七錢二分五厘又來蘇賑汴平銀四千兩合申規元四千二百九十四兩山山東撫憲張大中丞撥助浙賑庫平銀　千兩合申規元二千一百九十二兩本埠洋貨公所銅洋一元○十六日本埠巨康莊來鎭江電局張亷泉明府墊募第二批捐賑二七寶庫平銀五百兩合申規元五百四十七兩湖北公濟益銀號方允符募同記錢十三千文肇大典春生鑑升昌典三户各錢十千義發莊錢一千湊圓氏錢五百廿文以上實收英洋四十二元高郵武廟賑所丁玉軒募合眷四口求平安四元徐秀山三元李太太求康健節婦王胡氏同福堂敦睦堂建記四户各洋一元無名氏宋鋤梅兩户各錢一千不留名錢五百感應子吳錢一百文以上實收英洋十三元海門成明仁號來籌餘氏五元夏門招商局爐坯洋　元本埠無名氏銅洋一元○四日共收規元三萬九千二百六十二兩三錢六分五厘英洋九十一元爐坯洋四元銅洋二元合併聲明 
[上海四馬路文報局内恊賑公所經收江浙山東賑捐十二月中旬淸單]  
　　十七日至二十日止○本埠恆豫莊來松江府正堂恩太守集募東賑洋一千三百五十六元以上細户早經另登報章又東興號交來厦門濟善社恊賑公所募賜綿堂隱名氏兩户各洋二元積德堂永裕堂餘慶堂雷壬癸李蒲官陳志雅無名氏七户各洋一元廖在遲洋五角曾鎭記高龜觀李鴻官李馬送謝際楊九土鄭先生七户各洋二角魏鮀陳釗兩户各洋一角以上共實收申規元九兩四錢四分南匯義生蘭號顧源慶翁承志堂洋一元陸金海樹磁堂　户各小洋五角義生蘭銅洋二元同生源銅洋一元又寶源享來天津厘捐局諸君洋四元十八廿高郵武廟賑所丁玉軒翁募公欵移捐洋三十五元金茗翁經交平湖計炳文孝亷募明德堂陳留餘堂計二户各洋四元吳積善堂愼修堂陳二户各洋二元盤三省堂修德堂趙爲善最　三户各洋一元敦本堂錢虚對開洋一個○本埠陳春記捐所售捐賑茶計兩瓶洋一元小洋五角○十九日○日本隨　孫子與翁洋十元常熟公仁昌號來　舜臣翁洋三元陳祝三翁來沈通梅善士　潤移捐又朱子文翁來二户各洋五角○本埠未有氏小洋五角○二十日仙鎭王陶庵翁募石林舊隱洋五元○邳州官湖鎭汪榮章翁募無心人錢五千文汪新泰全源伙　户各錢二千文李通順錢一千五百文仁和號耿殿一奉記三户各錢一千文汪聚之楊世佐汪永坤三户各五百王允聚王允執二户各錢二百五十汪仲　錢二百以實收原平銀九兩四○四日共收規元九兩四錢四分原平銀九兩四錢英洋一千四三十一元銅洋三十虚對開一個小洋二十角口本旬共收規　四萬三千五百六十五兩八錢英洋一千七百九十六元計規元一千三百十一兩另八分原平銀九兩四錢批申規元九兩九錢三分九厘爐坯洋四元計規二兩七錢二分小洋四十五角計規元三兩二錢分五厘虚對開洋一個計規元二錢九分二厘銅洋六元規元一兩三錢一分四厘○七項共合規元四萬四千八百九十四兩四錢三分○連前共收規九十三萬九千六百五十九兩五錢五分八厘○本旬解浙捐第七批規元三萬兩又解英洋一千元計規元七百三十八兩七角五分又解東賑第十七批六東海關道庫平銀一萬兩計申規元一萬另九百六十兩又角代贖欵規元一千兩又解蘇賑第三批規元四千二百九十四兩○五項共合規元四萬六千九百九十二兩七錢五分○連前共解規元九十六萬五千八百八十兩七錢五分六厘○實凈墊解規元二萬六千二百廿二兩一錢九分八厘合併聲明 
[上海四馬路高易公舘内籌賑公所陳詠南經收山東江蘇浙江元月廿一至廿九日第一百四十八次賑欵淸單]  
　　揚州存心齋岱記各二元共洋四元無名氏銅洋八元仁和長號洋一元漢口茶業公所寄來無名氏祈老母安康二元史稼軒錢二千文無名氏錢一千文共洋二元錢三千文合洋三元崑山四勿堂樹滋堂各洋一元漂陽源盛各號募秦高氏宋秦氏各錢四百文宋積善堂秦娘娘各錢二百文宋榮孫慶孫契大娘各錢一百文共捐錢一千五百文合來洋一元零錢五百文敦恕堂洋十元廣源號一元石渠閣錢二千文順麟魁孔葛文友恭堂各錢一千文又怡興泰徐春華各錢五百文陳仲平包占春張幼衡卜著卿曹少三各錢三百文聚奎堂無名氏同忠熙各錢各百文吳延之錢一百文共捐洋十一元錢八千二百文合洋八元景鎭葉德潤寶號募葉尙記六元葉愼思堂四元胡曉谷江譪雲胡小谷葉賛成葉星聚吳小　黃獻其吳名書金其進李夢淸道生號臥生氏項藥田德昌順昌孫道隆各一元江魁干琴軒氏鴻昌宏昌潘西園葉積修吳育記吳松泉無名氏汪靜泉各半元共捐洋三十一元○以上總共收規元一兩二錢五分英洋三百廿七元五角花洋二元銅洋十七元錢一千另十三文 
[二月初一日第廿九期戒烟名單]  
　　虞阿貴年三十六歲浙江鎭海縣人漆作爲業上癮八年每日吸烟三錢作三次吃現住二馬路保人太記鐵匠店○王瑞章年二十三歲江蘇川沙廳人成衣爲業上癮年半每日吸烟二錢六分作三次吃現住寗波街保人成昌成衣店○管汝霖年四十二歲江蘇丹徒縣人上癮七年每日吸烟一錢五分作二次吃現住二馬路帪簿紙店内保人湯寶齋○李金成年二十三歲廣東四會縣人上癮三年每日吸烟三錢作二次吃現住虹口德順隆保人亦德順隆○兪錦堂年五十八歲浙江紹興人上癮十二年每日吸烟二錢六分作二次吃現住德仁里保人兪晴谷○劉阿金年三十歲廣東東莞人上癮三年每日吸烟二錢作二次吃現住德順隆保人德順隆○葛椿山年二十四歲浙江鄞縣人雜貨爲業上癮二年半每日吸烟錢作二次吃現在新椿記棧内保人謙愼安○凌鳴春年三十一歲江蘇吳江縣人整容爲業現在四馬路中保人一圍○方其祿年二十八歲江蘇上海縣人玉器爲業上癮年半每日吸烟一錢作一次吃現在城内長生庵對面保人陳源隆○陳遜子年二十六歲揚州人紅木爲業上癮四年每日吸烟二錢作二次吸現在城内盧家衖保人墨林齋周世恩年三十一浙江餘姚縣人向爲鐵業在致遠街永茂煤炭店上癮三年日吸二錢作三次保人永茂炭店陳阿裕年二十七浙江鎭海縣人炭爲業上癮九年日吸七分作一次在二馬路保人乾豐祝雲山年二十八湖北江夏縣人做水烟袋爲業上癮四年日飲二錢八分作三次在興聖街保人日升源樂有慶年四十三歲湖北江夏縣人亦水烟銅上癮六年日飲二錢作二次在棋盤街保人義興祥韋見雲年四十江都縣人上癮六年日飲二錢兩次在二馬路東洋車行保人潤記車行楊德元年五十八江都人上癮十五年日飲一錢作二次在二馬路保人范友記○以上各名二月十一日均已除鎗出局第三十期名單俟後再錄以供衆覽上洋平康里恆濟戒烟局何鏞鍾洪南啓 
 
 
 

Page 10

 
 
   
 
 

Page 11

 
 
[光緒十六年二月初六日京報全錄]  
　宫門抄○發抄硃批四道○直督李奏知府廻　姻新請旨揀調　○又奏查明知府保案片○又奏川提督銷病假片○又奏知州捕務廢弛請交部議處片○又奏守備缺仍請以劉玉昌升昌升署片○又奏查明革員被革緣由奏明請旨片○又奏天津機器局添購車床片○又奏甄别道員片○二月初六日工部鴻臚寺正白旗値日無引見○盛京將軍裕祿到京請安景運門兵徐邦道到京請安○良培假滿請安○施補華孟繼壎仍預備召見○嵩申克侯各請假十日○李培元請假五日機　派奏派隨扈管營派出德隆尙昌懋長春○又奏派專操之大臣派出崇禮○又奏派更換紫禁城値年派出桂　○召見隷　直祿徐邦道施補華孟繼壎○皇上明日卯初二刻升中和殿看版○發抄馬丕瑤奏請將嗜酒多疾之桂林營遊擊王萬傑休致奉硃批着照所請兵部知道欽此○又儘先副將潘德言等留於廣西補用奉硃批着照所請兵部知道欽此○又候補守冋萬　補梧州守奉硃批吏部議奏欽此○定安等奏刑部侍郎英煦丁憂印鑰遞交署理奉硃批知道了欽此○○大學士直隷總督一等伯臣李鴻章跪奏爲知府廻避姻親請旨揀調恭摺抑祈聖鑒事竊據布政使裕長按察使周馥會　稱大　　知　　鈞與該潘司裕長係屬兒女姻親例應廻避請奏明對調等情臣查定例外官有關係刑名錢榖考核紏叅者若本身兒女烟親應令官小者廻避至現任外官如督撫兩司有至親應廻避者俱令廻避鄰省另補凡應行廻避之員如係有總督省分其所轄之鄰省亦准酌量改調如無總督兼轄省分卽以連界省分改掣等語又前任大順廣道鐸洛崙與升任藩司松椿係屬至親經吏部於直隸界連之山東山西河南三省請旨簡放實缺人員内開單請旨揀員對調奉上諭直隷大順廣道着誠勳調補鐸洛崙調補山東督糧道欽此欽遵在案今大名府知府國鈞與藩司裕長係屬兒女烟親例應以官小之國鈞廻避查國鈞年五十歲正紅旗滿洲人由監生報捐筆帖式選補刑部筆帖式歴升直隷司郎中掌督捕湖廣江西浙江等司印鑰京察一等引見奉旨記名以道府用補授承　　知府同治十二年八月到任因巡緝賊匪會審要犯並籌運軍火餉需出力保加鹽運使銜以道員在任候升邊俸期滿調補大名府知府兩次大計保荐卓異東明黃河大工合龍出力保戴花該員廉明端謹熟悉吏治懋著循良前由刑部郎中蒙恩簡放承德府知府調補大名府知府在直十數年資勞甚深兹與瀋司裕長係兒女姻親例應廻避核與鐸洛崙廻避揀調成案相符擬請勅部於山西山東河南三省簡放實缺知府内開單請旨揀員對調俾免向隅除咨正紅旗滿洲都統外理合恭摺具奏伏乞皇上聖鑒訓示謹奏奉硃批吏部知道欽此○○李鴻章片再准吏部咨本年天津海運保案内有知府用候補同知張子偉請俟離同知任歸知府後加三品銜查該員知府升案是否勞績保舉抑係捐納應查明覆奏核鑒等因飭據天津道查明張子　係光緒八年天津辦理海運出力案内保俟補缺後以知府儘先補用先換頂戴經部核准覆奏於九年五月十七日奉旨應請仍照原保給奬具詳請奏前來理合恭摺具陳伏乞聖鑒勅部查照謹奏奉硃批吏部知道欽此○○李鴻章片再統領毅軍四川提督宋慶前因積受風濕觸寒增劇經臣奏請賞假三個月在營調理在案兹據該提督文稱現在假期已滿病仍未痊實緣年届七　　難以　餌見功自維受恩深重一息尙存豈敢自耽睱逸况値歲暮防務尤嚴營中一切事宜均須自行淸理現已力疾銷假等情前來臣查宋慶身經百戰屢殲巨宼勳勞最深調防旅順幾及十載海疆　要深資鎭攝濵海氣候嚴冷頻年觸發舊疾勉力支拄十二年冬及今年秋均因舊疾增劇請假調理並未離營兹當隆冬嚴寒乃以操防重要力疾銷假尤爲深知緩急不辭勞瘁理合附片陳明伏乞聖鑒謹奏奉硃批知道了欽此○○李鴻章片再前據保安州知州榮恩禀報光緒十五年九月初四日夜三更時分該州南關鋪民王汝楫錢鋪被賊二十餘人持械入室刦去銀錢等物贓逾滿貫贓賊無獲等情當經批飭將該印捕官摘頂勒限兩月　緝在鴻章片再據天津道胡燏棻詳稱本年蘇浙水災甚重奉飭勸捐協賑茲據天津縣人東河補用同知黃寯　遵其母一品命婦黃王氏之命又捐職道員石元士遵故父二品封職石寳珩遺命又花翎遊擊銜石作瑞遵故祖父二品封職石寳齡遺命各捐浙江賑銀一千兩先後呈交移解籌賑局彚解浙省助賑洵屬克已　災善承先志所捐銀數核與建坊定例相符具詳請奏前來應請旨俯准黃寯翰爲其母一品命婦黃王氏石　士爲其故父二品封職石寳珩石作瑞爲其故祖父二品封職石寳齡各在原籍自行建坊給　樂善好施字様以示旌奬理合附片具陳伏乞聖鑒訓示謹奏奉硃批着照所請禮部知道欽此○○李鴻章片再光緒十二年順直各屬水災甚重工賑浩煩經臣倡捐本省外省官紳捐資接濟奏明照章給奬嗣經升任淸河道劉樹堂天津道胡燏　津海關道劉汝翼各捐銀五百兩保定府知府朱靖旬捐銀三百兩調任天津府知府汪守　捐銀二百兩均能交籌賑局分撥災　散放活飢民不少據籌賑局詳請咨部議叙加級當經據情轉咨旋准户部咨覆應奏明辦理臣查該道府等捐銀助振洵屬克已救災共　義舉應請勅部議叙以昭激勸理合附片具陳伏乞聖鑒訓示謹奏奉硃批户部議奏欽此○○倪文尉片再道府州縣保歸候補班人員無論何項出身應於到省一年後詳加甄别歴經遵辦在案兹查候補知府傅鳳颺候補班前先補用同知程之謙到省均已一年期滿據藩臬兩司會詳前來臣詳加察看該員傅鳳颺穩愼老成程之謙斡練有爲均堪以原銜分别煩簡缺出照列　用除履歴咨部外理合附片具陳伏乞聖鑒謹奏奉硃批吏部知道欽此○○倪文蔚片再查前鄭州知州馬玉麟因交代尙欠正雜並驛站等銀二千一百九十三兩零屢催未解經據司詳奏叅摘頂勒限兩月淸交奏旨照准遵經　司勒催在案嗣據該員將交代案内原虧光緒十三年驛站建曠銀十八兩零歸德鎭兵餉銀三百六十三　零州判空缺養廉銀三十七兩零又十四年鄉飯銀三兩零驛站减平銀二　二十一兩零驛站建曠銀六百一十三兩零倒馬皮臟變價銀十三兩零房稅銀二百九十九兩零活稅銀九兩零新增銀四十九兩零盈餘銀一百一十三兩零歸德鎭兵餉銀三百二十八兩零留支减平銀九十五兩零缺俸銀三兩零州判空缺養廉銀一十九兩零　膳空缺銀一兩零先後如數措解到司由司核明均入於十六年春季各項撥册造報會詳請奏前來臣查該員原虧交代銀兩既於限　　數全完尙知愧奮相應請旨將前鄭州知州馬玉麟原叅摘頂處分准　開復以昭激勸除飭催造交代册結詳咨外相應附片具陳伏乞聖鑒訓示謹奏奉硃批着照所請吏部知道欽此○○倪文蔚片再據按察使賈致恩呈稱前因本籍山東災賑孔急會捐廉銀五千兩彚解東省在案近因江浙兩省霪雨爲患災區較廣伏念世受國恩誼關休　復將節年所餘廉銀五千兩　解江浙兩省俾助急需稍抒報効之忱不敢仰邀奬叙臣查該臬司心地慈祥勇於爲善所捐山東江浙等省賑欵先後合銀一萬兩意在倡率遠近興起樂輸且該臬司之祖　侍郎臣允升故大學士臣　家　受恩深重不敢邀奬情詞　摯實係出於至誠惟　　歉民饑籌捐方亟可否量予奬叙以資觀感之處出自逾格鴻慈理合附片具陳伏乞聖鑒訓示謹奏奉硃批户部核議具奏欽此○○倪文蔚片再案據孟縣知縣王蘭森詳報縣署後牆因連雨坍塌修補未完光緒十五年九月初八日夜被賊由缺處潜入撬開上房屋門尙未進内行竊更夫武永元瞥見喊由該縣督同勇役向捕追至署後勇目楊同畢正各扭獲一賊該賊圖脫開放洋鎗將楊同等打傷乘間脫逃騐明飭醫詎楊同等均因　重越口先後身死　情經批臬司勒限飭緝去後迄今兩月有餘犯無一獲據該管道府並藩臬兩司詳請奏叅前來臣查該縣王蘭森於衙署被竊拒斃勇目二命重案經批勒緝乃　視同故常兩月未獲一犯似此罔知振作未便稍事姑容相應請旨將孟縣知縣王蘭森孟縣汎把總葛魁元一併摘頂勒限一個月嚴緝兇賊務獲以儆泄延倘限滿無獲再行從嚴叅辦謹附片具陳伏乞聖鑒訓示謹奏奉硃批着照所請該部知道欽此 
 
 

Page 12

 
 
[光緒十六年二月十一日京報全錄]  
　　宫門抄○諭旨三道錄前○皖學政錢奏陳鳳頴二府災歉情形請歲科連考摺○直督李奏提督自行建　以祀歴次車亡員弁兵丁片○直督李奏同知等捐賑建坊片○又奏道府等捐賑議叙片○豫撫倪奏甄别府同片○又奏開復知州摘頂處分片○又奏臬司捐賑奬叙片○又奏知縣等摘頂緝捕片○二月十一日禮部宗人府欽天監厢藍旗値日無　　○崑岡等各謝調授缺恩○許庚身謝充會典館副總裁恩○道府龔照璵等謝恩○奈曼王請假十日○李培元續假五日○宗人府奏派正補進王六班派出澤公榮毓○召見軍機○皇上明日卯初二刻出西苑門走北長街地安門至文昌廟行禮畢仍由舊路還海○○安　學政内閣學士兼禮部侍郎銜臣錢桂森跪奏爲瀝陳頴州鳳陽二府災歉情形籲請歲科連考以恤寒唆而廣皇仁恭摺會奏仰祈聖鑒事竊據頴州府知府鳳林鳳陽府知府趙舒翹並鳳陽府属分棚考試之壽州知州曾道唯等先後禀稱該處所属地方向稱瘠苦民力艱難目前歲黃水漫溢被災州縣荒歉頻年益形困憊各属士子類皆耕讀兼營本鮮殷富全賴年歲順成尙可勉力應試一遇災荒立形竭蹶當此窮困未蘇衣食且猶不給而府試院試連年遠赴郡城跋涉長途旅資無措寒素之士遂致　憾向隅請將　科兩試一併連考以恤貧寒嗣後年歲豐稔仍請照常考試並據鳳頴六泗道王廉亦以前情具禀前來當經咨請撫臣飭查確實往返咨商茲准撫臣咨稱該處災歉均係實情並經咨商督臣所見亦屬相同臣維朝廷厪念民艱恩施稠疉凡有可以稍節物力俯順輿情之處一經臣下籲懇無不立荷鴻慈臣　仰體皇上軫恤災區培植士林之意用敢據情奏請所有頴州鳳陽二府及分棚考試之壽州三棚可否准與歲科併考之處理合會同兩江總督臣曾國荃安徽巡撫臣沈秉成合詞恭摺具陳伏乞皇上聖鑒勅部議覆施行再臣本擬秋後巡試頴州一帶前經奏明在案現因頴州鳳陽二府禀請歲科連考未便按試俟奉到諭旨後明春再行舉辦兹於十月十九日出棚考試泗州接考滁州和州約計十二月望後試竣回署合併聲明謹奏奉硃批禮部議奏欽此○○李鴻章片再據統領鄂防淮軍武毅營記名提督宋德鴻呈稱同治元年委帶松字後營隨勦蘇皖閩浙等省髮逆六年攺爲武毅後軍中營並統中左右三營追剿直東豫等省捻逆前後七年隨克數十城大小數百戰歴次陳亡傷亡員弁兵丁甚多其尤慘者三年四月圍攻常州府於南門外搶拾浮橋炮彈如雨前者僵朴後者繼進橋成而渡遂克堅城七年正月在直隸南鎭塘遇賊接仗晝夜窮追　創血戰此二役論功最偉死事亦最烈事定以後擬爲該故員等呈請奏卹而營中文卷不全無從造具履歴淸册未敢瀆請光緒六年接統湖北省防武毅軍自同治九年由直調鄂先駐河口斷移襄樊再調省防十年以來各弁勇等或因傷發或因積勞病故現查前後陣亡傷亡各員自總兵吳恒勝楊其明紹才副將陳錦標劉明端以及將備弁勇共計一千四百餘名均未經呈懇奏卹既未邀恩奬之榮並莫爲馨香之報國殤毅皖無所憑依茲擬自行捐資在湖北漢　府西門外購基建祠以申報享懇爲奏請勅部列入祀典等情前來臣維原任直隷提督郭松林先募松字營後攺武毅軍隨臣轉戰南北於剿辦髮捻各逆無役不從號爲精銳其時江蘇諸郡髮酋城守之固畿南各省捻股竄突之悍將士攻堅逐北其最稱敢戰者傷亡亦最多宋德鴻係郭松林所部驍將所陳情形實爲臣當時身親目騐者軍務方急未及一一詳核奏乞恩施事過時平彌足憫念查蘇州各處俱有淮軍昭忠祠台灣有銘武軍祠均經先後奏奉諭旨列入祀典由地方官春秋致祭在案武毅一軍從征歴久調防湖北亦二十年如郭松林李長樂並以該軍統領歴任湖北提督卓著勳績爲時名將至今所部無多猶爲鄂防勁旅宋德鴻擬於該省建祠列祀不惟追慰逝者尤足激勵方來合無仰懇天恩俯准該提督自行建祠以祀歴次陣亡傷亡員弁兵丁並照台灣銘武軍建祠之例由地方官春秋致祭以彰義烈出自逾格慈施如蒙兪允再由臣咨行湖北督撫臣知照理合附片陳請伏乞聖鑒訓示謹奏奉硃批着照所請該部知道欽此○○李案查關厢地面宜如何嚴密防範乃竟有賊匪强劫錢鋪贓逾滿貫之案迄今限滿贓賊一無被獲捕務殊屬廢弛據藩司裕長臬司周馥詳叅前來相應請旨將保安州知州榮恩交部議處以示懲儆除仍飭上緊嚴緝贓賊務獲究報外理合附片具陳伏乞聖鑒訓示謹奏奉硃批着照　請該部知道欽此○○李鴻章片再南運河營守備員缺前請以唐官屯千總劉玉昌升署旋准兵部議覆該員歴練未滿河營並無升署之例碍難議准應令另揀合例人員請調查定例河營將備員缺以諳練河工之員題補誠以河防緊要如人地生疏卽難措手南運河守備經管東西兩隄綿長九百餘里運道民生關繫極重近年水勢盛漲險工迭出修隄防汛候補汛弁内並無合例人員外河人員均與該河情形未諳難期得力未敢稍事遷致就滋貽誤查現署斯缺之唐官屯千總劉玉昌自委署以來諳練椿埽勤奮耐勞辦理修防諸臻妥協本届經歴三汎全河安澜實著效成雖拔補千總歴俸未滿與例稍有未符但員缺緊要人地實在相宜例得詳請奏補應請仍以該弁劉玉昌升署南運河營守備俟扣滿歴俸年限再請實授洵於河防有裨據天津道胡燏棻詳請具奏前來臣覆核無異理合附片具陳伏乞聖鑒勅部核覆謹奏奉硃批兵部議奏欽此○○李鴻章片再光緒十五年三月十六日　逢崇上皇太后徽號禮成特頒恩詔内開自同治六年以來曾經任用現已革職官員除大計貪贓及居官不職以及失守城池各員外若有事係寃枉被革果有才力堪用者在外聽該督撫查明詳開緣由奏明請旨等因欽此仰見湛恩廣被薄海同欽凡在淹滯之員無不感激思奮兹查草職留營差遣前遇缺題奏提督博奇巴圖魯周蘭亭咸豐年間投効湘軍出力由千總歴保叅將同治二年經臣調赴江蘇委帶護軍營迭次打仗殺賊攻克城池迭保至記名提督委署皖南鎭總兵篆務七年經前陝甘督臣左宗棠調赴甘肅委帶楚軍馬步等營會攻金積堡等處接　獲勝於陣斬逆首楊文治大獲全勝案内蒙賞換博奇巴圖魯名號金積堡　峽口爲賊所據糧盡退軍經左宗棠奏叅原摺内稱實由軍糧告罄領護軍糧後卽同黃鼎進援峽口請撤銷勇號拔去花翎革職暫留軍營差遣等因嗣患病請假回籍光緒十二年病痊來津留於海防軍營差遣極爲得力綜核該員在軍始末功多過少原叅糧盡退軍旋進援與尋常僨事者有　理與失守城池者不同故僅予革職仍留軍營差遣自是策其後效不欲廢棄終身當今宿將漸稀人材難得該員驍果英明謀勇兼裕若聽其湮沒殊爲可惜又藍翎同知銜前山西補用知縣張文林由實缺山西朔平府經歴因勞績奏保開缺歸知縣補用光緒九年經前山西撫臣張之洞以器小性浮難膺民社奏叅以府經歴縣丞降補嗣投効來直於今五年歴辦各差頗著勤勞且被叅深知愧奮局度性情均已變化辦事穩實年力正强洵有可造之材似未便久置閑散據水陸營務處直隷按察使周馥等具詳請奏前來臣查周蘭亭張文林二員尙非大計貪贓及失守城池等項不准起用之列才力實屬堪用兹幸恭逢恩詔准其查開緣由奏明請旨理合據實臚陳可否仰懇天恩俯准將該二員量予錄用之處出自高厚隆施伏乞聖鑒訓示謹奏奉硃批周蘭亭着交部帶領引見張文林着毋庸議欽此○○李鴻章片再北洋海軍各船所設新式炮位需用子彈除必須向原廠購買者不計外其有各種長式炮彈在津機器局可自仿造應由該局製辦以備緩急兼省費用惟年操備戰兩項所需炮彈甚夥該局機器車床不敷應用未能多造現經核議添購大小車床十六具約估價値水脚保險只需行平銀一萬九千一百餘兩據該局員詳報前來查本年十月十五日奉上諭嗣後如有購買機器軍火各項物料均着先行陳請等因兹該局仿造海軍需用各種長式砲彈應添車床爲必不可少之件應請准其添購製造俾免貽誤除分咨户部海軍衙門外理合附片陳明伏乞聖鑒訓示謹奏奉硃批該衙門知道欽此○○李鴻章片再道府無論候補試用應自到省之日起予限一年詳加察看出具切實考語奏明分别煩簡補用兹查有二品頂戴候補道李興銳到省一年期滿例應甄别據該員禀請核辦前來臣查李興銳廉正篤實條理精詳堪勝煩缺俟有應補缺出照例序補除咨吏部外理合附片具陳伏乞聖鑒謹奏奉硃批吏部知道欽此 
 
