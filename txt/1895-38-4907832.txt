# 1895 - 38 - 4907832

 

Page 1

 
 
[募捐小引] [  申報館九頓首拜啓]  
　　奉省諸軍現與倭兵奮力交戰計受傷者不計其數忠義之氣殊屬可嘉本由西國　士及兵船上醫生績卑歸醫治茲以醫藥資不敷行將中止特函請滬上大牧師慕維廉先生出爲勸募其情形已錄人今日本報内惟此欵自應多多益善是以本館願效微勞帮同辦理務　遠近　君共切同仇敵愾之心溥施起死回生之力尅日坎助多寡不拘本館當立掣收條一俟集有成數卽交慕維亷先生彙解奉省此非尋常　舉可此切勿遲延觀望盼甚　甚 
[新印徐氏十三種告成] [  圖書集成局啓]  
　　吳江徐靈胎先生精於醫與葉天士齊名著有醫書八種曰　經經釋曰醫學源流論曰神農百草經百種錄曰醫貫砭曰傷塞　𩔗　　　臺軌　曰洄溪醫案曰愼疾芻言此外又有外科正　　　　　奥妙雜箸四種一爲道德經註一爲陰符經註一爲樂府傳聲一爲　溪道　計十三種本局用新鉛字印成弤紙墨釘工較尋常格外　　　　　　　洋一元六角售處在上海申報館帳房三馬路申昌　室及各　申昌國經售申報處 
[新印重脩上海租界城廓内外] [  三馬路申昌書畫室啓]  
　　重脩上海租界城廂内外全圖　　精　　張茂　　　　宫有千門萬户之觀又如馬伏波聚米爲山形勢宛然在目計　成每幅碼洋五角裱成摺式碼洋四有未裱碼洋三角賜　者　至本埠三馬路申昌書盡室曁外埠申昌售申報人購取爲盼此佈 
[戰和末策]  
　　嗚呼事至今日幾有不能戰不能守幷不能和之勢誰實爲之豈非天哉然而人定可以勝天如不能和惟有出於一戰耳當議和之始日人宜暫停戰務以俟和議之成乃旣請之於日人而日人悍然弗許則其無眞心議和可知我國星使旣已遠臨廣島未措一詞僅辨論全權二字席未暇暖卽令言旋後又令且待後命許其小駐長崎暫作覊留是猶以議和惰我軍心也夫旣和戰交持則我之將士其戰也必不力是不若布告中外謂日人議和不許藐視太甚無禮已極皇上於是下哀痛罪已之詔勗勵將士嚴明賞罰天下苟有英雄智奇之士使之齊集京師破格擢用量材器使我國家深仁厚澤二百餘年誰非食德飲　戴天而履地必有同仇敵愾起而響應者更詔淮軍楚軍粤軍盡數出戰凡日兵所至之地捷馳奔赴萃於一處倂力同心與决勝負所有各營兵士遴選精銳以爲前鋒當戰陣之際重其軍食月給十金　& 
元畀以三月餉糈此外大頒賞格能臨陣馘敵者受若干賞能斬將搴旗者受若干賞能克城復地者受若干賞言出維行斷無或吝諺云重賞之不必有勇夫計自駐防天津而外大軍雲集由山海關至東三省不下二十有五萬豈猶不足以當一戰統兵大員必當與士卒同甘苦身先士卒以爲之倡苟有臨陣廻顧反奔者許卽格殺勿論如此庶有以作三車之氣而藉收厥効我之所以議戰者若是或謂我之將領非不多也我之士卒非不衆也無如將不知兵士非素練旣無虎賁之勇又皆烏合之衆　驅巿人而戰耳能相持不敗已屬幸事安望其能勝哉曩者所練海軍非不勤也所購兵輪非不堅也魚雷鐡甲非不悉力製造也上下講求已閱數十年一旦有事倉皇駛避殊不可用始則徘徊海上彼來則往彼進則退終則羣萃於威海衛憑恃兩旁　　以爲固自以爲可深藏密隱卒至聚而殲旃不遺片板隻輪良可痛惜深恨嗚呼是誰爲之哉北方兵力之厚可謂至矣宿將大員苟負威望者無不立時調集委以兵權乃自數月以來沿途逗遛觀望不前將翼倖於一和耶爵位相等則節制難事權相若則駕馭難責任相均則專屬難勝不相讓敗不相救使令則有所退諉成功則有所忌嫉一國三公安所適從必得一大帥統師非重以親王之尊卽臨以上相之威俾各統領咸遵約束而其用兵必貴乎神速敵兵卽欲入犯京師不必盡取道於山海關兹以重兵久駐其間任敵蔓延猖獗卒不敢一問而出雷池一步意將何爲耶豈欲靜俟以待其來歟以守則固果如是哉敵兵所至必得迎頭攔截誓以死搏庶彼稍知顧忌乃敵至卽走從未交鋒紛然駭竄敵退亦從未追襲以一矢相加遺使彼得長驅直入勢同破竹迎刃而解敵之攻威海衛已踰浹旬而外援不至防守大員且將退駐他處則又安望援軍之能集歟當守將之棄砲臺而遠颺也先將砲門閉塞俾敵不得還而攻我聞者已稱爲僅事較旅順之藉宼兵而齎盜粮者似若猶勝一籌海軍兵輪卒之同歸於盡何不出而一戰乃必欲坐而待亡其得倖全性命者僅三人而已三十年之功毁於一旦此眞可爲痛哭流涕長太息者也旅順威海衛皆我之沿海門户也以形勢論旅順天設之險威海衛次之若門户已失可以直闖堂奥今日欲戰則三不可恃將領之畏葸不可恃兵士之疲弱不可恃器械之窳敝不可恃况乎彼常處於勝我常處於敗事勢迫切士氣沮喪創鉅痛深日非一日望其轉機安可得哉如欲舍戰而議和則彼已不納我星使矣事誠急矣誰能出一策以支持大局哉吾以爲誠出於和宜速而不宜緩宜公而不宜私和何以謂之私中日兩國互相遣使講論是也和議雖成不可持久而其需索必奢閱三四年或五六年必至中變可暫而不可常何以謂之公在京師則由恭邸與英法俄德美五國公使商請各以電達其朝廷幷電諭駐劄各國欽使俾與外務大臣商俾出而維持和議不妨開誠布公許以重酬或酬以土地或酬以金貲剖符折劵以示之信專心壹志以堅其約日人一切所求或可或否悉由五國從中爲之折衷我一惟其所命而無所牽制以掣其肘彼自當一秉至公而不致有所偏枯後日或日人渝盟愆信五國自能執公法以相周旋此和之出於公而足恃且可持之久遠者也我之所以議和者若是或謂我國家誠延英法俄德美五大國介紹和議許以重酬輸幣則可割地則不可輕啓其端必將後悔不知泰西成例通商諸國有益同沾使我和議旣成所許日人一切其數若過多諸國必耽其虎視若使執日人所索之奢以要於我我將何辭以應之今者諸國觀戰之師保商之旅艨艟絡繹旌旆飛揚豈無所費諸國之所以隱而不發者蓋待日事之終也將來彼求而得之其心必不感我曷若我先事以畀之使之居間以成事彼亦得樹恩於我而收利於彼所謂一舉而兩得焉在中國通商之局英爲大日人久擾於商務必有所虧當非英之所樂今幸日人尙未侵及南方耳否則愈形窒碍此其故英人亦深知之使求英人出爲排解英亦願爲調人諸國亦復樂從况以重酬一說尤易於進言哉夫使卽酬以地亦不過沿海諸島在我固無足重輕在彼殊深有裨益如是議和旣可不損國體又可藉睦鄰歡孰得孰失必有能辨之者否則謀避地非出萬全築鐡路殊嫌太緩旣不能抗日人無厭之誅求又不能杜諸國從旁之覬覦非策之善者也要之議和非不可行誠使議和之後寢戈枕于臥薪嘗膽勵精圖治奮發有爲變法改章力籌富强通上下之情寛忌諱之誅戒因循除蒙蔽力矯積習求賢自佐儲材待用猶可以爲善國嗚呼幸毋託之空談哉 
 
 

Page 2

 
 
[奉省官塲紀事]  
　　昨接營口訪事人來函云倭人侵犯九連城失守後東邊一帶鳳凰直隷廳及所屬安東寛甸岫巖各州縣相繼淪陷奉天府所屬之金州廳復州海城蓋平二縣亦被倭人占據有守土之責者照例叅革正任東邊道宜仁趾觀察麟被叅撤任遺篆委候補道張鏡波觀察錫鑾署理署鳳皇直隷廳正任營口同知章幼樵司馬樾叅撤所遺鳳皇篆務委候補縣樊寳瑲大令恭佩署理署安東　正任鐡嶺縣知縣榮小峯大令禧叅撤所遺安東篆務委候補縣張星橋大令雲龍署理正任寛甸縣調補通化縣知縣劉吉甫大令繼勛叅撤所遺寛甸篆務委候補縣陶霖甫大令應潤署理署岫巖州正任義州知州陳文峯刺史榮昌叅撤所遺岫巖篆務委候補縣吳志淸大令澂署理正任金州廳同知談雲浦司馬廣慶叅撤所遺金州廳篆委候補同知劉司馬朝鈞署理署復州正任遼陽州知州高惕庵剌史叅撤所遺復州篆務委祝嘏回省之正任開原縣知縣祥獻廷大令瑞署理署海城縣正任奉化縣知縣徐筱颿大令鉞叅撤所遺海城篆務委候補縣吉佑之大令利署理以上八缺雖經委署有人但有印無地均不能捧檄蒞任惟東邊道張鏡波觀察現統六營在興京懷仁通化一帶駐紥此數處是東邊道所屬以故樊張陶吳四大令俱隨叅戎幕冀得地後卽可就近前往辦理善後事宜○正任蓋平縣知縣何竹銘大令守謙因與典史互相禀訐去年九月間業已撤任部委候補縣高藹人大令嘉和前往署理九月廿四日牌示十月初出省遲至臘月猶未到任聞省憲以規避奏叅確否未得其詳蓋高君爲前署東邊道余恂卿觀察濬之姻親觀察未肯以葭莩故偏護面禀軍督憲登諸白簡現在蓋平失守何君亦名掛彈章此缺省中尙未委人○正任興京同知達遠峰司馬崇阿病故所遺篆務委卸任承德縣京縣知縣陶伯銘大令守愚署理正任錦縣知縣李慶軒大令葆善病故所遺篆務委候補縣增子固大令韞署理其錦縣之缺以曾任實缺之樊寳瑲大令恭佩請補榮小峯大令禧叅革所遺鐡嶺縣缺以現署奉化縣卽用知縣楊慰三大　請補○新聞奉天府府尹福餘庵大京兆裕陛辭出都行抵錦州府因病奏請開缺奉旨賞假一月調理毋庸開缺現已折回京邸病痊蒞任須在仲春之候矣○署營口同知王朶元司馬頤勲自光緒十七年春間由岫巖州調署是缺迄今已閱五年去年秋間捐升道員業經離任過班部文早已到省禀請派員接署以便交卸赴部引見現因省中乏員可委以致瓜代無期○盛京禮部侍郎文公興盛京副都統濟公祿入京祝嘏已回任所又新簡盛京兵部侍郎壽公蔭均於臘月初十日行抵瀋陽擇吉接印任事 
[星馳北上]  
　　揚城爲南北孔道各路大軍北上均由此經過本月初十日又由江南調到廣義軍兩營照例於城外各寺院住宿據聞此軍係馮萃亭尙書由粤東招募而來約共廿餘營所到兩營本擬俟後隊到齊一同前進兹因軍情緊急此營隨於翌午開差星馳北上並聞後隊已陸續行抵京口日内過揚亦有隨到隨行之說 
[禮延西客]  
　　金陵訪事人云張香帥知各營統帥不足以制勝出奇因延一西員日在小營教習陸兵槍聲隆隆不絶於耳○正月十二日葡萄牙國人白臘格赴督轅謁見香帥接見之下談論時事浹洽逾恒　 
[總辦易人]  
　　金陵訪事人云南洋大臣張香帥前因洋務緊急特奏調駐南洋星加坡等埠總理事黃公度觀察至江寍委辦洋務總局事宜正月十二日到局任事前總辦羅少耕觀察交卸後想須另委要差也 
[宜昌火警]  
　　舊臘二十五日之夜昌東山寺後二郎村某姓家草屋失愼頃刻焚去數家一時女哭男啼聲聞遠近惨何如也是處水龍不能馳到以致無法救援惟是聽其自焚熄而已○新正初四日午後大南門外後街小茅屋中因煮午飯不戒於火致兆焚如迨水龍聞信到來祝融氏已返駕矣 
[金陵火警]  
　　金陵四象橋畔苑舍如林有朱某者卜築於是養驢數頭以赶脚爲生去臘廿六日初更時雇夥赶脚及歸時使其弱女爲炊夜膳偶一疎失火自灶中遺出然著灶前積新女惶急無措大聲呼救朱等聞聲奔至業已冐穿屋角加以飛廉助桀爲虐一時烈𦦨騰空横飛直捲紅光上燭天半此處與鹽巡道署相離咫尺正任鹽巡道署布政使司胡芸臺方伯尙住本署當率差官親兵赴火塲督率洋水各龍吸水噴灌各處水龍亦如飛馳至旋見江寗府唐太守並江寗縣趙大令上元縣陳大令命駕而來先見方伯殷勤致問後各繞場指揮灌救保甲局本叚分局曁武卡員弁均各到塲彈壓幸各龍噴救得力火始漸衰共焚去二十一椽○廿六日午前朝天宮小王府巷内某姓草房失愼火勢炎炎各水龍風馳電掣而至江寍縣趙大令本叚保甲分局武卡員弁先後到塲嚴飭各水龍竭力噴灌得將餘屋保住惟草房六間已一炬成灰矣查起火之由某因攘得一雞盛以瓦鍋煮以萑葦一霎時某復出外葦壁忽已然著烟霧騰空及某奔回勢已不可遏惟束手呼天而已○新正初五日二點鐘時琵琶巷口劉姓小粉店内因午炊遺火積薪中遂致赤熛怒煽幸店中人手衆多汲水澆灌得以救息及各處水龍聞警奔至則已火滅烟消遂相率折回 
[報謁禮成]  
　　松漕帥春於新正十一日秉節蒞金陵暫駐行臺卽赴督轅謁見張香帥十三日香帥往行臺報謁鐘鳴一下砲聲隆隆中門洞開排導而出輿前有銜牌洋槍隊戈什哈及先鋒官四員香帥端坐緑呢大轎中瞻視尊嚴幾令人望而生畏旋由花牌樓過中正街至行臺執事員弁投遞名簡漕帥令升砲開門香帥直至二　始下輿漕帥依禮欵接暢談時局至鐘鳴三下始興辭復聞鳴砲三聲漕帥送出二門香帥乃升輿而别隨赴鹽巡道署與理布政使司胡芸臺觀察　片時 
[䢴上巿情]  
　　揚州各店向於新正財神誕日開巿者居多今則試燈節屆通巿店鋪尙未開齊此中底藴固已不言可知且去歲之杪銀根非常緊迫而錢價又逐日增高每洋銀一元僅易制錢九百餘文窮苦小民大受虧累或曰此固由各路大軍過境所關月餉皆係白鏹入巿購物紛紛以銀易錢加以裏下河錢課來源日少巿上現錢不敷周轉所致然卽此亦可見巿情淸淡矣並聞貿易中人云去歲因海氛不靖各項生涯無不虧折故今年皆各兢業業不敢多辦存貨儘運儘銷一律售現所謂穩當做法也 
[驢子入神]  
　　倭奴犯順各處募勇防邊需餉孔急督撫憲奏准息借商欵以佐餉項之不足凡食毛踐土者具有天良孰不當踴躍輸將藉以仰酬高厚哉不謂以席豐履厚之人而竟慳性成置憲諭於不顧如江寍縣有名驢子者家貲百萬勸捐委員曁地方官向之勸導幾於舌敝唇焦而驢一毛不拔事爲大憲所聞於去年臘月下旬將驢發縣交捕廳看管近有人見驢帖耳聳肩似有畏罪之狀不復如向時之氣槪昻藏矣治驢之法非此不可 
[惠及士林]  
　　本屆乙未科會試之年揚郡各孝廉刻均料理行裝公車北上運憲江蓉舫都轉特於某日發出牌示一通懸掛轅門略謂本屆乙未年會試所有本司前於二十年十一月分考取孝廉堂肄業舉人各按取列等第每名發給膏火銀五個月以資津貼合亟牌示爲此示仰梅花書院孝廉堂正課附課以及隨課前二十名各肆　舉人迅將會試文憑呈由本衙門騐明後給發膏火銀兩藉以津貼川資而杜冐領毋得自悮等語一時見者咸曰都轉嘉惠士林可謂無微不至矣 
[公道在人]  
　　道員用奉天候補知府福公培號樹滋正白旗滿洲人由京員出爲奉天廣寍縣知縣歴升義州知州新民廳同知初無才德稱蓋公所設施者大刀闊斧則有餘細針密縷則不足也洎乎光緒十一年朝陽土匪起事逼近錦州維時公攝錦州府篆除暴安良毅然獨任於是民始感公之德服公之才十八年爲營口厘捐總辦至去秋倭人内犯營口戒嚴大憲以公帮　營口防務公率勇梭巡晝夜不懈土　　敢 
 
 

Page 3

 
 
蠢動街巿安穩如常商民交口稱頌謂之萬家生佛洵不虚也○署登州鎭總兵章公高元號鼎臣係安徽合肥人統領嵩武廣武福字等八營奉調來奉助派駐蓋平境内紀律嚴明秋毫無犯先是銘軍及大同練軍駐蓋平時肆行擄掠繼而旅順潰出之淮軍到蓋雖不似銘軍之騷擾然亦未能禁止民實不堪迨章公抵蓋蓋之民始能安枕蓋之商始復設肆兵民得以相安不虞臘月十五日倭人麕至章公督隊血戰因接應未到衆寡不敵致遭挫衂大帥奏請嚴議營蓋民商均爲抱憾嗣悉部議鐫職聖恩優渥改爲革留於是民心稍慰溯自平壤敗績以來倭人所占城池均係拱手相讓惟蓋平之役實有一塲鏖戰不特我民歡　卽倭人亦深服章公之勇敢有爲謂爲雖敗猶榮惜其部將楊李二公中砲陣亡折衝禦侮不失一臂助哉使我軍人人如章公何患倭患之不平哉 
[黃陵廟尋春記]  
　　宜昌訪事人云舊臘之杪雲南運到銅鉛八船適有快利輪船在宜昌遂將所有銅鉛統行裝載灣泊數日俾八船銅鉛裝全然後開行旋於二十八日午牌時往漢皋不料行至江口地方擱於淺灘閱二日始順流而下○有友自荆沙來言及去臘二十日到有苗兵三千名背揷短刀跣足而走入巿購物並不喧譁惟護衛之親兵約二三百人則異常羅唣耳管帶官乘八人大轎有親兵簇護而行隨一四人肩輿大約是帮帶官所坐聞來自湖南常德澧州向襄樊大道往河南以便取道北上○署宜昌鎭總兵劉總戎鶴齡鮑爵帥舊部也自張香師調署兩江後卽札調赴三江統帶防營師旅兹接總戎來札飭蒯游戎赶造窩棚三百架須於春頭臘杪赶製齊全又移請謝恊戎得龍前往雲貴招集舊部兵丁約於湖南常德府齊集開往三江○署四川提督劉軍門世琦湖南衡州府人到任未及月餘卽撒手仙逝眷屬扶柩回籍已於去臘之杪到宜聞俟上元後卽須擇日返珂鄉云○城廂内外巿面淸寥去臘天氣淸和覓衣食者尙易於爲力巿中雞及猪肉極賤米粉亦不甚昻○新正初三日沙巿輪船來宜初四日午後昌和輪船續到各載貨一千餘件惟搭客則爲數無多 
[潯江春色]  
　　九江訪事人云特授九江鎭標中衡遊擊兼帶選鋒左營周梯山遊戎步雲係山左人以武進士侍衛起家兹江西巡撫德曉帥接奉總署電文調赴山東交李中丞差遣遂轉電至九江飭知遊戎奉飭後卽於新正十三日赴省謁見曉帥然後料理起桂○九江關道誠果泉觀蔡赴金陵謁見張香帥於十三日附招商局江裕輪船遄返各官俱赴招商局碼頭遠　○長江水師湖口中營遊擊王吉階游戎洪陞前赴江寍謁見張制軍彭軍門叩賀年禧十三日與誠觀察同附江裕輪船至九江次日乘長龍船回署○去年德安縣水旱爲災鄉民求免漕糧以致滋生事故縣主朱小莊明府士林惄焉憂之向鎭轅請兵彈壓周鎭軍允之擬派兵四十名前往○署理彭澤縣兪子新明府乘舟至鄉拜賀道鎭府各官年喜小住數日卽返柴桑○辦理九江姑塘關委員彭麟甫金子明兩少尹叩賀府尊年喜小住春和棧 
[少尉騐犯]  
　　去年九月浦東高家行朱其蒓家被木匠詳掌生及傭工莊掌掌莊迪華父子商同夥竊巨贓一案經黃大令札委縣丞呂二尹詣勘飭緝後因莊等竊情敗露由朱送縣請究黃大令屢次研訊供認不諱飭捕起出原贓給失主具領尙有餘物未據交齊盤詰再三堅供全贓交出並無别物大令飭釘鐐收禁聽候詳請各大憲拙示兹奉憲批飭將該犯解府過司勘訊按律擬辦黃大令奉札後飭書吏赶備公文並飭典史騐明該犯面貌箕斗塡明文册以便申送典史蔡季卿少尉於昨日二點鐘升坐本署二堂發給監牌飭差提案略問籍貫年歲卽飭仵作分别騐明面貌箕斗騐畢仍飭還禁然後塡註明晰申復縣尊以便起解 
[換給新牌]  
　　兹屆開篆之期縣中所有舊案未曾訊結者例應換給新牌飭差提案覆訊現在本縣各房書奉門稿傳諭赶換新牌提票送署核准過硃各書吏奉諭之下紛紛赶辦殊爲忙碌 
[具保不准]  
　　前由英公廨將李少亭送縣黃大令訊問之下供稱並無犯賭情事向做絲業生意曾保舉都司職銜大令飭令收所聽候禀請道憲劉觀察批示施行現有戴蓮碧等四人均是候補人員聯名赴縣並赴道轅禀請保釋前日翁明府升坐花廳先訊保人惟有戴張兩人到案戴稱係廣東候補通判張某供是候補都司明府曰爾等禀詞四人聯名今僅兩人到案况是他省候補人員如果李少亭在外仍犯事故無從向爾等查問　難准行惟有飭伊再覓本地的實店鋪人家具結來案聯環作保尙候禀請道憲核示定奪戴唯唯而退 
[法外施仁]  
　　敖子初因案管押已紀報端特訪事人語焉不詳以致情節不無訛誤兹悉敖子初卽敖瑛湖南瀏陽縣人去年歲暮锪憑空揑撰讕言輾轉央人向劉子楨訛索致被送請上海縣究懲新正初十日黃大令升堂訊鞫敖東拉西扯理絀詞窮連　泥首階前自願痛改前非不再作此無賴之事劉亦見敖觳觫情狀不忍深求大令乃法外施仁准其具結銷案十三日已飭捕廳開釋矣 
[局員懲竊]  
　　偷兒奚根蘭者前日午後混至楊樹浦大純紡紗廠内竊取小工某甲之衣服方欲遁出被失主瞥見當卽拿獲扭交效績里内駐紥之巡防局請辦局員程厚餘少尹立卽升座訊問勃然大怒賞以竹笋煨肉一百片奚再三哀求始命止責呵斥再三釋之使去 
[嚴查竊犯]  
　　租界中偷兒逗留虹口帶者實繁有徒黎副捕頭惡之遂於元宵節起傳齊通班包探諭令按夜輪流在各馬路巡邏不得稍懈前晚派定張阿根巡察至更深時巡至某處遇寍人李金郎顧介良二人躑躅中途情有可疑遂卽拘入捕房押至昨晨捕頭仍命張　將李顧二人帶出稽查曾否犯案旋以查無証據覆陳捕頭謂雖未查出實據碍難輕釋尙須押候再行細查 
[胡爲乎泥中]  
　　前日高昌廟左近某姓女郎挈同八齡小孩雇坐東洋車欲往法界後新街親串家邀姊妹行至豫園玩賞元宵佳節行至西門外車夫無力推挽車卽傾翻女郎辱在泥塗汚及所穿竹靑寍綢襖怒甚奔赴巡防局控陳局員命將車夫拘入責令賠償車夫籲稱小的乃窶人子囊内空無所有求老爺格外矜憐局員竭令掌頰一百下女郎有難色代求免責局員頷之女郎乃將衣脫下雇他車至春園烟館尋人局員飭傳車寓主人至責令酌量賠補少選遣二局勇至春園將衣反璧幷給以小洋銀四角爲洗刷之資另贈靑蚨二百翼置備行燭鞭爆爲之袚除不祥女郎首肯者再三勇遂代給烟貲而去 
[滬瀆春游]  
　　南巿揭普豐潮惠泉漳各會館以前日適逢元宵佳節由董事惟就滬北天仙天福兩茶園名優登臺演劇金鼓齊鳴絲絃迭奏霓裳一曲足令聽者色舞眉飛緑女紅男爭來觀看熱閙異常本城邑廟亦復遊人如蟻前日上海縣差役及保甲總巡翁明府東局王二尹北局藍二尹均循舊例飭差彈壓以防匪徒肇事 
[博徒胡閙]  
　　租界章程於賭博事素懸厲禁如有犯者一經查出懲辦不貸無如無業流氓愍不畏法此處查禁則又遁至彼處乘隙思　防不勝防近有甲乙二人邀集賭徒賃屋聚賭抽頭漁利意甚得也前日甲與乙爲分肥不匀以致詬誶繼而各奮老拳如臨大敵相　不解忽扭至西華德路某茶肆評論一言不合輒又飛檯擲凳兩不稍讓復扭至捕房意欲各訴情由一分曲直旣至捕房由捕頭盤問甲乙猛省爲賭博而起不敢啓口遂呆若木鷄默無一語捕頭怒命覊押一宵然後釋出 
[英界公堂紀事]  
　　昨有吳姓飭人送嚴小妹及馮阿四至英公堂訴稱某日在某處訪友無端被伊等究兇毆心有不甘請　判斷宋通刺著將小妹交官媒收管阿四則交差收管○二百二十二號華捕送趙文袁三及小孩金福至公堂訴稱袁係拐匪兹被將金福拐去價賣與趙適經捕頭查知遣小的拘送請究通剌著分别押候核奪 
[美界捕房紀事]  
　　寍波人錢阿根賃居美租界西華德路老三官堂左近前日被同居之劉寳定竊取對時表一枚劉年甫十七素有劉 
 
 

Page 4

 
 
盤龍之癖因屢賭皆輸遂將錢表竊去押與同鄉人唐順生處得銀若干欲作背城一戰之舉豈料五木無靈三戰三北囊資立罄錢自失表後卽訴諸捕房捕頭飭包探張阿根於前日下午將劉拘入捕房劉供稱表係竊得現存唐處捕頭命　候飭拿唐順生到案一倂解送英公廨究辦○浦東人徐金法屢犯竊案前晚在百老匯路被包探竇如海拘入捕房押至昨晨由捕頭訊問徐供稱此次實未犯竊惟同夥周毛毛近有圖竊事捕頭得供立飭竇探往西華德路東王家宅相近將周拿獲解入捕房訊悉周曾在楊樹浦肇興紡紗局内竊得衣服木料等件捕頭命押候解送英公堂究辦○寗人陳彩和某日至百老匯路二百六十七號門牌王富仁屋内竊取衣服等物王卽奔訴捕房昨晨經包探江阿三將陳拿獲原贓亦已吊齊解入捕房捕頭命押候解送公廨核辦○昨午一點鐘包探竇如海在裏虹口拿獲積竊葛萬細加盤詰答稱有同夥小正山香林二人行竊最多竇探遂帶葛往裏虹口將小正山香林二人查獲一倂解入捕房此三賊皆江北產日間以做小工爲名夜間施其妙手空空兒手叚或掘墻而進或撬門而入犯案纍纍不可以數計捕頭飭將三人覊押候查明失主再行送辦 
[法界捕房紀事]  
　　前日傍晚某藥房出店人某甲偕三四友至八仙橋德興飯店果腹流氓小黃牛率衆而至指爲牌九司務硬借洋銀十圓甲無可奈何奉五圓爲壽旋卽投報捕房捕頭遣包探帶往指認拘入捕房○前日傍晚有一男屍隨潮浮至新開河口絓於某船所下之鐡錨巡街捕見之立回捕房禀報捕頭遣包探至同仁輔元堂分局請備棺收殮發壇○積竊某乙與其黨某丙至小東門外串竊某挑夫錫箔一塊挑夫將丙扭住送入捕房克捕頭盤詰再三始供出窩頓小東門外某烟館内遂遣包探拘到人贓押候解送公堂請辦○前晚一點鐘時有偷兒在新北門外城根某姓家一試穿窬之技當卽知覺追過吊橋經巡街捕拘解捕房捕頭遣包探送至巡防北局請辦　 
[生死肉骨]  
　　昨日本館承白雲居士惠顧捐助營口西國醫院醫治華軍受傷將士經費鷹銀二百圓憫兵卒之傷夷傾金貲以佽助從此瘡痍頓起依然執戟荷戈烽燧可以掃淸江山得而水奠何莫非居士功德所施哉又永生利寳號助行營醫院經費洋銀二十圓陳君翰生助四圓林君吉初助一圓陳君關耀助半圓龔君竹朋助二角陳君詠榴助一圓錢太夫人周氏助一圓張君壽保助二圓無力鄉人助十圓張君韋承交來不書名鷹銀二十圓篷海居士十圓雖所助多寡不同而其行善之心則如出一轍也除分别塡奉收劵卽日彚解前往應用外敬列叙崖略以表謝忱 
[正名]  
　　十四日報載王蕉生因賭被捉一事兹據王言並不賭錢其爲訪事人之悮報乎抑别有王姓其人乎 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[命案彚誌]  
上江兩縣仵作本係劉鏞一人兼管而兩縣各有副仵去歲臘月望後劉鏞病故上元縣副仵由劉鉞承充江寗縣副仵中江某承充新正初二日上元縣禁内有永遠監禁之犯張某病故陳大令移請鄰封相騐江寍縣趙大令帶領刑招仵作詣上元縣署升座時已鐘鳴二下當飭仵作如法檢騐旋聞唱報騐得已死犯人張某仰面黃色眼胞微閉兩手微握肛門有糞汚委係因病身死並無别故大令親騐無訛並據同號犯人供稱並無别故各具委係因病身死切結當塲塡寫屍格飭差棺殮並飭地甲領厝義塚畢乘輿回衙忽聞人聲鼎沸有侯某老夫婦兩人並媳在大堂上攔輿喊寃蓋其子侯長林因屢犯竊案責押外所新正初二日病甚因飭傳其家屬領回家屬旣至業已病故大令聞之當卽親赴外所飭仵作騐明的係因病身死並據同號犯人供稱並無别故同具委係因病身死切結大令憫其貧苦賞棺一具當　　父母及屍　眼同收殮並同出具領結將棺領出安葬○又初四日洪武門沙子岡有某甲之子與某乙之子因嬉戲忿爭牽及其父助之爭　　之以毆甲乙毆傷當晚斃命初五日乙之屍屬奔赴江寗縣喊寃當經魯仲連其人赶至衙前爲之排解未知能免雀鼠之爭否 
[偷兒殘忍]  
狗偷鼠竊之輩居心最爲殘刻然値萬不可竊之人與夫萬不當竊之物雖殘刻已極亦未必遽下無情之手也乃觀金訪事人所述則竟有大不然者朝天宮後有某丐年已知命雙足潰爛十指斷落朝朝暮暮寸步難移時屆隆冬飢寒交迫日夜啼號悽楚之聲　堪入耳而往來道路者見之亦無不觸目傷心未幾粥廠開門此丐由人負之而去翌日仍在此處哭泣時則北風怒吼雨雪交加無褐無衣朝　保暮有某翁道經是處見而惻然立購棉被一條使彼禦寒另給靑蚨數百幷炒米湯一蓋丐不勝感激匍匐於腐草中叩謝不已至除夕路人見其直僵一勤手足如冰蓋因夜來有偷兒將某翁所贈之被及靑蚨一倂攫去丐無以禦寒至翌日已凍斃矣聞者咸惡偷兒之忍心害理痛馬不已 
[雛妓被圍]  
金陵自新年以夾天氣晴和遊人雜遝夫子廟前一帶藉覔蠅頭者倍於往昔各種花燈各色耍貨一路排攤求售密若繁星更有絲絃雜唱演說故事如入山陰道上令人應接不暇更有以廢童任人觀看藉以賺錢者四圍攔以麻索欲觀者收錢放入但見一年約十齡之童子坐於布圍中一絲不挂手臂全無兩脚可以代手取物又有賣弄拳棒者舞刀走索力健如猱遊觀者蜂屯螘集倍形熱閙初二日午後有雛妓三人自石壩街過文德橋向夫子廟珊珊而來一路尋芳欖勝行至廟前被輕薄少年團團圍住愈聚愈衆越三點鐘時圍在垓心進退不能自主忽有保甲總巡率帶親兵經過其處喝令拿人始一哄而散三妓乃破圍而出狼狽回家湘裙六幅已片片作蝴蝶飛矣 
[金陵官報]  
新正月初六日奏調兩江差委廣東候補道王秉恩到見並謝委江南粤軍營務處署無爲州石鎭見軍械所候補道楊禀知今日開庫皖岸督銷候補道　光瑜大通楚西掣騐候補道馬先松瓜洲鎭濬畬署淮揚鎭吳安康交卸回均見鎭不木釐分局直隸州劉運吉通判丁年銷採辦江西煤斤回湖北知縣胡子功均　○初七日委帶開濟兵船候選縣丞吳其藻叩謝廣東水師學堂駕駛敎習把總曹汝英駕駛學生曹汝垣管輪學生曹汝川均到見由粤奉塌調來省差遣分發湖廣記名提督張仲春到由湖南招募勇丁來省知州湯華袞禀知丁憂回籍守制○初八日署滯臺胡總理兩江營務處前淮揚道桂籌防局候補道沈洋火藥局蔡皖岸督銷李大通楚西掣騐馬候補道劉秉楨謝委赴江西勸捐廣東候補道王秉恩謝委總兩江營務處江南籌防局差瓜洲鎭謝濬畬辭狼山鎭曹德慶前　淮揚鎭吳安康分發湖廣記名提督張仲　均見九江道誠勲到見通判林介鑾奉委會丈通州蘆洲差卽辭縣丞鄒履和謝委轅下文巡捕○初九日署長江提臺彭楚漢會洋務局候補道黃由滬回州吏目戴福星禀知　　　胡廷玉於今日病故理問吳恩植禀知縣胡杰病故○　十日界口釐捐通判宋廷佐到○十一日總理兩江營務處辦水師學堂兼丁關掣驗會辦支應局回淮揚道娃　見當鎭道呂海寰禀　○十二日　運總督松到會候補道羅嘉杰禀銷總辦洋務局仍回會辦差○十四日江西候補道惲祖祁江西來浙江知府聯豫浙江來候選知府何　　同知黃　荃均滬來管帶水師左營蔣良眷知縣王廻瀾奉調來寗湖南縣丞馮汝梅均到狼山鎭曹德慶揚州營叅將廖德旺請補宿遷營遊擊李東武知縣汪如瀚解軍裝赴山東均　提督陳輝章銷假　 
 
 
 

Page 10

 
 
   
 
