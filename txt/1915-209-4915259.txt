# 1915 - 209 - 4915259

 

Page 1

 
 
   
 
 

Page 2

 
 
時評 
[天良（冷）]  
　　德皇之諭國民也曰天良坦白江庸之呈司法也曰本於良肊嗚呼天良也良心也果係何物耶 
夫人無偏僻之見挾於中無機變之念起於内出於自然之感覺者謂之天良與良心古人所謂平旦之氣與良知良能也然其人必先溺於物欲者不深則其夫良有時而發現即平旦之氣或得由平旦而來也若其人禀性已偏僻而機變之念又無時不動於中則欲其有天良其可得耶 
嗚呼以中國今日卑鄙齷齪之社會國中之人天良汩没久矣若提倡天良自是緊要特恐各人之所謂天良者仍一已之私意耳嗚呼是亦可懼 
[專電]  
　　北京電陸軍部叚總長續請開缺大總統又給假一個月着安心調養 
　　北京電薩鎭氷承督辦兵工廠之命大總統已飭財政部撥欵五十萬元以資籌辦薩又派蔣處長廷梓與韓科長春麟赴漢陽工兵廠詳細調查 
　　北京電公府軍事顧問及諮議官現已擬定辦法凡薪水在三百元以上者七扣五百元以上者六扣 
[戰電]  
　　其一（英人路透電） 
　　倫敦電英軍大本營路透訪員詳叙德軍攻擊胡巨時施用發火流質之情形謂德國於天將破曉之際先以重砲轟擊繼放極大之地雷砲旋用一種機械噴出發火之流質直向英軍壕壘衝來同時德步隊以火焰爲屏障攻入壕線亂擲炸彈毁其戰壕其時天氣猶晦兩軍惡戰情形殆難描述此次攻擊爲英軍所不及防守衛兵先未見敵兵忽見火球紛紛擁入於是英軍不得巳遂棄地而走但英軍第二道壕線終末震動後英軍從南面回攻奪回所失戰壕一部份德軍又在胡巨南面三次攻擊英軍地位皆被擊回（二日） 
　　巴黎電今日下午公報謂亞拉境仍有炸彈戰事亞貢戰事劇烈之勢未嘗稍減德軍進攻數次受阻而止伏斯巨法軍擊退猛攻之德軍四次今晚公報謂全陣線之砲戰不若前之活動亞貢西部有活動之炸彈戰事惟陣地並未移動（三日） 
　　彼得格勒電今日公報謂星期日終日惡戰俄軍仍在夏夫里東南之波里維資東面力拒敵軍前鋒俘敵兵五百人獲麥肯沁砲六尊德人曾調其大隊兵士從事大戰兩方面今正互相攻擊拉里夫河陣線之敵軍激戰數日後得向拉里夫河右岸進發現大軍聚於羅商境志在攻奪哇斯特蘭加南之枝路該處戰事異常劇烈維斯土拉河陣線之戰事俄軍在距華沙數英里之自洛尼西北及古拉加爾伐里亞兩處獲勝敵軍枝隊在美格吕其夫（華沙與伊凡哥洛半途）附近渡過維斯土拉河者已被俄軍擊退維斯土拉河左岸之俄軍在伊凡哥洛河渡口附近激戰後已退至較爲鞏固之地位維斯土拉河與布格河間之惡戰仍在進行敵軍進攻者均受挫而退布格河左岸之俄軍在恰爾姆北占據一新陣線未受阻撓黑海俄國驅逐艦今仍從事截斷土耳其石炭之來源曾擊沉滿載右炭之帆船二十一艘及毁建造帆船之船塢三所（二日）　　倫敦電哈米爾登將軍報稱八月二日英軍進攻澳大利亞及鈕絲倫軍團右翼土軍戰壕之新工程猛轟及炸地雷三枚後即占據該一部分尙有一部分則以槍剌衝擊之土軍未圖回攻（三日） 
　　華盛頓電阿眞廷巴西智利危地馬拉玻利非亞烏拉圭六國政府已應威爾遜總統之請派員會商解决墨西哥爭端辦法（三日） 
　　北京電英使署接二日公報如下七月二十八日軍械大臣喬治氏向平民議院報告軍械部之活動謂軍械部修訂現有承辦軍械之合同限期交件其缺乏機器工人不能履行合同之廠則由部設法接濟其所需今各廠之工力巳增多四萬人軍械部並招集製造彈　之工人十萬名以備將來並將全國分爲若干區彼此合力進行以增進來復槍機闗槍及砲彈之出額刻巳設立國有工廠十六所凡製造機器之大廠悉歸政府管轄此外尙須設立國有大廠十所以行英法大臣所議定之特别重要計畫此層乃英法大臣在法境會議之結果首相愛士葵在平民議院提出國會休會案時總論時局其言極爲樂觀坎拿大於新年時籌募短期借欵美金三十兆元澳洲刻募英金二十兆鎊之債欵印度亦募四釐公債英金三兆鎊殖民地如此就地募欵實從前所未有此舉旣免去英倫輸出現金之必要且有益於國外滙兌並可減少國内現金之需求拿破崙戰爭時之英國財政統計表刻巳發表國人讀之頗爲注意其時英國國債多至英金九百兆鎊而國家之收入僅有二百五十兆鎊至三百兆　不等兩相比較國債逾出收入之數三倍有餘一九一四年英國收入爲英金二千四百兆鎊左右開戰之後此數當不致有所變動今若國債增至三千兆鎊然亦不過較每年收入略多而已以　拿破崙時代國債等於三年收入者相差 
 
 

Page 3

 
 
遠矣以今比昔雖目下國民納稅以付債息之擔負較重然國民之財力亦較偉大非昔時可比也（四日） 
　　彼得格勒電公報記華少周圍接續惡戰情形謂德軍以極大之犧牲易得細微之進步拉里夫河陣線之敵軍在歇克伐河口一再進攻該地俄軍戰壕時得時失羅商東北兩軍以槍剌血戰勝負未分星期日渡過維斯土拉河之德軍占據美齊維資北面大森林之一部分死亡甚衆波里維資東面大戰正在進行柯夫洛西面戰事漸多俄軍於海上甚爲活動海面飛機數架曾在温杜附近攻擊一砲船迫令擱淺並驚逃齊泊林飛船一艘又飛機兩架中有一機曾翻落黑海俄國驅逐艦襲擊亞拉土里亞海濱毁帆船四百五十艘又海軍船廠四所 
（三日） 
　　羅馬電加狄亞山谷大霧十日今始散去意軍乃復行發砲猛攻希圖擊毁阻其前進之砲臺意軍奪獲米地太山乃一優美之戰績敵軍堅守其巓附近各高原皆安置砲位互爲聲援且無山路可行其可通至山巓者惟有險峻之山溝而巳故此處戰事外延時日互有勝負但意國亞爾泊兵奮勇上 
猶召集援兵屢圖回擊迨至今晚米地太山始入意軍之手矣奥軍用其愍不畏死之兵士猛力攻擊欲奪回西布錫山之要地但終無效果星期五夜奥軍屢作佯攻之狀 
终夜不已希圖擾亂意軍翌晨大隊敵軍猛撲西布錫山意軍發砲擊之意壕中步兵倐爾衝出夾擊進攻之奥軍前面及其側面敵衆遂凌亂退走據俘兵云奥皇禁衛兵一聮隊來此不久今巳全隊覆滅星期六日意飛機向里伐鎭擲落炸彈意重砲亦轟擊洛佛洛車站因該站火車滿載兵士故也（三日） 
　　亞姆斯特丹電德人自認在伏斯巨遭有損失公報中最可注意之一語曰拉里夫河陣線及華沙前均有小戰德人自稱在北境得有進步惟華爾斯區將軍之軍在伊凡哥洛之北止而未進公報謂柯凡士將軍在伊凡哥洛西陣線前獲有勝利俘敵兵二千人獲砲三十二尊麥剛森將軍之軍復遇勁敵德人謂德軍激戰一日後獲有勝利俄軍現正占守新陣地惟就公報中之語氣及俘敵人數之寡觀之足見德人所抱大勝利之思想今已縮小矣（三日） 
　　巴黎電法總統至比境戰地親以戰爭十字勳章繫於比皇胸前而言曰比法有相同不可解除之利害闗係（三日） 
　　倫敦電政府公報謂煤炭不許出口惟運往殖民地及保護國者不在此限（三日） 
　　羅馬電公報謂奥軍冀奪回來地太山與加拉哇諸要塞及加沙高原之西布錫山皆被擊退奥軍損失頗大意軍在加沙高原續有缓而穏固之進步星期一日俘敵兵三百四十五人（三日） 
　　其二（德人德文報專電） 
　　柏林電德皇於戰爭週年紀念日曾下諭曰余天良坦白可對上帝可對歷史云云德國各報皆恭讚此諭謂諭文字字出以莊嚴德皇寳愛和平之誠衷深信德國理由之正當及對於前途之希望皆根據於德國各界人民衆心一志而全國經濟與政財之狀况穏固無虞而發生者也全國人民則爲切求永遠和平國運發逹之决心所鼓動各報社說雖語調各異而與德皇同見則一也即全國國民亦然星期日曾在各處行禮感謝上帝之賜福德人且祈禱戰爭之速了各教堂行禮時備極莊嚴中有衣喪服之婦女甚多尤足令人起敬陸軍部曾於戰爭週年紀念日發表文告謂德奥軍經前星期戰爭後占據比土二萬九千方基洛邁當法土二萬方基洛邁當俄土十二萬方基洛邁當敵軍於亞爾薩斯及加里西亞僅占地一萬方基洛邁當今德國軍營醫院及用以工作之俘虜共有九十三萬八千八百六十九人前數星期内擒獲尙未解到營内者尙有十二萬人奥國則俘有六十三萬六千五百四十二人總計共一百六十九萬五千四百人德國之俘虜内有俄軍官五千六百員下士與兵卒七十二萬人奥國則有俄軍官三千一百九十員下士與兵卒六十一萬人總計共軍官三千七百九十員兵一百三十三萬人德國戰利品總收處於六月中旬收到所獲之野戰砲五千三百四十三尊機闗槍一千三百五十六枝尙有若干現由德軍用以擊敵確數未知大約共有砲三千尊又機闗鎗三千枝德政府是否將答覆美國牒文尙未决定須俟美國致英牒文宣布後再行核奪外間所傳種種消息皆不足信（二日） 
[東方通信社電（日本人組織]  
　　北京電大山山縣兩公爵本日午前十時偕同入宫奏報昨日往勸首相留任顚末並答日皇之諮詢後就時局種種協議午後山縣公爵又往訪問大隈首相對談至一時半之久又本日政局未見何等發展（四日） 
　　東京電大隈首相對於元老之勸告答覆俟明日（五日）内閣會議决定向後之方針然後回答以今日之形勢觀之留任與否尙難豫測（四日） 
　　東京電日本陸軍省决定設立臨時軍備調查局（四日） 
　　北京電陸軍段總長因病請假現正靜養乃外間有段總長與袁大總統反目之說故段總長特發表長文之宣言書力言與袁總統闗係之親密（四日） 
[公電]  
　　北京段祺瑞電申報館新聞報館時報館神州日報館時事新報館鑒二十年前大總統在小站練兵時祺瑞以一武備學生充下級武職與大總統素無闗係乃蒙採及虚聲召赴小站立委爲砲隊統帶遂歴充統制各要差不數年由千總微秩擢道員總兵副都統及大總統還山再出祺瑞復見任湖廣總督陸軍總長以大總统知祺瑞之深信祺瑞之堅遇祺瑞之厚殆無可加是以感恩知己數十年如一日分雖部下情逾骨肉近半年來祺瑞因吐血失眠形體日羸而國家建設伊始自量精力實難强支何敢以病體戀棧貽誤大計不得已籲懇息肩藉資調養爲將來圖報之地進退皎然差堪自信乃旁觀不察謬施揣測而包藏禍心之某報紙等尤信口揑造以挑撥離間之詭計直欲誣罔祺瑞等於忘恩負義之徒人心叵測何竟至此甚至僞造爲被人行剌之謡更屬毫無影響祺瑞本一軍人義在服從命令他非所知至於報紙毁譽素不注意乃近來愈說愈奇逈出情理之外難免非别有用意之處不得不略表心迹以息譌言至於明逹君子固當早諒鄙心不待煩言而解也祺瑞江 
要聞一 
[歐戰一年之解决問題]  
　　大陸報著文評論一年戰局文曰歐洲大戰至今日適届一年交戰國兩方面之宣言各執一詞德奥語人曰吾豈好戰哉特自衛耳協約國則曰吾爲保障弱國生活之權利及維持世界之文明起見而作戰耳豈有他哉溯自宣戰以來全世沸騰天地變色生靈塗炭於戰場不知幾百萬焉金錢擲諸虚牝又不知幾千萬焉惡戰一年即其所解决者果何在耶世之慈善爲懷者深願戰局早了雙方不遭國家傾覆之慘禍惜抱此意見者以中立國人爲獨多若交戰國人民雖受一年戰禍今猶盛氣移言謂不吝何等代價苟不戰至完全勝利必不甘休也以言代價則無論孰勝孰負雙方皆遭不可思議之損失故一般中立國人推論禍源輙痛惡甘爲戎首之方面願其失敗以儆後之輕啟釁端者特喪師失地固屬秉權者之咎由自取然小民何辜受此荼毒此亦仁者所宜垂念者也一年來生命金錢犧牲之鉅爲歷史所未有而交戰國不厭戰禍雙方猶各作必獲勝利之想各以　出有名爲言各望敵國之屈伏吾人遥察之覺雙方勢力相埒尙無軒轾之可分然則何者爲戰事之結局乎吾知雙方必各自言曰將來之結局爲吾人之勝利吾將進而詢之曰得最後之勝利在何時乎以何法乎有何代價乎吾知雙方若無忽遭崩潰之禍者則戰局决無大勝負之可言苟彼此相持至三年之久果如吉青納氏所預料者則兵士死傷之數當不下三千六百萬人人道之痛苦至此極矣若至三年雙方尙各不相下試問雙方尙能續戰乎此吾人所欲知之者也吾人觀於此戰愈知國際交涉與世界難題决非戰爭所能解决以戰事解決爭端不獨不能解决之且適增其糾紛而巳 
[波蘭之逐鹿談]  
　　華德日報曰歐洲戰事自始迄今屈指計之業經一載而此第一年之戰事則結以久所力圖之勝利卽據德國海外通電社之報告稱奥國馬隊巳入魯伯林是也來電雖僅言馬隊佔據該巿而未舉其詳然巳不啻明示俄人自行退出其在魯伯林前之陣地奥國馬兵方得追逐引退之敵而入也一年以前開戰之始奥匈之目的旣在進取該巿旋因俄軍勢大力不能及不得不調回其軍隊今者奥國馬兵旣巳取得一年前所求不得之巿則奥軍統帥約瑟飛蝶南大公亦足以名譽已復自豪矣然此次大公之勝利亦實賴有波蘭各戰地统兵大將和衷共濟之功本報因其四面環攻俄軍之勢類如逐獵故特以波蘭之逐鹿名之 
三十五年前德國見有薩爾馬提庫氏所具名之傳單一紙其中有野戰軍計畫之特徵今日德奥兩國大軍之聮合進行即以此爲本惟有今年戰地之眞象大有變更耳曩者據俄人所視當開戰伊始退出者爲堂奥以外之地及亞力山大第三踐祚以後此意已變蓋彼意當以攻代守也故嗣後特派大軍攜多數砲隊駐紮波蘭並建築戰略上應用之鐵路自此以還俄人在維斯土拉河與布格河之間設有一種要塞隨時可由其地分途進攻或南或北或西無不行動自便矣 
德奥兩國參謀部之戰事計畫自開戰伊始旣有若勝俄國須南北同時進攻布勒斯特之俄軍陣地殲滅維斯土拉河流域所有之俄軍苟不能得此則縱有種種勝利亦無闗重要猶如捕鱔之僅捉得其尾者苟不得其頭而緊裹之則鱔終必滑然脫逃俄軍在東魯斯洛茲加里西亞等處屢次大敗之後卒然仍得遁入其在維斯土拉河與布格河之間之阵地者亦猶是也其間陣地雖有自南而來較易行近故當倍姆愛苿莉將軍約在布格上游作戰於考維爾時約瑟飛蝶南大公旣進攻魯伯林馬克遜元帥亦即進攻恰爾姆也（未完） 
[中華實業團環游美國紀程（本報旅行記者抱一）]  
　　中華實業團自五月三日抵舊金山後小住七日即向南美進發茲於六月三十日周遊全國告竣返舊金山記其所至地點及勾留日數如左 
　　舊金山及屋侖七日 
　　勞舍鉅連二日 
　　三的哥一日 
　　紐奥連二日 
　　孟勿斯一日 
　　聖路易二日 
　　芝加高四日 
　　鱉子堡二日 
　　華盛頓三日 
　　包的茅一日 
　　費蘭特費二日 
　　紐約七日 
　　樸洛末騰斯一日 
　　波士頓四日 
　　思潑林非疉一日 
　　思紀奈台一日 
　　白弗羅二日 
　　迭脫勞哀一日 
　　克利和蘭一日 
　　聖保一日 
　　都六次一日 
　　司波根二日 
　　西霞德爾二日 
　　砵侖一日 
其次序係由西美南行繞其邊鄙而抵南美折而至中美復折而東以逹大西洋沿岸諸坡旋復折而北繞其北境以返於西美其間白弗羅等巿隔湖與英屬坎拿大爲隣巿人導觀世界著名之奈格拉瀑布時嘗渡湖一至坎拿大境且承坎人電我駐使邀往小住行期匆追未之能應此次美國全國傾誠相待樽酒酬酢殆無虚日统計之如此 
　　正式宴會四十次 
　　非正式宴會三十七次 
　　茶會及國游會十三次 
　　談話會十二次 
　　觀劇二次 
　　聽音樂會一次 
　　觀足球會一次 
團員各抱其攷察之目的或農或工或商或敎育所至招待員分别導觀計觀商店學校農場各不下數十工廠多至百數十處其專函邀往參觀而未能應者尙不知凡幾也省行政長官有遠至數十里外迎送者巿長則有親爲司機行車者然美人之視其長官殊淡然彼所尊且敬者獨大實業家若嘉南崎·摩根·陸克和蘭辈大發明家若安迭生輩大敎育家若愛利握脫（哈佛大學校長）輩所至一出席則羣起山立一發言則掌聲雷動而行政長官曾不足邀其一盼所謂民國眞精神者其在此耶 
實業團旣返舊金山宣告解散團員或先歸或留觀博覽會記者旣爲其中之一員獲親覩美國各種事業之盛况容當陸續貢其所知以供我讀報諸君之研究耳 
雜評一 
[公平（無名）]  
　　或問何謂公平曰不私不偏之謂也雖然今之是非亦歧矣此亦一是非彼亦一是非是其彼之是者又是其此之是者是彼而非此又是此而非彼兩是而兩非之可謂不私不偏矣然亦可謂公平乎曰烏是何言 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日新約實行前之協商]  
　　中日締結新約後闗於實行此項新約雙方須有事前之協議聞外交部日使館之代表爲此巳有數次之會商雙方會議中有最注意之一事即山東增闢商埠是也日本政府於交涉未解决之前曾一再宣言闗於山東方面除繼承德人所已得之權利外絶不有所要求及條約公布乃知此宣言之不確蓋以日本之意志中國須與日使協商之後始可决定山東省内開埠通商之事（條約第一欵第三條照會附）開埠通商本中國一般之政治德人前此並無闗於山東一般之政治要求協商之權利日本此項要求之用心無非欲中國承認山東施行政治須受日本之指揮如南滿之例而巳現在雙方闗於此一問題正在進行討論之中大約山東開埠地點經已决定惟闗於商埠章程現在極爲注意此外闗於南滿東蒙所締條約施行之章程雙方討議較爲困難緣日本欲獨占南滿之租地旅行住居及經營各種事業之權利及東内蒙古之諸種特權惟以中國向與各國訂有最惠國條約處處皆有顧慮未能一一滿其欲望然此等章程現在仍繼續討論須趕於八月二十五日之前决定因條約中明定三個月後實行之文也照現在雙方討議情形而論大約於此限期内一切條欵均能協議妥洽云 
[公府將裁撤之會議機闗]  
　　政府爲計政費之節縮并圖政務之便捷所有駢枝並重複各機闗已次第酌量裁併茲探聞公府之會議機闗目下將歸裁撤者如左一政務討論會此會自政事堂設立後即行創辦屈指已及一年餘會長爲阮忠樞副會長爲凌福彭會員約三十餘人創辦之始每星期開會一次或二次不等唯入本年以來因政事堂有國務會議之組織凡一切政務重要案件均交國務會議討議而討論會已等於贅疣計未開會者已逹數月之久一財政討論會此會自去年秋始行組織會長爲現財政總長周學熈周當時尙未長財政充任該會會長主計局局長吳廷燮爲副會長會員僅十餘人凡財政一切計盡無不經由該會議决始克實行一時頗有勢力然自周長財政後對於財政上整理握有特權並自在部設財政研究會該會會員已半聘充研究會會員而該會遂等於無形之消滅一外交討論會此會由去年秋冬之交陸子欣由歐回國後始經組織會員不足十人其名義雖在討論闗於外交一切案件然外交案件之重要者均由總統臨時召集秘密會議議辦不重要之案件又半歸外交部辦理故該會亦無何等顯著之勢力勢必歸於淘汰而後已 
[軍學不適用孟子要略署綏遠都統潘矩楹]  
　　呈總統文云竊查學校章程中學以上不廢講經陸軍學校則注重學科術科　　尙武固當如是近讀政事掌禮制　核議加隆闗岳祀與呈文内稱闗岳並好左氏春秋同爲聖門之徒亦非武之一端所能　其爲人則必武逹文通方能抉世翼敎春秋尙矣而卷帙繁重陸軍未宜朱子有言大學諸生看者多無入處不如看語孟者漸見次第可知語孟尤爲切近故朱子有孟子要略一書成於紹聖三年自來著　文者皆未著於錄蓋佚亡久矣而年譜固明明可考也前清劉傳瑩於孟子集註考證内搜出排比或審共分五卷首性善而終之以聖賢異端之盡性拂性眞德秀序言之綦詳湘鄉曾文正復疏明分卷之大指校刋以顯於時矩楹間嘗研求是編覺倫常綱紀之大世道升降之原天理人欲之分誠如朱子所謂首尾相　脉絡相貫揆之國體亦適相合而不相違爲卷五爲章八十有五較之七篇尙省一百七十五章學時學力均無浩費以之頒布陸軍中學及師旅團營各講堂作爲修身之課其裨益於軍人者有四守性善之說不至爲惡一也明順受其正之理不至行險徼倖二也推今人乍見孺子之心不至無禮則葸三也逹先覺後覺之　良知良能之要而皆歸之仁義不至中無所主四也立身在是保邦亦在是矣在首羅忠節講學湘中治兵南服一時弟子類皆本其所學建立偉勳日本明治以來學者頗宗陽明之學維新將帥多出其中况孟子以至大至剛之訓秉不移不屈之節本此敎誼輸入軍人豈僅忠信甲胄禮義干櫓之選也雖朱子自謂顛倒聖賢成書此爲未安然武成登考正之篇戴禮具詳節之本古今有之况原爲孟子之言　義殫浹語類稱此書不獨義理精明又且是甚次第底文章熟　後便見自此也能知作文之法與其雜　講誦或失則支或失則蔓不如仍先賢先儒之舊發其精神益其道德方今敎策莫先於是惟坊局都無單行本茲由集部鈔出與金氏集註内微有多寡之不同而尙不失紫陽之旨謹敬恭錄進呈睿覽寸光之目一得自効是否有當不勝屏營待命之至聞已奉批令孟子要略一書注重心性於義利之辨特精近代通儒推挹甚至該都統請將此書頒發陸軍中學及師旅團營各講堂以資講習自係爲振勵人心挽回頽俗起見用意亦未可厚非惟陸軍學術重在增進軍事智識雖亦以道德爲根本究不尙心性之空談况現在各學堂功課門類甚多授受時間已無餘暇若再加添此項課本轉恐有妨正課所請頒發之處應母庸議此批 
　　師範亦宜於邊地敎育日前察哈爾署都統何宗運曾擬具察哈爾漢蒙敎育辦法四端呈請核示當奉批呈悉所擬敎員由總管等選舉一節與辦學通例不合未便准行師範學校辦法交敎育部核議具復餘准如擬辦理並交敎育部蒙藏院查照此批近聞敎育部已遵令呈復原文略云伏查籌設小學以預備師資爲入手辦法邊地敎育取材至難養成之事尤不容緩所擬於區會設立漢蒙師範學校一節至爲扼要自應照准如擬妥速籌辦惟查所擬由各旗羣選送入學辦法核與現行師校招生資格稍有不符畢業後兼在本旗檔房供差一節於小學敎員職務似亦不無妨礙畢業以三年爲期較現制師範修業年限過於減缩科目課程自不能無所更易以上各節爲因地制宜起見擬准暫行變通仍應由該署都統將全校設置編制敎程等項專案咨部查核轉行辦理以收實效至所擬各旗羣小學敎員由各總管選舉一節有違定章自應遵照批令咨行改訂以免窒碍此外各旗羣設立小學及改高等小學爲區立中學又各縣學校一律兼收蒙人子弟等項辦法查核均屬妥協擬即遵令咨行查照切實籌辦以宏敎育云云上月二十九日已奉批令准如所議辦理矣 
[傳詢知事之笑史]  
　　日前傳詢免試知事中有某知事以現任資格列入某巡閱使保案中來京候詢内務部適接到該縣人民禀控各欵劣跡甚多朱總長以控案中是否屬實一時無從證明惟目不識丁一欵則極易辨别於傳詢時即以此此禀交令閱看該知事瞠目不知所對朱總長命其照禀中所控之欵自行筆答該知事擎筆良久塗十餘字除叩求恩典一語外皆不成句法朱總長復檢茯履歷中云曾入學因詢以入學何年該知事答云宣統二年朱總長云宣统二年科舉早已停止你何由能入學該知事改答云光緒二年朱總長云照你年紀光緒二年你不過十餘歳早年入學文理應是通順今何荒謬若此該知事答云總長面前不免有所矜持朱總長云照你文理做一小學生恐程度尙欠缺些何能做知事該知事云做知事要想進賬多些朱總長一笑黜之此雖笑談然實事也 
[兩法師之歡迎會]  
　　日昨（八月一日）在京沙門居士在宣武門外江西會館開歡迎諦閑顯珠兩法師大會與會者約有八九百人之譜（樓上特設女賓席）濟濟蹌蹌頗極一時之盛下午一時餘開會首由孫君少侯報告開會宗旨大旨謂吾人所以歡迎兩大法師者其故有二（一）歡迎兩法師之道德與學問（二）歡迎兩法師北上提倡講經風氣兩法師學望交隆此次來京講經實爲佛敎前途之幸兩法師此次在京講經擬定講演楞嚴經約五十日可以講完蓋以此經甚爲詳備於聽者大有裨益也繼由何君　威讀歡迎詞佛敎會某法師讀頌詞深致歡迎之意乃由諦顯兩法師先後演說演說曁畢遂宣告散會 
諦閑法師之演說先述己身入敎原因謂曠觀正法已去像法亦去茲當末運正及鬥堅壁固之時代歐西戰事未平我中華民國國基方定荷蒙孫少侯先生函邀我二人入都宏敎爲維持宗敎之起點並承諸大君子曁諸山長老開歡迎大會我一人將何以圖報諸公耶諸公須知我佛敎乃無用之敎敎徒是無用之人餘未敢說惟將山僧個人論之諸公今日一番盛意使山僧抱歉良多愧無立身之地矣竊惟山僧是溪壑之朽材國家之棄物追念幼時讀書嘗思將來爲有用之人及至弱冠聞舅氏言爲官者不免欺壓良民營商者不免騙人財帛此皆損人利己均非正當爲人到不若從我學醫若肯慎己慎人亦可立身於當世也我心肯之遂依之一日晨間見病者就診至晚間聞訃心竊疑之問舅能醫命乎舅無以對從此私謂醫亦無能立於當世也年二十送老母後遂投無用之敎而學無用之人三十餘年竟成國家棄物諸公欲知我佛敎是無用之敎乎試略言之云云以下詳論敎理因詞長不備載 
[濮陽可工與近畿河防]  
　　直隸朱巡按使及濮陽在工人員電告河工出事請飭徐世光督辦迅速赴工業誌前報茲據要人消息云濮陽所出險工距合龍門口尙遠幸前次承辦堵築均係河防老手巳預定防範之策綠去歳興工正在嚴冬趕築堤埝不能不取凍土六月合龍之顷徐世光督辦查看金堤情形即查出東壩東端無水之處將來恐有危險因於該埝後身遥築圈埝一道形如偃月爲先事預防之計近一月以來各處大雨水勢大漲果由該處坍刷約百丈幸有圈埝未經溢出近日又聞水勢漸減大溜仍趨入正河餘波衝入圈埝基根而止急流旣未灌入築合諒易著手徐督辦刻正籌議近畿河道開辦一切手續病假尙未期滿日内仍擬力疾赴工兼查勘善後各工或不難化險爲夷云 
徐世光督辦回京復命後旋卽奉令督辦近畿河防工程聞此項經費約定二百萬左右按照工程進行情形陸續籌撥惟開辦費須由財政部即行撥付以便着手興工至辦公場所則設立於京師徐督辦現擬從事組織大半由濮陽黄河工程處人員調充以資熟手其辦事章程亦已詳細編擬不日呈請公布 
[膠即間重罹浩刧]  
　　山東膠縣即墨縣諸縣自去歳天災人禍相繼交乘人民之蕩析離居委頓溝壑以死者不知凡幾迄今數閱月方能稍事休養詎意滔天水禍又復重行蒞止據聞上月二十九日膠即大雨如注至夜間一鐘勢益淘湧刹那間水至五尺有奇膠縣西南闗爲商務殷盛地點是夜倒塌房屋二千餘間所有巿房幾已淨盡災情之慘視去歳濰縣壩崖相彷彿人聲鼎沸慘不忍聞其斃人若干容後探誌並聞膠濟路亦被淮水冲毁一段有數丈之遠 
日前平原縣境亦得大雨一晝夜始止城廂内外平地水深一二尺坍塌房屋及漂没貨物甚多其四鄉低漥之地則水深數尺田禾被水淹没者不少恐不免有成災之象也 
[東三省水災續誌]  
　　奉天本月中旬陰雨連朝鴨綠江水陡漲數尺以致安寛桓輯莊復各縣大遭水患各該縣知事巳紛紛電報災情巡按使電令速辦賑撫現安東縣程知事莊河縣齊知事均赴各屯調查災户一面禀請將雜糧禁止出境此東邊各縣之災象也省城附近各縣現亦連日大雨巨流河一帶頓成澤國無論農田浸在水中即京奉鐵路亦被衝壞數丈以致車不通行他若渾河左近雖有堅固之堤防然被水衝刷巳有決口之虞蒲河沿岸水稻居多秧在水中亦巳多日鳳凰城附近之安奉路線被水衝壞二十三日早由奉開往安東之火車至鷄冠山站停駛同日由安東來往之火車亦在鳳凰城停駛至二十四日上午十一鐘時始得修竣通車 
本溪湖太子河因雨水汎溢該地巿街之一部分被水淹没由該地至牛心台之輕便鐵路亦被損壞多處太子河下游即遼陽地方亦遭水災地畝淹没農產物損害不少京奉鐵路新民屯附近年來屢患水災此次大雨柳河巨流河均水勢汎濫若白旗站一帶已成澤國路軌上淹水深至二尺家屋塌壞農產損失甚多 
吉林松江水漲已誌前報茲聞此次大雨省北如大荒地下漥子省西如樺皮廠崔家屯蒐登站等處河水一併漲發凡臨河最近之田禾又損傷不少而被災最重之處爲樺皮廠東北一帶刻間平地尙有積水深至二三尺者值此暑熱之時不待水消其田禾早巳腐爛惟東南兩路山地居多尙不至遭此慘災也 
[四川兩知事自殺]  
　　殷有澂昨（七月十九日）初更時省城總府街第一樓側楊姓庽内有一江西人殷有澂字連生寄居于此已有多時殷係滿清官場年約四十餘日間新掛牌委署遂寗縣知事即於是夜瘋魔將寢門緊閉用刀將自身割剌數十傷自言自語閧鬧一室經同鄉多人毁門入室施救見血流甚多狼籍不堪當卽報知巡警查看以傷痕甚重復電知成都地方檢察廳會同赴楊公館檢驗傷痕殷自云請着人將我口供逐一寫明並云伊前生係雲南大理府知府誤殺無辜十餘人今同來索命今生曾任四川新繁知縣任聽管帶方標出外查場在青牛場妄拉五六人回署誣爲棒匪不究虚實立斃杖下隨後乃知是朝山的人民經我寃枉死了齊來索命等語并請衆將所言登載報紙又云伊尙有胞弟殷楠舫現在家鄉託衆帮伊寄信回家勸我胞弟不必出外作官言畢上床迷臥若甚酣適並聞殷初閉門自戕時先書一聮置棹上其聮云衆口竟成三字獄一身何作萬人仇此雖爲因果之談然已喧傳於川省矣 
　　婁麗霄前渝警廳行政科長署梓潼縣知事婁麗霄到任年餘日前交缷回省僑寓湖廣館街福鑫旅館於舊曆六月初一午前十二句鐘忽發譫語旋執刀自刎血流如注登時暈倒在地當經僕從飛請中外醫士施治據醫士云喉管已斷難以救治現由該旅館主報請警署派員往勘矣 
[武昌儲金團今始成立]  
　　武昌爲東南大都會救國儲金團遲遲至今始報成立於八月一日開成立大會在不知者莫不謂武昌人民不知愛國放棄責任難免不多所訕笑殊不知紳學商各界之熱心者早於兩月前紛紛籌集送存漢口中交二行爲數已有二三萬元至儲金機闗所以延未成立之故乃因軍巡兩署以儲金恐與勸募公債有碍曾飭商會總理殷友于須俟公債繳解後再辦故前此商界公舉殷友于紳界推舉王用賓組織儲金團迄未實行也茲殷王二君見公債已經辦畢爰邀同各帮董議董及一般巨紳議定協同籌辦武昌救國儲金團即以商會爲事務所一日開成立會（亦即在該會議事廳内）軍政學商各界到會者共二千餘人當場收現金一萬餘元認儲待繳者四萬餘元所有認儲細數不及備載 
地方通信 
[蘇州]  
　　機業風潮將平蘇垣機匠罷工迭誌前報茲聞警廳前在龐正裕紗緞莊門首拘獲聚衆要挾之陸阿雲陸阿水洪五福洪濟發吳阿盤鍾小弟蘇正元徐榮卿顧培記傳桂生余福林陳金生王阿三戴阿水等十四名前晚由司法科長謝藍田提訊各人供稱實因米價昻貴工資所入難供事蓄並非好事謝科長於訊供後卽備文移縣發落昨日經知事署承審員鞫訊供與前同内有陳金生一名係因人多誤拘令具保開釋其在押十三人之家屬羣往杭筱軒處懇求保釋一面在雲錦公所會議到有緞業李星記杭祿記等數莊之領袖議定花緞加二十一文一尺素緞加十四文一尺當場表决衆皆贊成遂推舉杭筱軒至吳縣知事署孫縣長議商辦法並請將加價情形出示佈告所獲之十三人請求從寛發落孫知事允許後即率領衛隊赴公所當衆宣佈囑令限（三號）一律開工違者定究衆工匠均一諾無詞現此事巳平靜各機房亦已照常工作所有在押之十三人將即日發落矣 
　　警廳長交替紀警察廳長孫志鴻自接與崔怡庭對調電報後即在閶門外英美烟公司東邊組賃民房爲公館並令各科趕辦交缷公事刻巳辦竣新任崔廳長昨晨由寗領憑來蘇庽閶門外大馬路惠中旅館即乘轎入城謁見道尹禀到順道訪謁各紳士下午又至道署暢談良久聞崔定八月七號履新 
[南通]  
　　南通風潮之慘刼二十八日早晨風雨漸大午後暴雨狂風勃然齊發海潮因之陡漲一丈餘高將合興頭圩同興二圩盡淹没於水窟之中在圩各户計一百餘家所有男婦老幼全數漂泊水面一盡夜之久至二十九日午刻潮亦漸落計合興圩八十餘户房屋盡倒傢伙雜物隨水漂去杳無蹤跡者不計其數人口隨波溺斃者無算同興圩距江較近首當其衝受災尤劇該圩向有五十餘户今由沙總查見者僅有二十餘户之人口其餘惟見空地一方現潮尙未退又聞姚港放賑諸君回城報告謂小洋洞子褲子各港水尙未退田禾之淹壞固不待言房屋衝倒亦十有八九各災民尙在水中嗷嗷待哺慘不忍覩茲錄縣公署上省道電禀云勘日一周時狂風驟雨繼以大潮沿江一帶復成巨浸漂没居廬淹斃人口不可數計今晨赴水往勘慘不忍覩即飭警會同各港董事詳查户口一面召集地方紳商趕辦急賑收埋溺屍並先行設法疏消内水圖萬一亡羊之補牢除俟查明确情詳報外謹先　陳再電巳不通改用快郵知事盧鴻鈞叩豓並聞該縣之救濟會亦已成立矣 
[揚州]  
　　議辦露天敎育江都縣敎育會長焦汝霖君日前提議舉辦露天敎育及巡廻講演一案略謂各巿鄉風氣不開所有私塾亦非城區私塾可比各鄉塾師之敎授無一合法者各鄉新辦小學 
 
 

Page 7

 
 
學生人數亦多不足額查京津等處　辦　天敎育由各區敎員分擔議務獲益匪淺擬請由各區小學　員　　　　由春季　秋季　刻較長除風雨星期不計外每日於校　終了後約午後四時起擇取　當隙地實行敎授二小時零星用費由會籌　并請公推講演員分地輪講以收觀感之效云云現已公　議定　請第一區敎育會召集在城各校校長敎員共同　織露天敎育團每日敎授兩小時後再由講演員隨時接講並擬先於城内馬神廟前試辦大約暑假後即可實行矣 
　　槍斃盜首一名東鄉浦頭紳士張　煥家於前年冬間被匪搶刧一案迄未破獲今年張訪明案内盜首　全堵因另案爲泰縣捕獲遂禀准泰縣將袁解揚現經周知事審明確係正盜詳奉馮將軍齊巡按批准就地處决以昭炯戒昨晨（一日）九點鐘將該犯綁赴行刑地方槍斃矣 
　　舞台勒令停演廣陵大舞台前次憲兵與步隊衝突一事巳爲省垣憲兵陳司令查悉以禍由該台所　特禀陳齊巡按使飭行來揚不准該臺開演免致再生事端聞警察四區朱區長已奉到公文前往勒令今晚（二日）停演 
[杭州]  
　　織工罷工風潮巳平息緯成公司於上月二十九日因　工朱勝和王阿寳翁坤發沈永泉張今水胡長生等六人自進公司派機上工以後每每無故不到如將該機招他工派　彼等聞信又到公司上工如是者巳經數次該公司爰將朱勝和等六名除名朱等遂於三十日晚糾集公司全體織工在新巿場其一　聚茶商議同盟罷工當由崗警飛報二區警長率警前往彈壓朱等託言天竺進香旋經勒令解散翌晨該工人等又復四處散布謡言沿途攔阻到工之人不准工作而在公司工人亦有膽小不敢工作者數十人是時該管第二區第二警察分署探悉該工人等在菜市橋茶集當卽派警馳往捕獲織工夏洪春　榮生等十一人帶同到署竭力　　並布　止同盟罷工條例令該工人等照常工作該工人等　被爲首織工之脅迫不敢到工旋由曹　　親自率同該工人等到該公司簽名悔過即日到工聞昨日（三號）巳照常工作矣 
　　屈使電報海塘出險情形屈巡按使自接吳政務廳長電報海塘出險情形後旋即電呈總統原電云大總統鈞鑒竊臨海行次據政務廳長電稱海寗海鹽一帶連日颶風怒潮異常猛激爲十餘年所未有致冲決石塘潑刷附士多處潮水内灌疊據知事塘工局長先後告急等情查浙省塘工年久未有大修險象早著疊經派員勘估據報急修工程應需二百八十餘萬當經擬請撥歀三十萬擇要興修以財政窘迫尙未奉部核准不意猝遇風潮竟至出險深滋慘悚除分别電飭星夜搶堵並將詳情具報再行核擬請示外謹先電呈 
[安慶]  
　　火藥庫忽然暴發皖垣北門外菱湖嘴地方有火藥庫一所計屋三重前重看守人居住中後均儲炸藥火藥日昨三十一號下午中　藥庫中之炸藥忽然暴發五箱將屋椽　壁全行炸毁　近居民聞聲異當驚駭惟幸未傷人當由該庫看守人報由北署警察告知警廳帶同警士多人前往勘驗并無他異據云係因关氣炎熱藥性暴裂所致 
[武昌]  
　　征收局長辭職觀卾省財政廳長張壽　蒞任後即傳言各征收局局長將大有更動頃聞漢口北段征收局長江紹墀原兼任巡按使署實業科長日前進見張廳長强謂其公事太忙並詢以能常在漢局否　似有諷其辭職之意又武穴征收局長費　楷在前廳長胡文藻任内以財政廳總稽核兼辦漢口片收北局聞短少甚巨胡反於去任時復調辦比較最旺之武穴現費聞張廳長派員調查其漢口短收原因自知不免巳與江紹穉　提出辭職書惟張廳長允否尙未發表前辦羊　峒茶釐局及漢口　段征收局現充府河口征收局長之張寳齡前清本卾省一窮佐貳因乃兄張壽齡一躍而爲財政次長遂獲迭充最優釐差刻以宦途風波險惡亦詳請辭職聞其到府河口不過匝月張廳長擬批飭慰留 
　　漢臯今年茶業談漢口運銷外洋之頭二春茶刻下均巳售畢只三春茶尙未售盡此茶亦名子茶汁味不濃向來行銷有限本年因歐洲需茶故略能行銷聞華洋試茶公會刻因茶巿巳至末日將近停歇所有上海香港天津各埠派來之品茶洋商均巳紛紛歸去據該公會報告本年漢口運出之兩湖贛皖各茶較上年約多十一萬數千擔華商獲利亦較往歳倍蓰又聞今年華商業茶者獲利當首推花箱茶（卽茶末西人用以壓磚茶）緣前值頭茶上巿時價值昻貴洋商咸不敢多購上等茶爭辦花箱致其價由十餘兩漲至二十餘兩各茶商無不坐獲大利現洋商收買已足花箱銷路漸滯價亦日跌矣 
雜評二 
[世界之週年兩紀念（默）]  
　　歐洲以砲火交戰已一週年矣各國報紙皆爲文以紀念之我國亦有所紀念乎曰有去年廣東大水今年又大水矣去年湖南大水今年又大水矣去年東三省大水今年又大水矣去年山東膠即間因大水而民遭兩重之難今年又因大水遭難矣直魯豫之濮陽河工前因大水屢次決口今年又因大水決口矣每年必有一次之水災豈蒼蒼者以此垂戒耶抑週年紀念之不可無也 
嗚呼歡洲之週年紀念也以砲火我國之週年紀念也以水災是之謂世界兩大紀念 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱大風記（九）]  
　　天災固不可逃 
　　民怨亦不可結 
　　上月二十七夜及二十八日大風爲災上海華界租界及附近海濱所受損失已迭詳前報茲再將昨日所得種種報告分别錄後 
　　川沙閙事詳情川沙鄉民聚衆入城要求撫恤昨報已的略紀之茲得詳函謂川沙僻在海濱受災較烈欽公塘以東海潮淹没其低窪之地經兩盡夜水始退盡棉稻已多損壞該地居民多係農佃十之八九爲草屋隨風飄颺不留一椽火灶臥榻並遭坍毁二十九三十等日農民地保董事紛紛向縣署報告適縣知事范鍾湘於一星期前赴滬未返三十日八團鄉民鳴鑼聚衆蜂擁至董事顧蓉江家請求急賑顧董好言觀慰謂應候縣長自滬回署後電省請示辦法遂名散去三十一日鳴鑼者由八團迤至九團是日下午有八團鄉婦數百人赴川城至東門外被巡警阻止其懦者畏而散去并有被警拘住者其悍者反毆巡警謂我輩出捐稅豢養爾等今日我輩自己苦無食宿爾等尙欲逞威乎一擁入城至縣署大堂者五六十人經署中科員王東笙諭以已專人去請縣官回來三四日後自有明示爾等可好好回去始唯唯而退當晚范知事回署八月一日清晨范知事即下鄉查勘帶領水陸警察數十名並以牌示兩塊爲之先導令民母得滋擾詎出東門直往海濱至白龍港地方漸見婦女麕集軟勸硬嚇不能解散范知事見勢不佳折回合慶鎭顧董蓉江　午膳是時婦女愈聚愈衆約有數千人街衢塞滿董保吏役再三勸諭均置不聞范知事欲登轎返署各婦女擁毁其轎並有兩婦扯住其手經該處董事搶護范知事乃出後門而去坐水警船回城嗣各鄉婦復欲大搜顧董家必得知事而後巳時夕陽漸西多數旁人竭力勸解始漸漸散去惟有百數十人往北至九團董事徐北屏家滋鬧謂一求董事請官發賑一求董事請官減輕米價免除捐稅昏暮而退是日並有高昌鄉徐家路鎭婦女七八十人逼迫地保率領至城報荒請賑二日午前高昌鄉董事王一青家亦來婦女數十人王董時不在家旁人理勸不散各婦自取王董家米糧柴火煮飯三鍋食之傍晚始散又九團徐董家有南來八團婦女四五十人手持農器鋤頭鐵搭將欲行兇幸是日范知事派有警察十餘名在徐董家防護當由各警彈壓不令入内并奪獲鋤頭五六柄始各散去惟聞川沙鄉民如此滋鬧亦自有遠因近因相積而成其遠因以前清光緒三十一年八月初三之災在滬義紳籌捐鉅歀先給坍房費次賑衣米此次欲援前例而未知其歀無分文也其近因則以范知事遇案苛罰又厲行各項捐稅人民怨忿　之已久有機即發鄉民口中往往以求免捐稅減輕米價爲詞而求賑猶其餘事可知所由來矣至范知事有無善後辦法及三日以後之鄉民情形容再探明續登 
　　新銘即欲回滬招商局之新銘輪船於上月二十七號下午二時開赴天津大約四號可以進口昨報巳略紀其事茲聞昨日本埠天津帮接到本月一號天津發來之電報謂新銘船於一號下午二時進大沽口人均無恙惟所裝之貨略受水漬據該船主稱未過黑海已遇暴風當卽轉輪順風而走故未遭危險等語至船中搭客之行李亦已稍有損壞然該船主之老練我商家已感激不淺現該船定於三號由津開行五號可以抵滬云云 
　　沙船遇險續報此次風暴本埠各沙船之在外遇　者前報已屢有紀載茲又查得祥記沙船號金鴻泰船滿載貨物開赴牛莊行經崇明海面遇風下椗因風大浪緊致將錨索激斷勢頗危險幸將桅桿斬斷未遭傾覆艙面損失亦不甚重現已拖回南巿修葺又永潤米行之王義源沙船開赴山東樂亭亦在崇明附近海面遭風設法退回吳淞所失亦尙有限現已配齊船中用件重復出口又金元盛沙船從青口裝豆餅二千張來滬在瀏河口外遇風當將所裝豆餅數百張抛棄海中始獲乂安現該船餘貨已由駁船先行運回俟船身出空再行拖回修理 
　　調查專員抵滬省派調查風災委員王瑲字雪漁已於昨日午後二時乘車抵申卽詣上海縣公署投剌請見適沈知事因病請假故飭家丁導往縣警察所當由警佐領袖景毓華迎入客廳會商之下定於今日先就城廂内外各處會勘然後再赴四鄉各鎭挨次調查聞王君現寓英租界三洋涇橋雙慶里德隆興棧一俟公畢即當返寗禀復 
　　電詢拯救情形本埠紅十字會沈副會長昨接吕海寰會長由津來電略謂上海大風爲災情形甚重曷勝憫惻執事飢溺爲懷設法拯救現在如何進行祈示梗概爲盼云云業由沈君將該會錢米並賑及開辦平糶等情詳細電復矣 
　　朱局長之善政工巡捐局長朱壽丞君以此次城廂内外吹坍房屋者巳損失不貲故於請領執照修理之時一律免收照費以示體恤聞此項免費執照現巳發出三百數十號朱局長又以浦江各船户受災情狀亦頗可憐除會同縣警發給臨時恤欵外又飭知巿舶所總船目迅將此次受災船户之赤貧者共有若干户限日查明呈報核奪 
　　電線多已修竣此次風災中國電報局十七路之總幹線同時損壞至上月三十一號已一律修竣照常傳遞昨據該局中人云此次損失爲數甚巨現廣東一路之幹線尙未修理完竣來往之報雖照常傳遞不免稍有遲延云 
　　電燈逐漸修整内地電燈因沿途電桿電線遭風折毁以致不能放光往來行人甚爲不便現該公司巳先將南巿裏外馬路裏鹹瓜街大東門内大街三牌樓九畝地等處之總線接通電桿亦巳佈置妥貼知會警廳約今晚照常開點故徐廳長巳分飭各區路政員於電燈通燃之處將臨時所懸之汽油燈一律熄滅以節糜費至西門外王家闕路及南半城等處聞明日亦可開點 
[異想天開之騙術]  
　　無賴余阿龍李潮喜汪棟焦等假託黨人名義創一特别　餞之法名爲保護狀紛遺同黨四出誘騙鄉愚錢財謂伊等三次革命業巳運動成熟將次起事凡執有此狀者身家性命均得享有保護之特權不致絲毫損害否則革軍所至刧殺隨之各省鄉曲愚民受其欺騙者巳不乏人日前閩省汕頭地方有羅某林某等以此說向某紳董騙洋五百元經某董察破奸謀密報駐紥就近之陸軍憲兵司令官當場捕獲羅林等十一名解　護軍使訊據供認係由上海派遣而來其同黨之散布於蘇浙兩省者不少昨李護軍使巳致電上海鄭鎭守使請飭嚴緝余阿龍等務獲究辦 
[研訊僞造軍用鈔票案]  
　　張百全即宋茀泉因被在逃之賈某糾合在虹口鄧脫路四號洋房内私設印刷機器僞造四川省一元軍用鈔票經美捕房一百十三號西探偵知禀奉捕頭飭令協同八十四號西探目及華探目石金榮包探沈阿炳周阿金前往將宋並書記張同春（即張東生）庖丁胡雲盛出店楊文華一併查獲並搜出印成之僞軍用票計洋四千元與印刷機器藥粉藥水等件以及鈔票現洋一千三百六十元解入捕房轉解公共公堂判押候查在案前日午後復由捕將一千人犯解送公堂經會審官主肇之君會同德領裴君升座研訊先由政府代表穆安素律師上堂譯陳案情請究即據被告代表費性惇律師聲稱穆安素律師稱係代表中國政府末知由何機闗委任應請飭令將委任狀呈案因此案係由捕房查獲捕房實係完全原告云云復據穆律師譯稱敝律師爲中國政府代表係由滬海道尹兼特派交涉員楊小川君委任旋由美捕房八十四號西探目上堂譯述當時協同中西探將被告並機器僞票等件查獲情形並稱此案係由某國人秘密報告始行查獲中西官即命先將出店楊文華帶案並命將餘人帶出外面以防串供卽向楊詰據供稱從前在天津吳姓處　差於今年六月十八號由吳姓帶同來申介紹至被告處爲出店每月工洋二元祗知係賣藥粉公司餘不知情又訊據庖丁胡雲盛供稱至被告處爲廚司祗有十餘天被告所做何事實不知情會審官王肇之君與德領裴君再三研詰供仍如前並經兩造律師向楊胡二人盤詰良久因時已晏中西官宣佈退座判被告一併還押候再訊核 
[上海敎育界之悲觀]  
　　西南鄉學務廢弛上海縣知事沈寶昌昨日飭行閔行鄉學務委員文云據視學員朱伯華詳稱西南鄉學務廢弛請將各學校校長及敎員分别撤換等情查馬橋鄉之强恕學堂規模整齊學課亦甚進步閔行鄉立第六學校　敎員於學務上悉心研究且學生比較上年增多大半實屬難得均應傳諭嘉奬以示鼓勵惟閔行鄉立第一學校馬校長辦事不力且與修身課程不甚明晰難勝校長之任又閔行鄉立第二學校學生無幾應卽裁撤以節公費又馬橋鄉立萃秀女校尙缺手工一課核與定章不合又青登學校因與署假法定日期有違實屬藐視功令且學額不多亦應停閉等情前來據此除分飭外仰該鄉學務委員遵照 
　　鐫刻業枉盡義務滬海道視學余君此次視察滬上各學校飭令停閉者計有十餘校邑廟内鐫刻業所立之義務小學校亦在其列學務委員賈叔香君卽於前日致函該校知照茲由該校創辦人長老會牧師俞宗周君於昨日函復學務委員云接展來函以道視學因鐫刻業學校編制方法似是而非所用課本新舊參雜應即停閉等因奉命之下實堪駭異查地方上多一學堂即貧民多增一分敎育近來失業者多大半流爲盜賊皆因幼時迫於窮困少受敎育所致况吾大總統首以興學爲己任民間如有捐資興學者時時提倡之奬勵之僕因體大總統勸學之盛心故組織敝校巳三年於茲開辦經常等費均由僕等聮合鐫刻業同志按月擔認捐助並不取公家絲毫公欵亦不取學生學費自問熱心興學苦心孤詣法律上並無强制勒閉之必要校中公舉江君確生爲校長擔任修身課丁子裘君爲查課員鄭永貽君爲修改作文敎員均係各盡義務高仰嵩君擔任各項課程學生有四十餘人均幼稚生國文課本皆用商務書館出版者兼參讀經所謂新舊參雜者亮即以是至於道視學余君足跡未至敝校一次乃竟以耳爲目忽加一停閉之考語似此查準恐上海各學校之抱寃負屈者諒不止敝校一份誠恐地方上熱心興學者以後人人自危個個灰心各團體私人尙肯出血汗資爲貧民謀敎育乎道視學以莫須有考語勒令停閉摧殘學務上負大總統一片勸學之盛心下何以服捐資興學者之本意乎務請先生詳報縣知事轉詳道視學保護幸勿摧殘敝校正當積極進行以副大總統興學育材之望并乞轉詳請道視學得能於道屬各縣巿鄉之間多設貧民學堂誠國富民强之基礎冒昧上言無任惶恐 
[游美學生畢業返國]  
　　中國學生赴美　學者年以百計每年畢業回國者亦復不少據中華游美回國學生會在美調查本夏擬回國者有七八十人之多上月十號下列諸君於美國舊金山乘太平洋郵船公司亞比利亞號回國已於昨日（四號）抵滬均寓三馬路孟淵旅館茲將姓名列左 
姓名學科學位籍貫 
張廷金電機碩士江蘇 
賀懋慶造船學士江蘇 
祁玉麟化學學士江蘇 
顧光賓電機碩士江蘇 
雷仲　土木工程學士湖北 
木錫之機械工程學士安徽 
羅惠僑造船碩士浙江 
孫恒商科碩士浙江 
譚頌　化學工程碩士廣西 
王璡化學工程學士浙江 
易鼎新電機碩士湖南 
殷源之機械工程學士安徽 
徐書電機學士江蘇 
[游美實業團回國續誌]  
　　中國游美實業報聘團游畢回至舊金山於七月十號先有九人乘西伯利亞艦歸國已誌本報茲聞該艦於七月二十七行抵横濱後有孫觀瀾俞燮二人因赴東京調查棉花進出口報告及野岡牧之原茶業試驗場以致稽遲不及與龔心銘張振勳等一同改　日昨進口之法蘭西船乃於八月二號由長崎改乘俄艦於八月四號蒞滬 
[救國儲金昨日之收入]  
　　昨日（四號星期三）爲中國銀行收受儲金之第九十七日計收洋一百三十六元又銀三錢二分交通銀行則未有報告現計兩銀行所收之數連前共計巳有洋七十一萬九千四百六十六元銀五千四百四十六兩五錢七分八釐 
[國貨維持會紀事兩則]  
　　徵求出品國貨維持會爲北京國貨展覽會徵求出品一事於前日（三號）午後八時開第四次籌備會各業籌備員到者四十餘人由李卓民君主席報告謂本會目奉部函籌備以來甫將一旬各業商號均合力贊助近日來會掛號者已有一百五十餘起今正副會長擬再緩一星期實行收貨請諸君轉告各出品家在此掛號期内先行到會掛號以便接洽云云繼由王介安趙鏡清舒蕙楨等先後討論對於籌備上各種手續當提出辦法數條（一）未曾掛號之家由會備函交勸導員按户接洽（此項通函於本星期五開會時分發）（一）所有籌備員於未敢貨之分任勸導之責（一）勸導出品以日常應用品爲最要多多益善（一）巳掛號之出品家亦往調查並面託提出上等品物此項辦法經多數决議至鐘鳴十下散會 
　　組織月報國貨維持會與各省商業機闗公議發行國貨月報此次陳蔗青司長蒞滬對於此舉頗表同情允爲回京報告周總長盡力提倡現已另設報館於華界九畝地舊倉路宴慶里編輯印刷發行等事組織就緒定陽曆九月十號（陰曆八月初二出版茲將通告二則錄下（一敬告商會）本報出世爲商界之喉舌國貨之指南實事求是以圖振起凋敝之商業乘時機而猛進宗旨博大切要非普通雜誌可比區區之心必荷贊同伏念貴會爲法定之商業團體對於商民有提撕引導之責不揣冒味敢煩總協理諸先生予我助力廣　各行號訂閱本報以資觀摩達同人之靳望圖公衆之樂利胥於是乎在不禁罄香祝之倘荷允爲經售希即賜覆以便寄發無任企盼（一敬告商家）商業競爭優勝劣敗事例昭昭無所遁飾吾國商家故步自封陳陳相因以視東西列强瞠乎其後設不急起直追終歎望塵莫及言念前途悚然危懼本報提倡國產即爲我商家指示利弊力圖革新凡我商民按期訂閱精心而探討之必有所得營業之發達可操左劵焉 
[南巿錢業議定掉換新幣之辦法]  
　　中國交通兩銀行因新銀幣現巳發行所有舊時行使之吉林安徽北洋廣東等省龍元均須收回鎔化改鑄新幣是以規定辦法知照南北巿各錢莊每日以舊龑龍元四萬枚掉換新幣流　巿面各錢匨對此辦法曾經公同集議將南北巿劃分界限南巿錢莊僅十二家準於陰曆七月朔起每日收集一萬元輪派莊司前往兩銀行掉取新幣歸十二家分派每家掉換八百元其輪值之家多湊四百元併成一萬元按日派給 
[步兵由淞來滬]  
　　步兵第十九旅第三十八團團長馬錫藩君因奉部令率領所轄三營各官佐士兵由淞來滬駐防製造局已於昨日督同第一營營長金榜辰第二營營長李廷美第三營營長王柏林及機闗槍隊一連駛抵製造局先詣鎭守使署晉謁鄭鎭守使請示繼即扼要防守紀律極爲嚴肅 
[保衛隊與長警會同遊巡]  
　　淞滬警廳派駐閘北之保衛隊昨日與四區長警會同游行四五兩區各分所轄境由姜警正督隊自共和路游行一週而回服裝隊伍聞尙整齊嚴肅云 
[午前停止開庭]  
　　上海地方審判廳前奉司法部飭令清理積案限七月杪完竣故天氣雖熱仍照常開庭現因所有積案二百餘起業已清理完竣報部查考故自即日起午前停止開庭無論何案概於午後審理以資休息 
[縣知事因病請假]  
　　上海縣知事沈韞石君因忠微疾於前日具詳齊巡按使請假星期所有假期内應行一切公事暫以第一科長代拆代行 
[册書杳覆案件之限制]  
　　上海縣沈知事以各圖册書奉諭查覆案件往往延宕數月之久置之不復當於前日明定限制嚴諭各册書自即日爲始凡週　交查復事件無論事之大小統限三日内據實聲復設有爲難應將窒礙理明明白禀報　經此次諭飭之後再有違延　事定提究不貸云 
[唆使誣告之結果]  
　　本邑二十五保南十二圖圖董張文炳（即張文彬）前因唆使婦人滕黄氏誣告馬阿發侵佔基地並代揑僞證在地方廳涉訟判决之後馬某不服至蘇州高等廳上控奉諭傳集人證研訊當據縢黄氏和盤托出謂此事確由張一人主張興訟等語高等廳當將張發回地方廳擬辦在案茲悉此案巳由檢察官迭次研訊屬實起訴審判廳前日午後經吳賀推檢兩官開庭　論之下當庭判决張文炳監禁五年仍飭還押聽候送監執行 
[目不識丁之受欺]  
　　江北人薛有富曾由原籍偕其妻某氏至鎭江謀事遇見同鄉金某帶至上海以代薦其妻帮傭爲由賣於劉金標之弟當由金書立筆據欺薛不識字（　）稱係是保單令薛在該據上簽字付工資洋兩元嗣知受騙前日邀　妻母來滬將劉金標尋獲扭控廳閘北司法科移送檢察分庭預訊屬實昨解地方廳核辦 
[揑名攻讦案明日再訊]  
　蘇欽君（即蘇仁卿）曾以揑名禀詞郵遞北京統率辦事處及江蘇巡按使署指滬海道尹公署課員顧有容有通同黨人情事業經分别查明不寛先由楊道尹諭飭公共公廨提蘇訊究嗣顧在公共租界與蘇遇見扭控捕房解至公廨因據捕房查得西曆一九零九年婦人沈陳氏祝王氏曾控蘇等　取押櫃洋三百元與顧亦有闗係判顧交保蘇因　是日商用人留候日領聲明再核在案前日午後由廨復訊顧延羅傑律師上堂與蘇之代表禮明幫辦及日本松崗律師互相辯論良久並據沈陳氏等投訴與顧春生並不相識當時將洋付與蘇手且巳由蘇將洋繳案給領王襄讞商之美日兩副領事畢西兩君判將沈陳氏等控案註銷至顧控蘇毁壞名譽一案候明日午後繼續研訊 
[控追鹽稅之辯論]  
　　浙江鹽運使在公共公廨控告前閘北光復軍統領李徵五不理鹽稅等欵洋八萬零零三元一案昨晨由廨傳訊先由原告代表律師上堂譯稱現在中國政府加重鹽稅被告旣向政府擔任在公共租界内消售鹽斤自應遵章納稅且被告所稱存鹽二十五萬擔巳抵於日商三井等洋行經原告查得被告　　　　三　五萬擔至日商售鹽堂上雖無權干預然可諭令　　　　　鹽售去否則以違諭論云云繼中被告代表律師辯稱租界售鹽自西曆一九零二年經工部局與領事團磋商迄今尙無辦法故中國政府無權在租界内徵收食鹽及硝磺等類之稅况被告存鹽早經抵於日商三井及正金銀行而中央政府曾於六月二十七號函請轉致該日商等然李永豐旣已將鹽抵於日商該押主是否將鹽出售被告亦無權過問查原告前項所控祗五萬六千元現忽加至八萬有零增加之數應在六月二十七號之前聲明今日被告到堂不過交保問題而原告亦祗法律上之手續而巳至敝律師要求之目的因被告於南京造幣廠控案已諭交四萬兩人銀並保然兩案原告同爲政府旣奉交保無須再令交保云云俞代襄讞商之英領卓君以被告旣經另案交保准其免再交保判仍交原保候訂期研訊 
[混用鉛質小洋之懲儆]  
　　江北婦人陳韓氏因將鉛質小洋至楊樹浦路陳福生所設之烟紙店内混兌被陳察出鳴捕將氏拘解公共公堂訊據氏供向在鎭江王姓錢莊内爲傭此項小洋係王所給並稱伊子陳定甫在虹口鄧鐵路爲成衣匠等語判氏押候調查在案昨由捕房將氏子陳定甫傳案訊供與伊母相同中西官以該氏究不能將僞小洋來歷證明着押女所兩月僞小洋銷燬 
[窮人失業之怨忿]  
　　南灣人杜竹在法租界某客棧内自縊圖盡爲棧主得知報告捕房將杜解送法公堂請訊據供向業錢莊因失業來申覔就無着川資用盡卽回原籍亦貧難度日故此圖盡判暫行送堂留養候核 
[伶界贊助興學]  
　　中華翕濟會附設兩等小學校現正從事進行惟以經費未充定於陰曆六月二十八晚假座大舞台演劇籌歀名伶李吉瑞亦樂於贊助准於是晚排演拿手好戲請宋靈全齣所入之資悉充該會興學經費 
[仍願一同囘家]  
 
 

Page 11

 
 
劉李氏携同衛郁氏至花烟聞　賣爲探查見拘解法公堂請訊李氏供徐州人住南京下闗與郁氏係是鄰居因郁氏與夫不睦難以度日婦人女兒住在上海欲用傭人故帶郁氏至申爲傭詎女兒有事出門暫　客棧等候未回後因川資用盡故携往花明間帮傭並非圖賣質之郁氏供詞相同並稱現在願隨李氏同家判一併開釋 
[註銷誘拐婦女案]  
　　安徽無爲縣人汪言文在上海地方檢察廳呈控在逃之汪言祺誘拐伊弟嬉齊氏與住居公共租界新馬路二百零七號屋内之劉雲卿（卽劉世禮）及婦人周楊氏串同價賣等情經該　移請公共公廨轉飭新閘捕房於前日派探協同原告前往將劉與楊氏拘獲昨晨解廨請究原告借齊氏之兄齊進之投案訴明被劉等串同拐賣情形英領卓君以據原告供稱汪齊氏年巳二十三歳並非小孩何致被拐商之俞代襄讞遂判將案註銷被告開釋 
[不認誘拐女孩]  
　　金壇縣法警至法公堂票稱有鄭金桂於四月間在縣屬某戲誘拐沈姓十三歳女孩逃逸失主具控到縣飭緝未獲今偵知逃匿法界業巳協同包探將鄭拘獲請求給予帶回訊辦鄭供民人於去年冬間來申並未離滬豈有在四月間誘拐女孩之事求察判鄭管押諭着來警於十四天内邀同原告到案訊明核辦 
[花烟間失火受罰]  
　　法捕房昨解花烟間鴇婦陳氏至法公堂禀稱該花煙間前巳失火一次今又起火實屬不知謹慎請究陳氏供稱因有狎客吸雪茄烟遺火衣服以致起火幸即當場救熄未捐房屋亦未保險是實聶讞員判罰洋五元充公 
[英副領事請假避署]  
　　駐滬英副領事康斯定君請假兩星期赴海參崴避暑所遺公共公廨　　一席由英總領事法君選委領署　譯官到廨代庖 
[又一催促驗契之文告]  
　　上海縣知事公署昨出示諭云案照民國四年七月二十四日奉財政廳飭奉財政部批據本廳詳擬變通驗契辦法由奉此所擬變通驗契收費辦法從本年十月一日起三十元以上大契原　查驗註册費二元二角者加半收三元三角三十元以下小契原收一元一角者加半收一元六角五分再從五年一月一日起照原數加收一半大契收四元四角小契收二元二角至六月底爲截止期限不驗契歸無效係爲督　進行起見應卽照准惟在九月以前收費較輕務須通飭所屬趕速催驗勿使逾限爲要等因飭縣出示曉諭俾衆周知等因合亟出示曉諭爲此示仰縣屬業户人等遵照務將所有未驗契據速即投驗一經逾延收費較重慎勿自誤 
[公巡捐局批示四則]  
　　押業代表陸少雲等禀遵諭繳捐由批禀及黏單均悉旣據迭次禀請姑准通融辦埋以示體恤仰卽傳諭各該押舖自陽曆八月份起一律加繳不得違延至源成押朦混抗捐業經飭傳到局開導即　出具認加損歀切結在案並卽知照此批黏單存 
　　姚雲泉禀批據禀已悉查此案係奉道批招商投標旣由陳阿石以多數得標　經諭飭接辦在案該　自應遵限交替斷不准藉詞拖延所稱以前接辦時調停　節事前未據禀白無案可查共八月一日以前所發竹籌即着趕速收回免再糾葛所有展期交替一節着不准行仰即遵照切切此批 
　　新大橋渡夫陳阿石禀批擴禀已委查設渡原爲利濟行人黑夜　載易生危險前諭飭接辦該渡並經發給簡章載明接渡時間該渡夫何得貪收渡資藉　請求所請　不進行仍仰　　辦　母得　悮至姚雲泉所　渡籌自應於交替時從速收回業巳批飭該民人遵照辦理并着知照此批 
　　陳阿石禀批據禀巳悉業巳函請水巡隊轉飭移交仰卽知照此批 
[介紹新著]  
　　前清現行律及户部則例闗於民事各規定現旣繼續有效則解釋之功自不可少茲有定海　成祥君取是等律例詳加　釋名曰現行民法新論業已出版託中華書局代售昨承惠贈一册書此誌謝并紹介於閱者 
雜評三 
[保護狀]  
　　我國民不蒙保護之福也久矣外患内亂天災凡一切害民之事其能預爲防範而捍禦之者誰乎非特保護無人且從而騷擾之官吏保護民者也而今將何如軍隊保護民者也而今又何如故今日我民所求者祗在不騷擾而不敢奢望人之保護也奈何尙有人以保護之說欺我民乎我民年納極大之代價尙不獲享保護之實利而謂可以區區之數購得乎也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲詩集京劇名] [  細柳村夫]  
　　瓊林冥罷九更天醉駡　羅瞎捉姦殺狗勸妻三上吊洞房獻佛過新年 
太帥冋朝二進宫宫門掛帶斬青龍金刀陣上除三害大嫖院中丑表功 
孔明吊孝祭長江水漫金山白虎堂血濺鴛鴑樓上望江邊泥馬渡康王 
朱仙鎭守南天門夜戰馬超惡虎村白玉玲瓏雙塔寺滿堂紅點七星燈 
平貴回窰抛彩球單刀赴會趙家樓坐樓殺媳奇寃報大報分爲一箭仇 
三雄絶義祝家莊打灶分家打　缸殺嫂上山魚藏劍錯中錯剌賣油郎 
化　拾金造白袍榮歸祭祖探寒窰磨房串戲羣臣宴肯板凳修伶斷橋 
八仙飄海取城都舌戰羣儒白馬坡三氣周瑜三擊掌打鑾駕跌蓮花湖 
貴妃醉酒去和番拾萬金輦飛虎山崔子弑君盜御馬問樵鬧府赶三闗 
六出祁山猴盜牌臨潼鬭寳對銀杯蟠桃會上雙猩鬭大掉鎗花喜崇台 
莊王擂鼓戰長沙鎖五龍帶五面枷水淹七軍馳水驛哪叱鬧海挑華車 
秦瓊賣馬回荆州百草山中小放牛靴打蘆花三跳澗滾釘板鐵　虎溝 
東宫掃雪盜　墳子胥投吳請宋靈大鬧天宫龍虎閧單騎救主湧金門 
法場換子斬竇娥烈女傳揚十字坡行路哭靈三上轎雪梅吊孝薛家窩 
目蓮救母探陰山活捉三郎白水灘打姪上墳斬浪子盤腸大戰草橋闗（五） 
海外奇談 
[要皇喬治第五之酒窖] [  寄]  
　　自英皇下禁酒令而英皇室中乃有一人其責任因之而大減者則英皇喬治第五之羣酒臣金史閣是也蓋自禁令頒咘以來皇室筵宴巳不復用酒而以　　水及麥水代之故金史閣於每次設宴可無供酒之勞僅需妥爲保藏以便他日弛禁後之取用而巳然而酒之爲物需人照料乃無異於花中之蘭若白金漢宫之酒窖以禁酒故而不爲之整理俟他日弛禁而後入視之則其敗壞决裂必有不堪設想者矣故金之責任雖巳較前減輕而每日治事必躬必親在他人視之仍極勞也蓋酒窖之中有最不可忽者一事則室中之温度是英皇之酒窖方廣約半英畝其中所貯之酒種類至夥有需陰凉者有需温喛者設一不慎則其氣味悉將變壞且陳列之際尤應注意有時於一日之間得酒千瓶則必一一清點以防其數之或誤然後於强烈之光線中细爲辨察以别其精否苟稍有缺點立將原瓶退還故窖中所藏之酒無一非特别精選味極純粹而又極爲清潔掌酒大臣之職除檢驗酒類之外而於酒窖中又有一極複雜之事則爲酒瓶之陳列是蓋各種酒類之陳列皆有一定之地位按號編置不相凌亂否則一窖之中藏酒無數臨用之時將無從摸索矣例如五六年陳之酒應置於某處一二年陳之酒則置於某處庶他日取用之際一探便得不致翻動他瓶致因而變壞也凡各種酒類之色香味等均一一載諸册中故自窖中取酒則必先檢簿　而後取之無庸跋涉英皇族中有一奇異之制度其起原尙在英皇威廉第四時代此奇異之制度維何則當進酒之際必先將瓶上所貼釀酒者或發行者之公司招牌紙先行揭去是也此其用意或不願釀酒或發行者廣告之勢力上及官闈而行之旣久於不知不覺之間遂成爲一種習慣矣英皇之酒窖常導人入内參觀故凡各國王公親貴之赴白金漢宫者無一不嘗身入其中而此方廣半英畝之酒窖遂不啻成爲各國赏鑒家鑒别酒類之所蓋窖中位置井井有條不紊且均排列成行中空走路寛廣約及三碼故入其中者未嘗有轉身不得之患今此窖中尙藏有維多利亞女皇末年之葡葡酒九百瓶除此以外尤有種種珍異之品足爲此酒如生色者其一爲窖藏巳一百五十餘年之葡萄酒一瓶此酒爲英軍艦自海盜船中搜得者英艦司令當即舉以贈諸其友而其友復轉獻之英皇喬治第三當時本有一大箱今巳祗餘其一矣然此猶可不難於羅致其　珍異最貴重而爲他國御酒窖中所無者則莫如一埃及之石罇其中所藏之酒已閱數百餘年此罇係某旅客游埃及時於金字塔附近發見者歸即贈之英皇愛德華第七時愛德華方爲威爾斯親王猶未登極也此酒窖之中除此數瓶之酒而外尙有一物亦爲世人所不經見者則爲雕鏤絶細之牙酒罇此器相傳巳數千餘年白金漢宫中每遇大宴會輒取而用之數凡十二年代雖古色澤猶新興在英皇喬治第三時殆無分别惟此器在平時皆由掌庫者嚴密收藏故白金漢宫中常用之酒具均不及如是之貴重今英皇喬治第五之酒窖中藏酒雖甚當而皇性不甚嗜飲即在平時亦然英皇后瑪利亦非每食必具酒者惟有客時則以淡酒二種供客飲耳英皇餐時侍者每具香賓酒惟罕見皇飲蓋皇之於酒寗取其淡者然猶必和之以水而後飲云（　） 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十九章 
　　於是威廉復行則安娜亦正珊珊迎面而來其一種流麗之態吾筆直無可以形容要之讀者諸君其自以心神領會之可耳威廉乃前與握手曰安娜汝獨行將何往安娜曰吾赴安西來家茶會目威廉曰然　吾人容再見今且暫别安娜展笑曰别矣於是自去威廉亦歸衣其新製之大衣以面其母曰母視此尙稱身乎嫣紅笑曰稱甚威廉汝近亦好修飾矣汝試自鑑誠翩翩少年也威廉曰阿母又譽我殊令予愧怍嫣紅曰汝往安西來家赴茶會耶然則可速往母令人候久小愛克功課吾當自授之　威廉乃與其母親額而出以赴安西來之家則室中僅亨利一人時方臥於榻上其餘諸人則盡在隔室亨利招手呼威廉前曰翩翩哉難怪汝必欲歸去矣汝殆因我而衣此歟威廉　汝謂爲汝而衣亦無不可亨利曰吾蓋謂吾家中人耳威廉曰然則尙有安娜威廉之爲此語本爲戲言無甚深意顧亨利顔色已大變力握其手曰汝何意耶威廉不解曰汝何意耶吾無他意亨利面色乃益白急曰趣言趣言汝果何爲作此語威廉始悟乃俯身附耳語曰予無他意蓋安娜之爲人予雖愛之然亦不過妹視之無他意也亨利汝語眞乎威廉正色曰吾無謊言亨利曰吾亦信子非謊言次忽蹙其眉現爲痛苦之狀威廉防爲室中諸人所見乃益俯身以衣袂障亨利之面低聲曰股又痛乎吾請爲汝取藥亨利曰不必汝但以身障吾面母爲諸人所見足矣威廉如語而坐頃之亨利痛稍殺乃又言曰威廉汝今知我秘密矣蓋安娜爲人實吾所愛殊不願有人從我手掌中奪去予生平希望至少唯娶安娜一事則終不能去懷耳威廉此事汝但能識之於心弗能宣之於口蓋此事捨爾我實無第三人知也 
奇情小說 
[秘密汽車] [  東埜譯]  
　　第四章（續） 
　　縢逹聽說像挖去了一塊心頭之肉直跳起來道去嗎他到那裏去你的說話太嫌糊塗了我不明白你的意思斯德道你倒來問我我若　得他的去處早尋他回來了還惜我兩條老腿麽縢達著急道現在的時候還供你嘮叨麽快把事實告訴我斯德道我伏侍那姑娘睡後下樓吃過午餐靠在沙發上打盹只因昨天夜裏失睡精神疲倦不過就矇矇矓矓的睡著了過了一點鐘猝然驚醒到那姑娘寄宿的房間裏一看則已空空如也我當時只道他睡得悶了出來散步後來向各處尋覔不得心裏就著了慌正欲遣人喚你你恰回來了縢達且向裏走且說道我们快向書室中看去他是一個極有品行的女子來去分明或者在那邊留下一個紙條兒這都爲你離他身畔不小心做出來的斯德道你又來怪我我原陪侍他不走只他堅要我行他說你也有家常瑣屑之事我也要一個人在房裏養養神兒我當時執抝他不過只得下樓咦你看那邊壁火爐架上留着一封信想是給你的我那時慌慌張張倒不曾看見縢達上前去搶在手裏一看那信封原是自己窗前寫字檯上所用的上面寫着一行簪花小字讀是縢達君惠啓筆勢屈曲如蚯蚓想見他伏案之際心緒慌張那玉腕　動得利害然而字跡雖是潦草一種秀媚剛勁之致依然在楮　中流露出來他看了一看忙折開那信封抽出一張玉版藍格的箋紙只見上面寥寥寫着數行道 
我至愛之　達君如面妾今去矣不可無一言以當留别妾握管時非無千言萬　衝喉欲吐思得借三寸鋼錐子一一表而出之乃妾思之重思之舍感恩二字外更無他語足以表寸心者妾幼失怙恃旣無叔伯終鮮朋友見侮於世人而即以此被恩於君子此懷耿耿雖没世不能忘也妾無端而來今又倐之忽焉無端而去來因可爲人言至論去跡薄命人有不得巳焉苦衷在恕不以告當世君亦不必多費猜疑勞神思於無益之地汽車一輛載有極大之秘密爲上帝故幸保持之勿令　兕出柙臨别贈言惟此而巳行矣柳仙嘉　德 
 
 

Page 15

 
 
   
 
 

Page 16

 
 
   
 
