# 1899 - 277 - 4909515

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案謹鑒洋七元○景昌全書碼洋三元○實並無書碼洋一元五角○潘頤福咸豐朝東華錄實洋一元三角○王益吾成豐朝東華　錄實洋二元五角○左文襄公奏疏碼洋四元○增　三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　緣碼洋六角○康熙字典碼洋二元八角○三家醫案碼洋三角○醫醕　義碼洋三角○臨禮指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醴　因緣碼洋一元四角○繪芳錄碼洋一元二角○中東戰紀本未一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[重印三國志出售] [  圖書集成局啓]  
　　三國演義一書意主忠義旨歸勸懲雖近稗官小說之所爲而語皆有本足與正史叅觀其筆墨之快心思之意久已膾炙火口本局現用新鑄鉛字重爲排印校營縝密紙墨精良每部仍訂十二本定價碼洋一元六角卽日在申報館帳房及申昌書室發售賜顧者請卽購取可也此佈 
[書禁誆騙示後]  
　　商賈將本求利以有易無當以信實爲先斷無乏本而可以求利者也乃自世風浮薄求利之心急致機械變詐之事日出而不窮人遂多以奸商猾儈目之商人聞之莫不切齒而不知皆自取之咎也夫商人貿易原不能無盈虧然卽時運不齊虧耗則有之萬無將本耗盡之理惟資本有限而過事鋪張斯一旦轉掉不靈馴至無可彌補每見一鋪倒閉虧欠至數萬數十萬而究其資本實屬無多其始求利之心太奢藉客本以行險僥倖一旦失利必致傾家蕩産而莫能償甚且有性命之虞爲子孫之累噫嘻愚已然此惟塲面虛撑以致一敗塗地人猶可諒其苦衷也所可惡者自已一無資本或邀人入股或嗛人存銀或騙借莊欵一入已槖卽聲言虧折閉戶而逃一經涉訟公庭累月經年案懸莫結迨至債主之心一灰事卽不了而自了此風比比皆是幾於罄竹難書原其致此之由實緣地方官視錢債爲無足重輕故奸詐之徒得以試其技倆耳昨日本報登示禁誑騙一則足見蕪湖縣張邑尊之振頓商務餘力不遺矣其示曰爲申明定例以社誑騙而安商業事照得例載欺詐誑騙人財物者計贓准竊盗論又例載錢鋪如將兌換現銀票存錢文侵蝕並因存借銀兩聚積益多遂萌奸計藏匿現銀逃走者立予拘拿監禁查封家産勒限押追兩月不完無論財主管事及鋪夥侵蝕賠折統計未還藏匿及侵蝕餘錢數在一百兩以下者照誑騙財物律計贓准竊盗論罪至一百二十兩發附近充軍一百二十兩以上至三百三十兩發邊近六百六十兩發邊遠一千兩發極邊足四千里充軍一千兩以上發遺黑龍江安置當差一萬兩以上擬絞監候均勒限追贓不完卽行永遠監禁所欠銀錢勒令保家代發免罪仍於本犯家屬名卜追償如不願代發或限滿代發未完拘拿照爲從治罪等語例禁何等綦嚴豈容輕犯兹查蕪邑爲華洋通商口岸鋪店林立往來銀錢不知凡幾各　每有因存借欵項託故閉歇者或因虧欠客本閉門逃走者現在控追之案動卽盈千累萬一經訊究非藉事遷延卽將爛帳抵償甚有經手避匿不到每至纒訟不休方之殊堪髮指若不嚴加整頓何足以安商賈云云我知邑尊示中旣若是嚴明自必言出法隨不致視爲具文蕪邑商情當可大振惟有治法尤須有治人律例雖嚴而官苟一味因循則律例亦終於無濟每見因錢債而涉訟者原告心急如火官則一批之出須隔半月或數旬及飭差提人又須數日或胥役上下其手故爲留難致原告非但不能將資本追還加之所費不貲不得不知難而退遂使後來被累者不敢控請追償致侵蝕誑騙之徒皆得逍遥法外馴至人情愈僞惡瞻愈張卽有賢良地方官亦患無從措手安得如張邑尊之雷厲風行乎是所望於有牧民之責者 
[本館接奉電音]  
　　昨日午前京師飛電傳來上諭一道旨一道敬謹譯登○九月初四日奉上諭本日召見之山東泰安府知府潘民表著交軍機處存記欽此同日奉旨文斌現在穿孝所管正黃旗蒙古都統蓍載濂署理所署正黃旗漢軍都統著松桂署理欽此 
[租界將定]  
　　臺灣臺澎日報云聞之各國使臣向總理衙門商略欲將烟臺各國公共租界擴張總理衙門王大臣允之大約妥定之期當不遠矣至於福建三都澳亦已開作通商口岸以故中國政府將與各國畫定租界俾外人得以流寓其間 
[道聽塗說]  
　　臺灣臺澎日報云前灣臺總督府海軍部長角田少將現任常備軍艦隊司令官上月初旬乘高砂艦率同浪速艦游弋中國沿海各口岸旋赴京師晤執政大臣互商一切嗣是各華報卽浮言百出或曰中日同盟之約業已訂成或曰日本所獲中國軍艦决意歸還至於歐人之留意亞東者更多道聽塗說某西字報云少將此行齎有日皇密旨先詣江南向江督要求由福州至九江鐵道利權復由福州築支路經厦門逹潮州延平吉安諸處并謂倘將此權許我則將來必助貴國嚴拒歐洲人江督以此項鐵道大與英國利權有碍以故未敢允從嘻異哉誠不知其何所見而云然也 
[日人被縶]  
　　香港循環日報云奉天金州城外近已歸俄人管理名雖華土實則與俄人屬地地無殊八月某日有甲乙丙丁四日本人相約入城遊覽甫出卽被俄兵邏獲指爲間諜擁至俄署推鞫將欲得而甘心事爲金州廳馬司馬所聞立卽照會俄員謂此項日人决非奸細宜速開釋勿以細故而啓釁端四日人遂因之　脫 
[暹人築路]  
　　寓暹羅濱角都城之某西人來信云暹廷决意不貸外欵興築項青梅火車路所需工費議定歳撥暹銀三百萬枚業經委員查勘程途行將從事畚挶矣 
[設局籌欵]  
　　武昌訪事友來函云湖廣總督張香濤制軍以現在時局多艱朝廷銳意自强首以籌餉練兵爲要務自宜恪遵諭旨就地籌欵以裕餉源因於善後局中添設籌餉局委候補道朱惠之觀察滋澤綜理其事并派遴州縣佐雜數員襄理文案收支各事想觀察必能悉心籌畫勉濟時艱也 
[軍麾過鄂]  
　　武昌訪事友來函云本月某日新授四川成都將軍綽留守哈布由京南下道出鄂垣江夏縣陳方庵大令先期於平湖門外馬頭搭蓋綵栅敬謹迎迓軍麾旣蒞督憲張香濤制軍卽率同司道詣皇華館恭之聖 
 
 

Page 2

 
 
安禮成後略叙寒暄然後揖别聞留守急欲赴任不日卽當首途矣 
[監司庖代]  
　　厦門采訪友人云此間自土民滋事之後大憲恐道憲惲心耘觀察與日本官員意見不洽特札飭延建邵道延觀察年與惲觀察對調八月十五日延觀察帶印赴省禀受方略以南臺開泰官銀號爲行轅并須先至東粤一行然後履任蓋觀察係德靜山中丞之公子故擬鯉庭晤對樂叙天倫也 
[澳門患疫]  
　　香港循環日報云八月二十四日午後港中潔淨局員將澳門來函交在局諸人披閱函内略言七月二十九日以前一禮拜内澳民死者六十人内有一人患核疫症八月初六日以前一禮拜内共死三十九人其中沾染疫核者三人 
[皖米忽昻]  
　　安慶訪事人云連年米珠薪桂貧民謀食維艱幸今歳得慶有秋玉粒穰穰足副滿車滿篝之足是以新米之上市者每石祗售錢二千一二百文上等陳米每石二千六石七百文民困藉以稍舒莫不欣然色喜不意邇日價値忽又昻貴每石增至日斯巴尼亞銀錢二元五角聞此後尚須繼長增高其爲米業中人壟斷居奇耶抑奸商販運出洋所致耶深願賢有司關心民食設法維持母任經紀小民對甑釜而興歎也 
[觀劇釀命]  
　　前江南鹽巡道降補通判胡芸臺通刺家楨之夫人係姑蘇倉米巷前湖北漢黃德道史觀察之女公子通刺自解組後卽携梅挈鶴流寓吳門本月初一日之夜夫人帶同家丁僕婦至盤門外青陽地天園觀貓兒戯棗花簾卷袍笏登陽人影花光迷離撲朔正在娱目騁懷之際忽覺腹中微餒因遣家丁某甲出外購點心迨甲回戯園守門人某乙向之阻止甲告以胡大人之太太在内乙竟如灞陵尉醉呵李廣大言曰任爾現任道亦不能在租界中行威權爾縱認識胡大人我則惟行我法而已由是互相爭執吵嚷不休戲園中人聞之卽喚四十二號巡街華捕至捕亦虎而冠者舉棍向甲腰際連擊二下園中人復圍而痛毆之甲身受重傷仆地不起迨夫人聞聲出視甲已一息奄奄因歸告史公子函請元和縣主陳大令親臨勘騐不知因何仵作以無傷唱報迨閱日甲斃觀察飭地甲人等投吳縣署報請騐屍蓋以肇事處係吳縣所轄也洎縣主臨塲相騐仵作知不能諱飾爰唱報死者腰際有致命傷一處傷在皮肉之内故死後方顯明廻護前非可謂巧矣大令隨飭書吏填明屍格令史公館主備棺成殮史公館家丁某丙半跪禀稱小的奉主人命求大老爺暫緩將屍棺殮以待屍屬到來大令准之遂飭差將行兇之巡捕帶回錄取口供釘鐐收禁 
[府訊逸犯]  
　　松江訪事友人云前者奉賢縣獄中逸去要犯三名由縣主金調青大令將疎防之禁卒周茂等兩名提牢書更夫各一名押解至松江府署申請府尊濮紫泉太守訊供一面移文鄰封嚴緝逸犯本月初二日拘獲徐小苟一名解經太守升堂提訊詰以尚有兩犯現暫何處汝能指出或可從寛徐以半路分手爲詞堅不吐實太守乃飭寄禁華亭縣獄按此案逸犯除徐小苟外尚有馬蘭堂馬瑞瑞兩名已由上海英美租界公廨差役凌振設法弋獲登諸昨日報章然則諸犯已悉數成禽矣 
[九龍火警]  
　　香港循環日報云此間隔海有大帽山焉巍峨高聳直逹雲端今歳新歸英人蓋已圈入九龍界内矣八月二十三日之晚不知若何遺燼山旁時際深秋草木枯槁遇火卽爝未幾竟勢若燎原香港居民登高望之惟見蜿蜒紆迴若火龍之盤旋空際台北斗闌干南斗斜火勢仍未稍殺想所失當不貲也 
[津門火警]  
　　天津訪事人云天旱無雨歴兩月餘物燥風高火災屢見八月某日河北獅子林某姓家早炊不戒於火致兆焚如幸附近水會中人竭力赴救卽時撲滅迨二十六日之晚九點鐘後忽又鳴鑼告警詢之知東門外分局南小洋貨街某顔料店後某姓家火起一時烈燄燭天水會中人聞警齊集各逞雄威與祝融神鏖戰歴一時許方告熄而已焚去住戶四五家矣二十八日夜間十二點鐘時驀顯警鑼亂鳴仰視正北方紅光燭天直至次晨九點鐘後赴救者始折回詢悉火起於東門外閘口下大街路西公順棧棧中所存客貨以火柴爲多故一發莫遏除公順棧頓成灰燼外延及謝姓出租之屋多至四五十間其餘衆鄰亦均受警不淺云 
[芝罘火警]  
　　臺訪事友來函云上月二十六日之夜二更後突聞鑼聲亂鳴急出探之見東北角紅光燭天詢悉烟臺山下有金星行者家中不戒於火嗣見火光漸微人聲寂靜想已卽時救熄不致蔓延矣 
[浙省官塲紀事]  
　　杭州訪事友人云浙江提督學政文叔平大宗師定於九月初二日按試寗波是日清晨詣各衙門辭行及回轅卽將隨帶書吏點名封入内署旋於次日辰刻命駕出轅仁和錢塘兩邑尊及三學教官均在官廳候送宗師接見後略談片刻卽登丹東渡江防統領李協戎成林撥出師船二號沿途護送○前署浙江台州府太平縣知縣陳大令正榕由撫憲劉大中丞奏請革職一面先咨由藩司惲崧耘方伯撤任大令交卸後未將交代算清現由署台州府高嶼卿太守委蕭大令德驄催令陳大令速赴本郡結算本月初一日蕭大令捧覈到省禀見撫藩各憲○杭州府經歴陳叅軍之鏡因案撤任遺缺於本月初一日經藩憲惲方伯札委候補府經歴陳叅軍金聲署理○本月初二日藩轅牌示壽昌縣典史缺以新海防例候補本班儘先補用典史徐楨德清縣典史缺以新海防例遇缺先補用典史曹福餘永嘉縣典史缺以新海防例遇缺先補用典史蕭崇仁宣平縣典史缺以候補典史張紹貴詳請咨補○岱山鹽局緝私差經兩浙運司世振之都轉札委候補運副程分轉汝鏡接辦 
[潯上官塲紀事]  
　　九江訪事友來函云署德化縣張叔儼明府甫於八月初旬某日接篆視事至月杪卽接省電調署貴谿縣遂於九月初一日交卸遺缺由道憲札委稽查輪船委員史炳南明府悠頤就近代理 
[皖省官塲紀事]  
　　安慶訪事人云調署懷寗縣陳大令兆慶於上月某日請咨赴部引見旋卽納粟過班以知府用日來代理縣篆之陳明府諤已奉藩憲飭知改爲署理矣○金風薦爽禾稼登塲安廬滁和道毓觀察於上月某日赴各屬查察秋收豐歉業已於本月初一日勘畢回轅矣 
[歌笛湖泛舟記]  
　　武昌訪事友手畢云湖北巡撫于次棠大申丞勞心民事政體違和每日子午兩時徧體發熱兼之兩骽浮腫步履維艱醫者僉謂年齒已高氣血虧損必須靜心調攝始可告痊一時三楚士民無不敬爇心香祝大中丞無量福無量壽○江夏縣陳介葊大令奉學憲王勝之大宗師檄飭舉行縣試因於日前出示曉諭九月初三日取齊初六日開考連日擔簦負笈者于于而來正未知童子軍中錦標誰得也○蔡甸鎭距省六十里前有錦源洋行創設小輪船往來行駛行旅便之惟航船戶因生計被奪心頗不平屢向行主尋釁上月某日聨名赴督轅具禀籲恩禁阻張香濤制軍以内河行駛小輪船曾由總理衙門奏定章程通行各省未便遽禁惟航船生計窮蹙情亦可憐應如何調恊之處已飭江漢關道持平辦理矣 
[上海官塲紀事]  
　　前日松江府知府濮紫泉太守乘舟蒞滬昨日命駕進城詣敬業書院行轅晉謁新任蘇松太后備道余晉珊觀察旋又赴上海縣署答拜縣主王欣甫大令大令飭丁擋駕○昨日崇明縣田春亭大令寳榮因事來申命駕進城拜會各當道至縣署時縣主王欣甫大令延入花廳茗談片時而别○昨日駐防吳淞之淮軍盛字營統領班馥齋軍門因公至滬命駕赴各衙門拜會至縣署時縣主王欣甫大令延 
 
 

Page 3

 
 
入花廳暢談移晷 
[使星謁客]  
　　欽差大臣廣西提督蘇子熙宫保前赴金陵與兩江總督劉峴帥面商機要兹已事畢乘登瀛洲兵艦回滬昨日午前十點鐘命駕至法總領事署拜會總領事白藻泰君雅意殷拳欵留午膳捕頭特派包探帶領通班探夥在署前彈壓 
[暫緩啓行]  
　　江蘇藩司聶仲芳方伯抵滬後本擬昨日乘某輪船赴天津以便入都陛見兹釈主伯因另有要公大約須遲至今日起節矣 
[示期課士]  
　　昨日新任蘇松太兵備道兼江海關監督余晉珊觀察懸牌敬業書院行轅外示期九月初十日舉行敬業書院疑業生童月課 
[案犯發回]  
　　去冬浦東民人沈金桂乘醉歸家揢傷其妻葉氏咽喉以致斃命報經上海縣王欣甫大令騐明訊實解省過堂昨日由省發回原差禀明大令收禁獄中聽候部覆定罪○巨竊金阿大陸杏生竊取提右營叅將廖楚材叅戎署中洋銀首飾計贓數百兩縣主王欣甫大令飭捕拘獲訊實口供解請臬憲勘訊昨日發回原縣大令飭分别收禁候示 
[兇犯送縣]  
　　車寓主命阿炳被自稱包探夥役之霍少山張和尚等毆斃當時僅獲張等數人霍則乘機逃脫嗣經上海縣王欣甫大令蒞騐後屍妻命姚氏請緝正兇擬抵大令允之前日英界包探秦少卿美界包探竇如海張天林顧福其等訪知霍匿跡浦東北蔡鎭爰卽約同前往拘獲昨晨解送公堂請讞員翁笠漁直刺略詰情由命送縣歸案辦理 
[上海縣署瑣案]  
　　前日浦東趙姓董事押送釐卡司事陳子山巡丁杜金玉吳阿四等三人到縣函開陳等向花船訛詐是以送請究懲縣主王欣甫大令卽於晚間升堂提訊船戶方阿祥供稱小的係駁船戶由謙吉花行雇裝子花三百餘佨行經洋徑港陳等三人自稱釐卡司事巡丁恣行索詐是以告知鄉董送請究懲陳杜吳同供小的等人皆在釐卡供役查悉方阿祥所裝之花並未報捐故向查騐不料伊卽朦訴董事解送案下訊至此忽由釐卡委員某君飭丁投函請將陳等三人保去大令允之卽交來丁帶回方亦交保船貨一併扣留候飭差查明實情以便澈底根究○朱鶴林稱被堂林毆傷前日縣主王大令升堂研訊朱供小的係二十八保十併十一圖人耕田爲業兒子已亡膝下祗一幼孫門外有一公路玉林不許小的出入本年四月十六日小的向其理論致被毆脫右臂骱醫治不愈頓成殘廢後經親族理勸令每年貼米三石玉林允之而地保張姓忽插身霸阻今因乏食前往取米玉林非惟不給且又行兇不得已控求騐究朱媳張氏供詞相同大令飭仵役騐明朱毆傷屬實諭候提玉林到案秉公訊斷 
[上海巡局紀事]  
　　前者崇明人謝雲卿借宿南市大順金客棧忽失去洋銀七十元因偕地甲投十六鋪巡防中局控請飭查局員文斌臣二尹提棧主王子遠茶房張柏村到案研訊情由諭令地甲帶出理處越日謝復投局禀催二尹爰於前晚升堂訊究斷令王張兩人各賠洋銀二十元張出言無狀二尹怒判令笞責四十下著一併具結交保限期呈繳洋銀以便給謝其領○南市各烟館向有女堂倌酬應烟客十六鋪巡防中局委員文斌臣二尹聞而惡之特於前晚率領巡勇地甲往恒生　頭萃豐弄等處將各小烟館逐一搜查幸若輩巧於彌縫不致稍有破綻然驚定神回已未免如小鹿兒心頭撞矣○時屆秋凉宵小最易竊發南市各巡防局員每晚均親率巡丁往各處嚴查諭令栅夫於兩鼓時下鎖不准深夜洞啓違者重懲其餘客寓烟館亦次第編册以期便於稽核似此實力奉行想宵小之徒當亦無從匿迹矣○南市一帶每有一種無業流氓於晚間挑碗擔出外暗設花骨頭誘人賭博邇爲十六鋪巡防北局委員楊聘俟二尹所知嚴飭勇丁每至黃昏沿街稽察如有犯者立卽解送至局治以嚴刑 
[英美租界公堂瑣案]  
　　包探秦少卿禀稱嘉定縣差役　德升劉天珍恊同上海縣差役吕雲升韓昌珍押解由嘉定縣前站解來之軍 
犯兩名行過信大潤昌兩押店褫去身上之衣欲質洋銀五十元清同勒詐故特拘案請究信大潤昌兩押店夥投案申訴勒詐情由吕韓同供此事小的等並不干涉潘劉同供小的等在嘉定縣充當差役此次押解犯人至滬並無勒詐之事求恩明察讞員翁简漁直刺謂兩押店夥旣來作證諒非無因判將潘劉各枷號七日呂韓無干省釋○甬人周錫卿向在某洋行爲細崽性好漁色曾與鄰人陸桂生之妻楊氏有染另租某處房屋藉作陽臺前晚二人相約往續舊歡不料事機不密被陸偵知喚同胞姪永福前往捉姦當將姦夫淫婦獲住捆送捕房昨日由包探趙餘河解案請究陸訴稱妻子楊氏時常出外不歸後經小的訪知與周姘識故邀同胞姪前往捉姦永福供與相同楊氏供小婦人被周所誘自知不合求恩寛宥周供小的與楊氏私識年餘伊夫素來知悉此次忽作不情之舉實出意外直刺以兩造均屬無恥之徒斥逐不理○三號西包探解送押犯朱福生陳阿福至案禀稱朱陳在押所中搶奪飯食互相爭吵管押巡捕喝阻不服是以解請訊辦朱陳同供以後不敢再犯求開恩典直刺著各責二百板仍發捕房客押○五百八十號華捕解送耶松船廠小工陸桂全至案禀稱陸將工頭李得寳毆傷廠中西人指交小的送案請究李倩人舁至案下訴稱小的在耶松廠爲工頭小工陸桂全工作貽悮小的責其疏忽竟敢動蠻以致受傷甚重求恩訊辦陸供李先毆擊由小的還擊受傷求恩明察直刺判罰養傷洋銀五元送李三某醫院療治○六百三十五號華捕解竊賊趙雪雲至案禀稱昨晚趙掩入戴文江家竊取布衣一件銅質對時表一枚中途經小的拘獲送請究懲戴投案領贓趙認竊不諱卽求恩典直刺判責一百板贓給還失主○六百十四號華捕拘解賭徒陳阿桂朱祥生至案禀稱陳朱在北河南路天后宫内擺設賭攤誘人賭博昨爲小的所見是以連賭具解案請究陳朱同供小的等均在天后宫内閒游並未犯賭求鑒直刺判各枷號七天 
[法租界捕房瑣案]  
　　昨禮拜一讞員朱森庭明府命駕蒞捕房命提金利源棧房竊五倍子之徐阿二及竊生鐵之朱承發竊檀香之陳阿榮至案著照原斷將徐朱各責二百板陳責八十板一并斥釋○海晏輪船行竊測遠表之陳瑞生行竊鄉人衣服之金金寳德順里撬門圖竊之陳阿弟日前已由明府訊明昨日著照原斷責陳三百板金王各責一百板然後釋出○儈兒陳萬祺迭次犯竊拘案懲辦此次甫經釋出又犯竊案及經探夥拘住當敢行兇至案後明府判枷號一禮拜昨已期滿命帶案開枷照原斷重責三百板勒令回籍不准逗留○本邑城内東園烟館執事人石壽生虧欠各項借欵潛行倒閉各債戶具控公堂經明府押候將生財物件估價攤償嗣因石在押所患病飭送仁濟醫館醫治案遂延遲至今今者石病已愈明府因於昨日飭包探傳集案中人定於禮拜二訊奪○前者劉子祺投公堂控妻子孔氏與鄰居李俊卿犯姦明府訊供之下判將姦夫淫婦分别重懲枷號劉子祺禀請斷離明府飭具切結呈案准將孔氏發堂皆配旣而查得劉夫婦先在縣署涉訟縣主王欣甫曾判令將孔氏歸母族留養著劉月貼洋銀五元作養贍費似乎未便斷離遂飭丁至縣署抄出堂諭昨日蒞捕房命提氏及李至案略訊數語仍著還押候傳劉復訊然後移送縣署辦理 
[美租界捕房紀事]  
　　昨晨小竊倪阿虎混入北河南路某甬人家行竊衣物被某包探查獲吊出原峸解入捕房捕頭令押候解送公堂禀請讞員翁笠漁直刺究辦○昨晨某號華捕行至西華德路新築茶市左近突被衆流氓扭住兇毆傷及面部因回至捕房聲訴捕頭立卽遺某包探查拿任兇人以便解送公堂禀請重從究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江試事四志]  
　　揚州訪事友來函云上月二十四日府尊沈碧香太守考試江甘儀三邑文詩各題業經登報二十七日考試興東兩邑文童興化已冠首題善教得民心至所不慮而知者其良知也未冠首題其良能也所不慮而知者已未冠次題人之安宅也詩題賦得平明疎磬白雲寺得雲字五言六韻東臺文童已冠首題窮則獨善至若夫豪傑之士未冠首題則獨善其身逹已未冠次題人之正路也詩題賦得遥夜孤　紅葉村得孤字五言六韻 
[英美租界晚堂瑣案]  
　　陳王氏控魏申祥欠交地價洋銀二千五百元銀一千兩前晚讞員翁笠漁直刺提訊陳王氏供本邑人去年四月某日魏申祥向小婦人購得虹口天通庵畔之地一區言定照四址約十八畝至少十七畝計洋銀九千元邇因毗連之地被某業主賣去一畝魏疑小婦人所賣遂將地價洋銀二千五百元銀一千兩掯勒不付謂須重復丈量求恩訊斷魏供由倪錫榮陳南橋爲中購陳生伯之地十八畞言明照四址約計至少十七畞已付洋銀五千四百元尚少洋銀三千五百元邇者陳母王氏暗將旁地售去以致是地缺少五六畝田單六張亦未付下務求丈量明晰然後交價陳南橋供陳姓售地與魏確由小的與倪錫榮爲中嗣被陳將地售去數畝魏申祥遣人丈過數目不符因之不肯付價叩求公斷倪供與陳相同金協祥供小的係是圖地保去年四月魏申祥向陳姓購地不的不知其細求准丈量以免日後另生枝節直刺飭魏將地價洋銀四千元繳案陳王氏亦將田單呈出然後派差恊保丈明禀覆核斷○奉賢縣盗犯馬瑞瑞馬蘭堂越獄脫逃經公廨捕役凌振購得眼線會同飛划營在江橋擒獲押送公堂前晚翁直刺提案訊問馬蘭堂供奉賢縣人年二十八歳因犯搶姦婦女案於光緒十七年訊實擬定軍罪十八年因另有别案發回奉賢本年七月二十二日之晚由監犯蔡小狗起意約同小的等圖逃先由小狗將小的脚鐐敲去當卽逸出瑞瑞供小的亦奉賢縣人年二十四歳曾犯搶案擬定徒罪此次偕蘭堂小狗同逃自知咎戾捕役凌振禀稱兩犯須釘鐐收押直刺准之命當堂釘鐐嚴加看管俟備文添差押送奉賢縣辦理○徐雨田控唐美鳳李鴻元積欠工銀前晚直刺升堂提訊徐供稱去年與唐李二人合充匯中行買辦議定小的出洋銀一千元唐李二人各出五百元唐因無洋銀可付向小的借田單一紙至張溪華處抵押洋銀三百元目下總結唐欠小的洋銀五百三十元李欠一百九十元請卽究追唐美鳳供徐雨田强勸小的與李合充買辦騙去洋銀一千元並無向借田單之事小的等恐徐圖賴故囑張九臯馬岐山過付今徐因負債甚鉅被洋人扭控尚未了結又被張溪華控追無法可施反誣小的等欠伊巨欵李所供與唐相同馬岐山張九皋同供唐李二人各付徐雨田洋銀五百元由小的等過付此案實係徐於欠銀後砌詞誣控張溪華遣抱樂阿華投案請追徐雨田將田單抵借之欵直刺以兩造並無憑據均不准理惟徐抵借張溪華之洋銀三百元著卽料理禀覆 
[八月分教職單]  
　　教授江蘇常州胡同熲蘇州甲蘇州蔣世琛常州湖南寳慶李昇赢長沙四川夔州張第興叙州俱舉正諭廣西上思莫振華桂林安徽鳳陽方顯允安慶東東濟寍彭汝玉濟南廣西澤寍胡丹墀平樂雲南臨安楊實雲南四川保寗張鵬騫潼川俱舉雁西漢中孫捷三西安廪復諭安徽安慶程佐衡廬州廪河南柘城張鴻勲河南附桐柏徐佑曾歸德舉郾師裴濟時衛輝附陜西西安雷寳笈同州副四川叙州徐高臨資州附廣西桂林程建馨梧州恩訓導直隸奉天張汝舟永平山西保德茹祁霖汾州陜西西安張樹橒同州四川廣元彭光弼潼山俱舉河南彰德端木廣仁衛輝拔陜西鄜州王炳離西安歳湖北鄖陽曾心傳武昌挨四川江油劉宣叙州廣西柳州蔣芳桂林貴州興義吳炳光貴陽河南許州王鳳翔宜陽俱舉廣西平樂植高梧州挨湖南武安李啓燦衛輝拔復訓直隸順天胡源清廣平優江蘇鎭江武中彦海州歳山西澤州宋金印汾州舉陜西同州艾如蘭綏德舉江西贑州聶康齡撫州增福建建寍王允晢福州舉湖南長沙曾廣運桂陽挨廣西南甯蔣惟一平樂附貴州思州熊濟良桂陽增湖北襄陽黃光祖黃州四川重慶何世熙叙州俱廪河南光州李恩長彰德增 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年八月二十七日京報全錄]  
宮門抄○鹽政大臣劉奏爲籌辦酌加湘岸瀏陽鹽票摺○贛撫松奏爲請襲世職摺○江督劉奏爲力疾銷假摺○又奏爲裁撤學堂商局經費請更正數目片○八月二十七日兵部太常寺太僕寺廂黃旗値日理藩院引見二名値年旗三名正紅滿八名正紅蒙六名茶膳房十八名咸安宫二名○鈕楞額續假五日○楊福臻預備召見○兵部奏派騐放水師砲位派出奕功鍾公○召見軍機楊福臻○○頭品頂戴兩江總督管理兩淮鹽政臣劉坤一跪奏爲酌加湘岸瀏陽鹽票謹將籌辦情形恭摺具陳仰祈聖鑒事竊臣於上年　隆裁减各項用費案内聲明淮南廢岸力圖規復以拓利源在案當查湖南瀏陽縣廣三百二十里袤二百一十里地居長沙上游東界平江及江　之義寍州新昌縣南界醴陵及江西之宜春萬載萍鄉等縣西界安化茶陵等縣北界長沙平江等縣戶口繁盛向未設局分銷其地界平江者多食堿鹽界義寗者多食西鹽界南鄉者多食粤鹽南鄉自羊牯瑕以上廣袤約百里多食江西與永興安仁轉販而來之粤鹽北鄉自北盛倉以上北鄉謂之上北鄉其地廣袤百里餘地均界平江多食堿鹽北盛倉以下謂之下北鄉多食長沙省河之鹽西鄉與縣城一帶至省河一水相通聲途較近時有以土貨赴長沙靖港兩處易鹽該兩處併計每年約銷二十七八票有奇是食淮鹽者半食鄰私者亦半臣體察情形貪賤食私囚屬恒理舍近圖遠亦非人情該處於現由販運淮鹽之外尚可酌加一十六票每票五百引照案繳票費庫平銀一萬兩由新舊商人各半分認兹　兩淮運司江人鏡湖南督銷局道員易順鼎分别招商認足票價均據收齊共計庫平銀十萬兩於分項不無裨益一面飭令督銷局設立分局實力疏銷惟目前開辦伊始銷數未能驟增所有新加之十六票應歸通岸統銷仍俟日後暢銷如每年銷至三十柰以外則是新票各商辦有成效應除三十票外詹餘增銷之票均歸新票運銷以爲認眞開岸者勸新加之引歸入綱分與舊引一律挨售三綱之内免予輸捐在舊　無佔壓之虞在新票獲轉輸之益商情均各翕然所收票價庫銀十六萬兩現因海州贛榆一帶兵力太單擬募三四營以盗防过卽由此項票價銀　留作餉費之資除另行附片陳奏外合無仰懇天恩俯准將湖南瀏陽引鹽照加一十六票以濬利源所有酌加湖南瀏陽鹽票籌辦情形緣由　合恭摺具陳伏乞皇太后皇上聖鑒訓示勅部立案施行謹奏奉硃批戶部知道欽此○○江西巡撫臣松壽跪奏爲請襲世職遵旨彚陳恭摺具奏仰祈聖鑒事竊查前准部咨同治元年二月十六日奉上諭御史卞寳第奏辦理卹典請除積　一摺軍興以來各省官紳臨陣捐軀殉難者及各該督撫奏請旌卹無不立予褒揚以奬死事而勵忠節嗣後陣亡殉難各員子孫承世襲職兵部行文各該督撫轉飭各該州縣將應襲職名迅速行查徑行具報督撫毋庸由府司轉詳予限半年彚案具奏以免煩擾等因欽此又查江西省各項世職前因人數日增支食俸銀爲數甚鉅且接續投報前來尚無底止經前撫臣酌撥發票學習及年未及歳世職凡係承襲騎都尉雲騎尉恩騎尉者均分别全俸半俸各减四成支發其發標世職截至光緒九年底止共計四百八十三員卽以此數作爲定額遇續投騐及已投騐而未舉部覆者均作爲額外候補又額外人員以奉部奏准承襲收標之日起准其先行註册遇有額缺挨次頂補不給俸銀俟補缺以後照新章給俸至　未及歲世職不請定額於奉旨請襲之後及歳之前一體支給減成半俸等因奏准部覆遵辦各在案兹查有武寗縣地方竊賊陣亡曾生余鵬之嫡長孫余佐清接襲雲騎尉世職以年已及歳請騐看發標又據德化縣在安徽定遠縣守城被賊轟死安徽試用縣丞夏堯墀之嗣曾孫夏景星接襲雲騎尉世職以年已及歳騐看發標又據贛縣因南安府城被陷接仗陣亡原任南安營額外謝明標之嫡長孫謝昭賢接襲雲騎尉世職以年已及歳請騐看發標又據都昌縣督勇在長嶺頭剿賊陣亡附生程起鵬之嫡孫程爵懋請接襲雲騎尉世職又據南昌縣在湖北田家鎭地方擊賊陣亡原任湖北黃岡縣縣丞姚文暉之嫡長孫姚定倬請接襲雲騎尉世職又據金谿縣在金口五理亭地方帶勇遇賊接仗陣亡　員李培煥之嗣孫李龍文請接襲雲騎尉又據雲堵縣帶圑在縣城剿賊陣亡議叙八品頂戴李廷瓚之嫡長孫李培芳請接襲雲騎尉世職又據寄籍新建縣原籍順天大興縣祖籍浙江山隂縣因賊攻陷城池巷戰陣亡原署南豐縣虞史事保補未入流陳勲之嫡長孫陳盛保請接襲雲騎尉世職又據餘千縣在浙江省城禦賊陣亡浙江候補從九品張瑞鳴之嫡長孫張揚發請接襲雲騎尉世職又據新城縣在本邑南關下地方　賊陣亡從九品職銜魯循義之嗣孫魯承恩請接襲雲騎尉世職又據義寗州因逆匪攻陷州城巷戰殉難原任直隸順天府良鄉縣縣丞胡順齋之嬌次曾孫胡承志請接襲雲騎尉世職各等情由各該州縣先後取具供圖册結詳請彚奏前來臣覆核無異查李培芳陳盛保張揚發魯承恩胡承志均年未及歳請照新章支食半俸俟及歳時再行詳送騐辦所有余佐清夏景星謝昭賢程爵懋姚定倬李龍文經臣騐看均年力旺盛堪以承襲俟欽奉恩准之日作爲收標日期仍照新章挨次頂補缺額後照章給俸謹繕清單恭呈御覽除將洪圖册結送部查核外　合恭摺具奏伏乞皇太后皇上聖鑒謹奏奉硃批兵部議奏戰併發欽此○○頭品頂戴兩江總督臣劉坤一跪署爲微臣力疾銷假恭摺仰祈聖鑒事竊臣前因衰病難支奏懇開缺於本年六月十八日奏懿旨賞假一個月毋庸開缺並賞給人　四兩俾資調理等因欽此聖慈下逮至渥極優業經繕摺叩謝天恩在案一月以來加意調治頭暈漸見輕减飲食亦較前略增惟所　疽乳核痔漏等症仍未痊愈步履尚難如常據醫家云年衰氣虛混熱内藴必須清熱利濕兼補氣血徐徐調理方可見功非一時所能奏效伏　臣渥蒙慈眷浹髓淪肌敢不殫竭餘生仰酬高厚生成於萬一謹卽力疾銷假照常辦公理合繕摺具陳伏乞皇太后皇上聖鑒謹奏奉硃批知道了欽此○○劉坤一片再江南高等練將兩學堂及上海商務局前經欽差查辦事件大臣剛　　同奏請裁撤聲明每年節省銀八萬四千兩儲庫候撥在案兹據江寍布政使恩壽等詳稱伏查高等練將兩學堂及上海商務局經費向由　防支應兩局及江海關道籌撥前詳高等學堂歳可節省銀六萬兩練將學堂歲可節省銀一萬八千兩上海商務局歳可節省銀六千兩合計至項共可節省銀八萬四千兩均係查照籌欵整數覆計惟查高等學堂原籌欵六萬兩除每年酌留銀二萬兩以備遊學日本各生旅費僅止　　銀五萬兩練將學堂原籌欵一萬八千兩在創辦之初不能寛爲籌備嗣因原欵不能源源接濟酌减挑練人數每年現定額支銀七千九百餘兩實無一萬八千兩之多又上海商務局每月由金陵支應局撥發湘平銀二百八十兩江海關撥發規平合湘平銀一百九十兩共計無閏之　　歳裁節經費銀五千六百四十兩統計高等練將兩學堂及上海商務局每年節省經費湘平銀六萬三千五百四十兩折合庫平銀六萬一千二百五十二兩五錢八分核與籌欵整數懸殊湘平折合庫平亦有不敷此係常年備撥之欵現經該局等查明詳請奏明更正前來除咨戶部查照外理合附片陳明伏乞聖鑒飭部查照謹奏奉硃批該衙門知道欽此 
 
 

Page 14

 
 
[光緒二十五年八月二十八日京將全錄]  
　　宮門抄○諭旨一道錄前○皖撫鄧奏爲揀員調補首邑要缺知縣摺○又奏爲搶米案内被叅之知縣籲恩開復片○又奏派充　練總董片○江督劉奏爲道員呈請廻遊片○滇督崧奏爲調署各員片○又奏爲甄别各員留省補用片○八月二十八日刑部都察院大理寺正黃旗値日無引見○莊王謝議敘恩○榮中堂慶公各假滿請安○阿公請假十五日○德煦預備召見○召見軍機德煦富通阿○○頭品頂戴安徽巡撫臣鄧華熙跪奏爲揀員調補首邑要缺知縣以資治理恭摺具陳仰祈聖鑒事竊照　寗縣知縣鄭葆清革職遺缺業經聲請扣留外補在案兹據布政使湯壽銘署按察使李廷簫會詳稱查定例知縣以上各官有經該督撫奏請革職者應以奉旨後第五日行文按安徽省照限减半計算以接到部文之日作爲開缺日期每月自營一日起至三十日截缺一次等因今查懷寗縣知縣鄭葆清革職遺缺於光緒二十五年三月初一日奉旨坐第五日行文按安徽省照限五十五日减半計算應扣至四月初三日接到部文之日作爲開缺日期歸二十五年四月分截缺係衝繁難附省首邑要缺毋庸擊簽應卽揀員調補伏查定例各省首府首縣缺出於温省正途人員内揀選調補如實無合例堪調或人地不宜始准於摺内詳細聲明以各項出身人員内遴員調補補調又州縣以上官員必須歴　三年以上方准揀選題調各等語今懷寍縣知縣係衝繁難附省首邑要缺地當衝要政務煩劇必須精明幹練之員方足以資治理察核安正　出身現任各員非現居要缺卽人地未宜應請在於各項出身現任各員内揀選調補兹查有潛山縣知縣周鳳梧現年四十九歳湖北威寗縣人由附貢生報捐中書科中書候選等因調辦湘軍文案邊防出力案内保奏光緒十年十月初四日奉旨著以同知歸部選用欽此十二年盪新海防例改捐知縣分發安徽試用調十三年二月十三日領照到省是年丁憂回籍十五年十一月十五日起復回省在湖北籌辦山東振捐保加知州銜十六年加捐分缺先補用免試用復在蘇浙振捐局報捐花翎歴署含山縣盱眙等縣事十八年題補潛山縣知縣經部覆准十九年順直賑捐案内加捐四品銜是年二月初三日到任二十年恭逢恩詔加一級試俸三年期滿詳請銷試用經部覆准在案該員勤能素著　　有才以之調補懷寗縣知縣實堪勝任與例亦符據情會詳請奏前來臣覆查得該員歴練老成實心任事核與調補之例相符合無仰懇天恩俯念員缺緊要准以該員周鳳梧調補懷寍縣知縣俾資治理而重地方如蒙俞允該員由現任潛山縣知縣今請調補懷寍縣知縣衝缺相甚毋庸送部引見亦毋庸列叙叅罰除將履歴册咨送部科查核外廑會同兩江總督臣劉坤一恭摺具奏伏乞皇太后皇上聖鑒敕部議履施行再所遺潛山縣知縣係衝繁中缺安省現有應補人員容俟接准部覆再行遴員請補合併陳明謹奏奉硃批成部議奏欽此○○鄧華熙片再據布片使湯壽銘署按察使李廷簫會詳般安徽省上年米榖歉收鄰境又紛來販運民食缺乏致開槍米　風合肥縣屬匪徒有攔搶船米之案前司意在懲一儆百以署理該縣之方維濬延不通報詳請叅革經臣附片奏陳奉旨允准在案方羽　之次日卽據該革員禀陳在鄉拿辦情形遲報有因尚非諱匿一面巡閱四境認眞緝捕拘獲本案匪犯民間從此謐安未始非　奮所致迨交卸後欠解正雜各欵銀七千餘兩由司揭報到臣奏准勒職一個月追繳時李廷簫在署藩司任内以其虧短雖鉅多屬因公　於被革景况艱窮之時猶復竭力摒擋遵於限内將欠銀埽數繳清詳報咨部有案該革員平時辦事勤能尚無貽誤其疎防搶米一案當經獲犯胡相謙等移交接署縣趙煦訊明分别擬辦被搶米石由各族戶認賠交失主具領完案所欠交代銀欵亦經全數交清察核該革員志氣振興益知奮勉若不稍從實典無以鼓勵人才擬請將已革候補知縣方維濬前在合肥縣署任疏防搶米案原叅革職處分准予隨案開復等情詳請具奏前來臣覆加查核該司等爲愛惜人才起見可否籲懇天恩俯准所請以資激勸恭候聖裁謹會同兩江總督臣劉坤一附片具陳伏乞聖鑒訓示謹奏奉硃批著照所請該部知道欽此○○鄧華熙片再安徽省各屬遵旨舉辦圑練情形及渦陽匪起時鄰近州縣官紳分路集圑堵剿以輔兵力迅卽平靖成效皆有可觀均經臣奏明在案皖北連歳災祲民窮俗悍兼有外來游匪潛煽其間刼掠之案猶多圑練有關緊要非於在籍紳耆内擇一知兵有聞望之員派爲總重責成查騐教練恐辦成者日久懈生又虞督率無方開恃衆逞强之漸兹查有蒙城縣人記名總兵李南華前在軍營著績曉暢戎機現在本籍辦圑紳民交與信服堪派充鳳潁六泗等四府州屬圑練總董令常川親往該各屬會同官紳將圑練事宜認眞經理逐處點騐校閱激勵衆心務在有勇知方收實效而杜流弊並委會辦皖北營務與鎭道將領遇事妥商酌撥營務逐馬隊帶同周歴巡查遇有盗迹匪蹤卽合練丁隨地拿辦使兵圑聨爲一氣藉以綏靖地方在於防軍支應項下酌給薪水公費以資辦公除分檄　遵外謹附片具陳伏乞聖鑒謹奏奉硃批該部知道欽此○○劉坤一片再查定例現任外官各督撫兩司及統轄全省之道員有本族及至親應廻避者俱令廻避鄰省另補又應行廻避另補之員如係有總督省分或兼轄兩省之省者本省雖無可調之缺其所轄之鄰省亦准酌量改調又現任廻避人員或應以鄰省改調或應於本省員缺調補均令該督撫先行委員接署令其離任仍於合例應調人員内揀　調補各等語兹據前署江寗藩司胡家楨詳稱本年五月二十八日據江寗江防同知恩彦禀該員於光緒二十一年九月選授今職二十二年四月到省五月十三日到任新授江寗布政使恩壽之妻係該員恩彦之胞姊分屬至親官同一省例應廻避該藩司業已抵省蒞任在卽照例由官小之員於尚未到任之前豫先呈明另行委署查該員係實缺同知應行廻避本省請以總督兼轄鄰省之缺改調等情詳請奏咨前來除飭將員缺另行委員接署一面分行安徽江西兩藩司查揀合例堪調之員詳候察核辦理並咨移部科查照外理合會同調補廣東巡撫江蘇巡撫臣德壽附片陳明伏乞聖鑒謹奏奉硃批吏部知道欽此○○崧蕃片再威遠同知張舒翰署尋甸州知州黃景濬均因病請假查有補用知縣吳汝昭年强識揀堪以署理威遠同知補用知縣謝宇俊任事勤明堪以署理尋甸州知州又羅平州知州王朝楨叅革撤省署雲龍州知州鄭玉麟據報丁憂浪穹縣知縣劉向芳禀請修墓查有補用知縣王福訓心精力果堪以署理羅平州知州大挑試用知縣傅廻瀾才具明據堪以署理雲龍州知州補用同知直隸州何進賢辦事老練堪以署理浪穹縣知縣據署藩臬兩司先後會詳前來除分檄飭遵外謹附片具陳伏乞聖鑒謹奏奉硃批吏部知道欽此○○崧蕃片再知府同知州縣等官無論候補試用人員到省一年例應詳加甄别出具切實考語奏明調補兹查有在任補用知府雲南永北直隸同知方宏綸雲南試用同知兼襲雲騎尉蘇天爵署雲南廣西直隸州知州事候補班補用同知劉鈞雲　試用知縣勞啓楙均各試用一年期滿例應甄别據署藩臬兩司先後詳請核辦前來奴才查該員方宏綸廉明勤幹　天爵年壯才明劉鈞雲識穩練勞啓楙才具明通俱堪以各本班分别在任留省補用除將履歴清册咨部查照外謹附片具陳伏乞聖鑒謹奏奉硃批吏部知道欽此 
 
