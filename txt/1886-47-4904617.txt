# 1886 - 47 - 4904617

 

Page 1

 
 
[江左校士錄出售] [  申報舘主人啓]  
　　黄漱蘭宗師玉尺高懸冰壺朗抱程才江左士論翕然去冬彚刋各屬所取文賦詩詞經解策論名曰江左校士錄本舘取而讀之見其根　　史　古茹今詞華則庾　兼長考訂則許鄭是式有體皆備無美不臻洵近科試　中不可多得之本亟思公諸海内同好以備伏案揣摩因命手民以五號鉛字排印圈點則悉照原書校對無訛裝潢盡美准于本月二十一日出售分裝六本收回工料洋五角諸君子有願寄文共賞者乎請向本埠申昌及各外埠分售處購取可也 
[六十七號畫報出售] [  申報舘主人啓]  
法人性情傲岸意氣矜張於行軍攻守一切有寗輸人不輸陣之目乃自諒山大敗舉國驚惶雖經議和而其所以致敗之由寔亦未知咎屬伊　　其議院人員莊東京元戎析里也提案會審本齋特圖之以明中朝致勝之良非易易准於十六日出售後附淞隠漫錄圖説一則此佈 
[勸惜字榖説]  
　　惜字惜榖人人知之無庸贅及卽勸惜字惜榖者或假托乩仙或演成詩賦或整或散陳陳相因亦何事豐干饒古乃　君蔚卿以其目見不惜字不惜榖之人詳細告語意尤懇切一若勸之敬惜有稍緩須臾而不可者爰就其所述之言　染成篇至人之信與不信改與不改則不暇計也考軒轅氏時始制文字其人有三一倉頡一沮誦一佉盧惟倉頡所造行於中國雖字體由篆籕而變隸由變草由草變正究之不離其宗天方泰西承用字體旁行斜上要卽佉虚沮誦　遺則一言文字無論中西各宜鄭重乃有中國之人於中國之字任意作踐棄擲邐迤甚至摺檯抺桌并溝渠厠溷之　亦所不免西字更無論焉夫昔之勸惜字者并勸夫未下筆之先如離人骨肉壤人名節等字猶苦口力爭欲其警省　字迹旣成一點一畫亦宜謹愼奈何漫不加察輕褻污穢之至於斯耶使因我此説而稍得拘回亦屬自修自得我固不任其功不幸而言者諄諄聽者藐藐或轉笑爲多事則此一説也又添一張字迹供人蹧蹋我不啻自作之孽知我罪我無足重輕實不過我盡我心耳至若五榖之中米粟爲上各處饔飱嗜好不同而食粟者較多昔聶敏中詩有云試看盤中餐粒粒皆辛苦彼不知稼穡之艱難者固不足以語此特於日用之間略加檢點當亦無甚煩勞何竟習慣自然莫知愛惜有隨手散落如雨花之繽紛從無俯拾聽其踐踏入泥者有一飯未完偶遇小事事畢而嫌其過冷向壁角中倒棄不顧者有吃剩一二口不復措意致傾入陰溝一望皆白粲者除近處人稍知自愛外諸般狼藉各處皆然固非口舌所能爭卽使爭以口舌勢不能家喻户曉執人人而告之老生者見不生常談者見不談雖舌敝唇焦多見其不知重耳办復有何裨益哉特是比歲以來各省偏災未嘗間斷原其致此之由未必因不惜字不惜榖而起而江浙兩省自經兵燹後年榖順成未嘗逢大水大旱雖由好善之心源源助賑不下數百萬金亦足以迓天和而邀神貺卽其　字惜榖兩　未始不可以消除殃咎獨無觀感而興起者何也且報施之理感應之機乃釋道兩家附會言之儒者多不屑惟是人生世上字也榖也皆其所必不可少者也士非字無以貫古今成撰述商非字無以稽出納及邇遐推之農工百役見不　字以辨姓名以通音間卽不必拖於綴拾過於矜持而隨事隨時留心一二不至如前所云云未始非敬惜字紙之一　至於五榖順夫天時擇夫土宜盡夫人力三者缺一便不能成何可忽視古人云惜衣有衣穿惜食有食吃此但爲下　説法本不足爲大雅道然能於一飲一食稍爲措意勿使徧地撒開初不爲邀福起見而福之可邀或卽因之操左券　或曰子所居之處米榖之抛擲倘無其事而字紙之作踐不僅摺檯不僅抺桌并所謂溝渠厠溷之間其手棄而足踏　司空見慣從無提撕警覺之言未免責人則明而視己則暗也且字榖之不惜者日繁有徒欲以一人之私見强人就我是亦子之不憚煩爾余無以應仍振筆書之以副蔚卿拳拳雅意其人之惜字榖也聽之其人之不惜字榖也聽之其　也以余言爲鋮砭其不惜也以余言爲河漢亦姑聽之 
[英國地震]  
　　西字報舘接得倫敦消息云今正某日南甸碧蛇地方忽然地震十餘里内居民皆大受虚驚然並無毁物傷人之事嘗間中國婦孺言地下鰲魚偶或鼓鬣揚鬐地必爲之震撼實則地中火山有時焰發以致地軸　簸動摇安有鰲魚之事西儒言之鑿鑿非同讕語無稽也 
[英京電音]  
　　循環報載有初九日英都倫敦發來電音言昨日是處訛傳城外有匪徒糾衆前來攻擊以致人心惶恐手足無措迄今匪徒音耗已杳人民始獲安心然差役提防尚不敢稍懈也同日電音又言毆洲各國現行　議設法請俄國允准土耳機及北加理兩邦立約之事惟聞俄國不允所請以故土北兩國特行會盟聨結武備以作輔車之依云 
[横濱火厄]  
　　客有從蛉洲煙水中遺我雙鯉云前月某日横濱野蘇金馬留村忽報回祿君作惡被燬屋宇四百八十椽查是村祗烟户六百有奇一炬可憐燬其大半誠慘矣哉刻地方官以中澤哀鴻嗷嗷待哺惻然軫念發粟普施特一望茅龍盡成煨燼風餐露宿幾同繞樹無依不知有民社之司者尚能善爲設法否也按此事前已從西報諱登大略兹得其詳故再照錄 
[高國貸銀續信]  
　　高麗向德意志國家稱貸一事去冬已兩紀報端兹悉此事由米也斯公司經理許借洋銀一百萬元高王感荷盛情願以火船載運貢米之事畀該公司獨得權五年後方准各家輪舶轉輸云 
[推廣輪舟]  
　　崎陽訪事人投書本舘云近有鐵行公司擬設快捷輪船來往横濱香港法公司遂擬减讓水脚以攘利權德公司以其有利可圖亦擬增置輪船由咸北開往日本各埠允若兹則日本人所設郵船社會雖經重訂新意恐不能獨區勝算矣不知司其事者果有以别籌良法否 
[女子善賈]  
　　智利國在南亞美利加洲之西南隅壤地褊小固未可與歐洲諸大國爭富强之名然其國中有一女子名歌斯努者工心計善居積家中黄白物累萬盈千不但旁觀者莫能知其數卽歌斯努亦莫能自知　數也其所　産業多係田畝牲口屋宇船隻以及五金之礦按籍而稽更僕難數卽就一處煤礦而計每月已可得利一萬六千磅盖其所掘之煤每頓祗費銀一元三角有奇而以之出售則每頓可得銀七員有奇故能得此巨利所最奇者歌斯努雖以多財稱於一國然生平守不字之貞雖年已四十五歲未嘗一近男子將以處女終其身焉嗚呼巾幗中乃有陶朱 
 
 

Page 2

 
 
猗頓哉普天下操奇計贏者何不買絲繡之鑄金事之 
[思歸頗切]  
　　庽居舊金山之華人近致書於往來金山香港之輪船公司大略謂邇來華人在美國内地者甚多祇以生計日窘急欲遄返故鄉惟其中半係貧窮川資無出擬懇貴公司將輪船下等客位價目減收一半俾飄零海外者得以生入玉關則皆貴公司之厚賜也等語該公司得書後卽將此事集衆商議不久卽可定奪按前譯金山報章有美人謀害華人之事所幸先期敗露未罹凶鋒今閲華人致該公司信又可想見淪落他鄉　歸不得更有不勝其苦者然則華人又何必遠適海邦自貽伊戚耶 
[伊犁亂耗]  
　　西報云俄京聖彼得羅堡接得查連來翰悉伊犁毗連俄界之處時有宼盜横行去年新榖將登時突有匪徒縱火田中焚燒淨盡華兵飛馳往剿若輩竟稱戈以杭殺斃兵弁多人乘勢直前擁至氈查高炮臺而止某日有華兵之駐拖基士高者亦爲匪徒所襲致馬步兵四百餘名悉數覆没目下竟攔入俄界肆意驛騷烏合之師愈聚愈衆跳刀拍張勢甚披猖俄國哥什兵亦不能制其死命云 
[澳門春巿]  
　　澳門西信云新年數日中各店鋪停止貿易巿面甚爲寂靜推翻攤賭館異常熱閙中西人士各挾囊資效劉盤龍之一擲塲中幾無容是之地然此係上等賭博也若下等之設賭街中者約有二百餘處聞每處須納洋二元半始准擺設一禮拜葡官又准華人然放爆竹直至月杪始止金吾弛禁玉漏停催亦彼處一年好景也 
[私鑄數露]  
　　巿廛行用銀洋向有贋鼎估看者偶一不愼卽難免魚目混珠近得西貢消息言在美河地方拘獲私鑄假洋之土人多名行將按律懲辦從此拔本塞源假洋或可漸少乎 
[驚破霓裳]  
　　近接香港信言油欄七約廟前趁翦符鏤彩之辰演月府霓裳之曲嫣紅　紫接袂聨裾一種少年時時目斷至初四日臺上歌舞方酣場下人聲驟沸盖因各爭立脚之地以致用武有奮拳相摶者有拾石以投者有頭顱破裂者有手足損傷者擾攘喧譁有似漁陽鼙鼓而法由亦爲之罷奏復經壯勇極力彈壓衆始解散然打鴨驚鴛觀劇者已減却清興矣 
[馬戯續聞]  
　　車利尼馬戯將至香港開演及車利尼在小呂宋演劇時被劣馬咬傷而部云云本館已據西報所言先後譯登日報兹悉新正初九日鐵行公司俾些華輪船到濤有馬戲優伶多名附之而至其生班馴馬猛虎袋鼠沐　等獸則定於十二日由小呂宋起程據班中人云車利尼傷痕經醫生悉心調治日來將次平安想屆時驊騮騄耳騅駓騂騏五花八　定有一番熱閙特不知春江花月夜果能從新搬演俾輙生一恢眼界否也 
[硝務起色]  
　　香港報云横沙硝廠前因司事辦理不善折閲多年兹聞去歲另換新人承充廠務日有起色初九晚酬神慶叙大放烟花徹夜喧闐觀者如堵從此硝務可蒸蒸日上矣 
[承領膏厘]  
　　粤康全省洋烟生熟膏厘客歲時有人合紏股本承領已繳銀四萬餘兩嗣因意見參商各自退股前出名之人旋染心疾遂致瘋癲後再有人于客臘之際以柔遠堂字號禀准官憲承領納銀一萬元在油欄門外設廠開抽其舊時承充者祗作宮墻外望而已 
[輪船失事詳錄]  
　　得忌利士輪船失事迭經登報兹經福建輪船於十一日由汕頭抵港載回失事輪船之搭客船主水手人等來言頗得其詳因再登錄據稱得忌利士輪船失事之時乃初八日上午兩點鐘後是時霧甚大不辨西東船旣觸礁其船主亟命搭客水手人等盡　船面惟華人搭客甚衆各皆慌忙無措多　攀緣桅纜以待救援西人碧厘亦猱升而上不料桅小人多忽然斷折碧厘墜於船面而斃其華人墜水溺斃者共十七人内有水手二三人該船觸礁之處正當風浪之衝箕伯揚威波臣助虐銀濤白浪勢若奔牛船爲風浪所擊須臾卽壤分爲三截前二截擱　石上尾一截已沉海中汕頭聞耗卽着海防輪船馳往拯救惟風浪太太不能駛近急卽轉回命帶水艇迅往救援往返需時故船中人多被淹斃所有行李俱爲河伯攝往水晶宮而去聞有一水手當失事後攫得白金數百藏於腰間及見杉板前來赴救自恃素諳水性遽由輪船躍落海中擬欲先登杉板捷足逃生詎料銀重力微不克逞其泳游之技一轉瞬間已占滅頂正可見水火盜賊不義之赌不可妄貪此臨財毋苟得古人所以諄諄垂戒也以上錄自香港報其言與本報所聞迥異應兩存之 
[雲間麗景]  
　　元宵佳節各營爭出燈戲以爲慶賀之舉一時龍燈雀焰如開不夜之城寳馬香車恍入宜春之苑人山人海正不减臨淄道上轂擊肩摩而文武各衙門亦無不采烈興高見者固以爲太平氣象也是夜有一衣履翩翩者已爲麴秀才所困口中不知作何語一路摇頭大步而來比至西門内普照寺前適遇燈會不釁手舞足蹈誤擠去和尚之帽和尚稍讓之卽掌和尚之頰和尚怒不能平便以少林拳法還敬頭破血出道旁適有尿桶復順手一推不啻請君入甕有相識者扶之起則已衣服淋漓穢臭不堪其人受此大創卽呼集所識之强有力者興問罪之師往普照寺方丈除將陳設打毁一空外復覓動手之和尚縳而毆之直至徧體鱗傷叩頭如搗蒜哀請乞命尚未住手聲言纔被和尚打跌時失去一時辰表鷹餅五枚錢票一紙若不照數賠償誓不與秃鶖兩立後有爲魯仲連者出爲排解罰住持僧出英洋十餘枚償其表價復親詣其家泥首負荆事　寢息○松屬凡燈過時各家每施放爆竹以迎賽紳富之家恒不惜千百翼青蚨買燈光顧某姓亦郡之殷户也老母年近六旬意示兒媳輩各解腰纏請燈來家以　映門第豈知爲子者不欲博堂上歡慳囊不破母以爲此區區者而不予畀欲兒孫何爲竟一氣而絶是亦創聞也 
[王學憲觀風題]  
　　江蘇學政王益吾文宗雅意憐才講求寔學春風化雨士論翕然經師人師大宗師誠足爲儒林矜式也所有觀風題謹卽照登于左○生振河海而不洩賦得林茂鳥知歸得知字邢子才日思誤書賦以其意戒人輕攺古書爲韻傚張茂先勵志詩師其意不拘體説文同意諸字説擬修復鎭江文宗閣鈔藏擬修復揚州文匯閣鈔藏賜書記一駢一散聽自擇止作一篇亦可吳疆域圖説溯源周封稽合漢志經籍所載地理燦陳依胡文忠地理開方坿周漢疆域詳審方至加論折發去中山疆域圖説二册略倣其例而變通之孫星衍問字堂集釋人疏証不作者聽孫星衍岱南閣集觀風試士策問不聞名對其一問儒術二問經學三問諸子百家能詳言之歟○童在我者皆古之制也賦得寒水光難定杜子美草堂落成賦以背郭堂成蔭白茅爲韻餘題與生同 
[滬上傳聞]  
　　本埠官塲傳言日前蘇垣大憲因有要公傳電至申委蘇松太兵備道邵觀察前赴香港日内卽欲起程往返須閲一月所有兵備道篆務聞卽委松滬捐厘局督辦蘇伯賡觀察代理蘇觀察因於前日晉省面陳一切事宜云但本館未有實信姑據傳聞錄之 
[開印屆期]  
　　明日係開印之期是日適遇國忌各衙署循例暗開並不排堂奏樂升砲英會審署例應停訊一日蓋各官員均須彼此道賀也 
[星軺蒞滬]  
　　出使英俄大臣劉芝田星使行將來滬等因節列前報兹聞本埠官塲已派鈞和輪船駛赴金陵　接上海縣莫邑尊卽在滬北天后宮預備行轅懸燈結彩陳設一新昨日清晨至亭午各官咸在法租界金利源碼頭伺候三點鐘時憲舟始到將於今日登岸云 
[儲憲蒞申]  
　　署江蘇督糧道韓古農儲憲由蘇起節來滬情形已詳昨報兹悉儲憲已於昨日午時戾止舟泊大東門外大碼頭浦江本 
 
 

Page 3

 
 
埠印委各員咸往恭迓儲憲旋命駕登岸入城次第赴各署拜客 
[局勇捉賭]  
　　新年無事游手好閒之輩往往以牧猪奴戯招集匪徒其中良莠不齊最易藉端生事本埠城廂内外自奉地方官及總巡馮剌史嚴　究辦此風爲之梢戢然僻靜之處終難淨絶根株前晚新北門内羅姓家復有聚賭情事呼么喝六采烈興高高燒銀燭照呼盧不覺聲達户外巡夜差勇至此聞聲探聽歴歴無訛當卽報知十二鋪地甲恊同局勇破扉而入驀地拘拿賭徒捨命奔逃頃刻間均遠颺無跡僅獲到賭具籌碼等物及設局之羅寳寳並章某二人解局究辦羅母某氏舐犢情深恐兒子捉將宫裏去必致辱及尊臀急哀懇該地中爲之保釋而章則數百竹　一面方枷終於難免矣 
[要犯發回]  
　　上海縣監犯殷光海越獄潛逃及緝獲訊供解司等情已於客歲先後列報前日蘇臬憲批差押解該犯來申莫邑尊諭令仍行還禁以候核辦 
[竊物反噬]  
　　前日有甲乙兩人衣服離奇言語怪誕旣非膠庠秀士亦不類貿易中人結伴赴本城四牌樓王乾泰帽舖購買小帽鋪主以其不倫不類心竊疑之乃二人細心挑剔選擇　苛一轉瞬　忽少一頂鋪主旁觀合眼見被甲藏　身邊扭住搜　　帽突從衣襟中跌出鋪主見物　　趙不與計較麾之使出母溷乃公詎甲乙竟老羞變怒不肯干休妄言購物被誣咆哮不已竟將鋪主拖出飽以老拳雞肋纎纎苦難忍受旋來甲黨兩人佯爲排解復將鋪主肆毆主婦某氏見夫遭人毆辱急出解勸亦爲甲乙咬傷手指柔荑荏弱横被摧殘隣人見之咸　不平帮同拘獲兩人捆送巡防局請辦馮刺史飭收押候訊并令拘捉餘黨然已海闊天空不知遨遊何處矣 
[英界公堂瑣案]  
　　意　使署之繙譯官到案稱雇用張義川爲侍者前令交付别發洋行洋十六元被其侵用當時並不嚴究惟令改過　後扣算工資不料伊又　取我箱内之洋二十九元報由捕房包探查明伊竊洋後業因賭博輸盡今特解案請辦包探王阿二禀稱查問張義川堅不承認行竊及至查得竊洋後到西洋人處聚賭輸完質之張義川供因急需移用交付洋行之欵言明在工資上扣算不敢犯竊該包探又稱繙譯官之寫字房内閒人不能進去惟恃者可以進出羅太守商之佩副領事判張義川發捕房管押兩月以儆○船主名開門稱由祥生船廠之東人薦華人李阿生在我船經管機器不聽教導反敢行兇將我打傷爲此報捕拘李送案請辦祥生船廠西人投案申訴前因李阿生供因船主兇横稍不遂意卽欲行兇前日又因做工口角與論爭扭是實羅太守商之佩副領事判李阿生發捕房管押兩月以儆○包探王阿二稱在利運輪船爲庖人之沈洪園竊取老船塢看更印度人之銀洋三十五元金戒指二隻及衣服等件印度人着與沈同船爲傭之陸朋元張阿福等三人尋見沈洪園祗存銀洋二十四元扭交捕房詰其缺少之銀洋金戒指則稱交與陸朋元或者沈因被拘挾怨誣扳今特一併送案印度人申訴前因并稱銀洋金戒指放在皮箱内被其私竊沈洪園仍執前詞陸朋元供與沈同船爲傭印度人失竊後勒令我等尋覓因與張阿福等尋見沈洪園願各送洋兩元并再將衣裳分給我等不敢答應不料交捕後竟敢誣指及我張阿福亦上堂供與同羅太守以沈洪園犯竊又敢誣扳他人可惡已極商之佩副領事判發捕房管押兩月起案之洋交印度人領去○陸朱氏稱我子與隣人李范氏之子玩耍起見被范子將我子頭面打破及向該氏理説該氏一味恃蠻反將我掌頰爭扭之際由捕拘案子亦來案請爲騐傷李范氏供伊子先打我子孩子嬉戯爭毆本屬常事伊竟助子並來尋釁致與爭毆羅太守謂該氏等旣爲隣佑因孩子玩耍起見可毋生釁惟騐得陸朱氏之子旣受微傷判罰李范氏五百文給陸子養傷陸朱氏魏充作善舉太守允之○周桂雲稱在酒店爲夥王阿二前來飲酒因論菜價口角被其毁壤盌盞打傷頭額爲此報捕拘王後由其母向我説情願賠毁物洋一元零旦爲醫傷乞恩免究王阿二俯首求恩并　嗣後不敢閙事羅太守謂旣由原告求免姑准免議着王自行賠毁醫傷○包探顧阿六稱去冬阮李氏雇坐李計昌所推之東洋車失落金耳環于車上被李吞没報捕拘李願將東洋車暫抵認賠今特送案請訊該氏申訴前因李計昌俯首求恩羅太守謂李計昌旣願抵賠飭令退去赶緊料理取還東洋車○華捕稱　見崔興名手持自鳴鐘一架向押鋪質洋情形可疑拘獲盤詰始知崔向在造紙公司習業因犯竊停歇今又雇坐東洋車至公司取自鳴鐘仍坐車而遁圖質銀洋　卽知照該公司派人認贓屬實今將人贓送案該公司之曹某投案請爲領贓崔興名俯首無詞羅太守謂崔疉次犯竊不思攺過殊爲可惡本當重辦姑念年幼從寛判押七天以示薄懲如再犯竊定干重處贓交曹領○王阿二稱被姚德生拆梢將我馬褂　錢二百文爲此報捕拘案姚德生供並未押伊馬褂實被妄控包探禀王至捕房訴被姚押馬掛及由　頭派我往查始知王阿二之馬褂被别人押錢寄票與姚處王卽着姚取贖不依妄訴拆梢王阿二又稱馬褂雖被别人經押姚實用錢百文羅太守以王阿二所控不盡不實應不准理一併開釋○電燈公司之傭人葉阿來稱因失去絨單一條查得有素　相識之同鄉人李阿　混入門房以尋我爲名乘間行竊爲卽追獲然贓已不在爲此交捕送案李阿莊供並未行竊更未到過伊處包探陸阿祥禀查得葉阿來追獲李阿莊祇一刻時贓不在乎殊覺難信葉阿來堅持被竊羅太守以葉指竊無憑未便究追斥退及出外葉扭李便打李則大聲呼喊太守聞之命帶案嚴加申斥令退 
[受福助賑]  
　　謹啓者今嘉禾茂才張益卿兄榮蒞奉令祖子祥仁丈示諭携洋一百元助賑委寄山東散放據述第一樓被災後延燒　人屋宇相隔咫尺烈燄可畏旋幸水龍灌救始就敉平夢寐皆安仰荷祝融福庇轉移多術旋紓兗域飢寒瞻祖武於仁慈示孫謀于深遠同里旣伸其剴勸他鄉益感夫宏拖虔列報章謹希德鑒上海北巿絲業會舘籌賑公所少欽施善昌謹誌正月十八日 
[書館東家提資助賑]  
　　謹啓者敝公所自募賑以來凡有善男信女出資樂助無術不臻如長樂園洗心泉顔玉樓樂也樓華艷樓也是樓計六處書館自去年十月迄十二月三次月捐移助賑需洵堪勵俗竊思開設書舘須出房租並各客茶錢曁説書人等辛資轎錢除分給開銷外所存無幾而開書館各東猶能酌提助賑已有三月之久可見恤患之衷弗論托業若何有感奮焉而不能自已者以古爲鑑莫非懲勸之詞到處傾囊亦有扶持之力勿謂逢塲游戯夙以細事爲生涯卽兹濟世圓通尤羡來源之充裕園中人曲爲撙節座上客胥發仁慈謹列報章祗呈德鑒[  上海北巿絲業會館籌賑公所少釟施善昌誌]  
丙戌人日爲霧裏看花客五十晉四大慶高昌寒食生壽之以詩次韻奉祝並乞同正○未向華堂奉壽巵且循新例補題詩文章散作中天瑞經濟傳教薄海知敢説奇才當世少莫嫌大器晚成遲祝釐名句推誰首何遜揚州絶妙辭上元後二日來女安弟孫點聖與甫稿松堂司馬久耳其名有小樓吟飲圖徴名人題詠昕伯桂笙諸同人數爲余言余行當走訪以詩先之卽次元韻錄請諸大吟壇正之○小樓會向夢中尋想見高人鸞鶴襟醉紙迷金原幻相光風霽月且長吟久聞景略多深計遠去苻堅有苦心太息楚材爲晉用茫茫江海發悲音丙戌上元後二日來安孫點聖與甫脱稿於海上兩半樓兩和小樓主人自題吟飲圖詩主人有言和章得三百篇刻爲一集聞之不勝狂喜爰再步原韻一律并請霧裏看花客高昌寒食生同哂政○勝境臨江共訪尋主賓投契快開襟脱裘換酒恣豪飲擊鉢催詩助朗吟三百篇成雖駭俗萬千刼後有傳心愧子愚瞽非師曠也得叨聆雅頌音[  武陵漁隠待删草]  
 
 

Page 4

 
 
[早春日牽懷桂笙詞長]  
　　經年契闊兩相暌淑氣東來黄鳥啼快讀奇文如面晤豪吟傑作等身齊騰宵劍氣自舒卷伏爨琴材待品題且藉詩筒報消息春光花發客窗西[  海上遊子樵西羅煒生弟拜手]  
葆青壻擬赴鄂州慮内眷無依促余出申相託感賦一絶錄呈高昌寒食生斧政○出門惘惘暮烟時勞找風塵强自持兒女有緣還未了滬濱重到伴歸慈○贈行安排旅寓甫經春又欲長征去滬濱咐託情深翻累我須知我是暮年人勾章桐督秦錫唐未定草 
[留别海上諸吟壇錄呈高昌寒食生斧政]  
　　打疉輕裝赴遠行擬將分袂涙先傾堤邊垂柳縈離緒江上浮萍計客程只爲利名酬壯志欲抛兒女最關情明朝又向天涯去且坐今宵到五更[  怡紅園惜花侍者葆青錢顯甫稿]  
惜花侍者顯甫仁棣今有漢口之行怱怱就道賦此送之錄呈高昌寒食生種榆山人同政○知君詩筆勝江卽聚首天涯幸一方留贈佳章徴妙手送吟拙句愧枯腸愁看柳絮紛歧路莫戀鶯花忘故鄉壯志鴻圖均可羡何憂店月與橋霜[  海上忘機客遂生拜稿]  
小園譜兄五十自壽述懷四律以已名沈嵩齡小園五字作結句韵數千里外寄示索步元韵敬賦四律遥祝南山之壽卽用王松堂和四字謹押末句之韻錄寄奉答以爲何如○職任賢勞客異鄉脤官年屆姓名揚家書遠寄程千里詩句新裁錦七襄快望有時舒醉眼感攘幾度觸離腸久知向若無驚怖善下能如百谷王迢遞關河歴數重天涯翹企宦遊蹤夜窗鐙炧吟情暢海屋籌添樂意濃朋輩冠裳看濟楚使君劍佩自從容遥瞻雲樹臨風祝壽比南山茂比松此身七尺任昻藏難及君才八斗量應訝寒花添客路尚期春草夢池塘風帆過處不知遠電綫通時未覺忙他日好將朋酒獻殷勤酌兕到華堂塵世光陰一刹那乍經半百未蹉跎孟嘗高誼三千客叔度澄懷萬頃波勳業適當耆艾建謳吟常託啘蘭多伊人渺渺隔秋水砥柱中流養太和[  弟王恩漙稿於海上小樓]  
[蘇省撫轅抄]  
　　十六日候補同知馬玉田禀辭赴海運津局差候補縣蔣錫年禀辭回松滬嚴家橋厘局○十七日蘇糧道韓辭行赴上海候補道龔壽圖辭行赴金咬候補府張球禀辭回上海貨捐局候補同知翁慶龍禀辭回吳淞沙釣捐局候補通判程鈞禀辭回奔牛厘局直州判童寳善禀辭回崇明施翹河厘局縣丞張寳瑔禀辭赴海運津局差主簿陳萬貞謝飭知咨補長洲縣主簿缺並謝二年分押解甘餉蒙賞加五品銜並戴藍翖○十八日候補道汪福安辭行赴鎭江候補府方德驥禀辭回上海洋務局崔繩祖候補縣吳兆楯均禀知撈濬城河本日開工候補通判崔仲爲禀辭回松滬厘局吳式政吳淞江厘局來孫毓驥禀知奉委發審局差金壇縣陳禀到並謝飭知奉准部覆候補縣方蓀木瀆厘局來蔣隣事知奉委發審局卽日到差 
[浙省撫轅抄]  
　　新正月十五日候補縣巢鳳儀禀辭回俞匯局蔡錫候由寗郡催提濫欵回省禀到銷差縣丞曹韶南由京騐看來省禀到巡檢張汝乾禀辭赴津局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
