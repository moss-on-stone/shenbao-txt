# 1893 - 253 - 4907329

 

Page 1

 
 
[新印六科準繩出售] [  圖書集成局啓]  
　　六科準繩一書集醫科之大成其中論症則見垣一方療治則臚列諸法無微不濁有美畢臻誠不愧爲軒歧之功臣本局以新鍺鉛字排印行到非然紙色潔凈盛以錦套每部四十本實洋五元五角卽日出書有欲探討枕秘者請移玉申報館帳房曁各處申昌書室爲盼此佈 
[三百四十八號畫報告白] [  點石齋啓]  
　　本埠英租界黄浦灘上江海北關近經修理因增建鍾塔一座向外洋購一巨鐘安置其上前數日當試擊時聲音洪亮與火警鐘相埒報刻之小鐘亦能遠聞數里誠大觀也他若法官之捉妖書生之獲賊某少尉之輕獲受辱大腹賈之醉舞墮樓遇路鬼者被揶揄得窖金者興善舉或殛耕牛于曠野或見大蟒于燕磯及所附叢抄圖説並册頁告白等圖准于初六日出售此佈 
[論暹法聨和]  
　　法人之覬觎暹羅也處心積慮蓋不自今日始矣惟其謀之也久計之也審一旦伺隙而動則電掃風馳長驅直擣探囊取物不足喻其易沸湯沃雪不足比其烈夫乃歎寡之不可以敵衆弱之不可以敵强小之不可以敵大也夫以法國人民之衆兵力之强幅𢄙之大若與暹羅相較過之奚啻十倍苟欲逞志於暹所謂牛雖瘠儥於豚上其畏不死不特暹羅� 
自知其不敵卽旁觀者亦無不逆料其不敵也而况法之於暹謀之已久計之已審豈反昧於勝敗之數得失之機倘衆兵釁旣開而遂出其力以相搏以節制之師制恇怯之卒以命中及遠之槍砲攻素無武備之城池運籌决策奪要爭奇轉戰而前所向披靡何難一戰而得其要隘再戰而覆其援兵三戰而據其國都然後取彼名王爲我臣僕封其屍骸築爲京觀疆理其山川易置其守令使暹之遺老如箕子者徒抱故宫禾黍之悲暹之孤臣如包胥者亦不能爲痛哭泰庭之舉法人之心豈不爲之大快而何爲遽以息兵脩好聞也蓋泰西强大之國并吞弱小每用陰謀詭計使人不及覺察積而久之或以保護爲名奪其政柄或以離間爲事亂其紀綱卽不難安坐而享其成若一舉而滅人之國絶人之祀天下萬國必有羣起而議其非者夫無故而滅國其名爲不順得一國而觸萬國之怒其計亦未爲得也故直遂以取之不如詭譎以攘之奮迅以圖之不如遲徊以待之之爲愈也此次法之於暹肯爲城下之盟豈以勢力之不足以勝暹哉其意固别有所在也暹與緬甸壤地相錯法若得暹無異爲虎傅翼不利於緬卽不利於英使法人而窮兵　武致暹國於覆亡英豈能晏然坐視而不一援手法之所顧慮者一也越南雖已據爲已有然越人之抱義憤者囂　恩動未嘗一日靜也在在皆須兵力彈壓今若取暹而有之安知暹之遺黎無如越人之抱義憤者乎萬一建竪　　　　　　　後　計正非易易不難於攻而難於守法人之所顧慮者二也有此二端宜其得住且住不敢爲已甚之舉也若暹之備　　耳惟命是從則實出於不得不然今者索賠之欵已陸續交付修好之使已與暹王相見成禮而退從此可以暫息于　而暹國君臣又可於巢幕之上偷旦夕之安而吾獨不爲暹國計而爲大局慮者歐洲强國昔時首推英法英法之交合則俄人有所顧忌不敢肆志於西封其伐土耳其也捲甲長驅勢如破竹危亡之機間不容髮而英人獨聨合諸國突起而乘其敝調集兵艦懾以聲威俄雖席戰勝之勢究有所忌憚而不敢逞卒聽英人之一言受盟而退土之得以不亡者英人之力也自法爲德蹶實爲歐洲一大變局法人於喪師失地之餘生聚若干年教訓若干年無日不以報仇雪怨爲念深慮孤立無助乃結俄羅斯以爲外援法旣與俄暱必與英疏而德與法又有世仇彼見法之交驩於俄則德自必結好於英聨盟於奥意以爲之備此固時勢所不得不然者而歐洲大局又因之一變雖然法與俄合不特爲患於歐洲且足爲患於亞洲蓋俄法二國之於亞洲早有虎視鯨吞之意其所以徘徊瞻顧而不敢遽動者恐他國之乘其後也今者二國締盟法旣倚俄爲奥援俄亦視法爲指臂聲勢相聨緩急相助遂得爲所欲爲而不復有所瞻顧俄則經營西卑利亞鐵路屯兵置戍亟亟焉不遺餘力此其意固不在小西域諸回部早被蠶食近又覬觎巴馬貪得無厭法旣得志於越南政令張弛悉歸掌握猶以爲未足必欲逞志於暹羅而後快安知暹羅他日不爲越南之續耶吾故曰俄法之交合於亞洲實大有不利也縱筆書此敢以質諸盱　時勢著 
[命案續聞]  
　　江寗府教授季廣文之子被攀殺斃查太太一案疉将起釁及訊供緣由録登前報兹聞此案至今尚未定讞緣庖人張恒供稱大少爺二少爺首先下手洞中要害立時畢命巳死之後小的恐袖手旁觀被少爺呵責勉强上前連斫三刀嚴刑鞫問矢口不移及訊季少爺二人異口同聲大呼寃枉復言諸位大老爺要我抵罪情願抵罪何供之有跪鐵鍊已數次始終支吾無一實語今承審官汪大令懋琨奉調入簾胡大令廷琛派文闈稽查差首府縣囊辦科塲事宜日無餘晷未克會審此案惟将庖人收禁季氏兄弟管押外所洗衣之小帶子刻巳釋出查太太之已歇女僕刻已提到發交官媒看管此目前緩訊之情形也所可憫者季理齋廣文暮年不幸罹此鞠凶撤任以來益無聊賴昨由梓鄉回省二豎糾𦆑嘆生趣之俱無覺夜臺之甚樂竟於八月初一日酉刻溘然長逝維時梓樹三株僅存其一柔枝弱幹獨力支撐飾終之典草草而已嗚呼死者長已矣彼身在囹圄者其将何以爲情乎刻聞劉峴帥已札委阮水三太守陸春江大令承審此案阮陸二公聽斷如神想不難水落石出也 
[文宗恤士]  
　　廣東學憲徐花農大宗師連日考試遺才極爲認眞自出題以至放牌皆高坐堂皇不肯暇逸所有試卷亦親自閲看取錄額數格外從寛其擯斥者非違式卽疵累太甚聞宗師竟能逐一批出俟完塲之日半被擯各卷發交教官轉給該生等閲看使之折服云又以本屆恩科普天同慶凡各屬廪增附生有因案株連被議降革者槪予開復以廣　皇仁宗師之體恤士林有加無巳如此七月廿一日考肇羅韶惠各屬遺才有某生領卷進塲卽頓失常性東奔西走顧忌毫無宗師乍見之餘疑爲槍手喝令差役拿下嚴加訊問某生如醉如痴不知所答惟搥胸頓足大哭不休宗師遂不予深究於放牌時逐之使出 
[關防嚴密]  
　　廣東巡撫剛中丞設立簾官公所一間凡札調者一經到省卽須入公所居住不許出外立法故爲周密有某大令意興雄豪交游素廣日前徇同人之請潛往珠江宴飲事爲中丞所聞赫然震怒立卽撤退並記大　一次以儆效尤中丞信賞必罰公正廉明士庶逖聽之餘咸爲歌頌不置○科塲事務繁重委員衆多然自内外　以至 
 
 

Page 2

 
 
雜差皆無廣西人緣撫憲以廣西與廣東省雖别而情誼甚親且東省人多係西省親故恐滋弊竇故闈中各事槪不與聞並擬著爲成例云 
[佛鎭患疫]  
　　廣東佛山鎭自初夏疫癘盛行多方祈禳終無效騐約計男女染疫而死者共有五六千人有一家數口盡行病没者棺木店日夜工作仍覺應接不暇莫不利市三倍云 
[羊城紀事]  
　　檔子班係以妓女爲之名則徵歌選舞實則納垢藏汚從前此風盛行凡官塲人員咸於此中尋樂趣迫張香帥到粤整飭史治首嚴此禁笙歌脂粉一掃而空近則田久玩生曳塗集栩之流又欲漸張艷幟老城地面已有數家時值科塲士子雲集生意之盛尤過於平時絃管之聲晝夜不絶未知賢有司能禁令重申挽回風化否○七月廿二晚二更時候黄沙某甲因吸食洋烟睡魔忽至黑甜夢好紅焰生光　則床帳半成灰燼手足面目皆被灼傷氣息奄奄勢将垂斃幸街鄰知覺齊集救護登卽撲滅不至成災亦云幸矣○西關廣慶戯院前欲遷往　昌街海傍業已購地庀材擇期興建後爲附近街鄰所阻事遂中止刻下衆股東商議仍其舊貫不復改作聞已定到名班筮期八月初一日重復開臺演唱想屆時笙歌競奏士女如雲又有一番熱閙也○新會陳某貢生也年屆古稀而名心未淡七月廿三日入塲考遺甫至頭門人多擠擁陳氣力不加竟被推倒在地登時氣絶噫觀光有志而飛災忽逢亦可哀矣○廣東主考顧吳兩星使現巳行抵韶關省中大憲接到電報卽派官輪二艘駛往　接定期八月初一日到省登岸皇華館已鋪設一新聞廣東供應之優甲於他省就文房四寳而論亦值數百金云○科塲伊邇士子雲集深甲總局憲鍾黄兩觀察深恐匪徒溷跡其間致爲地方之害飭下各叚委員認眞巡查愼勿疏虞獲咎觀察又不時微服出行以察委員之勤惰各員憚於憲威咸知振奮每當天色黎明始敢回寓就寢王事勤勞不遑啓處其是之謂乎○番禺瑶頭鄉某姓家前晚忽有匪徒多人途面持刀毁門而入幸鄉鄰知覺代爲鳴鑼號救匪見勢不佳卽行逃遁事後查檢各物均無所失然受此虚驚亦幾爲之膽落矣○東門外校塲地方每日有赳赳之徒於此演習武藝前日有某甲騎馬馳驟意頗自得詎偶不經心翻身跌下手足損折痛楚難堪當卽舁回館中延醫調治未知可能復原否 
[猝查嬰堂]  
　　温州府劉玉延太尊蒞任以來勵精圖治興利剔弊大有政聲七月二十日晨親至育嬰堂查察乳媪中有留夫在堂者有擅出揀茶者共計十口太尊立卽硃諭監堂将其斥逐出堂詎該乳婦抗不遵諭竟遷怒於住堂之陳某撒潑胡行連日滋閙太尊聞之大發雷霆未知監堂員董将何術以處之也 
[巡查嚴密]  
　　宜市烟館林立易藏匪類現又因爭鬭日多地方官恐釀大事每夜飭令保甲局及巡察街道者徹夜巡邏竟無停息昨又命保甲在街前後鳴鑼喊夜間行走之人必須手提燈亮不准黑夜潛行如違拘究街上遂無走黑路者宵小或可以歛跡矣 
[宜昌近事]  
　　福音堂在宜傳教有年近來主教有畢先生者本係醫士近忽染潟痢之症每逢禮拜猶必親往堂中宣講聖書若值施藥日期亦必親到堂中發藥人見其有病且天氣又熱勸令靜養而畢先生仍然力疾從公日内又生别病來雜難醫病臥未及三日巳於七月十八日西逝堂中人莫不嗟嘆幸宜昌已置義地卽日装殮拾往義地妥葬矣○前因天氣驟熱驟寒實難調攝城内外略有時症不半日卽斃命醫生亦束手無策又不知爲何名但覺起病時週身麻木口不能言藥到無功前日某局一辦公之人早飯後猶坐門前懶凳與人閒談忽覺頭昏不兩時許卽巳斃命人皆莫得其故爲之驚訝不巳人可不愼加保養哉○四鄉田地焦枯棉花田望雨尤急自七月初十以後天氣亢炎望雨不雨卽有時薄雲蔽空一陣風過依舊晴空萬里前數日雖見密雲仍復不雨在後略下數點不知何時慰我老農也所幸秋後天氣早晚頗覺凉爽如得一塲西風秋雨從此卽可去單衣夾矣○宜昌魚貴自昔巳然今年魚鮮更加稀少街面竟無一點鮮腥如遇有鯚鯿等物宛同拱璧又多被公館購去民間鮮能到手近有漁父在各小塘用小網扳罾所得寸許内外長大之魚不問多少莫不爭先購去以致取魚者愈視爲奇貨可居物以稀爲貴洵然 
[潯陽官話]  
　　護理江西巡撫部院方佑民中丞札委來雲西少尹興王蘭舫少尹爕厚迎接主考惲鄒兩星使於七月廿二日抵潯寓居東門内貢院○江西典試惲鄒兩欽使馳驛出都於上月廿五日巳刻由小池口渡江抵潯九江關道誠果泉觀察鎭軍何采臣軍門郡伯邵傅巖太守調補吳城同知王植東司馬新委九江同知成菊蓀司馬德化縣薛俊甫明府府經歴黄藻濵叅軍鎭標前營遊擊周梯山遊戎後營遊擊王東榮遊戎守備丁如高楊石泉潘輔弼三守府以及管帶新勤營范守雲軍門曁文武各員齊赴江干迎接撫憲委員來王兩少尹先渡江恭迓各營員弁兵丁均列隊燃砲申敬德化縣飭差洒掃貢院暫駐襜帷次日黎明卽起節　程晉省文武各官恭送如儀○調署長江水師湖口鎭標右哨都司黎羲齋都戎受田於上月廿六日接印文武寅好齊往道賀 
[增設電局]  
　　九江樟樹鎭添設電報子周經督辦電務盛杏蓀觀察札委孫蓮蓀二尹寳琛辦理於上月廿六日開局所有電費悉照南昌價目 
[准免半厘]  
　　兩淮運商春生裕領運淮鹽前往江西口岸銷售詎行至大通左近江面因避讓下水輪船誤碰磯石登時滿艙皆水赶雇小划将鹽包分投起駁人多手敏僅淹消三百餘包船上人口幸皆無恙隨卽就近禀請大通卡員勘騐一面禀由江西督銷局轉禀督鹽憲核辦兹奉憲批云商販春生裕装運西鹽行至大通洋山磯下游因避讓輪船碰撞磯石汰消鹽三百三十九包除零合計四十二引旣據移查大通卡騐明屬實並無揑報情弊應准免完半厘毋庸補運以後仍應照章委勘取結以杜流弊仰候札飭淮運司遵照繳刻聞運憲江都轉已奉到督憲行知轉諭該商遵照矣 
[主考過鎭]  
　　江南正副主考徐文二星使由京南下乘坐頭號南灣船用小火輪拖帶於初一日黎明駛抵瓜洲口暫泊義渡碼頭鎭江文武各員均渡江迎迓呈遞手版二星使接見之餘略叙寒暄始各興辭旋卽啓輪出口溯江而上瀕行時水陸各營弁兵在江干列隊恭送旌旗風捲槍砲雷轟極一時之盛 
[丁祭将屇]  
　　本月初八日爲丁祭之期昨經上海縣黄大令飭差預備牛羊等物以便屇時應用昨日午後本邑各童生均至文廟演習樂舞 
[大風覆舟]  
　　昨有甲乙等六人在浦東張家浜乘一葉扁舟渡江而行甫抵中流不料颶風忽起浪湧如山舟子支持不住竟至全船傾覆同船諸人漂流無定泛泛如水中之　某沙船見之将繩垂下有一身穿雪青紡綢衫褲之人攀緣欲起無如手力不濟未及船身之半忽又跌下再欲施救早已隨波逐流而去矣招招舟子欲援手而無從渺渺江流問招魂兮何日不知家屬聞之将若何痛悼也 
[押解伶人]  
　　滬北天仙戲園伶人小穆向在内務府當差此次請　一月私自來滬早逾假期由内務府備文至滬飭江海關道提解聶觀察接文後立飭英廨讞員蔡太守派差往提旋由太守拘獲轉送到縣黄大令立飭差役押上招商局新裕輪船起程北上 
[鹽梟拒捕]  
　　前日有鹽捕營勇丁十餘人至閔行鎭左近之豆腐抵地方巡緝與鹽梟相遇勇丁上前詰問鹽梟自恃人多袒臂一呼羽 
 
 

Page 3

 
 
黨咸躍躍欲試勇丁與之格鬥無如不持寸鐵難與持械者相衡遂大受夷傷有勇丁名大金林者竟受刃傷三處立卽倒地移時斃命鹽梟見已釀禍亦卽紛紛逃散勇丁亦陸續回滬此事係同去之勇丁回滬所述亦可見鹽梟之凶横矣 
[派員會讞]  
　　利濟木輪船局股東李楚芳魏勉齋等在上海縣互控早詳前報兹由李赴松江府控魏吞銀扣照業經准詞札委劉君來滬會同上海縣集訊詳辦劉委員現已抵滬想日内卽當提訊也 
[枷滿開釋]  
　　法華鎭左近演唱花鼓戲地棍高富生藉端生事由地保送縣訊供枷號已列前報前日枷期已滿由葉司馬提訊卽著疏枷開釋 
[逃犯成擒]  
　　美捕房押犯陳金和卽小　餅於上月廿四夜二點半鐘逃遁其詳已見前報前日由縣捕頭趙金在西門外日輝港地方将陳拘獲送押美捕房轉解英捕房經麥捕頭詰問陳供撬門之釘係伏苦工之犯人交我遂将門撬開見門差在後面做加非看門捕在鐘樓上當卽乘間逃至十六鋪内脱下犯衣棄於浦中将衣二件褲一條穿上至董家渡碼頭渡浦将衣一件作爲船資至龍王廟地方天尚未明遂卽投宿廿五日至周浦鎭不知姓名人家穴牆入内竊洋五十餘元卽在該鎭賭博七天将洋輸罄前日仍回上海由南市行至日輝港欲趁船回松江突被縣捕拘獲問爾在虹口逃至十六鋪曾遇見巡捕否答稱在外大橋見一巡捕正在驅逐東洋車故得逃遁捕頭飭六號西包探将陳仍送至美捕房管押以待解案請究 
[拐販訊結]  
　　訊追身價一節迭載前報昨晨捕房将蟻媒胡子香秦長發王仁順卽阿順戴葛氏帶案請訊戴阿東亦投案候示同轉謂秦長發曰爾究竟用洋若干王阿順分得若干供稱小的取洋十元其一銅質後被王取去五元故祗用五元問爾前供王於五月十一日來鄉可是向爾分肥抑計議将氏售去供曾向彼計議欲将氏出售問爾於四月十一日曾将氏携至上海如何仍復領回供因胡向小的言及其親戚周桂發欲娶該氏故復帶回又問王阿順曰該氏由誰人託爾薦至虹口傭工供係其夫託薦至工洋三元六角却係小的所用同轉謂胡子香曰限爾将洋八十元於三日内歸還可曾料理供小的實未用洋其洋均被地保顧雲亭等均分謂此事係爾一人主使况據上曾有爾名姓尚敢抵賴耶胡仍一派胡言同轉衡情酌斷判将秦長發責三百板枷示三月王阿順責二百板枷示二月胡子香係著名蟻媒敢将有夫之婦售與他人法不容恕除著繳身價洋八十元外著責二百板枷示二月戴葛氏亦有不合掌責八十下交戴阿東領去 
[失物可疑]  
　　康方氏投法捕房稱住法界自來火行街洽興里二號房屋上月廿八日十一點鐘時小婦人在樓上曬衣有金戒指二枚置於桌上忽失其一上有善交二字其時並無别人來過廇有工部局收四季捐之薛穆如曾入客堂收捐定被薛竊請爲追侒昨晨包探郁庭湘将康方氏及女林弟房客劉張氏薛穆如等解案請究工部局董事某君偕收捐之二西人上堂聽訊郁包探禀奉捕房諭于英法兩租界各押鋪查檢並無善交字樣戒指同轉命提康林弟訊問供稱父親名再覺在泰來洋行爲侍者上月廿八日母親在樓上曬衣将金戒指二枚置在桌上嗣有薛穆如推門而入來收四季捐我坐於樓下經劉張氏代喚我母親卽令我取鎖匙上樓其時並無人在樓下少頃母親将洋九角付彼當時並不介意後因母親将衣曬好欲取金戒指已失其一知被薛所竊同轉謂爾如何知被薛竊供並無他人來過祗有薛一人前來收捐且金戒指薛亦見過求請追究薛稱該弄共有九號房屋小的於十點一刻至該處收捐連西人等共五六人至十一點鐘始出嗣至十二點鐘氏等至捕房報失金戒指及小的回來西人遂在身畔搜索並無贓證問爾在該處收捐洋由何人交爾究竟曾入内室否答稱洋由大塊頭舟山婦人交與小的曾入内一次劉康氏供轉租康之房屋因丈夫有病小婦人在房内前藥嗣聞客堂中有人疑是醫生出外看視知是收捐人當卽呼康嫂取洋而康女林弟遂携鎖匙上樓去時外面無人後康嫂将洋付訖復由樓上走下查檢戒指巳失所在小婦人未出房門一步謂據薛稱洋由爾交付氏稱此係薛謊語康方氏供與女同問金戒指何處兑來供在景福銀樓兑來已歴多年一係印戒有善交字計洋八元五角一係水鑽戒指計洋十六元均放桌上忽失印戒一枚並無他人來過定被薛竊去同轉盤詰再三各執一詞遂謂方氏曰薛係工部局所用之人諒不至竊爾戒指况控竊無憑碍難根究爾順回去查明實在於下期令爾夫康再覺來案再核又謂薛穆如曰爾稱洋由劉張氏交爾劉張氏係房客豈有付捐之理爾不可誣指答稱却係張所交小的並未見過康方氏同轉著退去候細心查訪於明日覆訊均遵諭而退 
[調停免訟]  
　　滬南人和米店學徒顧章甫於本月初二日急病身死屍伯顧炳辰以姪兒素無疾病查出洋烟盒一隻恐有别情向店主吳伯仁理論旋投上海縣喊控侄兒身死不明黄大令著候訊供此巳列報兹經張小香一再排解吳亦願備衣棺收殮並邀僧道超度遂同地甲投縣求銷大令准如所請 
[官媒獲犯]  
　　葛王氏混名十三旦及喬文仙均由族人在上海縣控告黄大讼備文飭差至長洲縣将葛王氏關提到案又飭差至青浦縣将喬文仙提到訊供之下均交官媒看管又老閘巡防局送縣之周張氏及林童氏同案内之李氏亦經大令提訊管押至前晚四鼓時喬與葛周李三氏串通一氣意圖逃逸至人靜時将木栅挖開鐵鎖扭脱乘看役熟睡啓門逃逸及看役聞聲查看巳杳如黄鶴矣立卽報知官媒邱沈氏督同各夥往四門追赶巳無蹤跡邱沈氏遂至押所左近找尋見周張氏避匿附近隔弄内立卽拘回押所至次晨再派各夥追赶至亭午時尚無頭緒向周盤問以不知對　沈氏不得已恊同各原差據情禀報黄大令飭令赶緊嚴緝至午後差夥張蘭生等在縣署頭門前見葛王氏踽踽獨行張等與該氏尚未相識見其形跡可疑在後跟隨至三牌樓口詰問何往該氏稱欲往西門張等尚在躊躇未敢下手適邱沈氏尋緝至此相見之下喜出望外當将該氏帶回所中查詢穚李兩氏何在該氏初言不知一再盤問始稱被轎夫阿寳馬夫狂大中途相遇現在領匿水利廳署草棚内尚被姦宿　沈氏聞之卽帶同衆夥奔至廳署果見喬文仙與李氏席地而坐上前拘住帶回管押一面将拿獲情形禀明大令再向阿寳狂大理論堅不承認　沈氏復向喬文仙等詢問據稱日間由阿寳狂大買麵餅分給我等共食並允至晚雇轎擡我等出外　沈氏遂恊同各差復向阿寳等理説身充轎役竟敢串通女犯夤夜脱逃想黄大令聞之必不容輕恕也 
[工人爭業]  
　　蘇木一業其中亦分畛域寗紹帮之張金蘭等與台州帮之陳阿生等近因爭奪生理大啓齟齬由巡防南局迭縣請訊晚堂經葉司馬提訊張及李良夫王孝大叚其昌同供稱小的等均係寗紹帮爲蘇木生意原籍向有公所滬上亦有定章凡新店入行須出規費錢三千文今台州帮之陳阿生等並不入行小的等将規費减至二千文伊等尚不允從小的等遂不與計較詎陳等暗中偷用寍紹帮傢伙但台州帮與甯紹帮各分提界豈容攙越向之理論反敢行凶是以扭赴巡局轉送案下求請訊究陳及林玉堂金昌良金喬揚金富雲金嘉禮金萬如同供稱小的等均係台州帮在治下營生我等行規向與甯紹帮不同各做各貨所用傢伙亦照本帮式樣並無偷用之事司馬以兩造供詞各執著退去各邀公正人妥議禀覆 
[英界公堂瑣案]  
　　滋大當夥史紀臣稱范正來将洋銅手鐲兩副來當看出破緹送案請究范供係山東人帶有料鐲來滬求售在新北門外茶館遇不識姓名人将銅鐲與我掉換料鐲併説是銀遂貼伊錢八百文昨日因有急需持往長生庫不知是假並非有意朦混蔡太守判令 
 
 

Page 4

 
 
交保○李包探禀陳楊氏失竊布衫兩件查係張阿和行竊張俯首無詞太守判押十四日遞回原籍○李包探禀朱寳生在外冐充新署茶號房遇有人家喜慶事卽将假造酒燭票餽送招摇撞騙並在伊寓處起到圖章假票手版等件查知又行竊女子王三寳衣服搜出原贓當票送案王三寳投案請究朱默然不語太守著管押一月期滿再行核辦○前報載秦包探解送在路拉客之烟妓周愛珠當飭送往棲流女所暫押飭著值差恊同秦探查明禀覆在案昨據值差吉昇包探秦少卿同禀奉飭往查該花烟館巳畏罪逃遁周愛珠確係該館夥妓太守判将周愛珠發棲流所擇良婚配○豆腐店夥沈連寳稱被同業左阿桂誣指竊鞋将我私行吊打受有微傷請究左供詞游移太守判責五十板○五十四號印捕禀陳阿福在路騎馬横衝直撞違章請究太守判罰洋一元發充醫費○顧包探禀戚公元攖取李春泉洋貨店東洋布兩疋追獲送究李稱戚來買東洋布兩疋言定價值伊言尚欲買别物及回身伊卽乘間携布逃逸幸得追獲戚一味抵賴太守判押十四日交保 
[至誠感格]  
　　以助振而愈病者徵諸載籍之所紀證以近日之所聞如響斯纎毫不爽浙湖道存堂渭春氏求妻病愈願助順直急賑洋五十元由愼餘荘交本館恊振所又隱名氏敬酬産後平安愿洋念元囑擇最緊要之處散放卽此一念之眞誠自可感格神明消除沴戾較之延巫問卜以有用之資置諸無用之地其相去奚啻霄壞美意堪師不誠足風當世哉又蘇城某公館收回租屋定洋五元並盤門内思古橋某房主悔議罰欵洋十元一併助山西荒賑損有餘以補不足擴而充之卽可爲天地立心爲蒼生立命又揚州培記助順直水災愼餘票元一百兩正以絶大願力作絶大布施誠不愧爲萬家生佛是不可以不誌 
[上海六馬路仁濟善堂彚解順直第四批賑欵啓]  
　　謹啓者順直水災三十餘縣流離蕩析慘目傷心帝儆民咨賑撫刻難稍緩褚敦伯先生因晉賑部署粗定由西而北目擊情形萬分慘切今敝堂解奉第四批賑銀一萬兩兑現分装五箱託由招商局新豐輪船叨免水脚運往天津交褚敦伯翁查收迅速散給是批申報館一千兩絲業會館五千兩敝堂四千兩合并聲明萬望薄海仁人急公好義設易地之想推飢溺之心再造蒼生奚啻萬家生佛况乎隆冬在卽及時授衣功德尤爲無量伏祈公鑒盼切慈雲[  施善昌等拜手謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[流氓逮案]  
　　前報載著名流氓石阿狗等在虹口一帶横行不法邀其黨羽百老海和頭等各持器械至坭城橋外張家浜地方爭鬥　節昨據包探張九意拘解流氓百老卽張百樂海和頭卽張海和及張阿岩到案禀稱張等向虹口開設磁器店之陳富貴索詐洋二十元不遂所欲将陳拔于坭城外毆打是以送究太守以該流氓動輙糾衆持械兇毆實屬目無法紀著将張等交捕房帶回俟澈底查明於禮拜二再核 
[賭棍送縣]  
　　虹口著名賭棍瞿桂寳前月中在虹口聚賭肇事經捕房拘獲解送公堂已登前報昨晨英廨讞員蔡太守備文飭差将瞿解送到縣值日差禀明黄大讼飭令收所候訊 
[竊錢破案]  
　　本邑西門外斜橋直西小木橋地方有張姓者家道小康在該處開張米鋪已閲多年邇來店中常失物件查無蹤跡前晚又失竊大錢二十四千文及店夥追赶已無蹤迹旋在左近空地上見有錢五千料該竊必來接取分派各人暗中守候未幾果有小竊王春元姚和海二人來取贓錢各夥一擁而上将兩竊拘獲告知張姓送交總巡局請辦張牧九司馬飭送保甲中局昨日午後汪二尹提訊之下王姚同供小的等犯竊實該死惟張家祇竊錢十二千並無廿四千之多十二千之中小的等用去二千以五千藏在田中被鄉人取去尚有五千現由失主取回二尹判将王春元笞一百五十板姚和海笞一百板均飭具結從寛開釋 
[法界公堂瑣案]  
　　昨禮拜四係法公堂訊案之期因繙譯祁理恒君别有要公所有各案由魯鼐安君會同葛同轉訊問○包探郁庭湘禀陸阿藍在富順輪船爲庖人携手鎗八枝行至金利源碼頭被巡捕拘獲盤問之下稱係友人阿毛囑帶爲此送案請譸同轉商之魯君判将陸並手槍八枝送縣請究○朱秀林扭妻吳氏及私識之吳阿和至案訴稱小的在川沙營生家居浦東沈家巷地方緣氏不守婦道将室中所有席捲而逃找尋無著已屆四年嗣知伊在治下東寳興里十八號房屋與成衣匠吳阿和私識囑令回家倔强不依爲此扭案請究吳氏供並未私逃緣丈夫失業無聊囑小婦人來滬住於姊處以針線洗衣度日未與吳阿和姘識曾爲丈夫拔還欠項洋二十元問衣箱等物何在供均在家中被丈夫搬至嫂處謂爾夫旣已失業爾亦不應私來滬上吳阿和供爲成衣匠與氏爲隣不敢犯奸朱又稱吳氏却與吳阿和姘識小的與氏結髮以來已生三孩今被吳誘匿心實不甘求恩究辦同轉問供之下謂朱曰爾須出外将氏兄吳福生等交案於明日覆核吳氏及吳阿和管押捕房候傳氏姊來杂罇訊○孫包探禀王瑞川老虎灶失竊洋三十五元報由捕房經小的等前往勘視賊由後墻而入将箱子用刀劃破取洋而去爲此将胡阿寳解案請訊王瑞川訴稱小的開設老虎灶陸續積洋三十五元藏於箱中至上月二十八晚忽失所在料無别人行竊惟住居隔壁飯店中之胡阿寳實有可疑求請究追胡供小的住在老虎灶後面時至飯店中遊玩至王失洋之事實未知悉且王欲将店售去由小的爲中議價不合故未成交今該店亦已閉歇孫包探又禀胡向住飯店中自王失洋後避匿不出顯見情虚况胡前因行　衣物拘押英捕房至七月初三日始行釋出同轉又問王曰爾店中共有幾人供六人謂爾於明日可将六人邀到捕房以便追究王唯唯而退胡仍發捕房管押○郁包探解在八仙橋搶洋之朱春生請訊朱供係尾波人前日至八仙橋茶肆中見有人賭博在彼觀看不敢拾洋同轉判将朱暫押捕房俟資遣回籍○周長慶失竊軟包一個拘獲麻皮阿五等情曾載前報昨由郁包探将棧夥陳阿五馮子仁及被累受押之卞彩高王雲峯失主周長慶解案旋據探夥蒋福生偕碼頭小工林毛毛禀稱周客自失竊後回覆托人查緝旋有小工林毛毛知被長發棧夥陳馮二人所取遂同郁包探前往吊至原贓且近來輪船失案多至五起呈上各失單請閲同轉遂詰該棧執事李蘭亭李稱廿八日通州輪船胡姓客由陳馮所接物件甚多致将周客之軟包悞取藏於空屋並未知覺至初二日胡客去後多一軟包小的曾閲申報有永安棧客周姓失箱立至該棧尋周適巳入城未返至翌晨由包探将贓搜出此事實係陳馮二人所爲求請究辦同轉著半軟包交周長慶檢點無錯陳阿五馮子仁同供一時悞取如今只乞施恩同轉謂李蘭亭曰爾等客棧雇此等人爲夥實有失察之咎判罰洋廿元給卞王二人各二元林毛毛三元餘洋充公陳阿五馮子仁各責一百板枷示一月又諭蒋福生恊同李蘭亭至該棧在馮陳二姓房内查檢有無别物再行禀覆 
[宿将雍容]  
　　今夏粤東兵輪統領余雲龍軍門印雄飛率同廣甲廣乙廣内等艦游歴長江周覽要隘自上游旋皖因與駐紥安慶前江口統領山字等軍朱嘯雲軍門印東成昔在淮軍共事性情契洽特停輪讠之會晤之頃樽酒論心江天話舊水邊盧荻瞻宿将之雍容沙上鸛鳬聽雄談之颯爽蓋以身經百戰撫曩時之壁壘訪舊日之同袍俯卶感懷别有一叚慷慨悲歌之氣與尋常離合大是不同巳談讌之餘余軍門歴覽該處砲臺歎謂布置有條倚伏有法深合兵家形勝之説上游保障皖江鎖鑰俱在於斯惟惜臺内大砲均由前膛改製是爲缺憾至其餘各砲皆係利器倘再添置新式大砲以易前膛改製之砲則誠有美皆臻無隙可蹈矣未幾又有德商禮和洋行西人斯美德偕前經隨使東西洋之張筱軒鹺尹同游皖水亦赴前江口周覽砲臺謂全臺明暗起伏俱合法度其地形亦足制勝非當事者成竹在胸智珠在手安能如是之擘畫咸宜哉朱統領欵以盛筵流連半日而散[  臥游山人來高]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年七月二十六日京報接錄]  
　　桂藩黄奏恭報交卸撫篆仍回本任日期摺○桂臬胡奏恭報回任日期摺○桂撫張　奏飭司道府各回七任日期片○陜撫鹿奏甄别知縣片○又奏查報新舊交代各案已未結起數片○又奏籌撥鄉試經費片○又奏籌解二批京餉銀數片○又奏遵解土樂税厘銀數片○護江撫方奏籌解第四批地丁京餉及續撥銀兩片○又奏籌解第四批甘肅新餉片○又奏籌解第三批地丁京餉片○○廣西布政使臣黄槐森跪奏爲恭報微臣交卸撫篆仍回藩司本任日期叩謝天恩仰祈聖鑒事竊本年春初撫臣張聨桂遵旨入都臣蒙恩命護理廣西巡撫印務當将任事日期奏報在案兹撫臣張聨桂陛見出京回抵粤省臣於六月初五日将廣西巡撫關防曁王命旗牌文卷等件委員齎送撫臣接收臣卽於是日交卸並奉撫臣行知仍回藩司本任准署藩司胡燏棻将印信文卷移交前來當卽恭設香案望闕叩頭祇領任事伏念臣渥邀恩遇忝護疆符未報涓埃每切循躬而省慮復膺屏翰恒虞綆短而汲深惟有勉竭愚誠益加勤槇於用人理財諸大端隨時禀商撫臣悉心經理以期仰答高厚鴻慈於萬　所有微臣交卸護撫篆務仍回藩司本任日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○頭品頂戴廣西按察使臣胡燏棻跪奏爲恭報微臣交卸藩篆仍回臬司本任日期叩謝天恩仰祈聖鑒事竊臣於光緒十九年正月初六日署理廣西布政使篆務當将接任日期恭摺奏報在案兹奉撫臣張聨桂札開於六月初五日回粤任事飭臣仍回臬司本任以重職守等因遵於是日交卸藩篆准署按察使桂平梧臤法道張人駿将印信文卷移交前來臣當卽恭設香案望闕叩頭謝恩祇領任事伏念臣一介菲材兩權微省涓埃未効惕息方境兹復渥荷隆施重持憲紀查粤西地居邊要臬司職綜刑名雖軌轍堪循敢云駕輕而就熟而案情層出彌形履薄而臨深臣惟有隨時禀承督撫臣加意爰書矜懷庶獄愼求民隱務殫蟻悃於再三恪盡官方冀答鴻慈於萬一所有微臣交卸藩篆仍回臬司本任日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○張聨桂片再臣前請覲北上藩司黄槐森遵旨接護撫篆委臬司胡燏棻署理藩篆所遺臬司印務委鹽法道張人駿接署遞遺鹽法道缺委桂林府知府趙時熙署理奏明在案兹臣回巡撫任接印視事應飭黄槐森胡燏棻張人駿各回藩臬鹽道本任並據兩司會詳請飭趙時熙回桂林府本任前來除分飭遵照外理合附片陳明伏乞聖鑒謹奏奉硃批吏部知道欽此○○鹿傳霖片再推部咨道府州縣無論何項勞績保奏歸入候補班人員到省予限一年察看才具分别補用等因兹查有候補知縣李炳麟於光緒十八年六月到省興平縣縣丞在任候補知縣李元音於閏六朋到省均已試看一年期滿例應照章甄别據藩臬兩司具詳前來臣查該員李炳麟年壮才明李元音老成謹愼堪以本班照例補用謹會同陜甘總督臣楊昌濬附片具陳伏乞聖鑒謹奏奉硃批吏部知道欽此○○鹿傳霖片再准部咨陜西省新舊交代分别已未完結半年彚奏一次等因查光緒十八年十月以前新舊交代一律督算清楚經臣附奏在案兹自光緒十八年十一月起至十九年四月底止統計新案已結倉庫驛站錢糧交代共十九起均遵例限隨時咨部尚有未結交代六起查係未滿例限據藩司張岳年開單具詳前來臣覆查無異除分别嚴催依限造報並清單咨部外謹附片具陳伏乞聖鑒謹奏奉硃批户部知道欽此○○鹿傳霖片再查無定公欵動用正耗銀兩例應隨時奏報陜省鄉試文武兩闈經費光緒十年十月間經户闻議覆自十一年乙酉科爲始文闈每科准支銀一萬兩武闈每科准支銀一千兩作爲定額减平支給等因遵奉在案兹於十九年欽奉諭旨特開恩科所有本年文武兩闈應支銀一萬一千兩自應遵章在於十九年耗羡銀内動支八千兩地丁項下動支銀三千兩仍扣六分减平開支事竣分别造報此係無定公欵例應隨時奏明據藩司張岳年具詳前來臣覆查無異除咨部察核併督飭承辦各官撙節辦理外所有動用正耗銀兩緣由謹循例附片具陳伏乞聖鑒謹奏奉硃批户部知道欽此○○鹿傳霖片再查陜省前因海防善後及京旗需餉甚鉅迭經奏明裁勇節饟每年共集銀十萬兩專欵分批解部所有光緒十九年分應解銀兩前於二月内籌解銀三萬兩作爲初批京餉經臣奏咨在案兹復飭司在於地丁欵内動支銀二萬兩作爲二批京餉連前振濟北山各窮黎截留銀五萬兩以符原節十萬兩之數又十九年加復俸餉銀四千兩又捐助畿輔義倉樍榖銀三千兩又十八年分各官廉費等項六分减平銀二萬三千五百八十四兩零又續收十七年關中書院膏火六分减平銀四十三兩零二項共銀二萬三千六百二十七兩零前解初批京餉巳搭解銀二萬兩現尚餘銀三千六百二十七兩零總共銀三萬六百二十兩零由司揀委妥員於六月十七日起程解赴户部交納等情據藩司張岳年具詳請奏前來臣覆查無異除咨部外所有籌解本年二批京餉銀數日期謹附片具陳伏乞聖鑒謹奏奉硃批户部知道欽此○○鹿傳霖片再准户部咨令将陜省土藥税釐銀兩儘數徑解海軍衙門歸還借欵等因查陜省光緒十八年分共收土藥厘金銀一萬七百四十二兩七錢九厘烟地税銀六千八十七兩八錢八分四厘二項共銀一萬六千八百三十兩五錢九分三厘均經隨時咨部有案兹由司揀委妥員於六月十七日起程解赴海軍衙門交納歸還借欵據藩司張岳年具詳請奏前來臣覆查無異除咨部外所有遵解土藥税厘各數目日期謹附片具陳伏乞聖鑒奏奉硃批該衙門知道欽此仐○方汝翼片再查光緒十九年分京餉撥江西地丁銀三十五萬兩釐金銀十萬兩又續撥地丁銀四萬兩業經由司籌撥地丁銀十五萬兩分作三批節委補用知縣張瓊等先後領解赴部交收詳經撫臣德馨曁臣附片奏報各在案兹據署藩司福裕詳稱現於續收到光緒十九年地丁項下動放銀五萬兩内以三萬兩作爲第四批應解原撥十九年地丁京餉又以銀二萬兩爲續撥十九年一半地丁京餉隨解飯銀三百五十兩遴委試用通判鄭伯瑞於十九年六月十三日起行由陸路前赴户部交收詳請具奏等情前來臣覆覈無異除飭續籌委解外所有委解十九年原撥第四批地丁京餉及續撥銀兩起程緣由理合附片陳明伏乞聖鑒謹奏奉硃批户部知道欽此○○方汝翼片再前准軍機大臣字寄光緒十八年八月初六日奉上諭户部奏籌撥甘肅新餉一摺甘肅關内外各軍餉銀關繫緊要現經該部将光緒十九年新餉指撥江西省銀三十六萬兩著該撫嚴飭司道按照撥數於本年十二月底赶解三成至來年四月底再解三成其餘統限九月底解清等因欽此並准户部咨同前由當經撫臣德馨行司欽遵臣前在藩司任内會同糧道以前項餉銀司庫支絀萬難全籌卽經詳請奏明援照歴辦成案於司庫地丁厘金項下籌解三分之二銀二十四萬兩道庫漕項等欵糧内撥解三分之一銀一十二萬兩陸續湊解旋於司道兩庫撥銀十五萬兩分作三批發交商號匯赴甘肅兑收先後詳經奏咨各在案兹據署布政使福裕詳稱查照部咨按甘肅庫平動放光緒十九年地丁銀二萬兩並移准糧道籌撥道欵錢糧銀三萬兩共銀五萬兩作爲江西省奉撥十九年第四批甘肅新餉飭令蔚豐厚商號於六月十三日赴庫請領限八十四日匯赴陜甘督臣衙門轉發甘肅藩庫兑收所有餘平銀兩己遵照自行扣存至解此批甘肅新餉銀五萬兩職名係屬江西布政使福裕籌解銀二萬兩督糧道鄧蓉鏡籌解銀三萬兩合併聲明等情詳請奏咨前來臣復核無異所有第四批籌解十九年甘肅新餉銀兩交商匯兑並籌解各職名緣由理合陳明伏乞聖鑒謹奏奉硃批户部知道欽此○○方汝翼片再查光緒十九年分京餉撥江西地丁銀三十五萬兩厘金銀十萬兩業經由司先後動放地丁銀十萬兩分作兩批飭委補用知縣張瓊等領解赴部交收詳經撫臣德馨曁臣附片奏報各在案兹據署藩司福裕詳稱於甫據各屬解到光緒十九年地丁項下動放銀五萬兩隨解飯銀三百五十兩遴委大挑知縣李鏡銘領解作爲第三批地丁京餉於十九年五月二十八日起行由陸路前赴户部交收詳請具奏等情前來臣覆覈無異除飭續籌委解外所有委解十九年第三批地丁京餉銀兩起程日期緣由理合附片陳明伏乞聖鑒謹奏奉硃批户闻知道欽此 
 
