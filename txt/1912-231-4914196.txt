# 1912 - 231 - 4914196

 

Page 1

 
 
評論 
[各省代表權限平議（續）（警）（眼）]  
　　雖然代表專條尙有未明晰規定者試揭於左 
　　（一）各省代表爲常設之機關抑爲暫置之機關此當預爲規定者也民國初建釐定行政乃其急務於是中央與地方爭執之問題漸次以起省制省官制及省議會制在在與各省政務有關吾知此後中央所訂定之法令其與各省有關乾必踵相接也旣有代表以應中央之諮詢則將就一問題之發生而遣一代表乎抑舉家一代表常駐中央以應各問題之諮詢乎據代表專條言似屬於常設者然中央與各省之間爭執不常有即有爭執亦因開創之初法令諸多未備言論意見衝突時聞固其所耳其後制度漸備偶一修訂事亦甚簡必籍常駐之代表托居輦轂毌乃繁費太甚乎此當斟酌盡善者也 
　　（二）就諮詢事項有爲各省共同者有爲一省特有者各省共同之事項宜採純一主義以取義同風一省特有之事項宜參地方情形以著爲變例至關係三數省之事項則又宜採折衷之制一省之所特有者興數省之所聯屬者與各省之所共同者範圍各異則代表之權限自不盡同共間陳述之手續諮詢之次第有不能不異其塗徑者此又專條中宜略爲之辨别者也 
　　規條之不可不詳密如是然事實亦往往有不與之應者竊嘗徵之旣往而不能無感矣 
　　各省之派有代表也自前淸議訂各省官制即啓其端當前淸修訂官制東江滇各督爲參預改革官制大臣始以電商繼則專員蒞京以代各督議訂官制此即去秋起義以前事也當時各代表蒞京與法制院之當局者不相謀也俢訂自修訂代表掁代表覊旅都門爲日非淺未聞有一事之磋商法制院諸君祿秩並不顯外與内尙不相融如此則隔閡之積弊何如也民國初創此風一洗代表之足重不在形式而在精神固非備員以壯觀瞻也此最宜矯正之者也 
　　雖然地方代表之弊其目光常囿於一地方不化除其見勢必到有利地方者則盡力爭之否則盡力反對因代表之結果而政治且有不統一之虞皆爭地方權利之一念誤之也今欲通中央與各省之郵而置代表乃因有代表而中央與各省日有離異之勢是與吾人所期者適相左矣竊以爲今所謂代表者宜悉舉其地方之利弊示中央政府措施之方針不宜偏袒於一方使中央政府懾於代表之意見以誤事機此規定代表有陳述之權而無表决之權其用意不可不爲深遠設中央政府席前淸之故智訑訑然以拒人於千里之外 
 
 
 

Page 2

 
 
固爲與論所不容若爲代表者偏於地方主義以越乎職權以外則輿論尤豈能默而息耶（完） 
[專電]  
　　北京電陸軍部巳據特派員查報通州兵變係因剪髮起釁祇圖搶刧並無他意現大半巳挾資逃散 
　　北京電袁大總統以孫前總統在京命令陸軍部民政部步軍統領加意保護並非因通州事戒嚴 
　　北京電唐山淮兵因索餉鬨閙旋即平靜 
　　北京電今日（二十八）共和黨開會 
歡迎孫中山 
　　北京電國民黨票選參議己於二十七晚開箱當選人列下胡瑛温宗堯陳錦濤張繼栢文蔚沈秉堃孫毓筠譚延　馬君武于右任田桐景耀月閻錫山胡漢民趙炳麟李烈鈞蔣翊武姚錫光褚輔成楊增新尹昌衡陳道一徐謙張琴松毓王善荃張培爵唐文治莫永貞唐紹儀 
　　南京電市塲局因交通部電令取銷程都督現擬改爲民埠局 
[特約路透電]  
　　北京電中蒙大局之隱憂似有日見增進之
象雖中國當道所籌之計畫全不出自衛範圍而蒙人己佔據洮南府以南之二縣蒙人大舉内犯顯從活佛之爭論欲將内蒙古疆土開拓至寬城子爲止而華人則欲將蒙人驅出所爭之區域審察現勢似難免釀成中蒙戰爭中國今殊不欲與蒙决裂惟一面己預備戰事迨至和平辦法無效之際則卽將發師討之也外間謠傳蒙 
人之犯洮南府俄國曾預聞此事一節曾經俄員聲明其誣說者謂有此一舉中國對蒙舉動可以自由進行蓋俄政府雖未承認洮南府一區爲滿洲一部分之土地而蒙人實 
首先發難侵犯中國也 
　　北京電本月二十六日有蒙人千名攻擊西大溝（譯音）該處有憲兵五百名抵死防守惟卒以寡不敵衆爲蒙人所敗尙有憲兵五百名距戰地約一百里之遙現巳馳往援救華人現信蒙人此舉係由日人煽動惟據所得消息觀之蒙人實係自行厥志云 
　　北京電外人有赴北通州閱看兵變後狀况者據稱叛兵携帶贜物囘營者己過半數迄今尙未見懲辦景勳之人此次變生不測富室財產爲之蕩然人民驚魂猶未鎭定除有一人中彈斃命後尙有數人葬身火窟者率皆淸白良民 
　　北京電今晨（二十七日）自十點鐘起至正午止外交部車水馬龍來賓雲集皆係謁見孫中山者内有官員紳商平民及報館記者諸般人物均經孫君挨次接見孫君預計約在北京勾留一月然後擬北上至張家口歴晉達秦迤　返滬袁總統己請孫君明日（二十八日）至府晚宴二十九日參議院全體公請早宴是日廣東會舘同人及鐵路郵政官員公請晚宴三十日將參列政府大祝典孫君目下仍運展其勢力以策勵各政黨各政黨皆己表示决心擬儘速建設鞏固之政府前互相爭衡之黨派今己消滅意見而呈遠大誠正之景象 
　　北京電今晨參議院開會集議復行提出彈劾問題雖議員出席者僅有八十六人内有十二人請全院重議辦法對付張方正法一案惟反對復行提出彈劾問題者實佔大多數議員彼此激辯各不相讓卒因反對者過衆乃作罷論當時有痛詆議員重提此事實爲愚不可及者 
　　北京電參議院現辦理各項事務己復有莊嚴之氣象今日（二十七日）會議時秘書宣讀新疆都督來電報院中謂己擢用新疆省候補各員全院均不贊成决議不加許可以杜他省援例故即發電通告該省都督 
　　北京電八月份各部之槪算書業己呈入院中頗不完備蓋海軍工商兩部應需諸費均未開列故院中不便討論惟己一讀通過蓋免躭擱時日也並咨請海軍工商兩部從速將槪算書交院 
　　北京電參議院己將修改鴉片條約議案注銷因案中並無實在之提議無從討論故也惟實行禁止吸食鴉片之律己一讀通過參議院用費議案巳付股員審查 
　　雲南府電此間謠傳蔡都督行將更任人心頗爲惶惶 
　　雲南府電雲南東京鐵路（即滇越鐵路）現因中途被阻停止開車 
　　雲南府電此間當道前擬興築鐵路通至錫礦區域今由法人承攬包造己訂定合同 
　　東京電日本郵船會社郵船横濱丸自星期五日後被拘於門司淸除疫氣因有一客患虎列剌疫症卒於船内尙有頭等客一人亦染此症 
　　東京電日本當道己將上海作爲有虎列剌症患口岸墨西哥丸今被扣留淸除疫氣 
　　東京電漢城謀刺朝鮮總督一案將次定讞公訴人要求將韓人顏某定監禁六年之罪餘 
犯自五年至八年不等 
　　東京電巴邦桐阿爾方沙將代表意王參列日本前皇葬禮 
[譯電]  
　　北京電北通州之叛兵均巳回營並未懲辦民間深灈叛兵復將作亂 
　　北京電淸華學堂之學生現己罷課要求調停與敎習之爭端 
　　倫敦電泰晤士報載有社論發揮二十四日社論之餘義令人注意西藏爭求獨立之關係内謂數星期以來西藏己發生完全之新局面英國前爲情勢所迫屢次承認中國對於西藏之宗主權今情勢業巳逈變非復如前華軍重征西藏勢必隨以慘殺及殘酷之壓制今英國應主張中國此後永不能干涉藏務惟　於　定之區域内展其權力藏人二次戰勝所獲之自治權不得再行奪之英俄條約内所訂禁止英俄兩國派代表駐紥拉薩一欵必重行討論今爲保全英國之利益及西藏之幸福起見似宜派一精幹之英國代表駐紮拉薩目下實研究此事最佳之機會云 
　　喀爾喀脫電政治家報駐印度開林邦訪事電稱西藏停戰之契約己於本月十二號用印由尼泊爾官員爲兩方面之代表華人藏人之軍機均交與該員存於一室上加封條駐藏大臣及其衛隊均留駐拉薩契約中實在條欵並未探悉惟藏人似主張仍與中國接續舊交 
　　辛拉電己繳軍械之拉薩華軍其第一批聞己由拉薩出發前往江孜數計五百名 
　　倫郭電居留島黨人密謀佔奪薩摩斯島竪立希臘旗號爲人發覺民心騷動英國巳派二等護甲巡洋艦馳往該島 
　　倫敦電新簡之中國政治顧問莫理遜博士己在倫敦取婦婦亦深諳華事者蜜月之後擬即同至中國 
[公電]  
　　黎副總統自請彈劾電大總統國務院參議院各報館各省都督議會上海各報館公鑒閱悉直省議會敬電欲彈劾國務總理不勝駭異查張方鎗斃實係鄂軍界議决由元洪電請執行此案情節重大牽涉繁多元洪不能立時宣布大總統不能公開審判實爲安靖黨羽顧全大局起見迭經元洪通電聲明所有完全責任應歸元洪担負但元惡就殲全境安堵元洪一人徇罪縱縻軀流血 
亦所心甘何得波及國務總理藉端傾陷搖動邦基實令人心不寒而慄各省都督議會老成謀國不狥於風影之說不激於黨派之私必能判决主名主持正論望即彈劾元洪以謝張方於地下感且不朽臨頴待罪任馳惶元洪叩宥 
　　湖北保安社致旅滬同鄉電旅滬湖北同鄉諸公鑒張振武伏法鄂民相慶更生僉謂　此可以安枕乃參議院挑起責言欲藉此動搖黎副總統端首發自鄂議員武漢居民大爲憤懣連日各界紛紛電京詰責本社亦以紳耆全體名義將黎副總統宣布張振武罪狀通電北京并各行省距今數日未經參議院取消前案諸公雖旅居滬上而副總統功德在民張振武罪狀昭著諒亦有所聞伏乞主持公論電京以爲後援本社同人爲維持湖北地方大局起見諸公諒表同情電到如何辦法即望電復并祈將此電送登上海各報實爲盼禱湖北武昌保安社紳耆胡汝霖等全體職員公電宥 
　　又致北京上海痛責鄂議員電大總統國務院參議院各報館分送湖北同鄉京官各省都督省議會上海旅滬同鄉諸公各報館公鑒梗電諒蒙鑒及竊維約法之所以可貴者以其爲人民之意思也議會之所以獨尊者以其爲人民之代表也叅議院鄂省議員本非由鄂人正式選舉其基本巳不固現在既以人民代表之名義擁此最高等機關應事事敬忠人民方合立法本意若乃斷送人民之幸福　視人民之痛苦專以三數人之私意武斷一切反令大多數人民屈伏於其勢力之下而無由自申其眞意則是號稱共和而反墮暴民專制之弊殊非國民前途之福鄂人之愛戴副總統己非一日而於其殺張振武一事尤表同情疾惡張振武亦非一端而於其主謀三次革命一舉尤深痛恨不意參議院之所主張與全鄂人民竟成極端違反是以一聞質問之書各界譁然爭電詰責本社亦經電陳在案因未銷除見解本社復於本日開全體職員大會即召三十一分社社員徵求意見僉曰張振武不可不殺黎副總統萬不可去滿場一致毫無異議復經公同議决參議院如能俯從輿論取消彈參則巳如基專奮私臆執迷不悟武昌城内大居民土住客民數十萬人皆在本社保安範圍之内當由全體社員實行徵集人民意見書必得對待方法特先聞敬待復命湖北武昌保安社紳耆胡汝霖等全體職員曁七十 
一分社職員公電宥 
要聞一 
[參議院一時半間之兩小劇]  
　　本館北京參議院特别通信 
　　施鶴初　窘偷跑 
　　谷鍾秀諉過自護 
法制局局長施愚昨被參議院拒絶而去二十二日奉到總統咨文指派到院答復張振武案之質問遂於九時二十五分開會旁聽席中華洋男女人數極多蓋緣近日張振武事人多注意故也 
　　開會後先報告總統指派施愚到院答復之來咨施尙未列度湖北議員時功玖動議有事報告遂登台述昨總統函招劉君成禺張君伯烈鄭君萬瞻及本席等四人至總統府總統言張振武極有才能余所深知惟此次之事實出於不得巳因其關係於湖北之安危甚大且於全國大局俱有影響故爲治安起見不得不然余巳老朽法學素未講求黎副總統坐鎭武漢未便輕易搖足君等精於法學且深明時局之安危尙望極力維持云云本席等答言此事非因爲張振武一人實緣如此辦理於大總統及黎副總統之名譽信用不無稍遜功玖等在立法機關之地位不得不主持法理苟力能維持之處自應力予維持云云今述此以供諸君之參考報告畢政府委員施愚入席全場均早注目之施徐徐起立就席間微微發言衆請議長令上演壇施不得己登演壇後又低聲徐徐陳述不能聞遠衆請高聲答復乃稍揚其聲大致謂此事情節重大牽涉極多現尙未便宣布且亦限無關大局安危之範圍始可宣布本日陸總理病假不能來段總長又有不得己事不能出席故大總統派本員到院言未畢劉成禺張伯烈等兩三人己均哼然作聲施略一頓挫又徐發言大致將前昨兩日總統來咨敷衍一番而止張伯烈大憤勉俟其言畢突起厲聲詰之謂貴委員到此僅述陸總理段總長不能出席答復之理由並非宣布張振武有罪可誅之理由所言皆總統前兩次來咨然則安用貴委員之勞駕到院爲全塲拍手稱快劉成禺又繼起斥之略有過激失當之處施竟據以齗齗爭辨於是劉彥彭允彝覃振等見而憤怒齊起厲聲拍案大駡斥之使出此時秩序稍亂施更不甘呶呶返詰爲衆所咻不辨作何語時功玖謂委員旣無理由明白答復可從此罷休不必多講劉成禺反對謂若止其發言彼轉得藉口我今請問貴委員究尙有何種正當理由務請明明白白一一答復施速謂本員所言固己明明白白其有不能明白說出之處倘若本員講出後必因此生出亂子究誰負其責任故不能再爲宣布於時且言且起立漸移步向後退却不數武到右旁一小門遂略一轉側倐爾偷跑而去或以嘘聲送之於是此齣甫演半檯遂終一闋而施愚之難日竟巳僥倖脱過可馳詣總統府禀見銷差並揚揚然自誇其能耐矣 
　　施旣去時功玖爲之氣憤遂補述昨見總統時所見告之事實認爲己足証明張振武之含寃政府之違法劉成禹本此更暢發之於是有人謂旣如此自應彈劾無疑昨開談話會本未終了請即休會續開談話會决定辦法或謂本日尙有陸軍部官制及服制案三讀會請議了後再休會衆均贊成議長謂尙有文件報告遂宣布熱河來咨謂衆議院議員覆選舉區劃表直隷省漏列承德及朝陽二府直轄地有何理由谷鍾秀聞而大恚兩頰微頳急起咎議長謂直隷區劃表係本員經手憶曾開列此必秘書廳 
所漏議長吳景濂推諉不承謂該　係經三讀會由各該省議員再三覆勘秘書廳又只以大會所定者爲准有無錯漏本席固不得而　谷更慚　力護其非吳又不屈兩相爭辨聲齦齦然劉崇佑忽又指谷厲聲曰議塲上豈可駡人谷怒言聽得我駡何語衆力解之並謂漏者補之足矣谷遂嘿然而吳議長仍呶呶聲辨有人止之仍不絶口以維持議場秩序之人而竟若自忘　秩序之應維持乾且屢屢如此良久始息此亦一小齣也自後陸軍部官制及服制三讀均無甚精采服制圖式仍須覆審加注此兩事旣了遂禁止旁聽另開談話會而記者亦不得不退席矣 
按後一齣己略見昨報 
[叅議院秘密談話會之結果]  
　　本館北京參議院特别通信 
　　變質間爲彈劾 
參議院對於張振武事昨開秘密談話會擬即提出彈劾惟究彈劾國務員之全體或一部尙未决定己見昨報二十二日續開談話會仍先於别室各自研究其所主張大致仍與昨日無異惟略有出入之處述之如下 
　　一國民黨雖仍主張彈劾總理及陸軍總長而其中一小部分之黨員則主張僅彈劾總理而不及陸軍總長蓋以法理上總理爲國務院首領事實上影響較小且目的易逹之故此說較爲穩健安徽議員之全體及其餘一澡份人均主之然以少數不能取勝 
　　二共和黨本仍主彈劾國務員全體惟因他黨有僅及總理之一說故亦採用之以免堅持彈劾全體之說致與他黨相左不能得多數一致之通過而其中一小部分之貴州議員則實有本心不贊成遽卽彈劾者 
　　三共和建設討論會仍與昨日所主張相同本不顧遽即彈劾苟彈劾則照法理必爲國務員全體其黨員皆一致 
 
 
 

Page 3

 
 
各黨旣分别開會略有頭緒遂至議場集合開全院談話會時將及十二時開議後於彈劾之範圍議塲共分三說一國務員全體二國務總理與陸軍總長三僅及國務總理第三說爲本日所新增者討論之後旋復取消以前兩說付表决第二說得多數蓋第一及第三說均出於同一之精神至爲渾括的而非局部的其主張第三說者亦贊成第一說所以不能得多數者蓋因主張第三說之國民黨少數議員早經退出故也彈劾之範圍旣定遂推定國民黨及共和黨員各兩人担任起草其姓名如下 
　　一國民黨員張耀曾李肇甫二共和黨員時功玖　榮寳 
[叚總長答復張振武案之情形]  
　　還是叚祺瑞强些 
參議院因張振武質問政府連日敦促國務員出席二十三日陸軍叚總長到院答復原質問案前半節事實上疑義五端全據黎副總統皓電宣布張振武十大罪狀以答復 
之此己早見可不贅述其後半節法律上疑義七端叚總長答復之語略謂張振武職居少將現爲軍事顧問確係軍人軍屬此可釋第一二三端之疑義軍法會議湖北己開過數次中央自得黎副總統眞電後亦開過兩次且張此次來京除隨帶五十餘人外復另有數百人於北京秩序亦甚危險黎副總統來電所陳己據湖北軍法會議判决非僅告發總統因念事關大局故不得己而殺之是非所謂特殺至以汪兆銘事爲比例汪所犯係暗殺尙屬個人問題此則關乎全國安危者政府答復貴院之疑問如此段總長語畢張伯烈起而詰問謂本院並非專爲張振武一人辨論其有罪無罪不過謂政府如此殺人違背法律上一定之手續即可謂爲寃殺北京殺人而謂執行湖北之判决是否適用缺席判决卽謂鄂己定讞中央有無覆核酌量之餘地叚總長答言張確爲軍人此間於十三十四曾連開高等軍事會議北京地極重要新法槪未頒布應照舊有軍法適用劉成禺駁之謂即照舊法開軍法會議亦應有文官法官在内斷無由少數軍官私議者且亦須犯人到塲審問此時張伯烈谷鍾秀劉彥等又羣起詰難之劉彥更爲激昻一語一拍桌大致不外責其無証據守秘密叚均有說以答之彭允彜復提出三欵請叚答復一電報是否可以殺人二軍令是否可以殺人三不經審判是否可以殺人叚答第一問電報爲黎副總統所發張振武在黎之管下爲黎有權可殺之人第二問戒嚴時軍令可殺人有大戒嚴有小戒嚴北京及各處常多兵變之謠小戒嚴令未嘗一日或弛張此來隨帶多人有即 
時危險之慮故小戒嚴令可適用鄭萬瞻駁之謂殺張時未云戒嚴令何以至此始援用戒嚴令且因湖北犯事而殺之更何得於北京牽入戒嚴令段未及答而李肇甫等又喧然起而問之李云除黎之電報外尙有何証據張伯烈止之謂彭所問三條尙未逐一答復不必另行發問而李堅持謂此係彭問之前提措詞又極長段答以張所作之事卽爲証據語未及畢劉彥陳家鼎盧士横又復紛紛起立東響西應爲無紀律無條理之質問致答復者亦無從得其頭緒情形頗爲紊亂最後段乃作一總括語謂民國成立首重回復秩序政府以國家爲前提苟有危害國家大局者必從嚴懲辦如以爲不合法律寗我負責認過而巳言至此忽有人言議塲人數不足遂停議十分鐘寂然無聲段亦退入本席就坐久之始陸續有人入塲得滿法定人數重復開議張鶴第起言議場紛紛質問不按次第直令人無從答復今陸軍總長旣有以國家爲前提之說本院可原則原如不可原則再另籌辦法不必復爲此無秩序之喧議也衆無反對者似均嘿認其說惟時功玖有云擁護法律正以國家爲前提如此而己其餘嘿不一聲即彭允彛所問三條尙未答復亦無人再促其答復者此時頓現淡漠渙散之狀議長亦謂旣如此可請陸軍總長退席段遂脫此難關欣然而去記者嘿觀本日情形學參議院方面似此凌雜無序恐彈劾案雖經提出亦難望全體一致之通過也段總長退席後照本日議事日程開議省議會議員選舉法案均照法制審查會報告案表决通至第十條巳届正午遂散會定明日開特别會續議 
[歡迎孫中山再紀]  
　　孫中山先生抵京情形己紀前報茲得駐京訪員詳函續紀於　孫先生於二十四日下午抵京時至車站歡迎者如同盟會共和黨等均派代表約有三十餘團體並有外賓如法參贊裴格及英德法日等各西報專員各使館學生皆至車站　迎惟各公使大半在北帶河避暑故未與會車甫停首由代理内務總長趙智庵登車代達總統歡迎之意行脫帽握手禮次由司法許世英財政周學熙陸軍段祺瑞及各代表先後登車致敬旋卽下車孫先生與叚總長携手同行各總長隨後是時各界歡迎者悉脫帽爲禮先生舉帽還禮由北站台步至車站廳内少息卽乘雙馬車由正陽門進城沿途軍警如林荷鎗肅立先至石大人胡同迎賓館茶話仍由趙智庵等陪坐袁總統又遣高級官員迓先生駕至府欵宴先生甫至鐵獅子胡同總統府首袁總統即出迎於廳下各脫帽爲禮握手至大廳談話先由總統致歡迎詞及慰勞北來之意先生答詞謝之時將八鐘邀請入席由趙智庵梁燕蓀週旋其間總統親爲先生執盞且致詞曰予盼望先生與克强之來久矣今克强未與同行未得共聆偉論深引爲憾所幸先生惠然肯來殊爲欣慰刻下時事日非邊警迭至世凱識薄能鮮深望先生有以敎我以固邦基世凱忝負國民付託用敢代表四萬萬同胞求賜宏論以匡不逮財政外交甚爲棘手尤望先生不時匡助則我民國幸甚先生起而答曰文久居海外於國内情形或有未盡詳悉之處如有所知自當貢獻惟自軍興以來各處商務凋敝民不聊生金融滯塞爲患甚鉅挽救之術惟有興辦實業注意拓殖然皆恃交通爲發逹之媒介故當赶築全國鐵路尙望大總統力爲贊助早日觀成則我民國前途受惠實多云云此外所譚皆爲興革大計意見脗合譚笑甚歡筵畢時己十鐘矣 
[時評一（）默]  
　　當張方案發現之初參議員不分何黨均異常憤激一致主張頗有排山倒海之勢不料會議復會議商榷復商榷遷延旬日而意見反漸紛歧幾至暗中消滅今雖鄂議員提出彈劾總理總長而連署祗有八人此等不痛不癢之文字其結果巳可想見嗚呼此之謂一鬨之議員 
　　參議院何等尊嚴議員何等高貴一言一動皆當依據法律力爭眞理之所在世界各國之議院與政府衝突亦爲事所恒有力爭不獲則解散卒未聞有拍案狂呼亂罵亂呌如今日參議員之對於張方一案者欲彈劾則彈劾耳欲請總理總長答覆則請出席答覆耳何必肆口漫罵曰王八蛋袁世凱曰强盜政府曰小鬼政府曰王八蛋小醜政府曰呌那王八蛋叚祺瑞滾過來試問此等口脗與村嫗鄉婦流氓俗子之鬥口何異寗不令外人笑煞嗚呼此之謂野蠻之議員 
 
 
 

Page 4

 
 
   
 
 

Page 5

 
 
   
 
 

Page 6

 
 
　　尹總司令以征藏爲已任尹昌衡自打箭爐來電云川兵西入無戰不捷克復收撫十己七八方略固秘勝算己操兵貴整而一最忌多而擾昌衡獨以川軍定茲大局敢以身任外間謠語實害邊功如其深念西都則請助川軍餉感謝莫銘藏邊情形用兵全在精銳昌衡步步穩固方能絲絲入彀若蜂蟻聚外負大舉之名内成紛亂之兵赤地靑野死難生還昌衡惟慟哭國山而己民國初次用兵一蹶必拴大繩（疑係電碼之誤）靜聽 
鄙言安如磐石援藏兵隊萬勿梗遺派電 
[藏滇警耗彙紀]  
　　尹司令電告拉薩地之義帕爾國公使巳被藏番擊斃燒滅使舘並搶刦該國商民二千餘户價値數千萬羅卜 
　　滇督電告英國在片馬界内創設警署分定警區布警崗添練駐屯軍隊請速飭外交部與駐京英使交涉 
[貴州近事彙聞]  
　　不認趙宣慰使黔議會電云北京大總統國務院參議院武昌黎副總統長沙譚都督鈞鑒駐常黔軍問題相特幾近半載一則因雙方誤會遂致外延一則欲保持黔中秩序不能不周詳審愼本會前接周燊儒電稱奉總統命令統率駐常黔軍擬視事後先行單騎回黔商定辦法再返常率隊回黔云云一時全體議員莫名歡忭僉謂周君關懷桑梓相見以心旣經奉命率師必能設法維持顧全黔局乃昨奉副總統譚都督東電謂宣慰使趙君均騰業奉任命仍須來黔羣情不勝疑忌在中央加派大使意在奠定黔疆在副總統譚都督雙方調停無非顧全大局但黔省地瘠民愚以爲黔中現象比較巳覺安甯似無所容其宣慰且趙君曾與洪江會議又屬介在嫌疑心理上疑實迭生事實上恐難免不生枝節際此國基未固一髮可動全身與其决裂事後寗復審愼未然懇請大總統収回宣慰使成命仍專任周君以一事權而釋疑惑如中央必欲偵黔中實情以爲施政地步亦請别派專員單騎靜入本會忝爲人民代表絶不稍涉黨見貽誤國家尤不敢故違中央政碍統一惟以事關黔局未便緘默謹掬誠𢛕伏乞照准貴州幸甚大局幸甚貴州省議會叩寒印 
　　派定赴京代表貴州都督電云北京大總統國務院各省都督均鑒選赴中央代表引間己派定叅謀處長康恩賜參贊戴戡任可澄俟定期起程再報外謹先電聞黔都督唐繼堯叩寒 
　　粤路公司反對國有情形日昨粤路董事局因前接九善堂院函囑電爭國有間題董局以此事關係甚大公司雖經去電惟各堂院爲此路之創辦人特函請於本月二十二日赴公司集議維持是日蒞會頗衆僉以此路爲股東血汗煞費經營始能成立今譚督辦擬收歸國有致股東權利盡失惟招股章程有謂商辦不成原銀交回之語若一日國有則各股東紛向善堂索回股本善堂何以担任應將此中情形致電參議院請其維持至四省聯合會爲龍建章一人發起主旨承認國有我粤人士槪不與聞應政電聲明粤不與列隨議定電稿二紙俟各堂蓋章後卽行發去席間談及詹天佑此次赴申純是組織鐵路歸國有且旣奉任命爲會辦則官商界綫自應分晰有謂責成董事將其開除者有謂先行停支薪水者言時均甚憤激云 
　　昨有江北股東因粤路總理詹天佑贊成鐵路國有特致粤路董事局及九善堂電云九善堂報界公會粤路董事鑒詹總理贊成路歸國有奪我商權决不公認速逐退舉賢能維路政北江全體股東黄樹輝等叩 
[議築儀泰輕便鐵道]  
　　鹽政總長張季直君現將瓜淸路線改爲淸通其目的在轉運淮南北之鹽由通州出江則該處商埠必將發逹揚州各界以鐵路與鹽務同時俱去將來市面敗壞必然不堪設想爰於昨日開會公議挽回之策大多數以財力勢力均難與敵不如另築儀泰輕便鐵路約僅四十萬金成本旣輕而易舉淮南之鹽亦可由該路轉運出江抵制之策無逾於此當經多數贊成一俟擬妥章程卽呈請交通部核准矣 
[宣布松江土豪之罪案]  
松江天馬山土豪張葆培即敬垣因爭奪蒲蕩擅派巡警鳴號排隊下鄉將蕩户孫義則之壻沈子山逮捕捆縳毆打監禁並擅出告示故入人罪業經華亭審判廳研訊得實定七日内宣布判决書詳情己兩紀前報茲又由松江訪員抄到本月二十七日官廳宣布張葆培等罪案之主文照錄如下張葆培王秉鎰張鶴昌共犯濫用職權逮捕監禁罪張葆培應科三等有期徒刑二年王秉鎰張鶴昌酌减一等應科四等有期徒刑二年又同時共犯致人輕微傷害罪張葆培應科四等有期徒刑一年零六月王秉鎰張鶴昌應科五等有期徒刑十月兩罪併科張葆培酌定刑期四年王秉鎰張鶴昌各酌定刑期二年零四月執行完畢後各褫奪公權十年此案罪狀以警察四名爲証人証實張葆培與王秉鎰張鶴昌共犯刑律三百四十六條之罪又因逮捕監禁致沈子山身受傷害依第三百四十七條之規定應以三百十三條第三項之罪照第二十三條之例併科惟王秉鎰身爲巡官形同傀儡張鶴昌鄉曲愚民供人驅策均處於被動地位雖厥罪惟均而情猶可恕爰據第五十四條之規定酌减一等判决 
[共和黨蕪湖分部開會記]  
　　共和黨北京本部幹事參議院員楊翼之君廷棟於本月二十三號由滬來蕪宣布黨義二十四號下午曾由共和黨蕪湖分部臨時職員在事務所開談話會一次協商進行方法二十五號午後二時特開茶話會於慶和西菜館以表歡迎兼請楊君演說黨義當時共和黨及統一黨黨員到會者約近百人入席後首由主席李君葆林宣布本日開會緣由繼由楊君翼之致謝各黨員開會歡迎之盛意隨卽演說本黨組織之主旨大致謂政黨之組織實應國民現勢之需要因此政黨規定之主旨必以適應國民現勢之需要爲歸我中華民國自光復以來各地商民皆經歷破壞之一階級而元氣即因之大傷幾於凋敝不振現在破壞旣終建設伊始雖曰頭緒萬端而就其重要者言之恢復商民之元氣實爲目前最急之事故本黨所抱之唯一黨義卽爲恢復商民之元氣凡增進商民之利益掃除商民之障害皆本黨所持之目的而期其必達者試觀國民捐一事本黨極主自由不主强迫不換紙幣一事本黨極端反對絶不贊同卽可知本黨所抱之主旨矣次復言本黨甚希望黨務之發達極望入黨諸君竭力提倡副此希望云楊君演說時心平氣和詞明理達合席爲之鼓掌次江君孝廔演說次崔君塵無演說畢遂散會楊君因假期甚迫不日即需返京且仍需赴安慶一行故散會後卽乘上水輪赴省矣 
[電飭維持中興煤礦]  
　　交通部禡電云嶧縣田毓湄等砌詞控訴中興公司多欵若因此事致該礦辦事人疑沮解體牽涉大局不但該礦二十年之經營數百萬資本致生損失而津浦鐵路對於該礦擔借北洋保商銀行銀二百三十萬兩修造臨城運煤枝路一百二十餘萬兩設有危險誰職其咎聞尊處己派公正官紳查辦主持公道力予維持實於貴省路礦前途裨益非淺務乞 
示復云 
[湖南籌餉局紀事]  
　　湘省自去歲反正後設立籌餉局各屬亦設有分局現在所集捐欵不下五六百萬金譚都督以此項捐輸皆係國民之脂膏若令虚而無着深恐竭澤而漁　傷國財前己令行財政司曁籌餉總局核發公債票本息按年攤還茲籌餉告終遂由財政司會同籌餉局釐定公債票簡章十二條細則二十四條先後呈由都督核准並會衡佈告各屬人民凡己認捐而未繳及應捐而未書之捐統限於日内盡繳以便造册確定各屬票額多寡一俟特派員往上海印刷票紙返湘即行分别核發云 
　　湖南茶陵州特别議會顏秀蘭等五十人公電譚都督及籌餉總局財政司云邑人李丙嶽（卽嵩生）由苦力經商薄有資產攸縣籌餉局令捐六千茶陵分局又以李籍隷茶陵囑捐一萬兩正擬遵照總局批示繳捐茶陵攸縣按照經商資本捐助適攸縣產業奉文封閉咨派陸軍二十人前往該民家拿人該民無主一面請團紳擔任限三日到攸一面請孔紳椿馳往攸縣邀同正紳承認照捐並先繳二千串取獲收條乃攸縣分局聽人播弄不但不撤回軍隊反加派多人前往李家任意滋閙如待寇仇舉家逃匿求生不能闔州聞之公同討論僉謂李即抗捐並未犯法攸產封閉備抵有餘且己託人轉圜己經繳欵何至迫不及待任意苛求如捕盜犯民爲邦本不可過於遏抑有碍文明特公電請飭攸縣分局和平解决先將軍隊撤回不勝待命之至 
[伊犂内政談片]  
　　財政司以銅幣不敷市面流通擬加製少數紙幣藉資週轉以免金融滯塞特請都督核准施行云竊查軍興以來軍人旣多用度亦繁銅幣僅有此數恒覺缺乏堪虞且伊犁銅幣之複雜制錢之笨重人所共知雖一二千文之官帖携用均宜而錢局之兌換市舖之找零不但過數諸多繁擾且因數目亦恒有爭執其便於携帶而又便於零用者則莫過於内地一毫二毫之銀角此項銀角苦無機器可造購運亦苦道遠一時難來再四思維兼採多數人之意見惟有暫囑石印廠印刷二百文曁三百文之小紙幣旣可通行市面亦可補一二千文紙幣之不足又可以代銅幣之周流庶於市面無滯塞之虞而於人人皆收便利之效管窺之見是否有當理合備文呈請都督電鑒如蒙核准卽祈出示曉諭并飭所屬地方官轉飭一體遵用 
　　軍務部財政司外交司民政司會銜規定辦理綏定縣屬草塲草租諭云照得綏定縣屬草場向爲前淸鎭標撥作羊廠馬廠之用曠棄甚多實屬可惜茲値民國初建百廢待興應由該縣收管作爲公產仍須與民方便凡屬牧户准各照往年所放之地牧放牲畜免致混爭草場之寬窄卽以牲畜之多寡爲定不得以牲畜之少强佔草塲之多惟公地公產非民間自買之草場自須完納草租由縣領票入山方有限制况自民軍起義支用浩繁無非爲國爲民即該縣到任以來所有車捐磨捐炭稅以及門市地畝各捐均先後禀請裁免亦原爲恤民愛民痛除弊政起見現値庫欵支絀極力經營爾等牧户多係明白富商務望共體時艱同顧公益須知草租之應出不存抗漏之私心則官民合力維持而地方必享幸福所有開辦草租各條業經該縣呈由本部司詳請都督核定通行出示曉諭爲此示仰伊犁漢回纒蒙哈薩各色人等一體遵照定章納租領票倘有刁抗漏騙無論何種人民輕則由該縣按章罰辦重則送本部司從嚴處治該縣所用辦理草租司役一切人等亦不准浮收一錢如有違章舞弊情事准令受害人赴縣申訴並責成該縣隨時察究勿得狥容 
[浙省取銷陸軍中學]  
　　浙省光復後王君金發分府紹興以大通學堂爲浙江革命始基擬請改辦大通陸軍中學校留爲永遠紀念且資培植將才據稱曾禀奉南京政府准予辦理洎南北統一軍事敎育直轄中央疊經陸軍參謀等部電牘紛馳飭令尅期停辦在案現在該分府業經取銷該學校巍然猶存日前復由主任職員呈請財政司要求指撥紹興八縣箔捐歲入作爲常年學費等情由司呈明都督請示經軍政府查得該校發生之始早經陸軍部電飭停辦己招學生即日咨送省會講武堂考取附學在案所請撥捐成立一節應毌庸議 
[京漢火車出軌補紀]  
　　本月十八日下午京漢由北往南之火車行至謝莊左近和尙橋地方出軌據云車頭突出軌外翻仆地上傷人數名茲經確實調查實係偶然遇險隨即設法入軌無大損失去 
地方通信 
[蘇州]  
　　部派調查軍事員抵蘇北京參謀部近因籌議全國軍事計劃特派本部科員楊君尙志赴東南各省實地調查楊君前己由京至甯調查事竣特於本月二十六號由甯乘汽車來蘇當經軍政司長盧君洛平接洽後分期前赴水陸各軍隊逐一調查俾便早日　事云 
　　飛划營迷信舉動飛划各營日昨特雇大號民船多隻延僧人數十名在胥門盤門一帶大河中施放水燈徹夜不休各僧人則在船念經以爲超度無祀孤魂城内開元寺則施放兪伽焰口兩檯焚去錠箔甚夥在事經理諸人又大備酒筵歡呼暢飲藉此以爲樂舉聞共用去洋百餘元此欵均須由本營官長心及兵士等按名攤派當此民國新建經際困難之時軍界尙有此種舉動是亦不可以己乎 
　　試辦借本所蘇城光復後小民生計艱難甚有因貧自盡者現在汪選之汪玉屏張杏生三君發起試辦借本所專爲養育巷附近貧户小本營生而設籌備基本錢數百串於學士街財帛司堂内設局發放計自五百文起至一千文爲度不論男女老幼有 
住址及舖保者均可允借惟須三日前到所掛號靜候調查明白方准借給借後陸續拔本不取利息如游蕩烟賭及不習正務者一槪不借所借之錢皆限五十日分期拔淸轉期再借照此辦理倘有錯誤短繳之處應由保人賠償現擬試辦五月借户以三百號爲額一俟籌有餘欵再行推廣續辦日内卽當開辦矣 
　　輿地測量隊出發江蘇輿地測量隊前因天氣酷熱暫行停止二十日刻届期滿仍復分班出發專測白茆河一帶分作甲乙兩組甲組測繪河形釁測水流緩急岸坡平　等事乙組專測地形高低河水深淺以及幹河支河與河身河底之高下等事并定第一班由　魚口起第二班由支搪鎭起兩班相迎實測以期詳密兩省時間 
[鎭江]  
　　新米市價鎭江沿江各洲早稻收成頗佳新米案　上市上 
月售八元一石者現只售五元零平糶局因米價己　刻下亦巳 
停辦計領官本三萬元虧耗一萬元云 
[蕪湖]  
　　部委查災員到蕪北京農林部總長刻派委章鴻釗　有恒　君調查湘皖兩省本年水災情形兩君由京來皖當由實樂司長劉梧崗君委派課員余謀芹劉矅彬會同至各災區查勘於二十日由省到大通查勘銅陵縣潰决各圩事畢當於二十三日由通來蕪次日乘小輪赴無爲縣屬黄絲灘查勘然後再往和含等縣調查云 
　　巡警罷崗風潮已平蕪湖巡士因閙餉罷岡情形己紀前報茲悉蕪關監督李葆林君以警餉無着雷廳長旣束手無策各巡士又不稍寬假特在關稅項下籌撥三千元並由商會竭力設法補足一月之餉即于是日下午四時發給惟此次暴動實有不肖巡警從中蠱煽聞雷廳長擬俟風潮略定察查倡議之人斥革嚴懲云 
本埠新聞 
[莊管帶先撤差使]  
　　滬防第一營管帶莊少雲與南三區警界衝突一事現經李統領調查明白該管帶酗酒滋事咎有應得自應先行撤差惟恐該管帶運動兵士有意外舉動故於昨日午後飭調第一營全體兵士齊集操塲親自宣布該管帶撤差之理由 
　　城内全體巡警昨日午前先在三區内集議對付軍人欺侮之辦法未經議决而散旋復於午後兩時邀同城内各區警員曁南市閘北巡警 
全體代表在警務所開會議决於兩日内要求警務長表示切實辦法若無美滿結果惟有全體解職公電大總統曁江敬都督請示辦理一面由三區區員郭文元赴法庭起訴以明是非 
　　又聞民政總長前日接到各區員公呈後（公呈己錄昨報）卽請四舖段董毛子堅至三區區員郭文元㝢所慰問傷勢昨日毛君復至君復至警務所與穆杼齋君籌議調和辦法大旨謂莊管帶巳經撤差一面再由滬防統領李英石君責令當時附和衝突之排長押隊至三區導引郭君文元至署飲晏藉道歉忱所有賣蘆粟小販及巡士鄒玉豐均許優給傷費惟不知果能辦到否 
　　另一訪函云滬防第一營莊管帶業巳由李統領先着撤差委該營副官曹梓桐暫行代理並委司令部軍法長顧文郁將當時起釁緣由及衝突實情迅速查明詳復核辦並由李統領分令所部水陸各營云爲通令事照得本管第一營管帶莊讜於本月二十三號酒後外出途遇行人碰落軍帽致起衝突該管帶身爲中級軍官資格何等高貴 
 
 
 

Page 7

 
 
乃竟不能容忍小忿必爭殊失軍官體統着先行撤任並派本司令部顧軍法長查明當時起釁緣由及衝突實情秉公詳復再行核辦爲此合行通令須知軍官爲兵士之表率務以守法爲先本統領愛人才尤愛軍紀雖莊管帶學術優長去年光復上海卓著勤勞創練防營深資臂助然此次因醉起釁致貽私鬥之譏實足損害全軍名譽卽例有功過相抵之條而全軍軍紀攸關萬難寬免本統領平時訓育無方致莊管帶一朝失檢咎無可逭且痛且漸名譽者難得而易失本軍自成立以來全賴諸將士深明大義共任治安嗣後益當勤愼從公有功不伐本統領有厚望焉 
[滬軍善後事宜之布置]  
　　江蘇都督程雪樓君頒發命令云滬軍事務將次就緒所有前委蔡寅舒區厚德温應星各顧問官湯振常沈翺雲徐宗鑑高一某各顧問陳啓之陳其文王義陳魏各科員均卽來寧供職其滬軍軍需事宜較爲重要由本府軍事顧間官許葆英督同本府軍需科員張全吉暫時駐滬專管給發滬軍火食但發給餉銀及他項用欵須有軍務司長之命令其滬軍軍械事宜尙多未結之件軍械 
科員張天培幫同本府軍械委員沈之萬駐滬辦理凡軍用品之保管出納購買運發均其專責但出納購買運發等事須有軍務長之命令其滬軍交通事宜由本府交通顧問王志良軍事顧問黄國華駐滬承辦凡鐵道輪船等種種交涉均其專責所需欵項由軍務司隨時支撥以上三科人員除於軍務司指揮之下履行其職務外應每日至江西路十八號會商一次以資聯繫該會之地名曰江蘇都督府駐滬通信處置錄事一人夫役二人由軍需員管轄其餘未盡事宜另頒細則 
[閘北副市長之辭職書]  
　　閘北市政廳副市長沈鏞上民政總長書云竊副長於本年二月間由地方人民推舉爲副市長時以省親回里聞電力辭登報布告並呈請滬軍都督總長飭令另舉賢能免貽隕越嗣以閘北地當衝要市政廳新行組織訓今頻　數辭不獲始於三月十六日到廳視事當於呈報啓印之日呈明滬軍都督總長察核副長於商界一途經營二十餘年除上海外尙有漢口蘇杭等處均有基業自武昌起義後影　所及幾難成立不能不躬赴整理稍資補救進廳後接替有人仍祈准予卸　等情各在案迨至接事以來與錢市長籌備内部事宜如衛生防疫義塜淸潔慈善粥廠小學救火等類以及商團總機關小孩留養所均己次第舉行獨於外交間題値此時局艱難　非朝夕所可奏效屢奉滬軍都督交涉司長轉准部電衅不我開靜待時機等諭其不能操縱自由盡如人意者巳可槪見而外人每以公共租界爲言似乎各國均可起而干涉前奉江蘇都督滬軍都督指令籌備市議會事當經遴選司事十員分赴十區會同巡長等編訂門牌調查户口外人强將調查員等三人扭押捕房轉送公廨若非關讞員據理力爭必如德領事所判禁押半年業經呈明交涉司長尙未得有解決之文而租界印捕或以槍毆華警或以闖入警局以及印人開設酒店勾引韓妓　事俱爲華警所執處以極和平之判斷領事團尙且要求駐京公使以派兵登岸等詞向我袁大總統責問嗣奉滬軍都督總長行查業巳據實聲復設或易地而施不知若何結果此皆時局艱危脅迫於無可容身之地非辦事　畏葸不前當爲人所共諒（未完） 
[昌明禮敎社開成立會]  
昌明禮敎社前日假座南市新舞臺開成立大會各會員與男女來賓行後蒞會約二百餘人午後二時開會首由臨時主席徐君紹楨報告開會宗旨略謂本社專以研究中外禮法改良社會風俗普及人民敎育爲主義現在我國共和成立應以禮敎爲强國之基礎夫世界最强者莫如軍隊有禮敎則兵士服從軍令森嚴如無禮敎則軍無紀律恐爲大亂之源卽兩軍對敵亦以有禮敎者較易取勝至男女間尤以禮敎爲　凡平等自由莫不重在禮敎要之禮敎爲國中最要之關　云云次由美博士李佳白及梅竹盧葉惠鈞陳潤夫戈朋云諸君相繼演說旋公舉徐紹　君爲正會長范光啓吕志伊二君爲副會長黄興伍廷芳蔡元培程德全楊士琦李鍾珏王天培宋敎仁諸君爲名譽社長郭宗武爲籌備長王笑倉爲文書長毛蔚雲爲交際長蔡增銘爲評議長並舉庶務收支招待各職員畢全體攝影散會 
[農業銀行成立之先聲]  
　　農業促進會上星期在江西路六號本部提議組織銀行一節己紀前報茲悉該會昨又開特别譚話會首由丁辛垞周衡峯兩君將所擬銀行招股啓曁各項章程預算表呈請會長徐固卿先生察核後當塲宣讀逐條研究一一通過當有該會會員華僑興業銀行經理徐經明君因章程有兼營各項實業一條願將上海地產計値一百餘萬元首先歸入該行作爲基本以昭信用隨經各發起人籤名認定三千五百二十餘股議下星期一律交齊一面覔租事務所即行開辦 
[工商總長調查商業]  
　　新任工商總長劉君以年來中國財政困難商業失敗因特咨行上海總商會通知各埠商會及各商業各將本業貨物花名消塲出產並年來有無增减以及目下漲跌行情分别繕列淸册詳註明白尅日彙齊轉呈到部以憑研究 
[神出鬼没之賊黨]  
　　近來新發現一種特别對買賊羽黨甚衆神通廣大類操兩粤方言衣　整潔其入手先察該店内進出門路櫃夥幾人然後遺黨前往購物遂乘交易之際另遣一人閃入店堂肆其探囊袪篋　手段轉瞬間賬箱内銀洋鈔票均不翼而飛公共租界内己有煙紙雜貨店數家爲彼等暗算均因毫無形跡以致店中人羣相詫怪疑鬼疑神甚有迷信世俗指爲鐵算盤掩眼法者業己先後報捕嚴緝寄語商界中人尙其加意嚴防免爲所害 
[光復軍裁汰兵士]  
　　光復軍李總司令徵五因近來軍餉支絀特將部下軍士裁撤一團昨有粤籍兵士百餘名鎭江寗波溧陽等處數百名退伍當經總司令每名發給全餉並厚給川資派員分送上車及輪船各兵士咸欣然就道肅靜無譁 
[緝拿陶敦勉]  
　　廣西採購軍械委員陶敦勉携銀二萬六千餘金來滬並預支薪水六百兩迄己半年所購軍械全未解桂亦無隻字報告現由財政司報告廣西陸都督咨請江蘇程都督命令上海公共公堂飭探查拿解桂嚴追並分令滬防各軍隊一體嚴緝 
[軍隊帳目不淸]  
　　滬防全軍李統領查核己散學生隊之報銷册帳目紊亂開支不符經手是項之隊務長瞿信顯有挪移情弊爰於前日命令司令部衛隊着將該隊務長先行看管勒限交淸如敢延違照軍律嚴辦 
[取締天后宫貨攤]  
　　上海縣民政長吳君復陳交涉使函云前奉台函以天后宫内擺設違警各賣品函請取締以免外人侵佔等因奉函之下當即飭傳天后宫住持吕彤來署諭令以後凡有擺設各攤務必整齊並責成嗣後如遇有售賣違警物品應卽嚴行禁阻以免外人干涉隨時再由敝署派人前往調查倘再有違犯前項情事定惟該住持是問該住持當卽遵諭而去知關注念合肅奉復 
[駕車坐車均難辭咎]  
　　金鴻富禀控蔡柱臣無照馳車故殺人命昨奉上海地方檢察廳批云據訴己悉蔡三即柱臣用無照司機駕駛汽車並不照章放汽致將該商之父所趁人力車撞翻己屬不合又復不令司機人停輪設救反開足快機不顧而逸將該商之父立時碾傷醫治不及因而身死推其所以釀成此惡結果之原因司機之車夫固不能辭咎坐車之蔡三亦竟形同聾瞶耶雖非故意行爲而過失之罪斷不能免案關人命姑候備文咨請交涉司據情轉致領事知照捕房將被告人等傳案送廳以憑核訊提起公訴 
[三誌抛棄女屍之破綻]  
　　住居新閘長沙路一百四十號門牌之英捕房巳革華捕方公賢因用繩將髮妻胡氏勒斃曯令同黨劉阿四藍德生（即盛德生）將尸藏於舖蓋内舁至法租界太古碼頭擬登金陵輪船將尸抛人江内被法捕房一百十四號華捕等查悉將方與尸身解至法兵房詢明轉送新閘兵房旋將劉盛兩人拘獲報請公共公廨中西官騐明諭將方等押候訊究在案昨晨由廨提訊先由法捕房一百十四號華捕許福卿一百六十六號華捕王早仁先後上當稟明當時查見方與劉阿四負一重笨舖蓋令其解開檢視據稱係夾帶火腿因其形色倉皇定欲檢看彼即情虚行賄洋五十元當將方拘獲劉乘間逃逸啟視之則見有女屍一具方稱是伊髮妻因不守婦道勒斃由伊一人擔任與他人不涉是以帶入捕房轉解到案是實並由法捕房繙譯胡芳榮證明方在法捕房所供情形又據新閘捕房八百三十九號華捕與九號西探禀明拿獲劉盛二人各節復由二房主史慶祥偕妻牛氏投拆方夫婦於五月初八日來家賃居前樓當時尙有一女現不知何往本月十二晚先見劉阿四盛德生在方房内晚餐後聞鎖上房門一同下樓而去迨至十一點餘鐘劉盛二人又來據稱方夫婦要回南京向索房金答稱方來料理實不知胡氏如何被勒身死訊據盛德生之妻盛嚴氏供年十七歲與盛在南京聯姻來滬未久包飯於方公賢家每日由胡氏送來至十二日胡氏並未送飯到家實不知細情堂上因恐方等供詞相同命氏退下飭將劉盛二人帶出隔别研訊方供山東人年三十二歲當過巡兵與劉等爲友向居南京妻子胡氏亦山東人成婚己久生有子女各一惟子女均在南京祖母處女己於上月十六日病亡胡氏自女死後時常吵閙初四日因吵閙不休曾被小的毆打迨至十二夜胡氏煮熟晚膳後欵留劉盛二人飽食自己則睡於床上劉盛去後小的聞呼吸之聲急往觀看詎氏竟用繩自勒咽喉己經氣絶我一時情急遂將氏尸置於舖蓋内意欲帶往南京當雇黄包車載至太古碼頭爲該處巡捕查見詰問來由彼等欲抄小的身畔故將洋給與該捕實係胡氏自勒身死求察聶襄讞諭曰屍身業己騐明並非自勒身死但此事非爾一人所爲究爲何事將氏處死幫兇除劉盛二人外尙有何人須從實供明或可從寬時方仍堅稱胡氏自勒身死與他人無干訊至此因時己過午聶君遂商之英翰副領事判史慶祥夫婦退去方劉盛三人與盛嚴氏分别還押定今晨開特别公堂再訊 
[監犯造謠生事]  
　　地方檢察廳監獄内近來患病者甚多内中所押者類皆命盜案犯頗不安分前日深夜各犯忽造謠二次革命將至一時此倡彼和各將所釘脚鐐毁壞及至管獄員聞悉入内查察毁壞者己有四十餘人之多當卽飭令嚴加防範一面於昨日飭傳鐵匠將各犯重行換鐐妥爲看守並究明何人爲首禀明廳長懲儆 
[務商中學呈請立案之部批]  
　　敎育部批上海務商中學校董陳其美等呈云呈及章程均悉查滬上爲商務要區南商學敎育諸多欠缺今諸校董究心時局提倡要舉開校未久卓有聲譽綜覧課程之配列章程之釐定井井有條足徽該校同人熱心實力迥異常度造端宏大前途正未可　所請立案一節應先由該校呈由江蘇都督查核再行轉報本部可也此批童程存八月二十一日 
[探訪員拒却賄賂]  
　　曾充南匯巡士之熊吉生近在滬南高昌廟地方拐得婦人謝屬氏意圖販賣茲爲滬防全軍探訪員查獲熊卽納賄希　脫罪該探員拒却不受卽於昨日將熊曁謝周氏解請司令部核辦李統領令送　察廳訊明懲治 
[警務長擔保醫費]  
　　警務長穆君致上海醫院函云貴警　開藉以來滬上人士受其 
益者指不勝屈而尤以我警部爲最私衷銘感楮墨難宣惟敝屬各區長警繁多遇有疾病固宜從速診治而問有臨時發生之案件及在押人犯猝患各症其送院醫治尤有迫不及待之勢若任其往返遷延恐於生命一層大有關係請貴院嗣後遇有警屬送醫病人無論何區何人均請一律收下先行醫治其醫藥等費統由敝警務長担保決不有悞祈卽轉告貴院諸君遇有警屬送治之人請即一律收治是爲至懇 
[集議認捐問題]  
　　江蘇省議會提議上海稅務總公所一切辦法槪援蘇都督指令爲準開辦以來尙能遵循無誤惟定例如各業認稅統歸總公所節制不得任認商别設機　事務所以杜紛歧茲滬上商業維持會以上海各業向多承認包辦改章後不准另設機關殊多窒碍爰於昨日午後假滬南商會邀集各業領袖議籌對付之法議案探明續錄 
[復訊仁和莊東夥之訟案]  
　　蘇州仁和莊主龐元濟控上海分莊經理倪錫疇（卽己歇交通銀行總理倪思九）副經理吳芷亭濫放鉅欵詳情迭誌前報前日午後由廨復訊原告代表梅吉言沃沛兩律師上堂聲稱此案己經堂上訊明被告不照合同辦理濫放帳欵至五十餘萬之鉅係屬通同舞弊應請追究訊之被告延德雷司律師辯稱被告實欲營業發達並非濫放帳欵請爲鑒核王襄讞商之英翰副領事判倪交十萬兩吳交十五萬兩人銀並保候算明帳目再行復訊奪 
瑣聞 
[城内]  
　　地方審判廳民庭批示○王桂芳辯王桂樵訴呑產案批據呈以爾弟無恒業爲憂請送工藝所習業有成給資試辦俾可營永久之業具見友于之誼殊堪嘉許惟習藝所尙未開辦無從核送爾　願給資本儘可酌量數目呈由本廳傳案給領俾可小本經營度日若慮其任意用盡旣在本廳備案自不能再向爾紏纒仰卽遵照辦理可也 
　　地方檢察廳批示○陸阿美訴與周阿三婚姻不成立由批呈悉周阿三訴楊有姦拐伊妻陸阿美供爲晚姑劉李氏强賣豫審尙未終結未便聽一面之詞卽准移送審判廳但該人民如果雙方合意撤銷婚姻儘可另向審判廳起訴所請交保暫不准行此批 
　　召領屍棺○地方檢察廳昨出示諭云爲出示如認事本月二十四號據念六保十三圖地保徐晋良禀稱龍華塔上層有男屍一具查無屍屬報求詣驗等情到廳據經派委檢察官帶同檢驗吏前往驗得該屍委係生前呑服洋烟身死除飭棺殮交保發壇暫厝待領屍遺零物帶回存儲外合行出示召認爲此示仰諸色人等知悉爾等如有親屬出外未歸應卽查照後開年貌服色相符者備具領狀呈候本廳訊明給領毌得觀望自誤特示計開該屍年約三十餘歲身中面白無鬚身穿白汗衫汗褲白洋布小衫皮褲帶西式白褲褲中有小鐘一百查所遺名片係胡漢彰號翼生楚北孝感人等字樣 
[南市]  
　　另有高就○南區甲班巡士周蓮蓀丙班巡士王瑞　近由嘉定民政長許君委任南翔警務所巡員敎練員周王兩人即向區員辭退並請警務長另行派補該兩班巡士旋將軍裝呈繳卽日起程 
　　屍親起訴○鷄行主婦陳邵氏因被　夫王仁山捲銀逃避情急自盡後卽經同鄉會邵俊臣將王扭控市政廳寄押在案茲由屍親聞耗來滬控奉檢察廳核准咋巳派司法警察將王提回切實擬究矣 
　　男女聚賭○洞庭山馬頭理髮店主吳子鶴同其樓上二房客徐金實日夜聚賭男女混雜前日被東區一百十八號巡士查知報告區員立派長巡前往拘獲男女賭徒八人連同吳徐二人及賭具三副一併解區由區員詰明着吳徐各罰洋兩元餘人各罰洋一元開釋不許再犯賭具銷毁 
　　貨船傾覆○前晚兩點餘鐘有永愼和米行所雇之駁船兩艘承運小麥停泊浦東張家浜因潮水陟漲風勢猖狂兩船同時走鋪傾覆人即救起物船則俱無下落昨己由船主報告市政廳及水巡隊請爲勘明設法打撈矣 
[閘北]  
　　客氏被遂○閘北市政廳昨日發出客民朱蘇高等稟批云草棚不戒於火屢致延燒房屋本極可慮且爾等類多養猪於附近居民之衛生亦大有妨碍所請暫搭草棚居住數月萬難照准仰即趕移他處毌稍違延致干押逐 
　　欠債行兇○五區巡士邵維高因欠沈義泰並金子餘等銀洋　還向索行兇被控警務公所派員查明屬實昨飭司法科照章傳究 
　　須憑中証○泰興木行夥嚴子悔控吳鵬飛不還木料洋一百四十餘元昨經孫所長傳訊被告由其子吳福林投訴乃父因病不能到堂並稱此項木料係木作頭童生記造屋所用應向童追究判令退去候中証何立坤到案再核 
[英租界]  
　　西官銷假○駐滬英副領事康斯定君日前請假赴日本避暑茲己秋凉返滬昨晨蒞廨照常陪審 
　　先理抵欵○紹興人余賢渭因虧欠諸永源張崇裕張福生新老同新萬康陳吟軒等各户往來銀兩並不理抵欵被控公廨訊供收押在案前日午後由廨集訊各原告投案供明被欠數目環求究追並據陳吟軒延梅吉　律師　稱被告將地向原告抵銀二千餘兩延不取贖求追本利銀二千五百兩訊之余延律師上堂辯護中西官磋商之下判余還押候給諭將地拍賣先將抵欵料理餘欵候再復訊嚴追 
　　質訊保人○李欽揚控王恒順不理轉運鐵路公司材料價銀一千餘兩前日午後由廨傳同担保人王鴻卿錢廷元到案質訊兩造均延律師上堂代表判錢與王鴻卿交律師帶去王恒順還押候再復訊 
　　拍賣地產○姚旭生控許吟泉抵單不贖一案前日午後　公堂中西官傳訊明晰判許交保候給諭將地拍賣抵償 
　　被告待訊○范連生控蔡尙賓又周承基控趙鶴舫均不理欠欵昨由捕房將被告二人傳至公堂分别交保過堂候訊 
　　行兇獲咎○楊永慶李文蛟楊文華等控被邵錦高邵　山蔣廣榮金金生與電車公司八號賣票人陳炳生等持械在西華德路毆傷右目手腕等情昨由捕房將被告各人拘解公堂訊實判各押三月示儆 
　　攫取金環○過犯陳阿狗在南京路攫取竺魏氏金環由探查 
獲昨解公堂訊實判押西牢九月期滿仍逐出租界 
　　私用客帳○曾少山控夥高品山私用客帳洋一百另三元五角昨由捕房將高拘解公堂訊供屬實判高押四月如能於限内繳洋准予減罪 
　　流氓收押○流氓蕭關通因在河南路攫取李吳氏之金押髮由探查獲昨解公堂復訊屬實判蕭押三月示儆 
　　違章受罰○汽車夫丁新實駛車不愼又王阿福無照開駛　車均屬違章由捕查悉於昨日一併傳至公堂訊明判丁罰洋二十元王罰洋十元一併充公 
[美租界]  
　　乘車患痧○董榮炳咋坐張阿卿之東洋車行經昆明路董猝患痧症由張車入捕房捕頭諭送同仁醫院療治 
　　夫也不良○婦人陳吳氏住西華得路咋報捕房云被本夫陳阿興無端毆打請爲查辦 
　　印人互毆○甲乙二印人均無職業前日下午在吳淞路尋釁互毆被捕併送捕房押候核辦 
　　代抱不平○胡阿成咋在天潼路毆打車夫王阿三行人見而不平踢傷胡之下部由捕併送捕房胡送同仁醫院療治再核　　馬車違章○馬夫王阿金咋停馬車於黄浦路違犯警章由捕拘禀捕頭候查核奪 
[法租界]  
　　迎接老父○法公堂會審副領事李畢利君之父向任廣東稅務司今因年邁向政府辭職回國昨日道出上海當由畢利君至碼頭迎接入署小作勾留再乘公司輪船返國 
　　事不干己○楊州人　光正因在原藉犯有命案逃至滬上匿跡法界茲爲該處檢察廳訪悉備文飭差來滬投領事署簽字後協同包探前往拘拿詎有王宗海出場拒捕以致一併拘解公堂請訊王供舉　相識不知犯有命案故此上前相勸問官以王不應插身干預咎實難辭判押捕房一月闞交來差帶回歸案訊辦　　須問見証○陳如林投公堂控稱借住鴻安棧内帶有上品玉桂三枝被同庽之吳士英取去代爲銷售後因未成交還兩枝少交一枝値洋二百四十元向索圖賴求追質之吳供當時祗交下兩枝業巳交還有該棧司帳可証聶讞員得供判交保邀到証人訊明核斷 
　　撞傷小孩○小工王金標前與毛二扛抬捕房貨物在浦灘行走爲某號電車撞倒業由醫院醫愈由捕房傳到司機人郭長雲等一干人証至公堂訊究王毛等同供金標扛後肩毛二抬前肩迨電車馳來毛即卸肩避開致王一時不能避讓被撞受傷聶讞員以咎在毛與司機人無干姑寬一併開釋了案 
來件 
[兩淮鹺務銀行條例]  
　　第一條兩淮鹺務銀行爲兩淮鹽務財政之吐納機關以經理兩淮產銷各地課稅維持中央財政兼利便商業爲宗旨 
　　第二條兩淮鹺務銀行爲政府與人民合資股分公司按公司律組　之凡定立各項法規均由股東總會取决呈請財政部鹽政總理核准施行乃屬於中央政府管轄之銀行惟股分尙未招集以前己經政府撥欵開辦其條例章程應由銀行監督督同各職員公議决定但呈奉政府核准卽有效力 
　　第三條兩淮鹺務銀行爲股分有限公司股東所負本行　還債務之責任祗以繳足額定股本爲限不負股額外之責任　　第四條兩淮鹺務銀行資本先額定銀幣三百萬元分作三萬股每一股値銀幣一百圓用記股票式由國家認籌一萬五千股其餘之一萬五千股限本國人承購不准轉售與外國人將來營業發達時如欲增添股本擴充營業應由股東總會定議呈請中央財政部鹽政總理核准方得發行 
　　第五條兩淮鹺務銀行重在交通利便脈絡雲活實以分行詞度爲最善應設總行於上海其餘如淮南北產鹽場灶相近之區湘鄂皖贛等省銷鹽之各引地以及長江内河扼要之商　皆得設立分行分號或託殷實商號爲代理店並與他銀行特約往來惟須將以上應行事由呈請財政部鹽政總理批准方得舉辦又除由銀行呈請設立分行分號外如財政部鹽政總理另有視爲應設分行分號之地亦得命令總銀行遵照分設　　第六條兩淮鹺務銀行營業期自其開設總行之日始定以三十年爲限限滿後如欲延長得由股東總會議决呈准財政部鹽政總理展期 
　　第七條資本照總額三分之一經中央財政中鹽政總理先行撥發銀幣一百萬元即准開始營業其餘認籌之五十萬圓俟股東股欵招有成數卽呈請財政部或鹽政總理續發足額至關涉繳集股分辦法另於銀行章程核定 
　　第八條銀行營業遇有虧損時如國家資本業經撥發足額須查明理由報部考覈一面催令各股東赶緊繳足股本以免營業或有停滯 
　　第九條銀行遇有應行推廣營業時如股分尙未繳足應聲明事由催令各股東速繳以期發達 
　　第十條銀行股本官利以常年五釐計算每半年給發一次惟每届發息之期須於一個月前登報廣告 
　　第十一條銀行所得餘利除扣發股及行用額活支並營業費用外應照提十四成之一爲公積護本以備左開用項 
[一備塡資本之虧耗]  
　　二備補分給股息之不足除以上二項外非經股東總會議决不得支撥 
　　第十二條兩淮鹺務銀行營業事項如左 
　　（一）經理兩淮鹽政產銷各地課稅出入及其他公欵匯劃事項 
　　（二）經理政府所發之各票及其他各商業上之期票莊票等貼現或賣出事件 
　　（三）經理國家或地方上公債事務 
　　（四）短期拆息 
　　（五）買賣未鑄成錢幣之生金生銀及貨幣 
　　（六）收生金生銀貨幣或塊金條銀爲抵押放欵 
　　（七）代爲保管交存金銀幣及貴重物品憑據類 
　　（八）匯兌劃撥公私欵項及押匯貨匯電匯 
　　（九）扣票營業英美各國銀行均以此項爲切要營　中國銀行尙未發達故無此貿易今姑照列備格以俟擴充 
　　（十一）凡政府以爲其保證之各種文據及貴重物質押有　無　之存借其借欠與息率均應由正監督理監事各職員隨時定議呈請政府核准 
　　（十二）存入各欵 
　　（十三）放出各欵 
　　（十四）場運商以堆存現鹽抵押得爲暫時或有期借欵惟必審查該借欵之用途是否爲經營鹽業的需期限最長不得逾六個月押借欵數亦不得超過所抵現鹽估値額十分之五 
　　（十五）得發行各種票據及支單 
[時評二]  
　　軍人之所以尊貴者爲其能自尊身分也守職務也非尊貴其軍服軍帽也今莊管帶一則曰管帶身穿軍服受此奇辱再則曰軍人以軍帽最爲貴重一若身穿軍服頭戴軍帽即爲至尊無上而可無所不爲平民可以亂剌區官可以亂擊警局可以亂毁斯亦奇矣然莊管帶旣有軍服軍帽爲護符則固可直認不諱又何必多方諱飾反以誣平民與警官乎痛毆賣蘆菽也刀傷區官也鳴號集眾打毁警局也皆爲衆目昭彰之事雖諱飾亦奚爲者 
 
 

Page 8

 
 
   
 
 

Page 9

 
 
自由談 
游戲文章 
[代擬滿淸官吏訴大總統狀文] [  是龍] 　　 
具呈人淸督撫司道州縣等爲顯分階級心抱不平懇請公判以昭平等事竊職等在前淸時代各以運動費數萬金或數十萬金購得要差巨缺藉展貪黯手段敲剝民脂呼吸國帑宦囊累累而朝野無異言誠以將本求利作官亦一營業不足諱也舊歲革命推翻滿淸政府職等營業中途倒閉黄白之物損失不少然大勢所趨又誰敢怨乃民國當道忽加干涉勒吐公私巨欵甚且抄没家產查封房屋狹路相逢膽敢拘禁竊思職等所呑之欵均係滿淸之財與民國無涉今越俎代謀不平者不滿淸官吏之貪黯者當推盛某爲巨擘家產之富以數萬萬計而查封充公之數不滿十萬職等產業微薄大者數十萬小者祗一二萬反遭苛索厚於彼而薄於此不平者二民國官吏亦莫不由金錢運動所得而侵呑之巨動以千萬計不加查察舍近圖遠不平者三前某軍都督於公私兩欵呑没至數千萬金縱情花柳解組之日大總統猶贈程儀數萬金俾資游歷之費職等旣無差使又無津貼反事誅求不平者四如以都督有光復之功則職等在滿清時代用種種手續釀成惡劣政府製造革命種子論功行賞高出於一綁萬倍黨同伐異不平者五用特叩懇靑天提出公判或判大總統各贈職等以游歷費數萬金否則應將濫用公款侵呑外債各員一體查抄治罪方爲平允不勝近切待命之至 
[地藏王放燄口諭] [  瘦蝶]  
　　爲曉諭事照得本菩薩主敎幽冥化行社會受香花之供養謬說深中人心抱普渡之主義惠澤覃敷鬼國每届中元令節大啓戒壇佛號朗宣沈魂� 
悉拔今者民國告成神權堕落凡諸迷信槪巳破除爾衆鬼饑寒交迫詎能忘盜跖之心本菩薩惻隱爲懷何忍覩若敖之餒爲特疏乞天庭牒投冥府仍如曩例准再舉行大開地獄門放文明之燄口指出天堂路諷改良之眞經施法食以鮑遊魂洒甘露而拯怨鬼豆腐　飯白　黄錢如取如携式飲式食爾衆鬼其各聯袂偕來勿自貽誤此諭 
二我諧談 
[（一）夢飲]  
　　某君夜夢隣人招飲旦而詣之曰公何事召客主人訝然某亦徐悟曰殆夢耶大慙欲出主人笑留之爲具食他日隣眞招之飲某疑亦夢也使者敦促至再始敢赴 
　　二我曰夢中得鹿夢中失鹿莊子寓言某君豈亦鄭人之亞流耶雖然夢中飲夢外飲皆夢也天下一大夢也人世一大夢也百物亦一大夢也 
[（二）眼誤]  
某公自外歸家見其婦共男子欵語大怒更不審視遽上堂叱曰何物狂子白晝公然調人婦妻詬曰瞽耶何妄言之甚某因諦視之妻弟也惶恐笑謝後其妻私一少年値某於寢門奔去某愕然徐憶前事以爲妻弟也詰妻曰舅一何匆遽妻因紿之曰恐復見叱耳 
　　二我曰以是爲非以非爲是是非本無主誤點在自正故達人無是非若是我非我是若非庸人自擾耳 
[（三）索郵]  
　　李某者性絀繆里中歲暮言書郵至請商於外者其家各就郵索書李遽聞之亦往索郵問公何人在客李恍然曰固無之一笑而返 
　　二我曰人云亦云孰有孰無我惡得而知之 
桐陰淸話 
[我望] [  甘草生]  
　　我望總統將張方罪狀早日宣布使一般人民得知張方等有應得之罪免致悞會而生二心 
　　我望中山先生進京後能調停黨見表明宗旨以息南北兩方面之謠言 
　　我望參議院議員當務共大者遠者西藏警耗蒙古風雲且如何討論維持援救之策不必斤斤於一軍犯之應斃與否要挾停議致悮重要國事 
　　我望同胞當平心靜氣論事不可徒逞私意且觀唐紹儀之棄職私奔陶駿保之無故被戮甘肅議長之被弑害而吾民不聞有開會聲討追究情事况一總統而誅一謀亂之軍官罪狀尙未宣布吾民即羣起而攻一若天下大事無過於此者諸君固屬爲維持法律起見其如旁觀者之疑君等之有他意耳可不愼哉 
游記 
[武陵風土記] [  愛]  
　　湘南常德號曰武陸爲入雲貴要道自岳州越洞庭八百里卽至其地其地少山多野河流曲折如眉月然其城卽建於灣江之濱烟火萬家延長至七八里之遙湘人號曰小南京所產者爲白蠟鯉魚黄精錦　桐油及金鐵等属首縣即武陵縣前淸時湖南提督亦　其地城外約十里有小山曰德山昔人有聯云常德德山山有德其對句爲長沙水水無不沙該邦人物誠樸亦間有文秀者婦女雖不能如省垣之明秀然亦較勝於他郡其鶑花聚集處曰大高山巷小高山巷門　商標則曰某姓某名堂如楊紫珊堂郁金鳳堂尤爲其中秀出所取繼頭錦亦較廉於長江一帶以凍紅色之衣裙爲普通之服色正街祗一條長約三四里巨舖大號鱗次櫛比　街四五處亦然臘尾年頭施放爆竹動以萬計劈拍之聲通霄不絶名茶樓則有大觀樓春昇樓亦高至三層而雲起茶樓建於河中視之有若巨舫其美術之佳則以雕刻爲最蓋見廟中所塑男女像實無異於生成也夫偌大城池豈數語所能了姑錄其大略以爲游其　者之一助云 
天放雜綴[  天]  
　　咸同之間官文恭以大事學士督湖廣者乃原湘軍雖爲當時倚任疑忌固不免也乃簡滿州大員以爲監察文恭有愛妾嬖甚蒞任纔匝月値妾生日文恭媚其妾恩有以寵異之乃僞告百僚以某日夫人生辰待賀者盈門乃白以如夫人届期藩司某己遞手本矣聞閽者言大怒欲索回手本胡文忠爲巡撫亦適至訽其故藩司曰夫人生辰吾　慶祝禮也今若是某朝庭大僚安能屈膝於賤妾卒索手本而去文忠從旁自語曰好藩臺語甫畢竟自傳年家眷晚生胡林翼頓首拜之帖昻然而入祝焉當時道府以下隨藩司索回手本己紛紛見巡撫先入又相隨而入官妾乃因文忠而轉辱爲榮矣妾大德文忠文忠歸署知是妾爲文恭所愛嬖以夫人意請其遊宴而先告太夫人認之爲義女官妾乃兄文忠焉自是以後凡文忠有所措施慮官爲梗莫不先致意其妾官輙　唯奉命按滿人庸劣於是可見而文忠之苦心固不待　其機　之靈敏發之甚微成功之巨可不令人浮一大白歟 
　　元太祖西征一酋長奔欽察使人諭欽察曰爾奚匿我負矢之糜亟以相還不然兵且至欽察使人答曰　　之雀叢薄猶能生之吾顧不如草本耶問答均有趣味 
　　高昌者西域之一國與突厥接境唐太宗統一宇内其王麵文泰入朝後不應徵命不來朝　唐使責之答曰應飛於天雉謝於　貓遊於室鼠　于穴各得其所豈不能自生耶太宗發兵征之　下其地改爲西州事見唐書 
　　加富爾嘗使外　外交政略己克如志歸國名地人民沿途　迎謁意皇時語及府民　迎之盛况　止之曰勿復營勿後言吾　知其時之情景恐卿之所知尙未詳細如朕卿不過在樓上答民庶之盛情若朕則在萬人之中呼加富爾萬歳者也 
　　英國支斯拉利夙抱雄飛政界之志欲爲衆議院議員屢爭選　屢次失敗而志終不綴或訽之何故屢爭選舉思入議院作議　抑入議院有何事乎支答曰無他欲爲大不列　之内閣總理大臣耳衆爲失聲大笑 
小說 
[短篇寓言同舟共濟] [  瘦蝶]  
　　海水狂飛颶風怒吼雲埀如墨天地晦瞑飄然一舟旋轉於驚濤駭浪中乘客四十餘人相顧失色聞船主呼曰西北有大雨至矣司舵者注意水手注意 
　　司舵者戒備水手咸笑之齗齗與司舵者爭以爲船主之　言耳烏得有雨正紛辯間大雨驟至風力又增勁舟之駕駛力漸弱載沈載浮欲覆者屢俄又聞船主呼曰前面有暗礁其各注意 
　　嗚呼雨驟風狂前途知漆設再觸礁則舟中諸人將盡從屈大夫遊矣一時祈禱聲呼救聲喧譁聲風聲雨聲水聲紛聒耳鼓 
　　噫際此千鈞一髮之時而水手與司舵者因爭論政攘臂互相扭結不解船主之大聲疾呼竟置若罔聞 
　　乘客懼且怒乃責之曰死生在頃刻若輩猶徒事閒爭不顧眼前　危險奈何昧同舟共濟之旨乎速堵爾口各從事於職役俾免淪胥 
　　司舵及水手等聞言大感悟亟佐船主維持現狀少頃風恬浪靜雨霽天广舟繞暗礁徐作而行幸未遇險迨一輪新月高照波心則己誔登彼岸 
　　乘客紛紛登陸额手相慶曰出險出險□恭喜恭喜 
[短篇滑稽𤍽心公益者] [  祜康]  
　　吾鄉有某翁者不詳其姓名家稱小康頗具公益之熱心言非公益不語故人多稱之曰公益先生一日納凉園中忽聞門者報曰有客至矣未幾聞革履聲漸近則手執捐簿之西裝少年巳至園中矣翁手足無措疾問曰先生光臨有何見敎少年答曰因吾村西首之公益橋忽於昨日　毁此橋爲往來行人之衝要不得不早日修理以利行人僕久聞先生熱心公益故特造府募捐翁自思余之家財皆由公益中得來不知費了幾許心思今日豈可復自公益中而去思之良久乃徐徐而對曰今日家中適有要事先生可否容至明日少年聞言默默而去翁俟其去遠乃切責其僕曰汝爲僕數載我家並無此客汝所知也何遽爲通報明日若果復來則對以主人遠出可也言時忿忿之狀筆所難形 
 
 
 

Page 10

 
 
   
 
