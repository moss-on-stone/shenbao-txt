# 1925 - 164 - 4918788

 

Page 1

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *   
 
 

Page 2

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *   
 
 

Page 3

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *   
 
 

Page 4

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *時評 
[時期之感想（冷）]  
　　因時期之不同而感想因而有異不特有異且或相反者人心誠不可思議也我不能謂此不可思議之人心爲不當特以感想之不同非人所及料耳 
　　去年因江浙之禍人心所厭惡者爲軍隊今則因滬案之故一方面爲保護華人一方面爲維持治安不但不厭惡皆贊成之軍隊雖有良否之不同人心自有迎拒之各異然今昔之所以相反者實不僅在良否而在時期也時期與感想之關係誠大矣哉 
國内專電 
　　北京電哿（二十）使團會議對滬案决移京交涉下午四點四十分六委員及英日兩隨員回京五時即赴義館報告滬情並上共同報告書一件内容與本報迭電相同 
　　北京電法參贊祁氏云中政府照會僅言五條故滬上只議此節滬商會十三條提出係超越同人任務且華人方面尙有對十三條反對者故同人回京並非會議破裂某使謂公廨及工部局組織可在京從容討論（二十日下午九鐘） 
　　北京電使團確息滬六委員回京係使團十八電召謂華提條件超越範圍只允五項並盼回京使團所以拍此電因英政府態度極硬各國未便完全代英負責 
　　北京電十九英代辦到外部見沈抗議四事請求一事抗議（一）重慶附近英僑危甚請速制止排英並切實保護（二）九江十三事件暴徒將英國旗撕毁應道歉（三）河南焦作福公司英人現處極危時機務切實保護（四）上海英員葛懸被毆請求一事係印度革命黨丕推現由日本潛來中國已到安東望飭屬禁止其入境（二十日下午九鐘） 
　　北京電哿義使到外部見沈謂滬案部照只叙五條第六條以下須修正方可轉圜重新開議並聲明交涉並未破裂外沈因將質問破裂責任稿中止提出先將昨電所述答覆六國照會送出義使允向英日各使商繼續談判日期此外華委員發表一種聲明在滬先發表從　（二十日下午九鐘） 
 
 

Page 5

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *國内專電二 
　　北京電部覆義翟使照文十七來照所開各案與地方報告未盡合漢事經交涉員與英領面商英領允决不開槍即萬不得已亦向空施放乃僅逾數十分鐘英隊突然開槍致斃人傷十一並傷中國巡士二以徒手羣衆竟採最激手段租界當局應負全責潯案係少數工人欲在太古碼頭登岸巡捕驟加干涉致齟齬適久閉之台灣銀行屋内突然起火軍警入界彈壓滅火無事雖因救火忙亂致英日領館等雜物略損偶然發生並無目的鎭案學生游行租界得英領允諾迨後未入租界界内工部局工人發生衝突西人放空槍致巿民受微傷滬英人被擊係在工部局越界新築之開司惠克路地處荒僻該路未經中國允可亦未請設警致有此不幸事但無排外及破壞傾向且政府曾令各省護僑深冀有關各使對滬案迅依公理人道原則早决不平民氣自歸靜止請貴使等特别注意本總長迭次抗議仍當繼續維持此照北京電蔡曾哿（二十）晨刻尙由滬電外長謂滬交涉停頓原因實發生於使團訓電且英態極硬在滬萬難解决今日閣議後外長乃發電令蔡曾速回京（二十日下午九鐘）　　北京電使團確息滬案停頓係預定步驟非突然破裂（二十日下午一鐘） 
　　北京電哿（二十）閣議滬案駁覆六國照通過質問滬案交涉停頓照會因義使謂有續商餘地决暫緩發先由華委員發表一宣言又議各界重要請求决難贊同由軍警長官婉拒又議察哈爾交涉員沈庸辭包世傑繼又議駐墨公使請將新拿羅副領事館改在覃必古設正領事館新拿羅僑民不多設館案打消新埠僑民改歸順拏臘總領事兼轄通過（二十日下午九鐘） 
　　北京電哿（二十）午後一點各样後援會代表到府由沈瑞麟吳光新見代表問滬案破裂如何準備沈答未破裂彼已聲明又問將來交涉在京在滬沈答看形勢又問十三條外有無其他準備答不僅十三條尙擬爲一勞永逸計又問軍備吳答未便預告（二十日下午九鐘） 
　　北京電胡適對滬案主分爲上海殘殺事件與八十年來之不平等條約的根本解决前者是導火線後者是禍根禍根不除恐將來再有同様慘劇發生上海殘殺事件可在短時期中解决的而八十年不平等條約的根本解决不是片刻能做到的不是對一國交涉所能收效的尤不是用罷工罷巿的武器所能做到的應分清兩個步驟第一步滬案及連帶漢潯案先决以十三條爲根據第二步正式向有條約關係國要求六個月内在中國開一根本修改一切不平等條約的會議（二十日下午一鐘） 
　　北京電吳炳湘今日申刻赴津謁張 
　　北京電段派吳光新再邀張來京共商外交　　北京電段派鄧漢祥赴漢調查蕭耀南電報蕭英販械勾匪故槍斃與漢案無關 
　　北京朱深兼巿政督辦哿日閣議通過 
　　北京電昨府特别會議列席者有鄧某主對英如何并有軍人亦主高調多數以交涉停頓非破裂應備照詰問停頓責任惟此次六國委員團非英一國故措詞非常爲難今日閣議討論頗費周章結果將外部稿稍加修正照會領袖公使 
　　北京電開封外人五日内離汴係使團通知　　北京電姜登選剿匪軍五師年餉九百萬張作霖要求財部按月撥七十五萬 
　　北京電王揖唐敎長議打銷段仍囑章士釗回任前有人擬蔣夢麟嗣因北大與其他學校爭法郎欵頗疏隔此次巨潮非北大系所能止息當不需蔣（二十日下午一鐘） 
　　北京電李思浩呈段節關緊急内國銀行均以滙兌不通拒絶通挪無已向華比商墊二百四十萬以金票比欵作抵并擬向代總稅司商借短期欵若干連同五月鹽餘可勉付一關云（二十日下午一鐘） 
　　北京電新庫劵整理鹽債有人慮奉方反對全奉方鹽餘未曾解到中央至月存鹽餘一百五十萬就解欵省分内扣除張不好意思反對者（二十日下午一鐘） 
　　北京電京綏路宋良仲云報載馮玉祥反對京綏三千六百萬新劵實無其事馮電函均非事實（二十日下午一鐘） 
　　北京電巿政督辦段主朱深兼任 
　　北京電海參崴侮辱華人之英船夫已經該處法庭按刑法百六十條定罪監禁 
　　北京電報載日使偕莫德惠赴津不確 
　　漢口電交署已向英領提二次抗議英領謂先放空槍警告後再開機槍英不能負責美領附和其說故示好於英日領稍温和比法意奥德各領皆表同情於我蕭向領團負責保護租界人民請撤退外兵領團己允今明是可實行但義勇團防務總司令部函稅務司轉知中國軍警機關謂租界當局對於暴動者不能不開槍制止但開槍前先放紅光一道如租界附近軍警見此紅光須立時遠避以免危險按眞（十一）晚英兵未放紅光突開機槍（二十日下午五鐘） 
　　漢口電各法團外援會代表郭璜等謁蕭請嚴重交涉漢案及維護各界和平運動蕭答已令交涉員據理力爭租外兵即可撤退各界有秩序的運動决不干涉郭又請令交署隨時將交涉近况宣布免各界欵慮　　漢口電皓（十九）午又到京學生一批計法大二十一人師大十六工大十朝大四人軍警對京學生極注意 
　　漢口電漢商會皓（十九）開會决不罷巿惟以經濟力援助滬工人至少須募助三五萬元由各帮自由認欵 
　　漢口電黎黄陂派胡英初携欵五千串來漢恤英界死傷者 
　　漢口電蕭派陳介帮辦交涉員辦理漢案 
　　漢口電外交研究會呈蕭謂李漢俊和平穩健請取消通緝 
　　漢口電張伯烈謁蕭請示寛大勿遏抑民氣蕭答蕭英係犯内亂案故槍斃此外無捕拿黨人事（以上二十日下午六鐘） 
　　漢口電領團巧（十八）訪蕭談漢案德領未往英領發言最多極力否認漢案責任蕭答徒手羣衆行動儘可相當制止不應開槍死傷多人貴領不負責任似乎說不過去末並聲明竭力保護外僑五時出署蕭親乘馬車陪至文昌門外乘楚義巡艦返漢　　漢口電各法團外交後援援會巧（十八）假省議會開會决（一）促蕭向英領交涉漢案（二）請蕭維護各界和平運動（三）實行英日經濟絶交（四）推舉代表加入滬漢案救濟會募欵救濟滬漢工人當由各團推舉代表一人於哿（二十）謁蕭請求一二兩項 
　　漢口電第八師代理師長劉建章因防務緊急暫緩入京劉玉春轉任十五旅長張福臣升任十六旅長（以上十九日下午八鐘） 
　　天津電軍界息張作霖定明日入京 
　　天津電號（二十）午楊毓珣來津即赴曹園報告奉軍塡防情况并述段意盼張入京　　天電效（十九）晚貢桑諾爾布來津聞係代表班禪速張入京 
　　天津電馬良昨返津對武術大會業聘王子平着手籌備 
　　天津電吳光新原統奉軍各梯隊編爲三旅改歸中央直辖第一旅長田晋年第二旅唐之道三旅秦毅訓練總監吳自兼任陳文運爲總參議楊言昌爲參謀長業已全部抵京總監部設黄寺即作執政衛隊 
　　天津電奉第十四師穆部全師聞日内開拔入關駐楊樹莊奉憲兵營長汪滄傳常瑞等昨帶憲兵由奉來津分駐津濟等處 
　　天津電各界聯合會晚七點假總商會開會天津電滬學生代表倪趙二君效（十九）日到津寓太平旅館 
　　天津電京奉路局對奉票照巿折合一律通用（以上二十日下午四鐘） 
　　張家口電前綏遠警察廳長門致中現充北京警衛司令部第二旅長兼司令部參謀長　　張家口電東南大學組織西北墾殖調查團三十人派馮銳代表接洽馮允代向京漢京綏商發免票並派汽車輔助以便調查張家口電鹿鍾麟參政劉之龍辭改派鄺萃英（以上十九日下午八鐘） 
　　吉林電廳令各校滬案交涉由當局主持募捐由各團體進行學生應照常上課違則未便 
　　吉林電俄海蘭泡上月感（二十七）開巿民大會到數千反對中國抵押東路又議强制徵兵已成敢死軍四千 
　　吉林電崴雙等埠立有聯合會倡仇華主義吉林電俄軍開四站六千霍爾瓦站四千均全武裝（以上二十日下午七鐘） 
　　哈爾濱電王樹翰不日回吉 
　　哈爾濱電道裏電局員長途電話局工匠均捐援助滬案欵東路職員亦捐薪一日 
　　哈爾濱電特警昨在日人吉野駒次郎球場内逮嗎啡犯内有俄人二名 
　　哈爾濱電呼倫交涉員趙仲仁訂檢查及免騐護照格式以防赤黨混冒外交員携禁物來華（以上二十日上午十一鐘） 
　　濟同電省署傳見巿民雪恥會學生聯會學界商界等滬案後援會代表謂此後交涉一致對英請轉大衆注意 
　　濟南電哿各校學生均於晚間提燈講演　　濟南電總商會今日改選票舉張肇銓王墨忱爲董事定明日選會長 
　　濟南電濟南醫院詠仙里日人住所華人均罷工學生會送欵接齊（以上二十日下午六鐘） 
　　青島電载貨車夫一部罷工服務英日員役約七百餘人組聯合會討論罷業 
　　青島電各界開代表會進行對英日經濟絶交穩健者多主張急募捐援滬先對英斷絶往來各界仍募捐 
　　青島電奉軍執法司令尹德山布告嚴禁軍人擅開專車擾害商民（以上二十日下午八鐘） 
　　張沙電雪恥會改組後皓（十九）開會通過十二事（一）舉黄藻奇爲總務部正主任曹羽儀副其下設文書財務宣傳部設編輯講演國貨維持股設調查交際糾察募捐部設勸募等股（二）交接上届事務（三）經濟絶交（四）規定辦事（五）會址總會設敎育會國貨維持股設商會（六）派員募欵（七）催結六一案（八）端節各界一律罷工罷巿舉行大示威運動（九）本會經費（十）聘請各部專門委員（十）（一）責問鄂蕭封閉外交會學生會須要恢復（十）（二）設法促令服務英日兩國湘籍工人退出 
　　長沙電滬案募捐皓（十九）電各師旅團營鎭守使並各縣知事請贊助勸募俾巨欵早集滙濟失業工人 
　　長沙電李議員咸亨皓（十九）在大會提議請咨政府開辦工廠容納表滬漢各埠湘籍失業工人回省工作將此次捐募之欵作爲開辦費其常年經費可正式列入預算該會已列入本日議程討論　 
　　長沙電滬案北京宣傳團在湘定哿（二十）出行講演散傳單並隨携滬上傷亡圖形供衆覽外分員赴各縣宣傳 
　　長沙電長沙縣擬將稅契劵向城廂二百五十四團每團挪借百元以備節需但商會尙在否認聞該縣已派員疏通商會可望轉圜（以上二十日下午三鐘） 
　　香港電許崇智委張國楨爲汕頭行營主任張皓（十九）佈告就職與林洪葉部合作 
　　香港電沈鴻英軍復佔賀縣八步黄紹雄部第二縱隊司令夏威率隊往攻甫抵里松遇沈軍伏兵全軍覆没夏失踪沈軍共繳槍四百餘枝 
　　香港電學生罷課者日多聖保羅及油麻地官立兩校生今日繼皇仁中學罷課 
　　香港電聞潮汕許陳軍簽妥合作條件（一）陳炯明軍回師係對等聯和不改編及更名稱（二）保護國民黨及不更換官吏（三）陳軍分駐各縣潮汕只駐兵連（四）財政公開實行委員制 
　　香港電許崇智皓（十九）早抵省暫駐省會　　香港電港海員·木匠·内河輪船·洋務職工·汽船卸貨·海面貨船·集賢煤炭·華人船主司機·海陸理貨等工會通電國内外請务爭取消不平等條約及收回領事裁判權　　香港電大利輪船沉没說不確 
　　香港電香港省港澳公司各船海員盡罷工該公司今日來往省港澳各船盡停港中總罷工謡言日盛人民紛紛購備日用品惟今日各行工人除省港澳各公司外尙未罷工（以上二十日下午六鐘） 
　　厦門電厦學生聯合會巧日正式宣告成立　　厦門電許崇智返省委張國楨爲汕行營主任馮軼裴戍潮州張和駐揭陽河婆洪兵寡退大埔待李雲復援至再進 
　　厦門電皓（十九）汕訊巧（十八）許軍援軍集中揭陽潮州約八千洪兆麟部自高陂大麻退大埔潮州閉巿但謝文炳賀瑞庭巧（十八）已在汕與張國楨簽接防約有劉志陸佔寗五華林虎在贛邊動員說 
　　（以上二十日下午十鐘） 
　　鄭州電滑縣匪勢浩大隨處殃民岳督辦電令駐鄭之國民第二軍第十混成旅旅長楊瑞軒部往剿楊奉令即率該部第一團於昨日出發（二十日下午二鐘） 
　　歸德電滬慘殺案後援會今日假縣隍廟開會到萬人商罷巿下半旗誌哀工罷工學界排演新劇黄浦淚愛國血兩齣觀者涙下（十九日下午十鐘） 
　　蕪湖電吳炳湘長皖令下後此間商會敎育會巿農會哿（二十）去電歡迎（二十日下午六鐘） 
　　徐州電六國參贊皓（十九）晚由滬返京車已過徐（二十日下午十鐘） 
　　滁州電省令滁縣知事易金澤霞各法團士紳聯席會議以匪勢猖獗正賴陳知事接洽駐軍四出搜剿决公電省蚌兩處拒金留陳（十九日下午八鐘） 
　　蚌埠電嘯（十八）亥刻駐蚌宣撫軍第二路步五團長張鳴謙率所部王營曁機槍迫擊砲各一連奉張學良電調赴滬登車時皖軍旅團長多往歡送（十九日下午七鐘） 
　　蚌埠電號（二十）子刻皖軍第一旅二團二營營長范壽萱率所部赴盱協同馬團剿匪卯刻奉第一軍營長韓秀眞率全營過蚌北上午刻倪道烺乘特快車回蚌各旅團營長均到站歡迎（二十日下午六鐘） 
特約路透電 
[外交部爲滬案答復外團]  
　　二十日北京電外交部答覆有關係各國關於中國各處暴動及對外情感之牒文略謂來牒所述各案情形與中國地方官所報告不同漢口英商團突然槍擊全無武器之羣衆故英員應負彼等强暴行動之完全責任九江當巡捕與少數工人爭執之際臺灣銀行忽然起火當救火之際微損英日領事署之零星物件此種損傷事出偶然至上海英人一名被戕事則出事地點乃租界外工部局未經中國允可而築路之處行兇之目的尙未明白因上述之原因此案發生殊堪扼腕除英人被戕案外其餘諸案均因滬案不能得迅速公允之解决而發生毫無排外傾嚮存乎其間滬案發生後政府已下命令命人民自制及命各省當局維持秩序政府鑒於目下之情勢希望有關係各國公使迅速解决滬案則衆憤自平末謂前此抗議之主張仍將堅持云云 
　　十九日漢口電大局安靜各事表面漸復原狀昨日午後領事團與蕭督會晤蕭允以兵三千名保護外人之生命財産故商團水兵及防禦物等現漸減少北京來此之學生已回京 
[各地對於滬案之外電]  
　　二十日北京電四十八校之代表今晨在法律專校開會午後派代表團謁見吳光新沈瑞麟要求與英國斷絶外交關係並查辦蕭耀南大局表面漸見案靜無抵制及罷工之徵象上星期有許多學生回里 
　　二十日天津電大局無發展仍甚安靜 
　　二十日北京電大局無變動滬交涉移京辦事消息佈後巿間未發生驚惶之象聞日使署致牒外交部抗議六月十八日之潯案惟中日當道關於此案現均嚴守秘密 
　　十九日廣州電昨日舉行公民大會後四發傳單勸衆抵制外貨勿以貨物售與外人勿用外國銀行之紙幣勿爲外人服務勿在外國學校充敎員作學生此間現安謐毫無排外之事端 
　　二十日香港電上海等處罷工代表昨晚至港内輪船多艘運動罷工未有效果怡和公司之輪船照常開行 
　　二十日東京電今晨各報未評論滬案交涉决裂事當局對於此事意見各異日日新聞所稱當局對於與北京直接談判之最後結果現抱樂觀之說外交省不以爲然惟外交省現不作評論 
[英外相對於滬案之題外蕪言]  
　　十八日倫敦電（續昨）中國自古以來之政治心理爲相沿風俗所濡染其所得力之點在相愛相敬及尊得祖先其政體爲集中的與專制的但此政體在歐戰前已衰弱矣一九一一年南北分裂清代以亡革命形式之共和政府乃成立自此而後中國一大黨派之努力即在使此共和政府之革命形式成爲實質此種事業其難無比蓋中國廣大不易運用各省散漫不相聯屬加以各省長官各自管轄大部份土地狃於舊習有半獨立性質故此種事業即在最好境遇中亦必竭盡任何國政治才能與愛國政治思想也再西方新思想與東方舊文化相接觸之擾亂影響又增其紛擾新舊相觸如新酒貯入舊瓶而生激動此外尙有常備陸軍與軍隊之擴張軍隊不服從中央政府管轄各樹一幟此中國内訌之所以常作也中國現經困難時代處此境遇其在短少時間中不能解决此困難豈足異哉華盛頓之會議即在此境遇中而開會議具有扶助中國渡過其所遇困難之眞意並有防阻西方諸國競爭妨及中國進步或危及中國發展之眞意常有人謂華會成績卑不足道但華會植立太平洋之和平基礎並使西方大國及日本互有約束北種事豈可謂爲無足道乎余言西方諸國實則處處應有「及日本」一（） 
語余敢謂各大國皆在華有關係而在防阻侵略中國主權之約束上未有比日本更覺關切者華會擔任考慮關稅以期中國有更大之收入以供發展之用此豈爲不足道乎華會又擔任調查領事裁判權制度之運用此豈又爲不足道乎以余思之此乃眞正之進行無論如何此眞正之擔保所擔保者即在華最有關係之外國不願開拓中國以謀其個人利益但願助中國以國中國自已之發展是也余但直承認吾人迄 
 
 

Page 6

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *　　未獲得吾人所希望之結果如中國未得之吾人當然未得之吾人所注意者爲中國之和平發展此外無他余坦直承認吾人未得最所希望之結果但諸君欲求其故則不當在反對黨特君所擬求之處求之但須在吾人所須應付的時局之複雜目前中國發展之過渡性質及妨碍華會所定改革與希望使之不能完全實現之内部狀况中求之沙上難以築屋而凡各事物皆在流動不定之狀態中亦難於建設若吾人所擬扶助之國必須進行改造更新之事業者而處於由最古君主國至新式共和國之過渡狀態中則更不易爲力余想當日出席於華會之各國代表或對於所可能者太抱樂觀彼等之意以爲歐洲之競爭與各個外國開拓中國之謀一經終止則中國内部之恢復即可進行無滯人民即可團結和平中興即可迅速而改造事業亦即可不致久延但吾人於此已失望矣余想中國在最近一二年中不獨不前進反向後退新軍紛起内亂爲禍中央與地方之行政機關皆退化今日諸君欲求一有權力者而可視爲中國之代表團體與之接洽或信其權力能履行任何擔保或厲行其權力於中國任何部份蓋亦難矣各大國在如此情形之下不能有所作爲惟有注視大局不加干涉以免引起誤會並等候能採行共同行動以助中國造成更和平與興盛前途之機會而已列强之態度雖不活動但渠意此種態度可謂爲穩健而在此時最有益於中國之行爲試舉一事爲議員所訾議而被誤會者言之姑以銀行團言無論何時中國握權之任何部份皆準備抵押中國利源以借外欵供其任何用途銀行團則阻止在華有關係外國投借欵分散中國利源之競爭銀行團本身未作交易自己毫無所獲但已阻止許多不可要的交易之成功故銀行團已以此消極態度保全中國利源以待中華民國切實恢復之時期今者華會所抱恢復中國安穩之希望旣已不成而甚嚴重與危迫之風潮又已發作特君以政府行將何爲爲問渠發此問話正當鼓噪大作之時此種鼓噪危及在華英人生命且已使在華英人喪失數命吾人在華利益爲商業利益凡英商所獲之盈餘每一鎊辄在華人方面有相等之價值也今英人旣喪失數命而全體外人之生命亦或將處於險境情形若是則對於特君問話之第一答語即會同有關係他國吾人應保護在華英人之生命財産並使中政府負英人或英人産業所遭各種損失之責不能有示弱猶豫或欵問也特君詞中已預料及此而承認之可爲欣然此爲任何英政府之根本職務任何英政府必執行之顯然無欵特君謂此非現狀之補救法余亦以爲然此爲應付已發生的暴亂之必要方法但非爲時局之補救法特君以爲全部問題不過起於日本工廠之罷工風潮但渠須許余聲明特君僅搔着此問題之表面耳其實不僅在此事變之根伏於華人對其現狀之不安適換較重之字言之即伏於華人對其現狀之不滿足彼等乃務實力作勤勞之人民試問彼等近年地位如何乎生命財産不能安全兵也盜也廢其農事毁其商業喪其生命軍隊往來盜匪出没内爭頻作國家供其魚肉以致生利之興奮索然財政之泉源垂竭在此全局不寗苦困蔓延之情形下激起風潮自屬易事窮困之來實起於内乃有許多人焉其利益在移轉人民對於内因之注意而將其自己妄作之後果歸罪於外來之干涉又有若干人焉其利益在鼓動風潮乘機取利如屬可能引起革命戰前國家精神即已發展戰時種種事件尤助其膨脹若此精神能以文明的原則組成統一的中國内力充足能保持境内秩序能以公道待遇國内外人則願其成功者未有視目前英政府更爲殷切者也今則無此團結政府無此統一力但有全部的不寗普及的風潮造成之者及他人乃利用之以煽動輿情反對境内全體外人現已發生者如是而已罷工起於日人工廠余於此不爲工廠待遇辯護若此罷工果有範圍或限於改良待遇之運動則余適所宣談之公文足證英政府對於運動可予以其所能及之援助但工廠狀况無論如何惡劣而吾人雖極願見其修改要不能爲暴衆勢將殺人高呼殺死外國人者擁往儲有大宗軍械的捕房之理由據現得之消息觀之捕房直至處於危地而所儲軍械將不可保時始下令開槍（記者按以上數語在滬之人無論中外皆知其與事實不符）如當時情形果屬如是則余謂開槍之令正所以减免流血而非釀成流血也余願立即聲明曰英政府及有關係他國政府在此事中皆知在上海行事者乃一國際團體如在北京行事之國際團體即外交團然並知彼等行事具有知識較此時此地吾人所有者爲多而處於責任情形下此種責任又非此地吾人所能免除之吾人宜如自己所求見信於人者信其主張温和與人道及有和平解决此事之願望在此情形中吾人皆覺對於情形應有極完全與極坦直之調查（工黨議員大呼曰吾人皆贊同此舉）同時余請諸君勿於未得證詞之前遽加判語調查爲第一步第二吾人極欲從事透激調查以華會精神增善中國興列强間關係之最善方法依吾人之意行將召集之關稅會議即依照華會所簽定關稅條約應在中國舉行者可予吾人以此種調查之機會故吾人甚願此會　遠集議吾人現擬商諸有關係之他國以求促成此會之最適用方法余於此有须聲明者英政府與有關係國方面之此種傾向可增進亦可阻滯甚或降爲不可能將視中國中央與地方官之態度爲轉移此種態度可爲好意與調和的亦可爲相反的中國有數處經長官之一言而種種鼓噪即制止者惟中政府與地方官現尙多未制止鼓噪罷工與排貨以表示其信義故促成此種會議之步驟較屬困難是以余希望不獨在列强問須有調和與扶助之精神即在華人問亦須有調和好意之同様精神如此合作則吾人可助導中國經過其過渡時代而設立其政府於對外平等公道對内獨立自由的穩固基石上依此基礎吾人與華人可合造吾人共同之興盛以爲世界之福利至於上海工廠狀况姑無論人言若何余可請國人勿忘者上海英人所置之廠處於第一等之地位彼等曾通過一議案贊成限制僱用童工之條例余信吾人可恃賴上海英人增善該處勞工狀况之助力也尙有一事余欲言者此即麥克唐納爾言論之迴聲迹即喬治君言論之註釋如列强扶助中國之努力可有成績或結果則吾人應扶助中國但吾人所遇最大困難之一爲有權力人能眞正以全中國名義發言或在中國境内令出必行者之缺乏余亟欲得者無過於覓一能以統一中國名義發言之人或團體中國與願助中國之一堅固政府療其瘡痍止其内爭者相合作時則余確信中國對世界各處之關係定可迅速增善而中國亦可一帆風順以達到其欲望矣 
公電 
　　北京通電各省衙門均鑒臨時執政令陸軍部呈准正藍旗蒙古都統范一惠咨請以桂斌陞補參領全惠陞補副參領文瑞陞補印務章京銘桐陞補公中佐領均照准此令京效（十九）印 
國内要聞 
[奉學界援助滬案之失望（一微）]  
　　當局一味壓迫學界漸無生氣 
　　但外縣學生仍在繼起 
　　奉天各校學生對於滬案援助之運動情形已見前函兹再將日來情形分述如下 
　　壓迫學生之嚴峻奉省敎育素尙專制無論何種事項發生對待學生無不取高壓手段内地各省學生每遇對外不平事件發生輒一致奮起爲種種援助之運動而在奉省學界决無容學生有此種活動之餘地當此次滬案發生各省學生同起援助後王永江即面諭敎育廳長祁彦樹轉飭各校校長加意預防不使奉省學生發生與内地各省同一之現象不謂學生愛國之心不能自已卒有本月十日向省署請願之事左王永江之本意原擬將請願學生敷衍回校然後再以嚴厲手段防止再有此等行動詎意請願學生意志堅絶不得王之確實答復誓死不肯回校王不得已乃允許學生要求之三條及各校學生回校後遂實施下列壓迫手段（一）各中等以上學校之門首派陸軍警察十餘名嚴行把守校内學生非有特别事故不准外出校外學生亦不准入校内使内外消息隔絶斷絶各方之聯絡軟困校内不予以絲毫活動餘地惟把守校内之軍警皆不持槍而易以指揮棍以防萬一發生衝突時免有特别危險（二）各學校之電話一律停閉使與各方不得通話（三）中等以上各校一律停課以免集衆發生事端（四）學生往來之郵件令校長詳細檢查遇有帶煽動性之函信及印刷品一槪扣留（五）禁止學生閱報俾滬案種種消息不得聞悉（六）令把守各城門之軍警凡着學校制服者一槪不准入城其在城内者亦不准出城遇有類似學生者或形迹有可致疑者嚴加盤問及檢查當局對於防止學生之辦法旣如此嚴密不惟示威運動之事不能再度發生即街巿學生之足迹亦不可多見故兩日以來學界景象極爲岑寂十二日下午僅有學生代表六七人赴省長公署詢問省政府允許學生請願各事項是否已經實行及進行之程度與結果何如仍由政務廳長王鏡環氏代爲答復謂所請事項業已次第施行惟懸而未决各項因關係重要已電天津向大帥請示今晚即可接到復電必有相當辦法云云各代表乃默默而退至此代表數人猶能出校活動者因當日學生請願時省政府允許學生代表參加各法團之要求事後不便食言故奉天學界現時猶能略行活動者僅此代表數人而已 
　　省垣戒嚴之情形自各校學生羣出運動援助滬案後社會受此剌激漸形奮厲省政府遂下令軍警取戒嚴形勢加緊防範省垣八關警察陸軍均已增加臨時崗均有軍警把守　　學生運動外　於各大公司之工人亦特别注意恐受滬案影響全體罷工商埠地内華洋雜處防範尤甚兩日以來晚間往來之行人時受軍警盤查十二日省署派員數人分赴郵電兩局檢查信件印刷品及與時局有關之電報凡帶鼓吹及宣傳之函信電報皆予扣留不爲遞送並禁止商民拍發密碼電報 
　　反動最力之學校此次學生請願運動首先發起者爲南滿醫科大學（日本設立）小河沿醫科大學（英國設立）亟起加入者爲同文商業學校（日本設立）南滿中學堂（日本設立）以上各校團結一致後奉天省立各校始一同加入本月十日各校學生在省公署請願時南滿醫科大學即被日警包圍對於已出校之學生不准再行回校未出校者已軟禁於校内於是該校出來請願之學生在勢不能即時回校乃假奉天總商會空閑房間住宿現正商議全體退學之手續十二日奉天大西關日本人所設立之同文商業學校男女華生共計六十餘人已一體出校並發出宣言書聲明不受日本野蠻國敎育之理由又日本設立之南滿中學堂華生雖未宣告全體退學然自十日以來自行退出者已達三分之二在校學生益不自安將來亦必至全體退學之一途其他英日兩國在奉設立之各校學生無不同擬退學該兩國敎育當軸雖施行種種軟硬手段以期籠絡一時而人心已變恐亦難發生效力又省立第一中校學生之運動視他校尤甚數日來與把門警察衝突數次昨晚各方宣傳奉天敎育當軸以該校學生不肯馴伏擬加以特别儆懲惟辦法尙未决定 
　　外縣學生之繼起當奉天學生援助滬案後省公署及敎育廳即通飭各道縣對於所屬學生嚴加防範務期照常上課以免曠廢光隂不謂十一日省署接東邊道尹邴克莊電報謂安東實業學校第六中學校等於十日罷課各工廠亦均有舉動現已切實勸導云云又據敎育廳消息十一日上午九時東雙橋子南滿商業學校全體學生憤英日兩國人在上海慘殺同胞全體罷課出校游行示威沿途講演喚醒民衆秩序井然並有當城警察保護當全體學生校時該校日本校長宣言云汝等出校後即予解散决不容許再行回校並嚴行追索在學一切費用而學生憤慨激昻不爲所懾游行已畢仍然返校日本校長亦無可如何現在雙方猶在相持之中至其他中國學校亦皆各有準備妥協後當即舉發敎育廳得報後已電營口縣知事令嚴加防範勿任滋事亦可見壓迫之嚴矣 
　　小學校長之會議自學生請願以後王永江爲防止將來再有集會游行起見即令軍警嚴禁學生出入城關及在街巿上行走惟此項命令並不言明專對中等以上之學生故軍警對一般高初小學生亦一槪禁止第四小學校郝校長以軍警不宜如此限制乃電詢敎育廳祁廳長以省令如此無可答復乃集各小學校長到廳會議各校長以一般年齡幼稚之兒童不至發生何種特别動作不應同大學生一律停課以誤光隂祁廳長無所主張僅謂此次風潮波及極廣各地小學亦多爲之撼動各校校長如能負不生意外舉動之完全責任即可照常上課若逆料無十分把握則須一律停課云云各校均主張不停課小學如再停課更足引起大校學生之糾紛决定後由敎廳函知軍警當軸對小學校學生出入城關不必阻攔云（六月十四日） 
[吉人援助滬案之激進]  
　　舉行哀悼及巿民大會 
　　吉林通信滬案發生後此間各界迭有嚴重表示敎育界同人滬案後援援會對此尤爲憤激邀集各法團議開哀悼大會及巿民大會十三日下午二時在省敎育會開團體聯席會議到會者有省議會齊議長省敎育會韓會長·總商會張會長·省農會謝會長·省工會胡會長·及律師公會·敎界同人滬案後援會·學生聯合會·醫士會·基督敎救國會·國民黨吉林支部·縣農敎會·在理會·等十餘團體代表共百餘人衆推後援會正會長馬天安主席惟時馬君適被熙參謀長電召到軍署談話乃由副會長張乃仁主席報告開會主旨略謂同人因援被害滬同胞組成斯會究嫌力薄深望各團體一致進行以增厚實力此敝會對於各法團之惟一希望繼由總商會長張節濤發言謂本會在前兩日曾與省議會敎農工各會業已協定一致除一面爲上海被害同胞電京聲援一方擬定於十四日在丹桂茶園開一哀悼大會藉以喚起羣衆之注意對於貴會目標深表同情次由各團體相繼發言均表同一之態度嗣主席提議於哀悼會後接開巿民大會游行示威當場全體通過其游行路線爲由丹桂茶園出發出福綏門·經三道街·入德勝門·過北大街·經牛馬行·尙儀街·穿過糧米行大街·出新開門·過省議會·及日本總領事館·繞岔路口·返回大東門經河南街·至公衆運動場爲止並推定馬天安爲巿民大會總指揮主持一切又經各團體公推齊議長晋謁當局陳明共同行動請派軍警維持秩序省署鄭政廳長　恐　生意外竭力阻止比　　議長及　君力請當以事　受國　　衆意　與軍　　參謀長商定許可但囑轉告數事（一）滬上慘案乃對英國交涉與日本不相干當認清題目（二）自此以後各校學生不得再出講演（三）參加大會之學生須恪守秩序不得有軌外行動各方均允遵辦十四日早天氣晴明巿民羣赴丹桂茶園追悼會場合之全體學生約有萬餘人之多各機關各團體致送輓聯滿掛園中該園地址狹小大半站立門外軍省兩署均派保衞團省署並飭警廳派警到場維持秩序大門外紮成白布牌樓上書哀悼大會四大字一切布置均極周到十時振鈴開會仍由馬君主席報告開會宗旨當場議定以巿民大會名義致電政府提議事項（一）要求將肇事兇手重懲（二）領事應予撤換（三）我方損失應由英日兩國如數賠償（四）撫卹被害者之家屬（五）收回各處英日租界地（六）撤退到滬英日軍艦（七）取消領事裁判權（八）保證以後不得再有此項行爲（九）取消不平等條約（十）正式向我政府道歉如不達到目的吉人誓死爲政府後盾散會後即行拍發並勸告與會人衆宜以文明手段對付經濟絶交萬勿略涉暴動萬勿五分鐘熱度自可達到最後勝利一時台下掌聲如雷比即脫帽致祭行三鞠躬禮宣讀祭文散會已十二時當即接開巿民大會按照原定程序游行示威學生在前巿民在中軍警隨後長及里許各界及各機關均下半旗誌哀秩序異常整齊沿途分發傳單高呼援助滬案經濟絶交取消不平等條約誓死力爭取消領事裁判權等等以資警醒及下午三時許始散（六月十四日） 
[唐山第二次巿民大會]  
　　空前之大示威遊行人數達五萬以上 
　　滬案發生迄今已逾兩週雖經政府三次抗議而不聞有何結果故該地救亡大會議决於十五日召集第二次巿民大會是日該地製造廠罷工各學校罷課全埠罷巿戲院遊戲塲等均停止開演各機關停止辦公家家半旗飄揚愈增悲壯下午一時各團體陸續到車站旁操場集合計唐山大學唐大平民校唐大敎職員唐大校役團鐵路總工會農民協會及各小學校等二十餘團體人數約達五萬以上由保安隊唐大糾察隊商團分佈全塲維持秩序二時始開會主席報告滬案發後之經過及漢口事件聞者莫不憤慨各團體相繼演講中以淑德女校學生之演講爲最凄切動人演說畢當塲討論以後進行方法議决電致執政府請即明令保護華人安全並嚴重對英抗議一面電上海工商學界請國人堅持到底務期達到完滿目的而後止在唐地則實行經濟絶交不與工作三時許出發遊行全隊綿延數里道爲之塞人各手執小旗沿途呼號其口號爲打倒帝國主義取消不平等條約力爭外交收回租界等等同時發散傳單及傷心歌等募捐團亦分途勸募是日天氣炎熱非常然遊行者精神百倍不爲稍衰行至廣東會館由主席宣告散會時已五點半矣散會後救亡大會募捐團即趨赴商會接洽募欵事宜當由商會會長召集董事會議由到會各商號分别認捐共得千餘元 
[武漢各法團爲漢案呼籲電]  
　　各省督辦省長總司令省議會省敎育會省農會總商會律師公會各報館均鑒頃致北京臨時執政外交總長一電文曰滬案發生舉國同情武漢羣衆援助外交力主和平遵守條約旬日以來學生工人絶無入漢口各國租界游行演講情事即僑居租界外之英日商人無不加意保護行動自由乃日昨太古公司因虐待工人激成全體罷工之舉工人旣經罷作閒聚太古碼頭羣相觀望適有英租界印捕毒打車夫及英國兵艦陸隊登岸兩事同時發生壓迫之來驚惶萬狀而英捕肆意驅逐羣衆奔呼且奔且散散走至英華交界湖北路大智門之間英租界義勇隊突向我衆開槍轟擊登時擊斃八人重傷十七人輕微傷害難以數計其摧殘人道侮辱國權至斯已極本會等旣痛英人之横暴復懼漢禍之重生民憤愈深勢難制止除合請蕭督辦加派軍警至租界附近保護人民生命外用是電懇鈞座迅即提出嚴重抗議本會等代表民衆誓爲後援爲世界爭人道爲我國爭國權正當犧牲舉所不惜臨電迫切無任主臣湖北省議會省敎育會農會漢口總商會武昌律師公會漢口律師公會武漢學生聯合會同叩文等語滬案未了漢禍重生血氣之倫誰甘忍受務請一致援助保我國權佇候明敎無任盼禱湖北省議會省敎育會省農會漢口總商會武昌總商會武昌律師公會武漢學生聯合會同叩文 
[魯各界援助滬漢案近聞]  
　　濟南通信省議會爲滬漢兩慘殺案特於十八日下午四點召集開會到會議員二十餘人副議長陳鸞書主席報告開會宗旨略謂滬上英捕慘殺華人案尙未解决漢口英兵又復慘殺華人全國各界現均憤起援助本會爲代表民意機關更不能無所表示如何辦法請同人各陳意見詳細研究當有議員李天倪劉少鼓相繼發言最後議决三項辦法（一）　欵二千元匯上海總商會請其接濟罷工工人并去電慰問死傷者（二）電段執政外交部詳陳東省各界對滬漢慘殺案憤激異常務須嚴重向英日兩國提出交涉東省人民願作後盾（三）電天津張宗昌請其催請政府從速交涉滬漢兩慘案以慰民望而保國權五點散會學生會對於募捐一項近兩日積極進行各界踴躍捐輸者頗不乏人今爲漢口慘案又發出最沉痛之宣言一字一淚商界組織之山東商界滬案後援會訂十九日在商埠公園開成立大會并討論實行經濟絶交之辦法各界人士頗爲注意濟南巿民雪恥會則訂十九日開各股委員會（十八日） 
[粤工商學力援滬案（星）]  
　　廣州通信粤省民氣素盛每遇國家不平事項即出而力爭此次滬案發生尤深憤慨刻粤局已定各界復奮勇進行援助矣（一）工界十五日工團代表大會議决組織援助機關推劉爾崧蔡芹生黄黨梁桂華沈厚昆曾國鈞李德文七人爲起草委員設廣東工界對外協會選出海員工會沙面青年工社·機器總會·兵工廠工人會等二十一團體爲執行委員發表通電由孫律西負責又中山縣海員工會駁載工會紙業工會等二十餘團體全體會員一萬餘人發一通電援助（二）商學巿商會昨亦發一通電云報載日人槍殺紗廠華工上海學生援助復被英捕房慘殺日英帝國主義者目無我國主權至於此極敝會除聯絡廣州各界巡行示威以爲聲援外并電全國同胞一致努力打倒帝國主義取銷一切不平等條約臨電不勝憤激之至廣州巿商民協會叩（三）學界由國民黨校長聯合會具名亦發一通電謂在此嚴重時期當中亟應一致齊集革命政府旗下加入革命戰線齊向帝國主義及其勾結帝國主義者之萬惡軍閥及資本家進攻以圖解放云云此亦援助聲中可注意之一點也（六月十五日） 
[浙學生錢啟忠爲國自盡]  
　　浙江工業專門學校自治會來函敬啓者敝校同學錢君啓忠痛同胞被殺於月之十一日投江自盡冀以一死喚醒國人兹檢具錢君絶命書死後照片并行略各一奉上即希刋登貴報俾資激勵民衆不負錢君初志實所至禱浙江工業專門學校自治會啓 
II 
　　錢君啓忠小傳錢君啓忠字子美年十七諸曁下北區江藻人也其父以伯祖無子兼祧兩房業農慷慨亢直頗明大義性慈善尙節儉事母至孝先娶一妻早逝後妻爲君生母生一女二子君姊尙未嫁弟僅四齡并有高年祖母在堂與君實相依爲命者蓋祖母得君以盡歡君昨祖母以護養君生甫一歲即與祖母同寢食愛護之情莫可言喻至七歲獨聘一師在家敎之約二年即入本村小學因體弱輟學年餘復轉入本村小學二年級十四歲暑期卒業小學即投入諸曁中區區立高等小學校該校適在城區内有學生自治會等設立成績卓著君入校後即被選爲各會幹事對於會務頗具熱忱雖一人之能力有限然事業之創作實亦不少如民國十二年三月間爲收回旅大事君在該校邀集同學即有學生外交後援會之組織被選爲宣傳股幹事四出講演不遺餘力當此之時適值清明其父數函促歸而君以國事重要不受父命始終如故君雖熱心團體事業而學業仍不稍怠故年來成績亦不下人十六歲暑期卒業中區學校君謂中國之貧弱在乎工業之衰頽投學工校蓋素志也此次滬案發生君憤懣塡膺爲援助上海罷工工人作臨時救濟辦法遂於六月十一日邀同學多人乘晚輪赴曁宣傳募捐自謂余生不能爲國效力當以一死警醒同胞言畢赴江自殉後於其衣囊中檢得日記簿一本内有絶命書一封語意慷慨實可警世余因略明君之事實故爲之傳中華民國十四年六月十八日諸曁江藻錢彦廷草於商校 
　　附錢君絶律國事蜩螗一至於斯吾民處此能不悲傷公理泯滅强權緊迫而我中華國民處此存亡關頭猶朦朧無知余生不能爲國效力當以一死警醒同胞藉冀援助此乃余死之原因也但國事未了椿萱未奉殊爲憾耳垂死之人尙有一言相告曰「打倒英日帝國主義」「中華民國萬歲」黄泉之下猶額首相慶也臨死怱怱不能與相親愛父母同學及全國同胞一一致慰聊記於此用表五中不盡欲言二十晨啓忠絶筆 
 
 

Page 7

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *國内要聞二 
[汕潮各界援助滬案之進行（居）]  
　　汕頭通信巿黨部籌備處爲援助滬案召集全巿黨員於十二日假座羣學會開緊急大會討論結果如下（一）全體起立宣讀孫總理遺囑（二）楊石魂報告政治近狀（三）廖其清報告上海慘案及全國各界如何發憤援助本黨自應加倍熱烈援助（四）援助滬案辦法（甲）通電援助及慰問决議提出外交後援會辦理（乙）請商會經濟絶交議决由周子愼黄雲湖負責擬具草案交巿黨部提出外交後援會執行（丙）請工會勿與英日兩國作工（丁）請本巿各機關各學校各商店各住宅一律懸掛白旗或下半旗表示對於上海無辜被殺同胞的哀思（五）關於政治問題議决（甲）組織宣傳隊慰勞隊由各區黨部區分部宣傳委員組織之（乙）用黨員大會名義通電各縣黨部依本黨部辦法一致援助電文由楊石魂謝直君負責議畢散會 
　　汕巿各界對滬案舉行示威運動已誌本報現由各團體組織汕頭國民外交後援會昨日（十四）開成立會並選舉執行委員通過簡章如下（一）本會定名爲汕頭國民外交後援會（二）本會以援助外交達到勝利爲宗旨（三）暫假羣學會爲會址（四）本會會員以本巿團體爲單位每團體得派代表一人或二人出席（五）本會會務由團體代表大會選出執行委員執行之執行委員七人其工作分配如下一總務部二文書部三調查部四糾察部五財政部六宣傳部七交際部以上各部設委員一人幹事若干人（六）執行委員每星期開常會一次全體大會於必要時得臨時召集之（七）執行委員由當選團體選出代表充任（八）本會開辦費請政府補助其餘一切費用向各界募集（九）執行委員會辦事細則由執行委員會定之各部辦事細則由各部規定之（十）本簡章有未妥善處由全體大會議决修改潮州國民外交後援會亦由縣黨部·學聯會·敎職員會·軍官學校·國民會議促成會·工界聯會·農會·商會等團體組織成立内部組織大略與汕會相同潮州各界復於十二日聯合巡行事前由商會通告各商店一律罷巿贊助工界聯合會亦通告各會員一律罷工及參與示威巡行是日巡行先在開元寺齊集到會者團體有縣黨部·國民會議促成會·學生聯合會·非基督同盟·青年圖書社·工界聯合會·小贩維持會·甲子·韓江·潮安三通信社·自治會·敎職員會·保衛團·縣商會·衛商隊·勞働同盟會等學校有軍官學校·新民·乙商·明新·公立·旅潮·金中·本仁·福音·童子軍·眞光·廣育·永思·區立女校·一女高·區立第一二四五六七等六校·南關·培英·金鑑·浚明·韓師·善里·一高·二高·潮高·世謙·耕道·鎭海·大埔旅潮·毓英·廣益·克昌·敬修·瑞英·養正等校·共計八千餘人各人手執黯淡色小旗或書警語或繪寓意畫八時十五分開會天色隂沉益形愁慘全場寂然由韓師學生余屏之唱禮全體向國旗行禮後主席張志業宣布理由聲淚俱下次各界代表十餘人演說末高呼口號出發巡行團體列前學校在後由開元寺出太平路且行且呼口號至下巿時尙有數店照常貿易經衆激勸即行關閉旋經上東堤·考院街·新亭脚·柳衙巷·西馬路·至縣署前復大呼口號而散沿途分發印刷品甚多下午及晚間勞働同盟會及各學校均派隊往各處演講聽者極衆民氣之盛可以見九（六月十四日） 
[關於滬案之要電]  
　　檀香山青年互助社電各報館全國工學聯合會鑒此次救國運動望繼續奮鬥檀山青年互助社巧 
　　三藩巿華僑電同胞公鑒滬案請堅持欵隨匯科北力埠阮岐山等 
　　美洲華僑電全國工學界鑒滬界慘殺工學請力爭誓爲後盾 
　　加拿大濕比厘電中國國民黨轉工學總會鑒外敵慘殺學生悲憤異常僑等誓爲後盾電上六百元中華會館 
　　北京農大敎職員滬案後援會代電查捐欵接濟罷工工人日來臨時募捐固見踴躍特恐事勢可暫而不可久倘將來成爲弩末一經匱乏則軟化立形彼時貽五分熱度之羞無累黍秋毫之益本會顧慮及此爰有常捐之規定統全校同人月捐若干貲專爲接濟罷工工人之用不論久暫但以工人恢復工作之日爲止俾工人有恃無恐庶可持久惟是一校之力量有限尙冀全國各界共同奮興則衆擎之下不難集腋成裘是則本會同人所深望於大雅之前者至若作外交之後盾謀最終之勝利自當隨諸會之後一効馳驅現距暑假期近如此案屆期尙未解决則延長不放暑假以策進行總之一息苟存義無返顧山可移石可轉而此志不渝邦人君子幸垂察焉 
　　北京鹽務學校敎職員及學生全體代電此次上海工部局慘殺我國學生及巿民多人蔑棄人道國内同胞莫不義憤塡膺奔走呼號力圖挽救宣言對於英日經濟絶交並爲根本解决計擬將租借地收回一切不平等條約悉行廢止義正詞嚴至堪欽敬同人等不敏竊願盡我綿力與之合作以援助被難同胞作政府交涉之後盾尤望各界人士力戒從前輕率渙散諸弊一致對外堅持到底庶幾人心不死公理終伸若始勤終懈意見紛歧團結不堅先自分裂則一著失敗萬刧沈淪言念及此可爲戰栗萬衆一心百折不撓成敗存亡繫於兹舉同人等旣以之自勵更願與國人共勉之也掬誠奉達惟希公鑒 
　　磐石高等學校電申報轉各團體鑒英日慘殺同胞聞耗極爲憤慨萬望奮鬭到底以保國體謹布血忱用爲後援吉林盤石高等學校全體叩 
　　長沙趙恒愓電各報館均鑒滬案慘生兼旬倐屆迭經抗議迄置罔聞友邦爲之不平舉國所共憤惟是在滬華工激於愛國犧牲至鉅其心可尙其境可悲湘省各界現已組織援助青滬慘案失業華工募捐處藉資後盾湘多貧瘠重以兵荒撮壞細流聊裨百一所望各省同時援應一致進行義舉同　仁風遠扇振堅苦不拔之氣絶觀覦藐視之心樽俎折衝必　勝利若使事蓄無資食用皆困仍屈伏於强暴勢力之下徒快讐仇益昭國恥追維曩事之失敗尤賴今兹之奮興對於募捐一事或謀共同之組織或籌大宗之接濟統希裁示藉拯孑遺臨電徬徨延息以俟趙恒愓叩皓印重慶劉成勛電各報館均鑒成動頃上執政及外交部一電文曰滬案發生羣情憤激前奉執政大部迭次電告交涉情形政府苦心國人共喻惟查近日輿論僉謂上海爲華洋綰轂之區學生爲英俊少年之士游行講演各國同然英捕竟敢施槍已屬有乖人道尤復宣布戒嚴調集海陸軍隊封佔學校多處似此辱視吾華其何能忍亟望政府嚴重交涉勿稍讓步凡我軍民願爲後盾成動默察情形滬案若非交涉得手公理獲伸不足以保主權而平衆憤應請執政大部毅力主持期得相當賠償以應全國人民之望臨電迫切無任屏營等語特電奉聞應請公等一致主張以爲外交後盾滬案幸甚天下幸甚西康屯墾使兼管事宜劉成勳叩銑叩 
　　莆田各公團電申報轉全國各法團各報館鈞鑒滬江之濱又演慘劇同胞何罪血肉横飛惡耗傳來普天憤慨外交則抗議無效將士則敵愾同仇伏乞嚴重交涉爭回國權誓復大恥凡我血氣一致力爭心所爲危義無反顧臨電揮淚佇盼福音福建興化學生會莆田敎育會商會農會工學會巧 
　　浙江私立女子職業學校代電各報館轉各界鑒此次罷工之人有數十萬之衆停工二旬而交涉不决此數十萬人之生計設不善爲維持勢必迫於飢餒忍辱上工與其降伏於後何必堅持於前但各界募捐祇能一時救濟終嫌不足持久根本辦法惟有（一）請求資本家投資工廠擴充範圍廣爲收容（二）請求各省軍民長官利用罷業工人集資築路以上辦法不特工人生計得以維持即交涉進行亦資憑藉用敢呼籲各界一致要求軍民長官曁大資本家體念數十萬因慘案失業之同胞起而援助迅速進行救國勸工一舉兩得謹陳管見佇盼德音浙江私立女子職業學校滬案後援會哿 
　　江蘇軍警同袍社代電上海各報館轉各公團曁全國父老昆季均鑒滬漢血案全國沉痛側聞各友邦頗主持正義政府積極進行哀痛之餘注目以待惟此案關係國家主權國民人格兼旬以來各省呼籲異地同聲滬交涉員所提十三條件已屬最低限度彼即全部承認聞之猶有餘痛苟或遷就後患不堪設想全國人民莫不悲憤塡膺誓作政府後盾同人等分屬國民亦惟有視其力之所至以隨我全國父老昆季後也江蘇軍警官員鄭爲成顧忠琛王春生余超潘受成藍昌兆徐濤徐森杜文泳李善誾王鑑陳光祖唐仲勛郭渡宋雲龍（下名略） 
　　江蘇省立第五師範電各報館轉各公團均鑒頃上許交涉使一電文曰「上海許交涉使鑒文日復電誦悉滬案繼續抗爭敬佩高義惟滬事方殷漢禍又亟兇燄日熾吾民何堪方今民氣如雲舉動合法外交當局得此後盾大有可爲條件十三務乞堅持勿爲威怵勿爲勢屈並懇對於漢案發抒正論協力抗議不達目的不止家國興亡清議予奪悉在此舉惟公實利圖之」同日上鄂蕭胡使一電文曰「湖北蕭督辦胡交涉使均鑒滬事方亟漢禍又興强暴日肆人道已亡公等身膺重寄敢乞嚴重抗議勿稍退讓方今民氣如雲堅决對外果其舉動不越正軌外交當局正可利用還乞善爲維護共挽危亡各省公團誓當與以聲援惟公實利圖之」江蘇省立第五師範滬案後援會巧 
　　清江浦省立三農校電申新時各報館均鑒滬案猝起本校師生莫不悲憤除電中央及本省軍民兩長呼籲外並組織演講募捐各團以實力援助兹已匯滬二百七十元恐棉力有限仍求各界一致奮起幸甚三農校全體叩哿 
　　瓜洲各法團代電上海申報轉全國同胞公鑒滬案交涉未終漢潮繼起殺我同胞辱國喪權莫此爲甚敝鎭同人爰於十七日下午開巿民大會到逾千人羣情激昻誓以血誠相求組織外交後援會實行經濟絶交以爲各界後盾　鎭兩次捐欵已分交揚州及鎭江學生會轉寄現仍積極勸募一俟集有成數即行匯寄萬望各界一致進行堅持到底臨電不勝企禱瓜洲商會巿董事會巿議事會農會敎育會江都公立第六小學校二區巿立第一初級小學校第二初級小學校同叩 
　　丹陽縣商會代電申報館鑒五卅慘案舉國哀憤交涉兼旬迄未解决一般輟業工人曠日持久勢且不支醵資接濟是爲要舉本邑商界擬各節省端陽酒筵之資移作捐助滬上工人之費果能一致實行爲數何止億萬尙望貴報揚　斯義勸告國人無任跂幸丹陽縣商會皓 
[江浙各界對於滬案之援助]  
　　淮隂淮隂各界此次對於滬上慘案極爲悲憤今日（十七日）下午二時特假城内豐濟倉開國民大會到會團體共三十餘内除工界商界軍警之外尤以學校爲多計有省立第六師範男子部女子部附屬小學成志初級中學縣立初級中學第一男高第一女高繩武初級中學省立第三農校省立第四工廠補習班區立女子高小縣立乙商等十二校計萬餘人會場大門外都有會員站立主席報告開會宗旨後由滬學生會代表報告滬案慘狀次由第三師軍官汪克登台講演又次由喬上如方超驥等演說畢全體攝影由豐濟倉出發游行羣衆各執小旗一方上書「打倒帝國主義」「誓爲滬案後援」「經濟絶交」「堅持到底」等語逶迤街巿長一里餘另由各校宣傳部員隨隊發散傳單促起巿民注意直至蘇路公司之前始各分隊散去時已下午六鐘 
　　漣水五卅慘案漣水後援會於六月十日成立以來即印傳單十餘種派該會附設之旅滬學友内地宣講團至四鄕各鎭宣講並發出通電爲各界後援代電學生總會慰問傷亡同胞通啓全縣各界徵求會員於六月十六日開全體大會到會者有各學校各機關代表以及巿民等不下四五百人由畢桂留主席報告開會宗旨次由旅滬學友王啟元報告滬案起因及經過情形後又由敎育局長鄭賓及會員孫長昇等講演大意謂必須堅持到底不要五分鐘熱度等語最後推舉職員計分七股王元慧嵇聯晋劉賓來朱漢田爲編輯邱翰章趙希亮王啟元孫長昇爲文牘王師孟畢煥奎爲會計朱寳仁嵇樵爲庶務李坦許傑丁鴻文李壎左正清畢桂留爲交際胡壽　徐大文爲書記汪國琛王慶龍徐愼緘顧竹鳴等十餘人爲宣講員十七日復開職員會議討論援助滬案重要事宜 
　　徐州此間各界對於滬案進行極力各巷粘貼力爭交涉經濟絶交各項字條時有增加又對於各地罷工工人之援助辦法亦已分途募捐各界均踴躍輸將昨日洋貨業又凑得現洋百元餘正在籌募中 
　　南通通邑各界人士連日認助救濟滬埠勞工捐欵者甚形踴躍業經學生五卅血案後援會約數槪算現已集得洋五千元未經各團送到者尙不在内聞大生二廠職員工人醵資七百元已送交該會匯解滬埠唐閘大生總廠等處由紡織專門學校學生勸募爲數不少聞該會擬於三日内將捐欵彙齊作一結束通告各界以昭大信又農科大學學生會開映電影片募捐已於十九日停止又各校學生聯合各界定期端節日舉行示威游行運動是日各機關一律下半旗誌哀並商同各工廠停工商店休業以表民氣又查貨人員逐日赴各港查察進口輪舶頗具熱忱又學生五卅血案後援會於十九日致電漢口各公團爲交涉聲援 
　　揚州揚州學生聯合會頃函江都縣署云此次上海慘劇發生滬寗兩地所有外僑服務之工人出於義憤一律罷工則工人之餬口維艱凡我同胞何忍坐視敝會團體前會勸募捐欵自本月八日停止一面籌備演劇籌欵庶無中止之虞現擬自本月二十一日起假公園遊藝演劇五日以資集欵接濟罷工同胞函懇先期出示曉諭屆期飭警蒞場保護以維秩序 
　　高郵本縣各界自五卅慘案發生後憤激異常各公團曾於佳日電請南北當道嚴重交涉以保國權兹聞南京軍民兩署均有復電盧使電云「佳電悉滬案已由部向使團提出抗議並經本省派員前往催促交涉員妥速辦理現中央特派大員到滬正在準備證據進行交涉期得公允務希各安生業靜候解决」省署電云「佳電悉現省長奉命赴滬辦理此案自當會督交涉人員嚴重交涉積極進行期得圓滿解决以慰衆望」 
　　江隂江隂各界聯合會因繼續討論募捐援助滬上罷業工人及對英日經濟絶交方法昨（十七）日下午二時仍假南菁大禮堂開第四次會議到者各機關代表領袖章問雩韓雪庵等四十八人首由董伯豪報告鄙人係屬浙省永嘉澄邑地方情形頗不熟悉今請朱家衡代表主席繼由朱家衡報告謂上海罷業工人相持已久本會應如何從速救濟請討論即有張秀文提議先請各業董向本業勸捐何佩宣謂今日各業董未全體到會應如何請其擔任勸募議决由本會置備收條發給各業董何佩宣提議推舉募捐員向各大商店工廠鹽棧接洽募捐議决由本會交際股負責辦理不必另舉陸孔多提議將本會募得捐欵尅日滙申以資接濟議决現集成數已可凑足一千元由豐泰源滙寄上海花旗銀行交總商會收受不收滙費何佩宜提議　函各鄕助理員董佐請其担任募捐通過陸孔多提議前次學生會發出捐　須　日收回以資結束此後募捐由本會另給鉛印收條通過瞿心求提議經濟絶交辦法議决由調查股將英日貨品名商標及國貨替代品印製表格分發各界參考王聿章提議勸令各界端節酒席費撥充捐欵議决柬大街豐泰源寳兩莊已自願首爲提倡各界宜自動節省以表民氣議畢散會已五時矣又悉此間各界聯合會執行委員董伯豪等根據第四次大會議决案十九日上午八時許特在東大街峴春茶樓請錢紗業董韓雪庵錢以湘鹽棧李伯和等勸募捐欵接濟滬上罷工同胞當蒙慨允各認若干是日總連募得大洋三百六十一元又虹橋治沿縣立師範募捐隊二十三組已向各鄕勸募多日截至十八日止陸續回城彙總捐欵業滿一千元今晨（二十）特由該校敎員陳旦華學生馬錫瑞楊可人趁輪轉車赴滬送交總商會以便接濟矣 
　　鎭江鎭埠各界因聞滬案交涉停頓愈加憤激昨日（十九）午後外交後援會又在商會召開職員會籌議一切進行辦法並實行經濟絶交手續對於勸募捐欵除已分區勸募外並擬開游藝會以所售票資槪作接濟滬工之用又鎭江援工恊濟團近日對於勸捐非常熱心前祗在洋浮橋地方設立竹筒勸捐現又在小橋地方設一竹筒勸捐計自六月十二日起自十九日止已收得大洋一百二十五元小洋九百零四角銅元一百五十八千二百四十文並先滙出大洋一百元交上海工商學聯合會散發又鎭江國樂游藝會自發起開會售票以所得捐助上海工人後連日往聽者頗多故已收得捐欵不少不日即將滙滬又鎭江已未星期演說會因滬案交涉不决連日在會舉行國恥演講前昨兩日由律師陳诗演講經濟絶交及領事裁判權之眞義聽者頗衆 
　　蘇州蘇州各界聯合會昨（二十）日下午四時仍假座北局青年會開第五次會議簽到者程幹卿·彭敏伯·史襄哉·沈束璋·李楚石·諸重華·張千里等十餘人·公推諸重華主席議决事項如次（甲）蘇州學生聯合會口頭報告上次募得捐欵中有劣角一萬六千五百七十三角查一萬兩字係誤會確數係六千五百七十三角（乙）學生聯合會提議於六月三十號（隂曆五月十日）舉國總示威之日本埠各界應出發遊行經衆通過所有時間地點路由等項由學生聯合會訂定屆日上午七時在公共體育場齊集出發路由再議並擔任籌備一切（丙）追悼滬案死亡同胞會即於六月三十號上午在王廢基舉行推舉彭敏伯諸重華潘著林張雪梅李楚石等爲籌備委員即定下星期三二時在青年會協議進行議决而散 
　　杭州杭總商會籌募援助滬案經費（昨又據江干炭柴業公會募繳大洋三百七十七元小洋三百九十一角請轉滙滬漢撫恤傷亡東陽商界慘案後援會昨函杭總商會五卅慘案舉國悲憤同人等即於六月八日在商會組織商界後援會議定辦法十三條抄請指示并附捐洋百元希即查收彙轉上海總商會接擠罷工受傷同胞自後募有成數再行續寄杭州報業公所（即分送杭滬各報者）全體對於滬漢二埠慘殺同胞案亦極憤慨昨開會議原擬休業一天以誌悲憤嗣因丁此事變報紙爲社會指導未便停滯乃决議全體不用英日兩國貨品藉爲各界後援各校學生定今日（二十一日）下午二時齊集公衆運動場舉行二次游行定分五組出發一城站二新巿場三西湖四江干五湖墅聞限於學生一部份各界未加入端節尙有各界大游行杭州學生聯合會提議查貨方法决分三組（一）國貨組（二）洋貨組（三）常駐車輪各碼頭檢查組定由中醫馮氏蕙蘭女職行素法政廣濟之江體專等九校學生担任一二兩組其第三組由各校生自動須全體輪流担任 
　　寗波寗波外交後援會昨開第十二次委員會除報告一切外又討論甬埠英商各公司洋行因契約之束縛不能脫離且上海總公司之華職員尙未脫離分公司未便單獨進行議决由本會向上海工商學聯合會建議設法使全國一致又各公團聯合會十八日開幹事會推定各股辦事員寗波各校敎員學生於十八日開聯席會議學生方面一致主張仍繼續休課並要求各學校將本屆可以畢業學生查核平日成績給以文憑免除畢業考試又函知回家學生在本鄕竭力宣傳又經濟委員會昨開第二次大會僉謂此次總商會募捐僅得一萬餘元其成績不及各學校以商會之力量斷然不至一萬應派代表再去接洽當場推定代表經子淵金夢麟二人 
　　湖州省立三中·浸會中學·東吳三中·縣立女師·湖郡女中·成德女中六校昨因舉行大規模之募金運動停課一日全團共分百組每組四五人不等臂間俱纒黑紗表示哀悼侵晨即全體出發分頭挨戶勸募直至晚間猶多絡繹於道是日集募若干因手續未竣尙無報告又悉絲織業中之數萬男女工人現正自動捐助並宣言願爲各界後盾人心激昂可見一斑矣 
　　嘉興嘉興城區敎職員滬案後援會特在寄園劇場映演影片自十七日起至十九日止共演三天現已期滿約籌得洋百元之譜該欵即係撥充滬案工人經費又悉上海工商友誼社亦派代表金嘯梅等六人至禾晉謁當道並向各界人士籌募捐欵又聞本邑縣知事危道豐亦因滬案特撰述緣起印刷捐册分送縣參會·警察所·曁本公署籌捐欵項以便匯解上海總商會援助工人 
 
 

Page 8

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *[唐繼虞入桂之失敗（惠）]  
　　沈鴻英勢力亦已消滅 
　　梧州通信自滇唐龍雲部被困南寗唐繼虞以不容於湘復率疲敝之師入桂沈鴻英殘部亦乘機發動牽制李黄兵力桂局又呈四面楚歌之象後經李黄分兵拒敵唐繼虞部及沈殘軍均已完全失敗兹將所得報告情形紀述於下 
　　五月二十八日柳州北門外一役聯軍何中權韋肇隆部將滇軍吳學顯部擊敗斃敵五百餘獲槍千二百餘枝吳殘部逃竄因路途不熟且烟癮發作（滇軍皆嗜鴉片）飢困交迫被聯軍在谷埠繳槍三百餘枝至落滿又被繳槍四百餘枝故該部已完全覆没六月六日聯軍鍾（祖培）伍（廷颺）郭（鳳崗）各部圍攻距長安四十五里沙步地方該處爲滇軍王潔修旅駐守因面阻小河聯軍不能進攻鍾部詐退誘其渡河然後鍾伍郭各部同時進擊將滇軍全旅繳械得槍三千餘枝大砲五門機關槍五挺軍用品無算并俘獲其旅長王潔修中下軍官無數兵士三千餘名唐部精銳幾盡喪於此兩役中聞唐繼虞得報已倉忙退出長安矣聯軍此次所獲俘虜前後不下五千餘人均解送南寗交范石生率領回滇由江鳳海安澄清等兵輪押解交范軍後方辦事處收領聞俘虜中與范軍辦事人多係同鄕熟悉者據云唐軍待遇甚苛自湘西洪江到柳每人共只領得銀毫九角以雙方比較皆願爲范軍効力又據言唐繼虞到柳後即强迫人民行使軍用劵劵似以喜雀牌烟包同様之紙剪成方寸圓形作海軍旂花紋式中印一元五元字様對人民則云將於事定後全數收回加以種種壓迫因此人民逃避一空無異堅壁清野云云至沈鴻英令沈秀延率兵五百助唐在沙步附近被聯軍鍾郭兩部包圍完全繳械據俘獲沈軍兵士稱陸雲高已在義寗一役擊斃兩江一役沈榮光亦不知下落又聞陸久已逃遁香港未到義寗二說不知孰確但沈鴻英將領或去或亡勢力已完全消滅此後在桂無能爲可斷言也（六月十一日） 
[浙長與參院代表問題]  
　　政界消息此次天津會議奉張對於浙局已主張用政治手腕解决一切先去夏超以朱慶瀾繼任浙長惟浙中各界人士以此非省長問題純爲浙江問題决定一致反對現正在商議辦法至臨時參政院浙省本未派代表近段執政迭次來電催派孫督辦夏省長接洽一過擬即各派一人督署將派參議晉延年省署將派邵章俟徵本人同意後即行電達中央 
[丁錦在寗演講學生軍之組織]  
　　南京省垣各校學生擬組織學生軍特於十九日上午九時請前陸軍次長丁錦在學生聯合會内演講學生軍組織與敎練之方法各校男女學生往聽者數百人首由主席陳耀東報告請丁先生指導之宗旨學生鼓掌歡迎下乃起立去現在時勢緊急諸君愛國熱忱可嘉可敬然以文學之士於軍事上本未訓練旣擬組織學生軍必須先行鍜鍊身體初時少受辛苦久即習慣至於槍械不足爲憂敎練人員或在馮玉祥部下挑選或張學良南下之軍隊内選任均無不可即楊化昭亦可請來不過實行敎練時須具四種資格（一）人之身體要能吃辛苦（二）要强健如操練騎馬射擊均須敏捷（三）學科要好須精習戰術（四）要有衛國之熱心能具以上四種資格再經整齊合法之敎練何愁不爲勁旅其組織方法不必每學校在一處如寗垣可擇東南西北中操場五處以所組之軍分五處操練旣不分學校之畛域人亦因知爲衛國之謀即熱心巿民亦可加入俟成營後由一省而合數省以及於全國即定爲中華民國某某省學生軍第幾師幾旅標幟鮮明其編制方法照現在平時規定十四人爲一棚棚有中士上十各一人（即正副目）合三棚爲一排三排爲一連連有上士一人輔助連長之敎練四連爲一營營本部有書記軍需軍醫等職倘遇戰時必須加增兵額則以連爲單位每連即加增至四排五排均無不可蓋平時不妨少戰時必須多也然平時人多則動員令下易於集合平時人少必俟補充集合較難其敎練方法可先作徒手操俟有進步請領槍械槍操純熟然後再實習打靶步兵易騎砲難工程輜重尤難敎練雖應取嚴格主義然不宜荒廢學業每日操練分上午自五時至七時或七時半午後四時至五時或晚間七時至八時月下燈下皆可操練制服宜用淡黄色於領章上標明學生軍以資辨别某學生代表詢女子能否加入丁云辛亥之役曾有女子北伐隊之組織然在學理上女子實不能與男子並列女子行動較慢如遇戰事定有參差不齊反致貽悞軍機不如以男子作戰女子專任看護看護責任不减於作戰以女子專任看護最爲適宜希望諸君努力必有打倒强權之日云云遂興辭面退學生鼓掌歡送 
[南京快信]  
　　鄧政務廳長以滬案交涉停頓恐學生運動熱烈致再發生事故商本城各學校校長提前放給暑假該校長等恐引起反響允考盧後再奪 
　　本城商界擬組中華國貨維持會分會從調查種類着手設法推廣以塞漏巵 
　　南京國民外交協會定二十日下午二時在江寗巿地方辦事處開會研究進行事宜 
　　留日學僑歸國代表馬一燦等連日在寗演講救國要策二十日又往蕪湖等埠宣傳北京學生代表顧千里等因滬案南下昨在寗與學界接洽旋赴漢口調查漢案眞相 
　　滬寗路下關車站十九日上下午分兩次各開兵車兩列載運姜登選部軍隊赴蘇滬等處駐防 
　　溧陽商會會長狄信之等因溧邑上月兵變商民損失約一百十餘萬來省請求撫卹 
　　財政廳長王其康日前赴滬籌欵十九日下午返寗　　財政廳以各縣積欠忙漕曾經善後委員會議决按數催繳列作十四年度國家收入欵項必須切實整頓特召集各縣清理田賦委員定二十四日在廳開會照各縣欠數分别支配責令催繳 
　　常熟西塘橋警察分所被商民指控賄縱奸商運米出口省令常熟縣知事澈查法辦 
　　太湖旅滬同鄕會電省以太湖盜匪猖獗請商浙省會剿當令水警廳痛加剿辦並咨浙督署派隊會剿以除巨害 
　　蘇省捲烟特稅總處委顧有容充丹徒揚中區捲菸營業特稅局局長 
地方通信 
[蘇州]  
　　水警减政不易實行蘇水警廳會議减政一節已誌十八日本報兹悉當日所議之裁减巡官一案現在並不能實行故廳長劉光又定本月二十九日再行召集會議磋商適當之解决方法而駐蘇之第三區長俞瑞生爲此事昨特先行召集本區各隊長等討論據熟悉水警廳歷史者云該廳成立迄今已經已經七次裁减依現在之支配與所負之防務實已不能再行裁减即使勉予减省毅然裁汰則各區隊之餉銀均積欠有三四個月之多被裁員警必須將欠餉一併發清又須發給恩餉一關共計需欵約百餘萬此欵又何從籌措水警薪餉每月本定八十四萬元而本月劉廳長由寗領到之一個月薪餉已滅爲七折祗六十萬元各依此六十萬支配則全體官警之薪餉須一律減爲七折在上中級官員生計尙不致受影響若士警之餉銀連伙食每月僅六元若再减爲七折祗有四元二角勢必併伙食而不敷故終無辦法不知二十九日之水警廳會議將以何法解决此問題也 
　　拐孩預備勒贖被獲束區懸橋巷潘松鱗兩等小學於前日（十八）下午一時放學時有一年九歳之錢姓學童忽被拐匪前往冒領移時又有人至校欲領錢童始知被人冐領立即報告崗警將該匪及錢童一併追獲送區由巡官訉明後送署經王紹之署長將該匪研訉據供名蔣小弟年十七歲對於冒領錢姓學童一節供認不諱但係受同黨金小雙喜（又名金小芳）指使并令將錢童拐得後送至閭門馬路天興客棧或高昇樓茶館小雙現住天興棧云云王署長據供後立派週番鍾志伊偕差遣費常瑞李貞崔金生等於夜半二時出城在高昇樓茶館設法立將小雙喜捕獲解署經王署長研訉良久該匪堅不供認遂於十九日將該二匪一併解廳警廳長陳健君以山塘吳子平家發生之擄孩傷人案尙未破獲項本案與該案或有連帶關係遂將發交偵探隊研訉由潘秀清隊長嚴訉後昨日（二十）金小雙喜已供認起意拐騙錢姓學童預備勒贖 
[松江]  
　　　　海塘險工修費南京省長勛鑒璜等前以松塘危急萬分大禍迫在眉睫曾於效日代電籲請立撥修費嗣奉鈞批已令催財廳速即籌撥薄海人民同聲欽感乃迄今時逾二旬財廳尙未遵令動撥詢諸駐塘委員亦謂省中未將修費撥放工程開辦無期現屆霉汛塘工正在喫緊關頭萬一風濤發生殘塘潰决禍變之來未知所屆璜等固知本省財政異常支絀然事關搶修極險塘工權衡緩急似與其他政費不可同日而語勛座軫念民生寗忍恝置應請立飭財廳限期動撥勿再延宕庶二段尾工伏汛期内得以搶修迫切待命松江縣沿海公民姜璜李楠楊正青周復周鳴岐公叩删 
[無錫]  
　　水警區長赴常催餉駐錫水警第二區長王　宇君因駐防常州第十隊全隊長警餉銀該縣祗撥付至一月分爲止迄今數月分文未撥共計積欠至一萬餘元本邑區署長警餉銀亦有若干在内此次在蘇州警廳會議維持各區長警餉銀時王區長曾陳明劉廳長昨日午後王區長乘車赴常向姚　枝知事　　以免長警枵腹從公 
[常州]  
　　水警王區長蒞常武邑依西依東孝東通江四鄕爲水警王區長剿滅著名土匪高連寳造福地方實非淺鮮特製旗傘匾牌送至無錫區署藉誌紀念王區長特於十九日蒞常寓昇平旅館答謝紳耆並與各機關有所接洽 
　　組織九工交代監算會省立第九工場經實業廳通令結束武邑各公團正在力爭保留縣農會長章志安縣議員邵棠等特發起組織交代監算會以明該塲經濟之底藴其致各公團函略謂九工場省欵支出現金十餘萬元佔用地方公共房屋數十間損失歷年房金數千元詎料行將廢止剩餘成品機件僅值數千元尙須搬至省立第三工場地方未受絲毫利益計損歷年房屋已蒙極大犧牲此應請求官廳給償者一也况省欵用途若何有無侵蝕自應將經過情形及詳細帳目使吾民洞悉底藴以符財政公開之意此應請求官廳飭前後場長公布帳目者又一也上列兩端省庫與地方均有密切關係亟宜組織九工交代監算會以資進行云云並聞省委翁思賢來常調查此事寓大成旅館公團領袖與省議員胡奚兩君均往接洽尙無辦法 
[南通]  
　　請借軍餉七千元七十六旅陽曆五月份餉項迄未發給又駐通警備隊第八營欠餉三個月之多士兵伙食竭蹶懸望甚亟刻下端節瞬屆張旅長兼鎭守使仁奎奚於十九日函請縣知事盧鴻鈞設法代借七千元以五千暫濟旅部之需餘爲發給警備隊餉糈之用聞盧知事因稅收淡薄無法籌措業已轉請通崇海泰總商會協商金融界息借矣 
　　縣署　　之　　省長　令各縣縮减政費盧知事以署内費用支絀且較諸民八預算有减無增萬難再事滅削業已函請江寗吳縣主稿會同各縣知事具呈上峯籲請准免再减此舉頗得本省各縣之同情連日來函詢問辦理情形者絡繹不絶十九日又有海門高淳二縣諮詢盧知事已分别函復聯絡進行 
[鎭江]  
　　石板街發生攔刦案丹徒句容兩縣交界之石板街地方前日突來匪徒十餘人身帶盒子砲手槍快槍等件分段把守遇有經過行旅貨車攔住行刦並將人押入石佛庵中不許出外由上午七時起至下午一時止許被殺害者數起約共損失一千餘元嗣經南縣保衛團聞警會捕匪始鳴槍向高驪山而逸　 
　　省委來鎭提欵江蘇省公署因庫空如洗所有敎育經費無法支付曾經遴委各員分赴六十縣催解省欵俾資救濟兹聞派來丹徒縣委員係爲朱克中已於日昨到鎭當即至縣署會唔傅文通知事詳述省中支絀現狀立等撥滙惟縣署現亦同一困難尙不知能否籌欵滙省也 
　　長途汽車公司股東會紀江北長途汽車公司於十八日開股東會因討論議案關係延會一日於十九日閉會其討論重要之案凡四（一）議决上兩年官利暫不發給（一）議决擴充路線推廣揚邵段工程（一）挽留全部董事（一）推舉汪竹銘·陳紀寅·擔任監察員並悉揚邵段工程由揚站起經嚴家橋仙女廟達邵計四十五華里約需股欵四十一萬餘元先儘舊股東擔任不足再招新股來函 
[江西軍務督辦公署來電]  
　　申報鑒頃閱六月十一日貴報載有敝督辦近在漢廠購槍萬枝運至九江贛北鄧鎭守使截留等語不勝駭異查本署並無在漢廠購槍萬枝之事加以鄧使對於敝督辦素來絶對服從焉有本署購械鄧使截留之理顯係奸人造謡藉以淆亂觀聽特電聲明希貴報立予更正爲幸督辦江西軍務善後事宜公署參謀處叩皓印 
 
 

Page 9

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *本埠新聞 
[慘案交涉移京後之上海]  
　　蔡曾有今晚離滬說　 
　　工學界在南巿游行 
　　開巿尙無定期 
　　奉軍尙有一旅來滬 
[（一）蔡曾定今晚離滬]  
　　蔡曾離滬期之兩說自六國委員離滬交涉停頓後五卅案將移至北京談判聞執政府已有電至滬令蔡廷幹曾宗鑒兩特派員即日北上覆命現蔡曾已决定今晚（二十一）乘夜快車返京向執政面陳交涉經過至鄭省長因淞滬巿政事暫不離滬云 
　　國聞通信社云五卅案交涉停頓後中國委員已將經過情形公布昨日該委員等尙未接有北京政府電令故毫無進行可言蔡廷幹曾宗鑒等清晨即出出滄洲旅館各團體代表之往訪者均未獲見但據其重要隨員語人云六國委員北去上海方面英領旣無直接談判之權且爲被裁判人談判旣無對手自然祇有中止依現在情勢交涉决唯移京惟蔡督辦等目下靜候命令外間所傳即將北去之語實屬不確非得有政府命其北返之令决不擅自動身云 
[（二）昨日南南巿學界工界之游行]  
　　上海學生聯合會議决訂於昨日（二十日）齊集各學校學生舉行游行至十二時後各學校學生陸續到公共體育場者如大同大學·公立商業專門學校·上海大學·復旦中學·上海美術專門學校·南巿商科學校·第二師範·神州女學·民立中學·簡捷英專學校·同文書院·清心中學·清心女中學校·惠靈英專學校·南洋大學·南洋中學·自治學院·上海租界電車公會·等共三千餘人均集場内四週内外由游巡隊及二區警署撥派全班長警分投照料並由紅十字會醫生救護隊到場預防至二時振鈴開會由劉一清主席報告開會宗旨略謂今日各學校到會游行有幾種問題（一）漢口日前英人槍殺學生巿民較滬地爲多現在應一致援助（一）上海總商會此次將工商學各界議决提出交涉十三條件擅自修改逕送交涉員提出交涉現在吾工商學各界全體否認一律反對報告畢次由學生聯合會代表劉鐘鳴報告謂（一）先行發表宣言將五卅以來一切經過交涉情形通告全國各界（二）通電世界各國國民將慘案始末情形詳細報告以俟公論（三）請滬地工商各界將原有之英日各貨檢出齊集成數定期當衆焚燬再次由工界代表報告工界罷工務希堅持到底一致努力等語遂由總指揮邵華報告各學校出發分列次序（一）學界（二）工界於是列隊出發游行城廂内外仍回至體育場而散當游行時沿途散發傳單經過之處均由各該管警署長警隨時照料 
　　遠東通信社云上海學生聯合會因此次總商會單獨提出條件不但未經工商學聯會討論通過更非經工學兩界之同意即將條件提出交涉以致交涉停顿故學生會特召集各校學生及各界工人齊集西門公共體育場準備游行示威表示反對總商會及援助漢口流血案到男女學生及工人約有數千人一時許有葛建時等數人演說大致均係反對總商會及援助漢口案并勸各界堅持到底等等次即開會由劉一清主席首主席報告宗旨外即議决三案如下（一）開巿不開工但罷工工人須由總商會維持（二）各商店將已辦之英日貨聚集焚燒以示堅决（三）開巿日期至早須在端陽節後開巿之日各商店一律懸掛白旗旗上并須寫明各種標語議畢即由總指揮邵華副指揮葛建時兩人指揮出發游行由公共體育場出方斜路至老西門轉入肇嘉路進中華路繞循小東門至高昌廟之電車路至滬軍營始散隊 
[（三）開巿學端節結賬問題]  
　　鄭省長之最近意見鄭省長來滬會同蔡督辦曾次長辦理交涉情形迭誌本報昨日本埠某某等紳商往見鄭君訽其對於交涉停頓後之意見據云自使團委員北上後在滬交涉之希望已絶須俟北京方面接洽後再開談判鄙意滬上各商家罷巿迄今業已兩旬長此以往徒受損失旣不能促人覺悟亟應改變方針故主交涉與罷巿分而爲二交涉由外交當局嚴重抗議國民仍爲後盾罷巿則亟應設法復業以免受此無謂之損失兼籌並顧乃能不敗云 
　　又訊江蘇鄭省長昨日（二十日）接見賓客爲滬海道張道尹總商會會長虞洽卿江蘇縣議會聯合會李右之方子瑛國會議員陳則民商聯合會鄔志豪中國銀行總裁張公權均表示對於交涉停頓深以商家工人損失太鉅擬設法籌救濟之方並聞端陽節前須赴寗一次再行來滬云 
　　省長行署之布告爲布告事照得五卅一案與六國公使代表委員團開會三次先之以和平協商繼之以鄭重討論委員團始終堅持其範圍限定與本案直接關繫各條此外迭經要求均以無權研究相拒是與我方所抱方針完全抵觸因此談判宣告停頓現在該團已於十八日夜離滬此案關繫重大無論如何必須堅持到底業經電呈中央請予嚴重主持將來或由交涉員與領團接續妥議或由政府與公使團另行交涉自應靜候訓示惟念此案發生以來各業激　　義憤罷巿業逾半月犧牲　重目前節開逼近若因交　需　南肆長此停止則各界益增損失亟應先行開巿以期各安本業除函由總商會轉勸各業外爲此布告各界人等務各少安毋躁勿作軌外行動貽人口實切切此布江蘇省長鄭謙 
　　商界會議開巿問題遠東通信社云公共租界罷巿已二十餘日所受損失甚大商界本擬俟工商學聯合會提出之先决條件解决後即先行開巿後因交涉當局將先决條混在十三條條件之中遂致六國委員以權限不能與議而中止交涉停頓後解决之期更遥遥無望總商會因於十九日召集七十餘團體在總商會開會結果除實力與英日經濟絶交外復有二十一日開巿之說後爲工商學聯合會及總工會等聞悉頗不以商界急急開巿爲是故昨日工商學聯合會銀行公會錢業公會各路商界聯合會等均有重要會議商總聯合會則須北京當局到滬再定辦法惟開巿日期至遲不過舊曆五月初六日總商會方面則於昨日（二十）下午五時許開會董會到勞敬修聞蘭亭等二十餘人由虞會長主席各人對於開巿問題均有詳細之討論衆意開巿之期或舊曆五月初三與初六日兩日後請曹慕管至工商學聯合會及各路商總聯合會洽商結果聞將定於初六日開巿云 
　　黄俊升對於開巿問題之意見華商黄俊升君發表其對於公共租界華商開巿及對付交涉辦法之意見書照錄如下五卅案交涉自六國委員返京談判停頓局勢爲之一變其相因而起之一大問題即公共租界華商是否仍繼續罷巿抑可即行開巿急待解决不容或緩聞前日商會開各業董會議有一部分業董以爲罷巿損失完全屬於我商人於對方無甚影響現閉巿將近兩旬端節在邇不如先行復業一面仍繼續交涉而另一部分業董則表示反對以爲開巿須先解决先决問題今四項先决問題未達目的即行開巿未免說不過去又有一部分業董則主開巿須附條件即開巿後各業對於對手方面某某兩國須一致實行經濟絶交以交涉勝利後爲止以上三說皆言之成理持之有故據報載昨日總商會會議之結果議决對某某兩國暫行停止交易及買賣並努力籌欵以接濟與滬案有關之罷工工人似第三說已占勝利惟對於開巿一節未有切實辦法或因與各團體尙未接洽妥當之故或對於開巿尙須集議一種相當辦法方可决定之故均未可知又報載陳天强君對於開巿問題之意見書主張以「經濟絶交」及「不合作」并援助對手方面之華工之罷工爲交涉之後盾一面公共租界即可開巿以免再受無謂的鉅大損失又主請總商會就此問題與在滬之江蘇省長兼淞滬特别區督辦鄭謙氏磋商一切實辦法又中華道路協會昨日致函總商會主張勸告公共租界華商於古曆五月一日開巿營業一面採取别種易收宏效之方法實行與英日兩國經濟絶交與不合作主義並以開巿所獲盈餘月提十分之幾援助不與英日合作之職工又姚公鶴君致鄭謙函請鄭表示對於救濟罷工工人及開巿問題之具體辦法又陳霆銳君發表意見亦以罷巿罷工損失太大應即取消總罷巿總罷工而專改爲對英罷巿罷工并抵制英貨化普遍爲集中使國人犧牲少而收效大俾能堅持云云歸納上述各方面之意見可槪括爲四點（一）對付對手方面之有效方法爲「經濟絶交」與「不合作」並援助對方所用華工之罷工與罷巿無關且罷巿犧牲太大又不能持久（二）依據上項理由公共租界華商可以即行開巿惟須各業實行「經濟絶交」與「不合作」並援助對方所用華工之罷工（三）總商會對開巿及救濟工人辦法除接洽各團體外應即向本省及淞滬特别巿之最高行政長官鄭謙氏切實磋商以期官商步調一致其應向租界當局另提何種先决問題題亦可由鄭氏主持辦理（四）當實行二三兩辦法時各界一致督促政府努力交涉共爲後盾而交涉期間之長短吾華商營業不致受其牽連鄙人以今日應付對方辦法議論紛紜莫衷一是吾華商徒受無謂之犧牲爰綜合各方意見採錄其一致之點俾各界同胞知所準繩也 
　　商界談端節結結賬問題因滬上罷巿而有端節賬期展緩問題題之討論自商總聯會發表展期後國貨維持會及嘉穀堂米業公所均致函總商會聲明反對昨據某鉅商云各業性質不同賬情有異如至端陽尙不開巿自應展緩若在端節前復業似無展期之必要故對於此案應以端陽前開巿與否爲標準云 
[（四）重要團體之消息]  
　　工商學聯合委員會對外宣言世界各國人民公鑒上海日廠摧殘工會殘殺中國工人學生和平演講反抗强權復遭工部局開槍轟擊致演成五卅慘案死傷多人激成全國罷巿罷工以抗公共租界當局之暴行而求訴於國際交涉北京使團特派英日美法意比六國委員蒞滬方冀其與中國外交代表共同查核事實秉公解决謀　本取消租界上外人與華人間之不平等關係以絶雙方惡感之根源孰意英日委員偏袒租界當局絶對否認慘殺之責任而對於華人參與租界巿民收回會審公堂承認華人結社集會自由等要求中國人民所認爲建立中外平等關係之要著者更悉與擯除藉口不涉本案悍然不加討論反以租界當局殘殺中國人民之事責吾國政府防範不週開議三日絶無結果遽爾决絶而去似此强權横行公理絶滅我上海工商學聯合會敢代表罷巿罷工罷課之全埠巿民謹宣告於世界各國人民夫英日特權階級侵略中國於兹有年今且就吾地以殺吾民英日政府代表復强辭辯護以助兇燄使吾人益知與列强特權階級之政府已絶無公道之可言然世界各國平民不乏明達之士亦有身受壓廹知弱小亡國之痛者能爲主持公理人道力矯政座侵略之暴行庶使和平博愛復見於世界四海之内皆吾兄弟願亟起與吾以實力援助同抗强權民族獨立自由之義世所同然中國人民誓當以死力爭掃除兇暴使莊嚴世界共返光明之域實願與各國平民公圖之中國上海工商學聯合會代表二百萬巿民謹此宣言 
　　上海各校敎職員聯合會委員會紀上海各學校敎職員聯合會委員會昨日（二十日）下午三時在江蘇省敎育會開會到會者曹梁慶·吳倚滄·曾友豪·舒蕙楨·黄鎭磐·陳鐵庵·馬羣超·徐佩璜·潘仰堯·殷芝齡·臨時主席吳倚滄首由殷芝齡代曹慕管報告商界情形議决案如下（一）議聯合各界組織外國文字宣傳總機關使外人明瞭五卅事件之眞相全體通過（二）公推殷芝齡·曾友豪·徐佩璜·吳經農·四君分向各公團接洽第一條議决事件（三）議推曹慕管·殷芝齡·潘仰堯·舒蕙楨·四君接洽及招待外埠各校敎職員滬案聯合會來滬代表（四）致農商部請實行工廠條例電稿經曾友豪君擬就黄鎭磐君修改後通過拍發（五）議决本月二十四日（星期三）下午三時開全體代表大會仍借省敎育會會場附函電如下（一）「致農商部電」北京農商總長鑒年來滬上工廠日增工人達數十萬商人以廉資招致婦孺晝夜作工於衛生道德爲害甚大查各國感受此項痛苦均有詳密之工廠法以資保護大部於前年三月曾頒暫行工廠通則各處未見切實奉行務懇迅賜明令責成各商埠官廳監督實施俾勞苦工人有所保障上海各學校敎職員聯合會叩哿（二）「致歐美同學五卅後援會函」敬啓者此次五卅慘案外人受英領及工部局之朦蔽不明眞相閱報載英外相之演詞可知其欲以一手掩盡天下目之会倆敝會擬請各團體共同組織一外國文字宣傳機關爲大規模之國外宣傳期多得主持公道之輿論兹推曾友豪徐佩璜二先生至貴會接洽藉聆敎益云云（三）「致江蘇省敎育會函」敝會定於本月二十四日星期三下午三時開全體代表大會屆時擬向貴會商借會場一用務懇俯允爲荷 
　　北京敎職員聯合會推派代表來滬自五卅慘案發生以來北京學界即從事援助運動有敎職員聯合會之組織該會不日推派代表來滬膺斯選者爲民國大學校長雷殷明日可抵滬聞到滬後即至上海敎職員聯合會報告北束各界援助詳情並再接洽一切此間敎職員聯合會擬開會歡迎云 
　　北京各校敎職員滬案後援聯合會代表雷殷昨致上海各學校敎職員聯合會函云敬啓者殷受北京各校敎職員滬案後援聯合會委託赴滬慰問工商學各界同胞五卅被難並商榷聯絡進行辦法以維持久遠而求達最後之目的已於六月十一日出京在天津逗留四日與各界商榷組織募捐各事十四日天津巿民大會後即來濟南明日山東各界滬案雪恥會成立會開成後即赴寗轉滬祇因沿途躭擱行程遲滯至爲抱歉兹先呈上北京羣衆對於上海漢口慘殺事件之主張傳單一紙以供參考京津濟南一帶皆作同様之主張行動爲諸公後盾甚願諸公堅持到底勿稍退步爲我國家民族爭平等之人格爲荷 
　　商總聯會昨日開會上海各路商界總聯合會於昨日下午二時開會鄔志豪主席議决如下（一）由京返滬之陳惠農君報告北京人士對本案之憤慨及本案在法律上之趨勢次并有所建議（二）主席報告與鄭省長蔡督辦接洽之談話及總商會開會之情形（三）陳光漠提議俟北京復電到滬再議開巿問題嚴諤聲附議一致通過（四）海寗路提議經濟絶交案公决組織經濟絶交委員會并規定委員十五人當推舉杜椿蓀·嚴諤聲·邢裕卿·汪醒齋·吳亮生·張賢芳·潘冬林·劉仲英·陳善·程蘭亭·俞國珍·鄔志豪·謝惠廷·潘以三·許雲輝·十五人爲委員（五）王漢良提議經濟絶交須先函請總商會履行兩事（甲）拆除電話（乙）請該會會員任有英日職務者限一星期内自行辭退通過（六）陸文中提議再電北京政府催請復電通過（七）由本會印發通告原文爲「五卅慘案全國憤慨本會已電催政府交涉積極進行靜候復電再行通告」議畢四時半散會「附商總聯合會請拆除電話函」逕啓者案據本日會議以電話問題未經滿意解决除業經實行拆除外自五卅慘案發生迄今其未往拆除等用戶摇而不答（西人用戶照常可以通電）安用此形式之電話機耶議决即日通告實行一律拆除在案相應函請貴會即日通告各團體各商號請各致函華洋德律風公司令其一律拆除以爲經濟絶交之一種表示事關我各路商界全體商人之公意希即查照至紉公誼并望先行示復尤爲盼禱　 
　　總工會規定辦事程序總工會以事務日繁特將内部組織重行分配辦法如下（一）本會以寳山里二號爲總辦事處總務科交際科會計科在總辦事處辦事以聯盛里六十五號爲分辦事處組織科宣傳科在分辦事處辦事以聯盛里七十一號爲職員寄宿舍俱樂部及飯廳（二）各科職務及辦事地點之分配（甲）總務科所有一切來往公文發欵分配庶務等項統歸總務科接洽辦理地點在總辦事所（丙）會計科所有一切收支統歸會計科辦理地點在總辦事處（丁）組織科所有工會一切組織事宜統歸組織科辦理地點在分辦事處（戊）宣傳科所有一切編輯日刋發印傳單發布新聞演講等統歸宣傳科辦理地點在分辦事處（三）會議（甲）本會代表大會在本會總辦事處大會場舉行（乙）本會職員會議及各科會議在分辦事處會協進行（四）本會委員會在總務科舉行 
[（五）軍隊昨日之行動]  
　　姜登選部抵滬續誌張學良軍長調姜登選部蘇皖魯剿匪軍第二路邢旅全部來滬保護滬埠安寗其第五團第二營（營長王多義）曁迫擊砲隊機關槍隊各兩連約一千五百人已於前晚八時一刻抵滬轉赴徐家匯駐防已紀昨報兹悉第二列掛車二十八輛於昨晨四時三十分抵北站計載邢旅五團第一第三兩營計步兵一千人由第二路司令邢士廉（隅三）親自督率來滬司令部及團部隨同來滬團長爲張興武（兼參謀長）副官長兼衛隊營營長爲金卓（納公）現司令部等暫駐北站花車中所有第一第三兩營步兵掛車二十五輛於昨晨六時十八分由原車轉赴滬西分駐梵王渡·徐家匯·兩站駐紥擔任該處治安聞梵王渡卸下之兵分駐於三涇廟等處徐家匯下車之兵分駐於山東福建兩會館内並聞今日南京車站尙有大隊繼續開拔來滬云 
　　姜部軍隊之駐紥地點姜登選軍到滬後由團副秦鳳標指揮分駐地點如下第二路第五團一營營長牛永和駐滬西法華鎭一二兩連駐該鎭積穀倉三四兩連駐觀音寺鎭威軍第二軍第十一梯團體二營步兵二連迫擊砲隊一連機關槍隊一連駐徐家匯東瑾記路順直會館第二路五團二營營長王多義駐天鑰橋路福建會館三營駐斜土路山東會館前夜所駐徐匯車站輜重隊一連昨已移至山東會館該軍隊昨係初到正在佈置一切極形忙碌營中所用檯凳物件均着當地圖保設法暫借彼處漕河涇保衛團徐家匯保衛團天主堂保衛團淞滬警察六區二分署上海縣警察四區等團警昨均一律武裝出防地方鎭靜秩序如常並聞姜部五團團長今日可到滬 
　　奉軍尙有一旅由馬廠來滬鎭威第二軍姜登選部軍隊一千餘人昨晨四時已開抵上海北站由原車轉赴徐家匯分組保護該處治安據交通界消息尙有兵車兩列計裝載官佐兵士一旅已由馬廠開拔滬寗路局已預放空車赴寗聽候應用 
　　開赴曹家渡之敎導隊昨又開回日前關赴曹家渡之東北陸軍敎導隊第二營第六八兩連昨又奉命開回業於昨晨（二十）九時零五分開抵上海北站其回來原因聞係張學良之意擬將該防區改派新近來滬姜登選部軍隊前往駐紥　 
　　奉軍分駐浦東中國新聞社云張學良軍長率學生軍來滬後對治安問題極爲注意除派一營駐曹家渡由王瑞華統率外并令派二營分駐浦東昨日業派副官察看住址聞定今日即行移駐云 
　　王棟來滬訓誡部下駐滬奉軍張宗昌部已陸續開出第三十一旅旅長王棟部下尙有一營留駐江灣兹以五卅案發生江灣昆連租界地方治安極爲重要王氏因於前日由鎭江來滬昨傳集部下訓誡略謂軍人以福國衛民爲天職際此外交緊急民憤激昻軍人舉動尤應特别愼重以後一切尙望以地方爲重而態度尤應力持鎭靜云云王氏訓話畢後即於昨晚搭車返鎭云 
[（六）張學良之接見賓客忙]  
　　昨日之謁見張學良者昨日張學良行轅往見者有意大利法比英諸領事唐繼堯代表焦子靜衆議員陳則民滬紳李味青保衛團副司令尹邨夫金陵大學代表張達南工會代表徐錫麟如臯代表方家珍及　武體育會青年會諸代表先後不下四十餘人姜登選所部邢士廉旅長昨亦報到新開來之步兵一團即歸邢旅長節制 
　　法國遠東艦司令謁張學良昨日（二十）上午十時許有法國遠東艦司令某君至閘北司令部謁見張軍長即由張氏延見暢談甚快並請張氏至其艦中參觀張面允於今日（二十一）前往一行云 
　　張學良定期演講本埠南洋大學國立自治學院等定於下星期五假陸家浜職工敎育館請張漢卿軍長演講講題爲「青年軍人與青年學生責任之異同」聞已接洽妥洽云 
[（七）官紳之言動]  
　　盧小嘉返寗盧小嘉日前偕同張學良軍長來滬襄辦五卅慘案兹因該案移歸北京辦理盧氏於昨晚（二十）乘坐夜快車返寗覆命 
　　邵瑞彭訪虞洽卿邵瑞彭君代表張作霖來滬慰問五卅案受傷者早誌本報昨日邵君赴上海總商會拜訪虞洽卿會長詳述張作霖對於滬案甚有關切之意旨虞君稱謝後將前提條件之宗旨及交涉經過之情形詳爲轉告請其代達 
　　褚輔成之談話杭州各公團推舉褚輔成君來滬調查五卅案以備與各方商議對付方法等情已誌昨報昨據往訪褚君之某君云褚君謂渠之意旨本主提出條件時應分三部辦法（一）將先决條件談妥後一方實行一方即開巿（二）將不受條約之拘束而能在滬解决者先行解决（三）將較爲重大各條在滬談定辦法然後移京實行則較便利現旣交涉停頓國民主張尤應一致以作外交後盾對於因此案失業之工人當力籌救濟方法以維生活云 
　　朱關監督昨日宴客江海關監督朱有濟昨午假縣公署宴請本埠各官塲及南北商會會長到者滬海道尹張壽鏞警察廳長常之英上海縣知事李祖夔稅務所長曹元度烟酒公賣局長吕斅亮交涉署科長楊筱堂及縣商會姚曹綬·顧履桂·等席間姚·顧兩君起稱·滬上慘案發生以來工商各界罷工罷巿一致援助迄今 
 
 

Page 10

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *多日交涉未成今自六國委員離滬之後謡言四起致地方頓成不安之象嗣由楊科長將交涉始末情形向在座諸人詳爲報告次常廳長起謂華界治安鄙人自當盡力維持應請姚顧諸君轉致商界毋稍顧慮安居營業可也直至三時許賓主盡歡而散 
[（八）救濟工人及罷工消息]  
　　外洋輪暫停赴港上海海員罷工以來近海綫内之英日商輪已十九阻滯惟外洋各商輪郵船尙得往來香港上海之間及前昨兩天浦東碼頭帮與貨駁船工停止轉運加入罷工後昨日由歐來滬之英商輪貨件已不能起卸上棧多原輪載到日本到滬者祗略有旅客上落昨日此間更得香港發來電報謂香港海員工人今已實行罷工歐美外商輪在中國各口岸經行者海員以港帮居多各該輪抵港勢必亦捲入此罷工漩渦故昨日滬上各外輪公司已議定停止赴港昨日美商某郵船由北美至滬原定今日赴香港者今已决議將香港航航路臨時取消勿往並將上海運港客貨及搭客即日實行停止　　浦江貨駁輪全停浦江貨駁輪及各輪公司之載客小火輪前日有一部份駁船工人罷工至昨已波及全部故昨日午後起黄浦江内祗有小杉板船行駛所有貨駁輪完全不見蹤跡惟中國駁船略有行駛江面也 
　　浦東煤棧小工一致罷工浦東董家渡日商菱華煤棧及華商義泰興煤棧共有扛棒小工一千餘人前日因得交涉停願消息當於是晚集議加入罷工自昨日起實行停止工作並派代表往吳家廳總工會接洽而老白渡日商同春福碼頭小工亦於昨日罷工聞義泰興棧主劉鴻生擬函致學生聯合會轉告工人上工以免雙方損失　　建議罷業工人築路之復函滬北工巡捐局前日准姜懷素君建議罷業工人興築環租界馬路定名五卅路以資紀念等情頗爲贊同昨特函復姜君云敬復者接展大函條陳罷工築路以資救濟而利交通具徵關懷時局注重巿政莫名欽佩但罷業工人終希望恢復原職能否擔任路工亦須研究除發交工程處核議具復相應函復即希查照 
　　陸傑夫對罷業工人修築沿租界道路之竟見道路月刋社編輯陸傑夫昨提出以罷業工人條築沿租界道路之意見書云五卅慘發生業逾兩旬解决之方尙無頭緒罷業工人已達二十餘萬與其靜坐示憤何如乘時實行偉大誌哀之工作較爲有益查滬英工部局十餘年來違反條約越界築路工程不輟奪我主權侵我國土雖迭經嚴抗交涉而彼不恤輿讑論一意孤行其蔑視華人已達極點前年道路協會總商會等法團曾提出修築沿租界馬路冀能杜彼蠶食之謀固我原有之土經江蘇省公署飭令上寳兩縣會同滬南北工巡捐局查勘設計在案只以欵鉅工大未克速辦而彼又延築數路國土日削痛恨彌深此次學生愛國運動反對越界築路列爲條件之一是沿租界道路一日不完成則英人越界築路之進行一日不停息憶前年香港海員於罷工期内戮力同心在廣州越秀山下修築海員路用誌紀念今滬上工人激於義憤一律罷工固足以寒敵人之心而示團結之力惟際此國事未定交涉未結之時應當百尺竿頭再進一步仿效香港海員罷工期内之義舉羣策羣力修築沿租界道路不特可爲「五卅」慘案留永久之紀念且可在未收回租界前制彼越界築路之進行抑能成全此次民衆運動之目標利便交通尤其餘事一旦成功經界顯明彼雖狡詞奪理亦無所逞其隂謀矣至關於募欵由濟安會總商會等任之監工職務由巿公所保衛團等任之測量設計由道路恊會與工程學會等任之事簡效宏時機不再各業工人旣能犧牲職務嚴抗彼人對此維護國土主權之事業必能當仁不讓樂於服役而留空前之神聖工作紀念也深望愛國之士研究實行俾理想得成實現爭榮國際萬古流芳民國幸甚國民幸甚陸傑夫 
[（九）關於憂國自殺之消息又有潘大受投海]  
　　潘大受憤激蹈海遠東通信社云滬上發生因慘案而自殺者已有數起昨日又有潘大受悲憤投海而死情事潘係浙江餘姚人年五十二歲家住海寗路熱河路口二百二十七號開容大煤炭行爲業其子夢辰在工部局會計科服務自五卅慘案發生後即棄職歸家大受爲慘案奔馳甚力本月十七下午三時尙在海寗路商界聯合會出席會議作慷慨激昻之演說蓋潘係海寗路商界聯合會之幹事也下午乘新江天輪船赴甬即在船上擬具家信一封囑令茶房周阿四將其行李及信札待船回滬時送至其家中茶房初不之疑後潘於是日十二點一刻外出投海而死其家人亦由郵局接得潘之遺囑函尙將信將疑迄至昨日（二十）下午一時茶房周阿四果將行李送來事遂證實家人悲傷萬分其子擬托友人設法代覓屍首但爲時已三日不知能免葬身魚腹否兹錄其遺囑如下憤慨已極爲國殉軀行年已過五十二不願再作亡國奴不願再與齷齪世界共之汝等毋爲我悲傷惟希汝等好自爲之我死亦瞑目矣所遺之衣物留存在房艙周老四處汝來取去可餘已另函告汝不贅此留夢辰知之 
　　按本館前日接有署名潘在受由甬郵寄之信函一封内稱僕留絶命遺書三則敬乞登入貴報藉作訃告親友死同生感等語當時以潘君不知何許人且事未徵實故未發表兹爲附錄如下「遺書一」滎陽是我本郡生長浙東餘姚世代寒儒相傳家庭大故突遭十齡先君見背無奈輟學改道歷寓坎坷幻境頗受艱苦辛勞事事功敗垂成屢屢被人譏笑册載萍飄任怨任勞經過各事董筆難描素姓梗直且不願沽名亦不爲譽釣親友累我者非獨朋儕恩我者不少拙志氣高傲妄想直冲雲霄焉知命運顚倒無成終老丁此齷齪社會環境層層逼繞逢事無無不感觸兼遭病魔纒擾困厄床褥半載悔當初不把此事丢了入山求道如盲人瞎馬亂衝亂跑到如今逢着這種惡世政府混亂豺狼當道攘權奪利閱牆爭鬥弄得小民不了惹起强鄰侵略視我政府如弁髦視我人民似芥草今日這條明日那條違背公理動輒强暴陽謂睦誼親善隂實吸我脂膏激起熱心志士血性同胞主持公理向他婉言勸導殊不知不反省退讓竟把殘暴當作了慚抱誣我同胞擾亂開槍慘殺無數愛國的同胞見之泣血聞之悲悼我欲援無槍砲我欲助無財鈔欲大聲疾呼奈病軀殘老睹此現角存之徒生悲憤莫如死之爲妙今與全國同胞鄕黨父老親戚朋僚家庭大小從此永别逕向海中一跳　死不願留此軀壳因生前未報劬勞行年五十過二非促亦弗謂夭未遂平生志願從此結束終了潘大受絶命詞「遺書二」善潔内助永别光復後常言時局混亂大亂必將至社會齷齪人民必遭殃今果驗矣慘乎慘乎十年前欲卸仔肩不與惡世共奈兒幼女穉未達目的追悔何及内亂未寗慘案驟起旬日以還天天見報端發表慘狀鐵石也酸心悲憤交集强邦無公理弱國無外交已成慣例交涉焉有良善之結果旦不思食夕不思寢殘老病軀何力能爲憤從悲生死由憤逼汝知之後勿爲我痛勿爲我怨勿爲巾幗態須存丈夫氣國將不保家將安有况汝洞明時I 
[投海死者潘大受遺像] I 
　　勢貫徹佛理佛所云者四大皆空是也後事趕將住屋託戚友召頂費抵房金將器具一切變賣結速門庭幼女鬻之贈之但求不輟學爲目的兆兒促其從戎報國使其無回顧之憂汝最上亦以身殉世免受世界痛苦如欲苟延莫如遁入空門之爲愈余而今已矣以上所述是也否也我無定論之權悉聽尊裁受永訣通知「遺書三」效公督理鈞鑒溯自辛亥年大受在光復軍李徵老麾　下任人事科科長時得識荆州欽仰德行道誼不啻爲今人中之古人未嘗不喞焉慕之不獲執鞭隨鐙爲恨嗣蒙徵老改委掌印官大受辭職脫離仍伏櫪商界十年來天各一方未通問候帥節南征北剿削平内亂攻必克戰必勝坐鎭東南榮膺　督理未能爲之賀今賀公之期至矣國家不幸猶有幸矣幸我公爲國家下城扞外衛内此次五卅慘案全爲日本紗廠慘殺華工顧正紅莘莘學子純出愛國熱忱毫無軌外行動往南京路一帶演說竟被野蠻英捕違背公法公理開槍射擊連放四十餘槍殘殺同胞二十餘人其時人衆一聞槍聲拚命奔逃故彈從前入者爲多數一次不足逞其威次日復加讐殺繼被害者又數十人睹此空前之大慘案全國同悲普天皆憤迨彼方不知反省猶變本加厲南京路一帶武裝商團水陸戰隊林立密佈砲車機關槍如臨大敵强鄰有何公理弱國本無外交政府雖派大員交涉决無美滿結果惟賴我公領虎威之將率得勝之軍與張雨帥馮煥帥取一致行動聯絡浙江孫督理蠲棄前嫌速請吳將軍敦修舊好同對英日端賴諸公爲前提人民爲後盾庶達最後勝利之目的而四萬萬同胞爲國慶爲公賀斯其時矣大受風燭草霜無以爲能祗有以身殉之血涙已枮握管無文肅此即希速進並頌勛安潘大受叩上 
　　劉光權喪葬事務所通告劉光權烈士喪葬事務所昨致公團學校官署等公函云敬啓者本埠慘劇迭演舉國同憤劉烈士鑒於風潮之日益擴大交涉之無稍進步國勢之不振可危民奪之淪亡無日於日義憤塡膺蹈海自盡冀以一死促國人之覺悟救垂死之人心讀其致全國父老絶命書有曰槍斃巿民即滅吾種族之試驗禁人愛國即瓜分我國之先聲可想見其憂時愛國之心理其深痛沈微已進於極點也吾人對於劉君之嘉言遺行而於世道人心有絶大關係認爲有闡揚宣傳之必要爰成立劉烈士喪葬事務所并籌備身後一切事宜擬訂期召集各團體聯席會議討論追悼及處置遺骸種種各問題夙仰貴團體義聲素著對於此舉應表同情倘蒙賜以宏詞不拘悼輓誄銘請於五日内惠寄北京路顧家弄揚州同鄕會内附設劉烈士喪葬事務所一俟訂有會期再行專函奉告 
　　議建應銀壽銅像楊樹浦以學敎員應銀壽君憂國蹈海曾疊誌本報兹悉該校以應君之屍打撈十餘日仍無着落現想必已葬魚腹建墓難事恐湮没故擬鑄銅像現已着手集資擇地矣兹錄其追悼會籌備處通告云（上略）爲國家事視死如歸烏可以任其湮没而不彰現設追悼會籌備處於本埠楊樹浦公學凡國内外崇義慕俠之志士及各工會工團各大中學校商會商聯會地方機關等如惠誄詞輓聯等請直寄上海楊樹浦公學一俟籌足經費即擇華界開會討論鑄像地點特此通告 
[（十）浦東又有慘死者]  
　　浦東又發生慘劇東南通信社云昨日下午三時上海總工會浦東第三辦事處派遣工人六十餘人前往勸該處三井洋行工人罷工適爲該行日人所見向前干涉與工人發生衝突日人即行開放手槍當場擊斃華工一名傷多名各工見開槍即行奔逃嗣後由該處第三警署解署長派警調查肇事情由再行核辦被擊斃之工人屍首至午後六七時尙在該廠門首云 
[（十一）文電與主張]  
　　工商學聯合會對於交涉破裂宣言五卅慘案發生以來吾上海巿民激於義憤罷巿罷工罷課以抗强權百餘萬商民學生工人奮起力爭僉以日人慘殺工人摧殘工會於前英工部局又槍殺和平演講之學生於後奴視同胞施行屠殺不受中國法律之制裁純以横暴武力相加國何以立民何以生故工商學聯合委員會代表上海罷巿罷工罷課之巿民提出最低要求十七條促政府嚴重交涉决以犧牲罷業以待不意政府特派員删棄撤退英日駐華海陸軍取消領事裁判權承認工會等條件不與提出先自示弱讓步而六國委員更堅持工部局不負行兇責任藉口收回會審公廨承認華人在租界上之一切政治等要求不與本案相涉拒絶討論反以租界當局之慘殺案責吾國無維持治安之力竟爾决絶以去交涉以此破裂横暴之情昭然顯露吾人苟無長久堅寺之方法與努力奮鬥之决心則政府庸弱外人强暴失敗可以預見將來宰割由人終爲魚肉奴屬之痛不待亡國國人當速一致團結對英日宣佈國民絶交務使屈服還吾自由而後止 
　　團結之法端在組織集中各地商工學農各界嚴密組織再相聯合一致指揮指臂相應如此庶堅壁清野以爲久計國民絶交之義則有二端一則經濟絶交與英日兩國斷絶金融貿易等關係一則工作絶交凡爲英日人傭工者不論其在工廠在家庭在機關企業公司洋行等處一槪罷業此二事若能行之全國始終不懈復有集中之組織指揮而資助則英日兩國人之在華者當能起促其政府之覺悟中國國民亦有以自見其爭解放之决心與團結之能力也吾上海巿民身受壓迫當誓死以爭已决定即日實行爲天下先願國人一致響應努力奮鬥不達吾人最低條件之目的不止家國存亡在此一舉人權保障實利賴之上海工商學聯合會代表罷巿罷工罷課曁一切巿民二百萬人謹此宣言 
　　各洋行華經理通函敬啓者兩上蕪詞諒邀察閱今接總商會來函藉詞展緩（函稿另錄）查鄙人等奔走數日商懇美國商會會長番氓君轉商和明商會會長白羅克司寗司君召集各國商會及中國總商會各派代表聯席會議乘此絶好機會可以提出公允之主張迪總商會不知如何竟至無形打銷（中略）若照和明商會召集會議對於商界部分總可爭收幾分權利較之無條件開巿孰得孰失無待言矣用將總商會覆函錄奉諸希鑒核爲荷專此敬頌公綏兹將總商會覆各洋行華經理函錄後逕啓者接奉台函并附抄和明商會會長十七日致諸君函議由敝會委派代表開會對於現時罷巿情形作非正式之討論敝會同人對於此項舉行聯席會議之提議足以表示中外友誼之高尙宗旨毋任欽感惟觀於現時局勢之新發展與本埠交涉恊　商之停顿竊以爲舉行會議尙非其時現狀如此似以展緩爲宜特此奉復順頌公綏上海總商會虞和德啓 
　　余日章博士致各界公函余日章博士昨函各界云自五卅慘劇發生以來多數人所耿耿不忘者即本案最後得如何解决之一問題一般人所提出之條件與意見固已騰報章乃時逾三星期雖議論紛如而解决之望仍遥無可期與當初無異此則深可焦慮者也長此因循遷延决非中西各界人士之福此固不待智者而後知之矣吾人誠欲講求解决本案之道乎按照普通心理對於巡捕之盡職維持租界之秩序與安寗並無絲毫之反對所不能釋然者巡捕對於手無寸鐵这窺生所用方法是否適當之問題耳上海工部局與吾人意見之不同亦即在此一點然則吾人將如何解除雙　方對於此點之疑慮而進求公正光明之解决法乎倘工部局而極端持一不以爲錯之態度以爲無須根究眞相解釋原委始終惟知假維持法律與秩序之名而繼續虐殺武力示威或僅利用外交度上作討論價還價無聊的交涉或以撫卹名義出若干金錢以相敷衍則本案决無解决之可能反之使吾國人方面僅知延長罷巿或僅繼作慷慨激昻之宣傳在上海及其他各地開會演說通電表示提出種種條件或繼續作「愛國的自殺」乃至僅知實行無抵抗及不合作主義本案亦决不能得美滿之解决欲使本案有正當美滿之解决吾人當立即進求其積極的根本的方法此稍有思想者皆能見之國中不乏明達之士鄙人不辭　陋敢爲如左之提議以期共同商榷自五卅慘劇發生後之第二日（即六月一日）吾人曾提議由聲望素孚公正無私之中美英三國人士合組滬案調查委員會審查事實之眞相以求公道之解决同月六日吾人又誠懇致函工部局請求從速組織此項委員會以資澈底調查當北京政府特派員抵滬之初吾人又斤斤作同様之請求力持澈底無偏之調查爲判斷曲直擁護公道之基礎今者不幸交涉停頓前途茫茫試問果尙有解决本案之一線生機乎吾以爲若非雙方俱得滿意無論如何解决終不能謂爲圓滿欲使雙方滿意必須發現雙方俱難置辯之事實須知發現本案事實眞相不但吾國人士所歡迎亦當爲工部局所樂爲迨事實旣明雙方當能本之以决定辦法而不能有所諉卸顧欲得事實倘無特設之調查委員又奚能達到　乎根據以上觀察竊謂今日要圖仍在從速組織滬案特别調查委員會澈底調查經過事實并其近因與遠因公布於世界將來一切判定俱根據於此雙方承認不容更有閒言如是之解决方能稱爲圓滿至此特别委員會欲求其從速成立不如由中英兩國當局會合推舉所推舉之人必須正直無私主持公道而且才識優長具有無畏精神以全體人民之最大利益爲念者使之擔任此項委員同時中英兩方亦可邀請其他各國宅心公正人士加入則更有裨助也總之際此不幸之時局中吾人應思今日所身受之重大苦痛所作無補實際之重大犧牲以及將因此引起之遠東乃至全世界之危機將予國際友誼以絶大之打擊此種慘酷之結果吾人寗不願速求解免乎如使因循坐誤勢將延長當前之危局甚至不可收拾反之若能於極短期間内清查一切事實必能使此種危局早日終止上文所舉根本的建設計劃雖其事似較困難而收效實大深願各界明達之士對此提議詳加考慮加以糾正倘以爲是今日唯一挽救之方則請盡力主張積極提倡務使尅期實現一髮千鈞稍縱即逝願國人注意焉 
　　交涉員復方菊影函方菊影醫生因五卅受傷人之創口問題迭函交涉員陳述意見十二日第三次函對於證人供詞尤論列綦詳昨日交涉員復函云逕復者接展大函關於受傷人創口之辨别及證人語涉模棱各節持論精至深欽佩又執事前函所言請由各國公正醫生驗察傷口攝影爲憑一端尤爲精到之論除特别注意并儘力交涉以副雅意外率復即頌台祺許沅啓六月十九日 
　　道路恊會函請伶界演劇助振中華全國道路協會以五卅慘案發生後滬上罷工工人已達二十餘萬苟無充分之接濟殊難持久特託演講部董事歐陽予倩商請伶界聯合會聯絡各舞台新舊戲界鉅子義務排演時事新劇所得劵資悉助罷工羣衆函錄如下敬啓者五卅慘案全國人士義憤塡膺本其油然愛國之念一致主張毅力堅持罷工罷巿藉示抵抗足見人心未死挽救可期惟各界工人多係苦力之輩平時手胼足胝已屬勉强支持一旦輟業生計維艱仰事俯蓄之資無所從出衣食之費無所由來全仗各省界熱心士女源源補助始克有濟惟人數浩繁籌募不易杯水車薪萬難久持特託本會演講部董事歐陽予倩君面致貴會同仁愛國情殷匡濟念切凡百振災均荷純盡義務况五卅慘案關係國權民命人道公理激成世界憤一致表示援助貴會當仁不讓務祈特編慘案新劇邀同各台戲界巨子串演數日所收票資悉數交儲銀行並由貴會派員監察分給罷工羣衆務務期點滴歸公藉酬厚誼予倩董事到時請賜接洽早日開會决議示復至感至禱 
　　工商研究會請紗廠儘量出貨中華工商研究會昨致函上海華商紗廠聯合會云逕啓者昨據本埠各國貨布廠報告以現在國貨日臻發達所有原料深慮供不敷求如紗廠所出之六十支·四十支·三十二支·均爲此時巿上暢銷之品而三者尤以四十支·三十二支·銷路爲尤巨未使或有缺乏云云事關及時推銷國貨以上呼項支數深盼貴聯合會轉致各紗廠體念時艱務必　法　量出貨以資各布廠努力工作至紉公誼云云 
　　東北城商聯會致馮煥章電東北城商業聯合會昨電馮玉祥云張家口馮煥章將軍鈞鑒慨自滬埠英租界發生英捕槍殺同胞以來舉國憤慨工商學界雖處罷業期内但爲尊重人格計故無越軌暴動靜待樽俎之折衝冀獲公理之勝利詎知六國委員始則虚相委蛇終則掉首拒絶考其辯論言詞非惟毫無公理抑亦全無價值任意輕侮非可言喻敬讀執事通電具見熱心愛國足爲河山生色今者交涉停頓希望縹渺國民呼籲力竭聲嘶此時正我公前驅之日也蓋紙上談兵豈是討逆之檄徒手交涉安足奪彼之魄哉萬祈鈞座實行始志勿渝初衷雪歷年屈伏之奇恥建千秋莫大之偉業國家幸甚人民幸甚上海東北城商業聯合會全體職員同叩馬 
[尙有本埠新聞轉入後頁]  
 
 

Page 11

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *本埠新聞二 
　　廣東工界同志會之勸告全國同胞均鑒五卅慘案罷工已屆二旬外交仍無具體辦法長此遷延以我工界處境爲最苦但今日竟能忍痛堅持以待解决實出外人意料蓋外人正欲利用外交延緩以激成我國人之暴動彼得藉口有意排外旣可要求歐美列强援助又可以打銷滬案慘殺罪名立心誠險矣今我工界已一致明白靜待世界公斷仍望各界同胞幸毋過激至墮外人術中苦切陳詞尙希諒解 
　　上海染織布廠公會之通告時至今日莫不知振興實業提倡國貨爲救亡要策然空言無補實際要在知而能行吾同業諸公以布廠謀生振興提倡責無旁貸但查同業中熱心愛國樂用國布者有之然購置洋貨以爲美觀者亦頗不乏人反將廠布擯棄試問諸公自身尙不能提倡樂用將何以謀人言念及此能無扼腕爰於本月七日召集同業開會議决自今而後吾業同人須一律棄絶洋貨而用廠布以身作則藉爲社會表率并須負轉輾勸導之責俾喚起萬衆一心共用廠布則利源之挽回彼之經濟自漸涸竭庶有望矣本會特專派調查員隨時查察如同人有仍以洋貨製新衣者當與衆共棄之外侮日甚國勢日衰務希諸公從速猛省共起圖之是盼上海染織布廠公會謹啓 
　　絲繭女工會致段執政電此次南京路發生英捕槍殺學生巿民慘劇近因雖起於日商紗廠虐殺華工遠因實基於一切不平等條約彼自詡爲文明國人者向有賤視吾人生命之惡習致釀成全國騷然之影象吾國所提出之十三條若不堅持到底不獨民怨難平恐國權從此墮落大勢去矣爲特不揣暖昧仰懇執政乾綱獨斷飭下外交部及察曾鄭許各交涉員勿畏難勿遷就或要求公使另委負責專員來滬續開談判或由外交部在京與英公使交涉務以國權民命爲重達到完全勝利而後已臨呈曷勝迫切屏營之至 
[（十二）各團體開會訊]  
　　國貨宣導會之組織昨有宋士驤等特集同志組織中華國貨宣導會由王劉二君君撰定簡章當場公推宋士驤爲籌備主任并經宋慨認此次開辦費用如將來經費不敷仍願資助聞已租定海寗路口B字二十五號四樓洋房爲會所 
　　外交後援會之議决案各團體外交後援會昨經議决各案如下（一）推吕素蟾洪鼎赴總商會接洽接濟工人欵項事宜（二）推陳鐘熊謹修赴總商會詢問開巿案之結果（三）推熊謹修洪鼎與大世界院主接洽游藝會事（四）推史國英馬邦本訪蔡曾鄭許諸交涉員之主張（五）推徐翰片起草一切重要文牘 
　　滬寗紹漆公所之會議滬寗紹漆業公所同人對於五卅慘案罷巿問題特於昨午後兩時假座盆湯弄瀛園樓上開緊急會議到者有趙泳信馬愼昌王生記杜悅來等六十餘人當由文牘閔醒初代表發言略稱自五卅慘案發生後租界商店一律罷巿迄今已地兩週吾漆業雖係工藝營　生然同是國民同此憤慨自當與衆商家取一致行動靜候圓滿解决再行復業乃惡耗傳來雙方交涉頓然中止則吾同業開巿之期尙難預料轉瞬端節將屆所該油漆上項賬欵即在資本充裕信用卓著者尙恐以金融停頓期中乏維持能力况吾業大多數資微力薄愛此鉅大犧牲其恐慌竭蹶情形較他業爲甚所以端節結賬之期議與各界同一主張展緩至五月底或六月初實行至本月份應繳房租或請房東體恤工友困難决從寛減讓或緩期收取之處務祈蒞會諸公切實討論以便遵行旋經各同業磋商良久以本屆端節結賬准與各路商界聯合會議决案一致辦理至房租一層亦當與各馬路新組之上海房客聯合會將來取同一態度並議訂期續開大會邀請樓連兩董事長蒞臨以便提議種種重大問題時已鐘鳴六下遂宣告散會 
[（十三）學界昨日情况]  
　　學生會法律委員會昨日之進行上海學生總會法律委員會自成立以來已及半月其進行事項如（一）辦理會審公廨五卅立一被拘案件（二）調查慘案事實（三）調查死傷者之情形（四）搜集死傷證物及證人（五）辦理覆驗屍體（六）訪問法律家法醫學家徵詢其主張以及搜集各界關於法律上之意見（七）編輯五卅血案錄現各事已次第辦理完竣該會將暫時作一結束昨日下午二時该會開第十次執行會議到者有孫祖基唐豪黄扆言侯健民楊兆龍劉懷仁王奉孫陸士傑等所討論各事即爲結束一切並準備發刋五卅血案實錄又以後關於學生會法律事宜仍由該會繼續辦理云 
　　約翰離校學生善後會消息約翰離校學生善後委員會昨日消息如下（一）籌備建築新校委員會書記朱士嘉昨日通函各委員定於二十二日下午二時假省敎育會開第三次會議（二）蕪湖支部子定勛來函介紹各離校高級學生加入新大學一年級免受考試（三）委員會長許體剛請假三日已由蘇返滬銷假視事（四）會中近來收到學生家長同門會會友及敎育界份子函件均表示贊助建設新校並允代募捐欵（五）昨日委賆會議决（甲）每日上午十一時正副委員長與各部部長當開常會一次討論各項事務（乙）每日會所當有值日一人由正副委員長與各部部長輪流擔任（六）轉學東南附中事已謂正式答復原函如下「附中向例不收轉學生除附小保送外新生入校均須經過入學考試兹以此次約翰學生因愛國運動忍痛退學特派代表來校請求轉學校中准予通融暫行辦法兩種如左（甲）增設特别班（一）有同年級程度三十人以上之請求經審查准許後得特開一班每班以五十人爲限至多開二班（二）課程待遇畢業與正式生同惟不得保送東南大學（三）收費學費每學期初中三十元高中四十元圖書及講義費三元離費一元損失費兩元餘還缺找選讀理科者另加實驗費膳宿自理（乙）招收挿班生時每級特增名額四名 
　　滬江大學已放暑假滬江大學業已結放暑假該校以放假後同學均返故里故代表不能出席學生聯合會已去函聲明在假期中該校於上海學生聯合會不能負責至於各同學回家後皆願向民間作宣傳工夫務使力爭公理以盡國民之天責 
　　南洋大學消息該校學生會以暑假在即故已舉出暑假留校辦事三十餘人聞分總務·文牘·會計·出版·募捐庶務·調查·等七股辦事 
　　昌世中學滬案後援會演劇籌欵虹口狄思威路昌世中學滬案後援會鑒於五卅慘案罷業工人甚多亟待各界協助特於昨日下午三時在該校服務廳由該校社會科新劇團表演新劇當仁不讓入座劵分一元半元來賓四百餘人由侯雲卿主席計得劵資三百餘元聞今日下午仍擬續演冀集成鉅欵救濟工人云 
　　寗波旅滬學會開會紀寗波旅滬學會昨日下午三時開緊急會議到者二百餘人汪滔主席首先宣讀各界來函畢次討論各案議决如下（一）中華海員工業聯合會來函大致謂該會海員工人自罷工後人數已在三千人以上深恐滋生事端囑本會派員按日赴海員寄宿處如四明公所等各地宣講五卅慘劇經過情形及歷代愛國史等公决推派汪北平張傳疇錢季寅胡岩史久震等逐日前往演講並由本會分送各種白話傳單及小册子等（二）租界内被封各构之甬籍學生因無處寄宿由會員介紹至本會者日多原有會舍不敷容納公决臨時租借閘北西虬江路民房兩幢作爲寄宿舍（三）五卅慘劇同鄕之被害者有鄔金華陳興發傅文興及受傷之陳富才投江之應銀壽等由本會發起追悼會並派員赴各家屬慰問同時並致函寗波旅滬同鄕會及同鄕團體徵求同意（四）致函寗波各公團請求一致援助旅滬同鄕工人及學生等（五）徵求此次被害同鄕照片及傷單彙印後分送各同鄕及本會法律顧問以便將來交涉時作證議决散會 
　　學生會查獲冒充募捐上海學生聯合會連日接到報告有人冒充學生在外募捐情事學生會以關係名譽信用甚大特派調查員四出嚴密調查以免奸人假公濟私前日又得報告謂法租界公館馬路興昌里某號門牌亭子間樓上有年輕婦女於晚間劈募捐之竹筒云云當由學生會派調查員查明即於前晚報告法捕房將捐簿竹筒吊入捕房候究 
[（十）（四）公共租界撤防訊]  
　　公共租界將撤防之外訊大晚報云目下雖猶未見當道命令但聞公共租界内防守隊伍將有大部份撤退商團亦將撤防不過仍當命其準備隨時召集以備萬一至保護各重要事業如自來水電氣等廠之隊伍仍將留防俟可以切實保證安全時再行撤退云 
[（十）（五）警界之注意治安]  
　　警廳飭屬維護治安淞滬警察廳長常芝英前日召集所屬各區警察署署長到廳特開會議大旨以現在五卅慘案發生以來租界商店工商界均罷巿罷工學界罷課靜待交涉迄今尙未解决當此地方多故難免不有外來奸徒勾結土著流氓肆行不法查保衛地方爲警察天職各宜在轄境以内日夜加班巡邏以免盜匪潛踪而維地方安寗務各注意等因各署長退回後即召集各該管分駐所署員特開會議表示奉廳長面諭對於華界地方宜謹愼防護云云南巿第一區米署長於昨日上午十一時特召一二三分駐所署員劉德之楊筱亭馬述援來署討論良久擬定加班巡邏勤愼加防以維公安辦法並傳諭各棚長警於勤務時間遇有外人經過内地宜妥爲注意所有境内敎堂敎産亟待調查明確以便隨時保護 
[（十六）關於輸捐之消息]  
　　節省筵責移助工人南京路商聯會會員老九章綢緞莊早有二百元助入閘北總工會兹該莊同人復節省端陽筵資一百元送至南京路商聯會移助救濟工人之需該會因即設法提倡請各界節口食之費作補救之計云 
　　各界消息「上海總商會致謝津浦鐵路局捐欵電」津浦唐玉兩局長孫處長鑒元電悉滬工輟業承諸公惠助鉅欵俾資救卹豈獨該工人日用無虞並足爲滬巿民外交後盾熱誠高義同深感佩该欵業於删日匯到容即妥爲散放上海總商會銑「安迪生電料公司函送捐欵」總商會五卅經濟委員會諸位先生公鑒五卅慘變同人等認爲滅絶人道辱及國家曾停工三天以誌哀悼維是交涉旬餘尚無眉目六國委員團避重就輕千方掩飾今則已入停頓遷延時日受痛更深即吾上海工界而論罷業至二十萬餘人或激於義憤或痛於壓迫其熱誠忠懇志趣可嘉惟誰無家庭赡養何恃同人等有鑒於此集合汗血之資約計三百元除已收大洋一百十四元小洋二百十五角特遣代表奉上乞貴會撥交救濟機關分給罷工工人外餘俟收齊當連捐戶名單一同奉政敬乞掣付手條是荷安迪生中國電料公司職工同啓「雲飛汽車公司」法租界環龍路雲飛汽車公司於今日上午由盛燮圭周甫堂鄭秉鈞袁敦和陳漢珍等諸君發起募欵救濟工人當向同事各人開捐計募得大洋一百四十四元小洋四百六十四角銅元五十二枚至午後公推周君甫堂將所捐之欵並捐册等送至臨時濟安會懇託該會代發罷工工人云云「新場鎭商界節筵助捐」浦東新塲鎭工商聯合會日前由同昇木行同人提議將端節筵資移助此次罷工工友當即派員向各商號勸導惟該鎭商號不多且聞有無此節例所以祇集得百元之數將交由上海總商會轉發云「東區藥業同人」滬南東區商業聯合會會員董伯偉向藥業同人募到援助罷業工人救濟捐洋四十元於昨日提交該聯合會請彙交學生會轉給工人云「南京路同春堂」英租界南京路同春堂藥號經理孫文安對於此次五卅慘案異常憤激每遇同業及親友人等無不多方演講經濟絶交必須堅持到底並將本店端陽節之筵席費洋五十元移助罷巿中之失業工人聊盡國民一份子之天職又聞孫君擬勸告同業各將端節筵資撥作救濟工人之用云「愛克界商聯會」愛克界三路商界聯合會日昨募捐救濟罷工工人計收到捐欵如下裕生二十元遠業十五元匯通協盛各十元通益瑞泰恒興成同和利興源遠捷運悅來同發陸稿荐協豐祥宋士驤曾漢章常雲恒常春恒各五元朱和康錦華鄭源升湧利泰成大各三元安大天壽固華信盛萬昌祥新和康仁昌長豐復興昌亦濟張恒德恒成泰同興北昌記良香齋西公盛同興載新翁大盛源豐泰馬洽盛益康協慶匯和廣豐德餘祥安泰四達公益鼎通華豐蘇恒茂萬泰昌永豐昌朱義隆興義樓寅昌愼昌張宅各二元謝陞昌德茂張德興鼎康潘燕棠郭宏文周桂山沈阿雪義昌趙新昌李太太陳福記陸稿荐裕大昌劉太太孫林富順興園元豐魏文德萬永順興復盛陳萬興孟順興寳泰瑞大張萬順源茂包同興信裕曹隆興鑫榮詳坤記通記喬記萬興福祥興金阿明永裕昌正豐泰有記奚生泰受有天老虎灶萬利高恊興益昌費乾元聚豐其昌如意齋裕昌隆廣德記裕記同生萬興永恒泰劉彙記正豐永華義泰萬成和昌顧荐頭榮德萬源國大盈豐恒大鑫利肇興公興義亞淵同興祥順大興隆居春記永源齋森康順興館順來亨大匯利協興公亘記通達陳宅敎育同興德順居萬興德利章順寳昇成義興敬記新發園祥泰益興協和恒永興劉順昌各一元統計募得連小洋三百三十六元以後續誌「三林塘商界救國團」浦東三林塘鎭商界救國團於閏四月二十一日假座本鎭三林學校開游藝會籌資除商界捐助外得學界敎職員及學生贊助共洋四十二元八角現由發起人凑成五十元業已解呈上海學生聯合會以作援助失業工人之需 
　　各學校消息「縣立敬業學校」上海城内老學前敬業學校敎職員及學生自五卅慘案發生後當即組織宣傳部四出分發傳單盡力宣講并以失業工人急待救濟特組織募捐委員會業由敎職員及學生自己捐集大洋一百二十六元小洋七百零七角錢二十五千零三十文又向外界捐得大洋一百六十元小洋三千六百八十角錢一百五十七千九百三十文合計大洋二百八十六元小洋四千三百八十七角錢一百八十二千九百六十文除將學生聯合會所發捐册募寫之數送交該該會外其餘悉數彙送上海臨時濟安會散給失業工人云「閘北敎養公學」該校學生會對於此次滬上慘案除出發向虬寳各路演講外並由學生向家屬親友等處募捐援助工人前日已將所收大洋十四元小洋二百八十角送交總工會矣「旅滬廣東崇德女校學生會」該會自罷課後各會員均依時到會聚集討論後即由各敎職員擔任演講約十時許乃各從事手工預備出外售賣且自十四日起至二十一日止將年來例有之成績會改爲售物會冀爲間接之經濟援助並由各會員盡力捐助約得欵二百餘元已於日昨（十八日）分送臨時濟安會及學生總會知無大補於事不過各盡心力而已「東南兩級學校」法界茄勒路東南兩級學校對於五卅慘案悲憤同深前由該校學生自動組織演講隊募捐隊已於日昨携大洋約百元交與學生會轉給工人聞尙有一部份仍在分發油印傳單赴各地演講「愛國女校」愛國女校學生自五卅慘案發生後中學科學生季德芬陳任箴孟志一等即由該校學生會派往常熟江隂等處宣傳及募捐得各地熱心人士之贊助聞共捐得洋三百五十元以上已由常熟中國銀行匯來該校前後所募捐欵已達八百數十元又聞江北方面該校學生亦將有鉅欵匯申云「清江浦省立第三農校」汪蘇省立三農校長沈仁前日託交通銀行匯欵一百五十元并函省敎育會飭送學生會兹將該函照錄於次謹啓者此次南京路慘劇凡有血氣之倫莫不憤懣塡胸激昻慷慨敝校學生亦於日前游行演說以表愛國熱忱并於校外募到銀一百五十元由交通銀行匯上即請飭送學生會賑救工人至深盼禱以後如再有捐欵當再續匪云云該會收到後即送由學生會散放矣「普惠義務學校」西門冬青園路普惠義務學校自五卅慘案發生後敎員學生悲憤異常除電請當道嚴重交涉外尤念數十萬罷業工人無衣無食飢餓堪憐乃請校長姜君夢熊向學生聯合會領取捐册學生分四五隊向各處勸募現已募得百餘元由校送交上海學生聯合會轉交矣「道南學校」海寗路道南學校近日又由校内外募得大洋二十五元小洋三百十五角業已解送前途　助失業工人 
　　虹口本立女學募捐訊虹口本立女學敎職員對於失業工人作經濟的援助擬分隊出發募捐旋因學生年幼恐難勝任特由敎員柯子佩陳才俊二君親向學生家屬勸募不過一日竟得大洋十四元小洋九十八角銅元四千五百文業由陳柯二君送交總工會接濟罷工工人 
　　共和影戲院擔任影戲助捐學生會善後科報告西門共和影戲院由華人獨資創辦此次滬案發生後該公司即致函本會願擔任義務影戲全天選取中國最良影片所有劵資完全援助工人之用當由交際部接洽妥當昨日善後科葛建時前往該公司商定（一）除選取中國最良影片外並加演友聯影片公司出品五卅慘案滬潮該片第一套長二千四百尺關於此次死傷及南京路戒嚴體育塲出發大遊行等情形盡行攝入（二）日期暫定於下星期六云 
[（十）（七）其他雜訊]  
　　縣公署之布告上海縣知事公署昨發布告云爲布告事本年六月十六日奉省長鄭咸電開本省各鎭守使各道尹警務處各警廳各縣知事覽頃奉臨時執政文電開此次滬變猝起全國人民基於愛國之誠同深悲憤政府據理抗爭期伸正義與民衆心理相同惟此案未經解决以前全國各界於一切集會運動不得逾越正軌貽人口實如有發生暴動擾及治安情事應由各該省長官嚴切治止以維秩序所有外人生命財産尤應按照約章負責保護勿稍疏虞等因奉此除分電外仰即分别咨行省長鄭咸印等因奉此除分别轉致外合行布告仰商民諸色人等一體遵照特此布告　　洋務公會解散勸導隊之令知上寳兩縣閘北保衛團昨通令所屬各支團云案據洋務職業公會函稱敝會前曾組織勸導隊四出調查食品事爲實行經濟絶交曾蒙貴團保護至深感激無如該勸導員中人品不齊間有敗類在外作贓私行爲實於敝會名譽大有妨碍敝會自即日起决議解散勸導隊免擾事端爲此函請察核並希轉飭各支團知照嗣後如有借敝會名義在外兜擾食品槪與敝會無涉專此函請查照辦理等情據此除分行外合行令仰該支團即便知照 
[公廨訊結日紗廠工潮案]  
　　陸襄讞之判詞（續昨） 
　　顧正鴻被日商紗廠日人槍殺之日捕房所拘之其餘工人迭經公共公廨開審業於前日分别判决陸襄讞判詞之上半叚已誌昨報兹續錄下半叚之判詞於下 
　　且鳴警笛招集工人演說嗾令放火焚燬廠房然一經詰問又謂不能確實指明按捕房方面旣别無他項證據證明被告等犯罪情形本公堂自應根據各被告等陳述之供辭分别裁判以免偏頗據被告徐書林王明左萬開元等三人供稱供職日本内外棉第五東廠肇事時並未在場因恐第五東廠工人與他廠工人連合滋事受日本工頭津田囑託向第五東廠工人演說勸告致被悞拘捕房方面旣無反證證明此項供辭之虚僞本公堂自應認爲確實可信被告徐書林王明左萬開元三人應宣告無罪即行開釋被告王小龍丁阿三周老三高阿二胡佩亮等或供係第五廠工人或供係同興紗廠工人或供因日工完畢路經肇事地點致被擊傷誤遭拘捕或供進廠時即被擊傷誤被拘捕或供途中見親友受傷護送至本公堂轉送至醫院致被拘捕查以上各被告雖供詞不一然均有辯護理由本公堂均認爲犯罪證據不充分一律註銷開釋至徐阿炳周阿大伍阿四王福金四被告均係第七廠夜工工人且均供稱進廠其起衅原因由於索取半數工資本公堂認被告等取工資時未能採取和平方法殊屬錯誤惟當時人數衆多首魁究係何人不能證明此四被告旣均承認在場除損毁物件及妨害公務罪註銷外應照新 
 
 

Page 12

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *刑律第一百六十四條第二項處斷各　洋四十元無力各押滿四十天 
[華僑聯合會董幹聯席會紀]  
　　華僑聯合會昨日下午三時在老靶子路總會開董幹事聯席會議到會者如朱遐九曹讓之史國英卓武初潘松林童一雲等三十八人正副會長李登輝陳炳謙均因事未到由總幹事朱遐九主席首由該會出席上海各團體外交後援會總代表史國英報告外交後援會成立以來之經過情形次議决事项（一）主席宣讀本會赴京總代表許冀公代電報告以僑務事向政府請願之經過情形决覆電嘉許（二）史國英提議本會應另行建築宏敝之會所以容納多數之會員討論結果着朱遐九卓武初曹讓之史國英會同正副會長先行擇定適當地點苟無地基則購已行建築之房屋連地面以充會所（三）對此次滬漢慘案通電政府及全國同胞望堅持到底始終不懈各地華胞願爲後盾 
[揚子江現泊外艦之統計六十艘]  
　　大晚報云目下揚子江内自上海以至重慶共泊有外國兵艦大小六十艘内有老式之内河砲艦亦有新式巡洋艦皆自上海鎭江九江漢口四埠發生風潮後駛來保護僑商生命財産者兹列表於下 
　　英艦美艦日艦意艦法艦總計 
　　上海四七四二一一八 
　　吳淞一一 
　　鎭江一一二四 
　　南京一一一三 
　　蕪湖一一二 
　　九江一一一三 
　　大冶一一 
　　漢口四二二一一一○ 
　　長沙一一二四 
　　沙巿一一 
　　宜昌一二一一五 
　　萬縣一一二　 
　　重慶三一四 
　　長江上游二二 
　　總計一八一六一七四五六○ 
[昨日開赴揚子江上游之美艦]  
　　美國二二五號驅逐艦波披號於昨日午後三時半從上海開出逕赴揚子江上游專係保護宜昌重慶之美國僑商云 
[法領事答拜許交涉員]  
　　駐滬法總領事梅禮靄於昨日上午十時至新西區交涉公署答拜許交涉員又十時半鐘有日本衆議員柏田忠一亦往拜會許交涉員均由許君率同科長楊筱堂等殷勤招待云 
[美僑籌備歡迎新公使]  
　　大晚報云本埠美僑原定七月四日設宴歡迎新公使馬慕瑞刻因接馬氏無線電稱所乘庇亞士總統輪須至五日方能到滬故擬將此項歡迎宴展至七月七日舉行至馬使到滬後之欵待事宜猶未商定大約使節將駐總領事克銀漢寓内云 
[縣議會第三次臨時會昨日開會]  
　　上海縣議事會第三次臨時會於昨日下午二時繼續開會出席議員二十二人仍由代議長李味青主席將十四年度地方經費收支預算案審查報告提出討論因節目較多分爲專册各有十餘種非一日所能議竣故昨日議至六時即行散會定今日繼續開議 
[巿議會夏季常會紀事]  
　　上海巿議事會本屆夏季常會開會時其重要議案爲本年度巿經費收支預算案經過初讀會審查二讀會討論每日開會討論不厭求詳務使收支相合欵不虚縻直至前日三讀會終了所有各項議案二十餘件一併通過現由文牘員將各項議案缮就清册逐件移付巿董事會照案執行 
[劉鳳清屍尙待剖騐]  
　　客民汪廣起控胡某及張世發單相德郁俊賢等及其女劉汪氏等串害其婿劉鳳清身死一案由警署將張等及該氏拘獲胡某已聞風逃避無踪解經地檢廳張檢察官訊供之下將被告等收押諭飭汪廣起安排屍塲聽候蒞驗等因已紀昨報昨午張檢察官等往太陽廟相近石灰窰屍所蒞驗當驗得該屍並無致命傷痕殊難明晰因何致死原因遂令飭汪廣起將屍於次日（即今日）舁廳聽候請西醫剖腹相驗 
[虹口之兩刧案]  
　　虹口西華德路六十九號門牌算命瞎子沈榮祥家於前晚七時二十分突來不持械之盜匪四人進屋後以搜查烟土爲由將沈抓住强索衣箱抽屜之鑰匙由其妻交出盜等隨將衣箱抽屜翻開將鈔票現洋一百七十元並烟土二磅半一併刦去盜等逗留在室内約有十五分鐘沈不敢呼喊任其逸去後投虹口捕房報各 
　　虹口塘山路兆豐路轉角二百二十五號門牌湯鼎隆米店於前日薄暮六時許突來盜匪四人兩盜在門外把風餘盜擁入店堂各出手槍向店夥學徒嚇禁聲張當將賬檯洋鐵箱内所儲現洋二十元鈔票洋七十元小洋二十角搜刦而逸並未開槍後經事主遣夥李貴山投報該管捕房請爲查緝 
[小工吕鴻標被人槍擊受傷]  
　　住居嘉興路一百七十四號之碼頭小工江北人吕鴻標前晚七時後往虹鎭（華界）友人于立田家見于與王金標張二時輝等四人正在揩擦手槍不知因何起衅被于等開槍狙擊四彈均中吕之肩際腿部受傷倒地于等見已肇禍即一閧而逃惟吕雖受傷四處均非致命尙能兩手如蛇行向租界方面扒至舟山路昆明路角子雇黄包車自投滙山捕房報告捕頭察騐得吕身中四彈血跡淋漓遂向吕略詰口供一過諭飭車送同仁醫院醫治 
[上川交通公司股東會記]  
　　昨日上川交通公司假浦慶寗巿塘工分局開第一屆股東會該公司自上海浦東慶寗巿至川沙龔家路鎭路工均已舖築完竣向德商西門子洋行訂購之客車亦已交到裝配齊全昨日川沙方面到會股東由該公司特備汽油船接至龔家路鎭換坐公司客車用臨時機車拖至慶寗巿上海方面股東到會亦由該公司先與塘工局輪船約定凡公司股東持有到會入座劵者一律免票並另備拖船以備擁擠下午二時三十分各股東先後到會計到股東一百三十四人股權四千三百餘權即行正式開會先由董事長黄任之君報告開會宗旨次監察人衛仲平君報告帳略次經理顧伯威君報告公司經過情形各股東均極滿意次推舉臨時主席公推黄任之君主席次提議事件對於公司進行方針略有討論次投票選舉監察人結果衛仲平丁家英陸久餘三君當選爲監察人陸問梅張少堂等當選爲候補監察人聞該公司路線自慶寗寺經金家橋陸家行邵家衖曹家路至龔家路共長二十四里昨日因用臨時小機車拖帶行駛不能過速但亦僅五十分鐘可以達到且車中非常安穩毫無顚動該公司向外洋所定機車拖車下月亦先後可到一俟車輛到齊即行正式通車該路爲上川來往要道將來營業發達可以預卜也 
[法捕房捕頭之對調]  
　　法總巡費沃禮君將大自鳴鐘捕房捕頭與盧家灣捕房捕頭對調聞該兩捕頭奉調後遵即於昨日分往各捕房辦公云 
[汽車碾傷行人之訊判]  
　　周福生前日下午三半在新閘路開駛四千九百廿號汽車將途人張金高撞倒碾傷腿部被捕查見將張送往醫院醫治周拘入捕房詰悉並無司機執照飭令存洋五十元保出昨經公共公廨中西官傳訉之下判周罰洋十五元並賠償張金高醫費洋二十元 
[破獲私造鈔票機關]  
　　蘇州人傅明泰紹興人蔡子尙前日在虹口小菜場附近意圖行使僞造中國銀行每張十元之假鈔票被包探侯福林馬孝治查見拘入捕房詰悉私造機關設在民國路民國里四百十號屋内當與西探投法租界捕房加派包探按址密往該屋抄出每張十元之假鈔票九百五十張拘獲婦人王嚴氏一口昨晨連同傅蔡兩名併解公共公廨經陸襄讞會同日副領事田島君略一質訊判三被告分别收押展期一禮拜查明再訉 
[公共公廨訊案彙錄]  
　　昨晨公共公廨訉理民事訟案誌之於下（一）李永興訴王瑞欠借洋案堂諭原告係同慶餘藥舖之股東應將其訴狀註銷堂費原告負擔被告之反訴亦註銷（一）徐陳氏訴杭氏不將借據退還案堂諭改期訉（一）杭劉氏訴阿大娘擔保借洋案堂諭同上 
來函 
[農壇小學來函]  
　　敬啟者頃見貴報本埠新聞欄載有巿立各校捐欵報告一則内有敝校捐助大洋三元小洋一百三十五角錢九千五百六十文交濟安會支配輟業工人工資等語惟敝校並未將捐欵情形報告上海縣各校聯合會亦未將捐欵送交濟安會此次捐欵由在校職員學生自由捐助計得大洋二十五元小洋二百八十五角銅元十二枚已於六月十日送交上海學生聯合會得有正式收據而該會亦將敝校捐欵於六月二十日在報上宣佈爲特專函更正以免悞會希即登入來函欄内爲荷上海巿立農壇小學校謹啟六月二十日 
[上海學生聯合會啟事]  
　　本會會計科賬目現正依照徐永祚會計師所示方法積極整理不日公布特此預聞即請公鑒六月二十日 
 
 

Page 13

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *敎育消息 
[要聞江蘇省立校長昨在寗開會記（一）（依）]  
　　江蘇省立中等以上各學校校長於昨日（二十日）上午在南京省敎育分會開會出席者四師仇亮卿·南工金一新·蘇工劃北禾·一師王朝陽·三師陳綸·法大王汝圻·十中張世毅·醫專吳濟時·七師馮竹侯·四中章賦瀏·一女師代表馮異·三中蔣拱辰·八中葉惟· 
善·五師任誠·二農王契華·三農汪德牽·女蠶鄭辟疆·六中吕濬·九師伍崇宜·一中陸步青等二十餘人仇亮卿主席報告省校敎職員聯會來函建議三事（一）發清上學期積欠前發知書各縣如不能到期繳欵請轉向省廳要求於暑前發現（二）發清本學期積欠不承認暑假前只發兩個月所有欠費須於暑前一律清償（三）建議下學年計劃如經費無確實把握可不必開學當經到會校長討論議决照轉省廳並函行政委員會及敎育涇費委員會辦理至午會議尙未告竣容續告 
[蘇敎費處派委赴各縣查騐牙證]  
　　江蘇敎育經費管理處日前派委分赴各縣查騐牙證每員限查六縣委任令均已發出各員紛紛就道兹錄該處致各員委任令於次案照本省牙稅收入以短期爲大宗短期牙證每屆一年期滿捐換一次查擠稍疏則無證私充一證期充廢證朦充一證數用等弊即相緣而生稅收立見短絀現值麥收豐稔牙商營業旺盛之時又屆十三年度結束之期亟應遴員分赴各縣實地查催以裕稅收而維學欵兹委該員前赴某某等縣仰即會同知事督飭經辦員司親赴城鄕切實清查如查有應領長期憑證之牙商應即飭令照章捐領其短期未換各戶務即一律勒換罄盡遇有無證私牙及逾期抗不換領新證者並應查明由縣照章處罰以儆效尤附發長期牙行領證發表十二年度十三年度短期牙行表各一紙除長期牙行領證表及十三年度短期牙行表存縣俟本月底年度終了時造送以歸劃一外其十二年度短期牙行表如該委員到日縣署尙本遵照塡具應即督同縣署經辦員司按照是年度月報表底册即日塡齊以爲此次實查之根據並將原表携省繳處以資復核又該縣五月以前屠稅牙稅徵起之欵如有尙未批解者應即彙齊會同知事即日兌交中國銀行敎育金庫各校亟待發放切勿違延是爲至要（中略）仍將辦理情形隨時函報查考切切此令 
[東大校務會宣言積極籌備校務]  
　　國立東南大學校務會昨發出通告云本會受敎授會之重託負責辦理校事招生委員會暑期學校委員會均已先後成立分頭辦備一切招生章程卓經出版廣告業已登報暑校主任推定汪興臣先生擔任即日登報招生並由中華圖書　　會中華職業敎育社江蘇省敎育會加入共問組織分組開設學程以應社會之開要並準本校全體學生請願特設高等組以補救本校學生一年來因江浙戰爭等事所受學業上之損失至下學年缺乏之敎授正在物色延聘已有端倪本屆畢業手續亦在籌辦之中區區維護本校之意當爲國内敎育界所共諒乃昨日本校發現由本城郵局遞來胡敦復氏之私函内有特由敎育部先派員至寗接收以便着手整理本學期結束在即所有預備招生續聘敎員以及一切規畫均須由敦復負責辦理等語閱之殊堪詫異學校本未停辦何勞敎育部派員接收整理校事自有敎授會及本會負責豈有大多數敎授及全體學生共棄之胡敦復妄思干涉該函所云何異痴人說夢所有關於下學年一切進行事宜現由本會積極籌備恐未週知特此通告 
[東大附中收敎會學校退學生辦法]  
　　國立東南大學附中向例不收轉學生除附小保小保送外新生入校均須經過入學考試兹以此次約翰學生因愛國運動退學特派代表來校請求轉學校中准予通融擬定暫行辦法兩種如左（甲）增設特别班（一）有同年級程度三十人以上之請求經審查准許後得特開一班每班以五十人爲限至多開二班（二）課程待遇畢業與正式生同惟不得保送東南大學（三）收費學費每學期初中三十元高中四十元圖書及講義費三元籍費一元損失費兩元（餘還缺找）選讀理科者另加實騐費膳宿自理（乙）招收挿班生每級特增名額四名 
本埠 
[省敎育會幹事會之議决案]  
　　江蘇省敎育會於前日（十九）下午五時開幹事常會出席者十人袁會長主席議决事件（一）提議本年大會日期會長宣佈定八月二十六日議仍於大會前開各研究會（二）提議各地學校商借本會會場招考新生者日多本會辦事人少且餘屋供考生休憇諸感不便會場應用日繁夏期又須酌量修葺應如何辦理議本年起一律停借（三）吳和士君提議加推學名詞審查會植物學組代表一人議加推鍾心煊　君 
[曁南新校長姜琦即將就職]  
　　曁南學校校董會學生會以舊校長久經辭職新校長到校無期校中一切事務無人主持日前由校董袁觀瀾君商請鄭省長一面電部請速任令姜琦長校一面電姜即行到校校董會復去電速駕各情疊誌本報兹悉姜君昨由温州原籍復電允即日啓程來滬到校聞該校學生已預備歡迎矣 
[四大學請張漢卿講演]  
　　國立自治學院南洋大學東華大學南方大學等定於下星期五下午二時（二十六日）假南巿陸家浜職工敎育館請張漢卿軍長講演業已允許並定講題爲「青年軍人與青年學生對於國家責任之異同」云 
[五卅平民敎育會之發起]  
　　五卅平民敎育昨發出宣言書云滬上不幸發生五卅慘案工人天良激發實行罷工相持已逾二旬之久各界憫其生活之艱難進而作募捐之舉不侫以爲此非根本救濟之法何也罷工工人就滬上一埠論已有二十萬之多各界雖踴躍捐輸然杯水車薪本不濟事且不勞而獲理所不容尤恐工人智識軟淺間居無事欲保不節外生枝宜開實業工廠設法爲之安挿惟此舉尤非短期所能促成夜長夢多仍無實效爰發起提倡平民敎育大規模之運動俾得利用時機灌輸學識况值此暑假期内各校校舍當可設法商借罷課學員日授三小時亦非難題而中華商務世界各大書局等素稱熱心敎育對此當可惠助書本勳寺尤以責職所大義不容辭爲此宣言敬祈各界公鑒進而敎焉（附錄）「爲五卅罷工工人設施平民敎育簡章」（一）宗旨本會專爲此次罷工工人設施平民敎育不涉其他諸事（二）時期暫定二個月自七月一日起至八月三十一日止（三）校舍分東西南北中五區先就各校已放暑假者爲校舍（四）敎員請已暑假之中等以上學校之學員及各界熱心敎育者（五）課時每日上午七時至十時（六）課目國語常識算術（七）希望每區十校每校平均二百名（共計一萬名）（八）經費（一）敎職員槪不支俸惟終了時呈請政府褒奬（二）應需書本及課業用品除商懇各大晝局捐助外各界熱心贊助者請自認捐數函告辦事處俟結束開具報告時繳付捐欵再作徵信錄分寄各界不主在外募捐務祈特别注意（九）職員除請義務敎員外復請各界德隆望重辦事熱心者任爲董事幹事以資分工合作督促進行（十）招收凡受救濟之工人無論男女均有入學之權利（十）（一）辦事處暫設西華德路積善里民福學校（十）（二）附則本則有未盡善處得由董事會提出修正之 
[師大學藝專合併組織藝術大學]  
　　上海藝術師範大學與東方藝術專門學校爲集中藝術界人才以期建設全國强有力之藝術機關起見决於本年暑期起將兩校舍合併辦理名爲上海藝術大學一切條件已由該兩校校長吳夢非周勤豪磋商妥洽現正大籌備内部組織事宜按該校創辦最久者已有七年在社會上素負聲譽此次合併後規模擴大與我國藝術前途必大有關係至其合併後學制聞分大學部專門部師範部三部下分設科系除大學部定四年畢業外專門部師範部均爲三年云 
 
 

Page 14

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *   
 
 

Page 15

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *本埠增刋 
[天氣預報]  
　　徐家匯天文台昨日 
　　下午四時三十分氣 
　　象預報云天曇較 
　　熱菲律濱有旋風 
　　揚子江口微有東南 
　　風其餘沿海各處 
　　風微而無定向又 
　　昨日下午三時前二 
　　十四小時内本埠氣 
　　温最高九二·五 
　　最低六三·七去年 
　　同日最高七七·九 
　　最低六六·五 
[上海之公共寄宿舍] [  劉家銘]  
　　吾人供職於上海各商號及各機關者大都膳宿自理有眷屬在本埠者固屬便利而隻身無侣者不得不自賃房屋而種種之困難接踵而至蓋一人賃屋而住不特租金昻貴而樂趣毫無兼之日間從事忙碌而又整理雜務則又不堪其擾於是公共寄宿舍尙焉蓋出少數之租金享安逸之利益况服侍有役設備完全而遷移隨便非若個人赁屋之絮絮也兹將本埠各寄宿舍調查所得列舉於下並將詳細之價格及大槪情形謹敢介紹於孤客滬上及來此地者 
　　（一）青年會寄宿舍地址四川路青年會招待週到設備精美上海宿舍中之最佳者而價較貴住者多會員及旅行來滬者房間分雙人間及單人間二種雙人間任住一人或二人單人問祇住一人室中備有衣櫃鐵床桌椅等價目會員每星期約自四元至十二元非會員自六元至十四元該費須每星期預繳 
　　（二）寰球學生會寄宿舍地址在卡德路德興里住者多學界中人距電車站極近交通之便首屈一指備有閱報室及浴室等宿費分甲乙丙三種甲種住一人每月十元乙種住二人或三人每人每月七元丙種住四或五人每月六元半雜費在内訂長期者可九折計算如被褥等託該宿舍代辦者月加費二元膳費會食者每月六元單開者每月七元二角 
　　（三）崇正福寄宿舍地址在北山西路棣隆里住者多學生及單身旅客設備有大飯廳會客廳閱報室及浴室等宿費每月自六元五角至九元膳費同食者每月七元獨桌一二人食者每月八元二角 
　　（四）嘉應學生寄宿舍地址在愛多亞路五福里宿金按時限之長短而定約自五元七角至七元膳金每月七元用否任便 
　　（五）學商寄宿舍地址在閘北川公路永慶里主人陳露衣君宿費每月約自六元至十二元月繳雜費五角膳費每月八元寄食與否聽便　 
　　（六）滬北寄宿舍地址在北四川路横浜橋附屬於滬北英文校宿費月自六元至十元用膳每月六元設備除閱報室及浴室外校内外各種遊戲均可加入 
　　（七）商學寄宿舍地址在北泥城橋附屬於中國商業公學宿金每月自六元至八元不等膳食須向該廚房自行接洽 
　　此外如北四川路之啓賢公學及虬江路之浸會堂均有宿舍出租宿費極廉交通亦頗便利 
[談氷] [  洗塵]  
　　氷有二種一爲天然氷一爲人造氷前者乃於冬令時收集河内自然結合之氷以之藏於不通空氣之所在處待春夏兩季時隨時發售是爲天然氷後者乃完全以科學之方法由人工與機械製造而成是即人造氷二者性質與效用本無甚大差異之處但所不同者後者較前者爲清潔因之其價目遂較天然氷爲貴然我人果萬勿貪區區易見之徵利購用不潔之天然氷致暗中受無謂之損失　天然氷之汚　實難盡述其汚戳之程度凡稍有智識者當不難以臆測得之也惟常識較低者或尙未知之耳然苟令其一觀工部局衛生處所製映之「天然氷之來源」之影片便可瞭然於天然氷之齷齪而不願購用此項天然氷矣因憶夏令已屆氷之爲用頗廣特恐無知者徒知貪一時之便宜致購用此項不潔之天然氷實頗　險爰申言之如上凡知所衛生者幸注意焉 
[天通菴將闢新巿塲] [  培鑫]  
　　粤商歐某富有資財近來鑒於租界内之中國商店一舉一動不甚自由乃出巨資於天通菴附近鐵道以西講地數十畝　　生營造　建房屋築小菜場並託江灣天源鑿并局開巨大之自流井以資利便現正在籌畫進行欲使華界内之巿廛期臻於完善以與租界相頡頏云 
[屈臣氏汽水銷路增加]  
　　上海屈臣氏汽水公司係由華商盧煒　郭唯一　　 
 
 

Page 16

 
 
1;第一萬八千七百八十八號;中華民國十四年 西曆一千九百二十五年六月二十一號
星期日 * *民國八年六月集資接辦該公司定章凡投資者槪須中華國民歷年營業均極發達五卅慘案發生以來各界提倡國貨銷路日益增加所出各種汽水均經過紫電殺菌手續故極清潔而適合衛生消暑解渴各界推爲上品云 
[出版界消息]  
　　滬上實業界陳君亮公因鑒於五四以後國人熱度漸冷近爲五卅慘案上下一心團結堅固是以乘此機會創設國貨日報不日出版總編輯爲文學家楊仲雲君種梨館主人陳君亮公曾爲廣益雜誌編輯有年亦以商務餘暇佐理一切其廣告之新頴宣傳之得力將來必受社會之歡迎現正預備一切七月一號可以出版　 
[書報評論] [  瘦衫]  
　　小說月報商務印書館之小說月報第十六卷第五期日昨出版挿圖共有九幅以Goble之「湯姆與蜻蜓」及Thoma之「萊因河瀑布」爲最佳前者繪裸體嬰孩坐荷葉上屬目空中蜻蜓天眞爛漫流露出自然之美而其旁將放荷花兩朶尤點綴得當後者海水泱泱羣山蒼蒼瀑布一線自天而降山顚之樹木房屋遐邇相望 
　　　頭語係日本廚川白村之苦悶的徵象一段槪云文藝爲生命的絶對自由之表現該期中創作有滕固之「葬禮」張聞天之「戀愛了」李勗剛之「蔡老普底烟袋」趙景深之「梨花與海棠」渾沌之「金哥」廬隱女士之「幽弦」等篇論文有樊仲雲所譯之「病的性慾與文學」（日本廚川白村著）馮璘及吳山之「法國文學界對於新死的巴蘭的評論」等篇譯著有耿濟之之「日出之前」（戲劇）之第二幕（法國赫卜特曼著）落華生之「月歌」（馬利縵著）李　人之「離婚之後」（法國馬爾格利特著）高君箴之「天眞的沙珊」之第五章等以上之十數篇文字　在下臆見俱可使讀者感動而有餘而「戀愛了」及「離婚之後」兩篇使一般青年男女得一偌大之敎訓「梨花與海棠」及「幽絃」兩篇含有無限文學之色彩「月歌」一篇讀之心曠神怡如入彀中鄭振鐸之文學大綱第二十章叙述十八世紀之英國文學詳而清楚並附以若干文學家之小像光彩奪倫其他若李渺世之小詩三燕志　之小詩五　剛之讀書雜記黄遲初所譯之安南民歌及傅東華之「讀詩學旁札」下篇亦皆有價值之作也 
[集會表]  
　　時日地點召集者事由 
　　二十一日下午二時中華路少年宣講團少年宣講國　用國貨運動大會二十三日上午九時閘北大統路慈善團閘北議事會成立會 
　　三十日上午九時公共體育場五卅烈士追悼會籌備處追悼會 
　　七月一日下午一時　和路也是園江蘇縣議會聯合會常年大會 
　　七月一日午後一時假牯嶺路徽寗同鄕會蕪湖商辦安徽銀行創立會 
　　七月十二日下午二時江西路六十二號中國水泥公司股東會 
　　七月三日下午四時在江西路A字二十四號華洋德律風公司股東特别大會 
 
