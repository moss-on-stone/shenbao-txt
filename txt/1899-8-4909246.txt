# 1899 - 8 - 4909246

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[重印二十四史出售] [  圖書集成局啓]  
　　二十四史一書上下五千年縱橫九萬里其中治亂興衰之故盈虚消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增每部售實洋五十六元箱不外加卽日在申報館及申昌書　　發售此佈 
[中國宜留意養民之政説]  
　　嘗聞堯有七年之水湯有九年之旱是天災流行聖王之世亦不能　　其時民能盡力畎畝野無不闢之土國無不農之民耕九餘三倉廪富足偶遇水旱偏災亦不至轉徙他方流轉失　三五以降變井田爲阡陌富者坐擁倉庾貧者無立錐之地是則時和年豐部屋茅簷已不足仰事俯畜一遇　　老弱則轉乎溝壑壯者則散之四方王者軫念民瘼於是有移民就食之事顧前代之移民也皆由饑饉洊臻本鄉實無可謀生姑爲　補苴權宜之計俾得苟延殘喘迨災禍稍弭斯民遄返故鄉屋宇出廬依然完聚是移民就食之舉止補救於一時　　沿爲常例本朝另惠窮黎超越前代京師一交冬令例開粥廠朝廷撥京倉數萬石煮粥施放俾輦　　　　　枍腹之苦湛恩汪濊遐邇同歌各省大吏亦能仰體宸懷於都會聚集之處籌撥巨欵開設粥廠派員　　　　　　仁術　心無微不至雖然竊有慮焉夫博施濟衆堯舜猶病猝遇奇災偶然振濟猶可言也今於太平無　之日亦　設廠　民竊恐閭閻之奢望無窮地方之欵項有限歲復一歲勢必難支今觀揚州之粥廠以無欵　　建議停止現　勉强舉辦然亦支絀萬分江寗粥廠亦有停止之説湖北武漢等處督憲張杳濤制軍亦以庫儲空盧不復開辦論令上游居民自行謀食夫貧苦小民以本地無可餬口挈妻携子就食他方本亦無可如何之事今一旦遽爾失望弗瀕於死亡卽流爲盜賊言念及此可爲寒心　謂天生民而立之君建以百官有司所以爲民也衣服飮食之瑣屑凡愚民所不能謀者必得在上者爲之代謀庶　俗日康而民日阜倘平日不能爲之廣生財之路但煦煦焉孑孑焉從事於施振是猶爲父母者不使子孫各習一業致其筋骸手足日就怠惰無復能自樹立然後日啖以糠籸謂如此已足盡慈愛之道恐爲子者未必得果腹之樂而爲父母已不免左支右絀矣由此言之施振之説卽能持久猶不足恃而况未必能持久耶然則爲今之追奈何曰以工代振之法本爲前代之美政今中國蘆漢粤歎等處鐵路次第肇興用人必廣彼數十萬哀鴻大半皆在壯年有力可用倘得　之作工旣可免夫飢寒又可有所管束其無鐵路之處或築石路或築木路苟能次第成之往來旣便商務必有　益至若墾荒之説亦可推廣中國地狹人稠可耕之處雖屬寥寥而南洋各島地脉肥厚頗便樹藝倘得中國政府與各國　使明訂約章凡華民之往彼耕地作工者當一律相待不可偏苛如此則中國之人往者必多不啻於中國之外又　一中國是亦安置閒民之一術也要而言之中國承平日久民數愈多按西人科民之法每年旬百人增一人計之太平　十年已不知其增加數十萬倘不於殖民之事加意講求不特偶遇凶荒難免束手待斃卽昇平無患而米珠薪桂故　無可棲止勢必至流徙異方漸入匪類是卽有司禁令菜嚴恐亦難於禁止也彼不知此義而徒競競焉或設法資遺或加意堵截吾恐禁不勝禁而且難免有意外之虞矣世有留心治道者其亦以斯言爲可採乎 
[本館接奉電音]  
　　昨日上午京師飛電傳來硃筆一道上諭二道懿旨一道敬謹譯登○十一月二十五日奉硃筆稽查鑲紅旗滿洲旗務著文英去欽此同日奉上諭宋慶著加恩開復革職留任處分欽此同日奉上諭巡視西城給事中慶綿等奏遵保獲盜出力之司坊紳董照章請奬開單呈覽一摺著吏部議奏單併發欽此同日欽奉慈禧端佑康頤昭豫莊誠壽恭釱獻崇熙皇太后懿旨四川提督宋慶候補侍郎袁世凱均著加恩在西苑門内騎馬並乘坐船隻拖牀欽此 
[日造憚艦]  
　　日本長崎埠訪事友來函云日廷近向英國矮麻司篤羅撾船廠定造頭等戰艦一艘特派　　氏在彼監督刻干已將合同訂定又向蘇南苦盧富篤廠定造驅逐水雷艦一艘名曰叢雲載重二百七十九墩於十二月六號試行約不日卽可告竣矣 
[招民貿易]  
　　香港循璞日報云旅順大連灣等處自歸俄國開埠以來無業華民紛紛遷徙其有房屋田地　亦多散而之四方旅順各村墟幾無人迹近日俄國水師提督恐鐵路修成之後貿易必種乃出示饒諭商民人等云如有中國人願來旅順者暫將所有房屋出借不取賃資俾得照常貿易至貧而無藉者每日作工給錢一千五百文以贍其身家 
[中外聨歡]  
　　日本東京友人來札云湖北大憲派方軍門及張觀察赴日東滸歴東京俱樂部中人聞之推　衛公爵爲首邀集上下議政院議員及巨商數十人定期華歴十一月初七日開洗塵之宴倩四明玉君惕齋代爲　　軍門辭以將返國遂攺於初五日午後六下鐘時讌會兼邀駐日大臣李木齋星使羅寳森叅贊駕臨三蕉旣罊近　　爵起立宣言曰今日本爵等聊表微忱恨無佳肴奉獻承諸君子不棄不勝欣悦之至今李星使與閣下因觀大閲駕至敝邦兼視文武諸學校貴國能釋甲午之嫌隙結同文唇齒之邦交兩國臣民皆深榮幸竊意日今四面强鄰迫壓必上下同心練兵士育人民使才智日增甲兵日勁庶可免外人覬觎之心屢見海外報章議論貴國近情僕等代爲不平　願從旁襄助望諸君將此意轉達貴國執政大臣此所本爵之深望也星使隨倩羅贊使以日語答炎旣而一林氏演　云貴國宜及早整頓切勿因循一切情由僕實不便盡説贊使亦從容答謝情文兼至不亢不卑至亥初賓主始盡歡而散翌日軍門置酒帝國大客邸答之到者爲陸軍省海軍省外務省宮内省諸大臣諸次官及上議院議長近衛公　　部長某君等計共二十餘人均穿禮服佩寳星張觀察久客外洋頗知禮節席間羣稱贊我華官熟諳外交之道歡洽逾常二品銜王游戎得勝頗能留心武備善詞令體貎亦極魁梧陸軍工兵習術學校少將矢吹氏秀互　殊投分矢吹 
 
 

Page 2

 
 
氏出照相以僧且云深盼閣下重來願將學術工藝盡心奉告云云誠足見兩國邦交有加無已也 
[痛陳烟害]  
　　香港循環日報云凡烟皆有損於人匪獨鴉片爲然惟鴉片爲禍較烈故人皆知之其餘受害略輕往往習而不察不特自求口實且藉以餉賓朋蓋俗尚使然也那威國某醫生考得烟草之性最不宜於幼丁若篤嗜成癖受毒旣深疾病叢出因特禀請政府頒行新律國中男女如年未滿十六者不准在城内買賣烟草卽僻居鄉落代人買賣者亦須於成丁時領有執照將所買烟數備塡照内一遇差役巡查卽將照繳騐以杜影射製烟局雇用工役亦不得募及幼丁違者罰鍰以儆倘有年未成丁之人在街頭吸烟差役可逮至公堂由官科罰銀七十窩皮至三十五勞卜先是那威國中無論男女老幼皆嗜吸旱烟舉國若狂與華人吸烟相似今旣立新章國人以爲不便嘖有繁言然此猶曰烟氣入肺藴結成毒故不利於人耳不意種烟旣久於地土亦有損害英國曾有精於格致者考得膏腴之土用以植烟草則漸變磽瘠爰本其義撰文佈告於衆是以英國農圃之流競將烟草刈除至一千七百八十二年國内不復留存烟種挨爾蘭島居民聞風繼起至一千八百三十一年烟草亦剪拔殆盡靡有孑遺由此觀之烟之爲害誠非淺鮮奈何有國家者竟不思爲民除害耶　 
[江防愈密]  
　　金陵訪事友人云長江一帶防務戒嚴南洋大臣劉峴帥屢召各將領密授機宜亦幾不遺餘力近且又通飭沿江各防軍及各砲臺將領加緊設因近接閩粤來電相約先事預防故也 
[商務先聲]  
　　中國籌辦商務前奉上諭著兩江總督劉峴莊制軍湖廣總督張香濤制軍先就上海漢口等處妥爲開辦現在本埠戒已設局以期當次北振興兹將其咨文及章程照會照錄後方以供衆覽奏派總理上海商務經理通海一帶商務翰林院修撰張爲咨呈事光緖二十四年七月二十三日承准照會開准軍機大臣字寄六月初七日奉上諭振興商務爲目前切要之圖疉經諭令各省認眞整頓而辦理尚無頭緖泰西各國首重商學是以商務勃興稱雄海外中國地大物博日貨浩懹果能就地取材講求製造自可以暗塞漏巵不致利歸外溢　劉坤一張之洞揀派通達商務明白公正之員紳試辦商務局事宜先就沿江沿海如上海漢口一帶查明各該省所出物産設廠興工果使製造精良自能銷路暢旺日起有功應如何設立商學商報商會各端曁某首所出之物産某貨所宜之製造并著飭令切實講求務使利源日闢不令貨棄於地以期逐漸推廣馴至富强事屬創辦總以得人爲先該督等愼選有人卽著將擬定辦法迅速奏聞毋稍延緩將此各諭令知之欽此遵旨寄信前來又於七月十三日奉電傳上諭少詹事上錫蕃奏請旨各省設立商會上海設總商會等語現在講求商務業於京師設立農工商總局并諭令劉坤一張之洞先就上海漢口試辦商務局擬定辦法奏聞現尚未據奏到商會卽商務之一端著劉坤一等歸案迅速妥籌具奏其沿江沿海商賈輻湊之區應由各該督撫一體查明辦理所有一切事宜并著總理各國事務　大臣咨商各督撫詳訂章程妥爲籌辦欽此　因到本大臣承准此均經恭錄咨行通飭欽遵核議詳辦各在案頃淮湖廣督部堂來電漢口商務局已派江蘇補用道桯儀洛會同廣東候補道王秉恩設局開辦遇事聨絡恊助務使兩局聨爲一氣等因前來查上海綰轂中外樞紐南北爲商務總會之區與漢口旅絡貫通自應卽行設局遵旨揀選通曉商務明白公正之員紳總理其事兹查通州在籍紳士張殿撰洞悉商情關心時局應請張殿撰總理上海商務局事宜湖北補用道劉世珩會同辦理并選派江西補用道惲祖祁江蘇候補道蒯光典分辦江南蘇常皖北安廬各等處商務凡沿海沿江繁盛處所并由各員分舉紳商廣爲勸導以期逐漸擴充其商學商報商會諸事亦卽次第籌辦業經本大臣馳電復奏其應如何聨絡保護及就地講求設廠仿造之處應卽體察時勢擬議章程復候札飭地方官會同切實舉辦所有寗蘇滬三局或分或併應卽一併察度情形核議具復不必拘泥因循坐失自然之利仍隨時與漢口商務局遇事聨絡恊助會商辦理等因到本院承准此本院等伏念筦子言士農工商農工商三者相因而責士以聞見博學意察是消息農工商之事而成聖人託業於民之政士之職也漢重農而抑商爲末富由是二千餘年以來士大失恥言商而商幾成爲至猥　鄙之事爲商者大率趨於澆黠浮僞之下流今泰西諸邦以商主國而其政治大旨曰士農工商兵論者至有商戰之説其所以能　戰於商者其君民近而無不達之隱其計臣無日不合一國貨物出入之盈虚而課之其士大夫又各致力於農工商兵專家之學農工濬商之源而商疏農工之流兵壯商之衛而商卽裕兵之饟互相資藉脉絡貫輸而國家又時時攺税則以就其成本闢口岸以廣其行銷籌撥公欵以補不足而助不給其商之能戰勝也宜雖然其今日能以商戰而勝中國者幾經更革而已成之局也若其五六十年以前何嘗不上咨下歎如中國今日然則今日中國士大夫而猶恥言商徒任天下澆黠浮僞之徒以當之力旣不足智又不逮譬諸童子操箠而抗烏獲豈有幸而不敗者哉今朝廷畬發　求辱承過聽畀本院等承乏上海商務商會諸事上海天下商買輻湊之處而本院等素乏操奇計贏之能其不足勝斯事明甚一再奉辭旣不獲請退而自維周禮友以任得民而孔子以爲忠信篤敬蠻貊可行是則綰農工兵之轂者在商欲興商當先使商信官欲商信當先使商任官而官能受商之任從古以來能任於人者固未有舍忠信篤敬而他求者矣本院等旣荷諉諈曷敢不勉至於智能淺薄限之於天成敗究竟非所敢料所有開辦章程本院隨時擬就先後俟惲道蒯道劉道會晤商定分列四條另摺呈覽不敢以游詞塞責猶冀萬一可行伏冀察核咨商湖廣督都堂分别奏咨示飭遵辦其上海開局事宜已由坐辦劉道專禀請示遵行寗蘇滬三局已經貴部堂於裁併局所案内將寍滬兩局裁併蘇局仍留無庸議覆須至咨呈者[  尙有章程五則照會一扣明日續登]  
[照錄劉峴帥敦崇實學札文]  
　　頭品頂戴兵部尙書兩江總督部堂碩勇巴圖魯劉爲札飭敦崇實學事案照八月二十六日欽奉懿 
旨嗣後鄉試會試歲考科考仍用制藝試帖誠以制藝係四書題文爲義理所歸宿以此取士可以觀其會通覘其底藴並非令各士子專於制藝用功也夫木有根柢則枝葉並茂水有淵源則支派自長學者亦如是矣如各士子平日講求經史及掌故時務知古知今有體有用得諸心者應諸手以所誦習發爲文章精采異常無難掇巍科而登顯仕坐而言者起而行卽以文章施之經濟挾持有具必能作循吏而爲名臣條貫相因是皆中學中事至於西學多門足爲中學之輔在各士子自就資質所近兼習取益以成通才爲國楨榦是則本部堂所厚望者也倘各士子以仍用制藝考試專於制藝用功矻矻窮年虚耗精神坐糜歲月則是舍本遂末卽使刻意求工亦如宋書所云連篇累牘皆風月之形積案盈箱悉　霞之狀明眼主司必不取此等空疏固陋之作縱倖博一第倖得一官而識等面牆不知上致下澤爲何事貿然從政惟簿書期會之是營叅佐得以窺我淺深吏胥得以持我長短似此讀書肄業弋取科名殊負朝廷選俊求賢之至者該各地方官皆有教養之責務須曉諭各士子崇尚寳學以遠大自期書院山長並須聘請名師兼課經史掌故時務不得僅以制藝試帖敷衍塞責以誤人子弟合行札傳札到該司道立卽轉飭所屬一體遵照辦理仍將該州縣書院士子師課官課於制藝外如何定立兼課經史掌故時務章程報查如有出色學生亦卽隨時舉報毋違切切特札 
[觀察騎鯨]  
　　金陵訪事友人云金陵善後局總辦候補道懋健菴觀察辦理多年夙稱勤愼上游倚之如左右手近日偶染風寒政躬不豫參苓罔效和緩無功竟於本月二十日壽終私第當由善後局提調查大令宗仁禀報督轅督憲劉峴帥旋卽遴委候補道沈觀察邦憲蒞局接辦 
[愼重積榖]  
　　今春米價騰貴民不聊生上憲俯念民艱通飭屬下各州縣將歴年存典生息之積榖銀兩提出分給農民以濟然周之急 
 
 

Page 3

 
 
邇者秋稻登塲收成尚稱豐稔各大憲以積榖一項祗得暫濟急需今旣歲慶有秋應卽籌還此欵爰於十月初二日具奏請旨施行隨抄錄原奏頒發各屬咸知昨已頒到上海矣 
[開兑有期]  
　　南市江蘇海運滬局由蘇省督糧道桐觀察檄委舒太守體元爲總辦太守奉檄後已將次蒞滬日來局中預辦供張甚爲忙碌至開兑之期則定於下月初一日也 
[兇犯起解]  
　　戳斃郭桂興之兇犯魏義邇奉上憲札飭解省過堂日昨上海縣王大令飭書吏備齊一切公文由原差提犯起解先赴松江聽候府尊濮太守過堂勘招 
[嚴緝賭徒]  
　　上海縣王大令前飭差役赴虹口拘獲廣東賭徒馬興解案後尚未提訊日前又將庇賭通信之劣保徐如義提解到縣大令諭令分别小心看管隨飭値日捕頭徐文帶領通班捕役協同皂快上緊緝捕想各賭徒未必再能漏網矣 
[燈廠已成]  
　　本邑南市馬路工程局總辦朱森庭明府前在賴義馬頭選得空地一方雇匠興造電燈分廠其式與法租界相似邇已竣工一俟所購機器運到卽可大放光明矣 
[捕頭到差]  
　　本邑南市新馬路捕房前由蘇松太兵備道蔡和甫觀察遴選入西籍之華人王經年督理巡捕並雇印度捕五名沿街巡綽以冀震懾匪徒前日王捕頭赴工程局禀見總辦朱森庭明府明府命將所有巡捕四十五名妥爲約束至王榮培則命專管解送人犯之事以專責成 
[捕頭返滬]  
　　法界捕房巡捕頭克賴美氏自本年三月間請假九個朋遄回故國兹已期滿前日附法公司某輪船抵滬刻已到差辦事矣 
[身後蕭條]  
　　日前楊德順張雲初等多人在本邑南市馬路橋畔某茶肆中互相滋鬧適二十三七鋪巡防局委員卲子怡二尹行經是處聞人聲喧雜卽飭家丁拘獲若干名解至局中升堂研訊楊供小的之胞弟楊某前在副中營充當哨弁今夏染疾身亡彌留時有洋銀一百餘圓称交小的另有洋銀一百餘圓作爲身後一切費用邇來此欵均被領哨劉老爺及王安泰串同吞沒並將弟妾王氏藏匿向之理論反敢行兇幸老爺提訊叩請究追張供詞與楊略同惟稱因被毆失去質劵二紙洋銀三圓六角請追出給領王安泰供楊老爺病故後確有洋銀三百圓左右除殯殮費外餘由領哨劉老爺收藏内有二十圓被劉老爺掯阻屢索不還楊德順向之堅索致起爭端小的不敢助毆至楊老爺之妾王氏現住陸家浜楊老爺一切身後之費請傳王氏一訊便明二尹卽飭地甲將王氏傳案研鞫洪稱小婦人所領欵項均已用罄現在無處棲身生有女孩甫及三齡孤苦可憐萬難度日叩求發往善堂留養以便守節終身二尹謂王氏旣爲楊弁之妾王安泰不應將楊弁遺欵擅自付劉實屬咎有應得著措繳洋銀四十二圓給德順具領作爲盤柩之費張雲初所失之物亦著王賠洋銀十圓並斷給王氏洋銀十圓然後將氏函送保甲總巡局禀請戴子邁明府轉發善堂留養王安泰與陳貽書帮兇屬實押送新中營交營官究辦 
[巨竊解省]  
　　月前賊犯陳仁卿竊取勝喴洋行銀表等物逃逸至蘇州被洋關巡丁查獲將表扣住旋經總捕同知劉司馬移解至英界公廨署理讞員鄭瀚生大令會同梅繙譯官訊實後判押捕房一年旣而陳賊佯稱患病舁送仁濟醫館調治中途乘間逃逸經二十八號西探在老北門外查獲解案鄭大令惡其刁狡判令重責三百板還押捕房前日大令接到江蘇臬憲來文以該犯在蘇犯案纍纍著卽解省訊辦因命提案復訊陳供稱蘇州人年三十四歲上有七旬祖母一妻一子向在閶門外總家弄開設齊茂銅錫店去春閉歇復開小茶館藉資餬口妻女在靑陽地一百二十四號門牌新造房屋開設妓院今春三月初二日挈妻來申住新椿記客棧至十四夜一點鐘時小的行經淸和里有身穿灰布棉襖茛綢領衣之鎭江人手携一包狀甚驚慌知其來路不明向之喝阻其人卽棄包而遁因卽抬取帶回棧中檢視之下内𫏎紙厘三只厘内有銀銅對時表一百數十枚練條鑰匙顚倒不齊尚有香烟嘴四十枚千里鏡三十枚友人陸三寳當場目擊知係竊來卽在滬上滋泰當鋪典去銀表六枚餘均藏匿二十一日邀同陸三寳挈妻附戴生昌輪船回蘇被洋關查出小的卽逃至杭州陸仍回蘇住齊門外南馬路橋十月十九日小的度已事平因又返蘇在鶴鳴樓茶肆品茗卽被總捕衙門差役擒獲小的畏刑無奈當堂供認實則並非小的所爲鄭大令謂前訊數堂爾皆直認不諱今何忽然翻異現奉臬憲大人提省質訊爾須從實供招本分府當爲爾詳請臬憲大人從寛辦理陳一味狡展矢口不承大令飭差看管俟備文押解蘇省訊辦 
[斃犬受懲]  
　　前晚三鼓後二十三七鋪巡防局委員卲子怡二尹督率勇甲捕投人等親往所轄各處巡查比至南卡見有乞丐數名團聚一處將二犬刺死因飭勇丁將奚阿蘭范和尚二丐帶至輿前詰以因何殺狗奚范一味抵賴不肯承認二尹飭帶回局中次日倩盛雨村二尹提訊仍執前供並稱殺狗者另有他丐小的等不敢妄爲二尹惡其刁狡判令各鞭竹梢三百下復各笞責五百板傳丐頭到案諭令帶往沿街示衆一禮拜俟期滿再行究辦 
[不認騙貨]  
　　數日前有朱仰靑者投英界公廨控李賢良騙取莨綢前日經署理讞員鄭瀚生大令提訊朱供監生安徽人年四十五歲在九江某綢莊爲夥前日來申購貨僑寓源大當鋪忽在途中與李相遇因憶七八年前曾在巨川把晤今得邂逅遂與略叙寒暄李言及現居新馬路長壽里攺姓張名榮生欲送蘇州某姓禮物託監生代賒莨綢十二匹約定一禮拜後將銀付楚監生信之向文記震泰永兩家賒取計價銀三百二十兩本月十三日令棧司何開華送至李家交李收取給有收條一紙嗣監生屢往探視李避匿不面及詢諸附近鄰人始知此人專事招搖撞騙是以情急投案叩乞究追李賢良卽張榮生供浙江人年二十七歲與朱素識去歲伊來申購貨僑居監生處歴一月始去前月又函致監生令爲其子代謀習業之所一時苦無位置因卽修函回復至十二日朱至家内聲言來此購貨物適需用莨綢十二匹爰囑代賒取原擬二十日歸還價銀繼而有事赴松江未及如約措繳至前日返滬卽被誣爲拐騙扭控案下事實寃誣大令著原差帶李至其家將銀照數付給如有轇轕仍帶回嚴辦 
[南市捕房紀事]  
　　昨日淸晨八點鐘時楊尚卿楊州卿兩人蜷臥於南馬頭某沙船之水桶内被三十六號三十七號兩巡街捕所見叱令他往二楊不服與之口角遂一併拘入捕房捕頭王榮培禁押二點鐘時然後釋出○昨日午後滬北新閘巡防局委員張杏農二尹在十六鋪橋南首雇某甲之東洋車至生義馬頭論定車資二十四文詎料到彼後車夫又欲索添二尹怒甚卽喚巡街捕拘送捕房捕頭管押片時卽行開釋 
[正字]  
　　昨報恭錄電傳上諭徒淆觀聽句手民悞徒爲徙永壽無極一則誠以保壽一事句悞作誠心保壽一事故公司中能獲利無涯何悞作本公司中能獲利無涯當日匆促未及攺正閲者鑒之 
[招認失孩]  
　　兹由順泰米店領來迷路男孩一口年七歲名廣金自云父母在老北門外開設年糕店未知確否其孩頭戴雲頭小毡帽身穿元布棉襖花布褲元布條樫鞋乞登報章俾失孩之家前來認領[  滬北天后宮前廣益善堂啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者　生王華棟不繳遷費由升科局許太守移送到縣前晚五大令升堂提訊王供監生前代日本商人買升科局充公地兩方均由許大人之弟許道安介紹先付銀六千餘兩當日言明除地價外毫無他費因之此項遷費日商不願認繳監生屢勸不從求恩明　　　　　　　　將請禀復升科局核示○前者蔡王氏投縣控族人蔡迪川霸阻公産由前襄讞委員李二尹訊供未結前晚王大令親提覆訊蔡王氏供鹺瓜街有市房一所每年收房租錢三百二十千又小閘港田十二畝向係五房公産今願將房租併與迪川收管大令判令將産業公分王氏除去應還迪川會錢外著迪川再找王氏洋二百元以淸累年多收之欵兩造均遵斷具結呈案 
[英界公堂瑣案]  
　　程國泰前在虹口公和祥馬頭竊取洋人惠之洋布三疋沿途求售一百五十八號華捕見其形狀慌張扣住盤詰　情畢露因卽拘入捕房昨晨解案請究洋人惠投案請領失贓程供安徽人偶至馬頭見此布無人管理是以拾取署理讞員鄭瀚生大令商之福繙譯官判責二百板贓給還失主○包探趙銀河拘解朱巧福到案禀稱此人僞裝妓院龜奴至妓女花寳林房内竊取銀水烟袋一枝事後花妓遣人投報捕房經小的查獲起到原贓送案請究花妓遣女傭投案領贓朱供蘇州人失業無聊不得已而出此下策大令判責二百板○包探倪順泉拘解竊賊汪炳文到案禀稱此人竊取周福慶家綢布衣服四件及洋銀三元六角報捕後經小的緝獲人贓送案請究周投案申訴被竊情由汪供揚州人向爲玉工近日失業無聊偶效梁上君子冀得川資遄回故里並非樂於爲此大令判令發回捕房管押一月○包探李星福拘解顧阿海張阿仁到案禀稱此二人串竊陶善鐘馬房内馬車上銅器十餘件經小的拘獲送案請究陶投案請領失贓顧張認竊不諱大令判令各責二百板管押一月○積竊崔洪恩前曾犯案受懲甫經釋出旋又竊取楊阿汀家綢皮衣服及黑絲絨次肩一件報捕後由包探沈翠濤緝獲人　　　　　　　　　　此人僞稱尋人掩入行竊今旣獲案求將各贓給領崔供江北人行竊是實後當革面洗心矣大令判責二百板管押六月期滿遞解回籍○流氓姚金寳楊福生每日薄暮時至各繅絲廠左近見有放工婦女卽品足評頭恣情調笑閲時已久近始由延昌恒繅絲廠經理西人查知留心伺察果見二人聨袂偕行尾隨各婦女後口中喃喃不絶因卽指交四百六十九號華捕拘押捕房昨晨送案請究姚楊同供在途行走不敢調戲女工大令判令各責二百板管押一月○小竊周鶴林向某姓家竊得錫器由包深石金榮查獲送案請究大令略加研詰判責一百板以儆原贓存候失主具領 
[法界公堂瑣案]  
　　粤商廣榮順曾以白糖四十包寄存金利源棧房前日忽被騙子私刻圖章將貨提去及經查悉四出訪尋知有三十包另𫏎十六號棧房其十包則售與法界公館馬路稻香村茶食店因卽投報捕房將茶食店主姜永春扭入捕房交人保出昨日包探傳齊一干人解請研訊棧中司事楊靜軒偕粤商甲乙等投案伸訴前情姜供在法界公館馬路開設稻香村茶食店前有人以白糖十包求售詢其貨從何來則以泰記糖行對卽往詢問稱係學生經手代售泰記糖　夥王某供稱並無此事讞員朱森庭明府與何繙譯官會商之下謂此案顯係相識之人冐名串騙姜旣往泰記查問並無不合著將原贓給棧中司事領回限姜五天内帮同尋緝騙子到案以憑懲辦本月十一晚鴻源里陳王良家不戒於火延燒左右鄰居事後查悉陳先倩台維洋行保火険銀五千兩包深惟以失火可疑將陳拘入房並將保險單扣留捕頭暫准交保出外上期朱明府傳齊四隣及錦名洋行收租人等質訊陳稱實係比隣五十八號生記煤油箱棧起火現已情虚逃避不知所之質諸四隣均稱時已深夜從睡夢中驚醒究不知何人肇此巨禍昨日飭傳一干人復訊著將保險單給陳罰銀五百兩充公延燒之鄰居酌給撫卹費俟繳案後再行給領○夑理齋鐘表店主陸世芳前控居念春欠洋五百元屢索不還明府令將居交保出外將銀陸續繳案嗣居因事赴蘇延宕日久原告屢次求追明府飭傳保人將居交案嚴追昨日保人呈繳洋銀五十元明府先給陸領飭具领狀存查○伶人潘連生前控振豐街彈染店主李明山欠會洋一百八十元明府諭令交保出外從速理楚除已繳案外尚欠一百五十元元延不理昨日明府飭探將李提案略訊數語押候嚴追○興聖街成億興銅錫店失去紫銅一百餘斤詢諸看屋之譚德谷稱空房内住有水作匠譚炳坤因將二譚一併拘送捕房昨日傳同店主戴少卿解案請訊明府以指　無憑著二譚出外帮同查緝○流氓朱春泉前因毆捕剝衣經朱明府飭拿到案訊明情節判令枷責限繳衣服除照價賠償外尚少綢衣二件昨日飭提覆訊著將朱交保出外勒限措繳○錦名洋行收租人王松元前控陳阿瑞積欠房租十七元明府判令押繳迄今日久分文不繳陳在押患病捕頭派探解案請示明府限卽日遷出所欠房租待病愈再行措繳○流氓陳寳生戳傷車夫季阿金送院醫治昨日捕頭將受傷人及陳解案請示明府判將陳枷號一個月笞責五百板期滿送攺過所監禁一年○武弁楊子　由四川來滬遣其僕人手持衣帽赴道轅晉謁行至小東門城下被竊賊陳阿四竊去翎管一枝當塲拿獲尚少洋銀八元拘送捕房昨日楊投案請追陳不認行竊明府判令押候嚴比著楊再投案備質○四牌樓汞大豐皮貨店主林阿楚投案禀稱縫工王有生與伊友某甲串騙皮統二件値價洋十九元已被典質得洋分用叩求嚴追明府諭令押候繳洋著原告補遞禀詞候核○陸寳球前控陳阿方欠洋二百九十元明府飭差拘提旋因阿方已聞風逃逸將其弟陳阿林拘案明府交北三鋪地甲陸桂山保出帮同尋交阿方昨已到案明府諭令押候交保出外限十日内理楚○　金裕控中和棧主龔順章欠洋一百元圖賴不還明府飭提到案略加研訊著押候交保限十日内理楚○改過所逸犯王阿三匿迹租界經看役尋獲拘送捕房昨日解案明府飭交看役帶回覊禁 
[美界捕房紀事]  
　　本邑人韓鶴卿素以探囊胠篋爲生涯蓋彼中老斵輪手也昨晨至裏虹口某姓家竊得布衣數十件白米一斗荷之而逸途遇包探沈阿鶴盤詰支吾因連贓送入捕房捕頭令押候解送公堂禀請讞員鄭瀚生大令究辦○昨晨有江北小竊混名小仁者在裏虹口某姓家行竊桌子二張經爲包探沈生全緝獲拘入捕房押候解送公堂禀請訊辦○廣東香山人李某税居北河南路桃源坊用江北人張大毛當車夫昨日張向索工資致觸李怒突被毆傷額角旋又扭至捕房請爲　辦捕頭以李圖賴工資又敢行兇殊出情理之外擬卽押候禀請讞員懲辦嗣李自知理屈願將工資如數付給始得釋出○前晚白老匯路有某西人酒氣薰蒸當街酣臥巡街捕見之知其爲麴秀才所困也惻然憫之因卽雇車送入捕房俟酒醒揮之使去 
 
 

Page 10

 
 
   
 
 

Page 11

 
 
[光緖二十四年十一月初九日京報全錄]  
　　宮門抄○皖撫鄧奏爲遵旨籌議併餉練隊謹將辦理情形摺○又奏撥欵濟賑片○兼閩督增奏爲閩省糧道倉前借福州府倉米石折價歸還摺○十一月初九日刑部都察院大理寺廂監旗値日宗人府引見十一名刑部十三名鑾儀衛十六名載瀛由西陵回京請安○山東藩司張人駿請訓○値年旗奏派管理新營房派出廣忠○提督衙門奏拿獲交拿人犯宗室婦蘭常氏卽夜义宗室崇吉卽小崇張伯萬卽竹山等三名口請交刑部○召見軍機張人駿托佛歡○○頭品頂戴安徽巡撫臣鄧華熙跪○癸爲遵旨籌議併餉練隊謹將辦理情形恭摺覆陳仰祈聖鑒事竊臣接准户部咨會議御史曾宗彦奏請精練陸軍攺爲洋操一摺光緒二十四年五月初一日奉上諭今日時勢練兵爲第一大政練洋操尤爲練兵第一要著惟須選教習以勤訓課核餉力以籌軍實現在天津新建陸軍江南自强軍均係學習洋操北省著由新建陸軍酌撥營哨之學成者分往教練南省則由自强軍酌撥營規口號均須一律各直省將軍督撫統限六個月將并餉練隊分紥處所妥議覆奏毋得宕延等因欽此抄錄原奏咨行到皖臣維軍旅之事精練爲先欲求振弱爲强尤窒取法乎善自非拘守成格堪以裨益時艱然部臣宏綜大網權衡軍政原奏稱必總籌全局統計餉需最爲扼要之言持重之見各省各有全局情勢不同臣就安徽省兵力餉力熟計兼權皆處於不足之數蓋制兵已再三裁减挑練成軍者現存三千四百五十六名應照上年奏案第三次再减一成四百三十三名留在本營者現存四千四十七名亦應照上年奏案第三次再裁一成五百五名防勇自迭次撤裁當光緖二十二年尚存五千七百七十四名嗣又兩次裁太二千七十三名現存三千七百一名通省六十州縣二千餘里之大合計兵勇兩項僅有一萬餘名分駐城汛要區各有巡防專責平時單薄已極遇事調遣爲難部議按自强軍歲需銀數約計緑營三名練洋操一名勇營兩名練洋操一名就安省現存兵勇照此計額數銀數練洋操四千數百名不須緊紥合操始能精勁各州縣城池汛地大半空虚深虞貽悞滋多實未能勉强遵辦且其論洋員薪俸之鉅非皖省力所能任卽如江南自强一軍營哨之學成者若南省各路諸軍同時酌撥亦虞分布不敷訓課不得其人仍屬有名無實而近來欽奉八月十一日懿旨現在交議各事以及修武備濬利源實係有關國計民生者亟當切實次第舉行又奉八月二十二日懿旨開利源修武備應如何因時制宜力求實效其如詳細奏陳各等因欽此仰見聖慈垂注實以整軍經武備爲此時急務之先臣與司道熟商通盤策畫惟當酌量試辦振作軍心查省城練軍現在裁存步隊砲隊一千六百名大都籍隷鳳頴等府材質强健訓練有年並咨請兩江督臣飭由自强軍挑得該軍排長堪充步隊教習六人砲隊教習二人咨送來皖隨卽叅酌自强軍營制略爲變通議定以一千名分作四營各二百五十人計步隊三營名曰練軍定安中左右營砲隊一營名曰練軍定安砲營每營分爲三哨教習二人管帶一員哨官三弁副哨三名什長十四名號鼓手四名正兵二百十三名運送兵六名照此挑取精壯重編入伍安徽餉章本薄現當銀賤物昂營兵餬口維艱自宜量加體恤應發月餉副哨各加銀一兩五錢什長各加銀一兩正兵號鼓手運送兵等各加銀七錢教習每月薪水銀十兩營哨員弁薪水均照舊一概不加其書識火夫等人及各兵肉食一項自强軍有開支者均删除以期撙節該軍仍派記名提督韓大武爲統領分委副將傅永貴管帶中營副將徐思祥管帶左營副將陳學堂管帶右營遊擊張玉崑管帶砲營刻經挑足編定駐紥省城委員按名點查皆係年輕力壯飭令統領管帶督同教習按照自强軍練習德國操法逐日限時認眞教練營規口號均歸一律差事概不分派俾可專力勤操所加餉項各於十月初一日起支並朂該統領等務將操演事宜虚衷講究破除成見舍短師長不得私役一兵短缺一額侵蝕一餉且須嚴束兵丁毋致犯規被斥以及託故告退私自濳逃重頰招募補充糜餉而練難精熟添委知府一員以時稽查監視放餉試操數月由臣調集校閲以覘效騐此現辦挑選練軍攺習洋操之情形也其餘練軍六百名再選四百名曰練軍副營派委叅將范洪傑管帶與練軍裁存馬隊均歸韓大武統領營制薪餉仍照舊章皆不加增以示區别遇有巡緝彈壓曁分撥各防等事與馬隊一體調派俾資兼顧仍有汰餘二百名歸第三次應裁一成案内照章核發遣餉裁撤歸農至此所加月餉及教習委員薪水每年約銀一萬餘兩號衣袴靴帽自强軍章程每兵名月攤銀圓二圓就一千名計每年二萬四千圓折銀一萬七千餘兩攺由支應局按季給發略可節省然與常年添用子藥購置鼓號及磨擦槍砲沙油料物等項每歲雜支銀項下必須多用銀一萬餘兩照例每添購新利器械尚不在内又另摺奏陳設立武備學堂常年經費約計亦不下一萬兩現在修建工料之需購辦圖籍儀器之價至少又需銀一萬數千兩安省庫欵極絀難以措籌事關兵備要需不得不設法挹注是光緖二十二年奉派安徽攤還英德俄法本息銀二十九萬兩内提撥支應局防餉裁節銀六萬兩業經照解三年此項防軍餉需所賴之淮北鹽課鹽厘近年短解頗鉅周轉甚艱非惟裁節其餘抑且入不敷出擬請將湊還洋欵之防餉裁節一欵全數留局以充洋操加餉學堂經費曁彌補支應局待支各用覈貫報銷其四國還欵由司庫另籌抵補亦不致貽誤愆期至其餘裁存之練軍制兵防勇熟察地方情形實未可再行裁减至改練軍操此時堪充教習者無多且加餉難籌兵數未能多練擬侯現練兵隊著有成效再行推廣籌辦以厚兵防容當體察情形隨時奏明辦理除咨户部兵部查照外所有遵旨籌辦併餉練隊緣由謹恭摺覆陳伏乞皇太后皇上聖鑒訓示再駐省練軍上年臣親調閲搚因有汰除奏明每哨暫管領五名扣存糧餉以充奬賞現在重編練各營兵皆精足合併陳明謹奏奉硃批該部知道欽此○○鄧華熙片再前准山東撫臣來電東濵黃流爲患漫决多口波及三十餘州縣哀鴻徧野災情極重庫儲告絀日坐愁城求代籌捐助拯此災黎等因當經轉飭藩司賑捐局籌解去後旋據禀覆本省賑項此時不敷尚鉅實無餘欵可以協濟竊念東省災民嗷嗷待哺自應不分畛域力爲籌解不得已在釐金項下提銀五千兩發交號商匯解東省濟賑將來卽歸入釐金支款項下造銷據司局詳請奏咨前來除咨部查照外理合附片陳明伏乞聖鑒訓示謹奏奉硃批户部知道欽此○○福州將軍兼署閩浙總督奴才增祺跪奏爲閩省糧道倉前借福州府倉米石折價歸還以備買補恭摺仰祈聖鑒事竊照閩省糧道倉嘉慶道光咸豐年間先後借動福州府倉米六千五百三十六石墊放旗營兵米本應由各屬民　　　　因　　計豁　　致原借亦久未歸欵兹據署福建藩司　興鋭會同署督糧道楊正儀詳稱查前項借動米石已於道光二十九年淸　　歴任交代各册内報部有案倉儲關要疉據福州府禀請歸還補前來自應照准第目下米價昻貴例價不敷採買兹應先照例價每石折價折銀一兩五錢六分　於扣存旗營米折連截曠内動支銀二千兩各屬裁兵米價内動支銀一千兩每石九錢米價内動支銀七千一百九十六兩一錢六分共銀一萬零一百九十六兩一錢六分發還福州府承領仍解藩庫存俟米價平减由府領回買補現米以實倉儲動支銀兩歸入光緖二十四年道庫年終盤察及交代案内作正開除造報等情前督臣邊寳泉因病出缺未啓奏咨經奴才覆查無異除咨部外謹恭摺具陳伏乞皇太后皇上聖鑒謹奏奉硃批户部知道欽此 
 
 

Page 12

 
 
[光緖二十四年十一月初十日京報全錄]  
　　　　　　　　　　　　　團練於保甲欽遵　旨謹　大　辦法摺○燕督裕奏爲捐助棉衣懇恩旌奬摺○滇督崧奏爲攺奬片○皖撫鄧奏爲甄别知府留省利用片○江督崧奏爲委署道篆片○燕督裕奏爲編修仍回原衙門供職片○十一月初十日工部鴻臚寺八旂兩翼値日廂黃滿引見八名内務府三十五名○鄭王等點騐軍器覆命○廣忠謝管新營房恩○欽天監呈進月蝕圖○兵部奏派揀選營官派出熙敬敬信陳學棻溥良溥　曾廣漢徐承煜薩廉○召見軍機○○頭品頂戴安徽巡撫臣鄧華熙跪奏爲寓團練於保甲欽遵懿旨謹陳大概辦法恭摺仰祈聖鑒事竊臣恭閲電傳邸抄光緖二十四年九月二十二日奉慈禧端佑康頤昭豫莊誠壽恭欽獻崇熙皇太后懿旨積榖則歉歲足以救荒保甲則常年足以弭盜集團則更番訓練民盡知兵自足爲緩急之恃各省將軍督撫務當曉諭紳民認眞興辦其舊有章程者重加厘訂其未有章程者妥議舉行先從省會辦起推之通首將如何遵辦情形先行奏聞等因欽此仰見慈慮精詳康乂民生至意跪誦之下欽悚實深臣維古者寓兵於農歲於四仲講武團練卽其遺意爲靖奸制暴要圖保甲稽察防閑相爲輔佐惟二者辦法難易不同所需經費多寡亦異保甲費輕易舉安徽通省遵行歴由臣督同司道訪查辦理尚稱得力於歲底　奏明有案團練則北强南弱風俗攸殊籌欵擇人舉行不易祗有皖北州縣大都本設團防整飭推行較爲省力皖南行之者鮮官民不甚經心上年冬間臣以裁兵汰勇各省同有遺撤游蕩滋多慮其與匪爲伍滋生事端留存兵力極單恃民自謀詳爲通飭力行團練嚴辦保甲由臬司議立章程寓團練於保甲曰村寨操演救護曰散户附人大村曰巡夜支更曰公舉保董曰措籌需費曰置備器械曰賞功罰過曰犯事連坐曰稽查窩頓曰安置游間編爲淺近方言刊印多本散給務使鄉愚皆曉簡便易行又據分巡查道員接續議章送核大同小異批飭叅酌而行惟是民志不齊全恃官爲督率而官亦賢否不等復經巡道委員分往周查勸勤儆惰此先經舉辦之情形也本年六月十二日上諭近因各省裁汰營勇保衛地方全在嚴查保甲各該督撫務當嚴飭地方官實力奉行仍將整頓辦法先行切實具奏等因欽此又奉七月二十日上諭團練可輔兵力之不足卽爲舉辦民兵根本各直省限三月内將籌辦情形先行覆奏等因欽此先後通行各屬飭令欽遵加意講求再與司道互商引伸定法團宜分不宜合毋予總紳重枘致抗官司練在精不在多毋令户抽丁役及老弱團丁皆出於本甲費用並不需多以杜劣董營私之漸軍械必儲於公所操巡始可取出以立禁鬭很之防官與民應爲一氣務以誠意感孚絶去苛派擾累弊端以鼓衆庶振興之氣由保甲而擴充團練勤　練而無廢保甲兩事合而爲一不外乎聨絡羣情富者出資貧者出力有事相援應無事相淸查或須因地制宜仍聽其變通酌辦現據陸續禀覆證以訪置保甲如安慶省城濵江重要臬司主之蕪湖商埠人類雜居關道主之躬督印委各員巡察周密其餘如沿江之大通華陽等鎭内河之運漕巢縣等處皆商民輻輳之衝途歴派釐卡委員分任其事得人而理裨益最多團練則如廬鳳潁泗等屬從前助勦髮捻出力尚有在事耆舊贊畫有方亦有現辦規模推廣稱便鳳潁所屬州縣屢有練丁遇盜兠拿勇於赴救贓犯並獲明效可觀臣先飭印官縣賞以頒一經獲送立時頒給並恤損傷其出力之練董由臣酌給功牌匾額使知旣衛身家亦沾名利衆情鼓舞皆所樂爲益以回籍之武員官幕之壯勇教以列隊合操之法整齊而足壯聲勢者頗多遇有請撥洋槍及子藥等項酌量給予以備所需但風氣柔弱之區鄉村荒僻之地未必能一律妥辦又經中儆官紳開誠勸戒期在必行一俟辦成請妥查騐此遵旨整頓之情形也臣正將以上各情繕辦奏摺欽承慈訓當再曉諭紳民實力並行兵團保衛且從省會起飭該管府州切實覆查當兹時勢艱難黎民困匱欲禦外侮先固内防團練保甲兩端洵爲有利無弊總期團一保有一保之功練一甲得一甲之益兵少而家自爲守盜多而隙無可乘略仿泰西後備之兵遇事堪資徵調仰副大廷修防之意平時督飭勤操臣不敢視爲具文仍當留心查察倘有空言無實或始勤終怠者卽當分别撤叅以儆玩泄如其經理盡心成効卓著亦由臣奏請奬叙謹先陳明以爲辦理勤能者勸除積榖一事另飭遵辦外所有寓團練於保甲大概辦法緣由謹會同兩江總督臣劉坤一恭摺覆陳伏乞皇太后皇上聖鑒訓示謹奏奉硃批知道了卽著切實辦理毋得日久生懈徒託空言欽此○○裕祿片再光緖二十一二等年順直各屬迭遭水患小民困苦異常經前督臣王文韶奏准開辦推廣賑捐以資接濟據順天昌平州人記名提督四川建昌鎭總兵閃殿魁遵其故父一品封職閃進忠故母一品命婦閃王氏遺命又湖南長沙縣人升用總兵留直儘先前補用副將史濟源遵其故父一品封職史建章故母一品命婦史黃氏遺命名捐綿衣褲一千套先後解交天津籌賑局分撥災區散放該員等善承親志見義勇爲所捐棉衣褲照章均合銀一千兩核與建坊定例相符由籌賑局司道具詳請奏前來合無仰懇天恩俯准閃殿魁爲其故父閃進忠故母閃王氏史濟源爲其故父史建章故母史黃氏各在原籍地方自行建坊給予樂善好施字樣以示旌奬理合具陳伏乞聖鑒謹奏奉硃批著照所請禮部知道欽此○○崧蕃片再雲南試作從九品柯樹勳前於勘辦滇越界務在事出力經奴才會同前撫臣黃槐森彚案保奏請免補本班以府經歴仍留原省前先補用並加六品銜旋經吏部核議該員所請並非應升之階應改爲免補本班以照磨　　原省前先補用並加六品銜於光緖二十三年十二月二十三日具奏奉旨依議欽此欽遵行知在案兹據雲南善後局司道陳啓泰等詳據該員柯樹勳禀稱滇省並無照磨員缺堪以補用請奏咨攺奬等情前來奴才覆查無異合無仰懇天恩俯准敕部將雲南試用從九品柯樹勳前保照磨之案註銷攺爲以巡檢仍留原省前先補用並加六品銜以示奬勵出自逾格鴻慈除咨部查照外謹附片陳明伏乞聖鑒訓示謹奏奉硃批吏部議奏欽此○○鄧華熙片再勞績保舉道府人員應於到省一年後察看考核出具切實考語奏明分别繁簡補用歴經循辦在案兹查有候補班前先補用知府許鼎　自光緖二十三年九月二十日到省之日起連閏扣至二十四年八月二十日止試看一年期滿例應甄别據署藩臬兩司會詳前來臣覆查得該員許鼎霖精明歴練振作有爲堪以繁缺留省補用除分别咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○崧蕃片再雲南按察使篆務前經奴才奏委准補迤南道雲南府知府林紹年暫行兼護在案現在林紹年業已交卸雲南府事應將該道改爲署理俾專責成又迤西道張廷燎奉旨補授廣西按察使已由該員自行具摺謝恩籲懇陛見所遺迤西道篆務查有大理府景春堪以暫行兼護仍一面飭催實缺道員全楙績速卽來滇赴任以重職守除分檄飭遵外理合附片陳明伏乞聖鑒謹奏奉硃批吏部知道欽此○○裕祿片再翰林院編修羅長裿經前大臣榮祿奏調直隷差遣委用仰蒙恩准在案玆查該編修在直隷並無經手未完事件自應令其仍回原衙門供職除咨翰林院查照外理合附片陳明伏乞聖鑒謹奏奉硃批該衙門知道欽此 
 
