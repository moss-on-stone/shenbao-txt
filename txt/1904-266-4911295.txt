# 1904 - 266 - 4911295

 

Page 1

 
 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又祗及宋元明代尙付闕如讀史者每以爲憾當塗夏明府燮有見於此爰將有明三百餘　之事跡本之正中參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一　非　　正　二鑑者所當蟬　而下卽破究心明史者亦不可不以此爲老鏡之資也茲由本齋用潔白連史紙石印告成每部裝釘十二本定價洋兩元卽日出售此佈 
[續說馬力三]  
　　今使倣日本各砲兵工廠之成例註日本東京大阪兩砲兵工廠一造槍一造砲每於製造軍火之暇兼造各工藝汽機及各機件用具等任民購取以爲工業之用故日本機廠林立而本國仿造之汽機甚夥於製造軍火之暇爲兼造各工藝汽機之計凡泰西所有之機器擇其便於中國之用者註工藝製造之事須視本國土產之所宜及各地情勢之所便如通州紡紗皖南礱米皆本地之產物極夥而先時人力工作不及有生貨溢以外出者於是以機力代人力化從前溢出之生貨盡爲熟貨而生財之源阜矣否則埃及來因河畔製糖之機停歇以生鏽其殷鑒也每購一具以爲母模而將其機軸分之析之解之剖之準其尺寸依其規矩先繪以圖次雕以木終模以砂俾煉鋼鑄鐵各廠澆之鑄之煆之煉之機器水雷諸廠琢之磨之構之合之依形以爲模依模以製範依範以鑄器依器以構機此而猶慮其或失也吾不信也又倣日本工師授業塲之例註日本砲兵工廠皆有工師授業塲一區選年齡二十左右畢業於普通中學及高等小學者入而授業業成俾入本廠實行練習以爲異日工師匠作之任其高等技師又皆於本廠畢業後遊學於西歐者故其機器之學日精製造之業日進予於去年三月奉江楚赴會某觀察調往日本考察機器製造實業專門之學因得縱覽而審知之其細制詳予雲海游記選靑年聰頴之幼童肄業於工藝學堂中課以格致理化力重水汽諸學授以算繪機關製造管理諸法卒業以後使之入廠造作以爲實行練習而擇其尤者遣至東西各國工廠中游學以期深造凡異日本國工師匠目之任皆取材於此如是五年以降馬力汽機之利大興而猶恐工師提理之役終未能屏洋匠以自舉者吾尤未之能信者也是故中國者特蔽於自棄自諉之習於自甘於不學不爲耳苟一旦破其錮反其策而謂馬力汽機之利或終未能以利中國者此尤不待深辯而自明也或又曰善哉子之說也然吾猶有不容己之疑慮在焉充子之說吾中國馬力汽機之利之興信非難事然而吾聞之上海一局設立者近三十餘年其始立之機旣皆購諸外洋而今日謀擴一機謀建一器乃何以終需取材於英德各廠者耶其中匠作工役湘浙吳粤之民居多而其煉鋼造砲諸廠匠目工師又何以終需重金以延洋匠也耶夫已力未完而謀張之以溥利於人豈可得哉何子說之特異也則應之曰噫嘻吾固謂子明於事而闇於理者也夫吾所謂中國之自棄自諉者從乎習而其習則根於性故其由性以生習者猶有二弊焉一則富於自疑而憚於任勞一則私於自利而忘乎公益凡吾中國所有種種難解之見端以曁後來種種無形之沮抑胥踵是二者以成之微特子之所疑慮者然也不佞忝厠記言之列區區微忱竊有幾於濬發民智倡興實業以爲吾中國富强之先導故凡中國事之可爲與力之能爲者胥不憚反覆之覼縷之焦其脣敝其舌枯其墨秃其筆以振鐸於當世警策於斯民而實未敢爲自棄目諉自疑自利者稍曲吾說稍假吾辭者也子亦獨何疑哉 
[諭旨恭錄]  
　　八月初四日奉旨翰林院孔目著李遵義補授山西隰州直州知州著李保邦補授山西吉州知州著黃壽徵補授浙江孝豐縣知縣著姜渭璜補授雲南新平縣知縣著詹坦補授湖南安仁縣知縣著周克堃補授湖北恩施縣知縣著夏樹立補授山西垣曲縣知縣著劉錄德補授河南項城縣知縣著項夢羆補授江西興國縣知縣著秦鎔補授直無極縣知縣著鮑德鄰補授河南武安縣知縣著莊鍾濟補授甘肅金縣知縣著張體信補授截取舉人劉翰飛著以知縣用唐芝榮著以教職用徐寳慈著以敎職用王賡雲著以教職用朱　著以知縣用歐陽蕙著以知縣用劉炳南著以知縣用黃曾瑩著以知縣用夏河淸著以知縣用兵科筆帖式著春明補授廕生鍾宇著以文職用國泰著以侍衛用毓翀著以文員用榮厚著以旗員用溥巨著以七品筆帖式用國子監司業著葉昌熾補授截取掌山西道監察御史黃昌年内閣中書孫卿裕俱照例用熱河都統衙門辦事司員著鮑琪豹去擬補江寗將軍衙門筆帖式湧潮著准其補授保舉奉天候補知府祥瑞直候補知縣張泰春黑龍江候補倉屯站官凌春俱照例用服滿原選浙江景寗縣知縣褚煇祖著不必坐補原缺俸滿長蘆豐財塲鹽大使任敬敷著回任卓異前福建福州府同知温冠春著准其卓異加一級仍註册候升開復前江西試用知縣應衷著准其開復原官原銜仍發原省照例用欽此同日軍機大臣面奉諭旨本日引見之前山東章邱縣知縣李敬修著發往山東仍以知縣卽補江蘇江陰縣教諭秦毓麒著以知縣用欽此 
[硃筆恭錄]  
　　八月初七日奉硃筆圈出聨豫稽察廂白旗蒙古旗務欽此 
[本館接奉電音]  
　　昨晚九點鐘時京師友人飛電傳來上諭三道敬謹譯登○八月十六日内閣抄奉上諭光祿寺卿玉恒奏因病懇請開缺一摺玉恒著准其開缺欽此同日奉上諭準良著來京當差延祉著賞給副都統銜作爲西寗辦事大臣照例馳驛前往欽此同日奉上諭蘭鎭總兵兼管内務府大臣著豐陞阿補授欽此 
[電傳宮門抄]  
　　昨晚九點鐘時京師友人專電告知本館云八月十六日皇上召見軍機大臣及那桐聨芳 
[互參獲咎]  
　　廣州訪事人云日前粤督岑雲帥與桂撫柯中丞互相參劾兹得官塲消息謂已奉有電諭 
 
 

Page 2

 
 
均遭申斥而於中丞尤爲嚴厲云 
[興學有資]  
　　漢口訪事人云湖北每年應解償欵共一百二十萬兩由各府州縣分承近者湖廣總督張香濤宮保以育才興學實係要圖若令並顧兼籌深恐力有未逮爰令將此欵留備學堂經費應解償欵叧在銅圓籖捐土膏項下籌撥以免顧此失彼之虞 
[化宏作育]  
　　揚州訪事人云日前揚州府余石蓀太守接奉總理兩江學務處司道五百里排單内開奉兩江總督魏札准署理江蘇巡撫端電咨蘇屬現派人赴東洋肄習政治速成科擬選官十人紳十人於八月内起程尊處亦請照數選派共合成四十人爲一班又飭蘇屬州縣各選送學生二人前往肄習速成師範欵由縣籌須體質聰强志趣正大年在三十歲以内者爲合格務於八月内送省彚考能否照辦亦請籌復等因到本部堂淮此查此案前准出使日本大臣楊咨請選派出洋當經飭司遵照在案准電前因除再飭司委選外合亟札飭等因到處奉此合就轉行札到該府卽便轉飭所屬一體遵照等因刻已飛札所屬各州縣遵期選送矣 
[甌興警察]  
　　温州訪事人云温郡舉行警察由府尊王雪廬太守督同永嘉縣程子良大令仿照省章力求實效惟因經費不敷爰會同紳士妥議新章出示曉諭其文云現據紳商公議警察祗提各鋪包給丐頭一欵抵作常年經費不必叧捐警察經費而受警察實益人情避難而就易勢必樂從惟聽其自行書捐亦恐參差不齊應將城廂内外鋪戶分爲大中小三等其鋪係三間門面者爲大戶每日捐制錢五十文如每一鋪兩問門面者或間半者爲中戶每日捐制錢二十五文如單間門面者爲小戶每日捐錢十文如手藝店照小戶减半照此劃一辦理應足以昭公允而免觀望等情所議甚是應准照辦合行附戳諭知仰卽一倂知照 
[歸倂局所]  
　　漢口訪事人云鄂中大憲因撙節經費起見飭將漢口土膏補稅局倂入土膏緝私局札委王大令梓總其大成至前辦緝私局之楊吉逢刺史有兼辦釐金卡局之信然尙未見明文也 
[浙梟猖獗]  
　　杭州訪事人云浙西嘉湖一帶毗連太湖水陸紛歧每多匪患向設緝捕等營以資防守自去歲裁撤統領及中營諸弁後匪勢日張曾由某副戎以防堵查勦弭患情形上逹營務處正在整頓間而巢湖梟匪大肆披猖甚至嘉興府城亦有白晝劫銀砍斃事主之事及由防軍往剿膽敢列陣拒捕大約須再選派諳練軍務之員相機嚴剿或能消患於無形也 
[狂梟拒捕]  
　　姑蘇訪事人云邇來蘇屬各鄉鎭時有梟匪盤踞開設賭場吳江縣所轄盛澤鎮爲著名巨梟董某所據手下黨羽不下三四百人聲勢洶洶尤爲凶横本月某日駐紥附近之續備軍某營馳往掩捕梟黨恃衆抵禦竟將甲乙丙三營勇及鄉民某丁立時轟斃附近黎里鎭梟匪亦於某日開槍拒捕擊傷四五人吳縣所轄木瀆鎭附近大村則有梟首衛家元者率黨盤踞某日省中鹽捕後營勇丁向索陋規不遂其欲因唆使管帶朱小亭守戎馳往兠拿梟黨倂力拒之致被擊斃艙長一名擄去甲乙二勇守戎大敗而回禀知撫憲端午帥午帥立派飛划右營管帶黃子香副戎及蘇捕營管帶胡豐齋游戎帶領師船各數十號星夜駛往剿辦刻尙未知勝負如何 
[禽梟解省]  
　　蘇州訪事人云月前宜興縣主張大令以梟匪聚賭不服驅逐禀知撫憲端午橋中丞中丞立飭飛划右營管帶黃子馨副戎督率師船二十餘號星夜馳往剿辦本月初一日副戎行坻芳橋漕橋交界處見匪已列陣以待遂揮衆鏖戰當場禽獲匪黨八名槍斃二名餘匪遂四散逃逸初六日副戎將八匪解回省垣禀知一切中丞飭交蘇州府署發審局訊供核辦 
[京師火警]  
　　京師訪事人云七月二十六日之夜三鼓後大栅欄迤西觀音寺左近某淘房不戒於火經人竭力救熄已焚去房屋五楹矣當火起時比鄰某浴堂中人尙未就寢急喚醒淘房中人幸得從夢中驚醒而逃不致葬身火窟 
[漢皋火警]  
　　漢口訪事人云本月初十夜十二點鐘時永昇平河街某洋行不戒於火時適風力甚勁水龍力有難施計共燬去一品香月華樓播喴洋行等數家越日之晚流通巷河街義太長雜貨行又兆焚如幸四鄰皆未殃及 
[吳郡官場紀事]  
　　姑蘇訪事人云江蘇候補知府許太守星璧現奉撫憲端午橋中丞委辦省城六門釐捐局務已於本月十二日到差　○總辦滬寗鐵路事宜潘觀察學祖於本月十二日由滬來蘇謁見撫憲端中丞○新任嘉定縣知縣李大令樂善於本月十二日專丁來省詣各憲轅禀知初一日接印任事○委署崇明縣知縣楊明府士晟於本月十三日詣各憲轅禀辭赴任○南洋公學畢業生林嘉駒奉蘇州府許子元太守札委長元吳三縣高等小學堂體操教習已於本月十三日到堂矣○丁憂知府姚太守繩武奉撫憲端中丞札委護送政法官紳及師範生赴日本肄業於本月十三日禀辭啓行 
[海市奇觀]  
　　烟臺訪事人云本月初旬某日之晚十一點鐘時日本領事署差役某甲家忽來匪徒五六人叩門而入將甲妻按倒以絮塞口然後大加搜索刦去洋銀四五百元至天明甲歸開單投報福山縣署○某日西沙旺海灘畔忽有一鼍隨潮而至其大如盤二目無珠經人捕獲舁送耶穌教會所設博物院中○烟地街巷狹隘垢穢山積臭味薰蒸炎風烈日中觸之最易成疾邇由鋪商楊壽昌禀經東海關監督何秋輦觀察批准集資設立滌淨公司購地堆積糞土雇夫百名每晨七點鐘起至晚九點鐘止次第灑埽地分十叚舉一頭目督之誠衛生防疫之要圖也 
[南海珠光]  
　　廣州訪事人云省垣疏通航路現己有華工程師來自香港偕粤海關人役赴新洲水栅黃埔各處逐加勘視擬將水栅毁去然後疏濬省河凡有阻碍水源者均須刻鑿將河面可增闊十之五六於舟行實爲利便也粤省闈姓已屇滿期尙未有人承辦因將所開翰林　及惠州府試攺爲官督商辦日前職商韋崧赴撫轅禀稱闈捐已成弩末請攺辦闈姓簽捐以機器開字等情經撫憲張安帥批局核議旣而裕源公司職商周永福又禀稱闈姓攺辦簽捐實與基鋪山票餉源有碍云云帥批示曰據禀究竟如何情形仰善後局查照先將後批行事理一倂核議詳奪○粤東省城東猪欄糙米欄前被匪人　火搶刼大憲嚴飭當道務獲究辦隨由海珠營線勇童亞雲帶同勇丁至鷄春岡拿獲鄕人十一名嚴刑訊鞫未得確供中有一人傷重斃命刻下已獲匪首李亞開刑訊屬實大憲察核所供此案與鷄春岡所獲十一人無涉其爲童挾嫌誣指無疑乃著與李一并正法承審官柴明府摘去頂戴高厚慈開去海珠　廣州協左營都司各差缺以示懲儆○由惠州往來河源向有小輪船拖帶民船以取便捷本月二十二日辰刻由惠開行載客八百餘人行經水口井地方纜忽中斷船卽傾覆溺斃四百餘人時適惠州府試告竣其中不少應試士子亦可慘已○粤東西兩省向均設有善後局兹聞西省已攺爲派辦政務處矣 
[靈隱鐘聲]  
　　杭州訪事人云浙江桐廬縣縣丞　本分防窄溪鎭今夏正任孫二尹大庚已屇二次俸滿由府尊黃峙靑太守送司考騐 
 
 

Page 3

 
 
所遺鈐務暫委焦兌鋒參軍鍾澤代理兹已奉藩憲翁方伯騐得尙能勝任想不日卽可飭回矣○浙省前因裁釐在卽舉辦認捐當卽有人爭先具禀分類承包未及數月弊竇叢生因遂停止其有解不足數者分别押追是誠欲便商而適以病商也○桐鄉縣方大令家澍因病出缺後大憲以徐大令士鋆請補奉部核准刻已飭赴新任矣 
[耶溪漁唱]  
　　紹興訪事人云府屬稻墟鎭劫案迭經事主投縣禀請嚴緝本月某日縣捕在上虞縣境擒獲是案正犯袁國盛一名押解到郡一俟訊實供詞卽當就地正法矣○有王某者向在昌安門外設一工藝廠備有織毛巾機器招集學生入内學習并設女工所以三閱月爲畢業之期卽可購機回家自織○諸曁縣琴塢鄉民風夙稱强悍邇者因鄉民屠某被人禀控縣主張大令派役往提役向里中婪索無著拘繫里民數人正欲解縣時突有農民千餘人持械追截役遂以鄉民恃衆劫犯等詞回縣禀報大令勃然震怒立派把總李君督率兵丁赴鄉嚴拿懲辦 
[甬江雜志]  
　　寗波訪事人云郡屬鄞縣南鄉番茹渡李姓家於本月初二日之夜突來盜匪肆行搜掠僕人某甲出而抗拒致被刀傷十餘處痛極仆地盜黨遂相率呼嘯而逸事後事主開明失單赴縣報案邑宰高子勛大令親臨勘騐簽差跴緝○鄞邑花會賭棍任雨昌經前任周少軒大令飭差拘案荷枷釘鐐鎖繫示衆某日之夜不知如何忽被脫逃地保投縣禀報大令怒甚飭亦釘上脚鐐押候嚴辦一面飭役各處跴緝限日拘獲○洋銀升水漸高前之每百元須升三角五分者刻忽增至六角○寗屬各漁戶因今歲墨魚收獲不佳齊赴船局籲請暫免照費俟來年一律呈繳局員胡大令禀請寗波府尊喻太守轉詳省憲現已邀准遂於某日出示曉諭矣 
[荆沙瑣志]  
　　沙市訪事人云七月十三日薄暮時雨急風狂江中浪如山立自炭碼頭起至老巡司巷江岸一帶所有舟楫悉漂蕩不知所之迨大元丸抵埠時又撞壞三四艘事後查悉是日沈船十餘艘溺斃數十人誠飛災也○荆江後營管帶蔣子峯參戎現經上憲委署荆州參將已履新視事矣○七月十五日傍晚有年逾花甲之商人某甲携帶寳銀三大錠漢口某錢莊票銀千餘兩錢千餘貫當十銅圓數千枚乘民船來沙道出長湖忽遇狂風以致傾覆甲急躍登小舟得免於禍次晨瞥見船已浮起入視各物完好如初是可異矣○江陵縣張雲生大令集慶久患痢疾延至七月十七日出缺所遺篆務上憲委襄讞委員陳明府代庖大令籍陜西三原縣今歲喪一弟旋又殤一子前月原籍房屋復被火焚卒乃殃及其身何命運之蹇若此耶○駐沙日領事館後有一曠地近已闢作抛球塲每日下午寓沙日人皆得入此行樂 
[鄂垣小志]  
　　武昌訪事友人云湖北恩施縣縣丞缺經藩憲委望山門稽查委員傅葆貞二尹前往署理所遺稽查差叧委劉少榮二尹接辦○漢口清道局已於本月初一日攺名警察局各叚巡勇號衣一律收回叧行發給聞當事者之意欲與武昌省城一律辦理不必多立名目以致分歧也○數日以來江水陡漲三丈餘划船往來頗多危險每值風勁之際小輪船亦岌岌不自安以故日來襄河口停泊划船甚少蓋恐有意外之虞也 
[上海官場紀事]  
　　正任江南提督李壽亭軍門丁憂安徽候補道許九香觀察福建候補知府沈藕生太守同於昨日詣蘇松太兵備道轅分别拜會禀見道憲袁海觀觀察皆依禮欵之督銷緝私委員候補縣丞姚錫庚二尹江蘇候補府經歴袁价人參軍同於昨日詣道轅禀見○松海防同知黃小霽司馬前患感冐請假調理兹已痊愈遂於昨日親投道轅禀請銷假○法界公廨讞員陳楚生明府偶染微疴一再請假調理并禀請道憲袁觀察派洋務局英文繙譯關絅之司馬暫攝讞政昨日假期又滿病尙未痊因又飭丁詣轅禀請展假三日○昨日馬路工程局總辦翁子文太守乘輿至上海縣署拜會縣主汪瑤庭大令大令迎入花廳茗談良久而别 
[札飭傳首]  
　　前者槍斃西洋阿生之兇犯王松林由上海縣汪瑤庭大令蒞英美等國租界公廨會訊屬實禀准撫憲端午橋中丞批飭照章就地正法其首級本應發在觀盛里西洋阿生斃命之處懸竿示衆因租界中多所未便攺發老北門城樓示衆刻下大令復接到上憲示諭命解往寳山新陽元和崇明等五縣傳示蓋因以上各處亦曾犯案故也 
[札防梟匪]  
　　前日蘇松太兵備道憲袁海觀觀察訪聞有大帮梟匪由南匯川沙闌入上海境内因卽密札緝私鹽捕營統帶吳福海參戎及浦東保甲總巡謝岳松明府嚴密防範如遇梟匪設法解散免致生事以安閭閻等因刻已由明府諭令局中差勇遵照辦理矣 
[會訊盜魁]  
　　著名盜魁高東山犯案纍纍惡如山積近經江蘇撫憲端午橋中丞訪知匿跡上海租界中特委已革武員歐陽子林及米占元千戎來滬會同汪禹臣二尹設法拿獲前日上海縣主汪瑤庭大令接奉中丞憲札飭赴英美等國租界公廨會同西員訊鞫隨卽照會訂於今日會訊供詞 
[准給護照]  
　　某學堂畢業學生譚振先趙元趙祿等人擬自備資斧往美國紐約克游歴前日投蘇松太兵備道轅禀請道憲袁海觀觀察給發護照等情觀察允如所請已將護照備齊飭傳各生具領矣 
[溝帮子分會五月分難民資遣數目淸單]  
　　五月初一日李寳恒直隸灤州人至唐山王金鳳同上初二日蓋雲貴直臨榆縣人至唐山馬田元二名直保定府人至天津田洪福直寗河縣人至北塘杜杜錦春直甯河縣至蘆臺初三日蔣國柱二名直昌黎縣人至昌黎王德順直河閒府人至天津初四日高順二名直灤州人至灤州高長靑山東武定府人至天津陳勝直保定府人至天津趙順同上至灤州陳永安直隸臨榆縣人至榆關李存富直永平府人至北帶河初五日程瑞林直隸灤州人至唐山王連章二名同上周壽山三名直隸寗河縣人至北塘初六日任堂山東萊州府人至天津李同鏡同上林景靑直灤州人至灤州林正靑山東東昌府人至天津初七日郭直雲直臨榆縣人至榆關初八日王三二名山東濟南府人至唐山初九日馬文興二名直豐潤縣人至開平十二日張文玉二名直天津府人至塘沽孫玉庭直臨榆縣人至榆關十三日王治田直平泉縣人至錦州魏開泰山東泰安府人至天津周剛直臨榆縣人至榆關 
[如願以償]  
　　鄧君啓釗啓源賢昆玉也平生仗義疎財好施樂善凡親戚故舊莫不交口譽之今年五六兩月各舉一孫初試啼聲卽知英物凡踵門道賀者皆以爲天之所以報施善人也兹者釗翁移湯餅筵資洋銀三十元源翁一百元以作敝堂育嬰等費夫一度笙歌歡娛有限與其捐物命而恣朶頤不若結善緣以種後果天心仁愛默與感通而一切人世之福壽康寗榮華富貴嘉賓賢主當無不如願以償矣乞附報章籍伸謝悃[  滬北天后宮前廣益善堂司董嚴信厚龔心銘施則敬朱佩珍祝大椿葉貽釗周鴻孫等謹誌]  
[錄張驤雲致棲流公所函]  
　　敬啓者僕因浙江里房屋翻造遷居牆前荷蒙諸親友厚貺本當分贈糕　值天時尚熱易致臭壞移助鷹洋十元爲諸君造福藉鳴謝悃希卽查收張世𥌜� 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　七月二十八日吏部翰林院正黃旗值日無引見恭王假滿請安睿王續假五日孫中堂續假十日文璞請假五日成鶴請假二十日皇上召見軍機大臣○二十九日戶部宗人府正白旗值日無引見榮慶謝准其抵銷恩敬昌謝免其賠繳盈餘銀兩恩裕中堂等考試完竣覆命並請安皇上召見軍機大臣及趙爾巽學務處遞封奏一件○三十日禮部太常寺正紅旗值日無引見薩保續假一個月皇上召見軍機大臣及麒德明日卯初二刻皇上升中和殿看版畢還海辦事召見大臣○八月初一日兵部太僕寺廂白旗值日無引見倫貝子請假五日吏部呈進月官卷皇上召見軍機大臣政務處及杜本崇錢能訓各遞封奏一件皇上於明日寅正至社稷壇行禮畢還海辦事召見大臣○初二日刑部都察院大理寺廂紅旗值日無引見葛寳華等謝准其抵銷恩皇上召見軍機大臣○初三日工部鴻臚寺正藍旗值日宗人府引見四員吏部五十九員廂黃滿四員正黃蒙六員廂白蒙六員載　文璞各假滿請安恩公請假十五日良泰續假五日掌儀司奏初九十一日祭奉先殿洵貝勒濤貝勒行禮皇上召見軍機大臣及陳璧皇太后皇上於明日辦事後至頤和園駐　提督衙門奏據右營參將趙春　遊擊曾崇蔭督率都司白金聲守備高得元孫餘慶等帶同弁兵在王廣福斜街地方將奉旨交拿之著名匪犯魁秃兒卽李幅拿獾並起獲洋槍等物京地面結夥持械搶擄妓女關禁勒贖實屬目無法紀亟應嚴切究辦相應請旨將將魁秃兒卽李幅交刑部又左營　獲結夥持振搶劫住戶復行刨挖墳塜之盜犯湯珍等七名均請交刑部工巡局奏拿獲鑄造私錢人犯吉得葬李慶源孟祺沈三兒蘇萬禾王得　王秃兒張墨僧德臻永隆劉萬春李三兒趙大僧寛瑞馬海明石來氏等十六名口均請交刑部 
[上海縣署瑣案]  
　　殷建夫控稱女兒被土棍姜金金劫去日久不肯放還求提追究前晚縣主汪瑤庭大令升堂研訊殷供小的耕田爲業生有一女年已十七前月被姜刼去時小的因事在滬比及回家向姜理索被姜將女藏匿未　姜亦不見爲特授案求追大令諭令退去候　差查明提究○金阿和控流氓孔茂昌將妻誘姦捲逃等情曾經大令提孔到案交人保出帮同訪尋現已日久影響毫無前晚金又投案請追大令諭令退去候飭差傳孔訊究 
[浦東保甲總巡局瑣案]  
　　前日趙愼雲以伊姪阿東不服管教投控浦東保甲總巡局總巡謝岳松明府升座研訊阿東供小的實因酒醉以致與叔口角尙乞恩寛明府判責二百板取具攺過切結然後開釋○陳金生被流氓小春泉等在華通馬頭恣意兇毆因之投控保甲總巡局總巡謝岳松明府准詞飭差拘獲一干人押候訊究 
[滬南瑣志]  
　　昨日某店主王玉林以其夥許阿根辭歇後藉端滋閙擊毁器物投控南市二十三七鋪保甲巡防局局員李伯屏二尹准詞飭役傳案訊核○昨日王桂華丁順生擔糞至馬路中被巡街捕拘入捕房捕頭令解送馬路工程局總辦翁子文太守倩襄讞委員黃衡堂二尹研訊判各枷號三日發久大馬頭示衆 
[英美等國租界公廨晚堂瑣案]  
　　有余姓者遣傭工余榮控陳伯榮卽陳英毓圖賴票銀等情讞員黃耀宿司馬准詞簽差提陳前晚升堂研訊余榮禀稱小的在余四處服役陳前將期票兩紙向主人掉換現銀一紙計銀一百兩一紙三百兩到期向收均無著落　此特造小的投案求追陳供此項期票本抵於廣太號今忽由余插身控告殊不可解且去年廣太執事人鄒錫卿曾欠銀一百兩浼黃春伯陳貴軒婉商尙請查察司馬著暫還押所一面令余榮據情禀攫期票發還○章琦控李仰之圖賴土價等情輕司馬提集研訊章訴稱與李往來先後四次計被欠銀二百八十八兩有奇屢次延約叩求追繳李供此項土價並非延宕不付實因虧耗所致今各　　莊亦欠銀二千餘兩尙求原宥司馬著押候覓得妥實人人銀並保出外限期理楚違干重比 
[英美等國租界公廨紀事]  
　　前者英商老興投本管總領事署控華人章芝山擔保程濓堂抵借銀兩日久不理等情業經英副領事德爲門君照會讞員黃耀宿司馬飭提在案兹復面請補提章士炳訊核司馬允之將章提到押候訂期會訊○一百三十一號華捕解送在途拉客之流妓張三寳到廨司馬著押候訊罰○積竊許小琴前因犯案收禁西獄一年兹已期滿由捕頭派人送廨請示司馬准卽開釋 
[英租界捕房紀事]  
　　前日江北偷兒陸松林混入大馬路五百三十九號門牌程上彬所開布號行竊藍布三疋報經包探劉銘芝查獲解入捕房捕頭著押候解送公堂禀請讞員黃耀宿司馬訊辦○徐渭法在湖北路廣同昌烟館過癮乘人不備竊取烟槍　之而逸報由包探李星福拿獲解入捕房捕頭著押候解送公堂禀請究辦○積竊胡正興掩入南京路第三十七號門牌科發藥房竊取牙梳二枚當塲拘獲送入捕房捕頭著押候解送公堂禀請訊辦○黃王氏乘東洋車至四川路九江路轉角處被朱阿春所曳東洋車撞倒致由車中顚出時值天雨道路泥濘汚及所穿紗衫因喚令五百八十三號華捕將朱拘入捕房捕頭著押候解送公堂禀請訊核○錢阿大曳車載貨至北京路撞壞某洋人所乘馬車洋人忿甚喚令一百五十六號巡捕將錢拘入捕房捕頭著押候解送公堂禀請訊究○前日楊生和駕一駁船停泊廣東路浦濵悞將馬頭撞壞被一百八十號華捕拘入捕房捕頭著押候解送公堂禀請訊核 
[法租界捕房紀事]  
　　前者顧阿坤控顧趙氏陸劉氏串拐伊妻賣與浙江嘉興桐鄉縣朱姓家求提追給等情讞員陳楚生大令訊悉口供著押候覔的實人保出交到顧妻迄今日久無人具保昨日代理讞員關絅之司馬飭包探帶出覔保旋仍帶回捕房　候嚴比○張月亭　鶴山控曹雲龍串吞田單乾没價銀等情司馬訊取口供著交的實人保出清理昨日飭探帶出覓保旋以米得保人仍帶回捕房押候追繳○昨有甲乙二積賊至某輪船上行竊衣物經包探拿獲送入捕房捕頭命押候候解送公堂禀請訊究 
[美租界捕房紀事]  
　　前晚有一西人深入醉鄉在百老匯路一帶恣行胡閙適爲三十一號西捕所見奮力拘送捕房捕頭令押至酒醒時釋去○前晚甬人戴梅莊投捕房訴稱賃居百老匯路福和里第八百三十九號門牌房屋妻子與鄰人偶作葉子戲被流氓朱阿才小　尙糾集同黨十餘人借端行兇擊毁門窗等物並詐去洋銀十元捕頭令包探張才寳前往查緝○昨晨偷兒錢富生掩入唐山路民人陳阿三家行竊衣服數件旋被包探沈阿岳查獲解入捕房捕頭令押候轉解公堂禀請讞員黃耀宿司馬訊辦○昨晨四百十一號巡捕報稱西華德路隆慶里病斃乞丐一名捕頭令地保轉報某書堂備棺收殮 
[金陵官報]  
　　七月二十日江蘇補用道與祖　通知引見過道員班由甯來江甯藩轅牌示縣得署安東縣知縣督紀寅訓省另有差委道缺查有候補知縣羅先覺　以署理直隸州楊謙禀知交缷署太倉州任事回省知州吊兆熊禀謝奉飭分蘇差委知州應祖錫禀謝牌示請補邳州缺知縣楊士　禀謝牌示委署崇明縣事指分江蘇試用縣丞朱寳升由京騐看到省又陳彭壽禀知先行到省典史張廷墀禀謝委署長洲縣典史事府經歴土汝聰縣丞壽逢年郭元楨典史鄭佐東均禀知奉藩憲傳新章甄别者試○二十 
 
 

Page 10

 
 
九日督轅牌示宿遷營遊擊李東武升補　許遺缺本部堂查有捐納補用遊擊艾國楨堪以　補又署　標中營副將　任淮左營叅將李東武應卽飭赴本在所遺漕中營副　本部堂查有記名提督劉徵鳳署理○撫轅牌示八月初一日祭至聖先師孔子穿　　撫憲親詣行禮再祭期前一日應舉　樂省性之禮委蘇州府恭代行禮知府陳　禀知　直賑在捐案内將叙花翎通判許之珏禀謝奉委兼辦敬察局文案差知縣王紹曾禀辭赴日本遊學府經歴金業成禀謝奉飭留蘇差委並　甄别加考留省照例補　指分江蘇試用府經歴宋　鍾由京領照來省禀到三十日撫轅牌示八月初一日各廟行香文廟撫憲武廟撫憲文昌臬憲太隘風龍神均儲憲天同風雲雷雨　均沈道玉麒火神猛將呂祖均首府都城隍府城隍都土　均三者縣○藩轅牌示照得荆溪縣知縣寄齡期滿撤囘遺缺查有候補知縣恩厚堪以酌委署理長洲縣蘇禀知交缷兼署元和縣任事調署元和縣郭昨日禀知　印任事辦理吳淞貨揭局知縣王元輔由　專丁來省禀謝一年期滿此較核盈三成奉飭留辦代理震澤縣震澤司巡檢邵光煦事丁來省禀謝奉飭搓　東山司巡檢缺從九盛開運禀辭赴日本○八月初一日　元局張籌防局李中軍副將李禀知任事均見英璞禀知到會辦釐捐木釐差知縣　培新禀知到淸節堂差黃　南　知委辦鎭江砲台差新選東台縣何元泰禀知廣西賑捐獎　同知銜縣丞李兆棠叩謝奉委監修江陰砲台差宜昌如捕鹽釐候撫道王　到初二日蘇藩轅牌示五庫釐　同知恆坦期滿撤囘查有丹徒縣楊紹時接辦所　丹徒縣卽以准補崑山縣張弨棠又崇明縣李如　撤省遺缺查有候補知縣楊士晨湖陽縣藍菜錦撤省遺缺查有知縣王念祖均堪以署理營務　朱將弁學堂陶統領常備方軍陳統領護軍正四營羅中協李城守協吳均傳見　防局李禀調準繳　關委札並奉飭仍辦籌防局差初三日知縣劉　學禹崧齡黃厚森姚崇輔奉示察看直隸州同汪　　奉示寫履歴分部主事何熙年禀謝奉朱道委營務虞　謝初四日支應局許謝委調辦房膏差歐陽鐸叩謝開復原官陳範學堂楊劉思華汪文授傳　　均禀知　日開堂徐乃光禀知到機器局差新選六今縣李明墉禀到初五日常膏　　主謝委調辦支應局并候補道唐　銓謝委稽查太平門通判程埏謝委劉家崗火　局差知州揚增芳禀知奉委查　　秋災同知呂學正叩謝奉飭知分甯差委知縣徐樹森奉　考試縣丞張樹榮奉示寫履歴初六日候補道員　乙翟銜璣均傳見謝辦　應　王謝委　辦官電　知縣陳　年禀知分甯差委准補鎭江叅將劉德輝叩謝飭知赴任 
[邗江官報]  
　　七月三十日王都戎　　由淮北來謝委管帶新字營李分　修鎔委赴淮北催運堤工總辦范　察德培由工次來揚○八月初一日　鹺尹冕由省公幹回蔣鹺　忠照禀知過知事班○初二日補鹺尹伸和委三汊河卡○初三日范分轉慶鍚由通屬差次來分發運判於分　蔚光安徽人禀到 
[東三省溝帮子分會三四二個難民數目淸單]  
　　三月廿三日王才直隸臨楡縣人　楡關○廿六日趙　男五名小男三名女三口小女二口直隸　陽縣人到天津○二十七日王來香山東樂林縣人至天津張萬淸直隸滄洲人至天津唐明直隸灤州人至天津胡平茂山東東平州人至天津○廿八日樂正海直隸靜海縣人　天津　東海山西蘆陵縣人至蕆溝橋王喜成同上人至同上○廿九日張振务二名山東武　府人至天津馬秀子三名山東章邱縣人至天津蔣殿林山東東昌府人到天津李殿男二名小男三名女一口直隸樂亭縣人到天津稍　二名直隸昌黎縣人至石門魏長鍾直隸天津縣人到天津○四月初一日李寳和直隸盬　縣人到天津李興泰同上人至同上王云直隸臨　縣人至楡關張永慶直隸　潤縣人　唐山　占　同上人至同上○初三日到孝思安徽合肥縣人至塘山裳玉德直隸靜海縣人至天津王萬成直隸永消縣人至天津唐榮浦直隸永平府人至　州張順直隸甯河縣人至蘆台嚴奇直隸甯河縣人至同上詹喜直隸河間府人至天津○初五日孟祥直隸撫甯縣人至北帶河宮北　一名直隸　潤縣人到　角　孟廣成直隸縣人至山海關蔡文玉直隸甯河縣人至兆塘玉葉秀　東壽張縣人至天津○初七日王啓昌山東朝城縣人至天津李昌化直隸撫甯縣人至山海關馬長存山東濟南府人至天津劉永龍直隸豐潤縣人至唐山任德海山東平遙縣人至天津○初八日劉德春山東濟南府人至天津張旭　山東德州人至天津　見章山東清南府人至天津○初九日杜玉田山東武定府人至天津王在長直隸甯河縣人到蘆台　　潤直隸豐潤縣人至　角莊田玉朋山東兗州府人至天津張祥直隸　河縣人至蘆台○十一日唐連山六名直隸文安縣人至天津楊兆華直隸豐潤縣人至唐山○十三日劉泰昌直隸豐潤縣人　唐山趙功全同上人至同上林天候四名直隸南皮縣人至天津趙文元直隸　　縣人至天津○十四日吳玉明直隸武清縣人至楊村王桂全八名直隸臨楡縣人至臨楡宋銀冰直隸河　府人到天津韓秀臣五名直隸　　縣人至同上李文元直隸昌黎縣人至昌黎○十王日張大明二名直隸河間府人至天津劉富明山東商河縣人到同上蔣殿芳二名直隸東安縣人至鄰坊馬煥大一名小一名直隸臨楡縣人至　關○十六日孟兆堂山東濟南府人至天津趙高氏直隸寗河縣人至蘆台○十七日劉明直隸臨山縣人至天津李鳳廷大二名小一名直隸灤州人　　州張順山東濟南府人至天津吕名　三名直隸天津人至塘沽李晴春直隸保定府人至天津畢春光大一名小二名直隸蔣州人劉豐台○十八日徐官臣直隸臨楡縣人至　關○十九日商秀峰山東樂陵縣人至天津○二十日楊春賢直隸永平府人至北帶河○二十一日關從瑞二名直隸　　縣人至檜關張守義直隸　　縣人至唐山朱長　　　甯河縣人至北塘馬勇銳直隸臨楡縣人至湯河揚福春二名直隸灤州人至楡關○二十二日載渭長江蘇寳山縣人至塘沽沈令直隸灤人至古冶潘政榮直隸豐　縣人　　沽鄭如直隸灤州至唐山成有年直隸豐潤縣人至唐山○二十三日張萬祥直隸天津縣人至塘沽趙廷梁二名直隸灤州人至灤州○二十四日董鳳文大二名女一名小一名直隸天津人至唐山路紹周直隸天津人至檜關裴盛德直隸昌黎人至昌黎李得桂直隸天津人至搪沽○念五日李青雲六名直隸豐潤縣人至唐山○念六日程祥泰山東　定府人至天津連寛青二名直隸臨楡縣人至楡關郭定臣山東琥定府人至天津成步　直隸永平府人至北帶河○念七日劉令泰直隸　雲縣人至天津張德　一名女一名直隸滄州人至同上張景榮直隸臨楡縣人至楡關張永福二名直隸滄州人至天津王鋪萬安徽　縣人平通州劉得三直隸天津人至天津嚴福祿直隸天津人至昌黎○初八日徐德勝四名山東武定府人至天津孫玉貴直隸甯河縣人至蘆台○念九日楊玉坤直隸永平縣人到天津吕陞直隸天津人至同上　德勝直隸通州人至通州○三十日至素棠直隸密雲縣人至　京内有江蘇吳縣人陸大令是至眷屬十五人由奉回蘇未給免票營支路費由　　道搪沽附輸囘　以上是三月十六日超至四月　共救難民一百九十名[  上海萬國紅十字會同人謹啓]  
[萬國紅十字會收捐清單]  
　　　者本　昨承江西吉南贑寗道台江觀察助洋三百元贑州府查太守助洋三百元贑縣張大令助洋一百元又公募洋六百另六元共洋一千三百另六元安衛鳳　六泗道台張觀察續助洋六十元海州儒學鄭張二廣文公募海州板捕兩學堂膏奬移助洋八十三元靑鎭沈和甫吳淞朱善士求保平安各助洋一百元求安氏助洋五元　筱　先生交來浮萍生福勘亡室五旬宴壽經　費庫　十兩另一錢二分無名氏英洋五元除分掣收照並函復外謹乞登報伏　公義上海萬國紅十字會同人謹啓 
 
 
 

Page 11

 
 
   
 
 

Page 12

 
 
月止分别奏咨報解在案所有三十年七月分銀兩仍應循案先行匯滬謹就洋藥釐金項下設籌銀二萬兩作爲閩海關應解稅釐局光緒三十年七月分藥釐解滬撥抵閩省第三年第八期新案賠欵之需塡具文批於六月初十日發交號商源豐潤承領匯解限定七月初一日内解赴江海關道投納以副要需除分咨報解外合將閩海闕洋藥釐金撥解稅釐局光緒三十年七月分藥釐解滬劃抵閩省第三年第八期新案賠欵銀兩緣由謹附片具陳伏乞聖鑒謹奏奉硃批該部知道欽此 
[烏里雅蘇台將軍連等奏爲邊卡臺站查閱届期謹據情懇恩緩查以紓蒙力而恤災區摺初一日]  
　　奴才連順跪奏爲邊卡臺站查閱屆期謹據情懇恩緩查以紓蒙力而恤災區恭摺仰祈聖鑒事竊查烏里雅蘇臺所屬津吉里克等處沿邊各卡倫以及西北兩路臺站向係三年照章查閱一次嗣經前將軍崇歡於二十二年間將閱邊卡臺站各盟助備駝馬烏拉賠累情形具陳奏請變通攺爲五年查閱一次奉旨允准在案奴才自二十六年夏間往查後計今已届五年正值應查之期據三扎兩盟長及管臺台吉等先後上文呈報適因去冬今春雪大遭灾牲畜倒斃又兼入夏亢旱靑草不佳至今駝馬仍然疲癈現當將軍查閱臺卡之時應此要差實覺力有未逮祈請緩限往查以恤災區等情呈報前來查邊卡臺站所設兵丁駝馬原有定額一經查閱需用夫馬甚多向由三扎兩盟帮助又因各旗游牧窵遠必須裹糧驅馬來應此差兹則各盟旣已遇災而臺站被歉情形又復相等若必照案往查恐臺站蒙旗均各力有不支甚非我朝廷體恤藩蒙之至意現在邊疆一律安謐各項差使亦無貽悞今該蒙長台吉等所報本係實情合無仰懇天恩俯准擬請展限一次緩俟下届再行查閱之處出自格外鴻施如蒙兪允則台站蒙旗自必頂感皇仁益圖報效而在奴才仍當嚴飭各台卡盡心防守勉力當差斷不准稍生懈弛之心所有懇恩緩查台卡以紓蒙力而恤災區緣由理合恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
[江西巡撫李奏爲審明搶奪發塌各案人犯按例議擬供招咨部摺初一日]  
　　署理閩浙總督江西巡撫臣李興銳跪奏爲審明搶奪發塌各案人犯按例議擬供招咨部恭摺具陳仰祈聖鑒事竊准刑部咨尋常命盜死罪案件遵照光緒二十六年奏定章程彚案具奏罪應凌遲斬絞立决者爲一項罪應斬絞監候者爲一項每次彚奏備錄供招先行咨部查核等因兹據福建臬司審解甌寗縣城犯高濚撳糾邀湯幅仔等夥搶陳洪椿銀兩湯幅仔拒傷事主身死一案又永安縣賊犯胡筆淋聽糾夥衆搶奪拒傷挑夫謝長保平復一案又甌甯縣賊犯伍樟樟起意獨自發掘林謝氏攻塌開棺見屍剝取衣服一案經臣提犯勘審據各供認不諱將高濚撳依搶奪聚衆三人以上但經持械威嚇並拒傷事主爲首照强盜律斬决例擬斬立决湯幅仔依在場動手之犯照强盜律斬强盜殺人斬决梟示例擬斬立决梟示胡筆淋依在塲動手之犯照强盜律擬斬立决例斬立决伍樟樟依發掘常人墳塌開棺見屍爲首者擬斬立决例擬斬立决各照例刺字恭逢光緒三十年正月十五日恩詔該犯等事犯在正月初一日以前核其情罪均在部議不准援免之列應請不准援免業將各案供勘咨部在案理合摘由恭摺具奏伏乞皇太后皇上聖鑒勅部核覆施行謹奏奉硃批刑部議奏欽此 
[江西巡撫夏奏爲所有新喻縣胡廖兩姓糾衆械鬥派委員弁督拿獲犯先將首要重犯照章懲理緣由片初一日]  
　　夏峕片再光緒二十九年五月間據新喻縣禀報縣屬桐林村胡姓與沙波廖姓因端陽日划耍龍船鬭勝口角爭閙廖良賢等將胡鳳庭捉楚經縣訪聞親詣押放騐訊並無拷打凌虐情事取具兩造不准滋事切結五月二十一日武生胡汶漳卽胡奪奎並胡長林等途遇廖和明等提及前事起釁爭毆致斃廖和明等七命胡道生亦受傷身死廖姓鄰村居住同姓不宗之武舉廖友仁以胡姓欺侮廖姓心懷不服起意幫同糾毆報復胡汶漳聞知起意糾衆　期械鬭胡長淋從旁慫恿首先糾邀族人胡鳳庭胡笙芳等四十餘人廖友仁亦糾同廖時堂等三十餘人於二十四日在村旁溪橋北岸草坪互鬭胡姓致傷廖川高等落水身死十四命並追毆廖廣發等落水溺斃十三命兼有往勸及旁觀之人過橋擁擠落河身死者前護撫臣柯逢時聞報卽飭委鹽法道唐椿森督帶續備左軍弁勇馳往督同府縣嚴拿首要各犯照章懲辦陸續拿獲人犯多名並將廖友仁武舉胡汶漳武生詳咨斥革適因另有要公回省首犯胡汶漳等在逃未獲臣於接任後攺委候補知府姜秀瀾前往接辦並迭次札催勒拿首要及殺人正兇按名務獲究明禀辦兹據該委員姜秀瀾會同署臨江府知府沈璘慶以會督營縣先後拿獲爲首糾衆要犯胡汶漳胡長淋廖友仁並正兇胡啓庭等督同印委審明錄供摺禀請分别照章懲辦及解省審究等情由司具詳前來臣逐加查覈此案該犯胡汶漳因族人被捉細故始則故殺廖和明一命繼復起意糾衆械鬭糾衆至四十餘人之多致斃彼造十命以上按例罪應斬立决梟　胡長淋先則刃斃廖發賢一命嗣後復用言慫恿並首先糾衆出鬭致釀多命重案實屬同惡相　厥罪惟均伏查光緒十一年間江西省奏定嚴辦　鬭章程内開嗣後江西所　　鬭命案委員馳往督同府縣嚴拿首從各犯錄　確供照例擬定罪名將例應斬絞立决各犯卽行就地處决應梟示署仍行梟　等語今該犯胡汶漳起事紏衆械鬥胡長淋從旁慫恿首先縀鬭致斃多命均罪應斬决梟雖　犯在光緒三十年正月十五日恩詔以前推係械鬭案内首犯罪干斬梟毋庸查辦自應遵照奏定章程辦理臣於覈明後卽　臬司轉飭委員會同府縣查明不停刑日期將斬犯胡汶漳胡長淋綁赴甫曹處决梟　示衆以昭炯戒己革武舉廖友仁糾衆雖在三十人以上惟並未致斃彼造人命應與聽糾致斃人命各犯一併飭　解　發委審明另行照例辦理所有新喻縣胡廖兩姓糾衆械鬥派委員弁督　獲犯先　首要重犯照章懲理緣由理合附片具陳伏乞聖鑒謹奏奉硃批刑部知道欽此 
[兩廣總督岑奏爲試用知府陳炳煌樸實耐勞到省一年期滿詳加考察堪以原班補用片初二日]  
　　岑春　等片再捐納試用人員到省一年期滿例應考察甄别具奏歴經遵辦在案兹查有試用知府陳炳煌樸實耐勞到省一年期　詳加考察堪以原班補用據藩臬兩司會詳前來除將該員詳細履歴開單咨明吏部外臣等謹附片具陳伏乞聖鑒謹 
 
