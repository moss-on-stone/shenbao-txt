# 1909 - 136 - 4913038

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　四月初四日召見軍機振貝子李殿林 
交旨 
[三月二十八日軍機大臣欽奉]  
　　諭旨貝勒　濤等奏請調撥牧羣馬匹一摺著該衙門知道又奏購買工程材料服裝噐具及一切物品請免稅放行一片著依議又奏請飭部鑄造關防一片著照所請禮部知道又奏請頒給大清會典並圖書集成一片著頒給大清會典一部圖書集成着斬緩頒給該部知道欽此又奉 
　　諭旨雲貴總督李經羲奏調内閣中書孫光庭各員一片著照所請該衙門知道欽此又奉 
　　諭旨雲貴總督李經羲奏滇省缺欵太鉅緩撥難濟急需一摺雲南防務重要所奏餉需匱乏候撥緩不濟急　如何提前酌撥俾得先應急需曁按年分期接濟之處著度支部妥速議奏欽此又奉 
　　旨唐紹怡電奏悉比王贈給該大臣欽奉 
　　三月二十九日軍機大臣欽奉 
　　諭旨正藍旗漢軍都統奏疆臣培植桑梓助欵興學應如何給奬一摺趙爾巽趙爾豐均着交部從優議叙欽此又奉 
　　諭旨正藍旗漢軍都統奏大員捐亷赡族懇請旌獎一摺趙爾巽着賞給御書匾額一方以示旌獎欽此又奉 
　　諭旨農工商部奏酌　振興林業辦法一摺著依議欽此又奉 
　　諭旨郵傳部奏議覆山西巡撫寳棻御史徐定超等奏運煤减價辦法一摺又奏各處煤斤稅釐重疉阻礙運輸請飭沿各督撫分别切實裁减一片均着依議欽此 
論說 
[高使屢辭勘界大臣之無謂]  
　　澳門劃界問題。發生巳久至於二辰丸事起。遂有霈然莫禦之勢。顧勘界大臣簡派數月矣。而至今遲遲未往也。其故曷在。 
　　高而　簡派爲勘界大臣責非輕也。遷延未往迭次電辭。以勘界事重材不勝任。請另簡重臣辦理。樞垣會議以高使屢次電辭。確有爲難。一議俟唐紹怡回國。令其前往辦理。一議添派副使前往會辦使華官而盡若高使。則國事奈若何。 
　　若謂位卑職小。未予全權。遇事無所禀承。行動每多掣肘。其說似矣。不知此無足慮也。高使内受政府諸公之機宜外有粤。督與之商榷。下有輿論爲之助長堅執勘界之宗旨。收回已國之主權。母退步母疑慮。母惕於外人恐嚇之言毋惑乎外人重甘之誘。外人自知難　退。尚何慮乎位卑職小。何慮乎無所禀承。 
　　葡人恃强權而不顧公理。狡焉思啓固巳久。矣自勘界維持會。界務研究會發生。而葡人又借政府之力以爲壓制。幸政府不爲所愚。婉辭謝絶。卒使葡人無所售其技倆。顧其盤踞侵佔之心。豈因此而稍殺高使其。畏葡人之兇燄而力辭。歟則將何解於政府簡派該使之初心。 
澳人之含垢忍恥不知巳幾何年自二辰丸問題發生乃如骨在喉不能不吐。於是而奔走號呼提倡勘界之議以起。於是而勘界維持會以立。於是而界務研究會以成。搜集根據。討論辦法。以供勘界大臣之科。醇乎文明舉動絶。無一毫野蠻手叚爲彼藉口粤人爲。高使地亦盡矣而高使則曰此事必不能饜粤人之望。與其不能饜衆人之望。爲人吐罵。不若力辭其責爲見機也。洵如是也。將何解於數百萬屬望之粤民。 
　　若以侵佔巳久。界址糢糊。倔强恃蠻。不堪理喻。則葡人自前明稅居澳門。國朝因之圍牆爲界。其所立三巴門水坑門新　門。界址未盡湮也。至於 
 
 
 

Page 4

 
 
道光委年。始不交租銀同治二年。又佔塔石沙崗新橋沙梨頭石墻街。是爲舊佔之界。同治十三年因佔界齟齬。乘間闖入。毁折關閘汛牆。光緒五年。佔龍田村開馬路九年佔旺厦村建捕房。近年又佔茘枝灣。歸其收租。佔青州島開築新路又拆毁關閘改建閘門是爲新佔之界。證據確鑿毫無疑義。則高使無患無辭以執外人之口。葡雖强辭奪理。尚有何說之辭則高使又何所懼而不往。 
　　總之此事發生實爲爭回土地主權而起而高使之簡派實爲爭回地土主權之代表高使膺政府命令前往辦理。不第爲粤人盡其義務。實爲國家爭回主權。質言之即爲勘界大臣盡其責任。高使受命而不往。謂之溺職。畏葸而不往謂之無能。知事難而趨避不往。謂之取巧。高使幾無一可者。 
　　且因高使之不往。而後人之銜此命者。亦因此而有所顧忌。蓋中國與各國交涉大抵以敷衍遷就爲宗旨此慣習也。今界一事。非本諸公法搜集證據。實力抗爭必不能得完全之結果。而葡人堅持於前。粤人相逼於後。欲退步則詆誹之論即因之而起。欲爭執則外人。且用其强權而於是有進退維谷之勢。繼其任者亦將裹足不前。而中國之事乃無可收拾。我以爲無足懼也。凡我國外交之所以失敗。大抵無民力爲其後盾。或證據未確。或公理未明。遊移惝怳以與外人接搆其結果乃至失敗。今則粤人之公憤煥發開會討論。公理證據民氣。均有可恃則高使其又何懼。 
專電 
[電一（北京）]  
　　陸軍部奏駐日員某攜欵逃逸請革職嚴緝查抄奉旨依議 
[電二（北京）]  
　　江督端奏淮鹽滯銷請减免加價奉旨度支部議奏 
[電三（北京）]  
　　又奏世職項樹森造謡生事請革職奉旨照准 
[電四（北京）]  
　　又奏保惲祖祁才堪重用奉旨交軍機處存記 
[電五（北京）]  
　　某御史奏丁忙改徵銀必缺乏商人藉以居奇民受倍徵之害上未益下實損流弊無底又奏幣制宜定兩便徵解足以抵制墨元請飭度支部照臣議行奉旨度支部知道 
[電六（北京）]  
　　戴尚書赴俄答謝擬順便考察監獄制度 
緊要新聞 
[謝御史嚴叅江西州縣徵收丁漕之違章北京]  
　　御史謝遠涵片奏内治之原以恤民爲主興利之政以除弊爲先江西丁漕自同治十二年經前撫臣劉坤一因銀貴錢賤奏請地丁每兩折收錢二千六百八十二文漕米每石折收制錢三千四伯二十文嗣經前撫臣德壽議奏地丁每兩减錢一百文漕米每石减錢一百四十文旋於光緒二十七年江西畝捐定章内每兩地丁加錢二百文每石漕米加錢三百文雖中經一次議减實巳較舊制爲多去歲撫臣瑞良復以銀價增漲州縣收不敷解爲辭請復同治十二年舊章屢經有人爭阻部臣議駁再三申請始予試辦一年並聲明如一年内銀錢價值漸就平復即當奏請減收等語小民困苦情形早爲聖明所洞鑒爲州縣官者應如何激發天良奉公守法乃臣聞贛州各屬向來雖以折收制錢爲名實則征收銀元近來銀元價漲每元可換制錢一千二三百文而各州縣每元祇作價八九百文是此等州縣官並未受錢賤銀貴之害即不必加征巳不啻倍獲加征之利今歲江西大吏賦辦伊始亦知抑使銀元爲厲民之弊業經推廣官銀錢分號令州縣官錢票曁銅元完納丁漕而興國信豐雲都等縣經加征仍貪上下銀價之利其抑吏銀元如故其不肯收受官錢票及銅元如故舊規之外復添此意外之盈餘官則肥而小民未受銅元之利獨蒙加價之害其何以堪夫此等州縣官其於小民疾苦固所弗恤乃至朝廷之法令上官之文牘而亦藐視無遺其居心豈復可問臣以爲因銅元之賤而加價旣如價而仍不收銅元兹事巳行之一年與他事之難得憑証者逈異應請旨嚴飭撫臣切實查究按律懲治以爲貪墨藐法者戒並嚴禁違章征收銀元以肅吏治而紓民困至此次加征本屬試行轉瞬一年期滿在農民食毛踐土仰體時艱决不至困此而遽生浮動恐地方大吏遂以爲民情安謐事屬可行乃竟視爲定制竊觀近年來民生凋敝井里蕭條昔時小康之家或購良田以貽子孫今則每負重累而農民所入旣薄百物昻貴因之培護無資膏腴變爲瘠壤業主坐承其弊若長此加征恐將來民間之田卒就荒蕪實業何由振興也西人之論理財以租稅爲不得巳之秕政至倡地租全廢之說雖屬過當亦可見田賦之不宜太重矣此又臣鰓鰓過慮而不敢不披瀝直陳者也 
[皖代表與外部會議礦案紀聞北京]  
　　銅官山礦案安省代表於二十五日與外部正式談判外部氶堂張蔭棠先言外部種種爲難情狀代表答以請勉爲其難並云苟不設法維持涓涓不息將 
 
 

Page 5

 
 
　　成江河恐愚民無知或起暴動則後事不堪設想矣外部答曰地方起有暴動與否全在地方官維持其間本部　能負其責任代表某云此事貴部雖不能負責任但不弭患于先則日後釀成重大交涉貴部亦不能致身事外云 
　　又有某司員云天下有可如何之事則有可如何無可如何之事則無可如何慷慨而談頗有不可一世之概 
　　又聞李伯行欽使昨有電至外部詞極不中情理請始終堅持與凱約翰合辦之說外務部對於此電却亦不甚贊成 
　　蕪湖紳民自接到李伯行電後大起公憤有某君發起言李伯行在蕪湖房産最多若再如此恐後悔無及云 
[江蘇徵銀解銀問題公電]  
　　度支部列堂均鑒各省因濫鑄銅元物價騰貴民困巳極今又議徵銀解銀民將重困蘇省民間實無現銀必仍以錢作價徒滋吏胥舞弊如概令兌銀完納勢必銀價益高累民愈甚現衆情惶急奔走相告謹遵庶政公諸輿論之諭旨迫切上陳伏乞大部仍主去年十一月初十日原奏始終維持全省感戴江蘇士紳朱燾朋夏曰琖沈恩孚章圭瑑金詠榴張開圻黄端履黄繼曾等七十八人同叩 
[唐蔚之侍郎電請代奏稿（爲徵銀解銀事）]  
　　（上略）查蘇省丁忙銀價同治初年前督臣曾國藩奏准每兩實徵制錢二千文其時巿價每銀一兩合錢一千四百文尚餘六百文爲州縣辦公之費嗣後巿價時有漲落櫃價亦屢經增减至多每兩收至二千四百文然在光緒二十八年以前銀價巳平仍折錢二千文是年以後每兩帶徵賠欵二百文又三十三年秋疆臣以銀價日貴奏准每兩暫加二百文合之賠欵共收二千四百文三十四年冬始有徵銀解銀另收公費之請旋經部議暫加二百文之奏尚未經年遽爾更張恐失民信且傷政體應毋庸議奉旨依議欽此現距部駁之日仍未經年又申前請良以銀價旣無可加不得不變爲徵銀不知小民並無現銀納銀時向用銅錢折算銀價錢價地方官巳不免上下其手若買銀納銀則平色成色更多一層剥削原奏謂則例以銀數爲定折錢本屬通融是明知徵銀之不能實行又謂不准有抑勒洋價諸弊是又明知不免抑勒而以空文防弊也查現時巿價庫平足色銀一兩約換銅元二千零數十文加以賠欵二百公費六百是每兩應納銅元二千八百數十文較之去年下忙每兩驟增四百數十文名爲徵銀實係加賦民力竭矣二千四百文之外何堪再加不特此也銅元濫鑄不巳即銀價日漲不巳而吾民受加賦之累亦不巳三吳賦額最重又何堪屢加朘削目下州縣辦公竭蹶確係實情欲籌酌劑之方俟財政清理後應如何匀定公費自有辦法若必損民以益官豈朝廷子惠黎元之至意自銅元育斥物價益昻民不聊生官亦實蒙其害顧各省之爲屬員計者未聞設法加征而江蘇屢以徵銀爲請豈蘇民獨愚乎竊恐此端一開他省必起而效尤全國人民皆將隱受加賦之累關係匪細目前地方自治正在預備一切借資於民力者尚多亟宜稍留餘地况蘇省伏莽未靖後患堪虞竭澤而漁不勝淵魚叢雀之懼國家最難得者民心最易失者亦係民心文治見聞所及用敢爲民請命伏祈請旨飭下度支部查照上年奏案悉心妥議以恤民隱而廣皇仁不勝惶恐恃命之至請代奏 
[京師近事]  
　　内閣前奉諭旨遵擬巳故河道總督許振褘予諡字樣現巳經滿本堂漢票簽等處核定滿漢字樣八字（一）文誠勤學好問曰文實心施惠曰誠（一）文字民大慮曰定（一）文惠興利裕民曰惠（一）文勤夙夜匪懈曰勤聞日内即請中堂閱看定期奏請欽定 
　　此次大學嘗地反對風潮聞實發起於第四類師範生謂閱卷某君懷挾私見藉圖報復緣去年考試博物發題時均係實驗不重作文蓋博物一科原屬無文可作剖解動物分析物質皆不能以空談了事者孰知該學生等平日寔驗功課尚淺而堂中寔驗器具又多不完全以致臨時倉皇失措與學部所派考員某君爲難學生憤激大譁且以不入耳之詞相加某君面受難堪之羞爰於閱卷時不稍寛假全堂博物卷無六十分者部章凡主課不及格者最優等降爲優等優等降爲中等中等降爲下等此次第四類學生皆以博物一科不及格遞降受屈故尤集矢於某君其豫科中德文等科受屈者人數尚少故僅附和而不爲主動云 
　　外務部梁尚書以本部職司外交需人孔亟日前特向政府提議力保津海關道蔡紹基長於交涉辦事認真擬調部委用聞樞廷諸公巳允其所請并聞蔡道將來之位置於丞叅必得一缺惟現時尚未議定所遺津海關道缺擬以直隷候補道麥佐之補授聞麥觀察久爲蓮帥所賞識者　　加稅裁釐一事現聞外部以按照定約將届實行惟釐金爲國家財政所關如其全裁必先統籌抵補實數庶不至有碍財政前經會商度支部專摺奏請將裁釐事務飭下各省督撫妥爲條議具覆以便參酌施行刻巳奉旨允准昨特分電各省催請按照前商各事速行議覆 
　　新簡郵部徐尚書定於四月初八日來京現巳派差官吕君到京在東 
 
 

Page 6

 
 
華門南池子菊帥舊宅内預備公館 
　　度支部計學館學員於二十七日假騾馬巿嵩陽别業公宴新簡各省監理財政官之在計學館各職員是日宴畢同拍一影以誌紀念 
　　廷試游學畢業生前奉諭旨欽定四月初十日舉行嗣閣部諸大臣擬有改爲初五日舉行保和殿廷試之議現聞内閣大學士世中堂巳與學部大臣張相國會訂擬仍遵欽定日期舉行不再奏請更定矣 
　　郵傳部以此次皇太后乘火車詣西陵有頗爲穩便之諭日昨商議擬請李尚書具摺奏請由通州鐵路接修至石門鎮地方恭備九月間皇太后恭送孝欽顯皇后梓宫御用聞該部員司現正集議不日即可請示 
　　攝政王日昨面諭某大臣云凡負有政務責任者皆當直抒所見方能整理一切而召見諸臣時議論政務大半無所主張唯唯而巳某大臣謹對曰是是說者謂唯唯與是是亦一而二二而一者也 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[張管學奏定變通初等小學章程清單（一）]  
　　初等小學完全科曁三四年級簡易科所設隨意科程度授課時刻表第一年 
　學科　程　　　　　　　　度　　　　　　　　　　　　課　　　　　　　　　本　每星期鐘　點 
　手工　授排板刺豆搏土折紙等法各類相間練習　　　　　部頒初等手工敎授書頒行　巳經　一 
　圖畫　畵最簡易之物體並授以運筆大意　　　　　　　　部頒初等圖畵敎科書頒行　巳經　一 
　樂歌　　　　　　　　　　　　　　　　　　　　　　　部頒初等樂歌敎授書頒行　巳經　一 
第二年 
　學科　程　　　　　　　　度　　　　　　　　　　　　課　　　　　　　　　本　每星期鐘　點 
　手工　同前學年　　　　　　　　　　　　　　　　　　部頒初等手工敎授書頒行　巳經　一 
　圖畫　畵最簡易之物體並授以運筆大意　　　　　　　　部頒初等圖畵敎科書頒行　巳經　一 
　樂歌　　　　　　　　　　　　　　　　　　　　　　　部頒初等樂歌敎授書頒行　巳經　一 
第三年 
　學科　程　　　　　　　　度　　　　　　　　　　　　課　　　　　　　　　本　每星期鐘　點 
　手工　授撚紙結紐搏士等法自本年始漸授以幾何學之　　部頒初等手工敎授書頒行　巳經　一 
　圖畫　同前學年　　　　　　　　　　　　　　　　　　部頒初等圖畵敎科書頒行　正在　一 
　樂歌　　　　　　　　　　　　　　　　　　　　　　　部頒初等樂歌敎授書頒行　巳經　一 
第四年 
　學科　程　　　　　　　　度　　　　　　　　　　　　課　　　　　　　　　本　每星期鐘　點 
　手工　授訂書鑿紙等法餘同上年　　　　　　　　　　　部頒初等手工敎授書頒行　巳經　一 
　圖畫　習練布局結構分疏密法兼示以運筆意趣　　　　　部頒初等圖畵敎科書編緝　正在　一 
　樂歌　　　　　　　　　　　　　　　　　　　　　　　部頒初等樂歌敎授書頒行　巳經　一 
第五年 
　學科　程　　　　　　　　度　　　　　　　　　　　　課　　　　　　　　　本　每星期鐘　點 
　手工　授鑿紙糊紙等法　　　　　　　　　　　　　　　部頒初等手工敎授書頒行　巳經　一 
　圖畫　簡易之動植物及風景人物並摹繪我國山水實跡啓其愛國心　　部頒初等圖畵敎科書編緝　正在　一 
　樂歌　　　　　　　　　　　　　　　　　　　　　　　部頒初等樂歌敎授書頒行　巳經　一 
[晉省改設清理財政局辦法山西]  
　　山西巡撫寳棻奏稱查晉省於三十二年經前撫臣恩壽奏明將籌餉清源兩局裁併設立財政局時藩司丁寳銓在冀寗道任内辦理局務熟悉情形嗣擢任藩司與會辦各員歷年經理舉凡釐稅差徭積榖墾荒諸大端無不隨事整頓力求實際兹經奴才督飭籌議僉稱清理財政局莫若就舊有財政局改設可期簡易而節經費當即照章檄飭藩司丁寳銓爲總辦河東鹽法道陳際唐與現在會辦財政之候補道張煥爲會辦又以在任候選潞安府知府周渤襄理局務並酌派熟悉財政者數員先將藩司署内舊有 
財政局略加修拓應行籌備各事按照部章妥議裁併一面延聘議紳遴委科長科員即日開局辦事奴才查晉本瘠苦欵目無多然因本欵無存每多借動以致紏葛不清正如棼絲待理一俟監理官到晉會同督率屬員悉心經畫分别舊案新案之界限以爲預算决算之根基三月二十七日奉硃批度支部知道 
分類新聞 
政界 
[催促地方自治之進行江西]  
　　贛省諮議局籌辦處呈送自治辦法章程奉馮中丞批云據陳辦法五條簡章三種法理精密次序秩然悉准照行其江西自治研究所簡章應仍添入地方兩字此時作爲試辦俟民政部奏定地方自治研究所章程頒到再行遵照辦理所有應行通飭籌備事件現由該處通札飭遵並分移司道督率所屬赶緊籌辦毋誤時期本部院調查擋案各屬報辦研究自治者甚多即如臨川地方於去年秋間即據該縣禀請設立地方自治會實力研究近見該會報告書舉凡辦事規則講演條例具有可觀而用欵尤爲儉嗇且於去臘先辦選舉事務所可知牧令得人紳士相助自治能力本來不後於人江右代産經濟文章偉大人物今其流風餘韻猶有存焉者乎大學引康誥作新民傳者以爲鼓之舞之之謂作將欲造就國民則鼓舞作新不容緩矣仰將此次呈批並各項簡章尅日排印裝釘成册呈後分咨仍通寄各屬各團體咸使知之 
[亭林罷巿風潮己平松江]  
　　浦南亭林鎮罷巿風潮實藴釀於去年六月彼時每洋兌錢一千一百十而商界巳有銅元九折之傳單因衆論沸騰而止有劉姓父子在本鎮開設正茂紙舖南貨等七店於商界頗佔勢力上月二十八日招集商界在關廟集議初一日遍發傳單標明銅幣一千四百文（八折算）作錢一千一百二十文另於銅幣之旁註貼水二文四字係隱寓每枚作八之意此單出後大衆譁然萬順昌醬園遂被打毁各店罷巿迨華亭張大令聞信馳至各店有巳開者有仍閉者大令傳見商家陳董等十二人諄諄勸諭各商總以浙界及附近各村鎮概用 
 
 

Page 11

 
 
八折亭林不能獨受虧耗爲言大令謂各鎮八折而亭林獨否不獨見本鎮商家明理即於商業亦必有起色各商嘵嘵置辯大令拂然隨至萬順昌略一勘視各商均經開巿風潮巳平大令連夜駛回初三日辰遂赴葉榭鎮彈壓罷巿 
交涉 
[英人請在東沙島設無線電廣東]  
　　香港定例局衆議時提議前次局紳普樂律師擬在東沙島設無線電問題盧督謂現東沙島巳認定爲中國領土擬請北京英公使與外部商辦 
[電爭銅官山礦問題蕪湖]  
　　蕪湖路礦會上外務部電云銅官山礦約逾限自廢久巳無效並未續訂他項合同頃接京代表電稱大部將草合同咨皖核覆等因殊深駭異合同云者係雙方之行爲此合同究係何人與訂皖人決不承認蕪湖路礦會東 
[嚴禁外人測勘沿海險要杭州]  
　　浙撫增中丞札洋務局文云准外務部函開頃接函稱英國叅將德威施遊擊王思坦等以遊歷爲名測量海陸等因查各國遊歷人員關乎形勢險要處所一概不准測繪即偶有可以測繪之處亦應令報由地方官查明轉報該省大吏咨部核辦業於光緒三十四年五月間通照各國公使並通咨各直省在案兹該英員並不報明地方官輙行沿途測量殊與定章不合至該英員於上年九月間由英使函請給照遊歷並未聲明測量緯度所稱業經向本部陳明一節並無其事爲此函復嗣後遇有各國遊歷人員即希查照上年五月間本部咨文辦理本部院准此查光緒三十四年五月初十日准外務部咨並照錄通行各使照會當經馮前部院札行該局并通飭各海關道在案兹准前因合行札飭札到該局即便通飭各屬一體遵照隨時留意毋稍率忽爲要 
軍界 
[札屬嚴查省港梧船軍火廣東]  
　　往來梧州香港之廣威商輪被匪藏械圖刦經普安兵輪劉漢池等截搜破獲多匪昨經水提李軍門親往德慶勘查一切咨請督院將出力各弁記功並查明不力員弁記過以爲勸懲現張督以梧州往來省城香港商輪船隻甚多搭客繁雜必須在梧州先行認真查搜方免疎虞昨特札飭廣西梧州府派撥妥弁專司查搜往來梧州省港各船以絶匪路 
[鄖府派兵駐守要隘湖北]  
　　鄂屬鄖陽府鄖西縣與陜境毗連之牛首山有張妙松之黨開堂放票經鄖府沈太守派兵拿獲匪目楊紹緒七犯兹以該匪黨羽甚衆傳言有由陜結黨來鄖刦獄之說不可不嚴爲防備特檄調巡防隊營兵一隊派錢弁萬選管帶駐守劉家口要隘隨時派人探報以昭周密昨巳將辦理情形禀明省台矣 
學務 
[調查兩淮學務情形揚州]  
　　辦理兩淮學務委員葉運判爾良禀吳都轉文云兩淮學堂等級曰高等小學曰初級師範曰中學遵照定章敎科具備其初等小學八區則舉昔日儀學之欵而擴充之更訂規則以備升入高等之基爲實行敎育普及之地運判自與楊監督道隆接晤以來見其辦學熱心研求敎法不遺餘力即以高等小學而論定額一百廿八人現有學生百名分甲乙丙三班甲班扣至年底畢業國文大率粗順亦有佳者算學歷史地理格致圖畫等科均斐然可觀乙班有二年餘程度丙班有一年餘程度該堂堂長洪銓管理堂務寛嚴得中人無閒言其敎員如金志鵬之歷史地理駱國章之國文濮賢億之算學鮑奎之圖改手工此皆楊監督虚心採訪由民立中學羅致而來者也師範係遵古畫設於去年七月開學定額百名現數八十名其學生多係敎授蒙舘之師生員頗居多數年均在三十以内二十以外國文多有根柢此項學生專爲造就高初兩等敎員之用以敎育學爲主要科目如敎育原理敎育法令敎育史敎授法管理法諸科皆统於其中監學葉維善總其成其餘敎員如沈祖芬丁烱楊慶升李紹蘭等悉以中學敎員爲兼敎至體操樂歌爲師範生次要科目由敎員馬霽南任之其餘柔軟操器械操兵式操無不寓有敎育之理且必本於生理以爲敎導與敎練士官之法逈異楊監督於此科敎習尤爲慎重中學定額百名現數七十四名分爲兩班甲級第三年級乙級第二年級其學生皆以並通知識爲合格而無取乎有專長該堂敎員如沈祖芬之英文張俊三之算學夏源之經學丁烱之歷史地理李紹蘭之物理化學楊慶昇之圖畫皆能各稱其實即其中兼敎帥範者亦足以勝任並無濫竽充數之弊餘如八區小學之生多者四十餘名少亦三十名内外每堂設一駐堂敎員管理學生并敎國文經學歷史地理等科又以不諳科學也於是以師範生充當兼敎每一人敎授兩堂凡格致算學圖畫唱歌體操諸科屬之其敎員克盡義務者尚不乏人合八區而論之以六堂七堂程度爲優即間有一二堂敎授拘於舊法運判於周歷考察時莫不婉爲商摧勸令改良并擬隨時聚會研究課程以重學務倘有空疏懈惰及名實不符之敎員運判自應查訪確實禀請憲合裁奪施行 
[安敦女學校運動確期蘇州]  
　　吳江安敦女學校開辦以來成效卓著兹定於本月初五日開第一次運動會會塲順序業巳分送展覽成蹟者當極一時之盛 
實業 
[武漢勸業獎進會展期開辦漢口]  
　　武漢勸業獎進會原定四月初一日開會現因各商報名赴會者寥寥送會貨物不敷陳列昨勸業道鄒元汴觀察特親至商務總會商餘學會勸導各商團廣搜物品赴會一面改期開會以四月朔日爲貨品入塲之期俟佈置周妥再行定期開辦 
[查復紹屬蠶桑發達情形浙江]  
　　蕭山縣職商沈金三等前禀省合擬請在縣屬南沙地方添設繭灶分行遵繳學捐各情當批飭紹興府縣查辦兹據署蕭山余令會同山隂縣禀復以紹屬蠶桑之利新嵊二屬 
 
 

Page 12

 
 
爲最發達萌芽於光緒初元在三十年前不過繭行數家今則添設近六十家之多足見蠶桑發達惟蕭山南沙一帶彌望桑隂年盛一年而繭行僅祗十六家舊商等惟恐船多碍江行多利薄疉經商務分會邀集舊商汪望庚及原禀沈金三等到會商榷各執一詞兩不相下經該會調停解决查南沙一帶每年出繭約計三百萬斤售繭者居其三繅絲者居其七推原其故南沙地面遼闊鮮繭不能行遠似不得不略予變通且以輸捐論繅絲之捐僅一萬有零而售繭之捐四萬若能遵章辦理與國課商情不無裨益自應照該會所陳變通辦理旣不准驟添多家侵害舊業亦不能因噎廢食墨守前規應准該職商沈金三酌量添設以利蠶桑統乞核示施行 
[堰工研究會提議三大關係四川]  
　　川省各堰爲農田水利所關成都十六州縣有堰者十四合之眉州彭山青神仁壽共十八州縣有一堰而溉數縣者有一縣而具數堰者上年勸業道周觀察詳定每年二月十月各開堰工研究會一次本年二月十五日爲第一次堰工研究會開會之期計各州縣到會堰長溝長共二百七十餘人提議事件關係較大者有三一曰水户規避堰費一曰書差需索堰長一曰堰務宜有專門圖籍三事皆堰工利害所關昨特詳陳督院俯賜批核當蒙次帥批云河堰積弊各省皆然幾成虐政而川省安車分水等事尤屬煩難非及早整頓必至日益紛爭莫可究詰所請三事皆爲堰工利害所關應予照准堰費無論田主何人責成佃户墊繳自是一定之法但秋後完租扣除田主仍可勒掯不認如有此等情弊准佃户控告查明攤罰田主有因控告奪佃者罰尤重庶田主無從規避佃户可霑實益堰長每届一換如果辦理得法衆議僉同准接充一届不准再充旣均勞逸亦免把持書差需索永遠剷除彭山張令勒碑應即飭毁候出示嚴禁由各堰刋碑遵守至禮貌所以待善良非所以待横暴此後因案傳喚堰長不得抗延如抗傳不到即將堰長開除仍照平民辦理圖籍爲水利要務衙署生息添換梅花椿歲旣有餘自呆趕速開辦務須博考詳求延訪耆舊以求精確仰即遵照 
[移請蘇商赴漢賽會蘇州]  
　　蘇垣農工商局日昨接奉湖北勸業道移開案奉督憲札飭會同籌辦賽會業經敝道等勘明省城平湖門外乙棧規模宏敝開辦武漢勸業獎進會擬定簡章細則詳奉批准立案暫以武藻爲限其各省所出品物廣爲搜集比較以擴增智識改良制造因調查貴治工藝勃興復經貴局提倡日增發達對於敝會尤必共表同情仰承相助合行備文連同告示簡章一併移請貴局查照希即分别移行商會曁各局廠並曉諭各商如有製造各種優美物品飭令於會期前運至鄂省獎進會陳賽以興實業而示觀感其因道路寥遠到會後期者敝道等亦必接待設立陳列以答雅誼仍希從速見復當經該局分别移行商會一體知照 
雜記 
[流氓輪姦婦女之駭聞杭州]  
　　前晚八句鐘時向住下城之某甲偕同其妻探親回家路經海師口財神堂小巷内突來流氓八九人或穿長衫或穿短衣不等口操杭音一路唱山歌而來近前見某甲夫婦二人即上前將婦人手中所携之燈籠洋傘及某甲所携之手巾小包小籃等一併奪去隨將夫婦二人用手巾塞入口内用褲帶綑縛手足將某甲抬至空地大衆剥去婦人衣服輪番姦汚姦畢衆皆逃散留一人解釋某甲綑縛後亦逃匿無蹤 
[地棍横行之一斑蘇州]  
　　靖源廳洞庭西山　里鎮著名土棍蓋半山鄭福壽等横行各節迭誌前報業經旅滬同鄉會聯名禀請靖湖廳劉司馬訪拿重辦以保治安詎料該土棍竟敢運動某紳力爲說項得以無事該土棍勢燄益熾近復賄通差役麻子高順等公然開設烟間私賣燈吃該鎮以距磨署較遠又無戒烟調查所故營業異常發達靖源　滬同鄉以該土棍如此横行實於自治前途大有關碍特於二十九日在事務所開會議决先派幹事員前往密查一面禀請蘇省禁烟局札飭地方官嚴拿懲辦 
評事 
[松江銅元减折風潮]  
　　銅圓减折之風潮烈。矣去年浙江平湖等處各店舖因銅元减折與居民迭起衝突。時有聚衆毁店罷巿之事。今則此風漸行於江蘇之松郡。金山朱涇鎮罷巿之風潮。尚未平靜而華亭縣屬之亭林葉榭。昨又相繼鬧事。青浦之朱家角。近亦且躍躍欲動。我政府非速頒幣制。恐終無以善其後也。 
冷眼觀 
[今日之所謂]  
　　今日之所謂公論者。交游稍廣。聲氣稍通。藉數輩友朋爲之鼓吹而己。今日之所謂辨誣者。摇尾乞憐。折　舐痔。藉數輩士紳寫八行書而巳。今日之所謂　牘者。顧全情面。曲意成全。姑作違心之論而巳。余用以觀今日世界之是非。 
　　明明爲誘奸圖佔。衆口一辭的事而曰子虚。明明爲拔刀行兇。衆目昭彰的事。而曰誣衊明明爲玷人清白。情　顯然的事而曰破壞名譽。明　爲强陵衆暴慘無天日的事。而曰表白清操此何等事。獲何等果。 
　　熱心者爲其所賣交善者爲其所愚。耳食者爲其所蔽貪鄙者爲其所誘旁觀者爲其所惑。今日之所謂公論者如是如是。今日之所謂辨誣者如是如是。今日之所謂判牘者如是如是。 
　　曰不如是不足以成今日之是非。不獨某事爾爾。萬事莫不爾爾 
游戲文（選） 
[某司員上吏部堂憲請設吏部銀行禀]  
　　自度支部設立大清銀行以來。郵傳部則有交通銀行之設。陸軍部則有公益銀行之設。吏部向居六部之首。職司捐納。而銀行尚付闕如。究爲缺點。現今實官捐雖巳停止。而捐升過班。捐職銜。捐翎支。尚循舊例惟向例捐官由金店上兌所。有各家金店。亦　以辦理捐官爲良好生意。七折八扣。抬價居奇種種。 
弊端不勝枚舉。殊非整頓劃一之道。擬請擇金店資本最當者數家。合爲併一銀行。所有原舊資本。由吏部發給股票。作爲官督商辦之有限公司。名曰大清吏部銀行。專辦各省賑捐及他項捐納等事。自餘金店。一概不准包攬捐官生意。以示限制。 
　　正悮昨報紀事欄某縣官立某高等小學句縣字係在字之悮 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[預備舉行複選舉]  
　　吉林 
　　吉省籌辦處於二十四日下午四時開第二次會議其一爲複選舉期擬提前辦理其議案云前本處所擬之期限說明書原定於六月二十一日至二十五日舉行複選惟吉省每逢夏問隂雨連綿道路泥濘盜賊時出爲患行人往來諸多不便恐有選舉權者因行道之艱難遂致裹足不前此複選期之不得不提前者一也六月末複選事竣八月二十以前必須到省中間不過一月有餘議員之遠道至省者旣須一月一切諸形倉猝於議案之研究預備必致茫無頭緒此複選期之不得不提前者二也因以上情形故本處擬詳請督撫憲將複選提前凡複選一切應辦事序亦應一律提前另擬複選期限表云云决議以從前期限說明書自五月十五至六月二十日複選應辦之事均可提前與初選事尚無妨碍惟須計初選當選人赴複選區投票程途最遠者幾日大概最遠有十五日必達故定改爲六月初一日行複選舉 
[初選舉投票]  
　　安徽 
　　安慶初選舉投票本月初一日假藥王廟舉行實到者約近四百票次日補行投票准初四日開票此次投票惟辦理稍嫌草率未揭曉前即有知西門宋姓票數多少者現聞定期二十四日舉行複選 
[官長設立]  
　　廣西 
　　桂撫張堅帥以初選期轉瞬即届特將爲難情形函商憲政館云地方邊遠風氣閉塞居常政團根　未具臨時思索有類探籌票少人多胡由足額其難一土曠人稀交通不便一山阻隔畛域遂生被選之人非親即故法定票額終不得達其難二票數不符自應照章再選然其理旣不能家喻户曉其勢尤難强制執行藉令到者寥寥或竟抗違不到罪無可罪傳不勝傳一之巳難何况於再然使似此者僅三五屬辦理雖難猶可勉强設法萬一各屬投票皆不如額均須再選選舉人復均不肯來其限一違雖舉各牧令而盡劾之於事仍無補救若不預謀通變臨事必致周章可否仰懇俯念廣西風氣蔽塞符予變通准其采用單純比較多數制度以免當選足額爲難仍以此次爲限俟下届選舉即當遵照定章辦理論法律効力固當普及全國未可因一隅而紊定章側聞新彊因文化未開本届選舉事宜巳蒙准其展緩具見鈞館因時因地各制其宜用敢縷細上陳云云現接憲政館覆電巳允變通辦理 
[官長調查]  
　　江西 
　　石城縣禀籌辦處電南昌諮議局憲鈞鑒石城選舉人五百三名知縣惲金堂禀 
　　廬陵縣禀籌辦處電南昌諮議局憲鈞鑒高等小學畢業奉部覆以前應否與生員一律有選舉權候示廬陵知縣蕃叩 
　　湖口縣禀籌辦處電南昌諮議局憲鈞鑒湖口縣選舉人名業巳更正確定共計四百三十八名現彚造正册申送知縣馮由禀沁 
　　定南廳禀籌辦處電南昌諮議局籌辦處憲鑒定南司選員十九到調查巳竣選舉人三百十五名正册另送林年禀馬 
本埠新聞 
[江蘇敎育總會開全省學堂成績展覽會]  
　　致各州縣勸學所敎育會書本會定於本年六月初三日起至初九日止開全省各學堂城績展覽以驗敎育之進步兹寄奉簡章若干份敬祈貴所貴會分送各學堂查照簡章遴選成績品擇尤送會以便陳列 
　　全省成績展覽會簡章第一條本會宗旨在表揚全省各學堂之成績以驗敎育之進步第二條會所在江蘇敎育總會（上海西門外小菜塲西林蔭路對面）第三條凡寗蘇兩屬各廳州縣轄地以内官立公立私等各等學堂之成績品均擇尤送會（女學及幼稚園成績品一并選送）第四條送會之成績品中學以上以理化（製造品）博物） 
自製標本）圖畫（如鉛炭水彩油畫等之實物或實景摹寫以及精製采色地圖各種機器圖建築樣圖）手工（金木竹黏土石膏等女學則兼縫紉刺繡編織造花果等）四科爲限高等小學以下以圖畫手工習字三種爲限其他各科學之成績非會塲所能一覽而知者姑從割愛第五條凡送會之品均須於原件上題明或籤記某校某級生姓名年齡另繕清單由總會照單給付收據編號存查會畢卽憑收據取回（由郵局寄會者均須挂號）第六條除第三條所開成績品外凡校舍攝影畢業攝影旅行攝影運動會攝影均得送會（每件題明某地某校某年字樣）即留存總會會所以爲紀念第七條除攝影各件外有願以成績品留存總會會所者由總會保存之以爲紀念第八條展覽期以一星期爲限自六月初三起至初九日止（初八九兩日專爲女賓展覽期）每日午前八時開會十一時閉會午後三時開會六時閉會第九條送會品以五月二十四日爲截止期第十條凡欲至本會展覽者須先向本會函索入覽劵 
[禁阻旅館安設無綫電文牘]  
　　匯中西旅館安設無綫電報曾經滬道照請英領飭撤等情巳誌前報兹悉滬道蔡觀察前日接奉江督電諭接准郵傳部電准外務部咨開准駐京英使復稱據本國總領事稱無線電報該旅館尚未安設除飭總領事轉飭該旅館總辦非由中國電政局應允不得安設外合行奉復等因前來應請轉　滬道實力祭阻刻日撤機並希示復等因希即照會英領飭令匯中旅館照辦 
[祥森火柴廠轟燬五誌]  
　　祥森火柴廠轟燬慘弊多命一事前經汪總辦飭將瓦礫一律搬去昨日又掘出屍體一具巳經腐爛不堪男女莫辨各小工因又不肯動手屍屬等往認奈面目模糊不能 
 
 

Page 19

 
 
指實故尚未棺殮當經地保禀請巡警總局核奪 
[江蘇敎育總會致松府戚太守書（爲楓涇蔣女士事）]  
　　敝會見報載楓涇蔣女士求學遭誣含憤自盡事正在調查間有楊君廷棟來函報告繼接楓涇蔣張氏函告原委并附石印女士親筆遺書一紙又接沈礪函告情形略同察核蔣張氏函蔣女士以求學之故爲夫兄許嘉明所誣搆致輟學而歸以冀自明情巳可憫乃許嘉明復唆使光烈訟之婁縣卒致蔣女士含憤自盡殊堪浩歎敝會採訪輿論沈礪歷充敎員素無不正當之行爲而許嘉明聲名頗劣則蔣張氏爲其女訴寃之詞自屬可信現當女學萌芽時代頑劣之徒動造蜚語以爲求學者之阻力前乎蔣女士者有沐陽之胡仿蘭後乎蔣女士者有廣東之吳其德彼則含寃巳白此尚負垢未明若不急爲昭雪不惟蔣女士名卽攸關而女學前途亦不無影響用亟抄錄原函寄呈鑒核敬祈飭縣切實查辦以雪奇寃 
[戳斃華捕案各方面之供詞]  
　　戳斃華捕毛久康正兇陳阿四帮兇張永貴沈七仔沈哭寳並戳斃陳鳳生案内之夏天生吳品山唐阿唐趙阿福昨晨傳同屍妻見証謝仁才陳雲清王阿開一併解至公廨會訊陳阿四供去年三十夜至法界與爲船業之朱阿四阿狗並張永貴等五人遇見偕往虹口買衣旋至河南路宏茂昌襪店買襪適遇有隙華捕毛久康即將小的拖住張永貴上前勸解毛不肯釋放張即出刀恐嚇毛仍不釋手張卽將毛胸前一刀小的亦戳一刀不知戳於何處後朱阿四向毛背後亦戳一刀始得釋手當時同逃至法界沈七仔沈哭寳二人實不相識所供寔情求鑒旋提張永貴研訊張供向爲跑船生意今在蕪湖做工去歲底小的在宏茂昌買襪出門見陳阿四與巡捕互扭恐累及巳即往法界况小的與毛久康素無仇隙貫不在塲求察包探李星福禀稱此次往蕪湖白毛山移提張竟持刀意圖拒捕因見人衆張即將刀抛於河内况陳阿四巳經供明請爲核辦沈哭寳沈七子均供與陳阿四並不相識張永貴雖識亦不同淘去年三十夜未與伊等同往買襪此事實不知情求恩明鑒見證謝仁才投訴今正十三日王阿開與孟雲福二人在烟間内稱夏天生吳品山在河南路戳斃人命逃逸餘不知情陳云清投供吳夏二人向人拆稍剥衣之事時有所聞惟此事並不知悉王阿開供稱捕房令小的到堂作証戳斃毛久康惟小的並不知情案關人命未便揑指求鑒夏吳二人供不承認爲匪中西官判夏天生吳品山各押西牢三年唐阿唐押四月期滿一併逐出租界趙阿福無干開釋陳阿四張永貴沈哭寳沈七仔等四人仍還押捕房候會同上海縣訊明核辦 
[詳誌浦東刦案情形]  
　　浦東姚家宅鄉民姚小湖姚錫林家被盜夥二十餘人搶刦經巡警總局偵探捕朱老五聞警偕同防兵往捕訪盜等膽敢拒捕將朱戳斃昨日縣尊李司馬渡浦到事主家查閱一周然後到四十人圖朱斃命之處檢驗勘得朱老五身上肋下及脊背下各受致命刀傷兩處兩脚被砍十餘刀並驗捕盜受傷之防兵某甲亦遭刀傷諭飭送至巡警總局醫治拘獲之陳阿根沈功化王存福楊再榮四犯由偵探捕員解局轉移到縣尸妻朱馮氏尸兄朱寳成到場禀報供稱湖北人遺下子女各一窮苦不堪司馬謂爾夫出力勇往捕盜因此被殺情殊可憫本縣捐廉賞給英洋一百元爲棺殮之費尸妻等叩謝而退前晚司馬在二堂提訊所獲盜犯陳阿根供認朱老五是伊所戳沈功化王存福均各供認搶刦不認行兇司馬判將沈等釘鐐收押候復訊再核又聞尸親紏同二三十人到盜犯所租之房屋將家内器具什物門窗户闥盡數搗毁局勇到場彈壓不啋乃由二路巡局派兵持鎗到塲始各散去 
[工部局示禁第三次烟館]  
　　英美工部局昨日出示云照得議閉烟館一事本局業於本年西歷四月十七號仍照原擬辦法將第三次應閉四分中第三之一分當衆挑出議定於華歷五月十三日即西歷六月三十號一律閉歇限期轉瞬即届合亟將當衆挑出應閉各烟館之住處路名曁其門牌號數逐一開列明白曉諭俾衆週知 
[民立中學行落成禮]  
　　民立中學堂在大南門外沿城根西首新造校舍業巳告成定於初五日午後二時行落成禮前日遍邀官紳商學各界届時蒞會以觀厥成 
[訂期會訊担保欠銀案]  
　　義興隆洋行行控劉人貴担保欠銀一案滬道因洋務局適在修理致未訂期會訊現由義總領事函催以原告守候日久急欲訊結請速定期會訊等語蔡觀察現巳允於今日下午三點鐘在洋務局會訊除復義領飭知外並飭公廨寳司馬飭傳被告劉人貴届期投候質訊 
[信局划船遇盜]  
　　昨日午後五點餘鐘有强盜八九人在徐家匯左近將全盛正源林仁記永泰豐協興福潤永和合七局公用之划船肆意搶刦銀洋物件約值千餘金聞該處地方各信船近巳連刦三次亦可異矣 
[城内]  
　　新邑尊行李之闊綽○新任縣尊田春霆大令前日又派小隊兩名家丁兩人押解噐具什物共三百四十餘件由通載送來滬租小東門内大生衖蛋業公所房屋爲公館聞十三日可以抵滬有擇於十六日接印之說　　拾小箱因而得禍○昨晨城内大境地方有某甲到厠大便見有小箱一只以爲至寳掮至家中迨至開看見是孩尸一具遂時箱子蓋好帶出棄置適遇地甲看見將甲扭局請究 
　　道批○林洋庚等禀批查光緒三十三年八月間林泮庚禀請給照赴美貿易稱係前在温郡花園九曲橋頭開設壽德堂古玩石噐舖今忽稱在邑廟後花園之九曲橋頭開設前後兩岐顯有不實不盡且此外但有光緒三十三年九月問林維楨林泮庚林寳典等禀請前往美國及美屬小吕宋經營之案並無季遇春等列名在内核與來禀所叙給過護照之案亦屬不符旣係同隷温籍著禀由温處道轉移到道再行核辦可也沈麟書禀批此案　經律法官與德國委員會同查訊明確咎有攸歸該職商訊係無干不必多瀆宋金榮禀批着持批備齊找價赴縣呈繳聽候丈界立契過割清楚趙銘鼎果敢串囑差保行凶截阻准禀請飭提嚴辦可也　　官事○江南候補道汪嘉棠候補道李光鄴均到道轅拜會新委四路巡警五攝副巡官何紹先禀知到差 
[南巿]  
　　罰洋便宜管幇○柴船户傳加福前因串同沈杏林誘引南匯鄉人周阿金入　僞賭輸洋七十一元後被管幇錢永全即施明泉受賄縱傳脫逃迭經工程局限交未獲昨奉 
 
 

Page 20

 
 
陳副裁判復訊錢仍一味搪塞官謂錢敢向傳沈二人私取洋三十八元希冀包避實屬荒誕姑判繳洋五十元充公著即押繳完案 
　　限期　還吞欵○金順興釣船户施朝宗前在工程局控掮客王炳生吞没代賣匯德豐拖駁撞沉事後撈起之水浸蟄皮作洋二百餘元并有短交英總領事賠償之欵四百元一案迭經訊判移送鈞船公所結賬勸理現經該公所核得王　找還施洋二百四十一元二角延不照繳故仍送案請示昨孫裁判復訊諭令王交保限月杪如數措繳來案以便給頒 
　　吞餉銀急忙辭差○前紀西區分辦處全體巡長巡十赴總工程局公禀該區正巡員姚幼蓮尅扣餉銀等情現由警務長會同西區區長查悉其弊並經查出吞蝕巡長巡士餉項洋二十餘元正在報告總董請示辦理姚忽自行告退聞局董及警務長均以事關巡員吞餉尚須詳細調查澈底根究 
　　消防隊開始操演○總工程局警務長前在甲乙丙三班内挑出巡士數名派爲消防隊刻因噐具均巳完備特令自昨日爲始先將乙丙二班内隊長隊士於午後齊集局中携取救火各具馳至泉漳會舘前試操手法詎該會館適逢演劇當即折回旋在萬聚碼頭信成銀行門首揭開自來水龍頭如法試操並定今日再派甲班隊長隊士人等前往該會館前曠地開操練習 
[閘北]  
　　毫無証據○陳金福扭控管阿根搶刦衣服以証據毫無一併斥退不理 
　　馬夫大意○馬夫吳桂生停車公益里口人忽走開馬忽狂奔幾致肇禍嗣由巡士將馬扣住並吳一併解局判罰洋兩元 
　　不認誘匿○孟近高控王家福誘匿其妻沈氏王堅不供認判交保限五天交出該氏如違嚴比 
　　拐賣女孩○殷孫氏偕証殷得源控陳張氏拐賣伊女小闌一案巳誌前報昨由汪裁判提訊陳張氏堅不承認判張氏交保著自投該縣候訊核辦 
　　訟棍游行○訟棍欒之桂即欒秉良訪拿訊押在案兹悉該棍收押時又在身畔檢出禀稿數十紙大都揑情架調以黑爲白判發三四兩路各局區枷號一月游行示衆期滿再行核辦 
[英租界]  
　　串竊一千四百元之白蠟○德商亨寳洋行控李阿江與鄭文成維汝勤李錦羅西張兆劉堂等六人並杉板船户丁阿星局阿法李阿才串竊值洋一千四百餘元之白蠟一案昨由水巡捕房將各人一併獲解公堂復訊據丁周李三船户禀稱由李阿江等於是晚十句鍾時囑往枷門輪船上載運白蠟當晚舟泊浦江於天明起岸被獲不知伊等串竊求鑒李阿江等均不承認判丁等三船户省釋李阿江還押捕房鄭文成等八犯一併送押上海縣候提人証再行帶回公廨訊究　　英界四百五一號之失火○昨晨四點餘鐘英租界河南路四百五十一號元吉祥廣貨店起火即經救火會救息燬去樓面間半事後捕房飭探李星福與九號西探協往查得該號保有火險當將店夥招延晃何明佳二人拘入捕房旋解公堂請究判招何二人押候查明再行解究 
　　嚴堂虎把持停工○美最時西人控嚴掌虎王根郎把持停工昨由水巡捕房解究供認不諱判嚴王二人一併送上海縣各押滿十天期滿再各枷號兩天 
　　金福林吞煙巨盡○紹興人金福林向在川沙爲染坊生意兹因失業來滬前晚吞烟圖盡仍雇東洋車至山東路被華捕查見形如患病當命車至捕房轉送仁濟醫院醫治無效斃命由捕飭保報縣蒞所驗明確係服毒身死　無屍屬由堂棺殮標封 
　　串拐他人的養媳○王薛氏控張勝泉陸坤囡祝楊氏串拐養媳金大昨又解究判仍分别還押再限一禮拜交人如違擬辦 
　　串拐别人的孫兒○婦人趙朱氏楊徐氏與范和尚串拐毛楊氏之孫金狗由廨訊押在案昨由工程局將范和尚送廨質訊屬實判朱徐兩氏各押女所年半范仍送還工程局訊辦 
　　打刦白布○盜匪沈裕六柴登山於上月二十一夜行刦寳山縣江灣鎮某姓家白布四十五疋並布衣等物匿居美界前日被寳山　捕役偵知報明哈爾濱捕房協探陳銀松前往將該二盜並盜婦柴孟氏一併拿幾請訊中西官以事在界外判一併解送寳山縣歸案訊辦 
　　不付票銀○迦呣排司勒洋人控陳慎夫馬廷華不付票銀一案昨奉公堂復訊因原被各執判陳馬分别交保候下禮拜六再訊 
[美租界]  
　　葡使來滬○葡國駐京公使孫達爾昨由北京來滬假庽禮查旅舘不日即將回國 
　　飭查起火○前晚二時蓬路德華里口戴德大洋貨店灶披内失火由救火會救熄昨由捕頭訪聞該店保有火險飭中西探查復　　賴欠○侍者沈阿春控被百老匯路某俄人賴欠工洋向討行兇請究捕頭命沈投俄署控告 
　　互毆○李阿四陳阿寳胡阿生昨在　頓路因賭互毆由捕一併拘入捕房押候解辦 
[法租界]  
　　倒垃圾金世仁罰洋○開小飯店之金世仁時將垃圾任意抛棄前經捕房拘罰仍不留意前日又將垃圾倒棄門口禀請公堂傳訊據供是他家所棄官以旣在爾之門前母庸飾卸判罰洋兩元 
　　送好心押捕房一月○王福海前日乘捕房押犯小柒北在外作苦工時私將香煙食物暗遞致被監督巡捕察悉解廨請　判押捕房一月 
　　硬拆梢潘和尚情極○流氓李喜仔王小旺向牛作夥潘和沿拆梢搶去時表一枚洋五元報由包探一併緝獲解廨訊辦李土供認不諱判李枷一月押三月王押兩月 
　　做保人不知鬼串○維羅洋行王茂芳控朱梅生王炳文揑造假方單騙抵洋六百元一案巳紀前報前日王又將保人裕泰鐵行主張榮培扭廨訊究張供與王炳文等素不相識此事由席翰馨託商人担保並不知是鬼串求察判交保限七天將席王交案訊辦　　開茶店幾釀禍端○法馬路春泉樓茶館前日擱樓失慎幾釀禍端昨日捕房將該店主王可良堂倌王雪臣廚工張阿焦傳廨請訊同供是日人俱熟睡擱樓上不知如何起火求鑒聶司馬以雖未成灾現境内失火之事日有所聞未便輕宥判罰銀一百兩 
國外新聞 
[法國鼓勵蠶業議案]  
　　初三日倫敦電云法國下議院有人呈遞議案請自一千九百零九年五月一號起凡養蠶之人獲絲一基洛格來姆獎以六十生的姆（法國幣名）藉示鼓勵以二十年爲限目下議院正在討論該案 
[坎拿大海軍問題]  
　　初三日柏靈電云坎拿大首相勞利厄在哇托華議院痛陳坎拿大應遵政府要求設立海軍之故 
[土國政界近事]  
　初三日柏靈電云土皇穆哈默德與内閣各大臣立誓維持憲政土皇演說之詞箴戒國内各種族消除界限和衷共事阿達那亂事則己早經遏制並許再爲設法增進安寗至外間所傳大瑪斯克司及阿碩姆起有暴動之說實屬不確 
[英國飛船恐慌續聞]  
　　初四日倫敦電云英國飛船出現一節兹據製造飛船家宣沭英國近售出雛形飛船多艘以供廣告之用内有數艘長約二十五　故國人之疑團藉此可以冰釋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[漢滿文武丁憂人員章程（續）武職丁憂人員章程]  
　　一定例在京八旗大臣官員在外駐防將軍都統副都統遇有喪事均給假百日待假滿之日仍回原任又提督總兵副將丁憂俱離任回籍守制服滿後提督總兵自行具摺請安候旨簡用副將服滿之日起文赴部候補　案將軍都統副都統提鎮副將均係一二品大員遇有親喪一係離任守制一係百日銷假事屬兩歧擬請嗣後旗營副都統以上比照綠營副將以上離任終制以歸劃一城守尉係專城大員應比照副都統一律離任終制此項大員如有奉旨留任及改爲署任者應欽遵辦理 
　　一定例八旗補用綠營武職遇有親喪於二十七個月内停其升轉其在京八旗及各省駐防並陸寢地方武職旗員丁憂遇有應升旗缺准其一體開列升轉又叅將以下官員凡遇親喪均酌量給假回籍奔喪不得過十個月事畢後回營素服辦事二十七個月内不行升轉各等語謹案旗員補緑營武職者照綠營丁憂例停其升轉如補旗營官缺則不停升轉相提而論未免叅差此後凡旗綠各營叅協領叅將以下人員丁憂均一體給假治喪百日後改爲署理支食半俸如有自行呈請終制者聽其旗營食餉各項官員應一律停其升轉（巡防隊各官比照綠營官員辦理） 
　　一滿漢世爵世職各員遇有親喪仍照舊例其有職任者改爲署任仍支食職任半俸 
　　一勳舊世管公中佐領與世職不同遇有親喪自應成爲署任支食半俸 
　　一西北兩路將軍大臣遇有親喪給假穿孝百日後素服辦事毋庸開缺 
　　一漢侍衛百日後當差二十七月内停其升轉滿侍衛向無停升明文擬請嗣後無論滿漢遇有親喪一律停止升轉支食半俸 
　　一旗綠各營候補候選丁憂人員仍照舊例辦理 
　　一旗營叅協領以下綠營叅將以下各官如准補之後尚未帶引以前遇有親喪一律開缺另補其原有底缺者退回未任作爲署理如底缺准補有人仍照例准其升署均支食半俸 
　　一軍營辦事人員向係遇有父母在旗身故者自該員父母身故之日起扣算服滿該員回京後止令穿孝百日毋庸再扣二十七個月亦毋庸停升擬請嗣後軍務省分無論旗綠各營均照此例辦理 
　　一陸軍出身各員丁憂尚夫定有專章擬請將陸軍協都統以上比照提督等官正叅領以下比照叅遊等官其在本部當差陸軍各項人員並一律照此辦理 
　　一差官提塘各員遇有親喪例無給假治喪專條擬請嗣後差官提塘丁憂均准給假百日穿孝百日後照舊當差其有呈請回籍守制者應即開缺另行揀補 
　　一定制有毋庸變通者仍擬照舊辦理如有未盡事宜隨時核訂 
小說 
[俠情小說卿小傳（一名像片案著（二））]  
　　巳而酒罷。羣妓紛紛都散。坐客亦問有去者。時漫真約其好友名耦相者。同去。前客曰。新來之妓尚未庽目。二公去何速也。漫真笑曰。想亦不過爾爾。歸謀洗浴而後納凉。似較樂耳。正起立覓長衫。而階下燈影籠紗。一麗人著淡黄輕紗衫子。黑絹中衣。外曳玄色五紋紗裙。珊珊而來。旁一小　以錦紋紗囊。裹琵琶先導。麗人緩步人簾。向衆略頷其首。前客即令之坐麗人坐甫定。即以吳音操揚州語。謝衆客曰。薄病遲來。自知開罪。祈相諒也。言巳解紗囊促柱埋絃。似將奏技者。漫真微睨之。彷彿豐艶。雖髮鬢　鬖面色黄褪。似新病初起者。又似衷懷抑拂。無可告訴因而發現此憔悴可憐之色。而眼波澄瑩眉彩秀韵。似有無限極濃極艶之華彩。發於肌肉而爲膚皮所。障蔽者。漫真略一凝注心焉識之。時整衣巳竟。不俟其發聲而歌也。偕耦相怱怱徑去。 
[第二章　江西會舘]  
　　鎮江古爲名區。江山之勝。素甲他郡。近世西城外闢作商場尤形繁庶。銀山門大街以南。曲巷迂折樓閣重疉。俗呼後街。伎寮萃居於此者約二千家。沿江東至北固山西至金山。連亘十餘里。悉爲商場。金山之東南更有高山沿綿數里。若爲商場之屏蔽者。即古蒜山地。今名之曰銀山。歐美人建屋其上。紺碧雜出。與琳宫梵宇相輝映。山半北嚮有華屋一區爲江西會館。層樓　立窗檻四闢。江流浩渺。山色秀麗都歸眼底。憑覽之勝。洵稱佳絶主其地者。爲西江陳氏。陳爲鹽官。雅好客。故有山水之好而與陳有舊者常假庽焉。 
有燕山公者。中州人。宦游江南甚久。年六十餘性情闊達。風流豪放人頗知其名時正假庽於此。風花詩酒遊目騁懷。座客常爲之滿漫真亦時與焉。燕山公與漫交頗摯。遇文酒讌輒折簡招漫漫真原爲幽都人官於皖爲不耐冠裳之苦也。作瀚漫遊。時過鎮江。與榷使有舊暫覊留焉亦以燕山公之豪邁。及江西會館之佳勝也。故時一過從。燕山公必歡迎之。 
 
 

Page 27

 
 
   
 
 

Page 28

 
 
   
 
