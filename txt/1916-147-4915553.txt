# 1916 - 147 - 4915553

 

Page 1

 
 
遊記 
[海雜誌（二）（十）（九）（生入）]  
　　其山嶺有豐利山在靑海東隋開皇初遣將元谐破土谷渾於豐利山渴波谷在靑海西唐開元十六年蕭嵩張忠亮等大破吐蕃於此爾汗山在靑海西南隋開皇三年梁遠破吐谷渾於此庫山在靑海西南唐貞觀八年任城王道宗敗吐谷渾於庫山濁渾山在赤海西唐貞觀九年李大亮破土谷渾於濁渾山熱水山在靑海東北距西寗五百里山南出暖水流入靑海山北有冷泉即西寗河源（按熱水山在靑海濱蒙名卡裏蓋山即湟水發源之谷東距西寗不及三百里五當係三字之誤）大允谷在靑海旁漢時湟中　燒當累世居河北大允谷後允谷鹽池即此谷也龍泉谷在靑海南唐長慶二年劉元鼎使吐蕃踰湟水至龍泉谷西北望殺胡川哥舒翰故壁多在焉巴金嶺當中海交界東北距廢樂州百餘里（樂州在西寗東南）破邏眞谷在烏海東唐貞觀八年侯君集與任城王道宗自庫山分兵出南道引兵行無人之境二千餘里經破邏眞谷追及土谷渾王伏乞於烏海大敗之旣而還軍至破邏眞谷白蘭山在靑海西南其地險遠唐時丁零　居之左屬黨項右接多彌風俗物產與宕昌　同宗谷譌爲宗哥口在西寗西南百餘里邊界（或曰宗谷即日月山）承風嶺東距西甯二百九十五里唐儀鳳三年李敬玄與吐蕃戰於靑海兵敗還頓承風嶺（杜佑曰嶺在廣威縣西南東北去　州三百十三里部州湟水縣今西寗郡廣威唐廓州治也）赤嶺東距西寗三百二十里土石皆赤唐開元十九年吐蕃請交馬於赤嶺互市於甘松嶺甘松在松潘衛爲中國之阻不許許以赤嶺爲界表石刻約二十二年又立碑於赤嶺分唐與吐蕃之境白草嶺貂渠谷均近甘州界劉宋元嘉初西秦乞伏熾盤遣太子暮末等出貂渠谷攻北涼白草嶺臨松郡皆破之車我眞山東距西寗六百餘里金山雪山泥嶺琵琶峽均與相近隋大業五年煬帝追土谷渾可汗伏允於覆袁川分命元壽諸將南屯金山北屯雪山東屯琵琶峽西屯泥嶺四面圍之伏乞潛遁詐稱保車我眞山是也大小榆谷去積石軍三百里近黃河源水甘草良宜畜牧本先零羌所依阻後爲燒當羌據之漢曹鳳請規固二榆屯田積穀隔塞羌胡交關之路（胡氏曰大小榆谷即唐之河西九曲地杜佑謂榆谷在蘭州五泉縣誤也）頗巖谷在榆谷西寫谷在靑海上後漢章和二年鄧訓發羌兵擊叛羌迷唐於寫谷頗巖谷衆悉散（東觀記寫谷作雁谷）三兜谷在靑海西南東漢章和末傅育擊燒當羌迷吾窮追至三兜谷（胡氏曰三兜在建威縣或曰在臨羌城西南）木乘谷在臨羌西　後漢章和初張紆屯臨羌遣司馬防與迷吾戰於木乘谷敗之長寗谷在臨羌故城南隋煬帝自拔延山入長寗谷是也漢哭山在烏海東破邏眞谷之西曼頭山（曼讀作萬）在河源郡劉宋泰始六年北魏主遣將西擊土谷渾主拾寅敗之於曼頭山連雲山在廓州城西南二百餘里星嶺在長寗谷之西故龍支城西北隋大業四年征土谷渾度星嶺而北卽此　牛峽在河源軍西六十里臨暮城西北白土嶺在河州鳳林縣西界限中海唐大中四年吐蕃　州刺史尙婢婢遣兵據臨蕃城拒叛將論恐熱於白土嶺不利復遣將據　毛峽以拒之爲恐熱所敗靑丹谷在黃河北濱東距樂州城一百八十里距來賓城三十里 
要件 
[游戲敎育（十）（）婺州廢民譯（芬來專遜女史原著）]  
　　第二章歷史之游戲敎授法吾輩試以游戲爲學校正當之敎課者發　於歷史曾讀司各得之（撒克遜刧後英雄略）Ｌvanhoe以爲研究李卻王biohardGoeui御世時朝野情形之資助不覺浸潤於英雄之流風凌厲無前之氣槪想兒童之特性正與書中之舉動適合一似易燃之物稍觸卽發耳然須注意者吾輩之演習根據於文學而不以尋常學校所採用之讀本爲根據是等讀本中東鱗西爪言棉花者幾則言煤炭者幾則摘自名家之著作者又幾則而又益以詩詞使學子如幼女之學縫紉眼光旣弱終日被困於顏色之中綜其全體之材料均參雜以道德之格言而實無裨於兒童之應用綴以少許之圖表與數行深奥之文字則謂爲趣味頓增矣其然豈其然乎在余校中則所有之書籍以其爲著者心理之印像　均置諸公共藏書室之書架中使學子隨其感觸取而讀之也 
　　凡留心於實用者或將動情於叙述吾輩初次之游戲矣時適陰雨户外之游戲旣不能久長故出發之際卽使其奪力與性情有所限制對於高級之班次略告數語並討論（撒克遜刧後英雄略）中之人物諸童子則因此而發言曰（使余處若是之境余將爲書中人之所爲）游戲於户外旣無庸問遂有所觸而抒其所見者曰（吾輩不能演此於户内乎）由是余更無慮乎校内之游戲能否處置得宜矣但自外觀者視之則吾輩初次之試行毫無可觀也 
 
 
 

Page 2

 
 
時評 
[應付（冷）]  
　　凡事有應付之力而無餘力以爭先着者其不能勝之兆已見矣 
　　今日北京政府之舉動若無老謀深算别所用意者則以表面視之僅有應付之力而無爭先着之望矣他且勿論僅以用兵計滇黔獨立則防川桂獨立則防粤粤獨立則防閩湘獨立則防鄂世界有是隨題敷衍之用兵方法乎聞陜獨立則調防湘之兵以救陜聞湘獨立則又撤救陜之兵以防鄂世界有是頭痛醫頭脚痛醫脚之用兵方法乎是無他是皆口有應付力之故也 
　　况乎用兵以外若財政若外交若會議等等無一不如是者 
[命令]  
　　五月二十九日大總統告令據海軍總長劉冠雄巡洋回京面稱帝制議案撤消後羣言淆亂謠論繁興好事者借端煽惑龐雜支離請將關於帝制議案始末明白宣布以釋羣疑等語本　總統前於本年三月二十一日特發明令將上年十一月承認帝位之案卽行撤消並以薄躬菲德誠不足以感人明不足以燭物引咎自責不欲多言乃近來反對之徒往往造言離奇全昧事實在汚衊一人名譽顚倒是非之害小而鼓動全國風潮妨害安寗之害大不得不將事實始末明白叙述宣布全國以息謠　而維治安查上年各省區公民及滿蒙回藏公民王公等先後赴參政院代行立法院請願改革國體以本大總統之權限雅不當向國民及立法院有所主張表示然於维持共和國體實爲當盡之職分是以特派政事堂左丞楊士琦代蒞立法院宣言以爲政革國體不合事宜至國民請願不外鞏固國基振興國勢民國憲法正在起拿衡量國情詳晰討論當有適用之良規是本大總統於國民之請願實欲納諸憲法之範圍以内制定憲法程序旣根於民國約法則國體自在維持之中旋經立法院據各省區公民及滿蒙回藏公民王公等請願書建議政府或提前召集國民會議或另籌徵求民意妥善辦法以爲根本解决本大總統咨覆以决定憲法爲國民會議職權俟　選報竣召集開會以徵正確民意蓋猶是以民國憲法爲範圍之本意也立法院復據全國請願聯合會全國公民代表團等再行請願開會議决按約法第一章第八條中華民國主權本於國民全體定以國民代表大會决定國體並議定組織法咨請公布施行查立法院原咨本稱大總统咨覆辦法已定不敢輕議變更特以尊重民意重付院議僉謂民心之向背爲國體取舍之根本該院議決投票標題贊成反對各代表本有自由之權是立法院爲尊重民意而建立此項法案本大總統自當如議公布其時滿蒙各王公及各省區文武官吏等仍請速定君主立憲情詞摯切迫不及待本大總統又以改革國體事端重大輕率更張殊非事宜但約法所載中華民國主權本於國民全體　决國體自應聽之國民惟令以督飭所屬維持秩序靜候國民之最後解决是本大總統不肯輕聽急迫之請求而兢兢以正確民意爲從違尊重國民之權之心固可大白於天下且迭有明令電諭嚴誡各省　國民代表大會選舉監售等遵照法案愼重將事勿得急遽潦草致生流弊並特派大理院院長董康肅政史蔡寳善夏寅官傅增湘麥秩戤稽查國民代表選舉不合法格者更正取消本大總統尊重民意務求正確杜漸防微尤無所不至迨國民代表大會報送决定國體票數全體主張君主立憲又由各國民代表全體推戴本大總統以帝位並委託立法院爲總代表籲請正位前來本大總統以約法内民國主權本於國民全體旣經國民代表大會全體表决在國體自無討論之餘地惟於推戴一舉自　功業本無足述道德不能無慙又以民國初建本大總統曾向參議院宣誓竭力發揚共和今若帝制自爲則是背棄誓詞於信義無可自解特將推戴書送還並令熟籌審慮另行推戴以固國基而在本大總統則似以原有之名義及現行之各職權維持全國之現象此不欲以帝制自居之心昭然可見國民代表大會總代表等不諒鄙誠僉謂無功薄德爲謙　之過言又謂當日誓詞　於元首之地位而元首之地位根於民國之國體國體賢定於國民之意嚮元首當視乎民意爲從違民意共和則誓詞隨國體爲有效民意君主則誓詞亦隨國體爲變遷迫切籲請使本大總統無可諉避祗得以創造宏基事體繁重不可急遽舉行致涉疏率飭令各部院詳細籌備俟籌備完竣再請施行本大總統所以藉詞籌備不即正位者蓋始終於辭讓初衷未嘗稍變也本大總統以誠待物凡各官吏之推戴容有不出於本衷各黨派之主張容不免於偏執及各監督之辦理選舉各代表之投票解决容有未臻妥善完備之處然在當時惟見情詞敦摯衆口同詞本大總統旣不敢預存逆臆之心實亦無從洞察其他意即今之反對帝制者當日亦多在贊成之列尤非本大總統之所能料及此則不明不智無可諱飾者也滇黔兵起本大總統内疚不遑由參政院議决用兵而國軍但守川湘未嘗窮兵以逞且憫念人民寢　難安何堪以救國救民之初心竟資爭利爭權之藉口商籲請正位文電紛陳特降令不許呈遞並令提前召集立法院冀早日開會徵求意見以期轉圜繼念萬方有罪在予一人苦我生靈勞我將士羣情惶惑商業凋零撫衷内省良用　然是以毅然明令宣示將承認帝制之案即行取消籌備事宜立即停止事實本末略具於斯原案具存可以復按除將各省區軍民長官迭請改變國體曁先後推戴並請早正大位各文雷另行刋布外特此宣布咸共聞知此令 
策令張春雨楊崇山給予四等文虎章此令 
又令黃秀嶺給予四等文虎章此令 
又令趙戴文授爲陸軍中將此令 
又令陸軍軍需監南桂馨著改授爲陸軍少將此令 
又令兼代理奉天巡按使張作霖呈據政務廳廳長金世和財政廳廳長張厚景詳請辭職金世和張厚景准免本職此令 
又令任命金梁爲奉天政務廳廳長此令 
又令任命王樹翰爲奉天財政廳廳長此令 
又令國務卿呈據秘書長王式通詳請將秘書曾毓雋張志潭張伯英涂鳳書林步隨陳詵均叙列三等應照准此令 
又令督辦全國烟酒事務鈕傳善呈請任命聶海魁試署吉林烟酒公賣局局長應照准此令 
[專電]  
　　北京電召張勳率定武軍十營或十二營入衛指定雍和宫隆福護國福祥等寺駐紥 
　　北京電徐世昌昨上說帖項城扶病赴閱批二百字交吳内史付閱議 
　　北京電昨在純一齋添召孫梁陸阮開會派蔭昌代表出席提出議案四件一繼任二交替三保證四外交並諭雲台公子旁聽陳述某項意見兩小時散内容甚秘 
　　北京電叚由陸部選派專員八人分赴𡩋徐蚌鄂湘奉魯贛與各將軍解决時局密商大計 
　　北京電劉冠雄力阻退位因發昨日之告令 
　　北京電陜軍有雷震春舊部儗使督陜力辭 
　　北京電姜桂題請發現餉 
[譯電]  
　　北京電奉天消息云星期六日張作霖由車站回署時在途兩次爲炸彈所擊張未受傷死衛兵及路人五六名傷十餘名内有日人數名現被株連就逮者約七十名刺客猶未查明（二十九日） 
　　北京電北京郵局奉交通部之命魯蘇鄂三省停止郵匯天津仍有大批銅幣運來 
（二十九日） 
　　北京電糧價飛漲京津京漢津浦三路自六月一日起減半收取米麥麵粉運費以三星期爲限（二十九日） 
　　北京電前星期末日袁總統曾患病但中毒之說不確（三十日）以上路透電 
　　北京電北京商會謀向外國銀行借債以解金融困難未能償願國務院應商會之請决議設一保市銀行定資本二百萬元政府商會各出其半（三十一日） 
　　北京電美使署聲稱中美借欵除濬淮之六百萬元及里希金生之五百萬元已付二百萬元外美國資本家未與中政府商訂他項借欵（三十一日） 
　　北京電肅政史彈劾交通部違背院令命鐵路局勿收國家銀行紙幣（三十一日） 
　　北京電據國權報載稱袁總統命内史編撰帝制本末紀悉錄各方面請願書（三十一日） 
　　濟南電靳雲鵬三日前赴京段芝貴有任魯將軍之說（三十九日）以上德文電 
[東方通信社電（日本人組織）]  
　　漢口電據長沙來電云陸榮廷率北伐軍由桂林拔隊向湖南進發業於二十九日行抵永州該軍之先鋒部隊已達湘潭南方之朱亭鎭（譯音）地方（三十一日） 
　　漢口電湖南宣告獨立與北京政府之關係斷絶故湖北省之防備尤爲緊要旣奉赴陜之命之安武軍六營忽中止其出發 
（三十一日） 
　　漢口電安武軍奉命再返岳州中有一營昨夜已經出發又有五營定於今日出發派赴陜西之該軍一部亦已招回該軍稱爲討伐湖南推想大半駐紥岳州以扼湖南之咽喉 
（三十一日） 
　　濟南電山東靳將軍日前入京中途卒倒故於天津下車即電北京政府表明辭職之意繼其任者恐爲段芝貴（三十一日） 
　　東京電山東將軍靳雲鵬辭職遺缺有代以段芝貴之說恐段不肯就任多半以察哈爾都統張懐芝繼其後任（三十一日） 
　　北京電山東靳將軍辭職遺缺聞以張懐芝繼任（三十一日） 
　　濟南電段芝貴率同護衛兵二百名乘坐津浦鐵道火車於昨三十日午後五時行抵濟南即入巡按使署因此物情洶洶（三十一日） 
　　東京電北京情報北京政府之財政窮乏已極故梁士詒等使各省之有力者條陳請將鹽稅餘欵之一部設立兌換補助公司以動五國財團爲挪用鹽稅之計又袁派之一部有以國内財政之一部使外國人監督與其交換借得外資之計畫者（三十一日） 
　　東京電在中國之英人中有抱袁世凱退位後任者難選其人中國或生一磊紛亂之意見者日本朝野之有識者以袁氏退位之後由中國人中之先覺者協力一致將政治上大行改新且外國與以充分好意的援助則代袁氏治天下何患無人袁氏退位後或生紛亂云者未免杞人之憂（三十一日） 
　　東京電工業法實施之期愈决遲延三個月即定九月一日實施已由今日官報發表 
（三十一日） 
　　東京電巴黎聯合國經濟會議義國有延期之求經關係諸國協議之結果仍决如豫定六月五日開會（三十一日） 
戰電 
[其一（英人路透電）]  
　　巴黎電今晚公報云德軍在末斯河左岸以大口徑之重砲轟擊亞伏柯爾與庫米愛萊第一第二道陣線後猛攻兩次均大受損失而退法軍擊散聚集三○四山西面之敵軍摩爾化末與庫米愛萊問之敵軍由柯爾波叢林猛攻爲法軍砲火擊潰僅在三百邁當之戰壕線内得一立足地杜哇芒東面與西面有劇烈之砲戰（二十九日）　　巴黎電凡爾登大戰第一百零一日德軍復奮力强襲今日下午公報云末斯河西面之敵軍轟擊倍烈於前摩爾化末與庫米愛萊之間尤爲激烈旣而敵軍以生力兵一師猛攻該境法軍陣地德軍强襲摩爾化末東坡法軍陣地者均爲砲火擊敗稍東柯萊特叢林境内德軍猛攻不輟大受損失法軍前鋒陣地數段已退至白桑柯爾至庫米愛萊路南敵軍雖用力希圖逐走庫米愛萊南邊之法軍卒未償願夜間砲戰仍甚激烈末斯河東岸僅杜哇芒炮台有重砲戰事（三十日） 
　　薩洛尼加電聞布國重要軍隊刻集於萊夫羅柯泊及桑錫兩處敵軍砲擊伐爾達與基林底爾之法軍前陣線（三十日） 
　　倫敦電財政大臣提出私人所有外國股票加徵所入稅每鎊二先令之議案今已成立 
（二十九日） 
　　倫敦電海格將軍報稱前二十四小時内敵砲隊甚活動拉巴塞運河及亞拉間尤爲劇烈今晨敵軍猛轟魯斯英軍陣線時作時輟終日不已亞拉鎭及附近亦不時受德軍猛轟英軍回擊甚力敵軍在魯斯境轟發地雷未损英軍之防務此外尙有數處砲戰甚烈英軍佔優勢前二十四小時内無步兵戰事英飛機於天空戰事亦獲勝利（二十九日） 
　　倫敦電雅典聞起大騷亂惟因該地檢查甚嚴故消息甚少國民對於布軍之攻入希境顯甚忿怒觀於馬其頓議員促請國會於本星期 
開會討論此事可見一斑也（三十日） 
　　羅馬電今日意公報云星期六夜與星期日晨奥軍又猛攻亞狄巨河與阿薩山谷間意軍地位陣線屢被衝破波細那與阿斯狄柯一帶砲戰頗烈奥軍攻擊波細那南面意陣惡戰良久損失頗衆奥軍終被擊退意軍刻在高原固其陣地以控制亞細戈流域意軍第一百四十一聯隊回攻甚力救出在摩斯夏山被圍之砲兵兩隊砲位皆未喪失他處皆有砲戰 
（二十九日） 
　　彼得格勒電西部俄陣線僅有小戰事高加索里萬杜境戰事仍在進行古爾兵攻擊俄軍運送隊爲俄軍擊散（二十九日） 
　　彼得格勒電摩蘇爾方面里萬杜周圍現正在惡戰中土軍竭力阻止俄軍進至摩蘇爾該城一失則美索波台米亞之戰爭可謂終止土軍僅能出步兵數大隊古爾馬兵三四千俄軍不難制之故勝負誰屬毫無所疑（三十日） 
　　倫敦電公報云诺謝旅長在德屬東斐西南境内將德軍逐出紐蘭勤堡而佔據其地並奪獲軍械食物甚多敵兵防守亞白康東北二 
十三英里之那美那鎭者已被圍困（三十日） 
　　倫敦電英船特倫拜愛號（三六三五　）在地中海被沉（三十日） 
　　羅馬電意潛艇潛入特萊斯特港擊沉大運船一艘（三十日） 
　　倫敦電英皇昨至索桑姆登船塢察視兵士登船上車之佈置（三十日） 
　　倫敦電巴拿馬運河克勒白拉角地又崩潰大約吃水較深之商船暫時不能通行（三十日） 
　　倫敦電德首相近謂英國在戰前對於波斯尼亞爭端抱仇敵的態度今英外部宣言關之揭示當時駐俄英使未嘗有助成俄奥衝突之情形並發表一九○九年二月二十七日外相葛雷致英使之公文中有英國願贊助俄國以外交上助力爲塞國獲取經濟上之讓與權但英國不願積極進行至開戰之點蓋以戰局一開歐洲各國多將捲入漩渦中比较利害得不償失等語（二十九日） 
　　倫敦電國會於星期四日起休會至六月二十日止（二十九日） 
　　亞　斯特丹電德皇已回至陣線德首相與巴伐利亞王在慕尼區會談甚久（三十日） 
　　華盛頓電美人初聞總統威爾遜演說詞發生一種感念以爲威總統以試驗的狀態提議停戰之條件但許多方面力稱威總统不過宣布戰後美國願加入世界和平協會之主義而已（二十九日） 
[其二（德人德文報專電）]  
　　柏林電德軍大本營宣布公報如下 
 
 
 

Page 3

 
 
二十八日香巴業境德軍偵察隊於數地點攻入敵軍陣線俘敵百人末斯河西面之敵軍進攻摩爾化末西面及庫米愛萊德軍陣地均受挫而退死亡甚衆末斯河東岸激烈之 
砲戰復作（西境戰况）斯洛尼姆地方擊落俄飛機一架軍官兩員就擒（東境戰况） 
　　二十九日拉巴塞運河與亞拉間有激烈之砲戰蘭斯及四鄉復被轟擊沙歇附近及太胡爾東南敵軍攻擊者力殊荏弱均爲德軍擊敗三○四山與末斯河間戰事大爲活動拉凡森林南面及庫米愛萊森林之德軍奪獲摩爾化末南山巓與庫米愛萊村間全部之法軍陣線德軍俘未傷之法軍官三十五員内有參謀官七員又俘兵一千三百二十人法軍回攻庫米愛萊村殊易敗之德軍在末斯河東各處獲勝後已將所失錫芒畦森林附近之陣線全行奪回雙方砲隊今日暫臻劇烈極度（西境戰况） 
[公電]  
　　童保喧致西安電西安護國軍陳總司令鑒暮春月晦辱惠好音默化潛移久钦卓畫誠以長安爲朔方屏蔽三秦實北地名邦苟得公建樹義旗自足展宏圖而褫敵膽今則拜聞露布知已擺脫樊籠逖德風聲歡騰寰宇忝同研席敢望提攜謹綴電祝伏乞爲國珍重童保喧叩 
　　童保喧弔電上海陳烈士喪塟事務所分送各報館均鑒姦宄不戢殘害元良凡屬普天咸爲憤激矧在同志敢舍寇讐願勵戈矛共殲梟獍臨風揮涙不盡所云童保喧叩 
要聞一 
[通過退位案之外報觀察]  
　　字林報云外間所傳南京會議之消息多相牴觸昨自與民黨有密切關係之某氏處探悉該會議曾通過袁氏必須退位之議决案北京雖嘗否認此說而某氏言之鑿鑿毫無囁喘之態且述及當日通過時之情狀謂湖南代表發激烈之演說主張袁應立即退位山東代表繼起發言雖主張亦同而出以婉轉語殊中聽後又有代表數人相繼發表意見倪嗣冲爲最後發言之人力闢退位之說旋以退位之議付表决通過後卽由主席宣告延會並未解散也上海對於袁氏患病一節紛起猜測路透電社昨接東京電謂袁氏中毒勢殊沉重按星期一日本埠華字報已先載有袁氏不豫之說且有數方面以爲袁氏或已逝世北京當局不欲遽行宣布故先言有病繼傳噩耗薑襲行前淸德宗帝晏駕時之成法也前爲袁氏解散之參衆兩院議員今聚集滬地者逾二百人參議院長張繼衆議院長王正廷亦均在滬已定期開會聞黎副總統攝任大總統已得南方各省同意一俟時機至時卽將就任且疑在天津召集國會云 
[英報論項城留位之禍患]  
　　二十七日英文京報云當南方大聲疾呼要求袁氏退位而南京無可爲力卒亦重伸民意之時倫敦電傳泰晤士報發表留袁在位乃中國恢復秩序之最良機會之意見噫是蓋荒謬而不符於事實之甚者也泰晤士報當主張英倫政府之改組矣嘗力斥混合政府矣然其所執以發揮其主張之理由以力量言以質量言較諸中國人民所執以要求袁氏退位之理由則不逮遠甚該報亦知之乎袁氏在位四年有餘當其受職之初國人固期望其能刷新中國政治也今四年餘之成績爲何如乎恢復帝制耳釀成革命耳該報亦見袁氏所爲之奇異惡劣之政績乎（中略）英美人民常稱不干涉中國内政凡有責任之華人皆信此言之誠摯但一言一行凡足鼓勵北京致使其不能早從南方要求者則較干涉爲尤甚蓋干涉或尙可從亂事之早了而言行不愼反足增亂事之蔓延何則解决之期將四以延長時局多一日之拖延而國事亦多一分之險惡也際此當道天良未全冺行將實行國民所期望之解决時泰晤士報乃發此意見貽禍害於中國不可以道里計矣又豈獨荒謬而已哉 
[停兌後之都門商業影響]  
　　京津泰晤士報五月二十八日北京通訊云取銷銀行停止兌現令一節杳無希望此問商業爲之大受影響警廳雖有示文聲明中交兩行紙幣仍應十足通用而商家店舗碍難遵行故凡對於持中交兩行紙幣購物者輒較現銀抬價三四成買客登門店主先間付何圜幣然後索價已成通例中國電報局通知公衆謂發往歐美之電報須付現銀或外國銀行紙幣此舉殊不合情理而更有甚者上星期六日有華人赴某店購貨數十元論價旣定付以交通銀行紙幣店主不之受買客語以官中有示文不收用者須重懲店主意不爲動買客乃招警察扭之至警署審訊後判罰洋十元店主以交通紙幣付罰鍰警署不收謂罰鍰一律付現無現須下獄即此一小事亦足徵財政現局紊亂之一斑矣某外人以交通銀行紙幣付京張鐵路公司之運費該公司不收謂須付現或外國銀行紙幣按京張氏路乃純粹中國之產業而亦有此舉誠可怪也 
[西報述湖南獨立情形]  
　　大陸報云據長沙私家消息二十八日晚間湯薌銘將軍在署開軍事會議全省文武官員均與會湯謂湘南要城均失長沙岌岌可危欲免生靈塗炭惟有獨立之一法翌晨湯乃正式宣布湖南獨立分電獨立各省且致電北京下午派湘兵二千人赴岳保守長沙之門户湘兵駐岳者共有六千人云漢口謠傳武昌現亦凖備宣布獨立 
南軍北伐之第一幕 
[湘贛一景從北省將軍起]  
二十九日英文京報云戰事復作時南軍或將另闢一戰域滇黔軍隊未必在瀘州或重慶境内與北軍惡鬭蓋瀘渝兩處無犧牲兵力之必要也當停戰之前滇黔軍極有關係之行動在於撤兵出湘北取彭水將來再開戰時南軍能一舉制敵者即在彭水一帶故南軍祗須屯集重兵於此以其全力由此進攻則長江上游不戰自破俟部署旣定於北軍戰志渙懈士氣頽喪之際再由四川方面略施壓力即足使費盡氣力備嘗艱苦始克入川之北軍棄甲曳兵爭先恐後向下游而竄至是南軍北伐之局可開始矣使南軍不得已而有北伐之舉動則當先國湘贛（譯者按京報著此文時尙未得湖南獨立之消息）若湘贛景從則北伐一舉較易爲力若湘贛不及早歸附則南方當以一軍出廣西而攻湖南又以一軍出廣東而趨江西伹察湘贛兩省之近狀似無用兵力取之必要今湘省在實際上已爲南軍所有衡州以南全爲望雲亭勢力範圍湘西今在滇黔軍掌握中湯薌銘有兵四五千權力所及不出省垣而北軍則因湯將軍態度可疑退往岳州近日湯郭交鬨事事與湘省頗有關係記者於此不能無一言以記之據帝制報郭人漳起事係受黨人運動而民黨報及日本報則皆謂北京某督辦以金錢運動郭人漳使其作亂推翻與南軍秘密接洽之湯薌銘南方報紙且謂郭若果受黨人運動則湯迅速平亂其功甚偉政府應援龍濟光賜爵之前例重予懋賞乃政府竟漠然視之然則郭之暴動由於北京之授意已可知矣是說確否姑不置論然北軍旣深入湘境旋復退回岳州則固不可掩飾之事實也至於江西之態度重要發展當亦在指顧之間今北伐之第一幕行將告成若湖南日内公然響應則南軍已抵北方之門户北軍至是惟有反攻爲守而已但未必果有北軍力拒之一日時事如斯北京當可服從南方之要求若再執迷不悟則北京亦太愚矣今蜀省獨立縱未能解决時局然若湘贛獨立則必能驚醒北京之春夢迨湘贛一去北方諸省羣將奔赴於南方如山崩地裂之不可阻遏惟北京究非木偶當可於大勢全去之時自認失敗固未必俟全國盡棄之一日也 
[關於李軍假道問題之要電]  
　　雲南護國第二軍總司令李烈鈞自抵肇慶先後到有三千餘人分紮附城各廟宇祠堂及各停課學校十九夕又由梧州用電船曁兵艦數艘拖帆船十餘隻載有滇軍二千餘人到肇因城廂内外各處公地已住滿故即在北門外離城七里許之七星巖水月宫等處駐紥至電拒假道一事已經查明有人揑冒茲再將岑李各電錄左 
　　李司令致都督電廣州龍都督鑒嘯電敬悉敝軍因應大局取道北出豪賢之見本極瞭然愚民無知妄相疑慮情有可憫誠如公言敝軍此來已聽軍務院指揮軍行取道似未便佈擬俟楊君毅庭到來一一詳告烈鈞之志唯欲統此雄師與項城相見於幽燕之野耳烈鈞叩號 
　　岑都司令致各官廳電急韶州鎭守使道尹曲江縣知事電報局鑒據韶州紳商學界電稱請李軍由桂北伐母庸來粤閱之殊深駭異李軍此次假道入贛全係爲行軍利便起見該紳商等何得率請改道顯係藉詞反抗所請斷不准行此後倘再敢發此項匿名電報者即責成該局扣留送縣嚴究以爲搖惑軍心者戒李軍紀律嚴明由滇來桂秋毫無犯陸陳兩督及所在商民無不備極歡迎可爲明證此全爲保術地方爲民討賊决無意外亦無庸該紳等　　過慮也都司令號印 
　　又致各團體電廣州總商會自治研究社維持公安會商團九善堂救災公所鑒巧電悉滇軍係由百色來梧再繞桂入贛則需時太久故此次假道廣東全係爲行運迅速起見斷無他意煊可擔保求逞之說未免不倫粤旣獨立即與滇桂各省同一利害關係李軍不謀粤於未獨立之前而謀粤於旣獨立之後天下無此人情若慮軍隊騷擾則滇軍紀律素嚴路過即行並不久駐亦何致因供億未周别滋誤會今日公敵祇有袁軍我不速往即無以阻彼軍之來諸君愛護地方正宜歡迎之不暇尙何鰓鰓過虚爲且滇軍現已陸續到肇立即出發若再返旆西上亦屬無此辦法諸君洞明時局德望素孚尙希告誡地方勿自驚擾軍令旣出理無反汗敢佈胸臆諸維諒察春煊　印 
　　又致警廳長電廣州警察廳凌廳長鑒據疋頭行平碼行銀業行榖米行電請李司令改道北伐免滋誤會等語李軍紀律嚴明人所共知此次假道北伐全係爲行軍利便起見該商等何嫌何疑無事自擾顯係有奸人造謠從中挑撥所請改道之處斷難准行應由該廳曉諭各行并轉函商會一體知照務各安心營業母得妄自驚疑墮入奸計爲要都司令岑效印　 
[張勳通電攻代表]  
　　南京會議之内容至今若明若昩據各方面觀察留位一層實未通過所以開此會議之目的似未達到倪嗣冲張勳對此結果甚爲憤憤聞均有通電發出一意主張項城留位一面另電魯湘等省請其另派代表從新再議有將在徐開會之說茲錄二十五日張勳通電原文如下據敝處代表回徐報告此次江寗之會馮上將軍於第一次會議提出三項問題第二次會議時業經各代表依次宣言知各省軍民長官多數皆以擁護中央保存元首爲宗旨是退位問題已屬無可討論且由馮上將軍主張欲求平和非先以武力爲準備不可所有應備軍旅餉項並經各代表預先分别擔任馮上將軍並以前敵自認敵愾同仇可欽可敬惟湖南代表有愛人以德之言迨經倪將軍詳言辯詰則亦無詞置對足見公論所在斷非個人私見所能違抝不意第四次會議時魯湘鄂贛諸代表竟於議案範圍以外輕遽發言或以外人逼脅爲言或以用兵困難爲說輾轉波折故甚其辭幾將前經公决議定氏案一槪抹煞重行討論顯見受人播弄暗中串合故與南方諸省同其聲調必非該本長官所授本意况靳湯王李諸將軍公忠體國威信久昭或軍當困難百折不回或地處衝繁一心爲國勳處屢接來電莫不慷慨淋漓令人起敬而該代表竟敢擅違命意妄逞言鋒實屬嫚羣之馬允當鳴鼓而攻雖現在電致南方各省令派代表到寗與議覆電能否依從尙難遽定而我方内容有不可不加整飭以求一致誠以退位問題關係存亡非特繼統人才難於勝任即以外交軍政財政而論險象尤難罄述如果國本輕搖必淪胥俱盡即使南方各省果派代表到寗與議亦當一意堅持推誠相告必不見聽即以兵戎倘内容不飭先餒其詞則國家之亡有可立待用此通電佈告願我同胞共相砥礪設有非此旨者即以公敵視之可也臨電迫切無暇擇言勳有 
[南京會議之觀察（二）（南京特約員）]  
　　南京會議停會以來聲息杳然初有二十六日再開之說又傳延至二十九皆未開會各代表散去頗爲不少其近處之淞滬等候有確期即來與　此外多爲會議中有主張之省分贊成留位者以遭反對不能堅持已說赧然而散倪張等一派是也反對緩退者以各本省事機危急會議復無精采憤然散會湘魯等省是也留寗未散代表多觀望形勢候馮將軍之主張鮮明再行返省故會議之前幕其成績有二擁護項城武力用事爲　之倪嗣冲派經此會議嗒然知大勢已去不可復爭湘魯等省希冀會議爲强有力之决議得以挽救危急者方知肉食不可與謀仍當確定宗旨以應時勢此兩種成績皆足使南京會議暗淡至於無光北京官僚對於會議熱度甚高屢傳留位之决議又散佈交議各案之内容且即以會議爲名聲言應俟議决後再籌善後又傳和議不日可定凡此種種皆利用以拖延時日南方知爲虎頭蛇尾毫無實績者袁派固亦知之乃特尊重卽藉爲散謠推宕之根據已開四會無留位之議决只議留退問題一件并無他案馮召集之宗旨爲自由商榷解决時局之方何得容政府交議且聯防之案含有作戰計畫更無交付會議之理 
　　會議電請南方選派代表聞浙江先有覆電軍務院尙無回電或在相互商榷中或以電又晦塞難解不明宗旨何在尙待電商須知確實提案始可派員或謂浙已允派員確否不可知如果確者殆以江浙鄰近有特殊關係故也十日前以爲會議精神至遲必於月終可以表見於天下今茲得見者僅張領銜之一電而四川陜西湖南相繼獨立時局愈爲發展所賴以解决之會議復入睡眠狀態是可知迂遠方法必不適於今日且此會議期中護國軍組織日益鞏固勢力日益發展其憑藉會議所生之謀劃全遭失敗時局糾紛未甚者幸賴此耳馮之態度究竟如何希望愈殷責之愈切遂傳某派業已失望其實馮之地位形勢不得不徐求活動之方躁急足以敗事也馮方徵求名宿相助至保存北洋派之說亦屬題中應有之義云 
[梁任公辭職通函]  
　　梁任公通函云舍弟啓動昨來奔告先考之喪聞變慟絶方啓超逋匿港舟之日正先考彌留在床之時朋好但顧大局先已不以病聞後復不以喪告啓超終天之恨萬刧莫贖進於國家無毫髮之補退於名敎爲不孝之人從此報觀唯有雙涙苫次昏迷寗論國事諸公嚴倫紀之大防諒不援金革以相責所有撫軍都參謀政務委員長各職應請准予解除啓超唯冀大局稍定即當稽願叩求蒙自武鳴兩公宏錫類之仁撥數卒護葬俾先考得早安窀穸啓超一息不絶永當銜結護攄哀悃修詞無次百惟矜閔同誼諸賢統希代達梁啓超稽顙 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[項城有患腸痧症之說]  
　　英文京報云散近元首政躬違和曾延西醫調治一事據聞所患之症名腸痧症此症頗屬重要日來雖云漸覺輕減然二十七日晚間復延某某西醫等三名一同入診可知尙未全愈詳情如何容探續報又據順天時報云自兩三日前外間喧傳袁總統已染重疾之說刻據確息袁總統僅染微恙稍欠健康之精神而已現届時局動搖甚不如意極端憤怒故於二十四五日間稱疾閑居未肯視事耳 
[梁内閣與馮内閣之傳說]  
　　某京報云段内閣成立梁士詒在裏面掌握大權此事人人知之而段氏就職之後迭請袁氏交付軍權致招某方面之忌故梁士詒用財政方面之勢力推倒叚氏中交兩行停止兌現之院令其表面目的固在吸收現金而其裏面之目的即在破壞段氏之信用當發布此令時並未開國務會議僅由梁氏於昏夜之間持院令底稿赴叚氏私宅迫其署名言此出極峯之意叚氏原屬軍人不明經濟關係竟中其計（或有謂事前並未通知段氏者未知孰是）及院令旣頒梁士詒即命其所屬之鐵路電報各局拒收紙幣以破壞院令於是政府信用一敗塗地財政部孫總長外交部陸總長旣已辭職近聞農商部金總長敎育部張總長司法部章總長亦懷去志叚内閣殆已瓦解段氏覩此情形亦决意辭職聞段氏辭後梁士詒將自任國務卿仍援引周自齊朱啓鈐輩組織内閣與國民爲最後之抵抗惟另一消息謂梁内閣之組織不知何故又有中輟之說並聞袁氏日前已電致南京馮國璋將軍略謂國務卿段芝　聲稱辭任擬請該將軍出而組織内閣未　意見若何　希來電答覆等語刻下馮將軍尙未有電覆答未知未來之内閣究屬何人也 
[陜西聲勢與北方各面]  
　　陜西獨立後一切軍備多取之於陸建章之資產聞陸私販烟土所賺現幣一千四百五十餘萬元均被陳扣留充公刻下陳擬進兵平陽再派支隊由韓城赴大同聯絡孔庚以備定期攻取太原近來該省之涇陽渭南富平蒲城同州朝邑蒲州等五十餘縣均被民軍佔領其聲勢較前益張晉省響應爲期當不遠矣惟在北京政府一方之策畫則以爲山西將軍閻錫山對於陜西情形尙稱熟悉又與陜省紳士多有舊誼故近擬令共移兵攻陜得手則調其督理陜西軍務至繼山西將軍之任者聞段香岩將軍嚴有希望俟得雙方同意即行發表但聞段將軍不日又有山東之行兩說未知孰是又聞陜西獨立後項城本擬調派征滇總司令虎威將軍曹仲珊率師轉戰曾電詢曹氏意見日　接曹覆電密陳蜀省最近岌岌情形擬將所部全單暫行退至川鄂邊境以防不虞至電令督兵入陜備戰一節竟未答覆其反對赴秦於此可見並聞段芝泉内閣對於陜省獨立力持和平及宣慰手叚决不以武力解决爲然已將此意面陳袁公故將前議完全打消矣 
　　近日南京會議之留位問題已經絶望在北京方面仍無退位之决心仍擬另籌别項手段以達目的而首先注意則爲維持北方各省故日來曾連開緊急密議討論進行手續日昨密議之結果聞已擬定入手宗旨大致關於奉天者首先融和張盛武將軍與馮帮辦德麟之意見並指未慎辦外交及嚴防黨人之計畫關於黑省者首先融和畢桂芳與許蘭洲之意見及指示外交與防亂之方針關於晉省者首先强迫取消晉北孔庚之獨立及密籌閻將軍與金巡按使之調劑關於甘省者預籌和平消弭亂機之計畫關於新省者亦爲預籌消弭楊增新將軍與伊犁楊飛霞鎭守使之意見曾均擬有種種草案至如何進行及是否果有效力均未可知 
[北京政局之裏面觀]  
　　會議爲一種策略南京會議中通過留位之說聞已中變前日馮將軍曾來密電兩道第一電略稱考查時勢上之趨向完全留位已斷難辦到亦未便稍涉强迫若不得結果而散恐將來無論何項解决時局之會議必再無法召集第二電略稱留位問題雖難辦到一切保障善後條欵仍可負其責任請趕即釐定辦法以免臨時倉促又政府接到南京密派員密報亦謂馮將軍意見已不可恃並已與民黨方面爲秘密之接洽等情又據某當局者云江寗此舉原不過一種策略蓋北京政府心腹人對於項城取消帝制復自稱總統皆不贊成故於驚濤駭浪中發起此會南軍對於江寗會議之結果儻不同意雙方釀成决裂其素號驍勇之某某將軍等必能命將出師再以武力解决此其本旨也若戰端復發獨立省即因此就範在中央逆科亦知其未必如此易易故不敢存此夢想一俟江寗會議將結果策略電達到後政府即一面召開特别大會議一面徵詢南軍意見届時查看情形再决定相當之辦法 
　　密議非内閣所知據某要津處傳聞項城近與二三親近要人每晚必在公府居仁堂或抱膝軒等處開秘密談話會一次雲台大公子間與其列每至夜半方始休息據云所議確爲籌備問題在表面上爲籌議退位善後其内容確爲籌謀南京會議發生某項問題時之對待計畫及對於財政上之秘密問題軍備一項多已預備完全外交上現亦議有對付辦法首爲阻止各國承認南軍爲交戰團體次爲疏通某國之意見現均分别入手日前特召現請假之外交陸總長即爲上項問題或有謂秘密内容段建威亦有不甚明瞭者其段之擬欲相機引退亦緣於是總之退位之舉决無誠意實行南北和議亦難望有接洽之機便也 
　　軍略多發自公府聞項城於昨星期日居仁堂會議畢曾特交段國務卿密函一一封據聞内係近五月以來中央調動各省軍隊分授防守攻禦各計畫之圖表說帖及密令等件此因段内閣以各省軍政陸軍參謀兩部多未深悉動員之計畫各密令多半發於公府現値軍備緊要之際請將已行之軍略詳示國務院以便分籌應付免致貽誤已蒙照准故將各項軍密案鈔交段内閣用備參考然則軍權移交内閣之說是否有一二分可信蓋已昭然如揭矣 
[停兌與搭現之難題]  
　　英文京報云昨有自天津來者言該處自該兩行紙幣停止兌現後始則租界交易拒不肯受至今即在中國地面交易亦多不肯用矣若持以向商店購物商店不受巡警見亦不敢干涉即商店中肯收用者亦必高抬貨價例如本値一元之物則索元半或至兩元購者亦不得不照給也因此天津商務大受影響商店倒閉時有所聞且岌岌有罷市之勢矣 
　　又云自五月十二日國務院下令使中交兩行停止兌現並命官商軍民人等一律照常收用且謂授受者設有折扣等情即按國幣條例第九條辦理等語乃未經數日各鐵路即通告凡購買客票貨票者均須搭收現銀顯違院令　日前察哈爾都統張懷芝極力反對此舉宣稱設張家口鐵路車站果實行搭收現銀即將該站長及稽查拘留該站長聞耗即定緩三日期實行一面向當局請示辦法現限期將滿該站鐵路警察分巡亦　將來實行後張都統果派兵來捉拿站長届時應如何對付昨已電請當局迅示辦法矣 
[滇粤桂會師北代之近信]  
　　雲南護國軍北伐第二司令李烈鈞因假道事宜尙未解决是以屯師肇慶遲遲不進現已由顧問李國治粤海道尹楊覲東一再磋商妥協故李司令昨日草檄馳遞江西將軍李純及全體軍民人等知悉准於日間由肇誓師北伐順存逆亡維人是擇云云 
　　雲南交涉司長徐葆泉由肇來省已經多日聞徐君此來係因與李軍長偕行抵肇後岑李二公以會師北伐計畫須得稔悉此中情形之員親與龍督商議方有實效故特委派徐君來省與龍督磋商外間謂係奉唐都督命而來及二十五號回滇之說均屬揣測之詞查徐君連日在府商議之事（一）爲出師攻贛之軍路（一）爲粤垣重要龍督鎭懾此間不能親自率師應另派何人并撥軍若干（一）爲議定撥用砲械若干並由兵工廠陸續鼓鑄鎗枝彈子運往接濟聞以上三條均經龍督答覆惟因尙未完備故徐君先將辦理情形擇要電知岑公一俟得覆始行回肇報命 
滇第二軍第師長張開儒（字漢林雲南巧家人日本士官畢業）率間該師所屬兩團長盛榮超（字德輝湖南人雲南講武堂畢業）錢開甲（字鼎一雲南河西人保定軍官畢業）並營長戴永萃李天保尙德昌毛本良朱德培譚　章砲隊營長魯子材等曁步砲兵員三千餘人由梧州東下於二十三日晨抵肇慶岑都司令即派副都參謀李根源參謀部出師計畫主任林攝旅長程子楷三員李總司令烈　派總參議高爾登同至江干迎迓接至滇軍司令部李根源與張開儒二人爲二十年生死交癸丑亡命後分道揚　備嘗險阻及見追談旣往相顧泫瀾隨商談滇粤桂肇各軍出師計畫二小時乃偕同至都司令會見岑公聞張師長此次轉戰剥隘百色一帶戰功甚偉其人短小精悍年約四十又聞方聲濤所率之軍五六千人日間亦陸續運來日前到肇滇軍有三四千人皆張師長屬合此所部約有七八千人皆滇軍中之精銳云 
　　滇省護國第一軍司令蔡鍔現因停戰期限將滿而袁氏退位問題尙無解决刻已通飭各軍繼續進行昨由川省瀘州飛電岑都司令曁各獨立省請速調軍出發務於兩個月内會師武漢共圖北伐云云 
　　前敵司令陸蘭淸前擬率隊進窺湘省嗣以陸都督親行入湘兵力有餘故暫仍駐梧防守現岑都司令以到肇滇軍不日出發該司令應相協助因特飭將所部會同李司令入贛刻聞陸已通飭各營預備一切矣 
　　粤桂會師北伐商定已久現滇軍又已抵肇不日出發聞龍都督昨特飭第一軍總司令段爾源速撥所部十營開赴韶關擇要駐紥　候後命會師入贛該司令亦當迅駐三淸一帶以資援應至佛山治安應由第二軍總司令馬存發擔任保護控制西江下游之石灣瀾石等處聞段總司令奉命後已卽撥定六營爲前部開拔北行餘國營　備亦將就緖預備出發知 
[粤垣又下戒嚴令]  
　　自本月二十二號晚駐守黄黎巷拿獲嫌疑人犯三名井搜獲曲尺鎗枝及徽章等物即解都督府審訊據供圖謀起事並據王團長報稱土匪蠢動欲撲省城故特卽發下命令加緊戒嚴連晚加派軍隊防範極嚴除城内附署各街檢查來往自九時以後寂無人聲即長堤一帶軍隊亦嚴陣以待河面兵輪則預發爐火游弋梭巡昨晚原駐檬菓樹之濟軍亦已奉飭移往東門外瘦狗嶺防守並由都督府派出親軍一連携備油衣帆篷配足器械分往北門外一帶荒郊巡邏其觀音山之探海燈亦通宵逼射四城情形極爲周密 
　　小北門洪橋地方破獲黨人機關先是都督府據探在德宣街財記茶居拿獲楊炳一名供稱係爲王某暗探現在黨羽甚多其主謀者並有楊少泉向在西湖街某旅館居住等語故又派探密偵楊蹤跡旋在機巷十三號門牌將其拿獲及楊鐵庵之子等四名一律解府當堂審訊旋楊少泉供稱確係受人運動不　並供出另有機關設在楚南和意館故龍督即派大隊前往　捕所拿人犯七名及楊少泉等昨已一律處以死刑其楊鐵庵之子等四名尙無附和證據當已省釋　　因是之故外間又傳龍與名路民軍意見不和其實龍與民軍各首領早已融洽其部下少數人或尙有憤憤不平未盡消釋嫌怨者固未可知惟諒必不因此而礙及大局也 
[山東又起戰事]  
　　濟垣自七號驚擾後黨人攻奪目的專在軍署與五師等處城内雖屢有炸彈數日前已寖就寗謐至二十五日有突攻軍署之激戰二十七大風竟日人心多以火災爲懼至晚大風尤甚而官廳則按户傳知謂倘有戰事各宜安寢愼勿自擾云云知戰事又將發作未幾而西南之砲聲果起矣是日軍界據探報黨人運到大砲四尊勢甚猛烈於是遂嚴加備禦第五師砲五團向駐辛莊之北王官莊地方黨人乘該團團長孫家林赴寗代表未歸之隙遂於是夜一點半鐘由膠濟車站逕撲該團開槍轟擊該團還擊大砲七響相持未久黨軍即回至車站汽笛一聲又杳無蹤跡矣 
　　是日夜十二鐘後先聞炸　數聲旋有槍聲繼之未幾鎗聲砲聲車聲雷聲雜然並至時天大風又　雨霎時即晴至戰之時刻較歷次爲短約計殆不滿一小時次早探詢據言有黨人數百下車後直撲辛莊營壘旋知營内有備故交綏即退據軍界人云　役死黨人一獲三又他種人七軍隊亦略有損傷地方人民則一槪無傷 
　　駐　彿五師長退出潍城已詳前報茲聞將退出時兵營突然起火加以西風甚烈火　愈猛轉眼問全城焦土起火原　刻尙未明退出之後卽屯於距潍縣約二十四里之寒亭其餘一部退至壽光黨人全軍即於二十五日淸晨將該縣佔據現正在成内整理一切又派兵一隊至鐵道沿線沿河一帶設防 
　　靑島報載周村吳軍近撥一支隊約一百三十餘名於二十四日往取昌樂　縣不允遂至戰鬭現正與縣知事交涉一切 
　　民軍佔領諸城後即紛紛赴鄰近各縣圖謀獨立入日照一股又轉赴莒縣二十二日有革軍三百名至該縣距城九十餘里之園户莊聲勢頗大該縣　備　等與之抵抗目下尙未解决 
東三省政譚（化險） 
[奉天人絶大主義軍權上各有擁護袁余鎧掌握大權趙次珊久忘奉天]  
　　奉天政象變動有日矣迄至今時余方有詳細之報告蓋前者據余所聞均屬紊亂新聞而一半又多爲系屬聯帶進退問題雖各方面契舊私人往者往而來者來樂者樂而悲者悲宦海波瀾陡興無限描摹色相煞是恧人不如待至今時爲之原原本本和盤托出方足使讀者丁然於奉省最近官場之全劇也　　當去秋八月段氏初蒞奉時軍署之參謀長參謀副官畏副官政署之政務廳長財政廳長及警務處長下而至於官銀號之總辦電報周之局長無一不位置密切私人自謂根深蒂固孰意一朝失敗段旣倉皇以去其大頭目若參謀長宋玉峰副官長汪樹璧財廳長張道蓀政廳長金世和警務處長張宏周淸丈局長金峙生電報局長金大猷官銀號總辦程昌恆一體辭職聯袂偕去而近日科長科員凡屬段系之相繼辭職者又有八十餘人辭職者之交代多含糊不了接替者亦多以含糊不了應之殆張作霖以本省人一躍而長地方以師長而膺軍使一時地方人士得此大靠背竭力捧場爭競政權隱隱持有一絶决主義曰非本省人不用於是王樹翰長財政宋墨林長警務陶治平長參謀彭士彬任副官長劉海淸總辦官銀號袁金鎧授秘書長單芝仙代理軍政執法處而政廳長一席亦在碰釘中大約以金錫侯氏爲最有望之人而交涉特派員亦有位置二十七師顧問于雲章之說至奉籍之前國會省會議員中如曾有翼劉恩格均任爲公署私書官劉星甲王蔭棠任爲諮議官邴克莊任爲警務處總務課長李蘭波（省會議長）張文璞翁問卿焉泮春等均有縣知事希望李愈三裴聘卿李秉恕等亦仍佔敎育差使要之不關鉅細之差缺總以奉人任之爲主旨今日之奉天正所謂我奉天人之奉天也已　　殆至黑龍江鬧出半獨立後桓仁縣事件接踵而起將軍一面籌畫一面平亂對於桓仁事大不謂然意謂么麽小醜一舉手即可蕩平宣言力保奉天全省治安其表面態度猶是拱衛袁家天下氣象然其内容確届惴惴不自安據某要人云張氏態度不久必變其原因係中央命其暫代督理奉天軍務兼代巡按使而張氏通行各屬行政機關之公文居然以署理奉天全省軍務兼巡按使字樣行之其不慊於中央者一又保袁金鎧任奉天巡按使呈文到京竟被批斥其批文曰袁金鎧前辭參政心懷回測萬難大用云云張氏因大碰釘子非常憤懣又保于冲漢充交涉特派員中央批云該員歷辦交涉失敗成案具在所請應勿置議等語張氏益不自安而袁于兩氏且急思脫離政界改圖實業於是復辟主張遂醞釀以起此中因果明眼人當可揣測得之日前頻傳某將軍密遺要人來奉商量復辟事宜蓋正與此間失意人物有密切關係也至張馮二人意見頗生齟齬因馮雖經中央任爲帮理奉天字様而馮頗知張非疆圻才將來結果又可推測外間傳說張馮反目因馮欲立帮理衙門分課設員作對峙之機關云云尙非眞相現聞馮决意立於旁觀地位事實上尙無何政權之爭持獨參謀長一席張本意欲派馬凱兼任馮則極意推薦白運昌（白原爲二十八師參謀馬則爲二十七師參謀）最後疏通之法乃指定楊宇霆氏（現軍械廠長亦奉人）雙方不得不表同意軍權上之擁護固各有私見也（未完） 
[奉天維持中交之近狀]  
　　奉天中國交通兩銀行兌現迭經當局核定辦法一意維持惟旣 
[京都天德堂奚占一大醫士包醫花柳毒症說明書]  
上海四馬路西翠仙戲園東隔壁平望街便是 
本堂三代祖傳善治毒門在京百餘年矣分設上海念年矣臨診累萬見多識廣精益求精醫法改良使患病者毫無痛苦不誤公事藥不忌口即有自親好友亦君難知染有梅毒之症也花柳毒初起時不過白濁下疳魚口横痃猶易調治最怕初患此症多隠蔽不治忍痛耐苦不敢聲張日久失治更難收拾及治時再誤投庸醫不顧人之性命加以粉銀倒提刦藥致毒内陷凡腦筋血氣所逹之處隨時發現上陞透頂損壞五官下竄足底斑點瘋癱輕者殘廢重則命在旦夕但係由毒所發本堂均可包醫包愈 
[鐵証]  
眞正出立保單永遠爲憑世人可稱惟一無二 
[誠實]  
包醫定日保好永遠除根過期不愈不取分文 
[信行]  
覓得確保醫藥槪不取資先期醫痊愈後受謝 
[忠告]  
現在醫藥如林眞假莫分患疾同胞試後方知 
 
 

Page 7

 
 
允兌現剛紙幣當然在市面流通一出一入硬貨實不足以應付自二十日與日商會議所議定　方維持後雖照常兌現終覺有周轉欠靈之虞特又與該所各要人協商暫定限制兌現之計劃當已協定中交兩銀行每日各以一萬元爲限在日人方面則以此種暫時補救法亦須定有期間方能不受虧耗當定以半個月爲度如期限之内得有中央解除停止之命令即當照常辦理雙方均已同意由中交兩銀行將此辦法備具公函送交商業會議所資照故日來該兩銀行門前擠兌現欵之人已無多矣惟一般藉紙幣謀利之華商對於該兩行紙幣與官銀號紙幣之價格每百元竟相差至一元或數角之多而在商場行使時亦覺不甚歡迎　信用之不可稍有失墜也如是 
地方通信 
[蘇州]  
　　吳縣淸查漁船近情吳縣孫知事議定淸查太湖内河漁船章程派委袁頌平帶同錄事人等先赴太湖各處按船編查等情已記前報茲悉此次淸查漁船凡從前之曾充漁總漁小甲之輩一槪屏棄不用以期杜絶積弊袁委員日前帶同多人分赴太湖内河各處調查按照各帮漁船户名籍等項逐户錄記入册數日之間共已查到六七百船當諭令各該漁户按三户互保各具保結送縣核辦袁昨已查畢返蘇現已將各船分别編列號次製辦火烙印板定於六月一號在杏春橋石湖地方傳齊各漁船聽候分别給發烙板印照並按船征收照費又聞孫知事查悉此項漁船前淸時向例按年編查獨太湖中漁船有敎帮湖北帮山東帮江北帮本地帮之别各帮之中又有大船帮小船帮每帮船隻多　不一約計共有船一萬餘號此次所查僅數百號即使吳江另行編查决無如是懸殊恐遺漏過多尙須飭令復行調查云 
　　夏老窩子交保水警遊緝隊長李隊長查悉前在車坊太平橋各處滋擾案内夏老窩子近日潛來蘇垣匿跡盤門外地方特派人前往將夏拘獲解送水警二廳訊究旋有某出爲力保以夏並非罪魁不過隨聲附和請求交保作線指拿梟魁經趙廳長核准將夏發交李獻廷隊長保出矣 
　　兇犯迎提回蘇日前蘇垣學士街藩署前開饅頭店張松山之女毛鶯子被人强姦致死一案經張松山查得其女實被營兵趙玉山誘出强姦勒斃迭經追緝趙玉山未獲前日經吳縣派探赴滬會同包探將趙拘獲解送公堂由探報告吳縣知事備文派探赴滬迎提昨經會審公堂允准將趙點交去探押解回蘇收押飭　屍親見證到案訊辦 
[鎭江]  
　　繭市近訊鎭郡南鄕鮮繭已於前日開秤初盤每擔洋五十五元因貨尙少放至五十八九元日昨因來貨已多故跌至五十一元次者四十九元西鄕　魚套亦將開秤價約六十元左右今歲彼地收成尙稱中稔且近日據法國里昻來電意大利絲經市價較前已賤去一百兩之譜將來親貨上市亦有看賤之勢故一般繭商均不敢放盤收買云 
　　鎭城又戒嚴鎭江軍警各機關月來雖未正式解嚴然防務實已稍鬆昨日不知何故忽文發佈秘密戒嚴命令各城門均限令下午五時一律關閉要道通衢均加派雙崗往來梭巡軍隊亦荷鎗巡　晝夜弗懈對於行人極爲注意甚至加以檢查一般商民因之又起恐慌矣 
[揚州]  
　　請派警兵之衝突江邑南鄕薛寒　農民擬請該處施家橋警察分區派警移駐乃董事孟某欲請南中善警局兼管雙方因意見不合致起衝突現禀縣警察所請示辦法矣 
　　藥王會之熱鬧揚城於舊曆四月二十八日練賽藥王會轅門橋敎場街一帶藥舖均陳列各種祭物其中以大德生號所設之四月胎兒模型尤爲特色觀者莫不嘆爲見所未見云 
[南京]  
　　鎗斃盜犯江寗淳化市民　　增元家被盜搶刧一案經縣緝獲盜犯王爲金周炳科二名由　知事咨送江甯地方檢察廳訊明詳請高等檢廳飭准並奉軍民兩使批飭處决死刑高廳長當派檢察官張景栻帶同警隊赴江甯分監將該兩犯提出驗明正身綁押水西門外莫愁湖前行刑場執行鎗斃又軍政執法處般獻臣處長案准馮將軍飭發巨匪陳美一名遵即督同法官立提研訊據供先充捕役犯案收押越獄潛逃招集同黨刧奪王市濬炮船鎗彈連刧該處居民十數家得贓俵分又在于字社擄人勒贖並在施家河楊家橋駱王莊等處報仇殺死紳董王學書打死駱家　家中人口多名並放火焚燒駱家房屋又在涇河將第五混成旅馬連長戕害並斃兵士四人各等情直認不諱經殷處長判處死刑詳奉馮將軍批准遂於二十九日下午二時將該犯押赴南門外雨花台前鎗斃以昭炯戒 
[寗波]  
　　維持金融之會議鄞縣總商會爲現升奇漲市面恐慌五月二十九日召集各業討論到者百餘人午後三時搖鈴開會由總理報告開會宗旨略謂現升關繫市面昨准警察廳曁縣知事來函請本會召集各業討論純然爲顧全市面起見今日廳長曁知事到會亦有意見發表請諸君從詳討論須籌一妥美方法務使規元逐漸減少現升亦因之驟落市面得以平靜云云次由廳長曁知事演說現因規元驟漲現升增高影響市面關係甚鉅而人心卽因之恐慌當此時局不靖本廳長曁知事應負維持責任然欲圖人心之安謐必以壓平規元減少現升爲釜底抽薪辦法惟營業之道不無困難於錢業一方面亦不能不兼籌並顧鄙意擬將錢業議定呆板洋拆取銷改爲活動逐日應開洋拆仍須視市面爲標準請諸君互相討論等語嗣經議决呆板洋拆准行取銷其善後計畫由錢業自行集議對於每日規元市價用逐漸限少法限至一百五十元爲止遂振鈴散會 
　　鎭海又起恐慌鎭海自甘泉兵輪交涉後日來人心稍定詎前日又有北洋海軍來鎭襲繫之風說探其原因緣距象山港不遠之崎頭地方上月二十六日到有形似軍艦之輪船三艘該處人民以其素未經見羣相詫異是日有霸衢鄕自治委員某君乘輿來城向水上警察廳報告城中居民一聞此訊輾轉傳述登時大起恐慌竟有謂北軍戰書已到定明日某時開戰者街談巷議全城皇皇據前日抵鎭之某南船聲稱經過該處時惟見普通商輪數艘停伯其地並未見有所謂軍艦者官商各機關亦力稱斷無此事足徵所傳之不實矣又聞城區學校素稱發達學童亦比較他處稍乘乃自迭受恐慌稍有身家者大率挈眷遠避因之各校俱以學生寥寥頓形擱淺如私立某校竟因人數過少停課其餘亦大都僅存十之二三是誠敎育界之厄運也 
[嘉興]  
　　繭務近訊嘉興各繭廠業已一律開秤鮮繭來貨尙旺惟各繭廠以銀根奇緊　洋缺乏各分莊均早停秤本廠則未驟停然價格極廉每擔上號繭僅三十元左右各鄕民以葉價昻貴繭價低廉兩相比較虧耗甚鉅因之提回者頗多而繭業公所總董張守義恐私販偷漏出境特聘錢鼎甫張止敬陸和淸等商同巡船前往各屬從嚴稽查以維營業 
　　擔保債務嘉興米商姚某之子姚炳章前因所欠馬右筠債欵洋七百兩十八元延不歸償馬向縣署起訴曾於去臘經汪承審員開庭集訊判决被告於兩月内如數繳償今姚逾限不繳馬又於前日呈請押追袁知事特飭承發吏前往追繳姚仍不理乃帶縣押追現經北門布廠出爲擔保准限四星期内如數淸償 
[安慶]  
　　派兵赴屯防堵徽州屯溪鎭與浙江毗連前次該省獨立屯鎭市面大受影響現該鎭正春茶上市之際歙縣知事趙安瀾曾請省中加兵防備嗣以餉糈無着作罷嗣倪使電令安武軍第六路統領張繼良赴蚌與商防務亦以該鎭關係重要故令張派兵一營前往駐紮矣 
　　禀請截留司法費皖省各屬政費向分五等嗣因不敷支用經韓前使訂定每縣各加給百元在内務費項下開支咨部有案四年度下半年預算案復經部核減以故各縣經費仍舊支絀頃聞望江縣以缺列五等尤爲竭蹶每月不敷洋一千一百五十元擬在截留司法經費及烟賭罰金項下撥補特具詳巡按使請予批示立案 
[天津]  
　　上忙銀票兼收天津縣公署昨奉財政　密飭（上略）查本省出納稅項向歸金庫經理現旣暫停兌現付現此後支出各欵自必槪發紙幣官民遵守法令自　勉體時艱照舊通用而軍警餉項以及一切計授所需皆需零星使現若非酌量搭放現欵勢必立形阻滯譁噪堪虞（中略）緣各屬收稅其實收紙幣者固屬不少而紙幣尙未流通向來專收現欵再行兌購紙幣交庫者亦復甚多嗣後收解稅欵如人民持票交稅自應照舊收納其有願交銀元現欵者應即照收一有成數即行批解至以後各屬報解欵項應飭暫行一律送交直隸省銀行報解或保定直隸分銀行分别兌收轉交金庫此項辦法係爲一時權宜籌備餉　起見現値上忙開徵之際凡有徵收之　者皆宜力顧大局切勿貽誤事機等情姒知事已查照辦理矣 
[吉林]  
　　寗古塔大火確聞寗古塔於陰曆四月初十日大火已誌各報當時因該縣郵局被燬數日信件不通故起火詳情傳說不一昨得確實報告其起火地點係在縣公署東官倉南張家錢舖院内其起火原因係由熬煉桐油油鍋之旁堆積板片木屑甚多是日暴風大作將火燄吹落屑中登時火起延及板片待該舖櫃夥撲救時火已將房燒着矣於是風挾烈燄到處即燃炎炎之勢日終不止待翌日火熄調查計燒民房約七千餘處當火起時軍隊消防隊齊集縣署左右故縣署未燬縣署旁之寗安中學亦賴保全其餘如電報郵政等局及男女高小各學校以及大火磨回民之大糧棧大商號均皆焚燬并聞燒死居民十餘人亦云慘矣按寗安此次大火與吉垣宣統三年四月十日大火同日抑亦奇矣現聞寗安知事電報省公署就地籌集振欵十萬吊施放急賑並由郭按使飭撥省款十萬吊交寗安知事妥撫災黎無使流離失所云 
來函 
[常熟季通等來函]  
　　敬啓者貴報五月六日地方通訊欄載有常熟最近狀况一則又十三日公電攔載有常熟公民來電一則對於楊知事夢齡備加詰責語多失實楊知事於澄邑告警後極力爲保衛治安計　　不遑一二不逞之徒力謀破壞始終未敢發難地方賴以安堵徐鳳藻略有嫌疑逮捕後訊無確據立即釋放縣署告密之書山積楊知事力持寛大槪不深求所謂羅織士紳冀成黨獄實係好事者揣測附會之談應請據實更正常熟士紳季通張洵兪可師 
錢壽琛楊同時等公啓 
雜評一 
[用兵南方說（一子）P ] 
　　前次用兵時獨立者祗有西南數省故可傾全國兵力以注重於西南然而西南之獨立卒未平也 
　　今則獨立已蔓延於北方且勢較南方尤張當局之兵力宜兼注重於北方亦勢使然也然而今日用兵南方之風說甚前旣不能平南方之獨立而今反欲分其兵力以兼平南北兩方之獨立勿論川湘戰後已軍無鬭志卽有一二省軍隊能告奮勇亦寗有萬一之幸耶果中央而有此决心者亦可謂不識利害之甚矣 
[獨立與退位]  
　　滇黔獨立而後勢稍停頓焉未幾取消帝制之命下而桂粤浙之獨立又繼起聲勢爲之一振何以故以僅取消帝制即所以表示其退位也 
　　桂粤浙獨立而後勢又稍停頓焉未幾解决時局之會開而川陜湘之獨立復繼起聲勢爲之再振何以故以所謂解决時局結果乃在表示其不退位也 
　　是故有一度不允退位之表示即起一度獨立之風潮何獨立之與退位關係若是其切也中央於此宜亦可以稍悟矣然而今日方急急焉謀所以再作一度之表示 
 
 
 
] 

Page 8

 
 
   
 
 

Page 9

 
 
   
 
 

Page 10

 
 
[第三張]  
本埠新聞 
[總商會正副會長之虚懸]  
　　上海總商會推選宋漢章君爲正會長陳潤夫君爲副會長已紀昨報惟宋陳二君均辭不就職茲將總商會分致各會董曁沈仲禮君函錄後 
　　致各新會董函敬啓者新任會長宋漢章陳潤夫二君皆來函辭不就職請依法以次多數沈仲禮張知笙二君推補除函請沈張二會長到會任事外專此錄函奉布惟祈公鑒總商　啓五月三十一號附錄來函（宋漢章君函）上海總商會台鑒今奉大函祗悉漢章謬承被選爲正會長聞命之下殊深惶悚漢章非特資格尙淺才識不及未敢膺此重任且銀行事務紛煩片刻不能相離實無暇晷兼顧他事爲特　誠具函謹辭務請貴會另行推選賢能主持會務至爲切禱宋漢章謹上五月三十日（陳潤夫君函）徑復者頃准台函以本届選舉鄙人當選副會長於六月一號到會受任等因查鄙人前以號務因須赴湘及贛業經具函请假在先不日即須啟行未能在滬供職且年老力頽亦實不勝重任當爲諸公所原諒方今時局端賴長才因應衰庸如霖必多貽誤有此兩層萬不克膺雅愛至會董人數較多或可勉從諸公之後會長則萬不能濫竽應請查照商會法以次多數推補鄙人行色匆匆具函告别恕不走辭陳作霖謹啓五月三十一號 
　　致沈仲禮君函徑啓者頃准新任會長宋漢章陳潤夫先生來函辭不就職請依商會法以次多數遞補查次多數 
應推先生爲正會長張知笙君爲副會長除通告外專此奉布祈即蒞會任事主持一切 
　　刻聞升補副會長張知笙君接到總商會知照後立即備函以江蘇銀行事務冗煩不克擔任會長之職復請總商會再行推補總商會查核票數應以蘇筠尙君遞補但蘇君現爲南商會副會長實亦無暇兼顧升補正會長沈仲禮君如何宗旨尙未答允恐亦未必勉爲其難其次多數未吟江君辦事穩練才具開展爲商界中後起之英頗可望其主持會務也 
[第四次研訊麥拿里巨案]  
　　閘北五區警署轄境與公共租界北四川路毘連之麥拿里發生開鎗傷斃中外民警一案昨日午後二時半仍由公共公廨會審員王肇之君會同英領康君日領西田君升坐正式刑庭繼續研訊 
　　先由西人惠立姆斯上堂由捕房代表牛門律師詰據聲稱五月二號夜七時行至北四川路約離赫林里百碼路一百六十號門牌門首忽聞鎗聲三四響恐走馬路危險躱入一百五十八號門牌東洋店内欲從後門逃出未果復至前門窺探見一電燈或明或滅疑係電車損壞後見該電車行過後仍有鎗聲往北注視見有許多人奔逃且大聲呼喊旋見一閘北警察走至店門我操華語聞其何事約離十碼路該警察即站定舉鎗對我開放二鎗後悉並無子彈詎第三鎗裂配子彈向我開放我即入内其時另有一日本人亦站於旁側迨至後門見一同來女友已中彈受傷不能走快遂扶起同出後門約離二十步又見中國警察二三名均持洋鎗該女友見之駭極狂呼伊等切勿開鎗我操華語與之說明女友已經受傷且言且走從該警察左邊轉灣到北四川路經過一小弄口又見中國警察二三名荷鎗而立並不行動得將該女友送入病房言至此由西洋總領事代表阿密達律師詰問爾當時可見有西洋孩子問開鎗之警察是否盜刧該警察如何情形答稱我向警察講話時有一西洋小孩亦向該警察言語又由中央政府代表穆安素律師向之盤詰數語堂上將所繪肇事處之草圖令該見證逐一指明而退 
　　繼由俄國女子排士培姆投案仍由牛門律師詰據供稱五月二號夜七時與方纔之男見證從虹口公園回來經過麥拿里聞鎗聲數響均從後面來當由見證男子扶我入一店内躱避彼卽出外觀看向一中國警察問話該警察不答即舉鎗向之開放二鎗我躱於牀側恐被擊中即行呌喊該男見證遂來扶我從後門逃出又見擊鎗之警察二三名雖則舉鎗並未開放遂至醫院醫治云云復經穆安素律師向之盤詰一過又經堂上令女見證於草圖上指明警察開鎗地點及伊等躱避之處該女一一指明告退 
　　　又據日本人堤加市投案仍由牛門律師詰據譯稱伊在北四川路一百五十八號門牌爲餅乾生意五月二號夜七時伊在後面做事忽聞鎗聲數響見一閘北警察經過店門店内有男女二西人躱避鎗聲從北面而來旋見該警察過去復來站於電車路開放二鎗我亦中彈受傷倒地約二時後有一開浴堂之日本人送我至公濟醫院醫治又經穆安素律師向之盤詰一過即行退下 
　　又據西婦福根投訴係英國籍五月二號夜七時從黃浦灘坐車至北四川路迨至横浜橋忽聞似花爆之聲接連而起見有許多人在前呌喊該車不能過去即下車詢問華人何事均稱不知過橋見一弄口有寶山警察三人並立往虹口公園方面開鎗是時堂上詰問該警察開鎗曾否看淸相距多少路答稱約離十步至十五步且不止開一鎗後見一外國女子與一男子即方纔到堂爲見證之男女走來堂上又問曾否看見電車答稱電車經過與否已不能記憶惟見三警察在弄口並立向馬路開鎗係向北面開放並非對我開放該處與麥拿里約離一百碼路供至此堂上給草圖與觀令將當時所站之處及警察開鎗地點逐一指明又經穆安素律師詰問當時該警察等形狀是否慌張對於行走之許多中外人是否注意答稱該警察等對於衆人並不注意態度極爲鎭靜 
又據英美電車公司内西人戈登持電車路線圖上堂聲稱五月二號夜七時肇事後於五月三號驗看一百五十三號電車與一百十四號拖車見一百五十三號電車被鎗擊穿木板約一寸十六分之三木板碎縫有二寸半長三等頭等坐處及車板上均有血跡言畢將所繪草圖呈案逐一指明又經穆安素律師略向盤詰數語而退又據一百十四號拖車上賣票人陳兆基與一百五十三號電車上賣票人余義信相繼上　供稱五月二號夜七時電車由北而南至北四川路阿瑞里歧路等候來車聞鎗聲三四響旋見中外人與小孩約三四十名呌喊奔逃一中國警察持鎗開放未　許多人或逃入弄内或上電車漸漸不見惟見該警察旋身向電車開鎗 
其時電車已開彼連開三鎗第二鎗從余義信右耳擦過第三鎗擊於坐客身上從前左肩擊入穿出後背遂囑令司機人開駛快車至横浜橋暫停後逕開至白大撟公司門首訴明公司由查票人將該坐客車送醫院醫治云云又據牛門穆安素兩律師詰問未聞三四鎗聲以前　否聞有鎗聲當時開鎗之警察見之能否認得共　警察幾人據陳等答稱未聞三四鎗前在新靶子路電車往北時已聞得鎗聲開鎗之警察已不能記憶所見祇一警察等語復令二人於草圖上指明停車地點及坐客在車上中彈受傷倒臥之處而退 
　　又據見證梅雨寳上堂由牛門律師詰據聲稱在日本人赤澤處拉包車五月二號夜由蓬路長順里九號門牌送香水二瓶至北四川路阿瑞里轉角電車路相近聞有乒乓之聲疑放邊砲見電車由南而北車旁見一郵政信差乘坐脚踏車經過該信差忽爾倒地我將車拉至日本學堂門首又聞鎗聲而洋東亦從車中跌出我即躱於車底旋見警察五人各持洋鎗由北向南至横浜橋站定意料　警察等亦須開鎗心甚驚慌惟當時究係何人開鎗並未目覩云云又由穆安素律師向之盤詰一過退下 
　　又據九百六十六號華捕陳佩貴投案由牛門律師詰據聲稱在北四川路捕房爲巡捕五月二號夜七時落差後由南往北行至阿瑞里口突聞鎗聲見赫林里弄内停有東洋車馬路中間有許多人奔走上前察看一中國警察從赫林里而出與我約離店面十間我即趨前問其何事該警察並不回答舉鎗向我轟擊我即躱避幸未擊中逃入對面店内該店夥將大門關閉旋見臂上流血知被鎗傷令該店夥於門縫中探望馬路上並無行人警察亦不看見我即出門奔至捕房報告惟當時開鎗这警察即在驗尸所看見係已死之警察劉長興（即劉傳信）供畢又經穆安素律師向之盤詰良久因爲時已晚堂上宣諭退庭判候另再訂期研訊 
[專雇小輪運繭]  
　　楓涇鎭爲蘇浙兩省交界之區該處鄕民素以育蠶爲事故本埠華洋繭商赴彼設行收繭者甚多現在　　收繭各商已於上月二十四日開秤到貨頗爲踴躍惟新繭須隨收隨烘如不將蛹烘死稍延時日即化蛾而出繭即成廢現因浙江獨立滬杭火車中隔各商運繭回滬殊多不便特由各商合雇小輪一隻逐日由　裝繭至松江大漲涇碼頭起岸轉裝火車來滬以期迅速云 
[强盜大失所望]  
　　甘肅路永慶坊七百零一號門牌爲洋貨生意之劉姓家前晚八時半有身穿華麗衣服之盜匪五人以問信爲由賺開大門一擁而入劉姓傭婦見勢不佳大聲呼喊被一匪叉住喉嚨並出刀將該傭婦手上戳傷遂登樓搜刧是時劉妻適因事外出所有金珠飾物均隨身插戴房内惟有綢皮衣服多件該盜等以衣服携帶不便並不刦取即從容而去迨該慵婦奔至馬路喚一印捕到來該盜等已遠遁無蹤矣 
[查禁私土類誌]  
　　禁烟驗銷局訪悉　共租界北京路某日商處藏有禁止進口之波斯土紅土禀請公共公廨出單並商准駐滬日本　事於前日派員協同老閘捕房十五號西探目依克前往旣至其家欲行檢查據日員聲稱伊實無權如欲搜檢須禀明日領該日員即用電話詢問當據復稱如果實行搜檢禁烟聯合會會員與捕房中西包　均須退出由伊一人搜檢各人遂即出該日員扃門搜檢一過旋復啓户向衆聲言遍查並無違禁物品衆皆唯唯而去又訪聞北京路蔡姓家亦有私藏前項烟土情事前日亦經禁烟聯合會代表穆安素律師請廨出單協同老閘捕房中西包探至蔡家搜查無着而返　　寓居廣東路六百零七號門牌順義公司内之山東人李會亭因販賣禁止進口之波斯土被洋藥公所與驗銷局查悉禀請公共公廨出單協同捕房前往搜獲私土九磅前日將李拘入捕房昨晨解廨請究先由二百零一號三道頭西　投訴帮同包探將被告拘獲搜出烟土各節並據原告代表穆安素律師曁馬斯德律師上堂譯稱被告被包探邵仁初拘住後被告圖將房門上鎖匙呑入腹中當即奪下等語又據海關洋員勞勃司投案證明驗得所獲烟土的係波斯土訊之被告供稱此項烟土係張姓友人帶來王襄讞商之英領康君判被告押候訂期研訊 
　　虹口天潼路四百零八號門牌鄭恆記（即鄭源秦）與西華路二百七十五號門牌烟膏店主姚雲祥均四販賣禁止進口之私土被禁烟驗銷局查悉協同捕房搜出私土請廨出票昨飭捕房派探傳訊姚等均未到案由中西包探上堂禀明俞代襄讞與英領卓君判將抄獲烟土暫存捕房候再傳訊 
　　法捕房探目黄錦榮包探程芝卿華春林孫金利偵知法租界永安街利泰昌報關行内藏有邊土當即前往抄出四十五磅拘獲尙毓海一名昨解法公堂請究洋藥公所代表穆安素律師投稱察得此土之性甚軟實係目下私販進口並非向日存下請察詰之尙毓海供係胞弟毓彩前被葉裕　虧欠借洋三十元向之索取乏洋歸還故將此土暫抵不幸　弟於上月間身故恐葉來贖故將土藏放在庽是實利泰昌協理沈炳堂聲稱尙於前年十二月間來庽商人行中聽見尙有一胞弟惟並未見過此土是何來歷商人實出不知中西官判沈退去尙罰洋五千元充公烟土銷毁 
[收買蠶繭之資本]  
　　本埠華洋各繭商赴皖省收繭者已于上月二十七日開秤新繭每担收價洋三十六元所有各繭商應需收繭欵項共計籌備現洋六十萬元已于日前交由招商局之江永江裕江寛三輪船陸續裝運至大通交卸再行分運至靑陽貴池鋼陸等處備用聞絲繭總公所特于事前發電該省張上將軍請飭沿途水陸軍警妥爲保護 
　　又聞蘇浙皖三省繭市向推紹興爲最早每届小滿節後即行上市本埠各廠家現已前往　收惟各廠家收繭之欵向以現洋紙幣各半帶去今因兌現風潮銀根奇緊非盡備現洋不可故因此中輾者頗不乏人比之上年收繭廠家大約减少十分三四云 
[洋紙市價之活動]  
　　各項洋紙本年春間因來貨稀少價値大漲嗣因桂粤浙三省相繼獨立銷路頓滯價又驟跌及至今日愈趨愈下比諸飛漲之時其價已不啻減半推原　故總内金融枯竭生意淸淡所致現計十七磅有光紙每令售銀一兩九錢半三十七磅報紙三兩色有光紙三兩五錢道林紙每磅一兩三錢半 
[利川拖輪運兵赴閩]  
　　暫駐滬南圖書公司之閩省新編成軍之鹽巡隊二營茲因接奉閩省李護軍使來電催促赴閩故特商　駐海軍輪機處允將利川拖輪暫緩開往長江先於前日淸晨在製　局碼頭載送鹽巡隊一營開赴福建 
[炮兵排隊履行]  
　　新任砲兵第四團王團長以所轄三營士兵之槍砲各項操法均已精熟現應練習履行以齊步伐故特分飭所部各營長速卽定期履行第一營范營長奉令後卽於昨日淸晨督率所轄三連官佐士兵由營排隊荷槍出外履行以資練習 
[副官升補營長]  
　　砲兵第四團團長陳樂山茲已奉飭升爲步兵第七旅旅長並以該團第一營營長王銳升爲該團團長均經分别接任在案　悉陸軍第四師楊師長以所遺砲兵第一營營長一職未便久懸查有砲兵二營副官范奪魁堪以升爲炮兵第一營營長除詳部呈請任命外昨已委令范奪魁尅日接任矣 
[交涉員升任魯巡按誌聞]  
　　昨得　場消息駐滬楊交涉員有升任魯巡按使之說因該處最近交涉棘手故欲畁以此任昨有電致楊君徵求同意並促迅速赴京如楊君同意即可見諸明文云 
[查烟委員今日返省]  
　　省委調查上海金山等屬烟苗委員姚炳熊日前由滬出發金山昨已查竣回滬晋謁道尹交涉各機關對於調查情形言之甚詳定今晨回省 
[預防蝗患之飭文]  
　　上海縣公署昨飭縣農會及各市鄉經董文云奉道尹公署飭開奉巡按使二二五九號飭開准農商部咨開查蝗蝻之患甚於旱潦比年偏災流行害蟲肆虐農田受困粒食維艱而雨暘未順之區種卵繁生隨地發育鄉民或惑於迷信或憚於驅除坐任蔓延爲患曷已在歐美防治蝗蝻之法不外搜捕成蟲掘除種卵組合團體疆域不分悉力搜除卒收成效現値春夏之交百蟲起蟄凡前歲蝗災之地允宜愼密預防由地方官廳出示通告收買蝗蝻以示鼓勵一面責成村正紳耆督同鄉民協力捕蝗庶幾爲費無多受益甚衆至驅除方法前經部轄北京農事試驗場編成治蝗輯要一書各該地方情形不同尤宜詳細參稽變通辦理除將治蝗輯要三十册隨文封寄外相應咨行查照迅即轉飭各屬遵照辦理等因並附治蝗輯要到署准此除分行外合亟飭發遵照並治蝗輯要十三册奉此除留存一册備考及分發外合飭該知事遵即詳細參酌認眞辦理並治蝗輯要一册到縣奉此除詳細參 
 
 
 

Page 11

 
 
酌外合亟印刷分送貴會該董即希查照辦理妥爲防範是爲至要 
[承買車輛之得標]  
　　工巡捐局　局長定期昨日招商承買假造捐照案内所獲之黄包車人力車等共百餘輛先行投標開明價格旣由警廳委派之行政科長沈海觀會同朱局長及該局總務科長顧君等蒞場監視至四時當衆開箱檢得最多數之徐萬順標數二千二百二十五元爲得標當將預繳之保證金六百元先行收入其餘應繳之價限兩天内如數繳楚以便將前項車輛一併給予領去 
[電車撞斃鄉婦]  
　　昨晨六點餘鐘時二十四號華商電車由廠中駛出欲至民國路載客當經過萬裕碼頭時有一年約五十餘歲之浦東鄉婦携有銅脚爐一個花衣一卷由碼頭上岸向西奔走該車已經逼近雖由四十一號司機人急即停機截住然已不及撞及該婦所携之脚爐致該婦登時跌仆軌道中頃刻暈絶隨由站崗警察到來扶起設法施救已傷内部不省人事當由查票員送至上海公立醫院救治俄即殞命該警即回報一分駐所飭十六舖地甲查無家屬投報地方檢察廳長委檢察官會同檢驗吏於午後三時蒞驗委係跌仆氣閉身死當場塡明屍格記明服式聞身穿藍洋布罩衫灰色布棉袄黑夏布裙頭上有白骨簪似有重服者當飭地甲報明善堂給棺收殮厝壇召認 
[趁電車跳躍受傷]  
　　昨日下午四時半行駛法界之三十號電車自西至東行至寗波路口有某鞋店十三四歲學徒未待停穩急急下車跌傷嘔血爲法界兩華補瞥見即令該車停止詰問爲五十四號司機九十七號賣票後由五十七號將受傷學徒車送捕房請爲核示 
[小孩被車撞傷]  
　　前日午後有某號機器脚踏車行經楊樹浦路將某姓十二歲小孩撞跌受傷當由四百三十五號華捕到來車入捕房轉送同仁醫院醫治 
[木匠失足溺斃]  
　　木匠某甲前日經過乍浦路橋該橋正在修理偶一失足噫入蘇州河内溺斃由捕查見報告總巡捕房將尸撈起送至驗尸所報請公共公廨中西官蒞驗旋經家屬得悉禀請免驗業由捕房轉禀中西官准予免驗自行棺殮 
[海味行失火即熄]  
　　前夜七時小東門外法租界舟山路第十一號某海味行樓上不戒於火幸即撲滅聞係該行夥某甲將洋油燈置在床側桌上爲風吹動蚊帳以致着火捕頭責其温不經心罰洋兩元以儆 
[安康里之火災]  
　　昨日午後四時滬城西門内南城脚安康里中某姓家不戒於火當經救火聯合會鐘樓告警各區救火會員咸驅皮帶車並火龍等蒞場施救約一時許始熄 
　　另一訪函云昨日午後四時一刻老西門内曹家橋南安康里第三十八號郁姓寓内失愼延燒比鄰三十九號甘姓住宅及東首三十七號門牌某姓計燬去向南石庫門三户樓房七幢及披屋等處起火之由謂係烹食不愼所致云 
[閘北火警]  
　　實由路公立醫院安放什物之平屋忽於昨日黎明時起火經閘北各叚救火會到場救熄計燬平房數間 
[巡警姦拐女子懲治]  
　　蘇州西路一區已革巡警張恒友誘拐女子徐阿大徐阿毛姊妹二人來滬串通白壽山並在逃未獲之陳金奎等將阿毛價賣無蹤阿大知遭姦騙哭訴法大馬路利源仁茶葉店夥張榮基赴蘇報告女父徐松亭來申禀控閘北警局將張恒友白壽山一併拘獲弔出徐阿大函送地方審檢廳請爲究辦在案昨日午後由該廳端木推事官會同宗檢察官特開第四庭研訊徐松亭偕證人張榮基投案伸訴前情並請嚴追次女阿毛到案給領徐阿大供　實因年經無知受張誘騙來申初則被其姦佔　將胞妹賣去不知下落求恩追究質之張恒友白壽山均俯首求恩問官會商之下以張恒友姦拐閨女罪已成立判監禁七年又六個月白壽山監禁九個月仍着限交徐阿毛到案再核其在逃之陳金奎俟獲案後另行判結徐阿大背父私奔咎有應得姑念年輕無知從寛判交乃父領回管朿 
[截住男女兩孩]  
　　救濟會偵探何連寶昨午至怡和碼頭和生輪船上見有拐匪蔣昌明拐得十三歲崇明男孩江其明一名當向詰問據蔣稱此孩係在松江山陽鎭開設永泰隆土行之吳先生所拐吳等以拐孩爲生此次托我送上輪船吳已聞風逃逸等語該探遂一併拘送地方檢廳訊究又該會偵探王緯文等在福州輪船查獲被拐十歲蘇州女孩趙阿二一口拐匪已經逸去亦解地方檢廳請爲發落 
[誘拐小孩之嫌疑]  
　　海昌路住户陸大有之子阿四前日被匪拐失四尋無着據其隣人王必富云曾見流氓王福元在食物攤上購一油煎蛋給與阿四食之因疑福元誘拐扭控閘北偵緝隊押候查明核辦 
[偵探隊緝獲拐匪]  
　　毛根寶在閘北偵緝隊控拐匪陳洪生范炳高方宰倫張國祥等拐賣伊子洪福于城内某粤人得洋三十四元茲經該隊隊士將各被告一併逮獲解送司法科核辦 
[鴇母亦有慈善心]  
　　洪張氏至法公堂控稱婦人前在奉天開設妓院上年有趙惠昌領彩芳前來言係胞妹押洋四百五十元後知彩芳實係惠昌之妻不願爲娼當由婦人詢知彩芳之母郁陳氏住在上海故托人伴送來申交還伊母收管從良詎惠昌得知彩芳回南隨投奉天審判廳誣控婦人將彩芳另行售賣現奉堂諭着婦人交出彩芳故此來申將彩芳尋見詎伊母女不知好歹不肯同往奉天故報告捕房是實彩芳供實被丈夫抵押洪張氏好意送婦人回至母家今若再到奉天勢必又被丈夫售賣故不願前往判彩芳交保由公公堂將情備文移覆該處審判廳核辦 
[逆子故態復萌]  
　　滬城虹橋附近住户嚴鼎動之子嚴錦銘前因違忤由其父控經地方審檢廳監禁二個月茲已期滿開釋詎錦銘故態復萌專事揮霍其父於前日向之管敎竟敢持刀逞兇鼎動情急扭控該廳昨由堵宗推檢各官訊供之下以錦銘不應對於尊親有强暴行爲判令監禁六個月以儆 
[捕房移提對買賊]  
　　滬北楊慶和費文元並寶成德記等各銀樓前遭對買賊賀玉成竊去金銀首飾兹賀又在城中慶雲銀樓圖竊被獲由警押送地方檢察廳請辦並由慶和等執事施忠榮席成卿徐炳書等到廳請追已誌昨報茲悉此案現爲公共捕房總巡查悉以楊慶和等皆在本租界内當時被竊後該店等亦到捕房報告所以此案應歸租界公堂訊辦昨午特飭中西包探持文至淞滬警察廳禀請將賀玉成給予帶回該廳以此案已經送往檢察廳即命赴廳請示中西探即至檢廳報告當經林廳長查得來文上僅書警察廳字様名稱不符着速更正再行來廳投遞將賀玉成帶去究辦該探等唯唯而去 
[始則行賄繼則行兇]  
　　水巡捕房梅捕頭查得太古洋行金陵輪船焚剩船底連日在下海浦船塢淸理被焚各件時有竊賊混入行竊所以於前日始特飭工匠倪松林等四人前去防守昨晨忽有薛春等十餘人駕一小舟駛至該船底旁擬上船檢取物件當爲倪等拒却詎薛賄給銀洋十元倪等仍不允薛等即喝衆行兇當爲該捕房偵探何阿春等聞警趕來將爲首之薛春拘獲餘皆逃逸禀准梅捕頭着送地方檢察廳訊辦 
[不翼而飛]  
　　嘉興人朱漢有丁竹蘭陶榮生等來申辦貨赁居南市悅顮旅館所帶行李竹監内儲有現洋一百元比及由外歸來洋已不翼而飛僅掉換銅元百枚當詢茶房王國貞陶桂生諉託不知後報一區署傳到該棧帳房趙子淸及兩茶房與嫌疑之洗衣婦人陶白氏詰問原委互相推諉飭卽移送警廳司法科訊明核　 
[偷竊木桶]  
　　烏鎭路東方公司菜場傭人陳宜得控姜阿四行竊魚販寄放之木桶一只經四區姚警正訊明判送司法科究辦 
[婦人串黨攫物]  
　　崇明婦人王施氏前日與在逃同黨在北蘇州路串攫鄉人李雪根白布二疋持往押店求質而李被搶布疋竟欲投河圖盡由捕查見救起詢悉前情將李帶入捕房禀奉捕頭派探將王施氏查獲昨解公共公廨經中西官訊明判氏押候補提在逃同黨解案併究 
[有何不解之仇]  
　　朱祥泰朱海山控被王德元糾黨在新記浜路西華路迭次兇毆昨由捕房將王拘解公共公廨究原告延律師上堂代表聲請補提同黨併究中西官判王交保候補傳人證再訊 
[石灰做成小粉]  
　　七浦路七百五十七號門牌麫館店徐金發控張金鎖胡長生將石灰做成假小粉騙洋十九元昨由捕房將張胡二人一併拘解公共公廨經中西官略訊一過判均押候查明再訊 
[票欵仍須照付]  
　　老大昌洋行派人至法公堂控稱本行於十八號用下安康錢莊票銀五千七百兩當時前往照對允爲照付是以用下詎到期向收不允付銀請爲訊追該莊由張英昌代表到堂稱票係協康永金店到來出去先有新泰米店來照後有大昌洋行來照因照時並無糾葛故允到期准付詎照對後忽奉公共公廨堂諭止付故此到期不付中西官以原告持票照對手續業已完備着該莊如數付銀並着出堂費銀一百十四兩了事 
[又多一個債主]  
　　楊介山前向蘇鶴山借得田單一紙托沈裕嘉向邵立坤抵洋五百元後蘇至法公堂具控楊借單不還判令將單吊出給蘇領去一面着楊歸還邵立坤本利洋七百二十元楊稱民人托沈裕嘉祇　洋三百元到期備齊本利洋三百六十元交沈贖單詎被沈私自用去亦請訊追判各淸各欵一併押追仍分文不繳後由邵查明沈有地皮一方上有平房一間禀請查封備抵在案現由捕房將該怪基地拍賣得銀三百五十兩惟拍去之地沈已向某姓抵借洋一百元某姓現亦具禀請將拍下之洋扣出給領昨由捕房傳同邵立坤將沈裕嘉楊介山等解堂請訊因爲時已晚諭將沈楊還押候下期再行訊核 
[署員銷差]  
　　閘北四區二分所署員譚漢臣前日禀陳淞　警廳徐廳長請求銷差當經批准遺缺以一區二分所巡官張運昌升補昨已到差視事 
[水手酒醉胡閙]  
　　前晚有美艦水手三名在鴨綠路一帶乘醉胡鬧並毆傷人力車夫某甲當由該處站崗印捕喚同他捕將三水手一併拘解捕房昨日解至美領事署訊明判三水手罚洋十五元又貼還車夫傷費洋兩元以儆 
[公立醫院改期選舉]  
　　上海醫院各董事日前在也是園開會無議進行事宜曾誌前報茲悉是日各董事開會係爲選舉董事會會長嗣因各董事未經到齊故未開選擬另行擇日公舉云 
[組織單級级敎授講習所]  
　　本邑學界近發起組織第一二單級敎授講習所擬定簡章如下（宗旨）研究單級敎授法養成單級敎員之資格爲宗旨（科目）關於單級之敎授訓育諸方法並酌講各種技能敎科以 * 
資應用（聽講）凡現任蒙塾敎師及有志研究單級敎授法者均可入所聽講（員額每所暫定五十名）（時間）第一所每一星期二四六晚四時半至六時半第二所每星期一三五晚七時半至九時半（期限）總期限定爲四十星期以三十星期爲聽講以十星期爲實習（畢業）凡於規定期限内專心研究試驗及格者給予畢業證書（經費）聽講員每月應繳講義費銀六角務須預繳（報名）西成小學校半涇園對門葛宅梅家弄第一講習所（地址）第一所小南門内梅家弄中八十九號戴宅崇德學塾内第二所四馬路平望街毓秀學塾内此係暫定簡章如有應行修之處隨時通知 
[工巡捐局批示二則]  
　　商民朱鳳岐禀請退保由批據禀已悉業經諭飭羅梅森另覓商保着即知照此批 
　　閘北押舖昇興等十七家請將修訂章程第四條等俯賜酌改由批據禀已悉此次修改章程係根據舊章酌量改訂其第四條係前後左右各距離一百四十文係照典業規則南北宜從一律至遷移不得越圖爲北市地形確有特異之處自不必强以從同仰候分别核辦咨行上海縣會核飭遵可也此批 
[滬江寗波兩中學比賽籃球]  
　　前星期六楊樹浦滬江大學附屬甯波浸會中學籃球隊全體人員至上海與母样附屬中學（即大學預科）籃球隊比賽公請學道院敎授海伯司君爲公證人於下午四時三十分起比賽滬江籃球隊雖設立未及半載球技尙未精練純熟而與賽各隊員則莫不奮往直前有進無退甯波方面之隊員亦竭力抵抗卒之滬江得四籌寗波得三籌滬江遂勝一籌迨晚甯波隊員乘輪返甬此星期五滬江隊員將赴甬再與一戰云 
[氣候報告（上海徐家滙天文臺天氣測候報告）]  
　　已過者之報告五月三十日日本北部及江蘇氣壓高大海濱一帶傾度和適涼風無定向上海晴朗晨間日暈甚顯三十一日上海晴氣壓徐升涼風仍向東南吹去三十一日下午四時前二十四小時内上海氣候温度至高八六·四至低六○去年同日至高九一·八至低六四·四 
　　未來者之推測三十一日下午四時三十分豫測各處氣壓幾皆平匀涼風之力與方面均甚不定天晴 
雜評二 
[熱心毅力（訥）]  
　　出而爲國家社會任事者决不可少此熱心毅力四字之要素利害是非之辨雖明而無熱心以濟之則臨事多退讓今日之所謂旁觀　此輩　也然僅有熱心則當初任事時固未嘗不抱勞怨弗辭嫌疑不避之宏願迨一旦艱難險阻集於一身卽自顧若弗能勝盤錯甫加而退志旋萌者無毅力之故也 
　　是故事愈難辦而任事之人愈少此無他熱心毅力之人少也不能辦事者則貿然爲之而能辦事者又退謝未遑嗚呼國事敗壞至此豈能專責諸爭私奪利之人哉 
來件 
[江蘇公民王仕良楊士香致國會議員通信處書]  
　　國會議員通信處諸公鑒讀五月二十三日申報内載軍務院第二號布告以規覆國會從速召集並附陳附逆違法之議員不能復認其資格之存在等因披覽之下欣慰莫名竊以爲完全美滿之國會將復見於我中華民國僕等爲國民一分子躬逢其盛安得不歡欣鼓舞以冀我國會早日成立耶然竊有蒭言未能緘默以貴處爲籌備立法之基礎敢爲一詳陳之夫國會者立法之機關議員者國民之代表其人格宜如何高尙品行宜如何純正議見宜如何超卓舉動宜如何審愼姑足以慰國人之心而有以副國人之望然而我國之議員雖由各省公選其間敦品立行素孚民望具有法律知旘者固不乏人而或以金錢運動或以勢力强迫卑鄙齷齪之徒亦在所不免自國會取消以後一般議員窮極無聊相率而營謀官史然猶曰爲貧而仕情有可原也乃至帝　發生一部分無恥議員上書勸進函電交馳殊形忙碌頃見南中起義大勢已去彼等又相率附入公民代表電請馮將軍令袁退位復至貴處籖名希圖復任翻雲覆雨變幻無常他省姑勿計第以吾省而論此等無恥之徒固已數見不鮮烏乎以如是之議員爲國民之代表而欲求民意之發達民權之擴張庸可得乎且際此風雲緊迫大局未定中原角逐尙未知鹿死誰手萬一南北相持稍有偏重則彼輩將又肆其鬼蜮伎倆趨炎附勢假托民意淆亂人心爲虎作倀吾國之議員得母蝙蝠之後身耶雖然今我國之人朝秦暮楚行同蝙蝠者固不獨議員爲然然而　他人猶可在議員則大不可何也蓋議員固受吾民之委托而殷殷望其維持正義與公理者也顧或曰前電勸進今電勸退蓋覺今是昨非欲以收桑榆之效耳君子善補過何不予以自新之路而勉其將來乎不知彼見勢成則甘心附逆勢敗則捨而之他是一反覆無常之小人充其所爲祗知爲一已權利計不知爲國家大局計若輩爲議員反不若不規復國會之爲愈也或又慮取締過嚴其如不足法定人數何然不有候補議員乎於參衆議員中留其公正之人去其奸佞之輩不足則以候補充之固非無策以善其後也方今國事未定一髮千鈞端賴萬衆一心同舟共濟若以害羣之馬濫竿國會之間則於國家前途殊多窒碍故軍務院特於附逆運法之議員嚴加擯斥不復認其資格之存在英謀擘畫良具苦心鄙人等蟄伏多時久已不談國事本不應越俎妄言貽譏非分緣以天下興亡四夫有責故敢攄陳意見用乞貴處詳加察覈勿爲苦輩朦混民國前途幸甚謹布區區伏維埀察江蘇公民王仕良楊士香上言 
[補錄命令]  
　　五月二十八日大總統策令馬中選給予五等嘉禾章此令 
　　又令楊得勝授爲陸軍中將此令 
　　又令馬鴻逵加陸軍中將銜此令 
　　又令據財政部呈遵核山東續辦四年驗契出力人員分别加狀等語升任泰安縣知事馮汝驥著晋給四等金質單鶴章卸任萊蕪縣知事凌念京臨朐縣知事理德遂歷城縣知事熊値樂陵縣知事項葆楨　縣知事劉榮綬調任泰安縣知事前臨沂縣知事徐鼎元即墨縣知事汪鴻孫卸任沂水縣知事高步衢陵縣知事張肇端牟平縣知事鄒元中榮城縣知事閻廷獻博平縣知事顧頣恕掖縣知事寗賡韶卸任無棣縣知事姚祗訓現任無棣縣知事曾有　郯城縣知事盛挺森曹縣知事曹儼濮縣知事劉士翹臨　縣知事錢汝濟齊河縣知事趙洪年章邱縣知事陳以豐昌邑縣知事許叶珍　任商河縣前惠民縣知事石　倜益都縣知事華藺東阿縣　事邢之襄恩縣知事朱是期城縣知事孫樹人館陶縣知事沈懋祺邱縣知事劉作霖濟陽縣知事陸錦燧　寗縣知事徐德源肥城縣知事馬振儀諸城縣知事黄維謙前寗陽縣知事楊毓麒著各給予五等金質單鶴章以昭激勵其嚴正烺等二十四員旣據稱另案曾已給予五等金質單鶴章母庸再 
給餘均如所擬辦理此令 
　　又令據財政部呈覈奬湘省四年分辦理驗契得力人員祈鑒等語湖南財政廳廳長嚴家熾著晋給四等金質雙鶴章桃源縣知事陳景　湘鄉縣知事鼟繩祖前攸縣知事夏柏華前衡陽縣知事江瀚衡山縣知事維長經未陽縣知事范之幹前常德縣知事楊增榮漢壽縣知事南壽丙前沅陵縣知事姚良楷新化縣知事程華林常縣知事周壬前祈陽縣知事吳犖前郴縣知事許兆昌桂東縣知事劉寅熙汝城縣知事唐廷章灃縣知事夏逢時石門縣知事盧士爕前慈利縣知事吳功浦前灃縣知事胡緯湘潭驗契會辦　賚良長沙驗契會辦周繼侯湘陰驗契會辦朱煥奎益陽驗契會辦翟文楷湘鄉驗契會　歸舜丞攸縣驗契會辦朱學康妥化驗契會辦鄧繼柏衡山驗契會辦鄧繼柏衡山驗契會辦文津沅陵驗契會辦彭蘊蓉著各給予五等金質單鶴章以昭激勵其樓問勛等十五員曁維葆祺等七員旣據稱已於前案奬予五等金質單鶴章應母庸再給餘均如所擬辦理此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[爲枇杷大少籌救急法（劍秋）] [  ]  
　　批杷黄矣端陽節至矣一般空心大少爺平日風頭十足坐汽車吃大　宵宵花酒夜夜麻雀者至此將極屁連天矣欲向父母要索父母不允欲向老婆告貸首飾衣服則老婆不允而娘姨大姐復時時光顧名爲送禮實則討賬大少爺至此無法可想只有脚底抺桐油而已吾謂今年之大少爺殊可不必何則大少爺雖不名一錢而親戚朋友中豈無可通融之處若向之告貸現欵自然不肯至交通銀行鈔票則斷無不肯之理只要借得到手局賬酒賬卽可一律勾銷而昻然直出直進於淸和迎春間矣此法蓋有三善一極場面可以撑過二娘姨阿姐背後不駡殺千刀三下節仍可出世仍可假充闊客亂吹牛皮如慮彼輩不肯收受則當告之日小銅錢買私貸無本之生意只好用此不値錢之鈔票老鴇雖狡當亦無如何也質之空心大少爺當無不拍手贊成曰此計大妙 
塵餘觚剩 
[春笑軒見聞錄（泗濱野鶴三姑）] [  ]  
　　愛親學羅氏入關盤踞華夏荼毒禹胄爰及二百餘年洪楊崛起義聲　然叛弁再潰融光關　魍魎歛影而功虧一　卒以匪成胡燄益張大搜中原就義者殆難僂指計古塚蕭　秋宵黯黯英靈有知當慟哭矣然余頗聞當時貔貅萬衆有一若花木蘭其人者在焉則三姑是也三姑佚其姓父曰慕羲蓋賣技者流生女三長夭次曰李姑三姑最穉姓慧甚顧姿韵乃不逮李姑三姑幼即學技擊時隨慕羲獻技于衆衆益歡餘暇復從事揮劍莾年而大精慕羲爲衣食計跋涉風塵李姑三姑隨之賈胡蹤跡處處栖遲夫亦大可憐矣越數年慕羲乃在湘賃廬欲作終老計會秀全起自桂桂省胡弁四竄湘尤衆慕羲家都無長物不能饜其欲并刧李姑云三姑大憤顧念勢莫敵慕羲老且廢安能與之抗則涕泣默籌得一計斥錢使人散流言謂洪軍且至胡弁竟棄李姑遁而李姑以全無何某王兵下軍紀威肅甚三姑忽作奇想幻男子裝譌姓李詣營面某王王試以技亟賞令領某營未幾攻拔某郡除副將啓師行抵安仁郡陳某心絶險至是佯爲歡關城納降日暮邀三姑入城宴並饗義師酒酣守營者倉皇報失火三姑大　亟製劍揮衆往救途次伏衆齊出三姑莫能敵僅獲免還家則田廬蕭然慕羲李姑已杳居人無復識蓋避禍遷此者三姑大慟竟投洞庭以逝而瀁瀁綠波　灂作餘怒蓋不啻屈平汩羅子胥之江也人獨鮮知之者悲夫 
海上瑤琴 
[秦廷七（非經許可不得排演）] [  冥飛]  
　　第七場易水 
　　（丑白衣冠抱筑上唱）好友今朝往秦廷特來　筑壯他行俺高漸　只　荆卿被太子逼迫即日前往秦邦舉行大事爭奈狗屠尋訪俠士久無音信荆卿少了一個帮手未免美中不足因此俺到易水之上繫筑餞行振作荆卿的壯氣主意已定就此前往（下） 
　　四雜門客白衣冠上（甲唱）飯桶生來主意高（乙唱）逼得荆軻沒路逃（丙唱）眼看一命嗚呼了（丁唱）咱們永遠樂逍遙（合請了（甲白）今日荆卿去送死（乙白）咱們送他只碍着千歲的面了（丙）但願他屍骨不還鄕（丁白）太子門下都是咱們的權勢（合）哈哈哈就此前往（下）（生内唱倒板）浪滔滔波滾滾把英雄淘畫（四白龍套四太監武生）（秦舞陽）小生白衣冠引生上（生唱）易水上來了我一個荆卿太子爺你休要懐疑不定我豈肯戴吾頭生入玉門秦先生你隨我如形有影鬼門關還要你把臂同行樊將軍田老丈九京暫等俺荆軻仗七首喋血秦廷（小生白）來此已是易水之上左右備洒與荆先生餞行（太監應）是（龍套下）（丑四雜暗上）（吹打同坐介）（小生斟酒奉生）（小生白）荆先生呀（唱）小子丹奉一　淚和聲迸荆先生你還要見谅苦心都只爲無道秦咄咄逼近俺朝中文和武朿手待擒轉快板惟有小子懐不忿一心要滅那强秦自忖難以武力勝特來相請荆先生本意待先生計畫定那時一舉大功成誰料秦兵壓邊境相待屬國一般形勢迫燃眉難再等因此催促荆先生望先生進一觴恕俺失敬此一去百二關盡是仇人（生白）呵呀（唱）聽罷言來心氣平將酒奠地誓神明此去定要殺嬴政才表男兒義俠心（奠酒介）（小生奉酒與武生）（小生白）秦先生呀（唱）一杯俺已餞荆卿回頭再敬秦先生你二人今把秦廷進同心同力建功勛（武生接唱）我本粗鹵一武人蒙太子厚待比腹心手指易水把言論誓與秦王不俱生（奠酒介）同飲介（生白）酒已有了高兄請繫筑待俺作歌爲别（丑繫筑）（生唱崑腔）風蕭蕭兮易水寒壯士一去兮不復還（小生丑均掩面泣介）（生白）太子高兄何必作兒女子態你看天上那一道長虹貫入白日就是掩荆軻魂氣也（唱崑腔衆同唱）風蕭蕭兮易水寒壯士一去兮不復還（生白）太子高兄列位仁兄就此永别了（拉武生急下）（小生白）荆卿去了（唱）易水上去了荆先生國家大事仗此行生離死别魂銷盡寒流嗚咽也呑聲（下）（衆隨下） 
世界思潮 
[獨身主義（譯大陸報（逢一）] [  鴛雛]  
　　家室不貯婦人在理想言之殊難惟處今之世界則不然近年來社會上之社會革命在冥冥中進行此種主義對於男子家庭方面獨立計畫頗爲周至不須婦人而建一家庭爲事亦甚尋常此事在一方面殊無樂觀因不樂爲婚姻矣可知於減少婚姻之計數多有影響意多數婦人皆養老矣雖然在男子一方而論如是惟究竟何以不須婦人成爲家庭在男子究有何益耶主要之利益爲得個人之自由於經濟亦得節省就經濟而言譬有人歲入一千五百圓若而結婚則成一上等貧人之困苦至一切家政惟其婦親操而其人服務在一年中當無寗晷若有競爭使然弗可少息苟產有兒女則生計之苦無日不在憂慮中及此觀之知獨身之人歲入亦得是數生活當裕如可以弗署名於債劵若增至三千圓或二千五百圓則奢侈亦無害 
　　數年來類多新事業至都市中福澤尤厚而獨身之人更可坐亭佳運爲前此所夢　不到就中最著名者如　　專爲獨身居住之房屋月以二十五元賃之再加以器具裝潢爲値亦廉復可得一臧獲爲之拭沐是則最微之方法也若月以五十元爲度可得已陳列之房屋客堂臥室沐室均具凡房屋所須者應有盡有人善視其房屋似其自產者然至傭人之値亦包括於内衣有浣鞋有染書札有急足他如運送物件之資亦出居停代値至得厨房連帶於内爲獨身之費用更省是則與眞家庭不啻也此外可雇一男僕爲之投簡執炊苟置有摩託車尙得爲之司機如是情形早餐不須飯店至午餐或赴宴會無之亦得杜門自食平時可數數宴客若宴女客須雇一女傭用爲招接 
　　無論如何生活方法現今獨身人所受之倖福較二十年前獨身人優也最要之利益所能享受在交際界爲人所歡迎爲有家室所望塵弗及者在有家室之朋儕亦必善交其人至鄕村一禮拜之未日得閑閑蒞茶話會若然獲有進欵爲數可以結婚則爲社會所注目雖則年鬢侵尋靑春不住而女友對之當無厭惡至女友之母氏尙發爲目笑也靑年之女了過多可以結婚之男子乃貴以故堅持獨身主義之男人爲大凡所注視似其人實含無數希望來者其人乃愈自負 
滄浪餘韻 
[蓬雲小閣詩話] [  燕子]  
　　松江張雲林富甲一方性豪放結交天下士家因之中落善技術力敵數人時人以俠視之中年與一佛訂文字交乃專心吟詠詩宗北宋余於今春始由一佛介紹握手寓樓談詩終夜不倦誦其近作有警句云投林弱羽梢秋隼噪月羣鴉踏凍鴟沉雄俊逸兼而有之不圖於紈袴中出此奇才令人夢想不到一佛目余爲紈袴詩人吾謂雲林亦然 
　　今春赴松　寓一佛處日與兪子白華吳子遇春酒後茶餘作花月吟百聯一佛云拜花須倒地踏月欲行天余云折花騎蝶去搯月踏蟾來踏月滿身雪嚼花雙臉霞賞花今夕醉問月幾時圓遇春得花句云簾捲賣花聲五字淸俊無倫衆爲擱峯 
　　張雲林詩余已記之於前近又擕寵眷詠梅女史蒞滬作平原十日遊對牀欹枕議論風生余贈以一律云絶世才華賦索居不隨流俗意何如驚心鼙鼓春馳馬放眼帷燈夜讀書豪俠自憐知已少蕭騷應爲故人疎黃金散　窮愁剩翻笑終軍志未舒雲林笑謂余曰君輕視宋詩此作何似劍南耶余曰因人而施詩之時者也蓋雲林好北宋故調之相與撫掌 
　　賀人生子詩最難落筆即使竭力推敲亦未必句句驚人字字沉着惟了公賀飯牛生子一律中警句云來日大難何出世從天小谪孰前身生兒不問封侯相詞客如今有替人措辭有矯矯不羣之概不落前人窼臼爲之繫節不已 
劇故 
[耕塵舍劇話] [  瘦碧]  
　　考四大徽班者一曰三慶二百春台三曰四喜四曰合春又有謂三慶四喜嵩祝春台爲四大徽班者余按夢華瑣簿云春台三慶四喜和春爲四大徽班各擅勝場四喜曰曲子先輩風流　羊尙存不爲淫哇春牘應雅世有周郎能無三顧三慶曰軸子所演皆新排近事連日接演博人呌好全在乎此所謂下里巴人舉國和之未能免俗聊復爾爾和春曰把子每日亭午必演三國水滸諸小說名中軸子工技擊者各出其技痀瘻丈人承　弄丸公孫大娘舞劍器渾脫瀏漓頓挫發揚蹈厲總干山立亦何可一日無此春台曰孩子雲裏帝城如錦　萬花谷春日遲遲萬紫千紅都非凡艷而春台則諸郎之夭天少好咸萃焉奇花初胎有心人固當以十萬金鈴護惜之是四大徽班者與合春嵩祝不涉嵩祝當時另有一班與四大班同時聲價之隆亦不亞於四大班堂會等必演四大班並嵩祝五部足見嵩祝之馳名一時矣又按四喜班在四徽班中得名較先都門竹枝詞云新排一齣桃花扇到處鬨傳四書班此嘉慶時事也而三慶尤在四喜之先乾隆五十五年庚戍淸高宗八旬萬壽入都祝　時稱三慶徽是爲徽班鼻祖後乃省徽字樣稱三慶班嘉慶二十五年春台班忽無故散去七月睿　宫車宴駕道光十三年癸已和春班散去孝愼皇后升遐論者以爲運會所値氣機先兆莫知其然而然此則考梨園軼聞者所不可不知也 
詩選 
[中夏偶書] [  姚鴆雛]  
　　歸來生事足淹留名飲淸言倚市樓出入蹉跎騎户限聲聞寂滅譽掌頭（近倡國學私塾）炷香讀曲梅花落高枕看雲水　秋終古文淵成底事少遊欵段更何求 
[示了公]  
　　槐陰午日弄淸流暫覓蕭齋一晌　雙髻吹笙歌水調七絃指指引涼州書臨冰篆珊瑚管畫愛爪禪（大癡又號苦爪尊者）水墨秋分付幾園老居士蠻賤同擘酒家樓 
自由談屑[  鴆雛]  
　　登匡盧者雲日盪胸峰巒養目以爲極觀覽之妙矣不審泰岱嵩衡以至天台雁宕金焦之倫爲何如也反之其在泰岱嵩衡天台雁宕以至天下山水而思匡慮亦無不如之人可以自足乎哉獸之將相噬也各揚尾擰目以待機勢之至我謂於人亦何不然 
小說 
[俠情小說紅蘩蕗别傳] [  天虛我生]  
　　第四十一章 
　　則即衆騎悉駐並有一人令亞猛下騎亞猛視爲舒勿林則亦無敢或抗遂下騎遙望前途荒僻殊甚漫天風雪密布如敗絮之簾彤雲低壓幾與遠地相接其中有營壘一行境狀至爲慘厲而途中積雪似爲多人所踐乃成泥海黃土與白雪相間在理色當鮮明以泥濘故乃轉使人起憎惡之心回顧道左則有一綠磚砌成之敝垣雪壓其頂勢且欲頽中有一門舒勿林即令亞猛先入門内爲一甬道雪泥　雜滑滯無倫甬道盡處有一小屋亞猛方行道甬中已聞一種熱馨辨其氣味識爲咖啡入屋則馨味尤烈蓋屋中置長桌一上列粗盞滿貯咖啡屋之四隅則置長　數行以狀卜之即識此屋即聖安奈路之警備所也亞猛方念咖啡足以禦寒而舒勿林已發言曰亞猛可飲此以敵嚴寒亞猛猶未置答面目光忽似有所吸引則牆隅長櫈之上坐有一人其人非他乃其姊馬克格尼爾也亞猛大驚而馬克格尼爾亦已見其難弟亟欲趨則致語而舒勿林遽張其臂沮之曰女國民願汝少女毋噪今猶非其時也 
 
 
 

Page 15

 
 
   
 
 

Page 16

 
 
   
 
