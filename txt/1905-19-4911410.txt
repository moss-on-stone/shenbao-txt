# 1905 - 19 - 4911410

 

Page 1

 
 
[四書五經義大全] [  圖書集成局]  
　　坊間四書五經義　　　　日互相剿襲十九雷同本局有見於此特請名夙廣收古今名人經義之作彙爲一編題有未備埃次擬補共五十七巻爲文五千餘篇　皆　揮匠　詞　義正本屈　曾默各题無一册漏科　和器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[論俄日議和之難]  
　　兵凶器也戰危事也黷武窮兵又古今所深戒也誠以兩國一經失和委貲財如泥沙驅人民於鋒鏑元氣多所傷損受害固屬匪輕卽此外中立各邦處此兵戈擾攘之時於商務亦必受虧折故軍務一日不止卽人心一日不安關係大局殊非淺鮮邇者俄日交兵瞬逾一歳其間大小數十戰無甚勝負之分自旅順降於日人於兩國戰事得一小小結宿故説者自此以後議和之説可以見諸施行然嘗察度情形日人得占旅順要區似已獨操勝算苟有人從中排解就此永息千戈日本當亦樂於聽從未必欲逼人太甚惟俄羅斯向負盛强之名譽一旦忽遭敗衂其心必不能甘故和議雖有可望之機而此時恐尙難如願况乎旣欲言和亦必有人從中調停始可重敦睦誼其調停之責任歸諸中國乎則東三省戰地本係中國版圖奉天又係歴朝陵寢所在故兩國戰務於中國關係最深日前外務部領袖慶親王旣訪問日本代理公使松井君又赴英美兩國使署微露排難解紛之意此事果能有成於理甚順惟俄日兩國各存意見且素輕視中朝未必願引以爲重其或歸諸英法美各國乎則英美暱於日法聯於俄平日外交本有畸輕畸重之勢此時出而干預恐俄日兩國未必能降心相從近得奥京維也納所發電信謂俄國外務部大臣曾致書某公使謂目下倘各國欲從中議和我俄决計不允是其志意堅定已可槪見至俄人之意謂俟在滿洲大戰一場决定勝負然後與日本自行議和則此事亦恐不無窒礙蓋兩國旣已齟齬之後苟欲重聯玉帛勢必有人介紹於其間倘　面與之議和則種種條欵勝者固存要挾之心敗者必有難從之意彼此磋磨最難得折中之辦法猶憶甲午歳中日議和時中國因未得外人調停其際以致償欵割地受虧實多俄苟不欲步中國後塵則自行與日議和之説恐亦非計或謂旣有此種種阻礙兩國和約卽屬無望乎是亦未必然蓋佳兵不祥之説有國者無不知之日本目前旣已得勝苟得從此停戰亦未嘗不願保泰持盈特恐俄人敗挫之後忿激益深不免有騎虎難下之勢然波羅的海艦隊東來後苟仍不能得力奉天陸戰亦不能轉敗爲勝重振軍威則其氣旣衰未必再存强項之見斯時各國又必以商務損益所在竭力爲之挽回日本苟稍佔便宜未必多所需索和局之成此其時乎惟中國於斯時亦當急起直追設法調停於其際庶東三省各事不致格外受虧當局諸公諒亦見及於此嗟乎弭兵之會前本創自俄皇方謂宇宙昇平可以永保乃不謂口血未乾而禍結兵連轉自居於戎首貲財性命傷失不知其萬千所冀刧運漸回天心悔禍則承平景象又可重逢是非特俄日兩國之幸抑亦地毬各國民人之福也 
 
[本館接奉電音]  
　　昨晚十一點越二刻鐘時京師飛電傳來上諭一道敬謹譯登○十二月十三日内閣抄奉上諭京師自入冬以來雪澤稀少農田待澤孔殷朕心實深寅盼允宜虔申祈禱朕於本月十七日親詣大高殿拈香時應宮著派漙偉昭顯廟著派載洵宣仁廟著派載濤凝和廟著派溥倫同於是日分詣敬謹拈香以迓祥婁而慰民望欽此 
[電傳宮門抄]  
　　昨晚七點斗鐘時京師友人專電告知本館云十二月十二日皇上召見軍機大臣是日並無明降上諭至十一點越二刻鐘時又接京電云十三日皇上召見軍機大臣及樂平李前普 
[日軍擊俄]  
　　昨晚十二點半鐘日本東京來電云日本大本營接滿洲軍報告内開華歴十二月初九日我枝隊於牛莊西面三义河附近圍攻敵騎兵之主力軍敵軍潰亂死傷約在三百名以外奪獲軍器甚多我参谋將校咸見敵兵中有華裝官兵混雜於内至十一日由牛莊敗退至敵騎失約五六十名砲十門經英得牛碌退向老北堡　譯音而去同日我騎兵枝隊於老　臺　譯音附近與敵騎兵相擊敵騎兵中亦有穿華式上衣或華帽或全係華服併有髪辫者但此枝敵兵甚爲疲弱 
[俄皇誓衆]  
　　華歴十二月十二日日本大阪來電云頃得英京倫敦電信謂俄皇曾明降谕旨謂我俄必將戰事延長至全獲大勝而後止深望我民無庸　其志氣也 
[俄報辯誤]  
　　華歴十二月十二日德京柏林來電云某俄報著爲論説力言波羅的海艦隊並無撤回之説不過暫在途中停泊以待後援蓋以一抵亞東卽須與日本海軍開戰也 
[俄將失策]  
　　華歴十二月十二日英京倫敦路透電局來電云俄國陸軍提督密司愼果侵掠之計已全失敗蓋所用馬隊若遇步兵藏身濠塹中柜之則無從展其勢力矣 
[俄軍整肅]  
　　華歴十二月十二日日本東京來電云頃聞旅順所獲一切戰具類皆可以復用至各砲臺之未被攻擊者其中俱完備如常足見俄軍雖至乞降军規仍極整肅也再各物中除前計者外尙有機器若干件云 
[俄員更迭]  
　　華歴十二月十二日日本大阪來電云兹得英京倫敦電信悉俄國莫斯科總理大公爵色竭司註卽俄皇之叔及高加索總理康兹仁果親均已撤回暫以内務大臣茂司基親署理其職 
[俄工輟業]  
　　華歴十二月十二日英京倫敦來電云有俄國製鐡工匠一萬二千人在俄京聖彼得羅堡各鐵廠工作者邇日不知因何相約停工 
[日獲德船]  
　　華歴十二月十二日日本東京來電云昨日傍晚時有一日本魚雷艇在津島海面緝獲德國商輪船一艘名維而害耳蜜拿係滿載煤炭駛往海參威俄營交納者現已带往佐世堡矣 
 
 

Page 2

 
 
[美人忠告]  
　　歴華十二月十二日英京倫敦路透電局來電云美國某部書記官海君電告駐京師使臣請將俄國所言中國不守中立一事留意及之并望中國亦將俄國之言愼加體察 
[英國嚴寒]  
　　華歴十二月十二日英京倫敦路透電局來電云昨日英吉蘭曾括大風山姆司河距岸若干冰已凍合英京倫敦雨雹甚多致各處轉運之途俱被阻遏沿海一带浮來破船無數且有數人業已凍斃於途 
續錄駐秘國利馬嘉里約總領事陳查明光緖三十年夏季利馬嘉里約兩埠商務呈報京師商務部摺　○查年來至利馬嘉里約兩埠之華民大抵迫於生計其携資而出者固百不得一卽略識淺近文字者亦寥寥無幾幸該民等咸秉有勤儉之質徒手而來滿載而歸者項背相望所展具高尙之思者甚少故其所益不過一身一家於邦國實鮮裨補非由智慧不及實由無學堂以啓發智慧也夫才能由競爭而出智慧必觀摩而開是不獨商人須學堂甄陶卽農工亦宜教育也惟是我國農工商半係急於餬口卽有學堂以教授之亦恐無暇及此况各直省大中小各學堂定章須由小學而躋中學由中學而升大學非十餘年不能畢其業且學額隘少復限年歲質美未學之輩困於闠闠者不知凡幾似宜設法以培植之也夫富强之道首重理財理財之本端資商務而興商之源實頼農工是農工商各學堂似須同時並舉此不獨無如許經費且年長者斷不能終日從學則莫如廣設半日學堂之爲得矣查出洋經商均係閩粤之人而來秘者率屬粤産則欲使來秘之商人學識精進必先自粤省多設半日學堂始查廣東各府州縣聚族而居者爲多族中每設宗祠祠中常有産業若由該省各府州縣勸諭各地方紳董凡有祠堂之處一律設立半日學堂産業豐者卽由該堂獨創不敷者由該族長勸捐創設凡族中子弟年歳稍長欲爲經商計及已爲商者如日有暇晷均可入堂肄業若是則無須官欵可得無數半日學堂矣且以本族祖宗所遺之資還爲本族農工商儲才之用利不外落權由已操想有志紳董亦樂於從事也惟是課程一項最爲緊要自須由官編定以歸劃一聞近看江卾兩廣留心時局之士曾迭設半日學堂但其所定功課不過學作字以及書啓算術等項以備市廛酬應之需似尙未甚美善若採擇各國農工商各種課和延訂精於農工商學者譯成讀本分别淺深頒行各省曉諭各該學堂绅董分别購置堂内凡來就學之人詢其心志所向考其性情所近授作功課分早午晚三班有志來學者不限年歲不論貧富不拘智愚不分親疎皆得進堂學習俾磨勵其才能啓迪其智慧庶幾農工商皆得受學堂之甄陶愈推愈廣不獨政治易於措施富强之基於以立矣 
[記盗賣欽産巨案]  
　　京師訪事人云東陵附近地三十餘方里半係某邸之産其半乃前朝賞賜某乳母年已久地士式微被趙某者勾串無賴求售與在京俄人俄人以并無紅契却之趙乃賄訐左翼衙門書差轉轉求吏部考功司郎中寶如私鈐左翼關防補税旗紅契紙俄人旣得其地入手不遵原議招佃承租就地之四圍插旂另備他用諸佃户乃聨名赴直隷督辕呈訴直督袁慰庭制軍派候補某君查實據情入奏皇太后赫然震怒密派步軍統領那琴軒尙書在京拿獲案犯數人内有左翼書手某甲交都察院訊究左翼監督吏部右侍郎溥善照失察處分革職及院憲親提訊寶如未到厲聲呼寃溴洎院憲傅寶質對寶面如土色不有置一辭院憲遂具摺奏參奉旨將寶暫行解任歸案訊辦嗣聞左翼弁兵又獲要犯一名傅言卽售地之趙某未悉確否迫十一月二十六日步軍統領派出工巡局弁兵小隊二百名押解是案要犯七名赴天津送交制軍訊辦聞寶侍郎亦在其中至其餘在逃諸犯現仍懸賞緝拿至趙賣地與俄人或言得一萬數千金或言多至六七萬金目下政府擬出原價十倍購回未識俄人能允諾否 
[湘撫過潯]  
　　九江訪事人云簡任湖南巡撫端午橋中丞交卸所署江蘇巡撫篆務擇吉十二月初七日由上海乘招商局江寛輪船蒞潯假湖北候補道孫詞臣觀察公館爲行轅大約小作勾留卽須赴汀履任矣 
[體恤商艱]  
　　九江訪事人云江西德化諸卡向抽釐金三分近日牙釐總局更變章程攺抽統捐設有全税十分者統抽其半税計共五分以致商情頗形艱苦日前陸陳公所各商具禀卡員徐少尹乞爲轉詳總局其禀詞云爲路分遠近釐有重輕比較上陳乞詳加酌核以恤商艱事竊商等向在九江開設店铺兼做雜糧生意遇卡完釐遇關纳税分應爾也商等所購雜糧出於小池口張家洲陳家營等處者最多其由張家洲出口貨件均自憲卡經過向歸三分抽釐商等素所深悉近則釐金更章攺完統捐昨讀牙釐局憲示設全税十分並納半税五分從輕等因憲訓煌煌商等本宜遵守惟思憲局攺重從輕商等沐恩本已逾格然此特爲推行内地者言也其間情形尙有爲局憲與憲臺所未及悉者敬再切實陳之查九江釐卡上有二套口中有小池口下則磯灣此三處均有土産商等均往採辦如二套口則照三分完釐小池口則照二分完釐商等貨到九江卽須報關完税乃係運申出售非與推行内地者可比三處離潯路近應以憲卡爲最路僅一里不及該二處之遙二套口小池口兩處今仍一照舊章未稍更攺若憲卡攺行半税似乎商業有碍抑且阻張家洲等處土産銷塲卽是瑞昌土産到潯由龍開河卡抽收上年曾攺統捐亦仍是三分定例以此比較路途旣有遠近釐税當有輕重卽照三分完釐已與瑞昌一律此中情節有不得不急行剖訴者爲此比較上陳伏乞憲臺申詳局憲酌核以恤商艱實爲商便等情少尹閲悉隨卽備文申詳總局中有伏查商情實屬爲難可否仍照三分抽收以未體恤之語旋奉批示云旣據查明商情實屬爲難德化濵江口岸與内地統捐不同如申准其仍照三分抽收以示體恤除另案移復九江關道外仰卽知照旣而又奉廣饒九南兵備道兼九江關監督瑞莘儒觀察面諭以十二月初一日爲始仍照三分抽收刻已出示曉諭矣 
[潯郡官場紀事]  
　　九江訪事人云此間土藥分局總辦朱太守錦奉上憲札飭調辦省垣官銀號所遺土藥局差務攺歸增雨龍觀察辦理並兼駐潯官银號等差○委署新建縣馬大令慶龍刻方奉委辦理塘江統税分口差不克如期到任由署藩司陳鶴雲方伯檄委候補知縣卲大令作賓暫行代理 
[湓浦寒潮]  
　　九江訪事人云此間每届隆冬劉盤龍一流人往往旗鼓高張誘入賭博十一月二十一日之夜龍開河汛弁蔣虞卿把戎巡至某處見有一草屋門外高掛虎頭牌燈燭輝煌人聲鼎沸卽飭勇丁叩門查問若輩不服口出大言當經拿獲甲乙丙三人解送德化縣著縣主賀紹九明府嚴訊之下喝令各責一千板押候重懲○邇來銀價日賤錢價日昻每二四曹平銀一兩祇易錢一千二百四十文洋銀每元易錢八百六十文龍銀每元易錢八百五十文 
[黄陵夕照]  
　　宜昌訪事人云入冬以來江水漸退舟行至此必雇夫拉縴超巖越嶺險惡非常稍不經心每虞隕越十一某日有一舟行經峒岭灘縴夫以路滑如油相繼跌仆其一口吐白沬不省人事一則手足俱折寸步難行遂由船上水手舁回轉送西醫院求治○月初某日某號掛旗船戴棉紗二百餘件駛至獺洞忽觸礁石致成兩截所戴貨物均墮水中雖卽設法打撈然已淋漓盡致所失當不貲矣 
 
 

Page 3

 
 
[五茸客述]  
　　松江訪事人云數月前南鄉張澤鄉民許阿鐡卽許象山載米十三石至某處求售泊舟張澤塘口被已伏法之巨梟瞎子阿雲所見意圖截刧許自願作眼線導令衆梟勒索本圖富户封姓洋銀七百元事後由封控諸華亭縣署縣宰孫花樓大令拘許研訊歴認不諱且稱導梟往劫時小的首先動手大令以法無可貸照章詳請就地正法本月初八日侵最府署奉到臬轅釘封文立傳大令諭知一切大令急回署卽請中營參將派兵護衛由獄提許到案叱令如法綑綁許呼天大哭極口呼寃迨舁赴西門外東嶽廟行刑時劊手心驚手顫連斫五六刀始身首異處見者爲之慘然○郡城中學堂學舍刻已落或由紳董禀請府尊田紹白太守驗收後定期本月初十日取齊肆業諸生十二日命題考試至各縣申送之小學堂卒業生則均已到松伺候矣 
[花縣履綦]  
　　浙江海運滬局總辦葉梅　太守江蘇海運滬局曾辦馬船西明府海運委員徐二尹垣老北門稽查委員周子和二尹虹鎮保甲巡防局員王肇之二尹同於昨日至上海縣署與縣主汪瑶庭大令互談良久而出 
[移送俄逃艦水手斧斃甬人周生友案]  
　　昨日下午商約大臣盛杏蓀宮保邀請道憲袁海觀觀察及南洋大臣所派之劉荔生王紹盛厲瑞書三觀察以及甬紳沈仲禮嚴筱舫周金箴朱葆珊趙竹君張讓三諸君至行轅會議俄逃艦水手斧斃甬人周生有一案宮保卽派深　俄文之劉荔生觀察往俄領事署商酌一切俄領事亦深以擾動上海商務爲慮允將此案證人供單一一檢齊送交盛宫保察閱一俟全家送到卽可迅速核辦矣 
[五紀嚴究騙人謀殺案讞詞]  
　　英界捕房五十四號西探馬克濤恊同華探李星福至南市拿獲范高頭之戚串沈根福及林慶全詰之牽涉英總領事署所用華人王幼庭有納賄求庇情事迭經解請英美等國租界公廨讞員黄耀宿司馬會同英副領事德爲門君研訊所有讞詞前已四志於報昨日午前十點鐘時捕頭又派人將沈林王解案司馬與德君升座後沈林所延律師穆安素轉倩愛禮司伸辯王長跽案前愛律師起而言曰請堂上鑒原免王之跪俾站立在案旁聽訊可乎司馬准之愛律師卽傳李探至案問爾家居何處家内幾人每月需用若干李稱前住城内近則遷至西藏路與人同居每月出房租洋銀十二元家用約需三十元有妻妾兒子又問聞有開設報關行之人許爾每包洋紗提給洋銀一角俾爾設法懲治沈林二人有此事否李稱並無此事問爾將各夥賞銀靳而不給否李稱若是頭目給下是我經手者不敢吞没非我經手則不得而知問爾有幾處茶館爲聚會之所李稱常在三萬昌茶館因恐捕頭有事傳喚所以每日必到彼啜茗問西歴去年十二月二十六號爾至怡園烟館何事李稱訪友此係私事問爾可將此事説出否答稱爲郷人地基之事問前堂口供中有男婦二郷人带至捕房是西歴十二月二十八號否李稱是因彼來求我所以带入捕房問如爾不带入豈彼等不能往訴乎李稱伊等知此案是我經辦故來尋找問陳倪氏遞禀之日是二十八號否李稱是問十二月二十三號王與爾言義記報關行是王所開信有之乎李稱王向我言義記是伊所開沈林是伊之夥爾如不信有憑據爲證卽在身畔取出中西文牌記一帋給愛律師閲之問王説是王錦三所開否李卽將中西文牌號取出呈案請驗問二十六號王著人來喚爾否李稱未喚是日我已往南市拘林比回又至新閘吊贓訊至此李探在身畔取日記簿觀之愛律師曰外國公堂之例各様簿據可携至公堂閲看者大衆皆可觀之今李探旣取簿自觀應請堂上令其呈出司馬謂李探恐悮記日期略一取觀旣與此案無關未便著其交出愛律師堅請至再始允將李探所記二十六號之事取觀李探卽將日記簿呈案司馬與德君檢閲之下乃所記者係某時至某處某時至南市某時至新閘並無違背之事因即給還愛律師問傳聞二十七號王到公堂與一歪鼻四人同來二十八號玉許爾洋銀三百元爾卽允沈林可以無事有此語否李稱我無此權力伊亦未曾來問問王是否向爾説沈力難給此三百元爾説如欲辦此事可至三萬昌李稱並無此語問曾有人來喚爾至福安茶居否李稱無訊至此馬克濤問李曰爾於去年十二個月内共得捕房賞欵若干李稱約有洋銀四百餘元又拿獲高東山案得過洋銀五十元馬克濤傳在三萬昌茶館見王付洋銀一百元之嚴少卿徐庚生龔阿四詳訊嚴供向爲棉花掮客每日至三萬昌啜茗十一月二十二日見李探於十一點鐘來至十二點鐘時有一西洋裝束之人來與李言約十分時卽去至一點半鐘時此人又來在身畔取出洋銀二捲送與李探李椎讓至再此人將洋銀置諸桌上卽下樓而去愛律師又將嚴復訊一遍方令退去馬克濤又問徐庚生龔阿四二人徐稱向爲米業每日至三萬昌啜茗餘供大略與嚴相同龔供在三萬昌當茶博士李先生每日來啜茗是日正在薙髪有二郷人一老者一婦女向之跪求請带進捕房伸寃後見西洋人王姓來送伊洋銀兩捲置諸桌上而去問何人來喚爾等作證同稱有不識姓名之人來喚訊至此時已過午司馬與德君相約退堂沈林王仍带回捕房管押 
[綫人被害]  
　　前者本邑英界西探頭目馬克濤带同華探李星福至崇明一带拘拿惡棍范高頭被逃未獲祗將其所置小輪船及船夥四名带回解經英美等國租界公廨讞員黄耀宿司馬會同英副領事德爲門君訊明分别懲辦船隻充公方謂眼線何瑞郎出力辦公深堪嘉奬不料近日捕房中人聞何已於十二月初八日行至龍王廟左近被范所　擊以手槍復抜刀力砍兩下隨卽斃命似此横行不法眞有駭八聽聞者矣 
[尙賢堂年終散學記]  
　　本月十二日爲本邑尙賢堂年終解館之期是日中國官紳之戾止者有欽差商約大臣呂鏡宇尙書欽命電政大臣吴仲懌侍郎及嚴筱舫曾少卿兩觀察李平書大令衣冠濟濟盛極一時首由高材生秦君百里登臺朗誦所著華文論一篇中西衆賓咸鼓掌稱賞而呂尙尤極口揚詡謂爲名論不刊次由蕭君定安胡君文耀背誦英文論各一篇次由沙君慶嚴君善坊操官音辯駁中國商務次由徐君志薌胡君博源背誦英文各一篇末由曾君少卿鼓勵學生勉爲國家有用之才時已鐘鳴七下賓主遂驩然而散 
[分發人員騐看名單]  
　　郎中王景濟山西楊述傳江蘇員外郎葉登第直隸主事李文蔚奉天王克忠廣東張仁榮直隸于湄山東張饒甘肅黄彝年浙江廖學潮四川太常寺博士卞壽孫江蘇内閣中書畢維垣吉林趙學臣吉林蘇曾貽廣東朱邦偉江蘇陳鹿荃江浙李崇鈺四川趙鳴鳳河南部寺司務藍沆順天道孫瑞湖南湖北李作霖江蘇直隸郭策勳四川雲南張鳳岐河南山東花翎鍾澤春浙江直隸花翎二品銜彭榖孫江蘇徐撫辰湖北直隸知府李豫同江蘇山東岑兆鳳廣西四川張葆仁河南直隸同知夏翊宸安徽江西直隸州知州魏曜儀湖南安徽張弨安徽江蘇劉寳泰安徽直隸陳德球浙江江蘇知州鄭潤東安徽直隸李鳳元雲南貴州蔣廷奎陜西甘肅[  此單未畢容再續登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵甕寒濤]  
　　鎮江訪事人云十一月下旬某日之夜郡城藥師菴左近某姓嫗被匪人刧取洋銀并以敗絮塞口立時斃命事後經坊保禀請丹徒縣張星五大令臨場相驗嚴比差捕　緝至本月初三日已由縣捕在某處邏獲此案兇犯武某解案訊懲矣○江南武威全軍統領魏鎭軍榮斌因病謂假回籍本月初二日　某輪船赴漢　以便遄回湖南珂里養病瀕行水陸各營員弁咸詣江干恭送如儀○署丹徒縣知縣張星五大令目擊獄犯寒苦情形惻然　　　備棉衣袴數十套傳諭差頭按名給發 
[隋苑霜痕]  
　　楊州訪事人云運河　江各　近經在工員役听夕從事日來壁虎大壩先已合龍僅餘鳳凰一壩堵　較易大約旬日間卽可一律告成矣○通州分司方分轉乙昭署事期滿經運憲恩新甫都轉檄飭淮南局員王分轉桂芬前往接署已於十一月十九日受篆所　淮南總局一差委署理海分司黎雨生分轉接辦遞遺海分司缺以方分轉調署日前方分轉交卸抵楊都轉諭令迅赴新任　以彼處各　引　須於十一月内禀由督鹽憲專摺奏銷不能逾限令者非惟上年新增之五萬引未運卽本綱銷數亦未足額故須得人而理也 
[上海縣署瑣案]  
　　朱錫魁控請訊追包秀　所欠田租一案前晚由縣主汪瑶庭大令升堂研訊朱供稱職員故祖在浦東捐　發莊田以瞻貧族另有祠田以供祭祀並在周浦設立帳房舉族人朱小和經管收租等事用包秀巖司理錢銀帳目今年元旦小和病故租務交職員接管查閲帳簿被包侵吞錢二千餘千控奉飭令當面結帳又查出侵吞八百餘千且火災時失去洋銀一千元求併訊追包供稱每届年終餘錢若千盡歸小和收管光緖二十七年冬小和交來洋銀一千元暫置樓上不料當夜鄰居失火燒燬帳房樓亦坍塌燼餘洋銀無從檢出遂由小的每年賠洋銀一百元並加五釐利息以致虧空錢一百九十餘千兹將歴年收付欵項開單呈核大令謂錫魁所控不實包亦難免帳目不清分别申斥一番飭包具呈甘結限期歸還所欠錢文至應賠被火時所失洋銀另行照數拔還包遵諭具結而退○謝永元前在　察局中行竊各物送縣訊供認竊帳房内小銀圓四百零六角對時表一枚寄回家内大令笞責管押限期繳呈刻因限滿提案訊比謝繳呈洋銀二十六元表一枚餘求减免大令怒飭責二百板仍還押所限五日内繳齊○迎春坊妓女袁雲仙投縣鳴寃大令飭發官媒年管未幾鴇婦周王氏遞禀控稱　仙逃出時带有珠花等物約値洋銀三千元此項珠花租自某珠寶店刻届年終店主勒令照賠查雲仙與城内某象牙店主范某往來甚密由范串令捲物潜逃并倩著名流氓烏木開泰及劣差蘇阿寶爲之庇護等情大令諭候質訊核斷本館按妓女從良最爲美事何物惡鴇乃敢藉口於捲去貴重之物瀆訴琴堂非有訟棍從中教唆烏敢膽太妄爲如此我知大令必有以懲之也○前者江北車夫陳鶴飛向王正海借錢無著吞烟斃命報經大令騐明將棺厝諸義塜兹由屍父桂蘭投縣禀求將案註銷領棺埋葬大令訊究之下桂閘供稱小的訪知兒子自已吞烟畢命與人無涉求准領棺埋葬大令准之飭卽提王訊究王供稱小的並未與鶴飛口角大令著交人保釋 
[上海保甲巡防局紀事]  
　　浙江台州人張榮向在十六鋪保甲巡防南局委員賈礎玉參軍處當家丁斥出後卽至兩浙　運使　當差前日因事來滬行經王家碼頭突被上海縣署捕役朱福之夥甲乙二人指爲曾在租界中犯事扭入三鳳茶樓多方恐嚇旣復寄押二十三七鋪汛捕張德處張不服奔赴二十三七鋪保甲巡防局向局員姚谷蓀二尹歴禀情形二尹以三鳳樓在十六鋪境内遂送至十六鋪保甲巡防南局參軍詰知其事勃然震怒飭勇往拿各人至則均已逸去遂將朱所繕各夥花名摺取回以便按名拿辦○前日保甲總巡朱森庭明府飭差傳集城内及南市十六鋪二十三七鋪各烟館主到局升座點名諭令遵照定章務於每晚二鼓時收市不得深夜開張容留閒人住宿如違查出定干嚴究 
[南市捕房紀事　　前晚七點鐘時南市恒來油麻棧被賊竊去棉被三條昨日行主某甲遣人投報捕房請爲查緝捕頭允之○昨日馬路工程局收取船捐之徐錦和派甲乙兩夥向永盛馬頭某氏婦所駕絲網船收捐氏以向未納捐對甲乙突肆兇毆氏遂奔投捕房訴併稱失去簪環求卽追給捕頭揮之使去氏倔强不行未識如何了結也 
[英美等國租界公廨會訊案]  
　　前者祝蘭舫控胡德生冒名韓春生將假田單騙去銀一萬七千餘兩等情經讞員黄將宿司馬先後訊供分别管押前日午後二點鐘時又會同英副領事德爲門君升堂詰訊祝延律師哈華托至堂聲訴徐阿東延律師瓊司投案聲辯司馬命提胡德生及其父金榮併徐廷芳李秋亭令長跪案前德生之妻嚴氏廷芳之妻張氏亦先後投案哈律師起而言曰案中關繋諸人現均在此惟李與胡等揑單串騙事後李分用銀四千五百兩李前堂已先承認自願賠銀六千兩故今日無庸再訊應傳原告將此案詳述一遍祝稱本年九月由地販徐廷芳持地圖前來求售新垃圾橋北首韓姓地當日在職商寫字房略談數語而去翌日又同冒名韓春生之胡德生及李秋亭三人言此地是韓姓産坐落職商前二年所購地畝之後每畝價銀三千五百兩并邀同職商前往踏勘言有方單兩紙押與法界王公館翌晨職商卽遣司司帳人薛茂坤持銀票七千零五十兩偕胡前往取贖此九月十二日事也後二日卽成交立據其時胡冒韓簽字且喚其妻簽字稱係韓春發之婦是伊叔母廷芳之妻徐氏亦冒爲叔母在據上簽字職商卽將鈔票洋銀一萬元先後付兩婦取去厥後持單至英總領事署請换道契始知受騙因卽據情訴知捕房時胡德生已聞風逃逸言至此　律師起而言曰捕房所控徐阿東串同胡李諸人揑單騙銀一節今徐到堂實被先拘之某牽涉即徐果爲何事原告亦不能指實現在請將徐暫行開釋祗向餘人訊問如果有牽涉徐之　實憑據敝律師再當爲之聲辯並欲將原告所供之詞摘問數語於是傳祝至前一一研詰祝稱職商購地本非一次此次不知其僞故地保之　確朱驗過當徐廷芳初次來説職商卽將地圖及號數向本圖地保陸朝江問明的確至徐持圖求售時稱有地七畝坐落職商所購地畝之後地主韓姓迫職商同去踏看見立有界石且有江北人所居之屋前購之地現已造屋將次竣工鄰近皆知與道契所載四址一一符合哈律師起而言曰瓊律師所訊原告供詞似與徐阿東無所關係瓊律師謂必須將案情詳細研訊庶將來爲徐阿東剖辯時便有把握遂又向祝訊问祝稱當時僞充地保之人亦與徐同來袖贓一簿記有號數與此地號數相同看地時由胡等同去並未訪問房客何人出據時見田單四紙户名各一糧串並不查及初次是九月十二日付銀票　千零五十兩囑薛至法界贖單在某茶館交付並非王公館薛姓在職商處司帳已閲二年簽字之兩婦妄稱韓之叔母單上書韓向榮户名胡稱向榮係韓之祖所付洋銀一萬元均係鈔票由兩婦收去當付銀時捕頭亦在職商寫字房目見其事迨後請換道契始知伊等作僞及向地保陳耀芳查問知所蓋亦是僞戰至將在事之人報捕拿獲時徐阿東之名尙未牽涉李秋亭前堂供認用銀四千五百兩職商亦曾聞之餘語與哈律師所訊供詞相同司馬與德君商議長久見已鐘鳴四下遂著將徐阿東暫交原保人保去胡金榮徐廷芳李秋亭均遣押胡德生發回捕房徐嚴 
 
 
] 

Page 10

 
 
氏胡張氏交官媒看管俟下禮拜二覆訊 
[英美等國租界公堂瑣案]  
　　濟良所女荲包意貞氏送妓女花鶯鶯至公堂襄　委員孫耳三明府訊究之下鶯鶯稱　年一十有九蘇州某縣人父親姓黄名阿三母親陸氏前年携儂至滬上賣與　兒强盗阿金家逼令爲娼時遭毒虐爲此奔投所中求恩超豁明府商諸英總領事署繙譯官海格司君仍交包意貞氏带回留養○某號主吴仲記延律師賀立克投案訴稱夥友金幹臣私取帳上存銀二千八百零三兩用貞記出名存在慶餘莊陸續　用此項銀兩實由晉大怡豐鈎康等莊付出現將慶餘莊執事人陳　卿傳案請訊陳供稱金存銀二千八百零三兩有摺可憑今已由捕頭吊案明府著暫退去俟下禮拜一核　○錢阿桃竊取張生茂之象皮带兩條倩錢阿全售傎錢阿當得洋銀二十六元訴經某包探解案請究明府判責阿桃二百板押三月阿全二百板阿雷從寛開釋○積竊周阿六竊取察永泰行丙木板報由某包探解案請訊明府判責二百板○彭阿坤控梁阿春竊取鋪板賣與陸三芝等情明府判令將梁陸各責一百板贓給彭領去○過犯徐鶴福徐榮根串竊陳谷祥之棉被報由某包探解案請辦明府判各責五百板押兩月○陸連根被施鳳落竊取棉袍報由某包探拘獲解鞌請懲明府判責物心一百下押一月袍給陸具領○俏人嘉山被賊秃妙桃竊取袈裟一襲　由某包探拘獲解案請辦明府判責二百板押一月○晏樂園酒肆海晏春番荣館皆深夜沽欽由某包探解案請懲明府判罰晏樂園洋銀一百元海晏春五十元 
[法租界公堂瑣案]  
　　某洋行主查得收帳人曹錦記將收得之銀私秆藏匿控請究追昨日讞員陳楚生大令提曹詰讯曹供小的係買辦所用所收之銀應交買辦胡未交傎洋人大令著交人保出候傳買辦到案訊明然後核辦○某洋貨號主李子垣控張懐山欠銀一百二十兩向　不還等情張供小的所欠之欵内有退貨銀三十八兩沿未除去實則並無如許之多大令將交人保出子限一禮拜清理○男孩王福海迷失歸途往來啜泣由巡街捕送案請訊王供通州人年十四來尋母親槓忘歸路大令飭送普育堂留養候其母來案具領○前者沈瑞卿訴稱本年三月某日簣陳氏與所私時金榮領來一女郎以洋銀七十六元購得至上月二十七日簣陳氏忽串同王安卿誘去請卽訊追大令研訊之下氏供小婦人實未串拐王供小的承時之　將女領至船上送往揚州大令著押候交時到案以便訊核○唐新茂訴稱前日雇陸小槎小車載運秆李突由流氓劉阿二吴文瑞將衣攫去陸與撑持致被拔刃戵傷其手劉吴一味求恩大令判將劉枷號半月責四百板吴責二百板○流氓王金生王阿生潘瑞林沈阿金張阿海王杏林向陸秋根康阿炳康仁生等四人索詐洋銀並拔刃傷陸之手控經大令訊明判將二王各枷號三月責五百板潘等四人各枷號一月各責四百板○前者張子常带有男孩二口形迹可疑經包探解由大令研訊張堅稱孩係倪姓由漢口託带來此意欲送往廣東因令押候查明核辦昨日飭提覆讯張仍執定前詞大令諭令開釋兩孩發堂留養候家族認領 
[美租界捕房紀事]  
　　昨晨有鄒阿才者身藏鴉片烟膏及土皮等物闖入提籃橋捕房意欲送傎押犯某甲被三十九號西捕拘獲禀知捕頭捕頭令押候解送公堂禀請讞员黄耀宿司馬訊辦○昨日甬人蔡小生投捕房報稱僑居西華德路永吉里第二千零三號門牌屋内適有喜事被贼混入室中竊去衣服請卽緝查捕頭允之○昨晨五百十五號二百九十七號二華捕巡至西華德路見甬人深介桃榮慶查將垃圾任意傾倒因卽拘入捕房捕頭令押候解送公堂禀請訊罰○啞吧應仲玉甬産也昨日向其父索取洋銀不遂所欲赡敢持刃行鸳其父駭極喚令三百零七號巡捕拘八捕房捕頭令押候解送公堂禀請訊辦 
　　謹將潮汕饑路總局張　軒京堂績　红十字會捐欵清單抄登公鍳温佐才洋十元吴耀臣　　生林迁楨　各五元廣東電語局洋四元温韓氏温林氏温孟氏温兆　温兆珠温兆　温兆瑢温　荣温　榮温　　于守仁洋各二元丁道渢温探　温天德洋各一元元字十六號無名氏二户洋各二元又無名氏五户洋各一元天字十七號無名氏九户洋各一元天字十八號無名氏九户洋各一元天字十九號無名氏洋三元又無名氏六月洋各一元天字二十號無名氏八户洋各一元又無名氏洋七角天字廿一號無名氏八户津各一元天字廿二號無名氏二户洋各二元又無名氏五户洋各一元天字廿三號無名氏津二元又無名氏七户洋各一元天字廿四號無名氏九户洋各一元天字廿五號無名氏洋三元無名氏六户洋各一元天字廿六號無名氏洋四元又無名氏五户洋各一元天字廿七號無名氏九户洋各一元天天字廿八號無名氏九户洋各一元天字廿九號無名氏洋二元又無名氏七户洋各一元又無名氏洋七角六分[  上海萬國紅十字會同人謹啓]  
[績錄上海萬國紅十字會捐欵十月初一至三十日第九批清單]  
　　廿一日陳　夫封　交來美西卿壽儀捐助棉衣洋六百元又視思堂助棉衣洋二百元王　卿棉衣洋二十元北京江西印結局京足銀一百兩錢簡香京足銀三十兩合來元一百三十三兩九　無力心　氏棉衣洋一百元東商隋立德堂規元四十兩浙江石　場胡大使　　夫人五十壽　洋二十元聚源隆棉衣英洋五元丁甘仁新　棉衣一百件無名氏　棉衣一件○二十二日江西饒九南道　瑞觀察募助第二批潯市二四曹平銀六百九十七　六錢九分合來元七百四十九兩三錢二分左芝蓀棉衣規元二百兩　存心堂棉衣龍洋五元無名氏棉衣英洋一元王小春王有希陳應孫朱友樵金吉石　各善士棉衣三十九件鍾忠姜舊棉衣二十件鍾志剛舊棉衣二十件○廿三日膠州電局張司馬衣林募肋英洋十一元又交來洪仄募助英洋二百五十九元五鋝金香場募助英洋一百二十元王龍迁募助英洋五十七元丁俊臣募助英洋十三元以上五户共洋四百六十元零五角四品　分部員外郎陳適音祈病速痊英洋八元李雲書觀察棉衣一百套又代募沈縵雲棉衣二十套新　鄭仁祥南號棉衣十二件○廿四日黄　步求父母冥福捐助棉衣二十七件○廿五日顧敬齏觀察助洋五十元梁鈺堂祝敬移助洋四元欽差督辦鐵路大臣盛助棉衣五百　實泰洋布號助棉衣三十套○念六日浮橋公記江德香求　　速念助小洋四十角内銅洋二角王一亭助棉衣五十套莊門劉氏助棉衣二十套陽　女士莊　助棉衣十五套　江女士章蘭助棉衣十五套○念七日上海縣交來山陽縣正堂葉捐助龍洋一百十八元小洋一百角濟南總辦巡警局卽補道楊　紹交來督辦中游河工濟南道台丁培軒觀察捐助濟平銀一百兩合來英洋一百四十二元廣平氏　症求念助英洋一百元江西敦本堂宋助英洋十元善述堂助英洋三十元念八日陳運　比部捐助英澤三十七元龍洋十三元王鈞衍求母病愈助洋十元又自助洋三元又王羅氏洋二元黄春甫咳嗽藥資移助洋一元吴興季子吴興畢氏捐助棉衣一百套○念九日河南懔疉府電報　募助湘平銀一百十二兩除六月初三城陵埠電局交來洋二十一元八月廿八江西　州電局交來洋三十元已登清單扣除外合來洋一百零九元○三十日耕　室主人捐助英洋五十元○十月分共收規元二萬四千三百三十五兩三錢九分洋四千零五十四元扯七四八合元三千零三十二兩十三錢九分二厘龍洋二千五百三十八元扯七三八合元一千八百七十三兩零四分四厘廣東龍洋五十元　印洋十七元扯七二五合元四十八兩五錢七分五百小洋二百四九角二分九厘扯七二合元十七兩九錢四分九厘以上共收規元二萬九千三百零七兩三錢五分銅大洋二十三元銅小洋三十六角○連前共收元三十三萬八千八百五十兩零八錢九分一厘公　化　　一千九百七十九兩四錢五分湘平銀一千兩烟平銀七百四十兩零三錢二分銅洋五百零三元錢　舉手卷一軸新　諧譯二十部扇面八頁新山白玉班指一枚江南大學堂課　七十部鼻烟一瓶雄肚一事皇甫君帖一本通　緝覽一部新史　要一部五千字典一部新教授學十本支那通史五本圖盡器一盒藥丸棉衣解訖 
 
 
