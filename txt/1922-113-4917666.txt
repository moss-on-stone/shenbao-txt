# 1922 - 113 - 4917666

 

Page 1

 
 
   
 
 

Page 2

 
 
   
 
 

Page 3

 
 
時評 
[電戰後之戰電（冷）]  
　　電戰之後繼以兵戰兵戰之間又有所謂戰電者以發表其勝負其實亦一種之電戰也蓋未戰時之電戰所以爭是非旣戰時之戰電所以爭勝敗如奉軍所傳之戰電必曰奉勝直軍所傳之戰電必曰直勝其實勝敗之實際斷不因一時所傳之故而有所改變然而所謂戰電必如是者故曰亦二種電戰之意也 
　　或曰目電固宜如是而私家之電亦有因地而不同者何也曰處於其軍勢方之下苟謂具敗其電决不能發各舉其勝而諱其敗此私電消息所以亦有不同之故也 
命令 
　　四月二十九日大總統令前以直隸奉天等處軍隊移調 
京畿一帶人情惶惑閭閻騷動糧食騰踊商民呼籲情急詞哀曾經明令著各將移調軍隊兩方接近地點一律撤退以期挽救危機徐圖善後乃近日各處軍隊竟有發生衝突情事釁端一開後患何堪設想著曹錕張作霖等督飭所屬軍隊立即停止攻擊仍懍遵前令將移調軍隊接近地點一律撤退聽候查辦此令 
　　又令現在近畿發生軍事京師首善之區治安秩序關係重要著衛戊總司令步軍統傾京兆尹京師警察總監督飭所屬嚴重警備認眞防衛各該長官等身任地方責無旁貸如有疏虞定惟各該長官是問此令 
　　又令外人在華生命財產應由中國切實保護載在約章允宜遵守現在近畿發生軍事深慮不逞之徒乘機滋擾波及外人著卽責成京外軍民長官對於外人生命財產一律妥爲保護毋使稍受損害以重邦交倘有疏虞定爲各該管長官是問此令 
　　四月二十八日大總統令任命色丹諾木濟勒旺保爲都翊衛使此令 
　　又令任命多爾濟帕拉繆爲翊衛使此令 
　　又令内務總長高凌霨呈准河南省長張鳳臺咨鄭中河務分局局長姚詩富懇請辭職應照准此令 
　　又令内務總長高凌霨呈請任命孟廣瀛爲河南鄭州河務分局局長汪福蔭爲武原河務分局局長均照准此令 
　　又令陸軍總長鮑貴卿呈請任命吳常陞爲察哈爾暫編陸軍第一混成旅砲兵第一營營長應照准此令 
　　又令陸軍總長鮑貴卿呈請任命關恩泉爲暫編奉天陸軍第一師副官長應照准此令 
　　又令内務總長高凌霨呈准浙江省長沈金鑑咨請將内河水上警察廳警正閻荆山免去本職應照准此令 
　　又令田樹藩給予四等文虎章此令 
　　四月二十七日大總統令陸軍總長鮑貴卿呈暫編奉天陸軍第五混成旅步兵第二團第二營營長馮得勝請予免職應照准此令 
　　又令陸軍總長鮑貴卿呈請任命孟昭福爲暫編奉天陸軍第五混成旅步兵第二團第二營長應照准此令 
　　又令陸軍總長鮑貴卿呈陸軍第十六師步兵第六十二團第一營營長徐福蔭因病懇請辭職應照准此令 
　　又令陸軍總長鮑貴卿呈請任命楊景學爲陸軍第十六師步兵第六十二團第一營營長應照准此令 
　　又令陸軍總長鮑貴卿呈暫編奉天陸軍第一師工兵第一營營長王德棟另有差委請免本職應照准此令 
　　又令陸軍總長鮑督卿呈請任命楊文緒爲暫編奉天陸軍第一師工兵第一營營長應照准此令 
　　又令參謀總長張懷芝呈請任命李定琪署暫編奉天陸軍第一師二等參謀官照應准此令 
國内專電 
　　北京電艶（二十九）晚西路長辛店方面接續激戰奉軍後得援軍之助逐退直軍至今晨（三十）進佔良鄉中路奉軍仍在固安備攻馬頭鎭東路亦有小戰奉軍佔領大城縣現兩方正各運援兵預備大戰 
（二十日下午十二鐘） 
　　北京電直軍進攻奉軍抵禦相戰甚烈吳親蒞戰線指揮（二十九下午五鐘） 
　　北京電奉直軍儉日（二十八）在良鄉縣開始攻擊直軍前進數十里現已至良鄉以北及蘇家橋一帶 
　　北京電今晨一點起有疏密槍砲聲從長辛店來由逺而近聞爲前線衝突（二十九日下午二鐘） 
　　北京電直軍開赴前線者有兩師十混成旅陜軍前部已至洛陽共有三師兩旅馮沁日抵洛就援直陜軍總司令職除守備河南鄭洛一帶外增援兩師二旅 
　　北京電王迺斌今日來京謁徐述奉張意始終擁護總統旋卽赴津　　北京電周自齊因奉直已開戰本日提出辭職（二十九日下午一鐘） 
　　北京電昨五點領袖符使訪外長請通知雙方勿忘辛丑條約否則外交團將昭告世界執當相之手段（二十九日下午二鐘） 
　　天津電琉璃河第一道戰壕艶（二十九）夜爲奉軍佔領直以飛機抛擲炸彈死奉軍三百餘人奉以重砲猛攻第二戰壕亦危保定兵變及奉佔固安青縣說均徵實（三十日下午二鐘） 
　　天津電張作相軍巳佔永清現正前進（二十九日下午六鐘） 
　　天津電儉日駐馬廠奉軍第三梯隊及騎兵一部與直軍二十六師開仗奉軍向大城縣猛攻直軍之根據地劇戰數小時直軍向河間任邱方面退却奉軍已將大城佔領並獲軍用品甚多（二十九日下午三鐘） 
　　天津電航空界消息奉有新購飛機八架及前年所得邊防軍愛弗羅式飛機八架均戰鬭機現已入關十三架駕駛人材足用直有前得邊防軍大號亨利佩治飛機二架愛弗羅式飛機三架焚去一架現正物色駕駛員並向南苑航空署要求借用飛機潘榘楹答外交上雖無問題但無院令未便擅用 
　　天津電張作相軍隊巳過永定河到永清境與直軍前哨相距七里 
　　天津電奉軍擬加調十九旅入關以厚兵力又將潘玉林十一旅及第四旅編爲第五梯隊鄒芬之十 
 
 

Page 4

 
 
六師爲第六梯隊 
　　天津電聞張作霖入關奉省卽下戒嚴令吳俊陞任奉吉黑三省省戒嚴總司令 
　　天津電奉軍將領沁日通電對洛吳宣戰歷數吳之鄙狠忍險妄詐狂七大罪並有俟我大軍滅此朝食之語（二十九日下午二鐘） 
　　天津電奉張儉（二十八）日乘專車抵軍糧城住三日來津預訂住河北段宅 
　　天津電直曹派副官侯某赴魯密授軍事佈防機宜（以上二十八日下午十一鐘） 
　　烟臺電海軍兵艦數隻已由煙台開赴秦皇島山海關一帶擬斷奉軍歸路（二十九日上午十鐘） 
　　濟南電駐青島日本守備司令由比下令不准由大連運到之軍人軍械上岸（二十九日上午十鐘） 
　　漢口電路訊直軍二十六師由馬廠進至唐官屯與文安霸縣固安琉璃河聯成一線其進攻之點以良王莊爲東路廊坊爲中路長辛店爲西路軍訊儉二十八午直軍二十三師及十三十四兩混旅與駐良鄉奉軍激戰數小時奉直死傷甚衆直軍復由側面包抄至良鄉以北之南崗窪良鄉遂爲直軍所佔艶（二十九）晨東西中三路卽同時總攻擊直軍精銳均調至前線洛鄭及黄河橋等處防務均交陜馮負責 
　　漢口電寢日（二十六）以前雙方接觸在中路固安永清一帶奉稍優勝近則趨重於側面戰事較前爲激可信戰事結束非短時間事 
　　漢口電保定急電西路直軍艶（二十九）攻過良鄉縣奉軍死傷千人被俘官兵二百餘人吳在保指揮三路一齊進攻（三十日上午一鐘） 
　　漢口電趙倜受制於直决不附奉近又助直軍洋十萬元銅元十萬串開封極安謡言漸息 
　　漢口電第二師擬抽編一混旅以孟昭月爲混旅長步團在宜抽編騎砲團在省抽編俟編竣卽調防武勝關 
　　漢口電傳曹鍈儉（二十八）秘來漢艶（二）十九）返保（以上三十日下午八鐘） 
　　漢口電鄂自治籌備處籌備員郭肇明等三十五人陷（三十）電督軍省長及全省各法團請宣布鄂爲完全自治省分無論任何戰爭對於吾鄂不得絲毫侵犯俟統一告成再行參加中華民國組織 
　　漢口電五一勞動節學聯會與自治促進會均印傳單數萬份備散武漢並擬汽車游行中西報有五一紀念號大漢報有五一特刊均屬創舉（以上三十日下午七鐘） 
　　香港電財廳布告收回百元五十元紙幣發行五毫二毫紙幣 
　　香港電聞林永謨被軍隊用汽車押往總統府 
　　香港電連日北伐軍抵省甚多各公地悉駐滿城内學校多被强駐 
　　香港電孫擬任周天祿爲海圻艦長温樹德爲海琛艦長 
　　香港電艶日有日艦四艘進泊省河（以上三十日下午十鐘） 
　　南京電直方戰報奉直軍艶日（二十九）戰於長辛店奉軍死三千餘人生擒二百餘獲砲五尊機關槍兩架槍彈無算奉軍退往黄村直軍乘勝追擊（三十日下午五鐘） 
　　南京電皖張在皖北招集流匪編成十營聞昨晚蚌埠有兵變事 
（三十日下午六鐘） 
　　滁州電前處長邱君受津浦路局委於陷（三十）來浦辦理浦口至濟南事宜（三十日下午八鐘） 
特約路透電 
[奉直初戰記]  
　　二十九日北京電（夜半發）長辛店今晚八時起砲聲其厲而死傷人數似不甚多奉軍先曾稍却後得豐台援兵三千五百名之助似己能抵禦直軍之攻擊援兵占據奉軍左翼陣地使直軍一部分後退奉軍馬兵一師己抵饅頭口（譯音）以防直軍側攻聞中路陣線有小戰事中國軍事家謂吳佩孚僅派偵察軍至長辛店聞日或星期一日直軍糧兵開抵後將施眞正之攻擊 
　　三十日北京電今日長辛店前錄砲隊僅發砲互轟雙方各守昨日之陣地東路及中路陣線無戰事惟直軍現以重兵駐京漢鐵路北段奉軍亦續由鐵路運輸援兵此足徵旦夕將有更大之戰事北京已宣布戒嚴令昨日午後城門復開吳佩孚已抵涿州刻在該處指揮戰事奉軍總指揮駐天津外 
　　三十日天津電直軍飛機一架昨以炸彈一枚擲入奉軍該炸彈一無所損惟含有檄文詆責張作霖並稱吉林黑龍江已宣布獨立各報所載大隊傷兵運抵此間之說未由鐵路官員徵實據彼等聲稱傷兵抵津者爲數甚少 
　　三十日天津電天津奉軍總司令部昨夜發出戰報惟所言當然不能遽信其文曰四月二十八日直軍第二十六師及第一團與奉軍第一旅及第七旅終日在馬廠交戰至夜未已奉軍分三面攻擊直軍直軍大敗傷數百名被俘數十名餘均敗退奉軍亦稍有死傷長辛店之戰事直軍被俘者百餘名傷八九十名内有旅長一員直軍亦遭挫衂直軍之戰報尚未發表惟據非正式消息觀之奉軍大約於開戰之初在馬廠得利惟所與交鋒者乃吳佩孚最劣之兵 
　　二十九日北京電周自齊辭職稱前勉任代揆本冀直奉和解今竟不成不欲戀棧 
　　三十日天津電法砲船克拉盎號昨晚抵此 
[日諾瓦會議中之俄事]  
　　二十九日日諾瓦電俄代表齊吉林函致大會會長謂大會辦理俄國問題甚形緩滯面對於俄國善後債欵亦無切實之答覆長此因循俄國將撤銷四月二十日俄國意見書中所有貢獻之讓步 
　　三十日巴黎電日諾瓦消息法代表巴爾都解釋法國對於俄事股員會所擬俄國戰債辦法之觀念謂對俄要求之承認完全與開恩斯議案符合故法代表擔任向法國會疏通採納俄國暫停付現之辦法英相喬治稱俄國欠英債額十五倍於欠法之數此爲英法談話中所屢次承認者但目前似有否認此次了解之趨向若是則英法原案宜交法律專家會審查今日英意法比日五國代表各一人集議以期籌一融合雙方異見之辦法 
　　三十日日諾瓦電巴爾都將留住日諾瓦至俄事股員會各事辦畢時爲止 
　　三十日日諾瓦電致俄覆文草稿之導言首稱俄國之經濟改造須發生於内但若有必要之擔保則外助可至繼言俄國農業礦業工業之恢復及各種機械供給之必要末言擬設立國際銀行團集資本二千萬鎊以供俄國善後即改造經費如尚不敷欵額可增英法意比日五國除合作以恢復實業外並凖備分認資本 
　　二十九日倫敦電三振災會函請英相喬治在日諾瓦再提俄國善後借欵之問題 
　　三十日羅馬電教皇函致加斯巴里大主教𨸣日諾瓦會議有良好結果謂各國願犧牲以謀公共幸福與社會之必要恢復者尚不多見殊可扼腕請世人一致禱祝以求此會之成績 
[愛爾蘭内和决裂]  
　　二十九日倫敦電南愛爾蘭兩黨之和會今日在杜柏林决裂伐勒拉氏要求將選舉時期一再　緩　　　　成高林士與格里斐資二人發一宣言書謂凡各辦法以一個月内開公民大會六月份内辦選舉爲基礎者反對黨旣不願提出又不願接受政府惟有執行其職務使主權所繫之國民得以自由投票贊成或拒絶英愛和約耳云云與會各代表皆署名於一文對於近來柯克暗殺案表示惶駭並勸國此勿再有此暴行 
[國際航業大會]  
　　二十九日倫敦電十月内在備敦舉行之國際航業人會其議程中之主要事件將爲國有船隻得免義務及相稅之討論航業公會聲稱私有船隻之主人易受重大損失尤以般隻或貨物用於尋常商業時爲尤甚私有船隻爲國有船隻撞傷或拖曳國有船隻而遇損失時雖有要　賠償之權但不能控告主權國而尤爲航業之大不利者則爲國有船隻有權在本國内可享有免繳所入稅並可要求在他國内不遵守關於貨物船客及水夫之保安條例故擬規定國際條例使國有船隻與私有者處於同等之地位 
[俄國近事記]  
　　二十九日倫敦電俄人方面消息俟五月十日航行開放時德船將直赴彼得格勒 
　　二十九日倫敦電俄政府預料俄國運輸情形將大改良因政府頒布明令准汽車自由運入也聞己與外國製造汽車廠開談判擬在俄國依據混合公司之基礎設立支廠德美意三國公司建議承辦汽車路事業俾與火車站相連並承築由莫斯科出發之鄉鎭鐵路 
[各國近事記]  
　　二十九日巴黎電據上西萊西亞電稱羅森堡法國某員住宅兩有炸彈一枚爆炸未傷一人 
　　二十九日巴黎電俄國消息列寗氏經德國外科醫士施用九王由肩上檢出槍彈一枚目下精神頗好 
　　三十日維京電羅馬尼亞魯譬尼煤礦因走電爆炸死傷一百六十人内有九十二人肢體不全 
　　三十日東京電駐北京日使小幡氏今日啓程回任 
公電 
　　張作霖通電各報館均鑒竊以國事糾紛數年不解作霖僻處關外一切均聽北洋團體中諸領袖之主張向使同心合力無論前年衡陽一役可以乘勝促統一之速成卽不然而團體固結不自摧殘亦可成美洲十三州之局乃一人爲梗大局益棼至今日而愈烈長此相持不特全國商民受其痛苦卽外人商業停頓亦復虧損甚鉅時有煩言作霖所以隱忍不言者誠不欲使一般自私自利之徒借口污衊也不料因此竟無故招謗遂擬將關内奉軍悉數調回乃蒙大總統派鮑總長到奉挽留曹省長親來亦以保衛京津不可撤回爲請而駐軍地點商會挽留之電相繼而至萬不得已始有入關換防酌增軍隊與曹使協謀統一之舉又以華府會議適有中交兩日擠現之事共管之聲浪益高國勢之顚危益甚作霖又不惜以巨欵救濟之所以犧牲一切以維持國家者自問可告無罪若再統一無期則神州陸沉可立而待因一面爲京畿之保障一面促統一之進行所有進兵宗旨曁詳情業於皓日漾日通告海内凡有血氣者睹情形之危迫痛喪亂之頻仍應如何破除私見共圖挽救乃吳佩孚者狡黠性成殃民禍國醉心利祿反覆無常頓衡陽之兵干法亂紀致成愼於死賣友欺心决金口之堤直以民命爲草芥截鐵路之欵儼同强盜之横行蔑視外交則刦奪鹽欵不顧國土則賄賣銅山逐土使於荆襄首破壞北洋團體騙各方之欵項顓鼓動入局風潮盤踞洛陽甘作中原之梗弄兵湘鄂顯爲蠶食之謀迫脅中交兩行掠人民之血本勒捐武漢商會谒闤闠之脂膏塗炭生靈較闖獻爲更甚强梁罪狀比安史而尤浮惟利是圖無惡不作實破壞和平之妖孽障礙統一之神奸天地之所不容神人之所共　作霖當仁不讓嫉惡如仇猶復忍耐含容但得和平統一不願以干戈相見不意曹使養電吳氏馬電相繼逼迫甘爲戎首宣戰前來自不能不簡率師徒相與周旋以勱相我國家事定之後所有統一辦法謹當隨同大總統及各省軍民長官之後與海内耆年碩德政治名流開會討論公决作霖本天良之主宰掬誠悃以宣言旣不敢存爭權爭利之野心亦絶無爲一一黨入之成見皇天　土共鑒血忱作霖不敢以一人欺天下披瀝以聞伏　公鑒張作霖沁印 
　　張景惠通電各報館公鑒竊謂人格不講無以别薰蕕事實不明無以正功罪我奉軍受國家豢養蒙公提携平時盡天職之服從不爲罔上有事赴疆場而効命壹志騙邪當紀綱凌替之秋生道義淪胥之世防巧言之亂德惡紫色之奪朱曹彬　愛民莫掩後人之論慶父禍魯難逃共討之誅謹爲揭榮亂源考覈公論世多明眼宜各平心倘有闕疑尚希見教疇昔奉軍之入關也基於戊午援湘之役曹使當四省經略之職節制一路之師佐以奉軍中樞有命始臨武漢繼進三湘株醴安祁陳兵戌守直軍所指奉部追隨風雨雜居干戈互應相維並繫共苦同甘故得從策績銘勳懋官配賞生榮死卹直奉維均册籍猶存可賜稽考曹我兩軍締交之始並即今日共事之人也嗣以安系鴟張北洋鼎沸曹使折旄奉軍調歸維時宼熾三秦名城屢陷聲傳違洛檄滿幽燕政府再令簡我奉軍提師勘亂歷時數月迭復堅城西安圍解岐山凱奏此我奉軍内駐之始亦卽所以示國人也洎吳師撤湘安系拒之使無奉助中央之令不施則衡陽浦上游魂莫招直皖釁開安系乘之使無奉助定國之軍不敗門永定河邊枯骨可掬此我奉軍不特無慚於直抑且大有造於吳也比年宇内想望澄清直奉中堅曹張携手外覘國勢内度人心知統一之宜先悚瓜分之不逺閣揆弈置庶政紛如財用絶源瞬將破產比應府召聯袂來都乃中央之組閣朝成而洛陽之惡聲夕反威凌揆席抗阻宸謨滅元首之尊嚴廢兩公之贊佐投鼠無忌暴虎自雄鱗逆難攖踔騰莫勒疆吏半舌橋齒震國人皆仗馬寒蟬卒致閣局掀翻樞臣引避我張使心存扶厦徒貽一木之議力盡同舟轉受推波之謗當撤兵以求去冀理亂之無聞乃樞府不怡保陽不許挽電盈尺使騎在途不撤軍而釋疑又增防以取信鮑總長持中央使節曹省長爲直隸主宰親蒞商量面同决定僉以誤會旣悉經解釋行止求相互維持乃我第七旅甫回小站之防而彼廿六師竟棄馬廠而遁東路之軍未集西河之壘已成逺徵湘鄂之軍近召陜潼之衆抑省長之回津任不顧政治荒蕪遷官眷以入漢陽不管人民流徙路金鹽欵早已朘削中央勒縣捐商邇更羅掘百姓綜計直軍舉動莫非吳氏所爲而割裂王曹兩師已隱效陳平間楚操縱軍民諸政是明爲田氏代齊驅數省精銳以助其惟我獨尊竭萬姓膏脂以遂其孤注一擲今日金融滯塞糧食恐慌地方有纍卵之危民命有倒懸之懼吾軍未暴誰實爲之我張使皓電之發具見申明大義彼吳氏聯電之應居然謾駡爲文丈夫處世光明出語宜芟支蔓進軍無與於梁閣何竟指爲保鑣國法未枉於張弧何謂庇諸盜閥豈詈人以快口直挑戰以居心迨至巧取未償又假聯名逼迫旣幽彼曹使於無權之地更挾我張使以下野之詞抑知直奉結鄰曹張對等弟啊式好兒女姻親我儕昔列偏裨仰承顏色小子遽膺疆吏敢埒威光若夫殘賊爲懷戕直并以戕奉灌夫戟指辱張即以辱曹籍自擾而便私圖由蔑倫而彰叛逆是宜親疏一致共蘄殄此渠兇奈何袍澤相維尚與扶同聲氣思之至痛言之可羞至欲驅逐我軍隊出關取銷我京師幹部蓄志無非妒嫉借題正好發揮野心只爲稱雄利器不妨小試我三省人皆忠勇不畏强梁苟從鞭弭周旋未卜死生誰屬特以奉邀駐節被命入關環顧大局未安安肯徇個人之私見旣非爭城攘地無須奪主喧賓有干天和重傷民氣用是戎裝鵠立靜俟統一之觀成執殳前驅待掃和平之障碍爲我張使留解甲歸田之地爲我生民謀共登袵席之天爾時雖被鬻拳以刖刑竄拿翁於荒島理根於法義無或辭豈止區區屏棄出關消滅幹部而己嗟呼匹夫　　將奪蹊田之牛牧豎申申不辨一邱之貉是非曲直之判常存天壤之間因答直軍將領有電勸告之誠敬布腹心於海内通人左右俾曉然於事實之經過瞭然於人格之有眞至於經國良謨自有邦人君子吾儕軍職謹謝不敢敷陳也張景惠率所部奉軍全體將領士兵同叩勘印 
 
 

Page 5

 
 
   
 
 

Page 6

 
 
國外要聞 
[留美學生可以作工求學]  
　　美國司法部新解釋 
　　國聞通信社華盛頓通信云近年以來中國留美學生人數年有增加惟以中美兩國生活程度相差旣巨每年留學經費總在二千金以上中產階級之子弟爲經濟所困徒懷赴美求學之志不能如願者大有人在而到美以後感受困難者亦比比皆是三年以前美國中華商會鑒於此種情形曾聯合美國各大埠中華商會會同呈請美國工部特准中國留學生於休假期内在工廠中自覓工作一方旣可得相當之收入以補留學費之不足一方俾習工藝之學生并可乘此實習當時美國工部亦以爲然曾經發表一種條例准中國留學生得於某種工廠内作工惟旋有某某等不遵此項條例美工部遂完全將此條例作廢美工部此舉其不利於中國留學生自不待言自此中國學生凡有在廠作工者均須受放逐律之支配即須驅逐出境是已 
　　惟留學生爲經濟所迫在廠作工者旣不乏其人而留學生之權利又爲條約所規定放逐律之規定與條約之規定因之遂不無衝突之點去年八月美國工部乃將此項條約與法律上之異點備文知照司法總長請其明白解釋留學生之地位本年二月底司法總長亦備文具覆解釋爲中國留學生在美作工不受放逐律之限制因此留學生經濟的環境頓有愉快的現象兹錄該項覆文如左 
　　工部總長鑒去年八月來函提出下列問題徵求本部意見即合法到美留學生爲其本身教育起見向工廠作工自謀利益或其他便利是否爲法律所許等因兹爰答復如下中國學生到美留學之權利規定於一八八一年十月五日所訂條約之第二條其文云「中國人民無論以教師學生商人之身分或爲觀光來美者其身體及僕從與現在在美之華工均許其各照本人之自由意志來往本國並得按照最惠國人民之例享受各種權利之益及稅役免除之自由」又美國議定於一八八二年五月六日之排斥華人令第六節内照一八八四年之修正案規定某種保障方法阻止所謂僞冒者之入國其規定云「爲圖本法規定厲行起見凡中國人民除工人之外上述條約或本法許其入國或將入國者均須得中國政府之許可及中國政府之證明或當時此華人爲其他國政府之臣民應得該政府之許可及證明以上兩種情形均須以各該政府所發給之憑照爲據」同案並規定凡華人不合法令所規定於入境時或入境後查出者須押送出境關於押送華人出境之新草案法庭屢見不鮮華人方面則要求行使留住美國之權利因其入國時並不受第六節規定之限制關於此等案件法律之適用有高等循環法庭莫光清一案之判决例「上告人之憑照與法律規定相合以前原屬合法故該項是否應當作廢該上告人應否押送出境胥視證明該上告人是否係意圖避免排斥華人律之制裁到美作工因以欺詐行爲取得該項憑照而定若證明此人係執有第六節規定之憑照而入境入境之後即操劵工之工作則該憑照其形式雖無錯誤可見係以欺詐之手段得來當然應失其效力」具體而論卽華人入國是否善意須視其入國後之行爲定之是以如有一華人以商人學生或其他規定之身分入國關於此點其在法律上之地位均相同而立即舍其原有之身分執工人之業務則其入國顯係欺詐行爲緣其自身之行動不啻卽對人聲明並非眞正之商人學生或彼入境時所言之其他不屬禁止範圍内之人物也今更討論彼華人於入境時及稽留境内時仍有不屬禁止範圍内之商人學生等身分者其作工之權利如何關於此點法庭亦已切實聲明得確切之結果如在莫光清一案即云「反之若一華人合法以學生身分來美於其上學之時暫時從事於體力之工作　　以不必押送出境也」在李大中一案則更有詳細之說明如下「我國（指美）對華條約規定中國留學生許其各人本人之自由意志來往本國並按照最惠國人民之例享受各種權利益及稅役免除之自由又排斥華人律規定中國留學生之證明及入境辦法但美國議會並於此律内或其他法律内否認上述條約本國對華之承諾各國在美留學生於其求學時間或課程完畢之後均有從事正當職業之權利並無須移民官之承諾儘可隨其本人之意願躭留美國不得竟因此故將其押送出境中國留學生亦有條約保障此相同之權利其入國旣合法律則除非適用於各國僑民之一般規定以外如犯不准入國之犯罪及關於娼妓之事件等並無其他法律其權力足以將其押送出境也」「如美國議會力能以法律破壞本國之信用及條約規定中國留學生於休假時祇可逍遥游惰不得作工以爲生活之計則關於押送出境一點自可置彼因生活而於美國作工之學生於彼宿娼之學生同一地位惟美國議會幸未有此行動是以工部總長未便爲此不待言矣（議會並未准其違反國家之承諾否認法律及視條約如片紙也）一從上述各判决例所推定之眞實辦法可記述如下即作工一事並非必與入境之身分不相容納祗須有證據存在證明其入境之主要目的係在實行彼准予出境諸業務之一則其作工曾視爲偶然之事實換言之即以作工爲一種取得欵項以維持其學生之身分者則其入境並非不合法律不以此原因被押送出境上述辦法之眞確又可以一事實證明之關於商人美國議會曾特别禁止其操與其業務無必要之工作此點可查一八九三年十一月排斥華人律第二節然則議會若欲於學生或其他該律所除外之人等加以同樣之限制當然亦必特别規定之也本員因此謹告閣下凡僅操關於學生身分之工作或爲維持其學生身分之工作則此等華人並無法律規定將其排斥或押送出境焉來函一併附上亨利篤戈德啓 
　　吾人睹此即可知我國留學生在美作工此後當然不受押送出境之制裁該書所謂關於學生身分之工作即指實習而言其所謂維持學生身分之工作即指以工作收入補求學之費者是也 
國内要聞 
[奉直軍大戰紀（一）]  
　　東方通訊社二十九日北京電云奉直兩軍最近之配置奉軍以左翼延長至津浦線上之靜海方面中部則延長至東安右翼則延長至京漢線長辛店附近之大昌莊一如專俟後援部隊之到來直軍一面則集中其主力於保定左翼伸至涿州琉璃河房山中部伸至覇縣任邱河間文安右翼伸至大城縣日前二十七日晚直軍右翼已開攻靜海方面惟未幾即撤退至昨日始方又在該方面及青縣等處交戰中部方面奉軍之鮑德山旅長已率第一梯隊向永清縣攻擊其目的在衝涿州之側面該方面許蘭洲正深入直軍中奮戰不已長辛店方面之奉軍則於暫編第一師張景惠軍中參加第十六師鄒芬及第二混成旅之一部而於大昌莊至大興一帶設暫濠列砲以執守勢直軍有第二十四師·第二十三師之一部及董政國所率之第十三混成旅等其指揮官據云爲吳佩孚然又傳爲王承斌直軍於昨二十八日聞張作霖率其總司令部已入關遂爲先發制人計即於是日午後始集中兵力於良鄉至夕刻頃形勢十分險惡延至今日午前三時直軍乃突以野砲開攻奉軍之最右翼之大昌莊矣奉軍於今日黎明亦漸漸應之開放野砲以取守勢據中國人方面所傳消息奉軍已退至蘆溝橋其負傷者巳運抵北京西火車站又北京市内非常雜鬧以貴重品移入公使館區域者頗多據今晚由長辛店方面戰塲歸來者云今日午前直軍之攻擊極猛烈因是在第一線之奉軍暫編第一師·及第十六師之一部一時退至長辛店然至午後因有第十六師之殘部及第二混成旅加入故勢力復振至午後五時遂將直軍驅逐而佔領良鄉得機關槍四挺今晚大約仍有戰事又同日北京電云長辛店方面之奉直兩軍戰鬭似直至今日二時左右始止其結果諸說紛紛殊難得其眞相據云直軍之攻擊至猛烈然奉軍對之以堅守陣地故直軍不達目的而退此說殆爲事實又據詳細報告直軍自昨日午後始集兵於良鄉由夕刻始遂開斥候戰至今晨三時半雖攻擊長辛店之奉軍根據地然奉軍於敵之接近以前並不應戰直至午前六時始向直軍迫以猛烈之砲火至午後二時止尚繼續猛烈之戰鬭因是直軍不達目的而退直軍於今晚或更於夜間襲擊亦不可知然奉軍對之亦已有大逆襲之凖備長辛店之奉軍除暫編第一師全部及第十六師之一部外其第二混成旅及第十六師之全部悉聞急赴援故有二師半之優勢現正堅守防禦陣地至直軍方面則除第十三混成旅外似加入王承斌之第二十三師一部然以兵數不若奉軍之多故直軍欲衝破長辛店恐非易易也今日午後公使團會議關於保護留京外人之方法有所協議已决定執適當之手段惟其内容尚未發表又二十九日天津電云綜合各方面報告奉直兩軍之配置如左京漢線方面移爲攻勢動作之直軍已於二十九日晨在長辛店附近向奉軍挑戰奉軍有二師一混成旅置其主力於長辛店附近佈砲兵陣地於蘆溝橋方面於橋之東岸則集中暫編第一師全部直軍則以第三師與第二十三師爲主力加以混成二旅由吳佩孚親自指揮之津浦線方面有直軍第二十六師混成第十二與第十四之補充團德州無直軍惟有山東軍守備之於四馬頭南姚店則有第二十六師與騎兵一團於白楊橋則有步兵一團大城有步兵一營靜海附近則有步兵約一團又二十九日漢口電云二十五日赴保定之吳佩孚於二十八日致電蕭督略謂奉軍有節節前進之形勢佩孚將親至保定前線任各軍總指揮嚴加防備執臨機應變之處置至洛陽鄭州方面之守備則一切由馮平祥擔任云云現馮在鄭州其軍隊正由潼關向洛陽運送 
　　東方通訊社三十日北京電云二十九日傍晚奉天軍之前綫東部從青縣北方地點起至姚馬渡覇縣中部至固安南方及碼頭鎭西部至良鄉在東部之奉軍除第一第三第四第七第八混成旅外又有騎兵三個旅團其總數共有三萬五千人頗呈優勢直軍方面因亟欲挽回第二十六師之敗戰現正於此方面增加有力之部隊中部方面已占領永清縣其向覇縣之一隊及占領固安者乃第二十七師之兵也今晨未明北京南方又微聞砲聲戰况未詳同日北京電云至三十日午刻爲止之戰况如下本日未明北京所聞之砲聲係長辛店附近南崗窪之奉軍砲兵前進追擊正在退却於南方之直軍也至午刻奉軍占領良鄉此方面之直軍似集中主力於涿州及其東側之碼頭鎭中部奉軍之占領固安者現正預備攻擊碼頭鎭占領永清縣之奉軍現正進逼覇縣但該處有有力之直軍不日恐有劇戰東部奉軍已占領文安及大城縣現正以飛機偵察覇縣附近奉天軍設野戰病院於豐台從二十九日起至三十日未明收容來自長辛店方面之傷兵二百餘名聞直軍以飛機散佈勸降傳單於長辛店方面及豐台附近又在長辛店擲炸彈三枚二枚未炸裂一枚傷馬三匹此間因近畿總司令布置適宜且奉軍戰况有利故一切情形較爲穩靜二十九日晨馳往長辛店之張景惠於一日間來往戰塲與北京間者凡四次布置一切甚爲忙碌是日午後十時又出京赴軍糧城本日午後二時奉軍將裝有現銀之箱運往長辛店甚多據云此係軍用金足以支持三閱月又奉軍爲供後方輸送起見向北京各區募集夫役每區三十名運往戰地至今日爲止運往戰地者共計六百名 
　　大陸報二十九日北京電云久料之中國北方内亂已於今日實現各路前線皆有激戰京幾附近尤甚據美使館消息馬　附近兩軍昨日開火經劇戰後張國溶統率之直軍一十六師已完全將奉軍擊退奪獲大砲及機關砲數　雙方死傷甚衆京漢路方面今日拂曉奉軍首先開火大砲射擊聲京中歷歷可聞陣線中心似已在蘆講橋兩近離京甚近直軍志在盡力攻取琉璃河及長辛店本軍之自的物顯在吳氏北方大本營之保定美使館接　報告稱中國軍艦兩隻昨日自烟台出發希圖截斷奉軍山海關與秦皇島間之交通北京地面尚無擾亂發生外僑羣徒使館界内美海軍正在調查京中美僑擬一旦亂事發生卽將全體美僑遷入使館區域美海軍尚有一百七十五人來京現在途中 
[奉直軍决戰前之形勢]  
　　奉直兩軍已於三十八晚開始大戰兹得二十三日津訊述兩方戰前之形勢如下奉直兩方調停旣難奏效故兩軍備戰亦愈趨緊急其西路京漢綫奉軍據長辛店蘆溝橋昨有進　竇店之訊總計兵力約一師兩混成旅直軍退據琉璃河其第二三兩營已將南岸防禦溝壕挖竣其北岸所修砲壘濠溝亦纍纍相望雙方防綫距離愈近其東路津浦綫直軍新換第二十六師師長張國鎔恐奉軍進據德州於前日將唐官屯以南悉行挖斷改築濠塹奉軍遂折回滄州馬廠其中路奉軍分紥良王莊楊柳青一帶直軍則防於大城任邱各處將來兩軍之接仗當於此防綫爲樞紐蓋奉軍若越此綫而西則北可以據津保交通之路南可以斷滄石交通之路而出保定以南直軍若佔此綫則南下之奉軍與京奉之交通均岌岌可危昨夜奉軍在楊柳青一帶演放大砲津沽一帶大震諒開火之期即在目前兩軍勝敗之機亦當於此路决之矣直軍巳聚全力以對奉軍則其後路空虚可知聞吳佩孚之作戰計畫料定粤孫北伐之師純屬虚聲萬難實現縱使果成事實而有湘贛之兵阻隔其間亦難飛渡長江縱湘贛失敗亦可相持至一二月以後而彼時對奉之師已可完解决吳之此等戰略是否億中現亦未能斷定惟聞豫軍趙傑所部近日又有不穩之勢而綏逺馬福祥之師聞已出大同向閻督交涉要求假道太原將趨正太路綫而出井陘口若此訊果確則直軍腹背受敵而保定與鄭州之間將截成兩橛此實奉直兩軍勝敗得失之機也 
　　又據漢口消息云有人自保定來漢述前方情形謂京漢路之中斷因直軍恐其前進被奉扣留增加輸運上之便利故火車只能開至保定津浦火車則自唐官屯折回因靜海縣雖尚無戰事而兩軍距離近在咫尺各挖濠溝嚴修戰備故津浦交通完全停止奉軍布置以軍糧城爲中心南沿津浦路以達靜海西則沿津浦路以達長辛店意在包圍保定其防禦線成一長蛇勢即戰地上用語所謂單提式南路軍隊二十七師等部總司令爲張作相西路軍隊爲張景惠鄒芬各師司令爲張景惠至於直軍布置逺以鄭州爲中心而以隴海京漢兩路爲左右翼爲一大三角形近以保定爲中心而以由保經涿爲西路之師保經任邱至靜海爲東路之師成一小三角形此在戰術上所謂三角珠網式重力均等比之單提式較爲易於自救東路司令爲張國鎔所統軍隊則新接曹鍈之二十六師及葛豪所統之第十二混成旅·與彭壽莘所統之第十四混成旅西路總司令爲王承斌所部軍隊則王承斌張福來所部各師及洛陽第三師之一部並孫岳所統諸混成旅直軍軍力此路最厚兩方不至開火則已若有接觸南路戰區必爲靜海滄州之間西路戰區必在涿州琉璃河之間云 
[北京通信（春濤）]  
　　吳佩孚籠絡魯豫晉陜之計劃 
　　奉直戰事尚未達大規模總攻擊之程度好事者每欲豫測將來戰罷之究竟咸集視綫於瀋洛兩首領自身之兵力財力與戰術謂比較兹數者已足定最終勝負之標準而不盡然矣諺云牡丹雖好約賴緑葉護持物理如此人事軍事又何獨不然試即以此次奉直戰事而論除兩系自身本能不計外其籠絡各方面之手段亦覺彼此不同張作霖單獨聯絡孫中山從西南夾擊鄂贛是採大縱隊之衝錄式者也吳佩孚則竭力籠絡迫近肘腑之魯豫晋陜使不爲心腹患且勉强取一致之行動是採散兵線之防禦式者也現狀固大抵如斯戰端開後之勝負吾人姑且弗論若吳佩孚之籠絡魯豫晋陜之計畫則有可得而言者 
　　（一）山東山東一省在津浦線上佔重要之位置因其可以北控京津南扼長江西達秦豫隴海綫亦甚便利德州兵工廠尤各方面所急欲攫而置之本系權力下之目的物魯督田中玉本靳雲鵬派之人物最初對付奉直純取不粘不脫之態度騎牆觀望此方今得意武人之通病固不獨田中玉爲然也迨吳佩孚用電報倒梁田中玉首先響應一若願爲直系出死力也者其實田亦事非得已一因山東在直魯豫巡閱勢力範圍内二梁之外交政策果如外間所傳則足以禍魯攻訐之可買魯人之歡心三奉天所聯之張宗昌等擬在青島起事顯與其地位上有利害衝突所以表示與吳一致迨聞奉軍有向徐州進發說田氏即派兵一團至禹城堵截近更調魯軍陳旅全部赴德州接防兵工廠山東軍隊雖有兩師五旅之衆而综權實操自第五師長鄭士琦吳佩孚接濟鄭部軍餉十二萬元且由曹錕保鄭士琦帮辦山東軍務山東一省實際上已服從曹吳决不至有反戈相向之舉近來奉系對田頗有不滿之言以爲田電訐張宗昌謀在膠濟擾亂實出於挑撥是足徵田與奉方之感情矣（二）河南趙周人與吳佩孚聚處一隅眞有臥榻之旁他人鼾睡之痛苦惟趙之爲人穩愼練達明知自身必不爲梟悍沈鷙之吳佩孚所容然亦逆料吳畏公義指摘苟不逆鱗捋鬚或可冀苟且之相安不圖美桂題溘逝趙保張勳統率毅軍適中吳佩孚所忌汴督署又發現炸彈趙因之益懷疑懼而汴洛間之嫌隙起矣益以某方運動宏威軍抗拒洛吳爲彼肘腑之患復散布流言意在離間吳果對豫趙嚴重監視趙亦調宏威軍巡防營入省自衛而中牟等處驟陷於軍事狀態之恐慌及至直軍飛援電索趙傑益急趙督乃通電闢謡免傑師長洛吳之嫌怨稍釋而趙周人之不安於位依然如故也因河南一隅逼近鄭洛南連蘇皖以形勢論隴海路溝通京漢津浦兩線實爲南　北之要衝趙倜現雖俛首帖耳願與吳一致行動然趙一日不去汴吳心終一日不釋然兹者趙氏業已向曹吳力辭聞曹吳已允主張由陜督馮玉祥調豫馮抵隴海綫之日或即趙去汴梁之時亦未可知也 
　　（三）山西今日之閻錫山死守門羅主義不問其爲南爲北對各方面殆已不發生問題昔時以附和段派之故直系對之尚未能猜嫌盡冺直皖戰爭而還曹錕欲擴大其勢力範圍實行巡閱直魯豫晋陜甘新閻錫山首先出而反對曹之轄境乃僅於直魯豫三區嗣後對直對奉一視同仁絶不渲染親近何方面之色彩以故直系雖欲攫其地盤以畀王承斌然終不便下手故閻得苟延以至於今奉直風潮緊急如此假使閻氏調兵二三旅直出娘子關扼守石家莊遮斷保洛間之聯絡即可使直軍要害受一打擊山西一隅未嘗不可影響大局然而閻錫山不敢爲亦不願爲也薑閻自知實力不足不欲捲入政爭漩渦近曾迭開軍事會議其部下軍官如參謀長李勉之·第一旅長商啓予·第二旅長馬子喬·第三旅長孔雲生·第四旅長趙次隴·晉北鎭守使張漢傑·晋南鎭守使張鶴峯等　一致主張不過同奉直戰事惟以直系雖云曹錕爲領袖而吳佩孚實爲中堅不可不派員疏通先有一種切實之表示乃派平素接近直系地商啓予旅長代表赴洛爲一度之接洽結果吳佩孚認爲滿意特許取中立態度故山西人民目下可以安然無事也（四）陜西直系數年以來擴充地盤不遺餘力侵略雖多大有食古不化之勢戰川討湘征陜多闢一地即多樹一敵以此之故吳佩孚戰勝皖系之結果頗覺左支右絀查湘鄂陜諸省中以陜西之内部情形尤爲紛雜馮玉祥近爲直系中堅閻治堂率領一師亦吳氏舊部 
 
 

Page 7

 
 
該兩師尚毫無疑問劉鎭華之鎭嵩軍自成一系胡景翼暫編第一師反側未安吳新田第七師與張敬堯關係密切亦難保不懷異志至於高俊甫曹世英等繼續在扶風武功獨立更不待論矣内部之紛亂至此故吳佩孚此次寅調馮玉祥軍出關赴隴海路轉鄭與奉軍作戰不敢將督印交付吳新田僅委託劉鎭華維持秩序且於事先保吳新田爲陜西軍務會辦胡景翼爲剿匪總司令張錫元爲潼關鎭守使有以消其反側之心吳佩孚籠絡陜軍之計劃可謂八面玲瓏矣（；四月二十三日） 
[張作霖否認奉軍侵魯]  
　　覆王正廷電 
　　國聞通信社濟南通信云奉直戰事迫在眉睫魯省介於二者之間地位非常困難而華會結果所得僅此膠澳一塊土若牽入内爭恐外上大受影響此魯省官民近日所以力竭聲嘶從事於中立運動也邇來奉軍侵魯之說雖喧傳一時而各方考查則都係羗無故實值此雙方將近接觸之時恐有人故意宣傳亦未可料至奉張最近復王儒堂督辦一電頗可注意兹覔得全文錄下王儒堂督辦鑒捧讀敬電崇論宏議至爲欽佩華府會議實爲我國存亡所關而山東收回膠濟鐵路問題尤爲重要此次奉軍入關宗旨於皓日漾日兩次通電聲明是非曲直自有公論弟對於山東不啻第二故鄉平日水旱爲災弟尚力籌振貸豈有肯令魯省地方再受兵禍前已嚴令前方軍隊嚴守軍紀不得越雷池一步京津商民共聞共見近日曹使旣已改弟原電以武力統一四字爲弟罪案吳氏復羅列多名肆口謾駡不解是何心理但使彼方不有意挑釁則奉軍萬無入魯之理近因謡言甚多曾經電請田督軍若有假借奉軍名義在魯省擾亂者即嚴行剿辦並轉告省會及商民各界在案惟彼方素無人道當此危急之秋萬一再用其金口决隄曁唆使成愼擾亂河南之故智行使種種隂謀破壞大局則非弟之所敢知也謹覆張作霖宥印 
[日政府對中國奉直戰之態度]  
　　雙方軍隊概不許經過青島 
　　東方通訊社三十日東京電云本日時事新報云最近傳說奉軍之計畫擬將其一部從秦皇島以船隻輸運在青島上岸其内容尚在探查中但日本政府已决定方針不問屬於何派凡與内亂有關係之軍隊一概不許經過青島已將此旨嚴訓各關係官憲又四月八日有狀如苦工者二百名從大連經海道抵青島當時因傳說若輩實係土匪與山東内部之同類相聯絡且因其雖著常服而携帶武器故一經官憲檢查後即拒絶其上岸不與以一切之援助 
[交通阻滯中之北京狀况]  
　　國聞通信社二十四日北京通信云津浦車於二十日中斷實由軍隊將全路線拆成三段馬廠之北唐官屯一帶之拆毁者雖在奉軍範圍内聞實由直軍拆毁後直軍退青縣此段路線修復二十三日由津至馬廠又可通車矣二十日京浦通車南下至天津止因已得路線毁斷之報告卽不前進而是日北上車過濟南後至某處忽遇軍隊開一排槍搭客死二人車卽停駛嗣經問明軍隊開槍係由誤會而起或云疑車上有餉擬截或云疑爲裝有對方軍隊此時已悉唐官屯等處路壞不能通過因轉向南駛不意濟南附近之軌道亦壞初未得知遂至出軌死火夫二人車中搭客之未受傷害者不得已均下車覓途他往此役聞有二法人至今踪跡未明二十三日午後法使館派員向交通部交涉要求保證二法人之安全而交部亦正以路線中斷調查匪易應付殊感困難也 
　　京漢路至二十三日客票一律停售二十二日客車一列開抵琉璃河不能前進該處軍隊迫令搭客一齊下車車輛被其扣留搭客多僱騾車復回京於是南行車至長辛店止北行車亦止於琉璃河而往來者亦祗屬兩方有軍事任務人員而已二十三日東海再派劉恩源等赴保定商調停辦法路局專車備好後先向兩軍聲明原由得許可始行 
　　京奉路京津間現完全在奉軍範圍内逐次車照常開駛惟落垡廊房均駐重兵且尚陸續運隊而來各站兵車塞滿客車經過各站移讓軌道通過費時故各次車雖仍按時開行到着時間已不能凖京津往來行旅極感不便故人民遷徙亦不能如前此之自由矣 
　　因各路交通阻滯京師人心自不免益形恐慌然勢已至此無可如何一般人心理大有以安危付之天命之概而城内謡言時起其最使居民驚駭者則有奉軍入城之說又有謂王懷慶地位又生問題因此人民頗懼地面不穩遂有人向東交民巷活動組織中外居民聯合會謀阻止軍隊入城聞謡言之起實與最高當局有互相呼應作用盛傳各國聯合軍將實行組織執行維持治安任務公府方面在外交上活動已久對各國軍隊組織頗有不加拒絶之趨向輿論界對於政府人民均有求庇外人圖一時苟安之傾向頗起抨擊二十四日公府又宴各國公使席間關於奉直軍事有重要表示京中居民當此恐怖之際以目前京師雖不在火線之内而萬一戰事延長變化莫測則潰變之兵難免入城肆擾多作求庇外人之想當局亦正欲利用人民此弱種心理以活動故各國聯合軍之說盛極一時 
[魯省戒嚴後之狀况]  
　　報界騐稿問題已解决 
　　山東省城自戒嚴令頒布後市面噸現一種嚴肅氣象城内商埠各衝要區域皆加添軍警荷槍實彈往來巡邏更由當局分派偵探多人隨時密查所有郵件除快信掛號信以外亦皆一律檢查軍署特製臨時出入證分給本署各級長官員役一體佩帶凡無佩證者均受嚴密檢查省警廳亦擬定清查户籍臨時取締辦法六條諭令省會居民所有租賃房屋無論久居新遷限五日内由房主或承管人詳具住址人數籍貫職業呈廳備查寄居親友遷徙移動隨時報區知照如或查有容留匪人情事均與匪人一體治罪至於戒嚴司令部除已任命施從濱旅長爲司令外田中玉以商埠地面遼闊擬倣照從前戒嚴辦法添設副司令一職駐紥商埠以資鎭攝業已内定九十四團團長董步瀛充任日内即可發表 
　　自戒嚴令下後警廳即訓令各區通知各報館限下午六點以前將每日報稿送廳檢閱方准發排各報以此種辦法窒礙難行一致反對二十五日下午二鐘省垣各報同人齊至報界聯合會開會討論結果除趕卽將呈文向軍警當局呈遞外特全體赴督署請願當由吳副官長出見報界陳述騐稿種種困難情形並謂山東各報皆知維持治安無用過慮吳卽以此意代達田督旋出謂督軍請報界與施司令商酌辦法全體又赴司令部施司令時尚在督署乃在招待室少候未幾施回至司令部出見首由某君聲稱昨接警廳知會宣佈戒嚴報稿經警廳騐後始能付印在警廳此舉不過欲維持治安其實山東報界欲維持山東治安之心亦不亞於軍警當局本欲遵守戒嚴令但以種種困難不得已向貴司令通融請予免驗施司令答稱本身係戒嚴司令當負維持治安之責但一己之能力有限須羣策羣力共圖進行地方治安始能維持報界爲社會輿論其力量尤大今次騐稿個人實不願多此麻煩無如戒嚴令有規定明文田督軍又有此命令免驗實辦不到可從長計議想一完善辦法各報記者以未得要領遂當面要求施司令緩驗二日經報界討論一完善辦法定明日（二十六）答覆乃興辭而出二十六日報界又以聯合會名義致函施司令略謂報館稿件齊備均在十二點鐘前後若再送警廳勢必躭誤排版但當局騐稿係注意治安此中苦衷自爲吾人所諒解爲官民一致維持治安起見自當勉爲其難然亦深望當局體諒此中困難情形與報館以便利隨到隨騐且時間延長至十二鐘云云此函去後昨日（二十七）司令部用電話知會報界聯合會請各報代表到司令部談話計應召而往者有平民日報·益智報·大民主報·山東法報·山東時報·工商新報·大東報·通俗白話報·大魯報·簡報·羣商日報·大中華報等十三家施司令外出當由四十七旅參謀長及警廳長出見晤談之下參謀長以各報旣承認騐稿具見維持大局之意惟時間尚須磋商因警廳中公事甚忙少加提前爲妙後討論良久始决定每日騐稿上午十鐘至十二鐘爲早班下午四鐘至十鐘爲夜班於是數日官民相持不决之問題至此遂告一結束矣 
[青島張吳等之近况]  
　　外傳尚非眞相 
　　自奉洛兵爭魯省地位綰轂南北魯人深恐陷入漩渦影響魯案於是迭電張吳及南北要人呼籲和平而尤慄慄恐懼者則尤在蟄居青島之張馬蓋慮其藉此機會活動而再演民國五年居吳擾亂周濰之慘劇也而社會謡傳報紙記載則又喧傳張馬有若何計劃將若何舉動其實皆鄭人相驚以伯有與事實眞相未必盡符昨（二十七）記者晤省長公署之英文秘書某君據云「渠昨早新自青島來此次赴青任務即係與日司令由比接洽防務日本官員此次所持之態度絶對與民國五年助居吳時不同且特限制黨人下一嚴令凡軍人軍械由青島上岸者一律扣留張樹元態度亦頗爲消極惟張宗昌勾結土匪五百餘人然日人旣不與以便利恐亦無能爲 
　　濟南日人所辦之某外報其記者赴青關於張吳等之行動有所調查其言較爲可靠特節錄如下「吳光新爲安福要人自安福失敗即埋首青島不問世事日耽於聲色以示無他吳自客歳來青即嬖秦姓家之雛妓名小紅者小紅年方二八綽約可人雖非解語之花慰情聊勝於無故其日常生活非小紅在坐不快記者（日報記者自稱）於某晚託與小紅相識之友人招小紅至據小紅述謂吳客歳目津來青帶姨太太二人公子小姐各二人此外不過二三僕從别無繫累吳氏平時除鬭馬雀牌外别無所事刻下所居之邸宅爲閻玉卿所有（閻前縣知事）初爲陳幹下榻之地後陳南去即改租於吳記者繼叩小紅平日與吳往來者何等人居多伊答謂吳司令不喜多客亦不甚交游惟閻玉卿張耀亭隋石卿等三數人日必一至與吳司令作竹林之游此數人外殊不見來客之蹤跡小紅又云近一月以來吳司令處絶未來招呼故足跡未一至吳宅由此吳光新赴滬之說或可證實也小紅又謂張宗昌氏前後共來青三次第一次爲客歳在青逗留半月餘時出入於吳宅今二月間又來青一次逗留三日即賣舟北去今次來青爲第三次隨行者爲其太太公子及僕從數人雖時來吳宅然未見其有若何特異之行動小紅僅一雛妓初次登色界之舞臺知識不定所言當屬可信」妓女之言雖不足證實是輩絶無隂謀然亦可作參考之好資料也此外馬良之邸宅在青島日軍司令部之西側與膠州灣相對距海岸凡十數武其日常生活除大寫特寫之外當夕陽斜照之時卽散步海濱呼吸新鮮空氣外出時衣服雖不華麗棉袍不過膝其爲馬良一望可知張少卿深居青島業經年餘然自在逍遥不問國事一般神經過敏者信口造謡於是張之一抬手一舉足即惹起世人之注目當此戰雲四佈之際此種臆說更十分加勁好事者從而附和之田督亦爲之戰慄不安日前田命夏運使赴青說張勿入漩渦并窺探張之行動據夏回省報告謂張氏近來態度頗爲消極對於此次戰爭不加評論並極力表明個人對於魯省將來絶無何種野心云 
[德州方面之軍訊]  
　　兵工廠仍在工作 
　　山東德州一站爲南北之咽喉亦本省之要隘故一切軍事均不能不集中於此而濟南方面之各界人民尤確認德州爲山東之屏障故對於德防之安穩與否莫不特别注意兹據德州消息云自奉直發生嫌疑原駐德州之直軍二十六師移防滄州以南東光以北吳使因德防空虚兵工廠關係重要隨撥在順德剿匪之十三師第五十二團抽撥兩營塡防二十六號晚續來一營現計在德州之軍隊有混成第七旅之第三團（卽前補充旅之日報·益智報·大民主報·山東法報·山東時報·工商新報·大東報·通俗白話報·大魯報·簡報·羣商日報·大中華報等十三家施司令外出當由四十七旅參謀長及警廳長出見晤談之下參謀長以各報旣承認騐稿具見維持大局之意惟時間尚須磋商因警廳中公事甚忙少加提前爲妙後討論良久始决定每日騐稿上午十鐘至十二鐘爲早班下午四鐘至十鐘爲夜班於是數日官民相持不决之問題至此遂告一結束矣 
[青島張吳等之近况]  
　　外傳尚非眞相 
　　自奉洛兵爭魯省地位綰轂南北魯人深恐陷入漩渦影響魯案於是迭電張吳及南北要人呼籲和平而尤慄慄恐懼者則尤在蟄居青島之張馬蓋慮其藉此機會活動而再演民國五年居吳擾亂周濰之慘劇也而社會謡傳報紙記載則又喧傳張馬有若何計劃將若何舉動其實皆鄭人相驚以伯有與事實眞相未必盡符昨（二十七）記者晤省長公署之英文秘書某君據云「渠昨早新自青島來此次赴青任務即係與日司令由比接洽防務日本官員此次所持之態度絶對與民國五年助居吳時不同且特限制黨人下一嚴令凡軍人軍械由青島上岸者一律扣留張樹元態度亦頗爲消極惟張宗昌勾結土匪五百餘人然日人旣不與以便利恐亦無能爲 
　　濟南日人所辦之某外報其記者赴青關於張吳等之行動有所調查其言較爲可靠特節錄如下「吳光新爲安福要人自安福失敗即埋首青島不問世事日耽於聲色以示無他吳自客歳來青即嬖秦姓家之雛妓名小紅者小紅年方二八綽約可人雖非解語之花慰情聊勝於無故其日常生活非小紅在坐不快記者（日報記者自稱）於某晚託與小紅相識之友人招小紅至據小紅述謂吳客歳目津來青帶姨太太二人公子小姐各二人此外不過二三僕從别無繫累吳氏平時除鬭馬雀牌外别無所事刻下所居之邸宅爲閻玉卿所有（閻前縣知事）初爲陳幹下榻之地後陳南去即改租於吳記者繼叩小紅平日與吳往來者何等人居多伊答謂吳司令不喜多客亦不甚交游惟閻玉卿張耀亭隋石卿等三數人日必一至與吳司令作竹林之游此數人外殊不見來客之蹤跡小紅又云近一月以來吳司令處絶未來招呼故足跡未一至吳宅由此吳光新赴滬之說或可證實也小紅又謂張宗昌氏前後共來青三次第一次爲客歳在青逗留半月餘時出入於吳宅今二月間又來青一次逗留三日即賣舟北去今次來青爲第三次隨行者爲其太太公子及僕從數人雖時來吳宅然未見其有若何特異之行動小紅僅一雛妓初次登色界之舞臺知識不定所言當屬可信」妓女之言雖不足證實是輩絶無隂謀然亦可作參考之好資料也此外馬良之邸宅在青島日軍司令部之西側與膠州灣相對距海岸凡十數武其日常生活除大寫特寫之外當夕陽斜照之時卽散步海濱呼吸新鮮空氣外出時衣服雖不華麗棉袍不過膝其爲馬良一望可知張少卿深居青島業經年餘然自在逍遥不問國事一般神經過敏者信口造謡於是張之一抬手一舉足即惹起世人之注目當此戰雲四佈之際此種臆說更十分加勁好事者從而附和之田督亦爲之戰慄不安日前田命夏運使赴青說張勿入漩渦并窺探張之行動據夏回省報告謂張氏近來態度頗爲消極對於此次戰爭不加評論並極力表明個人對於魯省將來絶無何種野心云 
[德州方面之軍訊]  
　　兵工廠仍在工作 
　　山東德州一站爲南北之咽喉亦本省之要隘故一切軍事均不能不集中於此而濟南方面之各界人民尤確認德州爲山東之屏障故對於德防之安穩與否莫不特别注意兹據德州消息云自奉直發生嫌疑原駐德州之直軍二十六師移防滄州以南東光以北吳使因德防空虚兵工廠關係重要隨撥在順德剿匪之十三師第五十二團抽撥兩營塡防二十六號晚續來一營現計在德州之軍隊有混成第七旅之第三團（卽前補充旅之第二團）全部　第二團兩營（即前駐鉅野之混成第二團）中央旅之第一團其他有吳使派駐兵工廠之步兵兩連及各處所之騎砲兵而己近因軍事影響外間喧傳德廠停工　子虚蓋現在德廠因中央欵項不足額造（陸部所之製造額）費無着不得已代各省專造子彈日前代　　　督所造者多被二十六師領去現正趕造以補　　 
　　津浦路上因　　　七號突來奉軍兵車一列計兵一營於是道路　　　有多數奉軍開進關内駐德直軍不免手荒脚亂　　向保府開拔當被吳使申斥回防遂移駐青縣將鐵　拆卸不料天津方面客車照常開駛行至青縣北駛　軌外而該處直軍誤爲有事隨卽發射擊斃司機二人乘客死者六十餘人綜計現在駐滄北之奉軍不過一師而外間多虚張其辭究不知用意何在也 
　　自補充旅旅長陳寳龍撤差後田督將其第一團改爲膠濟路護路隊歸施鎭守使管轄每月津貼洋五百元所餘之第二團及旅部經費與前邊防軍改編之混成第一第二兩團合編爲第七混成旅計有步兵三團騎砲兵各兩連及機關槍等又聞直軍第二十六師五十二旅奉命回德縣原防後昨日突接曹使急電令移駐滄州旅長曹景桐遵即於當日飭縣預備民車分六隊陸續開拔至德縣防務曹便已電田督責成潘司令子和擔負完全責任矣 
[直方面調軍之鄂訊]  
　　奉軍入關後原駐湘鄂邊境之直軍陸續抽調北上者已有五個混成旅連同陜軍及原駐順德保定洛陽之第三師二十三師二十六師及吳子玉前在洛陽新編之軍隊加以魯軍毅軍合計總數已近二十萬人分布涿州保定良王莊琉璃河固安者已十萬人頃據軍界消息吳使尚擬調續備軍兩萬人駐紥鄂西之第三師步隊兩團及湖北第五旅二十五師之五旅近畿二師暫編第一旅均已准備行裝俟軍需籌備齊全即陸續開拔北上另一消息奉直雙方正面業已正式接觸吳巡閱使並繼續在鄂抽調軍隊北上現預備北上部隊爲二十四二十五兩師各一部昨（二十五）二十四師約千餘人已掛車北上二十五師一團步兵二十七日可以運送完畢又聞京漢路局仍在預備兵車大概尚須運送他部軍隊也陜劉之鎭嵩軍二十四號開抵洛陽計五營尚有二十營在潼待車開拔此次戰事發生蕭督辦理直軍接濟極形忙碌（一）王家營堤工業將告竣前派輸送夫五千帮助修築頃由蕭督將該輸送夫抽選精銳千人以爲補充隊餘盡調往保定以資應用（二）天時方熱各軍正需單衣因急令各被服廠開日夜工從速縫袵以應要需（三）總糧臺建設孝感花園由蕭督派員四出購辦軍糧連日之輸送孝感糧臺者大有米聚邱山之概（四）漢廠每日可出子彈十萬零快槍八九十枝蕭督擬定兩日間輸送前敵一次又聞吳使因大軍雲集軍需浩繁特派使署軍需處科長徐廷璋來鄂守提軍費昨已抵鄂躬與財廳接洽提欵辦法以資供應馮玉祥刻已由陜帶兵三萬行抵鄉州其第十一師將開赴河北其餘均留鄭州駐馬店等處凖備赴徐州增防昨派員來鄂請領槍彈當已撥車運往矣 
[奉直兵爭中之徐州]  
　　自奉直備戰以來徐人即恐捲入漩渦非常惶懼後經鎭道出示宣布眞象始稍安靖前日又經南京軍民兩長披露保境安民之意旨人心遂更安謐孰意二十四日午後隴海路來有陜軍若干經徐州轉車北上而鎭署忽又臨時戒嚴城門至七時餘卽行鎖閉非持有正式公事證據不能出入城門故一般居民不明眞象以爲戰事將發生於徐異常驚惶每至夜晚即驚疑不定軍隊尤爲忙碌 
　　二十八日早徐地各重要機關均接有北電奉直確於二十六早在德州琉璃河兩處接觸德州直方爲魯田第五師琉璃河方直軍爲王承斌二十八晚至二十九早蘇軍駐徐州第六師二十一團出防四鄉者均紛紛調城以資助防聞浦口尚有蘇軍一旅不日即備車來徐助防 
　　徐州連年災匪人民已狼狽不堪如不幸捲入漩渦徐人將更疲困矣故現在徐州人士時願軍民兩長始終保持保境安民之宣言免徐州發生戰事則大幸矣 
[濱江通訊（鴻）]  
　　撤消東路技術部之請願 
　　中東鐵路技術部撤消問題曾由本埠自治各團體代表連合商教各團體迭電中央及京津滬漢各團體請求協助抗爭以達撤消目的而杜共同管理之源近傳某某兩使向我外部提出擴充技術部職權之要求又傳提倡共管之司蒂芬氏有不日來哈之說因之各界團體於昨日在濱江自治公塲開全體會議一致主張嚴厲抗爭拒絶司蒂芬氏東來駁斥共管之謬說當塲舉定程鵬九王立夫康輯五鄧潔民四君爲代表尅日晋京爲撤消技術部之請願並定於本月二十六日召集市民作第二次游行示威運動兹將其呈國務院交通部外交部之請願探錄於下爲請願撤銷東路技術部阻止美代表司蒂芬來哈以順民意而保主權事竊查東省鐵路爲中俄合辦在中國領土境内自俄亂紛爭我國根據合同大綱實行保管以來秩序安寗往來便利主權實力事績昭然原不容第三者别具野心妄爲希企乃美代表司蒂芬意存攘奪指摘多端始在華會提出共管繼又提議擴充技術部權限人民忿懣迭電力爭業經我三代表抗議取消可見徒恃强權難奪公理推其原起技術部實爲厲階吾民方電請撤銷而英美之要求又起近聞兩國公使向大部繼續以三事爲言一全路維持問題二擴張技部範圍三改良沿路俄民待遇窺其用意實重在第二項而以第一三兩項爲藉口不知護路一事我國主持數載中經俄黨擾亂路工罷工日本撤兵種種傾危我軍維護多方營業交通兩無妨礙間遇偏僻林塲發生匪警無不立時剿滅並組織山林游擊隊六營分布聯防全路廓清以視西伯利亞烏蘇里兩路線屢斷橋梁刦案迭出安危奚若中外具瞻至優待俄僑凡遇過境俄之傷兵難民悉由總司令部派員照料按名酌發給養每一次需大洋五六千元至萬元不等其他消彌黨亂力主和平安置老幼經各界捐資設中俄貧民救濟會施捨食糧並由東三省長官撥巨欵設立大工廠以籌生計仁至義盡較之威埠俄人虐待華僑黑河慘殺華民相去何啻霄壤總之强詞牽引惟在擴張技部一端查該部成立伊始實起於一九一九年協約國出兵制德奥保持逺東軍事運輸原案第五條曾載明以協約退兵時失其效力現協約駐兵均行撤退技部實無存在理由該部不知本身非法復濫用職權於東路車務會計等處擅派委員並干涉財政侵奪我督辦政權我國容忍多年未加驅逐該部得寸進尺又欲張大範圍陽避共管之名隂行操縱之實其措詞以東路爲歐亞交通路線詎知歐亞幹路全在俄國自西伯利亞以達俄京在我國者不過一與十之比例彼果爲歐亞交通計畫當先從俄路着手乃何以置俄不問而於辦理完善之東路越爼代謀倘以此反詰兩使當亦無詞以對在兩使不明東路原委又未履沿線一步偏聽司蒂芬一面之詞原不足怪惟司氏不顧交誼隂謀詭策攫我路權敝會等爲國權計爲中美邦交計不能不聲明司氏個人之罪而司氏不識進退不日又將東來哈埠市民異常憤激復於本月十八日開各界聯合大會計到會者三十六團體羣情一致公决推舉王立夫程鵬九鄧潔民康輯五四人爲全埠代表赴京籲懇鈞部院據理嚴重與英美等使交涉迅將技術部撤銷其分派東路各員立卽斥退並阻止司蒂芬萬勿重行蒞哈以免激成事端國權幸甚人民幸甚迫切陳言悚惶待命觀乎此可見哈埠市民對於撤消技術部問題之激昻矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[延吉人抗議日築天圖路（隱）]  
　　組織延吉公民團 
　　請國人一致力爭 
　　吉省延和兩縣士紳前以中日合修之天圖鐵路完全日股聯名呈　當道阻止進行嗣經該公司方面央人出爲調解雙方意見己略見融洽詎近日又有多數士紳聯名提出抗議并組織延吉公民團發出公啓阻止該路進行並懇國人一致力爭原文照錄於下敬啓者竊維土地人民主權三者爲立國之要素棄其一部則國家之資格失矣我國自解除鎖港主義以還數十年間土地之割讓主權之喪失何可勝數而其最關切膚之痛者魯案以外厥莫東省若也延吉地處邊徼爲東省之屏藩全國之要害國民對此宜如何覺醒宜如何捍衛藉保無虞乃他人方竭心積慮日夜謀我我非特不謀抵禦之策轉自視漠然無惑乎外勢之日伸也膠濟路失於前者全賴國人之力爭始達贖回自辦之目的天圖路發於後者寗可忍隱一時貽患將來乎近稽天圖路自動議以迄今日其中隱秘以及喪權病國之處誠足令國人聞之痛心疾首驚魂動魄而惴惴不安也今特將天圖路情形訴諸國人藉以明其眞象溯自發起以來由於已故文祿與日人飯田訂立合同以中日合辦名義呈部立案當日國人不明眞象誤認爲中日合辦性質至文祿利令智昏如何借用日資之隱秘實爲國人所未覺不圖事將垂成日技師某又别生枝節重採路線交通部以日技師所採路線與原訂合同不符卽令行地方官阻止進行事遂中輟不意客冬築路之議復起曾經交通部派鄒陳兩部員來延調查該路眞象又惹起國人之注意於是中日合辦之眞僞咸暴露無遺所謂中國股本者乃假諸日人名曰合辦實則日辦掩陳盜鈴以欺國人斯眞甘於賣國者也延邊各縣迭經電達中央痛陳利害究未有停止進行之明文瞻顧前途自多隱患公民等力竭聲嘶迄無大效故敢公諸輿論謀諸國人以期羣策羣力勇往直前預挽將墮之國權杜防未來之大患一髮千鈞稍縱卽逝東省存亡之關鍵繫此一舉倘能合全國之民力阻止進行打消原議非特延邊人民之幸亦全國人民之幸也迫切陳詞惟國人圖之吉林省延吉縣公民團謹啓 
[陳炯明返惠後之粤訊]  
　　陳炯明返里已見前報兹於二十三夕接惠州函云陳前省長於二十二號上午十時二十五分搭某輕便小輪抵浮橋偕行者計有陳炯光李處長炳榮翁式亮馬育航張祿村及陳某等鍾景棠隨後趕至計共軍官五十餘人隨從軍隊多以各鄉輪渡拖帶河頭船裝載刻下浮橋一帶兵船如鰗搬運行李甚忙陳前省長抵埗後卽由善後處長李炳榮迎陳至善後署休息當地商民團體聞報均赴謁見現隨從各軍則暫分紥於西南兩城内外各祠宇據可靠消息陳擬二十四日晨赴西湖遊覽順道參觀惠州中學校准二十五號離惠遄返珂里 
　　二十二日晨兵工廠總辦陳永善乘馬帶同衛隊及各種槍砲千餘離廠出走同時第五路鍾景棠部帶去退管砲數門各機關槍十七挺各種子彈無數該廠守衛爲之空虚是夜該廠附近塘溪村土匪聞悉乃率隊打刦石井橋頭街後墟某醬料店二十三晨有粤軍暫編第八旅十五團第一營到廠塡防保護兵工廠一帶許旅長親到指令部隊保護秩序安然并令全廠各部工照常開工 
　　二十一號晚起香港日夜船由省來港者每船俱有人滿之患船旁船隙均無空位二十二號晚金山夜船尤甚有搭客二千六百餘人爲歷來所僅見據船中人云此等搭客皆行李極多 
　　連日大本營北伐軍抵省巳逾萬人分駐於大小北曁城内公地計有第二軍第三師滇贛軍福軍等共二十餘營第二軍護士隊則駐財政廳後廣衛路之洋樓昨日馬路上輸運之贛重行李仍絡繹不絶俟係妥定計劃卽出發江西道攻武漢 
　　參謀總長李協和日前率所部軍隊隨同北伐查所部屯駐橋州者約五六千人惟李現以孫中山巳抵廣州北伐機宜亟須晉謁諸示故於日昨特由梧帶同所部千餘人乘港梧輪船東下行抵三水登陸其他所部千餘則連由三水繞道赴韶關李則自行乘廣三火車來省巳於昨（二十三日）下午二時抵埗聞同乘港梧輪船東來者尚有中華國民銀行行長梁長海大本營諮議李綺菴二人 
　　孫中山返省後總統府秘書廳職員連日暫在外交部辦公以資利便惟昨日下午巳移至觀音山上文瀾閣辦公以便隨時秉承辦理二十四日任命要職多人（一）爲第一師師長梁鴻楷（二）爲暫署兵工廠總辦朱卓文（三）爲長州要塞司令陳策均已卽日視事又粤軍第二師第四旅長李雲復他適遺缺亟須迅速委員補充因特任命該師第八團團長姜漢翹代理第四旅旅長職務該旅長奉令後巳通告所部軍士知照昨秘書處通函云逕啓者四月二十三日奉大總統令本大總統因改道出師暫回粤省整理後方事宜所有文武各機關人員均應照常服務不得擅離職守此令等因奉此相應錄函轉達請煩查照秘書長謝持二十三日 
　　外交總長兼財政總長伍廷芳已於二十二日接受省長印信佈告視事二十三爲星期日照例衙署停止辦公一天至昨二十四始行到署開始辦公並在省署大禮堂舉行宣誓典禮由大理院長徐謙爲證宣誓畢伍乃分向各職員辦公堂勸令各職員照常辦公勿萌退志省長公署於二十四日起將正中之鐵閘開放是日守衞者改穿黄斜服裝凡署内軍士外出須檢騐假單始能放行來賓晋署詳爲詰問總統府之稽查出入亦較前嚴密有携物外出者亦須繳騐放行單方能出府 
[厦聲報案移省後消息]  
　　厦聲報案聲明上訴並請移轉管轄其理由業載前報乃福建高等廳對於此案尚未决定而思明地審檢兩廳自知違法起訴判决加以美領事交涉頗急即將人卷於二十四日交思明縣署并派法警一名解省福州各報界連接厦電知已首途卽於二十五日上午十一時集於台江第一樓迎迓十二時厦聲記者楊愚谷抵省報界代表三十餘人揚旗拍掌一時集觀者千餘人少憩後僱馬車六輛送楊氏入高等檢察廳前面導以大旗一面上書寃憤同聲四字旁載爲厦聲報記者楊愚谷下獄及福州報界同人等字餘則各手小旗上書言論自由主持公道等字抵廳後舉姚郭吳三代表入謁高檢長劉豫瑶據云此案無論能否成立侮辱罪而思明法官均在廻避之列第一審判决已屬違法目下旣已解省儘可保外候訊各代表退出後即由楊氏之兄楊綱具狀覓保并由該廳檢察官對楊氏訊問姓名年齡住址職業等即行交保時才四句鐘現楊氏已委任閩侯律師公會會長侯光第爲之辯護福州報界同人對於此事約每日午後四時集議一次以便實行援助駐厦美領以厦聲報自海灘案發生後該社評逐日交彼審核厦法院所認侮辱法官之一篇社評亦在曾經審核之内并無犯罪之點該判决詞所云盧檢察官與楊愚谷共同出館等語不啻自承無故侵入美國之商行住宅已將該報社所具之英文請求書呈駐京公使向部交涉現外間相傳福州法院中人對於此案均不直厦法院之所爲日前思明地審長熊夢飛到省曾被高審檢兩長碰了一釘謂箝制輿論乃軍閥所爲不意出於思明法院云云究竟如何判决尚未可知 
[閩議會閉會後之回顧]  
　　閩議會此次開臨時會兩次爲期計五十日巳於本月二十五日閉會矣該議員自知無狀故於將閉會之日議决一非質問案非查辦案之咨文一件對於財政方面略有所言冀以敷衍自己面子緩和人民之反對閉會之前一日開一研究會本擬解决許多問題竟因不足法定人數不能開議其原因雖甚複雜最大者即以前會議員中有人臨時動議如所提之案不能一一見路實行即提出彈劾案並請下令解散省譏會多數議員以本會巳提出改選省議員不肯以開會之末日出此非常舉動故多未出席遂致不足法數閉會詞云本日爲民國十一年福建省議會第二次臨時會閉會之期計自第一次臨時會開會至今並休會期間統計共爲五十日本會就力所能爲者盡力爲之建言所及負愧仍多就自治論人民關於自治之請願業爲咨達政府關於自治之命令屢促實施而省憲之制定未遑參事之選舉有待此則限於時日怱促而然本會所深爲抱歉者一也就財政論質問尚未得要領清理亦徒託空言豫决算僅成其半内外債祗儆將來非當局有反省之誠心即本省仍後憂之莫免此則限於時勢之糾紛而然此本會所深爲抱歉者二也就地方秩序論學校屯駐多兵咨請遵徙軍隊抽捐百貨籲懇撤銷省道速榘斯緩急便於轉輸推收永除斯閭閻因而不擾凡兹犖犖大者務望實行庶幾芸芸衆生得所利賴隨時隨地善後奚啻萬端巳治巳安吾輩敢爲欺飾此則迫於事機之叢脞而然此本會所深爲抱歉者三也總之本會得行使其職權要在政府與人民互能尊重法律政府能尊重法律則議案悉見實行人民能尊重法律則輿論可爲後盾謹布區區尚其共勉唯我本省官長及父老伯叔兄弟鑒之該詞雖屬例行文字亦足見此次開會之大概也 
[福州小學罷課將解决]  
　　己有具體辦法 
　　福州省縣小學校此次罷課所要求者有兩點（一）縣知事侮辱教員（二）加薪問題惟侮辱有罪縣知事絶不承認加薪問題不特縣知事不能籌到五成之數即能亦不敢表蓋李厚基對此問題之態度强硬己極人人知之也嗣經省縣兩教育會會長出而調停第一使知　函訂各校代表到縣署面與道歉第二由下學期起籌畫先加一成以上省會小學教員聯合會認爲不滿意正在往復磋商中而省議會對於此項之請願已表决通過縣知事侮辱教員咨省長懲戒加薪一項電光公司月捐二千元其中一千元許其轉嫁燈户閩侯縣地方欵補助閩侯屬小學誠爲適當查閩侯縣輔小學月僅五千元左右除校費外只三千餘元五成只一千餘元固已有過無不及唯於此有數問題第一溴肯署是否准予照辦省議會之議决案省長置而不辦者多矣故省議會雖已咨請尚在託省長署之内務科長張國鈞教育科長吳曾禔從中疏通第二電光公司是否認繳該公司前曾援引李厚恩爲董事以示勢力每月並以一千元貢獻省警廳爲之保護久爲福州人所反對對於此項抽捐是否抵抗尚未可知第三罷課時省立四小學已在内繼而加入者更有男女師範兩附屬小學二千元之欵未必足敷分配現經議决省議會所議决兩項見諸明令時始回復職務中等以上教職員聯合會因准小學教員聯合會函請援助特於二十三日上午在省教育會開會議决對於小學教員所要求之兩項應極力贊助俾得圓滿結果否則當與該會取同一態度其意蓋欲官廳有所顧慮不得以僅屬小學界風潮等閒視之據目下推測即回復職務亦尚須數日也 
[皖學生反對倪道烺之劇烈]  
　　張文生於此時局擾攘中遽任倪道烺爲全皖陸軍總司令殊出一般人意料之外省垣各校學生得此消息莫不憤慨異常連日在省教育會開會僉以六二姜案完全倪馬主使案尚未結張文生竟有此飢命吾皖人將無噍類矣一致主張反對議决定於二十六日各學校出全隊遊行爲姜高琦呼寃并通電全國於是各校皆預備白布旂幟前一日許世英聞信請各校長到署謂學生遊行予不阻止若再演出六二慘劇予不負責予意青年學子作無謂之犧牲大可不必此案不妨求正當之解决望勸各學生萬勿遊行以免釀出巨禍二十六日前一日開一研究會本擬解决許多問題竟因不足法定人數不能開議其原因雖甚複雜最大者即以前會議員中有人臨時動議如所提之案不能一一見路實行即提出彈劾案並請下令解散省譏會多數議員以本會巳提出改選省議員不肯以開會之末日出此非常舉動故多未出席遂致不足法數閉會詞云本日爲民國十一年福建省議會第二次臨時會閉會之期計自第一次臨時會開會至今並休會期間統計共爲五十日本會就力所能爲者盡力爲之建言所及負愧仍多就自治論人民關於自治之請願業爲咨達政府關於自治之命令屢促實施而省憲之制定未遑參事之選舉有待此則限於時日怱促而然本會所深爲抱歉者一也就財政論質問尚未得要領清理亦徒託空言豫决算僅成其半内外債祗儆將來非當局有反省之誠心即本省仍後憂之莫免此則限於時勢之糾紛而然此本會所深爲抱歉者二也就地方秩序論學校屯駐多兵咨請遵徙軍隊抽捐百貨籲懇撤銷省道速榘斯緩急便於轉輸推收永除斯閭閻因而不擾凡兹犖犖大者務望實行庶幾芸芸衆生得所利賴隨時隨地善後奚啻萬端巳治巳安吾輩敢爲欺飾此則迫於事機之叢脞而然此本會所深爲抱歉者三也總之本會得行使其職權要在政府與人民互能尊重法律政府能尊重法律則議案悉見實行人民能尊重法律則輿論可爲後盾謹布區區尚其共勉唯我本省官長及父老伯叔兄弟鑒之該詞雖屬例行文字亦足見此次開會之大概也 
[福州小學罷課將解决]  
　　己有具體辦法 
　　福州省縣小學校此次罷課所要求者有兩點（一）縣知事侮辱教員（二）加薪問題惟侮辱有罪縣知事絶不承認加薪問題不特縣知事不能籌到五成之數即能亦不敢表蓋李厚基對此問題之態度强硬己極人人知之也嗣經省縣兩教育會會長出而調停第一使知　函訂各校代表到縣署面與道歉第二由下學期起籌畫先加一成以上省會小學教員聯合會認爲不滿意正在往復磋商中而省議會對於此項之請願已表决通過縣知事侮辱教員咨省長懲戒加薪一項電光公司月捐二千元其中一千元許其轉嫁燈户閩侯縣地方欵補助閩侯屬小學誠爲適當查閩侯縣輔小學月僅五千元左右除校費外只三千餘元五成只一千餘元固已有過無不及唯於此有數問題第一溴肯署是否准予照辦省議會之議决案省長置而不辦者多矣故省議會雖已咨請尚在託省長署之内務科長張國鈞教育科長吳曾禔從中疏通第二電光公司是否認繳該公司前曾援引李厚恩爲董事以示勢力每月並以一千元貢獻省警廳爲之保護久爲福州人所反對對於此項抽捐是否抵抗尚未可知第三罷課時省立四小學已在内繼而加入者更有男女師範兩附屬小學二千元之欵未必足敷分配現經議决省議會所議决兩項見諸明令時始回復職務中等以上教職員聯合會因准小學教員聯合會函請援助特於二十三日上午在省教育會開會議决對於小學教員所要求之兩項應極力贊助俾得圓滿結果否則當與該會取同一態度其意蓋欲官廳有所顧慮不得以僅屬小學界風潮等閒視之據目下推測即回復職務亦尚須數日也 
[皖學生反對倪道烺之劇烈]  
　　張文生於此時局擾攘中遽任倪道烺爲全皖陸軍總司令殊出一般人意料之外省垣各校學生得此消息莫不憤慨異常連日在省教育會開會僉以六二姜案完全倪馬主使案尚未結張文生竟有此飢命吾皖人將無噍類矣一致主張反對議决定於二十六日各學校出全隊遊行爲姜高琦呼寃并通電全國於是各校皆預備白布旂幟前一日許世英聞信請各校長到署謂學生遊行予不阻止若再演出六二慘劇予不負責予意青年學子作無謂之犧牲大可不必此案不妨求正當之解决望勸各學生萬勿遊行以免釀出巨禍二十六日清晨各區警察署仍恐學生遊行尚於公共體育塲一帶加派崗警戒備惟届時各校並未田隊祗有少數學生散布宣言書兹特錄於後「不好了不好了殺死　高琦的凶犯倪道烺又來做安徽陸軍總司令了他是個窮凶極惡的東西去年六月二日指揮軍隊殺傷學生數十人慘無天理竭全省力量訴諸法庭才把他通緝在案還未捕獲抵罪此外他禍皖的罪惡堆積如山似此罪大惡極之人實全皖人民的公敵乃當法庭跴緝期中該犯忽運動張文生非法委任安徽陸軍總事令一職如果一任横行皖人更無死所道烺是我們不共戴天的仇人我們誓死反對他做安徽陸軍總司令餘赴法庭訴請緝凶并電張文生迅速取消亂令外萬望我全皖父老兄弟姊妹們快些起來自救一致反對 
[江西教職員巳罷課]  
　　江西中等以上各校職教員聯合會因索薪事迭開大會議决三月份薪限二十五日發教育專欵曁四月份薪限五月十五日發否則翌日罷課二十五日限期届滿各校長齊集教廳代表職教員請命李廳長束手無策仰天長嘆旋據情面呈楊省長請予維持楊允飭令財廳從速籌欵先發二千元爲師範校膳費月底再發一萬爲各校職教員薪金各職教員中有以楊對教育經費或出私人借墊或商陳督設法救濟目前尚非毫無誠意主張暫不罷課俟至五月一日再開會議者而幹事會急不能待遍發通啓定二十六晨停止職務並開全體大會討論進行方法是日職教員到者百餘人有贊成罷課者有主張暫緩者議論紛紜莫衷一是幹事歐陽魁程懋型等大呼贊成自今日起罷課者請起立衆乃紛紛起立旋表决辦法三條（一）自本日起依照前議實行停止職務（二）公推程懋型余彭齡草擬第二次罷課宣言書（三）函催校長發清欠薪二十七日一師女師一中二中工業各校均已罷課其法專農專醫專各職教以三月薪水已領不妨稍待幾日女子職業則因薪水已由校長借墊幾成又值飼蠶之際故均未罷課楊省長因見各校職教員紛紛罷課深抱悲觀昨特訓令教育廳轉令各校長勉維現狀略謂查財政困難不獨江西一省卽江西欠發薪費亦不獨教育一途所有軍警政學各界應領之欵本應不分畛域發則俱發欠則俱欠方足以示大公而昭平允即至勢不獲已權其緩急當兹時局俶擾之秋聞各省教育經費莫不同在軍糈警餉之後萬方一概各具苦衷惟江西各校得欵比較上尚爲優先其行政各機關姑置無論即軍糈與警餉各發至何月持較學欵孰先孰後當亦從事教育者所共見共聞乃近見報載省會中等以上各校職教員又復集衆開會欲以停講輟課爲索發欠薪之具閱之良用浩歎查省立各校二月分經費業已全數給領三月分亦在籌撥之中乃該職教各員今日開一索薪會議明日發一催欵通告寗可犧牲學生光隂不熊稍緩自己樂利地方人士若是宦游者更當何如中校以上若是各小學校更當何如幸軍警兩界均能曲體時艱刻苦自厲地方秩序賴以維持倘亦相率效尤試問江西復成何景象念之悚然如謂位在人師之職教各員竟慮不及此亦未免厚誣實甚合亟令仰該廳即便通飭所屬各校校長力負責任勉維現狀并轉諭各該校職教員循分供職嗣後各校經費概由各該校長逕向該廳請領勿得紊亂次序總之本省長對於教育固當格外維持而教育諸君皆明達之士亦當共體時艱互相勸勉則教育與地方均利賴之云云不知教育界見之又作何感想也 
[蕪湖快信]  
　　張文生宥日復蕪湖教育界電云時局不寗戰端將啓諸君愛護國家倡東南互保之言爲救濟人民之計熱心偉論欽佩至深文生才疏力薄私心耿耿與諸君正復相同旣負地方軍事之責除保境安民外不知其他 
　　皖垣水警廳廳長侯振東蕪湖警察廳廳長徐昭修日前因財政廳問題問赴蚌埠謁張文生疏通意見間張之意須軍餉有確實把握後孔憲芳方能交卸否則無謂停餘地徐廳已於二十八日返蕪侯廳長亦於是日遇蕪回省 
　　蕪湖某機關接上海消息柏文蔚接粤電已於二十六日偕王龍廷由滬赴廣州 
　　許省長前保王嶷爲荻港桃冲裕繁鐵礦收稅監督業經農商部核准王在省已接省公署及實業廳委任狀二十七日由蕪赴盛接事 
　　南陸縣知事劉欽誥因違法殃殃民被地方紳民在省呈控劉刻逗留蕪湖力謀與繁昌縣對調　　許省長沁日復蕪湖余知事轉民食維持會電云寂電悉已電請陸軍部停發各省赴蕪採辦護照並電請蘇浙各省長分令各屬從緩赴蕪購辦糶米仰卽知照 
　　蕪湖教育界擬於五月七日聯合舉行大游行爲籌欵贖路之運動 
　　蕪湖海常開將第二百四十六結内所查獲烟土悉於二十八日上午九時在海關門首當衆焚燬 
　　蕪湖黄包車行因入難敷出擬於五月五日停業刻經學生會出爲調停人力車租價仍恢復每輛每日納銅元五十四枚原數以期雙方兼顧 
[杭州快信]  
　　嵊縣西鄉一帶匪患頻仍至今未告肅清駐紹六團團長伍文淵主張剿辦昨晋省報告督軍請示機宜 
　　本届中等以上各校長會議發起組織贖路協振會昨午後四時在省教育會開籌備會暫定名稱爲籌贖膠濟鐵路及俄災協振會推定代表唐小瀾等聯合各法團准下星期六續議 
　　新任鹽運使杜純定一日交卸杭關監督（繼任者督署秘書長兼印花處會辦孫壽恒）八日接運使篆已調關署第一科長王缽爲軍總務秘書 
　　警務處昨委翁健充餘杭閑林埠警佐洪範充蕭山聞家堰警佐竹處充諸曁裏浦警佐王棆元充餘姚馬金警佐省警廳同日亦委周志英充衞生科科員 
　　美國商團原定昨夜返滬現因各公團欵留游覽西湖改於今日（三十日）夜車起程 
　　浙江各公團對於上海國是會議恐有政客軍閥從中利用現决定一律不派代表與會 
　　浙江通俗教育研究會八日下午開常會籌議進行 
[南京快信]  
　　李經義昨由湯山來寗下午四時晉謁齊督談二小時辭出聞所談均關於蘇皖兩省治安問題 
　　財廳委往各縣預借漕欵委員太倉嘉定寳山籃世勳吳縣常熟崑山仲頤丹徒銅山翟熊書江隂靖江宜興湯迪智金壇溧陽唐樹概江寗句容六合王珍江都東台泰縣池漢明吳江金山袁承湛 
　　齊督昨委吳厦童佐良充軍署諮議吳際昌充軍務課 
特設二等課員 
　　王省長派警務諮議申振剛赴蘇州吳淞吳江等處視察水警防務實業廳派實業視察員杜芝庭赴江北視察省立實業機關 
　　吳縣義記樹藝公司蕭仲石等呈兩長請實力維持以維商艱並附碑文抄示 
地方通信 
[蘇州]  
　　金閶公社鑿義并金閶市民公社爲注重飤日衞生消防火政起見日前特在閶門内接駕橋西價購車屋一所預備開鑿義井兩口以利附近商舖佳户聞日内即將動工建築矣 
　　青年會組織流動教育館蘇州北局基督教青年會總幹會徐可陞等鑒於蘇垣工商各界社會教育未能普及特發起組織流動教育館延請吳縣通俗教育館主任朱懲元曁蘇垣著名演說家陶鑄禹等十二人自即日起分途出發前往元妙觀及閶門馬路等各熱鬧處所實行流動教育露天演講以冀社會教育之普及一時聽者頗衆 
　　舉行修志紀念黄棣志前於民國八年由本鎭紳士朱少臺楊則廷錢介一談惟楚等發起修編周密采訪行將告成一俟徵求諸大名士序跋脫稿後即可付刋現已先定於夏曆本月初五日柬邀發起同人等假座滄浪亭聚餐攝影以誌紀念 
　　銀行允借現欵吳縣郭知事日前奉齊督命令爲保境安民起見布置防區軍用浩繁應將正雜各稅先行借解以備撥用等情故郭知事特於前日親至中國銀行由該行長葉雲程約同各行行長會議均深知齊督苦心願各預備現銀以備撥借聞各行長巳允借洋四萬元計中國交通各一萬元江蘇五千元其餘每銀行均三千元云 
[常州]  
　　振新游藝塲之武劇新馬路振新游藝塲於昨（二十九日）晚八時許正在開演灘簧有附近厚生鐵廠工人某甲並不購票闖入塲中當被收票者攔阻以致口角某甲即退出往隔壁第一樓浴室洗浴收票者遂約集數人跟踪追至浴室欲痛毆某甲某甲即披衣向外而遁召集厚生萬盛兩鐵廠全體工人八九十人鬨入游藝塲搗毁所有長凳劇檯汽油燈等雜物均粉碎滿地旋聞塲主陸榮榮在第一樓浴室浴即又鬨入第一樓浴室陸榮榮早有所聞見廠工鬨入即將柏油塗面乘間由窗隙逃出廠工本擬將銷鏹水洒於陸之面上因徧尋不見即將浴室内之雜物及茶樓下之陳設搗毁一空是役受重傷者四人内有唱灘簧者兩人廠工兩人皆血流滿身横臥地上奄奄一息後經第三警分所派警到塲並由吳葵秋等出爲調解始各罷手 
　　震華電廠之進行蘇紳張一　等集五百萬在城東戚墅堰鎭開辦震華電廠籌備進行已歷數月兹聞廠址在戚鎭之西距丁堰約有半里現擬自丁堰至江隂之利港建築鐵道以便運輸機件貨物路線共計四十餘里昨巳派員測量已在豐東鄉出發矣 
[鎭江]  
　　商會預防米荒鎭江商會以米價日貴而來源不多深恐發生米荒風潮故特由晉源錢莊墊欵自上海運到安南米一千數百石分售各商號每石定價十元零五角較之米店所售約公道數角一石此外並須另行集欵購買大宗糧米開辦平糶不日即將實行云 
　　採辦漢口新茶漢口新茶將届上市鎭埠各茶棧茶行現已派人赴漢設莊收買並聞漢口各地本年新茶年成頗佳約有八九分可扯大約隂曆四月望前可以抵鎭云 
 
 

Page 11

 
 
　　糖市呆滯糖市久己清淡近加拳直風雲銷路更爲呆滯昨日開盤太古車牌白糖八兩六餞左右四温八兩二錢尚看續跌云 
　　災民來鎭傾欵鎭楊永炎義振會去歳在瓜洲一帶勘災時曾發給該處災民振洋領欵軍每人一紙每人每月來鎭領洋三元昨爲領欵之期各災民均扶老携幼來鎭領欵其領欵處係分東塢街南洋烟草公司交通銀行及鎭揚水災義振會三處直至午後四時許始行領畢 
　　日新街火警鎭江日新街昨日下午十時許忽然失火現正經各洋龍前往溓救詳情容查明續錄 
[南京]  
　　學生會贖路委員會公啓南京學生聯合會贖路委員會公啓云貴分會轉諸位會員先生公鑒數年來爭執之膠濟路案在太會已得失敗之結果（中路）聞日之允以三千萬於十五年内贖回實欺我財力之窘涸民氣之不久五分熱度之國民决無能力而行此大舉嗟乎諸君泱泱大邦見輕如是人非冷血誰熊忍此太本會由評議部議决組織贖路委員會預備積極進行聯絡各界分設贖路公司計劃集股素稔諸君熱心國事對於斯舉諒表贊同所祈從速進行有所表示對外則多事演講廣布傳單以冀社會之共醒對内則速組贖路救國團體從事計劃而作國人之先導本先知先覺之資行救國救路之實抖擻精神携手全國和衷共濟一致進行庶幾輕視之恥可雪最初之目的得達不然歷年奔呼所爲何事思念及此將何自解五分熱度永作世界之口實失信友邦並爲各國所唾棄嗟嗟國步艱難河山破碎一肩重任青年是擔爲國宣勞諸多珍攝臨書憤慨不知所云 
　　一體整理齋舍新計劃省立第一農校自去冬以來變故頻仍致學生修寢各室多凌亂無序近聞該校汪校長新聘之訓育主任錢劍秋君已擬定整理方法將全部齋舍劃分二區東部定名爲華盛頓區全區分四里曰杜威里曰福煦里曰威爾遜里曰哈定里西部爲紐約區分爲三里曰羅斯福里曰羅素里曰林肯里蓋以市政之雛形立自治之基礎洵良法也 
[安慶]  
　　李佳白博士蒞皖李佳白博士二十六日乘招商江天輪到皖省公署先期得李自上海來電請通知政學商三界等語許省長當將來電交王警處長通知各界省教育會聞信即預備請李在該會住宿布置極爲周備李抵皖後即於二十七日應安慶總商會之請出席演講聽者頗多演說題爲工商互助并謂各宗教一體意在提倡大宗教同盟說畢并約定次日下午兩句鐘在省教育會演說後即行起程回滬云 
[嘉興]  
　　學宮改建之反響有岳某者發起主張將嘉興舊學宮改建關岳祠聞己呈請官廳核示該邑舊學附貢生等聞信之下羣起反對特於二十九日午一時在舊秀學明倫堂集議付方法到會者五六十人公决一致否認當即推定起草員擬具文呈請官廳備案以期挽救而維永久 
[徐州]  
　　振務處開放粥廠銅山振務處現派鄭心如陳斌如在南關户部山洞庭會館設立粥廠一處業已籌備就緒二十七日開始施放以人數太多分每日上下午兩次每次約數百人每人只給二碗聊足充饑云 
　　戰雲中之球訊徐州蹴球會與省立第十中學於二十七日下午三時在東關車站職員球塲比賽足球請湯君爲分公正人至三時三十分開始比賽參觀男女約千餘人第一時無勝負第二時十中勝一球未幾徐州勝一球結果爲一與一之比至殘陽西下始收隊回城 
[山東]  
　　陸軍撤防後之匪氛滕縣自陸軍第六混成旅換防後匪勢雖未稍減尚無焚燒搶架之案近因瀋洛交鬨該軍移駐韓莊該縣户匪孫美珠竟率其黨羽二千餘人大肆猖獗焚燒搶架日有所聞三月（隂曆）二十七日將城東南南唐村攻開架去男女一百零七名焚燬民房七十餘間槍殺農民十一名二十九日又將城東北九老莊縱火燒盡并擄去婦女二十一名四月二日早晨城南善莊粲復被該匪打開全莊被焚無一幸免當被架去男婦四十八名槍斃十四名當日該匪又將磨莊國民學校教員工作賢用槍擊斃架去學生五名似此種種慘象罄竹難書不知有地方之責者何竟置若罔聞而不一援手耶 
雜評一 
[兩勝（默）]  
　　大戰之始所傳消息多歧說者謂兩方必有一虚吾則謂皆確實而非虚也兩方各有所勝卽各宣傳其所勝而掩其所不勝故僅以勝言西路直軍勝中路奉軍勝兩方之勝固皆確實而非虚也然而兩勝之局僅在一時决不能常持此兩勝之現象蓋戰陣之間瞬息千變或始勝而能終勝或始勝而終於不勝故始之勝不足喜而况乎其兩勝質言之卽兩不勝耳更何勝之可喜而有何宣傳之必要哉 
 
 

Page 12

 
 
   
 
 

Page 13

 
 
本埠新聞 
[商界爲時局請公團嚴重準備]  
　　貴州路上海各路商界總聯合會前晚特開臨時會議議决對於江蘇時局問題應有正確之表示昨日己向江浙海陸軍事當局請其互相自行制止破壞中立行動並請上海總商會縣商會銀行公會錢業公會銀爐公會嘉榖堂米業商會荳米業公所機器麵粉公所機器碾米公所華商雜糧公會煤炭總公所煤炭公會運輸同業公會通商各轉運公所旣各路商界聯合會以自羣兇搆釁人心動摇百業廢弛吾商民自應有嚴重之準備使言行不顧之軍人知所少懾爲此奉函通告如各該軍人有破壞吾蘇中立之舉動立卽與該軍人等斷絶往來（一）斷絶該軍人等金融上之周轉（二）斷絶該軍人等糧食及煤炭之供給如該軍人等仍不悛悟再加以進一步之制裁除通告各界外謹請買公會毅力主持查照辦理云云 
[海軍助直之布防情形]  
　　海軍第二艦隊司令杜錫珪以奉軍入關牽動大局影響匪細近見奉張通電有以武力爲統一之後盾云云乃徵取本隊各艦長之同意主張與直軍聯合一致聲討連日接得京信兩軍已在保定之長辛店等處開火接仗業由第一艦隊中抽派海籌海容開往秦皇島遥制奉軍後路本艦隊所轄各區爲南北往來要道除撥派善於戰鬭之江元江利楚同楚謙四艦開往天津駐泊相機參戰外並又調派江犀江鯤湖鶚湖鷹等四艦開往武漢駐泊以防奉軍圖鄂昨將布防派船情形電呈本埠海軍總司令公署備核矣 
[紅會組織救護隊預備出發]  
　　本埠紅十字會將有救護隊出發曾誌前報今奉直已開戰該隊猶未組織就緒良因救護材品年久不用皆須新備手續頗繁現由王培元醫生趕緊組織中聞隊員額暫定十人俟組織告竣始可北上襄助分會救護隊服務云 
[上海官場之時局意見]  
　　嚴守中立態度 
　　國聞通信社云奉直兩軍接觸之報南來以後本埠方面對於江浙兩省之態度頗不乏種種之風說字林西報記者因於昨日徧訪各重要官署探聽各方意見與松滬護軍使署涵參謀長陸秘長及淞滬徐警察廳長均有重要之談話一致以嚴守中立維持地方治安爲言兹該報記者將談話紀載原稿送交本社囑代譯送各報同時登出俾社會方面早日得確實之消息以免無謂之驚惶爰特迻譯其稿如下 
　　汪參謀長云盧浙督與何護軍使對於奉直兩方均不願加入蓋無論加入何方之結果徒使人民受其禍害苟非受何方面之攻擊無論如何决嚴守中立至於受人攻擊一點前雖傳說南京齊督巳將其軍隊一部開至蘇州但當不至有向此方面攻擊之舉惟上海防務自不當不整頓也浙江方面則决不至向上海攻擊蓋盧浙督與何護軍使完全一致是故上海一地無論如何不至受戰事之危險凡本地中西住户余以爲斷無驚惶之必要也語至此又對於慮浙督及何護軍使態度切實說明謂盧浙督在滬有年其關心人民利益人民知之甚審况盧督並允嚴守中立以盧督爲人何至食言何使亦酷愛和平態度　瞭云云旋又談及海軍汪參謀長云海軍總司令蔣拯其態度與何使完全一致數日以前蔣司令曾與何使會銜通電此即一證也惟海軍中人仍有若干主張加入直軍一方者其餘則亦主嚴守中立云又關於戰事當談諾時軍署尚未得正式報告 
　　秘書長陸達權君云何使决定决不被牽入漩渦故上海軍事當局不取何種行動祇須保護地方人民利益而己至海軍則己聲明其仍守中立之意見惟兵艦己有數隻離埠此後或將因此發生困難第一艦隊司令林建章與第二艦隊司令杜錫珪意見不合蔣總司令則主張中立前愽吳淞砲台奉令開砲轟擊出入兵艦之說並非事實余知盧浙督與何使將取一致行動惟蘇督齊爕元行動如何則難於逆料其現在態度則分明袒吳齊督如向下游開拔軍隊則吾人爲自衛計當然從事防禦如其軍隊向北則吾人自當維持現在態度　前途報告齊己將其若干軍隊運至蘇州惟甘理由則謂係增如蘇防該處軍隊本來不足云云至其目的究竟如何余不能測也 
　　淞滬警察廳長徐國樑君云余得非正式報告知直軍己在馬廠開始戰鬭其詳則不得而知雙方孰是孰非非吾人執警務者所注意但經心淞滬治安而己再吾人對於雙方亦不左右袒亦不希望雙方干涉吾人戰勝請君（指字林報記者）致語市民勿因無根之謡言而驚慌亂事决不至波及上海云云 
[鄂軍官來滬採辦軍需]  
　　近來直軍在滬購辦軍用麵粉等食品自上月下旬至今陸續裝去不少兹又有湖北督軍蕭耀南派採辦委員侯劉兩軍官來滬向金某訂辦麵粉麩皮爲數甚夥昨日己先預備麵粉一萬包麩夫三千包裝輪運去該委員又向公記號購辦之鐵鍋三百餘只皆軍營煑飯所用現該號向無錫各坊定鑄限二星期製就即裝輪運去 
[警察近日之防範]  
　　對於輪埠來客特别注意 
　　南市第一區警察署王金山署長近奉徐警廳長令以北省奉直開釁以來謡諑繁興惟恐外來形跡可疑之人勾通當地痞徒任意作奸犯科自應嚴密查察注意防護嗣後宜於輪埠交通地點悉心嚴查毋稍疏忽等因故特派得力巡長專在各碼頭及輪埠等處如遇輪船抵埠上岸之人應密加查察以維公安云 
 
[河南路同學會俄振募捐隊出發時之攝影]  
[南站扣留軍火業已放行]  
　　前由南京裝車運至南車站之手槍二百支因無押送員弁爲駐站憲兵扣留呈由何護軍使查係閩省李督向南京製造局所定令行駐滬京師憲兵營汪營長放行在案慈悉李閩督所派領運手槍委員鄭迺斌在寗領到手槍後因有要公在寗稽延當交四達轉運公司代爲輸運赴滬現聞在滬阻滯立即來滬於昨親詣憲兵營已將手槍二百支計四箱如數領回卽裝鴻順輪船押送回閩矣 
[郵差罷工解决後之新團結]  
　　聯合通信社云中華郵政局全體郵差要求加薪及减少工作限制儲金風潮解决後各郵差頗爲滿意故得恢復原狀兹聞伊等以吾人在局服務人員約有千餘人然向無團體之結合致往往同事中有事發生無從討論殊爲缺憾伊等遂於昨日下午假座金隆街工商友誼會（一）討論組一郵務工人俱樂部聯絡感情（二）五一紀念日亦擬加入慶祝會（三）推舉籌備員若干人着手進行云 
[杭州郵差要求加薪之滬聞]  
　　待遇一律 
國聞通信社云本埠郵差罷工綿亘數日始得解决結果增加工資二元半減少工作一小時兹杭州郵差得訊後因邇來物價昻貴生活艱困且同屬郵差待遇當求平衡故亦提出同樣案件向郵務長　麟要求穆因兹事重大未能擅專己一面勸誡郵差安心工作靜候好音一面急電交通部請示矣 
[商總會救濟負販部之進行]  
　　添招負販員 
　　上海各路商界總聯合會調查部前調查得本埠各項小販營業者十九係借印子錢作資本放印子錢者借出一元僅二三月之久本利卽逾原本三倍負販者每天收入除付借欵利息外所餘尚不能餬口似此若不設法 
召集小販多人貸與貨物俾其負販免其再借印子錢現據負販人云每天除本外足夠一天伙食尚有餘洋數角該會負販章程巳規定小販欲賒取貨額祗須有殷實商保無論老幼年齡則在十三歳以上到該會負販部報名現聞該會又在各廠直接辦售各種洋襪等各貨價目較小販直接批貨價目尚賤以便分給小販販賣並推廣負販額數三千名云 
[俄災振濟會募捐第二日]  
　　今日在健身房開筒核算 
　　俄災振濟會上海部前昨兩日舉行大募捐該會保管捐筒地點原定青年會庫房前晚各隊繳回捐筒不少庫房不能容納祗得暫置於童子部因無房門可以關鎖該保管員十餘人坐守達旦通宵不寢該會連日因募捐事繁遂由募捐委員翁國勛轉請滬江大學學生張四維吳乃衍阮維揚楊潛龍舒吉人等分任總務交際兩部帮同照料昨日各區募捐隊仍繼續出發頗具奮鬭犧牲的精神如三育大學中西教員及學生百餘人至河南路北火車站募捐時已過午每人祇以山東麫包二枚白開水一杯充饑又加男女小學生七八齡十二二齡者多有奔至馬路攔住乘坐包車之人向其募捐忘却危險任事之勇固極可佳此各界人士之所以不能無所感動者也該會定於今日（五月一日）上午九時召集各團體各學校惠孤代表會同監視在青年會健身房將各捐筒剖開核算以昭愼重云 
　　又該會昨日收到捐欵如下南洋中學四百元福建路商聯會義務學校二百三十四元一角九分二釐啓秀女校一百六十九元小洋一百五十四角銅元二十四枚南通吳化職業學校滙來洋二十元涵德男女日校二十八元小洋一百零五角勤業女師朱鍾英經募二十九元小洋五十九角王立明女士經募十五元小洋六十三角銅元五百六十啓英女校三十六元小洋一百六十九角元記海味號二十元涵德商業夜校五元 
[章太炎講學第五日續紀]  
　　江蘇省教育會延聘章太炎氏講學第五次仍在教育館於四月二十九日午後四時至六時所講大概曾誌昨報兹再詳誌如下今日「經學之派别」夫經學三國時經王肅之提倡當時人漸信仰古文及晋而漸盛幾無復信今文矣如講易從費氏其實費氏無學說僅傳其書故後之倡學說者仍各主一說以相爭論鄭康成與王弼說詩意見相左左傳漢時有幾家著作如服虔杜預亦門户各分漢時之講左傳者每引公羊以爲證以致牴觸極多晋杜預著春秋釋例以駁之尚書鄭康成註之古文也然不足信以東漢己無古文也如焉融鄭康成師生也所主學說不同文字亦不同三國後鄭得列入學官而僞古文之說以起東普時信之南北朝時北魏頗有文化然派亦不同如易則北尊鄭（康成）而南尊王（弼）毛詩無甚異說左傳南信杜（預）而北信服（虔）尚書則祇行於南朝耳唐則有孔頴達賈公彥現行世之五經卽孔頴達注疏者如禮記本非經也而至是爲經唐又并周禮儀禮而爲七經更加以何休所注之公羊范寗所注之榖梁則爲九經矣孔賈二人中孔爲北方人北方之所尚與南方不同唐一統宇内冶於一鑪宜無甚爭然北方之文化究不及南方也故孔雖北人而於經則不能不舍北就南易不用鄭而用王左不用服而用杜卒之北併於南雖在北而鄭說失傳而存王說服說不行而存杜說然於時南學北學之分固大熾焉唐行科舉輕視經學而仍用之者以時有明經進士兩科學者不能不攻習也第彼時攻習經學限於一本自由意見無從發展蓋用經非欲發搗經學不過借以愚黔耳惟須實用之周禮儀禮轉極發達一時研究甚精宋承唐後拘守殊甚不但文即詩賦亦如此有某者於此拘束時代特發一鳴驚人之論釋當仁不讓於 
[湘省災民餓斃之慘狀（二）]  
師之師字爲衆文意極佳竟捨弗取可見彼時箝束之甚矣孟子本無疏而今傳之疏實僞宋時之明經科改爲學究科蓋學究二字之價值可以概見明經不過爾爾則經學之厄亦甚矣進士科中稍有才華及宋不得不一大變其變也從孫復歐陽修起孫謂春秋左公榖俱不可恃遂自爲說經矣孫之爲此說實本趙匡哈助唐劉敞說經甚好有七經小記者今不易見其說殊可靠旣不泥古亦不狂妄以古解古較爲公允王安石出著三經新義現亦不易得其板然讀其文集王之說猶愈於歐陽修以歐視詩經爲男女調戲之書致黄湘素雜記本是以爲說此其病在以意想講經不知古今人情變遷不明小學之故也朱文公謬甚說河圖洛書先天八卦後天八卦等等清王懋竑文以辨之蓋朱非道學家而道術鍊丹最爲深信講「參同契」不用己名假託鄒忻鄒朱音近忻可訓熹良可怪矣尚書文有平易者朱疑爲非古文清代學者舉認係東晋古文此朱之功也然書序决非僞以無序不能知爲某篇某篇朱并疑之則謬矣朱於詩則大過詩中之注說小序也朱有稱此刺淫奔之時也云云陳傅良大駡之朱注「城闕爲偷期之所彤着爲行淫之具」二語眞可謂荒謬絶倫現行本中無此二語或者被陳駡後而改之邱中有麻彼留子國等語朱解爲妬語清代學者已駁之果如所云則作詩者亦如今之新文化者專講自由戀愛乎吕東萊講詩極好惜當時不行明則經學已無夫清之反對朱者最初爲毛奇齡然非之是　而四書改錯則未免過甚河圖洛書清初胡渭胐明駁之閻若據力攻古文尚書證據完備近似漢學然其病在本朱說江永甚佩朱而講經則不佩之清代之經學有惠棟（定宇）戴震（東原）二人惠爲吳派戴爲皖南派戴非自著書而講研究法其以訓詁解儀禮以文字定訓詁以音聲定文字如此探本窮原思過半矣其傳經之弟子有孔廣森·任大椿·段玉裁等三人尚有一王念孫者雖非戴之傳經弟子而能引漢書之甲處以解其乙處歷代所不能通者用此法則無不通矣所著經傳釋詞一書爲讀古書者不可不讀也惠戴而外有莊存與劉逢祿宋翔鳳等之常州派王闓運等亦以經學家聞於時惜未與惠等同時否則相得而益彰矣夫學派之别初則有今文古文之爭次則南學北學次則漢學宋學次則吳派皖南派今又將轉入今文古文如此循環無端永無止息天地混沌而學派之爭始已歟 
[五一勞動紀念大會]  
　　護軍使禁止滬軍營集會 
　　今日午後一時在懷恩堂舉行 
　　松滬護軍使署昨接中華全國工界協進會·中國勞動組合書記部·中華電器工界聯合會·湖南勞工駐滬辦事處·駐滬參戰華工會·改造安徽工人同志會·上海紡織業工人會浦東部·中華勞動聯合會·上海工商友誼會·來函云敬啓者五一盛節已在各國暢行我滬上各勞工圑體亦擬於五月一日下午一時在滬軍營開一五一紀念會藉資慶祝届時我勞工團體自當負謹守秩序之責絶不得使其另生枝節兹特函呈台端並懇於該日妥爲保護是幸云云但護軍使仍以現在戒嚴期内無論何種集會均所不許故昨己令淞滬警察廳禁止令文如下爲訓令事頃據本署稽查員報稱陽曆五月一日乃世界勞動節本埠各工界已籌議於是日在滬軍空地集合慶祝並作游行舉動等情據此查滬上現當戒嚴期内無論何種集會均應禁止合行令仰該廳長遵照即便轉飭該管警區查明器嚴禁具報切切此令四月三十日 
　　聯合通信社云今日（五月一日）爲世界勞動紀念節本埠各工團曾經幾度開會討論籌備慶祝大會巳見前報兹紀昨日之情形則各工團於昨日推舉代表楊草仙童理璋陳培卿三人赴龍華護軍使署呈遞公函說明開會宗旨上午九時半由工商友謂會會同乘車前往軍署因時太早何護軍使尚未蒞署代表將公文名刺存交傳達處退出至署邊某食物店休息約一小時半至十一時又進署詢問據云軍使尚未到署惟諸君來意軍使早已明瞭此時即有徐副官（咸豐）出而招待至副官室答談首由代表說明來意次徐君謂諸君熱心勞工運動鄙人甚爲欽佩惟軍使雖不在署已經有言囑鄙人轉達諸君提倡勞工軍使亦甚贊成惟開會慶祝一節因近來奉直發生衝突風雲緊迫恐有不肖之輩乘機擾亂治安故碍難允准並云上海本應宣布戒嚴因恐各界恐惶自擾於商業不安所以不戒嚴然防範極嚴請諸君原諒或可改日再開云云經各代表再三解釋並願負一切治安之責請徐君必須將代表請求之意轉達軍使談至一小時之久結果以不干涉不允准爲辭遂各一一握手送出署外各代表又乘車至淞滬警察廳呈遞公函卽由傳達處回報云警廳難以作主請與護軍便署商議代表告以已經去過回去靜候消息可也代表乃回會 
　　各工團旋悉滬軍營不能開會乃改在北四川路底懷恩堂開會錄其啓事如下「五一紀念大會啓事」各工 
 
 

Page 14

 
 
會各學校各　　團體均鑒敬啓者前定之滬軍營不便開會今改爲北四川路底懷恩堂并放歐美勞動電影請各工友各學生及各界人士於今日下午一時齊往該處慶祝「五一」聖節是荷中華全國工界協進會·中國勞動組合書記部·中華電器工界聯合會·上海工商友誼會·上海紡織業工人會浦東部·中國勞工同盟會·上海中華勞動聯合會駐滬湖南勞工會辦事處駐滬參戰華工會·上海印刷工會·改造安徽工人同志會·上海中華印刷工界聯合會 
[十人團聯合會贖路大會紀]  
　　本埠法界南陽橋救國十人團聯合會昨晚假座三馬路慕爾堂特開會員贖路儲金大會會員及來賓到者約一千四五百人一堂濟濟幾無容足餘地七時開會先由全體向國旗行禮次唱國歌歌畢主席唐豪報告宗旨並希望與會衆同志亟宜速起爲贖路運動使日人感知我國民救國精神之團結俾得稍戢其侵略之野心云云繼爲余鵬任矜蘋演說大致謂社會對於贖路運動有兩種觀念（一）主張籌贖（二）主張不贖第二種之主張不能視謂無理然坐令日人長期佔據斷無此理况目前固然須籌欵贖還苟將來我國國際地位增高當然再有機會作公理之解决云云會塲掌聲似雷演說畢市西公學學生唱贖路儲金歌餘興則有羣賢女學生之表情操會員張蘋周吳淵白陳長蓀之中西音樂張畹清女士之跳舞市西學生之疊羅漢武德會及該會國技之拳術北區公學之滑稽武術邱稼禾邱俊培之魯案時事曲秩序中尤以鄭正秋之黄老大說夢北區公學教員之雙雙簧隱庽中國時事最足發人深省末唐豪臨時加演催眠術只數分鐘即成硬直狀態矣是日並有嘉興女子師範參觀會員金開文張溶齊立繳贖路儲金三組南翔老會員馮松園李福堂因見會塲外懸掛油繪俄災圖惻然動心立捐大洋六元囑會中庶務轉送俄振會散會已十二時餘矣 
[全國司法大會今日開談話會]  
　　全國司法大會訂於五月一日（今日）開會該籌備處主任張一鵬昨日召集各幹事議定開會秩序錄后（一）振鈴開會（二）招待員肅各代表及來賓入席（三）向國旗行禮（四）籌備主任報告經過情形（五）推舉正副主席（六）宣布開會宗旨（七）開會詞（八）主席答詞（九）演說（十）决定開會日期（甲）籌備處規則（乙）組織大綱（丙）旁聽規則（丁）議事規則議畢卽由主任書記金卓然報告各省法團報到代表函件（一）國立東南大學派王伯秋代表來滬（二）浙江永嘉律師公會派范任代表來滬（三）浙江公立法政專門學校派周篤甫代表來滬兹將該籌備處發出召集報到代表公函列下逕啓者本籌備處於五月一日午後一時在上海律師公會開談話會務請各代表准時惠臨云云 
[律師公會評幹聯席會紀]  
　　推定司法會議出席代表 
　　上海律師公會昨日（星期日）開評幹聯席會議到者正會長張一鵬副會長張家鎭評議員蔡倪培費廷璜沙訓義孫鑑幹事王開疆李昌黄啓英等午後三時開會由會長報告司法會議開會在即本會亦應推定出席代表經評幹各員討論一過决定推舉正會長張一鵬君爲出席全國司法會議代表副會長張家鎭君爲候補出席代表議畢各用茶點而散 
[地方檢察廳籌設刑事檢驗所]  
　　上海地方廳黄檢察長擬於司法方面再圖完完日前面委南洋醫學專門學校校長顧南羣擬具上海地方檢察廳檢驗所計劃書現顧君已擬定計劃書呈復檢廳長矣原文如下謹案刑事檢查關係生命問題東西各國裁判所悉依法醫學爲檢查根據意至善也吾國司法獨立業經十稔刑事檢騐仍委舊式檢驗吏學術手續均難完備際此華會告終預備收回領事裁判權之秋若不亟謀改良弱於司法前途關係非淺况上海爲華洋互市中外觀瞻之地正宜直追急起爲全國提倡先聲黄檢長有鑒於此委南羣等依據法理參以習慣亟籌刑事檢驗所一所事關國際奚忍固辭第念醫化器藥浩如烟海充分布置所費不資當此金融孔急惟有因陋就簡以求苟完爰擬上海地方檢察廳檢驗所計劃書呈候鑒核卓裁爲荷計開各項要目（一）器械藥品約價表（二）房屋佈置詳圖（三）工程估計單（以上三項因過繁從略） 
[救火會討論組織守望團事]  
　　上海救火聯合會昨發通告定於夏曆四月初五日下午八時召集全體會員在本會討論南市組織守望團事宜 
[煙兌業衆和社開會紀]  
　　舊曆初十起劃一價目 
　　城廂内外烟兌同業爲劃一市價維持營業起見組織烟兌同業衆和社迭經開會籌議昨日午後兩時又假東姚家衖續開會議當場舉定臨時各職員以沈子卿爲臨時正會長沈延康柴載元爲副會長魏觀章顧少甫陸文蓀黄志學湯丙生方題成陳恩祺厲超賢爲稽查員張炳源徐金生爲會計員顧少甫爲臨時幹事長丁爕臣范永昌葉紹榮夏錦龍戎楚衡厲春和糜楚寳宋維榮陸炳鑫何杏蒓爲幹事員柴泉元爲臨時評議長陳妙松陳祖模沈長森黄蓁夫戎楚藩戎承申沈培卿黄清槐爲評議員公决會址暫設烟葉公所訂每月初二十六日爲常會期决定本月舊曆初八日分發同業價目單凡係同業於本月初十日起均須領單價目一律以昭信用云云議畢後於五時摇鈴散會 
[昨日之金融市况]  
　　昨日銀幣市價上午爲七錢二分五釐八七五午後又轉高爲七錢二分七釐比前日漲起一釐六毫二忽半四月半期洋七錢二分八釐午後收盤七錢二分八釐二毫半 
　　銀拆上午三錢下午又漲至三錢五分北方業己開戰市面銀根轉緊恐一時難小也 
[棉紗市面之冷淡]  
　　昨日星期棉紗市面頗見冷淡各洋行紗廠交易所皆循例休息標凖無市各客帮中川帮買進十支金鷄五十包其餘汕頭廣東江西野鷄等亦各有買進日紗本紗五六百包現貨之價平平惟期貨日紗略軟數錢各客帮之有銀者於此賤價之機會胃口本有因聞時局戰端巳開不免朿手觀望矣 
[本星期成交紗數]  
　　近來棉紗市面因受奉直戰爭之影響客帮無意辦貨故市勢頓形岑寂本星期中交易較少印紗無有成交本廠紗交易約計六千四百包較之上星期成交之數己見減少如三新鴻裕上海等紗廠均有售開其中計十支一千包價一百二十七兩五錢十六支五百包價一百四十六兩二十支四千九百包價一百五十六兩至一百七十兩小包紗成交三千一百包大部份銷通崇海帮印紗本週有到貨四百包云 
[本星期進口印日紗調查]  
　　本星期進口印紗計六百六十六擔日紗計四千七百 
九十八擔自元月迄今進口總數計印紗八千三百八十六擔日紗二萬七千七百十三擔本週中運往各埠者計印紗七百零八擔日紗一千一百七十擔計運寗波日紗五十一擔南京印紗四十五擔九江日紗八十四擔漢口日紗一百四十二擔宜昌重慶日紗一百三十九擔烟臺印紗一百三十八擔天津日紗三十一擔牛莊印紗四十五擔日紗四十擔香港日紗五百三十三擔本地印紗四百五十擔日紗一百五十擔其餘别處印紗三十擔本週止本埠計存印紗四千零七十二擔（尚有三百包未出）日紗一萬五千八百九十四擔云 
[上海學生會聯席大會]  
　　議决修改章程 
　　昨日下午二時上海學生聯合會乘籌欵贖路會假一品香大廳未開會前先開學生會會長理事代表聯席大會討論振興總會計劃到會學校有如曁南商校東吳法科惠中中學聖瑪利亞女校清心女校惠中女學聖約翰大學復旦大學中國女子體操學校青年會中學南洋甲商滬江大學第一商校職業學校中西女塾裨文女學交通大學承天英華中西商務勤業女子師範博文女校聖芳濟大學惠靈學校清心實業招商公學青年會夜學等三十餘分會代表十餘人推理事長嚴溶主席略謂今日乘討論贖路之機會得有此盛會甚望列席代表共舒懷抱互相討論整理總會之計策並如何督促總會前進董克仁再報告出賣傢具經過情形劉寳坤請到會各代表對於本分會負責邱培洵提議如欲中興學生會必須先行修改會章之煩冗條文（一）會章中之理事制存在會長會及代表會合併爲一則理事會猶行政機關而代表會即爲立法機關（二）會員入會費改爲每學期一角輕而易舉收集較便以上海全埠中學以上學生計不下數萬每人年納二角則全年收入亦當有數千元之諳可毋慮不足開支矣薛升謂修改章程尚是空洞之事無論章程如何完備倘無人負責作去仍是無用故最重要者爲各分會須常常到會各會員會費須按期納足昨日交誼會之結果頗佳以後如會議敝會等八校必按時到會如遇有經濟困難時八校願共同擔負惟以後作事必須格外審愼帳目必須清楚團體不怕有不良分子祗怕良的分子不肯作耳劉寳坤謂目前各分會多有對於總會懷疑者如商大即爲例證惟今日以後無論對於總會是懷疑或是好意必須於一星期内致意見書於總會丁某謂修改章程須由各校代表愼重討論如果今日倉卒通過必貽分會以口實邱培洵謂照法律說固屬甚是惟照實際說今日若不乘此盛會修改章程則以後再欲有此機會恐不易得而暑期前總會當無振興之望矣主席以贊成修改章程否付表决多數通過當推舉東吳法科交通大學約翰大學滬江大學復旦大學五校爲修改章程委員定下星期日二時在學生會事務所開會其餘經濟及其他各問題須待章程修改後再行討論至四時四十五分散會五時起續開籌欵贖路會議云 
[參觀同文書院端艇運動會紀]  
　　尚武精神動仍人觀感 
　　昨晨八時至晚六時日人所辦東亞同文書院之學友會在龍華百步橋南黄浦江上舉行端艇運動大會先期柬請各界士女參觀本館記者亦乘滬杭車一往車抵龍華站因開會處尚距站約二里田畝村落縱横不便雇車只得步行曲折赴江干先卽遥聞金鼓歌呼之聲令人氣爲之王旣至則見日本旗幟飛揚並有蓬帳數處浦江之中更有日輪多艘滿載該院學生擊鼓鳴金踴躍歌唱更有狹長之小艇數隻運動之學生分據其上一人執舵五人打槳除各披裏特别顏色之衣巾以爲標識外幾不更着衣服時仍春寒未減也比賽之際運舵極敏打槳如飛而金鼓聲歡呼聲唱歌聲乃如雷動此種尚武精神實足動人觀感也己 
[山額夫人在滬之重要講演]  
　　節育之重要與方法 
　　大家庭造成之不幸 
　　國聞通信社云本埠家庭日新會於昨日下午二時三十分請山額夫人在陸家浜職工教育館演講『限制生育問題』由兪慶棠女士翻譯夫人略云今日得與如是莊嚴之盛會復得於數百聽衆之前一訴我邇來奔走宣傳主義榮幸何如我於未述本題之先一言我未到中國以前之情况當告在舊金山時有數日友邀我赴日講演及將至日本上岸之頃而日政府嚴辭固拒後經人民再四要求始准余登陸作宣傳之演講十五次此藎至可笑之事實凡人民所最願望而最歡迎者政府必嚴峻以拒絶之也『節制生育』非新發見之學理自有生以來實己固具疾病災疫實爲自然的節制而普遍於人類社會而莫或倖免惟今兹所述則爲自科學根據的節制近世西方文明實爲以科學的方法節制生育之結果五十年來西方盛行小家庭制度父母的注其精力於子女之訓育而在大家庭不獨人口問題子女過多養護不週以故憂愁賊盜疾病淫亂以及工作缺乏之一切罪惡胥於是產生而社會亦隨以困苦貧乏而呈悲觀之現象余在美時觀察一般大家庭子女愈少愈適於父母之生活蓋與小家庭同其趨向惟一般民衆雖志願上極望節制生育而知識不足以輔之以致家庭隨自然之趨勢而日益澎大而其子女因教育不足將更無知識節制生育必須了解『方法怎樣』『如何實行』此實至重要之問題也譬如新婚夫婦於十年中匀稱的生育三四子女則子女旣能受充分教育父母亦得享人生樂趣設有其他之夫婦生育無節子女繞膝其數竟在十人以上則其初雖抱有逺大志願顧屢經生育毋體羸弱遂呈奄奄之態方今文化日進人之於蒔樹木飼牲畜尚日知所以求善之道而對於人類本身之生育反不注意及之寗非可恥笑之事耶中國文化發生逺在數千年前顧對於生育則任其自然致文化陷於停滯今欲起救之則對此人類社會重大的問題不可不鄭重討論焉『如何能優生』最須求一確切解答之先决問題也以余觀之該注意者有三點（一）有遺傳病（如花柳等）者禁其婚嫁（二）女子非至二十三歳不能從事於生育之工作（三）在結婚後二三年内不能生育子女祗爲男女間心性與靈感之調和而得人格上之了解與妥協二三年後再視其經濟力而爲節育之限度聽衆乎諸君驟聞是言必將不勝其駭異二十世紀侈言自由然果不能自節其生育則所謂自由早己傷失其權力凡發現一種新事實必有人加以猜疑節制生育或慮人類行將消滅或謂徵諸歷史大家庭不乏傑出之士如佛蘭克令其一也然此種或爲過慮或爲一二例外均無重視之價值節制生育之科學的方法約有四種（一）『美感的陶冶』即視結婚非專爲生育而含有情愛的精神的高尚價值即男女間之人格的安慰然此非知識極高則制力極强者不易辦到「中畧」演畢夫人嫣然行與禮即兪女士一同出塲記者記其辭旣竟有一點不得不鄭重爲讀者告即人口過剩人性日劣實爲今日中國普遍的不幸現象夫人演辭讀者幸勿以猥褻視之請轉其眼光於社會的價值可矣 
[江蘇童子軍聯合會開會記]  
　　昨日（三十日）上午十時中華民國江蘇童子軍聯合會開幹事員會到者沈信卿顧拯來薛嘘雲章君疇陳廷楨兪元爵潘競民等議决各案如下（一）宿遷第二國主任張世毅君函稱該團教練員羅慶君熱心救人並臚舉事續請給予褒章又請准購感謝章三枚議决函復褒章照給並附證書感謝章可即備價購領（二）崑山第一二三四五各團正教練員兪啓文等函稱聯合會會長沈光第君熱心毅力捐助會費請准給予感謝章議决可備價購領轉給（三）宿遷縣立第二高等小學吳江縣立第二女子高等小學等函報組織童子軍團請派員考騐議决函知顧拯來君請於前往各該縣視察會操時乘便分别考騐（四）江隂縣聯合會函稱姚麟書君因事赴港旣非暫時的請假又不辭職并委托代理是否合法議决查閱教練員會簡則第六條載總教練員副總教練員由各縣聯合會正副總教練員分次推舉經幹事會承認由省聯合會會長委任之等語姚君委托代理己得幹事會認可至請假辭職手續簡則並無規定且辭職與免職不同須由自動非可以請假之久暫定其當然與否委托代理於法並無不合（五）陳廷楨君提議請函各縣發起公共衛生運動及組織童子軍課程研究會議决兩案均甚重要先請原提議人擬定綱要再行通函各縣酌辦（六）顧拯來君函稱蒙委審閱戴企留君所編幼童團概要一書校閱一過較之初版確爲完善尚合應用當否仍請核奪議决旣經顧君審閱認爲較前完善尚合應用應即照復戴君查照（七）戴企留君函請加推唐䦌生君爲本會出席中華童子軍協會組織討論會代表議决函復唐君前本擬推爲代表因據顧拯來君代稱唐君業由無錫縣聯合會推爲代表聲明不必再推故未推請（八）武進縣聯合會函寄改選職員名單附到領取證書憑單兩紙請給副總教練員汪濤及第三團正教練員趙聳然等證書議决職員名單存查證書照給（九）吳縣聯合會函請發給該縣第一團正練員劉宗琦第九團正教練員余昌煒兩君證書附到領取證書憑單兩紙又上海童子軍會函請發給正教練員張壽仁劉彭年副教練員董雪林鞠佶唐劍　林醉仙等證書議决均照給（十）願拯來君交到考騐崇明敦行女子師範附屬小學及崇明縣立乙種商業學校童子軍團報告表議决承認註册並將顧君考騐意見鈔寄各該校查照 
　　該會於是日下午一時續開第三次省總教練員會列席者顧薛章三君議决事件如下（一）薛嘘雲君提議全國運動會在寗開會本省童子軍應否赴寗參預表演及服務議决全省會操業經議决間年舉行一次本届全國運動會不必加入表演至服務一節可函致江寗縣聯合會届時酌派本縣各國童子軍到場服務（二）顧拯來君提議組織救護隊加入紅十字會赴戰地救傷議决先請原提議人向上海紅十字會總會接洽妥當後再議進行 
[交大高小之兒童游藝會]  
　　交大滬校附屬高小昨日（星期日）下午二時開第一次兒童游藝會鄰近男女兒童及江北貧苦小兒童皆未與會約共四百餘人所演節目如新劇（兩只生籃）·蠅蚊潭話·蒼蠅歌·說書·滑稽啞劇·南腔北調·其旨趣欲使社會咸知愛重平民及公衆衛生之急要故提倡斯會之師生無不興高采烈從事表演洵難得也又來會兒童預約各捕蒼蠅若干來換食物奬劵一張捕滿一百蠅得雙奬滿五十蠅得單奬滿二十蠅有觀而無食一蠅不捕者不得入計是日共捕一萬三千四百七十二蠅一方娛樂一方除害若該校者眞可熟心公益云 
[盜黨卞德勝解軍署續聞]  
　　前年三月十八號晚持械糾黨夥刦公共租界東有恒路日本人家 
財物之盜黨鎭江人卞德勝由閘北警局拿獲解送警廳收押業經公共捕房得悉稟請公廨備文派探前往灌滬警察廳將卞提回公共公廨訊供判令卞德勝押候詳解軍署訊辦各情己誌本報兹經公廨飭承備文發交捕房昨由西探長壳羅香派令承辦斯案之華探目鍾星南包探王長根將卞德勝一犯提出加上鐐銬押登滬杭火車解送松滬護軍使署按律懲辦矣 
[呆猪公司罰欵撥充平米費]  
　　滬南薛家浜同記呆猪熬油作違章宰售死猪一案前經松滬護軍使將源大等猪行七家代表傳案每家各罰洋三千元共計洋二萬一千元飭送上海縣公署撥充各慈善團體經費在案兹悉沈知事自收到前項罰欵後己邀集地方團體各士绅瞈議分撥辦法僉以現時米價昻貴民食堪虞急待採辦洋米以資接濟擬將此欵全數充作平價虧耗之用業經呈奉軍署核准除撥還遣送法學生費墊欵洋一千九百六十一元六角六分外現己全數撥作食米採辦處平價虧耗經費矣 
[尚有本埠新聞等轉入後頁]  
雜評二 
[中立不中立（旡用）]  
　　中立二字爲國際法上之名詞今用之於國内矣中立之於國際戰爭時必須宣布者以國際法上有此慣例不宣布易啓交戰國之疑慮故宣布中立以防交戰國之侵害乃國内之聲明中立果亦易啓交戰者之疑慮而爲此乎李下瓜田不正冠納李必其犯有嫌疑者然果無嫌疑雖正冠李下納履瓜田庸何傷是故人開中立而安者吾轉不能不聞中立之聲明而於心戚戚雖然人有志志有同異人有情情有親疎所謂志所謂情祇能於箇人私事談之不得於家國大事而亦參以私志私情以此爲政猶得謂國家之政耶先哲云事君能致共身古之所謂君即今之所謂國不致其身於國而致其身於所私貽誤大局亦即以淺狹其識量曾不如作國家之官憔國家是念作地方之官惟地方是保口所言也身體而力行之如此作無論何方勝决不有害又何必復爲中立不中立之聲明卒致與黨敵黨國民之三面不討好哉 
 
 

Page 15

 
 
本埠新聞二 
[公共租界整頓入籍之風紀]  
　　凌雲生臨訟入籍一事公共會審公廨因此案與主權攸關曾兩次開庭辯論證明其不能受西班牙國之保護仍由公堂審理查近來臨訟入籍者大有其人如豐大銀行經理顧克民某絲號主梁鳳山等均係因民刑訟案發生後始入外籍托庇外人顧所入之某國籍經交涉公署向該國領事交涉該領事巳正式聲明不加保護不日仍將受公堂裁判惟梁之臨訟人籍問題尚未聞有解决之說但聞某陪審領事之意以此種臨訟入籍之事若不從嚴取締殊足使管轄一層每感困難擬將此項問題提加領事團解决嗣後凡華人投入外籍須先調查其曾否得有喪失本國國籍之憑據及曾否爲民刑訟案之被告人倘有其一不符出入國籍之法定手續者概拒却其入籍之請求以免横生枝節云 
[外國水手持刃傷人]  
　　某國兵艦水手五六人昨晚八時半擬入萬國影戲院觀看電影在門前忽互起衝突一水手遽遷怒於站立其側之甬人李阿品拔出小刀猛向李之背上力戳一下李阿品痛倒於地血流如注一印捕乃上前干涉亦被擊倒水手遂將刀棄地由西華德路向南奔逃巡捕自後鳴笛追趕至蓬路口始一併捕獲押入捕房由捕頭略詰一過咸不承認使刀行兇經捕頭派九百八十二號華捕送李阿品往同仁醫院醫治候神志清醒指認行兇水手後再核 
[商務印書館股東年會紀]  
　　商務印書館於昨日假總商會議事廳開十年分股東年會股東到者計一萬五千八百九十一權下午三時開會公推鄭蘇戡爲議長 
先由董事王仙華報告十年分營業概况所有公積金及盈餘利息分派之議案應請各股東承認衆無異議次由監察人譚海秋報告本届决算各項數目均極確實甚爲滿意復由董事會提議增如股本爲五百萬元案經討論良外議决通過選出董事及監察人如下董事高翰卿·鄭蘇戡·鮑咸昌·李拔可·王仙華·金伯屏·張菊生·丁斐章·郭秉文·陳叔通·童季通等·十一人監察人葉揆初吳麟書·黄任之·等三人至六時十五分散會 
[各地學生來滬參觀紀]  
　　嘉興女子師範學校許兆藴朱慧璇張冠坤等率領學生方秀華等十三人於上星期來滬庽上海旅社江蘇省立第四師範朱亞雲金寳書等及學生三十三人寓於梁溪旅館湖南省立第二師範教務主任羅亨衢教員王文伯及學生數十人寓學宮路劉公祠内連日由中華書局杭石君陪往本埠中外各校參觀據聞各團皆以萬竹及旦華兩校爲最有可觀現除江蘇省立第四師範尚須赴杭參觀外其餘兩校均乘車遄返矣 
[七縣學校聯合會開會未成]  
　　上海縣勸學所日前接上海縣公署轉奉教育廳訓令内開案查松江等七縣學校聯合會應於四月三十日在上海舉行第三次會議等情昨日届期各縣代表到上海勸學所者僅奉賢縣勸學所代表刁也白朱聲鳳松江代表周鐵生張敬逺南滙代表傳佐衡上海代表姚子讓秦硯畦李頌唐賈叔香等因各縣通告接到甚遲未能到齊無從開議各代表略叙寒暄即行散去 
[中等學校聯合運動預賽紀]  
　　昨日爲南市中等學校聯合運動預賽之期評判員爲青年會體育部幹事郝伯陽張天培及龐醒躍等十時起預賽迨四時許結束各校運動成績均極優良此時尚難决定勝負須待本星期六（即五月六日）仍在體育塲開决賽大會後始可定奪聞該六校運動大會出售入場劵劵收小洋一角以作賑災之用除照六校學生收半費外其他學校均不免費 
[一商學生之位置]  
　　一商校長趙師復氏自長該校對於校務力謀整頓凡有益學生之事次第提倡如最近該校本届三年級生行將畢業極力謀學生出路如施振成錢友桃君等已介紹於王寵惠博士處任事 
其餘五十餘人亦分别爲之介紹適當事務云 
[勵志宣講團化裝部成立紀]  
　　本埠勵志宣講團成立以來聲譽素著現該團同志孫佩侯徐援人顧泉生吳兆麟孫格雷汪士明君等發起化裝部業己推定職員若手進行日前該團特請第二師範龍門新劇團諸君在該事務所討論一切頗有建議並聞該團將請汪仲賢君擔任劇務顧問云 
[小學教職員之分科研究會]  
　　昨日上午爲本埠各小學校教職員齊集尚文路上海縣勸學所開分科研究會與會者有縣市立第一高小農壇等十七學校教職員朱有章王建勛等二十二人十時半開會李頌唐主席首述開會宗旨次將提議事項報告經列廣者互相討論表决如左一件報生旦華小學校交到「試行設計教學法的一例」一本一件報告旦華小學校交到「新學制課程草案」一本一件提議編製試行新學制學程議决託本邑勸學所先開一校長會組織研究學程委員會編定草案交會討論議至此時己嚮午遵散會 
[職工俱樂部之成立會]  
　　昨日（三十日）上海職工俱樂部在霞飛路商科大學開會部員及來賓到者數百人下午二時摇鈴開會當由王效文報告本部經過情形畢即公推壽毅成爲臨時主席討論部章因時間侷促不及詳細討論由衆公决推舉修改章程委員七人擇期集會修改再行集會請部員公决並通過前日通訊選出之各項委員作爲臨時職員其正式委員俟該大會舉完討論畢後繼以張厚存之演說再後爲少年宣講團之國樂中華拳術會之國技及勤業女子師範之跳舞皆得觀者之贊美游藝畢後復在塲上攝影以誌紀念至是己鐘鳴五下乃宣告散會 
[米船公所議改章程]  
　　南市發米行駁船公所於上年創立於所以來因所訂章程第七條内有船户裝載行家之米遇有意外不測情事船户不負責任等語經各米行以此條章程有關出入未可含混請該公所修改昨日駁船公所乃召集全體及各領袖於下午三時在公所開會當有董事章春林宣言略謂我駁船各船户與行家本惭手臂相聯唇齒相依上年創設公所曾經承商行家應諾設櫃每名收錢二文當時成立行家贊成兹對於第七條忽生異議殊爲多慮因商諸到會各船將第七條改爲船户裝米倘遇意外風災及遇盜等損失船户不能負責云云經衆贊成遂照議决定議畢己六時矣 
[吳淞基督教堂新屋落成]  
　　吳淞基督教堂由金鏡清牧師在民國三年間租屋設立迄今八載教友逐年加增所租房屋不敷應用去歳金牧師向聶雲臺老太太處募得巨欵加以教友贊助集資購地今春建造佈道室業己告竣由該牧師請連環西人韓明德華人袁恕庵並通函與上海連瑖會各牧師到淞於前昨今三日開幕計分歡迎會連環會行落盛禮到者中外男婦教友一百數十餘人當由牧師講道繼有聶雲臺君及孤兒院長蔡式之演說行落成禮而散 
[慈善正劵開奬紀]  
　　慈善正劵昨日在南市久大碼頭開奬塲開奬上午九時起至中午十二時止探得五大奬號碼頭奬三萬二千九百四十一號本埠大利元經售二奬一萬三千九百六十四號無鍚大有利經售三奬三萬五千八百八十七號杭州兆元經售四奬一萬九千零七十號杭州王文煥經售四奬三萬零六百四十五號南京萬利源經售五奬一萬零五百八十四號本埠康經售五奬一萬三千四百八十九號奉天中國銀行經售 
[新北門外之火]  
　　法界新北門外某姓家内第二十八號浴間内於前晚一點餘時忽然起火濃烟四射當爲瞭望台瞥見鳴告火警即由救火會各會員立驅皮帶車到場灌救即熄計焚去浴間兩所餘未殃及 
[閘北寳通路火警]  
　　前夜二時閘北寳通路五百五十五號某姓家失愼經瞭望臺望見火己穿出屋頂即以電話報告各段救火會咸驅皮帶車先後到塲是晚風旺水絀施救頗難嗣各段救火會將兩旁房屋拆離以免蔓延直至天明始熄然己焚去左右鄰居寛水洗衣公司等房屋四幢聞各段救火會己函請閘北救火聯合會轉函閘北水電廠交涉矣 
[燒飯從此應謹愼矣]  
　　住居閘北夏家弄之揚州婦人李劉氏前日因炊飯遺火焚燬蚊帳被褥等物由鄰衆幫同樸滅事後被崗警拘入四區經顏署長訊明判該氏從寛申斥免罰開釋 
[水爐業又擅自加價]  
　　城廂内外水爐同業前因擅自加價違背定章曾經上海縣公署飭傳該業領袖杭國治到署限令傳諭各同業仍照舊價售水在案兹悉該同業中大東門老西門及肇浜路等一帶各老虎竈昨日起乘自來水公司修機停水之際復又加價售水每杓收二文三文不等該處一帶用户咸以該同業前次擅自加價己經官廳布告有案今又乘間横加殊違縣諭特於昨日聯名赴縣請爲查究 
[南洋烟草公司甬工人已上工]  
　　南洋兄弟烟草公司甬廣兩帮工人在廠内因有誤會致起衝突甬帮工人略受侮辱羣抱不平相率罷工嗣甬帮工人與公司方面恐曠日持久發生事端特央寗波同鄉會派員調解現該公司徇工人等之請雙方和好如初業於前日進廠作工矣 
[先施減價期内之運動器具]  
　　先施公司所設之運動器具部自舊歳大加擴充後特派專員親赴歐美選辦名廠出品故欵式齊備生意日形發達届此春夏之間網球正當合時聞該公司將趁此减價期内特别削碼出售其中尤以球拍一種最爲優美而價廉云 
[貧婦送婦孺救濟會留養不准行乞]  
　　婦人劉工氏貧苦無依求乞度日昨在小沙渡路向人丐錢被六十二號西捕查見拘入靜安寺路捕房捕頭詰悉該氏並無依靠稟奉公廨備案將其送往婦孺救濟會留養 
 
 

Page 16

 
 
[旅滬甬人關於姜山鬧事案之公憤]  
　　寗波姜山因賽會閩事一案陳俊民等指控邊又　爲教唆者涉訟一節兹聞寗波旅滬公民鄧傑等調查之下特　名具呈王鎭守使備述端委爲邊辨白兹錄其原呈如下悅山先生勛　先生握虎符統　驤鎭守東南光輝日月明無不照威無不服我桑梓之奠安如磐石閭閻之謳歌如唐虞非先生之功其誰歸公民專旅居海上額手以禱非一日矣兹者前聞陳俊民專以賽會閙事之故指控邊君文錦教唆公民等閱報之下即深駭異兹復加以調查所及乃知陳實含沙射影誣衊善良竊願爲先生陳之查鄉愚無識以賽會爲祈福年仍故例罔能自革然迷信之事不干法網欲化之者宜憫之而不宜怒宜遲行而不宜速强而　近之則必致暴動而陳俊民等不察以好名之私作雷厲之舉不思委婉求全而出其獨見竟欲以一手障龍門遂致衆怒難犯狂瀾立潰鬨然羣起與彼爲難况賽會之事遍處皆是他處未加以呈請禁止而陳俊民獨行之鄉民銜恨亦固有自陳之取辱實由自召然苟能自吾發難自吾當之則尚不失其人格而乃無的放矢有毒妄螫誣引邊君爲教唆查邊君之爲人慈祥和藹誠信自守教唆之事得未曾聞在上海數十年以來一意留心實業歸時旣少故鄉間事亦鮮顧問况此次鬧事時邊若實跬步未離上海則教唆一言不辨自白公民等質諸衆人僉謂陳本無人格之可言平時素不孚信於衆故風潮一起鄉民了無反顧此次誣控邊某乃其好訟之本性不惜狂吠以逞其一己之私耳然陳固不足惜惟是　言銷骨市虎可畏倘令雌黄之口竟成莫白之寃則此後姜山碩彥將一旦灰心徒使宵小猖狂益無忌憚公民等心所謂危不敢緘默惟思先生明達者諒必早己洞見能爲邊君剖白而治陳俊民等以誣衊之罪則公民等幸甚謹此聯名具呈諸維照察旅滬公民鄧傑·李剛健·張亞民·汪濤·張志剛·王照寰·王華卿·陳灨·陳宗滔·陳宗祜·戴鳴岐·周則人·唐鈞之·馮偉·施孟雄·施恂·夏廷魁仝啓 
[賽馬期間之保安訊]  
　　今明後三日爲旅滬西商春季跑馬之期届時泥城外一帶觀看賽跑之男婦勢必衆多麥警務長爲維持秩序起見己飭令該管新老閘兩捕房捕頭於此三日加派探捕前往跑馬場内外糾察至公共公廨則於此跑馬期内下午停止辦公 
[神經病發投河誌]  
　　前日有人在蘇州路投入河内尋死經一千二百五十三號華捕瞥見急命舟子援起帶入捕房據其人稱名陳侯財泰州人餘語支離捕頭察得陳患有神經病投河因瘋癲所致並無别故當飭送往棲流所瘋人醫院醫治 
[質當開門太早了]  
　　何不稍緩兩點鐘 
　　公共工部局規定質當業每日開市時間爲上午八句鐘兹有周秋笙在滬西勞勃生路所開之押店每日清晨六時即開店門難保無有不規則之營業現經三百十五號華捕查悉己稟由捕頭轉請公共公廨出單傳周到案訊究 
[法租界查獲煙土犯]  
　　法捕房探目沈德福包探唐雲卿等於前晚巡緝至法大馬路查見有王姓者形甚慌張當即上前搜查得身畔藏有烟膏數百盒帶入捕房詰據王供係向惟祥里四號門牌内挑來等語故由沈探目偕同西探等又至惟祥里四號内抄出烟土十餘斤烟膏數千盒連同私售之劉某一併帶入捕房經捕頭查得被告前亦罰過此次不應復犯諭令交保聽候傳堂訊究 
[捐賣兩個女兒案]  
　　貝李氏也太糊塗了 
　　貝欽生昨投法捕房報稱民人女兒紅雲及養媳方翠雲於日前由髮妻李氏帶領至張劉氏家游玩詎被劉氏串通王阿福私行售去得洋化用現被民人查悉故此投案求請提究等語捕頭立飭探目方福林包探苗永興高阿大等前往將王阿福及張劉氏貝李氏等一併拘獲惟兩女孩無從吊案帶入捕房經捕頭詰訊之卜互相推諉　令管押聽候查明實情再行核奪 
[塡發運米護照之變通辦法]  
　　商會備函證明 
　　吳　恊盛豐等米業行號因淞埠存米無多採米各區聞有遏糴情事前經同衆一可集議請求商會轉函寳山縣公署發給空白護照存會塡給以免往返稽延業由商會據情轉請在案兹悉縣公署復商會云查空白護照以格於成例碍難照給現擬嗣後該商等請領護照可由商會備函證明即可隨到隨發俾免調查遷延此事己由商會縣情轉知各該米業查照矣 
[愚民習神拳之餘聞]  
　　四區一分所日前先後查獲習神拳之愚民胡阿根夏海波張阿三張恒泰程瑞章劉香山于小十子等解往警廳後經劉科長詳細研訊該犯等均己供認劉君以若輩煽惡人心破壞治安非嚴辦一二不足以戚　患前日先將胡夏于三犯發回該分所在出事地點游行示衆兩天昨己滿期仍解閘北司法科轉解警廳聽候發落矣 
[討債何必砍傷腿]  
　　究竟是誰戳的 
　　江北人李中觀住閘北仁德里前日扭同鄉楊廣條至四區一分所控稱因楊欠民借洋十元不還今向索討反被用刀砍傷腿部等情經劉署員質訊之下楊認欠李洋四元五角因李所索數目不符致起口角腿上之傷係李持刀自戳云云奉判兩造供詞各執轉解司法科核辦 
[紅蛋攤誘賭傷頭顱]  
　　　　人劉長華專在閘北境内擺設紅蛋攤爲名誘人賭博前　與淮城人倪大鴻擲骰爲賭忽起衝突互毆之下兩方頭額均受創　由崗警一併拘入四區轉解司法科昨移地檢廳核辦 
[美字夜明表之銷路]  
　　美字牌明表爲德國著名某表廠在歐戰時特製供軍士在戰壕中之用故其品質確比他種夜明表爲優自本埠美華利經理以來銷路極廣客冬第一批到貨現己售罄面各埠來函定購仍又紛紛不絶兹聞該號己電德採運第二批想不久當可到埠 
[贈送治狐臭樂]  
　　現届天氣漸熱有患腑下狐臭者莫不厭恨近張杏村製有一種藥水能治此患去夏在本賴常識欄内函答丁連城君之詢曾將此藥治愈自後來取者絡繹不絶咸謂靈騐故特施送凡有斯疾者可帶一小瓶向南京路美豐銀行張杏村　領取不取分文云 
[誌謝]  
　　李涵秋君主任編輯之「快活」已出版第三期昨承世界書局惠贈一　材料豐富趣味濃厚足供公餘之消遣特誌此以道謝 
中華職業教育社通訊 
　　住址上海西門外方斜路三四八號 
[江蘇省立第三師範學校附屬小學之職業科]  
　　江蘇省立第三師範學校附屬小學（在無錫學宮前）於民國八年起分普通職業兩人部普通部爲國民科商等科職業部爲商業科工業科農業科兹就其刊佈之概况摘錄如次以供小學實施職業教育者之參考 
　　（一）商業科係根據調查學生家屬職業有百分之五十以上爲商學生畢業後有百分之四十五以上預備就商而設修業年限暫定一）年教授務合現在之趨勢適應將來之需求採取本地商業　形爲教材中心各科排列採用圓周法以一學年爲一圓周並隨時調查各業雇用學徒應具之學力爲課程活動之參考各届畢業生對於學力上之缺撼爲課程及教學時間伸縮之參考實習機關暫利用學校商店另設指導員指示登記帳目及買賣方法每日上午始業前四十分鐘下午課前一點鐘爲實習時間遇有機會臨時設計組織校外販賣部騐幣包紥等均於實習時練習之 
　　（二）工業科以揣度地方之需要分本工鐵工兩類應用房屋建築力求樸實不尚華美冀與平民實際生活相接近工場設備重在簡單適用一部分均由學生自製木工塲分西式木器與中式木器兩部製作以家具與學校用具爲主鐵工塲分鍜工鑄工精製工模型工四部製作以仿造課業用品五重雜件及其他鋼鐵機件爲主實　時間一二年級各佔半日三年級則專事實習其己業高等小學業或肄業己在二年以上者别爲一班亦日間完全實習僅於晚間授以工作法及製圖等科實習時由主任與技師視工作物之難易及學生程度之高低分别指導工塲管理學生自任之每一工塲互舉塲長一人以爲統率並每日輪派值日生料理停工後之灑掃及公用工具之收藏本科營業統計自八年開辦至上年木工塲成品共二千九百六十四件值價三千四百五十五元零鐵工塲成品共八千七百十七件值價一千三百五十八元零而兩部在三年中自製值價一千六百六十二元餘之設備尚不在内云 
　　（三）農業科别設於張高漕以儂科性質與他科不同宣在鄉間不宜在都會蓋欲改良鄉村農業教育造就良好農民非在鄉村示以模範不易奏效也佔地凡三十餘畝校舍在其前力求樸實堅牢不尚壯麗華美農場在其後成曲尺形東北兩面均有池塘可以蓄水土質帶黏性殊瘠薄分桑園蔬菜地果樹園水稻田旱田數部實習因本科之設在以造就能實地經營有相當學識之模範農民爲目的故特别注重均分農塲實習蠶桑實習農產製造實習農業手工實習畜產實習諸類就中農塲實習又分共同與自由兩種共同實習按照規定時間由教師指示工作手續並說明栽培方法以養成共同生活之習慣自由實習每人給以田幾分及種子肥料等物任其自由耕種不拘定耕種時間以養成獨力自營之精神實習事項則常與教室所授材料相聯絡畢業期初擬二年現覺不足擬改三年但第三年專重實習及自由研究不復在教室授課與本科聯合者又有兩種組織一爲小麥試騐塲係受上海麵粉公會委托在校前一里餘别購地約百畝專以研究小麥品質之改良及增加生產量之方法一爲顧山果樹園公司由本校職員與地方紳士就校南西顧山下籌資創設現植桃二百株梅二百株楊梅五十株尚待推廣 
公布欄 
[江蘇高等審判廳]  
　　民庭判决江榮慶爲欠欵涉訟對於本廳决定抗告一案（决定主文）本件抗告駁回抗告訟費發還金汪氏爲基地涉訟不服吳縣知事批示抗告一案（决定主文）本件管轄錯誤移送上海地方審判廳調查裁判蘇少紆與　在鎔爲抵借苗畝涉訟控訴一案（决定主文）本　控訴管轄錯誤應發交上海地方審判廳迅予審判王善卿與吴靜山等爲繭欵涉訟控訴一案（决定主文）原堂諭撤銷三營卿廳付吳靜山蘭欵洋四百八十九元四角三分於所繳保證金一千三百九十二元零五分之内扣除其餘之數應由吳譯山　　理責任王善卿對於朱紹中之控訴駁回本審訟費由王善卿與吳靜山平均負擔 
　　批示徐躬遣呈一伴呈請給領徐嘉醒義莊涉訟一案證物由呈悉查該案卷證業經本廳於本月十四日令發松江縣公署在案仰該具呈人逕向該縣呈請給領可也此批徐國書一件請領訟費由狀悉該當事人預納訟費按照訴訟費用徵收細則第十五條之規定應向南滙縣公署向收訴人馬文衡責繳給領所請未　照准受狀護式紙發還此批朱桂芳等呈一件請令縣發還保證金由呈悉己再令　迅予查明塾發仰即知照此批石琢案呈爲與陳育德等田租糾葛廳署仍未辦理再請救濟由呈悉究寃本案如何　形無　懸攝仰候飭縣迅速查覆再行核示此批繆貽孫呈爲與謝肖靜地基涉訟署　置不理請救濟由呈悉巳令縣飭傳人證迅子秉公辦結即知照此批（以上四月二十八號） 
　　布告兹傳承發吏考試及格人員秦珍於本月二十日上午九時來廳服務仰即届時報到並先可繳納保證金一百元以便塡發執照此示中華民國十一年四月二十五日廳長朱獻文 
　　民庭判决蘇本厚等與蔣涵章等爲田畝糾葛控訴一案（判决主文）本案控訴駁回本審訟費由控訴人等共同負擔周卓庭與朱揆一等爲會欵糾葛上告一案（判决主文）本案上告駁回上告訟費由上告人負擔劉葆芝與劉薛氏等爲家務涉訟控訴一案（判决主文）本件控訴撤銷沈映泉與倪建侯等爲債務涉訟聲明控訴一案（判决主文）原判撤銷倪建侯廳償還沈元來號九八規銀二百零一兩八錢九分七釐並自民國八年二月三十日起至執行完畢之日止依普通利率每月一分計算利息但不得進一本一利訟鄪阁自負擔 
[江蘇高等檢察廳]  
　　批示鄭忠山本案准阳予撤銷上　並候令交第三分藍照判執行此批鄭景清狀悉此案前巳明白批示矣所請仍毋庸議此批尹席珍狀悉仰候令行丹徒縣知事查照可也此批薛錦山狀悉候調卷核奪此批龔達卿等狀悉該民事非十十一再陳凟情殊可疑所請應毋庸議此批盛阿二己悉本案准訴據予上告此批顧松泉狀悉候調卷核奪此批徐堯生等狀悉查此案爾姊徐李氏旣有拐賣嫌疑原縣批令該民交爾姊徐李氏到案係屬一種訴訟指揮行爲於法並無不合該民何得輒恃異議致碍進行持斥此批瞿文風補具理由　遞一狀業經本廳查閱函送同級審判廳核 
辦仰即知照此示（以上四月二十八號） 
[上海地方審判廳]  
　　判决主文（民一庭）一件判决沈瑞源與徐春記欠租涉訟一案主文徐春記應償還愛爾德洋行房租洋二十元交案給沈瑞源具領訟費歸徐春記負擔一件决定鄭全與徐沐生因租屋涉訟聲明寗礙一案主文本案控訴駁回一件判决吳壽山與王步洲爲借欵涉訟一案主文被告人應交付原告人借欵洋二十元訟費歸被告人負擔一件判决蔡福培與沙貴發等因租屋涉訟一案主文沙貴發租住蔡福培所有坐落老北門内大街第十九號第二十號門牌樓房兩幢内進樓房兩幢後披樓房一幢灶間一所應即遷讓並償還蔡福培房租洋五十元小租洋九角八分及自本年隂厝三月十一日起至出屋日止按月三十八元之租金蔡福培其餘之請求均駁回訴訟費用沙貴發負擔十分之八蔡福培負擔十分之二一件决定李耀廷等與沈　舜因奬約涉訟聲明窒礙一案主文本件窒碍之聲明照准 
　　批示一件陶文錦狀領證件由准領此批一件黄志田狀領訟費曁證件由惟領此批一件沈少眉狀請停止執行由狀悉案己飭傳仰即遵期求案廳候訊尊此批一件張韓氏狀請執行由狀悉本案業己按照和解内容執行終止實無再予執行之餘地如榮順果有抗租情事該民逕向民庭另案起訴可也所請飭令遷讓之處碍難照准此批一件游海濤狀請執行由狀悉本案宗未奉江蘇高等審判廳發回所請應從緩議此批一件陳文偉狀領證物由准領此批一件徐松事狀領證件由准　此批一件薛秀昌狀交案欵由准交此批一件葉靜軒狀領證件由准領此批一件李渭深狀領證件由准領此批一件厲廣熙狀請銷案由狀悉准予和解完案此批一件陳傑狀領證作由准領此批一件葛芝善狀交案欵由准交此批一件姚文榮狀請執行由狀悉准予傳追此批一件朱厚甫狀領證件由准領此批一件厲廣熙狀交物件由准交此批一件徐胡氏狀領證件由准領此批一件廳長生狀交案欵由准交此批一件吳華山狀請開釋由狀悉杜吳氏業己開釋矣此批一件汪仝心狀交房租由准交此批一件黄縣記狀交訟費由准交此批一件查樹屏狀交案欵由准交此批一件許文和狀請發局拆工由狀悉該民原籍所有房基一段業己　託武進縣知事協期執行在案應候函復過廳再予核辦此批以上四月二十八日 
　　批示一件馮桃松狀請執行由狀悉准予傳案訊追此批一件王步洲爲與吳壽山借欵涉訟一案狀請傳喚周殿文等到案對質由狀悉經辯論終結仰靜候宣告判决可也所請傳喚周殿文到案與吳壽山對質之處廳毋庸議此批一件瞿子庭狀請暫緩執行由狀悉准予暫緩執行此批一件湯火泉狀交案欵由准交此批一件孫根福狀請執行由狀悉候傳案訊追此批一件金潛氏狀領帶書由准領此批一件陳子良狀請暫緩執行由狀悉准予暫緩執行此批一件江致泰狀請銷案由狀悉仰即來案訊辦此批一件嚴趙氏狀委代理由狀悉准予委任代理此批一件竺順林狀領案欵由准領此批一件王奂甫爲陳錫璋訴王牧齋貨欵糾葛聲請展期審理由狀悉該民於本廳諭知即時判决之後始具狀代行　請展期殊屬不合如該被告本人於接受判調之後有所不服即於法定期間之内來廳聲明窒碍可也此批以上四月二十七日 
[上海地方檢察廳]  
　　批示張黄氏旣據狀稱楊阿才現向漕河涇警局扭控爾子有案等語仰候該局送案到廳再行核辦此批潘逸生狀悉靜候核辦毋凟此批潘阿金欵悉旣據聲明不服限於五日内補具理由書以便轉送江蘇高等檢察廳核辦此批孫普慶狀悉長生等如果再有尋毆情事仰即隨時報警捉送本廳訊辦所請暫毋庸議此批朱小三子狀悉候包探阿五到案再行訊奪此批葛張氏狀悉據訴爾夫二月間被朱小三子等多人綑綁帶去出洋五十元始得放回三月間又被掠去衣物四十餘件價值百元等情何以當時不報官廳事越月餘必俟朱小三子有案始行參加狀訴情節離奇顯係不實所請不准此批陳連生狀悉施放爆竹本爲民間常事至因餘燼落在草屋以至起火實爲施放人恩料所不及不但毫無故意且無過失可言所請不准此批何　麒狀悉仰候傳訊究辦此批施文狀悉泗此批以上四月二十八日 
 
 

Page 17

 
 
   
 
 

Page 18

 
 
自由談 
閒話 
[游美隨感（二）] [  朽木]  
　　除此兩大黨外就工界組織者則凡一職業皆有一組合Ｕnion凡事皆由本組合中之議事會Ｃouncil議决執行職業之大者如鑛業煤業之屬除一本部外就全國分爲若干區Ｄistrict每區亦有分議事會故遇事皆有條不紊臂指相聯最近工界之要事爲僱工一事向來各商肆僱用工人本無成例資本家凡屬組合之人員往往提倡罷工要求增薪減少工作時間之類故自去歳以來即有多數商店主張不僱用在組合之員此風一起而反對派復特樹一幟凡僱工專就組合人員僱用稱曰ＣlosedＳhop此猶去年七八月間事資本家因之頗受影響不得已改宗旨凡僱用人員不拘於在組合者於是此派戏有ＯpenＯhop之稱實則ＯpenＳhop之僱人仍以不用屬組合者爲原則此事至今年一二月間風潮最盛兩派各不相下將來之調解尚不知如何也美州工界情形旣如此故提倡社會主義及保護勞働之著作日益繁富日報如紐約之社會學日報ＳocialistＤaily自由報Ｉiberty（現已改週刋）紐約呼報ＮewＹorkＣoll詩家谷之社會報ＣhieagoＳocialist勞工聲ＴbeＶoiceofＬabor等月刋如紐約之自由人Ｌiberator勞工時代ＬaborＡge（由最著名之社會學觀察報）ＳecialistＲerisrer改稱）皆爲極端提倡社會主義及保護工人之文字其中派别各異有極表同情於ＩＷＷ者有與之反對而專尚平和者有近於共產主義者有以馬克斯ＫarlＭak嫡派有命者至對於勞働組合ＡＦofＬ皆表示贊助並無與之反對者美國社會主義之最足令人注目者則爲中部最新組織之新村俟下次當再評論之 
劇談 
[觀金少梅劇] [  少卿]  
　　金少梅近在京曾有許多人爲之捧塲蓋爲後起之秀予在京向不注意坤角戲金少梅演劇予曾見否已忘之矣日前少梅未來滬之先報上廣告極力鼓吹予亦爲之心動及登臺所演者皆本戲予不欲往觀某日友人約往適演聊齋之荷花三娘子予座在樓上距臺頗逺第一場少梅所扮之荷花三娘子上場身材頗窈窕面目亦韶秀衣服類似宮裝顏色配置不得法予鄰座一新派畫家評曰服色配合甚不調和云第一場唱不多嗓音極清越此場下經過十餘場三娘子未出場知編脚本者經驗太少也荷花三娘子復出場衣淡紅衣裙畫家又曰主其事者心中機着荷花二字故全身用淡紅色殊可笑也此下數場有唱有做頗爲用力此劇脚本不佳故演來精彩處不多蓋本戲之良否全視本子之關子場子及排戲者經驗手段如何故名角演本戲往往爲編排者所累予意此劇本子上之疵點甚多以後似宜束之高　也他日少梅演齣頭戲時予必撥宂以觀其究竟 
文苑 
[申江劇部雜詩并序] [  金匯樓]  
　　昔錢蒙叟題張五王郎曲由是歌兒之名與絳雲樓並著後有作者如焚山哭菴之於梅畹華亦韵事也余旅居滬上遍覽京劇偶然留賞輒記以詩非敢自比於顧曲周郎聊等諸荆楚歳時之紀戴云爾 
　　九畝歌台半入雲玉儂風韵獨超羣尊前一曲蓮英刼豪竹哀絲不忍聞（新舞台趙君玉工新曲重表情演蓮英刼歌五音聯唱頗有流螢思火之熊他伶不能及也） 
　　蘅蘭掩泣芙蓉笑惆悵瓊樓兩玉人閒話龍圖悲鳳閣裨官悽咽故宮春（天蟾舞台劉筱衡芙蓉草演狸猫換太子一劇雖出於裨史亦各極悲歡之妙） 
雜錄 
[西湖雜話（四）] [  章頤年]  
　　湧金門外之三雅園所煑腐干味頗佳該園倒閉久矣今惟湖濱之西園茗店傳其術所製腐干游者爭購食焉雖亦清香可口顧已遜三雅園者多多矣 
　　平湖秋月之側有所謂羅苑者爲哈同產苑名羅者從妻姓也其地爲前浙江省長齊耀珊所獻省議員曾以外人購地提出質問齊氏諱爲羅氏所購羅氏蓋中國人也然門前石額固爲齊氏所書其跋中有云歐美亞兄弟之國也設非外人之築則此語將何所解耶掩耳盜鈴抑何可笑復派警察二人守其門禁游人入内反僕爲主可恨也 
 
[久不從命何况目前]  
小說 
[社會小說人間地獄（八八）] [  娑婆生]  
　　第十四回佳人𥥆𥥆纎手加衣學子莘莘奮拳飛碗� 
說着汽車巳到了嶺南樓門口停下上得樓來見姚嘯秋程藕舲已先到了藕舲忙問賈大人的消息何如賈大人道稍有希望年内恐怕不能發表正說之間忽然柯蓮孫到了柯蓮孫一進門嚷着道餓極了餓極了忙拉着程二少爺道我要望主人救命大家笑着道什麽原故何以餓到如此柯蓮孫道我剛從學堂裏來今天是星期五下半天我有三點鐘的功課已是講得舌敞唇焦上氣不接下氣正想等下課以後吃頓早晚飯可以當我的點心吃倒了再來各處應酬豈不甚妙我每逢星期五總是這般辦法不想今天竟變出非常幾乎頭破血出程二少爺道難道你們那個飯堂坍下來壓壞了人嗎柯蓮孫道不是不是說着伸手先將放在檯子當中的一盆鷄蛋糕取過來連吃了五塊一面吃著一面道這一塲危險並非牆坍壁塌是學生大起飛碗風潮現在驚魂甫定我講起來不覺其險但覺好笑我們堂裏連中學班共有二百二三十學生他們吃飯向來是六個人一桌共計開四十桌飯堂裏飯裏狠大四十桌飯同時開出並不擁擠我們教職員從前是另外在休息室吃的後來學生們不答應說教職員躱在一旁吃好菜縱容厨子辦壞菜給學生吃其實眞是寃枉了教職員要脫卸這個干係便改章也在飯廳吃飯同學生吃的一樣的飯菜表示與士卒同甘苦的意思學生的飯食每人每月五塊錢是按月和廚子直接交付的堂理庶務不經手膳費也是怕負飯菜的責任替廚子掮木梢實在也是怕極了學生了合該有事今天吃晚飯的時候大家二百多張嘴正在狼吞虎嚼忽然有一桌學生因爲那盆雪裏紅炒肉絲炒得太酸了喊廚子來呌換菜換菜的辦法本己成爲習慣不再稀奇廚子便遵命換了一盆豆豉炒肉絲來學生一看說只有豆豉並没有肉絲葷菜換了素菜廚子太取巧不答應又呌廚子來要換炒蛋那廚子在第一次換菜的時候己是怒目而視心不能甘這時聽說又要換了那廚子道換不出學生道你廚房連鷄蛋全没有嗎這明明是騙人一定不行一定要換那廚子道每桌上要換兩樣菜四十桌我要另外預備八十碗的換菜那是辦不到學生見他頂撞也怒道别的桌上換不換我們不管我們這一桌一定要換的硬逼著那廚子將一碗豆豉炒肉絲拿去廚子這時候也氣昏了接著這碗菜便順手連碗連菜往地上一摔咣啷一聲一隻碗打得粉碎豆豉抛了一地口中嘰嘰咕咕的撅著嘴不顧而去衆學生聽見碗聲以爲是同學摔飯碗再一看是廚子自家摔碗大家不約而同的一聲吆喝道豈有此理他自家不要碗了我們也照樣的摔罷 
[餘瀋] [  紓庵]  
　　雙文多露之行紅娘竟對夫人盡情吐洩聖歎歎爲千古快事謂人胸膈有疾只須朗吟拷艶十遍便當開豁清利永無宿物 
　　前日吳孚威數張十罪之電其文不必甚佳而其言確甚痛快與拷艶何殊與陳琳之檄又何殊讀已爲浮一大白 
 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
常評 
[鬼話] [  老圃]  
　　客有述古諺之談鬼者言其地多鬼市肆中人鬼雜出有以錢市物者旣而視其錢皆爲紙錢商人苦之他日鬼復來商人騐其錢投之于地曰子之道鬼道也不行于人世鬼笑曰人道與鬼道寧有異耶黄金白金饑不可以食寒不可以衣其無用亦與紙等世人妄生區别獨醉生夢死于黄白甚矣其惑也且子之所謂人世亦安往而不用鬼道向者有止停兌現之鈔票獨非鬼道乎今日世界風行紙幣政策獨非鬼道乎試問此所謂鈔票紙幣者與鬼國之紙錢又何異我鬼國爲紙幣政策之先進在魏晉之世吾輩始有寓錢其後經齊東昏之提倡唐玉璵之修明而政策大行甚至宋世大儒如邵康節者亦以紙錢賄其祖考乃知紙幣政策固大儒所不廢也爾國紙幣政策逺存鬼國之後唐世始有飛錢北宋始有交子錢引其後南宋行關子會子金始有交鈔沿及元明寳鈔乃大行推原其立法之始實傳自鬼國此考古者所當知也子不知政策乃目爲鬼道豈知陽世所行者固有不如鬼道者乎又商人聞鬼言默默無以應然不勝其嬲乃遷其財賄遁入無鬼之鄉不產紙之國終身不敢返某君聞之述其事於老圃求作常評老圃曰吾未能評人焉能評鬼 
衛生 
[蚊蠅發生之防止法] [  清虚子]  
　　蚊蠅之害人人所知也然欲免蚊蠅之害其法無他惟有設法防止其發生耳余今述防止之法如下簡而易舉 
　　（一）疏通溝澮不清潔之溝澮受日光曝晒每易生子孑孑蛆蛹等物此孑孑蛆蛹即蚊與蠅之幼蟲也一旦羽化成蟲卽出水飛去爲害滋深故欲防止蚊蠅之發甧當先於溝澮所在勤加洗條疏通使其幼蟲無所寄生然後可 
　　（二）勿儲臭物蚊蠅最喜趨臭凡於臭物所在往往卵育其中故欲免蚊蠅之寄生當將一切臭物抛之務逺勿任穢積（三）焚除雜草雜草受日光雨露之蒸逼其中亦最易釀生蚊蠅故遇雜草所在當焚燒凈盡使其幼蟲火死而不復生（四）潑洒炭酸石炭酸有殺蟲之效於每日洒掃後徧洒之於庭除牆隅間旣可免蚊蠅之發生亦可殺其他害蟲 
　　以上四則惡蚊蠅者盍一行之（乙種酬） 
經濟 
[商業問題之研究（續）] [  吳東初]  
　　零購學（三）進貨九知 
　　吾人於商店進貨一端已知進貨之重要並主持進貨者之資格資格之關係於進貨其最重要之一項惟在智識此種智識卽兹篇名題之進貨九知是也所謂九知者一曰知當地之需要二曰知競爭之情形三曰知貨物之賣價四曰知貨物之來源五曰知貨物之本身六曰知銷貨之法則七曰知店中之制度八曰知普通商情九曰知人兹因限於篇幅先於第一種智識申論如下餘俟分别以次續論可也 
　　（一）知當地之需要商人擇地開店應先調查該地對於物品需要之所在各國人民之購買力各不相同即以吾國與美國相較生活程度相差逺殊凡暢銷於美國者未必通行於中國異國之情形姑不相合卽一國之内各城市亦互異也滬上能脫售之貨物内地無法賣出滬上爲時勢所造就以爲必需之用品而在内地則以爲奢侈品如商店進貨於此種情形不知茫然購進將來不能脫銷豈非大受損失乎善於進貨者必先調查本埠及鄰近地方之户口男女兒童各佔多少人民購買力之高低如何何種貨品最爲暢銷風俗人情是否崇尚儉樸抑專喜浮華工廠學校發達與否舶來品與當地土產相比較人民究竟樂用何種居民之職業是務農抑多工廠生活諸如此類若調查明白憑作本店進貨之方針則大致終不至於差亂所謂做生意之初步已有把握以後之營業前途將不至有何困難矣 
道德 
[西方格言（二八一）] [  謝介子選譯]  
　　舉止得時乃可長生（英吉利諺） 
　　强權非卽公理也（法·荷諺） 
　　施惠於不知感荷者如灑水於海（英吉利諺） 
　　財產等之報告往往隱其半數（西班牙諺） 
　　善行之果甚豐（安德生）（ＨansＡnderson） 
　　老友每更覺佳（勃勞突斯）（Ｐlautus） 
　　毋挑怒笨伯（法蘭西諺） 
　　良靡不限榖之種類（英吉利諺） 
　　小人得天者薄（希臘諺） 
　　誤途之行愈速距其正鵠愈逺（英吉利諺） 
法制 
[不當利得之處分] [  瞽丐]  
　　不當利得者謂其人所得之利益爲不應當得之利益也夫利益之由來或以財產或以勞務或以契約必具有一種法律上之原因在若此之所謂利益以出法律原因之外故稱之曰不當雖曰不當然與刑律上之詐欺取財則又有别詐欺取財之搆成必具有欺罔恐嚇之手段此則絶無欺罔恐嚇之意思不過所得利益無法律上之原因而己故其處分也亦純粹屬於民事僅負民事上返還之責任至於返還之方法則又當以其人之意思爲標準若取得之時爲善意者則僅返還現存之利益爲巳足苟有惡意存在則併當時之利益悉數返還之意思之善惡有分處分之重輕亦因之而别焉（乙種酬） 
雜錄 
[說標準時] [  養氣]  
　　地球於二十四時間由西向東自輔一周卽回環三百六十度人居地面在東者見日較先在西者見日較後故全球各地除經度相同者外其時刻必不能相同每經度相距十五度其時間相差一點鐘經度相距一度則時間相差四分經度相距一分則時間相差一秒然在交通不便時代舟車日行百里時間所差甚微不易覺察自輪車電信創行而所感之困難乃顯著例如滬寗火車由上海至江寗上海在英經東一百二十一度十九分江寗在英經東一百十八度四十七分東西相差二度三十二分時間即差十分八秒所約定火車到寗之時期必不能符合然此猶在短距離也若隴海路成東西端相差十五度三十餘分時間卽差一時二分有奇如各用本地方之時刻其不便孰甚又如此京與英倫兩地相距一百十六度二十八分餘英倫正午時北京己爲下午七時四十五分餘北京於某時致電英倫英倫則未及其時己接受此電事實上豈不易致混淆乎此標凖時之所以不可不設也 
標凖時之行於泰西各國自十九世紀中葉始至一千八百八十年美復創行世界標準時世界標準時者一曰大同時自英之格林維基天文台起算以每第十五度經線之時刻爲標凖故全球可分二十四區名曰標凖時區各區皆以由英經起每第十五度之經線爲中線同區内在該經度之東七度有半及其西七度有半俱改照中線之時刻計算卽在中線東者减損其地方時以從中線之時刻在中線西者增進其地方時以從中線之時刻焉 
　　大同時所以從格林維基起算以每第十五度經線之時刻爲標凖者因每經度十五度當時間一時故各相鄰之標凖時區相差皆爲一時無奇零分妙之數兹將全球大同時列表如下 
　　一百八十度　　子正十二下 
　　一百六十五度　　十一下 
　　一百五十度　　　十下 
　　一百三十五度　　九下 
　　一百二十度　　　八下 
　　一百零五度　　　七下 
　　九十度　　　　　六下 
　　七十五度　　　　五下 
　　六十度　　　　　四下 
　　四十五度　　　　三下 
　　三十度　　　　　二下 
　　東經十五度　　午後一下 
　　格林維基經線初度　　午正十二下鐘 
　　西經十五度　　　　　午前十一下 
　　三十度　　　　　　　　十下 
　　四十五度　　　　　　　九下 
　　六十度　　　　　　　　八下 
　　七十五度　　　　　　　七下 
　　九十度　　　　　　　　六下 
　　一百零五度　　　　　　五下 
　　一百二十度　　　　　　四下 
　　一百三十五度　　　　　三下 
　　一百五十度　　　　　　二下 
　　一百六十五度　　　　　一下 
　　一百八十度　　　　子正十二下 
　　右表列大同時刻格林維基午正十二點鐘時正東經十五度午後一下鐘西經十五度午前十一下鐘時也餘類推大同時區如上所述以每十五度爲一區此常經也但以十五度爲一時區則偏東偏西之地其地方時與標凖時最多數可差至半時欲更减少其差數於是有以每七度半爲一時區者則所謂半時區也 
　　中國東西經度相差六十一度十五分即時間相差四時五分不能用一種時刻通行全國現中央觀象台定以全國劃爲五區以東經一百二十度經線之時刻爲標準者曰中原時區以一百零五度經線之時刻爲標準者曰隴蜀時區以九十度經綫之時刻爲標凖者曰回藏時區是皆爲整時區又以八十二度半經綫之時刻爲標準者曰崑崙時區以一百二十七度半經綫之時刻爲標凖者曰長白時區是皆爲半時區其中原時區在民國紀元前十年各海開日遵用之矣（乙種酬） 
[先覺]  
 
