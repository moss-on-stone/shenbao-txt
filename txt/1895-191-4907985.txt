# 1895 - 191 - 4907985

 

Page 1

 
 
[重印先正事略詩畫舫鴻雪姻緣啓] [  點石齋主人謹白]  
　　先正事略一書久已風行海内名重藝林近以銷售早罄今有射利之徒將本齋售出之書依樣仿效照印糢糊陋劣不堪寓目本主人憾焉爰并詩畫舫鴻雪因緣均爲重印不日卽將告竣價揗曩例願購者靜以俟之此佈 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早已不脛而走不翼而飛茲訪求太史遺像及隨園圖延畫師募繪連太史遺囑冠諸卷首并將湘痕閣詩稿瑶華閣詩草隨園瑣記談瀛録諸書附印於後共成三十六種可謂盡善盡美髮憾無遺矣而又字蹟疎　紙墨精良讎校再三裝潢精雅以視蠅頭細字辨認模糊者眞有天壤之别工旣竣又精製　木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室极各外埠申昌購取可也 
[屢聞臺軍告捷喜而書此]  
　　臺灣孤懸海外自攺爲民主之國輪船來往漸稀以致　帛魚牋頗難傳遞前者市上屢傳劉軍獲勝狀本館以得諸塗說未敢臆登數日以來連得厦門訪事人來書始悉日兵果束手無能臺地義民竟獲大勝旣而各西字報亦紀臺民獲勝情形不禁以手加額日有是哉臺灣雖黑子彈丸而竟能抗驍悍精强之日本哉當李傅相在馬關議和之際日本首相伊藤氏以臺灣爲請傅相卽告以臺民强悍恐不服日人管轄日人卽據有其地未免視等石田伊藤侈口大言日貴國如肯𢌿余余自有制服之法且言臺地素多瘴氣民人皆吸食洋烟今者旣蒙讓與敝邦當首下禁烟之令觀其議論一若臺灣已在日人掌握之中是以和議甫成日廷卽派樺山資紀爲臺灣巡撫度地淡水擬建巡撫衙門分設書記及理刑等官以資治理嘻日人眞在醉夢之中耶何民心全未歸誠而卽已居之不疑不復籌及變通之道豈眞如西人所謂虎尙蟄居山野而獵者先洋洋得意向人求售虎皮耶庸詎知臺民堅忍性成寍可斷我頭斷不肯臣服異類當李公子尙未將割讓公文交付而臺民已公立總統以抗日人洎乎總統　亡臺民内變在旁觀者竊竊然私議皆以爲日人乘機而入不難據有全臺矣詎料總統雖遜位而歸而臺民拒日之心益堅不可拔今者相持已三四十日日兵僅伺隙而奪臺北此外卽荆天棘地寸步難移觀於連日報章在臺日兵不服水土死亡枕藉疫癘叢興有日兵船數艘調兵上岸張軍門督勇抵禦撃斃日兵無數歡聲震地殺氣彌天帳下健兒幾可以一當百某日由臺北調兵二千名望　南進發而鐵路已被土人所毁以致歴經多日尙滯途中一日行至某山忽遇臺勇六千名與之鏖戰臺勇苦無大砲不得已退至内地山巔日人旋分三道進兵臺勇卽下山攻撃日兵勢孤力竭大半死亡劉軍門所部勇丁又時匿山洞中見有日兵卽遥發大槍轟撃往往未見劉軍旗影而日兵已血肉紛飛嘻似此情形日人雖詭計多端終不能將臺民籠絡雖西報謂非歴數年之久日人不能據有臺灣我則以爲卽使再歴數十年或百年日人終於心力枉抛臺灣猶是漢家乾凈土地或有慮劉軍門雖智勇兼全足禦日人之獷悍而餉械無人接濟恐難久與搘持者則正告之日子不觀前報所論乎臺稻一歲三熟苟不售諸外省食用自覺有餘且臺地煤鐵硝磺類皆用之不窮取之無禁以之鼓鑄槍砲大可分給三軍何必藉内地轉輸始不虞其匱乏百姓更深敬軍門威望爭以金繒米石獻諸節轅軍門尤未雨綢繆延麥個倫柏爾登二西人管理臺灣海關事務進出各貨一律抽取稅厘觀此是臺灣已富是有餘卽無接濟之人大可馬騰士飽彼日人久已暴師於外旣陣斃而又病亡所謂師團旅　者早已七零八落復欲以强弩之末抗臺灣銳氣方盛之劉軍豈待智者而知其卵石不能相敵哉而我乃重有感焉昔年劉軍門寄蹟安南與法人相抗斯時無人節制凡事得以自行已志從無掣肘之虞故得蹈厲發揚戰無不勝雖以李威利之勇敢善戰亦致授首疆場洎乎奉詔入關特授南澳鎭總兵之職而黑旗兵旣已解散軍門亦寂無聲息幾如養到之木雞迨去年奉調赴臺帮辦軍務而層層鈐束益難顯其所長嘗牘其上軍務處禀函慷慨淋漓牢騷抑鬰憫時局之大變慨髀肉之復生熱血一腔無從飛灑長鳴伏櫪棧豆難甘嗟乎嗟乎自古英雄往往爲世所嫉憂讒畏謗牖下埋頭致令經天緯地之奇才生平不得一展而販夫牧竪一朝得意便得手握兵符叱詫三軍風雲變色千古傷心人當亦同聲一哭矣兹者臺南鎭守鈐束無人遂得大展經綸殲兹强敵將向日在安南所抒之偉略仍得就赤嵌城外鹿耳門邊坐擁高牙一爲展布致令敵人喪瞻部曲傾心可見偉人作事誠不可以繩墨拘牽軍門何幸而當垂老年華復得此吐氣揚眉之一日哉而臺民之不致被髮左袵者咸當向軍門頂祝焚香已 
[俄艦北旋]  
　　俄國本有兵船多艘在烟臺一帶停泊近來漸次分散不逾時卽回琿春觀此情形想北方當無變局也 
[築路紀聞]  
　　英國來電云英國斯敦得報館接派駐德國伯林京城之訪事人致書云俄國本欲在黑龍江造橋以通鐵路現已攺計擬定在满洲地方接路過江以便鐵軌通　 
[都門巷語]  
　　前報紀平宣氏自戕一案承審司員崇廉業經奉旨解任歸案刻又聞養媳之姑慶豐氏已經被押案情殆將平反惟京畿訊供密秘卽本署差役亦不得聞其詳至江西司主稿司員曹主政步雲當崇君訊問時正值告假未與其事刻雖具呈分晣然亦撤去主稿差使矣○今年各直省優頁朝考已到京七十餘人尙有數人未到考期大約不遠矣又宗人府招考供事業經二次限满惟報考人數不多故尙未定考期國史館亦有招考供事之消息約在宗人府考畢後卽行出示招考○五月底西城練勇甲乙二人聨袂偕行路經彰儀門大街之牛街巷中多回民居住風氣横悍虎視一方是日街頭設梅湯攤甲乙因枯肳欲裂遂效長鯨之吸巨浪飲罷探囊取錢欲付湯值適囊底羞澀竟如阮步兵儘力摸索僅敷其數中有沙錢二枚賣湯人索換甲乙無錢可付婉言謝之旁立一回教人鄭姓者以冷語誚之甲乙相與口角繼以爭吵鄭本在鄉里中一呼羣應遂毆甲乙甲乙受傷奔至巡局局員怒飭哨官率勇往捕衆已逃匿惟鄭與賣湯者被獲焉○閏月初張燈時齊化門關外某家被盜百餘人手執洋鎗器械入門行刦室中人贍小如鼷無敢拒者初六日報城城憲大怒喝將隊長一人笞三十局勇六人各笞二十限半月緝拿如限满無　再行重辦○本月初九初十十一等三日大風自西北方來凉氣逼人儼如深秋時節何氣候之不正耶 
[留守騎箕]  
　　廣東省垣訪事人云廣州將軍繼述堂留守在任十年近奉恩綸召令入都陛見遂將經手公事逐漸料理一清正欲啓行忽罹沈痼醫藥罔效竟於本月十四日辰刻撒手西歸譚文卿宮保馬玉山中丞及司道文 
 
 

Page 2

 
 
武各官均往弔唁說者謂留守位居極品年届七旬福壽全歸應無遺憾矣 
[襄水起蛟]  
　　漢口信云本月初旬襄河之水暴漲勢同高屋建瓴奔騰直下陡漲一丈有餘襄河口上船隻幸接報警電信早已一律起椗寄纜他處遂不罹陽候之虐惟起蛟之地在沔陽天門交界處時值鄉農迎賽青苗神戲農夫村婦連袂結隊絡繹於途日卓午塔影正圓忽陰雲　佈天地晦冥伶人紛墨登塲正演夢斬天龍故事臺下觀者已不辨南北東西慌亂之間各尋歸路而馬首雲封已迷所向約一炊許阿香盤旋空際霹靂一聲大雨傾盆平地水深數尺男婦老幼各奔高埠避雨一時趨走不及概被狂波捲去衝塌田廬房屋淹斃人民牲畜不少隨波逐流至漢皋者已不下數十具連日善堂撈獲掩埋頗形忙碌内有伶人披袍束帶似高唱大江東去並有一穿粉底厚靴之人儼若　紳模樣亦在刦數吁慘矣 
[嚴防藥局]  
　　軍中利器首推火砲故各直省設有防營之處莫不兼設火藥局以備應用事關重大防守宜嚴前者臺灣兵燹焚燬藥局良由匪徒潛入其中乘隙縱火遂成非常之災焚斃人民不可以數計雖日定數使然要亦防守不嚴之故也鄂撫譚大中丞聞警拊膺思爲懲前毖後之計因於初十日出示曉諭營勇高貼升字營火藥局外略謂臺省火藥局因防守不嚴致令匪徒乘隙縱火遂成燎原之勢本部院借爲殷　此後爾等應各自謹愼善防其後 
[官電絡繹]  
　　九江接南昌電音臬司翁筱山廉訪於十三日接印○又藩牌新淦縣沈壽龍告病回省以倪廷慶署理廣豐縣夏之森丁　以王啓烈署理雩都縣王守謙丁憂以蔡瑩署理○四川電音鹿制軍於十三日抵成都十五日接印○江寗督憲電音十七日南琛江順管帶　廷樑保民管帶吳克威開濟管帶吳其藻寰泰管帶容尙謙鏡清管帶楊永年各輪裝載南字七營赴湘遣散加足煤火鼓輪竟過不准片刻停留以免勇丁登岸滋事如敢違示定將該管帶叅撤到鄂後攺坐民船另派官輪兩艘護送渡湖 
[九派江聲]  
　　九江井泉乾涸禾苗枯稿關道誠果泉觀察心以爲憂近日乃齋戒沐浴在萬壽宮設壇求雨德化縣出示禁屠三日自十七至二十日止惟愿碧翁翁喚醒痴龍早沛霖雨以慰蒼黎之望也○文報局委員王涵之明府祖彝奉憲檄署理德化縣明府奉到委牌卽晉省謁見大憲事畢回潯擇於十七日午刻在嶺南會館接印届時飭差役設香案具朝服望闕行三跪九叩禮祗領任事闔衙書差次第叅謁同城文武咸往道賀旋至道府鎭憲晋謁後往各處答拜接辦文報局之鄭幼戟明府輔清不日可以抵潯○前九江總鎭周德泉軍門所募之飛虎營勇係軍門親統現在大憲檄委中衡遊府周梯山恊戎統帶范坤元恊戎帮帶於十七日接事○缷署九江府事兼湖口厘局崔蘭嶼太守調升牙厘總局太守交代畢於十七日由湖口晉省各官迎送如禮○特授興國州宋菊坻刺史下　伊始連日行香放告點卯悮點者卽行黜革不准差役穿白夏布長衫所有舊日陋規一概裁撤去浮崇實凡有呈報命案准子相騐者先給牌一面上書只帶仵作一名招書一名差役四名跟丁一名均由官發給工食不准騷擾百姓卽此一端已可窺新政矣 
[將星遽殞]  
　　漢口信云統帶升字營常彤翰軍門遠藻原籍楚南爲中興之名將奉大帥命統率雄師駐防漢鎭東南半壁倚若長城匪徒聞風歛跡去歲中東釁起復奉大憲札調移駐下游田家鎭保守砲臺作北門之鎖鑰按田鎭俯臨江滸近瞰崇山岸畔磯石磷峋江面狹窄望之如綫誠屬天險有一夫當關萬人莫開之勢軍門移駐於此訓練營伍晝夜不休月前偶爲二竪所擾醫藥罔效竟於月初溘逝湘軍中興名將又弱一個矣 
[千金亭記]  
　　清河縣試於初五日初覆後各童携朋覓友散步荒郊以便活潑文機發舒才思有某文童由北門外浮橋經過駐足河干竊動臨流之慕適有裁汰之金字營馬隊一匹自西徂東奔馳前往正在揚鞭得意顧盼自雄該童躱閃不及卽被撞倒踏破頭面血染衣襟該勇見事不妙意欲縱轡飛逃旁觀俱抱不平爲之喝住馬勇始無可如何向衆叩頭懇求釋放後經該童之相識友人用寛闊門扇雇夫舁歸未知能免性命之憂否○前報紀王統領金榜已奉制軍電音議將馬步五營裁撤嗣經王統領諭知各隊兵丁俟統回安徽原招處所遣散時再爲發給恩餉蓋恐該勇等領得餉銀卽時逃脫或致貽留後患也無奈各勇在梓里動身時籌辦馬價百計張羅到浦後本期久遠一時又添補衣服虧空甚多所有各人絮繒均已付之質庫勢非取贖不克束裝再三籲懇先行發給未邀俯允突於本月初七日有該營馬隊二百餘名至漕轅門口排班侍立歴訴前情叩求作主適有城守營余都戎在彼經過向前說項婉言相商且謂今日天已昏暗權且回營俟詰朝靜候憲諭各勇始一閙散去○本月初九日晩間有小火輪三隻係從秣陵開來押解金字營餉銀停泊於城外吳公祠岸邊次日經謝觀察會同統帶督標正字營鄧統領正峯調齊金字營馬步各兵在正字營内按册點名先將恩餉一半在浦散給以便各兵整頓行裝還償各欠其餘一半俟到安徽原招處所再爲發給約在十五六間仍由正字營鄧統領派撥營中五哨押解前往以免沿途滋擾辦理甚爲妥洽各散勇亦皆感頌恩施殊爲安謐云○城内觀音寺巷西首有新開裕豐錢米錶生意頗旺緣東道主善於酬應素與金字營往來故一時其門如市幾有山陰道上應接不暇之勢同袍中莫不艷羡之乃前日晩間突有金字營勇丁因虧短營米當將斗斛携去幸有如魯仲連者出爲排解愿將短欠升斗之糈照數賠補其事遂寢聞該店與金字營中交易爲欵甚鉅不知裁撤後能將所欠帳目算結清楚否○前録朱太守滋澤奉大憲委查清海宿等處住紥各營一節已於初六日查訖各營官假吳公祠地方設席肆筵殷勤欵洽聞定於次日由浦抵宿再往各營查察事竣後仍到海州想行伍諸公定當振刷精神邀使君之一盼矣 
[倉憲騐米]  
　　江蘇浙江山東漕米陸續到壩倉憲擇於初十日祭壩收米是日有南省總辦委員北壩委員山東運官並闔城文武文自張觀察武自倭恊戎各率屬員在壩樓下排班鵠立至經紀舍人營兵州役均在河干伺候至八點鐘時英葛二坐糧廳憲排導而來登大光樓小憩祥許二倉憲旋亦鳴騶而至在樓上與坐糧廳憲接見先時由經紀頭役預備香案陳列全猪全羊上供神紙俄而砲響三聲鼓樂齊鳴倉憲與坐糧廳憲焚香致祭禮畢下大光樓升官船傳諭提騐江蘇第一起漕糧山東德正帮十二票計所收江蘇漕糧均屬乾潔倉憲大加奬勵分别風颺斛收惟山東粟米較潮每船只收數石其餘粟米倉憲嚴諭帮官督飭旗丁船户認眞颺晾須俟一律乾潔再行呈樣聽候騐收及倉憲回署時已兩點鐘矣 
[薇旌蒞滬]  
　　福建按察使升任布政使張方伯國正奉旨調署山東布政使將次來滬已紀前報兹悉方伯由汕頭乘坐福義輪船於昨日下午五點鐘抵埠停泊金利源碼頭本埠關道憲劉觀察以及印委各員均詣碼頭恭迓方伯乘坐緑昵大轎其瀛眷分坐馬車同赴廣肇公所行轅駐節 
[履任有期]  
　　新任英廨讞員屠興之别駕蒞滬後英廨書役於昨晨詣益愼公館叩見聞别駕擇吉本月二十四日寅時履任二十五日午後拜會英美德三國領事 
[法員回滬]  
　　駐滬法副領事兼辦繙譯事務祁君理恒因四川閙教事起奉委隨同法國兵船三艘前往查辦本月初三日由滬起程行至江陰砲臺上駐防員弁以未奉督憲札文請暫停泊立卽電達督轅旋奉督憲回電飭卽放行祁君遂至金陵謁見督憲旣而泝江抵蕪湖與諸 
 
 

Page 3

 
 
教士及領事官商議妥洽然後回至滬江昨日已蒞公堂與鄭大令判决各案矣 
[從寛發落]  
　　粤人劉阿庭前在楊樹浦薙髮店整容與剃匠張錫華口角旋被流氓周關生周活生兇毆又被張煥榮持刀戳傷大腿當經巡防局拘獲周關生周活生張煥榮逃逸又將張錫榮及受傷之劉阿庭移送上海縣黄大令騐得劉受傷屬實供明在廣東街盛隆廣東雜貨店爲出店本月初一日上七點鐘至楊樹浦候輪船到埠起貨方在張錫華處剃頭甫拆髮辮遥見輪船駛近急欲起貨碍難從容剃頭向說勿剃之故張錫華以初一早晨不應有始無終理論數聲卽有素不相識之周關生周活生等羣起肆毆又被年輕小流氓持刀戳傷大腿張錫華供我處剃頭爭論業已安靜後被比隣烟間高永林之妻高蔣氏指駡劉阿庭是偷物者在此剃頭尙敢爭閙劉卽批其頰周等不平因而羣起兇毆劉腿係被織布局小工張煥榮所戳現已逃逸大令判令劉阿庭自行醫治兩周笞責收所飭差帶領張錫華前往指獲張煥榮到案訊辦嗣據原差帶同張錫華獲到張煥榮高永林解案請訊黄大令升坐花廳原差禀稱劉阿庭傷勢未痊故未帶案張煥榮供本地人住居十一圖高懐園地方與楊樹浦相近在織布局當小工年十八歲本月初一日早小的放夜工回家行至剃頭店門前見周等打架小的從旁解勸劉亦批小的之頰一時動忿卽取隨身小洋刀乘勢戳去適中其腿大令日爾家有何人身帶洋刀何用今洋刀抛在何處答稱父故母存有一胞兄名煥煥煥刀由地保取去又日爾年紀尙輕兇横若此喝拿下重笞八百板釘上脚鐐發攺過所永遠覊收周關生周活生動輙滋事打降喝再各笞二百板枷號三個月發楊樹浦巡防局前示衆期满責放又提高永林供本地人住引翔港向藉駕船度日近因患病吸烟有癮體弱不能撑篙因挈妻至楊樹浦開設烟館妻蔣氏並未與劉阿庭爭吵因見周關生等在剃頭店與劉阿庭打架誠恐打至烟間被其擾累故在門前攔阻亦未多言大令日挈帶婦女開設烟間最易肇事喝責一百板從寛　放諭日本欲提爾妻到案併辦今姑施恩以後如再滋事定將烟館發封張錫華剃頭爭論亦有不合姑念未曾行兇並將兇徒張煥榮指提到案是以格外從寛免其笞責與高永林一併飭退 
[伐樹訊結]  
　　寡婦鮑包氏貧苦難以度日將墳旁榆樹議價賣與莊永泰樹木行價洋八十元先付五十元取貨迨倩匠前往砍伐　有圖董地保歸朗亭歸培初出塲攔阻不許砍代謂此墳樹由鮑姓禀案請示禁止莊永泰以付過價銀無從取貨　情赴案呈控黄大令批飭提齊人証於前晩倩帮審委員夏明府提訊原告莊永泰聲訴前情鮑包氏供丈夫逝世衣食不給苦難度日故將離墳三丈有餘之榆樹與墳無關者賣與莊永泰先付洋五十元已允砍代不料圖董歸朗亭地保歸培初指是墳樹前曾請示禁伐小婦人因受價洋如果　悔例須加倍還洋以至沈思無策歸朗亭　承代　定可不加小婦人卽　洋銀五十元交付歸朗亭收去代還鮑仲園供是包氏之夫弟因堂兄故後家徒壁立度日維艱祗得聽其賣樹亦曾訴明宗族均各允許鮑家隆供是鮑氏族長墳樹本奉示禁伐包氏私議售賣小的不知皆因莊永泰設計騙買况有方單四張亦被莊騙去莊稱未騙方單包氏稱方單早由丈夫在日抵洋六百元在外與莊無干鮑松榮供是房長餘供與鮑家隆略同歸培初供是十一圖地保莊永泰盜買鮑姓坆樹小的查知此樹前在袁大老爺任内示禁砍伐此樹確在坆地之内非界外可比故不許砍伐莊供此係王順咸頂替歸培初上堂朦禀其實歸培初早登冥籙矣明府盤詰之下直認領替遂喝笞責一百板歸朗亭供是圖董並無收過包氏五十元之事明府衡情酌斷鮑姓坆樹旣經前縣出示禁伐自不能出賣鮑包氏供付歸朗亭洋五十元無憑可核况歸不認收受察核供詞確有不實不盡仍著該氏還洋五十元了事兩造遵斷具結而退 
[判繳欠欵]  
　　萬茂靛青行主遣經手夥王汝楫投縣控已歇行夥奚少卿去夏僣蘇州恒義染坊主孫培基往來放帳不歸欠貨洋八百元請提究追正在提訊間奚私自與孫議妥現洋三百元了事一面揑寫禀結朦請銷案意圖冐收放帳充入私囊當被行主聞悉卽令王速將奚扭案陳明原委并請究追帳欵黄大令先閱奚求銷案結復據王呈求追繳帳欵殊堪詫異遂批飭帶齊人證於昨午升坐花廳提訊王伸訴奚少卿前在萬茂靛青行擋手去年夏間靛青一百桶計洋八百元賒於恒義染坊裝往蘇州嗣至中秋節奚分手因此欵未歸是以呈控追繳奚欲私收逃遁冐揑銷案孫供在蘇州開設染坊結欠萬茂行靛青洋是實總數八百元當時付過一百元今春央靛業董事石維寅從中勸理先還現洋三百元期票一百元興隆票二百元行東未允未幾石亦去世行東旣經控案奉諭提訊小的在此候訊奚央徐聿修馬兆奎向小的說合囑小的出洋三百元交奚卽可具結銷案小的初尙不信奚願出筆據俟批准銷案後付洋倘行東查追維伊是問奚供尙有應付開銷等項歸小的經還此欵亦歸小的收用王汝楫質明並無此事大令問何項開銷稱開張後欠泰和館廿元借洋商牌費五十兩代墊散友辛俸十二元大令日照爾所供不满一百兩何至八百元劃於爾收豈非揑禀求銷希圖取洋遠遁喝笞二百板奚稱生意人求全體面大令斷令認繳洋一百元出立期票五十元興隆票五十元并諭孫卽繳現洋三百元限五日繳齊中秋期票一百元明年端節期票一百元了事兩造均各遵斷具結立票飭交人錢兩保之的實人保去原告稱謝而退 
[妙藥投河]  
　　前晩某甲手携貴重痧藥丹丸一大包約值洋三十元行經本城登雲橋被小流氓新安佳坤阿三等年皆十六七專在街坊玩耍乘隙吵擾將甲藥包一抛甲不留意偶一鬆手抛入河中小流氓一哄而散甲投巡防中局控訴局員飭七鋪地甲查明先將佳坤解局委員楊二尹提訊笞責二百下從寛開釋諭地保再提新安等解局併辦 
[英界公堂瑣案]  
　　包探秦少卿禀稱趙雲福雇坐孫春福之東洋車遺忘紗肩一領報捕經小的查獲人贓送請訊究趙投案領贓孫供稱趙客遺物而去比及小的知覺則已不知何往無從送還因帶回寓中並非有意吞没宋莘樂通刺據情商諸單繙譯官然後判令管押一日○包探陳阿九禀稱王阿寳與楊定章同居前日忽竊取楊之綢衣二件錫燭臺一對報捕後經小的起到綢衣燭臺詰之不認楊投案領贓王供詞含混通刺判令管押一禮拜贓給還失主○包探何瑞福解賭犯顧榮全請判顧供稱小的係蘇州人向在治下開設小烟館此次偶然賭博輸去洋銀一圓並非積年賭棍通刺問捕頭日顧是否縣中訪拿之人捕頭謂訪牌上並無此人名姓通刺遂令交人保出並具攺過結存查○一百九十六號華捕解沈阿四到案禀稱昨日此人攫取費金榮所持洋銀一圓經小的當塲拿獲費投案聲訴情由沈供稱費欠小的洋銀以故見而奪取通判令管押一禮拜○某晩更漏將闌朱梅卿與表姪胡金生在途爭閙適爲四百十七號華捕所見拘入捕房昨晨解送案下朱供稱小的與表姪商量要事並不紛爭胡所供略同通刺判令各罰洋銀半圓○包探黄四福解流氓俞德興卽俞長子請訊通刺令帶回捕房送到寍波原籍○黎副捕頭禀稱已革華捕張仁榮竊取林中史國公藥酒一瓶業已緝獲請卽訊懲張捕禀稱此酒由出店人送與小的通刺判令管押一禮拜○竇如海倪順泉兩包探解縫工洪嘉渭到案同禀稱洪爲李阿蘇等九家縫級衣服私將衣料質錢使用今由小的等吊到贓物送請訊究李等紛紛投案領贓洪供稱小的適有急需無從籌措不得已而爲此通刺判令管押半月○包探倪順泉解小孩錢阿玉到案禀稱此孩竊取江寳初家銅盆一具經小的拘獲人贓送請訊究江投案領贓錢供稱小的係本邑人竊物質錢自知不合通刺判令當堂責手心二十下 
[口捕房紀事]  
　　寗波人朱金林昨午十二點鐘在美界北蘇州路第十七號門牌振昌鐵棧内竊鐵一塊持之而出途遇一百十一號三道頭華捕拘入捕房命押候解送英公堂訊究原贓諭失主候堂期投公廨領取○前晩沈阮氏扭沈阿東至捕房控稱小婦人向與甥阿東同　漢璧禮路永祥里因阿東時常竊物故遷往吳淞路阿東又來圖竊念與彼有葭莩誼不予追究阿東以爲懦弱可欺肆無忌憚今又闖來攫物 
 
 

Page 4

 
 
　特扭案請究捕頭詰阿東則默無一語命將阿東押候至昨晨飭包探倪順泉詳查底藴再行送辦○崇明人范金和住美界蓬路西華里前晩　　　房控妻被同鄉人楊瑞生拐去刻經訪知售於新閘相近求請提究捕頭准詞卽遣包探范進才將楊拿案訊詰楊堅稱並無其事捕頭謂范　　控本無証據况兩造所供懸殊難以科斷立飭一百八十號華捕將原被告一併送至英公堂請訊○董阿官住西華德路第四號門牌此處係　　廣公司之業刻欲翻造促董遷徙屢次延約收租人李某願將前欠之房租概不索討但催令速遷董允之臨行將屋内門窓裝修等物搬取一　　李乃奔捕房控告捕頭謂房租轇轕非捕房所應理命自投英公堂控訴李遂告知洋東繕西字信告知捕頭尙未見如何發落也○裏虹橋東　　某成衣店係包某所開縱令學徒客司輩夤夜吵鬧習以爲常鄰居甚恨之前晩二點鐘包與夥等口角喧聲達於户外鄰人洪某出爲喝阻包　　遷怒於洪欲與爲難因奔告捕房捕頭命喚捕拘拿迨一百零三號三道華捕至包等已逃避無蹤矣○寗波人某甲混用銅洋藉以餬口久未　　獲前晩在北江西路經包探江阿三查獲當塲搜出洋銀六元估之僞物居其五甲始無從狡賴拘送捕房禀知捕頭命江探查其已經用過僞　　若干再行送辦○崑山路第二十七號門牌某西人屋内前晩被偷兒混至臥室竊去金對時表一枚上有金練值銀甚鉅昨晨失主奔告捕房　　頭諭令各包探嚴行查緝○閔行路第八號房屋有貝紀生居焉昨晨投報失竊據稱前晩被偷兒預伏臥室撬開皮箱竊去洋銀七十五元捕　　派包探范進才查勘屬實許卽查訪○百老匯路二百三十八號門牌華昌洋貨店前晩亦被梁上君子穴後垣而入竊去紗綢衣服無數失主　　渭棠於昨晨奔訴捕房捕頭遣包探張阿五查緝 
[德門有後]  
　　本館協振所承百川通交來潮陽縣蔣君鳴慶所助洋銀一百圓媵以函日鳴慶幼承訓長奉遺言皆以濟人和物爲要　　　囑隨力自盡勉效蟻䭾一粒之義謹守此訓數十年不敢忘每遇災荒皆量力資助不以菲薄自歉兹閱貴報所登順直水災情形令人墮涙　　措銀蚨百翼匯寄貴館卽乞彚解災區俾濟眉急明知廉泉一勺大局無裨亦姑盡力之所能盡勉附於蟻馱一粒之義而已欵到請卽賜收條　　否刊入貴報尙希裁酌此請善安不備奉鯉訓以無違拯鴻嗷之是急德門有後福報靡垠矣敬志蕪詞以明葵向 
[惠欵頻頒]  
　　閏五月十五日荷蒙英會審分府宋惠撥罰欵項下鈔票洋三十元英洋十元又於閏五月十九日撥來控賭案内罰欵　　下洋四十元均充作爲敝堂留養六所㷀民經費除經先後塡掣捐票備函鳴謝册報道憲外請登報章謹誌盛德[  上海普育堂司事謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　紹興人章　與野雞倡朱文　鄰居前晩因抺牌起釁以致爭毆昨晨鄭大令升堂讞案時章遞禀訴稱朱倡家内時時　　小的不堪其擾向之理論朱倡異常惡潑竟將小的掌頰一下又嗷令䖍婆趙胡氏助毆大令閱視禀詞問愛寳何人答稱卽趙胡氏趙胡氏　稱朱倡現已從良其夫王某前晩抺牌時章亦在塲後忽口角爭毆經小婦人向之勸散大令問朱倡何在供稱不在家中章稱朱倡情處避匿　　愛寳到案代質大令着將愛寳卽趙胡氏押候交人保出傅朱倡到案質訊并諭令章於下期投案備質○玉工馬萬林遞禀訴稱廣東人蔡　　在治下護城河畔開設押鋪冷店小的向買玉器論價不合卽喝令夥件將小的身上熟羅長衫扯破拳脚交加似此兇徒不得不叩求究辦　供稱小的　馬素來相識此項玉器已在玉器公所中言明值洋銀二十四圓迨後强欲减去四圓以致口角小的在滬二十餘載從未與人爭　此次實由馬率領多人來店吵閙大令著交人保出理明禀候核奪○蕙芳閣茶肆主陳之楨控流氓趙　頭李懷才糾衆行兇毆傷茶博士汪　　大令訊供之下判令將趙等枷號示衆旣而同黨蔡阿毛又往滋擾陳交捕拘入　房昨日陸炳照投案訴謂小的係蕙芳閣執事人前日爭　　蔡亦在内昨日又來滋擾因此交捕解案請懲蔡供稱是日小　在新北門外向野鷄挑夫某甲索錢大令問甲是何名姓蔡一味支吾大　　　候枷號一月期满責釋○包探禀稱扒竊曹雨亭在招商局江裕輪船上圖竊拘獲後搜其身畔有當票十餘張今特解案請訊曹供稱小的　　此船回去並非圖竊包探又禀稱旣欲附舟因何身畔不帶一文顯見借端圖竊大令問曹日爾家住何處供稱小的住满庭芳街昌園小　　　盤費已盡將衣服質錢使用故有　票多張大令命押候飭探查明再核○沈寳賢控店夥蔣登發竊取凉鞋衣服大令訊供之下判令枷號　　責釋昨已满期命開枷還押覓人保出沈投案遞禀求追其叔金全到案籲恩大令命退去自行理處○吳鼎照控　子仁成違忤大令訊供　　飭責手心一百下交吳領回管束昨日吳又投案求發攺過所大令謂爾家住十六鋪迤南如爾子依然怙過不悛可投訴巡防局請送上海縣發攺過所監禁○陳介舟將妻子葛氏賣與沈川林旋復涉訟大令將兩造各子懲責葛氏押候母族領回另行擇配嗣有人冐稱胞弟投案朦保大令覷破其奸不准所請昨日命將葛氏帶案送請普育堂留養○會捕局線勇拘獲贓漆十二桶將携贓之廣東人王阿林解請訊究大令著押候交人保出昨日粤婦王梁氏持合和圖章保單投案具保大令准之 
[急賑彚誌]  
　　求生貴子人助賑洋一千元潤東懷德堂助賑銀五百兩程鄉榕蔭書屋助銀七十二兩六錢孔顧氏助洋一百元陳萬源交來洪記伯琴子病祈愈助洋三十三元自新堂訪洋五十元袁萬順交來隱姓氏懴資移賑洋五十元朱餘庵爲妻女完愿洋三十元當此賑務孔亟北地洪水横流兵燹流離疫病接踵較之曩災情又多慘狀大善士宏施大願眞是救命功德天之報施善人定能如願以償獲操左劵先後祗領感篆莫名謹誌報章敬申叩謝[  上海六馬路仁濟善堂籌振公所施善昌等謹誌]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五月十二日京報全録]  
　　宮門抄○諭旨二道録前○給諫洪奏刑部司員威逼民命請飭查辦摺○刑部尙書松等奏審明太監致斃　　按律定　　○浙學政　　奏　試寗紹杭嘉湖五府完竣情形摺○閏五月十二日刑部都察院大理寺侍衛處值日刑部引見　　廂紅蒙　名○直隸臬司朱靖旬到京請安○鄭　成　授福建泉州府遺缺知府恩○額中堂績假二十日○召見軍機朱靖旬鄭秉　○○四品銜户科掌印給事中臣洪良品跪奏爲刑部司員覺羅崇廉威逼民命請旨飭付查辦以懲殘暴而雪寃誣恭摺仰祈聖鑒事臣閱邸抄見刑部奏平宣氏畏罪自抹一案據稱旗民平宣氏胞娝係伊母慶王氏許給慶富氏之子爲妻過門童養年纔　二三歲一日上街買物不知去向查拔無著慶富氏遂被慶王氏控告後在平宣氏家找出等語臣查平宣氏係慶富氏童養兒　之　姊卽使平宣氏故意隱藏胞妹係屬至親自無别情揣其隱藏緣故或因伊妹逃避童養凌虐慮出見後必受責打何得寃以拐帶旣將其夫平安下監又嚴傳該氏到案初訊卽被掌責四十該氏抱忿當在司堂外哭泣歴時之久而其娝旋卽出見矣據該氏供稱係經　富氏之姐給伊送至並非伊隱藏是該氏無罪已可概見夫找人之案以有無爲衡人旣出見兩造又係至戚該氏與慶當氏家亦係　親儘可勸其息事本無可辦之罪乃聞承審官覺羅崇廉故意吹求且用言恐嚇謂若不招認拐帶立將汝夫平安問擬軍罪二十三日復訊該氏手抱一數歲小孩又手牽一幾歲幼子上堂崇廉立令取下耳環及頭帶之首飾又欲掌責該氏答仍前供崇廉謂汝不認　帶有何憑據該氏應日有崇廉呼皂隸將其手抱小孩奪下該氏遂取出懷内薙刀自刎核其情　非威逼而何乃該尙書狡誣以畏　自刎入奏試思拐帶之案已給親完聚亦斷無死罪况並非拐帶且彼此均屬至親復猶何罪可畏無非袒庇劣員欲爲崇廉解脫置人命於不顧臣查崇廉爲人貪殘刻酷劣迹多端前二十年曾充掌印因問案斃人杖下以致撤去掌印今復夤緣又得掌印所辦永氏　案種種錯謬僅子罰俸不知悛攺猶復任性妄爲威逼婦女致釀當堂自刎之案該尙書猶復爲之諱飾入奏咎亦難辭臣竊思刑政乃國家之大典庶女呼寃雷電下撃古有明徵方今時事多艱正宜政平訟理澄叙官方用迓祥和而消災咎今部中出此大案道路相　駭人聞聽臣職司糾劾不敢不據實直陳伏乞皇上聖鑒謹奏奉旨已録○○經筵講官刑部尙書臣松溎等謹奏爲審　太監致斃人命按律定擬恭摺具奏仰祈聖鑒事光緒二十一年四月二十三日奉上諭都察院奏直隸滄州民人王鳳鳴以斃命私理等詞赴該衙門呈訴據稱太監門進幅毆斃伊弟太監王志罄並有私埋滅迹情事所控是否屬實亟應　切根究著内務府卽　門進幅送交刑部訊明辦理欽此旋經該衙門抄録原奏連原呈咨送前來並據内務府交出門進幅解送到部臣等督飭司員訊據　監門進幅供認致傷太監王志罄身死屬實隨會同都察院大理寺親提審訊緣門進幅籍隸順天寳坻縣與已死王志罄素睦無嫌　充當儲秀宮太監同在南海三十五房住宿王志罄認太監張貴祿爲師張貴祿因王志罄年輕不懂規矩時常託門進幅照看光　二十一年正月初四日王志罄在冰上跑走玩耍門進幅瞥見因海内向來不准跑冰當向喊嚇王志罄不聽隨後上岸門進幅用竹　連打傷其左右胳膊將其帶回王志罄不服頂撞門進幅復用竹板打傷其左右骽皮肉赤腫並未破爛王志罄被傷後自喝凉水昏　不醒在炕躺臥門進幅通知張得祿前來看明初五日經首領劉得壽查知進仙呈報將門進幅交敬事房重責四十板並派敬事房　領任得祥及劉得壽押同門進幅將王志罄由海内搭出拾至西華門外南池子土地廟内養傷醫治未效王志罄　是月初六日　死門進幅當卽報明劉得壽轉報敬事房派令楊來榮等同門進幅將王志罄屍身棺殮隨向敬事房領票將王志罄屍棺抬至恩家莊埋葬墳前立有石柱書明王志罄姓名縣分年歲嗣王志罄胞兄王鳳鳴來京探視　聞王志罄被門進幅責打身死痛弟情切起意　告慮恐案無証見難以邀准誤聞不識姓名人傳說門進幅帶同土棍趙永泰吳殿揚進海飲酒因王志罄歌舞不好將其毆傷斃命私埋滅迹王鳳鳴未審虚實並添砌與伊弟同班太監李姓向伊告知作証希圖准理央令不認識測字人寫就呈詞控經都察院奏奉諭旨由内務府將門進幅解送到部會同審悉前情當以案關内監斃命且原奏有該犯勾引土棍進海飲酒之語必須嚴切根究方足以成信讞當經片行内務府確切查覆並票飭城坊將趙永泰吳殿揚嚴密拘拿旋據内務府覆稱查明本年正月初四日王志罄在冰上玩耍門進幅喊嚇不聽因此責打初五日經首領劉得壽查知呈報派令敬事房首領任得祥等　王志罄由海内搭出王志罄至初六日身死復經劉得壽及太監楊來榮呈報並向敬事房領票將　志罄屍棺抬埋並查明王志罄生前所存銀八十兩零四錢三分經張貴祿交給王鳳鳴手收此外並無存遺物件又據中城御史移稱趙永泰係緑營候補把總現充團防局哨官吳殿揚係京營卽補守備現充練勇局哨官該弁等平素差務勤愼並無劣迹亦無與内監往來情事且值此巡防緊要該弁等畫則督勇操練夜則帶隊巡　從無告假曠職其爲挾讐誣扳已可概見現經派有要差出京未能赴部等語臣等詳核案犯現供情節與内務府查覆尙屬　符其所控帶同趙永泰等進海飲酒等情旣據中城查明趙永泰等並無與内監往來卽屬無干而王鳳鳴原呈肆意牽涉誠恐有挾讐誣扳情事傳訊王鳳鳴供稱伊與趙永泰等素不認識實屬誤聽傳言並非有心誣告太監李姓並無其人無從指出至伊弟被毆斃命門進幅旣經供認不諱懇求免騐張貴祿給伊銀兩據稱係伊弟積年所存委無别情案經訊明應卽擬結查律載鬭毆殺人者不問手足他物金刃並絞監候等語此案門進幅因見王志罄在海内跑冰玩耍喊嚇不聽將其責打帶回王志罄不　該犯復用竹板責打致傷其左右骽越二日身死查該犯與王志罄係屬同班太監並無應管之責王志罄由海内搭出死於他所核與禁城内逞兇毆斃人命不同至王志罄受傷後自喝凉水昏迷不醒雖有因病情形惟原毆之傷尙未平復亦未便援别因他故死者不在抵命之律致涉輕縱例無太監致斃太監作何治罪專條旣經欽奉諭旨交臣部訊明辦理自應照凡門按刑律科斷王志罄　身雖　柜騐　供証確鑿並據屍兄求免開騐應卽據供定擬門進幅合依門毆殺人者不問手足他物金刃並絞監候律擬絞監候秋後處决據供母老丁單應俟朝審時查明取結再行核辦屍兄王鳳鳴所控重情訊已得實其餘情詞諸多失實訊係誤聽傳言並非有心誣　究　不合應酌照不應重律擬杖八十時逢熱審照例减責發落候補把總趙永泰候補守備吳殿揚旣據該御史查明素無劣迹現有要差　京應與内務府傳出訊明之首領劉得壽太監張貴祿楊來榮等概行免其傳質以省拖累所有臣等審明定擬緣由謹恭摺具奏請旨○○浙江學政大理寺卿臣徐致祥跪奏爲寗紹杭嘉湖五府歲試事竣循例具報恭摺仰祈聖鑒事竊臣於正月二十八日　省按試寍紹渡江接試杭嘉湖文武試事一律完竣寍波府屬文風以鄞縣爲最慈谿鎭海次之武風以奉化象山爲最紹　　　文　以山陰會稽蕭山爲最諸曁嵊縣次之武風以諸曁新昌嵊縣爲最湖州府屬文風以烏程爲最歸安德清長興次　武　以安吉　最嘉興府屬文風以秀水平湖爲最嘉興嘉善次之武風以海鹽平湖桐鄉爲最杭州府屬文風以錢塘仁和海寗爲最　　　　　　　陽昌化爲最臣接連考試三月有餘生童尙各知守分　法其有不率教者輕則卷面蓋以犯規戳屏棄不閱　則　堂戒　　　夏楚之威凡值正塲臣親歴周查一二次不敢謂弊絶風清亦冀其有所儆惕稍知歛戢耳遇有佳文恐其倩人代搆　試　先　　　　　塲以别眞贋發落日文則朂以讀書敦行勉爲成村武則朂以熟練技藝勿干外事以期仰副聖主作育人才之　　　　　　　　湖五府歲試完竣緣由理合恭摺具陳再臣所過地方麥秋告稔　事豐登民情尙稱安謐堪以仰慰宸厪合併陳　　乞皇上　　　奏奉硃批知道了欽此 
 
