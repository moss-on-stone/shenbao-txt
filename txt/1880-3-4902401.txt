# 1880 - 3 - 4902401

 

Page 1

 
 
[新印各種書籍出售價目] [  木舘發售]  
　　啓者本書所排印書籍俱各精雅可喜除在上海發售外其餘各外埠卽由賣申報人經手如蒙　諸君子欲購閱者祈　惠顧可也所有售外埠之書價與在上海一律如經手人或有私自加價等情祈買客信知本舘以便查究玆特將各書實價附列如左 
　　中英和約　洋一角 
　　中東和約　洋一角 
　　瀚海尺價　洋四角 
　　異書四種　洋二角 
　　三　識　　洋三角 
　　經　新畬　洋四角 
　　昕夕閒　　洋四角 
　　平浙紀　　洋三角 
　　草　　略　三角 
　　　　餘　　洋三角 
　　文海披沙　洋二角 
　　文苑　華　洋五角 
　　紅樓夢補　洋五角 
　　水滸後傳　洋五角 
　　鏡花水月　洋二角 
　　綏宼紀略　洋四角 
　　　寰瑣紀　錢八十 
　　宴　盡報　洋一角 
　　白門　柳記　一角 
　　和約彚抄　洋三角 
　　閨秀詩　　洋一角 
　　寰宇瑣紀　錢八十 
　　四溟瑣紀　錢八十 
　　格致彚編　錢一百 
　　六合瑣言　洋四角 
　　柳南　筆　洋二角 
　　香祖筆記　二角五 
　　賓瀛附卷　二角五 
　　訂　雜錄　一角五 
　　　亭雜錄　四角五 
　　零金　五　一角二 
　　尺　集錦　一角五 
　　春融堂　記　二角 
　　獨悟　業抄　二角 
　　印雪隨筆　二角 
　　秦淮畫舫錄　二角 
　　兩漢　聞　二角五 
　　蟲鳴漫錄　一角五 
　　滬城備考　一角二 
　　毫灣外紀　三角五 
　　快心編　實洋五角 
　　返魂　　實洋二角 
　　林蘭香　洋四角五 
　　女才子　實洋二角 
　　東槎記　洋一角五 
　　聖　記　實洋六角 
　　資　夢　每部五角 
　　雪月梅　洋三角五 
　　東征集　洋一角五 
　　閩雜記　洋二角五 
　　　圍業記　洋二角 
　　藝林伐中　洋二角 
　　詰異績編　三角五 
　　聞見異辭　一角五 
　　程史　洋二角 
　　書目　洋一分 
　　孿史　洋五角 
　　笑史　一角五 
　　語新　一角二 
　　耳郵　一角五 
　　痴說　一角五 
　　何典　一角五 
　　野記　一角二 
　　蜀　　一角二 
　　粵屑　一角五 
　　影談　一角五 
　　　書目　一分 
　　西遊補　三角 
　　庭聞錄　一角 
　　澆愁集　二角 
　　點　記　二角 
　　小案語　二角 
　　十三日備嘗記　洋一角 
　　夜　秋燈錄　洋四角五 
　　潘師開尺續　洋一角五 
　　山東軍　紀略　四角五 
　　屑玉業　初集　洋四角 
　　屑玉業譚三集　洋四角 
　　屑玉業譚三集　洋四角 
　　有正味齋尺牘　一角五 
　　螢窗異草初集　洋二角 
　　螢窗異草二集　洋二角 
　　螢窗異草三集　洋二角 
　　續異書四種　洋二角五 
　　曾文正公年　　三角五 
　　有正味齋日記　一角五 
　　庸閒　筆記　洋二角五 
　　歴代防　開考　洋七角 
　　淮軍平捻記　洋一角八 
　　鏞經書舍零　　一角半 
　　紀載彚編　洋一角五 
　　十溯者語　洋一角五 
　　談古偶　　洋一角五 
　　潜圍　筆　洋一角五 
　　豫軍紀略　洋三角五 
　　史餘萃覽　洋二角五 
　　雲閱據目抄　一角五 
　　山中一夕話　二角五 
　　景船齋雜記　一角五 
　　揚州造舫　　洋四角 
　　宮閨聯名譜　洋六角 
　　甲申傳信錄　洋二角 
　　吳中平　記洋　洋二角 
　　硯雲中乙編　洋五角 
　　鴻雪　紀錄　一角二 
　　詩謂題解四集　六角 
　　六梅書屋尺牘　二角 
　　在園雜志　實洋二角 
　　曾文正公大事記　洋一角五 
　　亞　亞東部 
　　地圖　未裱二元五角 
　　又中國式　裱三元 
　　又摺　　裱三元五角 
　　又西國式　裱四元 
　　尊聞閣詩選初集　洋四角半 
　　尊聞閣詩選二集　洋四角半 
　　四夢彚　　實洋二角 
　　使珠環日記　一角八 
　　笑笑錄　實洋三角 
　　　史　洋三角五分 
[論銀洋市風]  
　　自外洋銀圓通用於中國而後錢市之出入最大積而久焉而銀底之盈虛乃自錢市　其權咸同以來國家公欵惟地丁等正項依舊解庫若釐金關稅本係新增之欵往往寄頓於錢商以使用洋則取洋用銀則取銀卽解庫者雖不存留而州縣收解者或錢或洋亦必轉售成銀而後可以收庫其中又經商人之手合而言之是中國之缺無一不出自商人而於是商人藉此挹注可以翻弄市面龍斷行情其權愈大而其利亦愈重矣平時錢市有買空賣空之弊　各以私智逆測塲而之或多用洋或多用銀而於其中逐微利也譬如上海現爲通商總瀝之處洋銀之出入最多各處錢市皆探上海之行情而定其低昻每年絲茶將旺銷之際必料洋圓之多散於內地而以銀買洋以待洋價之漲自秋以後則反其道而行之以洋收銀以待洋價之賤此皆自然之出入也果是年年若此則人人致當不難而更有何人獨異其見自舉其本而虧之哉無如事𠮓不常億不屢中自丙子　洋價每圓八錢以外此後竟不能長丑寅以來洋有日跌之勢望其長者有坐待兩年而貼銀息以致虧本歇業者乃今年夏間忽有鉅本之商拼合大股於市面收洋以長洋息者於是洋價稍稍抬高或上或下相去𢿙厘迄今幾及半年亦無大長落然而洋息則日重矣近日竟至一元而銀息無過四五錢兩不相抵市面苦之夫現在洋價之稍大洋息之日重豈市面之用塲大哉絲茶之旺銷乎綿花之猛售乎皆不然也然則亦殷富之商爲龍斷之計也特是以洋價疲極竊恐日趨日下洋積愈多用洋愈窒而故意收洋以挽囘市面未始不可然止合暫時爲之而不可久常持之也持之旣久則賣空之暗貼洋息姑無論也而最難爲情者各行鋪之用洋旣須貼息又須貼新也大錢鋪之足以抵當者又無論也而更不能堪者如小本經紀門市兌換之不能流通也時届仲冬去年關而無幾日矣若便相持到底則虧累者閉歇者將不一而足以是知其有碍於市面也前聞有人買洋𢿙萬者以洋釐及洋息核之將多𢿙百金繼而傳言官欲中禁乃卽日揭斷反而賣空及一月之後以所多抵之尙有不足一語之訛傳使人顚倒受累可知此中之反復攸關匪輕也然買空賣空例固當禁而今之收洋以作洋息者則非其比何也彼以現銀收現洋本非空盤交易也惟非空盤故洋息果然日里洋厘亦因而日長卽使官申其禁彼將曰我固需用洋若干萬也又誰得而知其眞僞也故禁之亦無從禁也聽此言者直謂之自誤而巳余謂匪禁買空賣空之風而仍不能禁現銀買洋之獘國家之利權自商人操之而民間之利藪亦自富商據之此事將伊於胡底哉尋常行鋪皆以銀爲底本而以洋爲流通若果絲茶大旺洋散內地價高息重此自然之虧折無可怨者今以本小之故而受制於人腹之商寃乎不免從前錢市以銀洋流通於外行而取其息所以便出入劊盈虧也今則不啻胥外行之血本而奪之矣此風鳥可長哉迫至受累巳深不測之禍層見迭出吾恐其造孽 
 
 

Page 2

 
 
巳深而無可挽回也巳夫中國旣不　　出中國之銀而並用洋圓其弊又百出不窮若此者是通國之利源悉得以數家會其歸焉非國與民之交病哉余於此事而深　夫日本出日本　白錢銀圓以代銀與錢之用其於國中明定其價無所低昻民間旣免爭執之患而商人又無龍斷之風誠善舉也惜中國不能仿而行之徒使流弊日深而貧富之不能以大公相處也可慨也巳 
[恭錄　上諭] 　 
　　○十一月初一日奉　上諭曾國荃奏山西平垣營遊擊寳錄懇准給假省親等語向來武職人員旣無告假囘旂囘籍例案着兵部準情酌理定　禀稱此次該遊擊請假省親之處着俟定章後一律辦理欽此同日奉　上諭曾國荃奏　廟神功德及民懇請敕賜封號及頒發匾額一摺光緖　四年及本年春夏之間山西省城及孟縣各州縣雨澤愆期田禾未能播種經曾國荃延請孟縣諸龍神及各該地方官詣各處　神廟虔誠祈　仰賴　神靈顯應迭沛甘霖農出始獲有收實深寅感所有孟縣　諸龍神廟翊化晉卿趙武廟介休縣　空王古佛廟永　　　　帝廟　龍王廟府縣　城隍廟寍武縣牘芽山　毗盧佛祖廟霍州霍山　中鎭神　龍王廟著南書房翰林恭　匾額各一方交曾國荃祗領頒發各處　謹懸掛以答　神庥其請將孟縣　諸龍神翊化晉卿趙武介休縣　空王古佛永濟縣　關帝　龍王府　　城隍　武縣盧芽山　毗盧佛祖敕賜封號之處著該部議奏欽此同日奉　旨春福松溎均著來京供職　里雅蘇台將軍　吉和補　色楞顧補作爲駐藏辦事大臣維慶着賞給副都統銜作爲駐藏帮辦大臣所遣成都副都統着托克湍調補恭鏜著賞給二品頂戴補摺　　宋　都統吉和維慶著照例馳驛前往欽此同日奉　上諭劉坤一奏請開缺囘籍養親一摺劉坤一着賞假兩个月囘籍省　　耑卽行囘任毋順開缺兩廣總督着裕寬暫行兼署欽此○初二日奉　上諭刑部右侍郎文澂奏假期已滿病仍未痊懇請開缺調理二摺文徵着准共開缺調理欽此同日奉　上諭沈桂芬等奏覆纂臣工列傳書成一摺國史舘臣工列傳自道光十六年至同治十三年　覆加　革查攺書一分別繕寫淸漢正本擇日送藏皇史成並另繕情漢正本各一分存舘備查現在全書一律完竣數在五百卷以上所刋在舘各員自應分別獎叙前充提調官內閣學士王之　前充總纂官內閣學士徐致祥前充纂修官前禮部左侍郎祁世長均者变部　　　叙其餘應行議叙各員着照例咨部辦理尤爲出力各員並准其酌量保奏以示鼓勵欽此同日奉　旨金州副都統着恩佑補獲欽此同日奉　上諭金州副都統誠廉奏舊疾增劇籲懇開缺一摺誠廉著准其開缺回旗調理欽此同日奉　旨齊齊哈爾副都統著　　補授廣州謹軍副都統著經文泰補授欽此同日奉　旨都統銜吉林防銜薩凌阿作爲烏魯木齊頓隊大臣照例馳驛前往欽此○初三日奉　上諭刑部右侍郎著錫珍調補興廉着補授工部右侍郎兼管錢法堂事務欽此同日奉　旨鑲黃旗漢軍副都統著　山補授　山所　正白旗漢軍副都統著明奎署理欽此同日奉　上諭克興阿奏病難速痊懇准開缺一摺鑲黃旗滿洲副都統克興阿着准其開缺調理欽此 
[鄂垣官報]  
　　○十月二十　員朔南舉自國抵漢十一月初四日卽辭行赴湘同日新授湖南提　李扺漢二十八日辭行晋京鄂省新任學憲贓　於二十八日抵漢新任　州學台林初四日抵鄂鄂省前學憲梁本月初六日辭行晉京初四日藩憲牌示本司經歴新選之托溥江夏縣典史新選之　　　並任　　縣仁義司巡檢員缺飭本任之陳曦囘任初六日牌示鶴峯州判新選之王關赴任廣濟縣典史缺以本任武昌縣典更其　　光緒署武昌典史缺以試用從九許尚晉署理 
[火災疉見]  
　　○漢臯曾　　　事尙　顧以壯觀瞻其中裝摺鋪陳動輒數千金或數萬金不等黃陂街楊四知巷內之潮嘉會館尤出人頭地近於會舘中演戲祀神　　彩器具叧貯一屋並派本帮某甲住宿其處藉以照料甲有烟霞癖早晚噴雲吐霧不少間斷初九日晚十點多鐘時甲忽出外未將烟燈吹熄不忘出遊未久該房烟焰突冒紅光獨天及外人知覺火勢巳熾猝難收拾幸經水龍來救且圍墻高固不致延及他姓鎭屋中所有巳盡付刦灰矣初十日午前由義門內下首又火是處居民係種湖地者秋收後高粱桿堆積如雲不知因何遺火突兆焚如頃刻　火　啄飛直待燒盡始熄云 
[海船遭風]  
　　○寍波有閣　金謙奏島船日詞在定海洋面遭風桅舵俱失在船三十餘人均束手無䇿幸元凱輪船巡洋見卽救囘人命得保而所耗巳不貲矣 
[善無實惠]  
　　○寍郡天豐寺年例設有宮廠施粥周濟貧民近來司其事者不親檢㸃一任夫役虛應故事是以厚薄多寡往往不均病弱　贏者反不能到千里可駭者判見散粥之後竟有挈粥數盂以之餵雞然則食人之物而轉爲拳畜之資亦何益於貧民哉有治法無治人卽施粥一事亦可見大　矣 
[妻厭夫貧]  
　　○男以女爲室女以男爲　所以順人情而成夫婦之道則夫婦之間本宜伉儷相莊不應貧富易轍也至於于歸未幾竟厭糟糠欲棄夫而攺適者　亦人倫之人𠮓甯城湖西有某甲者於前月娶城西某乙女爲妻合　之後屢次反目不知何故甲亦無如之何迨彌月歸甯女以不能　貧　母從女　計　攺嫁甲聞之邀同族人往女氏逼迫歸家旣歸之後女家乘甲不備又將女强搶而回藏匿他處揚言令甲退　　　攺　甲不兒聞巳涉訟不知作何究竟也 
[狂夫虐婦]  
　　○古有殺　　　家將　議者方斤爲殘忍不足以訓後也從未聞才貌相匹婦無失德而必欲置之死地其人尙有心 
 
 

Page 3

 
 
肝乎哉江南溧陽縣夙稱文物之鄕邑有彭馬史狄四大姓科名最盛又有方姓者門楷亦相將近聞方氏某生弱冠游庠聘彭氏女爲室女早年失怙又無兄妹貌亦端好上年成婚戚黨皆噴噴稱義結䄜後女事姑循禮一無閒言不意生雖讀書種子而嗜酒失德動輙以界方擊女之股前月朔會生族中有喜慶事生夫婦將往賀旋因借珠花起釁生復痛施夏楚致女僅存一烏女母聞知卽飭雇肩輿接回延醫胗視而女巳兩手發顫肝風大勳然猶諱言之不欲彰夫之惡迨是晚勢危知不可救其母方送回夫家未及嚮明則巳珠沉玉碎矣彭氏隨繕呈報騐邑宰王明府素稱强幹騐得指腫欲斷腰膂踢傷致命騐時以蚊帳籠罩令生跪於屍側認明傷痕囘署越宿堂訊生供認不諱是日人衆麕集莫不謂年少夫妻何忍下此毒手况二姓世結朱陳報官者卽是登堂賀客徒以生暴戾性成致一介書生甘受梏桎能不深自愧悔乎詳憲後如何定擬姑俟續聞 
[山西嚴佑之來信兩通]  
　　○浙申揚蘇諸善長大人閣下前邵天翁囘南具上七號蕪函諒投台電邇維善祉延庥台祺迪吉爲頌弟等汾西事巳告竣定於初九日往直先辦河間任邱嗣後賜示請排遞河間府轉交昨又見邸抄中堂添請賑米三萬石其因苦可想而知弟等此去年內尙可辦兩縣惟明年春荒更當接濟南中捐款頗費周竟不識諸大善十尙肯慨發慈悲否如有來源祈請一二老成練達者來直以爲領袖弟祗能聽其驅遣緣事關重大弟實才知不勝其任誠恐隕越貽羞諸善長蒙用人不當之誚非故爲謙辭也○初七日由汾西奉布一函諒投台電弟等於初九日由汾起程十六至太原十七謁見宮保禀明分局移賑直隸宮保深以爲然並承下問民間積弊　略舉所知移獎一層理應守侯諸善長囘示無如救命如救火迫不及待外間頗有以弟爲不然者然弟自問毫無私見議論由人但恐南中移獎稍有微碍因具禀宮保移賑直𨽻請其備案並請移咨中堂將來卽要移獎有案可稽謹將禀稿錄呈祈電閱正繕信間　保處發下八月初五日台示並匯信申公砝銀三萬兩及各信均照收領悉其時苕翁令弟良甫兄亦在省當將各信及匯信交伊帶交苕翁弟處一萬五千兩當由日昇昌號劃匯天津不加匯水惟銀色係衛化銀據云每百兩不過折色二三錢弟亦未知究竟虧折若干嗣後如有續款應派弟局若干請卽滙至天津交弟爲禱冉賑事關重大弟實才力不及迭次請尊處叧請一二位來直坐鎭以爲領袖弟情願下鄕查戶專司一事尙可勉力否則隕越貽羞恐閣下亦有用人不當之咎切勿視爲尋常套言以悮賑務是所切禱專此卽請善安十月十九日弟嚴作霖頓省由太原發 
[諭解米丁書示]  
　　○總辦江蘇海運滬局示諭各州廳縣解米丁書知悉照得現在辦理新漕海運赴通徑交米色尢宜乾潔押運交兌自應嚴加照料愼防船戶沿途偷漏舞弊爾等管解漕白銀米一經到滬先將文批樣米投送本局並將駁船花戶開摺呈送聽候查明實到米𢿙俟委員逐一按騐米色如果乾圓潔淨並無潮嫩攙雜立卽泒船兌收倘敢扶同駁船沿途舞弊定行駁換禀辦卽將押解丁胥人等從嚴懲治枷示河于駁船照章鋸截决不寬貸其各凛遵毋違特示 
[團兵會合]  
　　○現値外國新年本埠各西商團練兵擇於明日早十㸃鐘一刻齋聚於十一㸃鐘同到英界大禮拜堂駐泊上海之木台斯德英兵船亦經水師官派撥水手一百二十名偕練兵同入堂內瞻禮蓋以時際歲首共冀仰答紳庥也 
[市景欠佳]  
　　○本埠生意北市以絲茶爲主南市則以營述南北貨爲大宗但今年各項生意均不甚得手近又聞南市之椿和豆麥號倒閉計虧約九萬兩急切恐難了結也 
[二覆題目]  
　　○前日係本埠縣試二覆今將題目錄左　四書題　皆熟矣雖有不同　詩題　賦得暗香浮動月黃昏得香字五言八韻　賦題　下筆如有神賦　以讀書萬卷下筆有神爲韻　孝經題　非聖人者無法論　性理題　誠者聖人之本論 
[鹽臬拒捕]  
　　○本埠西南五十餘里之顓橋鎭係與華亭縣交界處前日因巡鹽水師及塩快等赴該處查私當被私梟拒捕一鹽快受傷身死哨官亦受微傷昨報上海縣莫邑尊卽於午後帶同忤作書役人等由金利源碼頭下小火輪船前往相騐其起衅之詳容再探錄 
[添置石欄]  
　　○本埠新北門內前經開設七星井一以防火災一以便民用也但汲水者太多井傍隙地未免作踐玆故特雇工匠深埋石磉木樁四週貫以鐵練藉資防護云 
[大婦捉姦]  
　　○南市二十七舖相近陸家浜之石街有某甲者先充道差現已物故家惟一妻一妾開設烟舘二女素不和睦是處本有新昌營駐劄其哨官時在該舘吸烟旋與其妾有染被大婦偵知屢思掩執前日正當兩相交好大婦紏人進捉雙雙並獲經傍人議論紛紛將哨官之髮辮剪去復用便桶套頭送交二十七舖巡防局內局員以事涉營哨卽派勇解歸城內東街總局請辦總局委員傳訊之下知有帮仝動手之隣人隨飭將隣人三名傳到先將某姓之大婦掌頰二十下備片移送上海縣辦理適莫邑尊將試封門暫着値日頭目收管云 
[縣差被押]  
　　○縣署差役某昨在東棋盤街之福昌榮燒料店爭執詢知該業镕料需用火硝向係私相購買莫邑尊近着該業具結領照該差以福昌榮並未入行故向詢問店中東夥不服兩相吵閙適巡街捕巡至一幷拉入捕房經英捕頭略訊着於今日解訊云 
[失火卽滅]  
　　○前夜十㸃鐘英租界胡家閘正祥米店間壁某姓家因遺火於木花柴內當卽火發幸察覺尙早旋卽救滅不致成災云 
 
 

Page 4

 
 
[父子重逢]  
　　○昨午前本邑人某甲領同五六歲之幼孩在一洞天相近之老虎灶淪茗該孩見一路過鄕人忽號咷哭此人隨止步端視如知卽走失之子據領孩人稱前在途中見此孩啼哭誠恐爲歹人領去故暫留養今旣得遇親人可卽領歸鄕人叩謝而去 
[言志詩]  
　　○半生求在我非佛办非仙人口　堪畏吾心善益堅不貪花上錦須節有時錢忙裏思防錯窮中志戒遷豪華情豈戀飢溺感常牽明月盃相照怡然見性天　松堂王恩溥原作○摩詰耽詩癖斯人本是仙雲山經再晤金石幸彌堅但得樽盈酒何妨杖挂錢出風還入雅見異詎思遷鮒轍蘇民困鶯花斷俗牽小樓一憑眺共話故鄉天　徐楚亭和○王君風雅士瀟灑一詩仙立品同金鍊持躬比玉堅恤隣分廪粟濟世解囊錢常覺居心厚何緣逐物遷琴書留玩好名利脫拘牽俯仰眞無愧悠然太古天　袁康禾和○快讀琳琅句追蹤李謫仙論交情益淡處世節彌堅品重相如璧財輕鄧氏錢羨君風度峻笑我歲華遷獨壇吟懷壯應添妙緒牽梅花開幾許共話故鄕天　蔣雲泉和○梅花眞品格此老是癯仙映月懷常朗凌風節愈堅簾靑舒柳眼堦緑繞苔錢高誼思羊祜奇文讀馬遷獨存超世志不受俗塵牽生意窗前滿壺中別有天　顧厚齋和○平生崇傲骨不俗卽神仙學足三冬富心如百鍊堅每沽　外酒常掛杖頭錢旣礪英雄氣毋嗟歲序遷君懷饑溺慰我被世情牽佳什承投贈如逢白樂天　鍾芝庭和○無酒本是佛有酒乃爲仙善機隨感應道念企高堅慨助分仁粟輸將解阮錢我心嚴主宰世故任紛遷但識人倫樂何須俗慮牽此君不多得携手大羅天　王戟雲和○獨得眞儒諦非徒學佛仙去私勸括垢味道樂鑽堅德隱惟鳴耳功賅不費錢親賢芝室入擇善孟隣遷常寫鳶魚趣何來芥蔕牽間鷗浮海上靜養性中天　天一山和○喜得瑤篇贈吟來句似仙芝蘭心自契金石志同堅力學能叅道行仁勝積錢事須經百鍊善欲效三遷常覺淸懷永何容俗累牽澹然名與利高隱樂長天　曹潤甫和○𨓜韻王摩請豪情李謫仙高吟增慷慨把酒破寒堅品節千錘鐵文章萬選錢羨君詩筆健應我歲華遷未遂平生志頻多俗慮牽何當同握手痛飲話　天　汪鐵梅和○反復瑤章誦　然句欲仙出言訪玉玷守　礪銅堅相對三盃酒常輕萬貫錢從公彌自謹見善快能遷君慣豪情露吾多俗慮牽賑飢蘇涸轍此願補蒼天　董鶴田和○四明有奇士非俗亦非僊翰墨聯緣久冰霸鍊骨堅譯文通象奇詩　嫓劉錢世局棋無定中流柱不遷誼因情話重愁爲賑飢牽何處容覊勒高風溯葛天　艾譜園和○不受纖塵染飄飄望若僊練身如鶴瘦琢句比城堅書檢曹倉秘　餘阮氏錢中懹常浩落世運任推遷德向心田種情偏藝苑牽花間時對酒皓月喜當天　張子勛和○莫學蛾趨火淸凉卽是僊須知人性善賴有道心堅謝絶貪泉水時投飲馬錢固窮原不恥匪石豈能遷秋月淸輝接春風雅興牽消愁除是酒萬事且由天　伍玉書和○誰知花月地大隱傲神仙蹤跡同雲散交情比石堅憂斟缸面酒不惜杖頭銀讀畵推摩詰量才嫓史遷素心常㸃印俗慮漫相牽酬唱慙寒蚓龍吟振海天　夏家壎和○自少知齋戒前身料是仙松筠材夙擅堂搆志彌堅樂善斯爲寳成名勝得錢君心貞主宰世運任推遷品早鄰邦仰情無俗累牽愧余長伏攊搔首間靑天　陳采帆和 
[鎭江晉直賑收解公所十月十六日至十一月十五日止淸單]  
　　○道憲沈發到海門　經募洋三百十七元錢七百七十二文金匱縣經募直賑洋一百元○府憲趙發到　陽縣經募塔愿洋二百九十五元錢四百十文金壇縣經募塔愿洋三百五十元○徒邑釁馮經募直愿洋一百元府學正當陸經募哀鳴圖洋十元温州汪荃台塔愿洋五十五元代售說文洋六元萬少甫經收塔愿洋七元錢六百三十文陸杏　　至送助錢　木銀箱一售洋藥稅委員　經募洋十五元錢十千文售彩票洋一元吳國章經募哀　　圓洋七元　七百文錢四百文何澹泉手洋因員　寶　經募洋四十七員曹緖翁經募洋五十員布業共募洋廿二員道典于經募洋廿員春生　洋四員張　孚江西募來紅茶硬售出洋十六員八角三分保安氏　善子洋一員錢七百二十文抄淸吳　翁經募洋八員錢一百七十文何　臬手洋兩員錢四百八十文端木諸君金陵賑餘兩員吳巽　售陵　文錢四百文戴涂臣售因果集錢二百八十文雜營揣售說文洋四員許　帘謹遵洋八員　一　豫賑　洋二員錢五百五十文售彩票洋一員無名氏洋五員 
[光緖五年十一月初一日京報全錄]  
　　宮門抄○諭旨四道錄前○御史方　奏爲請　旨飭下履勘籌修摺○豫撫涂　奏援案酌給候補武弁薪水片○東撫周　奏請補道員摺○都統祥　奏爲奏　聞摺○湖督李　奏請仍照原保並攺交部從優議叙片○漕督文　奏請優叙片○十一月初一日刑部都察院大理寺廂藍旗値日無引　見○啓泰假滿請　安○內閣奏派騐放之大臣　派出文煜察杭阿許庚身夏家鎬○吏部呈進月官卷○宗人府奏派考試翎縀之王大臣泒出伯王棍公景廉恩承○召見軍機　○○山東道監察御史臣方學伊跪　奏爲京東頻遭水患　埝亟宜認眞修榮請　飭履勘籌欵以恤民艱恭摺仰祈　聖鑒事竊維水利關乎農田興其利尤必防其害度支出於賦稅裕夫　國先宜便夫民查順屬東路廳所轄各州縣地勢低窪每遇積雨盛漲上游諸水挾建　之勢就下東趨鄕民謂之橫水本年夏秋之交雨水過多西北山水匯流下注其運河以東各州縣境內官堤民埝漫溢冲决所在皆有以致三河薊州香河武淸寳抵甯河一帶民田巨浸汪洋禾稼淹沒村農失業轉徙流離中澤鴻嗷氣象愁慘仰蒙　聖恩撥漕接濟窮擔蔀屋之下無不同聲共頌　皇仁矣惟是諸縣水患頻年今歲又重若不亟籌補救歲復一歲必至與　京南文安一帶之常爲澤國者等情形深屬可虞蓋歴來修築堤埝除運河外餘悉由民攤修但前此上游壩猶堅國未經冲壞尙足以遏水勢故下游埝雖卑薄而冲决時少縱偶一冲决民力有餘尙能卽時堵塞不至如今日之任水橫流歴𢿙月而冲决之口如故也臣伏思災歉之區民力旣難自行興築而農田藉資桿衞又係萬不得巳當此時勢艱難籌欵誠非易易然通盤計算若能及時將上游舊埧擇要修築並將下游各處堤埝擇要加高培厚尙屬事半功倍之圖則橫水之患旣　朝 
 
 

Page 5

 
 
廷自省賑濟之費卽窪區糧賦亦得照常徵收而一方生靈咸有以託命所全尤多謹擬請　旨飭下直隸總督順天府尹責成各該地方官將境內壩埝應行修築處所履勘申報由該督等豫行籌欵一俟春融水涸妥速興修似於　國計民生兩有禆益臣愚昧之見是否有當伏乞　皇太后　皇上聖鑒謹　奏奉　旨巳錄　○○涂宗瀛片　再竊查豫省候補武弁經臣仿照江南月課參定章程每月考試一次分別等第酌給獎賞並將俸薪停止所需獎銀因司庫並無閑欵請仍在地丁項下動支先後奏木　諭旨允准業經欽遵辦理在案旋擄臣標候補副將銜儘先遊擊馬克泰副將銜儘先遊擊王德都司銜儘先守備李寳盛具禀該員等均在軍營受傷曾經奏免騎射不能月課邀獎現均餬口無資懇請設法體恤等情因查江南章程並未議及當經備文咨詢去後兹准兩江督臣沈葆楨覆稱江省因傷奏免騎射員弁前經先後定章侯補人員內副叅遊合爲一班每月給薪水銀八兩都守合爲一班每月給銀六兩千把等項合爲一班每月給銀三兩統以三十名爲定額如遇差委事故卽行開除又副叅遊出缺如本班無人准以都司千把等借補仍照本身官階支給薪水如都守千總等項出缺本班無人亦准以關叅遊擊通融借補等因前來查此項員弁江省旣定章程按照官階分別班次每月酌給薪水豫省事同一律自應仿照辦理俾資養瞻而示體恤第豫省奏免騎射負弁較少擬請以十五名爲額惟月課獎銀前已奏蒙　兪允作正開銷此項薪水𢿙雖無多飭查並無閑欵可籌合無仰懇　天恩俯准在地丁項下自本年九月分起按月核實支發統俟年終由營造册送司彚入隨年兵馬錢糧册內報銷以歸畫一理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○山東巡撫臣周恒祺跪　奏爲省會道缺緊要遴員請補仰祈　聖鑒事竊照濟東泰武臨道豫山奉　旨補授河南按察使業經交卸北上所遺員缺經臣奏明由外請補在案該道統轄濟南東昌泰安武定四府並臨淸直隸州幅員遼闊政務殷煩兼管驛傳運道關稅海防舉凡察吏安尺稽查督率尤關緊要非精明强幹熟悉情形之員難期勝任巨督同藩臬兩司詳加遴選查有儘先補用道李宗岱年四十九歲廣東南海縣人由附生取中道光已酉本省鄕試副貢就職復設教諭咸豐八年報捐郎中簽分戶部福建司行走十一年捐納知府指分山東試用同治元年四月初八日到省是年九月在兗州行營捐輸局倡捐米石經前撫臣譚廷襄奏保奉　上諭李宗岱着賞加道銜欽此因在兗沂曹三府剿匪出力復經奏請　賞戴花翎委辦營務處兼支應捐輸等局並河路厘卡三年復委辦理軍需總局提調因淄川東昌等處劇辦白運池教匪出力經前撫臣閻敬銘奏奉　上諭賞加鹽運使銜七年正月捻逆北竄直隸隨同前升撫臣丁寳楨督軍赴援克復饒陽縣城異常出力保奏奉　上諭着以道員儘先補用並賞加布政使銜欽此旋因東省肅淸經丁寳楨奏保在營勞績奉　旨畱中八年請咨引　見五月十五日回省候補是年七月委署藩司篆務試用一年期滿奏明堪以煩缺道員畱省補用因在藩司任內撥解京餉無悮議叙加一級十年丁寳楨派赴粵東購造水師砲船十四號差竣時保奉　硃批着交部議叙等因欽此委辦總統登榮水師十二年十二月復委署理督糧道篆因購造砲船保獎案內議叙加一級又因辦理漕粮出力加一級紀錄二次光緖三年五月經前撫臣李元華委署濟東泰武臨道篆務因籌辦甘肅協餉出力又議叙加一級交卸道篆仍回烟毫總統水師本年四月臣委接署鹽運使印務至六月二十二日卸事該員廉明幹練才具優長歴署司道各缺措置裕如洵属爲守兼優之員且係儘先補用班次濟東泰武臨道又爲該員署過之缺今請補授駕輕就熟實堪滕任與例亦屬相符據署藩臬兩司會詳前來合無仰懇　天恩俯准以儘先補用道李宗岱補授濟東泰武臨道實於要缺有裨如蒙　兪允該員係候補道員請補道員銜缺相當毋庸送部引　見亦毋庸聲叙叅罰謹會同河東河道總督臣李鶴年恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽此　○○山海關副統都奴才宗室祥亨跪　奏爲奉省撤囘古北口練軍馬隊騐放進開日期恭摺奏　聞仰祈　聖鑒事竊奴才前准署奉天總督　盛京將軍宗室岐元咨稱奉省前因馬賊橫行防範難周曾經奏調天津古北口練軍來奉扼要駐紮兹准古北口提督傅振邦以現値冬令查道緊要欲將駐奉馬隊一營暫行撤回函致直𨽻督臣李鴻章轉商前來當卽由古北口馬隊內抽調一百名派叅將程楠森管帶於九月二十六日起程回口以資差遣咨行查照等因前來在案玆於光緖五年十月初七日叅將程楠森管古北口練軍馬隊官軍到關奴才當卽率同左司協領伊唐額等逐一點查管帶古北口練軍馬隊叅將程楠森文案委員直𨽻候補知縣王晉祥左哨哨官三屯勞千總曹元慶哨長儘先千總武振宗後哨哨官儘先守備提標中營千總劉魁哨長儘先把總　繼勝等共六員練軍馬隊弁兵一百名核與該將軍原咨𢿙目相符於十月初七日騐放進關除報明軍機處兵部直隸總督古北口提督查照外所有奉省撤回古北口練軍馬隊騐放進關日期理合恭摺奏　聞伏乞　皇太后　皇上聖鑒謹　奏軍機大臣奉　旨知道了欽此　○○李瀚章等片　再前准吏部咨議覆臣等保奏湖北江西兩省光緖三年採辦漕糧海運出力各員請獎一案淸單內開補用道候補知府蔭祿請俟得缺後加二品銜分發直𨽻補用知府楊鴻典請俟補缺後以道員用查臣部官册內蔭祿業經報捐免補本班離任以道員仍留直隸歸候補班補用楊鴻典業經由保舉補缺後以道員用直隸候補知府遵例捐免補本班離任以道員仍留直隸歸候補班補用該二員核與原保淸單內所開官階不符應令查明因何不符另核奏明請獎到日再行核辦等因當經轉行確查去後兹據蔭祿禀稱該員前次帮同採辦江廣漕糧海運出力招商局開單請獎之先報捐道員過班在後並據楊鴻典禀稱該員也叧案經督巨李鴻章奏保道員升階遵例報捐過班是以海運保案所開官階不 
 
 

Page 6

 
 
符各等情具禀前來臣等覆核無異合無仰懇　天恩俯准直𨽻候補道蔭祿仍照原保加二品銜直𨽻候補道楊鴻典攺爲交部從優議叙以昭核實而示鼓勵謹合詞附片陳請伏乞　聖鑒訓示謹　奏軍機大臣奉　旨吏部議奏欽此　○○文彬片　再署淮揚鎭總兵歐陽利見徐州鎭總兵董鳳高曉暢軍事訓練有方凡遇土匪竊發之時派兵會勦悉合機宜　記名提督張從龍姚廣武庸宏成久歴戎行謀勇兼備歴年督隊勦平各匪除暴安良江蘇候補道徐文達調泒淮軍各營恊同勦捕均屬著有微勞合無仰懇　天恩俯准交部從優議叙以示獎勵之處出自　逾格鴻慈謹附片陳明伏乞　聖鑒訓示謹　奏軍機大臣奉　旨歐陽利見等均着交部從優議叙欽此 
 
 
 

Page 7

 
 
   
 
 

Page 8

 
 
   
 
