# 1906 - 207 - 4911957

 

Page 1

 
 
   
 
 

Page 2

 
 
[諭旨恭錄　○六月初六日奉]  
　　旨廕生曹希鐸著外用黄惠著外用禮部精膳司主事著林棟補授四川永甯道著劉學謙補授廣東惠州府通判著馮敦庸補授安徽潁州府通判著陳啓秀補授浙江嘉興府通判著劉恩華補授廣東陸豐縣知縣著周秉道補授江西石城縣知縣著陳　謙補授浙江長興縣知縣著丁惟晉補授江西永豐縣知縣著李昂補授浙江壽昌縣知縣著普榮補授江西永新縣知縣著江仁徽補授廣東乳源縣知縣著程蔭南補授浙江泰順縣知縣著程濟瀛補授直隸深州直隸州州判著楊同昇補授截取舉人江錫爵著以直隸州州同用蔣毓濂著以鹽庫各大使用江西宜春縣教諭王葆光著以鹽庫各大使用截取舉人張彬垣著以直隸州州同用四川青神縣訓導張世權著以鹽各大使用截取舉人王楫著以直隸州州同用董培琮著以直隸州州同用張國忠著以鹽庫各大使用傅炳鑑著以鹽庫各大使用張祖辰著以直隸州州同用揀選舉人李翰英著以直隸州州同用黄宗憲者以直隸州州同用揚枋著以鹽庫各大使用王建勳著以鹽庫各大使用朱學猷著以鹽庫各大使用黎振麟著以直隸州州同用蔣琛著以直隸州州同用趙世猷著以直隸州州同用樊學圃著以鹽庫各大使用劉彦藻著以鹽庫各大使用俸滿江西南康縣教諭陳思泉著以教職用欽天監筆帖式著多仁補授都察院筆帖式著文潤補授翰林院撰文員缺著文鈞補授江南道監察御史員缺著江春霖補授山西道監察御史員缺著沈潛補授江蘇鎮江府理事同知員缺著啓順補授伊犂糧餉章京著德潤去截取繁缺知府翰林院編修趙士琛掌湖廣道御史蔡金臺俱著以簡缺知府用内閣中書成安兵部司務祝毓淸俱著照例用保送知府内務府員外郎延齡著以知府分發省分補用保送直隸州户部主事董玉卿陳金臺盛京裁缺刑部主事馬鈞俱著交部記名以直隸州知州用保送知縣盛京裁缺兵部筆帖式紹卿禮部筆帖式吉人崇善俱著交部記名以知縣用京察户部郎中選用道薩蔭圖著准其一等加一級交軍機處記名以道府用保舉吉林候補道王昌熾江蘇候補知府駱騰衢雲南補用同知直隸州秦發慶俱著照例用開復直隸州用河南分缺間補用知縣韓厚瀛著准其開復原官原銜升階仍發原省照例用擬補浙江長林場鹽大使李麟閣浙江大嵩塲鹽大使張菱新吏部筆帖式錫年俱著准其補授欽此 
[民種學序代論]  
　　西人於國人之盛衰離合叛附。有書焉。曰民史。又考其飲食服御營搆之所從來。與夫部落種族之所自始。有書焉。曰民種。學原夫民種學之為書。追摹荒獷。刻劃騃樸。叙述衰凉。銓次而下。使讀者審窮裔之外。其為飲食服御營搆諸制度。均有合於吾皇古羲軒巢燧之所為者。其書蓋深有裨於中國之學者也。顧西人恒言中國歷史。特紀朝廷。一家一姓之事。無所謂民史者。又於民種一學。不立專科之書。民於邃古軼事。殊病無所窺涉。鳴呼。中國。固未嘗無民史也。東三省而外。列為行省者。厥數十八。省有志焉。郡有志焉。縣有志焉。其間冠族望冑下逮寒細。苟有足紀。咸與著錄。外此尤有嵗時風土寰宇九域廣輿諸紀采摭遺俗。收紀風謡。是獨非民史耶。若夫陳勝吴廣赤眉。黄巾之。徒則麗之正史。準諸西人民史之例。似陳勝吴廣赤眉黄巾之徒。當别成一史者。則與中國之史體異矣。至民種一學。太史公之傳匈奴朝鮮。及西南夷。固固已開其竅竇。病在未立專書。亦附之紀傳。然匈奴傳次在衛霍之上。朝鮮西南夷傳次在循吏儒林之上。蓋史公當。日已具文明思想。無外視異族之心。後儒能本此意而　擴之。當蔚然成為鴻學。惜乎朱輔洪皓文惟簡宇文懋昭諸人之書。如谿蠻叢笑松漠紀聞虜廷事實遼志之類。皆粗言種類大致。不復詳備。嗟夫。嗟夫。使歐西不有腓尼基人。方舟於地中海之。外黑魯度忒斯弗起而踵跡其所為。則亦不萌其拓地之思。而亞力山大。又何至以兵力創。割斐亞。哥命布又安能奮其孤往之概。開闢全美。令四洲民種。洞然。歐人之胸中。因而席文明舊基。鞭笞他種。指數其蚩鄙之俗。用為。忭笑。耶綜之西人之腦。力思慮有高絶於黄人者。在不封其所已。饗而力趣乎其所未涉。因是威力遂放洋於全球之上。莫與捍格。勇哉西人也。然因其所見。著而成書。吾今得譯而讀之。猶坐召眩人。陳幻戲於廡下。吾據堂皇觀之。不其逸乎。顧吾尤願讀是書者。知西人殖民之心。不能一日置乎震旦。吾須嚴鑑其鞭笞他種恣為忭笑之故。用自惕厲。則蒙譯是書之意為不負矣。閩縣林紓撰 
[本館接到蘇州常備兵正法專電十一日酉刻到]  
　　○蘇州專電云常備兵與徵兵鬨閙一事現已將為首肇事之常備兵張得勝李學聖二犯正法（象） 
[會訊常備軍閙事勇丁蘇州]  
　　○常備軍募兵與徵兵鬨鬥釀命一案經標統杜劉二道查獲為首肇事之隊長李學聖勇丁張得勝二名發交吴縣訊辦經張蓬仙大令連訊二堂該二兵均不承認等情曾紀前報兹聞是案迭經練兵處電咨撫憲陳中丞澈究初六日復由該統領查岀勇丁霍征元一名解交長洲縣押究初八日中丞札委謝柱卿刺史謙與長吴兩縣會訊據李學聖供因徵兵官誣指犯規併以東洋刀亂擊因此啓釁當互相鬨鬥時小的並不動手惟喝令衆弟兄不得無禮更無追赶鍾陶二徵兵落河身死等事張霍二兵供詞相同旋認毆鬥時隨聲附和至追赶落河等事並不與聞刺史飭提盤門外甘棠橋堍花烟舘妓到案質訊妓言語支吾惟稱常備軍來此冶游絡繹不絶是日何人肇事不能指 
 
 

Page 3

 
 
實旋指李稱在案三人中惟此人確曾在場李堅不肯認因之問官飭將該妓暫押官媒處候上憲過堂時傳質三兵分别釘鐐收禁候錄供詳請上憲核辦（且） 
　　按此條與本日報中專電參看 
[景德鎮又有械鬬警報江西]  
　　○景德鎮瓷業相聚十餘萬人良莠不齊動輒閙事日前省憲接到浮梁縣警報景德鎮又有械鬥巨案一切詳情容俟續錄（用） 
[兩省會同燒滅匪巢江西]  
　　○饒州府鄱陽縣與池州府建德縣壤地相接經皖撫函商贑撫札飭該兩縣會訂定期邀同弁兵親往時山地方將紅蓮教會匪巢穴燒滅並將匪羊黄標即黄淑性住屋一概焚燬當日建德劉統領先抵該處即在兩省交界之地拿獲會匪王必發楊從枝黄思馥三名均供認入會不諱由建德李大令提訊王楊二匪並供建德教堂燬拆之時亦均在塲比即押解建德歸案審辦黄思馥僅供認入會旋即解歸鄱陽陳大令訊理（用） 
[新昌巨案禀報互異江西]  
　　○新昌縣放火圍燒巨案已紀前報兹聞新昌縣馬大令事後禀報畧稱該縣天寶鄉聞有外來匪徒勾結紙棚工匠乘機起事會督營勇鄉團堵禦勦而義甯州金刺史事後禀報據練保紳民呈稱武鄉雙坑正源横源等處與新昌縣天寶鄉接壤向來米穀仰給於彼五月初九日民人胡興仁等六十餘人錢往逍遥市買米被何新發等紏阻粒米不准過界飯店不許賣飯致與辨論被誘入萬壽宫聚衆圍殺致斃五十餘名張文漢等往縣報案又被追至中途殺斃並據禀稱紙棚滋事係在石橋殺斃工人數十名湘廣人居多逍遥市糴米滋事殺斃老少數十名甯州人居多訪查石橋與逍遥市相隔數十里石橋之事係五月初六日逍遥市事係五月初十日既不同地又不同時請迅飭新昌縣確查辦理不得牽涉為一案惟撫憲吴仲帥當新昌縣禀報即批示所禀如果屬實仰兵備處迅飭前派往新昌之委員胡令惟賢查驗所斃匪屍有無割取耳記共有若干人匪首劉先張先是否擊斃並騐明陣亡勇丁及受傷軍士云云後義甯州禀報即批飭新昌縣確切據實按照查覆並飭原委之胡令惟賢親往義甯州會同查辦不知將來水落石岀果能分淸了結不復偏袒含糊否（用） 
[星子縣又獲為匪之文生江西]  
　　○前報紀南康府星子縣禀報附生吕昌蕃散賣票布在省拿獲訊無確供前日該縣又禀報續獲為首散賣票布煽惑鄉愚之會匪殷昌善亦係文生俟訊有確供再行禀候懲辦（用） 
[都昌縣匪黨拿獲多名江西]  
　　○南康府都昌縣匪警及批飭搜捕各節均紀前報兹悉上月饒州匪徒滋事據獲匪供稱都昌人居多其匪首羅來委雷世慶已在景德鎮拿獲日前都昌縣羅大令禀報拿獲匪黨五名訊據曹光碩即曹達供認買票入會聽從匪首羅來委派江忠人等入城埋伏預備開城並邀人入會吃酒相約起事段光輝段祖禮同供認聽從雷世慶買受票布對天焚香誓不准洩漏前次紏衆滋事雖經到場並未吃酒朱沐林段謨夏同供閏四月初七日往土塘路遇段謨夏及素識之江永崇邀往吴紹鳯家吃酒不知何事亦未買票入會各等供刻已分别簽派兵役解府訊辦矣（用） 
[西報紀蘇撫被參]  
　　○北京訪事來函云近有御史奏參蘇撫陳筱帥謂其壓制商民加抽捐税並臚陳該撫種種辦理不善之處聞朝廷有派浙撫張筱帥密查以上所參各節之説譯字林報 
[雲貴總督條陳備外之策北京]  
　　○雲南全省殆均入於口國勢力範圍故政府屢電雲貴總督丁制軍速籌抵制之策日前丁督已有長電至軍機處條陳辦法數條大要如左（一）添募滇越鐵道守備兵隊兵保護往來口人以免藉口（二）設立礦局調查全省礦産勸諭紳商從事開採以杜口人奢望（三）速造滇蜀鐵道以保利權（四）廣設學堂以圖教育之普及（五）選派學生前往日本學習鐵道速成科（六）興辦全省警察（七）添購軍械倣照北洋陸軍之制編練滇軍（八）擬照前礦務大臣唐炯之議整頓東川照通官銅礦廠擴張規模（盆） 
[西人被劫案不允索賠述聞厦門]  
　　○永年保壽公司西人被劫一案外間傳聞有要索賠欵二十五萬元之語道憲以該西人入内地游歷並未報明請領護照保護被劫後亦未報同安縣勘騐此次索賠巨欵殊難照允現聞該西人已經回國前拿獲匪犯葉朝龍等三人擬定何罪現在尚未定讞（中） 
[石御史疏争廣矣遷省北京]  
　　○廣西遷省一事傳聞已久現聞石侍御長信奏稱廣西遷省勞民傷財非徒無益而且有害並聞摺中極言有不可遷者三有不必遷者二已奉硃批政務處議奏（吕） 
[税務處奏調人員股辦事北京]  
　　○税務處於初二日開用關防現又奏調各員到處計户部郎中傅蘭泰外部員外郎吴品珩江蘇候補道陳遹聲户部主事曾習經外部主事曾述棨内閣侍讀朱彭壽中書徐致善户部郎中宋壽徵主事曹葆詢吴彦枚候選同知陳鑾通判盧祥十二人又探悉税務處辦事共分四股第一股專辦口税第二股常税第三股洋土藥税釐第四股雜務（將來郵政或附在内）各司員辦事薪水不分等第一概從豐司員之下有委員以各部院筆帖式充之（吕） 
[奉省奏設漁業公司並附設水産學校奉天]  
　　日前趙軍帥具摺奏請在奉省創設漁業公司略云前准商部咨以該部頭等顧問官翰林院修撰張謇呈請創設七省漁業總公司先於江浙購備漁輪試辦以保海權而擴實業行令奉省酌核統籌等因准此查奉省扼黄渤之咽喉西南起於綏平縣東達旅順大連北折而訖於安東鴨緑江口海岸袤延千右餘里其流域較之江浙為長水産業號富饒魚類亦極繁賾惟地近　帶入冬以後港封凍網罟俱停組織調查均屬無從措手本年春氷甫泮當即趕飭派委 
 
 

Page 4

 
 
專員前往蓋平海城營口熊岳一帶設法籌辦當此漁學未講漁政未興驟語高深難期領略而客軍在境匪跡復岀没無常沿海居民去城較遠風鶴驚恐失　堪虞值此時機目以保護為入手之要著因即飭令雇備小輪二隻配裝快砲募水勇數十名瀕海港岸復酌派陸軍以資聯絡示諭各漁户保其營業三四月間蓋平之鮁魚圈地方向有黄花魚汛即於此地先行其保安政策駐兵未幾一月海陸均極安站得魚較往年為盛漁船户極為歡慰爰即令其聯絡一氣發給旗幟編入號籍凡屬漁業均一律註册作為公司之分股現已將次辦集業經刊發關防委員設局標明奉省漁業公司仍當飭令調查水産改良漁業覓購海輪以期逐漸舉行並俟七省漁業總公司成立之後定有通章再當查照遵辦奉省頻年兵戰實業彫殘强立基礎事倍功半未可以内地相衡惟有隨時妥籌以期擴充而臻完備云云又另片奏准商部咨以漁業公司應附設水産學校擬於沿江海十一省合籌銀十萬兩仍就吴淞建設令即設法籌議去後兹據覆稱奉省濱海一帶水産繁多祗以平時不知講求難免利權外溢現在漁業公司既議設學校奉省雖時艱欵絀亦應竭力籌維擬於開辦經費内撥銀一萬兩匯交備用一俟該學開辦即由奉選派學生送往肄業所籌經費應請作正開銷等情前來奴才覆查無異除分咨外理合附片陳明　均奉硃批商部知道（容） 
[警廳與市政會提議保護商業京師]  
　　○日前外城總廳與市政會紳商開二期提議事項如各業開市執照酌收照費各議董均樂贊成有謂宜通收一元者有謂宜分三等四等自十兩至二錢次第酌收者均不免有所窒碍偏倚之處惟按成本之當即聲明辦法略謂本廳議收照費並非為籌欵起見以向來各業開歇官不過問成本虚實漫無稽查致多倒閉虧空情節甚至影射洋商因此生岀種種交涉此後無論大小鋪商均須呈明成本若干由總廰派員查核與呈報相符後給發執照此為保全市面之一端俟妥擬章程下期公同認可再行申詳警部立案云（日） 
[批准滬道嚴懲流氓禀]  
　　○日前上海道瑞觀察禀各憲云竊查上海為各省衝衢又係通商鉅埠中雜居事權不一現在商務漸增苦力人多流氓因而溷迹搶劫之案層見迭岀雖在閙市時岀攫掠不特深夜攔搶甚且白晝横行開鎗拒捕每有所聞打降拆稍猶其小者此等現象危險萬分採仿輿論無不動色相戒多主嚴懲若不及早防維後患不堪設想上年鬨閙公堂一案可為前車職道每一念及寝饋難安雖經岀示嚴禁並照會租界領事分飭印委各員認真查拿務獲嚴辦第此等流氓本不知法律為何事現值改革刑章不免水懦民玩以致格於成例不克從嚴懲創及此不圖後將益劇實無以懾奸宄之心而獲治安之益昨經商會函請法工部局整頓捕務而法領歸咎於免除肉體之刑雖其言過激然亦不為無見竊念流氓大半匪類所犯多係搶劫人命逞兇鬥毆一切重情迥非錢債田産之民事訴訟可比總須遇案嚴懲方足以昭炯戒查蘇省奏定章程拿獲土匪准其就地正法今上海流氓兇悍動輒搶劫殺人放槍拒捕實與土匪無異非用重典難靖亂萌職道管見所及嗣後上海流氓如有執持洋鎗利刃搶劫行兇罪應至死由縣拿獲者訊明後解道復訊確實援照土匪章程禀請就地正法由公堂拿獲者照章解縣鞫訊並仍由道訊實禀懲庶内地懲治匪章與租界新定刑章可以無碍從前公堂委員拘獲軍流以上罪犯各國西官每藉口於内地華官之寛縱不允解縣租界設官定章幾為破壞今明示嚴處流氓辦法既足以箝其口亦為彼所樂從而於會審法權轉得藉以限制行之實無流弊其餘人命鬥毆罪不至死之犯擬請按所犯情節輕重分别監禁酌定年限俟會審公堂設立押所再議定禁錮鎖鐐苦工各等辦法禀請立案如應由縣訊斷之案亦即照此辦理流氓庶有所畏憚而地方可獲乂安矣職道為思患預防起見並非好事張皇是否有當理合禀請仰祈大人錥賜查核准如所請辦理地方幸甚大局幸甚江督周制軍批云如禀辦理仰即轉飭上海縣遵照仍移明臬司並候撫部院批示繳　蘇撫陳筱帥批云已咨請督部堂查照主政會奏矣仰即轉移臬司一體知照仍候督部堂批示此繳（吉） 
[法京許議俄國之政治]  
　　○神户西報載倫敦電云法京以俄國解散國民院為政界之大錯且以陸軍所處地位為重大之問題 
[日本菸業獲利]  
　　○東報云日本全國菸葉豐收烟業專利公司當可望獲利日洋三十兆元聞該公司並擬在高麗境内覓地播種烟葉 
[日本定期開大博覧會]  
　　○東報云日本議定于一千九百十二年自西三月起至十月止開一大博覧會估計會場費用需日洋十兆元會場内特建一外國品物陳列所包括格致工業機械電氣等項 
[東羅馬利亞國亂民滋事]  
　　○初十日倫敦電云東羅馬利亞國之斐列濮普立斯京城有亂民反抗希臘突起暴動搶掠希臘教堂三所死者有人傷者有人軍士皆岀隊彈壓 
[英國酌加軍制]  
　　○初十日倫敦路透電云英國蘇格蘭守兵第三隊當于第一隊第二隊内選岀編立但仍不停止招募惟蘇格蘭兵與愛爾蘭兵之身量須以五尺九寸為合格云 
[澳洲擬立海軍]  
　　○神户西報載倫敦電云澳斯達利亞之西得尼海口信息謂澳洲各邦建立海軍以捍衛祖國之意日盛一日 
[美國籌欵開濬巴拿瑪運河]  
　　○神户西報載華盛頓電云開濬拿巴瑪運河須籌債欵三十兆元業已籌集且購債票者皆極踴躍故已逾于原定之數此項債票現定四釐起息譯字林報 
[俄首相延用内閣人才]  
　　○初十日柏林電云俄國首相司徒來賓君擬延攬開弟黨入内漸有成議 
[俄國派員調查鐵路]  
　　○初十日柏林電云俄國所派調查阿默鐵路工程之專員謂白克耳至撥勞柯斯基加之鐵路當仍其舊 
[俄國黨員乞援于軍人]  
　　○十一日倫敦電云俄國國民院會員内之工黨社會黨發布檄文切懇兵士水手當設身為俄國百姓之子左袒國民院力争地産與自由之利 
[徳國武員之腐敗]  
　　○初十日柏林電云統帶德屬斐洲殖民地軍隊兼充德京殖民部總司令官隨員陸軍少佐斐思周君因購置軍火曾受賄賂業已逮案譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商部奏改訂路務議員章程摺]  
　　謹奏為遵旨改訂路務議員章程繕具淸單恭摺仰祈聖鍳事光緒三十二年五月初六日准政務處咨議覆直隸總督袁世凱奏請另行核議路務議員一摺於五月初五日具奏奉旨依議欽此欽遵抄咨到部原奏内稱擬請飭下商部將各省路務事宜詳細調查妥訂規則頒行遵守其度材用人工程運輸欵項一切仍責成該管大臣督率在事人員認真經理隨時咨報商部考核分别准駁部中亦可隨時揀派妥實司員分往考察報部咨行該管大臣查照整頓如蒙俞允其商部所訂章程内有應行删改之處應由該部自行酌改以期周密而便遵行各等語此案先於四月間由直隸總督袁世凱抄錄原奏咨會前來臣等伏查中外古今治亂之關鍵惟一言以决之曰通與隔而已周易否泰之機即通與隔之所為倚伏是故内外上下之情通則諸事聯絡而政治以理内外上下之情隔則諸事朦蔽而政治以紛臣部議員之設意在通内外上下之情非特輔臣部智慮之所未周正所以佐各管路大臣暨辦路地方各督撫耳目之所未逮也此不必遠徵之東西各國即以中國體制言之各省關道得與外務部户部直接督糧道得與户部直接新設之提學使得與學部直接皆所以廣備諮詢用便考察其大要均在化隔為通初不致有侵犯權限之弊是以臣部原訂路務議員章程十二條大㮣注重調查報告俾得隨時稽考以期興利除弊此次議員雖係臣部札派而查照原訂章程第一條第四條第十條仍載明由管路大臣辦理地方督撫咨送履歷岀具考語而各該員考查所得聞見所及仍隨時禀報管路大臣辦路地方督撫核辦權限本極分明各該議員身為僚屬亦何敢侵越管路大臣暨地方督撫權限至第二條所載臣部章京及畢業學生得派帮辦路務在臣等議訂之意不過以臣部章京現既就畢業學生内調充將來或有熟習路務專門之員不必因臣部一經調用遂令無地以見專長而各路需才孔亟正可令其貫騐以資臂助真才無得要政所關臣等初不敢存内外畛域之見第三條三年考成一節係指臣部給札三年以後而言各處承辦路工人員功過臣部原有稽核之責即不敢無懲勸之條至各該議員之黜陟進退仍係各該管鐵路大臣暨辦路地方督撫之權臣部未便干涉第五條議員久任一節誠以各省舉行新政百端待理才識較優之員往往檄委過多不能久于其職既由　部派充議員如有别項差委自應咨商臣部俾可接洽另行遴派委員此亦尋常辦公例有之事第十一條路務議員逕復臣部一節是即為掃除隔膜起見至該議員調查之事由　咨會各管路大臣及辦路地方督撫既非議員之責原訂程章内是以未經敘明按照世凱原奏内稱臣非謂議員不當設使商部遴派議員調查各項事件舉凡當興當革當損當益之故一一周稽博考洞悉靡遺呈由商部詳加採擇訂為章制通飭遵行或咨商管路大臣等查核辦理即於部務為盡職於路務為有益等語是其意亦在通内外上下之情揆諸臣等訂章之意原無不合之處要之邇來朝廷注重路政臣職任所在不得不加意周詳袪除積習政務處復奏所稱補偏救弊實備知臣等苦　現在既經奏奉諭旨由臣部自行酌改章程臣等公同商酌謹將章程第二第三第五第十一四條妥為改訂繕具淸單恭呈御覧如蒙俞允再由臣部通行遵照辦理竊維方今時事多艱全賴内外恊合上下通澈庶足以佐成要政宏濟艱難此臣等所日夕兢惕冀有以仰副恩命而亦竊願與各疆臣各管路大臣共勉之者也除遵照政務處原奏嗣後各省路務事宜應由臣部詳細調查妥訂規則隨時奏聞請旨頒行並揀派妥實司員分往各路考察外所有遵旨　訂定路務議員章程縁由是否有當理合繕單恭摺具陳伏乞皇太后皇上聖鍳訓示謹奏光緒三十二年五月二十三日具奏奉旨依議欽此 
　　謹將改訂路務議員章程敬繕淸單恭呈御覧第二條原訂商部章京及畢業學生中如有曾習路務專門確有心得者可逕由商部派赴某路帮辦路務即作為某路議員俾資實騐而廣儲材　擬改　商部章京及商部調用之畢業學生中如有曾習路務專門確有心得者可由商部派赴各路實騐如經各該管理鐵路大臣暨辦路地方各督撫留在某路當差亦可逕由商部札派作為路務議員隨時調查報告一切　第三條　原訂　路務議員三年考成其恪遵此項定章辦事切實於路務大有　色者自應由商部查照奏案擇尤奏請奬勵其敷衍塞責始勤終怠以及從中舞弊遇事招摇各員亦應由商部隨時分别撤退奏參以資懲勸　擬改　路務議員黜陟由該管鐵路大臣暨辦路地方督撫主持惟自商部給札三年以後其有能恪遵此項定章辦事切實於路務大有起色者自應由商部擇尤奏請獎勵其敷衍塞責始勤終怠以及從中舞弊遇事招摇各員經商部查有實跡亦應隨時分别撤退奏參以資懲勸　第五條　原訂　各省路務議員如實係得力人員必須久於其任方能洞澈利弊各該管鐵路大臣暨辦路地方督撫如未與商部商明不得輕易調派别項差使以免紛更　擬改　各省路務議員如實係得力人員必須久于其任方能洞激利弊各該管鐵路大臣暨辦路地方督撫如欲調派别項要差應先期咨明商部再行慎選另派仍將另選員名履歷岀具考語報部　第十一條　原訂　路務議員與商部有直接之關係遇有商部應行差遣調查各事均由部逕札各該議員遵照辦理應視路之遠近事之繁簡按期迅速逕復商部母得遲延其有派赴他路調查事件所需川資夫馬等項均由商部酌量撥給不得在所經之處索取供應並不得遇事鋪張以杜流弊　擬改　路務議員遇有商部應行調查各事由部逕札各該議員遵照辦理應視路之遠近暨事之繁簡按期迅速逕復商部一面仍具報該管路大臣暨辦路地方督撫備案其有派赴他路調查事件除由商部先期咨明各該管鐵路大臣與辦路地方督撫查照外所需川資夫馬等項均由商部酌量撥給不得在所經之處索取供應並不得遇事鋪張以杜弊奉硃批覧欽此 
[沙河補征鹽釐局委徐鼐之原因奉天]  
　　○沙河補征鹽釐局前委張太守屏因日人賣鹽不服盤查時起交涉張委員並受日人之辱故再四辭差已志前報嗣當道改委安邊開埠局提調徐通判鼐兼辦聞徐係日本留學生曾在法政科畢業自接鹽釐差後與日人據理而争辦事頗為順手收數亦比前暢旺云（閃） 
[蘇州官事]  
　　○初十日首府孫長洲縣陳元和縣孫吴縣張均禀知城廂内外平糶六局同日開辦○閶胥門外廵警分局知縣孫廻瀾禀知自初十日起逐日赴花步里永善堂彈壓平糶○委辦學務處文案知縣梁濬年禀知初十日到差並銷在仕學館内班學員○發審局委員特用知縣按經歷劉敬煥禀知恭代拈香並查點司監犯人完竣銷差○管帶廵警飛划水師左營林開武禀辭赴松江一帶岀廵（且） 
[委員代理荆溪縣篆蘇州]  
　　○蘇藩司濮紫泉方伯接據常州府知府許守星璧電禀荆溪縣知縣顧元亨病重請速委員前往代理以重職守等情查有候補知縣恩厚現將交缷宜興縣事堪以委令就近代理因即會同臬司詳明院憲並分札飭遵（永） 
[蘇屬警學教員名單蘇州]  
　　○蘇撫陳筱帥諭飭廵警總局將畢業官學生分派城内外七路充當廵記其姓名已紀前報兹悉尚餘各生計二十四名分派各州縣充當警學教員所需薪水由縣酌定籌給或有派定某處教員而該生不願就者聽其自便已分别札行矣教員全單錄下　江震二縣徐振鏞　常昭二縣許鼎　崑新二縣徐翀　華亭陳槐蔭　婁縣沈恒華　青浦楊景楨　金山朱鑣　奉賢李德邁　南匯李龍章　川沙曹元森　武進黄昌森　陽湖嚴澤宏　錫金二縣嚴本善　宜荆二縣查乙照　江陰陳家駒　靖江查德照　丹陽孫宗榦　金壇陸鳯詔　溧陽張鍾魁　太倉張煜　鎮江查人儀　嘉定陸端儀　寶山蔣鴻元　崇明李煥藻（永） 
[厦郡大風厦門]  
　　○近日颶風大作䨙雨交加港内民船走錨斷練者甚多雙漿及大船等船均避入沙坡尾以防不測（中） 
 
 

Page 10

 
 
[查獲匿捐甯波]  
　　○甬郡東渡門内復寶土藥鋪存儲洋藥十數包匿不報捐經藥局委員查獲盡行充公并飭該鋪主照章罰銀以儆效尤（易） 
[批示提撥歇家經費興學杭州]  
　　○浙屬各州縣解送課銀到省守候開庫報歇之家昔在藩轅報名有案謂之歇家例有公費近因由錢莊匯解故提此欵興學詎各歇家一再岀而争擾并聯名具禀撫轅當奉張中丞批示略謂邵庶常諸紳前因推廣女學師範禀請酌提歇費五成業經藩司批准並經由司詳院有案該歇家等不知感激輙敢嗾婦孺至邵宅滋閙並敢飛書騰謗冀損學堂名譽似此目無法紀即照本部院前批由司將省歇盡數裁汰由府查提主使嚴懲豈復為過惟旋據邵庶常等疊次呈請仍照原案酌提五成兹又據該府擬定分撥辦法本部院查女學師範待欵孔亟一時亦無他項可籌且惠文女士捐軀徇學尤應有以早慰其志應准暫照該府所議以一千兩撥充滿營女學堂經費以三千兩撥充女學師範及幼稚舍之用此係權宜辦法仍候彚案裁奪該歇家等毋謂所餘五成已屬定案遂欲據為産業也仰學務處查照辦理並移布政司行杭州府知照（的） 
[鄉富被竊巨贓松江]  
　　○張堰左近汝五圖地方俗名馬棚頭富户張姓所居之屋四面環水前日忽被竊匪用採菱桶渡登彼岸踰垣而入潛赴正房適婦歸甯未返致將房中貴重物件暨金珠銀洋盡行竊去不下數千金翌晨知悉繕單投報華亭縣程大令親往察勘許即比捕嚴緝（夕） 
　　今日尚有各省新聞及本埠新聞均列入第三張閲者注意 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[擬請暫免進口洋紗税南京]  
　　○前南京商務局兼工藝廠坐辦曾禀請江督札飭滬鎮金陵各關道照會税務司將南京工藝廠所購進口洋紗暫行免税俾成本較輕易於獲利等情江督准詞已分札到滬矣（拜） 
[禀請鎮道保護商船鎮江]  
　　○鎮江商船總公會開辦後業已頒發旗照令懸掛洋旗之各貨船改掛中國商旗以保護航業乃近來内地各捐卡仍有留難阻碍情事由總董朱君於禀請鎮道陶觀察將該會簡明章程咨行各關捐局卡及沿途地方官查照實行保護以冀挽回利權振興商務（再） 
[議辦平糶松江]  
　　○米價飛漲日甚一日現在白米每石已至七元餘聞府尊戚太守已傳諭商會飭即　議開辦平糶事宜（夕） 
[滬城官事]  
　　○江甯鹽廵道榮心莊觀　恒昨乘江裕輪船赴甯○雲南提學使葉伯臬提學爾愷蘇百五屬鹽務委員姚燕賡二尹錫康新授上海縣王少谷大令念祖候補縣陳仁齋明府元珖昨日均至道轅拜會禀見○委辦上海鐵路釐捐稽查委員胡曙農少尹棨光昨詣道轅禀知到差○候補同知經志恒司馬鳴球禀辭回杭（合） 
[邀董晤商學務]  
　　○江甯提學使陳子礪提學伯陶昨日柬邀學務公所董事姚子讓君訂於今日至福興棧行轅晤商一切（宜） 
[縣憲會董點騐廵警]  
　　○昨午縣尊汪大令督率書役人等至九畝地青蓮菴警察學堂會同各董事暨日木警察畢業員程君等三教員將報考各廵警分别點名查騐以便今日考試後派赴閘北新闢市場等處廵緝（嚴） 
[警察局員威令不行]  
　　○滬城警察東局委員郁少甫二尹以局前寶善祥紹酒店屢次深夜售酒暄閙諭阻不服傳局責禁在案不謂前昨等日忽有某茂才等多人依然在該酒店深夜哄飲並將局員大肆辱罵事為二尹所知飭令廵長廵士查拿各人更肆咆哮怒罰不已觀者幾於途為之塞二尹以威令不行無可如何任其譁閙移時而散（事） 
[昭會稽察濬浦標杆]  
　　○浚浦工程師前在滬南各叚沿浦地方測量深淺豎立標杆已有多處昨日辜部即恐被無知之徒任意拔去照會總工程局董事飭令廵士留心稽察（寸） 
[示用裕蘇官銀局洋票]  
　　○上海縣汪大令接奉松府戚太守來文内開奉藩憲濮札畧謂蘇省裕蘇官銀錢局造成裕蘇洋票移請蘇屬各府廳州縣釐捐各卡應收欵項一律收納民間市肆一律照行通用不准阻遏等情因於昨日岀示曉諭俾衆知悉（宜） 
[上海縣告示（為勸止建醮補助學費事）]  
　　為剴切示諭事據學務公所職董姚文枬顧言呈稱竊奉前撫憲批准學務處遵議推廣蒙學辦法六條第四條内開初等學堂經費如賽會演戲等項無益之費皆准酌量充用等因又奉府憲戚剴切申明通行在案查上海地方僧道齋醮尤以夏秋之交為最如中元盂蘭盆會載入邑乘風俗一門鋪户居民醵資互賽豪富商業窮奢鬥靡動費鉅萬若移為學務之用頗有可觀現值為期甚近擬請俯准岀示曉諭並照會總工程局商務總會分别設法勸導必有裨益等情到縣據此查本邑夏秋之間鋪户居民或借廟宇或在公所設壇建醮夜則舉賽盂蘭盆會增飾燈彩遊行街市鑼鼓暄譁耗費巨資實屬有損無益自應勸導將此項糜費捐助學堂之用以宏教育除分别照會勸辦外合行剴切示諭為此示仰合邑商紳暨軍民人等一體知悉嗣後僧道齋醮及盂蘭盆會務即從此禁止如向來提有公欵即行照章捐助學務公用化無益為有益毋再狃於積習致干提究其各凛遵毋違切切特示（宜） 
[集款修葺邑廟]  
　　○本埠城隍廟二堂及玉淸宫各處屋脊均遭風雨坍毁經東西兩房住持羽士禀請同仁輔元堂董事撥欵興修堂董以邑廟載在祀典未便不加修葺因飭工匠估勘修費約需洋一千數百元之鉅奈堂中無款可籌爰飭該住持邀請各業公所及各會首集欵修理毋任坍毁（宜） 
[西報紀不准幼女為娼新章事]  
　　○文匯報云本埠現行警察新章難免不因之而起衝突此項新章即不准十五嵗以下幼妓以後再在各妓院内或往書場茶館昨日福州路及各路口有妓女多名為上差警察禁止前往茶館並聞已有妓女數人為濟良所帶去華人有為之不平者已開會商議此事矣 
[龜鴇抗諭要挾續志]  
　　○龜鴇抗諭要挾一則畧誌昨報慈悉公陽里所拘之四幼妓乃由捕房獲送至濟良所暫交西女董留候解廨訊奪而各妓院龜鴇聞此消息在正豐街龍園茶館聚議後一律熄燈閉門各妓女並不岀局四馬路濟良分所門外聚觀之人密於堵墻即有無賴肇釁持磚碎玻璃窗一方老廵捕房聞之　派西探及華探趙銀河徐申慶等新廵捕房派華探竇如海沈阿炳等到所彈壓直至深夜始散是晚四馬路各酒館大菜館打烊甚早雉妓亦不見一人各書場並未聞唱戲園生意亦略形淸淡雖九旬鐘時捕房派人傳諭各院照常安業而十點鐘後僅淸和坊一帶燈火漸明餘仍黑暗如漆昨日英界捕房捕頭包探至最有名之數妓院傳院主至捕房諭話詰其何以率爾輟業各人答稱恐有流氓藉端肇事之故捕頭因謂若恐流氓滋事本捕頭自當拿辦遂令各院主各安生業不得藉事生端各人均唯唯而退故於午後知照同業相率懸牌至晚各妓依然應局毫無所事矣（力） 
[上寶交界盗案]  
　　○閘北上寶交界之洪南山地方沈姓家前夜被匪用石撞門入内行劫經閘北團防局聞警馳往開放空槍匪始驚逸事後查知事主之婦被匪砍傷多處當于次晨赴寶山縣報案騐勘（力） 
[印人食瓜釀釁]  
　　○某印人昨日押載工部局垃圾船至閘北鄉間缷載事畢登岸至田中採食甜瓜由田主潘某向阻採食如故潘因上前力阻印人以手中洋傘向潘亂戳傘頂銅帽直貫潘之鼻端登時血流如注潘父見之立將受傷人及印人一併拘送廵局請究事為浜南捕房所知立派三十六號西探偕同華探張天林至局禀明該印人係工部局雇用請將兩造帶回捕房由捕頭飭將受傷 
 
 

Page 18

 
 
人送醫院醫治印人押候禀請領事訊辦（力） 
[覔保展限繳銀]  
　　○俄華道勝銀行前控買辦宋仲蘧一案經中西官判限兩月繳銀二萬日前原告律師哈華托以限期届滿宋未措繳請著保人將宋交案於昨日早堂會訊哈律師投稱被告既不繳銀應請堂上押追宋供日前已與原告律師商酌請减交銀一萬兩先交五千餘求展限關司馬與俄副領事柏勒典君互商之下將情轉告原告律師姑念被告係體面商人且與該銀行交情頗重故格外從寛再行展限一月交銀二萬再難更改司馬與柏君重經會議判宋還押著覔人銀並保之人限三月内繳銀二萬兩一面禀請道憲勸諭宋母帮同料理（力） 
[屍父鳴]  
　　○盧月波偕見証人王春和吴榮三投公共公廨禀稱住德安里七百二十五號房屋生子子卿又名根根本月初五日被冒稱探夥之王寶森何鰲泉軋至奎園烟館指稱子卿乃係過犯不應再來租界百盤敲詐後經王吴二人岀為擔保岀洋六元了事詎子卿遭此不白澘吞生烟斃命求請伸等情關司馬質之王吴二人同供此事實是桂全所為現已避匿司馬商之美副領事判將王何還押捕房俟補提桂全到案查明再訊（力） 
[訂期勘明界址再訊]  
　　○美租界工部局潔净處小工成友鵝生榮桂堂等在吴淞路華洋交界之處與天通庵廵局留防兵欽蔚年謝均森等争逐鄉人擺設菜攤經管事洋人邱舌將欽謝二兵拘送公廨請究由關司馬訊供各執判將欽謝交保聽候查明核辦在案昨日該洋人帶同三小工至公廨禀請覆訊欽謝亦到案候示司馬與美副領事安君互商之下以此案非口舌所能争辯因同赴肇事處履勘界址再行定斷安君亦以為然故訂于禮拜四核斷（力） 
[覆訊定貨不交案]  
　　○鞱司洋行西人偕買辦章少谷投法公廨控陶步云不交定貨一案昨日覆訊陶延開達律師到堂聲辯原告洋人控稱向陶定購舊絲號四百擔到期無貨致虧銀一千六百七十兩應請追償陶供前與胡俊鍾股開大有棉後即拆投結欠胡洋三百元曾約後年還淸詎胡誤聽人言謂商得有彩票巨金迭次追索并言欲串洋人誣控致有此事求察質之胡供陶與韜司成交定貨之時由施生伯桑通潮為中請究施偕桑子書紳投案供稱代辦絲棉是實揀大令商之魏繙譯判候下期再行訊核（與） 
[上海縣案]  
　　○浦東總廵局函解何錦榮扭控錢阿榮父子挾嫌行兇請懲前晚汪大令訊究何供在祥生廠為工匠前在自己竹笆抹油隣人錢阿榮與小的不睦岀頭覇阻今午由廠放工歸家午飯錢又攔路尋畔其子阿生即混名瀏河阿生手持刈草刀猛砍小的肩背受傷妻子上前解勸亦遭毆及為此扭控總局解案求究大令飭仵騐何背上果有刀傷訊之錢阿榮父子供詞支吾判阿生責二百板與父具保辜結交保候核○英公堂函解戳斃顧爛頭案内之幇兇繆桂生請訊謝供向在善鐘馬房為小馬夫不敢為非與顧及凶手小炳泉均不認識大令一再嚴詰狡賴不認因判還押再究○浦東鄉人徐仁林被族叔徐鳥鳥掌頰倒地致斃報縣往驗將叔傳縣訊押前晚亦經大令復訊鳥鳥供詞與前堂無異判仍還押聽候擬罪詳辦○張晉生之女阿妹自幼許字於周浦吴姓近忽被人拐誘成姦生一女孩匿居滬上前日由俊生扭女至縣控究大令質之該女供詞支離當堂判交其父領回管束姦生女孩發堂留養（合） 
[總工程局記案]  
　　○總工程局七十八號廵十何寶生前晚上差時在沿馬路見有婢女平安十五嵗姿容甚俊在路徘徊頓萌非念沿途與之絮語知其由英大馬路某洋貨號被主婦責打乘隙逃岀何遂百計勾引並不帶女至局禀明竟於落差後偕往毛家弄小烟舘中開燈吸烟任情調笑並暗至約某客棧住宿幸為某　探之夥撞見訴知正探立往拘拿始得一併解局請懲局董聞而大怒立將該廵士斥革候辦婢發善堂留養候核○米船馬和尚之妹毛頭潛匿洪生碼頭郁孫氏家作無耻事被馬偵悉偕王小山王福生等前往尋獲扭控驻防所解局押候究辦　向業銅匠之趙泉之被包探查其形跡可疑拘解南區搜岀質劵多紙旋由伊父春林保去昨因服不訓誨復經送區請辦區長因飭解局訊究（尺） 
[英美公廨早堂案]  
　　○耿陳氏之孫在姚炳奎成衣店内學業不知如何走失今已兩年昨氏至姚處滋閙控由包探解究關司馬商之美安副領事以婦女無知從寛開釋一面諭令姚帮同尋緝○水龍間馬夫徐福因張連生播弄是非凶毆普惠藥房林連生報捕將徐拿獲補提張連生訊辦在案昨日復訊司馬判徐再押五天開釋仍候拿張訊辦○姜阿坤藉端將王福昌毆打由捕解辦判押七天○陳阿林竊無主衣服李云夫竊虞阿九布疋由捕解究判各押十天○車夫陳小林撞壞馬車由捕解訊判押賠修費洋十元○姜台口因討車資四十文將坐客黄雨田打傷面目由捕解辦判押七天○金阿喜吴三昆陸阿順等違章打架由捕解懲判各罰洋三元内有兩人不到着將保洋各五元充公○樂有卿向兄索錢不給持刀行兇由父樂俊方報究判押三月○張明其至洋人宅内圖竊由捕解辦判押一月○施阿三王金郎張金生等違章毆捕並撕碎號衣由捕拘究判各押一月○沈榮奎打破唐阿林之頭報案解究判罰洋兩元養傷○高寶來囚張星郁帶姘婦至家作不端事向論互扭張以拆梢為詞控捕解究中西官以所控無憑將案註銷○劣孩王阿林竊張松濤家綢衣報捕解究判押改良所半年（當） 
[公共公廨晚堂案]  
　　○滕根福控妻父顧文茂妻兄顧雲祥誘匿伊妻顧氏前晚奉襄讞孫明府提訊滕供顧氏即小保去年藉故逸岀被其父匿入娼寮兹既到案求請給領訊之顧氏供因夫不肯習上不願回蘇求恩發所明府得供判小保暫發濟良所候示○又訊鄔文寶控妻父顧文茂匿妻一案鄔供顧文茂慣作匿女之事妻妹顧小保業已發堂小的之妻顧氏恩給領完聚訊該訊供願隨夫回家度日明府判准具領諭顧父子具安分改過結開釋○金福生控姚富生不還抵押銀兩亦奉提訊金供前年姚央中保楊文甫朱阿順等將八分之田單一帋抵押去洋一千元逾期不贖情急控究訊之姚供曾由中保理勸未允楊朱同求恩斷明府判姚交保中人斥釋限日將地變價還洋了案○胡錢氏控夫兄錢鍚寶覇吞方單請追訊之錢供此單現已轉抵與人不能繳案明府判押候嚴追詎料錢母金氏咆哮不服因判將全案人証并送上海縣訊辦○任子垣控王龍生不還代墊銀三千五百兩請追訊之王供所有各項帳銀載明簿據現未核算求恩明府判交保派差督同算帳覆核○陳鍚周控柯郁榮侵吞賬銀由差役向鎮江關提至廨請訊明府判交的保候原告到案訊奪○戴士芬李士傑控四川人古光儀吞没貨銀請追李供開嘉福長土行分號在上海用古光儀為經理詎被虧銀五千餘兩求恩嚴究古供行中之事轉托鄧子元經手致被虧究鄧係同興裕執事現亦來滬求請補傳一面由小的向原告淸理明府判交人銀並保限一月理楚仍候補傳人証訊奪（當） 
[法租界抄房事]  
　　○王某扭　婦陳氏及氏夫陳阿元控稱十二年前由阿元將妻喬氏賣與小的為妻岀洋二十六元生有一子詎今忽被阿元領去求請究辦等情陳供喬氏實係走失並未岀賣喬氏亦供與王姘識並無本夫岀賣之事捕頭飭押候解堂質訊○探拘流氓陳阿四王三郎禀稱在新租界向人拆梢捕頭亦飭押候解辦○某甲扭陳老虎至捕房控稱前日失去布被一條查問同居之陳老虎言語支吾求請究辦奉飭亦俟堂期解訊（臨） 
[美租界捕房事]  
　　○某西人酒醉坐張阿甫東洋車甫經上車即已熟睡由張送入捕房押候醒釋○王四寶徐六子在西華德路互毆由捕一并拘究奉飭存洋保岀候訊○陳大富在漢口拐得粵孩一口來滬售與閔行路合昌鐵店昨為孩叔陳維賓尋見報探陳三林將拐匪及孩一併帶入捕房奉飭押候送辦○西華得路某雜貨店王銀狗與人口角吞烟圖盡由店主唐子元送入捕房轉送醫院求治○河南路劉嘉手持白單被多條廵街捕見其形跡可疑拘入捕房押候查辦○包車夫傅阿東在北四川路將行人胡阿三撞跌碾傷由捕拘獲奉飭償洋一元養傷了事（似） 
 
