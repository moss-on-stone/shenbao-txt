# 1921 - 68 - 4917263

 

Page 1

 
 
   
 
 

Page 2

 
 
   
 
 

Page 3

 
 
時評 
[政府與人民（二）（冷）]  
　　統一夢也裁兵夢也整理財政夢也於今所計劃之一切政策皆夢也自今以後必至之途徑若何余以爲必將出於財盡而政府不支兵潰而武人無法富庶之區均爲有力者所佔據人民之産亦盡爲盜賊所支配政府之令不行於官吏官吏之力不及於地方雖存國家之形式而國家之機關必悉停止而不能活動於斯時也人民將若之何將復求之政府官吏乎政府官吏之無力雖求無用矣將始自求生存乎事前未有所備倉猝無從措手矣方此時也散兵已多盜賊附和秩序漸亂生活愈難農不得種商不得行一切實業不得活動雖欲布置亦大難矣故余謂趁此政府之力尚能維繫之時人民急宜謀所以自守自養自敎自治之策奮勉而力行苟政府而無如我所言之失墮則爲樹立民治之基減輕政府之負擔於政府固無害也若不幸我言而中則人民他日之隂受其福者豈淺鮮哉我願欲求生存之人民之勿河漢我言也 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　三月十五日大總統令本年三月二十六日舉行關岳廟春戊祀典派内務總長張志潭恭代行禮由該部敬謹預備此令 
　　又令兼署陸軍總長靳雲鵬呈察哈爾暫編陸軍第一混成旅旅長譚慶林因病懇請辭職譚慶林准免本職此令 
　　又令任命陳錫武爲察哈爾暫編陸軍第一混成旅旅長此令 
　　又令任命李文炳爲陸軍第十九混成旅步兵第二轉團長此令 
　　又令兼署陸軍總長靳雲鵬呈請任命燕驥爲熱河陸軍第一混成旅步兵第一團團附張文郁爲騎兵第一團團附王道達爲步兵第一團第一營營長均照准此令 
　　又令兼署陸軍總長靳雲鵬呈請任命王愼機爲陸軍第十二師步兵第四十六團團附歐陽壽延爲第一營營長張忠義爲第二營營長張天錫爲步兵第四十七團第二營營長高峻岫爲步兵第四十八團團附李寶珩爲騎兵第十二團第三營營長陳公信爲礮兵第十二團第二營營長王炎爲步兵第二十三旅少校副官均照准此令 
　　又令兼署陸軍總長靳雲鵬呈請任命李元貞爲陸軍第二十師礮兵第二十團第二營營長應照准此令 
　　又令署海軍總長薩鎭冰呈請授莫嵩福爲海軍軍需中監從文田爲海軍少校魏豐爲海軍造艦少監均照准此令 
　　又令兼署陸軍總長靳雲鵬呈准鑲藍旗蒙古都統端緒咨請以桂肇陞補公中佐領應照准此令 
　　又令蘇珠克圖巴圖爾給予二等大綬寶光嘉禾章色丹那木濟勒旺保給予三等寶光嘉禾章此令 
　　又令陳經張志黃德章均給予二等寶光嘉禾章此令 
　　又令施履本給予二等寶光嘉禾章龔積柄晋給二等大綬嘉禾章吳永田步蟾均給予三等寶光嘉禾章高延文給予四等嘉禾章此令 
　　又令袁鳳曦徐維震均晋給二等大綬嘉禾章陳懋咸恒璋均晋給三等嘉禾章許伯華高方潞均晋給四等嘉禾章此令 
　　又令周階鼐晋給四等嘉禾章此令 
[專電]  
　　北京電匠昨夕約周自齊到家請周編成財政計畫宣佈以减小外間攻擊目標（十五日下午一鐘） 
　　北京電政府分電陜甘豫新皖贛閩桂等稱中央財政已到破産之境不減兵萬難支持前電各師減兵兩成迄未覆到兹據曹張王三使田齊等督覆電贊成貴省亦應照辦請電覆（十五日下午一鐘） 
　　北京電有人與新銀團史氏商三千萬美金爲墊欵之墊欵以煙酒稅抵謂美若不辦卽向日商（十六日下午二鐘） 
　　北京電專門以上各校本日起實行罷工今午敎職員假美術學校開會結果成立專門以上敎職員代表聯席會對政府提出兩項要求（一）敎育基金指定的欵（二）以前欠薪一律發清不達目的進行不中止至辦法明日續議（十五日下午五鐘） 
　　北京電中學以下敎職員對罷工運動暫不加入（十五日下午八鐘） 
　　北京電專門以上學生開會對敎員罷課事議决呈府院速指定敎育基金並派代表赴部請示維持方法（十六日上午五鐘） 
　　北京電范敎長主收房捐凑撥敎育費張内長今集紳商各界徵求意見僉以巿况遠不如前應請從長計議（十六日下午五鐘） 
　　北京電靳密商交葉在路欵項下酌撥少許救濟敎育一面勸范銷假出任維持（十五日下午八鐘） 
　　北京電烏得元（十三）日又棄援軍南退至滂江以北各盟理由謂烏得無良屋僅有一廟不敷用（十六日下午二鐘） 
　　北京電滿站電蒙匪二千餘分西南兩路進攻恰克圖危在旦夕又電褚旅殘部祗有千餘人袁天順部祇存三百餘高在田部尚完全惟均已失戰鬭力（十六日下午一鐘） 
　　北京電參陸處消息退出叨林援軍未傷一人斃敵無算四字有語病（十五日下午一鐘） 
　　北京電政府電張景惠王成序帶來騎兵卽遣散（十六日下午一鐘） 
　　北京電陜省武得功率衆由蘇呢特旗投蒙蒙事益緊（十六日下午二鐘） 
　　北京電使團調查在貝加爾紅軍一萬五砲四十門機槍百二十架阿穆爾紅軍萬五千（十六日下午四鐘） 
　　北京電使團消息二月分鹽餘一百九十四萬七千决交財部（十六日下午四鐘） 
　　北京電鍾毓電陳局部通商草案十二條外部修正五條今日電鍾令再與赤代表磋商鍾又電中　　央與恰克圖電均由赤塔代轉交俄線拍發現該伐表卽日入京以後交接無人請向優林磋商轉告俄線代爲轉遞（十六日下午二鐘） 
　　北京電莫斯科電美資本家樊德立二次到莫係負有非正式代表通商任務莫外長齊喀林將派豐廉斯基維幾來華爲勞農代表請政府招待（十六日下午二鐘） 
　　北京電赤塔電彼得堡失陷息係舊黨在兵艦上所發之無線電傳到里昂者杜落基由彼得堡電赤並無其事（十六日下午二鐘） 
　　北京電駐德張元愷電告現協商國以兵力迫壓德國聲言佔據要塞接收關卡德國自知强弩之末無力抵抗經西門士由巴黎回國在德内閣議院報告兩次均引起大譁當用印刷品通知全國各界團體一致表示願作西門士後盾縱卽滅國亦所甘心（十五日下午八鐘） 
　　北京電外部謂施肇基并無電陳華僑在美附和激黨之事豈有公使加自國人民以惡言此項消息係反對吾國者所揑造（十六日下午二鐘） 
　　北京電部電張作霖琿春案日使前次態度視此案極重近則來署言此爲地方問題由貴使與赤塜領事便可全權解决政府對於此案只求事實便利不失主權在奉在京並無成見希於琿春查案委員到奉時從長計議可也（十五日下午一鐘） 
　　北京電港電黃强赴澳門購飛機三聘李高公司美人架駛爲攻桂之用（十五日下午一鐘） 
　　北京電徐以更迭海長恐人誤會内閣破裂暫從緩議（十五日下午八鐘） 
　　北京電魯案直接交涉外部尚在討論（十五日下午八鐘） 
　　北京電本日閣議因祭孔停開（十五日下午五鐘） 
　　北京電昨祭孔後殿分獻程明超臨時缺席徐怒交院議處（十六日下午二鐘） 
　　北京電奉張有電致直曹約同入京（十五日下午八鐘） 
　　北京電吉黑省議會電請軍民分治添省長院覆中央具有同情已交張使核議（十六日下午二鐘） 
　　北京電趙倜電院豫匪與散兵合撲城掠巿派丁文霨爲剿匪總司令寶德全爲豫南司令（十六日下午二鐘） 
　　北京電夏壽康回京不就河工督辦（十六日下午五鐘） 
　　北京電順正公司因中央大車站 
設於天壇附近出資由華人出面以重價收買天壇一帶地皮（十六日下午二鐘） 
　　北京電曹銳出查災情陸長佑代拆行（十六日下午二鐘） 
　　北京電曹銳電巡視各縣災况刪（十五）先赴京漢沿線視察（十六日下午一鐘） 
　　天津電閩督又派員來津募兵千餘人 
　　天津電疫症漸殺文（十二）日桑園死一人泊頭鎭旬餘無死亡吳橋自疫發生以來患者百零七人死二十人已嚴厲防範 
　　天津電華洋義振會領得振災借欵七十二萬振務處派沈學范來津監放領團認此舉爲官樣文章並不重視沈已於刪（十五）返京（以上十六日下午十鐘） 
　　漢口電省署刪（十五）日發表政廳長金世和秘書長黃永熙（十六日下午三鐘） 
　　成都電劉湘但懋辛俟軍隊收束方來省 
　　成都電川軍欲約定五師各派代表來省會議善後近川局可望安定（以上十四日下午十一鐘） 
世界路透電 
[懲戒德國之返響]  
　　十五日倫敦電蘭開夏與約克夏消息扣取德國入口品售價之議已使英國與德國間之商業爲之停頓孟卻斯德指導報杜塞爾道夫訪員電稱協約軍進佔德土以前所交往之大批商貨因商業前途不穩業已中止協約國當道對於設關徵稅問題意見不一各銀行已增高利率使商人不能經營商業杜塞爾道夫路透訪員電稱有責任之英國商人視設關徵稅之舉徒耗經費無濟於事試以英人於和約批准前在柯洛業所得之經驗證之當時雖密佈有剌鐵線及以步兵巡哨而私運者仍纍纍今協約國須對付六百萬人民且此輩皆爲最難駕馭之德人勢將更形棘手云 
　　十五日巴黎電衆院第一日討論倫敦大會問題時其情形與英下院同進步黨議員雖承認德外交總長西門士博士提案之無用但仍質問懲戒條件實行後能否收效總理白里安氏曾答覆質問謂扣取德國入口品售價半數所得之欵將由協約國按照應賠各國之數攤派 
　　十五日柏林電德政府向國際聯盟會提出抗議謂按照凡爾塞和約僅能於德國不履行其賠償義務時施行經濟懲戒而德國並未違背和約故德政府請聯盟會出而斡旋使協約國即撤銷其强制計畫 
[英俄商約將簽字]  
　　十五日倫敦電英政府與俄國勞農政府關於商約之談判進行頗爲滿意雙方現全日會議據消息靈通各界聲稱該約旦夕可以簽定大約乃在明日云 
[英國海軍預算案]  
　　十四日倫敦電一九二一至一九二○財政年度之海軍預算案共約毛九千一百萬鎊凈八千二百萬鎊上屆年度毛一萬零五百萬鎊凈九千一百萬鎊許多撙節辦法行將實施内有（一）減少頭等軍艦出差之數由二十艘減至十六艘（二）大西洋驅逐艦一隊撤回作爲預備隊（三）北美與南斐　艦隊各減去巡洋艦一艘（四）南美艦隊暫全撤回（五）海軍人員减至十二萬一千七百人頭等軍艦有年代久者八艘將列入變賣册内故實力册上頭等軍艦之數連澳艦澳州號在内因此减爲三十艘其中有十四艘爲預備艦預算案列有二百五十萬鎊爲補換頭等軍艦之第一批經費預算案附說明書謂戰時積欠共入百二十五萬鎊内有三百二十五萬鎊係戰時開工巡洋輕艦一艘飛機輸運艦驅逐艦濳行艇各若干艘之完工經費海軍部於奉行其職以實施政府所定一種程度之政策時已竭力撙節惟海軍旣已縮減則其最高之效能不可不維持之故將舊戰艦九艘列入變賣册其餘三十艘尚有舊式者漸不適用數年後未可視爲有效之戰具故須逐漸補換適合戰時敎訓之新艦自一九一六年後未曾造成頭等軍艦海軍裁減後所有之軍艦旣應布置極新效能極足所以預算案列入二百五十萬鎊充補換廢艦之第一批經費政府此舉並非擬與他國况爲建築軍艦之計畫各大海軍國苟有明爽友好之討論當可免去擴張海軍之競爭政府以爲苟不供以最優之具致令海軍效能訓練與士氣日臻退化則政府爲溺職矣六月間帝國會議時政府將與殖民地代表詳細討論海軍政策與帝國全部關係之問題並考慮互相協助之方法政府擬提議發展殖民地海軍歸殖民地自已管轄而海軍各對其自已政府負責各含有自已人民之特殊性質與精神但皆以一種共同主義爲鄕導彼此密切提携如有戰事爲帝國全部加入者則各方面海軍遵照預定之全局戰策和衷行事爲確定一致動作呼應靈便起見不可不有指揮上共同原則故訓練艦員須有一致之制度現以殖民地人員入海軍部學習並每年酌送殖民地人員入海軍專校迨行之數年殖民地當能自設同樣之專校云云 
[美國與巴拿馬爭端]  
　　十五日華盛頓電國務卿休士氏致牒巴拿馬政府謂總裁判員淮愛特氏所定關於巴拿馬與柯斯太里加兩國間界綫之公斷必須完全實行外交界謂休士氏此舉乃因按照一九一五年條約巴拿馬與柯斯太里亞兩國允將彼等爭端提交美國公斷之故且謂該牒打銷國際聯盟會出而干涉之機 
[各國近事記]  
　　十五日紐約電柏林消息聯邦議會已採納草定解散武裝平民自衛團體之法律惟巴伐里亞獨持異議恐中央政府與巴代里亞將因此而生意見 
　　十五日柏林電前土耳其内閣總理太萊特氏前兩年内曾改名僑寓此間日内有赴安拉土里亞任國民黨政府領袖之說今日在道中爲一波斯人槍斃大約乃報復土耳其虐待阿米尼亞人之仇恨 
　　十四日巴黎電據當道頃所發表之報告稱上年法國入口品之價值逾英金一千四百兆鎊較諸一九一九年總額略少但出口總額將近九百兆金鎊幾倍於一九一九年之總額 
　　十五日孟買電此間新泊萊克斯紗廠工人二千名前因開除工人一名之故罷工數日兹已照常工作 
　　十五日巴黎電協約國國際博覽會已議定於一九二五年在巴黎舉行此會乃由法政府組織 
太平洋路透電 
[庫倫戰事之外人論]  
　　十五日哈爾濱電陸軍少佐杜克萊氏及戈爾德等共五人今日抵此午後即啓程前赴北京彼等曾告路透代表謂於二月十七日離庫騎馬及乘駝車取道克魯倫東進而於三月七日行抵滿洲里車站一路頗受華人禮遇庫倫活佛本由華兵百人監守當敵軍攻庫之前一夕有蒙人一隊救出活佛擁之入山是役殺死華兵九十六人二日晨間敵軍開始攻擊恩琴由北面而進計誘華兵一部分離其防地於是由汗山以砲隊轟擊東隘華軍扼守該隘者一遇敵軍騎隊之衝鋒即大起驚亂逃入漢人所寓之鎭旋爲機關槍所逼乃退入庫倫是役華兵死傷甚衆三日之晨庫倫不戰而降華兵之數多於敵兵而死者乃半殘兵棄其砲隊及大批子彈向北逃亡雙方均未獲有俘虜當砲轟之際一彈擊中無線電臺機室該電臺即不復能發電恩琴現欲攻擊恰克圖但聞該地駐有紅兵一萬五千人恩琴之軍中約有日人七十名俄人自五百名至千名蒙兵與布里雅特兵約四千名現正竭力招募新兵以增其勢力 
[鹽稅收入之統計]  
　　十五日北京電一九二○年所收鹽稅除應付行政費用外付與銀行團之凈數共七九○六四一○三元較一九一九年减少一五七二四○○元惟較一九一八年增多七四九八五八三元凡以鹽稅爲抵押品之各項義務完全清償外一九二○年所交與中政府之羡餘共六四○一九八七九元（内有海關收入之欵六○三六四九四元）惟此中尚有二千四百萬元或由地方官扣留或由陸軍當道占用 
[東俄近事記]  
　　十五日赤塔電克拉斯諾斯奇柯夫氏以文告勸喻濱海省人民勿信謝米諾夫餘黨凖備藉日人之輔助與俄人開戰之謡言蓋此種謡言足以妨礙議會之事業並引起日俄間之衝突日人今實不欲輔助謝黨云 
　　十六日海參崴電赤塔消息國會於本月十日十一日開會時右黨與中央黨一方面及共産黨與左黨一方面因爭論而動武傷議員二人 
　　十五日海參崴電此間有大風雪全鎭停止辦事兩日各報皆未出版鐵路車務與商業皆告停顿 
國内要聞 
[北京通信（野雲）]  
　　國立各校敎職員罷工風潮之各面觀　　記者前次通信曾述及國立各校之經濟近况蓋斯時罷課已漸有動機空氣醖釀頗形緊逼然猶冀其不至遽於春假前搆成事實也乃未閱五日而工業專校以議决罷課見告矣北大繼之亦於前星期六下午爲同樣之决議一時學界頓呈杌隉不安之象敎部初聞此種消息曾於萬分困難之中籌得數萬元發出半個月薪金令直轄各校具領奈積欠已歷三月有半醖釀更非一朝一夕區區之欵何能平息激越之感情北大旣議决罷課 
 
 
 

Page 7

 
 
於是女高師亦於星期日召集敎員開會以通告未遍到者較少致未議决今日（十四）雖照常上課而臨時請假者不少至農業專校則已於昨日議决今日實行停止授課矣就今日一日論實行完全總罷工者有北大工專農專三校其爲一部罷課者有高師（男高師）至今日尚未罷課之法政專門醫學專門女高師美術及未全罷課之高師均於下午開敎職員全體大會議决是否與北大工專農專一致行動截至繕此通信時探得各方面消息知已全數議决於明日（即十五日）起停止職務矣 
　　此次發動罷工之議各校事前並未有何種聯合會議其工業專校獨先發難者亦自有故（一）則工專授課首重實習實習所需必以經費今敎職各員且無薪金實習之費更何從取（二）則工專敎員與北大理化各系敎員平昔頗相接近其無形間爲罷課之協議者已有多次北大以人多不易猝集工專人少遂首先發作在北大本有一部分力持不宜罷課之說者其理由謂政府無錢本係實在情形雖罷課亦無益故數日之前願罷課與不願罷課兩派曾時時發生互異之論調在代理校長蔣夢麟氏懼學校發生事故無以副蔡子民之託因亦主張不罷課但對於敎部對於同事及學生曾有「春假以後如再不發錢我亦無法維持」之語是亦已知有罷課之趨勢矣今日該校三院大門皆半掩所有敎室閱覽室及販買部均重門緊閉氣象異常蕭條校門壁上貼有敎職員會總務會議通告一紙略稱「十二日本校開全體敎職員會議議决自三月十四日起暫行停止職務特此通告」云云 
　　各校議决罷課之際其聲情激越詞意慨憤自不待言惟對之表示不滿者實在政府之全體而不在於敎育總長之個人且此次罷課在謀經費之永久獨立第一着眼之點則在交通部蓋中央各部以交通爲最富所有各路各局之收入悉由該部長官自由支配不惟財政當局無從過問即國會亦從未加以指摘一般人士自覩交通行政機關收入甚豐内則供官吏之揮霍外則應軍閥之取求同屬國有機關同屬國有公帑而一肥一瘠判若天津不平之鳴由斯而起是以此次羣衆運動雖非公同開會而主張指定交通營業收入爲敎育基金則心理咸同北大旣有斯議各校亦一致贊同其外復有二事與前次罷課不同者即（一）不聯合中小學校（二）不向政府作乞憐之狀是也蓋彼等以小學敎員比較的欠薪尚少且校多人衆一朝罷課則數萬兒童同時失學損失頗大至對於政府方面前此皆取請願形式司空見慣已知其毫無裨益且旣欲提出主張謀根本之解决更不必如前次之訴苦告窮請其援救也 
　　敎育總長范氏於前星期六聞工專北大有議决罷工消息曾急召兩校校長到部會談一次意在設法挽救兩校長咸謝以不能范乃搔首太息久之徐徐言曰如此國家如此財政還要敎育麽其情詞之慨惋可想見矣據聞范氏於昨今兩日曾爲此事連訪靳總理兩次惟靳以蒙邊警耗一日數至軍國大政棘手萬分視彼敎員罷工亦不甚認爲重要頃據某方面言范氏將於本星期二（即明日）提出國立學校經費獨立案於閣議如不得通過即决計辭職云云未知確否 
　　至於各校學生則更學皇皇無主在已最高年級本年署假以前即應畢業者當然懼長此停滯不得收束即未屆畢業之學生亦有不願抛荒學業者聞法政專校前兩口曾有學生面懇敎員勉盡義務維持至春假以後而敎員答詞則謂「生計所迫我豈得已」斯亦學潮史中最可紀念之傷心語也（十四日夜） 
[京敎育界罷工别報]  
　　北京大學高等工業專門農業專門三校敎職員已於昨日（十四）實行罷工其他國立學校如法政專門醫學專門高等師範女子高等師範等敎職員昨日亦開會議决由今日（十五）起實行罷工與北大高工等校採一致行動聞法政專門學校敎職員會議之結果除議决今日實行停止職務外並議决向政府方面提出條件三項（一）學校經費獨立（二）各部所設之學校皆歸敎育部管轄（三）將來憲法會議時敎育總長須將上二項條件提出憲法會議以便定爲憲法又美術專門學校敎職員昨日開會議决下列四項第一一致表决由三月十四日起暫時停止職務籌議善後辦法第二公推代表三人辦理對外一切事宜當即推定吳起凡徐瑾孔繁俊三人擔任第三要求政府限期償還欠薪指定的欵作爲基金並要求將各部所設置之學校概劃歸敎育部管轄否則敎育部等于虚設應即廢止第四聯合各校通電全國並推舉代表質問府院有無維持敎育之誠意又北京專門以上各校預定今日（十五）上午假美術學校開聯席會議討論一切進行辦法並議决宣言書至學生聯合會方面亦擬於日内開會討論敎育經費獨立問題至當局對此之態度范敎長適於上星期起因病請假一星期故尚未有所表示惟據一般推測范氏倘至無能爲力之時必將出於辭職之一途現府院各當局已敦請在野名流出任疏通但未必空言所能挽回也 
[叨林失後之庫事]  
　　叨林失陷昨已證實惟據政府方面傳出消息此次援軍退駐烏得係援庫司令部軍略上之作用因叨防孤處匪中無險可守在庫倫失陷後張景惠鄒芬均主抛棄該地以烏得爲第一防線一面集合大軍籌備餉械佈置就緒四路進兵則不特叨林仍屬我有即庫倫亦一鼓可下此爲欲取姑與以退爲進之計畫但參陸處則以庫垣甫陷士氣不揚若再節節退却未免示人以弱尤恐影蠁所及牽動内蒙殊非萬全之策故對於前項計畫未表贊同近自俄蒙匪前後三次攻叨最初兩次匪衆無多均經我軍擊退第三次分批來襲戰至第三日匪黨約增至五千餘人且携有猛烈戰砲勢不可當鄒副司令迭接警報知難力敵遂决實行前訂計畫將叨軍全部集合烏得再圖相機進取故一面下令退兵一面即電呈中央力陳退烏種種必要理由及目前死守叨防之無益仍懇採納原議電末並以去就相爭詞極堅决此電前日下午始抵京計算日期叨軍退烏亦已竣事聞政府業經覆電鄒司令准採其議惟以叨林旣失烏得首當敵衝應如何妥籌防堵之處着速悉心擬議尅日具覆然據最近所聞則烏得之危已與叨林無異昨日（十四日）政府又接鄒芬急電謂我軍自棄叨退守烏得軍心已亂士無戰心且復接前方軍探報告在叨之俄黨及蒙匪等已準備攻烏故現下烏得亦復吃緊除將滂江上下劃爲特别戒嚴區域厚集兵力惟望中央迅速電派精銳之軍隊急速來援云云政府接電後曾開緊急會議情形秘不能詳惟聞因蒙邊風雲緊急爲保護外人生命財産起見於張家口外禁止外人游歷已飭停止發給護照一面並通知駐京各使又以綏遠特别區域爲内地屏藩勢不得不妥爲設防業經决定綏區協防辦法電由綏遠都統查照辦理 
　　在叨林未陷之先庫倫總商代表高啓運鄭潤嵐等前赴公府謁見當局及至則僅由秘書長委帮辦代見十問九江知毫無要領而去兹將該代表呈文披露如下竊自庫倫戰禍發生運等默察孤地遠懸應援匪易即恐或有疏虞故奔走號呼不遺餘力而政府猶認爲跳梁小醜無足重輕後雖遣派四支隊往援然逗遛觀望遲遲不前迨至庫倫失陷之時而到庫之援軍僅有袁團馬隊二百六十餘名豈能濟事援庫之舉徒虚名耳當庫倫交戰之際商人親見軍士之勞苦深悉餉項之缺乏爲國家疆土計爲生命財産計不惜血汗而供給軍需二十餘萬不惜身體之勞爲輸送之役百數十人原擬保兹土地得獲安全詎料支持日久力盡筋疲餉彈雙缺援軍不至匪黨蓄銳反攻竟爾演成不守致使商人失業士卒捐軀正當年終度歲之時乃竄雪地冰天之境衣食毫無死生莫卜雖未死於礮火之中而死於凍餒者當不乏其人也追思旣往能不使人傷心墮滬乎往事已矣追述徒然後患方殷當急補救乃庫倫失陷已逾匝月尚未聞政府有遣將出師之計畫豈疆土不足惜軍隊不敷用歟運等雖愚亦知其必不然也然而兵貴神速因循最能誤事當彼匪根基未固之時勢力未張之際若能速出奇兵一皷作氣犁庭掃穴定在意中倘遲延日久容其設防守險加厚兵力則恐非大軍雲集不足以收全功矣總之因循一日匪勢擴張一日匪勢益張用兵益衆用兵愈衆糜費愈多與其曠日持久勞軍耗餉曷若毅然火速出兵早靖匪氛之爲愈也抑更有進者外蒙地面遼闊一望無垠重砲騎兵方能得力至於軍隊出發則東三省軍隊可由滿洲里循克魯倫河入蒙攻庫之東面北面察綏熱及直隸軍隊可齊集叨林分兵庫西攻庫之南面四面四面包剿出奇制勝彼匪雖悍亦不難殲滅矣此呈蓋上於叨防未失之前今則叨林已失矣又奈之何 
[財政部整理内債辦法]  
　　財政部整理内國公債辦法業經提交閣議通過以命令公布兹探得原案辦法如下（甲）八釐軍需公債發行原額共七百三十七萬元已抽還四百萬元外尚餘三百三十七萬元本定每次抽還五分之一此票利息本優尚餘兩次自本年起分四年抽完（乙）愛國公債發行原額共一百六十四萬六千已抽還一百三十二萬元外尚應還末次本洋三十二萬六千元現改京鈔以七成現洋計算本年還清（丙）元年公債發行總額共一萬萬三千五百萬元其價格不一南京發行者一百八十萬元收回烟土發行者一千二百八十萬元其餘發售價格皆在四折之内且已發給利息三期現價皆已低至二折之内今以元年原債票額百元另換六釐新債票四十元並自本年起即行抽籖償本分十年抽完（丁）五年公債原定票額二千萬元已抽過一次計一百二十四萬元尚餘票額一千八百萬元原定六年起分六期抽完今改自十五年後分三年六期抽籖蓋三四年公債年十四年抽完後即以指定的欵移作五年公債抽還之本金（戊）七年長期公債原定十八年起抽還屆時已抽完五年公債即以三四年公債抵欵爲抽籖之本金仍照原章辦理（已）八年七釐公債原發行額三千三百九十五萬元本定六年起每年抽還十五份之一現巿價僅二三折不等今以八年原債票額百元另換七釐新債票四十元本年起分十年抽完（庚）金融公債該公債照原章辦理不必更改（辛）指付本息基金擬由鹽餘項下每年撥足一千四百萬元烟酒公債項下亦撥足一千萬元他如關餘及常關收入已扣抵三四年七年短期公債償欵外尚有益餘及三四年公債償清以後并有停付德奥俄賠欵及收入常關等項概歸入於整理基金内俟欵項充足然後酌減鹽餘烟酒等之撥欵（壬）保持基金法制保持均極重要照三四年七年短期公債辦法由鹽餘及烟酒公賣各機關代表直接撥付安總稅務司并由財政部公債司及銀行方面與安總稅務司會同辦理庶共見基金之確實由總稅司收到各種基金并存於中國各銀行按批支付 
[洛陽吳師學兵營改組]  
　　吳佩孚氏以從前創辦之學兵營因章程尚未完善致發生種種弊端近與參謀長敎育長副官長等一再協議决定更改舊章重新辦理業於上月二十六日發表兹將概略分誌於下（一）此次學兵共爲一營分甲乙兩班甲班步兵二連騎兵一連砲兵一連工程一排輜重一排乙班步兵四連騎兵一連砲兵一連工兵一排輜重一排（二）此次考試係以國文爲主並通科學次之兼全者列甲等即爲甲班其次者即爲乙班（三）甲班各連在第五第六兩旅部上課乙班各連則在第九第十第十一第十二各團部上課每日功課八小時計學科四時術課四時（四）甲班各連對於連部一切差務毫不過問每日只在連部餐宿而已乙班各連仍兼輪流值差至敎授方法及科學亦有繁簡深淺之不同（五）此次考試專就各營兵士中挑送初由連長查有資格相符者即呈報營長依次轉報司令始得與考非經過當兵階級者不准濫報（六）畢業期限改爲一年半凡從前所辦之學兵營均歸無效以其爲期太促資格過濫考試不嚴故也此次甲乙兩班除期間考試資格各項均較前有所不同外并科學已增至十餘門之多如武德測量繪圖地理算學亦一律列爲必要科與其他主要衛科並重聞甲乙兩班已於三月一日舉行開學式第二日即上課 
[鄂省長交替中之所聞]  
　　新任鄂省長劉承恩氏準備十五日接篆已見前報現在舊省長交代大致已趕辦就緒屆期當無問題發生倒夏酬庸之利益亦經三方確定據聞用人一端王劉與崇正派三方持均等主義以昭公允未來之重要人物其已經確定者政務廳長爲張漢（即劉前在廣西巡按使時之政廳長）秘書長爲金世和（現任漢口征收局長又兼軍署秘書）選舉事務所長爲李如棠（前省署簽事武穴征收局長）張爲劉氏親信人物金乃王督所力薦而李則崇正派之所提出蓋上屆選舉全爲李氏一手所包辦此次擁李上臺者亦即駕輕就熟之意其他次要職員亦經參酌三方公意俟正式接篆後即可先後發表依此形勢觀察即此可見鄂省今後之政局矣夏壽康感受此次激剌至深且鉅自調任命令發表後即督率各科趕辦交代截至昨日大致均告結束因九日已電京力辭京東河工督辦並請准即日北上特於昨（十二日）下午二時將省長印信交與政廳長沈澤生代爲移交已即離省來漢王督劉新省長及政紳商學各界約共四百餘人齊送至漢陽門外輪船碼頭握手道别省垣士紳沿地途燃放鞭炮十數萬以誌去思夏來漢後本擬即晚北上因摒當未就暫庽福昌旅館十八號房間武漢校長團當即在漢普海香設筵公餞省議會不料夏氏離任若是之速不及在省餞别今晚特就漢設宴聊壯行色酬應事畢晚即成行夏昨在旅館語送行之某君云余之此行領受敎訓頗爲不少此後决與黃陂同隱津門誓不再聞政事至河工督辦後任明知係政府敷衍面子但我的面子已經犧牲殆盡尚復何所顧惜業已電京力辭惟鄂省政局前途將益不堪設想此則深可慨嘆云云夏氏蒞任甫閱三月雖無善政足紀然亦漸樹民治之局今遽因大局變化而去職斯誠鄂省之一大不幸事也 
　　夏氏七九兩日新委之知事與縣佐因赴某署謁見均遭擋駕即有傳見亦皆囑其暫緩到任羣知某當道之用意遂紛請辭職而甫露頭角之武陽夏三區禁烟查緝處不及十數日昨晚亦奉督署命令取消仍歸三知事兼辦三處處長固皆垂頭喪氣而一般查緝員因皆費去運動金數百元無不大呼倒霉並擬羣向處長索回原數恐將來難免一番之糾葛也 
[北京所傳粤局將有變化說]  
　　政府昨接香港方面之報告高州獨立係林俊廷之軍隊趙德裕所部亦響應粤局將有重大變化海軍將乘機駛出虎門高州林俊廷確係受陸榮廷所運動於佳日獨立集衆數千將以擾亂高雷一帶以牽制粤軍經陳炯明派代表三次疏通迄無效果雷州趙德裕所部亦有蠢蠢欲動之勢軍府已派馬某携欵十萬元馳往撫慰至今尚水得前方覆電高雷情勢如何目下尚難預料又胡漢民親率民軍馳赴欽廉與馬濟對敵一節刻據前方報告兩軍相距約在二十里之遥第一軍之鄧鏗所部與林虎之界線亦已接近準備作戰但軍府以林趙獨立與粤桂戰事大有關係一旦内部變動敵人乘機而入粤局必不堪設想特於十二日飛電前敵各軍暫取守勢一面檄令魏邦平李福林各部馳赴高雷各要隘屯紥以防林部反攻又聞灰日（十日）軍政府例會時某軍官長之護兵突向陳炯明開槍射擊連發數響幸未命中當即將兇手在塲捕獲又洪兆麟所駐之行營近亦發生暗殺洪氏受有重傷確有性命之虞惟以事關軍政現尚嚴守秘密然兩次暗殺案均與粤局含有至大關係現在廣州城内業已宣布戒嚴風聲所至大有草木皆兵之勢 
[唐繼堯抵粤情形]  
　　唐蓂賡已於九日早八時乘河内輪由海防抵港當船灣泊時即有粤中各方面代表胡漢民汪精衛張繼褚輔成等數百人到船迎迓又有香港百餘工團代表以樂隊歡迎各小輪均滿掛國旗異常熱閙當由唐氏一一接見并致謝各工團之美意至十一時胡漢民鄒魯等代表軍政府及省長饗唐氏及各隨員於安樂園午後一時賓主偕行遂同赴九龍搭專車來粤沿鐵路均密布軍警各舉槍示敬五時抵省孫伍唐三總裁陳總司令林議長孫巿長鄧洪兩師長軍府各部總次長均到站歡迎樂聲大作唐下車後與各人握手爲禮并乘汽車同入軍府沿途軍警林立極爲嚴肅到軍府後各總裁設宴爲唐洗塵席間暢談時事甚爲融洽至唐之寓處已由軍府擇定亞洲酒店三樓聞陳總司令及各界聯合會學生聯合會各團體以唐護法功高擬不日開會歡迎唐氏抵港之前軍府除派代表前往專候外並在府内佈置一切表示歡迎特飭委督伕將啓秀樓從新粉飾妥爲陳設以備唐氏駐節並於花廳各處滿懸週番國旂花串盤景頭門前更掛有生花砌成「歡迎」兩字横額一方綴以電燈極其壯觀巿政公所并派清穢夫將各馬路上之穢物認眞糞除以昭隆重但唐氏是否駐於府内刻尚未定 
[南京快信]  
　　中央財政奇絀昨電赌政廳印花處官産處菸酒局沙田局等各機關從速設法解欵入京以濟急需 
　　王省長以各縣盜案迭出捕務廢弛昨特令飭丹徒松江等縣知事限令警備隊警察局務將積壓各盜案於一月内破獲逾限從嚴懲處 
　　奉張作霖派諮議劉承堯來寗公幹昨返奉府諮議李照岱府侍從武官方更生昨由亦同車抵寗 
　　齊督派參議田寶榮赴奉謁張作霖有所接洽又派副官陳廷謨赴滬公幹 
　　旅京贛同鄕公推歐陽武中將南下歡迎趙從審赴贛省長任昨過寗赴滬 
　　警廳派衛生警察在浦口車站檢查旅客疫症 
　　日本漢口派遣隊司令官奥平俊臧昨乘日艦抵寗 
　　尚有要聞二及地方通信傳人後頁 
雜評一 
[敎育費獨立（默）]  
　　一國之敎育而無確實可靠之基金時仰鼻息於財政部之門則財政即不如今日之窘迫亦隨時可以動摇本非鞏固敎育基礎之道也况乎財政之現象若是則敎育費之不能維持自在我人意計中故今日獨立之運動亦爲當然不可少之舉 
　　吾且勿爲敎育方面計即爲政府設想亦以指定的欵使敎育費獨立爲得蓋在財政整理之國軍政各費劃清限界支配確當固不患敎育費之侵挪爭奪若如中國財政之紊亂武人挾持勢力强索横取縱有餘欵亦不過供彼輩之朋分而徒時啓敎育界之紛擾政府無法應付常陷於左右爲難之中故敎育費獨立亦减少政府難困之一道也 
今日之政府亦非不知此但政府不願於收入固有之欵撥充敎育基金而欲於固有之外另關一稅卸其負擔於國民國民之能否願肩此負擔不可知則敎育基金之說亦徒託空言耳 
 
 
 

Page 8

 
 
國内要聞二 
[廣州通信（平）]  
　　粤造幣廠停鑄銀毫之内幕 
　　利之所在世所必爭近日爭潮内幕無不爲此即如粤省官廳令造幣廠停鑄銀毫一事其理由則謂因港幣價值日漲故暫爲停鑄其實港幣紙水之漲落不成問題其中固别有原因也造幣廠鑄造銀毫嬴利頗鉅此總辦一席實爲粤省第一美差雖督軍省長之收入亦均有所不及其所以優美之故則自民國七年龔政爲造幣廠長始向來所鑄銀毫純銀均在七成以上自龔政爲廠長有廠中科員詹某上條陳請其減輕成色所鑄之銀僅得純銀四成左右而又準許銀鋪搭鑄龔採其議立即實行於是廠中溢利驟然增加除廠中工用而外每月實得嬴利總在五十萬以外此事粤中人所共知因之銀毫成色之低爲向來所未有巿中亦衆口一詞稱爲有失信用及桂系失敗龔旣他適粤軍回粤伊始此廠長遂委劉季焯劉煥充當（一爲總辦一爲會辦）二劉爲廣東殷富當粤軍起師時曾在香港報効軍費數十萬故特以美差報酬之然此席太美覬觎者多斷非一家所能獨享故又由陳總司令委鍾秀南爲監督鍾爲粤軍在漳州時之財政廳也總辦之外又有監督此爲特别制蓋藉以監視二劉使此中實利不能由劉氏專有也當粤省禁賭之始每年短少收入千餘萬而籌抵者所規畫尚以造幣廠溢利年可得五百萬爲言則其利厚可知然桂系失敗以後稔知粤省利權莫如該廠故欲破壞粤省金融之來源以制其死命桂省長李靜誠曾致電北庭稱粤省新鑄銀毫僅有純銀三成請禁止此項新幣在各省流通等語北廷信其言乃有分飭各省嚴禁粤幣之舉故思新幣一出省外如天津等處皆不易行用然在省内則依然流通如廣東省銀行自開幕以來以至於今其所恃以兌現者皆新鑄之幣也因鑄幣日多不能不向銀行購辦生銀於是港紙因而漲價粤省銀毫每百元換港幣竟至補水二十元左右此亦爲實事不得已之情勢也乃日昨財政廳長廖仲愷以滙水低跌有磚商業已下令造幣廠停鑄銀毫說者謂停鑄之原因實因該廠之統轄問題依照舊章造幣廠歸財政部統轄則此廠當屬於軍政府故聞孫中山擬將其改歸省銀行長程天斗經理惟陳總司令則以軍費重要擬任鍾秀南全權整理但各有主張目前未能解决故停鑄之事即因之而發生大約不久即將復鑄復鑄時該廠必將改組二劉之總會辦未必能保而該廠之主持其事者或爲程天斗或爲鍾秀南二者尚難懸揣也自銀毫停鑄後擬改鑄鑠幣兹錄造幣廠呈省長文如下現奉鈞函以港紙水漲至二十元商場吃虧應暫行停鑄各銀號生銀亦停止交收俟港紙水在十元左近方可鼓鑄或由該監督總辦妥議救濟辦法以憑核奪等因奉此足徵鈞座維持商場之至意欽佩莫名遵即知會各銀號於三月七日實行停收生銀惟廠中尚存邊碎約八十萬兩應即鑄成銀幣以免散失擬於八日將所存邊碎起鑄計期十日可以完竣定於十八日即行停鑄銀幣第一經停鑄則廠中經費無出員司匠徒不免星散將來復行開鑄誠恐一時難以召集監督等悉心籌商本廠上年曾鑄鎳幣祇以幣式不良不能行用以致存鎳甚多棄置殊爲可惜擬將存鎳開鑄並將幣式改良以期流通但改鑄鎳幣所有模型機件均須另行鑄改現定本月七日起開工約四星期始克竣事四月十日前後當可鑄出鎳幣似此辦理於廠費匠徒均無窒碍亦維持廠務之一道至於續鑄銀幣應俟港紙水低跌再行核示所有遵令停鑄銀幣明鑄鎳幣情形理合具摺呈請省長察核 
[杭州快信]  
　　省城米價現雖平減湖墅各米行如正大水昌萬泰等十餘家自前日起因增加行用問題一律停斛現已解决每石向收八分者加洋二分今日照常開斛船户回艙費向取每石五文者業已加給一文最近所到米船約一百七八十號左右存貨價值十四萬餘金 
硤石絲業公所寒（十四）電稱絲斤捐稅本視百貨爲奇前屈使爲輕絲商負擔特减捐稅然商等已屬勉力從事加以年來絲巿竭蹶兹若再認附加賑捐勢必難維現狀我督軍省長痌瘝在抱應請一律施行准予通融以安絲業 
　　此問盛傳沈金鑑有他調說繼任者爲孟某確否迄未證實惟已有人起爲反對之運動 
　　蔣邦彦可望於二十四日到任 
　　常州同興永紙行上年虧倒浙省同和公益吳正隆馮三益等各紙箔行十餘萬現已公推代表張某馳往清理上年在紹興私造中行僞票及鑄僞洋僞角首犯黃皆卿現由該縣余知事在楊望村緝獲不日解省訊辦 
　　杭州籌募北方旱災賑欵會西主斡伍立夫君定明日赴滬調查進行辦法今日（十六）東請杭州各報主任宴會 
地方通信 
[松江]  
　　巨盜就擒松江浦南歡九圖巨盜楊大糾衆持械搶刧拒捕越獄漏網我年近乃惡貫滿盈就擒逮案惟浦南一帶盜氛不靖近來搶刧頻仍而若輩羽黨滿布伏莽堪虞想郭懸長嫉惡如仇必能爲民除害盡法懲辦也 
[蘇州]  
　　蘇社員聯袂來蘇蘇社社員在錫開會後即聯袂來蘇寓開門外惠中旅館偕赴光福鄧尉探梅聞南通張孝若君上海穆抒齊君蘇州張雲捕君均同寓該旅館云 
　　司法部能解專欵江蘇高等審檢兩廳長近奉司法部訓令略謂查各省司法收入各欵前經本部電令自五年九月份起應一律解部不得稍有拖欠早已通令遵辦近查各省廳處應解中央司法欵項迄今尚未解清似此任意延欠殊與司法前途諸多障碍合亟令仰各該廳長一體遵照迅將所屬前欠司法欵項尅日解部勿再違延 
[無錫]  
　　貨車互撞昨日上午十時滬寗鐵路三十二次貨車由寗抵錫脫去重車擬駛入第一路不意誤扳分路仍回入第二路司機人急欲煞車奈距離甚近路勢又向下趨霎時即與貨車互撞以致水鍋爆裂鍋中沸水躍起數丈最前三輛貨車兩旁螺絲釘均脫旋彈出虎口擊成粉碎幸車内爲米麥礦煤未致受損司機人磕傷左額血流如注錫站長張錫鵬立時電禀車務處下午洋總稽查乘快車來錫察看並查詢肇事情形命將受傷車輛由慢車拖帶赴申修理 
[鎭江]  
　　電留知事鎭江商會農會巿公所各機關以丹徒縣知事張玉藻呈省辭職特於日昨聯電省署謂張知事在任年餘辦事尚屬平穩各界感情亦甚融洽請求免准辭職又聞省議員等亦循例去電挽留云 
　　承審撤差丹徒縣署承審員張小石經地方人士在省控告省署派委二次調查事出有因下令撤委現張已於日昨去職離鎭 
　　遺送難民十四日午後有淮徐難民百餘人山丹陽到鎭經丹徒縣張知事每名給錢五百文並派警雇船押送回籍以免逗遛滋事 
　　米糧巿况現時鎭郡米價已减來源亦稱暢旺加以客帮不肯放手採辦三日之間每石計跌洋三角刻下頭號秈米每石祗售七元三角聞河下存貨甚夥以後巿價尚須看鬆 
[揚州]  
　　提倡種植棉桑淮揚趙道尹訓令所屬十三縣知事云查各縣平原廣衍頗宜農業惟民間狃於故常不知改進如棉桑兩項爲利綦宏間有種植未甚發達而淮北一帶復廣種高梁爲利甚微青紗幛起匪徒實鉅曾擬提倡種植棉桑減種高粱辦法業經呈奉省署核准特頒發該縣仰即委任農塲寛籌經費舉辦江都王知事奉令刻已轉行農場主任蕭祺遵照矣 
　　愼重電氣事業江都王知事因奉省令以電氣事業本屬交通範圍創辦電燈立案註册程序不明辦理諸多窒碍嗣後如有經營電氣事業應依取締條例開具意見書等類呈縣附具意見呈請省署轉咨交通部核准方可着手進行刻已分别函知各商會查照 
[清江]  
　　質問縱匪淮隂漁溝北董其祿家舊磨去冬今正曾一再被匪焚架董姓當至縣署報告指拿匪徒楊某業經警備王隊長捕獲不謂解縣後承審員周某略訊釋放反將事主董其祿笞責數百邑人大動公憤十一日上午十時有前屆省議員王叔相孫鏡卿縣農會長喬伯瑶縣視學范奉怡學委曹寄生張文彩巿董王芷洲方貢三等數十人羣至縣署質問由朱玉峰縣長出而接待孫鏡卿首先發言質問縱匪理由喬農會長范視學則證明得賄一時人聲嘈雜要求懲處朱縣長自知用人失察默不一語旋由王叔相密商於朱出同各人答覆允即將周撤職一面仍由縣署飭王警備隊長緝獲楊匪法辦大衆始興辭而去 
　　增設郵局清江郵務局近以沙溝及响水口兩處時有重要信件寄發非代辦信箱所能應付特於日前將該兩處代辦信箱改設三等郵局並派宋天民爲响水局長劉昌漢爲沙溝局長 
[龍口]  
　　商埠局演劇籌賑山東龍口商埠局局長趙琪係山東災賑公會會員去歲奔馳南北集勸鉅金回埠之後又復聯合各界組織兩次救濟會所得票資均已報解今春因接山東災賑公會并國際組聯合委員會電急募賑欵以救災黎乃會同商會王和言會長興築公司張總理從事籌辦假定商會地址演唱義務劇由夏磨正月二十三日起至二十六日止共演四天得　頗鉅第一日并由王會長報告開會籌賑宗旨演銳災情聽者頗爲動容 
[嘉興]  
　　請禁私引電氣嘉興永明電燈公司近年裝户頗形發達惟各裝户用銅絲私引電氣加裝電燈者不少該公司雖派人暗查然究難覺察隂曆正月内該公司電氣力增加至五百餘度竊裝電燈約計五百餘盞刻公司方而以用户私引電燈不特損害營業抑且危險堪虞前日特呈請縣署出示諭禁以免危險而保公安 
　　桑葉最近巿價嘉興本爲育蠶之區每年暮春採桑之人不絶於道刻下節近清明各鄕民正在籌備育蠶事務故南北兩門及四鎭各葉行亦於前日起開始交易最近葉價每百斤各行買進約一元七八角賣出兩元二三角鄕民以近日天氣奇寒今歲桑葉恐不甚發達日後葉價勢必步漲故多籌欵預購免誤蠶事 
[天津]  
　　東陸銀行開幕東陸銀行於八年五月設總行於北京施家胡同兹該行又在天津英界海大道地方續設分行延聘李鑑如爲經理洪渭漁爲副理於本月十五日開幕官商來賓有五百餘人自午前十時起至午後四時止異常熱閙頗極一時之盛 
來函 
[浙江第五師範學校來函]  
　　逕啓者敝校學生曾於本月十一日發佈宣言書捉影插風飾詞攻擊敝校長聞信之餘當即電請敎育廳派員查辦不謂電文甫發而四年級全體學生已向敝校長聲明誤會自請去電更正繼之者復有其餘六級學生敝校長念該生等悔過之誠改過之速不忍遽事嚴辦當將四年級爲首滋事者酌予記過處分其餘各具悔過書了事查年年以來學風大壞紹屬諸父老對於五師尤嘖有煩言敝校長視事之初業已發佈通告實行整頓無非欲本良心之说張冀青年學子同趨正軌學生不察因悮傳悮遂至有本月十一之事敝校長無端受誣心竊痛之惟過此以往該生等果能澈底覺悟痛改前非則雖蒙垢受污亦所不惜區區苦衷願我諸父老共鑒之省立第五師範學校校長余寄謹啓三月十五日 
 
 
 

Page 9

 
 
   
 
 

Page 10

 
 
本埠新聞 
[納捐人特别大會之提議案]  
　　加收碼頭捐取締印刷品 
　　公共租界工部局本星期公報載稱下屆納捐人常年大會之日將召集納捐人特别大會工部局將提出議案兩條請衆通過其議案文如下（一）租界地産章程第九條關於徵收碼頭捐者原文爲「納捐人大會或大會多數並可徵收無論何人凡居於租界内者經過中國海關或在租界内起卸或裝船或轉運之各種貨物捐稅惟所徵之捐不得超過此項過關落地裝船或轉運貨物價值千分之一」此節應修正如下「納捐人大會或大會多數並可徵收無無何人凡居於租界内者經過中國海關或在租界内起卸或裝船或轉運之各種貨物捐稅惟所徵之捐不得超過此項過關落地裝船或轉運貨物所繳關稅百分之三」此條修正文應送達領事團請其贊助俾可從速獲取必要之核准（二）下列附律應通過編爲第三十五條Ａ「印刷品無論何人凡印刷（包括各種印刷法而言）或發行任何報紙小册傳單招貼或他種載有新聞消息或事項或議論或意見之紙張而不於印刷或發行以前向工部局（如係外人則向其所屬國籍領事）註册塡明其姓名居住地址與營業地址或有意誤塡或漏脫致使註册不準確者與無論何人凡印刷意在發行或分散之任何紙張而未將其姓名居住地址與營業地址以明顯之字跡刋登於每紙之正面（指專印一面者言）或於複頁紙之第一頁或末頁或社論頁者以及無論何人凡發行或分散或襄助發行分散未照上述刋有印刷人姓名住址或營業地址之紙張者皆得處以三百元以下之罰金或三月以下之監禁或處以其人所可適用法律中所載之他種懲戒」此條附律應送達領事團請其贊助俾可從速獲取必要之核准（第二條印刷品案去年納稅人大會時曾擬提出嗣因時間匆促不及舉行特别大會以致　置） 
[西藏路發生暗殺案]  
　　前黔軍司令王文華被害 
　　貴州入王文華自將黔軍司令職務解除來滬後住居公共租界卡德路八十四號門牌交際頗廣故自備一千一百九十一號汽車一輛雇汽車夫張德寶司機昨日（十六號）下午五時許王乘坐該汽車至西藏路一號門牌一品香番菜館七號房間内採望雙姓（貴州人）友人旣抵其地命該車夫停車守待其車遂停在該菜館老屋大門略北之處（該處在該菜館三十七號房間之牆外）六時一刻王出甫經登車忽有槍聲從該菜館老屋大門北首之三十七號房間窗隙而出接連數響繫中王君要書頓時斃於車中而該汽車之壳亦遭射穿一洞並流彈傷及行人某甲之胸際該汽車夫初聞槍聲即欲下車尋拿兇手而王君緊牽其長袍致彼不忍捨其主而獨下無何王君氣絶該汽車夫以未見兇手逃出故仍直入該菜館然祇聞奔跑之步履聲不見其人故未擒獲該菜館主遂用電話報由老閘捕房捕頭立派華探目黃潤甫包探林淦文張天林馳往出事地點先將傷者雇車送往仁濟醫院醫治並將王君屍體舁入斐倫路驗屍塲候「今日」報官相驗外乃着手偵查得該三十七號房間係一口操四川音者於六七天以前來賃其人自言姓賀名永安現年二十八歲身穿灰色縐紗皮袍元色花緞馬褂此案出後其人亦即無跭蹤因飭該菜館主將該房内行李嚴爲保管即據情回禀捕頭轉請麥警務長通飭所屬各捕房一體偵緝矣 
　　又函云前在四川爲黔軍總司令之王文華字殿倫貴州人年約三十餘歲去年冬初兵敗來滬寓居公共租界靜安寺路某號洋房另包賃西藏路一品香番菜館公司房問作爲每日消遣之所其兄王伯卿亦常寓一品香昨晚六時王身穿西裝又往一品香乘坐自已之一各一百九十一號汽車到達該處汽車即停於一品香門右第二窗下窗内即爲三十七號房間王至其兄處略坐即出其時爲六時十五分及登車甫坐定汽車夫開機將鼓動輪機時突有剌客自三十七號房問之窗中開放手槍向汽車上射擊致王身中三槍一在左肋二中腰部洞穿肚腹復斜向上將行人張寶山之左肩擊傷汽車上左側之門亦擊穿一洞當由一品香司閥巡捕狂吹警笛召得附近巡捕到來至開槍處搜捕兇手已失其蹤跡未能擒獲即由捕馳回捕房報告王文華中槍後血流如注面驟失色汽車夫見王命在須臾當即開足機輪送往仁濟醫院醫治及抵院已傷重身死張寶山旋亦由老閘捕房四百六十八號華捕雇車送入仁濟醫院醫治所傷尚無大碍時老閘捕房捕頭得報已飭中西探捕分投一品香仁濟醫院調查情形即由捕將王文華屍首車送斐倫路騐屍所候今日報請會審公廨相騐汽車夫亦帶入捕房由捕頭詰訊一過諭令退候公堂傳訊 
[里昻歡迎我國絲繭代表電訊]  
　　本埠法商總會近接里昻無線電云上海絲繭公會所派代表團大受此間歡迎里昻絲商公會幾次開會歡讌之代表團曾參與三月間里昻展覽會商會於三月十三日設宴欵待之法總統亦蒞是會並向代表團表示歡意此次中國代表團赴法洵開展中法二國間商業感情之臂助云 
[絲繭巿况零拾]  
　　自北蘇州路大火焚去貨棧之後各絲廠莫不爭先趕辦乾繭因此乾繭巿價漲十餘兩刻下各廠雖欲添辦而與絲價成本反難合算故日内交易已稍沉滯今將所聞成交之二批錄下久成絲廠買進無錫北望貨一百五十擔在錫交卸價元一百六十兩又申進靖江貨數十擔價元一百五十五兩 
　　雙繭一項業銷東瀛去臘因消路平滯無錫貨價僅五十五六兩新年以來紅盤即開六十一二兩嗣逐步漲迄今已至八十五兩聞其暴漲原因緣洋莊暢收之故頃聞洋行及馮懋記吃貨已多且各廠存貨大都亦已售空故邇日交易頗爲沉寂按其價目相距不過一月之久而上下三十兩實爲前所罕有聞個中人云恐價目從此漸殺亦未可知云 
　　各絲廠所出之下脚長吐一項向銷外洋各國均有購辦滬地各廠之所出皆早經抛出每擔價在二百兩有零至二百三十餘兩目下巿面每擔巿價二百三十兩現貨甚缺故交易亦殊冷淡洋商久未售開想新繭以前無甚整數交易矣 
[崑山車站查獲販米案之結果]  
　　新閘橋南合記米行主徐春生因在崑山購運大宗粳米出口爲省長偵探於去臘在崑山車站查獲原米一千一百十二石並將徐解往南京訊究等情迭誌本報兹悉此項米石現已充公經崑山縣召賣已由閘北振興穗米廠執事潘顯庭承買每包洋七元今已運滬銷售昨日售開七元六角並悉徐春生業經王省長親自提審判决除所獲之米全數充公外並罰洋四萬元及監禁十八個月以儆效尤云 
[新垃圾橋堍大火六紀]  
　　各保險行議增保費 
　前日北蘇州路大火焚燬貨棧多家損失甚巨一切善後問題迭誌前報前日（十五日）本埠中西各保險行又以此事在公會會議後此之維持辦法會議時僉以同業定章頭等洋棧（即絲繭等貴重物品）保費每千每年僅收銀五兩二等洋棧（洋貨雜件）每千僅收銀七兩五錢較三等店舖巿房每年每千收費念五兩頭二等店舖（洋房店舖與石庫門及有風火牆之店舖）每千亦須收十二兩五錢至十八兩之數相差似覺太遠而且近年來洋棧失愼獨多被災動輙數十百萬以後若不酌加保費營業實難維持爰即公同議定自本月十六日起頭等洋棧每千保費一律酌加二兩增爲七兩二等洋棧亦加二兩每千增爲九兩五錢至於其他各項店舖保費亦擬酌加惟尚未議决昨已由公會將此項新增保費價目單通告各保險行一體知照實行矣 
[近一週中之股票巿面]  
　　本星期中各種股票交易稀少故巿面無過大之變化足資報告各銀行股甚少交易巿價與上週所報告相仿各交易所股票證劵物品交易所股價計三月期八十元八角四月期八十一元八角較之上週略形漲高證劵交易所股價略爲疲弱星期一日開價五十一元至星期三已跌至四十五元半之譜較上週跌六七元金業交易股稍漲計二十元之外需要尚旺棉業交易所股甚疲最近價計四十六元餘雜糧交易所股亦未見好其原因由於售户甚多所致各種公債票本週中情形大都不佳而尤以元年六釐公債爲最價約跌一元之譜其原因所在仍由於政府整理辦法未曾切實耳他爲三四年公債七年長短期金融公債均因售户甚多買户較小價格回疲惟八年公債稍漲最近價計現貨二十一元九角期貨三月份二十二元六角左右四月份二十二元五角云 
[華日貿易之衰落]  
　　譯經濟報云日本對華貿易日益衰落二月份中日貨輸華者僅二千零四十九萬九千九（日幣）較之去年同時約減少一千二百萬元之譜華貨運日者計值九百三十九萬二千元較之去年同時約滅少一千餘萬元今將二月份中國對日輸出入數及去年同時對日輸入數列表於後（表以千元爲單位） 
　　二月份對日輸入數去年同時數對日輸出數滿洲二七七三六○五四二二三中國北部五○二六一一一四一四三○三中國中部一二六三八一五二一一六二三中國南部六二一八四二四三總計二○四九九三二四二四九三九二 
[最近調查之紗廠統計表]  
　　華商紗廠聯合會前接萬國紡織聯合會函請調查中國各紗廠實開錠子及所用各類棉花數目以便編緝全球棉業統計當由該會分函各廠及外人紗廠公會按表塡報兹此項調查業已齊備已由該會電告萬國紡織聯合會彚編統計矣兹將中國境内紗廠統計表錄下 
　　中國境内紗廠統計表 
　　錠子數目 
　　民國十年一月卅一日止 
　　現有錠數一四二二八三七 
　　現在實用錠數一三九一三○四 
　　尚在裝置中可於年内開工者一一五○○○ 
　　用花數目 
　　自民國九年八月一日至十年一月卅一日止 
　　中國花衣三四九·五七七包 
　　美國花衣八·三一八包 
　　印度花衣五一·三一一包 
　　總共四○九·二○六包 
　　廠棧存花數目 
　　截至民國十年一月卅一日止 
　　中國花衣一六四·二七四包 
　　美國花衣四·六一○包 
　　印度花衣一三·九八五包 
　　埃及花衣七六包 
　　總共一八二·九四五包 
　　每包重五百磅計算 
[航業消息零拾]  
　　昨日太古公司之德安輪船裝往香港有現洋五十萬元又裝往汕頭有銀子十二萬五千兩又有新寗號輪船裝赴香港有元寶三十箱裝往厦門有現欵三十四萬五千元又有浙江中國銀行匯解滬行洋五萬元云 
　　近來長江各埠之進口貨忽然減少邇日三公司由漢來滬之各輪其進口貨物較前不逮十之二三各輪均如是前昨招商局之江裕輪船至放空船還申即江永號亦僅裝少許麵粉來滬據航業中人言長江貨進口之缺乏實以現時爲最甚云 
　　牛莊肇興商輪公司之肇興號輪船向由寗紹公司經理後經元一洋行承租刻下已歸三北輪船公司賃用專派上海至牛莊及青島兩埠云 
　　美國巴勃公司行駛太平洋往來中美間之商輪因裝美出口貨物之衡少於運輸上頗不合算故現時該公司派駛中美之船舶已實行減少矣 
[江蘇旅京同鄕致蘇社電]  
　　請一致主張裁兵四分之一 
　　頃蘇社接無錫榮德生君轉到江蘇旅京同鄕會電報文曰「江蘇無錫梅園榮德生先生轉張季直韓紫石王丹揆段少滄黃伯雨馬雋鄕諸老並諸鄕先生公鑒八日本會幹事會議議决全省按額裁兵二成致齊督軍電曰南京齊督軍鈞鑒公首倡裁兵白馬兩師已各汰四分之一减蘇民負擔無任感佩查蘇省全年軍費占一千一百五十餘萬元漕糧釐稅抵押殆盡請公廣此宏願將全省各項軍隊按白馬兩師成例各裁四分之一並明定計劃公布施行除呈府院部外特電奉懇等語呈文共三千言尤痛切續即專陳務祈尊處一致主張爲荷江蘇旅京同鄕會佳」聞蘇社已於此電未到前議决呈請中央一致要求矣 
[旅滬鄂同鄕開臨時會紀排王運動]  
　　旅滬鄂籍同鄕以王占元禍鄂連日奔走呼號冀圖挽救各處鄂籍同鄕亦紛紛派代表來滬與旅滬同鄕聯合一致主張爰於昨日（十六號）下午二時又開臨時同鄕大會到者各處代表曁本埠鄂僑達一千餘人先由陳華安報告開會宗旨略謂王占元當夏省長到任之初即用種種威嚇手段諸公當猶記憶今果迫政府去夏濫用私人吾鄂各處同鄕曁本籍同胞莫不異常憤懣今惟有聯合全國鄂籍同鄕及三千萬鄂人先行陳請政府治王以種種誤國殃民之罪如政府不納吾鄂人惟將王氏種種禍鄂罪狀及吾鄂人六年來年受武人蹂躪種種痛苦揭佈全國同胞評判繼由汪榮起立歷數王占元禍鄂七年以來剥奪民脂民膏私産已達數千萬之巨即此一端已可概見所謂吾鄂土地爲之削平吾鄂蜰膏爲之吃盡云至此會塲中羣呼大駡不已嗣劉筱青謂報載政界某要人與某等以某事爲條件而以吾鄂進退省長爲代價此事各處傳說騰笑全國成何體統且現在政府對於督軍從無調動對於省長可以之利用可以之作兒戲鄙意督軍亦須定一任職年限否則永遠各據一方四分五裂其爲禍國家不堪設想從前清政不網對於督撫大員尚能更調現於督軍成何現狀耶望諸公保國保鄕於此注意云云某同鄕代表姚友斌謂國事至此我同胞當以自謀自衛推而至於自治爲急務王占元因妬夏之自治政策日夜謀去之因夏氏一日不去則一日不能遂其私慾於是甘違民意達去夏目的而後倒行逆施更乃爲所欲爲矣吾鄂同胞欲謀自治非撤此等督軍不可云云繼議决兩大綱（一）設全國同鄕聯合會事務所於上海（一）謀鄂人自治以全體鄂人之力先除障礙並推起草等員直至七時始散 
[旅滬寗人請拆南京城]  
　　聯合通信社云旅滬寗人馬樹周等怵於寗垣迭遭兵亂均以城關阻塞遷避爲難居民不勝其苦特糾集多人具呈請寗垣當道主持拆去城之全部份或一部份大致以歐戰新術發明海底天空久已失其險要我國金城湯池固萬不適於今日並歷言南京生計艱難亟需辦交通與實業視線所集各資本家均以能否去此障碍物爲斷云滬上南通已相繼拆卸兹聞贊成是項拆城計畫者滬甯方面頗不乏人云 
[調查各國華僑之公函]  
　本埠華僑聯合會致中國駐外各公使函云逕啓者華僑遠處海外與祖國隔絶非獨華僑不詳祖國之情形而祖國亦多不能明瞭華僑之眞相是以突遇僑案發生關涉國際則外交官吏莫悉底藴非東手無策即昧昧從公如此外交安能折衝尊俎作僑民之保障不知國際關係重要設有錯誤則窒礙前途良非淺鮮前此僑案交涉之失敗未必不由於此敝會與海外僑胞痛癢相關不得不籌畫善法俾可盡力扶助擬　將我華僑所在地之情形切實調查彚編成册不惟將來僑案發生有所依據即國内同胞與返國僑商接洽亦不隔膜特分别刋表寄呈貴公使指示可否分發該管各領事公署煩其按照開列各條塡明如蒙允許代爲調查惠下則感激實深矣 
[納稅華人催促王正廷返滬]  
　　聯合通信社云納稅華人會理事部委員長王正廷日前因湖南地方自治問題由湘政府邀約赴湘原約四月四號納稅華人大會以前返滬現新閘路納稅人徐迺　等深恐王氏返滬愆期特以個人資格致函王氏請其務必先期到滬以重諸納稅人所爭之巿民權云 
[急募賑欵之消息]  
　　上星期五上海聯合急募賑欵大會假南京路工部局束政廳開會籌議募欵辦理災區春賑公推勸募人員分途募欵已誌本報連日以來勸募人員已以四人爲一組分任執旗棒捐册持筆硯荷錢囊之事出發勸募其棋係白布所製長方形上書上梅聯合急募賑欵大會字樣由執旗者前導挨次向各商號以極懇摯之詞和藹之氣向募賑欵隨人樂輸多寡不論以故有助數角者有數元者亦有十餘元數十元者募賑人員將欵收受後除將助者店號或姓氏與地址門牌詳細登記簿册外並子以白紙印就紅色字之長形收據一張令粘於門首該收據亦係上海聯合急募賑欵大會具名云 
上海聯合急募振欵大會前日（十四日）派第一二隊募捐員至南京路募捐該會曾先期致函各馬路聯合會請派員協助勸捐是以先至該路聯合會當由該會幹事蔣夢芸君接談謂該會對於此事尚未議决如何辦法故稍坐即自由往募翌日該會開會會議此案議决發書通告各會員䠙躍接濟以惠災民一面函復急募振欵會囑其定期進行原函錄後（一）致本路會員函逕啓者十二日接籌募急振會來函聲稱准於三月十四日派第一二募捐員至本路募捐并請本會分派職員協助等因當於十三十四日召集臨時職員會兩次討論結果公决將派人協助募捐一節改爲發書敦勸由該會自行勸募并擬即將此意函復該會查八省奇災實爲罕見之浩刼白骨山積赤地草盡數千萬之災民無衣無食忍死待恤言之慘然實號痼癏在抱熱心善樂尚祈勉力捐助以救災黎而盡互助之責事關善舉敬爲佈達尚希鑒察爲荷南京路商界聯合會啓（二）復急振會函謹啓者接誦惠書藉悉貴會於三月十四日派員至敝路募捐并囑敝會派人協助等因貴會熱心善舉垂憐哀鴻仁慈博愛無任欽佩敝會當於十三四兩日開職員會討論公决將派人協助一節改爲發書敦勸由貴會會員直接往募該書業於十五日分發即請貴會定期進行爲祥（下畧） 
　　法租界聯合會十三日係星期常會期因是日加入籌募急賑游行大會會員非常勞頓改訂星期一下午一時開會到者頗衆葉貺辰主席（一）報告昨日游行時所有本會各會員在外午餐等費業經墊付應否由會費報銷衆謂所墊餐費及印刷票簿等費一面由會照賬一面由衆認繳入助此屆急賬衆通過（一）報告代募急賑員本日亟應派定由衆擔任即於十五日議定每段四人分班助賑當推舉第一段同新時大鈞萬源盛松盛豐醬圜徐畏三等第二段汪偉新康楊伯寅沈問師等第三段王馥棠方華甫陶潤生徐能章裕新銘主第四段潘則吾羅瀛洲願康當金鐸聲第五段成昌祥同發陳下文元德隆第六段江錦春王鏡吾等第九段凌東儀倪海源徐步瀛劃廣成第十段公和祥張慶來田克勤第七八段因人數未齊一俟擔任妥洽再當宣佈議至十一時始散會十三號急賑游行會出動後有中華全國工界協進會花車行至民國路自來水塔地方有一隱名慈善家持洋五元擲入車内返身遽去當有該會會員收春聞即於次日送交急賑勸募部查收并取有收條爲證云 
[逆倫案准明日開棺檢騐]  
　　張駕雲尸棺已起運來滬 
　　浦東三林塘張萬興米店主張駕雲被伊子張欣生商通醫生朱健臣用藥毒斃由朱潮生出首告發經地檢廳訊 
供後定期本月十八號（即舊曆本月初九日）上午開棺檢騐等情已紀本報兹悉已死張駕雲之屍棺早經埋葬於三林塘附近聖堂地方昨晨該廳譚檢察長特委郭檢察官並司法警長楊德山率同全體法警會同淞滬警察並上海縣警察押同朱潮生及該處二十四保北六圖地保周瑞山等同詣該處命小工將墳墓扒開將屍棺起出然後由工匠八名將棺扛運經周家渡過江登岸抬至普益習藝所旁邊隙地安置候十八號上午九時開棺相騐楊德山警長加派法警在屍棺處妥爲照料屍棺上加有上海地方檢察廳之封條四對以昭愼重其棺材頭有民國公民顯考駕雲公之靈柩等字樣該屍棺來滬時沿途有縣警察之騎巡隊爲之保護到廳後譚廳長諭飭將朱潮生收押候示 
[全省童子軍會操之通告]  
　　江蘇童子軍聯合會快郵代電云各縣童子軍聯合會鑒全省童子軍會操按照成例每年均於省立學校聯合運動會時乘便舉行藉節經費去年會操以該運動會未克舉行單獨組織又以欵絀難行亦遂停止並由幹事會議决每三年一舉行兹接敎育廳函省立學校第六次聯合運動會已定四月六七兩日在南京舉行並經擬定以第二日（即七日）午後一時至四時爲童子軍會操時間函商本會通知各縣童子軍屆時到會等因當以參加遠東運動會服務事業經議决通告深恐勞費過多極宜廣徵意見當經本會召集臨時幹事會詳加討論僉謂參加遠東運動會之服務所以喚起童子軍世界觀念而加入南京會操不惟可表示各團平日成績此後官廳必加意提倡而社會亦益堅信仰於實際上之發展關係甚大議决提前會操仍照舊例加入用特電達貴會務希迅即轉知各團屆時與會如因經濟關係不妨酌减人數惟至少遴選一團代表與會並希將人數與節目儘本月二十八日以前函報本會至參加遠東運動會事仍希查照前次通告酌量辦理曷勝盼幸中華民國江蘇童子軍聯合會刪 
[俄國人開槍案五誌]  
　　庽於虹口兆豐路十八號門牌外國旅館内之西人强生指控隔房所住俄人華爾泡林向伊開放洋槍意圖射擊一案迭經公共公廨審訊情形均誌本報昨晨續訊即由被告上堂經伊之律師詰據供稱我於三年前來滬執業於某洋行爲管理機器之任務又充當萬國商團會員現年二十八歲寓兆豐路十八號旅館二月十二號星期六午後二句餘鐘打罷靶子返寓午餐畢仍復出外與原告之妻及其他人物聚鬭紙牌並曾飲酒數瓶所飲者係虔酒一無醉態　至夜半而歸又命西崽取酒兩瓶携進臥室飲畢而臥其時原告濳將我房門撬開侵入見其一手執刀言欲與我談家務我覩此狀亦將榆取出令其退去渠不允故我即開空槍兩響原告見我開槍其面似露驚慌之形畧一退却然仍未步出房外我乃乘此機會取壁懸皮帶内之子彈實於槍内將槍口朝上扳機開放其彈射入隔房屋頂距離地板有七尺之高接連以槍口向左續開一響原告至此始退出我室我與原告素來交好毫無怨隙故實無謀害彼之意思我會獲得商則高等奬狀果欲將原告擊斃何患槍發不中然我頗知原告持刀入室言欲與我談家務一語實因我與其妻交際之事有所誤會蓋我曾接得其妻兩次來函故稔其就裏該函所言事關秘寗以故閱後已燬不能呈出見證西崽前次到堂所供各節均與事實不符至此由捕房律師向主谬俄人駁詰一過旋據被告之見證西婦上堂供稱名意愛爾强生係本案原告强生之妻確與被告聚鬭紙牌我夫見我與被告交好時露不滿之意故曾與我口角數次我恐被告與我夫會面時發生衝突是以預先致函被告關照我與强生結褵甫祗一載與被告相識亦有半年該旅館之三層樓上共有臥室三間第二號房無人住居我夫婦所住係第三號房而被告則住第四號房惟該兩號房内有門可以互通此案發生時我睡正酣從夢中突聞槍聲驚醒見我夫自外而入即向詢何事夫言不干爾事故我初未知兩造已發生衝突等語時揷房律師又向該西婦盤詰畢復令滙山捕房捕頭上堂據稱捕房當時詺問原告强生口供時原告係稱被告開槍之際原告與妻已經安睡其時原告之妻亦在捕房渠並未聲明伊夫所言與事實不符今據原告之妻到堂所供各節捕房對此極端反對云云於是變方人證齊全由被告律師及捕房律師開始辯論至十二時三刻纔告終詰由張襄讞及英赫副領事命被告仍交五百元人詳並保侯詳核供證會商堂諭於下禮拜三宣佈 
[外洋輪船進出口行程紀]  
　　英國郵船公司之南慶號由倫敦來滬昨日十一時抵吳淞下午 
 
 
 

Page 11

 
 
三時停泊公和祥碼頭載來進口貨以呢絨西服及洋貨雜物爲多共有一千三百餘噸在滬卸除各貨後本日即須開往神户門司定二十八號開還英國又有法郵船智利號自離馬賽後昨日已抵香港來電通告謂於星期日上午一時可以到申仍泊楊樹浦黃浦碼頭船上儎有二月十日以前之法國郵件云又有藍烟囱公司之愛爾配亞號自上月十二日在利物漙開出後刻已至星加坡方面據昨日來電謂下星期二可抵香港即於是日開來上海該輸載有進口貨三千噸其中機件其多到申後便開往日本之門司横濱嗣須往德國漢堡惟其開行期須在下月之中旬云又有英印公司之托列拉號此次第一回加派行駛中國現亦將至星加坡大約本月二十五號可抵此問惟其到滬後即開往神户取道還印云 
[國内輪船運貨進出口之調查]  
　　進口貨（寗波）太古公司之新北京輪船昨由寗波裝來之貨有乳腐六百七十壜土酒四百壜竹木二百五十件紙二百件香粉八十三包檀香八十件草蓆九十五件礦砂四十桶藥材一百零三件雜貨四十三件又新寗紹輪船裝來蠶豆四百十四包竹木四百七十三件茶末二百零六件竹笋二百零三簍草帽蓆一百九十七件花餅一百四十三件漿粉一百三十七包螟蜅一百件棉紗六十件綱紗五十件生餅六十九件飛花二十包雜貨一百十二件（長江）招商局之江華輪船昨由長江裝來各貨有小麥一千五百六十二包棉花一千零二十包黃豆四百九十一包白米九百零八包桐油二百二十桶彩蛋二百缸水烟二百十箱紅茶四百箱茶梗毛茶六十二包皮油一百五十桶夏布一百二十三件電杆木一百十根荣蔴九十九件烟葉九十件生仁八十六包牛羊皮三百二十件土酒七十壜黃裱紙五十件紙頭四十五件大頭菜五十件鮮蛋六十四擔雜貨三十三件又太古公司之吳淞輪船昨由長江各埠裝來豆餅二千七百塊白米五百六十包皮桐油九百九十八桶夏布二百六十九件烟葉一百零六件絲綢一百件藥材二百七十七件羊毛皮五十八件鴨毛七十一件土酒四十壜木耳笋乾四十八件大黃二十七件雜貨六十六件（福州）招商局之廣濟輪船昨由福州裝來之貨有茶葉八百十四箱橘子五百七十桶冬笋五十四簍笋乾二十八簍上紙五百八十七件香菇一百五十一箱果乾四十七件雜貨二十七件 
　　出口貨（寗波）太古公司之新北京輸船昨日裝往寗波之貨有糖二千一百三十包米一千五百九十四包點銅五百三十塊麵粉二千包黃豆一百包水泥一百桶烟絲八十三件紅木七十六件核桃三十包紙頭三十一件碱水一面七十件洋臘五十件烟葉二十七件藥材二十三包秈米二十包雜貨一百零四件又寗紹公司之新寗紹輪船裝去之貨有麵粉二千二百包棉花七百十二包核桃二百六十包鹹魚二百三十五包花生二百二十七包點百鋼三百塊水泥二百十桶玻璃二百箱甘蔗一百六十一件香爐一百六十九件洋布七十六箱蚶子五十七件瓜子九十二包猪血二十桶雜貨二百七十六件轉口藥材五十八件（港厦）太古公司之新寗輪船昨日裝往香港之貨有油一千聽黃豆四百九十八包火油五百箱瓜子三百七十五包藥材三百七十八件生油三百簍皮蛋一百缸白果九十二包茶梗六十二件猪油四十三桶芡實一百十五件生梨二十六簍香烟十八箱窰貨十五件綢子十六件洋參三箱雜貨八十件裝往厦門之貨有麵粉六千包洋燭九百箱豆餅五百塊生仁四百零九包黃豆三百包火油二百箱土酒七百壜醋二百壜洋釘三百二十五桶棉花一百八十包花生餅二百件洋紗一百十件苧蔴一百六十件米七十五包烟葉九十三件夏布五十六件藥材五十六件洋參三十四箱石羔五十包鴨毛五十件紙頭七十件砲竹三十四件（港粤）太古公司之德安輪船昨日裝往汕頭之貨在麵粉四千包花生一千六百六十七包花生餅一千一百件鹹菜五千三百二十件豆餅六千塊瓜子二百五十二包瓦器二百四十件烟葉三百三十五件馬口鐵九百箱黃豆一百六十八包青蔴一百十六件油簍一百件花油一百聽洋紗一百五十九件藥材五十九件粉乾十件玻璃十箱土酒八十壜皮蛋二十缸生梨三十簍蜜糖十件雜貨一百三十五件裝往香港之貨有麵粉一萬包醬油二千五百　藥材二百六十八件蔴四百二十九件白蘭地三十箱皮蛋五十缸洋參二十二箱鐵條三百八十一件磁器一百三十八件裝往廣束之貨有肥皂三百箱棉花二百六十一包花生米一百五十四包洋紗一百八十五件苧蔴二十件藥材三十三件茶梗三十一箱洋參十八箱茯苓二十八件砲竹十件鐵條六百九十三件雜貨二十件 
[友華銀行銀巿報告]  
　　中美新聞社譯十六日友華銀行報告云昨日倫敦銀價近期不動還期跌五先令八便士紐約銀價跌至五七倫敦紐約匯價漲至三九○半今日此聞定價與昨同惟金元跌至五八半巿况終日漲落不定交易價金鎊自三先令一便士至三先令一便士半金元自六○至六一收巿時略穩固賣出價金鎊三先令一便士又四分之一金元六○又四分之三海外銀巿無重要消息銀巿一時不至昻起 
[民新銀行開幕紀]  
　　河南路民新銀行於昨日開幕各界人士往賀者達數百人由該行董事李志方經理馮芝汀君等殷般招待聞該行重要職員除上述二君外董事長爲李平書君董事爲張申之蔡琴蓀薛文泰盛筱珊監察人爲陳馥苞魏伯楨副經理爲馮松雨云 
[懋業銀行新經理就職]  
　　本埠中華懋業銀行聘前任哈爾濱天津漢口長春等處華俄道勝銀行之經理耿愛德爲美經理曾誌本報兹聞該美經理於本月十五日正式就職後本其多年之經騐日與該行華經理沈志賢沈成栻籌議一切擴張營業方法該行前途之發展正未可限量也 
[學校消息兩則]  
　　民生女學法租界貝勒路民生女校自五四以後因鑒於時潮變遷對於敎務多所改革平日除敎授應有課程外又極力鼓勵學生自治以奮發其自愛愛羣之精神試辦以來成續斐然學生負笈來歸者遂日益增加以致校舍不敷容納本屆已將敎員宿所遷移校外然高初幼稚各科業已額滿自本月十日起停止報名惟美術專修科尚有餘額兹將該科原有及新增課程摘錄如下以告有志研究美術者縫紉（用機器）造花堆絹抽絲洋繡白繡織襪網邊盤邊梳子邊騎花製果洋畫中畫國文算學體操 
　　華童公學工部局華童公學開辦已十有七年肆業學生不下三千餘人尚無何種機關以資聯絡自去歲校友會成立後各同學莫不加入故會務日臻發達兹因年會將屆特定於本月二十日下午二時在母校開第四次常會籌備餐叙及下屆選學等項已於昨日函請各會員屆時到會討論矣 
[定期會商小學加入遠東運動會事]  
　　上海縣勸學所長李宗鄴致各學校體育敎員公函云敬警者本年遠東運動會在上海舉行本地各高等小學校在體育上似應有一種表示如何辦法亟待討論以便籌備兹定於三月二十日（星期日）上午十時在本所開談話會務望貴校長曁體育數員蒞會協商爲盼 
[小學敎育研究會明日開會]  
　　上海縣小學敎育研究會致各小學校公函云敬啓者本會定於三月十八日下午四時開職員會協商本學期進行事宜務希駕臨指敎爲盼 
[青年會訂期旅行杭州]  
　　青年會每逢春令必有遠足旅行之舉該會交際科以杭州西湖名勝甲於全球值此春光明媚正宜及時遨遊領略湖山風景藉換新鮮空氣爰訂於本月二十四號乘夜快車赴杭二十八號由杭乘夜快車返滬額足百名每人來回車資史需二元三角凡欲加入者可向該科主任鈕立卿君接洽聞簽名已有數十人云 
[雜糧業團體請澈究巨竊案]  
　　麥根路火車站二號四號等棧房向來堆放火車蓮來之雜糧米麥生仁等貨前因時被偷窮短缺斤量升合迭經仁榖堂雜糧公會志成堂等函請車務總管查緝未獲日前由運輸公會稽查王某破獲徐阿發等串竊生仁雜糧二百二十四包售於南巿三泰碼頭穗盛米店業由檢察廳審理前日仁榖公所華商雜糧公會併合志成堂公所三國體邀集公衆會議經同業中調查得穗盛除當時破獲之花生仁雜糧二百二十四包外復在該店棧内抄出四百餘發現如此鉅贓應予澈底根究且三團體同業上年全年於此項短缺之各貨核計總數不下三四十萬於是經衆决定一面向檢察廳提起訴訟追究外一面函致滬寗車站車務總管追究前項損失並嚴懲串竊之人云 
[南洋兄弟煙草公司當選董事與監察人]  
　　南洋兄弟烟草公司於十五日假座北河南路總商會開第一届股東會詳情已誌昨報兹悉是日選舉結果董事得權數最多者爲簡照南三六一五三七權簡玉階三六○四一九權陳輔臣三三五八七六權勞敬修三一七○八九權簡孔昭三○八二○七權周壽臣二八四○五六權簡英甫二六八一○七權陳廉伯二六四六三四權楊少川二六四四五三權以上諸君均當選爲董塥次多數爲陳炳謙彭華絢徐冠南陳青峯錢新之張蘭坪黎秉經郭標歡彬諸君均爲備補董事監察人得權數最多者爲周清泉二四○四六八權招畫三爲二二○六六四權均當選爲監察人次多數爲凋平山黃式如二君均爲備補監察人云 
[半淞園春蘭大會預紀]  
　　南巿半淞圍定於隂曆二月初九日起　請海上華蘭詰家各出所藏寶貴之春蘭如鄭同荷天綠梅荷錢梅三元梅蓋荷奇梅綠英駕龍春魁惠仙長字無雙申吉仙榮祥梅等諸上品以及其他各蘭百數十種特開春蘭大會三天以資品賞聞是屆所集諸蘭竟有一花而價值千金者實爲數十年未有之盛會云 
[大申輪船公司之組織]  
　　浦東大團鎭來滬之交通自裕大輪船局停閉後行旅頗感不便兹由該鎭商業聯合會發起集股組織大申輪船公司租賃婁琴小輪逐日來往一切手續業已完備將於日内行駛矣 
[限期拆除侵出浜基建築物]  
　　滬南工巡捐局姚局長昨發布告云爲布告事案據工程處呈稱大東門外肇家浜自壩基橋起至黃浦外關橋業於九年六月議决將壩基橋至外郎家橋一律塡平退建浜基早經布告在案現自外郎家橋至龍王廟後即油車街坐南朝北房屋應一律退建浜基限於四月底一律完竣龍德橋至外闢橋應在一併退建之列其南首之屋所有侵出浜基之水關門户並踏步等應與前案一併拆除請布告周知等情據此合行布告住居該處商民人等一體知悉仰即遵限退建浜基並將侵出浜基之建築物照案拆除以重路政切切此布 
[放寛馬路遷葬墳墓之期限]  
　　滬南工巡捐局曾將陸家浜之路線放寛以便交通早經該局布告周知並在該路釘立界石在案兹又經該局查得路線内舊有墳墓十餘起（俗稱六尺地）現已將各該墳地分别標釘木牌並着該圖地保查明此種墳墓有無屬人出爲指認以期設法領柩遷葬故已限定本年清明節以前速即遷葬其無主之墳均請同仁輔元堂設法代爲遷葬尚有製造局路亦由該局放寛路線藉便交通惟據路政員查報該路線内亦有墳墓多所與路工有碍等情爰亦仿照陸家浜路同一辦法除揷釘木牌外均限清明節前從速遷葬幸勿自誤云云 
[救火車撞斃人命案之訊結]  
　　第一區（即北區）救火會救火汽車於一月十七日（即隂曆去歲十二月初九日）在大碼頭撞斃周耀梅由屍母周王氏投控地檢廳奉訊起訴審廳傳到一切人證定期本月十六日午後開庭審理在案昨已屆期奉該廳堵張推檢各官特開第五庭研訊先據一區警局巡警劉恩明上堂供稱是日在大碼頭站崗嗣因南巿忽報火警則見東區救火車由東往巿而北區救火車由北往南雙方俱打鈴報警旋北區之車即撞入源隆昌廣貸店柱上致肇禍端餘不知悉問官得供即將火會所繪該處地圖一張給劉警閱看官問其所繪形式是否相符劉警閱畢答稱是的又據東區火會司機人朱榮貴上堂供稱是日駕車往南救火打鈴甚醫不知後面救火車肇衅之事質之吳榮大供是日開車往南駛至大碼頭畔不料東區火車從横駛出因此兩車打鈴甚響但打鈴爲車上會員所打不涉司機之事况是日天隂路上頗滑以致我車御下致撞源隆昌店柱上肇成此禍並據屍母周王氏訴稱周耀梅今年十四歲氏家四房僅此一子今番無端遭該救火車撞斃以致我夫周寶初聞耗急病臥床不起懇求按律重懲問官得供問曰爾前者遞禀請求撫卹究要卹銀若干供稱婦人不要撫卹惟求究辦而已問官會商之下遂諭辯論終結判吳榮大仍交原保聽候宣判 
[西酒店原主控告背約之集訊]  
　　淞滬警察廳以所轄五區剛北虬江路北四川路寶山路一帶外人所開之酒排間時有違犯警章之事故發生據情禀由何護軍使商准領事團出示禁止各酒排間營業當禁令將頒之時有俄國人高門向英國人美倫承租虬江路一號門牌該英人所開之酒排間全部房屋生財繼續營業於去年陽曆十二月十號簽定承租契約以一年爲期每月繳租金墨洋一千元並須先付押租洋三千元如承租者中途悔約則將押租充公該俄人甫經接手適警廳取締令下限定每夜十二時閉巿故其營業已受影響乃未幾而禁止營業之告示又頒遂即關閉歇業致被美倫延甘維露律師投公共公廨控告該俄人背約要求准伊將押租三千元照約没收外並追所欠房租兩個月計洋二千元昨由關襄員會同領袖總領事特派俄員麥拉夫氏及英包副領事升座集訊被告除邀俄婦作堂證明其並非有意背約外並延律師持警廳告示到堂代爲辯護結果尚須展期續訊 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理（一）美商利達洋行訴鋆記不理貨欵損失銀九千六百餘兩案被告延律師到堂請求减輕交保數目而原告律師反對「結果」被告交五千兩舖保候訊（二）同盛源號訴隆昌泰號股東周禹甸等不理貨欵案原告延律師到堂聲明原告查明陸姓等兩人係該號股東但彼自不承認請爲飭傳「結果」准派吏前往隆昌泰吊取合股簿據呈候核奪（三）梅福庵僧人妙昌（前悮記尼姑）訴同數寶蓮紫涵違背租屋合同延不將屋交出請追損失案「結果」改期續訊又午後民四庭由李襄讞會同美約副領事訊理（一）北四川路崇明路轉角萃樂居菜館破産案經理賬員將變賣該店生財貨物得欵數目禀由公堂將債權人成元莊謙成莊餘源源泰顔祥茂振和振大益源信大祥記董紹智興豐金玉歧徐芹香殷鑒陸燧堂吳國城周貴卿王美章周安齡劉增三等傳齊將公攤情形曉諭一過「結果」准將該翠樂居賣得之欵歸各債權人公攤原禀及債權人賬目均交理賬員核明發給（二）薛山樵訴已倒之隆泰信花行股東經理榮梅青等不理各欵案薛前查明該花行有花衣一百四十包押與長源錢莊故禀准給諭該錢莊對於受抵貨物不准擅自移動旋該莊以受抵時係經過合法手續豈容第三者干涉延律師到案要求將禁諭撤銷其時問官以該莊未將受抵證據呈出故未核准兹該莊派夥持賬簿及該花行抵借劵偕律師到案重申前請「結果」據長源莊呈騐賬簿備劵應將前次所發禁諭撤銷原告前交一千元舖保亦即撤銷（三）協記公司訴陸錫侯賬欵案被告不到延律師到堂商由原告之律師同意請求改期再訊「結果」照准 
[米船户攙水之敗露]  
　　自賣米船户羅得金由松江之葉榭地方裝載白米一百八十石行至南黃浦白蓮涇地方羅私自將米攙水冀增斤量升合不料潮濕不匀米皆變色發綠該船到滬後售與某米行前日由虹口某米店買去查出舞弊緣去年迭次整頓訂有嚴格之取締章程違犯此項者應送警廳嚴辦於是報告公所將羅送究羅自知難免罪戾抛棄船貨濳行脫逃 
[妓院容留幼女之科罰]  
　　專晒妓院之三十五號西捕摩豪與八百二十五號華捕前日查悉廣西路民和里四百三十二號門牌妓院内留有十二歲幼女秀貞係屬違章遂將女與該院鴇婦許鳳江一併帶入老閘捕房禀明捕頭諭令許鴇存洋一百元保出秀貞送留濟良所昨晨由所將女送至公堂即據該捕等上堂禀明前情訊之許鴇供稱秀貞係成衣匠之女來院索取工洋並不住居妓院等語據秀貞所供與許鴇畧同中西官核供以許鴇容留幼女違章判罰洋三十元充公秀貞仍留濟良所候查明再核 
[墨作失火即熄]  
　　滬城邑廟東首二妙堂墨作内昨日下午五時三十分鐘因晚炊不愼遺火積薪一時濃烟密佈幸經附近火會急驅救火器具到楊救熄不致成災事後一區二分署警局飭警往拘該作執事到局究罰 
[小孩妄發電話報火警]  
　　昨午後四時各區火會接得電話謂滬城小橋失火等語各火會急驅火龍皮帶車等駛往則並無失火踪跡一再偵查始知此項電話爲承辦屠宰稅唐德昌肉店所發乃向該店詰問據稱有住在靜土菴十二號門牌小孩所打各會員鳴警將該店夥揚子卿送局訊究 
[搶土與帶土並儆]  
　　無錫人吳春生前晚因將值洋二百五十元之烟土藏於夾底網籃内携至公共租界貴州路被江隂人劉松桂劉阿寶得悉將吳攔住攫取前項烟土飛逃經吳嗚捕追獲人贓一併帶捕房經捕頭詢明以私帶烟土亦屬違章飭吳與兩劉分别收押昨晨解送公共公廨經俞襄讞會同英包副領事研訊明晰判兩劉各押西牢三月吳罰洋五十元充公烟土送海關焚燬 
[私設燕子窠之科罰]  
　　陸炳生邇在法租界寶裕里内私設挑膏烟店秘密售烟又高武臣張阿海兩人暗設烟榻容人在内吸食鴉片今由西探長石維也君偵悉以陸等故意違背禁令前晚率同包探等先後至各該處抄出挑就烟膏數千盒及烟槍烟具等物甚夥一併帶入捕房陸等交保候核昨日傳至法公堂請究先由石君上堂禀明前情詰之陸等供認私賣洋烟暗設烟子窠不諱中西讞員判陸罰洋一百五十元高張兩人各罰洋三十五元充公抄案之洋烟烟槍等物一併銷毁 
[誌謝]  
　　昨承半淞園惠贈春蘭會入園劵十紙誌此謹謝 
來函 
[愼昌洋行來函]  
　　邇來外間傳說上海南巿所裝電表疑爲本行向美國奇異電器廠所訂購者查此貨本行並未承辦外間所傳殊爲失實應請各界注意爲荷愼昌洋行謹啓 
雜評二 
[新暗殺案（訥）]  
　　政爭每有暗殺之結果而此政爭之暗殺有出於黨派政見之不同者有出於個人權利之私怨者此二者之暗殺先例蓋已不少矣 
　　滬上之暗殺案久不出現而今日忽有黔總司令王文華被暗殺之事其爲黨派政見之不同歟抑爲個人權利之私怨歟目前尚未能知但與此次黔省政變有關係而爲政爭之惡結果則可以斷言也 
　　嗚呼民國人物得志時高車駟馬赫耀一時不旋踵而葬身於此無情之槍彈中死而無名者不知凡幾政潮險惡於今爲烈投身於政爭之漩渦中者亦稍稍有所覺悟歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐游日記（二一）] [  北大留英學生于世秀]  
　　十五日清冷小風船行稍平靜午後六鐘至西班牙之南端交不拉塔海角右岸山峯陟立羣島環衛其山之全部爲石灰巖所成南北長約二里東西廣約一里高出海面凡百四十丈天然險要更兼人工修築堅城鐵壁扼大西洋地中海之咽喉爲歐非二洲之鎖鑰古屬西班牙西歷千七百零四年歸英駐有重兵以資瞭望其南岸爲毛叩西孔非洲西北一隅也 
大西洋 
　　十六日天氣更冷寒暑表至六十九度風不烈而船摇取向西北右側時見小島孤峙海中或小山連綿不絶即葡萄牙之西岸下午四鐘適甲板散步見鯨魚一尾長不得知僅露其脊廣七八尺掠予舟而去噴水高二三丈水族中之最大者也 
十七日愈冷早小雨而大風經過西班牙西北高原之一角名奮尼司德遠望高山錯雜若斷若續午後二鐘入貝司卡灣波浪大作稍次印度洋余復大暈輟晚餐高臥而已 
　　十八日氣候如昨動摇更甚船之首尾上下三丈餘身體有若大病欲動轉而不得夜中越貝司卡灣此三百八十海哩之洪濤迺得逃出但風浪仍未盡息船軍亦復如故 
英倫海峽 
　　十九日大冷風稍息船行穩靜午後入英倫海峽來往巨艦不可畢數左側每見海濱即英格蘭之南端晚七鐘左岸燈光成行餐爛如白畫舟停移時導船人登船蓋引領予船溯太母斯河者 
倫敦 
　　二十日正酣睡中忽嚷聲不絶時已停泊出時計視之恰六鐘計自馬賽行七日夜二千零二十海哩而至倫敦乃收檢行篋早飯畢騐護照略詢職業及居留年限數語越海關檢察亦頗草率乃由維多利亞碼頭乘高道汽車人城至中國學生會書記陳君介紹客寓遂投入而安歇焉是日也天氣清冷至六十四度與北京九月初旬相當計自上海八月五號登船行程凡四十七日萬零九百九十六海哩合三萬五千餘華里遠去故國歷經險阻而此次歐游之長途旅行乃告終結爰檢積稿而編之曰歐游日記 
筆記 
[重圓記（下）] [  碧梧]  
　　如是者約半年古園忽有所悟决然抛撇閒情力學不懈蓋每當更深人定後嘗自計曰畹雲今猶生存也是則吾之希望猶未絶畹雲父母第厭吾貧耳吾果富者或亦能允吾請然則吾亟當勤讀以期他日有所成杜畹雲父母之口而娶畹雲歸也竟日悲愁於事何益哉古園入學校讀甚苦四年畢業後旋就外埠某公司充寫字月獲數十元經濟乃稍活動第其惓念畹雲固未嘗一日忘但畹雲遠居他省近狀如何生耶死耶抑已嫁耶一無所知縱即知其生而未嫁矣然此迢迢千里又何從諧此好事哉以故古園之秋懷仍莫能釋望月懷人徒增悲感詎意天下事變幻頗不可測有意外之禍變亦有意外之奇遇一日古園以事出公司較早幣見廻廊中立一女子俯首苦有所思蓋此公司中本有男女雇員但居以别室男女不得常見耳故古園初見之尚不以爲異嗣覺其身材能度頗與腦海中一人相肖不禁有觸乃佇足視之女適亦揚首旣見古園立呈驚愕狀注視有頃忽疾步向前曰君非古園乎古園如受電擊顫聲曰然君非畹雲耶一别十年不期相遇於此也旋同出古園詳詢别後事畹雲具告之略謂曩年别後心情之困頓殆非言語可喻繼復隨家回故籍天涯地角自分與君無再晤期矣屢欲以死報君復思有何益倘令君知之且更增君之悲戚曷弗强自排遣忍死須臾再圖其後而孰知事變之來有爲人所不及料者吾有姑母頗贊吾美欲得吾爲媳吾父母涎其富將允之吾力持不可復以死相爭其議乃寢吾非有所慊於姑母也蓋欲留此身以待君耳繼思此一波雖平一波難免再起長此以往將不勝糾纒乃擬入學校苦讀數年書俟有生活能力即可自謀生計經濟旣能獨立當不虞再受家庭之覊紏遂請於父母前初猶恐其不允孰知竟俯如所請此實非吾初料所及也吾旣卒業得吾叔之介紹乃入此間公司充打字員蓋吾叔乃公司中之董事也吾任事猶未及半月不意乃得晤君是誠天緣殆非人力所可强制數月後古園得畹雲叔之說合竟得與畹雲成婚好事重圓是亦大可艶羡也已（終） 
新聞拾遺 
[一奇] [  筆花]  
　　杭垣十五奎巷李姓日前因病身故家人延僧道追薦正忙碌中忽見屍身躍起行走如常大駡家人因何陳設靈堂延請僧道家人大驚而逃僧道亦鼠竄獨李母知子復活喜出望外出外認子乃李非惟不認且大加肆駡謂我非汝子我乃拱宸橋姜福卿之子言畢大步而出李母即使人通知姜宅據云其子死已二年今忽聞復活莫明其妙而姜姓人到其屍即大笑而倒李宅仍照前制成殮而已聞者莫不稱奇云 
[二奇] [  九二碼子]  
　　十六號上午記者乘車自南福建路至民國路一帶瞥見老幼多人并有西童亦羼雜其間沿地爭拾質似紫銅之顆粒大者若黃豆小者似料珠不等觀者議論紛紜咸目爲天雨金佳兆惟事屬創見姑誌之以俟天文學家之研究（不受酬） 
[三奇] [  聲]  
　　本埠勞勞合路寗壽里徐某之媳素好豢貓家中有雄貓一名米兒毛色柔潤異常可愛前數日徐媳因歸寗至醬園弄母家携貓同往母家適有雌貓居兩日亦不以爲意及徐媳携貓俱返貓忽終日呌號飲食不進甫隔一夜即已斃命說者謂爲貓相思云 
小說 
[社會小說衆醉獨醒（二九○）] [  瞻廬]  
　　第四十五回運急智履險如夷起異心轉憂爲喜 
　　那天小賓娘子在劉公館裏誇張女兒貞操說得活靈活現有色有聲其實信口開河都是做的反逼文章那有一句眞話不但看書的看時肉麻編書的寫時筆軟便是那天在座的朱氏和那邦平娘子也何嘗信以爲眞朱氏素知翠娥的行爲當然不肯相信邦平娘子雖然寵愛翠娥只是揄揚過了分寸也覺小賓娘子的說話十成裏面遮莫有兩三成鬼話然而世上說鬼話吹牛皮的人家信不信都不理會只圖在三寸舌頭上占些風光兩片脣皮上討些便宜笑駡由他誇張由我有了千錘百鍊的面皮做個保障自然海闊天空任意亂嚼再也不會嘴軟若說小賓夫婦因甚的强迫翠娥去替未婚夫守寡都只爲劉邦平曾有宣言將來兒子成親以後便當劃出一部份財産權由媳婦親手執管小賓夫婦巴巴地盼望玉如回來眼睛都要望破郤不料一紙警耗天外飛來死掉劉玉如打甚麽緊眼看這許多財産女孩兒没福享受夫婦倆得此消息兩副囫圇心肺恰似寸寸縷縷的切個粉碎你瞧着我我瞧着你哭喪着臉兒實做那楚囚相對的模樣再說翠娥和小宋打攪得火炭一般熱情絲束縳正自擺佈不脫玉如回來的日期越近翠娥的心思越是千皺百縐加着小宋信來常有提心弔膽的詩句說什麽「劉門一入深如海從此香郎陌路人」翠娥把這一十四個字看了又看讀了又讀一個字裏有一個勾魂使者把翠娥的魂靈兒捉住只落得唉聲歎氣没精打倸鎭日價情思昏昏一百個不自在他娘見女兒的容顔比從前消瘦了幾分心裏怎不着急逐日買了鮮魚肥雞做了羹湯勸女兒多喫一口飯誰料翠娥飯也懶得嘗湯也懶得飲任憑甚麽佳餚到口總是味同嚼蠟喫飯時宛比數着珍珠十粒五粒的納入嘴裡喫得半碗便擱着筷不要再喫 
[餘瀋] [  鵑]  
　　德國近有一老處女申言古朗城一律師於一九○四年間詐取其六十三馬克自此屢以郵片作書訴於警察總監計至一九二○年末凡耗郵片二萬八千九百九十紙六年以還平均每日寄五郵片令仍要求律師璧還此六十三馬克所耗郵費則可免償之愚哉此女以小失大然其有恒與膠執亦殊不可及也 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外持增雜錄一項仍以有關常識者爲限其有　涉攻計個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇輻過長及繕寫濠草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標踵下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本舘取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增刪其字句 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣五版沈有乾君成功百訣兹經本館五版每册仍收回印本銀五分合銅元七枚外埠函購加費一分售書處本館營業部寄售處中華職業敎育社 
常評 
[說餓] [  老圃]  
　　曾聞人言清水療養之法病者不食不藥但枯餓飲清水病即霍然此法未必能普施於各病然用此法而收效者常亦不少有患胃腸病者食物不足以爲養反足以爲害而胃腸中有寄生蟲者往往食量兼人而奄奄一息食愈多而病愈深此無他彼所服之滋養料非所以滋養其身體乃所以滋養其寄生蟲故飽之不如餓之養之不如毒之之爲愈也政府亦然今日北京可謂窮餓矣借債而債不應加稅而稅不納此即飲清水雖未必有療治之萬能然舍此以外亦更無療治之法若借以債納以稅亦不過塡奉直軍人之壑奉直軍人猶寄生蟲寄生蟲愈肥身體愈療軍人飽欲死敎員之飢欲死如故也閔病夫之療而飽以肉食肉者非病夫也乃病夫之寄生蟲也閔敎員之窮而獻以所得稅或他稅食稅者非敎員也乃敎育之蟊賊也故飽之不如餓之之爲愈也抑更有說者常人飽則思睡神志易昏宗敎家辟榖餐露往往大覺悟政府不良蓋亦太飽之弊今日飢腸雷鳴或因此大覺悟未可知也 
道德 
[選舉三大弊] [  育東]  
　　選舉這件事是最最光明的事情爲什麽有起弊來呢那没因爲敎育不普及國民没有程度的緣故前天句容濟民君選舉舞弊由於敎育不普及的一篇文中已經說過了最可羞恥的别國的國民程度大都向好的一方面進化而我們的國民性却向壞的路上去走我現在把我國選舉舞弊的三歷程分說在下面 
　　（一）走馬燈此種舞弊是在巿鄕初選舉時候做的大概舞弊者是當地的鄕董同紳士兩種人因爲調查造報選民册是他們做的當時虚報了幾倍的選民到了選期就敎選民去輪流投寫的進進出出只有這幾十個人或竟不到幾十個因爲選民都放棄選舉權不去選的那選出來的人也就是地方上的鄕董紳士兩種欲除去這種舞弊國民須要具有左列兩項程度 
　　（甲）監督造報選民確數不使鄕董紳士揑造選民　　（乙）不放棄選舉權不受鄕董紳士運動 
　　（二）捲舖蓋此種舞弊較前已進一步他的舞弊時間與舞弊者大都亦在初選舉時鄕董紳士所做的他們虚報選民之後到選期只要請幾個書法純熟的人將票子一起寫好捲捲投入匭中罷了不要費選民的手脚選民選期也不知道自然没有一來了要防止這種舞弊除掉前說的國民須有（甲）（乙）兩項程度外實在没有法子救濟的 
　　（三）倒棺材此項舞弊現在最最通行法子也最最便捷簡值是人不知鬼不覺只要拿空白的票子預先塡好被選人的名字然後將票匭内選民所投的不多幾張票子全數倒去調入就是了此種舞弊最難防止因爲管票匭的人不是鄕董紳士就是同鄕董紳士一鼻孔裏頭出氣的人而被選者也不外鄕董紳士一類的人中國選政如此可不浩嘆嗎（乙種酬） 
經濟 
[用電動棧之利益] [  延祥]  
　　凡一工廠需用原動力不外蒸汽機内然機電動機（即電氣馬達）三種而尤以電動機爲最經濟其利略舉數點如下 
　　（一）節省工力因用蒸汽機等必用皮帶曳動機件而皮帶傳達工力損失約十之四至十之六臂如汽機之力爲一百馬力經皮帶傳至機器祇有四十至六十匹馬力若用電氣馬達如紗廠等每一紡機用一馬達啓閉敏捷不耗電力 
　　（二）工力增大蓋用皮帶傳力不能過數百匹馬力用電則數千匹亦非罕見今火車亦漸改用電力 
　　（三）購鍋爐汽機裝皮帶等所費甚巨而購電氣馬達則工廠開辦費可减少 
　　（四）用蒸汽機皮帶等則各種機器皆有固定之位置排列成行有或置在暗處者用電機則可移動如機器廠中之電鎭床移動甚便 
　　（五）用皮帶則廠内頭之上均爲皮帶所佈光綫爲蔽空氣流通不佳用電機則高爽明亮 
　　（六）用皮帶極不清潔塵埃黏着轉軸時時落下印刷所紡織廠等尤感其苦用電機則清潔衛生 
　　（七）用電氣則房屋擴充利便不必築在一處可避火患若用皮帶必須用極長之轉軸以傳工力 
　　（八）皮帶偶有損壞須停止一部分或全部工作以修理且費時甚久用電機則一機損壞無關他機 
　　（九）電氣快慢隨意極靈巧皮帶則甚費事 
　　（十）在小工廠中向電氣公司購電較之自用蒸汽機爲賤（乙種酬） 
衛生 
[健全男女應有之重量] [  凱庸]  
人之重量每按軀幹之高低而等差大率男在一百二十磅與一百七十八磅女在九十八磅與一百六十磅之間太過與不及均非健全之現象須求其病之所在而施補救之術勿俟其病象暴露始行求醫而多所損失也兹將健全男女應有之重量列表於左以便注意衛生者之考查焉 
　　男人應有之重量 
　　呎吋磅呎吋磅 
高五一重一二○高五二重一二六高五三重一三三高五四重一三六高五五重一四二高五六重一四三高五七重一四六高五八重一五五高五九重一六一高五一○重一六九高五一一重一七四高六○重一七八 
　　女人應有之重量 
　　呎吋磅呎吋磅 
　　高五○重九八高五二重一一○高五四重一二六高五五重一三六高五六重一四○高五七重一四七高五八重一五二高五九重一六○（乙種酬） 
家庭常識 
[嬰兒調養法] [  伯魯]  
　　我國之爲母者大多不知調護其子女祇悉固守先輩成法於衛生要義鮮注意及之故嬰兒天折者時有所聞殊可慨也兹將見及者書之以爲保種一助焉 
　　（一）嬰兒初生後一星期内宜每日早晚用温水洗浴一次洗時宜在温室時間不得過久（大約十分鐘已足） 
　　（二）嬰兒吮乳不可過頻大約二十四小時内僅可哺乳三次如母乳過少可服清牛乳 
　　（三）嬰兒生六個月後宜稍與易消化之食物逐日减少其乳量大約一年後即可斷乳 
　　（四）如母體過於虚弱及患肺癆花柳等惡疾自行哺乳恐染及兒女可僱乳媪代哺之惟選擇乳媪最爲重要下列選擇法數則不可忽略也 
　　（甲）體魄强健無花柳及一切惡疾者 
　　（乙）性格平和且具慈祥心腸以護理嬰兒者 
　　（丙）乳頭堅實乳水豐足及擠出之乳色白而略現微藍者爲佳 
　　（丁）當無烟酒一切不正當之嗜好者 
　　（五）乳媪之飲食宜格外留意當每日食肉並飲牛乳以助乳汁之發育 
　　（六）嬰兒每日大便約一二次小便一二十次服人乳者糞色黃服牛乳者色灰白溺則大抵澄明無色反是則係病象宜即請醫家診視之 
　　（七）衣服宜適合於時候之温煖不可過緊縳致碍呼吸衣料以柔軟者爲佳 
　　（八）嬰兒睡室宜空氣流通衾褥宜柔軟四季皆須懸帳以防蚊蠅之擾 
　　（九）大人不宜面嬰兒吸烟及作過大之聲響以驚之 
　　（十）嬰兒患病急宜請正當醫家診視切不可作種種迷信無謂之舉（不受酬） 
科學常識 
[職業衛生採光法（中）] [  芍簃]  
　　第二光度之簡易測定法 
　　適宜之光度旣爲採光法之要件故光度之測定法不可不知學術上專門之法日有改良無精巧之器械殆難從事如欲以尋常器物求得光度則所謂路謨方特法者尚矣法以白紙爲小屏（或借用白色牆壁）立鉛筆於屏前約距數寸以筆影可以及屏爲度照以上等洋燭屏上必現筆桿黑影又照以光度待檢之光屏上必現第二筆影但二影之濃淡未必相等於是進退光度待檢之燈使二影同其濃度設欲檢香室内懸掛之燈之光度則可進退洋燭至二影同濃而止乃用尺量洋燭與筆影之距又燈與筆影之距各以其數自乘更以洋燭與筆影距之自乘數除燈與筆影距之自乘數得其商即此燈之光對於洋燭光之光度或爲洋燭光之倍數或爲洋燭光之分數但洋燭之光度不過標準燭光之百分之九十二所得之倍數過大則可以○九二乘前得之商數斯乘得之數爲標準燭光數如是所得燭光之數雖不能十分正確然通俗之光度測定法莫便於此可試以各種燈光而知照光之合度與否太陽之光度宜在暗室中測之實際上並非必要但測日光在室内之照度可矣 
　　室内日光之照度關於窗户之多少欲測定之宜就目的地立紙屏與鉛筆先測某窗間射來之光而盡掩其餘窗如是歷窗試之總加其所得之數即爲室内某處之光度（乙種酬） 
識字捷法 
[應用字] [  濟滄]  
　　衆多也篆文作　从　目衆意（多數人屬目衆之意也）　衆立也从三人音吟國語人三成衆俗作衆誤古人寫篆文衆字起筆處微露其穎遂成　實爲由衆誤衆之原 
　　各異辭也篆文作　从口夊夊音黹从後至也見前夊者有行（故从夊）而止之（故从口）不相聽也（彼此不相謀所以爲異） 
 
 
