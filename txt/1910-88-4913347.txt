# 1910 - 88 - 4913347

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　二月二十七日召見軍機澤公 
論說 
[論蒙古之危狀（續）]  
　　曩者改設行省之議。嘗數數言之矣。然而不能實行者。豈不以兹事體大費用浩繁。談何容易乎。然使從事開礦。日日進步。則以蒙古之利。爲蒙古之用。改設行省之舉。未必果難實行。乃數年以來。自行開礦之說。籌議時聞而實行者寡。徒聞某月有某國人探騐礦産。某月有某國人私採某礦而已。其有從事開採者。又率與外人合辦。地利雖興。而利源外溢。我特蒙其沾溉。享其波及耳試觀伊羅河金礦。自與俄商合辦以來。我國之所得者幾何乎。據去年庫倫辦事大臣所奏報。若珠爾琥珠附近之哈拉克囊 
 
 
 

Page 4

 
 
圖各廠。採獲之砂金共。收庫倫巿平三萬零八百四十兩每。兩易巿平銀三十三兩。該商報効一成五之砂金。計四千六百餘兩。共換銀十二萬六千六百餘兩。又提出一成五之一成。作爲蒙古津貼。計砂金四百六十二兩。應請破格施恩。賞給該商頭品頂戴云云。據此則此三萬有奇兩之金砂。我之所得者祇五千兩有零耳。而辦事大臣。則已感佩不盡。如獲大利設使我能自行開採。則此三萬有奇者不全爲我之所有乎。况三萬有奇云者。特奏報之說則然。究其實在。恐未必止是乎。今者依流河屬之鄂奴雷台。沙雷畢利台克勒斯布恭。特勒基。及哈格囊圖等處。又將與外商合辦矣。循是以往。我國之金砂。可令外人歲得數百萬兩以去。我稍稍得其餘粒。則已沾沾自喜。而不知大利之日流於外。不止數十百倍。也尚得有振興之一日乎。近聞蒙人及華商。亦有欲收回自辦者。又有欲集資另行擇地開採者。然而築室道謀。徒滋紛議。莫能有成也。使政府諸公。不計議而力圖之。有日委大利於强鄰已爾。安能復爲我有哉。倘猶視爲可寳而不肯恝焉棄之。則無論已失之礦。當亟贖回自辦。即彼翁滚山山脈。綿亘一千餘里所産砂金。俯拾即是。其礦質之良好。又優出伊羅河上。不亦當設法開採。先著祖鞭乎。何不惜棄利於地。但派兵駐守。以禁民間私採而寂無一謀也。密邇强鄰。耽耽虎視。我退則人進。我棄則人取。勢不至地利盡失。救貧無策。且使其遠東政策。日以伸張而不止。可不爲之寒心者哉然欲開礦。必先開民智。欲開民智。必先闢宗敎上之迷惑。蒙民之溺於喇嘛敎也積世深遠而相承孔固矣故。一言開礦輙以爲礙風水。洩地氣羣起而阻之。其爲外人開採者。特屈於勢力。莫之敢抗耳。近年以來亦間有一二王公。奏請興學者。似乎蒙中風氣。稍稍開通矣。然而一般人民。狃於故見。其迷信之習尚未見其稍殺也。是宜勸令王公。將開礦之利。與不開鑛之害。詳晰剴切。詔蒙民而曉諭之。蒙民素信王公。必易服從。而又於其地遍設蒙小學堂。取中國經史。及外洋有用之書報。譯以淺顯蒙文。勒爲課本。俾資講習。涵之以哲理。則神權有退聽之機啟之以世界大勢。則利害有切身之懼。朝漸夕摩。涵濡日久。則智識日進。其迷信必有日減者。至於蒙地學堂。前已稍稍興辦。而蒙民子弟。勸之入學。多掉頭而去之。此固由於風氣之未開。要亦以提倡之無人也。是宜廣貴胄學堂之額。招蒙藩子弟而入之。民見王公子弟以身作則。必且有感斯應。而動其向學之心即使顓蒙之習已深。向學之情不動。而上旣樹之風聲。勸導自易爲力。迨其就學者衆。開化者多則外人之誘惑難施。而萬事皆易措手矣。豈獨開礦一端而已哉。 
　　以上所述特救急之策。就今日之可急圖者。言之耳非經營完備之方也。然使卽此而經營之。則礦産可以興。民智可以啓。於以獲大利而鑰民心固未邕非保全蒙古之本圖也。夫彼覬觎蒙古之利。而狡焉思啓者。方利蒙民之愚。而多方以維繫之找有蒙古之地。子蒙古之民轉不思挹其利而開其愚。勢必大利日削民心日以向外。而靡所底止。可不懼哉。可不懼哉。當道者。其亦遥望邊隅。而躍然興起乎。 
專電 
[電一（北京）]  
　　某御史奏現在四隣環伺長江一帶及各邊省匪黨尤多設有事故實屬可慮急應擴充軍備海陸同時舉辦如果無此力量將海軍暫時從緩現先注重陸軍限明年一律編成欵項不敷之省由部撥助奉旨著軍諮處知道 
[電二（北京）]  
　　陸中堂將簡爲帝師聞係攝政王意下月發表 
[電三（北京）]  
　　昨日攝政王親臨鹿相府視疾鹿欲起迎王强止之并勸其安心靜養 
[電四（東京）]  
　　昨日（二十六）濤貝勒及各隨員同至日本帝國議會叅觀建築物由貴族院議長德川公爵副議長黑田候爵及衆議院議長長谷塲副議長肥深等爲之先導 
　　昨日又至大倉美術館讚賞該館搜集清國貴重之美術品日本皇后以金屏風贈與濤貝勒 
[電五（東京）]  
　　濤貝勒與各隨員於今朝（二十七日）十時三十分離東京貝勒與日本閑院宫親王同車溥侗將軍與長岡中將同車赴新橋車站近衛第一兩師團沿途整列國務各大臣大隈伯爵及其他貴紳均以禮歡送野戰砲兵在昆谷放禮砲二十一發貝勒等旋在横濱受清國人公饗午餐之後貝勒即乘地洋丸於午後三時開往美國溥侗將軍乘軍艦海圻號駛返清國啓行時清國軍艦放禮砲二十一發日本軍艦高千穗筑波兩艘送至觀音崎始返 
緊要新聞一 
[憲政館又議劃分國家地方稅北京]  
　　憲政編查館現因各省地方董事議事及自治等會均已次第成立而劃分國家稅 
 
 

Page 5

 
 
地方稅尚未籌有入手辦法將來各會對於稽查地方用欵必致無所適從已咨催度支部迅速籌訂劃分辦法會同咨頒各省施行以清權限 
[度支部催籌抵補裁釐方法北京]  
　　度支部近議上年三月間曾由本部會同外部奏准通飭各省預籌抵補裁釐之方法迄今將近一年而延不覆報者尚有多省查裁釐一事與國家財政稅課商業皆有密切之影響無論本年能否與各國磋商就緒亦須預行籌定辦法以免臨時棘手决於日内會同外部分别電催各省迅即籌議覆報 
[度支部核議各省裁撤土稅分局情形北京]  
　　上年督辦土藥統稅大臣柯逢時奏裁撤土稅各分局情形一摺係請將江蘇安徽山東河南山西等五省分局同時停辦惟西北各省所運土藥尚未盡絶私銷私販不可不防應將上海分卡改爲查驗緝私局安徽分局亦令專司查騐酌留安慶蕪湖廬州三卡至山東山西兩局曁收不敷支之浙閩兩局亦請先後裁撤現經度支部核議奏覆略云江蘇安徽河南山東山西五省禁種土藥業已實行土稅來源日絀所有各省分局旣據該督辦體察情形分别留撤自應悉准照辦惟山東一省現雖撤局係酌留照花交籌欵局代辦與部局未撤以前無異應由臣部咨飭該局一切遵循統稅舊章辦理以免歧異至所稱已經完稅之土領有部局照花運行各省無輪過境落地未便别抽捐項一節查奏定通行土藥統稅章程内開每凈土一百觔共收正稅銀一百兩隨收經費銀十五兩粘給印花執照聽其運銷何省不准重征等語是凡在部局已完統稅之土運行各省或過境或落地均不得加抽捐項各省自應一律遵守此後倘遇有違背定章别抽捐項之事應由臣部隨時查禁以免煩擾二月十四日奉旨依議 
[禁衛軍續調訓練人員北京]  
　　訓練禁衛軍大臣近與員司會議查本軍第三期兵丁編練在邇一切操課自應認真敎授除將各營官長應由第一鎮選調外其訓練處事宜擬再咨調熟悉陸軍人員數名以資襄辦聞其所開單内有軍諮處科長吳紹璘陸軍部諮議官楊以來督練處參議官蔡成勛先鋒官清懋參謀處帮辦上行走周中藩敎練處提調吕凱元石茂林等七名 
[德人經營魯省煤礦近况山東]  
　　德國經營山東炭礦近年頗爲發達其宣統元年礦務報告書已經造就計山東全省所出炭額共一百五十七萬三千噸内二十二萬三千噸炭質優良久供艦隊之用外悉消售於各地其中即濰縣一處産額已達二十五萬噸各礦廠員役共有德人百名中國人六千七百餘名經費非常充足今舉採掘中最大者言之博山縣煤礦品質最良專供海軍之用面積四十四華里有竪坑二一下地二百尺一下地二百六十尺即達炭層礦脉厚六尺至八尺又濰縣炭坑踞山東鐵道中樞炭量豐富將來燕濰鐵道竣工則兩線連絡運輸便利發達又必有望他如嶧縣中德合辦之德華中興煤礦公司建設運炭鐵路九十里規模甚大然雖名曰合辦實賴德人資本即如運炭鐵道亦與膠濟線相同云 
[營口銀巿恐慌又見營口]  
　　營口商塲向以過鑪銀爲一種虚定之錢法而巿面流通機關却全恃乎此每歲分三六九臘四卯期爲歸束故其信用尚堅今三月一卯期爲日已近鑪銀定價以小洋八十一元歸現疊經地方官嚴諭毋失信用當不致再蹈去臘一卯之覆轍惟近日上海匯水已倒加至七十五兩之多卯後須加至一百十餘兩而刻下每錠實僅換小洋七十七元五角卯色二兩一錢營滬兩地相差懸絶兹距卯期僅十餘日因之市面又形恐慌 
　　又聞營口商務總會以上海匯水繼長增高恐其日益加漲漫無底止巿面大勢必爲牽動特於十八日召集各行各帮代表在商會集議將卯後上海匯欵一律停止叫匯暫顧本埠巿面 
　　營口商界以西帮爲最刻因三月卯期近在目前而上海匯水騰漲銀爐價值日低照小洋八十一元化現定案已相去懸遠恐届時重蹈去臘卯期之覆轍存銀之家受虧非淺現在該西帮中統計存放營埠之銀不下百餘萬兩若再受其壟斷虧蝕太鉅前日同帮集議咸稱届期須照定案向銀爐索歸八十一元之現貨不再令其拖欠過卯惟銀爐一方面因於已不利力持反對均謂歸現一層斷難辦到但肯照巿加貼卯色以示通融而西帮執意甚堅不知將來如何結果 
[東三省近事]  
　　江省興東道屬境在黑龍江下游前年奏定於該道管内設立佛山府一缺蘿北等廳四鶴岡縣一兹又擬於該管道治添設興化廳同知以該處臨近黑龍江可建築汽輪船塢其北又有煤礦而對岸即爲俄屯日後可期繁盛又烟筒山西臨梧桐河東跨都魯河原有金廠爲赴興東大路並擬在該處設治名爲延東縣 
　　江撫周少帥近因禁烟期滿飭令警務公所按户搜尋十日内共獲煙具一千餘器烟土二百餘包少帥恐警務公所焚燬不實昨特躬率三司在商會臨觀將所獲烟具曁土一概焚燬以期淨絶 
　　日人前在哈爾濱大鐵橋下撮影俄巡警疑爲私探地圖上前拘獲致起交涉業詳前報兹聞俄巴釐司署又探聞哈埠日人所設之熊澤洋行 
 
 

Page 6

 
 
實有軍事偵探寓居在内日前又派巴釐差數名至該行搜獲日人三名帶回俄署尚未訊有實在証據日内正在交涉中 
　　哈爾濱施道兩次電禀請假均經吉撫慰留乃十七日又來電堅辭文曰頃奉督帥批令靜心調攝力疾從公但能靜攝能力疾豈有不勉爲惟近會議關章一事俄員堅持每星期三次不啻間日一議尤非病軀所能支若再遲延終至誤公獲咎一切私忱巳罄前電督帥處不敢電瀆仍懇我憲鼎力成全上台優禮至此惟有銘心刻骨徐圖後報而巳職道肇基禀又東南路道郭侗伯觀察日前亦電禀請假巳經吉撫復電挽留文云來電閱悉爲之錯愕邊務裁撤諸賴藎籌始得布置漸有端緒電文絡繹各司道會議間有牴牾之處其大要全由庫欵之支絀以六十萬之邊務經費而驟減其半此中爲難情形應爲賢者所共諒辦事固資經驗但辦事之日亦即經驗之日湘鄉功烈滿天下顧其初任團練幾曾長於軍事耶延琿地近東海氣候不惡何妨板輿迎養庶幾忠孝兩全幸望勉留毋再持歸省之說至所跂盻 
　　前署三姓副都統協領德勝在署任時肆意貪贓曾由大府飭派東北路道王觀察瑚前署依蘭府德太守頤查明各欵禀復在案昨聞撫憲以事關奉旨查辦之件仍飭再行嚴查不得稍事徇隱并聞該協領吞欵有十七萬之多尤以籍採辦貢皮私收貢品貂皮四百張爲最重其餘尚有詭名領荒及相沿舊習吞没木柈等弊爲數亦不資云 
[京師近事]  
　　資政院籌辦事宜除王公世爵議員尚未選定外其他議員均巳選舉足額現届開院在邇應設秘書廳其書記官長書記官及其他編纂記事會計庶務等員關係皆甚重要惟此項人員尚無相當之選刻經倫貝子面諭各幫辦等迅速物色合格之員以便簡派 
　　郵傳部交通傳習所招考郵電科高等簡易兩班巳於二十一日考試高等班考代數地理理化三門簡易班考算學輿地理化三門二十二日高等考英文論說英文譯漢漢文譯英簡易班考國文英文淺近答問聞簡易班報名者有三千餘人而高等班報考不甚踴躍故原定十八日爲限後又展至十九日始行截止 
　　四川萬縣同鄉法部主事熊煜等具禀鹽政處以該省鹽務積弊太深請派員澈底清查當奉鹽政處批示謂該縣計商壟斷病民前經主事傅鴻銓禀請巳飭四川鹽茶道詳查此事本大臣自有辦法勿庸瀆陳 
　　東三省總督錫良昨電陸軍部稱創設三省軍裝局巳經開辦祇因督辦職任重要乏材可任懇請大部派諳練斯事人員赴東督辦等語聞應派與否各堂尚須議商 
　　八旗生計爲將來裁旗基礎十七日攝政王召見軍機時特詳細詢問各省籌畫生計之成績某中堂奏對頗爲詳悉最後王諭以謀生本乎自立敎育一端實居首要務將此義通諭京内外旂漢各大員實力奉行勿徒舍本逐末縻欵失時 
　　二十一日早七鐘鑾輿衛官校由禮部恭將加封慶邸之册寳黄亭抬至太和殿前進呈御覽畢由正使倫貝子副使景侍郎率同司官八員恭捧聖旨勅書及鑛金册寳等安設亭内並有侍衛前引出東安門往慶王府邸舉行勅封典禮届時慶王在府前跪迎聖旨畢陞殿受領册寳禮竣送正副使出府並頒賞執事官等袍掛綢料隨有各王公貝勒及其他大臣等詣府賀喜 
　　美國前總統羅斯福之妹及其夫羅冰孫游歷來華十七日覲見後監國福晉曁慶邸福晋與之互相來往餽贈燕饗備極欵治念一日洵濤兩邸福晉又在府設筵欵待念二日則爲肅邸及朗貝勒公請之期於此可見中美邦交之輯睦 
時評 
[其一]  
　　營業性質。牟利而巳。而其牟利之法。惟視物業之盈虚。物價之贏縮以爲衡。欲强劑而平之。雖聖人有所不能也。譬之磅價。近年逐次增漲。外國多商學家。財政學家而卒。無可以爲平劑之計。 
　　夫平準之術古人行之。猶覺不便。而况欲奪天時之所成。强人情之所難。以空言與實理相爭勝者乎。 
[其二]  
　　近日海上盛行改良新劇。而觀其情節。則大都索神牛怪鬼狐仙佛之事。雜出以炫奇。 
　　夫編改良新劇者之初意。豈不曰戲劇最足感動人心。東西各國。皆借此以改良社會。故我亦將襲其名也。 
夫使僅僅襲其名焉。猶可說也而必大聲號召於衆曰。此固維新特别第一文明。大有裨於人心世道者也。則非改良社會。直欺蒙社會。陷溺社會而巳。 
　　記者曰。我觀今日大吏之所謂改良政治者。竊歎上行下效之影響。乃若是之捷歟。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤垣報界公會禀控番禺令廣東]  
　　粤垣報界公會以濫刑無辜女子許有一案楊令横加誣衊致函詰問并請指出進言之人已載前報隨接覆函謂許有一案各報紙連日刋傳多憑許有一面之詞任意诋諆報界天職有聞必錄錄許有訴詞原不失爲高明據許有之詞而臆斷譏評率擬按語未免失之卑汚矣今貴會以本縣禀陳督憲詞内有以地方官吏於報館宜加應酬之言進者一語函請將進言之人姓名住址宣示等語本縣事無不可對人言即爲明白覆答之當本縣未接住之先有陳生公義字伯宇惠州歸善人曾爲歸善女學堂發起人又充報館惠州探事員者到公館道喜言及意欲組織一新報館招人入股並言現在報館權力甚大伊亦報界中人與各報館多有聯絡若能通融自必共臻妥善否則恐貽後悔在陳生之意未始非一片熱腸本縣故不遽以爲非亦不遽以爲是今蒙詢問不得不正告貴會等語該會接函大憤已具禀巡警道署略云朝廷頒行報律挾嫌受賄處罰定有專條而年前敝公會爲預防誣告起見呈請適用反坐律亦經王前道憲批准有案今楊令指出之陳生其言如係報館主使則報館爲背律妄爲如係楊令與陳生個人私談則楊令爲籍端誣告查敝同業及全體訪員并無陳生其人楊令旣謂陳生曾到公館道喜其爲稔交無欵應請迅賜札飭楊令將陳生交出到案傳集楊令與敝公會同人環質分别究坐以維報律 
[新鄂督抵任情形湖北]  
　　新鄂督瑞制軍於二十二日已刻乘江寛輪船抵漢鄂省藩學臬三司各道首府縣及提鎮統制協標統各員曁漢上關道漢陽鎮府廳縣各局所印委均預先至招商局碼頭恭迎制軍惟擇差缺緊要者延見十餘人旋即換乘楚材兵輪渡江沿江岸上均有陸軍擎鎗鵠立迎迓制軍坐兵輪艙面觀之頗有喜色抵省後由文昌門紗局碼頭登岸即乘馬車入城進署是日制軍因新恙初痊又以途中過勞官紳請見者一概辭却 
[政務處議覆整頓財政學務辦法（再）（續）]  
　　惟學部前奏時各種課本尚未頒發故但以已讀某書及文理明順與略解文義爲考選之限今學部所編初等小學各項課本全已頒行高等小學各項課本已編者約在三分之一本年五月以後亦可陸續頒行應請旨飭下學部酌照該御史所奏擬定章程自初等高等小學各項課本編齊一律頒行之後聽人購書在家敎授除讀經講經遵用奏定章程所定經書及注本讀講外其各門學科皆用學部頒行之本講授凡高等小學應授經書及各項課本敎授齊全者准其考入中學堂本科初等小學應授經書及各項課本敎授齊全者准其考入高等小學堂本科其尚未齊全者列入豫科皆不給獎叙以示區别但各處中學堂不盡在省城若悉由提學使集驗尚多不便應均由地方官親蒞各該學堂公同考驗惟須認真考校不得稍爲遷就以昭核實第此係因窮鄉僻壤學堂一時未能徧及變通辦理其力能舉辦之處仍應遵章設學不可安於苟簡以期敎育日進完全之域又學部現擬酌訂補習學堂章程爲曾入學堂未畢業之學生及曾在私塾習過某種學科而按諸奏章尚未完備者而設正在擬議議定即當入奏俟奏准開辦後其在家敎授而學科未備者即可令入補習學堂不必再入豫科矣二爲認真整頓學部圖書局及甄别提學使據稱學部圖書局掛名不作功課者頗不乏人是以徒耗薪俸課本多未編出其編出者又多詞句不順文理不通凌亂複雜徒擾人意請飭令臣處詳議章程嚴定按人計功之法每月每員必須編出課本若干册方發薪水掛名人員立予裁汰編輯不佳者酌加懲罰各省提學使尤必嚴定甄别章程會同督撫辦理等語查學部圖書局本定有辦事章程臣等調取詳加核閱局員辦事每日皆有一定鐘點不准曠功似不能有掛名不辦功課之弊編譯書籍須先按照書帙之繁簡難易酌計參考編竣時日開列豫計期限表由局長攷核至多以三月爲限不得逾限不交自光緒三十二年四月開辦至上年年底止編譯已成之書計有七十餘種二百餘册圖一百餘幅調書檢閱亦尚無詞句不順文理不通之處是其成效尚屬可觀章程亦稱嚴密似可無庸另定章程惟徒法不能自行應請旨飭下學部慎選勇材認真督率毌任濫竽充數勤始怠終以符計功授祿之義至各省提學使學部奏定各省學務辦事權限章程内本有三年任滿由學部考察有無振興實效臚列奏聞及隨時考查不得力者即行奏請撤換之條現又定爲每年年終將任滿者考核密陳即與甄别章程無異惟在該部切實奉行自毋庸另定科條以上學務兩端之辦法也財政爲足國之大經學務爲牖民之大本皆今日切要之圖臣等悉心商酌於原奏之可行者查照議准其未盡者量加變通如蒙俞允應由臣處咨行各該部欽遵切實辦理以仰副朝廷整頓庶政力求進步之至意二月十三日奉旨已錄（完） 
西報譯要 
[鴨綠江建橋條約簽押]  
　　字林報載二十六日東京電云中日兩國所訂鴨綠江建造鐵橋條約業已簽押該橋預計將與安奉鐵路同時竣功 
[羅斯佛將任中國願問官]  
　　又云據日本國民報載舊金山電稱華盛頓官塲討論羅斯佛君將來之位置咸謂大約將任中國之願問官惟此信尚未確實該報並臆測此係指中國總稅務司之任而言 
[安奉鐵路工程近狀]  
　　又云安奉鐵路將於西四月一號增添工人迅速趕造現有華工六萬名聚集附近聽候招用本溪湖自治會已决議設 
 
 

Page 11

 
 
法勿由外人之手供給路工糧食以保權利一面並向銀行借欵購辦五穀本月十五日東督曾飭勸業道轉命本地巨商數人經辦工人糧食 
分類新聞 
政界 
[丁漕勒抑洋價之呼籲常州]  
　　官荆徵收丁賦勒抑洋價災後餘生不堪剥削去年經在城紳士具禀省台雖蒙委查而除夕收漕依然勒抑現因寳中丞蒞新伊始復由朱輪等聯名續禀略謂宜荆自被災之後地方凋敝慘不堪言轉瞬漕尾起徵完納者尤屬貧民倘再任意勒抑額外浮收恐災後餘生難保不挺而走險激成巨禍即如此次毁學一案以表面觀之雖因調查户口而起而其原因實由於官之虐民已深民之積憤已甚故借端卽發響應各區洋價一日不規復即人心一日不安定生等用敢爲桑梓請命聯名環叩大公祖大人俯賜嚴禁勒抑頒示曉諭以安人心 
[裁釐認捐之先聲常州]  
　　諮議局自提議裁撤釐卡改爲認捐後不知各地商家意見如何特派常駐議員黄勒之君赴各屬與商界討論此事是否可行日昨行抵常州商會特邀集各業討論此事各業均以釐卡積欠弊生今改爲認捐法良意美全體一律贊成云 
[清查公欵公産事務所添舉紳董常州]  
　　武陽清查公欵事務所去歲由兩邑尊呈請府尊照會城紳惲祖祁莊殿華惲用馮斆榦錢以振五人爲該所紳董當即假商便設立事務所日昨兩邑令以城鄉地方遼闊事務紛繁特於鄉紳中遴選張清瑞程鴻起姚濟傅遴朱溥恩符蔭棠丁同育高景憲羊廷榮楊裕誠叚彦偉戚鵬九等十二人會同辦理 
[派員調查蘇屬鹽務蘇州]  
　　浙撫增中丞接奉鹽政大臣咨請將所轄地方産鹽情形詳細調查條陳核辦當因蘇松常鎮太五屬人民向食浙鹽其五屬所産之鹽又銷於淮北以上一帶所有蘇松常鎮太五屬地方向來銷售情形以及就地産鹽各情形均須詳細調查明晰以憑核辦特派委蘇省洋務參議員浙江候補知府許太守沅前往蘇松常鎮太五屬分别調查 
[通飭嚴禁各署陋規山東]  
　　魯撫孫中丞通飭嚴禁各屬文云查外省大小衙門積習愈久冗費愈繁亟宜次第廓清以昭核寔本署刑錢兩席業經改爲法科度支科科員優給薪水一體札委並咨明憲政編查館備查在案其向由司道局所分支之修金陋規概飭停支州縣例送節敬等費自本年始均已遵照部文一併裁革此外巡捕改設立庶務員及監印收發各員間有致送節敬者亦即一律停止因思司道府廳均有延聘刑錢幕友州縣例有節敬等費亟應責成司道府廳轉飭所屬一體概令停送又省城各署家丁人等於各州縣調補赴任以及年節晋省間有需索門包等情弊甚至各州縣派有坐省聽差奔走轅下遇事招摇尤堪痛恨迭經各前升院諭示禁止本部院履任伊始又復嚴札查禁各在案近聞司道府廳家丁人等仍不免需索門包視爲故常並未能弊絶風清亦應一併飭令禁止如本署家丁與坐省聽差在外再敢勾通需索即着首府縣隨時訪拿驅逐禀明嚴究自今以後倘也陽奉陰違一經發覺與受同科至近年銅元充斥州縣賠累居多自規定院司道府公費後所有向收屬員節壽各項規禮及需索供應一切情事業於去年十一月間申明通飭嚴禁在案本部院以身作則即肥桃花木之微亦必概行謝絶凡我同僚各有本缺公費當念州縣苦累格外體恤禁絶一切供應隨時約束家丁不得稍滋擾累 
交涉 
[未出國籍仍照華人辦理廣東]  
　　番禺江英以去年江積厚堂買契一紙交番禺户司投稅久未給領於是認作法籍請領事函告番禺縣將契送交領事轉給當經周大令函覆並著江英親自赴縣核追兹因核追未獲法領事又照請督憲札行辦理袁督接文後一面札飭番禺縣查明情形並照覆法領謂該籍民江英並未遵照國籍條例呈報出籍自應仍照華人辦理未便認爲法籍云 
[中日官商會商撈木問題奉天]  
　　鴨綠江去年流失木料經中日官商議定每料（十一株爲一料）撈救費二千寸料木一元六角一千五百寸上下料木一元三角千寸以下料木九角悉由認主繳費領木木商聞信後悉以其價太重爲請日昨木部領事橋口理事長營林廠長時尾氏等及木商代表玉合升四家會同交涉各員齊集道署由午前八鐘開議午後三鐘始散核議雖久仍未解决擬再訂期磋商 
軍界 
[電告博羅兵匪鏖單情形廣東]  
　　粤督昨接秦陸提電稱十二日有匪百餘服軍衣各携快槍到博羅黄田社地方攻掠村莊防營中哨弁曾思義率勇三十餘人馳往勦捕匪多兵少該管帶由城率隊漏夜馳往督剿并派第二營童管帶帶勇六棚馳往會同搜剿兹據博羅縣王令禀稱據派往會剿之巡長羅拜楊回稱十一日午刻匪由龍常來曾哨弁會同該處團勇圍擊匪敢對敵當塲斃匪三名傷匪四名奪回被據團勇二名營勇亦被賊傷斃二名團勇傷斃二名現向響水圍地方竄逸曾哨弁復帶勇追捕廖管帶等在各山搜擊無蹤除飭廖童各營哨窮搜痛剿外合先電達 
[借用小電船巡緝西江上游廣東]  
　　東江惠州上游每届冬令河水乾涸巡叚兵輪吃水太深不能上駛僅至博羅而止日前廣東韶安惠安各水軍條議每營添設淺水小兵輪一艘以助巡船之不及後以購船製械配勇所需各欵善後局又以庫項支絀無從應付議遂中止昨秦陸提緣事來省與李水提商議將省河現有小電船二艘借去試用至所需鎗砲子碼則咨請督院飭局給發 
學務 
[規定模範小學辦法廣西]  
　　左江紀道堪謹電禀桂撫文云模範小學堂雖招足九班而其中操塲較小炊事室距講堂較近合班講堂未建標本器械未備固限於地址實絀於經濟亟應籌欵組織又九班本年招齊將來同時畢業勢必全校一空現擬自明年起分年建築每學期添招一班仍以招足九班爲率俾資接續惟購地建造需欵頗鉅勸學所亦無欵可撥查去年職道禀請巡警經費另欵積存今年又添花捐大宗現截至本年十月底止據報積存銀一萬四千餘兩每年尚有房捐約二千兩歸現在警局支用警費似較學欵尚敷擬將原提另存警費内之硝磺 
 
 

Page 12

 
 
捐每月一百元自去年七月以後按月提出全數撥作該校基本金充爲建築購置及添班常年等費然僅此一欵爲數無多職道擬自本年正月起每月捐助一百元爲補助建築費豫計須四年成立職道在任一日捐助一日至需用地址現飭古校長會同田令勘購約計需洋四五千元實苦無從籌措查省城模範小學係撥公欵興築擬懇憲台撥欵補助以觀厥成並聲明以後不得援以爲例如蒙俯允俟將民房價值議定再將實數禀請核發又東門街裁缺左營都司署箭道擬請撥作該校外操塲其廢署及王文成公祠紫竹林均作爲學生寄宿舍亦應遞年設法陸續修理似此則該校可期完備統乞核示再當禀報立案職道堪謹禀桂撫接電後當覆電云蒸電悉模範小學籌議擴充捐廉補助良堪嘉佩公欵萬絀礙難籌撥警費旣有積存准先挪用後再籌還餘如議辦理並候分行查照 
[敎育品展覽會開幕常州]  
　　武陽敎育出品因須運寗特於二十五日將各物品徵集在勸學所開展覽會請府縣及評議員品評優者給以獎勵云 
實業 
[商會維持巿面之手續吉林]  
　　吉省商務總會去歲與官銀錢號商允出放官帖錢二百萬吊交由商會轉貸如有請借商號須呈明以房産作質由商會派董會同官銀錢號委員查明估價果與置十借四之定章相符即飭覓具殷實鋪保方准由會貸給以六月爲限六釐生息至期本利歸還統計去歲年終及今春共貸出一百八十萬吊兹經該會將借欵商號承保字號及質産之座落所借之數目造册移送官銀號查照備案 
[山海關礦塲之狀况直隷]  
　　灤屬唐山林西二處煤礦向由英國設局經理開採地寛長約百餘里所産之煤甲於他省而尤以唐山爲最質堅性潤能經久燃林西産煤雖盛質弱多石惟供京奉沿路民間之用唐山之煤則運南者較多統計該二處每年所銷之數約達百萬餘噸 
[鄂省出品協會請撥經費武昌]  
　　湖北出品協會係爲協贊南洋賽會而設其開辦時僅有去歲武漢勸業獎進會餘存之銀四千兩以作經費現因南洋開會在即湖北建築别館及轉運等項需欵甚鉅通盤核算即十分撙節亦需萬金刻由委辦協會高佑諸觀察等詳准督院暫在官錢局借撥銀六千兩以濟應用 
雜記 
[蔡其銘尚未定案耶廣東]  
　　犯官蔡其銘經訊多次尚未定讞聞去年擬定枉殺減等發往極邊電部請示嗣接部復以此案關係逆倫重案且贓殺多命必須錄取全案供詞核明再行辦理二十日晨七點餘鐘袁督在署親提該犯官在二堂審訊先將逆犯吳世元提審供仍如前訊畢蓋具掌模帶下即提該犯官上堂復訊並傳吳朱氏吳莫氏兩命婦當堂質證該犯官不肯承認直訊至十一點鐘始畢吳朱氏請袁督將所錄供詞詳慎飭錄因前在西省時有作弊情事袁督聞之極爲和平順言曰我必與汝伸寃也是日該犯官身穿寗綢袍小褂吳朱氏則戴竹帽四　埀布同跪堂下互相對質云 
[轎夫也索詐膏店耶蘇州]  
　　蘇城蕭家巷昌園煙膏店前日突來轎夫二人自稱奉禁煙公所凌大人諭派查各膏店者爾店昨日有人無照挑膏理宜罰懲店主以昨日何不拿住今日始言明係索詐隨　巡警來乃巡警見之謂確是凌處之人不敢拘拿而去傍觀某甲大爲不平隨即喚巡長張炤同一巡士到來將二轎夫拘去豈料拘至中途忽又縱之使去而某甲則巳面禀警務公所總辦汪觀察即用電話令南路區長將二轎夫解公所訊究南路區長茫然不知派人詳查始知前情當將該巡長張炤及巡士一併管押勒令交出二轎夫送案訊辦 
[蘇省禁烟事宜彚誌蘇州]  
　　蘇垣觀前街咸恒泰廣膏店日前被禁烟公所委員查見有無照私行挑膏之事當將店主拘送長洲縣署管押經趙大令訊斷照章罰洋百元完案乃聞該店自恃廣帮人衆仍不遵章前日又被公所查見又請長洲縣差傳該店主到案判令加重認罰該店主不允照罰尚未了結蘇城各膏店被罰恐慌紛紛報閉者巳有數十餘户核計報閉各户膏捐每月約有四五千元之數此欵係歸警務公所收取作爲警務經費之用近日驟少此數千元之捐欵警界中人大有恐慌之勢甚至有嘱令減少捐欵仍舊開張者亦可異矣 
[司事戲釀禍紀聞武昌]  
　　湖北官錢局司事彭某爲人佻㒓而富有多資本月二十一日在西街吉祥巷私宅内邀集同事及錢業中人以叉　雀爲戲並在漢口召來妓女多人極盡人生樂事無意中將洋油燈打翻致肇焚如所有房屋均化爲灰燼幸對面係某善堂立出水龍撲救又値大雨淋漓是以尚未殃及鄰舍耳 
佚史 
[前制軍雅有周郎癖]  
　　巳故前任某省制軍某公。生前喜徽調。尤喜與女伶合唱。撫山東時。每日午後。必　材官傳女伶詣署。度曲以娱之。於是一般稍諳工尺者。見公出。僞爲弗知。引吭低唱。公聞之。必召至署内。有彭某者。亦以此術進身。久之公意漸弗屬。薦于烟台關道。道問客何能。曰 
　　無能也。歷月餘。無所事事。然礙於　。　不不爲安置。一日彭自言善俄文該道亟送至某學堂。特開俄文班。及上課。僅略通俄語。同事者皆不爲禮。彭亦自知無術驚人。惟歌。尚堪自信。遂私入梨園。袍笏登場。萬目畢注彭羞甚不能開口。又脫衣冠而去。公之門下。 
若此類者。殊多云。 
[故尚書酷嗜牙牌數]  
　　浙籍某尚書。自未登仕版以前。其進退出處。多不自主。悉求之于牙牌神數。策名後屢試屢驗毫厘不爽。尚書遂持爲指南針。跬步不離左右。趨福避。禍　益良多。客歲尚書蒞任禮部時。卜吉凶於中堂。焚香默禱。得卜不吉其末句有云。夕陽西下水流東尚書得句。爲之默然不怡者累。日及尚書薨逝後。家人輩遂爭指爲先兆。亦可見其迷信之篤摯矣。 
雜紀 
[瓜州商]  
　　瓜州人某。家式微。幼從庶毋流于粤。業草屨。後罹回祿。母繼殁。某時年十七。哀家破弟亡。幾欲覓死。隣叟憐之。助以微資。爲薦於茶買何思文處。何雄於資。富而文者也。某服役月餘。何嘉其敏。敎伴兒讀一年何子以瘵死。某乃廢讀。爲何經理收支。何嘉其不苟。勸其按月少附資本。作北路之茶。三年腰囊充牣。儼然一大腹矣。同業妒之。譖於何。何曰某性憨直不輕諾。不寡信其一身　恃此。爲衣食。我正慙無以助之。公等何喋喋爲。同人益恚。乃商中傷之法。睨某　而鰥。未解閨房之樂。因約爲珠江之游。珠江名妓金　　色藝冠一時。然齒巳長。久欲擇其心得者侍以終身是夕酒閑後。留髠留髠送客。與　傾談。妓道及身世。涕涙并下。而某僕僕經商歲無停趾至斯亦頗作無偶之歎。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[魯撫孫寳琦酌擬幣制單數本位平色法價及應行籌畫事宜清單]  
　　謹擬單數本位弊一等 
　　曰一金此虚位也以紙幣代表之析一金爲百分析一分爲二十文鑄五十分以下各等銀鎳銅幣依分文之數遞換而以五十分銀幣兩枚合抵一金專備紙幣兌取之用 
　　查各國以金爲本位其本位同而定單數之法不同有用金而實以金幣爲單數者英金計磅而銀幣皆單數之分數是也有用金而仍以銀幣爲單數者法德等國計馬克佛郎古倫而金幣皆單數之倍數是也有用金而虚設一單數不鑄金而以紙幣代表之者如美之他拉日本之一圓皆名爲金幣而實無幣其金幣皆單數之倍數其銀幣皆單數之分數是也中國將來行金本位於此三例何擇焉不可不預爲之計者也 
　　預備用金必以蓄金爲最急而現在生金外溢之數日多金價日貴其勢未有所止將來用金又以購金爲最難如何而後用金之範圍可稍約則鑄金之數目可稍省此當籌及者也今日用銀欲其周於用也則患銀少他日用金又加入金幣則金銀總額溢於應需之數又患幣多轉不能不收廢銀幣此又當籌及者也印度墨西哥用銀之地以次改金本位中國收銀鑄幣則中國爲受銀之尾閭而銀賤將來用金而銀無可消納則銀更賤銀賤而金愈貴矣則物價隨之此又當籌及者也而虚定單數之法皆足調劑之消息之故擇用第三例無疑也 
　　一國之中用現幣之多寡視信用之厚薄金融之通滯實業之盛衰生活 
之高下非僅據丁口爲比例也英國實業最盛生活最高而其用現幣之額乃比德法爲少信用發達金融活潑也德法以銀計數單位較低尋常工價物價在馬克佛郎十枚以上皆需金幣故用金多其所鑄金幣之額比丁口多七八十倍此非金少之國所能辦到者今定用五錢銀幣若即以五錢爲單位而積十進位以鑄金幣則金幣皆分散以供尋常小數之消費不能聚集以增殖實業之資本金不能聚則紙幣流行不暢而金融機關之運用滯故虚定一金爲單數使十倍單數之金幣可稍大則分散之時少而後以銀行操縱之旣可收縮用金之範圍即能化少爲多以擴充實業故虚單數本位者省約現金聚集資本之一策也（未完） 
各省籌辦地方自治 
[上海城自治公所庚戌春仲議事會議决事件]  
　　一件整理城根公地案董事會奉蘇松太道上海縣照會交議議事會提議事件按照城鎮鄉自治章程第三十六條第一第五欵之權限議决如左 
　　一城根公地巡警及衛生修築等事光緒三十三年三月巳由前撫部院陳批歸總工程局認欵籌辦無庸綠營兼管以一事權前督部堂端亦批准照辦在案嗣以提督劉咨請督部堂仍歸營管由前升道瑞照會議復久未議决呈復查城鎮鄉地方自治章程第九十一條第二項載關係自治事宜之欵項産業田議事會呈請地方官核准撥充現城自治公所即以總工程局改設此項公地係前升道瑞詳奉督部堂撫部院批准撥歸管理之地應由董事會呈請道縣轉詳督部堂撫部院札飭該營即行移交由公所實行管理一面請道縣出示曉諭舊租户無庸再向該營繳租所有租欵即繳公所作爲自治經費理由如左 
　　（甲）軍政與民事不應界限混淆地可出租造屋即與防守無關自在自治範圍之内 
　　（乙）城内外旣各設巡警保衛治安舊營存額無多即新闢各門亦歸巡警管理營中所管各門啓閉不時大爲居民詬病以此類推該公地如不即由自治公所實行管理萬無整理之望觀城根之積穢可知 
　　（丙）該公地在自治區域之中徒以舊由營管事權不一阻碍甚多且毗連租界時滋外人之口實現值自治費絀之時應急正其名由自治公所實行管理於内政外交兩有裨益 
　　一現在擬辦之公司應按照城鎮鄉地方自治章程第五條第六項之規定以公共營業論或即由自治公所任發起之責或另有發起人向自治公所承租公地設立公司應由董事會另擬辦法交議事會議决一舊租户在由營出租時代誤認爲置産曾向營中納費者亦應由議事會另議辦法使不至大受損失 
　　一件法人擬於肇周路設粗電綫案董事會奉蘇松太道照會交議事件按照城鎮鄉目治章程第五條第三欵事宜議决如左 
　　由董事會陳明源委切實呈請蘇松太道駁復 
　　一件各善堂統一辦法案董事會交議議事會提議事件按照城鎮鄉自治章程議决如左 
　　應由董事會按照城鎮鄉地方自治章程第五條第五欵第九十條第一欵第九十一條全文并本議事會議决董事會各項辦事員規約第六條第二項妥籌統一之法交夏季議事會 
　　一件境内分區案董事會交議事件按照城鎭鄉自治章程第十一條議决如左 
　　分本區域爲中東西南北五區城内設中區由總董董事直轄東區爲公所坐落之地亦歸直轄西區南區毗連之江境廟地叚應暫以製造局西栅門爲西南兩區分界處之中點履勘劃清以專責成其新閘地叚之未入租界毗連西區者由西區管理閘北稱爲北區即設區董 
　　一件學務事宜案董事會交議議事會提議事件按照城鎮鄉自治章程第五條第一欵事宜議决如左 
　　學務爲自治範圍最重要之一部分有應與勸學所聯合辦理者有應本公所獨任辦理者兹定辦法如左 
　　一就城廂區域重畫學區與勸學所聯合辦理每區域須小於區董管轄之地按面積方里繪城廂區域總圖各學區分圖各二分一存本公 
 
 

Page 19

 
 
所一存勸學所 
　　一就畫定之學區内調查學齡兒童由本公所辦理 
　　查調查户口章程第二十四條户數册應每兩個月編訂一次口數册應半年編訂一次於年終彚報民政部又第二十條口數册造齊後應將册内年届七歲之學童及年届十六歲之壯丁另記總數附記該册之後調查時應按照此二條章程辦理 
　　一每學區内至少須有公立小學一所酌量緩急分年與勸學所聯合辦理 
　　調查學齡兒童完畢後就該學區情形先行酌設公立之單級小學每小學建築費以六百元爲度（不備敎員住宅者三百元巳足就公用房屋改建者改建費一二百元巳足）置備校具費以百元爲度常年費以三百元爲度敎室以能容學生六十名至八十名爲度其經費由本公所任之其建設之規畫由勸學所任之本年下學期先就東區北叚及江境廟閘北設公立單級小學三所 
　　一酌設宣講所與勸學所聯合辦理 
　　以流通宣講爲主不設常所編輯宣講書物色宣講員勸學所任之宣講員公費城區域以内由本公所酌量津貼 
　　一於各小學内酌設工商業生徒夜課請勸學所辦理 
　　就工商業生徒較多之地於舊有之學堂内勸設夜課即比照現時簡易識字學塾辦法（未完） 
本埠新聞 
[蘇路王總理辭職書]  
　　蘇路總理王丹揆京卿通告股東云清穆不才謬膺路事隨諸鄉老後奔走四年憂患迭乘夙夜祇懼幸賴公衆之力南路告成北線清揚亦垂工竣揚徐測勘在道方當亟亟籌築清穆自客歲奉差之江去淮上遠未能兼顧責任所在諸多曠負慙疚至深今幸股東年會重行選舉諸鄉老鑒清穆遠官在外無裨路事必不更舉清穆清穆得遂併心一志以供朝廷之職固所願也萬一不諒清穆或以終始之義見責是使清穆妨私害公進退失據不能一朝居也自知者覈於人知清穆在路局循章畫諾本無可建白蘇路爲股東公共之營黹北路營業優於南路南路本線較短生活之計全倚浙路贏利希望當在浙贛工成以後若北路則清徐本線三倍於滬嘉况與津浦有交通之益與洛潼開鄭有直接之運輸但期兩年之内本線告成獲利如操左劵惟是目下清徐開辦路事方長部限尤迫鄉有賢達易人而任庶善厥謀幸諸鄉老從長計議總理本客位自有進退任事四年照章更替囿於一人未免世俗之見清穆雖不才必不願存世俗之見以自謾者謾人也幸諒不備 
[關於杭垣日商肇事之覆電]  
　　浙江旅滬學會因杭垣日商賭彩肇事電請杭州洋務局堅持爭論巳紀昨報兹得覆電云來電敬悉此案敝處禀承撫憲必堅持到底務達目的而後止請紓念 
[虹口商家求减房租]  
　　虹口各商家禀商務總會文云竊商等在虹口開設店舖歷有年所雖屬小本經紀而安分營生尚可支持但近年來百物奇貴巿面日衰大宗開支尤以房租爲第一按月收取不容稍緩積欠三月即須封門過期遂將生財拍賣抵租以致扶老携幼流離失所耳不忍聞目不忍覩且房租之貴較十年前巳加幾倍當此時勢艱難竭澤而漁實屬不堪其苦商等曾於去臘聯名具呈會審公堂並工部局懇請勸諭各房主减讓房租以蘇民困本年正月間又禀催會審公堂各在案兹將前後批詞抄呈台閱所謂减讓房租亦爲振興商業維持巿面起見試思房租不减則商民避重就輕巿廛必至空閉何若减之則商民愈聚愈多巿面爲之興旺得失之間不可以道里計况爲房主者率皆巨商大賈或素封殷實之家雖曰從輕減收固屬無傷利權而在貧民不無小補仰求總董大人俯念下情勸令各房主迅速減讓感德無量 
[周汝貴眞能知恥乎]  
　　内地自來水公司水夫頭周汝貴將舊有之水爐公所行單給予徐阿美騙洋十四元被鄰近同業陳龍生扭控南區飭周還洋了事詎周不自認咎迭赴區局嘵舌昨經工程局裁判所批示云他人不守行規該民自稱柱首何得効尤私給徐阿美行單吞費匿報本來名譽不佳况調查南區理處底單巳屬公正猶嘵嘵以報載引爲已恥果知恥也尚可勉爲好人所禀顯見挾嫌希圖翻異不准併斥 
[輪船買辦串拐小孩案近聞]  
　　富順輪船買辦李裕妙即李友妙因與拐匪在滬串拐季姓等小孩五口載往香港販賣經旅滬甬紳虞洽卿觀察查悉函請滬道照會日領電致香港英督預派警察俟該輪抵埠時將李與被拐五孩一併拘獲兹得電復須在香港訊辦前日蔡觀察爰特札委譯員安得臣將被拐各孩家屬季阿來等傳至泥城外洋務局逐一訊明按名發給川資著赴香港認領 
[介紹人有無好處]  
　　寡婦韓劉氏控被陸關關吞没撫恤洋七百元前晚由公共公廨提訊氏供在城内開設明角燈店丈夫韓子興前因送燈至新閘回來行經浙江路南京路轉角被葉姓汽車撞倒碾斃控奉公堂斷令葉姓給氏撫恤詎被陸從中漁利扣不交足應請追繳陸供葉姓嘱爲介紹先給該氏撫恤洋三百元嗣以該氏孤苦可憐又給洋二百元並無暗扣情事判陸交保候函詢葉姓再核 
[橡皮股票紏葛案定斷]  
　　公共公廨寳讞員於前日午後會同領袖比總領事薛福德君曁德副領事師謀君復訊德商萬納回之控無領事管束西人新納嘉不交定買橡皮股票一案原告律師滿斐譯稱萬納回之與新納嘉定買股票二百股立有字據每股計銀十三兩嗣因票價大漲至期悔議應請訊追被告律師愛理司辯駁良久請爲公斷寳讞員商之薛師兩君以原告律師所云漲價悔議一層想非虚語判令被告照據將定票交足如不服斷准於一禮拜内上控 
[滑頭女人之本領]  
　　王李氏昨至美租界捕房訴稱前晚被粤人李阿榮誘至伯頓路某號屋内賭博騙去洋三百餘元請爲究追捕頭立飭中西探將李拘入勒令如數交還免予究辦 
[謀斃胞弟要犯過境]  
　　吳士良謀斃胞弟業奉松江府戚太守訊明擬定絞罪昨日派差解蘇過勘道經租界該差等當即報知捕房派捕護送至火車站而返 
 
 

Page 20

 
 
城内 
[弁髦禁令]  
　　昨日城隍神循例出巡因天氣暢晴莫不興高采烈即如歷年懸示永禁之花十景隂皂隷大肚皮清客串仍均跟隨入會一路巡局游巡官先期傳諭各區副巡官督率巡弁長警於出會時分投彈壓本縣田大令亦預飭值日差役凡馬執事經過署前不准疾馳因此尚未肇禍 
[抑何兇横]  
　　板箱作學徒施小生前日挑送貨色至唐家弄偶一不慎撞在丁得林身上丁不問情由將施扭住兇毆受傷當由巡士拘至一路巡局請爲訊究丁自知差錯願出養傷費洋二元游巡官准其交保施小生交作主領回自行醫治 
[巡士獲賊]  
　　楊家荒塲崗巡查見周桂生手持古銅插屏及雲石屏風各一扇倉皇疾走形迹可疑當即拘至西區解送一路巡局訊問周供插屏等係在梅溪弄某姓家竊來判責二百板押二個月 
[懲辦竊賊]  
　　潘福生在小東門城墻上用竹竿鈎取王長生鐵店内所晒之衣服當塲由崗巡拘獲送至東區解送一路巡局訊得潘係積竊判責三百板枷號七天發犯事處示衆期滿再押二月 
[禁賭告示]  
　　一路巡警分局游巡官出示云照得賭之爲害一言難盡小則廢時失業大則傾家蕩産此理甚明人孰不知無如近來時局人心錮蔽沉溺於賭者所在皆是世風日下於此可見一斑任憑示諭諄切　禁森嚴初不之信亦不肯遵捉將官裏嚴刑重罰受侮不少而顧安之若素一犯再犯我國人格抑何如是之卑耶查其平日亦頗自矜門閥自高身價自稱通品自號體面一流及入賭塲甘與流氓爲伍比匪爲偶而不辭甚且有高大門庭呼朋引類自行設局聚賭抽頭漁利亦不知自居於何等一經敗露或則膽大玩法拒捕逞兇或則曲意求全託人說項種種怪狀不一而足如本月本城王翼之及徐阿根家均聚賭至數十人派警查拿到門竟取恃衆抵抗毆傷巡士撕毁警服揪落辮髮咬破指頭旁觀多人復從而袒庇之幸長警等按理直爭未得全行免脫帶局審訊又復函件紛來不求盡法嚴治反欲代爲緩頰當以此風不競不知將來伊於胡底故未肯徇情故縱養癰貽患除將聚賭之家從重懲罰外其餘犯賭庇賭者均一一分别嚴辦以靖地方而安閭閻本委爲維持風氣勸導人心起見不敢稍辭勞怨亦不取苟順私情以後如有犯者地方達人請毋輕爲關說事在有聞必查有犯必懲或可稍挽頽風於萬一各長警等亦各勉盡厥職切勿稍有顧忌無論何項人等犯者即屬不法均當一體嚴密查拿務獲究辦 
南巿 
[迷信兆禍]  
　　黄家渡硝皮弄徐張氏家前日因焚化紙錠遺火柴薪内幾致燎原幸由隣居帮同施救得即撲滅事後由七十九號巡士將氏拘至南區罰洋五角以儆 
[行人斷魂]  
　　前晚十一點鐘時有一客商年約四十餘歲行至鹹瓜街參業公所前倒地氣絶即由十六號巡士報告工程局諭飭十六舖地甲查明滬上並無屍屬身畔有洋銀一元當票十張遂即報堂棺殮厝壇召認 
[助桀爲虐]  
　　住居倉橋北首某米店内之洋貨業商人俞光咸前日將妾江氏藏置箱内之金戒取出被氏得悉阻止口角旋又有一妾周氏持取菜刀給俞助之爲虐江氏急喚巡士到來拘至南區飭俞罰洋一元周氏申斥退去 
[曾否同居]  
　　製造局工匠湖北人王元起之妻柯氏前被薙髮匠華阿虎誘逃無蹤近由隣人龔雲山報稱與屠夫蔣關林同居浦東王即向蔣追問不認扭控南區解送工程局訊究判交保帮尋 
閘北 
[警局停審]  
　　昨日爲上元令節巡警總局曁三四兩路分局均循照舊例停訊一天 
[須覓的保]  
　　巡警總局批民人陳煥文禀云查黄陳氏前因案發堂留養　傳伊父及本夫黄有信具領在案據禀前情着覓的實舖保並邀同黄有禮投局以憑訊明再行核奪 
[庶可脫累]  
　　江北人唐立莊控丁長甫姦拐伊妹藏匿張友羣處經四路一區黄正巡官判張收押在案昨張巳將丁長甫交案諭張暫行交保丁收押候究 
[女工鬥毆]  
　　繅絲女工湯周氏前日與同廠王韋氏口角互毆周氏失去銀押髮一只遂將韋氏扭控四路一區諭令出外自行理處 
英租界 
[人銀並保]  
　　英商馬立司控郁貽生賣地不交單契一案前日午後由廨復訊原告延愛理司帮辦律師投稱原告於西歷一千九百七年向郁買田一畝有零前後付銀二千兩田單迄未交出應請追究郁延穆律師辯稱被告三次共收洋五百元餘被陳福寳串吞請究詰之陳供不承認判陳退去郁交二千五百兩人銀並保候傳集人証再訊 
[並不拖累]  
　　陳應蘭控中和棧股東楊弼臣萬斌珊不理担保銀兩一案前晚由廨提訊陳供楊等托商人担保與順泰莊往來計欠該莊銀三百兩延約不理求追楊供萬非棧内股東　伊無涉所欠銀兩請爲寛限料理判萬開釋楊交保限二十天清理 
[限追欠欵]  
　　大亨德和等九號環控惠天衣莊主紀松鶴倒欠貨洋三千餘元前晚由廨訊實判紀交三十七百元人銀並保限十天理楚 
[展限理欠]  
　　鴻德莊主王遠程控杜養賢欠銀一萬餘兩由廨判杜押追在案兹因挺押不交復於前晚提訊杜供求寛限判展限十天清理如違重辦 
[營兵違章]  
　　山東人范紀文昨帶佩刀在漢口路行走被捕拘入捕房范稱家住曰克路向在營内當兵因不知租界定章致被拘住捕頭諭將佩刀留存人即開釋着赴公堂候示 
[馬夫兇横]  
　　馬夫王仁王阿三將東洋車夫王阿毛毆傷眼角由捕拘入捕房押候解廨究辦 
[貧病交迫]  
　　王阿桂貧病交迫倒臥路上由捕車送捕房轉送公廨派差送往棲流所留養醫治 
[學徒捲逃]  
　　老垃圾橋附近泰昌煤炭店學徒陳阿虎竊取店内洋三百元逃逸昨經店主查悉報請捕房派探往查 
美租界 
[流氓相打]  
　　昨有流氓潮州阿五朱掌茂陳毛囡及李某等多人在漢璧禮路鬥毆朱之背上被刀戳傷旋由巡捕拘獲朱陳李三人餘均脫逃當即解入捕房押候查明核辦 
[外國騙子]  
　　陳阿寳前被某葡人以代薦生意爲由騙去金戒衣服等物避匿巳久昨日忍在天潼路遇見該葡人情虚奔逃陳遂喚同印捕追獲解入捕房捕頭立飭中西探查辦 
[侍者被疑]  
　　楊阿寳在鴨綠路二千零十五號俄妓院爲侍者昨因該妓失竊衣物疑楊所爲扭控捕房押候查辦 
[走失女孩]  
　　住居鴨綠路六十七號屋内之竺阿桂昨至捕房報稱前晚走失七歲女孩一口捕頭允飭包探代爲查緝 
法租界 
[冒收訟費]  
　　程姓婦人前日投廨控稱近被巢某冒收律師訟費洋三百四十元向論不理求請究追聶司馬准即飭傳巢不到案旋商之顧副領事諭飭包探拘入捕房着覓人銀並保出外候訊 
[累及妻父]  
　　鄔潤昌日前失去衣服脚爐棉被等物查係同居楊吉林之婿小山東小崇明等所爲爰將楊扭至捕房解廨訊究楊供詞立吾判令交保限三天内將小崇明等交案訊辦 
[扭獲偷兒]  
　　積竊陳桂生前晚將吳慶元家之後門　下入内圖竊當被獲住送捕解廨請究判押捕房一年 
[包探獲賊]  
　　匪徒謝阿毛趙阿根專在洋涇浜一帶串竊東洋車油衣坐墊等物前日將贓携至楊元記舊貨　上求售被探查見連同收贓人拘送公堂訊明屬實判楊罰洋一元謝押五天趙從寛開釋 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江督張人駿奏江北辦理冬賑酌助工欵情形摺]  
　　奏爲江北水災奉准撥帑撫恤謹將辦理冬賑酌助工欵各情形恭摺具陳仰祈聖鑒事竊照上年夏間江北海州等屬被水成災賑需浩繁庫帑支絀當經臣會同升任江蘇撫臣瑞澂署江北提臣王士珍奏請截留京餉以資接濟旋經度支部議覆改撥金陵溢銷鹽釐銀二十萬兩奏奉諭旨允准咨行欽遵辦理仰見聖主軫恤災黎有加無巳莫名欽感卽經札行兩淮鹽運使提撥前項鹽釐銀兩充支賑欵在案伏查此次遭水以海州三屬爲最重雖巳先散急賑並借欵派員採購糧米平糶惟天寒歲暮饑民待哺嗷嗷非放給冬賑無以卒歲當派道員洪槃前往督辦賑務飭令率同各該州縣清查災户計海州災民一十一萬七千一百五十八口沭陽災民一十萬五千一十一口贛榆災民七萬七千八十四口分别極貧次貧大口小口酌定等差給發共散放錢一十九萬八千五百四十餘串尚有逃荒出外聞賑來歸者亦飭一體補給先是江北饑民陸續前赴揚州聚集萬餘經飭運司酌量撥欵並由該管府縣勸諭紳商籌捐資送回籍復於清江浦一帶分設局卡派員截留遣歸間有繞至蘇州等屬者亦飭地方官妥爲遣送就撫各饑民仰沐皇仁歡聲載道現巳次第安集尚無流離失所之虞其揚屬之高郵寳應興化淮屬之安東阜寗桃源等縣除先巳撥欵補助外嗣或酌量加恤或發米平糶或借給欵項自購糶糧辦理亦尚周妥惟揚州鎮江等屬沙洲被水失收民情困苦據紳耆禀請商約大臣盛宣懷咨會籌賑復經酌助鎮屬賬撫銀一千二百兩揚屬平糶錢二萬串又金壇縣屬災情較重撥助賑銀三千兩其寗屬之上元江寗句容溧水等縣被水沖缺圩隄甚多酌撥官欵銀四萬兩湊同民捐修築又安東縣修濬河道亦酌撥錢四千串此外則高淳縣間有被淹寳應縣圩工需欵邳州宿遷等州縣收成亦不免歉薄均飭印委分别勘查擬俟禀復到日再行酌辦此辦理海屬冬賑及酌撥各屬工欵之情形也臣查海州三屬雖因蛟水爲災亦因河道失修淤墊日甚所致若不亟圖疏濬爲患將無巳時業經派委熟悉工程之員前往勘明妥籌修理至青黄不接來日孔長春賑方殷仍須接續舉辦奉撥之欵不敷尚多當由臣督同司道諭令各屬籌捐並電請各省協濟復派道員江孔殷前往南洋勸募所幸各彊臣藩司恤鄰誼重酌助賑欵而滬粤紳商及揚州鹽商亦聞風興起踴躍樂輸集腋爲裘賑務尚可資措手容將春賑河工各事宜妥爲辦理另行奏報以仰副朝廷子惠黎元之至意再安徽各屬被水亦由江寗撥銀五千兩解皖助賑合併陳明所有撥發冬賑工欵各緣由謹會同江蘇巡撫臣寳棻恭摺具陳伏乞皇上聖鑒訓示謹奏宣統二年二月十五日奉硃批知道了欽此 
[川督趙爾巽奏學司趙啓霖呈請開缺終養摺]  
　　奏爲學司告請開缺終養據情代奏恭摺仰祈聖鑒事竊奴才於本年十二月初二日據署四川提學司趙啓霖禀稱啓霖上年備員京秩因事罷官甫閱兩月即蒙孝欽顯皇后德宗景皇帝俯鑒微忱開復原職天恩曠蕩至渥極優時啓霖以母氏篤老衰病不忍遠離未克入京供職本年二月由原籍恭奉上諭署理四川提學司自維檮昧無狀謬膺非常知遇感激之私慚惶之念听夕交縈拜摺謝恩復奉温旨優異逾恒跪誦迥環不覺涕零雖碎骨粉身何足仰報萬一惟啓霖母氏自去年以來兩目漸次失明兼患耳聾起居步履日見艱難當啓霖束裝赴任之時母氏以蜀道險遠耿耿罣念甚難爲懷啓霖揮涙拜辭曾禀稱年内便當告歸以慰倚閭之望抵蜀以後屢接家書言母氏因繫念之故終夜不能成寐常膳亦漸减少遠道聞之心如懸旌啓霖學識闇陋幸一切禀承指示有所依據凡關於學務應行整頓維持之處俾得勉策駑駘藉以稍酬朝廷高厚之恩無如母氏自六月以來目盲益甚腰痛暈眩諸恙亦益加劇衰頽之狀日甚一日伏念啓霖一介孤寒荷聖明特達之知當如何竭誠奉職以答涓埃况時事多艱尤不可自耽安逸祇以母氏年巳八旬衰病支離西山日薄啓霖覊於職守常覺心緒不安早夜徬徨若無所措公議之重私情之切纒綿紆鬱志慮不專設有疏誤反滋曠職之咎再四思維不得不援告養之成例乞據情具奏籲懇天恩開　署缺俾啓霖得遄歸故里以遂烏哺之私囓指痛心出於至誠非有絲毫欺罔也啓霖年甫五十他日仍當徐圖報稱捐糜頂踵不敢辜負恩知犬馬愚忱無任屏營之至等情前來奴才查該署司本年到任於學務頗能留心整頓成效漸彰自接其告請終養之禀迭經勸勉慰留無如該署司念母情殷中心迫切屢次禀懇不敢壅於上聞應否准其開缺之處伏候聖明裁奪施行所有學司告請終養代奏緣由理合恭摺具陳伏乞皇上聖鑒訓示謹奏宣統二年二月十六日奉硃批另有旨欽此 
小說 
[社會小說夜鐘（一）]  
　　第一回破迷信借資社會鏡儆愚頑喚醒國民魂 
　　閱者諸君。可知道我們中國。到了今日。爲什麽衰弱到這船地步。那一班歐美强國爲什麽强盛到這船田地。說一句大總的。話兒。無非是我們中國的國民智識頑固。他們外國的國民智識開通。所以不論什麽事婚。都覺得我們中國常常居於劣敗的地位。他們外國。却常常民於優勝的地位。看官可知道這個裡頭。究竟是個什麽原故呢。難道我們中國的人。一個個都是些笨伯。赶不上他們外國人不成。難道他們外國人。都是些天縱聰明。生而知之的上智不成。這個話兒。却又不是這般說法。另有一個 
 
 

Page 27

 
 
原因在裡頭。我們中國人的智識。所以這船頑固。他們外國人的智識。所以那樣開通。都是從社會風俗上的習慣。發生出來的。大凡東西各國的風俗。注重實際上的事業。所以到了今日。一切農商製造。都是駸駸漸上日異月新。我們中國的風俗。注重表面上的浮華。所以到了今日。一切農商製造。都是逐人後塵没有一些標新炫奇的思想。如今的世界。本來是農商製造。互戰爭的世界。我們中國這樣的事事甘居人後。國勢自然的日弱一日。不可救藥了。在下做書的常說我們中國人的受病最深之處。就是迷信的兩個字兒。不特是迷信神權。而且還迷信陋俗把一個迷信的意見。深深的印在心上牢不可破一個人有了這樣的思想。那裡還能做什麽事業。倡什麽風俗。像這船的現狀。都是我們中國科學没有發達的緣故。若是慢慢的到了將來一切科學。都巳經有人發明。那些世界上神奇怪異的事情。一件一件的都研究得明明白白。自然這班没有學問的愚民。大家都把這迷信的思想。銷除淨盡。一個個都一心一意的振興實業。保護國家到了這個時候。我們中國那理還有不强的道理。 
國外新聞 
[意皇接見美員]  
　　二十六日倫敦電云意皇巳接見羅斯佛君互談三刻鐘之久羅君曾述其游獵斐洲之經騐 
[土易海軍顧問]  
　　二十六日倫敦電云據君士坦丁電稱英國海軍少將維廉士君巳接充土政府海軍顧問員之任 
[英國帆船撞沉]  
　　二十六日倫敦電云據利物浦電稱帆船開脫桑曼斯號爲某船拖帶環繞蘭特安特時被一不知名之輪船所撞即於十分鐘内沉没溺斃十八人救起者僅見習生一人按開脫桑曼斯號係鐵製四枝桅桿之船載重一千七百四十八噸 
[法國航業職員罷上]  
　　二十六日倫敦電云法國郵船馬洛雅號各火夫因船上雇用阿拉伯人一名司守火門相率罷工要求辭退該役旋爲警察所拘買賽爾斯航業職員公會因之大抱不平巳宣布同盟罷工之令以示反對目下航務一律停阻政府巳籌畫嚴厲辦法對付此事並擬以軍艦運送郵件 
[英國下議院近事]  
　　二十六日倫敦電云聯合黨議員在下議院以政府對於豫算案上議院及大臣聯合問題之意見責問首相愛斯奎士君愛君以沉靜之態對之並一再警戒議院少安無躁愛君現不願發表其計畫云愛斯奎士君提議討論上下兩議院之關係並國會之限期一案巳由下議院通過並無倡異議者事前反對黨曾請加入修訂之欵反對者三百五十七人贊成者二百四十一人 
[西維亞國君行蹤]  
　　二十五日柏靈電云西維亞國君彼得不日將在菲列帕帕列斯與布爾茄利亞國君費迪南互會旣而即赴土京君士坦丁往會土皇 
[英皇將赴巴黎]  
　　二十五日柏靈電云英皇將於下星期赴巴黎討論巴爾幹波斯問題 
[關東都督啓程回任]  
　　二十六日東京電云關東都督大島子爵巳由東京啓程前赴旅順 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
