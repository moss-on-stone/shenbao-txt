# 1906 - 73 - 4911823

 

Page 1

 
 
   
 
 

Page 2

 
 
[電傳上諭]  
　　二月二十五日奉 
　　上諭三月二十日祭先農壇遣恭親王溥偉恭代行禮欽此 
[電傳宫門抄]  
　　二月二十五日召見軍機沈曾桐陳伯陶何雲翥 
[說哭]  
　　人何爲而有哭乎曰悲憤積於中怨思形於外而忍無可忍則於是乎哭然兒童之哭易而成人之哭難何也爲兒童得訓責之則哭欺侮之則哭凡有稍失意之事無一不哭及其長也非遇有極不得意之事則不哭忠臣孝子必至欲盡其忠孝而不得盡則哭憂人思婦必至欲逹其憂思而不得逹則哭此其故將何說以解之曰此正兒童與成人思想優劣之判徴之於心理而可知矣心理學家之說以爲事至無可如何無法以抵制無策以挽回者則始出於號泣之一途故哭也者無用之名詞而無可如何之代表也兒童者責之詈之欺之侮之無抵制挽回之思想者也故惟有哭之一法倘訴之而得直角之而得勝則其哭立止蓋一有抵制挽回之法卽不哭此其騐也若成人者於其責備欺侮之來必思所以對付報復之道親死無策以挽回抵制者也吾人於是乎有哭國家大患在於目前而無法以補救賈生於是乎有痛哭申包胥於是乎有號泣蓋必至無可如何而後出於哭之一策今之談時事者曰今日之中國可以痛哭者矣著書立說者亦曰今日之中國可以號泣者矣政府則曰今日之外交難辦可以哭國民亦曰政府之不善辦外交可以哭政府則曰今日之民氣難制可以哭國民亦曰政府專欲强抑民氣可以哭政府則曰國家之利權日喪土地日蹙可以哭國民亦曰吾民之權利日喪土地日蹙可以哭記者曰嘻是與兒童受人之責備欺侮而哭者等耳不思所以挽回抵制之方急圖補救於將來則雖太息流涕奚益哉政府對於外交則亟宜設法抵制於民氣則亟宜設法開通於利權土地之喪失則亟宜設法挽回如是可以不哭國民對於政府則亟宜力助政府之辦理外交力導政府以開通民氣力賛政府以挽回國之民土地權利如是可以不哭此其理與兒童成人思想優劣之判無異非記者泛然言之也抑嘗騐之成人之性凡庸懦無能及婦人女子之輩則善哭剛健有爲之人則不善哭其實非其性使然也一由思力薄弱一由思力富裕此其理亦與兒童成人之判同出一輒故今日中國上下欲免於哭則惟有研究增進思想之法爲第一義事事有對付之法事事有補救之方自不致無策而出此西人曾以此倡爲學說藉以研究哭泣之理而記者特以此勸勉我國上下而已雖然哭也者必痛癢相關者也若我國上下於國危禍亟之時而仍泄沓如故冥然不復措意不知禍患之有關於國家所謂笙歌漏舟之中痛飲亡屋之下者非特不哭而反以爲可樂則勢必至有無可如何之一日而同聲一哭卽記者於此亦雖欲不哭而不得矣 
[本舘接到蘇南鐵路公司注册專電]  
　　廿五日酉刻到蘇州專電云蘇紳尤先甲等議設蘇南鐵路公司業已電請商部注册（氣） 
[本舘接到湘紳特設學堂已蒙奏准專電]  
　　廿五日午刻到長沙專電云湘紳黄忠浩捐資倡設明德小學堂及高等商業專科學堂已經奏准奉旨知道（分） 
[本館接到臺灣地震專電]  
　　廿五日四刻到東京專電云二十三日臺灣嘉宜地方大地震房屋傾塌者一千四百間破損者六百五十間死千餘人傷六百五十人 
　　按此電與本日所譯字林西報情表較詳 
[蘇杭甬鐵路蘇省籌欵情形蘇州]  
　　蘇杭甬鐵路各由本地籌欵蘇省經开表人章式之主政邀集各紳商在商會屢次聚議現已議定由主政於積榖等項下籌辦銀十萬兩王杭吳顧四富紳合認十萬兩錢業各董認籌五萬兩本地諸紳合認五萬兩共認銀三十萬兩業由章主政禀請商務公所轉逹商部注册立案矣（且） 
　　按此條可與昨報北京專電參觀 
[新蘇撫須請假後蒞任蘇州]  
　　前署藩朱竹石方伯以護蘇撫忽發痰厥病症電商新任蘇撫陳小石中丞可否卽日來蘇等情昨接豫撫復電云尚須請假三個月後方可抵任目下未能卽行云云方伯接到復電後卽電禀江督核示（吉） 
[護蘇撫病漸告痊蘇州]  
　　護撫濮紫帥政體違和已三志前報兹悉自陳蓮　徴君詣診後卽得漸漸告痊現下於緊要公事之屬員且可接見（且） 
　　按前報紀親臨仕學館發病實係高等大學堂之誤附正於此 
[八續訪函述南昌大教案江西]  
　　英法兩使頗有責言日前贛省大憲接京電云此次教案英法兩使頗有責言了結非易恐費唇舌法使派威叅贊會同　觀察來江查辦昨已出京當卽電　滿望協力襄理妥籌善後不致再生枝節法員到江如何動靜諸公如何接待隨時電逹爲盼 
查辦教案委員由京起程十六日贛垣接京電云奏派來江查辦教案梁觀察敦彥偕法參贊於本日由京漢鐵路來贛約二十二三 
 
 

Page 3

 
 
日可抵省 
　　英領事覆驗江大令遺體英領事帶同醫生兵官驗明江大令傷痕迭經列報兹聞日前倭訥君與余廉訪談及江大令手脈間有無被人捉住痕迹擬再往察看廉訪謂西服出手短或有痕迹華服出手長恐無痕迹且是日江令赴席係穿袍褂此時王安之行刺兩人捉住兩手在衣袖外面焉得有痕迹倭訥君堅欲帶同醫生覆騐廉訪不得已陪往由經逹威君騐明口報倭訥君則以鉛筆紀之 
　　英國牧師美國醫生公騐傷痕福音堂孔牧師秉公電逹各節已誌前報兹撫憲胡中丞以江大令之傷曾經英法兩國醫生騐明尚未宣布情形日前特請英國孔牧師昭濳美國醫官爾思同至南昌縣署公同覆騐 
　　贛藩禀請開缺藩憲周方伯近因教案棘手禀請撫憲胡中丞准予開缺所遺藩篆擬委余廉訪署理遞遺臬篆委江觀察署理惟尚未見明文 
　　江大令妾殉節救甦江大令因傷身死後其妾某氏於次日自縊殉節當經署中人知覺飛速解下氣絲僅屬如法施救得生然悲憤異常屢謀自盡經人再三勸諭始含淚苟延似此節烈成性足爲大令泉壤光矣 
　　臬憲示禁藉案訛詐臬憲余廉訪因此次教案飭拿首要多至十三札拿獲各犯多至八十餘名有應重辦者有應開釋者惟兵差人等有藉案訛詐情事良民不免擾害昨特出示嚴禁並准被害之家赴司喊控 
　　英領事及英法兵艦已回潯城駐潯英領事倭訥君醫生福根培君兵官來英君一再騐明江大令傷痕由領事醫生具一說帖謂江大令實爲被刺無疑當卽簽字呈明撫憲十九日卽乘司乃普兵輪回潯並聞法兵輪阿納利英兵輪笛奴亦均已駛回九江 
　　英領事會審犯供日前英領事在警察局會同委員親審各犯有某犯自供平日祇知教堂不知孰爲法國孰爲英國臨時祇知爲父母官長報仇不知孰爲行兇教士孰非行兇教士今始知悞毆英國教士實屬錯謬罪該萬死某犯又供父母官長被王安之所殺子民不得不報仇且官府力弱不能殺王安之子民不得不殺王安之以洩忿等各供領事聞之頗有感情 
　　主教來省聲明情形駐潯法國天主教堂郎主教守信十八日乘雙烟囱淺水兵艦抵省司道以次均往拜晤主教聲明前據王安之電信汪大令在堂自刎與伊無涉已轉電兩江總督知悉司道則謂江大令被王安之刺殺有扶痛手書多紙爲憑并各醫詳騐多次皆可作證主教乃不再置辯軍 
[電述京師安靜情形江西]  
　　日前贛省某當道以外間頗有京師戒嚴謠言因卽電詢京師某巨公十七日接覆電云來電可駭此種謠言萬勿聽信兩宫安順京津平靜李宦照常供差别無風波（最） 
[東報稱中國懷柔西藏]  
　　北京電云駐藏大臣來電云英兵西藏遠征費百二十餘萬兩應由西藏三年分償英國兩宫念西藏困苦特由清國代爲償還其勅諭已宣布全藏西藏喇嘛因感謝天恩以珊瑚樹數珠玉二掛鍍金古佛二具及其他各物献貢清政府譯大阪每日新聞 
[吉林將軍請賜俄士官勳章]  
　　北京電云吉林將軍咨呈外部請以勳章賜給駐在該省之俄國士官目下外部正在核議譯大阪每日新聞 
[南斐洲華工問題]  
　　二十三日倫敦路透電云英國殖民部次官翹其爾君在下議院宣言倘特國政府對於英人辦理南斐洲華工之事有所獻議英國可不承認一節特人聞之頗爲憤激譯字林報 
[俄人垂涎礦產]  
　　二十三日北京來電云新疆巡撫電告政府謂俄國領事要求庫山（譯音）銅礦由中俄兩國合資開採該礦延袤三百英里實全係中國政府之產該撫雖曾嚴行拒絶而俄領事仍力索不讓譯字林報 
[商部咨查請設龍溪疏河公司福州]  
　　福州職商林資鏗等擬集股本銀若干萬兩聞設龍溪疏河公司日前聨名禀請商部立案商部當卽據禀咨行閩浙總督飭屬查明於地方是否相宜聲復到部以憑核奪（退） 
[會議磋商商標辦法京師]  
　　商部擬定商標章程自去歲與各國公使往返指駁迄未定議近日屢經英德等國公使照催惟商部謂係查照各國通例和平辦法未便再行删改而各公使仍以十五二十一兩條碍難應允現經外務部王大臣極力磋商已有端緒頒行之期當不遠矣（訓） 
[商部實行保商要政北京]  
　　商部自設公司註册後報部註册者甚多日前如山東烟台隆盛仁增盛烟草廠江蘇無錫振新紡織公司江隂華隆澄織布公司鹽城源豐油餅坊浙江寗波和豐紡織公司江西景德鎭保源滇料公司均先後註册日昨商部咨行各該督撫曁札飭各商務局轉飭所屬一體保護（仁） 
[警部咨催各屬速報警務情形江寗]  
　　巡警 
　　部前經咨行各省將辦理警察章程及籌欵等事并警察學堂情形詳晰造册送部核辦迄今數月僅江北等處咨復其餘各省迄未造報特再片奏請旨飭催限一月内奏復一面造册咨報等因江督接咨已轉行各屬遵照矣（永） 
[學會開議江寗貢院改建情形江寗]  
　　二十日在商務總會江皖兩省諸君集議兩省高等學校是否就貢院建設以校舍建築法而論貢院逼近市廛又瀕秦淮取飲不潔市聲囂雜於體育德育均非所宜不若另闢新地爲善惟貢院旣不改爲學校任其曠廢亦甚可惜是日擬議辦法略分二說一現在貢院除就原有房屋酌留兩江公所外餘均拆缷環通馬路卽用原舊磚瓦木料凑建市場取其歲人之租爲高等學校常年經費此甲說也一除 
 
 

Page 4

 
 
留兩江公所外遴派紳商明於建築之人分别詳細估計原舊房屋磚瓦木料明定價值招商承買卽以所賣之資爲另築高等學校之費所有地基酌定年限租與承造市場之商歲收地租以備常年經費此乙說也是日在會諸君多主甲議其主乙議者爲少數聞皖紳尚須另開一會議决今日提議之事件云（雲） 
[撫札委樊藩司充鐵路總辦文陜西]  
　　陜省自辦西潼鐵路業由陜撫曹中丞人表兹將札委樊藩司爲鐵路總辦文錄下爲札委事照得陜省開辦西潼鐵路昨經該司詳議先從咸臨五十里之間挪欵開工以資倡勸並擬籌欵用人諸法俱臻美善業已據詳人奏矣惟事體重大頭緒紛繁非有總攬大綱者無以責功非有通逹大體者無以勝任該司首建是議洞厥本原又有專司財政之責以充鐵路總辦名實俱副除行善後局刊送關防外合亟札委爲此札仰該司卽將鐵路應辦事宜認眞總理此時工未開局未設暫以善後局爲坐辦之處以司局文案爲兼辦之員事雖未臨而將來一切鉅細皆須預决預算以立初基其何省章程可倣何人議論可從集股勸捐何法爲善購地採料何法爲良工師應聘外洋日本人是否勝任委員須通路務陜吏中是否有人以及訂立合同宜如何防其爭端公舉會辦宜如何定以權限凡百條目粗舉難罄皆宜督員釐定不厭求詳知該司胥優爲之也切切此札 
（結） 
[安徽鐵路公司與日本工學士菅野訂立合同稿]  
　　立合同事安徽鐵路公司與菅野所定各款如左 
　　一安徽鐵路公司雇到菅野充作本公司在安徽省或他處擬造鐵路之副工程司及副測量師所有勘定路線測量路線繪圖出則與夫一切築造及配置事宜皆爲其應盡之責並無論是否副工程師及副測量師分内之事亦所應爲 
　　二該副工程師情願應允出以至誠妥善辦事務求滿意又竭力將各工程預早告竣 
　　三該工程師應允遵依鐵路公司督辦或代表人之命並鐵路公司總工程師或署理總工程師之命 
　　四此合同訂期以一年爲滿由西一千九百零六年二月六號起計但在期内若該工師行爲不端或才不勝任可預先一個月知照合同停廢至若行爲有大謬處或才實不堪用則無須預先知照合同期滿倘若彼此願意可按彼此合意之章程再續 
　　五該副工程師因應允盡以上各事之義務鐵路公司許以每西月份給薪水鷹洋一百五十元至月底支發若因公事出差其合例之川資等費由鐵路公司照給另供其住所以及必用之傢其亦當備置 
　　六若有何事在此合同内未經註明者致起爭論卽請公正决斷彼此派一人或合請一判事人以此等人之定奪作爲實判彼此務當遵依 
[光緒三十二年正月十三日安徽]  
　　鐵路督辦見証人副工程師見証人 
照譯致菅野函逕啓者前日所訂合同各欵經已畫押兹另有數欵本公司應允遵照條列於後一倘閣下於合同未滿期内染有重病以致不能辦公且有醫生憑單爲據本公司願多給一個月薪水并備付回國川資二倘因偶然受傷以致不能供職本公司願多給一個月薪水並備付回國川資三倘因辦公司之事受傷以致不能供職本公司願多給兩個月薪水並備付回國川資（如遇以上所陳之事其醫藥費由本公司備給）四 
　　倘於合同未滿期内因病身故本公司願多給一個月薪水與貴親屬收領並代爲運櫬回國五倘因辦公司事立刻致命或因傷致命本公司願多給三个月薪水與貴親屬收領並代爲運櫬回國（當出差辦事之時本公司每天願給伙食洋一元）以上各欵若合尊意卽希示復以便訂作合同續欵菅野工程師台鑒李經方手具 
　　照譯菅野復函京堂大人鈞鑒敬覆者接奉本月二十號鈞函祇悉一切承示各節訂作二月六號所立之合同續欵謹當惟命是聽復此敬頌崇祺菅野謹具（投） 
　　按菅野前在粤漢 
[台灣地震]  
　　二十四日東京電云昨早台灣中央地震死六十人内有罪犯二名並倒塌屋宇數百間 
[朝蘚籌借外債]  
　　二十四日東京電云高麗向日本動產抵押貨件會社所訂借日幣十兆元之合同業已畫押 
　　 
[南斐洲酋長就戮]  
　　二十三日倫敦路透電云前次襲攻南斐洲英國駐防兵之酋長業已敗退傳言該酋長亦已授首矣 
[匈加利解散黨派]  
　　二十三日倫敦路透電云匈加利政府已將聨合黨解散因彼等有煽動謀亂之事 
[日俄夙嫌尚未悉泯]  
　　二十三日倫敦路透電云俄京聖彼得堡不認有俄皇遣派爵以爵至日本之　又德文報云俄雖不遣專使赴日而駐日俄使則必將改爲頭等公使 
[再誌美洲火車失事]  
　　二十三日倫敦路透電云美國巴德蘭地方南北火車衝撞失事死者僅四十人内有十五人爲火董斃 
[摩洛哥問題]  
　　二十三日柏林電云愛耳其西亞斯會議定於禮拜二再開觀法國之舉動實專以反對延擱爲計 
[法國北境礦工之紛擾]  
　　二十四日倫敦路透電云法國内政大臣克來明君已抵勤恩斯地方當衆宣告謂礦工亦罷工亦各行其是耳彼並不輕視之倘以後能安靜如常則亦不復派兵前往彈壓譯字林報 
[英國政黨陸軍之政見]  
　　倫敦電云英國陸軍大臣赫爾登君宣言曰彼寗解職而不願有人干涉陸軍之力守舊黨皆贊助彼之政策而改政黨則有以裁　陸軍爲是者 
[英國改良海軍]  
　　倫敦電云英國海軍部已將巡洋艦伊勿擎尼亞號改爲水雷敷設艦以日俄戰時日本頗得此項軍艦之用也 
[德國户口]  
　　二十五日倫敦電云德國户口册載明德現有居民六十兆六十萬零五千一百八十三人譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[趙都轉擬聘警務教員揚州]  
　　揚州巡警創設以來頗不得力現會辦方分轉在瀛又因出洋游學辭差都轉　函懇鄂省某當道代聘精於警務者或警務學堂卒業生一二人來揚俾令充當警察教員改良訓練（詳） 
[警丁被人搶搶去手鎗廣州]  
　　十四日東關洪聖廟舉行神會時街上擁擠不堪有看守西横街口之警兵被人將其懷中手鎗攫去迨執一穿羽絨長夾袍之某甲回局搜其身上並無手鎗警兵則謂其已傳與匪黨云（兹） 
[札飭常備四五六營管帶赴各屬辦理徴兵蘇州]  
　　蘇省督練公所兵備處現將常備第二標四六兩營内詳加挑選凡本地籍挑入第一標一二三營外路則一律挑出編爲巡防隊一營歸陳有珍總戎管帶分駐各要隘巡防其所有常備第四五六三營卽飭派各管帶前往辦理征兵酌定第四營管帶蔣昺隆在蘇州府屬第五營管帶阮慕咸在松江府屬第六營管帶文錫祉在太倉州屬已札飭各地方官會同辦理矣（永） 
[委員會查兵民互鬥松江]  
　　吳淞寳山縣境兵民交閧各有損傷商統領卽電禀督憲周玉帥提憲楊軍門玉帥轉電軍門請派 
員查明適左營遊擊趙茂林遊戎雲龍領憑到任軍門卽札委馳往旋聞玉帥亦派專員乃飭會同辦理（後） 
[禀請勒交滋事勇下蘇州]  
　　錫金商會總理周廷弼以飛划右營領哨沈朝榮縱勇擊毁麫行毆傷多人兼以近來各處營勇往往藉端滋事商民交怨請飭整頓等情禀經撫憲批飭勒交領哨勇丁解縣研究現金匱縣汪大令以米管帶抗不交人具禀各憲請嚴飭勒交出該領哨及滋事勇丁解縣究辦（吉） 
[廣設學堂並擬振興馬路揚州]  
　　運司趙都轉旣於城内改立小學八區現又就天寧門外平山堂上建設兩等學堂可容學生百二十名並擬由天寧門起直至山麓鋪設馬路通行東洋快車惟兩項同時並舉需費不資聞擬先行派人勘估實需若干一俟籌出的欵卽可開辦（超） 
[學生姦拐婦女廣州]  
　　有劉仕芳者自稱爲將弁學堂畢業生近將黄崇闡之妻陸氏拐去迨黄回家偵知卽控諸巡警總局請爲究追（兹） 
[温郡學務温州]  
　　温州學界逐漸發逹刻有李小坡君舉辦東郊小學張藩侯君在大高橋卜林氏宗祠新設明强小學徐杏汀君在大洲橋信記祠内設立蒙學堂一所第經費難籌學務處頗有左支右絀之勢（林） 
[學生會集議改良紹興]  
　　越郡出洋學生除官費外其餘自費赴日者頗不乏人而内地官私各學堂教員學生等前曾組織學生會互結團體以資研究兹擬專立會所改良章程故特刊發傳單約集大善寺籌議一切（落） 
[允撥出洋游學生路費蕪湖]  
　　去冬有蕪邑附生謝師程謝師衡等禀請縣尊撥書院餘欵一千金作爲出洋經費沈益齋大令已　　董事英松亭君聞每人准撥三十金作爲出洋盤費（州） 
[高等學堂考試申送學生安慶]  
　　高等學堂缺額無多去　界　有該堂擬於今年廣額之說故日前各屬申送投考者有二百餘人學務處乃於十八日牌示略謂高等學堂現本不收考惟以近日各屬申送投考者俱係遠道來省若不變通辦理殊非體恤寒唆之道今定於二十日一律考試嗣後若遇招考須俟刊刷告示定期遍行曉諭各屬始准申送（多）　 
[禀准開採煤礦廣州]  
　　番禺縣慕德里司屬夏芳鄉一帶地方煤礦甚旺現有商人李國安赴縣禀准開採聞煤質甚好出水又近將來或可獲利也（賞） 
[皖撫接印有期蕪湖]  
　　新簡皖撫恩新甫中丞有本月二十八日赴皖接篆之信（門） 
[寗郡官事]  
　　浙提吕軍門於本月二十二日由轅起節晋省○前定海廳楊志濂經浙撫調省另用遺缺前由寗道委翁長芬代理現浙撫已遴委前仁和縣蕭治輝接署不日卽可抵定（易） 
[金郡仿行新政金華]  
　　金華府海鶴汀太守於去歲由部選授來浙蒞新後無甚表見現因撫憲張中丞改良政治因亦議出署時撤除儀仗僅用親兵前導復裁門丁改用分府委員給發薪水不准需索公費并飭所屬各縣一律照行地方各事現正與士紳集議力求改良（葉） 
[赴杭呈送卷宗蘇州]  
　　前蘇撫陸春帥交缷時將任内歴次辦理新政奏摺及文牘等飭各房書吏分别逐件照錄一分以便帶回備閲各書因一時不及繕寫禀明俟繕寫齊全再行派人送杭現已照錄完竣於前日由户工刑各房書附輪送往杭省（永） 
[兩淮押解京餉改爲酌委揚州]  
　　前運司因兩淮候補人員太多特將京餉一差禀准上憲除巡檢不委外餘皆按班挨委以均勞逸兹趙部轉又以挨委不足以昭愼重因一律改爲酌委專用監掣運判兩班聞已詳奉督鹽憲批准本年第一批京餉現委知事江錫麟於本月十九日押解起程矣（執） 
[禀留商會總董蘇州]  
　　江陰縣金調卿大令以江陰商會總董吳穆清等一年期滿照章自應告退惟現當擴充商務之時未便遽易生手已通禀各憲核示矣（吉） 
[派員考查商品鎭江]  
　　南京商務局總辦劉道近派成令赴東洋及上海等處查考各國商品並將各種商品購備齊全以便設立商業陳列館及商業學堂等用大令於二十一日乘輪赴滬（再） 
[運司請張殿撰到揚籌商機要揚州]  
　　趙渭卿教轉近欲將両淮鹽務大加整頓特修函至滬敦請張季直殿撰來揚籌商一切聞殿撰得信卽束裝就道聞十九日可以到揚矣（恐） 
[私運湖北銅元入境被獲議罰蕪湖]  
　　蕪湖大街源泰莊某夥日前私運湖北銅元入境經分局查獲議罰錢六百千（門） 
[常關稅務廳更委蕪湖]  
　　蕪湖常關稅務廳俞訒菴别駕瓜期已届關道童瑤圃觀察委皖南土藥分卡梁麗泉别駕接辦（門） 
 
 

Page 10

 
 
[蘇臬批厚生莊上控欠銀案蘇州]  
　　去年朱潤珊因虧欠厚生莊往來銀七八千兩將住屋立據抵押嗣朱因病逝世其子仲補意將是欵置之不理經該莊將是案人証扭解至長洲縣署禀請追究未蒙准理又投臬轅遞禀上控兼署臬憲陸申甫廉訪批示云朱潤珊虧欠該職商等莊欵去冬旣將住屋立據作抵現雖病故旣有經手店夥人等可質其子朱仲補斷不能因其父病死藉此圖賴據禀已將經手施又竹康九林扭解長洲縣請派差估見存貨如果該職商等並不理屈何以該縣反將該職商莊夥陳家聲看管並將康九林釋放且不令朱仲補結償前欠殊不可解究竟案情實在如何仰長洲縣尅日錄案詳復察奪（見） 
[松府批斥郵遞禀詞松江]  
　　松江府戚升淮太守抵任後所接郵政局匿名禀件日必四五起近以婁學文生陳某因詞訟事亦郵遞禀詞太守爰懸批署前斥其膽大妄爲禀則不閲擲出（酒） 
[枷責無賴馳馬松江]  
　　馳馬通衢久干例禁前日某甲策騎過鐘停橋適華捕廳吳少尉之僕俯身購物致被撞仆遂飭地保拘甲入華署尊趙豹文大令判笞五百板荷校署前以示之儆（酒） 
[開棺會騐案尚需請示松江]  
　　劉金松因妬姦斧斃王雪卿一案省憲以前南匯縣張大令與土海縣汪詳文不符札飭前松江府田太守提集人証覆訊因有牽涉賄託等事據實中詳續奉批俟開棺覆驗二十一日上海縣汪大令帶犯妻劉嚴氏勸証趙杏生曁甲乙兩人到松現任府尊戚太守提訊丁照容不認有行賄情事訊之犯妻劉嚴氏亦供家素貧困安有餘錢以賄當路甲乙供不知情趙杏生供爲勸証並不幇兇覆訊劉金松劉供用刀斫倒後隨手摸得一木棍遂舉以擊斃太守判將甲乙釋去如需復訊再來趙交保丁交差初時太守赴省曾請上憲遴選精於檢騐之仵役前來細騐兹聞太守之意如果犯供相符似可無需開騐惟尚當詳請上憲定奪也（手） 
[城墻坍塌九江]  
　　九華門西邊城墻因雨水過多忽於前夜倒塌二丈餘城脚某冶房被其壓毁現在營縣擬趕緊完修（石） 
[今日尚有各省新聞及本埠新聞均列入第三張閲者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[盜劫錢莊鎭江]  
　　高資南街某錢莊於本月二十日夜有匪徒數人到櫃上聲言易銀手携快槍遽行搶刦失去紋銀百餘兩當由汛兵追拿未經弋獲（再） 
[拘獲盜棺人犯吳淞]  
　　寳山縣屬高橋鎭與上南境毗連之處均係僻曠近有一種棍徒盜竊屍棺爲駐防該鎭寳山縣丞孫二尹查悉飭獲某甲一人訊供得實當卽移解寳邑署請究（不） 
[賭徒聚衆拒捕寗波]  
　　鄞邑集士港左近有賭棍大長發小長發在該處聚衆賭博日前鄞縣飭差往拿有賭棍小活腸率令多人出而拒捕差役恐人衆釀事急派人飛禀高令當卽添派親兵及幹役各數名急往助拿及至該處賭徒已各鳥獸散僅將蘆蓬拆毁而回（易） 
[命婦殉節杭州]  
　　浙東芝浦塲鹽大使龐鴻鋆曾經某大憲荐保至道員近患傷寒没於任次其夫人張氏本同里常熟名宦之女哀毁逾恒卽潛吞生烟以殉聞者無不嗟歎所有鹺尹任内經徵各欵枯均解清惟新章加價銀両收數甚微適奉運司電飭象山縣催提得悉其事擬代爲詳請旌表以彰節操（的） 
[屠户抗捐停宰温州]  
　　屠户因派捐學堂經費擬每觔捐錢一文闔城各肉架咸不願捐聘請鄭司事具呈求免自十一日起一律停罷不宰致令百里坊一帶均川米做猪羊亦奇聞也刻已停宰五日迨十八日午後有學生蔡黄陳等在第一橋將鄭司事扭縣控其歛錢阻撓學務陳令略詰情由命發縣學暫行看管（宰） 
[温州]  
　　日前有監生吳月橋等聨名赴府署禀控衛庫書張寳賢屯田換單及長征短解等弊錫太守准詞卽傳新任永嘉縣張命將該書帶案管押陳令乃立傳該庫書發押刻聞太守已查吊串根批飭陳令從嚴審究○朔門城下有米槐兒者開設寳場聚賭經地保密禀永嘉縣前晚陳大令帶役掩捕突獲賭徒九人帶回訊究是日適米槐他出將槐子笞責押辦五人訊非賭徒省釋其餘管押候查○温屬近來米價騰貴奉陳令出示平價核令食榖每百　以英洋一元七角爲率瑞安縣亦以米價飛漲遏糶激怒窮民聚集多人以煤油箱代鑼沿街擊令罷市幸經某紳調停隨卽安謐（林） 
[川督奏議結巴塘教案片]  
　　錫良片再查上年三月間巴塘番匪滋事戕害駐藏幫辦大臣鳳全及隨員人等並戕斃法教士牧守仁蘇烈焚燬教堂三處殺傷教民多命挖毁貝美兩教士墳墓當經奏派大員率兵前往勦辦巴境旋卽蕩平首要各犯悉數拏懲復經奏明在案現在軍務已平教案亟應議結奴才前飭建昌道趙爾豐就便與駐鑪法主教倪德隆在巴開議其時先由已革廣西候補道錢錫寳周歴鹽井及川滇交界一帶細查教堂被燬教民被刦情形得其底藴遂經趙爾豐與倪主教先將教堂教民房產什物各項賠欵定議共賠給銀四萬四千五百兩除長給與土寨粮食作銀一千五百兩應給現銀四萬三千两惟教士命價固須與領事會議不在此内嗣倪主教進省奴才當復剳飭洋務局司道會同該主教及法署領事何始康在局續諸磋磨累日議給牧蘇两教士命價並修墓建禆設立養濟院一切在内共銀七萬八千五百两二共十二萬一千五百两自光緒三十二年二月起至光緒三十四年二月止按二十两月分期由打箭　茶關兌付已於十二月十五日訂立華洋合同各主教畫押盖印分存備案此次開議之時預議之員俱諳交涉辦理尚屬允當惟查川省教案賠欵向章由土稅項下撥付目今稅釐支絀能否照舊動支撥還茶關歸墊或須另籌的欵容再督司籌議具奏辦理除將合同鈔送外務部立案外謹會同成都將軍奴才綽哈佈附片具陳伏乞聖鑒謹奏奉硃批該部知道欽此 
[滬城官事]  
　　籌防局委員魏純塢明府浦東總巡謝岳松明府上海縣汪瑤庭大令警察東局委員郁少甫二尹昨均因公到道轅禀見（事） 
[江督札飭製造局辦事員司改穿戎服]  
　　滬南製造局總辦魏觀察奉江督札飭在局各廠員司人等均應改穿戎服以符體制而尚武功等因當卽面諭提調轉致各廠委員遵照其員司人等之寒素者由局製給（尺） 
[借台演放小砲]  
　　滬北信成洋行新到小銅砲一具由行中商請製造局總辦魏觀察假西砲台並借七密里槍珠三十粒試放請北洋總統薩軍鬥魏觀察往閲軍門與觀察俱以無暇却之（寳） 
[移交局屋]  
　　滬南總工程局房屋因不敷辦公禀准前道憲將水利歸併由該局員俞夔跗明府將局遷至豐記碼頭暫賃某民房辦公昨日明府已將局屋移交矣（尺） 
[會勘修堤]  
　　浦東二十二保護塘河與寳山縣毗連該圖紳董凌君等恐去歲風潮吹損堤工之後修整不固禀縣請欵續修兹奉本縣汪大令訂於今日下鄉會同寳邑尊察勘（曰） 
[禀請禁止香會]  
　　每届春令二三月間有等無賴糾衆藉龍華寺香市向香客索資甚至乘間攫物以致去歲寺中開會之時有湯更生等肇事由縣訊懲有案今届該處巡局員等恐寺僧依舊設會哄動流氓生事故經禀請道縣出示禁止（曰） 
[法廨讞員抱恙停訊]  
　　昨爲法公堂訊案之期因陳楚生大令偶抱清恙咨照捕房停訊（臨） 
[西兵刃傷行人]  
　　周根寳前晚十點鐘時道經楊樹浦路被酒醉西兵截住刃傷頭額而逸由七百七十八號捕將周送入捕房奉飭轉送同仁醫院求治一面飭探查拿行兇西兵解交該管領事訊辦（似） 
[縱火案人死注消]  
　　美界箍桶店主顧阿炳向合衆公司保險銀五百两於上年十二月間縱火圖賠經捕房查悉往拿顧因跳窻圖遁致將左脚跌傷由捕送同仁醫院醫治奉中西官判俟傷愈再辦已詳去臘本報昨日包探倪順泉投廨禀稱顧於昨日午後在同仁醫院内病斃己由家屬收殮應請消案等情關司馬商之英副領事准卽將案注消（力） 
[拿獲刨棺匪徒]  
　　南匯新塲鎭十九保八十五圖富室傳錫蒙家前年其妹病故殮時有金珠首飾等物約值洋二三千元致爲匪人覬觎上年十二月底竟被刨開棺木悉數盜去經傳禀控南匯縣署奉李邑尊親往踏勘嚴責地保陸連甫嚴緝陸在泰日橋典鋪查出原贓珍珠等物偵知係十九保七十五圖内王阿榮所盜王已聞風逃匿至滬昨日該保在法界緝獲扭入捕房捕頭諭飭押候過堂後交地保帶回南匯訊辦（臨） 
 
 

Page 18

 
 
[諭查劫案]  
　　搶刦法新租界烟紙店之張得勝等由法公廨解縣訊供判押在案昨奉縣尊汪大令諭著原捕協保前往查明當時被刦實情禀復候核（嚴） 
[上海縣案]  
　　杭州職員何飛投上海縣控計　生張維羣竊馬两匹由英公廨提解計之母舅王仁順與張維羣到縣前晚奉汪大令訊究王供外甥典張將馬兩匹價賣與王榮榮計洋八十元小的並不經手計今逃逸王榮榮已將一馬與陳姓調換一牛貼洋两元復將該牛賣洋三十一元尚有一馬繫在門首聞被川沙人騎去質之張供两馬均杭州地棍沈阿桃豢養小的與計同係沈處馬夫去歲沈被錢塘縣訪拿押辦命小的等帶馬來滬賣洋送往杭州交沈使用並非竊來大令判張收押兩王交保飭榮榮將馬繳案再訊○盛朝爵抬母王氏喊求騐傷亦奉提訊盛供門首有竹笆一方屢被族人盛世全拆壞昨日小的與母向斥世全手舉鋤頭猛砍小的背上一下棉衣洞穿一仵復一鋤擊損母臂求驗大令飭仵騐約盛與王氏受傷　寳判候查明有無别情核辦傷飭自醫○前包毛骨捐之李良臣由工程局解縣訊繳欠捐在案昨李扭陳堃山控追欠欵王大令准詞訊究李供所包之毛骨捐交缷於陳堃山接認被欠捐資四月並欠小的生財等費洋二百元應求究追質之陳初認欠李洋一百元大令喝掌頰五十下始認二百元及欠四個月捐欵不諱大令判陳收押限十天缴楚李交原保（嚴） 
[總工程局紀案]  
　　老太平碼頭洋紗認捐公所内周姓前日逃失婢女桂香一口報局杳緝疑近鄰江北無賴三九仔所爲當經包探查悉在法界小東門某烟間内立報法捕房恊探拘住三九仔及伊姘暫押捕房回禀總董昨日照會往提歸案訊辦○松江柴船户金永順販柴來申泊舟薛家浜晚間忽然失火焚去稻柴十餘担後由鄰船救熄疑係艒艒船徐延齡所縱當恊夫頭蔣二寳扭局禀控孫明府提訊無憑飭派所丁往查亦無縱火實　諭卽開釋○大碼頭洪生洋廣貨店主袁錫之控腳划船户徐培祥結欠貨洋三百六十元將船扣抵已志前報昨有張小樵投稱該船乃伊之物用徐爲夥現裝貨物一千餘元　准給還經孫明府訊明屬實判將該船給張具領徐仍還押（尺） 
[英美公廨早堂案]  
　　曹雲衢卽富卿藉治花烟間惡鴇曾張氏毆傷買女勒索洋一百元奉訊押候飭提受傷女子質究已詳本報昨日復訊曾鴇供受傷之妓向花小保買來湖南人氏因有疾病由　三與小山東卽李雲仙送往醫院不收請曾看治勒索洋一百元由女兒生保押金飾給予有押票爲証訊之生保供與母同闕三供此女寄養我處已有四月聞曹有索洋十元之事並無一百元之多李雲仙供此女已於二十日在闕三家中斃命由　報堂收殮請察曹富卿供向在京城外務部當差該女年十八歲被曾鴇打斷腰背等骨由李雲仙囑做好事故懇恊和洋東代寫西信送往醫院調治所取之洋十元交與協和買辦並無勒索之事關司馬得供商之英副領事判候查明再奪○過犯許仁順帶刀在揚樹浦與七百零七號華捕口角持刀將捕連戳两下報捕解究司馬以此種流氓未便姑容判押候禀請道憲示奪○女孩小阿囡被母嚴王氏凌虐由捕頭飭探解究氏供丈夫已故孩係親生因私竊衣物故加管責司馬察得孩身受傷判交濟良所留養嚴王氏交保候示○流氓王三子曹松亭因事與徐渭榮口角糾黨在法界首安里將徐凶毆報捕派探解究司馬以原告不應朦控英界捕房判姑交保王曹押送法廨訊究徐著自行投質○某洋人失金錮鑽戒指金表練等物將侍者陳林發交捕解追司馬因陳堅不承認判候查明究奪○正大米店失火捕房將店主宋訪泉解訊不認判押　查在案已詳本報宋於昨日延律　赫特投案申辯司馬判候禮拜三九點鐘復訊○洋人控馬夫王龍生抛工違章司馬判存洋二百元交保候訊○王阿炳沈阿梅串竊同和公報關行洋布兩件值洋三百元報捕解究中西官以人証未齊押候復訊○柴興發因與甬人王少茂謀奪某洋人處生意　王　傷控請提究司馬判押捕房两月○王四奎即王桃桃控南京入馬有培姦佔　女　　單　各情昨亦復訊司馬判押候禮拜三究斷○馬夫金阿四谷梅根蔡關林　阿保王　生朱成　　福　張信泉顧隆隆陳成元陳阿三王全金　阿信周阿生俞阿品張連花王紀華曹阿陸陸金山任永康張阿榮陳五大等二十八名在派克路聚賭違章由探李　福恊同捕頭拿究司馬判蔡谷各罰洋三十元其餘廿六名各罰十元分充棲流濟良仁濟同仁等各善舉（當） 
[法租界捕房事]  
　　陳培生於前日午後行至新租界南陽橋堍被流氓卞阿榮吳耀卿搶去銀表一只並遭戳傷頭而後由包探將卞吳一併拘獲解入捕房奉飭押候解堂嚴究○陳連生竊衣數件在某押店求質被探查獲押候解訊（臨） 
[美租界捕房事]  
　　前晚有某日人在海寗路焚燒稻草巡街捕以其違章喝阻不依反被該日人糾得同類三名將捕兇毆該捕急鳴警呌始由印捕幫同獲住二名帶入捕房押候解送日領事暑訊辦○美艦兵三名至百老匯路二百六十五號門牌鐘表鋪攫取表内機器二件店夥談某往追詎被擊傷眼目並將行人張福來兇毆後由印捕一併拘獲押候送美領事暑訊辦○在裏虹口開設襪鋪之李金甫報稱女孩阿翠出外不歸請飭訪查捕頭允之（似） 
[願祝恆春]  
　　夫宴賓設席周旋祇屬空文介壽稱觴禱祝無關實事此有心濟營者所以節虚　之費而襄公益之成也兹有有敝同人許君春榮以常年春酒一費洋五十元又有大善士許君永樑以五秩生辰禮洋四十三元均移助本堂諸善舉洵詩　醉　共欣澤之如春疇演康强咸頌仁者必壽而諸親友旣免酬應之多勞又得好施而並　料亦心許之而願爲之也本堂祇領之餘覺二人同心一門濟美高陽之族欽佩莫名預知百世之蒙庥先誌數言以鳴謝滬北天后宫前廣益善堂司董嚴信厚施則敬曾　朱佩珍祝大椿葉貽釗周鴻孫等謹諸 
[同仁輔元堂籌辦上南川義賑局第十一次清單]  
　　劉慎之以誕辰筵資移助洋八十元又親友惠賜祝儀洋九十三元五角隱名氏隱名氏各洋四百元退修室主洋二百元祝裕隆泰記諸同事洋廿元田子　保平安洋十元元南沙氷壺主人五十誕辰宴客筵資洋五十元又爲室人生產有恙求即全愈洋六十元又願子姪樹榮金身體康健壽命延長洋四十元單馥堂洋五十元無名氏洋四十元光泰莊洋廿元隱名氏鍾祖濂琴川延年益壽堂　虞古蘭室古虞病餘生航海乘槎客各洋十元健祥棧謝青山隱名氏各洋五元汪舜臣洋二元知草廬小洋一百角花奇玉校書棉衣一千套以上由純泰莊經募共收捐洋一千五百四十五元小洋一百零五角棉衣一千套 
[上海六馬路仁濟善堂經收咸有一德施醫贈藥一文愿册捐十二月廿日至丙午二月廿日清單]  
　　屠甸市旅居子晉和朱長煕蒯炎第福泰隆裕厚昌沈李氏碧珍各洋十元無名氏求病速愈錫堂交到求乳症速愈人又求女兒平安易長人緊馬氏保福壽康健各洋十元曹小玉敦仁堂張信計滄海客儲俊卿綿力子梁徐氏汪本源雉城　客魏隱名義隆楊萬順張仲清李慶善堂松記志趣生序記宫恩輝許金記儲俊卿南昌李來無名氏各洋一元無名氏保身體平安隱名氏求合家平安各洋二元余隱名余隱名吳明善堂槐蔭書屋無名氏常　篤敬堂隱名氏李門劉氏山東劉紹先由東寗培生楊玉崑南昌李來惜陰書室主人各洋二元張善堂洋十二元吟器館　補過子求佑子也耕軒林合錢一千三百妊九十文杏花樓洋四元銅洋九元十角翁琅記潤興號黄玉南各小洋五角曹務本堂徐姓氏曹長明曹長佑合洋四元隱名氏三榕氏宏源各洋五元言和裕交到求消灾人洋五元黄麗堂吳氏子王裕豐陳泉官鐘叙劉玉和杜金生合洋十七角王叔　　贊卿王成之　梅泉王　善葉安甫江慕峰合洋五元張仁甫張錦　胡海門章怡生紀竹卿吳瑞玉合洋三元五角銅洋五元微無清勉四力子合洋一元二角管久成交到廣文堂銅洋十八元八角陳軼才嚴和記朱澣記金善夫隱名氏隐名氏詹嗚臯合洋十三元震元堂銅洋二元朱承倫錢四百文李湘　洋六元裕茂土行銅洋五十六元四百廿二角　豐銅洋五十角　　氏銅洋一元三十七角正記銅洋七元無名氏洋三元第一　洋一元錢四百文濫　小洋三角趙倪氏洋五元銅洋二元五角天慶昌會發德合洋二元無名氏銅洋四元六角新長發小洋十角两隱名洋四元椿蔭堂詠蘭敬如翔雲　孫鴻卿潘芸生徐頤萱餘耕錦田湘寳無名氏力不從心合洋一元十七角錢十五文老寳基銅洋十一元八十角北恆茂銅洋六元二角趙門李氏洋一元二角隱名士小洋一角營口東和　規銀五兩裕泰土行銅洋八元三十角丹陽两無名氏合銅洋二元廿角夏智才小洋四角朱洲錦葛殿元俞錦榮各小洋二角況姓銅洋一元匯中諸友洋十元八十角共收規銀五兩洋二百五十四元一百六十二角銅洋一百三十二元六百六十五角錢二千二百零五文 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
