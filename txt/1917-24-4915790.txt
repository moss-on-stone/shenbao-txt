# 1917 - 24 - 4915790

 

Page 1

 
 
   
 
 

Page 2

 
 
   
 
 

Page 3

 
 
時評 
[財之暗鬭（冷）]  
　　今日之政界表面視之似甚平靜無事也不知其暗中之鬭仍烈也其鬭維何大抵注力於財之一點而已 
　　財政長之計易人與不辭職也財政次長與中行總理之易人與不易人也交行之借欵與反對也餘土之收買與非收買也革命請欵之捐欵與借欵也此其中皆有蛛絲馬跡之可尋者也故曰今日者財之暗鬭時期也雖然我所謂財之暗鬭者非謂其貪財以自肥也蓋活動政界之人皆知非財不足以活動欲保持以後政界上之活動則不可不謀已黨之握財權或破敵黨之有財權故不得不有是財之暗鬭也財之暗鬭即他日政爭之預備也 
[命令]  
　　一月二十八日大總統令爾登逹賴封爲鎭國公賽吉雅圖封爲輔圖公此令 
　　又令兼署内務總長范源　呈直隷天津警察廳警正邊守靖已就省議會議長诅予免職等語邊守靖准免本職此令 
　　一月三十日大總統令崔祥奎給予二等文虎章此令 
　　又令慶親王奕劻清室懿親久参大政耆年碩望著於當時辛壬之交國體嬗　力維大局所全實多年來退處優游方冀遐齡永固兹聞溘逝軫悼曷勝著派陸軍上將是廕昌前往致祭賻銀一萬元治喪由財政部發給靈櫬經過地方沿途官吏妥爲照料生平事蹟並宣付清史館立傳以示優遇耆舊之至意此令 
　　又令國務院存記之雲書著交財政部酌量任用此令 
　　又令任命王丕煥爲綏遠陸軍混成旅旅長此令 
　　又令任命趙禪爲浙江督軍公署參謀長此令 
　　又令兼署内務總長范源溓呈請任命陳彦彬周鴻熙爲僉事廳照准此令 
[專電]  
　　北京電澳門護仔地灣近忽有葡艦停泊地方官交涉無效已移歸中央辦理昨外部照會葡使辯明 
　　北京電林使昨謁總統談半小時陳述今後中日親善之旨 
　　北京電鄭家屯案結果亟須履行張督軍已派參謀長楊宇霆來京謁當局商議此事並報告省中要政楊不日即回奉 
　　北京電段陳許三總長準今日（三十一）出席國會答覆交行借欵聞段陳意對於此項借欵欲有所糾正 
　　北京電擬買存土閣議已决用 
舊公倆票昨齊耀琳電呈意見復交財部核議 
　　北京電政府買土事全國禁烟聯合會電馮國璋有此事與我公令名及烟禁利害關係極重誠恐台端爲左右所朦致國民永無脫離黑籍之日等語 
　　北京電聞政府已决以舊公債票收回烟土 
　　北京電政府得駐日章使電日本甚願汪大爕充贈勳使頃已得汪同意不日發表惟不以大使名義免國會反對 
　　北京電政府大政方針一時不能宣布因政局未定不能拘泥一格一說黎總統意俟憲法定後再宣布 
　　北京電昨日（三十）國務例會（一）任高培德爲桂林道尹（二）蒙古被難各盟賑以五萬元（三）農商部提出森林勸奬條例及森林會法均决定約明日以命令發表 
　　北京電昨日上午憲法起草委員會開會議題有四（一）主權規定（二）查辦權（三）地方制度章次（四）憲法神聖條文會議結果（甲）屬於國民全體（乙）兩院對於官吏違法各得咨請查辦（丙）列入第十章後（丁）非依本章所規定修正程序無論經何種事變永不失其効力 
　　北京電今日憲法二讀會王主席到六百六十六人第六條原案通過第七條原案與修正案均不足法定數即日開審議會未得結果二時開會五時散 
　　北京電范總長不以兩院通過之自治案爲然亦不以法制局草案恢復道自治爲是擬由部另行起草先從縣自治入手兼及市自治草案成時擬公請兩院議員開一評議會 
　　北京電礦業法昨閣議未决交還農部審核　　 
　　北京電法制局對於農部提出之鑛業法提出意見多條昨閣議仍交該部鑛政司詳核 
　　北京電張繼回京述對時局觀察主張民黨須持冷靜態度 
　　北京電某派催促財政次長及中行總裁易人益急中行聞已定薩福懋 
　　北京電陸榮廷决計辭職桂陳督擬赴粤勸慰昨劉承恩來電請准陳赴粤謂陳能留陸黎總統以此諮詢國務院 
　　北京電哈漢章將任綏遠都統 
　　北京電吳大洲仍居寓内惟有軍警監視黎總統意俟張懷芝查覆周村民軍收束情形再行釋放 
　　北京電府秘書長元首屬意錢能訓 
　　北京電張國淦昨早車赴津晚車返政界揣測爲往勸李經羲任財政而陳錦濤對人言非免職不退 
　　北京電呂公望將被聘爲公府高等軍事顧問 
　　北京電孫洪伊到寗與馮副座談頗洽惟關於黨務馮仍主冷淡 
　　北京電湯化龍赴寗聞與黨務有關 
　　北京電湯化龍偕林長民赴寗昨已返京 
　　北京電舊十三日爲前清溥儀生辰黎總統派范總長前往祝賀 
[外電]  
　　北京電馮副總統建議收買上海存土一說頗引起各界注意萬國改良會已通電各省督軍省長說明時局並懇其轉請政府勿購存土（三十日） 
　　北京電中英友誼會昨晚舉行常年會讌到者八十餘人英使署隨員愛爾斯敦等及莫禮遜博士安格聯稅務司及汪大爕蔡廷幹陸徵祥皆讌惟伍廷芳博士因病未到合座爲之不歡（三十日） 
　　北京電政府接蜀省來電稱二十八夜重慶北西江北縣大火時適風力頗猛以致延燒燬屋千餘間損失不小（三十日） 
　　北京電張繼已由日本回京昨謁見黎總統（三十日） 
　　北京電國務院以統一官制未經擬定决用元年官制已通諭各部辦理大約冗員被裁者必多將分發外省委用（三十日） 
　　北京電吳大洲已被步軍拘捕聞查出不法文件吳到京後行止放蕩早爲警士所偵視（三十日） 
　　成都電彭縣滇兵譁變衝開郵局掠搶現資並延搶商舖數家卽出城而逃聞其原因乃由軍餉積欠數月迄未發給所致恐遭此變者將不僅彭縣一處已也（三十日） 
　　廣州電醫學聯合會頂已開會完畢到者本地中醫八十人外醫三十人外省中醫二十人外醫六十四人朱省長欵待各代表頗爲慇懇並親蒞歡迎會舉行第一次開幕禮今日復開粤城衛生提倡會當彼得醫士演說時來聽者垂千人官學兩界到者尤多（二十九日）（以上路透電） 
　　北京電國務院已批准財政部徵收房稅議定於三月一日實行（三十一日） 
　　北就電陸宗輿赴日以表示中國對於寺内内閣之好意此後中政府或將派汪大爕使日爲贈勳專使（三十一日）以上德文電 
　　漢口電川漢鐵道工事大有進步漢口蔡甸之間約八十里業已鋪設軌道且昌工事亦已預定本年秋末完成（三十一日） 
　　東京電今日官報公布四月二十日舉行總選舉之件（三十一日） 
　　北京電日本林公使謁見黎大總統暢談約三十分據聞總統公使交談中日親善之實現頗爲誠懇總統並以美麗銀邊最近小影送贈公使（三十一日）以上東方通信社電 
[戰電]  
　　巴黎電今日午公報宣德軍在三○四山以手擲榴彈進攻爲法軍砲火撃退德軍在巴唐維萊爾北面掩撃失敗法軍俘敵數人上亞爾　斯之塞波瓦東面法砲隊頗活動法軍於天空戰事撃落敵飛機三架 
　　亞姆斯特丹電聞德兵現絡繹開抵荷蘭哇佛伊塞爾省東北邊界該處某某二鎭新抵德兵四萬人携有大砲頗多荷人頗以爲慮（三十日） 
　　倫敦電法軍大本營路透訪員報稱法軍陣線後近來異常活動開掘戰壕修築道路毫無停頓蓋準備未來之大攻勢也且已築成各種廣狹軌道之鐵路將來施撃敵軍將無以知方向所在又稱德軍如穿越瑞士而進攻則將知法軍已於該方面設備甚周云（二十九日） 
　　倫敦電羅馬尼亞最近消息謂沿特洛土斯與塞里十河之俄羅軍陣　甚爲鞏固敵軍不能再施打撃敵軍深知其然决計撤兵一部分僅留德兵四五師餘悉代以土奥之兵軍事專家之意興登堡元帥包圍俄羅軍之計畫業已失敗所獲之勝利僅便於防守與使通土京之路得以安固及免匈牙利之被攻破而已法國各報預科德軍將在亞爾薩斯取大攻勢聞德國已由羅境調兵屯集該處且料德軍不致攻撃英軍陣線蓋以防守甚固故也惟英法參謀早已有備無論敵軍進何處皆有以制之也（二十九日） 
　　彼得格勒電協約國大會明日開議由俄國外交臣主席俄皇於星期四日接見與會各員俄國財政大臣交通大臣皆在代表之列（三十日） 
　　雅典電希皇派員於今日下午在協約國公使希臘内閣第一軍團司令前向協約國國旗行禮蓋應協約國之要求也並無意外事變其餘要求亦經希政府徇行希政府與協約國之邦交可謂已回復原狀（二十九日） 
　　丹京電屬於英船雅洛台爾號之瑙威瑞典美國水手二十六人被禁一月已經開釋今均抵此據稱大西洋之德國襲撃船載重一萬二千噸變裝絶佳非俟啓其舷側口暴露武裝絶不能察其破綻該船常升帆以掩其甲板置有大砲四尊小砲兩尊魯轩雷管四具所載軍火糧食足以支持至本年四月船身甚新有摩威字樣該船且常假作遇難之狀（二十九日） 
　　華盛頓電國務部宣布墨西哥之美兵業經調回（二十九日） 
要聞一 
[南京快信]  
　　馮副總統主張六年度内國公債增加至五千萬元充本年收束軍事費 
　　省署昨接北京内務部來電定下月望日在京開全國警務會議請卽遴派熟悉本省警務人員入京與會 
　　寗紳議建華園鑄馮副總統銅像因河間力辭已作罷議 
財政部造幣總分各廠總稽查宋發祥日前由鄂乘輪來寗調查南京造幣廠去年贏虧聞宋即將於日内乘車赴津廠調查一切 
　　外交總長伍廷芳病已痊愈聞馮副總統昨曾去電慰問 
　　江蘇縣議員聯合會代表費玄韞蔣懋熙楊友熙三人已於昨日由　乘津浦車北上 
　　　補　事江少傑因債務與人涉訟經地方廳判决照票據償還 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會會期之修正說]  
　　民國國會據約法之規定會期爲四個月但於必要時可爲延長兹間某要人有主張將國會會期修正改爲常年開會之說其所具理由略以民國創造伊始各法律案之待議者甚多以四個月之時期實有不敷且國會委員會之組織旣經取消於國會閉會之後已不能行其監督政府之責任縱云國會閉會後政府所執行之立法事件於翌期國會開會有請求追認之條然究未足云完善又國會於閉會之後有重要專件發生雖有可以召集臨時會議之規定然以中國地方遼闊交通阻隔終難期其迅速若常年開會以上幣端均可無　至於經費一層亦不生何項問題蓋國會議員薪俸係以年計每月按額支給與各官吏相等也 
[胡瑞霖赴閩質問之咨覆]  
　　福建省長胡瑞霜前經參議員提出質問書請國務院答復兹聞國務院昨已咨復略謂案准貴院咨送議員宋淵源等提出關於胡瑞霖赴閩質問書一件請答復等因查原書稱胡瑞霖挾帶軍火多件向陸軍部請領護照秘密赴閩等語查該員赴閩口期如果决定自應聲報政府知悉無所用其秘密至挾帶軍火請領護照各節經查詢陸軍部據復並無其事又原書稱胡瑞霜曾託其姻戚湯化龍就滬特邀閩議員曹振懋張琴等八人在湯住宅談判交換條件等語兹據湯化龍函稱本年七月化龍自京返滬閩議員曹振懋君等來寓晤見事誠有之當時以國會將開化龍力主不黨之義談次唯以消滅黨見相告勉對於胡瑞霖君事略謂諸君如反對個人鄙人不復過問惟望不故挑黨釁則國會重開之日或可收和衷共濟之功當時在座者尙有非閩省之議員即閩省議員中得諸親聞及傳說洞知此事者不止曹振懋張琴數人大庭廣衆之中共聞共見何至有歧誤之傳述今該質問書中乃以絶無影響之說任意闌入實百思而不得其理等語據此是湯化龍在住宅談判交換條件各委並非事實又原書稱胡以政務財政兩應長誘致閩人並揑造歡迎電報及法政學會傳單等語查究竟所誘究竟所誘致者何人並用何種方法揑造事無左證無從聲復要之胡瑞霖旣任命爲一省省長將來赴任之後該省秩序自應歸其擔負維持相應咨請貴院查照可也 
[留東高歸學生考察學務之規定]  
　　年來中國留學生之歸自歐美日本者日衆而實業界敎育界尙未獲若何特殊之進益此固歸國而投閑置散未盡獲展其所學而畢業後之觀察研究亦與有關係歐美方面學生前已有人議展在外年限以供學生畢業後之遊歷觀察兹又聞敎育總長於二十六日通咨各省以爲留東學生研究敎育之敦促其文曰查振興敎育端賴師資藉助他山悉憑考察我國留學日本東京曁廣島高等師範學校學生每届果業時雖由各敎員率同參觀以資印證辦法至爲切要惟時間有限未易周詳而此項學生畢業回國於本國敎育前途關係綦重倘成徒憑理論弗事精研實際拘守成規未獲參稽良法以之驟任學務恐難有濟現由本部酌定辦法嗣後留學該兩校 
學生應於畢業前一學期由駐日留學生監督將其履歷及學科先行開列具報由部就該國敎育狀况指定事項令其分途考察期以三個月爲限務令該生等本所耳聞徵之目見隨時隨地記錄不厭求詳一事一物研究必觀其要不得專以畢業時與該國學生一同參觀便竣厥事果能於此延期考察中確有心得他日回國從事敎育敎授管理旣有取資之方計畫設施必無畸偏之弊其所裨益當非淺鮮至關於報告及旅費應即按照選派留學外國學生規程第五第七條參酌施行至女子高等師範畢業生亦准一律照辦云云 
[交部籌畫電品之救濟法]  
　　電用材料多仰給於海外而歐戰事起來源漸少不能不設法救濟交通部昨特訓令各省電政監督曁電話局無線電局等令其籌擬辦法其文曰電政常年支出材料實爲大宗屬於國内出産者品類無多餘皆仰給外洋歐戰發生來源阻滯電報電話所用料品幾有斷絶之虞年來各處搜羅零星湊購價格昂貴虧損殊多關於設廠自製之計畫本應籌議進行惟兹事體大才財兩項缺一不可舉辦之期實難預計欲求目前救濟之辦法厥有兩端一百奬勵電品所用原料多爲吾國所固有徒以科學未精末由利用然近年以來如缸管電瓶紙條墨水鹽腦等國内人均能接踵仿製雖大略粗而不精未盡適用卽偶有適用者苦於出品太少供不給求亟宜力爲提倡優定奬勵有製品已具雛形者應示以標本使之改良有製品確能合用者應加以補助俾得擴充其有能獨運匠心發明重要之電品或能仿造供電政上大宗之用而價值又能與舶來品相杭衡者尤當分别從優褒奬或酌予專用年限多一種出品即少一分漏巵各監督局長於地方商業情形較爲熟悉務宜時時勸導樹之風聲各總管領生於電學素有研求且於各種電料之搆造運用幾無日不在經騐中亦宜互相研究本諸心得以貢獻諸國家此關於奬勵之急應注意者一也一曰節省電料分純益與消耗兩種向例各局領料均填寫清單逕向材料處請領漫無限制然純益之料稽核尙易消耗之料大約用諸報房内者十之五六擲諸虚耗者亦十之三四甚至如墨水鉛筆紙張鐵線電瓶等任意取携移作私家之用棄捐侵佔深堪痛恨現在材料價值旣如是之昻若一在虚糜不加限制何以重公物應由各監督就所轄區内將各電局報房報務情形詳加調查量其繁簡以定用料之多寡某者屬於純益品某者屬於消耗品每月各應需幾何定一適中之數目以爲發料之標準有所需逾於額定者必報務上確有增加之事實按月詳叙理由以資查考其有任意濫用亦照購入價值責令賠償不稍寛假至電料中有使用雖失效力而一經修理後仍可復用者例如電瓶中之炭精板曁夫紙條紙張銅鐵之屬加以修理鎔浸仍可復用或可爲製造之原料各局每漫不經心視同廢物任意抛棄殊爲可惜嗣後各局對於此種電品已失効用而質料尙存者應一律保存隨時報明聽候檢用此關於節省之急應實行者二也以上兩端應如何籌畫辦理之處仰該監督通行所屬各局擬具切實辦法限文到三個月内彚核呈部察奪云云 
[公府大宴蒙古王公]  
　　　日昨（二十八）正午十二時大總統在懷仁堂宴會年班蒙古王公及經班喇嗎等其與宴之人員計一蒙古親王爲色旺端魯布阿穆爾靈圭扎噶爾蘇珠克圖巴圖爾那彦圖塔旺佈理甲拉帕勒塔二蒙古郡王爲丹巴達爾齋阿勒坦瓦齋爾 
　　熙凌阿棍布札布雲端旺楚克那遜阿爾畢吉呼烏泰漢羅札存三貝勒爲濟克登諾爾布林沁札木蘇德色賚都布唐古色四貝子爲達賚阿勒坦巴圖爾海山祺誠武祺克坦五公爵爲包音阿爾畢吉呼烏思虎布彦蘇達那睦扎木遜朗所布色丹巴勒珠爾達爾瑪巴拉伯克濟雅陽倉扎布巴布色楞　喇什敏羅布桑索特巴祺克愼多隆武耀布塔爾鄂里雅蘇札木巴拉多爾濟傳尹德勒格爾卓凌阿都凌阿羅布桑車珠爾侯連珠海永澂海永溥海永涵阿拉瑪斯圖呼根辣扎布鄂多台拉布薩木諾爾布多銳噶拉增圖們巴雅爾六呼圖克圖喇嘛爲章嘉呼圖克圖察罕逹爾汗呼圖克圖對音庫爾呼圖克圖呼畢勒罕色特時布丹怎那木濟勒默爾根諾們罕江贊桑布喇嘛羅布藏貢噶喇嘛巴拉根加布喇嘛伊敦加巴喇嘛巴彦濟爾噶勒喇嘛拉實喇嘛文寳喇嘛七特簡任官爲段祺瑞伍廷芳范源廉陳錦濤程璧光張耀曾谷鍾秀許世英王士珍莊藴寛董康孫寳琦貢桑諾爾布張國淦趙爾巽劉式訓張志潭殷汝驪李思浩張士鈺傳良佐曹嘉祥徐謙袁希濤文羣王黻煒蔣作賓江朝宗馬龍標溥緒中銓载潤載濤溥佶溥侗溥儉世續紹英熙彦張鳳翩丁槐胡景伊藍天蔚靳雲鵬陳光遠蔡成勳張永成等二百四十六員當時所演戲劇有譚鑫培之珠廉寨楊小樓之長板坡俞振廷之艶陽樓梅蘭芳王鳳卿之武家坡臨時增加梅蘭芳之黛玉葬花以娱來賓可謂極一時之盛矣 
蒙匪近訊 
　　巴匪餘孼在呼倫貝爾深山盤踞並勾結胡匪蒙匪聯絡一氣意擬襲取倫城兹得確實消息蒙匪已闖入倫城一千餘名向勝都統索餉倫城兵力不支已派富營長來省向畢督軍求救并咨報近日匪情又有人自海拉（即呼倫貝爾）來者言該處自蒙匪擾亂令人民異常恐慌近日突來宗社黨千餘名（即蒙匪）聲稱恢復前清持有黄龍旗闖入海拉爾勝貝子帶警軍攻剿始行撃退一說謂近巴匪又復紏衆入寇胡匪投入者日見其多現據偵探報告該匪現盤踮依拉門氣地方在索山西距山約四百餘里距洮南七百餘里我軍防守甚嚴但未撃散 
　　巴匪餘孽擾亂塔子城太來氣索倫山一帶中央電令奉黑兩省督軍認眞剿辦並詢蒙邊軍隊布置情形兹　畢督軍會同奉天張督軍吉林孟督軍聯銜電致政府詳　近日官軍剿匪勝利詳情并謂現由三省陸軍中遴派勁旅十五營分布蒙邊各要塞防戰（一）奉天所派者步兵二營騎兵二營砲兵一營機關鎗隊一營（二）吉林所派者騎兵二營步兵一營（三）黑龍江所派者步兵一營騎兵二營砲兵一營機關鎗隊一營 
[鄂路旁談]  
　　京漢鐵路當修造之日漢口租界尙未大興市場自橋口至灄口之地皮價值較現時不及半數承修之比人爲將來利益起見於路線所經之處購地甚廣並於漢口租界側江岸購置租界地址嗣後京漢路經政府贖回局中之洋員多辭退回國鐵路餘地座落何處寛長幾何華員每不深悉政府亦不甚注意爲人侵佔在所不免上年冬漢口慈善會長蔡文惠赴京請求撥給京漢路餘地二千方建造該會所及貧民工廠學校因面向大總統許總長歷陳路局餘地之豐富自棄利權之可惜許總長乃委雷參事偕同京漢路總局調查伍麟年來漢清理一切刻悉此項餘地已經逐一清出逹六十萬方而前由該局費八十萬元贖回之比租界地皮尙不在其列以商務繁盛之漢口而有此廣袤之基地苟能悉心經營利益豈不可觀因是交通部特於漢口設立京漢鐵路地畝處委任前該路南段管理局局長鄭洪年爲處長查鄭係福建人於該路成立之初即在漢局供差初充南叚會辦繼充總辦管理路務頗著成績上年許長部務實行減政主義改該局爲南段事務所鄭遂奉調京另用之命以原充收支之皖人劉淇爲所長兹委鄭爲地畝處長者即以其熟悉情形也微聞湖北官産處現以該地目前勿須作爲路用係屬國家財産依財政部呈定之清理官産章程應歸該處管理交通部無須另設機關業已密函財部請與交部磋商劃歸管轄未知能逹目的否也粤漢鐵路武岳段工程本係分頭建築武昌至蒲圻一段刻已工竣行車自岳州起線向蒲圻建築之路尙餘數十里之軌道工程刻正趕築本年四月即可全段通車所有由武至蒲之總分支各車站地名計在武昌縣境者有徐家棚通湘門鮎魚套紙坊鎭山城等五站在咸寗縣境者有土地塘賀勝橋横溝橋縣城汀泗橋等六站在蒲圻縣境者有中伙舖官塘驛等三站刻已裝配車頭十輛每日開車兩次 
[川事維持會之對戴表示]  
　　川省長戴戡赴省履任川事维持會表示對於戴戡無拒絶之意而公民救濟會則不以爲然前報已述概略兹將川珸維持會公啓錄下久困者思息久勞者思進此人之至情也吾川自辛亥以來迄無寧歲至帝禍發生亂事尤烈此一年中刀兵寇盜無貧富無貴賤無老少男女皆被禍焉此誠困極思息勞極思逸之時也乃忽焉而省長問題發生若者自稱代表民意電中央請收回成命矣若者自稱公民大會若者自稱公民救濟會組織義勇軍以拒戴戡矣吾不知所謂代表民意者在望治乎抑望亂乎又不知所謂救濟者在以寗人息事爲救濟乎抑以興師動衆爲救濟乎起而探吾七千萬父老昆弟　姑姊妹之心理皆　治也皆望寗人息事以爲救濟也而此少數之自稱代表民意自稱公民者乃欲以其阿諛排擠之私見陷吾七千萬人之生命財産於不可思議之鄉危乎其危莫今日若也以中央權力所繋必欲任命之而一電再電以拒之中央不肯屈服於少數人權力之下一朝决裂而禍作矣以中央正式任命兼攝兵符之戴戡且佐之以王檢查使携手西來其名至正其勢至順而義勇軍乃欲於路邀截之幸而組織不成徒爲挑釁行離間於督軍省長之間所謂無拳無勇職爲亂階是也不幸而組織成軍擅開兵釁戰禍蔓延不知何日已也平心而論載戡之能否勝任省長尙未可知其所謂保護運鹽公司者鹽公司之存廢問題將來惟中央能解决之一戴戡何能爲此不足爲戴戡罪也至以省長兼會辦名義提欵百數十萬有無提用之權及提用之當否自有中央及川政府主宰於其間將來并可追加議案亦非今日可指爲戴戡罪也吾非爲戴戡辯不過因拒絶省長無重大之理由徒以此區區影響之談欲合吾七千萬人之心理而煽惑之吾七千萬人不若是之愚也今日者中央迭電嚴禁矣督軍示諭禁癯矣王戴二公已先後出發矣而此三五蓋之代表八九人之公民尙然無病呻吟無疾苦而奔走呼號不息焉上而離間軍民兩長下而引起無識亂民禍患卽在目前亂機捷於桴鼓吾七千萬人誠忍之無可忍聽之不能聽也同人等發起斯會以維持川事現狀爲目的表示吾七十千萬人之心理乃望治也非望亂也乃望甯人息事以爲救濟非望興師動衆以爲救濟也戴戡來而勝任省長也吾七千萬人樂而安之爲幸多矣戴戡來而不能勝任省長也吾七千萬人起而逐之未爲晚矣母徒先事嘵嘵也母徒私心忡忡也夫亦還我久困思息久勞思逸之人情而已矣川事維持會同人公啓 
[閩省政界之新設施]  
　　印花稅分處閩省舊年之印花稅原定稅額爲一十二萬元本年增加稅額一倍有奇共計爲三十萬元並於省城設立印花分處由財政林廳長兼任印花分處處長林氏自奉委任之後即竭力設法推廣銷場查閩省六十三邑除閩侯思明建甌三邑爲商務繁盛之區域當特别擔認稅額外其餘之六十邑亦當攤認三四千元左右但各邑並無巨商大賈由各縣署勒令支配其流弊蓋有不可勝言者矣 
　　菸酒稅合併菸酒捐稅原由財政廳辦理自公賣局成立之後卽奉財政部令合併於公賣局徵收而所收之欵仍由局解廳以供支出但財政林廳長竭力主持謂此項捐欵預算可收至五十萬元現在尙未徵收足額不能卽行歸併遂由該廳改官辦而爲商辦各邑一律增加課額全省計增至四十八萬元而該廳尙謂猶未足額乃由公賣局長承認由本年起每年由公賣局解足五十萬元之欵以供財政廳支出於是財政廳長無所藉口始將烟酒捐局併入公賣局辦理自本年一月一日爲始惟各邑之經理員因欲包　　　　　　　不取償於民則本年菸酒業之閉歇者當必　　　　年爲多矣 
　　禁烟員添派各邑原有查禁烟苗之委　由禁烟總局派委每邑一人月支薪俸及公費八　　或六十元昨又由禁烟局會辦林揚光氏親率　員數人同赴下游各邑查勘煙苗並會同屯駐　各邑之軍隊前往剷除但際此千鈞一髮之時尙恐一　目或有未周復由現任政務廳長王善荃氏倡　議由各道密派委員馳赴各邑不動聲色嚴密搜　查其夫役輿馬等費即由各邑禁烟罰欵項下酌提一二成以資發給第據記者所聞勤愼辦公者固不乏人而藉端騷　者亦不少故近日窮鄉僻壞之區皆有委員之車轍馬跡小民多不得安枕而臥也 
[粤官廳之出巡忙]  
　　朱省長巡城朱省長邇因冬防吃緊撥定警衛各　分往城廂内外輪替巡邏兹恐各軍奉行不力特於昨星期　省長偕同稽查王輝武等三人微服出城　行西關黄沙一帶沿途經過各軍警有形式　敗者均飭　稽查用鉛筆登記直至夜深復由沙基繞道長堤城并聞稽查王輝武在黑龍江任内時因圍捕匪身中三鎗猶復奮勇前進卒將著匪擒獲朱省長愛其勇敢特帶來粤每次出巡必與之俱云 
　　鎭守使巡江肇羅陽鎭守使李耀漢昨奉　代督面飭以西江一帶冬防吃緊亟應躬代出巡藉資鎭孱懾李使奉諭後特於九日率帶軍隊一營由肇出發先至高要高明等屬巡察一週再由德慶封川折回兩陽巡視始行返肇頃已將出巡日期電詳軍署察核至鎭署公件則暫交瞿團長代行俾資治理 
　　各統領巡鄉聞朱省長昨與陸督軍會商以此次本省清鄉經劃定分區緝捕次第舉辦惟各屬兵力之如何分配捕務之如何進行各地方人民對於緝捕軍隊如何觀念似非分别派員忍眞巡察不足以徵成績聞已派定太永寛爲廣惠各路總巡察范雲梯爲肇羅陽各屬總巡察曾廣大總巡南韶連熊略總巡高雷蔣羣總巡潮梅朱光尋總巡欽謙李永洋總巡瓊崖並即會訂賞罰規條分飭各該員於經過區域按績考查秉公分報兩署以便論功行賞有過必懲庶於整頓捕勇之中仍寓保全軍譽之意　　警察隊巡街警務處長王順存現以冬防吃緊搶竊案件層見迭出殊爲地方之害兹特派警廳游撃隊分班出巡以維治安現定十人爲一班分隊四出梭巡另以一小隊各穿便服以兩人爲一隊分赴繁盛地方嚴密偵緝遇有搶掠匪徒准即拿交該管警區解辦昨已分給憑證分别出勤聞此項加派員兵至舊曆正月十五日止卽行撤銷 
　　檢察長巡獄吾粤監獄素稱黑暗各縣監無論矣即號稱文明之司法監獄被困其中者亦迭向報界訴其寃慘可知此中不免弊混新任高等檢察廳檢察長張仕普視事後銳然以整頓獄政爲任 
 
 
 

Page 7

 
 
冀無數不幸人免受苦中之笞近特躬臨廣州分監調查監房内外均詳細巡視并面諭該監長姚曦嗣後監内紀律務應注意現聞該監已大加整頓改良一切每日辦事人等亦皆輪流視察經此整飭獄政或有可觀之望矣 
[贛省典業對於金融之意見]  
　　贛省中國銀行行長胡伯午前在滙劃公所提議行用銀毫銅元當時多數贊成旋經總商會與錢業公會相繼開會亦一致贊同擬於本年正月實行惟各典業與錢業另一方面人則謂中國銀行胡行長因贛州吉安各分行收得銀毫甚多聞湖北上海及各省銀毫價低不能運往消售欲就本省城市設法行消故有此議但現在官票雖銷燬已多而所存仍復不少若行用銀毫則官票必致滯用價目必跌各典業及存有官票之店又將吃虧且省垣内外典業及各鄉典皆係票當票取以後官票不能不收故去臘有省城内上泉泰等各典舖具節略於總商會請將官票先行收束然後行用銀毫銅元今年正月又有鄉典兼省錢業晏某等具意見書三條於總商會（一）請將官票辦法先行宣佈（一）請將幣制借欵餘存之百二十萬餘元即行交出以作收回官票保證（一）請通詳官廳准許小典自出銀毫銅元票若干以備抵制而保資本未知總商曾如何辦理也 
[杭州快信]  
　　楊督爲節省軍費起見所有本署差遣除酌留辦事勤愼二十四員外其餘一律裁撤並發給恩薪一月以示體恤 
　　楊督帶浙混成旅及機關鎗各軍本月分餉由京解浙昨已給發共洋三萬二千餘元 
軍署舊日雇員楊督决意全行更換遺額即以此次考取人員分派各課辦公一律改稱錄事 
　　省公署奉内務部電各縣知事有本省籍者照例迴避同日又電各縣知事曁各局所現差人員履歷限日送部 
　　齊省長通令各縣知事各統捐局長及其他各機關人員除因公呈准來省外不得假謁見長官名義擅離職守 
　　沈政務廳長於二十九日到省　 
　　軍學補習所所長俞煒業已二次上書督軍辭職 
　　浙江醫藥專門學校校務已於今日（三十一日）結束清楚韓錢兩校長定明日交替 
　　司法部電浙各屬高等分庭應改組分廳冠以第一第二等字樣 
　　高等檢察廳奉省長密令派員赴紹密查新舊兩知事控案 
　　調任粤省高審廳長范仰喬今日（三十一日）挈眷赴申附輪履新 
　　安吉縣呈送橡皮樹種省長飭發苗圃試種地方通信 
[松江]  
　　朱家行米行被盜陽曆二十二號晚間本邑朱家行鎭洽昌米行突被盜匪多人手執鎗械擁入行内刦去贓物甚多旋由該行經理陳某來縣請勘經縣署派員勘騐屬實通知水陸巡警一體協拿一面復懸賞購緝如有人於五日内將盜蹤報知因而贓盜俱獲者賞洋百元 
　　建築公共體育場之動機公共體育場關係國民體育至爲重要去歲他省縣已多設置松江縣署亦曾於去歲籌有現洋三千金擇定城内楊家橋堍荒地十餘畝委人規畫建築事宜嗣因此項現金移作他用遂又中止現縣署第三科復動議建築惟該荒地内有舊守署廢址約二畝現被監理會敎士向營地局買去所餘地址恐有不敷故擬由邑紳宴請該敎士情商贖回云 
　　新舞台開幕之第一幕昨日爲松江新舞台開幕之前一日例應閙台來觀者男女雜遝座爲之滿時台上正在宴飲座客不耐大呼開演一時飛磚擲瓦異當騷擾崗警見勢不佳亟集多人入場彈壓竟被攢毆亦足見戲劇之易肇禍端矣 
　　松江現駐軍數楊護使奉命督浙時抽調第四師精壯編成混成一旅隨節入浙松江駐軍共被調去步兵第十五團第三營全營砲兵兩連工兵不滿一連現在駐松軍隊僅存步兵十五團第一第二兩營工兵兩連砲兵兩連輜重一營聞十五團步兵俟十四團來松後仍須全部入浙 
[南通]  
　　鹽墾改歸商辦大豫鹽墾公司爲民黨中人所組織已及三載辦事諸員因奔走國事日無暇曷致將此偌大之實業公司擱置現聞通紳張嗇老特招股本一百五十萬元先將民黨中所墊出之款撥還並將公司改歸商人經辦業已組織就緒聘馬敷五君爲總經理積極進行矣 
　　晚炊致肇焚如觀永市劉姓家因晚炊不愼致將其房屋十餘問同時焚盡後幸賴救火夫鼓勇施救故未殃及鄰人亦云險矣 
[揚州]  
　　學生會成立紀今日（二十八日）爲揚州學生會成立之期先期假定新勝街金星人壽保險公司洋花廳爲會場三時後開會共到三十九人公推程善之爲臨時主席由主席宣布開會宗旨以聯絡感情互相扶助爲主次議定會章分定名宗旨會員職員會期會址附則八章次選舉職員當選者正會長程善之副會長包綬伯本部幹事萬鼎祥曹芻書記徐綸閣余光藻會計宋毅上海支部幹事許志沆演說因時間不夠免去七時半散會 
　　呈請擬加契稅江都縣周知事擬加收稅契一分以助實業經費特於日昨邀約各界代表到署籌議現聞已呈請省長及財政廳長核奪辦理矣 
　　越獄犯行刑去歲五月間江都縣監獄内有罪犯張有才一名私自越獄嗣在鎭江捕獲收禁由周知事呈請高等廳按法懲治現經司法部復文議准絞罪遂於今日（二十九）午前十時將該犯押往一郎廟化莠所後面空場執刑 
　　廠長與局長交涉場運局長潘仲奎拘拿電燈廠機司致起交涉已詳本報兹聞潘局長雖將所拘機司照會定武軍蕭營長釋於並飭往拘之兵士到廠道歉而電燈廠經理未能滿意特於今早（二十九到縣署提起正式訴訟事爲場運局副長王春卿所聞於午間卽在靑蓮巷公館内設筵請周知事爲潘疎通此事 
　　陰曆新年境况陰曆新年中轅門橋敎場一帶地方異常熱鬧該處警察特加派警士來往梭巡以保治安運署及縣署均定於今日（二十九）辦公而縣署内並無一人辦事冷淡已职軍隊已由參謀長下令准十四日（陰曆）開操商店除小本營生於初五日開市外大號於十八日開張銀號票莊於二月初二日方始營業各學校已陸續開課矣 
[杭州]  
　　省長出巡之儀式新任省長齊耀珊君日昨（三十）上午八鐘由公署出發命駕巡視城站新市場曁沿湖各馬路身坐綠呢四轎輿前一頂馬身佩戎服挂刀輿前後有領袖俱綴紅色肩負洋鎗者八人左右扶輿者又有身着黄制服腰懸指揮刀者二人輿後隨行騎馬者三員亦均軍官　樣聞警　亦派某隊員衆馬在輿前遷段導引 
　　增加稅率之部電財政部昨致浙江省長財政廳長電略稱中央對於浙省五年度協欵已由國務院核議酌景增加其增加數目於田贓加濟荒五十萬元自認貨物稅十萬元契紙價五萬元牙稅十一萬元實收屠宰稅三十萬元糖七萬元當稅二萬元漁團捐五萬元船捐二萬元共計擬增加一百二十二萬元請如數編入五年度預算宁内卽日送交國務院核議 
[嘉興]  
　　澉浦鎭被刦請兵海鹽縣澉浦鎭商業繁盛人烟稠密去冬曾經海盜兩次刦掠闔鎭咸遭波及曾由鎭紳一再電省請兵駐攝未獲允准前晚該鎭丫又塘沿村一帶又被海盜上岸刦掠域中防衛嚴密未遭波及現經該鎭紳商電請省吏飭縣限緝並派兵駐守電文如下去臘兩次電禀請兵未奉派撥詎是月二十六日黄昏時分又有海盜由丫义塘上岸搶掠沿村鳴鑼傳信各自防衛城中幸未波及然老啼少哭警恐萬狀澉地濱海空虚累次受警難安營業而就地警察放棄職務聞警輒逃人民以伺負賦課捐稅之重獨外覆庇殊抱向隅務乞迅派游撃隊駐微不勝盻切待命之至 
[安慶]  
　　攻計訐警佐之批示休寗縣商會禀控該縣警佐姚聲達警務廢弛請委幹員接辦等情經倪省長批去該會前控警佐錢琇林業經撤差後又聯名禀留前矛後盾殊不可解此次又請撤換難保無受運動情事應候飭查平日有無劣跡再行核辦用舍之權不能操之於該會也云云 
　　財政廳調查員之風流史安徽財政廳調查鮑某於去秋娶土妓馬巧兒爲妾乃有李某者自稱爲馬妓之夫於日昨傍晚率領多人蜂擁入室即將鮑與馬巧兒雙雙縛住并搜獲烟具雀牌等件且將鮑之徽章摘下（卽通行證）連同裘裳烟具等件鳴同警察逕赴財政廳報告不知如何了避也 
　　蕪湖錢市紀蕪湖錢業上年之盈餘錄下西合泰一萬七 
千兩久餘一萬八千兩元康一萬四千兩勤大一萬一千兩萬祥八千兩永除七千兩長餘七千兩公萬七千兩遠源五千兩福康五千兩阜康五千兩鈞和五千兩恒餘五千兩通孚四千兩承除二千兩惠大二千兩福盛二各兩承康一千兩鴻甡一千兩和　一千兩乾泰永祥平 
[江西]  
　　絞斃要犯九人南昌地方看守所因新年懈於看守押犯　間脫逃者八人内有要犯二名兹聞南昌地方檢察廳長代理高等檢察長李琴鹤即於是日會同監獄官將監獄中要犯九人在南昌監獄外執行絞斃 
雜評一 
[留東師範生考察學務之商榷（一子）]  
　　日本現行學制因感於一般敎充輿論之鼓吹民生社會之需要將有事乎改革改革維何即於普通敎育範團中參入職業敎育而已吾國之敎育界今亦異口同聲認職業敎育爲必要然則將來之敎育欲適於生存與切於實用者勢必同趨於職業之一途無待言也 
　　雖然欲施行職業敎育必有所準備焉如何而能養成職業敎育之基礎不可不預爲研究日本某敎育家論職業敎育之準備一爲注重人格修養使入工廠後無種種粗製濫造之弊一卽令師範卒業生再受工商敎育使他日適宜爲職業敎師此爲準備中之最切要者吾因之有感我敎育部令留日高師範生考察學務之新規定蓋今旣費畢業後三個月之工夫以從事於考察則曷不再稍寛假時日令入相當之工商學校或則專指定工商事業令其切實關查悉心研察即以此爲將來實施職業敎育之準備一半而功倍費省而效鉅應急之道莫切於此否則空言提倡又奚益哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[銀樓營業之發達]  
　　本埠南北市各銀樓上年營業尙稱發逹聞英租界大馬路寳成裕記可飶餘十萬金楊慶和久記新老鳳祥南北裘天寳方九霞費文元寳貢寳成德記慶雲慶和同豐永等亦皆盈餘二三萬五六萬不等今歲又有向在蘇城觀前街之恒孚金號在英大馬路集益　東首卽楊慶和舊址組織分號由張清生爲經理刻下正在裝修其開幕之期約在陰二月上旬云 
[工部局選舉議董揭曉]  
　　公共租界工部局選舉值年議董種種預備迭註前報兹悉其結果已於三十日晚間發表本年議董九人内有八人皆係去年舊議董餘一人爲懷德氏計美俄日各得一人餘皆爲英籍云 
[新公堂開庭誌盛]  
　　公共公廨舊有之二堂房屋改建法庭業已落成定期陽歷一月三十一號（卽陰歷正月初九日）星期三行開庭禮宣佈堂規各情已誌前報昨日届期上午九時許由駐廨檢察西員史賓林斐與八十五號捕頭惠勒偕至法庭指揮一切俄而駐滬各國律師博易哈華托海德禮葛福來斐斯丁榕禮明朱斯芾馬斯德村上等二十餘人曁中西各報新聞記者先後蒞庭參觀中設公案東向座位甚高案一兩旁設有中西錄供生席中問設有兩造代表律師席左設華字報館新聞記者席右設西字報館新聞記者席公案右側爲值堂捕頭坐位值庭人站 
於公安左側解案探捕站於公案左側之下並於中西錄供生席左後設有原告所站之證箱右後設有兩造見證證箱再於律師席後面設一木質短屏爲被告所站地點被告後面設兩造見證及旁聽人坐位迨至九時三十五分鐘由正會審官關絅之君偕陪審西官英副領事卓乃爾君與參觀之工部局西董披挨司升座公案一時頗爲肅靜富由卓君演說略謂余與關君等蒞庭參觀佈置一切極爲週到無缺點之可言較之從前公堂佈置甚爲完備本副　事頗爲滿意嗣後尙望各律師及在堂辦公人員遵照本公堂規則余可無遺憾云云繼由關君宣言謂卓副領事演說各節鄙人甚表同情今僅以一言自警我國州縣衙署大堂等處均有爾俸爾祿民脂民膏下民易虐上天難欺十六字相對公案前清刑部衙門大堂公座上面横懸一刀刑部官訊理案件適坐其下即稍有不公刀即落下之意鄙人前蒞此任猥荷紳商學界撰贈碑石今公堂改良翻造而此碑適對公座鄙人當日益兢兢視此碑爲縣署之十六字刑部大堂之横刀以期無負此碑及今日在座諸同人云云關君演說畢博易律師乃起致頌詞大旨謂敝律師在滬辦公已有數十年之久昔時會審公堂本在南京路自遷至此處迄今亦有多年今新公堂落成佈置甚爲完全堂祝貴公堂逐漸進步其原有之公堂希望一律改良云云博君語畢中西官乃宣告退座各律師亦紛紛辭退 
[再誌南成都路之暗殺案]  
　　寓居公共租界新閘南成都路寶裕坊二百三十六號門牌已故前清淮揚道蒯禮卿（即蒯光典）之二夫人王氏與其第五子蒯遼仙（卽蒯彦先）同時被人用刀勒斷咽喉斃命由捕將尸車入斐倫路騐尸所報請公共公廨中西官會驗各情已昨報兹悉昨午十二時由公廨會審員王肇之君會同英白副領事各乘馬車　所相騐當由監所西人導引至騐尸所經西醫驗得蒯王氏蒯彦先母子委係生前被人用刀砍斷喉管身死無誤填明尸格中西官即升坐公案研訊 
　　先由新閘捕房九號西探目斐司戤潑投案禀稱死者之家主係前清官僚住居南成都路二百三十六號門牌雇有男女傭人各一名女傭已有四年之久田傭祇有十天捕房查得死者與該男傭時常口角死者住居樓上樓下租與他人勘得樓上隔有臥室三間已死王氏尙有一女亦居後房於是晚九時先睡氏之大媳婦趙氏另居他處是晚曾至氏處探望至十一時回去惟該男傭已於昨晨六時携帶行李與其幼子一同逃逸並查悉該男傭係由已死家主蒯禮卿正室所雇傭婦之子作保現該傭婦之子亦已逃逸今將住居孟納拉路一百十四號門牌即在逃男傭王廣福之薦人王得成拘案請爲訊究並將死者蒯彦先生前所穿染血之狐袍一件呈案請察 
繼由蒯王氏之幼女蒯芍平投安操西語聲訴現在某學堂讀書是晚早睡於九時許曾見母兄之面母兄被害未聞聲息到所後曾見母兄尸體等語 
　　又據蒯王氏之傭婦竇沈氏投訴昨晚曾見太太與五少爺之面至如何被害並不知情亦未聞聲息又據蒯禮卿之長子蒯孝先投訴昨日因事至南京接得家中急電回滬到所後曾見母弟之面母弟慘遭謀害務求趕緝兇手爲死者伸雪 
　　又據王得成投訴與在逃之王廣福本不相熟係由住居法租界之楊文德介紹認識由楊曯令轉托蒯家大太太處老媽子之子薦至寳裕坊二太太處爲傭二太太與少爺被害實不知情現王廣福逃匿何處亦不得悉乞恩明鑒 
中西官核供卽於騐訊單上會同簽判云騐得已死蒯王氏蒯彦先咽喉被刀砍斷皮捲血汚傷深入骨喉管已斷委係生前刀傷身死應着尸親領回棺殮王得成着交 
妥保聽候緝兇究辦此判中西官騐訊畢即分道返署 
　　又聞蒯光典共有五子一女均二夫人王氏所生三子早殁四子留學美國次子在北京謀差惟長子在滬爲萬國體育會員一女尙在學堂肄業並未許字云文滙報云新閘成都路寳裕坊内蒯姓母了於昨晨被人謀殺原因迄未查明大約係爲報後起見出此慘劇衣物雖失去若干恐不過爲遮掩耳目之計耳此案發生當在夜半之後蒯子臥於床上時兇手持廚刀剌之其母聞有異聲乃入子室看視遂亦斃於兇人之手清晨女僕入室始見蒯母子臥於血洎中當卽報捕然兇手早不知所往矣蒯子乃英國留學生年約二十三歲捕房刻正追究此案但至今日午時尙無端倪云 
[緝獲傷害人命之流氓]  
　　流氓林嘉寳（卽小霸王）與探夥阿裕（即張阿有）因賭起釁於一月十六號夜與同類陳仁才等在新閘肇慶路互鬭被陳等用刀戳傷林當場受傷身死已經中西官騐明收殮張之四肢亦被戳傷現在醫院醫治奉飭緝兇解究在案兹悉前日經新閘捕房華探目李星福包探錢壽生將陳仁才緝獲昨解公共公廨請究由中西包探上堂禀明前情中西官判陳押候下禮拜三解訊 
[嚇詐案展期復訊]  
　　前充民軍之湖北人余志國陳楚楠因串合同黨向新閘南成都路六百三十七號門牌彭映光恐嚇圖詐被彭報告新閘捕房派探韋金福將二人拘解公共公廨訊供收押在案昨晨復訊據九號西探目投訴此案訊供時刻必長今日因騐屍所請騐蒯王氏蒯彦母子屍身請將此案展期研訊會審員王肇之君商之英白副領事判被告一併押候下禮拜三解訊 
[騙抵鉅欵之關係]  
　　公共租界愛多亞路長耕里大豐永雜號主張禹門與夥沈石庵薛子九串造僞棧單向華洋各商騙抵巨欵三十萬餘兩挾資偕逃經受騙各商控請公共公廨先將大豐永號及大豐永所存新記洋棧貨物發封備抵並經捕房將沈薛兩人先後緝獲解送公廨訊供收押在案　晨提訊先由華安保險公司義昌錢莊德昶號等各原告所延之代表律師海德禮斐斯禮明等相繼上堂陳述案情繼由原告見證包載卿上堂經該律師詰據供稱被告均係人豐永號主張禹門之信用人與張聯絡一氣該二人係經管洋棧貨物抵押之貨均由該兩人指點存貨處所實與張通同串騙應請嚴追又據孔小耕包榮村至堂證明沈石二人實係串騙案内之共同犯云云訊之沈石兩被告亦延律師到堂辯護要求交保候訊等語會審員王肇之君商之英白副領事以此案人證未齊判被告仍均還押候特别訂期研訊 
[證實永樂里盜案]  
　　法新租界愷自邇路永樂里三號門牌陳明蓀家於本月十六號晚被盜十餘人持械從後門入内搶去金飾洋銀携贓逃逸時適探目沈德福包探任水揚梁大寳巡緝經過拘獲金三郎杜三郎兩匪管押候究在安嗣經捕頭阿而風西提出詰問金等不認爲盜問其旣不爲非何以一見探捕飛步奔逃金等語塞旋由阿捕頭查得金等於前三年因新租界有慶里史姓家被盜搶刦跡涉嫌疑亦經拘獲解送公堂從寛省釋有案當卽飭傳事主陳明蓀至捕房認明金杜兩人當時實偕各匪登樓搶刦質之金等乃無可抵賴承認不諱阿捕頭諭令嚴行押候詳細錄供解送公廨訊辦 
[布米莊又被盜刦]  
　　浦東張家橋鎭季正昌布米莊於上月三號夜被盜搶刦銀洋飾物約值二百餘金報由東溝地方警察第六區飭緝迄未破獲不意前夜二時許又來盜匪二十餘人撞門入室各出利刃嚇禁聲張將店夥人等用繩捆縛翻箱倒篋搜索至二時之久被刦銀洋飾物約值三百餘金該盜等猶向事主逼索藏金之所百般恫嚇幾被戳傷幸經鄰右鳴鑼告警該盜等始携　逃逸昨經店主季樹齋開單投報第六區警察署請求飭緝經黄區員諭飭各長警嚴行　緝務獲懲治 
[矢口不認之攔刦案]  
　　商人姚友慶控沈富山（卽袁祿初）在舊校場搶刦銀元一案已經地方檢察廳預審起訴昨由審判廳端木棻推事官會同劉檢察官開庭飭提沈至案宣判原告不到沈堅稱爲木行生理家有妻子此次姚友慶因私帶烟土被各流氓扭住索詐姚央民人爲之解勸並無搶刦之事求鑒問官以沈白晝搶刦判令監禁三年沈不甘服聲稱須要上訴問官判令還押准其提出上訴理由再行核奪 
[撞翻飛雲小輪之交涉]  
　　兩淮緝私統部之飛雲小輪於去年十二月二十四日晚在十二圩與日商南陽丸商輪互撞飛雲傾覆致斃緝私官兵十餘人該商輪碰撞之後業已開駛赴滬由兩淮緝私劉統領咨請駐滬楊交涉員照會日本領事請爲轉致日清公司照章賠償並給撫卹楊交涉員以該商輪究竟因何碰撞亟應查詢昨特函致日本領事請即飭查見復以憑核辦 
[副總統派員調查軍隊]  
　　副總統兼領江蘇督軍馮君因規畫軍區統一軍事昨日特派本府軍事參議王革調查全省軍隊事宜聞已來滬與盧護軍使先行接洽從事調查云 
[取締土貨拆包改裝之辦法]  
　　江海關施監督奉稅務處頒到修正土貨出口改裝辦法當即通告各運商一體知照辦法如下（一）商如將復進口土貨並未禀明各該關發給准單私自拆包改裝者一經該關查出除將所存半稅入册外俟復出口時應令另完一出口正稅（二）各運商如有私自拆改包件夾帶他物即將該貨充公（三）各運商已請得各該關准單而於改裝時抽換别物混以原貨出口請下船准單時被檢騐時查出立將所報復出口之貨全行充公 
[改良海關辦事手續]  
　　江海新關前經北京稅務處委派洋員韋勒來滬調查辦事章程應否修改即由韋君詳細攷求並編訂改良辦法呈請總稅務司採擇施行在案現韋君已升任爲鎭江關稅務司此項條陳已奉總稅務司核准日前由稅務處咨行江海關施監督曁安文正稅務司遵照韋君所陳實行改良安施兩君奉咨後當卽會商首從土貨處著手試辦俟辦理有效再行繼讀推行至洋貨處以冀遂漸改良聞安施兩君已於前日手諭土貨檯華洋各員司准於二月一日（即今日）起依照改良新章辦理各華員擬於今晨會集辦事處討論依照新章驟改辦法有無爲難之處以便分别提出陳請施監督指示核辦云 
[查復浦東灘内地畝升科之機關]  
　　駐滬楊交涉員昨復駐滬英總領事函云逕復者接准貴總領事函開以沿浦一帶灘地以及灘内灘外升科租地事宜自濬浦局劃定界線所有沿灘升科事宜已歸入濬浦局承升外其界線以外浦東升科之地應歸何處承升希即查明見復等因經復俟查明函逹参案即經函行會丈局詳查去後兹據該局復稱浦東沿灘升科事宜現歸濬浦局辦理至其灘内升科之地向歸塘工善後局辦理奉函查詢自應仍歸浦東塘工善後局辦理禀祈照轉等情據此相應函達貴總領事即希查照爲荷 
[關於川省匪患與兵變之電稿]  
　　四川旅滬同鄉會電成都羅督軍戴省長鈞鑒蜀中函報均謂匪風日熾川西尤甚致民被迫脅將流爲匪維兩公蒞治懇協飭清鄉專員尅日肅清使兵燹川民重見天日不勝禱祝四川旅滬同鄉會叩禡 
　　成都羅督軍覆電四川旅滬同鄉會鑒禡電悉川西匪患自巫侣等巨匪次第剿滅後現無大股匪徒地方漸就靜謐刻正督飭軍隊大舉清鄉不久諒可肅清特覆羅佩金感 
　　成都戴省長電四川旅滬同鄉會諸公鑒禡電悉鋤匪爲今日急務不敢不勉力已凖備派隊出發並商羅督軍積極進行務期里就肅清用副遠注特覆戴甚沁 
　　四川旅滬同鄉會電成都羅督軍戴省長鈞鑒蓉兵譁變報載異詞請示眞相以慰川民四川旅滬同鄉會叩儉 
　　成都戴省長電四咱旅以同鄉會諸君鑒儉電悉舊曆除夕東較場駐軍確有數連潰散幸即派隊追截地方秩序毫未紊亂請紓注戴戡豔 
 
 
 

Page 11

 
 
　　成都羅督軍電四川旅滬同鄉會諸君鑒儉電悉軍隊並非譁變實因舊歷除夕有駐防東較場步二十四團一營二連内三軍士酗酒滋事被該管排長處罰失當有同連士兵二十餘人爲抱不平並被一二不肖士兵從中鼓動致將排長毆傷畏罪逃竄當經派隊追捕務獲嚴懲其餘軍隊均極寗貼地方亦如常安靖特此電覆希釋遠念川督署 
[電車與人力車碰撞之慘劇]  
　　昨日下午三時後有三旬左右之婦人偕一年約三四歲之小孩乘人力東經過民國路爲電車所撞車翻人墜該婦身受重傷當由巡警車送侯家路警署詎未入署門業已氣絶即由警署報告檢察廳請爲相騐五時許檢察官等在侯家路韜懷玉業彚市旁佈置屍傷檢視一週聞在身畔檢出銀洋數元又虹廟弄某姓請安帖一紙旋識地保持此帖向虹廟弄一帶詢問俾便通知家屬前往認領該婦身穿灰菜靑綢新皮袄三江靑棉褲手戴金約指察其廳式似係粤人其小孩亦略受微傷現由警署送堂留養以待家屬往領 
　　又據訪員報告昨日午後三時華商七號路牌電車駛至民國路老北門迤西拱宸門迤東地方適有人力車一輛拖載領一小孩之婦人往西偶一不愼誤與電車碰撞夫力車夫力不能支車卽翻倒車中之婦人小孩卽跌出受傷不省人事車夫之頭顱亦受傷血出如注當由崗警查見將電車上三十一號司機人之銅牌並受傷人一併帶往該管警署而去 
[訊結毆斃木工案]  
　　浦東張江栅人木工張阿杏於去年舊曆十二月二十日在閘北寳興路　木碰倒王小三仔之幼孩當被王扭住毆斃由屍妻張徐氏禀控地方廳派員騐明將王收押候辦在案昨日午後由堵李推檢各官開庭研訊之下判王監禁一年八個月並着償該氏洋八十元 
[養正校友會之進行]  
　　城内縣西北張家弄市立養正學校去歲由畢業生梅允琳王家羊等發起組織校友會於陽曆一月十四號開第一次談話會後會務進行異常迅速而逕向該校籌備處報名者已逹五百餘人昨日該籌備處臨時職員梅允琳王家羊等通告臨時幹事及擔任調查與業已報告各會員略謂敝會自組織以來未及一月報名者已有五百七十餘人之多會務進行如是迅速足見諸君熱心校務協助之毅力感佩奚似惟大會日期伊邇而未着手進行事務尙多均須仗諸君協助之兹擬於陽曆二月四號（即陰歷正月十三日）下午一時在母校開第二次談話會務希賁臨指示進行方針并祈將調查錄於三日内送交籌備處梅王二尹云云 
[羣學會演講預誌]  
　　羣學會提倡社會敎育月開通俗講演一次本届已定二月四日卽陰曆正月十三日請公立上海醫院院長汪企張君演講講題爲（揭破今日我國社會對於西醫之觀念）並請幻術大家錢香如演技均已由經理王慕詰分别訂請矣 
[新民小學定期開學]  
　　英租界新閘路和樂里口新民小學校係朱文華所創辦業已六易寒暑兹定二月二日（陰曆十一日）開學尙有餘額可以揷班 
[縫紉女校開學]  
　　英大馬路虹廟對門勝家縫紉女學校開辦以來成續優美今届寒假期滿已於昨日開學聞就學者頗不乏人今因敎室寛大須再招收免費生十餘名云 
[歡讌華僑選舉代表]  
　　工商研究會正會長楊小川君因悉英屬雪蘭義及吉隆坡兩處華僑所推國會選舉代表謝碧田李懷霜並新加坡道南學校校 
長熊尙父諸君均已先後來滬擬邀同吉屬前推代表（即該會副會長）謝復初君不日同往北京是以定於一號（即今日）下午六時假座交涉公署特開會歡宴並先期邀請各會員届時蒞會以聯情誼 
[公讌新任護軍使]  
　　上海縣沈知事淞滬警廳徐廳長地方審檢廳袁林兩廳長英法公廨關聶兩讞員等訂於本月一日（即今日）午刻假縣公署設筵公讌新任松滬護軍使盧子嘉君以聯情誼 
[補誌商團籌備處之茶話會]  
　　商團籌備處各員於舊曆正月初二日召集各員在邑廟萃秀堂開茶話會合攝一影以誌紀念並議决於本月初十日始每逢五十開會商議進行事宜 
[整頓征稅機關]  
　　上海稅務總公所吳靜山所長近奉江蘇財政廳長訓令以國家公欵支絀全賴各徵收機關經徵稅欵爲公家挹注之需本年各屬徵稅機關須責成各該所長留心整頓一洗積習俾振刷精神實力稽徵勿稍玩忽等因吳所長奉令後遵卽竭力進行將所有各分所經辦司員認眞查察掃除積弊俾收效果云 
[更換停車木牌]  
　　南市華界自開行電車以來卽由淞滬警察廳將各種人力車馬車注意整頓擇定停車之處以免彼此阻碍並製停車牌子按段柱立歸各區署所飭警隨時留心查察不許紊亂兹經徐廳長查得此項木牌大半損壞且有字跡不清者是以重行製就新式木牌分發各署所照舊挨段柱揷其裏街最狹處所不准空車停駐仍責成崗警隨時趕開以免阻碍行旅云 
[齊省長注意硝磺護照]  
　　江蘇齊省長查得運銷硝磺一事本由各商人呈請當地縣知事給發護照原限一年爲期按年倒換歷經飭遵在案乃聞上海各火柴廠花炮等店往往將過期舊照朦混隠戤是以令行滬海道尹轉飭上海縣知事迅行密查如有舊照混用應即嚴加取締遵照所頒新章辦理現上海縣沈知事已函知縣商會轉知火柴花砲等業遵換新照矣 
[請查舵工夾帶嗎啡]  
　　南滙川沙兩縣葉趙二知事以行駛川南各埠小輪舵工每赴上海一次無不私購嗎啡藥粉數百元夾帶運回販售漁利若不設法查禁此種毒害殊難盡絶爰特會咨淞滬警廳請於南滙川沙等處小輪由滬開行之時飭派偵探巡警將舵工人等詳細檢查以杜夾帶 
[檢查印花之初步]  
　　高昌廟淞滬警察二區第二分駐所巡官李錫恩以檢查商舖漏貼印花一事已奉廳長訓令即日實行昨特邀集境内各店舖經理到所面告謂印花關係國稅不得抗違爾等店舖凡有賬簿未貼印花者務各遵章照貼以免處罰自後倘再漏貼一經查出定當嚴重究罰云云各經理均唯唯而退 
[函取機關鎗圖樣]  
　　南京軍機廠近悉上海製造局新造三十響機關鎗甚爲輕便靈㨗擬照樣仿造故特函請製造局李總辦將三十響機關鎗圖樣檢取一份送甯以便仿造 
[緝私營師船調防]  
　　兩浙緝私營统領蔡和林以浦東上南川一帶時有梟匪出没聚賭贩私或竟强搶會派緝私第二營左營第一隊管帶張良臣督帶鎗砲師船十六艘於去年十二朋二十四日出發開往該處三縣交界各港口分投巡緝各梟匪卽紛紛竄匿僅獲匪船私鹽等物經張管帶開摺呈報魏營長轉呈蔡統領核辦在案前日蔡統領命令魏營長將張管帶所部各師船調回休息另派王副哨督帶各師船用安濤鵬飛二快輪拖帶前往上南川交界處與張管帶接治調防以均勞逸 
[選舉圖董之調停辦法]  
　　上海市經董陸文麓呈縣知事文云爲具復事案奉訓令内開）訓令曾見前報從略）奉此查民國三年公署稅契處頒發各市鄉分辦印契處管轄圖保表内列上海市名下有吳淞江南南十二圖北十二圖閘北市名下有吳淞江北南十二北十二圖等註釋則是訓令中考查縣卷北十二圖有上下之分全在吳淞江之北吳淞江以南之南十二圖從無上下之分兩語似尙未經詳察蓋南北十二圖區域均係跨吳淞江兩岸上市閘北市實各有所管轄一照草吳淞江以北圖董應歸閘北市經董選舉吳淞江以南圖董應歸上海市經董選舉惟敝處以該兩圖人地不甚熟悉前由閘北市經董舉張鏡清爲該兩圖兼董敝處以爲辦事有人亦可相安於無事因之未經注意今以張世賢與徐良謨等各有爭論並奉訓令由上海閘北兩市經董分别權限公同解决以昭允洽等因敝處不得不切實調查爰於上年十二月十九日函至張世賢及徐良謨等各捆業同蒞敝處公開談判張世賢等各捆業到而徐良謨等各捆業未到敝處以一面之詞無可評判又於十二月二十四日函致徐良謨等重開談判據張世賢等呈出民國三年備案之捆業議單爲憑公舉張紹淵爲圖董而徐良謨等呈出公函公舉張學禮爲圖董各執一是無可調停經董竊謂與錢經董本係世好均無成見即張學禮與張紹淵亦係叔姪向無惡感惟其中有人别有陰謀各分黨派是以决裂至此經董 
亦不暇究詰現今解决此案惟有呈請縣長照各市鄉分辦印契處管轄圖保表所分區域吳淞江以北卽委任張學禮爲圖董吳淞江以南即委任張紹淵爲南北十二圖圖董例如二十七保十圖上海閘北分舉兩圖辦理以清界限而息紛爭實爲公便 
[染業亟謀救濟]  
　　本埠染坊營業種類不一内分綢布漂白印花鄉淺等種種名目平日與綢布各店往來向做委賬至年終方能清結去歲年底歸賬則殊覺困難現聞該業以自歐戰發生以來染料飛漲勉力支撑尙虞竭蹶如照去歲年關現象染業前途何堪設想是以由該業業董黄性初發起擬於日内邀集同業開會籌議救濟方法以免暗虧云 
[貨棧失愼]  
　　英租界山東路（即望平街）瑞康顔料字號棧房忽於昨日清晨五時許起火經救火會西人立驅皮帶車馳往灌熄計燬棧房一所幸未殃及鄰居事後總巡捕房頭卽飭中西探前往調查起火綠由禀候核奪 
[匪徒攔刦傷人]  
　　前晚七時許城内　園路同安里居民馬子雲因有急用返家檢取灰鼠女友袄一件方格紡绸女衫袴一套縐紗男長夾衫一件及小孩衣服數件用袱庖裹　持往北市質洋應用詎行至九畝地牯嶺里突來七八人均穿黑布棉袍自後追上將馬圍住爲首一人袖由利刀向馬太陽穴猛戳馬用手摭護致將左手戳傷數指若輩遂將馬所携衣包搶奪而去馬知難追捕忍痛返家用藥裹國後即開單投報該管淞滬警察二區一分署請緝贓盜務獲解究 
[婦人毆傷偵探]  
　　昨晨有英國公司輪船自外洋來滬停泊下海浦忽有婦人張陳氏雇杉板渡登該輪當爲該輪偵探陳根寳上前阻擋該氏即將陳扭毆傷及頭面乃報告水巡將該氏拘送地方檢察廳陳亦自行到廳禀請騐傷奉諭着將該氏收押候示 
[同鄕人因賭互毆]  
　　住居西南鄕閔行鎭之皖人孫少亭劉成典二人前日因賭起釁各糾多人互相兇毆劉妻董氏與孫少亭均受傷痕兩造控經該處地方警察第一區警署於昨日押解地方警察事務所景警佐着送地方檢察廳請爲騐究午後由檢察官提案預審騐得兩造雖各受傷並無大碍判令一併回去自行醫治如有别情准再具詞控訴 
[偵探查緝匪徒]  
　　淞滬警察廳長徐國樑以邇來内地各處時有盜竊案件發生是以特飭偵緝隊隊長翟世清於即日起每日撥派偵緝隊士四名巡邏隊士十二名至滬杭火車站查緝匪徒閘北亦派偵探四名至滬寗車站巡查南市浦東浦西及城廂内外則令各區署駐防偵探分叚偵察各員責任務於每口七時將偵查情形報告到廳以覘勤情云 
[爛鐵從何而來]  
　　浦東洋涇鎭三區一分駐所巡邏長警　晚在洋涇港口查見王殿　馬超祥張阿興等駕一小船内藏爛鐵四百餘斤以其形跡可疑卽將王等三　連同小船一併扣住解至該所經馬警佐略詰一過諭飭押候查明核辦 
[當舖被刦後之防衛]  
　　美租界馬禮孫路密勒路轉角泩泰當舖於去年十二月間曾遭盜刦現該當經理爲愼重起見特雇工匠於櫃檯上圍裝鐵欄以杜匪患 
[浦東巡警捉賭]  
　　浦東爛泥渡三區警署倪巡官前晚率警前往陸家嘴某號門牌内查獲賭徒陳有德劉玉章等七人並在其昌棧查獲陳阿林戴阿二等八名一併拘署經解警正略詰一過判陳有德等七名各拘留三小時陳阿林等八名各罰洋一元又洋涇二分駐所巡長江世永率警在葉阿妹茶館内拘獲賭徒張兆林葉土坤等七名帶所經馬警佐詰問屬實判各罰洋五角 
[革兵招摇撞騙]  
　　已革兵士山東人姜殿元自稱三十七團第二營兵士在浦東其昌棧一帶招摇撞騙昨在十八面地方向某商店索詐被該營伍學剛營長查悉飭兵將姜拘送三區警署押候遞解回籍 
[兩造不服判决]  
　　滬城魚行橋浜硝皮店主周才根之女小紅於舊曆去年十月二十四日與住居小南門在某書局排字之曹文福（卽曹紅福）自由訂定婚約旋經小紅查悉曹家中業已有妻不願踐約而周於事前亦未同意乃投地方審判廳控訴十二月二十六日經該廳派員提訊送逹判詞將婚約撤消所有禮洋四十元金押髮一支金戒二只均着原告歸還兹周才根以禮洋金飾早經送還不服判决而曹紅福則以婚約訂定執有允帖豈容撤消亦不服判决前日兩造在原審衙門均各具詞提起上訴尚不知若何了結也 
[領還女孩了案]  
　　安徽人戴益具　淞滬警廳控訴住居閘北福德里測字爲業之蔣鴻鈞强姦其妻并霸留女孩一案經劉司法長批令閘北司法科李科員就近傳訊在案前日李君裝原被傳案質訊蔣供女孩由戴妻王氏主張過繼於民人爲義女至强姦一層實無其事今願將女交還原告惟一年餘之衣食費須令償還云云判女孩給戴具領酌償被告洋五元了案 
[調戲鄕婦之薄懲]  
　　鄕婦李王氏被賣水果小販袁春榮攔路調戲由氏扭赴四區警署控袁圖搶耳上金環一節已紀昨報兹悉此案前日經司法科李科員訊明判袁處拘役十天以示薄懲 
[阿舅與妹夫打架]  
　　電話局工匠管廣才住居閘北永祥里其妻管朱氏時常出外管向勸阻不聽致相口角該氏被夫擊傷頭部氏兄朱耀庭昨至管處責問一言不合互相兇毆由四區崗警一併拘入區署轉解司法科訊辦 
[絲廠逐漸開工]  
　　美租界密勒路一帶各繅絲廠於隂曆年底停工後大都定於今明等日照常開工惟梧州路寳成東鴨綠路利成兩廠均於昨日提早開車 
[追還欠租之艱難]  
　　義源實業公司前派代表至法公堂控稱張殿臣於某年問前來承租黄包車虧欠租洋三百餘元人即避匿今始尋見向索不還請爲追繳等情中西讞員以張無人作保押追不理着先繳洋五十元在案昨已届限原告續求訊追　稱現由親友帮助拼湊洋五十元尚未湊齊約在十天内可以繳案聶讞員判令還押展限七天繳洋五十元餘欠再交尋常保出外措理 
[押繳包造房屋之墊欵]  
俞明揆延愛倫律師爲代表至法公堂控稱作頭陳信高前年包造公大廠房屋由俞墊銀一千八百兩房屋工竣後收還銀五百兩尙少一千三百兩置之不理俞前己具控案下飭提不到業蒙缺席判决如數還銀今始見而請爲訊追陳供包造房屋時確由俞墊欵惟商人亦被該廠主毛定奎虧欠造價商人己在城内審判廳起訴可否請原告同往廳署禀求追出歸還聶讞員以此案己經缺席判决判陳押限七天繳銀一千三百兩 
[調查被告產業]  
　　汪錢氏前延賚美律師至法公堂控被錢旺卿借去洋九百五十元並騙去方單一紙值銀八百五十兩由錢抵押於黃戴氏後因逾期不贖由黃戴氏具控奉判將地拍賣但此地即係原告汪錢氏之方單請求訊追判限十四天還洋在案昨日届限錢仍挺押不理故双提訊賚美律師投案請示而錢旺卿則供詞游移並稱冒書筆據中西官判着原告查產備抵如無產業因係騙取方單應歸刑事訊辦 
[爭論車價之打架]  
　　張金堂昨雇江扣子之小車裝運木料至西華德路因論價起釁互相兇毆由捕一併拘入捕房押候訊辦 
[流氓分别懲儆]  
　　流氓陸阿大沈正桂前日在浙江路河南路等處先後搶取俞朱氏金押髮徐桂林皮帽均由包探查獲昨解公共公廨經中西官分别訊明以陸年輕判押改良所年判沈押西牢一月示儆 
[摸竊鈔票]  
　　住居北四川路永康里之廣東人郭再堂前日在三多里口某烟紙店兌換鈔票被高郵人王長册摸取一張而逸旋由五區崗警追獲轉解司法科核辦 
[誌謝]  
　　昨承老晋隆洋行焉藥部轉贈紐約林文烟藥材香水廠月份牌三張又蓮花胃散六包書此誌謝 
氣候報告 
（上海徐家匯天文臺） 
　　己過者之報告一月三十日反旋風在揚子口勢力滅小中國中北部氣壓高大但傾度漸微河南及江西有低氣壓發現三十一日天晴而寒有白霜風向轉東氣壓表下降是日午後四時前二十四小時内上海温度至高四九八至低二四四去年同日至高五三六至低三七 
　　未來者之推測一月三十一日午後四時三十分預測天氣晴北方新起冬季信風南方微風無定向 
雜評二 
[房稅（訥）]  
　　外電謂財部徵收房稅之議己經國務院批准三月一日實行所謂房稅者卽古之間架稅亦卽今之家屋稅也其稅本爲古今各國所通行惟我國於前清末葉以國用不足故曾創辦房捐施行雖止於廛巿而不及於閭里性質雖與營業稅相類而别爲一種然今營業稅將施而未施稅法之界限尙未劃清房捐未廢而驟行此房稅人民覩之得毋有類於疊牀架屋此一疑問也各國之家屋稅雖亦有作爲國家稅者然究作地方稅爲多往往以之充辦警察修道路興巿政之用今之房稅用途將如何各國之家屋稅有以家屋之收入爲稅源而課之旅家屋所有者有以住居人收入爲稅源而課之於住居人者今之房稅目的將如何凡此種種皆有研究之價值者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新歲時紀（二月份）] [  天虚我生]  
　　中和節開燈市唐德宗以二月一日爲中和節新曆二月一日卽舊歷正月初十按宛署記云燕都正月十日至十六日止結燈者各持所有貨於東安門外是東安門外之燈市實較東華門遲三日也（燕都游覽記燈市在東華門自正月初八起） 
先元宵三日踏青壺中贅綠云蜀中風俗以二月二日爲踏青節然按月令廣義則云蜀俗於正月初八日踏青是　踏青之游正月問亦其宜也今年正月十一亦即新曆二月二日尤爲適宜預元宵放流星宋史淳祐三年趙京兆請預放元宵自正月十二日起故稱正月十二爲預元宵是夜　杭俗上燈前一夕人家都購花爆於庭中燃放有一種名流星者俗稱鑽天花式甚多有名帶子回朝之一種上附小砲仗一枚至空中炸裂作聲唐書載咸亨三年二月三十夜有流星如雷由今觀之殆即人家所放之流星耳 
　　聖壽節迎春後漢高祖劉知遠生於唐乾寧二年二月四日故以是日爲聖壽節今年新曆二月四日適爲隂曆正月十三距大寒後方十五日爲立春節舊杭俗於是日舉行迎春晝則官府乘幰出東門迎春於郊夜則以燈彩迎太歲神入吳山太歲廟沿街爆竹仕女傾城頗極一時之盛並有呌化子坐大堂之　蓋是日於撫院大堂設晏使丐者衣紙衣冠紅袍烏帽扮爲春官登堂饗晏既醉且飽則羣皂以杖撻之冠落衣裂丐者抱頭　遁謂之打春充此役者例得賞春錢二百文殆即所謂白打錢歟 
　　做燈圓修太上齋以邀嫦娥予兒時嘗作燈詞十二首中有句云到底女兒心手敏胭脂和粉做燈圓蓋杭俗放上燈夜人家均製燈圓法以核桃芝麻白糖猪油刹成泥搓爲小球乍　置水磨粉中拌之再潤濕之再拌乃成湯圓亦稱元宵用胭脂點染其上形式可愛而味尤曩不知其所本及見三餘帖載嫦娥奔月之　羿晝夜思維正月十四夜有童子詣宫曰夫人知君懷想無從得降明日乃月圓之候君宜用米粉乍丸團圓　月置室西北方呼夫人名三夕可降耳如期果降云云乃知燈圓即爲供嫦娥　今是日爲陽曆二月五日天寳　謂宜修太上養生齋　意若果齋沐上供如童子言以邀嫦娥嫦娥必降其室多情少年盍一試之 
　　上元夜宜賭博新年賭博社會上殆無虚日要不能操勝利之劵惟今年正月十五適爲　曆二月六日史纂左編云隂陽家以二月六日利行師是行軍且操勝利何况乎賭而上元之夜尤爲行軍勝利之日狄青於是夜奪崑崙即明徵也一般賭徒若於是夜作戰定卜雙方勝利獨令骰盆桌面輸錢 
　　趁芳春節祝長春道經以二月八日爲芳春節宋史禮志建隆元年請以二月十六爲長春　自正月十七日起於大相國寺建道場以祝至日上壽今正月十七適爲陽曆二月八日卽趁芳春節以祝長春似尤巧合 
　　百花生日宜奏六合還　舞陶朱公書二月十二　百花生日竊意張動生日且徵歌舞百花生日豈宜寂寞是日適　隂曆正月二十一日武則天時曾於此日御洛城南樓賜晏太常奏六合還　舞鏡花緣小說云　天嘗令百花早放濁牡丹抗詔貶乙洛陽今於是日奏則天之舞以慶百花生日花神有知自必懍於專制之威要不敢不遵陽曆必將生日一齊改早三禮拜矣（未完） 
短篇小說 
[警世短篇决鬥（三之一）] [  法國大仲馬著常覺覺迷合譯]  
　　至是查墨斯格有如巨獅倐受重創怒吼曰汝弄此狡詭侮辱予者實尤甚於前汝以爲終了乎未也吾人當重爲之此次須實子彈汝儕不爲予實者予當自實之司丹恩從容曰汝之生命吾已貸汝决不再向汝索返無論汝侮辱我蔑視我我終不再與汝决鬭此　老巴丁遽作不平聲曰麥歇司丹恩汝不肯與麥歇查墨斯格决鬭予與汝决鬭可矣汝亞此狡詭微特欺麥歇查墨斯格且欺大衆視汝五分鐘後汝弗陳屍於吾前者吾弗姓爲巴丁言次即卸其外衣聲勢洶洶納托夫則曰從甲必丹不殺汝吾必制汝死命諸軍官亦齊聲自告奮勇司丹恩大窘期期曰吾一人終不能與諸人决鬭　當舉一人與予决鬭其實亦不得謂爲决鬭但爲一種殘殺而已勃列夫遂曰汝毋驚懼吾人舉動總不於法律之外汝當知服吾營中制服而汝舉動若　凡吾同袍　不引爲深恥大辱衆又豈肯與汝决鬭即欲一人與汝决鬭亦所難能汝且自準備　儕當公判汝罪言至此乃曰諸君盍來一爲商適吾儕齊奔其　商既妥勃列夫遂爲全體代表向司丹恩宣言曰麥歇吾人已經公决汝今此舉於汝名譽已掃地盡矣初則汝逗麥歇查墨斯格與汝决鬭令其經過種種苦痛而汝則怛然自得其後麥歇查墨　格欲汝重爲决鬭而汝不從汝　一無人格可司丹恩經此一激遂曰决鬭則决鬭耳速裝子彈任與一人决鬭勃列夫冷笑曰少尉汝既玷汚軍服同袍亦且恥與比肩共事尚肯與决鬭乎唯吾人亦弗報告政府使汝罹於法典願汝托病辭職所有證書以及應行一切手續當爲汝預備可矣限汝一月爲期今日爲五月五號一至六月五號即須離營否則衆人殺之無悔司丹恩曰予本欲退伍無須汝儕之言言次即拾其佩刀復整其衣跨馬向村落湯長而去司丹恩既去吾儕乃環查墨斯格而立查墨斯格顰　曰吾受鼠子紿矣恥孰甚哉勃列夫曰麥歇舉動至佳無懈可擊吾儕同袍無不欽敬汝爲人又曰諸君吾人當以此報告大佐俾知麥歇查墨斯格之勇敢直無其匹衆齊聲曰可遂散吾人遂亦登車登車之時猶見司丹恩方乘騎疾向山麓而去查墨斯格目送之餘遂曰今吾心頭何以勃勃狂跳不止當非吉兆豈有巨禍踵予後乎吾實恨渠鎗未實彈否則飲彈而死一瞑不視萬事都已今則使予心事不能排去將奈之何遂詔御　驅車向來路馳回及抵萊　司敢家門時予見女郎倩影已杳至爲異兆查墨　格語予曰甲必丹兹有一事相托可乎予曰公有命者敢不奉行查墨斯格曰願汝將予不幸之事一爲予可憐之　琳娜述之予曰諾　當於何時造訪曰即於此時往也愈速愈佳言次卽命御者停車予乃下車車仍辘轆轆馳去 
　　當予回抵查墨斯　庽廬之時查墨斯格見予神色慘沮立奔予前曰天乎汝果遇何事哉予曰汝欲見汝瑪琳娜者須速往渠　窻望司丹恩跨馬　馳以　司丹恩得生而汝死矣長歎一聲遽爾卽暈去直至此時眼簾猶未一　奈何查墨斯格聞狀卽曰予心頭狂跳即疑其非佳兆今果騐矣言次即科頭而出亦不佩刀入門抵樓梯醫生方欵步下樓查墨　格阻之曰茉玳瑁史萊温司敢已少蘇未醫生曰從此當無痛苦查墨斯格面色立泛爲白曰豈已死乎曰然可憐之女郎死矣曩日吾每謂其心弱屬其珍重不能再受劇烈之激刺　查墨斯格聞語至此狀類狂易迅奔而上口中連呼瑪琳娜不止迨入臥室時女郎保姆適履閾而出阻查墨斯格入查不聽逕奪步入則見女郎横臥繡榻之上撫之僵　芙蓉之頰　帶笑　似方作其好夢查墨斯格撫屍慟哭及取女郎纎手親之益慟哭曰嗟夫此非予之髮乎曩者吾人於聖彼得堡泣别時取此一束髮留爲紀念而汝於臨命之時猶手此不釋寗不悲哉寗不悲哉保姆聞語呶呶曰當出予固謂此舉實爲不祥之兆今果驗矣 
　　讀者諸君亦欲知喬治查墨斯格以後之歷史乎但往托拉柴寺院中一　寺僧有梵西利師兄其人乎寺僧必能導之至其墓所具述其事至其眞名以及生前歷史寺僧一無所知但謂此人於二十六歲不知可故投入空門旋即圓寂或言因其情人之死遂無意於人世間云（完） 
　　天虚我生曰好勇鬭很爲　之階司丹恩不足訓勇敢如查墨斯格而結果乃如此亦可哀矣 
長篇小說 
[絶塞奮椎記] [  野鶴]  
　　第十回座上客堦下囚釜底魂劍頭吷　　却說那獄囚瞧見了漢平使不禁勃然大怒立在左邊那一個更裂呲大喝道唉你這豺虎不食的秦賊俺　你結下的冤孽簡直是海一般深天一般大除却是砍你千萬段　决不暢我章今兒既是落你手掌索性便一刀殺却了我我便死了還要學那張睢陽的厲鬼擊賊一竟平生志願哩原來那獄囚非别便是晦軒和春巒他二人自從把些文册印信交了瑶峰心裏念着又添了許多援助少不得暗暗歡喜指望數日裏便殺去了漢平替一班亡友伸股怨氣那知道這裏瑶峰早起了一個異想天開的妙策他在椿樹堡裏既有些立足不穩那森林裏又起了一宗殺人的巨案萬一没尋得兇手眼見得便要褫權落職托命無方了既是這樣不如趕到涼州求見漢平便把晦軒等交來的東西當作進見之資他既然見我這樣諒必歡忭然後乞他薦個一官半職眞是唾手可得這裏狠煩惱的事件便可抛去不幹了商量既定連夜首途不上二口便到涼州把這一番事件既詳又盡的告訴了漢平漢平果然狠敬厚他一面便星夜派警緝拿晦軒二人那宿店裏突如其來的一般軍人便是漢平派遣的春巒二人還在這裏做那報仇的好夢那知道轉瞬之間已是枷鎖　鐺變成了一個鞭撻田人的罪犯兩個人而面相窺都不知道甚緣由洩漏了暗消息還没想人有那龔瑶峰自利自謀從播　咧既到了涼府漢平便立刻開審當下春巒說完用力把兩手向外一撑準　把那　兒　脫祗是這銬又厚又重使盡通身之力也終是没脫漢平見了便喝道蠢奴如今斧鉞臨頸兆死無方還說甚麽烏話便是俺　兒不殺你也好敎你百鍊鋼化爲繞指柔死得個甘心踢地咧春巒道俺也不值聽你這狗屁祗顧殺俺便了漢平道胡說快些供來你們賊夥究竟有多少人衆春巒道唉眞是胡說你這惡魔池州的百姓那一個不恨你那一個不要寢你的皮食你的肉你要問我有幾多同夥我　要問你平生幹下有　多惡事受你虐的便是恨你的人恨你的人便是我們的同夥（未完）覺生振亞嚴渭漁擯倭蓮儂瓊華館主襄陽午峰小孤山人蓉芳桐廬大鐸劍飛頑鐵代山農夫能寒胡我生天白聞野鶴碧波撲　逸虎太雄宋焜醒公澂　　威化誠元元徐勵吾劍平濟航非夢洗心謇庵天芳德麒沈瘦鶴敬華天眞寒松王昌劍秋召侯成戍生介清屏周警衆韵秋倚犀楓隱常覺覺迷小蝶淇湘魯庵囊甌農佐白素芳子彝龍谿穎休　諸君鑒一月份感承投稿所有應得酬潤請各具條向望平街本館營業部支取如在遠埠請以郵片開示地址即當寄奉不誤編輯部啓 
　　應徵丁已聯當選諸君鑒甲等二十七聯各贈天虚我生詩詞曲稿一部（計二册）乙等二十一聯各贈自由花彈詞一册丙等二十四聯各贈玉田恨史一册請各函示地址每册附郵票二分半當即寄奉編輯部又啓 
閱者諸君注意今日第五張停刋一天 
 
 
 

Page 15

 
 
 [Ｇ> 
[天蟾舞臺禮聘最優等南北歡迎娟秀正工青衣尚小雲]  
初十夜　三堂會審　玉堂春 
十一夜　三姐拋球　彩樓配 
[大舞台]  
接排俠情新戲六本宏碧緣 
大凡聽書看戲每逢到大關節處則座客必較平時爲多所謂大關節者就是本書本戲中主人翁最重要之事實故而聽書看戲人每逢此處雖有天大地在之事亦必偷間捉空前去聽個究竟看個結局本台所排宏碧緣一劇自頭本至五本歷屆開演無不滿座雖屬各界之盛情亦徴本劇之價值然此劇既以自然是駱宏勛花碧蓮二人劇中大關節自然便是宏碧二人姻緣之事但前演正本無非宏碧婚姻種種陰難實是書中情節如此並非排戲人愛賣關子這每六本方纔做到宏碧二人正式成婚又因本劇取材緑牡丹說部原是唐朝武則天故事故此軣本又將綠牡丹插進引出許多熱鬧戲文佳妙情節所以格外動目好看全本凡三十餘場如宮幃金殿宏碧洞房皆有特殊巧妙之景彩而末場靈堂翻臉真刀決　之武藝種種神出鬼沒目駭心驚妙難盡言卻又與第五本絲毫不複如小達子君之空手奪真雙刀四桿鎗單戰破大刀又如徒手奪真虎頭鈎此等軍械練習最難達子君日夜操演練成絕技可稱獨步　諸君不售請屆時聯袂賞鑑便知先此布聞惟希　公鋻 
[東和活動影戲園]  
武昌路四號東洋廟隔壁夜戲七點開演禮拜日戲二點開演 
陽歷二月一二三四號准諜前後兩本 
中化民國立國大歷史　全本武昌起義各省戰事　新到連檯十二本　秘密偵探大部好戲 
價目　三角二角一角禮拜日戲二角一角 
[西門外方板橋　共和活動影戲園]  
今晚戲目一覧表 
害人不淺偵探能術　朋友妻不可戲　共四大本 
兩情相印堪爲匹獨幅心思不是緣藏匿他人秘密信究竟爾意欲何爲奪人所愛原無禮任我自由卻有情偵探留心知底細輪船瞬息起風波 
日夜文虎侯教射中酌贈戲票每晚頗屬高興可知來賓風雅 
[蘇州振市新劇社]  
編演主任　陸子靑 
胡花魂　胡國泉　郭詠馥　許漱梅　楊潤身　王雪梅　王蕙芬　溫亞魂　陸怡紅　吳一笑　汪摩陀　幼知魂　薛光明 
楊霞雲　蘇文德　徐醒世　周冷冰　俞再世　姚劍石　姚夢笑　張幻影　李琴飛　王惜花　馬恨情　吳冷笑　徐俠影　倪天素　錢迷客　楊雪雁　田半笑　吳福元　陸呆木　張劍膽　宋天悲 
初十日戲　河東獅吼　初十夜戲　後本孝羲緣 
[愛倫活動影戲院]  
美租界海寗路鳴盛梨園原址 
每晚七時起十一時半止輪流排演二次每日戲二時半起五時半止每逢禮拜一四更換新影片 
今日日戲准演　三大卷　軍事影片　偵探革命黨　實事談諧滑稽　汗漫游　新世界　愛賭鬼　澳蘭風景遊戲受苦大吹牛皮 
今夜繼續接演天下第一偵探片　五州馳名連檯四十四本偵探影片　第九集十七八本　第十集十九念本　前部共計念六本後部共計十八本 
第十一二兩集怪手　准於陰歷新正十日即禮拜一晚起繼續接演此怖 
價目登樓特等三角　頭等二角　正廳頭等二角　二等一角 
[出售美國石印墨鉛印墨]  
價廉物美 
上海廣東路卅七號利達洋行啓 
[天蟾舞臺新排歷吏古裝特別燈彩好戲鏡花緣]  
是劇武則天臨朝暴行專政陷害忠良其中內容羣仙祝壽百花齊放異常耀彩本舞台不惜工定製菱湖明晶燈彩特別煊艶與尋常燈彩戲大相　別兼以旦行名角如林一齊登臨滬上從無如此燦爛精神之傑作先此露布至晶務請光臨爲幸 
[天外天]  
增廣游藝商場特別茶室彈子房日夜門票每們小洋一角升降電梯上下小洋一角半 
二層樓　麗查　番菜館　惠顧者贈天外游券公司餐券午餐大洋七角夜餐大洋一元另點外賣格外克已 
新洋房戲場　女子新戲　日二點至四點止　夜七點至九點半　活動影戲　日四點至六點半止　夜九點半至十二點 
三層樓灘簧書場　胡潤魁　文明宣卷　日二點半至三點半 
金繼祥　金台傳　日三點半至四點班 
吳西庚　吳玉孫　白蛇傳　夜十點至十一點止 
沈聯芳　果報録　日四點至五點半 
天津女班　大鼓調　夜八點至九點止 
筱侍孫　改良蘇灘　夜九點至十點止 
丁小蘭　東鄉灘夜　十點三刻至十二點 
四層樓男婦書場　天津男班　雙簧戲法　日二點半至三點一刻 
范少山　時事蘇灘　夜八點一刻至九點一刻 
女校書　京調時曲　五點半夜九點一吸至十二點 
新大洋房　麗查西式旅館　價目自五角至二元五角止一例八折遊覧天外天屋頂花園分文不取 
[商辨新舞臺]  
初十夜准演十一本十二本就是我 
這兩本的彩景又加特色如宮殿跳舞花園看盃最奇者一巨獅子張牙舞爪難辨真僞最後一場活現公司船炸沉江中令人拍案呌絕 
煩演明未遺恨　代演四斗牛宮 
[商辨新舞臺]  
新排燈彩新戲預先露布　好壞分明 
此係應　燈彩新劇其中情節一武員路見淫僧挑引婦女因此厭惡僧人適回家遇見沙彌化齋即生疑心將妻殺死追至寺中欲殺沙彌後用火化幸沙彌一心清凈焚化之時顯靈升天諸神迎接善惡方始分明並加特別燈彩巧幻烟火空中走人空中顯形各種奇景大有可觀即日起演祈先家座爲幸 
[繡雲天]  
在四馬路大新街口　電梯三角　盤梯二角 
樓下　羣芳小京班　（日）二點至五點　（夜）七點至十一點半 
二層樓　商場百貨俱全　別有趣菜館　中餐券半元　普通西券半元　特別西餐券一元　電梯游資在內 
三層樓書場新劇 
袁澄泉文明史鑑文宣卷　一點至二點 
朱蘭庵朱菊庵　西廂二點至三點 
吳玉蓀白蛇傳三點至四點 
郃文濱東鄕調四點至五點 
袁澄泉文明史鑑文宣卷　七點半至八點半 
朱蘭庵朱菊庵　三笑　八點半至九點半 
沈廉航果報錄九點半至十點半　邵文濱東鄕調十點半至十一點半 
培德社　（女子新劇） 
日　三點至六點半 
夜　八點至十二點 
四層樓 
髦兒戲影戲　日一點半至三點半夜七點至九點　日四點至六點半　夜九點半至十二點 
五層樓 
鄭少賡蘇灘二點半至三點半 
女校書彈唱三點半至五點半 
王雙紅王雙鳳大鼓書五點半至六點 
范少山蘇灘七點至八點 
孟繼春邢萬年雙簧八點至八點半 
女校書彈唱八點半至十一點半 
初十日日戲 
新女子劇　日戲　獅吼記　夜戲　紅顏薄命 
小京班　熊羲芳　章桂芳　陳金芳　黃永芳　日戲　清河橋　家軍山　萬裡長城　封神演羲　章桂芳　吳蘭芳　陳奎芳　黃聲芳　黃永芳　夜戲　下河東　十八扯　大保國　鐵籠山 
影戲　南北交戰 
髦兒戲　沈小琴　白鴻英　王鳳卿　林月梅　白鴻奎　日戲　雙獅團　少華山　六羲　　南天門　沈月琴　林月梅　白鳳奎　王鳳卿　夜戲　女起解　宇宙瘋　烏盆計　二進寒宮 
 

Page 16

 
 
   
 
