# 1882 - 203 - 4903319

 

Page 1

 
 
[康熙字典出售] [  點石齋主人啓]  
　　本齋用石印照相法縮印康熙字典每部或釘成一本或釘作四本其封面均用五色綢綾而外以紅木夾版作套上鐫隷字裝潢工巧式樣玲瓏久爲　林珍賞計共印過三次悉數賣完現在第四次重印業經竣工卽日發兌價仍照　而字之點畫墨色愈覺清晰匀稱欲購者祈來價貰此布 
[精印詩句題解五編出售] [  申報舘主啓]  
　　詩句題解初二三集坊間業經彙刻行世但古人詩集浩繁其詩句之可以侖題者要不止是是以南匯倪壬雲先生博采旁搜續成四顀向年由本舘印售早蒙閱者許可先生邃於韻學凡名家大集靡不披覽日櫝月累近復輯成五集仍由本舘仿巾箱本印成計每部分本價洋四角准於六月十一日出書是書刷印之墨新從外洋購來係極上上品刷印在紙字之四周可保永無黄色油蹟至題解四集現亦重刋工竣不日裝訂齊全卽可出售合之初二三集版口一律便於舟車携帶洵爲善本如承價購祈至申昌舊畵室購取各外埠賣申報人亦有發兌也 
[論整理浦灘]  
　　中國碼頭莫大於上海地方之潔淨街衢之寛闊爲海内首屈一指人之來上海者莫不嘖嘖不去口以爲非西人修治得法未必若此其美而工部局修治街道整理浦灘是其專責亦復殫心竭慮滌汚蕩垢不遺餘力故三四年前英界浦灘漲地若十凡建造房屋諸人皆於該處搭葢小屋以便工匠棲止之所並以堆放物料一自各工匠居此遂致地方汚濁不堪蓋若蜚粗人但知圖便溲溺穢惡隨地皆是行人經此莫不掩鼻而過殊屬不成體統於是有人致信於工部局請其趕爲整理工部局亦從善如流隨卽認眞禁止凡有此等小屋均令拆去不再聽工匠輩在彼棲息任意蹧蹋又在浦灘新漲之處圍以鐵欄蒔以芳草俾一片俱成繡壤居臨浦灘者大有苔痕上階草色入簾之趣舉前日之垢穢齷齪一洗而空之人心爲之一快以是知工部局之於地方公事實有隨時整頓不肯稍爲因循也乃近來美租界之浦灘亦復時有新漲之地虹口等處建造房屋亦復效前日英界之尤就浦灘搭蓋小屋堆放料件棲止匠人蹧蹋汚穢無異前此英界浦灘之舊而竟無人焉過而問之是可異已夫英界工部局兼理美界之事何以英界之地則整治恐後而美界則置若罔聞或有疑美界建造房屋或係四人爲之主故工部局置而不問然西人作事向以公平爲貴豈有因事關西人遂曲爲庇護而不申其禁令者乎夫代遠年湮或者過而不留易於忘記乃英界整治浦灘之事則不過僅隔三四年卽使善忘亦或不至如是其速是誠不可解也或又謂工部局之董　每有輪流交替事旣隔手輒有兩歧故於英租界之浦灘則力加整頓於美租界之浦灘則淡然置之此亦何足怪者然聞工部局之董事則固時有輪替而其局中辦事之人則初非屢易生物辦過案卷亦必不俱束高閣卽使辦事諸人亦多更易而舊卷可查何至事同隔世再四圖維實有不能爲之曲解者或者此等事初不成案前之甲禁蓋因有人致信於工部局故卽採及芻堯决意與辦今美租界之浦灘被工匠等蹧蹋迄今無人千知工部局故亦未提及耳然而整理正有不容緩者矣夫中國地界往往汚濁不及租界之潔淨不特爲西人所訕笑卽華人亦未常不知卽如上海城内地方逼窄人居稠密街頭巷内堆滿垃圾行人幾難涉足一遇天雨時堆積之垢穢冲出衢路泥厚寸許滑撻彌甚行人往往易致傾跌者當此署氣鬱蒸幾於滿城穢氣居民受之最易致疾若一出城門過弔橋不覺豁然開朗坦平大道雖瞽者亦可携杖而行跛者亦可奔馳而去心胸眼界皆爲之一寛以視前此上海不開碼頭不居西人則出城一望無非沙地縱横與南門外及浦東等處鄉間無異可知租界地方之所以清潔爽塏至於如此者非西人修治不爲功前此英界浦灘經工匠等作踐幾興中國地界相似故工部局一經人言卽爲驅逐禁止至今人皆遵守不敢或違小東門至新老北門沿浜一帶地方前者地面凹　車行顚播殊甚行者苦之嗣經法工部局不惜工費逐段填砌用石片鋪墊一律平正由是仕來之人以及輪軸往復均稱穏便西人之於地面上諸事蓋有竭盡心刀者矣若美界浦灘近來刃蹈前此英界之故轍而竟不聞不間行所無事何其前明而後昧也夫同一租界之地同一工部局所經管而乃一則雷厲風行隨時禁止一則充耳蔽目絶不顧問似於治體亦出兩歧工部局以整理地方爲專責亦何至若是之瞶瞶也哉吾故曰是殆無人焉爲之言及故亦漠不關心耳 
[埃事電音]  
　　倫敦發來電報言阿拉比决意欲與英爲難大有死而後已之意現在英廷已派大將胡師力前赴埃及總制各兵爲大元帥之職矣又云法廷請於意大利合力辦理埃事而德奥兩國則並不贅一詞云又言蘇彜士河刻下輪船往來尚無阻滯又有人接到私家電報言英國定雇商人輪船六十艘擬由英國及印度二處載兵赴埃矣 
[阿里雙地亞出口棉數]  
　　外國新聞紙言阿里雙地亞出口棉花自去年西九月初一日起至本年四月三十日爲止計有四十萬六千九百九十一包其運至英國者計有二十萬零四百九十包至俄國者計七萬七千六百四十三包至法國麥西利地方者計二萬零二百三十包王法國登格地方者計一萬四千六百六十九包至意大利者計二萬三千零八十包至奥國者計一萬九千五百包然則該處所産之棉亦可謂大觀矣惟近來該處埃亂未靖未識有無妨碍也 
[巨艦復來]  
　　英國天祥洋行新造斯德林蓋斯德輪船前此由中國載茶回英行極神速并聞將復來華均經列報兹聞該船於月二十八日由英啓輪至本月十一日已尾過蘇彝士河大約月底可以抵滬也 
[外洋絲業述聞]  
　　法國里衡地方向爲絲業今年該業頗難得物惟最高之絲尚有生意可做次貨則竟無過問者其最好之生意則爲蠶繭緣意大利人皆往里衡收繭故也王意大利之絲業其價亦無一定頗有出入云說見外國新聞紙 
[茶船尾帮]  
　　本屇外洋輪船至漢口運茶往各國銷售者計共十有六膄午節前後已開去十五船惟船名漢口者直泊至前月二十七日方起椗出洋云 
[鄂省官報]  
　　五月二十五日牌示調著恩施縣盧夢麟稟見辭赴任准補石首縣竇光儀黄罔縣陶大夐俱各禀見謝飭知二十八日日安陸縣典史准補之沈雲煥赴任五月二十九日牌示泉憲蒯庶農廉　晉京階見圖　於六 
 
 

Page 2

 
 
月初一日夘時接篆 
[逆案詳述]  
　　前報通州解到殺嫂焚姪之犯兹悉於初五日在果署過堂用將案情詳述之該犯姓黄名萬順素無賴與兄嫂同居兄出外傭工該犯近與隣婦有私一日忽將舖程搬至隣婦處嫂堅阻不聽婦人之見因遷怒隣婦至其家大肆詈罵隣婦不敢與校忍氣吞聲及該犯至乃哭訴情么謂須出此怨氣方休該犯曰吾卽殺之以洩汝憤免得日夜隢隢不休也乃乘夜持利器至嫂家竟殺死其嫂卽將屍䭾至東南里許大河邊縛以卬石而沈之繼思嫂有子女四人其大者已七八歲眼見殺死等情恐將來告諸其兄不如併除之以滅口因於前後門縱炎圍燒子女四人一時焚死自謂得計及兄歸與隣人翻開瓦礫僅有四小孩枯骨於是皆大疑知其中必有　故爰備香燭設位祭祝方拜跪　告間忽黑雲驟起電光閃鑠霹靂之聲在東南角上大河邊連撃不已衆趨至河邊往視則見其嫂之屍已浮出水面當卽撈起于是隣人中嘖嘖私議有知該犯與隣婦通姦之事者卽告知其兄率衆往縛該犯及隣婦送縣一鞫而服直供不諱定案解省今臬憲已覆訉無異想不日卽請王命矣 
[淫戯滋害]  
　　前報蘇城獅子林開臺演戯雜以淫劇曾言及恐多流弊兹以生意日盛竟在眞趣廳對面池中搭臺逐日開演座地益寛看客益盛婦女竟十居六七少年浮蕩之子謔浪輕狂恣其調笑爲害何可勝言所願園主人速將淫劇停止庶于牟利之中仍積陰德否則恐地方有司耳目甚周一經查禁未免大殺風景也 
[惡鴇虐妓]  
　　鴇婦虐妓毒逾梟獍固已罄竹難書護花使者所太息于金鈴難遍也有某姓鴇卽優伶小桂壽之母去冬桂壽暴斃錢樹子一朝頓人乃于䢴上買得幼妓名孫桂蘭教以歌舞稍不遂意鞭撻立加凌虐之酷見者鼻酸聞者髮指本在滬上現遷姑蘇暴厲益甚客之仁且俠者憫其墮溷飄茵苟延蟻命有欲拔出火坑援登彼岸者或薄命兒尙有一綫生機乎 
[運憲抵揚]  
　　新授兩淮鹽運使孫都轉聞日前已刷金陵抵揚船泊徐寜門外官馬頭四首領登舟叩謁都轉知運署已上拾一新故謂不必再辦公舘俟擇吉接印當卽入署云 
[壓斃四命]  
　　揚州自午節以來大雨時行四鄉霑足東南鄉洲圩之田皆水深尺許湖水下注江潮上逆致江岸及下河五壩个岌岌可危鄉民之保壩護岸者日夜不敢稍懈城内舊房老屋爲雨所傷日明傾塌最慘者前日三鼓時舊城西門内街鄭家樓巷曾姓之破屋一閭全行倒塌牀上臥一中年婦人三小孩同時畢命天明雨止隣衆合力扖去磚瓦視之婦人頭面皆破流血不止尸冷氣絶三小孩則皆壓爛矣衆人爲之失聲其夫爲縣差因公他出不然亦難免於難矣 
[地棍遊街]  
　　浙臬孫稼堂廉訪前曾訪查各處地棍札保中局叢拿嗣經陸續拿到十餘人現悉審寔著名凶惡者計七人除重責外各荷頭號巨枷發交總局由各叚地保掮牌鳴鑼帶領遊街徧歴十　門地保轉輾遞交按日遊行各段枷滿後尙須分别懲辦自十六日起甫遊三日而該棍等已行步蹣跚面目枯槁不勝疲憊矣七人中有名吃尿河耆並帶有脚鐐不知有何罪案也城中觀者填街塞巷無不頌廉訪刑罰之當云 
[火鎗炸裂]  
　　上月杪江西撫院委協鎭代考標下候補員弁月課有某員馳騎開鎗忽然冒藥煙從手起鎗落於地馬驚而横逸幸排班兵丁等赶卽扯住韁繩將某扶下雇轎抬回得免翻跌踐　嗣問傷亦祇及皮膚無甚緊要惟同場耆　覺受驚不淺矣 
[雷殛鄉人]  
　　寜波於本月初五日午刻赤日當空忽霹靂一聲自空而下人皆驚駭未幾閧傳江東中戎地方殛死一人年三十八歲吁慘矣 
[火毒攻心]  
　　浙湖城外約二十里某氏子年二十餘身已游庠惟性好飲兼嗜殺生每食必烹鮮宰割而尤喜靑蛙計生平所食幾至恒河沙數其家舊有富名近爲大盜窺伺已兩次矣幸紏集多人當場撃退得無失然心擾擾而不寜魂怳怳兮失度神一夕而九升形終朝而不顧思防患於未然遂相求於當路乃徘徊於河干借火器於行伍於是執火機駕扁舟命舟子蕩中流試火器墨烟浮火接雲天氣逼斗牛詎料演武未熟禍患當頭藥爲日曝火氣横秋魚龍奪魄浩乎難收毒入兮心胞血流兮洪濤十指落兮尚未覺頭顱腫兮若蒲牢縱有斗酒之志焉能撫掌而自豪惟自或歌或哭矯首長吟目不睹色耳不知音猝遘斯禍大傷厥心奄奄待斃泉下寃沉此得自彼鄉人之所述咸以爲食蛙而災臨 
[聽曲墜]  
　　厦門諸客棧内有江西女擋子班寄庽以便招接客商前已列報兹聞該埠共有十餘班有名雙桂堂者因女妓桂寶桂金而得名住福升館三層樓上前日茶客楊姓偕友同往聽曲正當鶯喉甫轉鳳管初調楊已情不自禁倚欄喝彩詎一失檢竟身墜重樓幸得二層樓上之披水板擋住乃滾入隔壁之平屋面上未曾跌斃然兩脚骨已折急就西醫療治謂傷卽見痊而骽必殘廢是殆樂極生悲乎願持此以告世之好治游者 
[電燈自燃]  
　　本埠電氣燈前晚試燃後昨晚仍復點燃該公司門前之燈因換燈罩用長梯猱升而上裝換停妥然後去梯初不知其如何生火乃立俟旣久漸有炎星爚然如螢光隠現俄而星光漸聚稍稍生明約二三杪乃大放光明照耀衢路并路上蟲蟻皆歴歴可數美記鐘表行亦復光輝煥發與該公司遥遥相對洵奇觀哉 
[迷花自盡]  
　　朱姓子年約二十餘歲近由原籍來申前日其父命伊往滬北修表并買零物隨帶洋銀數元衣裳楚楚路經新街被妓迷入身邊所有皆曲質以作纒頭數日立盡至前晚進城進退維谷遽萌短見在水仙宮後門空屋内吞煙身死昨晨有熟識者見之卽奔告其父備棺成殮云圩咎雖自取亦可哀矣 
[要犯起解]  
　　日前本埠虹口捉獲之天津盜犯張李二名由上海縣莫邑尊暫行收禁兹悉前夜一點鐘時邑尊派差由監中將該犯提出加上刑具裝入囚籠交武員帶領護勇白名各將軍械護送出小東門至下海浦押解該犯附招商局海晏輪船往天津歸案訉辦矣 
[珊瑚落水]  
　　日前五馬路某洋行以珊瑚一箱遣出店送至三菱公司輪船上船主量以尺與行主所報不符須加水脚銀兩店司不能作主謂須告知東家定見該船主卽令將貨帶回詎一時失手竟落浦中打撈無着昨日午後乃雇江北人四名入水探撈言定二八分償立有筆據江北人一齊入水霎時將箱扛起完好如初計重二百念五磅江北人索償二分價銀爭論長短爰將貨扛至新關估值以便分拆也 
[西醫妙手]  
　　昨日同仁醫館有鄉人抱一纔及週歲之嬰孩求治緣　兒忽生乳癰且已成膿外科束手該館西醫見不能用刀乃出一引針針之具針中空膿毒卽從針孔中流出迨膿盡然後以藥敷之而去足見西醫刀圭之妙有不可殫述者矣 
[失女卽獲]  
　　英租蜀瑘記蠋頭開磚灰行唐某之女年祗五齡於前日午刻在門前玩耍走失及唐知悉慌張殊甚如失掌珠四面懸賞招尋又托三圖地保查訪正與備言女之面　衣服月傍人聞言插說云適見一女孩狀貌悉合在石路之全桂軒門口啼哭似迷失歸路者已由 
 
 

Page 3

 
 
近處某妓院之傭婦招留唐卽同往根查果獲見女孩而通信人等向唐索酬唐費浮十元得將女領歸遇合之巧如是亦可謂不幸中之大幸也 
[嚴禁扇刀]  
　　東洋扇刀易於佩帶肇禍犯事重疉東洋亦已嚴禁本望海關早經嚴密查禁在案本無庸贅述昨在虹口捕房門前見有新貼嚴禁東洋扇刀告示一紙蓋深慮日久生玩也爰卽照錄於左欽加三品頂載辦理上海租界會審事務卽補府正堂陳爲出示嚴禁事照得民間佩帶利器有干禁令近來有等無知之輩私買東洋小刀隨身携帶　鞘形如摺扇名曰扇子刀鋒利異常每有悮傷肇衅情事貽害匪輕合亟出示嚴禁爲此示仰諸色人等知悉自示之後不准再將前項洋刀隨身佩帶倘敢抗違一經巡捕拿獲送案定予重辦决不姑寛各宜凛遵毋違特示 
[斷罰助賑]  
　　王維貞投松江府控胡瀛芳盜賣祖墳一案由慱太守批仰上海縣訊詳經莫邑尊訊後并由道憲委員丈出漲灘多畝飭將胡看管查訊等因已列前報兹悉莫邑尊又查得胡買之田卽係奚毛毛等七户者且未過户完糧納稅爲此須車罰胡洋三千元以充災賑胡曰認明惟求恩减邑尊仍飭交差看管云 
[英界公堂瑣案]  
　　唐木金至英公堂禀稱五月十三日有孫阿甫到我鄉間謂揀湖絲可得厚利哄誘我妻來滬迄今不返徧尋無着今得路遇孫阿甫向問抵賴爲此交捕送究孫供向住虹口地方鋸匠爲業並未到伊鄉間領他妻子來滬陳太守得供之下飭將孫阿甫管押着唐明白具呈候斷○華捕至公堂禀稱查得江定文所駕之馬車並無工部局照會爲此送請照漏捐科罰江則求恩而已陳太守隨判罰江定文洋五元撥充醫院經費并令補捐照會云○鄭阿昭至公堂稱係龍泉園茶館堂倌睡有茶客二人因碰撞爭毆致毁壞檯凳盌盞向之索賠詎二人互推不認爲此交捕送究毁物呈驗林阿明供因翁阿林踏着我右脚向論恃蠻致毆翁供並未躇他不過碰着就被肆毆陳太守隨判　翁二人各罰洋半元賠毁完結○洋人某投英界公堂稱昨在黄浦灘沿見東洋車横撞過來欲避不及致被撞跌然拖東洋車租界均有定章該車夫實不遵照爲此交捕請究該車天何阿三供從金利源碼頭載客赴大馬路轉灣時洋人迎面過來以致將他碰跌陳太守隨飭該車夫何阿三具結嗣後須遵章留神免致擾禍如再有前項情事定千究辦云 
[法公廨瑣案]  
　　前報列法公堂瑣案内有在途互毆一案經翁太守訊明謝阿方咬傷朱多士食指斷將謝阿方暫押侯示昨日捕房將謝阿方解案而朱多士未到翁太守以謝阿方如果有理儘可控告何得咬人傷指着將謝阿方責一百板以儆○玉樓春茶肆夥友吳見發昨投公堂訴稱前日十二點鐘先來一人吃茶繼有多人進店欲與先來者吃講茶評理當　攔住回覆稱奉公堂嚴禁詎彼等不容分說隨手携凳亂擲叙毁店中物件鳴捕　拘住兩人解訊所毁物件開覃呈騐翕太守誥具兩造名姓答稱未曾問得旋據王梅生投案供稱先到玉樓春啜茗旋來彼等拆梢黨欲與我爲難因到間壁煙舘暫避彼復迫來捕至方散祗拘兩人烟館夥沈啓良供稱彼等來店被打失烟槍及零物翁太守訊解案者名姓唐得意稱湖北人在火輪船生意徐金　稱米店生意因均在圭樓春吃茶見打勸解捕到悮拘旋據法包探稟稱唐某等實係拆梢黨紏打滋事而王梅生亦邀天津人相助内一人被撃傷額現在醫館翁太守着將徐唐兩人仍交捕帶回管押王梅生着姑交保待受傷人痊可再行核斷○花煙館搗婦顧氏昨投法公廨訴稱前年經張永豐薦引來烟坡高金珠取去帶擋洋二百元立有筆據詎張自此常來於前年九月十六日張來住宿翌晨金珠走脫富時徧尋無獲　張永豐亦隨遁不見前日與張途遇向詢金珠下蕱伊推諉不知故將張鳴捕解訉張永豐供稱高金珠的係由我薦去取帶擋洋二百元我與宋榮和趙某等三個人只分用浮十五元至高金珠逃走則實不知前因有事回江北今於六月初五日到滬住三河樓後非内嚴阿三花煙館内等語太守着將張永豐暫押飭包探查明再核○昨日法公廨據原告索仁山訴稱在八仙橋地方開設小煙館度日斜對門開有飯店昨晚有三人在店吃飯不知因何爭毆一人避進我店兩人卽赶進重打致壞我店中帳檯及玻璃盃火油燈諸物火油傾潑烈焰滿地幸間壁煤炭店中人提水澆熄所有被毁物件及失去烟槍等物均開單呈請追賠翁太守質之解訊三人稱名朱阿才係開小木匠店彼兩人名浦阿三吳阿二均是夥計因被取去扇子一把故至飯店討還彼等恃强將我毆打等情翁太守詢畢謂索仁山曰他們打架諒在外面而煙槍在内何能失去因斷將朱浦吳三人均行交保所有毁件有迹者應得賠償全所稱失物着自查明贓在何處冉行核辦 
[同仁醫館公啓]  
　　啓者虹口同仁醫舘剏始迄今十有五年從前賴諸君子力鳩負設立專濟貧病之不能醫藥者延　西醫瑪柏諸先生診治歴著神效活人無昇因經贊不足房屋湫隘每日施診施藥就診者不能在館養病經本館司董教師孫湯等安爲籌畫並賴美國喜而姑　首先樂助銀三百五十餘縍合之本舘每年所積餘貲於光諸庚辰秋在西華路中虹橋西購置洋房一所另請亨利醫士管理藥房館中規模房宇已較前宏戕粤東李秋坪太守深韙設匪之意　臾爲擴充勸集資一千餘兩曁自墊已款一千餘兩共計銀三千兩購醫舘後面洋房　所助爲男女病房之用此外翻　房屋增益舊觀向需銀數千兩太守願獨力墊欵一面先期營繕俟將來勸集資銀歸還如有仁人君子痌瘝在抱樂解趙囊任凡無告之民得遂有生之樂曷勝額慶是爲啓 
[重刻徐患烈公遺集]  
　　余嘗讀謝靈連述祖德詩表彰先烈稱頌前芬令人追遠懷本之念油然而生而凛凛乎繩武繼跡之爲難也海鹽徐君古春邑中巨族也歴代多顯宦其或不仕者亦多隠德君子皆以文章節行稱於時始祖爲宋觀文殿大學士諱處仁於靖康末扈蹕南渡十傳至忠烈公諱從治以甲第起家珣萊城之菋追贈兵部尙書忠義著聞海内明史中自有傳今年夏余歸自粤東古春以其先忠烈公遺集見示余受而讀之則自縣令至巡撫時所有往還公牘文疏也而雜箸詩文亦略附焉公生平箸述當不止此葢軼者多矣考公筮仕在天啓崇禎朝始爲親民官賑災恤民築墟散糧革陋規除積弊皆能以實心行實政迨膺方面之寄則散譁卒守危城矢絶援窮之死不二卒至殞身喋血大節昭然嗚呼豈不偉哉方公官薊門時曾擬乞歸養親三疏上請秉軸者方倚公爲指臂之用雖暫許之而不一年卽起爲武德兵備亂和遂以右副都史榷任山東巡撫致身盡命歴險弗渝洵哉求患臣　於孝子之門矣且是役也公本可以無死何則朝廷有詔命公駐靑調度兵食爲萊　公以駐靑遠不足鎭服萊人心必欲親身以攖賊鋒遂與謝君實並駐萊州然則公盡忠報國之念早已矢之於寸衷宣其臨難不避視死如歸丹心貫日月素操凛雪霜也嗚呼惟公司以死可以無死則我爲國家惜人才矣公之死非死於賊蓋死於誤國之庸臣也按史崇禎四年閏十一月登州游撃孔有德反燕齊震動余磊成孫元化力主撫議檄所過郡城無邀撃登州遂陷孫余以得罪去乃以忠烈公巡撫山東謝君實巡撫登萊並駐來州賊逐益兵圍萊用元化西洋八儆攻城忠烈猝中儆殞所遣援拴如態朋遇劉宇烈皆奴才也屯營昌邑不敢進屢以撫之一字藉口縱賊殃民與孫余如出一轍明之疆事共壞如此女可問哉今觀公集中告急之又凡十有九通想兒　日登陴固守危刀萬分礮火殷天呼聲震地幾于旦夕莫保而公十此猶能洞燭賊情山奇制勝攻堅陷瑕迭有斬獲屹然爲東南保障使富時援兵卽集前後犄攻叛賊何難卽滅則公全城之功安可量哉乃畏葸退縮坐失事機徒令公鞠躬盡瘁以一身殉而不得少展其才致壞我萬　長城豈不惜哉每讀一篇輙爲嘆息弗置男之卒 
 
 

Page 4

 
 
亡于賊也宜哉嗚呼公雖死而公實可不朽矣讀公之集鬚眉如見後世子孫當世世寳之勿替古春今欲付之手民以廣㐀傳具重祖德也可知矣余　之序又安敢以不文辭光緒壬午夏六月長洲弢園老民王韜拜手謹撰 
[蘇州鎭江電報局經收安慶水災賑捐六月上旬清單]  
　　一現因江浙苦雨市面蕭條禾便刋分捐册如有可以募勸之處請卽示知當再寄奉刻函借作募啓惟捐欵以一月望停收如蒙賜助以速爲貴一如有物件助賑者實因地方瘠苦急切脫售照原價十不及二應請自行售出賜助錢洋并書明變物助賑字樣一病家助賑無不立見效騐惟當此暑濕之際醫樂斷不可廢並行不悖是爲至要一同人經收安慶賑捐現自六月初九日爲始捐欵不論多少均有收票惟申報僅載總收票之數以期馭繁於簡新收江北救命墩捐現智湊解安慶將來仍須撥還故捐票分作兩式一安徽會舘來欵均列皖字册鎭江局經收者列鎭字册蘇局經收本城本省捐欵均列蘇字浙江來君列浙字外省來者列外字救命捐列墩字以便查核一桃塢前收直捐徵信錄如有善士查閱可以隨時函索六月上旬收數墩字册五月分收了心願氏善書資二元六月分收四明月日堂林十元錢中議四十八元石門蔡吳氏四十八元蔡吳温如四十八元蘇字册寓吳五十老人捐刻訓學良規十元二號無名氏十元求安室保子平安一百元梁溪勉力人一元繼善記一百元之楨病愈了願十元崑山葉清暉堂四元常熟未滿所欲齋合家病愈一百二十元綿力居士三十元鎭字册捐亷兩元不留名一元○本旬共收洋五百四十四元浙蘇皖同人啟 
[蘇省撫轅抄]  
　　六月初九日知縣王昱文牙釐局委辦代收浙省海塘經費申銀赴浙辭初十日通判文興由寗來派蘇差委趙樹楷　解南河工需銀兩差從九姚師釗醉赴江北緝捕十一日庚辰庶吉士高凌霄由直　籍來赴滬兩浙補用鹽大使戴掄英由丹徒籍來禀謝給咨到省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戀奸喪子] 　　 
　　漢陽鳳山門外某姓者幼業書吏娶妻琴瑟甚諧生有一子一女子現年十九女亦盈盈十五矣某亡已數年其妻不守閨箴當某在時早有外遇盖卽同業某中也前年兒已長成頗以夏南爲醜居常言語屢含譏剌母怒甚因相角口兒直言不服請母絶甲則事母維謹母不能聴兄遂控諸縣縣主集　廉得其情判貴甲以千計婦常頰二百兒亦責百下斷令甲具結不准再往飭兒扶母歸盡孝奉養完案而該婦邪心未絶近竟自至甲所相就一傳暮兄歸因不因見母尋至甲所母果在詎甲含恨已深見面卽兩相厮毆兒年輕究非甲敵狼狽而歸次日甲復尋仇扭兒至鸚鵡洲蕩邊推之入蕩兒本不善泅水卽時淹斃斯時觀者甚衆共抱不平大聲呼喝甲恐遭拿捉亦縱身跳入蕩内而没次日兩屍浮起兒之一具經諸友醵金購材殮埋甲則無人過問當由善當收拾云 
[奸僧奇計] 　　 
　　僧人之奸盜邪淫最無忌憚者莫如揚州本報屢經登錄蓋因有二三方丈挾多金與官紳交往聲氣相通衆僧恃爲護符一遇事故奥援立應地方官雖知之不得不爲遷就所以該郡之正人君子雖欲鉏奸而力不能制惟有付之慨嘆而已新城天寜門内街有小巷三四條曲通彌詑巷者三月間忽遍貼白紙條書謹防瘋狗字樣行路及居人皆不知在何巷但日落後卽往來絶迹乃前日其案忽破蓋非狗而僧無不絶倒先是湖北天門縣人某姓貿易於揚者子頗秀慧而時常逃學前月又逃出未歸一日某見瘋狗之帖宛然其子筆迹歸謀於衆各携堅利之器往訪其子兼以備狗數日無迹而心不能忘是日二鼓後伏於左近遥見一僧手携燈籠至巷口熄燈而入初不爲怪半時許又見一僧來亦如前狀已疑之須臾又見一少婦手無燈携蘆柴數莖至巷口身先入後將柴在巷口搭成十字架數道未幾卽聞巷内犬吠聲作斷而兩犬相應衆始恍然於是分道抄入僧與婦正同叅歡喜禪爲衆掩執視其燈籠爲某大叢林衆大怒飽以老拳縳僧及婦交地保送保甲局追問其子乃次日僧已保出仍在教場龍泉社茶話而某氏之子竟無可道究云 
[烟賭滋事]  
　　蘇城城隍廟内有擲洋小攤謂之洋匾縣署革役向之索規例不允爭論經衆勸解邀至附近烟舘吸煙復在煙舘爭閙不已聲徹户外適吳邑尊金明府乘輿過此當卽飭帶圖署訊明各笞責枷示開煙館者名阿六則遊街示衆故近日開烟舘者咸恐懼而思歇閉云 
[漣東瑞麥歌]  
　　稽昔張堪守漁陽勸民耕稼天降祥匈奴遠跡不敢犯麥穗兩歧民歌揚今之執政何茫茫典型不振乖綱常自貪利祿戀榮貴不念饑寒黎赤傷盜賊公行如豺狼禾黍無收生災荒吁嗟世道至于此何時得瞻斯民康龔君治政本有方務以鋤暴安循良片言折獄鬼神服三尺無私刑法影君之精誠感上蒼和風甘雨饒金穰野人物持雙穗獻笑謂今年榖滿倉閭閻熙熙意氣颺農民雍雍頌歌狂竊幸異世有同調得與張堪相翺翔又歌曰年豐時和兮麥穗兩歧麥穗兩歧兮民食纍纍民食纍纍兮百工咸熙龔君爲政兮樂不可支山陰靜仙潘鎭 
[漣東瑞麥謡]  
　　蒼蒼者天感應昭然地之靈不靈判宰官之賢不賢吾於漣東瑞麥深有騐焉一解漣東邑曩多荒民習敝盜蹤藏顧此濵河近海强悍境誰爲除暴誰安良二解卓哉龔君循良吏熱血一腔惟忠義威德兼施猛寛濟臨民半載風俗易上召天和下饒地利樂土騰歡聲豐年獻瑞氣千食萬箱可預計三解時當首夏老豐來城手持一麥雙穗並生謳歌賢邑宰仁澤所釀成四解邑宰有功不敢居自謂偶然衷何虚試問茫茫之寰區他方種麥今奚如五解我聞漢時張堪天下傑漁陽雙穗呌奇絶得君古今如一轍史臣秉筆載勳烈垂諸千秋名不威六解[  慶昌又稿]  
[瑞麥詩]  
　　稽古循良吏秉筆煩史臣班班載方册今人誰與倫早哉龔剌史咸頌撫字仁臨任安東宰三月政令新剛正稱不阿决獄如通神奸宄悉歛跡良懦皆安身和氣逹上蒼嘉祥羅列陳一母三男産一麥雙穗生飛蝗避境去化雉桑下馴爲官不論爵但留功與民居今不媿古媲　千秋名[  山陰竹廷潘柯]  
　　光緒辛已初秋捧檄漣水迄今之首夏越十閱月雨暘時若二麥大稔邑之人士僉謂數十年所罕有是月二十六日爲第六孫試週良辰有老農献麥雙穗形類常微瘦稭端兩歧自東漢光武以來幾二千歲所僅見者闔署友朋歌者歌詩者詩記者記靡不謬加稱頌其實事屬偶然適逢其會耳若曰予德則吾豈敢爰識數語于簡末以釋懷慙之意云爾[  光緒壬午朱明節前二日閩海淦靑龔之格自跋]  
 
 
 

Page 10

 
 
   
 
 

Page 11

 
 
[光緒八年六月初四日京報全錄]  
　　宮門抄○諭旨兩道錄前○發抄旨四道○監督奕奏據情代奏並聲明接任日期摺○浙撫陳奏請旌表摺○又奏察看各員片○川督丁奏知州遇邪縊斃並無别故摺○監督奕奏據情代奏片○六月初四日户部通政司詹事府八旗兩翼值日無引見○惇王謝伊孫命名恩○耀年等謝調授副都統恩○張楷謝授浙江金華府知府恩○秀昌恩光預備召見○廣順續假十日○召見軍機張楷秀昌恩光○發抄劉長佑等奏請以邱北令黄榜魁升補緬寜通判奉旨吏部議奏欽此○又　以元謀令楊炳垣調補順寜令奉旨吏部議奏欽此○文緒等奏訉明旗站各丁姜才等私招流民偷墾官荒案定擬奉旨刑部議奏欽此○又查明私墾流民擬請安插繩丈升科奉旨着照所請户部知道欽此○○奴才奕謨跪奏爲前任監督因病出缺據情代奏並聲明奴才接任日期恭摺仰祈聖鑒事竊查左翼稅務監督熙拉布應於本年四月十二日任滿兹於四月初十日據前任左翼委員護軍叅領祥普等呈報監督熙拉布於本年四月初九日因病出缺應卽移交奴才接呈將熙拉布任内徵收稅課逐一結報懇祈代奏前來奴才卽於本年四月十一日先行接管惟奴才例應十三日接任所有十一十二兩日應徵稅課由奴才代徵仍歸已故監督熙拉布任内核銷查該監督自光緒七年五月十三日接任起連閏扣至本年四月十二日止計在任一年期滿共收過牲畜稅銀一萬八千四百四十兩六錢房地稅銀三千四百五十三兩九錢四分六厘八毫除正額銀一萬零八兩又房地稅銀三千四百五十三兩九錢四分六厘八毫下徵盈餘銀八千四百三十二兩六錢内遵照向例動發過犧牲所草豆銀八百兩河南道刷卷飯銀一百三十二兩户部貴州司付咨飯銀七十二兩户部廣東司更差飯銀五十兩署中一年心紅紙張銀一百九十一兩五錢署中書役人等公費飯銀三千七百六十五兩二錢四分張家口南口書役人等盤費銀一百九十四兩五錢照例賞書吏銀九百四十兩以上共用盈餘銀六千一百四十五兩二錢四分均係查照向例給發下存盈餘銀二千二百八十七兩三錢六分查左翼定額盈餘銀一萬八千兩按現存盈餘銀兩數目少徵盈餘銀一萬五千七百十二兩六錢四分查左翼關稅以牲畜爲大宗實緣去冬澤雪稀少今春得雨較遲所有商販由外連牲畜來京途中難於牧放多須出資喂養迨入京後復因旗民生計維艱又值遵停止宴會一時更難銷售而京中銀價昻貴實于京外價值大相懸殊以致商販層層虧折資本遂多裏足不前且各省牌駍屢經裁减馬稅本屬無多又兼兵部奏准馬匹不准在京城購買是以馬稅更形减少以致盈餘未能足額之實在情形也案查前經户部奏請關稅情形照常徵收不得援案辦理咸豐三年八月十七日奉旨各關均宜設法整頓仍遵額定稅數照常徵收不准以儘徵儘解違例奉請如將來虧知實屬有因着俟一年期滿奏報時由户部酌量情形分别奏明請旨核辦餘依議欽此欽遵在案復查該監督一任期滿所徵稅課較之上三屇均屬有盈無絀所有短徵盈餘銀一萬五千七百十二兩六錢四分應由該監督設措賠繳惟該監督現已乪病出缺應如何如恩之處出自逾格鴻施再該監督任内接准各部院衙門知照辦買各處祭祀牲畜並戰馬稅等項共用銀一萬四备四百八十七兩三錢四分五厘除將正額銀一萬零八兩曁房地稅銀三千四百五十三兩九錢四分六厘八毫全行動用並用盈銀銀一千零二十五兩三錢九分八厘二毫下存盈餘銀一千二百六十一兩九錢六分一厘八毫或照向例交納廣儲司抑或應交何處伏乞皇太后皇上聖鑒訓示遵行謹代奏請旨奉旨已錄○○浙江巡撫臣陳士杰跪奏爲節烈可風懇恩旌表以彰幽光恭摺仰祈聖鑒事竊據浙江候補道秦緗業等禀稱同鄉烈婦秦陳氏浙江錢塘縣人江蘇吳江縣知縣陳鵬之三女光緒四年適江蘇金匱縣人浙江候補知縣秦耀奎之次子補用府經歴秦鼐銘爲妻光緒七年四日鼐銘病殁氏誓以身珣絶粒九日經母氏勸諭勉進米湯而矢志已决延至六月十一日竟以少食畢命時年二十四歲職等籍隸江蘇同官浙省見聞較確不忍聽其湮没造具事實清册並取同鄉官印結禀請具奏前來臣查分發補用府經歴秦鼐銘之妻陳氏志勵氷霜心同金石矢貞不二視死如歸殉屬節烈可風宜荷褒揚之典合無仰懇天恩俯准飭部照例旌表以維風化除將册結送部查照外謹會同閩浙總督臣何璟浙江學政臣張澐卿恭摺陳請伏乞皇太后皇上聖鑒訓示謹奏軍機大臣奉旨着准其旌表禮部知道欽此○○陳士杰片再准部咨嗣後道府州縣保歸候補人員應于到省一年後察看考核分别補用其丞倅　貳等官亦應仿照辦理等因遵辦在案兹查候補班前補用知府錢溯時候補知縣余純榮徐先翥候補儘先補用鹽大使喻奎等四員均已試用一年期滿據藩臬運三司分案會詳請奏前來臣查候補班前補用知府錢溯時明白事體候補知縣余純榮材堪任事徐先翥奮發有爲候補班儘先補用鹽大使喻奎公事勤愼相應請旨留省照例補用謹會同閩浙總督臣何璟附片具奏伏乞聖鑒謹奏軍機大臣奉旨吏部知道欽此○○太子少保頭品頂戴四川總督臣丁寳楨跪奏爲知州在途遇邪縊斃並無别故恭摺具奏仰祈聖鑒事竊臣於光緒七年十月初五日據雙流縣知縣廖荷恒具稟是月初二日據委員季鎔家丁陳升等稟稱家主四川試用知州季鎔因奉委提案回省初一日午後道經案下地方投寓周鴻陞店内是夜不知何時遇邪潛用麻繩拴繋屋後窻檽上自縊身死本日早尋獲屍身解救不活身藏遺囑已令人報知小家主季廷焌來縣查看稟乞驗報等情該縣廖荷恒當卽帶領刑仵傳同屍親前往勘驗明確實係自縊身外將屍妥爲棺殮並訊據家丁陳知店主周鴻陞命稱季委員實係遇邪縊斃並無别故查驗遺囑文理費解内有命數應死字樣確係遇邪情狀並據屍子季廷焌稱其遺囑字跡委係伊父親筆該縣先將季鎔提解人証撥役解省交投一面取結填格錄供具文通報經臣批飭提省發府審辦兹據署成都府知府王祖源督同局員提集家屬人等審擬取結由潘司鹿傳霖杲司張凱嵩核明詳請核奏前來臣覆加確核緣季鎔籍隸雲南昆明縣由優廪生中式本省庚午科鄉試舉人辛未進士引見以主事用簽分户部四川司行走光緒四年改捐知州發川試用七年正月到省九月經司委赴名山縣守提已革前署縣周綸翊藉事捐罰得贓案内應訊人証經接署縣王捷三將要証羅廷恩等傳齊點交季鎔簽差張明等協同管解旋省沿途並無違誤十月初一日午後道經雙流縣地方投寓周鴻陞店内是夜季鎔住宿左邊第一間客房諭令家丁陳日輿夫周順等同在右邊客房歇宿次日再行前進該家丁等各自赴房就寢不知何時季鎔潛用綑縛行李麻繩拴繋屋後窗櫺上自縊身死次早陳升與周順等起身進房收拾行李不見季鎔當於屋後尋獲屍身與店主周鴻陞一同解救無及身藏遺囑文理費解内有命數應死字樣查係遇邪情狀陳升令人報知季鎔之子季廷焌赶往看明稟經該縣廖葆恒親詣查勘並傳同屍子驗訊明確核對遺囑字跡實係季鎔親筆屍令棺殮一面將提解人証撥役解省交投填格取結訊供通報批飭提省審辦兹據該府等審擬取結詳請核奏前來臣覆核無異查試用知州季鎔身死之處業經雙流縣同屍屬查驗明確並提省發府確訊兩司核明寔係在途遇邪自縊所致並無别故差委亦無違悮應毋庸議屍棺飭領歸塟縊繩存庫案結銷燬是否允協除各結俻案並分咨外所有驗訊知州在途遇邪縊斃並無别故緣由理合恭摺具奏伏乞皇太后皇上聖鑒勅部核覆施行謹奏軍機大臣奉旨該部知道欽此○○奕謨片附片　奏再查原任監督熙拉布於上年五月十三日接任後准前任監督宗室恩全附片奏准内務府鑲黄旂世序佐領下前任知縣聯凱　買房問漏未稅契經歴任監督屢傳未到移交該監督接辦在案當經咨行該旂嚴傳去後旋據聯凱赴翼吾稱聯凱所置房間漏未納稅非敢抗傳不到寔因家道寒難應交稅課寔難措辦故致有稽時日今蒙　訉情甘認罰惟懇恩准從輕不勝銘感等情已由該監督核准在案惟聯凱尚有應得之咎可否寛免之處出自天恩並有該監督續行查出内務府正白旂文興管領下領催張慶善正藍旂滿洲松齡佐領下啟元正白族漢軍貴方佐領下長玉内務府銀黄旂　順管領下錫昌鑲白旂漢軍玉文佐領下立陞置買房間均未報稅已經該監督分别懲辦除將正稅門例入册送部核銷外所有追罰聯凱等房問漏稅銀一千三百五十三兩查照定例一半充賞一半解交户部以符定制查前任尚有巡役等呈控鑲白旂滿洲文陞佐領下兵部主事恩溥鑲黄旗滿　玉坤佐領下慶喜内務府鑲黄旗文浩管領下金立永内務府正白旂玉溥管領下李祉内務府正白旂義秀管領下現任江寗織造文琳均因置買房間並未赴翼投稅業經按旂咨傳飭令持契呈驗以憑辦理迄今均未到翼該監督尸經出缺應由奴才查傳究辦以儆效尤而重稅課是否有當謹據情附片代奏奉旨已錄 
 
 

Page 12

 
 
   
 
