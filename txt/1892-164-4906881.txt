# 1892 - 164 - 4906881

 

Page 1

 
 
[一號至三百號全部畫報發兌] [  點石齋啓]  
　　本齋畫報自甲申年創設以來海内風行已閱十年之久其間散佚闕漏愈積愈多賞鑒家　重價蒐求亦有未能重窺全豹之憾今本齋不惜工本特將缺號逐一補印齊全他若淞隱漫録風箏誤功臣　　媛叢餘　龍佳話及各名人册頁等　然全備蔚爲大觀如賜顧請向平帳房及本埠分扃北申昌皆可購取各省本分局亦有寄往可就近購取價仍曩例如欲裝釘成册外加布函另惠釘工可也另有岑宫保介福　碼洋兩元 
[救時芻議下]  
　　禁鴉片以蘇内尤必務海戰以禦外其務海戰若何中國三代上有陸戰而無水戰三代下有水戰而無海戰西人長於戰尤長於海戰英尤西人中之長於海戰者也故中國不與西國交則已與西國交則有時當與西國戰不與西國戰則已與西國戰則必先於中國海戰始中國長　戰水戰而短於海戰以短於海戰之中國與西國海戰勢不敵以不敵西國海戰之中國與英國海戰勢尤不敵故中國欲海戰則必法西國之海戰法西國海戰尤必法英國之海戰以敵英與衆西國是謂務海戰或謂中國各海口砲臺嚴列水雷密布敵　駛近則砲彈上擊水電下擊敵船雖以鋼鐵爲中其厚數尺洞而碎之在於頃刻何必彼來我迎鏖戰於海不知用兵之道先發制人後則制於人海戰者先發制人者也中國環海萬餘里商輪糧舶之往來民船漁舟之出没皆於海道是便一旦西兵大至我兵不能邀擊海中而僅守砲臺則南北洋萬里道必不通彼不與我戰而我已受困所謂制於人也惟與之戰於海彼有堅輪而我有利砲彼有魚雷而我有衝船西兵之來數萬里道遠且勞我兵於中道截擊不使進中國洋面一步所謂先發制人也雖然戰危事也海戰尤危豈易言哉船不堅砲不利兵不足不可以海戰船堅砲利兵足而不得其人則有船與無船同有砲與無砲同兵足與不足同尤不可以海戰故欲務海戰必求其人其器盡法西法器必自造人必自習徒知購器於西人是欲得其器不欲法其器也欲法其器必自造自造而多聘西師是仍造自西人而非造自華人也造器必由華人法西人而自造是爲務求海戰之器海戰之人則必能用海戰之器而由科舉出者也科舉旣改眞才疉出舍科舉而别訪奇才精者可用粗者不可用海戰勝負判在呼吸稍涉粗疎敗亡立見一船之中衆才不備不可出戰海戰得人器爲人用然後可以戰可以不戰是爲務求海戰之人海戰之器旣求海戰之人而用之海戰之人又必求能用海戰之人之一人而駕馭之驅策之蓋能戰中國海然後能戰西國海中國海北自天津至黑龍江南自天津至廣東江洋萬里海口數十非舉學貫中西威震華洋者一人爲南北洋水師大臣以總其成然後可在中國海海戰何則兵分則力薄將專則令一假令中國海軍十萬戰船千艘各守海口不統於一西兵未至各口俱警但知自守而不出戰出戰亦力薄不勝上年法事其見端已故中國兵分卽有海軍三萬不得與西兵一戰中國兵一則海上三萬人之耳目靜聽一人號令令曰以精兵七萬分布要害毋動餘水師往來南北西兵至則以三萬水師併力迭擊船堅砲巨兵勇將神西國雖强其奈我何天降大任當必有任是職者以管理中國海海戰也務海戰三十年中國水師强甚於是退則保衛中國海西人不敢藐視中國進則觀兵西國海中國可以抗衡西人於是西國長於海戰英國尤長於海戰而中國亦長於海戰矣夫中西已成縱衡之勢非務海戰不能使天下定於一也務海戰中國强理財用則中國富其理財用若何易稱天地之大德曰生聖人之大寳曰位河以守位曰人何以聚人曰財財者帝王所以聚人守位養成羣生奉順天德治國安民之本也士農工商四民有業而農商則財之所生自來有天下者賴以足用然士或賤農商而弗道者何也則泥孔子之言故也曰耕餒在中焉用稼賜不受命而貨殖夫大舜耕歴山伊尹耕莘野餒乎否乎禹懋遷有無化居貨殖也禹豈以不受命之事懋天下哉是知論語多記者之言而非孔子之言孔子之言以農商始於神農以富利天下著易大傳士不信經而信子遂使趙宋以來千餘年之中國數患貧弱有欲返貧弱爲富强起而講農商者或且譏爲務財用之小人類以李悝商鞅孔僅桑羊之名加之遂置帝王守位聚人之財而不知理夫聖人理財用小人務財用可同日而語哉理之者上下俱足以天下之財公天下之用者也務之者損下益上以天下之財私一人之用者也天下旣知此兩者之不同然後天下之財用可得而理天下之財用出於農商而今日之財用多出於東南者豈西北數省昔肥今瘠地遜於古乎同一齊地太公富擅魚鹽管仲財設九府後世則不然同一秦地周以稼穡土秦以耕戰興後世則不然何也中國地大物博甲於四海非理財之難得一理財之人爲難也嘗觀於古有帝舜則有禹稷爲之理財有武王則有旦望爲之理財有齊桓公越句踐則有管仲范蠡計然爲之理財千古帝而王王而霸未有不理財用者顧理之之人何如耳故人君以秦王漢武之心望天下則商鞅　羊輩至矣人君以帝舜武王之心望天下則禹稷周公太公望至矣今者中西立約事多創舉理財者多爭言西法造輪船鐵路以通商開五金煤礦以足用汽機可以深耕可以濬河電線用以便國便民是亦理財之道也雖然以秦漢之心用西法則害天下者西法也以唐虞之心行西法則利天下者西法也故今日之理財何必不用西法何得僅恃西法以機器深耕盡地力也以機器濬河興水利也二者西北方所宜亟也局設招商礦開煤鐵得人則利失人不利古者名山大澤不以封煮海爲鹽卽山鑄錢每歸官辦今開礦官辦得人以盡天地自然之利無足疑者鐵路電報便矣然鐵路費鉅難舉機器織布宜先爲便利於小民計中國女紅自織自用本已充裕洋布盛行女紅少利機器自織如洋布必能漸織如本布權歸豪富女紅絶利矣今日之理財不得僅恃西法而今日理財之急務莫要於西北之農政水利東南之釐捐商局鴉片旣禁氣奮農商科舉旣設士明農商西之植學水學化學與中國農政水利等書叅伍以觀何患地種鴉片則宜木棉不宜五榖也苦寒不宜　稻也當必有神於農神於水者興利於西北矣東南釐捐之弊在局多而中飽西國捐重數倍商民不怨上下交利其故可思矣通商者往來相通也今西來而我不往謂之通商可乎招商局之立分西人取中國之利而非華人取中國之利也故商局立而西商少利華商仍不利欲華商之利必商輪直達歐洲美洲以通商華人之客於海外各島邦者　下數百萬人財或累巨萬概令中西往來通商毋滯財不動而天下之利漸歸中國矣是之謂招商是之　通商夫農商者財之源西北與東南農商旣理則天下食足貨通而財贏上下俱足理財用十年中國之氣振理財用三十年中國之氣大振於以養天下之儒士則科舉人才不可勝用養天下之戰士則海戰精强足禦外侮中國旣富强而日臻上理有舜禹之心而事業則過之於戲不其盛哉 
 
 

Page 2

 
 
[天上淸光]  
　　吏部爲曉諭事所有本年新進士奉旨以知縣分發各省卽用之傳國英等務於五月二十日以前取具同鄉京官印結聲明年貌籍貫寄籍祖籍實係土著並三代存殁年歲如親年七十以上者有無同胞兄弟出仕迎養中式本科引見奉旨者俱令詳細聲明赴部投遞以便掣簽毋得自悮○新授雲南普洱鎭總兵慶筱亭鎭軍連正黄旗蒙古人由勳舊佐領揀發江南以游擊用分歸漕標差委嗣因迭著功歴保以堪勝提督記名總兵賞戴花翎旋擢陜西延榆綏總兵旣而丁内艱回旗守制至本年三月服滿入都請安恭候簡用適雲南普洱鎭總兵覃省三鎭軍修綱因案奏叅暫行革職經夔石制軍文韶奏請簡放上遂簡　大約於閏六月下旬首途○廂藍旗護軍統領恩普爲咨行事印房呈稱本旗副護軍叅領富亮病故出缺經本旗遵照輪用章程將神機營奏保以副護軍叅領補用之委護軍叅領覺羅松亮奏補是缺奉旨依議欽此照例於五月初九日補行帶領引見本日奉旨奏補廂藍旗副護軍叅領覺羅松亮著准其補授欽此欽遵相應咨行兵部查照卽於本營官册内將富亮裁汰改註松亮再松亮現在並不兼充族長○侍衛處爲知會事五月十三日奉旨朕於明日辦事用膳召見大臣後由勤政殿檐前乘轎出德昌門由椒園門進承光左門至畫舫齋小坐升黄幄看侍衛步箭畢仍出承光左門走椒園門進德昌門還瀛臺辰正預備欽此○工部琉璃窰廠奉文内廷寧壽宫修理重華殿等處工程應需黄緑琉璃瓦及磚塊並牡丹池所需琉璃花活刻已按照單内所開尺寸燒製齊全雇駱駝馱載入城至東華門逐一點交工程處收訖○會典館文移處收掌官倭恒額等謹禀爲禀聞事本舘現續纂得會典十卷請總裁於本月十五日到館看視○吏部爲曉諭事所有此次新進士分部人員本部定於五月二十日掣簽該員等如有應行廻避之處務於十八日以前取具同鄉京官印結旗員取具本佐領圖結赴部切實聲明○吏部爲曉諭事所有新進士分部卽用知縣本部現届配簽該員等如有情愿改教者務於本月二十日以前取具同鄉京官印結赴部投遞如逾限期概不准行○禮部示頭傳覺羅官學候補教習王恮限三日内親身赴部騐到並携帶筆墨以備當堂填冩親供覈對筆蹟○吏部爲曉諭事所有壬辰科新進士内如有考職議叙各項候補候選職官中式者務於本月二十日以前赴部呈明如不呈明本部查出定當叅處○署正藍旂護軍統領秀統領吉定於本月十五日辰刻在東安門内南池子正白旗侍衛教塲揀選空銜花翎護軍校空銜護軍校藍翎長各一缺挑補頭二三四五六甲護軍二十三缺除先期傳令應揀應挑弁兵人等届期預備外並咨請查營侍御左翼四旗統領是日赴教塲會同揀挑○西單牌樓長安街西口内某槓房常有人夫在鋪前候雇無事時或抺牌或擲骰欑三聚五習以爲常本月十三日有李五等五人相約爲意錢之戲李三戰三北囊槖蕭然其四人竟褫其上下衣襦以示之辱李老羞成怒赤條條一絲不掛奔赴廂藍旗漢西廳控訴適右翼委劉翼尉魁元升座放餉見而不豫向詢情由無意中見其兩肘有刺字痕細辨之雖已刮去餘痕尚存謂汝乃賊犯尚敢控人乎立飭廳兵加以鎖練并自捐廉俸出錢十餘吊令購置衣衫然後解交提署究懲 
[捕蝗紀聞]  
　　當塗縣治蝗孽萌生文武各大憲撥派幹員檄調營兵分投撲打並招集民夫奮勇從事業已疉録報端迄今爲日已久而蝗蝻較前愈熾且已著翅欲飛官民見此情形急欲滅此而後朝食目下除蕪湖湘軍三百名省中撫標四百名皖南鎭標一百名外又經長江水師提憲將各路守汛砲船抽調五成隊伍東梁山良字營出隊數百分布各鄉赶緊撲擊所用民夫現在改爲按户抽取一丁日給工食錢五十文各就本鄉捕蝗由委員及公差催督每日黎明鳴鑼爲號令各人自帶麥耞一把前來人衆旣集奮力撲擊再以竹帚掃積一處縱火圍燒或開溝掩埋更有用天網兠罩然後聚而殲旃營兵所用器其皆與農民相類隣境如蕪湖繁昌靑陽宣城等處篾竹店所售連耞竹帚幾於掠取一空現復飭令赶緊加造由官給價收買陸續解郡以資應用每日兵民夫役合計不下數萬餘人市中米價菜蔬亦虞不給誠難爲倉猝主人矣又據鄉民入城者云連日兵民雖極奮勇撲打而前脚甫進後路已復跳集廣疇平陸厚逾尺許若在山麓更覺一望彌漫行道者往往無逕可循田間垂熟小麥被其將穗嚙斷鄉民腰鐮而往則已顆粒無收惟就田中俯拾尚可稍穫升斗又云蝗不長水田間新挿秧苗宛在中央亦復被嚙將來實不知伊於胡底又聞農民見蝗之滋蔓難圖也遂謂是實神蟲無術可治或謂現有某處扶乩請仙降示云百姓毋須惶急轉瞬時至天公自一鼓殲諸愚民無知紛紛傳說奉爲圭臬遂皆束手咨嗟以待其時不知此等讕語不值識者一笑所望父母斯民者隨時大張旨示剴切解說庶幾衆生醒悟勃然興起不致養癰貽患又聞郡東南三十餘里　靑山等處近日蝗蝻亦復滋生該處農氓悮以謡言蠱惑無一人起而捕捉坐令羽翼　滿飛揚跋扈愚民之愚一至於此可憐而亦可笑也說者謂綜觀大局蝗孽不爲不多然集羣策羣力以從事蹤不能盡亦必减輕且本月十九日業已入霉將來霉雨連朝傾盆倒灌不待旬日蝗蝻必將浸斃無遺諺不云乎月暈而風礎潤而雨日來暴熱鬱蒸階石流漿其雨其雨將安排斗笠蓑衣而待之矣又聞當塗縣葉丙于大令去冬奉藩轅牌示飭與休寧縣水溟墀大令對調本定於今年四月二十五日父卸兹因蝗災稽滯至本月初七日始行卸篆惟須暫緩赴任仍留此間辦理蝗事所摘頂戴聞已開復矣 
[約束水手]  
　　揚州十二圩地方濱臨大江爲淮鹽屯積之所地狹人稠加以江運船户薈萃於此船上水手間有少年喜事者往往鼓浪興波稍不遂意動輒糾衆逞凶甚至無理取閙挾持官長近爲兩江督憲劉峴帥訪聞頒發告示數道分該鎭及淮南總局門首以爲强横者儆示中大略謂儀徵之十二圩人數甚衆五方雜處良莠不齊扛夫科手　鹽務謀生者不下數千浦上人多擁擠而江船户水手遂藉端滋事動輙逞凶一經整飭卽聚衆把持挾持官長若不嚴行禁革何以肅法紀而儆刁風嗣後江船户水手等如再藉端滋事除分别自從嚴懲外責成運商將該船扣除不准雇載裝鹽倘運商有袒護情事不另雇船卽將該商運售之鹽停運以示懲儆合亟出示曉諭爲此示仰江船户水手等知悉務宜客安本分毋蹈前愆本部堂執法如山幸勿以身嘗試見者咸謂憲諭　　詳明剴切想水手等懾於大憲威嚴自當相率歛跡也 
[安慶火灾]  
　　本月十八夜麗譙將轉二更安徽撫署西圍墻外某姓家悮墮燈燼於積薪中立時炎炎上熾黑烟羃地紅光　天城内外各善局水龍聞信到來紛紛灌救地方文武員弁親詣火塲彈壓以免匪人攫物遠颺事後探之計共燬民居五户有某甲者年已五旬餘老態　鍾驀受驚惶奄然倒地後經隣人扶起餧以糖水越一點鐘之久始慶更生然亦險矣 
[公讌文星]  
　　安徽學政吳肅堂宗師按試安慶府屬文武生童於本月十七日考竣十八日發落十九日命輿拜客是日沈仲復中丞設宴署中以盡地主之誼二十日嵩書農方伯松秀峰廉訪李篁仙觀察及候補道若干員宴於浙江會館二十二日宗師秉節赴廬州 
[杭州試事]  
　　本月十八日浙江學政陳六舟宗師試畢嘉興卽於下午起節回杭州二十日已刻抵武林門外下碼頭呵殿入轅懸牌考試計二十二日謁廟下學放告閱闈二十三日生員補歲考二十四日考生童經古二十五日富陽臨安餘杭新城昌化於潛七學生員歲考二十六日考優生教職及武生補歲考二十七日杭州仁和錢塘海寧四學生員歲考二十八日覆試生經古二十九日考合屬童正塲六月初一日合屬一等生員覆試初二日考合屬武童内塲初三日馬箭初四日步箭初五日技勇初六日合屬新進童生覆試初八日大覆初九日一等生員叅謁并發落新進文　 
[火災]  
　　五月二十日丑刻金陵　濟門外儲火藥之所忽然火發惟聞轟然一聲房屋三椽已悉數化爲灰燼有一人葬身火内事後檢親　存肢體　叚嗚呼　矣幸此處四面皆無人烟否則其禍尚堪設想哉 
 
 

Page 3

 
 
[中丞莅滬]  
　　前貴州巡撫潘偉如中丞由原籍姑蘇來滬仍寓英界石路級陞棧本邑印委各員均往晋謁 
[領事啓行]  
　　法總領事華格臬君請假回國赴道轅辭行業已記諸前報兹聞華君定於昨日乘法公司輪船啓行淸晨九點鐘時偕繙譯官祁理恒君至法廨讞員葛蕃甫同轉公館辭行同轉以茶點欵待情話逾時鐘鳴十下然後辭出華君於下午一點鐘時登舟謝副捕頭戎服佩刀率領西捕數十名在法公館馬路站班相送寓滬法商及法工部局辦公西人亦至江干握别車水馬龍極一時之盛 
[保險公司帳略]  
　　英國北英商老保火險公司一千八百九十一年淸帳業已印出分給各股友閱看昨承本埠經理該公司事務之巴勒先生頒贈一册得以流覽按去年底共存英金一千零六十九萬五千九百六十九磅二先零十一辨士計收足股本英金六十八萬七千五百磅又保火險公積銀英金二百七十一萬七千一百七十七磅十二先令九辨士又保身命存本英金七百廿九萬一千二百九十一磅十先令二辨士合此三項適符以上數目至去年一年生意保火險一項所收利銀英金一百五十五萬二千八百六十二磅五先令八辨士保身命一項所收利銀英金一百零九磅八千零十磅二先令十辨士此二項已有如許利市至去年一年火災賠出之欵英金八十七萬一千三百三十二磅十三先令四辨士此外容有尚未報明者該董事已在贏餘項内提銀若干以備賠欵之用去年一年所保身命共有三千六百八十八名賠出之欵英金四十九萬九千二百五十三磅五先令五辨士計盈餘及昔年滚存之欵至去年終結算除去一切開銷外共存英金廿二萬三千三百七十四磅十六先令四辨士現在共有十一萬股董事已派每股利息英金一磅除付息外尚存英金十五萬八千三百七十四磅十六先令四辨士觀此可見該公司去年所做生意大有可觀在中國保火險亦日見推廣譯竟不禁爲該公司賀矣 
[榖於菟]  
　　半淞園所畜獅虎無人餒飼以致槁餓堪憐自經哈驀司敦馬戲班主購歸飲之食之日漸茁壯近日有一牝虎忽產三離甫離母胎卽已能劘牙鋸齒大人之變固自不凡哉兹班主雇得一善於拳虎之西人能握拳抵虎嗓内虎俯首貼耳略不鴟張特不知再有馴獅之才可免河東怒吼否耳并聞新到西伶四名定於禮拜一卽二十六日晚間登塲献技云 
[火災續紀]  
　　法界火災已載昨日報章兹悉火發時烈焰熊熊光燭霄漢幸捕房近在咫尺急將皮帶接取自來水源源灌泛得以卽時撲滅有楊聚興飯店火夫某甲正在店中晚膳聞警出外望見起火之處與鴻運樓酒館相距不遠甲有友人在酒館執業恐遭殃及奮步何去行數十武在恒德典當相近忽患急痧倒臥在地不省人事店中人得信立雇挑痧匠施以針砭無效而斃經店主將屍抬回一面飛函至浦東催其親屬來滬料理後事行人失牛邑人之災殆甲之謂歟 
[會勘地址]  
　　前有英商敏投英領事署訴稱曾向華人山芋香租得山家園地基五畝餘轉租與沙遜行之周蓮塘造屋兹被山芋香私搬界石侵佔地基求請究辦由英副領事照會英廨讞員蔡太守飭傳山芋香到案山請英律師小威金生申辨並未搬移界石且原租地基五畝餘現在照量有贏　絀何得以侵佔地基等詞誣控兩造各執一詞現由敏請英律師卜易呈道契圖樣指明四至蔡太守檢卷知由法廨讞員葛同轉丈量卽商請梁副領事　於前日下午曾勘届時太守偕梁副領事及敏律師卜易山芋香律師小威金生繙譯曹吉福打樣西人有恒洋行東金世美工部局打樣西人葛同轉幕友夏君子谷前去會勘四至丈量地基照契雖有贏餘然係填溝基址並未佔及山芋香地基敏稍有名阿奎者知山搬移界石阿奎稱確曾見山芋香移動界石山芋香稱阿奎係我之傭人因其竊物曾送上海縣懲辦顯係挾怨誣指太守會同梁副領事葛同轉詳細勘視兩造律師辨論再三當經中西官會商訂於禮拜四下午會訊 
[騙子宜防]  
　　騙子朱東生迭次犯事經上海縣及英法兩公堂懲儆蓋已僂指難終矣日前甫經釋出又施其伎俩不知由何處哄得小孩一口携往本邑南市郎家橋左近向某甲笆斗店購取笆斗一百數十具價旣成卽向甲曰不才在楊樹浦織布局司出納兹購此物卽須載往局中所惜潮水未來不克卽時送去適須購取他物乞假番面錢四枚記取舟入夜語覺潮失可偕此孩押貨到局後當將帳面算也甲連連允諾取洋銀四元　之朱遂楊長而去候至良久不見到來向孩盤詰情由孩稱我與朱素無一面緣今日實被哄來此甲知被騙急報知地甲向孩查究是否同黨以便緝朱送究後不知所終 
[履勘賊蹤]  
　　前晚有賊混入本邑大東門外正大恒京廣貨店竊去洋銀貨物次晨始知覺卽投縣報請緝查　海觀大令委典史蔡少尉前往查勘昨日午後少尉帶同書差捕役詣勘後允爲勒捕查拿特未識果能弋獲否也 
[流氓解案]  
　　前報載流氓喫醋一則昨據吳阿龍赴法公堂訴稱小的向爲印書局生意前在英公廨犯案懲辦現已改過住居法界剃頭和尚與小的素有仇隙前晚糾同無賴數十人至法界將小的倒拖至英界欲得而甘心幸巡街捕至將小的拖開並將　凶之吳錫卿卽李少山拘獲轉解憲案小的特來禀明務請究辦同轉詰問李少山供稱小的與吳阿龍等素不相識實被悮拘旋有五十四號華捕投案禀稱是晚小的在彩視街巡緝聞喧閙聲前往看視見有二十餘人將吳阿龍倒拖往北小的當時李少山一人扭獲送案請究李少山堅執不承同轉著押候比責一百下 
[上海縣署瑣案]  
　　本城四牌樓毛樹楨者家有一妻一妾頗類　酒肉之齊人去年病故後遺有稚子名曰金壽妻妾互爭家產紛紛瀆訴琴堂袁大令批飭邀同親族淸理昨日午刻正在訊案時忽有蔡甲劉乙及某丙同投案下訴稱與毛姓係戚串毛之大婦陸氏昔年因事逃往蘇州迭次往迎堅不肯返目下知丈夫逝世始匍匐奔喪與伊弟陸宜夫及司帳人黄鈺堂通同舞弊意圖獨霸家產以致親戚不能秉公調處可否照會堂董暫將產業代爲筦攝俟金壽成人後再行給還大令謂爾等旣係毛之親戚出爲調處理宜一秉至公本縣查得此案迭經批斥至前日忽有人投一信函懇爲周旋本縣原爲民父母諸案無不秉公判斷卽家丁幕友亦皆潔已自愛日後再有人在外招摇撞騙如能執住實據立卽送來縣署本縣卽當從重究辦至現在爾等所請本縣自有權衡諭畢著卽退去聽候批示○浦東楊家渡萬順繩索店主宋阿炳被王才高陷爲竊賊加以私刑巡防局委員劉二尹訪知飭勇將一干人拘獲送縣昨日午刻袁大令升堂研訊宋訴稱小的係本邑人在浦東二十四保二十三圖開設萬順繩索店已歴多年日前向船户顧掌金購繩一條存諸店内王忽來指爲竊贓强將小的拉去扃閉空房私刑吊打幸巡防局老爺訪悉情由解送案下顧供稱小的亦本地人向以操舟餬口繩由全寳順商船舵工錢阿大送與小的除應用外所餘無幾售與宋店内不知王如何指爲竊　錢訴稱小的原籍江北現在全寳順商船當舵工曾將繩送顧顧卽轉售與宋現在不知王如何指爲失贓叩求明鑒地保楊顯華禀稱此事小的已查明實係王之不是且王尚控諸總局員憲大老爺傳小的到局詰訊小的據情禀報始知王實誣控是以不復提人王供稱小的係寧波人現在金華船上執事一日船中失去巨繩一捆查無著落前日行經宋門首見失贓具在是以向論不敢兇毆大令謂王查贓無據膽敢將宋加以私刑殊堪痛恨本當究辦姑念再四求恩飭差送交船主沈姓收管宋錢顧一併喝退○顧子高訴稱妻子王氏被杜和尚誘令捲衣飾脫逃求恩提究袁大令飭提到案倩帮審委員宋二尹研訊顧訴稱小的係崇明人現在豐記船號爲夥妻子向在原籍因乏人照顧於前年携來治下僦居浦東楊家宅與杜爲隣前曾被伊誘出今春又又捲取衣師脫逃小的一再訪查始悉在十六鋪洞庭山碼頭附近今蒙拘案求卽究懲 
 
 

Page 4

 
 
王氏供稱小婦人年三十六歲嫁顧後顧一味貪喫懶做不顧室家是以令杜貼補錢文並無别故杜供稱小的係浦東人向當渡夫王氏自願隨小的過活小的不敢誘拐二尹喝令將王氏鞭責籐條五百下給顧領回管束杜笞臂六百板枷號一月發洞庭山碼頭示衆 
[英界公堂瑣案]  
　　蔣貽茂訴稱係湖州人女兒桂寳上街買滚水被唐順榮故意磕碰捫胸調戲爲小的所見交捕送案蔣桂寳供與蔣貽茂同唐順榮供係蘇州人向善唱曲藉以餬口不敢調戲婦女蔡太守判將唐順榮管押七日○林文耿訴稱係潮州人開設烟館被楊萬根行竊洋烟筒追獲人贓送案楊萬根供流落滬濱作此下策蔡太守飭將楊萬根解回原籍贓給林領○包探顧福亭禀稱孫阿寳行竊馬鞍一副查獲人贓送案吳兩都稱被竊舊馬鞍已由包探拘獲原贓求請給領孫阿寳供係寧波人以後自當改過蔡太守判孫阿寳管押十四日贓給吳領○包探唐寳榮禀稱東洋公司碼頭飛琼輪船水手指兪仁和行竊油衣二套拘兪解案船已開行奉飭將兪押候輪船水手投案再訊迄今輪船已到知照水手則稱不及投質約再緩一禮拜始行投案今將兪仁和解請發落兪仁和供係寗波人並未行竊求請開釋蔡太守准兪仁和覔保開釋再候七日如該水手仍不投質卽將案注銷○包探王阿二禀稱緝獲袁阿生等搜出舊洋衣二件皮鞋三隻保險火油燈一盞查係虹口東洋戲園東洋人鉛志所失之贓惟據袁阿生等言在路拾得知照東洋人並不投案袁阿生供係寗波人衣物確係拾來並非行竊陳愛富供係寧波人與袁阿生同在一處致被誤拘蔡太守以原主臨訊不到准將袁阿生陳愛富交保如原主具控再行質訊贓由捕房給還○包探唐寳榮禀稱瘋人洪雲卿在虹口胡閙送請安挿洪雲卿供係慈溪縣人今年四十四歲家中已無别人餘語不倫不類蔡太守飭將洪雲卿送往城中普育堂療治再籌安挿○烟臺建隆號夥郭仲長於去年十二月間扭控上海洽泰絲頭號之高雲樵等結欠貨銀四百六十餘兩求請提追蔡太守委宋二尹訊明洽泰號係高雲樵吳紫廷陶映堂等股開與郭算帳須待各東齊集等情二尹飭將高交保俟吳紫庭陶映堂等到案再行集訊此已列報嗣由郭仲長續求提追阿映堂亦投案聲稱與高雲樵吳紫庭等股開洽泰絲頭號諸事由高吳二人經理肆意舞弊吞蝕股本請爲根究又由二尹覆訊郭仲長申訴前情高雲樵由戴文卿具保因高未到案原差將戴解案陶映堂訴明前情並呈股開洽泰之合同議單吳紫庭供高雲樵與陶映堂張子厚等股開洽泰號我爲見議二尹閱合同議單的係高雲樵陶映堂張子厚等股開陶映堂又稱吳紫庭卽張子厚二尹謂現由郭仲長控告洽泰號欠銀各股東均不能推諉高雲樵旣未到案著戴文卿於半月内將高交出吳紫庭旣稱尚有張子厚其人亦須著交以便再行集訊如不將張子厚交案惟吳是問 
[法界公堂瑣案]  
　　魚販陳春發持扁擔擊傷鄉人楊文卿旋將楊送往醫院療治已紀前報嗣因楊傷勢就痊家又有要事未便再在醫院養傷遂於昨日投案訴稱小的因購買黄魚與陳論價兩相齟　致被擊傷同轉謂陳曰買賣不妨論價何可逞忿行兇判令認償飯食洋一元六角並出養傷費洋兩元始準釋放○合大衣莊陳茂榮控稱章瑞卿爲其友人陸英伯擔保賒去衣服計洋二百十六元嗣因陸有事赴蘇向章追問在章處取回原衣數件扣算尚欠洋一百九十六元有奇請爲究問同轉詰訊之下章供初時陸賒衣服計洋五十餘元確由小的擔保在後賒取之衣與小的不干且此案曾赴英公堂控告經謝蔡二人帮同理勸同轉謂旣有人理勸著交原保理明禀覆○洋涇浜花烟館内有烟妓玉紅年甫十六不願爲娼屢遭鴇婦凌虐日前私自逃逸至某善堂懇請收留旋由堂中禀請葛同轉出票將龜奴徐阿九拘案懲辦昨據包探王榮培禀稱查得徐阿九因病回鄉將其岳母范吳氏提案請究范吳氏將買女玉紅卽小巧存之賣契呈案同轉檢閱後問曰契上載明此女由其父母出售並有毛鳳祺沈吉山等爲中保毛沈等現在何處范吳氏供稱毛鳳祺卽屢次犯案之著名蟻媒毛桂松也現已聞風避匿不知去向同轉謂買良爲賤律應重辦姑念年邁著將賣契存案候核○隆記土行夥張文卿控蕭錦昌欠銀四十一兩六錢二分旋經第三次繳到洋廿四元半昨晨繳洋三元半其餘求請寛限同轉著再限至月底一併付淸○程金和訴稱張正祺將田單交徐士紅向陸相公抵借錢五十千届期無錢取贖除去陸相公飯資十二千有餘應還洋三十五元徐因兩手空空不能將田單取出遂央小的爲伊代借允德莊票洋三十五元日前票期已届小的已如數繳洋銀因田單在案徐亦不能具領小的欲將原洋原票一併追還同轉謂徐曰程處之洋爾須赶緊理處田單准爾具領○某西婦投案訴稱有金約指一枚　在乎帕内坐車時墜落楊銀山之東洋車内後婦知覺向伊索取楊已將金約指交與别車夫栢古仁手中意圖吞没故將兩人送案同轉訊問之下　人互相推諉同轉判楊押候掌責六十下栢掌責四十下爲見財昧良者戒○譚同興收租洋人偕夥朱廉投案控稱范鑫山虧欠租銀四十兩屢索不還反將房屋轉租别人是以鳴捕將范送案范供欠租是實房屋轉租别人與收租人無干因收租人索取小租不遂兩相口角致被控案所欠之租願於月底歸楚同轉准如所請諭令届期另換妥當保租免致　轕○出店鳳庚全沈步桃訴稱王蘭仙行竊太古碼頭棉紗六扎當卽追獲三扎將人贓一併送案同轉詰問王蘭仙一味抵賴著押候比究○東洋車主楊蘭生偕夥張長春訴稱前晚一點鐘失去第二千九百十四號車一輛四處追尋杳無蹤影至天明見江泉春所拉之車確是失贓因卽扭送來案江泉春供稱小的本拉第七百五十九號車一輛夜間兩點鐘時至五馬路食粥停車門外食畢而出已被人掉去其時小的料是他人誤拉遂將車拖往車寓待人來換行至途中被楊蘭生扣住强指爲竊求請飭差查問同轉着將江押候查核○護城河畔舊貨攤主郭來發訴稱上江人陳月如前次行竊鈕扣一副被小的瞥見立　奪下前日又竊水烟袋一枝拘獲送案陳供向在興裕號中永發沙船上爲夥主人係杜韓兩姓前日携番佛數尊至衣攤上購衣四件並向郭處買水烟袋一枝論　不合伊卽肆行毆擊反被扭案誣指行竊同轉着押候查明再核○林增齡訴稱在治下開設小客寓日前有同業陳董氏在寓前經過　我　將洗衣水潑出　濺該氏之足時有流氓多人串通該氏欲向小的尋仇求請提究同轉准詞立飭包探將陳董氏提案當有祝　匠杜阿二廖夏卿等三人聨名遞禀聲稱陳董氏素不安分此次與林增齡口角小的等屢向解勸伊出言無狀欲與小的尋仇是以來案具禀同轉詰問之餘陳董　供對鄰姚姓婦屢喚小婦人前去小婦人不允因此懷恨與小婦人打架被其扭落頭髮甚多林增齡潑水事與小婦人不　同　著將　　氏管押候傳姚姓婦到案再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江官報]  
　　十一日周分轉曜委解商捐銀赴都十二日皖岸督銷丁觀察葆元公幹過　閔鹺尹祖淸銷　甘餉差十三　　憲陳太守由蘇回　鹺尹　委吕四漁汛差十四日許太守寳書抵楊公幹十五日吉分轉昌回泰興差次十六日沈鹺尹灝由十二圩來楊公　十七旧通分司項分　壩楊司馬均到揚面禀要公十八日彭鹺尹甲祉由南京回銷解餉差十九日補用府經歴閻少　懋曾委京餉差 
[申報館恊賑所紅收山東順直賑捐五月十一至廿日比第一百五十四次淸單]  
　　廿一日區禮廷洋一元陳氏洋一元○十三日退思堂洋十元○十四日新慈邑廟人 
求病愈洋二元○十五日江保　求病愈洋廿元○十六日泗涇胡氏祀求冥福洋一元六角五分○十七日陳振女求父病愈洋十元○十八日蕪湖無名氏洋四元　　　口行脚僧洋二元○二十日汪善士洋半元詹善士洋一元○總共收洋五十三元一角五分 
[上海北絲業會舘籌賑公所施少欽經收山東順直賑捐五月初一至初七日第三千一百九十一至九十七次淸單]  
　　初一日漢口方允符善士募各善士由元豐昌來規元一百兩臺北德鏡子求太平心願由源記號來洋一百元景德鎭隱名氏完願由彚康莊來洋一百元又洪維永爲次子病愈酬願廿元滸　沈一鳴求父血症速痊廿元鄂華居士五元徐勝元病愈完願二元鄞縣沈王氏求病愈一元程姓求病愈平安一元常熟無名氏求治心飢一元隱名氏求小兒免疾病不留名求免頗　各五角亷秋　還願八開洋一百個隱名氏銅洋二元○　日浙湖揚涵齋爲大令郎完姻蒙親友賜儀移助代諸君造福洋四十元候舜孝爲兒疾求速痊十元淸寗沈敬夫爲祖慈八秩辰奉慈命集經懺資移助六元無名氏求母親康健一元○初三日不留名由　記莊來洋六十元又吳傳芬爲子病全愈四元浙寗二字堂主人爲孫種痘平安完願十元杭州孫兆容爲弟兆棋患病求速全六元浙寗　心無力人五元壽永生五元譙國隱名氏二元蘇州金鼎一元貝瑋二角叔永氏一元○初四日太倉陳文桂求女病速愈洋十元一角無名氏一元無名氏銅洋十五元○初五日吳興不　名善士許捐先人遺產並節日用館榖移助求保身健家安遇事順利由杭省寄來洋二百四十元愁心子求消災三十元無名氏爲先靈求安洋十五元盛頌元六元漢口均和安廣東廖景程病全酬願五元揚州平安里民四元○長沙實成銀樓蓉鏡軒餘慶堂各四元廣元莊徐永森各錢一千文共四户合洋十元○初六日吟芳廬　洋廿元李安　完願並求病早愈助十二圩十元莘學耕堂十元揚州愼修書屋主人偶登高失足幸獲平安完願十元　門王氏求病愈十元揚州施少餘爲長媳紀氏求病早痊身健十元隱名氏木手四元三角如臯何泗源爲妻病奉慈命許願求速愈先助二元定海無名氏因三弟在蘇　店學業目下病症甚重求保速愈五角漢口丁瑞璋銅洋一元無名氏銅洋一元○初七日　記求消災延壽洋十二元蕪閶隱名氏病愈完願十元○蕪垣陳德炯　母胡氏頭暈速愈五元又求已病全五元六　居士錢七百六十文劉般軒五十文　　堂陳心田花子明無名氏四户各二百文共八户合洋十二元天順祥來雲南藩署珍素記雙　各銀三兩合規元九兩五五錢雲四○大倉馥嗽堂繆季豐募桶捐恆　臥雲居士售見箔灰錢三百六十文小靑浦捐書院飯票三百文楊李氏賣見紙錠灰一百六十文周寳善堂一百文不書名助婁東書院花紅一百文忠顯王小宴餘錢二百廿三文共六户合洋一元二角 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年五月十七日京報全録]  
　　宫　　○諭旨一道録前○發抄硃批四道○桂撫張奏剿匪出　各員請准擇尤獎叙片○護浙撫劉奏更換防　　帶員弁片○直督李奏請破格優獎片○雲督土等奏揀補同知摺○五月十七日户部通政司詹事府正白旗值日内務府引見二十六名○崑岡假滿請安○于珊官祥預備召見○召見軍機崑岡崇禮于珊官祥皇上明日辦事後至頤和園皇太后前請安畢還河○發抄德馨奏試用令周應熙期滿甄别奉原批吏部知道欽此○又續獲會匪張標等出力各員請獎奉硃批著照所請該部知道欽此○鹿傳霖奏朝邑縣修築黄河壩工出力各員請獎奉　硃批該部議奏單併發欽此○又咸陽　嚴書麟補乾州直隸州奉硃批吏部議奏欽此○○張聨桂片再本年二月間據署泗城府知府綬麟西林縣知縣邵利仁禀報縣屬潞城巡檢　轄之渭好村有匪徒韋卜正等煽惑民苗聚衆滋事其時正值　辦賓州等處齋匪各屬防營甫經調撥泗城地屬苗　情形尤關緊要内地各營一時無可抽調當經臣電達提臣蘇元春酌調邊防營勇前往妥辦仍照緩不濟急電商署右江鎭總兵　春發督率所　就近馳往會同地方官相機辦理並飭將實在淸形查報去後隨據張春發綬麟先後報　先有渭好村民盧亞隆忽患　疾狀類瘋魔自稱萬十大帝其母延請尊士韋卜正肅之驅邪韋卜正係貴州紅江苗人寄居縣屬輒稱盧亞隆爲眞命神人隨有黄式　綽號黄大砲羅遠揚岑亞　等與韋卜正以奉神爲轉名相煽惑兩近土苗多有信從　其尚未起事之際經該地方紳士以匪徒聚衆滋事禀報潞城巡檢龍思榮代防潞城汛千總許顯英禀轉請兵剿辦西林縣知縣邵利仁適值患病未能親往飭龍恩榮許顯　督查拿韋卜正等知事已洩紏集土苗聚至一二千人僞稱左右丞相大將軍大元帥等名目經綬麟飭派管帶防營都司廖淸齡　赴安辦二月十六日廖淸齡行至潞城附近之百昻村猝與賊遇賊先放砲抗拒官軍迎擊小勝十九日妖匪韋卜正率衆約千餘入圍　官軍廖淸齡督隊出擊斬馘多　該匪敗　回巢廖淸齡因兵力單弱未敢輕舉通知張春發綬麟邵利仁馳至出示招撫該　猶取　固不服二十四日張春發綬　邵利仁計議圍攻渭好村匪巢張春發親率喟弁蕭連貴張雲慶由前面進攻　千總林樹棠　　張　　分左右兩路夾擊邵利仁廖　齡從後面兠剿該匪亦分頭迎拒我軍四面奮擊自辰至酉賊勢大挫旋卽奔潰　將渭好　　　盪　計殺賊三十餘名生擒十二名我軍亦受傷九人推匪首韋卜正逃竄未獲時提臣蘇元春所派總兵馬盛治已馳至會同張　　麟邵利仁一面妥爲安撫一面分派弁勇追緝隨將羅遠揚岑亞倒二名拿獲　准馬盛治電知韋卜正竄匿那邦山中經派　之　　　紳四路圍捕韋卜正又復逃竄三月十四日追至黔省邊界擒獲解回臣卽飭該府綬麟　明禀辦臣查泗城府嚴地方險僻外連雲　内控土苗所賴地方官平時撫輯得宜庶期安靜無事此次韋卜正妖言惑衆招集黨類潞城巡檢龍恩榮代防潞　汛千總世　　　尉許顯英並不確查安辦遽爾倉皇請兵雖未貽　地方究屬辦理不善未使稍事姑容經臣將該員等先行撤任相應請旨　龍　榮許顯英卽　革職　儆　泄四林縣知縣邵利仁先因患病未能親往查辦嗣經隨同　撫尚知奮勉惟現當地方　事之時究未能得力亦　臣行司撤委應請開缺另補以重苗疆臣仍　綬麟會同馬盛治張春發等將善後事宜妥爲料理務期地方　臻綬　　勘嚴緝逸犯盧亞　等務獲究辦至張春發等督率弁勇　滅匪巢並派委員紳將匪首弋獲事機迅速辦理　　得李所有　　　刀官紳合無仰懇天　　臣查明擇尤請獎以示鼓勵所有西林縣屬匪徒滋事籌辦剿撫地方安謐情形謹會同兩廣督臣李瀚　廣西提臣蘇元　合詞附片具陳伏乞聖鑒訓示謹奏奉硃批另有旨欽此○○　樹堂片再案准兵部咨行光緒十五年十十月二十八日欽奉上　各管駐紥處所及管　銜名兵勇數目限兩個月内一律開單具奏以備稽核如有更換管帶員弁或移紥他處並著　時奏　等因欽此欽遵行文到浙歴經遵辦在　兹查統領楚軍前後寅字寅字右四旗管帶楚軍右營記名提督何　　係前撫臣衛榮光於光緒十二年派委接帶該提督前在軍營頗立戰功自到防以來操練巡緝均稱得力近年染忠病症現總營務　不致廢弛　　久難以約束臣前與撫臣崧駿商酌擬卽　員更換　　　手兹有道銜被補知府　鼎勳久歴營務暢曉戎　　　統領楚軍前後寅字寅字右營四旗兼　楚軍右營並查該營係駐　湖　府屬之四安鎭地方爲江蘇安徽浙江三省分界之　　　　通嘉湖兩府水師必　與該　營互相聨絡方稱周密兹擬兼派楊鼎勳　當嘉興湖州水師營務處飭令隨時督率水陸各營稽察巡緝以　營伍而衛地方　外各營旗仍駐原方處所並無更調除咨部查照　謹將更換統領兼營帶銜名並派委嘉湖水　營務　由附片具陳伏乞聖鑒謹奏奉硃批兵部知道欽此○○李鴻章片再據福建台灣鳳山縣人候選道陳日　呈稱去冬熱　地方猝遭兵災流亡未復閭閻困苦異常亟需賑撫兹竭力　措實銀一萬兩　津兌收散放不敢仰邀獎叙等情臣查陳日　由舉人内閣中書　　道員年　富强深堪造就兹聞熱河兵燹之　籌賑　艱不　數千里報効鉅資實屬好義急公有裨時局除委員　交熱河都統轉發災區核實散放以濟急需外查上年　定順直賑捐章　凡捐銀至萬兩以土者准其專摺奏請特旨優獎　有廣西監生岑　　捐助順直賑欵一萬兩經臣奏蒙恩旨以知府儘先選用在案陳日翔係捐　雙月道員按照　　防　例由　月候選道加捐不論雙單月儘先選用僅需實銀六千餘兩今該員所捐　數增至四千兩難據聲稱不敢　獎究未便壅於上　應如何破格優獎之處　自逾格恩施非臣所　擅擬謹兩片具陳伏乞聖鑒訓示謹奏奉硃批陳日翔着以道員儘先選用　○○雲貴　督臣王　韶雲南巡撫臣譚鈞　跪奏爲揀員請補極邊　疆要缺同知以　治理恭摺仰祈聖鑒事竊准吏部咨開久任苗疆極邊題調最　　雲南普洱府威遠同知葛靜遠開缺以知府用於光緒十七年十二月初八日奉旨咨行到　應照例以奉 
旨後五日作爲部中行文坐日照限减半計算扣至十八年二月初八日五十五日限滿應歸於二月底截缺係題調　缺毋庸簽業將截缺日　咨部在案查定例各省知縣以上官員如遇例應題調缺出及　瘴地方俱准升調兼行　候督撫酌重具題又定例各省同知如係奉旨命往或督撫題明留於該省候補者均無論應題應調應選之缺令該督撫酌量才具　其人　相宜者悉准先儘補用又道府直隸州知州同知通判遇題調要缺出時酌量以候補人員請補均應先儘記名分發人員如果實係人地不宜始准以各項候補人員請補各等語查該廳　處極邊界連外域漢雜處兼有督管鹽非之責事務殷繁一切控馭撫綏　任綦重必須精明幹練熟習夷情之員方足以　治理臣等督飭藩臬兩司於通省應調應升人員内　加遴選非現居要缺卽入地未宜實無堪以升兩之員其候補班内亦無記名分發人員惟查有軍功保舉候補班前先補用同知張舒翰年四十六或係湖南　慶府邵陽縣人由附鹽生於光緒元年在貴州遵籥餉例報道同知不論雙單月指分雲南試用二年五月初十日經欽派王大臣騐嚴堪以發往十一日覆奏奉旨依議欽此領照出京十一月初二日到省試用期滿甄别留省補用六年正月丁祖母憂回籍期滿起復八年八月回滇歴署元江直隸州知州他郎通判鎭沅直隸廳同知卸事因勦辦　黑夷匪案内出力彚案覆奏請以同知屬候補班前先補用光結十六年二月十四日欽奉硃批均着照所請獎叙等因欽此兹據雲南布政使史念祖按察使岑　寳以該員在滇年久　習邊務夷情並無叅罰案件堪以請補威遠同知會詳請奏前來臣等查張舒翰老成勤樸能耐烟瘴合無仰懇天恩俯念邊疆要缺准以張舒翰補授普洱府分防威遠同知實屬人地相宜與例亦符如蒙兪允該員係候補同知請補同知銜缺和當毋　　部引見所有揀員請補極邊夷疆要缺同知緣由謹合詞恭摺具陳伏乞皇上聖鑒勅部議覆施行謹奏奉硃批吏部議奏欽此 
 
