# 1905 - 321 - 4911714

 

Page 1

 
 
[電傳上諭]  
　　十月二十八日奉上諭太常寺卿著王國楨兼署欽此同日奉上諭李盛鐸現在出差順天府府丞著左孝同兼署欽此同日奉 
上諭河南汝甯府知府員缺著羅維垣補受欽此同日奉 
上諭川松藩鎭總兵員缺著張彪補授欽此同日奉 
上諭福建福寕鎭總兵員缺著孫道仁補授欽此 
[論對付滿洲條約之法]  
　　對付滿洲事件至於今日其存亡絕續之關鍵乎自日本專使小村氏抵京以後提議滿約時機迫切此間所得消息或言十欵十二款或言十六欵三十二欵種種要求雖不能懸斷其實有此欵然以卜茲墨斯所訂中俄和約而詳細研究之其中關涉滿洲事件如東淸鐵路租借旅大以及礦山森林商業運輸等項牽連而至迫我承認固己爲事勢所必至且近日東京各報章痛詆日俄和約之失敗謂不得志於俄者將取償於中國輿論合一激刺日使日使所開列欵項果因該國之輿論持之益堅而我國全權對付之方法至此而益當困難矣嗚呼鷙猛當前禍懸眉睫旣無勢抗又難理喻然則滿洲一方面將成爲第二之朝鮮乎雖然醫者之治疾也不因其難治而放棄醫藥國家之對外也尤不當處此困難之地位而窮於答覆在今日言今日則我之所以答覆日使處置滿洲者猶尙有晚蓋之宀法而收回滿洲之虛名不與焉 
其第一法則世所稱永久中立策也永久中立地 
 
 
 

Page 2

 
 
　　其於軍事上有限制其於國際上攻守同盟條約有限制論其主權雖不如普通國之完全無缺然於他種内政固猶有獨立之性質也滿洲者昔日旣爲俄人佔據而日本擲無數之生命與金錢力爭其地欲其奪之俄人之手而還諸中國其勢旣有所不能則何寗一朝委棄劃其地於領土之外相約各不侵犯以弭委任統治之實禍他日者我有餘力整理内治擴張軍備然後徐起而圖恢復尙無難也梁任公之言曰今日之滿洲譬之吾有妻妾將爲人掠據欲免掠據惟發心出家爲尼譬之吾有子弟將宣告死刑欲免死刑惟自行移身禁錮爲尼也禁錮也雖非吾所欲也然以視掠據以視死刑則有間也爲今日中國計莫便於是是則永久中立策實保全滿洲之最善法也 
其第二法則權其約欵之利害而就輕避重也觀卜茲墨斯日俄和約两國恊力謀我之心已無可諱如使當局者不忍捨棄但願租借則現今對待之法其扼要者可分數端一當劃淸由俄國轉付日本種種權利之界限必以前此允許俄國而訂在條約者爲憑不得聽其廣充此外一步二當保護在滿洲之居民權利不得聽日俄侵奪以厚國本三當申明旅順大連係租借非割讓與日本另立條約减縮期限四當訂明日俄两國在滿洲各處不能妨害中國之已興未興各商工業五當申明東淸鐵路中國有股本五百萬在内接造支線須由中國允准六當訂明東淸鐵路不能用之軍事七當速籌軍備鎭撫滿洲八當與日本結攻守同盟以防禦新疆蒙古九當自以兵隊守鐵路不能承認一基羅邁當置兵十五人之約十當申明滿洲戰後之處分不能承認日本施設行政凡此數端皆今日當爭之要點蓋日本向有不貪土寺之言奉我以名我正可因其所奉據理力爭爲挽　權利之辯論强權奪公理乎公理奪强權乎是在外交家之能力而已 
永久中立之說情同割棄吾料當局者必不用也降求其次而吾所謂就輕避重者苟其堅持無力一不得當吾恐一著鑄錯全局無救一滿洲去而他年第二三之滿洲第四五六之滿洲將接踵而紛起也嗚呼可不懼哉可不懼哉 
[滿洲條欵中國己經答覆]  
　　二十七日北京電云日前第一次會議時日本提出之滿洲條約中國各全權大臣已磋商妥善於二十五日答覆日專使第二次會議之期定於二十七日下午三點鐘譯字林報 
[中國將布告立憲之期於各國]  
　　二十三日栢林電云得倫敦報告駐歐洲各國之中國公使現正預備禀呈將以中國擬於五年後實行立憲之事告諸各國君主譯德文報 
[江蘇全省士紳致商部電（爲滬寗鐵路仍請代奏派正副監督事）]  
　　北京商部鈞鑒滬寗鐵路攺派唐紹儀督辦學界集議路事爲地方公利公害所係經理大員須本省人公同承認黃學士現居京秩張殿撰業已堅辭王左丞適奉差在滬惲道祖祁諳練財政仍應請派爲正副監督以輔唐督所不及乞據情迅卽代奏江蘇全省士紳馬良沈恩孚董瑞椿白作霖龔傑陸基雷奮兪復等敬禀勘（奭） 
聞張季直殿撰於昨日另有專電致商部大致與此略同 
[端欽使將次到鄂武昌]  
　　端午帥入都後其眷屬仍寄寓鄂垣八旗奉直會館聞日前接得北京來電午帥准於月底由京漢鐵路來鄂小作勾留再往上海出洋（文） 
[武備畢業生提倡國民捐蘇州]  
　　蘇州武備學堂畢業生共六十人除委差外均留在堂中每名每月給薪水銀八两現該生等擬提倡國民捐爲償還庚子賠欵之需因首先各捐薪資一月有差者倍之併分勸常備軍各營自管帶至兵丁量力捐助各營將士莫不踴躍輸將并請該學堂提調王太守毓江親詣各同寅處勸募俟有端倪卽當禀請撫憲諭飭各府州縣設櫃勸募俾四百餘兆償欵早日還淸云（首） 
[粤督反對捐廣州]  
　　丁捐一事政府屢有電來粤商議以爲直隸現己試辦各省亦宜参酌情形詳細示覆岑督接電後當卽電詢各省幸各省督撫贊成者甚少故岑督亦反對其說力陳此舉之難辦錄嶺海報 
[息借民欵停辦廣東]  
　　日前岑督奏准息借民款三百萬舉辦地方要政札行粤海關稅務司經理當經善後局刋印股票三萬張送交稅務司簽字蓋印以備發給繳交股本之人已開辦數月分行勸認惟粤省近年銀根短絀且鑒於從前昭信股票已失官塲信用故至今尙無人認股現聞大吏已行知稅務司立卽停辦矣（冬） 
[唐學院札知學堂課程中西並重蘇州]  
　　江蘇學院唐春卿侍郎通飭各府州縣文畧云查定章學堂課程中西並重原以冀體用兼賅始能成完備之品格未可偏尙致貽畸重之弊未盡改良不免囿於從前陋習該府州廳縣曁監督校長及各敎員等須細心體會按照定章辦理毋偏畸毋疏漏有一項課程盡一番訓迪將來畢業考試查核敎法衡之定章未能符合槪不得邀獎勵通飭凛遵辦理云云（榮） 
[蘇撫奏留王太史總理學務傳聞蘇州]  
　　蘇省學務處監督費屺懷太史逝世後撫憲陸春帥以無人承乏迄今尙未委定現聞春帥擬奏留王勝之太史在蘇委以江蘇全省學務總經理之責不日當見明文矣（首） 
[甯省派徵兵官兼查學務鎭江]  
　　鎭江徵兵官陶駿保管帶現己抉升爲新軍全鎭總參謀官另由督練公所札委編譯科員陶君賓南蒞鎭接辦徵兵事宜而兩江學務處則以陶君爲學界中名譽素著之人乃加給委札飭查鎭地一府四縣之學務云（思） 
 
 

Page 3

 
 
[會擬設陸部北京]  
　　據政府人云前有添設海部管轄各省海軍消息日前王大臣復提此議並擬設立陸部專轄各省陸軍練兵處爲總理統轄水陸各軍且各省陸軍已著成效卽當先立陸部俾資督飭惟慶邸以海陸自應並立若海部不立陸部亦可罷議云（火） 
[李提督請倣槍照辦法廣東]  
　　水師提督李軍門致岑督咨文云竊查現在冬防在卽城鄉盜賊甚多省城自辦巡警以後刧掠較少而仍不能無者推原其故由於洋鎗之禁不能實行香港澳門所以無盜者非有他術鎗禁嚴則爲盜者無可挾持而被盜者敢相支拒故也今街道稍靖巡警或不常到之處匪人卽可持鎗嚇禁搶掠及巡警知之而賊去遠矣向來挾鎗屢懸厲禁然未嘗實行蓋鎗在懷中非可外見故不能執途人而搜之卽有形跡可疑兵役亦因搜槍而反見誣搶物故不敢也然辦理有法亦可免此諸弊可否飭下司局核議嚴定章程如何稽查如何懲罰務使令在必行則亦淸盜源之一法也雖然槍禁旣嚴良善必不敢蓄鎗而盜賊之挾槍横行者更莫敢扞禦昔漢令禁民挾弓弩吾邱壽王議以爲恐邪人挾之吏不能止良民以自備而抵法禁是助賊威而奪民救也吾邱此言與今日挾槍情形正復相類竊意當仿香澳之法凡紳商士民欲得槍自衛者必須由殷實店戶取保由官給照在省由軍械局在外由州縣官卽各鄉團練等取用者亦須一槍一照槍與照不許相離携槍不携照卽作犯禁論照式須小而精以便携帶而防僞造此舉雖與定例不甚相符然因地制宜要在鈞裁銜度而己管見所及輒敢上陳以備采擇（暑） 
[飭造警務事宜册送部蘇州]  
　　巡警部以警務爲内治根基民事總匯自應趕速籌辦以安民生而重治本所有各省近年辦理巡警章程及警務學堂設立幾所警兵共有若干經費如何籌給并現在所辦巡警實在情形希卽轉飭詳晰查明造具淸册迅速咨送以憑考核等情咨會江督蘇撫已通飭各屬遵照（基） 
[管帶因刻扣餉銀監禁鎭江]  
　　鎭江四標二營管帶易漋礄撤委之日卽被後任者查得實有尅扣餉銀情事禀由督憲發交督練公所監禁並飭按照軍律治罪云（思） 
[教練官斃命案傳提人証鎭江]  
　　丹徒縣郭子華大令奉督練公所電飭會同派來之發審委員吳錫官大令一體查騐墜馬斃命之敎練官韓樹棨是否中毒茲據查明電復實係中毒所有與韓君同飲之四標文案與二營三營管帶及在塲之某某妓女均由縣分别咨傳禁提到案聽候督練公所核辦云（思） 
[黃進士庇匪被押廣東]  
　　南海縣進士黃嘉禮因庇匪案奉大憲密札拿究在連州地方捉獲日前解省發交南海覊所押候訊辦（署） 
[禀報儋州械鬥情形廣東]  
　　儋州械鬥甚爲劇烈知縣楊自明通禀大憲云爲儋州械鬥甚兇道府坐視不理祈派廉幹大員查辦以免釀成大亂累及鄰封事竊卑縣城距儋州城九十里儋州屬光村墟五十里因儋民王黎二姓與陳吳二姓在光材一帶械鬥自本年四月以來互有傷亡代理儋州范牧雲梯彈壓不了迄今其勢更大鬥死更多捉得婦女則姦淫破肚慘毒非常經過田畝則斬斷禾稻顆粒無收見外來客商過路則搜身拤取財物見卑職差役遞送公文則攔途拆看以致各處匪類乘機搶刧卽擔州海頭村之海關亦經被搶居民紛紛逃避光村墟内己無人煙卑縣近在鄰封誠恐蔓延必須防備不料赴雷瓊道署借給逼碼火藥均不肯發禀求派勇一棚照章塡紥縣城亦不批示似置卑縣於不顧更置儋州於不聞轉瞬冬防更加焦灼儋州飢民愈多則械鬥愈烈愈久本道府並不派勇彈壓必釀成大亂累及卑縣大人以除暴安良爲懷請派廉幹大員速來查辦以救民生則儋臨兩屬幸甚卑職係撤任之員不應越瀆然賦性剛直不平則鳴年雖老而風體猶存身雖去而爰民如故是以冒死上禀仰懇憲臺卓裁并乞速催林令振光到任給發軍械同來俾得有備無患是否有當仍候示遵肅此其禀伏乞垂鑒云云（張） 
[頒發教務紀畧書蘇州]  
　　江督周玉帥以中國自通商以來敎滔日熾敎案日多雖屢奉諭旨飭地方官妥爲保護而鄉曲滋事之案仍復層見迭出雖其起釁根由固由奷民煽惑敎士袒庇亦地方官紳不諳敎務審判失宜非過於抗拒卽失之將就果能明晰彼敎情事卽以彼敎之理折服彼敎之人事自迎刃而解且免愚民妄造謠言致啓嫌隙本大臣前在直隷辦結敎案數百起曾撰敎務紀略一書在山東刻印咨行各省近又擇敎中新約書内所載之語節存一册附於敎務紀略之後亦開通知識息事甯人之意此書現今學務處刻印數千部每部六本紙工庫平銀四錢應發蘇皖贛三省各府州廳縣每屬十部江蘇由州縣繳價歸府州彚解藩庫歸款安徽江西各州縣繳價送本省學務處彚解江寗藩庫餘存之書一千部由學務處以一半發南北各省學務處轉發收價以一半發交書鋪存賣己分札各司道遵照矣（基） 
[嚴禁洋人在内地置產廣東]  
　　九廣鐵路己將敷設而所經之地現爲某洋人串買經九龍關巴稅司函達新安縣查禁由該縣轉禀大憲畧謂查洋人不得在内地置產載在約章九龍關巴稅務司所稱近有香港洋人串同華人私將邊界至省地畝廣行購買以爲居奇地步現已出示私將内地產業售與洋人以杜糾葛云云（谷） 
[法員認助被虐華工捐欵廣東]  
　　雲南鐵路法工程司因有人募捐往救雲南被虐華人慨然捐銀一千員交法領事函送督轅當經洋務處函致善後局内開接廣州法領事來函以雲南鐵路公司現有總工師來粤聞本省有人設立緣簿簽題往救雲南被虐華工該工程師題銀一千員以爲善舉等　並送銀單 
 
 

Page 4

 
 
　　一紙前來查雲南鐵路被虐工人是否有人設立緣簿簽題敝處無從查悉茲奉帥憲飭將銀單一紙送局查明如有善堂募捐往救雲南華工之事請將該公司所捐之欵發給收領并飭該善尝出具收單送回法領事轉交收執倘無募捐之事卽逕由局將銀單送還法領事交回工師以免被人冒領等由善後局接函後以雲南被虐華工是否由貴善堂等設立緣簿簽題本局無從查考用特先行函詢各善堂查明示覆以憑分别辦理云（暑） 
[粤督奏請銅圓出口展限交部議覆廣東]  
　　粤省銅元運銷各省獲利甚巨前經戶部奏准各省所鑄之銅元祇在本省銷用不准轉運出口銷售咨行來粤查照辦理岑督嗣又奏請展限一年准將廣東銅元出口運銷現已奉到諭旨著戶部議奏辦理（空） 
[積聚辦法仍未盡善廣東]  
　　崇實善堂紳董以籌欵積聚各情具禀粤督現奉示謂前據該職等禀陳墾荒種植各節當經批飭核議現據續稱擬立公利公益公保會每會友月科會銀四毫月收二十萬份計會銀八萬元積收至三百萬份共一百二十萬元作爲股滿禀請立案等情查積聚會最便小民生計果能行之無弊最爲理財善法茲事造端甚大頭緒極繁中國風氣未開尤不能不詳愼於始現擬開辦法五十餘條其中情節窒碍殊多不惟屑煩難且恐藉端漁利但墾植爲目前要政未便置爲緩圖所陳各條或可留資參考仰布政司會同善後局詳晰察閱統俟各屬議覆到日彚案核議詳候察奪（寒） 
[禀辦陽山鉛礦廣東]  
　　陽山縣猺山内地頗多鉛礦非猺人不能前往開採現有商人李汝賢禀請訊辦五個月俟有成數再請給發放行并聞擬令附近居民用土法開採由商價買業經邀准云（谷） 
[内廷罷設德律風之原因北京]  
　　日前兩宮擬在内廷安設德律風已誌前報皇太后昨又催詢慶邸慶奏云深宮距奏事處相離咫尺卽有緊要事件隨時傳知奏事處自當立刻入奏弗致延緩且安設德律風無所取益反有諸多不便兩宮深然其說遂罷是議（師） 
[自來水刻日開辦廣東]  
　　粤省議設自來水已見前報今得確實消息總局設在南關迥龍社卽潘文卿被封之大屋卽於十六日開辦已用重資聘得滬上工程師三人到粤測量安設聞薪金一萬四千元（冬） 
[工界和平社第二次傳單]  
　　本社定於十月三十日下午二點鐘假城内邑廟東首猛將堂大殿籌議美國華工禁約問題并研究切實辦法務使達到我國人之願望爲斷届時敬請家國有志大同胞共臨會議不勝盻切（外） 
[韓國已建日本總管理署]  
　　二十七日東京電云韓國之外務省現己撤廢日本總管理之督署仍建立於前此日公使館之基地 
[止運俄俘虜]  
　　二十七日東京電云俄國海軍俘虜已因俄政府之請停止載運 
[英國之殖民政策]  
　　二十七日倫敦路透電云斯丹逹報載現在英國各當道因鑒於各殖民地同等之故現正磋商再立統治殖民部之政策 
[英海提督諾爾君之行蹤]  
　　英國頭等戰鬭艦阿臘革立笪號載乘海軍提督諾爾君於禮拜三（卽二十六日）上午八點鐘行抵寗波復於昨日由寗起程前往福州譯字林報 
[英國會議攺革政治]  
　　二十八日倫敦電云英國内閣部之會議定於今日舉行外間傳言此次會議之結果其第一步必爲革除政府卽今日研究之問題英自由報章咸謂反對黨領袖享利愜勃爾白納門君之意以現勢而論必主廢棄内閣且欲解散國會云 
[日本新債舉行]  
　　二十八日倫敦路透電云日本新公債英金五十兆磅内之萬國公債二十五兆磅將於華十一月初二日發行計巴黎十二兆磅倫敦六兆五十萬磅紐約三兆二十五萬磅栢林三兆二十五萬磅故此次各國擔任之數以法國爲最鉅譯文匯報（ 
[西班牙政界之困難]  
　　二十七日栢林電云西班牙之内閣部近日頗覺棘手故外務部大臣孟拖利勒斯君果否爲摩洛哥會議之議長尙難預定德國則擬簡派將次回國之達登白克伯爵爲代表前往阿爾支利亞譯德文報 
[各國與土皇之交涉]  
　　二十七日栢林電云土皇已允遵各國之要求將馬基頓所派委員之使命展限兩年惟不允各國管理馬基頓之財政土皇之意若於管理財政問題或須决裂則將盡歸其責任於各國 
[伊藤專使受驚]  
　　二十七日東京電云伊藤侯於昨晚被韓人以石塊抛擲略受微傷同日電云抛石之韓人現已拘獲伊藤侯所受微傷一禮拜可以復原譯字林報二十三日柏林電云本禮拜三伊藤由韓京乘汽車至安陽時有韓人持石塊從伊藤侯所坐之車窓外擲入傷及頭額及左面遂　韓京現在己有四人被警兵拘獲疑卽肇禍者也譯德文報 
[駐華德使調往日本之說不確]  
　　二十三日北京電云據路透報告駐華德公使墨姆男爵將調往日本之說此間並未得有確實信息度係謠傳無疑譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬江官事]  
　　外務部主事駐法參贊文博亭主政溥近由法國公畢回華道經滬江昨詣道署拜會○候補道陳仲禹觀察至麟因公來申駐北市福興里○候補道前通州知州王旭莊觀察仁東昨由省垣來滬住北市文昌里○内閣中書陳重遠中翰煥章因公至申住廣智書局○候補知縣劉筱階明府麒驤來申住修德里○學務處差遣委員候補府經歷鮑文山叅軍秉忠候補道閩省機器局總辦陳觀察寳琛吳淞營商子純隊官昨均因公先後詣道拜會禀見○警察南局委員黃蓉繁二尹因病飭丁到道請假三天○前糖捐局委員李太守厚裕到道禀知赴蘇接辦裕蘇銅元局坐辦差○閘北巡局委員章次荍二尹到道禀知交卸閘北巡局差接辦西門局務（近） 
[給照起程]  
　　製造局總辦魏觀察承辦大内應用之絨毯小輪機件以及電燈各料移請關道發給護照己志前報茲悉道憲袁觀察已將護照函送至局故由差遣委員崔少尉昌鼎於前日管解起程矣（欣） 
[同鄉會歡迎學生]  
　　靑浦同鄉會諸君以畱東卒業學生葉君方君回國特於三十日下午二句鐘借城内二十二鋪小學堂開會歡迎（望） 
[禀請派輪施救遭風商船]  
　　滬南金裕茂金義泰吳復興等之沙船滿載貨物在浙江洋面遭風失事故由吳主禀請捕盜局轉禀道憲袁觀察察派鈞和兵輪前往拖救（近） 
[資遣壯丁]  
　　十六鋪南北中三局壯丁因將裁撤懇請叚董發給撫恤前日警察總巡朱明府駕至中局與三局叚董商議之下將局中所存捐欵錢三百六十餘千銀二十餘　除按名發給三個月工食外其餘銀兩由明府送交本縣汪大令核奪（欣） 
[議堆垃圾]  
　　滬南總工程局董事擬將城廂内外垃圾堆積浦東草泥屯空地以便運往别處故傳該泥屯夫頭查詢一切（欣） 
[匪徒攔刦傷]  
　　前夜九點鐘時有向在跑馬廳酒間内爲侍者之戴子明歸途行經靜安寺後之戈登路突被匪徒多人圍住用鐵器兇擊致戴受傷甚重被刦身畔洋四十三元後由途人扶送新閘捕房控訴捕頭察戴受傷屬實判送仁濟醫院治傷復飭包探李星福緝兇解辦（見） 
[口角行凶移縣]  
　　皮匠朱紀昌昨在滬城穿心街與趙宗壽口角將趙用刀刴去手指數個爲北局巡士查見拘解到局經汪少尉察得受傷甚重立諭兩造移送到局汪大令號將受傷人送醫院醫治朱押候訊辦（近） 
[上海縣案]  
　　夏孟和控夏炳生私抵巨欵前晚經汪大令提訊孟和供有房屋一所前抵陳杏汀處計洋五百元小的旋卽遠出貿易後接堂弟炳生來信云陳催贖故向伊之姊丈周濟堂抵洋四百五十元歸還陳欵去年回申查得炳生已在周處贖出單契另抵洋一千餘元周處利息尙未算楚爲此控究炳生供抵欵劃租作息緣房屋祗租出一半故須逐月貼利且有多年修費及代還欠欵一切因致愈抵愈巨但此房乃係祖傳小的與伊合產乞鑒大令核供判各交保著孟和繳洋四百五十元候傳人証復斷○錢雲標扭控楊兆奎掘坆悔賴遷費亦奉質訊錢供父親杏堂前將租坆地六分餘賣與楊姓因有祖坆言明遷費洋四百元楊今私掘悔賴爲此扭案求追楊供價買錢地造屋後面有一空槨及坍廢花砌當卽鋤平詎錢揑稱掘坆圖詐有賣契呈電大令閱契察得楊朦控屬實連喝笞責哀求始免判楊不准肇訟斥釋了案○林顯華前抬伊兄長榮至縣控被同鄉盧錦扶毆戳受傷等情奉大令訊驗飭提在案昨林扭到盧兄錦淡請訊林供戳傷胞兄之盧錦扶在租界貿易因兄傷勢日重故扭錦淡請究錦淡供因林長榮借欠小的洋五元是日路遇向索長榮引以爲耻到小的家中吵閙彼此互扭伊自磕在玻璃窓上劃破面頰大令核供不實判掌頰一百下收押具保辜結候奪○陸東橋將方單一紙向金秋濤抵洋一百七十元金卽揑造僞契令任裕泰爲中在余洪禮處抵銀一千數百両被控責押屢比不理在案大令昨飭提案覆訊判先繳洋一百七十元追單再核（近） 
[總工程局紀案]  
　　集水馬頭板杉船戶譚阿瑞譚阿五金阿三等蜂毆李兪一案己紀本報昨由副裁判官陳二尹提案復訊以當時七十八號巡士呂長生失察悞公判令斥革談等各罰洋五元保釋○前在太平弄一帶冒充捕夥之蔣木生及在馬路帶刀挖竊之積竊沈福永等两人奉飭鎖示三天在案昨已滿期陳二尹提案略訊判將鎖練除去移送改過局各押二月（欣） 
[五訊誣控拆硝牽涉通匪案]  
　　王毛毛朱海郎誣控錢毛毛拆梢牽涉應桂馨等通匪一案昨日午後第五次訊供英繙譯官寳君會同襄員關司馬升座原被告所延之穆安素愛禮司費烈郝門等各律師同時投案仍由愛律師向錢問供錢稱本年五月往源來行索取工洋知王毛毛等時在應處後至捐局認捐乃由應桂馨自往應控我拆稍之前數日尙與我言捐欵刻已議定銀六千三百兩行中羅義甫亦是股東五月起由應獨辦又有名大熙者初時亦有股份去年底應陸曾言共二十股股單未寫第二次在聚豐園會議康雲江羅義甫及陸頌和曾言每股銀一百兩顧伯銓往通州聨絡范匪之事八月三十日陳根其來申述及范處被顧播弄囑我小心故我至捕房投報因慮范黨在滬人多恐有意外之故范高頭處我曾做過生意三月因其屢屢闖禍聲名惡劣是以歇出是實陸頌和所延之郝門律師訊錢毛毛因何控陸錢供所控者一是串通應等二是誣千拆梢并言從前向陸索取工洋在縣控告之後陸因恐我牽涉范黨故曾央人出勸等語中西官得供之下以爲時以晏判應陸等還押捕房俟下禮拜四覆訊再奪（見） 
[會訊租船糾葛案]  
　　德商利康洋行延高易律師控陶子卿不付船租水脚銀兩前日午後奉關司馬會同德麥副領事研訊高律師聲稱被告陶子卿向原告租川輪船由華友洋行經理現請堂上諭令被告照付租銀被告延侯魯公律師辯曰原被所訂租船筆據両造親筆簽字但此船被告向華友所租與利康毫無交涉且租用祇二十九天付過銀一萬三千四百四十兩故被告卽欲算帳祇能與華友交接司馬得供商諸麥君判两造姑退俟下二禮拜四各邀公正人到堂復訊（見） 
[英美公廨晚堂案]  
　　職員翁師錡翁師釗控黃織夫强娶吞產一案前晚奉襄讞金大令研訊原告供長妹彩寳係庶母孫氏所生並未許配黃姓迨孫氏牛莊病殁扶柩來申黃忽邀出周文卿高寳林爲媒至職家内抛帖强婚於十月間硬行娶去且將庶母遺產吞没求請追究質之黃供娶氏爲婦有庚帖媒証可憑且奉黃母在日遺嘱周高二人供與黃同大令因判被告交保俟補傳人証覆訊○裁縫陳士彬控王德焜逼媳爲娼亦奉大令覆訊陳供與王素不認識由剃頭之楊長慶爲媒將女配王子沛霖爲妻詎王在大興里開雉妓院有花黛玉花香玉二女爲娼女兒過門之後亦欲威逼接客故求究斷楊長慶供爲媒是實不知逼娼之事王德焜及子沛霖妻欒氏供不吐實大令判押候查明覆訊（見） 
 
 

Page 10

 
 
[英美公廨早堂案]  
　　王大生烟紙店小主王迁寳在劉介星所開之　莊内拐騙京緞一疋值洋四十元報由包探徐申慶拘獲弔出原贜昨晨解訊關司馬偕襄讞金大令會同英德副領事研訊之下以王一再苦求判從寬斥釋○兪道生娶妻葉氏卽秀林逼令賣娼並賈幼女林媛媛爲妓經人函知濟良所拘訊各情略誌前報昨晨提案覆訊判兪與葉氏各押捕房六月林媛媛發濟良所留養候示○又訊花媛媛被鴇母金寳且逼令留客一案捕房昨將鴇母寳姐及阿金等解究花供年十二歲爲娼一年未受凌虐司馬以所供與濟良所原禀不符判花發濟良所留養寳姐等開釋○過犯鄭春林又竊創興居等家衣物時表由探倪順泉獲究司馬判押西牢十八個月○林瑞梅將嚴根壽之六歲子阿榮拐賣與陳沈氏又令唐王氏轉賣與李榮記太作頭爲子議明洋八十三元由嚴央人尋獲報知捕房解究司馬判林押西牢兩年兩氏各押六月○李阿狗藉端用刀將汪鳳桂戳傷報住包探趙銀河獲究司馬以原告未到判押俟傷痊再訊（見） 
[法租界公堂案]  
　　鎭江人任彩祥之子小四子在王孝臣鞋作學業出外不歸任偕薦保將王扭訴捕房解究奉判交保限尋在案前日有賣糖山查之某甲向王索取酬儀聲稱小四子留養伊家王卽前往領出送入捕房昨日傳同原告解訊小四子代遭師責打逃入城中陳大令判交其父領回另行習業王不應打學徒著罰洋十元充公○王根榮串同船戶龔阿新之姪阿妙將龔船賣與虹口殷順卿奉訊飭提買主候奪在案昨日殷母劉氏禀稱殷己駕舟外出現泊吳淞此船出洋一百八十元買得並費去修理洋六十七元求追大令判王人銀並保交限下禮拜一繳洋一百元龔阿妙人銀並保繳洋八十元殷劉氏著下禮拜三將船駛至法公司碼頭交還原主收回船價並估償修費完案○包平和鞋店夥呂壽生有人以匯豐　鈔票五元購鞋後經持票至某錢莊兌換被注假票二字因此口角扭訴捕房解訊大令以事出無心從寬開釋○陸阿舟陸永生控裕　東報關行主唐寳山圖賴欠洋奉訊交保詎保釋後唐投英廨歧控致將永生管押唐因另案避匿屢追保人交案保人情願賠償大令著與原告商墾在案昨陸投案禀稱保人祗允賠洋二百五十元吃虧太甚求請嚴追大令斥退候移文英廨收陸永生帶再核○楊慶餘控管金商竊取行李及洋三元請究管供係楊友張敬奎所竊大令判管交保著原告將張拘案候訊（居） 
[美租界捕房事]  
　　某癲子昨在兆豐路滋閙由捕帶入捕房捕頭察得患癲屬實飭卽送廨安插○毛文東在舟山路竊八號洋房侍者胡雪根衣服由探張才寳拘入捕房押候送辦○工部局管垃圾人秦文富昨扭姜胡高禀稱在茂海路傾倒垃圾違章請究捕頭詢無佐証當卽開釋○姚根法持西函報稱昨至漢璧禮路廣豐押店購買脚踏車論價口角被該押夥糾衆行凶請究捕頭飭自投公廨控告○梁挹芳報稱家住茂海路前晚被賊竊去金飾鈔洋共值千餘元請飭查緝捕頭當諭各包探跴緝解辦（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[練兵處擬訂陸軍人員補官體制摘要章程]  
　　謹將陸軍人員補官體制摘要章程繕具淸單恭呈御覽一新設陸軍三等實官必湏由陸軍學堂出身曁曾帶新練隊伍資及三年諳習訓練通解兵學人員方准補授二現在陸軍供職人員或由陸軍學堂出身或久帶新練隊伍之文官或久帶新隊粗通文理之武官品學閱歷均能及格者准其按現充軍職授以新制相當之官次者遞降補授以二級爲止再次者祇給相當或降級之官銜如久帶新隊識字無多之武官只可給予官銜不得授以實官若能補習文字俟經考騐方准補實官如在陣前異常出力亦准破格請補實官三現在陸軍供職人員原有文武官階崇於現充軍職不欲攺補新官者均仍其舊四新設此項官階永無候補名目或帶領軍隊或辦理各項兵事一經奏准補授均爲實任官按其官階給以官俸按其軍職給以薪公除因案革斥不計外其供職年久例應退休人員亦得食減成俸餉至俸餉章程容另專案奏定五立功出力人員有應按新制保獎者尋常勞績准保以應升之級記名遇有應升官階軍職儘先補署六正參領以上各有由練兵處會同兵部查取應補應升人員品學勞績擇尤開單奏請　簡放副參領協參領正軍校等官由督練各督撫擬補　奏俟練兵處會同兵部復覈奏定後再給咨赴練兵處報到考騐轉咨兵部帶領引見請旨補授副軍校恊軍校等官由督練各督撫咨明練兵處會同兵部彚案奏補七上等第一級第二級軍職均由練兵處會同兵部請旨简放自上等第三級至中等第二級各軍職由督練各督撫具奏暫行委充俟練兵處考核相符再行覆奏准其充補中等第三級以下各軍職由督練各督撫咨明練兵處委充由練兵處彚案具奏咨報兵部八各項軍職均應以相當之實官充補充署無相當之實官准以大於軍職一級之實官借充如再無人始准以小於軍職一級之實官及有應升記名加銜相當者充補充署俟陸軍學堂開辦旣久畢業學生迭補實官已敷新軍之用其祗有職銜無實官者卽不准補署軍職如現在照新章編制新隊或照新章改編舊隊而各項軍職無新軍合格之員可選者暫准以舊制官員充補充署九協都統以上各官如獨當一面專任徵討均准專摺奏事實授正参領以上各官均准仿城守尉以上例宮門請安呈遞例摺正叅領銜者不得援引十應行引見人員如遇操防緊要軍務吃緊准其奏請展緩以重戎行事定仍補阡赴部俟引見實授後再行給箚俾符定例十一實授協都統以上各官如有職任旣久才旘超越勳望卓著且諳治理者准由督練各督撫盧列事實專摺奏陳請飭練兵處兵部會同復核相符者開單請旨飭下軍機處另單存記遇有京外對品文職缺出與應升應補人員一併開單呈進候旨簡用十二實授正叅領以下各官在營供職　足十五年後倘筋力漸差不便行伍而學術優裕通達治理其精神尙能任事者准由督練各督撫咨明練兵處兵部會同考騐如堪任使准以對品文職分别奏請　用選用俟奉旨後由軍機處吏部查照辦理祗有職銜者不得援引十三此項軍官無論實授署任實有統轄之權者照堂屬禮節接待其餘文武對品者均屬平行十四實授軍校各官在營啟禀公事照軍禮立白凡見文武各大員均照文官公見燕見禮節所有舊營披執唱銜跪謁之儀一律删除十五軍佐中等各官由督練各督撫擬補具奏俟練兵處會同兵部復核奏准後給咨赴練兵處報到考驗轉咨兵部帶領引見請旨補授下等各官由督練各督撫咨明練兵處會同兵部彚案具奏惟同正參領不得仿城守尉例跪安遞摺十六同參領以下各官由學堂出身曁文職改用者准補實官此外祗准加銜其餘體制一切與軍官相仿如在營年久積有資勞者可酌增俸餉以資鼓勵以上各條爲現行章程如有應行損益變通之處仍由臣處隨時考核會同兵部具奏請旨遵行 
[夏門]  
　　郵政局司事洋人沙某前奉總郵司札調西安新司事某洋人到夏門接替查沙司事挪用局中公欵銀一千二百餘元一時未能裕如故沙某動身尙需時日也○厦門街道狹窄前年間諸紳董糾集巨欵在水仙宮前河灘墊築起造平屋六十餘間禀請道憲作爲小菜市場近因各攤生意减色難以支持現已紛紛搬至原處○福徤軍前營彭管帶現届十月散給七月之餉前日各勇環求散給存餉不允各勇向該菅帶滋閙聞已公禀提憲○八省土膏統捐查騐緝私總局近日派馬二尹來廈在新路頭街設立分局己於初九日開辦矣○有友由泉州來厦云福建學政秦宗師考試興化接到廷諭停止科舉卽日回省有泉屬各學生童早在泉城候考一聞此信聚集多人欲紛紛斥毁中學堂泉州府陳太尊高江縣吳大令聞悉均出彈奛竭力開導始卽解散（因） 
[蘇省官報]  
　　十九日候補道舒體元通知奉撫憲委監放常備策四五六營並飛划左右營副左旗中營水師餉銀差前署元和縣郭曾程禀謝給咨回籍二十日正任婁縣主簿馮步安禀辭赴任北洋警務學員孫家棣柳宗惠均謝委蘇州警察學堂敎員差二十一日知府陳綸禀知奉撫憲委監放常備第一第二營太湖水師親兵正前營餉銀差蘇總捕同知李中路總警同知楊嘉午東路總察請補新陽縣王熙宇南路總察知縣吳樹橒西路總察通判　爾泰北路總察知縣胡調元又闖胥門外知縣戴運寅又婁齊葑門外知縣當光祖均禀知今日撤夏防開辦冬防差准補嘉定縣縣丞孫繼釗禀辭赴任准補武進縣縣丞趙應珪禀謝牌示飭令赴任巡檢劉䋲其禀知奉滬寗鐵路購地局憲委辦常州六段西路稽查督遷差冬防城廂内外水陸各段警察捕員禀知今日到差二十二日攺發浙江候補道楊崇伊由杭來奉浙江撫憲委辦蘇省五屬掣銷浙鹽局正任華亭縣典史吳近義禀謝牌示飭令回任補用游擊徐波奉撫憲委幫帶常備第六營差同知劉啓墉禀知今日奉撫憲諭傳覆考二十三日辦理五庫釐捐總局知府榕興專丁來省禀謝查獲大宗儈漏蒙記功二次辦理武備學堂提調知縣王毓江禀知第一標營房於廿二日開工委辦蘇捐分局巡檢錢宜政禀謝奉飭三月連盈蒙記功一次二十四日藩轅牌示即傳試用縣丞吳遜儒於廿五日來轅聽候給卷考試元和縣孫禀知下鄉查勘秋成保甲團練學堂事宜花翎指分江蘇試用同知李慰慈禀知由京領照來省禀到知縣瑞成禀辭管解京餉赴都縣丞楊寳書禀謝牌示委署溧陽縣縣丞鄭官懋禀謝奉到行知請補昭文縣主簿缺儘先守備世襲雲騎尉蔣福棟禀知到帮帶撫標中營水師差二十五日總辦警察局候補道陳瑜又會辦候補道朱承昌均通知警察學堂昨日開工知府王仁柬禀知順直　捐保過道班委辦新廠銅元局總文案知縣壬敬銘禀知奉委代辦銅元新廠物料庫銅鉛庫校準廠等處於昨日到差二十六日節制留防太湖水師全軍營務處歐陽成祥通知在院上禀辭出巡道員用江蘇補用知府胡椿年禀知由京頒照來省禀到五品頂戴補用守備凌秉忠禀謝奉委管帶飛划副左旗差並禀知江西賑捐案内獎給都司銜二十七日辦理上海糖捐局知府李厚礽禀謝奉委調辦裕蘇官銀錢局差總理三縣小學堂知縣方時褧禀辭赴寗送學生考陸軍小學蘇州府照磨姚禀知奉府委監放長元吳三縣孤貧口糧差二十八日知縣劉歌雅禀謝奉飭前辦南路總巡蒙給予勞績班遇缺酌委署州縣一次唐庚英禀謝奉飭因廿七年分解餉無悞准予註册酌委署事一次新任嘉定縣熊專丁禀知本月二十日接印任事辦理盤胥門釐卡胡廷珍禀謝奉飭三月連盈蒙記功一次二十九日撫轅牌示諭十月初一日各廟行香文廟撫憲親詣武廟藩憲文昌太陽風龍神均沈道天后風雲雷雨神均陸道火神猛將均首府呂祖總捕都城隍長洲府城隍元和都土地吳縣知府孫葆珪禀謝奉委蘇城六門釐局差辦理常昭海口釐局請補興化縣徐淸鎭由局專丁來省禀謝三月連盈蒙記功一次管帶巡警飛划水師左營鍾鴻鈞禀知赴江浙一帶巡緝江蘇遇缺先補用縣丞孔昭敬禀知　滿起復回省縣丞潘嘉馴巡檢羅丞燕沈祖煌均西路金冕東路府照磨沈久新齊門外均禀謝奉委編查保甲差飛　副左旗右領哨五品頂戴沈葆義禀謝奉委管帶飛划副左　　官差並　江西賑捐案内獎給都司銜 
 
 

Page 18

 
 
呈御覽合無仰懇天恩俯念萬里招收有裨大局特准照擬給獎以示鼓勵出自高厚鴻施除將最爲出力之叅將祥祐通判徐鄂另片奏保並飭取各員履歷咨部曁千總以下應獎各弁與蒙哈員弁彚咨部院核獎外謹開單繕摺具陳伏乞皇太后皇上聖鑒訓示謹奏奉硃批該部議奏單片併發欽此謹將辦理新疆各處收哈尤爲出力文武員弁酌擬獎叙敬繕淸單祗呈御覽謹開記名理事同知通判四品頂戴科布多糧餉章京委署主事希凌阿擬請俟選同知後在任以知府不論雙單月遇缺儘先選用遇缺儘先卽選州同崔象侯擬請免選州同以知州不論雙單月遇缺儘先卽選同知銜新疆候補知縣王服昱擬請俟補知縣後以直隸州知州補用並請賞換四品頂戴藍翎贊禮郎銜工部筆帖式耆昌擬請以同知分省補用並請賞加四品銜候補筆帖式舉人英順擬請以知縣分省補用候補筆帖式增祿擬請俟得缺後以知縣選用新疆試用府經歷曾壽鈞擬請免補府經歷以知縣仍留原省歸候補班補用並請賞加同知銜縣丞銜徐中盛疑請以縣丞不論雙單月遇缺儘先卽選以上文職八已保三品頂戴遇缺卽補佐領糧餉處幫辦章京主事職銜雲秀擬請賞換二品頂載藍翎五品頂戴補驍騎校後以防禦補用已補委署主事印務處律帖式景貴擬請以防禦遇缺卽補並請賞換四品頂戴五品頂戴儘先補用驍騎校候補筆帖式恒貴連瑞二員擬請免補驍騎校以防禦卽補並請賞換四品頂戴儘先補用驍騎校以補　外驍騎校瑞秀儘先補用驍騎校候補筆帖式成秀卓麟三員均擬請免補驍騎校以防禦補用先換頂戴補用守備後以都司補用儘先卽補守備宣化鐵懷來路岔道營千總馬成英擬請俟補守備後仍以都司儘先補用並請賞加四品頂戴五品頂戴己補把總程兆雲擬請在任以守備升用並請賞加四品頂戴以上武職九員以上文武十七員經派新疆南北各路搜查潛哈馳驅萬里之程勞苦三年之久不避艱難屢經危險皆能開誠勸導設計誘擒督率哈官按起押解送往阿爾台安置並將撫恤茶畜糧布各項覈實散放窮哈均霑實惠用俾萬衆生靈還定安集不致轉徙流亡十餘萬駝馬牛羊牧養蕃滋漸基富庶煞費經營克收實邊安民之效較之軍務戰功殊有過之無不及並屬有益大局異常出力勞績相同難分次第是以未經强爲分註合併聲明奉硃批覧欽此 
[大臣瑞奏辦理收哈一役隨帶蒙哈員弁及蒙哈漢文書手等勞苦相同未便以差使微末致概向隅應一并擇尤給獎片]  
　　瑞洵片再辦理收哈一役出力人員奴才已遵旨擇尤酌保其隨帶蒙哈員弁及蒙哈漢文書手通事等從役萬程繙譯傳詞宣上德而通下情且均能守法赴公毫無需勒並屬勞苦相同非尋常出力可比未便以差使微末致慨向隅自應一併擇尤給獎縣丞銜邵整擬請以縣丞不論雙單月儘先選用文左銘請以巡檢不論雙單月儘先選用貢生連奎文童連泰忠旭請以六品筆帖式儘先選用廪生許寳麟請以訓導不論雙單月儘先選用以上六員均請賞加六品銜烏梁海左翼管旗驍騎校巴圖魯擬請以佐領儘先補用五品軍功托利請以驍騎校卽補並加五品頂戴哈蕯克總管珠旺罕之子塔拉幹請以副千戶長補用章蓋阿密哈哩將南維地呢拜均請賞給三品頂戴昆都恩博特綽和拉拜該二員擬請賞給四品頂戴其餘出力較次者另由奴才核給六七品頂戴功牌分飭承領謹附片具奏伏乞聖鑒訓示謹奏奉硃批覽欽此 
宮門抄六月初七日刑部都察院大理寺鑲紅旗值日無引見德峯假滿請安盛京將軍趙爾選請訓裕中堂謝充國史館總裁恩延康續假十日岐公請假十日召見軍機趙爾巽 
[庫倫辦事大臣樸奏爲遵旨訊明據實覆奏摺]  
　　奴才樸壽跪奏爲遵旨訊明據實覆奏恭摺仰祈聖鑒事竊查接管卷内前任大臣德麟奏參圖什業圖漢部落參贊札薩克郡王阿囊塔瓦齊爾因欠大盛鳴商號債務涉訟屢調不到一摺奉旨著俟樸壽到任後訊辦欽此准暫署大臣延祉於二月二十八日欽遵移交奴才仰見皇太后皇上實事求是不厭精詳之至意跪讀之下欽悚莫名惟前任大臣德麟於奏参該王後又於九月十九日將此案附片奏結並請將原審司員從優獎勵奉硃批頟道了欽此欽遵亦在案奴才伏查此案纒訟十餘年官經两三任究其實不過錢債細故無關罪名茲旣欽奉一諭旨交奴才訊辦自以原斷兩情是否輸服該郡王是否抗調爲案中關鍵當卽督飭原審司員傳調原被詳細審訊去後茲據司員恒鈺等覆稱據大盛鳴商人喬弼劉天運供稱圖盟郡王欠我銀兩是實除屢次討還外下欠銀二萬九知兩業於上年九月間當堂具領淸還毫無蒂欠只求完案就是恩典又據郡王阿囊塔瓦齊爾供稱積欠大盛鳴銀兩是實除陸續歸還外下欠銀二萬九千两已於上年九月後派員齎銀當堂面交大盛鳴具領並無短少復訊該郡王因何屢次抗調不到據供本王之母年近八旬素有老病上年涉訟時適母病正劇係屬獨子未忍遠離僅派員來庫結案不料被参委因戀親情切不敢有意抗調如有隱飾甘罪無辭等語禀請奏結前來奴才親提研鞫據供各情不諱復經委員密查委非揑飾及另有起釁别故應卽擬結以省拖累查大盛鳴商人喬弼劉天運因該郡王積欠不淸屢次控訴尙無不合該郡王世廕襲身充贊乃因錢債被人指控又復抗調不到厥咎固屬難辭惟債已償淸據稱母老多病侍奉無人未能卽時到案尙屬人子至情且此次經奴才調卽如期到案與始終違抗者有間可否仰懇天恩俯准免予置議出自高厚鴻慈惟蒙情積疲已成慣技仍由奴才隨時察看倘遇事違延卽行從嚴叅奏以儆效尤除將供結鈔送軍機處理藩院備查外所有遵旨訓明蒙古郡王被控被參各緣由是否有當理合恭摺覆陳伏乞皇太后皇上聖鑒訓示再該郡王具結後因母病曾劇先行回旗合併陳明謹奏奉硃批著照所請該衙門知道欽此 
宮門抄六月初八日工部鴻臚寺正藍旗值日無引見鹿傳霖續假五日連順請假十日芬車請假五日工部奏派估修崇聖祠派出薩廉張仁黼召見軍機皇太后皇上明日辦事後至奉先殿壽皇殿行禮畢還宮至聖容前行禮畢還頤和園駐蹕 
 
 

Page 19

 
 
[吉林將軍富奏爲懇恩俯准將晋昌所捐之銀移獎胞姪鍾鎬以知府不論雙單月歸部選用片]  
　　富順等片再吉林省城大學堂雖經派員創辦第以經費難籌未獲尅期告竣茲有前任盛京副都統晉昌將自置省城外密什哈柳河兩處熟地二千畝連房屋水井函嘱家屬情願一併捐入學堂稍充經費事爲地方培養人才誼關桑梓不敢仰邀獎叙等情呈由總理學務道員松毓核明所捐地畝房井按照時價共值吉平銀一萬有奇詳請具奏前來奴才等查大學堂章程内開有人慨捐鉅欵創辦學堂准其專摺奏獎等語今晉昌覊跡遐方顧念本籍慨捐鉅欵爲興學育才之助雖據聲稱不敢仰邀議叙而其急公好義之誠實不必聽其泯没伏查該員有胞姪鍾鎬係捐納候選通判如由通判捐陞不論雙單月知府按照例定十成銀數洵屬有盈無絀合無籲懇天恩俯准將晋昌所捐之銀移獎其胞姪鍾鎬以知府不論雙單月歸部選用以照激勸之處出自鴻施逾格除飭取履歷並地畝坐落細數咨部查照外理合附片籲懇伏乞聖鑒訓示謹奏奉硃批該部議奏欽此宮門抄六月初九日内務府國子監鑲藍旗值日無引見灃深請假十日阿霖續假十五日敏公請假二十日掌儀司奏十五日祭奉先殿濤貝勒行禮召見軍機 
[黑龍江將軍達等奏爲光緒二十八九兩年丈放扎賚特毛荒熟地數目曁升科年限摺]  
　　奴才達桂程德全跪奏爲光緒二十八九兩年丈放扎賚特毛荒熟地數目曁升科年限恭摺具陳仰祈聖鑒事竊據扎賚特蒙荒行局總理佐領榮環呈稱光緒二十八年出放莫勒紅岡子荒地二萬七千六百九十四晌八畝八分照章應至三十三年升科二十九年出放莫勒紅岡子及滔浪河迤北荒二萬六千八百五十晌八畝七分照章應至三十四年升科共出放毛荒五萬四千五百四十五晌七畝五分按七成折扣實地三萬八千一百八十二晌二分五釐又光緒二十八年查出莫勒紅岡子早年私墾熟地六千八百五十六晌一畝二十九年查出莫勒紅岡子及滔浪河迤北早年私墾熟地一萬七千七百二十一晌六分共查出熟地二萬四千五百七十七晌一畆六分亦均遵照部咨不追花利當年升科所有應徵押租銀兩除照章撥給蒙旗外餘均分别解支並造具生熟荒地毗連淸册呈請奏咨前來奴才等覆加詳核均屬相符除將毗連細册咨部查核並三十年所放荒地數目另案奏咨外所有光緒二十八九兩年所放扎賚特毛荒熟地數目曁升科年限緣由理合恭摺具奏伏乞皇太后皇上聖鑒謹奏奉硃批戶部知道欽此 
[黑龍江將軍達等奏爲江省陸續拿獲馬賊首夥各犯照章就地正法按季彚報摺]  
　　奴才達桂程德全跪奏爲江省陸續拿獲馬賊首夥各犯照章就地正法按季彚報恭摺具陳仰祈聖鑒事竊查黑龍江省緝獲馬賊首夥各犯向於訊明錄供後卽照刑部奏定章程隨時就地正法年終彚案具陳嗣於光緒二十四年十一月准刑部奏定通行章程内開現有軍務省分及各省實係土匪馬賊會匪游勇嘯聚藪澤抗拒官兵形同叛逆者暫准就地正法仍隨時具奏備錄供招咨部查核等因行知前來當以黑龍江省盜案繁多勢難紛紛上瀆因於是年十一月十一日陳請將江省盜案分爲四季彚奏恭奉硃批著照所請刑部知道欽此並准刑部咨同前因歷經遵辦在案茲查光緒三十一年春季自正月初一日起至三月二十九日止據營務處總理常慶獲盜首劉占一等七名據巡警右軍統領吉祥呈獲盜首楊得　韓海交等五名又據委辦黑龍江城善後交涉事宜裁缺副管奎慶呈獲盜首王幅延等二名以上盜匪十四名或係頻年嘯聚黨羽乘馬持械强搶行路客車馬匹或聚夥徒步持槍邀刦道路甚至殺斃事主得贜俵分實屬罪大惡極法無可逭曾經各該處審明錄供呈報到案均已隨時核准照章就地在法以昭炯戒在逃餘孽仍分飭設法嚴拿以期盡絕根株除將此委盜匪十四名造錄供册咨送刑部查照外所有光緒三十一年春委陸續拿獲盜匪照章就地正法循案彚奏緣由理合恭摺具陳伏乞皇太后皇上聖鑒謹奏奉硃批刑部知道欽此 
宮門抄六月初十日理藩院光祿寺八旗両翼值日無引見新授伊犁將軍長庚謝恩奎順謝留京當差恩堃公請假十五日如見軍機長庚 
[大臣徐奏爲領隊大臣交卸篆務日期摺]  
　　奴才徐炘跪奏爲領隊大臣交卸篆務日期叩謝天恩據請代奏仰祈聖鑒事竊准副都統銜記名副都統察哈爾額魯特領隊大臣巴達朗阿巴圖魯圖瓦强阿咨呈稱竊領隊於光緒三十一年正月十四日承准照會内開前参贊大臣春滿附奏領隊大臣懇請原品休致並懇賞食半俸以示優異上年十月初六日奉上諭春滿電奏悉領隊大臣懇請休致等語塔爾巴哈台領隊大臣圖瓦强阿准其原品休致加恩賞給半俸欽此聞命之下感愧莫名當卽恭設香案望闕叩頭謝恩伏念領隊知旘庸遇沗膺邊寄行年七十六歲食俸六十二年知遇日深涓埃未答正宜振刷精神鞠躬盡瘁第自道光二十六年喀什噶爾告警隨軍赴援往返均由水達坂行止坐臥悉在船中頗受寒侵腰骽間或酸輭延醫調治終未就痊自同治三年逆回變起戰事日多無暇調理八年隨棍噶札拉參呼圖克圖追戰叛民在布倫托海沿邊駐紥地方潮濕受患愈深然猶未覺其苦二十四年筋力就衰益形酸痛漸至不能乘騎曾經呈請參贊大臣春滿代奏開缺回旗調理比經春滿察看受患雖深尙能調治發還原文授以虎骨藥酒大見效驗動履如常二十九年派往阿爾泰山辦理交割借地事宜奔馳深山窮谷之中又值秋末冬初之候雪寒烟瘴牽觸舊傷復於是年十一月呈請春滿代奏開缺非敢有所希冀如蒙恩施逾格頤養有資自顧何人仰邀寵賚惟有訓飭孫曾勤愼供差他日或可成立報効朝廷以補衰朽愚昧之所不及茲新任領隊大臣札拉豐阿已於三十一年二月二十四日行抵塔城遵將塔爾巴哈台察哈爾額魯特領隊大臣圖記以及文卷委員齎交該大臣接收領隊卽於是日交卸淸楚歸旗調養所有交卸領隊大臣篆務日期並感激下忱咨呈懇請據情代奏等因前來理合恭摺代奏叩謝天恩伏乞皇 
 
 

Page 20

 
 
太后皇上聖鑒謹奏奉硃批知道了欽此 
宮門抄六月十一日外務部欽天監侍衛處值日無引見鐵良謝署兵部尙書恩徐中堂續假十日志公請假十日錫公續假十五日召見軍機那桐 
[商務大臣載等奏爲整頓商務宜先淸理詞訟嚴禁需索請旨通飭各省力挽頽風摺]  
　　臣載振等跪奏爲整頓商務宜先淸理詞訟嚴禁需索請旨通飭各省力挽頽風恭摺仰祈聖鑒事竊商業以信義爲體以母財爲用現今市面日緊各省人心風俗日益澆漓奸商倒欠之案愈出愈奇地方官輙視爲錢債細故不爲淸理信義不孚銀根愈緊商業所由不振也臣部綜司商政若不實行保護之政卽提倡亦托空言自非首先釐淸商人詞訟不足以除積弊而戒因循伏查光緒二十九年八月初六日欽奉上諭現在振興商務全在官商聨絡一氣以信相孚内外合力維持廣爲董勸以期日有起色等因欽此又是年九月初一日臣部奏請通飭力行保商之政一摺奉上諭中國自互市以來商務日盛現在設立商部正宜極力整頓相與維持惟中國商民平日與官塲隔閡情誼未能遽孚而不肖官吏或且牽掣抑勒遇有詞訟不能速爲斷結辦理不得其平以致商情不通諸多阻滯著各直省戕軍督撫通飭所屬文武各官及局卡委員一律認眞恤商持平辦理力除留難延擱各項積弊以順商情而維財政倘有不肖官吏仍前需索留難著隨時嚴查參辦勿稍徇隱等因欽此欽遵各在案上年如上海福懋祥商號倒欠漢口上海各莊欵四十三萬兩商情惶惑經臣部咨行南洋大臣江蘇巡撫主持嚴辦始得減成歸結卽爲中外合力維持之明效乃近時如江西豐豫亨一案熊作衡一案山東合德號一案江甯大德莊一案均由臣部行查各該地方官有閱六七月未覆者有閱四五月未覆者疊經臣等督飭文電交催仍復任意遲延案懸未結實屬疲玩已極查定例載各部院行查外省事件俱以接到部文之日爲始除扣去屬員查覆往返程期外統限二十日出文咨部其有必須輾轉行查限一個月内出咨若係一時不能確覈者卽於限内先行咨部展限如有遲延照事件遲延例議處等語現在江西等省辦理商人詞訟如此遲延實屬顯違定例又如路政礦務航業農務土貨製造工藝各項事宜均爲國家要政刻不容緩之圖疊經臣部通行各省切實督催招商設立公司赶緊興辦無如外省官吏除南北洋河南廣東各省業經次等籌辦外其餘往往視爲具文屢催罔應至於保護商人一事臣等於接見外埠商人時屢經訽及無不疾首蹙額於地方胥役劣紳之需索刁難種種苛擾上年太僕寺卿張振勳到京時臣等又詳詢外洋倁氓情形該京卿亦謂保商之政不在空言若官吏需索之弊一日不除則商務斷難起色等語恭查光緒二十九年十一月初四日内閣奉上諭商部奏出洋商民回華請飭保護各摺片出洋華商疊經諭令該督撫切實保護逐漸推廣若如所奏華商回籍後地方胥吏遇事刁難里族莠民藉端苛索勒詐種種積弊成何事體亟應嚴行查禁實力保護等因欽此當經臣部恭錄諭旨行知遵照並分别咨行各該省督撫一律妥定章程奏明辦理在案迄今一年有餘惟兩廣總督鈔錄保商局章程咨送到部此外各省並無隻字聲覆卽福建省保商局曾否改定章程辦理有無成效亦未據奏咨有案仗念朝廷重視商政屢奉諭旨殷殷誥誡各省大吏宜如何仰體德意督飭屬吏實力振興况目前商政基礎雖立而閭閻風氣未開尙多觀望全賴部臣疆吏相與悉心合力提倡經營或可圖收遠效乃臣部設立甫經年餘在各省督撫中之通達時務者尙能恊力維持而故見自封者或且視爲多事浸存懈怠之心如此情形臣部辦事無從措手應請明降諭旨通飭各直省將軍督撫嚴飭地方官嗣後遇有商人詞訟秉公迅爲理直母許延擱拖累並查照光緒二十五年刑部議覆兩江總督聿商倒騙定例治罪成案辦理仍隨時咨明臣部立案其江西等省未結各案應由臣等再行電催限一月内淸結不得再事延玩以恤商情至於各項商政尤應一律赶緊興辦出洋華商回籍應恪遵迭次諭旨切實保護逐漸推廣並釐訂章程迅速報部總期力除壅隔百廢俱興倘再有前項積奛需索等弊應請照例予以應得處分以挽頽風而肅商政臣等爲整頓要政起見是否有當理合恭摺具陳伏乞皇太后皇上聖鑒訓示謹奏奉旨欽此宮門抄六月十二日商部鑾儀衛鑲黃旗值日學務處引見十四名振貝子假滿請安博公謝准借俸銀恩召見軍機振貝子 
[禮部尙書漙等奏爲茲據學務處將考騐第一場出洋畢業學生淸册咨送前來應恭請欽此一日在保和殿考試摺]  
　　經筵講官禮部尙書臣溥良等謹奏爲恭請欽定日期事本年四月准總理學務處咨稱本處奏准考騐出洋畢業學生第一塲按照所學科目詳加考驗造　分數淸册咨送禮部第二塲請照鄉會試覆試之例由禮部奏請欽定日期在保和殿覆試應辦事宜懇飭禮部照章辦理等因咨行到部臣等查定例鄉會試覆試由臣部奏請在保和殿覆試係屬欽定題目監試王大臣閱卷大臣係奉特旨簡派不由臣部開列歷經辦理在案又三十年十二月經學務粝臣奏准考驗出洋畢業學生分爲両塲第一塲按照所學科目分門發問第二塲以經史命題作論說兩篇覘其學識等因亦在案茲據學務處將考騐第一塲淸册咨送前來應恭請欽定一日在保和殿考試所有監試王大臣閱卷大臣仍照章奉特旨簡派毋庸臣部開列届期並請欽命經史論說題各一道由監試王大臣臨時宣示爲此謹奏請旨奉旨欽此 
[督岑等奏爲知縣欠缺應提盈餘銀兩請旨通緝革追以重庫項摺]  
　　頭品頂戴署理兩廣總督兼管粤海關事務臣岑春煊廣東巡撫臣張人駿跪奏爲知縣欠缺應提盈餘銀兩請　　旨通緝革追以重庫項恭摺仰祈聖鑒事竊粤省前因磅價無著擬將各府州縣應提盈餘報效湊撥支解業經由司詳定核入交代正案辦理卽與正欵無異香山縣著名優缺每年應提盈餘銀一萬五知两又加提盈餘銀一萬四千兩均爲該缺辦公歲溢之資初非責以賠墊茲查前署廣東香山縣已革准補新安縣知縣沈毓岱欠解前項盈餘銀兩先經摘頂勒追除陸續解繳外尙欠銀四千二百二十餘两飭據廣州府查覆沈革令己往上海措資難保非意存避匿又前署香山縣廣東候補同知莊允懿欠解前項盈餘銀一萬二 
 
 

Page 21

 
 
千五百六十餘兩札委領催輙以虧累爲詞推延不解均屬有意玩視公欵各任紛紛諉延轉相尤效司庫奇絀磅款萬難愆期何以墊付查沈毓岱業已另案叅革莊允懿係候補同知據廣東布政使胡湘林詳請叅追通緝前來臣等覆核無異相應請旨將前署廣東香山縣已革准補新安縣知縣沈毓岱通緝解粤押追前署廣東香山縣候補同知莊允懿革職勒限嚴追以重庫項除咨部外謹合詞恭摺具陳伏乞皇太后皇上聖鑒訓示謹奏奉硃批著照所請該部知道欽此 
宮門抄六月十三日吏部翰林院正黃旗值日吏部引見八十名鹿傳霖假滿請安山東臬司連甲請訓芬車續假五日召見軍機周渤連甲 
[吉林將軍富等奏爲酌擬正陪驍騎校人員遵照部議新章應免送部引見奏請欽定摺]  
　　奴才富順成勳跪奏爲酌擬正陪驍騎校人員遵照部議新章應免送部引見奏請欽定恭摺仰祈聖鑒事竊奴才等前准兵部咨覆翰林院侍讀學士伊克坦奏各駐防六品驍騎校缺出請由各該將軍副都統揀選拔補免其引見各摺片議明擬請嗣後六品驍騎校由各該將軍副都統揀選當差勤奮者擬定正陪奏請欽定奉硃筆圈出擬正者准其補授擬陪者作爲記名毋庸送部引見惟曾經奉旨記名人員仍應按奉旨日期挨次序補如蒙兪允卽由臣部行文名將軍副都統欽此辦理等因一摺於光緒三十年九月二十二日具奏奉旨依議欽此欽遵咨行在案茲查吉林滿洲正紅旗水德佐領下驍騎校石柱故遺一缺當經奴才等揀以該旗當差勤奮之薩勒剛阿佐領下七品頂戴領催桂祥擬正同佐領下六品頂戴領催德山擬陪寕古塔正黃旗貴全佐領下驍騎校富志休致一缺揀以該城當差勤奮之正黃旗貴全佐領下印務處筆帖式淸來擬正同城正紅旗常魁佐領下領催蘇明阿擬陪伯都訥正藍旗松齡佐領下驍騎校西榮阿故遺一缺揀以該城當差勤奮之鑲黃旗富文佐領下前鋒德豐阿擬正同城正藍旗松齡佐領下領催慶安擬陪伯都訥鑲藍旗德勝佐領下驍騎校成和轉遺一缺揀以該城當差勤奮之正黃旗貴順佐領下印務處筆帖式壽山擬正同城鑲紅旗德亮佐領下領催占春擬陪三姓正白旗色爾欽佐領下驍騎校永喜轉遺一缺揀以該城當差勤奮之正白旗色爾欽佐領下六品頂戴領催富林圖擬正同旗六品頂戴領催哈吩佈擬陪拉林鑲白旗桂林佐領下驍騎校常金陞遺一缺揀以該處當差勤奮之正白旗永陞佐領下領催烏勒喜春擬正同旗領催常永擬階自應遵照部定新章免送引見奏請欽定恭候奉到硃批之日擬正者遵旨補授擬陪者作爲記名俟有本翼驍騎校缺出再由奴才等照章揀補除將該員等出身履歷造册咨送兵部查核外合將揀擬正陪驍騎校人員旗佐花名敬繕淸單恭呈御覽伏乞皇太后皇上聖鑒訓示謹奏奉謹將揀擬正陪驍騎校人員遵照部議新章免送引見奏請欽定敬謹繕單恭呈御覽計開吉林滿洲正紅旗永德佐領下驍騎校一缺擬正吉林滿洲正紅旗蕯勒剛阿佐領下七品頂戴領催桂祥食餉當差四十三年年五十九歲擬陪吉林滿洲正紅旗薩勒剛阿佐領下六品頂戴領催德山食餉當差四十二年年六十歲寗古塔正黃旗貴全佐領下驍騎校一缺擬正寗古塔正黃旗貴全佐領下印務處筆帖式淸來食餉米當差四十年年五十八歲擬陪甯古塔正紅旗常魁佐領下領催蘇明阿食餉當差三十四年年五十歲伯都訥正藍旗松齡佐領下驍騎校一缺擬正伯都訥鑲黃旗富文佐領下前鋒德豐阿食餉當差二十九年年四十八歲擬陪伯都訥正藍旗松齡佐領下領催慶安食餉當差二十年年三十九歲伯都訥鑲藍旗德勝佐領下驍騎校一缺擬正伯都訥正黃旗貴順佐領下印務處筆帖式壽山食餉米當差十七年年三十三歲擬陪伯都訥鑲紅旗德亮佐領下領催占春食餉當差三十年年五十歲三姓正白旗色爾欽佐領下驍騎校一缺擬正三姓正白旗色爾欽佐領下六品頂戴領催富林圖食餉當差三十五年年四十九歲擬陪三姓正白旗色爾欽佐領下六品頂戴領催哈吩佈食餉當差二十六年年四十二歲拉林鑲白旗桂林佐領下驍騎校一缺擬正拉林正白旗永陞佐領下領催烏勒喜春食餉當差三十年年四十九歲擬陪拉林正白旗永陞佐領下領催常永食餉當差二十八年年四十七歲 
　　宮門抄六月十四日戶部宗人府正白旗值日無引見前奉天府府丞鄭叔忱服滿到京請安陳伯陶關冕鈞惲毓嘉袁勵準預備召見召見軍機鄭叔忱陳伯陶關冕鈞惲毓嘉袁勵準 
[浙江巡撫聶奏爲浙海關第一百七十三結收支華洋稅抄銀數摺]  
　　頭品頂戴浙江巡撫臣聶緝槼跪奏爲浙海關第一百七十三結收支華洋稅抄銀數恭摺仰祈聖鑒事竊浙海關洋稅收支數目前經部議按結開單奏報以期劃一又該關四成華稅自光緒六年正月起應照新章與洋稅四成合爲一宗分解南北洋以充海防經費又准部咨嗣後每結期滿務須遵照奏案將華洋各稅管收除在數目逐欵開劽上柱淸單送部查核等因行關遵辦在案茲據護理浙海關甯紹台道高英詳稱遵將寗波口自光緒二十九年作月十一日起至十一月十三日止第一百七十三結期滿所收華洋稅抄並支銷各數開列淸單詳請具奏前來臣覆核無異除咨明查照外理合繕具淸單恭摺具陳伏乞皇太后皇上聖鑒謹奏奉硃批該部知道單併發欽此 
[湖南巡無端奏爲查明知州被参各欵據實覆陳摺]  
　　頭品頂戴湖南巡總奴才端方跪奏爲查明知州被參各欵據實覆陳恭摺仰祈聖鑒事竊照光緒三十一年正月十四日准軍機大臣字寄三十年十二月十九日奉上諭有人奏湖南郴州知州施啓宇貪刻營私草菅人命請飭查辦等語著端方按照所參各欵確切查明據實具奏毋稍徇隱原惩着抄給閱看將諭令知之欽此遵旨寄信前來奴才當卽密委衡永郴桂道譚啓瑞按欵確查並將片内應行質訊之門丁差役及案内緊要人證飭令調齊卷宗提案研訊務得實情一面另委妥員親赴郴州分投密查茲據該道譚啓瑞將所查各情及訊取各供詳晰禀覆並據委員先日查覆前來奴才覆查原叅施啟宇貪刻營私草菅人命地 
 
 

Page 22

 
 
方屢經閉市上控棼如紳董因公往見需索門包並挂號銀合州捐建學堂撫臣給獎捐戶監生實收四百四十張該州飭差責令呈驗每張騐費銀八元合計得三千餘元一節查該州上年七月奉文開辦烟酒稅捐痞徒造言阻撓謂零星貨物均須收稅鄉民被惑煤米菜蔬數月未經入城嗣經該州出示曉諭亦卽貿易如常並無閉市之說飭檢上控之案甚屬寥寥紳董因公接見則多由該州訪請斷無肯送門包之理學堂捐欵係前署州沈瑩慶請領實收四百四十張曾經塡給三百餘張告册申報在案其餘數十張亦均交學堂紳首勸辦施啓宇到任後並未經手調騐自無從向其需索又原叅郴州烟葉加捐城内拘烟商十餘家勒限包繳銀五千元各鄉鎭繳過四千元酒捐一項亦勒捐稅銀六千餘元查其報解末及一半一節查郴州烟酒兩稅係由烟葉行絲烟店及燒酒水酒店各商家每年承認包繳統計烟酒两業共繳稅錢五千四百四十串文取具承包各結禀定有案無原奏繳包數目之多稅由商人包抽　繳卽有贏餘亦在承包商董手内該州祗按禀定之數催繳批解不計朋無盈虧似無從收多報少徵存不解烟葉爲該州出產大宗豐歉亦難一致原禀本係試辦一年再酌看情形辦理更不至别滋情弊又原参總理船行首成琳該州因加增船規將其收押勒繳銀四百八十元一節查該州船行向有定章每逢新官履任應繳錢四百串文日繳銀十六元爲津貼學政差船之用施啓宇此次至任該船行祗繳一半曾令查照舊章補繳並無加增勒繳之事又原叅城西周璜造屋挖出古錢四千串並古玉金銀器物該州派勇攔入衙門假名充公實則燬造器具古錢恐人指摘除充崇義堂五百串外餘悉入私一節查周璜現官廣西遷江縣知縣其子周忻於上年三月因在籍造屋經工匠挖出古錢一窖轟動多人恐釀事端前往彈壓隨令將錢擔入署中當提給周忻二百七十餘斤實存古錢五百八十二串有零旋經周忻禀請撥充小學堂經費會紳議定價值出示發售並擬俟古錢銷竣折合銀兩爲之請獎禀明有案核查周忻原禀並無古玉金銀各物實無入私憑據又原參重用門丁宋姓發交歇戶戳二十具無戳不收呈詞由書差經理嘱歇戶向訟者先行議費如門房稿案等費難以悉數而書差費尙不在内兩造和息仍須將各費繳淸如雷三讓與雷溢海爭訟族衆解和而衙費仍繳一節查門丁宋姓卽現充幫辦稿案之宋郴該州向設歇戶二十家擇誠實有身家之書役充當遇新官到任各發花押戳記一具凡投遞呈詞自向歇戶蓋戳集訊時卽由歇戶送審原以杜圖告不圖審之弊此等歇戶各州縣衙門皆沿用之不僅彬州爲然亦非施啟宇所創該州訟費每案兩造各繳洋銀五元以爲各行使用間有貧寒之家無力呈繳並皆各從其便此亦係多年舊章實無先行議費及格外需索情事調查雷三讓雷溢海訟案並無此項卷宗僅有雷三易等控雷春江等强砍壤樹一起訴呈中列有雷溢海之名嗣經當堂各遞息結並無索繳衙費之說當係傳聞之誤又原參崔喻兩姓爭訟宋門丁先得喻賄一百四十元另繳衙費一百餘元初審時將崔姓契據扯毁崔姓亦賄宋二百元另繳衙費一百五十元覆審則罰喻姓一百八十元充公又斷出洋三十元幫貼崔姓一節查崔斯榮契買何姓之鳳形山安葬母梢界與喻姓墳場毗連經喻懋椿查知將崔斯榮母棺挖出因而成訟該州調查崔姓契據界址不明且係道光元年白契不足爲憑塗銷附卷惟喻懋椿據行挖發亦屬非是斷令出銀一百八十元充工藝廠經費另出銀三十元給崔斯榮以爲遷葬之資此案人言藉藉咸謂該門丁有索賄情事然無過付實據且訪聞崔斯榮人甚貧苦恐無此等鉅項以資費用又原參雷栽子被李成講之子李安榮毆斃由李長靑託刑書曹林拔賄宋門丁洋銀四百四十元該州竟不往騐飭令扛屍來州騐時傷痕纍纍該州不准塡格將苦主雷春彬責押迨苦主遣抱上控抱告發還該州尤怒責抱告一節查李安榮卽李安忠雷栽子七歲失父其母廖氏再醮李安忠隨母於李家與李安忠素相親愛上年四月初九日李安忠赴田工作李廖氏喚雷栽子挑水雷栽子懶惰未應李廖氏催促雷栽子出言頂撞李廖氏生氣用竹片毆傷其右肋有同居之李郭氏自擊解勸雷栽子氣忿服毒殞命經李安忠報知雷栽子堂叔雷春彬前來看明投保報經該州請騐訊供取結通詳立案雷春彬聽信族人廪貢生雷成林之言藉命索詐又經該州訊明將雷春彬靑押雷成林不服因向族中歛費派雷老昌作抱揑稱雷栽子係赴李成講家索債起釁被李成講縱子李安榮兇毆多傷斃命赴州報騐李成講戶族李長靑賄串刑書曹林拔重賄門丁舞弊以致仵作迭報多傷不與塡格用銀鍼探試係白色偏聽李廖氏一面之詞稱爲責毆後氣忿身死等語架雷春彬之名來省上控節經臬司及前撫臣核係架揑嚴切批飭勒拿訟棍並將抱告雷吉昌押發該州收審又經該州訊悉前情詳請將雷成林衣頂褫革並取有雷春彬不願興訟切結附卷茲由該道譚啓瑞先後提到指稱行賄之李長靑刑書曹林拔仵作歐忠興歇戶曹明等隔别研訊李長靑供與曹林拔並不認識無從託其行賄仵作歡忠興供原驗雷栽子屍傷實祗右肋竹片毆傷一處銀針探試咽喉穀道均作靑黑色委係服毒身死查閱齎到原驗銀鍼二枚顏色與仵作所供相符斷無受賄舞弊情事又原参陳姓寡婦子被痞誘賭寡婦控賭棍訊時押罰陳子五百元罰賭棍亦五百元入私完案一節查孀婦陳楊氏之子陳澤武與陳澤東陳逢祚袁德鈞等賭博陳澤武輸銀洋五百六十元經陳楊氏查知不依情願將其子所輸之銀充公不願給陳澤東等控由該州訊明除求減外分期繳銀四百五十元充警務局經費同賭陳澤東等因免治罪亦捐廣西振欵四百四十八元如數解交振捐總局取有批廻並按名請獎底册成案可查實未絲毫入己又原參段位坦誤聽竊盜陳文作之言誣匡興文兄弟窩盜匡氏兄弟控州段位坦自知理屈賄宋門丁銀二百六十元訊時不准匡氏兄弟訴說各重責收監一節查段位坦於上年四月被竊彼時獲盜陳文作供認與夥賊黃性田停留匡興文兄弟家段位坦卽邀保正地鄰赶到匡興文家捉賊搜贓黃性田聞聲由屋頂逃逸追拿未獲惟搜得原贜皮袍等件正擬鳴官懲辦匡興文兄弟哀求寬免立有不得再行窩賊悔結二紙分交地鄰失主收執並另出賠贓銀二百元草據寢事嗣匡興文等因家貧無力措繳又因屋毁自有拆卸赴州揑控經該州訊悉前情將匡興文等責懲勒限繳贜嚴辦並因匡氏家貧勸段位坦等將賠贜草據繳案塗銷拆毁之屋飭令自行修理取結完案無向宋彬行賄之事又原參礦局委绅何昭模至柳州之許家洞運物何昭模將公欵蕩盡又委朱紳接辦何昭模勾通店主楊運旺赴州報竊楊運旺誣指素有仇隙之楊運祿周姓李姓武姓劉姓等該州票差王才李英等率徒騷擾威盒楊運祿自盡祿叔楊景純控訴該州怒押令將祿領葬周姓族押繳銀三百四十元武姓族押繳銀三百八十元劉姓戶 
 
 

Page 23

 
 
族名忠淮者年近八旬授蒙糊口押繳銀八十元劉忠淮自憤殞命一案查衡州鍊礦廠卽由該道譚啟瑞督辦委紳可昭模赴柳州收買淸渣　　屬許家洞陽萬利飯店被賊挖孔入室竊去收賈淸渣公欵小洋銀三千八百角洋銀九元憑街保向該處曾經犯竊之何高子盤問據稱楊運祿曾邀伊行竊局欵作未尤從等語旋覓獲楊運祿交其叔楊景純看管一面赴州報案尙未簽差楊運祿卽畏罪服毒身死經楊景純邀同地鄰赴州報明以伊姪楊運祿畏罪自盡與人無尤求免相騐並據查明礦局公欵確係周丁古武祥拐子夥同楊運祿所竊更夫李良茂知情分贓可質旋經該州比差勒緝未獲據周姓戶族周隆平武姓戶族武洪毛等以局欵未便久懸情願先代該賊周丁古武祥拐子變產賠繳當由周姓繳銀二百四十元武姓繳銀一百四十元申解該道發交何昭模具領完案其劉忠淮一名則因周丁古之母租住其屋該州帶案勒令交犯旋以年老患病於七月間保釋並繳銀四十元作爲賠贓之費劉忠淮因在鄉訓蒙恐賠贜有碍顏面維該州提充自新所經費後於十月身故提訊王才李英堅稱此案未奉票差無從率徒騷擾查核原卷票差亦無該役等之名是此案局款實係楊運祿等夥竊並非何昭模將公欵蕩盡勾串店主楊運旺挾嫌誣指所爲至楊運祿自盡在未經票差之前劉忠淮身死在保釋數月之後更非差役威偪及押繳斃命亐屬確鑿可憑以上各欵應訪查者均經查有根據應提訊者亦各訊有招供查核所叅情節自以信任門丁婪索贜欵爲最重是以首先飭提門丁宋彬到案以便逐款推求乃經該道譚啓瑞及復完結惟稱該家丁跟隨施啓宇多年施啓宇向來約束最嚴從不敢有許贓情事加以刑嚇矢口不移崔斯榮雷栽子段位坦等案原參雖有受賄銀數然旣無過付之人又無告發之事似無從憑虚定案至施啓宇歷任瀘溪安仁江華武岡道州等處歷著循譽平時潔已愛民毫無貪汚劣迹所参各條除收受船規發給歇戶戳記均係照章辦理應飭令將此次船規及一切訟費先行革除並飭各屬一體遵辦外此外别無營私實據卽間有科罰之案亦皆提充公款未嘗入私惟勸辦烟酒稅捐及審理何昭模被竊一案不無有操切之處又門丁名目曾經前撫臣趙爾巽及奴才先後通飭各屬不許任用施啓宇未經革除亦屬不合該員平日任事勇往頗著能聲若因此遽予廢棄未免人才可惜應請旨將彬州直隷州係邊要之缺湖南現有應補人員應請扣留外補除咨部查照外所有查明知州被叅各欵並擬議緣由理合據實恭摺具奏伏乞皇太后皇上聖鑒訓示再此摺因彬州地屬邊遠飭令查提訊往返動需時日是以覆奏稍遲合併陳明謹奏奉硃批著照所請該部知道欽此宮門抄六月十五日禮部太常寺正紅旗值日宗人府引見七名理藩院十三名鑲白蒙十一名鑲白漢六名健銳營二十六名内務府十名瀛貝勒謝守護東陵恩道府勛齡等謝恩奎順謝賞廕生恩分發江蘇補用道蔣家駿謝恩王誠羲預備召見召見軍機王誠羲 
[二品銜出使英國大臣張奏爲出洋期滿人員援案請獎摺]  
　　二品銜三品卿銜出使英國大臣記名副都統奴才張德彝跪奏爲出洋期滿人員援案請獎恭摺具陳仰祈聖鑒事竊查奏定出使章程隨使各員以三年爲期期滿請獎又吏部奏定出洋保獎章程准照異常勞績獎叙各等因歷經遵辦在案奴才奉命出使英國光緒二十八年四月十九日到洋接篆任事隨帶各員亦於四月十九日到洋隨卽派差起資連閏扣至光緒三十一年三月十八日均各三年期滿奴才查該員等從事異域遠涉重洋或贊襄要務或保護僑黎管理文牘或傳達語言於派辦事件均能盡心竭慮始終勤奮洵屬異常出力其肄業各生亦皆不辭艱苦昕夕攻勤冀成有用之器自應由奴才遵照奏定章程核請獎叙謹繕具淸單恭呈御覽合無籲懇天恩俯准分别給獎以示鼓勵之處出自高厚鴻慈除將該員等出身履歷造具淸册咨呈外務部轉行吏部兵部内務府查核外所有出洋人員期滿請獎緣由理合恭摺具陳伏乞皇太后皇上聖鑒訓示謹奏奉硃批着照所請該衙門知道單併發欽此謹將出洋期滿各員擬請獎叙謹繕淸單恭呈御覽謹開駐英二等參贊官三品銜外務部員外郎陳懋居擬請以本部郎中在任候補並賞給二品封典駐英三等繙譯官四品銜候選主事王芸擬請以知州不論雙單月分缺間選用駐英三等繙譯官五品銜刑部現任律帖式議叙候選知縣聨治擬請免選知縣在任以同知不論雙單月歸分缺先選用並換四品頂戴駐英隨員五品銜候選知縣尹壽齡擬請以直隷州知州仍歸議叙班前先選用並換三品銜駐英隨員花翎五品頂戴指分江西補用府經歷陳名愼擬請以知縣仍留原省歸候補班儘先補用並加運同銜駐英隨員分府敎習詹事府主簿改掣鑾儀衛經歷白堃擬請以主事仍分部學習行走並加四品銜○駐英隨員六品銜内務府候補筆帖式繼善擬請以主事歸分缺間補用並加委護軍參領銜駐英供事四品銜分省候補同知陸寳庠擬請以知府仍分省歸候補班補用並加鹽運使銜駐英供事同知銜在任補用直隸州知州不論雙單月歸各項議叙班前先卽選知縣劉恩浩擬請俟選缺後免補直隷州知州在任以知府歸　補班遇缺儘先卽補並換四品銜駐英醫官附生郝鳳鳴擬請以縣丞遇缺儘先選用並加五品頂戴駐英學生六品銜候選筆帖式慶奎接請以主事不論雙單月歸部銓選並加四品衔駐英學生指分江蘇試用布理問肅永熙擬請以知州仍留原省候補班補用並加四品銜駐英學生分省試用縣丞譚學芹擬請以知縣仍分省歸候補班補用並加同知銜駐英學生花翎外郎銜分部主事李經濤擬請以直隷州知州無論雙單月儘先卽選並換三品頂戴駐英學生江蘇試用典史呂迺章擬請以縣丞　留原省歸候補班補用並加五品頂戴駐英學生花翎鹽提舉銜分省試用州判樂達義擬請以知縣仍分省歸候補班補用並換四品頂戴駐英學生分省試用縣丞林軾垣擬請以知縣仍分省歸候補班儘先補用並加同知銜駐英學生通判職銜張榮驥擬請以通判不論雙單月遇缺卽選並加四品銜駐英學生候選同知羅忠誠擬請俟選缺後在任以知府遇缺儘先前卽補俟得知府後賞加三品銜駐英武弁五品軍功千總職銜陳炎擬請以千總遇缺儘先前選用並賞戴藍翎新嘉坡總領事官鹽運使銜選缺後補用道候選知府鳳儀擬請以道員遇缺卽選並加布政使銜新嘉坡總領事署隨員花翎内務府候補郎中衡光擬請以内務府三院卿候補並加二品銜新嘉坡總領事署隨員内閣候補 
 
 

Page 24

 
 
中書孔慶瓛擬請俟補缺截取後以知府儘先補用先換頂戴新嘉坡總領事署供事分省試用從九品楊逢甲擬請以縣丞仍分發省分歸候補班遇缺儘先前卽補並加五品頂戴 
宮門抄六月十六日兵部太僕寺鑲白旗值日無引見莊王謝授内大臣恩奎順謝授正藍漢都統恩色楞額謝管理御鳥槍處事務恩陳伯陶袁勵準謝挑在南書房行走恩洵貝勒假滿請安召見軍機明啟 
[浙江巡撫聶奏爲請補要缺同知以資治理摺]  
　　頭品頂戴浙江巡撫臣聶緝槼跪奏爲請補要缺同知以資治理恭摺仰祈聖鑒事竊照杭州府東塘海防同知劉頌年奏請開缺於光緒三十年十一月二十九日奉硃批後五日行文按照限減半計算扣至三十一年正月初一日作爲開缺日期所遺員缺係衝煩疲海疆題調要缺例應在外揀員請補查定例沿海各缺浙江杭州府東西两防同知經管海塘遇有缺出令該督撫於通省内揀選調補槪不准濫行升用若無合例堪調之員始准於疏内切實聲明保題又道府同知直隸州知州如係奉旨命往或督撫題明留於該省候補並試用人員因軍營出力保奏歸候補班補用並着有勞績保奏奉旨先儘補用遇缺卽補等項凡係應歸候補班補用者均無論應題應調應選之缺充該督撫酌量才　擇其人地相宜者悉准補用各等因今杭州府東塘海防同知缺臣督同藩臬両司於通省應調應升人員内逐加遴選實無人地相宜堪以請調請升之員惟查有候補同知錢增勳年五十三歲江蘇陽湖縣附貢生由浙江試用縣丞因投効奉天軍營獲盜出力保准補缺後以知縣用光緒壬午科順天鄉試中式舉人投効河南鄭工出力保准免補本班以知縣仍留原省補用並加五品銜赴部分發光緒十六年六月十一日領照到省海運出力保准補缺後以同知用遵新海防例報捐分缺間補用准補京寕縣知縣遵例報捐離任以同知仍留浙江補用請咨赴部二十八年五月初三日引見奉旨著照例用欽此六月初四日領照到省據布政使翁曾桂兼署按察使顏鍾驥以該員請補杭州府東塘海防要缺同知會詳前來臣查錢曾勳老成穩練辦事勤能以之請補杭州府東塘海防要缺同知實堪勝任與例亦符如蒙兪允該員係領照到省候補同知今請補同知銜缺相當毋庸送部引見理合會同兼署閩浙總督臣崇善恭摺具奏伏乞皇太后皇上聖鑒敕部核覆施行謹奏五月三十日奉硃批吏部議奏欽此 
[兩廣總督岑等奏爲籌設兩廣遊學預備科造就高等師範請飭立案以免中輟摺]  
　　頭品頂戴署理两廣總督兼管粤海關事務臣今春煊廣東巡撫臣張人駿頭品頂戴廣西巡撫臣李經羲跪奏爲籌設両廣造就遊學預備科高等師範請飭立案以免中輟恭摺具陳仰祈聖鑒事竊興學育才爲今日自强之要政朝野上下盡人皆知然而朝旨敦促亦已數年興學之效仍未大著何也此其故固非一端而大端則以無師範故目前所需用者尙止初高等小學之敎習學科程度並不高深物色敎習已甚難得三五年後中學徧設物色高等師範自必更難奏定章程原令各省設立優級師範學堂惟此時無合格之學生仍從初級師範辦起必待八九年後始有畢業學生可用固屬緩不濟急而求優級師範之師範則難而又難臣等再三商酌擬於廣東省城設一遊學預備科考選中學已有根柢及溥通學略經研究之學生一百八十人在内地預備兩年精選百二十人派赴日本直入彼之高等師範學校本科留學查該學校本科係分四部除第一部注重言文非我所急無庸派人肄習外其第二部以地理歷史爲主第三部以數學理化爲主第四部以動植礦生理等爲主皆我今日學中重要之學科擬每部派學生一班肄習日本高等師範學校東京廣島如有一所我派往之學生如一校不能容可分入兩校惟受業時必以與日本學生同班爲最要現已由臣春煊特委專員赴日禀承駐日使臣楊樞與日本文部商訂　法預備科應用課程及敎習並由派往之員與日本文部分别議訂延聘總期兩年之後卽可直入彼之高等師範學校本科合計預備両年本科畢業三年五年後卽有高等師範可用優級師範學堂學科大致仿照日本高等師範學校編定惟經學諸子學爲我有而彼無羣經諸子國焠所在誠不宜轉使闕略但此乃我所固有之學日後補習或於暑假年假内補習亦不甚難此項派往師範學生姑以百二十人計每年學費約需五萬金現經臣岑春煊等與臣經羲電商將來畢業選派出洋時何省學生卽由何省籌費惟此時臣等雖意見相同會商定議所慮者學生出洋尙在兩年之後彼時設有異議此舉卽廢於半途合無仰懇天恩飭下總理學務處立案將來兩廣無論如何爲難此舉不得中輟庶於両廣學務有所裨益至初級師範學堂已經飭設合併陳明除俟開學後再將預備科課程並敎員銜名專案咨明學務處查核外所有籌設兩廣遊學預備科造就高等師範緣由謹合詞恭摺具奏伏乞皇太后皇上聖鑒訓示謹奏五月三十日奉硃批學務處大臣知道欽此 
宮門抄六月十七日刑部都察院大理寺鑲紅旗值日無引見芬車假滿請安岐公續假二十日吏部奏派揀選官缺派出陳邦瑞恩順漙𨬔陸潤庠榮銓預備召見召見軍機榮銓 
[督墾務綏遠城將軍貽奏爲履勘杭錦旗墾地擬將原定租章略加變通以期因地制宜摺]  
督辦墾務理藩院尚書銜綏遠城將軍奴才貽穀跪奏爲履勘杭錦旗墾地擬將原定租章畧加變通以期因地制宜恭摺仰祈聖鑒事竊杭錦報墾蒙地前經奴才將該旗願徵押荒請領部照並擬定押荒歲租等則仍須親赴後套履勘詳酌各情形先後查明在案奴才旋於三月二十七擕印起行抵包頭墾局將應行及時籌辦事件赶緊布置隨卽赴套逐日經過地方所有熟地荒地幹渠枝渠無不逐加考察凡地形之高下土派之肥磽渠水之遠近熟審而默識之歸途行過希尼眼時適該貝子阿爾賓巴雅爾已物期到彼候商渠地各租事宜始知前定押荒歲租數目有亟宜加以變通者查奴才原定租章上地每畝收押荒銀九錢中地八錢下地七錢姙提二成充開渠經費外餘則以一半歸公一半歸該旗歲租　地每年徵銀四分五厘中地四分下地三分五厘無論上中下均各提出二成以備修渠之用當時係據局員派禀先行酌擬及此次周歷各渠因流溯源皆已得其要領綜計杭錦地勢狼山峙其 
 
