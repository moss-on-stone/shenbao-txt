# 1887 - 288 - 4905216

 

Page 1

 
 
　　開印　二十四史　九通　資治通鑑　五種記事本末　東華錄　預啓 
　　本局所印圖書集成將卽竣工現擬印　二十四史　九通　資治通鑑　五種記事本末　東華錄　紙張則務取潔白墨則悉用上等　石印之墨一額視現印之圖書集成同一光亮字樣又新而且大校對當格外精細務使一字無訛此種書印出行見士林中同聲讚歎視同拱璧至每書價值自當格外從廉且俟陸續出書時再行酌定藏書家如欲購求善本願少緩須臾必當有以報命也用特預為布知。　　　圖書集成印書局啓 
[經藝文準告曰]  
　　經藝之選視制　為尤難流傳既鮮專作盖寡求精且備甚非易矣本齋上科印有經蓺淵海五千部已消　無餘而同文之宏括亦並行於世然　目無多已為學業家所　如此茲本齋特請龍門　志汪逸如先生主選政共得文二萬首請諸名宿新作者近萬首名家　稿五千首家藏必本五千首其篇牘之多既已過淵海而超宏括詞經月旦文無雷同　之五都之市必貴洛陽之紙丹　於今秋潮落之日汗青在明春花信之辰海內多士翹盼以俟存書無多來購宜蚤。　　　　　　申報館啓 
[新印曾文正公書札出售]  
　　曾文正公勛業文章彪炳寰宇觥觥大集久付　梨本館前將向未刋出之家書一種　行海內　儒爭先購致茲又經景賢書　覓得公之書札以新　鉛字印成中皆致名公鉅壽之函或講戎　或　理學或詳漕政或考　綱要皆確切　詳原原本本而校對之心細印釘之工良尤為有美　臻衆目共賞計二十七卷部二千八百四十一首又續鈔六卷　二月九十二首現已告竣定於八月初四日出售每部分裝二十本價洋一元六角諸君子有先觀為快者至本埠申昌書畫室各書坊及外埠各申昌購取可也如欲　購則請至本館帳房面議。 
[萬國輿圖題辭]  
　　是書係陳君作琴就泰西地學士覓得真本譯以華文付之石印者也首總圖次五大洲分圖再次各國分圖描繪入微詳加註釋請窗披覽正如伏波將軍之聚米為山萬國紛羅　歸紙上佛言納須彌於芥子其真是書之謂歟顧地志誠多矣地圖亦不自今日始矣　　王母呈益地圖其說雖見於古書未免荒渺而無紀惟周禮大司徒掌建邦土地之圖周知九州廣輪之數大司寇之屬職方掌天下之圖辨四彝八蠻之人大司馬之屬司險掌九州之圖周知山林川澤之阻意者卽地圖之權輿乎嗣是以後穆王大朝黃山披圖禮典蕭何得秦圖書具知天下之屬武王據圖書以知河源班固著圖書以成地志司空裴秀見漢人括地諸志其圖粗具形似不甚精審於是作為禹貢地域圖一十六篇唐賈耽作海內華　圖宋稅安禮作地球指掌圖其散見於各種撰箸者原原本本猶可稽考而知至我　朝陋術數之妄傳成函夏之通　　欽定大清一統志五百卷詳述山川形勢繪圖貼說織悉無遺誠哉集輿圖之大成非小儒所能窺見萬一者矣顧昔之地圖　中國十八省陪京等東三省而已奧博繁衍未易一目了然歷代所傳不免優劣互見今則　書一統萬國來同合歐羅巴亞非利加南北亞美利加及新闢之奧斯地利亞林林總總不遠數萬里航海東來其中貿易之繁甲兵之盛鋪張誇耀幾若亙古所未聞卽　圖紙一藝耳而講究之精鈎勒之妙明於犀角細若牛毛實有非中土畫家所能企及者宜乎蹤跡所至大而山川險要江海淺深小而水郭山村窮鄉僻壤按圖而索無或有訛也中國之論輿圖其綱有四一曰辨區域二曰徵因革三曰知要害四曰察風土其見於杜佑通典者撮其機要可概大凡至司空裴秀論繪圖之法則曰一分率所以辨廣輪之度二準望所以正彼此之體三道里所以定所由之數四高下五方邪六迀直則各因地而制宜所以校平險之異也西人曰否不然中國之於地輿亦既詳審而精勘矣然文人學士類皆閉戶讀書平生足跡未嘗出里門惟據典籍所傳依稀摹繪安見其能方向的準遠近無訛乎西人則性好游其學問多從遊歷而得格致也醫術也化學也光學也電學也熱學也茍非身親閱歷試騐多時雖箸為成書無一人肯奉為準則况輿圖之失之毫釐謬以千里而肯輕心以掉如華人之依約繪成乎故必先習推算次學測量由是而設色分形次第學有成效然後裹糧而出到處測量隨測量卽隨推算務使分毫不爽杪忽無差而後分其地形施以五色俾披閱者一覽而得無異宗少文之臥游其慎重有如此者蓋華人之有輿圖惟藉以辨區域耳徵因革耳知要害察風土耳西人則奉以為航海之南針用兵之上策而安敢不慎重以出歟華人向泥於天圓地方之說不信地之如球形西人曰是圓體也不見由極西亞美利加來華者必於東瀛取道乎知之確故考之精凡欲駕輪舶而涉重洋者無不於輿圖乎是賴至於用兵非熟悉其形勢詳究其道途若者宜設奇兵若者宜置重戍若者可設伏若者可明攻考之輿圖方不至茫無頭緒華人非不悉心講究而營官或能略知文義自哨弁以迄兵勇類皆粗鹵性成平日惟奔馳耳戰鬥耳安所得輿圖而詳究之無怪其臨陳蒼黃東奔西突也西人之兵皆能識字卽皆可閱圖凡在營中無不身藏一紙無事時講求有素一當臨陣自然胸有成竹不致無所適從矣聞之西友曰昔者普法之戰普之間諜先潛入法境摹繪輿圖大而巨鎮名都卽小至一邑一鄉冷街曲巷亦無不詳細鈎勒不使或遺故能勝算獨操法幾不國豈非得力於輿圖之明徵歟作琴邃於西學歐洲典籍久能融會貫通而又精於摹繪測量故其譯成是圖雖寬廣祇尺餘而縷悉條分眉目清楚處處註釋一覽而明首載天文各圖以明畫夜之分實由於地球之轉運各圖俱附以比例尺俾閱者知每寸得若干里圖中都　則用方　城邑則用圓　粗黑線為山曲綫為河以醒閱者之目不特便於航海用兵之用卽畫長無事披覽一通井然秩然亦足以擴眼界而增識見其較之中國列代所傳之地輿圖相去為何如哉因書所見以誌欽遲時光緒丁亥重九前二日申左弟黃協塤夢畹生題。 
　　勘界覆　命　○會勘滇越界務鄧鐵香星使承脩勘界事竣於八月廿九日抵京三十日晨趨詣　闕廷覆　命恭請　聖安當經　召詢鄧大鴻臚將界務逐一一奏對云。 
[都下述聞] ○浙江撫憲衛中丞因查浙海關自正月初九日遵奉洋藥稅厘倂徵新章以來洋藥　浙者日見稀少自正月初九日至七月初八日止計六個月兩結期內僅徵稅厘銀二千數百兩較比未改新章以前大相懸殊中丞因恐戶部措撥各項的欵皆於洋藥稅厘項下提解或有貽悮遂於八月二十間與戶部咨文請於滬關附近設立一　　　　　 
 
 

Page 2

 
 
卡作為浙海關稽查洋藥入浙數目庶奸商偷漏繞越諸弊從此可絕洋藥稅厘必見起色刻聞戶部將中丞咨文轉咨總署商酌至准與駁尚難逆料也○耀少司馬年曾於光緒十一年管理左翼稅務因是年關稅不旺致虧盈餘銀兩由戶部批定减成賠繳司馬尚應賠銀兩五千五百餘兩刻下司馬因遵南苑工程令欠員按交一免三認交章程乃於八月二十日間遣家人赴內務府遞呈認交旋經內務府片查戶部次日經戶部以所查數目均屬相符咨覆內務府定於八月杪兌收此欵○廣西提憲因奉總署議准於該省龍州地面作為各國通商口岸設立洋關征收稅課當卽委員布置一切旋卽開辦撫憲刻與總署咨文內稱龍州一隅山徑崎嶇向不通　乃係陸路口岸商賈一時未能輔輳稅課恐難立見起色然每月開銷經費必不可缺如洋關稅務司繙譯官及委員書巡心紅紙張諸如此類雖比他省節减亦須預先籌畫因咨請仿照湖北宜昌關成案由他關　濟俟稅課　收再行停止等語刻總署已會同戶部悉心商酌矣○八月二十七日清晨前門甕洞有四十八人以大槓舁一木箱此箱內係洋玻璃四塊橫豎皆兩丈有奇上插黃旂寫南海卽用傳者謂與隆木廠由粵東運來者是日街衢觀者如堵。 
[寧波大火續聞] ○寧波倉橋大火已於初五日報上錄其大略情形茲悉是役也共燬南貨鋪鹹魚鋪肉店各三家絲線店荳腐店轎行酒坊米鋪醬園羊肉店銀樓各一家油坊烟店紙劄店茶肆餅店各二家及毛姓羽　住宅是處適當鬧市鋪面如林一旦遭此飛灾無不怨養德堂為罪魁禍首勒令將火場趕緊收拾以便十四夜神會由經未知該堂肯允眾議否也。 
[袁江雜錄] ○葦蕩左營守備缺現經鎮憲遴選鎮標城守千總程德鈺堪勝署理業已禀諸漕憲下札委署矣○盧藝帥精神素健近以政體小有不適養息數日現當河工吃緊而憲體亦已就痊遂照章治事○秋冬之交水勢必涸運河來源因此愈竭豫省鄭州决口而黃水尚未下注者職此故也惟水少則味惡而色壤養生者每以不潔為嫌焉○新柴已有刈割者負以入市每担價值二百文惟未經乾燥不適於用也。 
[遼西秋夢] ○營口來函云八月二十七日湄雲兵輪接得電報卽於次日駛赴旅順口○八月十九日有英兵輪鼓浪到營駐汨一禮拜每日操演槍炮一晚邀客歡飲酒酣相約為跳戲兩桅高燃電汽燈光照數里市人見所未見無不咋舌稱奇○海防廳章幼椎司馬禀請道憲添撥道標練軍二十名守護獄中人犯○八月二十九晚二更時居人方倚枕尋黑甜鄉驟聞屋上豁喇聲急起視之則冰雹大如拳散落地上幾滿繼而大雨如注閱一時許天復開晴次日風轉北峭寒驟至可服棉衣○本埠油價自去冬至今不見加漲本年春季豆餅稍昂油坊尚能獲利交秋後餅價亦賤油則廉之又廉至近日每担止有二兩六錢是以一過中秋各油坊陸續停止潮帮之在汕頭買定豆餅者初皆拋盤出售一見油坊停作恐餅價因此加昂不覺深為懊悔云○奉天各屬秋成咸稱豐稔新高粱價止一千八百文大約日後尚可從廉山東人咸欣欣然有喜色謂本歲雖嫌亢旱而奉天既書大有則山東亦可免米珠薪桂之憂云○秋聞市　蕭疎惟沙寗船獨能獲利布疋生意更佳緣奉屬年豐鄉人皆思料理禦寒之具也。 
[甌東瑣事] ○時疫流行目今愈甚初起腹瀉繼則發燒醫生束手無能亂投方劑上下河鄉永嘉場七都靈昆等處傳染尤多浦北西南一隅居民僅十一家數日之間竟有七十餘人斃命吁慘矣○閏四月間仙門灰燼二橋經曾姓紳董創　重修八月二十四日仙門橋墩及欄杆轟然倒坍灰燼橋亦於二十六日中斷想皆須從新修砌也○瞿子玖宗師於八月十八日出轅按臨金華大約重陽節後卽可接考處州溫州府陳鹿笙太守已出示曉諭定於九月初二日取齋連日試院前趕考各店已接踵而至矣○朱載渠處州縉雲縣西鄉人遊手好閒兼有鴉片之癖近更窘迫萬狀竟於八月二十一日將七歲幼子名可德者挈之來溫售與閩人其妻猶未知也央張福興花爆店主之兄帶領找尋查無蹤跡遂携所生之一男一女沿街執香叩拜泣稱如得送還自當酬謝路人見之莫不惻然○癩粒者卽滬諺所謂流氓也日前有癩粒潘某等　餘人在上鞍山聚會拜盟設席會飲如願入會者出錢百數十文給繩一條約四寸許縛在右手以便認識凡遇戲場及熱鬧各處倘有打架等情均可前來帮助名曰手繩會永嘉縣恩邑尊查悉其情立出火籖飭差拿捉連日業已獲住十數人想須盡法懲治也○泰順離郡較遠每逢歲科須俟學憲將臨方得舉行府考所以體卹寒士節省川資也本屆科試大約在嶺　初放時故李太守出示定於初四日取齋初八日開考云○瓦窑洞離城約三四里前月二十七日之晚更鼓初敲窑主某甲家忽不戒於火燒去平屋三間猶幸四無居隣得免蔓延之禍○各鄉禾蹈每畝可獲五百餘斤刻將收穫農民均遭時疫以致刈割無人連日新米上行每石一百廿五斤計制錢二千四百文○溫處道憲牌示八月廿七日換戴暖帽是日苑觀察偕劉鎮軍出東門至新碼道乘坐龍艚兵船駛往玉環樂清各處巡緝洋面闔屬文武印委各員均在海關前恭送○學憲按臨向租考棚右首民房為支應局本屆李太守金少尹就隙地蓋造平屋一所以免臨事賃租○日前永嘉縣恩邑尊政躬稍有違和刻已喜占勿藥矣。 
[潯陽瑣誌] ○初三日兩點鐘時有撫船一艘在九江招商碼頭裝載烟葉該船年久失修船身朽壤加以裝貨過重忽隆然一聲分為兩叚立時沉沒幸人口經划船救起然船本客貨所失已不貲矣○天氣亢旱田間多有顆粒無收者九江隣近各州縣貧民挈眷就食遠方者實繁有徒近有男婦老幼百餘人大半挑担內儲衣被鍋灶等物由南康繞過廬山至九江東成坂譚家坂一帶乞食亦有竟入人家不論是米是飯見之卽行攫取者鄉民不堪其擾告知地保湊米給之該難民等始往東而去瑣尾流離孰非赤子彼痌瘝在袍者將何以安集之耶。 
[盜馬賊] ○徽人某其髪種種已現頂上圓光人均以　鬁呼之年甫三十餘歲僦居於杭城柳營巷之某孀婦家孀婦本極貧自鬎鬁僦居後衣豐食足頓無昔時窘象隣人疑之日夜伺察莫得其蹤跡前日夜間突來保甲局巡丁及縣中捕役約二三十人圍其門毀門直入　鬁越墻出丁役趕攏圍住遂就擒蜂擁而去更夫問之曰盜馬賊也次早日上三竿孀婦門猶未啓鄰人姑開門視之則室中惟餘破敗什物婦已杳如黃鶴矣鬎鬁送縣送發審局送保甲總局均各責數百板旋以鄰人伺察懷恨誣扳經下城總巡趙大令帶至柳營巷富街復責一千二百板傳諭此是治其誣攀之罪爾等鄰居毫不相干勿驚慌也因問細情始據局差言是盜馬積賊各營及各公館近來失馬共有二十餘匹嗣督辦保甲鄒觀察養馬亦被盜去經嚴密訪查悉是此賊所為盜去後均渡江赴上江銷售想黨羽定屬不少聞此賊勇力過人且能飛越墻澗如履平地茲既獲案當盡法懲治不同尋常竊賊一律辦理矣。 
[郡紳公禀] ○具禀翰林院庶吉士仇炳台內閣中書夏銜戶部廣東司主事王承壎刑部貴州司主事朱紫綬候選員外郎顧蓮太常寺博士周恒浙江候補同知顧師潤前江都縣教諭陳履泰大挑候選教諭陳士翹大挑候選教諭朱作渭舉人郭福衡碭山縣學教諭沈福同舉人莊仁榮舉人錢炯福舉人黃厚本舉人吳國鈞禀為紳耆重宴鹿鳴環求詳情准其與宴彚總具題以光盛典事竊維壽考仰作人之化澤溥龐鴻嘉賓攄好我之忱詩賡鳴鹿况歷　四朝而重瞻蕊榜適逢周甲之期開九　而大會耆英彌耀長庚之采匪特儒林之盛世抑亦　聖世之休徵已茲有婁縣在籍四品銜戶部主事前翰林院庶吉士姚光發現年八十九歲聲雋魯庠餼分虞廪英年拔萃荷記註於金坡冷署　匏溥教思於珠社蟾宮月朗香分桂粟一枝驄陌塵飛豔奪杏花十里斯時也西清注籍東觀校書清名分玉筍之班榮遇燦金蓮之炬固已　天翔步芸舘蜚英矣既題名於閬苑旋小謫於蓬山猶復郎署分榮農曹佐績竹篷屏風而外座鮮寒氈隃麋赤管之間案無留牘忽上陳情之表遂賡招隱之篇恩報熊丸朝衣娛母經傳鹿洞講席授徒咸豐六年襄辦上海防堵事宜　欽加五品銜　賞戴花翎八年總辦松屬捐餉　賞加四品銜迄今耳 
 
 

Page 3

 
 
聰目明不改起居之節左圖右史弗辭枕葄之勞講舍廣施夫教育孫枝連掇夫巍科仰北斗泰山之望道接韓文誦賓筵抑戒之篇學同衛武往歲芹香再擷無愧　宮碩望之稱來年苹野重賡宜膺　聖　榮褒之典職等久侍門墻並同里閈幸老成之在望洵人瑞之堪徵恰當頌獻南山棒斝稱觥而上壽竊喜　恩承　北闕吹笙鼓瑟而臚歡為此合詞環求公祖大人俯鑒在籍四品銜戶部主事前翰林院庶吉士姚光發係道光八年戊子科本省鄉試中式第一百十一各舉人光緒十四年戊子科鄉試已屆周用之期恩賜轉詳各大憲咨報禮部准與鹿鳴筵宴彚總具題並援照咸豐十年議準重赴鹿鳴筵宴章桯請　旨賞給升銜如已得有升銜卽由升銜品級遞加以光　盛典深為公使上禀。 
[古近] ○平家疃堤工勘估四百丈禀由天津籌賑局撥欵十五萬兩已蒙李傅相批准惟工程浩大仍恐不敷開銷許伸韜觀察會同桂勵堂太守禀請傅相撥勇兩哨帮同工作並請撥派哨官帶兵赴工彈壓　作工者已有萬人恐其滋事故也○倉場衙門於八月底呈進黃冊齎送通政司彚呈○通永道許觀察於八月二十二日親詣平家疃河堤督催工作二十九日開庫放東路各營秋季兵餉○今日城鄉盜案層見迭出雖經營兵捕役加意嚴拿終無弋獲許觀察將東路廳郝司馬　通州張刺史漷邑鐘別駕嚴加申斥並將捕盜營　把戎摘去頂戴嚴飭兵役協同保甲入夜巡邏遇有盜賊入境立卽拿獲究辦如敢玩忽定將該營官詳請上憲恭處以為捕務廢弛者戒○今屆節氣甚早九日間場地業已空凈無業遊民難免無偷竊情事張刺史奉尹憲札飭清查保甲每十戶立一牌長百戶立一甲長如有竊賊盜賊及形跡可疑者准牌長協同甲長赴州禀控分別驅逐究辦夜間遇有盜警羣起拿獲不使宵小混迹其間實除暴安良之要策也○通邑車局前因車頭訛索鄉民受累致使坦平道路人皆視為畏途經前尹憲周大京兆奏請改立宮車局前經列報茲因駐局委員郭大令辦公未能允協由高大京兆檄委另委某二尹會同紳士接辦局務局中一切帳簿每月底截算一次將出入欵項及實　現錢逐一開單黏貼局外俾有目共覩至局中執事人如有浮支浮銷及局差在外訛索情事無論何人察知准告知紳士會同委員送州究辦　杜弊端　北關大和酒局與同聚錢鋪交易有年近因酒局欠同聚通錢二百四十吊未能如期歸　兩造因之口角錢鋪東糾集多人攜帶酒簍到大和酒局將酒篩滿酒簍並酒缸　口一併抬去酒局無法只得閉門歇業赴州喊控嗣經人調處令酒局先還錢二百吊令錢鋪掌櫃入將酒並酒缸送回親到酒局燃炮掛紅以寢此事○山東濟右帮領運千總趙震甲今屆領運到壩交納迅速現尚在通候交各處兵米尚未回去茲奉山東糧道札委明年領運濟後帮名曰偏運緣該員辦事勤能先期札委以資熟手○某宦謝世後　屬僑寓通州子嗣不務正業開場聚賭尤可怪者有幼童年甫十三亦令在賭場習學賭事令人聞之不解○時屆秋末大田收割殆盡上市新糧日賤一日青菜價值尤廉白菜去冬每百斤值通錢一吊五六百文現值錢四百文葱去冬每百斤值通錢二十五吊文現值錢五吊文餘　類此○通永道許觀察於八月廿五日由平家疃河工回轅。 
[陳家木橋報總局豫賑處事略] ○清江探報鄭州浸水一由沙河過安徽之頴州一由開封汝州過安徽之亳州懷遠會合入淮河水頭已過正陽關將到頴州懷遠宮保備銀六十萬疏濬雲梯關入海故道云○董君實庵陳君聯城蔡君眉清留耕居士古恂氏各欵均到旬報較遲先此鳴謝。 
[軍門德惠及人] ○昨日有友人自汕頭來據述方照軒軍門將入都　陛見穗垣香港兩處餞行之筵畫夜不絕路經汕頭時潮州全屬紳商士庶悉皆立迓江千排班鵠企油埠眾行商沐恩受惠食德飲和盖已久矣見軍門節銊之式臨無不臚歡踴躍各處街衢懸燈結綵輝煌達旦群以恭賀軍門之北上　軍門登富順輪船時紳商耆老衣冠叩送者千有餘人其便服者約計萬數爆竹之聲遠近喧聞水陸連綿不輟一時觀者有如雲屯霧沛熱鬧異常自開埠以來未有如此之盛者也軍門恩德感人已可概見如軍門者真可為粵省之千城嶺嶠之屏障矣茲悉軍門已到滬上行轅卽在潮州會館隨拜會道憲及製造局招商局各總辦云。 
[將星蒞滬] 記名提督調署廣東碣石鎮總兵　淵亭軍門於前日乘輪到滬駐節南市潮惠會館聞將偕方軍門入都　陛見云。 
[訂期接見] ○出使俄德奧和等國大臣洪文卿閣學抵滬各情早登前報茲聞蘇松太道龔仰蘧觀察飭英廨讞員蔡二源太守將閣學抵滬情由照會各國領事訂於今日先接見和國領事並聞閣學一俟參贊隨員繙譯等人齊到卽須筮日出洋云。 
[曉諭行船] ○庽滬西商秋季賽船定期本月十二三兩日由英領事照會上海縣及英公廨先期曉諭船埠及各船戶屆期於午刻起薄暮止自新閘大王廟前迤西至草鞋灣蘇州河內賽划杉板凡華船之路經是處者應卽停避以免碰撞之虞云。 
[神誕演戲] ○昨為天后誕辰南市潮惠會館暨法租界潮州會館均雇京班演戲三日以伸誠敬。 
[籲求給領] ○前有黃永禧之妻趙氏串同陸陸氏葉穎囡等背夫逃遁旋經黃在西門外遇見拉回訴之叔父魁賢投縣具控時綰縣篆者為　虎臣大令准詞提集案中人請帮審委員宋莘樂二尹庭訊魁賢以趙氏不守婦道不願領回二尹乃將趙氏發堂擇配前日永禧投縣籲求給領裴浩亭大令研訊之下永禧訴稱妻子奉發善堂小的無力再娶務求恩准領回大令着開呈節略候查明原卷核奪。 
[保領失孩] ○寍人某甲由原籍挈眷來申登岸時失去一男二女年均不滿十齡悵悵無之沿途啼哭巡街捕見之帶至捕房移　英會審公廟旋由孩父母趕至央值日差禀明蔡太守覔保領回合浦珠還不覺喜出望外云。 
[法捕房瑣事] ○昨晨法會審員王鴈臣司馬因事未臨捕房僅有瑣事數起備錄於左○紫來街王嘉編皮箱店有客付下洋四十五元其時店主他出司帳人檢點之下正擬收貯忽經店主之弟前來將洋搶去少頃店主回查悉其事將弟送交法捕房管押候訊○昨寗波人及潮州人兩名往洋廣貨店買洋鐵壁燈計洋三角携歸盛以火油忽因不合用復携至店中請為掉換店中人謂不合本可掉換但不應盛油既已用過不能換買主不允兩相齟齬適巡街捕至送入捕房法捕頭謂若出洋三元四元則當揀選僅出洋三角豈能掉別式之燈實屬咎由自取　將兩人暫押候示○法包探王榮培李雲發等偵知近來有一和尚名為　門托鉢實則乘間攫物查訪之下將該和尚名洪慶者拘到搜出當押票數張小盒一个中有小銀胡蝶一對零碎玉器等件押票中有金戒指銀小鐲小鈴細珠布衫褲單被等物據供是湖州人在西鄉南橋鎮蓮峯庵出家　包探以其言語支吾送入捕房候為解案。 
[來信照登] ○本埠淫風之盛罄竹難書而最足為人心風俗之害則莫甚於臺基貴館屢著論說請為拿禁迄無實效近者此風尤熾聞會芳樓等處有淫凶老嫗專收小家碧玉尚未破瓜者豢養在家招引浪蝶游蜂為之梳攏淫惡　罪上通於天若此者非止一處而為之上者絕無聞知包探巡捕耳目亦有所不及請貴館將此情形錄登報端庶幾聾振瞆使聞之者慨然興感明查暗訪獲則嚴懲小妮子不至墮入火坑是亦挽回風氣之一端也。[  天良未泯人啓]  
[鉅欵助賑] ○接誦會稽王槐蔭堂大善士惠函聆悉閣下退老山林時艱蒿目逖聽鄭州情形惄焉心痛災區之民何辜天之降殃至於此極也寄來厚　莊票規元七百兩囑迅速匯解鄭州以期救活民命等語領仁言之懇　益悚聽聞蒙鉅欵之維持胥沾裨益蹄跟躋堂忠義名實相符累代簪纓三槐培植救災誼篤殊令人頌德弗衰也。上海北市絲業會館籌賑公所愚弟少欽施善昌謹誌九月初六日 
 
 

Page 4

 
 
[更正] ○昨日法公堂瑣案內有送私土人謂寄居鄭義泰店云云茲悉聽者訛傳實非鄭義泰乃在虹口　鄉家也。 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年九月初一日京報全錄]  
　　宮門抄○諭旨三道錄前○發抄　旨三道○將軍希等　奏為酌保積年剿辦馬賊出力員弁請獎摺○將軍杜　奏為調取駝隻應用片○又　奏為援案查閱軍台摺○直督李　奏委解制錢運京片○又奏委署道員片○將軍希　奏為　請將原設巡檢敬升州同並添弁勇修建城署摺○九月初一日吏部翰林院正藍旗值日無引　見○鄧承修謝寬免處分　恩○吏部呈進月官卷○侍衛處奏奏派慮溝橋演放砲位　派出那王德隆　欽泰玉理玉書德洪額伊　布文啓○召見軍機　徐桐李鴻藻惲彥彬耀年○呈上明日辦事召見後至北海○發抄　倪文蔚奏鄭州下汛十堡黃河漫口自請議處奉　硃批覽奏均悉卽着懔遵前旨將漫水經行被淹處所迅查具奏一面妥籌賑撫以恤災黎並着會同成孚將搶護堵築事宜趕緊籌辦毋稍疎懈該撫到任未久所請交部　處之處着加恩寬免欽此○李秉衡奏請以興業令李昶調捕賀縣令奉　硃批吏部議奏欽此○又查明典史林承鴻捐案奉　硃批吏部知道欽此　○○奴才希元恩澤跪　奏為酌保積年剿辦馬賊出力文武員弁擇尤開單彚請獎勵以昭激勸恭摺仰祁　聖鑒事竊維吉林東連俄界西翼　陪京實為根本重地然土廣民稀時有馬賊滋擾非得文武員弁協力緝捕幾於民不聊生幸各路將領及各該地方官同心戮力協剿窮追斬獲首從各盜地方賴以粗安奴才等每於年終彚奏正法盜匪摺內聲明另行請獎在案計自光緒九年十二月　截至光緒十三年五月底止各路將弁兵役四外勦捕除打仗殲斃賊匪不計外共生擒首從各盜一千餘名均經審實正法由各副都統並翼長委員等核明在事出力員弁開單請獎前來奴才等詳加查核尚無　濫謹擇其尤為出力文武員弁共一百二十四員分晰敬繕清單恭呈　御覽合無仰懇　天恩准予照單獎叔以示勸勉而　將來出自　鴻施逾格此外出力較次員弁兵勇由奴才等酌給五六七品功牌及應獎千把等官分別咨部辦理其歷次陣亡弁兵隨時查明另請　恩　除造具官弁銜名並擬保翎枝官階清冊咨部備核外所有酌保積年勦辦馬賊出力文武員弁緣由謹恭摺具奏伏乞　皇太后　皇上聖鑒謹　奏奉　硃批該部議奏單二仵片一件倂發欽此　○○杜嘎爾等片　再查島里雅蘇台官廠備差鴕隻如不敷用例由孳生鴕廠內奏調歷辦在案查前於光緒十一年間因官廠駝隻不敷備差使用奏由孳生鴕內調取騸駝三百隻歸入官廠應用等因亦在案茲據署駐班副將軍何貝公莽達爾瓦呈據管理牲畜事務公銜台吉格能豐樹呈堂官廠所存駝年例補各台及例取倒斃不計外現存駝四百餘隻不敷駝運官兵軍糧及犯人囚米等情呈請查辦前來奴才等伏思上年事歸舊例按季添運屯粮非駝千數餘隻不敷轉運之需是以擬請援照成案由孳生駝廠調取大騸駝七百隻歸入宮廠以資應用除俟年終造冊報部查核外理合附片具奏伏乞　聖鑒謹　奏奉　硃批該衙門知道欽此　○○奴才杜嘎爾車林多爾濟祥麟跪　奏為援案查閱邊卡軍台以免怠玩恭摺具奏仰祁　聖鑒事竊烏里雅蘇台所屬津吉里克等處沿邊各卡及西北兩路軍台例應三年將軍親往查閱一次應需駝馬烏拉設遇該邊卡軍台不敷供應卽由經過各部落出備助用迨同治九年以來因各部落頻年灾生差務難支每遇查閱時均歷任將軍等據情　奏明遞展限期在案維思各部落現既災消時轉雨水調和所有沿邊各卡差使又令杜爾伯特等族接當西北兩路軍台行走雜差率皆裁歸舊制而軍台供應要差亦應隨時約束若不及時親往整飭誠恐日久怠玩滋成事端奴才既任邊職曷敢稍耽安逸貽悞遇事是以時與奴才軍林多爾濟奴才祥麟公同熟商惟有仰懇　天恩俯准奴才杜嘎爾請帶　欽差關防照案隨帶員弁親詣查閱其定邊左副將軍印務仍移交滿洲叅贊大臣祥麟暫行護理奴才擬俟奉到　硃批時卽當移交印務請帶關防率領員弁起程前往應查各邊卡軍台逐一查閱整飭以固疆圉而免怠玩所有查閱邊卡軍台緣由理合恭摺具　奏伏乞　皇太后　皇上聖鑒訓示謹　奏請　旨奉　硃批着照所請該衙門知道欽此　○○李鴻章片　再前准部咨京城需用制錢商令直隸代為鑄造當經籌議於天津造解十萬串省城造解五萬串之外有由天津購辦制錢五萬串解京濟用所需銀兩仍在長蘆應解本年京餉內撥抵並准戶部核覆照辦在案茲據天津道胡燏棻詳稱津郡市面現錢短缺收買不易復向上海一帶設法採辦今始免力湊齊五萬串委員分批解京按照時價通盤牽算每 
M> 
[京報] [  第二千四百七十三號] 丁亥九月初八日申報附張不取分文 
　　制錢一千五百十二文合庫平銀一兩共合庫平銀三萬三千六十八兩七錢八分三厘四毫運京之費在外等情前來除飭長蘆運司卽照部議在鹽課項下如數撥給抵解本年京餉外理合附片具陳伏乞　聖鑒飭部查照謹　奏奉　硃批戶部知道欽此　○○李鴻章片　再永定河道塔奇魁前已奉　旨開缺新授河道方濬師尚　來津現值籌堵該河南七工漫口及勘定下口事宜極關重要應卽遴委員前往接署查有補用道金福曾廉明耐苦熟悉情形能任煩鉅堪以委署永定河道篆務除檄飭遵照外理合附片具陳伏乞　聖鑒謹　奏奉　硃批吏部知道欽此　○○奴才希元跪　奏為吉林圍荒幅　遼闊擬請將原設磨盤山巡檢一缺改升州同並添設弁勇建城署以資治理而衛民生恭摺仰祁　聖鑒事竊查吉林圍場自勘放荒地後經前任將軍銘安於添設民官時派員設勘分界扯將該修圍荒劃歸伊通管轄又以相距二三百里難期兼顧有伊通迤南一百六十里之磨盤山局勢竟平居圍荒之適中宜分防以輔州治當於光緒八年奏設伊通州知州摺內聲明分設磨盤山巡檢一員卽歸伊通州統屬奉　旨飭部核准在案奴才莅任時正值放荒初竣居戶甚稀未經委員試署近來荒地雖開墾無多而居民漸聚每於派員查勘後面詢情形均以為該處地方遼闊將來荒地日闢烟戶日稠斷非原設巡檢所能鎮撫又以　深林密盜賊出沒無常非有駐扎隊勇常川巡緝不足安良善而降強暴復於本年春簡派委道員用候補知府李金鏞前往覆勘旋據禀覆情形相符並稱該處與奉天海龍廳朝陽鎮等處接壤後日必成通衢儼然兩省門戶將來荒地墾齊農末相資財用自足賦稅所入足供一州一邑開支似應改設州縣等語奴才查圍荒周圍不下五百餘里幾與內省一府地面相　原奏請設巡檢誠難控制若以將來當庶可期預設州縣是以未然之景象作已然之設施亦非所宜當經飭據吉林道議覆亦言地廣官小難望其措置裕如土瘠民貧又未便劃疆分治復加周諮博訪眾論僉同現經奴才再三籌畫擬請將原設磨盤山巡檢裁撤改設州同一員名曰磨盤山州同仍歸伊通州管轄除命盜正案及錢糧租賦仍照舊章歸伊通州辦理外其該處界內之戶婚田土詞訟等案准其就近審理以期便民至該州同一缺擬請作為要缺遇有缺出於通省人員揀選調補或由候補並揀發人員內酌量咨補俟三年俸滿如無違碍處分卽行出具考語咨部開缺以應升之缺升用未升以前仍以原官補用其無原官可補者毋庸開缺令其在任候升至調補之員如不勝任立卽調回另行遴員調補仍俟設官後察看情形果能人烟稠密政務殷繁再行奏請改設州縣以資治理惟吉林並無州同之缺廉俸役食無案可援今酌定養廉銀四百兩俸銀六十兩每年應給工食門子一名六兩遇閏加五錢皂役八名四十八兩遇閏加四兩馬夫一名六兩遇閏加五錢馬兵十六名九十六兩遇閏加八兩均照吉省新設各官章程扣除六分减平在吉林斗稅項下發給實銀歸入民官俸工案內報館此擬定磨盤山改設州同之章程也其設官後所難置為緩圖者則有設營築城建署三項仍須變通辦理查吉林捕盜營惟廳州縣有之以州同管帶營勇似與向章未符然以圍荒之大專事衙役緝捕難期得力未可拘泥成例貽誤地方擬揀派外委一員募練步勇五十名由該州同自行管帶至城池為衛民防守之地內地巡檢司地方多設有城卽係所謂鎮城是也今擬脩築土城一座城外挑挖城河一道以資保衛又衙署為臨民聽政之所州同一官事權非知州比而品級已居知縣之上所建衙署不便與巡檢相等且為將來改設州縣地步似應仿照伊通州署建造衙署一座以崇體制以上捕盜營勇口粮並城署做法估價均有銘安奏定章程及原估數目可查自應一律照辦毋庸另議除勇糧並所需軍火欵項仍由斗稅項下動用外其城署工程欵項均由徵收該處荒價項下支銷查原奏各處徵收荒價原係作為修城建署之用惟圍地荒價較之為處倍收更應以本地所籌之欵為本地捍衛之需所有銀兩應請仍照原奏發給實銀扣除六分减平免其造冊報部以求實濟奴才他整求吏治因地制宜起見合無仰懇　天恩俯准將磨盤山巡檢一缺裁撤改設州同並添設弁勇以資撫緝而重地方如蒙　俞允應請　飭部於曾任實缺正途出身州同內揀發二員來吉由奴才酌量咨補並鑄造州同印迅卽頒發俾昭信守一面仍由奴才於奉部覆准後先行遴委員借署試辦以慰荒民渴望所有磨盤山巡檢改設州同並添設弁勇修建城署緣由理合恭摺具陳伏乞　皇太后　皇上聖鑒　飭部核議施行謹　奏奉　硃批該部議奏欽此。 
 
 

Page 12

 
 
   
 
