# 1909 - 115 - 4913017

 

Page 1

 
 
   
 
 

Page 2

 
 
   
 
 

Page 3

 
 
論說 
[廣西多亂之原因（魯）]  
　　中國自古爲多亂之國。亂之因不一。綜其大端有二。曰暴政。曰無敎。無敎則國多游民。暴政則激而成變。伊古以來。禍亂相尋。史不絶書。職此之由。兩廣於中國尤爲多亂之地。而廣西更甚於廣東。論者謂盗風由於賭風。粤人好賭。因賭而失業。失業則去而爲盗。其說近是。而實不然廣西賭風不如廣東。而盗風則勝於廣東。可見盗之不盡由於賭矣。或者又謂廣西地瘠民貧故多盗。其說亦非是。廣西天氣温暖。物產之富遠勝江浙（稻一歲再熟蠶四時可畜餘如茴油薯莨皆出產大宗果實則有龍眼荔枝波羅香蕉楊桃等類木材則吸桄榔　木等類雜糧則有包粟番薯花生小竽等類又產藥材甚富就中以肉桂爲大宗)地固不瘠。民亦不貧多盗之因。斷非由此。 
　　暴政與無敎。爲中國致亂之因。此普通之因也。廣西爲中國之一部。自不能越此普通之範圍然其亂尤甚者。則必有特别之因在。特别之因維何則其人種歷史地理有以致之也。 
　　一人種種族之紛糅與羣治進退。大有關係。邊地各行省。開化較遲。民人等多自四方遷徙而來。其種錯雜。其性猜疑。此亦羣。治上一阻力也。以廣西言之。其民人可分三種。一南蠻族有二種。曰苗曰猺。同言語。同風俗其名雖殊。其實一也。在泗城百色柳州潯州鎭安諸處山中。尚未歸化。二西戎族。有三種曰獞。曰狼。曰狑。皆西羗之裔。（此種人言語與西藏語相似西藏族爲羗種說文羗西戎牧羊人也按此則此三種非南蠻族而爲西戎族明矣)即古西南夷此三。種言語風俗同故知其爲同種。在廣西南部與。漢族雜處已同化於漢人。三漢族。在南部者廣東人爲多。在北部者湖南人爲多。人種如此其雜。風俗互異。操音不一。强弱相陵。土客相欺。日尋干戈。無有已時。此多亂之由於人種者也。 
　　二歷史歷史所以養成習慣。習慣爲第二之天性。其關係顧不重歟。試再言其歷史。 
　　蠻族本爲土着。後爲漢人戰敗屏居山谷。負險自固戎族有自竄逐來者。有自徵調來者。（狼人皆明狼兵之後裔）漢人之來此土。約可分爲五種。一爲遣戍。秦始皇取百粤之地。置桂林南海象郡。謪遣戍之民。與越雜處。此其徵也。一爲流放。堯典放驩兜於崇山。（即今太平府崇善縣）此見於歷史之最古者。後世流放重犯。輒於烟瘴之鄉。其能成室家長子孫者。世居其地。遂成土着。一爲留守。如宋狄靑明岑志綱。平亂之後。留其部將。世守其土。今之土司。皆其後裔。一爲避地。如張天宗（文天祥部將）爲元所敗。率衆南遁。因開順崗。（今歸順直隷州）今歸順人。多其後裔。又粤中韋姓。以韓信爲始祖。其家乘云。信爲漢所殺。其子孫畏罪。遁入南越。因去其姓之半爲韋姓。一爲遷徙。如游官作幕墾荒經商之類是也。省會人多官幕者之後裔。（故桂陸話極平與外府言語絶異）墾荒者多湖南人。經商者多廣東人。以遣戍流。放之人率皆恣肆忍之徒。而與蠻戎雜處。非暴悍無以自存種性遺傳。變本加厲爲土司者。大抵貴胄自伐。奴隷其 
 
 
 

Page 4

 
 
民。厚歛峻刑。椎髓剝膚。民怨其上。往往欲得而甘心其爲遷徙避地而來 
者。久於其土。亦不免習於獷野。同化諸蠻。積此諸因。遂成惡果。此多亂之由於歷史者也。 
　　三地理地理與政治。相爲維繫。廣西之多亂。亦廣西之地理有以致之也。推原其故。厥有兩端一省省太僻。廣西東界廣東。北界湖南。西北界貴州。西界雲南。南界越南。區域如此之廣。而省治僻在桂林。外府遠者。離省三千里。陸路多山水路多灘。交通不便。耳目難周。地方荒遠。官吏多存五日京兆之心。土司境内。更同化外旣無所謂政治。亦無所謂敎育。獉獉狉狉。猶然太古之風。欲其無亂。豈可得乎。一山嶺太多。廣西徧地皆山。菁深林密。最爲盗藪。拜台祭旗。官吏不易悉。負隅恃險官吏不易攻。登山越澗。官吏不易追。深藏密匿。官吏不易搜。是以每一匪亂。用兵動輒敷年。纔報肅淸。不旋踵而又告警矣。此多亂之由於地理者也。 
　　原因之複雜如此。故廣西無地無匪。亦無歲不亂。民與匪不分。亂時則爲匪。平時則爲民。兵與匪不分。投營則爲兵。裁營則爲匪。而官吏之治之者惟以殺爲唯一之良法。例如前報紀御史奏參桂臬王芝祥專喜殺戮一事該省官吏之淫。刑以逞。略可概見不知匪固當殺。而無如殺者之未必皆匪也。匪不必殺。適足以壯爲匪者之膽。殺未必匪適足以寒不爲匪者之心。於是殺爲無效。而人且不畏殺矣。殺不足以止亂。而適足以釀亂矣老子曰。民不畏死。奈何以死懼之。吾於廣西亦云。 
專電 
[電一（北京）]  
　　蘇撫陳奏與贛撫馮汝騤係兒女姻親例應廻避請另派大員查辦奉旨著寄諭朱家寳查辦 
[電二（北京）]  
　　錫淸帥楊蓮帥李仲均擬十八或十九日請訓 
[電三（北京）]  
　　贛撫馮奏派黄仁濟爲調查局總辦 
[電四（北京）]  
　　又奏慶寛現在請假派徐嘉禾等署理鹽法道等奉原批慶寛旣未准請假此奏應毋庸議 
[公電（九江）]  
　　各報館鑒余發程案經會審後英扼嗎仕昨早乘輪擅逃違理玩法已極乞持公論以伸寃憤周瑞棠等 
緊要新聞 
[恭紀梓宫奉移情形]  
　　文匯報載十二日北京電稱景皇帝梓宫於今日（即昨日）正午行經地安門附近招待各外賓之布棚前是時陽光晴明前行導以騎馬侍衛一百二十員軍樂則乘車尾隨次爲軍機大臣各部尚書近支親王貝子貝勒及各國公使並各國所派會葬之專使攝政王於蔡奠前數分鐘啓行各外賓經攝政王面辭恭送後隨由大臣在布棚内招待 
[電請解决江蘇諮議局分合問題蘇州]  
　　江督端午帥蘇撫陳伯帥以諮議局複選議員轉瞬届期且該局成立爲期不遠而寗蘇分合問題迄未解决近又據江蘇紳士請示辦法亟宜迅速决定昨特會銜電請憲政編查館明示辦理覆電如何探明續錄 
[寗蘇藩司會詳督撫文（重申征銀解銀前議）]  
　　寗蘇兩忙地蘆各欵改爲征銀解銀一事前由江督端午帥等入奏業經度　　奏駁奉旨依議旋由江督蘇撫札由寧蘇兩藩司酌核情形會詳核奪現由寗藩司主稿會同蘇藩司重申征銀解銀前議會詳原文如下查部議飭將地蘆等項及經費各欵詳擬辦法送部酌中釐定再爲照辦大恉總俟一兩銀幣鑄成天下一律行用永絶影射漁利之積弊意至美而法至良也無如江蘇州縣因銀貴錢賤賠累不堪上年銀價每兩漲至一千八九百文各牧令合詞呼籲是以有征銀解銀之請今年錢價愈低每銀一兩竟需二吉另數十文以後繼長增高勢且駸駸未已各州縣以征抵解猶且不敷所有署用攤捐全成無着大縣歲賠二三萬小縣亦賠萬餘千雖明知銀幣頒行必能甦息然目前倒懸之急其何能解是猶西江之水至而前魚已枯瓊田之藥來而病骨已朽自去年以來捧檄力辭者十餘人在任求去者數十縣本司等旣不能使州縣一身無累又不可使地方一日無官惟有慰勉兼施允以籲懇憲恩重申征銀解銀之請比來各屬又賠累數月矣而此數月中辦自治辦選舉辦團練辦淸鄉辦調查辦禁烟接待委員擔任經費皆責之地方官不惟無以酬其勞而且益以重其累孟子曰無惻隱之心非人也州縣苦累至此身爲親臨上司安能坐視羣季之顚連而爲長兄者漠然不動州縣向來征解錢糧皆由各錢莊交兌近來錢商知其虧累拒不往來各該員私債無可挪則漸侵及公欵雖不敢虧短正項而奏提平餘及規復之欵則欠解纍纍即正項亦多不能如期報解以致司庫併受其累其交代遲久未淸者計數十員有守提者有參追者而延欠如故近者李超瓊仰藥自盡矣宋康恒宗能述變產填虧矣王元之涕泣求歸矣袁國鈞力求回籍賣產矣李宣龔甘 
 
 

Page 5

 
 
冒嚴譴不肯到任矣此皆江蘇州縣之魁傑而竟致其或死或貧或去問心何以自安夫欠欵無償則忍淚下追逋之檄積虧偶解則含悽收鬻產之金朝廷至仁大部至恕若早知其如此又豈忍照例議駁不予通融夫百姓猶嬰兒州縣猶乳母世無乳母飢而嬰兒飽者豈有州縣瘠而百姓肥者乎本司等往復籌商若待銀幣通行自免賠累實難急救燃眉惟有籲請憲台仍照上年所謂自本年上忙爲始將寗蘇兩屬地蘆各欵一律改爲征銀解銀每兩隨收公費錢六百文規復賠欵錢二百文查徵銀解銀本係規復同治以前數百年相沿之舊章並非别立新法若謂蘇省甫加二百文未期而又議加恐失信用則一二年内銀價由一千六百漲至二千餘文未聞民間不與貿易者蓋長落隨時乃盈虚消息之理無理不信於民况蘇屬猶有二百文之益寗則無之尤爲州縣藉口又况江蘇民情篤厚士大夫噐識閎達者居多官受其虧紳滋其懼民亦多所不忍近者通州關署牧交代未淸民醵二千金爲贈關炯不敢受李超瓊故後虧累甚鉅滬民亦醵數千金爲賻寳應陳署令求去士紳公請代籌津貼以格於例而止夫每缺每年賠累或一二萬或二三萬積五六年即永無填補之日以此鉅萬之累叢集於州縣一人之身俾負邱山之重何若分布於億萬家之糧户所擔任者不過毫釐之輕理本甚明情無不順本司等爲吏治起見爲庫欵起見相應籲請據詳入告懇祈特旨允行地方幸甚司庫幸甚 
[續誌江督奏陳煙膏專賣辦法北京]  
　　江督端午帥奏報禁烟事宜摺内條陳及專賣辦法略見初六日本報專電原摺詳陳招集商股由官督辦設烟膏專賣大臣總公司設於京師各省設分公司即以督撫爲會辦各省廳州縣設總發售所該府縣長官爲所長四鄉設分售所憑照零賣各省土藥先期禁絶所來洋藥由官悉數收買除總分公司製煉烟膏外其餘不得私煉并不得私相買賣查出違者從重議罰製就後裝箱發至售所每箱裝一百罐總分公司不得開箱零售以淸權限至購買洋藥之權旣操諸官辦理必易所製之膏分爲三種頭等淸膏二三等即攙入烟灰等物并加入减癮之藥十年後自能一律禁絶云云摺上攝政王甚以爲然當批該衙門妥議具奏即時抄交外度二部及禁烟公所矣 
[贛撫又被叅劾北京]  
　　某御史奏江西省各州縣征漕虐民一節已略見前報專電兹悉原奏内容略稱贛省州縣重征虐民屢經諫官奏陳蒙寄諭該省撫臣查辦乃該撫臣曲爲庇護覆奏時一味敷衍至今仍前違章加收民不堪命挺險堪虞云云攝政王以該省撫臣覆查時每每敷衍特寄諭江督查覆 
[派兵防勦皖亂之結果南京]  
　　江督端午帥片奏云上年十月間安慶兵變奴才適奉命校閱江鄂陸軍在太湖差次得報後當即飭派標統艾忠琦督率江寗陸軍步隊第三十四標又派協統徐占鳳督率江北陸軍步隊第二十五標及馬隊第七標之第一營馳往援勦 
一面電商湖廣督臣陳夔龍飭派與操之卾軍一標同往援應迨奴才抵安慶因該叛兵等已被官軍擊潰分股北竄即商同撫臣朱家寳選派各軍跟蹤追擊並以北路兵力單弱飭由提督程允和派撥浦口巡防馬步隊各一營馳往廬州又調徐防馬隊一營馳往鳳陽迎頭攔勦嗣據各屬禀報各路潰兵均經擊敗逃散無蹤已由安徽撫臣添練巡防營分路梭巡布置極爲周密當將以上派援各軍分别撤調回防僅留寗軍步隊三十四標第二營及江北步隊一營又由浦江巡防軍另行派撥步隊二營分駐省城蕪湖藉資鎭懾各該營自留防以來巡緝尚屬得力現届春融地方極爲靖謐皖省軍隊亦已徵募編練所有留皖駐防各營隊已由奴才商准安徽撫臣先後飭撤仍令各回原駐防所認眞訓練 
[京師近事]  
　　此次直督楊蓮帥到京召見時蒙攝政王面諭卿辦事切實後當益奮籌備憲政尤宜速辦爲各省模範蓮帥對稱直省咫尺皇都開通較早各項新政尚易興辦足慰宸厪惟需欵孔多人才難覓此爲近來各省之通病直隷雖前各省協欵拮据仍所難免王復諭新政日興用欵日多惟在力加撙節只要不浪費即是撙節切戒過於舖張等語 
　　外務部新公所現在從新佈置一切裝飾甚爲華麗尚侍各堂及一切房舍院宇俱極雅觀即英美德法各大國之大酒店亦不過如是通堂皆安設電燈照燿如同白日乂因接待日親王另備堂舍一所一切結構陳設均極精美 
　　日昨郵傳部李尚書密遣委員十數人分赴各局調查有無各項違犯舞弊情事殆亦整頓郵政之一端 
　　督辦稅務大臣現已通飭各省稅關倣照江西等小九江各關辦法迅將書吏人等裁革另簡賢勞藉以杜弊 
　　黑撫電致郵傳部云蒙古鄂爾羅斯特爾格圖兩旗地面現據墾員禀報多爲蒙民私賣與東淸鐵路公司欲圖贖回須與俄公司交涉而蒙犯事洩逃避無從查核其價値界址如何辦法請速電示以便交涉 
　　英德競爭粤漢鐵路借欵一事聞已移歸倫敦由匯豐德華兩銀行交涉大約英德合出資本由德國出名即爲此問題之歸宿 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[東督籌畫旗丁生計]  
　　創設奉天工藝廠東督徐欽帥等奏云旗人世蒙豢養素乏恒業今欲爲八旗籌生計自應謹遵迭次諭旨以實業敎育爲重務養成自謀生活之力以漸去專恃俸餉之心爰飭旗務司剏辦八旗工藝廠招集旗籍藝徒設額五百名分設木工鐵工陶工籐工漆工染工織工縫工毛工紙工十科附設講堂授以普通敎育聘募工師分科傳習尤注重建築一門葢以邊荒一帶近辦開墾亟待推廣將來工徒學成畢業派往各處隨地經營耕築並舉成聚成邑之效不難立睹以殖民行實邊之策即以歸田爲出路之謀現已勘定省城東邊門内草廠官地設廠試辦至應用開辦經費計新建廠屋講堂及宿舍等處共三百七十餘間需銀三萬餘兩購備各科材料成本及製辦器具等項需銀二萬餘兩擬以接管將軍舊署歷年積存辦公各欵四萬餘兩提撥備用常年經費計薪水膳費及雜支等項每年需銀約二萬兩查有馬乾制錢生息木植變價生息及充公地租每年約共合銀一萬八千兩向作馬乾操賞及辦公等用現均另欵存儲擬即儘數提撥如有不敷另行籌補一俟辦有成效再當隨時設法擴充務使八旗子弟人人皆能各執一業以爲謀生自立之基實於籌畫旗人生計裨益非淺據該司開具辦法呈請立案前來合無仰懇天恩飭部立案 
　　創設農業講習所徐欽帥等片奏云臣等上年奏請設立農官一摺業由農工商部議覆奉旨依議欽此欽遵在案前奏農政廳職員以農科畢業生爲合格其宗室覺羅滿蒙八旗子弟及在籍紳士均可充選一以爲旗員廣任用之途一以爲旗丁授生計之學唯農事爲專門之業非有學識經驗必不足以備應用而獲實益八旗各員世居本地人情風土固所夙知而於農業一門未必皆能深悉不先令其實習啟以新知又何能勝重任而致成效爰飭旗務司會同勸業道剏設農業講習所考取宗室覺羅八旗官紳入所肄習設額一百名限定一年畢業專授農業兼習法政以備改補農官之選又以奉省地處東邊滿蒙境界相接將來經營蒙荒一帶尤非熟習當地情形兼通滿蒙文字者不辦因附設滿蒙文講習所設額六十名以滿蒙文爲專科仍注重農業墾牧等學以求實濟限一年同時畢業分别派辦旗蒙事務均於本年二月間開辦計需開辦常年經費合共八千餘兩現由各城旗倉徵收盈餘項下酌提數成隨時撥用並由旗務局總理其事此項人員將來畢業考試自應分别等第酌量補用藉廣旗員出路 
　錦州分設工藝廠又片奏云再錦州義州及所屬寗遠州等四路九邊門向設八旗駐防户口至繁生計尤絀自上年副都統裁缺後臣等派員前往調查整頓以錦州地脈豐腴物產饒富交通便利於興辦實業最爲相宜擬於該城籌設工廠一處名曰八旗工藝分廠專取旗丁入廠學習定額一百名先就本地所宜暫設氈毯革等科與奉天八旗工藝廠聯合辦理計需開辦經費約九千餘兩常年經費五千餘兩擬將裁缺副都統隨缺地租及應得旗倉旗地盈餘津貼辦公等項分别撥用不敷之欵隨時由省設法籌補現已購定民房八十餘間於本年二月開辦所有章程均係參照省城八旂工廠辦法仰懇飭部一併立案 
分類新聞政界 
[奏報兩江法政學堂辦理情形南京]  
　　江督端午帥奏云兩江法政學堂係就江南織造處庫使衙署改用添購附近基地擴充校址增新葺舊均按學校規制並仿日本指定寄宿舍辦法另賃房屋爲學生寢息之所學生分正科别科兩項正科兼收寗蘇皖贛等省學生别科專收寗屬候補人員以及舉貢生監入自科者先習豫科二年接習專科三年上年四月即經出示招考其時尚未接准部頒限制新章所取豫科學生係查照京師法政學堂章程及奴才前奏章程辦理其有中學堂畢業憑照者固爲合格其雖無憑照而中學具有根柢者亦得從寛取錄此爲新章未到以前招考豫科學生之辦法也本年夏季爲第二次招考之期自應查照新章以歸劃一别科原定二年畢業自部章展爲三年業已遵照改訂至附學一節奴才前奏章程係爲分别額外諸生而設其有欲入正科限於額滿而年齡尚富文理較優者亦經仿照别科附課辦法一律繳費附入豫科以副諸生嚮學之忱而期敎育普及之效所需經費計建置講堂用銀一萬六千四百八十二兩六分零圈購基地及拆讓民房銀二千三百八十二兩九分零内除由金陵關道籌撥銀七百一十兩外計用銀一千六百七十二兩九分零又修改禮堂飯廳門牆及增建休憩室晴操塲遊廓圍牆各項工程陸續用銀九千二百八兩四分零開辦遷移各費共銀四千兩購置書籍曁排印講義機器共銀四千三百八十七兩一分零開辦學生寄宿舍修葺屋宇添置什物共銀八百九十八兩二分零常年經費計額支活支兩項每月約用銀二千四百二十餘兩所有以上各欵均由江南財政局支領應請作正開銷據該堂總辦榮恒監督吳璆會同詳請奏咨前來奴才伏維法政爲立憲基礎尤近今切要之圖作事以謀始爲難立法以杜弊爲急查該堂辦法曁增改章程均尚周妥所用欵目亦均核實惟查該堂正科學生前定豫科二年本年正月部咨有各省 
 
 

Page 11

 
 
高等學堂所設豫科如原定期限不滿三年應一律展至三年等語應即飭令該堂遵照將豫科學生加增功課匀配鐘點俾學修底於完全仰副朝廷注重法治之至意 
[嚴催欠解地丁忙銀蘇州]  
　　蘇藩司以各屬欠繳地丁銀兩爲數甚鉅昨特嚴札限催略謂各屬應解光緒三十四年地丁等項銀兩前經屢次排單嚴催迄今日久仍未遵飭批解現届分忙截數司庫撥放各項要需急於星火立等應付未便再任拖欠本應派委守提姑寛札催札到該縣立將前項銀兩勒限十日内一律批解倘再抗延破壞大局定即由司據實叅懲一面派員守提勿貽後悔 
[甬道廓淸霸學積訟寗波]  
　　奉化已革武生應某覇佔學田毆辱官長迭經應善慶等禀控訟歷四年終未斷結日前甬道桑觀察提取卷宗傳集兩造委吳大令在署審斷除褫革應某衣衿外所有學田契據户管等件悉令繳出並罰洋三百元歸償崇本學堂歷年某所藉以抵制之氏祠廟各欵應某父子及應上興等永遠不許承管應某所藉以抵制之學堂歸併崇本學堂公推應養珏等二紳董其事歷年積案遂自此斷結 
[札查州縣攤欵南京]  
　江督端午帥札寗蘇藩學二司及蘇臬司文云承准軍機大臣寄諭州縣攤欵實足爲地方官之累着各督撫查明司道府各衙門攤捐欵項分别裁除詳晰妥辦武營攤欵並著各將軍都統督撫一併酌辦欽此查各州縣攤捐之欵溯厥由來或因舉辦要政或因釐剔弊端不得不取資於此近來銀價奇昻平餘無出遂爲各州縣苦累之一大端且捐欵過多名目繁雜每遇交卸之時其應交應抵與否一任不肖暮友高下其手甚或將向來無著之欵列抵現銀希圖朦混奸刁得計良吏受欺種種弊端大爲吏治之害應即飭由寗蘇兩藩司會同學司臬司將各州縣攤捐之欵無論已未達部詳細查明不准稍有遺漏一面由該司等悉心酌核何者關係重要何者亟應革除妥速籌議詳候核辦其有向來無無徒有名目之欵長此虚懸尤屬不成政體更宜趁此澈底淸查分别豁免以除積弊至如何酌定公費亦即連同前奉寄諭一併妥議詳辦再武營攤捐一事大干營紀久經嚴飭革除現在有無陽奉陰違仍前攤派之處責成各鎭協標營認眞淸查禁革禀復查核倘敢扶同隱飾一經查出定即從嚴參處札到該司即便會同妥速辦理 
交涉 
[限制敎民置產問題浙江]  
　　浙省洋務局詳請撫憲通飭各屬限制敎民置產文云前奉批台屬太平縣禀札飭由局查照約章核明詳復等因奉此查洋人建堂設敎載在約章而敎會置買產業亦爲條約所准許且並無限制明文該縣禀請申明條約量予限制似未便遽予照會致滋口舌查光緒二十一年總署咨教堂置買產業應毋庸先報地方官通行各省在案今若由浙省重行提議彼必藉口定章恐亦未易就範惟敎堂置買產業契上本須註明敎堂公產字樣原以杜外人在内地置買私產起見擬即通飭各屬以後遇有敎堂轉置產業來縣投稅禀請過户承糧之時應即詳細查明是否遵章照填敎堂公產字樣並於敎堂所呈契據務必查明實非盗賣侵佔曁一地兩售及有他項糾葛情事即予查照定章印契給執並不得稍事稽延庶於遵照定章之中兼寓格外詳愼之意仰祈憲台察核通飭一體遵照辦理 
[收回寳石山交涉近聞浙江]  
　　英國醫生梅滕更在西湖寳石山創建病院佔用官民公地經錢氏後裔聯名呈請收回等情已紀前報兹悉洋務局委員宋大令奉飭會同錢塘縣一再履勘查丈實係梅醫生承糧管業者僅六畆五分二釐其餘均係影戤侵佔並將原有官道計闊二丈直長二十四弓亦均建造洋房半係該醫生徒黨劉某陳某等私產查核原訂租契之畆分無一符合足見錢紳等所控各節不爲無因現擬即日聯銜禀復撫憲咨部向該國公使直接交涉 
[俄境加抽茶稅之抗議漢口]  
　　漢口紅茶以銷售俄國爲大宗茶業公所現因俄境加重華茶入口稅與茶業前途有碍呈請商會詳懇農工商部外務部與俄使交涉設法維持該會總協理等以俄國加抽茶稅係取於伊國買茶之人如與交涉大非易易特函復茶業公所應如何措詞亟宜預籌妥善辦法告知商會以憑詳部照辦 
軍界 
[駐隨軍隊按期換防湖北]  
　　湖北隨州地當衝要常川駐兵以妨匪類茲該州士紳等以現駐該處馬隊一營彈壓巡緝甚爲得力禀請鄂督准其常川駐防以保治安當奉批示陸軍馬步各營照章應行操練不能任聽永久出防致曠操課仍應照定章按每半年即行換防 
[禀准設立將校集會所鎭江]  
　　駐鎭南洋陸軍第三十五標各官長會議在本標署設一將校集會所購置各種圖籍書報以備各官長訓練之暇聚集該所研究學問交換智識並藉以聯絡情誼提倡精神其所需經費均自願於薪水内酌提捐助昨特擬訂簡章禀經本管協統轉詳第九鎭徐統制鑒核立案統制以所擬簡章甚爲妥洽且事關公益當即批准立案 
[改辦實地測繪所河南]  
　　河南測繪學堂畢業後當道以行軍全賴測繪近日部中又屢行催送各省地圖因將該學堂改爲陸軍實地測繪所規定爲辦理全省軍用地圖總匯之區隷督練公所參謀處管理即以該堂畢業生充各處測繪員按時分道實行測繪 
學務 
[奏停考試之電商杭州]  
　　浙撫增中丞接到魯撫袁中丞來電商議舉行考試於憲政敎育殊多妨碍擬聯名奏停中丞刻已電復謂如各省多數賛成浙省亦無不贊成云云 
[禀撥賽會鉅欵興學鎭江]  
　　鎭郡各商民每逢四月必捐集鉅欵舉賽都天神會窮奢極欲耗費累萬昨有學界中人具禀當道謂現値立憲時代迷信之事不得仍前踵行請將本地都天神會永遠禁止所有各 
 
 

Page 12

 
 
處會堂即改學堂各業會厘即改爲學厘化無用爲有用實屬一舉兩得鎭道准詞後當即飭令商會紳董集議禀復核奪 
[旋起旋滅之敎育會貴州]  
　　印江王煦堂曾留學日本熱心學務去年在該處發起敎育會會員約二百餘人洵極一時之盛公舉黄某爲副會長未幾王君因事赴省留滯未歸而敎育會亦因之解散云 
實業 
[履勘牛頭山煤礦詳情安慶]  
　　廣德州北鄉王堡牛頭山煤礦刻經江督派委于道德懋馳往履勘此山自康熙年間奉上憲封禁民間惑於風水之說相持甚堅近年因中外礦師來勘已非一次並屢奉派委會同印官切實開導頑固稍除現經于道勘得該山確係石質石隙原有老窿口二處亦經覓人入窿採尋據鄉民云煤初出窿尚屬成塊而風燥日爆不久即成散碎恐非烟煤惟外人屢稱美產意似垂涎刻已議定由官籌辦藉杜覬覦然何時開辦尚無把握必俟于道回寗禀復後再候端午帥察奪辦理 
[浙省設立出品協會杭州]  
　　浙撫增中丞前准南洋大臣咨以南洋創設第一次勸業會於宜統二年四月朔開會九月晦閉會此舉造端宏大爲期已近種種預備刻不容緩現擬先飭各屬設立地方物產會更請各省各商埠設立出品協會相應將簡章草案一併咨會查照轉飭所屬曁商會迅速設立出品協會蒐集商品於開會期前運寗陳賽以興實業而勵工商仍希將辦理情形速復等因當將簡章草案札飭商礦局遵照移行各屬曁各商會一體迅速遵辦 
雜記 
[京卿被誣之抗議杭州]  
　　湯京卿爲寳石山案事咨呈浙撫文云報載洋務局行錢塘縣文叙外務部接准英朱使節略據杭州領事詳文等語大奇大奇藴於内而未發露謂之意不論無此意也卽有此意從何傳之耶在梅醫士之占寳石山與否自有錢氏後人控爭自有貴撫部院正當辦法豈敝總理所應越俎前者僑寓會城讀書娛親每以其暇吸光飮淥與湖爲緣自承路乏西湖好山色經年或不一見蓋頭額焦爛奔走路事尚懼不給苦無好懐復問湖上之事三四年矣惟追憶西湖盛時風景不殊曷禁周　新亭之感倘有浙人風雅好事拓西湖爲公園設公司以規畫略藉淸釐保此名勝在浙言浙誰曰不宜而敝總理則奔走路事之不暇不特西湖公司從無設立之明文且無設立之計議猶幸杭領謂意在設立旅舘也若謂意在設立妓館人其謂我何今因寳石山案忽焉節外生枝實屬無中生有查英使稱該領所詳曰去年試問成立是何月日曰該處試問坐落是何地方曰主持試問辦事是何條件曰傳聞試問所傳是何人證應請貴撫院據情咨達外務部迅轉英使嚴飭杭領舉上項詰問各條逐一明白詳復否則中國有坐誣之律耶穌有誑言之誡國勢有强弱公理無中外以領事而如此多事將登之西報以待公評並訴之法庭以請裁判英使明知杭領之無稽而猶保惜其族類我外務部明知敝總理之旡妄自必盾護其人民欺個人叩欺全國即令盗憎主人亦不應噴血以衊夷魚含沙而射孔孟敝總理爲學宗旨寗使人議我矯情不肯使人疑我苟且故彈烟炮火不爲動而遇蜚語横侵實不能情恕而理遣侮個人不與爭恐侮全國不及爭耳 
[誣控巡相之理由寗波]  
　　定屬岱山南平漁業公所董事沈君禀稱屠仁美等二人夤夜割網送案請即究辦經史司馬研訊屠仁美等供稱本山漁户前月新設登和公所延聘鎭邑劉紳崇炤爲董事身等均係該所丁役梭巡後岙地面南平公所係巡前岙昨夜該所巡丁數名過船誣爲割網竊賊等語司馬得供後知係同行嫉妒即將屠仁美等交差取保限令邀同劉紳來定訊斷 
[皖省禁烟之一斑安慶]  
　　安慶禁烟公所前已派員查明吸烟各户發給買膏執照定章每吸烟一錢收照費洋一角三個月一換即照前報之數遞減一成各吸户一律遵照辦理乃自售照後挑膏者從未查驗現當三個月換照之期該公所决議實行凡遇無照或仍持舊照赴店挑膏購土即行重罰故各土店均向該公所多購執照轉售烟户每照一張收費錢四十文日來民間之購照挑膏者甚爲踴躍 
[汴省盗風猖獗河南]  
　　汝州屬魯山縣與鄂皖相連盗風素熾前洪大令在任辦盗甚嚴盗賊無敢入其境者自洪令去後盗夙大起正月至今出盗案七十五起内路刦者居半並有刃傷事主之事閏月初四日魯山城内一夜共刦五家得贓强開城門而去城内營兵巡兵無敢禦者該縣令亦嚴閉宅門不敢前往直至盗賊遠去始傳伺候往驗因之紳民大譁聞已赴州上控矣 
巵言 
[滬諺]  
　　人曰今日做官難做。余曰今日做官好做。往日做官　變賣妻孥。今日做官死有人張羅。 
　　人曰昔日做官必須愛民。余曰今日做官必須愛紳。 
　　愛民空有名聲。愛紳家累有擔任。 
　　人曰爲　紓難猶可言。余曰二兩老癮在鴉烟。 
　　烟癮無須虧若此。舉家揮霍必至是。 
　　人曰其中有道理。余曰汝毋多舌尚何言。 
歷史小說（鶴續） 
[章祥蓀無禮取鬧陸小魚將酒壓驚]  
　　章祥蓀一聽複選監督的話。不是頭路。便挺着胸脯伸開右手說道。　將方纔遞上的禀帖給我。複選監督問道。你要做這麽。章祥蓀道。晚生禀控的事大公祖不能辦理。請給還我的禀帖。只算没有控告就是了。複選監督冷笑了一聲。說道。你道這裡是什麽的所在。你要告就遞了進來。你不要告就拿了出去。恐没有這樣容易。我問你被那一個汚衊你又說不出。問你汚衊那一個你又說不出。你又没有被人汚衊。爲何被汚衊者不曾出首。要你出來多事。足見你爲人不安本分。複選監督又歎了一口氣說道。我也知道。這會子你出來控告。也非你的本心。你也不過是　了他們的圈就是了。正古道一字入公門九牛拔不出。我今日聽你拿了去。你明日控告的事情還要忙哩。章祥蓀被複選監督一番說話說得頓口無言漲紅着臉往外想走複選監督遭且慢今日你來得去不得了。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　廣東南海張令籌辦選舉先經在署内設立事務所迭次集議由闔屬公舉紳商爲調資員張令復加照會接充任事已久嗣各調查員出發後張令慮其未能依期查竣前月中旬復特照會自治畢業員徐紳序賢陳紳鐸謝紳焱燊三君爲特别補助調查員分赴各區會同各調查員詳查一切并特照會闔縣善堂數十的請其於三月二十日前將宣講聖諭廣訓時間移講諮議局章程及籌辦處刋行之調查須知選舉淺說等各善堂處宣講當已遵辦昨更商請司選員張令壎並派書記員沈紳厚慈往佛山五斗黄鼎各區又派庶務員馮紳賛瀛往江浦甲乙兩區督催投票人册籍限期查竣以免逾限 
[初選舉區成立]  
　　廣東（廣州龍門）開辦選舉事務各州縣已陸續辦理茲悉龍門縣已於前月十六日開辦其分配各區及調查員職名列後總調查員廩生廖壇第一區附城十八堡及上建鐵岡高明三墟調查員監生廖韶譚枬材梁龍盛李尚德劉上達第二區茅岡路溪兩墟調查員附生劉甸監生張賡華第三區龍華墟調查嗣監生李國培第四區沙逕墟調查員監生鍾乃棠廖熾培第五區蔴柞墟調查員監生何譜文第六區永淸墟調查　廩生曾熙附貢生陳肇元 
　　湖南（長沙益陽）益陽縣初選舉投票所現已劃定區城將闔邑二十三鄉里分作五區茲照錄如後城内頭堡二堡三堡在城里鄉外里七里十五里十六里十七里十八里以上十一處爲第一區投票所設城内縣署大堂十九里二十里二十一里以上三處爲第二區投票所設泉交河十一里十二里十三里十四里以上四處爲第三區投票所設大橋塘三里四里六里九里八里十里以上六處爲第四區投票所設桃花江一里二里乂三里五里以上四處爲第五區投票所設鮓埠 
[初選舉質疑]  
　　湖南沅陵縣選舉研究所禀省垣籌辦處電云確有選舉權而官幕他省投票到否難料又非停止之例應一律入册否虧欠學欵有案可否以失財產之信用論請示又電云陸軍兩年畢業家居有選舉權否乞示籌辦處復沅陵研究所電云兩電悉有選舉權而官幕他省者無論投票到否均應一體入册欠欵有案應以失財產之信用論陸軍小學畢業不合中學學級不得有選舉權 
[初選舉訴訟]  
　　江蘇（松江）靑浦廩生李家驥等控當選人附貢生陳珍彝一案堂判列下廩生李家驥僧生劉廣禮控當選人陳珍彝計有關於調查者兩欵有關於品行者四欵飭縣檢齊案卷並送到事務所認事　逐加察核如該廩生等所指陳珍彝調查陳坊區以薙髮匠莫道儒砲手許爾梅營業不正濫入選舉名册查前奉籌辦處憲解釋例如設妓館者以飮食用物爲賭者造作或售賣極具賭具及烟膏者爲營業不正而砲手薙髮匠未見明文究竟砲手之業有何不正詰之該廩生亦無的確之解釋况充砲手者係許爾梅之祖父其祖父充砲手其後人有五千元以上之資格不准入册未免苛矣薙髮匠於科舉時代原不准考試列之選舉册似乎貽笑大方惟陳珍彝曾報告事務所該所曾榜示該區聲明錯誤得以更正李家驥　廣禮同爲陳坊區調查員當時何安緘默留待今日攻訐乎　調查發起之初社會心理率主從寛陳珍彝以莫道儒許爾梅各有五千元以上之資格仍將薙髮匠砲手分註於記事簿聽事務所去取則非陳珍彝有意朦混可知矣所指王楊氏一欵王楊氏無子立嗣呈請田前縣批准合於擇賢擇愛之例王福星妄思奪產訟棍把持纒擾不休經責押而後已陳珍彝爲王楊氏之婿偕親族會禀緣田義也非利也所指沈阿登一欵諼生等牽涉陳珍彝　田前縣提賭棍沈阿登訊明房主陳珍彝並無分肥之事所指奪鳳凰山學堂公產一欵三星堂廟產撥入陳珍彝所辦之學堂田前縣批准出示在先事隔年餘查書銘等起而爭之擅自收租另辦學堂陳珍彝僅收租洋八元而止是查奪陳非陳奪查查固該廩生之表弟也袒護親戚顚之倒之人情之常而藉此爲選舉訴訟謬矣此外又有去年該廩生控佃户陸志成一欵陸志成謂有付度據　廩生謂陳珍彝函禀該縣包庇陸志成而陳珍彝以郵禀被人冐揑辯明在案旣係冐揑則與陳珍彝無干至付度據如何情形案猶未結難分虚實該廩生應赴縣自與陸姓訊結至劉廣禮辦學堂一年即停而收半山庵田租四年不止該縣此歸勸學所該所囑陳珍彝勸導劉廣禮置之不理應由縣另行擁辦均不在選舉訴訟之範圍矣以上共六欵關於調查則如彼關於品行則如此據之章程悖謬乎營私乎武斷乎該廩生嫌怨之深動輙牽控該前縣詳府詳提學憲有案可稽言之歷歷一則曰反對再則曰意氣然陳珍彝不敢當董事歷年屢次告退各前縣屢批堅留田前縣則批該董藉詞推諉必有别故不妨明訴凡地方公正者我不合時趨而私曲者每圖利已兩相齬齓遂至諸事腐敗本縣深悉其病等語此批語極含蓄該廩生其深味之該區初選陳珍彝得三十四票若云運動而來該廩生又無從指証夫以三十四人之選舉權不敵一二人嫌怨之訴訟有是理乎各區鄉董恒不滿人意顧十步之内豈無芳草必一　抹煞非持論之平也陳珍彝旣查無劣迹應准其初選當選李家驥等從寛申飭切結附卷此判 
[瑣聞]  
　　蘇省籌辦處以本處頒發各州縣之投票匭原議每匭需洋四元三角現因减折付價計需洋三元九角雖此欵業經各縣陸續照數具繳惟尚有未曾解到者昨已飭催赶速具解以濟局需 
　　蘇垣元吳兩縣當選人鄒紳福保金董國楨張董家良因此次初選被選自知才力學識均有不逮現在複選在即爰特具呈初選監督自行辭退又吳縣木凟鎭董當選人姜文蔚現因被控有案尚未訊結照章應行停止選舉權兹均由縣申報籌辦處批准曉諭各當選人一律遵照辦理 
本埠新聞 
[部飭更正寗紹商輪公司名稱]  
　　寗紹商輪公司前奉郵傳部批准立案曾誌前報兹上海商會又奉農工商部批云據禀職商虞和德等集股銀二十五萬元創辦寗紹商輪股分有限公司購船規埠往來上海寗波大致已有端緒繕呈章程禀請核准立案分咨保護等情查閱所擬章程於公司集股辦法尚爲詳晣惟寗紹二字係舫路舊稱應另訂公司字號其所稱總協理亦係沿用商會職嗣名目應改爲 
 
 

Page 19

 
 
總辦或司理人其職員應改事務員職務應改事務以符名實至行輪事宜應另擬章程分禀郵傳部核奪除先准立案外俟該公司更正補呈註册後再行咨飭保護仰即轉飭遵照 
[江督致滬道電（均益彩票展期開彩）]  
　　上海蔡道台據職員劉煥章尹彥鉌曁典商王錫祺分禀稱均益彩票展期又滿銷未及半公議减價每張收回四元請再展期至七月照鄂禀號單開彩等情查該票前已届期本不能再請續展惟據稱滯銷情形若執定三月開彩該典商公私各債仍難淸償將來必多糾葛旣議减價招徠應准續展至七月照鄂禀號單開彩以期設法暢銷藉淸案欵除批行外合先電聞希轉致商會知照方印 
[法界第一次應閉煙館之牌號]  
　　昨爲法租界摇定應閉烟館之期午後二時工部局預將摇彩銅球陳設局内總董麥弟也君及工部局正副兩總辦法副領事博安君捕房總巡麥君等俱到塲監視先由繙譯胡君宣佈謂各店前日投遞公禀懇求總辦展限數月今總辦已通融照准原定西歷七月一號先行關閉一半今寛限三月准於西歷十月一號先閉一百五十五家說畢即舉行摇彩所有應閉各烟館路名牌號列左 
　　（楊樹弄）謝興成　廖源泰　（小東門大街）信記　信昌　公記　（勒碑路）廖順記和盛　長義　張漢記　林正記　（閔行路）張養發　福昌　（財神弄）汪長盛　謝昌盛　（彤雲街）盛長興　（福建路）劉錩盛　張誠發　（京州路）曾謙和　利源發新開河和瑞隆　（東興里）振茂　（紫來街）廖廛記　廖榮美　（老北門大街）林裕豐　長豐　（徐家滙路）德大　（麋鹿路）盛泰昌（坟山路）蕭祥興（葛羅路）義誠信（閔行路）曾長義　（吉祥街）裕興　甡泰祥　（大馬路）廣榮昌　（新街）廣永年（小東門大街）春長發　（小東門街）公餘　（勒碑路）同德　復興　源和　新義隆　協義　（洋行街）鈞康　（閔行路）廣昌　（彤雲路）福昌盛　（福建路）德盛　（京州路）萬鎰淸　莊合記　李泰記　長順　協順昌　廣順發　林恒豐　（東城河浜）　豐利（楊樹弄）廖淸記　景記　謝永順　（東與聖街）吉記　廖豐記　（吉祥街）　謝昌盛長記廣銓昌　廖慶記　（老北門街）　張愼豐　謙成　成記　（大馬路）綺園　祥泰公興　誠信　裕隆　鴻泰　陳潤成　蕭長豐　（新街）榮記　廣協昌　榮昌　温信記　廖生盛　誠信昌　榮記　昌記（後新街）福昌　長發　（陳家木橋街）廣德豐和記　蔡振隆　順記　第一家　仁記　永泰　發記　彭淸記　（東新橋）第一香生記　（西新橋）金鴻記　順源昌　鴻興　新昌盛　廣祥　（西洋涇浜）廣鴻信　泰園（徐家滙）廣益豐　協成　翁記　六十二號門牌　（皮少而路）乾康　仁泰　一百十八號門牌（周涇浜）利源　黄復興　泰隆　益生　源記　聚源　生記　（萬昌路）協成　協源　義誠信　（安納金路）成美　（奥禮和路）　廣震義　（茄而路）發昌戈同昌　（喇格納路）乾大　源泰（愛來格路）創成　楊鴻興　同甡昌　（坟山路）功興　瑞泰成　（巨籟達路）公記　匯園　廣發　公興　義成　裕盛　（維而蒙路）長記（李美路）同泰昌　公興　（菜市街）協記　有成　東園　同福昌　協源泰　寳記　鴻福祥　陳瑞隆　新泰園　廣泰興　春園　錦記　增泰 
[義勇隊友被匪槍斃六誌]  
　　華商義勇隊第一排隊友方雲卿被人傷害迭誌前報昨日出殯由萬國團練會援照向章將方君靈柩舁置砲車駕馬拖載午後二時由方宅出發前有乘馬印捕四名次中國義勇隊隊友倒執鎗枝排隊導引次砲車次義勇隊隊友户負花圈隨車護送最後萬國團團各國代表亦均步行送至西門外徽寗會館暫厝 
[搜查洋人賭窟]  
　　亨盤外國酒店開在徐家滙附近朱家庫地方邇有西人印人在彼聚賭昨經緫巡卜羅斯君偵悉約同麥高雲麥丁兩捕頭曁華捕正巡張生印捕正巡裴立脫與靜安寺捕房捕頭率領印西華各捕荷鎗往捕該西人等四散奔逃内有印人一名勢欲開鎗拒捕即被拿獲解回靜安寺捕房收押候究所有抄出賭具帶至總巡捕房候送交英總領事署核辦 
[船户與巡士衝突]  
　　網船户顧阿壽前日下午在新閘橋堍馬路上劈柴站橋巡士唐承與上前驅逐口角扭毆顧下船後仍駡不絶口該巡士一躍登舟意欲拘捕顧遂將船撐開向東摇去該巡士急吹警笛由鄰崗巡士李兆元沿途喝阻顧仍不理迨追至新垃圾橋相近始由水巡船西捕將顧追獲並喚李兆元下船將顧拘住解往浦東水巡捕房四路分局巡官聞之立赴總局禀報通知道署經滬道照會水巡捕頭一併送回判顧責二百板枷號一月發橋堍示衆 
[限制洋兵擅入華界]  
　　上月二十二日有印度騎巡二三十人各執鎗械馳往印度敎堂經過北市警局界内經總辦汪觀察查明該騎巡等並未知照殊屬違章移請滬道核辦在案兹悉蔡觀察業已照會租界領袖飭知捕房嗣後如有印兵經過華界務須遵章先行知照以重主權 
[染坊閙事案近聞]  
　　法界白浪起路大成染坊鬧事一案兹聞法總領事巨君以包探進城提人早已知照且與該舖地甲同往提獲送縣收管何得指爲違章並稱搶失錢洋等物今案内之蔣子春勞文永等雖經滬道飭令投廨亦未照辦殊爲不合因於前日照曾滬道請飭蔣勞二人迅即投案候訊 
[禀請查緝盗匪]  
　　北新涇西馬路旁黄殿卿家於本月初六晚突被匪徒十餘人撞門進内搶去錢洋衣服等物値洋數十元後由北新涇巡局何二尹查悉前往查勘業已禀請上海縣飭差查緝矣 
[城内]  
　　同族涉訟○虹口鄉民宋亦生之妻莊氏控夫弟寳初寳善造屋佔地等情昨日由縣集訊宋莊氏供寳初寳善翻造房屋硬將公路砌斷佔去地四分有零訴知本圖地保王阿林竟置不理私自褊護求究宋寳初弟兄同　小的等將自已名下之地一畝四分二釐七毫賣與美昌洋行由哈華托出面挂號轉換道契莊氏所控佔地四分有零已於去年與堂兄亦生當面劃淸此次售賣莊氏亦曾允許到塌立契今聽信伊女之言悔賴揑控求鑒王阿林供宋莊氏聽信伊女唆使不使伊夫宋亦生到案顯見情虚求察司馬諭各退去候函致會丈局查明再奪 
　　搶孀逼醮○西南鄉曹家橋鄉婦衛喬氏控凌炳根等弟兄搶孀逼醮等情昨日由縣提訊衛喬氏供寡媳宋氏自次子故後情願守節與婦人同居今　土棍凌炳棍紏衆數十人持械到家將宋氏搶去並被將室中衣飾銀洋盡行攫　臨行遺下長槍一枝呈案請察訊之凌炳根弟兄均不承認判各責二百下押限三天交衛宋氏到案再訊 
　　賭棍求保○賭棍楊小順子在押已久前日由縣提訊楊求交保判仍還押着覓取本城店舖保結呈案再核 
　　欠繳冬漕○浦東廿四保十八圖捆保孫全全積欠上年冬漕錢六十餘千由差傳至縣署判交差看管限五天交淸如延押追 
　　　批○陳曹氏禀批此案飭擄游正巡官禀復陳瑞琳屢次行竊淨土庵並奪械拒傷 
 
 

Page 20

 
 
余德和頭額訊據供認屬實經飭齎瑣示庵門並送局拘留五月嗣在改過局因病身故投縣詣驗諭由庵尼發給洋十元以作棺殮乃該氏等得洋後屢向庵尼敲詐未遂竟敢揑情來轅妄控殊屬刁玩本應飭提嚴究姑寛申斥 
　　官事○花翎三品銜正任太平廳同知調署蘇州總捕同知沈維誠因公來滬昨日公畢至道署禀辭回任道署發審兼怍呈詞委員候補知縣李善徵禀知奉委赴蘇請領新鑄蘇松太道關防業已領回到遣銷差 
[南市]  
　　店主拒捕○薙髮匠揚德生日前在龍華火車上竊取搭客銀表一枚託竹行碼頭剃頭店夥夏老三持往押店質洋六元旋被探夥偵知將夏拘住同至該店拘楊詎被店主胡海淸攔阻口角探夥即招巡士到來一併拘至工程局請爲訊究當在楊身畔搜出銀表質票一紙飭即吊贜一面判楊戒責二百下押三禮拜夏責一百下押一禮拜其當本六元以三元給賞探夥一半充公候補提店主再究 
　　冒認失物○川沙木行夥李裕章昨在王家碼頭遺失皮夾一只内有大洋七元鈔票十元小洋十二角金線圈一付旋有正與棧庖丁王和尚目覩被鄉人　蘭生拾起王遂上前冐認索回李得悉後向討不認即喚巡士拘至南區解送工程局訊明情由判王押限交出原物如違嚴辦 
　　免予深究○南區圾垃夫頭石衡泉在外招摇奪取賣菜人畚箕等物昨被區長查悉飭傳到案責令分别交還免予深究 
　　停止演戲○昨爲德宗景皇帝梓宫奉移之期由總工程局知照新舞臺戲園停演一天以伸哀敬 
[閘北]  
　　彈唱淫詞○任玉芝焦蘭瑶張壽山等沿途彈唱淫詞聳人聚聽由四路一區巡士一併拘局料將樂噐銷燬驅逐出境 
　　懲辦賭棍○老虎灶夥花英濤與擺賭攤之張阿二口角起釁互相兇毆由四路分局巡士拘局判張責二百板驅逐出境 
　　未得暢飲○沈有步扭徐元生曹源財至四路分局控被串竊紹酒一甏藏匿床下經正巡官提訊判徐曹各責一百板飭具改過結交保開釋 
　　行竊脚車○吳林昌行竊新閘路五百八十一號陳姓之脚踏車陳即投報捕房飭探至閘北四路分局協派地保將吳緝獲並獲同黨馮阿四一併送押警局候禀廨提訊 
[英租界]  
　　累及乃弟○日商瀧廣二郎控震發號主葉炳章騙貨一案昨日午後由日副領事中君蒞廨與王襄讞提訊據葉炳章之弟炳翔供稱兄在神户未回求恩交保出外找尋判葉炳翔交保限一個月尋交炯章如再逾限提案究辦 
　　學習駛車○英美捕房華捕正巡昨復選派華捕趙秉心王晋卿邵和均等十九名學習開駛電車着於五月一號起每日上午七點至十一點下午二鐘至五點前往赫德路車站悉心學習所有上期派往學習車務之 
各華捕着於三十號各回捕房照常當差 
　　緝獲賊黨○蔡六子竊取自來火公司水鏢由探拿獲解廨訊究蔡供有同黨王小喜子徐紹興等匿跡閘北前日常由包探　壽生前往將二人查獲寄押四路一區警局回禀捕頭請廨出票提回押候訊辦 
　　戳傷雉妓○廣西路四百六十六號雉妓徐招弟被妍夫三元賴頭用刀戳傷逃逸該妓即至老閘捕房報告捕頭允飭包探查緝 
　　追獲兇犯○戳斃華捕毛久康之兇犯陳阿四（即廣東阿四）由法界包探拿獲解奉公堂訊明尚有同黨榮桂哭保二人逃往金陵經總巡卜君諭飭差探赴寗緝拿詎已逃逸後由該差探等赶往撫湖一併拿獲解至蕪湖縣管押昨日回滬立即禀明捕頭請廨出票提回訊辦 
　　烟妓被毆○廣西路一百三十八號門牌烟妓强盗阿秀前晚與馬夫多人口角被毆迨該妓投報捕房飭探往查各馬夫已紛紛沈避矣 
　　日婦迷信○昨有日本婦女三人同至南京路虹廟燒香失去金針三只當即投報捕房飭探查緝 
　　客棧起火○昨晨四句餘鐘山西路一百十七號周昌記客棧樓下起火幸即救息旋由捕房飭探查明該棧保有火險銀一千兩恐有别情請廨傳訊又昨日午後一點餘鐘四川路一百十一號門牌毛全泰外國木噐店樓上起火當即救息事爲捕房産悉飭探往查 
[美租界]  
　　英領驗屍○英人匯爾坐開槍自擊已誌昨報昨英總領事會同西醫至驗屍所驗明隨即成殮舁至坟山安葬 
　　姦拐婦女○陳予新姦拐楊少卿之妻陳氏昨被尋見扭入捕房押候解廨訊辦 
　　　婦竊洋○錢某昨報捕房稱被姘婦王張氏竊去鈔票數十元捕頭當飭包探將氏押拘候辭 
　　同居行竊○夏良氏竊取同居潘新甫之衣服質洋數十元由探緝獲押候解辦 
　　請緝逃妻○住西華得路之楊阿來昨至捕房訴稱其妻李氏捲取衣飾潛逃無蹤請爲查緝捕頭准之 
[法租界]  
　　不盡不實○王福生偕妻張氏及二房禀黄顧氏投廨控稱前晚九點　鐘有沈瑞林來家訪尋小的其時小的未回由妻招待出外泡茶追泡水回來沈已不見據二房東云甫聞有人上樓妻子聞之隨即上棧檢視詎已失去金戒五枚金鈕扣一副妻即追尋見沈乘車而去及追至某小弄内詢據途人云沈住在南貨店樓上妻至伊家沈避不使見據伊父母云兒子不肖早已逐出一味推諉不理因此報捕將沈拘究沈供張氏乃是雉妓曾在棧芳樓書場與氏相識到過仍家多次因要小的購買羽紗衣料一件又要洋十元小的不允遂被揑控其夫原名袁庭芳專以索許爲生曾在英廨被控有案沈父立山供稱紹興八向爲綿花業兒子雖不務正業並無行竊之事質之二房東顧氏稱沈來家時婦人已睡惟聞張氏出外泡水樓上　門確有響聲是實判沈交保俟查明再斷 
　　旋逃旋獲○王掌元董阿　兩押犯前日淸晨乘守牢捕更換之際遽將鐵棚欄扳　串同逃脫幸爲管牢捕覺察一併追回昨解公廨　究判照原斷期滿後再枷號一月　　 
　涉訟須知○讞員　司馬以近來公堂訟件往往有某甲遞禀具控迨至提訊乂倩某乙到案代表而乙又不報名姓以致與被告對質時不惟兩造漠不相識且從中案情亦諸多隔閡殊難審訊因　前日商諸博副領事傳　公役自後無論原被倩人代表務須着令在禀内書明代表姓名到堂時該代表人亦須將名姓報明庶免臨訊時有隔閡週折之虞云 
 
 
 

Page 21

 
 
[衛生第一奇藥]  
廣東彭壽堂壯陽種子如意酒功効說○欲壯元陽欲廣嗣續欲强身體欲除百病但服此藥立可如願以償一補有十年之功眞仙品也此酒乃本堂獨秘奇方合天下衛生種子各藥斷無如此之功効神速補力雄大尤妙在性極和平毫無流弊因此遠近爭購有口皆碑按本草載海狗腎功能補腎生精助陽益氣一切虧弱之症服之即愈夫海狗腎功力已如此之大况其精乎本堂不惜工本煉取海狗腎之精液佐以滋補各品製成參茸芝术海狗精壯陽種子如意酒其力大其効速其補更峻專治陽痿不舉未交先洩舉不堅久腎冷精稀夢遺滑精面黃肌瘦四肢酸軟諸虚百損五勞七傷等症最見㨗效雄衰北老翁極虧損之身體只須略飲少許立刻元陽壯固精力頓加數倍腎氣充足强健異當况少年飲之其精力陽氣之强壯不言可知因此酒無經不達故無經不補若常服不斷則精血愈足氣體愈强可保一生康健百病不生最奇者服十日即覺身輕足健筋絡舒暢服至半月髓充精滿面目光潤一月以後精神百倍陽事不倦連服半年耳聰目明白髮變黑不特延年廣嗣更能返老還童以上種種功効歷經達官鉅紳試騐不爽並蒙名醫博士再三考究發見確實証據推爲補劑中最靈最精至妥至速之奇藥凡服别藥不効者一試方知神妙耳大瓶四元小瓶二元雙料加倍如不善飲酒另服參茸芝术海狗腎精壯陽種子如意丸尤妙每瓶二元外貼煖腎壯陽種子膏更速每對二元四角○婦科調經夢熊丹每料八元近多假冐牌號　賜顧認明上海棋盤街廣東彭壽堂内懸上海縣禁止假冐告示爲記 
[上洋新開景福綢縀號先行交易擇吉開張]  
本號向在南書錦里已歴念年今遷移英界三馬路中朝南石庫門内加放門莊歷辦各省名機改良勤着綢緞顧繡一應俱全運銷外洋各埠貨高價宜與衆各别門莊開剪仍照原籍批發以廣招徠凡蒙光顧請移玉本號格外放盤以副雅愛兼辦喜慶壽納祭軸對聯比衆克己愈加攷　放長尺寸奉送絲巾特此廣告 
[漢口恒豐機器麫粉厰出租廣告]  
本廠自光緖三十二年開機磨粉迄今四年雙鳳牌早已馳名中外日夜出粉一千袋現在雖日夜工作因乏人經理如有人承租亦擬租出爲此登報告白凡有意於此者請至上海閘北裕通紡織廠面議或向漢口梳子街本廠帳房面議可也此佈 
[包愈咳嗽永遠斷根]  
上海大隆藥房秘煉五十六製化痰止咳半夏餅功力極大奏效極速較市上所製半夏大有天淵之别一試立分優劣本藥房秘製化痰止咳平喘半夏餅内用半夏爲君佐以龍涎香珍珠化州賴園吐瑞橘紅川貝等品去其糟粕取其精華故能藥小力大服少勝多屢經名醫博士試驗稱奇推爲最靈最精之品本主人濟世爲心平價耗本以救沉疴數年來活人無算婦孺咸知與市上欺世盜名者不同此餅專治男女咳嗽哮喘吐痰咯血等症立服立愈奇在愈後不發無論虚勞咳嗽寒邪咳嗽痰火咳嗽半夜咳嗽及燥咳無痰行路氣急痰中帶血久嗽失音産後虚咳老年哮喘傷風喉痛頑痰壅塞等症無不應效如神藥性和平携帶極便補肺不膩降火不寒滋陰淸金補虚療損盛發之時隨時含服二片立刻痰消咳止哮定喘平如不信將餅和入痰内立化爲水眞百試百驗之奇藥也毎瓶一元小瓶六角順氣化痰丸大瓶五角小瓶二角半上海四馬路口望平街大隆藥房啓 
[亞支奶謝函照登]  
裕麒大善士鑒前過申江得瞻道貌辱承台愛不憚煩言爲鄙人詳述亞支奶淵源功效在彼時私心擬度以爲此不過招徠之故熊也是以僅以番佛二尊購藥兩聽姑先嘗試以驗云云乃服未及期藥已告罄方自悔多疑誤事功廢半塗而不意痼癖頓除藥纔兩聽計鄙人三錢之瘾如先生所云尚需其一則先生前言猶謙辭也敢不登諸報紙告我同胞並明無欺以彰盛德　天津許可久頓首 
[善治耳龍]  
上海棋盤街廣東彭壽堂眞正第一家始得異法即愈耳聾丸○立服立愈○假冒甚多○購者宜愼經售韋廉士醫生紅色補丸批發凡患耳聾者因腎水下虧相火上炎或麓火傷肝以致耳聾目昏視聽不靈皆因陰虧陽僭而其病源尤在氣虧血脉不能流通呼吸不能靈捷氣逆則虚火向上故有耳嗎耳聾耳脹耳痛言語不聞等症本堂起首創製異傳秘方如工精製是丸專治一切耳内之症無論男女老小兩耳重聽雖二三十年老症服之立見奇效轉聾爲聴補眞陰生津液攝納浮陽除　虚熱重者三大盒斷根輕者一大盒全愈妙在神清氣爽身强體健永無復發之患眞乃天下治耳聾之第一奇藥也虚言欺人罪我惟天每盒四元中盒二元小盒一元雙料加倍功效更速如兩耳扒挖損傷常流膿水搽另珠黃吹耳散即愈每瓶洋五角鋪分上海棋盤街廣東彭壽堂内懸上海縣禁止假冒告示爲記近多冒名仿售幸勿受愚 
[杭州舒蓮記扇莊廣告]  
本號爲振興實業起見選製各種扇貨加意研究冀臻完美素蒙海内嘉許近十年來歷赴法國美國比國義國及越南等國賽會費得優美文憑超等金牌譽馳中外益向推崇自不得不精益求精用副雅意乃近有無耻奸商覬觎本號聲名冒蓋圖記弋取善價在在均有實於商業前途大有關礙現已擬定蓮花爲商標繪圖貼說禀請○農工商部核准註册又請通飭各省一體曉諭禁止冒牌以資保護業於　宣統元年二月初四日奉　部批准扎飭各省　勸業道　商務議員曉論嚴禁在案深恐各商家未盡周知特此登報聲明此後本號出貨各等分别開列於後如蒙各客家定製本號各貨或用客家圖記而本號亦必加入暗記爲憑先付定洋二三成函字日期并洋算清發貨所有以前將他號之扇冒蓋舒蓮記圖章字樣以及懸掛冒牌自此廣告之後務宜一律剔除倘若仍蹈舊習一經各處調查人購獲一柄立即禀呈就近　地方官衙門提人並行知該處商會追究假冒年份從嚴議罰充作該處地方公益之用又有批買本號扇貨少許雜以他號之扇影射冒混者仍以本號石印蓮花發票所開數目爲憑查有不符一併照罰更有自來木柄配裝蒲片來面配骨來骨配面並自换牙骨漆邊等扇用本號圖章紙盒等情所望各客認眞識别勿爲所欺好在鐵路開通郵寄便捷倘各省城及府縣鎭等處如有欲轉售本號扇貨隨時購取各色俱全無論多少均可開明花樣由郵局逕向本號函取價到貨行决無遲誤迄今郵局遞帶各省貨物寄費極亷如遇應估稅則憑單代完　各界諸君請留意焉○所有本號出貨各等分别計開　一上號者扇角裏面裱成蓮花蓮逢爲暗記蓋用浙省舒蓮記圖章　一正號者扇角裏面亦裱成蓮花蓮逢爲暗記蓋用杭州舒蓮記圖章　一中號者扇角裏面褤成蓮花爲暗記蓋用蓮記佳製圖章　一副號者扇角無暗記蓋用本號佳製圖章　杭州太平坊大街雙石庫門舒蓮記扇莊謹告 
[癲狂鎮心丸除痴如神]  
京都天寳齋秘製痴癲第一奇藥○另有治痴第一的眞馬寳曾經試驗多人每分洋二元此丸專治男女文武癲狂及羊癎或錯心作呆服則立愈方用安神通竅順氣僻邪降火補心化痰利濕解悶平肝鎭魂甯魄之品大凡染痴癲一症皆因痰迷心竅憂鬱驚恐痰滯胸隔糊塗不醒或事結於心或功名未成或見色而痴或爲財而癲致患失魂落魄之症則自言自語大呼小呌弄文作武嬉笑恕駡染此等症受累無窮本齋覔得海外奇方何忍秘藏心存濟世非圖漁利行世有年俱爲效驗治愈者指不勝數無論遠年新起丹到其效立見愈後永不復發誠治痴之至寳也初染五丸包愈久染十丸除根雙料每丸洋一元單料減半函購當班回件郵局妥而且便　認明舖分上海二馬路中市西鼎新口石庫門内交易 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[彈小說滑稽魂（六十一）]  
　　第十二回項觀察潜逃回直隷蘇中丞奮勇出榆關原來兩國交戰的規例照例有一個照會給那駐札的使臣。限他多少點鐘以内。束裝回國。未曾回國之先。仍舊要躭任保護他的責成。項安閣那裡懂得這個規矩。閒話休提。只說中國和日本開仗以來。連連的打了幾次敗仗。那一班派去的什麽總統統領仗也没有見過一次。見了日本兵的面。就死命的抛戈棄甲的逃走。也有一兩個中興名將。奮勇交戰。却乂是衆寡懸絶。没有救兵。没奈何只好一步一步的往内地退進去。那日本的兵馬。就一步一步的逼進來。漸漸的到了奉天省的境界。京城裡頭得了戰敗的信息。因爲連次派撥出去的水陸兩軍。統統是章中堂部下的 
了四川提督慶壽山慶軍門。做全軍總統。把直隷提督衛汝貴。拿解到京。交部問罪。却把後路糧運的一切事宜。責成章中堂妥爲辦理。章中堂得了申飭的上諭。心上自然不快。却也無可如何。想着這些派出去的將領。都是跟着自已冲鋒打仗過的。息麽忽然這樣的不濟起來。這個後路運糧的責任。也是狠要緊的。却叫那個去的好呢。想着直隷按察使匡吉人。向來在淮軍裡頭。辦理糧台。十分得力。便派了匡吉人督辦後路糧運事宜。却却的項安閣托了陳觀察要求個差使。章中堂又想到項安閣久在朝鮮。關外一帶的事情。來得熟些。便把項安閣派了個會辦。連夜出關。接濟前敵的軍需粮餉匡吉人和項安閣。只道是個優差。將來還可以得個軍營勞績的保舉。兩個人高高興興的。謝了委。便趕出山海關。預備接應。不提。且說湖南巡撫蘇孔心蘇中丞。本來是個翰林身。却生得有些獃氣。聽得中國和日本打仗。便起了請纓投筆的念頭。做了一個摺子。自告奮勇。摺子裡頭。說了無數料敵决勝的方略。情願自已開了湖南巡撫的缺。招募大兵。出關破敵。這個時候。政府裡頭的人。是龔中堂狠有權柄。蘇中丞就是龔中堂的門生。龔中堂看了這個摺子。心上十分敬服蘇中丞。暗想他一個白面書生。居然有這樣愛國忠君的氣概。古來名將。大半都是讀書人。况且本朝盪不髮逆的那一班功臣。也都是讀書出身。多分這番平倭的大。功要出在他的身上。便請批准了他的摺子。叫他募兵出關又加了他一個總統中路諸軍的名目。把慶軍門改作總統前敵諸軍。 
國外新聞 
[日本國會議員之貪汚]  
　　十一日東京電云日本上届國會駁絶之宰殺議案亦有營私之舉現有國會議員一名大阪宰殺公司經理數人業經逮獄 
[德呈電賀布皇]  
　　初十日栢靈電云德皇電賀布皇費提南獨立 
[英法電賀土皇]  
　　初十日倫敦電云英皇及法總統皆電賀土皇穆哈默德之御極 
[美日競爭棉織發品]  
　　初十日紐約電云美國曼塞歇塞脫省知事特奈浦君近向棉織品工人會各員宜稱日本近亦振興該業現應急加整頓以杜日人之競爭 
[美脫拉斯補繳漏稅]  
　　初十日鈕約電云美國糖業脫立斯因經政府察覺有漏稅情事勒令補繳該脫拉司現已允繳金元　百萬圓 
[英國預算案續聞]  
　　初十日倫敦電云英國預算案内並擬征收俱樂部捐及增加酒稅並執照捐每歲可獲金二百六十萬磅若將城市中地產增價取期値五分之一可獲金十五萬磅城市中未經墾闢之地按其値價每磅抽稅一個半便士可獲金三十五萬磅酒精　每　倫擬增至三仙令九便士則可得金一百六十萬磅未經製造及已經製造之烟草每磅增稅八便士共可得金一百九十萬磅印花稅亦擬更動當可盈入六十五萬金磅各項捐稅釐定之後預計除彌補缺乏之數外尚可餘金四十四萬八千磅以應意外之需財政大臣喬治演說預算案時宣稱海軍支出費額行將增加英國國家之安寗現須維持海上優權爲第一要務乂謂社會之改革如實業問題保險問題振興林業安插賦閑工人及工人匯兌等事宜皆在其内並主征敢汽車稅用以改良道路該大臣當時演說歷四點半鐘之久頗受各員歡迎增加酒精烟草稅及征收汽車稅之議已經議院採納本届預算案國民感觸頗甚保守黨指摘財政大臣所議各節謂不啻强刮中等人之資財以竭國家之財力自由黨則謂喬治君所畫各策實可使内國財政得獲進步各員辯論之際議員里芒特君代表愛爾蘭國民黨宣稱彼黨擬力拒此特創之預算案聯合黨議員班勃萊君宣稱歷來呈入下議院之預算案實以今届最爲荒謬 
[土爾其之新氣象]  
　　十一日栢靈電云土爾其照會各國新皇登阼德國對於新于大示誠意前皇愛勃特爾現仍拘於薩洛里克惟已許貸其一死並不致之於法 
[波斯被逼立憲]  
　　十一日柏靈電云波斯新内閣仍持守舊主　現迫於英俄之壓力已於初九日重布立憲閣令 
 
 
 

Page 27

 
 
   
 
 

Page 28

 
 
   
 
