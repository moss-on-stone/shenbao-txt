# 1907 - 169 - 4912276

 

Page 1

 
 
   
 
 

Page 2

 
 
宫門抄 
　　四月十四日召見軍機肅王毓朗趙秉鈞 
論説 
[論警政（佩）] 　 
　　人民相集而成社會。社會相集而成國家。國家由政府人民之同意而制憲法。故憲法者。諸法之母也。各種機關之神經系統也。國家旣由政府人民之同意。制定憲法。建設種種機關。以維持秩序。增進幸福。則對於侵害生活安全之作用。不可不存强制力。警察者。依法治國之原理原則。行動於法律範圍内。調和公共之安寗秩序。與個人自由自主之權能也。蘇州之警察。無故羣毆學生。固也。彼非所謂警察也。曰警察警察者案牘上之新名詞耳。其性質則裁勇光蛋青皮也。其總辦則卜峯之調劑屬員也。鶂相視而成風。橘踰淮而爲枳。其名是其實非。庚子以來所謂新政以科學。 
眼藏觀之。有一非蘇州警察者耶。書院之山長而改辦學堂也。捐納之道員而總辦新政也。以百萬金之脂膏辦徵。兵委聲名惡劣屢彈劾之員爲統領橫相殘殺。鬨然獸散。而淮海之飢民且羣集而以餉充賑也。不識西文之總裁。考試東西留學生。請光化電化之題。而瞠目也。無在非蘇州。警察類也。事端繁然雲興。如巨人之無腦。甲之言曰歐美之强以兵。則相與練兵。而彼之所以强勿問也。乙之言曰歐美之富以。商則相與言。商而彼之所以富勿問也。丙丁之言曰歐美之防暴動以警察。則相與辦警察。而警察之性質若何。更不關其神慮也。彼所盤旋於湼伏者。金錢主義耳。案牘上之最新名詞耳。天下事種如何因收如何果彼之官本腐儒八股之所換。巿賈金錢之所買者也八股固以繳卷爲終試巿賈固以金錢爲目的。乃以東西立憲國健全圓滿之法理。責若輩以盡職。不亦寃乎。曰然則警察固不可辦乎。夫文明各國。人民享受人生之幸福。若非由警察權之保護。則社會陷於弱肉强食之慘禍。而漸變爲魑魍魎之街衢而巳警察之無成效。以敎育之不完備耳。吾將多設警察學堂。寛以畢業期限。待其學成。分布全國。安見警政之果無效耶。夫科學中有公律公例之說天下事與公律公例合者。無動而不成其背焉者無。往而不敗警察憲政之産兒也權利取重義務取輕人類不可諱之弱點也惟立。憲法治之國家於法定範圍外毫不得干涉人民之自由。而人民亦於警察法範圍外絶少服法律則國權不得侵入。此泰東西法治國之原理原則。用以維持秩現行法律。則國權不得侵入此泰東西法治國之原理原則用以維持秩序增進幸福之道也。吾國欲改良警政其必有自實行立憲始乎。 
緊要新聞 
[電飭查叅禁烟不力之州縣北京]  
　　政府近日通電各直省督撫云現在嚴禁鴉片亟宜實力奉行應請隨時考察如有禁烟不力之州縣等官據實奏參勿稍徇隱按此事略見前報專電（義） 
[松督整頓閩省之條欵福州]  
　　新任閩浙總督松制軍以閩省財政軍政亟須大加整頓特擬定辦法二十條照錄如下（一）裁制兵改警察以其餘練陸軍（二）與浙省合練陸軍一軍（計一萬二千五百人）（三）裁制標武職酌留將備（四）編船户爲河團（五）改水師爲外海海軍（六）以其餘水師爲内河巡警（七）廣開茶紙樟腦漆竹器之利源（八）提册費爲公欵（册費各司各署及巳裁之巡撫衙門均有年欵甚鉅）（九）改財政研究所爲全省度支審計局（十）在内河普行小火輪（十一）調查游民額數分墾沙田分開山都（林木之業）（十二禁民間之閙婚（十三）盡毁淫祠（十四）勸立族學（十五）各學堂添官話課尚有五條未悉查以上各條以練兵一項爲最難然兩省水陸兵額二萬四千餘人有此巨　加以裁去武職之俸廉出入尚可相抵云（同） 
[江督飭究女士放足被逼斃命案海州]  
　　江督端午帥札海州牧云照得近聞各報載有沭陽西鄉胡象九之妹仿蘭因放足被逼斃命（其事巳見初四日本報從略）等語果如以上所言是徐胡氏並無不合而其翁姑乃禁錮絶食予以毒藥自盡必欲其死而後巳形同故殺且自有此事沭民謂放足得罪翁姑而死相率以放足爲戒而凡爲翁姑者益將恣肆悍戾無復人理實爲風俗之患若欲破其痼蔽 
 
 

Page 3

 
 
非令其荷校游示城鄉榜之通衢不足警動國人之耳目而使之開化若係查有職名之人亦應詳革究辦惟究竟徐胡氏如何身死有無他故抑實係因放足殞命應由該牧督飭沭陽縣確切查明實情提訊究擬詳辦合行札飭札到該州卽便遵照辦理毋違（克） 
[大帮梟匪戕勇焚船五誌松江]  
　　華亭縣屬葉榭港梟匪鎗斃弁勇焚燒砲船一案經松江提台劉華軒軍門飛禀督撫後兹接蘇撫復電略謂此案晨間早有風聞梟匪固屬可惡中營尤恇懦無能徐道自接差以來梟匪横行屢出拒捕之案咎有難辭此次斃勇焚船情節尤重應責成該道速將此案梟匪悉數緝拿儘法懲辦倘再疎縱貽患定維該道是問巳飛電嚴斥並飭將細情查復在案奉示頃又通飭文武一體嚴緝并飭郎鎮酌帶師船馳往查捕麾下親出巡緝益昭周密佩慰之至（其） 
　　鹽捕營統領徐觀察賡陛日前將中前兩營擊敗大帮鹽梟情形禀報江督並請存記適端午帥聞有葉榭港戕勇焚船之事遂嚴予批斥云查該中前兩營於四月十六日同時於奉賢所轄阮巷及蔣十一圖二十一圖等處擊敗大帮鹽梟拿獲匪目阮本發一名及先獲帶線之匪目龔本衡秦學充二名解縣收審奪獲洋鎗二桿後膛彈子四百顆如果該營所報屬實該弁勇等剿捕得力自屬可嘉惟察核禀詞於鎗傷管老窩子折其左腿乂鎗斃管老窩子及餘梟沈在清並接仗時斃匪三名全無屍身可騐巳難免張大邀功况匪黨果受巨創擊斃屍身悉被匪黨奪去則匪徒人衆聲勢未衰巳可想見各該營宜如何嚴加防範以期周密乃不越數日接據該道電禀巢匪竟有夜襲中營焚船三隻傷亡勇丁八名之事是該營所報擊敗大幇梟匪全無實據而該營夜被匪襲轉致斃勇焚船顯見匪勢披猖官軍懈忽該道職司何事致令梟黨横行至此尤復曲徇營員所禀以舖張無據之詞爲之轉請獎勵本部堂實所不解除行蘇臬司轉飭華亭縣將解到之匪目阮本發等三名嚴行審訊分别議擬禀辦外應仍責成該道督率營隊將松屬一帶梟匪認真嚴拿以弭隱患並將夜襲中營案内各匪犯責令悉數破獲自當量予獎叙倘仍一昧縱容毫無振作致令匪黨横行無忌則該道職司所在本部堂爲松屬生民計斷不能稍從寛貸也（康） 
[滇督致外務部原電（爲楊振鴻撤差事）]  
　　前紀雲南撤去張振鴻差使一則兹悉該員實係楊姓照會亦不出諸法使因將滇督致外務部原電照錄如下外務部均鑒准英務總領事函開據粤領電稱騰越廳城門貼有排外揭帖沓係出洋武備學生員弁楊振鴻所爲應請查辦等因當將楊振鴻撤差查辦並電飭騰越鎮道確查揑造謡言之人嚴拿到案訊究惟迭據鎮道電禀此匿名告白人所爲查無確據楊振鴻亦堅不承認所有管帶一差俟交替後即行銷差騰越近頗安靜等語遵再嚴飭訪拿並復務領外乞鈞鑒轉照英使良印（大） 
本埠要聞 
[蘇撫電飭滬關借補賠欵]  
　　滬道瑞觀察昨奉撫憲電開頃據朱道宜振面禀松屬釐捐因年荒米粮免厘錢價又逐漸加長存欵復曾被提撥核計五六七八四個月共須虧短十餘萬兩實在無法可措擬由該關按月挪借補足以濟賠欵要需五月十五日解期巳迫望卽先撥四萬金俾免貽誤執事兼筦局務必當竭力並籌一俟秋後捐收暢旺卽飭局陸續歸還此不過移緩就急之計務望照撥勿誤償期爲幸（是） 
[蘇路公司咨江督端文（阻築儀泰鐵路）]  
　　咨呈事竊前據顧紳瑗來函有劉道廷鈞等擬仿照安陽運煤小鐵路建築儀泰小鐵路一道轉運場鹽與建築大路必須遵照部章尺寸合軌者有别况安陽運煤小路與京漢鐵路銜接巳承公司認可兩不相妨等語當卽據情咨商貴督部堂以華商自集華股籌築蘇省境内鐵路須由本總公司認可後咨部立案方准開辦又以顧紳所稱比照安陽小鐵路與京漢銜接一層非查明原案無以資攷證而便仿辦嗣經呈詢郵傳部於四月十一日接准部電安陽小鐵路係由商自造與幹路並不銜接京漢公司亦不認可至蘇紳擬辦儀泰鐵路一事前經咨查兩江總督尚未接復郵傳部真等因承准此是安陽步路與京漢銜接顧紳來函所稱自係傳聞之誤至於華商集股自築鐵路卽不必比照安陽本公司呈部定章本有此條本協理謇四月杪在寗垣由貴督部堂交到趙運司咸電禀内稱劉道廷鈞等援照北洋運煤小鐵路辦法與史道濟禮所禀係屬大軌情事各别劉道等巳呈驗股本十五萬元尚有十五萬元巳續催呈驗並擬具章程議集股份議定乃能轉禀史道所禀旣是空言又須與公司直接應無庸議等語似趙運司於安陽鐵路並不銜接幹路一層固未深曉况儀泰路綫與清鎮路綫有相輔而行之處尤應通盤籌畫與安陽僅爲運煤築路情形逈不相符查泰西各國往往於築路之始舖設小軌以省經費卒以不便通行仍換大軌致多耗費中國各處鐵道部章屢以合軌爲言實即有鑒於此又查鐵路如遇有山路緜亘之處亦往往鋪設小軌因開山工費艱巨異常然苟山路不甚綿長亦必開山鑿洞靳於接軌如巳成之京漢現築之京張皆可鑒也可知與幹綫銜貫之路似無自築 
 
 

Page 4

 
 
小軌之理求通反窒求省及費儀泰一路與自清達鎮旣須接貫以資聯絡卽有商人承辦須俟繪具路圖送本公司核議定後呈部備案方可施行故本公司對於儀泰鐵路無論劉道史道或他人承辦照章均應直接商議所以收事理統一之効團體鞏固之益並非以干涉爲牽掣究竟貴督部堂如何咨部之處至希鈞示以便參酌部章先事規畫並札淮運司傳知承辦各紳商查照爲此咨呈貴督部堂俯賜察核施行須至咨呈者（川） 
[上海禁烟事宜十九誌]  
　　滬道禀復蘇撫電查上海業此者潮幇爲多先經函縣諭董開道約朿資遣回籍旋又會商工程局勸令烟館房東酌　房租一面籌欵收買烟具並設習藝廠收留歇業烟夥入廠學習資其生計倘能首先收歇許給銀牌奬勵惟五方雜處之地深恐流氓乘機煽亂預飭巡警營隊與華商體操會聯絡防範其毗連租界處更宜嚴爲梭巡浦江洋藥　船特請薩軍門兵輪保護炸藥關棧重地電調淞營駐防仍密約各領彼此策應半月以來城廂内外各烟館尚能恪遵禁令陸續收歇如有遷延觀望届期查明封閉目下雖尚無違抗滋閙情形當慎益加慎仰副憲台垂厪謹復（畫） 
　　滬道五月十四日示諭照得五月十二日本邑限禁烟館一事迭據總工程局及城廂内外各鄉鎮巡局開單報告各烟館陸續先期收歇者實居多數今届期滿本道復派員詳查亦巳恪遵禁令一律閉歇淨盡而且謡言早息安靜如常可知好惡有同心義利無並立吾民皆知公義爲重　能慨捐私利絶無貪戀之情從此别業正經大現更新之象前途遠大果人人爭自濯磨何慮弱者不能轉爲强貧者不能轉爲富本道沗官斯土有不勝爲斯民慶幸者也惟是上海五方雜處鬼蜮多端誠恐無意識之愚民爲獨佔利之希望或内設燈榻於暗室以陷害少年或外飾膏店之招牌而售吸如故貪利忘義陽奉隂違則是故犯禁章不可敎化一經發竟惟有執法以懲除密派探捕四出察訪外合亟示諭軍民人等一體知悉須知烟毒之烈實有弱種之憂烟館尤易害人此禁永無再弛之理務各及時猛省幸勿再蹈前非自今以往如有犯者定將館主治罪房屋充公凡屬房東向以巿房出租烟館者更當自行留心檢察免遭波累後悔難追本道言出法隨慎毋以身嘗試凛之切切（域） 
　　上海縣李大令上滬道禀（前略）擬請由憲台酌撥的欵千金先行開辦官立戒烟局一所遴選委員駐局經辦以爲民倡仍先懇酌示章　俾資　守惟所收人數必示以定額限以日期酌定數星期爲一班輪流收養依限戒絶逆計用欵之巨必在意中知縣民社忝膺義難膜視亦擬竭力籌措如有可以充公之欵卽當撥以濟用兾底於成然但恃官辦一局勢難普及必　紳董多設分局回時並舉廣爲收戒爲效始宏旣有工藝所以定民心再有戒烟局以保民命兼籌並顧相輔而行庶幾毒害湔除人人有自强之志收實效而培元氣或在於此愚昧之見是否有當除照會同仁輔元堂勸學所各紳董議復外理合肅叩禀陳鑒核示遵耽 
　　上海縣六言韻示五月十二限滿烟館一律斷絶並有善良烟户限前陸續收歇足見吾民慕義深堪加尚喜悅霧霾從此掃除各亟另謀正業不再誤彼少年漸可禁斷吃食富强以此爲　大家尊重人格若敢陽奉陰違不思滌除惡習假借賣膏爲名烟燈仍復私設或在曲室深房或恃樓居穩秘依然倚爲利藪卽屬違禁犯法查獲房卽人官人則提案重責並准吃者出首充賞卽其財物爾等利少害多祇恐後悔無及保長隨時密查穩庇定干責革（哲） 
　　獎給銀牌之等級滬道瑞觀察以城内外各烟館遵于限前閉歇者甚多自應照章賞給銀牌擬分三等以四月底閉歇者爲頭等五月初五日以前者爲二等初十停止者爲三等業巳諭飭本轅偵探楊金分别查開店主姓名牌號以便飭匠鑄給（速） 
　　滬道怒斥役人吸烟昨日有道轅執役人在道署大堂旁邊開燈吸烟適被道憲瞥見　然震怒大加申斥並飭武弁立將烟鎗劈毁以儆其餘（涵） 
　　縣令不以局員勒收烟具爲然高昌廟巡防局員遣勇　巳閉各烟館勒取烟鎗一百餘文及零星烟具等物甚多昨日繳呈到縣李大令謂烟具應由各烟館主自願繳送毋庸局員收取且巳設有專收局所亦何須繳送至縣諭令仍行持回發還各館主囑其自行赴局呈繳領價以免藉口（默） 
　　裁判員預防後患總工程局正裁判孫明府以境内各烟館業巳一律遵閉恐日後仍有玩户私自設榻開燈特傳南巿各地甲及十二圖地保人等到案諭飭此後責成該甲保等不時稽查如有前項情弊卽著禀究倘敢扶同隱飾一經發覺定惟爾等是問云云（夜） 
　　城内防範暴動之周密城廂以内自烟館閉歇後甚爲安靜然救火會消防隊臨時商團及營汛探弁巡長巡士等以防範不厭周密仍　　梭巡絡繹不絶（釐） 
　　巡士查獲違禁開燈北區巡士昨日巡至城内張家弄見有　記兩 
 
 

Page 5

 
 
間違禁開燈　將店王鍾金生堂倌沈阿四及烟客林雲一三人一併拘送中區巡警局正巡官程明府訊供屬實擬　送縣重辦因再四哀求姑念初犯從寛將鍾金生沈阿四鎖頸發交張家弄示衆七天林雲洲因體面商人判罰洋一元從寛省釋（裁） 
　　聯合會集議善後辦法城内西北城聯合會定於今日三下鐘在八舖土地祠開董事會集議禁烟後一切善後辦法（車） 
　　閔行鎮驅逐烟妓本埠西南鄉閔行鎮烟館甚多且　花烟間數十家經鎮董顧丹泉君協同防廳挨户勸諭巳於限内一律閉歇然花烟館爲害尤甚恐　有陽奉隂違情事故除諭令閉歇外並將所有烟妓勒令遷移出境以杜後患（尾） 
　　浦東巡局開報巳歇烟館牌號浦東陽家渡巡局員蕭馥亭二尹將所轄地段内遵諭歇業各烟館開具清摺禀呈道縣查核計開廿四保廿三圖楊家渡鎮共十五家　周恒昌　陳廣昌　福叙順　吳長順　張炳華　張瑞林　雲仙閣　周俊　　福昌　　　順　周福盛　協順　蔡雲山　陳勝和　吳長泰　廿四保廿三圖　白　鎮共廿一家　沁芳園　聚慶園　　長林　仁園　劉德盛　吳恒泰　陶林海　顧　春　洪月山　一園　杜金虎　慶龍　長發　福泰　潘福記王興發　華記　劉泰昌　瞿榮泰　王恒泰　王義興　念四保念三圖張家浜鎮共五家　楊明顯　薛錦章　姜阿春　莊金發　丁悅堂　念四保念二圖孔家橋及草菴兩鎮共四家　發生　王有林　張財源　郁徐氏　念四保十六圖鹹塘鎮共三家　金聚興　賈掌全　張社記　念四保十六圖其昌棧鎮共十一家　陸興隆　姚四四　協盛公　泰長發　瑞記　廣源成　陳文甫　周榮豐　陳永昌　張貴卿　繆文財　念三保十四圖十八間鎮共二十家　福興隆　朱協記　湯阿平　協源　潘福記　協盛　萬正興　魏榮協　湯永順　同發泰　張子謙　順興園　同發　李朝榮　周順興　馨香閣　陳華記　包四疇　龔金秀　正昌貴（哲） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　日本精刻各種詩集文粹○○發售處○○上海○蘇州○掃葉山房書坊○ 
高青邱全集二元七角陸放翁詩鈔一元二角螢雪軒詩話叢書四元五角蘇東坡集八角林和靖集五角唐賢詩集七角○宋元明詩五角○唐荆川文粹九角○歸震川文粹一元○此外各種詩集文粹數十種不及細載另備書目定價劃一惠顧諸君請臨上海抛球場本號購閱可也外省函寄原班回件不誤 
　　城廂内外烟館帮傭人等注意 
城廂内外大小烟舘遵奉　道憲示諭限於五月十二日一律閉歇事在必行萬難商緩特念各烟舘帮傭人等同時失業情亦可憫本工程局因此禀准　道憲籌集欵項特設臨時習藝所五處　城内地藏庵靑蓮庵城外大佛廠小九華龍王廟）資訂工師購買材料學習操帽草帽操衣操褲皮鞋皮靴紙作（各色紙匣）銅錫物件等爲此通告烟館帮傭人等於五月初六日起至十六日止取具各烟館圖章由該館主簽名加具切實店舖保結分往城内同仁輔元堂果育堂城外總工程局南區西區分辦處報名准於六月初一日開辦每日習藝自上午八點鐘起下午五點鐘止特此通告幸勿觀望自誤 
　　立愈小腸疝氣除根除神藥 
　　廣東陳恒德堂神藥到申 
本堂秘製立愈小腸疝氣膏藥其功之速無出其右無論陰囊腫脹陰核偏墜甚至坐臥不安痛苦難忍速將此膏貼之立覺陰囊縮小氣腫脹消極至兩天包能除根屢試屢驗百發百中倘年久根深宜貼正號卽藥力大而取效愈速矣每張正號一元副號六角○外有第一神效疝氣丸每大盒二元小盒一元倘外貼内服雖十年二十年之老症愈後可保永不再發誠治疝氣之神藥也○假冐甚多購者認明○廣東陳恆德堂分設上海英大馬路萬康醬園對門德仁里内石庫門函購信力自給 
　　最新繪圖幼學故事瓊林 
是書係西昌程元升先生所著復由霧閣鄒梧岡先生增補久已風行海内邇來科學發明專門是尙然欲習專門必先求普通之學以立基礎乃能循序漸進茲將是書逐句繪圖付之石印凡初等高等各學生允宜各置一編則普通之學不待他求矣書凡五册每部實價售洋五角眞本潛齋叢書第一種是書係海昌王孟英之曾祖王　衡先生所著又名重慶堂隨筆先生慨世　注傷寒論者泥古不化恆多支離附會使讀者盡入迷途貽誤匪淺爰著是書統論外感而傷寒論之要旨已包括無遺書凡二卷上卷論六氣　虚勞　治案　方劑（附鑿井法）下卷論藥性（附解諸毒）看法是書向無木刻今覓得稿本茲特詳加勘校付　石印凡研究醫理者當必以先覩爲快也每部二册大洋四角○增批五彩繪圖古文觀止六册大洋八角○速成繪圖四書讀本六册大洋五角○三版改良最新商務尺牘敎科書二本大洋三角　上海總發行棋盤街會文學社京都奉天廣東漢口會文學社福州南街宏昌儀器號外埠各書坊就近購閱可也　浙紹水澄橋南首奎照樓總發行 
　　馬寶 
　　新昌人參號發兌每分兩元無扣開設英界六馬路仁濟善堂斜對門老仁壽里第三石庫門 
嘗謂用藥如用兵兵雖壯不知訓練則不精藥雖眞未諳製煉仍無效是以厯古名醫研究藥石首重製煉良有以也馬寳爲本號所獨創固己盡人皆知取千古未有之奇藥治天下不起之重症神效所至寰宇皆春遂得名焉其始也本主人不知煞費幾許心血始克製煉成功所謂製者製其性煉者煉其精製液旣精功力自大故無論極重痴顛祇湏錢許而痊輕者五分足矣他如鷄羊猪癎中風咯血肝胃氣痛噎膈反胃及小兒驚風喉證痰飲等症服之無不立愈誠至寳焉不謂生意一盛假冐蜂起頻年以來市上之所謂馬寳者何可勝數大抵依樣畫葫者能之拾人牙慧者尤能之而欲詰其真僞何别何法製煉恐亦瞠目以對宜乎稍有識見者購藥不必貪廉認定創世馳名老店始放心誠卓見焉由是而論可見百虚究竟難逃一實盖益信○祇此一家並無分店 
　　崔製消痰半夏　當面可試痰化爲水 
義商崔氏瓣香廬　至神至聖　中外馳名　如無效驗　雷殛火焚 
崔製消痰半夏乃本主人創辦神驗昭著專治寒痰濕痰風痰腥痰以及痰火上壅濕火頑痰痰核痰涎痰喘痰中并痰迷心竅痰流骨節等症并治傷風而嗽腎虧而嗽肺痿而嗽咯血而嗽產後而嗽病後而漱哮喘而嗽氣虚而嗽夜半而嗽天明而嗽更有小兒咳嗽老年咳嗽或乾咳無痰傷風肺液種種寒咳燥咳新咳久咳痰咳等症縱使肺部受傷元氣大虧甚或破金見紅人咳失音只須服此半夏包可著手回春尤妙在補虚療損順氣豁痰寛胸潤肺止咳培元功難盡述海内如有以上諸症服過他家之藥不能見效者請速一試如無實效儘可退回還銀天下消痰止咳之品惟此盡善盡美極神極妙誠二十四紀翹然獨出之聖品也小匣洋一元二角大匣洋二元四角每料六大匣收藥本洋十三元二角 
　　上海盆湯弄新橋南堍見洋貨店轉灣約十餘家根德里内瓣香廬藥室崔宗武啓 
　　祖產聲明 
啓者南翔鎭大八字橋西堍下岸朝西角嘴上下樓房六間現租與茶館水菓行餅店等户此係祖傳產業一切事情歸予二人主權調度契據粮串等亦歸予等收執並無　典賣意思近外間聞此產有出賣之說必係歹人冐詐之計望各位切勿受其哄騙以免後累如有受其愚騙者與予等無涉特此佈告張聽濤　張雲卿白 
　　普天下烟害從今尅伐有藥 
　　請試尅烟自然藥○槍戒𦽎䔎膏○隨吃隨戒菩提水○世人被烟損身者○從此同登彼岸也 
鴉片害人婦孺皆知市上戒烟藥皆用魂靈抵癮所以欲戒而無實濟泰西格致士賛君遊歴中華七次深悉中國之人體質參通鴉片烟之性道目覩烟累之人鵠面鳩形促壽礙嗣情實堪憐於是起而憫焉不憚窮谷深山搜奇覔異幸遊西藏雲中山突見異草名曰𦽎䔎採之試之始識與鴉片相尅如同氷炭非但尅烟捷徑并能補氣養元誠天生除害之仙草也抑或服草不雅可將此草去渣收膏使戒烟仍用烟槍裝吸雖戒毫不在意無論遠年宿癮一月之間除槍斷隠戒絶之後非但永不思吸且聞煙更如牛糞眞所謂與烟相尅之明證也○𦽎䔎膏每匣洋六角和烟裝吸化毒消積三天加藥减烟不覺自然斷癮批價每打洋六元另製隨吃隨戒菩提水○每瓶洋一元每打十元此水戒烟更覺簡便假如每日吃烟三錢過癮之後冲服此水三錢如此七天烟癮漸淡半月吃烟無味一月聞烟香氣變爲臬氣吃之即吐其癮不覺失去妙在尅癮而不損體法之良意之美也○經理批發暹邏大德通公司白○本公司分設上海二馬路中市西鼎新里石庫門内便是 
　　集成圖書公司 
小學敎科初等國文敎授案第一學年前期下價一角半算學敎範第一學年前期下價一角半圖畫範本第一學年前後二期價每册一角圖畫敎授案第一學年前後二期價每册一角均出版　仍有小學敎科全書總例奉贈 
　　 
 
 

Page 10

 
 
要件 
[大理院正卿沈家本奏陳調查日本裁判情形清單（原摺巳見四月二十六日本報）]  
　　第一　司法權 
　　司法獨立之制創自歐美各國日本仿之因以收回治外法權著有明效所謂獨立者非爲行政官不能預聞即上官亦不能干涉也按日本憲法第五十八條司法權以天皇之名於裁判所行之得憲法之保障斯獨立之基礎不可拔考維新以前裁判制度同於中國俱以行政官兼任明治初曾特别設行司法之機關仍附屬於行政官廳成績未著明治四年建東裁判所此爲裁判所與行政官廳分析之始五年於横濱神户長崎諸商港建獨立裁裁判之範圍漸廣其後更於中央置司法裁判所於各府縣置府縣裁判所　鄉鎮置區裁判所其制大備然裁判事宜悉禀承上官之命令八年置大審院統一法律之解釋下級裁判所漸有獨立之端緒二十三年頒布搆成法裁判所之機體至此始完備行政與司法必應分析者蓋行政權因地方之便利可假權宜行之猶之道路車馬得以自由行動司法權非以法律爲準繩不能維持裁判之信用猶之滊車必須循安軌塗斯無傾軼之虞况行政官之性質以服從上官之命令爲主阿諛希旨即緣之而起若司法官同此性質意有瞻顧斷難保裁判之公平近日泰西各國司法權無不獨立者亦有鑒於此故對於裁判事務無論鉅細司法大臣不得干涉司法省雖有監督權不過監督行政之一部例如訓令諭告及懲戒之類是也 
[第二裁判所及檢事局]  
　　裁判所階級其名凡四一區裁判所全國三百十所設判事一人名單獨制若地廣事繁則判事之額量爲增加如東京定額二十六員大坂定額十七員額雖多仍分事而理與地方裁判所之合議制不同但其中設監督判事一人而巳裁判權限民事案件計數在二百元以下刑事案件違警罪未經豫審之竊盜罪關贓物罪應科本刑六月以下之禁錮罪及非訟事件非訟事之節目甚繁大致如管理失蹤者之財産後見人法人之類皆是因此項事件無兩造爭訟求裁判之形也區裁判所均有出張所專理土地船舶商業之各項登記及巡回裁判有事則遣一判事前往裁判平時則僅書記一人每所年費六百元以下而登記事務日形發達近年全國巳逮一千萬元司法省所屬費用悉取給於此一地方裁判所全國四十九　爲第一審之合議制分民事部及刑事部部置判事三人以一員爲部長亦名裁判長事繁設二部以上如東京合計八部大坂合計四部餘民事刑事三部者五所每所設所長一人掌司法行政事宜但仍兼部長東京大阪之所長並不躬親裁判令所屬部之部員代理而甲部之員亦可兼乙部控訴院以上同每所設一人或二人以上豫審判事以行豫審任期一年爲限不得以部員兼充若最小之裁判所或以民事判員兼任者蓋罕見也故各地方裁判所判事之額多置數員東京實多部事八員其餘多一員或二員每部雖係三人合議悉憑部長主持重餘爲陪席判事旁坐聽審遇緊要可以參問若民事之和解事件及調查証據或刑事中之重罪事件須暗訪者及選定辦護人此類亦可以判事一人任之至地方事務殷繁或幅　遼闊山海間阻則設地方裁判支部其數並無限制如新瀉長野各有支部四所支部設於區裁判所之内凡判事檢事俱由司法大臣選用有用本裁判所判事出張者有用區裁判所或鄰近之區裁判所之判事兼任者其階級與地方裁判所悉同地方裁判所之裁判權限不屬於區裁判所之民事刑事第一審事件或不服於區裁判所判决之第二審事件及破産事件協助事件區裁判所應行迥避事件界限未分明之指定事件並行豫審制度以單獨判事專任豫審權限凡重罪或由檢事而受起訴之輕罪及現行犯之輕罪先由豫審判事審定調查証據是否屬實然後送裁判所公判（未完） 
内治部 
[電禀辦理春振完竣情形徐州]  
　　徐州道府將辦理春振完竣情形電禀督撫提台云徐屬春振一律放竣計邳州共放二十七萬一千六百零二千五百文睢寗二十二萬四千六百九十八千五百文銅山十四萬二千八十三千五百文蕭縣十五萬六千三百三十二千文碭山一萬六千七百零七千文宿遷共約放二十四萬四千細數未報總共放一百零五萬餘千現在麥收豐稔粮價大平地方安謐百萬災黎更生有慶謹先禀慰憲厪云云（知） 
[黑龍江設立電報總局]  
　　俄人前在吉林黑龍江兩省設立之電綫業由中國購回故黑龍江將軍程德全即設黑龍江電報總局於齊齊哈爾於本月初一日開辦譯大阪每日新聞（穎） 
[改財政局爲撫署奉天]  
　　財政總局改爲撫暑經見前報現該局巳飭各所移出日内先將庶務收支俸餉清賦四所移於前史督護公館及棧房内辦公其餘兩所俟勘定地址再遷（光） 
[批飭實力查户清匪江西]  
　　萬安縣王大令近將整頓保甲情形禀陳省憲奉贛撫瑞中丞批示云據禀巳悉該縣因籌欵維艱警察未能撫庶自係實情惟清查保甲户口填發門牌勿任窩留匪類並使十家互相紏察此則費輕易舉必須切實遵行並將標廠賭博採茶淫戲嚴禁務絶以正風俗而清匪源一面會同水陸營汛嚴拿瀏醴各逸匪務獲究報勿稍疎懈切切（因） 
[釐捐局總辦易員鎮江]  
　　鎮江下游釐捐局總辦陳太守家熊因辦理船捐未成致被撤差經蘇撫陳中丞遴委候補知府陳太守昌基前往接辦巳於初十日蒞鎮十一日到局視事（五） 
[皖撫慎重江防蕪湖]  
　　皖撫日昨接准直督袁慰帥江督端午帥電稱孫文黨羽在長江一帶勾結匪徒暗謀起事沿江各埠務須嚴加防範恩新帥接電後巳密飭蕪關道文仲雲觀察曁沿江各營汛一體防備以戒不虞（流） 
 
 

Page 11

 
 
外交錄 
[外務部議訂交涉章程北京]  
　　外務部各堂憲會議謂駐京各國人士凡與中國人交涉之事並未經該國公使照會本部及至釀成事端公使必出而千預殊非慎重邦交之道亟應訂定章程嗣後各國人士遇有與中國　交涉之案須先禀明該國公使照會本部辦理以照平允（金） 
[法使求展天津租界北京]  
　　據外務部人云日前法使要求展拓天津租界曾由各堂憲電飭直隷總督照約核辦迅卽聲覆（仁） 
[中日官塲讌會]  
　　十三日東京電云昨日日人設筵請徐菊帥讌飲日本法軍大將駁島及駐華日使林權助君皆與宴席間菊帥宣言奉有廷訓著調睦中日友誼並整頓保護滿洲一切利益無分畛城云云今日林權助君盛京總領事及牛莊領事在旅順會談討論滿洲南部之問題譯字林報 
[不允要求鹽灘利權北京]  
　　聞德國商人近日又向外務部要求山東青島鹽灘利權慶邸業巳拒絶並電山東巡撫隨時嚴查（仁） 
軍事界 
[勘定營房操塲基堪蘇州]  
　　蘇省二標營房馬隊操塲雖經劃定而砲隊操場不能與馬隊合用且操砲時附近房屋時有震動現在砲隊工輜隊均須添建營房日昨該標統查得四周民房長元吳三縣各有轄區因持禀由撫憲陳筱帥轉飭長元吳三縣將該營附近民房勘明界限一律圈入俾即改建營房及馬隊操場吳張金三大令奉札後當卽帶領丈書前往勘丈業巳丈明四址劃界插標一面出示曉諭令各地主各投本縣呈騐契據以便照給官價（　） 
[蘇撫决計大會秋操蘇州]  
　　蘇撫陳筱帥日前校閱各營隊操法其中以馬隊爲最步隊亦尚整齊因特電致江督今秋决計赴江北會操一面諭令各砲隊赶緊操練庶免臨時倉幸（逃） 
[贛省講武堂開學武昌]  
　　江西儲材館裁撤後改設講武堂一所工程業巳告竣於五月十二日開學所聘敎員除儲材館原有外復由沈愛瑲方伯添請二員以期敎育進步（規） 
敎育誌 
[蘇蘇女學添招新班蘇州]  
　　蘇垣蘇蘇女學校擬於暑假後添招新班額設八十名分二期考試以六月二十日爲第一期七月初十日爲第二期此項新生於常課外增習琴歌理論針繡等課（必） 
[女學生赴美游學南昌]  
　　江西德外葆靈女書院學生李馬利擬赴美國游學商經該堂女敎士雲雅達於日昨函致洋務總局轉請海關監督發給執照以便起行（氏） 
實業類 
[批示錢塘江行輪之窒碍杭州]  
　　錢塘江行駛輪船早經司局分飭查明會詳批駁在案近又有職商趙鼐等具禀浙撫請予試辦當奉批示云此案巳於去年十二月據司局詳復錢江行輪民情地勢釐金種種窒碍業經不准兹復來轅率行瀆請所禀仍不准行仰商務局轉飭遵照（比） 
[本商擬請包辦鐵路材料湖北]  
　　漢陽鸎鵡洲向係木植聚會之處臨江三十里木料堆放幾無隙地每年交易以千萬計現在該木業十三幇因粤漢川漢兩鐵路將來開工所用木料極多以前京漢鐵路之木料都從外洋運來漏巵甚大此項利益亟須設法收回特倡議湊集資本銀一百萬兩開一森木公司包辦川粤兩路應用木料以挽利權擬卽禀請鄂督張制軍轉咨郵傳農工商部立案試辦以謀公益（比） 
[郵傳部議調道員北京]  
　　郵傳部尚書五日京兆易人三次矣部務因之未及整頓兹聞新任陳尚書以部中尚乏熟諳路政　昌議調川漢總辦福建道員程祖福君赴部委用惟程君係外有道員未便充當司官或在丞叅上行走或備顧間一時尚難位置（玉） 
[興藝工廠成立鎮江]  
　　丹陽縣設立興藝工廠現巳落成日前特聘上海寗波京津等技匠仿造東西各種物件分木工縫紉車工鐵　四科（文） 
[札飭保護商船公會安慶]  
　　皖撫准農工商部咨開查長江鎮江上游商船公會於四月初五日准兩江督部堂咨有立案並札委知縣龍璋爲總埋兹據禀前情相應抄錄原禀咨行貴撫查照飭屬一體保護云云現恩新帥巳札行遵照矣（作） 
瑣事欄 
[商部咨查爭辦闈姓廣東]  
　　日前農工商部咨行粤督文曰本年四月初三接據職商易啓康等禀據商等於光緒三十年十二月在廣東善後局具禀承辦山鋪票公司每年認餉銀一百三十萬按定八年爲期合認一千零四十萬元另先繳一次報効銀一百萬兩經奉前岑督憲批准奏明在案歷辦無異去年周督憲到粤創辦農工商務公司職等復認股銀三十六萬元訂定分期繳交旋蒙周督憲申明前案奉批八年内不准别商攙承乃三月間突有奉革小闈姓因案在逃之舊商盧華富忽然回粤具禀每年加認餉二十萬元意欲攙辦局員借端揑商欠餉竟欲違背奏案改歸盧商承辦不思職等并無欠欵其應繳二月尾餉銀五萬餘兩經於三月初旬飭源豐潤票號憑單赴局兌交乃局員故意不收以爲揑欠之地有源豐潤票號可查且聞盧商僅認報効銀六十萬兩比職前認銀短認四十萬兩之多職等一切開廠置具及另代借洋欵百萬墊息俱係合八年扯算若僅辦兩年虧折必巨爲此懇恩核辦等情到部查該商等所禀是否實在情形本部無從懸擬相應據情咨行飭屬查明核辦并將辦理情形聲覆本部可也（爲） 
 
 

Page 12

 
 
[增城劣紳逼變詳聞廣東]  
　　變賣倉榖藉濟民食原爲地方起見乃增城縣倉存榖六百餘石前因奸商郭正茂賄串杜捕廳瞞禀縣委由伊一人全數攬承每石繳銀七錢五分販往東莞石龍每石得價二元七毫邑人惡其一人專利又違章販運出口聚衆鼓噪王令允截留仍照原價交城内各米店匀領限米一斗平沽銀三毛城内富紳黎心葵兄弟以榖價漸平有利可圖冒領三百餘石入巳商人以黎係巨富與貧民爭利咸動公憤又局紳某等堅欲俟米舂竣方始出糶以致十日以來男女飢民有赴城三次而不得米者道遠者咸聚宿寺廟守候男女混雜怨聲載道而局紳又欲由局發票憑票買米窒碍更多初一日飢民聚至數萬始請文武官到塲監視發票但人多擠擁發票不均因此爭閙是日城中各店一律閉門領票者無米可買益加鼓噪局紳見勢不佳紛投藏匿王令避至叅府衙門飢民沿途喧隨討米謂黎姓闔旌飽死伊等餓死萬口一聲遂乘勢登黎紳之門逼令交還倉榖爭論不巳竟將其家搗毁榖米搶去且有人登城牆擲石洩憤者計有十餘家瓦面皆遭毁壞禾幾又復火起（或云饑民爭米延燒或云自行縱火以止衆搶尚未查確）幸未延燒而衆人以杜典史私串販運倉榖咸欲得而甘心時方肩輿往協商局聞警踰牆潛遁文武官遂傳令閉城饑民准入不准出方期事可平靜乃黎紳以被搶一空鳴鑼聚族人出鎗械赴敵時搶者盡散誤斃路人一名有一邱姓者額破腦流有一吳姓者斬去兩耳餘被傷者尚多然當時除黎姓米店外餘因持票買米爭閙牽連被搶者尚有數家皆以釁由黎紳起聞擬聯禀要求賠補損失去方閉城時武弁欲令勇放鎗王令堅持不允謂來買米者皆安分貧民不過局紳辦理不善致動公憤耳除與黎姓及局紳爲難外未嘗擾及别行逾時自散若少急激釀禍益烈旋出示謂願捐廉匀撥十二都平糶饑民始一鬨而散（爲） 
[預備歡迎岑督續聞廣東]  
　　粤省各行商預備歡迎岑督迭見前報兹聞巳雇定工匠在大馬頭搭生花榕葉牌樓一座左右搭生花塔兩座塔高九層合計五丈四尺每塔擺花三百盤由翠林羣芳兩花園布置其日近亭前連塔歡迎廠五座至烟火棚兩座則經將軍景留守准借八旗會館前大砂地支塔該處堤地寛廣水面空闊可無擁擠之虞其由增沙至八旗會館一帶堤岸皆懸掛日本燈籠此外各行商會館各街閘門皆一律　燈申祝其餘輪渡之慶賀各店户之鋪設亦極一時之盛現在河面紫洞艇巳爲各行商定雇幾絶云（易） 
[撥欵振濟被火災民鎮江]  
　　金壇縣西鄉直溪橋地方於四月二十七日大火歷兩三時之久共被焚六十三户計草瓦屋一百七十二間約燬去全鎮十分之三經該縣孫大令下鄉履勘將詳細情形禀報督憲當奉批示春振甫畢又遭火災民情困苦憫念良深據禀巳撥振欵二百元捐廉一百千文米四十石酌量撫卹所辦甚是惟現距秋收尚早被災之民勢難久待應由江藩司籌振局再撥洋銀三百元發交該縣分别散放俾資接濟（克） 
欽廉通函 
[亂事報告九]  
　　官軍抵那彭墟後竭力勸導劉思裕仍不肯聽官軍迫不能忍始開鎗環擊匪衆潰逃奪獲槍械旗幟號衣多件斃匪廿餘名未幾逃而復聚仍不解散又電請何統領督帥前往爲夾攻之計復赶運軍火粮食前往接濟添調營勇以厚兵力二十日再行進兵劉思裕率衆迎戰復大敗率黑旗一隊而逃午刻官軍直抵匪巢用開花砲轟其住屋惟匪屋甚堅四面均有砲樓復有外匪赴援故官軍不能驟進自申至酉尚未得手軍官傷斃數人迨夜後始攻破匪巢斃匪甚多餘匪均由屋後濳逃搜查屋中尚有炸藥及無烟藥數包有一勇誤觸炸藥致受重傷現因匪首未獲酌留營勇在彼四處搜緝乃數日後城中復謡言四起驚傳有匪萬餘人前來攻城幸地方官卽分撥營勇擇要扼守民心略定 
　　廉州自郭道人漳所率之新軍到城人心稍定然街談巷議尚皆仇學仇敎之言人心思亂盖可睹矣目下紳界學界欲聯禀大使請委陳令召棠到廉辦理清鄉蓋以此次肇事雖名爲飢民實則積年匪徒伏而思逞稍一寛縱禍患將不可言矣聞郭道平素頗負知兵之名此次到廉當必有所設施惟鎮壓尚易撫綏極難軍政與吏治相輔而行不能徒逞兵也未知辦理者知此意否 
惠州通函 
[亂事報告十]  
　　惠州風聞潮廉等處亂耗人心不免惶恐廿一日府縣兩憲忽點勇丁上城守夜探聞係衙署接有密電云某某等鄉有土匪澘伏因此戒嚴隨聞博羅縣屬村尾園鄉有匪數百人蠢動城中人心恐懼多有挈眷避往他鄉或往府城者廿二日城門遂閉廿四日探得有三百餘匪巳澘蹤他處然出没無常深爲可慮現郡縣營勇稀少各紳士設法召募義民守禦申刻後卽閉城門該處營務處亦出示謂廿三日電禀周督請兵救援巳得覆電日間當調兩營兵勇來惠防禦爾等商民母庸驚惶云云 
　　欽廉道王及欽州顧牧廉府吳守等經新任岑督有電來粤將其撤任兹聞欽州亂事周督特委王守崧前往詳細確查禀覆亦以各該地方官辦理此事遷延怠玩致肇斯禍匪首劉思裕於前三月間早巳聚集士匪煽惑愚民多人滋鬧騷擾當經紳耆禀報而該道等視作無足重輕及匪等公然鼓衆倡亂該道該州等僅率勇將匪驅散便了并不擒拿首要解散脇從認真辦理以致匪黨得以如是猖獗該地方官實難辭咎故岑督卽不來電撤任而周督亦必予以處分云 
　　現得官場消息謂前月底時惠州官軍偵悉有大股亂匪匿於博羅栢塘内四五里之八子凹匪巢當由東路防營張統帶督同第三營李管帶往剿並以此處地方極爲險要盜匪亦極兇悍必須有熟識情形及驍勇强幹之員弁同往方能得力查得駐紥横瀝墟之防營管帶洪兆麟在惠辦理清鄉多年情形較爲熟識故特調令前往直搗柏塘迭與匪黨相遇日前忽爲所逼幸洪管帶熟識地勢且又勇敢卒將匪徒擊退惠城聞警卽飛調援軍馳至敗匪於洋村地方匪復分黨逃至東江上遊餘匪則到處聲言謂將紏合各路同黨直搗西江或云實則仍舊匿回匪巢以察官軍動靜云 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）五十六]  
　　蓋雪倫以狂窘之餘加以暴怒。一時無計止其口遂拔其佩身之小刀。力刺其頸嗚呼。我處此境我覩此情。陡使我全身之血液。爲之驟冷。蓋我身亦幾將隨之而俱倒矣。巳而余神志少定。始發一極慘切之聲而呼曰。弟乎。汝奈何爲此。雪倫則作獰笑曰好好。殺之爲佳。余曰。設海太歸而覩此則奈何曰。事旣至此。尚何懼爲目前計。惟有急縱火焚室。以消滅其形跡耳。設他日發見其尸則人且疑汝自不戒於火。至身與室俱焚。而自今以後。汝反得逍遥事外隱姓氏以往他方。則不復有蹤跡及汝者矣。余聞之。念舍此亦别無他計。乃急聚柴薪。以煤油灌其中。引之以火。火旣燃。遂亟亟俱出。復反手虚掩其門。而繞牆至宅後以逸。 
　　述至此。福亟問曰。然則牆下燃餘之船牌雪茄烟。殆卽夫人所遺耶。曰然。我偶棄於此耳。福曰我所最不可解之一問題。則彼地上所遺之血紙。確係海太日記册中所撕下者。豈雪倫早有意嫁罪於海太。故預作此狡獪手段。以爲隐海太地耶。曰否否。是與雪倫無涉乃我之所爲耳雖然。我亦初無陷海太意也。蓋是晨海太起甚晏。酣臥至朝餐後。猶未寤。余先起。偶憶及游歷事。思作一書招雪倫。與之一商槯因開帛屜取箋箋適罄。瞥覩海太所用之日記册。方置桌上。乃竊目其後撕一頁。甫舉筆。未及作書。而海太忽蘧然醒。余不欲令海太見。亟匿之。因還手納衣袋中。嗣後卽與海太口角。口角未巳。而雪倫適至。旣面訂是夕之約遂不復作書。而此紙亦幾忘之矣。迨當晚逸出後。覺手指問猶沾餘血。試探手袋中。則此紙宛在因取而擦之。而隨手棄之地上耳。 
　　霍拉斯聽至此不覺擊膝嘆曰。噫天下不可思議之巧事。一至於是。我今而後乃不敢以臆斷用事矣。 
國外新聞 
[日本富豪之積貯]  
　　十三日東京電云東京富豪大倉（譯音）存貯日洋二百萬元於阿桑羅地方之本施烏煤礦公司並於大連灣水門汀廠及提鍊油池廠兩處共存貯日洋五百萬元 
[法國亂事彚記]  
　　前日有法兵六百人不遵士官之勸阻携帶軍火逃棄本營擬與倍齊耳地方亂黨聯合倍勞將軍遣第八十一隊步軍前往堵截逃兵去路以免投入亂黨逃兵乃向空放開槍步軍被迫退回倍勞乃親往勸諭逃兵始各回營統帶那奔地步方兵塔開司將軍現巳革職蓋以塔部下之兵前曾砲擊百姓塔不得辭其咎也蒲蘭地方鐵路業被亂黨毁壞以阻救兵前赴倍齊耳副知事向之阻止爲亂黨擄獲囚禁電線及電話線被割斷者亦有多處昨日法國孟德佩立地方又有騷動官報稱那奔兵民交鬨一役死者七人兵傷者六十二民傷者二十一步兵十五隊馬兵七隊巳遣往南方彈壓亂事昨晚泰晤地方亦有亂事釀酒案今日巳由議院分别駁議俾可從速施行十三日議院會議以政府現在行政之方法爲然者三百二十七人反對者二百廿三人 
[英爵反對南非政策]  
　　英國法來貴爵不以波些君對於托蘭斯佛之政策爲然現反對法來之說者四十二人贊成者僅二十一人 
[日水師贈物於德皇]  
　　日本巡艦千歲筑波兩號行抵極耳德皇接見日統領及水師員弁於御用遊艇該統領進銅器一事係一鷹像立於巖上爲日本鑄造品之最精緻者以上譯字林報 
[亂黨之末路]  
　　十四日倫敦路透電云法國亂黨首領愛而伯在逃未獲今晨忽往内務大臣處求見克列門西君遂痛斥其非曉以利害愛而伯痛哭追悔力求克君示以改過自新之法克君勸其向地方官自行投到愛而伯遂告退由便門而出十四日英倫電云愛而伯自稱此番亂事於政治上毫無關係請克列門西君將所獲之人從寛釋放以示恩惠而復和平克君不允所請愛而伯君稱願往南方解散亂黨勸令效忠於國據此則愛而伯必自行役降確然無欵故官塲現巳任其來往不欲拘之此誠恢復和平之舉也那奔地方百姓聞此消息大爲歡悅 
[三國協約之内容]  
　　十四日伯靈電云英法西三國協約以期保守東太平洋西地中海領土之完全凡三國昔日在該處領土上所有之權利一如其舊與此約毫無干涉設有事故與該處領土有關係者三國應互相關照彼此會同辦理 
[親王辭職]  
　　十四日伯靈電云德相蒲路親王現巳辭職繼其位者爲倍自門君其餘大臣更動頗多 
[英國下議院不以南非借欵爲然]  
　　初七日倫敦電云英國下議院因脫國借欵事斥責政府並謂借欵之法應詳加討論 
[英皇召見萬國紅十字會代表人]  
　　同日英倫電云萬國紅十字會代表人散會後蒙英王及王后召見於王宫 
[和平會防有亂黨暴動]  
　　海牙和平會有無君黨欲圖破壞現巳查出兇謀警署巳竭力備禦以防不測以上譯文匯報 
本埠新聞 
[强勒米商平糶]  
　　滬道觀察訪聞老北門外大街恒盛打米廠有屯米情事卽札飭法讞員聶司馬會同西官前往查勘等情巳誌前報昨日中西官又傳該店執事蔡小松至堂研訊司馬謂蔡曰爾所開之米 
 
 

Page 19

 
 
石數目單據云大半係興記福記壽記等户所存之米然聞得爾在别處尚有屯積究竟爾店一天能打米若干石答能打一千餘石又問去冬至今打米有多少答一時難以記憶况屯存米榖並非小的一家廠中所存之米均係代人輾白者司馬遂諭此案　憲巳與巨領事磋商旬日本擬將爾店之米悉數充公今格外矜全著將所存之米不論自巳或與人打白迅速打出照平糶之價每石售洋七元五角儘數平價發售諭畢令退去候示（絲） 
[領事會議界外提人辦法]  
　　滬道因紗捐一案捕房探捕越界拘人擬定加法照會領袖總領事飭遵等情曾記前報兹聞領袖西佛君將情會商領事公會核議現各領事以爲第一節應彼此互相核定卽係應須註明在章程内凡住居界外之華人與華人之在租界者涉訟須向公廨控訴不得逕赴地方官控告拜須聲明所有各案應先行公堂具禀不得逕赴上海道衙門禀控又第一節須將此節更改凡遇有緊要事件不過知照地方官後卽可往提並不等候查明情節在票上簽印並須聲明警察局在何處并應往何處將所有差票送請簽印係控追華人避匿界外者至所稱持赴地方官衙門或警察局呈候核明情節在票上簽印等情顯見此等詞語並不說明該地方官或警察局當可定奪此項傳票或牌票應簽允與否并稱毋庸工部局探捕同往至界外協提云云此節各領事未便應允因租界官員並不禁阻來自　處管屬之差投協同工部局巡捕前往緝獲逃匿租界各犯是以界外提人應須一律辦理可曉然明矣且照此辦理巳歷有三四十年照上海道所擬禁阻探捕至界外等因此節似尚公道但恐亦祗加增難處爲緝獲逃匿各犯查得祗有一端辦法尚稱妥善即係各屬差役不得壇往該屬之界外並不持有簽印之信票以及並不由捕房派捕至何處同往協提又第三第四兩節均未便照辦各領事擬將前項二條改作倘公廨差役或工部局巡捕不禀告地方官爲提人一事或抗違該地方官諭令應須究懲倘此係廨役即由公廨訊辦倘此係捕房探捕應卽由該管官員訊辦云云公議旣决遂請領袖西佛君將情照復滬道請爲查照（眩） 
[要求請銷包缐牛捐案]  
　　本埠專售西人食用各牛肉莊以近來牛價甚昻宰割零沽虧折日甚聯名具禀工部局請准加價各領事以此事關繫西人日用所需現爲華商禀准專利包捐巳屬與約不合且於禀定每只捐錢一千八百文外又另加若干實難置而不問業由領袖領事將此事切實照會上海道要求照約註銷矣（的） 
[早堂案分别會審]  
　　日來英美各捕房所解早堂案漸見其多公共公廨中西官每訊至午後一二下鐘始畢故讞員關絧之太守商之英副領事巴爾敦君以後凡逢禮拜一案件均分兩堂訊判巴君然之故昨日太守與英李繙譯官在公堂會訊襄讞王肇之明府在樓上與英巴副領事會訊以免延誤時刻（根） 
[蘇撫派員護送陸軍學生]  
　　蘇撫陳筱帥委派畢業生候選州同龐可傑送陸軍部速成學堂學生赴都肄業昨日到滬到道禀見卽日趁輪北上（軌） 
[姘夫殺姘夫]  
　　蘇人朱培全向與公共租界五馬路福臨里隔壁鴇婦王蔣氏姘識嗣該氏又與胡阿朝姘識事爲朱所聞前晚竟持菜刀至氏處將胡亂砍並將頭顱砍下其半血髓狼籍王氏鳴捕報由捕頭派探張金林將凶手朱阿培妓女王氏傭婦沈王氏一併拘獲一面報縣相騐昨日解廨包探張金林伸訴前情讞員關絅之太守商之英李副領事以此案巳由縣相騐判將朱及兩氏押候上海縣騐畢再斷午後三時上海縣李大令帶同仵作蒞場捕房當將兇手朱培全花烟間鴇婦王蔣氏傭婦沈王氏解案請訊拔朱培全供向與王張氏卽麻皮阿金姘識詎近日該氏又與胡阿朝姘識視小的爲仇人故於十三夜十下鐘潜至蔣氏樓上持刀將胡頸項砍傷一刀身死小的自投捕房是實王蔣氏供先後與朱胡姘識不諱沈王氏供不知情大令飭仵騐得胡頸項骨巳斷委係刀傷身死遂著地保收殮兇犯等仍由捕房帶向候解縣訊辦（根） 
[相騐移屍]  
　　吳淞浜南家橋地方有無名男屍一具仰臥華盛廠所買之地内當經該處總甲報明寳山縣竇大令隨於十二日帶領刑仵蒞騐身有重傷三處木器傷一處似係戕斃後移置此地大令騐畢飭即當場收殮再行緝兇究辦（草） 
[分捕房行將落成]  
　　工部局前因美界嘉興路哈爾賓路地方遼闊匪類横行鳩工建造分捕房等情巳誌前報兹悉該分捕房工程業巳告竣現方從事裝修約西七月間即當辦理公事云（西） 
[道批三則]  
　　王關源禀批察閱粘抄案經林氏親族張樹康等公禀縣批准予銷案免究巳屬從寛乃不知感悟又復牽織多人嘵嘵混瀆希圖拖累刁健巳極且查抄件獨少張樹康等公禀尤見情虚本應押發姑寛申斥倘再來轅朦控定行重究不貸○張紀生禀批據禀行夜刦贖等情是否屬實仰寳山縣訪查明確提案訊辦至代書有無索費把持情事一并澈究具報均毋違延○徐顯棠等禀批寗藉既分紅白兩帮自應各歸各執照常營業今閱來禀似紅白兩幇之外尚有老紅幫所謂老紅幇者究係藉隷何處未據叙明從前縣示亦未提及該業本有六邑散柱名目現又公議六邑散柱究與前六邑散柱如何分别所稱創立公所等項規是否獨樹一幟不受魯班公所節制同是紅帮忽分爲二有無窒碍難行之處仰上海縣查明該議具復察奪粘抄並發（疎） 
[懲責小竊]  
　　張瑞林在城内計家弄竊某姓自鳴鐘一架行經小本橋被巡士拘解西區由副巡官劉一尹訊責飭發廿二鋪小木橋地方示衆期滿再行責釋（車　） 
[安徽旅滬學會夏季大會紀事]  
　　十三日安徽旅滬學會同人在老垃圾橋慎餘里事務所舉行夏季大會下午二時紳商學界同鄉及會員先後蒞止由本校學生奏琴唱開會歌副會長方守六部郎主席宣布開會宗旨汪翼蒼君報告會務次汪壽臣君演說欲結同鄉團體須先團心次江幹臣君演說商學兩界宜互相聯絡次康特璋君演說在京師同鄉巳組織敎育會並設地方自治研究會本會宜仿行次吳志猷君演說以合羣力任艱鉅爲進化之要點次胡郁文君再申前組織安徽雜誌爲辦各種文明事業之機關並宣布章程辦法三十條聞者頗極贊成一時題名入股者甚形踴躍次主席提議請周品珊胡郁文吳志猷三君修改會章並組織一商會推舉竇介人謝筠亭余魯卿汪蟾清四君專任其事罷會時巳鐘鳴六下矣（敬） 
 
 

Page 20

 
 
[上海官事]  
　　游學日本警務畢業生胡文爛由日本回滬調署丹徒縣宗加彌昨均到道禀見直隷州知州姚繼枝奉道憲委派巡警總局綜計課員禀知到差（車） 
訟案 
[上海縣案]  
　　道憲札發巳革廨差顧昌到縣　晚奉帮讞洪明府提審私改提票日期等情據供小的是顧昌之夥名宋阿七錢胡氏控錢錫寳徐良波一案係小的經辦四月二十七日接到收發處提票二十八卽往領事署及捕房簽字初一提到原被並地保嚴毛頭等繳票解訊並未私改日期明府謂十六改二十七字跡顯然且有簽稿簿可查從速實供始稱小的接票即患傷寒迨病愈巳悮日期不能簽字故擅自矇改顧昌因家務於四月初四回蘇乞宥明府判責五百板押候禀詳道憲核辦○道憲又發爲賊銷贓之李藩甫到縣訊供前由張姓二人向小的兜售條鐵二十五根每根三十五斤計洋五元六角不知是漢陽鐵廠失贓求恩判押候追贓察辦○法公堂獲解夥竊義昌珠寳店之張老頭等六人禁押在案昨日復審張老頭許成寳蔣用才王瑞根均供紏竊首犯脫逃小的等受愚夥竊分得珠花戒鐲被獲起案給主具領趙雲龍黄軒標供被包探悮拘逼供並未犯竊復詰張等四犯亦供趙黄並非同夥判張等四犯各押改過局一年察看趙黄覓保省釋○發交二十八保五圖看管示衆之枷犯陳阿二棄枷脫逃由地保包錫卿將看夥鄭德全解案訊供犯因患痧小的開枷醫治故被乘隙逃逸判責三板勒緝到案（車） 
[總工程局紀事]  
　　董九州前控胡雲生紏同張小弟周小寳等拐賣伊女銀兒得價洋八十元一案曾訊判押限交人在案兹因限逾不交昨經孫明府復訊以事關拐賣情節較重判移縣訊辦○前探解在平價局綹竊之羅掌寳王關木二名到案明府以訊無確據判羅交伊父領回管束王情跡可疑戒責五十下鎖示平價局門首一天○鹹瓜街邵公館傭婦倪邵氏前被倪成泰招牌店夥謝榮壽誘蘇州經該公館控奉總工程局提知情之顧壬福研究押交在案兹謝在穌尋獲扭交就近巡警局責辦氏帶滬由陳參軍訊判戒責五十下發堂交夫屬領回顧交保○東區解至王槐春夏仁韓在大富樓付帳被堂倌侮辱一案訊判該店執事張嘉慶罰洋十元行兇之張桂林亦罰五元徐棣寳陳阿三各罰三元○吳長泰機吕店學徒張義清行竊店内衣包衣包被店主吳秀亭扭控南區解訊判張戒責二百下著吳帶回○積竊岳喬倫在施家弄周順章家圖竊扭交東區巡士解訊判戒責二百下押五天○王阿榮在秦春陽洗衣作後門扭鎖圖竊解案訊責一百五十下押三天（永） 
[公共公廨早堂案]  
　　丁洪記仇阿二陳鴻恩鄥生財劉喬卿楊來真倪廷會等兇賴日本商人租車錢控奉解究關太守判一併押候交保訂訊○常州婦人朱沈氏來滬傭工被王周氏以推荐生意爲由騙至某雉妓院沈王氏處由水販張阿四爲中每年押娼洋四十元逼令接客朱沈氏不愿口角之下報由包探陳洪德將張朱王三人拘究朱沈氏由濟良所送案伸訴前情並稱王等巳得定洋兩元求究訊之沈王氏供朱沈氏實由伊姊王周氏張阿四等領來求察訊之張王同供恩典太守以若輩誘良爲娼不法巳極判沈押官媒一年王押三月張押一月○姚益富乘脚踏車在馬路行走經洋人查出係前之失贓報捕解究姚供車係翁有餘所賣求察判押候補提人証再訊○常州人王春保王金生冒探將葛陳氏妓女韓金鳳領出復詐酬洋破案由包探李星福解訊在案昨解復訊捕禀王春保係過犯應請嚴辦訊之韓王氏供女兒在葛處言明作夥三委葛定要四節因之涉訟每節祗四十元求察襄讞王肇之明府與英巴副領事會商之下判王押半年金生押三月金鳳發棲流所擇配其母韓王氏交保限十四天繳出一百六十元充公爲鴇斥退完案○石匠張戴紅在愛文義路弄内撞倒湯　担　水沸翻在平陳氏之五歲女孩阿娥身上至午後斃命報探徐阿華拘究明府以案巳報縣請驗判張還押候上海縣驗畢再奪○莫春亭在鐵路公司門前放槍被印捕拘案訊供押查在案昨由包探楊掌生續獲黨羽朱萬春陳長喜兩人詰係盜夥並抄出手槍彈子等物於昨解究判莫陳朱等三人連手槍等一併送上海縣訊辦○王仁根姦拐王銳約妻子某氏訊供押令勾誘之張郁氏一併押限七天交人在案昨解復訊張郁氏供實是朱二狗帶到寕波求察訊之王仁根供求恩典明府以案關誘拐判一併還押候備文移提朱二狗到案訊奪○丁星星與張阿虎沈榮生等將徐春福打傷成疾奉判各交保在案昨解復訊明府以丁等未到判仍交原保俟下禮拜一再訊（泉） 
[法租界公堂案]  
　　王晉蘭控姚學文倒欠莊銀一案經公堂判姚及俞竹亭俞掌全三股分償計各交銀一百八十兩在案陳姚前呈繳外尚少銀八十兩昨日悉數呈繳聶司馬判給王具領餘銀准候竹亭到案嚴追○馬炳奎控陳小雙去冬拐匿妻子今又圖拐女兒提審陳不承認司馬以所控無據斥不准理○湯金生因索欠起釁將某甲毆傷送醫院療治未愈昨將湯解訊判交保候傷者醫愈再核○陳如華前控和昌成主王益甫賣地不交一案兹經人理勸由王貼償購地銀兩將地收回了事昨原告巳投廨遞禀銷案矣（闊） 
[美租界捕房事]  
　　鄉民孫阿榮報稱伊子被流氓拆梢兇毆請究捕頭允飭包探查辦○流氓吳三林在嘉興路向周洪三索詐不遂被毆受傷由捕併送捕房捕頭著將吳押候解究周送醫求治○劉阿瑞塌軍昨經西華得路將小車夫唐阿慶足指碾斷由捕併送捕房劉自願給資養傷了事（西） 
來件 
[江蘇敎育總會致蘇提學使函（爲揑名誣控事）]  
　　敬啓者接崑山敎育會方還函稱曩見新聞報附張登有崑新學務總理被控一節呈首爲李文彩等禀控崑山孝廉方下張方中假公濟私侵吞公欵云云此在去年事也查孝廉方正一科近時久巳停舉何得謬加是名瞀罔如是遂置不問詎本月二十左右該報又載有崑山小學堂經理被控一節呈首仍爲李文彩惟稱張方中爲孝廉以下竟稱該舉人云云除去方正二字矣越日閱時報則大同小異稱前經李文彩禀控批示飭查今又爲王邦彦朱爾點續控在案竊查崑新兩縣祇有李文㣓並無李文彩祗有王仁彦並無邦彦祗有朱以點並無爾點取似是之名稱爲子虚之告訐此中情實不辨自明惟紏亂紛紜易淆衆聽積非成是恐曾參殺人久且有投抒而起者悠悠之口可爲寒心倘得函告大吏澈底查究如呈首果有是人不妨當堂對簿竟無其人則邦有成憲度未可以無庸置議令揑告者逍遥事外轉啟後來無窮之嘗試也等語查近來揑名訐告之風所在皆是若如來函所稱非特改變巳之姓名并揑造他人之科目並登之報紙以試其誣衊破壞之手叚巳則不競而維人之尤固爲中國普通之習慣然果其有可以尤人之具則他山攻錯亦賢者所樂受若徒放其尤人之詞而并不居尤人之名則無非快一巳之雌黄以茶毒他人之名譽而便其懷私挾詐之詭圖聽之則鬼蜮益利於含沙罪之則主名且無從確認其意更不在於圖准其心實尤毒於匿名惟原控姓名何以又影射此李文彩王邦彦朱爾點數人是否實係主動抑或有人賈禍應請札飭府縣查明如果李文彩王邦彦朱爾點實未預聞亦應飭其辯明摘釋禀詞存案並嚴查此種揑名遞禀之人科以相當之罪事關風俗人心用特據函陳請俯賜察辦不勝屏營待命之至 
通信 
　　主筆先生大人均鑒啓者頃閱貴報載有郵政局戴君咨請道憲札關太守著源豐順之人唐爕樊保人交出王烈恒一節杳郵政局處所有保人應該責任早經由唐爕樊了理清楚是以請煩貴報更正爲荷肅此順頌日祉源豐順頓首 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
