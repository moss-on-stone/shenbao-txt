# 1913 - 113 - 4914431

 

Page 1

 
 
[社論]  
憲法切要談（上之） 
臨時政府行將告終正式國會業已召集國會之第一職事爲制定憲法憲法定而后臨時約法廢而后正式政府始成立也然則憲法問題爲今日所量當討論者矣 
勃來司之解釋憲法也曰所謂憲法者即確定一國之政體規定人民對於政府之權利義務及政府對於人民之權利義務之規則或法律也故無論何種國家未有無憲法者憲法不能製産國家有國斯有憲法無憲法者非國家也此説發明於許爾熾至今顛撲不破無有非難之者是故旣成國家卽有憲法惟憲法有成文與不成文之殊成文者將此等規律或其重要之條欵綜載於典册德法美等是也不成文憲法或根據於習慣或散見於各律而無一完全之總法英吉利匈牙利是也吾人今日所欲制定者爲成文憲法請舍不成文而專言成文法 
成文憲法之泉源由來尙矣洛克盧梭之民約説吾人嘗習聞之其説根據於羅馬始剏之契約説厥后中古之巿證書教會證書及他種法團之證書成蒙契約説之影響而即今日成文憲法之雛形也自美國獨立而成文憲法在政治發展上漸占優勢繼而法國革命成文憲法亦垂定故法美爲成文憲法之中心點由此而及於拉丁美國而及於日本今則歐陸大抵皆具成文憲法矣今者我國亦且有成文之制定不揣冒昧敢有一言奉告於國會諸議員 
　　（一）意義宜明確也 
　　自羅馬十二刑律以來法家莫不以意明義確爲立法之第一要務蓋意明而后人人能解義確而省尋繹之煩此實成文法之優於不成文者不然又何貴乎成文我中華民國之臨時約法簡矣明矣然其中尙不免有疑義之處如第五十四條與第三十三條之制定二字不能作同一之解釋亦一例也若能推敲研究而减少其欵竇則善矣 
　　（二臚舉宜概括也） 
　　憲法爲一國之最高法故於政治權力之配置當概舉無遺 
　　（三）條文宜簡短也 
　　憲法爲一國之根本法故 
 
 
 

Page 2

 
 
於根本組織法當概舉大綱而細目小節當以尋當法律規定不當列舉於憲法之中蓋一國情形隨時變遷繁文憲法不久必以不合時宜而須時時修正則大失憲法之尊嚴且若舉一一條目而納於憲法之中則是不信任立法機關而輕其責任其弊猶輕而忽視大綱務小遺大其弊不可勝言也美國憲法都四千字德帝國之憲法則倍之法之憲律及根本法則較德國爲尤多若夫近日之美國諸州之憲法則往往在五萬言以上其中多細微條目宜於尋常法律而不合於憲法之規定者我人立法當師美之聯邦憲法斷不可效美之各州憲法以至支離滅裂而失根本法之真相也 
言之匪艱行之維艱以上云云似甚淺易然苟能實踐而行之則思過半矣若夫視線當注全國不當偏於一隅目光當視來日不當囿於一時則盡人知之無煩喋喋矣 
[時評]  
多數人之希望（無名） 
今日多數人之希望國會開後公平以舉議長安稳以選總統建設真善良之政府維持有秩序之議會歡迎各國一致之承認此第一步也 
公人專心於國事軍隊一志於國防政黨以光明之手段競爭議員以正大之問題辯難政府能任艱難之責任各省力謀地方之治安外交有方法律不敝此第二步也 
教育得以普及少年以力學爲榮生計得以擴張人民無失業之患財政不求於借債軍器不藉乎外來言論小事誇張而自有價值人才不相嫉妬而各放光華此第三步也 
三者能如願中國之民國固矣由斯以進富强幸福不難也 
[命令]  
四月十日臨時大總統命令參議院議决西藏第一届國會議員選舉法本大總統依約法第三十條公布之此令 
尹昌衡授以勳二　此令 
任命柏文蔚許鼎霖會辦導淮事宜此令 
任命陳昌榖調畧蕪湖關監督楊士晟調署蘇州關監督此令 
任命延年署青州副都統此令 
國務總理内務總長趙秉鈞呈稱據河南都督兼署民政長張鎮芳呈请任命李繼植爲陳留縣知事秦燮聲爲尉氏縣知事常履道爲洧川縣知事張文炳爲中牟縣知事姚晟爲密縣知事孫金章爲商邱縣縣知事楊炳霖爲寗陵縣知事王光第爲鹿邑縣知事孫毓爲藻爲夏邑縣知事周維權爲永城縣知事紀墀爲考城縣知事李行恕爲柘城縣知事朱名炤爲項城縣知事趙崗爲太康縣知事高鴻善爲開封縣知事黄顯聲爲郾城縣知事葉濟爲鄭縣知事張嘉淦爲榮陽縣知事高廷璋爲河陰縣知事尙葆初爲汜水縣知事范壽銘爲安陽縣知事張雲爲湯陰縣知事李澄清爲臨漳縣知事劉鎔爲内黄縣知事韓葆謙爲武安縣知事王會斌爲輝縣知事吴翦臯爲延津縣知事李盛謨爲滑縣知事郭之炎爲封邱縣知事潘鳴球爲泌陽縣知事史延壽爲濟源縣知事暴式彬爲孟縣知事奎印爲温縣知事張象明爲偃師縣知事稽炳元爲鞏縣知事曾炳章爲新安縣知事孔繁昌爲閿鄉縣知事鄭國翰爲魯山縣知事石作域爲郟縣知事田沛爲鎮平縣知事王文同爲新蔡縣知事朱培根爲遂平縣知事張徵乾爲潢川縣知事李漢光爲淅川縣知事應照准此令 
[專電]  
　　北京電 
　　巴西因接美國告美擬初八承認及美改期巴西已先電駐日巴使向汪代表表示示及改期此間無一巴人駐日巴使卽兼華使中國並無代辦昨電稍誤 
　　北京電 
　　外交界消息初八日日俄德法四使與英政府會議决定五國於我國會完全成立議事進行總統選舉定後一致承認不得參差 
　　北京電 
　　十二日兩院開準備會十四日舉議長國民黨參議院推張繼已一致衆議院或吴或張未定餘三黨衆議院推湯化龍 
　　北京電 
　　議員黨籍近大變遷平和派占多數或可無事 
　　北京電 
　　北京日報載俄庫私訂庫恰路約如下該路歸俄經營六月内動工二年完工軌道廣狹以西伯利亞爲標準五十年後庫收回還俄二十年之利息附約路五十里内礦産俄自由開採且准俄在庫及漠北有築路權應用工役俄蒙人各半 
　　北京電 
　　駐俄代表劉電京稱俄政府决議改調中蒙軍隊約計如左（一）由尼里斯克第一軍團内調三大隊移駐買賣城（二）由齊塔軍團内調二大隊駐增烏爾峽（三）由哈巴洛斯梅第五軍團内調四旅團增駐沃正斯加（四）由伊質里格軍團内調四中隊增駐烏利亞蘇台（五）由海參崴軍團内調三中隊增駐科布多（六）調哥薩克馬隊步隊内調五百名分駐蒙俄邊界要隘 
　　北京電 
　　政府通電庫現派刺客暗殺民國重要人物希預防 
　　北京電 
　　財政部通造各省謂自今年三月起鹽釐爲新舊外債之抵償專品均應存儲以後軍餉及行政各費均應另行設法籌助不得挪用鹽欵庶幾内固財權外昭國信所有鹽務應設稽核造報專司考核欵目業將部中議定章程分飭各省照辦 
　　北京電 
　　商稅局報告本局稽查員於四月初七在京漢鐵路站旁猶火硝若干 
　　南京電 
　　巴西國於四月八日預先承 
認民國昨教育部電請省長飭各學校於十二日一律懸旗致敬並放假一日以誌友誼而表忱 
　　南京電 
　　昨省議會舉定聯合會代表陳大猷俞仁愈二人 
　　南京電 
　　内務部僉事鄭咸於昨日過寗聞赴浙省查勘海塘堤工事宜 
　　南京電 
　　浦口巿場局現奉令取銷歸商塲辦理昨聞莊藴寛督辦飭該局將原有人員開單齎送以便酌加録用 
杭州電 
　　此間得政府電九龍匪僞宣撫使王九如挾欵二十萬運動各省軍隊飭密拿 
　　杭州電 
　　大同共進會匪煽亂本城煙口工同盟罷工已飭嚴禁 
[特約路透電]  
　　北京電 
　　里巨韋君擬運華工入英屬北波羅島辦法乃欲使各華工全家移往該地里巨韋君乃英國北波羅島公司董事鄧納君今日下午曾晉謁袁總統 
武昌電 
　　聞近今之變牽涉頗廣内有位置極高之陸軍士官一員及黎元洪之衛隊司令一員均係昔日起議之人令均逃逸無蹤彼等所謀全已失敗居民聞北抵此皆爲駭愕蓋猶未忘前年之戰事也 
　　武昌電 
　　路透電社接漢口英文楚報主筆白萊爾斯福特君十一日來電述及近今武漢謡言云余 
（該主筆自稱）於星期二謁見黎都督議及外間被刺謡言黎笑謂彼意此謡係案中之人傳出以圖煽惑民心彼已妥密部署母慮他變至處决多人一節亦屬子虚惟認曾拘獲案中要犯數名黎都督又謂湖北各軍隊遣散之後彼已由河南調兵駐紥本省鐵路各車站如有緩急六小時内均可調入武昌城内駐紮此間之寗軍亦頗可恃余問以願爲候選總統與否黎答彼已通電各省辭爲候選總統且謂袁世凱今最合格至内總理一席彼意應聽總統簡任云云目下武昌並無亂象 
　　成都電 
　　美國對華態度上中社會皆極滿意謂 
美國對於中國具此厚情實因兩國政體相同之故各報皆勸中國國民勿忘此舉從速設法鞏固政府母負美國加愛之盛意 
　　成都電 
　　邇來雨水頗調袁季收成極有佳望 
　　北京電 
　　全國禁煙會主張目下存於各通商口岸之洋藥應由中英政府及土商分認其費 
　　北京電 
　　國會籌備局已請交通部發行國會開幕紀念郵票 
　　保定府電 
　　萬國改良會在保定設立支會於李公祠舉行成立禮到者二千人當經舉定紅字會會長某君爲該支會會長報名入會者約百餘人 
　　北京電 
　　工商總長劉揆一辭職未准已給假一月 
[譯電]  
　　北京電 
　　據此間傳稱國民黨已致書袁總統要求内閣各員項全任國民黨中人以作贊助袁爲候選總統之空價如袁拒絶此請則彼等擬宣布證據以明宋之遇害政府實尸其咎且將俟國會開議之際卽行提出彈劾袁總統議案此説確實與否尙不可必惟彈刻總統一節似難辦到蓋反對國民黨者僅須避不出席以令到會議員不足法定人數此事卽難成立也兩院正式會議之期已展至本月十四日是日將選舉議長並定十二日提出擬選諸人之名字 
　　北京電 
　　吴景濂景耀月有參議院議長之望汪兆銘張繼有衆議院議長之望現定本月十四日選舉兩院議長正式會議大約須於本月二十日開始 
　　北京電 
　　外間謡傳美國郝林斯銀公司之代表不日將抵北京與中政府開議借欵美金洋一千五百萬元此舉已由美總統威爾遜君贊成 
　　北京電 
　　各省及海外華僑均紛電政府歡賀巴西政府承認民國 
　　北京電 
　　今日（十一日）袁總統下令宣布前參議院通過之西藏選舉章程决議在京城舉行並任命蒙藏事務局長喀拉沁爲辦理西藏選舉專員 
　　北京電 
　　萬國改良會致電美京請新政府速向各國提議准中國展緩二年解付庚子賠欵惜此議發之過遲美國因忽然脫離列國對付華務之團體故於與賠欵有關之各國中已失其所有之勢力也 
　　東京電 
　　日政府已在中國北方增兵一大隊日政府所派查閲日本駐華軍隊狀况之專員某氏已於星期四下午啓程赴漢前任外務大臣加藤男爵定於本月十七日赴華 
　　柏林電 
　　德國國防議案已付股員審查 
　　倫敦電 
　　路透電電社得悉列强答覆巴爾幹各邦之公文已承認布國修改之界線惟愛琴海諸島問題須歸列强公斷諸島大半將屬希臘覆文中又謂賠欵問題及其他各項財政問題侯在巴黎召集專會公同解决並勸各邦停止用兵 
　　柏林電 
　　據某俄報宣載俄國外務部大臣薩沙洛夫仍將留任 
　　柏林電 
　　土耳其與布爾茄利亞擬即開媾和預備會議並在却太爾茄宣布停戰俄皇已勸芒王承認列强要求 
　　俄京電 
　　現因俄民示威主張統一千九百十一年禁止集會章程並戒人民勿得與會否則將施行極嚴厲之辦法 
　　柏林電 
　　俄民主張統一斯拉夫種人之運動聲勢日甚豫料列强於封鎖芒國海濱外如再有拒芒舉動必招俄政府之反對 
[公電]  
　　黎副總統通緝季雨霖等電 
　　北京大總統國務院陸軍部參謀部各省都督民政長上海陳交涉使各報館鑒近日鄂軍遵辦改編退伍匪徒乘機倡亂宣言推翻政府私舉文武各官徧送傳單證劵專收退伍軍人許以官禄約期舉事凡已歸編制不應退伍之兵亦被煽或退伍以削官力面厚匪勢所幸破尙早疊據首要各犯供稱季雨霖曾尚武爲原動發起並有軍人熊秉坤爲已經聯絡人證據極爲鑿查季雨霖原充第八師師長尙未交卸前月由省赴仙桃鎮師部據查不知何往曾尙武原充寳塔州稅局總理交代後旣不來省報銷並且捲逃鉅欵熊秉坤原充旅長甫經給資退伍查無蹤跡以致軍法處無從傳訊該員等如果清白乃心當此事涉嫌疑自應早求剖白乃或則擅離職守或則聞風遠颺卽謂罪案未成實已有玷官箴喪失身分除呈請大總統先行免去勛位職官以便歸案訊辦外爲此通電布告著限該犯官等十日爲期自行回鄂投案對質有無其事鞫訊自明如係虚誣尙當爲之昭雪並可酌量情請復原官倘仍恃符抗匿踰限不到則是情虚畏究甘爲戎首惟有懇請大總統飭下院部曁各都督民政長交涉使通飭所屬軍警懸賞緝拿按律治罪以肅軍紀實籾公誼不勝急切待命之至黎元洪青 
[要聞一]  
國會開幕紀盛 
八號上午九點半鐘兩院議員齊集衆議院卽在財政學堂先由籌備國會人員按照報到名册招待入塲十鐘開會先行公推臨時主席推定後臨時主席行 
 
 
 

Page 3

 
 
開會式率領全體議員向中華民國國旗行三鞠躬禮禮畢散會聞今日之臨時主席在國民黨原擬依各國先例推舉前參議院議長吴景濂充任惟共和統一民主三黨合力反對於是議定推舉議員中年長者爲臨時主席其調查年齡之法係委托籌備國會事務局代辦以報到册爲憑（各省之由電報名者除去）大約此臨時主席仍係出自國民黨因該黨有一六十八歲之老議員他黨六十過外者雖有數人然决不及此老之齒長但論謂今日開會典禮至爲隆重以年近七十之老翁爲主席甚慮其不能維持院内秩序云又今日開會係議員自由召集大總統及國務員不必躬自蒞會故大總統不須蒞會行禮惟祇派梁君士貽蒞會代表大總統行開幕禮國務總理趙秉鈞率國務員（即各部總長）亦臨場出席此次開會參觀劵籌備國會事務局共預備六百張外賓已領去二百張各行政官署司法官署共領去二百張其前叅議院議員領去百張所餘之劵分配與各政黨各團體及報館中外來賓赴院參觀者務須於九時三十分以前到院將參觀劵交招待員驗明贈與紀念章佩帶以爲標識云云各黨擬於今日午后先在本黨開一議長預選會選定後更合開一預選參衆議長會然後兩院分别開正式選舉會其期預定在十二日或十四日舉行云此次國民黨本部擬於吴景濂李根源二人中推一人爲衆議院長於張耀曾陳家鼎谷鍾秀三人中推一人爲副議長現尙未定又共和統一民主三黨若聯合成則衆議院正議長副議長均將爲民主黨所占正議長湯化龍副議長孫洪伊云 
[各省國會議員到京人數]  
國會籌備事務局確查各省選出參衆兩議院議員至初五日已到京都開列如左省名衆議員參議員直隸三十四名五名吉林八名七名奉天十三名十名黑龍江五名八名江蘇三十一名八名安徽十五名八名江西二十七名七名浙江三十二名九名福建二十名八名湖北十五名未詳湖南十六名未詳山東二十七名六名河南二十名六名山西十九名六名陜西十八名七名四川十名一名廣東二十六名八名廣西十一名○名雲南六名○名　　九名○名　　○名一名 
甘肅○名未詳内外蒙古未詳十名華僑未詳五名 
除以上所開列者外將向來留京之參衆兩議員加算計有六百十餘名云 
[比使反對歐洲議員團來華交涉]  
三月十八日比報載比國自由黨議員領袖老郎質問比外部大臣書略云巴黎法華聯進會請歐洲各國議員至北京臨中華民國國會開幕禮本員亦在被請之列而比國駐北京公使前到中國外交部反對責問議員團旅費何來云云質問此舉是否出於比政府之命令耶如非比政府之命令則比使擅而出此則比政府是否贊成耶十八日比外部大臣在比議院出席答云駐北京比使閲此報聞中國政府請比議員往華臨國會開幕禮故往中國外交部訪問確有此事否而外交部答云並無此事除此以外比使並未向中國政府有别項責問云 
巴黎法華聯進會閲此報後以舉本會大有關係特派人到比訪問老郎據云比使於二月初曾到北京外部在陸總長前反對歐洲議員團謂吾國政府請其國議員如何不使與聞此事又謂吾政府運動各國社會黨議員希冀各國承認中華民國殊屬無謂政治又問該議員等多屬貧寒此次旅費由何人代出云云聞陸總長答云此事係華法聯進會辦理外部不得與聞云云故老郎聞此次無理干涉特爲質問以免有傷華比邦交也 
按歐洲議員團來華一事由巴黎華法聯進會所組織常載各國報紙而比法議員尤衆比使竟不知此而往外部探問其消息似不大靈通也 
承認中華民國一節本會法會長班樂威由去年三月有即鼓吹此事而比國下議院員色爾楊森亦促比外部速爲承認繼而荷蘭美國議院亦常提議此事且提議之員均非在社會黨况其期之遠乃在去年三月其非吾國政府之運動及社會黨之作用又了然矣况歐洲議員團代表各國聯華黨來華欲知此團之性質自當先查聯華黨中之分子方可斷定英法奥義之聯華黨中議員政府黨者居四分之三其非爲社會黨之主動又可知矣至葡瑞兩國尙有候補總統及前任總統出首组織也 
至於路費一節老郎質問書中法文意思頗有譏笑之氣蓋比使之多管閒事未免可笑 
據比外部大臣答言並未令其到北京外部反對如或有之是比使擅爲並非比政府授意如其無之則爲老郎誤聽謡傳矣此事有無訪探莫由惟質諸陸總長與比使自不難明也 
[英兵占片馬之用意（歐洲通信）]  
英兵進占片馬已有專電公布昨日倫敦電報新聞著論略謂片馬在緬甸與雲南交界地勢至爲緊要英於千九百十年曾據其地後復退出境外然兩國界務至今末清其在沙博布姆以北尤爲淆有謂當以水道爲界者亦無準確辦法印度政府初擬將此問題暫爲擱置因其處多係蠻族且俟另得機會在蠻族中存清豹及加孤兩族實爲加岑一帶之領袖現已漸向南進去紅寳石礦不遠彼雖仿效英在印度之行政惟其進步極少在中印聞僅侍此蠻族以爲外障决非稳固之道十五年來中國勞働苦工入緬甸者漸多因此中國兵力亦漸隨以擴展常以保護工人爲詞浸浸乎入印度矣中國自始至終未嘗承認英已占據緬甸高原之一部中印界址旣不明晣故其兵力所到亦無限制似此情勢印度邊界三百邁以内幾於毫無保障印度政府見中兵之占片馬未便卽爲抵禦中人深入緬甸不能界論甚且中兵至肇珠江畔去海瑪咫尺印度政府無如之何其不能不速以勘定界務爲亟固盡人所知者也印度政府蓄勢旣久特不敢於輕發嗣以亞丹總督在外交上有絶大之經驗兼以便宜行事之權彼之舉動皆有深意其兩年來政策堅定先以兵占亞波以其地土人傷害英人威里亞姆生爲詞不久遂漸擴張勢力所有在印度東北地方與雲南交界者均占領之今之進占片馬乃此棋之結朿最後一子亦卽英人將向中國要求土以爲均勢之先聲而印度政府劃定緬甸與雲南境界亦在此時今其成功於印度東北防務上之關係恰如十二年前在波斯西藏方面於印度西北防務上之關係同一重要倘中國無此次之大革命則英之爲此亦殊費手天與時機雙方夾進倫敦外部爭西藏之獨立所以堅印度西北之邊防印度總督據片馬爲已有所以堅印度東北之邊防當印京移向迭里之時同時已宣告併亞善姆入印度版圖彼時英人僅注意彭加爾問題不審亞丹大策所在卽今乃豁然矣總之加岑一帶爲印度邊防上一大弱點倘無加岑方面與雲南相接觸則印度如一島國其餘各方面皆沙漠及西馬拉牙高山中人無由侵入實則中人隨處侵入並非有何政策不過生計所迫本於自然習慣然在英人則無論其爲政策爲習慣總以謹慎爲主思患預防爲得計耳按此論並無過激之詞而英人對我意見實已宣露無遺彼之著著進行根深帶固皆有所本而我之對付則頭痛治頭脚痛治脚庸有冀乎 
[雜評一（無名）]  
　　庫恰路約 
　　鐵路所到之地卽國權所到之地北人人所知也况乎蒙古以壙漠之地勢苟握鐵路權其餘尙安所爭哉鐵路之外有利者唯礦産今庫並以此許之俄則庫人之所謂獨立者尙有何物耶餘其人民爲俄奴隸而已痛哉 
　　俄調軍隊 
　　華人曰征蒙虚言也庫人曰南下刦掠也而俄人則實行調兵於中蒙邊界矣虚言無所補刦掠無大志可畏哉斯拉夫人種之實行也 
　　庫派刺客 
　　庫倫所欲者充其量獨立而已矣與中國無仇也曰南下已無理由矣然猶得曰先發制人也若派刺客以刺中國重要人物卽事有成於庫何益其設想可謂蠢誕 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
舊參議院最後之開會 
　　居然有六十餘人 
七號下午一點半鐘叅議院振鈴開議議長吴景濂主席宣告延長時聞二次至二點二十分鐘議員出席者六十餘人由議長宣告開議報告蒙啓勳及孫孝宗辭職及大總統來文咨催速議中國銀行則例案隨即開議第一案西藏選舉變通辦法案（大總統諮詢）議長報告現在政府委員並未出席照手續應付審查江辛云此案係變通西藏選舉無付審查之必要議長付表决贊成多數議長又請討論大體谷鍾秀云此案係變通西藏選舉則如何辦法亦應先行討論阮慶瀾云本席以爲在京就近選舉一層外蒙本有先例則此案自應贊成鄧鎔云此案政府所諮詢者係本院是否承認並未諮詢如何辦法本席以爲現在只可答覆本院是否承認無須答覆諮詢範圍以外之事阮慶瀾云谷君所説何人主持一層本員以爲現在各省選舉慶於民政長或都督則西藏選舉可歸蒙藏事務局總裁主持彭允彛提議此案當另行提出施行細則其名目爲西藏選舉第一届施行細則其文爲第一條西藏第一届選舉參議院衆議院議員得於政府所在地行之第二條西藏之選舉監督以蒙藏事務局總裁行之第三條選舉細則由選舉監督定之第四條本施行法自公布日施行張耀曾云彭君提議甚佳現請將諮詢案緩議先行議决施行法議長付表决贊成者起立多數議長請提案人説明彭允彛云本席提出此案因政府諮詢之案並無辦法所以本席提出西藏選舉第一屆施行法議長問諸君對於此案有無質問如無質問應付審查阮慶瀾云本席以爲此案甚關緊要可以省略審查議長問現在阮君提議不付審查請贊成者舉手舉手者多數議長云現在請討論大體如何討論卽付二讀請贊成者舉手舉手者多數阮慶瀾云另提者可以同時付二讀議長均付表决舉手多數議長復以西藏第一屆國會議員選舉施行法請衆表决贊成者多數議長又請贊成省略三讀者及贊成全案者起立均多數谷鍾秀主張諮詢答覆另定施行法議長以贊成同開二讀者付表决舉手多數議長又以贊成省略三讀及贊成全案者付表决舉手多數第二案中國銀行則例案（大總統交議）（審查報告）殷汝驥登台報告畢議長命付二讀舉手多數時又不足法定人數延十五分鐘開談話會自第二條至第十五條贊成多數第十六條商股未招滿十萬股以前改一萬股以前議長云贊成者起立多數自十七條至末條贊成多數又以贊成省略三讀者付表决舉手多數谷鍾秀云此案應規定則例案議長付表决贊成多數谷鍾秀云第十七條任滿亦得連任總裁副總裁亦字删（衆贊成）議長命贊成改但得連任者起立贊成多數時已不足法定人數遂開談話會討論至四點十五分鐘散會 
[國事維持會全體大會紀]  
國事維持會六號下午一時在東安門大街本部開全體大會到會會員三百餘人前安徽都督孫少侯主席登壇報告開會緣起演説大意爲挽因時局維持國事之必要略云臨時政府成立已閲一年餘外侮益逼内訌紛乘且財政匱乏對内對外舉凡施設有退步而無進行雖原因複雜然究因南北統一未告完全故中央與地方之衝突地方與地方之轇黨派與黨派之傾轢纷紛不已總而言之官僚革命兩派之互相仇視卽新舊兩派之相爭實一大原因也以致臨時政府種種擘畫事事掣肘總不能着手實行職是之故查歐美各國之政黨雖常有兩派對峙競爭劇烈之時然罔不以國利民福爲前提今吾國之政黨則不然萌芽方始程度幼稚祇知愛黨不知愛國當國内多事之秋猶動輒互閙意見不辨是非唯黨同伐異爲事置大局於不顧如此政黨行動固出乎政治軌道之外欲不亡國其可得乎臨時政府之行動亦時出乎政治軌道之外皆非興國之道也今鑒觀社會各方面危機潛伏險象環生恐我中國不亡於專制之時代而亡於共和之今日此豈吾人甘擲幾萬千頭顱而行革命事業之初志哉天下興亡匹夫有責吾人不認默睹此新造國淪亡乃糾合同志發起本會盡力設法以維持國事而已至於一已之利害與外間之毁譽非吾曹所恤也回溯前年革命時南北開戰兩軍對抗於武漢假使一决雌雄或南勝北敗抑北勝南敗全國秩序自然統一而决不至有如今日之紊亂且不至有如今日之危險然南北兩方非不見及此情無奈列强虎視欲乘隙出而干涉故遂用和平解决之手叚吾國今日之現象可謂時勢使然也試觀古今歷史以黨爭亡國者蓋亦不鮮矣朝鮮昔有中華東學兩黨互相傾轢遂致亡國是誠我民國之殷鑑也今余望同志諸君先盡力維持國家於不亡後圖黨派之競存云云次有楊君少石林君頌庭温君靜安孫君伯蘭王君傳炯張君相友等接續登壇演説皆以維持國事爲要義惟孫君伯蘭痛詆各黨派之弊竇提倡糾合稳健分子另組一新政黨云至四時摇鈴散會 
[蒙古議員之大會議]  
日昨外蒙選出各議員在北池子蒙古選舉事務所開茶話會那彦圖君主席首致開會詞謂外蒙四大部落及西蒙等處人民選舉諸君爲代表可云得人將來諸君對於關係蒙地之議案及憲法務祈諸君格外注意爲幸次由烏爾棍布君起立致答詞易宗夔君起立演説謂共和宣布以來已屆一年臨時政府所辦各事毫無成績其故由於中央與地方不能實行統一五族感情不能融合無間蒙古選民此次選舉不分地域實爲内地各省所未有從此地方之觀念可化又不分種族實足表示五族共和之真精神在本席才疎學淺可云謬膺選舉至在座諸公皆大才槃槃均可云選舉得人本席對於將來開會之方針亦可略述一二如庫倫獨立至今尙未取消一由於活佛之不知共和真象一由於政府外交之失敗國會成立本席必舉監督政府之實使外交界用益落收回損失之利權使五族共和之民國完全無缺又如蒙人文化較内地稍低亦無庸深諱本席主張先從交通入手修築數條鐵路爲輸入文明之導線次著手於教育多開初等小學校使蒙人之文化日高方收五族共和之效至如憲法問題現旣五族同等蒙人當然與各族負同等之義務享同等之權利自無特别之規定唯第一章領土之規定頗宜注意現在各黨憲法討論會之結果有主張規定者　主張不規定者主張規定者又分列舉概括之二派本席對於此項問題主張規定如不規定則外蒙一隅大易啓外人覬觎之心又本席對於同人主張設一蒙藏青海議員俱樂部先從外蒙入手聯絡内蒙及他處遇邊地重要問題首先開會研究到議會内爲一致之主張衆皆賛成鄧鎔君相繼演説推定易君宗夔張君國溶擬俱樂部章程草案又推定金君還陸君大坊組織俱樂部遂摇鈴散會 
[鄂亂與季雨霖等之關係]  
邇來鄂中亂黨圖謀起事迭次破獲機關人心惶恐謡言益多據所獲亂黨供稱此事由季雨霖等主謀當由黎副總統通電各省限季等從速投案對質否則卽請拿辦照律治罪等情見今日本館公電欄茲據北京某報另載黎副總統致京一電云此次改進會肇亂幸先事偵察機關敗露當將旅長杜武庫等拿獲據供係勳三位中將季雨霖勳四位少將態炳坤所主使並拿製造腰鏡之容姓供詞亦屬相同以開國勳人甘爲匪首實屬駭人聽聞現在已將爲首各犯擒獲請卽褫奪季等勳位解京審訊抑由政府派員來鄂就近會審或逕由鄂開軍法會議以上三層辦法請速電示遵照某報又云此次武昌破獲之亂黨僅距起事之期不數日耳該亂黨等原擬本月初六日在武昌起事推翻黎副總統其入手之辦法則以煽惑軍界屆時響應爲最此事亦由亂黨供出並供稱係以季雨霖爲主謀事成之後推蔡濟民爲都督詹大悲爲政長楊玉如爲財政部長云云並於起事之前定計先挑動蔡漢卿之兵與吴醒漢之兵因細事衝突該黨卽藉此攻都督府布置已定遂於初一日蔡吴兩造之軍隊果因佩帶徽章之顔色不同致起釁端兩造械鬥殺傷數人都督府極力設法彈壓此事而該黨之秘謀亦於是時洩露云蔡漢卿素爲黎副總統所倚重此次事發之後蔡卽親統軍隊捕拿亂當並嚴定軍犯所有蔡統之軍隊均受約束至吴醒漢之軍隊多係陸軍學堂出身亦不去順效逆日前雖因誤會與蔡軍衝突自事發之後皆深悔中計現經黎副總統特派吴軍守護都督府及火藥庫兵工廠等處異常出力故日來亂象已日漸平弭矣事破之後季雨霖等即均逃逸現尙不知去向黎副總統連日有電致政府報告此次亂事情形昨日又有電到京謂現在亂黨之機關悉行破獲要犯相繼正法地方秩序並未擾亂惟謡言尙多刻正嚴秘防範絶不致再有騷亂情事又謂此事牽連甚多現旣破獲未致釀成大亂所有在逃諸人無論其情節何如皆不便過於深究蓋深恐因此再激成變亂轉與大局有碍聞政府一方面亦表此同意云 
[清揚鐵路風潮紀]  
　　北京來函 
　　清揚鐵路前因營業虧耗出入懸殊月須補助鉅欵該路旣由部歸併隴海幹路接管其補助之費自不能不由比公司借欵内担承卽不能不認比公司同中權限去歲隴海公司接收該路之時卽經知會總工程司加派比公司人員按照該路原有工程材料點清接收作爲雙方承認其後整頓營業特派沙海昻會同管理員陸長葆商酌辦理而沙海昻與該路工程司涂恩澤意見水火忽見罷工之舉此路收入奇虧而材料不具機車又多捐壞加以涂之關係部中遂主張暫行停車以資補 
救遂由部電知隴海公司並分電江蘇都督民政長聲明停車情形是爲該路與隴海公司之交接情形也至涂與沙之開釁實因沙曾函請陸管理員裁革監工一名涂力爭不得遂爾齟齬砌詞聳聽全體停工近聞部中已將詳情電部告上海鐵路恊會該會會長孫中山君亦不以涂之舉動爲然力加勸導風潮將歸平靖 
　　清江來電 
　　清江爭路團到上海鐵道恊會並轉各報各團體電云清揚鐵路損失主權同人辭職力爭出自天職頃該路督辦施肇曾電稱據沙海昻報告同人辭職係涂恩澤煽惑損失同人價值嫁禍個人誓不承認尤可痛者施電竟堅執比公司應有管理權喪權媚外揑詞聳聽若不急謀對付後患何堪設想同人等犧牲職業解囊力爭無非爲保持主權起見惟能力棉薄恐難逹挽救目的伏乞恊力維持以保路權而杜危機不勝迫切待命之至清江爭路團沈樹經金昭等泣叩 
　　按兩方面各執一説並録之以供世人公判焉 
[江蘇省會開會記]  
省議會於初十日午後一時開第六次議事會因選舉代表延至三時後甫能開議第一案宣布孫議員璋提議維持現行司法制度案查此案係因司法籌備處擅行更變創改爲帮審制度並不交會議决任意變更蔑視立法機關云云經多數人研究謂張處長以命令變更法律卽應電知司法部彈劾並請速覆各議員鼓掌贊成第二案宣布沈議員熙照提議司法籌備處長違法改組請電力爭案查此案性質與第一案相似應合併電知第三案宣布李議員壎提議維持司法獨立力從簡單組織案查此案經多數駁議未成立五時散會茲將議决函知民政長省行政官須將臨時省議會閉會後本省施行之法令交會審查追認案附録於下函云本會於三月三十一日議决臨時省議會閉會一年本省法令行政府無從交議卽以命令行之固屬一時權宜之計現正式議會已成立所有本省單行章程規則凡未經臨時省議會議决者應請省行政官逐一檢交本會以使審查追認相應函請貴民政長查照辦理 
[地方通信]  
蘇州 
　　浦莊鎮全鎮被刦 
　　胥門外横涇之西浦莊鎮地接太湖本爲梟匪出没之所近更到有大帮匪徒時於該鎮設台聚賭農民被誘受害者不知凡幾乃突於陰歷上月廿七夜有匪徒數十人明火持械先將駐防該鎮之水師船上鎗械子彈擄刧一空並將船頭上之砲推入河中然後將闔鎮富房搶刧一空卽小康之家及稍殷實之店舗亦無一倖免者計有數十户之多刻已來城分赴各署呈報懇爲嚴緝現雖通飭恊緝但不識能弋獲否 
　　組織偵探隊之變計 
　　蘇城高等地方審檢兩廳及吴縣知事署前議設立偵探隊一節迄今尙未組織實因經費難籌故一再遲遲大有作爲罷論之勢茲聞法界中人云現擬先歸知事署組織偵探師船十號遊弋四鄉補助鄉巡警之不逮專事緝捕匪盜云 
[南京]  
　　通令各學校舉行講堂訓話 
　　江蘇省行政公署訓令云教育司案呈四月九日上午十時三十五分接准教育部電開本部第十九號布告其文曰四月八日爲中華民國第一次國會召集之期所有全國各學校應於是日給假一天以誌慶幸特此布告請飭導等因電文到逹本公署已逾國會開會日期合亟訓令六十縣知事轉知省立各學校校長所屬各學校於文到之日即行召集全體職員學生在校舉行講堂訓話將共和國國會與人民之關係及中華民國國會組織法之大概剴切講解俾闡共和之真理藉揚慶祝之熱忱仰卽遵照此令　　請定行婚追悼之場所 
　　南滙縣議事會議决改明倫堂爲公共結婚場邑廟新廳爲公共追悼會由該縣呈請示遵昨應省長訓令文云查配匹之道爲人倫之始該縣議事會議以明倫堂酌征用費准人假此舉行婚禮事屬可行惟使用範圍應以明倫堂爲限并無庸改去明倫堂字樣至邑廟新廳儘可照議許人假此開會亦不得改稱名目仰卽轉行知照並妥擬使用章程印發外合行訓令各該縣知事查酌辦理此令 
[揚州]  
　　十二圩之大災 
　　鎮郡商會於九號得十二圩商會函云儀徵十二圩災情迭見光復前隄决水災復後鹽務更變損失已多生機將絶近航船與商業或因輪運閉巿停掣幸方棧長維持事將平復不幸而又有三月二十九號之火災竟又將水陸船隻商店延燒二里有餘計水溺火災男女老幼死者二百餘口大小鹽船商船二百餘隻商店居户共四百餘家船鹽三票有餘堆鹽二千餘引此次計共損失二百餘萬通街十燬其八自鎮鄉碼頭起至鹽場止頭帮兩日前亦焚去居户百餘家望衡對宇除留石庫門五六家外其餘無一存在繁盛巿場登時盡成瓦礫巿不成巿家無以家不但原氣無存且茫無恢復之一日深恐貧民借此生變敝會欲維持巿面發起籌備善後事宜一面商請方棧長催鹽到圲以續生計一面借募公債藉安人心望慈善大家咸賜臂助云云 
　　張運司回揚紀 
　　兩淮鹽運司張岱山榷使現已自滬回轅惟回轅之後卽須馳赴湘岸調查一切情形將恢復舊時岸消云 
[杭州]  
　　撲刀會匪又猖獗 
　　錢江游匪氛猖獗迭經清鄉會辦劉鳳威帶兵痛剿懲首匪免脅從地方已稍稍安謐此次出巡衢屬探報東永武各縣會匪又圖蠢動當卽星夜折回路過龍游聞悍匪綽號江西初一上年汘常兵變該匪實爲主謀事後竄匿浙境倡設撲刀會在嚴州各屬屢釀巨案現復在龍收徒當經劉會辦派隊圍捕一鼓成擒乃匪黨中竟敢糾集百餘人半途截刦開鎗拒捕幸兵警鎗械快利當場擊退一面電呈上峯將該匪首執行軍律正法民心爲之大快 
　　發見大烟案之離奇 
　　杭垣寄宿舍密若繁星此中良莠不齊每有藉此招幌作姦犯科之事日前旗營共和法政第七寄舍中白晝聚賭該區警官童光斗聞報往拿賭徒星散當在某學員房中搜出烟具多副遍搜各箱篋復獲煙膏十餘罐内有二百五十二號學簽名林鼎者箱中查出名片戳三顆一名顔樂天現任獄官一名王迺昇現任推事一名張寅新委警務科長此外又有形似秘密社會之火印符號牌一塊該警官以情節離奇當卽面呈警察廳長從嚴澈究查林鼎原名林興藉隸台州上年將土漿僞裝皮蛋大批販運來省被旗營巡警破獲一次因有人説項得以彌縫無事此次發覺先期脫逃而線索靈通連日有多人爲之運動又聞同案諸人現已由該警官許可免究歸罪林鼎一人卽日呈報本廳請示未知夏廳長如何辦理也 
[安徽]  
　　派兵保護行旅 
　　皖省滁泗一帶前有大股匪徒肆行搶刧一時風聲鶴唳草木皆兵幸經官軍撲滅近聞該匪徒又麕集於滁州左近津浦鐵路一帶乘機襲刧車站行旅各商賈裹足不前昨經柏都督特飭滁縣馮營長及浦口吴營長於火車經過皖境時務須加派軍隊嚴密保護和旅 
　　查追收發員舞弊 
　　皖省司法籌備處收發員馮金綬前清末時曾充無爲州收發員因營私舞弊被地方拘禁私逃者也去歲鑽得是差卽終日花天酒地嫖睹逍遥近因嫖賭兩事虧累甚鉅遂勾串承發吏私收囚租二百餘元不繳又盜印冐領某項公欵五十元現經李處長察知卽將該員取銷並飭令速將私挪各欵如數清繳否則拘禁押追 
[廣東]  
　　臨高匪徒圍城刦殺之駭聞 
　　臨高縣致縣督護軍使内務司省議會電云縣屬美珠匪村主謀王郵尊散勇王文光王萬春等藉端破燬警局四月一日天明縣兵查拘首要胆敢轟兵奪械擁匪千餘乘勢圍攻縣城擄去正議長林明允回村坐堂剖殺附近美村巿肆行刦殺現仍團聚未散乞派兵剿辦臨高縣議事會副議長陳元模等叩二百印 
　　化縣知事飲鎗自盡 
　　化縣知事楊彦清茂名人前清侍郎楊頣第六子從前留學日本畢業歸國委派今職前以脫犯數百爲其屬下朦蔽電報失去糧銀九千餘爲政府撤查楊始覺悟極爲憤恨聞前日出巡縣屬回至南門在路上飲鎗自斃遣下一函交其屬下説明必死之理由昨由高州綏靖處電省催飭新任前往接理矣 
[雜評二默]  
　　孫少侯之國事譚 
　　孫之言曰前年革命時假使南北開戰一决雌雄或南勝北敗或北勝南敗則全國秩序必能統一决不至如今日之紊亂時局亦不至如今日之危險然南北之所以不出於是者以有耽耽虎視之列强在遂不得不利用和平之手段耳旨哉斯言我國人當知所以自處矣 
又曰究因南北統一未告完全成立故有中央地方黨派三種之爭余則謂因有中央地方黨派三種之爭故南北未能完全統一也今者國會已開武式政府將次成立不得不謂之南北完全統一矣如孫君言此後果能免於爭乎 
又曰今日之人祇知愛黨不知愛國吾謂真能愛黨者未有不愛其國者也國之不立黨將焉附破壞其國而曰我將以保黨世界有此政黨乎 
　　易宗夔之選舉譚 
　　易之言曰外蒙此次選民之選舉不分畛域實爲内地各省所未有夫外蒙危險如此而其選舉之成績反較各省爲美此豈外蒙程度之高耶盖人民非至至危極險無可圖存之時必不肯化除畛域此漢蒙心理之所同也　　勳位舉革命譚 
　　鄂中之亂多牽及勳三位勳四位中人夫勳位者所以酬革命之勳也以第一次革命而得第一次革命之勳位得第一次革命之勳位而復營第二次革命之事業意者彼將欲博取第二次革命之勳位以與所得第一次革命之勳位兼收並蓄以相誇耀乎抑將權量焉而以新勳位爲榮乎 
 
 
 

Page 7

 
 
[本埠新聞]  
刺宋案犯第六次預審紀 
　　應犯研訊情形 
　　宋鈍初君被刺一案昨日午後仍由公共公廨復訊觀審者公廨各馬路兩旁仍形擁寒公堂四圍以及公廨頭門仍加派西印各捕荷槍備戒武士英仍未解案法捕房仍派譯員與西探到堂觀審各方面代表律師與卜總巡並五十號西探總目安姆斯脫郎亦均先後蒞庭迨至二時十五分鐘由總巡捕房用汽車押解應桂馨到廨後關讞員卽偕英副領事康君升座樓上公堂研訊堂上命傳應桂馨到案 
（康君卽與愛理司律師辯愛律師當命繙譯轉譯康君諭勿缮譯卽由宋君家屬代表梅吉言律師向堂上聲説後復由愛沃兩律師向康辯論多語均未譯）遂由侃克律師將責任應之命令條件交由愛律師轉交與應當應接閲後指稱條件上第三第五兩條最關緊要愛問此項條件是否與委任狀同下答在委任狀之後問該兩條所載何事答巡查長責任應該軍警司法各署聯絡德律師聲稱此項條件不必宣讀請堂上另録應卽將條件呈與堂上當由關康兩君詳細察看後（愛律師又與康君辯論數語亦未譯）愛律師又向應詰問被害之宋教仁爾相識否答相識問宋在南京何官答法制局長問宋是何黨答國民黨當在南京時尙不知宋是何黨問國民黨是何宗旨答三民宗旨問何三民答第一長民權第二籌備貧民生計務使人人有職業第三官民平等德律師聲稱國民黨宗旨與本案並不相干愛律師辯稱原告律師不能時常阻難請堂上應准被告申説堂上下諭被告申説國民黨事如有不合之處原告律師再可辯論愛律師又問應國民黨會長何人應答稱黄興孫文陳其美宋教仁因非該黨中人餘不知悉問國民黨是一黨或是别黨併入答稱有同盟會併入卽同盟會亦係幾會所併問那幾會合併答稱尙有青紅大刀小刀等各會併入堂上以似此訊供時問甚久諭稍簡便愛律師以案情重大須詳細訊供復問應爾有黨否答稱入共進會該會同盟原黨係青紅大刀小刀各會组織因同盟會改組國民黨後青紅等各會均不入黨問青紅等幇是何宗旨答前清時或當兵或賣私鹽專事擾亂地方治安問國民黨不管他們爾反要收他是何意思答稱光復後去做官迨至遣散軍隊有反對他們所以立會保護如他犯法纔能辦他問孫文來滬時爾記得否答記得因英捕房不認他爲領袖派捕照料要出捕費故由我在法界賃居一切器具食用均我一人擔任問孫處辦過事否答稱彼時在滬軍都督府爲諜報科後隨孫至南京在臨時總統府爲庶務長復當兵站長至政府取消始解職來滬問陳其美與爾交情如何答私交甚好常到我家我在河南陳借住我家辦事問陸惠生爾相識否答雖識並無交情問陸是何黨會答據説亦是國民黨問爾未到公堂之前宋教仁被刺事知否答事後方知呇上問應何時知曉應稱第二天早晨始知愛律師問應何處得信答在家内問那時爾知宋在何處答見報紙上載有宋往北京問何種報紙答在民立民權等報上見過大约在三月十三號以前幾天問宋往北京時何人送行答聞説是南京同黨程都督亦在其内問爾那天早上聞宋被刺事在何處答在房内吃煙時聞樓下聲喧當令傭婦下樓去問該傭婦回説稱有一人説火車站打死人的事遂命傭婦領此人上樓詰問愛問此人相識否答不識當卽問他據説姓吴名福銘他説有一人指引他來的他説車站上這人就是宋教仁是他打死的問他何事要打死他據説有許多政見不合有多數人反對他亦有爾應先生在内我問他是何宗旨何人叫你打死有無證據他説没有什麽證據我説這種事自已良心問問應該不應該愛間吴説應先生滞否指爾答我亦不知指何人問爾問吴有無証據是否指應先生在内的證據答非也我意中欲問他有無證據要打死他吴稱此種人應該打死問他是何理由據説宋教仁運動議員要做總理 
發表的許多政策意見均空言無補問吴有無證據他説宋爲農林總長時已見過愛問吴説空言無補何據德律師接稱任被告自説被告律師何必詰問愛律師聲稱德律師狠愿聽被告之言故不欲敝律師詰問應又稱吴説自要打死他已蓄意多時我思這種事與中國政治上關係甚大恐有反對黨指使或他本黨中人指使或則上海舊有暗殺黨指使那時我方寸已亂欲拿此人權力不足且此種重大情事應禀長官當用善言安慰軟法看管密出信票三張諭令偵探隨機應變辦理堂上問何爲信票應稱卽如捕房包探出外辦公的憑證均留票根票根上亦叙明情節惟不甚長並有草稿一紙此項票根草稿均在樓下書桌内被抄遂將吴留在家内並向吴言爾甚聰明如到英國再讀幾年書腦筋還要新鮮留在我家可以放爾如出去卽不得了了愛問爾此説是何意思答稱是騙留他辦法問爾旣無權力有拿他的辦法否答當時欲報捕房因關於中國政治不能爲外國人所知如報捕房一則自違命令二來與案情辦法不符按照應有權力須報告長官問欲報何處答報告程都督當時欲思報告因預向妹夫胡伯平借款未到問借欵何用答帶往南京給發各處偵探辛工問要借多少答稱共借七千兩問是否一月一發答每月滿號前五天問爾之辛俸何時可領答稱三月一領問在何處支取答稱北京江蘇兩處均可領取因未領到且二月中偵探辛工未發故借欵墊給正在豫備至南京卽由捕房來拿問五十號西探目前來拿你時陸惠生是否同來答稱陸亦同來問爾所居徐家滙路之房屋是否狠大答稱卅餘間家屬住居樓上樓下係共進會機關部問爾是否常住家内答稱因辦公事往來不一定問共進會中人是否常住在内答稱亦無一定惟外省會友如到會中由會招待一宿三餐問捕房第二次在爾家抄獲之手鎗爾知否答稱樓下人多不知是何人所有問文件電稿除呈堂外還有否答稱尙有許多問吴福銘宋案未發現前見過否答没有問王阿發相識否答亦不相識由友胡乃文函薦至我處謀事約在三月一二號問王是否賣古董第一次到爾家兜售字畵第二次叫他辦公事共來三次答稱此層請堂上注意第一次堂供王自言第一次來賣字畫第二次來與我未面憶王來時身穿外國大衣甚舊問他現住小客棧内王的人格堂上亦見過莫説我眼光上不能用他無論何人亦不肯用他的現到堂穿了新衣服似乎擺擺摇摇當時因下人不識人將他延入上等客位間我見此人物卽用中國習慣與他敷衍幾句四次送客始去王去後卽囑下人以後再來不必通報問爾命王辦過事否答稱卽是瘋人亦不至叫此種人辦事我共進會中鐵血主義人甚多堂上問應武士英是否共進會會友應答不知蓋一省會友有一省名册須弔各省名册查察愛律師卽向堂上聲稱被告因須將關係各文件檢出纔可訊問下去現文件未齊檢出而各文件亦須細細調查研究應請改期再訊堂上問侃克律師文件曾否檢齊侃律師聲稱尙待檢查愛律師又稱文件檢出卽可訊問堂上問檢查文件約幾何時刻愛稱不能説定何必如此緊要侃律師聲稱法捕房文件英捕房有限容易檢查德律師接稱被告旣知文件必知文件内容請堂上飭令聲明應稱如一電文尙有附件公事信函記不得許多堂上卽給一電文與觀應稱雖尙能辨惟附電之信現在捕房此電因關於軍隊要事甚爲機密不能當衆聲明只能於紙上寫出堂上卽給以紙筆應即在公案上書明電内原由後復密禀情形（惟聞關於宿州馬隊事餘言不能辨别）並稱三月二十號接到命令因自悮會並未發信 
卽由沃沛律師聲稱頃據被告所稱非有文件不能証明祇因原告律師聲説案情時未曾完全如果將文件完全交出可省盤問許多時刻卽尋常案件無論有無關係須將文件完全交出庶可一一研究且向來辦法被告代表有完全辯護一層應請堂上注意中西官遂諭法捕房西探譯員將文件檢齊移送本公堂察核至此因爲時已晚堂上宣諭退庭判將應桂馨仍帶回捕房定於今晨十時接續研訊 
　　朱王研訊情形 
　　閳北巡警局偵探在洪錫里及滬寗車站先後拘獲宋案嫌疑犯朱蔭榛王漢江二名經龔局長兩次密訊略記前報前日下午復經局長親提研訊據朱蔭榛供南京人向在工程營當差因病告退後充下關水師巡查復充兵站傳令官取銷後賦閒在滬上月十八號應桂馨令其家丁蔡榮之子名阿二喚我去見應曰我要往北京爾隨我同去至二十號晚間九時我至應處其時祗胡姓在旁並無别人應忽稱另有他事不能離滬囑我代往北京當交給公文一件信一封川資五十元令我將公文投遞總統府領餉銀六千元信是致洪述祖庽椿樹　衕二十晚十一時乘火車往北京宋先生被刺一節直至天津始悉在天津時住法租界永和棧到京住京台旅館即到總統府招待處投文交與童姓後至洪處投信洪給我鈔票二千元二十五日晨又至洪處洪曰餉銀六千尙未領到囑我速即回滬並無他語亦無回信我到滬後見應住宅已封即至蘇台旅館尋見應妻將鈔票二千元交付手收當經局長詳加駁朱堅執不移仍判還押候將供詞録呈程都督應省長請示核辦王漢江供湖州人向學醫理前在滬都督府當暗探長應桂馨前因辦事不公曾被我禀訐宋先生被刺後英士先生嘗命我盡義務侦探此案前日在火車上有向不相識之人問我姓氏故隨口答稱姓陳别無他意亦經局長再三盤詰仍執前供判覓妥保暫行保釋仍候傳案訊問 
[縣議會聯合會繹紀]  
江蘇縣議會聯合開會各情已紀昨報昨日仍假寰球學生會選舉會長無錫縣議會會長浦斯湧君亦到會（連發起人吴江費周二君及華亭等十一處已得十三縣）二時開會仍公推費君玄韞爲臨時主席旋卽投票選舉正副會長費君（吴江）得票最多爲正會長以次多數莫君錫綸（上海）爲副會長旋又互選邵玉銓（常熟）葉理封（華亭）孔憲功（崇明）趙履信（上海）四君爲幹事主席宣告休息十分鐘後復入座由費會長提議保持本省固有之司法機關以守約法而遵部令案費君又對衆説明理由略謂司法獨立爲立憲國之通例獨立之精神在審判檢察之分峙今部令違約法籌備處又違部令於經濟仍未見節省况行政而兼司法故本會對於幇審制實認爲違法行爲應如何糾舉及應用何種手續請公同研究當經各代表討論良久多數主張除電司法部外並電省議會及各縣議會恊力進行議决後隨將電稿草就俟散會後即行譯發茲將電稿録後呈司法部電江蘇地方法院各處成立已久張處長進反教令蔑視部令破壞已成立之法院改行帮審江蘇萬難承認現聞張已辭職應請鈞部迅委賢員接代仍遵部令辦理以維司法餘文詳又致各縣議會電（上與前電同）江蘇萬難承認現已電法部及省會竭力維持貴縣議會爲全邑人民代表請速恊力進行維持現狀（致省議會電文略同不贅） 
次又由費君將上海縣議會提議擬將本省漕糧特稅支配變更案由提議人對衆宣言公據蘇省民國二年上半年地方收入概算册入欵經常門第一類第四欵漕糧特稅銀二百六十四萬六千九百九十八元並據説明云前項寗屬額徵米四十一萬四千七百六十八石蘇屬额徵米一百四十七萬五千九百四十五石按照省會議案法價每石除縣巿鄉附加稅一元外折收銀元四元照原額約徵七成本届半年預算再以十分之五列收等語是僅以五分之一爲縣巿鄉之附稅殊不平匀若再承認此後恐難變更云云經各代表平心討論均擬以十成之五爲省稅二成五爲縣稅二成五爲巿鄉稅會長付表决均贊成 
次又由費君提議發行江蘇自治公報案大旨以聯合會之組合分子爲六十縣之法團爲精神之交接其發逹之能力必駕自然人組合之各報而上之云云各代表一致贊成並議决先行試辦月出二期責任卽由會長暫行担任次又由各代表每縣承認開辦費洋二十元至往來文牘應用鈐記暫行借用上海縣議會鈐記云議畢散會時已傍晚矣 
[習藝所工犯獄不成紀]  
聞 
滬城老北門内九畝地罪犯習藝所卽前清改過局近來該所收押罪犯爲數頗多茲有押犯張二吴二和等連日商通同號各犯意圖脫逃暗中購進銼刀硝鏹水等先後各將本名下足上脚　一律毁去約定十號夜八時越牆逃逸前晚届時張二首先登屋跳過墻垣逃出當爲守衛巡警查見立卽開放洋鎗當場拘獲詎後面該所屋上已有張耳李明生康福生等諸犯攀登逃逸該巡警急鳴警笛各巡士聞警齊集先向各犯開導諭令各歸號舍如敢反對者卽開鎗轟擊格殺勿論張耳等知事敗露皆從屋面跳下仍歸號舍各巡警恊同看守警察並局丁等入所調查見張二張耳李明生李安生吴二和康福生李金生周阿生曾梅奎張小仙王佑卿賀銘山李老安等下三名　　均已毁去乃據情報告所長范某核示詎范並不在局迨聞信趕到風潮早已平靖范自知有失察之咎即將此事匿不禀報司法衙門事爲地方檢察廳司法巡長梅南枝君訪悉立禀陳廳長午後四時飭派全班法警並警備隊二十名持械至習藝所命提張二等十三名到廳暫押聽候訊明分别懲辦一面飭警赴該押所搜查被毁脚　以便驗明澈究並聞淞滬警廳長穆杼齋君以該所長警防範嚴密甚屬可嘉卽擬破格優奬矣 
[一廳另設看守所]  
滬南第一初級廳拘留人犯之看守所前因地位逼窄不敷展布暫就第二區拘留所看守各犯茲因第二區亦有人犯兩方面未免軋擠曾經區長商請該廳速覔房屋各分界限業經檢察員另賃後面披屋兩間作爲看守所一俟裝置完全卽將人犯遷入云 
[模範看獄之實不能容]  
上海縣模範監獄每舍一犯近來監犯充足至前日四月十號止祗餘一舍如再發下監犯勢無容足之虎吴獄官日昨擬情報告檢察廳長陳君請爲設法疏通等因昨午後陳君飭派法警將監犯江文彬方阿福王福林趙福山吴金泉李桂生郁坤山楊高升徐子香等九犯提出着送往罪犯習藝所收押 
[舞鳳艦開往北洋]  
駐滬海軍司令部接奉部電飭令迅調軍艦一艘駛赴北洋防護當卽飭令委朱君聲岡督駕舞鳳軍艦開往北洋駐防矣 
[分防潯漢軍艦之出登]  
海軍部以近日長江一帶謡言蠭起深恐各埠匪類乘間蠢動電令駐滬海軍司令部迅派兵艦前往防護昨由海軍李總司令選調江元江利及楚謙三砲艦赶速裝足煤斤預備駛往漢口下游一帶嚴加防範並飭江昆軍艦駛往九江駐泊以資鎮懾 
[無照私售戒烟丸藥之取締]  
禁煙局查得本邑西鄉閔行鄉地方近有滙川局等七家乃敢違背禁令無照私售戒烟藥丸曾請上海縣知事查究茲經吴知事飭由催征吏查復以閔行滙川局私售烟丸現經遷避無蹤所有潤康等六家已於三月間停止營業具有切結呈请該鄉自治所轉送縣署存案矣 
[又是一個無照售賣戒烟丸]  
禁煙局調查員查得嚴大生藥店無照售賣戒烟丸有違定章即將店主嚴志良拘局請究由嚴局長着送上海縣知事署訊辦當據嚴禀稱本店出賣戒煙九曾經呈請禁煙局化騐已出過三次化驗費洋元又繳過保証金洋一百五十元奉發印花稅准我着賣何以此次又生枝節吴知事以嚴旣無憑照究屬違背定章售赴該局補領執照如延未便 
[緝私營與賣鹽婦人之衝突]  
浦東塘橋鎮賣鹽婦人錢陳氏張吴氏張胡氏張楊氏等均在浦東張家浜鹽公堂分所内購得食鹽十六包過渡時被緝私營巡船兵士吴振邦在董家渡浦江查見指其販私將發票匿去鹽亦扣留後被巡士得悉一併帶至第二區詰得該氏等訴明向來小本求售今將發票交吴查看反被揹匿强指販私區長飭著移送商埠警察廳訊奪 
[李春來敗訴紀聞]  
歌舞台戲園經理倪鳳伯前控伶人李春來取去包洋一千元祇演唱三天不别面行今由英界獲案移提訊供交保等情已誌前報昨又覆訊台主楊价人投案求追李由羅銳律師辯稱該台主不應冐李妻之名發電前去驅來上海請追損失此乃錢債不應將刑事案具控律應反坐李之皮箱被台主扣住須請追還李雖收洋一千元唱戲三天須包洋四百二十元請堂上訊斷聶君諭曰李旣知被騙來申不應演唱旣奉飭提尤不當避匿不到故先照刑事案辦理訊係果屬錢債自可卽照民事訊理所稱被騙反坐兩層應母庸議李收洋一千元除去唱過三天包洋四百二十元外應交還台主洋五百八十元着交原保限一月交洋衣箱發還李春來領去完案 
[麋鹿路拘獲大帮盜匪]  
西區巡警局侦探王子卿投案禀稱拘獲盜匪供出同黨潘義等匿跡麋鹿路梅興里一百十五號内當卽恊同包探前往拘獲潘等七人抄出手槍三支刺刀一柄插子刀四把鎗珠兩匣请爲帶回質訊潘供湖北人前在漢口義勇隊當兵退伍後上年六月來申借住潘處是實張幹成俞振興供與潘同住褒鹽爲生張福生供來申找友無着借住潘處張德榮供前在南京三十一標當兵於前日來申與潘相識故往探望卽被拘案何金三供因失業來申找潘薦生意並不搶刦聶君以旣不搶刧所藏手鎗刺刀何用各盜語寒遂商之李副領事准予移送巡警局歸案訊辦 
　　更正 
　四月七日本報南京專電憲兵隊在浦口拿獲九龍山匪徒孫甘泉一則兹查孫甘泉實係徐子香之誤在下關江口所獲孫爲江蘇憲兵第一營第一連排長現尙在連供職也特此更正 
[城内]  
　　審判廳批示 
　　奚阿虎控告孫敬明圖佔坑基批呈悉查此案係按照民訴律第三百四十五條受托推事之規定照行前第七初級審判廳推事前往履勘據復稱會同鑑定人楊思鄉自治所董王錫魁楊勤立前往勘明并調閲印契該控告人所置坑缸實在孫敬明所買之地内等情本廳據以判决茲據呈稱王錫魁楊勤立并非該鄉董事自應查明并另行派員定期復勘以昭公允該民母得再有臨勘不到情事致干未使切切 
　　檢察廳批示 
　　蕭文華訴陸朝彦等串同捲逃保釋限滿請拘押提起公訴由批狀悉陸朝彦侵佔店欵罪有應得茲旣在逃應惟原保人魏心齋是問乃察閲該商屢次呈訴於魏心齋置之不問僅請求將陸節清押追又未能提出串逃實據本廳何能照准至查封家産一節早經初級檢廳實行旋據餘姚縣知事復稱該房屋僅有二聞且已立爲祭産等因在案本廳未便再行咨請發封總之此案非緝獲陸朝彦無從核辦陸旣由魏作保應由該商訪明魏之住址呈報到廳以憑傳案訊奪方爲正辦仰卽知照 
[南巿]  
　　自作之孽 
　　甬婦方陳氏昨因身畔私帶大土六包土皮一大包乘坐人力車行至關橋地方被無賴乘隙敲詐後由三百四十八號巡士在大碼頭附近查見一併拘解一區詰得該氏供係自行吸食區長飭送禁煙局發交第一初級檢察廳豫審之下飭着看守候究　　信局失洋 
　　滬南鹹瓜街致大信局由誠記號等寄交太倉等處之洋銀八百元不料前晚此種洋包在局内失去是夜有局夥華萬有丁小毛二人起身大便首言失洋情屬可疑當由執事秦嘉增即將司帳何元成并華丁二夥扭至一區請追派探勘無形跡飭一併移送商埠警察廳訊究 
[閳北]  
　　醋海涉訟 
　　住居六區境内之朱錦禮與寡嫂朱洪氏通姦已歷多年近又與朱張氏姘識將洪氏棄置不顧前日洪張二氏在鄰人劉貴三家相遇口角之下互相兇毆由崗巡一併拘局經倪區長解送司法科判移檢察廳訊明究辦 
　　養媳被拐 
　　張貴海偕見証沈權扭駱祥連至三區控稱上月二十八駱母來家喚養媳阿三同出割菜至晚不歸請爲究追等情當解司法科訊問一過判移檢察廳訊辦 
[公共租界]  
　　匿妻無據 
　　楊金椿控芮玉海芮王氏串匿伊妻徐氏一案昨奉公堂復訊仍無實據且原告不到奉判芮與王氏一併開釋將案註銷 
　　兄也不良 
　　濟良所昨解不愿爲娼之雉妓陳阿媛到廨請示訊據陳妓供年二十歲原籍杭縣被兄薛阿福帶滬押入法界東新橋附近賣娼因苦逃出聞兄現在杭州軍政府當差家居石板巷等語奉判陳妓發濟良所並函致杭州檢察廳移查人証再核　　截刧宜懲 
　　匪徒大頭阿榮（卽田阿榮）因與同黨楊錫元王福生等專在租界内截刦行人財物楊王兩匪已經公堂訊實押辦由則押查在案昨由捕房將楊王兩匪解案質訊之下孫襄讞商之英領康君判楊王照原斷還押田押西牢二年分别示儆 
　　押娼糾葛 
　　杭州女子張杏花去冬被叔張洪標潛帶來滬押入清和坊二弄第四家女妓蘇純蘭之鴇母毛顧氏處爲娼茲經教友任子桂來滬偵悉函告濟良所轉報捕房派探將顧鴇與女一併拘解公堂請究女供年十三歲父死母存母在朱基鄉下被叔帶滬押與顧鴇得洋一百二十元立據六年現叔住居杭垣皮巿里等語質之顧鴇供稱女由其叔立據抵押王襄讞得供商之英領康君判女暫留濟良所並函致杭州檢察廳飭提其叔張洪標至該廳訊辦惟顧鴇不應買良爲娼着押女所兩月示儆 
　　吞烟糾葛 
　　住居墳山路一千二百九十二號之江北婦人許王氏前日吞烟圖盡由夫報捕將氏車送仁濟醫院醫愈昨晨送廨請示據包探陳阿根投訴氏在捕房供稱因八百七十八號華捕領一蘇州婦人王氏處由氏説合價賣至大連灣得洋九十元氏分得中費洋三十五元被樓下剃頭小王竊去以致吞煙圖盡解請訊究訊之許王氏供因與夫口角負氣吞烟不認前項情事中西官以氏旣在捕房供明未便推諉判氏留候許洪雲到案再行訊核 
[輪船小竊被捉]  
　　昨有竊贼楊榮生等闖入揚子碼頭日商襄陽丸輪船圖竊被船夥查見拘獲二名交探送入捕房押候解廨究辦 
[法租界]  
　　控供不符 
　　胡東初前與譚楚堂土店往來被欠銀四百九十兩向索不還投案求追昨奉提案詰訊胡稱向譚定購川土到期貨不交清須譚償還損失銀四百九十兩請追譚供胡來定過川土三次後因土價跌小延不出貨人亦不見故將貨另售與人今見土漲價欲來出貨如此取巧巿面上無此辦法请察聶讞員判以控供大不相符將案銷 
　　房客逃逸 
　　收租徐若室禀稱房客傳亦元虧欠房租洋三十六元私自逃逸遺下什物所值無多求請核示判什物交房東收去作抵如少若干俟拘傳到案再追 
[雜評三]  
　　必有巿鄉聯合會繼其後者 
　　省聯合會以對待國會也縣聯合會以對待省會也對待縣會者其惟巿鄉聯合會乎各巿鄉其速起 
不然省會與國會均有聯合會以擁護監督於其後而縣會獨無各巿鄉得世遺程度不足之誚乎訥 
　　異哉律師之野戰 
　　自宋案發見後迷離恍恍雲霧障天論者方屬望於主謀之確定豺虎之投畀早一日訊明卽早一日猜嫌冰釋 
顧自應案開審以來堂復一堂被告律師董任情野戰至今日而所謂主謀之確証者尙依然如五里霧中也 
記者曰夫亦所謂審慎將事者非歟然而辜負我大多數人民之心理矣 
　　哀哉越獄之潮流 
　　光復以來道德不增高文明不加進而惟此桁楊在望越獄累累或俄頃間而軡圄一空或追捕聞而格殺多命此種惡潮流近日且波及海上矣其殆以斯爲民國進步歟不然何囹圄間一再疏防之至此極耶 
幸也習藝所之活劇未演成耳然而出押毁檀之勢已懍懍焉朽索六馬矣向非守衛巡警之得力其不蹈華亭青浦之覆轍者幾希萍 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[案山記] [  瘦蝶] 　　 
咄咄生問於夢夢子曰往讀萬國地誌其間摩天之山更僕難數子熟於地理敢問究以何山爲最高以我國言之最高者其首推希瑪拉山乎夢夢子曰否否曰然則崑崙乎抑五嶽乎夢夢子曰皆非也世界最高之山其積累必久而後可以成吾近閲中國新地理所發現之高山有不越一年而成爲最高之山者其土人名之曰案山茲山在懶府敷衍縣黑甜鄉其山脉起於因循嶺繞越亞西亞洲中多阿芙蓉花崖州竹雀聲竹金銀花長眠樹等諸植物山凹平坦處則有横紋木其木理皆横曲成紋故名伐者必以偏鋒筆刀始克奏效然其根不易去每紏結蟠繞至數十年不已人名之曰禍根山多金銀鑛舊爲紅頭黑脚輩所踞日夕驅工數千人分道開鑿傷斃人命甚多蓋礦中有深井有巨石落井下石者比比皆是也武漢起義後紅頭黑脚者相率遠颺而此山之主權遂落於廳長法官之手復有大律師者投間抵隙簧鼓是非倡言獨立以愚山中人肆其狡詐手段專從軟弱處從事開關利源稍强硬者則望而却步不敢下鍤以騐礦質山中人懾於勢力之不敵亦莫可如何山前有田曰爭田田邊有草地數十畝曰爭地界其中有牌樓一座額上四篆字文曰黑暗世界山頂有口口内常吐氣名曰爭口氣山之增長最速日積月累增高無已近年以來盜賊蜂起山之長力因是而愈形發逹大有三日刮目之概邇聞北京參議院各議員有提議以院址移建此山以便推積議案者不數月間此山當又放一異彩矣子嘗聞其説而夢遊之乎咄咄生曰吁此山也吾聞之稔矣出自亡清國之無皮地卽君所謂之　府也乃握手而别（三） 
[美人劵歌] [  逸民] 　　 
美人之顔温如玉美人之心慈如佛温處水患民流離美人竟欲將身贖我聞佛法説妙蓮觀音化身手眼千（東披有千手千眼觀音經序）美人偷得此消息影幻三萬飛天仙一影一片沿門賣秋水横波齒含貝豈但哀茲鴻鴈嗷且將自了鴛鴦債哀鴻鴈了鴛鴦俠女心兒女腸我乃大笑神揚揚一鬮拈得便將金屋藏無怪顛倒男兒作奇想老我頽唐心亦痒 
　　其二 
君不見顛倒男兒作奇想老我頽唐心亦痒化身三萬散相思三萬人將美人仰或美美人黠或憐美人痴或疑美人局或嘆美人慈那知美人自謀計殊左孤注一擲誰云可儻教燕婉得籧除（詩燕婉之求籧除不殄言醜疾人也）不把花容辜負麽况復一犬吠形百吠聲讒言喋喋貝錦成忽然利巿遭挫折美人心跡難自明我爲美人之前致一語其將劵付馮驩炬（馮驩爲孟嘗焚劵）不如俟我日試倚馬三萬言一字一　賣作相如賦金錢亂擲鴻嗷哺且擁阿嬌金屋住美人美人兮母爾誤（三） 
　　中華民國學堂放假法（鈍根戲擬） 
　　第一章　總綱 
第一條凡屬中華民國領土以内之學堂當然適用本法 
第二條學生於本法規定之假期内妄求教員授課時教員得　提起控訴 
　　第二章尋常假期 
第三條暑假休業八星期寒假休業二星期春假休業二星期第四條教員學生在暑假寒假及春假期内游覽未暢得酌量延長數十日但不得滅縮假期 
　　第三章特别假期 
第五條掃墓假二星期 
第六條選舉投　假二星期 
校中有遠道學生者得延長假期 
第七條陰曆所有春分清明榖雨立夏小滿芒種夏至小暑大暑立秋處暑白露秋分寒露霜降立立小雪大雪冬至小寒大寒立春雨水驚蟄等各節日均放假一日 
第八條陰曆所有元宵中和花朝上已寒食浴佛端陽天貺中元巧日中秋重陽下元臘八等佳節各放假一日 
以上各種節日得推用於陽曆另行放假各一日 
第九條孔子誕日放假一日 
　　關帝觀音如來地藏火神龍王猛將三官楊公各神誕日亦照孔子例各放假一日以昭平等 
　　第四章新紀念假期 
第十條武昌起義紀念日放假一日從事慶祝 
南京政府成立紀念日放假一日慶祝　　 
　　清帝遜位紀念日放假一日慶祝 
　　南北統一政府成立紀念日放假一日慶祝 
　　正式國會成立紀念日放假一日慶祝 
　　選舉正式總統紀念日放假一日慶祝 
　　正式國務院成立紀念日放假一日慶祝 
　　選舉孫大總統紀念日放假一日慶祝 
　　選舉袁大總統紀念日放假一日慶祝 
　　黄花岡諸烈士殉難紀念日放假一日誌悼 
　　宋教仁先生被害紀念日放假一日誌悼 
第十一條巴西承認中華民國紀念日放假一日慶祝 
　　波斯秘魯承認民國紀念日放假一日慶祝 
　　美法英德日俄奥意葡西墨瑞諸國先後承認民國各紀念日皆放假一日慶祝 
第十二條總統以下至本地方官及其夫人誕日放假一天慶祝 
　　監督以下各職員及其夫人誕日亦放假一日慶祝 
　　同學婚期亦放假一日慶祝 
　 
[投稿者秦寄塵] 秦寄塵原名粤生字鳴梧别號淮海逸民年三十二歲住江蘇山陽縣城内南門 
一笑形骸同木偶無真面目寄人間而今竟作非非想不用金丹更駐顔 
大千世界原無我一現光明等化身消滅流傳俱不管休論後果興前因寄塵自題 
劇談[  玄郎]  
前晚聽新新梁一鳴小余子雲王貴官之小三娘教子三個雛伶頗肯賣力惜力不從心未能叫座梁初來時　音甚好頗得汪派緒餘惜以年齡太稚實力未充之故不克保持其一副好歌喉而使之歷久不磨聽其前晚唱（小東人）一叚原板滔天大禍之 
禍字欲提高轉出而中氣不够生硬不堪落板大見牽强入後幾句行腔使調纯走入平順一途音韻平疲精采欠足覺其中氣已大不如前而小余子雲則受病更甚（王春娥）一叚轉折頓挫處尙見圓轉如意惟音稍低暗字眼太含糊耳入後則嗓音乾枯滯澀聲聲破碎幾唱不成聲左支右絀殊太可憐受病過深倒嗓不久矣滬上梨園多喜用雛伶唱戲以矜奇炫異安出檯未嘗不聲譽卓卓而一轉瞬間往往以勞力過度而氣竭聲嘶發育身體而變壤嗓子如墨花之一現者指不勝屈吾不解爲之師若父者何以但知顧目前之利而不肯稍留餘地也倒嗓以後不得不改習武角而習武則更苦於習文偶一不慎傷筋折骨爲之師者猶復呵斥鞭笞不遺餘力聞雛伶在家練盤槓工夫時師常插尖刀於地以驚逼之手叚亦可謂酷辣矣幸而成材如二小王小福安七歲紅蓋春來其人固足自豪然輪囷之材匡世難期而笑渦雙溢天真爛漫之好子弟斷送於此中者正不知幾千萬也聯合會中急宜略加取締是亦尊重人道主義之所刻不容緩者也 
劇本考實 
[得意緣（續）] [  便便] 　 
居半載髯者形蹤詭秘盧生窺之知非善類乘其出游未返私謂女曰卿家行事我已稔知但業此終非善計一旦玉石俱焚卿將何以處我女曰行止隨君耳盧曰爲今之計惟有上禀高堂與卿同歸鄉里庶無後悔翌日盧以已意禀諸老嫗老嫗沉吟久之曰岳翁未歸理宜靜候但汝旣有去志明日卽當祖餞盧喜述諸女女蹙然曰吾家制度與君處不同所謂祖餞者由房而室而堂而門各持器械以守能處處奪門而出方許脫身歸里否則刀劍下無骨肉情地盧大窘女曰妾籌之已熟姊氏短小精悍然非妾敵手嫡母近日病臂亦可勉力支撑生母力敵萬夫而妾實爲其所出不至逼人太甚惟祖母一枝鐵拐如泰山壓頂稍一疎虞頭顱糜爛矣妾當盡心保護但未卜天命何如耳相對皇皇竟夕不寐（二）（未完） 
小說 
政治小說 
[鐵血男兒（九十八）] [  常覺　獨鹤]  
　　第三十四章 
尼古拉自宫中返兀坐案側面色慘白中心懊喪梅麗亦含顰微嘆不作一語惟凄然相對而已時街頭有軍中探卒方自前敵來演説戰狀因之人聲鼎沸羣高呼西奥司軍人萬歲又車聲隆隆不絶於道皆從戰地至輦送傷兵進病院者衆復集視鼓掌稱頌曰（好男兒爲國殺敵奮不顧身好男兒） 
一片喧呼直擊尼梅耳鼓二人聞此俱觸心事益難自遣 
有頃梅暼覩尼所佩刀已不復見身畔僅留刀鞘乃低聲曰阿兄佩刀何在事豈决裂乎尼忿忿曰吾怒王無禮業已辭職並要其解决今日事王答語支吾謂當俟戰事平息後再行談判吾乃折刀授王以示决絶從此不復問國事一任王自恣威福而已梅妹乎者番惡劇汝實階之厲也梅曰烏王之得立豈亦妹有以致之乎兄彼時若從吾言安有今日始謀不臧自貽伊戚於妹何尤究之鳥盡弓藏古今一轍長頸烏喙者難與共安樂其咎固不在兄也尼曰一紙情書已人吾手乃與之提議婚事仍藉端反對旣有采蘭贈芍之私復爲團扇秋風之棄實不可恕萊司聲譽從今墮地雖揚東海波不足湔此恥矣梅聞言慚且恨即曰夜行者自信不爲盜而不能使犬無吠此箋之發現推原禍始皆由王杯共飲一事到處喧傳好人乃得乘機播弄也今者燭影斧聲已成疑案知妹莫若兄猶且不能相諒則將來衆口鑠金謗言四起妹其何以自明吾萊司梅麗真受烏突無窮之害安得一洩斯憤耶語時恨恨不已 
尼沈思半晌復以手指天正色語梅曰阿妹乎 
速以實告此箋究係王所遺否祖宗在天之靈實鑒妹言幸勿虚誑蓋茲事關係至大必窮其真相否則萊司家聲阿妹名譽俱將隳敗當此存亡危急之秋吾原不欲與烏王多所爭競惟王苟對於吾妹有所輕褻實難曲恕言竟目烔烔視梅梅銳聲呼曰阿兄此簡何自而來殊不可知惟今日入宫實無他故頻行時亦未覩此至平日尤葳蕤自守與烏王無絲毫情　一片冰心可指天日願兄勿疑（二） 
愛情小說 
[自由花彈詞（二十九）] [  天虚我生]  
那穆志誠説話之時早又把劍華弄的變了木雞便和小説上常有的定身法遮眼法一樣竟把他定住身子遮住眼光丢他暫時睡在寺裏却把皮篋藏入佛龕裏面將寺門反閂住了用出柔軟體操的本領撲地打從牆角上跳將出去你道他這番怍用却是什麽意思 
他是生來度量不寛洪竟待把徐郎血染紅因此把劍華權擱看料無人走入去喚惺忪那殺心起後難回挽怕則怕喬扮的書生要一命終究竟不知生共死要分明再看下回中 
　　第十回被刧 
險哪據上回書説來那戀春小姐的性命豈不就在旦夕幸喜這穆志誠失了一着當時不曾把住址問明及至走了一叚方才想道偌大的一个常州城又不知道這徐萬書的面長面短却從那裏找去不如回去問个明白主意已定他便走回寺門口來仍照前法撲的跳將入去倒把他吃了一驚你道爲何 
郤不道劍華的蹤跡已全無四下搜尋也不見他細看寺門仍反閉那一个佛龕中的皮篋已化飛蚨（二） 
[天涯通訊]  
前月二十八號天涯通訊載元鶴君創設詩鐘社於興國惟江西河北兩省均有一興國楊君究住何省務請示知以便寄課此懇即請箸安嘉定縣南門徐寄梅上 
鄙人所著試硯齋隨筆一種倘蒙諸大文豪貺以題詞（井求將姓名見示） 
曷勝感糿汪率工敬求 
 
 
 

Page 11

 
 
   
 
 

Page 12

 
 
   
 
