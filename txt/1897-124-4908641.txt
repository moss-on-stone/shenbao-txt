# 1934 - 124 - 4908641

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄橫雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑插架頓空兹復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸君子有　　史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[出售中東戰紀本末○又續編○文學興國策○續編有李中堂籌商和戰密電七萬字] [  圖書集成局代啓]  
　　廣學會著中東戰紀本末八卷本忠愛之忱獻治安之策　售　重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢説等類皆萬金不換之秘本百思不到之眞詮同在申報館日昌書畫室格致書室美華書館四馬路大吉樓古香閣廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲　試經　　兼　務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[論粤東調兵剿匪事]  
廣東爲古百越之地僻處海南　風蠻野盜賊蠭起匪黨横行桀黠之徒昔年曾倡爲天地會三點會等名目編造邪說拜會誦經煽惑愚民潛謀不軌髮逆之禍幾徧天下雖逆首洪秀全創亂於粤西而其生長之區則實在廣東之花縣與逆黨馮雲山師事會匪朱九濤迭爲教主尋至弄兵潢池荼毒生命擾亂十有五年蹂躪十有六省淪陷六百餘城竭天下之財力始克削平禍患復覩昇平國家自定鼎以來未有爲禍極如是之大而用兵極如是之久者也説者謂當粤匪初起時長吏務爲姑息不事剿撫僅令鄉團守望相助復無董率之法一任鄉練與會匪各樹旗鼓爭爲長雄致令蠢醜屯聚日繁遂於金田邨倡其逆謀而流毒極於天下推究其原豈非粤中會匪爲之厲階而粤省人民之奸點難治哉自是以後大吏鑒於前失不敢稍事姑容致貽養癰之患昔年合肥張振仙制軍總督兩粤時曾在長樂縣破獲潛謀滋事之首匪嗣又以高惠兩州會匪蠢動飭提臣蔡金章往剿擒斬頗多收復平山白芒花稔山等處解散黃金鞍李阿都等賊從數千人辦理可謂極其嚴密矣顧會匪餘孽雖使根株幾爲之絶而民俗之獷悍狡猾則仍不稍更故盜賊亂匪以粤省爲最盛其小有滋擾旋興旋滅者時有所聞去歲粤中逆犯孫文卽孫逸仙聚黨成羣謀爲大逆私購軍火約期襲取堅城猶幸覺察於先未致釀仔巨患疆吏正欲嚴爲緝捕而孫犯己逃至外洋嗣雖入我網羅而以中西律法之不同洋人與我相爭終不能明正其罪後又有花縣土匪張環逞其不逞之謀嘯聚山林橫行鄉里殺傷兵卒拒捕逞兇雖經授首藁街而曾不幾時又有雷州海康縣屬王陳何李等諸醜類結會連盟名曰十八友會又曰食洪米刑牲立誓到處誘人潛蓄異謀揭竿起事而癩查六等亦復負嵎爲患異志潛萌縱被擒拿罪以骈首不料尚留餘孽猶復肆其逆謀前日本報摘錄廣州博聞報略云高雷二郡有專電來省内開高州之石城雷州之遂溪均有土匪滋事請迅派兵弁馳往剿辦大憲得報卽派江恊戎志率所部安勇前往遂溪鄧恊戎經權率所部精選營勇與莫都戎善積帶領所部善字營勇爲鄉導前往高州已於三月廿六日入見督憲譚宮保面受機宜乘廣庚等兵輪船拔隊起程向海南而去并闻上月廿五日廉州府亦有專電來省禀報緣遂溪縣屬與珠廉境地犬牙相錯鶴唳堪　倘使賊燄日張官軍緩到則毗連數府人心無不爲之搖動也云云執筆人閲之喟然而歎曰粤省繁富甲於天下而匪黨莠民亦多於他處騷動之事歴年曾不稍衰何亂民之多而不惜以身試法乎夫國家自赭宼之亂元氣已傷三十年來雖無内憂時有外患昔年爲法越一事我中國有喪師之恥前年爲日高一事我中國又有賠欵割地之恥望國聲靈幾乎不可復問内帑益復空虚軍事尚未完復而西陲回亂遂乘間而興所幸廟　周詳臣工用命得以殲厥羣醜誅此元兇何各省羣不逞之徒尚不知懷德畏威而欲肆其篝火狐鳴之智如蘇省之盛長子都中之康八以及近日川省夔州之唐皋雖先後就縛各正典刑而蠢然欲動之心亦於此可見矣兹者廣省高雷二屬又有土匪起事明知烏合之衆正如小醜跳梁一旦臨以大兵不難盡殲其類所願握虎符者秣馬厲兵激勸將士禽獮草薙一鼓殲旃務使盡滅根荄不生滋蔓庶朝廷得以稍息憂勤而梗化之民亦皆知所警懼是豈僅粤東一省之福而已哉草茅下士敢秉筆以待紀功焉 
[上諭恭錄]  
　　三月二十六日奉上諭依克唐阿奏勘估永陵明堂前草倉蘇子兩河泊岸宜修工叚請擇吉興修一摺著欽天監迅速選擇吉期卽行知照著該將軍等届期督飭敬謹興修餘著照所議辦理該衙門知道欽此○三月二十八日奉旨吏科給事中員缺著蔣式芬補授翰林院侍讀員缺照例將嵩恩轉補所遺侍講員缺著崇壽補授明保分發省分儘先題奏道袁鴻祐著交軍機處存記保舉山東補用知縣茅乃厚著照例用卓異前江西撫州府知府顔鍾驥著准其卓異加一級仍註册候升卓異俸滿山東東昌府下河通判樓汝同著回任准其卓異加一級仍註册候升保送直隷州吏部主事陞額祿樸壽禮部主事彥忠兵部主事馬毓楨俱交部記名以直隷州知州用兵部保送分發補用直隷州知州捐指四川汪景星著照例發往奏留吏部學習員外郎保如著准其留部擬補内閣中書惲毓齡國子監學正李春澤俱准其補授熱河都統衙門辦事司員著李善初去擬補福陵總管衙門筆帖式延齡著准其補授欽此同日奉上諭步軍統領著麟書署理欽此 
[勸令罷兵]  
　　本月初六日倫敦來電云土耳其與希臘交戰希兵漸漸退至篤木哥地方刻方深溝　壘以便背城借一與土兵互角雌雄各國聞之咸出爲勸止 
[闈姓述要]  
　　粤東闈姓一事本館有聞必錄不厭加詳蓋以餉項所關事非微細也昨日廣州采訪友人又來信云某日善後局牌示案照在部請充闈姓誠信敬直二堂商人何起廣蘇德源黃耀斌現届二十日限滿傳詢語多含糊僅開呈西號存銀號碼淸摺旋卽由局派員往查各號並無此欵當傳該商不復來局其無現銀已可槪見至具禀來局之韋崧等并繳到匯豐現單銀一百萬兩查此禀年限又與從前奏案不符碍難照准除將繳到銀單禀摺一并發還外合行牌示仰闔省紳商士庶一體知照特示旣而大憲復傳舊商萬安孚信二堂商人諭以如能籌足銀一百萬兩其餘六十萬兩准年内陸續繳楚卽准承充孚信商人以無能爲力辭萬安商人已允予限兩禮拜在外熟商聞萬安商人之意各承辦闈姓子廠擬加銀四成始准開設諒各子廠當亦樂於從事也 
[振米入川]  
　　重慶采訪友人云蜀東一帶飢饉洊臻自川東道任逢辛觀察蒞任後亟創行平糶施粥以活蒸民未幾下游各府縣城鄉米價卽一律平减閭閻感戴爭奉心香近聞卾省運振米若于萬石至宜昌由地方官封雇民 
 
 

Page 2

 
 
船運之入蜀金秔玉粒相屬於途巫山雲雨之中當不致餓殍載路矣 
[湘卾茶市]  
　　漢皋采訪友人云今歲兩湖茶市較去歲微有起色去歲安化祗茶莊六十四家今歲增設一家白荆橋去歲祗四家今歲亦增一家湘潭去歲祗十四家今歲增二家馬橋去歲祗十一家今歲亦增二家通山今歲仍八家聶家市去歲祗十二家今歲增一家宜昌去歲祇一家今歲亦增一家桃源去歲有十二家今歲减去三家羊樓司去歲祗三家今歲增三家雲溪去歲祗六家今歲增一家北港去歲祗三家今歲增四家平江去歲有九家今歲减去一家醴陵去歲祗十六家今歲增二家長壽街去歲祗十四家今歲增四家崇陽去歲祗十四家今歲增三家羊嶁峒去歲祗二十四家今歲增十八家瀏陽去歲祗十六家今歲增二家高橋去歲祗二十五家今歲增七家 
[洋務開局]  
　　杭州采訪友人云省垣開埠通商後一切華洋交涉事宜冋由巡道主政而以前署仁和縣升用道伍芝蓀觀察爲提調目下東西商漸漸雲集交涉之事較多是以就督憲行臺設立洋務局以巡道王心齋觀察爲督辦伍觀察副之候補府徐太守承禮爲提調已於本月朔日開局辦公矣 
[放火確供]  
　　嘉興訪事人云寺賢埭鄉放火一事已兩紀本報兹悉當時劉邑尊委捕廉下鄉相騐焚燬情形疉將男婦二犯嚴訊婦雖供認而男則矢口不承是以劉邑尊於本月初三日親自乘舟隨帶書差前往覆勘覩此情形深爲凄慘遂賞給苦主洋銀數十元回署後當晚卽又覆訊予以極刑男犯朱老虎依舊狡展翌日又問始供認想從此可以定案照例治罪矣 
[潯江火警]  
　　昨日午後得九江采訪友人手書云上月二十二日廬山之麓女兒城湯姓家草屋失愼以致火勢飛揚夭矯蜿蜒幾疑茅龍盤舞迨取水灌熄而湯姓已斃於枯蘆敗葦之中矣慘哉 
[臨安瑣記]  
　　杭州采訪友人云提督浙江學政徐大宗師由衢嚴回省舉行科試事竣後定於四月初八日甄别敷文崇文紫陽三書院及詁經精舍肄業生員不得以一人而作二卷違者扣除是日卯刻點名酉刻繳卷○調補杭州府仁和縣蕭藴齋明府治輝前經署藩司丁方伯札飭先行署理明府卽遵札交卸於濳縣本任篆務取道來杭候將交代算淸然後履任旋筮期三月二十五日午時接篆是日縣中胥吏差役排導至撫寗巷公館恭迎明府乘輿至署更換朝服望闕謝恩隨公服拜印升坐大堂胥吏差役逐班叩賀明府卽命駕赴各憲轅禀知其前任留署是缺之伍芝蓀大令已過道班交卸後卽以道員禮晉謁撫憲禀請給咨送部引見○省垣新設求是書院由杭州府林太守出示招考三月十二日在署扃試諸生策論現已發案共取四址四名示期二十八日會同西學教習覆試照章錄取三十名令住院肄業所餘十四名作爲備卷編定甲乙以便挨次序補○杭省鼓鑄銀圓局新購機器轉運入城現經工匠安排不日卽可開　鑄造惟局中向章每日黎明開工二砲時停工及午晚二膳均放汽管以便咸知近處居民少見多怪咸以爲不便撫憲體察民情特飭督辦丁觀察傳諭工匠攺用銅鐘高懸廠旁分别擊之爲號居民無不感激不遑也 
[古董客談]  
　　寗波采訪友人云本月初三日淸晨北京輪船由滬江鼓浪抵甬船中某客不知因何斃命口角有血身穿短後衣如細崽然隨身並無行李惟携洋銀九圓對時表一枚旣泊定船主卽報知鄞縣楊大令聞報帶同刑仵人等前往騐視的係服毒自盡遂飭地保備棺收殮發壇○去臘中旬長山橋航船被刦報縣後早經飭捕緝拿月前始將案中首犯王小三獲諸象山縣境當拘拿之際王瞻敢奮力拒捕以致身受彈丸及象山縣施大令提案鞫審供出同刼夥犯八人未幾卽斃命刻已申詳到府經程太守札委鄰縣往騐矣 
[甌海官場紀事]  
　　温州采訪友人云温處道宗湘文觀察以振興文教爲急務籌添中山書院膏火認眞課試復擇住院肄業之寒儒十人月給食米三斗月朔由監院按名散給杜陵廣厦白傅大裘不圖于今日見之宜乎八百孤寒同聲頌德也○前者玉環營叅將王雨亭叅戎入都引見所遺篆務經上憲委中軍左營守備蔣金門守戎兼攝本月初二日叅戎附招商局普濟輪船抵甌想卽須筮期履任矣○温州總捕同知吳健侯司馬之瀛眷於三月二十六日附招商局普濟輪船遄返珂鄉 
[鴛湖買夏]  
　　嘉興訪事人函云嘉善縣屬每於四月初四日迎賽純陽大仙會本届仍循曩例城鄉士庶各醵資舉賽會中除旗鑼傘扇銜牌外復扮成戲劇衣服鮮明光彩眩目繞行城廂内个入晚並迎夜會萬點燈光不啻星明凡爛各店鋪又結五色彩以助豪興游觀市廛者人海人山衢爲之塞至如紅閨麗質則皆靚妝艷服預往各店鋪於曲欄杆内挨著香肩向外而坐粉香脂膩撩亂氤氲輕薄少年時於此凝眸駐足焉○天時寒冷四鄉蠶事尚未大興桑葉每擔價洋一元一角想必待天時和暖方可日有起色也 
[彝陵瑣誌]  
　　宜昌訪事人云川楚交界處飢荒特甚待賑孔殷前曾由賑局商請漢滬各國領事官飭各洋行輪船會同招商局輪船三月内只裝賑米赴宜嗣恐客货阻滯碍難允許不料近由總理衙門照會總税務司札飭漢滬各税司往宜輪船全行裝載振米故上月十三日快利抵埠裝來米一萬一千餘石旋昌和亦到貨米皆有大約下次當有米無貨矣○前月某日招商局租得福和等輪船來宜時不但有米並裝有番芋哂乾條餞民得此可以稍果其腹矣○近日陰雨連宵雷電交作飢民之由上路來者扶老携幼三五成羣鵠面鳩形沿街乞食惟並無滋事者想上憲必有以安頓之也○前因米價過昻多有人私在漢口販運米石來宜售賣者不料近日米多價亷以致大受虧折欲將原米帶回又恐被輪船上查出充公進退兩難只圖賤價而售豈非小民謀升斗者之一幸耶○美國兵船之在宜昌保衛官商者每歲必往上海修理春去秋來向例如是兹已於上月十三日開往上海大約來時當在梧葉知秋時候也 
[上海官塲紀事]  
　　江蘇督糧道兼蘇州關監督陸春江觀察將次來滬上海縣黃愛棠大令飭辦差丁役准備郊迎○本城巡防南局委員張二尹毓林經江海關道劉康侯觀察調辦新閘巡防局務昨日二尹到局視事前新閘巡防局委員藍茂如二尹亦於昨日接辦本城巡防南局事務○前日午刻江海關道劉康侯觀察設筵新閘洋務處柬請駐滬各國領事官歡讌銜杯話雨美盡東南亦宦途中佳話也 
[憲示照登]  
　　兵部侍郎兼都察院右副都御史江蘇巡撫部院趙爲出示嚴禁事照得魚花一項爲鄉民一大生計前因經過地方兵役痞棍積慣訛索有累商販歴經按年分别咨行示禁在案現値鄉民販運之時誠恐復滋積弊自應照案申禁以利遄行除咨行外合行出示嚴禁爲此示仰沿途營汎關卡兵役及商販人等知悉自示之後凡前項船隻經過務須隨到隨放倘有阻延及索擾情事許該商指禀地方官查拿懲辦决不寛貸其各凛遵毋違特示 
[局示彚登]  
　　首夏初交天漸炎熱道途積穢臭氣薰蒸居民觸之易致疫癘日前辦理城廂内外保甲總巡鍾受百明府出有四言告示遍貼通衢其文曰夏令已届最嫌穢惡避勿觸受以免疾作曉諭糞擔加蓋從速縫口封固臭不外著懶用眞蓋用板假託一經查出將桶敲破限令四月各自攺斵違則嚴懲桶毁身辱明府又以鼠竊宜防特頒四言告示曰城廂内外竊賊潜生居民鋪户夜宜警醒嚴飭捕甲巡緝無停遇有竊案血比正身更栅二夫並處重刑窩贓窩賊地保查明容隱連坐决不狥情自示之後各宜留心 
[罪名已定]  
　　前年水邑英租界大馬路老旗昌龜子汪四梯與其妻汪劉氏虐斃其妾汪吳氏一案歴經黃大令研訊確實將犯婦汪劉氏收入獄中汪犯亦禁押候辦此次舉行秋審大令解汪至省審勘擬定徒罪發配丹徒縣想卽須押解起程也 
 
 

Page 3

 
 
[車捐難减]  
　　本埠小車夫因加捐滋閙後上海絲商會約各鉅商致函英美二租界工部局董略謂貴局整頓租界苦心孤詣人所共欽惟小車夫皆係江北各州縣小民航海來申藉此以資餬口觀其情狀殊覺可憐可否免予加捐以蘇困阨此三月十八日事也至二十日工部局董覆以本局之所以必加捐者非僅爲小車易於壞路也實緣租界中小車太夥此種人良莠不齊今將捐欵議加使若輩無力照捐相與遄回江北則土著之以驅車謀食者所益良多而租界中少此汚穢齷齪之人當可從此淸淨矣惟貴商諒之觀此是小車加捐一事局董早已堅持成見諒非口舌所可以爭也 
[賽馬尾聲]  
　　西商賽馬之後三日必令馬夫續賽一次以盡餘興蓋亦向例如此也昨日天公不做美日加午屏翳君惠然蒞止始而三點兩點繼竟浙瀝不休故往觀者甚屬寥寥向之寳馬香車如龍如水者是日幾絶不見繡幰雕鞍之影惟十里圍塲雖覺泥途滑滑而驊騮騄　依然奔逸絶塵各逞其磬控之能以兾騰驤而出是日共賽八次第一次六馬跳浜沙遜經理匯票西人勝第二次九馬共賽怡和洋人勝第三次十五馬共賽又怡和勝第四次十一馬共賽仍怡和勝第五次又十一馬共賽祥茂代馬立師勝第六次十四馬均係馬夫共賽裕泰洋行馬夫開福勝第七次十馬共賽怡和洋行香港新來之西人勝第八次九馬共賽道而四勝春季賽馬之事此爲尾聲欲觀豪興者須待月明分外後矣 
[獲犯兩志]  
　　民人張永林被兇棍陸掌華糾人戳斃一案上海縣黃愛棠大令詣騐屬實飭將陸訊供下獄從犯張掌華當時在逃未獲前日公差薛貴購得眼線往南匯縣境三十圖將張妻沈氏張弟勝華及勝華之妻朱氏加功之陳倭金共四名口獲送縣署禀明大令嚴行看守聽候核辦○今春省垣陳吳陸諸顯宦家迭次被竊旋由總巡局拘獲竊犯李連生訊知羽黨何阿喜陳阿全諸連生等人匿跡上海縣境遂移請長元吳三縣主移　上海縣緝拿並飭捕役帶同眼線將情禀明黃大令前日大令飭捕役徐文會同來差在南門外將何陳諸一併拘獲解送至縣大令飭小心看管候核 
[獄囚病革]  
　　日前上海縣署獄囚李華亭忽患氣急痰喘之症禁卒邢棟據情禀請黃愛棠大令立傳官醫往診施以藥石效騐全無日來危篤萬分更兼下血之證邢卒恐有不測情事禀請大令核奪不知大令將何以處之 
[上海縣署瑣案]  
　　升科局憲許太守寳書以十五圖地保徐子良匿報地基函請上海縣黃大令傳提訊問前晚大令升堂訊究徐子良供稱圖中池浜橋相近有地基若干日前許大人下鄉丈量時見有金福記界石因傳金至案諭令將方單呈騐據供已經遺失惟完糧之串尚在嗣有金才卿者將界石換洋商字樣小的見而往詢稱已將是地抵與洋人令奉提訊求請明察沈得三供稱小的充當四十三圖地保當許大人下鄉丈地時小的並未唆使妻子出阻亦未到局滋擾求恩明察大令得供謂沈得三曰本應將爾重辦姑念知錯從寛還押候核徐子良飭退候示○李王氏扭控計銀和誘拐弟媳前晚黃大令倩將刺史升堂訊理李王氏供稱年三十有四丈夫李四撐駕划船度日小婦人之弟王扣子向在鎭江爲銅錫業曾憑媒人小寍波説合文定楊阿云之女爲室出茶禮洋一百元至去年冬間完娶不料今年二月間弟媳忽然逃逸四處找尋杳無蹤跡據袁阿永言及弟媳被計銀和誘拐是以扭案請究袁供崇明人在北門外豆腐店執業與李王氏素巫相識知其弟媳逃逸代爲訪查嗣據計銀和言及被姚福郎領至楊阿云處然亦得自傳聞並非目覩計銀和供在滬爲白作生理李王氏之弟媳係小的與姚福郎同去領出姚囑不可聲張並許給小的洋銀若干後竟一文不付因將情訴知袁阿永致被李王氏得知扭控案下叩求恩典刺史得供飭將計銀和收押候提齊人証再行訊斷○張阿金控稱叚晉生向小的次子四海訛詐請卽訊懲前晚由蔣刺史升堂集訊十六鋪地保裘寳生供稱張叚二人均撑駕划船爲業張阿金之長子壽林曾與叚之妻通姦去年被叚所見用刀戳傷壽林因此斃命張阿金心有不甘於去年十月某日爲爭載貨物互相扭毆後在肇源樓評理並無訛詐之事亦無行兇等情求察張阿金供稱長子去年被叚用刀戳死十月廿一日小的偕次子四海在肇源樓啜茗段夫婦二人糾集流氓向小的訛詐行兇叩求訊辦張四海供二十歲餘供與金同叚供小的妻子於去年因裝貨物與張口角經人勸開了事並不訛詐實被誣指求察叚妻名引弟供實無訛詐情事求恩鑒察刺史得供以叚晉生旣不訛詐亦無戳人情事然内中亦有不合著責二百板飭各具切結了案 
[上海巡局瑣案]  
　　前晚南市外郎家橋婁永興笆斗店夥李茂祥工作旣罷邀約同業金德源夥兪阿招包阿三出外閒游馴至互相戲謔兪包惡其惡作劇反唇相稽李亦大肆咆哮恣行毆擊以致互扭至十六鋪巡防中局控陳局員李蘭史二尹升座提訊兪訴稱小的係常州府屬無錫縣人包訴稱小的係本邑人又同訴稱是晚工畢後擬往某茶肆啜茗閒談李貿貿然來突將褲子套於小的等頭上向之叱斥反向小的等揮拳以致腰肋受傷迄今依然疼痛李供稱小的係本邑人雖與　言並不毆擊二尹喝令從重笞責二百板著具安分切結兪包之傷自行醫治并將兩造各交店主保釋○前日本邑西南鄉某鎭鼎泰昌雜貨店主某甲遣人往大東門外如意街裕大鹹貨行購鹹黃魚八籌每籌計洋銀一圓交易旣成卽由行中人雇某乙小車裝往另雇籮間夫某乙押之旣至西門外潘家木橋乙就路旁小溲甲並不停留以致相距半里許比至店檢點之下已失去一籌因疑車夫所竊扭回行中詢問行夥對以照數付車夫並無錯悞因扭至十六鋪巡防中局請追李蘭史二尹以情節支離不予准理○楊樹浦二十三保十一圖地方有三官堂焉一比邱尼住持其内尼原籍寳山當未祝髮時曾與某氏婦比隣而居日前婦順道經過尼處入内探望尼心懷叵測將婦甜言蜜語挽留數天而陰與蟻媒串通賣與某姓爲室婦雖知墮奸計無可奈何祗得隱忍及事後乘間濳逃杳無蹝影某姓疑係放白鴿一流向之索人尼正在爲難而婦之母族亦已訪知底藴前日午後其弟某甲尋蹤至尼處理論尼言詞奸猾鋒利異常甲怒甚將尼扭至楊樹浦巡防局控訴鄭厚餘二尹飭卽禁押候傳三官堂主顧錦堂十一圖地保張茂和到案查明核辦○唐景山卜居楊樹浦某弄中有媳某氏童養在家日往某繅絲棧工作朝去暮返習以爲常前日傍晚散工而回途經十三圖突遇八十個黨流氓楊貴卿朱阿丙趙永生等攔住調戲氏駭極狂呼楊等遂攫其耳上所帶之金噮而逸氏回告知乃翁奔訴巡防局局員鄭厚餘　尹准詞飭勇甲嚴查務將數流氓拘禁以便重懲 
[英界會訊類誌]  
　　德商元亨洋行因華商章興洋紗號主莊同鹤定貨不出曾經控訴由德繙譯單維廉君函致屠别駕傳莊於昨日早堂會訊元亨洋東供稱莊同鹤於去年定購粗布二百五十包每包價銀七十兩至今日久請催出貨莊同鹤供股開章興洋紗號用姚維章司帳掌管一切去年閉歇姚交下帳目並未提及此項定貨故未知悉中西官互商之下著姚於下禮拜六投案再訊○德商德豐洋行控李源豐號李光斗不交花子一案昨晨屠别駕傳同中保顧天佑蕭淞淸會訊李供此項花子實係現在逃匿之蘇中誠所定生員並未與德豐交易不過代蘇出名而已至當時所收之定洋一百二十元已由姚芝濤還過四十八元洋東許作爲罷論不知何故忽又控告殊出意料之外德豐洋人供所定花子二千擔商人已轉售與日本後德豐無貨交出乃向他處購買交付共虧洋五百元今請究追顧天佑供認爲中情原賠償定洋蕭淞淸供與顧相同李堅稱祗代出面嘵嘵置辯别駕曰今單上係爾出面豈能置身事外著還押追繳洋五百元 
[英界公堂瑣案]  
　　包探趙銀河禀稱竊犯胡阿五前經事發解請大老爺訊治後遞解回籍今又來滬依然怙惡不悛某日竊取李成興廣泰祥二家煮鴉片烟所用之紫铜鍋各一口報捕後捕頭令小的緝獲人贓送案請究李成興廣泰祥甲乙兩失主同訴稱此賊慣竊各烟館之 
 
 

Page 4

 
 
物今旣獲案叩乞重懲胡供稱小的係廣東潮州府屬潮陽縣人向以熬煮鴉片烟爲業比次因之川資回籍不得已　出此下策叩求格外推恩屠别駕據情商諸單繙譯官然後判令笞責一百板管押一月期滿之後遞解回籍○包探顧阿六解竊犯邵連生至案禀稱此賊屢次犯竊手叚甚高此次又竊取張朱氏家綢皮棉布衣服共七件報捕後捕頭令小的拘獲吊出原贓送案請究張朱氏投案領贓邵供稱小的家在本邑南門外前蒙大老爺懲辦本應攺過自新無奈家無儋石之儲老母嗷嗷待哺不得已重作下車馮婦尚求鑒及苦衷别駕判令笞責二百板管押三月○包探孔阿才禀稱竊犯郁和尚竊取陳阿三家布衣兩件報捕後捕頭令小的拘獲人贓送案請究陳投案領贓郁供稱小的家况貧苦失業無依學作穿窬實出萬不得已且係初犯叩乞恩寛别駕判令笞責五十板○一百五十一號華捕解販户沈坤咸至案禀稱此人以筐筥盛竹筍肩挑喚賣不知如何忽與賣菜傭趙小坤扭毆致傷趙之眼角經小的拘入捕房一面送趙至某醫院求治醫生告以須閲三日始告痊是以捕頭令解沈請訊趙申訴前情沈供稱小的與趙因爭主顧以致互毆失手悞傷尚求原宥别駕判罰洋銀一圓給趙爲養傷費○包探秦少卿禀稱前日有人在捕房門首黏貼匿名揭帖歴言匪黨季榮卿方阿壽訛詐平民事爲捕頭所知令小的往拘則季方二人方在爭鬧是以一并帶入捕房解請訊究季供稱小的係蘇州府屬某邑人並未犯事驀被拘拿方供稱小的偶因細故與季爭論然並無犯法之事請大老爺查訪可也别駕判令將季遞解回籍方笞責五十板○包探張阿五禀稱竊犯范阿德在途中竊取王阿五身畔所帶洋銀一圓錢九百文報捕後捕頭令小的查獲帶入捕房送請究辦王投案領贓范供稱小的係剪綹賊不敢諱飾惟乞施恩别駕判令笞責一百板管押一月○三百四十號華捕解賭棍石全興至案禀稱此人日在北河南路天后宮前設攤賭博句誘游人兹經小的拘獲送請究懲别駕判令管押三日 
[美界捕房紀事]  
　　昨日上午車夫王錦春拉東洋東至北蘇州路適遇工部局之裝載淤泥馬車偶不經心將車絓住以致扭結不解駕駛泥車之董瑞元急退後避讓不料後又有沈金寳所推之小車其處已在蘇州河岸不可再讓致將沈車撞入河内而董瑞元之車馬亦相率翻下岸旁本停有快船一艘致被壓壞船主周東貴將一于人扭入捕房控訴並索賠修船費洋三十元捕頭以禍由王起飭將王押候解送英界公堂請訊沈周董三人候堂期自行投案備質○小竊王阿吉昨晨闖入乍浦路第一百九十三號門牌某姓家圖肆探囊手叚不料被其家人覷破當塲拿獲送入房房捕頭飭押候解送英界公堂訊究○太倉州屬崇明縣人張文鑣本以拉車餬口今忽棄其舊業以胠篋爲生涯某日掩入下海浦鄔姓浣衣作内竊取衣服棉被水烟袋等物鄔控諸捕房昨經包探竇如海拘獲押候吊贓送廨訊辦○無賴陸錦生在天后宫前賭博昨經四百九十六號華捕拘獲解入捕房押候轉解英界公堂究辦○漢璧禮路新虹橋西首陞天祥銀樓藝徒戎琴堂昨日晨起正在灑掃庭除拔𢹞� 
啓户忽萌歹念乘樓主及夥均在睡鄉爰將箱内銀練銀鐲竊之而逸及主人翁起身則已追尋無著不得已投報捕房捕頭飭包探竇如海將戎緝獲拘至捕房禁押○昨日上午有小車一輛裝鋪蓋行李等物行至天潼路二百九十九號華捕見無人押送當卽拘入捕房捕頭飭將行李存候失主認領 
[施醫初添]  
　　醫所以寄死生藥所以療疾病故敝堂施醫給藥務求審愼兹交夏令症候漸增每期就診至四百餘號之多春間所請内外醫士十位幾如山陰道上應接不暇現復添請内科胡君鑑水葉君心如葉君阜卿兒科唐君君牧以期精益求精之意庶幾滿目瘡痍同登仁壽矣[  滬北廣益善堂唐廷桂嚴信厚葉成忠施則敬啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　日商小泉洋行主控沈仲林承攬花子二萬餘擔當交定洋八百元沈倩陸大麒擔保立有合同言明届期不交照數議罰旋因無貨交付收回定洋三百元尚欠五百元及麻袋銀一百三十餘兩罰欵八百元屢經鄭大令訊供交保出外邀中理處迄令案懸日久延不了結原告屢次求追昨禮拜六堂期鄭大令會同何繙譯升座包探將沈仲林解案請訊小泉行主三東投案備質沈遞禀稱已將次理明求恩寛限大令謂本委格外從寛屢次准爾交保出外何以延宕至今尚朱理淸沈稱定洋五百元將次措齊惟罰欵一項爲數非輕尚求　限小泉行主三東禀稱罰欵一項彼許三月一期按期拔還商人以其遲延未經應允大令謂此事旣由陸擔保須陸出理屢次移提尚未到案候　提究追沈仲林還押三東唯唯而退○包探禀稱朱阿金爲捕房細崽替工竊取捕頭洋銀數十元送案請訊質之朱阿金供去年曾替工一　此次又替工三十餘天竊取捕頭洋銀二十餘元並無别物大令謂爾旣做替工亦可度日何以作此不端之事尚少衣服究竟何地朱俯首無詞大令無何　譯會商著押候枷號一個月期滿責放○包探禀稱鄉童某甲携銀簪一枝銀鈴二枚持至銀樓兑換爲孫德祥翟堂文哄騙攫物而逃巡街捕拘獲送案請訊翟堂文供稱不敢攫奪孫德祥供稱在茶館啜茗被捕悞拘大令謂巡捕親見爾等搶奪尚欲抵賴著押候各枷號一個月期滿各責二百板　存待領○張日富禀稱在小東門泰昌魚行爲夥七點鐘時忙迫異常被偷兒徐利軒掩入樓上竊取洋十一元當塲拿獲人贓一併送案請訊徐利軒供認不諱大令著押候笞責一百板贓還失主○包探禀稱倫兒姚茂貞在廣利輪船竊取螺螄機器當塲拿獲送案請懲姚供見輪船放氣上船玩耍不敢行竊包探又將在姚身畔搜出小件機器呈電大令謂賊具藏身尚敢抵賴著押候笞責沈阿生禀稱在南市十六鋪新碼頭某烟館爲堂倌被吳阿生竊取烟槍一枝旋經搜獲當票解案請訊吳供當票係自已衣服尚竊搭連裝一只内洋銀二元錢八百文現已用罄包探禀稱此賊前次亦曾犯案求請重辦大令著押候荷枷一個月期滿笞責一百板當票給還失主著自行備本取贖○周子湘禀稱由寗波附北京輪船來滬被賊竊去鋪蓋一個賊爲包探拘獲投案請領大令飭探解開查對無訛給予領回賊犯陳雲來著押候笞責三百板○包探禀稱王阿狗手携東洋車上油布一塊向長生庫質錢爲巡街捕拘獲送案請訊王阿狗供在山家園唐公　爲包車夫前因失去油布主人責令賠償迨後尋獲原物主人將所賠油布擲還小的因持向押鋪質錢大令謂爾在捕房供認竊來何以又欲翻供飭探帶往山家園唐公館問明禀復核奪○包探禀稱湖南人章萬興以牛肉藏於快靴統内引誘洋狗乘間竊取已非一次新街烟館主張福壽豢有洋狗一頭被張誘出竊去報捕緝獲送案請訊章供向在高昌廟當勇現已裁撤大令謂旣已裁撤不應逗留著押候笞責五十板○泰和棧主婦趙張氏控兒子趙金生不遵戒訓反敢兇毆大令訊供之下飭責手心一百下送攺過所監禁昨日命帶案略訊仍飭還押候過堂復核 
 
 
 

Page 10

 
 
   
 
 

Page 11

 
 
[光緖二十三年三月二十五日京報全錄]  
　　宫門抄○選單○步軍統領榮奏拿獲冒稱招集商股議修鐵路人犯請旨交刑部審辦摺○御史宋奏爲酌增各省减平以裕利源摺○川督　奏爲川省鹽茶二引援案備撥上綱餘引片○陜撫魏奏爲彚報委署各員片○蘇撫趙奏調署知縣片○三月二十五日吏部翰林院正紅旗値日無引見○啓秀假滿請安○八額駙等由南苑回京請安○八額駙請假十五日○光公續假十日○吉恒請假十日○劉尚倫信勤預備召見○吏部奏派騐看月官派出徐用儀張英麟溥良溥頲又治　德李端　陸寳思國秀丁立　繼恒李念兹和福胡蕙馨黃均隆王　運○召見軍機劉尚倫信勤○皇上明日辦事後由頤和園至圓明園看馬　　還官○三月分選單王事刑部浙江司莊壽榮順天人小京官國子監監丞黃惠孚順天舉通判湖北宜昌黃玉　江西附貢知縣廣西來賓王章祺四川舉湖北　　梁亨吉四川舉四川什邡陳錫霈江蘇監四川岳池林濟福建監雲南河西劉墪山東增貢甘肅文縣舒翎安徽增貢甘肅會寗恩端廂已貢生浙江富陽汪文炳廣　甲順天文安王舒萼山西甲吏目甘肅岷州李元爵湖南文童巡檢江西寗都沈鼎浙江文童典史福建崇安申其學　西監○○奴才榮祿等謹奏爲拿獲冒稱招集商股議修鐵路人犯請旨交刑部審辦恭摺仰祈聖鑒事竊奴才衙門於三月十四日接據總理各國事務衙門文稱本月十一日准蘆漢鐵路總公司太常寺少卿盛宣懷電稱已革武舉李福明前在總公司禀請認集商股當卽駁斥現聞在京瞻敢刊刻章程哄騙招股此人前屢次在海軍衙門禀請集股辦理鐵路迨根查並無其事已飭遞籍管束乃復私寓興勝寺後院藉端招搖黨羽甚多應請密拿究辦以儆效尤近來上海等處多有冒充鐵路人員以公辦蘇滬粤漢爲名招搖撞騙此風亟宜禁絶實於集股大有關係等因咨行前來當卽揀派南營守備于得祿等前往嚴密查拿旋據禀覆現將該犯緝獲解送到案奴才等督飭司員詳加訊問據李福明供係想州已革武舉年四十九歲在州屬五百户村居住原於上年十月間有太常寺少卿盛大人因督辦蘆漢鐵路事務在天津紫竹林電報局居住招商我往局内投効意欲招欵百萬充當董事並呈遞禀件當蒙允准我隨在各縣招集各商四五百家每家數百兩及千餘兩不等至本年二月間我來京在正陽門外孫公園興勝寺廟内居住在京城内招得願出鉅欵者數十餘家每家千萬兩不等因我並無劄文確據各家不肯向我交欵現被營裏官人將我拿獲解案今蒙訊問我實不敢收存銀兩現將盛大人所批原禀呈出只求查鑒等語查已革武舉李福明本係因案擬徒遞籍管束之犯今復潛行來京並刊刻章程知單等件到處傳　藉端招搖殊屬有干例禁其黨羽究係幾人以及京外商户有無被騙情事該犯恃無佐證堅不吐實相應請旨將已革武舉李福明交刑部嚴行審訊按律懲辦並將該犯呈出鐵路公司斥駁原禀一併咨送刑部查核辦　　合恭摺具陳伏乞皇上聖鑒訓示遵行謹奏奉旨另有旨欽此○○山東道監察御史臣宋伯魯跪奏爲酌增各省減平以裕利源恭摺仰祈聖鑒事竊維籌欵之法節流不如開源而開源之途有二有創前此所未開者取道紆而責效遲有就已成之局而推廣之者用力省而成功易現在洋債重大庫欵支絀轉瞬交利之期又屬司農仰屋計吏束手新法則緩不濟急舊漏則搜括無遺加税賦則成説尚虚貸外債則抵欵宜預於無可籌畫之中必籌一歲入鉅欵則莫如酌增减平之一法查减平之法創於嘉慶年間陜西巡撫畢沃因川楚軍需在藏　空藉此爲彌補之計道光二十三年經户部奏定章程令各直省按年扣存於二八月解部惟時常例支欵如文武廉俸工食雜支之項歲銷千餘萬兩每兩核扣平餘六分應扣收銀九十餘萬兩咸豐同治以來雖歴經奏准嚴定考成各直省從未依限解足推原其故多由入不敷出或留以湊京恊各餉或留以供本省餉需欵已估定縱照案嚴催仍屬空文來往此六分减廿一欵可以提解者必無多也光緖十年户部會奏開源節流單内减平條欵雖有餉需等項每兩扣平四分存儲備撥之議各直省亦多未遵行卽間有扣存者亦多係湊撥軍餉旣非閒欵則提解種種爲難又有採辦外洋物料多不能核扣平餘則每年七八千萬欵内又須扣除核計此四分减平一欵可以提解者亦無多也今欲於减平一項籌出鉅欵非加扣不爲功查庫平一兩内核扣减平六分爲京平一兩雖貴如王公鉅卿其廉俸莫不核扣近如宗室覺羅其錢糧亦莫不核扣而外省旗緑兵勇餉乾或竟支庫平並不扣減或按庫平共減三四分不等本非平允辦法然相沿已久無故亦不便更章兹因籌欵萬難不得已擬統按六分核扣其向有支欵估定者仍准留用此外添扣者概令報解每月每人所扣無幾似無傷於政　而的款每年約可得銀百餘萬兩若仍不足用或再將一分平餘扣欵普徧推廣每年又可得銀數十萬合之可得二百萬蓋軍需定例惟採製運　除扣平外每百兩向扣平餘銀一兩餘則不扣今擬統行核扣也擬將以上辦法舉行預行令該部按歲出歲入登記簿内所列支欵付各司處注明某欵向扣幾分減平某欵照軍需例扣收平餘某欵向放庫平俟各司注齊付回然後彚總核計某省可以添扣若干通盤可以添扣若干凡添扣之欵奏令提解部庫以濟要需各直省以奉到部文之日爲始以前已未扣减均置不究奉文後均須恪遵奏定新章依限報解不得延宕並通行管庫衙門徧行出示曉諭除奏定扣平若干外黨再藉此虧平一經發覺從嚴懲辦以杜流弊如此旣無損於大局兼可獲此鉅欵此臣所謂就已成之局而推廣之用力省而成功易也是否有當伏乞皇上聖鑒訓示施行謹奏奉旨户部議奏欽此○○鹿傳霖片再據鹽茶道張元普詳稱川省每年額引鹽茶二引向於年前四月專差請領至光緖二十一年奉准户部咨飭攺爲委員請領以昭愼重等因遵於二十二年四月始將二十三年丁酉綱川省額行鹽茶二引委員候補知縣徐常釗赴京請領是年十二月二十五日接准部覆頒發各引日期嗣因該委員領引未到當經專差沿塗迎提並行知經過各地方官催趲前進一面飭查因何遲延正核辦間適接山西撫臣電稱該員徐常釗行至洪洞縣地方病故引張封存縣庫應由川派人接解等因復經專弁帶同差役馳往接解限日回川並咨明山西撫臣轉飭洪洞縣點交領解飭知沿途地方官接護催趲在案伏查川省鹽茶自上年淸查整飭行銷漸旺又經奏准官運濟楚商運因以爭銷現當飭商領引之際計岸需配猶可略待惟官引局濟楚額引早竣餘引亦存剩無多誠恐新引急切未能赶到勢必有停配待引之虞亟應預爲籌計免致臨時貽誤兹道庫歴綱餘引存數除光緖十九年以前及二十一年分鹽餘引銷竣外尚有封存光緖二十分年未行鹽餘引一千張擬請援照光緖十九年官運局癸已綱備撥鹽餘引成案本年新引未到之前遇有各商需配暫爲備撥前項餘引行銷一俟新引至日卽行截數停止歸入光緖二十三年奏銷辦理以淸界限而免轕轇等情詳　奏咨前來臣查該道所詳係爲暫時通融濟運顧課起見當經批准照辦以免延悞合無仰懇天恩飭部查照辦理除咨部外所有新引未到以前援案暫爲備撥上綱未行餘引配銷緣由理合附片具陳伏乞聖鑒訓示謹奏奉硃批户部知道欽此○○魏光籌片再查各省道府州縣無論奏調委署每届三月彚奏一次歴經遵辦在案兹查陜西省光緖二十二年十月起至十二月成止延安府知府明紹訓撤任遺缺委試用知府景星燿署理署耀州知州余宏蔚調省遺缺委另補知縣袁啓　署理署洛川縣知縣張炳均調省遺缺委卽用知縣張鵬翼署理署石泉縣知縣彭樹勳調省遺缺委候補儘先知縣梁　鸞署理甘泉縣知縣賣致析調省遺缺委候補知縣嚴法貞署理由藩司張　梅臬司李有棻會詳請奏前來臣覆查無異所有光緖二十二年冬　分委署府州縣各缺緣由　附片具陳伏乞聖鑒謹奏奉硃批吏部知道欽此○○趙舒翹片再江陰縣知縣劉有光調省所遣江陰縣知縣係繁疲難要缺政繁責重必得精明幹練之員方足以資治理查翠亭縣知縣葛培義堪以調署據蘇藩司會同臬司具詳前來除飭遵照謹合詞附片具陳伏乞聖鑒謹奏奉硃批吏部知道欽此 
 
 

Page 12

 
 
[光緖二十三年三月二十六日京報全錄]  
　　宫門抄○諭旨一道錄前○教職單○江督劉奏爲查明江寗蘇州兩藩庫解收地丁錢糧數目摺○直督王奏爲辦理出使各國文報委員期滿請奬片○江督劉奏爲造報江南籌防收支各欵摺○盛京將軍依奏爲請補中缺知縣摺○三月二十六日户部通政司詹事府鑲白旗値日無引見○倫貝子續假五日○慶頤請假十日○濮子潼英瑞預購召見○召見軍機濮子潼英　○三月分教職單正諭奉天復州邊崇綖河間甘肅固原謝錫圭鞏昌湖北江夏石琨黃州廣東化州周景勳廣州四川敘永袁森堂成都貴州開州葛明遠大定俱舉山西霍州王寅恭太原廪訓導奉天康平王景美趙州河南虞城李書元開封臨穎邢佩珽開封浙江分水陳準紹興江西建昌褚明誠瑞州湖南新田周豐洛長沙俱舉安徽宿松趙伯釗頴州含山黎金波滁州山西崞縣張鵬飛解州甘肅禮縣唐萬選慶陽四川懋功曾兆翺寗遠俱挨山西左雲趙維翰平定優福建寗德徐斆儒建寗優湖南興寗舒昭晉長沙歲保靖伍栻衡州副貴州遵義蕭廷杰安順舉諨復諭順天良鄉鄭榮桂承德舉順天新河崔銘宣化凛河南蘭儀裴鴻藻衛輝孟津靳祖怙開封林縣申文運開封俱附江西雩都蕭葆誠吉安拔湖南臨武王繼庠寳慶廪廣東新寗梁鳳翽瓊州廪復訓浙江臨安朱福昌紹興廪廣東順德司徒疇肇慶歲四川瀘州程鍾成都舉眉州黃邦亮成都增貴州獨山王鏞貴陽增○○兩江總督臣劉坤一江蘇巡撫臣趙舒翹跪奏爲查明江寍蘇州兩藩司庫光緖二十二年分解收地丁錢糧數目開繕比較淸單恭摺仰祈聖鑒事案准户部咨同治八年二月初五日奏奉上諭户部奏請飭各省整頓丁漕按限奏報等語著自同治八年爲始督飭藩司將全省一年上下兩忙徵收丁漕各實數及上届徵收總數開具比較淸單詳明專案奏報統限各該年年底出奏以備稽考欽此當經轉行欽遵辦理嗣因各屬徵解銀兩須至年底始能截淸當年難以赶辦咨部定限於次年二月内開單奏報業將解收數目按年具陳至光緖二十一年分止在案兹據江寗布政使松壽蘇州布政使聶緝槼等查明光緖二十二年分應解地丁江寍藩庫共收報三十六萬一千四百二十七兩零蘇州藩庫共收銀七十二萬九千二百八十九兩零開具經徵各屬解收地丁銀數比較淸單詳請具奏前來臣等復加查核統計江寍蘇州兩藩司庫光緖二十二年分共解收地丁銀一百九萬七百一十六兩零江寗蘇州等屬比較光緖十九二十等年分收數均屬有盈無絀比較光緖二十一年分收數稍有短絀至各屬解司地丁係截至光緖二十二年年底爲止惟數有叅差將來歸於奏銷案内更正造報相應開繕比較淸單恭摺具奏伏乞皇上聖鑒敕部查核施行謹奏奉硃批户部知道單併發欽此○○王文韶片再辦理出使各國文報委員三年期滿歴經臣等會同奏奬在案兹准出使美國秘國大臣楊儒咨會以派駐津滬辦理文報各員接遞外洋往來公牘三載以來毫無遲誤洵屬著有微勞自應遵照新章作爲尋常勞績請奬所有江蘇試用知府歐陽述請俟補缺後以道員用安徽候補直隷州知州盛傳曾請俟補缺後以知府用指分兩淮試用運判張思齊請俟到省後以道員用内閣中書鄭文焯請俟補缺後以侍讀卽補分省補用鹽大使夏世泰請俟補缺後以知縣用并據聲稱前奏報該員等銜名任雲俟候選知府令捐三班分發揀選知縣鄭文焯今加捐内閣中書并于丙戍科會試時聲明鄭姓應作鄭文焯開具詳細履歴咨送前來查津滬文報局經楊儒派委該員等專司出洋文報自光緖十九年六月起迄今三年期滿不無微勞足錄自應照章請奬以示鼓勵除將履歴咨部外可否照擬給奬之處出自恩施謹會同南洋大臣兩江總督臣劉坤一附片陳請伏乞聖鑒訓示謹奏奉硃批吏部議奏欽此○○頭品頂戴兩江總督臣劉坤　兵部侍郎江蘇巡撫臣趙舒翹跪奏爲江南籌防第十六案收支各欵分别造報恭摺具陳仰祈聖鑒事竊江蘇省籌辦江海防務前經設立籌防總局派委司道各員公同經理業將光緖二十年十二月以前收支欵目遵章造册奏銷在案兹據籌防局司道江寍布政使松壽等詳稱自光緖二十一年正月起籌防案内正雜各欵截至是年十二月底止收支欵目列爲籌防第十六案報銷計舊管銀十四萬七千七百兩有奇新收江浙兩海關税項又江海關製造二成洋税内按月額各欵及代給關票等項江蘇省厘金湖北萬户沱抽收四川鹽厘江西省補解前欠光緖十二年分撥欵金陵支應局解還商欵收回十四十五兩届報銷案内扣存平餘銀收回代付湖北省採辦槍價兩淮商號報効銀兩共銀二百九萬三千三百八兩有奇總計舊管新收二項共銀二百七十四萬一十九兩有奇内除撥解山海關軍營用欵並湖南賑撫道員容閎薪水川資湖北鐵政局製造經費又代放金陵防營支應局各防營用項及製造抬槍等欵江南轉運局租船費用金陵機器局額造加造軍火用欵官電局同文館薪費膏火及添購電綫木料添派委員薪水等項水師學堂二十一年分額支活計用欵金陵洋火藥局加造火藥工料等項共計登除銀九十二萬六千八百五兩有奇實計收用銀一百八十一萬四千二百四兩有奇開除各砲臺添築攺造修理各項工程及購辦篷布繩索並設防應用各物支給價银守臺紥營租用民田添設煤廠租用民地收買造房地基支給租價購價各砲臺洋砲教習勇匠卒工津貼華洋員弁人等薪糧卒工公費津貼魚雷營薪糧等項兵輪差砲等船薪糧公費藥費卹賞調操賞犒購辦煤油軍火雜件修理工料等項文武員弁司事學生兵夫操勇工匠人等各薪費口糧購辦外洋船械軍火支給購價找欵定銀等軍械水脚工食轉運軍火煤斤運費電報費夫力等欵魚雷水雷設防用項起造房屋藥庫並各處煤廠軍火庫房添置用物及艌船修槍工料各項以上計由籌防案内放給前項銀兩遵部議報銷章程各歸各部核銷計應歸户部核銷銀十五萬八千二百二十三兩有奇兵部核銷銀五十七萬一千九百三十四兩工部核銷銀八十五萬九千九百八十三兩极奇共請銷銀一百五十九萬一百四十二兩有奇又水師學堂用欵奏明歸籌防案内附銷另立專册附案請銷總計所支各項均係循照成案曁奏咨奉准數目核實支給並無絲毫浮冒計實存銀二十二萬四千六十二兩有奇又水師學堂　報結存銀兩均於下届各歸案滾接造報將收支欵目造册開單詳請奏咨前來臣等覆核無異除將淸册分别咨送總理衙門户部兵部工部查照外所有江南籌防收支各欵第十六案報銷緣由謹合詞恭摺具陳並繕列淸單恭呈御覽伏乞　聖上聖鑒敕部杳照施行謹奏奉硃批該部議奏單併發欽此○○奴才依克唐阿松林跪奏爲請補中缺知縣部　人員久已離省應請仍以原擬之員請補恭摺仰祈聖　事竊查廣寗縣知縣王安中丁憂開缺前請以卽用知縣李景祥補授兹准吏部覆稱該省知縣一項上次用至候補班前止今此一缺應用候補正班之人查吏部官册内該省候補知縣尚有馮立模一員今該將軍等摺丙並未聲叙該員有無事故如無事故係屬合例之貴例應先補等因光緖二十三年正月二十日　奏奉旨依議欽此行令查明聲覆到部再行核辦等因遵查候補知縣馮立模一員係四川成都府華縣人由舉人大挑知縣簽製福建題補平和縣知縣丁憂回籍服滿赴部候選咸豐六年九月二十四日揀選引見奉旨馮立模著發往奉天以和縣差遣委用欽此十一月到省同治二年十一月委署寗遠州知州三年六月經前任盛京户部侍郎兼管奉天府府尹實　奏叅撤任旋准吏部行知内閣鈔出三年六月十二日奉上諭前因寳珣奏叅奉天署寗遠州知州馮立模等摺内未與德椿會銜諭令寳　明白回奏兹據奏稱從前查辦叅劾時係因愼密起見未與該府尹會銜自請讀處等語寳珣著交部議處欽此卽經吏部議結行知在案至馮立模因何事被叅議降議革何時離省府尹署内查無安據奉省舉報官册已久無其人自毋庸再行擬補所有廣寗縣知縣一缺相應請旨仍以奴才等前擬卽用知縣李景祥請補理合恭摺覆陳伏乞皇上聖鑒敕部照案　覆施行　[  硃批吏部議奏欽此]  
 
