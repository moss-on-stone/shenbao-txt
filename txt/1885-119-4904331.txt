# 1885 - 119 - 4904331

 

Page 1

 
 
[三十七號畫報出售] [  申報館主人啟]  
　　本埠六馬路仁濟善堂籌欵煮粥以餉貧民旣於常例議停之後加賑四十餘日而又苦口婆心以兾繼起有人爲民請命存心抑何仁慈也故亟　之以爲有力者勸其　報之首之畫譜一爲龍山落帽圖一擬歐陽子秋聲賦意圖俱係任君伯年所繪栽象高古魄力沈雄廻非甜俗家所能彷彿准於十六日出售畫報仍然九圖後附淞隱漫錄一則閱者鑒之此布 
[請繳第二批古今圖書集成股銀] [  申報舘點石齋主人啟]  
　　本齋於前年有倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆鑄字模然後開印至今計巳印成數百本雖未裝訂而書之式樣字之精湛極爲雅觀諸君儘可先來披覽惟開　之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務　早日交下以便購備紕張及一切工料其銀希仍交申報舘照收并開明第一次股單號頭及股友姓名當卽掣回收　統限於三月廿九日以前一律交清切勿遲延悞工是所禱吩再此書初議共印一千五百部嗣以各股友喜用大字但字旣放大則紙張亦費本數加多本齋益形虧耗故擬多印數百部藉資貼補旋見市面欠隹且此書亦身本重大　仍印一千五百部以符原議合併附聞 
[論議和之後宜整飭海軍]  
　　中國兵輪船合奉直東江浙閩粤七省不下三四十號或購自外洋或造自船廠其初下水之日莫不謂該船靈捷堅固機器礮位俱臻絶頂以之守口岸以之行海中卽以之遇敵而戰宜無不可乃以馬江之役與石浦之沈觀之則有船實與無船等或曰此非船之故而實駕船之不得其人也然管駕諸人平日由學堂出身亦嘗屢經考校疊蒙奬許而後升爲船主付以資本數萬之巨船豈其未駕船則深知船中之事旣駕船則反昧行船之宜歟是又非僅管駕之不職而督率諸管駕之人於行駛兵輪巡察洋面與夫本船之質力敵船之情形海中相遇優絀利鈍之所分進退遲速之所宜則固一物不知一事不親如此而欲駕船之人自展其所長以收效於倉卒之間又苦于號令自上出不敢違背擅專故法禍方亟之時駕船諸弁殊覺無所措手敗績灰燼罪且不免而準情酌理不得盡歸咎於若輩之無能也昔馬江之敗法人早有書來約期開戰此何事也寓書於三日之前不爲迫促乃書被匿起明知將戰而又儌幸於不戰江中廠中一無預備至於紅旂高扯飛彈將臨猶從容遣問法船究竟戰否其識量何等鄙淺也我船呆泊廠前勢成必敗管駕亟請生火啟椗而當事不應遂至應聲而靡設使泊定之船易爲游駛之船則諸船尚可還砲以傷敵船卽不能支猶將遁田口外以冀保全百萬之金差存渣滓事後整飭亦較易於下手耳援臺之役五船並行逗遛浙洋原不背相機而淮之旨意乃五船之中惟南琛南瑞最爲快捷開濟爲吳軍門座船速不及琛瑞而馭遠則更笨滯澄慶亦然是日大霧先由主將下令齊向南行不圖猝見法船升旗示逃琛瑞首先前去開濟加足火力緊隨在後而馭遠實難赶上深慮法船追及不得已入石浦口澄慶先有保助馭遠之約故亦隨之而入　急無主致擱於淺平情論之金駕弁之罪在於鑿沉逃潰而不在擅人石浦口假令統帶諸船者預爲號舍如遇法船進退何宜就至奔避快者亦當顧及緩者使五船不分二處向至貽此笑柄哉左侯相之軍由厦渡臺適值南風狂猛浪湧接天其二副進言謂法人尚在臺北自北而來風水甚　不苦乘此直進無失機會果踰時而抵卑南社兵士盡數登岸馭遠船主方議開放玻璃門灌水沈船一司機器者執不可致與金弁鬥而落水噫似此兩人者則船中何嘗無人才也但患用之合宜與否耳雖然戰陳之勝負不能嘗試目下　局已成若而人者又安所見其技藝高下也但身爲駕弁責任在船火輪鐵甲本爲行海之具若不能行海而徒望洋興歎何貴乎有此船哉船之購自外洋者由外洋雇人駕駛用領港人帶回中國一經交卸卽將具人辭去另換華人以華人之船而用華人自是正辦而無如其未嘗經歴海道也至於自造之船則不特人未出洋卽船亦未出洋矣亦有曾　官商出洋回國之人然彼不過坐出洋之船而非以船事責之耳聞目見聰明者縱有心得殊覺　幾安得　此爲通才耶竊謂自此當嚴立選擇之法與夫巡歴洋面簡練揣摩之章程其有疏懶疲軟嗜欲較深者悉行汰革雖大副二副以下至於水手亦皆不可遷就南洋之船定期調北洋巡察海口島港無所不至風沙礁石靡事不知北洋亦以時調南洋如此則有事之日南北之船可以會齊一處堵口拒敵策應救援無不有所把握至於外洋就目前言之各國派駐使臣猶借他國公司商人之力僕以爲中國自有兵船使臣坐之以往事理極當異日多備若干船守口之外更有餘船則送使臣出洋者卽駐泊於其埠以資商民之保護而壯欽使之聲威卽可與各國兵船中官弁報答往來藉以學步一切至期瓜代另換他船則此船之人卽以外洋兵船規矩輾轉教授何患不漸成勁旅哉否則用人行海全不整飭吾知法禍雖已而他日各國或更有齟齬之處兵船縱多仍苦無所用之昨聞當事者以目前兵輪管駕大半學堂出身性情浮薄技藝平庸擬盡易以淮楚兩軍之將領庶幾簡練易於得力左相聞之以爲人才不拘一格學堂子弟年輕者多或有少不更事然其間亦未嘗無一奇材若一概抹煞殊屬偏頗故更換管駕尚未定有章程然亦可見因法事而整飭海軍固已亟不容緩矣 
[本館接奉電音]  
　　昨得京友來電有三月十五十六十八十九等日諭旨五道敬謹譯登○三月十五日奉上諭江安糧道員缺着馬恩培補授欽此○十六日奉上諭楊岳斌奏請將已革遊擊吕文經留於臺灣効力等語前因吕文經於輪船中砲輙卽先退降旨革職發往軍臺嗣據左宗棠等奏留差遣當以該員獲咎較重木經允行該前督豈竟無聞知乃復奏請留營殊屬冒昧楊岳斌着交部議處並着將吕文經卽行起解不准逗遛嗣後獲罪人員各該督撫及各省統兵大臣不准率請留營擅行差委以肅綱紀而杜夤緣欽此○十八日奉　旨内閣侍讀學士員缺着奎 
 
 
 
 
 
 
 
 
 
 
 
 [ 
 
 

Page 2

 
 
煥補授國子監司業員缺着　榮榦補授浙江道監察御史員缺着逹崇阿補授王𢰢庚着仍照部議革職欽此同日奉上諭興廉等奏升任糧道現已督運北上可否令俟運務完竣再行交卸一摺升任兩淮鹽運使江安粮道張富年着俟經理漕運完竣再赴新任欽此○十九日奉旨何桂芳着掌京畿道事務欽此 
[議和詳述]  
　　中法議和一事本館屢列報章終以未得其詳爲憾昨口津沽訪事人來信云法使巴特納于初九日至大沽水淺不能入口李傅相于初十日派鐵龍小輪船迎迓到津暫住法領事署十一日拜會傅相十二日係西人安息期並無舉動十三日傅相及錫席卿鄧鐵杳二星使先後往拜是日尚未談及和約惟以化兵戎爲玉帛實係兩國之福等門面語敷衍而已鄧星使平日英姿颯爽現亦和易近人傅相謂其閱歴已深且與錫星使均以議和爲是不致掣肘堪虞其行轅則在江蘇粮道行臺抵津二日兩次往拜傅相傅相荅拜一次隨員之奉有明文者爲户部郎中成端甫章袁爽秋昶至前報所登電音内有鄭君鄴駿其官階爲刑部郎中聞另有公務同日來津並非奉派襄辦議和事件也 
[議和津電]  
　　前晚寓津西人來信有傅相第一次與巴使會商意見已不融洽尚須候旨施行等語本舘卽經綴列報端至昨晨八下鐘越四十分時津友專發電音謂本日兩國又議和約想傅相經綸在抱獨具深謀巴使亦已降心相從不似從前之鴟張狼突仍不難化干戈爲玉帛俾兩國共享承平也 
[和約照登]  
　　中東和約本館前巳撮要錄登而猶以未見全文爲憾昨經本館派往天津訪事之友人將全約繕成郵示想諸君子留心時事當必以先覩爲快也大清國欽差全權大臣太子太傅文華殿大學士一等肅毅伯李大日本國全權大使外務卿伊藤各遵所奉諭旨公同會議訂立專條以敦和議所有約欵臚列于後一議定中國撤駐紥朝鮮之兵日本國撤在朝鮮護衛使館之兵並自畫押盖印之日起以四個月爲期限内各行盡數撤回以免兩國有滋端之虞中國兵在馬山浦撤去日本國兵由仁川港撤去一兩國均允勸朝鮮國王教練兵士足以自護治安又由朝鮮國王選雇他外國武弁一人或數人委以教演之事嗣後中日兩國均勿派員在朝鮮教演一將來朝無國若有變亂重大事件中日兩國或一國要派兵應互行文知照及其事定仍卽撤回不再留防光緒十一年三月初四日 
[須保兵險]  
　　本埠各銀行於昨日登告白於西字報謂刻下上海漢口運貨至外洋者曰須投保兵險盖防有俄患也按前聞俄人已有輪船前往漢口裝茶該輪船本係俄國家租定載兵赴　春者今因國家不復雇用故可駛赴漢口似乎兵端可弭而英人則防之如是然則英俄和戰究未能必也 
[法人租船]  
　　美國新聞紙云法人已向德國租定輪船以備裝兵三萬名赴東京但須於兩禮拜前關　卽可應用也 
[水雷漂失]  
　　中國各處口岸因防法船遍布水雷然爲日旣久水雷多有被水冲激漂流以去者日前日新輪船中途見一水雷隨波逐浪而來去輪船僅尺有咫設一碰觸禍卽不測現聞已尋獲數具其尚有未經尋獲者華官亟宜設法尋到勿致貽禍於人也 
[秣陵火警]  
　　十六日早上十一點鐘時鈔庫街查公館失火幸該處起水極理各水龍竭力灌救得卽熄滅計僅焚去樓房四間事後查悉起火之由係庖人炊午飯遺火於積薪之内一時烈燄飛騰庖人携其包裹從後門逸去經公館飭人訪尋現在尚無下落云 
[潯陽風災]  
　　十三四兩日南風大作江濤齧岸材木怒號江邊茅屋吹倒不少十四日九點鐘時有小池口渡船開至江心舵工把握不定竟致傾覆船内搭客水手計共三十一人均葬魚腹又一點鐘時南岸壞米船一艘幸人口無傷十五日北風尤勁聞二套口渡船失事淹斃數人惟水手得慶再生飛廉氏之肆威亦可畏也又聞十四日當風狂雨驟時忽霹靂一聲將大教廠將臺之旗桿劈破旗斗内之老鴉窠依然無志惟柱破處腥臭之氣不堪觸鼻 
[風浪駭人]  
　　三月十五日狂風怒吼波浪掀天京口救生船皆寄椗中流升旂禁渡雞鴨販八人以貨旣售去急欲回里喚湖廣小划渡江舟子貪其利不待風靜倉卒解纜離岸不遠已爲暴風吹覆救生紅船赶卽駛救人口友保無恙是日又有開往大港之小划船二艘亦被風吹翻在船二十餘人同占滅頂幸得出死入生而所携財物則已盡付東流惟有臨江浩歎而已 
[循例賽會]  
　　每年三月廿六日松郡例有東獄會今因市面不佳議欲停止而好事者謂出會以邀神祐若違之恐於地方有碍故各廟社首仍定於三月廿六日出巡廿八日回殿習俗相沿牢不可破大率類是 
[京師紀實]  
　　三月初五日辰刻惇邸伯邸齊赴地安門内五龍亭正黄旗侍衛教塲閱看侍衛步射有中五枝者有中三四枝者亦可見文事之不忘武備也○某甲在西安門外雞鵝市禮邸轎屋中開設賭局某乙前往與賭致相口角甲之羽黨悞認乙爲訛局者不容分辯扭至屋旁始則拳打脚踢繼則棍鑿棒毆本欲乙哀告討饒藉張威勢詎乙非特不屑哀求反益詬詈中黨某丙潛赴屋内覓得鞭桿香一枝燃着出屋大呼衆位不必毆彼吾有妙法致伊哀求遂將燃火之香置乙臂上乙被打已遍身血痕又加香灼雖仍大駡而聲息漸微頃卽氣絶甲知事不佳急令撤香抬往他屋救治早有不平人送信乙家乙家聞信急至見雙扉緊閉叩之不開爰往本地面官廳喊告廳官各役素受甲賄不急任拿潛遣人赴局送信甲知乙家赴廳急派羽黨五六人向乙家說項旋將乙家屬圈赴局内多方勸解時乙巳呼吸漸通中遂贈乙家京蚨三百千許以醫養所需由局供給乙家首爲之肯次日賭局仍開錢可通神是之謂歟○熱河謙都統禧奏稱熱河所屬朝陽縣土匪根株未淨雖派兵往勦然並無寔任將領督率請旨飭下正紅旗都統轉飭告假回旂之熱河副將恩光速卽赴熱以便派令帶勇勦匪云○理藩院接得墨爾根親王來文内稱本爵年班差竣回旗於二月中旬行至八溝地方突來馬賊百數十名將駱馬銀兩衣物搶去多件所有御賜物件亦被刦掠當卽報知該處地方官緝拿迄今並未弋獲一名相應咨請代奏等語查口外各處屢有馬賊搶刼之案所望設法嚴拿以靖地方而安行旅云○初五日卯刻步軍營左右翼技勇練兵齊集德勝門外教塲以備神機營委員會同左右冀管帶官閱看槍陣藤牌等操○内廷每日向分文武兩班六部九卿一班八日一週侍衛八旗兩翼八旗一班十日一週内務府備有值日轉牌二面按日遞交彼此傅送本月初二日廂黄旗值日輪應該旗漢軍承辦事畢是牌應轉遞正黄旗收領乃正黄旂送牌馬甲玉某將值日轉牌失落徧尋未獲迅卽將情呈報該旗印務叅領飛赴該旗都統錫大司宼宅禀明大司宼面諭該馬甲於承送要件並不小心實非尋常疏忽可比着革退馬甲錢糧再行鞭實免其照例送交刑部治罪並知照七旗侍衛處俟由内務府補製轉牌頒到再爲照例轉行再咨請内務府速造硬木轉牌一面葢烙火印頒給查遺失轉牌例載杖八十徒二年半此次人司宼格外從寬該馬甲宜何如感恩頌德哉○前報登有善厚帥咨請神機營所有駐通各軍是否遣撤一事聞刻已由神機營劄付通州一帶現駐之京外各路兵勇暫時無庸遣撤仍當督飭防守以副有備無患之意○聞銳字威遠隊鍾管帶八連二帮操於初三日夘刻在阜城門外南城根二股馬道閱看該隊兵馬上三槍馬上三箭且槍箭嫻熟挽强命中者當塲記優以便保送拔補馬隊云○鑲黄旗已革護軍和某潛至東華門攀倒門前所設長槍架正欲將長槍折斷適門上值班正黄護官兵馳至阻住先將槍架扶起該章京詢其因何攀倒答稱貧苦難支萬無生理冀圖 
 
 
 
 
 
 
 
 
 
 
 
煥 
 
 

Page 3

 
 
因此獲罪發遣邊疆得以求估云云該官兵見其言辭悲切又未將槍枝折損遂援瘋人例交送栅欄外偏吉官廳用言開導並未禀知景連門值班大臣○日前善厚帥派委員帶領官兵二十餘名赴神機營投文請領鉛丸火藥銅帽並防營月餉銀兩神機管淮文開放後委員卽雇車十餘輛裝連通州防次王事靡盬不遑啟處可爲該委員咏之矣 
[皖垣雜紀]  
　　皖撫憲前委夏太守允升監造東　梁山炮台嗣由兩江曾爵憲委朱直刺式程接辦此已列報兹聞夏太守已將各項輕費清釐交代回省銷差○皖垣城垜　脚多有損壞坍塌者　盧藝圃中丞派員估勘所需修理銀數由劉協戎成太守出具切結撥欵興脩不日卽可開工矣○近奉部文歴年水旱災緩民欠丁漕無力完繳者現奉恩旨一概豁免於是各大憲公同籌辦卽在藩署内設豁免局委梁太守泰亨爲提調吕庫便熙榕楊二尹鼎均稽核局内一切公牘 
[蕪城瑣語]  
　　揚城彌勒菴橋江姓茶爐内有夫婦二人鶴髮雞皮頽然已老前日忽然反目婦負氣出外其子及媳素　賢孝恐婦隻身出門或尋短見於是各肩黄旗一書尋姑一書覓母敲鑼分道而去不知者無不疑爲走失孩童此與三月初四日本報所登敲鑼尋婦一則相類何竟不約而同○觀巷某成衣舖内某氏婦不得翁姑飲姑又很毒每虐待之初時不過唾駡而已繼則以鞭撻從事痛苦之餘仍令縫紉婦不堪其虐於去冬呑烟死今正姑忽暴病亡前晚翁亦猝發寒熱瞪目大言曰汝姑媳搆訟干我何事旣如此我去我去言畢而逝人以爲　媳之報按此說頗近荒唐而傳者謂其鑿鑿有據姑錄之以備談因果者有所考証○馬市口自上月鼎泰祥布店失愼後舖户居民咸以本坊無永龍萬一有警他坊水龍不能迅速趕到殊爲可慮遂有某姓倡捐公置水龍一具暫存火星廟内不日又將水倉開工興修誠禦火之急務也○前日灣子街有一叟老態龍鍾蹣跚道左忽前面有一空輿飛奔而至叟躱避不及致額爲輿槓戳成一孔登時血如泉湧襟袖都作胭脂色叟負痛之餘不覺口出惡聲輿夫不但不認錯仍敢凶横異常各店及行路者咸抱不平將輿夫捺　在地飽以老拳仍令向叟磕頭服禮其事始了○徐凝門外霍家橋地方向例於上已日賽會今年是日適遇陰雨改期初十日舉行城中士女聨袂往觀者絡繹於途會場之上嘘氣成雲揮汙如雨粉曰黛緑不啻長安水邊會中以擡閣鞦韆爲最勝他如盤舞馬叉高　大傘亦稱絶技行宫内則鋪張華麗陳設輝煌異寳奇珍如入五都之帀目不暇賞賽三日而後止雖所費不貲而會中人及時行樂不以此爲奢也 
[江陰紀事]  
　　長江提督李與吾軍門乘小火輪赴黄山港閱看水砲臺演習打靶所放阿姆斯脫郎炮各有命中少頃軍門乘原輪而返經過港口各兵艦皆升炮迎之○十六晚二鼓後忽問人聲鼎沸探係八圩橋失愼緣有李寳郎者素以小販營生其所住屋編蘆爲壁是夕懸火油燈於壁上李卽就枕不覺瞢騰入夢火被風吹延及蘆壁夢中人尚不知覺俄而烈燄横飛草房十餘閒盡付一炬巡查委員周君帶勇彈壓將李救出怒其疏忽笞責而釋查江陰南北兩港口屋宇均以蘆爲之故易於惹火也○十七日下午鹽局委員海君在八圩港緝獲私鹽船一艘當將人貨扣留帶歸局中查辦海君旋於次日附北京輪船往金陵面見制憲復往西梁山公幹 
[淞事二則]  
　　前報寳山北門外小沙背添築炮臺一節其物料早已運至省憲檄委李明府百魁於二十日來淞監造諒不日卽可動工也○甯人某甲向在怡和洋行高陞輪船充當水手其妻某氏賃居虹口小菜街日前不知故何潜携衣服至吳淞甲四處尋訪杳無蹤跡偶爲其友撞兒跡至烏龜阿寳定内一面冩信告甲於昨晨到淞領妻回家 
[因跌斃命]  
　　昨報城南大火節内所述跌破頭顱之許某回家急請傷科醫治醫生已束手無策旋卽魂赴泉途矣 
[借錢涉訟]  
　　日前曹胡氏投上海縣控稱光緒八年二月間奚何氏央王沈氏爲中將坐落九鋪之房屋一所向小婦人抵錢八百千嗣復由湯徐氏介紹借去錢一百十五千言明照典起息立摺按月支取詎目借至今本利分文無着向索反圖呑賴不得已備情求請究追莫邑尊准詞飭提被告各人於前日下午集訊曹胡氏供訴前因奚何氏供稱向開　記烟館疊向曹胡氏借得錢九百十五千文但該氏曾薦伊外甥蔡姓經理我店用空甚多亦請追償邑尊提蔡上堂據供曾在昌記烟館爲夥每户辛金二千文並未經理店務且更無虧空伊錢之事王沈氏供奚何氏確曾由我作中向曹借錢八百千至今本利無着曹何氏屢次向我追償不堪其累現奚何氏旣經到案請卽押追湯徐氏供代奚何氏向曹借得錢一百十五千立有筆據且經該處地甲盖印請卽查閱至以前所借之八百千小婦人並不知悉邑尊復詰奚何氏謂爾之房屋究值幾何答稱值錢一千二百千文邑尊謂旣借該氏錢九百十五千應將本利照數算償現沈稱店中虧折且經曹胡氏之外甥蔡某虧空錢文須將借本錢九百十五千扣償蔡姓用空之二百千可實還曹胡氏錢七百十五千如曹胡氏欲歸房產除扣去本錢七百十五千之外着找還奚姓錢四百八十五千限二十天内理楚並着各具切結分别交保完案 
[惡丐詐人]  
　　前日突有外路人某甲衣衫藍縷至本埠南會舘左近元增冶坊喃喃不已坊夥意其爲乞兒給以鵡眼錢一文申將錢抛棄站立移時坊夥惡之後給大錢三四文依舊兀然不動坊夥忿極手持門閂當頭一擊甲頭顱竟破横臥店前大有索詐之狀坊夥無奈邀到丐頭諭令揮去丐頭見甲口稱此人並非乞丐隨卽轉身而出甲見丐頭不理愈覺心粗胆壯盡情吵閙定不干休至晚由鄰右調停給以鷹餅七枚錢七百文始蹣跚而去 
[瑣案彚登]  
　　小東門外一泉樓茶肆夥萬阿龍　案訴稱初時有兩人來泡茶繼有人進來共泡茶七碗計錢一百　三文未給請爲追償又據薙髮店主殷春寳同夥丁阿寳訴稱丁在路誤碰伊等卽被毆打又拉到茶肆索罰洋一元五角丁左眼下尚被打傷因之鳴捕拘到兩人翁太守詰之解案人據供名朱順發在外小使被薙頭阿寳從背後打我一拳致與講理陳雲生供因見打架上前解勸不敢要錢翁太守以丁阿寳臉有傷痕着將朱順發責二百板陳雲生責一百板以僃○前報耿伯勝在小東門外客寓住宿被流氓剝去衣服一案除將耿旧勝及陸楊氏母女嚴懲外翁太守又將寓主徐羅民寓夥張文卿傳案　究據張文卿供稱　晚耿伯勝獨自一人借定房間後領女來我等不許伊住耿堅稱是夫妻故允留住不料流氓蜂擁進來其勢攔擋不住翁太守謂卽使夫婦亦不能同住一房都是爾等混帳客棧生出許多混帳事卽使流氓上樓不能攔阻何不赶速鳴捕張又稱門外亦有流氓故不能出外翁太守謂門外有流氓爾何由知之諒爾必是流氓頭着將徐維氏張文卿帶回嚴辦張乃叩頭願將流氓尋到并交出衣服翁太守准限後日交案○包探嚴頌眉獲到竊賊陳仁三并衣服一包係官紗衫褲一套及套褲短衫等送案請究詰之該竊據供在城河洪見一人登厠將包袱一個放在旁邊乘其不意偷取翁太守着將衣包暫留捕房俟失主具領該竊笞責釋放○包探孫寳生獲到積竊紹興人朱子軒并考籃一隻衣包一个内有縐紗馬甲縐紗套褲長衫馬掛外有雨傘烟鎗一支係銀鑲頭兼刻俊卿字樣又在身畔搜出行竊器具十數件鎖匙一把各式俱備當則解案經翁太守研詰該竊稱從杭州來滬於十三日趁蘆墟船尚有一人名土九如年約三十四五歲見我被捉伊卽逸去我於三年前曾經到滬竊中國地界薙頭店物件别處並未偷過翁太守着將朱子軒暫押候查○前報列朱福根控老虎灶劉阿四覇阻挑水一案前日朱投案稱妻室被打現已略痊請將劉阿四懲辦卽由保將劉交案太守判責劉八十板○乾豐 
 
 
 
 
 
 
 
 
 
 
 
因 
 
 

Page 4

 
 
米店夥郭永茂郭樹堂投案訴稱前日有五人來購米一石答以價洋二元八角彼等嫌價貴忽稱且買五斗轉瞬又稱買洋二元　數　米俄而一人忽將米兩袋拉出欲逸由我等追獲今將四人送案一人已逃去旋據包探禀稱所有米兩袋堄在捕房買米洋二元呈案又在彼等身畔搜出洋二元内一元係銅質翁太守詰解案人據供名張林孝王春亭張永奎鄭永芳均湖北人賣盌來滬尋友當日抵申尋友　遇卽至伊店買米論價並不攫米翁太守謂旣稱賣盌究有若干船泊何處答稱盌有兩担得價六元到申時已賣完從七寳鎭起岸來申初到未有住處翁太守見張等蹤跡可疑况張永奎似久居滬地者着將四人交捕管押候查又諭乾豐米夥着向捕房將米領回洋元暫留捕房 
[英界公堂瑣案]  
　　余永金所控吳保金誘匿婢女等因己列前報昨余投案聲稱吳已將女交出惟並非我家所失之人因年歲相同面貌亦相似以致日前悞指聞此婢係梁阿生家所走失梁己得信來認吳供向爲輿夫前據大方客棧庖人嚴桂說及途見女孩啼哭似自失路之形爲特領至家中收養我卽懇伊撫爲養媳日内嚴已赴鄕梁供開義昌生籐器鋪前從漢口價買女孩爲婢迄今已閱八年從木打駡詎月初忽走失無蹤現始訪知由吳領藏往認無訛請爲給領該婢春桃供稱年十一歲家在漢口父母早亡被人賣與梁處爲婢素無打駡情事此次實被人誘夫送至吳家今仍願從主人回去黄太守飭梁具領春桃吳押俟交嚴到案再行訊供○二百六十八號華捕禀稱昨見張阿洪等在街心鋸木喝令遷移竟恃蠻與我爭毆以致失去時辰表嗣有别捕到來張等又將我等拉至家中關門毆擊後經西捕叩門入内帮同將行兇人拘拿送案二百四十六號華捕禀稱二百六十八號捕役被拉時小的上前攔阻亦被打失帽子向之索賠詎被拉入屋内二百五十號華捕所禀略同張阿洪劉阿行陳阿位等同供現在義昌木作做工昨因鋸木與捕爭執以後不敢再犯叩請施恩黄太守判張等三人押候過堂各笞五十板以儆并令交出義昌木作主賠償巡捕所失表帽等件○某西人之婦華人陳方氏控稱有烟舘生財全副經甘德興介紹質與吳錫莊開張詎吳槓欠房租已被房東封釘一切生財均在屋内爲特叩請追還黄太守准詞飭傳甘吳二人到案昨晨庭訊該氏投案申訴前因甘供小的確曾經手租賃烟舘生財然現在須由吳料理房租以便歸還吳供烟館係管姓所開我爲司事現因積欠房租致被洋商封釘至租該氏生財時先付頂首洋五十元訂定按月租洋七元目下祗開一月頂首尚應索還該氏又稱確曾收過頂首洋五十元惟租時言明一年爲限限期未滿租客不能退租小婦人亦不能索還生財立有租據可憑現伊祇開一個月設再加十一月租洋則所有頂首尚還不敷吳又稱實因生理不佳致房租無着安能再認未經滿限之租金該氏又將租賃生財之據呈閱太守謂吳旣欠租致釘無力可知今姑酌斷該氏給還吳頂首一半計洋二十五元其生財着原中甘德興向吳理還一并斥退 
 
 
 
 
 
 
 
 
 
 
 
 
米 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇臺雜錄]  
　　石塔頭十間郎下開玉器作之張姓去世未久遺嫠孤子正苦度日艱難前夜二鼓時回祿君忽然稅駕將所住樓屋三幢悉付灰燼幸爲時尚未過晚警鑼爭報水龍齊出卽行灌滅祗延及隣房兩間然㷀㷀孤寡愈難存活矣○臬憲大張硃筆韵諭於頭門云本司職任按察輕車减從來吳公牘手加批答隨任親族全無倘有奸徒撞騙爾民勿受其愚訪獲定卽嚴究告發弗累無辜此卽關防告示之意但言簡意賅並不鋪叙家世科第一切浮詞耳○三月十一日係國忌之辰梨園向例停演故花驄畫舫羣至支硎山慈航像前進香習俗相沿遂成勝會兵燹以後崑部子弟日就零落而船户猶循故事藉攬主顧自譚方伯嚴禁妓船以來好冶遊者遂致裹足今春雨水過多是日適逢晴霽故快船游騎尚稱熱閙惟清歌妙曲則幾成絶調云 
[禮延山長]  
　　徐州金龍山在府治北郭外距城三里而遥宋雲龍山人放鶴亭卽其地也山上建有書院爲邑人士絃歌之所前高雲浦觀察延聘劉慈民中翰主講十載以來多士深獲師資之益去年中翰改就板浦場之聘叚小湖觀察以雲龍一席不可虚懸遂禮延馮夢華孝廉主購席孝廉向在金陵書局品學俱優詩古文詞尤足壓倒流輩彭城士子得此良師造詣當日有進境幸勿　觀察培植之心也 
[香魂欲散]  
　　夏阿蘭者松郡良家女也其夫設小肆於市逐什一之利而居阿蘭於内室紈袴少年見而艶之擬之爲當鑪之卓文君而阿蘭亦婉妮動人陌上花枝牆頭柳色稍稍漏洩春光其夫勿能禁也俄而卜居滬瀆落籍平康獲纒頭資無算繼念寄人籬下終不能大噪芳名於是别搆香巢獨標艶幟自恃姿色以爲豪商貴客必有向虚牝而擲黄金者孰意遷居未久繡陌花驄終朝不至瑶池青鳥芳訊屢乖無以爲持久計遂向傭工貸得番佛五十尊重赴茸城仍操故業香車甫稅新歡舊好聞風來訪相錯於門私願稍慰乃未幾而阿父死矣又未幾而良人死矣棺殮之費皆取給於阿蘭而訪美者亦日見少所得夜合資不足供温飽傭工索前債無以應水窮山盡計無復之欲以一盞紫霞膏了此孽債嗣經人灌救未致香消玉碎第不知此後墮溷飄茵何日脫離苦海也 
[上海絲業會舘籌賑公所施少欽經收山東賑捐三月十五六日第六百三十二三次清單]  
　　津衛能客氏燕梳移助規銀二十五兩津衛怡怡堂天水氏心愿規銀十兩李芝芳求病愈味餘山莊吾省氏求兒病愈姚小園求病愈蕭山吳殿恩求妻病愈常熟昌盛庄飛布山莊敬求默佑辦公得法七户各十元太平無名氏二十元五齡子求時　速愈二元林黄氏求久病保痊二元沈伯渠求子病愈二元李彝齋求妻病愈三元浙寗秦月琴求病愈一元無名氏救媳受傷求速愈一元○江西玉山縣孟印慶雲募浙紹水災第六百三十五號册移交山東春賑承恩堂十千文花磚别墅八千文陳星翁五千文讓德堂吳職思堂陳尹遜舫二户各四千文舊學書巢二千文履泰錢伯雅氏陳蔚記謝煥記樂善堂廣源錢黄楠記松盛錢劉善記復元錢元昌錢冷泰記一經堂有名氏章怡昌記留名氏彭炳記利金堂德洋錢德記雷鳳記胡麗記本立生廖義仁本立生黄爽記熊缶記敦厚堂信泰行俊泰行傑和號福慶堂元陞號和豐號公記號趙廷記趙華記陳學元項明記胡安懷堂濟成和船行袁輝猷俆續臣高美玉黄友成黄茂記章元和章元記劉發先晋康錢熊竹記無名氏爇香室無名氏懸鏡堂無名氏進思退思齋鳴琴書室蒲善堂種花别舘製錦軒飛鳬山房六十三户各錢一千文以上七十户共一百千文合來英洋八十二元○陳叔美楊安敦仝募昌册三百七十九號陳德慶同慶愼獨居葉德裕堂元昇五户各一元姚忍脩曹守順温厚堂三槐堂劉哲記五户各虚對開洋一元沈保生五百文可不留名延年益壽泰來鼎隆四户各四百文鄒頤養四百文薇香主人四百文不留名三百文沈善育盧保昌不留名高久記四户各二百文共廿二户合來本洋一元央洋七元虚對開四元錢一百五十文○永興愼米行募昌册一萬三千七百二號陳震泰一元陳勇房柳哲林應興房陳壽房四户各五角王廷榮無力子二户各二角五分又募昌册一萬三千四十號徐嘉謨五角曹純山五角徐寳芝三角陳日房二角五分龔振記二角五分朱森桂二角以上兩册合來洋五元四開二元八開一元○漢口有成銀號交江孚船來昌册五千九百十三號貽經堂沈拾串文道殿三陶冶軒楊堯階杜春　陳　仙沈莘農六户各五百文共七户合來錢十三千文○平窑瑞隆號募昌册五十八號盛賢德一元施蓮記一元以上十五日○小綠天主人爲三子病愈續助完愿三十元徐苐　疾安痊規銀二十兩鳳釗古越無名氏祈舊病速痊合宅平安浙杭金浩求雙目復明三户各十元王氏求父病痊陸元陳維藩求子疾愈陸元秦聲澍求姑母病愈德煥文氏慈谿王忠恕求久病速痊山陰保安人金陵大測堂馬祈合家平安河東氏春記河東氏裕記七户各二元無名氏求病愈並合家平安張文源求足疾全愈河東氏蔚記三户各一元○姚公來號募富貴源頭同字二次一千八百六十七號册三閭氏拾元補過人二元○鄂垣安懷堂寡昌册一萬五千八百九十號忠恕堂忠信堂正氣堂田南陽堂滕天水堂姜松内堂高六户各沙平銀四兩安懷堂六元賜書堂三元埀裕堂二元慈竹堂二元孝友堂一元十一户共來洋四十七元三角三分○高昌司廟來昌册一萬三千二百三十二號　華吟舘一元○漢口敦實堂第七次募昌册四千七百廿四號方繡章請堂友酒席移助錢四千文廣盛行六千文又德順仁由宜昌募來四千七百零九文仁記十五千文曾信茂一千文德順拾千文信泰行一千文宏吉順二千文羅裕泰一千文吉順行二千文同義泰一千文義泰恆二千文張天奉一千文閻三泰二千文乾元貞一千文吉誠升二千文劉炳豐一千文通裕號二千文福興隆一千文廣生同二千文　益公一千文大生厚二千文慶豐裕一千文長順號二千文正順祥一千文和興玉二千文恆茂祥二千文泰昌恆二千文又募四千七百十四號知非子洋例紋陸百三錢唐儀記九八五平紋貳拾兩吳靜記九八五平銀一兩又募四千七百零二號督銷總局撥給隆興鹽行錢二十千文以上四册合來規銀八十五兩五錢八分○江雯青儒醫苐四旬醫金助賑角洋十一元錢五千一百文以上十六日 
 
 
 
 
 
 
 
 
 
 
 
 
 [ 
 
 

Page 10

 
 
[光緒十一年三月十三日京報全錄] 此本未完 
　　宫門抄○上諭三渞錄前○接續前稿○三月十三日刑部都察院大理寺正黄旗值日無引見○禮王等看操完竣覆命○靈中堂假滿請安○載瀾由東陵回京請安○崇公等由安徽到京請安○續昌由天津回京請安○文暉等各謝調授缺恩○署湖廣總督裕祿請訓○崇公因女指婚謝恩○杭州織造齊克森布請訓○閻中堂伊崇阿各請假十日○存振夏玉瑚預備召見○都察院奏派專司稽察之堂官派出沈源深○召見軍機崇公廖壽恒續昌裕祿齊克森布存振夏玉瑚○○續接前稿訊據屠純供稱光緒八年伊來鳳陽關閒住適關上出有經制一缺伊情願捐銀一千兩資助善舉當經任監督傳騐取結試充飭其將銀兩赴縣呈繳伊因堂兄屠璋係屬家長屠璋出名具禀在鳳陽縣呈繳並無賄囑别情等語飭據鳳陽縣將屠璋捐銀一千兩文卷呈核查明實充育嬰堂經費有據原叅所指納賄一事當卽因屠純捐助善舉傳訛復調取該關書吏花名册查對更換役名亦屬相符且証之原叅嚴子雲禀揭欵内調到原禀於各項人役更名接充規費項下註有免繳字樣事雖出自怨家當議規費免繳至旣經禀揭之後似更無轉肆納賄之理是任蘭生及屠綸等所供並無賄囑自非支飾又原叅所稱鳳陽關額徵十萬一千近年報部不過四五萬實則每年徵數有十餘萬之多正陽臨淮懷遠毫州盱眙爲五關蚌埠長淮沙關河口舊虹新鄭蔣壩上窑澗溪沬河口等爲十口五關收稅十口爲查騐之卡例不收稅任蘭生於五關徵收正盈稅之外加收公費又於十口另收公費每年約多收四五萬七八萬不等關稅有充公銀一釐任蘭生任意浮收及各關口解到公費均掣有盖印回批可憑各節户部則例載鳳陽關稅口本關正陽鎭臨淮長淮懷遠新城蚌埠毫州盱眙澗溪青陽鎭徵收稅銀溜口十里城何家窪舊縣上洪渡夾山口市兒口白龍王廟雉河集二山子明光紅廟濉河口蔣家壩河口設役巡查又載青陽府移駐濉河口濉河口移駐舊虹南關等語據任蘭生供稱正陽大關設在正陳鎭商船由淮河至河南周家口者進沙河取道隸州府不過大關故于淮入沙河之口設關稽查名曰沙關商船經過沙關由該關稽查飭赴大關報稅此係歴辦章程則例内雖無沙關之名而舊册内載有大沙兩關字樣盖有部印自是報部有案沙關設關之處地名沬河口又離長淮稅口五里亦有小地名稱沬河口者係繞越長淮旱稅之路長淮口不時派役往巡不收稅費至新鄭上窑現設各口内查無其名惟有新城稅口載在則例該處並無居民向在上窰鎭設櫃徵收該道均係循舊辦理並無增設移改等語查原奏十口爲户部則例所未載者曰沙關曰河口曰新鄭曰上窰曰沬河口河口自係濉河口之訛新鄭自係新城之訛又謂十口向不收稅考之則例蚌埠長淮新城澗溪由青陽鎭移駐之濉河口皆爲收稅之口其沙關上窰沬河口已據該道供明或循舊辦理或報部有案均無不合又據供稱例止稽查口岸遇有貨物除稅銀押赴就近稅口完納外公費卽由稽查之口照收等語是該口所收公費卽係隨稅徵收之欵尚非例不收稅之口另收公費檢核稅費收數語屬可信至關稅近年徵數按卷澈查每年至多不過五萬二千餘兩並無十餘萬之多加收公費每年按各口未支以前收解之數僅止收錢四萬餘串亦無七八萬之數充公一項係查照户部奏准每兩酌留二釐舊案辦理以一厘發給書役飯食紙張之需以一厘存公爲補平之用並非浮收辦公經費一欵據任蘭生於申覆札提各卷文内聲明各關口向用清摺呈解並無批廻等語嗣將各關口旬月摺報逐一調查並無參差可疑之處所稱並無批廻自係實情又原叅所稱歴年各關徵解實數稅局總書屠幼亭一人悉知底藴及五關每年部頒空白親填簿册應由客商自填該道另發印簿至奏銷時再由署内改換親填簿報部各節當提屠幼亭卽屠綸研究詰以各關口正雜稅銀及加收公費每年徵收實數據其所供與調到各底册詳加核對大略相同並稱徵收稅銀現在亦同親填簿概用大票卽三聨單並無另用小票及於報銷時改換底簿情事等語再三研鞫矢口不移並據任蘭生供稱查閱送部日徵細册内載有奉部奏准裁撤各關常稅商填等簿字樣是以歴年並未赴部請領各關口收稅之票卽屬紅單從前照例填冩二紙一給商人一送部嗣以前項紅單關署毫無根據因於光緒五年四月間另刊三聨紅單分發各關口一律填用一給商人一送部外留仔一紙備案現存收稅報部均有紅單並無小票等語並調取歴年存案紅單查騐尚無揑飾至親填簿久經裁撤自無所謂另發印簿再行改換各衝情弊又原叅所稱又慮日後生患乃提此項迭年公費分撥挑修壽州城工各項工程皖北賑欵用一萬六千報銷數萬渦陽縣拿辦李紫賞營勇一千報數千設立工程局蠶桑局實撥一千串報數千串各節調查各項動支卷宗内惟光緒六年盱眙縣挑濬船塘用錢三千七百餘串九年鳳陽縣至定遠界修橋填道用錢一千八百餘串係動用辦公經費承修船塘之員爲候補知縣袁弼元承修橋道之員爲鳳陽縣知縣黄國城估勘騐收均有册結存案此外滁州定遠修橋填道動用提還厘局借欵壽州安豐塘壽州城工動用軍船局四成經費均與公費無涉光緒九年冬間及十年春間皖北賑欵共用庫平銀一十六萬八千餘兩各州縣以工代賑用銀六千餘兩核其數目尚不止原叅數萬之數惟其動用之欵則有奏准撥賑銀二萬兩藩司撥角地丁釐金銀四萬兩省城賑務局沿江工賑餘欵平糶收回糧價各項銀六萬二千餘兩藩司批解文員二成養廉銀二萬四千餘兩省城及壽州支應局撥解文武各員二成薪水銀六千餘兩以上動用均有册卷可稽原奏謂賑欵用一萬六千報銷數萬自係傳聞未確又據任蘭生供稱皖北近年所辦盜匪查無李紫之案惟光緒九年八月間有渦陽縣匪犯于召先李之松楊茂林等謀叛未成一案經統領威靖軍記名提督李德勝懸賞緝拿先後拿獲案犯十餘名由署道劉傳楨禀明巡無裕祿動撥銀二千六百兩分别給賞等語咨據署撫臣移送前項卷宗並稱近年實無拿辦李紫之案其犒賞銀一千六百兩係由釐金外銷項下支給查核該年銷欵底簿亦屬相符原叅所指李紫一案自係此案之訛復據任蘭生供稱皖北向未設立工程局並無常年局用欵項蠶桑局卽課桑局於同治十三年八月間與壽州設立育嬰堂一事彚案禀奉前安徽巡撫英翰批飭在准北厘局積存六釐底串項下提撥銀六千兩以三千兩歸育嬰堂三千兩歸該局發商生息以資應用並刊刻蠶桑摘要一書頒行各局以期推廣儘利到鳳頴道後又於鳳關公費項下撥銀四千兩分發該局育嬰堂各二千兩以充經費後以經費不敷將委員薪水報明巡撫在釐局六成底串項下支給其採辦桑秧買絲抽繭等項隨時另籌並於八年禀請釐局六成底串内撥三成動用均有案據等語咨據署撫臣移送前後批准動撥案據及擬定章程逐欵查核與該道所供均屬相符原叅所指名爲不入私囊實則濟其貪婪自係懸擬之詞又原叅所稱各關卡委員皆歸關道詳請派往任蘭生全用私人通同舞弊如委員趙光縉王鳳儀吳燮和營務處差遣之吳洵皆係已革知縣殷子翼係候選通判張宗燦係山東縣丞朱褆銘係丁憂巡檢黄惺亭並無功名徐維城係前貴州貴筑知縣其子後景鏞又辦霍山卡沈鐮係屢經叅革知縣現在定遠置有田房其子伯輿又以同知到省現雖丁憂照常差委鄧叔度係陜西直隸州又有直隸知府孫傳晉湖北知縣王曙蕃候選知縣李葆森候選府經歴李楚橋此四員皆壽州本地人遊擊張慶軒叅將李小蘭皆其門生所有五關委員報部銜名概非本人借填候補人員各節咨據署撫臣覆稱安徽各關省城皖南各局卡委員向無定章歴由關道及總局司道遴員詳委並無將候選及他省候補人員本籍紳士丁憂己革無職人員一律委派情事惟皖北厘局委員間有候選及他省候補人員本籍紳士尚無丁憂已革及無職人員等因復據任蘭生供稱趙光縉現泒虹口司事並非委員王鳳儀係降補知縣吳爕和係已革知縣奏准留營効力恩賞七品頂戴現辦壽州城工吳洵係巳革知縣並未涿允營務處差遣殷子翼卽殷錫純係候選通判六安詶厘卡程宗燦係山東縣丞現辦正陽沙關朱褆銘卽朱運新係安徽候補州同現充盱眙口委員非丁憂巡檢黄惺亭不知其人徐維城係前貴州知縣從前曾充頴上厘卡現在並無差委其子徐景鏞係安徽試用知縣現霍山厘卡已革知縣沈鐮該道並未派過差使其子沈伯輿卽沈行潤係安徽試用同知前在壽州支發局非該道委派業已丁憂現無差使鄧叔度卽鄧嘉經係陜西直隸州知州從前曾辦迎河集卡早經病故孫傳晉係直隸知府奉巡撫委辦皖北防軍支發局非該道泒委李葆森係直隸知縣現辦釐局銀錢所該二員係壽州人王曙蕃並無其人李楚橋卽李爕懷甯縣人係候選典史張慶軒卽張鴻有係候補遊擊該二員同係差遣李小蘭卽李葆芝係補用都司現稽查街道與張鴻有均無拜門情事 
 
 
 
 
 
 
 
 
 
 
 
 [ 
 
