# 1911 - 89 - 4913704

 

Page 1

 
 
   
 
 

Page 2

 
 
[宫門抄]  
　　三月初七日召見軍機邱開浩錫嘏 
論說 
[讀提倡尚武精神上諭恭注] （醒） 
我國當此列强環伺之際。非提倡尚武精神。誠不足以立國也朝廷知其關係之所在。故創練陸軍興復海軍。急切圖成。大有不俟終朝之勢。又恐朝廷尚武之意不能大白於天下也。故年前曾頒皇上親任海陸軍大元帥之詔勅。今以外侮日迫。國勢日蹙。非藉武力難期挽救也。故更頒提倡尚武之諭旨。上溯列祖躬擐甲胄之盛。下鼓國民効力疆塲之氣。詞長意重。愷切申戒。凡有血氣。莫不感動。方今英俄交偪。大局瀕危。於此風聲險惡之際。而忽下降尚武之訓令。朝廷懲前毖後。其將師勾踐復仇之故事乎。我人民尚其仰體盛意共襄美舉。十年訓練。漸成郅治。不得不於此基之矣。 
我朝入關之初。武功顯赫。遠軼前代。以視元世祖之威震歐亞。無稍遜焉。當時旗兵之精悍。實未易挫其鋒燄。厥後海宇乂定。漸致羸弱。緣營繼續而起。武功亦尚可觀。洎乎髮逆之變。旗兵綠營衰老殘廢。均不足恃矣。曾左諸賢。遂有創練鄉團之舉。湘軍淮軍。名震一時。卒能戡定大難。翼贊中興之業。然自經此役。湘淮軍亦不免志驕氣盈。漸成無用。故法越中日之變。湘淮軍之不能禦敵。無異旗兵綠營。而我國之陸軍遂一無可恃矣。加以中日海軍之交綏。亦大遭失敗。黄海一戰。片甲不返。於是我國遂成無軍備之國矣。此訓練陸軍。興復海軍之所由來也。 
然營伍改練洋操。發起於咸同之際。而創練新軍。亦在甲午以後卽已實行。迄於今將二十年矣。何以成效不彰。依然未能發揚威武。其故蓋大可思矣。今抉其病根之所在。一因人民不知國家之關係一因人民溺於文弱之性習。積此二因。遂成渙散難結之局。而所練軍備亦遂不可恃矣。然此猶其遠因也。至最近之因。又以徒行召募。不行徵集。故入伍當兵者。類皆無仗義敢死之氣。直隸江蘇等處。往年稍行徵兵之令。所以未見大效一蹶不振者。又因軍官待遇兵士之法。有欠允當故也。大抵軍官養尊處優。而以苛待兵士爲事。絶無共安危。同甘苦之概。故入其伍者。多中途離。散。而不能終其事。遂致又廢徵集而行召募矣。嗚呼軍界辦事之敷衍若此。雖訓練百年。亦何能備千城之選哉。至任軍事之職者。又大都絶無心肝。不存敵愾同仇之志。當此外患日迫。猶晏安如常。毫不戒備。甚且構精舍。蓄美姬。消磨其壯志。蓋今之軍備。能守而不能戰。且恐并守亦難恃也。此爲我國陸軍之現象。以云海軍。則甫議興復。觀成無期。當此列國競雄之秋。吾不知其將何所恃以立國也。朝廷不於其致病之源痛加懲革。而徒頒此提倡尚武。訓誡軍隊之一紙空文。其又何益哉。 
今欲實行提倡尚武之風。固以整頓軍備爲前提。然整頓軍備。尤在頒全國皆兵之令。使壯年男丁盡入營伍我國人數衆多。苟盡人入伍。有虞溢額。不妨短其在伍之期。將三年縮爲一年。期满出伍。以爲後備。此雖不能深得行軍之精恉。然較諸不習軍事之常人。所勝已多。亦不難收全國皆兵之效也。此法若一時未能通行。則宜速廢召募而舉徵集。而徵集之法。尤宜嚴飭軍官厚待兵士。勤加訓練。寛給餉糈。曉以大義。勗以建功。務偏於情而遠於法。如是方可收拾人心而備驅使。且着手之初。又宜由陸軍部通飭各省甄别不學無能之軍官。務以材稱其職爲歸。如是方可爲兵士之表率。不致生違抗携貳之念。此乃朝廷所應嚴申誥誡者也。至創辦海軍。不在多購軍艦。而在多設學堂。多派遊學。一俟人材輩出。而後乃購艦備械。使其駕馭而執管之。則於實際上較爲得益。若不此之務。而徒以購艦備械爲事。則有器無人。其器仍屬無用。與不辦海軍何以異。事貴實在。切忌聲張。此亦朝廷所應申戒者矣。 
觀上所述。可知整頓軍備雖爲提倡尚武之先導。然全國皆兵。舉辦徵兵之令。一時若不能實行。則因循苟且。必難獲其大効。此實理勢所必至者也。不得已而求其次。尤在通飭全國中學堂以上一律練習兵操。（近學部已飭各學堂照辦。惟必明降諭旨。庶可通行無阻。）并飭全國工商界多設商團體操會從事操練。則行之數年。亦可聊收國民皆兵之效。如日本中學堂以上。統練兵操。畢業後入伍當兵。爲期一年。此雖重視學生之特典。然亦因學生訓練有素。與初入伍之常人不同故也。我國不妨師其意而爲之。若徒知整頓海陸軍。而不用國民皆兵實行徵兵以及商學界練習兵操之令。則偏於一部。不能普及全體。仍未足以盡提倡尚武之本旨也。記者旣欣讀提倡尚武之諭旨。竊更有望於整頓軍備以及鼓勵國。 
 
 
 

Page 3

 
 
民之煌煌天語渙汗申儆也。至當此寇氛方熾之際。若欲急切圖功。期懾敵膽而固國本。尤在隨地編設國民軍義勇隊等。何樞臣疆吏急急解散之不遑。朝廷提倡尚武。羣臣提倡尚文。無乃大背聖意乎。朝廷尤應通飭内外臣工維持保護。若以鹵莾暴動爲慮。惟在官吏之善爲訓誡耳。誠未可因噎而廢食也。 
來稿 
[順直禁烟會上外務部書]  
中國國民順直禁烟會。會長張壽春副會長宋壽恒會員等七千十人。謹上書於中堂王爺大人鈞座。敬禀者。竊以鴉片流毒。爲害最酷。非急圖禁絶。不足以救國運。此草野小人。凡稍具知識者。所能共知也。鈞部深謀遠慮。於禁烟一事。固巳力主實行。仰符朝旨。惟我國禁烟。事關中外。内種之苗。禁絶較易。而外來之貨。輸入猶多。土藥减。洋藥增。流毒安有窮期。雖與英國有按年遞减之議。然大利所在。人心必趨。已往三年。入額反溢。且禁烟辦法。已决定宣統三年六月。全國禁運。十二月全國禁吸。若洋藥進口。不能早日禁絶。則所决定之禁烟辦法。豈不等若具文。乃者在野之民。對於禁烟一事。熱心如炙。而我國與。英國所訂之天津。條約。又適當十年期满。故呼號請求。惟恐機會之失過。伏念鈞部。職司外交。上承朝廷爲民除害之至意。下順國民去毒若渴之輿情。將此次資政院議决之縮短禁烟限期。實行禁種禁運禁吸辦法。移咨英國駐京公使。請其呈報英政府。照中國所定禁運日期。於今年六月後將印度及各屬之鴉片。一律禁止。販運來華。以篤邦交而維公道。并請鈞部通咨各國。宣布我國禁烟情形。并聲明於今年六月後。凡外來之洋藥。一概禁止入口。夫壽春等之爲此請者。非不知交涉繁難。好作不諒之求。蓋其中實有萬不容己。今試爲鈞部敬謹陳之。一今有倫敦太晤士報。誣我國民虚張禁烟聲勢。鼓惑英人聽聞。并有重誣我政府。强半深染烟癖。絶不欲實行禁烟之語。按該報爲英國最有勢力之報。聞其言而信以爲眞者。當不乏其人。鈞部若不急速將我國禁烟情形與政見。宣布天下。實不足以箝制其毒口。二英國禁烟會屢次請求該政府。讓還中國之自由禁烟主權。疊接該會來函。知英政府屢屢以中國政府未曾有縮短之請爲辭。由此可見英政府。旣不欲縮短禁烟年限。又不欲甘任强賣鴉片之咎。遂將满盤錯失。推諸我政府之身。鈞部若不急速宣佈禁烟之政見。恐無以見白於天下矣。三禁烟爲富國强民之第一要政。今按天津條約。正在改約期内。惟恐過此以往。則交涉尤爲棘手。我國之沈溺烟毒者。亦再無脱免之日矣。伏請鈞部據理力爭廢棄鴉片入口之約。而定於宣統三年六月禁止洋烟入口。誠能如此。其造福於國民。造福於中國者。無限無量矣。鈞部主持外交。權衡受自朝廷。然國家籌備立憲。庶政公諸輿論。所有公請移咨英使。曁通咨各國宣布禁烟政見緣由。敬懇鈞部允准施行。臨書惶恐。不勝迫切待命之至。謹禀。專電 
[電一（北京）]  
資政院民選議員聨合憲政實進會提議以各國借欵將簽押爲數甚鉅國民難擔重負遺害甚烈按院章資政院有議决債務權擬提出請開臨時會 
[電二（北京）]  
李副總裁擬奏請頒布各項交涉已徵民選議員說帖預備擇用 
[電三（北京）]  
樞府又飭肅邸嚴禁各報登載中俄交涉案昨已通諭各省 
[電四（北京）]  
錫督電奏財政交涉均極困難請陛見并密陳東省機要事奉批照准 
[電五（北京）]  
黑撫急電樞府勘界事俄極强硬難與和衷商辦請速派員協勘 
[電六（北京）]  
大理院奏各省高等審判廳已成立其分院事應提前籌議奉旨憲政館核覆 
[電七（北京）]  
郵傳部决議裁撤參議廳不日發表 
[電八（北京）]  
都察院代遞度支部員外王某官制條陳奉旨該衙門知道 
緊要新聞一 
[中俄改訂商約之要點]  
　　此機不可再失 
外務部移南北洋大臣文云照得本部特派調查員研究中俄兩國議訂條約辦法現擬就要目八則公同討論貴大臣如 
 
 

Page 4

 
 
有意見希卽查覆爲此移咨貴大臣請煩查照茲將要目八則附列於左第一欵中國與俄國土耳其斯坦界域須分别劃清 
第二欵税則問題須彼此議定辦法約章 
第三欵俄屬敎士之在中國者須得何等相待 
第四欵俄官俄商准其赴蒙古境内須守何等法律 
第五欵中俄交界地方匪黨擾亂須預定保護辦法 
第六欵俄人在中國建造鐵路及工廠等事須預定權利第七欵蒙古满洲兩處俄國流入之貨幣須預定限制 
第八欵華人在俄之權利須設法保護以免籍口 
[内閣片片談]  
　　新内閣乎規復舊制耳 
新内閣官制業已商訂就緒迭記前報聞該項暫行章程中過渡内閣字樣凡兩見總理仍係慶邸協理一徐中堂一或那或朗貝勒如朗貝勒辭郤則令專辦軍諮處擴張之事 
日前度支部提議以宣統三年豫算不敷新官制旣經實行廉俸自宜劃一自總理大臣以次規定廉俸當視豫算以爲衡萬不可溢出豫算案之外致欵項無從籌措聞前日政務處已會議從長越議矣新内閣成立後舊内閣人員必另設法安置現聞政界確耗翰林院絶對不裁而舊内閣堂官大半即翰林院堂官故將來即以翰林院爲尾閭凡舊内閣人員除調用數人外餘均併入該院以規復國初三院舊制 
[振貝子足勝滇緬議約之任否]  
　　知子莫若父請問慶邸 
滇緬界約疊經樞臣電飭駐英劉使向英廷直接交　英外部必欲先議界約再議撤兵主持甚力劉使屢電請示辦法樞府迄無决答茲聞某樞相向監國建議謂滇緬交涉關係重要徒恃劉使一人恐難圓满解决此次赴英賀冕專使振貝子首途在卽擬請以振貝子兼充辦理片馬交涉專使以冀早日蕆事惟監國俞允與否尚未確定此次赴英賀冕之禮物已由外務部内務府參照成例一律辦妥聞内有景泰藍瓶及珠石磁綢甚多襲以黄綾盛以錦匣裝潢極爲精美振貝子擬以三月中旬請訓而以下旬起節出洋 
[破壞我司法獨立者誰歟]  
　　將以占外部之手段 
天津自設立審判廳以來其損失國權之處甚多如外國領事本不過在旁觀審因審判官放棄權利遂亦訊問被告調查證據一如審判官之所爲自戴文誠考察司法制度歸國後深不以辦法爲然遂嚴咨直督申明定章凡外國領事但有觀審之權而無訊問之權將外國領事之坐席移於審判官之後不許其干涉裁判之事由直督通牒領事團請其照辦而各領事援據中美條約第四條第二項之但書以相抵制堅不承認現在此案已移至北京外交團辦理說者謂外部之對外無不退讓將來此案如仍以退讓解决則司法獨立之前途不堪設想矣 
[司法警察制度尚未脱稿]  
　　請起草員再赶快些 
内外巡警廳本設有預審廳自法部設立審判廳後卽行分别并入内外廳專判違警事件權限早已劃分惟司法警察章程尚付闕如前郵部主事陳宗蕃條陳司法摺内曾詳言司法與司法警察之關係已由民政部傳知兩廳妥行核議御史麥秩嚴又於前月二十五日呈遞封奏謂司法警察關係重要請飭認眞整頓當奉旨該部知道故復由民政部嚴催兩廳認眞籌擬聞兩廳現正趕擬草案不日卽可脱稿矣 
[文官攷試已展期矣]  
　　一般官迷者望眼欲穿 
籌備憲政清單定於宣統三年舉行文官考試茲探得任用章程已由憲政編查館定妥决於明年三月實行昨日軍機處片交吏部飭將部選各項官階一律清理以便届時與以相當任用但内閣成立吏部即尖裁撤之列不知該部將來置身何地也 
[禁烟代表入京近事紀]  
　　果有一線之佳望乎 
本月初四下午二鐘順直隸烟會借座東門外議事會塲開全體大會由爭約二代表報告兩次謁見外部三堂及英公使情形聞此次二代表赴京極受外部英使之歡迎禁烟廢約之目的指日可達此次聚會乃爲籌畫善後事宜又聞代表張伯苓宋則久至京後兩次拜訪英公使談論禁烟廢約事英使極爲佩服并云急行禁入鄙公使非不贊成惟印度種烟之人有屬敝國統轄者有自已獨立者我國若迫其急行禁種其自立土著必然反抗此我國所深爲顧慮者也代表答曰鄙人等爲貴公使出一善策即貴國讓還中國主權許中國急行禁入則貴國對於印度不必出禁種之令而印人即自行不種矣英使無言可對良久乃曰此事甚佳鄙人極欲中英兩國和衷相濟協力禁烟以成就此道德問題之美舉而其間凡鄙人所能擔負者絶不有所推諉 
 
 

Page 5

 
 
云云代表稱謝而出又造訪太晤士報駐京訪員莫理循君（前譯作馬利森誤）莫君極表歡迎並云鴉片命運已至必當斷絶之地步無論如何困難總當勇往直前以逹於禁絶之目的云并聞日來外部與英使連日會議鴉片禁入問題較前大有進步中英兩國外交家皆擬破除疑忌而謀實在之進行也 
[拉薩籌設匯兌庫辦法]  
　　亦經營西藏之一事也 
駐藏大臣聨豫日前有電致樞垣據稱藏地僻在邊陲所有押解各項餉銀道途遥遠殊多不便且時有延誤期限之虞故川督趙爾巽去年五月會奏運餉奬叙章程以解到藏餉至五萬兩以上者請予尋常保奬十萬兩以上者謂予異常保奬已由吏部議准此項祗以運解餉銀而論至若商民銀兩舊有匯兌辦法延誤情形相同實屬不便且藏地現在新設軍隊商務日盛逈非從前可比查各國於交通未便地面有設立匯兌銀庫者存積銀欵凡各地匯兌銀票得在該庫支取現藏地亟應仿辦請各王大臣轉飭度支郵傳兩部在拉薩籌設匯兌銀庫公私兩便等語聞軍機大臣已片交度支郵傳兩部會商矣 
[擾亂東亞太平之罪魁]  
　　外人自有公論 
紐約郵傳報著論云東亞風雲陰霾伏機萬險飢荒瘟疫與荆天棘地之交涉同時並起正不知其將欲演出如何之慘狀而俄羅斯首先發難逞强挑釁實爲擾亂世界太平之魁首而欲與全球造厄運也 
[請飭切實遵行維持預算辦法]  
　　各督撫又將何法抵制 
度支部奏本月初六日軍機處鈔交奉旨錫良等電奏各省各官公費礙難核减官俸章程未定以前請按照部定預算之數實行等語著暫照部定預算數目辦理該衙門知道欽此查官員公費上年業經奉旨俟編訂官俸章程時候旨施行等因欽此竊維朝廷於財政支絀之時猶復重加體恤該督撫等自應仰體皇仁但有可以節省者仍應力圖節省乃輒以臣部咨行預算表册仍列資政院核减之數聨銜電奏一若遲之惟恐不及者殊不思資政院表册經會議政務處覆核會同該院具奏後發交臣部臣等豈能將該院所减之數擅行删去且查此次電奏第言自司道以下而督撫公費並未提及否業已商定均照錫良上年十二月十五日來電謂該督公費可照資政院核减之數辦理應請飭下奏明立案至各省公費有於編送預算後始奏定者有於本年正月始行咨部者有以預算數目與奏定參差電請核定者何以此次具奏該督撫等一併列名尤爲可異且查各省預算司道公費固未報齊知府以下則列入預算者尤少現旣據奏按照臣部預算之數實行應即電咨未列預算各處令該督撫迅速報部聽候核定然此第就公費一項言之也至預算表册中由臣部核减復經資政院删减者項目甚多臣部核定之欵該督撫電奏旣謂自不宜翻異而資政院核減之數若謂一無可行者是亦未必盡然近接監理官等禀牘多謂各省用欵糜濫仍復如前預算之案　这不顧節省之欵鮮有所聞似此情形竊恐將來删减無多追加不已財有窮而用無窮必至束手坐困而後已臣等再四思維惟有請旨申明本年正月十五日臣部具奏持預算辦法所奉上諭令該督撫等切實遵照辦理俾預算得以早日成大局幸甚 
[京師近事]  
日昨由敬事房太監片傳各衙門及各王大臣云隆裕皇太后上擇於三月十三日駐蹕南海應備各差敬謹伺候 
日昨外務部呈遞封奏三件探聞係譯呈國書事宜一係巴拿馬總統巴孛祿阿羅塞孟被舉接任國書一係智利國代理總統費閣爾阿通告國書並由外務部擬譯致賀國書寄遞藉敦睦誼 
郵部此次奉旨清查鐵路局歷年出入欵項將近一月絶無動靜茲聞該局人員均係各司調派非但於稽核一門從未研究而又不肯向鐵路局詳細探察以致兩不接洽聞每日各員到局不過清談數小時而已似此敷衍非惟節前萬難查結就使遲至年底恐弊病仍難揭其一二故前次經手欵項諸人對於目前查辦一案毫無畏懼安然無事云 
大清銀行監督張允言奉旨不准抵銷後事已旬餘尚未簡放後任茲得政界消息日昨澤公召見奏陳該銀行致弊之由皆由張鋪張大驟遂有尾大不掉之患請朝廷暫緩簡放仍責成該監督限期清理務將根底剔清庶幾後任整頓有所着手若驟易生手非但無從捉摸轉覊時日恐於銀行信用影響更鉅監國聆奏未置可否惟某樞老極力奏請簡放云吏部侍郎沈雨人病勢仍未减輕曾請日醫井上下瀨診治亦不見效已自囑家人預備後事沈於神志稍清時曾語人曰我死亦不懼所惜者平日理想所及未能筆之於書從此遂湮沒矣 
各省鹽課銀兩向由藩庫收納遲緩挪移幾成慣習昨鹽政處提議擬在天津設一鹽課總銀行其餘出鹽省分均設分行但分行未成立以前 
 
 

Page 6

 
 
暫由大清銀行交兌匯解現正磋商辦法以便着手 
時評 
[其一]  
　　我國民毋忘此初五日之上諭 
初五日大元帥之訓諭說者謂爲依據廕昌之奏。余則謂其激 
發於强俄之哀的美敦書。 
雖然。政府旣欲提倡尚武精神。訓練軍人資格矣。而一面又欲 
阻遏國民軍義勇隊之組織。何歟。 
記者敢告我通國同胞曰。今而後勿忘此初五日之上諭。尤勿 
忘此軍之强弱惟視士氣二語。我皇上我監國固主張發揚民 
氣者。尊重有保國思想者。前此種種摧殘民氣。與夫不許干預 
國事之舉。皆樞臣之見解耳。我國民其速奮興。我國民其勿自 
餒。 
[其二]  
　　請讀中俄最後之通牒 
昨日本報所載中俄交涉最後之兩通牒。余旣灑淚而讀之。余 
再以簡括之詞。譯其意以告於衆。 
俄照會曰。爾尚欲以游移之詞。想遷延過去乎。余今使爾不敢再有一句支吾。余今使爾不敢再有細微之倔强。故與爾約。三日不覆。我與爾戰。爾乃自遺伊戚。爾其勿悔。不然爾其作一使我十分快樂之言。 
中國照會答曰。敝國何敢稍有支吾。敝國何敢稍存倔强。貴國旣欲敝國再行切實聲明者。敝國甚願切實聲明。今而後惟貴國之命是聽。貴國素善視敝國。請息怒。 
記者譯此未嘗於原文口脗。稍溢一分。諸公讀此者。感情何如耶。 
[其三]  
　　嗚呼某侍郎 
異哉某侍郎憤報紙揭載其隱私。而欲慫恿御史參劾也。 
夫報紙非有仇於某侍郎也。不過痛外交之失敗。而欲藉此以示警戒耳。某侍郎而知此。方且閉門思過之不暇。何有於懷恨。嗚呼某侍郎。果欲出很毒之手段以中傷報館者。則眞大誤矣。國民且將不恕。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[伊新之中國商業談]  
　　足見内外貨消長之機 
吾國西北一帶素以山西商人爲多以山西之土地生産力較爲薄弱故彼等皆不憚冒險阻跋涉數千里至西北一帶從事商業蓋亦勢使然也近來新疆商業天津人頗占多數一切商業多爲山西天津兩地商人經營之但皆以彼處之貨物輸入内地爲目的而與俄國之貿易向無何等之關係也雖偶以茶及新疆産之棉花賣與俄人皆爲一時的决非本來目的又如貨物一種悉爲中國自造之雜貨又如塔爾巴哈台地爲中國西北端通商要道其主要之輸出品爲茶羊毛綿葡萄皮類而主要之輸入品爲綿織物及雜貨爲多茶爲俄人之需用最大者而亦蒙古人一日不可缺之物十餘年前每年販賣金額約七十萬兩上下今用以茶爲官業其額已大减少每年僅三四十萬兩而已而哈薩克及蒙古所消費者約在二十兩内外至次於茶者卽内地雜貨及綢緞等綢緞多由四川輸入一部輸出於俄國一部則新疆伊犁附近各地消費之雜貨則由北京天津地方輸入其中日本貨實居大半其重要者如鏡面巾白粉及婦人用之化粧品此外如藥物類多由日本賣藥業者輸入於蒙古新疆方面其販路極爲暢旺今於俄國領内亦大有擴張之勢天津之日本賣藥舖義生洋行尤汲汲擴張之不遺餘力云 
[電禀擊退大股胡匪]  
　　祇能擊退胡匪耳 
江省有大股胡匪約二三千人其頭目爲天平洋粳米客不要緊第三名率其羽黨大肆搶掠異常猖獗屢次拒敵官兵日前由江省撥巡防中軍二百餘名往綏化運解大砲行至上集廠地方與天平洋相遇當會同駐防巴彦州巡防左軍共三百餘人與之接仗斃匪四十餘人餘皆逃竄昨經綏化府周斗卿太守電禀江撫鑒核並請飭赴綏之兵隊暫行在綏駐紥以資鎭懾 
[疫症研究會之規模]  
　　第不知外人以爲何如 
奉天通信云萬國疫症研究大會會塲現已佈置停妥規模頗大會議廳可容百餘人男女醫生寢室二十餘所客廳浴房飯廳招街室公事房毒黴化騐室鼠類剖解室豢獸塲共數十所均已完備伍醫生及各醫生已於日前遷入會塲以便興工試騐 
[日人所得勸業會之結果]  
　　對清政策無孔不入 
南京勸業會開設之際日人奮志赴華藉名考察歸國後即聨絡赴會諸人組織一會旣無定名亦不設規則以秘密實行爲宗旨陽歷三月二十八日午後六時該秘密會又在精養軒開會並招待駐華日本公使伊集院氏其主幹爲日清汽船會社理事白岩龍平東邦協會理事加藤房藏國民新聞記者河上哲太讀賣新聞記者皆川委孝中外商業新聞記者尾崎喜平都新聞記者後藤長榮東京朝日新聞記者能美茂雄諸氏先後演說提議者甚多公舉實行委員三人以加藤皆川能美三氏充之午後十時散會提議案件如下一日本人爲增進日清兩國之利益此後公私交誼須尊重東洋的態度之特長（伊集院公使提議）二日本人爲尊重日清兩國共通之利益當注意今回之日清借欵法（白耑日清汽船常務提議）三上海須設丄業試驗所以謀兩國經濟關係之密接（能美朝日新聞記者提議） 
[日本敎師自相殘殺]  
　　同胞相殺天道好還 
東京通信云日本農學士樋口勘五郎者我國某省農業學堂敎師也生性殘虐到華之後私結不肖華人千涉訟事及包討債務去年爲國人驅逐回國陽歷三月二十五日以收領匯欵特赴熊本庽居京町早川新次郎家早川亦我國學堂敎師在我國時曾以分贓不均懷恨樋口而樋口不知也是夜仇讐相逢早川即以手銃殺这樋口死早川亦自殺 
[華僑拐逃被獲案誌詳]  
　　墮同業之信用損華人之聲價 
東京通信云大坂西區本田一番町二十七番地清商東貨號主任惠林（二十四）近在大坂名古屋及各處商店（約七十二家）騙欺商品十二暪元現金四十八萬元合計六十萬元爲留日華商空前絶後之一大欺詐案 
到東之由來任惠林浙江産也其兄任柄榮十年前曾在上海法大馬路開設雜貨及匯票店名譽甚著去年三月特來大坂設立分店卽派惠林充大坂支店長時本店經營殊佳故支店信用亦厚至去年底上海本店忽然失敗陷於悲境惠林遂頓起邪心 
逃亡中被捕惠林以謀欺詐手叚特於上月初十日在大坂本田二番町開一商店私吞在留華商匯金九萬餘金並向日本各商店購定商品皆於月底運送赴滬其貨價延期不付近因日商大坂南區久太郎町富本組洋帽貨金四千七百元催迫甚緊惠林情急遂於西歷三月十三日携眷乘筑前丸意圖逃亡不料爲警察查獲已於二十八日遂入裁判所矣 
[西報譯要]  
○萬國防疫會開會再紀文滙報載初六日東京電云奉天萬國防疫 
 
 

Page 11

 
 
大會已於星期一日開會舉北里博士爲　茵及病理部議長會議秩序由美德意議員合定會議日程由日俄英議員合定 
俄擬設立間島嶺事又云俄政府决議卽在間島設立領事署 
分類新聞政界 
[贛民反對公債之見端江西]  
　　袁州府屬議員江雲對於贛撫發交公債一案發布意見書云處收支不能適合之時際而以起募公債爲代人民之負擔期保收支之均衡大吏苦衷於此可見雖然行公債於今日之江右則萬難望其發逹者有三一江省深居腹地人民程度未到風氣未聞聚募巨額之公債應募必少二起債力之大小視信用之厚薄國家當信用幼穉之時卽政府以興利之事募集公債猶不免困難况此次募債認定爲恢張江西官號營業乎三公債利率之低昻恒視市塲之利率爲標準市塲之利率昻公債亦不得不昻市塲之利率低公債亦與之俱低今江省市塲利率在一分以上而欲以五六釐之息募集公債誰應之者若是則不能發逹矣其行之流弊亦有二端一强制公債也强制公債爲近來各國所禁言公債者類能知之然旣應募者少勢不能不配賦各州縣强割閭閻財産之一部傷人民之感情生經濟界之擾亂種種弊害隨之而生其流弊一二借外債也外債於政治上之影響經濟家言之綦詳而在貧弱國家尤甚顧内債不能足募巨額之數不得不借外債以補助勢必因補苴一時之計致釀後來旡窮之禍其流弊二至於官號營業確係實業生産性質視爲公債之必要與否此其故必有能力辨之者 
[揷花之遺累如此貴州]  
　　安平南鄉龍塲大元關一帶普定鎭寗揷花地極多安平地界烟苗自去歲傅基虞大令督剗淨盡而普鎭各境播種依然至今從無過問者亦未有片紙隻字前來張貼同一地也於此則渺無一物於彼則烟苗勃生現平邑人民大有蠢蠢欲動之勢 
[關道請撥英商認捐創辦善政漢口]  
　　漢口爲通商巨埠五方雜處良莠不齊且近年迭遭水患失所之民往往流落此間視爲樂土若不妥籌安置勢必羣聚爲非實於治安大有妨礙江漢關道齊觀察耀珊現擬在英商福公司認捐欵内撥設施醫廢疾化育濟良各所院特開具規則禀請督院核示聞瑞制軍以該道擬設施醫各院所敎養兼施甚爲得當查核所訂各項規則亦均妥協應准照辦惟英商福公司安設運煤跳船報効之欵每噸繳銀若干預計每年運煤若干約可收欵若干除開辦工業學堂之外計有盈餘若干各院所常年經費應需若干來禀均未叙明特飭該道逐一預算復候核奪一面妥速集欵開辦以惠羣黎昨齊關道已遵飭禀復略謂英商福公司請在漢口丹水池地方安設跳船前經職道與英總領事法磊斯訂立合同每一噸煤納報効洋銀三分據英領稱初辦之時歲可收洋四五萬元以後逐年遞加可增收至二十萬元之譜倘果如該領事之言則辦理各院所經費當可有盈無絀祗以跳船尚未開辦究能收報効若干尚無實在把握各院所均屬創辦之舉尚須詳細調查方能確定經費惟擬辦工業學堂前已擬定建築費五萬元開辦費八千元常年經費一萬二千元所有跳船報効係屬善舉性質旣非國家税亦非地方税應先儘收獲之欵撥充工藝學堂經費盈餘若干再行斟酌情形估計經費賡續開辦各院所隨時禀報以就欵辦事爲宗旨等情奉瑞制軍批曰福公司運煤跳船旣未開辦報効銀欵本難預計至此次所擬各欵儘先撥辦工業中學俟收有餘欵再辦各院所當無不可惟須斟酌情形逐漸設立務使貧民得沾實惠庶幾欵項不至虚糜 
[天馬山區自治舉定議員松江]  
　　婁縣天馬山區自治公所於三月初四日由自治議員照章投票選舉各職員茲將姓名列後議長瞿昻霄碧松副議長張葆芬企南鄉董張葆培敬垣鄉佐王世俊桂卿勸學員沈銘勳渭濱 
軍界 
[督署敎練隊改良手續武昌]  
　　鄂督署舊有敎練隊一營爲張文襄所編練專供護衞之用現瑞制軍因此項薪餉部議須在公費項下開支不能作軍費支銷乃擬將該隊改編爲特别警察隊業已飭由藩法兩司巡警道核議僉以該隊曾經敎練改爲巡警只須施以相當敎育任以守衞偵探等職務自當事半功倍惟改編後若隷於巡警道則與行政警察無殊隷於檢察廳亦與司法警察易混故仍舊直隸督署定章如下（一）本隊定名特别警兵隊在督署駐紥直隸督署管轄隊中編制仍用舊章（二）全隊分爲三排以二排輪班守衞以一排學習偵探並出外實習偵探事務三班輪流學習每年輪換一次（三）出外偵探時如遇有違警罪犯得卽時拘送巡警局長辦理如遇有違警罪以上罪犯得卽時拘送檢察廳辦理（四）遇有檢察廳屬於協助搜拿罪犯時應即時恊助辦理（五）本隊所有應習之學科除兵操體操外添入陸軍刑法司法警察章程刑法違警律（六）學習功課時間除兵操體操仍用舊章外每日講堂功課以三小時爲率每遇星期等日照章放假其授課敎員以隊中官長任之遇有不足時亦得在外延聘聞瑞制軍以所擬尚屬簡易切實應准照辦特責成該管帶劉道錫祺悉心整頓所有各項應學科目並須擬定卒業時間認眞敎練以便派出勤務此舉原爲注重養成偵探人材卒業後當隨時派出偵探以覘學術成績該管帶務當體會此意母徒改易名稱敷衍從事云 
學務 
[敎育會選舉訴訟之結果揚州]  
　　泰州敎育會議員夏彭輔等與會長周紘順因選舉而生訴訟前經周會長具禀學司在案日前夏議員等亦具訴學司當奉批云此案據敎育會會長周紘順王思源具禀甫經批示在案茲據禀各情彼此各執一詞究竟選舉票當日爲何人携去惟開會應由地方官監督該州牧旣因公晋省仍可變通展緩期限俞學正在塲監督是否經該州照會應即澈查是非曲直禀復候核並一面行泰州州牧遵照矣 
[女子兩等小學成立武昌]  
　　鄂垣二品命婦譚夏氏創辦女子兩等小學堂因所訂章程有不妥之處由王學使諭令更改茲已遵所指摘各節改訂呈請提學核示已奉批准開辦但王學使以中國女學方在萌芽該命婦熱心提倡殊堪嘉計爰飭令將管理敎授等事務須恪遵部章以啟發智識保存禮敎兩不相妨爲宗旨至所請頒發鈐記一節應俟辦有成效再行刋發聞譚夏氏現已在城南租定校舍指日招生開辦矣 
[實業]  
 
 

Page 12

 
 
[南潯鐵路之借債談南昌]  
　　贛省南潯鐵路工程需欵急迫一時無人投資全恃借債爲生活去冬由陳吏部三立商借藩庫錢二十萬串以解工需之圍現在藩司劉春霖向該公司索補借劵以便存案本届諮議局初二日覆議發起公債促成路工議案各屬議員在會塲討論良久均以此項債案本局原議辦法去冬鐵路股東常會提議因股欵權數未到四分之一尚未决定辦法無從覆議公决須俟完全股東會議妥辦法之後再行覆議呈院奏辦一時與路事有關係之輩無不大爲慌恐 
[籌辦化分礦質局之詳報杭州]  
　　浙省設立化分礦質局前經部定作爲宣統三年籌備進行手續並經農工商部兩次飭催現由勸業道將籌辦情形具詳中座案奉農工商部札開上年本部具奏遵擬奬勵棉業化分礦質局曁工會各章程分别繕單呈覽一摺業經恭錄諭旨札行欽遵查照在案除　勵棉業及工會章程另案分别頒行外所有化分礦質局章程旣經奏定凡已設局各省仍應查照辦理其未經設局各省應迅速籌設照章開辦事關籌備憲政事宜毋再玩延合亟刷印原章札飭該道仰卽遵照並將辦理情形詳復本部以憑查核等因奉此查化分礦質局列於農工商部分年籌備清單職道遵於宣統三年試辦預算案内開列開辦常年等經費計該銀四千三百五十二兩詳奉憲台咨由度支部核准通飭行知業定於本年二月籌辦三月成立列入進行表内現奉部發章程亟應遵照辦理惟是項預算經費尚未准藩司移解過道現已備文咨請一俟司欵解到即行迅速開辦不敢延緩云 
雜記 
[藩司到任忙武昌]  
　　新任鄂藩余壽平方伯日前由陜抵鄂未及接篆即請假回皖省珂里各節己詳本報茲聞余方伯之封翁年逾古稀連年方伯遠宦因道途跋涉不便迎養是以封翁及太夫人並未隨任此次方伯調鄂距藉不遠來往頗便是以掃墓事竣即恭請封翁及太夫人一併赴鄂同於初二日到漢武漢官塲是時均詣招商局碼頭恭迎方伯當擕瀛眷於夜間乘江東官輪渡江署中庶務科長孟丞廣悌已命備全副執事轎馬迎接入署初三日早余方伯上院禀見瑞督比奉飭知速赴新任並飭馬署藩回提法司本任聞余方伯以初六日爲黄道吉日故須遷延至是日接篆馬署藩刻已赶辦交代矣 
[首縣禁烟辣武昌]  
　　鄂省江夏縣李令曾麟因奉禁烟公所嚴札飭令詳查該署承啓刑名及書差人等有無沾染烟癖情事母得敷衍徇情代人受過該令當查署中承啓官師友等日與晋接固敢保其必無嗜好惟書吏差役人等爲數旣多察查難周特於前日親座三堂忽傳全署書差察看凡面黄黑黯身體單弱者有四十餘名一律扣留令在花廳左右住宿七日派親信之員司伴同監察各書差因迅雷不及掩耳皆未預備夾帶因此大爲所窘 
[畢業生行竊奇武昌]  
　　湖北嘉魚高等小學畢業生王玉清因若父作賈虧拆棄家遠遁該生遂流落省垣衣食不繼欲謀生路又乏人薦引日昨竟爲飢寒所迫行竊撫院街某姓什物當被巡警攔獲訊明解送中區轉送初級審判廳科以拘留三月之罪俾其改過自新聞當入拘留所收管時有同學某生等欲爲之求保該生揖謝之曰吾在外必餓死不如在此可得温飽也嗚呼以畢業生而甘爲行竊之舉吾民謀生之難可見矣 
[工程員追賠苦安徽]  
　　蕪湖租界馬路工程前由府經蕭濂承辦告竣經前關道李清芬觀察騐收查核此項工程草率偷减與保單承修尺寸不符當經禀請皖撫將該府經記過勒令賠修並一面提省發交安慶府看管現據同鄉安慶府同知王承洛等代爲乞恩認繳錢五百串作爲賠修之欵刻已呈繳蕪關道查收撥作工用矣 
[老廩生酗酒横山東]  
　　莒州半日學堂敎習某係城中老廩生平日代人寫呈沈酗於酒每醉後必在街上詬詈鄰人大率畏其勢無如之何日前其子偶與敎練所學生某稍有齟齬老廩生聞之晩間遂乘醉至敎練所大閙該所所長憤甚因結合團體赴州署聨名禀控州牧立刻飭傳老廩生至案交學署嚴行申斥 
紀事希夷 
[紀黄君公續事]  
黄君公續之熱心工商學界。滬人無弗知。記者弗贅述。述一事。 
李君芑香。寒士也。六年前館於黄君家黄君待師盡禮。李君身弱多疾。黄君親爲治湯藥。時出詢問。平時稍塞。則爲之治棉衣。再寒則爲之治皮。衣稍熱則爲之治單夾。再熱則爲之治紗葛。一日慨然語李君曰。今日求學非出。洋不可李君曰。余有志久。費無出耳。黄君。毅然任。之立爲置。行裝購船票。又爲治洋服。手量其尺寸長短。臨行勗以盡心求學。弗他顧。森君至東洋。學費必。按月寄且必使其雜用有餘時時通函詢學問及及體狀。至去年。李君五年畢業將返國。黄君遣書約之曰。我將待子於滬上。治薄肴。爲子洗塵。李君返歡然道故。樂甚。未幾李君入都應試。黄君珍重再三。屬望甚切。及李君去臘南旋以家事覊累故。不常與黄君面。上月李。君來滬。面黄君之疾起。矣李君潜然語余曰。我所得黄君書盈寸。字字金玉。睱常繙閱之今弗忍。讀矣。黄君待我厚。我未。有以報之。嗚呼傷哉。 
記者曰。黄君待人。至誠盡禮。不特賓師爲然。待賓師不祇李君爲然。他賓師昏如此。黄君出資補助留學。亦不祇李君一人。我聞之屢矣。李君特其一事耳。 
說苑 
[世界之唯一談]  
世界唯一之寒國吾儕人類所棲息之土地中。其最寒者。爲西伯利亞之威路曹張士古。此地位于東經百三十三度五十一分。北緯六十七度三十四分。其最低之温度。直降至攝氏寒暑表冰點下六十八度。其人口凡十五萬五千餘。而其地一大部分之空氣。常異常乾燥風吹極稀。寒威之凜。烈究非可以。言語形容者。故蔬菜果實皆不生。惟荷蘭薯年産極少之。額土民所賴以爲生活者。惟獸類及魚類之肉而已。 
世界唯一之旅館世界中最大之旅館。計當推美國芝加哥市之康格列士酒店。其建築費約二千八百萬圓有奇。實可與一等戰鬪艦二艘一等裝甲巡洋艦一艘之費相匹敵其層數十四。其室數二千。其間之廣座如路易十四世。時代之法蘭西風。耶里索比士時代之英吉利。風等等。莫不。俱備云。 
世界唯一之奢侈都市世界所推唯一之市塲。或言巴黎或言倫敦。蓋一若非二地不足當此。極奢侈之都市者此殆人人同有之想像也而孰知世界中都市之第一奢侈者。乃爲美國之紐約市。今揭其統計於左（此統計雖稍古。然準此可推知其概略。）計該市一年度。因訴訟而給與辯護士金額。四千八十萬圓。與醫師者。二千二百六十四萬四千圓。僧侣六百萬圓。被服料。二億萬圓。花卉料。七百萬圓。飲類料。二億四千圓云。世界唯一之海陸軍維持費世界各國中。其一日間海陸軍維持費。合計約爲八百萬圓。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[英皇准遞上議院改革議案]  
　　初六日倫敦電云哲斯脱菲爾特貴族在上議院宣讀英皇勅旨准將上議院改革議案呈入國會核議 
[英議院討論軍政]  
　　初六日倫敦電云上議院討論勞勃慈元帥提出之議件謂政府佈置軍事殊爲失當據陸軍部大臣哈爾丹子爵宣稱歐洲縱有軍略之變動而海上情形當常如斯哈爾丹君謂勞勃脱君主張防備名學上或有之事而不主張防備事理上或有之事殊屬失當 
[英民與華人爲難]  
　　初六日倫敦電云裴肯海特之民近與華人爲難因指華人汚辱白婦之故星期日夜間有亂民三千名搗碎華人住宅之窗並拾石亂擲警察卒爲警察以棍驅散 
[俄國大將逆料禍亂將作]  
　　俄國海軍大將斯克里洛夫君宣布莊嚴之警告預料俄國不久將與士爾其開戰繼以國内大革命其擾亂情形將較日俄戰後尤甚國人聞之頗爲震動按斯克里洛夫君曾兩任黑海艦隊司令官日俄戰爭以前該將預料俄國懈怠遠東防務之結果旣而果如其所料以故國人頗信其言（以上譯字林報） 
[法報討論摩都之危險]  
　　初六日柏林電云巴黎各報皆討論摩洛哥都城將爲亂黨圍攻一事 
[西班牙内閣之更動]  
　　初七日倫敦電云西班牙首相卡拉里茄斯已重行組織内閣陸軍部大臣及財政部大臣因不誠意贊助首相之政策故己除名餘均照舊 
[俄國拘獲日本細作]  
　　初七日倫敦電云據聖彼德堡電稱聖彼德堡附近斯屈萊爾拉地方拘獲日人一名身藏彼得化夫及哇拉里安巴並芬蘭南岸之攝影故指爲細作云 
[日本與英美簽定商約]  
　　初六日東京電云美日新商約定於今日調印英日新商約已於星其一日簽押 
[日本爲美軍威嚇退]  
　　倫敦消息云美國所傳日本因美國在墨西哥邊界調集大軍故已撤回與墨西哥訂定之密約一節英國報章登此消息著惟每日圖畫報及每日要聞兩報每日要聞並著論盛讚美總統塔孚脱君見危調軍以杜慘禍之功云 
[墨總統病殁之謡言]  
　　某東報載前月二十八日鈕約電云據傳墨西哥總統狄愛士業已病殁現有美國砲兵二千名附從革命黨云（以上譯文匯報） 
本埠新聞 
[義善源票號擱淺五誌]  
　　公欵不得絲毫短欠矣 
　　私債將若何 
義善源擱淺一案四誌本報茲悉滬道劉觀察聞信後以該票號存有本關及各處所存公欵不少亟行移知商務總會札飭候補知府關烱廨員寳令上海縣田令馳赴該號提取各項帳簿及人欠期票或抵進之産業契據等項悉數解道存儲責令該號商妥爲理償後復又移知商務總會文云義善源倒欠滬關公欵本道派員提取該號票據帳簿等件一事二月二十四日准貴會移復據該商號復稱遵於二月二十二日邀貴會總恊理錢業董事將各項帳簿及人欠期票産業契據現銀錢洋等項分别列號悉數開單眼同點交關太守寳大令田大令轉呈道署存儲禀道批示在案商號現欠道署三月期規元銀二萬兩等情移道備案等因查義善源領借滬關庫欵二萬兩之外更有義善源號商兼充之豐裕銀號積欠滬關税欵及借領維持案一欵併言六十餘萬爲數甚巨查豐裕銀號自袁升道詳咨設立時曾飭據松海防同知查復該號商係開設義善源寳善源莊號而義善源滬號總理丁維藩即兼充豐裕總經理又爲豐裕保人所有豐裕欠欵自應責成義善源一併清償所有該號人欠期票及抵進之産業股票契據等件應擇其妥實可告者先儘抵滬關公欵倘有盈餘再儘抵維持案欵如有不敷仍責成義善源號東經理補償以重公欵業經本道電禀軍機處度支部農工商部督撫憲立案奉兩院電飭照行自應遵辦茲復查關守及縣廨提繳各件除票據帳簿照單點存外其現銀錢洋仍係義善源自行存儲並未解道目前辦法惟有照案將提存各票據契件先行估計儘數抵償所欠道署公欵仍由該號催令原押戶趕措現資取贖俾公欵先有歸結至抵據估計如有不敷仍責成義善源號東及經理人籌補足數不得稍有短欠除諭義善源號商遵照外合亟備文移知貴總會請煩查照商會准文後即據義善源滬號略文移復滬道聲稱該號承江海關豐裕官銀號經理葉掄元通知現奉委候補縣丞陸沛來號監收税餉飭内有豐裕銀號係號商義善源承充查商號前由李東席東組織成立後據豐裕官銀號號商李九臯招約李東與股錄示部院各衙門案牘印結係江蘇揚州籍李九臯承充卽由李九臯派友經理旋又改派葉掄元經理至今李東係與股少數實無義善源承充之事乞轉報等情合行移道備案等因滬道以查光緒二十九年袁升道任内詳請設立豐裕銀號一案兩次報部承充號商及連環紳富甘保各結並無江蘇揚州籍字樣且當日經袁升道飭據松海防廳查復李九臯係開設義善源及寶善源莊號案牘具有詎容諱飾昨據義善源來禀除明晰批示外合 
 
 

Page 19

 
 
亟備文移復貴總會請煩查照並於次日將清理辦法大綱三條移行商會開列如下（一）義善源帳簿已經派員查明當將存欠兩簿抄出存檔備查應卽先行追收外欠儘抵該號及該號承充之豐裕銀號所欠滬關公欵曁維持借欵外再擬償票面交各存戶（一）人欠義善源項下提道備抵之期票押據二種已過期者由本道衙門開單札飭廨員嚴追求未到期者届期由道派員往收如有延欠一併札廨提欠戶追繳其往來欵一項請貴會公舉理帳員會同該號總經理赶緊催收有不還者理帳員呈由貴會逕行移廨指名提究應將義善源號各帳簿附送貴會核辦（一）議會商大清銀行代存欠收欵如貴會經收之往來欵及廨　追到之欵均隨時送交大清銀行妥存掣給收單備查按月彙總開報本道衙門一次以便儘先提還公欵以上三端不過粗舉大略仍請貴會詳籌善後以期妥速理結 
又英商生昌裕號主粤人何甘棠控義善源票號跑街夥唐成之不理存欵銀三萬四千餘兩等情昨由差探將唐傳案何延律師哈華托上堂代表請追寳讞員會商英康副領事判唐交妥保候訂期會訊又蔡叔記近因義善源票號擱淺被倒銀欵四萬餘金當由該號檢取抵進之華商望益公司楊秋蓀道契三紙推抵蔡日前照章持契過戶詎楊一味推諉昨特控請英廨寳讞員准飭傳楊候訊矣 
[行政官大不满意於自治紳士]  
　　本縣田大令飭傳地保諭話一節已紀昨報茲悉浦東一帶各地保冐雨投案大令升堂諭曰浦東川沙南匯鄉民迭次閙事雖由頑梗之民從中煽惑然新選紳士或不知稼穡艱難或不知小民困苦苛列條目翻新花樣藉口舉辦新政勒令鄉民繳出種種捐欵鄉民力有不逮致釀此次風潮爾等務各歸鄉傳諭圖民嗣後紳士或來收捐如未禀由本縣奉准示諭者概不繳給其有離城較遠之各地保雨阻未到者亦着爾等轉諭飭遵各地保等當唯唯而退 
[洋商强迫茶戶改良之手續]  
　　滬商會移浙江勸業道黄季友觀察文云案據上海茶業會館略稱迭接上海各洋行來函謂今年凡往花旗之平水綠茶不准少許加色自西五月一號起凡有少許顔色之茶一律不准進口囑轉致各茶商切　注意云云查近來華茶銷售洋莊處處改良固已大有進步而洋商之事事講求亦復不遺餘力今銷花旗之茶不要加色自西五月一號起准擬實行可知華茶之内美足恃不求外觀凡我華茶商應如何悉心體察投其所好當此茶務尚未登塲各華商正當先事綢繆互相研究雖經各申棧分别函咨内地茶商照辦特恐簡單知照未能全體力行敝會館集衆商議咸謂事關振興商務非由商會力加提倡不足以收實效爲此擬請據情移會紹興府商務分會轉咨平水茶業代表趕緊在内地設立茶務研究所凡今年銷售洋莊各茶萬不可有少許顔色有違花旗關禁致碍銷路且須傳知山戶一經通行無色茶則新葉必取嫩綠務要揀早採摘各茶號辦茶不可趕山收買高抬山價致蹈往年覆轍等情到會查茶葉一項無論紅綠係屬西人必需之飲料是爲華商獨得之利源　印度爪哇錫蘭等處羣起爭利相率種茶並攷究施肥種植烘焙裝潢一切精益求精以致華茶銷路轉爲洋茶所奪若不及時整頓將何以保天産而挽利權茲閱該會館來略旣由各洋行迭函關照屬其轉告各華商以後行銷花旗之茶不准少許加色於西五月一號起實行取締則各茶商自應投具所好不加粉飾非惟可免退挽之周折並顯華茶之本質勝於洋茶據略前情除照會山會商會分投勸導外相應備文移請爲此合移貴道請煩查照希即飭屬勸諭各茶商按照該會館所陳各節切實改良以維茶務 
[禁烟大臣升坐烟榻之笑話]  
　　此次陸鳳石中堂到申滬上官紳商學各界均往禀見交通銀行經理人王麗薇亦曾隨班晋謁相國於起行之先至各處謝步大半擋駕獨至交通銀行王麗薇處王卽請見相國降輿入王卽肅之升坐於烟榻之上因該行之正經理倪某烟癮甚大故烟具常陳列於室中也 
[嗜好各議員得母一嚇]  
　　本縣田大令昨以城鎭鄉自治籌備所成立後所有當選議員半係嗜好洋烟致各處分投函禀具詞攻訐者日有數起幾至理不勝理其間挾嫌誣控者未嘗無人而實有嗜好運動當選者亦復實煩有徒除將被控之人切實調驗外並諭同時當選各員隨時檢察遇有違犯選民資格濫竽充數者一經查貫密爲通報如果覆查無異定行淘汰以維憲法而崇政體 
[公立醫院調查北省瘟疫報告]  
　　本埠中國公立醫院派王培元醫博士於二月初一日偕同工部局史醫官前赴奉天萬國防疫大會臨行沈觀察屬令抵東省後務將東三省疫症情形疫斃人數詳細調查陸續電報來滬以憑研究茲接來函云奉省萬國防疫大會於初五日開會公推北里博士爲議長去冬奉天吉林黑龍江疫症多半肺瘟來勢猛烈疫斃實在人數自始疫至今奉天疫斃七千一百三十七人吉林二萬一千八百八十人黑龍江一萬三千七百三十九人約計 
 
 

Page 20

 
 
四閱月三省總共疫斃四萬二千七百五十六人長春以北尚不在内可爲中國近年一大浩刦而上海士夫於東省疫症多不見信多以爲係外稱驚擾之舉或謂爲辦事者張大之詞其實醫案名册具在斑斑可考也近來三省官吏各處巡警均恐外人干涉頗能注意衛生講究潔淨多設醫院嚴防疫症輕者療治重者埋化防疫消毒辦理尤能盡力竟將極劇烈之疫症漸漸消退不致蔓延南省誠我國之幸福足見瘟疫一症非嚴防不爲功側聞此間各國醫界談論頗服我上海預防傳疫爲極有識見之舉動我中國公立醫院爲世界所公認亦一大快心事也 
[滬道維持民食之政策]  
　　滬道劉觀察近以米價飛漲貧民粒食維艱其中必有奸商販米出洋希獲厚利不顧民食殊爲可惡查奸商販米出口大半從瀏河乍浦等處轉運出口除行文新常兩關密查外並派員弁常駐瀏河乍浦二埠嚴加查訪以防偷漏 
[賑糧被焚之不確]  
　　美商捐助江皖大宗賑糧交津浦鐵路轉運外間喧傳中途汔車頭失愼焚毁兩車云云茲據華洋義賑會報告接該處確耗前日汔車頭雖有失愼情事僅焚毁料物一車所有賑糧絲毫無損云 
[龔錫咸何不顧公益乃爾]  
　　水木公所定章各作頭均繳　捐補助學堂經費前曾禀准道縣兩憲示諭飭遵在案近日木作頭龔錫咸抗不遵繳曾經該業董事顧家曾禀縣求提奉田大令批云抽捐同業以辦公所學堂係屬公益之事且照原禀捐數亦已輕减龔錫咸何得違背不捐候飭提傳諭追 
[驅遣清淮難民]  
　　清淮帮難民男婦老幼共計二百餘人潛至本邑浦東六里橋一帶逗遛滋擾當經二路五區巡官查知立派巡警彈壓一面報由滬道劉觀察巡警道汪觀察着即會同自治公所撥派水巡丁代雇船四艘載送閘北潭子灣地方以便各難民乘輪返里 
[是亦利用厚生之一端]  
　　滬道劉觀察批本邑紳士顧言禀云查賭博輸贏私運糧米曁廢時失業各則當茲民食艱難早經本道出示諭禁並密飭嚴爲查緝在案此外如賣買田房絶契加歎以及水利蓄洩無資各節亦係地方應行整頓之事據禀前情候分行蘇松太三屬查明分别禁止議辦 
[告朔餼羊之具文何益]  
　　今日爲清明佳節城隍神照例出廟巡游茲將是日所過各地撮錄如下　城隍神出廟往東進天官牌坊過福佑路朝西至舊校塲沉香閣侯家路往南過陳市安橋晝錦牌樓三牌樓縣西太平街杜家灣穿心河橋朝南過莊家橋往東過西倉橋淨土路銀河路進喬家栅東喬家浜往北進談家弄由道署街往北瞿家灣過蔓笠橋出大東門過如意街外郎家橋一直至王家嘴角朝東萬裕碼頭往南鹽公堂街過梅家弄小普陀橋進東鈎玉弄至陸家浜橋朝西過斜橋肇周路到壇晩間進西門過莊家橋朝南出北弄由參府署過楊家橋出胡家弄由守府署西王家弄往北過陳箍桶橋太卿坊縣橋縣南縣東老學前東街過益慶橋由海防署天官牌樓過福佑橋朝西福佑路北香花橋舊校塲往東回廟 
[城内]  
繳欵宕○王子良前控林茂生騙軍盗抵一案前已訊明收押旋因病重保出林即置之不理前日由王子良將林扭交警局轉解到縣訊究判林茂生還押勒交單據如仍抗延血比不貸 
監犯横○監禁盜犯姜俊賢陸金壽因向探監之人駁衣行兇後昨提案訊詰姜直認不諱判掌頰二百下陸斥退 
船戶竊○吳大順油行前控船戶張全駁裝豆油中途偷失一簍請究奉田大令訊明判將張全收押候提銷贓張春山到案質訊昨由該差將張春山解案供油由浦東巡局弔去並非小的私賣求鑒判張全還押張春山交差看管候函致巡局覆　核辦 
流氓狡○巡警總局押發拆梢流氓許梅生一名到縣奉田大令研訊供向來安分並不違犯判押候查明　辦 
賭徒罰○城内西四區姚家菴街向業彩票生意之莊百順近因失業無聊每晩在家紏衆聚賭現經喬副巡官查悉立飭長警馳往拿獲賭具賭徒趙明勝高興六沈慶標沈貴生王三傑等五人帶局頭家莊百順從後門逸出當由巡官訊判王三傑罰洋十元高興六沈慶標沈貴生各罰洋五元趙明勝罰洋四元飭各具改過結存查並諭飭七鋪地速將莊百順交案訊究 
[南市]  
吊賊贓○公共捕房於前晩十一時派中西探帶同竊犯趙榮福至南區禀稱該犯行竊北市裕康絲廠絲料原贓寄匿南市新泰馬頭八號門牌譚趙氏家請爲協吊等情區張准即派探同往詎該竊忽然脱逃當被五十五號崗巡追獲遂吊出贓絲五包將氏同子阿德一併解區除將人贓交來探解回歸案訊辦外飭該氏母子交保予限五天遷移出境 
控房客○西門外某麵館主周潤元控二房客吳阿榮租房一間開設粥店欠租洋四十四元不付反敢轉租某姓亦開麵館請爲押遷由陳裁判傳訊吳供因雙目失明欲將粥店改爲飯店並無轉租判交保將欠繳限半月内繳清並停具結不准轉租 
母子一雙赴質○薛家浜橋荳腐店主陸金榮控子錫卿違忤兇毆陸妻唐氏亦被任寳林扭案控稱虐媳一併移送裁判所請究任供女兒許字陸錫卿爲媳陸子不務正業女兒被姑虐待求請嚴懲判唐氏前　私奔有案留　候金榮邀向伊父來案訊核陸錫卿忤横不法判戒責二百下押改過局二年杭儷無乃不情○東台婦人陳鄧氏投稱丈夫向爲隨丁今來滬上賃居某客棧欲將婦人圖賣等情由裁判所訊明判留候查傳其夫蘭亭來案訊核 
[閘北]  
華捕胆大○閘北捕夥王奎即王大前因辦公疲玩遇案革索且竊案迭出從未破獲種種劣迹均經黄正巡官查明斥革並永遠將汛捕名目革除各在案詎王日前乘蕭正巡官到差時胆敢投遞手牌希圖朦混刻經巡民查悉諭飭長警如該革捕來局先行拘留聽候訊辦 
鄰婦貽累○長春坊王榮桂前日拘獲圖竊未成之某甲毆打數下即行放去詎鄰婦朱任氏因日前亦曾失竊以王不應縱賊致起衝突氏即訴知崗巡將王拘入四路分局經蕭正巡提訊任氏供稱王將賊私自毆打即行放逃巡官以王違犯警章判罰洋五元押候缴洋開釋 
鐵錨爲崇○水巡隊拘解行竊船上鐵錨之王大至四路分局昨由蕭正巡官訊明判拘留十天期满　逐出境 
光粉漏捐○崔廷王前日由蘇運來光粉一百十五包因未報捐被曹家渡捐局查獲送交水巡隊轉解四路分局請訊昨奉蕭正巡官提訊崔供向章每担捐洋三分此次該局除令納捐洋三元外並欲勒罰洋十五元因小的不允致被送案求恩寛宥巡官以崔不應漏捐判罰洋四十元如違將貨充公 
[英租界]  
停訊○今日係清明令節昨由公共公　寳讞員先期照會輪應陪審美副領事海君停訊一天 
追賬○金桂祥控張介範匿交賬據又李 
 
 

Page 21

 
 
儒純控譚馮氏收洋不交定貨等情昨由差探將張與馮氏併傅到案隨追判分别過堂候訊 
串竊○雲南路裕康絲廠代表王耀祖控王金卿吳阿寳趙榮福嚴天生王姜氏等串竊白絲三十一包托程柏生代售與王啓堂玉周压等情昨由捕房將一千人証拘解公堂請究孫襄讞商之英翰副領事　程與王啓堂王周氏交保餘分别押候下禮拜二午後會訊 
過犯○過犯沈奎忠因復來租界被匯四捕房包探阿三拘獲詎沈即自用洋刀截傷被該探拘入捕房昨解公堂訊究判押西牢一年又過犯張根寳亦因復入租界被探查獲昨解公堂訊實奉判押九月期满仍均逐出租界 
瘋人○浦東人熊邦範因患瘋病前日在禮查路一帶胡閙被捕查見恐肇事端拘解公堂請究經中西官訊供語無倫次判送棲流所醫治 
假鈔票○虹口密勒路粤人陳阿榮梁阿秋因將裕寗官錢局五元假鈔票囑令陳王氏郭周氏持向斐倫路德潤贖取衣物被櫃夥顧德南察悉報捕派探將陳等男女四人併獲昨解公堂請究陳梁二人供詞推諉陳王氏供稱此項五元鈔票於上月二十九日在英大馬路拾得共有十紙原告顧德南投訴陳王氏等混用情形並據裕寗駐滬分局宋裕香投訴獲案之鈔票票面上黄色甚淡驗明均係僞造請爲澈究寳讞員核供會商英康副領事判陳等男女分别押候查明禮拜五訊核 
用銅洋○六馬路四十六號門牌烟紙店夥侯光斗控李阿三以兌洋爲由將銅質小洋混掉一案由探錢壽生將李獲解公堂訊明判押三禮拜銅小洋銷燬 
背夫逃○江北婦人周單氏因背夫逃逸報請捕房將氏獲解公堂訊究氏供因周貧苦出外做工並非私逃判從寛交其夫領回虐婢報○中興麵粉公司内用人王錦如妻陶氏將婢女金弟百般凌虐並非燒紅烟扞將婢遍體燙傷身無完膚由捕解送公堂分别訊留在案昨復解廨請究中西官察得該女胸背兩手均傷痕屬實以該氏殘忍已極着押女所一年半女暫留濟良所醫治候愈再核 
留學生下塲○浙江臨安縣存仁堂藥店主張少甫之子張有福又名張定官於去年帶學費洋三百元出洋遊學因道經滬上述戀烟花將所帶學費用盡行李衣物典質一空致流爲竊賊曾經公堂訊辦於前日釋出詎又闖入圓明圓路二號門牌文逹羅家圖竊當被拘入捕房解案請究官以張不知愧悔着帶回捕房候函請臨安縣移傳其父來案領回 
女騙子結果○蕩婦陳阿媛屢犯騙案迭經公堂訊辦近又匿居馬立師馬德里串同傭婦張秦氏以代金吳氏張康氏顧王氏並女子錢桂林等理髮爲由將包金押髮戒指向各人調換金押髮金戒被控捕房由探一併拘解公堂訊押查辦在案昨奉孫襄讞會同英翰副　事復訊明白以陳婦將假掉眞工於騙術實爲良家婦女之害押女所九月期满逐出租界張秦氏訊不知情姑寛着押七天各原告自不小心被騙金飾不追一併令退 
[法租界]  
延宕者不是○榮潤泰號主施長發倒欠立興洋行貨銀六千餘兩當時挽人商允每月拔還五十兩嗣因延宕未拔被控公堂奉判會商核斷在案日昨解由中西官會審判先交洋一百元餘欠每月限西歷十五號拔銀五十兩完案 
越界案不理○潘國峯妻毛氏託稱出外傭工一去不返近悉系被住居派克路之胡葉氏沈謝氏二人串匿日前在法界將毛氏等一併尋見扭捕解廨請究聶司馬訊得二氏住在英界商之顧副領呈判送英公堂訊辦原告着自行投質 
求死人得生○湖南人李天貴由原籍乘輪來滬訪親多日未遇川資告罄不得已在某弄内解帶自縊由某洋人撞見解交捕房轉送公堂安捕聶讞員商之西官着賞給川資洋十元飭送輪船回籍 
小竊犯何多○陳富慶行竊城内某姓家時鐘眼镜及醬鴨等什物携往法界消贓由探拘捕送廨訊究判送城内警局發落又胡桂法俞杏泉串竊茅張氏家綢裙一條質當分用由探緝獲吊出原贓送廨　辦聶司馬判各押一月贓給氏飲 
[海上閒談]  
○日昨字林報登有紀事一則。極意描畫寳山縣境。内齷齪情狀。謂某日記者因事由北浙江路至麥根路橋。過寳山縣境。沿途積穢觸目。臭氣薰鼻。近熱河路一帶。則見矮屋櫛比。汚穢不堪。實足釀成疫癘。且窪潭甚多。濁水淤積。棺木卽厝其中。地方官絶不注意衞生。通溝除穢。而僅以竹籬圍繞矮屋。豈寳山縣卽以此爲。防疫之策乎。此等穢區。逼近租界。大足爲租界隱害。故推廣租界。理直氣壯之理由。無有過於此者云云。記者曰。我中國官吏。其聽者去除界外汚穢。注重地方衞生。實爲拒絶外人推廣租界藉口之第一妙法。 
○迎神賽會。燒香拜佛。最爲迷信之惡習。敗壞風俗之媒介。當局者宜出以去惡務盡之手段。而絶其根株即如。城隍出巡。最易閙事。乃地方官反以賑濟孤魂爲大典。而僅禁其扮演種種惡現象。則此後出巡如。故留此一線萌芽。而枝葉仍將發生矣。劉太太楊太太猛將五聖等淫祀。宜一律拆毁者也。乃僅禁其迎賽。而此後婦女入廟燒香如故。則他日之所謂無賴者。必將故智復萌矣。 
記者於是歡戚太守拆毁陳三太太廟之功不置。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[直隸總督陳夔龍奏本年分預算實用不敷各欵叙述理由請飭部立案摺]  
　　奏爲直隸省宣統三年豫算實用不敷各欵遵旨叙述理由開員清單恭摺仰祈聖鑒事竊准部咨宣統二年十二月二十八日奉上諭試辦宣統三年歲入歲出總豫算案由度支部擬定奏交會議政務處會同集議旋經該處王大臣奏交資政院照章辦理茲據該院奏稱此項總預算案業經斟酌損益公同議决遵章會同政務處具奏並繕具清單請旨裁奪等語現在國用浩繁財力支絀該院核定宣統三年預算總案朕詳加披閱尚屬核實如確係浮濫之欵即應極力削减若實有窒礙難行之處准由京外各衙門將實用不敷各欵繕呈詳細表册叙明確當再由逕行具奏候旨辦理至裁汰綠防各營於各省現在地方情形有無妨碍著陸軍部會同各省督撫悉心體察熟權利害從長計議詳晰具奏等因欽此又於本年正月十五日奉上諭現在振興庶政濬闢財源部臣疆臣各有責任朝廷一秉大公於此中情形久所洞悉嗣後京外各衙門務當同心協力彼此加意籌維凡經常用項應即按照認定數目酌劑盈虚愼重出納毋任有絲毫浮費遇有特别重要事件籌有的欵方准酌議追加等因欽此跪誦之下仰見朝廷於綜核名實之中仍寓體察情形實事求是之意欽感莫名查直隸宣統三年全省預算各表册前經清理財政局遵章編造先後詳經咨部查核嗣後遵照部定試辦預算册式凡例内開預算報告總册送部後如有意外出入准作爲追加預算報部核定等因又經該局移行客署局查照補編追加預算各册咨准度支部轉咨資政院併案審查各在案茲於本年正月二十八日准度支部將資政院核定表册咨行到直自應查照將應行删削各欵分别核實裁節當經分飭各司道局所遵照議辦茲據先後呈覆前來臣覆加查核竊以宣統三年直隸全省預算及追加預算經常臨時兩門歲出各欵除資政院度支部未經議增議减應照部核及原列之數核實支用又各官公費幕職薪津業經東三省督臣錫良會同各省督撫臣奏蒙俞允在官俸章程未定以前暫照部定預算數目辦理應卽欽遵查照毋庸再議外其由資政院議减各欵共核减銀八十七萬一千八十餘兩内有預算原案開列鹽務衙門商捐商用各欵共銀二十四萬三千八百二十二兩零與各項行政經費無涉應行剔除不必列入預算實計核减銀六十二萬七千二百餘兩以現時確實應支之數核算實能認减銀四十二萬一千六百八十四兩零雖比較院議核减之數似尚未能及半然查資政院核减數内如綠營餉項裁銀三十六萬八千餘兩防軍餉項裁銀六十九萬六千餘兩現在綠防各營已欽奉諭旨飭令會同陸軍部體察地方情形權衡利害詳晰具奏將來如何裁節尚須會商部臣切實考查請旨辦理斷非立時所能裁撤且查馬蘭泰寗兩鎭有防護陵寢之責昌平營妙高峯汛有防護醇賣親王園寢之責淮練各軍又皆駐紥要地彈壓巡防尤爲吃重均未便輕言裁改卽令會商後有所裁併而遣撤之費亦復甚鉅原有餉項何能遽行删節又軍事交通費四十一萬八千餘兩爲軍塘驛站支應過往員役轉運餉鞘軍需及安置台員遞解人犯等費並不僅爲接送公文而設將來驛站能否全裁亦應會商部臣妥籌核定又司法費内有建築各級審判廳銀三十五萬二千兩實係營繕經費並非經常之欵又委員調查費四千二百兩亦爲各廳籌辦臨時費用總計前項已共銀一百八十餘萬兩或應遵旨另行商辦或係臨時建築並非經常在院議均爲應行删節之欵而按諸事實皆各有不能裁免之由自應劃除不在删减之列此外院議應减而參酌本省情形祗可酌裁未能悉數照减者不過二十萬六千餘兩以認减之四十二萬一千餘兩計之實已照减三分之二勢難再事删除方今時事艱難帑藏奇絀各省固窮於因應而部庫亦挹注爲難苟非斟酌盈虚權衡緩急恐收支斷難於符合喘息亦安望稍蘇臣謹本此意一再籌商祗以原案所列歲收各欵情形多有變更卽如賑捐一項現已今昔逈殊此外尚難預計歲入之數斷難足額循量人爲出之義即非院議審查本應力求撙節現定各關經費陸軍小學堂經費等欵準之資政院審查之數又復减少實多是可以删節者本不敢因院議未及於欵項稍涉寛容其萬難减免者亦不敢因院議已裁於事實或有遷就惟有懍遵諭旨切實删節總期欵無虚擲事不誤期以仰副朝廷諄諄訓誡之意所有實用不敷數目謹叙述理田開戰恭呈御覽合無仰懇天恩俯准敕部立案仍由臣隨時考察斷不敢因先經立案稍事虚糜除咨度支部查核外謹恭摺具陳伏乞皇上聖鑒訓示謹奏宣統三年二月二十七日奉硃批度支部知道單併發欽此 
要件 
[兩次批准保和會條約附紅十字會條約曁各文件（十二）]  
第四篇國際公斷 
第一章公斷規則 
第三十七條國際公斷之義係由各國選派之公斷員以尊重法律爲本理結各國之紛爭請求公斷即含有承認信服判斷之意 
第三十八條凡法律問題中關於解釋及施行條約之爭端爲外交官所不能理結者締約各國共認公斷爲和解最公至善之法照以上所指問題締約各國於有事時如情形相宜自當極力請求公斷 
第三十九條公斷條約可爲已起之爭端而訂或爲未來之爭端而訂或包括一切之爭端或專指一類之爭端 
第四十條締約各國除已訂公約或專約言明應歸强迫公斷外遇有可交强迫公斷之事亦可另訂公約或專約歸諸公斷以期推廣 
第二章常設公斷法院 
第四十一條締約各國因國際紛爭有外交官所不能商結者爲便於立請公斷起見允准將第一次保和會所設之常川公斷法院照舊設立不論何時除各國另訂專約外應按照本約所訂訴訟法辦理 
第四十二條常設公斷法院除各國另訂設立特别審判所外可理一切公斷之事 
 
 

Page 27

 
 
第四十三條常設公斷法院駐於海牙國際事務處可作爲法院之立案處遇有會議之事從中知照並管理案卷及經理雜務締約各國允准將互訂公斷專條及特别審判所公斷判詞各抄稿校正之後從速咨送該事務處各該國允准將法律章程文件有時可與法院判詞相印証者咨送該事務處 
第四十四條每締約國派熟悉公法名望素著者至多四員充公斷員旣派之後即列名爲法院人員其名單由事務處知照締約各國公斷員之名單遇有更改即由事務處知照締約各國兩國或數國可商明公派一員或數員同一人員得兼膺數國之簡派派充法院人員以六年爲一任其委任書亦可展期法院人員遇有病故或告退按照選派該員時之程式派員充補其任期亦以六年爲限 
第四十五條締約各國遇有爭斷欲請常設法院理處者應於法院總名單内選取公斷組織法庭以便審决爭端如所選公斷員各造未能允協者則照以下辦法每造選派公斷員兩員其中惟一員可爲其本國人或由該國所派爲常設法院人員者此項公斷員中再公舉一總公斷員如意見不合各造可公請一第三國代爲選派總公斷員如仍不能允洽每造可各請一第三國卽由被請之國公同選派總公斷員如兩月之内兩國仍不能商妥每國可於法院名單中除各造所選派之員及其國人外各選二員再用拈鬮之法以定孰爲總公斷員 
第四十六條法庭一經組織各造應將請法院公斷之意並請斷狀及公斷員名銜知照事務處事務處卽將請斷狀及他項員名知會與審各公斷員法庭聚集由各造定期並由事務處布置一切與審各員當任事時而不在其本國境内者得享外交官之待遇 
第四十七條國際事務處應將房屋及一切組織悉聽締約各國作爲特别審判所公斷事件之用凡未經締約各國或締約各國與未締約各國遇有爭端而願請公斷者常設公斷法院亦可按照所定章程推廣施行 
第四十八條若遇兩國或數國因有爭端勢將决裂締約各國應視同義務向相爭國提明常設法院正爲此而設因此締約各國聲明凡向相爭國提明本約各條而勸其投向常設法院以保平和之事祇應視爲美意之舉動如兩國遇有爭端一國儘可行文國際事務處聲明所有紛爭願遵公斷事務處應即將此聲明之件知照彼國 
第四十九條常設辦事公會以締約各國派駐海牙各代表及和外部大臣組織而成卽以和外部大臣爲總理管理稽核國際事務處該公會可定辦事章程及一切應用規則該公會可定各種辦事問題之關於法院執行事件該公會有委派或黜陟事務處員役之全權該公會酌定薪工稽核用欵凡有會議須召集九員到塲所議之事方有效力其决議以多數爲斷該公會應將議定章程立即知照締約各國每年將法院案件辦事情形及用項報告各國報告中應遵照第四十三條第三第四兩欵將各國知會事務處之公文摘要載入第五十條該公會經費應按照萬國郵政公會比例分攤之法由締約各國分任凡加入本約各國對於此項經費以加入之日起算 
（未完） 
小說 
[言情小說投海孤兒（三十七）]  
此男女二人。咸嘿立相對。而愛情之波折已曲曲傳諸無語之中。四目往來。若流星之相照也。。世界之人類强半皆爲失望之人。而胸中之缺陷。亦惟愛情可以彌補。但有醲摯之愛情。卽可塞此傷心之局。試觀此男女二人。皆處於極危之地。而眼波調笑。心坎温存。。如在極樂園中直不復知世界有艱危之局。此二人之情狀。蓋似之矣。 
弗倫富士兀聽者久。忽曰。密司脱愛力森。君必欲戰乎。愛力森曰。以吾策之。非此莫可。或密司脱富士尚有他道足以自脱者。吾亦滋願。雖然。必君願之而後可。君果不樂吾之相助。吾立奉身而退。無敢自薦。弗倫富士猶豫未卽答。馬利亞卽曰。吾父甚樂君之相助。君請勿疑。弗倫富士續言曰然然。得君助我。爲幸已多。何爲不願。斯時密昔司威耳侍馬利亞行。詳聽數人之語。忽攙言曰。茲事甚危。吾心至洶懼。沙遜曰。密昔司勿怯彼迭克司與船主。皆畏死这鄙夫。吾以槍械脅之。彼烏敢抗。威耳曰。彼苟倔强不受脅者。奈何。沙遜曰。亦惟有槍斃之而已。威耳曰。天乎。吾不願見流血之事。且彼等亦至狡悍。不能决吾謀之必中。以大勢决之。似難也。沙遜張目曰。拿坡侖有言。難之一字。惟於庸人字典中有之。吾輩名爲男子。乃畏難而退。不幾爲拿坡侖所笑耶。語時。力握具拳。狀至堅定。密昔司威耳見此不期而生其敬愛之忱。自念必如是者。方成男子。思至此。瞥見沙遜之目光一瞬。及已身矣。密昔司威耳俯首而笑。立轉其首右顧。佯若無見。乘間疾矐其目。微睨沙遜之面。則沙遜方自摩其頰下之髯。注視不瞬。目光如針鋒之相觸。一瞥已逝。威耳心脈大躍。紅被其面。沙遜觀之而笑。威耳亦作巧笑報之。笑時。露其潔白之齒。娟娟然殊可人意。此年逾三十之孀雌。平時見男子至不經意。今日乃忽爲沙遜所動。事出偶然。殊不可解。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
