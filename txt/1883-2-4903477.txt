# 1883 - 2 - 4903477

 

Page 1

 
 
[㸃石齋攷正字𢑥出售] [  本齋主人啓]  
　　字𢑥一書所以　彙辨字爲小學之初墓坊間玉堂字𢑥非不簡恬而　轉圖刻每多魯魚亥豕之訛讀者　焉本齋特爲詳加攷正另抄一本點書詳明用石印照相法縮印成書訂作一本外用綢面裝訂精雅卽日出售每本收回工本洋三角正售處仍照曩例如有躉買者更當格外减折請至三馬路禮拜堂南首申報館間壁申昌書畵室面議可也此佈 
[論巡捕嚴防搶火之法]  
　　現屇隆冬風幹物燥火警時有所見本埠十一月中已兩次失愼其他之隨起隨滅而不至成災者不計焉故冬防之例各官認眞或添泒委員或增加巡勇官憲之所以保衛閭閻者不特愼防盜賊而且警戒火燭其用意固深風遠矣惟城中則官與兵愼爲防範而城外或有耳目未周之處於是租界之地又有巡捕以補其缺巡捕之　　較中國之地保爲得力卽其晝夜梭巡不時邏察亦較城內之巡查丁役尤爲認眞一遇火警卽加意彈壓前後左右四處攔截不使搶火匪徒得以逞其伎倆卽有不法之徒偶然得手一箱一袱搶攫而出行至中途爲捕所獲故凡失火之次日必有巡捕等解送搶火之輩人贓一倂到案以憑公堂懲辦但惜公堂立法太寬止以枷責監禁了事故匪徒愍不知畏而甘心犯法倘得捕獲之後嚴辦一二人爲殺一禁百之計吾知若輩斷不敢再萌故智而搶火之案可以永絶矣然巡捕之所以嚴防搶火而搶火者尙得乘間攫取未能使之絶跡而彼被焚之家或本人由外回家意圖搬運或有親戚朋友奮不顧身欲爲之運移箱籠住往爲巡捕所攔阻而不得入甚有遭捕鞭箠無從剖辨者夫居家者非盡一家團聚者也男子每多外出經營或爲行商或爲夥友家中則多屬女流老稚一有警報無論爲起火之家爲比隣之室莫不驚慌無措惟望男丁回家藉資籌䇿合力搬移而男丁在外者聞其家遭回祿未有不急急奔回赶爲搬救乃家門近在咫尺而目覩焚如之禍不得其門而入搔首躑躅徒喚奈何其將何以爲情卽在親戚朋友一聞警報赶往施救亦屬誼氣所激初非乘人之危而妄思趁火打刦其情可感其義可風而乃未至門前先遭鞭責不特有力無所用而且其意亦不能達其有不咨嗟扼腕含憤莫伸者乎此而歸咎於巡捕固属非是然巡捕以防查搶火之故而令被災之本人及戚友諸人皆不得出入坐視其室家盡燬器其全焚而無所爲力是其法之亦有未盡善者矣或者謂巡捕之攔截諸人出入最爲緊要不可厚非但當略示區別如其果屬搶火匪徒自不容其擅入倘係本人或其戚友亦不容過爲阻攔此言自是正理但匪徒面目何能辨認彼欲乘勢搶物必亦自稱係屬本人或自謂係被焚者之親友强欲闖入安能阻之卽日有救火燈籠爲憑然此等燈籠亦可僞爲其又何從辨其眞僞倘曰預給照會有照會者可以放入無照會者驅而出之然倉猝之間誰復能詳爲識別而且平日照會亦未必時常隨身携帶是亦徒多費事仍屬無益此其間蓋實有兩難之處也有人言及此事而欲爲之籌一兩便之法而卒不可得然巡捕而果能細心彈壓則亦未嘗無法以別之槍火匪徒其人必多凶橫卽鞭笞雨下而必欲得間以入而良民則往往畏法安分不敢强入故巡捕不拘若何嚴厲而本人親友不能擅入匪徒反得衝突而進此火警之後所以必有搶火者解案也但當於神色衣服之間詳爲區別則亦有迥乎不同之處視其可放入者縱之入而於匪類則必不容輕縱如是則巡捕之威者亦莫不懷捕之德否則便于此不便於彼其勢有不能兩全者矣夫外洋各　亦時有火警而搶火者從未如此之多亦無此等不能兩全之患此何以故蓋外洋居家類多保險不特房屋可保卽器其衣服等類亦無不可保旣經保險則一有意外但須輕身逃出家用屋宇均可不顧他日不難取償於保險之行以故倘遇火災巡捕但聽人之出而不聽其入匪徒無所施其技本人親友亦不必定欲歸家搬救而巡捕攔截之舉有利而無弊中國不行此法被焚者欲往返搬運家具而不可得其有不怨巡捕者幾希矣或曰捕房立法凡衣冠　人及有字號燈籠者皆可放進今之槪不放入者殆華捕等不知定章故作威禍所致是又非所敢知者矣 
[上諭恭錄]  
　　○十一月初二日奉　上諭左宗棠慶裕奏神靈順應請加封號並頒匾額一摺本年伏秋大汎湖河並漲險工迭出經該督等詣河神各廟䖍誠祈禱水勢漸次消落俾得弭患無形實深責感着南書房翰林恭書匾額二方交左宗棠等祇領敬謹懸挂　金龍四大王廟　貞應祠以答　神庥至所請加風神耿康澤侯封號之處着禮部議奏欽此○初三日奉　上諭色楞額奏揀員請補戴琫一摺後　戴琫員缺着擬正之五品協爾帮靑饒䇿批補授該衙門知道單倂發欽此 
[本館自己接到電音]  
　　○本館於昨日接到在津友人專發電音到本館內有十一月二十二十一等日　上諭四道敬謹譯登○十一月二十日奉　上諭繼格游百川奏全漕告竣請將出力員弁獎勵並請將縣丞王維藩攺獎各摺片本年江蘇浙江海運山東江北河運漕白糧米及奉天額運米豆湖北採辦漕糧先後抵通經繼格等督率坐糧廳等騐收完竣辦理均無貽悞繼格游百川並前署倉摥侍郎錫珍均着交部議叙所保出力及改獎各員着該部議奏單三件片一件倂發欽此同日奉　上諭御史賀爾昌奏地震成災請旨飭杳撫䘏並請因灾儆戒整頓吏治一摺本年十月間直隸深州等處地震官廨城垣間有捐壞民房坍塌甚多並有壓斃人口昨據張樹聲具奏當經諭令督飭屬員妥籌撫䘏該督務當確查被灾情形認眞辦理俾災黎均沾實惠毋任一夫失所近來災異迭見　上蒼示警深宮循省兢惕　深爾中外臣工各宜懔遵迭次諭旨殫心職業實事求是力戒因循積習毋得稍有怠玩視誥誠爲具文民生休戚係乎吏治各直省督撫當被除情面實力整頓分別賢否示以勸懲務期政事休明閭閻安輯用副遇災修省勤求治理至意欽此同日奉　上諭閏敬銘等奏叅監司大員前任戶部司官聲名貪劣羣議沸騰請旨罷斥並不准其來京　住一摺廣東布政使姚覲元湖化荆宜施道　㒞翰湖北候補道楊鴻典均着革職卽行回籍欽此○二十一日奉　上諭麟書　祖蔭奏查辦雲南報銷　案牽涉言官請旨解任質訊一摺御史李郁華着先行解任聽候傳質欽此 
[電報譯登]  
　　○本月二十日倫敦發來電報云法國發往安南東京之兵業已啓行並有使臣同去欲與安南增訂條約悉聽法國保　云 
 
 

Page 2

 
 
[割股救父]  
　　○割股療疾此風相沿巳久其人雖愚　其志可憫昨聞寍城貴神廟前故紳章　撰之嫡姪　日前爲父病篤於夜深時割股煎湯以進而病勢仍未少减越　長逝某念子誠不能感格痛不欲生遂將股湯和洋烟呑服幸家人見卽灌救得不死然其心亦良苦矣 
[嗜賭成癖]  
　　○寍城賭犯甲乙兩人屢次被獲總稱以後改過自新經府憲准予保釋豈甲乙等仍　舊業日前又由巡差拿獲送府甲等復狡供搪塞宗太守以其枯惡不悛各責數百板出雙連枷枷號三月期滿後再行核奪 
[鄂垣近聞]  
　　○鄂省毆官一案前巳敉平乃昨接鄂友來信言該處近日遙言又起大約謂奉到部文以督撫奏摺似有未盡奉　旨將鳳中協楊把總一倂革職云云外聞又傳大吏派員在湖南招勇三管將到鄂省分紮城內及東門外塘角三處且以塘角管入城防守而以撫標兵出城安插此皆傳聞之詞不足深信也○江西龍虎山張眞人印仁晸於十月念三日抵漢其法駕暫駐於郭家巷正街之垣盛棧內次日坐五嶽朝天緑呢大轎投剌拜客據聞眞人此來盖因四川提督鮑爵帥招之入川眞人道經漢鎭是以小作勾留也現在眞人擬考陰　學與各道士幷聞有黃陂鄕民來請眞人施符除怪未譜眞人能大展其實力否聞法駕赴川亦不出數日也○前報鄂垣山南白水巷口某寡婦家被搶一案雖未傷人而省垣地方豈任匪類肆意搶奪故次日事主報案後捕役人等卽加意訪拿到山南一帶聞某鞋店內紛爭之聲達於戶外知爲分贓不均也因急　掩捕得案犯五名尙有四人被𨓜到縣一審而服並據核犯供該寡婦家傭媼有勾結情事又將傭媼解案媼供諸盜扣門時我卽啓關放入見諸盜戴有面具以荳腐皮爲之搶畢棄擲面具而去或謂傭媼服役其家巳十年矣今乃開門　盜豈　語所謂知人知面不知心者耶○漢口龍王廟碼頭奉前道憲何設立官渡船十號挨次渡人有便村民實非淺鮮至今問渡者皆歌頌勿衰不料十月念八日午後狂風怒吼急浪橫飛各官渡船皆巳回漢停泊其中尙有一艘在江東未還正在風勢狂猛之際該渡船冐險載客四十餘人並帶花生四大件浮裝船面約在四㸃鐘該船掛帆西來將近岸矣忽欲轉帆斯時風力較健船遂欹側花生包先落水中船中人大亂船遂傾覆小划船無敢赴救者於是舵工及搭船之客盡葬魚腹此亦自有官渡以來所僅見者也本月初已撈得三屍一爲撫署房科之子餘二人則不辨誰何也○十月念六日爲嫁娶吉期漢鎭街市花轎接踵而來　州會舘巷內某鐵店專打切藥刀無有出其右者因此獲利頗厚是日爲其子完姻媒人到門新郎自行陪宴宴罷新郎　衣燃燭催花轎起行由是新郎與媒人同往女宅行親迎之禮而新娘家亦同在一鎭相隔匪遙其岳翁素善推卜女年巳及笄矣孰意新娘登轎而新郎忽不見到處尋覔均無踨跡迨花轎到門未能行合巹禮祇得扶新娘入新房盼望至暮而新郎仍不歸來其父母親朋幾於手足無措　入旣徒受屈辱而新娘亦靡所依歸是亦出於意外者　　　　郡城貢院大門外有吹鼓亭兩座初一日怱有男子縊死於西首鼓亭之下層當由該處保正報縣陳邑尊因公事紛繁不暇卽騐至次日始騐外間傳言謂此人到漢己久年約四十餘歲平日卽在城內某姓家篷屋居住某姓挑夫也此人亦以肩挑餬口前月二十九日晚此人謂某姓曰明早我有事早起汝可喊我一聲某姓依言未黎明而卽喊其起此人卽向某姓借錢一百文出外須臾又入取板凳一條而去某姓見之不解其意午飯後聞人言挑夫用身上所擊白手巾自縊於學院西首吹鼓亭云云是以陳邑尊當將某姓帶案訊詰矣 
[差勒索]  
　　○杭州向有一種遊手好閒之徒專以謊賒白吃爲事嗣經各大憲嚴訪拿辦此輩無可容身因費二三千文於糧捕經照等廳衙門拜一先生投充差役自此横行市井無所不爲或借端以勒索貧民或糾衆以欺壓良懦甚至長官之聲名狼藉百姓之怨毒日深而此輩猶以衙門爲大銜牌借老爺爲護身符横行强索眞有令人見之髮指者日前孩兒巷地方突來狼役兩人　目豺聲咄咄逼人有識之者曰一名馬良一名傳全爲二衙中著名幹役也是日向該處各暫盤勒索規費謂每家例須一洋若銅錢則無用也其答應稍遲者則唾駡立至繼以老拳其甚者則髮辫一把强拖而去旣無訪單又無拿牌幷無傳諭幷不知所犯何罪問其所收何欵或曰年例或曰規費或曰照應錢不等問其何官所差或曰二衙或曰四衙或曰糧捕等廳亦究不知其奉何　遺若稍有勢力者則不敢往索惟　街僻巷極貧極苦藉此活命者無不遭其荼毒有某煙館以無力出費爲其誘去枷打半月又有某姓　出錢三百文次日卽遭封閉强横之狀指不勝屈何爲之上者竟寂無所聞見耶 
[温處瑣聞]  
　　○温郡花會之風至冬愈熾屢紅石邑尊出示嚴禁而游手痞棍仍視爲具文每有無知男女叢集於荒祠古廟中夜深人靜然後舉手雖經官府懲創而若輩仍甘之如飴是豈一朝一夕之故歟○前月二十九夜八㸃鐘時忽覺地震約逾兩刻之久屋宇爲之動搖河水爲之洶湧人立地上頗有傾跌之慮盖與福州等處同　○温郡各營兵米向由各縣地丁南米項下撥放本年十月餉應歸瑞安縣撥放是以中左右三營卽飭外委孫金　同潘林陳三百隊前　請領詎各百隊共議以水棧米兾可漁利惟恐孫外委不允遂各　洋四元至初一日開放後三營遂將此米呈盧鎭憲閱看鎭憲大怒立傳孫外委及三百隊當堂究出攙水之弊將孫外委重責二十棍卽行斥革而三百隊則插耳箭遍游各處以示烱戒云○温郡各厘卡近來收數甚絀惟雙門靑田兩鹽局每月收欵有盈無絀較之去年可多三成但靑田係處郡首卡其鹽自該處報捐卽可挑運十縣故聨票之有無寔屬無關緊要迄今楊晴暉明府督辦斯局聞自三月起至十月止共收洋三萬餘元每元洋貼有百餘文之多是以各商販疉赴牙厘總局並温處道憲兩處呈控聞道憲已札飭委員往查聞自本月初一日起將洋價加至一千一百文除別項不計外祇洋水一款通年亦有五六千金亦不得謂不優矣○靑田之八九都與瑞安之五十五十二都毗連前月靑田九都周姓向瑞安五十二都吳姓因索債起釁　造遂糾衆械圍周姓竟將吳姓殺死其餘中彈死者十一人受傷者數十人幷燒房屋數間又將各屍焚以火其焚燒不燼者復以油灌之其兇頑之狀寔非尋常可比迄今吳姓以燒屍滅跡等語至各衙門呈控劉邑尊乃禀請府尊會同瑞安縣周邑尊撥派營兵前往彈壓然後騐屍然屍已燒滅無從檢騐倘依洗寃錄驗地之法而浙省又無熟練仵作不知牧民者何以處此也○署理靑田縣劉樹屛邑尊秉性仁慈居心純厚蒞在靑田兩載有餘凡一切興利除弊之事無不次第舉行故合邑紳民送萬民傘德政牌等物業已指不勝屈但靑田本係苦缺所徵地丁錢　　不敷批解政劉邑尊累年虧空屢次禀求交卸聞上憲業已批准大約明正卽可卸篆矣惟各紳民均素受深恩尙覺戀戀不舍也○前月念七日永嘉枬溪復出命案聞兩造均有洋鎗打手故石邑尊已移調楚軍左旗偕往檢驗可見枬溪人之兇悍實非法律所能約束也○温郡地氣向來和　入冬以來晴多雨少頗似八九月天氣初八日朔風驟起雪霰紛飛人皆易單袷而披車裘所謂昨日今宵大不同者洵非虚語也○初九日傍晚時一馬溜韁而𨓜其行如飛街上水菓攤等撞壞無數至大同巷信記染坊門首又踏傷一人嗣詢此馬係石邑尊之跟班馬也邑尊回署卽以傷藥給受傷之人幸其人尙無大傷當可卽愈也 
[華官賀節]  
　　○昨係西歴元旦本埠海關道邵觀察同提右營陳參戎及海防廳劉司馬上海縣黎邑尊會同英會審員陳太守前往英刑司及各國駐滬領事公館曁新關稅務司董家渡教堂等處恭賀新禧云 
[限期還銀]  
　　○前日由捕房解送黃憲章何穉松張鳳桂等三人至英會審分廨由陳太守傳訊據黃禀稱安徽人現寓法租界長原泰棧 
 
 

Page 3

 
 
係謙裕和號之經手曾由恒昇昶桖油行買我貨色交來匯豐莊本月十七日票銀五百餘兩向收無着與論爭執訴捕拘該莊之張鳳桂送案原票呈閱請追胡亦禀稱在平和洋行司帳由恒昇昶付來匯豐莊票三紙共計六百三十八兩到期向收詎該莊藉恒昇昶己經倒閉不付然旣經用出之莊票全憑信義豈容藉往來之行倒閉抗不付銀故將原票呈請究追張則稱在匯豐庄爲夥曾由錦泰豐號之王信懋保恒昇昶與我庄往來銀千兩因被出去期票十一紙共銀一千八百餘兩已付過五紙銀五百餘兩詎恒昇昶倒閉以致我曾收恒昇昶交來之票銀七百餘兩往収均被掛失作爲廢紙故　本庄尙未到期之六紙登列申報掛失幷曾備案且黃胡等亦未前來照票但要收銀逞蠻吵鬧乘間被攫失元寳一只及大小銀　開單　請究追陳太守察閱各禀詞問黃胡等旣收匯豐票銀曾否前向該庄照票黃胡同　匯豐　用過幾次屇期往收無錯故巳憑信未經照票該庄旣已認明　票係該庄所出豈容藉未照票便不付銀果皆如是則誠實之庄票亦不能通行於市面矣太守謂張報失元寳銀洋殊屬荒　黃胡同係持票前來收銀且在白晝豈容以攫失重情混指如用出之票皆以掛失爲詞將來莊票不能憑信隨令張覔保限三日或交保人王信懋或交開恒昇昶　人以憑核斷黃胡等呈閱之票發還靜候覆訊斷追人皆稱太守之明以斷案也 
[鉅案二訊]  
　　○昨報列鉅案訊供內女傭小寳年約二十餘歲兹悉內有小悞盖小寳實年已三十餘歲矣巡捕往潮陽樓西首之周阿大玉器作內訪查小寳之子無着卽拘周送英會審公廨候訊並由包探阿九等帶同順福之荐頭沈載陽赴蘇鄕查拿順福亦未查到惟緝得帮兇任小全亦住在該處隨往任家缉拿據任婦某氏稱丈夫任小全出外帮工久不囘家該包探等未便　住任妻已交該處地保看管俟回滬禀官當行文提案該包探等仍將沈載陽帶回押入捕房平捕頭禀明陳太守請函致上　縣　文關　故陳太守已飭俻文將周阿大沈載陽送縣幷請關提任小全之妻地保謝小山與何姓昨仍雇工在火燒塲尋覔張久香之頭竟無着落又傳得張之族人亦將來滬伸寃云又聞二十二日晚堂上海縣黎邑尊復提乳媼毛顧氏幷張唐氏孫沈氏陸楊氏等問毛顧氏主人之首究在何處如何放火共有幾人如何樣式再爲細供毛顧氏稱主人於今年正月初八日生得兒子我於二月十九日進去其時住於公陽里至八月間始遷輔仁西里主人家中本用廚司兩人因九月間一廚司因母死回去旋倩許姓作替工許姓沒有鋪盖爲人遊頭模様主人本不中意因其暫作替工故任其與順福仝夥十六夜間聞閙下樓則主人主母均已被害共有六人動手除順福與許姓兩人餘四人係外來者一矮子一蔴臉均約二三十歲還有兩人已經有鬚主人之頭寔不知被放何處黎邑尊謂此案能早一日破爾尙便宜今爾丈夫幾時可能到案毛顧氏稱待其到申知我被押定能到案邑尊謂此是搪塞毛顧氏乃案中要証不便看管着卽收禁又詰張唐氏等三人仍照前供邑尊將該三婦仍發官媒看管 
[電燈暫停]  
　　○本埠電燈公司近擬停止云因現　公司之房屋及機器等均有不便之處巳於蘇州河邊另造房屋其所購新機器亦經運到俟新屋告成機器裝就再行開辦其現在所有機器則尙未拆去倘有人需用電燈仍可運動也 
[榜人角力]  
　　○昨日蘇州河鐵路相近地方有載石板之碼頭船一隻欲至該處停泊遂將崇明柴船撞損彼此爭論遂以　拳從事柴船人少石板船人多柴船上一人遂大受其創石板船見該處不能停泊遂駕駛而去柴船上人旣不能勝又不能追徒深悵望而已受傷人則已送入醫館去 
[老嫗落水]  
　　○昨日午前裏虹口有一老嫗在木牌上洗衣不料牌上宿水滑逹難行偶一失足卽跌入河中幸此時潮水已落適有裝泥之船四五隻從內河駛出見老嫗落水遂用挽篙拖住該嫗衣服得以救起然已不勝瑟缩矣 
[招認屍身]  
　　○廿二日同仁辅元堂來信云巡船在高昌廟北廣東碼頭浦面撈來男屍一口年約四十外歲有鬚藍布短棉襖藍布長衫藍布腰帶黑布對衿棉背心藍布短衫褲白布腰兠白襪無鞋元色辫線倘有親人至同仁辅堂認領可也 
[時啓]  
　　○敬啓者金陵東鄕湯氏讀書積善家也自耘　封翁　節儉持躬召藩司馬以忠義報國皆卓卓在人耳目者太守沐之見義必爲尤能善承先志其次子名宜杭秉性聰慧舉止端詳方以大器卜之年十五忽病殤其聘妻則湖南唐氏子明長女出唐以知府需次江蘇名門望族詩禮之訓自所素嫺女年十六針黹暇喜讀列女傳及古今書籍聞夫病篤終日默禱寢食俱廢及得哀音毁容泣血痛不欲生搶地呼天絶粒者兩日父母百計以勸女曰欲女不以身殉惟過湯門守貞乃可父母曰如年幼何女曰柏舟之詩共姜守義不聞弗在幼年也且戚黨中有黎女者亦以夫故過朱門守貞女之立志如此則生不如此則死他非所知也父母聞之悲憫益甚囑人詣湯達女意沐之亦不忍以未冠之亡兒轉累弱女乃貞心如石不可轉移不得已迎歸以全其志於是抱才成禮吁勁節堅操雖聞者猶肅然起敬而况目擊其情事者耶夫貞女之祖翁以轉餉從軍沒於王　其祖姑趙則刲股以療曾祖姑繼祖姑耿復苦節以勵志得唐貞女以輝映之盖尢難人之所難者焉某等誼關桑梓志切表揚伏祈當代大人先生賜之椽肇錫以瑶章以備他　邑乘之光則感同不朽云議啓 
[咏唐貞女]  
　　○乾坤凝淑氣堅節勵　霜川岳毓　委鬱久發奇光吾鄕有貞女系出自陶唐識字嫻父訓稽古慕淸香父母锺且愛卜鳳許字湯女年僅及笄士日　刲羊方期禮諏吉于飛詠鳳凰胡天降大戾吉士殀而殤凶耗來大宅呼搶裂肝揚女言願身殉絶食血兩行父母婉言導莫慰女心傷女曰我所思柏舟咏新詩女子從一終矢死靡所移兒生夫已死夫死夫無子兒死何足惜夫死乏嗣祀輾轉思不死厥惟守終制願言奉木主繼嗣續　志願言盡婦道甘苦終厥職願言代夫勞高堂奉其旨若是盡殘生雖生亦猶死歴歴女所言聞之令寒齒卽　挽素車凶　過門閭父母全女志奏祀安素居吁嗟乎江流石轉心不折安得貞女心如鐵毁厥容泣厥而貞　人聞肝胆裂祖母割股療姑疾孝婦貞女兩奇絶兩奇絶幽光潜德何鬱勃柏飾松筠天地心此心耿耿耀秋月　唐貞女者子明太守長女也其封翁就養金陵差次行多隱德尙氣節敦桑梓邑人士嘖嘖稱贊之不置其貞女卓然激發幽光要亦封翁平昔義友之訓有以致之也千午各余因公出都便道滬城楊君重皆孝廉袖同鄕公啓索詩第恨邇年浪　宦海覊旅風塵於此調不彈久矣曷敢强應但於義又不可缺勉索枯腸　爾直陳不過抛磚引玉聊盡桑梓情耳至如闡發幽光表揚摺德是又望諸大雅君子 
　　朗右郭長嶷九峯甫待政草 
[輓姚飛泉茂才]  
　　○昔年海上訂相知話到紅羊刼換時同是傷心離亂事爲君曾賦解愁詩　庚申司同避滬上君以吟咏寫愁余言賦詩解之　平生雅好絶無倫鐵筆爭誇第一人醒世文章傳海內於今讀此倍傷神　生手鐫三十二分醒世篇幷自爲序其碑猶在焉　不隨流俗不爭名　君好讀書九寡　惟郭君少泉訂爲知己也　意爾優游了此生一曲鬱輪袍絕妙有人彈出也無情　君曉音律尤善琵琶　翰墨流芳夙有緣後昆難得肯承先魏塘他日重修志補入君名定許傳　君有子三隨侍海上 
　　同鄕梅谿小鴈浦獻篁草 
[浙省撫轅抄]  
　　○十一月十七日通判張肇綸禀知　藩粮委造局差　調補蕭山縣蕭文斌交卸德淸縣來省禀到　嘉善縣胡文淵差人晉省禀謝准補飭知　○十八日前署金華府鄒仁溥交缷回省禀到　候補府戴燮元嘉興厘局差人來省禀知丁母憂　錢地縣趙禀知　司飭知准補臨安縣禀見叩謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第一百八十四號]  
[光緖八年十一月初一日京報全錄]  
　　宮門抄○府尹繼等　奏請撥粥米摺子○直督張　奏爲審明定擬摺○刑部奏爲請旨片○大臣文等　奏爲奏　聞片○陝撫馮　奏特叅管獄官革審摺○黔撫林　奏叅革知縣審辦片○學政曹　奏考試優生片○大臣劉　奏爲請　飭催解協餉夾片○大臣文　奏請暫專冬圍摺子○十一月初一日禮部宗人府欽天監正紅旗値日無引　見○睿王假滿請　安○豫王等搜檢覆　命○江西巡撫　壽請　辭○陝西正考官邵田亷到京請　安○內閣奏派騐放之大臣　泒出　中堂畢道遠淸凱王之翰○吏部呈　月宮卷○禮部　派　勘之大臣　派出貴恒　敬銀烏搜喜　阿鍚珍薛允升永順周家福張緖楷○召見軍機　潘霹醇王　○○臣繼格臣游百川臣畢　遠臣周家楣跪　奏爲援案請撥粥廠賑米以恤貧民恭摺仰祈　聖鑒事竊照通州地方每年冬間王恕國等處設廠放粥歴蒙　恩賞賑米上年十月間奏撥秈米八百石分撥各廠煮粥散放欽遵辦理在案兹據通州知州高　勳詳稱通州爲水陸通衢本地貧民曁外來謀生者衆每至冬令實乏生計擬請查縣上屆成矣奏撥秈米八百石分撥各粥廠妥爲煮放以濟窮黎等情前來臣等伏查該州所稱本境係水路通衢外來貧民謀生者衆現屇隆冬餬口維艱自係實在情形亦爲綏靖地方起見合無仰懇　天恩賞給賑米八百石應由通倉支給惟通倉現存秈米不敷險儘數開放此項賑米外其不敷米石卽以栗米抵放應飭該外　撥各厰煮粥施放　　　柴薪人工等項仍照章由各厰紳董自行捐辦所有臣等援案請撥限米緣由謹合詞恭摺具　奏奉　旨己錄○○太子少保署直隸總督兩廣總督臣張樹聲跪　奏爲審明殺死一家二命兇犯按律定擬恭摺具陳仰祈　聖鑒事竊查房山縣民人安城業俠　殺死安然安立賢父子二命一案前據該縣趙欽舜騐報當經批飭嚴審旋擄該縣審明擬議由西路同知張繼康解經𦤎司剛毅勘轉前來時臣尙駐天津飭委藩司崧駁代審無異兹覆加確核錄安城業籍隸房山縣與無股族兄安然並其次子安立賢同村居住先無嫌𨻶光緖七年七月間　人安玉太與安得錄涉訟曾向安城業之父安玉亭借用盤費銀二十兩嗣安玉亭屢向安玉太討要總未歸還八年正月間安玉亭　安玉太無力還銀欲由族中公擬歸欵令安城業向安然商量安然堅不應允安城業村斥安然薄情彼此爭吵各散安城業從此與安然有嫌安玉亭以安然旣不認擬亦卽完事當經貿易外出迫後安然時至安城業經聲言安玉亭自願借人銀兩因何欲令族中攤還遂屢次嚷駡尋釁安城業因安然不認攤銀以致別家均不肯攤欵歸無著反屢加嚷駡尋釁愈思愈忿怒意將其殺死洩忿卽於八月十三日正午時分携帶尖刀至安然家門首等候移時安然走出門外乘其不防卽用刀札傷其左乳並劃傷其右鼻竅安然轉身逃進門內安城業追上又在其身後很札一下致將其右　眼相連後脇札傷透內腸出安然喊趺倒地其次子安立賢趨至帮護安城業恐其將來報復起意一倂致死卽閃在安立賢身旁用刀很札傷其左後脇透內安立賢　喊趺倒地安城業料安然等受此重傷不能再活當卽逃𨓜安然長子安立賓由村外聞信赴回安立賢卽時殞命安然延至下午亦卽身死安立賓報縣騐訊屢審不諱案無遁飾應卽擬結查例載殺一家非死罪二人者斬立决梟示酌斷財產一半給被殺之家養贍又律載不應爲而爲事理重者杖八十各等語此案安城業因挾安然不認攤還銀兩反屢向嚷駡尋釁之嫌輒敢起意致死用尖刀往將安然很札致傷並困其子安立賢帮護復起殺機將安立賢一倂很札致傷先後殞命實属兇惡不法安然係該犯無服族兄安立賢係無服族姪至死應同凡論自應按例問擬安城業合依殺一家非死罪二人斬立决梟示例擬斬立决梟示酌斷財產一半給付被殺之家養贍安玉亭因借欵無着希圖向本家分攤致釀人命亦屬不合應酌照不應重律杖人十折責發落安玉太所欠安玉亭銀兩照數追還除備錄供招咨部外所有審明定擬緣由理合恭摺具　奏伏乞　皇太后　皇上聖鑒　敕部核覆施行謹　奏軍機大臣奉　旨弄部速議具奏欽此　○○刑部片　再光緖八年九月十四日奉　上諭河南盜犯胡體安臨刑呼寃一案着李鶴年將全案人證卷宗派員妥速解交刑部研鞫等因欽此欽遵當經臣部將案內應訊人證分別開單提審於十六日飛咨該撫在案該省附近　京畿道非甚遠迄今已屆一月尙未據試撫將人證起解相應請　旨飭下河南巡撫迅　泒員將案內人証及一切卷宗妥速送部無任要案久延謹附片具奏請　旨奉　旨已錄　○○文儲等片　再據壓爾根城副都感恩合咨報案因紏搶賣姦婦女發遺之案京城正白旂滿洲覺羅已革候補員外郞崇光于本年九月初七日由配逃走尋緝無蹤等情除報明宗人府刑部並咨各處一體嚴緝外理合附片奏　聞伏乞　聖鑒謹　奏軍機大臣奉　旨該衙門知道欽此○○陝西巡撫臣馮譽驥跪　奏爲特叅疏防重犯越獄之管獄官請　旨革職拿問以便提省審辦恭摺仰祈　聖鑒事竊據蒲城縣知縣張榮升禀報該縣奉本府札委監交白水縣知縣石裕　應交接署知縣吳淑培倉庫錢糧一切交代遵於光緖八年七月二十六日具報公出赴府劃算監交八月初二日在府城接據該縣典史張淸申報據禁卒陳魁具稟七月二十九日夜四更時風兩大作該禁卒等一時睡熟詎料監犯原換仵乘間扭斷鐐銬扳折木栅撬門鑽出越獄脫逃跟追無獲等情卽馳回親詣監所勘騐懸賞選差勒緝逃犯務獲卷查該犯原換仵籍隸該縣因故殺原效宗身死擬斬監候案經審　題發回尙未奉准部覆之犯臣查該縣典史張淸專司監獄該縣印官旣經公出尢應督率刑禁人等嚴密防範乃竟漫不經心致令擬斬重犯越獄脫逃實屬異常疏忽且恐刑禁人等鬆刑隨縱亟應澈底根究據藩臬兩司會詳請叅前來相應請　旨將管獄官蒲城縣典史張淸革職拿問以便提同刑禁人等來省審辦所遺蒲城縣典史員缺陝者現有應補人員容另咨補除通行各屬曁飛咨隣省一體緝拿逃犯務獲外所有特叅疏防重犯越獄之管獄官請革職拿問以便提省審辦緣由謹會同陝甘總督臣譚鍾隣恭褶具奏伏乞　皇太后　皇上聖鑒訓示謹奏奉　旨巳錄○○林肇元片　再舉節縣縣屬已革職員趙龍光京控前署縣陳昌言一案前因要証外出經前撫臣岑毓英咨部展限在案兹據臬司易佩紳以此案原告趙龍光業巳病故該司就現到之被告人等與趙龍光之子趙正馨質訊兩次各執一詞仍須勒提要　何春芳等到案方能定　惟查前署畢節縣陳昌言旣被控告多端例應革審會同署藩司松長詳請奏叅前來相應請　旨將前署畢節縣事水城通判陳昌言暫行革職以便歸案質訊照例詳辦除咨部查照外謹會同雲貴總督臣劉長佑合詞附片具陳伏乞　聖鑒訓示謹　奏軍機大臣奉　旨着照所請該部知道欽此○○曹鴻勛片　再臣科試長實等屬一律完竣接辦錄科錄遺業經恭摺具奏現在考試通省優生頭二塲已畢擬九月初間遵例會同撫臣覆試騐看又查湖南向來歲試先考　衡永郴桂五府州属臣卽檄行各處辦理府州縣考俟據報考畢卽行出棚理合附片陳明伏乞　聖鑒謹　奏軍機大臣奉　旨知道了欽此　○○劉錦棠片　再金順張曜兩軍每選餉需缺之輒馳書臣營告貸從前尙有所備洋欵可以勉爲挹注除由前護陝甘督臣楊昌濬在甘肅新疆總糧台借撥不計外臣自接綰　欽符以來先後由哈密行營粮臺墊發過金順軍餉湘平銀一十八萬四千兩墊發過張曜軍餉湘平銀三十六萬餘兩現在洋欵早罄各省協解日少臣與譚鐘麟均属異常拮据實在無力兼顧順懇　天恩　飭下各省將應協金順張曜軍餉赶緊籌解俾資接濟出自　鴻慈謹附片具陳伏乞　聖鑒謹　奏軍機大臣奉　旨着户部查明懇協金順張曜軍餉省分催令趕緊籌解毋稍延悞欽此　○○奴才文緖錄彭跪　奏爲圍裝銀兩仍未解到無從籌墊請將本年冬圍暫行停止恭摺仰祈　聖鑒事竊查江省自同治八年復　舉行冬圍每年應需圍裝銀一萬四千八百餘兩業經奏請指　遵欵解到發放同治十二年以來歴年指撥山東蒂欠銀五萬餘兩均係由鋪商借墊邊地商本微薄拖累巳甚本年應需之欵前經奴才等附片聲明如再撥解不到萬難通融等因在案茲准戶部咨　稍仍指撥山東雖限于八月內解到但刻交立冬尙無報解之期奴才等伏恩舉行圍獵原爲操練官兵現在各城練兵攺爲常用操練足資鎭攝相應請　旨將本年冬圍暫行停止所有山東應解本年餉銀到時以備下年再行舉辦除咨催山東巡撫速將　舊欠赶緊撥解外所有諸將本年冬圍暫停緣由是否有當理合恭摺具奏伏乞　皇太后　皇上聖鑒謹　奏軍機大臣奉　旨着照所請該部知道欽此 
 
 

Page 10

 
 
[京報第一百八十五號]  
[光緖八年十一月初二日京報全錄]  
　　宮門抄○上諭一道錄前○御史國等　奏擬請撥款辦理摺○前直督李　奏請攺獎片○直督張　奏請仍照原候給獎片○粵東撫裕　奏爲奏　聞摺　○大臣明　奏爲請　旨遵行片○又　奏恭報起程日期片○楚督涂　奏爲據情代奏片○　督慶　奏請　頒藏香摺○十一月初二日兵部太常寺太僕寺鑲白旗値日無引　見○瀅貝勒假滿請　○劉海鰲謝授雲南糧籌謝　恩○怡王續假一月並請署缺○索布多爾扎布和琨各續假十日○文壽請假十五日○純公續假二十日○太常寺奏派看　牲隻派出恩承○順天府奏京師得雪二寸有餘○召見軍機　劉海鰲　○○巡視中城工科掌印給事中臣國秀等跪　奏爲五城設局收買還魂紙坊字紙經費不敷擬請將變員入官之房價銀兩留城發商生息以資接濟而經久遠恭摺仰祈　聖鑒事竊五城地留還魂紙坊八十餘家向收取廢紙並字紙搊雜造作汚穢　　相習爲常不知其惡臣等恭譯　聖祖仁皇帝　聖諭字爲天地間至貴之訓敬謹宣布刊示曉勸一禁各錦戶轉相售賣一令各紙坊就所收廢紙中之字紙揀提凈盡另存送局按斤領價擇西城之崇效寺東城之夕照寺設局分期查收給價登時付　焚化數月以來臣等督同司坊挨戶嚴查各紙坊粗解措字之義惟現由臣城籌欵試辦此後經費難敷若不設法措備未足以經久遠伏羲七月初二日　上諭倉匪張六卽張恩儀畏罪潛逃所遺房屋等項着戶部會同該城御史查收入官欽此旋據東城正指揮鍾子明詳稱查得該房並牲畜什物及未用椽橡枋柁木枓一倂黏單呈報由東城移咨戶部會辦復准戶部移稱飭令該指揮等將刀槍各件呈交刑部一切銅器開單註明聴候傳交其餘牲畜什物槪令變價至房間木架仍飭查明分別估價再行飭知招買等因在案臣等查該房並牲畜什物尙未分別估定計値大約無多若將價銀留城發商生息以備收買字帋之資亦正可源源接灣恭　嘉慶十三年　諭旨順天府奏私抽牙用應行入宮錢交作爲普濟育嬰二堂生息經費一摺着照所請等因欽此兹查收入官之房屋等項情事相同理合援案會奏如蒙　兪允仰懇　飭由五城公同估價招買遵照辦理仍移咨戶部存案並請　旨申諭京內外還魂帋坊槪不准將字帋攙雜造作各鋪戶遇此種墨痕未化之帋毋許轉相售買各該地方官當隨時認眞查禁以期永除惡習是以有當伏乞　皇太后　皇上聖鑒訓示遵行謹　奏奉　旨已錄　○○李鴻章片　再臣前保駕馭新購快船來華在事出力人員分別獎勵內有道銜候選員外郞陳遠濟請　賞給三品銜光緖七年十月十三日奉　旨允准當經吏部咨以該員出洋回華不及三年未便援照異常勞績　獎悉另核奏辦旋經臣覆奏請將陳遠濟攺爲俟得缺後以郞中用稪准吏部咨以該員係屬京職核與奏定章程不符應令叧核奏明請獎光緖八年五月初八日奉　旨依議欽此轉行欽遵在案兹准出使大臣曾紀澤咨稱叅贊官陳遠濟由候選同知於光緖四年九月在直𨽻晉賑捐局攺捐郞中雙月選用並加道銜等因咨會前來伏查上年開保新購快船出力人員因陳遠濟相距過遠未及查明該員坐銜以致請獎單內悞寫道銜候選員外郞今旣查明陳遠濟實係道銜候選郞中所有前案坐銜及所請獎勵均應聲明更正合無仰懇　天恩俯准將道銜候選郎中陳遠濟前請俟得缺後以郞中用之案註銷攺爲俟導缺後以知府不論雙單月儘先選用以示鼓勵理合附片具陳伏乞　聖鑒訓示謹　奏軍機大臣奉　旨吏部議奏欽此　○○張樹聲片　再前督臣李鴻章先後奏保浙江江蘇勸辦直𨽻工賑出力員紳內有刑部筆帖式德秀請加五品頂戴吏部以該員何年月日奏調懇聲覆核辦又錢塘縣優廪生項兆驤請以訓導不論雙單月選用吏部以該員由優　生請保訓導與保章不符　另核請獎等因飭據天津籌賑局移會浙江前辦直賑局查得刑部筆帖式德秀並未奏調赴浙惟浙省前因直𨽻災重無論京外官紳曾經廣布募啓該員授倍後卽慨助多金　寄浙局並函告各省駐防官弁量力輸助遂得互相觀感集成巨欵該員實係尤爲出力由津局司道詳請仍照原保給獎又咨准江蘇撫臣飭查項兆驤係同治十一年科試入學光緖六年歳考一等一名補廪食餼實係廪生並非優廪生今保舉訓導與定章相符請仍照原保給獎等因咨覆前來臣覆核無異理合附片陳伏乞　聖鑒勒部核覆謹　奏軍機大臣奉　旨吏部議奏欽此　○○廣東巡撫奴才裕寬跪　奏爲鄕試內廉同考官實缺人員不敷遴選酌派卽用大挑候補試用人員一體充當恭摺奏　聞仰祈　聖鑒事竊查科塲條例內開直省鄕試內簾官該督撫照例挑取科甲出身之現任州縣等官考充又乾隆三十六年道光九年先後奏准如現任各員文理荒疎或有經手要件實在不敷考選卽將委署州縣以及卽用分發人員詳加選擇其文理優畏者與實缺人員一體充當仍將現任人員實在不敷派用情由專摺奏明以重分校而杜獘端等因歴經遵照辦理又查廣東省文闈鄕試向用內簾官十員嗣因辦理捐輸節次加廣中額應試人數較多前於同治五年奏請添設同考官三員欽奉　諭旨允准各在案兹光緖八年壬午科鄕試內簾同考官應派十三員奴才遵例於　省科甲出身之現任丞齊州縣內細加體察除地方緊要及有經手要件各員未便檄調外調到實缺及卽用大挑候補試用同知知縣共三十員於八月初一日傳集奴才署中出題考試詳閱文藝雜察品行堪充內簾者實缺東莞縣知縣盧樂成新甯縣知縣曾行崧新會縣知縣彭君軗署仁化縣事靈山縣知縣鄧偉堂籌善縣知縣鄭炎高明縣知縣岑傳霖准補海陽縣知縣胡鑑等七員卽用知縣邵謙和卽用知縣陳紹棠大挑知縣韓煇祚候補知縣饒繼惠候補知縣蔣廷桂試用知縣張文翰等六員均由進士舉人出身文理優長奴才於八月初六日入閣封門後卽將各員一體派入內簾充當同考官　飭盡心襄校務拔眞才以光　大典理合循例奏　聞伏乞　皇太后　皇上聖鑒謹　奏軍機大臣奉　旨知道了欽此　○○明春片　再前哈密回王伯錫爾之福晉邁哩巴鈕有伊子邁哈默特承龔哈密親王以夾帮辦回王事務十有餘年撫馭回衆恩信素孚凡遇一切公事　應靈便此次沙木胡索特仍請以伊祖母邁哩巴鈕帮辦哈密親王事務俾諸事有所禀承呈請據情轉奏前來奴才查沙木胡索特年壯才敏氣性和平兹請以伊祖母福晉邁哩巴鈕扔帮辦親王事務意出至誠合無仰懇　天恩俯准以該福晉邊哩巴鈕仍帮辦哈密親王以資助理謹附片具奏是否有當伏乞　聖鑒訓示祇遵謹　奏軍機大臣奉　旨着照所請該衙門知道欽此　○○明春片　再查哈密邊防緊要奴才按月委員分往各卡隘稽查盤詰以免游匪溷跡仍于每年秋冬之交親赴所屬邊境言閱一次均經隨時奏報在案今屆查閱之期除咨明　欽差大臣督辦新疆軍務通政使司劉錦棠外並咨會署巴里坤領隊大臣之澤巴里坤鎭總兵徐占彪轉飭滿漢各卡汎一體認眞盤查毋稍疏虞奴才擬于本月二十三日親赴各卡隘察看情形隨時布置以期周妥約詳往返半月卽可回哈謹將奴才查閱邊境起程日期理合附片陳明伏乞　聖鑒謹　奏軍機大臣奉　旨知道了欽此　○○涂宗瀛片　再准湖北正考官翰林院檢討臣陳存懋咨開竊存懋籍𨽻江西贛州府贛縣親父勉淸親母馮氏均已年邁在籍未能　養存懋奉　命典試湖北業已竣事情切烏私查自湖北至江西本籍相距匪遙一水可通擬籲懇　賞假兩個月回籍省親等因咨請代奏前來臣查該檢討陳存懋供職在京久虛定省所請出自至情理合會同湖北撫臣彭祖賢附片具奏伏乞　聖鑒訓示謹　奏軍機大臣奉　旨陳仔懋着賞假兩月欽此○○漕運總督奴才慶裕跪　奏爲節逾霜降工穩　安　請頒發藏香十五炷以答　神庥恭摺具陳仰祈　聖鑒事竊照江北湖何上年底水較大本年入夏以後汛漲異常奇險迭出聘過下河稻　高郵洩水各壩雖巳逾誌而不敢開防守機宜倍形掣肘督臣左宗棠派委署兩淮運員　　遠候補道黃祖絡專防揚属力顧下函奴才督率淮揚海道桂　　徐州道程圖熙上下嚴防相機搶獲至八月初旬甫臻安定所有一切情形均　奴才　時奏報在案現在卽逾霜降水巳歸糟各工一律平穩竊念大汛期內幾至人力　方得轉危爲安保全堤湖壩皆仰賴　聖德懷柔　神靈庇佑江淮士庶感頒同聲伏查歴屆霜降安鴻均蒙　頒發藏香十炷惟河本工次宇廟甚多奴才率同道廳　申所属道憲一體祀籌　請頒發藏香十五炷由奴才敬謹致祭以答　神庥至在工出力各員同治七年經前漕臣張之萬奏定章程按兩年請獎一次所有光緖七八兩年防汛各員竭力修守始終弗解本年揚工守壩保護　下河農田尤属力任其難不避艱險合無仰懇　天恩俯准擇尤請獎以昭激勸出自　逾格鴻慈所有節逾霜降工穩㵎安綠由謹會同大學士閩江總督臣左宗棠蒙　具陳伏乞　皇太后　皇上聖鑒訓示謹　奏奉　旨巳錄 
 
