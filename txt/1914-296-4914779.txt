# 1914 - 296 - 4914779

 

Page 1

 
 
   
 
 

Page 2

 
 
時評 
[洩漏秘密（冷）]  
　　報律之中稍有關係者惟洩漏秘密一條耳中國報紙往往祇求新聞上之爭勝不顧國家前途之利害洩漏外交上或軍事上之秘密是誠不可以不防雖然所謂中國之秘密者其亦有秘密之價值否耶 
外交爲聽人指揮之外交軍事爲無預國防之軍事余謂雖不秘密亦無妨也若以洩漏秘密論言之實屬有愧中國報紙之消息大抵後於外報者多中國政府能以此報律施之於各外報耶不然中國之報紙不洩漏而外報洩漏之是不過蒙其國之人而已矣何秘密之足云 
[命令]  
　　四月一日大總统命令吳永給予三等嘉禾章此令 
　　又令陳殿卿給予三等文虎章此令 
　　又令農商總張張謇呈請任命程毓璞徐嶲梁煥均劉武爲礦務監督署僉事姚業經鍾緯爲礦務監督署技正應照准此令 
　　又令兼代陸軍總長周自齊呈請將單世俊授爲陸軍步兵中校吳滄洲授爲陸軍砲兵中校趙乃裕加陸軍步兵中校銜劉懋修加陸軍騎兵中校銜郭葆貞胡大同均加陸軍炮兵中校銜徐肖曾授爲陸軍步兵上尉劉鴻甲授爲陸軍輜重兵上尉應照准此令 
　　又令代理國務總理孫寳琦内務總長朱啓鈐呈據兼署廣西民政長陸榮廷電稱秘書蘇紹章梁石蓀區家偉李樹楷呈請辭職蘇紹章梁石蓀李樹楷區家偉均准免本官此令 
　　又令　代理國務總理孫寳琦呈據蒙藏事務局轉據昭盟奈曼旗扎蕯克貝勒呈稱擬以特古斯阿勒坤呼雅克承襲二等台吉請予接襲等語應照准此令 
　　又令　代理國務總理孫賓琦呈據蒙藏事務局轉據翁牛特左旗扎薩克郡王呈稱擬以阿里棍克什克承襲二等台吉請予接襲等語應照准此令 
　　又令　代理國務總理孫寳琦事據蒙藏事務局轉據札魯特右旗扎薩克郡王呈稱擬以雲瑞喜麟賓棍布旺濟勒色旺色楊承襲二等台吉旺楚克奇莫特多爾濟齊拉棍巴圖爾承襲三等台吉請予接襲等語應照准此令 
　　又令　代理國務總理孫寳琦呈據蒙藏事務局轉據哲昭科爾沁右翼前旗扎薩克圖什業圖親王呈稱擬以噶爾瑪雛勒承襲四等台吉請予接襲等語應照准此令 
[專電]  
　　北京電　初一日五國銀行團會議按照巴黎議决進行借欸即夕通告政府請定主任揣測者謂非周學熙即張弧 
　　北京電　英人摩根一千八百九十九年訂得四川礦約早已作廢英使先要求賠償摩之損失令復請改約礦政局長外部部員與英参贊會議一次英要求以四川全省爲範圍尚無結果 
　　北京電　報紙條例昨日公布分别日刋旬刋月刋年刋納保證金自三百五十至百元不等京師都會商埠加倍每發行日送報警署存查凡淆亂政體者禁止並没收處發行編輯印刷人以四五等有期徒刑妨害治安敗壞風俗登載該管官署禁載之外交軍事秘密及其他務禁止旁聽之國會及官署會議及預備或禁止旁聽之訴訟煽動曲庇贊賞救護犯罪人刑事被告人或陷害之者停止發行科罚金五十元至五元攻訐箇人陰私損害名譽者爲親告罪科罰二百元至二十元鈔襲不許轉載之論著爲親告罪科五十元至五元罰金及停止處分由警署或縣知事執行 
　　北京電　章宗祥將兼農商係張謇所請 
　　張家口電　五六台小股蒙匪已令蕭良臣督飭各軍相機勦辦 
　　西安電　白匪已退出商南分多數部分四竄大兵到此可以無用 
　　西安電　宋一眼在許州被逃政府仍飭嚴拿 
　　長沙電　蔣翊武之僱傭唐壽臣已由湯飭解原籍交地方監禁二年 
　　武昌電　黎天才已抵襄陽 
　　徐州電　駱馬湖匪蹤四起張使又派兵勦辦擒獲黄老虎匪首 
　　安慶電　合滁交界處廣興集地方貼有江淮俠義軍柏示文匪首錢文海帶匪數十名到集掠去槍械多件乘機起事已由皖督派王統領治國率兵鎭壓 
　　安慶電　廖君實已拿獲由皖督交軍法課管押 
　　廣州電　洪商電龍督謂樂從亂事軍隊到鄉圍捕因辦一二亂黨殃及多數良民請嚴辦龍督覆電已查辦係該處居民多陸領舊部被誘脅入黨難保不過甚其詞佈散謡言以挑軍民惡感望勿驚擾現因陽江匪譟肇慶已戒備甚嚴 
　　南京電　警察廳長因近日謡諑紛起每夜加派巡官督率查緝滬寗車站搜檢甚嚴 
[特約路透電]  
　　北京電　約法會議今日下午開會半小時之久議員出席者四十八人秘書長報告及宣讀總統來函請將優待清室條件纂入憲法鄧鎔提議贊成陳雲洲亦起而贊成遂通過指定審查員十五人内僅漢員二人 
　　北京電　莊藴寛已任爲平政院總都察 
　　北京電　張謇定明日出京調查淮河水利 
　　北京電　近有人謀舉康有爲爲總統事覺旓就逮者五十人内有陸軍人員之劉某張蔭棠之幼弟 
　　北京電　報律已於今日宣布檢閱一節雖已删去而此律之能實力箝制呼報口舌則可豫必計分日報星期報旬報月報年報五種發行者須將該報之性質報名年數創設地歷來之成績及發行者印刷者編輯者之姓名住址詳細開報編輯者年齡必在三十以上及向無神經病者凡海陸軍行政司法人員及學生均不得任之警廳批准出版後發行者必存擔保金日報三百五十元年報一百元惟在北京各省城通商口岸出版者均須加倍凡關學術美術統計公文商情之報均免繳欵所出之報必於當日送警廳一份各報不得登載秘密審訊之案件或禁載之外交海陸軍政務及妄詆政府訾議制度違者論罰外國報紙凡載有違禁之消息者禁止出售北京日報會祉將於日内開會反對報律多數報館因乏經費不能具擔保金政府如不取消該律則恐各報館將同盟停止出版 
　　北京電　産鹽各區之代表十二人已抵京反對政府收回引票 
　　漢口電　據西安府二日所發電音謂西安四鄉盜匪蠭起教士均入城暫避西安府人民現望駐潼關趙倜之軍開往援救 
　　香港電　新築之西江商圇大利在横門峽（譯音）擱淺現由某施船開往拖之出險 
　　東京電　皇太后病勢稍重清浦子爵組織内閣頗遭反對以故衆皆猶豫不允就任現料外交不屬珍田君（西園寺内閣之外交大臣）即屬伊集院君（前駐華公使）財政將屬新井君（前朝鮮財政部長）海軍將屬加藤海軍中將内務將屬宗像政君（現任東京知事） 
　　電京電　澁澤男爵大宴歐日各報記者正式宣布組織一有勢力之萬國新聞電社事宜據謂該社爲國家永遠之機關具獨立性質將以維持最高級新聞事務爲責任其發逹唯保守國内外新聞信用是賴又謂此社與政界毫無關係乃由領袖商家捐資贊助故將以清潔獨立爲宗旨該社不欲壟斷新聞消息仍任各訪事自行營求惟該社對於各國交際及名譽二事倍加注意且守保護主義云云既而歐日各報代表相繼演說誠摰歡迎該社稱爲日本新聞業之進步 
[譯電]  
　　北京電　據各省都督電稱黨人現復大施運動以圖三次革命湘督之電尤爲確鑿謂長沙近拘獲新同盟會會員十六人抄獲軍械子彈甚夥其領袖唐蟒（譯音）實與孫逸仙黄與有密切關係云云袁總統已允武昌福州南昌長沙鎭江廣州宣布戒嚴令 
　　北京電　政府通告五國銀行團謂該團如允按月付欵則擬將現議之小借欵兩種作罷一爲法國之英金四百萬磅一爲英國之英金五百萬磅 
　　北京電　袁總统命令教育部及各省民政長對於私立公立學校番當照常維持惟當嚴訂校規約束學生蓋欲國福增進非此莫克也並命按照國步修訂教科書 
　　香港電　來往香港梧州之中國汽船順泰（譯音）星期二晚七時由港載貨及搭客十七人啓椗行約三小時爲海盜所刧盜即船中之搭客登船時曾由廣州華官所派之衞兵四人搜查一遇船抵基門（譯音）附近爲買辦所疑因命衞兵復往搜查是時即有六人摸出手槍撃死衞兵一人撃傷一人並撃斃管艙者一人旋赴機器室綑綁管機者停住機器繼向買辦索取銀箱鑰匙刧去各物值洋三萬元海盜旋在澳門附近之買於州（譯音）將贓物裝入小艇呼嘯而去船中員役皆係華人變起時船主喬裝工人匿於暗陬聞該船乃近在上海售出者 
　　倫敦電　英國首相愛斯奎士君之兼任陸軍大臣大約俟風潮既靜即須告退政府目下正在與保守黨磋商愛爾蘭問題調停辦法擬於全國施行聯邦主義之憲法而令愛爾蘭基督新教徒之部分得以自治 
　　柏林電　聖彼德堡之軍械廠及共他實業廠多家因工人罷工均已閉門開工無期因而賦閒者共有六萬人 
要聞一 
[徐世昌到京紀]  
　　位置之懸揣　徐東海國務卿之說相傳已久然近聞徐頗有意暫居閒散於是顧問院院長之說以出將來果爲國務卿否現未揭曉不敢以爲實事然徐此來必得一最重要位置斷然無疑或謂在前清時代歷綰疆符内掌機要現在總統所信任之各派皆隠然推尊之假令東海一出則調和鎭定無復可以操縱即令日蕭規曹隨之朱啟鈐氏亦必聽命於徐或謂總統以僅國務卿一職不足盡其才而内務爲現今立國根本故擬令徐以國務卿兼領内務總長至交通一席令朱氏專任因朱係東海舊僚現既有徐爲之領袖儘可施展其才云云姑誌之以覘其後 
　　閣制之談片　徐世昌前日已經來京總統留住於南海聞總統力勸徐出山擬畀以内閣首揆一席徐現在尚極力推辭並謂内閣總理制度實不適於中國國情各部總長頻頻更動事務官隨之更調政務既不能貫决部務亦不免因之疎滯不特内閣制度宜早變更即事務官之久暫亦宜酌中参訂云云當時黎副總統在座亦頗以爲然然此仍不過爲一時之談片尚不得即據爲將來改革之標準也 
　　府中之特宴　徐入京仍庽東四牌樓五條胡同舊宅當晚赴總統府謁見總統略叙要政刻聞總統已定今日三十一號在總統府特宴徐氏列席者有李經羲熊希齡王揖唐錢能訓並各國務員諸人 
[政治會議中之議案近聞]  
　　接連開議之一說　政治會議近日以來開會頗形遲緩且議員多有兼派他差者以故到會人數亦形减 
 
 
 

Page 3

 
 
少上月二十八日之會已非復往時情形派充考驗知事主試者均已試畢出場人數即見增多又以中間停頓多日未曾開會之故是日各議員齊集會場大有舊雨重逢之概聞李議長曾對衆言現在積壓案件不少急須一一解决從事清將來開會期間不能隔日太多兹會之後即將繼續開議以免曠日持久案懸不結云云各議員唯唯而散 
裁撤審檢廳之旁聞裁撤全國審判檢查兩廳一案各省都督聯名電請已交政治會議聞有人主張將高等審檢廳一併裁撤即於行政公署内添一司法司代其職權並有以現任高等審判廳長改任司法司司長之說兹事關係司法甚大政治治議議員初時頗有贊成其說者現亦多變更主張大約省會及商埠各廳可望保全云 
[修改關稅問題之進行]  
　　自總統府組織財政會議以來其最注重者即爲各新稅之整頓辦法而修改海關稅率亦居其一總統府現在已將此項入手及破除阻碍之種種擬有端倪兹特探誌如左 
　　修改之籌備　日处總統飭外交財政農商三部將籌備修改稅則事項備妥以便早日函邀各公使會商兹聞該各部所應籌備者（一）檢齊與中英中日及其他各國所訂之商約（一）籌備修改之理由說明書（外交部備辦）（一）裁釐之手續（一）增加之限度（一）幣制法之大綱及細則（財政部備辦）（一）改良度量衡之規則（一）中外商法之比較表（農商部備辦）此外並由政府註明通過稅係根據中英部約内載明以通過稅爲裁釐之抵補且爲裁釐前之過渡辦法今既提議修改關稅此項已擬於修改後即日廢止一面並將近三年海關之收稅情形報告書檢齊以便談判時一併提出云 
　　另提之案件　自關稅提議修改時外交部即將其中之三種事件提出討論現在已皆决定辦法（甲）特别增加之烟酒稅此項與他種種稅率不同應按奢侈品類另案增加且各國此項之進口及各埠之製造均屬甚多故屢經照會外國皆以此項爲大宗若按中國國内一律徵收稅率較昔骤增以致皆懷觀望現擬繼續函致各公使磋商一切（乙）伊犁條約之修改查光緒七年中俄伊犁條約准俄國在内外蒙伊犁塔爾巴哈台喀什噶爾烏魯木齊天山南北貿易均有暫不納稅條例其原約以十年爲限宣統三年已屆第二期彼時因軍興之故未及修改今則中國大局業經平定不能再事延緩此項最爲重要故擬另案提出研究（丙）關於陸路減納進口稅問題前清所訂中法越南通商條約中英缅甸通商條約均有邊界減納進口正稅條例今值修改關稅之際以上均須交涉清楚 
　　裁釐之準備　裁釐加稅爲修改關稅之要點然亟應通盤籌畫以便實行裁釐後彌補此項之所虧今政府特以釐金向來多有抵押外債之處昨聞總統府之財政會議已得財政部此項抵押之報告計湘鄂釐金已抵湘鄂境内粤漢借欵直魯寗蘇皖釐金已抵津浦借欵蘇稅附釐已抵瑞記洋欵湘鄂皖贛八成鹽釐及兩淮海分司之王成鹽釐已抵維持上海巿面之借欵鄂岸鹽釐已抵英法續借欵蘇淞滬浙貨釐已抵續借英法之借欵鹽道岸正釐已抵湘鄂借欵此外湘鄂百貨釐金及山西全省釐金均已抵有外債以上總統均已交由財政會議籌擬彌補之法以作將來裁釐之準備云 
[新報律内容之概略]  
　　報紙條例不日頒行已載昨報兹將條例要點略舉如下一辦報人應將左列各欵於二十日前呈該管官署存案（甲）名稱（乙）體例（丙）發行編輯印刷人姓名（丁）發行印刷地點一編輯印刷人資格須二十五歲以上無精神病未經處監禁以上刑者一發行人呈報時附繳保押費每發行四回者三百元三回者二百五十元一每日發行之報應於前一日夜半送該管警署查核一記載失實更正之件應於次日登出一訴訟及預審事件禁止旁聽及未經公判者不得登載一外交海陸軍事禁止登載者不得揭出一左列者不得揭載一詆毁政府淆亂國體一擾害公安敗壞風俗一未經核准出報者十元至百元罰金一違一三各條三元至三十元罰金并科徒刑一登載外交軍事二十元至二百元罰金一本條例施行以前各種規列作廢 
[滿族同進會特開大會]  
　　滿族同進會尚未設有有長及副會長名目會務尚不十分發逹聞昨日於東單牌樓三條胡同該會所内特開大會會員到者三百餘人先議定選舉正副會長開票後境子固當選會長榮勳當選副會長寳熈被舉爲評議員長其餘諸職員以次决定增會長起立演說云從來滿族人民頗有不重教育之風因而不能自維生計是最爲可憂者將來吾人應奬勵教育就中尤不可不奬勵實業之教育以增進滿人實業上之智旘其次則開墾土田實爲旗人生計上之利益雖然開墾土田即不可無農業之智識故吾人宜先令滿人子弟習得農學淺說是爲急務中之急務其次則不論何等營業若無資本絶不能與辦然目下政府財政窘迫萬難請求其出資以補助故吾人尤不可不興辦旗人生計機關銀行是亦吾人所希望之計畫也伏望諸君同心協力以期將來逹到希望之彼岸云云溕說畢一同爲紀念拍照散會時已午後四時半矣又聞該會雖謂爲滿族同進會而不啻實爲滿蒙漢並外省各處旗民之機關故議定選舉正副會長及各項該會職員即於以上各處旗人中選舉之 
[文電中之新稅與舊稅]  
　　擬定整頓牙稅大綱　上月三十一日財政部致電各省文云民政長國稅廳長鑒現在財政困難逹於極點各項舊稅亟待整理以裕稅源前清牙帖舊制收稅甚微嗣因政費缺乏照費牙捐紛立名目藉資挹注光復以後或創設新帖各省辦法益復参差本擬由部釐定劃一章程以資遵守惟欲沿襲舊慣名雖稱便恐收入未必驟增欲仿行新規欵或易籌商情又難盡合總因幅員太廣習慣不同閉門造車未必出門合轍至谥稅率之釐定等則之區分尤以生活程度不同民生負擔不一更難支配咸宜輕重適當本部擬定整頓牙稅大綱四端如下一典當爲大宗營業典帖收稅應特别加竹以裕稅源二商務繁盛之區可將舊有之牙率化散爲整令牙行商人組織大貨牙帖另定稅率以期籌集鉅欵三如有依照舊制稍加改良者亦應酌增稅額定期試辦四帖照准由國稅廳頒發每年將頒出帖照之數報部一次各按當地情形妥擬章程並施行細則報部核准施行總期欵項多增無滋紛擾於國於民兩有裨益仰即遵照辦理財政部三十一印 
　　片收皆照稅契條例定率　浙江民政長國稅廳長爲契稅事復直隸民政長電云直隸民政長鑒皓電承示契稅辦法孹畫周詳無任欽佩浙省現定舊契補稅自三年五月一日起算新契納稅在一年限内自契約成立之日起算在六個月以内賣契稅百分之二遞逾一月遞加一分至逾限第六個月爲百分之八典契稅百分之一遞逾一月遞加五釐至逾限第四個月爲百分之三以後遞逾一月遞加一分至逾限第六個月爲百分之五計截至四年四月末日一年限滿自四年五月一日起仍照契稅條例定率征收並以奉聞屈映光胡文藻印 
　　附加稅係統一辦法　浙省寗波官商以貨物附加稅事電省請免各節已誌昨報兹得復電二則爲錄如下　鄞縣夏局長洋廣趙局長貨物附加稅係統一辦法全省一律該縣未便獨異仰即切實進行並仰隨時會縣辦理至船貨閩貨本係地方稅性質無庸再加即轉顧林兩局長知照民政長東印　寗波商會電悉貨物附加稅係統一辦法全省一律該縣未便獨異寗商素能急公貴會爲衆商領袖希竭力勸勉爲要並轉林君鍾來等知照民政長東印 
[雜評一（無名）]  
　　英人之突進　英人見俄法之得手於西北鐵路美人之得手於陜直礦産於近數日來突進以要求中國之權利甯湘之路約簽不三日而又要求摩根既廢之約以收攬四川全省之礦利昨日倫敦議員方在討論而今日北京使人已與部員談判矣咄咄而來我國寗有餘土耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[下關和記洋行交涉始未記下關特别訪員]  
　　金陵爲通商口岸一語載在通商條约下關商埠雖屬習慣的記名而在外國人仍堅持金陵二字故在商埠之外開設行棧乾屢起交涉迄無好結果前此有日商諸店曾一度磋商而止最近則英商和記洋行案件實可爲此類交涉之彰著者也 
　　南京爲雞鴨出産最盛之地雞鴨毛亦爲土貨大宗自開關而後外國之經商於我境無孔不入獨南京之名物如雞鴨者尚未侵入二年奉英商有志者方發起和記洋行專爲飼養雞鴨兼營副業而設擇地於下關東砲台之下游即寳塔橋之東購地數十畝從事建築惟下關商埠界址至寳塔橋爲止過此則爲現江寗縣所轄北固鄉此鄉地面之行政長官係縣知事非商埠機關吾國解釋條約以金陵係指下關部份而言在此部份以外則爲内地和記建築之始並不招呼即圍籬劃界時爲二年五月下關之希望吃洋行飯者多願爲之出力運動其北固鄉董因事體重大復慊其有不周處遂揭禀縣知事署及省公署時當道以事在下關應須調查未即批示且建築間因土地事與鄉人結訟審判廳判决鄉人敗訴鄉人無奈乃轉而與之結合於是挖土合同成而交涉生矣 
　　秦淮河之支流經過北固鄉賓塔橋折而東流者年久失濬於禾稻頗爲有害下關地極低窪凡欲建屋必先找土故土極稀而價亦昻初爲四五角一方去歲年縦漲至一元二三角至現在竟有一元七角八角者和記之土正在設法是昨適另有所謂金全公司之組織與鄉董協商即以自治行政之名義疏渫河道之善舉而成立一挖河土之合同其中僅言每擔取費一角作爲輔助自治經費其理由以爲受土者並非洋商而河道可以挑深水利有益經費有着此議乃得進行無阻實則暗中主立合同之人未必不知爲洋商也於去冬十二月間遂呈請江寗縣公署核准左杕周亟奬勉而允准之河土言挖起二千方時忽有人呈請省公署謂願以七角一方報効韓省長方知有和記洋行挑挖河土之事遂遣人查勘詎知金全公司已將合同交付於和記河道中竟樹有英國旗幟此一段私家交涉乃直揭於省公署矣本年二月初公署辦理此事頗爲認真一面取消合同一面勒令鄉自治會呈明案情鄉人見省長發威方大恐懼急命金全公司取消成約土方截止其合同已入外人之手不肯交出乃成交涉省長即令調查下關宫地委員逐日磋商究竟不過將鄉人所訂之合同變爲省長合同而而方一角者改爲一方三角名爲運費而實並不要扛運反較原呈所請者少四角想見交涉之棘手矣此合同中關於工人關於彈壓關於驗收等手續均須一一商酌聞工人傭值尚未妥治云 
　　都督府接下關商埠局函以和記洋商經理函稱常有兵士阻礙進行又恐小偷乘間爲忠請飭部下禁止云云又和記擬雇印度人守衞格於警權所在未即决定外問或言其請特派警察爲之守護和記洋行至此蓋已完全獲勝矣 
[二次大借欵將開始交涉]  
　　五國銀行團日前曾電逹本國資本團本部請示辦法資本團本部於三月二十六日在巴黎開本部各代表會議聞巴黎會議後本部各代表已决定辦法三月三十日午前即有電報到京致駐京各代表指示進行之方針兹聞駐京五國團已通知各代表於本日（三十日）下午在該團辦事處舉行會議一次其會議之内容甚爲秘密外間未能深悉然據該團某代表云刻已决定對於續行借欵中國一事本其本部來電之内容不久即向我國政府交涉進行又據一消息謂昨日銀行團會議雖甚秘密然據細行調查各國對於續行投資中國一事刻已認爲共同一致之行動至將來條件之如何提出提出後各國對於具體的辦法持如何態度此時尚未提及目前所議决者惟認定與中國開始交涉之一步耳大約兩三日即可通知我政府開始談判矣 
[科員謀剌湯督紀聞]  
　　湘省近因破獲黨人機關數處早已下令戒嚴除派軍警嚴密稽查外所有督府行政公署科員以下無論出入均須查驗（已見前報）乃於日昨外間喧傳有科員行剌都督之事據稱湯督在府中行走經過某門竟有某某兩科員先匿該門左右扉後俟湯督入門其一科員遽以手鎗開撃慌忙中不及命中其一科員則用小刀向其連戳湯督因曾習海軍頗有武力比時飛躍閃避僅受微傷大呼捉賊衞兵司役等應聲而至急將前後總門關閉分途攔截當將行剌之兩科員捉獲立予審訊據供謀剌不諱發交軍法處監押又聞已在府内槍斃云 
[白狼竄入陜境後之各方文報]  
　　助剿之軍隊（一）電調趙倜　白匪竄擾陜西後雖經陜督張鳳翽率隊防剿政府亦早有命趙倜兼辦陜省軍務就近督軍前往助剿之意兹聞昨日（三十）政府接到陜民政長宋聯奎來電亦請速飭趙倜統率所部即日由洛赴陜助剿白匪並稱趙氏前歳曾經入陜對於陜省軍事情形頗爲熟悉務令迅即前往（一）晉軍赴援山西閻都督前因白匪擾及鄂豫交界已通令晋南軍界凡諸要隘均加意防守刻該匪又擾商隨陜督駐兵藍田剿匪聞閻都督除重申嚴防通令外並派得力軍官某君等帶兵赴潼關與秦兵合力剿匪晉南一帶人心均形靜謐云 
　　外人之累及（一）電陳保護教士西安宋民政長致外交部電曰外交部鈞鑒寖電悉白匪竄擾陜境已由張都督督兵防勦省城團防成立可保無虞現仍各處派員防範並據交涉署呈稱業經飛飭各屬加意保護教堂如有傳教外人即行護送來省以免疏失並派專弁分投偵探沿途接送藍田縣易教士等三人現已平安抵省惟龍駒教堂内王教士眷屬六人聞係避往他處尚無確耗現另派弁前往探護等語　聞陜西民政長宋聯奎儉（一）那威教案交涉老河口那威國教士佛羅鈴被白狼殺害一案聞現在那威駐京代辦公使已調查清楚據該教士家屬之祈請向中國政府提起交涉要求先給以賠償卹金云 
[鄂州之白匪消息]  
　　陜省缺械之接濟　白匪近越荆紫關陷山陽縣佔龍駒寨直向西安進發關中各地大爲震動湖北鄖陽及川東一帶大戒嚴中央政府已命卾川二省調兵會剿防堵并飭陜督張鳳翽親自督軍出省攻討但陜省地瘠民貧軍械子彈極爲缺乏現在剿匪急需接濟且西安巡警刻值戒嚴亦須荷鎗張督特據情電請中央陸軍部核准於漢陽兵工廠撥快槍四千枝山陸砲十二尊子彈二十萬粒發給護照委員由汴鄂二省分送解往 
　　私運軍火之敗露　白狼詭計多端時派親信匪黨喬裝商民私運軍火入汴鮮被拏獲者本月二十六日有匪十餘人扮鷄鴨販在漢口將雞鴨售盡購買雜貨回汴至駐馬店下車夜宿次晨有二匪雇夫挑担向西北而去行經十五里三岔河小鎭巿脚夫欲早餐二匪捉住綑縛擬瓜分其貨物詎担内有大小洋鐵盆十三個内儲五色顔料中藏炸彈鄉民不識爲何物取向手中玩弄二匪恐其轟炸希己因以實告鄉人大驚立將棄諸河中且以私刑拷問二匪來歷據稱係白狼衞軍隊長一名黄開文一名李榮山當言如不相害回告白狼永遠不擾此地鄉民知釋之必來復仇不如死之以滅跡遂於二十七夜將其縊死檯上越日駐馬店官兵得信亦置不問焉 
　　淅川獲免之原因　白匪陷荆紫關時曾往圍攻淅川一日夜之久槍丸砲彈射撃如飛所幸城堅未能攻破官兵對敵亦殊猛勇且射撃較準故死匪甚多城中人民已十逃八九彈入傷人頗少嗣匪因荆紫關方面得手遂解圍去惟四鄉各鎭燒希不堪惨不認睹此係淅川西人來信所述如此 
　　圖鄂之心未死　白匪圖鄂之念現仍未死據武漢所獲匪探供稱白狼並未往陜刻若信陽附近汴鄂交界等處散布匪黨數千擬待運動得手即行起事鄂當道因連日各地獲匪人偵探其多深信此言已嚴爲防範聞前日漢口河街萬福樓棧内拏獲白匪健將一名又剪子街春森棧破獲黨人機關拘得十餘人有軍衣令旗及白狼委任狀又松記小客棧亦獲汴匪九人有手槍子彈等刻須併解至軍法局訊辦至黄州德安所獲就地正法之匪尤不少云 
[武漢政商兩界新譚薈]  
　　知事不解就地兩字　湖北近年匪盜猖獗曾經都督省長通令各縣知事如獲有盜匪訊明後准按照軍法就地處决兹有宣恩縣蕭知事不解就地二字之意義拿獲盜匪竟不請示大府擅自處决然後呈報因此大爲民政長所申斥乃該知事猶不知過昨復呈請省長將就地二字明白解釋吕省長當即令覆謂查大總統令飭拿獲搶匪盜犯供証確鑿按軍法就地處决夫所謂就地者就獲犯所在地點懲辦母庸解交省垣軍法處並非不奉長官命令立時正法之謂也前經本公署訓令必須奉到上級官廳電令指令方准執行所以愼刑罰昭愼重也意義甚明毫無抵觸該知事職司行政佐治職員承辦文牘於此等至爲淺近之文義尚不能瞭然於胸平日辦事之颟頇對於法令並未悉心研究已可想見特指令嚴行申斥並令查察第一科員之不稱職者即行呈請撤換以免濫竽云云 
　　錢業謝絶赴會覆函　漢口商會前日徇各帮之請開會討論理債辦法因錢帮無人到會致未解决現在商會及各帮主張請全國商會聯合會秉公議決惟錢帮之意見則不甚贊同兹覓得錢業公怕因商會函招到會研究債務謝絶不到原函如下　總協理先生鑒奉貴會函諭筋敝業舉派代表四人到會研究債權債務事宜奉命之下自應謹遵但敝業對於理債辦法勢處雙方惟求兩全無論如何解决總期兩無窒碍若徒招集敝業與各帮直接會議終屬於事無濟應請商會即日咨請各省官銀行號湖北湖南官錢局以及西帮票號等公同討論庶幾克收實效即令敝業代表到會陳述亦不過如是到與不到似無區别惟一再方命負約幸賜曲諒是爲至禱 
[洋商損失將開始復查]  
　　漢口洋商所受辛亥革命損失早有賠償之議現在美瑞荷各國洋商損失之數已經中央核准而法德俄日等國則尚待調查磋商因所報間接損失及浮報不實之處其多中以日本爲尤甚經外交財政二部總長與各使續行訪判日使倡議再行派員至漢會查其所派定之該使館二等参贊松平恒雄一等武参贊馬德毓大佐偕外交部参事姚和笙等已於日昨抵漢聞法俄各使所派人員亦不日可到將預備開始覆查矣 
[樂安戕官案之結束]  
　　官府之報告　樂安縣北思口暴民聚衆戕官由膠東吳觀察駐樂辦理善後事宜兹聞吳已將該知事被戕之情形與事實報告公署略謂已故知事王文域於某日到西北鄉北思口地方催騐契紙晚宿劉紳家中夜半聞街上人聲鼎沸劉紳啓門探視匪擁入直向王知事臥室用土槍撃射王知事身受兩鎗踰垣而逃至比鄰家伏藏牀下用物掩蓋冀乘間而逸卒爲匪民搜獲刀棍齊下當時斃命該暴民等尚欲用煤油灌尸焚化時因風大火柴屢燃屢熄事遂中止等因民政長據情呈報中央兹接總統府電飭查當日實在情形有無黨人暗中鼓惑主謀近日該鄉人民對於此事何等暴動行爲與白狼有否聯絡勾結從速電復並飭此案只將凶手主謀盡法懲辦不宜株連驚擾此後縣知事若遇必要下鄉勸徵時事前將國家徼收租稅之用意詳悉宣示以免亂黨藉詞煽惑鄉民致釀犯上作亂之虞 
　　首要之續獲　山東樂安縣鄉民抵抗騐契戕斃知事王君一案前經魯督靳雲鵬報告已將要犯張景三等八名正法兹政府復接靳督電稱首要閻居仔已獲略謂據吳觀察便電稱樂安首要閻居仔業經拿獲供認前情不諱應請即行政法所有懸賞千元照發等語除飭將該犯立予正法賞銀照領外謹聞 
[江北黨人之被獲者]  
　　近兩月間黨人屢欲於江北一帶乘機起事均被破獲拿辦迭經總統電傳嘉奬兹經蔣護軍使將所獲黨人名氏及如何處治各情彙列表册呈送總統核閱特爲轉述如下　李楚江判定解京懲辦由七十三七十五兩團拿獲　蕭九洲判定鎗斃由軍使府衞隊拿獲　顔松濤判定鎗斃由阜寗縣知事拿獲　徐杜增判定看押由安東縣知事拿獲　莊鴻道判定看押由三十八旅拿獲　秦印西判定斬决由三十八旅拿獲　張成元判定看押由三十八旅拿獲　莊國華判定看押由騎兵團拿獲　崔五魁判定看押由三十八旅拿獲　朱天爵判定看押由三十八旅拿獲　孫五判定鎗斃由軍使府衞隊拿獲　袁福判定鎗斃由軍使府衞隊拿獲　杜振標判定遞回原籍由三十八旅拿獲　王雲堂判定監禁由城内外總稽查拿獲　方其興判定鎗斃由三十七旅拿獲　朱月府判定斬决由三十八旅拿獲　尹維標判定斬决由三十八旅拿獲　朱宗民判定斬决由三十八旅拿獲　孫四顯判定斬决由三十八旅拿獲　孫錫田判定斬决由三十八旅拿獲　劉小齋判定看押由三十八旅拿獲　莊盛夫判定監禁由三十八旅拿獲　汪尉宜判定監禁由三十八旅拿獲　施鴻章判定鎗斃由三十八旅拿獲　王小神仙判定鎗斃由軍使府衞隊拿獲　王海波判定看押由三十八旅拿獲　張文甫判定看押由騎兵團拿獲　冷桂林判定看押由騎兵團拿獲　程五財神判定鎗斃由三十八旅拿獲　陳鼎元判定鎗斃由三十七旅拿獲　王毓蓉判定看押由三十八旅拿獲　王有奎判定斬决由軍使府衞隊拿獲　賀興判定斬决由軍使府衞隊拿獲　馬啓元判定鎗斃由三十八旅獲拿　洪二判定看押由軍使府衞隊拿獲　王八判定看押由三十八旅拿獲　劉少臣判定鎗斃由三十八旅拿獲　張煥亭判定看押由軍使府衞隊拿獲　胡哲生判定斬决由軍使府衞隊拿獲　曹保學判定鎗斃由軍使府衞隊拿獲　陳三瘋子判定鎗斃由三十八旅拿獲　朱子榮判定看押由騎兵團拿獲 
　　以外尚有販賣子彈及私運軍火被獲正法者不下數十人其黨人中情節較輕者業經分别釋放兹不贅錄 
[贛垣政界新消息]  
　　戚省長免予覲見　江西戚省長改爲署理黨經電請入京覲見於三月二十九號奉到覆電以贛省現值戒嚴明間未便輕離職守應免予來京覲見而李都督遂即命與督隊親往行政公署道賀改代爲署之喜經戚省長諭令警備隊鼓號歡迎引入相見李督謂貴省長治贛有年贛民載頌深爲欽佩此次大總統借重長才權理民政國家因慶得人而亦贛民之幸福戚省長謙詞道謝嗣又談及警備隊四營即須酌撥出防所需鎗械面請李督飭發俾資練習磋商良久李督始回 
　　葉鎭東嚴加管束　江西戚民政長於三月二十八號訓令警察廳文謂内務司案呈卷查汪前民政長任内訪獲贛民日報館主筆之葉鎭東一名發交該廳管押在案現經本代民政長係委王委員大錕前往訊兹據該委員呈稱訊據葉鎭東供稱確非贛民日報主筆又非編職務即去年所投小說稿係屬記載南京光復時雨花台戰事事實並無不合情事等語查該犯既非主筆又非編輯似無完全責任原擬遞籍罰作苦工一年因爲行政官廳未便侵越法權按律擬治是以仿照五等有期徒刑變通議擬可否加恩准其折贖或遞回原籍改爲交地方官嚴加管束候示遵行等情據此查葉鎭東既據該委員研鞫明確既非主筆又非編輯自應從寛發落惟供稱與李烈鈞係屬同學縱無附逆實據不無嫌疑之處應即遞籍嚴加管束以免滋事除令知鉛山縣查照辦理外合亟令飭爲此令行該廳立即遵照速將葉鎭東一名即日簽派妥愼長警按站遞解鉛山縣原籍交地方官取具的實連環妥保一面由縣隨時稽案嚴加管束不准出外别滋事端仍將起解日期具報查攷毋稍疎虞云云 
　　徐鴻鑄就審供詞　江西戚民政長將湖口水巡一局局長徐鴻鑄撤差發交警廳質訊三條業紀本報現聞警廳飭科訊問第一條據徐鴻鑄供稱鴻鑄係去年八月二十日到差點騐駐船巡長書記兵士均無缺額當經造册呈由陳總監轉報有案至以前每船調兵六名到回峯磯編教練團所遺空額不知前任何時募兵補足又訊第二條據供去年八月分領餉洋七千二百五十八元嗣經范總蓾親到湖口點驗之後始發給薪餉洋共六千一百十六元八角二分外扣截曠洋一千一百四十一元一角八分由湯司餉樹森經手解交范總監點收惟未奉到批廻亦未取有收據當經詰以既無批迴又乏收據難憑信比有湯樹森投案就訊據稱此項截曠係其親交范總監當面點收可以質訊復又訊問第三條據徐鴻鑄供稱點名原册係范總監帶省並未發交鴻鑄手收謄清云 
[皖省捕匪紀]  
　　頃皖北鎭守使倪毓棻呈報都督以巨匪黄二成燕老黑糾集大股匪擾亂皖北渦宿各縣當即派隊由蒙赴渦宿一帶進剿隨即拿獲燕匪立予鎗斃惟黄匪逃漏網所有出力傷亡兵士應如何撫卹請轉呈中央核示云云 
　　廣德知事陳厚植與駐廣營長楊思道會呈拿獲大股土匪楊九吕麻子等十餘名訊供不諱當即正法惟尚有匪魁徐某濳赴上海購連軍火希圖起事請咨明蘇浙兩都督一體協拿以弭隠患云云倪都督接呈後已轉咨協緝矣 
　　皖省警察廳密探日前查獲警士吕北山曾拜孫亚峯爲師結黨入帮迭經訊明確供呈奉都督批令按照軍法着即鎗斃由衞隊李營長於三十一號將該犯綁赴北門外行刑 
[何仲緯之維持紙幣策]  
　　日前何仲緯君發表維持紙幣意見云粤省紙幣低折極矣商民受困久矣官商日言維持而實乏維持之善策弛賭一節又屬飲鴆止渴决不可行據報章所載維持紙幣會所籌謀者大都病劇醫緩是紙幣低折之患仍無底止也即使中央發換統一紙幣耳目雖可一新然紙幣之信用全視基本金之有無試問中央一貧如洗有何能力令商民堅其信用不換而低折則患在一省吾恐換而仍然低折必患及中央是 
 
 
 

Page 7

 
 
不可不審愼也查粤省紙幣低折之故緣發行於巿面者太多政府宣佈二千七百萬實則四千萬有餘也無准備之機關誰肯信用再有奸商淡友從中操縱愈維持愈抵折必致不可收拾與其日日會議徒託空言何如急則治標實事求是謹貫二策採擇焉一則曰開源一則曰節流開源者何粤省全年收入鹽稅國稅地方稅等已逾三千餘萬官商决議即在收入各機關帶征二成定名爲帶征加二燬销紙幣是收入一項共計加二已有六百餘萬節流者何粤省全年支出軍學政法各界支銷一律報効一成燬銷紙幣是支出一項共計一成已有二百餘萬出入兩共約九百萬元不三年則全省不良之紙幣銷燬殆盡再輔以變公産設銀行爲兌換完全機關然第發統一新幣則商民信用既堅自無低折之虞似此辦法於公家出入毫無損傷商家雖略增擔負然忍痛一時究好於長受低折之苦至於軍政學法各界爲人民分担負天良具在當亦樂於輸將全力進行將來紙價日增所得亦償所失惟是收入之加征二成支出之報效一成既名爲燬銷紙幣須按月中審計處送交維持紙幣會當衆燬銷以昭信實此乃僅就維持不良紙幣一面設想至如何整理財政以固國本則另一問題也 
地方通信 
[天津]  
　　請建趙故督專祠　天津紳商劉彭年等呈請直隸省行政公署爲已故趙督功德在民請於天津建立專祠當奉民政長批示據禀已悉趙前都督功德在民艱難宏濟該紳商等追懷遺愛景慕先型請於天津地方建立專祠以隆報享應候轉呈大總統批示再行飭遵 
[濟南]  
　　實業司提介棉業　日昨實業司呈請民政長通飭全省産棉各縣略謂本公署提倡棉業規定種棉區域及設揚試騐章程業經農商部批准合行令發仰即查照章程所列各條悉心研究切實籌立凡農會原有試騐場乾撥揚地試種無試騐場者另探地經理場内應設職員或以農會職員兼充或另派員專管體察情形呈候核奪至選種播種滋培收穫一切事項並即酌以土地所宜現行成法妥愼經營務期棉業日益發逹藉以開濬利源並限文到一月内將辦理情形呈報云云 
　　膠濟火車遇險　膠濟鐵路火車於三月二十九日在馬尚芽莊之間東西兩車因開車時間衝突驟然相遇退避不及立時碰碎搭客受傷者八九人所載貨物閱亦有損失云 
[安慶]  
　　黄少白出獄　前蕪湖民報經理黄少白因上年黨人案内牽涉繋諸囹囹已經半載人多知其冤枉兹由執法處提黄研訊判明無罪加以本城殷實商舖數十家願負完全責任具保請釋故昨日將黄開釋出獄矣 
[松江]  
　　展覽覽紀事　政界爲巴拿馬開會徵求成績松江教育會職員遍東城鄉各學校令各選送教育一部份中之各品物筮定四月一二號就縣知事署西偏教育會中開田賓展覽會三號延女賓入觀先期發送入覽劵分投邀請届期由各執事按段招待所陳品物如文字美術手工燦然大備布置亦甚井井來賓退至門首需握筆品題並有人授以教育出品物（如報紙之類）政界則周知事尤爲稱譽是日雖春雨絲絲漫天如織然遊屐仍先後相望云 
[揚州]  
　　招待員被控　前軍政分府招待員劉某楊某兩人現被李某在江北護軍使衙門控告謂劉等逼令入黨隨其運動軍隊謀佔揚州井令晚間四出縱火以摇惑人心云云即經蔣護軍使函請淮揚觀察使陳君密令縣知事查拿 
　　又捕獲黨人一名　陸軍團長陳铛豐昨（三十一）據探報捕獲黨人朱慶餘一名當即解至七十六混成诱部由旅長張景瑚委派劉執法官官同縣知事陳團長在縣署審訊 
[杭州]  
　　青年會添設兩等小學　杭垣廣濟醫科大學基督教青年會自開辦以來成效早著兹因杭城貧寒子弟無力就學者實居多數特開會議决設立兩等小學一所俾有志向學者得受普通智識不收學費一切經費概由該會會員自籌辦事人員除聘請蔡鐵君爲校長兼管理员外各科教員均由該會公舉周良荃聞芳芝沈永年等十餘人於課暇分任今已租定校舍於城西闊板橋堍下不日即將招生開學矣 
[雜評二（默）]  
　　大借欵交涉之初步　政府因外使質問白匪猖獗而即嚴飭陜督親勦外人固賴以保全而我人民亦得保全不少也政府又因歐洲聞中國將裁司法而債票大减故政治會議之司法案頗有轉機財政當局亦即主存留省會商埠各廳是司法之命脈亦因外人而或得保全也夫中國因借債不成經費無出而議裁司法又因希望借債成立而議留司法然則黨局之意亂無主已可概見今五國團已承認開始作初步之交涉矣其能進而行第二步耶 
　　湘都督府之剌客　前此粤都督府已拿獲剌客矣今湘都督府又便拿獲剌客近來各省都督之防護不可謂不嚴乃剌客不來自外而即在都督府之科員中防之豈勝防哉雖然總統府之秘書且有謀亂之嫌則都督府之科員又矣足怪當道設種種之法以捕黨人而黨人亦設種種之法以對付當道愈搏撃而禍愈烈此必然之勢也 
　　贛民日報之主筆　贛民日報主筆之被捕以其有助亂之嫌疑也今既由委員審訊明確既非編輯又無其他証據則釋之宜矣乃因其爲李烈鈞同學而擬科以徒刑因加恩而遞回管束夫求學者必有同學一爲黨人之同學而即不免於罪吾不知今日所訂新報律有此等條文否耶雖然以黨人而牽累者豈僅同學若親戚若朋友又何人不可牽累也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（十九）]  
　　昨爲全國商會聯合會第十五日開會會員到者四十餘人部代表陳蔗青省代表季銘又均到會列席上午十一時開會首由書記長登檯報告正會長周金箴今日不豫仍請貝副會長出席代表　貝副會長就正會長席云今日到會人數雖不多而省份已到十四省應正式開議查續到之議案共計十八件（案由已見一日本報）應請諸君先行討論惟可歸類者則宜歸併辦理　言畢遂提出續到案内之第一件即上海總商會張知笙提議擬請商會勸各業多設商業學校案請衆討論　書記長登檯將案由宣讀畢各會員互相討論　貝代正會長云此案與商學案相同可將商學案作爲参考如贊成者請起立表决多數贊成　貝代正會長又提出第二件即張知笙提議擬請改商人通例第三章商業註册第八條及廣東代表顔守愚提議商人通例擬案一併請衆討論　書記長宣布案由畢　貝代正會長云此案可併入商例案一併付審查無庸討論　丁敬臣云諸君如贊成會長所言將此案併入商例案付審查者請起立表决多數贊成　貝代正會長又提出第三件即上海總商會施兆祥提議各業股份應赴各該地商會註册不負連帶責任意見書　書記長宣讀意見書畢各會員互相討論　貝代正會長云此案可併入公司條例案付審查並可作爲考鏡如贊成者請起立全體贊成　貝又提出第四件即湖北省事務所代表楊炳宸提議改組國會商界應力爭議席案　書記長宣佈理由畢　貝代正會長云此案可併入商權案一併討論全體贊成　貝又提出第五件即江浙皖三省絲繭公所提議求定劃一産地稅概照值百抽二不宜以大宗土貨征收重稅致與别國之貨成本抵觸有礙銷路案　書記長請該公所代表出席宣佈案由上海絲繭業領袖（即七十六號會員）楊信之登檯表意見畢　黄嶧琴云此案應歸入稅則案一併審宣　貝代正會長將黄說付衆表决全體贊成　貝又提出第六件即陜西涇陽商會提議請明定稅則維持菸業案　書記長請該省代表出席說明理由　陜西代表李光廷出席宣佈畢　張造卿云此案母庸付審查　楊欣甫云目下政府財政困難已逹極點而人民有納稅之義務亦應稍重以舒國憂　貝代正會長云此案第七件即海門商會提議核减通海木稅案　書記長登檯代報理由　貝代正會長云此案與前案類似亦應併入稅則案全體起立表决　貝又提出第八件即吉林事務所提議日韓各商在商埠界貿易應一律報納捐稅案　書記長請該省代表出席宣佈理由　吉林代表尉士欽登檯宣告畢　胡健春云目下裁釐加稅正在進行不久即可一律辦理無庸付審查　吕超伯云如非租界之内各國人天然不能貿易如須經營必須一律報納稅捐　貝代正會長云可將此案即日呈部請於修改商约時提出磋議如諸君贊成者請起立表决多數贊成　貝又蛳出第九件即總商會沈鏞提出條陳商會亟宜先自保持根本母爲人所摇動案　沈聯芳君出席宣佈理由畢　審查長盛竹書云此案已編入商會法作参考毋庸討論　貝又提出第十件即湖南汲縣商會提議商務詞訟請由商會送訊商事糾葛先由商會公斷案　書記長登檯報告案由畢　經衆討論僉謂此案應歸商事公斷處辦理　貝代正會長付衆表决全體贊成　貝又提出第十一件即天津商會李家楨陳新提議全國鹽務破除引岸牽動商務大局請速維持案　李家楨登檯宣佈畢　陳質卿云此案應付審查　陳和甫龍鳴九海文欽贊成陳說　陸愼齋云可由本會致電北京向副會長請爲轉詢政府目下此事如何辦理俟復到再定立法　王亦梅云此案應歸鹽務機關辦理目下鹽稅已抵外債應請注意　丁敬臣云應請會長將此案先付表决如贊成此案成立者再行討論而中國法律不備警政不完即農商部張總長之鹽法亦係放任主義　貝代正會長云如贊成此案應付審查者請起立表决多數贊成　審查長盛竹書云此案審查員應當場推定　貝代正會長云可請李家楨君推之　李家楨云本席初次到滬情形不熟未便推舉　遂由會長推定李家楨丁敬臣陸愼齋張造卿楊欣甫陳質卿等爲此案審查員　貝又提出第十二件即廣西省事務所提議請規復湖南衡永寳三屬粤鹽引界案　各會員僉云此案可併付審查　貝代正會長付衆表决多數贊成　貝代正會長又提出第十三件廣西省事務所提議請調查大茴銷場價值挽回利權案並云此案應由上海總事務所擔任調查衆皆贊成　貝又提出第十四件即河南武陟商商提議興實業課農功保商務之意見書　各會員主張將是項意見書印發各商會採用　貝代正會長付衆表决多數贊成　貝又提出第十五十六兩件即河南南陽縣提出請速訂户籍統計法廣立商業學校速頒商法專條組織商業銀行意見書及提倡内地土産組織商業銀行補助設立商學剔除稅捐中館擴充工藝棉業意見書　公决作爲参考　貝又提出第十七件山東直隸提議維持會報　審查長盛竹書云此案已編入會報案内辦理衆皆贊成　貝又提出第十八件即會員狄恩霖提議流通米麥意見書　公决由提議者詳細調查報告再議 
　　陸愼齋登檯將商學商權兩案審查報告書宣布畢（兩案報告已見一日本報）並將理由詳細說明時已一時貝代正會長云延長二十分鐘遂將商學案付衆表决全體贊成　繼將商權案付衆表决亦全體贊成 
　　貝代正會長出席登檯報告云本會自上月十五日開會至今日已屆二十日照章期滿况先到之各會員大半告假回籍奈提議各案初讀已完其二讀如幣制鈔票商學商權等案業已先後表决而未結束之議案尚我正在審查應再展會幾日作一結束請諸君公决　至此各會員有云延長五日者有云延長一星期者公决自明日（即初四）起延長五天惟明日上午九時至下午一時仍當開議下午從事審查嗣後提議之件自四日起截止議决散會時已一時三刻矣　散會時貝代正會長宣布本日午後二時至五時在樓上審查室討論聯合會章程及公費應請諸君早到云 
[查究黄社證書]  
　　會議軍事處昨致上海鄭鎭守使函云黨人秘設共社去年曾經通電查禁在案現浙省派探在滬破獲黄社機關搜出證書函送查閱前來查該證書措詞甚巧内内容並未流露深恐愚民受其煽惑軍警疏於察究致有蔓延之患用特照印該證書式樣函送送台端即希密飭所屬一體查禁遇有携帶此項證書之人即便拘拿究辦以絶根株云云 
[馮都督對於高華廷案之意見]  
　　公共租界捕房以吳淞炮台營副官高華廷越界拘拿王憲章控經公廨於前日美領堂期斷定高華廷禁押西牢三個月已誌昨報兹爲江蘇馮都敊查悉以捕房所控高華廷違章拘人一節證之張秀泉在廨之供詞則萬華亭並未越界拘人且旅泰侍者與汽車夫亦均云實在華界拘拿則高華亭未違租界章程何至判押西牢聞擬呈明陸軍部轉請外交部核辦云 
[演說生活教育]  
　　寰球中國學生會於前晚八時請顧蔭亭君演說生活教育首由主席徐紉蓀君介紹遂請顧君演講略謂中國現今辦教育者無一定目的言教育乾究以何種法則爲基礎辦學校者究欲造何種人材至何等地步皆無定見故近世之新教育仍無效果吾國以四千年來之守舊一變而爲共和可謂萬幸然竊觀大勢垂危財政困乏人材不興道德墮落種種實業及國産精華日漸喪失雖不亡國與亡國何異誠不認言所幸乾國中文字未滅猶可從教育上求其進步或不至演亡種之惨劇此一綫生機亟當三注意焉吾國自戊戌後興學十餘載國勢衰弱如故人民失業者益多由教育之不適實用而已黄韌之先生曾著書詳論近來各科學不適實用之原因設法改良誠可謂對症良藥惟黄君所述各科學不適實用僅就表面言之設欲提倡實用主義必先考察學校中種種不適實用之病源今請言其大概近觀各處學堂於招生時祇詢其曾在何校肄業已讀何種書籍即插入某級而授以同等之課其程度之如何品行之善惡身體之强弱一切不論但顧整齊一室便於教授而已由是而智者抑遏進步愚者督促勿及品行善者未必完成品行劣者未必改良此所謂不適實用也曩者私塾學生無不畏敬其師今學校中之學生對於校長教師往往視如路人罔知尊敬而校長與教師又恐學生羣起反對相約罷課含糊過去然則以造就人材之學校而反養成無禮無儀之人宜其見棄社社不能得一職業矣且學生入校後除功課以外如洒掃應對之類皆鄙爲僕役之事弗屑爲之由是以養成一輩傲惰少年不適用於社會此亦其無裨實用之一也又凡謀種種事業首宜健康如學業已成而身軀孱弱仍不適於競爭今學校中學生體弱者居多而不注重體育是爲缺點其他如國文則有能作論說而反不能作函札如算術則有能答課題而反不善計買賣日用之數如理科則能記憶各種名詞而反昧於目前事物之理黄君韌之曾論及之非亟圖改良以求實用弗可然欲逹到實用之目的不可不注重生活教育生活二字範圍甚廣兒童有兒童之生活成人有成人之生活凡身體之發育知識之擴張皆兒童生活現象而以學校爲生活之練習場又凡營業謀生之理處世立身之道皆成人生活現象而以社會爲生活之練習場欲求其能生活於社會必先求其能生活於學校云云詞畢復出顧君手著之生活教育設施法一書數十册贈與該會至十時而散 
[出品分會徵求天産品]  
　　美國巴拿馬赛會上海出品分會昨致農會函云徵集出口赴美賽會各情迭經函請貴會勸導并將出品願書草目錄說明書送請查照辦理查我華以農立國農業一門向爲列强所注視本縣天産如木棉禾稻荳麥等類爲數不少斷未便置之不理讓他縣專美特再函逹台端務請向各農業竭力勸導迅以天産品特或製成標本於本月十五日以前彚送敝所以便按期進行總之物品多寡固聽出品人自便而總不能一無所有物産會期轉瞬即屆徵集手續幸勿遲延是爲至盼 
[上海驗契之觀望]  
　　上海騐契一事自三月一號起至四月二三號止所騐號數祇有二萬四千數百號連同浦東三林塘及閔行鎭等處騐契分處之號數亦不及三萬號縣知事洪君以其中必有隠匿擬於日内再行布告勸諭各業户赶緊呈騐母再觀望至所有騐費俟集有成數即須彙解省公署核收云 
[巡警與商民衝突]  
　　本邑西北鄉北新涇鎭巡警王桂森日前與該鎭順泰醬園店司陳長友因言語不通陡起衝突致損王之警裝王即回區報告添派多人前往將陳長友及沈阿寳盛桂臣陸瑞林四人一并拘至該區解送司法科轉送地方檢察廳預審起訴審判廳昨日午後由葉推事官田檢察官開庭辯論先據証人盛立江投稱在治下北新涇鎭開設昌泰酒店與順泰醬園爲隣是日商人日覩起衅情形所以來案作證陳長友等並無拒捕毆警之事實係巡警擅自拘人毁物况鄉董沈兆芳當時亦爲之排解是實男君即將起訴理由當庭陳述略謂陳長友等糾衆拒捕且咬傷王桂森手指毁壞警裝罪已成立應照刑律三百十三條第三項辦理黄律師起言曰堂上所擬辦法本律師不能贊成查陳長友等大半非順泰之夥况陳等皆是鄉愚何敢與巡警對抗當時該巡警回區報告之後即糾合大衆各持軍裝前往順泰拿人查巡警擅入商店擅拘商人已擀成刑律一百四十八條之罪請堂上注意問官以今日爲辯論終結判陳長友等四人分别交保候宣布判决 
[印花業東夥之齟齬]  
　　印花染坊工司朱賓生等於四月一號在城内虹橋地方聚集同業多人推舉馬尚傑馬繼良二人爲首擬訂規章要求坊東加給工資各坊東聞之亦於昨日在染業公所開會集議力謀對待一面公舉染業代表楊嘉梯等公呈上海縣知呈暨警廳舊廳長趕即嚴禁以維商業云 
[縣知事請假掃墓]  
　　上海縣知事洪伯言君因現值清明擬回太倉掃墓日前特電韓省長請自四月五號起給假一星期以便回籍縣公署應行公事暫委第一科科長黄允之君代拆代行昨奉省長復電業已照准矣 
[協緝施用迷藥之竊賊]  
　　觀察使楊小川君昨接北京巡警總監電開兹有雷卓霆控崔亚渭用藥將雷卓霆之母迷昏兩日不醒强竊財物一案查該犯係廣東人年十九歲竊携現洋二百元金手鐲金耳環各一對金戒指金押髮金簪各一只及照像鏡箱等物逃逸無蹤除懸賞洋二百元通飭各區隊一體嚴緝外深恐該犯潛逃赴滬特電請尊處注意查拿懸賞以待等語楊君接電後即令行英法會審公廨關聶兩讞員轉飭捕房協緝並函請警察薩督辦上海縣知事飭屬一體查拿矣 
[保護測蛳人員]  
　　江蘇馮都督訓令上海縣公署文云據江蘇陸軍測量局局長高鏡呈稱該局三角地形兩課已將次竣事擬於即日出發所有經過地點核定自江寧起經由句容丹徒江浦吳縣溧陽吳江常熟崑山太倉嘉定青浦上海南匯奉賢華亭金山賓山川沙以及江陰吳淞鎭江各要塞惟恐人民誤會致碍進行呈請通令所在地方軍轉暨縣知事實力保護以重要公而免阻撓等情據此除分令外合亟令仰該知事一體遵照隨時保護 
[地方警察第三次常會記]  
　　地方警察日前開第三次會議議决四件照錄於下　一警務長交議各區長警保單應檢齊送所以便查考如有店舖變更遷閉應令補覓保證書案　議决除新補者務須店舖戳保外其餘舊補者或前保之店已經閉歇應令補具店舖保單倘或難覓店保准其在本區巡士内三人聯保具結其結由區補齊彚送以一個月爲限保單式另頒至區内舊存之保單一併檢出送所分虽存銷　一會計員提議各區購置物件連舊有新添應造册送所至三月份止以便稽核案　議决開送清册分服裝警械器具雜物四門截至三月底止由區造送查核　一司法員提議每月所議之案由警務長批發執行後有已行者有未行者有行之而不無窒礙者各區須統於下月分開單彙報一次俾免空議面資查考案　議决照行　一區員董治程麟王崇善黄蓉繁提議一區巡記由區員於長警中保升試用各區可否援例保升以昭公允請公决案　議决各區如有堪勝巡記之職儘可保送考試能勝任者當不畏考試至保升一節現一區巡記牛光明已經自行辭職嗣後應　律考試不再保升以歸一律 
[國稅廳調查認稅]  
　　上海稅務所所長奉蘇省國稅應訓令略云上海各業俱有認稅當此國庫空虚之際自應實方籌維以補公餉之不足查認稅者多有不合法定稅率亟宜切實查明舊額若干及現在認稅幾何如有不合法定稅率之數乾即行報告一俟比較盈絀再定辦法第因業已函致南商商轉函各業查明具報聞認數不足者共有四十餘種云 
[民事犯自備飯食]  
　　第一初級審判檢察應昨日布告云案奉江蘇高等檢察廳　令以後各檢察廳看守所囚糧一項於民事人犯概由親族備送刑事人犯始由公家計口授食俾　預算免糜公帑除函省長備案外合令該廳遵照等因奉此合行會銜布告仰各當事人遵照凡因民事在押各犯口糧即於本日起一律停止發給概由各該犯親族等人自備飯食送所檢查再交各犯收領其餘刑事各犯口糧仍由本檢察廳按名照發其各遵照特此布告 
[兩老之激烈舉動]  
　　昨午城内季家弄十八號門牌内忽然人聲鼎沸觀者甚衆旋經該處崗巡詢悉有一八十餘歲之婦人郁張氏向該屋内年届七旬之談焉賓索討二十餘年前之舊債以致忸毆該崗巡恐有失悞當即入内解勸幸未肇禍 
[西商團練之大紀念]  
　　本月八號爲旅滬西商團練成立五十年之紀念日並須在新落成之商團司令部兼事務所安設紀念基石公議提前於今日（即四號）舉行業經該團總司令預先柬邀中外官紳衣公共工部局總董蒞會觀禮該團全體會員並於晚間列隊舉行提燈會繞遊南京路黄浦灘等處又在坭城外賽馬場施放新奇燄火昨總巡捕房麥總巡已諭飭本捕房及老閘捕房臨時加派中西探捕沿途照料以免肇事 
[拐失女兒之悲飭]  
　　販賣水果之揚州人施漢章住居閘北六十間地方有七歲女兒名小賓又名了頭於上月三十一號被匪拐失四尋無着昨施投報一區警署云身女口操本地音身穿花布長衫黑布馬甲額有疤痕肋間髮際生有癬瘡未愈身妻因憶女悲傷啼哭不止屢欲自盡請求查緝等情解署長聞之恻然即飭警探留心偵緝 
[尋獲甥女]  
　　池根源之甥女蘇方氏於上月私逃出外匿居閘北談葛氏家前日由池尋獲扭控一區警署經解署長訊明判將方氏葛氏併送檢察廳請辦 
[婦人猝然身死]  
　　西嘉與路一千五百五十九號門樓上之浦東婦人某氏前日因有管理該處房屋之潘某將木料堆積門樓下該氏不允堆放與潘口角互毆氏氣忿回家是晚忽然身死昨由其夫奚洪廷報告捕房捕頭飭探將屍送入驗屍所候驗明再行核辦 
[婦人因保自盡]  
　　住居北西藏路二百零四號半之婦人沈吳氏前日不知因何吞烟斃命經鄰居覺察報告匯四捕房捕頭飭探將屍車入騐屍所昨經中西廨員涖所驗明委係毒發身死當由屍親投案收殮聽候查明因何自盡候再核辦 
[女子控訴無憑]  
　　女子林文耀前至法捕房訴稱有莊雲奎等六人突入樓上圖搶未成後送來字條一紙强借洋四十元上書如若不允須置之死地求究等情前由包探在某旅館内將莊等及同伴三十人一併拘入捕房除經少和等三十人分别開釋驅逐外昨將莊等六人解送法公堂請訊林投稱當莊等上樓時女子不在家中後來母親與女子言及方知其事莊雲奎供前爲軍官被曹姓欠洋是日行經西新橋街曹從窓上招我上樓並無圖搶之事吳紀舟供前在安徽官電周執業此次來申覓就王友舟供由武昌來申就醫王大有陳漢王漢生同供前在湖北充當隊長排長此次來申尋友均未到過林氏家中實被誣指聶讞員以原告所控無憑一併斥退了案 
[浦金和追還女兒]  
　　浦金和之女銀秀被婦人浦夏氏王李氏拐往奉賢鄉間串同蟻媒王小弟賣與該處鄉民朱妹郎爲妾業經控由捕房將浦王兩婦拘案訊判各押一年並修移提在案兹經公廨派捕持文報請奉賢縣公署將女子浦銀秀移提來滬昨晨解廨經中西官訊判女交其父領回完案 
[姊弟各執一詞]  
　　蘇州婦人王沈氏偕証王文雲控伊弟沈成之逼令在勞合路四百九十一號雉妓院賣娼拐得資揮霍覇阻從良等情昨晨由捕將沈拘解公共公堂訊據供訴實因伊姊近與見証王文雲私姘希圖背母私逃向之阻止返遭誣控中西官判沈押候傳伊母及見証到案再核 
[三男兩女之鬥毆]  
　　崇明人沈紹根姜虎甫與蘇州人王阿狗及婦人王候氏王吳氏在国馬路互毆由捕查見帶入捕房收押昨晨解至公堂訊據沈供婦人王侯氏係是聘妻私自沈出前日遇見勸令回家不從反由王阿狗及王吳氏覇阻行兇姜供略同質之王侯氏供不承認關讞員與英領康君會商之下判沈與姜分别交保餘人關釋至婚事糾葛沈紹根既有媒証着另行起訴歸民事訊理 
[虹口火警]  
　　前晚十時虹口密勒路公順二弄第八百四十九號粤人詹成泰家不戒於火由救火火西人驅皮帶車到場救熄焚燬房屋一间 
[王金香並不干涉]  
　　婦人李吳氏偕証張來根在公共公廨控告王金香行兇等情因訊得事關姦拐判押候查核在案嗣經原告查得伊女李極四與隣女沈阿秀實被成阿昌陳桂福誘姦拐逃匿居寗波因即親往尋獲連同成陳二人一併帶回報知捕房拘押昨晨解案經中西官訊明判李沈兩女各交家屬領回管束成陳二人各押三天王無于開釋 
[押犯吸烟]  
　　公共公廨押犯宋壽昌在押私吸洋烟爲看守巡捕所見禀明駐廨西捕昨將宋連同烟具一併帶案經孫襄讞與英哲副領事訊明判押捕房三天期滿仍送回本廨還押烟具銷燬 
[監獄學校呈請立案之指令]  
　　北浙江路華興路私立中華監獄專修科曾於上年九月由代表沈維禮呈請司法部立案部中以所陳簡章與部定規程不符批令更正具報嗣又改正呈報到部適部令公布須從高等檢察廳轉送即經該代表於本年二月二十七號呈請高等廳長轉呈司法部立案業於三月三十號奉徐廳接指令照錄如下　呈及章程均悉查閱各條仍未妥協兹經本廳略加删改抄發該校暫行遵辦俟辦有成績再行呈部立案可也章程抄發 
[公共公堂瑣案]  
　　流氓李子揚在河南路攫取婦人王金妹金圈又過犯劉連貴摸竊孫阿土袋内鋼表昨均由捕拘案經中西官逐一訊明判李押西牢牢年劉押四月期滿帶案再核 
　　無賴吳連生串黨至山西路漢口路附近某綢莊騙取花緞兩疋經該綢莊主洪菊入控經公堂將吳拘案訊供不認判押候下禮拜五查明再訊 
　　香港路三十四號住户徐姚氏控同居人徐如康屢次行竊值洋二百餘元之衣物等件昨晨由捕拘案訊據供稱實因賭負出此下策判押一月繳還當本洋二十三元七角無洋加押二月 
[法公堂瑣案]  
　　紫陽里四十八號朱禮琦家失竊值洋三百八十兩之報時鐘昨由包探拘獲竊賊姜小扣子及接贓之陳金標窩贓之卜金堂等解廨訊實判姜押一年陳押九月卜押六月期滿均农出租界 
　　逹商律師前控陳洪發掮售古玩值洋六百元除收尚少洋二百五十元判令押追在案昨原告投稱陳既因貧苦一時難以措還請堂上准予寛限料理判陳交保出外限三個月還洋 
[介紹良藥]  
　　拜耳大藥廠所制十字商標之阿司匹靈藥餅能治頭痛牙痛風混骨痛傷風寒熱等症滬上各藥房均有寄售特誌之以告講求衞生者 
雜評三（訥） 
[生活教育之要點]  
　　務高遠而不切實用此今日教育界之大病也欲求學之有實用不外乎施以生活教育然既曰生活教育則於生活上一切必需之知識自當量學生之程度資質之高下而給予之此教師之職也生活教育之所注重者不外書算及商業上一切普通知識然此特開發其智育而已吾謂生活教育尤當以陶養品性訓練人格爲基礎當此生活競爭時代凡意氣傲惰性情卑劣者無一不在淘汰之列而究其根原則全在兒童時養成之是故生活教育之實施法不可不以此爲主要也 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[幻境] [  周古愚]  
　　東方未白黄鶯欲啼斯時萬籟俱寂人居此際覺百感皆集由感生愁由愁入夢遂演出種種之幻境予業商者也他人这幻境予不得而知之他人幻境之美惡予亦不得而知之予但知予之幻境幻境能使予悲亦能使予樂予之幻境爲誰則爲予之思想予每於夜深人靜時輙有種種之思想縈於臘中予思予身游於海中則覺洪濤萬丈耳畔潮汐之聲不绝恍似孤舟絶纜盤旋不定有種種險遇迫於眉睫乃驚起而呼予思予身在劇場中覺滿台鉦鼓縈於耳畦而劇中情節可歌可泣予不禁起而拍手予思予身在沙場中則鎗砲之聲不絶於耳戰勝則笑戰敗則泣予思予身在園林深處則覺幽氣清爽鳥語花香悅人心目予折花一枝歸語同伴曰美哉斯花也予思予身在茗樓上一同伴入予笑起而迎之同伴以事辭予强之入座幾致用武予思予在肆中有主顧者來予與之計較貿易久之始定予思予作幻境則焦筆苦思久不能就祇得以予之幻境作幻境使當予作幻境時而觀之則人皆疑予有神經病實則予作幻境不得不演出幻境之眞相也東方既白黄鶯亂啼而予之幻境止矣 
[戲代東洋夫請廢巡士木棍呈] [  天韻]  
　　呈爲苦痛莫名懇廢木棍事竊民人等一介車夫自知安分以道途爲家室以奔走爲生涯僕僕終朝足無停趾而工資所入能有幾何此中苦况早在　警務長洞鑒之中乃停車偶一違章讓路稍有差誤巡士木棍即隨其後磔然一聲車板已成虀粉而面部之皮破血流更無論已殊不知民人等自朝至晚奔波勞瘁僅足供衣食之需而車板既碎雇工修理非小銀元四五角不可是一日之辛勤以之供巡士之一撃而猶虞不足每一念及隠痛實深况近來南巿巡士均改佩長棍以視昔日幾增三倍故從前偶觸其怒或可冀倖免今則不然此長逾四尺之木棍常不去手警威所發民人等奔避不及無一瓦全試思車夫初非猛虎而警卒大類武松（劇場中演打虎一齣武松必携木棍）對此淫威不寒而慄且彼巡士之任意扑撃東洋車實首當其衝若於黄包車即待遇稍優至於馬車汽車則且莫敢顧問焉一若棍之作用專屬諸吾輩者然揆之常理烏得謂平雖有時車中載得麗姝巡士目送之餘民人等亦獲邀彼青睞或竟推屋烏之愛格外招呼然事出偶然徼天之倖終非萬全之道爲敢瀝述下情具呈前來伏懇　警務長俯念民人等生活之艱苦及巡士待遇之偏枯將所佩木棍迅賜取消道路相逢曲加體恤人民等即有未合儘由巡士隨時指示名謹服從决不因其手無寸梃遂存藐視倘蒙　恩准從此免遭打撃克遂生機感戴之私匪言可喻不勝迫切待命之至上呈 
海外奇談 
[意大利斜塔] [  覺迷]  
　　意大利畢撒城有斜塔一座用花崗石砌成高一百八十英尺其頂層較底斜出十四英尺望之若欲傾到然矗立至今已七百餘年矣 
[西班牙古錢]  
　　西班牙古時有一種錢幣名麥阿爾維迭價值甚低每一萬麥阿爾維迭祇值三十五元云 
[莎士比亚]  
　　莎士比亚英國最最名之詩人而又編著由本之大家也初時不甚著名年二十二至倫敦乃究心戲曲從事著作始於一千五百九十年終於一千六百十碱年前後著作凡三十五種云 
[英國女詩人]  
　　度勞賽希孟英國女詩人也其第一卷詩集出世時年僅十四第二卷年僅十八其詩格出於自然而有逸致卡斯培尼楷一詩爲英人最喜傳誦者 
栩園詞選 
[江南春] [  東園]  
　　明月夜落花時有懷愁不寐無物慰相思春來到處生紅豆不獨江南寄一枝 
[桂殿秋送友人從軍五闋]  
　　微雨霽薄雲收夜深倚笛最高樓曲中哀怨心中事三疊陽關萬里秋 
　　雙劍躍一燈明氣蒙踞石夜談兵棄繻投筆渾閒事偌個書生照汗青 
　　情宛轉恨蹉跎十年歲月客中過可堪銅柱成灰燼誰識將軍馬伏波 
　　文思健酒懷顚丈夫不合老林泉思量欲把長纓請怕對終軍說少年 
　　纔息轍又行舟銷魂南浦路悠悠五更時侯催人别柔櫓聲中月似鈎 
[金縷曲贈别次韵]  
　　心事難言矣但年年燕臺媒郭龍門御李鵑北鷓南苦無奈偏又關河迢遞難助是客中滋味零亂情絲千萬縷被吳淞翦入東流水睡壺缺鐵如意　北花世界銷金地閙紅塵秦樓楚館勢摩形揣千古滄桑多變幻覇局分明眼底有德法英俄意美羽扇綸巾談笑處怪青衫枉把詩書棄陸生語會須記 
[題翠袖倚篁圖] [  逸民]  
　　高樣雲鬟淺淡妝畫闌于外趁斜陽腰肢徙倚嬌無力知是初醒睡海棠 
　　不尋春艶賞秋芳爲報平安欲寄將縱使妾容遭棄置忍教輕薄怨蕭郎 
[詠史十首] [  寄塵]  
　　秦始皇 
　　長城一築太營民不智貽　更不仁欲爲子孫長久計豈知二世即亡秦 
　　張良 
　　布衣卿相更何求當日曾封萬户侯明潔保身千古少功成爲訪赤松遊 
　　韓信 
　　興漢羣推大將功那堪末路歎英雄生死均出婦人手恩怨無端各不同 
　　揚雄 
　　頌德歌功亦太諛文章如此歡窮途兩間名節自千古巧宦羞爲莽大夫 
　　王衍 
　　不獨虚名誤一身傷心大局日沈淪當時物望原如此却把清談禂晋人 
　　西施 
　　入世紛紛竟效顰笑他依樣總難眞吳亡出自夫差手傾國何因怨美人 
　　虞姬 
　　帳下翡歌剩涙痕英雄到此已銷魂美人矢志身先死祇有虞姬不負恩 
　　昭君 
　　琵琶一曲涙痕多辱國喪身可奈何我道漢家眞失策美人枉自語求和 
　　木蘭 
　　萬里從征志不渝女中豪傑世間無一生忠孝能兼盡愧煞鬚眉七尺軀 
　　楊妃 
　　太息君王負舊盟私心空自語長生祇緣一代江山重贏得千秋薄倖名 
自由談話會 
　　儉德會規則　一不狎邪　二不賭博　三不必以酒食結交四不必華服　五不輕寒素 
　　入會者　丹徒張少祺　徐露卿女士　常熟劉培莪　顧汝震　鎭海劉述賢　俞解禪　董也庭　劉自悲　慈谿洪葳翀　張自憐　徐友傅　象山邵子新　蘇州張采章　上海俞振生　江寗邵濱　王瀚瀛　項紹春　嘉善黄了凡　杭州姚恒舜　姚駒　王伯聊　吳銳一　興化馬雲成　鎭江林朝忠　六合伍海山　地京沙兆横　丹徒吳杰　江都許震遠　王式古　湯煥　韋芷香　南徐蔣春霆　皖歙程掃魔　六合黄貽孫　當塗胡少綸 
醫話 
[安眠法（四續）] [  丁福保譯述]  
　　不思睡眠時之準備 
　　小兒昏夜早眠者頗少斯時欲其安然就睡則必乘其尚未思睡之際使之晚餐並著換寢衣以待睡魔之至如是注意則小兒漸有睡意旋即傾首而睡安然入夢矣若於小兒思睡後與以晚餐或迨其假寐時始令着換寢衣則小兒非常憤恨寢臥不安開其思睡之眠而終不得酣眠矣爲父母者其注意之 
　　就睡與運動 
　　世之爲父母者每以小兒不能安眠常於晝間使小兒多爲運動以爲多運動則疲勞而易睡矣不知是乃誤也 
　　徵之吾人歷來之經騐凡兒童既赴運動會入旅行團後則運動太過其晚眠亦較平日爲難輾轉反側不得酣睡可知强使運動以圖安眠者實非得計縱使運動之後得因疲營而熟睡然必有遺尿等事 
　　小兒不能安眠其母或呵斥而威嚇之夫小兒不眠其親不以温語慰藉而出於威嚇其親之焦急可知不知愈焦急愈威嚇小兒愈不能安寢且至泫然啜泣縱令由是得寢而其寢也實爲　惱而寢者必不能安席焉故小兒若如是面寢亟宜起自臥榻且玩且歌使之改入於善境然後再置於寢床 
　　威嚇之舉非特於小兒之睡眠上所應禁忌自保育上視之亦宜避而不爲也 
　　補續二十九日老人與睡眠 
　　睡眠之不可缺如前所述誠以睡眠充足可保其身體之健康也是故體質薄弱者病後虚弱者常罹疾病者及年老者其睡眠較諸健康之强壯者尤宜充足 
　　老人之睡眠每不能足蓋以老人大都不能眠而早覺也故務宜早就寢榻以圖久臥 
　　午餐後就榻　睡一次亦爲苦不能寐之老人休養最良之法　雖然尚有宜注意者凡臥具之製法周圍之安靜皆足以誘致睡眠而除其妨害老人之睡眠以不背此法爲要故使老糼安眠之法於次述之 
小說 
[牟尼珠（十四）] [  仁後]  
　　蓮儔與小齋兄妹頗極友愛既主内政不能不從事於簿記即不能不分女紅之晷刻以從事於筆墨意有所末逹輒就正於兄兄有所未詳則就正於叔蓮儔天賦優間接所修之學業較諸普通女子直接作形式上之聽講者成績轉優誠齋喜其敏慧遂出所藏各家之詩集俾以餘暇爲誦習而自加指導夏日炎深春窗繡倦輒以此爲唯一消遣品而曼聲吟咏直與鶯簧爭婉麗坐令聽者忘倦誠齋顧而樂之嘗謂謝娃咏絮恐未能專美於前矣藉香既與小齋爲異姓之昆季同自學堂歸相與游談此往彼來無虚日以此原因遂亦時與蓮儔相遇蓮儔生性固落落大方者以爲吾兄獨一無二之摯友亦吾兄也遂兄呼之而藕香亦妹視之每相值交喚已即各事所事無相溷絶不類小家女見有客至輒爭先奔避若鄭人之驚伯有至也誠使嚴男女之禮防而作此舉動吾亦何敢厚非獨惜陽爲奔避而陰實不然或悄立於屏後或竊聽於窗前不作全身之湧現而爲半面之偷窺然則假惺惺作態又胡爲者子建嘗以翩若驚鴻宛若游龍狀洛神之活潑既自託於神話則虚無窈渺儀態萬方亦固其宜若移以狀人類舍隠娘紅線外鮮足當此兩言者不圖小家女郎見客奔避之情態乃若即若離乍隠乍現竟遥承神女之薪傳而得其神髓讀吾書者試以良知爲裁判就吾所舉發而加以精密之調查果足爲適法之行爲耶藕香既與蓮儔數相值從旁觀之揣測鮮不謂此一對璧人情苗愛種當已胚胎蓋人非心肓聞花香尚生其美感矧在藕香固雙眸如點漆寗有對名花而不生艶美對美人面不生企慕者獨是蓮儔既高潔無塵俗相而藕香亦謨愿無輕佻習且男方舞勺女尚垂髫童子無知乃坐失此極佳之機會雖慾念之萌芽絶不能於年齡上規定其適當之時期即使素精催眠術而對於未經受術之男若女亦何從探索其底藴今藕香之於蓮儔既未嘗爲意思之表示即不得以旁觀所揣測援爲定評若僅就形式言蓋猶爲異姓兄妹之親交而未有何等密切之關係也 
　　瘦鵑仁後超然韋士青史瘦蝶率公覺迷不才佐彤眞州趙二揚州小杜慨風叔良警衆莽漢劍秋豁庵孽兒嘉定二我梅夢諸君鑒感承投稿本館備有潤筆資少許務希飭使或函致本館賬房陳賓賢君收取爲幸 
 
 
 

Page 15

 
 
   
 
 

Page 16

 
 
   
 
 

Page 17

 
 
　　申報弟五張 
　　中華民國三年西曆一千九百十四年四月四號星期六 
　　舊曆甲寅三月初九日 
　　共五張 
專件 
[創辦江西廬山森林有限公司宣言書（劉樹堂）]  
　　吾人欲爲今日社會上預籌一事非具有確實之經騐操必得之勝算抱無窮之希望其眠光妙不迫於一旦囿於一隅甚至邀近功圖速效汲無源之水以濟大渴卒之其渴也未及解而水已立涸矣矧當破壞之後凋弊之餘培養休息道在與民生利不在與民爭利吾贛遭此次浩刦公家之虧損人民之斵喪譬諸行路已抵山窮水盡之域與其爭之於地上日見其淪胥何如生之於土中尚覺其有待吾贛沃野千里山多田少而極延裘極膏腴實更莫廬山若廬山週圍二百餘里襟江帶湖交通便利以此樹蓺何利如之惜也贛人習焉不察視若無覩抛棄荒蕪不計歲月樹堂八年以前曾四次攀躋考察土性分别種類預謀創辦森林之計畫爲吾贛日後暢一線生機蓋逆知吾贛物産止有此數雖平居無事生活程度日出益高尚不足以供吾贛人之饕餮倘遇災歉變故猝何以堪奈當時同志希時機關所懷鬱鬱弗克告成此樹當之不幸庸非吾贛之不幸歟今者吾贛重丁苦厄病入膏肓氣息懨懨應謀急救無已請仍創辦廬山森林拯吾贛於瀕死不揣檮昧詳製一表統計分籌瞭如指掌夫以二萬餘畝面積之地非廣也十八萬之秧苗開辦基本金非巨也十五載四十八萬之人上肥料及常年經費非多也自第一年至十五年又自第十六年至第四十五年非遠也而各種樹蓺先後所獲之利分直接間接兩層直接之利合算在千萬以外有表可稽將來有盈無絀間接之利又分兩層一在收納多數游民使有執務則伏奔潛削刧掠目稀且推之婦孺京足自營可漸去其依賴性一在裕課興工出境之物産日增無俟加稅動作之場合日闢無異勸勤公私交益豈小補哉以上所述僅據廬山一處森林而言準是以談則揚子江流域近江一帶荒山奚啻倍蓰樹堂足跡所遍若江南之紫金幕府江北之龍桐黄悅通州之軍劍诸山若安徽之無爲和州桐城東西諒山及東流若湘北之白處青山及龜山羊樓嘉魚若湖南之岳麓洞庭之兩岸緜亘數千里四望濯濯黄埃障天地非不毛人非疾廢使以廬山森林計畫爲比例逐漸推廣造成來復森林每年所入應在千萬以外抑何憚而不爲耶况他日全國修造鐵道需用枕木實屬無量非擇地種植預爲之儲不足挽借材異地利源外溢之恥嗟乎處今日競爭世界生今日民國非一家一身之温飽是謀遂足以優游局外起視近事東南半壁人人皆痛切膚推之國存與存國亡與亡匹夫这責安忍放棄樹堂尤有進者樹堂贛州人也江西三千餘萬人民之一份子也向在桑梓之地經營數十年墾植近百里雖不敢云富京足以自適無事呼號且年逾二毛猶甘披戴風麝僕僕者奚故不謀公益難保私存茶口棘心蹶而復起實業諸家盍興乎來 
　　附預算决算表 
　　種桐梓一百萬株（每株距離一丈二尺）約佔地面一萬一千一百二十畝 
　　種茶梓二百四十萬兜（以五析爲一兜）按桐梓每株距離一丈二尺以十株算計佔地面十二丈其空内同時附栽茶梓（來每株距離五尺）以十析桐之空内可栽茶梓二十四株以此推之故可栽二百四十萬株之數 
　　種茶樹　二百萬兜（每兜距離四尺）約佔地面七千四百一十三畝 
　　種　松　五百萬兜（每兜二株距離二尺五寸）約佔地面五千二百一十畝（擬種在九江彭澤湖口姑塘延長至南康府兩岸襟江帶湖之處） 
　　右四種共佔地面二萬三千七百四十三畝 
　　基本金　桐種一百萬株（每株價三釐）共計洋三千元 
　　茶梓秧二百四十萬兜（每兜五株價二分）共計洋四萬八千元 
　　茶秧二百萬兜（每兜十株價四分）共計洋八萬元 
　　苗竹秧一千株（每作二角）共計洋二百元 
　　樢柏身十萬株（每作三釐）共計洋三百元 
　　另又烟秧山芋青豆蕃薯旱芋生姜花麥蔴各項種子洋五 
百元 
　　松秧五百萬兜（每兜二侏價一分）共計洋五萬元 
　　共計洋一十八萬二千元 
　　開辦經費　總事務所擬借就近寺觀或建土房暫未入算 
　　茅棚二十莊（每莊容工人五十名）（每莊價二百元）共計洋四各元 
　　農器侬具約洋三千元 
　　砍桐茶嶺之草木（每人砍一畝每畝作工價洋三角）以（一萬八千五百三十三畝計算）約工食洋五千五百六十元 
　　又砍四圍火路（約計地五萬六千四百姨十畝）約工食洋一萬六千九百四十七元 
　　種桐（每人每天約栽五百株每天作工食洋三角）計共二千工共工食洋六百元 
　　種茶（每人每天約栽二百五十株工食同）計八千工共工食洋二千四百元 
　　種松（每人每天約栽三百株工食同）計一萬六千六百六十工共工食洋五千元 
　　再加意外經費洋五百元 
　　總共開辦經費洋三萬八千元 
　　常年經費　總理一人年薪二千四百元 
　　技士二人（每年薪四百八十元）共九百六十元 
　　會計一人年薪四百八十元 
　　文牘一人年薪四百八十元 
　　測繪生二人（每年薪二百四十元）共洋四百八十元 
　　庶務二人（每年薪三百六十元）共洋七百二十元 
　　寫生二人（每年薪一百元）共洋二百元 
　　森林警察十名（每工食洋八十元）共洋八百元 
　　督工二人（每工食洋一百二十元）共洋二百四十元 
　　工頭四人（每工食洋八十元）共洋三百二十元 
　　工人三十六人（每工食洋六十元）共洋二千一百六十元（零工無定若有别項事發生則視工程之大小酌僱之） 
　　廚司一人（每月工資五元）工資洋六十元 
　　幚廚二人（每工資洋三十六元）共洋七十二元 
　　雜工四名（每工資洋二十元）共洋一百二十元 
　　上飯十一人（每人每天伙食洋一角五分）（每月四十九元五角以十二個月計算）共洋五百九十四元 
　　下飯七名（每名每天伙食洋一角每月二十一元以十二個月計算）共洋三百五十二元 
　　常長平均每天作客飯洋四角（以十二個月計算）共洋一百四十四元 
　　常長活支雜用（每月作一百元以十二個月計算）共洋一千二百元 
　　右常年經费約一萬一千七百八十元（再加臨時費二百二十元）共一萬二千元 
　　自第一年到第十五年計算共約常年經費洋一十八萬元 
　　第一年之修嶺費（按桐茶二梓初種之一二三年能修嶺二次生長最速其時期每年夏四五月秋九十月各修一次） 
　　桐茶梓共佔地面一萬一千一百二十畝（每畝六十方每人每天約修二十方即三人共修一畝每畝計工食洋九角）共工食洋一萬元（秋修工食减半）共洋五千元 
　　茶樹二百萬兜共佔地面七千四百十三畝（修費工食同前）共計洋六千六百九十三元（秋修同前）共洋三千三百四十六元 
　　第二年桐茶二梓（夏修費减第一年三份之一）計工食洋六千六百六十元（秋修同前）共洋三千三百三十元 
　　茶樹（夏修費同前）計工食洋四千四百六十元（秋修費同前）共洋二千二百三十元 
　　第三年桐茶二梓（夏修照第一年夏修减半）共工食洋五千元（秋修减三分之二）共洋一千六百六十六元 
　　茶樹（夏修費同前）共工食洋三千三百四十六元（秋修費同前共洋一千一百一十六元 
　　第四年桐茶二梓（夏修照第三年之夏修）共工食洋五千元（自第四年以後只修夏嶺一次）茶樹（夏修費同前）共工食洋三千三百五十元（以第四年全年計算共修費洋八千三百五十元） 
　　第五年桐茶梓茶樹（各修夏嶺一次）共工食洋八千三百五十元 
　　第六年至第十五年（計十年每年修費約八千三百五十元）共計修費滚八萬三千五百元 
　　總　結自第一年至第十五年止共約修嶺工食費洋一十五萬三千一百元 
　　又十五年之茶樹肥料（每兜平均約五釐）共計洋一萬元以十五年計算共計洋一十五萬元 
　　又開辦經費洋三萬八千元正 
　　又十五年常年經費洋一十八萬元 
　　又各項（秧苗種子）基本金洋一十八萬二千元 
　　總預算（自第一年至第十五年）總共（秧苗肥料及開辦經費）常年經費洋七十萬零三千一百元 
　　今將各項樹藝先後獲利决算略計於后 
　　欄梓一百萬株第五年（每株作得桐包一千共計一萬担每担包作油四斤應得桐油四萬斤）即四百担 
　　第六年（較第五年作加一倍）應得淨油八百担（未完） 
[農商部張總長致商會聯合會函（續）]  
　　我國向來之習慣對於債務者多失之寛縱常爲外國人所齒冷以爲中國債權太不鞏固中外通財之事極少而極難是法律之影響及於經濟又法律不同等則領事裁判權决不肯撤是法律之影響及於政治及於經濟則民生蹙及於政治則國勢衰諸代表寗不痛心若夫保息奬勵補助皆爲保育主義然受保育亦有資格以我國金融之耗竭或人民生産力之薄弱實業教育之不講學識與技術之缺乏直無一事可爲雖欲保育又鳥從而保育之故雖政府於羅掘之餘籌得的欵專供保育實業之用尚恐不能發生保育之機會非我商界有一二巨人長者有知識有經騐能提介一二實業爲天下之表率則奄奄一息之病國末易振起也今政府注意於紡織與鐵與糖與毛織絲茶業諸代表有能念此數事於國際貿易上有絶大之影響强起而圖之乎則政府必當盡一分力以冀其成就有能組織大公司合於保息條例者乎則政府必有相當之保息爲涓滴之助惟是道德與信用乃諸代表自有之而政府之所能爲力者仍在法律法律曰必如此而後可以蓄道德養信用而後可與外人共同營業而後可與世界之商立於同等之地位假使人民而曰吾寗使道德信用之不立而不願受法律之拘束則無望矣抑商業之發逹與否恆視乎機關之完備與否所謂機關則銀行業保險業堆棧業運輸業取引所等是此等機關非藉法律不能發生非有法律之保障即發生亦不能鞏固今本部正趙修商事條例將以上各業一一爲之規定然以上各業非集公司不辦故公司條例又爲諸條例之根本本總長所見如此倘諸代表有見到之處可以匡政府之不逮願諸代表條列以聞俾有所啓發若夫形式之爭則本總長雅不願諸代表自相紛紜以亂衷曲而耗費至可寳貴之精神吾嘗見有專心致志從事於實業者則敬之重之平生之志數十年如一日甚願於諸代表中庶幾遇之也餘不能盡惟盡代表善體此意不勝翹企之至 
 
 
 

Page 18

 
 
   
 
