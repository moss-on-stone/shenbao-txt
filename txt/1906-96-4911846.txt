# 1906 - 96 - 4911846

 

Page 1

 
 
   
 
 

Page 2

 
 
[電傳宫門抄]  
　　三月十八日召見軍機張德彝英勛英秀 
[贛撫革職問題]  
　　自南昌敎案發現以後。朝議所切責。輿論所指摘。皆以疆吏庸懦。處置失宜。致成今日交涉困難之現象。是胡中丞之罪。萬喙難辭。而贛撫位置。己有不能保守之勢矣。雖然贛撫之所以不滿人意。人人思欲去之者或以避重就輕（據江西紳士致京官函）或以迂拘固執。（據某御史叅摺）總之不離乎辱國媚外者近是。言乎其辱國。則吾國迫於公議聲罪致討。黜革之亦不爲過。言乎其媚外。則外人或感其情誼。利用其人方且保留之不暇。何忍言革。此二主義者事勢對待主客異觀一絲不容假借者也乃不謂國人所謂媚外當革者而外間傳言法公使開串條欵要求革職永不叙用此何說耶。 
　　且贛撫之辦理此案。不顧國體。不恤民情。事事求媚外人。於吾國有害而無利者也。溯自此案初起。贛撫授意童某。令江令苟認自刎。迫寫親供。故其示下也。一則曰該令氣忿。致生此變。再則曰有該令扶痛手書可憑。其告上也。一則曰忽聞江召棠顯受刀傷。再則曰飭員驗視傷勢甚重。（電外部語）欺上欺下。無非隠寓其自刎之意。始不過爲一己保祿位。終至爲法人卸罪戾此國人欲革贛撫之理由而法人當感謝者也。迨夫中法人員。赴贛查辦。其供張之周至。辦公之縻費外間己有煩言。一聞法叅贊開出索犯一欵。旬日之内。被拿者多至一百數十名。不訊虚實。悉予監禁。彼不惜蹂躙百數十人之生命。保全一已之功名。求得外人之歡心是又國人欲革贛撫之理由而法人更當感謝者也中國人之痛恨贛撫也如彼贛撫之取悅法人也如此故革職之說宜出之於中國人而不宜出諸法國人之口也。 
　　不寗惟是。中國國勢。雖已積弱至此。而國體所在。卽用人之權。抑猶未嘗亡也。庚子之袒匪大臣。無理闖禍。其後卒由列國開單擬罪。猶爲正當之辦法。至若此次南昌敎案。其禍首旣因王安之而起。而朝議方以贛撫之媚外失體。辦東善。專摺揭參。亦巳早有革職之消息。乃法使猶不悅其所爲。要求革職。是豈以媚術未工。其連絡拉攏之手段。不能得其歡心歟。抑豈以愚者弄巧。或反有成拙之理歟。嗚呼以贛撫之刻意媚外竭力周旋。而外人猶不少假借開列罪狀。必極至去位而後己以見公是公非自有定論則夫凡爲疆吏者恍然於　外之未可深恃引爲鑑戒相與秉公理顧大局一返其媚外之所爲雖謂由法使啓導之功。誰曰不宜或。曰。贛撫胡中丞。月初廷寄。　有革職留任之明文。此說而信然也。則法欽使之要求。尤爲多此一舉云 
[本館接到駐京英使要求洋商釐稅與招商局一律辦理專電十八日申刻到]  
　　北京專電云駐京英公使照會外務部以招商局釐稅較洋商獨輕援法國天津條約十四欵要索華洋一律（仁） 
[本館接到政務處議改州縣審判仿日本裁判法專電十八日未刻到]  
　　北京專電云政務處議改各省州縣審判仿照日本裁判條規逐加增减行將具奏（孔） 
[本館接到駐京英使照請公堂案仍飭袁樹勛辦理專電十八日未刻到]  
　　北京專電云駐京英公使照請上海大鬧公堂案仍飭袁樹勛一手經理（孔） 
[十六續訪函述南昌大敎案南昌]  
　　贛撫電請先議焚殺敎案外部不允聞胡撫密電外務部稱法參贊要索各事（一）欲辦開會演說及發傳單紳士（二）欲辦江令自刎圖賴致釀巨案並辦其家屬（三）欲辦兇犯擬抵其己死六法人從優撫卹（四）欲賠銀五十萬修復敎堂並將王安之立坊（五）欲將保護不力大小文武職官從嚴叅處再四磋商堅持如故迄未協議擬請先議二月初三日焚敎堂殺敎士案得外務部覆電畧謂閙敎由戕官而起不能先後倒置仍應將戕官案議妥再及其他於是胡撫進退維谷暫緩開議當道極力迎合法參贊之意乃邀請游　百花洲及農工商礦局等處後又約畧開議秘密異常 
　　外部允將南昌敎案移京再議胡撫密電外部以法參　要挾甚堅萬難協議外部覆電允告駐京法使令其速卽返都再議 
　　密電堅不允認王安之行刺前報紀法參　堅不肯認王安之行刺一節茲聞查辦專員梁觀察密電外務部法叅賛端貴　　敎民之言堅不允認王安之行刺江令並不允懲辦幫兇敎民辦理極爲棘手云云 
　　電告各國公認江令屍格以英醫所驗爲據英醫生一再騐明江大令被刺傷痕不信自刺之說己紀前報茲聞胡撫接外務部電己將英醫生所驗江令屍格共錄十三道照會各國公使請卽以此爲據嗣後法醫生倘驗有不同不得爲憑各使多己公認云云（用） 
[江西敎案奏仿施南敎案辦理漢口]  
　　　督　　張香濤宫保以此次江西南昌敎案辦理總須持平奏請兩宫仿照施南原案辦理以冀兩得其平聞兩宫甚爲嘉納已有廷寄飭江西承辦各員遵照矣（書） 
[梁廉訪赴贛查辦參案漢口]  
　　江西南昌敎案經棠御史具摺奏劾撫藩各大吏辦理不善廷寄鄂督就近查辦張宫保以政務殷繁特委梁星海廉訪代查已於十三日乘美順輪 
 
 

Page 3

 
 
船前往矣　書 
[法人窺伺雲南]  
　　十七日北京電云駐京法公使照會外務部謂越南總督將前往雲南蒙自考察該處鐵路礦産等項深望中國地方官加意保護中國駐法劉星使因此事電致外務部略謂該總督此次前往滇南名爲考察路礦實欲窺伺雲南深望政府預籌防範以免再蹈滿洲之覆轍譯字林報 
[英美二領事據電請防金華仇敎杭州]  
　　駐杭英領事施彌德君於十四晚接到上海英總領事來電得悉金華有聚匪仇敎情事因卽函告洋務局外同時美領事雲飛德君亦接滬電語意略同當於十五日午刻相約同詣撫轅拜謁由洋務總辦世觀察譯員許大令隨同張筱帥延見施雲二君均以總領事警電金華地方聚匪仇敎情形可危請速設法保護筱帥允卽電飭該處道府妥實防護惟尙未聞知該郡有聚匪仇敎情事或係外間傳聞之訛俟得道府復電再行函告云云施雲二君道謝而去旣由世觀察電致衢州道署外復電詢金華府海鶴汀太守以其毫無見聞遇事諉飾且該郡匪燄甚熾切責防剿而撫憲亦因其聲名平常未便溺職擬卽撤調期與地方有裨云（的） 
[電覆川省並無會匪仇洋情事京師]  
　　政府前因聞四川省復有會匪蠢動仇洋情事當卽飛電川督確查昨據錫清帥覆電謂已派員訪查地方安靜毫無會匪仇洋之事此說想係謠傳云云（上） 
[巴塘土匪復亂述聞重慶]  
　　鑪邊肇釁早由川督奏報肅清茲又聞巴　地方土匪蠢動官軍屢次敗北日前趙道爾豐禀請制軍添兵助剿并調取馬砲十尊業己搬運軍前（殆） 
[電飭添駐精兵於茅津渡京師]  
　　日前政府電致山西巡撫略云近聞該省仍有哥老會匪黨羽在芮城縣僻壤匿跡暗中煽惑愚民被脅甚多請速派員密查並飭挑選精兵駐紥茅津渡地方以資防剿（下） 
[飭縣會營嚴拿零陵縣匪徒湖南]  
　　湘省零陵縣近有匪徒在四鄉聚衆截搶並有鎗砲刀义姦擄勒贖情事行旅居民不堪擾害日前經該縣西鄉團紳唐有武等禀報永州府請予懲辦奉德太守批示略云匪徒聚衆截搶有害商旅並有鎗炮刀义姦擄勒贖擾害良民寔屬目無法紀候卽分飭零陵縣道州會督防營務卽獲案嚴辦不許一名漏網該團總有團防之責亦卽集團兜緝勿使逃竄（車） 
[皖江中學堂學生與敎習之大衝突蕪湖]  
　　蕪湖赭山之皖江中學堂自江蘇學生退學後堂中僅有皖籍生三十餘人經駐寗安徽學會公舉皖紳程𠡇吾觀察爲監督上月觀察由大通來蕪招考足額己於本月初二日開學初程監督重整堂規辭易某敎習舊班學生出爲干預衝突一次十一日有違章請假開除之學生張玉相徐公鼎两人號召多人至總敎鄧純侯室内大肆咆哮欲拖鄧總敎下山談判時適安徽公學徽州公學敎員李德膏陳仲甫魯仲龍潘贊化及出洋留學傅家珍等均在座見之不服傅某失手將張玉相毆傷因此舊班學生三十餘人一擁而上亦將鄧總敎毆傷並將鄧室打毁安徽徽州両公學諸敎員均散各學生亦齊至道署喧擾童觀察當即傅諭回堂聽候程監督核辦（九） 
[蕪廣鐵路紀要蕪湖]  
　　蕪湖至廣德之鐵路擬在蕪湖東門外大礱坊建鐵橋一道直達河南岸三梅菴其路綫經日本工程師管野苞已定至河南五里亭地方其繪丈之那喊國工程師勞云祥薛文及華工程師紀敦甫己測勘至灣址鎭矣（九） 
[紀浙宦會議全浙鐵路籌欵情形蘇州]  
　　旅蘇浙宦定期十六日邀集同鄉紳商在全浙會館會議全浙鐵路籌欵事及全浙旅蘇學堂常年經費己紀前報兹悉是日午後署藩朱竹石方伯兼署臬陸申甫廉訪提調應太守蘇府許太守曁汪柳門侍郎沈旭初觀察以及候補道府州縣等先後蒞止併有巨商三人齊集廳事由辦事員應德閎太守先將旅蘇學堂章程呈請方伯等鑒核旋各自書捐助學堂經費或二百元或一百元或五十元不等次將蘇杭鐵路招股章程分給與會者方伯謂路權被盛宣懐放棄現在全浙鐵路必須本省紳商自行籌辦庶利權得以挽回衆皆稱善三商謂茲事體大須向各商家宣明利害量力捐集方有把握應請緩期再議衆皆頷首而散刻聞擬將閶門外虎邱山附近張公祠爲辦事之所派員經理集股事宜不日卽可開辦（銀） 
[滬寗鐵路在燕山開工採石鎭江]  
　　南門外距竹林寺二里有奇之燕山頂産石甚富且因徧山皆石故無墳基前滬寗鐵路工程局徇委員陳萼樓之請轉擬在石少墳多之烟墩山開採石料經官紳出阻總局另派委員察看始知陳委有意發難官紳所言不虚故刻已定議改在燕山雇工開採矣（工） 
[電告委員勘開礦産京師]  
　　日昨黑龍江將軍程帥電致政府畧云前委補用恊領純德前往北洋考求煤礦辦法現己回江所有金牛山懐獾洞馬鞍山朝陽山四處煤礦業經開辦粗具規模並己委員周歷各處詳勘五金礦産如有礦苗顯露之處飭其立標爲記以便咨請商部自辦以免外人覬覦（存） 
[外商兩部與江督核議運麵出口事北京]  
　　職商許鼎霖前以阜豐麫粉公司積麵甚多禀請商部運往海參威銷售嗣經商部咨行南洋大臣查覆旋經江督覆稱麵粉一宗係麥爲之查通商條約有禁止米麥等糧出口等糧二字原包各項糧食在内今若准該職商運麵出口隨後洋商援例請運卽不能拒絶外人且從前英美日各國亦曾請運均未照准此次該職商請予弛禁似亦未便准行應否如何仍請咨商外務部酌奪辦理等語復經商部電商南洋大臣可否飭令該商酌定限制量予通融辦法旋又接江督電覆應如何通融之處仍請與外務部妥商又經商部咨商外部而外務部亦以運糧出口載在條約海参威係屬俄境若准該職 
 
 

Page 4

 
 
商運往該埠銷售設以後各國援利益均沾之例紛紛請運不能照准必又成交涉之案誠如南洋所慮不能僅顧目前所請通融礙難照准昨己咨覆商部轉飭該商遵照矣（兄） 
[防護建築避暑洋房嘉興]  
　　武康縣莫干山頗饒幽勝向爲西人避暑之所年來洋房櫛比現又鳩工添造曾於月前失愼延燒雖係工匠遺火刻由府縣派兵駐紥山下以資保護（陳） 
[電述海參威近况京師]  
　　外部接駐海參威商務委員李家鏊來電述海參威近况一言華商回埠者頗多惟一時未能恢復舊業一稱現在俄兵寓埠者甚多對於華商不似從前之肆侮一謂食品昻貴近有德法英奥丹美各國洋行從滬販運牛肉糧豆到埠者銷路頗暢獲利甚豐（閏） 
[西報紀出洋大臣行蹤]  
　　十七日栢林電云中國考察政治大臣現己行抵幾耳地方普士漢立溪親王夫婦特設盛筵以宴之該大臣擬往觀惠赫爾姆運河復遊覽德國皇家船廠及海軍大學並順道至波羅的海一行譯文匯報 
[奏調李國棟赴奥北京]  
　　日前駐奥大臣李星使經邁有摺到京奏調江西補用道李國棟奉旨著照所請已由部電咨該省督撫轉飭該員早日赴奥（日） 
[奏調桂芳赴俄北京]  
　　北洋譯員桂芳前經北洋大臣保薦爲駐紥海參威辦事委員現端戴兩大臣以該員深通俄文故日前有摺到京奏調赴俄摺上奉旨著照所請（日） 
[領事訓斥洋商酗酒鎭江]  
　　某洋商在鎭開設行號前日至小彈子房飲酒醉後咆哮殊失人格事爲駐鎭英領事竇爾慈君所聞飭傳到署大加訓斥並謂如不悛改定卽收押聞者皆謂竇君防患未然不徒保全該商名譽己也（工） 
[華商因發誓不實定罪監禁]  
　　十七日香港電云某銀行倒帳一案已於今日判决有華商八人曾發誓謂虧欠者係一中國人銀行之股東後因陪審官察出所言不實故按察司畢高德君判將該商人八名監禁三月爲誣誓者戒譯字林報 
[續商部奏定商船公會章程十八條]  
　　第十二條凡拖帶貨船之小輪應由海關查取商名船名開單知照商船公會以備稽查共領有旗牌行照之船亦應由商船公會隨時呈報海關查核 
　　第十三條凡小輪冒稱洋商者應由商船公會查訪屬實勸令攺領商船公會旗牌行照其不遵者禀請關道轉商領事核辦 
　　第十四條商船公會旣有保護航業之責凡領有旗牌行照之船運載貨物照章完納稅釐如遇關卡留難需索及地方差役抑勒等事應卽查明保護一而禀報本部辦理該商船亦不得夾帶私貨偷漏稅釐倘查有夾帶偷漏等弊應由關卡將該貨提出充公惟不得扣及照内報騐他貨及扣留船隻 
　　第十五條凡地方官如因要公需用船隻可知照商船公會代僱以免差役騷擾所有船價應照民　發給不得扣减 
　　第十六條凡航業商人如有不能中訴各事商船公會體察屬實應向就近地方官衙門伸訴秉公訊斷倘不得申理准禀本部核辦 
　　第十七條商船公會每季應將註册號數收支欵項及一切航業情形造册報部 
　　第十八條凡會議辦事一切詳細規則應由商船公會斟酌情形擬定草章禀請本部核定 
商部訂定商船公會船旗式 
[英國財政]  
　　十七日倫敦電云英國財政情形將於西四月三十號發布 
[英國籌議敎育]  
　　十七日倫敦路透電云英國學部大　褒雷耳君新擬一敎育條件入皆謂此項條件洵爲傑作惟若欲謂共可息敎内之紛爭則恐未必 
[英皇遊蹤]  
　　十七日倫敦路透電云英皇己偕皇后行抵美塞那地方擬與惠爾斯親王夫婦同往雅典觀奥立姆撥克之大會 
[芬蘭總督辭職]  
　　亞東日報載倫敦電云俄屬芬蘭總督業巳辭職 
[德美聨盟之消息]  
　　東報載華盛頓電德國因日前所處地位孤立寡助擬與美國聨盟内以饜國人之望外以備緩急之防但恐美國或不願與德聨盟耳 
[德擬擴充海軍]  
　　東報載華盛頓電云德國以摩洛哥恊商告竣法國己得如願以償且目覩此次列强無出爲援助者頗懐疑懼故急擬擴充海軍兵力 
[俄國内情仍形紛擾]  
　　東報載倫敦電俄皇侍臣之在柴古騷羅者羣往國會攻擊君政黨又有人謀害俄國内務省大臣道奴扶君旋被覺察譯字林報 
[意大利火山噴裂續聞]  
　　字林報接十七日倫敦路透電云斐蘇斐俄火山噴裂己稍平靜鎔化名石塊不復流向托雷阿那定阿達地方飛向那波利城之灰燼亦己停止惟夜問仍地震數次同日倫敦電云附近斐蘇斐俄火山之聖其失波地方居民死傷者北二百人該處禮拜堂之屋頂亦巳傾圯意大利國皇親臨災區察看一切該處道路滿積灰滓不便行走又同日路透電云斐蘇斐俄火山左近四處飛沙走石天色　淡呼吸維艱然意皇及皇后不畏險阻仍往四處巡行該處泥淖深至一尺甚礙行路故侍從人等皆不肯前進惟皇及皇后救民念切不稍退縮仍前往托雷阿那定阿達及奥塔傑奴等處察勘並以食物賜給難民文匯報接柏林電云斐蘇斐俄火山噴裂確漸平靜惟是役死亡之數實亦不少 
[那特爾屬境亂事餘聞]  
　　字林報接十七日倫敦路透電云斐洲英屬那特爾境叛酋所據之村藩己被攻破民兵業已凱旋文匯報接十八日倫敦電云那特爾屬境叛酋現己　大深林無從追捕 
[法國擬擴充海軍]  
　　法報云法國海軍提督宼浮維爾君在上議院宣言謂法國海軍實尙不足亟應添置戰艦多艘以厚兵力海軍部大臣湯姆生君亦云海軍條議業己擬就惟應再熟　 
[俄國分籌新債]  
　　十八日倫敦電俄國新國債將次募集其總數爲英金九十兆磅以五　起息内有五十磅在法國籌借餘在英美荷蘭及俄國本境分籌 
[德相乞林未定]  
　　十七日柏林電云德相蒲盧親王何時始得乞休現尙未定 
[英下議院宣讀惠工條件]  
　　十八日倫敦電云英國下　院巳第二次宣讀惠工之條件譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江蘇學政札廖巡捕文（爲稽查需索官費事）]  
　　爲札委事照得此次本部院考查各屬學堂所有沿途經過州縣凡一切上下酒物及各種規費一槪不得餽送所經過各州縣卽仰該巡捕先行會晤印官傳諭遵照倘有不遵諭示一經查出定行參辦至本部院所帶家丁及吏役人等一切火食由本部院給發倘有向該州縣分文需索務卽禀明嚴辦在該巡捕當差有年諒能自愛應不煩本部院諄諄誥誡惟旣受本部院嚴委卽應破除情面實力稽查須知與受同科固難寛貸而代人受過亦殊不值懍遵無違至要至要特札（容） 
[蘇省督練公所加委職員札文蘇州]  
　　照得蘇省編練新軍業經派員分科治事以專責成茲查有留學日本專門測繪學堂畢業生陳華堪以派委參謀處正科長月支薪費銀一百兩又江南陸師畢業生湯心恒前經派委叅謀處測繪員該員現已調充武備學堂敎員遺差自應改委查有江南陸師畢業生蔣謙堪以接充月支薪水銀四十兩又留學日本士官學校工兵科畢業生柯佐清前經派委敎練處工兵監該員應兼委輜重兵監月加夫馬銀四十兩以資辦公（容） 
　　按督練公所人員向由撫台札委刻以周折過多故由三總辦會同札委此札卽三處總辦署銜者也陳君自日本畢業後卽由瓜哇華商聘往爲中華學堂監督此次係電調來蘇者聞陳君將於六月間仍赴瓜哇云（容） 
[學生醉打三雅園續誌蘇州]  
　　昨報紀學生醉打三雅園茲悉係武備學生所云宋某茲悉名維翰爲常備一標第二營督隊官其餘尙有一標一營前隊官咸頤一排排長錢汝沐等十五晚在道前街三雅園酗酒因海參不爛遽將該店擣毁警察聞聲往阻復將警察衣裳褫下揮逐而去觀者不平次日幾至罷市云（容） 
　　按宋咸錢三人均江蘇武備學生而宋爲某提調私人得奥援爲新軍官長氣燄甚張故事出後毫不在意方今整頓新軍爲軍官者宜如何自愛迺該三人等仍不脫從前無賴習氣軍隊安望有整肅之日然亦可見憲兵不立則今之警察其勢斷不能禁止若輩也 
[揚郡學務揚州]  
　　運憲訪知學生藉故出堂滋事均以操衣爲護符並有光蛋亦穿操衣冒充學生在外騷擾無惡不作因諭飭各學堂凡學生出外須繳回操衣以免他人冒效並嚴諭監督戒飭學生以全名譽○運憲旣立八區小學茲又設立高等小學出示招考凡年在十七八歲中學程度稍高者均准投稽查處報名五日一計考騐分六次以四月十五日截止○八區小學堂於數日前運憲將所取學生分送各校乃其中頗有不守規則者遂將第一區孫姓第二區師姓兩學生以其出外滋事於十二日懸牌斥退（修） 
[議定學堂制服鎭江]  
　　鎭郡各學堂制服未歸一律茲聞學界中人在研究所議定學生外褂於左袖盤龍外另於領口繡字以别等差（再） 
[常德中學堂之渙散湖南]  
　　常德府官立中學堂開辦常年經費因各屬解繳未齊正在設法催繳以圖擴充而學堂辦事人每以經濟困難不能起色爲慮在堂學生亦紛紛退散改赴省城肄業今年二月初十日開學學生報到者不過十餘人昨由師範班學生李英等具禀府署畧謂開學報到者止生等十餘人分之則不能成班合之則程度又不合卽另招新班生等亦未便濫厠其列應如何位置抑或將生等咨送他學堂之處伏候鈞裁云云聞周太守對於此事頗形棘手云（車） 
[記第五起徵兵赴省揚州]  
　　十二日徵兵局因方提督觀瀾赴省由徵兵員彭君等將揚屬所徵兵士二百餘名仍乘豐和小輪船裝赴寗省江都縣五區小學堂學生高唱罼歌并以旗幟歡送現兵士已徵足額不日卽可撤局（步） 
[湘撫批設立墾湖公司禀長沙]  
　　湘省慈利縣在籍廣西富川縣知縣李家駒在該縣集股設立墾湖公司日前具禀撫轅奉批禀悉據稱該邑四鄙氽湖面積寬廣因洩水坎窄雨集卽漫爲湖該職等擬糾集民股設立公司購機墾鑿成田俾施種植並以餘利撥助學堂等情用意深堪嘉許惟該湖縱及二十里横亦里許平時衆水藉以瀦蓄一旦墾之成田四圍必築隄禦水水失所歸夏秋潦溢之際或恐旁溢横出害及隣境原禀稱鑿東湖口門三百丈導水由魯陽溪入漊固屬宣洩良法第導水他往不徒恃口門之寬廣尤須勘騐河身及各水來往線路該職等並未賚呈圖說無從懸斷該湖爲桑植永定慈利三縣轄境水利攸關仰學務處轉飭桑植永定慈利三縣合同詣勘將地勢水道繪圖帖說呈候核奪一面轉飭西路學務處將端升部院任内此案來往電文及該處委紳詣勘所繪圖說一併檢集齎呈互證再行核示（車） 
[請示開棺會騐松江]  
　　凶犯劉錦松因妬姦斫斃劉錦松一案經戚太守提通案人証細訊供詞大變上海縣汪大令帶案証到松與華亭縣趙令會訊日前南匯縣張令亦由省蒞松與趙大令會同訊問刻下戚太守照詳省憲應否開騐俟奉批後定奪（夕） 
[留防營嚴查賭博鎭江]  
　　駐鎭留防營周管帶以賭風甚熾爲害匪輕每晚督率兵士微服出營向城廂内外各處嚴查賭博故日來各賭徒咸稍知歛迹矣（再） 
[巡警局添設包探鎭江]  
　　署常鎭道兼警察督辦陶觀察現在改良警察清理街道敎練巡兵復據情禀請江督擬將此間警察局添設包探以期案無不破（再） 
[土梟正法松江]  
　　南鄉巨梟洗鷄阿毛因賭拿獲疊經府尊戚太守會同趙大令訊實申詳十六日奉到蘇省電復卽押往北門内左營校塲正法（足） 
[東三省獸皮價貴之原奉天]  
　　東三省向産獸皮供關内各省之用邇來價值大漲不獨無貨進關並有關内人販運獸皮至東三省售賣者蓋因從前寗古塔及黑龍江附近一帶森林極多皆數千百年古木中藏野獸種類繁雜近被俄日兩國任意伐取去其大半故獸類亦遂遠遁不易獵取獸皮因此日少云（丙 
 
 

Page 10

 
 
[糧書管押續聞松江]  
　　奉賢縣粮總朱雲訪卽朱安仁被監生徐之培吳關昌赴府呈控經戚太守集訊一過飭將朱安仁及其子品生一併管押詎吳關昌忽經其子呈明久經作古另由鄉董周姓鄒姓范姓等赴府環控太守擬提集徐等細訊或謂此案由奉邑沈包兩人謀充庫書崦起想需集訊始明也（酒） 
[今日尙有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
絀飭下該管大臣等仍按臣部奏定新章認眞　節核實支領並責令承辦各員不得因此藉口稍從簡陋以重典禮而節帑項至該大臣所請由戶部應撥節愼庫欵内預提銀五千両隨時動用年終奏銷一節恭查陵寢咨報各件均有例定年限必須逐欵稽核年限欵目相符方准辦理原以重庫帑而嚴考覈若預提銀兩歸年終奏銷誠恐漫無稽核易滋流弊該大臣等所請預提銀五千兩之處應請毋庸置議至謂放欵逾時川資糜費一節前經臣等詳定章程每年分季彙總發放先期知照至期赴庫支領放欵旣有定時川資自不至糜費矣所有遵旨議奏緣由謹恭摺具陳伏乞皇太后皇上聖鑒謹奏光緒三十一年十一月二十八日奉旨依議欽此 
宫門抄正月十四日崇中寠得賞元宵專摺謝恩徐中堂請假十日增崇續假十日錫公薩廉各續假五日召見軍機 
[綏遠城將軍貽奏爲綏遠屯墾牛捐需用甚繁懇請收捐銀數按减折實銀核計以竟屯功而昭民信摺]  
　　督辦墾務理藩院尙書銜綏遠城將軍奴才貽榖跪奏爲綏遠屯墾牛捐需用甚繁懇請收捐銀數按减折實銀核計以竟屯功而昭民信恭摺仰祈聖鑒事竊奴才於光緒三十年二月間因綏遠城屯墾需用牛具奏請援照察哈爾歷次成案開辦牛捐集實銀三萬两經戶部議准令按照現辦直隸山東等省賑捐章程成數辦理遵卽咨取直東等省捐章遴派委員分投開辦嗣於十一月間復因屯墾漸次擴充兼之荒歉借放耔種需欵不敷請推廣展捐實銀三萬兩亦經該部議准行知轉飭遵照先後將收捐銀數捐生姓名分次咨部核奬在案茲准戶部電開牛捐原請收足六萬卽行停止現查三四次報部收數逾額至三萬七千餘両應將原册發還另造以符奏案等因在部臣恪守成規愼重名器自應查照向章辦理惟實在下情有不得不上陳宸聽者查察哈爾歷辦牛捐成案均係以每牛折收實銀十四兩積成銀若干兩所謂實銀者一兩得一兩之用非賑捐章程之所謂幾成實銀也近來各省辦理賑捐皆按十或例銀折收數目再加减抑往往有報部之數名爲四成五成實祇收一成餘者原其初意蓋因捐項久成弩末飢黎又待哺孔殷且銜封等項類屬虚榮迥非實官可比不能不通融辦理以期迅速而廣招徠各省皆然亦每案皆然雖與部章稍有未符非得己也奴才初次請收實銀三萬兩原因光緒四年十九年二十六年迭次牛捐之案皆實集銀數萬兩是以擬請援照辦理原奏内已將各處捐局按減成數目再行减收情形據實陳明迨部議令照振捐辦理實與牛捐成案迥不相同當開辦之始據直東等省送到振捐章程皆以四成報部而附刋外辦章程則以一成二三收之奴才内計實用外核捐章深以爲難因於奏請展捐摺内將振捐減收辦法難合之處再行聲明其所以難已於言者良以屯墾關繫八旗生計旣經籌議必在實行一切房屋牛具農器籽種在在需用甚鉅崦耕牛尤爲大宗第就両翼屯墾而論地凡一千一百餘頃每頃一牛己需牛一千一百餘頭以平價計之約需銀三萬餘両加以八旗二十佐公認之地及奴才率領官兵所認地畝均擬一律開墾費更不資此外農具人工製辦雇覓之資尙不在内又以去年後山荒歉奏請接濟被災貧民籽種均取資於此積此數端自非實銀六萬不符應用旣而二次奏明振捐係屬減成屯墾皆歸實用仿辦爲難各節奉部照准推廣奴才愚以爲准令照賑捐減折之數收足兩次所請實用之數當飭各員推廣辦理今接部電倉皇不知所措雖己飛文停止惟捐項本屬急需前此早已隨收隨用現在榛莾己開牛具大備田廬廣起籽種在民按迹可稽昭人耳目若必勉遵部示造册另送則己收之欵項旣難發還己報之捐生更難失信至於議行之政若因此遽停一簣功虧尤所深惜方今朝延力行新政務除禁忌一切盡從其寔臣子之對君父尤貴母欺似不宜蹈故襲常徒爲掩耳盜鈴之舉奴才本請實捐集六萬两今例章限制如此屯墾需用又如此若内虧其數而外襲其名勢將使承行之人苟且牽就於用欵造册飾爲名目强令相符實用而需收必至虚收而虚報甚非聖主實事求是之至意而况兵食攸關之政與窮困待救之民萬非此五六萬金之虚數所能濟用此項牛捐以四成例銀計之固屬逾額其實尙未足前奏三萬両之數卽以借放籽種一項論今秋歲又告歉非獨先借之糧難責令一律償還察看情形來春仍不能不籌接濟此款不動國帑而立拯農艱有其舉之萬難中輟種種急不能待情形卽實能集捐六萬毫無欠缺分布尙慮不符况號稱鉅萬數則暗減幾倍不止奴才硜硜之性率以實心行實政辦一事務期必成志之無他不復瞻前顧後遂以迂拙誤會致干部駁然此捐可停繳欵不易所收雖溢實項在屯當此進退維谷之時惟有仰懇聖慈鑒奴才愚衷之苦念窮邊集欵之難要政垂成兵民可憫准將牛捐收數按减折實銀核計俾經費稍能寬裕於籌邊裨益良多抑或准將現收之捐儘數截止俾得昭信於捐生亦聖恩之寬大也迫切瀝陳不勝悚惶待命之至除咨覆戶部外理合恭摺具陳伏乞皇太后皇上聖鑒訓示謹奏奉硃批戶部議奏欽此 
宫門抄正月十五日敬中堂專摺謝賞元宵恩召見軍機 
[山東巡撫楊奏據布政使吳廷斌詳報光緒三址一年應解戶部墊撥内務府經費銀兩數目片]  
　　楊士驤片再據布政使吳廷斌詳報光緒三十一年分應解戶部墊撥内務府經費銀二萬兩前已解過銀一萬兩又解過内務府平餘抬費等項銀三百三十兩在案茲又於地丁等欵項下籌解銀一萬兩平餘銀二百五十兩抬費等項銀八十兩飭委候補知縣吕耀鼎解赴戶部並内務府交納臣復查無異除分咨查照外謹附片陳明伏乞聖鑒謹奏奉硃批該衙門知道欽此 
[東撫楊奏據東海關監督何彦昇禀報東海關扣出四成洋稅銀兩前經北洋大臣袁奏撥直隸恊餉片]  
　　楊士驤片再據登萊靑膠道東海關監督何彦昇禀報東海關扣出四成洋稅銀兩前經北洋大臣袁世凱奏撥直隸協餉飭將前項四成洋稅解交天津銀錢所兌收等因茲於洋稅並商局稅四成項下動支銀五萬兩飭委候補知縣沈桐於光緒三十一年八月二十七日解赴天津銀錢所交納臣覆查無異理合附片陳明伏乞聖鑒謹奏奉硃批戶部知道欽此 
[東撫楊奏山東每年認籌銀四萬兩由上海義善源商號解交上海道兌收片]  
　　楊士驤片再前准直隸總督臣袁世凱両江總督臣周馥湖廣總督臣張之洞電准外務部戶部電六月十四日奉上諭特簡 
 
 

Page 17

 
 
[新蘇撫由鄂啟行漢口]  
　　調任蘇撫陳筱帥由豫到鄂與張督商辦事宜茲已於十四日乘輪赴金陵與江督面商一切然後赴蘇履新（書） 
[新任江寗將軍過蕪蕪湖]  
　　新任江甯將軍誠勳于本月初八日交卸皖撫十二日乘吉安輪船過蕪駛赴金陵（九） 
[選派仵作檢騐開棺命案蘇州]  
　　松江府戚守以上海縣民王錫卿被殺身死棄屍河内流至南匯縣境因原騐情形頗滋疑竇奉飭開棺檢驗詳請酌派任作來松經陸兼署臬批飭長元吳三縣選派現據覆稱仵作邵得成於開檢未經歷練未能派往查得荆溪縣仵作吳斌老練明白請札調往騐己如詳飭遵矣（永） 
[水師防營積習難除蘇州]  
　　蘇省飛划水師左右各營向來計每營五哨每哨缺額艙長一人計飛划三十六號舢板八號每號缺額勇丁一名長龍船則僅川舵工一人共計全營缺額艙長五人勇丁五六十人自端前撫初定委員點名發餉之時各營立時補足迨數月後點名發餉之委員皆敷衍了事並不詳細查點各營依舊缺額或有較前更甚者日下各管帶非惟缺額且將每船月領油修竹篙費一両五錢一欵槪不發給卽太湖各營之缺額每船一人視爲向例竟不以爲缺額矣防營習氣甚深若不按軍法嚴懲恐難挽回於萬一也（永） 
[扣物領回蘇州]  
　　蘇垣督練公所提調王襟三大令派沈學書赴滬購辦測繪格致等項器具四箱運送來蘇蘇關稅務司查無免稅單隨卽扣住由沈禀明督練公所轉移蘇州關監督陸觀察繕給免稅單交沈赴關呈騐始將各器具領回（永） 
[蘇省督練公所會同臬司詳文（爲遵飭籌議梟匪辦法事）]  
竊維吳越澤國江湖縈紆匪類頗易孶息而梟尤素稱難治平日販私聚賭繡聚立會地方官視緝私爲分外賭博爲尋常蠧役劣紳甚且包庇菲之財力旣雄蓄精利火器而各營將弁遇有大帮往往畏葸失機損威長宼論治梟之木者每謂就塲征稅使鹽無官私之分廣闢工藝使民無游惰之籍其說高遠而不易行然急則治標必有切實之方法大抵匪亂已成則重在　匪跡未著則重在防共間以審　匪情籌度地勢駕馭將材雖匪幫名號繁多而巢湖幫之魏家沅董道富丁仕鴻爲最著查魏家沅乃孔老窩子黨董道富則别樹一幟董道奎丁仕鴻其羽翼也去年春夏之交魏董合而爲一凌沈两弁往捕拒敵互傷正在其時傳聞董道富負創斃於吳樓餘匪潰逸魏董之黨遂合而復離魏家沅經浙師擊敗由太湖西山竄奔宜溧回皖縱横飄忽如入無人之境盖匪之耳目四布官軍動靜無不先知兵來則去兵去則來兵多則逃藏兵少則抗拒匪之伺兵如鷹窺鳥兵之捕匪如牛摶鼠故匪常逸而兵常勞匪常利而兵常鈍爲今計多縱間諜使匪　自相疑忌殘殺如沈葆義朱投誠時擊斃匪首李秀卿故事者爲上策以重資募熟悉各帮之短線密禽渠魁者爲中策尾追而不迎截避大帮而拘小犯者爲下此審察匪情之大畧也其麕集之處多在黄浦　東而尤以太湖爲淵藪浦東諸邑東北臨海南界浙江口門林立太湖汪洋濱徑紛歧東連浙南通皖勢不能一一設防大要言之金山南奉其地産鹽私船連檣從黄浦各口門闖關而出迨調船往截該帮一出黄浦便巳分颺故浦東之匪多利在鹽吳江震澤其地瀕湖盛澤嚴墓蘆壚等鎭市斉富庶賭埸多萃於此匪聞兵至紛散入湖故各帮之匪多利在賭邇者浦東諸邑陸有蘇捕半營水有鹽捕槍船尙足以資震懾不如太湖方面之吃重布置之法宜以平望爲中心點以東西兩山爲椅角旣控塘河之支幹復據胥口之要衝浙匪倘來則我師西由梅堰桑陽一帶而顧南潯南由三里橋澄溪橋一帶面顧秀水東由黎里莘塔一帶而顧澱湖而於宜溧獨山門一帶扼其　廣德建平之路四面拔機設羅分置陷穽以待其至此籌度地勢之大畧也（未完） 
[徐州道告誡學生徐州]  
　　徐州師範學呇開學之始徐州道袁謹率諸　　堂而敬告之曰今日爲開堂第一日卽當言建學第一事今夫環球競勢人君進化有學　　無學卽滅誠天　之公理也聖清開國二百餘年校序如林人十鵲起迄於近代五　挏達羣雄角逐新機新器震盪我心慮日不暇給我國家知非新學不足以存於優劣競爭之世振厲維新百廢思舉停止科舉普設學堂美矣茂矣顧學堂遍天下有學無師與無學同有師無範與無師同皆非所以廣敎化蔚人材也宣尼有言三人行必有我師焉孟子曰人之患在好爲人師漢儒亦謂經師易得人師難求夫師貴循循善誘尤貴坊表人倫儀型共式潛化無形乃足有裨於世敎我中人斯詣絶響已久欲植英髦於新學界中樹一中流之砥柱不可無造新學界之人尤不可無造新學界之人之學此師範學堂之設之所由來也江南地大物博省城有三江師範學堂矣通州有民立師範學堂矣徐州據江北之一隅隔絶南疆風氣　陋開通較晚文化亦遲不佞蒞此奉朝廷之良法宣督憲之德意於郡城設中學堂各州縣設小學堂蒙養學堂並設學務公所師範傳習所選派議員分查各州縣私塾給章程敎科書時派議員稽查使之一律改良以期敎育普及又設警察以戢其奸宄立勸工廠習藝所　業社會以廣其生計開通水利兼及礦産以濬其利源敎養兼施冀使瘠苦之地變爲富饒强悍之民化爲良善鄙僿之士進於文明經營伊始粗具端　敎法未備良用歉然夫徐州八州縣幅隕廣遠學堂同時並舉敎員寥寥慮有乏材之歎欲盡借資於異地不獨無此財力亦實無此辦法因與二三君子悉心規畫急設初　師範學堂以宏普通敎育之知識分最速成本科两種本科旣儲中學堂之先導最速成亦蔚小學蒙養之隆模二者兼營鑿源瀹流此邦學子不慮無師矣東鄰强國儲學之畧收績於師範者最偉彭城雖僻猶是率土之臣民一人雖寡應擔自强之義務願諸生知興學爲國家第一事師範又爲學堂第一事相與扶植砥礪造成第一等之人格榮名播於天壤敎澤溥及中都同爲其遠者大者本道有厚望焉（也） 
[滬城官事]  
　　關道瑞觀察定於明日午後四下鐘在洋務局接見南洋副律法官羅誠伯觀察商議要公○商約大臣吕鏡宇尙書海寰昨日命駕至縣拜會○湖北武備學堂撫衛隊敎習馬綸山明府振坤抵申住新大方棧又管帶撫轅衞隊新軍江南陸師畢業生吕雲卿隊官國安又試用縣丞劉永資二尹又候選縣丞郜二尹德超胡二尹嗣賢昨均因公到道禀見○京旗陸軍兵備處總辦吉林知府容仁甫太守賢到滬後現己公畢昨至道轅禀辭定於明日前往鎭江公幹○新關查騐委員陳明府培基昨至道署銷假○稽查貢布委員夏二尹恭壽昨日到道禀謝加札留辦○委辦王庫釐局委員榕太守興到中舟泊十六鋪碼頭昨至道轅禀見（合） 
[展築馬路文告]  
　　滬南總工程局爲布告事照得市面之振興在道路之寬闊查老馬路築於同治初年計寬二丈四五尺不等本局擬將此路翻築展寬至英尺三丈爲度現自十六鋪橋起至陸家浜止逐一清丈距兩面房屋最闊處計英尺二丈四尺最狹處計一丈五六尺勢難槪令收讓爰定就原有之路以及堦沿如在英尺二丈以内者統砌石子兩旁砌側平石其在英尺二丈以外者則酌砌旁路所有各戶堦石仍砌各該處簷下惟街道較狹之處須改平砌爲側砌庶幾地位較闊恐未周知合行布告（尺） 
[勒限遷移拆屋]  
　　滬南王家嘴角春陽燭店房屋係同仁輔元堂公産年久失修茲欲翻造其貼隣轉角之張日新糕餅店該屋在數十年前由籮間夫搭蓋草房後經翻造樓屋確佔官路由開棺材店徐咸林之父價買爲業茲被堂董查知該地素無方單函請總工程局飭令糕餅店搬遷局内已派探諭令赶限兩月内遷出以便將屋拆去放闊官路矣（尺） 
[查明邑廟餘地租金]  
　　滬城邑廟前後園公地餘基經三林養正學堂造屋出租收充學費由縣照請紳董集議各情屢詳本報茲悉此案現經紳董飭甲查得先後添造新屋出租每歲可收八千餘金之鉅各紳董以現值地方在在需欵之際應將此款充入藉以支持業己造册以便禀請道縣核示云（事） 
[本邑新定遞解人犯接收各站章程]  
　　凡籍隸川沙南匯華亭婁縣四處者俱逕解凡籍隸奉賢靑浦金山三處者上下半月由華亭婁縣轉遞凡籍隸寶山縣者照例由嘉定縣轉遞逕解亦 
 
 

Page 18

 
 
可　其餘不論何縣均解嘉定縣轉遞如川南兩處解府過勘之犯亦分上下半月解華婁收差（宜） 
[嚴飭約束巡士]  
　　本縣汪大令訪聞本城警察巡士每於落差後聚集烟茶酒舘不無擾詐情事故飭各警察局員傳諭各巡士等嗣後務須恪守章程如再有前項情弊定予革辦不貸（宜） 
[大令渡浦騐屍]  
　　浦東陳家行三十一保三十圖地保嚴雪香偕同屍父蔣老生投縣報稱其子蔣阿炎被張阿梅尋仇行兇戳斃并傷媳婦足踝及三歲孫兒阿妹打毁室中雜物兇手幸己獲住求請騐究等情汪大令適在請假期内飭丁到道請示旋奉瑞觀察諭飭親自往騐故於昨日午刻帶同刑仵書差人等渡浦相騐（宜） 
[工民毆董刦犯]  
　　上海南匯毗連之護塘河由縣尊商請董事經理開挖尙未竣工前日不知因何有工民某甲將河工董事陸松濤毆辱經陸禀請上海縣提究該工始向董調停服禮前日縣尊汪大令派差至工飭提爲首擾事之某甲解縣究辦忽有工民一百餘人將甲蜂刦而去該差無奈昨已回縣禀復大令核示矣（事） 
[鑄私押犯求保]  
　　公興里醫生兪鑑波同子兪桂方因私鑄銅元判押西牢五年各情己詳前報嗣兪妻具禀投公廨求恩讞員關司馬准照會德麥副領事將兪等送縣昨兪妻投案供稱丈夫與子患病甚重勢將垂斃求恩交保俟送縣有期卽當投案司馬准卽照會去後茲經兪覔具妥保呈案候示（力） 
[上海縣案]  
　　工程總局函解王永奎父子扭控河五八悔賴養贍洋元等情前晚經幇審馬參軍提訊王嘉有供向在上海駕信局腳划船同業各船中夾帶漏捐私貨每遭釐卡搜罰各船疑小的報信前年冬間被衆梱閉船内載至嘉善縣城外剜去雙目送回紹興何五八係主使之人後邀詹文榮陳錦福勸償小的醫費洋一百四十元按日養贍洋九元詎祇得洋七十五元餘均悔賴刻同父親永奎來滬扭求究斷永奎供詞略同何供王嘉有常竊信船貨物並糾棍黨敲詐各船恨入骨髓剜伊兩目小的並不主使後在紹興山詹等勸各船給洋一百四十元經王父子出立不再滋詐筆據求鑒參軍憫王雙目己瞽著邀信業董事等按日給洋數元俾免　餒判何交保議　禀復○警察東局解李關全扭控章富全拐妻一案亦奉訊質李供前年十月妻子被章拐至三林塘家内姦佔月餘經小的尋見又被帶出避匿今日途遇扭求究辦章供小的雖曾拐帶伊妻回家後卽由伊父領去賣於本城孔姓求鑒參軍判章掌頰五十下交差李速邀父來案訊奪○梅家弄巡局解汪忠照扭控張竹亭葬棺奪地一案亦奉提訊汪供有祖遺地七畝去冬張竹亭央人勸賣送來洋二百元小的不允本月十四夜張邀數十人將己葬棺木掘遷至小的地上私葬圖奪求珇究辦張竹亭供該田係小的祖父買爲坟地各棺安葬己久求查參軍判張交差候查明曲直復訊核辦（宜） 
[總工程局紀案]  
　　甬人常阿眞在虹口開設客棧其妻徐氏在家不時吵閙去臘逃回寗波母家不返前日常見妻父徐運財在集水碼頭行走扭局禀控由副裁判官陳　尹提訊常供完姻五年徐氏不時反目甚至川藥謀害小的察出責打逃逸現被妻父留住家中求請恩斷徐供撐船爲業願將女兒送到婿家二尹判限四月初十日交案傳常具領徐交保○船戶傅祥生在南碼頭竊承裝之舊鐵七包駁運出賣被包探查獲解究傅供此鐵由萃豐衖任坤生報關行裝往烏鎭共三百包七包乃係零餘二尹判責手心一百下着將贓鐵交案傳領○東洋車夫楊行華在十六鋪橋南首掀翻坐客王許氏跌傷左目由巡土拘究該氏自願回家醫治二尹姑念楊事出無心寬釋○珠街角人楊祥瑞在十六鋪橋竊貨灘上洋布一疋由巡士解究二尹判責手心一百下開釋○己閉穗豐米行在逃執事朱星煜之妾母舅周阿土因病發堂己志昨報昨日周母許氏投局苦求領回醫治二尹准之○王鑑園在北市公和祥碼頭竊鐵板三塊至南市洽興街張王氏處銷售被包探查獲將氏一併拘究孫耳山明府判王押七天贓存候領張王氏從寬開釋○昨有年約廿餘歲之崇明婦人在十六鋪橋南而胡閙經巡士拘局查係瘋癲當發普育堂留養候家屬認領（尺） 
[英美公廨早堂案]  
　　英美工部局新定章程凡弄堂内不准傾倒垃圾如違罰洋五元早經通知各居戶昨美界提藍橋某里内王田慶張阿毛吳阿二沈國昌吳金山等均因違章由包探錢盈堂傳案請罰襄讞孫耳三明府商之英副領事從寬判各罰洋兩元充公○馬夫王阿福與金明生之妻胡氏通姦經明生尾隨至馬房内拿獲王令小馬夫多人將金凶毆報捕第二次又被王打傷旋卽斃命經上海縣詣騐各情己詳前報昨由包探李星福將王與胡氏解究秦阿來供初次打架小的解勸不開有之第二次小的並不在傷質之宗一和供開永安小客棧王與氏曾來借庽明府判押候移送上海縣訊奪○李惠卿王玉田等與何枵生私刋裕蘇宫銀號僞票控奉中西官訊押提何到案訊辦己詳前報昨日解請訊究明府以接奉藩憲札飭歸案訊辦因判李王押候移解上海縣轉解蘇州○前午後美界密勒路茶館因賭博被著名流氓王阿炳張阿茂卽板箱阿茂張阿三王阿狗吳阿大等身帶手鎗尖刀蜂擁入内搶去洋銀四十一元經落差華捕追赶王阿炳胆敢開鎗轟擊卽被拿獲搜出軍火於昨日解究美捕頭譯稱搶洋前情並稱另有同黨未獲請緩訊辦明府判一并還押捕房○顧和尙竊李大號等三家衣服褲子判押一月○王小巖吞没庽客水烟袋鹹肉判押兩天肉給押犯煮食○任阿金竊張裕生鐵架判押十天○劉阿根竊太古棧紅糖判押十天○施長生將泥傾棄蘇州河内違章判罰洋三元○葉廷生因在瑞記絲廠守候妻子被印捕驅逐行凶判押兩天○流氓小阿三卽著名流氓小鹽金豆羽黨强搶衣物迨小鹽金豆拿獲小阿三逃避無蹤昨始由包探方長華獲到解究判押候攺期定罪○張羅桃竊生源祥鞋子十二雙判押一月贓給失主○王阿四快馬違章撞壞張松濤車子判罰洋两元修車外再押兩禮拜○谷阿六王金保周瑞堂均因安放石灰碍路判谷王各罰洋十元周罰廿元○英署文案高澹春積欠五層茶樓房租經房主新沙遜洋人控奉傳高請追明府以高自限一禮拜付清判取限結送查（力） 
[法租界公堂案]  
　　虹口永昌外國嫁莊店主陳培生出租外國木器與某西人每月相洋五元言定兩口滿期陳遣學徒偕店夥往搬該西人不允將學徙毆傷頭鼻等處陳因投廨控訴併稱該西人尙有包做裝修洋廿三元未付請追該西人稱因尙未完工是以未給且被撞碎玻璃什物應請賠償陳大令商之魏繙譯官判將租具先行交還餘俟飭探前往查明再核○南潯人許福元偕嬸母投廨請領逃逸之寡弟婦丁氏經大令提案復訊丁氏偕母丁金氏投求超豁大令以寡婦理應守節何以圖逃金氏供氏女年祇十七難於寡守求恩鑒核陳大令著交原保俟下期傳到丁父及媒証再訊○蕭銀生同母許氏扭控房客王長發因在弄内堆積木植口角糾同妻妹四人將母凶毆求請究辦大令判王押捕房七天○馬車夫陳阿連在涂碾傷某船水手報捕送究水手在院醫治大約七日可愈大令判陳罰洋五元○王阿六王阿二被落差捕扭控撞傷頭而撕碎衣服請究二王供同在新開醬園賀物人多擠軋並非有意大令從寬判罰洋一元○萬萃醬園夥陳渭文前因失火禁押捕房著交撫卹銀两在案昨由其叔陳元才携其妻子投案呈繳銀一百餘兩懇求寬免大令飭傳被災之押店烟問主及翁鍚慶到案具領翁以所失甚鉅堅請求增大令以旣不遵斷著將此欵充公陳當堂開釋完案（臨） 
[美租界捕房事]  
　　馬夫陳阿發駕車疾馳被八十四號西探拘入捕房存洋三十元保出候訊○汪某在兆豐路建造房屋未領執照違章由捕房查知飭卽停工領照如違傳罰○西華德路長林館昨有人在彼大嚼不名一錢由印捕拘究奉飭如數給鈔了事○伯頓路菜戶朱阿炳王錫香等五人違章被拘奉飭各罰洋一元斥釋○顧戴氏在匯山路被酒醉西人調戲投訴捕房奉飭赴該管領事署控告○前報紀混用銅洋之陳方華茲悉實係華阿成之悞合附更正（似） 
[新租界捕房事]  
　　新租界太平街七號陳文甫家於前夜黎明時被竊金釧四付及金銀首飾現洋鈔票衣服約值一千四百餘元昨晨開單投報捕房派探徐阿華等往勘緝辦○太古路四百廿號祥順押店深夜違章收押物件由探馬阿美查明回報捕頭飭禀公堂出單傳訊（當） 
 
