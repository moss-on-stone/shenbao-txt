# 1894 - 284 - 4907719

 

Page 1

 
 
[新科浙江闈墨出售] [  圖書集成局啓]  
　　兩浙爲八文薈萃之區每科闈墨旣出士林爭相傳誦幾於紙貴溶陽本科闈墨清超　俗力掃塵　卞玉隋珠觸目皆是本局　得聚奎堂原刻排以新鑄鉛字印以雪白連史紙首冠題名全錄後附試帖每本價洋六分欲覩絶時眉樣者諭至三馬路申昌外埠申昌及各處售申報人購取可也此佈 
[重印四史告成] [  圖書集成局啓]  
　　四史者何史記前漢書後漢書三國志是也本局前曾排印出售價亷物美購者盈門未及一年篋笥巳罄滋重復鴻工排就字跡踈朗紙色精良較對裝潢略不苟且每部分爲六十册僅收實價洋銀四元有欲躉購若干者請臨申報館帳房面議 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早巳不脛而走不翼而飛兹訪求太史遺像及隨園圖延畫師摹繪連太史遺囑冠諸卷首并將湘痕閣詩稿瑶華閣詩草隨園瑣記談瀛錄諸畵附印於後共成三十六種可謂盡善盡美髮憾無遺矣而又字蹟疎朗紙墨精良　校再三裝潢精雅以視蠅頭細字辨認模糊者真有天壤之别工旣竣又精製棉木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[平倭小言]  
　　倭國此時方肆披猖而謂可以遽言平乎曰可曰何由知其可也曰此不必故作大言謂中大而倭小中衆而倭寡中强而倭賜小不敵大寡不敵衆弱不敵强是雖情形顯然原非夸飾而聞之者則往往從旁竊笑蓋笑其大而不知所以用其大衆而不能有以用其衆强而不能有以用其强也然而倭國則其小甚矣其寡極矣其弱久矣一旦而欲自以爲大自以爲衆自以爲强則本非佳兆而又何能與中國久爭大中國之大天下莫加也中國之衆天下莫比也而獨於强弱二字則不能一定而論有時而强有時而弱其弱也非大者而忽小衆者而忽寡也不能自强斯弱矣然而中國之君則固不弱於他國也中國之民則又不弱於他國也其所以弱也者皆官之爲也官也者承上而起下者也君上有平治天下之志而不能躬自施行也則必以官代股肱心膂之用百姓有同享太平之願而不能貢諸國家也亦必以官爲喉舌出納之司此其所係者何等鄭重而乃中國之百姓往往與官爲仇而莫不戴頌　皇家之仁德則以官之所應爲者或多不爲而不應爲者則皆爲之以是拂乎下情而但知欺蒙上聽此中國之大病也卽如封疆大吏所以爲屏翰衛民生也而乃養尊處優絶無建樹惟知調劑冗員有弊而不知去有利而不能興其有好爲名高者則又鋪張揚厲以圖動人之見聞而詢以防務則茫無所措責以捕務又恬然不知雖當軍事旁午邊陲告急而從未有人出一奇計上一良謀卽有之亦不過寥寥數人而藉此以便私圖飽私槖如尅扣軍糧以致譁譟置戰事於不顧又如購辦軍火舞弊營私以廢舊之械而報銷新銳之價若此者直不一而足又有以賄而得營官者以賄而得留防者以至團練保甲董事司事自大而小自上而下大抵無事不可以賄成此其積弊固非一朝一夕之故其所由來者漸矣至今日而病入膏肓苟非用大攻大下之劑則其疾决不能瘳此時倭人之擾止發熱見証之際及早治之外邪尚易袪除若再紆緩不治則傳經極速必將日見其沈重顧吾猶以爲倭之易平者亦憑理不憑數之言也國之治亂全恃乎民心民心所繫全在乎君上今天子勵精圖治所以仰承列代深仁厚澤而不敢稍有變易民心知感深入骨髓鼓舞　軒無間遐邇人人皆有忠君愛國之心此時便能以嚴濟寛以威濟恩稍一更張卽可轉弱爲强書曰威克厥愛允濟愛克厥威允罔功此正與子産寛猛相濟之說異流而同源今日之天下正以威克愛之天下也而其所亟宜用威者則先在於官　朝廷執法以治百官百官亦自能執法以治其下無論爲軍中爲地方亟以各自振奮爲策勵能振作者賞之頽廢者罰之罰而不改則去之軍中則以軍法從事試觀前者法人之擾唐徐二帥拿問進京兩提督軍前正法而諒山之捷卽巳報到此前事之最近者曷不師之此時倭人口出大言彼豈真不知中國之地大於彼人衆於彼哉其敢於弱視中國者正弱視中國文武諸官以爲可狎而玩諸股掌之上并有受其挾制者以故狡焉以逞其欺朝鮮也正其欺中國也中國若以全力剿在鮮之倭兵則彼必入宼中國以分兵勢將來天寒風冽北地不能用兵不免轉轅而南卽使在鮮之兵全數驅出而倭人亦未必遂肯甘罷時或以一二船擾我邊境而中國防務無可撤遣之時將來愈受其累故吾以爲欲平倭亂非直走扶桑不可欲直走扶桑非激勵將士整治船械不可欲激勵將士整治船械非申明賞罰不可火烈人望而畏之故焚者卒鮮水懦斯易狎矣余嘗以此說推諸治河欲冀爲一勞永逸之計而卒格而不行至於今日之時勢則非河患之比矣若不早爲變計將　視其病之有進無退詎不大可歎哉 
[玉蝀秋雲]  
　　吏部爲批示事據保留浙江歸候補班補用知府潘恩榮呈稱竊職係安徽附監生由刑部候補主事奏調隨帶出洋遵例捐同知指分浙江試用復遵例報捐花翎因出洋期滿保免補用同知以知府仍留原省歸候補班前補用並加鹽運使銜呈請騐看分發到部查該員丁母憂並無服滿文結到部尚未准其起復本月分騐看應行扣除應俟准其起復後再行核辦○兼署禮部尚書麟芝弇大恊揆書涓吉八月二十五日辰刻躬抵春曹履任經司務廳示仰闔署滿漢官員鑄印局大使會同四譯館大使序班通官太醫院吏目醫士僧錄道錄以及吏役人等至期一體謁見○本年甲午科宗室鄉試於八月十七日另塲考試當日交卷僅試四書文一篇試帖詩一首雖亦彌封不發謄錄不歴房考原卷徑呈座主中式後雖經磨勘無論有何疵廖照例一概免議計與試者四十七人可中五名之數天潢貴胄迥非草茅之士所可比例也合將欽命題目照錄於後文題勇者不懼詩題賦得三軍令肅馬頻嘶得軍字五言八韻○舊泰倉滿監督現在懸缺自應迅卽揀員充補經祥許兩倉帥遴得委鵑監督禮部郎中文麟堪以充補除檄飭該員遵照外巳分咨吏户禮三部查照矣○侍衛處爲知照事八月二十二日奉旨朕於明日辦事後由勤政殿檐前乘轎出德昌門西苑門走北長街進景山西門由西山道至壽皇殿行禮内廷行走王等隨同行禮畢仍由西山道出景山門走北長街進西苑門德昌門還瀛臺用膳召見大臣卯初二刻預備欽此○上月二十四日辰刻總署王大臣翁李二尚書先後進西苑至樞密值廬與軍機王大臣晤商軍務歴時許久及總署各堂翁李二公散去後軍機王大臣猶復辦理應交應撥事件迨樞臣散值出海報時鐘巳交三點半矣○某省某大員恭進本年皇太后六旬萬壽慶辰祝 
 
 

Page 2

 
 
嘏貢物三鑲如意二柄悉皆金　　花上嵌奇珍異寳朝琮亦用珊瑚珍珠碧霞犀悲翠寳石製成巳齎至京呈由内務府進呈皇太后慈覽賞收矣○兵部爲咨送事准廂藍旗滿洲都統文開現出公中佐領一缺咨取本部郎中員外郎保員送放等因到部查有本部郎中玉構堪以保放本旗公中佐領相應咨送貴旗查照○庫倫辦事大臣等例應呈進本年貢馬八匹委員管解業巳到京赴上駟院投咨訖於次桭拴赴西苑門經御前大臣騐看當飭阿敦逐一試騎尚屬馴順奏明後飭交上駟院喂養留備天閑之選矣○御前侍衛承恩公桂祥副都統祥普奉派赴防本奉旨俟帮辦吉林副都統沙克都林札布到京陛見後帶隊起程兹因倭奴肆行變詐宜卽厚集兵力滅此島奴是以特命公　及祥副都統統帶馬步各營先赴山海關一帶駐紥候旨遣策得旨後桂公卽請由神機營各隊中調帶駿字驤字洋槍馬隊利字健字洋槍步隊擇吉八月二十五日秉麾起隊赴防矣○衍聖公進京向例由禮部奏請在部筵宴一次俾昭聖天子崇懦重道至意兹衍聖公孔嗣爵令貽奏准祝嘏業巳到京自應照例與宴經禮部循例具奏在部筵宴衍聖公奉旨依議欽此刻定於九月初十日辰刻在部筵宴除照會衍聖公外巳咨各衙門照例預備矣 
[倭奸可慮]  
　　厦門訪事人云近日三仙客館新來朝鮮商民三四人售賣高麗參老山人參大半截去蘆頭者巿人咸恐作僞無敢問價或謂此種人慣走江湖通商各口均巳查禁倭奸惟厦門一隅不但無此禁令且任倭國水手在寮仔後街各倭娼家欺凌華民以此項水手係輪船夾板雇用華官未便過問也然旣爲水手自應禁其無事不准登岸水手館亦未便聽其久住滋事倭娼除各西人包爲客妻外不准再開娼館乃仍聽其作皮肉生涯容留倭奸偵探軍情等事何地方文武竟一無施展終日視如無事反以爲厦門爲通商五口之一法人前此違盟且不敢擾此要地倭　吏为敢來此窺探擾害通商大局也噫是豈厦門之福哉 
[訪拿倭奸]  
　　蘇省大憲接上海道劉觀察文略謂上海拿住之倭奸疉次研訊供出共倭奸若干分布各省竊探軍情蘇州有三名皆衣華服年在三十左右大約刻下尚未回東請卽捕捉云云當經臬憲韓古農廉訪立出賞格　於高脚牌上令差役掮往各處俾衆週知大旨謂無論軍民人等如能拿獲倭奸一名者賞銀一千兩知風報信因而拿獲者賞銀四百兩 
[勁旅回防]  
　　厦門訪事人信云楊西園軍門帶赴臺灣之靖海左營駐守南砲臺業巳多年此次倭奴犯順黄芍巖宫保以達字三營不敷分守咨請軍門仍將靖海營移駐厦門全營兵勇巳於八月十四日附福靖威靖兵船回厦現派歸砲臺駐防云 
[粤省設防]  
　　日前粤省官塲探得倭奴欲犯粤東而駐紥沙面之德國領事亦接是耗遂向制軍李筱帥告知使得預爲之備制軍連日與司道提鎮將全省營務妥爲布置籌餉調兵勤勞備至又委中恊楊堯臣軍門赴各砲臺勘視有備無患制軍其知之矣○李制軍近日札委幹員多人分赴香港澳門及潮瓊等處偵探倭艦行蹤又諭令各砲臺營官將大砲演放以期熟守臺弁兵奉命之下莫不枕戈以待踴躍異常大有氣吞倭虜之概初三四兩日善後局憲又發出水雷十餘具派員載往各海口安放○兼署將軍左都統興都護右都統伊都護於初四日督同八旗恊領佐領各官登城巡視凡有草木飭令芟除安放大砲派定旗兵晝夜防守城墻之殘缺者一律修理完固不許登城眺望以杜奸細 
[瓊州防務]  
　　粤省瓊州孤縣海外與内地不相毘連若戰事一開兵餉難於接濟粤督李制軍爲未雨綢繆計將省中營勇抽調千餘名前去駐防火藥砲械亦寛爲撥給卽日雇民船十數艘用火輪拖帶載赴瓊州又以該處産米無多糧食或虞匱乏復於廣平倉内撥出榖米數百石同日解往以足兵食似此防範周密瓊州防務不巳鞏若苞桑哉 
[輕財仗義]  
　　粤東大憲　米價迭增遂發出免稅憑票數百張擬交愛育善堂招商赴江浙等處採辦米石回粤平糶以擠民食闈姓總商劉紳學詢聞之卽禀請大憲自願捐銀四十萬兩獨力承辦毋庸假手商人免使從中漁利大憲以其見義勇爲大爲嘉許統將憑　交其接收又聞大憲因軍餉支絀曾與劉紳籌商劉紳慨然自願捐助一百五十萬兩時事方殷需餉孔亟倘富商大賈踴躍輪將君效劉君之所爲則軍餉不必慮倭宼不足平矣彼擁兼圻食厚糈但肥私室不顧公家者獨何心 
[大兵北上]  
　　金陵信云統帶老湘前營姚總戎桂林黄總戎鯉庭統帶後營譚總戎桂林分統馬步全軍民船五百號於十二日連檣北上聞至清江遵陸前進至天津聽候調遣有此勁旅以守則固以戰則克倭奴當望風膽慄矣 
[浙闈餘話]  
　　浙省正典試中書侍郎梁星使偶患外症雖力疾校閱而評定甲乙均請副典試秦太史主持以昭慎重十二日填榜時有戎獻琛卷塗攺過多秦太史不敢取申商之徐宗師宗師審視片刻謂卷雖恐犯磨勘然去取究非我所能主乃將卷送至梁星使案前星使仍請太史斟酌太史遂將副貢中檢閱數卷與徐宗師品評因卷中皆有小疵又取堂備卷觀看亦鮮有當意者於是不復更換遂將戎卷取中想戎君生平必有莫大隂功是以欲去仍留况其姓名大有戎事告成之意殆天心厭亂先於浙闈榜中兆其幾歟○填榜之日撫憲廖中丞以海防緊急並未入闈一切公事均請徐宗師代辦○向例填榜拆彌封時俟一本填好再拆一本本科徐宗師命十本並拆一面填寫一面卽可對讀起講是以迅速異常至初更將盡正副兩榜均巳填齊此對榜畢方交二鼓卽命升砲撤棘○烏龍巷金君向開綢莊樂於爲善廿餘年來無少倦頻年生意亦頗茂盛其長公子名載熙者人極端方馳聲庠序今科果然名列賢書人皆謂積善之報云 
[浙省官塲紀事]  
　　浙江下城保甲總巡王司馬慰祖巳委署金華縣缺所遺總巡差由臬憲委候補通判徐别駕樹淵接辦○在任候補府題補西防同知署仁和縣伍芝孫大令現奉糧憲飭知巳准部覆以海運案内保舉俟補知府後以道員用一時賀客盈門熱閙異常大令歴任繁劇素以寛厚待人所至循聲卓著本届科塲又記大功二次將來不次超遷可預卜也○浙江糧道鄭芝巖觀察到省後因署理糧道郭觀察帶印入闈未能接印兹巳於十一日辰刻接印是日黎明郭觀察將印信封固用鼓吹綵亭由貢院送至糧署鄭觀察公服出堂望闕謝恩拜印升座書吏用紅紙大書上任大吉鋪於案上卽將印信啓用然後退堂 
[鹺商好義]  
　　浙省紳富以海防緊要深恐經費不敷邀集各商董事及鹽務商人在宗陽宫會議捐銀助餉各商董無不樂於捐助鹺商首先允助五十萬兩其錢典各大商雖尚無認捐數目而其輸將踴躍之情巳可概見此可見我國家深仁厚澤淪浹人心故能使懷忠抱義者咸願如漢卜式之輸栗實邊楚子文之毁家紓難也 
[辱井寒泉]  
　　金陵訪事人云倭奴猖獗敢抗天戈兩淮鹽商願報効軍餉若干經大府據情入告本月十三日江寗藩署得京都來電令先解一二百萬兩○本月十三日桃紅鎮某圖地甲投江寍縣署禀稱某晚有行路之人蜷宿土地廟中不知何時懸梁自縊趙小帆大令立卽帶同　作下鄉相騐旋於十四日回衙 
[派兵駐防]  
　　前因江海關道劉觀察探悉南匯一帶口外有倭船遊弋立卽飛禀上憲現奉蘇撫憲奎中丞派董叅戎文華統帶撫標湘軍右營一營於前日來申暫駐龍華聽候調遣董叅戎到滬後乘輿進城赴各衙門拜會至縣署時適黄大令公出由家丁擋駕 
[親兵操練]  
　　駐紥九畝地之道轅親兵營管帶婁遊戎聞道憲劉觀察擬於廿二日閱操誠恐勇丁技藝生疏臨時或不免忙亂近來每日清晨親視操練以期純熟鎗聲絡繹宛若聯珠 
 
 

Page 3

 
 
[川賽船續誌]  
　　昨爲秋委賽船之第二日各西人仍於午後三點鐘齊集新閘西首之杉板廠二點半鐘時起賽第一次兩船每船九人一係英人一係德人行兩杪時巳到英人勝第二次兩船每船一人一扯紅旗一扯藍旗紅旗勝第三次三船每船五人一紅旗一藍旗一黑旗紅旗勝第四次兩船每船二人一紅旗一黑旗紅旗勝第五次兩船每船九人一藍旗一紅黑旗藍旗勝是時兩岸觀者甚衆幾於聯袂成帷直至夕陽西下始緩步而歸蒼烟暮藹中猶彷彿見短棹衝波輕舟似葉時也 
[豫園小記]  
　　昨日滬城之業繭綢者相與醵貲就豫園内船舫廳及湖心亭奏樂侑神環而觀者頗形熱閙○城隍廟頭門儀門及門外旗竿園中而花池年久失修漸形頽廢近經同仁輔元堂汪曹二董次第興修旋又雇集石工在園中荷花池至迤北黑橋浜興建石磡說者謂此浜並不通潮每值炎天穢氣薰蒸不可　邇倘能設法疏鑿則民人便利良多矣 
[飛花逐浪]  
　　前日有川沙航船載客來申風正帆懸溜至老白渡船中有一女客年可二十餘霧鬢風鬟淡雅絶俗時將泊岸舟子放下風篷忙亂中悮擊女客之臂秋蓮兩瓣偶一欹傾以致墮入浦中隨波而去船户見己釀禍急呼人四處打撈而波浪滔天不復見花漂何處矣聞女客來申探望戚串並無婢媪隨侍故家中人尚未得知云 
[搭客失竊]  
　　寍波人某甲乘武寍輪船來滬行至中途忽覺寒氣砭肌遂向箱中取馬甲一件及開箱檢點所儲衣服首飾俱巳不翼而飛在旁看視拾得鎮匙一枚與原匙無異欵同船之某乙所竊而又不敢聲張及輪船抵埠始告帳房將乙之行李查檢並無形跡當卽釋去中所失各物約值錢三百餘千自念浪跡天涯一旦資斧盡喪何以生爲遂欲投浦自盡以了殘生幸經旁人解勸並指點開明失單投報捕房請飭包探查緝鴻飛冥冥未知能否弋獲跋涉江湖者不可不謹防扒手也 
[修理栅欄]  
　　辦理城廂内外保甲總巡葉臨恭司馬以現當舉辦保甲之際又值冬防將届各處栅欄自宜一律修理以防奸宄遂於前日飭局中司事帶領工匠將各栅看視稍有損壞卽行修理不得將就了事 
[私開信局]  
　　上海爲通商大埠銀洋匯票皆托信局轉寄以其于係甚重故凡新開信局必須同行中殷實鋪户出具五家連環保結交信業董事轉禀地方官立案給示方准開設以昭慎重近有天成長江信局在法租界賃屋開設並不遵照信業章程亦無五家連環保結經信業董事禀請上海縣派差照會法公堂協同包探押令閉歇 
[重懲惡丐]  
　　本邑南巿二十三七鋪巡防局員劉穆亭二尹訪聞惡丐張妙生向居民鋪户擾累不堪因於昨日飭甲頭周七拘案重責三百板令送請總巡局收押張泥首苦求二尹著甲頭代爲具結立卽出境不再逗留 
[訪拿地棍]  
　　江海關道劉康侯觀察建造攺過所專安揷地棍巳委保甲總巡葉司馬開辦現聞觀察飭葉司馬轉諭各鋪叚董及地甲查訪著名地棍將花名彚開清册呈候按名拘提收入所中除莠安良在此一舉矣 
[賭棍送縣]  
　　上海縣前日准英公堂宋通刺派差押解陳伯卽李少雲一名到縣請訊值日差禀明黄大令收所候訊聞陳專係局賭騙人錢財由宋通刺飭捕趙金拿獲到案以其案情重大故送縣署訊辦 
[請傳要証]  
　　茂生洋行投英領事署控稱有華人蘇寳生私取行中憑據向索不還由薩副領事照會宋莘樂通刺將蘇傳案於昨晨會訊蘇延律師波羅得帶同繙譯羅誠伯到堂伸辯先由茂生西人瓊訴稱所有理勸謙和洋行之各樣憑據紙張放在寫字檯忽於日前不見初不知係蘇寳生所取以後方知向問不認是以控告官問蘇曰有之乎答無波律師倩羅代請曰據律師言現欲先問原告各語未知可問否官許之遂問原告曰蘇寳生取爾行中係何物答稱緊要紙張問其中詳細能言之乎原告不答又問西歴十月二號蘇寳生到過茂生寫字房否曾否有信函給蘇寳生瓊俱不答律師務請堂上將以上各節查問此案方能明白如終不答試問此案何以能了據律師言此項憑據查係交與蘇寳生者瓊答稱並未交蘇波律師又問所問各節原告何以不答蓋律師本有權可問案中各情問明之後原告亦可逐節冋被告詰問官欲先看蘇寳生所取之憑據律師不允謂須原告將各樣憑據言明方可給看官謂現在當衆看視看視之後存在案中仍須當衆看視律師初仍不允經官再三駁詰始將各憑據檢交明白官謂此案情節較多非一日所能了莫若訂期復訊波律師又言此案中尚有要証二人現不在滬須俟此二人到滬傳案會訊方能明白如訂期會訊須俟此二人來滬之後可乎官以爲可遂退堂所有西文各色憑據存案 
[生財紏葛]  
　　前有萃豐洋貨號股東陳渭溪投英公堂呈控同業豐和號夥朱晉生等搬匿生財聲求究追宋通剌准詞簽提原被人等於前晚升堂質訊先據朱供蘇州人向在豐未洋貨號爲夥至萃豐冋瑞記定貨一事由同事毛耕南經手小的並不與聞亦無帮同搬匿生財之事實遭陳渭溪平空誣指毛耕南供江隂縣人現在豐和洋貨字號爲夥本年正月初有同業萃豐號股東陳渭溪宋少葵托小的向瑞記洋行購定獅牌洋布三十箱訂期出貨不料至今八閱月之久僅出去十五箱尚有十五箱小的屢令出清奈陳等一再延約邇來洋布各貨巿價頓漲以故洋東屢向小的催迫上月初間洋東復喚小的到行囑令赶緊出貨否則償還銀二百七十兩倘再不料理定將小的控官追究旋經小的至陳處告知前情陳約十一日一定付銀小的信以爲真旋至瑞記回覆詎陳心存叵測忽於初八日將萑豐倒閉小的聞信之餘向陳理論乃陳自願將該號生財器具暫行作抵有司帳李廣裕開明清單二紙各執爲憑目下陳忽翻慎來案混訴求大老爺明察陳供蘇州人監生曾與宋少葵股開萃豐洋貨號前托毛向瑞記定購洋布三十箱巳出十五箱尚有一半約於八月十一日出清不料毛至初九日紏人前來不問情由將號中租用生財什物强行搬去以故往來各錢莊將往來摺收回不肯挪借監生不得巳將號閉歇股東宋少葵現不在滬通剌怒謂陳曰據爾所稱萃豐倒閉因毛搬去生財所致顯見希圖推諉陳始俯首無詞通剌查得陳另有瑞記洋行控案著交差管押候示並令毛等交保將所搬生財先行料理候再核斷 
[遵諭遷移]  
　　奚慶祥扭傅雲生至英公廨控稱因有餘屋轉租與金陵人傅雲生父子開設織縀機坊被欠租洋數月現因機坊巳閉傅雲生之父將所有什物抵欠房租卽回金陵不料傅雲生仍住其中催令遷移傅故作瘋狂將門窓等打毁挜存爲此扭案請究傅雲生供確欠租洋若干日前父親巳回金陵措資卽日來滬料理並無裝瘋打毁門窓之事今奉提訊情願卽日遷移宋通剌判今傅具卽日遷移如延重究切結存查奚叩謝而退 
[巨騙送縣]  
　　前報載騙局翻新一則昨經包探何瑞福唐清山同將騙子錢炳文卽金壽朱鴻春卽壽林祥王芝林及在王身畔搜出之假莊票圖章賭具等物一併解案發昌機器局主方益利具禀聲稱日前有錢朱二人來廠稱有浙江許宦之子欲定造小輪船一艘當由錢取出草圖一張議定價目後因將草圖給同業之徐文郁看視徐卽言明日前受騙各情因此留心偵察喚捕解案請爲究辦錢朱供却有許姓欲定造小輪船小的等從中介紹圖得用錢而巳不料被方喚捕送案通剌問詐現在何處答往吳淞通剌以錢朱王三人都係著名巨騙假票賭具鑿鑿有據豈容抵賴著一併送縣以便盡法嚴懲方益利著自行投縣申訴 
[英界公堂瑣案]  
　　包探秦少卿禀稱王桂生盛阿二陳富堂等三人手持拳襯在途互毆小的恐其肇事拘案請判王供盛阿二與人打 
 
 

Page 4

 
 
架小的見而往勸勸散之後在途拾得拳襯盛陳供因細故口角拳襯不知何人之物通刺以王等持械兇毆均非安分之徒著交捕房各押半月期滿交保○包探張阿五禀稱張新法在陳世福身畔攫取洋銀經陳知覺當卽扭交捕房是以解案請究宋通剌略問緣由判將張送回寍波不准來滬○小工張阿小等九人在虹口串竊怡和洋行之煤一墩餘售與陳和福羅王氏經包探江阿三緝獲送究怡和遣夥投案申訴前情張等稱船内餘煤向歸各小工所得通剌以張等竊煤確鑿豈能抵賴著各交捕房管押十天期滿交保其收贓之陳和福羅王氏各罰洋五元○　益卿竊取吳如榮布褲一條正欲質錢經包探竇如海拘獲送究通剌訊明行竊屬實判將潘管押兩天贓還失主○包探黄四福及三百十五號華捕拘解在途位客之野鷄倡高翠娥陳愛卿到案通剌略問情由判令自行回籍不得在滬逗留 
[虹口捕房紀事]  
　　蘇州人阿根者不知其姓向居蘇城娶某氏婦爲妻外家惟泰水一人去冬氏託言歸言歸寍一去不返試往訪之門巷依然而人蹤巳杳阿根大駭尋消問息幾於踏破鐵鞋今秋始訪悉妻與嫗匿跡滬上遂買棹而來至前日下午遇泰水於美租界吳淞路遂扭至某茶館啜茗甫入座嫗卽飛步而逸阿根奮步窮追至虹口門鷄塲始得扭獲卽喚二百五十五號華捕拘入捕房捕頭詢悉情由命阿根自投英公解請宋通剌究辦二人遂向英租界而去○江北人名賈山者前日傍晚時至虹口中虹橋鴻興園浴堂作沂水之游以堂倌某甲有意開罪與之口角賈卽取瓦鉢效法海禪師擲鉢故事從空擲去眼力甚準正中其頰登時鮮血淋漓經旁人喚某號印捕至將賈拘入捕房捕頭命押候解送英公堂究辦 
[法捕房瑣事]  
　　江北某氏婦向居南巿篾作街近爲專做蟻媒之崇明人某甲誘至八仙橋相近之小茶館藏匿其藁砧自失婦後偵騎四出杳無消息忽於前日下午行經是處見婦携籃而出共夫卽投報捕房捕頭密飭包探帶同原告指引將男婦二人一并拘入捕房押候堂期解請葛同轉訊究○法界蘭芳里一弄皆係花烟館粉白黛緑列屋閒居每至夕陽西下卽有短衣窄袖之流氓結伴閒游口唱淫詞艶曲與各烟妓互相應答揚揚得意前晚有小流氓四人在該處尋芳選勝以唱歌觸忌爭相口角互扭一團爲巡街捕拘入捕房押候堂期解訊 
[助賑佳話]  
　　本館恊振所昨接李君侍萱來函云僕於本月初八日留鬚諸親友以厚儀相貺因念却之不恭受之有愧備筵申謝外敬將儀洋廿一元呈交貴賑所彚解順直災區云當此舊祲新災相繼並作李君慨施賑欵力振飢黎誠不愧鬚眉男子中澤哀鴻拜此厚貺有不淪肌浹髓買絲以繡平原鑄金以事賈島哉又接平湖隱姓名人函云敬送順直賑洋十二元爲亡妾芸娘資冥福紫玉成烟黄門抱痛特以營齋之費爲種德之資願作鴛鴦且相期於來世拯兹鴻匯應共沐乎仁風 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甲午科江西鄉試官板題名全錄]  
文景清萍鄉附　胡廷桂都昌廪　趙遐齡南康廪　張師亮袁州附　王題柱金谿附　蔣錫祉泰和貢　胡　雲新昌增　熊道　九江廪劉輔德南康附　熊家琪南昌監　葉奇香吉安增　程雲從浮梁廪　劉浩元新昌廪　夏敬觀新建附　叚　節南昌廪　劉繼善安福貢李　夬萍鄉廪　賀贊元永新廪　黄大壎石城貢　胡　朋新建貢　王炎午南昌附　李廬毓南康增　黎經誥德化貢　帥　元南昌增丁鳳章金谿附　彭樹華萍鄉貢　文廷楷袁州廪　龍國楚永新監　葉　防南昌廪　高祖佑彭澤廪　黄元頤宜黄增　陳鵬運新城監劉思濓新昌附　蔡照庭九江廪　陳鶚連新城附　楊鳴珂清江增　葉　鑫廣豐廪　歐陽述彭澤廪　陳啓甲萍鄉附　黄維翰崇仁廪吳晉升都昌監　吳祖培金谿貢　李鈺煇德化附　周文弼豐城廪　胡其敬南昌廪　洪　基雱都廪　程汝恒新建附　吳正表浮梁廪廖舉皋石城廪　甯文琳南城貢　陳兆坤撫州廪　萬中柱德化附　蔡康祚南昌監　傅獻琛南昌增　楊時言興安廪　劉詠霓萍鄉廪張策勳彭澤監　彭　魯安福監　章心源崇仁增　黄福鼎安義附　黄定鏡安義廪　胡際會星子附　邱藴生贑州廪　吳邦藩瑞州廪熊蜚翰臨川廪　修思永金谿附　陳紹虞南昌附　彭銘恭萍鄉附　蕭勤勳永新監　楊　材安仁附　熊匹龍奉新增　陳策安奉新貢王源浩袁州增　楊桂林廣豐貢　趙恩綸安福廪　朱美南瑞昌荓　魏斯炅金谿附　何春魁臨川附　高鎮東九江廪　帥　鑅奉新附吕桂韾豐城附　萬中閎德化廪　鄒凌沅高安附　鄢啓詢吉水附　袁緒輝安義附　傅景俞南昌附　宋功炳奉新附　張拱辰瑞昌廪宋功煒奉新貢　胡加璧南昌附　蔡　藩新昌廪　鄒信承安福附　廖光玫贑州廪　徐繼漙進賢附　章朝瑞南昌增　徐景濓南昌廪趙世庸南豐廪　黄章采興國廪　胡廷楷南昌廪　高　崧餘干增　王懷邦泰和附　張拱辰都昌附　王道濟金谿廪　雷鳴盛新建增陳　翔崇仁貢　胡士苹南昌貢　翁桂馨南昌附　曾勳元建昌附　胡獻琳南昌附　徐惠清樂平貢　章義鈞臨川附　王廷揆萬載增王　昭信豐附　饒士勤臨川附　李養元義寗增　熊冠英清江廪　何肇修瑞州廪　謝庭玉廣昌附　鄧曾彠新淦廪　劉泰祺長寍廪程忠詡宜黄廪　譚　簋德化增　賀煜南永新廪　鍾應德萍鄉附　李　淓南城附　萬知濤德安廪　王顯謨湖口增　舒恭潤靖安貢朱錫庚高安貢　劉煥萍靖安廪　岳　琦南昌附　劉涌瀾萍鄉附　邱立峻都昌廪　黄介清清江貢 
[副榜]  
劉景韓南豐貢　胡廷樾南昌附　孫振清泰和附　羅學琴大庾廪　廖世經新淦廪　張方洵臨江附　陳國衡南康貢　徐　恂臨川增楊啓濂豐城附　陳逢辰進賢貢　聶桂芬瑞州廪　胡元輅南康廪　熊家璧南昌附　黄　鼎清江附　楊恭宸廣豐廪　皮　垠高安廪聶模懷豐城貢　李蘇毓南康附 
 
 
 

Page 10

 
 
   
 
