# 1882 - 179 - 4903295

 

Page 1

 
 
[獸戲推原論]  
　　禽獸之性與人無異渾渾噩噩之中而有動物生焉皆二氣之流行充塞所蟠結而成形質者也其體之大小不能無區乎類而知覺運動飲啄視息則一也所貴乎人者以流行充塞之氣有特靈者不著於物而麗於人然生物者固無容心也爲靈爲蠶氣自分之以聽物之自受之而已受靈氣則爲人受蠶氣則成物氣無所偏不能有清而無濁故人與物其數亦適相均惟人受天地之靈氣以爲凡物之主宰故物常受制於人然人之能别乎物者亦非人之分應爾也有能制不能制者矣蓋人不失其所受之靈氣其知覺運動飲啄視息常處乎物之先故物之性人能知之而人之性物不能知之於是物有受人之豢養聽人之調弄而不自知者充其極卽猛鷙之獸亦有時而訓擾若人自爲人物自爲物不體物之性而與物問其知覺運動飲啄視息於天地之間則人亦物中之一類而已充其極熊虎獅象之猛皆足以害人是人不能制物而物轉欲制人矣車利尼之馬戲其所有之馬四十餘匹皆能演劇縱跳拜舞疾徐進退無不任人指揮尤妙在與西樂音節一一湊拍是可謂極教馬之能事矣然究其緣起亦從能知馬之性而來也無所異也卽長生之玩虎不過能知虎之性而有以制之使伏而已然卽此可見天下之專惟專故精天下無事而非人之本分亦無事而不能造乎具極人之調獸無非以人之靈馭物之蠢而春間同一駕馭之法而術之神不神與技之精不精則物亦自有差等非可以蠢字概之也物之蠢者亦有靈氣存焉不必其體之大小也人家常畜之物如猫狗皆能認主然猫不及狗深夜而吠小竊當門而嗾乞人其性誠然猫則畏寒伴臥呦呦嗚嗚與主人親暱而已雞之報曉鵝鴨不能也粥粥就食聞主人之　若應聲而至可謂靈矣乃鸚鵡反舌其小不及家鷄而學作人語教之不忘則又賢於戀主矣馬之可教固無異於他獸而猴猿直有人性其演劇也雖曰教之而能然靈警便檚性實爲之也至於獅虎等獸深山野處以搏噬爲長技其性迨不可馴乃如長生之玩虎虎竟爲其所制何也虎爲猛獸獅又爲獸之王如荷人買丁調獅數十年壽至九十而從未受傷是又可與畏生相頡頏者也要之物各有性順其性而爲之固足以制物卽拂其性而爲之亦無不可以制物皆人之靈氣有以得凡物之先耳然洪荒之世禽獸繁多使人而與之相處必人人皆有制物之具而後不足爲害聖人知之故盡驅而放之然後人不必能制夫獸而獸自不爲人害洪水之時一見於大禹殷商之末再見於周公所以如是施行者以人雖足以制物而物與人斷無並居之理嚴人禽之界别治亂之機是以謂之聖人也聖人旣作而後人不貴有制物之具豢龍御龍之官不設於三代後者卽此意也嘗謂阿非利加一洲開闢不後於中國而世教中絶文明之化轉爲混沌歴四千餘年而中國愈治此洲愈廢者有聖人與無聖人之故也今意大利戯士所有之猛獸大抵産自此洲携入中國而見者歎爲未有不知中國若無大禹周公則熊虎獅象之屬到處皆是人獸雜居恐亦不足爲奇矣夫阿洲地大物博不减亞歐假令世有聖人何至猛獸逼人至其境者不敢深入内地而自輪帆徧海以來卽好尋新地之西人亦徒興望洋之歎哉雖然古有豢龍諸官調弄猛獸在皇壬之世自是人之能事今充長生買丁之技殆不難遠駕乎有巢燧人之民然則使阿洲全土不有三代時之政教而有皇古時之風俗可也盡人性以盡物性至誠之功用不外乎是卽馬戱可以觀其大矣 
[諭旨恭錄]  
　　五月十一日奉上諭耀年奏右翼關稅期滿正額無虧盈餘未能足額一摺着戶部核議具奏 
欽此同日奉上諭奕謨代奏左翼關稅期滿正額無虧盈餘未能足額一摺看戶部核議具奏至所請前任監督煕拉布短徵盈餘銀兩可否加恩之處俟戶部議奏時再降諭旨另片奏知縣聯凱漏未稅契追罰銀兩等語聯凱着免其議處欽此○十二日奉上諭大學士刑部奏會同審明妄拿無辜毆辱士類之兵丁按例定擬並查明原叅各節一摺此案步軍統領衙門技勇兵和清因奉派訪拿綽號人犯小軍師古查臣輒將伊兄舉人古銘猷鎖拿扭打並喝令崇斌等攅毆多傷實非私拷平人可比自應加等問擬看照所擬革去技勇兵七品頂戴杖一百流二千里情節較重卽發黑龍江當差崇斌海普成祿隨同妄拿無辜抓踼鎖毆均着照擬革去枝勇兵杖一百徒三年恒喜松海崇山文福富壽奇昌巴唐阿隨同押走並未毆打均着照擬革去技勇兵杖九十徒二年半委步軍校德昌將並未犯事到官之舉人擅加鐐銬看守著交部議處翼尉連祥未能覺察非尋常疏忽可比着交部議處委翼尉恩昌明知古銘猷不應傳案仍派役往傳已屬謬妄並不訊明兵丁滋事實情扶同揑飾著父部嚴加議處署步軍統領左翼總兵戶部右侍郎崇禮於所屬司員營弁不職漫無覺察降旨交查之案並不確切查明僅據揑禀之詞率請交部訊辦意圖委卸廻護掩飾着交部照例議處署左翼總兵容貴右翼總兵文秀隨同具奏亦難辭咎均着交部分别議處戶部郎中邵承瀚雖無勒索規費情事惟曾被人以誘良押妓合謀誆騙等情控告有案實屬口止污下有玷官方着卽行革職刑科給事中師長灼身列諫垣屢次被人叅奏難期稱職着勒令休致已革主事師岱雖無勾結番役實據惟素不安分業經伊父師長灼驅令回籍難保不漝匿在京看步軍統領衙門順天府五城御史一體訪查驅逐回籍交地方官嚴加管束不准出外滋事餘依議該部知道欽此同日奉上諭侍郎寳廷奏筆帖式積習過深亟宜整頓一摺各部院衙門滿漢司員均應熟悉例案實力講求筆帖式爲旗員進身之階亦宜勤加學習以資造就若如所奏近來筆帖式往往習於輕浮僅供奔走滿漢文每不通曉似此積習相沿於政事人材均有關係自應認眞整頓嗣後各衙門堂官於筆帖式到署後卽飭令將例案留心講求並酌定章程認眞考試分别優劣子以勸懲全學習期滿時尤當嚴加甄别不得虚應故事率行奏留吏部辦理考試筆帖式並嚴密稽查以杜槍替傅遞等弊該侍郎所請設立學例館之處着毋庸議欽此 
[電音譯登]  
　　本月十五日倫敦發來電報云因埃及亂事故英國已派水師一千二百人前赴埃里雙地亞矣又云法國新聞紙論及埃及亂事云須英人自爲辦理也 
[西使赴高]  
　　香港西字報述及刻下西班牙駐華公使亦將前往高麗與高訂立和約云 
[杭垣决犯]  
　　杭垣於本月初二日處决男女犯各一名女犯祇十七歲貌極粗陋係武義縣人相傳該處陋俗 
 
 

Page 2

 
 
凡貧不能娶者皆可向有婦之家租典租不過二三年典則十年廿年以典價之多寡爲年數之久曹期滿則仍歸本夫然出典之婦歸者僅見蓋住往戀新交而棄故劍也聞該女自十三歲出嫁至次年卽内與某甲爲婦現值典期將滿某甲不捨放歸而女亦以此間樂久不思蜀矣然故雄尙在至期必來領回女與某甲密商爲先發制人之計因邀其故夫歙酒灌之大醉翔人以斫柴之刀劈死之不料機事不密隣里皆知遂鳴保執　 
之於官一訊卽伏男則照奸夫例論抵女以出典故稍從末减僅以斬罪定之筮日接到部文卽由臬署札府至縣監提取人犯傳同營兵及洋槍隊前後防護押赴清波門外正法某甲年約五旬老醜不堪而女則年未及笄都有疑及父女者是日先斬女犯後斬男犯云 
[牙行舞弊]  
　　温郡小南門外茶捐局今年委薛元臻少尹督辦查温郡茶捐向係李永茂茶行報捐該局委員除薪水外每銀百兩僅有 
貼水洋兩元此外毫無出息而該行開設已久歴來茶捐未免把持龍斷今薛委員公事認眞未肯含糊收捐是以禀於總辦請將李永茂茶牙斥革無如總局不准薛委員因此辭退差務業已束裝晉省刻下該捐局改委永嘉糧廳陳寳琛貳尹接辦而李永茂更肆行無忌每逢報捐其裝茶之篓袋定要多除斤兩可見姑息因循誠足以長刁風而滋積弊也 
[愚俗可憫]  
　　温郡近日天時乍寒乍熱人易受病瘟疫盛行俗以此病易於沾染卽至親密友亦不往來看視且得此病者延醫服藥諸 
事尙在從緩惟送船請佛首先籌劃初四晚該處張鳳元小銀店亦遭此症其一切祭禮須用三牲五副他物稱是該店屋本窄狹祭禮排設街路道士所誦不知何經惟有一鑼一鼓連誦連鼓聞此等送船須花錢四五十千文然祭禱之後病亦不能霍然亦必服藥始可稱痊則何必舍本而先逐末乎温人之愚可謂甚矣 
[毆弁餘聞]  
　　美國師船上三人前在寍波娼寮中毆傷粤人之在兵船當差者一案本報迭經照錄兹見循環報載有寍波信息謂官差 
將兇手拘獲發交美國領事署看管聞此三人一名富剌一名麥堅石一名理初一晚富剌與麥堅石角口後富刺卽向領事訴說不願與麥理二人同房年押倘不另爲安置則翌早必不得生矣其意以爲將被二人謀害也領事知其野性難馴遂着富剌在其寫字樓暫住一宵翌日領事移咨英國領事借其監房移三人前往而三人又不肯行且言若要我等去必難步行須雇肩輿來舁也此時英國領事亦在座因謂之曰汝等到我處我必飭人小心看待斷不汝虐也麥理二人遂允偕差同往獨有富刺堅執不從由房中竄至樓上當梯而立聲言有敢上來拘拿者定必與之併命復俟隙潛入軍火房欲竊取火槍幸三日前領事已將各槍携回庽所故杳無所得富剌又將樓上窓門及陳設各種磁器盡行毁碎致成韲粉領事見有類瘋狂不可情諭勢禁遂傳集寍波差役將樓圍定面諭各差云不拘其生死須協力擒拿以免騷擾然差仍畏其兇不敢近前也未幾領事聞毁擲之聲稍歇欲親登樓以察看情形而爲差之先導將至半梯遥呼富刺之名謂請其下樓飲酒富剌應聲出立樓口以手所執之罇示領事且言曰請無再上否則吾將取汝之腦漿矣領事急回富剌遂又取領事榻上席褥携擲街中欲乘勢跳下得以逃走及見兵差約有四百人前後圍繞恐跳下被差捉獲乃由樓旁竄至廚中復飛躍下地然兩手猶持有璃玻罇以爲拒禦之資也無如悮撞壁上罇皆粉碎於是發狠由領事身旁衝突而過領事欲拿之反被毆傷脫身欲遁後經差役追逐格鬥多時始縶其手足徐用鎖鍊拘定帶往監房是晚仍着兵差把守門戶盖恐其潛逃也富剌復請於獄吏賜以一槍俾得早死免被華人訊究獄吏笑而不答初四朝富剌復將監房栅窓恣肆毁拆獄卒喝止又被毆傷二人領事因飭囚諸牢中添撥兵差携帶槍械嚴密防守其將如何發落仍未悉也惟聞被毆之人經醫生調理日有起色或免性命之虞矣 
[新臺開演]  
　　寍郡鄞縣城隍廟現已修理煥然一新惟映墻尙未脩築乃各社會因神誕在邇咸欲演戱以申慶賀之忱故董事擇於本 
月初七日雇新慶豐班先行賀臺是夕往觀者如蜂屯蟻聚殊形熱閙云 
[淫戱爲害]  
　　北直敬奉藥王四月念八日相傳爲藥王誕期前後數日各處賽會演戯頗稱繁盛王家口係直隸大城縣境水陸通衢人 
烟輻輳鎭有藥王廟據傳神甚靈驗居人事奉極虔誕前每舁神出會並雇河間府之恒慶武班演劇三天以爲酧報該班著名北部並有一旦脚擅長風月小立氍毺之上盡態極妍該處有某氏婦係文君新寡前月歸寍遂留而觀劇不覺移情每於該旦及一武生登塲注目不移如是者三日一點靈犀臺上下兩相會意深恐當面錯過後會難期婦遂向賣荼湯人私叩兩伶姓氏並央通款稱有事相商若輩與伶人無不相知遂爲撮合之山約於人靜黃昏領來相會比來喜出望外同歸庽所密訂鴛盟當爲該婦改作男裝鴉髻不盤髮長委地鳳頭卸却履着登雲幸喜道路無人藏之於村外蘆葦中約於五鼓戯散船過接取蘆中人作妻孥一舸詎人事雖週天意莫測夜半卽雨俄而如注衣履盡濕寒氣侵肌免强隱忍而長夜如年逼不獲已且出蘆叢再作區處是時欲歸不得惟有硬着頭皮向前行去或天假之緣船能赶上固佳否則前途冉定行止轉瞬東方已白甫行至瓦頭地方該處係花業薈萃之區瞥覩是人不倫不類好事者上前問難婦不能隱遂將心中事和盤託出王家口去彼不過十餘里有知婦家者一面將婦送歸一面要截恒慶班問其拐逃之罪婦之母族不願領婦大費躊躇而恒慶班因有此舉無人雇演班子卽散或云事已經官矣夫淫戯本干例禁而婦人尤不可縱觀歴來似此之事不一而足本館曾著爲論說有治家之責者尙勿疏防於前而貽悔於後哉 
[電綫開工]  
　　楊州擬接開電綫今始議定憲委李韻亭觀察總理揚局事務由鎭江江口一路接續入新城之廣儲門經大街自北而東 
先於觀察之别墅院内立一總架爲彚聚分支之處其電線柱木甚巨高卑則就地勢以便運動辦工者皆西人多寓於觀察墅中俟次第辦成將穿城而過達於仙女邵伯兩鎭由高郵寳應二州縣以至清江其售報價目聞由滬至揚每字華文八分五厘洋文二角四分又以鎭局需員督攝經上游詳奉北洋大臣添委統領鎭江毅字營王灼棠觀察印之春接辦並不開支薪水已於本月初十日到局辦事云 
[重犯解省]  
　　蘇省於初十夜靑浦縣解到重犯兩名一男一女女穿素服年皆三十左右據云係叔嫂二人謀死嬸母者十一日臬憲過 
堂覆訊觀者如堵墻僉謂蘇松太三屬向無逆倫案件該犯如此狠心天理何在惟犯案案細情傅述不一云　 
[卡友恣横]  
　　本月初八日聞有寍波烏山船載運粗紙等貨自浙起程赴申行至嘉善已過六七卡因無偷漏均驗票放行不意至偑涇 
鎭南栅泖家圩地方忽來巡船一只　中司事喝令巡丁看船商人隨卽停橈持票請驗司事欲帶至卡前點貨商人告以到卡路遠且欲趁潮趨行該司事云如不點貨須要照票費三洋錢四百文商不肯出該司事卽喝巡丁招呼炮船水手三名拖船至卡將貨檢點果見貨票相符該司事　 
惱羞變怒復多方留難商人總以捐已繳足不肯再出分文司事卽喚巡丁動手將商人痛打拖扭之間商人跌落河中幾至殞命幸有鄉船救起　 
夫卡官雖廉而用人如此殆子輿氏所謂今之爲關也歟 
[譯西報論東洋車]  
　　本埠東洋車一事業經領事官斷定拍賣車照之說已作罷論工部局以此稍更前章先時車照有不能到手者刻 
下則無論何人有車卽可得照西字報皆論及此事以爲亦屬良法但須車子堅固外觀有耀車夫須擇强壯之人不以吸烟乏力及齷齪熏蒸之人充數尤妙於請工部局明定章程凡行一英里則酌定車資洋五分更遠則論時刻先一點鐘則酌定洋一角五分以後多一點鐘時則加洋五 
 
 

Page 3

 
 
分如此則旣有定價可免爭執云按西報此言雖屬有理然西人坐車則可華人則仍不可蓋里數時刻車夫皆將含混影射反致多費唇舌不若臨雇時先與講明之爲得也 
[銀行同慶]  
　　今日爲美國立國之期美領事公廨停公誌慶業已列報兹閱西報見本埠各銀行均登有告白亦於是日閉門一日以誌 
慶賀也 
[加保兵險]  
　　本埠西商接到外洋電音云因埃及刻有亂事蘇彝士河一路恐有阻隔凡有船貨前赴外洋者均須加保兵險之費以免 
不虞也 
[增戱誌慶]  
　　車利尼馬戱在本埠每晚開演已屢列報兹悉該戲班以今日爲美邦立國之期故特定於今日准演兩次戱棚内遍懸各 
國旗號並排列各色花草盆景列獸之地亦以花卉點綴無異名園勝景所演之戱亦與前不同日夜均翻花樣惟虎戲則兩次皆演看戯之外又可看各種奇異之獸神牛怪馬悉供玩賞是眞希逢之會想欲賞新奇者定必倍形繁盛也 
[更夫溺斃]  
　　本埠大東門外前晚三更有年約二十餘歲之更夫打完三更至太平橋北首洗足雨後泥滑墮入河内卽時呼救正值潮 
平水大傍人救之不得只得聽其隨流而去至次日早晨有人看見其尸在陸家石橋河下乃報知十六舖地保報明善會發棺收殮矣　 
[氣忿輕生]  
　　本埠老閘地方某槽坊主人有一女出嫁於某姓夫婦素不和睦近某厭棄糟糠欲在外另娶婦未知焉前日晚間某向婦 
索取金釧一雙婦廉得其情與之爭論旣而夫出婦乃將金飾等件交姑收藏閉門而睡次晨姑因其堅臥不起往觀之則已氣絶身冷矣婦之母家聞信卽糾率隣婦七八人各乘肩輿登門吵閙至日昨尙未了結云 
[租地案又訊]  
　　前報述公平洋行控鄭阿桂一案昨又經英界公堂會訊公平洋行之執事西人同經管房屋之買辦汪湏全投案稱本 
行所置新閘地方之田地有二畆零租與鄭阿桂之交造屋原以十年爲限今已及二十年租價向祗每間每年銀一兩五錢今漲至洋二十四元請令搬移否則須照時價租下等語鄭仍執前詞并稱租得公平地基並無年限求恩酌留五間二廂及後面五間自住餘則情願拆讓惟請酌斷遷費司副領事謂據公平洋東稱前次之匿名揭貼實係鄭阿桂所爲今已免究惟令拆讓乃不知恩典尙是抗違殊屬可恨請先究其揭帖之咎再行核辦鄭稱向不識字何能書帖實係金梅溪欲租公平地基許以善價隨後知無利息欲退不能自寫匿名貼嫁禍於我藉作退租之計太守商之司副領事以鄭租公平地已有二十年其爲賓主已久應再妥商核斷云 
[多事判罰]  
　　英界公堂據包探康阿順禀稱有蘇婦馮吳氏以其女嫁鄭姓爲室生有子女三口今婿已逝世女竟遁逃所生子女抛於 
母處日前其母在上海茶舘中尋見女竟不肯隨母回蘇且敢爭毆并有陳某帮女毆母因來鳴訴一併拘案請訊馮吳氏供詞與同其女鄭馮氏俯首無詞陳菓供在洋行生理昨在茶肆吃茶見彼母女爭執我爲勸解然與彼並不相識陳太守謂母令女歸豈容旁人撓阻陳旣稱並不相識　 
何得妄管閒事着罰洋五元給馮吳氏爲川資挈女回籍該氏叩謝而退 
[押候責懲]  
　　昨報列鄉人兇横一節兹悉巡捕所獲之一人名王阿囡昨日解至英界公堂供係本邑人到花烟館游玩並未擾事陳太守以王阿囡逞横可惡押候責懲發落云 
[覆訊售田]  
　　前報列售田涉訟一則日昨陳瑞帮胡瀛芳及鄉人奚毛毛等均投案候訊陳太守謂陳租奚等七戶之田造廠立限違則議罰今奚等已將田出售應得酌量斷償奚等供曾經關照陳姓因辭絶故賣子胡姓太守謂然則應將前立合同收回胡瀛芳稱陳與我素有合股生理盈餘未給反因售地波累况陳應付田租三個月並未照付陳稱合夥盈虧不妨面結若田租可憑摺來支采累伊到案係因奚等所訴况冰廠胡雖有分亦祗一股今伊買田累及九股居心可謂叵測胡又稱陳專用暗算屢被謀奪生意我皆不與計較且係由我合夥發財何昧良若此陳亦稱與胡合做氷廠生意胡竟欲壟斷上海氷廠把持漲價被法公司洋東知而驅逐不許進行今何妄言若是太守謂照案論斷應得酌償陳姓虧耗至别有交接不得牽涉靜候閱詞明斷設不遵奉卽將人卷一併送縣核辦 
[私售西木]  
　　立德洋行東投英領事署訴管棧人鮑爾台私售木料收銀避匿并查得豐泰木行曾向鮑短價購買西木十二枝查華商 
向西商買貨須先付銀兩西商給發收條於棧單簽字然後憑單出貨此規華洋貿易者皆知今豐泰行所買西木並不照章係明知私貨貪買該行實有不合請究司副領事照會陳太守傳到該行之高樹萼於昨午前會訊立德洋行東申訴前因高則禀稱向立德洋行之鮑爾台購買西木已非一次買者亦非我一家至西木極大者係由彼雇舟拖帶到我行前河沿看貨論價付銀有收條呈騐况鮑爾台向係專主買賣者今旣將行貨私賣避匿亦行東用人不善之故司副領事驗得收條並不簽押因請陳太守將木吊回太守謂豐泰行不照向章買貨略有不合至立德行雇用鮑爾台任其將貨私售避面咎亦難辭殊難置諸不究全歸咎於豐泰將貨吊回應着立德行東向荐保根追鮑爾台到案惟須豐泰行之高樹萼具結不得將此木出售須俟鮑爾台到案判斷 
[蘇省撫轅抄]  
　　五月十四日從九萬選奉常鎭道委赴上海驗收捐置挖河機器並船回鎭江辭○十五日知縣孫慶璜武陽錫金提漕項回○十六日安徽候補知府李松榮江震查消回知縣張豫立辭回五庫厘局徐景寅太鎭提漕項回 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月初九日京報全錄]  
　　宮門抄○旨一道錄前○江督左奏併案查閱營伍起程日期摺○鄂撫彭奏請旌表片○又奏援案請旌表片○提督鮑奏　難　痊懇請展假摺○大臣額奏揀補知縣摺○都統恭奏請頒發匾額摺子○太常寺徐奏查勘專案工程摺○五月初九日戶部通政司詹事府廂白旗值日無引見○志和等各謝管處所恩○張兆棟謝署福建巡撫恩○額勒精額謝授直天津道恩○召見軍機額勒精額○○太子太保大學士兩江總督二等恪靖侯加一等輕車都尉臣左宗棠跪奏爲併案查閱江南營伍起程日期恭摺仰祈聖鑒事竊江蘇查閱營伍一案前經奏明先閱江北各營事畢回署再定期閱江南各營庶期兼顧在案兹臣擬於四月初十日出省前赴鎭江常州以次按視江蘇各營隨赴吳淞口閱視外海内洋水師及新造輪船操演除署中日行公事檄委江寍布政使梁肇焊代拆代行其緊要事件仍包封遞由臣核辦外謹恭摺陳明伏乞皇太后皇上聖鑒謹奏軍機大臣奉旨知道了欽此○○彭祖賢片再據荆州府知府蔣銘勳等禀稱查有同鄉貞婦龔王氏係江蘇崇明縣人自幼許字湖北候補知府龔寳英之胞姪其昌爲室同治元年正月其昌病殁時氏年二十一歲聞信之後誓死靡他卽於是年五月過門守志遂以堂兄附生其杲之子紹祖爲嗣該氏上事祖姑及姑以孝撫嗣子以慈　黨咸相敬服現年四十歲計守貞二十一年含辛茹苦歴久彌堅該員等誼屬桑梓見聞旣確不忍聽其湮没造具事實册結呈懇奏請旌表等情前來臣查江蘇崇明縣貞婦襲王氏志秉坤貞性嫺節義過門守志年例已符謹籲恩綸俾光彤史除册結咨送禮部曁江蘇撫臣查照外理合會同湖北學政臣臧濟臣耐片具奏伏乞聖鑒勅部核覆施行再兩湖督臣李瀚章現已丁憂故未會銜合併陳明謹奏軍機大臣奉旨著准其旌表禮部知道欽此○○彭祖賢片再據署嘉魚縣知縣黎培質詳稱准儒學牒據前任四川巫山縣知縣徐兆霖等呈稱竊杳同邑貞女張聶氏係武生聶宏謨之女生於咸豐甲寅年幼字本邑文童張大懋爲妻迨迎娶有期大懋於同治十一年十二月内病故聶氏聞訃悲號請于父前誓必過門守貞伊父閬其志堅義不忍奪准令奔喪聶氏過張門卽撫　親殮一慟幾絶將以身殉其姑慰諭再三乃毁容成嚴迄今貞操自持孀姑以孝聞閱十年如一日現已立夫弟之子爲嗣盡心撫育劬勞逾常戚族咸知毫無閴言職等近在　梓聞見非虚亟思表揚以　 
維風化理合開呈事實出具甘結呈懇牒詳請由學查明造具事實册結遞加印結詳請具奏前來臣查禮部奏定章程貞女請旌聲明不拘常例年限援案懇恩者係出自聖裁非臣下所敢議擬等因是以貞女過門守貞迭經中外臣工奏奉特旨　恩旌表有案今嘉魚縣貞女張聶氏事同一律臣不敢壅於上聞合無仰懇天恩俯賜旌表以彰節義除將册結咨部查核外謹會同湖北學政臣臧濟臣附片具陳伏乞聖鑒訓示再督臣李瀚章現已丁憂故未會銜合併陳明謹奏軍機大臣奉旨著准其旌表禮部知道欽此○○湖南提督一等子奴才鮑超跪奏爲傷病難以速痊據實𤁋陳再懇天恩展假三月囘就醫恭摺仰祈聖鑒事竊奴才於三月十九日在武昌省舟次承准兵部火票遞回懇請開缺原摺後開軍機大臣奉旨着賞假一月調理毋庸開缺欽此欽遵伏念犬馬微軀迭荷聖慈曲加體恤雖捐糜頂踵無以爲報何敢再爲瀆請惟是奴才目疾本起自從前連夜追剿捻逆之時嗣後年年舉發光緒六年春間正當目疾未愈之時接奉諭旨起程未便畧爲靜養去冬一發尤甚故雲障雖去而霧氣去消實非急切可以奏效舊傷雖可支持而咳嗽時爲掣動亦非稍加靜攝不能爲功今蒙天恩賞假一月原足以資調理惟途次則居處難安醫士則他處不合轉瞬假滿仍以病軀赴任誠恐貽悮公事獲咎滋多再四思維惟有據實𤁋陳於君父之前懇恩展假三月回籍就醫庶爲日稍舒得以從容調理出自高厚鴻慈奴才籍隸夔州與兩湖此連往返一水可達一俟調養就痊迅卽奏報起程前赴湖南本任以盡職守所有奴才傷病難以速痊懇恩展假三月回籍就醫緣由謹恭摺馳陳伏乞皇太后皇上聖鑒訓示再奴才拜摺後仍在武昌省城恭候命下合併陳明謹奏車機大臣奉旨鮑超着賞假三個月准其回籍就醫一俟回籍就醫一俟假滿卽行赴任欽此　○○奴才額勒和布跪奏爲遵照定章揀員調補口外知縣要缺以資治理恭摺具奏仰祈聖鑒事竊查熱河州縣升調章程内開平泉建昌赤峰朝陽四川縣缺出先於灤平豐寗二縣内揀員調補等因遵照在案茲查赤峰縣知縣彝倫三年邊奉期滿前經熱河道貴成具詳業經奴才咨會直隸督臣同咨部開缺所遺赤峰縣知縣一缺管理翁牛特等旗蒙民雜處地方遼闊政務般繁係口外繁缺州縣中最爲緊要之區非精明幹練熟悉情形之員不足以資治理茲查有灤平縣知縣呂江景熙現年六十歲係浙江紹興府餘姚縣人由監生遵籌餉例報捐未入流咸豐八年九月分發直到省札分承德府　委嗣加捐府經歴因獲盜出力經前都統麒慶保奏於同治二年十一月十四日奉旨着俟補缺後以知縣儘先補用欽此八年三月遵例捐免補本班並免保舉經前都統慶春給咨赴部騐屋是年十一月二十七日由吏部帶領引見奉旨着以知縣仍留直儘先補用欽此十二月初五日領照初九日到省派分承德府差委次年正月二十九日到郡十年遵例甄别以繁缺知縣補用嗣因豐寗縣土匪兹事案内經前都統庫克吉泰奏請留於熱河補用十一年八月十一日奉旨依議欽此十三年三月在皖省捐輸米石議叙同知銜嗣經奏補灤平縣知縣於光緒七年六月二十七日奉文任事查該員呂景熙才具老成辦事穩練自到任以來整頓地方措置均能裕如以之調補赤峰縣知縣實堪勝任與例亦屬相符由該道貴成具詳前來合無仰懇天恩俯念邊缺緊要准以灤平縣知縣呂景熙調補赤峰縣知縣於地方大有裨益如蒙俞允該員由灤平縣知縣調補赤峰縣知縣銜缺相當毋庸送部引見所有遵照定章揀員調補口外知縣要缺緣由理合會同直督臣合詞恭摺具奏伏乞皇太后皇上聖鑒再所遺灤平縣知縣一缺應俟赤峰縣缺奉文准調後再行遵照定章在於熱河合例人員内揀員請補合併陳明謹奏軍機大臣奉旨吏部議奏欽此○○烏魯木齊都統奴才恭鏜跪奏爲山神功德及民仰懇天恩頒發匾額以酬神貺而順輿情恭摺仰祈聖鑒事竊奴才據鎭迪道福裕據署迪化州劉兆梅轉據署阜康縣甘承謨詳稱阜康縣城南博克達山神靈夙著每遇地方偏灾有禱輙應山中有淖泉廣可數里其深莫測土人呼爲海子伏流山林鹿南北數百里農田通渠灌注非止皁康一邑也兵燹後民鮮耕作田業荒蕪渠流不暢比歲歸墾漸衆深慮缺乏去年專飭就山建廟甫經蕆工淖泉驟漲十餘丈遂成不竭之源維時蝗蝻萌熏彌滿山谷人力難施該縣率紳耆請禱旋卽捕滅禾稼無傷嗣因冬旱詣廟虔祝復降大雪預兆豐年遠邇臚歡情氯報享公禀詳請奏懇頒發匾額用答神庥專請遞詳到道據情籲奏前來伏維博克達山久列祀典去年春經奴才捐廉飭該署縣甘承謨立廟奉祀兹卽靈應屢彰邊隅蒙福洵属禦灾捍患功德及民合無仰懇天恩頒發匾額一方由奴才祇領敬謹摹裂懸挂以酬神貺而順輿情所有請頒博克達山匾額緣由謹會同督辦新疆軍務通政使臣劉錦棠恭摺具陳伏乞皇太后皇上聖鑒訓示施行謹奏奉旨巳錄○○臣徐用儀跪奏爲查勘專案工程恭摺覆陳仰祈 
聖鑒事光緒八年四月初五日内閣奉上諭溥廉等奏應修各工請派員查騐一摺昭西陵孝東陵裕陵等處均有應行急修各工着泒徐用儀敬謹查勘奏明辦理欽此臣於恭請聖訓後遵卽率同司員郎中松壽畢念承前往敬謹詳勘查得照西陵隆恩殿前東踏跥石欄杆坍倒截折石二塊此處方向係在隆恩殿之巳位本年不宜動工又孝東陵福晋格格位前光祿寺作供房及裕陵嬪貴人菜房餑餑房等處俱年久坍塌情形不輕惟究與殿座不同應歸將來歲修案内酌度情形次第修葺未便與緊要急修之工同時併辦以上各工均擬請暫緩修理又孝東陵東配殿一座計五間頭停前後坡均有滲漏椽木望板間有　朽琉璃爆釉油飾剝落謹擬全行揭　挑換木料油飾見新再查本年另案工程係尙書宗室瑞聯侍郎祁世長承修現在工作之際應請飭下該大臣就近一併散謹承修以昭愼重恭候命下臣遵卽造具丈尺做法清册移交工部核算錢粮奏明辦理所有臣查勘專案各工綠由理合恭摺覆奏伏乞聖鑒謹奏請旨奉旨巳錄 
 
 
