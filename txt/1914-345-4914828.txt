# 1914 - 345 - 4914828

 

Page 1

 
 
   
 
 

Page 2

 
 
時件 
[借欵談（冷）]  
　　不藉行政費於借欵而求行政費　各省此今日政府財政之大綱也行政借欵則力求其减實業借款則不患其增此今日政府借疑之在綱也 
　　是故據路透電所傳政府電令各省規復舊稅厲行新稅以供中央政費與賠欵之用而短期借欵則借八百萬磅以應付之幣制借款展緩一年此對於行政借款減之策也據本報專電所傳交通梁總長連日與日德諸代表商議路欵不久將有數大種借欵出現而西報之電之傳交通部又借京漢路欵二千萬云云此對於實業借欵增之策也 
　　夫行政借欵不生利之借欵也實業借欵生利之借欵也减不生利之借欵而增生利之借款其大綱不可非也所當注意者萬不可以實業借款移費於行政使生利其名而不生其實則大綱亦無用耳嗚呼政府其戒之國民其留意之 
專電 
[北京電]  
　　梁敦彦二十八假滿二十四五卽可來京已决就職交通連日與日德諸國代表商路欵事甚秘甚忙大約不久必有數大種借欵合同出現 
[北京電]  
　　竟有人密告梁士詒等所開鐵路巡警學堂招募多黨人意圖借此把持鐵路及謀他事者交通部卽日以欵絀爲名解散　校調該校總辦梅光羲到部爲編纂員其貫該校係路局公攤無支絀理 
[北京電]  
　　近著名鑛商多反對鑛業條例謂其干涉資本家太甚頗近民生主義又以事前必須一一提出計畫書經該管官署許可亦屬難行旣主開放而犯法者輒處刑律於外人未必有效而徒苦國人現在李士偉等已力求變通 
[北京電]  
　　中央主張整理粤紙幣必須定期定價其價以前六十日之價格爲標準約合四五折粤中紛紛反對昨自都督民政長以至紳商連名公電總統相國財政總長幣制總裁力言定價减折損失國信並中央特派之王璟芳亦列名中央意現市價已三四折並非任意苛減若以原價收還安用整理且非定期定價則大便投機而國家受巨損持此頗力 
[北京電]  
　　日本澀澤男爵在日本人居留會演說略謂此後中日當聯合辦實業利益同等彼此均利而力駁該會員等演說中之利權獲得等語謂其意味不免侮辱中國 
[北京電]  
　　參政院組織法案今日可三讀通過已改參政官爲參政雖尚係簡任而一般人甚喜謂其可避去官名 
[北京電]  
　　立法院之組織聞擬先由每縣選十人再行複選約七八縣可得一議員 
[北京電]  
　　平政院現尚在籌擬處務章程等肅政廳亦並無參案該院廳不日遷往衆議院 
[西安電]  
　　駐漢中川軍與秦軍意見甚深屢次衝突幾釀巨禍聞原因川兵到後要求地方供給並强佔秦兵營房及硬奪餉銀秦軍本不願川軍入駐以分其勢力平日本不接洽因之彼此如水火現有漢吕商民逃至西安者均謂官兵遇敵怯要索民人供給則兇如虎勦匪必不能得力 
[蘭州電]  
　　焦大聚提督已提兵（三）千入秦州惟聞白匪分二股東西分竄焦大聚重兵又成尾追云 
[奉天電]  
　　蒙匪在洮南西北七家廟地方連燒村落五所饑民四處逃命因之沿洮屬三百餘里農民輟耕不安生業張督飭吳俊陞親自督勦 
[張家口電]  
　　何都統與潘將軍近日爭管區及軍隊勢甚激烈恐非邊疆之福 
特約路透電 
[北京電]  
　　財政部致電各省謂本年六月至十二月間應償還借欵及解賠欵洋一千萬元五月至十二月間應償還南京臨時政府所訂之短期借欵洋五千三百六十五萬元六月至十二月間應償還前淸政府所訂之短期借欵洋二千令七十七萬五千元財政部令各省長從速整頓舊稅竭力征收新稅源源解京以保國體又謂政府現與五國銀行團商訂借欵英金七百五十萬磅專以償還短期借欵並令各省長豫計可解欵若干到京先行報部 
[北京電]  
　　陸軍部致電蘇浙鄂等省都督令撤銷駐滬偵探並令上海鎭守使鄭汝成考選偵探數人分布城内及租界偵察黨人舉動報告政府 
[北京電]  
　　山西民人王某以弑叔原由陳訴司法部袁總統特下命令略謂查被告弑叔乃報父仇且復自首律當減罪茲按臨時約法第二十八條改判被告一等有期徒刑十二年 
[哈爾濱電]  
　　俄國陸軍大臣蘇曲里洛夫上將昨晨過哈向海參崴進發俟回俄京時將駐哈校閱軍隊 
[北京電]  
　　日使署參贊水野君忽患烈性之瘤今晨開割勢殊危劇 
譯電 
[北京電]  
　　聞交通部復與歐美資本家訂定京漢鐵路借欵洋二千萬元其合同要點如下（一） 
債劵每張定數洋百元（二）七釐起息（三）二十年償淸（四）自第十一年起償本以該路入項爲抵押品 
[北京電]  
　　駐京美使及財政部宣稱外間謠傳中國與美國皮塞爾海姆鋼公司簽定借欵合同以此入項作建築各船港及閩省兵工廠經費一節實屬子虛 
[北京電]  
　　藏務會議已訂定條約據華人消息已由畫押者各於約上書京第一字惟聞尚有數條件須續行討論現信該約就廣義言之必規定西藏之完全獨立中國得有宗主權而回復楊赫斯本大佐征藏前所佔之地位中國得派辦事長率應有之衞隊駐紥拉薩惟對於西藏内政無權過問且於東藏畫定區域准華人與聞政務華人在該處所佔之地位較爲鞏固云 
[北京電]  
　　長江上游水面總巡第三師師長曹琨已移駐宜昌不日將入川與川督胡景伊會商政務第二師師長王占元現駐岳州湘省近有黨人首領數人謀圖起事悉經當道拘獲處决 
[北京電]  
　　據隴督張廣建電稱狼匪由隴州進窺涇州鎭台馬國仁率兵禦之爲流彈所中以致陣亡袁總統撫卹馬國仁家屬洋萬元並追加中將銜 
[里亞加拉電]  
　　墨西哥調和談判業已開議威爾遜總統裝就特别電話與美國代表互通消息墨西哥代表則僅能由海電與本國政府傳遞消息以故稍覺遲滯該會議公推巴西大使爲主席據言彼信各代表之希望必能見諸事實美墨誼同兄弟美國必不願以干戈相見而令其進步與文明受戰禂之影響云 
[墨京電]  
　　烏爾太總統宣稱彼曾告知本國代表如交涉棘手須彼辭職始可解决則准其代彼提出辭職書 
[墨京電]  
　　烏爾太總統否認有辭職之意 
[維多利亞電]  
　　前月九日被拘之華僕已供認由椅上擊斃其女主人且謂女主人因彼拂逆其意曾向揮刀擊斃後復分屍焚之該僕尚未定罪 
[倫敦電]  
　　要求參政權之女黨一隊擬於英皇由亞爾特學特回宫時上書請願爲軍警數千人環立白京漢宫使之無隙得入該隊旋在立憲山之巓被斷潘克　斯特夫人等均被拘夫人被拘之地乃在宫之對面於是諸女子强欲入一宫門與守衞者互相揮拳致傷數人今已拘獲四十七人内有男子三人 
要聞一 
[北京日報與憲兵營（遠生）]  
　　北京慣例凡報館登載關係軍事或軍界之事卽由陸軍部之憲兵營派憲兵前往更正亦旣通行已久不料最近忽引起北京日報與該營之交涉且其交涉極有趣味茲彚述如左 
　　事之起源北京日報（總理朱淇）日前曾登一叚新聞大意謂陸軍部以事務繁多將增設次長一員卽有憲兵前往干涉因此惹生轇轕其起源固極簡單也某日北京日報標題曰奉諭更正者其所紀之文如下奉諭更正前三日本報要聞欄内刊有陸軍部請添次長新聞一段略言陸軍部將仿内務部辦法添次長一人乃連日陸軍部三次派憲兵到館謂此段新聞乃係本館揑造謠言必須立卽更正等語本館查昨日大總統命令已任命徐樹錚爲陸軍部次長可見本館此段新聞尚不至於揑造惟本報係華商所辦之報與日本人之順天時報不同旣有大部嚴諭卽不能不更正以肅官憲之命令閱者諒之可也 
　　憲兵營致北京日報函已登廿一號本報從略 
北京日報之奇崛的論辨北京日報關於此事連日著論聲辨皆以其總理朱淇署名第一題曰對於陸軍部憲兵營長致本館書函之條辨略謂如陸軍部以所載爲不合可請警廳干涉或向法庭起訴此項新聞之爲密呈與否報館不能知之况且國務卿未發表以前中外各報早已喧傳謂陸軍總長仍係叚君海軍總長仍係劉君不聞以爲洩漏秘密而干涉之豈次長一官比總長尤爲重要耶報紙條例所載止能以編輯人發行人當其衝無飭交訪員與訪員處分之規定處治報館應按專律不理引刑律等語其第二題曰訪員與兵將之比較其措詞尤爲奇崛略謂養兵所以備戰也請訪員所以訪新聞也譬如陸軍部派兵一隊出境與敵人開戰戰而勝則此隊兵將當受上賞倘若戰勝回來而陸軍部徇敵人之要求將此戰勝而歸之兵士交與敵人將其殺害如此則此後無人肯替陸軍部出戰矣報館之訪員出外爲報館訪得好新聞回來則此訪員報館必當增加薪俸倘若此訪員訪得好新聞回來而報館將其交與官吏懲辦則此後必無人肯代此報館訪新聞矣今我報館之訪員代我報館訪得的確靈捷之好新聞回來而陸軍部派憲兵來要求我報館交出訪員譬如我今日要求陸軍部將打勝敵國之兵士綑綁起來交與敵國將其殺害請問汝陸軍部肯乎不肯乎此次我北京日報之訪員能訪得此等好新聞回來我報館應當增其薪俸斷無交與陸軍部之理如果謂不交訪員便要封報館我情願封報館决不交訪員如謂不交訪員便要坐監我情願自己來汝陸軍部坐監决不交出訪員敬告陸軍部諸公汝今日此等辦法可謂止知有己不知有人何其不恕之甚也 
　　其第三論則題曰秘密之辨别略謂事何以要秘密因一經宣布卽有損害於國家故不能不以秘密出之至於陸軍次長添任徐君樹錚如將此事秘密於先必待命令發表而後揭破於民國亦無利益如事前先說出陸軍部請添次長於民國亦無損害惟運動此缺之人則恐一經揭破卽有攘奪之患故不能不以秘密出之耳卽不幸風聲洩漏而次長之添派不成亦不過徐君樹錚個人或有阻碍耳憲兵長倘若起訴想秘密二字法庭自有斟酌未必徐次長以爲秘密者司法官卽以爲秘密耳 
　　以上爲報館與當局兩方之論調忽又夾入黨派的意味其文甚長（上略） 
　　中間更突出奇峰益以英文京報之仲裁的論說然吾曹不得不對於陸軍警察之行爲探其本而窮其源也吾曹對於此事下列之解釋不敢保其之嚴厲精確但至少亦在莫須有之列按陸軍當局對於北京日報主筆朱淇與梁士詒之親密關係向所懷疑增派陸軍次長之消息一經登出陸軍部官吏料及此種合私人意志之新聞必係梁士詒供給於該報者所以陸軍部派人至該社要求朱淇必須將此消息所由得來之處所說出星期六日該報又登出極譏諷之論文仍觸陸軍部之怒相傳亦梁士詒之嗾使也陸部仍議以洩漏軍事秘密之罪加諸朱淇之身冀加梁以暗通報館之罪而觸大總統之怒昨日北京日報擲去其鐵手套更登極抗議之答覆書於陸軍部因此細小事件竟使皖粤兩方朋黨之競爭行諸筆墨矣有幾分可信者陸軍次長之增設係出於梁士詒因梁願有己黨投入陸軍部也若此事果確武人社會必生出種種之風潮令其和平了結似乎不能矣 
　　按此稿昨日到甚昨第二張已付印故致互見閱者參觀之可也 
[外人之購買軍器談]  
大陸報載十七日北京通信云中政府初請五國銀行團開議二次大借欵時其數額聞爲英金二千五百萬磅後數星期據半官消息袁總統 
 
 

Page 3

 
 
决議僅借英金一千八百萬磅以八百萬磅償還短期借欵餘充改革幣制經費按九一一年中政府曾與四國銀行團商訂改革幣制借欵英金一千萬磅旋因革命事起至今未成前星期又聞袁總統復决議暫借英金七百五十萬磅用以償還短期借欵而將改革幣制借欵展至來年再議届時果能如袁總統豫料事機順手則可以格外滿意之條件成立云 
今觀政府之意似不欲於本年再訂借欵以辦不生利之事業且擬竭力令行政經費全出於内國入稅此實共和政府成立以來所未有如果見諸事實則堪稱一大進步也近據各省消息觀之中央政府掌理徵收國稅一事權力日見鞏固各省現月必解欵若干至京換契稅入項已逾豫料之數鹽稅入項亦殊滿意除扣去扺付第一次大借欵至一九一五年六月止及其他之債務外政府現得於此項之内提銀二千七百萬兩以充行政經費設更能訂成輕息長期之借欵還淸將次到期之短期小借欵則民國經濟狀况當能大有進步夫短期借欵折扣大利息重政府旣因此而受害矣一旦訂成長期之借欵而償淸之必不致再蹈覆轍此可繼言者也惟在他國則可下此斷語而在中國則不能也故五國銀行團今於簽定新借欵合同之前必向中政府索一極莊嚴之約言聲明此後不再訂用小借欵以充行政經費此實必要之舉 
　　查短期借欵合同關於購辦陸海軍軍需者實佔多數而皆於革命發生之後訂定者有爲滿人所借有爲黨人於淸帝遜位之前所借有爲民國政府因應急需所借有爲各省地方官所借今觀陸軍部與海軍部雖經創痛仍無所悟距今一兩星期前陸軍部尚與英國某軍火廠商辦大批軍火以國庫劵付價且情願大加折扣旋因該廠英倫總事務所不肯收用此劵故未成事就目下之情形而論受用國庫券不啻商訂短期借欵蓋此劵到期往往展限也陸軍部與海軍部今日購辦軍火似可無庸會商財政部故財政部對於此項合同初無所聞直至畫押蓋印之後乃始得知 
　　中國處此地位夢想擴張陸海軍狂妄實甚須知彼之得保完全非恃其所有砲火之力蓋恃各國對華聯合之舉動質言之卽各國彼此之嫉妬有以維持之也中政府若能宣言於此後五年不購一軍艦不購一炮一鎗則其信用轉可大增誠以民國今日無庸汲汲擴張軍備故也凡購辦軍火之合同敢謂無一不暗藏原因或出於當道受賄而爲之或出於政府貪獲豫墊之欵而不惜以此爲報酬如果實須添置則當由部中招人投標明白爲之否則人必疑其有不實不盡之處也 
[組織聲中之三院觀]  
[參政院人物之擬列]  
　　參政院組織法經約法會議審查不久當可提出大會據聞其中最要之點在於員額及所定之資格先時政府及議員兩方多主張員額定爲四十人或六十人皆取有政治經驗與有勳勞於國家者充之於外特設四參議爲便於討論新政及一切新法律最近則又變更前議擴張員額至七八十名裁去四參議統名爲參議官至其資格仍以有政治經騐及有勳勞於國家者爲標準其比前增加之員額蓋爲收納有新政學識之地步然依此標準全額七八十人中舊人應占五六十人之多數刻聞確實消息政府已將指任之參議官擬定若干人如袁海觀樊雲門張人駿周馥皆列入焉學者中如王壬秋嚴幾道馬湘伯亦列首選文聞寳熈那桐等皆大有希望工商界中如張弼士等亦必於中占一席之地依上所列之人物多備有元老之資格則所謂參政院者卽名爲元老院亦未爲　可 
[平政院草案之修改]  
　　平政院編制令本規定各項長官及高等諮詢機關保薦肅政史評事兩項人員另定密薦規則及此項規則經法制局擬定後總統以内容規定過嚴遂又擱置並未明發另又由政府通知各機關聲明保薦限制刻總統以平政院人員爲最高行政裁判機關各省保薦人員仍非有規則限制不足以昭鄭重已將法制局原擬草案又行提交該局修正一俟修正後仍須公布云又汪伯棠院長以現在行政官吏旣無國會省會之彈劾常此聽其所爲何以澄叙官方而昭懲戒特於日前約集肅政史等開談話會籌商一切進行辦法聞已大略擬有端倪分别向政府接洽辦理 
[蒙藏院改制之解釋]  
　　蒙藏事務局自設立以來已經兩載其名稱已深入蒙藏人士腦海之中今一旦改爲院制蒙藏活佛喇嘛等頓存疑貳屢次來文詢問辦理蒙藏事務是否仍舊於保護上能否如前等情貢桑總裁當卽分别先期答復大致以院中辦事範圍可稍拓充於辦理蒙藏事務决不變易不過改爲院制而已至所以改爲院制之原因及此後保護蒙藏之辦法擬譯成漢蒙藏合璧文字粘貼蒙藏各地以釋羣疑 
[最近理財策]  
[各省解欵之變通]  
　　自民國成立以來各省不唯不能解欵中央反向中央請欵曩政府爲圖財政之支持曾决定恢復宣統三年各省解欵中央制並以各省之財政今昔異情擬將其解欵額略爲變通以便實施迭經局總長召集部員籌擬並商諸各省民政長國稅廳籌備處處長得其允可已大體决定定於卽日分飭各省遵照辦理茲表列其額如左江蘇解欵額三丶七五○丶○○○四川解欵額三丶三○○丶○○○廣東解欵額三丶○○○丶○○○浙江解欵額二丶一○○丶○○○江西解欵額二丶一○○丶○○○湖北解欵額一丶八○○丶○○○安徽解欵額一丶五○○丶○○○河南解欵額一丶三○○丶○○○山東解欵額一丶三○○丶○○○山西解欵額一丶三○○丶○○○直隷解疑額一丶二○○丶○○○福建解欵額一丶二○○丶○○○湖南解欵額九○○丶○○○陜西解欵額九○○丶○○○新疆解欵額六○○丶○○○甘肅解欵額四○○丶○○○廣西解欵額四○○丶○○○雲南解欵額四○○丶○○○貴州解欵額三○○丶○○○合計各省解欵額共二七丶九○○丶○○○ 
[司法收入之解京]  
　　政府近日因愼重公欵起見對於各省無論何項收入均未悉數解京日前曾有通電致各省令將本省司法收入亦應全數解交中央不得自行截留動用刻聞湖北民政長吕　元有電呈總統稱鄂省司法收入業奉中央命令悉數解京所有本省司法支出卽應如何辦法請速飭部核議電復以便遵行籌語當經總統交由司法財政兩部核復云 
[財政部考試職員之近聞]  
　　京報載更動司員之消息其文云財政部之考試風潮日前已告終結乃該部一小部分近復生異動其異動原因之所在聞悉該部此次考試不盡出於總次長之意其起動眞因實大半在賦稅司李景銘欲求李氏起動之因則不得不帶歷史的說明李於熊希齡長財部時被調爲審計處第一科科長而以周宏業爲賦稅司司長及熊去而李與周卽互相對調當李出財政部同時停職者甚多至是皆欲有所位置而該同四科科長都已有人不便遞爲更動於是官制外特創設四副科長以陸定爲第一科副科長李恩藻爲第二科副科長屠文溥爲第三科副科長鍾祥麟爲第四科副科長李於梁士詒爲次長時頗爲所賞雖以一司長而能直接於總統亦梁之力李氏旣見重於梁頗欲效其所爲在部中實行其托拿斯主義不得不先爲援引人才之計此次考試之來實原因於此但其結果則殊出李意料之外聞李本欲以陸定屠文溥等充之而發表則毫無影響聞賈士毅專充該司帮辦而第一科科長則以李兼充李至是頗不自安云 
雜評一（無名） 
[官民之間]  
　　官民之間今後必莩莩之爭論者厥唯二事一曰鹽章一曰礦章蓋鹽章久爲一部份人　專利一旦欲取而去之此專利之一部分人必不肯輕於放棄礦章爲前所未有國家對礦業向取放任主義一旦列有定章無論若何寛待必視無章爲嚴而以前握有礦産之人亦必不願由寛而至嚴故曰官民之間今後必莩莩爭論者此二事也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京采風錄（一過客）]  
南京秩序恢復後　士民多遷回居住市廛之間尚　茂盛惟惟　　往來之人　有菜色大約生計困難爲之也以數日問耳聞目覩言之則官僚社會武人社會適與之成反比例小民憔翠其宜然矣 
　　官僚派素以南京爲尾　地前淸時候補道之多爲天下所艶稱鼎革後　民充塞與之相埒現則一切咸規復舊制候補知事之到省　憑者如日之升據所問業有數十餘名各皆挾有京華人物之八行其運動奪競術固加以一層進步較前淸之墨守故術者相懸霄壤近有一周姓者係持東海尺書爲之道地目的爲縣知事或釐捐當道囑其與司國稅長官要求接洽而國稅方面除將張動人物稍有更動其張壽齡所委人物安若磐石　財政次長之權威爲之保障所欲不能卽成周遂復力要民政方面並責以切實回話否則　返京亦將求一回信方可銷差意氣昂然爲求差方法之别樹一　者卒尤先委短差如有相當缺再爲發表又有知韓省長與蔣國稅廳長相善者亦哀懇韓薦於蔣韓則面允之而隂拒之致近有韓蔣失歡之語西北系人物則　冀許星璧得國稅廳長可以逹其釐捐局長之目的近日此說甚盛許現在京未回　官僚派咸和輿論之不利於己軍界尤有所顧忌而權力不逮無可如何乃撥公欵三千元開辦政聞日報並通令各縣勒銷俾造成官僚輿論可謂爲官僚之絶好計策因之謀差人員乘隙而入蔣運動政聞報爲之說好話亦如怪現狀所載運動戈什哈之故計官僚夤緣之風有如此者 
　　於財政困難聲浪中獨能嬉遊而多金者其一軍界其二則警官也軍人餉厚一營長月約三百元之收入另如馬乾也油料也皆爲生財之道其次爲警官故當夕陽西下之時在秦淮河畔唯見車馬紛馳絲竹迭秦金陵春六朝春之飯莊曾無虛夕畫舫生涯倍蓰於前妓女發達異常近有具呈在王府園開設三等妓館者雖奉駁未准而賣淫界勢力潛自滋長浸潤内地（别於秦淮河下關而言則皆軍警之嘉惠也嘗有目覩軍警上級官長　坐艶姬於畫舫之前舷　絲弦曼聲而歌咸嘖嘖歎羨爲軍警官長之樂餘如　蒲一擲不吝千金尤屬常事北系中有三打口號一打茶圍一打麻雀一打彈子此三打　以在操場打靶出軍打仗之二打可稱爲軍警五打其實二打與三打相懸霄壤也軍人多内眷在四五處分居者女界則蟚聽戲故劇園生涯亦因而盛軍警酣嬉之風實一可注目之現象也 
　　軍警旣如是闊綽則小民宜受其福矣而殊不然其受利者皆痞民地棍龜奴船戸其正直小民則無絲毫也曾憶前數日甫卸征衫入城一游晚間經過　奩營三义路口見有一空馬係軍人駕御有一人力車未及避讓軍士乃鞭之車夫忍痛未與之較及其行稍遠方作怨聲乃爲軍士所聞遂疾馳下車痛毆無已旁有居民咸向勸和不下又撞倒舖面之舖板復大怒遂舍車夫而毆勸和者喧吵不休本命舖戸人向之叩首而罷當毆打時有茅簷中一婦人嘆云（這些兵士都瘋魔了難道都督省長是不問事的就是做皇帝没有百姓也做不成嘗言牡丹雖好全　綠葉扶持如此情形百姓怎過日子）斯言眞切而有味小民心理可爲代表矣又見一賣水果者輿軍人論價不合爲其扭毆向警察署共家中老嫗妻子兒女均疑有性命之憂乃大哭求救幸有某官長在途方勸解無事若斯則小民痛苦與軍警酣嬉爲　好的反比例矣中華民國之健兒其眞天之矯子哉 
[二次借欵額再減之原因]  
　　第二次大借欵總額减爲一千五百萬磅一節已誌前報茲據某當局所談續借欵之用途係改革幣制及償還短期内外債惟以改革幣制甚爲煩難倘有不愼將來不但不能達到改革之目的却增幣制之紊亂是以政府對於一切　行方法頗需時日研究以期萬無一失至於已過償還期限之短期内外債債權者催促甚急大有不能俟改革幣制方法碓之然後開始交涉之勢故先將此次債欵額數再改爲七百五十萬磅專作償還内外債之用而整理幣制之借欵則擬展緩一年再行開議聞五國資本團代表亦均表示同　云 
[新政局之官制修改談]  
[各部官制之將來]  
　　總統直轄五局除機要主計爲新局其官制無所比較昨日所發布修改之法制銓叙印鑄三局官制與原制大致無甚差異　將隷屬國務院字樣删去此外則有秘書者去之無參事者添之參僉主皆各增其額數而已各部中官制聞亦將從事修改財政部有改復五司之說各部秘書亦有主張裁去者以各局官制例之或亦不誣也 
[地方官制之研究]  
　　自　省之議起地方官　久爲一最耐研究最有價值之問題蓋此事關係全國行政設使釐訂未善違反常例擾亂人民習慣於國家治安關係誠非淺鮮總統昨已將法制局脫稿草案親加釐訂於日前提交政治討論會俾再詳細討論茲探其内容已擬定文官决取三級制省設巡按使道設觀察使縣設縣知事巡按使以民政長改充有黜陟進退縣知事之實權武官决取兩級制最高級爲護軍使次爲鎭守使護軍使掌管全省軍務輿巡按使對峙鎭守使酌量情形每省設置二三缺不等大都現有都督省分則卽以都督改充至此項官制實行軍政民政劃分則地方遇非常事故兵力不足則巡按使可以隨時呈請中央關撥就近車隊以資治理其現時歸民政長所轄之警備隊並聞官制實行之後則卽改由巡按使管轄不加更動又前十五日會議散會後政事堂各當局更詣政事堂公所討論要政當由楊杏城錢幹臣兩丞詳細研究歴一小時有餘探其内容多係有關於官制者據聞徐國務卿提議由總統交諭前國務院兩次提出廢省裁督草　　　　　　之外官制　有參差之　究　官制尚可變更省制決難驟廢至裁督一事亦須軍區劃定後方使核議實行現在總統擬於日内另行提出議案此項議案大約須交大元帥統率辦事處詳細議覆方能决定辦法據此說觀之則將來外官制發表名月若何　否如上所述（卽文官三級制武官兩級制）尚未敢定姑並誌之以觀後效 
[北京日報與憲兵交涉案之結束]  
　　憲兵之查北京日贛係奉陸軍部命令而奉　之意兵又陽差隂錯以致糾葛不淸都人有　憲兵營陳營長者往詢結果如何陳謂此事數次省誤於憲兵執行之錯誤亦無怪北京日報之負氣今已將執行錯誤之憲兵按律處罰望明陸軍部在案復另減人往與該報接洽於應行查究者已得有頭緒目應撇開該報前次處罰錯誤之憲兵後所致該報之函及昨日　人再向該報接洽與該報交出訪稿各情形均一一報告陸軍部今又接　陸軍部管理總務廳徐次長一函已無再向該報查究之必要矣言次出函相示其文云迭次報告及報館訪稿均悉一一該報旣將訪稿父出有筆蹟可以對照幷詢得該館訪員暗號自有線索可尋卽可由部具呈請飭查辦本部查究初意本非與該報館爲難該報平日宗旨甚屬純正宜加扶植此次誤洩密件本無重要關係惟旣指明爲密呈而該訪員不分皂白輙敢外言本部爲預塞涓涓起見故　由貴營查究旣經究有端倪卽不必過爲已甚　營所呈函稿中所云派員赴法庭起訴一節可作罷論勿以該報日内頗有負氣之語遽爲客氣所牽便與糾葛不了也云云 
[鄂省緝捕黨犯近訊]  
[董信南之被累]  
　　武漢前此拿獲黨首龔尚鍇等時訊據供稱有同黨董澄（卽董信南）在省藏匿咸寗縣人陳策家比往陳宅逮捕茟　已渡江潛遁遂將陳及同居之章承宗一倂逮案經軍法處一再研訊陳供與董同租居何伯宗之屋則有之其謀叛實不知情　經軍法處派探調查悉陳於案發前一日曾親偕董渡漢謂如非同黨交情斷無如是親密故軍法處認定陳係送董渡漢匿居其蹤定必知曉至章承宗則有與黨人傳遞信件確據是以均暫拘禁俟拿獲董澄再予質訊昨咸甯旅省同鄉會章應霆及武昌律師公會長等先後具呈軍府請保釋陳章二人當奉段督批略云陳等如果不與亂謀何以於租居何伯宗屋之時同董庽處數月之久且查此案發生則一日由其親　董澄渡江匿居謂無通謀情事其將誰信卽云牽累被拘實原董澄之牽累然此案董　一日不到陳章一日不能脫離縲絏所請開釋之處礙難照准又聞董澄前曾充江蘇陸軍官長上月與龔尚鍇等任鄂謀亂惟董爲黄興直接委任前來據探報携有現欵二十萬元爲運動費皆存放某銀行故段督現仍極力　　該犯幷密電各省協全矣 
[黄金標之被獲]  
　　前鄂軍第八師退伍營長黄金標係襄陽人爲　兩霖劉仲文之黨羽去歲在襄河　亂事敗後卽潛逃無蹤今復來鄂匿居漢口英界被武漢總稽查處探悉呈請照會英領事飭捕房會同拿獲解訊據稱與黨人有　係幷有証據昨已引渡交武昌軍法處訊辦　 
[逃獄犯之通緝]  
　　鄂省反獄罪犯當時逸出五十餘名除格斃及陸續捕獲正法外現尚有二十八名在逃據聞多係重要人犯昨軍民二府高等檢察廳又通令所屬一體緝拿名單列下張人道康第馮雅　　殷光順　殷光巧　胡少春　張萬年　胡桂林舒老三　湖南老三　傳狗子　林老八　林祥寳　周朝禎况中林　張金才　劉貴林　孫　堂　高玉亭　向金標高佐元　楊有玉　戈麻子　張喜林　張道人　劉東生朱六十　李德標 
[兩旅長之來省]  
　　鄂軍第一旅長朱兆熊因所部第一團駐防新堤拿獲謀亂要犯八名日昨特親自押解來省送經師長轉禀都督發交軍法處辦又第二旅長劉佐龍日前奉派率所部出防德安與　地土匪接仗數次現在地方安靖該旋長特來省晉見都督陳述切聞不日仍回防次 
[庫倫最近通信]  
[蒙兵之索餉]  
　　駐紥貝子廟有蒙兵一營原爲彈壓地面而設乃近來三個月未曾放餉該營之兵忽於五月九號午前全數持鎗直往營官屋内索餉勢甚淘淘嗣經俄教練官出而撫尉約以七日爲期必放欠餉各兵始各持鎗而回未致暴動　該營官秦性苛各兵恨之入骨此後難保不再有　端云 
[逆佛之病狀]  
　　活佛哲布尊丹巴前染肝痛之疾勢頗沈重其致病原因確緣腦力怯弱復受驚恐憂鬱吟呻牀褥業經二十餘日嗣經俄醫依法調治痰喘痊愈飲食略進肝痛雖未全愈却可保其性命無碍刻間每日尚服固本培元藥水二次據俄醫士云再靜　一星期卽能復原矣 
[荒謬之檄文]  
　　庫倫活佛聽三音諾顔等　鼓　妄思統一内蒙加以叛王烏　等復日夜聒噪而佛愈不自量力現在臥病不起竟由三音諾顔等代爲捉刀草一荒謬絶倫之檄文於内蒙其文如下我大蒙古旣脫中華民國之覊紏完全獨立但内外蒙固有不可相離之關係而袁總统乘内蒙未能統一之際加以壓迫此時猶若逡巡不爲則祖傳領土將爲他人所奪凡我内蒙各王　然奮興乘茲民國基礎不固起而一致行動則我大蒙古國行當援手此檄按觀此則從前喧傳取消獨立有心内嚮之說均已歸諸泡影矣 
[王安瀾被控案]  
　　前鄂軍第三師長王安瀾係棗陽人爲黎黄陂所　任去歲在鄖襄德三郡剿匪亦頗出力解職後黎公以其年富力强可以求學已請陸軍部官費送往德國留學現尚未放洋乃其鄉人任殿璜近在陸軍部控訐多欵經段總長咨鄂轉飭棗陽縣按照所控調查去後尚未據復茲任某又至鄂督府呈控前情叚都督核其禀詞殊多不實當批示云該民稱王安瀾家棄赤貧向爾僧貨竟究事在何年起義後督辦糧台匿報百萬又何以爲証且主消淸時卽任軍官爾何　言兵士種種砌詞揑控實屬可惡已極卽　王將爾産業充公而論爾　直可風據云係由紳士奬送此　如實係虛　何以鄉董　無一　到府爲　辯白其爲罰當其罪無疑　此由　控陸　部咨詢並由本府飭　詳情仰卽　　核辦 
[馬繼增離紀]  
　　贛省陸軍馬師長繼增准定十七號　　兩團官兵赶程赴潯駐防所　南昌衞戍司令部機關已於本月十五號取消改爲警備司令部以節　　茲將馬師長在衞戍任内布告錄下五月九日奉都督李令開昭得上年省垣克復之後因亂事初平　序末復故設立衞戍司令部以保治安　月以來成效頗著惟　司令部係臨時暫設機關現值財政異常支絀業於中央核定三年度軍費預算案内奉令至本年六月底裁撤二本省旣經解　亦無　在之必　應卽於六月一日取消無庸待至月底　可稍節公欵所有該司令部所押人犯曁兼管工廠事務卽分别徑交軍法處行政公署接收其全部人員一律裁撤除電呈大總統並分别咨行外該司令官仰卽遵照辦理仍將移交案件並取消日期具報查考等因遵將兼理衞戍司令部所押人犯並工厰各案卷分别移送辦理本部卽日取消除分别咨　外合亟布告體周知云 
　　馬師長自定十七號開拔赴潯後一班軍隊及軍事各機關人員設席公餞猜拳飲酒頗形熱閙而李督恐兵隊開拔之時或有匪徒勾結滋　擾害地方連日另派官兵荷鎗實彈分駐民國儲蓄兩銀行及翠花街洗馬池一帶長夜梭巡藉資保衞云 
[湘省查辦黨人之餘響]  
[勒追公欵]  
　　湘省前鹽政處（卽今榷運局）處長黄瑛　都督府庶務黄翼球有人控其於去歲獨立時附和黨人擾害地方並侵吞公欵之事故湯督蒞任卽將該兩拿交警察廳收押在案迄今日久未據呈繳分釐湯督爰於前今飭　廳將該兩一押解至府以憑勒追又　籌餉總局局　周震鱗經總統通令嚴拿後迄未弋獲湯督以共捲吞公控案纍纍昨又指令寗鄉縣知事查明該犯家屬財産悉數没收入公 
[飭查證據]  
　　湯督　據某某來府告密稱有暴徒傅慶餘在辰沅一帶集黨創亂證據確鑿等語當以　關謀亂亟應嚴　查究妥特電飭辰沅永靖觀察使迅速密查呈復核辦 
[根究課本]  
　　日前　　公　派員至省城　學校視學　　邵陽駐省中學校查閱舊時課本内　詆毁政府　處並經國文教員加世奬飾該　學　告知湯督湯督以該校向多國民黨此項課本可爲不法之証據爰於本月十號特派軍隊前往該校逮捕校長劉武曁國文教員李洞天等到府訊辦據供此係舊日課本爲前國文教員鄭寳亮所批鄭教員已經物故云云目前正在查究 
[臨時會阻議後之浙路談片]  
[交通部商定匯欵]  
　　浙路讓歸　有所有股本　　部允如數歸　現欵計分四年十二期一律　淸現聞交通梁　長已與中英公司商定以上海交通銀行爲匯欵處所以便付息還本先行電知浙路公司矣 
　理監事聯翩辭職浙路風潮劇烈理事王湘泉馮暢亭監　黄逸村相繼辭職理事會中　姚慕蓮顧企韓陸叔同周仲渠四君辦理職　會計營業兩項盡托朱蘇兩局長督率職員辦理惟部未接收以前公司一切財産及各項出入諸理事應遵部約負保管監督之責未可以一去了之也 
[各錢莊催還借欵]  
　　浙路公司上年給發股息借錢莊現欵以資補助　定隂曆三月底本息如數償還　四公司金融支絀除利息已照解外所有本銀一層特函商展期一個月現在隂曆四　底將屆借給路欵各錢莊昨日（二十一）又托何敬安君往公司催促籌還 
[各路段橋梁實數]  
　　江墅杭嘉兩線媤道所經河溝均造有橋梁業已查明報部計開　墅段　公橋十二尺沈蕩橋四十五尺陸家橋三十尺打鐵橋二十尺步步橋二十尺楊家橋十二尺南星橋三十尺泗板橋八尺杭嘉南叚翁塔橋二十尺徐家橋八尺石斗門橋二十尺鐃家兜橋八尺弄口橋二十尺姜寡角橋十二尺箟橋三十尺楊府廟橋十二尺堯家角橋六尺和睦里橋十二尺斜條港橋十二元尺南洋橋八尺楊墅廟橋十二尺周王廟橋四十五尺戴家橋二十尺文　堰橋十二尺姚家橋二十尺杭嘉北段對峯橋二十尺買魚橋六十尺大橋　橋二十尺陸塔港橋十五尺平橋六尺興苗橋十二尺日暘橋三十尺壩橋八尺 
地方通信 
[北京北京天壇運動會紀略]  
　　京函云昨日（十八日）天壇舉行北部第二次運動會會場之秩序天壇門首高駕牌樓綴以松枝鮮花大會全國運動會場第二門則有售劵處運動會場分東西兩部優待坐夾設中間陳設極妥各種奬品羅列其中有軍警蒞會彈壓自上午九時開會北部蒞會者（北京之部）北京大學　科中國公學民國大學靑年會協和醫學高等師範附屬中學　文中學崇實學校稅務學校匯文大學通州恊和醫學靑年會（天津之部天津南開中學靑年會工業專門學校醫學事門陸軍軍醫學校新學書院其餘北部之順德大名廣平各學亦蒞會有海軍軍樂隊奏樂是日四天有隂雲參觀到者不多　賓不過千餘女賓不過百數人 
[天津學界正俗會紀事]  
　　十五日晚八點半鐘在南開學校　學界正俗會到會者共六十七人計工業專門學校北洋醫學校北洋軍醫學校新學書院水産學校北洋女師範學校普育女學校官立中學校初等工業學校南開中學校隄頭村小學校西方庵小學校玉泉廟小學校民立第一小學校放生院小學校廣北小學校城隍廟小學校陳家溝子小學校育德庵小學校營蕩處小　校　王廟小學校如意　小學校各校之校長教員及　視學中華書局經理等首由張伯苓君述開會大意旋由時趾周君宜　草章到會者均極熱心遷條則論至十一點鐘始　全　　　乃定於下星期一（卽二十五日）晚八點鐘仍在南開學校開會　學幹事 
 
 

Page 7

 
 
[紳商合會議]  
　　本埠紳商各界原擬於十八號下午二　假西頭僧王祠内組織紳商聯合會茲因是日隂兩到者　宴遂改期於二十一號下午二　關茶話會一次以便討論 
[蘇州]  
　　蘇州警　改良警務彚述蘇驚　長孫稚鴻通令各區隊略云本廳所轄各區隊長警餉項太薄經石前　長呈請酌加業本省是令飭裁　辦法未及核定卽行交替本廳長蒞任之初首以贊成此事爲前提當經揆度情形通盤籌劃始知本廳經費困難已達極點已無兼顧之　力惟念各長辦晝夜服務勞苦非常又不禁怵然動心現經本廳長撑節核定自五月十六號起除新編臨時警備隊另定餉章外其餘各隔隊長警每名月加餉銀一元以示體恤而資策勵合行令仰各隔隊一體知照督促各長警等　勉進行力圖自愛 
　　弊廳騎巡隊大隊長名目仍舊擬改中隊長二名爲隊員小隊長四名改爲一等巡長正目四名改爲二等巡長餉銀照前酌加已議定不日發表孫廳長又擬將各路巡警崗位酌量歸倂統分爲甲乙丙三班分站崗巡邏休息三項並須勘定某崗應管何街何巷劃定路線凡所管　内一切事件田該崗警管理完全負責已令各署長等察酌是否可行會議呈復核　　　前議將蘇城内外各區分署取消改爲派出所將各署員倂入區内辦事一節現悉警廳已議决照辦定六月一日實行惟閶胥盤區所　地段自密渡橋起以至虎邱綿　二十餘里旣廣且繁實與他　情形不同　以議定裁去二分署其餘第二第四兩分署仍舊設立　輔區長所不逮已分飭遵照矣 
[修建萬年橋近聞]  
　　蘇州胥門外萬年橋配壞正欲興修卽有西山羅某出爲擔任助欵一萬八千元改造鐵橋至後日久延約迄未興工茲悉此事警廳所派委員偕同某紳等赴催詢亦無確實答覆故現擬另行勸募欵項擬仍　前式石橋修建云 
[武昌無線電之建設]  
　　鄂省設置無線電原爲軍事上作用刻已經陸海軍部總長商定實行建設倂同時於沿江海都會大埠遍行安設鄂省設置之電台費業咨由財政部議　令飭湖北國稅廳先行在國稅内撥銀十萬元應用頃陸海二部已委派電學專家美人納爾其君來鄂安設段督特派軍務課科員陳許二人會同辦理將來告成之後由鄂　明悉電學軍官二員招募學兵一排經管練習其常年經費亦概在鄂省國家稅内支至該電台設立之所查在省　蛇山忠孝門附近土名百步梯地方 
[各砲台之勘修]  
　　鄂省各路要塞炮台自起義後草草修築工程多不堅固至今從未培修一次茲叚都督以時方多故須愼固國防所有各處砲台恐有倒塌朽壞之處均應一律培修特令陸軍工程局長羅洪陞前往下游靑山金口田家鎭及省垣蛇山鳳鳳山漢陽龜山各台壘周歷查勘遇有損壞處逐一估工修理並調查各砲台之是否適用以免疏處 
[南昌李督維持學務]  
　　江西李都督通令各兵隊云照得綠營　棄官署按照檢查官有財産暫行簡章應歸審計分處檢查業經通令行知並飭不得再行與聞在案查此項房屋多改作學校之用係以公濟公况年久倒塌舊貫難仍或藉地另建或籌欵重修經營亦非易事近聞　　　隊對於綠營官署往往誤會以爲陸軍公産强令學校遷讓不特踰越軍事範圍且阻碍教育進步　後凡有已改學校之舊日綠營官署曾經於軍民兩府立案着均須仍歸學堂應用無論何項軍事機關已住者設法退還未住者勿再索　不得藉　收　致妨學務如　於軍事有碍或有需用之必要亦當於事前妥爲接洽另覓相當房屋籌運已用修欵處於軍學兩面均無窒碍仰卽遵照辦理 
[改微銀圓將次實行]  
　　贛省賦稅改徵銀圓一案業經核准令飭國稅廳王處長純會同戚民政長籌備實行雖經贛人極力反對亦無效力聞國稅廳因爲此間洋色陡漲現欵缺乏擬俟交通中國兩分銀行開辦後放欵市面藉資局轉之時再行電明中央將改徵銀圓一事定期實行 
[安慶請委辦土絲統捐不准]  
　　頃有寗國府中學畢業生王餉等赴行政公署懇求民政長委辦寗屬土絲統捐昨奉批云查國稅廳籌備處案呈據該生等呈請認辦寗屬土絲統捐等情到署查上年絲捐係由商董董瑞等承辦至今未將捐欵繳淸本年廳否　予續辦尚未核定所請委辦寗屬土絲統捐之處碍難照准 
雜評二（無名） 
[倚勢談]  
　　倚勢凌人中國國民之一根性也當今之所謂勢者一曰可以捕人一曰可以殺人一曰可以斥陟人可以捕入者曰偵探曰巡警可以殺人者曰軍隊可以斥陟人者曰上官故今日勢之最大而最可倚者上官也八行之書已可令人震懾然其勢鮮及於平民今日勢之最隱而最可畏者偵探也栽贓誣控稍有嫌隙罪案輒來然而其勢隱而人不及覺觸目皆是倚勢横行而使人痛心者軍警是也鞭撻叱咜蠻横無禮其所倚之勢顯而人盡側目矣嗚呼豈特江寗然哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[辯論租界以外之管理權]  
　　羅馬國人强國因在北四川路底開設外國酒店　領工部局捐照並深夜容留水手西人沽飲吵閙經工部局西人查悉前情並查係無領事管束之人故禀請公共公堂出單傳訊因據被告律師聲明被告開店之地點係屬華界工部局越界往傳爲不合法云云奉判被告仍存洋一百元保出候原　律師審查答復再核各情已紀本報前日午後關讞員會同美博副領事升座復訊先由捕房牛門律師譯稱前次堂訊被告律師所述各節查一千八百六十九年洋涇浜章程被告爲無領事管束之人公堂應有管理之權况領事裁判權以上海爲中心點可以使用於週圍一百英里之内被告旣非華人卽華人在此一百英里之内公堂亦有權可以管理况一千八百七十六年所訂條約第三條附則之第二項及西人購地章程ＣＦ字第六欵及Ｂ字第六款中國政府已允准有購地築路之權旣准購地築路卽有權可以管理且北四川路一帶早已入租界範圍之内是以工部局應有管理地方治安之權况該處所居華人卽如有案亦歸公堂訊理查一千九百十年有一案原告係華人住居租界外之靶子場因失竊值三元之衣物當時係　會審官與公堂陪審西官會訊曾起爭執後仍由公堂判决押三禮拜嗣後經公堂訊理之案如牛奶棚洗衣作之違章或竊案前後已有十四次故今此案被告旣非華人且係無領事管束以前辦之案爲比例並按之條約章程公堂實有訊理之權云云 
　　繼據被告代表穆安素律師起而辯稱原告律師所述其中恐有悞會查無領事管束西人歸公堂管理係指在租界而言因其無領事公堂管理故照華人一律同受治於公堂管轄之内如仕租界之外則自有中國官廳管理至於領事裁判可行使於租界週圍一百英里以内此層更屬悞會不但一百華里悞作一百英里且此一百華里之内係允准西人自由居住毋須向中國官廳請領護照如有事件則歸該管領事管理此係指有領事管理權之各文明國人而言並非推廣領事裁判被告旣無領事管束則與華人一律同受治於中國法權之下如有違犯法律行爲中國官廳自有管理及拘捕之權况今有一比例在天津地方有一無領事管束之人與一某國人因同犯縱火之罪某國人由該管領事提歸訊辦而無領事管束之一人則送交中國官廳訊辦現尚拘押於中國監獄之内故今原告律師所引用章程條約於此案均不適用至於公堂從前辦理在租界以外之案已有十四次然卽使多至百次亦不能授以爲例因辦理實不合法云云互相辯論良久中西官核供會商之下判被告仍存洋保出候會商管理問題再行訂期復核 
[日本齋籐少將來滬之預告]  
　　前日鄭鎭守使接江蘇馮都督來電云准外交部巧電内開日本館武樂員陸軍少將齋籐季治郎茲已由京乘坐火車先至漢口繼往九江安慶而到江甯再由寗　乘車赴滬順道前赴浙省杭垣等處游歷刻據該日員面稱比因各省時有日人暗助亂黨之風說此行擬密爲訪查俾知眞相並駢各省邇來於彼邦人士頗有不愜意之情可講誠實報告以便襄助等語其言似出於誠意該員到時希量加招待如有日人助亂情形及有希望日官相助之處可與接洽而免隔閡並准陸軍部皓電内開此次齋籐少將游歷之宗旨據云因有日本不逞之徒多與吾國亂黨相通此往特爲設法驅逐以盡友邦睦誼云云祈轉飭各該地方軍隊官吏於其所到之處加意保護隨時互相通告以期周至而免疎虞各等因准此望查照部電届時該日員齋籐少將抵境務須妥爲接洽保護爲要云云昨經鄭鎭守使除通令各軍隊外並函致楊觀察使查照矣 
[滬杭火車之行旅苦]  
　　本埠軍警各界迭次破獲黨人機關並拿獲黨人搜出軍械先後解送鎭守使署訊辦在案茲悉鄭鎭守使查得該黨人尚有派人潛入浙省謀亂情事是以與浙都督往返函商議决除水陸各要隘加派重兵嚴加防護外所有滬杭火車經過之各站道自前日始派軍警駐紥嚴防凡遇搭客上車下車者如其形跡可疑務必逐一搜檢以防夾帶危險品等物聞日來行旅頗苦其纒累云 
[法租界防護之嚴密]  
　　法租界於本月間迭出盜刧傷人及暗殺等案後法捕房藍總巡以各該案内之匪黨雖由探目黄錦榮沈德福等陸續破獲八十八人深恐若輩故技復萌又因華界謠言四起地方戒嚴故傳諭各副捕頭率同中西探捕等不分晝夜持械在新老兩租界嚴行巡緝每於深夜時藍君必親自出外督察故此各探捕辦公異常勤奮云 
[又獲芝罘路刦案盜黨]  
　　夥刧公共租界芝罘路四號洋房西洋商奚奚蘭卿家值洋三百餘元衣飾之盜匪張永卿等之同黨徐阿大匿居愛而近路八百八十八號屋内經新閘捕房包探朱子藩偵悉於昨淸晨恊同西探往將徐盜拘獲當卽解送公共公廨請究卽由朱探禀明徐因犯案前經公堂訊辦逐出有案請爲倂究孫襄讞商之英領哲君判徐押候下禮拜二訊究 
[蘇省出品展覽會之預備（六）]  
[職員開談話會]  
　　蘇省籌備巴拿馬賽會出品恊會因六月初一日開設展覽會爲期已迫昨經該會總幹事季銘又君主任于定一君於午後二時邀集全體職員開談話會籌議會中辦法及進行事宜 
[商讓辦公員宿舍]  
　　該會辦公處設在會場西首洋房樓上惟辦公人員住宿舍地點太窄不敷應用以故季于兩幹事員卽與附近貼鄰留雲蘭若住持僧籌商騰出後埭房屋數間以備各員住宿共計可容百餘人聞該僧已允爲讓出矣 
[會内設衞生科]  
　　季總幹事以該會開幕後人數勢必擁擠臨時衞生務須講求故特請城内紅十字會分會派員在會内設立衞生科預備藥品以便臨時治病聞現已接洽定妥矣 
[裝置電燈電話]  
　　會場内各處應需之電燈約須數千盞均須預爲裝置又電話亦在各要地點裝置以備隨時傳遞消息聞均中幹　員季君函請中國電話局及内地電燈公司分别派匠到會裝接電線 
[會場預備保險]  
　　該會萃全省出品關係重大保險問題萬不可少已經季總幹事向太古洋行投保臨時火險昨由該行西人帶同繙譯劉某前至該會察勘會場情形會晤季總幹事商酌一切該西人以保費之多寡應視會中太平龍頭爲斷查看龍頭現僅一處因問是否再添季君因消防事宜係由救火會擔任須詢救火會方能答覆故保費若干尚未商定云 
[各處續到出品]  
　　各處出品因會期已近業已陸續來滬日昨復有吳縣出品木箱十二只衣箱三只酒罈兩個蓆包一個共計四百餘號約二千餘件派該縣物産會書記員潘誦翿押送來滬卽充駐會照料灌雲縣出品木箱二件昨亦運送到會又有黑龍江續到出品並特派專員張士瀛楊光黼二人專管該省會事現住會中 
[商品續求附賽]  
　　滬地各商店近日至該會事務所要求將出品物送會陳賽者頗不乏人季總幹事以會中規則各出品人須將出品送由該管縣公署彚集轉送來會各該商出品於上海物産會開幕時旣未送往今若直接來會陳列核與定章不符當令各該商赴縣磋商聽候核辦矣 
[續紀賈家浜刦案]  
　　前報記二區四分署賈家浜鄉人趙貴華家被盜搶掠當經巡邏巡警追至蔣家浜該匪等向租界逸去嗣由楊樹浦捕房探捕截獲王德才張啓發張阿五王村甫四名茲悉閘北警廳徐分廳長以此案發生華界特於前日派探持文投英公堂聲請引渡中西官會商之下諭候解案預訊後再行核奪 
　　又閘北二區四分署巡警張炳森李銘勳前日又在引翔港地方續獲搶劫趙貴華家之盜犯孫煥煥卽東洋煥煥小林生等兩名當經該署員訊問一過判押候解送警廳司法科訊辦 
[拘獲盜匪]  
　　浦東東溝搖船灣地方張惠洲家於舊歷三月間被盜行劫報經上海地方警察事務所飭緝在　本月二十號經該所偵探沈阿松張來生在錢郎中橋拘獲是案盜犯王金生實卽王木生並陸金林等二名解所請訊嗣由該所司法科長王君提案研訊王陸同供或爲耕田或作小工生理並不爲匪一再駁詰王陸始供認聽從某某等爲首往張家行刧是實事後分得贓洋五元及十一元求恩寛宥王君得供判令收押候禀明景警務長應否解送鎭守使署再行核辦 
[營長巡緝梟盜]  
　　駐浦陸軍第三營營長廖守忠查得南滙川沙二縣境每有流氓梟盜盤踞滋擾實與治安有害且白龍港可直逹東海係屬緊要海口誠恐匪徒偷運軍火爲患匪淺　於昨日（卽二十二號）親督兵士三排由東溝營部携帶鎗彈前赴川沙顧家路口徐家路口及白龍港等處沿海灘繞道至南匯匯角一帶巡緝梟盜以弭隱患咋將出發梭巡日期呈報上海鎭守使查照矣 
[慘死三女之追悼會]  
　　楊樹浦西效績里一百九十號門牌鎭江人李美美等姊妹三人同時自縊情形失誌前報茲悉前日由旅滬山東各商號等於前昨兩日特開追悼大會當由發起人王君嵩堂陳君伯平到會相繼演說以誌哀悼 
[英國郵政司病故]  
　　英國郵政司英人蘇　近因患病在虹口公濟西醫院醫治無效於前日病故昨經該家屬到場收殮蔣柩舁往西國墳山安塟矣 
[洋貨店起火之可疑]  
　　英租界福州路卽四馬路四百四十五號門牌協華洋廣貨店内忽於前日黎明時起火當經救火會西人立驅皮帶車前往澆　計燬該店房屋一間並殃及比隣空房樓面事後捕房查得該店保有火險銀二千兩恐有别情派探將寓居該店内之　客劉伯昌傳至捕房經牛門律師詢據劉稱聞該店因生意淸淡負欠過巨且積欠房租房主屢收無着曾於二十號夜一時許見該店經理人劉振錫携汽油一瓶來店及至深夜復由已逃店夥將火油遍灑於橱窗等處迨至黎明時忽爾火發等語奉飭暫留遂派探至天津路二百五十五號屋内將劉振錫拘獲押至昨晨解送公共公堂請究捕房代表牛門律師偕中西包探及見證劉伯昌先後上堂證明前情請究孫襄讞商之英領哲君以該店似係縱火圖賠險銀判見證劉伯昌交保劉振錫還押候邀同經理火險之人及救火會會長到堂於下禮拜三質訊再核 
[紀寰球學生會演說冷熱之神奇]  
　　寰球中國學生會於前晚八時請美國科學大家費吳生先生演說冷熱之神奇略謂世界文化與知識之增進若熱度然愈增愈高太古時人不知冷熱爲何物但知人身及動物有熱冰雪與水爲冷厥後漸漸進化乃知鑽木取火擊石取火之法然未明功用僅取悅目繼發明菜子荳子等油用爲燃火之料迨發明桕油造燭之法發光較明至此遂不復研究進步中輟殊爲可惜今泰西人士推究熱度之高能至百度表六千一百八十三度冷度之低可至零度下二百七十三度今日已視爲極至然總不如日之熱月之冷也製造冷熱之法有兩法焉一用化學法以數物質化合而發熱一用機械磨擦以生熱演講至此遂出種種化料及器械逐一試騐自極低之熱度如燈盞火把火石桕燭石油以至煤氣電石電燈等隨講隨試鉅細無遺幷以火力截二寸厚之生鐵不過二三分時洵屬奇觀繼又演試最低冷度以氣造冰造雪化水銀爲固體化橡皮爲硬質堅而且脆種種變化滿坐鼓掌稱奇費君又謂西人之研究理化及各種機械均由個人之苦心孤詣積數十年不怠以發明種種器物中國於二十世紀之中科學必然發達然必賴諸君犧牲一己之利而造成公衆莫大之幸福余所厚望焉演試旣畢復由李君登揮代表全體會友道謝而散 
[電車又撞斃一人]  
　　法租界十三號電車昨日上午駛至西門外京江公所附近忽有江北小車夫某甲推車經過一時避讓不及被電車撞倒立時斃命該處巡警卽將電車司機人並賣票人帶至第二區警署問明情形諭令回車供職聽候傳喚一面由二十五保九圖地保查無家屬出認卽投上海地方檢察廳報請相騐午後汪廳長委派田檢察官沈檢驗員等前往騐明委係撞傷身死判令由堂棺殮發封候尸屬到案再與該電車公司交涉 
[續訊支票被竊案]  
　　南京英商和記洋行控亨達利洋　買辦胡少棠曾向匯豐銀行領取伊所滙寄順利號被西洋人羅石利竊取之支單銀六千二百零二兩有零一案訊供各情已紀昨報前日午後王襄讞與英領康君升座特别公堂繼續復訊兩造仍各由律師上堂代表先由原告律師向被告所供各節逐層盤詰良久繼據亨逹利西人魯以倍特（譯音）及匯豐銀行西人來白（譯音）相繼上堂證明收票及領銀情形復經順利號經理徐通浩及原告西人克來（譯音）上堂證明被竊及將西洋人羅石利查獲緣由奉中西官研訊多時會判退候再核 
[僞期票何來]  
　　陳福昌投法公堂控稱前有戴九淸向商人交易貨物於上年底付來期票洋一百元到期向收詎係僞票無洋可收向戴理索不睬求請訊追戴供商人亦由主顧付來不知僞造轉付與陳有之惟陳理應早來通知商人亦可向主顧退回今付過四月有餘商人無處可退故難科理判各淸各欵限七天交保還洋 
[西裝女子似有神經病]  
　　西裝之湖北女子王秀英因露臥在新閘成都路由捕拘送公共公堂訊據供稱父母早亡並無丈夫滬地亦無親屬在新北門城内爲成衣判暫留本廨候核在案昨晨復由官媒解案請示中西官察其似有神經病判送醫治查騐再核 
[鞋匠狎妓爭風]  
　　鞋匠陸松根鍾大有顧志明陳利實等因爭狎烟妓前日在松江路聚衆互毆由捕查見往將陸等四人一倂拘入捕房昨解公共公堂請究經關讞員會同英領康君訊悉前情以其各有不合判各罰洋一元充公示儆 
[强姦証據不足]  
　　住居塘山路華洋交界處之婦人王趙氏控族姪王桃桃深夜入房以交付車租爲由希圖强姦不遂行兇等情昨由捕房將王拘解公共公堂請究原告偕証王朱氏陶趙氏上堂訴明前情訊之王桃桃供稱實因潑翻水桶起釁口角所致實無禽獸之行乞鑒中西官得供會商之下以原告所控强姦證據不足判將案註鎗被告開釋 
[鄉人在途跌仆]  
　　鄉民某甲身穿柳條布短衫年約三十左右行經董家渡地方忽然跌仆途中經十一崗警察查見立卽車送第一分署因已不能言語飭卽送往上海醫院醫治旋經醫生回覆甲震傷腦部勢將埀斃無法救甦請卽查明家屬等情署員倪君得報後當飭探調查矣 
[失足跌傷]  
　　西華得路協義昌蘆蓆店夥張東全昨在新記浜路某姓家搭凉棚偶一不愼失足墜地跌破頭部經人雇車送往同仁醫院療治 
[池内尸骸實係失足溺斃]  
　　閘北頭圖地保龔福祥投地方檢察廳具報該圖内龔家宅地方新益記氷廠池内倒斃年未成丁之男孩一口查無家屬請求相騐等情已記昨報昨日午後汪廳長正擬派員往騐間卽據尸叔陳某投廳聲稱死者是我胞姪現年十一歲實係失足溺斃請求免騐自願棺殮汪廳長准如所請飭令具結送查 
[婦人迷路]  
　　前日有無錫婦人王金氏在閘北迷路由巡警查見送請警廳司法科訊據供稱年十五歲因被惡姑百般虐待私逃來滬云云奉判暫交慈善團寄養所留養候該氏家屬到案再行核辦 
[召領車中遺失之銀水烟袋]  
　　匯芳黄包車公司車夫頭徐炳生偕車夫季昌明投第一區一分署報稱頃有季回至公司報告前日有坐客某氏婦臨行時遺下銀水烟袋一支失主不知下落請爲存留召領倪署員准卽牌示仰該失主赶緊到署認領 
[八埭頭竟有化外耶]  
　　浦東八埭頭地方係一熱閙鎭市也該處大半爲洋商業産以故雖屬華界自前淸迄今商民凡有訟事發生或有竊盜等案華官若出票拘傳外人每出而干涉故華官辦理諸多棘手此次城廂内外各茶肆演唱花鼓淫戲已經滬南警廳崔廳長一律拿辦訊罰禁絶在案詎八妹頭各茶肆中之花鼓淫戲竟日夜演唱毫無顧忌查此項花鼓淫戲最爲傷風敗俗二十四保二十圖各紳董以此項淫詞若不禁止殊屬有關風化因禀請崔廳長請爲拿辦崔君深恐一經拘辦必生交涉是以將情禀請外交特派員楊君核示辦理 
[竊犯定罪]  
　　積竊陳阿根日前串通同黨潘阿三任德甫等在滬南大碼頭浦灘某輪船上竊得某西人皮夾一個儲有鈔票洋五百元並皮酒十二瓶當時卽在大碼頭裏街分贓潘分得票洋八十元任分得票洋三十五元及酒十二瓶所有皮夾抛在路旁尚餘票洋三百八十五元悉爲陳阿根取去分贓之後潘任在途行走爲探拘送警區轉送司法科移解地方廳訊辦曾由檢察官預審屬實判令分别收押一面起訴審判廳昨由王推事官會同田檢察官開庭辯論問官命提潘阿三任德甫至案研詰潘任俯首求恩問官訊得潘等串竊屬實竊盜罪當然成立科潘阿三五等有期徒刑監禁十個月任德甫監禁八個月飭令還押聽候送監執行在逃之陳阿根俟緝獲另案判斷 
[婦人竊物被獲]  
　　奚倪氏家住南林里前日扭王許氏至一區一分署控稱該氏從後門入内乘間行竊衣服等物圖逃適被瞥見爰特扭請嚴究等情昨由該分署解送警廳司法科訊實判移地方檢察廳核辦 
[皖人落魄投河]  
　　安徽人王得勝來案謀事未成落魄無聊前晚在吳淞欲投河自盡幸由三區崗巡瞥見救起昨解警廳司法科訊問一遇判送安徽會館安插或資遣回籍 
[究竟誰是欠戸]  
　　朱包氏投法公堂控稱有洋四百五十元埋在地下因遭火災故將洋　出爲奚朱氏得知來向婦人　去立有票據向索不運求請訊追朱氏供包氏係父親之舅母遭火災後衣物焚毁殆盡婦人好意借給伊洋五十元置辦什物因係親戚故未立據今反被誣控借伊之洋實出情理之外云云判朱氏交保着原告同保人陸桂堂到案訊明核辦 
[追索酬勞金]  
　　陳茂堂楊愛芳前日同投法公堂控稱商人等前代木作頭徐淸濤舉薦造屋工程允許照造價給二成酬勞共計工程一萬零四百兩應酬銀二百零四兩立有憑據向索圖賴求追等情徐供付過銀三十四兩奉判交保限交銀一百七十兩在案昨日陳楊又稱徐保出後分文不理仍求嚴追徐供一時乏洋請寛限俟商人領到造價後交案判人銀兩保限七天交淸 
[棧主不還押櫃洋]  
　　新民旅館主曹寳端前收得司賬倪炳生及茶房童老五等八人押櫃洋三百四十元爲時未久棧卽盤去所欠倪等之洋置之不理昨日被控法公堂倪等各呈收條求追曹供收取各人押櫃有之請將抄存捕房之田單給領向人抵押歸還聶讞員判人銀兩保限十四天交洋 
[公共公堂瑣案]  
　　立盛洋貨號主徐道控榮公司經理邵南堂不出定貨羽緞等情前晚由廨傳訊原告延律師上堂請追被告亦延律師到堂辯護並稱實因來貨與所定原樣不符所致云云聶襄讞核供與觀審西官英哲副領事判被告交原保候再訊核 
　　阜寗縣人徐六前因在虹口蓬路攫取西婦皮夾由探將徐獲解公堂訊實判押西牢三月期滿帶堂再核在案昨屆期滿由捕房將徐解案請示判函送上海縣知事署轉遞回籍　　戎阿松因竊吳阿二皮鞋由探查獲昨解公堂訊知戎前曾犯案判送上海縣知事署遞回無錫原籍今不應潛回租界據戎供稱内地官廳並未將其遞解等語奉判押西牢半年期滿帶堂再核並候函詢上海縣知事復核 
　　四馬路言茂源酒店主沈明高及該酒店後面弄内四百六十九七十七十一號妓院内之王三王阿榮均因積欠英商新瑞和洋行房租被控公廨高已傳案諭將租金繳呈公堂候核在案昨晨由廨復訊高與兩王均投案候示兩造均由律師到堂代辯良久奉判被告交保候再復訊核斷 
　　印度人悅亮生控洪元借洋五十元不還一案昨奉公堂傳訊據被告供稱祗向原告借洋三十元二十元係利息現在無力措繳等語中西官會商之下判被告交保每月拔付洋五元限十個月淸楚違干未便 
　　金記牛肉莊控張子乾不還貨洋一千二百餘元等情昨由捕房將張傳案奉判交保候訊 
[謝贈]  
　　務商中學於本月三十日假靑年會操場開運動會昨承贈優待劵兩紙入場劵四紙又靑年會童子社惠贈童于聲六册書此倂謝 
雜評三 
[李氏三女之追悼會]  
　　鎭江李氏三女之慘死紅十字會曾擬爲之表揚今山東商號又爲之開會追悼烈女幽魂其亦可以稍慰乎雖然遺言在耳寃單在目彼吞没存欵之罪魁禍首仍逍遙法外也死者已矣旣無親屬爲之伸雪又無俠士沈抱不平僅僅一主持人道之紅十字會又碍於章程而不能干涉詞訟焉嗚呼三女其眞寃沉海底而無可昭雪乎吾願爲營追悼者一於實際上從長計之 
來件 
[江蘇出品協會事務所出品解裝規則]  
　　一本所設解裝室於會場内爲各縣出品解裝之用 
　　二出品解裝由運送出品員會同本所庶務員向堆棧提取包箱 
 
 

Page 11

 
 
等件搬入解裝室眼同解裝 
　　三解裝後按照出品淸册逐件點收完　後以一分淸册存於本所以一分淸册加蓋本所印信並出給收據交由運送員攜回存證 
　　四如有腐爛破碎及本所認爲不應陳列之品應行剔除者卽由點收員交明運送委員隨時註明淸册並由運送委員蓋章簽字 
　　五箱内出品名目如有與淸册不符者須由運送員塡寫改正附黏入淸册蓋章簽字爲証 
　　六物品點收後所有空餘箱　運入本所容器保管室妥爲存放　　七解裝室除運送員本所點收各員及指定之搬運夫役外他項人員不得隨意出入 
　　八出品點收時除各項標籖應行妥爲保護外另用最小之紙籖編列縣名黏於　物品上以　辨認 
　　九點收員於物品點收後連同標籖隨時開單分送各門陳列各門陳列室製取陳列員收條或卽於單内蓋章以免錯誤 
　　十解裝時間自上午九時起至下午五時止一切物品須於時間内分散不能過夜 
[又各縣出品堆棧規則]  
　　一本會特設堆棧在小南門外陸家浜圖書公司舊址本會展覽會會場内專備各縣分會堆集賽品之用 
　　二凡各縣分會運送出品到滬時須將其裝箱件數目關單先送本事務所卽行派人會同運送人憑單點騐妥爲照料搬入棧内 
　　三出品中如有危險引火易於　烈等品或一切貴重細軟易於損壞等品均須特别標識以便另　堆置俾免意外之虞 
　　四凡賽品箱件運棧時倘有意外損失當代爲設法根究 
　　五凡交棧之出品須向本棧掣取收據屆取物時照本棧收據點取以使稽查 
　　六本棧内無論事務所辦事人員及各出品人等概不准在棧内携有引火之物或吃各種烟品 
　　七本棧啓閉之權統屬於本會事務所各出品人不得擅自啓閉　　八除賽品箱件外倘檢出餘多之物概不能在本棧存放 
來函 
[浦東周彝訓來函贖田糾葛者注意]  
　　敬啓者彝訓前與周侣雲君贖田糾葛一案歷向上海地方廳江蘇高等廳控告復因高等廳判决不服上訴大理院蓋以原契上雖未寫明活絶而契尾注有秋收回贖日後回贖字樣是該項田産明明活契矣乃周君侣雲以此項田價昔賤今昂掯不放贖屢向情商亦歸無效而高等廳復以無根據之習慣却回不理因思原契上注明回贖卽便相距百年亦爲有效安有不憑正式之原契而憑空想習慣之理萬不得已復上訴於大理院以保權利非好訟也茲將大理院判决書摘錄於後 
　　查民國民律雖尚未頒行前淸現行律中關於民事各律例當然繼續有效例載續産立有絶賣文契並未注有找貼字樣者概不准貼贖如契未載絶續字樣或注定年限回贖者並聽回贖等語則關於贖地事項已定有明文更不容有習慣法則之主張據原審訴訟記錄本案係爭地契尾載　秋收回贖日後回贖字樣是該項賣契雖未書明活抵而爲法律所稱爲契未載絶賣字樣之類解釋上固可斷言且原契所謂秋收回贖　後回贖　與無期限等自可認爲無期限收贖該上告人不待被上告人之催告自行主張回贖則被上告人於法更無拒絶之理原判不適用有效之現行律例而遽認定習慣法則姑無　其未盡法定調查程序有所不合其欲以習慣之效力制限法律明文之效力實屬顯有未當故原判卽予撤銷此項田畝應歸上告人備價贖回訴訟費用應由被上告人負擔特爲判决如右 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[蠟燭頭傳] [  楊志民]  
　　松江之東有蠟燭頭者不詳其姓氏人以其吝而貪因謚之曰蠟燭頭蠟燭頭亦自承不諱某日爲蠟燭頭舉行六十大慶其子以父號蠟燭頭究嫌不雅卽倩某孝廉爲之命名孝廉固滑稽者流　贈以海山兩字蠟燭頭父子大喜遂以海山名義發柬邀飲且於壽幛之上大書海山壽翁六旬大慶字樣客見之不解用意質於孝廉孝廉曰海山者猶蠟燭頭也客仍不解固詰之則曰愚哉君不見乎壽燭之上有金書福如東海壽比南山之聯語乎其點餘之燭頭其上不猶存海山兩字耶聞者於是大據（四） 
[俗語歌] [  公猛]  
　　十個教員九個窮十隻黄貓九隻雄十隻桃子九隻蟲十個老婆九個兇十個死人九個重十個啞子九個聾十個大少九個空十個唱書九個髮（不受酬） 
[瓶甏罐頭齋筆記] [  天韻]  
　　某女學某男教員授國文課時一女生作文旣畢中有一字忘却如何寫法因於卷上留一空格請某代爲塡寫某教員怒曰（我不攢在你肚皮裏不知你要用那一個字）某女生赧然而退某教員在某女學授生理學中有　丸二字某不便明言遂含糊讀過一女生起問曰睪丸二字作何解某教員皺眉應之曰（不必細講爾他日自知之） 
　　某法政學校學生中有父子二人同列一班一同學謂之曰賢喬梓今日同班他　同時畢業同應縣知事考試同列甲等舉行同年團拜之禮豈非是一場佳話麽某父子二人聞言喜形於色（　） 
[纒夾二先生傳] [  覺迷]  
　　纒夾二先生不知何許入其與入接往往前言不對後語子午不對犯酉驢唇不對馬嘴其所爲文則又瞎搭李子花冬瓜纒到茄姆裏若漢之三傑謂爲張良韓信尉遲恭古之五帝謂　禹湯又武袁世凱諸如此類不一而足而先生之事尤多足記者入劇場看賣芝蔴糖跟和尚買　箕與車夫講究詩書在茶肆談論十三經予聞之啞然曰是殆自由談上纒夾二先生歟因爲之傳（三） 
[送籤分江蘇縣知事某君序（仿韓愈送董邵南序）] [  翰芬女士]  
　　江蘇古稱爲士脉膏腴之地某君中知事奉命分發以出京懷抱利　欣欣適茲士吾知其必有得也某君勉乎哉夫以子之工　削苟物産富饒者將取盈焉矧　壞之沃出乎天然者哉然吾嘗聞地氣與時移易吾惡知其今不異於古所云耶聊以吾子之行卜之也某君勉乎哉吾因之有所感焉爲我吊地鼈蟲之墓而觀於其穴復有子孫繁殖者乎爲　謝曰刮皮（皮地皮也）客將 
至可擇地而遷矣（四） 
[說愛] [  覺迷]  
　　人各有所愛古　中外所同特古人所愛者今人弗愛之今人所愛者古人　未嘗愛也而　國人所愛者未必爲外國人所愛外國人所愛者國　未必愛之因作愛說古人若陶淵明愛菊周蓮溪愛　林和靖愛梅倪雲林愛桐今之歐美人民大概愛其國愛其名譽　吾中國人異　北京之大員愛六國飯店番菜愛八大胡同妓女愛叉麻雀打撲克戴高帽愛吃馬屁上海大少爺愛嫖愛賭愛　調愛出風頭愛坐廢德卡姨太太愛烏理文金剛鑽愛　成新首飾愛遊張園愛看新劇愛戲子愛馬夫男女學生愛自由結婚愛秘密通信　根愛自由女兒覺迷愛胡說白道（四） 
尊聞閣詩詞選 
[浣溪紗春閨] [  鷓鴣詩裔]  
　　　　東風着意吹無　無緒皺雙眉愁眉不展恨伊誰芳草綠波人去後落花紅雨鳥啼痔儂心只有侍兒知 
[前溪曲]  
　　溪水淸旦寒送　溪之灘　流有時斷妾涙何日乾送　臨前溪相贈輕羅扇願郎持扇去如見芙蓉面莫撲雙飛燕 
[明妃]  
　　一自紅顔悲出　漢家便見息胡塵若將外禦論勳伐麟閣也應畫美人 
[同野口多内游日比谷公園時杜鵑盛開] [  南湖]  
　　杜鵑花紅細雨白東瀛五月　秋涼流鶯漂蕩蝴蝶醉一叢芳樹擁廻廊廻廊四　願相　獨坐水亭看山色柳花飛盡尚風塵杜字聲聲愁煞人 
自由談話會 
　　吾國數千年來素以美術稱於世卽外人亦歎弗如近年以來此道漸衰究厥原因半爲生計所迫亟於求售不求精造半爲政府不　誘掖奬勵良可歎也 
　　明年巴拿馬賽會吾國各省方在亟亟收羅以備赴賽他省物産之精美與　余未嘗寓目不敢置論惟上海爲江蘇物産薈萃之　學校工藝悉冠他處故此次開幕余特撥冗往觀冀擴眼界詎知大出余料之外統觀全部五光十色未嘗不多他種品物余不能别優劣惟圖畫一道爲余生平所刻意研究者敢貢片言維主持者嘉納焉 
　　中國畫佳者不少頗足與外人　美惟男女各學校出有一種似西法非西法之水彩及鉛律等畫　屬不足與賽蓋略拾西畫皮毛卽欲在西人前班門弄斧亦太不知自量矣而素以西畫見稱如張聿光徐永淸諸君反不赴賽予甚詫之意者羞與噲等爲伍耳 
　　圖畫不論中西必於章法筆氣設色等事曾三折肱者始見精采况乎西畫尤於光暗遠近比例等法不容稍誤故此次所列之西畫惟　畫專門學校之水彩畫尚堪寓目餘者非濃淡不宜卽比例不合吾於是嘆上海西畫之程度不過爾爾 
　　更有可哂者某保險公司分送之月份牌上繪一女郎乃臨自名伶曲本馮子和之化裝小影全幅畫工無甚可取惟印刷較爲精美　然爲日本中田印刷所代印非我國人成績也 
　　奈何俗眼偏多竟能轟動全埠甚有人以四五元購一張面不得者各印刷所各照相館又展轉翻印視爲極品不亦可笑之甚耶吾於是嘆上海人之識畫程度不過爾爾 
　　今日上海之最大　點爲無優美之製版技術師故縱有　　一　彼等之手必弄得一塌　塗不是配色不當卽是任意更改務將全幅筆氣湮没殆盡至欲求人物面部之佳麗得神更難乎其難矣吾於是又嘆上海製版師之程度不過爾爾[  丁悚]  
　　予未入儉德會以前日必口銜紙捲烟且交友以酒肉用財如糞土父母常囑予戒之予自歎衣食住三者外若吸烟飲酒皆爲嗜好固宜戒之及至今日申　有儉德會之發起予極表同情遂欣然入會照章實行改我前非得益非淺願吾國人皆入斯會[  純權]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者紹興程伯州山隂胡梅棠上海徐元勛嘉定甘純權 
小說 
[哀情小說滿園花（十）] [  天虛我生]  
　　待吾父偶出則絮絮告我以宵來之夢謂我迷藏於山洞之間渠則遍覓弗得比近予前則予防其不備疾抱其腰彼固畏癢乃狂笑而醒醒則腰間猶隱隱作酸楚云予因笑曰吾固嘗在山洞中作迷藏耳特汝不我見果如見我我殆　　　言至此吾父已復座遂各無言而其喜愕之容則呈現於眉端眼角彼蓋疑其夢境爲眞耳迨後復問我時我恐墨兒獲咎乃亦託爲夢境然吾因其屢屢談夢而吾之夢亦遂無時蔑有由是以往吾與漱花兩人日則同塾而讀暇則結伴而嬉及至夜窓分手則又同向夢中續與同游有時甚且同夢特景物偶有弗符耳至若書城書紳雖亦同讀同游特吾兩人心中直漠然無其人耳故此二子乃大嫉予惟幸太夫人愛我深彼兩人者僅能於墨兒前數我之短苟爲乃父所聞則且力斥其爲賤種蓋彼皆庶出也故有此諡彼其之母則皆早死或謂實犯閫戒爲白公所酖殺然吾得之傳聞不敢謂其必然吾與漱花旣稔舉其家中之事無不深悉而琴書兩婢亦與予善每於藥蘭花圃遊息之時絮絮與予語其家常吾因而知瑞爺者實爲天潢貴胄年已十七猶未得妻彼人之意頗屬漱花當三年前之瑞爺貌亦俊秀太夫人之愛彼亦不亞於今日之我嗣亦爲天然痘所崇而蓮花之面遂一變而爲蓮蓬太夫人乃亦轉愛爲憎東床之選遂弗之屬惟瑞爺之從弟曰柳兒者貌殊姣好羣亦擬之爲處女琴兒則謂柳兒實勝於我書兒則謂我蓋勝於柳兒香兒則謂各有勝長而漱花則聞柳兒之名輒卽掩耳意似觸其忌諱余初不知其故後乃知柳兒者太夫人嘗有恒言謂與漱花堪稱一對璧人特以白公頗弗欲以天女偶凡人故亦無敢昌言乞婚而柳兒之足跡亦且兩年弗履此國至漱花與柳兒有無情愫初非吾人所知惟予與漱花初見之際彼嘗誤以我爲柳兒厥後又嘗謂我言語舉動酷似一人及問爲何人者則又抵死不肯一言由是觀之非柳兒而何則漱花之愛我非眞愛我也直以我爲柳兒之替身耳讀吾書者殆將以爲我必妬柳兒矣然吾當日絶無此種思想蓋在兒時情竇未開初無如何之想望故亦漠然無動於中（二） 
[浮生恨（十一）] [  浮生]  
　　余家旣析居余與繼母幼弟及余妹四人共居而庶母則遷入我父所購沈姓屋内雖各立門戸而花園内有便門可相往來原議析房産余得城北市房而該屋價值千五百元每月租洋可收十二元而余於房屋項下分内應得之數僅占洋一千三百五十二元有奇（蓋三處房屋總值洋四千零六十元六股攤派余與幼弟共得此數）須找洋一百四十餘元方能收受此屋至是庶母旣遷而余所居之屋係庶母所有例須償賃金乃以城北之屋　與庶母易以抵租值俟屋主贖還此屋時始各守其舊而兩屋價值相去三百元又須找出斯時余兄弟二人擔負之債除分析時舊債九百六十六元有奇外又增新債四百四十餘元矣總計以月息一分論（係吾鄉至輕者）則每年納息之數須一百七十元學費每年六十五元男僕女傭工值每年六十元其餘如膳食衣服雜費等項至少每年亦須三百元以外綜計歲出年須六百金而兄弟二人所得産業僅田百二十畝益以膳産葬産及我妹嫁資共得二百一十六畝除留存食米及錢漕收租人俸給外餘者約三百元此外入欵僅余　賃居余屋之半歲納租金七十一元兩兩相抵歲支約不足二百四十元年終旣届則稱貸以益之而債負重矣債主追迫則割産以償以而歲入寡矣割産以償債卽償而復貸習以爲常旣二年乃奉父母　安窀穸良田四十因以貨去不足則告貸歲入益少債負益重而財力更不支其明年余結婚耗復千餘金財力乃大憊膏腴割削殆盡乃罷讀復撙　各項約損其三之而債台百級雖有巧婦無米難炊如是者又三年而剥削盡矣（此處稍有不實蓋當日余所得之田實不滿此數以少報多知我者諒不疑我爲文飾蓋余家當分析之際　言之隱前已備言之矣）吾父之没爲我一生經歷憂患之最初亦卽我放浪時期之伊始也余當知識初開之時肄業滬上結交損友腦筋之中旣深印惡習而返里以後常與同寢一室者若　氏之司帳于某及叔氏之表姪朱某類皆色鬼淫魔歸寢而後輒與娓娓道狹邪事及陸師來始嚴禁我與若輩談笑然薰陶旣久積習難除故余父在時余早已放浪淫佚不可教訓特余父待余嚴未敢恣肆耳及父氏見背余遂一放而不可止矣 
[徵求游戲文章]  
　　自由談徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿概不奉還不受酬者請於稿末注明小說不收 
　　某某君鑒來函詰責自由談曾載酒丐之絳珠歎謂抄襲海上應天影不知塵天影實爲酒丐十八年前在湘所作原名斷腸碑後爲古香閣主改爲海上塵天影足下但知其一不知其二酒丐老成碩學决非拾人牙慧者敬爲代白幷告閱者鈍根 
 
 

Page 15

 
 
   
 
 

Page 16

 
 
   
 
