# 1880 - 1 - 4902399

 

Page 1

 
 
[縮本汗簡出售] [  㸃石齋主美查啓]  
　　汗簡一書爲周朝散大夫宗正丞兼國子書學博士郭忠恕所製見於宋史　文　書中所集古字蹟凡七十一家而以古尙書爲始以石　說文次之而終之碑記觀厥源委深有自來其分部別類則悉依許氏說文自一至亥不相　　而每一古字之下以今字註明幷記其出　觀者一目瞭然誠小學之善本也兼之書法古茂可摹可法攷究篆隸者自宜人置一編卽專請今體者亦　俻此於儿案則以資查考故本　特爲訪購以照相石印之法印成縮本而訂爲一册字蹟分明裝潢工整卽日在申報舘申昌書畵室發兌每部收回價洋二角五分正他埠亦俱有發售諸君賜顯請仍舊處可也此佈 
[照相石印詩畵舫出售] [  㸃石齋告白]  
　　前明隆萬諸公取古來詩句之可以入畫者細意揣摹而描繪之計分六册曰山水曰人物曰花鳥曰草蟲曰梅蘭竹菊曰扇譜卽以詩句冠其首而總名之曰詩畫舫雕　工細大可娛目卷首有唐寅林之盛　翰臣汪躍　陳　　諸先生之序書法各極整齊顧華人皆未之見而其書獨盛傳於東瀛經本舘郵致來華　則取而閱之見其畫山水則烟雾氣運明晦　現英可　測畫人物則貴賤窮通冠裳面貌儒雅風流各有意度畫花卉則四時景候斜正向背各見生發畫鳥獸蟲魚則筋力毛骨飛　　啄神采如生　　殿宮觀則　飛鳥革時　峙於木末　表不徒竹　茅舍之掩映於一邱一壑則也廻　循覽不敢終秘亦就點石齋以照相石印之法印成　詩中有畵畵中有詩舍此書其誰與　也今卽日訂竣發兌分爲六册仍其　也而另用夾板以垂不朽每部價洋六角五分正諸君賜顧請向申報舘申昌書畫室或託送報人代購均無不可外埠則仍歸經理報務人發售此啓 
[精印琴條對聨出售] [  本館告白]  
　　點石齋所印各字畵久爲名流所鑒賞今又印成若干種合卽開列於左賜顧者請就本舘申昌書畫室可也○計開行書小屛六條計洋八分○行書中屛四條計洋一角裱者合計四角○任伯年翎毛花卉眞蹟屛條四張計洋二角着色者五角裱者加工洋四角五分○陸芝祥七言對計洋二角色紙二角五分裱者另加工洋二角○行書中屛四條計洋一角 
[龍見辨誣]  
　　余素不信鄕民占候之說故本月望前二日天氣驟煖如暮春光景特爲論說以易明之理解之謂天時　燠並無𨵿於災祥禍福而一切占騐之語盡屬無稽卽有偶中亦非常騐固非通人所宜言也乃昨蘇城訪來該處有於十五日淸晨朝日乍升宿霧未散之際西南角上有龍夭矯如夏日取水狀見其良久始沒者噫此非龍也夏日亦本無龍取水者也然而見者固以爲龍也余素不能早起是日不得見龍然蘇城去滬不遠滬上之人亦當有見之者不過時値隆冬忽略而無所見耳且不盡人皆見耳顧余雖未見之而亦得以易明之理解之也十四日夜十一㸃鐘時忽然東風大作余方據案屬解經之草旋聞浙𤁋聲則雨㸃如珠亂擊窓櫺風勢狂蕩雨隨之而至或大或小乍遠乍近半㸃鐘之久始寂然而止儼如夏間陣雨啓窓望之階石微濕月影蒙籠雲猶疾走不定也今蘇城所見乃在十五日之晨噫嘻我知之矣蓋卽昨夜雨後之雲氣因風推擁駘宕夷猶而天空水氣結如匹練直有自高而下之勢宛如龍之取水也在夏日旣習見之羣以爲龍則亦以爲如夏日之龍而巳然則天氣之反乎常者非不應有龍也乃不應有是風有是雨也夫春夏之間風自東南者多秋冬則自西北矣東南風往往橫行空中其聲常在天半西北風則直刮地面天半之風似常留於空中者以其力弱也自空而下所受日光精氣多故觸物而暖若西北風之刮於地上因地實有物焉風觸之而愈勁其行奮迅日中之𤍠氣至冬本薄且無所受故着物而冷惟春夏之風留於空中故放紙鳶者必於是時經秋則不能也且嘗於行船試之春夏時所患在旋風秋多則無旋風而患逆風亦此理也顧同一風也天有四隅則四隅之風應無異象何以東南風盤旋天空而西北風直掃地上則仍地球之位置爲之也地球體圓南北爲縱東西爲橫而稍向偏西方餘於北而不足於南有斜懸之勢由東南而向西北則自下而上西北向東南則自上而下者離地面而起故空自上者循地面而落故實也四時各有所宜寒暑往來造化之常其春夏而西北風秋冬而東南風乃理之偶　也望前數日之風適自東南起雲行於空因風而疾故有余所聞之雨卽有蘇人所見之龍也亦何足異哉龍之爲物三代下巳不槪見自秦始皇爲祖龍楚項羽白龍漢高帝赤龍後此遂比德於帝王以前無所聞也劉累豢龍因爲官名可知三代以前龍亦常畜之物前乎劉累則有以龍紀官者矣後乎劉累則有禹之驅而放之菹矣自以龍比君然後龍遂不爲人畜而言龍者往往謂有行雨之功因而附會其事每指雲端自上直注者爲龍取水究之龍不能見亦安能信其必然乎第因易乾象有雲行雨施一語孔子繫辭又謂雲從龍風從虎乃據以爲說傳聞不攺耳其實龍能噓雲雲卽爲雨自古卽有其說然謂龍見而雲雨從之則可謂龍取水而行雨則不可也試思蟄龍在澤乘風雲之會以起卽龍亦借雲雨之力而謂待其入海取水以行雨於天果何爲也哉且龍雖以風雲爲之輔充其量不過鯨魚之逐浪蜃氣之噓雲爲物之所能而巳物各有能小之卽蟹之吐沫螢之尾火亦同此理 
 
 

Page 2

 
 
龍特體大而性靈故啓蟄之時風雨交作也然則龍自有風雨之助何有乎取水哉故此說不可信也若有其事天本空明龍居何所况所指是龍以雲之異也或曰鱗甲森然爪牙拏攫者自欺之語也雲之成紋卽濃如翻墨亦可揣指加以陣雨之中電光照耀有不金碧奪目者乎而漫焉以爲龍鱗則秋宵寂寂悵望銀河有碎成千萬片排疉如鱗甲者又龍也與哉總之世無豢龍氏自夏后放菹之後周公驅猛獸巳無龍焉旣不可見何必言之鑿鑿耶若西人之說則謂龍之一物自古無之歐洲諸國博物之士凡珍禽奇獸羅致殆盡而龍獨未嘗見之不特龍取水之說爲不可信卽經傳所載亦依稀影響之言此固不敢遽以爲是第以理推之而知龍取水之必無其事也姑綴此說以俟博通者教我焉 
[李逆餘聞]  
　　○前讀邸抄知李揚材業經拿獲所有在事出力員弁均分別獎賞惟李逆旣獲後如何處治未見明文昨閱香港循環日報始知卽在軍前置諸極典其妻孥則解往靈山縣監禁云 
[魚販齊行]  
　　○漢皋地方遼闊商販輻　各業皆有帮口有會舘旣可以議規整條復可以敦睦鄕誼兩有裨益故官憲亦不之禁今聞各鮮魚行販亦議條規於張美之巷陶聖菴嶽神前醵金演戲兩日謂從此通鎭魚行販子凡簿籍載有名姓者准其販賣若簿籍無名所有鄕擔以及窮民欲求升斗之需將魚販入鎭市一槪不准出賣須遵章先赴公所繳入業公項錢五串文始准入業其餘條規亦多然卽此一端已足害事現屆冬季農𨻶之時無告窮民設偶販鮮入市勢必攘奪驅逐懦弱者或能逆來順受强橫者紏衆毆鬥在所不免有地方之責者宜早爲禁止也 
[引誘偷銀]  
　　○漢臯於上月十七八日間有某山貨行小開被本鎭著名痞棍甲乙兩人引誘尋花並慫恿至本行竊取銀摺當至某錢莊兌得大寳五錠約重二百數十兩携之將至妓館諸痞棍先候於路謂此銀項交我等收藏小開不允諸痞挾制勒交一則强取一則不允兩相聲張被查街委員知覺卽時拘捉俱送有司究辦尙不知作何判結耳 
[倚勢訛詐]  
　　○金陵保甲分局按叚分設蓋以便編查保甲也所委皆同通州縣故民間細故或房產轇轕事大都赴局禀求淸理亦所以代地方官分勞且隨到隨訊隨訊隨結毫無分文使費民多稱便不謂積久弊生近日保甲訟案較之早年迥異一切案件全聽甲長作主蓋委員以甲長爲耳目案中曲直大半以甲長之言爲準於是甲長則日有權柄凡總局發下一案原被告均湏先恭維甲長甲長視兩造便費之多寡以分軒輊較縣署差役花銷尤甚此近日金陵保甲之積弊也所以官之門丁局之巡丁皆與甲長聨絡一氣居然狼狽爲奸矣近如新橋釣魚臺保甲分局有門丁張姓者索倚本官聲勢專在外面訛詐小民日前又因新橋有曹同和烟店夥冐犯張某張乃借局中聲勢來壓該舖詎紏診舖東人不受張遂囘局帶同巡丁數人來舖提人舖東見其來意不善延張與巡丁內坐一而與之辯論張執意要將店東帶去店東便問其有何公事差提票據何在張於是大怒遂將店東扭住欲其卽去巡丁乘勢將貨物冲打拋擲滿地並將家伙什物打毀該店東登時令人將張及巡丁捆縛一而憑同隣佑檢㸃所毀貨物擬送張到局請本官訊辦張自知理曲始懼而求情隣佑亦皆代張緩頰並令其寫立嗣後不敢再來吵擾憑據該店東始允釋放張及巡丁皆抱頭鼠竄而去云 
[逐繩妓]  
　　○南昌自六七月間來有一起口操江北音者或三人一羣或四人一黨並有帶來婦女則又叧爲一種日在𤍠閙通衢如文闈時之貢院前呈殿背武塲時之百花洲躍龍橋等處此則繃以布　彼則設以網圈鑼鼔沸騰喧呼呌喊要不過以顯微鏡懸照秘戲圖本卽統而言之曰西洋景略曾出門者已嫌數見不鮮矣乃更有以鵝鴨之類或貓狗之屬取其毛色稍異者放置闈中以　攔闈口一人高立其上手指口道搖頭吐舌作諸怪態引人入視是尤糊閙之極也又有以婦女爲獠人戱者其技逈出尋常觀其立竿百尺倐忽揉升巳覺輕捷乃垂垂磬折若將飛而未翔振臂一聳竿屈還伸挺然翹立其顚宛似夔之一足觔斗翻空翩翩至地又如將軍天上飛來然仍好整以暇再接再厲則以雙柱繫繩合面迎走彼此一撞乍驚風站蜻蜓傾身稍側居然避而自此一往一還綽有餘裕令人眼花撩亂見衣不見身也宜僚弄九公孫舞劍其亦若是已乎是雖皆爲江湖一派其亦神乎其技矣日前因嚴辦冬防聞首府而　上憲示諭各色形跡可疑之人一槪不准容留故南新兩縣卽日出示一而飭差驅逐日來已經絕迹云 
[維揚油貴]  
　　○滬上火油存積日多價遂有賤而無貴至揚城所賣火油半由鎭江批發而去然鎭江亦由滬販來也目前又由滬運油千箱以去乃揚城近日紛紛傳說該船至吳淞口忽遇風暴登時傾覆是以市上存油頗少價亦陡貴顧滬上却未聞有覆舟之事也查現在火油市價較之中國所用之豆菜等油每觔約减十分之四京師以及各內地均巳行用惟油性猛烈一或洋燈炸裂火卽燃　故謹愼者望而生畏銷塲尙未能暢旺近悉本埠興隆洋行新製之平安火油却無此慮盖有燈心則亮無燈心則熄雖置諸中國銅瓦油燈亦可㸃爇而價亦不甚加貴此眞便於家用而火患從可無虞矣 
[形家讕語]  
　　○風水之說有憑而無憑然華人則深信之一若鑿鑿可據者客有自揚州來爲言今歲江南鄕解籍隷揚郡之東台縣查該縣近三科內登賢書者頗不乏人且有連捷而入詞林者溯自　本朝開科以來該縣士子獲雋者頗少前十年有某大令署理斯邑素嫻風水一日游泮宮見泮宮地勢極佳直收東海之秀氣惟對岸有瓦窰三座終日濃烟盤結將東來秀氣爲之衝斷旋勒令窰戶另 
 
 

Page 3

 
 
遷他處邇來科名便蒸蒸日上矣但邑宰以端風化爲先吾聞東台民情素尙强悍某大令旣具如此神通何弗周歴縣治另設一壓勝之法使沿海灶民共相尙以仁讓乎舍本而求末是究未知急先務者也 
[辦理冬防章程]  
　　○揚州冬防今歲倍加嚴密復奉總辦保甲趙觀察設立章程出示其大畧云　一飯店客寓庵觀寺院有投宿者問明來歴登明循環號簿送由各叚委員聽候抽查　一茶館日落閉門浴堂燈籠以二更爲度　一沿街棚欄損壞處由縣修葺均以二更下鎖如或民間延醫接穩婆以及投遞公文問明開放　一民間草房令以泥塗以防火患　一棉花店燈下彈花皮箱店深夜熬膠最易惹火均令格外從愼　一每街十家燈照舊張掛務令費不虛縻事歸責實　一城外來往船隻儘晚泊岸夜間船夥不准上岸　一城外渡船於夜深時不得任意擺渡以免宵小混迹　以上數條均𨵿緊要並於各叚委員是否實心任事嚴分功過且聞觀察不時親自上街藉探在差文武各員弁是否認眞巡緝似此實力奉行誠足爲境內之民幸也 
[禁渡船脚夫勒索示]  
　　○特用直𨽻州調補江蘇松江府上海縣正堂莫爲諭禁事照得本年新漕現屆聞徵各鄕糧戶挑運錢米來城或花布入市交易完粮辰出暮歸必須過渡查渡夫人等或貪利多裝或任意勒索致有傾覆之虞兼之碼頭脚夫把持硬挑此等惡習實堪痛恨除飭差查訪外合行示諭爲此示仰船牙渡夫脚夫花戶人等知悉自後凡鄕民載運錢米花布雇渡來城大船只許裝二十人中船只許十五人儎錢米花布一担抵人一名每人許取渡錢五文其錢米　至碼頭悉聽糧戶自行掮挑如　雇人挑運脚夫毋許勒索硬霸倘敢不遵陽奉陰違許卽指名禀縣以憑提究該鄕民等亦不得藉滋事端毋違特示 
[女犯翻供]  
　　○前報湯家巷紹興某婦斫死所識某甲一節經吳縣汪邑尊當塲騐屍究訊情由該婦在屍塲供認某甲實由其一人致死詎帶回收禁越日提婦復訊擬待畵供定擬該婦忽然翻供謂某甲以自戕身死云云邑尊以該婦凶惡狡展鞭背六百而婦猶耐刑尙未吐實人謂此案果係某甲自戕該婦居同一室何不攔救卽使攔救不及何不聲張禀報轉欲閉戶潜逃且死者受刃兩處的係爲人致命情節顯然婦之輾轉抵賴徒多忍受官刑斷不能幸逃法綱也 
[上海縣試初覆案]  
　　○縣試初覆題目巳列昨報前晚二鼓時巳出初覆案計全案共取一百五十名拔其文理優長者定於二十日再行覆試今將前列三十名名次登錄以供衆覽　童汝福　汪廷弼　莊容敬　沈家儉　聶孝賢　何錫麒　史錫福　范松　陳常　宋景濓　王廷奎　鄭元炳　許廷楨　張彥超　徐蒿　蔣福淦　張維網　奚懋昭　唐尊瑤　王維亮　顧錫熊　姜承烈　徐楨　趙恩善　徐桂昌　胡人鳳　蔣世傑　張良諫　金鑑　李祖佑 
[濬河批詞]  
　　○本埠西鄕與華亭交界之六磊塘河久失開浚以致河身淤塞水利不便農人病之今該處舉人張佩珩等籌議設法興挑禀縣請示經莫邑尊批示云據呈開浚六磊塘河擬議章程並曹家行認書捐數均悉至稱所需挑河經費先請在於道憲庫儲河工款內借墊再於來年按畞攤捐帶收歸欵各節均應轉請大憲核示遵行現在正値縣試之時不能臨工候移知華邑俟考試事畢會仝詣勘商酌詳辦其顓橋鎭應如何勸捐亦候移商會辦可也捐簿章程等件存查 
[禀請禁賭]  
　　○本埠裏虹口係二十三保頭圖所屬自廣肇人擺設賭攤以來日常擾衅踐踏田稻無數鄕民受累不淺現據該圖紳董聨名具呈投縣聲稱本圖地保按月投案申訴聚賭緣由屢奉飭差查拿彼等散而復聚凶橫異常地保决難約束爲此求請查禁等語想莫邑尊准詞後定有一番整頓也 
[初訊賭徒搶案]  
　　○虹口東北之尹家宅地方獲住廣東人十名解送寳山縣巳列前報今探悉該事主王姓未經投案惟該圖地保申訴前因其被告之廣東人十名皆稱實因在虹口小賭有人謠傳捉賭往北奔跑致被該處鄕民等不問情由鳴鑼聚歐內有四名受傷較重云云原差將廣東人身畔搜出之銀洋八元鼻烟壺一不呈案廣東人又稱銀洋共有四十九元巳被分　祗存此數王邑尊謂地保夜間旣有情節可疑之人入汝圖中理合盤究獲解不應毆打旣稱係屬盜犯可有帋煤軍械地保禀稱據鄕人云帋煤業巳燒盡軍械則獲犯時並未看見王邑尊因謂廣東人等毋論賭犯盜犯均有應得之咎但罪有分別隨令　押受傷者着自延醫俟本縣俻文至上海縣查明是否賭徒再行核奪 
[判罰賭洋]  
　　○前報林紀坤張福隆查某在法公堂控稱被牌九司務唐菊亭局賭誘騙經孫明府原斷著唐菊亭罰洋五百元以充善舉林張查三人請追之金戒銀洋等以同賭本應科罰卽將此欵作抵當將唐菊亭管押法捕房比追在案禮拜日有馬姓者至查某家約同吃烟旋到法馬路元生昌烟舘不知因何起衅馬謂此事幸虧我通知方將唐某管押亟應酬謝而查某以洋元巳遵斷充公分文不得到手何來謝儀兩相爭論旋出烟舘門仍然拉扯被巡街捕拉入捕房經張司馬在捕房發落各案提出據馬供查某亦是牌九司務等語問官著押解歸公堂判斷馬某當時保出詎於前日解訊而馬某竟不投案惟查姓禀稱本是原告蒙孫大老爺斷結况當時並無馬某在案今平空受誣請爲明鑒司馬初則以唐菊亭分文未繳所斷之洋五百元着唐查各出其半後着於禮拜六帶到唐菊亭到公廨再爲覆訊 
 
 

Page 4

 
 
[小忿逞凶]  
　　○海　輪船上之廚司曹阿金與同伴林阿喜因小故爭論林阿喜順手取菜刀向曹頭上砍來致劃傷額際浮皮當將林阿喜扯入捕房經法捕頭會同張司馬訊理據林阿喜供曹阿金約同三人將我毆打故忿極取刀招架非敢遽自行凶司馬謂旣有三人帮毆汝何無傷隨飭同船合夥應各和睦着林出洋一元給曹養傷菜刀留案 
[傷人破鈔]  
　　○前日將晚時英租界大馬路之保安司徒廟門首有西人乘坐馬車由西往東撞倒一鄕人西人見之卽停車察看騐悉鄕人右手　稍有皮傷隨給洋二元鄕人尙不敢領受西人擲洋揚鞭而去 
[讀珠湖苑碩卿懐人詩次韻和之錄呈縷馨仙史斧削]  
　　○天寒不出戶獨酌無人陪痴雲壓詹角朔風吼如雷霜威肆酷虐寰宇萬卉摧老梅最兀傲忽送幽香來爲我破窮愁欣欣有生意更喜珠湖客　我新詩至何多感喟音人懷勞遠思知已本難逢偶爾遭遺棄願君善自愛器取投時利冰雪鍊肝腸勿墜靑雲志嗟我命寒薄枯枝雀垂翅槖筆滄海濵苦作傭書記况値窮冬時茫茫何所之學業久荒落驚心羲御馳吾鄕盛文史後進生悔遲孫秦緖宜接黽勉與子期 
　　莫釐樵寄初草 
[跋王君月三游戎殉難桑園口小照册後幷序]  
　　○王君鏡湖榮光兩昆玉余莫逆交也令弟月三以負戟從戎未經謀而同治七年月三殉難東省功烈昭史册節義振鄕閭士林榮之兩昆玉友愛情深哀思不置因遣良工摹爲小像裝潢成册遍徵題咏余不才謬承雅囑但以荆棘之手寫花萼之容恐草舍繩樞終貽誚于君家之五鳳耳爰濡毫再拜而致辭曰 
　　藍聞星摧柱石龐士元死非百里之才調隔壎箎穌學士預作來生之約一則動明良之惋惜一則見至性之淋漓固已播入詩歌莫不傳爲佳話而况一身殉國萬里狐患以可不死之官效不惜死之節歸無馬革著狐史而特書痛寫鴒原待麟毫之想象者乎王子月三金陵望族長干少年幼讀詩書長嫻韜略花萼之序第三兄當置膝金石之心不二士肯埋頭値豺狼之當道　鵬鶚之搏風十載從戎幾番走險千軍萬馬倒戈群避猘鋒百死一生隻手曾探虎穴久巳榮　雀翠品𨓜　黃矣纓自請夫江南功遂成于楚北塵淸豫省彗掃燕雲馳皖江浙海之名福星一路數魯域齊疆之績大樹平分　君隸樹字營張軍門麾下　頭地出人群巳空乎伯樂腹心可寄師久隸于桓俟德州之營壘如新游子之家鄕愈遠時也天狼授首原無反噬之機狡兎潛身尙有逃亡之窟月三單騎奉遺事豈因人窮宼深追獨當勁敵　奴有客奸生篡竹之中李廣無援變起桑麻之野　地名桑園口　陰　畫塞孤矢星沉寳刀折而龍厘悲風戰血凝而鳩巢泣雨嗚呼千秋忠骨同傷無定河邊萬里歸魂望斷秦淮渡口一使星飛舉家腸斷　驚指痛　泣枝凋豈存沒之難知猶信疑而參半說者謂見危授命烈士捐生崇　報功國家盛典大府之表揚有責朝廷之位置非虛如月三者庶幾得當歟然而事有難言者一介官卑九天路遠馬伏波椒房貴戚功且不入雲台介之推草野微臣旌恐難邀綿上况復例防假借賞濫功多未免人貴輕生威尊命賤此肝胆之士同爲寒心而伯仲之間又焉能袖手也哉未剪紙以招魂先束裝而就道伯也淚盈枕上佯　萱室之心仲也笠走天涯苦訴將軍之幕幸長安兮人近望八座之門高北闕陳書請扣黃扉而入告西堂夢草有如白骨之重生一經題請立賜　都兪　章朝裁紫泥夕下雲泥雖隔九重特地宣麻雨露無私一㸃不遺小草奉　旨照游擊例　䘏世襲雲騎尉恩騎尉　替從祁金陵昭忠祠春秋致祭嗚呼世祿比圭田之賜澤被何隆河山重帶礪之盟恩眞　替　聖天子多方激勸在死者固未必求名天下事不少沉埋豈生者獨私其弟從此秋嘗春𦇬得邀俎豆之維馨將來孝子慈孫咸荷簪纓之繼體似此哀榮尙何僾悒國史載筆家乘有光極孝友之深情得寫生之妙手傳繪影繪聲之筆無限悲凉　陟岡陟屺之懷倍增於邑鬚眉欲活魂彷佛兮來歸手足　情恨纒綿而未巳余未接　言緣慳一面來瞻芝宇淚亦千行我欲　蠡以金孰不買絲而繡展卷有蹉跎之感叔度風微表忠無磊落之文江淹才盡嗚呼天邊鴻　黃昏有啼雨之聲閣上麒麟白髮尙倚門而望 
　　金陵湖熟鎭　人氏遺稿於松蔭南軒 
[光緖五年十月念九日京報全錄]  
　　宮門抄○發抄　旨四道○上諭一道錄前○御史邵　奏敬陳管見摺子○又　奏請議䘏夾片○陜督左　奏請　飭部註册夾片○大臣恭　奏擬在關內日期夾片○豫撫涂　奏設立分局夾片○又　奏撲捕蝻孽情形摺子○湖督李　奏揀員升補守備摺子○十月二十九日兵部太常寺太僕寺正藍旂値日無引　見○恩承　署步軍統領　恩○鍾駿聲謝授侍　學士　恩○太常寺奏派視牲之大臣　派出恩承○侍衞處奏派查騐箭枝之大臣　派出棍公六額駙○克勤請假十日○英中堂遞　摺○召見軍機　○發抄　岑毓英奏正考官秦鍾簡囘籍省親奉　旨秦鍾簡着賞假兩個月欽此○又留黔補用副將高得勝叅革奉　旨高得勝著卽行革職嚴訊按律定擬具奏欽此○又盤查倉榖展限奉　旨著照所請戶部知道欽此○文彬奏請以錢寳常署堰圩同知奉　旨吏部議奏欽此　○○江南道監察御史臣邵曰濓跪　奏爲整頓鄕會試謄錄並分別內外簾責成敬陳管見恭摺仰祈　聖鑒事竊惟鄕會兩試爲　才大典糊名易書所以防絶獘　外簾又設謄錄對讀等官以各司其事法至善也及自來　勘處分似吃重專在內簾故受卷謄錄各官往往不認眞厘剔而謄錄一端其草率惡劣尤不堪問臣於今歲秋闈蒙　恩恭與分校首塲硃卷分閱得六百九十餘本其中謄寫潦草脫悞者十之二三二塲則十之三四三塲則幾及過半間有窮極目力終日摩擬一卷而不能了了者一房如此各房可知伏查謄錄一項 
 
 

Page 5

 
 
皆直隸各州縣咨送書吏必其平日書寫無悞者方准與選聞近來該書吏憚於跋涉多半僱人代替在州縣奉行故事亦習不加察迨其來京又以塲期促迫不及考核皆令充當及發卷交謄後謄錄官又漫不省覽遽付對讀對讀官又以卷多人少分委應差各吏任意勾㸃付外監試以送內廉及至主考取中後發同考細心校閱必按照科塲則例內開各款處分或例所未載亦恐比照獲咎必盡將此等犯議之卷呈堂撤去其實墨卷中有無此悞不及知亦不及見也而放榜伊邇勢不得不叧擇薦而不取字　無訛　以充其數夫以巳經擬中之卷尙因謄錄之悞槪不敢登則佳卷之因此而不能呈薦者度亦不少矣伏念　國家愼簡考官原爲拔取人才起見乃或三塲文巳入彀而卷因有俗字悞字未經抺出者猶不免部議是試官衡文字而兼考謄錄也是試官衡文字之責輕而考謄錄之責重也臣愚以爲舍本求末莫此爲甚查科塲則例立法綦俻臣本毋庸輕議惟其故事之遵行日久則因循玩忽之弊生欲絕目前之弊則先自愼　謄錄始旣州縣有咨送謄錄之責卽責成該州縣遇有鄕會試之年務擇書吏之字畫淸楚者充補並令該吏親書履歴一紙齎送禮部先塲期五日前卽在禮部投到當令默寫履歴如果筆跡符合方令入塲否則卽予該州縣以應得之咎入塲後倘有潦草脫落諸弊許謄錄官從嚴懲治如或徇情容隱磨出後並予謄錄官以應得之咎至對讀官之㸃句勾股原應照墨卷原本勾㸃若不認眞對讀而遣人任意動筆者磨出後亦予對讀官以應得之咎至發謄之責在受卷官也應試士子草茅新進其或未諳　功令細故原可從寬若有顯于貼例之卷則例所戕槪不發謄以免夾雜成又恐有罰而無賞難免臨時之規避臣以爲外簾不職者旣予以罰設終塲無悞似宜酌加獎勵擬請嗣後三塲完竣並無各項干議者可否出自　天恩賞給謄錄對讀各官隨帶加一級則賞罰旣明自不致仍蹈故轍而衡文者亦得悉心校閱無所顧慮其有文理荒謬識見乖僻者一經磨出則惟內簾是問如此各專責成似於求才之意不無小補又順天鄕試之年合滿漢及南北中皿之卷及一萬二三千之多嗣後　欽派對讀各官可否於格外添派數員俾得從容校對亦不致稽遲時日矣查例　考試之年不准條陳科塲事宜惟現屆各直省秋闈已竣臣爲整頓塲規起見不敢緘默愚昧之見是否有當伏乞　皇太后　皇上聖鑒並請　飭部核議旋行又各直省鄕試之謄錄生其患不止於潦草脫誤獘竇　生積重難返應如何加意整頓之處亦請　飾部妥議謹奏奉　旨巳錄　○○邵曰濓片　再原任四川墊江縣典史吳培係浙江餘姚縣人於道光二十五年告終養囘籍嗣因咸豐十年髮逆竄入本邑該員率子從九品和釣姪從九品廣鈞家丁趙世棱係四川　竹縣人招募義勇在本縣西鄕晝夜防禦該鄕賴以安堵後因粮絕無援於咸豐十一年九月十四父子姪僕在本邑喩家堰山力戰陣亡又同縣布政理問　吳宗培之妻吳馮氏於咸豐十年九月二十九日因髮逆竄入本境卽仰藥自盡均屬節烈可風因該員等無親族呈報尙未得邀　䘏典臣籍𨽻浙江見聞較確不忍聽其湮沒相應請　旨可否　飭部分別議䘏出自　天恩謹奏奉　旨已錄 
　　此稿未完 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
