# 1882 - 11 - 4903127

 

Page 1

 
 
[書撤銷琦善建祠　諭旨後]  
　　建祠之典　國家所以勸忠非有功德在民不得濫請然其事畧有區別如係爲國　軀忠節凜然雖其人生前布置失當才識平常處危急之秋不能轉禍爲福轉敗爲成而臨難不求茍免以一死謝天下而報君國則地方克復之後首先哀飾畧其迹而原其心不論其事之成敗而專重其死之合於正道　敕建專祠春秋致祭禮固宜之粵匪之亂死事大臣由　朝廷特旨哀祟之外各到疆大吏援例奏請如前廣西撫臣鄒鳴鶴兩江督臣陸建瀛浙江撫臣羅遵殿諸人皆於事後表白其心而訪諸輿論以定議者也當日　朝廷以其僨事或斥罷而削奪之原因其死事未確故加嚴　迨後之疆吏訪明其事心實可原則　恩施特沛俯允所請不以譴責在前而有所靳惜可見　聖人勸忠之意至深且切也其非死事之員亦有建祠者則必其人之有功德於民輿情愛戴歴久不忘足稱春秋之報饗然後地方紳士請諸大吏爲之轉乞　恩施則　廷議亦未有不准行者特其人生前曾干重譴削職治罪未嘗開復雖歴官數省於彼於此或功過之攸殊其有功地方之民私心感激至於無可報答而衆議爲此一舉無如功不掩過此以爲賢彼以爲否生平行誼無有定評縱曲徇私恩而不可以示天下後世則　聖恩雖寬亦不肯被臣下之蒙而遽子曲從也蓋死事之臣其平日卽無才識措置乖方或禍患竟爲　釀而臨末一着尚是可取嘉其死節而其餘皆從曲恕也若平時旣無難可死得罪於君貽患於民斥職放歸覥然　世是其從前所獲之咎至死而無可掩卽至後世而無可原則亦安得徇民心之私而廢天下之公也　本朝恩禮優渥敬大臣而　羣臣　寬宏之量爲前代帝王所無平常小有過失前代處之有至削職遣戍友錦衣延杖者我　朝則部議降級罰俸輕則止於傳　旨申飭卽重亦不過離任降調必有貽誤　國家大事關擊民間安危之處然後　嚴譴及之道光委年琦善辦理粵東事宜後督陝甘得罪於　顯廟至於斥職遣戍迄今事閱　三朝泯然沒世天下稱其名者孰請琦善實賢卽陝甘辦理番務因而得罪一案之外以粵東通商而論亦豈謂琦善之措置皆宜耶　顯皇帝殆亦明知其人不特陝甘之事罪無可恕故特嚴譴及之旣削其職而又遺戍也今乃請建專祠之舉偏出於陝甘之紳民不亦異乎豈陝甘雍沙番族一案琦善所屠戮者並非無罪之番而當日叅奏之人有未詳審琦善之罪實不至此耶抑其在任惟此事實爲有菲而其餘功德及民者不勝枚舉耶　朝廷失據楊護撫所奏俯允所請亦第以順興情也及經講學陳寶琛奏稱琦善貽誤國事厥咎甚重其在陝甘有罪無功不宜祠祀等語竟得收回成命撤銷不行可見　聖人之至公無私從諫如流能不爲私心黨庇者所蒙亦因而見　祖　宗二百餘年所傳典禮以勸忠風世者爲不可以一人一事廢也蓋琦善獲罪遣戍至於老死不復召用其罪名處分未嘗開復以草點之舊臣而　報於服官省分其體統固亦不宜若推建祠之意自宜　特旨復其原官則與富日　顯皇帝斥罷之心不勝刺謬以地方民情之私而廢　國家賞罰之公惡在其可行也至徇民情之私而改　先朝之政尤非所宜行也善善惡惡自有公是公非一代之賞罰足以爲後世之定論者雖歴諸久遠不敢遽存翻案之見而况乎二三十年中事耶不然如鄒鳴鶴陸建瀛諸人何以無人出而諫止也故曰死事之員與尋常異也 
[西報雜錄]  
　　○外國新聞紙言伊犁地方之華人有願屬俄國者已俱遷往俄國地界矣又言中朝現與俄國相商請將交還伊犁之事屐緩六個月該報因論此事以爲恐係中國故爲緩局欲設法將伊犁全境盡數收回也又云刻下伊犁地方已出一事華人將俄國寓居伊犁之婦女搶去數口并及牛羊等物均爲刦去云又云刻有人擬於蘇彝士河創設電氣燈以照行船此法最爲盡善盖蘇彝士河船隻往來夜間苦難辨認且時須挖掘黑夜不能作工今若創用電燈則不但行船極便而且晚間亦可濬治河道誠一舉兩得之計也 
[疑造水雷船]  
　　○福州西字報言福州官憲現致信於英國託繪施放水雷船圖兩紙俟圖寄到之後當在船政局照樣製造放水雷之船兩艘故現在已往天津延請精於水雷之教師主閩以便教習此事也 
[購緝匪首]  
　　○台匪黃金滿擾亂各節及勦捕情形均經列報茲閱字林報知台州官憲刻下出賞格洋一千元搆緝匪　黃金滿想重賞之下當可不日就獲也 
[獵豹求售]  
　　○前日有兩華人携一獵獲之豹來滬縛其足於長凳上宛如生置諸大馬路口福利洋行對門觀者甚衆豹口中尚有皿水津津流出想死尙未久詢係由鎭江相近之庭獵獲索價洋八十元尙無售主也 
[福州氣候]  
　　○閩垣自前月下浣陰雨連綿至念七日放晴念八九等日又見細雨寒氣微逗本月初一日則風雨交作檐溜如注城內外始有披裘者初二三等日仍寒雨瀟瀟夜間風勢益遒初四早忽開　天色明凈眞覺長空無片雲矣然自是以來仍嚴寒不減也 
[憲諭錄略]  
　　○福州船政局所雇小工計日給錢少則二百文多則二百餘文不等其人皆係力大粗蠢祗以供各廠工作惟水缸鐵脅兩廠其中小工多雋快明辯之輩故某某兩委員選其少壯者充作跟隨以便携帶出入嗣經局憲查知卽行諭儆茲將手諭錄左　廠中小工原雇以辦公除循例照章撥派外所有員紳監工不得私用工作家人自通諭後如有私用一經查出定必罰辦以肅廠規云云夫小工倚膂力以資生豈宜寵用雋辯之徒以貽口實局憲此諭洵可謂察及於微矣 
[盜風甚識]  
　　○　州府屬之眉州每口於十月初十日有一糖船出口遇海盜　餘人駡頭艋船直搶前來糖船猝不及防聞被劫去銀約二萬餘元現已禀官緝辦又有福建候補縣丞李某係廣東南雄州人夏間奉委汀州釐金分局差使攜眷而去未及五月於冬初被賊刼掠所有徵收之釐金盡被搶去卽行李衣飾亦席卷一空共約千餘金現亦禀報在案該盜水陸橫行猖獗若此有緝捕之責者尙其加意巡防哉 
[温郡官報]  
　　○本月初四日下午一點鐘時温州有福建濟安兵船進口查此船係奉甯郡張軍門委解棉衣 
 
 

Page 2

 
 
三千件遞交海門貝鎭軍散施並往溫裝載審苕絲駛回臺　賑飢今乘便送彭太尊石司馬呂別駕到彼此船因甌江內港素未行過故至狀元橋地方卽已停輪經彭太尊出洋八元另雇熟識江路之人引進方到温郡北門是日官役在碼道迎迓擁擠不開竟至停輿無處本日戍刻太尊與別駕均已接印任事矣 
[停棺被盜]  
　　○温州城內白蓮塘地方僻在西隅人跡稀少向有尼庵以地爲名棺柩之停放於彼者無數今因官憲出示嚴禁兼被厝葬局驅逐是以稍有隙地温俗人死之後遇有大冲犯不敢停柩家中湏得寄頓於外卽富紳之家亦莫不然八字橋下新街口開紙紥店者渾號破笨斗其妻病故日犯冲忌將棺暫寄白蓮塘本月初三夜被賊開棺盡取衣飾將屍用稻草遮盖拋棄於外次早經人看見傳說破笨斗始知重爲收殮遷棺於鄉破笨斗本屬貧窮今稍裕恐報官後將有費用隱忍息事然官憲烏可不懲匪徒而停棺者又烏可不深慮哉 
[爵帥行程]  
　　○湖南提督鮑春霆爵帥襜帷暫駐天津吳楚公所經列前報聞爵帥曾請假三月須俟假滿囘湖南原任十月十二日夫人在行轅又誕一公子云 
[烟賭難絕]  
　　○私開烟館聚賭抽頭二者均爲吳中時政之属禁乃傳聞私街僻巷仍有窮氓開燈售吸者　城五處無處蔑有此輩或游手無賴差保莫敢誰何或窮極無聊隣右曲爲徇蔽其中僅設一榻一燈輪流呼吸室堪容膝來歸者宛如入笠之豚路不迷蹤過癮者但問識途之馬故老於烟霞輩莫不　使而問津客猶苦於　　無從焉至聚賭之所多在舊家閥閱爲差保所不及知一盆四骰　輸頗鉅卽吳人所稱爲四君子湯者居多亦看望風守門之人聞某處向爲賭　其任守門之職者爲臬紳家子北每日例得洋半元或一元噫　替至此亦可愧矣 
[接錄貓兒山命案供詞]  
　　○沈高氏供年三十六歲邵伯鎭人婦人於十七歲嫁與姨表兄趙名順爲妻生有一子現年十二歲二十九歲時丈夫病故無度就在揚州陳公舘帮工光緒元年冬月二十四日有相識高姓來說婦人姐姐死了姐夫李姓來接婦人到他家去不料高姓串同朱彪誘哄婦人帶同兒子到東關上船硬行開走朱彪嚇禁婦人不許作聲因此無法跟隨他到南京住過一月後搬到興化住了幾月朱彪帶同婦人合沈鮑洪並許篾匠夫婦帶着三個女兒由興化　船到仙女廟會見周王劉奶奶卽劉高氏帶一十八九歲女人同坐一船朱彪替居五付清船錢就搬過與婦人同坐一船開到瓜埠朱彪欲賣婦人未允他就揪住婦人頭髪持刀要戳婦人跪地哀求他纔把刀丟下後就到六合在開娼的林三子家住下朱彪時常要把婦人賣洋六十元並與周五帶來年輕女人通姦十一月十幾裏朱彪把周五所帶年輕女人私自拐走二十幾裏朱彪把女人帶回在東門租邱姓菜園上房屋同住那時朱彪不與婦人住宿沈鮑洪就對婦人說朱彪有了王姓女人爲妻不要你了因茲乘間向婦人調戲成姦到十二月初間下雪天時身穿紫棕色舊川綢棉袍又把那王姓女人帶走曾向婦人說他到蘇州隨後來接婦人當付給婦人家用洋錢四元旋被凋王得知就與沈鮑洪說現在下雪天寒他連棉衣都沒有實在難以過冬朱彪把我帶來小女人拐走我定然要去找他先向他要錢如無卽要還女人沈鮑洪說恐怕朱彪無錢那女人與他交情甚好如何就背把你帶回周五定了一下神說他若沒有錢我是不得依他後來沈鮑洪站在門邊周五站在桌邊沈鮑洪說他竟沒有錢與你作何辦法周五講我定與他拚命你卽要替我帮忙沈鮑洪說可以後來他們又低說幾句婦人沒有聽見其時劉高氏出去替姑娘梳頭囘轉站在門首聽見向周五勸說你不必與朱彪拚命他是在營裏學過拳棒的人你弄不過他的得能有幾文錢就算歇了周五說我今年無錢不得過冬他弄死我我弄死他這也是數定了如果無錢就把他弄掉了沈鮑洪說我帮你的忙於是兩人動身過了幾天周五先回忱飽洪後也回歸是婦人開門他進來就在後進屋內洗脚其時周五劉高氏在後面沈鮑洪拿出身帶洋錢交給周五婦人並不知多少周五隨卽分了約有一寸多長一包洋錢交給尢鮑共歸人當問沈鮑洪追朱彪何處去了據沈鮑洪說他抓朱彪髪辮周五上來洒石灰用篾刀砍上身他拿朱彪裹腿布內藍布裹把皮鞘小尖刀戳朱彪壯腹下身並沒說戳幾刀周五又戳朱彪咽喉把他辮子用篾刀割下卽把篾刀小刀都巳掠業的話那時婦人尚沒聽明隨沈鮑洪過度從來他到邵伯把婦人母舅任名喜帶到六合把婦人接回摥州經母舅作主氫婦人嫁與沈鮑洪爲室生有一女沈鮑洪自己本有裹腿布婦人並沒看見他打朱虎裏腿布所有殺朱處的篾刀可是向許篾匠借的婦人並不知情後來許篾匠因沈鮑洪煨化他的錫壺因想起他家篾刀遺失向　鮑洪索賠沈鮑洪允賠錢五百文一併了事婦人是曉得的那朱彪生前裹腿布內富帶有黃皮合鞘五六寸長小尖刀兩把刀把是藍布帶裹的睡覺時放在枕頭下婦人曾親眼看過今蒙會訊　供是實○范三卽范公明供年四十三歲甘泉縣人信西門外雙橋地方自幼在海州小應山學石匠手藝現駕船度日妻子現在有孕這到案的阜甯縣人李大鳳在揚州缺口門開烟館與小的認識周五在揚州鎭江一帶娼家當男班子亦與小的相識那清江人朱懷綽號朱彪與小的認得巳七八年了他約年三十餘歲頭髪有些花白是個大辮子好在外賭錢並無營業曾在揚州營當勇他妻子已被沈鮑洪姦佔爲室光緒六年冬間小的在鎭江會見周五邀到教門茶館吃茶問他現在做何事業據他說光緒三年十月裏他帶一姪女到六合當娼走到仙女廟上街買小菜會見朱彪代他付了船錢同到六合居住劉高氏待朱彪甚好他姪女與朱彪有姦遇事順從過了幾天朱彪把他姪女帶走後又囘到六合在東門外居住復又被他把姪女拐到南京沈鮑洪與他過江找尋會見朱彪誘至空處同沈鮑洪把朱彪殺死後來沈鮑洪在外賭錢因他在南京釣魚巷當男班子就向借錢不遂怕沈鮑洪害他因此難以在南京存身避到鎭江來還要到上海找尋生意的話小的因他不隨好人同走在外殺人駡了他兩聲旋卽各散後來小的會見素識做箍桶匠的揚州人周眊子告說前情卽知周眊于轉向李大鳳告知的今年小的在南門外看見沈鮑洪在那裏賭錢彼此並沒說話昨這小的在太平府駕船被獲到案的小的前在保甲總局供說與李姓不認得是因未見李大鳳的面現與李大鳳會面認明所供是實　此稿未完 
[急病疉見]  
　　○英租界定安里囡官家妓舘中帮傭之蘇人丁銀和年約四十餘前夜八點鐘時夜飯後卽往四馬路新開之　泰烟　開燈先吸水烟飲茶繼裝洋烟尙未裝好人見其兩眼上翻烟鎗烟籖均從手中落下卽時氣絕堂信慌報司帳人閉戶報捕鳴保旋得丁之　人到來爲之備棺成殮舁去又聞十九夜英租界正豐街地方有翻絲棉之蘇人阿七薄暮尚與友人在茶館啜茗及回家夜膳甫畢亦卽倒地氣絕云按急病宜遘於夏時何隆冬亦疉見耶 
[竊案移縣]  
　　○十七日報列控竊辯誣一案昨晨經英公堂覆訊文豐王仲山各執如前棧主方阿乾亦到寶某請發還護照陳太守不唯又有一人投案遞禀斥文豐之非謂如有不實願甘坐誣陳太守閱禀發還不理飭將文豐王仲山及翡翠搬指護照等件一併送縣辦理文稱事因被竊　指起見應請究辦旣蒙送縣靑　自行投質陳太守謂棧主方阿乾爲証人着與王一併送縣如文不投質唯核棧主是問 
[控追珍物]  
　　○英公堂據桂三益投控稱爲玉器生理曾將翠玉及　瑚頂等料交與徐子孝琢成物件先付工洋十四元詎伊旋避匿 
 
 

Page 3

 
 
不面尋覔無蹤昨始途遇交捕送案請究各件共值洋二百餘元開單呈閱徐供桂祗交我珊瑚頂料一個外有代伊銷售玉　價洋十五元存於我處容當繳案陳太守諭徐先將　瑚頂料及洋十五元繳呈再行核辦如敢延挨定子嚴追 
[搶親案斷釋]  
　　○前報租界搶親一則昨日法捕將諸人一併送公堂訊理當有女母戚章氏投案訴稱丈夫戚金才甯波人　成衣現住城中三牌樓女兒阿玉僅十五齡十一歲時到寍波胞姊處居住後因我患病由姊作主將伊許字董姓媒人卽鄭姓姨丈與舒左恒前日早晨我尚未起身女正梳粧突被董姓糾同多人到來抱女上轎我慌忙起身則轎已如飛而去不能赶上嗣聞昇至城外稍停披紅放炮女因不願哭喊由捕拘入捕房求斷令另擇吉期如禮迎娶翁太守問婚帖庚帖可有答稱均有轉詁董姓據稱名茂發向在寍波爲木匠由岳母招來上海卽住岳家言明每月貼膳洋兩元而完娶之議彼索金飾財禮甚多手藝人日得幾何安能副其奢願是以商之原媒作此搶親之舉太守問媒人何在答稱在外候傳太守傳問據舒左恒稱我在寍波得董茂發信相招卽來滬上詎到時董已紏人搶親被拘管押矣太守謂董茂發有媒有証理當商酌迎娶何得倉卒搶親並不候媒人到滬本應懲辦今姑寬宥戚阿玉交其母戚章氏領回着原媒調處選吉迎娶又　戚章氏不得重索財物該氏遵諭而退帮同搶親之董茂順董茂康一併開釋完案 
[同鄉沈劍銘兄以手書楹帖見惠賦此鳴謝]  
　　○昔讀秦郵兩怪傳傾心恨未獲一面　秦　著兩怪客傳一爲宣君瘦梅一卽沈君側聞一怪歸道山讀到遺書每眷眷　宣君著有夜雨秋燈錄曾爲序而刊之刊成而宣君巳赴玉樓召矣　日昨一怪來春申相視而笑逢故人不惜珠玉慨相贈拜登如獲席上珍觀君之書與古會時趨陋習悉淘汰六朝遺韵今尚存下視蘇黃與米蔡　君生平手摹秦漢六朝碑版百數十種二十餘年無少間故落筆奇古別開門徑　與君同在山陰道蘭亭遺跡共探討換鵝不見右軍書羽觴誰與同傾倒君書胡爲以怪稱銀鈎鐵畫皆準繩　君書一點一畫皆有所本且筆法悉宗安吳包公非精考金石深得三昧者曷克臻此　世人少見固多怪悠悠之口何足憑海濱不少如椽筆登鐘之堂入王室問誰能掃千人軍見君皆當焚不律 
　　古越鏡中花史怪僧拜手 
[光緒七年十一月初一日京報全錄]  
　　宮門抄○上諭一道錄前○發抄　旨五道○將軍銘等　奏獲犯審明定擬摺子○又　奏審明定擬摺子○大臣明　奏請　飭部更正夾片○大臣溥等　奏爲奏　聞摺子○十一月初一日兵部太常寺太僕寺正藍旂值日無引　見○內閣奏派騐放之大臣　派出　公萬靑藜松溎錢寶廉○吏部呈進月官眷○召見軍機○發抄　何璟奏臬司張夢元委署藩篆並請暫緩陛見奉　旨着照所請欽此○楊昌　奏請建琦善瓦祠奉　旨着照所請該部知道欽此○又奏貢生劉校書仍照原請奬勵奉　旨吏部知道欽此○又請以花翎都司馮天述補靈州營守備奉　旨兵部議奏欽此○李明墀奏苗疆文風日盛請添廩增各學　奉　旨該部議奏欽此　○○奴才銘安玉亮跪　奏爲監犯勒斃人命越獄潛逃拿獲後審明定擬恭摺仰祈　聖鑒事竊據三姓副都統長麟報稱光緒七年閏七月初八日據管獄驍騎校承成呈報監　盜匪五保　犯李永升於　七日夜半乘空扭脫刑具勒斃獄撥什庫台成越牆潛逃未獲等情呈報前來當卽派員勘騐臺成業已身死獄　下用木板搭接獄　廟　　有扭壞木扭鎖鍊該犯等越墻逃逸屬實查王保係搶刦盜匪罪應斬梟之犯李永升係因懷疑于海與伊妻楊氏有姦暗用鋤刀將于海砍傷身死依故殺律擬斬監侯尚未解勘之犯當經報請通緝並飭泒官兵嚴緝去後旋於初九二十日官兵將李永升王保先後拿獲送案提　王保供認委因先曾投入匪首吳洛四等夥內乘馬持械到處搶劫財物被獲監禁後又行邀兇犯李永升乘空扭脫刑具先將更天朱永發之口堵住後勒死獄撥什庫越墻潛逃各情不諱將該犯審照嚮馬强盜例先行報請正法隨派員將斬犯李永升訊供解省核辦前來奴才等隨督飭刑司部員提犯詳加研鞫緣李永升籍隸山東早年由籍全家搬至阿勒楚喀界居住種地度日與已死于海先不認識光諸七年正月間該犯全家又搬至三姓紅石屯租于海房屋居住與于海同夥種地言明一年出給牛具市錢五千先付錢兩千八百五十文欠錢許俟遲還于海應允二月間該犯胞兄李泳江等均有事處出留該犯一人在家該犯常見于海向伊妻楊氏說笑不避心疑有姦四月二十六日下晚時于海與該犯在棚鍘草鍘畢于海向該犯逼要前欠牛具錢文該犯答以秋後再給于海不允村斥該犯隱忍將鍘刀摘下送屋內北炕收放卽各自囘屋睡歇該犯憶及于海屢向伊妻說笑昨夜又聽有人呌門疑是于海前來調姦今又逼索欠錢明是候已出外以圖求姦方便該犯愈思愈忿輾轉未睡半夜時于海又喚該犯揀挑豆種該犯卽起身至炕桌上挑了一會豆種于海亦在旁帮挑該犯見于海愈加氣忿隨將旁放鍘刀拾起照于海頭上砍了兩三下于海喊呌一聲立時倒地不能言語維時于海之妻韓氏同該犯之妻聞聲出屋上前抑住該犯將刀奪下于海業已身死韓氏通知屯隣張永前來問知前情將該犯擒獲送案報騐錄供監禁閏七月初間有同監盜犯王保起意密向該犯商允乘空扭壞刑具越獄潛逃該犯應允初七日大雨獄官查封後王保與該犯各自睡歇半夜時王保起來將該犯喚醒告知撥什庫台成等均各肫睡正好乘空逃跑該犯與王保暗將刑具扭壞用棉花先將更夫朱永發之口堵塞復用帶繩將撥什庫台成　項　繞用力勒死卽將屋內間壁板摘下搭接獄神廟越　相繼逃跑該犯逃至城外三家子屯高粱地內藏要初九日因餓赴屯討飯被獲解案屢加嚴鞫據供前情不諱詰無鬆刑賄縱情弊矢口不移案無遁飾查例載罪囚結夥反獄不論原犯罪各輕重悉照刦囚一例科罪又載紏衆刼囚殺死役卒者預謀助毆之夥犯擬斬立决梟示等語此案李永升原犯係故殺擬以斬候尚未咨部覊禁在監輒聽從盜匪王保商謀越獄與王保先用棉花將更夫朱永發之口堵塞復用帶繩將獄撥什庫台成勒斃越獄潛逃被獲實屬罪大惡極李永升應比照罪囚結夥反獄不論原犯罪名輕重悉照劫囚一例科罪紏衆刦囚殺死役卒預謀助毆之夥犯擬斬立决梟示例擬斬立决梟示照例先行刺字留禁省監聽候部議除將李永升原案供招咨送刑部查核並失事官兵另行核辦及盜匪王保仍歸盜案正法外所有拿獲越獄重犯審擬緣由恭摺其陳伏乞　皇太后　皇上聖鑒　勅部核覆施行謹　奏軍機大臣奉　旨刑部速議具奏欽此　○○奴才銘安玉亮跪　奏爲載官因姦釀命審明後按例定擬恭摺仰祈　鑒鑒事竊查前據琿春副都統依克唐阿報稱光緒七年七月十七日據廂紅旗雙勝佐領下披甲祥祿呈控左　防禦春全將伊母何趙氏接去無其子　作伴本年二月二十五日不知因何在春全家吞服洋烟身死籲懇究辦等靑隨專訊該員語多支吾恐有不實不盡經該副都統報經奴才等　奏請將該員春全先行解任歸案嚴訊奉　旨允惟行令遵照去後玆據　春副都統依克唐阿咨稱傳集人証派員將春全訊錄確供解省核辦前來奴才等隨督飭刑司部員提該見詳加研鞫緣春金係額穆赫索羅正白旗多明阿佐領下人光緒二年升授琿春廂黃旗防禦娶妻何氏生有二子光緒五年該員將眷口搬至琿春賃西街何時來房屋與已死何趙氏比隣居住何趙氏常到該員家閑坐卽與該員之妻何民認爲姊妹六年春間何氏因事回籍該員擇定十一月初三日與二兒玉慶完婚至十月間何氏未回該員因無人作針黹隨央趙氏帮做趙氏應允常在該員家做工該員乘便與趙氏通姦後該員之子玉慶完婚趙氏常來與該員兒媳伴宿該員仍 
 
 

Page 4

 
 
遇例與趙氏續舊時常資助柴米趙氏之夫及其子女並不知有姦情七年正月二十八日何氏由籍回歸趙氏仍是往來二月初二日夜間該員復與趙氏通姦被何氏知覺查問該員未理次日黎明趙氏走回後趙民見該具訴說伊夫兒子常不在家無法過度該員用言勸解並未介意適何氏患嘔吐之病該員賣洋烟一盒與妻吸食止住嘔吐剩煙收置櫃內二十四日點燈後趙氏又來該員家控望見何氏病尚未愈意欲住下續舊該員因妻何氏患病恐其查知生氣卽向阻止趙氏轉身欲走不意被何氏驚覺隨向趙氏村斥趙氏不依該員在旁勸解一會趙氏隨卽睡歇次日早飯時何氏又提起夜間之事趙氏羞忿走開遲時該員進屋見趙氏臥炕神色不好當向追問趙氏隱瞞不住告以吞煙之語該員查視櫃放洋煙巳罄急用　解救未愈令人至趙氏家送信該氏之女前來看明棺殮後該氏之子祥祿由隊回家查知伊母在該員家身死不明特該員呈控傳訊該員語多支吾經該副都統報經奴才等奏唯將該員先行解任　案審錄確供解省核辦奴才等覆提該員屢加研鞫據供前情不諱詰無別情案無遁節查例載凡和姦之案姦婦因姦情敗露羞愧自盡者姦夫杖一百徒三年等語此案防禦春全因妻阿氏回籍該員擇日與子完婚央允趙氏帮做針黹乘便與趙氏通姦後何氏囘來知覺因向村斥致趙氏羞忿吞　身死核係和姦在先自應按例問擬春全應革去防攥依和姦之案姦婦因姦情敗露羞慈自盡者仗一百徒三年例擬杖一百徒三年係職官應請　旨從重發往軍台効力贖罪該員事犯在光緒七年五月十四日　恩詔以前惟到官在後且所犯有乖行止應不准援免俟奉議覆解送兵部轉發春全之妻何氏因向趙氏村斥致釀人命本于例擬業已罪坐其夫應請從寬免議屍子祥祿控告得實亦毋庸議概行省釋除遵通行備錄原審供招繕單抄送軍機處並咨報刑部查核外所有奴才等審明議擬緣由是否有當理合恭摺具奏伏乞　皇太后　皇上聖鑒謹　奏軍機大臣奉　旨刑部議奏欽此○○明春片　再奴才案唯兵部咨開據湖南撫標花翎儘先卽補都司楊開第遣抱呈稱　家主開第係湖南人哈密歴年防禦出力案內蒙哈密辦事大臣於光緒五年十二月十三日春保免補守備以都同儘先卽補並換花翎業蒙核准飭知在案再缮單时將開字誤書聞字理合取具同鄕京官印結呈請更正等因到部查該員楊開第前在哈密歴年出力案內經哈密辦事大臣奏保光緒六年正月十三日奉　上諭免補守　以都司盡先卽補並　花翎業經　　在案今據該員呈請將聞字更正開字之處相應行文哈密辦事大臣確查奏明更正等因咨行前來奴才遵卽確查楊開第向在鍵銳　營當差前次遵保哈密歴年防剿出力人員案內由該營營官呈請列保營書藍翎候選巡檢汪　於繕單時將開字誤書聞字雖係筆誤究屬精心巳極除將該營書王鵬摘去頂翎記遇示懲外合無仰懇　天恩　勅部將楊開第名字誤書聞第之處更正註册以便咨行該省知照理合附片具奏再楊開第已於光緒六年三月內由謍請假回籍合併陳明謹　奏軍機大臣奉　旨兵部知道欽此　○○奴才　楙載燦紹祺跪　奏爲應汗修理工程請　旨勅交工部查勘恭摺奏　聞仰祈　聖鑒事竊奴才等恭查　陵寢每年歲修案內遇有情形較重應行修理者分別另案專案奏請交部查勘辦理查上年另案奏報各項除已經估修外尚有未修處所玆據各該衙門該管冊報上年奏報未修暨本年現查應修處所均係情形較重應行修理之工奴才等親往履勘均與所報相符理合分別另案專案奏請　飭交驗收本年歲修工程暨查勘明歲因修各工大臣詳細查勘是否應修之處應由該大臣等　奏明辦理謹將　奏報未經修理暨本年現查應請修理各項工程情形敬繕清單恭呈　御覽俟　命下之日欽遵辦理爲此謹　奏軍機大臣奉　旨工部知道單四件併發欽此 
[蘇省撫轅事宜]  
　　○十一月十四日候補府虞慶　禀銷江北查硝礦差回省稟到　○十五日錢鍾麟禀知臬司委解江甯革員唐守學堝赴金華原籍　鄧暄解奉天金州　船木枓回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
