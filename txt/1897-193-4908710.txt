# 1934 - 193 - 4908710

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙駕耦耕先生仿切問齋文鈔之例輯皇朝經世文編凡講求經濟之學者莫不奉　　　　行海内　乎家置一　　　後江右　新泉　駕有續集之刻近年上海葛君子源又以饒氏之書祗采自道光以迄同治難名　奏疏私家　述已有美必收西於海防　務諸學　付　如　　輯爲續編方今風會漸　事機屢變甲午以後朝野上下均以講求洋務爲急三魚　主人爰不惜重蹩敦請名宿取近時名公且卿之奏　　人逸士之議論　釋　别都爲一編中分天算地輿公法約章律例礦務鐵　電線錢幣商務敎務算學測繪　院虫學官　兵改　行多　涵十八卷分門　類　愼校讐附于經世文續編之絲倩本局印以新鑄鉛字現已裝釘成賣價目格外從　計一皇朝經世文編廿四本洋四元續編册本四元三編八本一元六角并購者碼洋九元六角在上海三馬路申報館申昌蘇申南北掃葉山房發兌 
[恭讀六月十四日電傳上諭謹注]  
　　前日本報載登京師電音六月十四日奉上諭祥麟等奏廢員報効軍臺經費可否賞收並請奬叙一摺已率御史鍾德祥係因言官收受贓銀獲咎情節較重所捐銀兩著不准收祥麟依春阿並未聲叙該革員犯事原委率行具奏殊屬非是著傳旨申飭欽此聖謨洋洋可以使薄海臣民莊誦之餘仰天威之咫尺焉諭者謂我朝二百五十年來法度紀綱超越前古是以小民守法官吏奉法大臣執法而聖天子更神明乎法惟其神明乎法也故有時愛見厥威而法之外可以變通卽有時威克厥愛而法之中不容遷就查例載凡發往軍　効力廢員三年期滿臺費全數繳完者由軍臺都統抄錄獲罪原案具奏請旨如不能完繳臺費者文職州縣以上武職都可以上均由兵部行文各旗籍任所查明委係赤貧具結到部兵部知照軍臺都統該都統卽抄錄獲罪原案并聲明無力完繳臺費將該廢員再行留臺五年緣由具奏請旨釋回倘有隠匿寄頓情弊發往烏魯木齊充當苦差其文職佐雜武職守備以下各員弁不　完繳臺費　於期滿之日應杖一百徒三年仍令該都統抄錄原案聲明緣由具奏請旨有仰邀特恩釋回　兵部行文該都統將其釋回其照例改爲杖徒者行文該都統將旗員解交刑部照例辦理漢員解交各該原籍督懸定　充徒此係嘉慶十五年續纂道光十年修改之定例也而例案載乾隆五十九年例云車臺効力人員按其情罪輕重由部核定酌留年分年滿後如臺費交淸卽之釋回未滿而力能捐贖者聽其贖罪是其時未定三年之期固可於期前贖罪至三年定期之後亦往往有廢員到臺未滿三年之期但能繳淸臺費卽可奏請釋回者然例案又載咸豐九年兵部奏請軍臺廢員奏請留營予限一年由統兵大臣察看能否得力分别奏請免遣發遣者其發遣者仍卽照例起解其免道者子限一年按照例載每月臺費四十三兩最多之數呈繳實銀不准因公奏免並不准於臺費未繳之　　舉開後官階是廢員投効軍營尙須繳淸臺費方准免　開保今鍾革員並未投効軍營察看得力僅於在臺　差　効經費乃該都統等輙卽爲之陳乞且不但請免發遣而並奬叙誠屬孟浪其未膺嚴譴而僅蒙傳　旨申飭也亦云幸矣或旨謂例秦又載咸豐九年釋回已革直隷總督五品頂戴譚廷襄捐輸　哈爾蒙古官兵駐案盤費銀二千五百兩　　統　　奏　恩旨賞加四品頂戴欽此厥後同治八年軍臺効力已革山西巡撫　長齡亦因捐輪察哈爾　勢官兵經費銀三千兩經都統文盛援案奏請賞收旋奉恩典不知譚革督趙革撫所捐之銀均係軍務要需現際口外敉平他項經費自不得援以爲例一異也受職之犯無論枉法不枉法皆干常赦所不原之律今該革員以言官而受贓較之别項官員情節更重或者譚趙二員所犯原案尚較該員爲輕二異也况該革員前當獲咎發遣之時逗留都門經同鄉京官某某　代爲措貲報効希圖贖罪由吏部據禀奏請曾奉嚴旨斥不賞收并著兵部車駕司迅行起解是其平日婪贓枉法　有多金獲咎聖明猶尙不知愧奮竟爾恃其貪囊試其故技効力未經　滿又敢率謂黷陳若非嚴旨甲斥將中外臣工何復知有法度耶書曰惟辟作福惟辟作威言國家之不可廢法也 
[上諭恭錄]  
　　六月初八日奉上諭步軍統領衙門奏拿獲結夥持械搶刧鋪户拒傷事主盜犯請交部審辦一摺所有拿獲之劉二卽劉書紀夏六卽夏輔亭叢七卽叢永祥王二卽王寛李良友卽羅鍋存等五名著交刑部　行審訊按律懲辦未　之孫小忙等犯仍飭嚴解務獲究辦該衙門知道欽此同日奉上諭步軍統領衙門奏遵保獲盜尤爲出力員弁懇恩獎勵一摺著兵部議奏欽此 
[本館接奉電音]  
　　昨日午後京師飛電傳來上諭五道謹敬譯登○六月十五日奉上諭松林奏病勢增劇懇請開缺一摺奉天府府尹松林着准其開缺回旗另片奏奉天驛巡道志彭熟悉地方情形可否施恩遷階等語所奏殊屬冒昧着交部議處欽此○十六日奉上諭陶模奏總兵呈請開缺修墓據情代奏一摺甘肅肅　鎭總兵龍在田著准其開缺欽此同日奉上諭奉天府府尹著廷杰補授欽此同日奉上諭何建威著調補甘肅肅州鎭總兵　西河州鎭總兵員缺著在璞補授欽此同日奉上諭前據御史華煇奏叅福建藩司黄毓恩驕貪不職各欵當經諭令邊寳泉確查具奏兹據查明覆奏福建布政使黄毓恩在任尙無貽悮惟馭下太寛致門丁倚勢招搖恣意婪索毫無鈐束實難辭咎黄毓恩著交部議處候補同知平元焱工於牟利聲名甚劣著以府經歴縣丞降補前署福防局知唐雨時尙無出入藩署招搖之事惟業經另案降補著卽飭令回籍不准逗留該部知道欽此 
[土人無禮]  
　　本月十六日倫敦來電云有英兵十六名在希臘國克賴答島被士耳其人所殺英政府聞之急飭某兵船調水師三百名登岸以示聲威各國水師提督恐土人仍有滋閙事情遂再四熟商調兵船五艘環泊保護 
[巨艦東來]  
　　香港循環日報云　國現派鐵甲巨艦名豹亞虎者前來中國海面駐紥查此船乃英國頭等鐵甲向鮮來東兹特派之前來者想因俄國有魯力鐵甲船駐紥東方故特調此船與之勢均力敵以免有事時檄調不及也 
[法國新船]  
　　法國在新拿此亞埠製一新戰艦名利馬成拿業經竣工此船由法員巴氏繪圖製造於配置軍火保護船身之法極爲得宜船中機器可抵馬力九千二百匹每一下鐘可行十七海里載重一萬一千九百二十四墩内置大砲四尊快砲多尊各砲皆用鐵甲保護倘兩軍相遇於洪濤巨浸中無論或勝或敗或進或退立時可以添配快砲十一尊向敵船轟擊船中配有水雷管四枝爲開放水雷之用船身用雙層鋼板包裹堅固異常此誠海軍之利器也　見南洋新加坡叻報 
[江督銷假]  
　　金陵訪事人函云兩江總督劉峴帥前因季弟仙逝痛切鴒原老年人過於悲傷遂致　神銳减 
 
 

Page 2

 
 
爰擬入山歸隠以樂餘年嗣經僚屬再三慰勸刻已已安健如常并以深受國恩不敢以家事而廢國事遂於月初銷假所有公務不辭勞瘁鉅細躬親如督憲者誠可謂忠於報國矣 
[資遣裁兵]  
　　烟臺訪事人函云東路諸防營又奉裁汰額兵之札臬憲於本月初二日由省至烟會同諸營弁資遣已裁各勇蓋臬憲兼辦東路營務處也事竣後於初五日由南道赴膠州回省 
[内渡無憂]  
　　臺灣割畀日本後紳民人等以本年五月爲去留之期其留焉者新君遙戴得安井里之常其去焉者故主有懷未獲棲遲之所閩浙總督邊制軍心焉憂之特爲之陳奏於朝請將臺灣内渡生員准其寄籍各處應試奉旨依議遂由禮部咨行各省照依諭旨辦理粤省大憲刻已接准部咨分札各地方官一體遵照謂他人父誰憐黄鳥之悲作中國民得遂青雲之志彼都人士其亦可以無憾也乎說見廣州博聞報 
[滋擾學堂]  
　　寗波采訪友人云郡中中西格致學堂暫設崇教寺内邇者寗波府程稻村太守以屋宇不敷禀奉大憲將大殿山門諸處統改爲學堂佛像則飭　喜菴僧人舁往菴中供奉然大殿上之如來山門外之金剛碩大無朋不能移動祗得雇工先將金剛擊毁及擊王如來偶像則蓮座下有蛇盤踞蜿蜒不計其數工人驚駭停工遠近居民紛紛入視學堂司事恐人多滋事叱令嚴爲驅逐衆遂與工人抗拒工人怒扶倔强之某甲出外互相糾結致受重傷衆更譁然將學堂中器物牕櫺盡行毁壞迨道府縣各官聞報前來彈壓將地保竺某痛笞數百板問此事由何人爲首竺保指出緑營兵王茂生及甲乙二人楊穉虹大令卽將王等帶入署中管押候辦 
[海盜就擒]  
　　廣州中西報云上月三十日午刻三水縣西南鄉航船鼓棹來省有盜匪五人冐作搭客雜於衆中及駛至廟頭盜夥四人駕孖舲艇在此相候一聲暗號船中五匪起爲内應威脅舵師釘封礮眼孖舲艇中數盜乃一躍而登搜掠櫃艙及搭客銀兩所失約共千餘金猶復好整以暇將孖舲艇繫於船旁奪舵駛行隨西北潦水順流而下當被刦時沙頭等鄉鄉人持械追之而盜揚舲疾駛非人力所可追及且鄉人陸行盜夥舟行縱追及之水陸相隔亦力無可施惟有沿岸呼呌而已旣而盜舟駛至南浦河面適南浦附近圍隄將瀕於危鄉人鳴鑼號衆百數十人警鑼相接沿隄絡繹而趨盜誤爲鄉人追捕急携贓而逸航船水手沿河追喊旣抵官窰適有西江航船啓行西上每逢啓棹時必發礮數響爲號且以示威盜又　爲西江航船兠截下游也益鼓棹如飛倉卒中用力過猛折斷一槳不能駛行只得泊舟官窰對河登岸逃去無如潦水淹浸一望汪洋不辨途路盜遂登石角嶺越岡度谷至飛鳳嶺而逃附近鄉人及官窰汛弁劉千戎督帶汛兵中南追捕文岡鄉人由北追捕磡頭及湖下鄉人由西追捕茶園岡頭等鄉人由東追　四面合圍無路可逸得以拿獲六盜官窰汛弁亦獲一盜所携贓銀已沿途抛棄有被鄉人拾得者或有沈之水内者合計七盜就禽一盜鳬水溺斃惟一盜漏竊事後鄉人將所獲七盜縛送三水縣審辦汛兵所獲一盜另由官窰汛官解縣向來圍捕　盜未有如此次之幾乎一網打盡者死亦事有湊巧而盜之罪惡已盈故天奪其魄歟 
[形同强盜]  
　　蘇州訪事人函云本月初十夜更魚四躍葑門内烏鵲橋直街某姓家忽有匪徒三人猱升屋頂緣繩而下各執利刃闖入臥室時室中祇一婦人正　飽領黑甜鄉中滋味聞聲驚起見匪徒短衣窄袖兇惡異常爰卽極聲狂喊匪徒袖出利刀禁嚇一隅喝曰爾一荏弱女子不足以血我刃兹因衆兄弟道出是處偶乏川資特向爾家告借　蚨若干暫濟目前之急緩數日卽當如數歸趙也言也翻箱倒篋取洋銀六十餘枚及紫霞膏一大缸併將綢皮衣服打成巨包洞啓大門負之而去翌日開明失單赴南路總巡局報案奚大令詣勘屬實允爲跴緝噫省會之中而匪徒膽大若此眞可謂無法無天矣 
[院試有期]  
　　金陵訪事人云江蘇提督學政龍大宗師行文各屬定於七月十五日齊集錄遺各生又檄飭江寍府移文到學示期七月初一日科試各屬生童憲旌約於月杪起程想各生磨厲以須正待及鋒而試矣 
[示諭學生]  
　　欽加二品銜隨辦南洋洋務督辦江南儲材學堂存記出使軍機處記名江蘇卽補道楊爲出示曉諭事照得本道奉南洋大臣督憲劉札委辦江南儲材學堂額設學生一百二十名除金陵兩同文舘生五十名歸併在内餘經本道分在寗滬先後考取試卷呈奉督憲鑒核發回榜示在案現在學堂房屋業已工竣准於七月初一日齊集到堂所有前在上海考取學生亟應邀同親族前來塡寫甘保各結以專責成而重職守合行出示曉諭爲此示仰正副取各學生卽便遵照務於本月二十九日以前邀同親族保人前來英租界騰鳳里本公館聽候著令該學生塡寫甘結保人加具保結以便彚齊存榮備考並候示期開堂肄業該學生等幸勿逾期自誤毋違切切特示光緒二十三年六月十六日示 
[烟臺得雨]  
　　烟臺訪事人函云雨澤愆期已歴三月之久本月初七日忽沛甘霖點點滴滴直至一晝夜方休起視郊原則高下沾濡萬物皆有欣欣向榮之象不徒詠秧田足水慰農心之句凡犂雲鋤雨者各有喜色以相告也 
[南安蛟患]  
　　厦門采訪友人云有友來自南安言及縣屬二十八都鄉社於本月初六日出蛟以致山水横流一瀉千里衝毁田廬不少人口獸畜亦淹斃良多此亦一浩刧也 
[白下火警]  
　　金陵訪事人函云某日午後忽見西北隅黑烟縷縷直上層霄俄而警鑼飛鳴各水龍絡繹奔赴後訪知爲王府園失愼是處多係賣菜傭居住因炊午飯時不戒於火遂兆焚如幸其地距河不遠取水甚便由各水龍竭力灌澆銀濤倒瀉赤燄頓衰只焚去房屋一間未至延及隣舍亦云幸矣 
[邗江火警]  
　　揚州采訪友人云郡城三義閣之右某店突於五月二十九日下午遭回祿之災回回熊熊毒燄盤薄初起於廚下薪蒸束未幾而四遭葦壁觸火齊然迨至店中人汲水以澆始漸衰熄誠萬幸也先一日務本橋畔某老叟午炊不愼延燒茅屋一椽其地濒臨護城河赴救者得就江中汲水是以得心應手不致蔓延然叟已因搬取零星慘受剥膚之痛矣 
[上海官塲紀事]  
　　天時亢旱田疇龜坼上海縣黄大令念切民艱設壇邑廟延請羽土諷經禮懴以冀天心黩佑普降甘霖並出示禁屠三日昨晨復率同所屬詣壇前竭誠叩禱想蒼蒼者鑒此忱悃自必甘澍宏施也○前任江南提標右營叅將廖楚才叅戎志切覲光赴都引見前日乘某輪船至金陵謁見劉峴莊制軍請領咨文然後回申部署一切航海入都 
[火災續述]  
　　美界火災已詳　報兹又訪知火起於燮昌自來火廠後進延及前進貨棧以致火勢異猛東衝西突銳不可當雖經英美二界救火會中人竭力噴救已被焚去房屋三十餘椽而祝融氏猶餘興未闌越墻而出闌入東自福順里大肆披猖救火會中人見之急携皮帶吸水激射而里之中進樓屋四十八幢已化刧灰惟前後各二進歸然無恙蘭副捕頭率同中西探捕臨場彈壓直至收合餘燼始率衆而回時已鐘鳴八點二刻矣 
[馬路善後]  
　　本邑南市興築馬路已迭紀報端兹工程將次告竣兩江總督劉峴帥特委候補副將陳委同副戎至滬辦理馬路善後事宜江海關道劉康侯觀察爰亦札委候補縣曾仰東明府卽選縣丞藍茂如二尹爲襄辦昨晨七點鐘時上海縣黄愛棠大令派丈書曁差役　貴 
 
 

Page 3

 
 
至大馬頭工程局伺候陳副戎適因别有要公不暇兼顧由工程局委員朱森廷明府偕襄辦工程籌餉貨捐局委員姜應芳明府善後局委員曾明府及藍二尹步往毛家弄馬頭水利局迤南至萬聚馬頭新馬路轉角處周新昌冶坊爲止勘丈一周計官地八丈有餘創立界石擬造善後局一所復自萬聚碼頭迤南至久大碼頭爲止丈見官地二十四丈有餘向由久大號圍以竹笆爲修理舟楫之所現旣丈出餘址限令地甲將竹笆一律拆去創立界石建造巡捕房一所所有馬路上一切爭端及流氓打架等微細之事均歸善後局由局中委員發落前設十六鋪南北中三巡防局曁二十三七鋪巡防局日後由道憲裁撤統歸善後局辦理其巡捕房則調派南市江蘇撫標泥皲營勇丁在沿途巡察有犯必拘拘必解入善後局審辦輕則當堂訊結重則移縣究辦想章程旣定開辦當在指顧間矣 
[示禁賭博]  
　　英美租界會審委員屠抄奉欽加三品銜江蘇松江府正堂恩爲出示嚴禁事照得聚衆賭博大干例禁今本府回任訪聞松屬此風復熾所謂壓寳搖攤鬥牌擲骰又麻雀等名目不一在城市則有不肖士民租房賃屋設局抽頭在鄉僻則有不法棍徒搭棚駕頭開塲漁利遂使士民墜其術中廢時失業甚至傾家蕩産流而爲匪其有害於風俗人心殊非淺鮮言之實堪痛恨除移行拿辦外合行出示嚴禁爲此示仰合屬軍民人等一體知悉爾等務須各安本分切勿自犯刑章如有仍前賭博情事係屬故違禁令一經訪聞或被告發定卽　拿到案並提規庇之差保一併照例究辦决不姑寛其各凛遵毋違切切特示 
[十訊租船案]  
　　昨晨十點二刻鐘時第十次會訊租船案原被告齊集天后宮側出使行轅未幾英總領事韓能君與薩副領事乘馬車蒞止會同承審官蔡和甫觀察譯員鳳夔九太守升座支應局所延律師担文問原告白納處曰爾向被告索償共有幾欵答稱有許多欵計本年四月三十號至目下又增出三個月問第一次開張在何時　稱在去年七月之杪日期已記不准矣問價有幾何答稱約九千兩至一萬兩之譜問可有細帳答稱其時帳已給徐担律師乃檢出華文細帳一紙问白納處曰此帳是否爾行中所開答稱大約是問此帳是爾行中何人所開答稱不識華文不能辨認問可查否答稱行中人多恐難查究問爾給徐帳加生意道理必有底帳可查答稱記得曾留底帳帳問可卽交出否答稱未經帶來担律師乃查閱細帳問曰第一欵付運昌修理武寗江寗寗州親福建四船之銀六百二十兩此欵有否答稱有問何故無逐欵淸單答稱徐委員時至行中或給看帳單或向告知故伊均明白問何不將帳交徐委員答稱伊不要故不交問現在交出否答稱想已交與貴律師轉給徐委員矣問在何時答稱約在十月間問是當面交來抑由人轉交答稱由律師威金生轉交問交來之帳六百二址兩一欵在何處答稱已併入修江寗船之一千九百餘兩内担律師曰帳目何得併寫殊爲夾雜爾言一千九百餘兩是修江寗船何以修四船之費可以併入訊至此出細帳互相核對一一無訛問六百二十兩之帳究係修理何船答稱二十兩是武寗修費六百兩是江寗修費問第二欵之八百圓係何欵答稱並無八百圓一欵只有一千餘圓一欵韓總領事乃謂担律師曰核對帳目殊爲繁瑣不必逐欵細查可令將帳一總呈出然後細算担律師卽何之申明各欵然後呈上細帳十紙共計洋銀八百零五圓問白納處曰此是四船之帳否答稱是問去年七月間可曾抄帳與委員答稱並未抄帳因徐委員時至行中看帳故各欵均知問尚有一欵在一千圓之外者是何欵答稱並無第二欵問爾可將合同檢出一觀方知照合同應賠者係第幾欵答稱在第七第四兩欵中問此外尚有何欵答稱此外尙有曾道臺會而時允許修整各船然後交下且允將船進塢重修嗣因支應局未經照辦卽進塢修理係用華匠故所修均未妥善問口說乎抑有筆據乎答稱是口說問此信在立合同之前抑在立合同之後答稱在前問何故不將此意載入合同答稱曾道臺旣已出言諒不反悔故未載入且允將船裝潢問立合同由誰起稿答稱約略是徐問未立之前可曾將各條商議答稱曾商議問商議之七日中可有議改之條答稱有問何人欲改答稱彼此均欲改問是否兩造允洽然後簽字答稱是問除第四第七兩條及曾道臺口說之外尙有别項憑據否答稱無問爾憑何欵將中國運兵之船改作商船答稱徐委員教商人如此辦法且允致意南洋大臣問此語在立合同之前抑在立合同之後答稱在前問此事可有筆據答稱無問改裝之費是否應由官出答稱索償者是修船費並非改裝費　　知四船是中國官塲之差船乎答稱知之問知船上均係華人乎答請並不全知船上有華人則固知之問至此遂又退堂定於翌日午前再訊 
[查勘賭塲]  
　　賭禁雖嚴而虹口賭風仍不稍殺沈家灣一帶賭檯林立呼么喝六之聲晝夜不絶鳳通寺巡防局委員李蘭史二尹聞而惡之屢次往拿奈若輩耳目靈通卒末得獲二尹怒密加訪察始知有一巨棍出貲購買民田若千畝專租與潮州帮人設　聚賭每日可收租洋數十元前日下午二尹飭傳二十三保二圖地保徐如二導往賭處勘視一週諭令購辦竹笆將賭地悉數圍住然後繪圖呈案並將該棍姓名住址查明報案以便禀知劉康侯觀察核示 
[移請緝案]  
　　上海縣黄大令接奉陽湖縣張大令移文内開浙江藩司惲府第中於某日之晚有賊匪越墻而入竊去金銀首飾翡翠玉器價值甚鉅當由家丁張福具報詣勘屬實飭差嚴拿在案誠恐贓賊遠颺請爲恊緝有能獲到首犯一名者賞給洋一百元從犯每名賞洋五十元知風報信因而拿獲者每名賞洋三十元刻已嚴飭差捕一體認眞查緝矣 
[解犯過站]  
　　南匯縣要犯張少卿經汪蘅舫大令批差解省過堂旣而在省翻供發回再訊昨日由申過站值日差據情入禀黄大令諭候派差協解 
[浮屍兩誌]  
　　前日午後楊樹浦巡防局對江浮有無名男屍一具年約三十餘身穿藍布小袖短衫藍布大脚褲爲巡勇所見告知局員李二尹飭勇咨請引翔港厚仁善堂收殮並云屍身如有傷痕須報請上海縣相騐旋經堂董某君飭丁於　身畔搜出皮夾一枚内有小洋銀一角遍體並無傷痕爰卽收殮發壇標誌候人認領○楊樹浦華順紡紗廠對面中和樓茶肆後有巨池一方深約三丈餘寛約一畝餘前日下午有年約二十餘歲之少年至池中洗澡解下元色生絲大脚褲　花薄底鞋均置諸岸側旣入深處載沈載浮竟遭滅頂見者措救不及至昨晨屍自浮起因卽報知巡防局飭地保黄曉山查明有無屍屬然至今尙無人認領也 
[上海巡局紀事]  
　　山東人榮益泰向在南市毛家弄擺設舊貨擹度日素性兇横與人一言不合卽自逞其力恣意毆打前日傍晚時手携竹籃往街頭購物至大關橋北堍適與毛阿二之東洋車相撞榮怒卽批其頰車中人代抱不平扭榮至十六鋪巡防中局控　局員蔡蓉卿二尹飭押候訊翌晨提榮質問以其不應行兇判令戒責四十下具呈改過切結交人保釋○南市裏毛家弄顧仁興圓作將竹排置諸郎家橋沿浜有礙行路董事楊某知照店主令其不得任意堆積詎顧竟置之不睬遂禀知十六鋪中局委員蔡蓉卿二尹於昨日飭勇往提顧又抗不到案二尹大怒立限拘提重究不貸○船牙一役大都係不倫不類之輩在縣領有示諭雇令夥役在船帮索取節規托稱衙役經費恃符敲詐動輙逞兇本埠南市之常熟帮米船向泊恒生碼頭一帶前因索錢滋擾禀縣設立常昭公所一切事宜均歸公所中董事經管不與船牙干涉前日忽有充當提載甲孫錦榮之夥程步雲至帮中硬索規費船户以有公所對劉不服與之口角並攫取船上各物件經人告知公所司事遂投十六鋪巡防中局控請訊究局員蔡蓉卿二尹飭勇馳往將程拘至局中訊問程龎然自大侃侃而談俄竟拂袖而去二尹怒喝令勇丁拿下詢其爾何人斯而敢目無法紀挺撞公廷乎飭從重掌頰二十下交保俟查明實情再行訊究○流氓唐阿茂卽小辮子阿茂在西門外日暉港一帶向小雞船户楊孝祥等拆梢由楊控諸保甲總巡局經鍾受百明府飭差將唐阿茂姚錦山二人拘獲前日之晚明府升堂研訊楊供青浦卿金澤鎭人耕田度日 
 
 

Page 4

 
 
暇時代哺　裝　　鶵至滬售禀已有數載本届又載雞鶵在西門外日惲港停泊忽有流氓等時來訛詐曾　　阿茂拆梢小洋四十五角小的因畏其兇横故不敢與較詎唐得寸進寸竟在帮中逐一滋詐又被訛去小洋一百四十餘角不得已來案控請　究何　　　青浦縣銀囤鎭人來滬販賣雞鶵日前被流氓訛去小洋十四角餘供與楊略同旋提唐阿茂至案供本邑西門外廬家灣人向爲小本經紀安分營生不敢犯法明府謂爾在日暉港一帶强横訛詐恃黨逞兇已非一日今日爾可實供免受刑責唐稱實被誣詣明府謂楊孝祥曰當時至爾處拆梢者是否此人答稱是遂命將唐鞭背四十下復向研詰矢口不移復鞭背二百下依然狡展乃命提姚錦山至案供稱本邑西門外五里橋人務農爲業並不與流氓爲伍向來畏事不敢爲非此次實被悮拘叩求大老爺恩宥明府研詰良久堅執不供乃判令分别押候禀明道憲再行刑訊○太倉州屬崇明縣人朱文龍蔡桂林蔡正源合股包攬楊樹浦某紗廠塡泥工程共計辛工洋一百三十五元立有合同刻已工竣分派工資　有同鄉人謝友文欲將工洋以四股均分朱等以謝插身多事置之不理謝遂投巡防局控告李二尹准詞飭將朱等三人提案於前晚研訊謝供崇明人向以推車度日朱等所攬塡泥工程小的亦與其役所得工資應四人分派今被吞没求請訊斷朱等同供推車餬口所攬塡泥工程乃小的三人承接立有合同各以車輛載運謝意圖分資是以妄控二尹譞合同上可有謝名供稱並無謝名惟謝爲此事曾奔走一二次求請核奪二尹以合同上謝旣未列名何得妄思分資惟念其曾供奔走之役着給洋一元如不遵訴送縣究辦謝唯唯遵諭遂飭兩造各具切結而退 
[法界捕房紀事]  
　　法界黄浦灘會德豐駁船公司門首常有東洋車及小車等兠攬主顧車夫每至口角爭毆行人諸多不便昨由行主函致捕房請爲驅逐捕頭爰飭包探帶同探夥傳諭各車夫停頓别處不准在此爭吵違十嚴辦○招商局金利源某號棧房昨爲偷兒挖開糖包竊取紅糖數斤適爲所雇之印度巡丁查見拘獲人贓解送小東門捕房轉解人自鳴鐘捕房克捕頭命押候解　公堂請問官究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣暑]  
　　本埠西南鄉漕河涇演戲肇事一案前已縷紀報章日前差役緝獲爲首醵資之范阿桂禀解至縣前晚黄大令倩蔣　史升堂提訊范供稱小的年三十有二本邑人向業製履端午節因事回家聞鎭上各店中人擬在城隍廟演劇小的卽與張大全二人募得錢三十餘千旣而湖南人某甲在戲傷調戲婦女被唐老安批其頰次日卽糾人報復以致互毆小的並不在塲叩求覧察劉其標劉景星龍心田同供稱小的等傷已平復鄧正森供稱小的傷亦痊愈維被毆時失去烟袋二十餘枝每枝值洋銀一圓及洋傘一柄叩求究追地保楊少鶮禀稱小的奉局憲諭飭籌辦傷費鄉下難以設法祗得陸續墊給洋銀五十餘圓何張氏之傷亦已告痊因年老不願到堂求爲鑒察唐老安張大全同供稱范阿桂現已到案叩求訊究劉龍喜供稱小的共費醫藥資四百餘圓求恩斷給劉洪達供稱小的傷尚未愈剌史判將范收所唐張還押令地保從速調處禀覆核奪○前者方喜全等人呈控吳國榮欠銀黄大令迭次倩蔣剌史嚴比迄未繳案前日大令　差傳到原告仍倩剌史質訊方訴稱原籍浙江寍波府屬某邑人被吳欠洋銀一千二百圓屢蒙訊比挺押不繳務乞嚴追顧榮煥訴稱小的被欠洋銀一千四百餘圓由吳永昌店主具保吳供稱小的奉斷應繳之洋銀寔緣無力措繳不敢逞刁現已央友人理勸各給期票洋銀二百元叩求恩准剌史謂案懸西載亟須紏氏給方期　洋銀三百圓顧二百圓限一月内如數付淸○竊犯杜福全在所患病黄大令倩莊剌史提案訊問杜供稱小的浦東人前在邑廟　取某氏婦頭上之簪自知該死現患瘡毒叩乞施恩剌史著具結開釋 
[英界公堂瑣案]  
　　包探陳阿九禀稱前日流氓莊華華在圓明園路毆某洋人家出店人王松林張金榮程四榮致王失去對時表由小的拘入捕房捕頭令解案請究王張程三人投案申訴前情莊供稱小的係本邑人並未與彼爭閙實被挾嫌誣控屠别駕據情商諸薩副領事然後著留候過堂覆訊○包探韋阿友禀稱昨日小的見流氓徐阿二向姚隆生藉端訛詐是以拘入捕房捕頭令送請究辦姚投案申訴前情徐供稱小的係本邑人不敢訛錢實因細故爭論别駕判令笞責五十板○包探洪阿寳禀稱日前某洋人家細崽姚毛弟竊取主人之嵌寳金約指金針銀鈕約值洋銀一百餘圓窩留於堂弟姚雲泉處洋人報捕後捕頭令小的緝獲人贓一併將雲泉送請究辦洋人投案領贓毛弟供稱小的係本邑人私取各物閒玩並不知爲金質雲泉供稱從兄來寄各物小的並不知是竊來别駕判令將毛弟笞責二百板管押一月雲泉交人保出○包探倪順泉禀稱賊犯周阿美竊取包阿德家小孩耳上銀環一枚報捕後捕頭令小的緝獲人贓送案請究包投案領贓周供認行竊一味求恩别駕判令掌頰五十下 
[美界捕房紀事]  
　　虹口同仁醫院華醫陸君懷德家有一婢女名曰蕙香年已一十七齡昨晨忽然失去因請捕頭遣包探訪查捕頭領之○太倉州屬崇明縣人陸三郎竊取吳淞路吳姓家衣服若干件持至某押店求質包探石金榮見而拘獲帶入捕房捕頭令押候解送公堂禀請訊究○前日午後四點一刻時爕昌自來火廠被火寗波匪徒陳阿根乘火搶取某姓家白皮箱一口内儲衣服數十件　包探洪阿寳緝獲解入捕房捕頭令押候解送公堂禀請究辦○江北某邑人曾紀愷竊得吳淞鎭上某姓家綢衣一包昨晨持至虹口某質　求質五百二十二號華捕見之拘入捕房捕頭令押候查明事主何人然後解送公堂禀請訊辦○竊犯王阿寳竊取吳淞路第五百四十四號門牌某姓家綢布衣服若干件途遇二百六十七號華捕戲　情由拘解捕房捕頭令押候解送公堂禀請訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
