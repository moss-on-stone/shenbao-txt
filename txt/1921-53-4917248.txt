# 1921 - 53 - 4917248

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[賞罰] （老圃） 
　　有道之國人人皆以受賞爲榮以受罰爲辱爲賞罰榮辱於是乎有法律若賞之而不勸罰之而不懼雖法令多於牛毛仍爲無法之國 
　　民國最多之物莫如嘉禾章文虎章車載斗量在阬滿阬雖羊頭狗尾之濫不是過矣其人果有功勳當以得勳章爲恥民國官吏之功勳果皆與勳章相稱民國當不如是 
　　民國政事犯之多猶勳章也敗之後例稱日逆其也易其赦也易一轉瞬間卽有利用之之人爲之運動特赦加之以財力盾之以武力輿論之非難之非難弗顧外人之姗笑弗顧自批其頰自喪其威信并不利於已亦弗顧 
專電 
　　北京電二十六閣議某閣員報告赴奉情形（一）日本所提琿案四條張使意見于日本撤去軍警後可酌量辦到（二）對庫問題張使并非漠視實因大軍赴蒙給養爲難之故僅能以張景惠鄒芬負援庫全責黑省出騎兵旅不過供牽制助并贊成馮玉祥出兵攻庫但進兵路不得與奉軍同一道路以免爭先發生糾紛（三）張氏非奉元首總理親自電召不來京（四）奉天添編兩旅無其事（五）張使催鮑貴卿回吉淸理財政（六）選舉問題若事實上召集不成時張使贊成不以命令方式之延期以顧全原議 
　　北京電援庫汽車添百輛向美豐購四十輛向歐赤購二十七輛又向美訂三十二因曩西北汽車爲某兩軍瓜分故（二十八日下午三鐘） 
　　北京電張口電叨林危急司令部主退守烏得（一日下午三鐘） 
　　北京電張口電鄒芬已由烏得進駐叨林外傳已失守不確 
　　北京電陶什陶到庫任陸相車林多爾濟任内相巴龍任參謀長張作霖聞陶返庫謂曩年予與陶在洮南大戰陶確勁敵傳諭奉軍援庫各部注意（二十八日下午三鐘） 
　　北京電張景惠電院再請五萬援庫（二十八日下午三鐘） 
　　北京電參陸處赴蒙探員團吳桂森等失蹝（二十八日下午三鐘） 
　　北京電新督覆出兵援庫道阻且長緩不濟急阿年闊夫需重兵監視俄來舊黨亦需兵堵截新省以防科布多爲責任間接裨益於庫事（二十八日下午三鐘） 
　　北京電陸軍財政交通會查李思浩案之委員係財部參事范治煥秘書徐新六德華淸理處主任姚鍾琳陸軍部科長唐汝謙科員賈世瑢交部僉事葉瑞芬張心澂分别澈查上年七月以前財部經費會同核對證明前財總李思浩無侵挪國帑情事因之政府特赦李先發一指令認李無罪 
　　北京電徐昨午爲朱啓鈐餞行席散朱卽出京由滬搭義船赴法 
　　北京電奉張不果來直曹派王毓芝代表入京接洽現内閣或將一部分改組（一日下午三鐘） 
　　北京電靳昨接見馬聯甲倪道烺主將皖軍逐减期於收支適合馬等已表同意（一日下午三鐘） 
　　北京電俄國新舊兩黨人物來京日見加多政府預防衝突現正設法取締（一日下午三鐘） 
　　北京電京都市政廳指定東貢院舊址建築模範市區懸賞徵求圖樣（一日下午三鐘） 
　　北京電川訊劉存厚已自請解職退至棉陽（一日下午五鐘） 
　　北京電本日閣議（一）内部提出俄國人在中國境内註册條例（一）航署請任命秦國鎔等爲參事均通過（一日下午五鐘） 
　　北京電陜甘電詢軍事財政兩會議院覆並無召集事（二十八日下午三鐘） 
　　北京電田中玉函院參戰軍改編一旅無的餉請指定魯烟酒稅（二十八日下午三鐘） 
　　北京電趙倜電院毅軍無的餉請扣烟酒稅（二十八日下午三鐘） 
　　北京電聞美使以烟酒稅有借欵關係通知政府不得任各省自由截留（二十八日下午五鐘） 
　　北京電盧學溥回公債司長任 
　　北京電到期日債合同副本二十二件由財交農海各部彚齊由阪西携日商展期（二十八日下午五鐘） 
　　北京電前日武官齋籐季治郎宥（二十六）日暴卒於崴（二十八日下午三鐘） 
　　北京電章祜出席於三月十日萬國交通會旅費到法中斷部滙五萬法郎往（二十八日下午三鐘） 
　　北京電赤塔難民運回南滿車以疫未允通過（二十八日下午三鐘） 
　　北京電新參院議員今日下午開談話會以决算案名義再開臨時會舉代表六人徵衆院同意後定期召集（二十八日下午九鐘） 
　　天津電曹錕電京請欵三十萬元賑濟災民春耕 
　　天津電保定譁變之第二十三師曹錕擬裁一旅由衞隊補編 
　　天津電曹錕電令軍事密探檢查郵件防安系活動 
　　天津電朱啓鈐儉（二十八）日由津南下赴法（以上二十八日下午十一鐘） 
　　漢口電鄂西紅巾妖匪數千麕集施南四鄉迭與省軍張俊峰旅接戰於西鄉屯堡省軍初頗失利後調宣恩楊團第二營高店子穆團第一營來施助剿匪勢不支死傷甚多並擒匪目張興漢一名（二十八日下午八鐘） 
　　香港電軍府咨粤湘滇黔陜各省長請令行所屬禁止轉達京政府公文 
　　香港電粤政府注重肇慶邊防昨增兵往助 
　　香港電西南有選黎元洪爲總統說（以上一日下午七鐘） 
　　南京電六師廿一團開往徐州齊督親至團部訓告 
　　南京電朱啓鈐今晚八時抵寗（以上一日下午九鐘） 
世界路透電 
[德代表行抵倫敦]  
　　一日倫敦電德代表到倫敦時在維多利亞車站竚觀者甚衆但肅然無聲德使署之全體人員齊赴車站相迓此爲開戰以後德人在倫敦之最大集合德代表携帶電匠與機匠以俱來以便自裝額外電話及他種辦事所必需之具德人之周到於此可見第一次集會將於午時在蘭加斯特大厦之大餐室舉行屆時德代表將陳述其意見英法日意比代表皆將出席散會後再研究德總代表西門士博士之言論英相喬治俟接到法帥福煦與英帥韋爾森之報告後將於明日在聖哲姆斯宫復開會議時宣布協約國對德答案之决議德代表某語每日新聞之訪員謂德國之答案將使世界驚異而西門士博士則不發議論但稱奉内閣訓示此時尚未便發言耳有一事爲協約國於解决賠償問題時所未忽視者卽美國新當軸之態度大約美國將結束對德之戰事狀態激進對德之商務關係而對於法國所主張德如堅持則進佔其境之計畫將甚不以爲然 
[法國對於近東問題]  
　　二十五日巴黎電法總統白里安氏對於近東問題迄今所得之結果曾表示滿意該問題之解决希望確見光明大會另一可喜之結果爲英法邦交益見鞏固 
[美國對於軍備近聞]  
　　二十八日台特羅特電新任海軍總長鄧碧氏已於短少時間内决定新政府之意志與海軍政策鄧氏言新政府之目的乃在置不亞於他國之海軍訓練精熟而有最仁之戰品美國雖不以與任何各國開戰是懼但其所處特别地位不得不備頭等鞏固之防務云 
　　二十八日紐約電被選總統哈定氏已任維克斯氏爲陸軍總長按維克斯氏爲一九一六年共和黨候選總統　　二十八日華盛頓電參議院民主黨議員主張舉任擢陞陸軍高等軍官須得參院同意一案已被打銷 
　　二十八日華盛頓電潛艇Ｓ第四十八號頃已下水該艇爲美國海軍潛艇中最新式者之一長二百四十呎有排水量十噸能抵制深水炸彈裝置二十一時之魚雷管及四时口徑之砲一尊 
　　二十八日聖哇斯汀電被選總統哈定氏曰余曾答覆參議院議員非俟吾人與他國商妥縮減軍備後余甚不願中止建造巨艦程序 
[英國工商業近狀]  
　　二十八日倫敦電鋼鐵業之暗淡現象中忽有可爲歡迎之一線陽光來自提塞德地方該處鋼廠因改造起見已停閉二年今則東北鋼公司之第一煉鋼爐業已恢復工作聞其他煉鋼爐不久亦將開工　 
　　一日倫敦電商業頓挫之不利影響現使煤業問題之困難愈增糾結生意淸淡礦煤産額因以低落致將礦工於去年十一月間罷工時所得之加資三先令六便士辦法完全抺殺現倫達流域内礦工失業者達二萬二千人估計南威爾斯煤區上星期杪賦閒或短時工作之礦工逾七萬人 
 
 

Page 5

 
 
   
 
 

Page 6

 
 
世界路透電二＝洮 
[巴拿馬戰事可免]  
　　二十八日華盛頓電駐華盛頓巴拿馬代使宣稱巴拿馬與柯斯太里加兩國間之戰爭因柯斯太里加之軍業已屈服可免發生 
[巴拿馬戰事可免]  
　　二十八日華盛頓電駐華盛頓巴拿馬代使宣稱巴拿馬與柯斯太里加兩國間之戰爭因柯斯太里加之軍業已屈服可免發生 
[美國之勞工會]  
　　二十八日華盛頓電美國勞工聯合會發表宣言書斥責勞農政府之殘暴如不以麫包券給與罷工者之眷屬及禁止勞工會議演説等類皆屬不近人情之舉　　二十八日華盛頓電美國勞工聯合會總部宣稱勞工擬力阻狄林漢移民議案之實行惟將贊助約翰森氏主張禁止移民於一年内入境之議案 
[各國近事記]  
　　二十八日紐約電美國防查窒扶斯症逐漸嚴厲歐洲抵美之旅客非俟淸疫島有容留之所不許登岸今日有旅客七百五十人送往賀夫滿斯島由醫士檢查　　二十八日華盛頓電參議院已通過褔徳萊氏應急税則議案　　二十七日巴黎電班樂衛氏近今赴華回國後令法國財政家注意中國之商業大機會故今已有法國銀行團投資於中法實業銀行以在便華經營公有利事業　　二十八日巴黎電今日英鎊收盤價爲佛郎五四·二二 
太平洋路透電 
[日本之縮減軍備運動]  
　　一日長崎電尾崎氏之游説已引起全國贊成縮小軍備之輿情商界對於國家支出半供軍備之事尤爲注意視此爲國家經濟發展之最大阻力日人各業之聯合會今日在大阪旅館開幹事會議討論縮小軍備問題朝日新聞評論此事謂商人向不與聞政治聽政府任意爲之以致歷來内閣皆以博取軍閥歡心爲務而置輿論及國家幸福於不顧又謂與國家財力不相稱之巨大軍費起友邦之疑慮遵日本於政治孤立經濟孤立之境並使敎育上社會上之改革不克進行而將來捐税之增重亦可豫料不僅此也過大之軍備常開戰爭之門日本今所謂之國務計畫實超過其國防之需要商人現有覺悟誠爲可賀云云 
[日本之報纸檢查反抗]  
　　二十八日東京電十七家報館代表開會决議向内務大臣提出嚴重抗議反對禁止登載某某數項新聞並要求言論自由該會又决議目下之檢查制若不取銷則擬開公民大會乞助於民衆 
[南方近事記]  
　　二十八日廣州電財政廳現招人包辦釐捐豫料全省每年可得三百七十萬元粤人將舉行羣衆運動贊助護法派要求撥付關餘一部分及將護法各省之海關歸軍政府管理童子隊及學生數千人在廣州各街勸募賑捐此間美人組織美人公會其職員中有著名美僑數人 
[北方近事記]  
　　一日北京電中政府已取銷反對美國在張家口設立領事署之議故索柯平氏將於四月一日左右前往該處開辦領署 
　　一日北京電美政府四日本與丹麥駐華公使皆提出反對美國無線電合同之抗議故直接行文致日本丹麥政府全以一八五八年條約爲根據半官消息謂日使署向中政府抗議後卽致文美使署附抄日本抗議所依據之三井合同一節駐日美使於遞交美政府來文時質問日政府北京日使之行爲是否代表日政府之正式態度聞三井合同並不與大北合同相抵觸而丹麥抗議則發生無線電與海電競爭之問題衆意此項問題當可於月前討論中解决之 
　　二十八日漢曰電此間華字報載稱沙市第八師之兵叛變四出焚掠此項消息尚未由外人方面徵實 
[東俄近事記]  
　　二十八日赤塔電一月中旬赤塔政府所下民間所有金銀幣應交與當道換易紙幣之命令人民迄未遵行今當道忽於星期四日派人在街道搜索行人搜去之國幣多不給收據各商店登時閉門 
國外要聞 
[德國特約通信（王光祈一月十一日）]  
　　德國對華之外交關於派遣使節之意見 
　　記者未以通信與讀者相見者已一月有餘矣此一月中·記者專從事採集德國各方面對於中德關係之材料凡關於德國以後在中國之政治商業教育報紙種種預定計畫無不廣爲收羅綜合研究從此次通信起將一一作爲有統系之紀載陸續在本報發表或亦讀者諸君所樂聞乎 
　　德國自大戰後國内經濟恐慌已達極點其日夜所夢想者卽如何恢復戰前經濟勢力然欲恢復戰前之經濟勢力决非今日物力凋敝之内國所能奏功勢非求之國外不可惟自大戰以後德國海外殖民地盡已喪失而英法美意各國之市塲亦無德商插足之餘地環顧世界可以爲他日活動之舞台者只有東亞一隅該國所最注意者爲中國日本暹羅三國暹羅土地褊小且在英法勢力範圍之下不能爲大規模之活動至於日本亦復壁壘森嚴非他國經濟勢力所能侵入故東亞方面較有希望者只中國一國而已然中國年來之政治經濟大權幾無一不與日人有關係故欲在中國活動勢非先與日本交驩不可日前駐日德使宣言自謂此行專注意日德經濟關係其實伊之所謂經濟關係者實指中國而非指日本交驩日本不過是取得在中國活動之一手段所謂醉翁之意不在酒也現在德人急欲與中國交換使節以便從事經濟上之活動據德政府之意以後派遣駐華公使當選擇長於經濟之人才而不注重優於政治之人物吾人於此便可察見德國對華之外交方針矣惟吾所謂德人將在華從事經濟活動者决非指今日而言以現在德國之金融紊亂物力淍敝尚無力以言海外發展至速亦當在二三年之後此時德國在華之活動不過僅僅從事將來遠東經濟活動之預備工夫而已此層吾人亦須知之否則必受神經過敏之譏也 
　　現在中德正議交換使節之際實爲戰後中德關係發軔之始吾人不可不與以相當注意蓋此後中德之關係皆將自此發生矣故吾關於中德關係之通信亦以交換使節爲始 
　　欲知德人派遣使節之意見不可不先知戰前德國駐華外交官之制度因德人此次對於派遣使節之主張卽在矯正戰前駐華外交官制度之弊病故德國此次派遣之使節其權限與戰前大異吾人萬不可以從前之眼光觀察現在之德使也 
　　第一戰前德國在中國之外交官事權極不統一戰前德國經營東亞以靑島爲根據地在靑島設有海軍衙門此海軍衙門對於東亞政治有特别權力在當時德國軍閥勢力正盛之時此種軍閥包辦外交之政治原不足怪惟因此海軍衙門常與柏林外交部有意見衝突之事致使德國在東亞之外交政策常有不能一致之感又膠州總督與濟南領事同在山東境内而又不相隷屬致使對於山東種種設施彼此之間常相衝突時有爭權之事實發生又上海總領事專司遠東經濟發展事宜而又不隸屬於北京公使故上海北京之間又常有意見參差之事總之戰前德國在華之外交官事權極不統一常有政出多門之感現在靑島旣爲日人奪去所謂膠州總督海軍衙門者已不成問題故以後該國派遣公使一面應秉承柏林外交部之意旨一面則統屬所有駐華之一切外交官務使事權統一此爲該國派遣使節之第一意見 
　　第二戰前德國駐華公使更換太快因而對華外交政策時時改變不能始終貫澈計自一八九三年至一九一七年前後二十四年之中更換公使至八次之多其更換之時期及人名如下一八九三年ＶonZraudt去Ｆreiherr　Ichenk繼之一八九六年Ｆreiherr　Ichenk去Ｂaron　Ｖon　Heyking繼之一八九九年Ｂaron　Ｖon　Ｈ　eyking去　Freiherr　Von　Ketteler繼之一九○○年　FeriherrＶon　Ketteler去　Freiherr　Mumm繼之一九○六年Ｆreiherr　Mumm去　Graf　Von　Ｒex繼之一九一一年Graf　Von　Ｒex去　Haxlhausen繼之一九一三年Von　Haxthausen去　Von　Maltzan繼之一九一五年Von　Maltzan去　Von　Hiutzee繼之因此之故 
[中國政府接受意國贈機之典禮（一）]  
　　二月二十五日上午北京航空署在午門樓歷史博物館舉行收受意國贈送吾國飛機典禮中意重要人物均到場觀禮頗極一時之盛此圖卽意飛機陳列於歷史博物館之攝影 
　　德國公使對於中國情形類多不甚了解徒以薪俸之故前往東亞一行視官舍如傳舍所以當中日戰爭與夫列强爭闢租界之時德人自以爲得利無多皆由於公使更換頻繁坐失機宜之故又如歐戰開時德國駐華公使馬爾廠ＶonMaltzen知靑島孤懸海外必不能守不如乘機直接交還中國旣足以買中國歡心又足以杜協約覬觎其外交眼光甚有獨到之處不幸柏林政府更換公使之命忽至致使此種主張未能貫澈而去故現在德國主張派遣駐華公使必須選擇自願前往中國以發展中德事業爲終身職志之人並宜假以年月勿蹈前此更換頻仍之弊此爲該國派遣使節之第二意見 
　　第三戰前德國派遣之駐華公使多係貴族而駐華領事則必須曾任德國陪審官之職者始可充任此兩種人對於商業皆無興味關於德國之遠東經濟當然不能多所貢獻從前德國在中國有領事裁判權故派遣領事須有法律智識今後則無須此矣現在德國係共和政治當然無所謂貴族此後該國派遣公使擬擇長於經濟之人才而不注意優於政治法律之人物此該國對於派遣使節之第三意見 
　　第四戰前德國駐華外交官多不了解中國語言文字因而中德人士之間極爲隔閡德人以爲中國人係富於感情之民族最易受人感動若能與之自由交往自由談話必易得中國人之了解英公使朱爾典頗善華語故其外交常獲勝利卽其例也從前領事署所用之翻譯官多係德國東方語言學校兩年畢業之學生該翻譯官之地位極爲重要其位置等於副領事徒以未有陪審官之資格竟不能充任領事並副領事之虛名亦吝而不與在翻譯官之自身因不能升任領事常有永居下僚之感在中國人方而又以翻譯官之地位不隆不肯重視因之在華之領事官雖有權力而苦於不善華語領事署之繙譯官雖善華語而又苦無權力今後該國派遣公使領事第一擬擇精通華語之人第二擬將領事署之繙譯官改爲副領事似此則駐華外交官便與中國人士無隔閡之弊矣此爲該國派遣使節之第四意見 
　　以上四種皆德國對於派遣使節之重要主張亦卽吾上文所謂德國發展遠東經濟之預備工夫留心中德關係前途者不可不注意也戰前威廉第二執政好大喜功德國外交素稱拙笨德國印行鐵血宰相卑士馬克之日記卽痛詆威廉第二不諳外交貽誤國事吾人若證以此次德國大戰失敗之由來則知鐵血宰相之言不虛矣然自共和政府成立後已極力注意外交所謂聯英聯法聯美聯俄之說時入吾人耳鼓蓋德國新敗之餘若欲恢復國力只有取途於外交非復從前武力萬能之迷夢矣昔人謂弱國無外交其實弱國所恃者正只有外交二字此外復何所望乎 
國内要聞 
[北京通信（野雲）]  
　　京學界連日之大募捐 
　　京學界募捐日期係定本月二十五·二十六·二十七三日城内城外共分地點五十餘處公共擔任募捐義務之學生約五百人但臨時增入者尚復不少各學校對於此舉異常熱心在此尚未正式出外勸捐之前北京高等女子師範學生及其他女校學生業已組成勸捐隊就衝要之區沿門募捐因女生可以入門與太太小姐們接洽女子多具仁慈之性略經女生講演災民苦况無不願意解囊就此一宗所得實已不少捐過之後皆給以門證一紙上書捐欵數目證係方形紅色爲全國急募賑欵大會所特製各戸貼懸此證於門外卽可免勸捐者之再來但亦有貼出多張者其爲捐欵不止一次可知迨及二十五日正式勸捐之期至矣是日上午九時半卽見有學生持旗蹀躞通衢每一地點皆有學生七八人或十數人如前門橋頭及東西單牌樓四牌樓等處人數均特别增多其所以異於前次旱災紀念會之點有四（一）用集賑櫃不用集賑罐（撲滿）櫃係學界委員會所製木質而方形（二）集賑櫃置於定所不如前次之持罐游行（三）募捐之學生皆在指定地點之附近向來往行人勸募不如前次之自由行動（四）學生服務情形較前次尤爲踴躍此其大略也勸捐學生所持之旗幟布製者多紙製者少其上所寫之文語形形色色各異其辭而大要則不外救人救命救災同情慈悲等足以剌激人類神經之語凡受捐之人率得紙製小徽章一枚懸佩襟上可免再捐但亦有因勸而再捐者亦有不因勸而自願再捐者凡收捐之學生對於捐欵人皆表示敬謝之意二十五日天氣尚好無大風亦不甚寒二十六日則氣候劇變九時以後大風忽起塵沙滿空白日無光宇宙昏暗行人幾不能張目但勸捐之學生絶不因此而稍减其忠實之精神來往奔馳風沙中面目爲灰塵所蔽幾失人形因此所捐得之數亦不免稍稍减少所幸二十七日天氣淸和微風不起又値星期休假復有游覽大會一時携眷出游之人幾幾萬家空巷捐欵之多可逆料也各學校有因此放假兩日者有放假一日者北大則只於星期五六兩日放假半日政府對於此舉亦頗重視連日由京師警察廳及步軍統領衙門兩機關派出得力長警官兵多人分途彈壓中央公圜三殿（太和·中和·保和）及午門樓上之歷史博物館又先農壇均開放供游覽所售游覽券之費亦係用以助賑凡各游覽場之入門處均有學界委員會所派之勸捐員置櫃勸募游人入門者無論數目多少均須略略解囊在太和殿内懸貼災民狀况圖畫多幅皆出自北京美術學校學生手筆惟在午後一時太和殿上突然發見兵士毆擊學生頭破出血之事被傷之學生年才十五六兵士僅一人行兇後卽持手槍自衞衝圍而出台階之上血猶殷然當肇事時游人紛紛驚竄秩序頗爲擾亂但未幾卽平復如初歷史博物館目下尚在籌備時期此係初次展覽各室多未完全開放其中所陳物品以碑鼎居多數又有明李國楨盔甲一套及清世宗上諭兩件均爲普通罕見之物今日游人極衆除紅男綠女肩摩轂擊外復有法源寺僧人所收容之災區貧兒及災民幼女慈養院所收之幼女均排列隊伍持旗游行於中央公 
[中國政府接受意國贈機之典禮（二）]  
禮畢後在中和殿前之紀念攝影 
　　園及三殿意蓋欲引起一般游人慈善之懷可以多多捐助體育及音樂兩會均於午後在公園奏技往觀往聽之人亦極多利用游樂之時會以資勸募集少成多亦一法也（二月廿七日下午） 
[庫事近訊]  
　　叨林防地現在並無大戰事惟近來蒙匪蠭起叨防吃緊異常叨林迤南賽烏蘇之土井兩面近被復佔我軍已有失水之虞烏叨之間敵人横阻行將絶我交通斷我糧道陷叨林於孤危之境但駐叨防軍業經依照預定之計畫於烏得之北叨林之南擇要駐紥俾後方易於聯絡俟鄒副司令行抵防地再爲進行 
　　據某外人方面消息援庫總司令部日昨來電報告自俄黨蒙匪佔據庫倫以來内地援軍仍未開到敵匪輕視政府無力赴援近又趁勢擴充範圍增加後援據前方探員報稱活佛近召集四汗部落王公會議議决卽日聯合俄黨分四路出發俄黨蒙匪專擾東蒙北圖俄邊活佛另招蒙軍出擾新疆内蒙以上雖未實行不可不防特請催促奉軍二十七八兩師派定軍隊早日出發以資防範 
　　庫倫失陷後關於褚其祥下落或云退往烏里雅蘇台或云在多倫附近迄未徵實政府雖曾分電陳毅張景惠等詳細調查亦未得復茲據某交通機關傳出確訊褚當匪黨圍攻庫垣時督部死守血戰三晝夜精力交疲而所部復死亡過半難再支撑不得已於二日退駐後地前晚曾由俄電局轉來該旅長密電一則查閱日期係六號下午拍發不知因何遲到聞其内容所述戰情頗爲詳盡並請嚴懲失機之罪以謝國人又據接近政府者謂褚其祥原由西營盤向烏里雅蘇台退却後因就食困難轉赴後地來電自請處分惟該電由滿州里發或者褚氏派員赴滿站拍發者則褚之下落更可證明矣又聞褚旅退出庫倫時部下傷亡過半刻正在努力恢復戰鬥力政府以褚之全功未可盡泯已電令其帶罪圖功 
[某次長之時局談]  
　　天津某報記者昨日訪謁某次長叩以時局之現狀據某次長云大局至今日可稱達於極危險之地位無論如何中央方面總相設法使其化險爲夷所可慮者卽爲京外各省長官尚不悉中央現在所受之痛苦所負之責任因之每遇一事難免不互存意見不獨與統一大局有種種阻碍且與維持現狀亦有種種隔閡是以府院當局主張召集軍政財政會議藉此希望將中央所處之地位說明使各省長官覺悟國家前途之險惡蓋國家財政之窘迫自前淸以來從未糟到此種景况中央所負之外債本年應行償還者計有兩萬萬元（以日本佔多數）内債方面本年應行償還者計有六千萬元其數不可謂不鉅乃中央之所收入僅靠鹽稅一項雖每年收入全國統計有八千萬元然其中須提出二千萬元償還以鹽稅担保之外債尚有二千萬屬於西南範圍中央所得者不過四千萬元按月平均計之僅有三百三十餘萬元中央每月直接應發之軍費須一百五十萬元所剩之一百八十餘萬元中央開支尚且不敷何能有力償還内外債欵如財政次長汪士元之辭職及某某三司長不肯到部辦公皆因點金乏術之所致耳財政如此困窘中央實在希望各省長官共圖挽救之策否則亡國之禍卽在眉睫矣至此次選舉純爲推翻安福派一手造成之新國會並無絲毫野心存乎其中現在外間雖有一種謡言指此次選舉爲包辦的性質殊不知中央已經處到無米爲炊之地步何能籌欵辦理選舉當軸縱有斯意於事實上亦萬辦不到此爲最明瞭之憑證按現在形勢言之初選日期已近不能不稍爲展緩内幕中確無何等變幻中央當軸决意造成一個完全國會俾可協助挽救將亡之國家所以對於此次當選議員亦格外愼重但將來結能否達到中央所抱之希望刻下亦不敢預測耳 
[統一聲中之聯滇說]  
　　西南各省形勢現羣注目於滇省川湘桂黔均欲與滇聯絡以鞏固其實力廣東方面以唐繼堯失勢知滇省决不爲所用而軍府日形破裂北京方面亦知滇省之有關於西南大局多方覔得與該省接近之人親往接洽浙前督吕公望與李根源素有淵源此次顧品珍逐走唐繼堯實得力於李根源政府因特遣吕氏赴滇勸該省乘機北歸以期統一之早行實現昨聞政府得吕氏報告業已由漢出發並稱接得李根源覆電頗表示傾向中央此後進行當易爲力至政府對於聯滇計畫現已擬有數種進行手續並經統一會議表决（一）致電陸榮廷徵詢顧品珍對北確實意旨（一）調查滇省各系是否同一意旨顧品珍能否代表全體（一）滇省所欠軍餉以及各項薪俸爲數究係若干聞陸榮廷日昨已有覆電力言顧氏確有北附之意慫恿中央從速進行原電略謂顧品珍現已拒絶援桂攻川卽爲北向之表示務懇中央迅速進行勿失機會至應與顧氏接洽之事須由中央擔負全責萬勿失信方能辦理否則仍恐徒勞無功聞顧氏已向各軍宣言審時度勢無論傾南附北均服從各軍官意見自己决不有所主持但其意見確有傾向 
 
 

Page 7

 
 
中央之意如中央能審愼出之將來必不至發生若何阻碍云云此爲政界方面之消息惟把握如何則亦不敢斷也 
[最近所傳之川藏問題]  
　　川藏劃界之說近來又復喧傳詢之政府中人則謂並無其事藏案自拉薩會議後相懸不决至今已有八載中間提議數次終以内容複雜未能得有結果民國八年秋前英使朱爾典以回國在卽曾向我政府催促辦法雙方談判數次略有端倪後因西南之總裁長示反對亦未能解决自此以後遂又停頓加之一年以來川滇局勢時生變化實未有時機可以討論此積久難决之案政府謂並無其事要亦可信耳 
　　川藏一案之爭點第一卽爲界線問題政府所主張抱定川邊原線包括三十三縣自當拉嶺以南劃一直線直抵江達而藏人則欲以金沙江爲界江之西岸如同普·武成江卡·鹽井均歸藏衞管轄江之東岸巴安南北則聽歸川邊如此辦法則川邊劃去之地　直徑達一千餘里邊地乃損失三分之二有强故政府寗願作爲懸案以待緩商不願草率解决以受大損失也 
　　至於甘肅聯絡西藏一節事實有之因張廣建自安福失敗後知地位不穩對於藏人内附一層進行甚力以爲若能將達喇嘛聯絡厥功甚大對於甘督地位不無挽回之機會故前後凡派員三次入藏接洽達喇嘛等並親政文書以告中央懷柔之誠意達喇嘛雖明知中央親撫出於至誠而無如以某種關係亦不敢坦白表示内附僅差一喇嘛隨藏員至甘以爲答謝之誼張廣建於此遂將内容詳細報告政府請爲注意政府亦以機會甚好責成張氏專辦旋以外交上之牽制而張氏又因甘人反對去職遂告停頓比聞張廣建致電政府謂三月初旬可以抵京屆時對於西藏情形必有一番報告藏案是否進行亦可以有眞相露布現時所傳之藏案辦法或由此而來耳 
　　藏案以外尚有一附帶問題者　爲滇軍勾結番人内犯是自顧品珍與川停戰後滇唐對於川事毫無希望而其部下若唐繼虞等猶不心死每在川滇交界處作進取計劃駐軍會理一帶之劉贊廷者唐之心腹也劉與西藏情形頗爲熟習遂自領一軍由鹽源進攻稻成以奪理化迭與陳遐齡軍隊作戰各有勝敗在二月初旬頗爲危急現因顧品珍入滇唐氏勢力衰微劉軍恐無後援進行已取緩勢否則川邊一入滇系範圍問題又轉多矣中央因陳軍遠戍西陲較他軍勤苦雖府庫空虛不能不略加接濟已商財部俟有的欵時儘先匯撥若干又以川邊係特區性質近來藏番蠢動自當嚴加防範並擬改川邊鎭守使爲護軍使以示威重而資鎭攝云 
[京聞拾零]  
[各省選舉之近狀]  
　　選舉問題自盧永祥通電主張緩辦後頗惹起時人之注意據政界消息當局對於此舉極爲重視似認舉辦選舉直接爲維持内閣間接卽爲維持北方現狀故對於輿論界屢有絶不緩選之表示旦於盧氏拍發緩選通電後卽趕派多人分赴各省疏通聞結果已稍著成效據最近調查各省中如期舉辦者計有奉吉黑魯豫蘇浙鄂晉桂等省此外贛省延期十日直省延期十月陜省延期十五日甘省以災情奇重爲名須稍緩辦新省以道路阻隔調查選民困難依每次選舉慣例均須在最後舉行惟當局仍屢電催促速行辦理 
[曹仲珊無來京意]  
　　昨日有某要人自保定歸京曾晤曹氏據聞曹之表示謂中央政務政府本有權可以决定卽須博采各省之意見正可擬定辦法開示各省决當竭力遵照辦理若各省巡閱督軍集於北京恐有人誤會爲督軍團復現最後言如果中央令其來京張巡閱可以偕來則彼亦當來京一行云 
　　張一鵬又請辭職司法次長張一鵬氏回京之後當卽到部視事不知可故復於前日提出第二次辭呈聞政府鑒其辭意堅决未便再事强留有以該部參事余紹宋升任之說至所遺參事一缺逐鹿者頗不乏人據可靠消息以該部秘書沈兆奎最有希望 
　　軍人毆傷勸捐員昨有北京大學第二組勸捐學生鄧飛黄等於十二點十分在太和殿向二女眷勸捐不意隨從兵竟破口大駡謂已經捐過勸捐員謂旣已經捐過何以無紀念章卽使捐過在有錢的人多捐些救災救民也不要緊該兵不容分說猛批勸捐員之右頰又用脚蹴數下勸捐員登時口流鮮血謂旣不捐銀何故又要打人該員不惟不理復以左手用槍柄（係手槍）猛擊勸捐員面部及眼下出血不止當時暈仆一時人聲鼎沸秩序大亂警察並不干涉任其從容而去現受傷學生已由同學送入法國醫院 
[東省疫勢近報]  
　　東省鼠疫以滿洲里爲最盛二月二十日被疫死者七十八普通每日平均死亡之數亦總在三十人以上迄二十日爲止統計前後死者已不下四百人該處人口稠密旅館充斥公共衞生又欠講求實爲致疫之一大原因其中俄人被疫者亦不鮮計迄二十日死亡者已有一百二十九人齊齊哈爾疫尚不盛計二月十一日被疫者十人十二日三人十三日十二人十四日十四人十五日六人十六日一人至哈爾濱雖較齊齊哈爾稍盛較滿洲里尚遜計二月十二日七人十三日十一人十五日十人十六日九人十七日十六人十八日十四人十九日十六人二十日十四人二十一日十一人總合十五日起之一星期内被疫者九十口哈爾濱全埠人口合計三十萬中俄雜處衞生亦極不講求嘗有自十五至五十人雜處一室醫生診查極爲困難現伍連德博士爲哈爾演華人防疫長有醫生袁君因防疫染疫而致斃命已由伍博士捐募五千元賑恤家族 
[福州通信]  
　　軍政界之現勢教育演講與省議會 
　　福建上游自姚建屏調省王永泉換防并自設政務處後李厚基所派之調查員並旅部人員泰半已委爲延邵兩屬縣知事間有不足以司書生爲之委後一紙呈報而已李亦無如之何而駐紥建屬之徐鏡淸所部頗老練徐且昌言有侵越建界一步者便以武力相見王故不敢覬觎上游紙捐在南軍範圍時代年不過二萬四千元王乃欲增爲四萬元該商到省呈控李亦不敢作明白之批示結果亦如南軍時代之數其反抗之聲勢不如厦門柴米捐之浩大者以紙非柴米比延非厦比也下游史臧固積不相能史之勢力亦日益侵迫隨史赴漳之調查員多半委爲知事各縣之文件悉由閩南接收防地辦事處轉呈猶之上游之政務處昨李有三月一日起閩南公務逕行呈省之明令其意實不在史而在王又以臧未必可靠而史之實力不如臧欲增益其中表之勢力并以爲自衞計乃思擴張軍備新編第三第四兩支隊隊兩營第三支隊兵士卽仙游朱得才所部就撫者以朱爲隊長日來已由王獻臣團長接洽完楚就地籌餉第四支隊以榮寳興爲隊長駐所暫在東湖俟鹽緝隊移厦後遷入目下正在改築中政界自上下游兩處設立後各縣知事俯首帖耳於處長除呼訴財政困難外無聞焉二十二日費毓楷抵省外問乃有一種傳言謂帶有公債票及國庫券各一百萬元頗爲色喜至下游新接收各縣以財政竭蹶故李擬由官自行設局徵收鹽課年繳九十六萬所有贏餘充爲軍餉已與稽核所接洽未知能否得其同意然武人之欲壑難塡祇苦小民而已 
　　天津南開大學校校長張伯苓於日前蒞閩十八日教育廳函達省會各學校謂二十日下午二時張在城靑年會二十一日下午三時在台靑年會演講所有演題均任最新教育如有疑義並可當場質問云云屆時到塲聽講者達數百人張君演詞洋洋灑灑約數千言大意注意於國民實業教育謂吾國人現今對於日用物品莫不好尚文明喜言維新究之使用之材料及貨物無非來自外洋自己不求製造之法以吾國天産物之富足而國人因循成習不於國民教育一節詳加研究國家烏得不陷於貧弱次言教育者之責任在於施行教育之目的與施行教育之方法相符合然後教育上得活潑之精神而不蹈呆板之舊習等語聽者莫不拍掌 
　　福建省議會早定於三月一日開臨時會惟法定人數須四十九人以上方能開會現聞報到者已有四十餘人過半數已到省據個中人云此次定能開會該會已定二十五日上午十時先開研究會研究一切問題至新會之選舉目下并無進行消息 
[趙從蕃辭贛長之内幕]  
　　自二十一日趙從蕃長贛命令發表江西各公團政黨紛電浙趙歡迎履新陳光遠亦曾電趙道賀謂欣讅榮膺特簡秉節章江久欽子惠之仁願竭寅恭之義徯來同切佇盼早臨仰止非遥先此馳賀何日啓節並盼電知辭極恭維而趙覆各公團電云已電請府院另簡賢能玩其意味似不願來財政廳長楊慶鋆原謀升任甚力曾派親信丁其珪（簡任職二套口統稅局長前任靳魯督秘書爲吳笈孫親戚）赴京運動此次僅獲護理意殊不懌省議員劉子貞等自京來電有嚴淸戚揚交代一語大有扣留之意楊尤不肯代人受過一再懇辭延不接印據政界確息趙必不來結果楊可眞除謂去冬舊國會議員王有蘭來贛爲趙疏通時陳督勉强允許非出本心故仍爲楊組織意以中央至少必予代表再爲進行不料二十日前京中忽中提劉恩格之擬議陳去電否認適促成趙繼楊護之任命聞趙之長贛亦出奉張吹嘘之力日前陳爲解散張宗昌軍事請求撥欵開銷戰事解散各費靳閣完全駁復謂贛西並未開戰（此蓋張宗昌有電自辯）贛省解散張軍應就地籌欵中央財政竭蹶無力接濟似不以陳張開釁爲然道路傳聞中央將予張以重要位置故與贛陳立異並有先去戚揚再將去陳之說確否雖不可知然陳氏對中央態度則益形强硬聞又去電辯駁趙從蕃恐將來履新用人行政不能自主必多爭執證以鄂夏往事似不容易到任且奉直兩系近爲援庫事又呈水火之象靳陳意見甚深將來直系一致或竟有倒閣之勢究竟能做省長幾時尚不可知京贛議員旣表歡迎恐又有索報酬訂條件之舉轉不如仍做浙江運使之淸閒安穩因是意存觀望省議會昨晚接趙自杭州來電謂已向府院懇求收回成命（二十五日）該會特召集在省議員開談話會討論覆電到者十餘人當由龍議長將趙來電報告僉以亟須再電中央請速飭趙氏來贛履新仍一面逕電趙氏請其勿過撝謙卽日命駕此議决後龍議長又將贛州議員劉濬源來電宣布龍起鳳蔡方濬云省會對於省長交代賬項有不淸不楚之處當然須履行職責實行過問惟聞戚省長交卸在卽倘竟卽去究不能不籌一法子以爲對付龍議長主張函催各縣議員到省俟到滿法數再行開會正式提出淸理辦法此時暫緩置議宣告散會茲將各電錄下（趙從蕃來電）省議會農會諸公均鑒來電祇悉過承推許循揣滋慚久歷計曹未諳民治睠懷鄉國豈無磨鉛策蹇之思顧念疎庸實有遺大投艱之懼與貽羞於異日寗審愼於先時頃已披瀝下忱電呈府院懇收成命另簡賢能謹以奉聞尚希諒察趙從蕃叩敬（省議會覆電）杭州鹽運使署趙仲宣省長鈞鑒敬電誦悉具見老成持重謙抑爲懷惟邦人羣情一致望切來蘇除電政府敦促外用再電達台端尚希顧念梓桑早日命駕履新以恩慰霓望贛議會叩徑 
[南京快信]  
　　院電齊督聲明並無調第九師來蘇事 
　　省議會昨電京拒絶第九師南下 
　　江寗縣衆議院初選定三月初一日舉行共計設匭十處四鄉八處城内兩處一設貢院一設武廟總計投票人數二十三萬七千八百四十二名應選出初選當選人七十九名每人核計當選票數須二千九百票左右 
　　魯田中玉派參謀陳　來寗謁齊督有所接洽財政部僉事黄體廉由寗返京蘇督駐京委員長田錦章昨辭齊督赴京 
　　昨日地方廳復審機工搗毁議會毆傷議員案原告各議員均未到被告緞業董事魏家驥于本埰龔鏡湖黄月軒張質夫機工陶學忠李金保及中區署長劉祚瀾南方報主任王春生均到彭推事略詢一過因原告未到仍將劉宗保等還押改期再訊 
　　省長於省署二門内設收呈處任人民自由投遞 
　　日本電報通信社社長光永星郎曁該社上海支局長兒玉璋一兩氏由漢抵寗昨在日領事署邀約南京報界談話光永星郎云本年四月八日日本東京新聞界開東亞報界大會三日敝國新聞界公推鄙人來中國各埠與新聞界接洽表示歡迎到東京開會所有海輪火車均有免票並備旅館招待一切外務部及各重要機關均開會歡迎皇宫開放游覽北京天津漢口報界赴會者甚多盼南京報界同人亦去與會極表歡迎云云光等卽於昨日晚車赴滬 
　　昨日蔡政廳長嚴財廳長赴無錫觀梅晚車返寗 
　　漢西門外發生兒子毒斃生母案地檢廳已往相騐 
　　普育堂長張大鵬被控省長令王警處長查辦 
　　以上二十八日 
[杭州快信]  
　　財政廳上月份凑解軍政警各費頗費躊躇尋常各機關至今日（一號）尚有未奉支付通知者 
　　盧督軍昨委諮議顧乃斌吳茂林等四員分赴各團營點放二月分軍餉 
外海水警廳長來偉良昨因要公晋省謁晤軍民兩長寓華興旅館 
　　任用知事王澤永昨奉委署長林塲知事 
　　永嘉釀戸張大興前赴蘇省運購糯米被該省扣留經軍民兩署電請放行又在滬關被扣然米雖被扣仍得在滬出售現據該縣商會呈准軍民兩長會咨蘇省一律給還 
　　杭州儲蓄銀行由商會王會長發起組織自上年籌備至今行址定薦橋地方月内可望成立儲豐銀行亦准本月二十九日開第三届股東大會 
　　省會救火聯合會本月四日舉行常行提議建築武林門瞭望台及應設警鐘事項並籌募經費辦法 
地方通信 
[蘇州考察馬路工程]  
　　蘇州工巡捐局前日接南京馬路工程處來函略稱蘇垣路工辦理得法素所欽仰茲派本處稽核員張汝芹前來參觀屆時請將路工上一切設置情形詳細指示聞該局董事已知會工務科專員妥爲接待 
[松江國語研究會開會]  
　　國語研究會於昨日午後在圖書館開職員會會長張彬士聲請辭職將本會重行改組各會員僉以張會長熱心會務正資擘畫一致挽留至該會附設之國語練習會舊時本定一星期一次者此後改爲間星期一次以陽曆每月第一第三星期之下午爲練習時期練習材料仍以會話爲主體並參以注音字母及語法等各會員對於練習問題如有其他方法或意見時可於第一次練習會時提出討論又該會國語月刊前己刊印一册現因經費無着勢難爲繼議决暫停 
[鎭江衆院選舉紀聞]  
　　四月一日爲衆議院議員覆選時期距離初選投票日僅有一月所有應設覆選投票所亟宜預覓相當地點以便布置茲聞岑覆選監督以城内舊縣學宫組織前項塲所最爲適宜刻己着手進行三月一日爲衆議員初選日期各鄉董請發選舉證携回以便分給各選民屆期持證換票據聞長樂育成等鄉有勒票情事選民不服羣起詰問不知如何了結丹徒張知事以初選投票期近所有投票各區域分派管理監察各員以及設匭地點應先提前籌備昨日召集各區自治員曁城鎭士紳等到署妥議辦法以便進行 
[鎭市銅元充斥]  
　　鎭江總商會因此問市面銅元日多龍洋每元可易銅元一百四十五枚於商家大有妨礙昨持電請省長設法取締以維國法 
[揚州知事親訊搶票案]  
　　江都衆院初選舉之票證被調查員搶去一事已誌昨報茲悉王監督於二十七日晚傳集該案内之關係人王貴那得發談學明發票員周恩　及案犯吕永才審訊先訊周之發票情形及那得發談學明檢票時被搶之實况次訊吕永才因何發生搶票吕供本人擔任調查祗有一百餘票因該鄉馮開科交洋囑爲購票（按馮現充該鄉董事）此案由彼而起云云王遂以名剌請馮談話至則宣佈前情將吕釘鐐收押第一看守所馮則押在第二看守所一面錄案呈請總監督核示辦理 
[泰興爭漢械之慘劇]  
　　泰興北區龍窩口濱臨大江近百年來往往發現沙灘鄉民攘奪殆成習慣而因此致富者亦不乏人近又由該口漲出新沙一千餘畝綿亘至三數十里兩岸鄉民注視已久近以收割蘆柴致起爭端隂曆本月十九日上午忽由高李二姓各聚衆數千互相鬬毆有名小狗子者竟被刀穿過腹立時斃命其餘或刀傷遍體或被子彈射擊僅留一息者不一而足當時並有巡警及駐防軍隊到塲彈壓迄無效果現雙方均赴縣稟報但案情重大未知邱知事若何辦理也 
[嘉興衣業公會春季大會紀]  
　　嘉興衣業公會成立於民國八年現屆各職員兩年任滿適値春季大會爰於日昨假座祥秦衣莊内宅開會實行改選並報告一年來經過情形其選舉法援照商會法辦理由全體會員共選出會董十七人再由會董互選正副總董各一人期前先發通告是日午後一時各會員均已蒞會由總董陸端臣主席宣佈開會宗旨略謂本會各職員現已兩年任滿理應改選以符定章云云卽由總董指定朱仲和爲發票員分給各會員投票後由庚申年基金監成吉莊代表褚璞君報告去年賬略計共收入約一千餘金支出建造本會四面圍墻等費約有一千之譜報告畢開票計吳祿庭徐仲賢等十七人多數當選爲會董再由會董互選總副董結果陸端臣萬石淵當選連任最後吳祿庭提議謂公會墻基及出面現將告竣會場最奸卽行造起以利進行主席謂建造會場固不可緩但經費一層如何籌措應請注意乃由各會員討論良久僉以須欵幾何尚無犯握一時無從着手結果由吳君提議請總董將建造形式僱匠估價造成預算再開大會以便决定方法時已鐘鳴六下乃宣告散會 
[奉天葫蘆島築港投標]  
　　違山灣築港問題爲有淸末葉之宿案先爲經費所阻後爲地方與中央相爭所阻去歲由張使向北京磋商改爲京奉合同出資開辦任周肇祥爲督辦周爲段系人物安福倒後亦稍受影響築港事務因此停頓去臘葉恭綽來奉住於奉天興業銀行當卽邀集王永江周肇祥于冲漢討論連山灣築港工程事葉恭綽當卽推薦現在北京之荷蘭人長於築港工程歷舉該工師在上海修築黄浦江並水道工程之成績可請伊包辦于冲漢則主張用南滿鐵路公司包工亦歷舉大連各築港工程之巧妙葉于辯論結果决定由荷蘭人與滿鐵爲此項工程之投標刻下該築港工程計畫周肇祥督辦所屬正在調製中四月上旬卽可投標矣並聞該築港工程以七年爲告竣期工事費總額約在一千七百萬弗云 
雜評一 
[饑軍與饑商饑學（默）]  
　　各省之索餉者每以糧食將絶饑軍可危爲言其實所謂饑軍者非必眞饑然而政府必力爲之籌撥籌撥無疑則請協助於鄰省或移兵以就餉其所以爲之謀者至矣 
　　庫倫逃出之萬餘華商非亦以糧食將絶無法給養而哀鳴求救乎巴黎留學之千餘儉學生非亦以糧食將絶無術維持而一再呼籲乎然而政府於逃哈饑商則餘任俄員之代遣外無他法也於旅法饑學生則除令各省不再發護照外無他法也嗚呼此可悲可憫流落異鄉之饑商饑學尚不能如國内飽食終日安坐無事之饑軍猶蒙當局關念豈不痛哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英商三紗廠合併之辦法]  
　　怡和洋行所經理之怡和·公益·楊樹浦三紗廠擬合併爲一公司等情曾紀前報茲據文匯報云怡和洋行已發出通告書分致三廠股東略謂怡和洋行所經理之三紗廠在近數年中覺以合併爲宜與各方面皆有利益今此三廠製造同樣貨品在實際上彼此競爭若合併爲一則每廠之注意可專集於若干特殊之點而三廠所有之機件可重行支配如是産額可增多出品可加良工作可節省而管理亦可簡單蓋每廠固須各置賑册俾查悉各個之結果然棉花與爲染色或整理而用之布及廢花等物各廠可互相轉移按照成本辦理而無須如目前辦法各物轉讓須照當日市價計算也各廠經理監工洋員與技術精熟之華人遇需用時皆可通融利用之故合併後廠員之範團亦可大爲推廣而職員酬勞金·預備金·與其任所等事且可不致分歧茲已爲三廠股東審愼考慮極穩健且極平允之辦法並商諸三廠查賬員與董事今得其同意特將辦法佈告於下「組織」將現有三廠淸理結束改組新公司定名爲怡和棉廠有限公司「資本」普通股一百萬股每股本銀五兩合爲五百萬兩其中八十萬股於收買三廠時發行得銀四百萬兩八釐優先股一萬股每股本銀一百兩合爲一百萬兩其中九午股於收買怡和楊樹浦兩廠優先股時發行得銀九十萬兩以上共計額定資本總額六百萬兩發行資本額四百九十萬兩餘一百十萬兩資本俟將來擴張時再爲發行初期不擬發行招募現欵之股凡持有怡和與楊樹浦兩廠之優先股者給發利息至四月五日止收回其現有之七釐優先股票轉給新公司之八釐優先股票新公司擬於四月五日成立所有發行股票與淸理賬欵之費概由新公司擔任新公司擬收買三廠之辦法列下候股東公决之以每股五兩之普通股四十萬股收買怡和廠（卽老股一換新股二十）以每股五兩之普通股十五萬股收買公益廠（卽老股一換新股二）外加給現欵九萬兩以每股五兩之普通股二十五萬股收買楊樹浦廠（卽老股四換新股五）外加給現欵八萬八千兩以上統計新公司給股八十萬股又現銀十七萬八千兩三廠旣得此售價須將去年十二月底以後·迄新公司成立時止·所得之利益及其去年底所有之各項公積金歸與新公司每廠之售價係依據每廠去年十二月底之資産（除扣去優先股外）並依據新公司股份生利力至少等於各廠老股生利力之原理而定查怡和廠以十月底爲年度之終公益廠以十一月底爲年度之終而楊樹浦廠則以十二月底爲年度之終故怡和廠十一與十二兩月份之利益公益廠十二月份之利益皆算作其資産之一部俾與楊樹浦廠無稍歧異再公益廠股東得現銀九萬兩（每股得一兩二錢）楊樹浦廠股東得現銀八萬八千兩（每股得四錢四分）此係必要之措置所以均配三廠間之關係也 
　　怡和公益楊樹浦三廠現已通告各股東定三月二十一日午前在北京路三號怡和洋行挨次開股東特别大會討論三廠合併議案怡和廠於十時一刻開會公益廠十一時開會楊樹浦十一時三刻開會 
[紡織廠用品漲價]  
　　紡織紗廠必需之三帽牌小洋皮及鋼絲布等用品價格均奇漲去冬小洋皮普通尺寸價每打銀三十兩之譜今正以來步步升高近日售價將至五十兩有零且市上存貨尚不多鋼絲布每付前售一百五六十兩現則因匯水大縮成本在二百五十兩上下長毛絨白呢目下到貨價亦在五兩左右較去臘售價漲起十分之四物料如此昂貴其原因雖由於先令大縮而各洋行定價不肯鬆動亦一原因也 
[金價尚須看漲]  
　　標金市價向以先令大條匯率漲落爲轉移自歐戰以後滬地標金買賣每有按照匯率每條之價抑小二十餘兩之多者本年開正以來大條先令逐次短縮金價隨之逐漲近數日内大條則紐約來電改長先令則倫敦電訊勿動而各銀行結出先令須按照掛牌相去一辦士半之外東匯向例必撳小數錢今亦須加二兩以上此種情形似已恢復歐戰以前之狀態昨日午後標金最高之價漲至三百八十一兩且各銀行皆有購買現貨標金之心思探其胃口如有現貨則多多益善其原因殊非局外人可測總之金價人心皆看高尚有逐漲之勢云 
[航空會籌備會紀]  
　　華人欲入會者可與唐觀翼君接洽 
　　二月二十四日新康路三號門牌有上海中西飛行家工程師等假座開會籌備上海航空會是會爲萬國性質現在研究航空學之種種將來可資實用現深望中國靑年多數加入且該籌備會舉行時已有唐露園君之子觀翼君當選爲華人方面之董事觀翼君對於航空學術素有研究現寓海格路（卽徐家匯路）六百四十號華人欲入會者可往與接洽云 
[近一週中之紗花市况]  
[棉紗]  
　　本埠棉紗市面上週之初因傳四川省遭兵重慶成都間水道斷絶致川帮反將從前購入之紗重行售出以致紗市忽疲益以大阪日紗價格暴跌二十九之譜以致人心益軟紗紗市大爲不振已誌前期報告茲悉自上週報告以來紗市仍未見好且各客帮多尚未到申故採購亦甚寥寥他帮如漢口野鷄汕頭香港牛莊江西等購進之數不過數百包而已星期五六兩日本紗價格連跌二兩之譜小包紗亦跌去五錢左右昨日晨刻開盤人心頗好因星期六日川帮購進二十支寳塔十支天官如意二十支地球等一千餘包所致故標準紗開盤之初卽漲銀一兩三四錢旋雖跌落與星期六價格相同然川帮續有購進各牌本紗二千三百餘包江西野鷄漢口香港等帮購進四五百包故人心尚屬平穩較之星期五六情形已顯有進步價計二十支一百五十七兩至一百五十二兩二錢五分十六支一百三十五兩五錢十支一百二十三兩至一百二十二兩五錢云川帮銷紗最旺故川帮一有動辦市面卽不難轉起據紗商觀察目前内部各帮雖購辦稀少然測其舊日存貨已將銷罄益以先令低落看勢不至漲高洋紗進口將望漸減故本紗市面近日雖然疲軟仍看振興且二月中旬本客帮辦貨最旺之時往年習例此時紗銷極大故目前一般存紗者因市面看好亦頗不願輕價售出以待善價故就今觀之近二三星期中紗市必將漲起無疑云惟聞長江上游諸帮因川湘等省時局不靖下游諸埠又因歲遭歉收米糧昂貴故生意蕭條縱有動辦恐不能如往年之盛也 
[棉花]  
　　本埠棉花市面自上週報告以來雖尚穩定然趨勢已就平疲價格已跌半兩之譜其原因由於紗廠方面購貨稀少之故說者謂目前紗廠存貨雖已不多然紗市未大活動花價又難望抬高故廠家稀於願意預先購進者昨據紐約電訊美棉價計三月份十一元五角五月份十二元零二分七月份十二元四角五分現貨十一元八角較之上週廿一日之市價又跌二元之外美棉市况之不振恐一時尚難恢復惟先令甚低故於本埠棉價尚不致大受影響云吾人追溯新年以還之棉市尚無大變發生雖時有漲落可稱平穩故目下市面暫看平定或謂内埠棉花未曾運滬銷售者在百分五十之外尚待善價而沽由種種情形觀察之棉市在近今期中尚看高昂云 
[中國出口之棉子]  
　　譯英商公會月報云棉子一項亦爲中國重要之輸出品一千九百十三年至十四年時世界棉子産額計一千一百萬噸而中國所産占一百六十萬噸輸往各國者占一萬一千噸聞二十五年前其産額不過五十萬噸而已一九一四年後日就發達中國棉子較小於美産其油分占百分之八半較印棉有百分十三埃棉有百分十六亦略遜棉子油之輸出年計七千噸其功用與橄欖油同故需要不難增旺也 
　　棉子之輸出自一千八百九十一年始一千八百九十五年經中日戰後輸出數暴落至四萬五千噸自此以後以迄一千九百零九年輸出之數每年在一萬六千噸之下一九一九年輸出暴增達四千萬噸去年以還益形發達其出口數則尚難攷天津出口最多漢口次之上海則棉子無有出口俱供本地榨油廠之需本地油廠凡六處日可産棉子餅三萬噸棉子油七千噸云其餘棉子榨油廠計通州兩處漢陽一處天津一處寗波一處其産額與上海相仿云 
[桐油價格略有轉機]  
　　桐油一物産自四川洪江等縣而銷行於國内外者爲數頗鉅惟本國銷路向在夏令現甫年初國内無甚活動故紅盤時洪江油價十四兩嗣後小至十二兩六錢此星期間花旗及日本兩國洋商在滬稍有辦動又在漢口亦有購買故價格漲起五六錢現在滬上存底不多招商太古兩洋棧有六千餘件各行家恐進貨不能應手未敢賣空云 
[函請參與意國樣品展覽會]  
　　昨日上海總商會接勸辦實業專使公函云逕啓者接准駐京意國公使函開據密蘭樣品展覽會委員來函稱該展覽會已定於本年四月十二日至二十八日舉行係專爲增進各國出品人與商家之關係而設擬懇知照貴國商界及實業界中人參與其事如有樣品請卽送交敝處查驗轉寄此事務請鼎力提倡爲感等語查此項展覽會於推廣國際貿易至有關係所有送會樣品不厭其多現時會期在卽擬請貴會從速徵集各項樣品開列出品人名地址送交駐京意國使署轉寄云 
[四誌花邊包稅之反對聲]  
　　昨日（一日）午後三時各地花邊業之代表假工商研究會會塲開反對花邊徵稅會議首由該會議長沈卓吾宣佈經過之函電並報告各方協助反對之事實次萬選靑痛陳花邊不當徵稅之理由並述與各團體接洽情形後由無錫來滬之沈鶴鳴朱贊卿徐耀雄報告無錫同業反對之熱心現已一致停工决不忍自害不已再害他省他縣做花邊之婦女會議結果一方準備聯合各省縣同業共同公電北京總統府國務院財政部農商部本省督軍省長請准予立飭財廳取消花邊新稅保全貧苦婦女一線生機云 
[縣商會集議勸募春賑]  
　　滬上各業商反對附加征稅曾經上海縣商會開緊急會議仍無結果而散事後各業徵集意見擬再設法籌募春振以濟災黎惟附加稅一事决計否認已由縣商會轉請稅所長設法通融電請上官暫緩實行加征各情迭紀前報茲聞此事昨日又經縣商會邀集未列席於大會之名業代表重行會議經會長宣布意見擬查詢上年冬振募捐時各該業認勸若干數目以便設法勸募厥後俟北京督辦振務處及財政部長批准取銷附加稅後再行會同滬總商會開聯合大會議邀集南北市各業商代表公决進行云 
[訂期會議私運米商之罰則]  
　　滬海道王道尹前奉江蘇王省長指令嚴定米業奸商囤私意圖販運各戸之罰則一案當經訓令上海縣沈知事函知南北市兩商會會同米業董事開會議訂取締實在囤米私運之奸商應受之罰則已紀前報茲聞兩商會會長奉令後已訂定明日（三號）午後在總商會特開會議昨已由會知照南北市米業商董屆時務各蒞臨與議以便决定該奸販應受之罰則云 
[昨日衆院初選投票之情形]  
　　上海市衆議院議員初選投票昨日循照規定區域舉行監察管理各員於上午七時各按分配區所前往各任職務小南門外救火總會一區投票所以會之正門爲入口處後門爲出口處有淞滬警察一區三分駐所巡長田子年帶同巡士十二人於上午八時到區在所内外分任巡察維持秩序會之正廳桌上置一大號皮箱面開一縫爲票匭各選民到區投票繳單驗領選舉票一紙（上屆令投票人簽字於投票簿今無此手續）書所舉人姓名將票投入匭内後由監察員指從後門出口至十時後初選監督縣知事沈寳昌到區閱視一週未幾卽行聞選民人數午前到者頗少午後則陸續不斷自晨至暮到區投票者有數千人聞上午十一時後有住小南門内兪家弄之某律師倩人投票經某甲承包並在寓設筵欵待經該承辦人召集形似工藝界之二三十人各携選舉單魚貫入所迨至會内由某員察出破錠向之詰問瞠目無以對遂在其袖口内橋出選民調查單及其同類每人自五六紙至十數紙不等一併取出某員擬交巡警帶區候詰嗣由他員出阻始揮之使出又有大東門某銀樓某執事至所投票見該所後門口麕集多人手持投票證多紙慫恿他人入所投票並囑書某某名字某執事向若輩詢問有某甲遂以梅家弄張阿發之投票證囑伊入内投票某執事以選舉事何等鄭重乃竟現此怪狀遂將甲扭入所内向管理員范麟書聲明原因當在甲身畔搜甘投票證一捲范君諭將甲交警帶去勸某執事回去旋聞甲至門口卽釋云此一區選民投票之情形也其西門外體育塲第二區投票所以大吉路會塲之正門爲入口處方斜路側門爲出口處有警察二區巡官盧學義帶同巡士十二人到塲稽察亦於上午八時開始令選民等入内繳單驗換選舉票書投上午到者人數亦稀及至午後絡繹不絶十一時許沈知事至視一週旋卽他行聞該區投票人數自晨至暮共有一萬三千六百八十五人計投二大匭二小匭惟大吉路之十九號門牌屋内亦有人包投承接倩人投票云 
　　浦東洋涇塘橋陸行一市三鄉選舉投票所在東溝塘工局昨爲投票之期該局備有小輪載搭投票人往來概免渡資自上午九時起至下午四時各選民魚貫前往投票惟此次投票人甚屬寥寥卽運動當選一層聞他處頗多競爭獨東鄉四區咸作壁上觀毫不競爭運動投票人之不踴躍此或亦一原因歟 
　　又一訪函云昨日爲上海縣衆院初選之期上午七時各區監察員管理員等均準時至各該區實行監察投票之内外塲所均有警察駐守八時許各區投票人陸續携帶入塲證入塲自晨至暮尚未蕆事聞本届初選各區弊端較諸上届更甚有一人投數票者有冒名頂替者有出而復入有六七次者有包投躉數數十百票者有事前向各鄉民以一碗麵錢收一票者其中最駭聽聞者則有蒲松市漕河涇等鄉將入塲證勒而不發而諸鄉民向來不識選舉爲何物類都甘自放棄絶不與較至於各區中實行投票之所謂選民反以短衣狹袖者居多一望而知其爲受僱從事者種種怪現狀實屬有目共覩無煩多贅現定於三日（或五日）開匭揭示云 
[南京路將集本路納稅華人會]  
　　討論華顧問問題 
　　聯合通信社云南京路商界聯合會於昨日晚間八時舉行職員會公推孫遹聲（張裕公司代表）主席蔣夢芸記錄主席報告開會議案畢由余華龍報告四馬路聯合會對於納稅華人提出異議之原文經衆逐條討論並由上次職員會所派調查眞相之五調查委員詳細報告調查所得之眞相由王廉方提議先由本會用本會名義召集本路各納稅華人開大會討論對於納稅華人會之趨向及華顧問就職問題之進行方法然後再召集全埠納稅華人組織委員會經主席付表决全體通過次議大會日期定五日下午（卽星期六）舉行先行登報三日並徵集各界對於此事之意見議畢對於週報略有討論並由週報編輯蔣夢芸報告經過之收支情形遂散會 
[俄僑通商事務局展期開幕]  
　　江蘇特派交涉員許秋　自奉外交部令兼任管理上海俄僑通商事務局總辦後本定三月一日關局昨日屆期因關防尚未刋就職員亦未經任命已改定三月七日正式開局昨已將改期開局原因函致駐滬領袖總領事曁該局會辦格羅思知照矣 
[萬國禁煙會提禁煙議案]  
　　文匯報云萬國禁烟會之幹事昨日會議决定於此屆納捐人大會時提出禁烟議案並建議公佈吸鴉片者之姓氏 
[地方廳昨日焚燬烟土紀]  
　　昨爲上海地方檢察廳焚燒烟土之期預由該廳譚檢察長詳請上級官廳派員來廳監視並請各機關參觀午後一時許蘇州高等檢察廳委派書記官許德心省長公署與道尹公署則委道署第一科長顔仲華松滬護軍使署委派副官廖秀山淞滬警察廳委派衞生科長賈南軒上海縣公署委派警察所主任警佐熊育衡海關監督委派科長李德煥同級審廳委派書記官長鄧蔚森等先後蒞廳由譚檢察長率同各檢察官分别迎入客廳茗談片刻鐘鳴二下譚君諭飭贓物庫長馬科長將民國九年五月一日始至十二月三十一日止没收之烟土連包皮計重四千四百八十兩零二錢八分烟膏連包皮計重四百七十六兩二錢二分烟灰連包皮計重二百零八兩七錢三分嗎啡連包皮計重一兩七錢七分四共計重五千一百六十七兩又烟具五百四十七件悉數起出逐包拆閱挨號秤檢無訛遂又諭飭司法警長楊德山督同全體法警將此項違禁物一併運至看守所側首隙地架以松柴食鹽並攙雜火油舉火焚燒觀者頗衆而淞滬警察廳徐廳長另飭游巡二隊巡官劉劼甫督同巡長喬崑一並警士十二名臨場照料直焚至四時許始行竣事其監視參觀各員分别告辭而去所有焚餘之灰燼經譚廳長諭令置入麻袋飭派法警四名雇車運至浦灘並雇划船駁運至浦中抛棄以免遺留餘毒云 
[朱啓鈐今日來滬]  
　　朱啓鈐自京南下昨已抵寗滬寗鐵路局長趙燧山昨乘花車往迎等情已誌本報茲悉滬寗路車務處特備花車一輛頭等臥車二輛二等車一輛行李車一輛定於今日（二日）由寗直達至滬開加車一次專爲朱君及其眷屬等乘坐云 
[楊樹浦吳淞接電話綫之請示]  
　　浚浦局總工程師近擬在公共租界楊樹浦盡頭處與吳淞之間設立電話機綫俾吳淞海關旗站與本局工廠中之自設電話連接以應急需之用特函請特派江蘇交涉員允准聞許交涉員接函後昨已轉呈交通部請示辦理 
[昨日常州車站之慘劇]  
　　二女客一斃一傷 
　　昨日（一日）滬寗路由滬開寗之三四等車駛至常州車站時該車尚未停妥有二女搭客從車中跳下一女被車輪碾斃一女受傷甚重當由該站站長送至醫院請治死者派警招尋家屬以便備棺收殮 
[閩省學生被拘案近訊]  
　　福建商人陳鳴岐父子並謝翔高等遭人暗殺案内牽涉學生劉開祥陳國瑞許世雄林佑民等九生在滬被捕訊押地檢廳候示在案前日下午孫檢察官開庭預審飭提劉陳許林及陳晋昌王希昂林壽昌江秀劉友賢等九生至案研詰良久仍令各歸號舍靜候核示辦理 
　　聯合通信社云閩學生劉開祥等九人被拘一案各團體開會集議代請開釋屢誌前報昨日該同鄉及各代表在四馬路三山會館福建同鄉會開會討論此案大致以爲學生果有罪則宜早日宣佈罪狀按律懲辦若無罪則宜早日開釋現在檢廳交保不准解决無期似欲使此愛國之學生多嘗苦腦以成其大器者抑欲使其他之愛國學生引此爲前車之鑒而不敢再爲愛國之運動其中或爲有勢者所把持凡此種種疑問皆足爲研究此案之最要問題討論多時結果推許作屏毛一豐專辦此事惟須按照同鄉會之方針從事不得逾越以期早日解决此案云 
[友華銀行銀市報告]  
　　中美新聞社譯友華銀行三月一日報告云昨日倫敦銀價近期漲一辦士遠期漲半辦士紐約價漲至五六倫敦紐約漲至三八八今日此間定價與昨日市况終日軟弱無出口交易倫敦銀價之漲因印度買進之故但供給不難故銀價不至再漲云 
[外洋輪船進出口行程紀]  
　　怡泰洋行之格林愛潑號原定昨日進口茲接香港來電因由港開出較遲故須明日到上海尚有英國皇家郵船公司之卡納逢曉號從倫敦開出後據該輪來電報稱本月二十四日可以抵滬又有意國郵船公司之亨格蘭號自前日由東洋選申後已定明日四時離滬開赴奥國之的里雅斯得刻正在裝貨此次該輪運奥貨中以白芝蔴爲大宗共有千餘噸又有紹和洋行經理葡萄牙新郵船葵里門號自一月六日由烈斯奔開出以來現得來電謂今日或明日可至上海來申後停泊五日卸除貨物開往日本之長崎云又有提督輪船公司之亨利惠勃號此次由新金山直往香港業於上月二十六日抵港卸淸貨物便將開來上海預定十號可至此間十五日在滬開往紐約云 
[國内輪船運貨進出口之調查]  
[進口貨]  
　　（長江）昨日三北公司之德興輪船自長江裝來白米六千四百八十八包黄荳一百九十二包靑蔴七十件棗子八十包紙頭四百四十四件烟葉二百十六件綢貨一百二十九件連子七十八包棉花三十二包萄肉四十五件木耳三十包藥材九十八件髮菜三件火腿十五件大黄四件雜貨二十件又招商局之江裕輪船亦裝來紙頭一千六百七十件雜糧五千零二十六包棉花九百五十一件紙七百三十二件油酒三百零六錢牛羊皮七十三件銅元六十箱夏布二百四十五件生漆二十四桶餘爲雜貨（烟津）招商局之遇順輪船昨日自烟台天津來申裝來碱二百桶棗子一百五十三包蚶乾一百件絲綢一百二十四件羚羊角二箱魚乾十五件蝦皮十九件蔴菇八件藥材三十九件水烟一百七十六件金條一箱汽管二件土布二件鹹蘿蔔一百二十擔雜貨十二件（靑島）太古公司之天津號昨自靑島來滬裝來料器三十九件絲頭二十九件黄絲白絲六十七件羔皮一百十八件銀洋五千元鐵刷二件 
[出口貨]  
　　（烟津）太古公司之通州號昨在此開裝出白糖三千四百三十二包洋臘三千四百二十四件氷糖三百十包洋紙七百九十五件碎紙四十五件橘餅二十五件榨菜九十罎藥材十件魚肚魚翅十一件火腿八箱枝菓七十四件笋乾十五件姜黄十件鋼板二十張紮鐵九十件洋釘一百桶白米三千六百十四包籐皮十件棕片十件洋布二百六十件麵粉二千包糖菓二十一箱茶葉茶油十八件皮油二十桶銀洋三萬元顔料二十三件桐油四百十桶玻璃一百五十六件汽車兩架餘係雜貨（福州）招商局之飛鯨輪船昨日裝赴福州貨中計有水菓六十簍麩皮四百包芝蔴一百二十包黄荳一千四百四十六包麵粉三萬三千一百袋白糖四百九十二包苧蔴五百三十六件石羔一百零五件洋布三百二十一件牛油三十桶桐油二十五桶田料一百件鐵器六百四十六件雜貨七百七十六件（長江）招商局之江裕輪船昨日在申裝出洋紙一百五十件香烟二百箱白糖五百包洋釘七十桶檀香一百四十件肥皂桂圓三百箱疋紗三百五十件餘爲雜貨又三北之德興輪船亦裝出鐵器四百件火柴桿一百件檀香二百件沙籐十件洋紗洋貨二百十件圓枝二百七十箱餘悉雜貨（港粤）怡和之合生輪船昨日運往港粤貨中有瓷器二百二十九件黄荳二千八百二十九包生仁四千八百六十七包藥材一百零九件靑蔴四百七十一件大黄二十五件烟葉一百三十件洋紗布一百十一件木耳二十五包雜貨二百二十一件 
[國防會改定明日開會]  
　　國防會本定於二月二十五日（上星期五）假座大東酒樓會議事件曾誌本報後因有會員數人離滬本星期方可回來茲特改定明日（三月三日）午後六時仍在原處開會云 
[中華義勇軍月課消息]  
　　萬國義勇軍中華隊二月份月杯比賽已於上星期三六兩日在靶子塲舉行代理正隊長徐通浩君面令射擊教練排長羅司陳景塘二君以進攻射擊爲兵法最有效用特定此種課程爲本月份比賽羅陳二君當遵令傳集各賽員詳細解釋每八人爲一排在距離靶子三百碼之處各將子彈加入槍管用散兵法前進無論何 
 
 

Page 11

 
 
時見靶上升立卽以快槍射擊靶落後再向前進靶子共升三次每次規定十杪鐘表尺風尺均臨機應變聞第一次上升係小號人身靶第二次係跑人靶第三次係跳人靶全隊比賽結果仍分五班每班最優分數一名得勝月杯茲摘錄姓名如下（特班）射擊教練排長陳景塘十一分讓九五折凈十分零四勝（第一班）� 
三分勝升爲第一班（第三班）隊員陳時俠十分勝升爲第二班（第四班）隊員胡學儉四分勝升爲第三班聞本月份比賽定今日（星期三）五日（星期六）早晨七時仍在靶子場舉行 
[聯合急募賑欵大會消息]  
　　華洋義賑會昨接北京全國急募賑欵大會勘電報告各省募欵大致情形太原募成四萬元漢口六萬二千元又商定展行一星期蕪湖開籌備會時當場捐得六千元並已推行各縣同時舉行期望可得鉅欵又接各處駐僑領事報告華僑方面極熱心提倡成績必佳京地中外各界善士對於此次募欵尤爲踴躍美國銀行首先倡捐一萬元廣東方面亦四政商各界發起勸募大會定三月初實行上海如何進行務盼隨時電告以期接洽云 
[華洋義賑會消息]  
　　華洋義賑會日前開二十五次常會討論春賑辦法及聯合急募賑欵大會進行手續議决聯合本埠各界中西熱心善士公共機關及各慈善團體通力合作以達救人救澈之目的席間有豫省趙督軍張省長特派河北道尹萬壽銘君報告該省災情慘狀並云去冬急賑幸上海中外慈善家募輸鉅欵散放得力活人無算全省人民同深感德此次奉派來滬事誠道謝并代災民叩求當此靑黄不接之際數百萬災民忍死以待賑之則生不賑則死伏望海内外仁人君子發惻隱之心慨解仁囊圓此功德則數百萬哀鴻有生之日皆諸善長再造之恩此敝省軍民兩長所諄諄囑託而仰望於諸君者也云云 
[浙災准撥公債之部批]  
　　浙紳沈曾植等因去歲浙東災情奇重呈懇國務院振務處稅務處内務部交通部請願撥欵開辦省道以工代振又因台紳姚吾剛徐聘耕入京請撥振欵之便推爲代表面陳一切現經内務部批准攤給籌振公債四十五萬元作爲浙省工振經費並提交國務會議通過原批照錄如下據呈請就浙省最重災區開辦省道以工代振擬於振欵項下指定迅撥等情查此案前准浙江省長電稱上年浙塘出險温台等屬被災最重計需一百五十萬元請酌撥興辦工振經部電復該省應俟捐欵集有成數再行酌撥嗣准浙紳沈曾植等推舉代表來京面呈浙省被災區域慘苦情形酌予輔助當以北方振災政府業已籌集鉅欵浙省事同一律似難獨令向隅擬將浙省應攤債額四十五萬元全數撥交該省作爲撥助工振經費提交國務會議議决照辦茲據該代表呈稱前情合行批示知照云 
[台屬急振會續辦振米]  
　　台屬水災急振會現因該處靑黄不接須續辦振米以資接濟茲由該道道尹黄涵之委託該會續辦振米一萬五千石又託朱葆三在蕪湖辦米一萬石業已陸續裝輪運回災區散放 
[女靑年會賑災委員會開會記]  
　　女靑年會賑災委員會前日（星期一）下午四時在崑山路十一號半本會會所開會由會長陳景韓夫人主席秩序如下（一）開會祈禱（二）書記陳永樞夫人宣讀上次記錄（三）司庫張采蘋女士報告略謂本會滙往天津先後共有七百零六元買布料及雜費用去五十四元四角現存欵百零八元（四）蕭智吉夫人報告工作間事務略調自去年十二月二十四日至今年二月三日止由諸會員所捐送之新舊衣服及諸義務員所製成之新衣共計一千三百餘件已送往天津女靑年會者新衣四百五十五件舊衣八百四十二件總共新舊衣服一千二百九十七件天津女靑年會總幹事衞美益女士已兩次來函言明衣服如數照收云（五）聯合急募賑欵大會之籌備（甲）報告聯合急募賑欵大會之方法（乙）聯合大會（丙）遊行大會（丁）學生對於急募賑欵大會之名分（戊）勸募法（已）存欵之辦法與捐欵應送往何處（庚）彩票以上種種由姜思仁女士與會長一一報告後徵求各委員之意見卽値賑欵大會時女靑年將以何法盡一分子義務等情（六）他項事務（七）奚伯綬夫人領禱（八）散會時已六時許矣 
[靑年會徵求會消息]  
　　靑年會自徵求大會開幕以來各隊員每日到會繳費者絡繹不絶今日（二號）爲第二次揭曉之期仍定晚間八時在太堂開會届時除發表全體分數及各隊報告成績外並請名人演說兼演新滑稽影戲以助餘興 
[學校消息彚誌]  
　　二師附屬職業補習科尚文門二師附屬職業補習科於昨晚七時半在該校禮堂行開學禮學生共二百餘人首由該校主事楊聘漁致訓詞次由該科主任周宜之英文教員錢申之算學教員王石鄰相繼演說旋由該校學生吳鑒淸致答詞並訂三月二號分班上課聞尚有餘額工商界有志求學者尚可報名入校云 
[江隂旅滬公學]  
　　江隂旅滬公學已於正月十八日舉行春季始業式今年添增學額二十名　餘額已無多校長係義務職仍由夏肇般擔任教務主任仍聘沈松壽其餘教員亦無更動已於昨日正式上課矣 
[務本女學]  
　　西門外黄家闕路縣立女子中學（卽務本）兼高小學校本屆新舊學生合五百人已於十九日行開學式明日正式開課 
[山西路義校]  
　　山西路商界聯合會義務夜校本學期校址職員課程均仍其舊於二月二十八號開學三月一號上課 
[平民商業夜校]  
　　法租界敏體尼蔭路南陽橋北中華救國十人團聯合會設立之平民商業夜校於二月二十八號開學學生到者一百餘人由校長朱睿豐編製共分五級高級班爲西人教授初級班教員亦係英文專家茲定於三月一號開課該夜校尚有餘額如有志研究英文者可以從速報名又聞平民義學校附一平民商店將於三月二號開張内售學校用品書籍文具日用雜貨糖菓餅乾等類云 
[振新學校]  
　　本埠派克路百合里振新學校本學期學生達一百十餘名原有校舍不敷分配現已覓得牯嶺路餘慶里第二弄一百六十二號門牌可容二百餘人之新校舍定於本月二十三日遷移 
[弎弌日夜學校]  
　　法租界西新橋弎弌國民學校於夏正十七日舉行春季始業式原定學額六十名男女兼收學費較上年倍加而報名者仍擁擠異常故已收至八十餘人弎弌英文夜校本學期亦擴充學額加高課程於昨日已一律正式上課 
[北城聯合會學校]  
　　北城商業聯合會高等國民小學校義務夜校·英文專修夜校·於昨日上午九時在城内廣福寺南首新會所行開學禮日夜校學生共到四百餘人行禮畢首由會長馮志卿報告創辦日夜校經過情形副會長章晴蓀評議長陳梅芳包挹淸及各級主任教員童醉公杭石君屠心一等相繼致訓詞卽於是日開始授課 
[國民大會策進會講演情形]  
　　國民大會策進會自組織新年講演團以來分途講演各情已詳前報茲將各除員近日講演標題記下張振違在朱家角商會演講首述國民自决之必要時局之糾紛直接歸罪於武人官僚間接歸咎於國民之放棄計分四題（一）國民大會與民國之關係（二）國民大會策進會之責任（三）中國原有與現在之地位（四）世界民主國之比較中國固有之特點龐子賢在羅店講演計分八題逐日分題演講（一）國民自動之原因（二）國民决志的價値（三）國民所處的地位（四）國民應負之責任（五）國民應盡之天職（六）國民互助與自動之精神（七）國民覺悟之根本（八）民權民治根本的解决朱定一朱怡劍崔通約在滬北公學溝演其標題爲國民大會與學生之關係現張振遠至靑浦龐子賢至常州朱定一等擬於星期六至本埠實行露天演講云 
[鄞東蔡氏旅滬同宗會成立]  
　　鄞東潘火橋蔡氏旅滬同宗會於去冬開始籌備前日假貴州路報本堂開成立會到會者達百餘人來賓中有濟生醫院特派代表徐芹香宣讀頌詞並由張繼高登壇演說嗣經會員互選當舉定蔡仁初爲正會長吉利岷江二君爲副會長協鈞康仁二君爲總務股正副主任迨事畢散會已鐘鳴五下矣 
[仁濟醫院定期任人參觀]  
　　公共租界麥家圈仁濟醫院於陽曆三月三日下午四點至五點鐘開院任人參觀關心醫學者盍往觀乎 
[函請押業體恤貧民]  
　　公民潘祖臣王方韶等昨致押業公所函云逕啓者近閱報載江蘇省議會議决典質業每屆冬合免利放贖棉衣並規定典業諸條例原所以保商便民惟查滬上押店林立其取利雖多寡不一要皆重息甚則巧立名目按期二分一月三期須取六分之利而取贖期間至多不過六月狡黠者祗有三月似此重利盤剥未免有乖人道因質押之戸類皆貧苦小民也貴公所領袖此業諒所深知應如何按照生活程度根據人類幸福除去苛條執中規定以恤貧民鄙人因念貴業懸殊太甚故敢貢一言云云 
[吳鼎昌王芝祥今日抵滬]  
　　吳鼎昌王芝祥等六人於昨日（一日）由京南下轉乘滬甯路特别快車將於今日（二日）下午十時到滬 
[黄翊昌携眷來滬]  
　　前交通部路政司長現在參事廳辦事之黄翊昌日前由京携眷來滬曾發電滬寗路局請備花車赴寗迎迓前夜（二十八）該花車由寗掛於夜班快車來申昨晨（一日）七點到站同行者係其妾與子與親戚三人及其僕役人等行李約數十件到站後由站長陳某爲之照料一切現聞黄君携眷暫寓法租界華龍路任小山私宅俟就近覔定房屋再行遷移將長住海上寓公云 
[電飭調查烟苗委員回省]  
　　滬海干道尹昨奉王省長電令飭對轉知調查滬海道屬烟苗委員卽日回省銷差其原因刻尚未悉也 
[吳淞浦東長警對調]  
　　昨日吳淞六區警署巡長警士概調浦東爛泥渡服務而浦東方面長警調至吳淞矣 
[縣警察所之禁賭告示]  
　　上海縣警察所主任警佐熊育衡昨日發出六言告示云照得聚衆賭博最爲廢時失業或則傾家蕩産或則流爲盜賊更有抽頭牟利實屬大犯法律近聞管轄各鄉竟有此等惡習爲此剴切誥誡一律從嚴禁絶倘敢嘗試故違定行拘送懲罰 
[近日之新流行症]  
　　近日天氣寒暖不常人易致疾患重傷風新氣管炎者甚衆白喉症亦發現於市所幸流行尚不廣云 
[華僑公司被控案之宣判]  
　　安康莊前投法公堂控已閉華僑有限公司虧欠往來銀五千餘兩請追經中西讞員迭次訊供判候將賬查明下堂諭在案現已查明傳到原告判無憑查核之數不追外有證據之本利銀三千一百餘兩着被告將銀如數繳出堂費亦歸被告擔負 
[汽車撞傷行人]  
　　昨日下午六時許有某號汽車駛經雲南路撞倒江北人宗白齊腿足受傷由老閘捕房八百六十八號華捕到來押令汽車夫王根才扶受傷人入汽車載送仁濟醫院醫治旋卽帶該汽車夫入捕房稟候捕頭發落 
[小輪撞壞駁船]  
　　駁船戸張某前日承裝某洋行黄荳六百餘包駛往浦東鴻升公司碼頭轉上輪船出口不料被某公司拖駁小輪撞壞船梢幸値潮水平靜未遭沉没事後由該船戸投報海關水巡捕房請求飭賠損失梅捕頭諭令候致函該公司查復核奪 
[私逃女子函訴志願]  
　　有住居浦東張家浜之羅掌生向以駕船爲業近來積有餘資自置大船三艘雇人撑摇已則做花衣生意家中有女名阿寳年已及笄詎近來與船夥小六仔私識相約席捲金鐲金飾等物及洋四百元於前日淸晨逸去羅四尋無着昨日忽接郵信一封内係阿寳出名述自願跟隨小六仔與之偕老勸阿父勿必追尋云云羅見信大憤立將原書報告警署請爲緝拿矣 
[逃妾獲案候究]  
　　鹽城縣法警金鑑昨投四區二分所報稱該縣紳董陳某前娶興化朱姓女爲妾當出身價一百千文於去年潛逃來滬與鹽城人張家俊姘識住居戈登路去臘由陳姓派人尋獲扭控該管捕房由捕頭令被告取保候提在案詎張等保釋後卽避匿閘北叉袋角請加派長警協提等情常經倪署員准予派警一併逮獲訊據朱氏供係陳姓第四妾因被淩虐私逃出外云云又據張供曾出洋四十元由胡某爲媒娶該氏爲室並非拐帶請察奉判轉解司法科訊明再核 
[妻子被拐來申之尋獲]  
　　江北人李守官之妻李小六子於上年冬月間被在逃之張德標誘拐來申售賣與法租界吉祥街魏王氏所開之花烟間内爲娼計得身價洋二百三十元現爲原告偵悉來申投報法捕房飭探前往將小六子王氏並牽涉之王李氏一併帶入捕房昨解法公堂請究先由原告投訴妻子被拐情形今有婚帖呈鑒請求准予領回詰之小六子供實被姘夫張得標以來申帶傭爲由誘拐來滬買入娼寮求究質之王氏供張得禁領小六子到來時言明並無丈夫故敢收下求察中西官判聽候覆訊再核 
[昨日公共公廨訊案紀]  
　　昨晨公共公廨民四庭由兪襄讞會同英包副領事訊理（一）已故盛杏蓀家之後嗣分析遺産糾訟案上星期二審訊結果對於盛毓常等請求修改分産辦法及盛莊氏李經方周金箴等請求董事立案判改期再訊茲又集訊案内各方面之代表律師於九時半出庭對於上項問題開始辯論歷四小時之久遂告終結『結果』候會商堂諭改期宣佈（二）婦人樂吳氏訴與其夫樂全蘭離婚案（三）朱嘉昌訴應穎生股欵盈餘等項糾葛案以上兩案之律師以盛氏分産案辯論需時故先期請求改期再訊『結果』分别照准 
　　又午後民四庭由兪襄讞會同日林副領事訊理（一）張蝕川之妹張培貞（又名杏寳）訴皖人汪英賓延不履行婚約案汪自被控後亦具稟到廨反訴張培貞時在公共場所游玩請求准予解除所訂婚約雙方各執一詞以故傳訊問官爲愼重本案起見命證人退出法庭以外隔别研訊先由原告代表律師譯述案情畢並向原告張培貞詰據供稱現年二十三歲被告係我兄之友時來我家故與相識已有九年當我十六歲卽民國二年十一月二十二日被告向我兄說欲以我爲渠妻兄稟由我母同意允許母遂通知於我而我亦願爲彼婦被告遂下聘禮惟我家籍隸寗波故一切禮節概從甬俗聘禮中有金戒一枚上鍋被告之名訂定三年後待我至十九歲再行結婚被告律師信中有民國六年被告已擇定日期迎娶而我家不允一語全非事實比時被告從未說起被告自納采後尚時來我家迨至民國八年忽爾絶跡不至我極願意嫁與被告苟彼不娶或另行再娶然我終抱從一而終之志不願再嫁二夫時被告律師卽向張培貞詰據續稱被告向在梵王渡聖約翰大學讀書今年當可畢業我亦曾讀書三五年中文普通現雖已與被告起交涉但我仍願嫁渠爲妻我小名爲杏寳桂寳是誰我不知更不知彼是否係我兄蝕川之妾故從未與其人同游新世界惟有時偶偕母親或嫂嫂同往但我素不跑冰亦無親戚在新世界管理馬桶間之役惟新世界及笑舞臺係我兄股開故我往游無須買票亦不需免票蓋若輩認得我被告與我素無意見我母亦極愛彼當其來求婚時年齡十六我想被告其時當可以娶妻等語兪襄讞訊至此將被告之反訴擲交原告並諭之曰爾可細看反訴狀内所言彼何故以此言詞反訴再被告律師致爾之信内有被告願解除婚約之原因爾須對於此種言詞自行證明原告乃稱聞被告將爲一家財六十萬者之贅婿故揑此種不根之談藉欲悔約至此時暮『結果』改期續訊原告呈出求婚帖律師呈出譯文信件被告呈出擇定成婚日期單一併附卷（二）羅潤之訴吳福昌不理貨欵案（三）婦人季氏訴林奶奶不還借洋因時間不及（結果）各案改期一禮拜再訊 
[兇犯逃後復獲之候訊]  
　　浦東南匯縣六團鎭鄧家碼頭民人朱阿掌於去年被仇人在途挖去雙目一案兇犯脫逃無蹤屢經該縣飭緝未獲旋由南邑縣公署李排長偵探朱志雲偵悉是案要犯陳醉仙逃匿滬上當卽稟奉該縣知事備文來滬嚴緝就獲正在迎提時該犯竟在中途脫逃不及追捕因卽回署稟復經該縣知事帶案嚴訊之下以其疏忽之咎實無可卸當飭李排長朱偵探一併暫行停職予限赶緊將該逃犯及正兇張掌生緝獲訊明後方得回復原職在案刻聞李排長已購線由浙省海鹽縣境追捕後仍在奉賢縣界南四團地方將首犯張掌生緝獲解回該縣歸案訊辦所有李排長職務業已回復矣 
[太陽廟附近草屋起火]  
　　前晚三句餘鐘閘北太陽廟東首山東人滿兆有草屋内不戒於火延燒左右前後草屋共一百數十間由各段救火會到塲撲滅事後經四區顔署長傳到起火人聽候核辦 
[小火警罰鍰示儆]  
　　住居南市中毛家弄之船戸邱桂福前晚八時許被小孩在家玩弄洋燭遺火床帳頃刻烟火迷騰幾肇火災幸衆隣畢集得以設法撲滅未致燎原後由崗警查知將邱帶回第一區警察署經王署長問明飭罰洋五元充公示儆 
[指控僞証案註銷]  
　　漢口路永祥豐壽器店主沈永濤與王竹齋（卽王福記）因薛嘉平與薛菊生爲田單糾葛案在上海地方檢察廳涉訟時均投廳作證奉判被告敗訴嗣被告不服上訴高等廳復訊明白判被告得直是以反訴沈王二人當時不應投廳爲僞證業由該廳備文派警協同捕房將沈王兩人傳至公共公堂奉飭聽候預審再核在案昨晨由廨傳訊因原告與地檢廳法警均不投質卽據被告代表律師上堂詰據沈永濤供稱在三馬路開設永祥豐棺材店眷屬同居樓上已有多年有保險單爲憑云云並據王竹齋供稱住居海口路四十號門牌已久並非華界居民等語又據被告律師聲稱被告均係租界居民不在内地官廳管轄範圍且原告與證人均臨訊不到應請將案註銷經關讞員核供商之美丁副領事以原告方面並不遵諭來案呈出證據被告證明住居租界應准判案註銷被告開釋 
[不出靛靑案之復訊]  
　　美商瑞裕洋行在公共公廨呈訴德昶潤顔料號主邱渭卿不出承定靛靑請追損失美金二十三萬六千七百十七元五角等情迭經訊供屢詳本報昨日陸襄讞會同美丁副領事復訊據原告西人勃郎之代表律師上堂詰據被告聲稱與原告所定之貨延遲日期所出靛靑三百四十三桶當由西人化騐眞質不到百分之二十因與原告交涉原告主張同至美商會公斷處請爲公斷而公斷處均非靛靑專家故美孚公司與愼昌洋行等西人審查後欲請公斷此事我以該公晰員並無靛靑經騐不能承認所銷於漢口天津長沙哈爾濱各埠之靛靑均嫌貨次當時咸有來信質問言至此卽將來信呈案並據證人印洪生到堂證明不願出貨情形復由兩造代表律師互辯良久中西官核供判候展期再訊 
[賠欵展限三月繳淸]  
　　蔡元卿前因購地事被王雪香朱福卿欺騙具控法公堂請究後判着王朱二人各繳銀七十五兩賠償原告交保限繳迄今日久尚未繳淸故又傳訊王未到朱稱繳過洋五十元餘者一時實情難措請再寛限繳淸原告律師聲稱朱旣一時乏資請寬限期請求堂上核斷陳讞員商之葛副領事判王雪香不應抗傳不到罰洋三元充公朱福卿展限三月繳淸 
[扯破大衣之判賠]  
　　公共捕房管理西牢捕頭韋世和在公共公廨指虹口德大錢莊經理李馥淸開駛汽車不愼撞翻其所乘黄包車扯破雨衣請追損失洋一百五十元一案昨經兪襄讞會同英包副領事傳訊原告投訴前情請追訊之李延朱斯芾律師到堂辯稱原告雨衣價格無如許之大據敝律師估計祗値洋二十五元云云中西官核供退入憇息所會商後復升座宣判云着原告照原有大衣之樣自向店舖購買取得該新大衣之發票交與被告衣價由被告李馥淸賠償其損壞之大衣給李馥淸取去此判 
[賣烟吸烟之懲罰]  
　　本邑人王海林在愛爾近路二百十七號屋内私售燈吃洋烟前日爲該管匯司捕房中西包探偵悉往將王連烟客王生亭孫玉山一併拿獲抄出烟具帶回收押昨晨解經公共公廨中西官訊明被告違禁屬實判王押西牢一月兩烟客各罰三元充公烟具銷燬 
[串取棉紗案續獲同黨及收贓人]  
　　信昌隆報關行之價値七千五百元棉紗在甘肅路碼頭被船戸龔銀富盜取變賣控於捕房後將龔及串盜之新閘路一百九十一號門牌内寳山人李德元·漢壁禮路一千二百五十號門牌内寳山人周瑞春·一併拘解公共公廨命押候訊究等情已誌本報昨晨特别中西探目又將收贓人童炳鈞拿獲連同李周兩人併解至廨三被告同延律師聲請交保而原原之律師則稱若准被告交保其保數須與原告損失之數相符方不反對中西官得稟判童李周三被告各交二千五百元人銀並保展期七天再訊 
[車務總管查獲竊贓]  
　　滬寗鐵路麥根路貨棧日前失少客貨生仁七包·小麥一包·花生一包瓜子二包　·黄豆三包·及芝蔴等共計二十四包當經上海運輸同業公會員司稟報該站站長密查得係太利馮韓裴三人指使搬運小工偷竊該站長立卽稟請車務總管袁紹昌查辦昨日（一號）復經車務總管查悉南市信昌米棧内堆存贓貨二百餘包當經會同淞滬警區派警看管以便併案辦理 
[過犯圖竊押二年]  
　　王阿福前因在東唐家弄撬九十五號居人吳之山家大門圖竊被捕解由公共公廨命押候查究昨由中西官將王提案訊得王係迭次過犯判押西牢二年期滿逐出租界 
[積竊禁押一年]  
　　鄂人李漢卿前因竊物被滙司捕房包探陸連奎奚德安王桂生獲解公共公廨命押候查究在案昨晨該探等將李解廨稟稱查得被告專以向人賃屋爲由俾得入人家内乘隙行竊今查明被竊者計有海寗路二千號白仲華·北蘇州路八百七十一號陸張氏·雲南路一百零四號王德標·天津路四百九十八號陶合興·北福建路四十二號陳小亭·東唐家弄八百零一號朱阿娥·七浦路八十九號邵金芝·武昌路二百六十一號王阿高·北京路六十四號沈如崑·貴州路三十號周耀金·盆湯弄四號吳家驤·寗波路四百十一號董陸氏·蓬路九百二十三號李長生·北成都路四十八號某姓·武昌路某號某姓等男婦十五戸衣飾各物業已將贓吊出失主傳到請訊遂由李襄讞會同美約副領事向李漢卿質訊之下以其係積竊判押西牢一年示儆贓交失主認領 
雜評二 
[再論選舉（訥）]  
　　今日之選舉而僅小小爭執不致大閧大閙搗所毁匭頭破血流者猶極良好之成績也今日之選舉而僅在塲發現小小舞弊不致内幕中再弄不可告人之手法者猶極文明而體面之選舉也是故以各省之選舉情形論上海此次選舉之所聞見所謂違法所謂舞弊亦甚尋常乃見之而驚駭者誠可謂少見而多怪者矣 
　　今日勿論區區小弊竇卽有極駭人聽聞之弊竇而在辦理選舉人縱非身與其事亦必以名譽有關不肯認眞查究此外社會熱心之士雖有不惜勞怨毅然欲一淸選舉之積弊者然其結果法律有效乎向來選舉之訴訟有一能認眞辦理者乎蓋中國之選舉舞弊已成一種牢不可破之風氣無藥可救而乃欲强起矯正之非不熱心然亦枉費精神矣 
　　吾昨日所謂無辦法者豈虛語哉於無辦法中而求一補救之法必也其修改選舉法乎 
公布欄 
[江蘇高等審判廳]  
[民庭判决]  
　　（民一庭）一件夏祺章與夏姚氏爲婚姻涉訟控訴一案（判决主文）本件控訴狀視爲撤回應予註銷一件王壽卿與韓李氏爲執行異議聲明窒礙（判决主文）本件聲明窒礙照准聽候本廳定期審理（民二庭）一件彭選育與楊恒記等解除契約及追償欠欵涉訟控訴一案（判决主文）本件控訴駁回本審訟費由控訴人負擔以上二月二十四日 
（民一庭）一件樊耀蘭與兪福卿爲佃租糾葛上告一案（判决主文）本件上告駁回上告訟費由上告人負擔一件徐道生爲米欵涉訟所爲本廳終審之判决聲請另予裁判一案（判决主文）本件聲請駁回一件申天其爲經界涉訟所爲本　終審之判决聲請再審一案（判决主文）本件聲請駁回一件金緒元與姚福卿爲冀段涉訟上告一安（判决主文）本件上告視爲撤回應予註銷以上二月二十五日 
[上海地方審判廳]  
　　公示送達（金文在本廳揭示塲公布）第三四號（民一庭）一件顧竹全與邵聲濤等因欵項糾葛一案（判决主文）王念農應償還顧竹全洋四十四元正顧竹全對於邵聲瀋及其餘之請求駁回訴訟用王念農與顧竹全各半負擔右仰受送達人等知悉第三五號一件案奉江蘇高等審判廳訓令第八七零號内開案奉大理院函發王永年與袁　成因抵欵涉訟上告一案（判决主文）原判撤銷本案發還江蘇高等審判廳迅予更爲審判右仰受送達人袁　成遵照 
[判决主文]  
　　（民一庭）一件判决單邦錢與王耀純欠欵涉訟一案主文王耀純應償還單邦錢洋五十五元訟費　王耀純負擔一件判决黄順全與倪鑑銓因土地糾葛更審一案主文原判撤銷被控訴人在第一審之請求駁回本案訟費除聲明窒礙費用歸控訴人負擔外均歸被控訴人負擔一件判决陸榮華與陸秋餘等因田産涉訟更審一案主文本件再審之訴駁回本審及前上告審訟費歸聲請再審人負擔一件判决王雲卿與杜三樂等因租屋糾葛控訴一案主文本案應維持本廳民國十年一月十四日之卽時判决聲明窒礙後訴訟費用歸控訴人負擔一件判决歐六璋與王學勤因賠償損失控訴一案主文原判撤銷被控訴人在第一審之請求駁回本案訴訟費用歸被控訴人負擔一件判决胡桂祥與張杏卿因債務涉訟再審一案主文本件再審之訴駁回再審訟費歸聲請再審人員擔一件决定王良生與姜渭濱因地價涉訟聲請再審一案主文本件聲請照准一件判决陳致和與姜惠生爲贖田控訴一案主文本件控訴駁回本審訴訟費用歸控訴人負擔（民二庭）一件判决翁源發訴譚氏租房糾葛一案主文被告人應得所租范姓滬南南京街勤本里二衖樓房一幢披屋一間遷讀交還原告人接收並將所欠九年隂曆十二月止租洋九十三元交與原告人具領訟費歸被告人負擔一件判决姚俊典與李裕生因贖田糾葛控訴一案主文本件控訴駁回本審訟費歸控訴人負擔一件决定洪恒書等與朱枌因墳地糾葛抗告一案主文本件抗告駁回抗告印紙費歸抗告人負擔一件判决陸榮彰訴徐錦城等欠欵糾葛一案主文中國玻璃公司欠人洋一千三百二十八元除原告人應負擔按股比例攤派數額外餘　歸被告人等各按股比例　派繳由原告人具領訟費歸被告人等共同負擔 
[批示]  
　　一件夏啓盛等狀請將李錦發開釋由狀悉李金發應償部分應予註銷此批一件徐勤安狀請執行由狀悉候傳馮玉麟核辦此批一件徐少廷等呈爲驅逐徐蔭垣出族請求備案由呈悉徐蔭垣如有不法確據儘可訴由官廳法辦所請備案脫離關係應毋庸議此批一件程蔭庭狀請執行由狀悉候查案繼續執行此批一件陳善聲狀請執行由狀悉候派吏照判執行此批一件克太而生狀請執行由狀悉准予飭吏照判執行此批一件朱耀春狀請執行由狀悉准飭吏依法執行此批一件王積卿狀交欵洋由准交此批以上三月一日 
[淞滬警察廳]  
[批示]  
　　一件批旅遷外僑福瑪能託考羅薩克等呈查虬江路北四川路一帶外國酒店現已一律勤令閉歇並　爲厲禁自後永遠不准再行開設此等酒店情事該僑民等請改設飯店性質與酒店相類斷難照准此批一件批黄燦庭呈查北四川路虬江路一帶外國酒店現已一律勒令停歇其飯店跳舞塲等項亦均在禁止之例該商擬就開設酒店地址改設外國戲館性貫與跳舞塲相類斷難照准 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[歐游日記（九）] [  北大留英學生于世秀]  
　　（六）華僑之商業教育地位及將來之希望華僑多在南洋尤以新嘉坡爲最佔該埠十之七八前已言之矣鄭君云僑民皆勤儉耐勞各精其業富於商務貨殖經驗者不一而足連獲厚利積久而家資巨富者更不乏其人故近今商權幾乎操諸華人之手余游街市見洋行公司之招牌多用漢文或中西並書及覩銀行匯兌保險公司等屋宇辉煌經營浩大可見我國商家旣多且富餘若經理代辦儲蓄諸事業多華人主之而東西人出入其間或評估或信托似乎仰我鼻息華僑商業之勢力略可知矣 
　　僑民尤重教育子女苛令知書以予所聞該地學校私塾之外初等三十餘處高等七八處中學師範二處女子中小校十餘處皆建築則淸雅規律則修明辦理日臻完善課程愈趨優美此固由於僑民富素亦操持有人熱心任事之所致耳至其校内組織雖未詳知但例以端蒙中學二校已可一隅而三反矣他如公共新聞社講演堂圖書館等或行之旣久利益昭彰或草創初編尚待潤色然其宗旨光大利我僑民皆有裨於教育前途者也 
　　商權若是其掌握也學識若是其普厚也然則新埠之勢力果屬我華僑乎曰否否華僑之事業果蒸蒸日進乎曰否否此則國家强弱問題言之令人傷心該埠爲海峽殖民地之一英政府派員治理之我國雖駐有領事但弱國無外交遇事則聽命而已雖云自由嚴受限制利益損失不勝枚舉此予所不忍言而又不忍不言者也近來見吾教育一日千里乃思設法中傷之規定教育註册條例凡學校教員課本文字及教育宗旨等皆有所監視種種干涉類均如此所以華僑事業因掣肘而遲緩進行誠可痛乎 
　　邇來國内文化愈漸發達國勢日益圖强對我僑民更當鼓舞而振興之奮起而衞護之僑民亦宜益思進境盡力開拓丕振教育提倡工商勿遇難而輒止勿見阻而自棄連絡南洋諸僑胞和衷共濟更與國内互通聲息首尾相助若是乎山虧一簣何患底於成功僑民或不難握商權之牛耳因近及遠自易臻其絶頂祖國亦可得助經濟之充裕强族也富國也商戰場中華民佔一席也皆將於我僑民是望願我同胞共起圖之 
 
[苦梨記（二）] [  紓庵]  
　　畜牧旣畢恒坐簷下掇陶器飲饘粥食已卽赴溪濯足並湔面垢淸澈之水至是混濁含腥顧朱子能伐皮膚之穢而其傖荒之貌愚劣之心又何術去之者洗滌旣已蹣跚而歸人臥室倒臥鼾聲立作明日曙色甫動一躍而起偕其牛羊好友奔赴荒郊去矣此爲其人刻板功課絶未稍越常軌居家默如啞人從未縱談在朱之意殆天地間事無如牧畜樂也晨出暮息厥狀類動物而李氏良苦對於婦未及一年豐腴之貌日就瘦瘠逈與前異一日作炊誤時翁姑固多峻責朱子尤憤慨詈婦無休李氏愠曰偶有參差究非大過何便寡情乃爾朱子兪怒厲聲曰世界惰而悍者莫汝若也我治畜十餘年皆能馴服受馭如汝倔强畜類不若李氏盛涙於眶止之曰而勿狂嘷如牛鳴若汝蠢蠢宜入豚槽我不幸而偶汝傖已足悲矣今更益以凌辱則萬非我所能受言已大哭朱子洶洶然直撲其前鄰人乃將李氏扶掖而去事爲李母所聞歎息曰怨偶已成胡不自歛而猶捋虎鬚耶遂接李氏寗家女見母投止其懷但有嗚咽母老涙滂沱曰我兒阿母苦汝矣李氏愈悲失聲而號其鄰聞驚來視李氏舉目瞰之則赫然一麗人偕鄰媪張姥也愕眙久之猛憶麗姝非他卽張姥女幼時靑梅竹馬曾共嬉戲數年之别頓判雲泥悲慚交集乃迎坐之温凉已略叩行踪張姥曰我女嫁滬上徐公子今以節届寒食因偕我壻不憚修阻返里掃墓其女巧姐神態端　流香浮動偎媪而坐華貴如命婦已而審悉李氏行狀咸爲悲惜方相咨嗟忽柴扉啓處一美少年翩然入略與李氏母女致禮卽附巧姐耳語狀至倜儻巧姐斜睇其人微笑張姥曰此徐公子也渠來囑婦歸去耳遂慰解數四告辭而去李媪語女曰巧姐業娼於滬數稔卒嫁此人爲妾名雖賤媵觀其情愛伉儷不啻亦良緣也女聆語忽不悟私曰天旣賦我以貌何爲守此蠢物不去情塲中物色可兒女志旣决走告巧姐倩其汲引巧姐大樂曰以姊之姿厠身平康不博纒頭千萬妹未之信人生歲月幾何貴自行樂少年郎君任姊取棄耳李氏旣去朱姓不甚過問但斥爲賤骨頭而已李媪亦不勸阻蓋吳門鄉人視習妓爲常事無異言也李隨巧姐抵滬初爲人傭走馬看花者咸皆愛悅歎爲嫦娥下凡閱數月薄有積蓄自樹一幟取名素梨游蜂浪蝶趨之若騖 
 
[寄生蟲之可怕　]  
劇談 
[征服與被征服] [  徐半梅]  
　　今天我們若欲把藝術來做劇塲的本位提倡那『那藝術的藝術』或『爲人生的藝術』那也不必在已成的新劇上去設法改革或者打算從征服被征服中挽回什麽勢力或者與那營業性質的戲劇對抗都用不着第一就是在要養成高級的觀客這養成高級的觀客一事必須要從無形劇塲入手纔是所以目前我們最急之務是創辦無形劇塲 
新聞拾遺 
[火災] [  宥全]  
　　東臺社稷壇右側居民劉車家向業紡織不戒於火前日（二十二）夜午舉家就寢大意未將壁間油燈熄去詎壁爲蘆編成經燈燻灼致兆焚如迨夫婦破夢驚起隨將親生四孩拖出旣欲奔救七齡童養媳而火勢上騰不可嚮邇矣事後檢查該媳葬身火窟祇剩殘肢餘則悉成灰燼據鄰人云該媳家中因失怙恃無人撫養始歸劉姓乃未及三日卽遭此禍而劉姓猶復歸罪於媳之不祥嗚呼童媳何不幸而爲無父母之身耶悲夫哀哉 
[色迷] [  光]  
　　蘇州三多巷葉某紈袴子也性喜冶游妻王氏姿色尚佳伉儷頗篤乃葉近因細故時有勃谿忽鍾情於某孀婦别築香巢詎日前某孀𨺗病故葉涕泣不已無已便歸舍來朝家人已起葉獨未咸怪之王氏破扉入則見已僵臥牀中撫胸已絶檢視板上燐寸遍散悉係致死者另有遺書一紙略云吾殉於情卿其善治家事母以我爲念九京之下亦瞑目矣噫慘哉 
小說 
[社會小說衆醉獨醒（二七八）] [  瞻廬]  
　　第四十四回走羊腸有心謀弱女脫虎口無意遇書生在這當兒小江北早把車槓停下揑着鼻兒閃在樹林下躱避女郎呌得一聲苦提着皮鞄正待覓路奔逃吃那麻面漢子迎面攔住擎着濕淋淋的棉花來掩女郎的口鼻（嚇煞）霎時間蓬的一聲女郎丢去皮鞄向前便倒直僵僵伏在草地上動都不動（嚇煞）小江北揑着鼻兒說道王麻子你看這隻寡老不濟事一麻便麻倒了你快把麻藥遠遠的丢掉了藥性利害休得麻倒了自己人王麻子尚不放心向女郎踢了一脚依舊動都不動料得他已中了麻藥不省人事便把藥水瓶和濕棉花遠遠的一齊丢掉然後拉去紥嘴的破巾邀同張老三把女郎捧頭捧脚捧上車兒地上的皮鞄拾將起來塞在車裏然後下了布篷掛了門帘裝做拉着病人似的車輪輾動拉向河埠以便趁早下船（嚇煞）小江北這番拉車不似方才的狂奔亂竄曉得車中人已失了知覺不經一週時不會淸醒况有車篷和門帘遮住便是路遇行人也没妨礙斷然不會閙出甚麽亂子所以拉着車兒只向河埠緩缓而行張老三和王麻子緊隨車後一壁走一壁講話張老三道慧姑慧姑這番也着了我們的道兒船裏坐的這位軍師看他獃頭獃腦想出的計謀要算神出鬼没和諸葛亮一般少停我們把慧姑扛進船艙看這隻饞嘴貓兒極到怎麽田地（嚇煞）王麻子忙止住道你看對面有人走將過來另多說罷落在人家耳朶裏須不好聽老三向前看時果見一個西裝少年遠遠的迎面而來原來車兒已拉到沿河塘岸離着河埠不遠所以常有行人來往老三見那少年越走越近畢竟賊人心虛閉了嘴便不多說（你會閉嘴自有人會開口） 
餘瀋[  健秋]  
　　人不可無所信仰信仰非只囿於宗教卽美人名士英雄豪傑春之花秋之月以及靑出綠水亦足以令人寤寐思服心嚮往之 
　　愛極是以妒極欲無妒先去愛 
　　於本五良夜偕三五素心人泛舟碧波中彼吹簫我和笛能歌者曼聲低度聆之泠泠然此樂不減南面 
 
 

Page 15

 
 
   
 
 

Page 16

 
 
   
 
 

Page 17

 
 
常識 
[本增刋三次修正投稿簡則]  
　　（一）投稿水增刊者其材料隊衞生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者篇末須開明姓名覽詳細地址最好黏一名片每句請自加單閱若篇幅過長及繕寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元卽註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可卽向本館取酬其取酬時之署名蓋章須與投稿時同（一投稿者如不順取酬或不願將所署之名）發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投插畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣五版沈有乾君成功百訣茲經本館五版每册仍收回印本銀五分合銅元七枚外埠函購加費一分寄售處中華職業教育社 
常評 
[以後] [  覺]  
　　我國人往往只顧眼前不問以後此所以財政將陷於破産而武人尚未有絲毫之覺悟也 
　　今南京之軍界全體會議一曰以後不許賭博一曰以後不准無謂之應酬一曰不許軍人冶游大約亦是以後之不許此可見以前之賭博冶游及種種無謂之應酬幾於相習成風而不可救藥矣今誠能一旦禁絶不可謂非軍界之福音矣 
　　以前種種譬如昨日死以後種種譬如今日生此豈獨軍界宜然凡一般人之沈迷於賭博冶游及種種無謂之應酬者以後均宜猛醒豈獨賭博冶游及種種無謂之應酬宜然凡良心所不許輿論所不容之事若高級軍官之扣餉收稅人員之中飽公民之選舉舞弊以及一般人種種不道德之行爲以後均宜猛醒 
法制 
[釋刑名] [  新晶]  
　　刑者所以懲戒不法之徒者也不法者之犯罪行爲千差萬别而用刑之等級以定夫所謂刑之等級者何卽刑名是也刑有二種一曰主刑二曰從刑主刑者獨立宣告之刑也從刑者附於主刑而宣告之刑也主刑中又分生命刑自由刑財産刑三種從刑亦分褫奪（公權）及没收（目的物）兩種生命刑卽死刑死刑用絞或槍斃之自由刑有徒刑拘留二種徒刑有有期無期二刑無期徒刑以終身爲止有期則分五等自二月以上十五年以下拘留刑則爲一日以上至多不滿二月故自由刑除無期徒刑外實爲文明國刑法之正軌若財産刑則不過罰金而已其最低額爲一元褫奪公權者削奪犯人之公民資格也没收之物一爲違禁品二爲犯罪用品三爲贓物三者雖皆有被没收之權力但以犯罪者之自有爲限此刑名之界說也今更表列如次以便閱者瀏覽焉 
刑 
主刑從刑 
生命刑自山刑財産刑褫奪公權没收物 
死刑徒刑拘留刑罰金違禁物犯罪用品贓物有期徒刑無期徒刑（乙種酬） 
衞生 
[婦女宜具看護常識（上）] [  天鳥]  
　　人有疾病所賴以治痊者不僅在醫藥之得當而看護之合法亦有偉大之能力也 
　　看護雖有專業有服務於醫院者有待人聘請暫住病家料量湯藥者但世間最優之看護莫如賢母良妻孝女姑姨姊妹也何也以其病癢相關而情分密切較勝於外人也 
今日醫院不多病者又狃於舊習以在家休養爲便是以家庭之間設或無人看護則患病者勢必重感困難 
　　近讀美國紅十字會刋印之看護學一書内載該國病人願入醫院療治者僅占百分之十其餘百分之九十均在家中調理以該國風氣之早開民智之優勝醫院之衆多常識之豐富猶且如此若以吾國論之攖疾之人自願人醫院治療者其數必更少可知矣夫今之患病者旣頋居家調治則家中人看護之常識不當修習之耶 
　　顧看護已成專門之學非三年五載不能畢業豈家家婦女盡能修習之乎是則吾人之所欲提倡者乃看護常識也如病者之體温脈息呼吸宜如何檢驗並如何記載醫生之治法宜如何實行疾病中所感之痛苦與疾病前其人之經歷作如何報告室内之温度如何爲適當消毒滅菌方法如何施行等項均宜家喻戸曉則於衞生上多所獲益矣 
家庭常識 
[銀鍼揷入雞蛋裏變黑的釋疑] [  承均]  
　　一般迷信鬼神的愚民他們兒子生了病往往用燒熟的雞蛋放在他兒子的腹上等了一息用一隻潔白的銀針揷入蛋内再等了一息就拔出來本來白的東西却變爲黑的了他們以爲這是鬼神的助佑兒子腹中的毒氣都已被鬼神吸收在蛋裏了所以銀針能夠變做黑的偶然他兒子的病好了他們以爲這是當然的於是歡天喜地以爲這是决非藥石所能奏效的倘然他兒子的病不好或者死了他們也不怪什麽以爲他兒子的毒氣實在狠利害所以鬼神也不能夠盡去只說一聲『這是天命』罷了唉用這種方法的愚民却也不少我也看見過幾次起初也不明白爲什麽銀鍼能變黑的所以也狠奇怪現在想想却没有什麽奇怪倒歎當時爲什麽這樣愚鈍其實也因爲缺少科學常識的緣故要曉得凡是金屬與硫黄的化合物都是黑的銀鍼是金屬物蛋裏是含有硫黄的銀鍼揷入蛋裏就能夠同蛋裏的硫黄化合成硫化銀的化合物所以白的變爲黑的了諸君你們倘然不相信我的說話以爲這是一定鬼神把腹中的毒氣吸收在蛋裏的緣故那末你們可把銀鍼放在硫黄内加一些微熱銀鍼立刻就變黑的了這試騐完了你們再把白色的銀鍼揷入任意的熱蛋裏這個蛋並没有小兒腹中的毒氣但是這只銀鍼也要變黑的從這一點看起來銀鍼揷入蛋裏變黑的原因可以明白了鬼神的迷信也可以打破了（未蓋章） 
 
 

Page 18

 
 
教育常識 
[創設婦女半日學校芻議] [  嘯埃]  
　　昔者女學不講女子無學識者無足爲怪自學校興女子漸受教育舊習漸移然有一種頑固家庭守女子無才便是德成語不使女子就學者亦復不鮮五四運動以來女子解放聲浪日漸以高女子受學校教育者亦日漸以多於是一般舊女子未受教育者相形見絀矣受過學校教育之男子對於舊女子之無學識輒加擯斥未婚者往往因之而解約已婚者亦竟有因之而離婚者講社會道德者非之謂女子失學吾人當謀救濟之道不可輕言離婚也（一月十四日陳言君論靑年勿輕談離婚頗詳茲不多贅）然救濟之道頗費躊躇舊女子泰半年事長大婚嫁於人有家事之累雖有志嚮學豈能專心入學校乎若云夫壻爲師藉資學習則男子服務社會終日栗六其欲偷閒教授其婦殆鮮能實行也（其有作客他鄉者更無論矣）鄙人籌思再四計惟有創設婦女半日學校就各女校添附每日下午一時至五時授課四時（人家婦女大率下午淸閒無事上午則有種種操作故於下半日授課俾得分身就學）啓發以新智識灌輸以新道德使婦女年長失學者得有補習之處改革其舊習慣脫除其舊思想不數年後舊婦女界必將大放光明不言解放而自然解放矣如此辦法於經濟上無多費用於實際上亦易做到豈非救濟婦女之良法乎爰妄抒意見錄陳芻議願熱心教育家提倡實行竊不禁爲失學婦女合十以禱焉（乙種酬） 
 
[理想化的人生　　的人生] [  應鵬]  
道德叢話 
[西方格言（一○五）] [  謝介子選譯]  
　　學海無涯（勞其福考爾特）（Ｒochefoucauld） 
　　細流匯成江河（法蘭西諺） 
　　詩家恒由於天才演說家則成於練習（英吉利諺） 
　　生而學（意大利諺） 
　　貧則當愈愼於行（英吉利諺） 
　　逐漸前進者斯可及遠（西班牙諺） 
　　與其喪身不如斷脛（英吉利諺） 
　　寗常豫備母偶受損（臘丁諺） 
　　誠篤持躬者始能安居（英吉利諺） 
　　眞愛斯無所畏（散訥卡）（Seneca） 
工業常識 
[牙粉製造法] [  吳塵劍]  
　　牙粉爲小工藝之一卽吾人日用之品自歐風東漸吾人用者殊多外焉輸入之額歲逾數百萬之鉅良可浩嘆幸前年抵制聲浪傳播全國始有無敵嫦娥仙女等牌出世聞風繼起者不一而足是亦挽回利權之一事也僕有鑒於斯願將平日研究所知牙粉之各種製法并宜用何種原料分述如次以供海内諸君之參考 
　　（甲）擦面牙粉（一）原料炭酸鎂十六兩石炭氱十二兩鋅氱粉滑石粉各六兩薄荷精（卽薄荷冰）二錢玫瑰精一分（二）製法先將以上各種原料併而爲一　匀後用細篩篩過約取出十兩放在磁製製溜盆中研之徐研徐加薄荷冰玫瑰精待和爲止再將所研之粉傾入餘者各藥内盡行調和卽成但不可受潮爲要 
　　（乙）芳香牙粉（一）原料炭酸鎂六兩沈澱炭酸鈣鹽酸鉀各十二兩棚酸四錢玫瑰油一錢洋紅少許（二）製法以上各種粉末研細隨研隨加洋紅（如製成白色可不入洋紅）少許和成桃色再加玫瑰油調匀卽成此種牙粉芬芳撲鼻氣味淸凉故有防腐牙磁之功 
　　（丙）上等牙粉（一）原料炭酸鎂沈澱炭酸鈣各六兩薄荷冰攻瑰油各一錢冰片五分洋紅酒精各少許（二）先用輕鎂炭氱（卽炭酸鎂）加洋紅研匀次以冰片加酒精數滴研細再注薄荷冰玫瑰油如前研細後再加炭酸鈣拌匀卽成上等之牙粉（丁）衞生牙粉（一）原料炭酸鎂石膏各二兩沈澱炭酸鈣五兩乳糖五錢薄荷油七分香草油橙皮油各三分（二）製法調匀卽得（乙種酬） 
識字捷法 
[應用字] [  濟滄]  
白素色也篆文作自从入合二昔時解說謂二四六八爲隂數又謂春爲靑色夏爲赤色秋爲白色冬爲黑色中央爲黄色而春夏秋冬分屬東南西北四方白者西方色也二隂數秋入隂故曰入合二凡此皆漢儒崇信五行之說古人造字之初或不如是無從索解姑付闕如又潔也又明也又事之寃屈者洗刷淨盡後曰白又酒樽也又無有之意如卷無文字曰白卷又淺顯明白之意如白話說白 
　　又自字或體作白就楷書觀之似無分别而篆文則截然不同　係黑白之白　與自字同又有一形爲（一）卽旣等字从之中一爲果穀○其皮殼也貌字从之（一）象人頭面形上數字完全不同而楷書無别如漢子不廢我謂有許多字宜稍稍改正令近篆文原意乃合又楷書中更有一種奇異道理如　字必寫作木而中分木字爲片爿兩字則又作篆形矣　字必寫作宀而向字獨作篆形無寫　者寀卽審字已作此形而粤奥等字乃又似篆式此非不畫一而何今再就　　二文釋之　象鼻形　則省　爲人下从　省自从口者詞言之气以鼻出與口相助也審是則　宜讀自音矣而又不盡然者如皆如魯如者如智如百皆从白告語也猶今之言告白稟白俱無作自音者於是乎　與　之形與音均混而爲一矣 
 
