# 1882 - 219 - 4903335

 

Page 1

 
 
[招請繕寫書籍文人啓] [  點石齋主人啓]  
　　本齋現印各種書籍有應抄寫者有應繕修者君子丹鉛素擅不吝惠教希卽惠然肯來潤筆當從豐致送此佈 
[聘請鴻儒] [  申報佛舘啓]  
　　本舘現欲請一司筆墨友人於作論作新聞外兼校對書籍如有願俯就者祈先繕時論二篇并將眞姓名及住處　明封固交至本帳房彚由館主人酌奪果是道屬一指當再修函敦請而議一切望勿託人說項并勿先移玉趾惠　是所盼禱 
[論蘇杭行駛輪船]  
　　華人之於西法其先多不盡信迨小試其端見其果屬有益無損然後興辦如輪船招商等事當其初興之時莫不疑謗交乘紛紛聚訟直至今日始覺習惯自然無復退有後言者而獨於輪船行駛内地一節迄今仍未舉辦前者聞有議設小輪船行駛蘇杭之說載於本報旋復有停止不行之信蓋以内河民船聚集藉此食力者實繁有徒一旦攺用輪船則必奪若輩之生淮俾無謀生之路故以爲有碍民生此言亦屬深謀遠慮念切痌瘝固不可以厚非也然竊以爲是亦慮之過者也内河港汊紛歧不若江海之寛闊故僅能用小輪船而輪船之中能容幾人其勢必仍用民船而但以小火輪拖帶取其便捷而且載人而不裝貨凡有貨物裝運仍當雇用民船是不過以輪船助民船之用初非以輪船奪民船之利也或者乃以爲輪船一經駛行民船必至盡廢甚至有謂船户舵工失業無藉恐致流爲盜賊此則所謂危詞悚　誠知其一而不知其二者也機器織布則以爲有害於布業機器繅絲則以爲有害於女紅大都皆此等見解耳有輪船以行駛内河則蘇杭生意必且日見生色外貨之運進内貨之運出較爲快便則必益加踼躍販運愈多用船愈衆又何慮民船之失業乎輪船通行之後華人之沙船號家皆由此失業是可謂前車之鑒殊不知海船與内河之船不同海中輪船大而能容人貨皆可裝載而又神速穩妥故貿易者皆願附輪舟而沙船之生路遂絶然業沙船者舍船而另謀生理或攺而與洋商往來其獲利亦有不貲者初非水船失業竟無謀生之路也若内河行駛輪船則船必不若外洋之巨不過藉以拖帶而已且苟明定章程輪船往來止准載人而一准載貨則蘇杭等處商人之往來旣多貨物之販運益廣民船反可因此以得利又何失業之有或又謂内地厘卡林立抽厘助餉亦屬國課攸關民船往來局卡可以稽查不致有漏捐之弊尚有奸商詭計百出時有偷漏之事若攺用輪船則行駛極速厘局捐卡該船皆可逕直駛過風利不得泊局員巡丁等皆不能截留查騐倘其准行厘捐必至减色顧但載人而不載貨則亦並無此獘卽或有奸商舞弊而貨捐斷難混免倘照西人之法在出口處收捐之後付以提貨單逐地須騐單取貨則捐厘亦不虞其漏厘局愈多糜費愈甚實則於國家餉源所益殊鮮適足以飽司事巡丁之私槖並調劑候補各員而已若照西法則事歸簡便有收厘之利而無厘卡之害裕正課而免私肥商民當必有同聲感戴者是則内河行駛輪船不特無碍於厘捐而且大有益於捐務也　之中國人之作事往往議論多而成功省而又疑阻者衆迂拘之見固執不化目下競尚西法輪船製造電報煤礦紛紛興辦窮鄉僻壤淺見寡聞之流或尚有因而駭怪者而通都大邑以及各處碼頭則已視爲固然無足深異而獨於内河行駛輪船一節終不免於膠執成見是亦可異之甚矣惟内河橋梁甚多逼窄不免或輪船往來之時與民船偶有碰撞之事以致滋生事端釀成命案此則在所一免司其事者必須詳定章程妥爲設法勿使以此貽人口實而轉以輪船必不可行於内河之實徵以致因噎廢食此則所不勝盼幸者爾 
[倫敦電報]  
　　本月二十七日倫敦傳來電報言土耳其於是日發兵六千前往阿里雙地亞地方矣 
[英使近聞]  
　　天津西人來信言聞得英國駐京公使威君擬於七月間啓節回國　 
[洋槍資宼]  
　　高麗向來所用之槍多係中國之鳥槍而洋槍則初未之有也自與目本通商日人以洋槍手槍等售諸高人然後高人始有洋槍之用而近來則盜賊衆多身邊皆有手鎗藉以拒捕然則洋鎗之爲物善用之則可以利兵不善用之則反以資寇是又不可不預爲之防也 
[船局命案]  
　　福州船政局閙事一案本報前已述略兹悉踼死者林姓辦抵之凶手姓朱名得貴係江蘇人於光緒元年爲前船政大臣丁星使調赴船局當陸管勇丁洋操之教習朱有一妻一子住在船局之旁林某乃其工人卽營兵也朱爲教習故營官派林服役而朱每因林伺候不周輒詈罵之六月初七日朱有客留飯以林烹飪失宜已絮馬不休夜間又因挖壞烟斗一個朱乃盛怒以脚踼林倒他暈絶不復甦朱見其已死卽與妻將繩交縛林頸作縊死狀翌晨報知營官轉禀船局黎星使星使卽囑佘營官飛請閩縣繆明府前去相騐繆明府以適有要公轉請候補知縣張明府道亨前往初九日傍晚始到屍場相騐畢據仵作報稱身中無傷確係縊死塲上衆口譁然亂石飛擊明府周輿明府遂避入間壁之粤匠房宿於局中次日早晨尸親挾衆再請張明府詳騐傷痕仵役恐招衆怒乃報下體有傷　骨有傷頸上繩痕騐係僞作等語於是屍親等衆在船局頭門鬨閙必要立刻將朱得貴當塲正法方肯罷散午後張明府飛函請閩縣繆明府作速自行相驗了案十一日午刻繆明府出城衆人擁隨至局聚衆約數百人譁稱殺朱得貴而甘心不復言相驗事矣繆明府入船署後衆聲復雷動語多狂悖是時適值船局午飯放工匠丁千餘人均未歸廠屍親遂哀求各匠丁助其聲勢并以百餘人堵住塢口不准匠丁久廠午號響後匠丁入者寥寥黎星使卽發令箭着巡捕持至塢口督令員紳喚匠歸廠竟無遵令者後被員紳催督無奈陸續進去而屍親所嗾使之鄉人日暮情急遂各持石塊飛擲屋瓦曁星使所住之洋樓見局中仍無動靜乃大呼拆毁頭門將東西轅門推倒取頭門鳴寃鼓擲棄水中其勢洶洶然人數不過百餘而陸營之兵五百名至此刻乃揚旗吹號齊集署外衆人見兵來彈壓漸漸散去而局内畏事者皆以必殺朱得貫方免今夕之患否則恐生不測星使意不能决於四點鐘時卽着打電報與何制軍乞泒兵前來彈壓及五點鐘又發電報催之及六點半鐘署中畏事者又以立殺朱得貴藉平衆怒爲請星使意爲之動旋卽升坐大堂喝令捆綁語 
 
 

Page 2

 
 
未畢朱得貴已被兵丁拖出頭門佘營官卽奉憲諭馳往碼頭將朱得貴正法繳令了事聚觀之百姓方始散盡云 
[邑侯更易]  
　　永嘉張邑尊俸满多時前月二十三日備文詳請委員接署其文已於本月初三日到省兹聞藩憲於十一日掛牌委候補同知石子元司馬祖芬署理瑞安縣高邑尊奉憲調簾所遺之缺聞委周君印雲章代理云 
[災疫頻仍]  
　　温郡自五月初起大約晴少雨多天時過凉早禾不能滋長刻下交秋而田稻尚難刈割是以米價騰漲𢿙日之間石米竟 
加至一元有餘幸前次永寍輪船裝米千餘袋復有海船亦載米連檣而至自此人心稍定聞骸處本年早禾頂好肥田每畆僅能收穀百餘斤餘則可想而知刻下雖届成熟之期而無太陽曝晒且加以連日颶風稻皆偃於水上甚至有抽芽者田農莫不憂歎兼之時疫流行各鄉皆徧似痢非痢沾染者十不活一近更傳至城内竟有在路行走之人倐然肚痛而醫生莫名其症旣遇兇年又遭大疫彼蒼者天何垂儆若是之嚴乎 
[水災漸退]  
　　鄂省天氣自本月十三日開霽至十六七等日方覺暢晴從前潮濕霉蒸之氣盡除復經十八至二十日大東北風三畫夜愈覺解鬱生凉江水已約退二尺各處農人可望桑榆之收卽如武漢居民前已被淹今六七日内水勢驟减轉危爲安莫不欣忭但願從此曦輪照耀半月後卽可道路如常田禾補種矣 
[風浪覆船]  
　　楚北自漲水以來漢皋後湖本屬低窪早已一片汪洋波濤滾滾所有前道憲何與張司馬籌欵分築之避風土墩盡遭衝　六月十八日至二十日三天東北風大作黄孝諸邑赴漢船隻覆溺者計有七艘傷失人口百數十名深堪憫惻雖曰死生大數然亦半由冒險所致蓋該處本非大路舟人貪近故由此耳 
[開設戯園]  
　　金陵屬儀園戯舘自起造完工後適奉諭禁止演戯故久未開演近因城廂各處准其搭臺演戯該園遂禀蒙督憲批准於本月初五日開演事屬初創不無草率若行頭脚色均未能盡善盡美想自此以往當必加工選辦漸臻佳妙也 
[賢令保民]  
　　皖垣廣太圩沿江一帶百餘里之遥今歲自入夏以來江水泛長全賴民夫首邑尊尹明府親臨各圩督飭保護近日石牌各處放賑明府隨同府尊往彼辦公猶恐圩民懈怠乃禀請陳參軍赴圩督民搶護免致懈怠似此留心民事廣太圩諒不致有碍矣 
[閙事重責]  
　　皖省各屬蛟灾裕中丞星夜派員前往查勘賑濟復委李通判陳叅軍親赴各倉限日將積穀赶碾解赴災區散給可謂　瘝在抱者矣有一碾米之某甲本業負販應招赴工屢與衆夫尋閙經委員責逐甲母向有雌老虎之稱見子被責大怒奔至倉中欲與衆夫拚命委員不能制只得將其子一併送縣經縣尊訊明各情責甲數百枷號示衆以爲兇横者戒目下米價聞每担值錢三千五六百文云 
[塾師氣死]  
　　天津河東地方有張某者幼曾讀書青衿未賦目下年近古稀因以訓蒙作娱老計小書三五本童子六七人居然攤皋比而作猢猻王矣有賣帶某甲之子亦執贄而請列門墻一日在書房遺失扇子一柄約值不過津錢五六十文甲遂向師饒舌索賠言語之間尤多不遜張以小人不足與校揮之使出而甲翌日復來竟作灌夫罵座張憤氣塡胸欲告其子而子又性頗剛愎恐激成事只得隱忍不言鬱抑成病臥床二日遍身皆起水泡逾夜竟死死後子訪知備細兇服持刃尋甲拚命街隣攔勸擬令甲出資棺殮延僧道念經了事其子謂生養死葬乃人子分所應爲斷不借助旁人况我父年老衣衾棺槨早經預俻念經追薦尤屬餘事是奚足消戴天之恨耶死者不可復生我亦不爲已甚如諸君必欲解寃弭禍不必金作贖刑我父已死我爲孝子請彼事事追隨我後吊奠之誠哭泣之哀必須盡禮能如議事始可息甲聞言一一依允現已定期出殯矣 
[溺水類誌]  
　　鬼神之事儒者不談然往往有其事確鑿而爲衆目昭著者正不得以阮贍無鬼論例之也客稱杭垣武林門外之大關地方有某姓少婦浣衣滌布日事河濵鄰近咸以漂母稱之是日下午方蹲身水畔盪滌舊衣旁人忽見其低首臨波喁喁私語頗有小青憐卿隣我光景人方笑論之突見其一倒觔斗全身翻入水中寂然不見旁人亟爲呼救有兩篙工躍身入水無從捉摸約炊許時始從河底拖曳而起然婦已满面污泥無從辨眼耳鼻舌矣撫其心窩則氣息全無不啻冰爲肌而銕爲骨婦死之第三日城外之混堂巷地名青龍橋者其橋堍下有一十三歲之女孩方在臨流淘米突見水面浮來瓜皮帽一頂簇簇生新棄之可惜女急以纎手撈取之奈腕短未及聳身向水不意手主及帽而身已倒插入水帽與人皆不知所往矣是時橋上有各肩販及各水菓擔憩息悉見其狀爭取瓦石投水大聲疾呼而兩岸聚觀之人亦呐喊助威并有十數健兒入水爭奪始得將女拖起而頭目青腫兩腿作紫黑色早已魂離軀殼矣又聨橋大福清巷某姓扇作坊後閂臨河坊内有學徒甲乙丙三人甲年已十六乙丙則皆係十一二齡是日歇工後三徒偕往後河洗浴乙丙則身坐岸沿僅以下半身入水而甲則身坐水中淋漓灌頂頗爲暢快不意洗滌未終見甲自胸而至肩至項至鼻漸滅至頂乙丙大呼不應急忙扒起逃入作坊衆人爭先出救而甲身重若泰山益以多人始得拖起四肢已皆僵冷矣甲係上虞人俟其父母赶到已逾兩日屍親必欲報官請騐不能理說故屍雖衣衾入木而棺盖不能合口不意兩日之後屍身潰腐莫穢之氣　違行路衆鄰居勢不能忍是日適𠖐聨橋演戯遂趁人多衆集之時齊聲喝令立將棺蓋釘没舁至遠處空是上安放屍親見事已如此祗得略領喪葬之費渡江而去云 
[伏中御棉]  
　　杭垣入伏以來天時不正十六日爲二伏之期午後大雨如注凉氣逼人至晚忽晴忽雨淅𤁋時聞十七十八兩日雨勢更猛街路水流間或烈日當空晴光畢露而轉瞬之間雨點如拳打頭又至如此乍晴乍雨終日竟十餘次比之黄梅時節更覺𢚰人十九日雨聲漸止而風聲撼樹恍若深秋至夜來凉氣更甚居人無不擁薄棉而臥二十二十一日雖見晴日而凉仍未減夜間冷甚大有暮秋光景故日來之感時症者十居四五云 
[賓僚宴集]  
　　六月十九日俗傳爲大士誕期杭省各大憲皆須詣天竺法喜寺拈香十八日德方伯自天竺歸宴集賓僚於三潭映月之迎翠軒中孫稼堂廉訪惠蔆舫都轉皆與焉是軒本方伯所創藕花萬柄人住香中波影四圍行來鏡裏洵紅塵堆裏别開一清凉界也 
[惠澤宏施]  
　　左侯相國公出署每於憲輿經過處無不留心察看因見道旁民基及荒廢之所多有暴露浮厝屍骨無人掩埋心殊不忍爰卽捐出廉銀一千兩札飭上江兩縣會同善堂紳董購置義塚並先飭各舖坊甲挨舖查明浮厝棺木共計若干開單呈送再飭善堂紳董勘明先將無主棺木一槪遷埋並聞侯相另捐廉銀二千兩發給育嬰堂委員飭將所收嬰孩一槪從優撫養所雇乳母不准　　工價伙食亦復較前加增從兹死無暴露之嗟生蒙保抱之患侯相德澤所及誠巨細靡遺矣 
[六安祁門安慶友人言災書]  
　　來信已悉貴相好託問災狀以英山爲最方發蛟時炮船立轟大砲蛟卽避入城中水滋漫城而過城中所存目邑尊以下百人而已死者六七分逃者三四分逃而死者亦大半鄉間情形更不堪間濳山教官　已被淹水亦漫過城　大湖之災亦相等石牌有龜精與蛟相鬥故全鎭皆被冲失被灾共十餘州縣英潜太爲最重望江六安懷寍次之屬詢傷人之數各縣禀報只就收尸而　然未 
 
 

Page 3

 
 
收之尸或十分尚有五分甚或尚有八分恐難作數卽如現在河中蔽满尸骸邑尊豈能計數以報乎此非人力所能計也　詢賑銀約須放賑者八州縣每縣二萬人一月卽須十六萬裕中丞及太平局籌發銀米約及銀八萬兩江蘇欲辦皖賑非每有籌銀十萬兩不可此乃天　　凶全賴諸大君子人力以挽回之無任叩　之至重煩下問謹陳其略卽候德安六月初八日六安不忍人頓首○手函頒來敬諗吴中諸善台大人　命鄰災殷殷下詢誼薄雲天無方欽感皖南被水情形先於五月初旬皖北發蛟江流繼長增高皖南亦爲波及二十日徵屬婺祁歙同時蛟發遂　水長丈餘黄山一鎭全被冲刷山下居民登山避水者二百餘人方謂有恃無恐詎意一蛟忽起盡付東流徽河之尸首屋木器具若河有盖然　哉婺災最重祁歙次之休黟績又次之果其官紳協力或不須乞糴鄰封惟自來蛟患旬日必可退水目下情形江流較蛟水發時更長丈餘災區之水非惟不能洩出日益加甚於前是或海潮倒灌入江江流倒灌内河田禾被淹已成絶望此我人所大恐也幸謝吴人共戴高誼續有緩急尚兾仁施臨穎白叩無任傾誠肅復敬請夏安愚弟何德清頓首六月十三日祁閂發○所詢蘇地善士查問皖北被災情形今歲水災甚重安慶六縣只桐城一縣未成大災太撍望三縣最重傷人無數田地被沙壓墊小屋草房均被冲倒苦狀不堪六安英山均被大災皖地善堂只有太平一周先卽買舟打撈屍首棺木次卽運米至各縣救急辦理妥當故而紳富樂輸均送太平局中彭宮保前月在皖亦捐五百千文交局前日到皖之嚴善士住在春和號已辦錢買舟前往潜太賑濟亦會同太平局斟酌而行惟皖地局面不大太平局收捐不到二萬金裕撫台大閱未畢聞災卽回立發庫銀四萬米一萬餘石委員數人分赴各縣賑濟每縣或四五千金或一二千金不等看州縣報災之書輕重分派望爲轉致蘇友捐欵　災多多益善現院地米價較五月分長一千文一担還要看長江水日夜長高前街童安橋上有四尺深水張溪店水已上拒台仿彿同治八年之水若秋水連發乃是大凶災之年莫可如何耳順請大安洪慶號書柬六月十四日安慶發 
[照錄江陰諸君告灾書]  
　　蘇滬諸善長大人閣下遠隔芝顔時深洄溯敬維政祺綏鹿禔祉迎羊遥企矞采實粉忭願兹啓者去歲　閂等沙被灾幸蒙諸善長胞與爲懷撫恤災黎撥款挑築土墩將千萬哀鴻起諸溝壑是處居民感戴之聲口碑載道詎意天災叵測自本月十七至二十四畫夜狂風巨浪海水陡漲六七尺以致各沙無圩不爲冲破甚至常陰老沙圩岸冲去大半各鄉沿江河田盡行淹没其尢甚者莫如盤　欄閂戴子等沙已成一片汪洋草房什物隨波逐流婦孺奔避無所淹斃者不可勝計至阑閂沙幸蒙去年挑築土墩圩岸雖全行冲破而佃民藉此土墩賴以生全無不感仰諸善長先事預防之大德也第去歲偏災尚蒙矜恤現在沿江南北兩岸上下數百里满眼哀鴻携老　幼棲身無地呼呌之聲震動山谷而江邊遺骸更絡繹不絶何其大災屢降於沙洲耶弟等理宜籌欵濟急奈江邑窮鄉僻壞竟無援救之方竊思諸善長濟世爲懷救灾念切是以專函奉告伏祈慨發慈悲登飢民於袵席不勝待命戴德之至弟桂生業有函致袁子鵬兄請其極力籌募得能集有成數實災民之再造也專此布懇敬請善安諸維垂照不宣 
[馬戯鳴謝]  
　　本埠車利尼馬戯本定於禮拜六開演兩次之後卽行停止兹悉該戯主特意致謝觀劇諸君於禮拜一晚上再演一次全班戯士及所有駿馬悉數登場格外加功異常出色以供觀者之清賞此後卽當啓行矣 
[邑侯閱城]  
　　上海縣范邑尊於昨日早晨八點鐘時同守府傅君傳齊差役巡勇等排道出署由大東閂上城遍閱一　下城回署隨而觀者頗不乏人云 
[拍照衙署]  
　　昨晨有照像之西人到英界會審公廨拍照衙署全圖適陳太守與奥領事夏君升堂會審案件諸巡捕頭在右旁禀案招書在左旁傳話犯事人長跪中間各役侍立均一一拍在圖上鬚　畢現神采奕奕蓋不啻人在鏡中矣 
[裁併醫館]  
　　本埠英美租界内向設醫館三處曰仁濟曰體仁曰同仁邇來白大橋北首又有西教女設立之公濟醫院而捕房案件解送公堂其間有受傷者則概發仁濟醫院葢是院爲西人之首創續增者皆不能出其右也兹悉體仁醫院因經費不敷西醫士擬併歸在同仁　院華醫生陳春華亦到同仁院中於七月初一日爲始云 
[重船被擱]  
　　昨午有石灰船一隻由湖州山裏載灰至本埠消售船勢甚重行至蘇州河老　大橋西首時正落潮忽被擱住船上　人恐船底被損致灰遭水必炸情急呼救計集人三五十名仍無濟於事後乃雇駁船兩艘將灰過載使船輕浮始得出險幸此船極其堅固尚可　手否則不堪設想矣 
[醮媳滋事]  
　　前有虹口鄉間陳秀林與曹珊舟串謀逼嫁其媳媳之母家不服紏衆將曹珊舟陳秀林一併拔去經人調處釋歸於昨日了結聞尚未盡平服也 
[疑竊啓釁]  
　　常州人趙阿福現年七十二歲住居虹口下海浦之正豐街有皮匠某甲時將其擔託寄甲子素不肖見父寄担常去看視本月初十間趙被賊挖墻竊去衣服等件頗疑甲子所爲昨晨甲子又往趙處挑取父担趙乃扭住向索竊物甲子卽以担内之刀劃傷趙手經人助獲解至捕房捕頭騐明先將趙送同仁醫舘調治甲子卽爲管押云 
[醫斃隣女]  
　　本埠西南鄉陳家橋地方武生丁月亭家走失一貓查在隣佑張世庭處因相索起衅丁遽將張世庭之長女潔貞毆斃并毆傷張世庭及世庭之妻子次女三人昨經張世庭投縣請騐邑尊諭以今日下鄉云 
[英界公堂瑣案]  
　　婦人沈華氏至英界公堂控稱昨在路遇一素不相識之人冒認爲妻邀往吃茶不允致被喝衆拖扭致傷肚腹及背極聲喊救巡捕前來方散卽扭獲帮拖之人交捕送案請爲驗傷究辦王茂林供羅店人來滬投兄尋業昨因在塲看戯法旁有婦人被拖喊到巡捕拖者跑散竟被誣指其實與婦並不相識乞恩明鑒該氏又稱明係此人扭住我髮陳太守隨飭該氏投醫院醫傷王則押候過堂覆訊○薛捕　 
頭禀稱粤省香山縣人韋阿冲係虹口著名之賭棍今特飭地保密拿到案請辦并將韋常時隨帶之剌刀一柄呈閱韋則稱年二十七歲向爲廚司失業已及四年夏領事請爲判罰韋洋五百元違則發捕房管押三年韋稱無力求恩夏領事謂旣稱無力罰洋但汝年二十七當管押至三十歲放汝出去棄邪歸正可也太守如判交捕房帶回管押○惠捕頭禀稱工部局飭捕向各煙館收取月捐昨向寍人鄭阿桂收捐洋二元胆敢抗捐碎票并欲毆捕鄭妻朱氏亦横因將其夫婦拘案請辦鄭夫婦同供實因無力繳捐不敢持蠻乞恩夏領事請判押鄭一月並令繳洋二元以儆鄭朱氏斥釋太守允之○顧楊氏投案聲稱兒子顧妙福現在金友嘉銀匠鋪習業被毆傷重向論逞蠻復有李壽洪帮助今舁兒子投案請騐金李二人同供因顧妙福貪懶加責其母來閙與論爭執陳太守察得顧妙福傷似沉重隨飭將金李二人押候該氏送子到仁濟醫院視明傷之輕重再行核斷○華捕禀稱昨夜見王敬亭等拖扭一婦自大馬路往西赶卽拘得王姓及羅仁甫而婦人遍體鱗傷已不能言今一併送案陳太守察得該婦傷重隨卽舁送赴縣候騐其王羅二人飭押候備文送縣云○華捕禀稱鄭添福酒醉相纒不服驅逐被訴捕住拘見鄭醉而且瘋送請 
 
 

Page 4

 
 
安插鄭低頭不語陳太守飭押候發落 
[法界公堂瑣案]  
　　昨日法會審公堂地馬景元偕陳雪壽投案控稱從粤東帶回翡翠石塊到滬銷售同業馬金祥於前月取去翠石兩塊計價洋一百三十元向伊收取誣稱有夥友金老六於去年八月間欠其洋一百三十五元當全數扣除云云然金老六進店係在今年四月　卽伊有舊欠何能將我貨扣抵爲此請追翁太守質之馬金祥有馬啓隆仝爲投案稱住京江棧金老六在去年八月間欠去貨洋故扣留歸欵　太守謂馬姓之貨何能抵金姓之欠馬啓隆嘵辯不已太守着將馬金祥交保限三日交還洋一百三十元以完馬景元之欵至金老六欠欵着另補呈核辦○奉化人唐小香因管房有洋傘一柄被王阿生所竊覺而追獲送請究辦王供洋傘在傍不過取看並不偷竊太守謂旣不竊何必逃着杖責八十○法馬路廣豐泰烟館夥金阿勝訴稱昨晚彼兩人進來吸煙去後失煙鎗一支太守詢其人名許九稱推車度日吸烟歸睡被金無端拘送云云翁太守着將許九暫押候比○李阿福本安徽人前曾因竊送捕責釋後復有人以疑竊案報捕因李未見乃中止前日李復在太古碼頭北京輸船圖竊未成被捕拘送翁太守詢之李稱責後囘家今方到滬家眷在船可請查核翁太守着押候查辦○小東門外匯德錢庄主史桂松因甄又谷寄存竊洋經公堂疉訊枷責在案業將满期今史因患病日昨復解案請斷太守着送仁濟醫舘騐明候示云 
[煙鬼歌]  
　　茶神酒仙呼不起三千年後有煙鬼烟鬼燒煙如燒丹一日無烟鬼欲死西洋番舶來中華新烟散入烟鬼家一時十指騷然動满座饕餮人如蔴曲房窱𥦖玻璃透嘘氣若雲燈若豆畫屏畫掩語聲輕羅幙低垂人影瘦藤牀八尺隱囊支烟鬼横臥如僵屍閉閂别有一天地雨落月明皆不知癮之發動有遲早故鬼癮大新鬼小新鬼嗜此原偶然烟斷猶能中酒眠故鬼癮大成心疾鼻外垂涕手如鐵一鬼傳鎗忽長喼呼罷一筒通七竅一鬼對面手欲爭乂手燈前發狂呌旁有數鬼更奇絶繞床儼若通咱吸支頤不覺口流涎垂首無言喉欲澀移時衆鬼笑拍肩紛紛滕薛爭後先斯須瓶盒凈如洗更於渣滓相熬煎五更燈盡東方白煙鬼相窺面失色牀頭更抱煙筒眠日高欲起起不得君不見飲酒食肉爾與我此道沈迷殊不可自云快活比神仙幾個神仙食烟火[  無名氏]  
[誼切梓桑]  
　　桃塢主人抄到本埠徽寍思恭堂函云接得台札并附公啓爲皖北水災隨卽邀叙司事商議桑梓奇災隣封倡賑義不容辭當卽將來啓分頭勸募尚須遲日是以商移墊洋五百元至祈台收轉解災區爲禱日後寫齊捐户寄奉補錄但滬地早見申報急公者先自捐繳滬局恐難得巨欵等語是誠心殷飢溺誼切梓桑良堪欽佩聞蘇州揚州兩處各有安徽會館聞風興起當必共襄義舉集腋成裘也敬爲災民日夕望之 
[蘇州鎭江電報局桃花塢同人經收皖賑六月下旬清單接錄]  
　　願賢堂一員沈益志堂一員和記二員得研齊一員綠杉書屋一員三六五隱名氏一員自新居四開一員三六七無名氏一員三六八無名氏四角寄槎士六角蘭雪　屋十員譜經舘一員盛姓四百汶京兆無名氏十千文徐慶廉六員木易子合家無病五員虔心女士病愈三十員彭菊亭募公償二十員彭敦仁十員袁錫爵十員恊和十員三百八十一號無名氏四員翔和堂二員行恕堂兩員勤業堂兩員恊成乾兩員陳氏兩員京廣源兩員福環氏念員劉十千文大生莊十千文寳康莊十千文義泰庄七千文泰生莊十千文何五十千文汪五千文張十千文臧五千文馬二千文楊三千文四百號三千文四百一號念員四百二號十千文四百三號二千文雙桂　五千文四百五號五百文義大莊一千文　述堂一千文四百八號二千文四百九號一千文四百十號二千文濟豐典五十千文濟恆典三十千文新盛典十千文四百十四號三千文德源典十三千文留餘堂五千文周翊君十員樂善居十員保幼室二員願善居二十員方少坡一員唐小陶三員黄幼帆一員黄彚諳二員黄雪草堂顧二員隨便助一員頌善氏一員順善氏一員蔗娱書屋一員夢熊氏五十員了舊願八五十員正心崇善局募姚德鳳十員姚德麟三員姚德驥三員姚宗蔭六員姚宗蕃六員李九思二員徐師儉闞敦本四百四十號程種德李敦本張雲山毛楚實戴克武觸目驚心人葛福明王載堂嚴子瑜陳玉卿蔡芝台崑山隱名氏香燭移賑十五户各一圓張徐氏福蓮病愈四圓多男求母痊二圓鹿城餘慶堂殷雷誕香燭二圓蘇撫標親兵營樊二十二圓親兵營賈親兵營前　官長左哨官長右哨官長後哨官長副哨官長六户各三圓耕樂居念八圓求安號西瓜六圓世經堂施二百圓月陽居士三圓譜經舘四圓求安室產母獲安一百圓元都眞人殿衍慶醮省廿四圓惜穀醮餘三圓安節各姓氏湊七圓壽春山内祈無恙儉積五圓稚三書屋求保平安一圓琴川了願氏十圓琴川周伯純二圓延陵氏一百圓四百七十八號三圓空空子舘穀三十圓吴興居士三十圓古月僧十圓了願道人十圓愼儉堂徐求母施氏病愈六圓力不足主人一圓劉昌偉十二圓留蔭堂四十圓積慶堂二十圓惜陰書屋十圓四麟堂二十圓招福氏五圓合記二十圓四百九十二號十圓琴韵樓十圓古梅花舘四圓金梅卿一圓王艾生王稚松范讓蕙范少齋陸少波五户各五角嚴　如一圓曹子蕃四圓張成齋一圓鄭桂蔭二圓五百五號三圓五角詹省香三圓[  此稿未完]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[小孩落水]  
　　六月二十四日寍城南門内河下浮有孩屍一具是處居民見之交相驚問臨河居住之某婦聞卽同衆出視不料卽其十齡之幼子也屍旁有方凳亦某婦家物知是兒臨河洗凳失足落水其母痛不欲生雖有隣人苦勸而哀正未艾也 
[少婦復生]  
　　寍郡提署前成衣某姓婦姑同居素相和順忽於日前傍晚其媳梳洗更衣姑亦不之疑也未幾媳所生一女孩啼哭姑屢呼不應入視則媳端臥床上氣已絶矣不勝驚駭然究不解其因何而驟死於是急召子歸料理棺殮越日媳忽蘇自述昨有不識女人招我同行遂覺身心無主因隨之去行二三里艱於步履少憩路旁女人忽不見子懼甚欲歸而苦不識路正徬徨間忽遇故翁謂之曰汝陽壽未盡何得至此告以前情翁乃送之回家纔入門便醒始知身臥榻上也舉家皆轉悲爲喜夫夷堅志怪博異搜奇若再生返魂等事指不勝屈向以誇誕視之豈今之某婦果暗與古合耶抑傳者之非眞也 
[潤資助賑]  
　　滬上鷗思居士擬將所收潤筆歸於賑濟倘荷惠顧祈交戯鴻堂轉交計開潤格扬扇行書一百四十楷書加倍紈扇行書一百楷書二百泥金加倍三尺條幅每堂行書二百楷書四百 
[减潤助賑]  
　　松江張心庵蘆鴈照仿單減潤充賑堂幅四尺五百五尺六百六尺八百八尺千文横幅同上條幅减半紈摺扇册頁二百文上海城内交彩衣街掃葉山房書坊城外交抛球塲掃葉山房收錢約十日取件不悮蘇州交閶門内掃葉山房收錢約半月取件各處信力自付所有筆資彚存埽葉由掃葉儘數交蘇申電報局解充皖賑盡件或就交松江西門外南埭廊亦無不可 
[桂珠篇爲不斷情緣人作]  
　　　風吹斷瓊簫阻明月樓頭罷歌舞紛紛鸞鳳惜離羣一樹濃香情萬縷女兒舊是瑶臺謫零落人閒人不識教成艷曲競新聲壓倒羣芳誇絶色嬌雲一朶趁風行入座清光𥥆窕驚淺暈紅霞低泛酒脆噴丹雪暖調鶯渡江桃葉聲名重爭向青樓尋好夢出落精神别樣嬌繡鴛雙帶還羞弄乘潮一夜下䢴溝碧漿銀筝稱冶游四面笙歌香雪海二分烟月木蘭舟幽姿妬煞閑桃李梅妝淺澹勝羅綺玉骨冰心肯眤人一枝秀出叢葩裏孫郎年少江東俊十載揚州成薄倖愛將絲竹換浮名重踏芳塵留爪印香雲十隊綺筵開中有佳人號夜來寳袖湘裙新結束愁眉羞靨故徘徊憐君共醉樽中緑艷絶容光映紅燭殘漏催添侍女香柔情亂繞屏山曲掌上擎來瘦燕身竟日尊前看不足小杜風懷未是狂能令神女下巫陽照春屏上銷魂句纔識温柔自　鄉名花乍浥星房露顫語流蘇天欲曙細誓釵盟刻骨深玉臺金屋同心賦雙飛暮暮復朝朝却許吴儂隔座邀也覺微波通脈脈祇應暮雨唱瀟瀟斑騅不繫陽關别離人又向鍾吾發那知叢桂不留人珠淚盈盈啼曉月盤龍明鏡掩清光翠被香寒别思長舊恨三春烟欲化新愁十斛水難量誰從月裏尋消息散落天香怨遥碧素影婆娑隔絳河傷心怕對鮫人泣勸君莫惜金縷衣到折花時春已稀惆悵天涯獨不見官河楊柳尚依依回思𨓏事渾無據兩字相思緘尺素桂堂東畔可憐宵空爲珠娘感遲暮笑他修月是何人斫桂年年抱苦辛寄語風流渴司馬好將金粟證前因[  濵湖客稿]  
　　惜花四律王姬雙琳初𨽻䢴籍有急欲出塵之想花影詞人勸其留女兒身以待異日蓋慮鹵莽從事或貽畢生之悔也繼聞委身西浙　　庶常東海君其大婦聞之飛棹而至庶常亟匿姬他所而自遁之海陵空闥吟愁殆將悴矣詞人憫其志而歎其𨕘作此四詩爲現在悲爲 
[未來儆焉]  
　　彩鳳何曾便逐鴉幾回珍重玉無瑕芳情宛轉吟紅杜小語玲瓏近碧紗未有銷魂三月夢可憐多事七香車加餐兩字難重問腸斷春風稱意花詞人贈姬語有須知兩字加餐卽是延年之藥或者三生證果同開並蒂之花○五陵裘馬自翩翩上苐羣誇太史賢淮左烟花原有價翰林風月竟無邊輕裝璀璨驕乘鶴芳社揶揄闕待鴛鴛字借叶似此驚才當絶艷誰云嘉耦不神仙○纒頭擲罷氣猶豪叵耐酸風襲緼袍見說蘭舟下揚子别施花幔護夭桃方山拄杖從人議丞相車轅慣自勞私幸吴陵天樣遠相思萬一不容刀○柔姿婀娜未經風愛惜猶當愼始終綺陌無嫌歸緩緩　階何事折怱怱愁心似海渾難測妬眼成城未可攻我有忠言君記取買花須盡養花功詞人贈姬聨云祇願雙修兼福慧何嫌琳質蹔風塵一懼其憂能損年一諷以從容擇偶蓋已逆知必有今日事矣 
 
 
 

Page 10

 
 
   
 
 

Page 11

 
 
[光緒八年六月二十日京報全錄]  
　　宮門抄○上諭兩道錄前○侍讀文奏爲敬陳管見摺子○六月二十日户部通政司詹事府廂白旗值日無引見○杭州恊領長志謝恩○托倫布請假十日○内閣奏派驗放之王大臣派出禮王靈中堂許庚身童華○户部奏泒管理三庫之大臣　　祁世長○召見軍機長志○○奴才文碩跪奏爲敬陳管見仰祈聖鑒事恭照雍正十三年十一月丁酉高宗純皇帝因總理事務王大臣會同刑部承番考官戴瀚科塲滋弊一案訊問情節未能周到科擬罪名亦未允協特命覆審另議具奏因並誠之略曰辦理天下事務貴得其平必是非輕重無絲毫或爽而後可以協天理而當人心况刑罰尤宜愼重萬不可因奉旨覆審遂存近合避嫌之心輒寘人於重法倘因朕覆審之故而恐審虚免罪有碍前旨必欲周内其罪則竟視朕爲飾非文過之主矣夫視朕爲飾非文過之主何如視朕爲虚衷愼刑之主乎况係欽案而擬罪加重則情法失平啓衆人之議論何以服遠近而昭勸懲乎粤稽太祖高皇帝諭旨凡有罪之人執訊不可不嚴而定罪不可不愼洵足垂戒萬世爲用刑之準則嗣後凡有刑名之責者毋執成見毋陜偏私務各虚心聽斷胥歸平允　哉綸　誠爲盛世祥刑典制奴才跪讀之下欽佩莫名兹查步軍統領衙門被叅妄拿無辜毆辱士類一案業經大學士會同刑部查明擬結具奏於五月十二日欽奉上諭飭下遵行在案月來奴才因閱大學士等會銜原奏並檢升任給　　鄧承修等先後原叅各奏稿管蠡之知不無可議畢關功令紀網官方政體不敢以業經奉旨緘默不言因其頭緒煩多謹截爲比款奏請聖裁用敬臚陳如左一謹按國家官制在京文職各衙門多满洲與漢員並設其武職各旗營亦同文職一體有協理與止印相維雖憲網有先後之分階級示等威之辨而職掌責成賞功罰過則罔不畫一也此案大學士等於步軍統領衙門堂官應得處分勘語　稱崇禮於所屬司員營弁不職漫無覺察及奉交查之後並不確切查明僅據　禀之詞率請交部訊辦意圖諉卸廻護掩飾擬請交部照例議處容貴又秀則以隨同具奏並擬分别議處奴才愚以爲此案該衙門堂官其咎在於所屬營弁兵丁擅禁私毆案外無辜先事不能約束事後失於覺察情節重在於此至於遵旨查覆具奏一摺謂之草率則可謂之廻護揑飾似覺未盡切當緣該衙門職掌專司緝捕詞訟不過兼理僅止　常細故凡有關枷杖以上罪名卽不應徑行議結向未設有刑仵人役古銘猷之傷痕是碰是毆無由辨驗其原奏旣將古銘猷原供毆傷與恩昌具禀碰傷一併聲叙卽非偏聽一面之詞旣稱虚實均應詳切根究奏請交部訊明辦理亦節無所謁之廻護掩飾不過於奉旨交查之事僅　營員具禀委之司員取供視同尋常案件並未親提質訊此其草率之咎　可辭也容貴雖係署理之員到任未久然此次致于處分之由則非爲平日捕務廢弛之故三人事同一體初無輕重分别若謂崇禮尚有失　司員邵承瀚一節則該革員被叅勒索銅批規費一節如果屬實不特崇禮咎無可辭並邵亨豫及寳泉局满監督均有應得失察處分今旣　無其事邵亨豫等無所謂之失察崇禮又何處分之有然則崇禮與容貴文秀咎無輕重可分議罰有出入之别恐後此署任者益懷五日觀銘之心協理者竟存袖手模棱之見而領銜正任之員才具稍差者旣多叢脞之虞設遇喜事攬權之人更其任　擅專之漸奴才愚以爲所有此案崇禮等三人應得處分似應請旨飭部另行畫一核議具奏以示持平而防流獘至邵　瀚被哈翰呈控私事一節兩造自有是非各有應得之罪均關風化官言虚實必應送部研究懲辦方爲正理乃竟視同尋常細故䡅准和息辦理實屬　悮奴才愚以爲此節似應作爲另案請旨交部查取輒准和息銷案之在任步軍統領衙門堂官職名一併再行議處其已革技勇兵和清曁崇斌海普成祿等三名隨同和清私打無辜致傷數處實属各有應得之罪惟將和清比照番役私拷平人例加二等問擬奴才愚以爲似覺過重古銘猷雖係舉人而和清等皆係另户正身與該舉人流品相等此而有犯若卽比照番役一體加等問擬假使户下步甲及民役番子等項阿拉巴圖有此觸犯實爲起衅滋事之宗室覺羅又將何以處之顧律義精嚴深䆳輕重辨析秋毫奴才承辦刑名之案　尠實未諳習律例所有和清究竟應否攺爲比照番役私拷平人本罪罪之其崇斌等三人罪名因之從而遞減之處擬請旨交原議大學士刑部堂官再行覆核辦理此外恒喜等七名旣經訊明並無加功毆打情事奴才愚以爲竟應省釋免其責革緣伊等　同前　係奉本管營員簽派並非聽從和清私約入夥旣同奉差前往例不准不　隊而歸兵丁當差分應聽受本管官員弁目 
 
 

Page 12

 
 
   
 
