# 1884 - 346 - 4904199

 

Page 1

 
 
[第二十三號畫報出售] [  申報館主人啓]  
　　雀入水爲蛤雉入水爲蜃生化之機無奇不有廣方言舘之闡微子近於庭中菊花下獲一綠色蜘蛛而入面者屢登日報廣求攷證用特照說　　　與四海博物君子賞奇而晰疑再駐京日公使因其國王壽辰就其署筵宴中西各官一堂之上恊和萬邦亦可見我國家懷柔遠人曩有天下一家氣象兩圖俱編入此次二十三號畫報准於二十六日出售後仍附淞隱漫錄圖說一則閱者鑒之此佈 
[縮印大題文彚出售預白] [  點石齋主人啓]  
　　本齋現請南匯朱紫綬主政贅堯精選四書大題文約一萬二千篇用石印照相法印成縮本擬釘十二册分作兩帙明年三月間當可出書其文從各省府書院課藝或名人窓稿内選出凡坊間刻本己見者概不攙入務取興麗矞皇及時花樣以便習舉業者晨夕揣摹斯眞極文苑之大觀也俟　　告竣當再定價登列告白兹特預布 
[日事管談]  
　　日本名士自號鹿門山人懷經緯之才抱周遊之志航海來華北遊於京師隨感而遇皆發爲詩歌作燕薊攬古詩二十首近日由京來滬於小春晦日遍招滬瀆諸寓公中之知名士置酒雅集相與談笑山人默默不語盖不諳中華語言乃命中書君作通事筆底風雲縱論時事洋洋灑灑動輙數千言中書君幾至於老而秃時坐客爲二愛仙人淞北逸民昂首青雲客友琴居士心儂子與余及主人而七二愛有小恙倦倚胡床命燒獸炭於盆獨對取煖淞北與友琴心儂均能操日本語與山人問答酬應獨僕與山人不能以詞通卽愿次作筆談山人問余曰高麗之事究竟若何啓釁君必有所問請以語僕以解杞憂可乎余曰此事傳聞其說不一本館所登天津來電似爲近之而頃又接北京電音則云法人因越南北圻爲華兵所攻圍其勢岌岌不可久持因勾通日人以兵二千突擾高麗據其三道以圖牽掣華兵之勢李傅相接到高王告急之信已據情入告請旨飭援云云本館有聞必錄不得不取以入報然鄙意則竊有疑焉以爲日與法何恩與華何怨日本爲東洋大國夫豈法人所能嗾而使者此一可疑也卽使日本爲法所嗾而用兵於高麗則亦不足以牽掣北圻失勢蓋剿北圻之華兵皆係滇粤之陸隊若高麗有警斷不能撤此以趨彼且北洋勁旅霧沛雲屯烟台一水對渡卽是此時北河已凍法人不能北犯則派北洋兵船以靖高亂最爲便捷高亂旣靖還以防法尤爲順時而動法人豈見不及此而顧爲此拙計乎此二可疑也日本媚法有何奢望有何利益而輕舉妄動至於如此或者京中傳言如此而非的確之耗也然而來電以爲李傅相已奏聞請旨飭援則其說又不似模糊影響之談殊不敢以暗度但據厦門報稱日本扶桑兵艦某日購辦牛肉若干食物若于其數甚鉅似非一兵船所需用故厦人見者皆不能無疑觀此情形則又似日人果有暗中接濟法人之事旣暗中有接濟之事則安知不聼法人之驅策而以兵擾高麗謀分中國之兵力乎前此曾聞法人招募日人爲兵以攻東京聲稱招工以圖掩盖旣而爲劉軍所敗死者甚多其因傷而載回至中途斃命者則皆投屍於海中以滅迹此等信息先時以爲必係無稽之談若以今日之事徴之轉不能無所疑矣嘗謂中日兩國之在亞洲實有唇齒相依之勢唇亡則齒寒若中日自相攻擊祗以爲泰西之利而已至若高麗界於兩大之問則即兩面俱屬未始不可何必若吳蜀之爭荆州而使阿瞞坐收漁人之利也乎日人常以琉球一事爲疑此則不過日人自知盜竊而陰據之之爲非義而自覺有愧於中國而中國則初無措意夫安得因羞而成怒也哉先生乃日本高明之士當必有高見遠識以釋羣疑請謹聆妙論可乎山人慨然以興曰豈有是哉僕前在京都獲見櫌本公使見其拳拳爲中國之事用心頗苦又至津謁見李傅相時櫌本公使亦至津二次與傅相晤談談之甚久僕在旁見之雖不知作何語然而公使與傅相殷勤晉接以及詞色之間要無非和易近人向至中日兩國忽有交惡之舉日前適與淞北逸民言及中日兩國之雄長於亞細亞也中國譬如屋之有堂奥日本譬如屋之有門户有堂奥不可無門户以壯赫奕之威有門户不可無堂奥以保宏富之業彼高麗則譬諸自門至堂之甬道遊廊正藉此以聨絡門户堂奥之形勢傳遊堂奥門户之消息兩相倚卽兩相屬何不可者若琉球則不過若門户之有檻堂奥之有階殊不足爲重輕也堂奥門户形勢聨絡聲息靈通則隣人望之而生畏見之而起敬若中日兩國互相兵爭則是以門户而攻堂奥以堂奥而攻門户二者必有一傷門户傷則升堂入奥者無復顧忌堂奥傷則門户更無所倚著而孤立將何所恃如此則祗以爲隣人之利而已故中日兩國和則亞洲安而歐洲各國必不能藐視乎亞人中日不和則亞洲不安而歐洲各國勢且駸駸乎袖手而收隣人之利中國固不乏高朗之士見及於此卽我日本政府諸公亦豈無深謀遠慮瞻言及此者而何至爲法所絲也哉二愛仙人鼓掌大笑曰二君所論雖極正大然此時高麗之事仍未見有明文不過私相揣度之詞又何必喋喋然費此口舌斤斤然勞此筆墨也耶我則不知許事且食蛤蜊於是洗盞更酌盡歡始散余歸而備錄其語正欲付剞劂氏適又接長崎來信及文匯報傳單則啓釁之由實在日本嗚呼門户之見左堂奥之憂深矣可奈何 
[高亂詳述]  
　　高麗亂耗言人人殊本館惟照錄所聞以符新聞體例其中是是非非執筆人非目擊身親固不敢妄爲臆斷也昨長崎訪事人來信言之較詳據云上月二十六日晨日本千年輪船由仁川展輪至長崎内有負傷者三十餘人傳言高麗京師有仁川亂民肇事國王避難登山大將閔泳翊被殺大臣遇害者共八員國王慌迫異常急召中日兩國駐防兵入宫護衞事定後日兵不肯退出宫門致與華兵互鬥華兵傷士八名日使署亦被亂民燒毁事聞於日廷遂派比叡艦兵船前往查辦又聞尙須添泒一艘前往至其因何釀成大事尙未訪明當此時事艱難不料事出意外又增宵旰東顧之憂爲之輙喚奈何來信之言如此然則本館前登長崎及天津來電言高麗内亂國王逃避又譯西報言在高華人與日人互鬥諸事俱屬信而有徴矣亟再錄之以供衆覽 
[津電述高麗亂耗]  
　　昨晚七點鐘本館又接天津訪事人發來電音云中朝聞高麗亂耗已派吳清卿星使前往彼處靖亂矣又云起事之夜高麗開化黨死五人日兵入衞者死三人傷七人日使公署付之一炬高王之妃被亂兵所戕云云按津友此電與前次所發之電相符且可與長崎信參觀互證是高麗致亂之由不在外侮而在内變矣惟文 
 
 

Page 2

 
 
匯報所發傳單則有大相逕庭者照譯於下以見傳聞之異 
[高亂續聞]  
　　文匯報於昨日下午發有傳單云得有高麗亂耗但其所言尙未甚詳據云十月十七日有高員請穆君麟德及西官高官等數人在書信館内用膳至晚九點鐘忽聞外面有大呼火起者時有高麗大員閔君乃高后之姪亦在坐中間警出視其　從之比出門有人執其主僕而痛毆之頭上受傷甚重毆者旋卽逸去閔君送至穆君公館延西醫療治恐不能保其性命閔君曾任美國使臣頃之又有高員四人華弁三人亦爲亂黨所戕卽晚日本公使帶兵一百八十名前赴王宫强以前此曾爲日本使臣之高員某立之爲相凡平時喜助日本諸高員咸加爵秩次日日本兵艦上復調兵八十人至王城嗣是而後内外閭絶聲息不通有傳言謂高王及后業已被害者有人欲入探消息日本兵輒阻之不使進華官至則亦阻之見華兵則開槍擊之俄而華兵與高麗兵合力攻勦立將王宫恢復日兵敗退至十九日穆君麟德往見高王乃知前言之謬相與商理朝政其未經被害之高員亦漸漸復集高人忿怒立將書信館拆壞某官之署亦被焚燬是日下午日本人自燬其使署退至仁川高員中之黨於日人者亦偕遁此信因忽促未及詳叙後當再述惟聞西員之在高者均無被害華官已發船至旅順報事至二十三日日人發船一艘載受傷之日人約三十人并日本婦女約二百人開往長崎現在華兵及高兵在王城保護各官衙署仁川之海關前泊有英兵船一艘云此文匯報所發傳單之言也並聞本罕所泊英美兩國兵船聞高亂信息業已展輪東指矣 
[俄人遠略]  
　　印度新聞紙云傳言俄人將奪取高麗口外某海島以爲已有此事雖未露端倪然以俄人而經營東方豈非亞洲之憂乎 
[滇邊軍信]  
　　有友於九月中旬自雲南遺書云岑宫保奉到規復北圻之命是時正烟瘴盛發營中諸將士皆不敢前仃宫保獨輕騎减從尅期馳赴保勝文盤大灘一帶商議進兵中秋前後派駐劄文盤等處之張游戎世榮督帶廣勇四營會同劉淵亭軍門率所部從間道進取宣光以駐劄保勝對岸之河口覃軍門統帶廣勇七管塡劄文盤營壘保勝形勢最險河淺灘多法卽自恃砲利船堅恐亦無所施其技也劉淵亭軍門奉到恩旨後卽望北謝恩並悉由張香帥奏保復向軍牙旗地四拜禮以申知遇之感是日部下將士椎牛釃酒設宴稱賀軍門乃泣謂衆曰予與諸君待罪於浪泊西里間有年矣自分此生恐不得見天日今顧先諸君而蒙上賞益自滋慚諸將起對曰大皇帝不吝爵賞於將軍豈獨遺我輩乎俟將軍鼓行而南紅旗報捷我等不患無功名富貴也於是合座盡歡而散又聞軍門在越南其兵餉本取給於關稅自東京失陷商販不通餉無所出現幸張香帥奏請由粤海關酌撥恊濟而士氣爲之一振九月初宫保與劉軍門圍攻宣光屢戰皆捷但得此城一下便可與粤軍聨絡次第進攻矣 
[浙江考信]  
　　劉叔濤大宗師於上月念五日取齊杭郡念七日行香落學念八日補歲考及生童經古念九日外七縣生正場十一月初一日考優生貢監初二日府仁錢生正初三日覆生經古初四日外七縣童正初五日覆闔屬一等生初六日府仁錢童正初七日拔貢頭場初八日覆外縣童初九日拔貢二塲初十日覆府仁錢童十一日闔屬童生大覆出拔貢榜十二日發落聞嘉湖兩郡已定於明春開考也 
[遺受常留]  
　　德曉峰方伯慈祥忠厚闓澤覃敷蒞淛以來鋤土豪恤寒士增脩倉庫籌備海防善政多端幾於更僕難數兹奉恩命升任江西巡撫啓行之日土民公請留靴以誌愛慕并於靴箱盖上銘鐫德政用誌弗諼是非惠愛之入人者深烏能若是之感深肌骨哉特綴數語敬表佩忱 
[官輪擱淺]  
　　江撫播偉如中丞交御撫篆後由省挈同瀛眷雇用紅船數艘以紫電官輪拖帶駛行適鄱湖水涸灘多舟行至姑塘之蝦蟆石地方舵工偶不謹愼致輪葉陷入淤沙施救無方進退維谷中丞遂飭各紅船揚帆駛抵湖口一面函致九江鎭朱春山鎭車飭新勁兩營營官帶同弁勇三百名於上月二十四日侵晨馳抵是處或將耰耡挖掘沙灘或用繩索拖拽輸艦竭力經營終難活動二十六日鎭軍又派勇丁數百名往助想衆擎易舉不難出險入夷也 
[蕪湖瑣事]  
　　上月十三夜鼉更四下殘月將沈忽管驛巷後二街某姓家因銅爐遺火致兆焚如一時警鑼四出沸鼎聲喧各水龍聞警而來竭力撲救報取水甚便得以立時救熄計焚去房屋十餘間某姓婦正懷蚌胎驀被吳回攫去時藁砧貿易在外越日由隣时翻出死屍集資棺殮誠慘矣哉○某丐隷籍晥北年甫弱冠曾入膠庠鶚荐兩膺未離席帽近以癮染芙蓉竟致沿門托鉢街子惡其骯髒每以鞭埀從事丐亦忍受不辭噫此眞可憐而不足惜者也○前日有兩枝半桅白身英兵艦一艘由上海駛至灣泊江干或云來此保護西商或云有某西人乘此游歷大約尙需停泊幾時也○邇日錢價頓昂從前番佛一尊可換青昳一千二百五六十翼今則祗一千一百七八十文薪柴平時每洋可購六百餘觔近祗四百數觔茅檐氓庶不免嗟度日維艱云 
[通州近聞]  
　　通永道薛觀察於上月初六日進京祝嘏本館恭錄諭旨知觀察已沐天恩交部議叙矣○高邑尊奉尹憲札飭勸辦圃練卽向各紳商虚衷開導四街兩關分叚訓練著有成效初六日邑尊禀請道廳州憲親臨新城南門内南倉閱操旗幟鮮明器械齊整儼然節制之師○初六日三更有盜十餘人手持器械在鼓樓前萬泰錢店門首豎立蜈蚣梯勢將行刦適更夫至此兩相攻擊更天寡不敵衆被盜打傷二名不得已鳴鑼爲號東街更夫聞警往助盜即放鎗相拒東街更夫受傷三名正在危急之際北街圑練并州署捕役蜂擁前往盜始鼠竄而去東街圑練隨卽沿途巡查見東門洞内有一人在暗中窺探形跡可疑當卽拿獲次早送官邑尊卽傳兩街更夫騐傷慰問旋訊所獲之人供係吳橋縣人在京中牛骨局傭工歇業後到通州覓事行至城西八里橋天色已晚適遇素不相識之十七人進城將梯子囑我扛至鼓樓前交給伊手伊等囑在東門等候候至多時并不見伊等前來竟被圑練拿獲所供如此殊難憑信邑尊飭暫管押俟遣人到京中牛骨局探聽虚實再行研訊○雷軍門正綰初七日由省抵通謁見善軍憲密商軍務隨帶甘軍馬步兵勇五千五百名在通小住卽拔隊東行聞沿途扼要駐紥直達山海關云○善軍憲到防後每日黎明督隊訓練冐犯霜寒以致政體違和通永道薛觀察素精醫術爲之按脉立方不數劑而果愈軍憲於是駕臨道著殷殷致謝如薛觀察者洵不愧醫國醫人之譽盖技也而進乎道矣 
[粤東近事]  
　　法越搆兵以來越南餉項軍裝皆由粤東接濟運解各委員均能敬謹從事毫無貽悞迄今寒暑已周例應擇尤獎叙以示鼓勵前日制軍將各委員記大功一次并發出功牌五十張給賞兵弁之尤爲出力者恩澤優施人益感奮矣○粤西軍餉支拙屢次移文告急前日制軍於厘金項下暫撥銀一萬兩委員解往粤西以應急需○聞彭雪琴欽憲於水勇中挑選一千名以備援台之用○廣西候補道蔣澤春觀察奉命來東差委現委辦善後局事想觀察老成練達定能措置裕如也○晚稻收成頗好米價因之日减人心愈覺安靜○時屇冬令風高物燥火患堪虞府尊蕭太守諭飭保甲局委員將各街凉蓬一概拆去并添置瓦缸數十滿注清水設遇火警卽可撲救太守每於夜深時帶差出巡務期奸宄潜消閭閻安靜眞不愧良二千石哉○順德某文童家極貧寒刻苦自勵上屆歲考學憲取錄佾生今屆科試無力塡册緣向例佾生塡册 
 
 

Page 3

 
 
需銀二十元之多該童多方告貸始能應考孰意命途多舛依然名落孫山該童不得已服毒自盡差者無不憐之然丈夫處世當期遠大區區一領青衿豈足介意一蹶不振捐軀以殉抑何識量之小耶○上月十五日某營兵拿獲火匪五人交縣審辦想當執法嚴懲以除民居也○制軍前委某員往香港購辦洋鎗五百桿十六日運至省城交善後局存貯○十六日省中大憲齊集營務處商議機密自午至暮始散○婦女入寺燒香原干例禁聞有某叢林胆敢招集婦女以拜國爲名流連不返街隣見此事有關風化刻己禀官查究矣○候補貧員於没歲時例給銀兩前日藩憲諭各僚屬謂現值軍務方興餉源支拙此項貧員銀兩不能多撥爾等同鄉各員務須查明實在貧寒者方可代爲出結如有冒濫一經查出照徇私例議罰○十七日有大砲三尊運往虎門砲台安放 
[浦東火警彚登]  
　　上月二十七日下午一點鐘時距南匯縣屬沈莊鎭東北半里許馬家宅失愼焚去草房十數間事後詰其起火之由因某姓煮午飯後以灶中稻草灰放牛棚内不料死灰復然燎原勢盛家中祗一婦飯後往婿家去家内闃其無人故任其延燒罄盡也是晚五下鐘周浦鎭瑞安橋南首正陽樓酒館失愼共燬市房約百椽北至橋堍東至樂善堂後空地南至范裕豐水烟袋店西至空場越日午後下沙中市沈春山作鋪内悮吹水烟灰於棉花子中隨有濃烟冒起幸在日中得以立時撲滅不致延及比隣何回祿君獨注意浦東各邑耶我有數言正告曰風高日烈易致飛災平時宜加意防閑臨警毋手忙脚亂此居家之要道也 
[欽使起節]  
　　徐孫麒星使定於今日出洋已登前報至隨員中孫硯農明府原係派定嗣以孫君另有事務自行辭差故復奏調梁幼嵐明府偉年前往梁君係閩中望族世代書香爲苣林中丞之孫幼習西學需次江蘇在滬洋務局供差十有餘年於通商事宜尤稱精熟此次星使挈之出洋定能收指臂之助也 
[太守送行]  
　　昨日午後兩點鎭時英界會審委員黃芝生太守親赴天后宫行轅謁見徐孫麒星使想係恭送行旌也 
[刧妓紀聞]  
　　三馬路西新和里某鴇蓄一雛姬倚爲錢樹近有某甲勸姬從良姬意甚得鴇不允姬訴之甲甲商諸某姓婦婦以爲奇貨可居允將該妓拔出前日旁晚遂糾集蝦兵蟹將二十餘人蜂擁至該處將姬槖載以去衣飾器用亦搬運一空鴇計無所出高聲呼捕詎捕竟充耳不聞不肯虎威狐假鴇不得已自至姬處意欲扭控琴堂後聞有人出爲調處未識如何料理也 
[船户送案]  
　　本埠某絲棧有洋一萬五千元交某船户載往盛澤某絲號船至該鎭運洋起岸時竟少去一千元該號發信來滬遂由絲棧將船户甲乙二人送英會審廨究追矣一俟定讞再當列報 
[邑尊告示]  
　　特用府在任候補直隸州江蘇松江府上海縣正堂莫爲出示曉諭事照得民間完納錢糧向稱踴躍歴年以來節交冬令莫不完至八九分數疲户甚屬寥寥查今年收成尙稱豐稔上下兩忙錢糧現在實數僅及三分固由圖差地保催徴不力各户亦不免有疲玩踰按夘催比外合行出示曉諭爲此示仰各花户及圖保人等知悉爾等須知錢糧正供不容玩視况值軍餉緊要之際尤宜趧早輸將以應要需自示之後圖保人等務各催令各花户卽將應完錢糧趕緊赴櫃投收掣串安業倘延至十一月十五日以後不赴櫃完納者定將該玩户摘提示懲圖保人等從嚴懲比各宜凛遵毋違特示 
[竊電案發]  
　　間前月某日青浦縣境失去電桿上磁瓶二枚并電線數丈當經該處地保明查暗訪拿獲竊賊曹秀卿及曹阿桂同生曹甫金三名當卽解送縣中經莫雨香明府略訊情形卽將人証一并移解道署前日經蘇松太道邵觀察提案親訊曹阿桂供青浦東鄉人耕種爲活磁瓶係日前在路旁拾得並非竊取至電線等物小的實不知何人所竊求恩明察又命提曹甫金到案據供日前曺阿桂將電桿上磁瓶寄存我處間伊來歴據稱在路拾得後我出外卽聞人傳說失竊磁瓶電線小的始知是曹阿桂所竊觀察又提訊曹秀卿據供我子向惠瘋癲平日不使出外日前偶不小心私行逸出洎歸家見其手持磁器二枚盤詰來由據稱在路旁拾得小的實不知是違犯之物研詰至再各犯俱矢口不移觀察遂飭將曹阿桂發上海縣收禁曹甫金等押候再訊 
[續記病死他鄉]  
　　前報列病死他鄉一節其間尙有小誤緣李姓客係上月二十一日由粤附廣利輪船夾滬僑寓泰安棧忽患痧身死報經三圖地保前往察得李客年約二十餘身穿舊布棉禰外罩布棉馬甲内襯舊棉馬褂患痧屬實卽由該地保轉報保安堂派同事復騐無訛備棺成殮發壇標記召認所遺竹箱一隻内有圑扇及舊布長衫凉帽緯帽各一事舊鞋二雙押票一紙當塲檢點發封暫存該地保馮錫昌處 
[英界公堂瑣案]  
　　包探吳朗山訴稱妓院傭八王阿雲至捕房訴被周阿桂及小賣花阿四等擁至祥春茶肆拆梢聲言須出洋三元西包探頭目令我同往拘拿周等已避至法界因又報知法捕房派包探恊拿旋在某茶肆遇見周等小賣花及阿四均即遁去祗獲周阿桂一人送案請辦王申訴前因周供並非拆梢因在詳春園啜茗見一老婦因向王索欠爭執我女旁解勸後就走散及至法界啜茗忽有包探來拘我初尙毫無頭緒嗣知因勸肇禍適在路遇見老婦被我拉住豈知巡撫竟不將老婦解案包探又稱確曾周拉一老婦因王訴周等拆悄並非言有老婦故未解案黄太守商之翟副領事判周發捕房管押一月周堅請免發捕房願押憲案西包探卽將周拉去周用力掙扎經中西捕帮同拖拽前往捕房○朝鮮人崔仲瑞控追票洋一案已列前報昨鍾勳壽訴稱查得行内檯凳實被廚司丁阿朝賣與紅廟弄中舊貨店内主行主丁士明之下落問丁阿朝便知故將丁扭案請訊丁供在行爲廚司被欠代墊之伙食錢工資亦無着因將樹凳售洋四元二角並不知口主下落崔投案訴稱急欲返國求請照追黄太守隨斷鍾丁二人合繳洋三十四元八角給崔具領如遇丁士明可即扭案再行追還○西包探頭目禀稱保家公司報稱失銅候一具長約七八寸旋在生寳齋古玩舖查見原物偕失主往認無悮當問舖主馬金大據言係金世榮寄售嗣將金尋到則言仕茶會上出價四元向一面生人買來令特將贜送案馬金二人亦投案各訴前因黃太守商之翟副領事判將銅候交失主領去馬金二人從寛開釋惟諭金世榮設遇售銅侯之人卽行紐案以便究追○水巡捕禀稱船户吳永興裝運垃圾抛擲港中是處適在開河且抛棄港中顯違租界章程爲此拘送案下吳供並不抛在港中實係棄諸河沿以後不敢再犯求請施恩黄太守判罰吳洋二元以儆○包探陸柏林禀稱邇來洋商時時失竊舗地毡單今獲竊賊徐阿發認竊十三條賣與朱阿二得洋二元爲特提朱吊贓一併送案徐認竊求恩朱供擺舊貨攤徐言毡單係洋東所贈我故出洋收賣並不知是竊贓翟副領事謂朱專收竊贓請同竊犯科罪黄太守判徐管押三月朱押至年終毡單分别給領○虹口捕房也保禀稱土阿生在路被竊賊華阿林攫去風帽追獲人贓扭交捕房今特送案王申訴前因華俯首無詞黄太守判押兩禮拜帽交王領去○華捕解送細故擾釁之石泰林張雨亭二人請訊石張同供因索微欠起釁求恩免究黃太守判各罰四開洋一枚充公○華捕解送在碼頭爭毆之李阿七李才福二人請訊二李同供係船户因停船口角乞恩免辦黃太守各判罰四開洋一枚了案 
 
 

Page 4

 
 
[法界公堂瑣案]  
　　前月初二日本報列圖吞彩票一案所有買票之張阿咸及虹口源泰槽坊棧司謝福清管押至今已近匝月前日張阿咸之父張志誠卽前經投案且呈請將洋元充公者在捕房獄後欲圖私通消息捕頭窺見飭卽管押解案翁太守詰訊之下張志誠供稱兒子不肖遭此訟事致家中老母念孫成疾似此逆子求請重懲長順烟店主席袁氏亦遞禀伸訴一切太守問伊可有人前來關說及送交銀洋店移周仲夫現可在店該氏答稱並無人前來私送銀洋周確在店中太守謂張志誠此事不比尋常案件可以笞責了事須將錢追出後再行送縣旣求重懲可於明日至捕房看責張志誠隨卽退出昨晨太守臨捕房發落各案畢着將在押之張謝兩人提出張阿咸仍不認買太守謂當時堂訊爾所供何等確實現又稱並不買票難道爾係瘋子不成爾父前曾遞禀請將彩洋充公昨又投案請將爾重辦隨飭着將張志誠傳進張見子卽着矢口大駡太守不許吵鬧旋詰謝福清究竟票在何處可是託爾表兄帶至香港謝供係張阿咸教我如此混供共實並未見票太守謂爾非小孩何致受伊播弄當日原着爾等自己商量冋覆爾竟在墻邊若笑明係爾之主意喝卽掌責八十下太守又詰張阿咸買票是眞是假均應重辦卽使是假平空撒謊也須究辦着卽掌頰四十下又問謝福清供是爾指使爾則何人指使說出實情尙可輕貸不然公堂之上何可由爾反覆混供着再掌頰四十下仍將張謝兩人管押并令張志誠於下期再至捕房看責○前報列施又樵因租船控告楊岳峰一案昨晨施夥王吉甫投案抄呈英公堂傳提楊岳峯控施又穛之牌面一紙并稱東人被楊串同差役管押翁太守將牌面閱畢問楊文燦於何日在英公堂投控王稱伊於二十二日法公堂質訊後至二十三日拉進實是歧控太守謂楊文燦此間有人具保着包控於今日傅保交楊以憑覆訊 
[更正]  
　　前報列九江大關督丈司事方某無弊斥革一事兹悉九江關各卡司事例以三年瓜代方君現已及期經洪觀察調往北關督率巡丁稽查偷漏並非因事斥革合亟更正 
[共躋仁壽]  
　　語云高樓一夕酒貧户千日糧士大夫家席豐履厚一遇喜慶事親朋集賀介壽稱觴固極人生之快事然試念及僻壤灾黎號寒啼飢則雖珍錯在前當有愴然不忍下咽者杜堯臣先生以閩中之高士作海上之寓公人咸服其脯篤十一月初七日爲先生五十初度親友有以介壽請者先生念南北沉災之未澹力却之親友固請先生因懇以祝壽之資爲賑災之舉親友於是益重先生之德且不敢違先生之命遂各以金塡寫萬善同登册彚交絲業會館施少欽封翁處匯解灾區夫親友之願爲先生壽者情也先生不以一人之壽爲壽而合千萬人之壽以爲壽則先生之量宏而先生之壽益永矣樂書數語以俟聞風興起者 
[壽禮席費并助賑捐]  
　　兹有海昌王藕塘兄在申貿易滴值五旬稱慶滬上戚友蒙賜祝敬拜領代蒙賜祝敬拜領代助益以謝客筵費共成洋五十元並承順記號東助洋布衣料統共做成小棉衣褲一百入十套代解山東散給貧黎以廣戚友之仁洵屬積福之舉特託登報鳴謝卽請衆鑒上海三省籌賑公所愚弟施少欽謹啓十月二十八日 
[童彭夫表兄自南洋歸曰門省墓留未數月兹又去國逺赴新坡爲賦四絶以送其行卽請吟政]  
　　揮手從今會面難欲言不覺暗心酸殷勤相贈無他物默祝君家一字安人生近别已堪悲况復携家寄海夷兩弟齡予舅老妙才好自盡扶持縱君國處有逢迎無限凄凉屬鄙情俗累覊身難送遠心隨流水件舟行嗟兄此去隔重天唯望臨風賜一箋富貴洛陽終是客如圖久計早言旋建業吳鍾澤拜草 
[輪船來滬電音]  
　　怡和洋行高陞輪船昨日下午由香港旗昌洋行豐順輪船前日下午由香港均開行來滬 
[浙省撫轅抄]  
　　十月二十三日準補富陽縣歐禀見辭赴新巾正任海鹽縣丞夏敬功交御回省禀到委署富陽典史方鳴陽禀謝委○二十四日薛應珍交缷臨浦厘局到省禀到卽用縣孔廣鍾禀知厘捐局委艮山門絲捐差禀見 
[江督轅門抄]  
　　十月廿四日前山西臬臺陳湜禀辭赴湖南辦江南製造局寂淞滬陸軍支應所候補道鍾啓祥到見上海來○廿五日署南捕通判阮祖棠禀知缷事並銷江寗府發審並保甲差辭借補南捕通判鄧心茂禀知任事江陰游擊海洪交缷回辦湖南長沙府城外緝私兩淮鹽大使丁森榕見同知許兀章禀知本巡道札委兼辦絹私差縣丞李嘉禾禀知丁父憂卽辭回籍並銷散米差 
[蘇省撫轅抄]  
　　二十七日候補縣趙步堯奉賢查勘木棉荒歉回○二十八日管解浙江京餉委員兩浙候補運判鳳藻候補運庫大使汪承豫均由滬改道過蘇 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北市絲業會館籌賑公所施少欽經收山東賑捐十月十九至廿二日第四百八十八至九十一次清單]  
　　半閒廬方病痊完願五百元萬變助棉衣欵三十元烏石山人助棉衣欵十元上海十齡童子徐元炳病愈完願十元陳榮記四元甬江王忠敬四元粤東無名氏三元山陰俞吉尊求諸子學業有成助棉衣欵一元○徐君鶴笙經募萬善同登昌字七百四十一二三號册八十四户計洋一百四十元○杭電局張君旣耕續募昌字六百廿四號册椿萱並茂室祈平安三十元蓉林子求病速痊廿八元傅氏爲兒成美祈病痊二元又墓六百念三號册樂靜安五元由全盛局來○硤石恆受號募昌字二千九十五號册不紿室廿元劉健齋寶顔室受益齋二十宋齋孫東巖苦孔室查理生七户各一元愼思居瑞和堂有恆處問鷗艇四户各錢六百文姜恊茂五百文傳經堂孫沈宅適居胡子鴻李姓五户各四百文姜大茂公泰絲行恆受三户各三百文彝石草堂正昌絲行陳姓　萱居育德堂洪姓謙初七户各二百文蔣少珊徐敦裕錢氏李氏孫仁珍蔣慧珠夏姓吳氏梅媽蔣藻芬蔣謹旃蔣萃伊朱田田蔣菉觀蔣慧珠曹氏蔣瑶官汪麗生蔣子良蔣籧孫倪福山四得學宋堂讓齋渭竹居士洪姓戴姓共廿七户各一百文以上五十五户合洋三十六元由永和局來○滬電局代發漢口賑務報費計洋四元二角以上十九日○鄂垣吳公館犛局提賞項下撥欵一百元澄心書屋廿元常熟濟成典衆友助棉衣欵十一元錢五百五十文又節冬至席網助棉衣欵五元寶源典來謙益堂二元甡泰典二元泰昌典二元○張君知山募管帶登慶兵輪蔣錫彤十元又前後艙諸君七十元管帶策電砲船史君及全船諸公湘平銀三十六兩八錢五分管帶飛霆砲船陳君及全船諸公廿四元四開廿七元八開四十一元管帶金甌鐡甲船董君及全船諸公十六元錢一百十○常德孫大和募昌字一千六百七十六號册公餘堂銀五十兩衆善堂八則祈病痊人陸兩釣鰲書屋常餘堂無名氏愼思堂崇德堂四友堂喻星齋益慶嘡八户各四兩餘慶堂二兩裕記二向均係常平計共一百兩合九八規元一百六兩五錢八分○葑溪漁隱續疬昌字一千一百四十二號册保安氏米票移資五元樂安氏膏滋移資五元免害人銅洋一元○程君贊堂募滇池漁隱爲母求康健平安六元繡綺軒爲子求病速痊四元程受堂二元由江裕船來○朱君煦底募潯江無名氏求生産平安無名氏無名氏三户各錢五千五百文○盛澤天錦盈募昌字六百十九號册天錦盈一元泰元震五角陳愚泉三角張承卿張騄生二户各二角五分無名氏我無錢陳家訓和合記松蘭居張萱記六户各二角以上十一户合洋三元虚對開一元○安滋庄來富貴源頭同字第二次八千四百六十八號册吳縣種善居士廿元○貫記募昌字四千三百廿九號册青邑朱家角同和典原舊棉衣十件重古鎭源泰典十件○增泰源洋貨號交來號願助新棉衣一百件○朱君煦庭經售助賑彩票二十二張計洋四拾四元又趙姓一張計二元以上二十日○寗縣陳祥照求慈親消病患於無形助棉衣欵四拾元壽安堂主人助棉衣欵式十元津衞能容氏公愿助棉衣欵二十元滬北同善局移於生欵二十元鎭海隱名氏十元津衞能容氏公私願十元江陰鹽棧由凌君子與來十元無名氏由阿加刺銀號來二元吳芾棠一元劉雲　一元○楊君桂生募册仁和龔十元沈仁甫錢八百廿○北卡伍君裕亭交來嶺南無名氏募昌字二千四十六號册朱寶紀四元義昌記至訓記四户合四元許七記一元葉記至德記十户合十元以上四户計洋十九元送來時共有三十元應多十一元不知何人捐助容再補登○黎里大源義金君小甦募昌字四十號册車坊同興典節省中秋席費四元曹子蕃二元黄氏陶氏隱氏資親冥福朱元貞　四户各一元金葵生錢一千五百四十文以上七户合洋十一元錢四百四十○鎭江李挹翁蔣沈恊軒八元章夢香張竹齋各四元高樂卿二元徐星堂桂式齋各一元賀儀凑製新棉衣二十件褲二直條○杭省保佑坊祥元衣莊内新帀鍾桂溪廣文原舊棉衣褲四百五件○東海有心無力人發願戒煙助紅木盤一只八角燈一盞紅木架一只以上廿一日○蘧然仙史因病許願獲痊先助五十元留餘仙館二十元潤德當鄭十元廣東不書名陸元張義壎内子及陶氏有做賑捐棉衣省工資助四元朱豫康求嫂病速愈生産平安助棉衣欵二元蔡友綸孤山財神廟願移棉衣欵一元張傅氏求全家人口平安一元○沈酒舲詩家託友經募昌字一千一百六十八號册雅記恆記德記勉記賡記懷素書屋邗記沛記蓀記全記久記顧松翁十二户各一元德和成連年陸續用下積存銅洋十九元○黄君烈文募昌字一千五百五十四號册濟順分内五元濟通典一元張潤甫一元又募千五百五十五號册濟和典五元飽食之餘二元愼記一元又託焦君墊卿承君楚香代募一千一百五十一號册承柳溪三元奚詳和二元王洪泰二元承楚香是以三承惠曾源茂恆承韞山胡東喬奚廷章仇宗德徐煥文九户各一元不書名錢五百文隱名氏陸百文以上共合洋四十一元又募清芬書屋破水白銅盆一只又小銅香爐一只自得軒舊棉衣十件○徐君小泉奉母命製備新大棉衣一千件由烟台道署帳房徐君染香逕解灾區○華鄂堂來洋二百元囑代做新大棉衣二百五十件○趙君味青經售彩票一張計洋二元以上廿二日 
 
 
