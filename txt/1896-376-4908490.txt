# 1896 - 376 - 4908490

 

Page 1

 
 
[新印萬國近政考略] [  圖書集成局代啓]  
　　通海以來談洋務者雖不乏人然往往人各其說多膚浮襲取之詞難誇心得梁溪鄒翰飛先生時下通才喜習經世有用之學平生與中西名士交抗談經濟凡有心得輙筆記之因成洋務叢談全部此書其一種也凡天文地輿及泰西各國沿革風俗兵刑禮律敎化盟會編年新政之涉於考據者備載其精瞭如指掌茲託本局代印每部實價洋七角託鎭江文寳閣上洋申昌文瑞樓寳善分局各書坊寄售 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肊草存案曰敖氏傷寒金鏡錄曰痎瘧論疏曰逹生編曰扁鵲心書曰本原崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[論租界造屋巡捕得查騐工料其法最善]  
　　嘗讀豳風之什一則曰七月流火九月授衣再則曰十月蟋蟀入我牀下此言將寒之侯也將寒則小民苟或露處一若獉獉狉狉之無關痛擾不幾留於變時雍之一大缺陷乎詩人故詠之曰穹窒熏鳳塞向墐尸嗟我婦子曰爲改歲入此室處毛萇傳云向北出　也墐塗也庶人　户鄭康成箋之曰歲終而一之日觱發二之日栗冽當避寒氣而入所穹窒墐尸之室而居之可見此與十一月徒杠成十二月輿梁成同爲王政於農功已畢之一事憂令曰十月成梁周十一月夏九月也周十二月夏十月也斯時不可以居高明不可以處臺榭故又詠之曰晝爾于茅宵爾索綯亟其乘屋其始播百榖計是時定星中所謂定之方中作于楚宫是也夫定方中而正當小雪時斯時角魏懸書令民間營造宫室故又名其星爲營室王道本乎人情先之以農功塲圃旣登卽當亟之以乘屋如周禮嗇人則掌其井内之廬舍閭師則掌城市之閈閎其不葺看責督之其違背者裁抑之其高下尺寸之制皆掌之梓人不盡可使由之不使知之非若後世堂廉高遠窮檐之暑雨敗壁之祁寒無由據以上聞也就使近今功令大厦之制高不得逾若干尺間數不得逾若干間進數不得逾若干進大法小廉各有等差究之窮鄉僻壤耒耜之子多得百斛麥牛十頭往往蕩檢踰閑不知安分守己以保身家以綿宗祐並有詩禮名家縉紳大族席父兄之餘蔭恃富貴以驕人往往刮楹達嚮峻宇雕牆不知朝廷法紀爲何物曾記昔年洪逆之肇亂廣西也其家住某縣之金田村擁厚貲豪於一鄉因華屋落成司官登堂道賀見所懸扁額爲登仕郎怪其以登仕佐郎而竟敢僭一級褻名器回署即簽差提問索巨贓不遂則辱之洪控於縣縣已先入檢巡之言亦思館慾壑又辱之洪猶俯首忍受詎其黨羽巳揭竿起事矣設便當時官府不大與民相閡隔互相警察明示限制如上海巡捕等類其人者在城鄉等處爲之勤守望禁違越緝凶暴安善良使人人知循規蹈矩而不敢或罹法網豈不大愈谥旣冐不　之後始儆以行楊加以徽墨乎前者金陵有富紳在花街樓蓋市房一所該處距行宫不遠其屋竟高於行宫也尺有咫旣成有人禀諸督憲遂命上元縣督率工匠毁其脊而鋸之上海之巡捕其所糾察原不在體制故租界有高山雲天之三層樓四層樓並無人過問而其間苟或工料有不堅固則其咎與違制等閱報載法大馬路中叚前有某姓翻葢房屋數十幢工竣有某鋪甫遷入尚未開張忽樓板坍下一角辛在夜間未致傷人又某宅亦有坍牆傷嫗之事同一屋主而東倒西歪哄傳至再則其工料之偷减司知嗣某處又有請給翻蓋照會者捕頭有鑒於前謂必俟查明泉係料堅工固方准給照否則毋以養人者害人又英界泥城橋西奇園告竣正在安排圖畫擇日延賓先一日巡捕見其樓高座廣縱横架水累級而登顧其榱棟亦甚尋常謂屆時恐不容多人升降蓋與其有事後之焦豆爛額故不如爲事前之曲突徙薪也是巡捕房之用意不可謂不厚矣然竊意捕房必俟其鳥革翬飛之日方摘其疵瑕而討論之似乎顧犬巳遲補牢巳晚究不若丹堊未施之際土木邪許之前必先令房主工頭各具保固切結存案方給准修照會則騐工之日示撤示罰在身受者當亦自怨自艾俯首無詞不然徒令作僞之徒多一番轉折添一番彌縫而於此事之實效無與也夫滬上萍水相逢大都遂臭而來無非水月鏡花誰多脚踏實地爲十年樹木百年樹人計者况租地造屋以屋賃人祗知惟利是視三弓甌脫茅彙未鋤已運籌帷幄如此可獲利無算于如此尤可獲利無算於是授計藝人令其鳩工庀材藝人旣欲仰體主意又欲稍肥已彙則不得不件件從廉减之又减以期一網打盡舊者新之斷者續之不堪入目者粉飾之以爲是固不久當易主矣且不知將來幾易其主誰遑問託芘宇下者之安居否耶因念上年此日有造洋樓者工未半適下雪寸許其牆以凍而圮此與本館所論同坐一病語曰有治人無治法又曰徒法不能以自行是在當局者爲之熟思而審處之耳 
[本館接奉電音]  
　　昨日午前京師飛電傳來上諭五道敬謹譯登○本月二十八日奉上諭徐桐著補授大學士管理吏部事務欽此同日奉硃筆溥興補授通政司叅議欽此同日奉硃筆準良補授詹事府詹事欽此同日奉上諭李鴻藻著以禮部尚書恊辦大學士欽此同日奉上諭李秉衡奏趙家菜園漫口堵築合龍一摺本年五月間山東利津縣趙家菜園因伏汛盛漲漫流成口經李秉衡飭派道員丁達意等將該處口門設法堵築於十月十八日合龍辦理尚爲妥速候補道丁達意著查銷降調處分給還加級候補知府倚爾頮著開復降調處分免其送部引見從九品方棟林著開復原官其餘出力各員著俟吕家窪西乾家兩處合龍後擇尤酌保毋稍冐濫餘著照所議辦理該部知道欽此 
[嶺南叢錄]  
　　廣州采該友人云提督學政惲大宗師科考廣州府各屬文童牌示十月十八日考南海二十一日考番禺花縣龍門及番禺客籍二十三日考順德二十五日考新會二十七日考香山三水清遠二十九日考新寗從化新安赤溪及新安赤溪客籍十一月初一日考東莞增城○日前何部郎子鋆謁見督撫憲稱刻下隆冬將屆亟宜舉辦冬防并擬就籌餉章程禀請施行辦理旋經督憲牌示云何子鋆等禀批去冬飭各屬奉辦連鄉卽寓圑防之意地方官能聨絡正紳實力奉行何嘗不可緝盜安良若募勇過多則無餉回籌募勇少則無濟於事僅爲自衞計則得矣何能及遠且該縣典當鋪共有若干九扣三分能得幾何戲班皆無業游民籌捐至此太覺可憐陳李濟丸藥店終歲所售幾何能有多少自來辦捐無專指一家之理該紳等爲冬防起見仰廣東善後局司道迅卽悉心核議轉飭遵辦具覆○新基七約勇目許國祥以捕盜之人轉而爲盜刃傷差勇乘間脫逃大憲聞之大爲震怒飭屬嚴拿務獲按律究懲日前由 
 
 

Page 2

 
 
　　懸賞格如能緝獲者賞給洋一千圓并將保人拘押革交僉謂許自此難逃法網矣○本月十三日午後二點鐘時源昌東街福泰藥棧焙藥遺燼以致烟燄迷天幸在日間急將機器水龍吸水施救得卽撲滅不致蔓延迨隣近各水龍聞警酒來早已烟消火滅矣○十五日之晚二鼓後十六鋪屠稽書莊夥友旣閉店門卽將火油燈煽熄用力過猛燈爲之翻火焰横飛然及衣服各夥驚駭欲絶急將棉被罨之火遂熄滅而被然者已奄奄一息無藥可施矣旋以火毒攻心呼號而斃亦慘矣哉○本月十四日之晚有盜匪三四十人擁入城北江夏村行刼數家携贓而逸及村人聞警齊集四出追拿盜黨口出大言謂切忽前來送死喒老子明日必再到來也村人乃於翌日稱戈比干預備一切至夜盜匪果入村行刦村人預伏村外俟其携贓而出即一聲號召四面兜拿盜黨用快鎗擊之村人被傷三四十名并斃其一仍奮勇不捨得以拘獲一匪身已受傷旋卽斃命刻已禀報番賜縣裴明府親臨相騐矣 
[匪黨極盛]  
　　廣州訪事人云花縣土匪自張環被斃之後以爲餘焰可以日熄矣不料近日更形猖獗附近各鄉無不遭其蹂躪日前竟敢明目張膽致書於安勇大營揚言十月十七前當來刦營十五初更時分果有匪黨千數百人至炭柴地方安勇見之黨卽准備出戰兩相對壘自初更起至將近天曉土匪不能逞志收隊而去勇以彼衆我寡亦不敢窮追立卽通禀大憲前日已委蔡遊戎帶勇五百前來剿辦矣 
[廢約電音]  
　　廣州某日報得英京來電云栢靈某日報有新聞一則言俄國先皇亞力山打在位時曾與德國立有密約言兩國中若有一國爲他國起兵攻擊則彼國須歛手旁觀不能干預云云至一千八百九十年急不里維當國時此約竟作爲罷論此事一傳奥國聞之不免大爲摇動觀此是俄德密約當是卑士麥充爲政時所立嗣至急相當國卽將此約廢去報中特爲此說其意殆謂卑相老謀深算惜繼之者不能蕭規曹隨故特爲之惋惜其惜急相者正所以誇卑相也不意奥國得聞此事卽不免怨及德之賣已蓋德奥意三國向立連横之約乃德復合於俄國則粤人聞之安得不爲摇動乎嗚呼今日之歐洲說者謂不啻古之戰國可慨也夫 
[結會可駭]  
　　叻報譯登美國幸云現寓美國華人結有一會名曰興昌其總會則在於紐約查此會之設乃以判逆本朝爲志然倘中國能將政令更變以收實益則諸人亦未必卽爲舉事云云會首方姓前在美國大塾讀書深於西學同黨諸人則皆耶厘及夏未諸塾之高才生也據會中人言前年中國之被日人所敗此不待智者而後知緣日本久已入於教化故也今中國朝廷及諸臣工要皆設法以愚黔首其意殆謂民人若能通明一切則必不能受其所愚當有起而舉事者美報所言如此閱之大覺可駭矣 
[黄鶴樓笛]  
　　漢口訪事人函云漢口届仁坊委廉黄聘臣二尹兹奉府憲札委與大智坊委廉樊亦臣二尹對調○本月中旬漢陽府縣會同闔鎭紳耆曁諸帮首士等在沈家廟集議略謂上游各地受淹災户待賑孔殷伏希各商抽提公欵弗計多寡務在集腋成裘以活民命云云諸首士皆唯諾連聲情願慷慨承勸以期仰副上憲關心民瘼之意第市面不一恐數有叅差且未能一律踴躍耳○漢鎭喬口官育嬰局委員劉君近因年已就衰力辭局務欲藉閉門著述以終天年府憲逢子政太尊慰留未果旋以局欵不充不别委人將統局中一切事宜交歸司事辦理○卸署荆門直隷州徐伯文刺史士彦兹奉善後局憲札總辦文案事宜昨巳上院禀知矣○遺缺准補漢陽府余堯衢太尊肇康因部覆往返接任無期噕赴湘省公幹已吉擔星沙矣○鄂省牙釐總局李竹虛觀察第四公子於本月十九日合卺吉期其坤宅乃沔陽向宦也先期向雇巨號官舫護送新人粧奩到鄂穩泊江岸是日升字城守漢防等營咸大排隊伍迎接上岸喜轎直向公館進發一路閙熱異常連日賀客盈門觴觥交錯殊極如水如雲之盛○婦女再醮之事未必盡皆甘心適從此中或有迫而致之者亦未可知鄉愚不知名節爲何物故是風最盛惟數武漢二郡爲首蓋奸徒以二郡○尤刁狡也現因本月以來此等事目所見耳所聞者殊難僂指官府已有所聞擬先出示諭禁再行設法以維持其後云○兹漢陽府憲逢太尊已將漢口及漢陽南岸嘴未繳房捐之各鋪户名次分别開列清摺進呈憲覽省憲接閱後已議委孔明府前往該二處押令尅期一律繳清不梢寛　否則送縣拘案押追似此雷厲風行全欵割清當可計日而待已○刻聞漢陽巡河某砲艇在漢河内拘獲一私充官長之匪立卽解交上憲衙署訊問據外間傳云此人本係宦海中人未知是悮拘否容有續音再行詳報 
[經營琿春]  
　　廣州中西報云咸豐十年英法欵議告成向索黑龍江邊境其時中國未諳輿地之學輕定經緯度數又視爲窮邊荒遠不甚愛惜而不知被割竟有三四行省之多俄人旣遂所求卽派一總督往治之迤今垂四十年來地益繁盛頃閱俄報云俄廷議分琿春等處爲沿海一省而派頭等水師提督駐紥琿春行總督事内則地别立一省派閣部大臣爲之主治其權在總督之上惟駐紫何地刻尚未定 
[開河近事]  
　　循環日報云蘇彝士河由法員李什倡議開通大工旣成歐亞兩洲船舶往來無容繞道阿洲之好望角程途直捷商旅稱便誠萬世之利也李君旣立大功又謙將南北美洲相連之海頸土名巴拿馬者鑿通使來往太平洋及大西洋之船無所阻隔惟是工程浩大所設巴拿馬河公司虧本甚巨一蹶不可復振去歲李君病故繼起無人所存公司物業久置廢葉無有過問者兹聞有人欲購此項機器接辦工程必欲將海頸開通而後巳想有志者事竟成深望後起之人毋半途而廢也 
[金山樵唱]  
　　鎭江訪事人云郡城忠裕典肆係浙江某宦所開邇來宦作賈滬江多所折閱不得已欲將典盤出以補所虧聞有一杭州人一揚州人均議出貲承受究未知誰爲得主也○鎭城外大街天寳銀樓本年四月間突遭火刦現在新建房屋裝飾頗爲華麗日前有粤東運昌隆土棧内甲乙二人在該樓購辦各種金飭揀選花樣較量價值約有多時尚未購定甲言須取回棧内與人挑選合式與否卽將洋元帶來留一人在此守候該樓允之詎甲去多時杳無回信該樓未見人來疑甲係誑騙一流人遂將乙捆縛在鋪正嘈嚷間甲忽貿貿然來見乙已捆起悖然大怒糾集廣潮帮多人蜂擁而來向該樓評論店主見勢不佳自知理屈乘間往保甲總局挽局員調停其事當經劉藜閣明府隨帶巡勇飛輿而至彈壓閒人婉辭向廣潮帮人再三排解並責店夥等實屬唐突著設席陪禮廣潮帮人尚不肯休劉明府恐釀成事故再三懇勸許罰該樓神戲十臺酒筵數席洋銀數百元發善堂製就棉衣散給窮民其事始寢○某姓婦居城内堰頭街十月二十五日晚譙樓三鼓正斜背孤燈爲人壓線忽聞院内有聲如石委地不覺膽戰心驚潛自窓號睨之則見一梁上君子方由牆頭縋下亟呼其姑姑已深入睡鄉竟不之應婦惶遽益甚持銅鉢敲之大聲呼火起而四鄰亦寂無應者賊乃從容開門攫其檐下所曬之衣揚長而去及姑醒四鄰亦聞聲而集則賊去已炊許時矣○小閘口有周氏婦徐娘老去風韻猶存夙擅針黹日以教導鄰女爲事所生一女年屆破瓜嬝嬝婷婷在諸女中不啻有衆花深處松千尺羣鳥鳴時鶴一聲之概十月二十五日傍晚忽如竊藥姮娥駕雲逕去青天碧海蹤影杳然婦乃遍張招貼謂能探得玉人芳趾前來報信者當酬洋蚨十枚原璧歸趙者倍之此信一傳翌晨果有人從隔江而來謂汝家碧玉今在某處婦聞是信急自往尋相見之下悲喜交集詢以身非彩鳳何能著翼渡江答被某蕩子引誘至此婦以掌珠旣已入手不欲多事遂隱忍而罷 
[西湖佳諉]  
　　杭州訪事人函云杭垣西學大興紳富之家生不惜重資延請西儒教習子弟其無力者咸向西塾就學現已日盛一日前者汪太史康年與某孝廉等擬請撫憲開設中西學堂旋因湖廣總督張香濤制軍電招太史赴鄂事遂中止而某孝廉等終以不克振興爲憾遂浼請在籍巨紳轉禀撫憲又以經費無出而止復由某大僚擬在三書院内改設一院專課西學當奉撫憲札委各監院會議而監院擬在各書院膏火内提撥一成以作經費惟爲數無多亦不能興辦刻下某紳上一條陳請在積榖倉賣陳買新餘欵項下撥動右干加以書院所劃一成約計 
 
 

Page 3

 
 
有二千餘金之譜先設膏火二十名俟欵項充足再行加增未識上憲能允准否○杭州海關監督關防前由徐大令思敭赴就疰領來杭呈送撫署廖中丞卽於十月二十二日加札送交杭巡道鄒觀察收領觀察擇吉於二十四日辰刻啓用屆時觀察朝服山堂先行望闕謝恩禮卽易公服拜印升座洋務局員及府縣等官上前行禮書吏差役隨班叩賀當將新頒關防啓用蓋於紅箋之上懸掛堂左觀察退堂後排導赴撫轅禀知啓用關防是日司道各憲及領事官稅務司均赴道轉賀喜故觀察上院後卽往各處答拜謝步○海獅溝地方有白衣寺者省會中一大蘭若也寺建於南宋某年至國朝道光年間住持僧定中發願興修增拓基址工程未竟而僧卽圓寂其徒不能承其志又遭庚辛兩刼寺遂坍塌異常前年有餘姚僧某拄錫其中苦志焚修爲諸大檀越所信重遂命爲住持并代募欵項竟得集成巨資將殿庭内外重加修葺翻造大殿增設廊房業已煥然一新惟牆垣粉飾及油漆等費尚須數百金方可竣事僧乃在廟建一衆姓水陸道塲欲結善緣者不惜金幣樂於佈施用是得資甚厚想不日卽可加丹堊之工矣 
[捕務紀聞]  
　　姑蘇采訪友人云聞之公門中人言中國官塲擬用英人爲蘇州巡捕房總捕頭日本人知之心滋不悅以租界由日人所闢則捕房事理宜延日人總其成不應他國人來此越爼是以日來一切通商事務皆未議成云然乎否乎俟得確情再錄 
[皋橋佚事]  
　　姑蘇采訪友人云自設内河輪船之後各船埠生意雖未免因之减色然尚可勉力支持至邇者開埠通商日商先在閶門外開設輪船公司胥門外又有美國商人設立輪船局彼此爭攬生意船價一律從廉目下日商之船由蘇至滬每客僅取小洋銀六角美商之船祗收四角日來又有某國人亦在胥門外開設小輪船局每客祗收兩角是以客商咸喜價賤行速莫不趨之若騖各船埠幾致無人過問官塲衙署應需船隻又例由各船埠承值現雖生涯寥寥仍須照例當差因此各船埠會集二十四家聨名具禀憲轅請酌立章程以免枵腹從事其情亦可憐矣特不知大憲若何批示耳○署寳山縣典史杭少尉福清署事期滿上憲照例撤回遺缺變吳方伯飭正任斯缺現署長洲縣吳塔司巡檢羅少尉啓祐回任供職遞遺吳塔司巡檢缺以試用縣丞王二尹茂華委署已於本月二十五日懸牌矣○此間自開埠通商後官憲就清陽地租界旁起造捕房開築馬路一條刻巳工程告竣特移請駐紥上海之英總領事調英國人郭姓來蘇當捕頭綜理捕房事務由郭雇用華捕二十四名就其中遴選年强力壯者三名充作三道頭捕派往各處按叚巡緝遇有無賴之酗酒打降者立卽帶入捕房由郭問明情節輕者管押重者轉送總巡局請懲本月二十六日城内彈詞女郎朱愛卿家雇婦某氏竊物而逃女郎查悉倩鄰人某甲投報捕房郭立遣各捕留心跴緝翌日獲諸馬路中略詰情由解送總巡局訊斷 
[滬上官塲]  
　　新任浙江寗紹台道王祖光觀察心齋將次來滬曾紀昨報兹悉觀察於前日旁晚時抵埠本邑印委官均往碼頭恭迓如禮觀察於次日命駕入城至道轅時吕觀察迎入内廳晤談良久始别聞王觀察卽欲乘舟前赴新任云○壬辰科翰林沈文瀚太史由泰興來滬寓大方棧昨日乘輿拜會吕觀察延入晤談良久辭出○五品銜試用知縣程省卿明府錫熙昨至道轅謁見吕觀察聞日内卽須赴蘇○督憲委辦本埠南市馬路委員許寳書太守昨日至上海縣拜會黄大令延入晤談始行辭出○五品軍功補用知縣陳寳樹明府昨日赴道憲行轅謁見品觀察觀察當卽相見○總理衙門供事徐君寳明昨日命駕進城赴道憲行轅禀見觀察因公未經接見○本邑西南鄉徐家匯天主教堂主教倪槐倫君定於今日上午九下鐘拜會新任關道憲吕觀察云 
[軍麾指滬]  
　　江南提督譚青崖軍門碧理因公來滬日昨命駕入城拜會各當道至縣署時黄大令飭家丁擋駕 
[案犯續獲]  
　　本邑舉人童迥移骨嫁禍一案發由黄愛棠大令連同黨趙光第等六七人拘解赴松江府署尚有案中要犯王小二劉克輔二名未經拘獲大令因飭各差役嚴加訪緝前日差役在本城西門外打鋪橋適與小二相遇卽經獲住解送縣中大令著押候核奪 
[幸未成災]  
　　本邑人石姓家於英界南香粉弄前日爲其子迎娶吉期已屆賓從如雲不隄防灶上油鍋火力過猛轟然上熾椽桩皆焦猶幸人手衆多得以立時撲滅然主人翁及諸親友皆巳鹿撞心頭矣 
[築路加價]  
　　本埠十六鋪南沿浦起築馬路巳屢誌報章兹因建築木駁之後起土爲難而欲馬路堅固非取土塡實駁脚不可是以當核定章程時每方祗價錢一百四十文今則不敷所用須加增數倍由前道憲黄觀察禀詳劉峴帥每方欲加至七百餘文督憲以旣咨總理衙門何得驟加札飭現署上海道吕觀察會同許太守寳書核辦矣 
[被係送局]  
　　鄉人張茂向居虹口之東鄉虹鎭地方向以耕種爲業逾花甲老　　　　　　　　　　　　　　　　　　　　　　子名成大非但不知顧恤　置父於不　遊蕩自如違逆情形不堪言狀張有女卽　　者態龍鍾不復從事田園以致王徑就荒漸次典質殆盡喻詎弟反批其頰怪其不應與聞揮之便出女氣極卽邀同地保凌雪齋於前　　咸大之姊早已字人此次因探親歸寗詢知阿弟忤逆向之理 
[上海縣署瑣案]  
　　朱明鳳控朱蔡氏吞没田單前經黄大令　　前日下午投奔圓通寺巡防局控告未知王二尹　　示蔡氏經人保出托病不理反令伊弟蔡煥榮串合訟師王生元卽王少卿簸　是　　蔣刺史提集訊供限日呈案前晚又由刺史訊究朱訴稱朱　　　二紙有半抵押與人現在只有一紙有半求大老爺限小的於五日内繳案刺史諭以不准遲延蔡唯唯而退○前者楊錦山控龔阿龍誘匿伊妻唐氏黄大令請蔣刺史升堂訊問責令龔偕差役往蘇州訪尋旣而差役回滬禀稱小的往尋唐氏並不在蘇前晚刺史覆加詰訊龔供稱唐氏實在蘇州避匿母家求大老爺恩准小的交保出外偵尋扭交案下楊訴稱妻子被龔誘出奉諭訪尋杳無蹤跡施小毛供稱小的居治下二十三鋪錢紀生供小的居本城八鋪刺史問來此何事同稱小的願爲龔具保不史准之諭令龔務將唐氏尋獲否則嚴加比究○前次法讞員鄭大令移送楊賈氏請訊前晚蔣刺史提訊之下楊賈氏供稱小婦人年二十有三係浙江温州府屬永嘉縣人家主楊雪增在超武兵輪船統領某大人處當差年五十有五久不歸家小婦人因與鄰人某甲乘舟來滬訪尋僑居治下八仙橋左近後與隣人失散小婦人伶仃孤苦無計回鄉伏求大老爺俯鑒苦衷特開恩典刺史着押候備文解回原籍 
[法公堂瑣案]  
　　意大利西婦投法公堂控拔維燕洋行乾豐成絲廠執事錢點清等圖賴工資行凶毆辱等情迭經鄭大令會同蘭繙譯提案訊問據情酌斷每人各給工資洋二千五百元錢交嚴澄滄保出著會同股東何少甫赶緊措繳昨禮拜四堂期意大利西人投案求追大令飭傳原保之嚴澄滄着交錢點清到案赶緊清理何少甫應繳工資先已交案旋據錢點清投案禀稱嚴澄滄因事未到大令著遵前斷赶緊交案給予西婦回國少選嚴澄滄投案禀稱九月内已交過洋四百元大令謂何少甫業已遵斷繳洋爾等不可固執速卽措資繳案延干未便○寳泰豐米行主包元杰前控久大號夥胡葵軒串同該行執事王鶴溪攫取存莊摺子通同舞弊等情迭經鄭大令會同蘭萌君研訊著交保出外邀中理處限半月内明白禀復昨日堂期包元杰投案禀稱王鶴溪因事未到所有各欵已與各莊號理明大令飭傳各莊號禀復以便銷案王鶴溪著保交案禀復○鄭鳴峯遣夥胡雲峯禀稱祁五九擔保靛青銀九百餘兩除收過外尚欠二百九十七兩有奇屢索不歸求嚴追給質之祁五九供稱並非小的經手係胞弟與李阿三同保胡稱掮客韓子生與晉泰擔保祁卽晉泰號主在令著交保出外邀同李阿三韓子生限三日内理楚禀覆○前充蕪湖保甲局巡丁吳尚榮與長江一帶扒竊爲伍經法包探拘獲解案鄭大令訊鞫之下着交陶大劉寳林到案訊究現陶已拘獲送縣 
 
 

Page 4

 
 
解往安徽南陵縣歸案辦理昨日堂期大令備齊文卷飭將吳尚榮亦解送縣署轉解南陵縣備質○唐方氏阿多前因誘拐拐幼女經鄭大令枷責禁押在案方母胡氏與舅胡鳳寳投道轅上近寃抑發交上海縣訊理昨日堂期大令備齊文卷飭傳保人陸友玉汪榮生限卽日將方阿多胡鳳寳方胡氏交案唐方氏著行行送縣歸案辦理○包探禀稱長江積竊陳翰卿前日來滬在江寛輪船竊取鞋籃當被失主拿獲是以解案並搜出當票十餘張呈電陳供湖北武昌縣人不敢犯竊與蔡老爺認識可以作保大令謂爾旣非竊何以當票如是之多且各處皆有顯係匪類飭送上海縣備文遞回原籍○陳壽昌禀稱雇朱金寳船裝運米石上富順輪船運往廣東缺少米石核算應賠洋四十元送案請究現有人出爲調處請交小的帶出清理大令准之陳遂挈之而去○包探禀稱李茂和冐充緝私勇丁向浦東販私人勒索銀錢爲鎗船巡丁拘獲送案請懲大令以原告未到著押候再核○包探禀稱幼孩陸林蓮家住鎭江十二圩本月廿四日附大通輪船來滬擬往浦東學習彈染生意該船買辦送入捕房解請安揷大令訊之供稱父名陸生華現在浦東大令遂飭探帶往浦東找尋其父交與認領 
[美界捕房瑣事]  
　　租界中有種挑糞夫役向店鋪居民索討錢文不遂所欲卽裹足不前相沿已久不啻被彼挾制又以事屬瑣屑均付諸無可如何昨晨有綽號小野雞者在北四川路某弄内某姓　索錢不遂爭鬧不休乃羣將此人扭入捕房捕頭研詰之下據稱糞頭楊子亭起意因飭包探洪阿寳將楊拘至飭押候送辦楊哀求至再始從寛斥釋○湖南人陳芝漢昨由蘇垣附搭無錫快船來滬抵埠後在北蘇州路新橋傍登岸隨帶有衣包三個忙碌之際失去衣包陳無可伸辯廇得將篙師陳某扭赴捕房捕頭以所控並無證據未便根究因一併斥釋○本邑人某甲在蕭長全所駕貨船上爲篙師某日竊取同夥某乙之棉被一條乙查悉與之理論蕭出爲擔保限日奉歸原璧今已逾限未見歸還乙因攫取船櫓一枝爲質蕭於昨午以失櫓報知捕房捕頭飭包探洪阿寳將乙拿至訊知底藴復拘甲嗣以兩造均屬多事飭一併押候送廨訊究 
[福報非虛]  
　　風風雨雨漸驚寒信之來暮暮朝朝後苦炊烟之斷此被災飢民所以較鰥寡孤獨更形可憫也兹本館恊振所承埭溪繆山氏善士撙節日用諸費捐助紋銀二十六兩九錢八分申一兩一錢五分合元二十八兩七錢零四厘又福記善士助洋二十五元愼記善士助洋二十五元愚昧氏善士助洋二十元凡此好善之心悉本如傷之念福田廣種咸欣飽德於黔黎仁粟横流定獲降祥於蒼昊率綴數語爲他日左劵之證焉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[醫院二則]  
　　江北小工王小汪携妻某氏住居虹口漢壁禮路永祥里前日之　　　何故爻占脫輻王　常兇狠將妻盡力盡毆　受創後忿無可洩遂暗購烟膏吞服幸察知尚早急倩人舁送同仁醫院求救醫生施治如法應手而愈○又寗波人施阿生未悉操何生業備居虹口朱家木橋相近前晚在外與友人爲錢鈔爭氣大受欺侮回家後愈思愈貧竟背人吞服阿芙蓉迨家人察知有異雇人送往同仁醫院醫生騐得受毒雖深尚可施救投以吐藥一嘔而愈 
[英廨晚堂瑣案]  
　　顧汝殿以張樹棠誘匿妻女糾約流氓沿途吵閙經三百三十五號巡街捕拘入捕房轉解公廨前晚屠别駕升堂研訊顧訴稱小的係淮安府屬山陽縣人昔年挈妻子李氏及女兒至治下傭工在文報局司事包老爺處當牽車之役本年正月張夫婦引薦妻子至六馬路某優人家傭工旣而妻子携女兒以去迄今杳無消息向張詰問一味支吾叩求大老爺訊究張供稱小的係湖南某邑人漂流滬上喚賣水菓爲生妻子潘氏年二十有三本年正月某日確曾薦顧李氏至六馬路某優人家傭工甫及十天卽同顧領去此係小的夫妻目見之事此次忽糾約流氓向小的索人并云如不交還須借洋蚨數翼張潘氏供稱小婦人係淮安府屬鹽城縣人昔年隨父母駕艒艒船至此嗣以貧苦無聊嫁張爲室現在傭於三馬路收生婆某氏家月得洋銀一圓五角顧妻於正月間交顧領去兹因索借不遂扭案朦控叩乞鑒原别駕將顧大加申斥叱令一併退去○曹總戎之介弟名時藩者遣丁郭燕明扭控胡福卿串騙銀兩前晚别駕提訊之下郭丁禀稱前者家主從狼山來滬在四馬路青蓮閣啜茗晤及王姓自言天順洋行欲延一買辦須墊銀若干家主信以爲眞隨王至天順會晤行中買辦錢姓嗣卽交銀二百兩與某錢莊不料王錢互相中合吞用五十兩莊七祗收一百五十兩事後向王理論胡出爲　保願限日還銀前日向之索取一味游約且由胡友宛雲香帮同霸阻是以一併扭案請追胡供稱小的係蘇州府屬某邑人確知曹曾付銀與王然伊等爭論此事時則在青蓮閣上兹願保王出外料理且有田單抵押沈供稱小的亦蘇州府屬某邑人前日附舟來治下向稻香村茶食店收取貨價偶至青蓮閣啜茗因見伊等口角是以向之勤解不郭竟指小的爲商黨别駕判令將胡管押着交王錢到案究追沈交人保出靜候傳質○袁炎生扭控區炎廷欠銀圖賴别駕飭提訊究袁供稱的係廣東某邑人現在治下當木工區曾欠小的工價洋銀八十餘圖屢次向索掯不付給乞大老爺訊卽嚴追區供與袁同鄉在治下新開照館一切工程交袁包攬議定洋銀一百四十餘圓袁祗將招牌製就其餘並不赶作勒令先將工價付清然小的係經手人似此情形如何向主八交代别駕著一并釋出諭令工竣後照付洋銀○汪招記扭拘詹濟堂吞没貨銀别駕升堂提訊黄永清投案訴稱原籍浙江餘姚縣現在治下信太和字號爲夥至漢口坐莊辦貨上次接詹來信令定購絲頭一百八十六件每件約需銀二百兩左右附寄輪船載運來滬殊不料詹接得此項絲頭卽行賤售以致虧本若干現願將前次所收之銀二千七百兩交還令詹退還原貨詹供稱原籍安徽某邑現在治下後馬路坐莊辦貨此項絲頭與黄桂寳陳鴻濤等人合辦前因市價甚賤由永清經手照七折售得現銀目下黄忽翻悔叩求公斷可也别駕判令將詹押候理楚○王治遺抱呈人蔣逸亭扭控榮承祖圖賴往來銀兩别駕准詞提訊王遣蔣投按禀稱家主在治下開設商豐錢莊榮係生記鐵號主陸續被欠銀七百二十餘兩屢追不理兹者王年老多病小的係莊上跪街夥是以投案求追榮供稱原籍常州府屬無錫縣在治下開設生記鐵號與同豐往來　八九年邇者生意清寥以致積欠此數王處張姓亦積欠小的銀若干别駕著榮具限還銀張處之欵令自向理追或另案控告不准以欠抵欠 
[英界公堂瑣案]  
　　劉義仁偶至虹口某茶寮啜茗出洋銀三十圓逐一　　忽有沈福義王士梅二流氓不問情由强行攫取披劉推住指交巡捕解案請懲劉訴稱小的向操洋貨業與沈王素無一面緣昨日收得洋銀突被伊等攬去沈王同供稱小的等二人窮極無聊致在市中攫物求念飢餓餘生施恩免究屠别駕判令各笞責五十板以洋銀給劉具領○包探石金榮禀稱賊犯沈金全竊取洋人左爐家銀首飾報捕後捕頭遣小的緝獲解請究懲沈供稱小的不敢行竊只乞恩寛别駕判令笞責五十板起案之贓發回捕房給還失主○包探洪阿寳禀稱賊犯邵福生竊取龍飛馬房絨毯一條持往虹口某押店質錢經小的詰出眞情解案請辦邵供稱小的係浙江寗波府屬某邑人不該行竊罪無可逃惟乞施恩誓當圖報别駕判令笞責一百板○包探黄四福禀稱前晚浪子王阿根至龜奴沈福生家與東倡婦繾綣迷杳洞裏永夕流連及至天明乘間竊綢棉襖而逸王龜報捕後捕頭遣小的查獲吊出原贓今特送案請究阿根供稱小的雖極無恥當不致於竊倡婦之衣實是悮携叩求原宥别駕判令笞責一百板○一百七十三號華捕解馬夫玉阿四至案禀稱小的巡路時見此人駕車飛駛違犯章程是以拘請大老爺訊判别駕判罰洋銀三圓如數充某醫院經費 
 
 
