# 1910 - 258 - 4913517

 

Page 1

 
 
   
 
 

Page 2

 
 
[上諭]  
　　監國攝政王鈐章　八月二十日内閣奉 
　　上諭江南鹽巡道員缺著徐乃昌補授欽此軍機大臣署名奕劻毓朗假那桐徐世昌 
　　高門鈔八月二十日召見軍機連甲吳品理 
論說 
[論江蘇契稅附捐事（希）]  
　　去年部頒契稅新章第十三條云。各省抽收田房買稅典稅。多係備撥要需。其附收欵目以及加收火耗經費等項。亦係行政及辦公必需之欵。均應在九分買稅六分典稅内分别撥還。如直隸買稅内應撥還該省正耗學費銀四分九釐五毛。典稅内應撥還該省正耗學費銀二分四釐五毛。其餘各省以此類推。此條明明規定新章未頒以前。凡稅銀上備撥之欵。及稅銀外附收之欵。各省均得於典稅買稅内撥還之標準。 
　　其第十四條云。此次加收契稅。除各該省額徵各欵不計外。每加徵一分。應扣提一厘。爲經徵官吏辦公之用。此條又明明規定此次所加買稅六分典稅三分。以後各省均得按數扣提一釐。以充辦公費用之標準。 
　　夫朝廷以實行禁烟。念及洋　藥釐之逐漸短絀。議加田房契稅以爲抵補之計。誠出於萬不得已。然猶顧及從前各督。撫所撥用之欵。及各地方。所附加之欵。以至將來官吏辦公經費。亦莫不一一規定於所加範圍之中。誠以此次所加稅額。照原數增至二倍。民間負擔。已極艱重。無論再有溢收。必多擾累。倘不許提撥。計亦近於攘奪。民間所藉以辦理善堂學堂等事者。或至無欵而中止。故准其於徵數内分别扣除。以冀加稅而民不擾。亦政府之苦心也。乃近以吾江蘇之事証之。則有大不然者。 
　　常州之陽湖。以稅契項下向有帶收育嬰救生二項。均以錢計。此次旣在正稅内支撥。則應以銀計。因請於正銀内不論典稅。買稅照契價每兩各提銀七釐五毛。分撥濟用。而藩憲批示以此條係指通行辦法。曾經報部者而言。各縣禀准帶捐欵項。應體察地方情形。或於扣提一釐公費内。酌數分撥。奉前撫憲瑞批准照辦。概不准再行帶徵等因。此一事也。 
　　松江之青浦。向來於契稅上每兩帶徵錢一十四文。以充學堂經費。其時庫平每兩收錢二千二百文。以十四文計之。每兩應撥還銀六釐四毛。日前具禀請示。藩憲以稅契附收欵項。前奉部覆以蘇省學堂等費。均無報部案據。不准核撥。飭令設法另籌等因。由司通飭遵辦在案。該邑學費。應於扣提一釐公費内酌數分撥。仍以典三買六爲定。倘有不敷。亦須遵飭另籌濟用。未便率請撥還。此又一事也。 
　　夫陽湖所請提之七釐五毛。與青浦所請提之六釐四毛。非部章第十三條所謂附收。欵目。亦辦公必需之欵乎。果爾。則應在九分買稅六分典稅内撥還者也。乃當時部章並無報部字樣。而蘇藩之批陽湖也。則以嚴格釋之。謂係指通行辦法曾經報部者而言。其批青浦也。則又以部覆不。准核撥爲辭。其批示之。時固有前後。而蘇藩於未有部覆之前必以曾經。報部爲制限。其用心果何。爲耶部中初。頒新章如此。而後來之部。覆如彼。又 
 
 
 

Page 3

 
 
何爲耶。嘗見浙江奏報稅契情形摺内。聲稱各屬帶收學堂等項經費統在現加六分中扣除支用云云。可見部章撥還並不限報部立案之欵。乃浙省辦法如此。而蘇省辦法如彼。部臣之待浙省如此。而待蘇省如彼。更何爲耶。 
　　夫部章之効力。當普及於各省而不容稍有參差者也。東西各立憲國。所以能中央集權者。凡中央所發之命令。地方官無不奉行惟謹。其有不能統一者。始以特别法規定之。。今政府日日言集權。而其不能統一乃如此。各省之行政長官。又當依據部章而行者也。乃去年部頒契稅新章。並無。報部字樣。而蘇藩乃爲此損下益上之謀。以取媚部臣爲得計。使我江蘇驟失此附捐之鉅欵。以視浙撫其賢不肖何如也。 
　　或曰契稅附捐之欵。蘇省固不能照章撥還。然藩憲批示。尚有於一釐公費内酌數分撥之文。似亦足以抵補。不知此乃第十四條所謂經徵官吏辦公。之費牧令而賢。悉數撥充。尚嫌不足。其或不賢。則藉口部章。攫之而去矣。凡我。地方善舉學務等費將。安所出耶。是此次。部定契稅新章。乃係加至重之稅而又奪。我人民之附捐者也。 
　　近讀蘇撫交議支配地方財政案。有云附捐之大者。不外積穀稅契兩種蘇屬積穀每漕糧一石。帶徵錢一百文。大半移作學堂之用。稅契項下。應行抵補學堂善舉之欵。亦自不乏云云。我聞蘇屬凡稅。契附捐之欵。習慣上。以詳准。督撫爲止。未有。咨部者。如上所云我新蘇撫其有爲民請命之意乎。僕以此事關係。非獨常。州之陽湖松江之青浦也。亦非獨育嬰救生與學務之經費也。故亟書此以告我江蘇之有言責者。 
[專電]  
　　電一（北京） 
　　攝政王諭各樞臣此次召集議員爲千古之創舉所有議案除軍事外交外餘均發交官報日日宣布 
　　電二（北京） 
　　資政院總裁現經議定歲俸萬圓副總裁歲俸五千圓將入奏 
　　電三（北京） 
　　御史趙熙奏陳攷試法官辦法三條奉旨考試法官關係甚大應責成法部妥辦勿滋弊端 
　　電四（北京） 
　　滇人自辦滇蜀鐵路苦乏整欵現有改歸官辦之議聞英法等三國均願以極低利息爭攬借欵 
　　電五（北京） 
　　綏遠將軍信勤確有更動消息 
　　電六（東京） 
　　印度着名佛敎家逹摩巴喇欲復興亞細亞佛敎擬於明年五月在迦稱嘠多巿開釋迦降誕二千五百年紀念祭及佛敎大會并擬十月初旬到日本與日本佛敎家商議一切 
　　電七（東京） 
　　英國東洋艦隊西二十一日到横濱偉斯婁提督並將校等於二十二日前往東京二十三日臨齋藤海軍大臣之晚餐會 
　　公電（南昌） 
　　各報館鑒本校發響未能猝明原因方聘技師查騐工程惟無瓦落牆傾因而轟傷解散情事現全校學生上課管敎各員在校住宿幸尚安謐請照登以釋羣疑贛高等學堂全體號 
緊要新聞一 
[監國垂諭沈總裁審愼將事北京]  
　　資政院副總裁一缺軍機王大臣於十一日將預簡大臣清單進呈是日未蒙降旨及次日軍機大臣召見時監國隨商之慶邸以法律大臣沈侍郎家本深明法理中外翕然堪膺副總裁之任慶邸曁各軍機均以爲然旋即擬旨頒示次日沈侍郎謝恩特蒙召見監國當諭沈侍郎謂資政院係國家之創舉爲代表輿論之總樞紐總裁一職居介紹皇上與國民之間責任綦重應辦事項爲各國觀瞻所繫須以審愼出之庶除舊日官塲之積習而促憲政之進行沈侍郎敬謹唯諾而退隨於是日即赴該院辦事公所到任視事矣 
[趙侍御揭參鹽政處北京]  
　　趙侍御炳麟日前曾遞封奏一件參劾鹽政處略謂查督辦鹽政處成立之初集大權於中央宜若可以有爲詎數月以來毫無動作坐支薪津逍遙游偃而督辦大臣毫無覺察所調之人多係聲名狼藉參革廢員提調晏安瀾貪鄙性成原無鹽務之學識攬權納賄通國皆知而督辦大臣方倚之爲手足未識何故摺中臚陳晏提調劣欵甚多並有謂朝廷之設立鹽務處原爲整頓鹽政起見恐反不如未設以前有所統屬貽誤氏食耗銷國課務請即行大加整頓以期挽救而重鹽政云云摺上當奉旨着交督辦大臣閱看現樞府已鈔錄原奏片交鹽政處矣 
[晋撫電請撥欵辦礦北京]  
　　晋撫丁中丞日前電致農工商部略云自光緒三十年奏准設立保晋礦務商辦公司迄今敷載限 
 
 

Page 4

 
 
於股欵窘迫以致諸多廢棄然該省礦產苗質豐富若改爲宫商合辦股欵充足其獲厚利如操左劵本省財政拮据無法籌措擬請貴部酌爲籌補欵項一百萬或五十萬兩以關利源農部溥尚書接電後以本部財政窘迫更甚於山西何能籌此鉅欵擬即電覆丁撫仍請自籌某侍郎謂不如商諸度支部或請樞府列入政務處議案討論辦法惟溥尚書仍躊躇未决 
[新内官制果何時頒布耶北京]  
　　新内官制頒行之期早經逾限尚未頒布外間紛紛傳說莫衷一是兹悉此事延緩原因確係由於新内閣制及文官考試任用官俸三項章程尚未核訂之故自朗貝勒徐恊揆入樞垣後又經提議數次聞貝勒對於現定草案多不以爲然以所訂各節不過畧易名稱於實際上毫無補益尚須大加更訂已經交諭李柳溪提調仍按前訂草案詳加核訂（前李柳溪所訂原案極爲妥洽均爲世相國删改）並再與憲政館各王大臣籌訂文官三項章程及新内閣之各草議云 
[朗貝勒整頓内務府之準備北京]  
　　軍機大臣朗貝勒於整頓内務府一事頗極注意曾擬有入手辦法數條日前貝勒又奉監國面諭催令趕速整頓該府積弊貝勒奉諭後以内務府種種弊竇已所素知清查尚易惟欲實行整頓該府必須先將該府舊有制度大爲更革另行組織方能澈底澄清掃除積弊故次日特交諭憲政編查館令將編訂各國皇室經網曁日本宫内省制度各書赶抄副本呈閱以便參仿該館館員遵卽將原稿送呈貝勒府第聞貝勒日來於退值後悉心校閱遇有疑義常電傳館員胡礽泰陸宗輿等殷殷垂問蓋貝勒之意須先將各國皇室制度調查清晰再行着手整頓以冀易於收效 
[榮厚簡授奉天監理官之原因北京]  
　　新簡奉天財政正監理官榮厚本係留奉候補道銀元分廠副辦此次賞加四品卿銜簡授東省正監理官聞其原因係熊京卿簡放湖北交涉司使時東督錫清帥正在京中即向澤公面保榮觀察謂其前任新民府時不私其親爲人剛直可以繼任又榮觀察前次赴京請領銀元局章程之時澤尚書曾細詢布置局務曁理財之事觀察對答均能合宜是以此次一經錫督保薦澤尚書即專摺請簡是任以展其才云 
[創辦製彈大廠之籌議北京]  
　　陸軍部廕午樓尚書自到部以來力謀整頓各省軍政種種計畫已迭紀前報兹悉日前蔭尚書又與軍諮大臣濤貝勒提議謂軍隊實力以子彈爲最要據某西人最近之調查中日子彈比較相懸殊甚日本所儲子彈足供四十八師團全體擊射廿年之用而中國則僅足供數點鐘之用若不早爲籌備甚屬可慮擬即籌欵在天津或上海組織一宏大之子彈製造廠以供軍用而資存儲俾免購諸外人貽將來之患濤貝勒深贊其議惟以需欵甚鉅恐一時無從籌措尚書則擬商由度支部撥欵舉辦貝勒謂澤公雖有約在先然部中財政艱窘實亦無此鉅欵惟舍度支部外更無别法當約尚書定期邀同澤公磋議此事 
[民政部拿獲大賭續誌北京]  
　　民政部拿獲東獲東單牌樓二條胡同大賭局一事已紀前報兹經切實調查該賭局自本年二三月間成立至今每日收入平均不下三四千元之譜其往來是間者大都逹官貴人世家子弟各部闊司員各班紅娼妓等而又另有一般惡少爲局中運動員故其局面極大今將是日拿賭情形詳誌於下 
　　拿賭之原委初民政部順天府各衙門對於此事均不敢輕舉妄動以爲開賭者係他國人入局大率王公貴胄對付失宜反足以外起交涉内結仇怨遂密派妥人婉言勸散詎該局置之不理遂示意北洋緝探隊出頭調查計查出數十人之多遂由民政部咨商外部與值年公使（秘國公使）交涉公使覆文謂地非租界人盡流氓任憑貴國辦理民政部於是會同各衙門共派一百餘人前往恊拿 
　　開賭之地方二條胡同三號美國人薩惟德祈利時初開機器賭生意頗爲黯淡至六月間由一般痞徒與洋人關說月出租金五百元於是大開博局一時風聲所播游人如蟻然此尚專備中國人推牌九之用而薩惟德開機器賭如故惟另請一洋人擔任此事此人右手已廢因從前在上海曾犯有要案故也嗣有内務府中人因别故又在四號（英人）别樹一幟而本京人賈某范某亦繼起租十五號（印度人）以爲競爭於是局面更形闊綽矣 
　　密探之混入各衙門所派密探當其入也均係陸續扮作賭徒參與其間但於左肩下加白布作小標識以便拿人時自爲辨别之地有狡黠者見有白布標識者愈來愈多知事有變遂假作小便而出以此脫逃者甚衆 
　　拿人之狀態密探人等見逃出多人知事機已露遂至機器賭室先拿西人西人將電燈息滅陡然黑暗僅拿數人而右手已廢之西人在内即外間誤會爲巡警擊傷者也牌九局因之立時紛擾有陳某首先拒捕毆傷警察而逃聚福掌班見前後無路擬升屋而遁不料屋頂上亦密布巡警按槍相待該掌班陡吃一驚翻身落地致傷一肘總計拿獲一百餘人路上買放者有數十人解交内城警廳時尚有七十二人内中以度支人員爲最多而著名渾渾（流氓）王雙喜張瞎子等四人亦在其内女子一人實妓女綠香仙館頗稱一時之巨觀然此僅述三號抄獲情形而四號十五號尚無事也 
 
 

Page 5

 
 
　　賭犯之發落當時拿獲各賭犯外國人均解送外部交公使發落聞每人罰金五百元尚有一人遞解回籍本國犯係由内城僉事顧鰲審問其詳仍俟續登 
[資政院調取度部彚銷檔册北京]  
　　資政院日前片行度支部調取該部歷年辦理通國出入彚銷全案疏章電牘所編訂成書之各籍册聲請尅日咨送到院以憑核閱度部各堂接閱來文次日即諭交丞參廳傳諭本部軍餉廉俸制用通阜田賦稅課漕倉會計等十司飭將各册籍依照來文迅即檢齊呈堂以憑咨覆各司奉諭後現已核查齊備呈堂咨覆矣 
[直督查覆陸緒聲參案之内容（續）]  
　　又原叅該道恐各報館攻發其私因聨絡北京報館主筆張毓書爲掛名路局總稽查月送乾脩百金又引其狎友已革東邊道沈承俊充京漢路局車務副總管月薪三百金引蔣芬爲京奉全路總稽查申保亨爲京漢全路總稽查月薪各五百金皆向章所無並無一事可辦各節查現時北京報館主筆無張毓書其人京奉路局有名張毓書者前曾充北京女報館主筆該報久已停版去年五月委充路局稽查差兼辦統計月薪一百二十兩至已革束邊道沈承俊與蔣芬申保亨所充各差及月薪數目均與原參無異惟各差名目從前亦有充當之人並非向章所無若蔣芬申保亨固常川到局間亦往還全路不得謂爲無事可辦又原參該道未得保時拐騙北京百順胡同翠雲班妓女同列無不恥之旣得志益使酒狎娼終日沈湎於津妓金芝家該妓寓三不管地方求差者輳集其門幾變娼寮爲捷徑各節查陸緒聲曾買北京百順胡同妓女翠雲爲妾用贖身銀一千八百兩尚無拐騙情事至天津三不管地方並無妓女金芝之名原參經日沈湎致求差者輳集其門當係傳聞之誤又原參歷任總辦每日晨起入局昏而歸該道或二三日間一詣局少坐即散一切公事委之總文案沈國鈞外人皆稱沈國鈞爲二總辦一節查歴任總辦誠有如原參所云每日晨起入局旣昏始歸者陸緒聲亦有時而然惟常往北京越二三日始克回局一切公事遂由文案沈國鈞辦理沈國鈞雖爲陸緒聲在奉舊友然於京奉路局尚無他項劣迹亦未聞有二總辦之稱又原叅强佔民婦一事該民婦平谷人以貧故出傭該道豔之遂强佔爲妾其夫李姓世業農叩門哭泣求見拒不納授意門者始怵之以威繼慰之以好言終乃以五十金買斷紏葛一節查陸緒聲曾結識北京蘭馥班妓女桂蘭該妓臺意願從始爲掌班所不許繼復索價甚昻陸緒聲僅給銀九百兩桂蘭恐事不諧自出銀六百兩湊作身價陸緒聲復不欲遽聞於人詭以桂蘭爲翠雲之傭另住外寓現查陸緒聲僅有二妾並無第三爲民婦者自無强佔之事此查明陸緒聲被參各節之情形也伏查京奉路局本有華文總辦洋務總辦兩員一切事宜自非陸緒聲一人所能任便自陸緒聲接差後於車務積弊聞亦頗有廓清各項開支較前亦多撙節惟其年少氣盛不能躬自檢束納妓爲妾致滋物議且於前時之乾脩冗差痛加裁汰而已所引用仍不能盡皆核實賣票司事吳子逵爲黄澤霖所用旣經查有弊竇而於黄澤霖毫無讉責辦理均有不合應請旨將候選道陸緒聲交部議處其京奉路局總辦一差並請飭下郵傳部另委妥員接辦責令將該局積弊及乾修冗劣各員認眞釐革八月初九日奉硃批著照所請該部知道 
[京師近事]  
　　學部今年考試之多爲歷年所無現聞各司員自以爲不無微勞足錄擬極力運動堂官特開保案凡係司長必逹保升丞參上行走以提學使記名簡放之目的云　 
　　資政院各員薪水數目早紀前報刻總裁倫貝子又以該院經費異常支絀擬再核减現定開院三個月總裁二千元協理等各一千元欽選議員二百元民選議員仍從原數 
　　新任江寗將軍鐵寳臣留守擬於例假四十日後再請假一個月約於十月中始行南下履新 
　　陸軍部蔭尚書前議將本部不諳軍律各司員一律撤汰現以此舉殊多窒碍暫作罷論擬在部設立陸軍研究所令不諳軍律各司員一律入所肄業上堂授課時均衣軍服其現充之司長司副科長科員仍舊不裁以示體恤 
　　學部現己試辦宣統三年豫算表册統計歲入一百四十餘萬兩歲出二百一十餘萬出入相抵不敷之欵乃至七十萬餘兩之多 
　　陜甘總督長庚日前忽來電奏一通特爲前革藩毛慶蕃大加辨護謂刻下盤查藩庫毫無虧欠在彼任内一切各事均無絲毫不合前與監理官之衝突係各持私見所致該革員實含冤抑現旣查明應請爲之昭雪等語樞府以此事旣擱多日不便提起致傷度尚之感情云 
　　農工商部現因無事可辦擬調查全國礦産爲將來分别開採之預備又以郵部曾有鐵路附近三十里之礦概歸郵部辦理之說故農部益急於調查以爭先著 
　　陸軍部擬裁撤驛站一節已紀前報現聞該部已行文各部院凡設文報局及通郵政省分自九月起試辦果無貽誤再爲酌量裁撤 
　　鹽政處近以各省鹽欵報銷所支緝私經費爲數過鉅當此度支奇絀之時自應設法撙節昨特電致各省會辦大臣切實核减 
 
 

Page 6

 
 
　　理藩部壽子年尚書現正雷厲風行整頓部務已擬定章程三種一厘定本部司員職任考成及辦公時間章程二調查報告考成章程三司長司員考績及升降烏布章程聞將於日内繕單專摺入奏 
　　監國攝政王昨以德國皇太子不日來京應贈送御物以作紀念特諭内務府大臣飭將頤和園所存各項御物開單進呈以備硃圈四色贈給德儲 
[時評]  
　　其一 
　　自治之障礙有二。一爲經費支絀。一爲區董紛爭。然經費之支絀。苟得人以籌畫之。究亦可以逐漸進行。至於各挾私見。以相爭執。則無論經費之無着也。即使經費。充足。亦將以私計滋出。而貽累地方。今之紛紛爭執者。豈非出於私見乎。挾私見以言自治。何自治之可言。 
　　其二 
　　帽業也。衣莊也。典當也。皆與剪髮易服有關係者也。故聞剪。髮之說。皆慮營業前途之阻礙。而恐慌已甚。然此等。營業。各處皆有。不聞其開會反。對也。獨杭垣之業此者。亟亟開會。謀所以保存髮辫之。策是何爲者。 
　　朝廷政策。多有議之而不必行者。倘使剪髮之議寢息。則於營業前途。本屬無礙。倘使果欲實行。雖開會何益。此之謂自尋煩惱。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江督皖撫電陳皖北匪亂南京]  
　　江督張制軍皖撫朱中丞日前爲皖北匪亂電致軍機處代奏云安徽蒙城鳳台二縣交界雙澗集有帮匪張學謙李大志等爲首糾黨放火起事向懷遠鳳陽等處分竄所過僅索取軍械馬匹並不殺掠故隨從者衆已聚至二三千人據各處該管文武電禀前來皖省兵力較單雖經家寳飭調馬步各隊前往深恐地廣匪多不敷勦辦查沿江防軍由浦進兵皖北較爲迅捷已由人駿飭該軍總統程允和調步隊二營馬隊一營星夜馳往壽鳳並飭徐防統領胡令宣親率得力馬步由渦蒙前進會商道府實力拿辦並咨長江水師提督速派師船駛赴淮河堵截以杜南竄該匪初起想鎗械無多隨從多係裏脇並非悍黨旣經官兵分路往勦當不難於撲滅除督飭文武妥籌勦撫並查明起事實情另行電陳外謹請代奏 
[滇紳組織礦產調查會雲南]  
　　滇省因庚子敎案議結將七府礦山奏准給英法隆興公司合採現滇人以礦產爲滇省命脈所關迭經軍學紳各界開會集議擬請廢約並請諮議局呈請督院咨部竭力作廢李督以爲此約旣經雙方訂妥斷難無故議廢只有主張由自已厚集資本速造辦礦人才提倡開辦以爲抵制於是滇人士即組織一礦產調查會以期實行現已開第一次會議其議决事件如左（一）礦務調查總會事務所即日設立於滇蜀鐵路公司之内（二）舉定總理協理總理丁彥恊理李光瀚吳琨其餘庶務書記各四員會計二員評議員二十五員（三）開辦會務經費先由各人墊出計共三千九百三十五元（人數太多不及備載）即以此欵作爲開辦費（四）籌議組織辦礦公司底欵先由鐵路公司借出銀十萬兩陸續勸集股欵實行開辦一俟辦理稍有成效再議籌借鉅欵以厚資本而資推廣（五）刻刊本會圖記一顆並請頒給關防（六）甫經開辦待議事務頗多定星期三星期日午後一點鐘會議一次凡屬職員均應到會並議俟本會成立後其應辦事務略分四項（甲）派員出省調查各廳州縣礦產並組織礦務調查分會勸辦各項礦務公司（乙）與現辦之中國人股分礦務公司分别接洽並得請地方主管衙門爲之保護維持（丙）責成各廳州縣礦務調查分會查明該處已未開採各礦產隨時列表報告總會如遇有買賣礦山或租借情事無論買主租户先期報由分會或總會查明確無窒碍方許租賣倘有未經報知直接或間接私行租賣者一經查出除公同議罰外所有租約賣約均作爲無效礦產所有者若因不得已急須租賣時本會得以相當之價租買之（丁）興辦礦業應辦之各種要素如研究分晰各所均另延技師分别辦理 
[浙人對於剪髮易服之大恐慌杭州]  
　　近來津滬報紙喧傳政府將實行斷髮易服之令致杭州商界大生恐慌以爲生計將絶由某君發起兩次刊發傳單公籌保存辦法昨日復經帽業余君等刊送公啟通告商界略謂兹因政府有實行剪髮之議并令易服事關我等商業命脈一旦實行非但數百萬金血本無着而數千萬人生計皆從此絶矣千鈞一髮岌岌堪危同人等惄然憂惶不惜犧牲個人奔走呼號擬集同志組織團體以籌維持善法幸蒙丁和甫嚴雲樵徐良甫余田玉諸君共表同情極力襄贊先從調查入手以便研究務望諸公共矢𤍽忱互相匡助同人幸甚大局幸甚商界一分子余鏡湘等公啓贊成各業領袖名氏列後典業王湘泉孫子梅程磁伯綢業余田玉趙子松徐良甫孫少梅緞業梅炳南于啓太恒久昌衣業嚴雲樵史靜三皮貨業陳正裕孫松甫線莊沈嘉椿金榮德繡貨業周煥章帽業余錦湘舒德榮鞋業陳霞卿勞希生套籠業童永茂絲業周梅卿機坊料房練坊染坊待查 
　　山日商務總會刊發傳單啓者近日各報載有易服之事雖屬謠傳凡有關於服制各業者均受影響兹定於二十二日下午二時在敝總會集議務祈各寳號執事届時賀臨爲盼此佈杭州商務總會謹啓 
[杭垣歡迎美國實業團續誌杭州]  
　　美國實業團於十七日來杭游歷當由宫商發起歡迎竭誠招待即晚在交涉司署大開宴會浙撫增子帥親臨主席分别致頌並討論兩國工商之進步將來之希望種種演說畧記昨報兹悉是晚暢叙至十二句鐘始散仍乘專車赴拱埠歸宿自備游艇内次日上午八時城北商會復派專員倍同參觀通益公紗廠欵以茶點至十句鐘入城逕至商務總會參觀陳列品於綢緞茶葉訙扇手工品等類頗加奬賞各出金元分别選購某團商尤賛温製錫器彫刻精美特購茶酒壺爵數件該會預備西式酒果招待暢飮至十二句鐘卽乘轎出城赴閘口架濤植物園午宴藩司交涉司巡警勸業兩道等先一句鐘到園團商蒞至後增撫亦來均由園主人王湘泉君一一迎候略憇片刻卽請王交涉司招待入席商會顧總理致歡迎詞團商代表普甫君致答詞預備西湖十景影片分贈美賓人各一册園主人王君另備本山自植牙茶分贈各美賓均歡呼致謝次由代表普君轉贈中西文致謝頌詞一軸全體簽名於尾綴以赤金徽章金花國旗以作杭商界之記念並云敝團同人帶得美洲土產原約今日送到不知因何延誤一俟寄杭即請貴會分致商界諸君以表微忱并在山麓合拍一影以留記念是日各女賓因連朝勞頓均在三郎廟預備之候潮所休憩故未與會事畢由撫院司道陪同折回三郎廟看潮卽在南星站登車六句鐘時蘇浙路兩公司公宴團商於車内即晚開回上海 
 
 

Page 11

 
 
[西報譯要]  
　　英國對於禁烟會之意見字林報載十九日倫敦電云據紐約電稱英國已允將上海禁烟大會核定各欵加入應議條約之内並允在海牙禁烟會討論高加及嗎啡貿易事宜且謂與此有關之各國應預先調查此二項藥料之製造及貿易俾會中可以切實辦理此事此項調查英國當竭力協助云 
　　逹賴喇嘛暫不回藏又載同日倫敦電云前赴大吉嶺謁見逹賴喇嘛會商藏務之中國道台星期三日可抵西姆拉與印政府商討諸事據大吉嶺消息拉薩之大喇嘛刀戒逹賴喇嘛如不得英政府擔保平安則萬不可復回西藏云 
　　英國宴待中國法律專員又載同日倫敦電云中國派赴比京監獄大會之法律專員路過倫敦時由公斷裁判所會同商務總會設宴欵之　　香港政府驅逐革黨文滙報載二十日香港電云孫逸仙之弟因在香港募集軍需以助革黨已由港員驅逐出境 
分類新聞　政界 
[警費不准提撥酒捐杭州]  
　　浙省定海廳巡董丁中立以警費不敷請將酒捐盈餘分撥應用當由寗波府鄧太守詳請省台示遵兹奉藩司吳方伯批云查酒捐正加兩項係爲新約賠欵及練兵經費之用先後詳咨有案此次加繳盈餘必須列入財政月報如果移作城鎭巡警之用將來册報到部必千駁詰况司庫歷年收支相抵不敷甚鉅所有此次盈餘旣據查明由沈董認繳除去支給夫馬每年多收二千六百元應即飭令隨同正加彚解司庫兌收至該廳警費除契稅項下詳准每銀一兩提洋一分五厘外不敷若干應由該廳就地設法另籌不得移動酒捐之欵以符定章仰即轉飭該廳遵照辦理云 
[禁烟公所預備部委調查之忙迫揚州]  
　　揚州府近奉兩江禁烟公所密函略謂前奉部派阿勒精阿赴兩江考查民政現聞部員已經來寗行跡十分秘密究竟行至何處調查何項事件不得而知惟禁烟一端關係重要各屬辦理成績所中早有端倪現在部員調查認眞異常旣嚴且密不得不格外加意事關大局非一府一縣之褒貶萬勿疎忽爲要嵩太守奉函後已飛札各屬並行知禁烟分所預備矣 
軍界 
[奉省舉行秋操之準備奉天]  
　　奉省陸軍秋季操演前去兩年歷經舉辦兹届本年秋操之期各營均宜預備日昨錫督特札飭兵備敎練兩處曁陸軍混成協各營自行秋季支隊演習届期再由敎練處派員前往以覘成績并定於九月間舉行 
[陸軍調查局行將裁併太原]  
　　晋省自陸軍開辦以來一切欵目頭緒紛繁前奉部章設立調查陸軍財政局已於四月開辦所有陸軍糧餉軍械一律歸該局調查清晰開單報部現因省中財政支絀萬分而該部調查軍需亦已有頭緒擬即將該局歸併督練公所以節糜費 
[嚴禁營兵私購食物武昌]  
　　鄂省陸軍三十二標統帶孫國安近查該標各隊目兵私買麫包及餒魚敗肉盈筐累盒置之床底顧一已之漁利視命令若弁髦且所買之物皆非良品旣有害衛生又消費金錢事本小而關係甚鉅昨特飭各營管帶按日派值日排長一名及頭目二名不時檢查各兵棚内倘一經查出除將所買物品充公外另行加倍嚴懲以肅軍規 
[贛省軍警衝突之動機南昌]  
　　贛省陸軍馬隊營向紥進賢門外近全隊兵士因爲中秋將届集資派人赴附近鄉村地方購買牛肉一百餘斤於十四日行至進外上正區地方被巡警捉拿到區經區官鄭令清彦提訊責以不應宰食耕牛遂將肩肉鄉民笞責一百板該鄉民堅稱此項牛肉實係馬營派往鄉間買來並非自宰鄭置之不理判將牛肉充公肩者保釋而牛肉遂爲警區割分後肩肉鄉民奔報到營衆兵不服大有暴動之勢幸該營管帶方先亮出廳演說不准暴動一面用電話詰責警員鄭清彥不應責罰而鄭復以牛肉已　有碍衛生業飭掩埋爲辭方詢埋在何處以便派驗藉服衆心鄭半時無語復稱抛棄河心方云旣棄河心則河水爲衆人所需尤於衛生有碍實屬辦理不合兩下言語之間幾致衝突方旋即報由陸軍警察營與警務公所交涉嗣經巡警道陸觀察諭令和平了結其事遂已惟此事一出馬隊兵士與城外巡警暗潮極深將來難免别有風潮也 
學務 
[請加契稅興學安慶]  
　　六安州紳士陳幹臣等以辦理學務多因經網難籌諸多阻滯實于學務前途大有影響爰禀請州署於買賣田房契稅項下每兩加收錢二十文俾資彌補刻該州已據情轉請當道核示 
[縣令提倡學務浙江]  
　　海鹽縣朱芷生大令以鹽邑僻處海隅敎育未甚發逹商請敎育會會員輪流宣講以開風氣此次中秋適值星期由會員孫君熹祿在天寗寺大殿將明定敎育宗旨之上諭逐字演講聽講者數百人邑令及何巡官均親臨會塲亦可謂實心提倡矣 
[商學研究所畢業備案紹興]  
　　紹興商學公會設立之商學研究所業經考騐畢業前日該會造具畢業生姓名等清摺備文呈請學憲備案兹奉袁棍學批示據呈該會所設之商學研究所各項科目已敎授完畢行畢業禮將來於商學改良必多裨益仰候會同勸業道轉詳備案可也繳清摺存 
實業 
[浙藩催設水利會之通飭杭州]  
　　浙藩吳福茨方伯日前通札各屬催設農田水利會略謂上届諮議局議决之農田水利會規則業經公布施行查該會之設係爲關於農田水利疏濬興修是以訂立規則令各鄉莊董圖董及有關係之人得自籌組織公布已久迄今未據各屬通報一省之大豈竟無一應濬修之水利是否地方未及舉辦抑該長官未爲轉報殊難索解講求水利所以保衛農田至關重要豈可使良法美意徒成紙上空談合亟排遞飛催赶將水利會尅期成立以符議案 
[請兵保護漁業寗波]  
　　鎭海洋面素爲盜藪吳吉人軍門統領浙 
 
 

Page 12

 
 
洋水師時認眞緝捕盜風稍息自吳軍門物故後台州海盜横行海面遭刧之船時有所聞兹届秋汛爲漁業最關緊要之際湖帮漁商俱有裏足不前之勢現聞有曹阿寳等多人向統領衙門公叩撥派兵輪前往巡護當蒙馮統領檄飭永定小兵輪前往巡護想不難驅逐匪類以安漁業也 
[濟南發見白金礦產山東]  
　　山東濟南府城迤西約三里許農萊地方居民皆以圃糊口前有園丁某甲掘井灌漑深至丈餘忽有白鏹累累出現某甲持至城内兌換某金店見之以重價盡數買去謂此白金也某甲由此暴富而該地方人亦莫不詫爲異聞遠近喧傳近忽被某國人所聞特潛赴該地探測數次又延礦師切實調查旋經查勘確實謂該地係無上之白金礦礦苗極旺倘經開採必獲厚利刻下孫撫偵知此事恐外人覬觎日久别生枝節擬集股十萬元自行開採以闢利源而杜枝節 
[分銷礦煤飭縣保護揚州]  
　　揚州府近准徐州賈汪煤礦公司來文謂該礦出煤本地銷數有限禀准江南礦政局在於徐淮揚鎭各府縣境内次第設廠分銷出示保護現查揚州地方人烟稠密輪舶交通業由分廠先撥煤斤赴揚分售恐有奸牙市儈從中把持煽惑愚民藉詞阻撓應請飭縣查案一體出示保護嵩太守接文後昨已分行江甘兩縣遵照矣 
[雙哈鐵路磋商聨絡章程吉林]  
　　雙城府修建輕便鐵道股本已有端倪本擬從速開辦現該府金守已將輕便鐵道章程向俄國東清公司磋商將來通運及聨絡事宜俾免另生枝節雙城糧產素盛此路成功實於粮產運輸有無窮便利也 
[咨調遊學生辦理農業奉天]  
　　趙侍御熙前曾奏請遊學生授職後各省督撫遇有需用此項人員咨由學部請旨發往委用並聲明不扣資俸等語前日東督錫清帥特咨調遊學畢業廷試授職之主事于樹楨辦理奉天農業學堂昨由學部唐尚書奏明准其發往委用矣 
[樹藝公司續請開墾官荒揚州]  
　　揚紳蕭祺胡雲官等曾於去年指定便益門外高橋一帶古漕河及邗溝以南未墾官荒禀辦合羣樹藝公司擬定章程呈請地方官通詳在案原定章程本載遇有鄰近荒地可以隨時開墾得以禀請立案近又查得公司對岸河東地方有官荒之地甚多細加察勘調查委係從前營盤舊地己盡成瓦礫之塲經該公司雇工挑挖刻已復作平原擬卽照章推廣開墾附入公司辦理樹畜昨特禀請江甘方萬兩大令詳報上峯備案 
雜記 
[巡士激成罷巿之風潮福建]  
　　省垣南台后洲巷口初七日有武生某叔姪二人於街中口角其叔躱入華英絲線店内其姪追之該店欲釋紛爭阻其追入略加嚇阻詎卽往訴巡士與之偕至向該店尋釁旋至口角巡士憤回區所邀集全班而來强入店内將該叔擒至區所綑打頗受鱗傷鄉隣不服相率罷巿閩侯兩邑令聞信親向各鋪户勸諭照常開巿一面查明情形商之總巡即就區内將該叔掛綵乘輿送回至該區官擬即詳請撤差以示懲儆而順輿情 
[松郡歡迎美團記松江]  
　　本月十八晚美國實業團由杭州乘專車回滬道出松江松郡商界先期支蓋燈棚預備爆竹在西車站歡迎專車到後商界領袖趨前迎迓美商男女約三十人均下車至車站所設茶點處與松商殷勤握手藉表歡洽旋邀松商十餘人上車欵以佳釀盡歡而散 
[五河釐卡之預防安慶]  
　　五河釐卡徐守自奉委到差後即巡視卡務情形以該處頻年水災民情强悍且又濱臨淮渦沙銅等河匪徒時常混迹其間釐卡爲銀錢之所一有疎虞不堪設想特於日前具禀撫院懇予加委兼理營務處銜以便隨時指授防營水師機宜禺家警告即可調撥藉資抵禦一面再由該員添募卡勇購領洋梒十　桿派勇輸巡以壯聲威 
[諮議局請賑鳳台災民安慶]  
　　皖諮議局近呈皖撫院文云據鳳台縣自治會呈該縣本年災情較重災民徧野鳩形鵠面慘不忍覩懇彚入皖北災内分别振撫并於秋後剔荒緩徵以恤民生 
[錢莊驟提宫欵之恐慌杭州]  
　　杭城清和坊裕昌錢莊向賴塘工海防兩捐局捐欵及絲票並部飯照費等欵爲周轉前月藩署分科治事後所有兩局捐務業已歸併釐稅科辦理事閱月餘該委員陳堯封經收捐欵絲票及部飯照費等欵旣不解庫又不造報日前經撫藩各憲查悉是項捐銀絲票爲數甚鉅即部飯照費一項已逹二萬數千兩之鉅甚爲震怒迭經嚴催造册赶辦陳委員奉札後初則尚思延抗嗣因迭次催札詞意嚴厲故不得已赴莊抽提以備報解惟該莊現欵無多驟然抽提鉅欵不免有一番恐慌 
[會稽縣之災情紹興]  
　　會稽范陽八鄭等村水災業經該縣陳大令禀奉上憲批令籌欵賑撫兹悉陳令日前又將查勘及撥欵賑撫情形詳報上憲畧謂會邑地方東南毗連上嵊外接曹江三面環山一面衝當水道形如釜底前月間秋雨連朝平地水高數尺種子大率漂流據范陽八鄭湯浦等十餘村農民以秋収失望紛紛禀請賑撫前來知縣即馳往各鄉周歷查勘勘得各鄉西南一帶地勢較高者尚無大礙而低田禾苗大都漂爛秋收失望時届白露無可補種徧野哀鴻精堪憐憫當由知縣在平糶欵内移撥撫卹並勸紳富量力資助云云 
文苑 
[咏春草八首（續）（陳阮君）]  
　　含情多爲着吳綿。惜别王孫祇夢牽。逝水華年堪到海。遠春愁緒渺於烟。低迷深苑苔千印。躑躅荒山厥一拳。寄語小青青未了。莫生西土任生天。 
　　豐林彌望絲縱横。狐兎潛蹤了不驚。蜀道聞鵑花有涙。茂陵立馬石無聲。芳馨庭廡知誰賞。射獵南田足此生。白柄長鑱行采藥。掇芹聊貢野人情。 
軼聞 
[田文鏡之幕客]  
　　田文鏡在雍正朝爲河東總督。得君之專。與李敏逹鄂文端爲鼎足。一時大臣。無與倫比。世傳其幕客鄔某。事頗奇特。因撮記之。鄔某者。紹興人。習法家言。人稱之爲鄔先生。文鏡之開府河東也。羅而致之幕下。鄔先生謂文鏡曰。公欲爲名督撫耶。仰僅爲尋常督撫耶。文鏡曰。必爲名督撫。曰然則任我爲之。公無掣我肘可耳。文鏡問將何爲曰。吾將爲公艸一疏上奏。疏中一字不能令公見。此疏上。公事成矣。能相信否。文鏡知其可恃也。許之。則疏稿已　具。因署文鏡名上之。蓋參隆科多之疏也。隆科多爲世宗元舅頗有機幹。世宗之獲當璧。隆科多與有力焉。旣而恃功不法驕恣日甚。上頗苦之。而中外大臣。無一敢言其罪者。鄔先生固早窺知上意。故取行之不疑。疏上。隆科多果獲罪。而文鏡寵遇日隆。已而文鏡以　與鄔先生齟齬漸不用其言。鄔先生憤而辭去。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[前駐藏帮辦大臣温宗堯諮請川督代奏維持西藏大局摺]  
　　爲咨請代奏事竊宗堯一介庸愚仰蒙朝廷恩遇畀以帮辦西藏至重至艱之任方受命之初誠不自量其不才惟欲捐竭頂踵補救萬一詎自抵藏受事以後内察藏人之趨嚮外偵隣邦之舉動雖事勢尚有可爲而合以帮辦大臣之事權實覺竭蹶無所措手不敢辜恩溺職遂輒請避賢路復蒙朝廷矜許准其開缺諭令取道四川籌商事件遵即交卸起程於五月二十二日行抵成都當經電請軍機處代奏奉旨開缺駐藏帮辦大臣温宗堯著另候簡用母庸來京陛見著趙爾巽遵旨傳知欽此欽遵伏念宗堯上叨恩命駐藏十四閱月祗以智力淺薄曾無毫髮可爲報稱之事惟於藏事向少講求奉命之日乃急採購英國二十年來藍皮全書詳考該國與西藏歷來交涉之事實及其應付之政策審其用意委曲陰鷙多爲世人所不及知復察藏人對英之情形乃知中國今日治藏實處極艱難極危險之地而亦未始無可希望可恢復之機宗堯旣有所見何敢緘默蓋今日之論藏事者皆曰英俄皆當防閑之也皆曰英俄皆將干涉我也皆曰藏人之意已不屬我而有專屬也皆曰事機已到危急無可挽救也宗堯證以英國藍皮書所載之事實及西藏官民之向背竊謂自我言之則英俄誠皆外患皆當防閑而自英俄言之則防英者俄防俄者英彼兩雄者各不相容即各自爲防閑即各有所忌憚中國但當利用英俄之各自爲防閑而速趁此各有所忌憚之時急起直追整理西藏之内政恢復在藏之主權與其分精力以防閑英俄不如併精力以治理西藏此非宗堯之讆言也觀於藍皮書所載一千九百零三年二月十一號二月十八號及四月八號即光緒二十九年正月十四二十一三月十一等日英外部大臣三致駐俄英使之文内述與駐英俄使之辨論俄使旣申明英在西藏行事俄國即須設法保護俄國之權利又申明西藏之局如一旦大有更改則俄國或須設法以保全在亞洲之權利又中明俄國勿論如何總以不干預藏事爲政策但或爲勢所逼須在别處另籌對待之方英外部旣申明英國無政治之陰謀無覇佔西藏土地之意又申明俄若在西藏有所舉動則英之舉動不特不讓於俄之舉動抑且過之俄若派兵進藏英必效之所派之兵力必較俄爲厚又申明英國因見中國政府一則用延宕之手叚一則對於西藏只有徵弱之權力故起而直接自爲籌策以上云云皆秘密緊要之文件英俄對藏之政策及其各相防閑各相要約證明之意皆昭然若揭英俄旣各有所忌而各交示其不敢妄動之意英則直宣布其不得已而妄動之意乃由中國手叚延宕權力微弱所致由是觀之中國不惟不必防閑英俄即英俄亦無防閑中國之意不惟此也假使中國能增加治理西藏之權力彼英俄者方且歡迎賛助若恐不及此無他蓋至於中國實在不能保有西藏之一日彼西藏者又無獨立之資格而必有所屬屬英則大有害於俄之中亞細亞方面屬俄則大有害於英之印度方面至於其時英俄必將出死力以競一得其不得者必不自讓必於西藏之外别有所取償至其終極不惟破壞英俄之交際且將擾亂世界之平和若是者皆英俄所至不願然則中國果能變延宕 
英俄之平和論者所謂我當防閑英俄者乃不必之事其謂英俄皆將干涉我者則相反之事也至謂藏人之意已不屬我而有專屬宗堯在藏　年朝夕栗栗注意此事蓋藏人凡分三級一曰僧俗官吏一曰喇嘛一曰百姓官吏則各不自量咸有獨立自雄之心至於不得逞則又俯首帖耳以聽向者英兵之入藏即其官吏之崛强背約所致英兵一來其崛强者又恭順矣比年番官之對駐藏大臣甚不謹矣川軍至則已改觀逹賴革則羣屏息矣喇嘛則迷信佛敎俄即因其迷信故爲隆重佛敎以誘之光緒二十七年宣統元年逹賴兩次派遣喇嘛赴俄俄皇召見禮遇至渥凡此皆以牢籠喇嘛故就喇嘛一重而論向俄之心較熱至於百姓則蠢然無所知識英之减費退兵不派政治代表純取陰柔平和手叚所爲牢籠西藏百姓收拾人心之方法盖已極力盡致西藏百姓又不能不受其牢籠而忘英兵入藏之當怨由靖西至帕克里春丕一帶之民以英兵駐紥之久相遇之厚無不移怨而感三級人之性情向背若此（未完） 
本埠新聞 
[串倒巨欵可駭]  
　　英商裕源紗廠控已閉怡德莊股東石惠記姚勤記邵厚村串同該廠批發所經理洪賚臣倒欠鉅欵七萬餘兩一案迭奉會訊迄未斷結前日午後寳讞員會同英康副領事升座復訊原告代表担文帮辦費烈律師譯稱案經前陪審官布辣德君與貴分府會訊時奉諭被告再不繳欵定行判押西牢關前分府亦有如不清理作爲刑事案辦理之　查吞用之欵以石惠記爲最應請從嚴究追訊之石延徐思義律師辯稱此案實係民事案件石惠記早經破產報窮即有欺騙情形應歸咎於經理邵厚村况股東非石一人石係二股未便全担責任且石在押已有三載應請交保開釋倘後查出石有家產藏匿願甘變價充公中西官會商之下判石仍還押候商明堂諭飭遵 
[李燧生累及保人]  
　　東益昌滙票號股東龐元徵等控經理李燧生司帳唐瑞齋串吞鉅欵一案唐已由廨提案押追李因匿不到案昨由差探將李之保人胡祿生傳案請究寳讞員會商西官判胡押候晚堂訊核 
[淫伶將釋]  
　　湖北路已開春桂戲園主淫伶李春來前因奸佔已故京堂黄開甲之夫人黄朱氏並騙鉅金案發奉公共公廨提案訊實判押西牢三年期滿逐出租界在案今春外間謠傳謂李伶由其家屬求准開釋已往奉天某戲園唱戲云云實則並無其事兹悉該淫伶開釋之期應於西歷九月二十九號即華本月二十六日然雖得釋恐亦不能再在租界招搖過市云 
[兇手主名得矣]  
　　昨記新大橋路廣肇山莊前荒地上有某甲被人砍傷送院醫治一節兹悉經巡士抬送到局時甲祗云姓錢名道金被 
 
 

Page 19

 
 
張阿雲砍傷餘語含糊延至前晚傷重斃命黄正巡官聞報即飭十一圖地保陸正祥報縣請騐 
[水上警察暫行辦法]  
　　總工程局議設水上警察已於十六日開辦迭紀前報昨日午後局中總董莫子敬君偕警務長穆抒齋君同乘小艇至浦江中迤邐察看籌備情形並互商水上崗位因無划船不能確定崗位所在惟有分劃地叚擇扼要之處暫行選派水巡士嚴加駐守實力巡察以保商旅聞須俟議定地叚始可頒布詳章 
[巨拐李裕妙解滬]  
　　某輪船買辦李　妙前在滬上誘拐男女小孩數十名口至港被拘曾經道憲蔡觀察派委安德臣明府帶同偵探縣差及失孩之計阿來等到港一再與西官商允將李帶回上海訊辦明府業於日前返申禀復兹道轅偵探長程品山已將拐匪李裕妙帶到當即解至道轅奉蔡觀察諭發縣署田大令立飭將該拐匪收押聽候嚴辦 
　内 
[扭控債]  
　　五排　士宋光標在縣橋查見熊金桃張文謙在途揪扭當即帶局奉德正巡官　究熊金桃供小的開茶食店生理光緒二十七年張欠小店食物錢一千五百文久匿不見今日在途相遇扭局請追張文謙供此錢係友人張炳生所欠炳生現下不知何往小的願代償洋五角了事明府准之 
[亦有心機]  
　　東二區函送互相揪毆之李金寳蔣經仁二名到一路巡局奉德正巡官審問李供年念歲住薛弄底玉器爲業前日蔣經仁突然到作稱店主之弟在蘇患病甚重店主母聞信慌亂不知其詐立命小的偕蔣動身到蘇當時蔣向主母借呢馬掛一件詎行抵車站蔣冋主母取洋三元往票房買票卽行逸去昨日在途撞見扭局求究蔣經仁供與店主向來相識一味求宥明府以事情甚微判原被同出自行理處 
[屍棺招認]  
　　上海縣田大令昨出示諭略云前據念五保三圖地保唐全坤稱奉老閘捕房傳喚有瀏河人沈西珍到寳善街長豐客棧借宿在棧吞服洋烟斃命當經蒞驗委係吞烟毒發身死合亟出示召認如有與後開年歲服色相符者來案認明具狀　領計開年約二十歲身穿白洋紗衫白線衫白洋紗褲白線襪元緞鞋皮夾一只眼鏡壳一只當票十一張銅角四枚 
[難民又來]  
　　昨有湖北難民董貢卿劉子英劉不謨謝玉山等男女老幼計七十三名口投道請恤奉道憲蔡觀察諭發縣署暫爲安插聽候核示 
[道批]  
　　李肅之禀批仰會審官寳令即將該店從速變價具報核奪毋再遲延切切鄭張氏禀批察核黏呈分據照片公親陳開日之父陳植三亦曾列名簽押是潮惠會館董事陳開日陳增信等所禀鄭氏家產早憑公親分楚尚屬可信鄭幹卿因夾帶槍彈案被拘竟於訴詞牽及家務希圖翻異殊屬非是應將控案註銷其夾帶槍彈一層旣與鄭芳鉞等無涉自應仍歸本案另行澈究毋任别生枝節致滋拖累是爲至要叩上海縣遵照辦理前禀及抄黏照片等件附發上海縣禀批禀悉現據鄭張氏等一再禀陳巳明晣批示矣仰即遵照另批辦理此繳 
[縣批]  
　　石時濟禀批印花染司因少用坊夥恃衆要挾該商等應遵前批隨時呈閱毋庸輙請示諭張九思禀批該圖地保自陸效亭期滿之後私相授受上年飭令該圖董及册書邀議投充亦無隻宇具復並令錢上寳私自承辦實屬玩抗案已飭提着速投案集訊分别究斷押辦　單附存許鳳台禀批沈學安現已補提據稱已扭解曹家渡巡防局被其朦保出外如果屬實胆玩已極候備文移請巡防局立即提保著交解訊至契係該民人出名地係該民人原賣姚晉卿一日不到該民人一日不能脫累何能交保不准王肄之禀批據繳票銀二千五百五十一兩五錢六分存候轉解道憲至此欵由王濟人清繳歸償及控案是否子虚應候商會復到察奪 
南巿 
[女子有幸]  
　　高郵女子錢小娘子前被王張氏誘同來滬傭工嗣在長和輪船與張桂和互相竊議圖賣被該輪買辦察破奸謀即函送工程局請辦經陳裁判訊據女供年十七歲父亡母存因貧來滬帮傭詰之氏供詞支吾張供與氏同船並無别情判氏戒責一百下發押善堂一年張交保如無保改押四月該女留候屬人具領 
[派差收帳]  
　　昨日公共公廨派差持函至工程局禀稱據守豐號等在廨呈控南巿盈餘鄭炳記順豐義盛等烟紙店延欠貨銀一案奉准派差收帳請卽派探協同查收局中准予飭探前往分别催收 
[竊洋脫逃]  
　　鼎茂錢莊出店人趙怡泰日前因事雇嚴天喜爲替工嚴又轉倩伊鹿并替之詎該莊遣送洋銀一千一百五十元至滬北某銀行交付忽稱爲時已晚將洋退回事後查知已被竊去洋一百五十元逃逸無蹤現趙將伊由蘇州尋回扭控工程局據供中途搶失洋一百元無可交代是以脫逃其餘盜用洋五十元尚剩十元判戒責一百下搜出之洋及裭下衣服均給該莊具領餘著押限賠繳 
[挺押受責]  
　　福泰南貨店股東周雁生前偕繆汝舟王殿卿扭南匯人閔士卿至工程局控稱士卿之弟德卿昔年曾將田單抵去洋三百元刻因德卿逝世忽被士卿歸產置欠不理奉判交保限期理處在案兹因挺押無保昨又　訊閔一味推托判戒責一百下仍着交保限月底理處否則移請南邑將田單過户抵欠 
閘北 
[女子可欺]  
　　無錫婦人馬陳氏偕女鳳寳親戚張水根扭華興坊口賣粢飯之徐裕生至四路分局控稱伊女於十一晚出外買物被徐誘往法界小客棧姦宿三宵並被騙去銀練手鐲等物請爲究辦昨經黄正巡官提訊狡賴不認奉判還押候再核辦 
[船户可疑]  
　　本月十四夜虹橋鎭蔣鴻　南貨店被盜搶刦十五日下午由四路五區緝獲形迹可疑之船户李阿三一名移送一區昨奉黄正巡官提訊不認判還押候查 
[妻弟知趣]  
　　侯佩生控妻父施子堂希圖賴婚一案經黄巡官將施女發所留養在案昨由施之妻弟唐雪村投案担保求請將女領回待侯擇期迎娶巡官准之 
[巡士違章]  
　　四路分局看守巡士徐植槐因十四夜上差磕睡被黄正巡官查見着記大過二次以儆 
英租界 
[姑准交保]  
　　英商黄德水控南巿秦長順鷄鴨行主婦秦周氏不理借欵由廨屢往移傳昨始到案氏延律師上堂聲請　保中西官准氏與司帳孫潤滄均交妥保候訂期會訊 
[控追貨價]  
　　薛三樵因不還曹爕卿代售貨銀被控公廨昨奉傳案判薛過堂候訊 
[交保候訊]  
　　英商胡特控竺意心冒騙衣物一案於昨由探將竺傳案奉判交保候下禮拜一訊究 
[女孩留廨]  
　　女孩楊春蘭前日因在百老匯路徘徊啼哭由捕查見帶入捕房轉送公廨昨由官媒解訊女供年十歲家居浦東被一不相識之人誘拐出外等語奉　暫留本廨候認 
[作頭交保]  
　　美國女敎士包小姐倩韓敎士代表控木作頭萬洪記即萬阿炳包造房屋延不完丄一案前午後由廨復訊原告代表投稱被告承包原告湖州工程原議造價一萬零七百兩立有承攬並由黄作琴担保嗣因略爲改樣允爲加價詎萬要求多加延不完工是以控究訊之被告延愛理思律師辯稱當時原告所繪圖樣係屬華式後忽改造西式照帳應加四千一百兩因原告不允無力完工乞鑒孫襄讞得供商之美海副領事判萬等交保限兩個月竣工加價一層著自邀公正人理勸 
[搶物荷枷]  
　　葉陳氏控流氓王扣子搶取銀挖耳等情由探獲解公堂訊實判王先枷 
 
 

Page 20

 
 
三天再押一禮拜 
[容留幼女]  
　　浙江路同春坊里口八百零七號妓院内因有幼妓洪媛媛懸牌應客被老閘捕房捕頭查知前日特飭探目張　榮往查並無洪媛媛祇有幼女王阿媛當將王女並妓女洪月閣鴇婦馮張氏一併拘入捕房奉飭分别收押昨晨併解公堂請究王阿媛供年十六歲因病由蘇州來滬醫治知洪月閣遷居乃往探望致被誤拘到案求鑒洪妓供亦蘇州人年二十歲與王阿媛向係熟識因節邊調頭王女前來探視見伊有病暫留院中醫治求察訊之馮張氏供在蘇州繅絲度日因伴王女來滬看病並不住居妓院乞鑒寳讞員核供會商英康副領事以妓女洪月閣不應容留幼女着罰洋十五元充公馮張氏交保候核王女暫留濟良所候查明再核 
[竟諉不知]  
　　新閘平橋路同康米店主王興記控學徒陳仁生竊取鈔票洋一千六百餘元一案前經訊供先後被張全福等騙去洋一千一百元丙洋八百元存於張母王氏處等語昨由差探赴蘇將王氏移傳到廨請究王氏供不知情孫襄讞會商英潘副領事判氏交妥保陳仁生還押候提齊人証下禮拜一再訊 
[先枷後押]  
　　丁阿四因乘火搶取西藏路廖子英家值洋九十餘元之衣箱等物由探查獲昨解公堂請究經中西官訊供屬實判丁先枷七天再押一月 
[拘押賊妻]  
　　顧小五竊取姚永堂現洋九百元至西棋盤街四十一號么二妓院内出洋二百四十八元價贖妓女金阿大爲妻被姚偵悉報捕往拿詎顧已逃逸當將金妓拘送公廨昨由官媒解訊金妓供稱並不知顧下落判仍押候提齊人証再訊 
[私售燈吃]  
　　虹口老街路第一百七十號一百八十六號兩小客棧均四私售燈吃由捕查獲昨將棧主袁阿金張小元並烟客胡金和熊芝殷毁阿根等併傳到案訊實判袁張各罰洋五元無力改　五天胡等三人各押三天烟具銷燬 
[傭婦竊物]  
　　席沈氏控傭婦王祁氏竊取金飾一案由廨判將保人王沈氏薦頭張阿根分别交保限交祁氏在案昨奉公堂復訊沈氏與張供仍推諉判張交原保氏仍交四百元人洋並保均限二禮拜内交祁氏到案 
[串竊受罰]  
　　施阿三陸紀生串竊王少山等衣物由探拘獲並將收贓之吳茂榮一洴解至公堂奉判施押三月陸押兩月半吳押一天 
美租界 
[日人蠻横]  
　　前晚有日本人多名在有恆路密勒路轉角處將某車夫扭住蠭毆八百四十七號捕上前喝阻亦被毆傷並被撕破號衣事經捕房知悉立派探捕往拿共獲四名昨解日領事署　辦 
[欠租封門]  
　　賃居西華得路之吳立光錢金桂均欠房租三月被房東　　控追昨派差探前往封門 
[流氓拆梢]  
　　顧銀福住居薛家浜昨投捕房控流氓小西洋紏黨多人拆梢兇毆等情捕頭允爲查緝 
[竊賊受拘]  
　　竊犯王菊生王阿新王林桂等串竊某姓綢衣十餘件冋押店質錢被探查獲解至捕房押候查辦 
法租界 
[出外理措]  
　　吳正卿前與盈昃公司訂租影戲機器悔議照章須認償租金一月半計洋一千八百元控經公堂判令着交認租一月洋一千二百元須人銀兩保在案迄已在押日久未據料理原告洋人昨復投追據供祇可保人出外將什物變賣料理否則無策可籌聶司馬得供商諸西官准予保人出外限一禮拜理楚 
[先算價目]  
　　小東門外某烟膏店主楊英初前因倩自來水公司代裝店内電燈結欠工料價银二百餘兩向索游移被控公堂傳楊訊究據供核算祇欠洋一百五十餘元並無二百餘兩之多聶司馬商之李副領事判交保著自向原告算明價目實欠多少禀復候斷 
[移送拐匪]  
　　江北人楊阿三現居閘北日前失去小孩小逹子一口爲探查獲拐匪王阿桂及小逹子一併解廨請究孩供確係被王所拐司馬以楊旣居閘北判一併移送　北總局訊辨 
[誤收賊贓]  
　　英界大慶樓酒館前曾失去牙箸十多雙報由捕房開明失單移送法　房轉給各押舖以便持贓赴　即可將人贓扣留報捕拘辦不意有源順押店竟敢違章將該失　遽自收押爲捕房查知即將該店夥蕭善佐傳案究詰據稱是學徒無知誤收司馬判罰洋十元充公 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇撫交諮議局議案]  
　　支配地方財政案 
　　地方財力困敝已逹極點籌備要政年復滋多往日已憂其不支來年將何以應付查各廳州縣原有之各種附捐特捐曁各項之公欵公產其撥用之處或在自治範圍之内或在官治範圍之内於來源之性質用途之界限本屬未遑計及且往往任前事者竭澤而漁則後事無所措手辦此事者搜羅如願則彼事勢必不敷於是或互起爭端或流爲放棄二者有一於此則地方要政已受其害矣是宜將原有之附捐特捐及公欵公產詳列表册就來源之性質用途之界限妥爲支配其待議辦之附捐特捐及待查出之公欵公產亦應早爲規畫以爲逐年籌辦之預備總之民生凋敝則量入爲出之學說難以通行籌付無方則有名無實之事業最爲可慮其應如何就各地方調查支配規畫之處應請公同議决 
　　附錄支配財政所宜注意者二條 
　　一續議自治經費自治經費經前撫部院瑞於諮議局第一期會議提經議决公布通飭辦理在案察核原案所議不外就部定附捐特捐提前辦理以供籌辦自治之用爲解决自治經費問題計固無踰此然本部院尚欲續議者以爲此案並應計及各地方前辦具有附捐特捐性質各欵與此次因自治經費所擬辦之附捐特捐應否合一之問題附捐之大者不外積穀稅契兩種蘇屬積穀每漕糧一石帶征錢一百文自各地方興辦學務大半移作學堂之用稅契項下應行抵補學堂善舉之欵亦自不乏其特捐如酒捐肉捐之欵名目更繁難更僕數大率地方可籌之欵其大宗已因辦學搜剔靡遺此次自治經費僅於此外設法重征收數自然有限自治進行濡滯職此之由此原案雖已議决實行而半年以來收效頗薄之由來也學務善舉均屬自治事項之一部自治成立以後不得有獨立辦理之權故其所需用欵祇能由自治公所統籌全局移撥抵用斷無於自治公所應征附捐特捐外别有學務善舉另征之捐則今日雖分異日必合已屬無可疑義目前自治經費各屬均有不敷其他新政如調查户口創辦巡警百端待舉尤屬不可勝窮善舉所得捐數果使核實節省除抵補正項外當有羨餘可資挹注其鄉鎭蒙小學堂僅有學生數人可加裁併　節用費者更屬所在多有如使早爲合一令各學堂核實節省並由自治機關統計善舉所得捐欵移撥抵用則於自治及新政經費必可增出一大部分而小民負擔之力亦可緣此稍輕目前地力籌欵之方似無易此自治責任當以剔除積弊使應辦事項立定基礎爲大端原非以一投票一選舉遂足盡任務而無餘憾諮議局前期議决清理公欵公產一案不能待自治公所成立後自爲清理是其顯證此案關係尤鉅不特爲經費計宜然即爲稅法計爲自治公所辦事計亦莫不宜然也（未完） 
小說 
[奇情小說鸚鵡禪（三十一）]  
　　第九章 
　　忽嚬忽笑。自言自語。一路躑躅而前。時則有駕輕車過者。璧人並載。哈羅固不知即有意中人。在此車之中。惟見其過已之時。頻移肩巾以自擁蔽。且誤會遮面之意。爲嬌羞而然。曰是亦一粲者。顧不若吾意中人耳。蓋哈羅之所以眷戀琴宜者。以琴宜爲天生麗質。坦然無兒女之態故也。 
　　嗟夫。摶摶大地。一舞台耳。聚則相親。散則已矣是日琴宜所御肩巾。周緣皆以繡帶爲飾。其製與時行者特異。質素而工巧。伊何物。即哈羅於數年前。寄自西班牙者。繡巾宛在。而陌上相逢。竟避面小願一見。郎非薄倖。妾自參商。是時哈羅固猶一枕槐安。黄梁未熟也。 
　　哈羅貌故清癯。雖爲大家子。而世故非其所嫻惟刻苦自勵。以誠意直道待人。少遭顚沛。艱險備嘗。至於今雖身負榮名。家中　積貲　而從前磨折。猶昭然於鄉里族黨之間。故人之稱其德者。其終必代爲扼腕。嘆遭逢之不偶。可憐二字。幾成爲普通月旦之評。哈羅以是故。常不能自慊。其所最祈禱者。惟得琴宜以成眷屬。則庶幾大慰耳。居常燕息。覺無日不有琴宜形影。在其左右。雖道途僕僕。未嘗一刻忘也。 
　　顧哈羅與琴宜兩人之性情。其間亦不無歧異。琴宜好粧飾。每蝿和攬鏡數次。頻以粉帕拭其面。又喜與少年遊。不拘形迹。哈羅則堅忍自持。遇事必爭之以禮。胸懷洛落。意泊如也。以是故。間與琴宜有不合。而琴宜亦微嫌之。 
　　一日。琴宜之哈羅室。哈羅出所繪畫數幅示琴宜。琴宜每見一幅。必指其疵。哈羅年方少。落筆輒自鳴得意見琴宜之夷然視之也。恚甚。而琴宜更力駁之乃譁然大爭。其他如此類者。不一而足。顧事過境遷。兩人皆漠然置度外。於形迹上毫無芥蒂春秋佳日及學堂休沐之期或問花繡。陌或摘草溪邊。哈羅實。無役不從。此哈羅。與琴宜同學。時事也。 
　　哈羅赴西非洲時。初以兒女情長。未能即决琴宜數勸之行曰需爲事賊。大丈夫不入虎穴。焉得虎子及此良時勉哉雲路。母令老大徒傷悲也。哈羅壯其言。乃毅然投筆束裝行行時。哈羅依依不忍别。長亭揮涙。嗚咽不能成聲。琴宜雖亦寄聲珍重握乎躇蹰而甫飮將離之酒旋賡好逑之詩。一片深情。固已早思擇人而施矣。 
國外新聞 
 
 

Page 27

 
 
[俄人賤視猶太遺民之一斑]  
　　十九日倫敦電云美國駐土大使斯屈洛司君前擬赴俄遊歷俄人以其爲猶太遺民不允塡發特别護照僅許授以給發猶太商民之尋常認可狀斯君忿甚乃將遊舉作罷現俄皇已允給斯君特别准許狀惟斯君恨前次之奇辱亦不願接受 
[土爾其借欵問題近聞]  
　　十九日倫敦電云路透電巴黎通信員得官塲確信謂法政府視土爾其與英國開塞爾團所訂之借欵合同不啻爲借助英國恫嚇法人之計該約現係暫設如至西十月一號仍不能與法國磋商就緒則卽作爲實行惟目下已可視爲定决蓋法政府立意不允減削約欵之毫末並謂設英國願助土爾其與三國聨盟及助其購買德國軍艦大礮則自爲彼權内之事法政府則將竭力阻止此項債票流入法國巿塲云十八日栢靈電云土爾其擬在法國募債之交涉現復中止 
[奥國巿長歡迎德皇]  
　　十九日倫敦電云據維也納電稱該處巿長率領巿政局各員竭禮歡迎德皇皇謂奥國聨盟已成國民之信仰及爲兩國國民之生活於世界之利益有無形之勢力云 
[南斐洲未來之内閣]  
　　十九日倫敦電云據泊利托利亞電稱首相巴塞君辭職一節恐仍不能免蓋有二席自由黨原期可獲乃爲聨合黨所得又因財政大臣赫爾君决意辭職而巴君身復不豫之故前任開浦殖民地首相墨利滿君大約將被召組織新内閣 
[英國軍事偵探案近聞]  
　　十九日倫敦電云德國陸軍中尉海姆氏之重罪業已註銷現仍因蹈輕罪嫌疑被押 
[德儲出遊之聞]  
　　十八日栢靈電云德國皇太子及皇太子妃遊歷遠東所過各處之德領事均已簡爲指導員抵哥倫布時該處領事拂納特堡將履踐此任皇太子且將與各處德國僑民親接云 
[普俄劃勘邊界]  
　　十八日柏靈電云普魯士與俄羅斯在恩其曼及波羅的克之界務不日可以議决 
[荷蘭女君之詔言]  
　　十八日柏靈電云荷闌女君近下詔宣言謂各殖民地日漸興盛豫料財政發逹可以永久今擬修訂稅則施行入欵稅及工人保險律並内國行政之改革荷屬印度之豫算案共虧拂洛林（荷幣名）十二兆有餘不得不籌新稅補之云（以上譯字林報） 
來函 
[鄭炳言致四明日報館函]  
　　閱貴報十七日所登消滅學堂一則不勝駭異查敝鄉天后宫鳳浦廟兩處僕承父祖之付託經管有年初時敗壞不堪旋經僕與族中諸前輩置助海田數十頃將逐年所入租息疊次修葺始有可觀今春族侄望枚以演進小學經費無著欲將海田變價撥充該學經費僕以公家之產必須衆論僉同方可照撥遂於三月間邀集房柱公同會議均謂前輩所置之產歷時百有餘年地方公益善舉各費胥於是賴豈能任其變售撥充未著成效之小學以作孤注之一擲望枚不遂其欲因之抱恨卽向鎭海縣砌詞誣控僕年逾七十矣景薄桑榆精神日减自思何必與少年後輩爭執徒傷族情又於日前邀集宗房檢齊薄據當塲交卸而宗房堅不肯接手以爲接手之後望枚必遷怒於被無非畏其勢燄之咄咄逼人乃望枚猶復藉口辦學宗房不能干涉强詞爭辯宗長稍加訓責尚敢大肆咆哮出言挺撞因之羣起不平欲以家法治其不肖之罪望枚見衆怒難犯當塲逃避並將演正小學停課以爲挾制地步此望枚欲將公產變價撥充演進小學經費未經闔族宗房長允許遂涉訟罷學之實在情形也乃貴報大書特書以僕素來侵蝕公欵仇視學堂未知所謂素來侵蝕公欵者究屬何項公欵仇視學堂者有何破壞學務之確據旣云素來則侵蝕之公欵當不止一項仇視之學堂亦不止一處尚望一一登諸貴報以證實鄙人之罪幸甚幸甚又云日前因該鄉清查公欵公產於鄙人身家性命大有關碍云云敝鄉日前並無清查公欵公產之舉未知貴報從何處探訪而來其　族宗房長清查歟抑官長清查歟亦望將所查何項公欵公產登載貴報以昭核實僕生長於鄉自問數十年來謹小愼微當爲闔族輿評所共諒不料貴報肆其簧鼓任意訾毁犧牲鄙人名譽不復稍留餘地但僕與貴報記者素昧生平此項新聞究屬據何處探訪抑係有人投稿賄登應請明白詳細賜復否則鄙人只有另籌對付之策也 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
