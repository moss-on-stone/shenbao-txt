# 1932 - 69 - 4921171

 

Page 1

 
 
時評 
[敬告國聯調查團翰]  
　　國聯調查團。將於今日抵滬矣。團中人跋涉重洋。長途僕。僕蓋負國聯所付託之重要使命而來也。 
　　自九一八禍變以來。日本侵略之範圍愈益擴大形勢亦愈嚴重。憶一月二十一日白里安曾通告行政院諸委員。謂「調查團開始工作時之狀態。巳與决議案日所期望者迴異。」詎料遷延至今。形勢更非昔比。日本侵佔東北未巳。更繼以東南禍變。今日調查團抵滬。目覩吳淞一帶。片片皆瓦爍塲。瘡痍滿目。試與歐戰中比知利時之悲哀相映照。不知調查團之感想何如。 
　　國聯調查團之組織。依據去年十二月十日行政院之决議第五欵及第六欵就决議案條文略加研究。益以白里安之宣言可知調查團之任務至爲廣泛。當九一八事變之初。我施代表早有撤兵與調查兩提議薛西爾爵士亦嘗極力斡旋。催促芳澤容納而芳澤於撤兵。則佯爲允諾於調查則嚴詞拒絕洎乎第三次會議開會於巴黎。日本軍隊非但一兵未撤抑且變本加厲佔錦州逼熱河東北全部。均落日本之手斯時日本反提出調查團之建議其用心所在固不難預測也。 
　　惟調查團之任務。爲國聯所付託。旣非代表某一國家更非代表某一方面。其立塲完全以國聯盟約爲基礎其行動惟國聯訓令是聽。盟約之根本精神。爲會員國間之平等待遇昔一九二五年布希糾紛。白里安曾堅决宣言。「國際聯盟之組織份子。爲强弱不一。大小不等之國家。但其待遇。一律平等。各享共同之正義而無分軒輊。」白氏斯言。對盟約之根本精神。解釋最爲透切依據斯旨。則日本屢謂我中國無組織不配受國聯待遇等之宣傳。巳不攻自破。　　 
去年十二月二十五日。團員希德博士宣言「當悉心傾聽雙方陳述。以坦白態。度報告眞相。以平等公平之基礎。爲工作應當遵守之原則。」調查團在東京宣言。亦欲以「第三者之立塲。持公平之態度。」我人希望調查團。始終保持此公正的立塲。 
　　其次國聯以會員國相互尊重「領土完整政治獨立」爲最高原則。最近西班牙代表蘇魯太在大會宣稱。「盟約第十條爲國聯之最高憲章」歷次行政院决議。亦曾再三致意二月十七日行政院致日申請書。對斯原則。尤明白表示。「凡不顧本條文而侵犯任何會員國之土地完整與變更其政治獨立者。其餘會員國皆不得認爲有效」蓋會員國若不能履行第十條之國際義務。則國際和平。即無從維持。日本始終揚言對我無土地與政治野心。而其破壞盟約之種種行爲。則早爲列國所公認。誠如瑞士代表摩太之言。「敵對行爲之發作。巳越過第十五條所載偶然事故之外。」惜乎盟約國對於解决國際糾紛之手段。非常緩慢。致成今日僵局。則今日調查團。宜如何於尊重最高憲章之精神下。迅行其調查工作。以完成此法律的原則也。 
　　調查團之立塲與其工作之原則旣皆有法理之根據。其所調查之事實。自當與法理相符合苟事實與法律不相符合。則調查之記錄。將等於尋常之遊記。行政院决議明白規定。「就地研究任何情形。影響國際關係而有擾亂中日兩國和平者」則調查團所應搜集之事實。爲影響國際關係與擾亂中日和平之事實。亦即違反國聯盟約破壞國際和平之事實。惟此項事實。乃爲法律的事實。調查團若欲以第　者之立塲。持公平之態度。着手調查。則其所應注意者。亦惟斯法律的事實而巳。除此以外。調查團更有何求。 
　　今調查團將往東北開始其工作矣吾氏族含苦忍痛以迄於今。自始即遵照盟約。信任國聯以愛好和平之切。希望國聯之殷。故責備國聯亦愈嚴。揆諸巳往。不得不深責國聯之缺乏果斷。坐視事態之日益擴大。調查團其將起而圖亡羊之補牢乎。我人姑拭目以視之。 
[國聯調查團今日到滬]  
　　一希望調查團注意滬案開釁以來事實眞相勿爲片面所朦蔽 
　　二希望調查團本國聯决議案精神以公正態度調查東北事件 
國聯調查團員於本月十一由日、本乘大來公司輪船亞丹士總統號來滬、準於今日下午四時可抵外灘新關碼頭、國府除派代表顧維鈞博士·偕秘書王廣圻等招待外、本埠十餘團體、均將於今日下午三時許、前往碼頭歡迎、茲將昨日所得關於該團消息、分誌於後、 
[國聯調查團委員略歷]  
　　一、調查委員 
　　㈠英國李頓伯爵、現年五十六歲、係前印度總督第一伯爵李頓之嗣子、久庽印度、曾任海軍部政務次長、一九一八年任駐美英國宣傳委員、一九二○年任印度省　　 
事務次長、一九二二年至一九二七年、任印度孟加拉省省長、一九二五年曾代理印度總督數月、瞭解東方事情對於東北上海事變、頗爲關心、 
　　㈡法國克勞特將軍、現年六十一歲、法國華爾求縣人、陸軍殖民步兵科出身、一九一四年歐洲大戰時、歷在法境與東歐及巴爾幹地方大戰、熟悉殖民地情形、當日俄大戰後、曾任中國派　軍參謀長、在華約三年、洞悉中日兩國狀况、一九一九年世界大戰終息、復任印度支那軍司令官、一九二二年調任西非洲法軍總司令、現任法國殖民地防禦諮詢委員會會長·軍事參議官·殖民部隊兵監等要職、此次參加準備軍縮會議、計畫周詳、前年曾來華視察東北一次、 
　　㈢美國麥考益將軍、係美國騎兵科出身曾任菲律濱胡德將軍之參謀長、以智機果斷聞於世、當尼加拉瓜發生騒動時、麥將軍任爲選舉監督官、南美智利比魯紛爭時、彼以公正無私手段出任調停、大博時人贊許、前年晋級少將、其後任菲律濱總督府幕僚長、赴任時曾途次上海、至民國十二年又來華考察、對於我國情形、尤爲熟悉、實爲軍事家而兼政治家者、　　㈣德國希尼博士　係著名殖民政策專家、一九零七年任德殖民部司長、一九一二年、曾任德領東部阿非利加總督、現任國民黨議員、德僑同盟委員會委員長、性甚温和、著作宏富、反對軍國侵略主義、一九一四年大戰勃發後、日人乘機侵奪靑島時、博士尙在總督任内、頗爲不平、 
　　㈤意國史高蒂伯爵　史氏爲純正外交系統之人才、世界大戰時、在梭尼諾外交部長下任文書主任、巴黎和平會議時、任意代表團總秘書、一九二三年以後、迭任駐剳阿根廷德意志等國大使擅長外交、爲意大利傑出外交家之、一泰爲墨索里尼信任、生平痛惡武力侵略爲國家之工具、在歐洲外交、界聲望　崇、 
[二、隨員]  
　　㈠秘書長哈斯、（法人）係國際聯盟秘書廳交通股長、年四十二歲、法國土木部出身、去年被我國聘爲改良交通事業調查之職、 
　　㈡謝雷爾、　（意人）係國際聯盟秘書廳情報股員、 
　　㈢彼爾特（荷蘭人）國際聯盟秘書廳情報股員、 
　　㈣恪溪愛（德人）國際聯盟秘書廳情報股員、 
　　㈤巴士邱好、（捷克斯拉夫人）國際聯盟秘書廳政治股員、 
[三、專家]  
　　㈠法律專家　華爾太楊格博士·（美人）米内沙泰大學敎授、「以極東通」聞名、著有東三省專書、膾炙人口、頗悉日人之心理與日本之政策、　九二九年出席第三次太平洋會議、一九三一年又出席第四次太平洋會議、現庽北平、 
　　㈡鐵路專家　巴阿姆、（加拿大人）本爲聨盟秘書廳交通股員、現任加拿大鐵會社社員、對於國際情形與中日關係、亦甚明晰、 
[招待職員名單]  
　　國聯調查團來華、政府派顧維鈞博士、負全責招待、茲將重要職員錄下、代表顧維鈞·秘書長王廣圻（前駐義公使）總務兼宣傳組主任張祥麟（前駐紐約領事及外交部情報司司長、）議案組主任錢泰（前外交部參事現司法院參事）招待組主任嚴恩　（前留美學生監督及外交部駐滬辦事處長）、其他尙有秘魯參議·及專門委員多人、均富有外交上經騐及於東北問題有研究者任之、 
[陪同乘車專員]  
　　調查團登岸後、即直赴南京路外灘華懋飯店、我方巳支配專員、陪同各該團員乘車、計㈠英代表由兪　鈞陪、㈡美代表由魏文彬陪、㈢法代表由蕭繼榮陪、㈣意代表由王廣圻陪、㈤德代表由嚴恩槱陪、其餘秘書·隨員·等、由趙鐵章·屈蓀宜·等招待、陪同乘車、均送至華懋飯店門首爲止、 
[各界準備歡迎]  
　　顧代表·吳市長·日報公會·代表等、决定於今日午後、先時乘渡輪至浦東白　涇、一俟亞丹士總統號抵埠、即登輪迎迓、其餘各團體代、表在香港路銀行公會齊集、於下午三時至海關碼頭迎迓、　 
[各界招待程序]  
　　明（十五）日星期一、郭次長泰祺午宴、下午四時至七時、顧代表維鈞茶會、晚間吳市長鐵城曉宴、十六日星期三、各大學聯合會午宴、下午四時至七時、宋子文夫人及孔祥熙夫人茶會、入晚英·美·法·三公使及義代辦晚宴、十七日星期四、新聞界團體午宴、顧維鈞代表晚宴、十八日星期五、經濟學會及其他學術團體午宴、市商會晚宴、二十日星期、英海軍提督台樂爾（Ｌａｉｏｒ）晚宴、二十一日星期一律師公會午宴、孔庸之晚宴、二十二日國聯振災委員會委員長辛博森午宴、太平洋學 
會晚宴、 
[各界表示歡迎]  
　　京市執委會中國國民黨南京特市執行委員會文電云、上海吳市長轉上海市各團體公鑒、國聯調查團、即將抵滬、請屆時儘量引導參觀滬戰區域·及文化機關損失焚毁慘狀、俾盡暴日慘無人道之行爲爲盼、中國國民黨南京特市執行委員會叩文印、 
　　國聯遼案調查團人物在巴黎號船抵紐約時攝自左至右㈠法代表克勞特將軍㈡英代表李頓爵士㈢意代表史高蒂㈣德代表希尼博士（五）美代表麥考　 
[民衆外交後援會民衆外]  
　　交後援會爲國際聯盟調查團來華電告全國民衆書云、自遼滬事件、相繼發生後我政府以維護世界和平與尊重國際間各種公約之責任、完全信賴國聯、冀有以裁制暴日、伸張公理、乃事實上適得其反、此吾人引爲遺憾者也、今國際聯盟調查國、巳由日來華、吾人固無須如日本之鋪張華麗、曲意承歡有所作爲、而檢舉暴日侵我之眞憑實據以供調查團之參考、要爲正當而不可少、同時務必揭破日本對宣言停戰、對我節節進逼之陰謀俾調查團得以公平之態度、批判事實之眞僞與曲直、更願我全國民衆、在此和戰未定之際、嚴厲督促政府、厲行革命外交、以免喪權辱國、致隳中華民族之榮譽也臨電迫切無任盼禱、中華民國民衆外交後援會叩、元 
[兩路黨部等兩路特别黨部]  
　　執委會等通電云、各報館均鑒、頃致外交部駐滬辦事處、歡迎國聯調查團蒞滬調查、原文云、外交部駐滬辦事處轉國聯調查團鈞鑒、日本憑其暴力、逞其凶悍、初則强佔我東北二十萬方里、繼則騒亂我天津靑島福州沿海各市塲、近更力襲我淞滬、侵入我腹地、摧殘文化·破壞交通·日軍所經之處、血流成渠廬舍爲壚、我徒手人民死於日軍鋒刃者、盈千累萬、我公私財產燬於日軍砲火者、何啻億兆、似此暴行、罔顧人道、破壞我領土行政之完整、舉凡國際間一切公約公法之尊嚴、悉被蹂躪　滅無餘、我中國忍無可忍、爲民族爭生存、爲國家爭人格、自衛抵抗、世所同情、今幸公正嚴明之國際調查團、受國聯之重託、作實地之觀察、消息所播、舉國歡騰、我中華民族酷愛和平、願以血誠擁護公理公法、制裁强暴、茲當貴調查團蒞滬之時、致熱烈之敬意、特電歡迎、諸希鑒察、中國國民黨京滬滬杭甬鐵路特别黨部執行委員會·鐵道部直轄京滬滬杭甬鐵路工會·中國運輸學會·京滬滬杭甬鐵路交大同學會·京滬滬杭甬兩路同人會、元印、 
[兩聯合會擬送節略]  
　　市民聯合會·曁各路商界聯合會·昨日下午三時、舉行聯席會議、張一塵主席、議决國聯調查團到滬時應一致行動案如下、㈠通知整肅全市罷市、表示民意、㈡張貼中英文標語、詞云、歡迎國聯調查團、擁護國聯公約·非戰公約·九國公約·制止日本破壞國際條約的暴行、㈢通知各分會具節略簽名蓋章、限十六日結束、㈣請童子軍協同住戶簽名蓋章、㈤滬南由保衛團協同辦理蓋章、㈥派代表見國聯調查團遞送節略、㈦個人簽名處、設各分會内、附錄節略全文大綱及簽名蓋章辦法如下、 
　　節略全文提綱第一章、引言、第二章國聯會過去工作之感想第三章、報告事實、第一節、上海事變以前之報告、㈠中國災祲情形、㈡韓民暴動事件、㈢遼寗事件、㈣嫩江事件、㈤朝鮮之亡國史、㈥錦州事件、㈦日本所稱之懸案、㈧日軍佔據遼吉後之日本言論第二節、上海事件之報告、㈠三友廠事件、㈡日本武力行動經過、㈢日本進攻上海時之非戰運動、㈣日軍護僑之結果、㈤破壞租界警權事件、㈥傷害租界公務人員事件、㈦侵害中外納稅人權益事件、㈧外人受辱事件、㈨華人失踪事件、㈩㈠日軍破壞萬國紅會公約事件、㈩㈡文化機關被燬事件、㈩㈢最近日軍進攻情形、㈩㈣罷市之解釋、㈩㈤抵制日貨之解釋、第四章、日軍武力暴行與國際關係、㈠商務上之關係㈡經濟方面之關係、㈢世界人類安全之關係第五章、日本行動之推斷、㈠日本軍閥及政治　野心、㈡日本出兵遼寗前之非戰運動、㈢日本武力與蘇俄政治第六章、貢獻之意見、㈠解除人類之厄運、㈡實行國聯盟約第十六條第○項㈢實行國聯盟約第十六條第○項、第七章、結論、㈠調查團之責任、㈡對於調查團之希望、㈢調查團對於世界人類歷史所負之任務、 
　　簽名蓋印辦法一·團體加入者、須携帶代表委託書及圖章、二、學校商號工廠加入者、須携帶圖章三、個人加入者須先塡題名表（不限資格、不限性别、凡能寫字者皆可加入）四、簽名蓋印地點、㈠西藏路寗波同鄉會、㈡法租界呂班路商界總聯合會、㈢新閘路泥城橋鴻祥里二一號市民聯合會各路商界總聯合會、㈣南京路民永里南京路商界聯合會、㈤靜安别墅上海各團體救國聯合會、 
[國聯决議案發表後新印象]  
　　美對滬事與國聯合作 
　　（華盛頓）今晚官塲宣佈、美國準備與英法意合作、根據國聯昨所通過之計畫、佈置上海日軍撤退事、（路透社十二日電） 
[和平新使者之歡宴]  
　　（日内瓦）　自法故外長白里安逝世後、英總代表西門繼起爲世界和平新使者、昨夜在啓程赴巴黎前、曾邀宴中代表顏惠慶·日代表松平·及美國觀察員威爾生與台維斯按中日代表自濱陽事變傍、除在理事會或大會議塲上相見外、此番尙係　　 
第一次當面晤談、且所邀貴賓復有美觀察員足見此宴之重要聞中日代表經西　　 
門之善於周旋、俱能以最友誼之精神談論中日全部問題云（十二日國民社電） 
[日對國聯態度尙强硬]  
　　（東京）　此間軍事當局、皆表示堅决反對國聯議會决議案、彼等之意、日軍無對國聯負任何義務之理由、蓋日本巳宣布停止敵對行動、並聲明俟上海大局恢復原狀時、即擬撤兵之意志也中國巳無立國之穩固基礎、不知國聯何以與日本相提並論、外務省當局亦表示與軍事當局相同之意見、以爲日本無席接受國聯議會决議案之任何法律上義務、蓋日本在參加議會之時、即對會章第十五條之實施提出保留也、（譯大陸報十二日日聯 
社電） 
[芝加哥反日示威糾紛]  
　　芝加哥　今日此間日領署前、有羣衆集合示威、反對日本在中國之行爲、聞羣衆中有共產黨多人、警察六十馳往驅散、致與羣衆衝突、人叢中忽有人連放六槍、致警察三人受重傷倒地其餘警察設法將開槍者拘獲而毆之、迨解入監獄時、開槍者巳人事不省、矣羣衆旋散去、（十二日路透電） 
[顧維鈞招待中外記者]  
　　對於國聯希望 
　　說明中國願望 
顧少川博士、於前昨兩日、在滄洲飯店招待中國各報館及通信社記者、徵求對於東北及滬案之意見、昨日下午、又在華懋飯店招待外國各報館及通信社記者、其致詞之大略如下、 
　　「國聯調查團行將抵華、使中日關係、由黑暗中發現一線曙光、足見　世界各國對於遠東問題、極其關切且深知該項問題之正當解决、世界和平之能否維持、將隨之而轉移也、更將國聯大會中之主要言論觀之、更使我人發生無限希望、彼等將中日糾紛對於國際合作之關係及影響若何、詳加考察曾再三聲明、願意維持愷悌慈祥之機器於不墜而國際聯盟、即爲此機器之化身、故不願捨此光明煇煌之路而誤入岐途也、夫維持和平及保障條約之尊嚴、而反對以武力解决國際爭案、事誠艱鉅、惟現可證明美國誠意與國聯協力辦理、此層亦屬可喜中國酷愛和平、始終不渝、故極願與美國及國聯其他會員國開誠合作、溯自中日紛爭之東北事件發生以來、日本雖多方運動、設立僞政府、而中國乃始終嚴守國聯行政院之議决案、至以上海事件而言、日本亦曾與在東北同樣進兵侵略、造成目下情勢、而中國政府、因體重國聯大會之議决案、再行聲明、願與日本開議、將此種情勢、急圖解决、總之、中國之唯一要求、係確定停戰以防破壞之慘象、並將日軍迅速撤退、以使和平之最大危機因而免除、並聲明不再侵犯、以示誠意謀和、簡言之、中國所要求者、唯主權國所應有之必要　　 
權利、且除國際公法及國際條約所保證其應享者外、絕無他求也中國所願望者爲和平、今惟候日本使其實現耳、」 
[前方昨無戰事]  
　　日軍調防備戰 
　　日機飛蘇偵察 
　　某機關昨接前方來電、昨（十三）日上午九時蘇州來電前方無戰事、上午九時半蘇州來電、㈠向駐南翔之敵某混成旅、十一日調回江灣大場所遺防地、由第九師團接防、㈡敵司令部設嘉定、㈢敵第十師團、十三日由嘉定調瀏河、第二十八旅巳在瀏河登陸竣事、㈣朱家橋有敵軍數百人、時出時没焚殺甚慘、中午十二時蔣總指揮來電、㈠新塘市之敵於十一日撤退後、十二日復調來兵士五六百名、㈡敵日來備戰益亟、朱家橋等處均到有敵軍數百人、下午四時半蘇州來電、㈠陸渡橋口敵防綫、本日晨又增加千餘敵前哨時開槍、向我軍尋釁、㈡崑山我軍前線、奉命停戰後、商店大半閣市居民巳多向崑、本日下午四時敵機一架飛蘇偵察、盤旋全城、移時即去、 
　　常熟十三日專電云浮橋日本軍、昨日又退瀏河、七丫口時有日艦游弋、敵中多半有江北人混編、楊林口一帶均安、據　報、日司令部仍駐瀏河、其大部隊散岳王市牌樓市一帶村莊、 
[上海停戰問題]  
　　昨日本仍無新發展 
　　上海停戰問題、日方以我所提顏　　代表任國聯之保留二點、表示異議、並另提三項撤兵條件、惟日方迄未有新照會提出、昨日星期停戰問題更無新發展、但悉非正式接洽、英美法三公使、仍在進行中而巳、 
[拘獲陰謀要犯]  
　　十一人今日解法院 
　　南市昨晚特别戒嚴 
　　前日下午四時、公安局探員會同工部局人員、在大東旅社捕獲要犯李鰲·張明遠·周子石·李紹曾·等九人、並搜　秘密文件多種、是晚九時復在法租界拘獲同黨二人、聞該犯等受某方運動、私組東南自衛軍、有佔領某地特殊企圖、牽涉頗廣、昨經捕房嚴訊後定今日解送臨時法院、屆時將由我方請求引渡、公安局長温應星、爲維持治安起見、昨晚起南市宣佈特别戒嚴、 
[日本閣議决定撤兵一部]  
　　日文日日新聞云、荒木陸相、於本日（十二日）臨時閣議席上、與眞崎次長協商結果、决將上海派遺軍撤退一部、行將電令駐滬植田師團及下元混成師團、先行撤退、 
　　日文每日新聞云、我軍（日軍）鑑於今後之情勢毌庸維持派遺軍之全部、先將後方部隊與第一線部隊開始交替、以待圓桌會議之召集、俟規定確保上海居留民之生命財產後、方將全部撤退、 
[郭泰祺宴請各國公使]  
　　今午假何東宅設席 
外交次長郭泰祺、定今日中午、假西摩路何東爵士宅宴請英公使藍溥森·美公使詹森·法公使鞏理德·意代辦齊亞諾·美總領事克寗翰·英總領事碧約翰·法總領事梅禮靄、我國官員被邀陪席者、有蔡元培·吳鐵城·顧維鈞·郭德華等人、 
[蔣介石訊問王賡]  
　　大陸報云、獨立旅長王賡解京後、因犯以重要文件獻與日軍事當局之嫌疑、將由軍事法庭審訊、第一次開庭時、蔣介石將任庭長、昨日蔣巳向王面詢一過、 
[社會局等發表被災區域損失估計]  
　　住戶商店工廠房屋四項 
　　數目在十四萬萬元以上 
　　本市自日寇侵襲以來、損害之大、爲近百年間所未有、凡在戰區内者、固屬生靈塗炭、廬舍爲墟所有工商事業、住戶學校、公團及交通機關政府稅收之直接損失、不知凡幾、即其他之工人失業事務停頓、恐亦洋洋大觀、曾經上海市社會局會同市商會·會計師公會·製發簡表、舉辦初步調查、各被災商號工廠住戶等、前往登記者、頗見踴躍聞社會局巳將所得之數字、參考其他材料、以統計方、法先行估計住戶·商店·工廠·房屋·四項損失、計在十四萬萬元以上、不日該聯合辦事處、尙分發詳細表格、俾被災各戶、正式塡具以期愼重明確爲交涉賠償之根據、茲覓得期估計表一份、披露如次、上海戰事損失估計表、北區（甲）住戶、㈠住戶財產損失計四八六·六七一·一六九·五二㈡間接計七九·二六○·八八三·三六合計五六五·九二二·○五　·八八㈢棚戶計六○一·九○○·○○以不三項共計五六六·五一五·九五二·八八（乙）商店㈠財產損失一二八·五九二·九○九·六○㈡間接損失一八·九五四·二五八·四○合計一四七·五四八·一六八·○○（丙）房產㈠直接損失計二○一·一六六·六六一·○○㈡間接損失計一·九七二·二二二·○○合計一○三·一三八·八八三·○○（丁）工廠㈠直接損失計四五·三二七·九　六·○○㈡間接損失計二二·六六三·九五八·○○合計六七·九九一·八七四·○○北區總計九八五·二一四·八七三·八八南區（甲）住戶計一七·五六八·一○二·六○（乙）商店計一六一·九一五·一九八·○○（丙）房租計九三○·五五五·○○（丁）工廠計五·六一四·六五七·五○合計一　 
 
 

Page 2

 
 
八八·○四八·五一三·一○特區（甲）商店、㈠公共租界計一九三·三九六·一○八·四○、㈡法租界計九五·二六七·四九九·六○、合計二八八·六六三·七○八○○（乙）工廠、計二三·五三四·七五五·七五、以上三項總計二一二·一九八·四六三·七五統共計一·四八三·四六一·八五四·七三、（附註）本估計表以各區受災之輕重、分爲直接受災區與間接受災區、直接受災區（北區）爲閘北·引翔·殷行·吳淞江灣·眞茹·彭浦·等市區、問接受災區（南區及特區）爲滬南·漕涇·法華·蒲淞·浦東·等市區、及公共租界·法租界、（二）直接受災區所受損失、分直接（或財產）間接兩項、估計兩問接受災區、僅計其間接損失、（三）本表僅就住戶商店房屋工廠四項估計至於交通事業·學校·公團·政府稅收·金融疲滯·等直接間接損失、均未計及、（四）住戶商店之家數、根據市公安局二十年十二月份戶口統計、（五）特區商店之家數根據本局商店調查、（六）損失以統一調查處收到報告表平均計算、（七）房產以市財政局房捐推算、（八）工廠之家數及資本、根據本局工廠調查、 
[漢奸宜用重典]  
　　法官主張　閘北漢奸大多數爲 
江北籍、向各居民家、予取予奪、紅木檯子祗售洋三元、無如無人顧問、該漢奸等尤恐一旦日兵撤退、警權恢復、其草棚中安能容藏貴重器具、曁上等衣服、於是每日假作避難搬家、紛紛運往租界、希圖藏匿或變賣、事爲公共租界捕房得悉、於交界處廣布探捕、遇若輩車運物件經、過嚴加盤詰、而一班漢奸平日多以拉車爲業、一旦身穿皮袍及携大宗貴重物品、舉止行動、即不能相似、况詢問操何職業、均忘形而說出本來職業、致每日捕獲此輩漢奸、至少爲二十餘人、先後解送市公安局者巳有一百餘人、現均轉送地方法院訊辦、所有贓物以衣服居多數、贓物物庫中、堆積如山内中不乏狐鼠等貴重皮衣、現法院巳示召被刦家屬認領、而對於此輩奸民、各法官僉主不能與平常案犯同視、擬予一律重懲云、 
[游行示衆市公局先後捕獲]  
　　搗毁後方之漢奸爲數甚多、茲巳議决將此項奸民、每日派警分數隊、每隊約五六人、胸前標明案由姓名押往熱閙處游行示衆後、再行重辦、昨日小東門中華路口、巳有示衆者、環觀民衆、咸戟指痛駡不置、 
[嚴密偵察]  
　　上海市商會復安徽　　旅滬同鄉會函云、逕啓者、本月十二日、接展來函、藉稔貴會擬具查治漢奸辦法、請各同鄉會聯合辦事處提交大會公决施行、附具議案一紙、請爲注意等由、貴會此項建議、辦法完密、如能實行、足使宵小稍資儆愓、惟須各同鄉會隨時嚴密偵察、勿涉瞻徇、庶能有效、想貴會亦同此感想也云云、 
[慰勞與救濟]  
　　紅卍會新收難民數紅卍字　 
　　會東南第一救濟隊、昨派至曹家渡、嘉定難民四百餘人、巳分送各所收容、此批難民多半隻身逃出、衣物全無春寒料峭、縮瑟之狀、至爲可憫、又寳山兵災救濟會昨派員與紅卍字會接洽收容該縣難民、該會巳允收容二千人、此項難民、不日即到有一千二百餘人巳分送紅卍字會各收容所收容矣、 
[紅卍字會在蘇工作紅卍字]  
　　會滬總辦事處、眞日接總會救濟隊總隊長曹珩原來電稱、九日夜抵蘇州寓東吳旅館、今日移城内桃花塢街錢江會館設臨時治療所、實施賑救、并派分隊、前赴崑山等處工作、 
[華僑捐資救濟難民上海戰]  
　　區難民臨時救濟會、昨由市商會轉來巴達維亞華僑撥助大洋二百元、專爲救濟戰區難民之需、聞該會巳函復商會、代達謝忱 
[紅會組前方傷兵院中國紅]  
　　十字會、以我軍變更戰略所有前線傷兵、以交通上梗阻無從救護爰於九日起派出救護員八十餘人、自滬趁輪首途、業於十二日抵蘇、即趨戰區前後方視察一過、與我軍交通處接洽組織傷兵醫院事、頃該會得蘇洲來電、謂前方設立傷兵醫院事刻在進行中不日即可成立　 
[祇園法會救濟工作]  
　法租界　 
中法學堂對門祇園法會救濟難民婦孺暫留所、由徐乾麟·盛午淸·沈相甫·鄭少卿·何衷筱·等發起成立、收容難民巳逾八百餘人、所内聘有中西醫生四人、每日診察巳爲遍種牛痘預防流行、且衛生認眞即蔬菜菜藥餌均經檢查、各員役分科工作、極形勞瘁其熱心善舉洵足風世 
[工部局新議董候選人]  
　　公共租界工部局議董一年任期將滿、茲定期二月二十一日二十二日選舉新議董、現任英籍議董五人、本年願受再選者二人、爲裴你氏、舉許士氏、願於期滿告退者二人、爲總董麥克那敦少將、副總董希巴德氏、與白朗氏、其所遺之缺將　　 
由裴恪資氏（和公司）凱倫氏（仁記公司）萊期列氏、（亞細亞煤油公司）馬敦氏、（戊泰公司）馬賽氏、（泰和公司）沙維璧氏、（中國美術雜誌社）安諸爾氏（安利公司）克明氏、（錦名公司）競選、大北電報公司之丹人巴森氏、亦爲候選人之、一現任美籍議董兩人、一爲賴文氏、一爲卡尼氏、均仍由美僑推舉爲候選議董、日籍議董兩人、一爲福島氏、一爲岡本氏、均願爲下屆議董候選人、 
[吳邁昨解法院]  
　　律師吳邁因赴市公安局請保某學生不遂、與第三科長發生衝突、致遭扣留、茲悉該律師昨巳由温局長備文轉解地方法院訊辦、 
[市敎局令新辦私中祇准收一年級生]  
　　學校變更組織須呈局核准　 
　　上海市敎育局訓令本市私立中等學校云、案查　　 
近來本市私立中等學校招收學生、或變更原有　　 
組織、問有未能遵章辦理者、每致發生爭議、亟應加以糾正案查本局前奉敎育部第二○五號訓令開、『本部爲整頓私立學校起見、疊將查明辦理不善或違背法令之學校、分别令飭　辦或封閉、其處置辦法、亟應明白規定、以資遵守、茲將規定如下、····（三）凡新開辦之學校只准招收一年級生、以杜冒濫等因、早經本局錄令公布在案乃近查新開辦之學校、間有任意招收二三年級生者、不特違反部令、且因而引起糾紛、殊屬非是又查私立學校規程第二條『私立學校如有變更及停辦、須經主管敎育行政機關之許可、』乃近查本市中等學校間有未能遵辦者、　　 
如原係初級中學、忽開辦高中、或原設高中忽而　　　 
停辦、或原案祗請開設高中、忽添設師範科或其他職業科、變更組織不先遵章呈准、致難考核、亦屬不合、嗣後本市私立中等學校、凡新開　　 
辦學校招收新生、及原有學校、如有變更組織、　　 
務須　遵定章、循序漸進、如有不遵定章辦理　　 
者本局定予取締、爲特重　前令、仰所屬學校一體遵照毌違此令、　 
[靑年會中學正式上課]  
　　靑年會中學地居租界中心、此次戰事、未受絲　　　 
毫影響、前、以收容難民、致開學較遲、現難民巳次第遷出、日夜均正式上課學生之報到者、亦紛至　來、聞該校正通告新舊各生、限於二十一日以前、一律到校、以免額滿見　、又該校基金、早經響足、立案手續最短期間、即可完成、 
[市立四中學聯合開學]  
　　本市市立務平·敬業·新陸·吳淞·等四中學前以時局關係、奉令展緩開學、迄今巳逾一月茲聞各該校當局爲救濟靑年失學起見、經會同商定聯合在安全地點賃屋開學、各該校學生均可登記入學、入學辦法、巳登報公佈、學額暫定六百名、並在辣斐德路市立比德小學内設立聯合辦事處現巳開始辦公、 
[靑島各機關捐鉅欵勞軍救災]  
　　共集現欵十二萬七千餘元 
　　靑島市政府及市商會對於救濟滬災、非常熱心、昨致電上海市民地方維持會、匯寄捐欵、爲數甚鉅、茲將來電錄后、市民地方維持會史量才·王曉籟·杜月笙·三先生鑒、灰電祗悉、此次滬變、我軍奮勇抵抗、屢挫敵鋒、爲國捍衛、曷勝欽佩、而被難民衆、兵燹餘生、瑣尾流離、深堪憫惻、茲由本市府曁駐靑束北海軍司令部·靑島市商會·並各團體共同捐集現欵十二萬七千八百零六元五角二分、交由銀行匯寄貴會、以供慰勞前方將士及賑恤難民之需、即祈察收分别支配、并希賜復爲荷、靑島市長兼東北海軍副司令沈鴻烈·靑島市商會主席宋雨亭·叩眞印·維持會復電云、靑島市政府沈市長·市商會宋主席·均鑒捧讀眞電、欣悉靑市各機關團體捐集現欵至十二萬七千八百零六元之鉅、行將匯寄敝會、以供慰勞前方將士、賑恤難民之需愛國熱忱無任欽感、俟收到該欵遵當妥愼支配、永級盛意、目下國難未艾、宼氛方熾、吾人惟有本一貫之精神作長期之抗禦、此後仍盼源源接濟、以壯士氣而舒民困、先肅電謝、上海市民地方維持會史量才·王曉籟·杜月笙·曁全體會員同叩元、 
[紅卍字會慰勞救濟隊專員抵滬]  
　　紅卍字會東南方會以此次滬戰倉卒、第一救濟隊、在滬澹任戰地救護常鍚各隊、擔任後方收容資遣維民等事、異常辛勞特由東南各省各分會推舉吳和光·顧如海·張道一·趙毓林·張冠善先行來滬慰勞第一救濟隊並與總辦事處接洽蘇鍚常鎭等處救濟工作聞日内尙須轉赴蘇常慰勞 
[滬杭路昨開四班]  
　　今日起中快車改下午三時十分開杭 
　　滬杭路昨日杭滬間客車、仍開來去各三班及滬禾區間客車往返各一次共四班昨日杭來各次客車及禾滬區間車到滬旅客仍然擁擠、行　衣箱卸存月台堆積如山收票處收得客票共計四千四百餘張之多、由滬開杭各次客車乘客約八九百人、於今日起、將由滬開杭之三十八次中快車、定於每日下午三時十分開杭、駛在沿途、除松江·嘉善·嘉興·峽石·斜橋·長安·王店臨平·艮山·杭州·南星·閘口等站停靠外其餘經過各小站均不停靠抵閘口站限於下午八時零五分　　 
[大條與美銀頻長]  
昨日倫敦大條銀來電報告云、中國與大陸雙方均有買進、美國賣出市而平靜、大條迭見加長如近期長一二五、爲十八便士一八七五遠期長　　 
零六二五爲十八便士三一二五、又接紐約來電、美銀價亦長一二五、計現貨爲二角九分八七五、英對美跌去一二五、爲三元六角三分八七五、美對英亦一降二五、爲三元六角二分八七五、倫滬先令加上三七五爲一先令十便士半　　 
孟買現貨升四安那爲五十六羅比十四安那 
[滬南米市站定]  
昨日滬南米市本城去胃平常、厚　加起角許一時餘貨站定、來源十六七號河下斛價如下、計常帮白粳每石開十四元八角、無鍚白粳十四元三角二分、蘇同白粳十三元五角、北㘮白粳十三元五角、平望白粳十三元二角黎里白粳十三元一角、角里運稻十三元新鎭晚稻十三元、楓涇晚稻十二元一角特别早稻十三元五角、普通早稻十二元二角八分、 
[厘市續呈軟弱狀態]  
昨洋厘市况因値星期日銀洋例假之關係交易方面愈感冷淡結果價格依次低落早市爲七錢二分零三毫七忽半較前日又跌七毫半午市無人競爭市價硬扯上一毫二忽半爲七錢二分零半厘做出匯劃票欵、早市僅十一萬五千午市更少祇二萬五千鈔票完全無市銀拆早午市依舊同爲二錢五分錢五分錢莊洋公　收解一百六十餘萬銀公買收解二千、一百餘萬、江南小洋早市爲六錢二分、八厘與前日相同、午市改跌三厘、爲六錢三分五厘交易二千角、廣東小洋早市六錢三分五厘、午市六錢三分六厘交易早市八萬五千角、午市一萬五千角、銅元又長一千文爲四百零五千文、交易三萬七千餘串、衣牌早市二千九百十七文、午市二千九百十八文、角坯早市二百五十七文、午市二百五十八文、貼水早市三十四文午市同、 
[本埠昨下春雪]  
本埠自交春以來天氣非常晴暖華氏寒暑表熱度升至六七十度、不料昨日晨起、忽然朔風冽冽、愈吹愈緊、温度驟退抵零度下、至下午三時許、雪花紛飛、初則時斷時續、繼即愈降愈大、頃刻間屋瓦皆白遂成銀世界、 
[市衛生局通告]  
上海市衛生局通告云、自日軍侵滬以來本局於滬北一帶、原辦衛生業務、無從維持、暫行停頓現因日軍尙未撤除滬北一帶、仍受暴力刧持、無法恢復原有工作、在此暫停時期、除掩埋屍體係由本國當地慈善團體循舊辦理外、本局並未委托任何機關代行職權、並望市民暫就本局衛生工作並未暫停之區居住、以策安全特此通告、 
[揚州等三同鄉會招待新聞界]  
　　揚州八邑江淮六邑、通如崇海等三同鄉會以本市屢獲漢奸、多屬江北籍貫、因此各界頗多指謫故該會等於昨日卜午二時借大西洋　菜社、招待本市新聞界、到各報館各通訉社記者四十餘人首由主席宋士驤報告招待意義、略謂此次暴日侵滬、凡屬國人、莫不痛恨、而一般無智識之徒、反有助桀爲虐、甘作漢好之舉、實爲全民族之羞、但社會人士以所獲者多籍隸江北、故對江北人莫不輕視、實則此種行爲决非智識界所肯出此希望新聞界加以注意等語、繼由姜懐素·（揚州）顧南羣·（通如）成爕春·（江淮）代表相繼演說、末由各記者推范敬五·朱超然·答詞至四時餘盡歡而散、 
[美國奪得萬國運動冬節競賽錦標]  
　　選手十二人得八十八分 
　　前錦標挪威第二計七十七分！ 
　　第十屆萬國運動會之第三次冬節競賽（即冰上運動）在潑拉西特湖上舉行、美國以八十八分奪得錦標、爲該國在萬國運動會史中第一次之勝利也連執一九二四年一九二八年兩次牛耳之挪威、則以七十七居亞軍參加比賽者、計十七國、錦標隊美國選手共十二人云、 
[電車被衝出軌]  
　　幸未傷人 
　　昨晚七時一刻法商第五路第二十號電車行至東新橋口正由北南駛擬越過愛多亞路入法租界時、忽有第一六九二九號（市三四九二號Ｆ一一零八號）載重大卡車一輛正由西向東、當時因管理交通燈之華捕換燈過速、致使卡車不及煞停、碎然一聲、竟將第二十號機車衝出軌道、幾至傾倒、幸未傷人、惟交過立時遮斷汽車停滯、啣結達三四十輛之多、隨由西捕查見將兩車司機人及號碼抄錄轉報捕房核奪、 
[法陸軍給養招商投標]  
　　法國駐滬陸軍司令麥爾幹君擇于三月廿二日）即星期二）上午九時、在金神父路愛麥　限路五號辦事處爲供給需要之鮮肉及罐頭食品兩項、招商投標、凡該項商人願投標者、可于本日起、至三月二十一日止至護飛路二百四十七號門牌秘書處接洽索取標樣以便塡寫、時間每日上午八時至十時止、 
[肺病院隔離病者通告]  
本埠大西路二號上海肺病療養院、昨爲隔離病者、發出通告如下、查滬戰發生以來、各處避難人民、均集中於租界、致居民驛增各種傳染病、　行甚廣、據最近工部局報告、界内居民局大之死亡數、爲天花與肺癆二症天、花己由工部局設立隔離醫院醫治、而肺癆雖爲慢性症、傳染力極大、本院爲公衆衛生起見特分數院、將患者病症之輕重、分别隔離如居民有發見上列病情時、隨時可入院醫治、並訂定每日上午十時至十二時、下午二時至四時、爲檢查及愛克司光診察時間、 
[琴報三日刋號外今日出版]  
　　張心影主編琴報三日刋號外二○八期、巳定今日出版、内容精美排法新穎、定閱該報全年兩元、半年一元二角三月大洋六角、　費在内每份大洋二分、各報攤均有零售、館址南京路德裕里、 
[第六傷兵醫院招待報界]  
　　梅白格路張家浜十號上海市民地方維持會所辦之第六傷兵臨時醫院昨日下午二時招待滬上新聞界前往參觀由院長譚以禮·醫務主任楊葆安·及莫克明君等引導往手術室·病房·等處參觀辦理週到、設備完善、堪稱滬上模範傷兵醫院、所有開辦經費係丁夢星君個人担任、此外醫藥用具及什物等各界均有捐助、院中現有傷兵六十餘名、因治療及着護得法莫不精神愉快 
[戰區失學者補習之良機]  
本埠梅白格路育人商專夜校附設之國文補習科及女子補習科、均巳正式上課惟該校當局因鑒於戰區失學者之衆多、爲滅輕戰區學生之經濟担負起見、特訂戰區學生减費及免費條例、有志補習者、可前往該校接洽、 
[天氣報告]  
徐家匯天文臺昨日午後四時三十分氣集豫報云、馬鞍島南面海濱一帶及揚子下游、天曇較寒且有霧氣、山東中國海濱及臺灣海峽勁峭之時季風來自西北至東北不等、又昨日午後三時前二十四小時内、本埠氣温最高四五·○最低三七·二去年同日最高七三·六最低四一·○ 
國内要電 
[蔣定今日就職]  
（南京）蔣定十四上午在國府就軍委會　　委員長職舉行宣誓典禮、（十三日專電） 
[行政院續聘國難會員]  
（南京）行政院又呈准國府、續聘國難會議會員一百十人即日可發表國難會議秘書處巳遷洛辦公、南京仍派專員負責辦理處務、以期便利、（十三日專電） 
（北平）平津國難會議會員、因政府定四月一日在洛召集會議、明日在銀行公會開會、先行整理議案、（十三日專電） 
[京各團體籌備歡迎國聯代表]  
（南京）此間以國聯調查團將到京、除由政府機關籌備招待歡迎外市黨部亦於十三召集各團體代表會議歡迎辦法·並擬向委員團表示民衆對外交上意見、現招待地點、巳確定勵志社市衛生局及警廳十三起從事於道路淸潔之佈置、委員團到京時、由中央指定外部及黨部人員作負責談話（十三日專電） 
[兩粤軍人昨開重要會議]  
　　黃紹雄來滬轉京 
　　向中央請示辦法 
　　劉蘆隱在港發表談話 
　　（香港）黃紹雄勸白崇禧黃旭初等一致助中央抗日剿共巳得白等贊同黃偕徐景唐返粤十二晚到、十三晨與陳濟棠·李宗仁·香翰屏開重要會議歷四小時、鄧澤如·蕭佛成·等未參加黃徐晚來港、十五日乘哥芝力總統赴滬轉京、代表兩粤向中央請示抗日剿共辦法、約兩星期南返、陳濟棠文電澳、催陳策返省商海防（十三日專電） 
　　（香港）劉蘆隱十三在港再發表談話、詆汪蔣對日無根本辦法、（十三日專電） 
　　（香港）張惠長調飛機第二隊周柏成部隨余漢謀入贛剿共（十三日專電） 
[靑島謠諑繁興]  
　　（靑島）本市近日謠言甚盛傳日軍將有異動、商民紛紛離靑、市府十三午後三時召集全市記者談話、囑竭力關謠、以安人心、（十三日專電） 
　　（濟南）靑島謠傳日海軍將登岸、連日膠濟西來車搭客擁擠、（十三日專電）　 
　　（濟南）今日日本阪西中將花房子爵、由津到濟視察、午謁韓、晚赴靑島、定十五日赴滬、（十三日專電） 
[蘇俄備戰消息]  
　　哈埠報紙所傳 
　（哈爾濱）據此間報紙載稱、蘇俄現正作戰事準備、目下泊里摩斯基區之軍事根據地、爲斯巴斯克·尼柯爾斯克·海參崴波鍚特四處現逐日有各種軍隊開抵、聞大批飛機坦克車鐵甲車、現正取道西比利亞運出、各大鎭居民皆接有用瓦斯面罩法之訓令、關於天空與瓦斯攻撃曾作特别訓練、中東鐵路今源源將該路機車與貨車開入俄境據東段傳來消息、該處活動起重機數架亦運入俄境、火車之入俄、爲該境近來所發生時事之最足注重者、蓋足證實蘇俄以爲有與日本開戰之可能也、（十三日路透電） 
[黑省軍隊反馬]  
　　將有重大變化 
　　（哈爾濱）江省軍民聯絡反馬救國團、聲勢甚大黑河齊齊哈爾兵變、攻撃馬占山、各地駐軍多巳反正、現馬占山被日人監視、逼令下命繳各旅械全軍反抗、將有重大變化、（十三日專電） 
　　（哈爾濱）馬占山發表公報稱、忠於新政府之軍隊巳擊敗大黑河變兵、變兵逃往愛琿、大黑河之日僑、除工人被殺外、餘皆無恙、馬占山爲恢復洽安計巳由海倫派騎兵赴大黑河並有步兵一支隊、分乘二十卡車前往、（十三日路透電） 
[北票日軍開錦]  
蒙匪侵熱東受包圍 
　　（北平）榆關電、本莊因我義勇軍在錦活動甚力、電命北票日軍迅速赴援、巳星夜開動、集中錦州、又受日人指揮之蒙匪數千人、侵犯熱東、在開魯附近某地方、突受騎十九旅石部包圍、蒙匪潰退傷斃甚衆、（十三日專電） 
[長春突然戒嚴]  
　　溥儀有被刺說 
　　臧式毅失自由 
　　趙欣伯入日籍 
　　（北平）長春電、此間十二晚突然戒嚴、軍警密佈、傳聞溥儀被刺、事實尙待證明、（十三日專電） 
　　（北平）榆關電、臧式毅在瀋陽極不自由門房皆日人把守、臧爲一傀儡而巳、趙欣伯巳入日本籍爲澈底之賣國賊、因其行動爲日人滿意、獲得之現金巳逾千萬、（十三日專電） 
　　（北平）外人電東北僞國任張益三爲軍政部長、郭温霖爲參謀次長、（十三日專電） 
　　（哈爾濱）哈商賬簿均被迫令用大同年月、（十二日專電） 
　　（東京）據長春消息、滿洲國政府之外長謝介石巳以其外交政策電致十七國（十三日路透電） 
[丁超率自衛軍向一面皮開進]  
　　日領續請東鐵撥車　 
　　（哈爾濱）丁超率自衛軍三千人、十一夜進佔哈綏綫高嶺子、向一面坡開進、今日哈日領訪東鐵當局、續請撥車運兵、往撃自衛軍、郭恩霖携進撃自衛軍計畫、今來哈召集子深　·李文炳·劉　麟·會議、（十二日專電） 
　　（哈爾濱）海林站寗安敵軍被我方王德林·劉萬魁部撃敗、有退出寗安消息、賓州　　 
逆軍亦被我軍痛撃、退至賓州以西、正對峙中、（十三日專電） 
　　（哈爾濱）駐哈西香坊之警備一二旅十一夜因步哨口號錯誤、衝突半小時、判明停戰後、巳死傷各十餘名、（十二日專電）（哈爾濱）此間聞丁超之軍現仍固守中東鐵路東段、距一面坡僅八哩且有進攻之勢、丁軍並時攻該路其他各站、（十三日路透電） 
[汴匪圖攻沈邱]  
　　（北平）汴電、二十餘捍匪勾結赤黨、圖攻沈邱、該縣派代表來汴謁劉峙請兵、（ 
十三日專電） 
[靑南形勢危急]  
　　（北平）蘭州電、靑海南部形勢危急藏兵待援再由玉樹北進、靑南各土司遞驛告急（十三日專電） 
[丁甘傳薛四委抵并晤閻]  
　　（太原）中委丁超五·甘乃光·傳汝霖·薛篤弼十八晚由洛抵并後、與閻晤面二次、十三晚徐及軍政要人公宴四委、對出兵抗日事有重要討論、十三晨甘語記者、來并純爲考察、村政地方自治及開發北方水利、注意民生、準備長期抵抗國難、又以汪氏施政大綱、决組各級民意機關、派各中委分區視察、本人亦係負此項使命在華北約有有餘勾留、擬明後日即離并赴平、在此問晤閻二次對晋村政及地方自治談甚詳、將即彚報中央參考中央將來或即以晋爲施行地方自治模範區云（十三日專電） 
　　（北平）朱綬光賈敬德、今晚赴并謁閻後、即分别就晉緩署秘參兩長職（十三日專電） 
[鄂省府備交代]  
　　（漢口）何成濬手諭省府秘書處、辦結束備交代、夏斗寅改十三乘輪赴京謁蔣汪、何成濬亦有日内赴京訊（十三日專電） 
[抗日救國運動]  
　　（南京）首都各校抗日會十三開會、决議一、發表敬告國聯調查團書、申述日本破壞國際公約指使東省獨立陰謀、及滬案眞象請主持公道、二請政府即日聲討溥儀等各國賊、三、派員赴前方慰勞並贈旗、（十三日專電） 
　　（北平）吳佩孚電請班禪聯合蒙古王公、一致抗日（十三日專電） 
　　（北平）平市各大學敎授抗日會今晨在歐美向學會開成立會并選出理事積極進行抗日工作、（十三日專電） 
　　（天津）商民救國會定十四開成立會、各界救國聯合會十三開理事會、决定徵求會員擴大組織、（十三日專電） 
　　（天津）抗日會封存仇貨約值二百萬元、市政府徇奸商之請准予啓封售賣乃諉稱係市黨部所主持市黨部登報否認（十三日專電） 
　　（長沙）靑年鐵血團員二百餘人十三宣誓出發援滬何親致詞各界熱烈歡迎（十三日專電） 
[杭市府抗議日機擲彈]  
　　（杭州）杭市府十三日函滬日總領事館杭日領米内由夫查貴國飛機在我領空、任意飛行、偵察擲彈、炸燬民屋田地航空演習機及炸傷學員、此種行爲實巳彰明侵害我國主權、而猶强詞自辯、深引爲憾、如果貴國認爲此後必須率意施其横暴、則應先向我中央政府正式宣戰、雖在横、暴之下、尙可合於國際通例、此後貴國飛機再有同樣侵入時、本府爲保護全市民衆及各國僑民起見、當爲合理之禦撃、對於行兇人員、並即依照我國懲治盜匪法處置、至屢次損失、前函巳聲明保留提出現正詳細查編、另行寄奉、（十三日專電） 
[京市遣送難民出境]  
　　（南京）本京收容之江北皖北災民、經賬委會給資遣散、每人兩元、連日遣散回籍者、達萬餘人、（十三日專電） 
　　（南京）京市人民自衛委會函市府、請遣送難民及白俄出境、以維治安而防意外、市府巳令飭社會局、並分函警廳及　備部協助辦理、（十三日專電） 
[行政院規定辦公費]  
　　（南京）行政院規定院部長辦公費、計院長一千元副院長七百五十、部長六百五十、次長二百元（十二日專電） 
[張學良代表今日犒軍]  
　　（南京）張學良代表馮秉權、定十四日携慰勞品赴前方慰勞抗日軍、（十三日專（電） 
[華陰籌備設兵工廠]  
　　（北平）何應欽電平稱、本人在華陰正籌備設立兵工廠事畢即返陽、（十三日專電） 
[陳公博到平晤張]  
　　（北平）陳公博昨晚離大同定今日下午到平謁張接洽一切（十三日專電）　　（北平）陳公博今晚抵平談、謁張後日内赴濟晤韓、再轉道返京（十三日專電） 
[張東蓀等在平組黨]  
　　（北平）近傳張東蓀等在平組織新黨、性質係國家主義、章太炎此次北來、聞與此事有關、（十三日專電） 
[平市猩紅熱症流行]  
　　（北平）平市猩紅熱病增加、據公安局調查、三月上旬、共發現千一百八十二名、較二月下旬增二四七名、（十三日專電） 
[華北大風氣候極寒]  
　　（北平）平市十一起降黃沙、狂風怒號不息氣候極寒、（十三日專電）　　 
　　（天津）連日大風沙氣候驟降零下十二度海河再結冰（十三日專電） 
　　（靑島）自十二日起颺風至十三日未息氣候驟寒、輪船停、開（十三日專電） 
 
 

Page 3

 
 
[華新紗廠工潮未了]  
　　(天津)　賽成紗廠工潮、經調解平息、華新紗廠工潮、調解無效、當局向勞方警告、如不簽悔過　復工、即拿辦禍首、（十三日專電） 
[鮑文樾過濟北上]  
　　（濟南）　今日鮑文樾由京過濟赴平、據談、收復東北事大須中央有具體計畫、不能冒昧、臨行曾謁蔣、蔣表示俟國聯調查團來調查後、再定辦法、外委會决定對日方針、方抵抗、一方交涉、敵再壓迫我决抵抗、東北僞國係日人手造、須日人負責、（十三日專電） 
[膠路作山站有匪警]  
　　（濟南）　膠路作山站有匪警、膠縣　縣駐軍巳往勦、（十三日專電） 
[鄂省各校運動復課]  
　　（漢口）　省各校停課後、學生正運動復課十三電中央、請維持、免數萬靑年失學敎職員巳派代表兩批赴洛請設法復課、（十三日專電） 
[王均視防畢巳返徐]  
　　（徐州）　路訊、王均四日南下視防後十三返徐、王此行對津浦南段防務、業沿途詳細視察、並在蚌埠南宿州等處、對所部駐軍、分别檢閱訓話、路防極固（十三日專電） 
[杭市綢業漸有生氣]  
　　（杭州）　滬戰發生後、綢業大受打撃、現漸活動、天章等廠定十六開工、和豐文新恒各莊運滬綢疋、昨今兩日達百餘箱、（十三日專電） 
[杭垣降雪]  
　　（杭州）　十三日氣候驟寒、未刻大雪、入夜未止、（十三日專電） 
[蘇嘉間客輪遭匪刦]  
　　（蘇州）　由蘇至嘉興客輪、十三晨十時、在北坼平望間遇匪三十餘搶刦、旅客無一倖免、損失未詳、（十三日專電） 
國外要電 
[瑞典火柴大王自殺]  
　　爲因神經衰弱遂致消極 
　　有謂財政困難出此下策 
　　路透社十二日巴黎電　著名瑞典火柴大王克魯格、因工作過甚、神經衰弱、現巳自戕、克魯格昨日始由美國抵此、原定今晨與英法美銀行家舉行業務會議、但逾時未到、飭人訪之、則發現其巳自殺矣　　哈瓦斯十二日巴黎電　火柴大王克勒甘、日前由美國歸來曾約財政多人會談、今晨有李多林者、往訪克氏、即克所約者、以久候不至、乃往其寓所訪問、入室見克氏衣服整齊、臥床上槍彈穿心而過、氣絕巳久桌上有三函一致李氏、一致死者之姊、一致住瑞典京城之友人、函中克氏說明厭世之心、而數月以來、渠財政極感困難、故出此下策云、克氏左近稱、渠操勞過甚、身體大虧、遂致消極云、克氏生前、在世界商塲、地位極重要、噩耗傳出、各界震驚萬分、據警局調查、截至日前爲止、斷係自殺、其遺骸將按例由騐屍所解剖、以確定致死原因云、 
　　國民社十一日瑞典京城電著名財政　　 
家瑞典火柴公司董事法蘭特、聞克魯格死耗今日突然暈厥逝世、 
　　國民社十二日巴黎電今日法内政部發表瑞典克魯格杜爾公司主人克魯格氏、業巳查見中彈死於巴黎一旅館、手握一紙、聲稱渠若與世長辭後、於所　事業及其家屬、將較有益、按克魯杜爾公司在國際財政上、牽涉頗多、克氏一旦身死後、諒其影響將及於全世界、該公司與國際電話電報公司有關係、又在南美許多國家及波蘭羅馬尼亞等國、獲得火柴專賣權及其他權利、該公司又曾貸鉅欵於德、目下尙欠五千萬美金、倘德國極端派當選總、統此項借欵將受惡影響、故此事於德國選舉將有重要影響、 
　　國民社十二日瑞典京城電瑞典政府因許多瑞典商家方感財政窘迫、加以克魯格自殺噩耗傳出後、人心震動巳决定令證劵交易所自星期一起暫行停市數日、國務會議巳召集特别會議開會之後、將有特别議案提出國會兩院授權國王見有環境不得不停止付欵之家、於徵詢國家銀行與國立債務局之後、准許其停付、瑞京財政專家一般意見以爲克魯格之自殺並非由於破產、乃鑒於瑞商地位緊張、神經剌激過甚所致、 
　　國民社十二日瑞典京城電瑞典首相愛克孟召集國會特别會議、定明日午夜開會、考慮政府貸欵及允許國内私家公司暫停付欵、俾免克魯格社爾公司被人擠提案、現悉召集國會特别會議之提議、在克魯格死耗自巴黎傳至以前、即巳準備、據稱外間懐疑克魯格杜爾公司之應付債務能力、業巳數日、瑞典政府業巳向國外召銀行家多人回國共籌善後良策、 
　　國民社十二日瑞典京城電火柴大王克魯格爲世界大富翁之一、突在巴黎自殺、此間聞其噩耗大爲震動、聞其自殺原因、乃由辛勞多年、神經衰弱所致、按克氏生於一八八○年、其家於本世紀初由德國遷居瑞典之加爾瑪、克氏少習工程、嗣赴美國、歐戰前數年、始返故里結識一少年銀行家名杜爾、者兩人遂合組克魯格杜爾承造工程公司、賴克魯格之勤勞有方、及杜爾之善於理財、營業蒸蒸日上、歐戰時及其後數年、兩人獲利甚豐、均擁鉅資、乃移其目光於其他實業、嗣决定改組并合併瑞典之火柴公司而成一國際火柴托辣司、財力之雄厚無與倫比、先後得德國波蘭羅馬尼亞等國及南美數國之火柴專賣權、且長袖善舞、各政府有窘於財政者、則以借欵濟之而易得該國火柴專賣權、托辣司中以克魯格杜爾公司爲主腦、其股票全世界交易所幾全買賣之、後又組織一大財團、傾倒一時、但至邇來外間謠啄蠭起、謂該托辣司投資經營之事業、因受鎊價低落及世界厄運之影響、多有失利者致資產一大部分不能流動、近者克魯格僕僕旅途、奔走於歐洲各都會間、且數渡大西洋似即爲奮鬥解危計也、今顯因失敗而出於自殺、克氏死後、火柴托辣司勢必再受重大之打撃、蓋其大部分資產爲克氏所有、而克氏實爲其柱石也、克氏雖雄於資、而起居質樸、力主戒酒、終身不娶、嘗謂處其多勞之地位、無暇再顧家庭生活也、 
　　路透社十三日倫敦電倫敦今晨各報、登載瑞典火柴大王克魯格自殺之消息、視德國總統選舉之新聞、尤爲重要各報皆認此爲瑞典國家之不幸事、將有重大影響及於財政界、當克魯格被發見自殺時、衣服整齊、臥於巴黎庽所之榻上、身旁有一手槍一彈貫胸聞室中覓見函件、克魯格自承厭世、並以財政困難爲言、、聞昨日紐約銀行街、有人出賣克魯格公司股票約五萬股、據星期决報云克魯格公司股票之價值、自一九三○年起巳跌去一萬一千三百萬鎊、 
[德總選舉形勢]  
　　投票選民非常踴躍 
　　興登堡有當選希望 
　　國民社十三日、柏林電　今日爲德國改選總統之日、當局爲預防發生紛擾起見、昨日起即從事嚴密戒備、甚致全國許多鄉村間亦有警察防範、蓋以政界要人在此次選舉運動演說中、旣時常提及内亂之危機而邇來復謠諑繁興盛傳希特勒之褐衫衝鋒隊、倘見黨魁落選將向柏林進發、以故全國人心甚爲緊張、加以外間復謠傳政府將不問希特勒得票多寡、準備以武力阻止其柄政、現政府要人現經力闢此說之謬妄、而民間捕風捉影謠言不息希氏昨日在漢諾佛親發一宣言、雖勸本黨同志和平投票、但其理由則稱本黨力量、毌需憑籍武力、將彼置於總統寳座之上、按此次候選總統五人、除現總統興登堡外、國家社會黨所推之希特勒、勢力頗爲雄厚、　爲興登堡之勁敵此外國權黨所推之杜士德堡中校、共產黨所推之賽爾曼與獨立候選之温德氏均希望甚少、且温德方在囹圄之中、更不過備員而巳倘今日選舉結果五人中、無一能得大多數、則將於四月十日覆選云、 
　　國民社十三日柏林電　今日改選德總　　 
統投票者、非常踴躍、各投票所晨間九時啓門時、早有無數選民麕集門首鵠候投票迨至今日午間、投票者之衆、巳可斷定、此次所投票數、將可開一新紀錄、各省報告投票情形、其狂熱亦與柏林相若、警察則終日嚴密戒備、迨至正午尙未發生重大紛擾、大約此次臨時禁售烈酒與禁止各黨少年乘車游行號召兩事、於保持秩序上、不無效力　廉街總統總理及閣員等投票地方、則特派警隊照料、該處侵晨即有市民聚集、圍觀要人前來投票嗣後又有數千人集於公府前、欲覩興登堡豐采、但興氏今日反比平時深居簡出、未嘗肯一臨洋台衆人見興氏不出、始漸散去、　 
　　國民社十三日柏林電　今日雖値改選總統各界專心於選舉、而瑞典財政家火柴大王克魯格自殺噩耗傳到後、柏林金融界頓如遭逢炸彈、各報亦用大字登載財政編輯更紛紛揣究其自殺原因一般意見、皆不信公佈之操勞過渡神經失常等說、以爲近數星期中、克魯格有關係之各公司股票莫不跌、諒其財政地位、必極窘迫、今一旦撒手後、恐將引起商界絕大風波、惟風潮之範圍與緩急、則因克氏投資極廣難明眞相、一時殊無從預料、最後並料德當局或將被迫明日暫令交易所停市、以免市塲受不良影響、 
　　路透社十二日柏林電德國佛蘭柯斯將軍前曾任興登堡戰地參謀長者、現發出一文、謂渠固愛護其舊主、但渠不願投票舉之、因興登堡援助白魯寗爲渠所不贊成也云、夏樞將軍亦爲戰時名將之一、向隸鐵盔黨、現因勸其同黨勿舉鐵盔黨魁杜斯特堡爲總統致被鐵盔黨所驅逐、國家社會黨領袖希特勒所聲明國家社會黨未有抛集合法行爲之理由語、迄不能銷滅柯洛業境内所傳說、如希特勒明日不被選出、則國家社會黨將有意外行動之謠言、柏林及德國各處現皆甚爲惶慮蓋恐國家社會黨之行動勢將必引起社會黨之積極反對也、柯洛業天主敎徒現擁護興登堡、　 
[英外相西門赴巴黎]  
　　爲白里安執紼表示哀悼 
　　並與泰狄歐商軍縮問題 
　　路透社十二日倫敦電英外相西門昨夜離日内瓦、今晨抵巴黎、由法總理泰狄歐接見、自午前十時起談至正午止、英外部發表示報、謂外相西門今日到巴黎親爲白里安執紼、並向泰狄歐伸述英國朝野哀悼之意、旋與泰狄歐談日内瓦經過情形、皆以國聯最後議案爲會員致通過爲慰、並互商下星期軍縮會議所將討論之問題、西門與泰狄歐復考慮兩國政府現所遭遇之困難、尤研究中歐諸國之經濟狀况、咸覺英法應擴大其合作、以平息歐洲政治競爭、並促成歐洲經濟改造云、 
要聞 
[日人撤銷東北各官銀號]  
　　改設僞中央銀行 
　　烟台通信日、人自佔據東北後、遼·吉·黑·各財政權亦遂淪没、如官立金融機關、原有四處、即遼之東三省官銀號、吉之永衡官銀號黑之黑龍江官銀號哈之邊業銀行四行、之營業成績、早爲日人所注意現日人巳將四行没收、改設僞中央銀行、總店設長春、業於三月一日開始營業、瀋陽·吉林·哈爾濱·齊齊哈爾·四處、則各設一支店、錦州·綏中·鄭家屯·海龍·四處各設一支所、東三省各銀號、前所發行之紙幣現均一律作廢悉由僞中央銀行發新幣代替、東北四大銀號之資產、總計在三億六千六百萬以上、　 
[靑島大批日貨進口]  
　　兩月來進口者値數百萬元 
　　靑島通訊、邇來日貨、充斥本市、據碼頭消息、全市奸商、不下五六十家、兩月來輸入日貨約値洋數百萬元、茲查本月四日、日光丸進口運來麫粉兩萬餘袋、布疋·白糖·一萬七千餘件、疋布爲萬利源·合和棧·義德棧·東祥號數家所購運、白糖爲義聚東·復聚東·各商號所購運、八日某日輪進口、運來白糖五千餘包、計義聚東一千包、豐昌隆一千五百包、益成永五百包恒裕公二百五十包、合和棧二千包、彼輩奸商行爲無不明目張胆、誠可慨矣（三月九日） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國府與黨部紀念總理逝世]  
　　國民政府洛訉國府於十二日上午九時、在大禮堂舉行總理逝世七週紀念會、由林主席主席領導行禮並報告云、今天是總理逝世七週忌辰紀念、總理之身、今日雖己與世長辭、但總理的精神、永遠存在、永遠不死、當七年前、總理在北平病篤彌留的時候、最後有幾句話告訴我們、就是和平奮鬥救中國、這和平本是中華民族的特性、古聖所謂温良恭儉就是這種特性的表現、總理認定此種特性、就是我們民族的精神、所以先把這兩字提出敎訓我們、並且中國是一個地大物博的國家、自有歷史以來對世界一切與國家、無不胞與爲懐以禮相接、從無侵略奪取的意思與行動、所以中國自來講王道而恥爲霸道、因爲講王道所以自古以來、由個人以至國家、都服膺以德服人的主義、而不以力服人總理雖然先把這兩個字提醒我們、但因和平祗是人類生存道德的標準非生於競爭世界的絕對條件所以在和平二字之後、接着又說奮鬥二字、必須能奮鬥才可以救中國總理此項遺敎、一面要我們本着中華民族的特性、以德服人一面又要我們奮鬥圖存、求國家民族的獨立自由平等換言之必須我們和平不忘奮鬥奮鬥不忘和平、然後可拯救國家、轉弱爲强、此在今日國難危急之秋、尤値得我們體認力行永矢勿忘、總理臨終最後之遺敎、即是挽救宗邦至善之樂石望上下公務人員以至全國人民、一致猛省、特記在心、振衰起弱、救亡圖存全在於此了、 
　　中央黨部同日上午十時國民中央黨部在河洛中學舉行總理逝世七週紀念會到中委·及中央黨部職員·國府各機關·洛陽黨政軍各機關·曁各團體代表四百餘人由林森主席領導行禮後、李烈鈞報告大意云、於此時局嚴重之下、在洛舉行總理逝世七週紀念典禮回想總理生前如何敬仰、追念總理逝世、又如何悲痛、而檢查吾人數年來未能切實實行總理遺敎、慰國人之望、又如何慚疚、總理畢生致力革命百折不撓其精神人格及事業之偉大、其學問道德之淵博高尙、在在足爲世人模範而尤爲不可及者、爲其博愛精神與大無畏精神、總理逝世七年、來内亂紛乘、成績鮮渺、今又大患嚴重吾人均當痛心至日本存侵略我國之野心巳數十年總理早洞燭其陰謀、吾人至今未能防止之者、實因未能發揮總理之博愛精神與大無畏精神之故、總理博愛精神、寄於三民生義對國内求民族一律平等、對世界謀被壓迫民族全體解放者民族主義也、本天下爲公之心、謀全民衣食住行之得所者民生主義也實行全民政治反對階級專政求人民在政治上之平等者、民權主義也欲求三民主義之實現、當自實行民權始總理生平、不畏强暴不避艱難、公理所在、主義所關雖萬難當前、必起而排除之、現時吾人對日旣抱最大决心、作長期抵抗、要當效法總理發揚博愛精神施展大無畏精神庶幾上下一心全國一致、使内亂不生、社會安定於安内攘外之道、兼籌並顧則國難必可救、外侮不足慮可慰總理在天之靈、可以副舉國人民之望云云、　 
[粤軍赶援贛閩]  
　　第一軍由北江兼程赴贛 
　　獨立師由惠州開拔閩邊　 
　　廣州通信、贛閩匪氛近益猖獗、贛州及上杭均甚危險先就贛方言、最近贛州城、巳被共匪第三軍團圍困、自前月二十六日起迄今尙未解圍、守兵馬崑旅糧械垂盡幾有不支之勢、昨特急電來粤請兵電云、特急赤匪第三軍團於宥（二十六）起圍攻致東西南三門、先後爆破且迭次登城、均被撃退、後匪用大砲機槍乘勢掩護其精銳猛攻、前仆後繼非得不止、我方彈藥用罄繼以肉摶、喊聲震天、匪尸櫐集、并有授首城垣而墮尸城外者、我巳傷亡極重、存亡之機、問不容髮、深幸官兵用命、將匪撃退、據匪宣稱、倘再三日不能攻入、當亦佩汝三十四旅（按指馬崑旅）爲鐵軍等語、其氣餒巳可槪見務乞迅催援軍、星夜邁進、即不難夾撃而聚殲之也、第三十四旅長馬崑率全體官兵同叩冬、粤當局據報、巳令北江第一軍兼程赴援、查第一軍余漢謀部、早巳搌擋就緒、入贛前鋒第一獨立旅范德星部、於前月二十七日巳在南康附近之新圩遇匪、激戰頗烈該兵傷亡士兵百餘名、由贛南運返韶州陸軍醫院醫治、因此第一軍各師赶緊進發、第二師葉肇之先頭部隊刻巳抵贛南、第一師李振球部、自二日由軍長余漢謀檢閱後、亦巳向贛邊推進入贛剿匪總指揮余漢謀、决定八日由韶出發、第一軍部人員業於六日在韶集中候命、余氏入贛後、所遺西北區綏靖委員一缺、巳由一集團總部總參議李漢魂接充、李氏巳於今（七日）日就職、至北江所遺防地、由第二獨立旅陳章部接防韶關始興一帶警衛旅陳漢光部第二團由省開往英德沙口等處塡防、截至昨日止、接防軍巳先後塡防完畢、聞此次第一軍入贛兵力、約有十二三團、范德星旅亦歸余漢謀指揮至閩南方面、共匪之熾不下贛南、查閩邊之武平、業於前月二十三日失陷、衛商隊鍾文材部、連戰失利、駐上杭之閩軍獨立第一旅鍾紹葵部、開往南門外三元嶺防禦、一面派參謀張某赴潮請粤小第三軍長李揚敬派兵援、應一面抽調原駐峯市之一營開上杭增援刻下由第一軍派第八師第二十二團陳營前往接防峯市、詎共匪竟於前月二十五日分三路侵洋門、該處民團紛起抗禦并由第二十二團葉壽堯團長再派彭營堵勦、始將該匪撃退、當局以東江外憂内患洊至、汕頭地方重要、亟宜派重兵鎭守、第三軍第七第八師刻奉命集中潮汕原駐汕、頭之第二獨立師張瑞貴部、巳於本月一日移駐潮陽縣、必要時會合第一獨立師黃任寰部入閩、至黃師則陸續由惠開拔、第一旅曾友仁部於三日由在普寗海陸豐等處開動、陳濟棠特於四日親往惠州、向黃任寰部訓話、并舉行檢閱、檢閱畢、黃師遂全部開拔入閩、陳氏亦巳於六日返省垣、（三月七日） 
[皖北剷烟之眞相]  
　　烟稅共七百八十萬元 
　　蚌埠通信、皖省開放烟禁、迄今半載有餘、就運種購吸四項分别徵納重稅、且設立特稅處、皖北特稅處早在蚌成立、現任處長爲范憫黔、近范又奉安徽省政府命兼辦皖北各縣剷除烟苗事宜、因即就特稅處内設皖北剷產烟苗事務處、范原委各特稅分處處長、亦兼辦剷苗事宜、名爲剷苗、實則徵收苗稅現聞皖北剷除烟苗事務處規定之各縣苗稅比額、仍係前安徽特稅處處長郝子華任内規定、皖北共七百八十萬元、茲將各縣苗稅比額、照錄如下、宿縣八十萬元、靈璧三十萬元、鳳陽二十萬元、五河十萬元、泗縣二十萬元、盱眙十五萬元、天長十萬元、滁縣十萬元、全椒十萬元、來安十萬元、定遠三十萬元、懐遠三十萬元、蒙城四十萬元、渦陽八十萬元、太和四十萬元、阜陽八十萬元、霍邱三十萬元、穎上三十萬元、壽縣十五萬元、鳳台二十萬元、合肥八十萬元、巢縣二十萬元、和縣二十萬元、含山十萬元、桐城四十萬元（三月十日） 
 
