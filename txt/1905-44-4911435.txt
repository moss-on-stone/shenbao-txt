# 1905 - 44 - 4911435

 

Page 1

 
 
   
 
 

Page 2

 
 
[論中葡新訂商約第三第五欵之附屬章程]  
　　欲覘國勢之强弱視夫自主權之完全與否而自主權之最難完全者則莫如海關權夫以日本之强能收主權而握之於手一切治外法權亦已完全無缺（他國不得在日本購船行駛其治外之權可想見矣）惟其海關權則尙用協定稅則（所謂恊定稅則者進口稅與他一切章程須與他國商定也）此可見海關權之最難完全我中國放棄主權也久矣旣無治外法權又何論乎海關權去歲中葡兩國新修商約二十欵早已宣布於各報其欲握我拱北海關之權固已於第二欵内明言别國所享最優利益葡國應得一體同沾彼亦無所隱諱者然何以所訂第三欵第五欵之各項附屬章程當時甚爲秘密而不肯稍宣則竊嘗深疑焉今探得其此項章程而讀之而後恍然於當時所以秘密之故嗚呼吾中國之慒於外交昧於商約之律例而受欺於外人也固已久矣 
　　法律家之言曰孔訂約者須認明主權客權二種性質最爲重要事我拱北關之徵收洋藥稅及查驗往來西江廣州附近之各輪船此拱北關之主權也商約之第三欵曰仍襄助中國征收由澳門運往中國洋藥之稅釐並助防緝私是彼固以客權自認而以主權子拱北關也第五欵曰彼此兩國爲推廣澳門及廣東附近口岸來往輪船起見是猶以平權相待而不分其主客也及觀此兩項之附屬各章程而主客之權已倒置矣其第三欵之以客權自處者不轉瞬而居然自處於主權矣其第五欵之不分主客權者不轉瞬而居然以客權子中國矣嗚呼葡人外交手叚如此我中國外交手叚如此此其所以深秘而不宣者哉 
　　今請指明其主客權倒置之處第三欵附屬章程之第一條日管理洋藥專棧之員應每日開具淸單送交拱北關稅務司查收又曰凡棧内所存洋藥應每月查對一次查對時或請拱北關稅務司親往或另派他員前往眼同查對夫葡人旣自認爲襄辦何以洋藥專棧内不由拱北關派員常駐會辦而該關祇查收其淸單查對其存貨失此一着棧内卽百出其弊我拱北關亦何從而知何從而究察而所謂稅務司者亦祇仰成而已故就表面而言葡人爲襄助以實言之則葡人已握洋藥進出之權其所以不欲拱北關人員常駐棧内者卽其以主權自居而以客權予拱北關也 
　　第五欵附屬章程之第一條曰在澳門内海專設躉船一隻以便田拱北關查騐自澳門來往西江各處及廣州府内不通商等埠之各項貨物第二條曰澳門官員應每日專派水巡外委一員丁役數名逐日在該躉船辦理分内當爲之事夫第一條内所言之躉船旣不明指拱北關由何人查騐又不明言一日數驗抑一月數騐而於澳官所派之員役則又聲明每日辦理其分内當爲之事其欲以澳官所派之員役以抵制拱北關人員而代握其權已隱然可見且所謂分内當爲之事毋乃太混他日者無論何事必皆視爲當爲而海關權全失矣此又其以主權自居而以客權予中國也 
　　故驟觀兩欵之附屬章程若初未嘗侵我主權也及細繹而詳察之則主權已變爲客權嗚呼西國外交家訂約之手叚其所以奪人利權取人政權非在乎一二字之間卽在不言之内使人覩之而茫然不知其害而反以爲盡善而無弊也他日彼執此以爲詞乃始瞠目而無以應噫我中國受此害者屢矣曾有先事而知之者耶雖然今日中國諸大臣於訂約時彼卽有無論何等强求何等明索亦豈敢稍與之爭又何論其他焉 
[俄兵艦並未全行起程]  
　　正月十四日英京倫敦來電云俄頭等兵艦亞力山大第二及柏山約開直夫並未隨波羅的海艦隊之第三隊由里包起程譯太晤士報 
[俄兵又添]  
　　正月十四日日本東京來電云日本右軍前面之俄軍現增至六分隊之多此軍以富順爲根據地並設法使盛京與富順交通蓋古羅百托金將軍現方暫駐富順故也懐仁方面之俄軍現亦增添其西面又有俄兵一大隊譯字林西報 
[俄將回京]  
　　正月十四日英京倫敦來電云俄格立本保將軍現已到俄京聖彼得堡矣譯字林西報 
[俄大臣會議政務]  
　　正月十四日英京倫敦來電云俄皇已傳政府各大臣至宮内議事隈德大臣係議員之領袖所議之事謂目下内閣各員須聯絡一氣按期會議一切政務以便俄皇採擇施行譯字林西報 
[俄公爵被炸藥轟斃]  
　　本報十五日得東京專電云俄國前任莫所科總督太公爵西治厄斯爲著名頭固派首領係俄皇之叔十四日行經莫斯科按察衙門之傍爲暴徒二人投炸彈於其馬車内遂被害時年五十三文匯報接正月十四日英京倫敦來電云俄大公爵名府奇盍思者在俄舊京木斯科乘馬車出外有人將炸彈抛於車下致被轟斃十五日又電大大公爵乘馬車出遊時遇兩輪街車上坐兩人尾隨於後旋將藥彈一包抛擲於馬車相近致將公爵與馬車均轟爲虀粉凶犯兩人現己拘獲内有一人受傷亦重 
 
 
 

Page 3

 
 
德文報接十四日德京柏林來電云俄公爵在木斯科被人以藥彈轟斃後凶手雖己拘獲然民人大爲震動有仇視革民學生之意 
[沙河戰務十八]  
　　正月十四日日本東京來電云據官塲宣告謂十一日俄軍由沙河境内起程向南行擬攻日本之左軍旋又向北退至紫台子西北之羅仙峯地方日本有偵探兵一小隊由武員統帶在大牛羅堡遇俄步兵約一百名當卽擊退譯字林西報 
[沙河戰務十九]  
　　正月十四日日本東京來電云官塲宣告俄軍由沙河方面於十二日砲攻日軍所守之地又電云大山巖報稱十二日之戰敵人向西在渾河右岸攻擊日軍被日人所擊退俄人死傷甚多又報稱十一日日俄兩軍猛攻時俄人有營房多所被日軍砲火焚燬譯太晤士報 
[間諜定罪]  
　　正月十四日日本東京來電云英人柯靈思前爲俄之間諜被日人拘獲定以監禁十年之罪並罰作苦工嗣柯又上控公堂以原定之罪甚爲允當故不准翻異譯太晤士報 
[輪船判定充公]  
　　正月十四日日本東京來電云英海盍而及海爾蠻斯兩輪船近被日本拘獲判定充公惟在三十日内船主如欲上控日本可以准行譯太晤士報 
[輪船攺名]  
　　正月十四日日本東京來電云日海軍所拘獲之輪船三艘一名滿洲一名富平一亦名滿洲巳由日本攺名泊於海軍港聽候差遣矣譯太晤士報 
[要求自主]  
　　正月十四日英京倫敦來電云接奥京維也納電音謂俄國芬蘭境内及波蘭境内之革命黨非但要求政府行立憲政體並擬彼此聨絡使兩處人民均有自主之權與俄民平等譯文匯西報 
[不允禁牛出口本館京師專電]  
　　粤督岑雲帥電致外務部謂桂省禁牛出口一事巳於去臘照會各國領事兹得照復均允照辦惟國不允請卽與使臣磋商 
[嚴懲潮汕鐡路滋事兇犯本館香港專電]  
　　潮汕鐡路滋事兇犯現巳由澄海海陽二縣拿獲十一名禀奉岑雲帥嚴訊確供按律懲辦 
[紀潮汕鐡路閙事原因廣州]  
　　潮汕鐡路在澄海湖頭閙事巳紀前報兹悉起事原因緣湖頭市與海陽縣屬菴埠及馬隴等鄉眦連先是菴埠楊姓因鐡路有碍村落集衆謀抗迨去臘澄海縣築路次第完竣將至對河海陽縣馬隴等鄉插旗接築因線路經該鄉正中須拆屋不少而湖頭市現築之路遷墳數百該鄉附葬之墓多有被遷者蓄忿愈甚馬隴鄉與湖頭市地面僅隔綫河十二月十六日下午日本工匠有在湖頭市作工有在河邊一帶插旗工人抛石嘻笑日工偕通事過河斥罵繼以毆打鄉民咸抱不平日工見人多口雜避之鄉民跟踵而來日工人等走至陳姓花園仍恐鄉民圍毆放空槍恐嚇鄉民大譁馬隴鄉人鳴鑼喊救菴埠頃刻擁出千餘人持械者約百餘人附近鄉民多隨聲附和紛紛過河分投尋毆日工人等避匿適另有運料日工三人由船登岸羣向逐毆一名鳬水而去二人傷重倒地鄉民恃衆將日工棚廠并委員租寓及生員陳宗舜屋物先後焚搶又傷公司護勇三名日工一名復將陳觀源屋物搶去菴埠汛弁先往彈壓亦被斥辱拒傷營兵後始陸續退散十七日辰刻澄海縣差勇飛報縣主杜大令立卽會同澄海營鍾叅將馳往途遇日本領事山吉赴郡面詢傷斃日人姓名據稱一名立岡增吉一名赤木彌吉營縣隨抵該處鄉民聚觀如堵惟菴埠各店均先閉門查拘滋事之人亦巳星散營縣勸諭鄉民安業一面分投覓得屍身驗明送由張京堂交日人收殮連日汕頭人心浮動惠潮嘉道恐别釀事端電促杜大令折回彈壓此當日閙事情形也 
[紀潮汕鐡路再訂合同事廣州]  
　　潮汕鐡路自日本留學生以其暗附洋股路權盡入日人之掌握電告政府查辦嗣聞總辦張京卿以人言藉藉無以自明乃再與日本工程帥愛久澤哉訂立合同其一則聲明該鐡路工程事暫歸日人管理惟於鐡路用人行政各權則不得越俎干預具二則聲明現由該鐡路公司派出學生數名從外國習工程學俟學成回國則卽將公司所有口人開除等語去臘復由張京卿將該合同親交總理人黃君詔平閱過並請黄君至該公事駐紥以承京卸之乏因京卿不久須赴南洋也 
[粤督請借部欵辦廣西善後京師]  
　　日前粤督岑雲帥電致政府略云會匪剿辦業有頭緖惟善後事宜更須嚴加防範以免死灰復燃現議添購軍械需欵頗鉅一時難以籌措請先田户部撥解若干由本省捐務項下撥還 
[電請保護教堂漢口]  
　　安陸府屬京山縣教案刻已由法國駐漢領事裴君電致安襄鄖荆道就近切實保護一面照會鄂督張宮保若何辦法聽候覆音 
[山東藩司出缺濟南]  
　　山東藩司尙方伯其亨於去臘二十九丁母憂出缺 
[華商創行港秘輪船廣州]  
　　粤省商人辦貨至秘魯向附帆船行駛遲速無定若遇風期阻滯則貨物味色攺變時虞虧折近年帆船日少相率起價成本旣昻銷行愈滯現聞秘魯各埠華商會議於利馬嘉里約通惠總局電商香港各總莊籌集資本創設利濟公司雇用輪船來往港秘攬載客貨舉定殷實莊號八家董理其事前經請於該埠領事陳君始昌轉禀立案陳領事與商人約法三章一不准附洋股二不准招工誘拐三來往開行請官查騐隨卽呈具甘結由陳領事詳請出使美秘古墨梁大臣轉咨兩廣總督照會港官查照立案 
[粤紳呈鄂督力爭路權電廣州]  
　　合興顯背 
 
 

Page 4

 
 
背合同己失信用必應作廢前美政府謂如該公司攺其規模辦法卽不認保護具見美國國家保全名譽今據海大臣文稱該公司自在中國頗遭物議是明認美商有背約之舉今始藉詞收回股票事後彌補難保他日再無意外舉動况僅收大半則未收尙多美股前爲比得公司腐敗全得三省華人公憤助力始漸收回豈能令比股銷除便許續辦查兩國立約信用一失卽無執行原約惟乞電轉盛梁兩大臣據理力爭勿再遊移致貽後悔并懇我帥堅持全粤感禱 
[留美學生電爭粤漢鐡路廢約事廣州]  
　　湖北留美學生電禀鄂督張香師爭粤漢鐡路廢約事其電文云東電敬断查合興造路欵出於　票故我贖小票卽係贖路但按公司例由接辦公司者前公司已頒之債票例可仍舊祗須新公司認付利償本悉如票面條例况此小票本我政府所頒故我政府例可廢約而不悖小票由自立之新公司承認付息及五十年期滿償本之責政府爲之担保蓋我担已頒六百萬美金小票扯息償本之任卽不啻先付合興以造路之欵今合興索償美國干預正爲小票與約俱廢路款無著用正策則合興所耗有著美國自不干預我更可與合興淸帳彼曲我直而我贖路之欵可騰爲新公司股本作付利接造之用至於廢約事係握有國權照萬國通例鐡路本内政外人不得干預政府儘可自行宣明廢約卽萬不得已亦可由荷蘭和平會調妥今請一面自行接辦一面與合興在美辦理訟事訟若可按美律辦便不至牽及外交其詳續呈需費金元三百念二留美學生具 
[東陵續修鐡路京師]  
　　向來皇上謁陵時沿途供給縻費浩大故曾於西陵特修鐡路一條兹差東陵一帶地方亦擬籌撥欵項興修鐡路將來兩宮謁陵可節省許多供應而平日又可運煤實爲一舉兩便 
[湖北設立官磺局漢口]  
　　鄂省磺務前奉督憲張制軍札委陽大命炳榮前往建始設局採辦其候補知府黃太守邦俊原辦官磺各局截至光緖三十年底止一律裁撤自光緖三十一年起除責成新委之員供支官用外所有民間藥材花砲應用磺觔應併責成兼顧襄樊一帶卽由竹山銅礦轉運局附銷宜沙一帶卽由建始銅礦轉運局附銷武漢一帶商務繁盛由洋務局另行委員設法分銷其本省零星商販應赴各官局購買由各官局隨時填給印發護照以昭愼重其外省奉文來鄂採辦者應赴各官局訂採卽産磺處所亦不得向磺户私相購辦仍由官局另給轉運出省護照以資保護如無官局護照及執持官局逾限已廢護照卽係私販准軍民人等扭禀就近各官磺局移送地方官衙門懲辦刻此事己由洋務局詳奉督部堂批准通行矣 
[興築馬路京師]  
　　北京修築馬路漸次推廣單牌樓一叚已於客臘竣工現將自西華門起修至頣和園一帶所有西華門甬道左右大小鋪棚均已諭令拆卸俟開印後卽行動工聞此叚路工係由日本人估價包修云 
[擬發抄要摺京師]  
　　聞有某大臣倡議現東西各國事無鉅細人無大小凡有關係政治者或得或失或行或否岡不家喻户曉婦孺皆知以致君民一體日益富强而中國京外條奏多以留中不發抄了之以致内政外交耳目閉塞兹擬京外一切奏案如有切中時弊有裨大局者或早或遲一律發抄以開風氣而去閉塞云云 
[釐局委員撤差江甯]  
　　各處釐局員司往往賣放私貨勒索商民最爲敝政此次楊京卿士琦奉旨查攷商務田鄂來寗欲察長江釐捐有無上項獘賣因命將官船燈旗深藏不露巳則攺易商人裝束船抵大河口釐局時楊帆逕過局中巡船追及指爲偷捐大肆婪索迨賄以巨金滿其慾壑卽縱令使去京卿卽以其事函告兩江制軍署督击玉帥飭下蕃司委楊直刺經藩前往密查確有其事歸白大憲立將局員趙太守祥椿撤差另委舒大令霈前往接辦並以總辦釐捐兼木釐局汪觀察疏於覺察一併撤差委新到省之陳觀察唯彦接辦總局 
[政務處會議黑龍江省變通吏治添設地方各官摺]  
　　政務處大臣和碩慶親王臣奕劻等跪奏爲遵旨會議恭摺仰祈聖鑒事本年十一月二十一日准軍機處鈔交署黑龍江將軍逹桂等奏請變通黑治添設地方各官一摺奉硃批政務處吏部議奏欽此臣等查吏龍江省屏障奉吉控馭蒙藩幅員向稱廣闊近年荒墾日闢交涉日繁户口蕃庶原設民官僅有呼蘭綏化兩廳且僻在一隅事多官少誠有照顧難周之慮查二十八年奉天吉林新疆等省迭經奏請添設府廳州縣均經臣等議准又於議覆升任護理山西巡撫趙爾巽通籌本計十條摺内聲明邊外軍府不如郡縣奏令各將軍悉心規畫酌設廳縣等因各在案今該將軍擬請在齊齊哈爾省城設黑龍江分巡道一員兼按察使銜總事通省刑名驛傳事務又擬設兵備道一員駐紥綏化兼理營務並設道庫大使一員升呼蘭廳爲府移治呼蘭城升綏化廳爲府仍治綏化各設知府一員不設首縣自理地方原設巡檢各升爲府經歴兼司獄於通省地方添置海倫直隷聽設同知如經歴兼司獄事一員齊齊哈爾省城添置黑水廳設撫民同知一員省城西南札賚持新放蒙荒之莫勒紅崗子地方添置大賚廳設撫民通判一員各設巡檢兼司獄一員呼蘭廳原治之巴彦蘇蘇地方添置巴彦州設知州吏目各一員迤西之雙廟子添置蘭西縣迤東之大小木蘭答添置木蘭縣均歸呼蘭府轄攺綏化廳餘慶街經歴爲餘慶縣並原設之上集廠經歴均歸綏化府轄於通省所屬添置靑岡縣歸海倫廳轄以上四縣各設知縣一員巡檢兼典史一員大黑水兩廳歸黑龍江分巡道管轄呼蘭綏化兩府海倫一廳歸綏化兵備道管轄以上添設同通州縣等官均加理事銜滿漢並用旗民兼理一切民地錢糧刑名詞訟應專歸各該地方官管理各外城副 
 
 

Page 5

 
 
都統恊佐防　等官按奉天成案不准干預地方官各節均爲因地制宜起見與臣等覆奏邊外酌設廳縣原議相符應請照准再擬設之綏化兵備道係管轄呼蘭綏化海倫三府廳應名曰分守綏蘭海兵備道以符名實至請援照向章奏留滿漢熟悉人員按班酌量委補又攺設之呼蘭廳理事同知綏化廳理事通判並巡檢兩員餘慶街經歴一員吏部查該將軍奏請添設各缺旣經政務處議准自應准其添設攺設至添攺各缺應作何項缺分摺内並未聲叙應由該將軍察看情形奏明辦理其裁攺之現在經歴巡檢三員照例以原官歸於裁缺卽用班内留於該省另補至呼蘭廳理事同知恩厚係由奉天候補同知補授該員應否留於黑龍江以同知卽補抑或按照俸滿人員仍令回奉天照例補原其綏化廳理事通判善佑係由太常寺司庫由京察一等記名請旨揀補人員應於黑龍江遇有相當之缺卽補抑或仍令回京遇有理事同通缺出由吏部開單不入班次請旨揀補之處均應由該將軍奏明辦理其修建城垣衙署各項應如所請就地籌辦核實支銷此外一切詳細章程應令隨時體察情形辦理謹就所陳大略先行議覆以上添設各缺俟奉旨後准由該將軍遴選妥員試署以重地方而裨治理所有遵旨議覆緣由謹會同繕摺具陳伏乞皇太后皇上聖鑒訓示謹奏奉硃批依議欽此 
[江督周請專泒大員統御南北洋海軍摺]  
　　奏爲南洋海軍應聯北洋合成一隊專派大員統御以一號令而期整頓恭摺仰祈聖鑒事竊查各國水師陸軍無不號令整齊聯合一氣雖有分合聚散絶無不可歸一將統率之理亦無兩軍不能合隊之事中國從前創辦海軍因限於財力先辦北洋而南洋則因聘就簡規模未備數年以來舊有兵輪益形窳朽徒糜餉項無裨實際且管駕各官亦多不諳方略是以前署督臣張之洞有裁汰舊船之奏臣此次南來察看各兵艦亟應分别裁留認眞整理非重定章程不能革除舊習非專派大員督率不能造就將才查有現統北洋海軍廣東水師提督葉祖珪本船政學堂出身心精力果資格最深若將南洋各兵艦歸併該提督統領凡選派駕駛管輪各官修復練船揉練學生水勇皆歸其一手調度南北洋兵艦官弁均准互相調用現在兵艦雖不足一軍之數而統率巡防江海一軍有此以鎮之則均屬堪用卽南洋水師學堂上海船塢兵艦餉械支應一切事宜有與海軍相關亦堪歸併准該提督考核會問各司總辦道員切實整頓前委管駕各官有於海軍尙欠練習者酌量撤換庶幾規模畫一兵弁無監竽倖進之心畛域無分調遣收犄角相生之用氣象較前益壯將來擴充辦理軌度不致參差近日屢與北洋大臣袁世凱往復電商意見相同除將應辦事宜隨時奏咨外理合會同北洋大臣袁世凱合詞恭摺具陳伏乞皇太后皇上聖鑒訓示遵行謹奏奉硃批著照所請該部知道欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
光緖三十一年申報苐二張正月十六日 
[加惠貧員江寗]  
　　江寗爲東南極大省會需次人員之無差無缺者咸貧窘不堪每届歲闌善後局曁江寍府必按名發給津貼銀以資度歲已故人員家屬亦得津貼之半去歲臘杪開單請領此項津貼者益見其多署督憲周制軍又自念三十年前曾以通判在此待補今者兼圻權領回思從前官况不啻天壤之殊因擬加惠於本省候補各貧員特飭於寗屬各釐卡提取閒欵若干札由江寗府羅沙杰太守傳見候補各牧令倅丞曁一切雜職派充各縣冬防正辦帮辦隨辦各差卽以所提厘欵分作各員薪資爲格外之調濟 
[鄂學行程宜昌]  
　　湖北學院李宗師於去冬由宜昌赴施南舉行歲科并試至臘月中旬事畢回宜小住數日卽按試荆門州一俟試竣然後由陸路前往襄陽鄖陽等府考試 
[潯郡試事九江]  
　　江西學政黃大宗師于正月初六日抵潯卽至貢院駐節初八日攷試生員正場 
[重慶]  
　　重慶府知府鄂芳現奉督憲札由順慶府飭回本任已於去歲臘月初七日接印視事現署之張太守鐸俟交卸後赴省領咨定於本年春間入都引見成都官書局前己購辦鉛印機器數架開印官報分送各縣現又由日本購石印轉大機二部聘請照相上石刷印等日本人五名甫入川省一人因病逝世其餘各人不日卽可赴成都開辦矣○廣安州胡太史駿前曾就紫金精舍創設小學堂邇忽被人焚毁督憲錫制軍已飭令顧剌史迅籌建復一面速拘爲首肇事人到案從嚴究治○打箭爐爲夷漢雜處之地邇因市上所用龍元不敷周添特禀請添造以利流通聞省憲已諭銀元局赶辦矣 
[漢口]  
　　夏口廳馮少竹司馬現由上憲札委善後局提調兼武昌警察局總辦所遺廳缺另委漢口洋務局員胡芝圃刺史署理○去歲臘月二十一日漢口天降大雪平地約深一尺有餘漢口後湖築堤一事屢經議及兹因委員彭太守覺先所繪圖式與督憲張宮保意見不合故己另委他員專司其事此堤若成旣可爲漢郡全地保障且與鐡路亦頗有裨益○去歲臘月下旬朱六志紙店仁濟堂藥店彭祥興帽店先後失愼幸卽救滅至正月初三夜煒子街源豐帛店及永寗巷正街大貞祥布店同時亦肇火灾以上諸家幸均保有火險未致受虧 
[九江]  
　　近來潯城貿易月盛龍開河對岸一帶各國爭購地基起造房屋以便租賃於人商務之旺可翹足傳矣○九江同知嚴孟蕃司馬目奉牙釐總局代辦一套口釐卡卽禀請關道憲瑞華儒觀察委新關委員舒淸臣少尹前往查河以資臂助比接辦未及三月已徵銀一萬二千有奇 
[江西]  
　　江省於去年臘月初四十三等日天氣暴暖雷電交作十六日節交大寒而寅刻又雷雨一次天時不正如此殊可異也○去歲江西省城及吳城一帶猪羊雞鴨之無端自斃者不計其數說者謂爲疫癘所致於理亦似可信也○去臘江西省城廣源福豫亨同興德三錢店均因周轉不靈相繼倒閉市廛艱窘於此可見一班○江西各屬貿易多恃省垣錢店爲轉移有一縣而借至百數十萬或五六十萬其借十萬八萬者尤不一而足去歲省垣因添解磅虧八十萬以至銀根甚緊各局鹽欵較上年多解少存而官銀號及各大錢號亦較上年多收少放銀市益復緊急外府少此挹注轉運不能靈通帀面頗有岌岌可危之勢 
[移行整頓海軍章程]  
　　日前道憲袁海觀觀察接奉江督周玉帥札發海軍整頓章程現己遵照移行矣 
[學師出缺]  
　　上海縣學師邱贊思廣文于昨晨因病逝世 
[備迎新撫]  
　　新任江蘇巡撫陸春江中丞由湘起節將次來申上海縣五大令飭辦差人等在法租界金利源碼頭伺候蘇垣大憲亦札委通判梁二尹來滬照料滬南各防管管帶則飭哨弁督隊前往江干恭申迎迓 
[示知月食]  
　　光緖三十一年正月十七日庚寅望月食江寗府計食四分二杪初虧丑初二刻十三分食甚丑正三刻七分復圓寅正初刻一分刻己由省憲札知上海縣一體出示周知矣 
[勘騐砲臺]  
　　日前江南提督楊鏡巖軍門由松來滬泊舟南市浦中前日率同各軍士乘火車全淞察勘南石塘獅子林一帶砲臺並簡閱各勇操演 
[推廣彩票]  
　　本埠行銷各種彩票素推湖北籖捐票爲最廣惟滬局額設票一萬四百張尙不敷消售現聞鄂省總局擬於本年二月起加足票額一萬五千張每張攺售洋銀十元分條一元彩銀亦酌 
 
 

Page 10

 
 
加數成 
[莊夥交保]  
　　義善源錢莊延担文律師控香港分莊執事楊鐡山哄騙洋銀九千二百二十元經讞員黄司馬會同英副領事德爲門君將楊交保候訊昨日已由選靑里益興號楊赤南永慶里潤豐號方潤峯東仁里福基號蔣同壽等三家將楊保去矣 
[英界火警餘聞]  
　　英界東尙仁里小桃源妓院失火情形已紀前報兹悉事後被災各户查得火由院主金寳所縱圖賠保險銀兩於是同居之未保火險者咸向金寳饒舌金寳避不見面前日因訴知某包探請爲查辦聞焚斃之老嫗大姐各一口現已由親族來滬欲投捕房聲訴不知如何了結也 
[上海官事]  
　　江蘇候補知州周振公明府昨日詣縣署辭行赴蘇太陽廟巡防局委員章次荍二尹警察北局委員汪禹臣二尹巡防中局委員沈積臣二尹徐家匯保護教堂委員陳少漁千戎貨捐局查驗委員沙二尹昨日均詣縣署拜謁汪大令面商要公○督標奇兵營管帶羅文炳遊戎江都縣朱霞林明府昨日均詣縣拜會汪大令晤談良久而别 
[上海縣案]  
　　前日松海防同知沈逋梅司馬函送糧米船户陶根生吳小妹陸庚林等到縣請究至晚縣主汪大令升堂訊問陶根生供正朋初五日吳陸二人同至小的船上賭博賭畢核算陸輸去洋銀數元當卽各散旣而陸又欲在小的舟中挑頭小的不允遂被勒詐洋銀五十元後由吳小妹勸令小的給陸洋銀十五元詎陸心尙不足今日又向吳詐擾爲此控究吳供陸向陶根生滋詐由小的勸陶給洋十五元不料陸復向小的索詐求請究懲大令判陸重責三百板○前有遊方僧持靜在虹鎭地方向財神廟某住持詐洋控由是處巡防局解縣奉縣主汪大令訊供將持靜發押攺過局六個月現巳期滿前晚由差解案大令判從寛省釋○湯浩良前被伊父在縣具控違忤並妻父范文卿控湯虐妻等情縣主汪大令飭將湯浩良禁押攺過局一年兹届期滿前晚由差解案大令判交人保釋 
[會訊案]  
　　英商道逹洋行主控華人彭叙五侵佔地基等情前經讞員黃耀宿司馬會同英副領事德爲門君研訊口供親臨踏勘前日下午兩點三十分鐘時司馬偕德君升堂覆訊原告律師高易被告律師賀立克先後到堂先由高易律師聲稱前奉堂上踏勘復又繪一圖呈案圖中所有平房係馬姓之産巳百有餘年此案須由被告繳出方單方可明白賀律師言被告之單頗願繳呈奈因欲轉契在英領事署中高易律師請向道逹洋人詰問道逹洋人答稱此圖是一千九百零四年所繪因彭佔奪已久且皆已造屋欲繪官圖須從屋頂經過頗非易事西北之屋約已百年其道契係五年前所轉從前官圖闊二十三寸所繪之線卽東邊界限當時丈得新造之屋佔進九尺對面將地之尖角形剝削幾盡賀律師亦問道逹洋人答稱此地是一千九百零一年掛號所繪之圖照從前四址東邊之屋卽侵佔之地何時所造亦未細查高律師傳鄰人馬長根研詰馬稱此地西面平房係小的祖遺業約近百年均有方單北面至石界尙有小浜阻隔今此浜已於十年前奉工部局填塞至北面業廣公司石界爲限梁姓買地約閱五年立界時小的亦曾目見賀律師亦向馬訊問馬稱東鄰是孫姓之地梁姓之地在浜内西首出路惟馬姓獨用梁姓前向仁濟堂司事談姓處所購之地亦在圖内高律師又言此案非被告繳驗方單斷難訊結蓋被告之地究屬幾何難以空言賀律師又稱原告所呈之會丈局回信敝律師現請抄出一紙司馬許之高律師又請堂上諭令彭姓繳單庶將來覆訊可以查問司馬商之德君著暫退俟下禮拜四覆訊再核 
[英租界捕房]  
　　前晚虹口沈家巷人沈耀耀行經蘇州路被歹人褫去灰鼠皮馬褂一件風帽一頂旣而有陳某者亦行經是處又被將衣攫去事後沈陳先後將情訴知四馬路巡捕房捕頭立派華包探劉銘芝何阿春王長桂陳金標等前往查緝旋陳探在蘇州路見陳阿松王炳榮形跡可疑拘住盤詰並在其身畔搜出利剪刺刀各一柄當卽拘入捕房押候解送公堂禀請黄司馬訊究○前日俄兵某甲乘醉至香港路五十五號門牌烟館中肄行滋擾擊毁玻璃窗等物烟館主喚一百三十五號巡捕將甲拘入捕房捕頭著暫行管押○前日包探王長桂拿獲誘拐彭沈氏家小孩一口之拐匪楊阿四帶入捕房捕頭著押候解送公堂禀請訊辦○船户杜聚和因被楊毛毛强攫工部局所給執照控訴捕房捕頭派探至公廨禀請司馬發出牌票將楊拘獲押候解送公堂禀請讯辦○昨日會德豐船行之駁船偶不經心將浦灘某馬頭撞壞適被四百十四號巡捕所見將船户某甲拘入捕房捕頭著押候將馬頭賠修再行開釋○同興外國帳簿店夥方維泉行竊店中物件報由包探劉銘芝拘入捕房捕頭着押候解送公堂禀請究辦 
[法租界捕房]  
　　去年臘月間日暉港某米店被盜刧去洋銀衣服等物報捕後經包探緝獲盜匪甲乙等諸人并供出盜黨李芳一名昨亦經包探拘獲送入捕房捕頭命押候解送公堂請問官訊究○駐紥法兵營内之俄兵倩甲乙二皮匠修理各物應需工資若干元俄兵給以鈔票一紙二皮匠找出洋銀七元俱係銅質爲俄兵察破將甲局拘送捕房捕頭命押候堂期解訊○内丁二積竊前日至某姓家竊取綢縀衣服數件爲包探查獲將人贓一并送入捕房捕頭命押候堂期解訊 
[美租界捕房]  
　　前晚有洒醉俄兵至百老匯路一帶將行人恣意凶毆爲捕所見拘入捕房押至天明酒醒時釋出○昨日某輪船上水手蔣桂才竊取船上肥皂猪油等物携往西華德路銷贓爲包探錢榮堂連贓拘獲帶入捕房捕頭令押解公堂禀請黃司馬訊辦○前晚粤婦十餘人至武昌路某姓家聚賭爲捕所聞立派中西包探多名馳往拘獲賭婦十一名帶入捕房押解公堂禀請懲辦 
[華英開塾]  
　　啓者本堂所設之華英學塾以經費浩繁略收修金然較他處爲　住宿每月五元五角走讀二元兼午饍者三元夜課一元定於本月十七日開館至向所設之漢文義塾仍照舊章不取修金筆墨紙硯書籍等均由堂中給發定於本月廿一日開館[  滬北天后宮前廣益善堂啓]  
 
 

Page 11

 
 
   
 
 

Page 12

 
 
   
 
 

Page 13

 
 
[江蘇省官報]  
　　十一月二十四日軍機處存記卽補　王澧禀謝奉委會辦蘇防營務處同知朱蔚然禀謝奉委赴太倉元和催兌差通判樓蔚然禀謝奉飭甄别加考咨部留省補用並掣籖分蘇差委○二十五日司知王秉璋道庫大使王宗焱均禀知到銅元官兌局差通判丁方轂禀知到滬寗鐡路第四段購地事宜差巡檢沈枚禀謝委署嘉定縣典史事朱士模禀謝奉委中路四段警察捕員差○二十六日督　　示揚州營左軍守備陳兆連開缺遺缺應委員接署本部堂查有雲騎尉許記昌堪以署理又泰州營撫司胡　福升補遺缺查有靖江營守備晏化雨升補○撫轅牌示慶賀事恭照光緖二十一年正月初一日元旦令節是日五鼓應穿朝服齊赴萬壽宮行慶賀禮知州吳惟聰禀謝奉委赴錫金催提漕項差府經歴王汝滕禀謝期滿甄别加考留省補用並謝分蘇差委縣丞王祖恕禀知服滿起復回省禀到　二十七日知　廖明潔禀謝新章考試前選四川巫山縣知縣程遐師禀謝奉委銅元局新廠監工縣丞鄭友第禀謝奉委赴江震催提漕頃差補用游擊李標勝通知奉撫憲委帶太湖水師前營 
 
 
 

Page 14

 
 
   
 
 

Page 15

 
 
終尤不能不先其所急兹謹由該局續徵押荒項下提出庫平銀四萬六千九百六十兩發交存義公合盛元大德通等商號匯兌至京限十二月二十日日前赴户部投納以淸解欵而應鄰急除咨户部財政處查照外理合附片具陳伏乞聖鑒謹奏奉硃批户部知道欽此 
[江甯將軍永奏爲所有擬請於翼缺出時遇有才識出衆之員暫行借補續卽還回片二十七日]  
　　永隆等片再奴才永生等伏查江寗駐防遇有佐領防禦驍騎校各官缺皆係按翼挑選擬定正陪送部帶領引見補放本係有條不紊次序秩然奴才等自應遵照辦理惟念時局艱危人才難得往往有此翼缺出彼翼縱有賢能之員亟應擢用亦格於成例而礙難難入挑當此需才孔亟之時似非稍涉通融不足以鼓舞眞才而應時變奴才等再四思維擬請此後無論左右翼出有官缺若此翼應陞内均係循分供職之員而彼翼實有才識出衆管轄嚴明者未便任其屈抑卽暫行通融借補俟後有缺出時卽行按翼還回似此略爲變通員缺旣可得宜舊章亦不紊亂於防務實大有裨益奴才等伏查前江寗將軍奴才崇善任内如防禦培林祥太皆係以左翼人員借挑右翼官缺亦係爲整頓需才起見原可援照辦理未經據實陳奏未敢擅專所有擬請於翼缺出時遇有才識出衆之員暫行借補續卽還回以符定制緣由理合附片具陳伏乞聖鑒訓示謹奏奉硃批兵部知道欽此 
[直隷總督袁奏爲該員袁大化前在東邊辦理木植洵屬有裨大局未便没其微勞應如何量子奬勵片二十七日]  
袁世凱片再調補福建興泉永道袁大化前在奉天東邊道任内創辦木植公司保護華商利權所收木植變價歸補道庫墊欵嗣奉諭旨將該道發往安徽辦理全省鑛務等因欽此經臣以遼東戰事方殷該處木植先後被扣急切尙難淸理該道尙有經手事件難以脫身奏請敕下安徽撫臣迅卽另行遴員辦理以專責成欽奉硃批著照所請欽此欽遵轉行遵照去後兹據該道禀稱東邊木植公司於光緖二十九年正月間奉檄籌設本係招商集股開辦適值時局變遷苦力經營規模粗具計目光緖二十九年正月起至十二月底止前後收見巡費木價鳳平銀九萬五千七百四十七兩五錢八分四釐除支木價穿椑抓橙等費共銀三萬三千五百三十五兩八錢一分一釐不計外凈支銷巡警官勇餉械及外局卡局費薪工船隻器具各項雜費銀四萬七千八百十五兩一錢九分一釐五毫實在餘利銀一萬四千三百九十六兩五錢八分一釐五毫按照原定章程作二十成計算股商應得十成員司花紅四成置輪船修海道六成當在事局中變輪船未買海道未修商股亦未招齊悉由該道設法墊辦各項餘利毋庸開支惟在事司員恊力創辦出險入危或奔走於驚濤駭浪之中或交涉於口舌紛爭之際一或不愼禍變隨之甚至有積勞病故因公殞命如營官知州袁大備等五六員名皆以死勤事情形尤爲可憫現擬查照定章提出四千三百九十六兩五錢有奇仍作爲員司花紅由該道按名派分以示體恤下餘鳳平銀一萬兩值兹遼東戰事方殷難民　聚省垣顚連無告困苦堪憐擬照數報充振欵以救窮黎此項銀兩交由號商匯解盛京將軍查收驗放匯費仍由花紅項下籌給造具收支淸册禀請奏明立案前來臣查該員袁大化前在東邊年餘辦理木植經畫支持艱難百出俾利權不致外溢保全甚大現復將應得餘利報効振需以拯災黎生命雖據稱不敢仰邀奬叙但該員於木植一事始終維持其堅苦卓絶實惠濟民洵屬有裨大局未便没其微勞應如何量予奬勵之處出自恩施逾格再該員經手事件己完昨准署兩江總督臣周馥商調赴甯委勘皖省曁蘇贑一帶礦務業由臣飭令前往理合附片具陳伏乞聖鑒訓示謹奏奉硃批袁大化著交部從擾議叙欽此 
[直隷總督袁奏爲順直工振要需請將現辦常振等捐展限一年以資接濟摺二十八日]  
　　太子少保北洋大臣直隷總督臣袁世凱跪奏爲順直工振要需請將現辦常振等捐展限一年以資接濟恭摺仰祈聖鑒事竊查上年秋間臣因順直各屬兵燹後元氣未復加以連年災歉民情困苦工振兼籌欵無所措當經會同順天府尹奏請將部例常捐七項暫由順直收捐一年並將振捐各項核减一成按四成收捐其推廣文武職銜頂戴仍以五成核由曁請准收翎枝捐項並由部監頒發空白執照將十成貢監收欵暫准截留濟用等因經部覆准於光緖二十九年八月十二日奉旨依議欽此欽遵辦理在案兹據振撫局司道詳稱此項捐輸自光緖二十九年九月初一接准部覆之日起除去封印日期扣至本年十月初一日一年届滿自應依限停止惟查直隷爲缺額之區向來籌辦工振專賴勸捐濟用上年議辦之初原因順直白遭兵刧元氣大傷小民困苦流離必須寛籌撫恤而司局庫空如洗舍勸捐而外别無良策捐務久成弩末勸辦殊多爲難迭經設法招徠收數總未暢旺一載以來所收捐欵分發順直辦理工振業已悉索無餘且開辦而後適值日俄啓釁關外擀兵遼瀋商民紛紛避難臣飭由該局妥籌救濟業經派員設局聯絡西董在於遼西一帶分投拯救資遣俾出水火而登衽席並復籌撥鉅欵購運米石先後解赴奉省備充振濟增出大宗出欵實爲豫算所不及現在爲時愈久難民尙多欵絀用繁已屬無可繼加以半年五六月間順直境内霪雨兼旬山洪暴發永定大淸南運北運瀦龍等河紛紛漫决滵河各州縣廬舍民田悉成澤國其餘各屬復有被雹被蟲被旱被風之處災情之重工程之鉅又爲近年所罕見復經分電各省撥欵恊濟暫顧目前無如杯水車薪仍形竭蹶且各省恊欵皆係移緩就急仍指日後勸捐歸補順直災區甚廣急撫難已辦竣現值歲暮嚴寒冬撫正在吃緊來春靑黃不接爲日方長若非預籌有著之欵源源接濟實覺措手無從兼之各河善後工程亦復不可綜計工撫兩項所恃者僅此常捐一線來源如將來此項捐輸依期停止不特辦工賑欵無所出卽各省墊解之項亦無從謂法歸還等情詳請具奏展緩接辦前來臣查順直兵荒以後災歉頻仍工賑繁興已慮持籌乏術况值關東多事滿目瘡痍移粟移民動需鉅欵更與常年災賑及各省情形不同此項常賑等捐委實難以停止合無仰懇天恩俯准將常賑等捐展限一年俾資補助如蒙俞允所有收捐成數核奬章程悉循其舊至京津統捐仍照案分撥各省外其本省各屬捐項自展限之日起另册造報專作本省賑撫之用以淸界限理合會同兼管順天府府尹臣徐會澧順天府府尹臣沈瑜慶恭摺具陳伏乞皇太后皇上聖鑒訓示謹奏奉硃批户部議奏欽此 
 
 

Page 16

 
 
[直隷總督袁奏爲此次勸募公債事屬創始全在勸募之人竭力設法集成鉅欵應請援照勸集振捐請奬成案辦理片]  
　　袁世凱片再順直賑捐一人勸集數在一萬二千兩以上者照尋常勞績請奬六萬兩以上者照異常勞績請奬歴經蒙恩允准在案此次勸募公債事屬創始經理尤難全在勸募之人竭力設法方可集成鉅欵應請援照勸集振捐請奬成案辦理以廣招徠理合附片陳請伏乞聖鑒訓示謹奏奉硃批户部知道欽此 
[直隷總督袁奏爲己故記名提督鄭崇義懇恩俯准照提督軍營立功後積勞病故例從優議卹以彰忠藎片二十八日]  
　　袁世凱片再已故記名提督鄭崇義安徽合肥縣人同治元年以武童投効上海大營原任大學士臣李鴻章特加識拔收隸淮軍隨同克復蘇松等屬州縣並分援浙西無役不從時軍事初起行間才武莫不並駕齊驅該故提督年少冠軍驍勇鮮匹縱橫决盪每戰必先有時突入賊陣斬將搴旗而還然亦屢瀕於危傷痕徧體克復常州之役該故提督躬冐矢石豎梯登城左腿受槍子傷顚而復上厥功尤偉光緖元年奉調來直統帶親兵水師直字等營駐紥津沽修築營台訓練土卒防務屹立歴辦東明永定河工尤能節費保工十八年勦平朝陽教匪分别良莠剿撫兼施保全甚衆洊保以提督總兵記名簡放並蒙賞給直勇巴圖魯名號二十三年前行閩浙督臣邊寳泉知其熟悉海防咨調赴閩委統安靖長全各營精勤罔懈一如在北洋時二十五年李鴻章督粤奏調差遣委署南澳鎮總兵該處介連閩浙盜匪出没無常該故總兵戢暴安良商民無警二十六年因染受海濵瘴濕觸發軍營舊傷禀准交卸就醫於是年十月初一日身故據署通永鎭總兵董履高等以誼切桑梓曾同袍澤呈請覈辦前來臣查該故提督鄭崇義早歲從戎戰功卓著攻堅陷陣迭克各城轉戰南北各省先後統兵數十年尤能修明紀律克保軍聲實爲淮軍宿將中不可多得之選前在南澳鎭總兵任内于戢盜護商海防各事宜均能實力施行措置裕如兵畏民懐地方利賴乃以感受瘴濕觸發舊傷身故深堪悼惜合無仰懇天恩俯准照提督軍營立功後積勞病故例從優議卹以彰忠藎除飭取該故提督詳細履歴淸册咨部外理合附片具陳伏乞聖鑒訓示謹奏奉硃批著照所請該部知道欽此 
[雲貴總督丁奏爲前保克復臨安等城文武各員在事異常出力懇恩仍照原保給奬摺二十八日]  
　　丁振鐸跪奏爲前保克復臨安等城文武各員實係在事異常出力籲懇天恩仍照原保給奬俾昭激勸恭摺覆陳仰祈聖鑒事竊准吏部咨遵旨議奏臣等奏保大兵收復臨安石屏等府州城池並力保危城擒斬首要在事出力文武員紳一摺以該員等雖經收復各城擒斬要逆而列保未免過多又未分晰何員係何項勞績應由該督將出力較次者切實删减等因奏奉硃批依議欽此咨行到滇臣等伏查該逆周雲祥等此次變起倉卒到處煽誘風聲所至麕集益多是以未及旬日連陷名城省中人心惶惑一夕數驚苟非升任藩司劉春霖赴機迅速通飭各員力保危城實屬不堪設想當是之時祗期有濟事機不嫌多方激勵而尤賴資此名器策其奮心竊幸仰仗朝廷威福轉危爲安尅期竣事該員等或在前敵用命或在後路嚴防或守禦不憚辛勤或輓輸不避艱險均屬同仇敵愾異常出力其較次者業經臣等切實删減酌給外奬不敢稍涉浮濫且調募防勇至五十餘營團丁數復萬餘列保雖似稍多分之則已極少所有各員實係在事尤爲出力今將該員等應保何項勞績分晰另繕淸單恭呈御覽合無仰懇天恩俯准仍照原保給奬俾各奮勉圖功以昭激勸而固疆圉出自逾格鴻慈臣等爲鼓勵戎行起見謹合詞恭摺覆陳伏乞皇太后皇上聖鑒訓示謹奏奉硃批該部議奏單併發欽此謹將滇省官軍收復臨安石屏等府州城池在事尤爲笜力請奬文職各員分别何項勞績缮具淸單恭呈御覽計開留滇補用知縣李世楷請免補本班以同知直隸州仍留原省補用試用知州王雲龍朱鑫均請仍以知州歸候補班補用候選通判馬灦臣選用知縣張紹謙均請免選本班以直隸州不論雙單月歸部前先選用知州唐祖澍請以知州分省補用同知銜分省補用知縣丁祖佑請免補本班以直隷州知州仍分省前先補用指分湖南試用知縣蘇慶章指分四川試用知縣王振聲指分廣東試用知縣杜喬椿均請以知縣仍留原省歸候補班補用四川試用知州楊廷桂指分貴州試用知州李鳳元孫琳均請以知州仍留原省歸候補班補用同知銜補用知縣鍾鼎銘指分貴州試用通判黄廷魁陳炤勲均請免補本班以同知仍留原省前先補用二品頂戴候選道馬啓祥請仍以道員歸部不論雙單月遇缺卽選元江直隷州知州劉雲章請開缺以知府仍留原省前先補用試用知府張鑑淸李毓蘭均請仍以知府歸候補班補用並賞加三品銜候補直隷州知州左肇南請免補本班以知府仍留原省補用在任候補直隷州南安州知州崇謙請開缺免補直隷州以知府仍留原省補用試用知州葉大林請仍以知州歸軍功候補班前先補用並賞戴花翎試用同知馮舜生余佑銓均請仍以同知歸候補班前先補用試用知州趙心得請免補本班以直隷州知州仍留原省補用試用通判黃景濬請仍以通判歸候補班儘先補用補用知縣戴奇勲四川補用知縣李上理均請免補本班以知州仍留原省補用試用知縣朱裔錢紹彭補用知縣黃增祿均請免補本班以同知仍留原省前先補用議叙知縣黃序榮諶毅試用知縣五壽椿桂運炳馮江楊國棟均請歸候袜班前先補用試用知縣吳國琛請歸候補班補用候選按照磨胡錫蕃請免選本班以藩庫大使不論雙單月歸部選用並賞加五品銜補用知縣蔣立成李蔭穠均請免補本班以同知仍留原省補用就職州判拔貢生吳國彦請免選州判以知縣不論雙單月歸部選用試用直隷州州判周開忠嚴恭知州用試用布經歴王敬彝試用布經歴易朝佐試用州同陸飛鴻四川試用州同曹濟川彭承念四川試用州判趙法周均請免補本班以知州仍留原省補用分省試用州同李文鑫馬獻文均請免補本班以知州仍分省前先補用並賞加四品銜選用州同鮑恩波普應元均請免選本班以知州不論雙單月歸部選用州同職銜張澤謙楊汝驥陳天福楊天培陸德興州同職銜選用從九阮國珍均請以州同不論雙單月歸部儘先選用楊汝驥並請賞加五品銜昆明縣典史在任候選知州陸德浩請開缺以知州不論雙單月遇缺卽選彌勒縣典史在任候選州同徐瑞銘請開缺免選州同以知州不論伶單月歸部前先選用知縣用補用鹽大使陳霖試用府經歴鄧大治曹澤民韓國相葉祖輿鄭鸞鏘梁鑄陸良照周曾榮蔡愼益劉臣堯 
 
