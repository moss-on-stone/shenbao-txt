# 1918 - 47 - 4916170

 

Page 1

 
 
   
 
 

Page 2

 
 
   
 
 

Page 3

 
 
時評 
[三患（冷）]  
　　逞一己之私意而逕情直行者名之曰專斷見善而不敢爲見不善而不能去者名之曰優柔朝令而暮改左右以爲人難者名之曰不决此三患者自民國以來所歷受之痛苦而紛紛擾擾至於今日宇内因以無寧雖其性質不相屬而其禍適以相循 
　　時至今日固巳不易爲力矣然假使能開誠以布公執一而應萬必能較有條理勿若近來之雜亂無序也 
命令 
[二月十九日大總統令]  
　　井岳秀授爲陸軍少將此令 
[又令]  
　　任命齊啹爲陸軍第七混成旅步兵第二團團長此令 
[又令]  
　　陸軍總長段芝貴呈請任命傳志愷爲陸軍第七混成旅步兵第二團第二營營長應照准此令 
[又令]  
　　陸軍總長段芝貴呈請授田維勤爲陸軍步兵中校任光耀加陸軍步兵中校銜王守身爲陸軍輜重兵少校均照准此令 
[又令]  
　　陸軍總長段芝貴呈准鑲紅旗漢軍都統奎芳咨請以存鑑補印務參領黄裕樑補參領楊桂榮馮振華補副參領白錫德度常嵩海補印務章京長瑞補公中佐領英存接襲世管佐領均照准此令 
[又令]  
　　財政總長王克敏呈請任命胡文藻爲津浦全路商貨統捐局總辦張質爲津浦全路商貨統捐局會辦應照准此令 
[又令]  
　　署司法總長江庸呈請任命鄒麟書爲江蘇江寗地方審判廳長應照准此令 
[又令]  
　　内務總長錢能訓呈准直隸省長咨請任命劉振綱試署直隸保定警察廳警正應照准此令 
[又令]  
　　審計院院長莊藴寬呈請任命彭憲試署協審官應照准此令 
[又令]  
　　都護使庫倫辦事大員陳毅呈烏里雅蘇台公署三等秘書黄國士因病懇請辭職應照准此令 
[又令]  
　　都護使庫倫辦事大員陳毅呈請任命白元璘爲烏里雅蘇台公署三等秘書應照准此令 
[又令]  
　　易恩侯晉給二等嘉禾章王泳楊鑑藻均晋給四等嘉禾章此令 
[二月二十二日大總統令]  
　　陸軍總長段芝貴呈准湖北督軍王占元電稱陸軍第二師第三旅旋長王文熙步兵第五團團長張家瑞援岳不力請予免職王文熙張家瑞均著免去本職此令 
[又令]  
　　任命劉鼎臣爲陸軍第二師步兵第三旅旅長潘守蒸爲陸軍第二師步兵第五團團長此令 
[又令]  
　　福建督軍兼署省長李厚基呈攷覈知事分别舉劾等語浦城縣知事胡子明勤政愛民殲除巨匪著晋給五等嘉禾章署理建陽縣知事趙模有爲有守盡心敎育署理閩清縣知事楊宗弼撫字催科成績俱美署理安溪縣知事解利民治匪安民循聲卓著署理漳平縣知事鄧煥理繁治劇才具優長均給予六等酃禾章閩侯縣知事王述曾通逹治體事無不舉莆田縣知事劉蔭榛明練有爲勤求治理署理古田縣知事章芸才長心細穏練安詳署理仙遊縣知事姚有則才識明通留心治理署理同安縣知事鈕承藩經驗宏深治匪著績署理龍溪縣知事吳鳳鑫才明守潔勇於任事署理詔安縣知事包偉精通法律肆應有方署理光澤縣知事彭世鍾銳於求治奮發有爲均著傳令嘉奬卸任建寗縣知事錢江人地不宜操守難信著即行開缺撤任長江縣知事王邦彦廢弛事務擅離職守著交文官高等懲戒委員會依法懲戒並交内務部查照此令 
專電 
[北京電]  
　　馮段因對俄事會見閣議亦密商參戰問題聞靑木謁馮俄霍爾瓦特將軍到京均與日本出兵有關我亦擬派兵時局將又變化（二十三日下午十鐘） 
[北京電]  
　　王占元電大意謂武漢大兵雲集人心驚懼中央旣明令主戰又暗中進行和議致戰旣爲難和亦不易如果决主和平應請本斯旨明白進行即主戰派亦不難設法疏通云云 
　　（二十三日下午一鐘） 
[北京電]  
　　馮昨召楊士琦之弟士聰入府令赴滬迎士琦來京但士琦一時不欲上台巳有所表示（二十三日下午一鐘） 
[北京電]  
　　昨傳馮玉祥巳在武穴宣布自主說但政府方面尙否認此說（二十三日下午一鐘） 
[北京電]  
　　某派盛傳馮玉祥自主惟倪馮間危機已迫確係事實 
　　（二十三日下午一鐘） 
[北京電]  
　　張敬堯電現由蒲歸漢軍隊已由蒲前進突與南軍相遇小有戰事因大隊未至暫退後方云云（二十三日下午一鐘） 
[北京電]  
　　岑復馮電足疾未瘳仍難北上請中央速决和議勿稍游移致鄂岳間發生危險 
　　（二十三日下午一鐘） 
[北京電]  
　　李陳爾督又因王總理辭職來有馬電稱病辭職馮仍慰留（二十三日下午一鐘） 
[北京電]  
　　楊士琦因有人反對不肯來京現總理王芝祥呼聲最高又有錢久代說（二十三日下午一鐘） 
[北京電]  
　　奉省派兵援閩有自秦皇島上船之議遂致種種謠言 
　　（二十三日下午一鐘） 
[北京電]  
　　西安傳恐難守 
　　（二十三日下午一鐘） 
[北京電]  
　　某國有要求駐兵漢口之說外部拒絶謂當自任保護政府嚴令倪等保護長江航路 
　　（二十三日下午一鐘） 
[北京電]  
　　蚌埠有發見鼠疫說外交團擬請停津浦通車 
　　（二十三日下午一鐘） 
外電 
[哈爾濱電]  
　　過激黨外交總長致文俄京中國公使抗議中國禁止滿洲里貨物運入俄境一舉與該使前所宣布之言相牴觸並請解釋中政府之態度滿洲里電稱西米蛙洛夫大佐率哥薩克兵出發希圖克復赤塔波蘭聨隊之赴法軍陣線者日内可抵哈埠當道於由俄國開來郵便火車之三等客車内查獲作難民裝束曾受敎育之女子三人挾帶鴉片一百五十磅及金砂等物共值盧卜百萬枚（二十二日） 
[北京電]  
　　蚌埠附近鳳縣境内發生疫症傳染之家之女子兩人其一來蚌埠而死已由柯區倫醫士證實乃肺炎疫此種疫症顯由來自張家口之某兵眷屬傳至一孩死於途其父抵鳳陽即死眷屬傳玛一孩死於途其父抵鳳陽即死此後有家屬七人相繼物故至疫症如何能越過張家口與南口之故及該孩死於何處今尙未明惟接觸之人必多當巳散至沿途各地點惟尙無一經醫士發見此中必有規避或防疫不力等情是當嚴密調查以杜巨患倪嗣冲似非至續有發展之後不願施行防疫方法但中央政府或將嚴加申斥也（二十二日） 
　　以上字林報 
[北京電]  
　　山西防疫局接報告二月十七日罹疫死者十四人十八日死八十四人定州前數日内死五人蚌埠疫症業巳徵實（二十二日） 
　　上電爲北京英使署所發 
[北京電]  
　　最近北洋系中頗盛排斥馮總統運動之傾向而且近來又流布復辟將有實現之說故馮總統於今夕（二十二晚）電致陸榮廷譚浩明等訴己之爲難情狀其大略如左目下北方反對和議南方反對戰爭余立於雙方之間施何方策不知所從寗退位以遁不願負此責云云（二十二日） 
[北京電]  
　　據聞段派所稱馮玉祥之宣布自主係依馮總統之密命云（二十二日） 
[北京電]  
　　據某方面消息馮總統因近來南方之態度有漸傾向和平之勢心中大抱樂觀至於日來傳言馮氏電致南方聲言處於進退兩難之地位行將退位及復辟說之流布哈爾濱方面外交危急說之傳播等等或係一種策略將藉此使南方之妥協熱度更爲增高亦未可知云云（二十三日） 
[北京電]  
　　馮總統昨日下午開軍事會議討論褫奪馮玉祥官職問題段芝貴主張速發命令王士珍反對之遂無結果而散會今日之國務會議繼續討論此事（二十三日） 
[北京電]  
　　馮總統昨日召楊士琦之弟楊士藻（譯音）面囑往勸楊士琦擔任國務總理 
　　（二十三日） 
[北京電]  
　　據國務院方面消息馮總統以楊士琦王芝祥終無允擔任總理之意乃再向熊希齡交涉熊氏之意見須以南北和平解决爲條件方允擔任總理但照目下之時局馮氏能否立即容許此條件實疑問也（二十三日） 
[北京電]  
　　東清鐵道長官好爾滑德將軍本日晨到京（二十三日） 
[漢口電]  
　　湖北督軍更迭問題已因李純陳光遠之抗議而中止但王占元甚憤憤巳於二十二日再上辭呈（二十三日） 
[漢口電]  
　　宜昌形勢危急曹錕急派第三師第十一團王督軍急派第二十一混成旅之一部前往援助（二十三日） 
[奉天電]  
　　昨晚奉天軍隊步兵一營砲工騎兵各一連乘京奉車出發西下是等軍隊大抵係援閩軍之後繼部隊（二十三日） 
[北京電]  
　　今日馮總統邀段祺瑞協議内閣問題因此外間遂喧傳段祺瑞出山之說 
　　（二十三日） 
[東京電]  
　　本日日本農商務省公布從三月八日起限制米麥及小麥粉之輸出蓋三月八日以後欲輸出右列諸榖類者槪須經農商務大臣之許可（二十三日） 
　　以上東方通信社電 
戰電 
[倫敦電]  
　　奥國無線電公報宣稱奥軍巳佔據魯克鎭未受抗拒德國無線電公報宣稱德軍稍受抵抗後巳佔據特文斯克鎭俄軍希圖炸毁特維拉河之橋梁未果（十九日） 
[倫敦電]  
　　俄國公報宣稱里林氏與特羅斯基氏致文德政府抗議德軍於俄國解除動員之際侵入俄境國民委員會現被迫正式宣布願依四聨盟國在白里斯克里土夫斯克會議口授之條件簽定和約此項條件日内將有詳細覆文不稍延緩（十九日） 
[倫敦電]  
　　俄國公報宣稱德國巳接受俄國之和議（二十日） 
[亞姆斯特丹電]  
　　德國外交大臣庫爾滿男爵今日在聨邦議會宣布俄國之和議全院歡呼不置庫爾滿男爵請全院勿信俄國之和局巳成蓋必待和約簽定之日始能存此念也 
　　（二十日） 
[亞姆斯特丹電]  
　　　林電稱中歐列强與羅馬尼亞之媾和談判尙未開議庫爾滿男爵大約將於二十二日赴福克薩克辦理此事 
　　（十九日） 
[巴黎電]  
　　衆意過激黨之屈服將生德國勢力膨脹於遠東之憂巴黎日報謂協約國苟許日本活動則日本今可於戰爭中占一重要部分云（二十日） 
[倫敦電]  
　　維也納官電聲稱俄奥邊界按照烏克蘭和約已完全恢復戰前原狀（二十日） 
[巴爾電]  
　　維也納電稱首相施爾特博士在下議院宣稱烏克蘭議會代表與奥政府簽定條約附於和約規定恰爾姆省不割讓烏克蘭而由兩國派員依據種族主義顧重人民志願决定其前途全院闻之大爲歡呼 
　　（二十日） 
[俄京電]  
　　過激黨通信社聲稱加里定將軍因桐境混合政府决議辭職贊助軍工代表會故乃自盡今由拉柴羅夫將軍繼任已下令徵集全境人民反抗軍工代表會（十九日） 
[俄京電]  
　　過激黨政府下令婚姻須由文員主禮否則不加承認私生子亦有國民權利烏克蘭林薩克兵與軍工代表會在俄迭薩街中激戰兩日過激黨自稱軍工代表會獲勝携械之盜三人攔阻意大使之汽車刦去皮大衣紀事簿及其他珍品（十四日） 
[華盛頓電]  
　　英美簽定徵兵條約美國得徵二十歲至四十五歲之英僑英國得徵治權所及境内二十一歲至三十一歲之美僑並與坎拿大簽定同式條約（十九日） 
[倫敦電]  
　　海格將軍報稱敵軍猛轟後圖在亞勒安哥希勒東面襲擊爲英軍所敗死傷被俘若干人英軍在維斯俠特東北小戰俘敵數人 
　　（二十日） 
[巴黎電]  
　　今晚公報云香巴業與末斯河右岸砲戰大爲活動自十六日起至十八日止法軍擊落敵飛機十八架並以炸彈擲擊各處車站 
　　（十九日） 
[巴黎電]  
　　今日下午公報云凡爾登境有敵軍進襲爲法軍砲火所阻香巴業與伏斯巨砲戰甚烈（二十日） 
[倫敦電]  
　　今日下午英首相喬治氏在下院宣布近今陸軍位置更動之理由大旨謂戰局緊急指揮之權不得不統一若議院不以爲然則政府惟有辭職以讓賢路云云（十九日） 
[倫敦電]  
　　昨日下午下院對待喬治氏之情狀與一星期前大異泰晤士報載稱首相明白宣言後反對者爲之氣衰議院休息室中亦無激昂之况足見首相處事周到云（二十日） 
要聞一 
[北京特别通信（一五二）（飄萍）]  
　　王總理辭職 
　　錢幹丞代理 
　　外交之風雲日急 
　　國内之戰鬭未休 
　　自王總理就任以來責任内閣之制度旣無形歸於銷滅倒行逆施之政令方日出惟恐不足言其成績吾人自無贊許之餘地但論王總理一人之主張對於時局始終愛護和平和平無望則飄然下野而去其態度尙屬光明磊落所惜者當討伐令將下之時以與馮河間個人交誼之故未能即去以明其志耳至於今日内外之糾紛已逹極點而内閣復有改組問題吾人但見其與時局有損無益而巳 
　　王總理辭職之意固自就職之日而巳具最近内外益形多故而王氏個人亦難免有自傷之處辭職之意遂决先面陳於河間表示决心以河間之始終態度不明對之殊有愧色亦無可用其慰留至於前晚（十九）辭呈遂上愚於是晚十時往第一舞臺觀劇王總理在焉此爲王氏之一種表示今晨河間邀集田農商王財政錢内務等在府密議王亦在座凡陸子欣熊秉三田煥庭等一一皆曾議及最終决定錢能訓暫行代理名義上不開王總理原缺以撑持内閣之殘破機關錢遂允於今日（二十一）上午十時到院就職聞内閣改組已無可免現正在與各方面密商果能根本刷新與時局同時解决否乎殆疑問也 
　　一年以來全國人之視線旣皆集於國内之爭外交情形無論如何槪不足以動國人之聽但事實上俄德日等國之關係在在影響於我國（其一）爲東三省附近俄國廣義派與非廣義派之爭鬭如前日（十八）黑河隔岸兩黨之激戰我國僑民旣受損失而日人之活動乃大進步（其二）西伯利亞方面德奥俘虜之活動新疆蒙古一帶到處可有危險事故發生（其三）俄德媾和近巳成立公表亦且不遠據劉公使之所報告俄德議和而後將先回復交通機關德人允運糧及他種物品以濟俄急又謂俄新政府現將庫達攝福王爵免去駐華公使擬改任古某繼任古氏曾旅滬有年熟悉華務更有最近電告則言烏克安尼建設民國德國大批參謀官巳向西伯利亞進發察看蒙回形勢是東北一帶可危巳甚（其四）爲路權讓與問題如俄國以我國路權讓諸日本之運動及東清鐵道權限之爭議皆屬糾紛問題（其五）則各國干涉内亂之動機聞駐日章公使報告政府日本巳擬進而執調停我國内亂之任上述五者皆外交上極爲急要之事政府置諸不問國民無所聞知而國内之戰鬭亦仍無休息之望此誠可爲痛哭者耳 
　　曹錕與張敬堯前日合同來電言不日進攻岳州而譚組庵又有赴湘一行暫緩攻擊之請政府旣速譚氏赴湘並囑途經武漢與曹張王等一商恐未足以消兵禍而張懐芝又電告今日出發矣政府以曹錕有宣撫使張獨無之今日閣議中將提出授張以江西宣撫使名義江西固未獨立也宣撫於何有陳光遠巳取消辭意矣更宣撫於何有總之倒行逆施而巳兩張一曹之南行旣各有所抱之目的欲藉調人之力以解除兵禍吾人固不能無此希望但恐離事實尙遠政治尙恐有絶大之問題發生也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外報之中國時局談]  
　　大陸報十八日北京通訊云過去兩日中之政治發展苟欲加以定評則惟有謂爲紊亂愈甚而巳舊曆年假旣過政局之表面似仍屬舊觀但其眞相則不如是時局中之各分子如總統北方督軍長江督軍與南方等皆已略變其地位總統於年假之前似巳實行吞火政策今則幡然變計據主戰派言已回復其調和之態度矣兩星期前總統頒發征討令爲主戰派大開殺伐之門主戰派於此有猛進奮鬭之自由而乃逡巡不前絶無勇進精神似有怯戰氣槪今且向後退縮其故何哉是須質之於長江諸督軍也長江諸督今亦變其態度前異口同聲皆有服從中央職所當然雖存南北舍戰言和之希望豈忘軍人効命之本分苟奉命前驅敢不盡力等語今則心思變易馮玉祥即都人所視爲李純之代言人者巳致電於總統察其所言直抗命耳電文直謂總統雖頒進兵之令然無必戰之心今留駐武穴主張和平正所以報國家報總統云云此種語調尤可注意也馮玉祥刻據與軍事極有關係之地可控制長江之航務可隔斷京漢之交通彼磨拳擦掌之北方督軍其進行之輪遂爲其所阻矣北京政府不前不後偏於足以妨碍督軍團戰略之馮玉祥發電時發表國會組織法與兩院議員選舉法此事可謂極巧或曰馮玉祥爲李純之喉舌而李純爲總統之心腹是以馮玉祥之行動乃仰承總統之意旨而作以阻北軍南下至其修正諸法聞頗寬大總統以爲南方領袖對之當無異議故乘此時公佈或可使南方願就調停云云此種政治佈局容爲中國所有固無可疑但能否見效甚未可必如南方今日之性情猶是過去數月内之性情則未必肯將一個行將到口之麵包取其半而遺其半也 
[錢能訓出兼總理職之經過]  
　　内閣王總理十八日向大總統提出口頭辭職十九日閣議散會後復由惲秘書長入府正式提出辭呈二十日王辭職之聲浪較十九日尤甚二十日上午十一鐘餘馮總統曾電邀田煥庭總長進府密商改閣辦法仍請田君繼任田氏堅辭且云倘總統强使文烈擔任惟有連農商總長一職一併辭去俾示文烈無意仕途之决心元首見其詞意堅决遂與田總長另商繼任人物田力保内務總長錢幹臣資望甚高足堪勝總揆之任主座許之至十二時二十八分田總長始行出府今日午後三時二十五分總統特傳見錢總長詳告王内閣决計求退之過去情形力勸錢君接替遺席俾維千鈎一髮之艱局錢答稱現值國家多事之秋内政紛繁早在總統洞鑒之中又值召集國會入手籌備之時實難再兼國務總理重責嗣經元首殷殷懇勸更許其係以内務總長名義暫行兼代以免責任内閣無總揆掌理國政錢始允兼代數日請總統迅速物色談至下午四時五分錢辭出總統又電傳國務院秘書長惲公孚進府面諭速擬命令送往各閣員處副署以便即時發表又一消息王辭退時元首本擬熊秉三田煥廷繼任均未得本人同意最後乃擬及錢幹臣而錢固辭乃由田煥廷王叔魯親往錢宅勸駕並邀同入府王及諸閣員均在當由王及諸閣員力勸而元首亦謂繼任總理巳另定有人祇求兼攝數日即可解去責任錢始慨然允諾並聞元首所謂另定有人者其人不在閣中亦不在京津面與各方均極能聨絡云云不知確否錢幹臣復經總統再三敦促其即日視事遂允於二十一日即行到院二十日下午七時以電話通知國務院秘書廳准二十一日上午十時蒞院就職 
[東北邊防之危險消息]  
　　俄亂蔓延邊防吃緊各情迭詳前報本月十八日黑河（黑龍江東邊）隔岸俄境兩黨激戰全城大亂日本僑商電知本國保護一面自行集合五六百人携帶快鎗出而干預我國僑民亦請地方當局保護當局以未奉中央命令仍取旁觀態度現在俄境戰亂不巳除華僑財産生命損失不計外黑河與俄境一水之隔亦極危險黑督鮑貴卿已據以報告中央請示方略聞中央尙無確實辦法 
　　黑龍江消息西比利亞最近消息俄列寗政府被第三黨推翻列寗氏被戕後羣起而組織政府共有十餘處遠東各地之官僚派近有在庫倫組織政府者沿路各中東站均奉有該政府之命又聞依爾庫次克疊遭多數黨之煽惑已將該埠之國家銀行及所有公產官產搶掠一空復用大大青年轟擊依埠現巳化為一片瓦礫中外商民死者均在萬人以上過激派在該埠亂勢大熾近恐鄰邦進兵業壯依爾庫次克至齊都中間之鐵路拆毀數段現組織總司令部招集亡命約有軍隊二萬復勾通德人援助擬欲竄華境但公敵德人允諾卽下自不量力員令其匿足跡於中東路各站者頗不乏人並各設秘密機關調查中國軍情故各站華軍極為戒備至齊都之過激派亦嘯聚至五千餘人又加附從兵士二千餘名滿洲放逐之兵一千八百人約共萬餘人聲勢爲之大振現江省鮑督又令張魁武派兵四營馳往滿洲里站以防該黨竄入 
[陜西之亂事紀聞]  
　　陜西亂事内情頗爲複雜故平定匪易督軍陳樹藩連電告急並請中央代向豫督商借子彈三十萬參陸辦公處現正核議陳督又向晉省乞援惟晋督閻錫山以部下意見不一致且本省防務亦甚吃緊故亦徒呼負負十七日閻督又有一電達政府稱陜北匪勢近益猖獗恐竄晋邊巳嚴令責成張樹幟擔任晋省西北防務云云政府對於陜亂亦殊無辦法十九午後三時總統傳見蔣雁行於陜亂商議頗久聞亦無甚結果又一消息云昨有寓津之陜西某要人得駐潼關嚴記鵬團長電稱胡景翼之兵均巳進逼西安陜省不日即可解决某現因　病不敢任勞嚴飭所部僅守防區以維地方秩序云云 
　　上月二十五號胡景翼部下在三原起兵逐陳（陳樹藩之團長）激戰兩日二十六日胡團長由富平趕到併力合攻二十七晨陳軍潰走涇陽二十八日胡軍宣告獨立更推曹世英爲副司令最近聞胡部在三原曹部在高陵胡部於本月五號迎擊涇陽之陳軍遂圍其城曹部開至渭河岸之草灘（距省四十里）郭堅軍在理路以赤水（渭南）爲大本營前哨至省城東關焦子靜在白水高晋娃在咸陽相約自十號起合攻省城陳軍則以涇陽爲根　地劉世農曾子顯兩旅長王飛虎嚴錫龍兩團長皆在此地共約千餘人此爲陳之主力軍省城則防守甚單城門巳閉十餘日惟開西門城内大戒嚴六時以後禁人過市陜北鎭守使井岳秀巳加入討陳軍開始拔隊南下潼關之嚴紀鵬團長守中立其兵在華陰一帶固守不動陳樹藩揚言必死守省城省東電線全斷至潼關始能往京外發電 
[馮玉祥獨立後之京聞]  
　　馮玉祥在武穴宣告獨立後曾向各徵收機關提取鉅欵以充軍餉按武穴界在鄂邊與皖境毗連與九江尤爲接壤第二路所屬施從濱軍隊聞已於十八日開抵九江而馮旅忽頓兵武穴其勢足以拊施軍之背且得阻斷後方聨絡張懐芝昨有電致政府大致謂對於馮旅究當如何處置請速宣示並謂某俟蘇軍開拔卽日啓程南下施從濱昨日亦有電來稱馮玉祥事跡昭著請即聲罪致討願効前驅云云並密陳進行計畫多項似此則馮施二軍衝突之期當不甚遠又聞鄂督王子春日昨有一密電到京略稱馮旅在武穴强將鹽稅各局現欵搜括一空事前並未見告武穴爲占元轄地寗能漠不相聞中央所欠馮旅軍餉實數若干是否應由鄂省撥給請示祇遵等語聞元首已交參陸辦公處核奪電覆矣 
　　二十日北京政界喧傳倪嗣冲巳率軍隊行抵安慶惟府院兩方面截至下午四點鐘止尙未接到此項電報惟聞倪自十五日起對於馮玉祥問題拍至中央電報計有十餘通之多中央雖有去電然無决定之辦法又據安慶電稱自武穴至安慶之水路沿岸均經馮旅按段扼守 
[張作霖截留東來鎗械]  
　　我國向由外國購買鎗械其押解人員均須持有陸軍部之護照方能起運聞政府前曾派員赴日購妥新式鎗械萬支業在横濱登艦詎押運人員並未持有陸部護照當經日當局查悉照章截阻嗣由陸部補發護照始能運轉來華事爲奉天督軍張作霖所聞卽電政府請將此項鎗械撥奉應用政府覆電告以此係第一批已擬定發與曹宣撫使南下第一路之軍隊應用俟第二批運華時再行撥奉奉督接電後即電曹督詢問一切曹督聞悉亦遂來電要索聞政府尙未確定如何應付而奉天張督軍忽於日前派兵二營馳赴秦皇島將此項運來之槍械逕行截阻運奉矣 
[北軍三路攻湘之戰訊]  
　　（武昌通信） 
　　長株似佔優勢 
　　蒲圻又有敗耗 
　　此次北軍攻湘係由武岳萍長荆常三路並進萍鄉一路安武軍前巳進至株州（醴陵縣屬之一市鎭並非縣名其地距長沙百三四十里粤漢路線與萍醴路線在該處銜接）在湘鄂休戰期間株長間仍時有戰鬭茲得施從濱軍援助遂與通蒲一帶之張敬堯軍同於十六日大舉進攻長岳該攻長之北軍連日勝敗若何道遠音疏鮮有確息據官場言則頗勝利以意度之似尙可信因株州逼近長沙設敗即站不住脚也武岳一路十七日曾經獲勝聞前敵報告右翼已入湘境六十里中軍亦過城陵磯十里若再勝一仗岳州必为北軍克復不意十九日消息中罼與左翼（十八日）俱有小挫中軍由城陵磯退至趙李橋並傳羊樓峝鎭市有復失守之信蒲圻知事陳筱堂見大勢不佳當日逃走署中僅有科員二人暫任維持縣城恐不能保此係該縣署逃回省者所傳消息也但田旅長尙在城中未命軍隊退走十九日前敵總司令張敬堯有於午前親率軍隊數營往咸蒲督軍進攻消息戰情緊急可以槪見左翼之敗勢則聞有由華容臨湘邊界退至監利縣江北岸之說距新堤大營尙遠故僅可謂爲小挫但少知張氏親自出馬後變爲何如情形以十九夜武漢戒嚴不十分緊急觀之似十八之敗無大關係或十九又復轉勝亦未可料因軍情瞬息萬變不可執一而論也十七八等日由武漢水陸運送援軍甚忙官場態度現亦鎭靜無張皇之象大約以長萍一路南軍大受其牽掣即使攻岳各軍失敗南軍亦未敢長驅直入鄂境也荆常一路戰訊仍前沉寂祗聞施宜荆所屬警耗頻傳吳光新軍或爲黎熊唐等牽掣未能進攻然其兵力並不薄弱戰守可以兼施想因無大勝敗可言致消息未能傳至武漢耳此三路戰事外所最爲國人注意者莫如馮玉祥聞馮在武穴於寒日（十四）發出中立通電後並無驚人舉動惟以中央截其餉需曾向鹽局徵收局索借十五萬元徵收局長陳景虞以無欵可予託故避省謠言於是發生究之馮旅以孤軍處客地實未敢輕易舉動所傳圖皖之說未必果成事實鄂督因引馮爲同調於武黄一帶亦未加兵設防說者謂王子春實有意引馮牽制主戰派似亦非出無因王之主張調和至今未變湘省在鄂議和各派代表陳强等因戰事已起長岳勢危十七日俱巳南歸十六夜猶見王督一次其時曹張巳下戰令王仍謂余誓盡力於調停只須桂軍退往湘南武岳兩地即同撤戰備該代表等答以此事須待譚組庵回省商酌今旣動戰尙何有和平希望組亦不致回湘矣言已辭出現湘鄂雖巳開戰電線仍可通十九日譚浩明曾有覆鄂議會派代表一電語意仍趨和平云 
[張懐芝有即日啓行說]  
　　魯省督軍署昨午召開軍事會議關防甚極嚴密惟聞張子志督軍之行期確已不遠且有本日即可啟節之說新軍何司令已於十九日帶萬副官長及書記數人前赴滁州其司令部一切文件則暫由馬海嶠參謀長代拆代行 
　　日前第二路招募輸送隊二千以備段發往前敵茲聞由東阿一帶招來之三百餘人前日山萬德站乘津浦車方開至西站旋奉督軍指令即以原車先開赴徐州聽候調撥該隊巳即日南下矣 
　　第五師張樹元師長昨晚七時在帮辦軍務處召集本師各級軍官開會由張師長面諭現當大局紛擾黨人進行不遺餘力我輩軍人以服從爲天職不得有所妄議如有談論國事煽動軍心者一經發覺定即禀呈督軍按照軍法從事各軍官均各唯唯嗣又密議軍事至八點餘始散 
[廣東奇妙之政局（平生）]  
　　粤省局面奇妙不可思議自督軍問題發生致陸榮廷一電軍界之署名者爲李福林翟汪魏邦平等（電文見前報）復加以省議會亦爲助力推舉程璧光而排除莫榮新說者謂此電實由於中央所授意欲令粤省自行引起内訌而巳聞陸接電後巳有復電其大意謂推舉莫代督率師討龍本極贊成惟粤東地方重要不能不以資熟手且說明兩廣軍政不能離而爲二是陸之意决不欲莫去程代使粤東軍事局面有所變更也又聞軍政府有某要人亦致電陸氏極力挽留莫督不欲其去職然則軍政府前雖有砲擊督署之舉而返來對於莫之感情殆非甚惡矣或謂中央對方法以排除桂軍爲第一要着利用程璧光以任粤督此不過一時過渡不得不如此其後尙有别種妙用也一說謂督軍問題復活後經議會軍官等電請陸榮廷早日决行事爲程總長所聞當即請主持發電各要人至海軍辦事處請其勿作此無謂之舉並謂莫督親往討龍我豈獨不欲往討龍此等受人以隙之事萬不能爲各要人自經程總長解釋後巳無形打消現此事已不成問題矣又如陳炯明之開拓地盤嶄然樹一獨立之局此舉亦頗奇異陳炯明固以攻閩總司令之名義而出發者也乃到潮汕而後因劉志陸被人反對莫代督將劉調回而令陳代理不意陳烱明不受此任命另標一督辦惠潮梅各軍總司令名義而委鄧鏗爲潮梅鎭守使委鍾景棠爲惠州鎭守使自爲督辦自加委任軍政財政皆歸獨斷儼有雄據一方之勢故近傳潮州獨立之事其故即因乎此陳炯明之態度極爲難測其與孫中山關係原不甚深將來果屬於孫與否尙難言也至於龍軍氣燄近日仍甚劇烈陽江前巳爲省軍收復而返又聞龍軍自電白折回復入陽江魏邦平軍傷殘極多日來新會台山皆迭電告急蓋因龍將蔡春華又突出一軍到處擾掠也高州方面則戰事尤劇外間謠言甚大有謂桂軍健將某某龍軍勁將趙越皆巳陣亡其事尙未能 
 
 
 

Page 7

 
 
信也龍濟光胞姪龍用乾昨年由京返粤向旅寓香江昨因新年多暇特於元旦日乘輪往澳因假盧某花園爲駐足之所是晚乘坐摩托車行抵南環在斜角地方忽被人放鎗二聲傷其左臂龍受創後鳴笳召警而刺客巳經遠颺現由盧某報知葡警緝兇至龍受傷後巳回港調治矣 
[廣西發生政變之傳聞（桂客）]  
　　日來廣西忽生政變其事頗駭人聽聞則如督軍兼省長逃而政務廳長死是也前時中央與西南雖巳决裂而尙留有調和地步事事保全陸榮廷而子故廣西省長兼督軍爲李靜誠係陸所親信由財政廳而推升者也且於自主期内中央仍加以省長之任命可知其取籠絡主義别有用心而當時陸不反對李亦不反對故觀廣西之情形實介乎似自主非自主之間乃近自南北决裂陸榮廷對於中央巳無調和之希望而李靜誠對於中央以爲在自主期内旣可受其任命則省長所轄之政務廳長財政廳長亦不妨受其任命於是如政務廳長張德潤財政廳長崔湘琦亦均由陸榮廷致電自東省調回補充是職李靜誠亦因便呈請中央加以任命詎知中央之任命到而陸榮廷大不以爲然以其私通中央將嚴加處置且因外間有廣西已取消自主之說聨軍司令譚浩明粤東代督莫榮新亦致電交攻陸益怒不可遏李靜誠大恐畏陸之以軍法從事也於是將督軍省長職務却去私行逃往上海而政務廳長張德潤財政廳長崔湘琦以此絶大政潮由己發生亦不能自安崔吐狂血病勢極爲沈重而張德潤則抑鬱之極舊病大發卒至於死或謂其爲憤極自裁以旬日之間而政局忽生此紦大風潮是亦大駭聽聞矣 
[山西時疫譚（碧潭通信）]  
　　近日山西發現時疫各報已有記載茲將目見情形略述之 
　　余住可可以力更之東梁離綏遠城九十華里同住者五家房主曰樓喜慶尚有小房兩間無人居住　一月三十一日有兵士四名强入兩間小房内居住中有一名巳染病余曾令房東阻之而兵士不允竟搬入二月一日夜聞兵士呼號嘔吐聲二日晨死一名即搬來時有病者是也夜餘三名亦皆染病矣二日三人皆沉睡一日無所動靜至二日夜呼號嘔吐聲又作三日晨死一名余不敢入其室乃問伙夫伙夫曰此病初覺莫可言狀之難受繼則嘔吐即死四日五更伙夫又病作四日十時許死此人最爲迅速不過十二小時而已尙有未死之兵一名伏於余之馬草内余不得巳視之面色灰靑眼微紅有水血輪之色素與常人不同是時余有衛生網蒙口鼻不敢細視以徒令病者傷感也自一日起至四日中經四日之久可可以力更離綏僅九十里而官長不令其至臨時病院防疫所醫治乃坐以待斃房東曾向其排長連長懇請多次竟置不理縣知事亦毫不關心且自一日起排連長亦未曾來過一次此余所親歷其境者也余不得巳乃於四日十二時遷居别屋雖然地方旣無防疫方法無論遷至何處皆爲疫症範圍余之婦急欲他避　交通巳斷矣　二月四日發 
[三年公債抽籤紀]  
三年内國公債實發之額查共二千四百九十二萬六千一百十元照章分九年攤還自本年起應還九分之一數目即二百七十六萬九千元先經財部刋布定期於二十日在中央公園舉行抽籤此次抽籤辦法係採債票號碼末尾中籤辦法與前次南京八釐公債還本時所採之債票號碼分編籤支辦法較爲簡單明瞭是日一時開會財部總次長及交通曹總長總稅務司安格聨君均蒞會先由財部公債司長盧學溥報告迄二時許執行抽籤計抽出十一籤號碼如下㈠零八㈡一四㈢二三㈣三五㈤四七㈥五一㈦五三㈧六七㈨七七㈩八六（十一）零零凡各種債票末兩位號碼有與之相同者卽爲本期中籤之票三時事畢曹總長及安總稅務司均有演說是日中央公園特别開放故參觀人員頗爲擁擠 
[南昌通信]  
　　江西督軍陳光遠以第一路司令曹仲珊巳抵漢臯特派其介弟第三混成旅旅長陳光逵代表赴漢探問政見陳旅長已於十八日起程矣 
　　鄂督王占元派委武昌衛戍司令官南元超來贛代表於日昨（十八）謁見陳督磋商解决大局辦法及鄂贛防務聞南君不日即將回鄂 
　　廣東非常國會議長王正廷軍長李協和派委潯人蔡懋星代表來贛與陳督接洽蔡至潯後即請求吳鎭守使金彪電致陳督先容陳督復電相召蔡送於十八日晉省兩謁陳督未獲接見即將王李二君致陳督原函交由岳副官長轉呈次日陳督即請蔡入見而蔡已於前一日已携裝起程矣聞蔡兩次未見之故一爲會晤戚省長磋商時局一正在醫生診治之時故爾未見蔡遂誤會陳督别有意見且以贛省内地爲戒嚴區域不便久留因遂匆匆離省赴潯 
　　魯軍第一師第一旅旅長潘鴻鈞第二旅旅長張克瑤率全軍早抵九江其軍駐紥龍開河車站兩傍已誌前報該軍本擬直抵南昌因陳督力主維持地方主義深恐該軍驟入内地主客易生誤會該師師長施從濱爲張勳之舊部與贛紳李盛鐸交誼甚洽陳督乃與李籌商電請施師長先行來省磋商駐軍地點並擬定德安瑞昌與鄂接壤之境爲駐軍　之地聞施師長日間准可抵潯陳督已電吳使金彪就近歡迎並派副官三人赴潯勞軍俟施抵省磋商後該軍即開往德安瑞昌鄂境駐紥矣一說施師長率衛隊一營乘華安輪船於十八抵潯陳督即飭參謀副官兩處籌備駐軍地點指定德外新兵房老銅元廠爲魯軍駐紥地點 
[皖省近事]  
　　馮玉祥在武穴發表主和通電後皖垣各界頗爲注意聞馮係陸建章部下其所統軍隊亦皆皖産劉國棟曾充彼參謀外間遂紛傳爲陸氏授意倪嗣冲聞信即電向中央質問未卜中央如何答復 
　　馬鎭守使昨忽聘請前安徽武備學堂畢業生潘澤培（懷寗縣人）委充使署參謀優給薪俸聞潘昔隨陸建章有年歷供要職刻下賦閒歸皖今爲馬鎭守使羅致幕中贊襄一切未知其中有無特别原因也 
　　馬統領到省後即將所部安武軍一八兩路軍隊開赴上游華陽太湖英山及彭澤小姑山等處屯紥防守頃聞馬統領以防務日緊又擬日内親赴華陽等處巡視以厚兵力 
　　黄省長前擬赴蚌嗣因戰事日亟未克起程頃聞倪督有電來皖仍請黄省長蒞蚌籌商皖省一切防務現黄以皖垣業經馬鎭守使來省鎭攝巳訂期今日（二十一）乘商輪起程赴蚌矣 
[杭州快信]  
　　皖督倪嗣冲昨電到浙謂該處省防現巳厚集兵力戒備頗嚴可無他慮 
　　昨日軍民兩長假座陸軍同抱社舉行春讌齊省長臨時因事不克前往電致督署派政務馮廳長代表 
　　軍政各界定期陰曆二月初五日在西湖忠烈祠爲徐班侯開追悼大會 
　　浙江銀行吳監理昨假學官巷吳宅柬請財政秘　書兩長曁商會顧王二會長飲讌協商要公 
　　袁運司委盛友頣爲仁和場鹽警長劉國華爲許村場鹽警長胡醒吾爲仁和場稽查員 
[南京快信]  
　　魯督張懐芝聞已抵蚌埠今日（二十三）下午可抵寗軍民兩署頭門及東西轅門均紥燈彩以表歡迎聞張在寗躭擱一二日卽乘輪赴贛並聞李督已命副官處預備猪羊二百頭犒賞張懐芝軍隊 
　　第二路司令張懐芝派何鋒鈺在浦設軍需處華利運艦昨由浦運送魯軍三團赴九江旅長張克瑤（瑜珊安徽人）待張懐芝到即續發 
　　贛督陳光遠派參長來寗歡迎張懐芝 
　　海軍饒總司令派江貞軍艦來寗停泊浦口江面預備護送張懐芝赴贛 
　　聞中央巳准馮玉祥之病假馮派來謁李督之郭參謀昨晨已乘輪回武穴又傳馮已於二十日宣告獨立 
　　據蚌埠消息倪嗣冲因馮玉祥逗遛武穴現决調安武軍十營赴九江駐紥以防馮進窺安慶 
　　魯軍師長施從濱現駐九江昨傳有准備進攻武穴馮旅說 
　　傳聞倪嗣冲假做壽爲名日内將在蚌開某項會議段派之軍官策士現均齊集蚌埠旅館客棧大有人滿之槪 
　　倪嗣冲明日（二十四）誕辰李督派主任參謀劉玉珂代表赴蚌祝賀 
　　皖省長黄家傑昨（二十二）晨由安慶乘輪來寗下午一時李督在署設宴欵待旋於三時半渡江乘津浦車赴蚌 
　　中央復電李督准將駐徐屬之新安武軍十營撥歸節制惟尙須商之倪氏已電張文生向倪交涉新編之第六混成旅約一星期内可開拔赴鄂英商李德立由滬致函李督主張南北息戰並稱即來寗面商一切李督命温世珍謝傅安二顧問復函該商表示歡迎 
　　章行嚴昨乘津浦車抵寗准今日午車赴滬 
地方通信 
[蘇州]  
[各小學校定期開學]  
　　蘇垣縣立市立公私立高等小學及各國民學校巳紛紛預備開學惟開學期間互有不同市立國民學校定正月十四日縣立高小學校定正月十六日餘如私立各校大率十八及二十等日開學各鄉鎭學校亦定十八日一律開學 
[帮匪約期决鬭]  
　　有靑帮富有勢力之某甲向住上海日前私販烟土（聞有二千餘元之土）至滸關鎭被該處一般流氓所見將甲軋住搜查烟土致相爭鬭甲寡不敵衆致被毆受傷烟土亦被攫去甲憤恨而返即糾集四百餘人復行至關欲報前仇當時滸關鎭各流氓等得悉即先開談判以今日此問並未預備如須决一雌雄可另約日期前來敢不領敎某甲等允俟另約日期决鬭當日由該鎭各流氓等供給四百餘人之餽食係借某豆腐店之大鍋煑炊食畢始返聞臨行約定某日重至滸關一决勝負云 
[無錫]  
[展連長定期赴寗]  
　　駐錫憲兵連長展恩慶率隊來錫已歷三載對於地方防衛頗爲認眞去冬曾奉憲兵司令部訓令升調司令部副官之職嗣因紳商各界以時值冬防戒嚴期内商懇挽留始仍駐錫茲聞展連長近又接長江巡閱副使兼陸軍第十六師師長王函飭將駐錫憲兵第二連調駐寗浦服行勤務展連長卽函達縣公署通知於二月十二日由錫率隊乘車赴寗昨復向各處辭行準備啓程當地人士之與有交誼者亦均紛紛設筵祖餞惟商會等各團體以展連長防守地方極著勞績尙聨名公電李督王使及陳憲兵司令挽留未卜能否邀准也 
[專署長晋京]  
　　駐錫水警第二專署長師景山係現任公府軍事處長師景雲之第前日因接奉京電屬令赴京公幹故師巳呈請趙廳長准假後於昨日整裝晋京至署内公事則由勤務督察員代拆代行 
[揚州]  
[運使之慶壽]  
　　張運使之鄭太夫人本日（二十二）六旬晋九之辰各界投送禮物甚豐聞場運食三商所送之圍屏壽禮值數千元兩淮水陸全軍所送之麻姑金桃價值二千元其他軍警紳商學各界慈善界所送之壽帳約百餘軸通城人士均至署祝壽 
[商人之追悼]  
　　南貨業商人范平卿謝世後各界人士以范在日熱心公益不遺餘力特於昨日（二十一）假商團體操會内開會追悼是日到會追悼者數約百人首由馬小村等宣佈范之事蹟繼由馬蔚卿等演說嗣經范氏家屬答謝散會 
[學校之組設]  
　　陳家集人民前遵縣令組設第九高等小學公舉丁善之爲校長從事籌備現丁君業擇定該鎭泰山宫爲校址聞就學者已有四十人定二月五日開學 
江北 
[宿沭匪勢猖獗]  
　　淮北沭陽宿遷一帶匪勢甚熾連日該兩邑各鄉被匪刦掠至一百二十餘家之多民難安枕現經沭宿兩縣知事電禀李督軍飛飭海州白鎭守使就近酌撥軍隊分往防剿 
杭州 
[於潛電控知事案]  
　　於潛縣立高等小學校校長方鍾因不滿意於劉知事乃假用各國民學校校長張其敎等姓名電控劉知事於省長及錢塘道尹公署經張其敎等查知起訴劉知事以電内指摘自身未便受理據實呈請高審廳移轉管轄現奉指令已准移交隣邑餘杭縣公署承審矣 
安慶 
[津浦路發見鼠疫續聞]  
　　津浦路附近鳳陽縣發見鼠疫唐則乾之妻及姜姓　姓李姓等婦人均染疫身死已誌十五日本報現唐則乾之嫂及第二媳亦已於初三日染疫身死（即前染病臥床者）第二媳之母因來視女疾回家亦死初四日唐之外孫又死初六日唐之第三子及四五歲之孫及右鄰第三家楊　源家一老人又死（係楊筱源之戚）住居縣署署西畦東明之妻因於去年臘月二十七在縣城東門外洗衣與唐則乾之第二媳談話（唐之第二媳所洗者即唐則乾妻死後之衣）於初五日亦染病臥床現紳士巳於初三日電呈督軍至今尙無回音初六日紳士數人復謁見縣知事陶先益商榷防疫辦法縣知事請此次瘟疫乃天氣乾燥所致兩三日即行消滅若發電報告省長必派醫士來鳳施行防疫手續家有病人必入醫院不許家人看視云云按鼠疫爲最危險之傳染病鳳陽旬日之問巳斃十人而地方官猶畏難諱報吾恐其遺禍將不止鳳陽巳也 
濟南 
[山東防疫談]  
　　山東因綏遠太原一帶發生時疫已設立防疫總所實行查騐以遏厲氣流行所有個人預防各法業巳發出通告張貼街衢其預防方法以種牛痘爲急務業由該所布告自二月十七日起按日於上午九時至十時來所受種至查驗事宜由山東中西醫院派各醫員分赴各處實行查驗該醫院因事項繁多巳將門診暫時停止茲將防疫總所通告個人應行預防方法錄下　一凡住室務須清潔如牆角屋根尤須加意掃除後以生石灰灑之　二住家内坑面鋪墊柴草隨時更換所有掃除之塵芥等物須燒却之　三住室之牆壁屋頂如有隙漏務塡補以防鼠之出入如厨房及儲藏飲食之所尤須注意　四不論住家舖戶皆須購置捕鼠器嚴行捕鼠其捕得之鼠卽就籠内燒殺之用石灰掩埋不得隨意抛棄或送於防疫總所　五凡住室之厨房厠所等處最易招致不潔務須一律掃除爲上　六大凡不潔之物須焚燒之其尙堪使用者必須用滾水煑過或用藥水洗淨方可留用　七所有之衣服被褥2等件須隨日曬於日光之下經二三小時爲度　八凡存儲之飲食品及飲用器均須嚴密蓋藏以防疫毒侵入　九洗滌品具及不潔物應用之消毒藥水以二十倍石灰酸水爲最便　十個人身體皆須清潔服用之裏衣須隨時更換洗滌　十一凡衆人麕集之所非有要故母得任意出入　十二非有醫士之認可母輕與病人往來　十三凡有由染疫地方移來之人勿得與之接近或留心其住宿以防傳染　十四凡有病者若有疫病之疑應速報告本所請醫檢查母得遷延傳播 
廣東 
[省垣大地震紀詳]  
　　月之十三日下午二時許城廂内外沙面河南芳村等處地震甚劇至是夕八點及三點鐘又各復地震一次惟其勢甚微人多未覺當日間地震時各居民有疑屋塌有疑盜賊紛紛奔出街外呌喊或即鳴鷄告警事起之際幾致全城騷然嗣查各處屋宇牆壁爲其震裂者甚多西關龍津橋且塌屋三問壓斃剛鬣數頭仙湖街之太邱書院震跌牆壁一幅幸未傷人十六甫婦孺醫院之窗檻均爲震裂報界公會之最高處亦被震跌三角市多如茶樓有一老者從二樓墮下撞破頭顱又當地震時省河水勢亦甚動盪督軍署東偏震落玻璃窗門二度東郊牛蹄岡崩决三丈餘成一深坑長約八丈許北郊客家莊震　塌泥屋五間壓傷邱姓老婦及其姪孫邱發一名至長堤如萬益公司海珠戲院各影畫場及各茶樓酒館正當鬧熱之際座客士女皆以自身無故自動疑爲傾塌均紛紛奪路逃避其狼狽情形不堪言狀尤以海珠戲院女座位爲最紛亂婦孺多有因擠擁受傷者萬益公司天台茶室正當開演瞽姬座客均驚亂而逃樓上花盆等物多被推倒其餘各茶樓酒家因座客散去無錢可收聞均損去不貲又三水河口亦於是日下午一句半鐘突然地震各舖招牌及牆如被大風猛吹搖蕩不定至三點一分鐘又震數分鐘之久 
雜評一 
[馮馮（默）]  
　　馮總統之態度一說謂馮聲言迫於和戰兩難之地位行將辭職一說謂馮因南方有傾向和平之意故漸抱樂觀究竟樂觀乎不樂觀乎一疑問也 
　　馮玉祥之態度一說謂馮將發難攻皖與倪軍决戰一說謂馮尙觀望情勢聲言决不先自開戰究竟開戰乎不開戰乎一疑問也 
　　兩馮合言之北洋派有謂馮玉祥之舉動係馮總統暗授者有謂馮總統不滿於馮玉祥之舉動而議褫職者究竟馮與馮之關係何如乎是又一疑問也 
　　總之兩馮之態度關係國家大局爲今日國人注目之點而其疑問則必待他日而始徵明者 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鐵路團體聨運票准予試辦]  
　　滬寗滬杭甬路局奉交通部令開查團體聨運票一案前經國有各路聨運會議兩次獻議到部本部恐於社會便利及鐵路進欵均不能期以良好效果是以未予核准今據第五次聨運會議第十二議决案所載各節是各該路亦慮及該項客票發售後頗多流弊擬定種種限制方法以事預防較前議辦法漸臻周密而各路營業情形與人民進化地方發達亦復日有進步與前不同今本部爲優待團體起見特採取該會議之獻議准予試辦惟該项團體聨運票應分爲兩種一普通團體聨運劵二學生團體聨運劵其限制似應從嚴其辦法亦宜周密以免發生流弊妨礙收入此次團體聨運劵議案係由京綏提議應由京綏即日擬具章程送部以便發交聨運各路簽註後再行由部核定頒布施行除分行外仰即遵照 
[對於募集短期公債之諮詢]  
　　全國商會聨合會因據各省總分商會函請轉呈政府明白宣布募集七年短期公債辦法當交評議會議决轉呈政府去後茲將原呈抄送各省商會查照備考呈文錄下　中華全國商會聨合會爲呈請事竊本會於本年二月十五日據評議員陜西聶家楷黑龍江高崑四川胡炳堃新疆張萬齡京兆安迪生甘肅雲維儒湖北胡瑞霖吉林尉功煥庫倫高啓運等提出議案内稱竊查本年一月二十九日政府公報載財政部呈請指定延期賠欵發行短期公債歸還中交兩行欠欵辦法一案業經呈奉大總統批准如擬辦理在案溯吾國歷年發行公債俱屬長期票面均自五元起碼發行之時責成各省攤認方克集有成數此次七年公債旣係短期票面僅定千元萬元兩種而指定本息又爲確切不移之延期賠欵以言整齊穏固視曩年債票較爲優勝且且時期卽自本年一月起用抽籤法辦理其迅速又非前數次所可比擬惟原呈章程内第六條載有此項公債按照票面價格發售不折不扣等語第不知購買此項債票是否必須現銀元抑或可用中交兩銀行鈔票如全數限以現銀元購買則中交兩行驟獲大宗現欵當然可以兌現應請預計兌現日期宣示商民恢復國家信用如可以中交鈔票購買債票則紙幣藉債票以維持必可使價格日見增漲亦應請宣告開募債票日期與預籌紙幣增長價格方法以救濟市面金融緣自中交兩行停兌以來全國商業大受影響迭經各省商會代表於第二次大會提議維持均分别呈請政府核予整理在案今旣有募集公债以資救濟之政策當然由商民隨意購買以免向隅應即呈請政府將此次募集公債辦法並將來中交鈔票如何兌現及現今鈔票價格如何籌令繼長增高之處明白宣布以便通知各省商會藉副全國商人之喁望等情到會當經交由評議會討論僉謂七年短期公債有指定之延期賠欵爲擔保本息之基金期短而還本迅速募集亦事半而功倍旣經財政部呈准爲救濟兩行金融之用無論所募必須現金抑係紙幣均能挽回兩行鈔票之信用何以此項公債章程巳公布半月之久商民無從購買兩行鈔票價值反日見其跌此中實不無疑竇該評議員等提議各節應由本會呈請大總統飭交院部明白宣示俾全國商民咸曉然於政府酌盈劑虚整理財政之德意以昭大信而恤商艱等語公决據情轉呈所有呈據本會各省評議員提議呈請核示募集七年短期公債辦法並中交鈔票如何恢復價格曁如何預籌實行兌現一案各緣由理合備文具呈仰祈大總統鑒核訓示施行 
[馮玉祥放回商輪]  
　　招商局曾於去臘允政府之請撥派江新等輪船六艘由浦口載運軍隊赴鄂援助駛至武穴因馮玉祥軍隊不願上駛即被阻留彼處嗣經該局電致政府再三交涉始由參陸辦公處電商王占元督軍就近派員疎通得將江新江華等船放回　營業惟江孚江氷仍留該處茲招商局又分電交通部曁蘇鄂兩督軍轉商馮旅迅即釋回以維航業去後馮旅長以所部馬砲輜重各營連日在岸布置駐紥之處業已妥貼故令江永先行駛回業於前日來滬尙有江孚一船不日亦可下駛云 
[戳斃婦人之疑案]  
　　前晚八時半滬城西門内關帝廟後紅攔杆橋西六十四號門牌婦人凌洪氏家忽有二人持刀入内直入臥房將該氏連戳二刀例斃床前該兇手等又將老傭婦張徐氏頭面戳傷數處凌洪氏之子連生（又名啓鶚）年十七歲其時在後面廚房中晚膳聞警奔出見此情形擬上前將兇手揪扭亦被用刀帶傷手指該二兇手遂逸去旋由巡警到來將肥傷之凌連生張徐氏解送二區一分駐所即經馬恩起警佐訊問據張徐氏供稱頃問共來二人一穿花緞皮袍一着棉袍頭面上均用黑洋紗蒙掩各執六七寸長之凶刀一把進門時並不開口直入臥房先將主婦戳斃迨氏趕上救護亦被戳傷頭面小主人連生自後面趕來亦被帶傷手指該匪去後遺下黑洋紗一條室中財物有無缺少尙未查知惟表面上並未見來匪攫物等語馬警佐判將張徐氏等留候再核一面飭派巡警前往該氏家中把守門戶並移請游巡各隊偵查逸犯昨晨二十二鋪地甲金啓仁巳赴地方廳報請相驗聞凌洪氏年將五旬其住宅爲平屋三開間兩廂房門前釘有順康工藝製造所之招牌洪氏之夫凌似山巳故十餘年在日曾開北貨行娶洪氏之後初無生育領一螟蛉女名三小姐現已嫁在電燈公司地方某姓家後洪氏親生子女各一子卽連生女名興寳已於去年九月間嫁與周益大内自凌似山故後洪氏與順康製造所股東陳康藩來往所以洪氏家内客堂中懸有康藩對聨未幾洪氏又生女葉珍今年七歲洪氏家内共用二傭婦一卽張徐氏雇用已近二十年一爲朱氏雇用祗有年餘張徐氏之姪張慶平現爲醫生昔年亦與凌洪氏家不時來往凌洪氏家道小康前日（二十二號）午前至伊女三小姐家游玩即在女家午膳下午母女同往滬北先施公司游玩至七時許洪氏歸家八時晚膳畢即發生此禍現巡警一方面以此案情節離奇已從事偵查匪徒遺下之黑洋紗亦巳帶回一分所昨日偵悉張徐氏之姪慶平於二十二號午後曾往洪氏家中探望一次當以情節可疑派探警四出嚴緝至洪氏受傷均在致命之處一在咽喉一在肚腹共戳二刀但肚腹上所受刀傷其衣服並未戳破褲帶則巳中斷昨午地方廳林廳長委派樓検开察官沈檢驗員並法警等蒞場驗明洪氏臥房在客堂之右次問内洪氏倒斃牀前咽喉肚腹各受刀傷一處實係致命而死當卽塡明屍格判令屍弟洪某具結備棺收殮又驗張徐氏凌連生頭而手指受傷屬實諭着自行醫治候查緝兇犯解案訊究 
[再誌誘匿男兒之嫌疑]  
　　寓居虹口有恒路二十九號門牌福安公司買辦陳秉祥之十六歲兒子錫霖於上月間走失無蹤陳以事前曾有粤人翁廣正陳德興迭次投函嚇詐洋五千元未遂其欲疑其串同誘匿勒詐報告捕房將翁陳兩人拘解公共公廨訊判翁交二千元陳交一千元人洋並保候訊並由原告懸賞洋一千元尋緝伊子在案昨晨由廨復訊據中西包探禀稱陳德興巳存洋一千元保出翁廣正無人作保押在捕房是以解請訊核經兪襄讞商之日副領事林君以案須詳細盤問不及隨堂訊理判翁與陳德興仍各交人洋並保聽候訂期研訊 
[續訊股票公司大騙案]  
　　季福生馮林泉余法桂胡其壽同延律師代表至公共公廨刑事科控南京路萬利豐股票公司陳振鏞丁益齋周廷湘常寶裕龔三元設計串騙北京交通銀行鈔票洋四萬元逃逸溧陽請爲移提訊辦當經老閘捕房中西包探將各被告提滬解送公廨訊判判訊等情巳迭誌前報前日午後捕房將陳振鏞等五人解廨由張襄讞會同英白副領事升座復訊各被告亦延律師到堂辯護先由原告律師禀請堂上傳包探姚錫卿上堂詰據供稱此案發生後原告季福生等四人至捕房報告後我卽借同一百九十六號西探奎兒（譯音）前往南京路二百四十二號門牌萬利豐公司内調查其時被告陳振鏞巳被原告看管當時查看祇有鐵箱兩只别無長物據原告云一切物件巳被私運但鐵箱扁鎖甚固故至第二日雇銅匠到來始得開箱檢視之下祇有公債票數張並無值錢之物遂將陳帶入捕房管押後悉是案爲首之周廷湘常寳裕龔三元三人逃至溧陽被溧陽縣知事緝獲管押我遂與包探沈阿岳前往移提詎溧陽縣知事以此案發生後原告曾懸賞洋二千元須將賞洋送縣方允移提我因原告之賞格載明人贓並獲賞洋二千元今祗獲犯並無原贓故即咨照原告設法滙洋一千元送縣後始將周廷湘等三被告提滬解案請究云云供畢被告律師向姚駁詰良久又據華探沈阿岳投案供稱我與姚探及原告四人同往溧陽縣投文後卽由該縣收發員領我等至監獄門首喚出周廷湘當由原告季福生問周曰爾所作之事連累他人不淺爾須設法料理周答稱四萬元之鈔票現在祇存一萬七千餘元所有二萬三千元除還去債務外餘皆浪用殆盡如爾肯將所控串騙刑事案取銷日後我當料理今我在獄貧困異常可否向爾商借洋十元等語其時我在旁邊聽悉其語迨移提到滬收押捕房後各原告均來探望詢問被告有無方法料理所騙之欵各被告仍言須取銷刑事控案然後交出騙欵當時兩造所說之語因捕頭派我在旁監察故亦聞悉云云供畢亦由被告律師逐層盤詰及至此時中西官因已薄暮遂判丁益齋仍交原保餘人還押候再訂期復訊 
[私造僞鈔票之懲治]  
　　寓居公共租界福州路振華旅館之杭州人陳雲松因將某銀行五元僞鈔票希圖混用被老閘捕房專查特别事件之中西包探查悉將陳拘獲搜出僞鈔票一百零六張並詢知同黨鄭連生匿居閘北蒙古路二百六十二號房内旋即協同該管警區警探將鄭與在逃同黨張毛毛之妻張洪氏連同製造僞票之機器藥水等物一併解送公共公廨分别押候訊究在案昨晨復訊山西探目壳羅香上堂稟明前情並將僞鈔票及製造器具等物呈案請察某銀行亦延代表律師投案聲明眞假票之分别請爲澈究訊之陳雲松供稱此項僞票係友人周某托爲代銷民人一時受愚求恩寬宥又據張洪氏供稱此種僞鈔票不知陳在何處得來至捕房抄獲之機器藥水並非製造鈔票所用如堂上不信可請化學家騐試等語又據鄭連生供稱張毛毛張洪氏係是房客私造僞鈔票之事民人並不知情求察當經張襄讞商之義副領事羅君以此事證據鑿鑿無可狡賴遂判陳雲松張洪氏分别各押十年鄭連生押五年期滿均逐出租界所有抄獲之僞鈔票及製造器具盡行銷燬 
[江淮村大火續誌]  
　　　　閘北江淮村客民草屋起火延燒數百家巳略紀昨報茲悉該村草屋共三百餘家已盡付一炬此外並殃及附近祥壽里保有火險之周元大煙紙雜貨店豐順槽坊樓房四幢又韓姓出租之瓦平房六七間聞各棚戶有小孩四口葬身火窟該處有虞姓所辦之孶生養鷄場亦幾遭波及至何家肇禂因何失火刻尙在偵查之中當火熾時適值西北風大作各段救火會會員雖極力撲救難以奏效四區署長余炳文游巡隊長郝　章當時各率長警隊士在場彈壓當獲搶火嫌疑犯數人帶署押候查明核辦 
[接護土人回國之訓令]  
　　駐滬外交部特派交涉員昨接省長訓令云頃准新疆省長公署電開查敝省鎭西縣扣留形跡可疑之土耳其人五名係經俄領事交涉扣留者一名沙米伯克一名拉引艾班的一名玉山艾班的一名將的力伯克一名艾本力拉艾班的因水土不服請求進關就醫前經電請外交部請示辦法茲准部電内開迪省長密電悉土人沙米等求赴北京未便照准如實係回國可解赴上海候船外交部印等因准此除電令鎭西哈密各縣知事護送至西安縣接護外相應電請貴省長電飭各縣知事候該土人到境一體妥爲保護並懇轉電前途以便該土人取道上海回國實紉公誼等因准此除分行外合亟令仰該員查照分别辦理並轉行上海縣知事俟該土人沙米伯克等五人到境時妥爲接護並將到境回國日期具報存查爲要 
[一星期間之金融調查]  
　　自十六號至二十三號止此七天中各外國銀行進出口銀洋仍屬寥寥惟東方與花旗兩行由外洋載來大條銀二百四十九條華商各銀行由蘇杭松江清江浦等處運來現洋六七十萬元茲將逐日進出之數錄下（十八日）交通銀行由蘇州來洋十五萬元各客帮由内地載來龍洋十萬元（十九日）東方銀行由昌興公司輪船從外洋運到大條銀一百五十一條各錢莊從杭州裝來洋五萬元又嘉興來洋五萬元（二十日）江蘇銀行由蘇省運來洋五萬元　各帮從松江載來洋五萬元又常州無　由滬寗火車載來洋六萬元（二十一日）花旗銀行由東洋公司輪船運到大條銀九十八條各帮從杭嘉湖三處載來洋二十萬元（二十二日）交通銀行從無錫運來洋五萬元中國銀行從清江浦來洋四萬元客帮從無錫蘇州來洋十五萬元客帮裝赴天津洋二十二萬元中國銀行裝往漢口洋五萬元各帮裝赴長江洋兩萬元（二十三日）中國銀行從蕪湖來洋五萬元 
　　近日洋釐因各大商業尙未一律　開市故用場甚稀最高之墨洋價（十六日）七錢一分九釐半龍洋七錢一分八釐三七五最小（二十二日）墨洋七錢一分八釐半龍洋七錢一分七釐銀拆亦未開盤銅元價仍係一百八十一千惟小洋較前星期六已跌去九釐半 
　　先令此七日中共縮去一辦士大條銀價二次祗縮二五日本滙水每日幣一百元漲銀八錢七五以故本月份驃金之價每條亦漲起銀三兩四錢恒孚永豐餘銀樓同行足赤飾金每加增洋一元現貨赤條之價亦有漲無減 
[調查各銀行昨日所存銀洋大條之數如下]  
　　麥加利存銀二百三十三萬洋一百六十五萬滙豐存釻二百二十三萬洋二百廿八萬大條七十五條德華存銀四十六萬正金存銀三百九十七萬洋五十六萬道勝存銀一百三十八萬洋二十萬大條一百五十五條通商存銀三十萬洋六十萬東方存銀一百九十一萬洋　十五萬花旗存銀一百四十八萬洋八十四萬大條二百十條華比存銀三十八萬洋四十四萬和囒存銀二十六萬洋九十四萬中國存銀一百八十一萬洋三百二十六萬台灣存銀八十萬洋七十萬住友存銀二十二萬洋九萬各錢莊存銀八百三十萬洋九十萬交通存銀四十五萬洋一百萬有利存銀二十萬洋十一萬中法存銀四十八萬洋二十四萬三井存銀六萬洋四萬三菱存銀十萬洋四萬總計存銀二千七百十二萬洋一千四百零四萬大條銀除一星期間由各銀爐鎔化寶銀一百五十條之外尙存四百四十條較陰曆正月初六多存銀二十五萬洋七十二萬大倏銀亦多存二十條其中華商各銀行各錢莊共佔銀一千零八十六萬兩洋五百七十六萬元至四明興業中孚永享中華鹽業江蘇等銀行所存銀洋之數尙不在内云 
[張懷芝答復和議會之措詞]  
　　英商李德立組織商議調和會一事巳誌本報昨日李君按山東督軍張懷芝復函云前接蒸電正擬答復頃又接到惠書備悉種切執事以注重人道保衛商民爲主旨足徵貴國人士親愛我國友誼誠篤敬佩良深竊以立國之道在乎统一中國共和改建七載於茲南北競爭迄無寗日曰革命曰護國曰護法曰靖國動輒以聨軍名義抵抗政府而共實不過爲個人權利之私此次西南肇釁以政見偶有齟龉遽而稱兵元首爲一國之尊而孫文自爲大元帥任命將吏召集國會一國之内各爲政府譚浩明通電侮辱元首滇黔圖川粤桂圖湘爭地爭城殘民以逞不惜犧牲人民之生命財産以遂其爭權奪利之私元首抱息事寗人之旨不忍生民塗炭委曲求全乃停戰布告旣頒石自主於荆黎獨立於襄節節進攻得步進步長沙旣據復陷岳州横肆野心以冀達其大西南主義是其破壞統一有心搆亂卽爲人民之公敵今者討伐明令旣下我輩軍人以服從爲天職惟有厲兵秣馬躬効前驅至於如何解决統候中央命令執事組織和議會旣電呈大總統總理想政府自有辦法鄙人責任所在未敢妄參末議尙希鑒諒是幸 
[賠修英商輪船之催詢]  
　　英商亞細亞公司裝油輪船安瀾號前因開往四川行過忠州等處被岸上軍隊開鎗攻繫受傷頗重駛回上海後由該公司禀准駐滬英總領事函請盧護軍使轉報政府賠修當由盧使派陳科長世光及孫副官前往驗得該輪係淺水輪船載重無多且被傷之處均係流彈擊穿船員幸均無恙卽經陳科長與英總領事磋商就緒於去臘將安瀾號交由江南船塢修理在案茲聞亞細亞公司近又禀請英領致函陳交涉員詢問安瀾號巳未修竣何日可以下水交涉署已據情照轉江南船塢查覆矣 
[暹邏輪船失事近聞]  
　　暹邏兵輪在浙境洋面失事已誌前報茲悉該輪係暹邏官輪船名係依亞賽木（譯音）本爲拘留德船之一載重二千九百九十二噸於本月三號遭風沉没艦長曁水手二十三人經寧波交涉員派送來滬按照萬國海面交際通行條例凡水手人等遇有被難情事應由被難地方宫吏爲之設法資遣回國駐滬陳交涉員接護後當即代購船票遣送香港業於二十一日搭新疆船啓行電告駐港暹邏領事查德氏俟抵港後照畔回國云 
[署員捉賭之黑幕]  
　　淞滬警察閘北四區一分署署員楊某近在所轄瑞康里嚴姓家捉獲賭徒數十人並搜去鈔票銀洋金磅共二萬餘元後因人言藉藉遷怒書記立即斥革並將搜獲之欵揑稱七百餘元於翌日擅自處分賞給巡官七十元巡長各五十元警士各二十元以爲吞没地步詎該巡長及書記等均不甘服各將所給之洋如數繳呈徐廳長請爲核示嚴姓亦以搜去之欵並未解廳且數目懸殊特於昨日開明搜去數目計鈔票一大籃共一萬七千零六十元金大洋對開四開共一百數十枚尙有現洋共約二萬餘元具詞呈請淞　警察廳請求核奪（聞嚴某願於追出後罰充善舉）徐廳長得悉後以事關署員吞没鉅欵自應詳細澈究故特派合本廳司法科長劉春圃督察長曾永奎督察員張桂榮四區警正余炳文分投調查復候核辦並聞當被搜時該署員手持實彈手鎗向被獲各人勒令將身藏銀洋自行取出擲於籃内有不服者均遭毆辱且有一西洋婦人亦在被抄之列云 
[木商請求維持之省批]  
　　南市沿浦灘各木行木排因被濬浦局斬斷纜繩飄失木植損失頗巨各木行以妨礙營業曾由木商公所代表江確生函電省長要求派委來滬商辦維持營業昨接省長第二百五十八號指令云函電均悉查此案前據該商函陳前來業經令飭滬道尹就近查明核辦在案茲據前情候再令行該道尹迅卽查復核奪仰即知照 
[浦東廠棧工人之近况]  
　　浦東沿浦一帶廠棧林立小工麕集自歐戰發生各廠棧營業大都縮小範圍小工生計因以艱窘茲將勞動界近况調查錄左想亦慈主社會生計者所注意也 
[煤油棧]  
　　洋涇鎭附近亞西亞美孚兩火油池從前生涯極盛每棧每日可出煤油一萬六千箱兩湖江北等處客民彝此生活者不下萬人年來出貨減少工人逐漸淘汰致客民難以立足　該兩棧減少出貨原因頗爲複雜緣該兩公司爲發展營業節省運費起見近來巳在鎭江九江及寗波等處設立分廠就地雇工裝製而歐戰方酣來源減少亦爲一大原因至美孚棧碼頭工頭向由湖北帮陳某承辦邇因改令江北帮江某接充兩帮工人積怨頗深若不設法調和恐將釀成禍患云 
[造船廠]  
　　浦東船廠素推八埭頭之英商和豐鐵廠爲最巨自 
 
 
 

Page 11

 
 
受歐戰影響營業日漸冷落聞該廠目下有東洋公司輪船入塢修理工程將竣倘無輪船繼續入塢則將暫行輟工至陸家嘴祥生鐵廠營業雖受影響尙能維持現狀常川工作一千餘人未嘗或輟現該廠除有魯威芹洋行訂造商輪一艘外尙有招商局之江天輪船停泊於董家渡船塢由該廠小工前往修理聞此項手藝工人因滬地謀生艱難故應募出洋者頗衆際此時局勞動界發展海外生計亦一良好機會也 
[各學校之始業期]  
[尙公小學]  
　　寳山路寳興西里商務印書館私立之尙公小學校迄今巳十一載學生日漸發達去年經總統特奬敬敎育才遍額故本届招考各級揷班生更爲擁擠聞定於二月二十五日（正月十五日）開學云 
[惠廉夜學]  
　　虹口清雲里惠廉英文夜學寒假將滿茲定於陽曆二月二十五號開學該校開辦三年求學者咸多獲益以是來學者日衆 
[益智小學]  
　　美租界東唐家弄（即南成大弄）益智小學校定期夏曆正月十五日開學日來報名者絡繹不絶 
[廣智學校]  
　　閘北寶山路義品里三弄廣智商業學校係陳少卿創辦至今四載本年上學期起請夏夔球爲校長添設英文夜課聘程承之爲敎員業於夏曆本月初十日開學十六日正式上課聞該校男女兩部及英文夜課尙有餘額可以插班云 
[謀新學校]  
　　中虹橋東西華德路謀新學校創辦已十一載今歲更事擴充以期普及現定於陰曆正月十五日開學日來報名者頗衆 
[南倉小學]  
　　滬南南倉街倉基弄北首南倉小學校開辦已有八載現聞該校因學生發達故於本學期推廣校舍定於夏曆正月十六日開學 
[培本學校]  
　　法租界南陽里私立培本國民學校係王煥善所創辦已曆六載今歲巳於初十日開學現定於十六日開課 
[養正學校]  
　　馬立師老馬德里養正學校開辦迄已五載學生逐漸發達現由該校校長張梅羹擴充學額增加商業簿記等科目業於舊曆正月初十日開校十六日起正式授課聞尙有餘額可補云 
[務實夜校]  
　　牯嶺路五十一號務實中學附設之夜校本學期由季藹雲擔任校長季君係聖芳濟學堂畢業生曾任南市董家渡公敎進行會敎務今假該校創設夜學所定課程均甚切要以故學生報名者絡繹不絶已於夏曆十二日開學 
[商務學校]  
　　閘北滿洲路三畏里中西商務學校今春擴充學額添聘敎員敎授中西各科學定於夏曆正月十六日開校其英文夜學部定於二十日開課 
[務競女學]  
　　閘北滿洲路三畏里務競女學校開辦已及六載主任陸希英女士於今春增設敎授花邊一課定於夏曆正月十六日開課 
[濟生會放賑之成績]  
　　去夏京兆通縣被水成災哀鴻遍野該縣官紳於無法救濟之時適上海中國濟生會派會員王俶澤入境查放賑欵以寳通寺爲通縣振務臨時事務所邀集熱心公益者三十餘人帮同辦理同盡義務將各人編成四隊每隊八人每隊又派主任一員副主任一員如王廷均丁茂昌王筱川等皆爲調查隊主任也全縣災區劃分十三區除一五七區查明無災未放外餘由各隊主任督隊親查分别災情輕重秉公散放棉衣振欵遇有災黎之嬰孩無乳者並給以罐頭半乳所有經放之十區各村均皆散遍雖災輕之處其無衣禦寒者亦散給棉衣嬰孩之無乳者每名給牛乳三罐災黎歡聲雷動咸謂放振之週到罕有如此次者該縣第十一區賈家疃等二十二村之災黎尤爲感激故該區區董曹貴卿等皆率領全區災黎親至寶通寺内上海中國濟生會通縣振務臨時事務所道謝云 
[靑年會今晚之演說]  
　　二月二十四號卽陰曆正月十四日晚七時半靑年曾德育演講會請陳謙夫君演說新事業現值陰曆新年凡百事業均在發紉之初有志研究者盍往一聽 
[基督敎會記事]  
倫敦會部江浙會議會開第八次年會曾誌前報茲悉該會除訂請講員外中西會員報到四十餘名由陳維屏博士講個人傳道之緊要瑞義思牧師講傳道人之模範並議决各事巳於昨日午刻閉會各議員今晨（二十四）十時齊赴山東路天安堂恭行禮拜明日遄回各堂任職云 
[通俗講演團之新年講演]  
　　上海縣知事昨接省公署訓令云案據通俗敎育館館長濮祁呈稱竊屬館講演團團員於上年秋冬兩季分往各縣講演業經呈請令行各縣隨時接洽在案茲爲利用陰曆新年期内人民休假分派團員前往江寗丹徒等縣講演届時難保無借重地方人士照料指導之處請即令行各縣於該團等到境時隨時派員接洽以利進行附呈人名單一紙並祈鑒核等情據此除分行外合亟照錄名單仰各遵照　計開申延秋（上海）陳汝道（金山）陳錫錄（太倉）趙增祜（淮陰）夏掄升（高淳）謝汝霖（邳縣）項延釗（丹徒）杜進（泰縣）于琪（金壇）承振華（武進） 
[運米赴津之取締]  
　　滬上米價自舊臘以來逐步增漲本年紅盤開市後内地來貨巳多市價仍不稍減推其原因實爲津帮販運出口所致昨聞行家接到津電謂粳米銷路頗廣每擔漲至十一元左右故前昨兩日由滬運往者有八千餘石之多現爲米業董事張樂君得悉以同業貪利私運有妨民食特籌取締方法挽救市面若同業再與私運查議罰云 
[麩業公會創辦内河保險之簡章]  
　　麩皮同業岐秀堂創設久安内河保險公司其分致各帮之通告書已錄昨報茲將該公司所定簡章照錄如下　一本公司爲維護同業利益而設祗保麩皮一項除水漬兵險盜刦不負責外如遇風浪或碰撞傾覆經本公司查明屬實照章賠償一凡同業中向本公司投報時須將所裝何廠之貨包數若干以及大包小包舟子姓氏交卸地點均須一一塡明本　公司發給之投報單内送至公司由公司塡給保單持爲憑證其保險價格每貨本銀一千兩收保費銀二兩五錢一本公司塡給之保單按路程之遠近限到達之日期逾限保單即失效力設遇巨風凍阻非人力所能挽回者不在此例一本公司承保麩皮以運往江浙兩省爲限倘一船之網分卸數處者須分别塡明本公司發給之投保單内以便分給保單一凡遇一船搭裝數客之貨即（航船類）間有未曾投報者設遇不測不能擅自提去貨物須經公司調查確然後劃分一本公司承保之貨倘遭意外不測投保之家趕向公司報明失事原因由公司派員同赴出事地點調查如報告過遲或擅自移動貨物及查有其他作弊情事公司不認賠償並須處以相當之懲罰一本公司雇有專司查驗船隻之人如有船身朽壞之船一經查出當卽通告同業不得配裝貨物如有私自配裝向公司朦混投報倘遇不測公司不認賠償一本公司開辦伊始未臻妥善此係草擬簡章姑且試辦倘有未盡善處隨時修正 
[審檢廳長祖餞同僚]  
　　上海地方審判廳刑庭庭長趙季珩毓璜奉令升任江蘇高等分廳監督推事官不日卽當履新是以地方審檢兩廳陸林兩廳長並推檢各官等定於今日（二十四號）下午六時假北市一枝香菜館設筵爲趙君祖餞 
[稅欵須收通用銀圓]  
　　滬南工巡捐局長姚石蓀前因本局征收之地方稅欵每有剉邊等不能通用之銀元公家不無暗虧曾面諭收稅各司員嗣後務宜注意在案茲值二月份收稅期近恐各戶仍有將前項不通用銀洋任意搭用情事故巳預行　　各司員特嗢鄭重如有搭用者槪行拒絶以免虧損公欵 
[要道不准擺設食物攤]  
　　十六舖橋運南裏外馬路爲交通衝繁之所乃有小販任意擺設攤頭佔及要道阻碍交通刻經第一區警署董警正會同法捕房將十六舖橋舊址華法交界地點所設之水果食物等攤先行驅逐其餘阻碍之處已派巡官查明後責令移開不得再在路旁要口任意擺設如違定行拘罰 
[調查小販設攤地點]  
　　上海城廂内外所設小販食物各種攤頭除邑廟豫園各攤收取攤頭捐外其餘街巷並未抽收攤捐前數年有人提議將此項攤捐承認包收後因有碍貧民生計未見實行茲滬南工巡捐局長姚石蓀擬重行提倡征收攤捐以補公費之不足昨特致函第一區第二區及所屬各分駐所署長署員查明每區共有攤戶若干請爲見復以憑核辦原函如下　逕啓者查零星商戶擺設攤場收售物品自應隨時調查設攤地點是否合法有無妨碍交通以維市政現在滬南一隅設攤之處共有若干尙難查考相應函商請查照轉飭崗警調查貴管區内設攤之處計有若干有無阻碍交通情事統乞開單示復至紉公誼 
[公立上海醫院之防疫佈告]  
　　南市三泰碼頭公立上海醫院防疫部刋發簡明佈告云近來天氣冷熱不均天花喉症漸見流行倘經傳染性命難存一人得病害及家人預防療治牛痘血清要保性命種痘打針已染未染速來就診 
[汽車肇禍案兩則]  
　　住居虹口靶子路三十四號門牌之蔣子培（即蔣季範）於舊曆正月初五日自駕八百四十五號汽車行至四馬路西藏路轉角將九歲女孩王根寶撞傷身死由捕將尸車送驗尸所報請公共公廨中西官驗明棺殮諭蔣交二千元人洋並保在案昨晨由廨傳訊因捕房代表牛門律師另有他事不及到堂經張襄讞與義羅副領事判蔣仍交原保候再訂期研訊 
　　虹口崇明路二十一號門牌煤炭店學徒朱魁亭於本月六號午後在北四川路天潼路附近被僑居法租界巨籟達路六百八十一號洋房内美國醫生之汽車撞傷身死業由公共公廨驗明棺殮昨日傳訊先由中西包探上堂禀明前情經由尸父朱雙林投訴伊子慘遭碾傷腦部身死請求伸雪並延律師到堂代表旋經據美國醫生到堂譯訴當時開駛汽車由北往南迨至北四川路天潼路附近適死者山東而西自觸車輪以致撞倒磕傷腦部醫治無效身死並稱我所乘之汽車曾向某公司保險現該公司願償洋一百元等語中西官判令該醫生從優撫恤了事 
[婦人禀請開棺驗尸]  
　　江北婦人劉陳氏自夫故後遺下子女各一嗣於去年舊曆十二月二十三日轉醮於徐國佐爲室所有子女一併隨往同居閘北地方陳氏前夫有妹二一嫁陸姓一嫁徐姓張劉氏住卡德路徐劉氏巳於去年十一月初五日斃命尸棺厝在江淮公所昨日午後張劉氏忽至地方檢察廳禀控徐國佐劉陳氏等於十一月初五日六時將妹徐劉氏用繩勒斃請求開棺相驗澈究林廳長諭着具詞呈案聽候派員往驗 
[再紀汚辱處女之告發]  
　　南京人許同發將新閘愛文義路一千五百零二號門牌婦人陸顧氏之十五歲女兒阿英誘至法租界某小客棧强行汚辱被女母得悉報告捕房將許拘解公共公廨訊供收押在案昨晨由廨復訊據陸女阿英投訴與被告隣居舊曆正月初二晚母親安睡後被告邀我到大世界游玩遂被誘至法租界某客棧内强行汚辱是實並據女母投訴伊女於被拐之第二日在東新橋尋獲詢悉其情是以控究訊之許同發供詞狡賴中西官以許不應誘姦處女判押西牢九月以儆 
[拐賣養媳之追究]  
　　楊樹浦路一千零十七號門牌黎徐氏之十八歲養媳黎蔡氏（即蔡小妹妹）於上月三十號被流氓沈榮昌及江北人王阿三女子兪根弟嚴春芳串誘至福建路某旅館内價賣分肥茲被黎徐氏偵悉於前日報請捕房派探將被告男女四人查獲拘押昨解公共公廨經中日官研訊之下判沈王兩人與兪嚴兩女分别押限七天將黎蔡氏交案再核 
[寡孫媳不願領回]  
　　寶山縣香依巷農民周金春之寡孫媳董氏於去臘潛逃日前被周在五區境内尋獲巳記昨報茲悉此案原告因該氏已屢次逃走故不願具領昨經段科員判送慈善團留養擇配 
[債務人私賣抵産]  
　　虞瑞卿延逖百克律師代表至法公堂控稱周聚賢於民國五年間在閘北開設森昌米店因資本缺乏央中將坐落嘉定縣則田六十畝之己産地契向原告抵押洋一千元言明過期不贖儘由原告過戶執業詎届期向催游約不理迨原告持契往嘉定過戶查悉該産巳被周私行賣去顯見被告早有圖賴之意今將地契呈鑒所有本利洋一千一百六十七元六角二分請求向周訊追詰之周供認欠洋私賣抵産不諱並稱森昌米店係華姓所開商人祗有股份而已中西官以周不應將抵産私自出賣判罰　二十元充公以儆並交一千一百六十七元人銀並保出外候再傳案訊核 
[百代公司索債]  
　　法商百代公司延逖百克律師代表至法公堂控被許三寳虧欠欵項避匿不理請求提案訊追尙有保人某甲亦請傳案質訊中西官准如所請諭候提案訊追 
[烟妓沿途拖人之惡習]  
　　法捕房總巡施美德以法租界西新橋街東新橋街一帶每至晚間必有烟妓沿途强拉狎客行人不堪其擾特於前晚飭派西探長石維也率同西探李帶義華探程子卿前往該處拘獲烟妓劉桂香徐玉林周雙林周小寳張金鳳王三寳徐金鳳包四男王老三九口及龜奴劉三張阿榮范子才徐阿桂鴇婦王華氏（即小桂卿）王張氏杜陳氏等一併帶入捕房昨解法公堂詰問烟妓劉桂香等均供認在途拖人不諱鴇婦王華氏龜奴劉三等亦均供認縱妓在途强行拉客中西官判妓女劉桂香徐玉林周小寳周雙林張金鳳王三寳徐金鳳王老三各罰洋五元包四男罰洋十元龜奴張阿榮罰洋二十元劉三徐阿桂范子才各罰洋十元充公示儆 
[請求租地堆置柴炭之駁斥]  
　　陳鰲等具呈滬南工巡捐局請求准予租地設攤昨經姚局長批示云呈悉查柴炭均係引火之物該民等前在大達碼頭地點設攤曾經失愼已由該公司拒絶租賃本局門前關係路政何能租堆柴炭致碍交通所請着不遵行此批 
[函請疏通溝道]  
　　小南門外一區一分駐所轄境之聖賢橋西塊有小便處一所其所砌水門汀溝道日久未經疏通以致淤塞所積之尿流溢街衢穢氣四佈當經是處各商舖具函工巡捐局請派路政員查勘設法疏通 
[再誌船戶運煤之舞弊]  
　　目商明治貿易公司與盛昌號同控船戶袁根泉竊取代運之烟煤三噸有零並將次貨攙入業經捕房將袁拘解公共公廨請究由中西官諭着押候解請日領陪審查案昨晨復由捕房將袁解送公廨經兪襄讞會同日副領事林君略訊一過判袁交一千元人洋並保候展期兩禮拜再行研訊 
[聚賭被拘併誌]  
　　美租界北四川路二百七十九號門牌粤人文劍霜乂一千八百三十四號門牌居婦夏王氏又武昌路三百二十九號門牌粤人馮四均因容留外人在家聚賭抽頭漁利被美捕房包探沈阿炳與一百九十號西探卡羅查見將文馮與王氏運同賭具分别拘入捕房禀明捕頭飭各存洋保出聽候公堂傳究 
[病犯先行開釋]  
　　南市第一區警察署董警正於去年陰曆年關以前將各碼頭所踞之竊賊匪徒派警盡行拘捕到區收押每日給予兩餐押至陰曆元宵以後開釋以免在外肆竊在案茲聞所押各犯内有患病者數名董警正查核押期將滿姑准將有病各犯先行察看開釋其餘押犯亦將分别釋放 
[布號車夫受欺]  
　　浦東信大布號車夫前日（二十二）運布數件來滬銷售在十六舖寗紹碼頭被匪乘問攫去一件迨及覺悉匪已遠去旋有自稱包探之某甲聲稱可以包查惟須酬洋十元方可取還該車夫向之商減出洋五元始得將布取回事後經該布號得悉料知某甲即係匪黨業已呈請警廳澈究矣 
[扭控同鄉人行兇]  
　　江北人梅桂新住居閘北一百問地方前日扭同鄉人王芝哥至四區一分所控稱王因向伊借貸不遂將伊毆傷腰際請爲究辦經所員着解司法科段科員判移地檢廳核辦 
[傭婦曬衣跌斃]  
　　二月二十二日晨九時許白保羅路（北四川路西横浜橋南）全福里二弄七號徐姓家女　僕王劉氏在曬台倚欄曬衣欄忽斷折人即墜地頭部腰部均受重傷登時不省人事當由徐姓囑人送至同仁醫院院醫謂腦已跌碎不可救藥至夜十二時許氣絶此雖自不小心所致然曬台之欄日久已朽如能早日注意雇匠修理或不致肇此慘禍也 
[夏令配克影戲園之奇異影片]  
　　泥城外夏令配克影戲園所演之片均極新奇近又運到惠廉氏新發明之海底目影片八大本聞與偵探滑稽愛情等片逈然不同定二十四日起開演所有海底之種種形狀畢現無遺足以助長見識想滬上人士必以先覩爲快也 
[介紹新刋]  
　　昨承函牘編輯社惠贈雷馥蓀君所著銀行函牘大全一部編中所演各式條理細密圖說詳明格局謹嚴程式完備其餘關於金融界之契約票據命令呈詳章程則例公函表册及國家銀行對於官廳之公文程式等等亦博採旁搜大有可觀特誌之以達　悃並介紹於金融界中人 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
雜評二 
[張張（訥）]  
　　今日旣言戰則前敵之三司令應惟戰是言者也然而三司令中之張敬堯與張懷芝其主張正自有别 
　　張敬堯致中央電謂經岑譚等之調和已停戰一星期此後南軍如早覺悟可免追旣往是張敬堯未嘗不參預和議也張懷芝覆和議會電則謂討伐令下軍人以服從爲天職不敢參預末議是張懷芝不欲與聞和議也 
　　前敵司令爲主戰派之主腦然其對於和議措詞已不一致亦可以占戰事之前途矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新年戒賭歌] [  徐勵]  
　　雙方戰爭爲大賭孤注一擲爲小賭大賭國帑耗萬千小賭私財被俘虜我見同胞一開大賭聲莫不膽顫心又驚爭說大賭無錢須借欵國家破産害編氓危言悚論洵有理明於責人須責己小賭直接能破家間接害國亦如此勸君當此新正月不義之財勿想發渴想人輸而我贏試問天良没不没况乃聚賭必抽頭頭中金錢有來由繳納非人即爲我幾千幾百去如流譬如甲乙及丙丁四人入局說賭經（俗謂談賭　曰說賭經）各以銅元二百五朝朝夕夕賭不停結局必致俱空手一齊入頭頭富有從茲看來賭必輸安得贏錢能久守吁嗟乎麻雀撲克及擲骰種種賭具數難周莫道其中有樂趣犧牲財産最堪憂去歲歲杪君記否索債人來君疾走如何一到正月初又借錢來推牌九債臺愈築必愈高嗜賭安能勝算操勸君讀此俚歌後切莫依然賭興豪五 
家庭常識 
[元宵] [  錢沛浧]  
　　正月十五爲元宵佳節各家慶賀皆食元宵（即湯圓）大都糖油芝蔴爲饀用糯米磨成粉此乃普通食品但糯米不可經石磨必須用石臼舂成米粉方可細膩做饀之法共有數種芝蔴饀人皆知之姑不詳述最佳之饀曰棗泥用紅棗和黑棗放入罐内加水與棗平煑熟去皮核將棗肉放於石臼内杵爛卽成棗泥將此泥置於鍋内同熟猪油并熬用鍋鏟拌之鍋下宜用文火熬成後再用生猪油丁和瓜子仁胡桃仁白糖桂花米揑成圓形此爲棗泥饀若用桂元肉如上法製饀亦佳或用山查糕爲山查饀或用玫瑰花瓣爲玫瑰饀而尤美者爲蓮蓉饀用湘蓮煑熟杵成泥和猪油丁瓜子仁胡桃仁洋糖爲之無論何饀均用木盤一個内舖米粉將圓饀放米粉上用雙手推其木盤不數下則米粉滾於饀上用冷水一碗將巳有米粉之饀放入清水内一滾仍放盤内再滾湯圓之大小聽製者之便沽一次水滾一次米粉其湯圓即大一圈 
[乳痞] [  鹿年]  
　　婦人患乳痞若已潰爛者可覓熟蟹壳煆灰存性研細末用小磨蔴油調敷患處甚效 
新酒令 
[女子酒籌用天虚我生詩句] [  陳企白]  
　　十三年紀髻新梳（初梳頭者飲）眉樣自找猶淺淡（眉淡者飲）香蘭烟噴小銀筒（吸煙者飲）衣上珠邊閃閃明（掛珠練者飲）合歡杯酒略沾唇（杯近口者飲）怎與男兒睡並頭（巳嫁者飲）不應憔悴減容光（病新愈者飲）何事周郎不相顧（他顧者飲）胭脂點上小櫻唇（唇紅者飲）鏡屏影裏換羅衫（更衣者飲）只覺衣衫蘭麝（潑香水者飲）好花須揷美人頭（帶花者飲）甘心寃我特來遲（遲至者飲）分明合個杯兒飲（與合座者同飲一杯）玉腮香嫩泛紅潮（面紅者飲）桃花兜的暈雙回（有酒回者飲）我已羅衫香汗透（畏熱者飲）新揷香翹茉莉花（帶白花者飲）娥眉宛轉黛痕加（周濃者飲）妾不茹輩應有愿吃素者飲）鎭日無言相對坐（無言者飲）握手粉香沈鳳釧（握手者飲）休將腰瘦惜休文（腰瘦者飲）好風吹面酒微醺（微醉者飲）生就顰眉只貯愁（顰眉者飲）（未完） 
集益錄 
[再答八十一問（續）] [  海陽吳廷揚]  
　　（乙）蘿卜收入有洗滌蘿卜之機器一週時能洗蘿蔔十萬斤故付入洗滌機以洗之製糖之法將洗凈之糖蘿蔔入薄切機切成薄片加極熱水浸濆漬以取汁及汁盡出任是如何良種其中皆含有　酸酒石酸林擒酸等諸雜買故其汁　　　　　加人亞爾加里使液中原有之雜質因中和而盡變亞爾加里結爲不溶解之物行滲出法取出純淨之糖質 
（丙）當將糖液取出後盡行傾人桶中用蒸氣蛇形管加攝氏八十五温度熱之液中加石灰重約液　二百分之一熱至沸騰自六十分熱至九十分鐘則液中未盡凈之雜質必凝結成塊　上浮用平底瓢式鏟除去凈盡時清液巳由老紅而轉白較第一次爲更　再如法注人他桶俟　温度降至五十二或六十時又以蛇管通炭酸氣入桶中蓋恐石灰不能淨盡故以炭酸氣通入則與未盡之石灰化合爲炭酸石磻與他種之夾雜物沈澱於桶底然後將上面澄清者取出而糖色爲更白矣 
（丁）糖色雖白然猶恐石灰之未易盡也惟骨炭與石灰之結合力甚强石灰一遇骨炭則骨炭爲石灰所包裹骨炭一遇石灰則石灰爲骨炭所吸收當用濾器上部格以鐵絲網網上匀鋪成粒之獸炭一層糖液由上注下徐徐傾入經過獸炭人盛器於是雜質田石灰而盡淨石灰又由獸炭而盡淨糖液遂潔如白霜冉以三層之眞空蒸汽罐蒸之此器三罐相連屬内部有蒸汽蛇　從蒸汽管發生蒸汽入第一罐内之蛇形管熱之復過於第二罐父由第二罐人第三罐之蛇形管熱之第三罐又連於蒸汽之冷縮器排汽器以製造此時糖液在之蛇形管熱之復過於第二罐又由第二罐人第三罐之蛇形管熱之第三罐乂連於蒸汽之冷縮器排汽器以製造此時糖液在内温度甚低故無焦黑之弊迨蒸至婆美氏浮表二十五度卽可取出放冷以俟結晶 
（戊）糖之結晶與他物之結晶乂不同任是如何提煉而糖蜜卒不能盡結故當用遠心機以分離之其機用法莫如用電力旋轉爲最速每一分時間能回轉五六百以至一千二百回故將正負線挽定送入糖塊假遠心之風扇力分出糖蜜散爲糖霜而糖成其所得之糖蜜爲赤褐色有糖味粘液可以漬果品可以製酒精用途甚廣非棄材也製糖本爲專門學非有十數年之大經驗二十萬之大資本不能下手究其所以如此者亦以機器中國無人能自製不辦則利源外溢視他種貨物爲尤甚籌辦則機器艱難非購自外洋不可得吾不知中國之游學西洋者何以日言振興工藝而不謀自造機器某讓外人居奇也噫 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷中　第二十六章（二） 
　　流光之迅乃如活動寫眞之片輒移動於不覺故瞬息間小露時已六齡矣室中笑語之多乃如戲場方演喜劇足使旁觀側聽之人亦爲展笑曼萊父女時方坐於明窗之下視新月漸漸自楓頂而升是時蓋七月中旬也惟天氣殊燠熱斜陽已隠而餘霞猶滿天際赤如胭脂旣而漸黑卽新月亦隠雷聲隆隆大有雨意勞雷即於此時至顧老人巳出外閒步臨軒惟湯訥夫婦相對笑語勞雷即自坐且移椅近之推其假髮令後以手絹目拭其額汗曰嗟乎我今日幾疑不能出銀行矣湯訥曰丈言何謂勞雷曰君未知耶近來巴黎不靖暴民時動故貴族大起恐慌爭以資財托吾銀行保存故庶務繁劇勝於常時湯訥蹙額曰有是哉此誠可慮不知巴黎現狀近果如何勞雷曰若金融現狀則頗亟亟可危他非我所知矣又意得曰吾誠不解若儕巴黎銀行亦正多何以必移儲於吾行實則吾行同事類皆老朽豈能力有勝人者曼萊笑曰丈勿謙惟老成乃見信用勞雷大悅曰君言誠然但我終望巴黎早日安謐乃佳否則投資者且愈多吾行誠不堪其擾湯訥無語而中心竊以爲憂蓋此身雖在倫敦及聞故國亂象亦未免忡忡耳此時老人遍至因曰勞雷汝來何晏勞雷曰嗟乎吾今日握筆着紙乃無一刻之停至今腦猶沈沈然老人笑曰我正欲與汝博一局以定昨宵之勝負汝乃以此諉避耶勞雷曰否吾誠告汝今日憊甚蓋腦海巳棼精神且罷豈足爲君之敵不如坐而閒談適意良多苞洛尙爲我留一甌苦茗否曼萊曰丈瓶笙方沸也因顧苞洛令張茶具勞雷曰謝君吾珍愛之小露蒔已安寢乎曼萊曰然勞雷曰然則殊佳吾儕今日得平安矣言次復笑曰吾老悖矣此有何不安之可言要之我理簿籍竟日乃覺腦系不寗笑顧老人曰老友吾語然乎老人笑而點　適苞洛以茗至四人遂圍坐啜茗四望窻外巳深黑如墨電光起自西北大有雨勢凉颷入戶拂勞雷之衣衿而過勞雷笑曰今日狀態絶似當年雨夜特未知空谷回響又有幾何足供賢伉儷之妙解耳湯訥因顧曼萊相視而笑一室怡然（未完） 
 
 
 

Page 15

 
 
   
 
