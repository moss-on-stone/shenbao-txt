# 1894 - 276 - 4907711

 

Page 1

 
 
[名手分書戒士千字文寄售助賑] [  申報館謹啓]  
　　名手分書戒士千字文引証一書專爲勸善而著又得精於書法者工楷分寫付之石印不但可以興起善心而且可以仿模筆法真善本也計書　本每洋一角乃好善之士寄售以助賑欵者兹託三馬路申昌書畫室出售好善劬書世不乏人請速賜顧爲幸 
[石印繪圖增像筆生花告成] [  三馬路申昌書畫室啓]  
　　筆生花彈詞爲淮隂女史所著于描龍刺鳳之餘成咏絮吟鹽之作駢詞儷句情文相生久巳閨閣名馳洛陽紙貴今特倩名手增圖入晝付諸石　字蹟端妍紙色潔白分訂八本外加錦套釐定碼洋一元六角躉購格外從亷賜顧者請臨三馬路申昌　　室　各　　售報人處均有發售 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○潘頤福咸豐朝東華　　洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季　史碼洋七角○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○六清會　碼洋一元六角○六科準純六套實洋五元五角諸君欲購者請移玉申報館帳房可也此佈 
[練膽說]  
　　膽生於識識生於智豈盡人可有者哉然而有練之之法在無膽者可使之有膽膽壯斯氣壯氣壯而人且莫之敢攖矣兵法云寍我薄人毋人薄我我薄人則人將自救之不暇矣人薄我則我止能禦敵而不足以殲敵矣近來戰事與古昔不同大都相隔數里卽彼此開砲我砲利則敵人敗敵之砲利則我軍敗若當砲火之衝而屹然不動巳爲不可多得而十戰可以九勝其不然者一聞砲聲卽惶懼失色手軟而脚攣方且反奔之不及又奚能計及於勝負若此者謂之無膽不足以當大任然練膽之法陸軍猶易水軍極難顧卽至難而終不可以不練何則陸軍一敗尚可以四散奔逃苟圖倖免海軍則一或敗挫無可奔逸竄入海中則亦惟死而巳故中國海軍不敢輕舉妄動者所見正在此也夫外洋之人豈皆膽包其身者哉以船遇船相爭持於洪濤駭浪之中此勝則彼負此生則彼死其勢斷無中立彼外洋之富水帥者又何嘗人人輕性命於鴻毛特以歴練旣久覺進退緩急之間皆有一定之程法我但按其程法而行之而性命則付之於天蓋一登兵輪無論爲管駕爲大副爲二副以極至於火夫水手皆與船共命外洋人知此理中國人未嘗不知此理第外洋人之知此理也由於歴練而出而中國人之知此理也不過意見所及初未由於歴練也夫所謂練膽者其法安在乎譬之豢鳥雀者其初見人卽不鳴則故意挑逗之使鳴漸而習熟斯見人亦鳴然一見多人卽又不鳴於是携以至茶坊酒館人衆之地日日相對久亦習横自然能鳴然或聞金鼓之聲則又有所驚懼而不復鳴於是又懸之戲臺之上使其習聞金鼓之音習見怪異跳舞之狀久之而行所無事乃可不引而自鳴軍中訓練馬匹亦復如是其初膽亦小引之於校塲之上使之聞鑼聲鼓聲角聲又使之時見槍砲烟火日常習慣然後至戰塲而無所畏懼夫鳥與馬乃蠢然一物非可以言語訓誡不可以意旨相通尚且馴而擾之漸而習之猶可以使之心定而膽壯而况海軍諸兵弁各有耳目各有心思亦孰不各有膽氣其畏葸而不敢前者由於不知練膽故也中國之海軍自創設以來巳二十年矣而實未嘗一見戰仗馬江之戰與法艦相去咫尺兩相依傍一若忘其爲敵國之人也者而且堅不出手毫無預備似乎膽爲極大而不知乃爲法所愚以和字誘我而我軍遂束手以待彼之先攻夫砲火何物也而可以讓彼之先乎當局者迷而無辜水軍皆罹其禍此則練膽之第一次蓋雖受法人之欺而從此可以知所先後膽或爲之一壯然究以船燬士傷尚有畏之之意故石浦之沈望風先退蓋其膽猶未堅也迨鎮海之戰法人攻招寳山不得入而南琛南瑞各兵船卽開砲以攻之又得招寳山砲臺協助法船遂受傷而遁是爲練膽之第二次則鑒於馬江之戰而稍知先後緩急矣此次倭人犯順前此高陞載兵之船爲其所燬護送兵輪皆無可恃則膽猶未巨也至鴨緑江大東溝之戰而中國海軍之膽當可以堅且巨矣是爲練膽之第三次此一戰也傳聞不一右中者謂倭船實沈若干右倭者謂華船實沈若干然以事考之倭船以十二艘來而以五艘遁中國以定遠鎮遠兩鐵甲船與之左以右拒僅受微傷致遠一船直與倭船之最巨者併命與前此廣乙之舉動同一手筆由此觀之則此戰實爲中勝而任敗今姑無暇論此但卽此戰以觀而知中國海軍之膽巳覺其練有成效或者嗣時厥後可以愈練愈堅愈練愈巨則卽謂倭人此次之無理取閙特爲中國之海軍練膽計可也或曰練膽必經此等大敵而後成則塗炭生靈幾許矣將無戰事者卽不能練膽耶余曰練之之道原貴在乎平日如豢鳥調馬之法今中國平日本無其法則藉戰事以練其膽亦不幸中之幸也歟 
[本館接奉電音]  
　　昨由京友電傳上諭一道敬謹譯登○九月初八日奉上諭理藩院奏司員情殷報効呈請代奏一摺理藩院蒙古候補員外郎奎顯滿洲候補主事恩惠均著發交依克唐阿軍營差遣委用欽此 
[鎬京鐘鼓]  
　　吏部爲批示事據候選巡檢張桂馨呈稱係順天通州人由供事議叙未入流因本紀告成保奏請以巡檢雙單月歸議叙班先前卽選並加六品銜取具印結呈請借揀州吏目府照磨等缺等因到部查該員張桂馨所遞揀選呈結核與原赴選文内三代存親年歲不符本部碍難列入揀選相應批示該員另行取具妥結詳細聲明到部再行核辦○總管内務府大臣爲咨行事案查内務府兼攝皮庫禮部員外郎惪齡現届三年期滿照章應行更換相應咨行貴部卽於滿洲員外郎中揀擬正陪二員開具詳細履歴卽日咨送本衙門以憑帶領引見○某日八旗滿蒙漢都統在值年旗署内會議瑞景蘇少司成洵疏陳清查八旗冒名頂替抱養過繼民人一事議論多時擬由各旗叅領嚴飭各佐領破除情面會同各族族長將本族各户認真查報先令各户出具聯名甘結本族長再加出切實保結佐領再出保結叅領加結如有隱匿抱養過繼民人之子不爲呈報或别經發覺或被人舉指定行加重嚴叅懲治惟各固山官兵人等數亦良多而抱養過繼民人之子以及令民人頂名入户食餉等事在所必有尤不准該叅佐領一報塞責非認真清查各舉出若千人不能完結大約卽須會同奏覆矣○守衛西苑外圍各朱車官兵現經端邸傳諭神機營官兵五日守衛西苑外圍五日在本廠住班步軍營官兵五日守衛西苑五日逐赴兩黄旗教斱操演八旗驍騎管官兵與步營同一俟軍務敉寍後再行循照舊章刻巳檄行各旗營隊遵照矣 
 
 

Page 2

 
 
[統帶正法餘聞]  
　　濟遠兵輪船統帶方伯謙屢次臨陣脫逃經丁禹廷軍門訊明正法本報巳甄叙情由矣客有自旅順來申者言及當軍門回旅順後卽於八月二十五日提濟遠船上諸弁勇訊供諸弁勇齊稱末弁等生長北方素知忠義此次倭奴犯順無不欲食其肉而寢其皮祗以統帶畏縮不前以致末弁等束手無策且統帶於每月支發糧餉多方尅扣使兵士皆枵腹從公云云軍門大怒立飭將方伯謙拘禁至二十六日清晨飭提正法當綁赴巿曹時方跣足裸裎下身穿白色布褲口中喃喃操閩語聽之不甚分明未幾而白刃一揮身首異處矣按方伯謙昔年曾與何以川者派赴德國水師學堂肄業學成由監督師恭薩克考試有方伯謙可稱水師中聰明諳練之員等語今竟下塲若此然則所謂聰明者果安在乎所謂諳練者更安在乎而下於方伯謙者從可知巳書竟不禁擲筆三歎 
[譯史新談]  
　　中日失歡星使下旗回國所有署中繙譯如劉子貞羅寳森二太守陶杏南盧子銘二大令王乾生二尹皆隨使節遄回劉太守經江海關道劉觀察延作譯員陶大令由北洋札調前去王二尹巳回同安原籍羅太守精於倭語深識敵情近因倭人益肆鴟張遂由原籍來申大有請長繩繫單于頸之志劉太史前者押解倭奸至白下旋以偶有小極附某輪船返申江矣 
[兵船觸礁]  
　　廣甲兵船失事有謂爲濟遠撞沈者本館前經紀載昨聞該船上人發電至滬言該船於兩軍相見時並未沈下及回至旅順口相近觸於礁石遂致失事幸得鳬水逃生誕登彼岸家中人接此平安電語喜可知也 
[改作兵船]  
　　操江送信船前被倭人刼去兹聞倭人巳將此船攺作兵艦安放砲位於其上按操江旣小且窳爲中國所不甚愛惜倭人得之乃視作珍琬竟置之兵船之列亦可見彼國海軍船隻漫無揀擇矣雖多亦奚以爲 
[平壤餘聞]  
　　英國砲船名銀凡疉於八月二十九日行抵香港該船係由高麗濟物浦行來有西字報訪事人往該船謁見管帶等官詢問去月十六日中日兩軍在平壤交仗情形據稱是役約有日兵六萬名先將平壤圍困然後向華軍攻擊而華軍各營僅有一萬四千人華軍奮勇迎敵鏖戰五點鐘之久以衆寡勢殊始漸退走有突圍而出者向海濵而逃俱被日本兵船砲擊其得生還者俱由北邊衝出刻下濟物浦全爲日人所據並無華人訐足銀丹疉未離濟物浦之前數日見有被傷之日兵七百名由日人派船載至濟物浦登岸該處各酒樓俱攺爲日兵醫舘當銀丹疉開行之際在濟物浦之日兵約有三萬名在海面灣泊之運兵船共有十二艘似係預備載兵北去現在高麗中央及南邊一帶海道盡歸日人占據因日本多派兵船游弋不停也 
[同仇共賦]  
　　欽命幫辦臺灣防務頭品頂戴福建臺灣等處承宣布政使司霍伽春巴圖魯唐爲豫徵義士共保巖疆事照得朝鮮爲我藩服中外共知本年該國亂黨滋事我中國派兵代剿原與日本無涉乃日本忽爾率兵迫脅朝鮮囚王奪政並在牙山口外無端開釁擊我兵輪我皇上赫然震怒嚴旨决戰臺灣爲海外要地籌防尤貴周密本司宦臺八年愧無德政惟與臺民相親日久誼若一家深知全臺粤蔣素著義聲屢蒙敕獎閩莊並多忠勇番社且曾挫倭人以全臺忠義之民禦日本無理之師何所不克昔年法越之役本司戮力行間百戰之餘精神尚健兹欽奉帮辦臺防之命願與我臺民父老子弟慨賦同仇惟是敵氛尚遠未便遽行調集應先由各縣各堡公舉勇敢之士無論有無官職能帶一百人者爲哨官能帶數百人者爲營官能放鎗砲者爲勇丁放鎗有準及别有技能者爲先鋒開具姓名年歲籍貫村堡造册送縣轉遞來轅以備有警按册徵調給與口糧軍械聽候指揮臨陣出力論功獎賞其未調之先官無給欵該各蔣僅先造册所費無幾亦不得藉擾鄉愚其自揣不能打仗者切勿强附於册濫竽充數如有不按各村各堡編集雜湊成軍逕行赴轅投効者概不收用至今日海疆多事正英雄有爲之秋凡有血氣男子與其鼠伏城鄉肆行不義盍及此自新悔過奮立功名所有犯法負罪者無論有無案据准由公正紳耆僉同具保投効來轅量子錄用並不追究前非如有欺語神明不宥特此檄告全臺父老子弟知之切切凛遵毋違特示光緒二十年八月日給 
[海防耳食]  
　　浙江海防事宜俱巳布置妥密其各口需用軍裝均由省垣陸續解赴現在寍郡尚需添辦水雷巳由營務處派委候補縣蔣大令汝翼押解於初四日由江干起程矣○鼈子門爲錢墉江門户兩山夾峙中流急湍且多暗礁惟漁船尚可出入廖榖帥深恐該船夾帶軍火并防倭奸混迹特派鮑副戎友章撥兵船四艘分布要隘稽查出入又命湘幂水師前管統帶彭副戎惟貴會同鮑副戎輪流巡察 
[籌撥軍餉]  
　　粤東官塲接到北京來電著卽籌撥餉銀三百萬兩解交户部以備軍需按從前粤中府庫本甚空虚積存無幾自張香濤制軍督粤時大加整頓凡州縣報解錢糧不容絲毫蒂欠數年之間藩庫存銀數百萬兩迄今又閱多年所存益鉅聞合運司海關各庫計之約存有千餘萬之多中國富强於斯可見彼日本貧弱之邦而欲與我爭衡多見其不知量矣 
[擬調宿將]  
　　廣東陸路提督唐軍門仁廉係李傅相舊部歴在天津統帶淮軍紀律嚴明聲威卓著現傅相因在高各軍未能得力擬調軍門回津督師進勦聞前日粤督李筱荃制軍接到傅相來電詢問粤東地方情形如何軍門可能離任否督憲電告軍門軍門聞信之下卽兼程來省與督憲面商至是否成行俟訪有確音冉行登錄 
[情殷推轂]  
　　廣西候補道馮觀察相榮係督辦欽廉防務雲南提督馮萃亭宫保之哲嗣自幼隨同宫保轉戰各省禀承庭訓韜略夙諳前者隨征越南戰功尤著兹因入京引見回來路出粤垣禀見督憲聞李筱泉制軍擬薦往北洋辦理軍務以收指臂之助而觀察謙抑逾恒遜謝不敏須回珂鄉禀告宫保始敢承命云 
[臺防嚴密]  
　　臺北自聞中日啓釁後大憲以海外要地業經於基滬兩口及省垣重地陸續增調雄師數十營扼要駐守本館曾據訪事友來書節錄於報兹以臺灣府一屬爲南北居中要隘外臨鹿港海口内通各山番社民情刁悍恐易生事前於大墩地方原設棟字數營常川駐紥統領林蔭堂觀察近以奉檄調赴臺北前敵營務由陳子城協戎接統海防告警後又命協戎先後共招健勇兩營一名臺中防軍營由協戎自統一名臺北防軍右營着千總傅德生督往臺北聽調又彰化縣屬有前李本欽軍門所帶定海後營現巳電調來北該處需營填紥命將原駐臺灣之中路營務處衛隊二哨調赴彰化並照臺防淮軍章程添足一營攺名彰化防軍卽由中路營務處臺灣府陳仲英太尊統帶其李軍門原統之中路屯兵等營並歸太尊兼統由太尊自刊關防一顆文曰中路營務處統帶彰化防軍埔裏社屯兵等營關防禀明擇日啓用至彰化爲臺灣府屬首縣巿廛林立商賈駢闐較諸臺北府城有過之無不及民情喜動惡靜常藉迎神賽會等事聚衆騷擾因與鹿港口門相近只二十里之遥商輪常川贸易往來自聞中日搆兵倭船游弋澎湖一帶洋面羣情震動幸賴陳仲英太尊及彰化縣丁調臣明府查照臺北章程編查保甲日夜親赴四城梭巡今大憲以營務處而令兼統定海各軍想見知人善任地方之受益良多矣 
[臺北誌要]  
　　前欽差幫辦全臺撫墾事務大理寺卿林時甫星使自奉命督辦圑練事宜擬先於淡與各大憲商辦團練事宜擬先於淡水招募圑勇一千五百名按堡分大小酌派勇丁多寡諭由地方紳耆每日督率巡緝所有提調一差近特商明撫藩二憲以浙江補用道林靜雲觀察當之緣臺民向分閩粤兩籍觀察爲總辦茶厘局務林氅雲太尊介弟長於閩游於粤宦臺又久以之聯聲氣而籌餉糈當可勝任愉快也○臺北自辦防務後以新竹爲後路轉運之所自關緊要撫憲邵大中丞前飭邑尊范繼庭司馬就地立募健勇三哨名曰新竹防軍營嗣又令其照准軍章程補足一營扼要駐守今司馬以辦理地言保甲團練各務事旣殷繁且責無旁貸再三禀准中丞將所募新竹防軍攺歸本處北右營游擊 
 
 

Page 3

 
 
廖蔭亭叅戎兼管至地方巡緝各勇則請另募一哨足備隨時調遣奉准後當將是營關防册籍軍裝等件備文移交廖協戎旋於日前晉郡禀知接帶矣○滬尾沿海砲臺爲該處第一重門户前爲李文忠游戎管帶近以海防事急大憲因其不諳砲法難資得力將游戎攺委中路隘勇中營管帶遺差以千總李德林代之聞李卽前由南洋調來之南琛兵輪大副出身水師學堂砲法嫻熟測量有準知人善任羣服上游之公○前辦艋舺鹽務總館劉肇經大令籍隷粤西因其太夫人在里仙逝聞訃丁憂大憲另以前當稅厘提調之錢稼秋司馬接辦司馬前任福建平潭海防分府熟於鹺政故有是委○前補澎湖通判蕭輔臣别駕丁憂返籍後重來臺地奉委會辦基隆金沙局務兼帶巡勇所遺澎湖通判一篆大憲以海疆要缺未便久懸牌示以現署是缺之陳之岳别駕步梯請補矣 
[放榜展期]  
　　浙闈放榜本定於十一日現因加廣中額三十名尚須添校數日故揭曉之期攺在十三日也 
[河道漸通]  
　　今夏亢旱巳久杭省上河乾涸見底各埠航船均停泊大關之外貨物行李必須挑運往來行人頗多不使自中秋節後隂雨連綿至前月底脚划船及小駁船始可進城至今小號航船亦得駛進惟船身較大者沿不能也 
[海盜猖狂]  
　　同安縣轄官潯潘塗瓊頭等鄉爲著名海賊巢穴該鄉之民亦以海盜爲傳家衣缽慣駕六槳八槳快船往來沿海鄉村刦掠爲生近來瓊頭潘塗兩鄉之民多有往南洋贸易滿載歸來攺業營生故出爲海盜者甚少唯官潯一鄉盜賊之多較前時更甚推原其故皆因前任某司馬權篆厦防時緝獲真贓正盜訊供以饑寒所迫不得巳而爲盜憐卹縱釋并勒令該鄉良民富户攤捐銀八百餘元以償被刦事主勸諭開釋完案自此以後更肆猖狂現因海防戒嚴水師各汛兵弁砲船祗能駐守無人駕駛出港四路梭緝海盜早巳視同無物官兵亦自知無力制之維有任聽行刦商旅並登岸明火執仗搶刦吕厝鄉殺斃守更之人以及刼殺烏巷某姓三命皆有案計自七月以來搶刦傷斃事主之案巳報者有十七起之多另有謀財害命之案海澄縣監獄被刼去林姓盜犯三人并縱出犯人十數名等案尚不在其内也官潯一鄉之海盜猖狂如斯各汛師艇砲船不異虚設且聞駐泊高崎之福字號砲船於八月初七日盜刼吕厝回鄉路過高崎見砲船上無人卽將砲船上之砲位二尊抛入海中並將船篷燃燒揚長而去待砲船上支更者知覺而盜巳去遠祗得設法撈起砲位而巳匪盜披猖至是而地方官袖手武營汛弁唯以紫霞膏消遣商民尚能安衽蓆耶 
[預種朱痘]  
　　寍波於去冬天花盛行延至今春仍傳染不止刻聞府憲錢太守保赤情殷深恐民間嬰孩再出天花特於九月朔日爲始在府署土地祠内開局預種牛痘是亦好行其德者歟 
[迎來送往]  
　　原任山東巡撫調授安徽巡撫福大中丞於初五日節抵金陵二首縣早接電音巳飭辦差家丁預備碼頭綵棚中丞乘坐　呢大轎進城拜會兩江總督劉制軍面商地方事宜暢談良久卽辭出登舟據聞中丞因倭氛不靖防堵各海口最爲急務故留省不過二三日卽赴安徽新任以便籌辦一切勞於王事中丞有焉又代辦江南文闈監臨安徽學政吳大宗師出闈後暫住察院本定於初八回太平節署嗣因隂雨連綿恐碍武生錄遺擬卽回院赶辦故攺早初六日辭行起節排齊全副儀仗乘坐緑呢大轎出西州門登舟望太平進發地言印委送往迎來如在山隂道山應接不暇 
[京江火警]  
　　八月晦日鎮江城北甘露港某柴篷失慎其時魚更三躍細雨濛濛附城居民忽聞喧嚷聲未知何處起而視之見紅光燭天幾同白晝度其方向正在北方初不料在南岸疑係江北鄉民草房或致延燒豈意燒至次晨火尚未息有賣菜傭由城北贸贸然來云此火係甘露港某柴篷失慎有好事者冒微雨而行直赴該處詢視果然燒去草房七間左右大柴堆數墩全行燒盡現在尚有餘火遭此災阨所喪不貲聞四處存柴人家不少尚需買柴賠補所幸人未傷損並知此火實爲仇家所種云 
[縣賞殺敵]  
　　本縣黄大令近奉節制皖北防軍卓勝水陸等營前壽春總鎮郭軍門照會内開本月初一日奉總督部堂劉電諭籌辦防務業巳三令五申想各營弁兵無不踴躍用命現在特懸重賞以鼓其忠勇之氣云云本縣合行出示曉諭仰軍民人等漁船各户一體知悉如能奪毁各項船隻陣斬倭人准照後開定格賞給此係大憲特飭决無食言爾等各冝奮勇受此懋賞毋稍觀望計開一奞獲倭兵船一隻賞洋五萬元一奪毁倭運船一隻賞洋一萬元奪毁倭杉板一隻賞洋五百元陣斬倭頭目一名賞洋二百元擊毁倭兵船一隻賞洋三萬元陣斬倭兵一名賞洋一百元聞南洋水陸各營均奉督憲電諭榜示營門矣 
[辜負良辰]  
　　往年重九日邑廟大假山等處洞闢隻扉任人游覽昨日懸鉦日麗落帽風吹緑女紅男赴登高之約者絡繹不絶豈料假山因前年冰凍頗有損壞現當修葺之際是以園門依然鎖閉點春堂内園亦以逐客爲事惟神尺堂萃秀堂清音演唱藉以點綴風光邑廟頭門巳修竣丹青土木煥然一新大殿前現鋪石板重整爐亭是以頭門尚未洞啓九曲橋欄杆並小橋亦巳修竣想品菊時可以一律告竣矣 
[吞烟難救]  
　　寗波人某氏僑寓申江未知所操何業前晚忽吞服烟膏延至昨晨六下二刻時始經人舁至同仁醫院求治醫生騐得毒巳深入藥餌難施揮令舁回家内 
[編查户口]  
　　城廂内外總巡葉臨恭司馬業奉新任海關道劉觀察面諭於本月初一日起著城廂内外各叚巡防局員編查户口以免藏匿匪類葉司馬卽傳各局委員到署剴切曉諭各員奉諭後卽與各叚董事帶仝地甲局勇挨户編查遇有形跡可疑之人立時驅逐出境不准逗遛所有門牌由上海縣交同仁輔元堂經理轉給城廂内外各處巡局領去按户實貼 
[惡棍越獄]  
　　安徽休甯縣行文上海縣言該處有陳德材號從仁兇惡棍徒屢次犯案前經監禁遇赦釋放後又犯案無惡不作是以飭拿到案禀請各大憲批飭監禁十年以示重懲詎該惡棍陳德材串通禁卒葉根仝夥逃逸現在嚴飭差役赶緊緝拿誠恐遠颺滬上是以移請代緝黄大令接文卽飭差捕赶緊緝訪 
[請追欠項]  
　　吳永傑赴上海縣呈控吳琴堂前年在太倉攬包糧米虧負短交無從彌補將閔姓房屋契據一紙抵去洋銀七百元迄今本利無著求請提案訊追黄大令准詞業巳飭差提訊矣 
[詳鞫竊案]  
　　高家行朱其純家被木匠傭工人等偷竊巨贓一案前經薛掌生莊殿華莊掌掌等供認行竊並供出金桂薛永昌張桂三人訊供不認交差看管飭令抱告朱增回訪情形禀覆候核巳詳前報兹據失主禀復檢查贓物尚缺三十件並田單借票各一紙黄大令遂於晚堂提各犯復訊問薛掌生曰現在失主禀復尚少首飾三十件除蔣掌掌父子處四件外仍缺廿六件再有田單借票各一紙爾可從速交出其餘多贓巳在爾處抄出所缺之贓諒不能藏匿何不早說尚可從寛薛供田單借據及捐執照共摺前巳盡放包内抛在墻門地上爲莊殿華所見呼傭婦搭進其餘贓物盡行抄出大令曰行竊究有幾人答稱同莊父子共三人問尚有何人堅稱無問旣無别人何以物件尚少廿六種喝跪大練用挺棍有一點鐘之久執定前詞命放下再提莊掌掌詰問供與父共分金首飾四件放在鋪下大令曰爾東家巳到鋪底尋過况將床鋪拆去並無物件又問此案究係幾人同竊供薛永昌薛掌生金桂及小的四人父親不在其内盤詰良久矢口不移喝責籐條至二十下始供此事實係薛掌生爲三少爺搬移房中物件及七月廿八日進房裝窓見物起意紏小的同竊小的卽向父親說知被父親阻止至八月初五晚薛掌生又言得 
 
 

Page 4

 
 
物瓜分小的允從初六日不鎖院門至晚薛永昌薛掌生金桂推門而入小的開第二重門同到後面薛掌生由扶梯上墻撬窓將物縋下小的永昌在下接物金桂望風父親坐在門檻上掌生掮箱子永昌金桂用竹梢扛包袱而去大令曰爾東家言金桂永昌似無分蔣堅供有分大令曰金桂等如果無分不可妄攀飭退去又提莊殿華供不知情大令曰爾子現巳供明况爾房中同臥之慶林是夜見爾起身問爾黑夜出外何事爾答出恭竟坐門檻望風分得贓物何得諉爲不知喝責籐條一百下始供有分又問爾父子兩人何以祗分首飾四件答是夜恐被人知覺任掌生拿至其家次日掌掌往南向伊分物掌生迎面而來言箱内並無物件惟有此四件最值銀錢可以分給至衣包則被伊等取去問尚有物件在於何處答在掌生處大令問原差查得金桂是夜究竟如何答稱金桂與薛掌生在烟館内吸烟直至二更經烟館主告以夜深伊始走出惟是否到朱家行竊竟無確據大令問蔣掌掌曰爾言金桂有分可知掌生與伊如何商酌答伊等晚上在外商議小的至晚不能出外棚門有張桂看守是以不知間旣有張桂看守掌生進内行竊張桂何以不見供從後面空地邊門而入大令又提薛掌生對質各執前詞再提金桂供是夜吸烟後卽到一患病人家雇小的守夜並未到朱家此是莊掌掌誣指莊永昌供兒子所爲之事小的實係不知大令以張桂旣供無分著卽開釋以免拖累薛永昌交差帶往鄉間所缺贓物著伊查檢繳案金桂收押候訊蔣殿華莊掌掌仍還押所薛掌生還禁判畢退堂魚更巳四躍矣 
[案關誘拐]  
　　崇明人包金和此次携子來滬僦居南巿公義碼頭同鄉人所聞茶肆中半月有餘一日其子忽失所在包回里尋訪杳無蹤跡有告以巳被陸紀堂拐去出售者包仍來滬找尋旋在南巿遇見扭赴二十三七鋪巡防局局員戴憶珊二尹以此案關涉誘拐未便從輕發落著移送上海縣請辦 
[旅居被竊]  
　　寗波人屠紀洪在法界新街開設小客棧有揚州人張某乘太古某輪船於初二日來滬尋訪親戚被野雞挑夫爭挑行李將張引至該棧住宿獨賃一房並無伴侣前日因事出門將房門扃閉迨回棧巳在上燈時候啓扉而入見皮箱底挖穿一孔檢點之下失去衣服數件小書兩包及金環一副告知寓主細察情形知爲隔房之客暗將鑲板撬開竊取各物而去張惶急無計寓主再三撫慰且許代報捕房翌日不見動靜復向寓主詰問語涉含糊旋經旁人指點令張開具失單投報捕房想一經查辦不難水落石出也 
[佳節停公]  
　　昨爲重陽佳節且係西人禮拜之期英廨讞員宋通剌暫停訊案一天統歸翌晨判斷循向章也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂紀事]  
　　俞秋樵厲台炳扭黄雪堂鄭　至公呇　　　介紹黄買米欠去洋銀向索無著反敢逞兇請爲訊究　通刺著將黄　交議役收管○一百零三號華捕送葉成甫顧亦生至公堂禀稱小的見伊等在途吵閙向之詢問葉言顧是妻弟將妻藏匿故與理論通刺著押候核斷○一百二十三號華捕拘送在途胡閙之瘋人張順全請爲安揷通剌著暫爲收管聽候核奪 
[英廨晚堂瑣案]  
　　尤王氏扭童養媳王氏至公堂訴稱媳婦私逃來滬經小婦人尋獲令其回籍倔强不依叩求訊究前晚宋通剌　坐二堂提究尤王氏訴稱小婦人家在蘇州養媳王氏於十歲時文定曾出茶禮洋銀三十元銀飾二件至十五歲時伊父逝世度日維艱由氷人說合至小婦人家童養迨十八歲忽然逃逸小婦人以男長女大正宜擇吉成婚不得巳尋至此間在胡家宅途遇囑其回籍堅不肯行是以　　老爺判斷王氏供稱小婦人年二十三歲自幼許字尤王氏之子收受茶禮洋銀二十八元銀飾二事嗣因父親棄世母親再醮撫養乏人不　　於十四歲時過門童養至十八歲小婦人忽然患病婆婆不肯收留被逐出外小婦人無奈抱疾來滬因與做小負販人陸阿坤姘　迄今巳　　載生有二子長五歲次尚在襁褓中通剌謂尤王氏曰竄縱令王氏在外與陸姘識姦生二子爾豈耳無聞目無見者耶尤王氏呶呶置辯通剌　土氏償還原聘洋銀三十元各具遵斷切結存查尤王氏唯唯遵命通剌著將王氏交官媒收管俟繳齊洋銀然後開釋○沈雲亭扭妻張氏至公堂聲訴通剌研詰之下沈稱小的係嘉定縣南翔鎮人向設酒坊藉以餬口光緒十七年在治下普育堂娶張氏爲室邇者屢次脫逃尋回管束　本年七月又乘機逃去後遇諸偷雞橋在不識姓名之三百零二號華捕家意欲領回氏非惟不允反大言恫嚇稱俟捕回家願償身價洋銀二百元小的不允因之扭案請究張氏供稱小婦人年十九歲嫁沈巳將四載尚未生育家中衣食難週不得巳私逃來滬現在偷雞橋附近與三百零二號巡捕杜榮卿姘識今蒙提訊願隨丈夫回籍通剌飭交伊夫領回嚴加管束不得再任出外巡捕之事不復深求 
[美界捕房紀事]  
　　胡周氏被女壻王阿大所毆一案巳記報章前晚八下鐘時周氏喚小車數輛裝運雜物令女兒二姐押至北四川路王潛伏路旁突將二姐兇毆旁人飛報捕房捕頭立飭包探竇如海將王拿獲覊押待懲○前晚唐煥煥竊得西木二株負至裏虹口某姓家求售句探竇如海偵知拘入捕房管簤昨晨唐父聞信急向捕頭再四哀求捕頭遂從寛開釋○前日周阿桃至百老匯路二百三十五號某烟館中竊取大銅鍋一口經失主投報捕房至昨晨句深張阿五將周拿獲押候送懲○積竊王鳳池經宋通刺懲辦後發回美捕房遞解回籍前日下午捕頭飭包探竇如海押至法界太古碼頭北京輪船解回寍波原籍○青口人王三楊吸子皆積竊也前巳遞解回籍近又潛至美租界浦中所泊某輪船竊去爛鐵若干經船主報知捕房前晚包探唐清山一併捕獲捕頭命押候解送英公堂究辦 
[分發人員騐看名單]  
　　新海防例掣籖分發館中叚振基山西主事張季煜湖北都察院都事孟壽康順天内閣中書張鴻江蘇毆陽榮泉江西光祿寺典簿陳思權四川顧彦夔江蘇道花翎路朝霖貴州典史唐宗寅四川○新海防例指省分發道李維翰湖南江蘇三品銜許元章江西江蘇花翎楊執中湖北福建知府午瑗甘肅四川喻先覺湖南江蘇同知花翎文煥廂紅旗江西張賡颺江蘇湖南葆謙正藍旗浙江通判陳鼎彝廣西福建慶謙正黄旗江蘇林介鑾安徽江蘇匡弼山東陜西知縣陳善垣湖南江西王廷樑江蘇浙江龔致和雲南廣西楊本楫雲南廣東陳廷勛江西福建舒鉅祥四川浙江袁炳堃江西江蘇花翎同知銜長發正黄旗江蘇鹽大使陳爲錡湖南兩淮孫學烺安徽四川布政司理問陳祖惠浙江江蘇鹽運司經歴何兆松浙江河東府經歴區崇枝廣東廣西郝炳緯順天浙江高崧瀋江蘇湖北黄桂仙安徽江蘇貝光勛江蘇浙江金亮弼浙江河南馮步衢浙江江蘇縣丞張守祜福建廣東白埏順天江蘇李保清直隷廣西鄭守中順天江西胡宗恪湖北江蘇劉承訓湖北江西于責之山東江蘇史紀雲江蘇浙江孫家魁江蘇福建廖垠江西福建李錦成江西四川張廷銓安徽直隷沈其麟安徽福建葉德瑛安徽河南方大文江蘇北河費華齡江蘇湖北陸炳勛浙江北河馬惟瀛浙江東河陳樂泰浙江東河余文錦安徽北河縣主簿孫文璵奉天江蘇傅賞文湖南北河州吏目鍾鳳炳浙江四川道庫大使六品頂戴鄭烜福建江蘇巡檢鄭國培廣東江西除慶成順天浙江唐之際湖南福建卯昭濬貴州廣西童觀鈞安徽江蘇查志璜安徽江蘇王光榮浙江廣西沈惟泰浙江江蘇邵祖培浙江福建雷震東甘肅湖北朱福驎浙江江蘇祝華河南湖北從九品葉宗阮順天江蘇陽標湖南湖北許培基安徽四川張致德安徽四川黄啓昆江西江蘇黄炳綸河南江蘇朱鴻鈞浙江江蘇翁鳴球江西江蘇典史夏咸一直隷河南梁朝斌廣東江蘇周桐順天四川彭昌湖期南江西成壽麟山東河南馬惟廉山西陜西羅麟瑞湖南雲南鮑蘅安徽浙江沈啓詠江西廣東汪駿安徽陜西陶溶江蘇福建李進德安徽江蘇傅克明四川廣東尚勳陜西貫州林德光浙江福建裘廷襄浙江江西劉毓麐陜西四川姚鍾麟浙江江蘇閘官姚庚直隷南河道倉大使張大麓江蘇陜西未入流趙賡儒順天河南藺承璧順天四川梁朝嵩廣東福建汪廷六江蘇河南濮嘉祥江蘇四川○海防例指省分發縣丞王樹聲浙江江蘇州史目劉鈁南貴州河南巡檢涂寳璐福建浙江吳玉麒江蘇福建○籌餉例掣籖分發同知兼襲雲騎尉晉秩廂紅旗漢軍○籌餉例指省分發鹽運司經歴孫祖蔭浙江兩淮鹽運司知事郭楷山東廣東鹽巡檢謝文照浙江兩淮府司獄凌長源江西福建○勞績指省分發道三品銜曾紀壽湖南江蘇知府鹽運使銜孫祖烈江蘇江西鹽運使銜程祖福順天福建直隷州知州四品銜沈寳光廣東廣西知州四品銜傳培宗順天山東知縣曹雨龍湖南廣東周繩武山西奉天余慎浙江吉林鄒憲章貴州四川鹽道庫大使陳鼎萃貴州雲南州同何靈鳳湖南甘肅巡檢張鴻鈞山西湖北從九品魏潤昌湖南廣西胡宣潘福建廣西○進士呈請掣籖分發知縣曾培四川○進士呈請指省分發知縣李宗膺陜西廣東○應補呈請分發知縣尹殿颺四川山東同知銜張鵬翥湖南直隷未入流劉家駒江蘇江西鄭昱浙江四川鄒和鼒湖南山西 
[金陵官報]  
　　九月初二日督轅牌示南匯營遊擊袁聯魁病故遺缺本部堂查有儘先遊擊實缺蘇右營中哨都司曹慶榮又外海水師蘇中營正哨守備員缺本部堂驗得該蘇把總張古魁均堪以請補○初三日監臨安徵提督學院吳　親拜○初四日前四川彭縣羅雲碧叩謝辭赴川 
[上海六馬路仁濟善堂經收南北兩巿各米寳行米麥雜糧捐八月初一至廿九日第九十六旬清單]  
　　豐和寳行錢十一千行錢十一千三百二十四文永慎和十千三百三十三文元昌豐九千九百三文生源六千二百八十九文同順六千八百十文同豐和四千五百九十五文恆祥四千一百七十二文萬順公四千四百九十六裕祥四千三百六十一文裕慎三千三百四十文穗祥二千五百七十六文慎茂豐一千七百五十七文德盛一千六百文豐記一千七百八十三文同德堂一千八十五文聚源一千二百十一文　昌泰四百六十三文恆源一千一百五十九文元生長五百廿一文晋泰九百三十一文洽興昌五百一文潤元四百八十三文德大四百六十七文義記公五百六十三文銀祥八百三十八文義生四百八文恊記四百四十八文同吉泰三千四百十九文正豐二百九十文咸茂四百九十七文北同泰一百三十文三和三百三十八文餘生九十六文唐永慎二百四十五文恊豐二百一文恆隆三千二十四文合記一千九百九十一文錢恆泰三千四十八文源順恊二千五百六文新興和一千三十八文衡大三百六十四文同　一百三十三文乾利一千七百五十一文振豐六百七文萬昌三百十文裕和七十五文恆裕四十五文昇記一百八十二文大興順一百十三文丄成義四十八文鼎豫五千五百六十九文萬隆三千五百五十八文裕昌二千八百三十七文生泰二千八百六十五文萬生二千三百九十九文三泰二千三百三十二文長豐五千一百四十一文泰潤一千三百三十一文恆大四千七百四文松盛五千七十三文元和三千六十九文寳泰二千一百五十一文震大二千七百六十七文天和二千一百七十一文潤泰二千四百二十文葆生一千三百三十六文鼎昌源一千五百五文衍源一千七百三百二文大和一千五百五十一文南元昌一千一百八十八文元吉泰七百八十文元泰一千九十文聚泰九百廿八文餘大七百十八文恊茂六百四十文長義三百七十六文慎生九百三十九文天元六百四十文甡義七百三十一文同泰五百四十九文泰興七百七十四文義記五百六十四文和記六百二十六文慎餘二百八文元餘八百八十二文公正七百五文和泰二百九十二文萬成一百廿六文萬祥昌四百七十文萬祥一百九十九文恆泰一千五百二十七文新興一百四十四文正義隆四十四文以上九十三户共收錢一百七十二千四百五十八文 
[蘇州馬大籙巷直東義賑公所挑埠同人彚報蘇裕昌甯文茂各收欵四月分至八月分止清單]  
　　培字册公益興一元合記浩記王金氏王壽森潘祖澂顧王氏求　速愈六户各二元無名氏求父平安三元吳寳善求病速愈無名氏求胎産平長青三户各四元王十一小姐無名氏二户各五元臨財母苟得客清慎勤客二户各七元求合家人口平安八元王金氏王壽森玉壽森求病速愈三户各拾元王壽森求病速痊拾八元姚崎山還愿無名氏病痊還愿敬業堂三户各二十元勤補氏因病求痊繳　三十元江　和焦資助賑求保家業平安五十元隱名氏祈慈親康泰媳愈完願一百元蔣香翁求病速愈二百元無名氏求父平安十兩銀一錠以上二十八户共收洋五百四十八元十兩銀一錠共合規銀四百二十二兩九錢五分陸厘○　州中巿裕昌莊徐君乾齋經收復字册五名氏求病愈四元淵記求病速愈二十元以上二户共收洋二十四元共合規銀十七兩九錢六分五厘○南京老廣和藥號應君含章經收捅捐謝允　二元合規銀一兩四錢七分○四月分至八月分止共收規銀四百四十二兩三錢九分一厘匯交申報館恊賑所總收彚解訖 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
