# 1888 - 208 - 4905492

 

Page 1

 
 
　　 
[經策通纂前集定價分售] [  點石齋主人啓]  
　　經策通纂一書體仿乎玉海面繁富過之文體乎策府而　　　逾借賬惱足供訓詁攷雛之貨寶第　部類書之成矣前集曰經學輯安依經緡　　分厥九一曰易首雅雨堂本李氏周易集解次籲　書本李富孫周易集解　叢大經調本惠氏易漢學易例次在氏刻本周易姚氏學周易通論月令二曰書平津舘本孫氏尙書今古文註疏三曰詩首馬氏毛詩傳箋通釋次玉　　刻本詩地理攷次六　堂本校正陸氏毛詩草木鳥獸虫篇疏次玉海附刻本三家詩攷次守山閣本范氏三家詩拾遺四曰春秋首學海堂本趙氏春秋三傳異文箋次古經解彚函本杜氏春秋釋例次學海堂本孔氏春秋公羊通義次劉氏公羊何氏釋例次嶺南遺書本侯氏榖梁禮證次粵雅堂本許氏榖梁釋例五曰禮首朱子儀禮　傳通解附增次胡氏儀禮正義次惠氏禮說次朱氏禮記訓纂六曰四子書首翟氏四書考異次林氏四書典故纂七曰孝經知不足齋本臧氏孝經鄭氏解輯八曰　豫郝氏爾雅論疏九曰說文朱氏說文通訓定聲附補是　也仿舊本之精槧點畫悉遵　原舊之部居體　而益泯門　之見無漠宋之分翠雜　涘足貲賣學諸家師承備在左方現已殺靑分裝冊二本碼洋十二元計售一部之　已甫　城之璧想亦海內　經之士所嘉許焉 
　　 
[經策通纂後集定價分售] [  點石齋主人啓]  
　　後集曰策學備纂擷百氏之菁華繹四部之要義者經部得卷四十有三次史部得卷九十有四次天算附西學得卷十次方異得卷二十有二次帝學得卷八次官制得卷三次選舉得卷十有二次循吏次儒林文苑共得卷九次禮學得卷六次禮制得卷三十三次樂律得卷三次兵制得卷二十有二次刑法得卷五次錢幣得卷三次田賦得卷三次征摧次鹽鐵共得卷六次農政得卷二次荒政得卷四次漕運得卷二次河渠得卷三次水利附公田得卷二次氏族得卷六次四商得卷六次金石得卷六次子部得卷三十有九次集部得卷二十有四次選學得卷八次蓻文得卷九次攷工得卷六是編也計字數三千萬有奇按原卷千五百有差搆千石於靈幃傾萬撙之强水始克殺靑分裝四十八本碼洋十六元只取成本分卷側賣另　　聞 
　　 
[滬游記略接前稿]  
　　馬車皆仿外國式與中國之騾馬車大同小異有雙馬車有單馬車以馬之雙單爲車之大小其通行最盛者爲皮篷車轎車形似轎船車形似船皆用四輪有兩輪而高座者爲亨生每華言猶好也外國士女作工治事限以晷刻黽勉終日偃息一時往往乘坐馬車徜徉容與以爲流動而脈舒暢筋骨華人效之則以爲助興會曠胸襟而已租界馬路其平如掌馬車非馬路不能行虹口徐家匯寥落荒凉無足玩賞惟靜安寺爲聚集之所寺爲宋代遺蹟寺前有井趵突泉也去寺百步許有園林二所曰申園曰西園園中樓閣玲瓏闌干窈窕池沼花木大致楚楚當夫天朗氣淸微風拂拂香車寶馬絡繹而來绿鬢紅粧倚闌憑眺茶烟初颺鶯語相聞申園有楹聯云馬首東來鞭絲芳草龍華南望塔影斜陽盖龍華寺爲滬上名勝七級浮屠高聳霄漢於樓上望見之故云迨乎乘興而來盡興而返鈠遺珥墜化雨飛飛蘭麝香渭佩環聲遠雷霆乍驚塵埃倏起衣香鬢影仍穿花拂柳而歸吾謂一歲之間冬則苦寒夏則苦暑一日之間日行於晝月行於夜及時行樂能有幾何惟馬車獨宜夏且夜時維溽暑火繖懸空半臂輕步紗揮扇不止至於夜則　發電掣中道而馳清風徐來明月如畫遙望燈火一簇如繁星明滅於長林豐草間倏忽已至褰裳登樓可以納凉可以消暑較之陶彭澤臥北　下自謂義呈上人其樂也何如此亦游滬者之所有事也滬上妓院甲於天下別戶分門不勝枚舉大抵長三爲上么二次之若花烟間則品斯下矣善歌者曰書寓較長三尢淸貴焉其來自姑蘇者最多故聲口皆作蘇者寍波揚州皆能效之惟湖北倌人與廣東堂子口作鄉音樂操土風分道揚鑣自立一幟若夫江西戲班能作貓兒　了髻雛鬟皆當行角色檀板一下冠帶登場京調崑腔聲情畢肖恨不得與唐時樂部教坊一較優劣其他裝飾簡略粗類於妓院者曰住家野鷄名目卑汙附麗於妓院者曰臺基曰女堂風雅中人不屑齒及姑不具論書寓長三么二三者總名曰堂子裝潢陳設如王侯牀榻几案簾帷以外洋鏡藤椅楹聯及玻璃燈時辰鐘色色皆備以精粗爲等差焉狎客入其門以飲酒爲第一義謂之攏檯面引類呼朋團坐一室復召他院之妓以侑酒謂之呌出局斯時也觥籌交錯履寫縱橫酒霧蒸騰烟痕繚繞紅燈影裏氤氤氳氳雖未曾眞箇消魂人孰無情何能己已旣而銅琶銀甲輕攏漫撚珠喉一串高唱入雲乃曲未終而射覆猜枚賭酒角勝歌聲呼聲錯雜其間洎乎酒闌干燈炧醉舞仙仙膏釀芙蓉壺斟荈茗華胥一夢幾不知此身猶在人間矣雖然翩翩年少沈溺於歌塲酒陣中者固不乏人而鉅買富商峨冠博帶夜夜走胭脂坡　非眞以問柳尋花爲事也滬上積習往來酬酢非此不懽未能免俗聊復爾爾是以妓院之塲面雖甚精緻妓女之引誘雖甚殷勤卒之水月鏡花一塵不染其有此間樂不思蜀沈迷留戀而不知返者非　冗無能之輩卽卑瑣無識之夫耳此亦游滬者之所有事也以上七事物特崕略耳顧吾思之男子桑弧蓬矢志在四方游者所以廣見聞　學問夫豈遊目騁懐陶情適志云爾哉遊於滬者當觀於製造局之機器而知功用之巧拙觀於招商局之輪船而知商貨之盈虧此外石印書局電報局電氣燈自來火自來水各公司皆當一一身歷目覩以窮其理而致其知復退而與格致書院諸君講求而考論之以求其益精而匡其不逮夫如是則可謂不負斯遊矣若僅以遊目騁懐陶情適志如七事者以爲滬遊之梗槪吾無取焉 
　　 
[本館接奉電音] 〇昨接京友發來電音有本月二十四日　上諭一道敬謹譯登〇六月二十四日奉　上諭彭玉麟奏痼疾難痊愈懇請開缺並開去差使回籍調理一摺彭玉麟巡閱長江勳勤卓著連年以來因病屢請開缺未經允准茲復據奏病勢增重情詞切懇不得不勉如所請以示體恤兵部尙書彭玉麟着准其開缺回籍安心調理其長江水師巡閱差使毋庸開去卽責成李成謀認眞經理彭玉麟不必拘定假期一俟病體稍愈仍着照舊任事以副朝廷倚　至意欽此 
　　 
[京華實錄] 〇領侍衛內大臣交諭侍衛處　皇帝大婚典禮於明年正月內舉行所有侍衛大員應備何項之差某項應派若干員某項應由乾淸門侍衛恭備某項應由大門侍衛恭備卽查照同治十一年　大婚成案敬謹預爲辦理著將正黄廂黄正白三旗侍衛人員開單派辦　大婚襄理典禮至三旗檔色親軍校親軍檔色中遴派襄辦典禮卽由該各續辦事章京於諳習差務老成可靠之人中點派〇內繙書房咨催八旗各固山稱前內懸有繙繹官額缺咨 
 
 

Page 2

 
 
　　取通曉滿洲繙繹文字之舉貢生監生以及現任候補六品以下各官造册送考等因刻因應繙書籍卷頁繁多卽宜舉行考試俾敷分別繹　各事相應咨催貴旗迅將願考此項繙繹官各員開具年貌履歷册送前來以便彚齊禀請訂期考試幸勿再爲延宕〇廂藍旗蒙古印務　領以本旗應領六月甲米滿洲固山已將甲米由倉支領將　完竣所有蒙古應領弁兵老米卽宜赴倉支領以重兵食禀請本都統榮重華統制祿訂期往領當經統制定於十六日前往舊太倉支領米而先期已備文知照該倉查照云〇本月二十六日恭逢　皇　萬壽聖節例於二十五二十六兩日傳南府優伶於寍壽宮演戲凡近支王公御前軍機書房行走王大臣曁六部尙書包衣大臣皆得從觀卽來京督撫將軍都統提鎭亦入聽刻經內奏事處片查吏兵二部查明現在有無來京之外省督撫將軍都統副都統提鎭等官迅行覆咨本處以備奏　派聽戲〇盛京刑部侍郎英和卿司寇煦專差　摺到京呈遞略謂爲　欽交案件請　派大員會訊事竊查民人李春山京控郭泳等挾嫌糾衆槍斃伊家七命等情並故員牛庄防守尉盛福虧欠帑項及　榆　　等情此二累均係　特旨交審之件經戶部侍郎啓秀於去年七月間奏請添　派奴才英煦會訊遂除飭將案內逸犯務獲歸案外正在訊辦問過戶部侍郎啓秀因病開缺僅奴才一人承審伏思此二案均奉　特旨交下會審之件案情旣形重大頭緒亦極紛煩恐思慮難周研訊　易　將　部侍郎銜名開呈　御覽伏候　欽派一員與奴才會訊理合繕摺具奏伏乞　皇太后　皇上訓示遵行本日奉　硃批著派盛京將軍慶裕會同英煦審訊欽此〇有廂黃旂人某甲年及花甲肩負制錢三串行至東直門內大街新北橋迤西突有神機營精字隊拉砲馬一匹脫鞍狂奔甲躲避不及致被撞倒制錢散落於地馬亦向東飛馳甲傴僂拾錢馬又折回將甲踢倒鮮血飛濺登時氣絕身亡馬亦馳回該隊馬圈矣當經本地方官據情呈報移飭北城指揮詣騐迨臨塲騐畢詢係何馬該隊片稱拉砲官馬脫韁詫驚致斃行人本隊無可如何騐屍官謂拉砲官馬踢斃人命無可如何若　御乘八駿尙應治死者之罪耶彼此辯論諒該隊恩保庭專操不能以一紙公文了結此案也〇卸署伊犁將軍增爾巴台　贊大臣錫　作大臣緰前在伊犁署任內爲二　所侵漸形沈重尙復力疾從公　上知之　頒賜珍藥調理漸愈　交卸將軍署任須將任內報銷各事細　勾核用心太過病復沉重醫藥罔效延至五月初旬遽爾不起猶口授遺摺囑爲代遞現經額副都統用四百里馳報　上念其自部　　　今職所向有功其哈密力守危城厥功尤偉故將一切處分開復節終卹典照副都統例　優眷功臣洵至渥矣〇禮部爲咨行事　祭司案呈咨部具奏七月初九日　孝靜成皇后忌辰又具奏七月初十日　孝懿仁皇后忌辰此二日均穿素服不報祭不還願不作樂不宴會不理刑名照常　事等因奉　硃批知道了欽此欽遵到部相應咨行各衙門飭屬一體遵照〇近日雖霈甘澎已慶來蘇而膩蟲又生密數花卉樹木更抱住田禾不去遠望之色黳黑詢諸老農老圃謂非暴雨不足以殄除云〇本年輪應查閱雲南軍伍之期奉　旨派雲貴總督岑毓英逐一查閱刻經　楊傳言岑彥卿制軍以本年秋審卽宜依限辦理又値秋闈文武鄉試一切均關緊要所有滇省各提鎭協管練軍防勇合省軍伍擬至十月間再行出省查閱順道閱邊防云 
　　 
[閙事已平] 〇湖南糧駁船水勇在九江洋街閙各情前已疊登本報茲又聞駁船停泊小池口時各水勇相階登岸將村民圃中瓜菜任意攫取衆儂恨甚鳴鑼紏集二三百人各持扁担巡邏水勇見衆寡不敵鼠竄而回有甲乙兩人爲衆所擒羣起毆擊甲鱗傷徧體乙則傷勢尙輕事聞於駁船有哨弁督率衆水勇欲與菜儂　難幸某分司多方調停飭菜儂等給以湯藥費十餘千燃邊砲送傷者回船始得寢事至所載未植應向二套口九江兩處完納釐稅經督解貢員李觀察請九江總鎭朱軍門九江府曹太守德化縣金明府出爲調處在二套口完釐金一千千九江關完稅銀一千三百兩通盤計算已讓去五分之一而駁船上尙無現銀可兌又經軍門代爲措墊始得給票放行云 
　　 
[兵艦抵漢] 〇十七日午刻有日本兵輪三艘駛至漢口其船一曰海門一曰竹枝一曰昌緒下椗後經日本領事與兵官互相拜會升砲七門以示敬意該兵官爲海軍少將衣　此次游歷各口有西國領港入爲之指示各船勇上岸遊玩者不多該兵輪旋於二十日早鼓輪出口 
　　 
[甌郡叢談] 〇溫州平陽橋林某素業屠豕家境貧苦有斷　之時日前其妻向比鄰夏姓家借米適夏失竊茶葉數觔言語之間殊多冷刺迨晚林回家妻告以被夏疑竊情形且多怨懟林積起惡心袖藏宰猪猪小刀潛至夏家將夏夫婦併其長子一人戳斃幸次子急躲避腰間僅受微傷次晨赴縣報請相騐湯邑尊立卽帶同堂招刑仵人等前詣檢騐一面飭差拘拿兇犯孰知林自將夏刃斃後早已逃往他方差役遂將凶手之胞兄幷家屬帶案不悉鴻飛冥冥可能弋獲否也〇溫州府福太守以瑞安縣　送因姦殺命一案稱被殺姦僧年已六十餘其中情節可疑當卽札飭瑞安縣將兇犯薙髪匠尤某並同謀之小和尙沈某及卷宗地保捕快人等統行解府以憑研訊尤初猶堅執縣供繼見地保捕快均於笞責後吐露見財害命情實始將起意緣由若何見老和尙洋蚨若何偕小和尙向其爭奪若何　刀微露端倪太守見供詞與縣大相逕庭立調瑞安縣　邑尊同訊務必究出實在確供以成信讞〇今歲雨晹時若早禾暢茂異常新榖現已登塲每畝收至四五百觔之譜米價每石僅値錢千八百文〇本月十五夜二鼓後西門內城下失　幸四面均無居隣祝融氏勢不得逞隨經各廟水龍馳往救熄〇寡婦李柳氏赴府控子游蕩宿娼盜賣田產福太守批候札飭永縣彚送卷宗親提訊究子心生畏懼偕土娼林喜媛逃匿他方連日永嘉縣差四處訪尋杳無蹤跡〇　溪洋槍土匪道途充斥以致械鬥之案層疊如山日前下　謝某糾集洋槍匪數十人路經武進士周君門首周君邀集本村人獲住十餘名綑縛送縣其中有十三四歲小孩子兩人云是被匪據掠懇恩邑尊研訊之餘自當水落石出也 
　　 
[吳市叢談] 〇姑蘇訪事人云城東朱司徒　　屆六月必延羽士設堦建起　圓滿之日更舁神像出游雖曰　解疫　實則藉此歛錢以肥己也本屆於十九日出巡踵事增華緷　奪目最奇者用一小孩扮作武松手持短棍昂然立人肩上一時紅男绿女夾道聚觀勞民傷財誠無益也〇常熟縣薛周氏命案經某侍御　　後大憲　蘇州府督員訊鞫又經添委長元吳三首縣會審現在業經讞定大致與縣中原訊供詞不相上下惟薛大一犯前經縣擬杖徒今則鹽　流罪前常熟縣李大令福沂應得處分業經革職應毋庸議現在張廉訪過堂後卽日詳院覆勘奏結矣〇閶門中市下塘自倉橋　至水關　一帶姣籠　立日昨有王姓鴇婦用燒紅烟籖刺入養女囡囡兩乳傷勢甚重事爲吳縣馬漁珊明府訪聞立卽提案訊供騐傷將該鴇鞭背一千　收禁閶將置之站籠以儆其餘也 
　　 
[鳩水凉] 〇太平府屬富冀　各學文生之歷秋試　考錄遺才向例由學院示期在郡城試取刻貴隖樵文宗已示期七月初一日取齊初三日　試聞文宗俟揭曉後須前赴　門辦理上江　科事云〇蕪湖關道雙錫五觀察訪明蕪地近來靑皮擾害閭閻居民受其荼毒苦不堪言特飭札蕪湖縣曁保甲總局嚴密查拿懲辦並刊印示諭黏貼通衢諭令改過遷善勉爲良民如再怙惡不悛准受害之家扭解來轅或指名禀报定卽按例究辦决不株連原扭原　之人〇某甲以正言訓其弟某乙乙反唇相稽出言不遜甲氣憤之際購阿芙蓉膏吞服毒發而殂死後其妻欲投河覓死經親隣極力勸回乙又以兄由我而亡將來無顏見人欲尋短見嗣經親鄰派人防守一面爲甲製備棺衾亦倫常之大變也〇道署幕友朱君湘舲佐治多年凡　命　　　諸事負不　允　平日前遽染時疫焂忽作古一時宦海中人同深浩嘆〇蕪上疫癘盛行邇日較前更盛有不及延醫焂忽怚化者甚至　　浴盆中　　路上死亡接踵比戶哭聲棺木店中生涯頓盛醫生藥鋪亦皆昕夕不遑疫氣流行若此寄語守身之君子尙其加意珍調哉〇時疫流行貧民之無力延醫者賴有各衙署公館及積善體仁各善堂製備時行丸散膏丹施送雙觀察更 
 
 

Page 3

 
 
　　延醫在樓病廠施診病人之眞無力者得以入廠　息千百貧黎無不同深懽仆〇督辦皖南牙厘總局雜幹臣觀察之太夫人向住四川觀察近飭家丁前赴蜀中　接不料太夫人舟至宜昌遽爾　化當由家人備棺成殮沿江東下靈輭於前日抵蕪湖觀察撫棺痛哭遵制成服筮日在舟次治喪然後扶柩回旗安葬〇雜觀察旣丁內艱所遺牙厘總局一差現已奉撫憲　委孫樹人觀察振銓接辦觀察前曾綜筦局事兩權皖南道篆於利弊最爲熟悉此次重臨舊地必能措置裕如也〇相傳六月十九日爲觀音大士誕辰是日北城外各庵院香烟繚繞熱閙非常善男信女之進香者寶馬香車如雲如水迄下午雲似墨雷電飛馳江邊所泊各船急忙駛入內港蓋俗傳是日爲觀音暴是以遠面避之也五下鐘時急雨狂飛無異盆傾玉女溝澮不及宣洩街衢溢成河　溜淙淙竟夜不息　日又大雨時行鄉農咸頌好雨知時節謂禾苗當從此暢茂云 
　　 
[鴛湖渲暑] 〇嘉興縣署拿獲盜犯兩名收禁待訊聞係行刧東門外鹽倉橋沈岳兩姓之案犯經捕役在新　鎭會汛拿獲一爲屠夫當跪亦在塲據云尙有要犯未獲云〇新任嘉協　將張協戎引　見回南協署房書及辦差人巳往杭州　迓大約月內當可到禾云〇郡廟左旁向設老郎殿每年六月十一日俗傳老郎神誕期菊部羣英梨園妙伎至期咸香花頂祝敬禮弗衰今歲適有數戲班在禾遂偕長勝堂衣裝登臺演唱淸歌妙舞粉膩脂柔觀者如雲幾難容足〇天時熱悶異常河水退去尺餘鄉民足胝手胼羣望甘霖普濩云 
　　 
[皖垣喜雨] 〇皖省天氣旱乾炎蒸日甚節屆大暑農田盼澤甚殷地方官民瘼關心遂於月之初八日設壇祈雨阿嘯山方伯張竹晟廉訪丁濟生觀察復筮期十一日設壇城隍龍王兩廟朝夕虔詣拈香先其諭飭懐蜜縣曉示民間禁止屠宰幷飭管理南門委員將門緊閉七天不准啓鑰至十三日晌午雷聲隆隆黑雲如墨暴雨四起亂聲如牛至上燈時大雨滂沱約兩點鐘之久郊原田野一律沾濡是晚二更後陳雲溪明府虔詣北關外大龍山龍井　水次晟回署爲民請命眞可謂不惜辛勞矣次日探聞省城附近計得雨半里有奇方伯以下各員依舊設壇叩禱以兾甘霖遍及遐邇同沐恩膏云 
　　 
[鶯嶺松濤] 〇杭州鳳山門外南新橋河內浮有男屍大略已登本報自地保陳姓投錢塘縣禀報後朱達夫邑尊親臨騐得屍身衣服全無有繩捆縛繫以巨石兩方左耳後刀傷一處隨飭棺殮招家屬親友認領幷出賞格緝兇〇錢塘縣朱邑尊行至灰灃巷口笞責賣瓜人次日輿夫在是處索停轎包邑尊訪知立將該輿夫笞責枷號游示云云備詳前報茲悉索錢者名余升邑尊復念停轎問話州縣官之常事倘官轎一停卽須需索擾害閭閻莫此爲甚且訪悉積弊已久若不亟行革除何以安民生而伸　國法因特出簡明告示大張曉諭將停轎包名目自此永遠革去不准再有　索倘差役胆敢不遵准被擾之家指名禀控或逕捆送到署定當加等治罪决不曲爲袒護〇本屆戊子科鄉試杭州總捕同知孟司馬禀報典修貢院以來頭門日夕封扃以免閑雜人等入內所有工作人等不以天時炎暑廢事曠工現已將次完竣矣衛中丞體念士子頒發告示數道大略謂貢院中一切食用皆照市價開支食米派向他處購辦免致城中米貴民間招租考寓不准將租價任意高抬市上換易錢洋不准將洋銀價故意短縮各樣食物用物均須照常貿易不准以時近塲期價目頓增數倍逐條開列可謂鉅細無遺矣〇瞿子玖宗師考錄遺才定七月十三日取齊 
　　 
[普天同慶] 〇本月二十八日恭逢　皇上萬壽聖節因在齋戒期內改於今日慶祝本埠道營以下文武各員均於黎明時朝服朝冠趨詣西門內　萬壽宮行禮英廟循例於昨日起停訊三日二十八日又逢禮拜各案須於禮拜一卽二十九日解訊云 
　　 
[軍門莅滬] 〇江南提憲譚靑崖軍門於前日傍晚乘官艦抵申提右營陳鈺卿叅戎守備傳守戎城守營李千戎咸詣舟次謁見 
　　 
[太守省囚] 〇英界會審署案牘紛繁覊押之人幾難數計蔡太守以天氣炎熱又逢　萬壽節期特于前夜升堂逐案淸理有因細故管押或已交保而無人具保者分別笞責申斥釋令歸家是晚共釋二十五名無不泥首堂階歡聲雷動云 
　　 
[押欵奇聞] 〇昔年黃芝生太守爲英應讞員時有甲乙兩人合充差役立有合同嗣甲將合同抵與某丙延不取贖邇來商令丙派人當差昨日丙以斯蓋頗難餬口欲將押款索還甲不從遂具禀黏據呈請追繳蔡太守閱之駭異隨飭幹差查明底裏覆候核奪 
　　 
[流氓選事] 〇日前雷祖誕期有一婦人至邑廟燒香手中抱有小孩後隨一男子諒卽其藁砧也甫進廟門卽有流氓迎面而來故意一撞伸手摸婦之乳婦畏縮其夫亦　眼見以有碍顏面尙未聲張流氓以爲可歁因又伸手如前狀其夫不能再忍大聲呵止旁人亦代抱不平將流氓扭住交四圖地保解歸東局經局員略詰數語轉送總巡局想憑刺史疾惡如仇必當重辦也 
　　 
[被毆控縣] 〇前日蘇婦朱唐氏挈長子和尙投縣控稱小婦人僑寓治下新閘鎭次兒金寶被張世福毆傷叩求提究裴邑尊卽飭値日差帶該氏至新閘鎭查明核辦及至該處巡防局員馬君已飭勇將張送縣旋據原差回禀查得金寶與張本有嫌隙前日同在酒肆沽飲因爭惠鈔互相口角金寶卽奔赴巡防局喊控適張遇見遂致爭毆經局員馬大老爺訊供之下判笞張五十板幷令具結了案不料唐氏復投案下控告云 
　　 
[枷犯籲恩] 〇昨晨裴邑尊公出時枷犯袁慶跪乞施恩邑尊飭卽開枷用巨練鎖在大堂同伺候訊供發落 
　　 
[法捕房瑣事] 〇老沙遜洋人昨偕買辦周蓮塘訴稱老北門河浜房屋是外國人賣下內有房客廣東人開設押鋪每月房租十元收租時伊祇肯出九元因之各戶不肯付租迄今三個月屢有齟齬被欠洋三十七元昨日又去彼等詈駡不休爲此嗚捕押店夥朱壽山供稱是嘉定人昨日已交捕房洋二十七元法包探將洋呈案朱明府詰其尙少洋十元如何答稱此是先交後住月底繳案又據周稱房東稱不要伊住倘不肯搬須着伊尋一保人保其後來收租不致再駡朱明府詰之朱壽山　稱我等店戶非住家可比搬移頗不容易裝修一切須錢數十千吃虧不起明府謂然則交保可也尙少洋十元着呈公堂轉給免致多言周及洋人退去〇車寓主王老海訴稱本月十八　失竊錢文衣服等件曾報捕房詎該竊於昨晚又來當塲拘獲送案法包探將搜出之押票數張呈案幷禀稱該竊身上尙貼受傷膏藥一个內藏押票朱明府謂此乃老手盤詰之下據拱姓魏名長生蘇州人年三十三歲向住禇家橋朱明府着押候吊贓再核〇前日報列巡捕在金利源碼頭拘到弄賭之朱春泉王榮生兩人朱明府因念兩人年歲尙輕從寬暫押傳兩人父母到案領去昨據春泉之父朱谷良投案稱從浦東來　生子　名春泉在外學業不肯習上因之逃出朱明府謂旣已學業竟敢逃出實屬不好爾祇一子亟宜從嚴管束本分府念其年輕着傳爾等到案自施責打俾知儆惕現在　皇上萬壽節期內例不行刑爾於出月初三日至捕房出也朱谷良叩謝而退〇昨據英公堂送到自稱探夥之胡阿三請訊原告陸長榮未到朱明府詰訊之下據胡供是寍波人不敢肇事朱明府謂原告未到從寬免究着赶速回去不准逗留〇上禮拜六在自來火行街拘獲圖竊未成之王阿寶陳阿春兩人判押五日昨已滿期解案後朱明府准予釋放〇開客寓烟間之吳益三爲有東洋車停放門口被撬銅皮捉到本　人陳庚生詰訊據陳供睡在車內不敢撬銅皮王司馬着將陳庚生押三日釋放並諭吳益三不准烟間與客寓同開着交保具結昨據葛小弟具到保結朱明府核准將吳放出〇法包探查到積竊楊計祥判令交保昨據英界雲香閣烟館主投案具保朱明府准將楊交董出外後不准逗留〇本年正月間金利源碼頭某姓家失竊翡翠案內拘到之張仁發管押迄今爲時已久昨有客寓夥王燕三投案具呈保單朱明府着將保單照對准其 
 
 

Page 4

 
 
　　保去〇昨報列紫來閣茶客打架毀碎茶碗一節捕房昨將唐阿全解案據供金　縣人法包探禀稱捕頭斷過賠錢六百文伊不肯因之解案朱明府詰之紫來閣堂倌董仁昌據稱被毀物件計錢六百二十文朱明府詰唐爲何事與何人打架稱住城中爲欠房錢三千文不許我住出城住在寓中至半夜耳內聞吹呌聲我知不　次日急忙起來是曹金福造謠所致朱明府謂唐阿全爾之胡言且不深究所碎之碗旣經捕頭斷過賠錢六百文着卽遵照押候追錢若不繳候於初三日責二十杖 
　　 
[安仁樂善局啓] 〇敝局地近偏僻類多食力之輩値此炎夏最易　暑於發痧是以於施診給藥外並虔合各種痧藥及蘇城陸心安堂極效肝胃氣痛散神效截痧散開竅紫金散以備施送而求者紛如幾致日不暇給茲承梁金池觀察送下自製甘露午時茶治痧火袂竻散謹當代爲分送奈求者愈衆而天時尙値酷暑加以來診者日見蒸蒸赶辦飲片尙虞不及實難再合丸散伏祈樂善君子慨助藥丸代爲施給實爲感德 
　　 
[更正] 〇昨登絲業會館賑捐淸單孫祿增爲妻卞氏求病愈由乾泰成來洋三十元祿下奪增卞譌印卡合亟更正 
　　荷花生日林湘君詞史招　於涵碧樓卽席用東坡韻賦洞仙歌一闋酬之　〇地幽人雅便淸凉無汗點綴香巢綺懷滿更全無一點塵俗侵人惟覺得畫意詩情撩亂　相逢攜素手細訴芳心遙指繁星簇河漢一笑語卿卿名士佳人相思意千迥萬轉總道是離合有天緣天不管人間流年潜換　　高昌寒食生簡聲 
 
 
 

Page 5

 
 
　　　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
　　 
[光緒十四年六月十七日京報全錄]  
　　宮門抄〇發抄　硃批五道〇雲督岑等　奏爲揀員調補要缺知府摺〇又　奏爲揀員調補要缺知縣摺〇大臣希　奏爲倉官期滿請補武職摺〇六月十七日內務府國子監正黄旗値日無引　見〇師曾希良朗阿各假滿請　安〇岳琪謝授詹事府少詹事　恩〇內務府奏派致祭　昭顯廟　派出巴克坦布〇召見軍機　六額駙立瑞李培元岳琪〇發抄　譚鍾麟奏請以田連考補永昌協管將奉　硃批兵部議奏欽此〇又本科鄉試請委藩司辦理監臨奉　硃批着照所請該部知道欽此〇又陜甘兩省建修左宗棠專祠告成請列入祀典奉　硃批該知部道欽此〇又遊擊李學海等請勒休奉　硃批着照所請兵部知道欽此〇又守備王忠美補孝義營都司奉　硃批兵部議奏欽此〇〇雲貴總督臣岑毓英雲南巡撫臣譚鈞培跪　奏爲揀員請補極邊要缺知府以裨地方恭摺具陳仰祈　聖鑒事竊臣接准吏部咨所有應歸光緒十四年二月分由外揀選扣留外補員缺開單知照序補可也計單內開極邊題要缺雲南永昌府知府劉毓珂病正月三十日奉　旨等因咨行到滇應照例以奉　旨後五日作爲部中行文日期按照限减半計算扣至三月二十九日五十五日限滿三月底截缺係屬要缺毋庸掣簽查定例各省知府如係奉　旨命往或督撫題明留於該省候補者均無諭應題應調選之缺令該督撫酌量才具擇其人地相宜者悉准先儘補用又奏定章程道府直隸州知州同知通判遇題調要缺酌量以候補人員請補時應先儘　記名分發人員酌量請補如果實係人地不相宜始准聲敘以各項候補人員請補各等語今永昌府地處極邊界連外域管轄沿邊土司地方遼闊漢夷雜處加以現辦邊務控制撫戢尤關緊要必須精明幹練之員方足以資治理臣等督飭藩臬兩司於通省應調人員內逐加遴選非現居要缺卽人地未宜實無合例堪以升調之員其候補班內並無　記名分發人員惟於各項候補人員內查有鹽運使銜道員用軍功候補班補用知府鄒馨蘭年四十七歲係貴州鎭遠府人由附生於咸豐十年投効軍營隨剿江皖于掃除江西陶家渡賊壘肅淸都湖踞逆並固守彭澤縣城出力保奏同治三年三月十一日奉　上諭着以訓導遇缺卽選欽此于解安徽靑陽縣城圍出力保奏三年十月初六日奉　上諭着免選本班以教諭遇缺卽選欽此于克復江西新城弋陽各縣出力保奏四年二月十二日奉　上諭着賞加同知銜欽此于收復江西崇仁東鄉宜黃南豐雩都各城出力保奏四年閏五月初四奉　上諭着免選本班以知縣留於江西歸候補班前補用欽此於江西南安守城解圍收復各城出力保奏五年三月十一日奉　上諭着俟補缺後以直隸州知州補用欽此嗣奉部駁覆改請免選訓導教諭以知縣歸部不諭雙單月遇缺卽選俟得缺後以直隸州知州補用並加同知銜經吏部議准具奏七年四月二十三日奉　旨依議欽此旋投効湖南援黔軍營於攻克貴州德明頗洞賊巢出力保奏七年七月二十五日奉　上諭着賞加知府銜並賞戴花翎欽此於克復貴州苗匪老巢出力保奏八年四月初六日奉　上諭着仍以知縣留於湖南歸候補班遇缺儘先卽補補缺後仍以直隸州知州補用欽此於攻克貴州施洞口苗巢及九股河等寨克復崖門司各城池並攻克松柏洞各苗巢及克復鎭遠府衛曁施秉縣勝秉各城出力保奏十年四月初七日奉　上諭着免補知縣以同知直隸州知州仍留原省歸候補班前遇缺補用欽此十二年八月十二日引　見奉　旨着照例發往欽此十二年十月十九日到湘禀到繳照試用期滿甄別留省補用於攻克貴州黄芽嶺並盪除黃飄白堡苗巢疏通驛道出力保奏光緒元年十一月二十八日奉　上諭着以知府用欽此二年三月經前督臣劉長佑奏調來滇差委五月到滇旋奏留滇省補用是年八月初二日奉　旨着照所請該部知道欽此當經咨明於九月初十日行文之日作爲到省日期於收復騰越等城及剿辦永昌府屬匪徒出力保奏光緒三年十二月十九日奉　上諭着賞加鹽運使銜欽此四年委署永昌府知府卸事試用期滿甄別堪以本班留省補用請咨赴部引　見十一年四月初五日蒙　欽派王大臣騐放堪以照例用初六日覆　奏奉　旨依議欽此領照起程是年八月十二日到省繳照九月委署昭通府知府卸事因前於湖南援黔肅清苗疆案內出力保奏光緒十一年十一月初三日奉　旨著俟補缺後以道員用欽此復署永昌府知府十三年八月初八日到任經臣等於光緒十三年甄別案內附奏該員才品兼優卓然自樹前署永昌昭通等府吏畏民懐洵爲滇省出色之員奉　旨嘉勉在案臬司鄧華熙到任未及三月例不出考藩司曾紀鳳查該員持躬端謹辦事精詳熟悉邊地夷情以之請補永昌府知府實屬人地相宜洵堪勝任等情詳請具奏前來臣等覆查該員鄒馨蘭膽識兼優辦事結實以之請補永昌府知府實屬人地相宜與例亦符如蒙　俞允該員係候補知府請補知府銜缺相當毋庸送部引　見至該員保舉俟補缺後以道員用之案應請照例帶於新任所有揀員請補要缺知府緣由謹合詞恭摺具奏伏乞　皇太后　皇上聖鑒　勅部議覆施行謹　奏奉　硃批吏部議奏欽此　〇〇雲貴總督臣岑毓英雲南巡撫臣譚鈞培跪　奏爲揀員調補夷疆要缺知縣以裨地方恭摺且陳仰祈　聖鑒事竊臣接准吏部咨所有應歸光緒十四年二月分由外揀選扣留外補各缺開單知照序補可也計單內開夷疆題調要缺雲南邱北縣知縣徐有書休致光緒十四年二月初一日奉　旨等因咨行到滇應照例以奉　旨後五日作爲部中行文日期照限减半計算扣至十四年三月三十日五十五日限滿應歸於三月底截缺該縣係夷疆三年俸滿在任候陞題調要缺例應由外揀選調裱毋庸掣簽臣等督飭藩臬兩司於通省應調人員內逐加遴選查有師宗縣知縣李鴻楷年五十九歲係廣東廣州府順德縣人由廪生應同治元年壬戌　恩科帶補已未　恩科本省鄉試中式第五十七名舉人光緒六年庚辰科會試蒙　欽派王大臣大挑一等以知縣用簽掣雲南四月二十五日經吏部帶領引　見奉　旨依議欽此給照赴滇光緒七年正月二十四日到省繳照委署阿迷州知州卸事九年正月由黔省營餉案內報捐同知升銜復委署南安州知州卸事請署師宗縣知縣經部議准於光緒十年三月十九日到任試署一年期滿報請實授在案臬司鄧華熙到任未及三月例不出考藩司曾紀鳳查該員歷練老成辦事穩實前署南安州知州任內有州民傳文明被刽拒傷事主初叅之案又有南安州軍犯夏二越脫一案均欽奉　恩旨寬免此外別無　罰事件請以調補邱北縣知縣實屬人地相宜與例亦符等情會詳請奏前來臣等覆查該員李鴻楷爲人誠實取與不苟合無仰懇　天恩俯念夷疆要缺知縣准以該員李鴻楷調補邱北縣知縣實屬人地相宜與例亦符如蒙　俞允該員係現任知縣請調知縣銜缺相當毋庸送部引　見所遺師宗縣知縣係月選之缺滇省現有應補　員應請扣留外補俟覆准日照例另行遴員請補所有揀員調補夷疆要缺知縣緣由謹合詞恭摺具陳伏乞　皇上聖鑒勅部議覆施行謹奏奉　硃批吏部議奏欽此　〇〇奴才希元雲生跪　奏奏爲倉官年期滿請補武職循例恭摺具陳仰祈　聖鑒事竊據打牲烏拉倉官莫爾賡阿呈稱於光緒八年九月初十日以倉官擬正咨送內務府帶領引　見是年十月十三日接管任事內除兩次丁憂穿孝扣至本年二月初十日五年期滿呈請改武候補本處驍騎校缺等情前來溯查乾隆二十七年內務府疏稱打牲烏拉倉官俟三年任滿如能竭力黽勉勤愼當差該總管保奏俟有主事缺出卽行補用如情願候補本處缺者卽以本處驍騎校補用又嘉慶九年六月承准軍機大臣議奏嗣後打牲烏拉倉官作爲五年期滿各等因在案奴才等查倉官莫爾賡阿公事熟悉差務勤愼管理倉榖並無霉變虧短情弊現已五年期滿呈請候補本處驍騎校之缺核與定例相符除將該員咨送內務府帶領引　見外理合循例恭摺具奏伏乞　皇太后　皇上聖鑒謹奏奉　硃批該衙門知道欽此 
 
 

Page 12

 
 
　　 
[光緒十四年六月十八日京報全錄]  
　　宮門抄〇諭旨一道錄前〇楚督裕　奏爲助賑捐銀請　旨建坊片〇湘撫卞　奏爲遴員請補知府員缺摺〇雲督岑　奏爲　革知縣片〇鄂撫奎　奏請建坊　旌獎片〇雲督岑等　奏爲更正保案片〇總管內務府謹　奏爲奏　聞請　旨事摺〇六月十八日理藩院鑾儀衛光祿寺正白旂値日無引　見〇湖南總兵周瑞龍請　訓〇召見軍機　愛隆周瑞龍徐會灃恩棠〇〇裕祿等片　再查定例士民人等助賑捐銀至一千兩以上者請　旨建坊給予樂善好施字樣等語茲有統領鴻字營遇缺題奏提督綳武巴圖魯宋德鴻因鄂省上年被水成災奏明開辦賑捐該提督遵其故父一品封職宋鵬運故母一品命婦宋葉氏遺命捐銀一千兩以濟賑需據布政使蒯德標詳請具奏前來臣等覆查該提督宋德鴻所捐銀數核與建坊之例相符合無仰懇　天恩俯准宋德鴻之故父母宋鵬運宋葉氏在於本籍孝感縣照例建坊給予樂善好施字樣以照激勸而示　旌獎出自　鴻茲謹合詞附片且具陳伏乞　聖鑒訓示謹　奏奉　硃批着照所請禮部知道欽此　〇〇頭品頂戴新授閩浙總督湖南巡撫臣卞寶第跪　奏爲知府員缺遴員請補恭摺仰祈　聖鑒事竊照湖南寶慶府知府常如楷於光緒十四年二月十八日病故扣留外補應以病故本日作爲開缺日期歸二月分截缺咨部在案查定例各省道府州縣知係奉　旨命往或督撫題明留於該省候補者無諭應題應調應選之缺准先儘酌量補用又新章道府以至未入流無論何項到班俱先用鄭工新例遇缺先二人海防新班先一人無人用鄭工遇缺先人員抵補至第四缺海防卽海防先分班輪用一人第一輪用海防卽第二輪用海防先海防先無人仍用海防卽海防卽無人用舊例銀捐遇缺先人員如無人用舊例銀捐遇缺之人再無人過班卽接用各項班次輪用一人以五缺爲一週又道府同知直隸州通判知州遇輪補升調遺病故休選缺先儘候補班前酌補一人次將候補正班酌補一人又道府直隸州缺出應用候補時先儘科甲出身人員請補又曾經引　見分發到省人員保舉升階仍留原省補用准俟補缺後引　見各等因湖南省知府病故休遺缺前出有永州府知府缺補過常捐候補班前補用知府劉鳳儀在案今寶慶府知府缺鄭工新班遇缺先海防新班先海防新班卽舊例銀捐遇缺先銀捐遇缺均無人係補過候補班前之後應用候補正班人員臣與藩司孫翼謀臬司豫山逐加遴選查有科甲出身之候補知府趙環慶年四十五歲安徽太湖縣人由監生中式同治九年庚午科並補行壬戍　恩科江南鄉試舉人辛未科中式進士引　見奉　旨着分部學習欽此簽分戶部廣東司行走改捐直隸州知州指分湖南同治十二年五月十二日吏部帶領引　見奉　旨着照例發往欽此領照起程是年十月二十八日到省因採辦漕糧海軍出力保奏俟補缺後以知府仍留湖南儘先補用經部核准於光緒二年三月初八日奉　旨依議欽此湘軍援黔苗疆肅淸案內保奏三年七月十八日奉　旨着免補本班以知府留省補用欽此業經甄別出考奏明留省補用在案籌解西征協餉案內保加道銜經部核准六年八月初九日奉　旨依議欽此復於籌解協餉案內保加三品頂戴經部核准十一年十二月十七日奉　旨依議欽此勸辦順直賑捐出力保俟補缺後以道員補用十三年十二月二十二日奉　硃批着照所請吏部知道欽此該員學問優長辦事練達以之請補寶慶府知府與例相符據藩臬兩司會詳前來相應奏懇　天恩俯准以候補知府趙環慶補授湖南寶慶府知府如蒙　俞允俟奉准部覆照例給咨送部引　見該員係候補知府補缺毋庸列敘叅罰再此案係光緒十四年二月分之缺應於三月初一日起限扣至五月初十日揀補七十日限滿司中依限出詳並未遲逾合併陳明謹會同湖廣總督臣裕祿恭摺具奏伏乞　皇太后　皇上聖鑒訓示謹　奏奉　硃批吏部議奏欽此　〇〇岑毓英等片　再州縣爲親民之官理應潔己愛民以期培養地方元氣查有雲南昆陽州知州吳裕昆經徵錢糧竟敢濫用非刑致被紳士王永安等告發似此劣員實難姑容據藩臬兩司轉據該道府揭報前來相應請　旨將雲南昆陽州知州吳裕昆革職叙用以儆官邪至所遺昆陽州選缺滇省應補人員應請扣留外補除咨吏部查照外謹合詞附片陳明伏乞　聖鑒訓示謹奏奉　硃批着照所請吏部知道欽此　〇〇奎斌片　再湖北省城向設有敬節堂專爲收養苦節嫠婦歷歸鹽法道經理此外省城善舉尙多均屬就地籌捐需欵甚鉅近以經費不繼正待勸辦適有浙江錢塘縣孀婦宗楊氏係前任湖北江夏縣知縣宗景藩之媳情殷向善願將故翁故夫遺產及自有簪珥等件一併變價湊成長沙平銀二千兩捐備應用已由藩司如數兌收分發鹽法道曁武昌府各銀一千兩發典生息爲省城敬節堂及各善舉之用據布政使蒯德標署鹽法武昌道惲祖翼會詳請奏前來臣查士民捐助善舉銀數至一千兩以上者照例准其建坊今宗楊氏所捐銀數折合庫平實銀一千九百二十八兩核與建坊之例相符合無仰懇　天恩俯准建坊給予樂善好施字樣以示　旌獎除咨部查照外謹會同督臣裕祿附片具陳伏乞　聖鑒謹　奏奉　硃批着照所請禮部知道欽此　〇〇岑毓英等片　再臣准吏部咨所有臣片奏同知耿繼章改獎一件於光緒十三年八月十二日奉　旨依議欽此相應枮單知照可也計黏單內開再據內閣抄出雲貴總督岑毓英片奏議覆雲貴總督劉長佑等奏昭通首匪卯招詳等襲撲府城請將擊捕賊匪尤爲出力單內將分省前先補用同知耿繼章謚誤開爲藍翎五品頂戴拔貢生耿繼章擬請以知縣歸部遇缺儘先選用現經查明請將該員耿繼章改獎俟補同知後以知府开用等因光緒十三年四月二十六日奉　硃批吏部知道欽此欽遵抄出到部查光緒九年該督保奏昭通首匪卯招詳等襲撲郡城出力官紳請獎案內並無該員原駁案據應令將此次保奏於何年月日奉　旨並彚入何案請獎詳細聲敘覆奏到日再行核辦等因咨愼當經轉行查覆去後茲據雲南善後局司道會紀鳳等詳稱查該員耿繼章於昭通土匪卯招詳襲撲郡城案內在事出力曾經前督臣劉長佑於光緒七年十一月二十七日會奏遵　旨查明昭通土匪起事情形現在督率官軍協圍拿辦首要各匪將次竣事該府文武可否照例减等分別議處在事出力官紳兵團可否分別獎卹一摺淸單內開藍翎五品頂戴拔貢生耿繼章請以知縣歸部遇缺儘先選用於光緒七年十二月二十一日奉　旨着照所請獎勵欽此嗣於光緒八年五月十一日准吏部咨黏單內開藍翎五品頂戴拔貢生耿繼章請以知縣歸部遇缺儘先選用查拔貢生係有本班可歸人員照章應按本班保舉應得官階知縣非拔貢生應得官階且該貢生曾否　朝考有無就職原奏未據聲叙碍難核議應令該督撫查明該貢生籍貫履歷於何年選拔曾否　朝考有無就職詳細聲覆仍查照章程按拔貢生本班應得官階保奏再行核辦光緒八年三月二十五日奏奉　旨依議欽此嗣據昭通府知府鄒馨蘭查明該員履歷由局詳請附片奏明改獎請俟補同知後以知府升用理合查明該員原保案據詳情奏咨前來臣覆查無異合無仰懇　天恩俯准仍將分省歸軍功班前先補用同知耿繼章保案更正改獎俟補同知後以知府陞用以示鼓勵出自　逾格鴻施除咨部查照外謹會同雲南巡撫臣譚鈞培附片覆陳伏乞　聖鑒訓示謹奏奉　硃批吏部議奏欽此　〇〇總管內務府謹　奏爲奏　聞請　旨事恭照道光十年八月奉　旨嗣後織造等每屆一年期滿着內務府大臣具奏欽此又於咸豐四年十一月經臣衙門奏准嗣後三處識造奉　旨簡放之日起予限六十日卽令到任自到任之日起扣足在任一年由臣衙門先期奏　聞請　旨等因在案查杭州織造廷琦由　頣和園郎中於光緒十三年六月初一日奉　旨補放杭州織造該員於光緒十三年八月初二日到任按到任之日起扣至光緒十四年八月初一日係屬一年期滿理合先期具　奏可否更換之處伏候　訓示遵行爲此謹　奏請　旨奉　旨已錄 
 
