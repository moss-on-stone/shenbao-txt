# 1884 - 225 - 4904078

 

Page 1

 
 
[第十一號畵報出售] [  申報舘主]  
　　法人甘爲戎首兵犯基蕯海四炮台施經劉爵帥辰貴率兵由後包抄回環　擊法遂委炮欒　奔回輪　雖未大遭憑創然巳死亡不少　請晝茂　出戰勝情狀編入此次書報以快薄海臣民之心再前者創印畫報時書縫中之數目所以蟬聯而下者卽爲今日購閱諸君編次成書無處錯　　　號凡八頁合十二號則得九十六頁訂成一本不薄不厚是爲甲一之終以下則歸入乙一數目亦從頭另起以分界限以清眉目而又另繕目　一　附入下次十二號畵報之末分送諸君想緒君當更欣愜也先此關照不加分文兹於二十六日出售十一號書報後仍附淞隠漫錄圖說一則閱　　之此佈 
[新書告成]  
　　妙香室叢話十四卷爲賀縣張少伯先生所輯大致與兩般秋雨菴隨筆桐陰淸話諸書相彷彿其中敍名人之軼事誌畸士之幽蹤以及短詠吴謠　情綺句旁搜博采尤足耳目一新盖先生爲近時名下士生平慱覽群書間見旣多故能言皆有物也本舘得其稿本排印成書分釘六本定于本月　十六日出售價洋四角諸君子有先覩爲快者請仍循曩例購取可也[  申報舘主人啓]  
[論目下戰務愈不宜遲]  
　　嘗考泰西律例兩國相爭必明示戰期相與要約然後可以從事疆塲與之詰朝相見從未有玉帛之使未絶於途而貿貿然修我戈矛礪我槍砲乘人不備猝焉生釁於海疆者法人自明定五條草約以來我中國旣大度涵容仍敦和好不欲一朝决裂使千百萬赤子効命疆場法人自宜仰體皇仁休兵息事不復如從前之狼奔豕突狂悖鴟張矣乃曾不數十日而諒山一役又復輕啓釁端我中國遂整軍經武稍挫其鋒使强悍之徒不敢逞其封豕長蛇之志富此之時中國有志之士無不攘臂而起眦裂髮衝思欲滅此而朝食皇上苟赫然震怒天討用伸整頓我戎行鼓勵我士卒嚴戒各海口駐防大憲盡力攻逐法人不使稍縱卽逝我意法人旣遠涉重洋入我疆宇無煤火之可購無糧餉之可添無舟舶兵卒之可繼聚而殲之直甕中鼈釜中魚耳乃我皇上猶處以大度深念數十年邦交之誼不忍一旦全隳遂命曾陳二星使移節滬江與巴德諾脫重議和局詎議至數日迄於無成而法人忽乘我不虞遽啓釁基隆毁我炮臺轟我藥彈騷擾我海國要區至被劉省三爵帥大挫其鋒驅回兵舶告捷之書逹之　天聽而天威奮武始不復與之議和斯時薄海人民咸忻忻然望一鼓成功俾法人無遺噍類乃遲之數日軍餉已調齊矣兵舶已雲集矣火炮器械已如山而如林矣而仍不聞一交綏一對壘按兵不動河上逍遙在各大憲之意極欲愼之又愼嚴以加嚴不敢倉猝圖功或致有所挫折然揆其勢度其情參以外洋之消息合以近日之見間覺攻法之舉實有刻不可遲者矣本館日前曾著爲論說謂中國此時宜明與法人示戰又云今日之勢惟有速戰此葢謂法旣先開釁我正宜乘此機會大振戎威不得姑息遲回致蹈畏首畏尾之誚然至今日之勢則又一變矣夫法大國也亦勁敵也乘其氣怯而攻之我可以百戰白勝俟其力厚而擊之我難保無百密一疎乃二十五日海防來電云聞法已調兵一千名來華續電又云另調六百人來華西官又言法國載兵船已抵馬江所載兵士約有二千人李丹崖星使亦發電到京云法人已發兵三萬用八船分載來華本館前亦問有法兵一萬二千來華之說夫法兵之抵馬江華人寂不聞知大約係西友傳聞之悮卽三萬人亦豈八船所可容星使之言恐亦未必有據然法人添兵來華則固確鑿可信也我中國此時擊討其擅犯基隆之罪驅逐其遊奕海面之師一鼓作氣正正堂堂法人挫衂之餘胆如鼷鼠將避死之不暇安能與我詰朝相見抗拒天戈乎且軍行所必需而刻不可缺乏者惟煤與糧二者法國遠在八萬里外相持至六七月之久船中所儲諒已用罄其撲犯基隆之後仍聲言不欲示戰者蓋恐戰事一成無論中國决不肯出售卽大小各友邦亦將遵公法局外之例袖手旁觀不得與之通貿易故陽示以不欲决戰陰寳待購足糧煤然後與之生釁耳我中國一面照會各國之商於中國及法船所必經之地如香港澳門新加坡什叻等處皆恪遵公法不得私行接濟一面趂其軍需空遺之際急加創懲但得連獲四五勝仗則士氣奮揚軍心激發法雖有傾國之兵東下犯我不難乘屢勝之餘立時掃滅區區增添一二千之兵何足當我砲火哉况法人現實因庫欵空虚餉源莫繼故接濟之兵遲遲始發近接外洋來信言法欲向他國乞借巨資以備兵用苟一旦借得則涸鮒稍舒必欲背城借一我待至斯時聚而殲旃豈不甚快特無如失此機會恐日後雖不難滅此醜類而行陣之事亦必格外留心斷不如目今之適逢其會也我故曰目下戰務愈不宜遲 
[法國多疫]  
　　泰晤士日報言法國近來霍亂疫症較前愈熾而都郎一處爲尤甚閏五月中有一日死人十八名逃避之人日數百人火車爲之擁擠凡有由此至彼者皆用藥水薰其身體恐其帶疫以去也各醫生逐細查察反覆辯論以爲薰之一法殊屬非是疫病在内非在外薰之何益有某醫生言惠疫而死者剖而視之其身内有虫此虫大都因食水及水果生菜所致初止一虫繼而漸多則不可救倘能戒食水果水必熟而後飲菜必去其外葉熟而後食則疫氣庶可稍减也 
[厦門電信]  
　　昨早八點鐘聞本埠官場中接有厦門覆電云本月二十七日下午一點鐘海龍輪船由淡水開至夏門接到淡水華官二十五日發來一信内開日内基隆並未開仗法兵船則或來或去游弋無定現有法船三艘泊在基隆海口淡水則安堵如常各營勇皆氣薄風雲磨礪以待現由劉省三爵帥檄調台南楊楚雲十營赴基隆助防不日可到若厦門則自六月以來並未見有法船澎湖近日亦無甚信息以上皆來電語意然則昨傳澎湖失守基隆復陷云云可决其必非準信也 
[壹意主單]  
　　京華來電云前日以和戰事下廷議一時朝臣各上封一其主戰者共得四十餘人曾頒諭貫飭下各省有江海防務各大臣着卽實力整備務期戰守確有把握聽候朝命相機而動等因惟聞美國楊公使力任調停之事總署不忍拂其盛意姑候照會巴使回覆定奪而法人銳意增兵其欲逐逐亦未有悔禍之心正恐兩國兵戈行將見於海面也 
[廷諭御敵]  
　　昨得金陵友來信稱廷諭着雲貴總督岑統兵出關會同劉永福進勦又諭南北洋各海防 
 
 

Page 2

 
 
大臣如法人兵船泊於河口如稍多事卽行痛勦等因金陵友此信未知確否但讀昨報所登總署致各國欽差照會似不願卽與法失和而前得風傳謂華兵出關前隊失利後又稱興化已復則合之此說似又有因用卽照登以俟續信 
[憲節將回]  
　　昨得宫塲中言曾爵帥巳奉到電諭其中大意謂法人無理特甚决計主戰着署兩江總督曾與會辦南洋大臣陳出洋大臣許劉蕃使連捷劉道臺麒祥卽回金陵上海防務着李提督成謀李提督朝斌曹提督上海道實力守禦是則戰事其汲汲歟 
[議添兵費]  
　　聞英國發來電報言法國議院己允籌四十八兆佛郎克作爲東京兵費云 
[鄂事雜錄]  
　　鄂省武漢近日巷語街談皆以中法戰事爲急本月念三日該處得有電音云日内接奉上諭大略言臺屬雞籠之事已所深知着兩湖督撫迅速籌餉以濟防軍再諭湖北程提督招勇三十營訓練成軍調赴鎭江以下各要隘扼守嚴爲防禦云云又鮑　帥前奉 
旨招募陸軍數十營兹聞爵帥又在湘籌辦一切札調各處舊部待一經成軍器械齊備卽起程赴西粤邊陲嚴行防守漢口洋街週圍數里已經關道憲撥升字營勇五百名駐紥通濟大智兩門内刻派本鎭胡都戎嚴查洋街於念二日爲始不准閒雜人等臥江邊草地乘凉如敢違犯立子究懲法領事公廨本在賽馬塲圍内昨已移駐英界云 
[江省雜聞]  
　　浮梁縣自遭洪水後禾稼盡行漂没米榖因之昂貴米一升須錢百廿文猶恐無米可買不僅居長安者有薪桂之歎也日來水勢稍退　得屍身數十具面目不可辨認其餘則俱塟於魚腹矣傷哉○景德鎭突遭水患民舍田廬湮没無算已列前報兹聞南昌有兄弟兩人在景德鎭作陶冶之業遇水時飄流八十餘里掛樹而止被漁船救起依然無恙豈陶穴中人河伯亦退避三舍耶○前任陳學使札諭各屬文理不淸者不得送考故此次南昌府試校閱較嚴發正案時各縣俱從嚴挑剔而南昌童子軍被黜落者尤多○梁學使接考撫州定於七月初一日取齊隨按試寗都南贑等處 
 
[委騐砲臺]  
　　營口新築大砲臺迄今已三閱寒暑夏間本可告成詎夏初左軍門親臨騐視以爲工料未堅難資防禦遂令一律媖平重興畚挶本月二十三日忽聞大砲三聲悮傳宋軍門由旅順口移節來營繼而訪悉端詳實天津兵備道周觀察奉李傅相委騐砲臺工程觀察所坐係雲湄兵輪登岸後巡閱一週一言不發卽命駕回輪念四晨駛出口外赴山海關吳淸帥行營面禀一切然後鼓輪回津禀覆傅相云 
[裝藥殞命]  
　　京口信云日前焦山砲臺演放各砲第一排尚能應手將放第二排時有一砲餘火未盡某兵遽將火藥裝入霎時轟然某兵適當其衝肢體碎裂血肉横飛僅見兩腿墜數武外哨官憫焉乃取腿瘞之某兵之死慘矣然使演習於平日亦何致鹵莽於臨時是在各哨官之督率耳 
[將軍莅任]  
　　善厚齋將軍奉旨來都疉登前報兹悉將軍擇吉六月十九日蒞神機營之任營署在東單牌樓迤北煤炸胡同是日該巷口應差兵弁絡繹於途天甫黎明錢糧所文案處曁諸營員卽齊集署内東偏公所本營兵目及新選緑營練勇各目皆鵠立轅門内外已午之交將軍乘馬而至升善拜印畢與熙大臣敬容大臣貴會晤略談旋諸營員挨次謁見將軍一一有所諮詢詢畢呵殿而出過左侯相第醇親王府拜謁就教云 
[守望相助]  
　　天津火會不下百數十家近因法事孔亟每會各出五十人無事則按叚梭巡有事則通力合作五日點名一次各給工食津錢四百文其欵由紳董禀明天津府向各業主抽捐取用頗合於守望相助之義也 
[整頓礦務]  
　　開平煤礦局現在實力整頓將冗人縻費一概裁去查該礦所出之煤有五槽八槽之分五槽煤質甚佳現在天津東西兩機器局兵商各火輪船概行燒用旣不擁滯又不缺銷至八槽則渣滓甚大局船兩項概不買用天津存貨一千數百餘墩貶價招徠尚無售主礦中不便多採以免積壓津價每墩只銀二兩八錢云 
[金臺碎錄]  
　　閻丹初恊揆政躬弗豫已列報章兹間本月二十日皇太后派御前太醫莊守和等三員前赴協揆旅第診視並賞給藥餌望隆柱石恩及刀圭九陛榮施至優且渥矣○内東華門外有一餅攤製倣紅綾利巿三倍本月十七日午前有報房夥某坐該攤前口稱此餅麫内攙和乾土下咽卽不能大便餅師以其酒後胡言置之不理詎某逢人便說頗不憚煩至日晡攤主語伊時已不早速去抄寫某置若罔聞突一人夾購烙餅五斤將交錢矣某又申訴前言此人遂舍之他去攤主怒不可遏向某理論某出言頂撞正欲揮以老拳某瞥赴隔壁肉案上搶得屠刀亂揮亂砍攤主猝不及避竟被刀傷經某夥奮力奪刀互相扭打各受損傷嗣將某擒住細搜身畔藏有紅礬等毒物多多遂赴官　喊控聞己解送提督衙門云○風聞有密派烏里雅蘇台杜定邊副將軍嘎爾爲帶兵大臣之信然所帶何兵征勦何處未見明文無從得其確耗 
[儲銀備用]  
　　前夜蘇臬憲親傳各水關委員諭話並發排單令常昭兩縣前赴白茅各海口辦理防務查閱民團上海道解銀十萬兩暫寄藩庫收儲亦綢繆未雨之意也 
[蘇臺雜錄]  
　　嘉興虞孝廉館於吳郡某紳家日前旋里見一蘭若中新收一徒年約十三四歲口操蘇州音其師秃而毒日夕鞭撻遍體靑紫孝廉性本仁慈詢其師則以不受教訓對問其有無父兄則云以番餅十枚買來不知其家世若何孝廉因與和尚再三說法以半價贖出擬帶至蘇城查問親族送回乃舟次盤問駭悉係王姓之子居桃花塢原係衣冠舊族因逃學躱至伊舅家被母舅騙賣與嘉興僧寺爰訪其父而送還焉孝廉可謂好行其德而所謂母舅者眞狗彘不若矣○接駕橋醃臘店娶一媳貌頗秀麗性亦婉順乃其姑悍惡異常動　尋事其媳一切順受日以眼涙洗面而已日前病故母族糾同親串數十人前往送殮將向來積忿全行發洩其姑雖已避匿攙起死屍爲之遍揷鮮花濃秣脂粉繞屋行走且將其跪謁竈神葢吳俗謂如此惡作劇其鬼必出現作耗故作此以厭之也旋經其翁挽人說勸營葬費用悉從厚禮始得寢事以悍姑凌弱媳者所當以此爲戒 
[電線工程]  
　　總辦兩廣電綫工程事務佘澄甫太守於去臘由廣州府開工西進情形及各執事銜名已列前報嗣因關外軍情緊急復調王錦堂副戎由南寗接至龍州以期速竣要工王副戎於三月十五日由南寗開工時佘太守已過梧州府城兩路赶辦佘太守於四月初五日工抵南甯大工告竣一路重山複水險阻異常冐雨䟎催全工人等絲毫無懈所過各地方早有曉諭民人秋毫無犯聞廣西民情之好過於廣東眞視　國事爲家事所以沿途從未有阻撓等情王副戎亦督率銘軍二百名節前進於四月二十八日抵龍州工竣惟沿途灘河被沈大船五隻淹斃兵勇一名餘皆無恙不過各司事等衣物雖有撈起難免蹧蹋幸案卷物料尚未遺失一件此亦副戎之鴻福也所有關外與總理衙門往來軍報先由佘太守工程轉遞及工抵南寗復由南寍電報局轉遞刻下龍州電綫已通卽由龍州電報局轉遞按龍州出關僅百餘里關外雖無電綫而不須半日已逹京師此次法越之事來往信息神速豈非電綫之功乎佘太守由南甯折回督率華員洋匠司事工勇沿途巡脩水陸電綫 
 
 

Page 3

 
 
因兩廣此時水漲利害兼多雷雨遇有稍損壞者卽行脩整且仿洋法設擋雷機避雷針及籌備各局善後事宜以兾一勞永逸於五月十四日回抵廣東省城當將西路餘料等事淸理明白卽籌復開東路廣惠潮至汕頭入閩之工程所有員弁司事工勇人等應留則留應撤則撤應添則添應删則删量材派事釐難唐突辦事之裕如莫有再過於太守者矣兹將開辦粤閩電綫工程執事銜名開列於左總辦粤閩電綫工程事務鹽運使銜直隷候補知府佘管理支發銀錢委員兩廣候補鹽大使劉弼宸子良總查督催工料委員兩江補用都司吳世淸汝濤管理收發物料委員廣東候補巡檢陳祖庚嶺梅督工繙譯打報學生李芝鳳星樵辦理文案兼料具總帳繙譯司事葛士陶志淵管理收發器具司事鄭傳銈天　管理寫桿編號貼示司事鄒凌霄叔和督催地鑽司事陸汝成愼之管理催運電桿廣州協標補用千總張萬勝質君管理揷標洋匠閏森管理設綫洋匠孖臣儘先守備周春龍南山帶湘勇八十名上海工頭葛啓良率小工三十三名廣州工頭莫蘇率小工五十六名又聞佘太守在廣督率全工人等雇船裝料定妥於五月二十五日自廣州電報局門口開工望東前進聞彼處水流成澤做工殊費周折且内有岸路四百餘里除兵勇自帶帳棚外在工人等不得不由地方官沿途借備公舘以便辦工棲止聞太守已禀大憲轉飭所過地方官所有水陸需用船隻人夫均由工次自行發價食用所需俱係自備一草一木無須地方官供應酒席禮物應酬客套概行議免等語太守旣顧在工人等又恤各地方官體察下情眞所謂無微不至也 
[營勇宜懲]  
　　閩友書來云十五日午刻有勇至馬路街買豆腐與店主口角被辱不甘囘營糾集同哨兵數十名到店尋釁悮傷店主手譬鄰里不平因之罷巿將店主扛赴營門聲請騐視頃刻間蟻聚蜂屯以千百計喧嘩之聲聞及數里首府兩縣各協鎭聞報俱出城調停至二鼓後羅邑尊將兇手某勇帶回縣署究辦衆始解聞之勇於私鬥者必怯於公戰若該勇之作横鄉里動輒尋仇是安民適以殃民矣爲之上者曷其奈何弗祭 
[宜昌近事]  
　　宜昌招商局總辦李君留齋綜理局務甚屬勤能且性極慈祥周急濟危事事踴躍鄉民感其恩者幾欲奉爲萬家生佛先是膝下止一女承繼一螟蛉子甫十餘齡又抱孟皮之疾庚辰歲生一子喜從天降視若掌珍是子聰頴絶倫三歲能識字三千餘詎今歲暮春忽染沈疴百藥罔效童烏早逝良用憮然李君思子有臺時常抑鬱因之得病延至本月十三日告終局内是日自宜昌鎭賀軍門以下文武員弁莫不來局送終親視含殮並料理身後一切事家軍門又派兵役多人把守前門以免宵小混入噫天道不常善人無後冥冥之理安得叩彼蒼而問之○十五日午後狂颷陡起沙霧迷天岸上房屋半被摧殘簷瓦片片若紙鳶墮時船隻碰撞聲房屋坍倒聲婦孺號救聲觸耳悽然不堪入聽風過後大雨繼之一霎時仍紅日高懸禾苗欲稿誠鉅災也 
[遷居罹禍]  
　　寍郡居民近多紛紛遷徙因此而罹禍者時有所聞今錄二事以爲輕舉妄動者戒城中某富户新遷於西鄉黄公林地方二十四日夜忽被匪徒放火搶刦又有三法卿李醫生將箱籠什物載往奉化鄉親串家寄頓船未到岸天已昏黑所有箱籠半被匪徒搶去夫遷居以避禍也乃反以罹禍此正俗語所謂天下本無事庸人自擾之耳 
[公索股銀]  
　　輪船招商局近年來添設仁和濟和兩保險公司每股規銀五十兩現在該局産業統售與旗昌則此兩公司亦無可保險是以在股之人數日前登有告白約於昨日午後到招商局會議並欲索取此欵到者約數十人議至六點鐘始散聞得馬總辦面許仍照向章計息本利一定有着惟細情須俟旗昌洋東回申定妥也至前報謂馬總辦去津係傳者悮報合併更正 
[航船被刼]  
　　前晚三更時有嘉定航船開至淞鎭北泰興菴相近被匪徒行刼刃傷船主陳耀刦去衣箱等件當盜匪上船時有一本鎭賣瓜子之老嫗年近五旬附搭該船盜刃陳後掦刀欲砍嫗嫗高呼老虎爾欲殺我耶盜卽收刀不砍船主人疑該嫗通盜執住詰間現已報縣勘緝查被劫之處離鎭三里四面荒郊杳無人迹據云盜之口音河南本地錯雜其間約十餘人用杉板船駛來云 
[吳淞信息]  
　　靖遠兵輪船於昨日午刻駛至吳淞口卽在此處寄椗云 
[滬濵小志]  
　　前日下午有蘇人某甲不知何故竟吞水銀自盡經人雇東洋車送至仁濟醫院救治未知能無恙否○本埠董家渡一帶教民聚族而居不可以數計聞日内紛紛遷　以避兵烽云○本埠有一種無業流氓衣衫華麗局賭害人名曰牌九司務近又花樣翻新與娼寮通同一氣專以妓女挑頭爲名糾集數人作牧猪奴戲少年子弟陷其阱者指不勝屈前日有寍人某甲串同某乙邀丙丁二人在英租界慶雲里某妓家摴蒱内丁輸洋七八十元旋卽識破機關與之爭論甲反糾人欲扭丙等吃茶評理噫一擲千金古人雖稱豪舉然害人之具無有甚於此者况更加之以惡劣游娼迷魂陣設乎盡法嚴懲實有望於官斯土者 
[行轅事宜]  
　　曾爵帥於昨午後三點鐘出轅乘馬車至温草浜卽乘肩輿赴吳淞口察閱砲台海關道邵觀察及海防劉司馬上海縣黎邑尊英法界會審委員黄翁兩太守午前均上轅禀安云江蘇督糧道王觀察於昨日抵埠舟泊觀音閣碼頭隨卽登岸赴曾爵帥行轅禀見天津道季觀察坐武昌輪船於昨早來滬停泊太古碼頭隨卽登岸赴行轅禀見禀安 
[停辦公事]  
　　黄界會審員黄芝生太守昨晨有要公至曾爵帥行轅伺侯因知照捕房停解一日公事併歸今日解訊然二十六日係 
萬壽節期理合停訊二十七日係禮拜本不問案昨又停訊連停三日諒捕房積案繁多今日解訊者必紛紛擁擠也 
[奥皇壽誕]  
　　昨日爲奥國皇誕期故本埠各兵船均高懸五色旗幟以誌慶祝云 
[法人互鬥]  
　　昨有改裝西洋服色之法國人甲乙二名在虹口白渡橋堍爭鬥甲持刀砍傷乙之額角經巡捕拘入捕房先將甲送同仁醫院療治至兩點鐘時將甲乙二人一併解送法公廨訊斷云 
[水手逃逸]  
　　日前有某國夾板船來滬停泊浦江詎該船之水手西人不願做工紛紛登岸逃逸而廣東人亦踵而行之該船主一時不及雇人遂赴捕房控訴昨日經巡捕拘獲奥國水手七名管押捕房矣 
[提人釀禍]  
　　日前有自稱鹽城縣差役携有公文等件到滬關提蘭芳里某妓適遇滬城公門中人某甲兩下關說經某花烟館鴇婦出洋數十元作回銷之費翌日又有差役到滬亦持有關提憑據仍遇前次之公門人說及來意某駭然謂昨已有人來過託其回銷何今日又有差來實則後至之差的係鹽城縣主所遣前則匪人假冐也該差將公文交出觀看後急尋前次之差則已去如黄鶴昨十一點鐘時該差不知因何事在該妓家與鴇婦爭閙該差晚被蝦兵蟹將蜂勇上前團團圍住一人袖出尖刀將該差戳傷時住對門之某婦袖手旁觀亦被戳傷經旁人報知捕房將受傷男婦兩人送仁濟醫館療治捕頭卽飭包探拘到開花烟舘主母子兩人及該鴇婦之拚夫并關提之某妓計四名口管押捕房諒今日當解公堂訊理并聞此案已稟明上海縣云 
 
 

Page 4

 
 
[吸烟受責]  
　　八仙橋西巡妨分局局員鄧都戎有犯必懲除惡務盡現因防務緊急更加意巡邏前晚帶勇悛巡路經烟館門首時已子刻見該館尚大開店門入内觀看見一人蓬頭跣足横於烟鋪正在得意之際都戎卽傳館主詰間旋有一人上前禀稱店主不在我係夥計局員又傳吸烟人詰其作何生意答稱做小生意餬口日得百文錢局員謂盡日辛勞趁錢有限除飯資外何不自行積聚添補衣裳際此深夜尚在吸烟實屬不知檢束又謂煙舘夥現在防務緊急如此夜深尚招人食恐匪類奸徒卽藉此混跡實屬胆大妄爲旣代店主照管着卽代店主受責卽將該夥及烟客一併責懲並諭以後不准在夜半開設云 
[車主逞兇]  
　　前晚九點鐘後注捕房送受傷之某甲至仁濟醫館請爲調治醫士騐得實係被打受傷初尚不能言語至夜半方開口自稱爲東洋車夫青用法界朱它方車輛有人擔保交車時未付車資致相爭論旋被朱甲斷車扛毆打致傷醫士云傷勢非陘恐一時未能遽愈也 
[招領屍棺]  
　　同仁輔元堂來信云本月廿四日巡船在引翔港東撈起男浮屍一具年約三十外身穿白緜綢短衫藍綿綢袴白夏布背心白布短襪黑布雙樑鞋六根頭辫線白布千針帮大腰兠當經本堂殮埋義塚如有親屬來堂認領可也 
[來書節錄]  
　　近聞山東歴城等處又復决口小民蕩析離居有錢塘敝友交到完愿洋十元係助東賑者囑寄交施少欽先生附解惟弟與少翁素昧生平未便率爾函逹今將原洋由局寄呈尊處伏乞代爲轉交少翁查收此欵或作賑捐或資合藥均無不可并乞取一收條便中寄交弟處其洋亦乞登報諸祈轉逹有瀆清神實深感泐[  小弟王樹蔭頓首]  
[讀王紫詮前輩大著傾倒之至敬贈一律卽乞指正]  
　　吳下人才此羣淋漓椽筆健凌雲散材樗櫟無如我奇氣江山獨助君海外文名蕭正字詩中蠻語郝參軍壯游老去歸來早牛耳騷壇好策勲[  平原懶庵禪隠拜艸]  
[和三十六峰草堂主人贈黄銀寳校書原韻卽希哂正久廢吟哦只可作村歌牧唱一律聽也]  
　　綺羅隊裏姓名芳小築香巢玳瑁梁羡煞愛花能護惜徵將詩句贈紅粧相逢增面亦前因君更修來是幾生妾意太痴郎意密定知妨煞隔牆人果然玉骨與氷肌一笑傾城絶世姿細解相思紅豆句聰明還帶幾分痴燕瘦環肥總可憐品花品月小游仙休言杜牧風流甚夢揚州又一年[  惜紅軒主稿]  
[和三十六峯草堂主贈黄銀寳原韵卽希哂正]  
　　生花有筆吐芬芳顧曲爲憐韵繞梁畢竟深情才調别品題如見巧梳妝個中絮果與蘭因明月前身悟此身幾見淸才兼艶福紅顔何幸遇詩人芳艶含嬌玉作股天生麗質擬仙姿捲簾曉起開明鏡憐我憐卿兩意痴委地雲鬟盡可憐百花香裏遇書仙酒闌人散卿知否便覺相思日似年[  海上忘機客待正草]  
[輪船來滬電音]  
　　旗昌洋行富有輪船二十六日由香港禪臣洋行北京輪船昨晚由香港開回上海 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[中法探原論]  
　　嗚呼法人之自恃其强蔑視我中國至於此極耶然而法人之陰謀詭計如鬼如蜮至此而顯然益共見矣曩者法人雖得北甯而屬挫於劉團加以大軍之四面雲合無懈可乘彼之欲進不能欲退不可欲持久而又艱於軍餉且慮師老氣衰之復遭覆敗也用是陽爲修好汲汲議和意我　朝於和約定後勢將撤防而疎劉然後襲劉於不虞不備之際於斯時也中國援劉耶可以背盟藉口中國不援劉耶則劉孤立無恃事將易圖矣劉蹶則不僅越南一路唯我所欲爲且將乘間抵隙而求逞於中國孜尅日而急於定約者欲和約之簡也約簡勢必不及劉團約定卽請共滅劉團彼亦明知中國之必不能允而姑以是言嘗試者蓋謂此議在先則日後舉兵加劉不爲背約且中國卽不助法攻劉當亦未使助劉拒法也其謀之狡且毒如是孰意我　國家堂簾之上曁星使諸大臣早悉其豺狼虺蝪之性雖不忍絶其和而邊防則日以嚴密隠示以不可勝之勢默消其必欲逞之心儻彼知悛悔而翻然變計易僞爲眞則我亦推誠相待不咎旣往易干戈爲玉帛詎非海内外之倉生咸額手相慶者乎無如法人始終不悟轉瞬寒盟以不能逞志於邊圉而轉來尋畔於内地效蘇張之恫喝逞饗餮之貪婪至是而前此之狡謀遂畢露而共見矣昔吐蕃宼唐忌唐將相李晟馬燧渾瑊旣揚言以間李晟且因馬燧求和請涵侍中會於盟所欲刼瑊而賣燧因以直入會失渾堿而止夫敵人不顧信義唯利是求固無所不至然而天道昭昭究無絲毫之益陡吕天下後世之笑罵於無窮耳噫法人雖狡亦愚矣哉朝廷卽極寛厚詎能以兆庶之脂膏填豺虎之欲壑耶亦知我中國之謀臣如雨猛將如雲耶亦知我中國之薄海人民咸懷義憤髮指目裂敵愾同仇耶謀國者必通籌大局利害兼權法人儻能長慮却顧以善其後也傳曰知難而退吾知其或不孟浪從事云季夏上浣梁溪知非子著於浙西幕次 
[日商被刦]  
　　　亦　亦　亦　朝鮮釜山港上月二十七日夜三點鐘時有土匪三十餘名持械闖入日本租界打劫坂田店搶去洋布四百餘疋業巳　官查緝地方官飛馬四出而尚未得盜蹤之所在捕務廢弛於此可見 
[願受一廛]  
　　美國地廣而人稀故他國之人往往趨之若鳬昨閱日本報載德國民人遷往美國者去年春李有二萬八千二百九十一名今年自正月至三月底有二萬九千八百七十二名可謂衆矣 
[贈福卿校書]  
　　彩雲飛墮海東頭怯怯心情黯黯愁欲倩宵來好明月照將幽夢到蘇州　凉颷乍動酒微醺漸覺香羅薄似雲莫漫縱談天寳事旅人腸斷不堪聞　北里烟花非我伴南陽舊宅是儂居因緣畢竟關文字解愛蕭郎一紙書[  松陵游客戲草]  
[輓長壻潘容甫茂才]  
　　五年甥館最相知凄斷風前玉樹姿絶好才華堪上第竟教藥石悮庸醫婿患弱症爲一老醫悮用石膏三劑而殁可悲可嘆九原路隔他時見一面緣慳半日遲　余自申來蘇看視已不及見堂上衰親閏裏婦從今何以慰悲思[  餐花室主人稿]  
[上海北巿盆湯衖絲業會舘主施少欽經收順直山東江浙等處賑捐六月廿四五六日第三百七十四五六次淸單]  
　　烏程不留名爲父親五十壽節移筵費祈康身益壽五十元王義暹求幼子平安由本埠同康莊來十元楊永滋保自延生五元范壽耆爲女病許愿節醫樂資求速痊由太倉永義昶局來四元慈湖山民求夏秋合家平安無病由松江華婁公堂交全盛局來四元頴上子求同胞等合家平安吉慶生意順利助藥丸資三元求母冥福人兩元蕪湖崔無名祈保合宅平安由太古晉局來二元錢馮氏患無名腫痛求速痊由松江華婁公堂寄全盛局來兩元久和糖行萬張兩君省車力資一元○浙寗朱君餘庵代募捐册拄笏三房同人省筵資五元陳樨香舘可自修齋隠名氏三户各五角羅式如錢五百八十文吳細山吳鶴笙二户各四百文孫式金噉霞生兩户各二百文以上九户合共來洋七元虚對開一元錢六百三十由恊興局來○湖北漢鎭從仁善堂節移中元蘭盆會超度資修合寸金丹兩箱分裝五十匣計五千服由太古安慶輪船來○第一百五十四日出售助賑彩票周庄來一千零廿一號一張南巿春記一千零廿二號至一千零三十一號共售十一張洋廿二元以上廿四日○川沙衛玉年由海門聚星鎭回申中涂海角遇風得保平安願移酬敬神戲資由莊榖卿兄勸募五十元無名氏由本埠啓昌糖行來三十二元積功移助二十元長興朱梅淸由全盛局來十元浙寗楊洪氏五元武林黄氏生辰移壽禮保身安康五元豕鹿山樵由乍浦全盛局來五元燕台隠名氏求病全愈由全泰盛局來五元蛟川無力子朱來安求慈母康健由全盛局來二元又求合家眷口平安二元恩本堂二元八開三兀無力子求病速痊二元東道生節移酒資二元四開一元十六開一元吳門無名氏求父母康健一元庽杭未克氏由福潤局來一元庽潯東粤人由南潯恊興局來一元又虚對一元蘇州許黄氏傭婦省藥痪求病愈錢五百六十文○安徽敦本堂由江西河口鎭乾茂美錢號交森昌局來第二次痢疾至寶丹五百服○歸扶風郡藁氏求生産平安由浙杭萬承志堂交恊興局來太乙救疾丹二百錠○第一百五十五日出售助賑彩票南巿夏公舘一千零三十二號一張洋二元以上廿五日○乍浦公昇行求合行各友平安五元鎭海朱瑞源求求家平安三元鎭海湯廣鑑求合家平安一元鎭海朱宗訓求合家平安一元慈谿胡寳元求母康身益壽一元陳張氏爲女病許愿求痊虚對開一元以上六户由乍浦公昇號寄全盛局來嶺南無名氏由本埠怡和帳房來三元錢馮氏病愈續助完愿二元子蕃氏吐血復發求速愈二元二户由松江華婁公堂寄全盛局來以上廿六日 
 
