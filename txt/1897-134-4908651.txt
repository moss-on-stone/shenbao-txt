# 1934 - 134 - 4908651

 

Page 1

 
 
[勸輸川鄂急振啓] [  申報館協振所拜手]  
去歲湖北水鄉堤防潰决汪洋一片餓殍盈途當此靑黃不接之時需振非常急迫而蜀省巫山大寗等處又奇荒慘覯斗米千錢乞振之書幾如雪片本館恊籌振欵亦旣有年斷不敢畏難苟安以致半途而廢所望仁人義士慷慨解囊集得若干錢卽可救得若干命多固益善少亦無妨惟期集腋成裘以濟斯民之殘喘誠目前無量功德也不勝迫切待命之至敬陳鄙悃伏維慈鑒 
[論練兵宜先覈將材]  
國之有民國之本也兵者國之所以衛民也有國家者不能降萬乘之尊一一而勤民事也於是乎設官以牧民官得其人而民無不良矣亦不能屈九五之貴一一而蒐兵事也於是乎命將以督兵將得其人而兵無不精矣昔淮陰侯之對漢高帝曰陛下能將十萬兵若臣則多多益　帝謂然則若何以爲我所禽信曰陛下雖不善將兵而善將將由斯以譚自古以來國家兵威之振詎不恃乎將材哉　不　人雖有兵而不能訓練卽能訓練亦故事耳將將不得其道雖有將而不能建功績以自效卽有功績非粉飾則僥倖耳中東一役以二三千年之望國二十二省之兵力而遽遭敗衂雖隴右平回匪之亂川疆定瞻對之叛尙不足收效於桑榆遂使各省人心不靜蠢蠢思動宼盜充斥緝捕爲艱中國之兵不足以靖内匪何足以禦外敵是歲糜數百萬之餉以養通國數十萬之兵而其實不啻無兵也且其患更甚於無兵觀奉省依軍憲所奏參哨弁領兵巡河誤良爲盜槍斃事主王革守一事及蘇省近日金陵城外盜圍某守備蠡里鎭匪刼飛划營槍船二事是皆所謂藉宼兵而齎盜糧者也而蒙則以爲其咎不在於兵而在於將蓋由爲將者祗知吞冒空糧役使兵丁恩不足以結人威不足以服人平日旣不能合萬衆爲一心何能臨事而收身使臂臂使指之效至於無恥罔利營謀朘削之徒更不足論閫帥如此何責乎營官將備如此何責乎千把統領如此何責乎管帶哨弁今各省旣裁汰緑營兵額分設練軍而吳淞自强一軍已著成效將來逐漸推廣庶幾復振中國之兵威本報前日固已反復論之矣而更有進於此者則宜以儲備將材爲急務刻下南北洋曁鄂省等處武備水師各學堂均屬法良意美將來二十年後人才蔚起必有可觀然此輩卽列戎行勢不能以新間舊小加大迨積功至提鎭總師于壁壘一新旌旗變色又須更閱十年則此三十年中舊有之將詎可聽其自然不加陶汰溯自粤匪亂平已三十載中興老將漸卽彫零卽有存者亦虞暮氣廉頗健飯伏波矍鑠當世能有幾人哉後起諸將或以曩日偏裨接統湘淮勁旅雖無老成人尙有典型緩急亦或可恃此外循資按格論俸推陞之將未聞有赫赫之功在人耳目徒以明資奥援暗納賄賂洊至閫帥其故蓋因同治以來大吏積功漸成外重之勢其所倚任荐舉朝廷率可其請不爲遙制以故督撫本標中衡副將或越總戎而躋軍門提鎭本標中衡參遊或越副參而躋總鎭各省副參遊都守兩班人員項領相望苦樂不均至千把末弁中非無出色人員欲轉一階期之數十年而不得英雄坐困撫髀興差至於武科人員亦復壅積沈滯蒙意凡各標操防悉委文員監核提鎭以下有無故而不躬親其事者據實參奏去其劣存其優營官以下有武勇卓著廉明有守者登諸薦剡破格擢用凡遇地方盜匪竊發責成營員剿緝嚴定賞罰之格一切緑營陋規務必革除凈盡俾將之視兵如手足而後兵之視將如腹心將之視兵如子弟而後兵之視將如父兄如此而兵制有不更兵威有不振者未之有也非然者知儲後起之材而不汰目前之將行見灞上棘門如同兒戲將不得人雖有新法以練兵士其如臨事之僨事何兹故踵前論而引伸其說如此 
[本館接奉電音]  
　　昨日淸晨京師飛電傳來上諭二道敬謹譯登○四月十六日奉上諭李秉衡奏河工委員買料短少請分别懲辦一摺河工修防首重稭料豈容任意虧短貽誤要工此次承辦各員購買料物均屬短少應以所短之多寡分别懲處候補知縣慶瑞劉家善松秀車映斗均著卽行革職候補知縣楊先甲王維賢均著以府經歴縣丞降補以示懲儆該部知道欽此○同日奉上諭崇光奏假期已滿病仍未痊懇請開缺一摺崇光著再賞假一個月毋庸開缺欽此 
[議和不易]  
　　本月十六日倫敦來電云各大國簡駐土京公使勸土廷與希臘議和土廷不允謂須希廷先允將跌殺厘埠割讓并償兵費英金一千萬磅倘不允從則尙擬長驅直入各公使請將賠欵稍爲减讓至跌殺厘埠則不能割畀土人蓋以希人若失跌殺厘埠則鄰近諸小邦皆不克安枕而臥也希人則雖欲進兵乙比羅司省之非理比亞搭地方乃行至中途蛤利把和地方卽與土兵相遇互相鏖戰希兵死傷者計共五百五十八名中有武弁三員遂約束殘兵退屯亞而搭埠目下土兵已將攻入多　姑地方矣 
[准行輪舶]  
　　湖北采訪友人云月　湖南在籍某紳具禀督轅請准在洞庭湖中創行淺水輪船以便往來湘鄂兹張香帥批其禀尾云查内河行駛小輪船最爲利商便民興旺地方之舉特是體察時局默念民情獨于湘省尤宜格外愼重前經本部堂詳加籌度曾將一切利害各情函致南撫部院布告湘省衆紳在案兹據禀稱請由官督紳辦置備内河淺水輪船專拖礦產兼搭行客等語旣係官督紳辦專運礦產又兼利涉重湖不拖别項貨物他人不致藉口自可准其舉辦惟此項輪船必須統歸南善後局管轄作爲善後局官輪船官督紳辦不涉商人之事庶他商不至覬觎并須將各輪船名尺寸馬力噸數詳細開報由江潢關給發船照以憑稽櫦方准駛來漢口此項輪船只准專拖金石兩項礦產如金銀銅鉛鐵銻石礦觀音土之類煤乃湖南土產大宗以屬礦類以及爲開礦所需機器應一併准其拖運以惠民生遇卡停輪聽候查騐照章完厘不得闖越偷漏不得夾帶他貨其經過湘省之岳州由湘入鄂經過之寳塔洲均同一律本部堂專派巡船兵輪船認眞稽查如有抗違不服盤查者以及偷漏厘金者夾帶私貨者均卽將該輪船充公仍行嚴辦若由湘南拖運各礦產煤斤來往沙市亦可准行統由江漢關給照無江漢關執照者至湖北境内卽行扣留又此輪船係來往湖南湖北兩省歸宿全在漢口沙市兩口其行銷獲利皆係湖北地方其利益自應南北兩省公之本部堂統轄兩省惠民必須公溥政令必須均平所有湘省共備小輪船若干艘來鄂應卽禀定數目亦准湖北紳士照湘省小輪船數目置備作爲鄂省善後局官輪船駛行赴湘所拖之貨物及搭載行客均同一律俾兩省紳民同沾利益以昭公允至此外如湘省民情船户厘金有無窒碍將來鄂省紳民能否不致因行輪船另生枝節湘省地方官及各局卡如 
 
 

Page 2

 
 
何稽查之法應候咨明南撫部院轉飭司道府縣及善後局妥速籌議并傳集各紳詢問詳確取具切結妥議章程咨覆辦理并候札飭湖北牙厘局江漢關妥議稽查章程禀覆核奪至禀稱專拖湖北鐵廠所需煤斤一節查漢鎭爲通商大埠又爲鐵廠路所發端需煤之事甚多且武昌一帶民間需煤尤復不少鐵廠所需不過一端湘省旣運煤出售若專指一項轉嫌銷路不廣此乃本部堂格外嘉惠湘民之舉勿得自生枝卽轉多窒碍其如何與該廠按期訂運若干之處由湘省自向該廠商議不關輪船之事仰卽遵照俟各項章程妥定後再行會同南撫部院奏咨立案可也此批 
[潞河漕務]  
　　北通州訪事人函云四月初一日倉憲提騐山東濟右帮米十五票初二日提騐濟右帮米二十二票初三日提騐濟右帮米二十一票初四日提騐山東後帮米十五票初五日提騐山東後帮米十三票初六日提騐東昌帮米十八票初七日停騐○江蘇海運通局總辦王太守浙江海運通局總辦韓蔡二太守均於四月初三日行抵通局初四日兩局總辦上院謁見長廖二倉憲諭以近年以來聞剝船裝運漕糧多有盜米攙水情事本部院奉命收漕認眞查騐如有潮濕攙雜立予駁退决不姑寛三總辦唯唯江蘇浙江兩局均於四月初六日開局兩省漕糧紛紛報到初八日倉憲提騐江蘇第一起漕糧内有五船米色稍潮立予駁退初九日提騐江蘇第二起漕糧駁退三船嚴飭南局委員督率夫役認眞風颺須俟米色一律乾潔再行請騐 
[粤西鐵路]  
　　循環日報云粤西龍州建築鐵路與越南諒山接連客臘桂撫史丞檄委康太守際淸帶同洋工師及測繪諸生前往勘騐計由龍州以逹同登路長一百五十餘里勘明竪表繪圖貼說詳細禀覆現將興工建築惟所需路料購自外洋轉運殊多未便業經粤西提督蘇子熙宮保札委候補府經歴吳叅軍徵麒在穗垣坐辦由西江輸運經營創設卽在目前矣 
[教案議結]  
　　益聞錄云光緒七年三月天主教德教士在安徽亳州城内價買房地經是處董事阻止又在亳州城西南鄉許靳莊價買地基一方茅屋數間攺作教堂亦由董事唆使在地居民將教堂與教民房屋立時焚燬所有教民田產器物搶掠一空於是教民數家無地棲身逃往河南境由教士助資苟活迄今十六載矣光緖十九年卞教士又價買潁州府許姓屋屋地方紳士亦阻止多端不許管業以上兩案久懸未了邇經南洋大臣劉峴帥委安徽洋務總局員會同法國白總領事所委安慶總司鐸榮教士和衷商榷議欵訂定兹將議據照錄於左督辦安徽全省洋務總局某代辦大法總領事事務白委安慶總司鐸榮會議辦結亳州潁州兩處教案各條開列於後一亳州城内購覓房屋一所倘無相當房屋應卽購地基一叚其價均由教堂付給俟建屋時由地方官照約保護二照光緖七年所議由地方籌賠洋銀二千圓現因事隔多日酌加共給銀三千兩以上海規平爲斷自付後所有教士以前在靳莊所有捐失以及教民所受之累一律淸結三靳姓所遺田地六十畝由官查明歸還四卞司鐸原買潁州城内許之堂房基一所卽飭許之堂將原屋交還管業將來司鐸到潁由地方官護　進屋以昭睦誼以上所議各條准卽飭知地方官查照於文到一月内從速辦結惟潁亳距省較遠文移往返需時倘有意料不及之事彼此原諒許地方官與白司鐸在太和就近商辦以期民教永安光緖二十三年三月二十三日 
[夢墨亭題壁]  
　　蘇州訪事友人函云洞庭束山某甲素無行有寡嬸白氏與賣湯糰某乙通雙宿雙飛已非一日甲知而弗言屢次向假銀洋嬸不勝其擾復糾纒某乙乙亦畏之如虎於是設計謀害一日甲有之江之行復向其嬸假貸三十金嬸佯許之備飯欵留且止之宿半夜乙推門而入乘其睡熟用刀將甲腎囊戳破登時殞命揩抺淨盡卽埋於後圃灰窖中此客歲十月事也甲母傭於某尼菴今春三月望蓮漏三下忽夢其子渾身血汚備訴被害顚末母一驚而醒翌日遍訪其子蹝跡罕有知者間之白氏亦以久不到此爲辭其母憤極禀控太湖廳署司馬准詞備文吳縣移請仵作到署一面密提某乙一面帶同刑仵差役至白氏家直入後　扒開灰窖屍貌如生相騐之下仵作喝報刀破腎囊因傷殞命當塲塡格司馬囑令其母買棺成殮將白氏帶回衙署適某乙亦已獲到一鞫而服各鞭背一千繫者囹圄再行詳辦○日前街市哄傳黑面施老五子已經解到及細訪之乃長洲軍犯胡德裕發配江西半途逃脫至平湖爲仇家所獲解入平湖縣裝以木籠護以營兵備文押解至蘇州臬署吳廉訪接文後發交長洲縣王芸莊大令騐收仍繫囹圄俟詳上憲再行定讞胡德裕到監後凡灶頭難友均皆　識舊雨重逢莫不問長道短云○周莊鎭航船裝載貨物至蘇路經中十九孝十三圖茭曰田其地爲新陽元和交界之處半夜忽有梟匪十餘人手持刀械蜂擁登舟翻艙揭板搜括一空舟子蝟縮艙底莫敢櫻其鋒任其飽掠呼嘯而去遲明船主孫蕙卿卽報周莊分防周守戎並沙河總汛王汀泉叅戎會同勘視因界址難以分辯帶同船主至元和縣禀陳被刼緣由李紫璈大令得信後卽備文移請新陽縣會勘帶同書役人等於初四日親往履勘並飭移營恊緝噫盜風如是之熾行旅者不幾有荆天棘地之歎哉○蘇城養育巷廣大興烟膏店鋪陳綺麗凡於此消受烟霞供養者非貴介王孫卽大腹之賈日前有某甲亦裙屐少年也偕一女郎姿首頗佳橫臥作餐霞仙忽有流氓三五人貿然而來見甲卽與尋釁聲勢洶洶勢將用武旋有人出爲排解代甲給予番佛一尊名曰散福始各鳥獸散噫蘇地拆梢之風何若是其盛耶安得賢有司一爲懲儆哉 
[刑訊逃軍]  
　　蘇州訪事人函云逃軍吳德裕經署松江府知府陳蓉曙太守拿獲解省臬憲吳廣葊廉訪發交長洲縣監禁業經蘇州府桐太尊提訊復交發審委員研鞫並無口供處以極刑仍復狡展至於如何讞鞫關防機密外人無從得知也 
[省官場紀事]  
　　湖北采訪友人云撫標右營游擊張游戎奉檄管帶荆江水師後營所遺右營游擊一缺委署督標左營游擊穆游戎署理遞遺督褾左營游擊一缺委儘先補用游擊連游戎署理○某日藩轅牌示准補東湖縣張國蘭飭赴新任旣而張明府别有要差遂攺委何明府厚康署理刻已製備行裝禀辭就道矣 
[失愼未成]  
　　嘉興訪事人云本月十四日淸晨北門内張家弄中孟姓家樓上不知如何遺火延及牀帳濃烟四出迷漫街心家人咸在樓下尙未察知幸爲往來行人所見大呼失火一時附近居民驚惶無措後查知在孟姓家樓上急卽登梯取水澆灌衆人帮同撲救得卽熄滅嗣詢悉起火之由據言因烘溺布所致祗將牀帳被褥等焚去餘均無恙誠萬幸之事也 
[松江融齋書院課題]  
　　經學解禹貢錯字義詩鄭箋釋例講通江淮論去怒去貪去詐解○性學二氣良能説有高才能文章爲不幸說不矜細行所謂細者何指守官持勤謹和緩四字說○史學班氏於刑志中帶叙兵事說陳壽心不忘漢而後世貶之論南北史體例不同攷杜牧蘇洵好談兵事合論○算學三角容圓自圓周至三角各容遞小諸圓令圓周均遞次相切知三邊及容圓徑求各角遞小諸圓徑理分中未線可廣其法爲求圓外切八等邊之用以圓徑爲首率令倍中率加末率與首率等其中率卽八邊之一有圓徑求中率試言其法並證以圖 
[大令騐屍]  
　　太倉州署待質公所押犯陶子香自縊身死州蔣直刺據情禀明蘇松太道劉康侯觀察觀察照章札飭上海縣黃棠大令相騐大令奉札後於本月十五日將晚帶同刑仵書役用小火輪船拖帶官舫赴太倉十六日午後康侯觀察觀察照章札飭上海縣黃愛棠旣升座管理公所人役某甲禀訴該犯自縊身死情由差役某乙禀稱案緣民人杜某之妻與陶犯通姦後杜忽病故屍親謂爲身死不明疑被陶犯謀殺投本官大老爺案下控告將陶犯及杜妻屠氏一併拘獲訊問之後押陶犯入待質公所此本年三月間事也前晚陶犯忽自縊身死請大 
 
 

Page 3

 
 
愈相騐可也大令飭仵作如法騐視仵作唱報小的騐得死者實係雉經渾身並無傷損大令遂命備棺收殮屍父陶玉籲請自行棺殮大令准隨與直刺略談片刻命駕登舟昨日淸晨回抵滬江就觀音閣碼頭登岸入城赴道署據情禀覆 
[柴船覆溺]  
　　昨晨有徐毛毛等二鄉人所駕之船裝載稻薪在黃浦中行駛將近虹口日本郵船會社碼頭適有某輪船鼓浪而過波濤洶湧徐等支持不住遂致傾覆人亦占滅頂之凶幸經杉板船上人見之急卽援救得慶更生惟所裝之稻薪已浮滿浦面不可收拾矣 
[英界火警續聞]  
　　英界致遠街菜市西首火災昨報已登其大略兹悉火起於第一百四十四號門牌張萬順鐵店傳聞店主婦某氏訓責女兒女兒倔强不服悞將火油燈潑翻致釀成燎原之勢除店屋付之一炬外鄰家僅遭及樓面一角尙無大傷乃未幾被災之南首萬生弄中某姓家又以火油悞濺牀帳火遂上炎幸人手衆多卽行撲滅而甲之雙眉已燒去矣 
[英界又火]  
　　昨晚七點三刻鐘時捕房警鐘又鳴繼報四下探悉火起於英界三洋涇橋北堍之某舊貨店救火會各西人聞警急驅皮帶車風馳電掣而至開足自來水管狂行噴射祝融氏卽捲旗息鼓而退約計焚樓屋兩椽其起火緣由容俟續錄 
[頂替難查]  
　　有廖永海者在本城東街開設德輝烟館經總巡鍾受百明府查知牌號與册上不符顯見冒名頂替遂將招牌并廖帶至局中飭押候訊究前日潮陽帮各烟館主派發傳單邀同公議以廖開設烟館時曾禀明上海縣署請給諭單遂浼烟膏捐董事張錫壽廖潤龍等公同具禀環求黃大令作主大令准之　飭差役持函至總巡局請將廖帶回鍾明府謂俟本總巡訊問後親自帶赴縣署與貴上面商可也差役據情回禀大令以自兩江總督開辦烟膏捐後各烟館應歸本縣辦理與總巡局不涉擬赴道署禀明劉觀察再行辦理 
[准追欠欵]  
　　乾康絲廠股東吳少坡沈子雲具詞投法界公堂訴稱職員等虧欠各莊號銀欵業奉提訊究追攤派惟職員等亦被各户拖欠計吳子佩等二十餘户共銀一萬餘兩求惿追給以抵所欠鄭大令准之遂出票將各欠户姓名銀數逐一開列飭包探協同該職按户追取毋得遲延 
[華捕無禮]  
　　本埠各租界内華捕時於巡街時肆行無禮有西人之目擊情形者語諸本館曰僕於數日前晚間偕友至英界六馬路天福戲園觀劇及劇散而出閒立園之對面旋見有中國大家婦女三人在園門前待馬車來接園中守門華捕口出穢言向之嘲謔僕素知華語友以華捕所言問僕據實告之友怫然曰上海之有巡捕原爲照料地方而設奈何無禮若斯耶然事不相干亦惟憤憤而已不能過問本館竊以爲巡捕係辦公人役遇有婦女幼穉自應格外留心保護以免見侮於歹人倘有歹人非禮相加巡捕宜照章斥逐有不遵者則拘而押之乃以歹人之所爲者而巡捕竟尤而效之豈工部局設立巡捕時所及料者乎想局董及捕頭　之定必大加懲儆也 
[英界公堂會訊案略]  
　　美商茂生洋行主人控掮客韓子廉購定棉花子延不照交等情美領事據情函致公堂昨晨屠别駕飭公差將韓傳案與美員會訊茂生主人投案訴稱去年向韓定購棉花子曾付洋銀五百圓至今延不交貨但此貨已　商人售出約虧洋銀四百餘圓務求追給韓供市上無貨可買故至今未交現在願繳還所收洋銀等語别駕判令繳洋銀九百四十四圓韓供稱願先繳所收之五百圓至所虧洋銀容再措繳别駕著韓於兩禮拜内先將五百圓繳案○去年茂生洋行主人曾控泰來申洋貨號主唐季良定貨不出别駕判令今年二月内出貨旣而唐浼信昌隆號主朱拱之保出旋卽避匿無蹝茂生主人知之投美領事署控訴請函知公堂著保人交案後訪唐已回廣東原籍昨晨茂生主人投案伸訴前情公差禀稱小的奉諭往傳朱言當保唐出外時曾言明如日後唐不到案則認繳銀三百兩爰將三百兩莊票一紙交小的帶回呈案茂生主人稱當時並無此語現請著朱將貨出淸否則仍著將唐交案可也别駕商諸衛繙譯官然後定於禮四傳朱覆訊 
[上海縣署瑣案]  
　　婦人蔡吳氏控蕭香全誘騙銀兩屢經蔣刺史訊問本報亦已迭次紀之矣前晚刺史又飭將蕭等一干人證提案覆訊先據雷貢錦供稱職員由縣丞加捐知縣分發廣東所有奬札等已被蕭香全搶去調紅由職員爲媒許與陜西候補知縣姚永舟爲妻當出聘金洋一百元珍珠一料値洋二千元亦被蕭香全拐去現職員别事不管惟被蕭香全搶去番婦應請照例重辦蕭香全供吳氏與調紅在臺灣爲娼均由革員贖身卽娶吳氏爲妾此次被雷貢錦姦拐搬至雷太興祥同居後又搬往西門外銀河里居住吳氏所有銀兩被雷騙去雷非但自不知錯竟敢與吳氏串通一氣誣說革員與吳氏姦宿求爲明察吳氏供蕭誘婦人至滬在寳善街客棧姦宿二次是實吳天錫偕妹調紅同供吳氏實未嫁與蕭香全至其姦宿情事不知底細求察刺史以吳天錫知情不供實屬可惡著責三百板蕭香全戒　一百下吳氏掌頰四十下仍將兩造分别管押候核○前者蘇省陸紳等數家被竊巨欵由差捕恊同眼線來滬會同縣差將竊犯何阿喜陳阿全朱連生等獲往送縣請究前晚蔣刺史升堂提訊何阿喜供年二十歲蘇州人向爲長隨業已停歇此次由蘇來滬探望友人當票數紙係自已物件金戒指一只在蘇州兌來出洋十四元六角小的素來安分並未行竊求察陳阿全供蘇州人小的亦未行竊朱連生供紹興府山陰縣人年三十歲與何阿喜同當長隨向在朱大人處現因朱大人至天津小的未曾隨去現在英大馬路陳董事處並不行竊求請大老爺明察刺史訊得何阿喜等刁狡不承著押候備文交來差帶回蘇州歸案訊究○高昌廟巡防局魯介彭二尹函送流氓仇蘭一名至縣訊辦前晚蔣刺史提案訊問仇供年二十有四在製造局充當小工犯事停歇此次因有友人囑令小的撁馬在途悞撞張老爺致被送局轉送至案求開恩典刺史訊得仇蘭决非善類著責三百板發攺過所收押○新閘巡防局函送行兇人應阿狗受傷人王西庚至縣前晚刺史升堂訊理王供稱被應毆傷業已平復惟用去醫傷費洋銀五元求請斷給應供貧苦異常無資應付尙求老爺開恩刺史以應旣貧苦無資償費著責三百板交保出外 
[上海巡局瑣案]  
　　前晚本邑大東門外大碼頭協記板木行夥某甲在行中檢查帳務比鄰鎭江薙髮匠某乙連叩其門甲啓户問作麽生乙大言曰爾將虎子傾在我店門前實大不利今尙穢氣刺鼻豈爾尙未聞乎言已舉掌摑甲之頰甲茫無頭緒遭此茶毒心有不甘遂奔赴十六鋪巡防中局控訴局員李蘭史二尹立飭局勇會同地甲馳往拘拿至則乙已懼罪脫逃地甲向薙髮店主人某丙詰責丙知事不得了浼鄰居楊源發水果店主某丁作調人向恊記點香燭負荆甲始允不復涉訟地甲乃回局禀銷○有朱某者在南市外郎家橋南首曹順昌鮮肉莊習屠豕心靈手敏頗能似庖丁之奏刀砉然昨日與小橋左近和仁麫館學徒栽丙戍遇在張河浜不知有何夙仇以致互相扭毆適爲　　鋪巡防南局勇丁某已所見拘至局中禀請訊究局員鍾偉臣二尹飭地甲爲之勸解地甲唯唯應命令兩造各給茶吵貲遂得摸棱了事 
[英界公堂瑣案]  
　　陳阿三昨在某輪船竊取搭客之布兩件水烟袋一支雨鞋一雙正欲携之上岸適爲包探何瑞福查見立卽獲住詢問原主則已不能指出因卽帶回捕房送案請究質之陳供本地人昨日在輪船上找尋友人適見諸物無人照管故取之而回並非竊取屠别駕以圖竊顯然豈容飾卸商之衛繙譯判陳笞責一百板贓存捕房待領○包探陳阿九禀稱許金德在薛金金所開之裁縫店内爲夥私取綢縐兩塊查獲送究薛金金投案請領失贓質之許供此綢本係餘多之物應由小的所得何得指爲竊取别駕判令笞責五十板以儆○包探趙銀河禀稱租界各店鋪所懸招牌向不准太低致碍行路今有孫泰昌鴻泰瑞源福森乾太昌德慶齋宏茂錩裕大王雲樵榮康等十家有意違章特爲知照置若罔聞且榮康一家竟敢口出惡言爲特一併傳案請爲判斷質之孫泰昌等五家同供不知租界章程以致悞違現願高掛惟求恩宥榮康供不敢逞蠻惟求恩典别駕判將孫泰昌等九家各罰洋二元榮康罰洋四元聊示懲警○包探竇如海禀稱胡阿二竊取杜紀中家之布衣兩 
 
 

Page 4

 
 
件緝獲人贓送案請究杜紀中投案領贓質之胡供流落滬江無資餬口不得已出此下策求恩饒恕别駕判責五十板贓還失主○包探張阿五禀稱丁瑞和雷昌富二人均在沈祥華作塲做工前日竊取木板數塊拘獲送究沈祥華投案供稱二人雖係私取情尙可原可否免辦以全體面質之丁雷二人同供偶然貪小不敢再犯求恩别駕以旣經原告求免從寛斥釋○包探施奎江禀稱小工徐頣元竊取周蓮塘木作内之木板兩塊拘獲人贓送請訊究周蓮塘投案申訴前情並請領贓質之徐供認笁竊求恩饒恕一遭别駕判責五十板以示薄懲 
[鄂災續電]  
　　啓著頃又奉朱樾亭善長電開建始東西北三鄉高山居多去年秋收無著貧民乏食現被雹水重災各鄉富户旣鮮存糧局中錢米不足救死若不及早設法則五六七三月糧必絶死必多統計二鄉四十餘圑現只查東北一隅十餘圑求食者已有二萬八千餘口惟有仰乞仁慈多多益善祖蔭自負熱腸不來則已旣來則明知飢黎行將餓死而不救問心實覺不忍巴東後里與建接界現亦被雹被水急須加振民命攸關謹爲十餘萬災黎叩頭求救等因謹再鈔乞登報伏祈仁人君子救人救澈慷慨樂輸至深感盼敝所現擬二十日前後再解一批合併聲明[  上海北市絲業會館籌賑公所制施則敬子英甫謹啓]  
[壽儀移賑第六次淸單]  
　　嚴筱舫觀察壽儀移賑續請登報計收到徐蘭齋翁洋十元嚴潤田翁洋六元陳蓮舫翁孫鏡帆翁盛賡翁泰子顔翁信源祥號費信之翁六户各洋四元馮燦然翁宋延生翁莊韶九翁宋仙舫馮蔭三楊蘭生俞方川費楚珍虞修篁葛俊心茹立甫袁聨淸洪國仁胡易初周詠葭鄭愛堂蔡吉安李厚珪邵渭琛榮祿譚立生馮子廉穆子鋆虞中衡范曉磐秦君安陳卿恩裘廷驤裘鴻勳程鴻澂王爾楫俞逹夫楊秋谷三十三位各洋二元應錦甫翁莊瑞卿公董叙卿夏受之梁秋波葉文蓀徐康齋詹仲書費允中楊寳甫嚴錦坤王純齋陳守瀾吳幹臣嚴振卿蘇夢漁蘇稼秋嚴漢三王厚存周惠臣胡爕泉丁廷蘭朱昆泉嚴養齋洪宏瑞洪賢瑞洪賢璋洪坤焦樂山李寳書徐采三田桐圭盛樵峯馮呂卜趙汝舟李文甫蔡丕隆吳爕梅沈積山穆時振嚴和遜戴在川費錢如來億藥號四十四位各洋一元嚴欽泉嚴德順合洋一元是批收洋一百五十一元[  上海六馬路仁濟善堂司董等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　菜市街永泰蛋行係朱逹夫所開前晚被小船夫瞿桂千扭斷鎖鑰竊去皮蛋及鷄鴨蛋爲數甚鉅雇車裝至某店求售事爲桂千之叔阿寳所知不許售賣將皮蛋送還該店適桂千在門首經過店夥楊九華等見之卽扭至店中綑縛吊打爲四十六號華捕所見喝阻不理遂將一干人扭送捕房昨禮拜二堂期解請鄭大令何繙譯會訊楊供稱在永泰蛋行執事本月十二晚被竊鷄鴨蛋六千餘枚皮蛋兩部報捕查緝前晚瞿阿寳來店稱係姪桂千竊去賣與菜蔬塲某店祗送還皮蛋兩部而桂千適在門首經過是以拘拿大令謂拘獲竊賊理應送捕房解堂究辦何得私刑吊打實屬藐視法紀質之瞿桂千認竊不諱旋被叔父偵知將皮蛋送還雞蛋盡係壤物已抛入垃圾橋河内嗣小的在該店門首經過突被該店夥十餘人拖入吊打大令得供以桂千雖係行竊非是而店夥私行吊打著罰洋三十元充公瞿桂千飭包探往垃圾橋一帶查明有無抛棄情事禀復核奪瞿阿寳無干斥釋○十二號華捕禀稱昨日巡至小東門外一枝春街見徐載興張川金二人與摀婦陸趙氏口角喝阻不理旣而糾同黨羽五六人欲將該摀軋至城内爲此拘入捕房送案請訊張川金供在花烟館門首經過該摀硬欲拉入小的不允以致口角大令以供詞不實着押候再核并將摀婦申斥一番以後務須安分不得拉客　干嚴辦陸趙氏稱謝而退○楊雲章控黃順昌代陸蘭廷爲中將麥邊洋行桐油棧單抵押洋三百元卽往該棧掛失將桐油取去經大令提案訊供以沙發洋行司帳朱濟雲爲借銀中保飭提到案昨日堂期包探傳同原告及朱黃等一并解案請爲訊理大令先謂朱曰爾經手借銀亦應根究來歴黃順昌旣非店主何來棧單可借銀兩並私蓋泰記圖章顯係通同作弊朱稱小的自知不合實受其愚問黃順昌曰所借之銀現在何處供稱姊夫陸蘭廷因買物不敷托小的出面代爲措借大令訓陸欲借銀何必倩爾出面顯係將棧單竊出爾尙欲圖賴耶朱濟雲不應糊塗擅作保人楊雲章不究來歴貿然借銀均屬咎有應得著將朱黃押候覓保限十目内會同楊雲章理楚陸蘭廷無干省釋陸叩謝而退○王少成禀稱向徐在芝買表一枚議價洋七元五角言明銀質詎係銅壳向論不理是以扭案請究大令著將原表退還令徐給還洋七元五角兩造各遵諭而退○同盛和盛恊記三土行主鄭錫林等訴稱行中與楊耀廷楊榮春往來共被賖欠洋銀二百餘圓向索不還請爲追給二楊同供稱欠銀屬實求恩寛限以便措繳大令著押候人銀並保限十日内理楚延則嚴追○乾豐押鋪主蔡子梅訴稱去年十月某日信福押店主蔡阿昌向小的店内取去鑲金金剛鑽約指二枚値洋銀六百二十圓至今一味延約尙未交還聞伊已交與朱渭生押得洋銀三百五十圓連五月利銀共計洋銀三十五圓除付還約指一枚値洋銀五十圓外尙少洋銀一百八十餘圓務求追給阿昌供稱小的共買約指三枚實受朱渭生卽小朱之愚大令謂爾非小孩何至受人愚弄阿昌不答隨與到案之廖承年爭辯大令謂爾等瞻敢在法堂上爭吵目中尙有法紀乎遂著將阿昌及馬德之押候提到小朱訊核其餘人證一併叱退並諭令原告補詞呈候核奪○包探禀稱偷兒陳阿四至停泊河干之萬信昌柴船上竊衣三件經萬拘獲送入捕房捕頭令解案請訊陳認竊不諱大令判令押候笞責一百板贓給還失主○包探禀稱偷兒張阿大屢至義順煤炭店竊煤前晚又被竊取經義順夥當塲拘獲扭入捕房兹者捕頭令送案請辦張供稱小的初次犯竊事尙未成求恩寛免大令判令押候笞責五十板 
[美界捕房瑣事]  
　　某木作有叚木一排前日下午時由浦江撑　虹口港將近中虹橋適遇裝載垃圾之駁船碰撞駁船大受損傷兩造遂各奮爭互扭至岸欲往茶肆評論旋經三百號華捕拿送捕房捕頭略詰數語以各有不是斥不准理○王阿二王阿狥王狗郎黃世忠黃逢時李子卿劉阿靑等七人均係積年老賊　獲解案判押捕房刻因押期已滿應分别遞解回籍昨晨蘭捕頭派包探竇如海將七犯帶往英界某照相店留下小照然後送至四馬路捕房聽候遞解○前日之晚有西國水手數人不知由何處覓　而回東倒西歪醉態可掬行至虹口百老匯路乘麴秀才勢力沿途滋閙旋經三十四號西捕見之拘獲四名解入捕房覊押俟酒甦時核辦 
[金陵官報]  
　　四月十三日首論語府劉禀知本日入塲者試七縣文童叅將李天元銷轅下先鋒官叩謝署　信營叅將　示樊興釐捐同知愃齡到從九汪仁琬由蘇來分　差委○十四日統領親軍老湘等營新授山西大同鎭劉管帶　軍左營江上喜帮帶副前管蔣良眷均傳見叅將趙　龍叩謝先鋒官牌示知府陳琦禀知赴泠江公幹陜西同知李培元叩謝給咨准補　山縣陳諴奉府委赴江捕查普育堂田租知縣劉德元戴光相覲　均禀知在府署　　 
[江西官報]  
　　三月初十日德靜山中丞致祭先農壇行耕耤禮南昌同知蔡世俊禀謝奏補南康府知府　知通判杜曉徵下鄉勘洲地回候補縣邢慕祖代南昌　　槎勘洲地回鄭伯瑞解漕折就回新選按照廣祥禀到狄如椿西大街邱昌奎中大街俱巡查周鼎查　昌監俱秋審日差鍾　嵩豐城等縣催地丁回前　河南道御史謝希　　崇仁籍來省候補道賀元彬往金陵鹽局松峻由金陵回調補吳城千總彭三元缷興國千總事回山東縣丞汪振　禀辭右　千總徐兆熊往金陵徐嘉霖瑞金公幹回李元表往　寗公幹許寳蓮善後局委代辦局務署南豐羅坊司顧國珍請假回省就醫以張葆和署理○十三日候補縣陳　愼代南昌下鄉相騐回石長裕往峽江孫長靑往泰和俱催　折臨江府王之藩病故遣缺以試用府孫傳檙署理瑞金縣徐緖昌飭赴新任○十四日候補縣許寳蓮代辦善後局務府經慶昌彝南城催　折回　署定南下歴司李覲永查去在省繳委以候補從九許壁署理准補瑞金縣徐緒昌禀謝飭知陳希曾禀謝提前酌委一次行知府經徐保　樂平　縣催地丁回劉仁　　寗等縣催墊欵回瑞州都司文明缷事回傳連陞銷帶安字營左哨回○十七日典史劉輔元金　等縣催屯糧回攺指典史俞慶濤禀到投文○十八日副將王正順由金陵來省　子縣慶錫庚往撫州公　典史祝彬雷熙賢周在鎔石念慈俱秋審日差楊銳年往樂化彈壓秋審人犯柏長靑都昌等縣催屯糧回○十九日從　　錫　文杏林瞿錫祜　秋審　　事差劉廷瑞湖口就醫回　淦縣縣丞程炳焜解秋審人犯來省德化城子　吳　解秋審人犯來省 
[上海陳家木橋電報總局内籌賑公所經收昌義賑第三次淸單]  
　　無名氏洋四元平江隱名氏洋二元朱葆珊翁經募全仁堂洋一百元麥順時麥氏無名氏三户共洋三元○以上共收洋一百零九元正 
[上海陳家木橋電報總局内籌賑公所經收四川義賑第三次淸單]  
　　友記代隱名氏洋十一元全盛信　來　城食便不美人洋五十元唐門李氏洋十元無名氏洋兩元無名氏洋一元季冠翁經募姚詒淸堂洋五十元倪十謨洋五元求四季平安人洋一元永義和來太倉無名氏洋一元隱名氏洋四元銅洋三元隱名氏洋十元周舜翁經募積善堂洋二百元又善捷堂洋二百元貴陽電報　潘企翁經募第一批貴平足銀一百兩原合來規銀一百零六兩　錢　　電報　史　翁十元昑秋閣洋一百元無名氏洋十元黃許氏求康健洋七元銅洋一元王心翁求肝陽速愈洋十元寳順莊來吳珍聘翁爲堂上祝壽移助規銀七十兩劉棣　洋二十元　太盛信局來湯祖和求子寳琛病速愈爛洋十元○以上共收規銀一百七十六兩五錢英洋七百零二元爛洋十元銅洋西元正 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十三年四月初七日京報全錄]  
宮門抄○直督王奏爲報銷略什噶　電線工程收支經費銀數摺○又奏爲報銷肅州至新疆省城電　工程收支經費銀數摺○又奏報銷伊犁電線工程收支經費銀數摺○閩督邊奏甄别知縣留省序補片○四月初七日刑部都察院大理寺廂紅旗値日無引見○卓公假滿請安○崇光專摺得賞謝恩○錫綸志崇預備召見○召見軍機錫綸志崇○○北洋大臣直隷總督臣王文韶跪奏爲報銷辦理喀什噶爾電線工程收支經費銀數恭摺仰祈聖鑒事竊准督辦電報事宜太常寺少卿盛宣懷咨呈光緖十八年十一月前任北洋大臣直隷督臣李鴻章會同前陜甘督臣楊昌濬升任甘肅新疆撫臣陶模具奏請設新疆南路喀什噶爾電線應需經費在江海關所存出使經費曁海軍衙門生息應還出使經費項下各提銀十四萬兩以資應甲於光緖十八年十一月初十日欽奉硃批著照所請該衙門知道欽此欽遵咨行照辦遵卽調派儘先遊擊沈廷棟帶同熟手員司工匠於新疆電工告竣之後馳往接辦自吐魯番起經喀喇沙爾庫車阿克蘇至瑪拉巴什以逹喀什噶爾回城因提督駐紥漢城復由喀什噶爾接線貳拾餘里逢灣取直計共線路貳千三百八十一里工抵阿克蘇時因天寒地凍停作兩月於二十年正月間復由阿城開工至二月底一律告竣工程棘　以庫爾勒一帶爲最上面山石壁立下則深河急流懸崖曲徑不獨工作難施且樹杆幾無迹可入該委員重賞人夫奮勇前進不避艱險得以從速告成所有各項用欵除運脚一項無法可省此外無不竭力撙節核計舊管無項新收出使經費生息兩欵共銀二十八萬兩又遵飭核扣平餘銀四千八百七十三兩六錢六分五厘一毫五絲統共收銀二十八萬四千八百七十三兩六錢六分五厘一毫五絲開除定購中外電線料價銀六萬一千五百六兩五錢六分八厘七忽二微又勘路轉運分屯工程船隻夫馬脚價銀十萬九千一百四十兩九錢四分一厘六毫六絲七忽勘路轉運工程委員學生司事匠役薪工川資雜用銀一萬八千二百七兩八錢七分六厘四毫四絲六忽九微又撥付本省木價銀三萬三千七百七十四兩三厘六毫六絲六忽九微撥付各官電局經費銀二千九百七十八兩統共支銀二十二萬五千六百七兩三錢八分九厘七毫八絲八忽實存庫平銀五萬四千三百九十二兩六錢一分二毫一絲二忽又存平餘銀四千八百七十三兩六錢六分五厘一毫五絲均已撥付伊犁電工應用此案除木價應歸本省造報又撥付各局經費另案册報外兹將其餘各欵分造淸册請分别奏咨等情前來臣覆覈無異除淸册分咨户兵工三部外所有展設喀什噶爾電綫收支經費報銷緣由謹會同陜甘督臣陶模甘肅新疆撫臣饒應祺合詞恭摺具奏伏乞皇上聖鑒敕部查照核銷謹奏奉硃批該部知道欽此○○北洋大臣直隷總督臣王文韶跪奏爲報銷辦理肅州至新疆省城電綫收支經費銀數恭摺仰祈聖鑒事竊准督辦電報事宜太常寺卿盛宣懷咨呈光緖十八年三月前陜甘督臣楊昌濬升任甘肅新疆撫臣陶模會同前直隷督臣李鴻章具奏請設肅州至新疆省城電綫所需經費由總理衙門議請在海軍衙門天津生息項下應還出使經費欵内撥銀五萬兩並由户部撥銀五萬兩在河南爲解甘肅餉内照數劃解其餘十萬兩卽由甘肅新疆兩省儲存平餘項下動撥等因於光緖十八年六月初四日奏奉硃批依議欽此欽遵轉行照辦遵卽遴委電工熟手儘先補用遊擊沈廷棟帶同委員司事學生工匠人等馳往勘路興工自肅州起經哈密吐魯番以逹新疆省城逢灣取直實計線路二千六十九里内石山二百七十餘里土沙五百二十餘里戈壁約一千數百里土地沙地工作均易其戈壁沙石鑽洞愈深愈結全憑鐵撬搗挖往往竭數人之力每日僅搗挖一洞在工人等適當夏令往來於炎風烈日之中水草不生之地實屬艱苦異常其時急盼成功遂分　路赶辦一由肅州至哈密一由哈密至土墩子一由土墩子至迪化以俱以接頭通報爲止於光緖十九年六月間一律告竣查工程之難尤以轉運爲最自上海至漢口賴有輪船尙稱便捷而自漢口至西安水陸疉更水則逆流上駛間以險灘陸則盤旋山中僅容一人一騎過此由陜出購長途數千里車駝脚價無不奇蹟實難與尋常轉輸相提並論兹督同電報局各員核實勾稽分别詳細造報計舊管無項新收奉撥庫平銀二十萬兩又　飭核扣平餘銀三千八百六十七兩六錢九分四厘四毫三絲四微開除定購中外電綫機器各料價銀五萬四千九百九十兩三錢四分　厘三毫六絲六忽九微又勘路轉運分屯船隻夫馬脚價銀五萬五千五百六十四兩六分七厘七毫一絲七忽二微勘路轉運工程委員學生司事匠役薪工川資雜用銀二萬六百六十一兩九錢六厘七毫二絲九微又撥付本省木價銀四萬七百七十四兩一錢三分六厘八毫三絲二忽九微撥付各官電局經費銀一千六百六十三兩四錢統計支用銀十七萬三千六百五十三兩八錢五分二厘六毫三絲七忽九微實存銀三萬二百十三兩八錢四分一厘七毫九絲二忽五微儘數撥付伊犁工用除本省採辦木價銀四萬七百七十餘兩應歸本省造報撥付各官電局經費銀一千六百六十餘兩另案册報撥付伊犂工程銀三萬二百餘兩歸入伊犁工程造報外兹將應銷各欵分造淸册請分别奏咨等情前來臣覆查無異除淸册分咨户兵工三部外所有設立新疆電綫收支經費報銷緣由謹會同陜甘督臣陶模甘肅新疆巡撫臣饒應祺合詞恭摺具陳伏乞皇上聖鑒飭部查覆核銷謹奏奉硃批該部知道欽此○○北洋大臣直隷總督臣王文韶跪奏爲報銷辦理伊犁電綫工程收支經費銀數恭摺仰祈聖鑒事竊准督辦電報事宜太常寺少卿盛宣懷咨呈光緖十九年九月前直隷總督臣李鴻章會同前陜甘總督臣楊昌濬升任甘肅新疆巡撫臣陶　具奏請設新疆北路伊犂電綫所需經費在於新疆喀什噶爾兩路電工餘欵項下動支等因光緖十九年九月十五日奉硃批該衙門知道　此欽遵檄行照辦遵卽調派儘先遊擊沈廷棟於喀什噶爾電工告竣之後督率員司學生匠役前往迪化開工以資熟手計自迪化起向西北輕昌吉绥來精河等縣廳以逹伊犂實在電綫路一千一百三十里沿途河水較多三台以上一百數十里盤旋山谷大石噒岣至六道橋石門等處尤爲崎嶇逼人無論冬夏雨雪時九月以後大雪爲狂風掃聚深至丈餘或數丈不等道路爲之不通該委員等竭力赶辦幸能迅速竣事兹查收欵項下計新疆電工用存銀三萬二百十三兩八錢四分一厘七毫九絲二忽五微喀什噶爾電工用存銀五萬四千三百九十二兩六錢一分二毫二忽又喀什噶爾電工用存平餘銀八百七十三兩六錢六分五厘一毫五絲又伊犁電工所用庫平銀内核扣平餘銀一千三十九兩六錢五分六厘八毫八忽七微開除定購中外電綫料價銀二萬四千九百四十九兩九錢六分二毫四絲四忽七微五纎又勘路轉運分屯船隻夫馬脚價銀四萬七千八百八十八兩二錢六分四絲五忽二微勘路轉運工程委員學生司事匠役薪工川資雜用銀八千七百十六兩四錢四分六厘二毫八絲八忽又撥付各官電局經費銀七百四十六兩八錢統共支銀八萬二千三百一兩四錢六分六厘五毫七絲七忽九微五纎實存銀八千二百十八兩三錢七厘三毫八絲四忽七微五纎已埽數撥付塔城電工應用除橃各局經費另案造報外兹將其餘各欵分造淸册請分别奏咨等情前來臣覆查　　除淸册分咨户兵工三部外所有展設伊犁電綫收支經費報銷緣由謹會同陜甘總督臣陶模甘肅新疆巡撫臣饒應祺合詞恭摺具陳伏皇上聖鑒飭部查照核銷謹奏奉硃批該部知道欽此 
邊寳泉片再勞績捐納分發各員自到省之日　　用一 
年期滿詳加甄别歴經遵照辦理在案茲福建試用知縣邱祖　朱開泰均已試看期滿例應甄别據　梟　司會詳前來臣查該員邱祖　年力富强朱開泰才具明　均　　本班留閩序補除履歴咨部外謹附片具陳伏乞聖鑒謹奏奉硃批吏部知道欽此 
 
