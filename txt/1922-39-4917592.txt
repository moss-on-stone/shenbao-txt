# 1922 - 39 - 4917592

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[北京之財閥（老圃）]  
　　銀行爲適法之營業且爲營業界極重要之職務固無可以反對之理但與北京政府勾結之銀行則有類於欺詐試思人民有錢豈肯借與張作霖曹錕然以銀行之名吸收存欵更以銀行之名貸欵於政府而發軍餉即不啻以人民膏血之貲間接借與曹張此其欺詐者一今國人皆反對外債非　其債來自外國爲排外而反對之也實以其債無益於國家徒增國家之負擔充私人之囊槖故深惡而痛疾之也然則乘政府之危而借以重利折扣之内債政府中人乘機取利債權人亦乘機取利兩曹受其利而國家受其害實與外債無異此其詐欺者二更可笑者政府無錢欲借錢於銀行乃許銀行以發行紙幣權然銀行亦無錢僅有紙幣即以紙幣貸之政府此其紙幣固與尋常白紙無異然欲賣與人民則竟與現金無異此其詐欺者三更離奇者或全爲外國人之機關而中國人爲傀儡則爲外人作倀或全爲中國人之機關而外國人爲傀儡則借此以招搖此其詐欺者四凡以上所言皆北京之財閥也所謂財閥亦非資本家之謂大率皆慷他人之慨以圖自利而意氣揚揚頗類今日之軍閥若退職之督軍巡閱使以其括地皮所得開設銀行則軍閥財閥又并爲一談不知烏之雌雄矣 
國内專電 
　　北京電顏日前進府保施肇基爲外長或代閣本人微含希望使美意徐曰今後内閣宜擇超然於直奉及各黨勢力之外者方可不受畸重之反動太會巳竟事務正繁施使在美籠罩一切外交形勢苟能回國組閣正合時勢要求君之地位與施相埒君能組閣尤爲就熟顏仍辭謝結果徐强暫代下去惟顏仍允以二月二十日爲限請速覓繼任（十四日下午一鐘） 
　　北京電王士珍前月下旬面告某使者謂予以住租界精神上痛苦故卜居恒陽以爲無人來擾今尙擺脫不開是逼令予到租界也又曰予曾一度組閣自認失敗時事日紊精力日衰請告東海諒予苦衷（十四日下午一鐘） 
　　北京電頃訪趙理泰據云段氏赴津實爲避嫌非爲活動因外間謠言有人擁戴段氏段氏家屬恐因之招忌請段離京以避政潮且免危險及其他意外之壓迫請君再三爲友人說明段氏决不活動免生流言云云（十四日下午一鐘） 
　　北京電津息陳炯明代表與交系接洽惟第二項之孫文地位問題關外不願表示故擱淺（十五日下午二鐘） 
　　北京電銀團息二十九家鹽債銀行有多數均欠外國銀行欵且將政府與訂之合同亦送外銀行作擔保潘復時代與小銀行勾通做政府翻戲以一分二利息向外國銀行借到之欵轉借政府要二分利九一交先扣利息交法郎按市價少合故恒在五分以上小銀行受公債云喫虧者以此 
　　北京電九六債尙有不妥洽點（一）債多於票二千萬銀行要政府定辦法（二）銀行嫌九折太貴需在八四下太不知足（三）外國銀行如不受債票扣現金則擔保品不結實應爲二重擔保政府已設法疏通聞小銀行借與政府欵當時利息折扣交欵方法統計在月利五分内外今以八釐故不滿（十五日下午二鐘） 
　　北京電段祺瑞赴津係趙理泰送上火車東海昨特傳趙面詢一切並擬派趙赴津仍請段回京鎭定人心趙託辭不去（十五日上午十二鐘） 
　　北京電贛陳電孫文北伐隊陸續入湘其前隊已抵黄沙河行營參謀部辦公處設衡州城内財神殿連日有重要軍官在衡籌備軍事衡城商號均停業現湘軍擬移駐常德讓出長沙省城孫李計劃以主力攻鄂並分兵擾贛形勢日急請迅示方略（十五日上午十二鐘） 
　　北京電郭則澐調農商三多運動僑務局總裁甚力（十五日上午十二鐘） 
　　北京電財部於十四日發還張宗昌欠餉十五萬又令吉黑榷運局撥五萬交李家鏊充特别法庭費 
　　北京電府息顏將維持下去所以辭者恐關外挑眼府已派員向關外道地（十五日下午二鐘） 
　　北京電徐派胡人俊赴洛 
　　北京電吕海寰趙爾巽集百萬組魯大鑛業公司承領膠濟路沿綫礦產採掘（十五日下午一鐘） 
　　北京電許世英請將皖財廳孔憲芳開缺以柳汝礪繼（十五日下午一鐘） 
　　北京電田中玉十二日電膠濟路警接收案曾於一月有日電交部詢問接收隊曾否就緒二月二日又電催促未見覆現日軍全部撤清應於簽字後三個月爲之時期甚迫幸勿誤事（十五日下午二鐘） 
　　北京電昨閣議决定改良司法制度將承審制打銷改初級或分庭因列國調查吾國司法委員不日來華故（十五日下午二鐘） 
　　北京電三全權電日諾瓦會議美未加入我宜觀望因該會係對德賠還會所脫胎我未簽德約不加入亦可（十五日下午二鐘） 
 
 

Page 5

 
 
   
 
 

Page 6

 
 
[國内專電二]  
　　北京電　湘電趙恒愓請孫文代表轉告湘艱如欲北伐請勿假道湘省趙并派張其鍠與吳佩孚接洽吳將協湘餉彈但有條件 
　　天津電　本年第十次華北運動會訂四月在汴舉行 
　　天津電　各團體議决在公園鑄造賣國奸商石像已造册列名者六人石工團盡捐助白石及鐫刻義務（以上十四日下午十鐘） 
　　蘭州電　實業廳司徒頴前因侵占禁煙義欵被控偷跑現農部來電飭查 
　　蘭州電　隴東公民前控么聯元侵吞公欵案經法庭批准内云此案以丁道津爲要犯現公民復請照前批訊辦 
　　蘭州電　瑞雪繽紛省防各路統領整隊出行在南門外大事操演以慶元宵佳節 
　　蘭州電　各道屬師範學校一律添授國語（以上十五日下午一鐘） 
　　漢口電　陜陳聯川謀反攻吳令陜馮鄂蕭出兵會剿張聯陞來省赴洛卽係商鄂北進軍陜南事並擬調駐宜都鄂軍第五旅赴鄂北助剿旅長張允明寒（十）（四）特來省協商 
　　漢口電　王汝勤文（十）（二）就荆州鎭守使職（以上十五日下午五鐘） 
　　香港電　唐繼堯確率胡若愚龍雲兩部由慶遠取道黔邊回滇盧燾下令戒嚴顧品珍亦出兵抵禦 
　　香港電　省總商會派黄鷺塘等四代表删（十）（五）赴港調停罷工 
　　香港電　李烈鈞佳（九）（日）電梧贛軍辦事處謂師行在卽送各軍官眷百數十家赴粤居住請照拂 
　　香港電　當局擬收回造幣廠官辦 
　　香港電　孫江（三）（日）任蕭汝霖爲黔軍先遣司令（以上十五日下午六鐘） 
　　香港電　馬君武昨電詢陳炯明何日回省因有事來粤與陳面商 
　　香港電　徐聞縣駐軍鄧本殷部因縣長吳霏槍決數賭犯銜恨灰（十）（日）包圍縣署議會搜捕縣長議員吳懷印逾牆逃議會辦事人亦先逃各物盡被掠黄强已派兵往勦 
　　香港電　某方訊桂林已下動員令朱培德率部取道永州進李明揚由全州進關國雄謝文炳吳忠信向道州進 
　　香港電　今日海員四代表到東華醫院會議仍無結果港政府最後讓步要海員允船東三條件先復職復回港原狀候仲裁人判斷加薪方證明該會爲非犯例然後取消解散該會之告示聞有一代表已回省報告（以上十五日下午十一鐘） 
　　滁州電　文（十二）夜正陽關駐軍譁變兩連損失甚巨現已竄往六安一帶（十五日下午十鐘） 
世界路透電 
[英國議會中之印度問題]  
　　十四日倫敦電　統一黨議員希克思今日在下院提議修正致英皇之答詞謂答詞宜表示印度不靖由於芒泰格氏治理不善希望迅速設法恢復印度治安之意又謂芒泰格管轄印度抱寬放主義而未得扶助混合内閣者之同意其政策爲賣棄印度之白人並破壞世界中最好之吏治若甘地其人早應於若干年前即行捕治云云 
　　十四日倫敦電　下院辯論守舊黨所提出掊擊芒泰格氏印度治績之動議時芒泰格氏聲稱印度政府於數日前論捕甘地但因甘地等有勸勿再施不合作及其他違法行動之决議印政府乃暫不起訴以便查明其决議有何影響及於違法之行爲芒氏又謂渠不信英國國會擬阻撓印度自治之機會但印度獨立趨勢之表示不效忠英皇之能度及破壞英太子到印歡迎禮節之舉動皆足傷害英國對於印度志願之好意設印度有好意與合作之表示則英國國會定承認印度之權利但若謀毁英帝國之存在阻撓英政府責任之執行並提出因誤信英國將委棄印度而生之要求則印度决不能與世界最堅决之人民爭勝蓋英人定再用其全力持以决心而與印度相周旋也芒泰格又稱英政府極信任印度政府渠有充分理由可信印度政府值得信任並信英國可在印度穏渡目前潮流而達更快愉之時代首相喬治稱印度事態確有使人憂慮之處但可不必驚惶英國儘有可控制印度時局之能力而不須增加英人之負擔喬治繼言印度不靖之原因指印人在英國大學所受之敎育無異置新酒於舊瓶一旦瓶破酒流而醉酒者遂遍於東方又謂印度之事與中國日本等東西雙方之化學品旣相混合則勢必爆裂俄日戰爭有極激盪之影響及於亞洲全部中國境内之鼓噪與印度之鼓噪情勢相似原因亦同蓋中國學生吸受美國民治之思想也喬治又言歐戰與印度之關係尤注重對土戰爭之影響以土耳其爲世界最大回敎國也謂如能與土媾和則辦理印度事定可大獲其益希望不久與協約國討論此事但對土和局須爲公允之和局協約國必使兩宗敎　民族互得其平喬治末稱印度人士之受有敎育者英人必予以最好機會俾纏續經營二三年前所創辦之試驗事業以克底於成但其他改革則須視其試騐事業之結果而定云云下議院後以二百四十八票對六十四票否决希克思氏所建議之修正案而致英皇之答詞遂定稿 
[印度之近狀]  
　　十四日孟買電　甘地氏宣稱恰里恰拉之慘變復足表示不宜急切實行不以武力違抗當道運動彼今因此事開始作苦行五日甘地氏又勸犯罪者自向當道投到 
[英議會之香港僮奴問題]  
　　十四日倫敦電　下院討論香港僮奴問題之際議員華特大佐質問殖民大臣樂吉爾氏是否不以取銷英殖民地買賣人口之權爲過分華特氏稱此爲不列顚帝國之垢辱邱吉爾氏建議俟殖民部豫算案提交下院討論時儘可辯論此事 
[中法實業銀行之前途]  
　　十四日倫敦電　據巴黎電稱財政總長賴斯台里氏宣稱中法實業銀行應　還之存欵總數爲四萬萬佛郎遠東占三萬萬法國占一萬萬分配庚子賠欵法財政部不與聞將由銀行團爲之其組織規則尙未發表 
　　十四日巴黎電　中法實業銀行股東呈請商務法庭第四科解散該銀行因所收資本已折去四分之三也該銀行曾請許其援用法國法典之條例而得實行調停此案定二月二十日開訊 
[日諾瓦大會之預備]  
　　十四日巴黎電　法總統於今日午後接見捷克斯拉總理兼外交總長皮恩十博士博士不日將赴倫敦豫料其到英後將贊助法國關於展緩舉行日諾瓦會議之意見辯論報極言不與德俄鄰邦商榷而定關係兩國之經濟計畫之荒昧 
　　十四日巴黎電　據羅馬電稱該處捷克斯拉夫公使巳以小協約國之名義請意政府展緩二三星期舉行日諾瓦會議 
　　十四日巴黎電　駐巴黎喬其亞公使致牒協約國政府謂宜邀喬其亞代表參與日諾瓦會議 
　　十四日倫敦電　倫敦雖宣布對於展緩舉行日尼瓦會議之舉尙無决議但今日法國半官報歡迎英國所主先開專家豫會之議甚形熱切致倫敦疑懼法政府將提出許多專門問題恐專家會議將歷兩月之久法國延宕日諾瓦會議之企圖近又繼以一種奇異運動即主張法國與勞農俄羅斯聯好是巴黎一部分報紙載有著名過激黨之談片注重俄國利源之溥大並建議法國如助俄國脫離經濟困難則可有恢復俄債之希望巴黎視日諾瓦會議不啻爲俄國問題之會議故擁護過激黨報紙之運動殊關重要此或爲法國對俄將施行政策之徵兆也 
　　十四日巴黎電　今晨舉行内閣會議由米勒蘭總統主席普恩賚總理曾向其同僚宣述外交現狀 
[南北愛爾蘭之公鬭]  
　　十四日倫敦電　貝爾法斯昨日之炸彈案已死四人今日有三人被黨人槍斃 
　　十五日倫敦電　昨日貝爾法斯復有槍擊案迄今死者逾二十人傷者逾六十人 
[英阿條約]  
　　十四日德里電　英國專使漢拉氏已由阿富汗加布爾回抵印度携有簽字及調印之英阿條約新簡駐阿英使亨夫里斯氏將於二月二十日赴加布爾 
[南非之罷工]  
　　十三日約翰萊斯堡電　重要司機人數名已於今日上工惟鑛工上工者尙不多故鑛内尙未能開工鑛局管理人警告罷工者謂未能全用舊日之工人 
[感際飛機會議]  
　　十四日倫敦電　倫敦開統一飛機設備物之國際會議與會者爲英法德俄美等國已通過統一標凖之原則以期一國之飛機得利用他國降落留住裝煤氣上油等之設備並指派股員條議最適當之標凖 
[各國近事記]  
　　十四日倫敦電　有人質問外部次官哈穆斯威氏德國實業家史汀納斯氏允以一千萬鎊借與荷屬東印度之說外部曾有所聞否如有之則政府於估計德國償付債務之能力時曾否考慮及此種事實哈氏答稱此種報告雖由數方面傳來但外部迄未得證實史汀納斯氏承借荷屬殖民地借欵之確實消息故第二問題當然不能發生 
　　十四日樸特賽電　北巖爵士今日乘大英輪船公司之埃及號前赴馬賽 
　　十四日倫敦電　首相喬治氏及閣員在華特盧車站歡迎貝爾福氏及李爵士由美回京 
　　十四日倫敦電　南森博士否認彼曾被舉爲莫斯科勞農會名譽會員之說 
　　十四日洛特丹電　荷蘭萊登大學著名哲學敎授波倫博士病殁博士幼時曾充使役 
　　十四日巴黎電　孟買電稱波斯王取道赴歐已抵該處 
　　十四日芬蘭京城電　内務大臣今日爲手槍擊中要害兇手就逮聞並不含有政治目的 
　　十四日西班牙京城電　飛機一架載英國飛行家三人今日在某處飛行場墜落乘機者均殞生 
太平洋路透電 
　　十五日東京電　霞飛上將今日游大阪全城懸旗致敬上將定今日午後前赴神戸 
　　十三日海參崴電　白軍因伯力地勢不利作戰其左翼有爲紅軍攻擊之虞故已暫由該鎭退至南面較佳之陣地古特將軍率第五勞農軍之一部塞里斯乞夫將軍　赤塔軍現包圍伯力目下尙無戰事惟加貝爾將軍因缺乏軍械子彈處境頗危日軍現寂無動靜農民則表同情於白軍 
公電 
　　交通部主張膠路民有之鹽電各報館均鑒查籌贖膠濟鐵路一案前經本部於一月寒日二月東日通電全國擬將該路歸爲民業由人民籌欵贖回自行管理在案現准外交部電准三代表電稱該路業經簽定由中國用國庫券收回等語查本部迭電擬將該路歸爲民有而全國人士對於維持該路尤具熱心本部自應與國民一致行動貫澈本部迭電所主張仍將該路歸爲民業由國民自辦養成國民經營新業之能力比年以來民業鐵路雖經本部設法提倡尙鮮發展今膠濟鐵路具有已成之基礎一旦歸爲民辦進步自易獲利尤宏將來可爲民業鐵路之模範業經本部今日提出國務會議議决照辦至於籌欵辦法仍希諸公積極進行倘得早觀厥成無任翹盼除查照閣議議决由内財農交四部會同呈請大總統以明令公布外特先電聞交通部鹽印 
　　蘇督長再陳贖路意見之鹽電各報館均鑒頃以膠濟路案上大總統一電文曰竊前上銑電擬陳集股贖回膠濟鐵路辦法十一條又上漾電賡續條陳四事計邀睿鑒目下魯案已經解决情形逈有不同曩以交涉棘手本因情勢迫切曾爲有力之主張今則信約已成應以交涉結果早定籌商之標凖謹本此義再陳九事一曰路權之保障也路欵民籌路權民有本無欵問惟近徵輿論頗以從前蘇浙路案政府有失信之嫌此次路爲民業應請元首頒布明令以爲確實之保障並參酌各國民有鐵路公司新法詳訂公司章程按照國内情形酌定集股規則一併明令發表以昭大信二曰股欵總額之規定也贖路給價照德人原估價五千三百四十餘萬金馬克折合時價約合華幣二千七百萬圜此外尙須另加改修費用此次集股自應酌量寬籌擬請仍照銑電所擬定股欵總額爲華幣三千萬圓三曰用途之明定也前陳辦法係就立籌現欵直接贖路而言今旣有庫券之約又奉院江電業將前陳辦法通行各省區並交部查照自應遵照院電賡續籌議即請明白規定以收回庫券爲股欵用途四條約之解釋也迭准外交部電贖路之國庫支付券分十五年清償惟五年後得一次付清等因依此解釋是自約成之第一年起即應開始交欵且交欵期限並可縮短爲五年雖爲條約所限付清之期須遲至第五年終惟股欵不能不先期籌足以備分期交付五曰股欵之存儲也償清庫券照約尙須五年股欵預存須昭信於中外擬請預由募股機關與國内銀行公會商定息存方法或援十年公債成案商由總稅務司簽字擔保指交可靠銀行息存由前之說則國内金融可資活潑而存息亦較高由後之說則集股信用益以鞏固而隠可獲國際協助之力究以何者爲宜應請確切規定六曰保息的欵之確定也銑電擬由國有獲利各鐵路酌提餘利爲股欵保息將來仍由該路分年攤還如屬可行應請飭部定案刋入公司集股章程惟查各國通例人民剏興偉大實業有對外競爭性質者均由政府給予補助金以示提倡擬請援照辦理此項保息之欵暫由政府擔任五年仍照銑電飭由國有獲利各鐵路提出以爲保證七曰籌備機關宜速定也募股應設各項機關銑電已有陳述必須早爲設立勸募力能著手目下各省區人民踴躍勸募機關林立大率以辦法未定不得不自爲風氣務請從速規定俾克一致進行八曰路權之移轉也准外交部電開全路移交至遲於本約實行後九個月内完畢等語此就政府現時接管該路而言如今後集股有成公司依法成立届時該路即應移交公司此關内政問題不必俟之約定之五年後也九曰局長之選定也目下接收該路自應先由政府選派局長務以不帶特别色采能博全國信用爲合格公司成立後局長一席即應由股東依法故選不得再蹈官督商辦舊習致損股權以上九事係根據交涉之結果以補銑電所未及如此辦理似較尋常公司集股之法定手續尤爲重要皆爲必須先决問題管見所及不敢緘默應請鈞座飭下院部臚集各方意見折衷定制詳定規則明令施行抑更有陳者比月以來各省對於集股極爲踴躍綜計認募之數已逾二千萬圓辦法若早規定此事極易成功蓋人民固具有眞正愛國之精神尤賴政府有妥協適當之規定儻再遷延必無良果各疆吏之失言人民之絕望縱不足惜其如國事何哉佇承明令無任瞻依等語諸公體國公忠夙深企仰片言鼎重裨益無量尚祈宏濟艱難共籌良策俾該路完成於全國民意之上即爲諸公萬年功德之坊特電抒誠敬候明敎齊燮元王瑚鹽印 
　　廿肅認籌路欵通電魯案中膠濟鐵路贖回自辦問題歷經我三代表爲坫壇之抗議各省區長官各法團抱堅决之主張羣策羣力内外一心始達到籌欵贖路之目的連日奉國務院江電交通部東電并各省通電知全國對於此路均主持合力擔任一致進行現奉直蘇鄂豫陜贛等省各認籌三百萬元二百萬元不等毅力熱誠衆擎易舉非惟作我國外交之後盾並足覘神州民氣之奮興甘肅僻處西陲民貧財匱加以地震奇災瘡痍未復財政枯竭羅掘衛窮危急情形大有不可終日之勢第念籌欵贖路關係主權集腋成裘端賴衆志甘雖著名瘠區亦當勉竭棉薄節經邀集官紳士商各界並電各鎭道將此次籌欵贖路經過事實詳晣宣示俾知底藴而樂輸將茲擬照交通部寒電將該路歸爲民業募集商股並江蘇齊督軍王省長所議集股辦法商酌認籌一百萬元以爲微末之助俟募集成數即當陸續匯解用備要需雖細流土壞無俾海岱之高深而紓難毁家足騐國民之程度謹電佈臆諸惟垂察護理甘肅督軍陸洪濤省長潘齡臯叩佳印 
　　閩督認贖路股欵電各報館均鑒膠濟鐵路贖回自辦全國國民一致主張者蓋以路權關係國體事在必行時不可失厚基前已通電承認招股爲外交後盾現華府開會業已議有端緒各省士民亦各熱誠認股凖備贖回閩省比年雖經兵荒水旱民窮財盡而對於國　重大關係均願勉竭棉力　助壞流當經厚基召集軍政農工商學各界詳加討論各能深明大義踴躍認募議先擔任集股一百萬元再出公舉省議會副議長鄭豐稔向華僑方面解釋勸勉冀集鉅欵一氣呼成國權以伸民情可見厚基忝綰兵符兼膺疆寄分屬國民分子尤應從閩中三千萬父老兄弟之後以宏此九州同軌之規謨保兹萬世無疆之大業謹電奉聞伏希亮察李厚基寒印 
　　浙督長商榷財政公開方法電各報館均鑒前以路事緊迫閣潮激盪溯厥病源皆由政本不清而起故於有日通電揭藥不借外債財政公開兩大條以圖根本救濟嗣接各省覆電僉以爲不借外債與財政公開實互爲因果所亟待討論者即實行公開之方法日來國中輿論亦多以此點相詰難國民愛國之誠摯政治思想之進步於此可見一斑私懷曷勝幸慰顧永祥等前電所以發其端而未竟其緒者良以財政係專門學術非讞陋所能自信嗣讀江蘇齊督軍王省長魚電對於財政公開辦法不惜反覆研求藎慮周密欽佩無量茲再以管見所及引申於後願與諸大君子平心商榷之從來庶政萬端非財不舉制定國用歲有常經其所以流弊滋生者不外假途於特别會計與秘密政費兩端詎知東西各國於財政常經外設此變例意在圖特别政務之發逹應付軍事外交之機宜而預算决算仍各有限度乃吾國利用此兩大變例以爲營私之密窟供黨略操縱之濫用十年來政治萬惡胥根於此今則利藪所在寖成怨府名爲隠秘守已爲萬目所炯視况世界趨勢軍備日益縮小外交例須公開此後欲假政治秘密以爲盜國肥己之便乃屬不可能之事實當局苟有澈底覺悟則今日對國民自白正所以减輕咎戾竊謂政府宜將國家一切内債外債數目用途以及契約文件分年别類登載公報以資參證而便清釐一面由各省法團自定選派方法選派財政委員二三人組織全國財政委員會將中央財政狀况切實調查并研究清理方案督促政府依次施行其要義有二一則内債外債付本還息務須按期履行勿得失信二則除付本還息外所餘欵項應分别緩急公平分配不得任意給付每月將將全部收支情形登報公布每一會計年度再爲一總報告以昭大信如有隠匿錯誤委員會得質問糾正委員如有徇庇情事選派機關得撤回另選委員會行便職務以多數表决行之各銀行公會亦得隨時陳述意見但不參加表决如政府募集公債增加新稅皆由委員會議决由内國銀行團發行保管凡銀行團與政府間之契約均須報告委員會如此則國家財政完全置諸人民共同管理之下庶一切政治漸有清明之望且人民洞悉財政歷史則是非因以分明熟習財政鈎稽則養成計學人才袪除内外隔閡則可促進統一一舉三善操劵而獲政府苟自問無私則公關亦何所顧慮人民旣熱忱愛國則監督亦義無可辭現在國會未成約法上之監督機關不幸中斷此種權宜辦法係應目前時勢需要將來國會成立權責各有攸寄兹法當然作廢此得不鄭重聲明者也比者共管危機迫於旦暮履薄臨深能勿悚懼永祥等之愚以爲自决之義方昌外人詎無數越俎耽耽在旁惟視吾民自治能力如何耳我國民自治能力强弱即以此次能否實行財政公開爲斷我能自行共管則國際共管之說自然消弭諸君子旣有撥亂反正之志宜早定合力自保之方永祥等責在疆圻分屬國民一得之愚不敢緘默惟茲事體大討論不厭求詳尙祈海内賢逹同抒讜論共策進行永祥等雖不敏願執鞭以從諸公之後矣罄陳愚悃伏希公裁盧永祥沈金鑑寒印 
　　黔盧反對廢引案電各報館均鑒頃接重慶劉總司令江日通電梁士詒以整理鹽務爲名與稽核所洋員秘密結約允廢引案並以緝私營移歸管轄此種政策旣失國家主權又奪小民生業喪心病狂莫此爲甚查中國鹽塲情形複雜種類繁多要以引案爲補偏救弊酌盈劑虚且各廠均有多數勞工依以生活今一旦舉而廢 
 
 

Page 7

 
 
　　之資本小者共倒閉自不待言而此數百萬失業工人其不鋌而走險也幾希矣歲收縱有增益社會難保治安稍有常識者亦能慮及不解梁氏何以出此且洋員管理名爲手續單簡實則抽取煩苛若並緝私營亦歸其管轄直不異爲淵敺魚爲叢敺爵吾民一線生機不至一網打盡不止梁氏誤國不止一端今茲所爲尤堪疾首江蘇齊督條陳五事切中癥結四川劉總司令更痛切言之該惡禍國殃民之罪上通於天矣諸公愛國具有熱忱務望一致反對俾紕繆條件完全取消民國前途實利賴之臨電迫切不勝翹企盧壽叩蒸印 
國外要聞 
[菲律賓通信（文初）]  
　　菲人獨立運動之近狀今年嘉年華會之盛舉 
　　自合衆國共和黨選舉得勝菲律賓獨立運動即已知其無望去年哈定總統特派伍德將軍與福氏前督爲專使詳細調查菲鳥情形爲施政方針識者早知美政府胸中早有成竹派員調查特其形式而已果也二專使以四閱月之久經過四十八省周歷四百四十九鎭攷察結果其報告書中大不滿意於菲人八年來自治成績而尤以司法界與經濟界爲特甚其攻擊司法行政云菲人自治之後殊少尊重司法獨立精神引援同黨盤據司法各機關而司法行政遂不可問現本島各法庭案件積壓不下五千件近且愈積愈多若非增加司法人員或設法改良積案將永無清理之日）兵攻擊經濟界云（菲律賓公共歷史算爲菲史中最不幸最黑暗之第一頁）其報告書中結論又云（羣島人民快樂和平對美國統治之利益甚表滿足各處耶敎菲人雖多主張獨立惟贊成仍由美國保護非耶敎徒則絕對贊成由美統治總之由過去八載菲人自治之經驗言之吾人决定美國若完全抛棄監督政治之權并撤回駐防之海陸軍不啻陷害菲人并戕害美國之利益）據此報告書之論斷則菲島獨立固巳完全無望然菲島政客對内宣言向以要求獨立爲唯一標幟故能長握政權若默認二專使之報告則將長屈服於美國國旗之下且自遠東會議四國協定成立後太平洋羣島之安全已得一重保障所謂日本危害菲島之説菲人已有詞以自解故諸政客會商結果决定派員赴美向白宫駁論專使報告更進爲獨立之要求其團員亦擬照專使調查路線重行一週爲逐點辯駁之根據惟以現在執政者黨派分裂故要求獨立團之行期尙遙遙無定耳 
　　菲鳥自鍾氏自治案實行後國民黨長握政權黨魁爲上議院長計順氏Oueson與下議院長奧士民迎氏Osminos前督夏里順Herrison欲取悦菲人用人行政幾皆二氏之言是聽其實計順氏之地位皆由奥氏一手提拔計氏爲人漂亮敢言屢爲要求獨立團領袖大得少年派之同情奥氏則深沉穏健爲中年派所倚重近以計氏主張政黨不設黨魁免一人獨斷之弊爲奥氏所反對計氏并在報紙上宣言歷年政黨因有黨魁致政界賄賂公行得種種不良惡果其言似專對奥氏而發輿論頗表同情方謂計氏可握勝算乃奥氏運用以柔制剛手腕諸黨員投票結果與計氏表同情者祇有五票計氏慚憤之餘遂向參院提出辭表謂願以在野之身爲國家服務據其接近者言則欲重組新黨與奥氏對抗此兩氏爲數年來菲島政治舞臺上名角然皆出身寒徵皆從母姓即菲人所謂（上帝兒）者兩氏與我華僑感情頗洽而奥氏尤爲密切奥氏少時其母曾傭於宿務埠華僑吳某之家奥氏讀書費得主人資助不少其前後兩夫人又皆爲華僑之女故對待我華僑尙不若一般短視政客一味持排斥政策也 
嘉年華會Canival自一九○九年來年年舉行於娛樂之中隠寓提倡實業之意故會塲中有農工商學各界出產品及成績品陳列入塲士女可戴鬼面可撤紙花可作種種不拘朿之游戲伍老博士亦曾一度參觀今年新任伍督爲特别提倡起見分請遠東各國派員參觀并函各駐在地領事對於各界請領參觀護照不得留難會期在二月四日至十二日并發行一種獎券每號五元附送九日入塲券（每日二角）且有二萬五千金小富翁之希望購買者甚形踴躍足見僥倖得財無中外皆同此心理也 
[赤塔代表在華府之表示續]  
　　上華盛頓會議書 
　　不久日軍又强迫海參崴政府代表鳥特金（Utkih）巴羅甫斯克簽訂一新約此約之第五項云（俄民欲在公共塲所集會時當於二十四小時以前通知日軍司令部不然俄當局即當禁止）第六項云一（日軍司令部於必要時得要求俄郵政局電報局檢查來往一切函電俄官廳於檢查函電時當請日軍司令部派代表參加監視）第九項云（日軍司令部如得確實報吿有某私人住宅政府機關火車或船隻中藏有軍械或其他足以傷害日軍之物品日軍司令部得請俄官廳會同日司令部代表前往檢驗如果發現上項物品時日軍司令部即可没收俄官廳當立刻允許日軍司令部之請）第十項云（俄民組織之政府日政府雖未承認日軍司令部亦得抗議該政府引用曾以言語文字破壞俄日邦交之俄人）當時俄政府雖在極端困難之際而又處於日軍强壓之下終嚴詞拒絶批准此種條約該約雖已由日人及被恐嚇之俄政府代表鳥特金之簽字然究未得成立俄民方面憤恨異常當鳥特金乘日軍司令部之專事回海參嵗時卒爲日軍司令部所雇用之二俄人所剌殺東俄各省人民雖被日軍及其供給餉械之謝米諾夫匪黨所隔離然皆亟欲組織一獨立民治主義之遠東共各國一九二○年三月前貝加爾之日軍撤退後俄民乃得有一機會以驅除謝米諾夫黨遂於四月六日召集特别省民大會一次宣布組織一獨立之遠東共和國一九二○年五月十四日此獨立共和國即得蘇維埃政府之承認一九二○年五月十一日駐西伯利亞日軍總司令大并大將又發表宣言如下）現時捷克斯拉夫軍隊之撤退已正式完畢矣本總司令特宣言日軍司令部甚願撤退其軍隊一俟俄民擁有遠東地位之正式政府成立侵犯高麗滿洲之危險得以免除日本在此間僑民之生命財產得有擔保則撤退軍隊之舉當立刻實行日軍司令部竊嘗默計以爲遠東俄境之政治當由全體俄民之意志面產生不願以不尊重俄民意志之人執掌政治日軍司令部願助俄民在遠東俄境組織正式政府本自治之精神而代表全體人民之意志）此次宣言亦與前者相等不過以日本政府之眞意志冒充人民與世界列强之意志耳自後謝米諾夫遂得以永受日軍之援助而繼績殘殺平民同時日軍乃集其目標於獲得俄屬庫頁島及沿海各地謀利用由後貝加爾省撤退之軍隊由哈巴羅甫斯克攻撃阿穆爾省一方利用謝匪擾亂各處爲其奪取各處之藉口七月三日日軍又發表一新宣言報吿其佔領庫頁及由前貝加爾撤退日軍之舉旋以種種原因日軍乃不得不停止攻撃阿穆爾省之計劃同時又撤退哈巴羅甫斯克之軍隊一九二○年九月十八日日政府又作一宣言如下）今年七月三日日本政府曾發表宣言撤退後貝加爾省之軍隊旋因發生他種原因日軍司令部爲維持該地治安起見遂留一部分於哈巴羅甫斯克蓋因哈城係與庫頁最有關係之要地也目前該地治安已漸次恢復當將所有駐紥該地之日軍即行撤退同時日軍司令部向俄民表示其忠誠之願望遠東俄羅斯不久即可統一國内人民之和平與發展 
定可預卜日俄兩國人民之邦交乃得因之而擔保也）此宣言中日人亦已明言俄境之治安已完全恢復矣（未完） 
國内要聞 
[北京通信（吹萬）]  
　　公府懷仁堂宴會一片昇平景象 
　　今日（十三）公府開春宴於上午招蒙古王公宴於懷仁堂之前有梅楊諸藝員演劇各總長陪宴下午則宴文武羣僚及新聞記者記者以爲乘此時機或可得聞一二重要新聞亦往焉於三時半由西苑門入至懷仁堂則來賓已濟濟一堂矣劇目爲王鳳卿之戰長沙龔雲甫之沙橋餞别楊小樓余叔岩之陽平關梅蘭芳之上元夫人記者入時正演沙橋送别隔座某官僚云今日總統特點此戲大有用意戰長沙美吳子玉也沙橋送别美外交成功也陽平關朂諸將之相助而不相害也上元夫人願已之長生不老也視其人不相識是否爲公府中人不之知也以問友人則謂似係公府秘書云沙橋送别旣畢則停演由公府禮官出持名單傳總次長及各獨立機關之正副總裁院長入由東海致訓辭各總長中惟財長張弧内長高凌　陸長鮑貴鄉未至探其究竟乃知鮑氏因病未來張則曾衣於十二時陪宴蒙古王公至下午三時銀行界方面推馮耿光張公權周作民三人至私宅報吿與外國鹽餘借疑團交涉情形及以後對付方法以電招張張遂先歸而高凌　則赴津未歸初意以爲高之赴津必奉有重大使命今後知初無重大關係不過爲其私事而已高齊爲九千萬鹽餘公債事與張弧不洽此次高之赴津聞亦謀所以對付張弧耳東海致訓辭畢徐出觀劇向衆行一鞠躬禮戲復開演而衆互談之聲亦復大作談資中之最重要者即爲段祺瑞之走津事聞段之走津爲十一夜八時微服以行人初未之覺及上車時有某偵探見之立以告某機關乃以電話告津當道請其注意曹省長於夜半迎之車站果得段周圍似有便衣侍衛皆邊防軍中級軍官曹問段胡爲至津段謂因在京往訪者過多不勝煩擾故來津休息云云然談者皆以爲非段眞意究竟如何記者亦不敢臆斷也茲東錄海訓辭如下（初春良辰我文武同僚萃止一堂尊酒臚歡以介景福至爲欣愜歲朝嘉會雖沿襲故事而勢遷景殊思維日新之義顧瞻多難之時敬以一言勗迪我僚佐其共聽之時序景物歲一更新世界事勢亦猶是也本大總統頻年所諄諄誥誡於羣衆者即在自新我國家之事業以自求世界上優尙之地位而機會之來必當孟晋凡斯誥布至於再三去年七月美總統哈定有華盛頓會議之發起期以解决縮減海軍軍備曁附帶之太平洋及遠東之一切問題自開幕以至今日該會議之效果甚爲宏大而我國與各國之邦交因之益增融和足爲欣慰至我國代表之提案政府則採納羣衆之意思國民則奔走援助經過情節昭若日星我國上下之能同心戮力以謀恢復地位孟晋若是斯固深符本大總統初衷所祈嚮也所提各案已次第宣告結束揆以十條原則大旨尙無牴牾凡預約收回領事裁判權收回客郵無線電撤退客軍開放門戸退還租借地諸問題均經協議綱要多巳通過關稅問題依委員會之原案亦有增加定期妥策進行詳細情形主管機關將有正式報告無俟覼列其膠澳一案爲國民累年痛心疾首之事亦爲本大總統比歲寢饋所不能忘者自凡爾賽拒簽德約政府壹從民意未嘗偶改方針今者此案條約已由大會宣示關於租界公產海關礦產及高徐濟順曁烟濰諸路等各端先後均經議定辦法其膠濟贖路辦法我國允納英美之調停得有結束者一則以我國上下力爭之結果不忍爲山九仭而有一簣之虧且機會一失後此重開會議勢亦至難一則以各友邦前後數次仗義調解兩方勸告理無可却不能不就已有辦法者先爲結束然集欵仍宜從速斯贖路方克如期想國人必能各盡責任共趣厥成主管機關當預爲之謀確定辦法以慰國人之願望本大總統對於國民之奮起代表之用命固極盛紉亦深知政府前後初無歧出之主張矛盾之行動所欲爲我同僚誡勗者須知此案解决實爲時會機勢之所成而應盡之職務端緒紛繁尤當淬勵勤勉以赴事功來日方修前途甚大且其他諸案將來實施之期皆仍視我自身之改善與否以爲衡孔子所謂求己孟子所謂自反是我同僚所當儆愓者也裁兵一事久爲政府規劃之一最近華盛頓會議列國且重加勸告國内財政枯竭已極亦决不能久負無限制之費用唯本大總統所欲重申一義者裁兵即爲整軍之一端蓋以武德本在於止戈而汰冗去甚實爲治軍者所共喻本大總統身親軍事垂三十稔遠考前代之成敗近覽列邦之得失昔人所云兵少者國强兵多者國弱實爲千古名論蓋蕪薉不治良苗不新雖多亦奚以益必便冗濫全汰乃能聚精會神以簡練其鋒銳而後心志始趨於齊一至於將才之儲養方略之研究軍實之講求器械之選製皆不致因冗濫而分其精力尤以專一於軍事範圍之内而期日底於精强庶幾以有用之財養有用之兵何患國基不固財力不支凡我袍澤所當熟權利害毅然倡行以爲表率者也至於立憲之國不能無立法機關以監督政治矧在民主國家國會尤宜依法成立弼治國艱乃自頒令選舉以來荏苒彌歲未克觀成民國根本大法亦迄未制定百務皆出於權宜丕基終無由鞏固每一念之惄焉如擣全國人民之盼望國會成立憲法頒布無不如飢如渴各該主管機關務宜敦促進行當知憲政之始基無外三權鼎立若久缺其一政治必難就常軌百事因而廢隳此理甚顯諸君必當黽勉以圖維之也民國於今十有一年矣以草昧經營之難遂致擾攘無有寧歲本大總統肩荷鉅任忽復三載自維衰老久不以進退榮辱置念惟冀早遂初服還我自由所以朝夕孜孜而不敢怠忽者誠念我國家以廣博大陸優秀種族應當有發揚蹈厲之一日縱有情志睽離未即統歸一致者亦終有積誠覺悟之根性而歸於同心同德以共擔建設之大業環顧列邦其願與我提携以謀世界幸福者所見甚爲宏遠近日之評論我國者謂我國中央無權人心渙散盡人知之此次竟得參與華會同時收回膠州威海衞法國亦有交還廣州灣之說此項權利如照舊形式外交辦法非俟二十年或五十年後恐難變得如能乘此機會以盡其廣土衆民天然寶藏之能力是在中國之善自爲謀云云可見外人覘我之明冀我能自振興之切而我豈可自甘暴棄如民治實業敎育諸端皆爲根本要圖莫不以多所牽掣無由發展是宜振奮精神團結民志急起直追捐嫌崇好時時以憂勤愓厲爲懷自無不可成之事業事事以開誠布公爲主自有不可犯之精神目下財政最爲緊要關鍵尤須以廉介之操運精密之思事必公開與衆相見於艱難困苦之中亦足爲財政立正本清源之基礎所以元日有廉之一字之勗也所望我文武同僚互相砥礪勇猛精進不復玩愒因循負此時光國事民生皆攸頼焉勉旃勿怠）觀此演詞可見此老興復不淺 
[奉直緩和後之内閣形勢]  
　　内閣問題自曹錕派王承斌向關外一再疏通後奉張已不堅持保全梁氏位置任其下臺而洛吳方面亦聽曹之勸告不再發激烈之文電奉直旣已接近梁之去職當然不成問題因内閣而發生之政潮前半段可謂已告結束其尙有後半段未解决者（一）爲梁士詒下臺之手續（二）爲繼任内閣人物而已梁氏近年在財政界實業界極力經營本預備爲政治失敗後之退步今旣有此挫折自非旦夕之際可能挽回各方面感情梁氏善觀風色自知復職無望惟有暫時下臺仍舊從事於實業不過（賣國賊）三字梁頗不欲獨居其名極望於未去任以前加以相當洗刷以免留一度之痕跡連日該系重要分子已極力運動某方面請共代求東海宣布明令爲梁閣除免（賣國）罪名而後再提出辭呈正式退職庶足以顧全個人之名譽及其體面梁氏辭呈遲疑不上職此之由惟聞某當局已將膠濟路案經過實在情形密電奉張浙盧請其察核是否可以據實宣布而張盧覆電已不堅持故前日各報喧傳東海對於此項命令特批（緩發）二字而梁氏辭呈遂不得遽行提出將來或即以免職程式行之亦未可定至於繼任組閣人物各方面尙在恊商之中此時實未有具體之决定外傳錢能訓周樹模熊希齡田文烈組閣均因其與府方接近故爲揣測之詞王士珍在原籍不來鮑貴卿住醫院不出其態度均十分消極朱啓鈐周自齊二人較爲近似特因　近交系恐亦難得各方面之同情簡單言之繼任内閣無論終屬何人此時實尙未經確定無論何方面亦絕對毫無成見但大家對於顏惠慶感情尙不大壞一時抓不着人頗希望顏氏改代爲署以免國家陷於無政府地位不過顏鐑此次繼續到院視事實因東海曾切實聲明（十日以内定有確實辦法决不再煩辦理）故顏氏始肯勉持危局如十日以外仍未能覓得替人不知東海究有何確實辦法也 
[段芝泉微服出京]  
　　段祺瑞自前年直皖戰後與該氏相知者皆盛稱其閉門學佛大有屏絕世緣之槪人多信之近月以來雖時有甲方面欲擁段氏再行登臺以抵制乙方以及廣東孫中山一派將與段氏重重尋舊盟種種傳說亦皆事無左證談時局者殊不措意及此乃段氏忽於十一日晚（元宵燈節）道服微行乘京奉車直赴天津軍警機關至次日始有報告當局欲挽留而已無及於是訛言蠭起各方亦莫不加以注意據天津消息段氏在津現居段芝貴之乃弟家中（一說在吳光新宅）段弟見彼不速而來頗爲警訝問以何故出京赴津段氏答云在京時各方每以時局問題相擾不勝其煩故秘密離京藉以避囂余之態度依然消極云云此言是否由衷固難臆斷惟昨又有人往訪段氏詢以出京之原因段氏謂余之出京理由有三第一余自庚申役罷逸樂林泉心安理得惟盼應世之傑出吾民於水火慶昇平於海内不圖尙有假借名義之言時相傳播苟非避地何以息謠第二余旣非高明之家而鬼時瞰其室是以不肖待我也余何能久居北京第三朝野上下疾首蹙額時相告曰時事日非伊於胡底余甚不願聞理亂故不如避居津門云云據此觀之則段氏此行未必有重大意味惟當此政潮激盪之時而段氏兩年以來又足未嘗出私宅一步今忽蹶然他適殊不能不引人注意耳 
[日政府對西原借欵之方針]  
　　上海日日新聞云日本外務省亞細亞局長芳澤氏對於西原借欵及借欵後之推移就當局之方針在衆議院預算委員第二分科會爲詳細之報告如左所謂西原借欵者乃由滿蒙四路借欵（墊欵二千萬元）山東鐵路延長線卽高徐順濟線借欵（墊欵二千萬元）吉長線借欵（墊欵三千萬元）有線電信借欵（墊欵二千萬元）交通銀行借欵（二千五百萬元）參戰借欵（二千萬元）吉林礦山借欵等而成其中滿蒙四路借欵及有線電信借欵迄今中國政府尙未付利交通銀行借欵自去歲九月以來亦未付利當局對此如何處置目下正在討論中惟有線電信借欵中國政府以可由電信收入項下付利故此項當無問題而所有借欵中亦當以此項爲最妥當吉長鐵路借欵在大正三年所結者爲草約正約之締結當在鐵路敷設着手之時前此政府派遣代表赴北京與中國玫府交涉此事中國擬仿津浦鐵路成例僅同意以外人爲技術部長此外運輪會計等主任則專由中國人充任拒絕任用日人嗣小野興業銀行副總裁亦曾在北京與中國政府交涉但亦未見結果山東延長線借欵現已改歸新银行團承辦當别爲一問題至於吉林礦山森林借欵乃政府之腹案今日尙未至實行參戰借欵之付利遲滯而先返元本實係一時錯誤所致有線電信借欵亦付利遲滯將來應如何辦理亦正在考慮中惟此等乃皆由中國財政窮迫所致實係無可如何現在政府對於所有中國借欵正研究其付利方法但此非日本一國之力所可及勢非借新銀團之力不可也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[京中贖路運動之進行]  
　　救國贖路集金會業經全國商會聯合會邀同京中各重要團體發起組立全國響應各省區及各華僑商埠對於集金贖路一事無不踴躍贊同惟聞内外各地商民或有對於此項集欵雖指存銀行頗恐政府有挪作他用之慮或有對於交通部寒電預定膠濟鐵路爲民業鐵路一節深恐又蹈前此川粤漢滬杭甬同蒲等路之轍頗懷疑慮有所質問該會因膠濟路雖經華會解决允由吾國備欵贖回但有限於中國欵項及五年後贖回庫券之語以爲五年期限轉瞬即届外交詭變在在可危誠恐届時欵項不齊另生枝節設有意外則舉國歷年奔走呼號之結果仍將付諸流水此際惟有利用商民熱心速集鉅欵以逹現欵贖回之目的則對於集金一事尤屬迫不容待因有各地商民前項疑問深恐有所觀望阻其輸資之心特於日昨呈請府院及交通部要求頒布明令如下（一）定膠濟路永遠爲民業鐵路政府無論何時絕不收歸國有（二）商民所集贖路欵項專爲贖回膠濟路之用無論何時絲毫不得挪作别用（三）商民所集資金槪依交部寒電作爲商股將來應得權利按照公司條例受法律之保障 
　　北京私立學校聯合會關於集欵贖路事頗爲熱心曾經代表會議議决舉行游行講演前日午後二時私立各校敎職員學生陸續齊集天安門計共到懷幼中學女校一二三各校又新華中學中大附中平民工讀中央女學培德女學崇文求智等十二校人數約共五百餘人至三時整隊出發首樹國旗一對又白布大旗一面上書救國集欵贖路游行大會次懷幼樂隊又次爲各校敎職員學生各執白紙旗上書（救國贖路）挽回主權）（同胞速起）（還我山東）等字樣所取路線出前門由前門大街經大栅欄煤市街珠市口等處沿途高呼集欵贖路大家起來等語並散發傳單數種計有三萬餘張至天橋分頭講演聽者咸爲動容時至傍晚方散 
[魯案中之鹽田問題]  
　　日人公司大半架空贖回時恐不免轇轕 
　　魯案解决膠濟路可以備欵到期贖回國人正在竭力奔走但國人當初只知注意一條鐵路餘事簡直毫不知其内容將來贖回鹽田問題將發生極大糾葛自日本强占青島以後該國無信用之實業家在本國無可活動聞我國鹽業之有利則羣赴青島擴充鹽之營業設立種種公司名目招股均在百萬以上據知其内容者所談則此種公司大半掛一招牌並未實行經營鹽田我國倘允予出價贖回則此類公司之一大篇賬目皆將取償於我國其數目之鉅恐不亞於贖路問以鹽田安在則曰已被潮水冲没如不能贖回則將來日人把持山東鹽業行見私鹽遍地政府無可如何此事東三省已有先例至今尙無辦法最奇者全國人但知記一簡單之名詞從不精密調查事實即山東人號稱熱心魯案然究竟鹽田等項内容如何亦無具體材料可供研究而當我國派代表赴華會之時各部專門委員派出甚濫不擇人才鹽務署當時竟視爲與彼毫不相干未派深悉鹽務之人前往国人之腦筋如此何怪著著失敗鹽田問題特其一也 
[日本所提中國富源開發案]  
　　太會已無形打消 
　　日本代表幣原喜重郎氏曾在遠東委員會提出關於中國富源開發之决議案當時並未引起各國注意故遠東九國條約中無此項規定蓋因休士及中國代表均表示反對故未列入條約之中也惟據日本方面消息則謂當本月四日之第六次華盛頓會議總會各國代表簽字於九國條約之際幣原代表曾質問休士何以未將日本提案列入及如何處置此决議案休士答以此次會議所有决議案計可分爲三種（一）爲不能不用條約形式者（二）爲僅爲决議案以得列國及中國之同意爲已足者（三）將來有用條約形式之必要者日本代表之提案應屬第二種須取得中國之同意幣原卽以諮詢我國代表我代表當答以贊成並曾詳述理由於是遂經大會承認但此不過片面之詞旣九國條約中未有此條規定卽使成立其效力亦有限或日本方面因彼對於中國問題祗提此案今不蒙大會採納恐國民反對乃故爲此言亦未可知蓋日本方面認定此項提案與休士氏之中國門戸開放案有密切關係休士一案旣經大會採納此案亦當然採納不料四日之大會竟爲休氏所反對只將門戸開放决議案加入條約日本提案遂無形打消不得不有此一說藉以緩和國内之反對也據確實消息日本提案確已打消至休士所以反對之理由局外人固難知悉惟其所謂中國富源開發表面上雖與門戸開放機會均等有密切關係然在其適用之時日本相距較近不免有厚此薄彼之嫌且實際上亦將釀成特殊利益之結果於中國旣不利於華會宗旨亦不符故休士以决議案有三種區别爲理由認日本提案爲第二種須經中國之同意以拒之中國代表當場表示對於趣旨固表贊成惟其適用則表示反對故該案卽成爲决議案不經我國同意亦無實行之機會結果遂不能列入條約之中也現日本輿論對此巴盛行攻擊幣原代表之失策謂休士反對之理由並不充足甚多反駁之餘地乃幣原氏竟默爾無言致失日本之體面將來幣原歸國之後必尙有若干波折也 
[全國敎育獨立之運動]  
　　全國敎育獨立運動會前日（十二）午後二時假高師開成立大會到會人數甚衆公推羅敦維主席首由羅氏發言略謂年來各地敎育界因經費無着停職罷課時有所聞致令莘莘學子曠時失學長此以往爲害實甚推其原因皆由敎育經費未能獨立以及學制不良所致同人有鑒於茲爰有全國敎育獨立運動會之組織以謀全國敎育經費及學制獨立云云次由廖順受報告籌備經過并謂本會籌備未及半月同志加入者即有如此之衆同人齊在努力目的不難早日得達此實敎育界之曙光不勝幸甚次復討論簡章當即通過旋又照章分任職務各股互選正副主任結果書記羅敦維廖順受會計廖文英張瑞英庶務費覺天王孝聰交際張煊余紹仁宣傳何玉書陳顧遠等一致通過繼又討論進行事宜當即議决下列辦法數項（一）發表宣言（二）致函并派代表與各報館各通信社接洽請對於該會主張多爲宣傳加以援助（三）函請學界各團體共策進行議畢由主席宣告散會茲錄該會簡章如次第一條本會定名爲全國敎育獨立運動會第二條本會以運動全國敎育經費及學制之獨立爲宗旨第三條凡贊成本會宗旨經二人以上之介紹者得爲本會會員第四條本會採委員制設下列各股每股設正副主任各一人委員若干人由各股正副主任合組總務委員會議（甲）書記（乙）會計（丙）庶務（丁）交際（戊）宣傳第五條各股委員由會員自由加入各股正副主任由各股委員自行推選由大會追認之第六條本會每月開常會一次由書記召集如遇必要時得開臨時會議由總務會議召集之第七條本會經費由會員或贊助本會者自由捐助第八條本會除履行宗旨外無論何項事務槪不過問一俟目的逹到即自行解散第九條本會各股　事細則由各股自定之第十條本會暫設通訊處於北京高等師範第十一條本會章程有未盡善處由會員五人以上之提議經大會過半數之可决得修改之第十二條本章程經大會通過後施　 
[陳光遠電告贛防危急]  
　　西南北伐現已發動聞贛督陳光遠前晚曾來急電一件請示應付方略愿文略云迭據贛西湘桂等處探報邇來西南軍隊集合於桂林者計有滇軍朱培德所部三旅黔軍谷正偷所部一部贛軍李烈鈞所部李明揚賴世璜二旅粤軍許崇智所部關國雄吳忠信謝國光三旅各該軍官佐日前奉到軍令勒限一月十五日以前將眷屬送同原籍聽候出征至二月三日由孫文以大元帥名義頒發動員令飭令各軍分路出發計第一路以李烈鈞爲總司令統率滇黔贛各軍進攻贛南兼取鄂東其前隊已抵永州第二路以許崇智爲總司令統率本部粤軍聯合湘軍直襲武漢其前隊已抵寳慶寗鄉一帶情勢萬急懇速籌備防禦等語查南軍入寇業成事寶贛省餉絀兵單戰守兩無所賴究應如何對待之處務乞訓示方略以資遵守 
[西藏問題經緯之槪說（八續）]  
　　（十一）川邊地方之近况民國八年秋中藏間訂停戰之約旣如前述矣九年十二月頃藏番又示大舉入宼之勢蓋激成此勢者雲南軍與藏番結託而成者也先是九年十一月敗退四川之雲南軍猶將二次入川以川滇交界地爲根據而駐四川省會理地方之邊軍分統劉贊廷爲唐繼堯之腹心且最熟悉西藏情形者彼遂自率一軍與各地藏番相呼應而擾亂川邊地方十年一月八日川邊鎭守使陳遐齡發左之匪警電云逃員邊軍分統劉贊廷煽動鄉城德榮巴塘之夷匪而略取巴安鹽井劉旣至德榮詐稱爲由中央任爲藏英交涉員兼滇川邊防司令試思巴安德榮爲川邊之咽喉失之則後事甚危據巴安稻城諸知事報告則劉贊廷欲嗾使南康地方之喇嘛煽動巴鹽地方之夷匪又匪首羅松等於鄉城稻城義敦理化（裏塘）各地聚集土匪三千餘人四出刼掠該逃員劉贊廷不但危害邊境抑且牽累外交茲經命指揮朱憲文督率王李楊三團長分路剿討惟軍費斷絕業已半載飢疲已極乞速發給餉械二月末藏番進擊昌都（察木多）被中國官兵擊退潰竄西方次巴安德榮方面之雲南軍亦被擊退而入於雲南境至三月末又還襲於巴安方面四月末據陳遐齡報告南方即雲南方面之敵軍（雲南軍）分爲兩路一路從泥馬進攻雅江一路從貢壩進攻康定旣駐軍於鑪定矣則巴安之存亡莫卜而北方即昌都方面之番匪又增加數百人云於是五月十日陳遐齡由雅州出發十六日抵打箭鑪十八日接電報前線猶在激戰雲南之顧品珍電稱劉贊廷業經捕獲陳遂與顧交涉要求將劉正法五月下旬藏番擾巴塘進而侵裏塘又川邊各土司亦有擾亂之報此時有一意外之消息即使陳遐齡班師之事件是也當陳從前線出發之頃四川軍劉成勳部下第八師師長陳洪範乘機使其部下軍隊佔領陳遐齡之防地洪雅以絕陳軍之糧道而驅陳於四川境外蓋陳遐齡與劉成勳陳洪範正不相能陳聞報大憤離開前線退駐雅州五月二十五日顧陳等發通電爲無情與非理之痛擊惟以上述之故陳遐齡爲有後顧憂不得當前敵川邊空虚事實上在中國軍隊勢力下者不過打箭鑪以東而巳（已完） 
[山西通信] （歐滄） 
　　模範省自省現狀 
　　記者茲篇所述爲山西督軍閻錫山氏所提倡自省現狀之成績與反響未行文之先有須提前鄭重聲明一句者卽閻錫山氏之爲人穏練老成有心做好人其實心任事之精神亦非同時督軍流輩中所可及惜其人思想過於陳腐務爲玄杳以沽虚譽浸假其心膂肘腋間有熟諳世界大勢深明國家治體之人相與邪許推挽以進行所得之成績當不止此數乃其周旋左右者非　俗武人卽帖括先生又時時以孔敎大成開明專制諸謬象深印入其腦筋誠天下事之至可怪歎者也茲請叙述其自省可乎 
　　現狀謂何溯民國七八年之交閻氏有洗心社之組織綜合政軍商學各界而成立之旋卽有自省之辦法建築鉅自省堂二一在軍署軍官佐士兵自省由閻氏親自出馬領省一在文瀛湖邊政學紳商自省由旅長趙次隴領省自省兩字作何解釋質言之卽自己省察自己覺悟純由自動毫不假藉外力之謂自省儀式則（甲）凡自省者到堂時均須脫帽靜坐（乙）領省者到堂時均須起立致敬（丙）領省者與自省者坐定後首奏樂次由領省者講經次奏古琴再次則端坐閉目自省次復奏樂唱歌畢面散自省規範則（甲）先省已過之行爲有無不合法律者（乙）次省已過之行爲有無不合人情者（丙）再省打算做的事有無不合天理者自省時間爲星期日晨早取七日來復之義記者非軍籍例不得與於督署之自省且非晉人素不奉閻敎平昔持反對孔敎論者前此急欲一覘自省究竟曾隨班受一度之洗禮狀至嚴肅與京師同善悟善諸社在伯仲之間也 
　　成績謂何閻氏自提倡自省以來卽通令太原大小普通專門各學校一律自省復嚴諭全省旅團營均須建築自省堂一所而陸軍第十團團長蔡榮壽卽遵令首先實行祗今各軍表面上皆注重此自省說者謂閻氏首倡洗心自省與明季敎士子練習八股文清代萃人才編纂四庫全書同一用意是耶非耶然而其成績固可覩矣試以兩事證之一日記者自文廟圖書出見三五兒童詣聖廟欲入博物館甫及門卽膜拜不已是必爲崇拜孔敎心理所感化吾輩當日得科舉時何嘗不自認爲孔孟嫡派是無足怪已更奇者他日游開化寺模範商塲三層樓攝影館懸閻錫山放大照像一帽章標國民校學生獨立注視其下有歐陽詢讀王羲之字碑不忍去之狀熊且膜拜如三五兒童之入聖廟時吁可怪矣 
　　反響謂何太原每次自省少或千人多則數千開幕時且逾萬其中學生居十之九讀者須知耶敎佛敎等宗敎率根於自由信仰苟乞靈於勢力或法令在人民固面從心違繼任者若政見歧異勢必全部推翻今則太原中等以上學生固無一不反對閻錫山者也讀者諸君謂予不信請購山西學生界出版之平民鐘讀之嗚呼歐美之大政治家大文學家畢生犧牲其全副之精神以從事於一政策之實現一科學之發明實益在民所以歷數十年數百年或千年而顚撲不破卽陳炯明治漳州張季直自治南通又何嘗假神道以設敎而歐美人士之過漳旅粤游通者率揄揚不去口閻錫山氏以可爲之才力乘可爲之機會而沾沾焉自喜於此等神怪之舉動抑何其器小愚闇乃爾噫閻氏左右之罪也（二月十二日） 
[城陵磯直軍譁變紀（長沙通訊）]  
　　城陵磯在岳州城下游十五里海關在焉自民國以來 
岳州城經數次兵燹該埠從未波及其地當荆河與湘河匯合之衝商務極爲繁盛較之岳城有過之無不及自去年直軍入岳軍民粗能相安其駐防該地者爲直軍和十四混成旅之二團一營詎本月六日晚十句鐘時該營一二兩連之兵忽然譁變首先向該埠釐金局索取現金該局局長劉雷自恃亦係軍人且爲吳佩孚所委故拒絕不與且嚴詞斥責變兵大怒即將該局長亂刀殺斃聞身受數十創始行斃命可謂慘矣其衛兵某見局長受傷以身翼護亦被殺斃收支楊達夫係岳城人幸是日因事回家得免於難變兵於搶刦釐局之後即向釐局鄰近之各大商店搶刦如中孚吉王生泰各家無一倖免　孚吉店主歐某王生泰店夥毛某出而保護錢物與亂兵略事抗拒均被殺身死此際警察分所已得警報分所長遂親率警隊馳往救護亂兵見警察整隊而來即開槍迎頭亂擊警察未及抵禦分所長即受重傷警察被傷者亦十數人幸當其將變之時該埠電局即有所聞比電岳州張福來師長云兵變急救張師得電立派兵兩營往救變兵得此消息故於搶刦各大商店之後不敢再行囤留分途四竄否則全埠將不堪設想矣惟該埠雖未全行被刦然四鄉均被其蹂躪張師所派之兵於行抵該埠後即分向各鄉追緝但未必能多數弋獲也 
[江西敎育界紛擾近况]  
　　爲敎育經費問題 
　　江西敎育廳長李金藻因經費無着屢發牢騷宣言辭職於二十九日突然赴津廳員校長等以春季始業開學在卽接洽之事正多敎廳長去職學務停頓殊非贛福經衆議决電津速駕楊省長與李亦極相得連發三電勸顧大局勿萌退志以後經費准飭財廳儘先籌發李意漸動昨日電楊謂三電敬悉定寒起程請轉廳校感謝楊以各校長羣向索欵應付窮詞接電大喜過望立函敎廳傳知各校但李意志是否堅定再來能否久留亦一疑問也 
　　中等以上各校十一二月經費去臘各敎職員赴省署敎廳請願後業由財廳提前發清二月已過十天各校卽須開學敎職員見面卽問薪金各校長恐又發生風潮當開聯席會討論議决請求省長速發一月經費如無確實答復則一律提出辭職宣布解散未知與人楊接洽結果如何外縣各師範校長孫作肅周蔚生黄昌樞張廷棟李棠等因經費三月未發去臘來省坐索年底略得欵項各滙本校開銷不敷甚鉅開學伊邇往返維艱遂在省城度歲爲再索之計日前邀同本省一師女師女子職業三校長往謁劉財廳長訴苦請求再四仍無着落衆請從速設法劉約舊曆十七來廳候信昨（十一）聞財廳人云多少總有希望蓋自年底破例凡要錢急者都由財廳墊付幾成也據各校長言中學開學學生卽繳膳費足咨挹注師範槪無收入敎職學生由校備膳今無錢給廚房不能開飯何從開學現在唯一方法如財廳一日不發經費卽一日不開學若然則該校前途將不堪設想也 
　　省議會變更敎育預算議决附稅分配省得二成縣留八成省敎育界羣起反對呈請首長咨交覆議現值議會閉會未有答覆而各縣敎育機關聞有八成留縣之表决卽依議實行者所在多有日前旅京贛學會函請議會維持原案省敎育界得此助力益起奮爭各敎職員商議於議會開臨時會時（三月一日）齊赴議會請願覆議維持原案似含有示威舉動之意議會方面謂省敎育費原已不少認眞整頓自有可觀各縣小學因欵少不發逹亟應推廣以樹國民敎育之基省敎育界則以省敎育爲各縣之總滙經費只有加多决無減少之理雙方爭論甚烈苟調劑不平恐不免發生一番糾紛也十年七月省立各校均加經費數千敎職員因校長以一己好惡定加薪之厚薄並未聘一歐美畢業敎員設備未見改進成績依舊平常議會變更預算亦自有其說然傳聞議院之主爭縣八者以其權力及於本縣將來可以操縱自如究未知眞相何如也 
[港海員罷工近訊]  
　　海員工潮自前日省港各團體出而調停後前途已略有轉機但省中代表至昨日仍未有報告返省調處結果如何無從探知惟港政府日前所解散之中華海員聯合工會海員辦事處曾要求先行恢復該工會方能調停詎昨日港督對於該要求之電復則謂祗准另組工會不能開復故海員方面大不滿意仍堅持先行恢復工會之主張并謂前者四邑工商總會曾被解散港政府後亦許予恢復茲對於海員工會亦可援爲先例此點尙難解决海員辦事處以近有一種匪類冒用海員名義在市面招謠殊於海員全體名譽有碍昨特組織糾察隊八十人分作八隊公推嚴翼爲總隊長每日巡行視察以維秩序茲附錄其規約及總辦事處佈告於下（糾察規約）（一）隊員有服從本隊規約之義務（二）須維持秩序約束會友爲本職（三）巡時在街上不得嬉笑喧譁及交頭接耳以重觀瞻（四）本隊共設八十人分作八隊每隊十人公推總長一名小隊長八名（五）每日由上午十一時齊集聽候出發出巡時間以四小時爲限週而復始依時替班（海員總辦理處佈告）此次我海員曁表同情各圑體罷工歸國本爭國體爭人格振自决之精神務求完滿解决現據調查隊報告近日市面有種類匪冒用海員名義在外招謠似此有碍聲譽且違地方律例現我工團組織糾察隊巡行市面嚴密視察以維秩序我父老兄弟曁各界人等遇有此等匪徒與不法之人再有違犯請卽指明拘獲以憑分别懲辦勿稍瞻徇特此通告 
　　連日香港苦力工人因被强迫嗣工不能忍受紛紛撲被來省每日皆有千數百人故統計已有六千名左右抵省後各界均出任招待至現在設定之招待處爲高州會館廣濟醫院大佛寺等皆能容納千餘人又聞香港政府以苦力工人次第來省港中貨物無人起運因佈告招二千四百名苦工每名每日工銀一元半並連午膳一餐但苦力以與海員同情在先咸不願應招故港政府雖有招工之佈告而尙無人應招也 
[徐謙提議禁止蓄婢]  
　　已經南政府國務會議同意 
　　蓄奴一事爲世界最害人道之習慣英國厲行禁止買賣人口及美國南北戰爭皆爲打破此種奴隸制度而起吾中國此風最盛入民國後仍不少改近年英國衆議院屢有禁止香港華人蓄婢之提議去年旅港華人亦有禁止蓄婢會之組織主張人道主義者咸極端贊成粤省爲護法中樞乃習非成是絕不加以取締誠爲新文化之污點大理院長徐謙有鑒於此特呈請政府云查蓄養婢女本干法律厲禁惟惡風相習往往視爲固然若任此風之永播實爲人道之大患特繩之以法又恐愚民無識近於不敎而誅查臨時約法第五條中華民國人民一律平等無種族階級宗敎之區别自約法公布後凡從前蓄婢者卽奴隸之一種實屬違反約法本應悉予釋放至此後之蓄婢者率由買賣或典質而來依刑律之解釋卽成立營利略誘或和誘等罪乃普通人罕習法律誤以爲無明文禁止故蓄婢之惡風仍未少息又司法限於不告不理亦復無由糾問倘任其長此終古則民國中尙容許一種奴隸制度實足以貽國際之羞違反約法莫此爲甚自非以明令禁止蓄婢並嚴申刑法厲禁不足以遏惡風是否有當理合呈請大總統鑒核施行云云昨九日國務會議已將此議提出討論各部總次長均表示同意惟因禁止方法尙須詳加酌定乃可以明令頒布故衆議先交法制委員會核議辦法然後再行提出國務會議通過 
[南京快信]  
　　直曹昨又派温世霖來謁齊督接洽要公 
　　齊督昨委淮揚道尹胡翔林兼充台營官地局會辦 
　　兩長定十八日在軍署西花園會議廳公宴軍警政紳商學報各界以聯感情 
　　内部振務處昨復兩長電云蘇省請撥海關附稅五十萬元辦理運河工振一案迭准電請前來經提交財務委員會議决以海關附稅一項蘇省賑欵現已分撥應由運河督辦與江蘇放賑機關直接商洽辦理未便由本會另予指撥等因特復 
　　湘趙恒愓咨兩長云寳山縣屬宋公遯初墓地現被該縣馬路交通局挖毁成路請嚴令查禁以杜侵佔 
　　外部公函兩長稱駐日本胡公使來電請分致各處籌募咨遺留日自費學生回國的欵以救海外同胞 
　　財廳昨又委翟熊書赴丹陽溧陽六合朱月舟赴無錫等縣催提國省兩稅並旬月報表省署委范家祺赴江都縣監視焚燬烟土烟具 
[杭州快信]  
　　本届省議會常會擬定四月一召集議長沈鈞業今由京起程南下 
　　紹屬戒嚴司令官三旅旅長盛開第呈請通令協緝共產黨首領沈某等業奉照准 
　　第五區烟酒分局長沈灝自發生省議員王以錀僞照案後大受王黨剌激决意辭退有即日更換說 
　　本届第七次敎育行政研究會决定設立通俗敎育研究會改良戲劇小說現會址媸附設敎育廳已籌備一 
 
 

Page 11

 
 
　　切訂期開成立大會 
　　此間銀行公會及總商會得北京銀行佳電稱連日集議對於八釐公債問題有所建白不日將聯電中央表示一切 
　　桑學校畢業生武義陳開明條陳桑秧嫁接辦法六條實業廳通令金衢各屬知事轉行縣農會一體遵照 
　　浙江法政學校准明日上課本學期尙須添設商科 
[地方通信]  
[蘇州]  
　　吳縣知事被控吳縣公民潘翰英等日昨聯名電呈省署茗謂吳縣知事郭曾基將上年（十年份）徵起錢糧銀十二萬元拖延不解化名存儲蘇州華孚豐大惠商三銀行現因該行倒閉後亦將糧欵　淺乞速派員調查澈究云云聞王省長接電後己批令財政廳澈查呈候核辦 
　　調查工塲情形蘇州省立絲織模範工塲因辦理不善虧蝕基金近經公民程鏞等呈控在省由省署派委曹慕時實業廳委唐繼勳會同吳縣郭知事及原告程鏞於十六十七兩日連赴該工塲澈查聞查得要點數種如下（一）基本金三十萬現己不及十萬（二）應共存有緞疋八百疋現祗三百疋（三）該工塲係營業性質現竟缺乏流水簿（四）活動存欵八萬現存於各銀行者祗有二萬而僅多絲七包惟絲之袋單全無當調查時塲長仲漱蓉並未到塲第一日派有許某爲代表第二日派林某爲代表許林二人言語支吾每有所詢均非所對各該委等昨己返省呈覆 
　　考核緝私成績緝私營石統領近考核所屬各營十年度緝私成績以第二營爲最優緝獲私鹽較九年份溢出一千餘引足見該營各隊官長士兵查緝認眞自應按照定章呈請核奬特訓令該營余營長查取各該隊長履歷以便呈請鹽務署核奬 
　　籌備祀孔典禮夏曆二月初二日爲仲春上丁祀孔之期蘇常王道尹届時擬親臨文廟主祭昨特訓令吳縣知事趕將一切禮儀物品以及樂舞人員照章分别籌備郭知事奉令後己飭庶務員遵辦 
　　市民保充董事南北市董事周大經病故後經郭知事訓令該市各界公推遴委茲悉當地士紳奉文後即開會公推徐顯村薛怡生二人接充昨已繕就公文呈請縣署遴委矣 
　　各校定期開課蘇城自省立學校以至市立各國民學校由舊曆歲底寒假以來將及匝月各該校以新正己過均定於正月十七日一律上課故日來車站輪埠敎職員及學生之來蘇者頗爲擠擠 
[松江]  
　　慈善欵產之又一波瀾松邑慈善欵產維待會對於省派翁委員所擬之舊松屬慈善欵產董事會簡章十條一致反對因於本月十三日復開緊急會議議决對付辦法兩條如下（一）議决對外題由本會通電省署反對翁委員所定十條辦法（二）議决對内問題由本會呈請縣署添聘地方上有資望士紳爲育嬰董事免六縣以把持二字爲藉口 
　　義敎期成會開幹事會松江羲務敎育期成會於本月十四日下午三時假座勸學所開第四次幹事會會長陸規亮主席議决下列二案（一）帶徵義務敎育畝捐案議决舉辦義務敎育自以籌劃經費爲要着應由本會呈請縣公署召集縣行政會并多請地方士紳及學務機關人員參加該會妥議帶徵辦法其帶微數目擬比照鄰縣折中徵收（二）重申前議截留忙漕特稅撥充義務敎育經費案議决由本會擬就議案提交南京義務敎育期成會總會議决後轉請省議會提案截留議案推張彬士起草 
　　派員參加學制討論會敎育廳定二月二十二日召集各縣敎育行政人員在南京公共講演廳開會討論新學制先期行知各縣派員與會本縣奉令後業已派定縣署三科主任顧稼軒縣視學倪俾英勸學所長張彬士開遴委一高校長錢鱬詹爲小學代表届期一體赴會 
[金山]  
　　二師代辦講習科取錄之名單江蘇省立第二師範學校此次寒假内由金山縣勸釜所委託代辦講習科一級己兩次派員前往招考第一次正取姚昆元俞心堅葉心毅葉維城吳元賓俞心臧李裕生　瑞清周樂山盛佩金錢模樾徐胥欽吳傑沈珪胡偉元吳明榮李鴻翔戚煐等十八名第二次正取姜傑阮頌堯陸人驥馮陸王家珍張維邦沈祥生葉家瑞屠紀林戚宗光秦國賢陳斌奚介明許尙義莫哲明馮親賢高貴先吕純粹凌吟龍費鶴年戚士英王汝昌等二十二名兩次備取徐兆熊何治均錢模樅翁明哲丁衡蓀沈祥明陳豐壽張眞慧錢詩舩沈蓮馨吳斗光馮慕醫姜國寶劉子才金鑑秋等聞定於二十號上課較本科遲一星期云 
[嘉興]  
　　會議小學經費嘉興城區小學經費每月由學務委員轉發現該委員莊世澄以年歲荒歉收成短絀所入殊難支配爰擬二月份各校經費改爲九折支給以資維持特於前日召集各國民校長集議當由多數校長决議以目前米珠薪桂敎職員每月所得薪金殊不足以資贍養若再折减難維生計要求蔣委員照原數發給莊委員雖未承認而各校長則持之甚堅本月領欵必有一番爭執也 
　　銀行催繳股欵喜興商界去冬所發起之商業銀行刻正積極進行其股欵由發起人蔣萊仙高仲萊高季薌各認一千五百股外其餘五千五百股業已分别認足現籌備處决定於陰曆二月初一日起至二月末日止爲收股時期昨已通告認股各人雀期繳納一面將賃定之北門外塘灣街高姓大厦行址霖漆一新定於陰曆三月中旬開始營業 
[鎭江]  
　　郵局長之更動南京副郵務長科特請假回國遣缺以鎭江郵局長申陌垣士署理遞遺之缺以賀思民接充聞賀君定於日内來鎭視事 
　　籌備植樹典禮丹徒縣張知事昨奉實業廳訓令略以清明節轉瞬即届所有植樹典禮亟應早日籌備張知事奉令後聞己訓令農事試騐塲主任王君從事籌備矣 
　　小麥最近市况入春以來小麥銷路甚爲發逹加以各麵粉廠收買亦夥其價值較去年每石約漲五角之譜昨日（十三）開盤江北高小麥每石七元一角懷遠小麥每石六元八角聞尙有續漲之勢 
[清江]  
　　各界團拜新年每届舊曆新年正月十五淮陰軍政紳警司法各界輒由鎭道兩署發起齊赴淮陰縣商會團拜並由商會備辦盛筵宴饗昨日（十五日）各界又照例舉行軍界有淮揚馬鎭守使政界有淮揚道尹胡翔林淮陰縣知事朱光瑩紳界有周壽齡安石衫王斗符等其警局長劉志正高等審檢分廳錢汪兩廳長亦在座中惟筵不及往年之豐潤蓋因去歲水災商會所備宴會欵項業己撥入賑捐此次由各人分攤也 
　　囚糧改歸自炊淮陰縣監獄及看守所所有在押囚犯每日兩餐向歸看役承辦奈經管獄員及看守役各人賐剥之後囚犯每日不得一飽迨至客冬天氣又寒凍餒交迫故獄中日來頗多死者現朱光瑩知事覩此情形知非變通辦理不可且高等審檢分廳相去密邇恐又不免根究日昨特飭管獄沈淦逐日將在獄囚口糧發給各犯共同自炊不由看役經手以免剥削 
　　反對利淮開火清江利淮電燈公司自開辦以來因日資嫌疑迭經地方人士及五校學生控由省署派委查辦尙未終結現該公司遽行正式開火益引起反響月前有淮陰公民唐英等以利淮查辦未結不能正式開火請飭淮陰縣及警察局勒令停機等詞在淮揚道尹公署控告奉批候飭該管縣知事轉知該公司暫緩開始日昨又有公民汪開濬等復行具呈道署謂該公司抗不停機玩視法令請予飭縣罰辦胡道尹據呈後以該公司仍不遵令停機殊屬違抗當令准陰縣知事轉飭即日遵辦具報不知該公司能否照辦也 
[南通]  
　　沙田局恢復消息南通劉海沙九案沙田事務向由省委張謙培設局辦理嗣因未結各案多係零星貧戸張爲節省公帑起見特呈准省署移縣接辦瞿知事以事務綦繫張董辦事精幹　成績昭著應將沙田局尅日恢復以期駕輕就熱早日結束業經呈省核奪己奉王省長指令照准矣 
　　痘症流行之猛烈南通自去秋發生天花傳染異常猛烈初以小兒患者爲多其後成人亦患此症因之殞命者時有所聞入春以來流行仍未稍殺連日如城北張姓少年及城東郁某等均因痘症不起可慘也 
[安慶]  
　　董澤潤宣告脫離議會電上海申報鑒澤潤自當選第三届省選後日夜淬厲方期無負父老兄弟之委託不圖變生意外選舉訴訟迄未終結官廳召集因此無期前此省議會自行集會澤潤聲明脫離關係己有一度之宣言乃問題尙待解决而紛擾仍無己時澤潤個人在議會無足重輕在本身實不願久同匏繫謹再宣告脫離議會關係邦人君子幸垂鑒焉安徽省議員董澤潤明寒 
雜評一 
[財政公開（默）]  
　　浙督長鑒於財政國際共管之危險特倡財政公開說各省應之於是浙督長又進而商財政公開之方法言頗切要不可謂非各省疆吏之能愛其國也 
　　雖然中央財政所以紊亂至此非盡中央政府秘密之咎各督軍之硬索强截亦不能不分一部分責任而各督軍之硬索强截大抵皆以供軍費故兵不大裁餉不大减中央財政雖公開亦實無法以圖挽救此各督軍首宜覺悟者一也 
　　全國者各省之積也今日各省財政之紊亂未心有異於中央中央濫借濫用各省亦未必不濫借濫用使徒整理中央財政而不整理各省財政　豈根本解决之道故欲謀中央財政公開使各省人民得以實行監督尤應先將各省財政公開使地方人民得以實行監督此又各督軍所宜覺悟者一也 
　　此二者皆爲坐言起行以身作則之事使各省督軍果誠心愛國不徒以空言標榜博國民同情則必能實行此二者以導公開之先路矣 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[吳淞商埠市政機關之籌備]  
　　吳淞鄉公所商會代表朱水澄顧丹巢工廠代表王儒堂聶雲台等呈請吳淞商埠局設立市政機關輔助埠務業經張督辦批准並委派袁希濤等爲籌備員照錄批文如下來牘閱悉該代表等擬集合各團體組織吳淞商埠市政機關並先設籌備處規畫一切本局極表同情應准將籌備處先行組織除函聘袁希濤沈恩孚張嘉森三君爲籌備委員外希即分知各敎育實業團體推舉七人各鄉公所推舉五人報由本局加委爲籌辦吳淞商埠市政委員一應章程計畫統俟各委員公同審定再行送請分别咨報備案施行 
[霞飛將軍到滬期]  
　　三月四日到滬法官商竭力籌備歡迎 
國聞通信社云茲據外交方面確實消息法國霞飛將軍將於本月二十四日行抵奉天二十五日可抵北京至到滬之期准定在三月四日勾留四日於八日由滬放洋前赴加拿大然後由美返國云 
　　上海泰晤士報云霞飛上將到滬後將稅駕於霞飛路四百三十三號齊斯瑪氏住宅擬在滬盤桓三日法公董局近開會之際法總領事韋禮德氏曾請議董竭力籌備歡迎上將聞議定請上將在顧家宅公園手植一樹以留紀念並將正式舉行霞飛路開幕禮法租界公立學校放假一日俾學童結隊在公董局前致敬上將公董局大廳將舉行歡迎會並將請上將簽名於市政紀錄 
[海員罷工中之航業消息]  
　　船東海員昨午開始談判 
　　此間航業界又得電訊謂香港水手代表與各輔公司代表業於昨（十五號）日之十二時開始談判商議增加工資問題其所議情形刻尙未據通知但據該業中人云至遲於一週内可有若干號輪船離港來滬並言此次會議在輪船公司方面斷不致於决裂蓋因滬上應裝之南洋貨（卽港粤厦汕等埠）及各地之轉船貨一月以來屯積如山亟待裝運故現亦願風潮之從速解决庶可以使用船舶也預料此數日内當有確息到滬矣 
　　中國郵船公司之中國號自十日發出報告十四號離港赴滬之電後此五日中並無第二電來申故滬行迄今仍不悉該輪已否開出須俟今晨消息方可斷定行程也昌興公司之蒙梯格爾號則將於後日抵此又東洋汽船會社之天洋丸本於昨日由港抵滬赴美詎機器忽爾損壞爲修理故乃延緩行期一天 
　　此間中美班内之紐約線各輪近以出口貨缺乏水脚又減計自滬運往紐約之華茶前已自十六元一噸減至五元（美金）今又跌至四元五角矣至於雜貨則跌至十元惟舊金山西雅圖等之太平洋水脚尙無出入也 
　　長江水脚現三公司已會商增加將曩日之以（件數）報裝者今一律改爲（尺碼）計算所有新定運費價刻正在商訂中尙未發表聞此間各報關客家擬請各輪公司仍照原價但恐難做到也 
　　法國郵船公司之第三艘德輪亞瑪巴西號離法來華開出己經半月茲接電訊三星期後可以抵滬至遲在三月十一日進日此船與該行前來之新油輪一式同爲一萬五千噸之頭級郵船現船中載有一月三十日以前之法國寄付東方郵件甚多又東洋汽船公司之天洋丸今次赴美上海有華絲一百餘件裝出 
　　昨日香港來滬船有英公司及怡和之新郵船各一艘仁記洋行貨輪一艘出口者爲太古之蕪湖號一輪及藍烟囱公司之德摩卡倫赴南歐貨輪一艘今日有大阪日 
郵船之兩輪赴港云 
[海員罷工之外訊]  
　　星報云據現象觀之香港罷工已有解體之象金邦號原擬留港一日今因局勢漸有轉機將駐該埠三日金邦號昨由馬尼剌駛抵香港預料星期六日可由香港起椗來滬二十日可抵吳淞該船將在香港卸去所載美貨三百噸香港上貨將藉警署之苦力爲之客位已預定一空在尋常時過港之際輒留駐六七日藍烟囱公司由英國開來東方之輪船多不在香港停留運港之貨均卸於上海八日抵滬之台爾楚斯號曾卸下運港之貨約九百噸又齊塞斯號所載運港之貨約一千七百噸亦在上海起岸此外尙有三日抵滬之德謨杜克斯號曾在新加坡卸去運港之貨約一千八百噸又星期一日抵滬之亞加披諾爾號僅在滬卸去運港之貨一部分該船將於二十三日開往香港大英輪船公司之卡愛發號今晨自香港抵滬定星期五晨開往日本又星期一日由滬開往神戸之唐逹號及四日由香港抵滬之喀什加爾號均在滬卸去運港之貨昌興公司蒙梯格爾號本定昨日由香港起椗已改期今日預料星期六日可抵上海宜昌輪船運去之甬籍水夫昨已安抵香港蒙梯格爾號之展緩起椗殆因此故日本皇后號尙無開行日期大約不久亦可離港昌興公司已設法使刻在香港修理之俄羅斯皇后號得照定期二十三日起椗二十五日尙可到滬自罷工開始後提督公司之輪船開行均未誤期維納溪號於一月二十六日過港海峽邦號於九日過港樞石號星期六日可到港二十日可抵滬定期二一二晨由滬起椗銀邦號十六日可由横濱抵埠 
[水面飛機駛行杭衢間之成績]  
　　文匯報云本埠法商元利公司頃接逹道伊博士自浙江衢州來電文曰（到此平安并幸成功）欲知此電之價值必先知衢州之地勢衢州距杭州約二百六十基羅米突位於一不通汽船之河旁蓋汽船航至蘭溪而止距衢州尙有六十基羅米突也 
　　欲直逹衢州惟有自杭州乘民船苟遇風靜波平之時七日可逹逹道伊博士於上星期日上午九時乘水面飛機離杭沿途雖略有停息然於即日下午六時卽抵該處蓋只須路徑一明則以水面飛機由衢往杭不過六七小時可免七日跋涉之苦也據與逹道伊博士同往者言華人見此成績皆絕端歎服并已承認水面飛機之利益在航輪所不通之處尤爲特著吾人希望仍有紀載此第一次法國水面飛機在杭州大受歡迎之種種細情報告於衆法人泊拉特君曾歷盡艱幸破徐北京政府之多種疑慮者亦在杭爲歡迎達氏之一人此水面飛機乃一商業飛機之式其發動機器較之尋常自動車中者爲更堅强飛行之速度尙非其特點開時乘客可容十人閉時可容八人外加一駕機者與一侍者即滿載矣此機爲一百三十馬力平均每小時可行四十五基羅米突至多亦不過六十二基羅米突機器形式極端簡單任何中國之司機人均能使用耗油之力亦不甚巨每一小時不過耗去一里特有零三十里特之油即能支持三十小時路程此飛機與别種飛機不同蓋凡此飛機中之物皆以求速度爲主其製造堅固可不畏司機者手術之粗暴機身保護之嚴密可抵抗任何不適宜之空氣壓力至於其平穏而不震動更足免去一切危險問題此水面飛機乃法國政府當專門飛機局報告製成之後由海軍部頒令採用者今特運來上海供航行之用 
[字林報贊華僕反對註册]  
　　世界新聞社云近有西人提議外人住宅等雇用華僕由工部局註册以防弊害昨字林報社論表示反對茲照譯如左 
　　華僕註册問題議論沸揚本報迄未表示意見今所以不能緘默者非欲阻止讀報者之投函誠以吾字林西報存在己數十年備受華人之贊助以團體論以個人論均用有華人雇員甚多如住宅侍者辦公處侍者排字工人製版工人釘書匠雕刻匠及機器工人等今見人爲文倵列彼等視若籠中之鳥或至少爲可任意支配之牛馬則殊不能默爾而息吾人非謂註册非佳事若處置得法使住宅用人視爲一種保荐足以增其聲價亦未嘗不可行偍经種方法必須十分愼重爲之務使受之者但覺增光輝而不覺失體面方可投函之主張註册者其所言　有誤會須知傭人與汽車夫實不可並論汽車夫之必須註册者因彼等之駕駛汽車足以殺人故不能不取締彼等如犯駕駛不愼之罪其執照雖可作憑但按諸執照之眞目的不過謂該汽車夫試騐旣已合格可以駕駛汽車而已其道德上之保證作用與發給外人駕車者之執照無異亦並不防制該汽車夫之倫取汽油或潛與其友人乘坐取樂也至謂工部局將立即定一條例强迫每一華僕於三十日内註册則直爲無意識之談無論領事團决不贊成此種妨害人身自由之舉動即使可以强迫華僕註册亦必規定凡外人雇用未註册之傭人即爲違法此條例方能有效果爾豈非更爲可笑乎無論爲彼爲此吾知工部局决不加以考慮姑讓一步謂工部局竟有此舉則誠如投函者麥貴爾氏之言住宅傭人將立即締結同盟將來有事發生雇主須與工會交涉而不復能如目下之與傭工直接單獨交涉則試問孰爲便利乎若傭工同盟抵制雇主無論其爲是爲非註册亦無可爲力蓋巡捕房即能迫傭人蓋印指模要不能迫此等手指作工於彼主有者所不願之處也論者謂前曾一度服務於外人住宅之傭人現皆改入行家辦事處故須加以取締此說或然然不至如西方各國之甚且亦有兩種辯答之理由一爲住宅役務情形應使其較可歆動作工之人此不必爲增高傭資但當此生活艱難之際雇主對於其用人之生活毫不顧恤亦屬非是二爲凡傭工之技能必須敎練即足爲模範之西餐廚工何嘗非由生手學習住宅華僕雖係原胚亦較西人爲傭者易於敎導總之傭工之程度在雇主造成之華人馴善易敎即係初次作工亦容易敎練成材也至於金錢上操守一層中國無論何種服務皆有額外們錢不獨住宅僕役爲然且此亦非中國傭人界所獨有雇主平日於此倘稍爲寬大僕人自能滿意而不復他求若太刻嗇則反足爲害至於相當寬嗇之度則須由經騐而知之亦自有一定之度數也總之吾人所要求於華僕者遠過於期望於西方僕人者華僕於此勤苦身作毫無怨言則使彼等亦有所要求以作報酬寗得謂之不近情理哉 
[魯商會贊成國是會議]  
　　全國商敎聯合會接山東濟南總商會電云宥代電敬悉查前准篠敬兩電當經敝會討議愈以召集國是會議謀商救國大計洵爲當今之急務均極贊同茲准來電議定於本月二十八日召集會議並定每省區總商會推代表一人至三人早日電告代表姓名等因查敝會旣贊同此舉届時定推代表與會所推何人現尙未定俟推定後再爲電達特此先復山東濟南總商會震 
[戒紙煙贖路之實行家]  
　　商人舒警民徐運新等據函稱自民國八年五四運動之後已斷絕紙烟嗜好從事節省至今儲得洋蚨十元願助贖路之需一俟贖路機關告成即將是欵繳付云云如兩君者有心人亦熱心人也 
[外交大會之緊急會定下星期六休會]  
　　聯合通信社云昨日下午三時全國國民外交大會爲改組事召集緊急會議議决結果（一）定下星期六休會舉行休會式（二）發休會宣言（三）將經過情形刋發報告册（四）休會後仍留通信機關（五）推沈鈞儒爲下星期三常會主席云 
[各團體會議發軔]  
　　聯合通信社云自本埠商敎聯席會議發起國是會議以來各省區平民團體及本埠勞工團體等均限制加入故昨日外交大會散會後本埠各團體曁各省區駐滬外交大會代表等均主張組織一全國平民團體會議以謀國是外交之進步即刻假座浙江路各路商界總會開代表會議到者二十八團體二十八代表公推蕭劍秋主席童理璋爲臨時紀錄首由主席報告開會宗旨大致組織團體挽救外交討論國是等語並請各團體代表討論組織方法酌定名稱經衆發表意見成兩種辦法（一）以個人爲單位（二）以團體爲單位加入孫鏡亞馬少奎等均附議付表决全體通過以團體爲單位次討論名稱决定爲中華民國各團體會議次討論宗旨問題虞植卿起立發言目今全國趨重自治應從自治着手馬少奎主張改良内政結果推定籌備員辦理當時推定毛一豐喻育之沈鈞儒汪醒齋蕭劍秋董福開孫鏡亞馬少奎陳蓉廣樓鴻書十人爲籌備員章程由籌備員起草並議定本星期六下午一時仍繼續開代表會議又聞沈鈞儒表示意見對於該會之發起不甚贊成云 
[籌商收管俄艦隊問題]  
　　外交部前擬收管俄國義勇艦隊特令上海交涉署調查留滬船隻究有若干艘機件有無損壞船上俄員如何處置仰即妥籌辦法具復等因茲聞許交涉員查該艦隊留滬之船隻計有三艘惟其間負債纍纍内容異常複雜收管頗非易事業與會辦格羅斯籌商妥善辦法以便呈部核奪云 
[東北城組織納捐分會]  
　　東北城商業聯合會昨爲組織上海市納捐分會問題特於下午八時召集全體開會討論臨時公推正會長馮秋心主席文牘員陳天生記錄首由主席發言經衆討論僉謂本會範圍廣闊應有組織分會之必要當卽由主席付表决全體起立通過并當塲舉出各路納捐人代表由文牘員將組織分會情形以及代表姓名備函報告總會備案十一時散會 
[創辦商團之先决問題]  
　　應請當局發還商用槍械 
　　國聞通信社云本埠商界擬恢復商團一案籌議已久新閘路商界聯合會職員王肇成尤爲熱心擬自新閘路起實行試辦現新閘路各商家多數贊成僉謂商家惟一之自衞方法實舍商團外無他法上次星期日新閘路聯合會舉行常會時卽經提議及此到者一致贊成至組織方法擬由每商店派出一人每日早晨練習兩小時將來守望職務卽須挨次輪流惟目前最難問題卽槍械不易得到當袁世凱時代上海解散自治團體時當時商團槍械俱爲軍署收去現時要求發還實不易逹到自的該會意見願備價向兵工廠購買領到後須規定妥當辦法以免發生别種問題惟將來如果舉辦必須抱定宗旨以保衞商民爲惟一職志此外俱不預問云 
[人力車夫組團體說打破多頭腦階級制]  
　　聯合通信社云本埠人力車逐日分班計租向章全日租金不過大洋七角零去年秋間逐漸漲至十一角或大洋一元其所以加租之原因有二（甲）黄包車公司因工料昻貴酌量加租（乙）去年江北水災來滬謀生者多集中於拉車頭腦因之操縱甲項原因理由已不十分充足歐戰停後膠皮輪胎價已較廉且工部局並未加逾量之月捐縱令工料昻貴似不應加數倍取償於苦力乙項頭腦操縱直可謂之同類相殘公司中以多數車輛交由買辦放租一人之力照料難週分招經手放租之名曰大頭腦大頭腦又分出半數或少數交給二頭腦三頭腦逐日車租由頭腦依次彙交公司勞働界中儼然有一種階級制希望拉車之人過多供不敷求於是餬口無方者甘心受屈遵命照繳無敢異言者茲得一消息有人集合華洋各界人力車夫組織團體專爲抵制車主再加車租之計云 
[歡迎吳世英出獄記]  
　　勞工神聖自由不死 
　　聯合通信社云參戰華工會吳世英因致電援助海員罷工被法公堂判押七日已誌前報昨日上午九時爲吳君出獄之期各團體派代表歡迎者有嚴伯威喻育之孫鏡亞熊本旭張星五錢允文女士等二十餘人均由吳君一一握手道謝并述在獄中之經過於是羣衆歡呼頗極一時之盛吳君身體上雖似憔悴而精神上較前尤爲活潑云 
[青年會徵求大會七紀]  
　　已得一四六三○分 
　　昨爲四川路青年會二十二週紀念徵求大會第一次揭曉之期入晚八時在大堂開會到者約六七百人首由總幹事曹雪賡君報告當塲發表者雖祇十隊成績已見一斑至秩序中原有余日章博士之演說嗣因余博士之女公子病天致不克蒞講改演優美游藝特别影戲等等以助餘興迨散會已鐘鳴十下餘矣茲將各隊分數照錄如下（一）和平隊二四九一分（二）奮圖隊二一六四分（三）博愛隊一九○四分（四）解放隊一七八○分（五）互助隊一二八七分（六）犧牲隊一二六七分（七）服務隊一○九三分（八）平等隊一○一九分（九）自由隊八六三分（十）正義隊五八七分連奬分總共一四六三○分其餘二隊均未發表須於下星期三第二期中一體繳進據云二月二十二號定有一番劇烈之競爭預料此次各隊均有奪標之希望聞淞滬何護軍使曁護理道尹上海縣沈知事均已首先助欵維持以示提倡現聞全體分數已得一萬餘分將來總數必可超出目的之外云並聞本埠老晉隆洋行以價值一百五十餘元之臘明燈輕便打字機一架移贈該會積分最多者之奬品以資鼓勵其餘贈品備奬者頗不乏人如該行等可謂熱心公益者矣 
[省敎育會今日開會討論新學制草案]  
　　江蘇省敎育會因新學制討論會已定期本月二十四日在寗開會特定於二月十六日（卽今日）上午九時在本會所開新學制草案討論會委員會預備提出各種議案以便赴寗時提交大會討論昨已分函各會員知照請届時蒞會與議云 
[錢業公會複選總副董]  
　　錢業公會南北同業各莊於本月九日在内園投票舉出會董十二人本朋十五日上午十時當選會董在公會互選總副董全體會員到會監視開票秦潤卿君當選總董田祈原君當選副董云 
[電報局長致何護軍使函]  
　　電報並未遲壓之聲辯 
　　上海電報局孫局長致何護軍使公函云茂如軍使台鑒前接貴署二月七日公函飭令敝局轉飭報房對於貴署往來各電特予注意隨時拍發母任稽延等因當經轉飭遵照奉復在案惟再四詳繹台函雖未指明何項電報被局遲壓而絃外餘音不無疑慮故托友人轉爲詢問究竟前函因何發生請卽明示以釋疑團始悉尊處公函之來實因杭州軍署一月二十五日通電貴署感日始經收到誤以敝局遲延故特曲予矜全致有取瑟而歌之意感荷盛情莫可言喻惟事關積壓電報禁令綦嚴自應公事公辦澈底查究俾可切實整頓裨益電政敝局旣藉收他山攻錯之助卽軍使亦可免阿其所好之譏公誼私交兩受其益若如前函之含糊厥詞曲加體恤不獨使敝局蒙不白之寃且恐諸僉壬又如揑造敝局扣留奬券開彩電報之故技因而造謠以爲對於軍署電報有意壓擱以售羣小傾陷之私又其甚者且將謂軍使袒庇私人以莫須有之事致軍使代人受過公私均受影響是愛之適以害之於軍使何取焉丹林到差未久隕越時虞惟夙夜兢兢不敢自暇自逸對於各報生時時以勤愼兩字相勸勉雖不敢謂百廢俱舉然裁除聘規及譯費槪與員司捐廉夜班點心此皆破除數十年之惡習人所不肯爲者丹林毅然行之區區此心差堪自信查一月二十五日杭州軍署通電係是夜九點三十分起拍至十一點二十分敝局收竣因通電非專電可比須同時分轉各省并抄送本埠二十餘分手續至爲繁賾故不能如一紙專電當夜隨可轉遞况貴署報房向無夜班至下午十時後卽停機是項電報抄竣時計貴署早已停機矣且向來電文稍長之報均係專差送交貴署較機上轉遞爲敏捷是以此次通電仍照向章辦理於次晨十時抄畢後卽刻專送十二點三十分已經送到有貴署報房蓋印送報回單爲憑并無停頓其因何遲至感日始經呈閱非敝局所得而知送報回單附呈察閱至貴署將來應否添設夜班以便通夜收發而免遲延之處軍使自有權衡非敝局所能妄參末議也肅此縷陳諸希察照順頌勛安孫丹林謹啓二月十五日 
 
 

Page 15

 
 
孫寳琦抵滬 
　　全國稅務督辦孫寳琦由京南下轉乘滬寗路快車於昨日（十五日）到滬暫寓靜安寺路盛宅聞即日將乘車赴杭云 
[德安里房客反對加租]  
　　國聞通信社云美界沿北蘇州路北山西路及德安里衖内一帶房屋係新沙遜洋行之產建築已三十餘年去年十二月間由哈華托律師通告自本年二月起歸其經租增加租金由該處房客探悉有人向新沙遜包租漁利致有此反乎情理之舉動各房客（房屋四百餘幢居民一千餘戸）假座寗波同鄉會開會到會房客共六七百人先後發表意見略謂德安里蘇州河北山西路一帶本非繁盛地方惟蘇州河輪埠公衆麕集房主新沙遜所定租價向稱公平去年冬問聞有人於官廳取締加租之後包租此處房屋勒加租金自二成起至八九成不等四百零七號起至四百十二號止向租二百八十一元今加至五百五十元里内三十三號住宅向租四十四元加至八十元一百九十四號自二十七元加至四十八元二百零三號自十三元加至二十元諸如此類破壞安全吾人痛等切膚組織德安里房客聯合會敢以公理與抗先行公函房主新沙遜及哈華托律師爲入手辦法並請同人注意不得蒂欠房租免得授人口實本會並加入房客總聯合會繼由總聯合會李君演述本會經過困難情形並以一致團結堅持相勗續議各衖舉代表一人執行事務公舉代表凌鞠齡張惠倫李宜孫經錫疇邵延平袁蓉生董桂芳何開鴻袁桐蓀高慶堂黄子瑜卓樂生顧文朝陳勝友胡鼎誠胡西園徐慶雲邵子堅徐茂生葉永安王炳良俞紫珊沈葆南黄益泰李雲生方瑞文等旋經代表會議延請何飛律師爲法律顧問以便隨時咨詢議畢散會已鐘鳴五下矣 
[駁船討議運費之通告]  
　　深感錢碼之痛苦 
　　淞滬駁船公所昨發通告云逕啓者近據各船戸請求以駁船運費一項華洋各公司皆已陸續改爲洋碼惟報關行家裝貨運費尙屬錢碼年來米珠薪桂生活程度日漸增高長此以往生計益將困難請爲設法維持等情當經同人等討論之下以事關舟人生計亟應徵集同業意見爲特定於陰曆本月二十三（禮拜日）下午二時在本公所開會討論藉資解决尙乞撥冗惠臨爲荷 
[紗花市面之轉機]  
　　標準棉紗市價近日來逐步疲弱昨日稍見轉機近遠期皆回好兩許而現貨本紗則客帮殊爲活動川帮共買進二十支十支本紗一千二百包其餘汕頭天津烟台漢口江西野鷄等帮亦買進本紗七八百包日紗三四百包各價亦好起一兩上下怡和紗廠有開出二十支五福牧羊三星等期貨大包有八千包内外紗廠亦開出二十支十六支水月日紗期貨一千包以是外間人心遂又轉機大阪三品紗價電報近遠期亦各漲五元至六元八角棉花亦有寳成廠買進印度花二千件又和大聚康萬豐　買進印度花三百件漢口花陜西花各一百件（市價詳商情欄）紗花市面均見堅升云 
[昨日之金融市况]  
　　近數日來洋釐日小據云長江一帶日有一二十萬到埠且天津等處洋釐已小至七錢二分半匯兌價亦跌各處客帮紛紛携洋來滬易銀待時辦貨惟各銀行逐日買進約七八十萬元昨日收盤爲七錢二分零五釐觀此形勢本星期内尙須回小至七錢二分之内三月底期洋又小去七毫半據聞本年絲市較晏故大約可做至四月底云銀拆三分市况仍靜 
[昨日怡和呌莊之市况]  
　　昨日星期三爲怡和洋行拍賣羽毛羽　　　毛呢泰西緞羽綢寗綢斜綢素濮毛布原布市布洋標漂布等疋頭之期共排列一百四十八件計六千五百三十五疋祗拍妥一百十六件計五千三百二十五疋比較上次少六包計一百八十疋未成交者三十二件計一千二百十疋所拍各價跌多漲少各客帮仍以烟臺天津營口漢口等帮買進稍多其餘各帮雖有到者然拍進不甚踴躍云（各價及漲跌比較參觀商務欄） 
[湘鹽商反對廢除引岸電]  
　　昨日本埠湘鄂西皖四岸運商總會又接長沙湘岸淮鹽公所抗爭廢除引岸電文照錄如下上海愛文義路聯珠里四岸運商總會公鹽函電均悉毋任感佩除電呈大總統國務院財政部鹽務署文曰報載部署整頓鹽務大綱主張自由貿易開放引岸等因側聞之餘不勝憤慨茲謹就湘言湘條析陳之一國課當立見短絀也伏查運商行鹽一引有一引之的課鹽未銷售而場岸兩稅已收三分之二倘自由貿易孰肯以重大資本環運多鹽存岸待銷勢必負販零星私梟充斥公家所入能得幾何且全國稅收大率每鹽一擔至多以二元七角爲度獨湘鄂西皖引鹽每擔四元五角最爲不平就塲稅而言超過普通稅則之上是不啻業己就場征稅也一旦變更自當平均稅率則所减之數復屬不資何况引票均係有價證劵即發還代價爲數更鉅試問今之政府其能堪此乎此其不可行者一一無鹽之區必有人負責也鹽爲日食所必需缺乏則無代品較之米麥關係尤鉅湘省每歲行銷淮引四百餘票雖經歷年兵燹而民無淡食者則以引權所在不能放棄故也若自由貿易川粤鄰產旣慮供不應求仰給兩淮尤恐緩不濟急况内地灘河險遠轉運維艱時局未寗誰甘冒險從此湘人非日陷於淡食即日處於居奇之下可斷言者此其不能行者二一商情宜加矜恤也運商以最大資本擔任全省民食而寫政府裕大宗稅收即在平時獲利亦甚微薄自時局不靖雖槍林彈雨之下未嘗裏足不前損失已不可勝計加以政府之提借不下二百萬元倘開放自由伊誰負責今以引票所制不得不忍痛經營以冀將來之補救乃商人當茹苦含辛之時而政府忽施此拔本塞源之計不知何忍而出此况仰食於鹽業者不下數千萬人一朝失業其禍何可勝言此其不可行者三外人不諳内政不察岸情不恤商困務乞政府俯念茲事體大嚴重交涉收回成命以保主權全湘幸甚全國幸甚湘岸淮商公所曁全體運商清吉昌等叩眞等語拍發外特此　聞并乞力予維持叩禱無己湘公所文 
[南京路聯合會職員會紀]  
　　昨日（十四）南京路商界聯合會舉行職員會議正副會長方椒伯余華龍馬玉山（馮兆吕代表）曁各科職員費杏莊蔣夢芸張炳森徐振華杜雲初諸君一律到會蔣夢芸主席首將議事日程朗讀一過依次開議各案（一）議友誼會進行案主席將該會簡章及經過情形簡畧報告畢徐振華費杏莊各有討論議决暫時從緩進行下届會議另組委員會辦理（二）議夜校學生保證金改充雜費案議决通過提交夜校依照辦理（三）議本會職員周憲章君身故出缺繼任案議决以次數遞補（四）議推派總聯合會十五日臨時代表案公推余華龍蔣夢芸二君臨時出席（五）議籌欵贖還膠濟路案方椒伯起立報告上海總商會及銀行公會發起此舉之情形并謂此舉外間呼聲極高惟能否成爲事實尙未可必本會係本埠重要團體之一自當協力鼓吹使成事實經衆議决聯絡各團體協力進行（六）議籌募夜校基金案主席將理由說明略謂本會附設之夜校純係義務按月開支除由本會月捐收入抵補一部份外餘均由特别捐欵支撥現時此項特捐所存無幾亟宜籌募基金以持永久余華龍徐振華均有討論方椒伯提議組織募集夜校基金委員會推舉委員二十人分擔募集每人分擔五百元合計一萬元議决通過當推定蔣夢芸君起草委員會組織辦法及籌募辦法移交下次職員會續議議至此主席宣告散會聞該會下次職員會將於本月二十四日舉行云 
[學校彙刊]  
　　寰球學生會日校寰球學生會日校於昨日下午三時開本學期第一次敎務會議到者爲吳錫嘏何心冷李嵩生趙溥泉沈韞芳竺靜宜吳德寅厲鼎方諸君當塲議决（一）每日上午上課前一時改爲自修課由各級級任敎員監督之（二）實行家庭訪問於每星期舉行一次藉以聯絡感情促進學業之進步（三）學生有事請假須有家長來函以免荒廢學問該校之對於學生可謂特别注意並聞該校敎員等有各科研究會之組織專討論各種敎授方法并於暇時參觀滬上著名學校以資借鏡云 
　　第一商校南市省立第一商校本月十三日開學昨日（十五日）上午十時補行開學禮當由校長趙師復致訓詞略謂敎育宜以三育及校訓勤信二字兼重而商衆敎育尤不能偏重知識本學期敎科略有變更總以實用爲主對於中西文尤加注重訓育方面不取干涉主義以期養成學生自治習慣云云聞新聘敎職員董鼎三（美國經濟科學士）余楠秋（美國意利諾亞大學碩士張石麟（美國敎育科碩士）關庸生（前一殷學校學監）黄厚甫（前南京高師河海工程管理葉仲均（前約翰敎員）等皆一時知名之士并聞該校甫經開校學生到者己逹二百餘人是日午後即實行上課云 
　　廷佐義務學校北四川路横浜橋廷佐義務學校日昨（十八）行春季始業式禮首由校務主任陸君悠山報各開會宗旨繼唱國歌校歌行開學禮畢校董許君廷佐致訓詞各敎員致勗詞來賓相繼演說畢遂散會 
　　國語專修學校敏體尼蔭路四一五號國語專修學校爲便利外埠敎育界起鑡於寒假期内特設寒假講習科一班以便研究詳情茲講授　己竣遂於昨日舉行畢業式隨即發給證書該校並擬即日創添函授部以便繼續研究而資深造云該校附屬兩等小學亦於昨日上午開學聞本期新生報名者幾兩倍於去年而紛至沓來者尙復不絕於途云 
　　湖南旅滬兩等小學校本埠西門斜聟湖南旅滬國民學校第一班學生己於去年寒假畢業今年添設高小科更名湖南旅滬初等高等小學校現聞該校招收新生己逹六十餘人并定於陽曆二月十六日開學校長係聶君雲臺云 
　　民生女學法租界貝勒路民生女學開辦十一載校長胡女士以提倡女子敎育爲己任所以實事求是積極進行年來學生增加成績斐然昨日行開學禮職敎員相繼致訓詞來　中有鄭正秋君演說略謂女子欲達解放目的非求普通知識不可欲求普通知識厞入良好學校不可貴校辦理妥善成績卓著所以我之子弟亦來肄業云 
　　勤業女師西門勤業女子師範學校昨日開學新舊學生報到三百人中西敎職員十八人上午九時振鈴行禮朱校長劍霞報告等級名次並致勸勉詞次張冥飛李維强訓詞復由王女士給奬　　涵德商業夜校新閘醬園弄口涵德商業夜校前晚開學昨晚正式上課正預科各級尙有餘額可補云 
　　博文女學嵩山路打鐵浜博文女學注重中西文學外省負笈來者甚衆本學期報名者尤夥故另闢敎室現在餘額僅有數名額滿即止云 
[勸學所聯合會之常會期]  
滬海道屬勸學所聯合會昨致各縣勸學所公函云敬啓者案照會章第五條之規定二月内應開常會一次茲定於本月二十一日上午在上海縣勸學所開會届時務希駕臨集議一切所有提議事件仍祈先期寄至會所爲荷 
[職業補習科勸學團宣言]  
　　小西門内尙文路職業補習科專爲工商勞動界而設在晚間授課現該校學生徐繼芬楊熊占金禄莊盛榮輝吳鑒清等組織勸學團連日往城廂内外沿途勸學復有熱心敎育之劉國順等帮同宣講聽者甚衆且備有詳章以備各界索取茲將其勸學宣言書錄後各工廠各商號的同志們呀我們也是工商界的一份子平素於學問和智識是狠缺乏的因爲在着店裏或工廠的時候差不多天天做我們的工作一些也不能够空閒去練習文字長此以往中國的實業那裏有振興的一日呢我們痛着這個問題不得不竭力設法繼於民國八年在上海小西門第二師範附屬小學校裏的職業補習夜校裏邊我到了一個求學的地方趁着夜裏休息的時間拿來補救我們學問和智識現在有了這個好去處我們己覺得便利了許多不像從前那種（目不識了）的苦惱了但是我們一部份得着便利也該和大家共同均沾所以特地懇求各報主筆先生把我們這篇宣言登出來給大家知道使得普及全埠非特個人得到利益就是社會國家工商的實業也不致没有進步了願你們各工廠各商號的同志快快來我們這裏報各這是我全體同人所歡迎的呀 
[職業校增闢新工塲]  
　　本埠陸家浜中華職業學校於今春附設職業師範科培養專科敎師及辦事員以供各地職業學校工廠習藝所及中小學校附設職業科之需要共分五科除是校原有之鐵工木工外更設板金籐竹染織三科是校本有鐵工木工琺瑯鈕扣各工場今春爲添招師範科起見特增闢新工塲十二間以供該科實習之用並請各科專門敎師從事敎授今各地勸學所等公共機關保送入學者紛紛不絕聞不日行將開課云 
[楊雪玖留日開展覽會消息]  
　　女士楊雪玖此次隨乃父白民赴日爲考察美術敎育到東京後承東京美衛學校留日同窗會諸君開歡迎會并承該會會友周天初陳杰王道元君等襄助開國畫個人展覽會在流逸莊并有書道書道社開書畫會請女士當塲作品都新聞特來爲女士攝影邀求索　聞刊之東洋藝術報云此次開會聞日本書畫文藝名家到會者不少如三宅克己石井柏亭中村研一黑田鵬心等議諸氏均前來參觀云 
[工界協進會之執評會]  
　　中華全國工界恊進會於昨晚（十二）開執評聯席會議出席者十九人公推黎景珊主席楊化顰記錄主席云本會成立兹己三稔久爲工人信仰會員約五千名自武昌路遷此用途較前加多然每月收入殊少有入不敷出之慨今晚因此開會徵求辦法王吉人發議本會會員均有介紹人可請分紹人向其收取陳國熙發議請收賬員負責陳亨利謂今晚會議人數不足事難表决衆乃改爲談話會彭德生將研究工藝之章程請議葉澤庭謂時己過遲章程非頃刻所能議决可留第三次常會再議但同人均有正當職業畫勞夜倦或因無暇出席下次務請其發冗蒞會云散會己十時過半矣 
[中華德醫學會講演會]  
　　中華德醫學會於前日（十三日）下午七時在西藏路寧波旅滬同鄉會開二月份常會海上德醫到者甚衆來賓有同濟醫工專門學校校長阮介藩君等是日并請同德醫學專門釜校産科敎授演講子癎症療法歷時一點餘鐘頗爲詳盡末由該會值月理事沈雲扉醫生致詞答謝演畢餐叙各會員對於學術上互有討論散會時已鐘鳴十下矣 
[滬西慈善會之善舉]  
　　法新租界肇周路天佑坊滬西慈善會内附設貧民義務學校額設六十名極貧者兼留膳宿分文不取本學期除原額各生繼續肄業外新報名者絡繹不絕該會主任徐子賢君以該處貧寒子弟實居多數若以額滿拒絕殊非造就人才之道故又擴充學舍一間增設學額二十名定於今日開課該會向章夏季起施醫給藥今徐主任亦以地與西鄉毘連貧民患病乏力醫治深爲可憫故於本年特定新章於正月二十二日起提前施诊以惠窮黎 
[杜行鄉請開沈莊塘壩]  
　　浦東杜行鄉公民刑志剛等昨上南滙縣知事公函云敬稟者鈞治杜行鄉沈莊塘爲南邑全境七幹河之一載諸縣志通籌協浚前年蒙各紳董具呈鈞署歷次帶微旋　開浚在案竊沈莊塘自浦口直逹沈莊銜接裡河支流甚廣去秋霪雨爲災遍野澤國淹没棉稻無算獨沈莊塘雖未開浚河尚流通幸賴洩瀉瀉不致成災客臘河工告竣忽將外壩加寬堵塞交通水源永遠阻斷殊深駭異查沈莊塘流域廣遠支港甚多去年一開各加深闊數文幾與上南交界之白蓮涇相似近忽無端堵塞混水交通並受其害不論旱荒水災一無救濟方法束繭自縛坐守待斃歲新大雨連綿支流紛滙河水泛濫溢出兩岸低窪田廬已遭淹没此其明明微也萬一今夏　雨連綿水勢暴發外口壩斷無從宣洩來日禍患更不堪設想矣伏求縣長洞鑒實情迅賜移知周浦圖區聯合會俯念民命爲重農田爲要速爲開壩并浚寬壩外港口數丈以資洩瀉庶交通水利並籌兼顧且在該河流域數十里之農田耕種亦不致受旱潦之災地方永感功德無量不勝迫切待命之至云云 
[利濟副劵開奬紀]  
　　昨日爲利濟副劵開奬之期午前仍在久大碼頭總發行所内舉行茲將開出之五大奬號碼及經銷各票號錄下頭奬二萬五千九百九十三號無錫老天益二奬九千二百四十一號天津萬寳源三奬二千五百七十三號本埠大利元四奬四千九百八十四號本埠有利源又四奬九千零八十一號杭州協記五五奬一萬二千一百八十一號本埠大利元又五奬二萬六千三百八十七號杭州億中 
[南滙以工代振之籌欵議]  
　　南匯團區水利會及水災籌賑會於前日下午開會於積榖倉是日團圖各市鄉經董到會者六十餘人先由張菊園君報告開會宗旨繼有傅佐衡君歷述向上海濟生會乞振及向各銀行借欵經過情形而預算以工代振開浚全　李公塘河溝並修塘費應需三萬金除籌得二萬金外當塲議决再向團區積榖項下借五千元恤嫠項下借五千元一致通過即日開工至於春振則另發一次其欵由各市鄉經董自行籌募並再向江蘇全省振務處乞援代發一次至少亦須萬金散會己七時矣 
[電話局新舊交替]  
　　上海南市電話局長葉君鴻　自任該局局長以來巳逹五載業務日漸發逹近因别有事務不能擔任呈請上峯辭職並於昨日分别與新局長夏蔭薇君交代清楚葉君日内即束裝赴蘇云 
[何護軍使參觀皂藥廠]  
　　五洲藥房於去年收買前德僑所辦之固本肥皂廠今改名五洲固本皂藥廠所製粗皂香皂種類頗多何護軍使素來注重實業知該廠現歸華商辦理特於昨日（十五號）　蒞徐家滙該廠參觀當由廠中各職員招待導往廠内各部參觀並留廠午膳至三點鐘始返署云 
[安設水底電線之批准]  
　　浦東南碼頭附近現由陸俾鴻等集股開設和興提練鋼鐵工廠所用機器需用電氣發動故擬用華商電汽公司之電力惟須越過浦江必先安置水底電線爰於前日具呈軍署請爲備案昨奉何護軍使批示云呈悉查浦東和興鋼鐵廠以化練鋼鐵需用電汽擬由該公司安設水線一節旣據呈稱與水道行船均無妨碍事關扶助實業應准備案除令行上海防守司令部外仰即知照此批 
[續誌瑞源里之搶案]  
　　昨報紀西門中華路瑞源里十六號門牌某姓家被盜行刦一則茲悉被刦者爲保險生理之俞姓家當日報警之後即經該管二區二分所錢伯賢署員督率巡官長警詣俞家内外詳細踏勘並將擊碎玻璃窗察看一周又向事主詢間盜匪面貌服式返署後加派偵探巡警四處嚴緝昨午據該探警查悉此項匪徒悉是當地流氓聚集於西門萬生橋一帶乃購線馳往密拿務獲解究 
[盜匪四名定罪]  
　　住居法新租界沈家木橋之華傅春家於上年冬間被盜匪蕭關泉糾黨袁金狗王阿福馬掌川等前往搶取衣飾後爲探目楊振富等拘獲解經法公堂判候下堂諭飭遵己誌昨報昨經中西官商明堂諭法副領事歐君在案單上簽判蕭關泉狗兩人各押五年聶讞員判蕭袁王馬四人各押西牢五年期滿一併永遠逐　租界 
[賊黨串竊黄包車共二十九輛]  
　　洪金標張連生因先後串竊俞伯明張順昌等黄包車二十九輛售洋分用被控捕房由探姚錫卿將洪張二人緝獲昨解公共公廨經中西官訊明判洪押西牢二年期滿逐出租界張從寬免押着即驅逐出境 
[吳阿六竊物敗露]  
　　江北人吳阿六因於去年十二月十三夜潛入兆豐路三百五十八號王錫藩家竊取鈔票洋八百元綢皮衣服一箱携贓逃逸當經事主報捕查緝在案昨由哈爾濱捕房探目沈阿炳包探管宗餘尤雲卿將吳緝獲連同牽涉之吳阿福拘入捕房捕頭略詢一過諭令押候解究 
[門外空箱拾不得]  
　　住居閘北談家橋之鄉婦姚陳氏姚張氏同在紗廠做工本月十一夜被賊竊去皮箱一只内有衣服等物前日在泰興人錢蘭廷家尋見所失之皮箱報告四區四分所經李署員飭警將錢及同居之張康泰吳克讓一併拘案起獲空箱一只研訊一過據錢供皮箱係前日夜間十二時民妻在門外拾來吳張二人均供不知其情昨解司法科押候傳到錢妻再行訊究 
[汽車行築路被罰]  
　　公共捕房指控福州路中興汽車行主沈湘雲未經工部局允准私築出路等情昨由捕房將沈傳至公共公廨經中西官訊明判罰洋二十元充公 
[喪子亡媳之可憐薦頭店之影戤]  
　　高郵婦人陳楊氏前日偕其胞兄楊松林扭孫郭氏孫廷流母子至五區三分所控稱婦人於去年帶同兒媳同籍後不幸兒子得病亡故媳婦張氏前在上海爲絲廠女工有工資存於廠中陰曆臘月來滬支領工洋詎一去不回嗣經探悉媳婦己轉嫁孫郭氏之子廷流是以扭案請究云云當經王署員質訊之下據楊松林供稱民偕妹來滬後孫姓曾央同鄉李登林尹萬源二人出塲調處願出身價洋四十元等情質之孫郭氏供伊子現業薦頭陳姓之媳薦在某姓家帮傭是實奉判供詞各執轉解司法科訊辦 
[林補青控妻捲逃]  
　　婦人林老五因被其夫林補青指控捲取值洋三千元之衣飾潛逃等情由捕將其傳至公共公廨諭着押候補傳人證質訊在案昨晨由廨傳訊原告與其妻瞿氏到堂備質面林老五延律師投案聲請准被告交保出外候示等語經中西官核供判被告交五百元舖保聽候傳訊 
[張錫榮誘拐朱松姐]  
　　婦人朱楊氏住居閘北寶山路有女名松姐前日被張錫榮誘拐藏匿控於五區警署杜署長飭警將張及朱女緝獲轉解司法科昨奉段科員判移地檢廳核辦 
[不付支票之控案]  
　　吳應培在公共公廨呈訴蘇州銀行股東經理洪少　陳筱舟張洪疇等不付支票請追損失洋一萬四千八百元等情由廨准飭傳訊在案昨晨據被告代表律師投第一刑庭聲稱被告等係蘇州銀行股東經理不付支票祗有二百元之數原告控追損失甚巨而洪少圃係商會會員且不在滬被告等請免交保云云經俞襄讞供商之英包副領事判陳張二人均免予交保着各具結出外核 
 
 

Page 16

 
 
本埠新聞二 
[託名作伐騙取財物案張毓林上告駁回]  
協順飯館夥黄阿毛控張　林以作伐爲由騙去金銀首飾及茶禮洋元等情前由地方審檢廳訊明判决着張償還原告洋一百八十四元張奉判不服即在原衙門提起上訴覆訊後將控訴駁回張仍不服又投蘇州高等廳上告請求撤消第一審第二審原判决等情昨日地方廳奉到高等廳飭知所有張毓林上告駁回一俟判决書發下着即執行云 
[陳焦氏脫離火坑]  
　　汪陰婦人陳焦氏上年間與同鄉人周正海姘識被周拐來上海押入法租界小東門一枝春街陳許氏花烟間内爲娼訃得價洋三十元　焦氏不願爲娼因此吵鬧事爲包探偵悉將以上各人一併帶入捕房昨解法公堂請究先由焦氏投訴婦人現因明滿欲回原籍因周欲我繼續爲娼故婦人不允適有包探到來拘案求究詰之周正海供民人與焦氏姘識己久批次來申實由焦氏自願爲娼况且所得身價民人祇用十元餘欵由焦氏取去求察　婦許氏稱焦氏由陳領來時據陳言係屬妻子不知姘婦求宥中西官判周罰洋二十元陳許氏罰洋十元充公外再償給焦氏川資洋十元着即回籍 
[王桂芬跳火坑]  
　　潘良所中西女士昨晨伴送女子王桂芬到廨經中西官訊據女供被人價賣與法租界小東門外王老四所開之花烟間内賣娼因苦逃至重　路遇見一千四百五十六號華捕告知前情由捕帶入捕房轄送到案務求超豁等語經中西官得供判王女發濟良所留養 
[許統智夫妾互控]  
　　住居西藏路五百號之許統智被妾吳麗珠在公共公廨指控掯留衣飾由捕將許傳案着令具結出外候訊在案茲吳亦延律師呈訴其妾捲取值洋四千元之金飾潛逃等情昨晨由捕將吳麗珠傳至公堂奉中西官諭令吳婦亦具結出外候訊 
[男孩迷路待領]  
　　前日下午有年約六七歲之無名男孩身穿柳條布罩衫元色布破開襠褲蒲鞋　鞋子和尚頭秃頭無帽在法租界逃路啼哭爲捕查見昨送法公堂請求詰其年歲父母住址均不能答判送堂留養候家屬認領 
[私賣燈吃罰二十元]  
　　法捕房包探偵悉居民張阿二家私設烟榻容人在内吃食洋烟前晚至張家抄出烟具帶入捕房昨解法公堂訊實判罰洋二十元充公炳烟具没收 
[靶子路之烟窟]  
　　崇明人季成春在虹口靶子路一百三十二號屋内私售燈吃爲該管捕房包探侯阿寳江標偵知協同西探於前日往將季與烟客顯祖根沈爲斌汪阿大王子成胡青甫陳阿野周裕廷王大瞿子徐道士等拿獲抄出烟具昨解公共公廨經中西官質訊之下以季故違禁令判押西牢一月或改罰金三十元其餘各罰三元充公烟具銷燬 
[楊領江設賭受罰]  
　　浦東洋涇鎭崇明人楊領江家私設牌九賭塲前晚爲三區二分駐所趙區員得悉飭派楊巡官率警拘獲賭徒丁阿榮黄狗郎陳者言賈一斤陳者新徐阿桃等十五名抄出牌九賭具以及各人身畔賭資銀洋數十元連同賭頭楊領江併解至署經趙署員略詰一過判令分别罰洋斥釋賭具銷燬 
[證人不到罰十元]  
　　河南路三十三號生昌號主陳慶甫對於英商太古洋行在公共公廨以刑事起訴范仲祺等串竊羽綢貢呢一案居於要證地位星期一該案開　時陳抗傳不到昨晨捕房復將陣傳案中西官以其藐視公堂科罰金十元示儆 
[預審葉耀蓮命案之正兇]  
　　　耀蓮被錢幅生許榮生等拆梢不遂用竹扦戵入肛門致斃經法庭訊明判决後復在用沙三王廟查獲是案正兇顧子文一名解滬歸案經檢察廳預審終結起訴審判廳昨日午後又由該廳刑庭長田君傳到屍弟葉小蓮等提同顧子文在刑庭預審一俟終結即當公開辯論 
[監犯張國儀瘐斃]  
　　已禁蓬菜路分監獄囚張國儀前晚在監倒斃由楊分監長報告地檢廳昨午楊檢察官蒞監騐明委係病死因無家屬判由堂收殮 
[馬車撞倒黄包車]  
　　馬夫李偉生於昨上午駕駛七十一號執照馬車拉韁不愼將黄包車夫陳其三撞倒跌傷乘客某西人當經一百六十一號印捕查見將受傷人送院醫治並將李拘入捕房稟請捕頭核示 
[波蘭人犯移解訊]  
　　東三省特别區警察廳以查得在哈爾濱地方犯案之波蘭人克立門軋爾門係潛逃來滬因電咨公共租界捕房請爲恊緝茲經虹　捕房一　零九號西探　　　在南　路二十號屋内將該波蘭人拿獲昨解公共公廨稟稱被告於上月間到滬其間居之俄婦亦曾犯案至被告在哈埠所犯案情捕房尙須致電往詢請爲延期開　云云中西官核禀判被告押候電致哈爾濱警署俟復到再核 
[法捕房探捕移提周桂生]  
　　周桂生前因串竊　機案發由警解送法庭訊明判决監禁三個朋送監執行在案茲該犯因他案發覺由法捕房緝獲同黨供　牽涉周犯乃稟准捕頭備文於昨午飭派中西包探詣地方廳投文稟請移提黄檢察長准如所請命將周桂生由獄提出點交來探帶去一俟訊明後仍應送還本廳執行 
[公共公廨訊案彙錄]  
　　昨晨公共公廨民四庭山關讞員會同美丁副領事訊理各案如次（一）奚仙嵩訴奚鴻鑫等不理擔保借銀案結果改期由原告律師帶同證人到案續訊楊士廉揑詞妄供應罰洋十元示儆（二）俞錦芳聲請破產案結果訂期與應德記訴應月發等案併案訊理（三）王振祥訴包安甫不付票銀案結果被告承認欠欵屬實應判該被還銀四百五十兩 
來件 
[江蘇省敎育會致省公署敎育廳函]  
　　省一農學生代表等公函（續） 
　　現在平地生波突向警署朦報揑誣學生將有暴動招來若干警察試問究何居心至於學生等之駐校乃係全體同學之使命絕非一二人之意恩即使學校對於學生等個人有所處分亦應俟二百數十人到齊學生等將全權責任卸却後再予施行似未爲晚今竟命令夫役實行武力驅逐學生等幼弱烏能制之束手聽受然敎育界演此怪劇學校内有此暴行亦獨不惜辱國體而喪令名耶）常經答稱（到警署報告事誠有之不過此係盛先生的主張職員本爲校長所聘請當然以校長之命令定從違不然於良心上亦過不去若夫役等之行動乃爲彼等遵從校長命令而然更非職員所能加以干涉者）學生等又謂學生雖數人然責負全權依法理言即是全體校長到底有何種能力而竟能擯斥全體耶况學生所住者乃係學生自治會之區域又何妨於學校即再退一步言之就令學生願意被迫出校然此刻巳下午九點餘鐘夜深矣即住旅邸亦不可得况此地又偏於一隅出將何之務請稍爲寬容使夫役勿過迫促許學生等過此一夜迨明日請盛建勳來校覿面聲明若眞有非驅逐不可之理由學生等當即離校斷不致戀戀不舍也然殷子琴祗抱住（此是校長的命令職員不便干涉云云）而不允學生等所請繼又再三商懇彼竟置之不理矣夫役等見此情形　聲勢洶洶蜂擁而前（滾出打打）之聲振破耳膜遂伸手莽將姚爾覺陳海洪兩君領子扭住前拉後推軒拳呌囂兇狠無狀並將爾覺君之頸項抓破血濺領襟幸而北區警察署派有巡長張蔚然帶同巡士數人在塲一見虎狼夫役羣向學生毆辱即施行强力制止並力任維護夫役等始稍柳其氣燄未得施以過分毒手不然舉生等之禍害眞不知伊於胡底矣（巡警之來校原因盛到北區警署報告揑稱學生等藏有危險物將加害於校長警署不知虚實所以派警到校然當察學生方面並無若何之危險物與暴動且學生代表又全不在校獨見成羣夫役　哨帶器專等毆辱學生長警等轉據理表同情於學生此可見是非尙在人間（按學生等之誠意竟足以感動慣於用武之軍警而獨不能見憐於盛氏見諒於官廳噫盛氏何其太忍官廳何其不仁興念及此涙隨筆下我以改進敎育爲天職愛護青年爲職旨之諸先生乎學校本爲青年求學而設者今竟無學可求致青年出於運動求學有心人聞之已屬可悲學生求學運動本出於向上之一念者今竟因想向上而備受摧殘有心人倘目覩實况或閉目推臆其情形能不放聲一哭今者學生等之所遇苦楚亦云甚矣先生等將如何以擦乾學生之血涙眼而滿足其求知慾乎學生等含涙竚觀之矣）維時學生等又轉請警長代爲懇商然終無效（按際學生等向警長陳訴之時殷子琴將夫役招一入其室内而告之曰（不要同他講拖出去好了）而夫役等乃復羣聲高呌（不將爾等趕走校長就要革我們差事你若不走我們不怕死必與爾等拚命）謾駡之餘益復摩拳擦掌怒目疾視學生等默思夫役本無意識今受盛氏利誘勢必將學生打出不己加之長警僅六七人祗有維護學生之可能更無鎭攝數十夫役力量若再意存依戀眼見必遭毒打勢出無法乃又邀求警長代爲找一小客棧暫爲插足夜寒無被酸心忍凍而學校方面又派夫役數人踪跡客棧究何用心殊不堪推測學生等遂請留警長數人在棧保護幸免一時意外然際東方初白學生等驟聞所住對門之房間内三數夫役密議（學堂呌我來（聲音忽低細不可聞）不己入耳之餘駭惶萬狀而保護學生等之警長亦無所措學生等於計無所出之時即倉卒走出另覓棲止以避生命危害現在學生僅有數人恐夫役再肆兇狠所有衣物等件俱經夫役搬出聞損失甚多亦不復敢到校收檢慘極苦極伏思學生等爲求學課之改進而受盛氏之摧殘官廳行高壓手段以縱盛氏之惡盛氏得官廳之援而益無忌憚甘心違法行同强盜蹂躪我幼弱青年無所不至天良何在公道何存貴會有補助敎育行政之專責用特飛電據實以陳務請我熱心敎育之賢逹諸先生速再力持公道督促官廳迅予收回成命另換賢明校　並將　氏付法究　　藉　將來不特學生受　位先生之賜也伏羅察核　行無任感激零涕之至此上江蘇省　　會幹事先生鈞　省立第一農業學　學生註校全權代表井仲先股壽光姚爾覽劉廣采　修吹湯琴陳　洪李詩濮齊齋同泣叩 
[朱鐘宙致上海總商會書]  
　　頃閱滬上各報有新嘉坡華僑總商會致函貴會　　物品以備陳列云云此誠吾國内商界與華僑聯絡進行千載一時之會也竊以南洋華僑實力之雄厚想先生籌必早有所聞無待贅述曩者政府震僑商之名屢派大員藉名宣慰一再而三遂使華僑覺悟所謂宜慰者不過其名而搜括乃其實即亦淡然視之然而當地政府每不　底藴以爲人亦猶吾遂目吾政府之代表無論如何必含有若干政治作用其結果或將於南洋主人翁之地位有所不利以是屢發表其猜忌之辭一若吾政府之代表即爲殖民地之政治值探然者實則在政府初意除别圖捆載外寗復有絲毫目的之可言徒使吾僑胞受無謂之猜忌以减少其自由發展之機會而己藉或他日政治改良容有良好政府爲吾僑民謀根本上之救濟顧亦視實力如何决非一二空言所能有濟此以政治聯絡華僑於事爲不可能者也南洋華僑敎育動機於西林督粤時代比年以來黄任之先生不辭勞瘁奔走提倡漸收成效己由草創時代將進而爲整理時代（如新嘉坡檳榔嶼二處）顧南洋敎育最後之願望則在使華僑子弟能爲自動的自行支配其敎育換言之即南洋之敎育希望由南洋華僑出而自行主持是也至目下之介紹敎員輸送敎材實爲草創時代之一種不得己之過渡辦法以人地言以經濟言以辦事上之責任言不特均非根本之計抑亦　礙良多故以敎育聯絡華僑亦非最終之目的也夫吾南洋華僑與國内聯絡之大關鍵旣不在政治敎育則最後之一途其惟謀經濟上之連鎖乎茲請先述吾國與海峽殖民地貿易之狀况如下（未完） 
公布欄 
[上海地方審判廳]  
　　公示送逹（全文在本廳揭示塲公布）第二八號（民二庭）一件丁潤　等與戴裕生等因租屋糾葛一案（判决主文）原告人對於曹三李文奎王如根陳如賢之訴訟准予註銷其餘被告人應將所租子祥呈房屋遷出交還原告人接收被告人戴裕生瞿度福楊家元施善文李步台張根心顧咸居周錦文應各償還原告人舊曆本年六月至八月房租洋十六元五角李三應償　七月半至八月底房租洋八元二角五分鞠金祝孫德山夏鐵山潘學純武漢生傳來德　祥記應各償還八月份房租洋五元一角朱文召周福生應各償還七月八月份房租洋十一元吳姓應償還八月底止房租洋八元五角張四南應償還三月至八月房租洋三十三元金少文費小炳蔡克田陳良生應各償還五月至八月房租洋二十二元周步開應償還舊曆去年十一月至本年八月止洋五十五元洗吉坤應償還八月底止房租洋十二元五角王姓應償還舊曆去年五月至本年八月房租洋八十八元孫合山應償還八月止房租洋八十四元五角王金鳳　海龍金姓應各償還五月至八月房租洋二十一元二角郭長明應償還八月底止房租洋十八元二角徐義成應償還八月底止房租洋二十八元八角杜欽記顧學思應各償還七月八月房租洋十元六角張　敬廳償還去年十二月份起至本年八月底止房租洋四十七元七角黄三鳳李永　應各償還六月至八月房租洋十五元九角董學成應償還正月至八月房租洋四十二元四角王三應償還四月至八月房租洋二十七元五角劉恒茂應償還七月八月份房租洋二十二元阮炳乃應償還二月至八月房租洋二十八元五角王榮鑫應償還八月份房租洋十一元原告人對於曹三李文奎王如根陳如賢外各被告人九月份至十一月房租之請求准予註銷訟費歸原告人負擔百分之五十周步開王姓孫合册各負擔百分之之二其餘曹三李文奎王如根陳如賢外之被告人各負擔百分之一右伸被告瞿慶福王三曹三李文奎王如根陳如賢知照 
　　判决主文（民一庭）一件判决魯世慶與武彥高因欵項糾葛准予同復一案主文本案民國十年十一月三十日一廳之即時判决應予維持聲明窒碍後之訟費歸被告負擔一件决定鮑筱舫等與鮑鼎侯　畢涉訟控訴一案主文本件控訴駁回一件判决張晋陞與劉壽生爲租屋控訴一案方文本件控訴駁回控訴費用歸控訴人負擔（民二庭）一件判决李渭深與季雪生等塘地糾葛一案主文原告人之請求駁回訟費歸原告人負擔 
　　批示一件李頌夫狀請給領保證金由狀悉查本案卷宗尙未奉江蘇高等審判廳發回所請應從緩議此批一件李仁記狀交案欵由准交此批一件顧文廳狀請分别銷案嚴追由狀悉此批一件張嘉生等狀保李森坤由狀悉查胡公茂保狀前經本廳明白批斥張阿興又經飭查尙非殷實該民等所具保狀仍難照准此批一件王生和狀請銷案由狀悉准予銷　此批　　一件黄儀生等狀領案欵由准領此批一件梁鈺山狀領訟費由准領此批一件張　富狀領伊妻由准領此批一件湯雲山狀交查封費由准交此批一件李俞氏狀請執行由狀悉候傳案勒遷此批一件凌沈氏狀請交平常舖保由狀悉淮交平當保出外理楚此批一件謝久香狀領支票曁發還保證金由准領此批一件譚鼎和狀領畢據等件由准領此批一件　生林狀請飭傳原告領欵由狀悉候傳原告訊奪此批一件黄　生狀請給領完案由狀悉准予給領完案此批一件張錦咸等狀爲恐生枝節請求備案由據呈張阿妹在日曾於民國二年正月憑同親族議立張金樹爲嗣迄今事隔多年何至再生枝節所請備案應毋庸議繼書一紙發還此批以上二月十五日 
　　公示送逹（全文在本廳揭示塲公布）第二七號（民一庭）一件丁祥泰與陳廣明因會欵涉訟一案茲本廳續定於二月二十二日上午十時爲公開審理日期仰該被傳人陳廣明依期來廳　訊毋違特示右仰被傳人陳廣照遵照 
 
 

Page 17

 
 
自由談 
閑話 
[粤僑紀聞] [  束越許厪父]  
　　粤中之天產 
　　粤中特產以水菓爲最而米榖茶葉烟草荳蔴等農產物亦頗饒足水菓之著者爲荔枝灣之荔枝新會之橙潮州之橘柑及甘蔗等皆有名於時荔枝灣在省城之西偏流水一泓清雅宜人兩岸所栽皆荔枝樹也初夏之交輕風微拂佳景天成滿城士女駕扁舟蕩輕波容與其間歸則滿載荔枝而返亦韻事之一也荔枝種類至繁而大紅袍鐵葉二種最普通然其最貴之品實非荔枝灣所產而在增城名曰掛綠者以柄際微看綠色一點故以爲名此種荔枝最爲貴重增城全縣只有一樹而此樹又爲雷擊其半故產數益寡其狀與他荔枝亦無大殊異惟潔白如玉入口略饒清香不細辨亦不能知也友人語余此爲前朝御用之物官吏採以貢獻者以他荔枝易腐而此獨能經久至數月不壞洵爲珍品余在粤時有增城知事饋軍民兩長各十六粒其餘有八粒者有四粒者計共得百餘粒而已皆用精巧玻盒盛之每四粒爲一盒據粤友云市上無此項賣品故無價值可言大約每粒價格總非一兩不可云亦可謂駭人聽聞矣新會橙亦不甚多市品類屬贋貨眞正出新會者橙底必有小圓圈作臍狀此易辨也潮州所產之柑子及甘蔗則頗多柑有蜜柑與雪柑兩種質細味甘除供給粤人外且多銷行於外省及南洋各埠焉柚子一種出產尤富然最佳之品却不出於粤而出於廣西容縣之沙田俗稱柚子之佳者必曰沙田而眞正沙田出品又甚少粤中所售已多贋品矧外埠耶此等產物皆馳名於世界爲無上之珍品此外尤有薯蕷一種色白質細味不甚甘粤人凡疾病則絕米食而食此以其質鬆易消化也（按粤中薯蕷性質與外江薯蕷大異其色其味其質皆絕然不同故外江以薯蕷爲病人禁品而粤人則反之） 
遊記 
[休沐日之梁溪一瞥] [  麟生]  
　　（巖坡覆錦障誰謂山人貧日色相照耀霞光鬭鮮 
新）顧奎光管社山詩句 
　　今人多稱無錫爲梁溪此以特殊的名詞爲普遍的應用也實則梁溪乃一襟帶水在無錫城西南經縣南管社山而入太湖以水流回復著稱一名梁清溪說者謂古代梁鴻曾卜居於此故有是名予於舊曆燈節後偕威閣　苖二君爲梅園與萬頃堂之游兩目的地皆與梁溪近雖奔波一日徽嫌忽促而溪山勝景已攝入腦海中（飛鳥一瞥）Ａbirdseyeview此之謂矣 
　　喜旅行者必擇星期之首尾Weekend以繼續作事必與精神及體質以短時期之休養而息游之佳期則莫如星期之首尾方不曠時廢業元宵後適值星期故予以是日行丹臣君亦於此日往蘇來去均有同車之雅旣多談話資料益不覺寂寞 
　　下車即同往市樓果腹午餐費去一小時殊覺不值然飽食方可嬉遊則此亦先行之必要條件矣賃人力車三輛以往返路程計每輛一金梅園及管社山距市樓可二十餘里代價不甚昻者以戸外競爭者多也予等命侍者喚三乘而來者四人旣出門則四人爭載於是由商業之競爭演而爲武力之角鬭警察至乃已 
　　此三人曳車時謂予曰吾儕在車站見先生等來此即前往求坐而先生等非步行不可於是尾先生後而俟於酒樓門外若生意再爲人搶豈不辜負吾儕之忍耐性然三人中竟有一人非先至者蓋漁翁得利之流也 
劇評 
[觀崑劇保存社會串感言（二）] [  靈鳷]  
　　鄭君耕莘看狀解三酲頗合疏爽之致蓋解三醒無用贈板之理唱時須不疾不徐爲是鄭君能得此意也太師引難在被拘禁數句因笛多用凡字而旁譜又有高工尋常喉嚨輒不能圓滿鄭君不露窘態所以爲佳至末後一段長白亦覺燕離巢葉將脫欲支持木已缺 
　　生動 
　　游殿一折爲孫君詠雩最勝塲之作爲時所限未及扮演可惜可惜 
　　佳期一折演者至多而能如項君馨吾之色色到家十中未見一二也崑劇之可貴在身口相應口歌何字則身演何狀唱天字不可看地歌月字不應看天此等處須在在留意項君十二紅一支唱旣清楚態又圓活一字一態皆合曲中情節非尋常爨弄可比也或謂紅娘不應着裙此言良是惟項君裝飾皆非舊日劇塲紅娘之狀則着裙一節似不必吹求耳震賢之張生亦妙絕 
　　玉笙爲爨弄家前輩賡麟則纔及肩耳演他劇皆不稱獨此劇則天然妙合覺非此二君幾不類出獵情節也賡麟爲石如之公子家學淵源於此可見 
雜錄 
[聯話] [  何琴軒]  
　　廣州陳塘毘連西關妓院酒樓之盛與珠江東堤相埒當未光復之前其間有萬花樓者爲花筵讌會之所而四方騷人墨客遣懷寄興咸集於斯曾記該酒樓有一聯云萬貫解腰纏莫愁買醉無資辜負春秋多好日花叢饒眼福但願司香有主皆成眷屬補情天風流洒脫其人可想相傳爲徐花農太史所撰不知是否迨萬花樓爲祝融稅駕付之一炬其舊址更建爲大觀樓復有一聯云大英雄對酒當歌倚劍莫論天下事觀自在現身說法拈花同證箇中緣英雄兒女一往情深此又不知誰人手筆今大觀樓亦不復存在而其間之花事景况凋零日甚遠不如前乃於前歲回粤應友人花筵之叙曾到陳塘一度撫此舊游益增感想席間贈金玉校書一聯云金粉六朝成往事玉一股屬何人蓋有慨而云也 
小說 
[社會小說人間地獄（二十九）] [  娑婆生]  
　　第五回名士情懷將詞買笑蕭娘身世以倌爲家說著程藕舲聽見了也走過來笑道我看現在這些號稱女學生的妓女皆靠不住我們老叔在家鄉辦了一所女學堂辦是辦了好久畢業的學生可也不少有些略識幾個字的妓女往往號稱是女學生引以爲榮以廣招徠問問他在過那個學堂他們起先裝著不肯說逼急了十個有九個說是我們老叔辦的那個學堂有人傳到我們老叔耳朶裏來老叔恨極了老叔說我堂裏的學生人人有照相存在堂裏而且學堂是我一手辦的學生個個全有幾分認識我自己去看看究竟這無恥的東西是不是我的門牆桃李誰知輾轉的託人介紹親自一看纔知道並非自己的學生實在冒名一大半並没上過什麽學堂全是胡說可是在女學堂一方面因這種流言蒙了不白之寃引以爲辱辨也無從辨起所以我曉得這種情形遇著土娼妓女混掮女學生的招牌我裝著没有聽見也不去追問他什麽學堂那裏畢業他覺得没有奇貨可居也就不提了蓮孫現在著迷的謝玉英我看恐怕也是這個路數老實說現在我們中國婦女界的人材狠缺乏女學的程度也很幼稚如果好好的一個婦女在學堂裏畢了業有了些應用的技能學問尋個餬口的地方也並不爲難用不著操什麽賤業流入女閭姚嘯秋點點頭道你這句話到是根據社會現象上發出來的一些不錯剛纔你說娼妓中完全没一個女學生那句話未免和你們叔太爺的論調一鼻孔出氣不過其中冒牌影戤的多眞的很少罷了程藕舲還要與他辯論一個娘姨走過來回道剛剛壽康里請客人不在那裏姚嘯秋道咦不在那裏到那裏去了我可無從找起程二少爺道主人急着要成和局昵蓮孫向不喜賭的我們先成了局罷衆人皆以爲然便吩咐娘姨安排桌椅打牌程二少爺說我要替主人張羅客人我不入局於是藕舲仲良嘯秋和主人賈大人四人入座 
餘瀋[  鍾負我]  
　　尚公務誠篤信重愛是成功之本 
　　好私崇僞喜謊互欺是失敗之基 
　　試觀全國國人於斯二者中孰衆孰寡 
　　今國病劇矣國人其速眞覺悟以自救救國 
 
 

Page 18

 
 
常識 
常評 
[三疑問] [  隨]  
　　或問趙爾巽督東三省時積存放荒費數千萬此欵不知用於何處至今未報銷也事有之乎余聞之駭然以未知其黑幕不能答 
　　或又問今之念念不忘復辟罪魁張勳欲畀以巡閱使或督軍之職者因其人參與復辟證據在張手有所不得已也事有之乎余又聞之駭然以未知其黑幕不能答 
　　或又問曹陸之忽然起用因高徐濟順路借欵之欣然同意由老段急欲倒馮爲繼任者預備上臺費故全國之所謂罪人上臺者之功狗也事有之乎余又聞之駭然以未知其黑幕不能答 
　　此三疑問者余聞之而三駭然藉曰有之此豈尙有人心乎我握有主權之國民無一人不當調查其眞相以公告全國是亦監督政治範圍内應盡之責也 
經濟 
[餽贈之要件] [  心慈]  
　　親友間餽贈物品乃一種敬愛熱切之表示可以聯絡感情增進交誼實爲吾人交際上不可缺之手段但行之不當往往徒費金錢無俾實在有損於己無益於人當此舊曆新正酬應較平日爲多特供要點以備採擇 
　　（一）須合時令所贈物品需應時景使受者有隨手取用之利增其快感 
　　（二）須求適當人性不同嗜欲各異故宜投以所好則自受歡迎而倍增其謝忱 
　　（三）有利於人餽贈原表敬意故贈物需以有益於受主爲標凖常見社會上普通贈兒輩金錢與食物致漸成浪費或雜食之惡習噫豈贈者之始願哉 
　　（四）可供實用精緻之家用雜物貴重之書畫文具若購以贈人人必深表感情且留紀念於永久如無謂之食物及玩具價值雖貴而敬人之功效則遠遜矣願有交際者一注意焉（乙種酬） 
道德 
[看陳奇的話觸動我心] [  乞丐兒頓]  
　　我前天在街旁看見人家所廢棄的一張申報拾起來一看還没有十分破碎我想還可以配我用處來墊我的破籃底呢末後我看見幾個字在報上便觸動我的心就是（我乞丐之良心）我讀畢這段話後遂發生一種感想恨不得將我破籃破衣一切兒去賣脫來併凑這一塊錢成我國民一份子義務諸位破籃破衣人家都抛棄還來不及那一個人肯要呢所以我這兩天只買兩個大餅吃吃非比往常吃得飽幸得這兩天是舊曆新正游蕩馬路的人比平常來多似乎討幾個錢也比平常來便當到至今日我完全積成一塊錢了待儲蓄機關告成我將這塊錢可以付了我是一個五十歲乞丐先前本在某國紗廠作工一隻脚被機器所毁作事自然不對乃某國人良心墨黑遂將我開除當做工的時候只賺幾角錢一天祇夠食住那裏可以積蓄呢到現在成一個殘廢之人什麽事情也不能幹了不得已而做乞丐唉我想什麽軍閥財閥若到五十歲一定要大做壽而特做壽想我五十歲這樣可憐相較何啻天壞但不過我覺着一種事對得過我良心就是我肯犧牲幾日之飢積成一塊錢來收回我們中華民國固有的權利那些面團團富人翁聽我乞丐話後覺着什麽樣呢（不受酬） 
衞生 
[對於兒童應行注意之點] [  楓江]  
　　兒童身體脆弱無自立之能且生長之度又極迅速一有不愼疾病隨之甚且夭折故爲父母者當利導先天秉賦之本能供給身體發育之資料務使兒童處境適宜自然發逹茲就研究所得有下列數事 
　　（一）飲食飲食爲養生之本在各種本能中發逹最先夫兒童所食一方供給身體之生長一方供給運動之消耗故消化自較成人爲易然食時亦必加以限制每日三餐外上下午不妨略予閒食至食料又必審愼選擇如乳類卵類爲兒童無上之食品也 
　　（一）居處現在家庭之設備完全爲成人便利起見對於兒童絕未顧及爲嬰兒發育計則必需之用具亦當簡單購置俟年歲略長當備小桌椅及種種玩具圖畫布置一優美雅潔之兒童室以養成其美感 
　　（一）衣服衣服不僅爲章身之具又能保護體温其形狀大小與身體發育有密切關係其質料以組織疏鬆多含空氣爲佳而色彩亦不可不講大致男孩以淡白爲宜女孩不妨稍涉豔色若質重而色不宜者當嚴行屏絕也（乙種酬） 
法制 
[地方團體與公共組合之區别] [  劍芙]  
　　公法人之種類可分爲地方團體及公共組合二種欲明此二者之區别當先知二者之意義試分述之 
　　（一）地方團體之集合以住居於一定地域之人民爲其基礎公共組合之分子則必具有特别之資格 
　　（二）地方團體爲領土團體之一種與國家同其形式公共組合乃專以人類之組織爲其成立要素 
　　（三）地方團體於國家監督之下以執行公共之行政爲目的公共組合則惟以特定之一種或數種事務爲目的 
　　有此不同之點故地方團體對於其地域之關係與國家對於領土之關係相等於其所屬區域以内有發動國家所賦與統治權之能力凡居住或寄留於地域之人民槪須服從之公共組合之通例雖亦有地域之界限然其對於地域之關係與地方團體之凡居住或寄留者因居住或寄留之事實當然須服從其權力者不同蓋此所謂地域之界限不過藉以决定得爲組合員之一種條件而已此二者之性質所以區别也（乙種酬） 
獸性訓練吴待口軍人模範侵畧殺人放火掠奪土地是軍國民之天職是無上的榮譽 
宗敎 
[世界宗敎之派别] [  蔣懋倫]  
　宗敎之起遠在太古維時民智未開每遇自然物之稍異者如日月經天周而復始江河行地不舍晝夜諸如此類莫不爭奉以爲神於是先覺者迎合衆人之心理出而創爲宗敎建儀式集黨徒以爲息爭合羣之具更賴以補法律之所不及法至良意至美也降及後世愈演愈繁其數殆以百計派别旣多黨爭遂起初尚以口舌相排斥後竟繼以武力其禍往往蔓延至數百年之久嗚呼謬矣 
　　宗敎雖繁要不外多神與一神二種多神敎又可分而爲二曰婆羅門敎曰佛敎一神敎又可分而爲四曰猶太敎曰天方敎曰基督敎曰拜火敎茲將各敎約略說明於後 
　　（甲）多神敎 
　　一婆　門敎以潛修造福爲宗旨起於佛敎未創以前爲婆羅門宗族所執堂行於亞洲之南部 
　　二佛敎以明心見性超脫苦危爲宗旨創自釋迦牟尼支派頗多行於亞洲中東部其經内兩典不行於東亞 
　　（乙）一神敎 
　　一猶太敎創自摩西爲耶敎之先導以耶和華之經興爲舊約全書猶太遺民信奉之 
　　一天方敎（即回敎）創於穆罕默德起自阿剌伯以奉敎獲祐爲宗旨誦可蘭經行於亞洲西北部 
　　三基督敎爲耶穌基督所創以平等博愛爲宗旨歐美諸邦皆信奉之其中又分爲舊敎（即天主義）新敎（即耶穌敎）希臘敎三派 
　　四拜火敎（即波斯敎）創於波人瑣羅斯德行於波斯以拜火爲主唐時曾入中國稱爲祅敎 
　　總上各敎以觀其最盛行於今日者厥惟基督敎中之新敎其敎力復推全球之巨擘我國人向奉佛敎爲多數今之信奉此敎者日益加衆於是遂有起而非議之者是亦大可不必良以信敎自由爲文明各國之通例固非他人之所宜干涉者也（乙種酬） 
雜錄 
[對於驅除路攤之感想] [  曹文海]  
　　邇日上海南市工巡捐局爲整頓路政清潔街道起見鑒於城内之各商販在沿街及商舖門前擺設路攤有礙交通將各攤照一律不發並請警廳驅除其意不爲不良蓋城内道路本甚窄隘且有車馬往來甚夥兩旁加以路攤則交通必致壅塞且若輩擺設路攤之處大半多在熱鬧市中誠欲整頓路政便利交通則驅之使遷地營業固未可厚非也 
　　雖然此當有事前之預備焉試思上海城内路攤之多孰使之然乎非從前濫發攤照者之咎乎若輩商販已成習慣今一旦驅除則若輩之生計陡絕一日不做一日飢餓何以善其後乎方今滬上加租之風潮未定若輩又無力租借房屋開設店舖槪賴露天經營以養一家老少今工巡捐局尙未議有相當處置之條例亦未特闢公共市塲使若輩仍得照常營業而但以驅除爲能事此猶不多設公共厠所而欲禁人之隨路小便均爲不情我國人之頭腦簡單大率類此清潔誠宜注意貧民之生計亦烏可不爲之所耶（乙種酬） 
問答 
[問屠蘇酒之製法培]  
　　此酒旣如鳳美君所述惟該七種藥物調製時之成份及屠蘇散之是膏抑藥粉海上粹華藥廠能否照配等統祈鳳美君及醫學家該藥廠明示周詳豈獨培一人拜賜已也 
[雙溪村農問]  
　　初生小兒百日之内往往晝則精神活潑夜即夭亡鄉老婦孺咸謂有鬼偷生亦云偷生娘娘或云妖狐之類吸人精魂迷信家言雖不足道而其致死之由在生理上不無研究的價值海内不乏高明請將原理詳細示知並懇賜以救濟之方幸甚 
 
