# 1883 - 132 - 4903607

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[論風雅不振]  
　　風俗根於好尙而好尙由於人心顚倒𠮓亂之故有非常情所能解者卽一戯劇之微一謳歌之細而亦若有關乎時數之適然者已夫聲音之感其道至微五聲六律十二管發乎天籟有自然之矩雖良工不能踰越童子嘔啞學唱山歌無譜之腔調皆合乎清濁高下之宜五方異性言語不通而夷昧之樂雖節奏不同要不外六陰六陽之律故曰凡間之起由人心生也三代之樂器樂章制自聖人所謂和聲依永無相奪倫者每奏一闋歌一章皆有至理存焉然歌詩而知國之盛衰聞樂而識人之邪正春秋士失猶時見之盖雅樂不亡而聲音之根於人心者尙可識也後世以聲音爲娛耳悅志之事戰國豪華世家汰侈爭尙新聲以縱其欲於是疋樂淪胥而詩歌廢棄積而久焉愈失本來遂轉以爲荒淫伕欲之端而學士大夫終身未嘗知樂律者有之盖樂經不傳舉世所習無非靡曼哀濫之音鑑其流弊而不考其本原樂遂無復古之日而優伶賤會斤得專門名家無怪其日流於卑污也古人六藝並重禮樂後之學者屏而弗爲然古人之樂卽近世亦育師其遺意者朝會燕饗祭祀所用樂章與一切與禮所陳器物去古未遠特用之朝廟而不行於民間人罕見問且士夫不躬肄習每舉典禮輒以爲具文而虚應故事非若古者自士夫下戔勞人思婦皆能作詩歌而深得樂意也故近時民間之所謂樂者本不足以云樂世風漸薄好尙愈奇古詩𠮓體而爲五七言又降格而至詞曲四干年來風會尙可問乎夫至𠮓而詞曲而猶不能人人理會如三百薦之國風古今人固不相及矣乃至詞曲之文又漸易而盲詞之俗且流爲二黃西尾更攺爲秦人之梆子鳴呼孟子與齊王言樂巳有今昔之感矧今之所謂樂者視當日之今樂更相去萬萬耶如謂以是騐世運之升降人情崧醇雜又不知居何等矣或曰二黃西尾防於楚而盛於幽燕梆子又𠮓於秦晋之間此本非樂不過土人之腔調隨地而殊其語句之粗俚原難博大雅之聽元世以詞曲取士流爲劇本之濫觴今吳中之崑腔部其流亞也生旦凈丑配合停勻官調科介音節韻雅言戲劇者固當以是爲傑出雖無富於古樂之流傳尤不失爲士夫之雅製也然使崑部與諸腔並行則吾南中尙不愧爲人文之藪特無如風氣漸染自京二黃梆子腔稱盛以來崑腔戲劇幾於無人過問事雖細微運會所關不可謂非偶然出滬上五方雜處好尙不齊始猶他省人酷愛之旣而吳人亦以崑腔爲冷淡矣始猶粗俗之人以南北曲爲艱深不易聽故羣趨京秦之腔調乃今則貴宮顯宦墨客騷人亦居然榨破喉嚨高唱其曲以自鳴得意矣數年之間俗尙竟至於此吳中名班如大雅者子弟寥寥如晨星卽有時勉强凑集演扮數日而座上幾於無客以故游上海者欲聆一曲而不得燈紅酒綠翠繞珠圍烏師擫笛雜妓养喉又輙不耐聽然觀於令日而始知曩之妓舘侑觴清歌一囀玉笛悠揚正不啻一髮千鈞之維樂也盖近來妓館又因烏師之分其客賞并此而革之然則顧曲者乃眞無可顧矣士夫不知樂而伶人爲之姑無論或南或北其品格相懸不啻宵壤卽口同一賤伎何以京班秦班一出色之子弟而工資歲輒千金獨至唱崑曲者必使不遇知音并區區供給妓館之筵而亦絕其餬口之術也耶噫人情逐臭異癖嗜痂向謂京師首善之區風氣　關有開必先然意多少名公大老學士文人好者自好而厭者自厭未必皆肯附和乃今觀於上海而知京師之果有是事矣吳中小兒習清音者且聲不良不能學戯乃至供筵教曲是若輩之周旋於妓館中亦不得已之所爲今戯己散塲而曲亦絕響不知何以生活也愚久有慨於崑班之不振欲約二三同志爲提倡風雅之舉廣集曲會庶幾南腔北調不至如廣陵散之夫傳而興會飚舉者藉此消遣亦强如持棍打彈逐逐於方丈之間乃見近日好尙之愈趨愈下不禁爽然若失矣 
[茶莊消息]  
　　○今春茶信前已畧述兹接漢友來信云漢皋茶商自仲春起以至於今遠近皆陸續進山採辦此則常年如此固不待方寍州之收青枝者聞月初已經開秤一處如此想他處亦然惟近日聞漢口各茶棧家業經公禀道憲請照會各國領事府轉飭各西商緣收茶之磅每年各家總有不能劃一之處爲此公舉得隆泰行內之西商賀君德華爲司磅將來紅茶過磅買賣惟伊是憑而西商又謂今年收茶議將各茶莊之每字堆尾不論一箱兩箱皆須剔出不收又云甯州祁門河口等處之茶須大帮到漢方得出售不得以大帮尙在九江漢口已看樣成交也至於今年兩湖江西茶莊數目較之去年兩湖止少二十一家江四彷彿如舊其中明雖所少有限論者謂暗短不少皆因銀根緊迫之故所以各商存心减辦大抵今年每字箱額不甚加大或者趕頭字减二字亦容有之今將兩湖江西莊數列後兩湖　羊樓峒念八　崇陽十二　白霓橋三　大沙坪十　通山八　咸寍馬橋四　楊芳林五　湘潭七　宜都二　羊樓司五　雲溪連土庄十五　聶家市十一　長壽街十四　平江晋坑語口張家坡十三　高橋十二　禮溪十二　瀏陽十三　安化五十四　桃源十四　寍鄉圍山四　共二百四十六庄　江西　寍州二百十　武寍三十七　吉安十六　祁門五十四　建德三　河口十八　九江三十　共三百六十八庄　統共六百十四庄 
[電局近聞]  
　　○中國電報局續設蘇浙閩粤陸路電線於本月初二日從上海開工業已節次登報兹聞工程愈辦愈速四月中旬南潯卽可通信從蘇州至南潯每字一角從上海至南潯每字一角一分從南潯寄各局之報則或暫不收費或暫時减價尙未定奪屇時絲市興旺必致應接不暇故於蘇浙閩粤專線在外又添南潯支線至於各局委員則南潯電報局總辦委員聞已詳謂吳仲耆觀察專辦委員已詳請朱叔梧鹺尹杭州電報局總辦委員係許仲弢高仲瀛兩觀察專辦委員係張旣耕二尹紹興局總辦委員係徐仲凡部郎專辦委員係經鳳君廣文寍波至廣州各局亦已次第詳派人數過多尙未詳悉惟聞每局額定司事一人薪水僅有十二元而一切公牘書函支應銀錢收取報費頭緒紛繁非三四人不能措理因限於經費委員皆自邀親友帮理然恐難以為繼也 
 
 

Page 2

 
 
[袁江官報]  
　　○鹽河總催試用同知張翼謀於初三日抵浦○新任上元縣楊大令鳳朝於初六日由銅山縣交卸來浦小駐行旌旋行赴任去○委署海州分司徐紹垣于初四日抵浦初八日接印○常州營遊擊萬國本由漕標海州營叅將署任調署淮揚鎭標中營遊擊於初二日到補初八日接印並奉漕憲委辦營務處云○帮辦仙女鎭釐局委員候補知縣周士鈺現奉漕憲調辦高良㵎厘局高良㵎厘局委負候補同知祝藻望卽調帮辦仙女鎭厘局云○十一日前山西布政司方菊人方伯自山西來浦翌日卽解維南不回籍矣○十三日江安督粮道張圯堂觀察由省抵浦尙須小駐行旌也 
[袁江杂錄]  
　　○淮屬科歲分試一節前經各縣以棚费無着且多未便禀覆學憲兹聞己遭學憲駁斥矣○聞徐州銅山縣屬有地一方突然高起其下有聲殷殷若雷官民遂以畚挶從事挖得大卵二枚說者以爲潛蛟然耶否耶○前次所到大王將軍已有一位突然而去乃初三日漕憲廚中忽有一物蜿蜒地上庖人見其形質育異報知漕憲遂請道憲捧盤乘轎送至栗大王廟與前到之大王一體供奉逐日演劇漕憲復時來拈香該處父老言漕船甫行入境而大王卽顯靈異想今歲漕船之渡黃抵津當可順利也○板閘之東數里有篆香樓者古剎　曲廊奥室頗極幽靜入其中者自無塵世想每逢春日院巾本蘭花盛開尋芳者絡繹不絕而關督亦例有賞花之宴上巳前二日因邀請各大憲什公餘之雅集是日也天朗氣清殆有蘭亭修褉之餘韵歟○某甲年己耳順其妻年亦相若家無擔石儲甲負販爲業妻則擺茶攤相與餬口而已一日甲負蔴刀數斤售與船戶某乙乙以錢票質之約期來贖甲愼重而藏之匣中頻啓視之不意被風所吹墮於河中甲驚惶失措頓足搥胸乙催之又急紛擾之際幸有好義者爲湊錢一千以償乙始獲無事惟是甲巳喪其資本何以爲饔飱計耶○甫上市面近來錢價大漲每洋一元視歲底跌去十數文每銀一兩跌去二十餘文米價亦漲至二百餘文麥價亦漲至三百餘文故貧者富者均形吃虧惟善於經營者則獲益不淺也○昔日漕船之上天𡚱閘一險事也緣其水溜高下有四五尺今日漕船之上天𡚱閘一難事也緣其水甚淺船不能浮也於是官憲籌及束水之法遂將清江正副二閘板均行卸不是以商船至浦者每多泊而俟之云○前報齋匪一節續獲男婦二名兹探悉係清河北鄉某庄戶亦在教之小頭目也並聞制憲特札淮揚海道將緊要各犯解省審辦故己於初九日委員押解云○淮揚鎭標某營官因散放米折爲兵丁所告訐事由去歲放餉時初扣之經費公欵其數甚微各兵勢難與較繼則扣數漸巨各兵己積憤於中然尙隱忍而未發也迨此次米折所扣之添製號衣領餉盤費塡完攤欵每一兵丁幾致一兩上下各兵丁乃鼓噪而起叩禀鎭憲鎭憲爰卽援情酌理斷令加增每兵共發二兩二錢有奇各兵始相安無事云○浦上因齋匪一事民心惶惶謠言四起復有鹽河工程炸人之事焉蓋自西壩至傅埝六十里內上游兵勇所挑多淤泥猶易爲力下游委員所挑多砂石各民夫見其犖确難除且所得工錢甚微遂相率告歸鄉民見此情形駭而訛傳群謂齋匪巳至各民夫鬨鬧不已清河北鄉及安東桃源一帶移家避難騷然妄動幾至風鶴皆驚漕憲聞之爰調隊彈壓而鎭憲督率馬步各兵曁合字營揙安民之高脚牌示於初十日山轅巡緝安東沐陽桃源一帶藕資鎭壓焉此係袁江友人所述者 
[鬥狗肇禍]  
　　○閩省漳州郡城有馬氏子好畜犬以十數計毛色黃白者居多而惟一黑者爲最悍每於傍晚之時輒嗾羣犬於門前使相搏噬而馬民子則縱觀以爲樂上元之晚馬又率犬游戯旋嗾之鬥其黑者竟囓斃三犬復噬路旁之六歲女孩立刻倒地及衆人往視女孩則右手已嚙斷矣血淋淋然其母聞信來視哭之失聲遂控於官不知如何斷結噫鬥雞走狗之風今日已無復存矣馬民子以抗心希古而遭此禍少年游戲者亦可知所警矣 
[白門近事]  
　　○貓耳山相近之某山莊于十一日不戒于火延燒草屋十餘間查是火緣烟囱多年未修火卽從隙中燎着貼近之椽及聞爆聲則祝融氏巳如天上將軍自上而下雖極力撲救然少醍醐灌頂之力一轉瞬間而巳蕩焉無存矣○江寍縣桂明府於十二日接篆明府在甘泉時興利除弊不遺餘力今復量移要邑召父杜母合爲一人不禁爲斯民交手頌之○普育堂之設所以體天地好生之德而仁人君子所尤惓惓者也司其事者當如女媧氏之補天不惜煉五色石方不致名是而實非近聞該堂已委金明府督辦明府婆心道貌藹然司親一望而知其爲惻隱中人故爲上游所倚任義盡仁至直指顧間事耳○金陵英洋大半魚目混珠懷此入市者無不心搖搖如懸旌惟恐抱一贋鼎不知具大願力者能起而闢謬否○城內有大戯園一所城外有小戯園二所前月又到小孩二十餘人皆善京調丰韵爲諸班之冠各處堂戯應給不暇多有聞其名而未見其人者管絃絲竹一片承平雅頌聲爲二十年來所未有也○南門外機器製造局於十四日請左侯相詣下關騐放水雷不知何故連放三起皆不得法西學豈易談耶又該局所搭之帳忽被大風捲個半邊幸侯和此時已出帳在江干游眺故未驚動也 
[定期賽會]  
　　○寍城五都神會素著靈應每屇四月間出巡自庚辰年停止久未舉行今因去歲民多瘟疫僉謂未奉明神出巡之故現近孟夏衆姓預貼知單於通衢仍遵向章定於四月十一至十四等晶徧巡城廂內外然各業艱難力有未逮想屇期各社會諒不能如己卯年之鬥靡爭華異常熱鬧也 
[申禁赶會開賭示]  
　　○寍波府正堂宗爲山示嚴禁事照得本府前經訪聞鄞縣各鄉如東鄉之梅墟西鄉之石塘南鄉之定山橋黃公林姜山鄞江橋等處皆有廟會而不肖之徒藉此聚賭聚娼藏垢納污無所不爲實屬得罪神明敗壞風俗當經出示嚴禁並札鄞縣訪拿責成地保總催認眞查禁在案兹屆廟會之期除向赴廟會擺賭攤著名之賭棍未寶成范毛銀王小全等均經本府拿案嚴辦外合再出示申禁爲此示仰各會首事曁紳耆士廉并地保總催人等知悉嗣後倘有藉廟會爲名聚賭聚娼種種不法者務須嚴行禁止倘再有擺桌聚賭者許紳耆地保各廟首事立將開賭之人捆送府縣衙門審辦如有首事曁地保總催知而不禁別經發覺者一併提責不貸凛遵特示 
[京江近事]  
　　○京口城內旗下營之雙井地方有金某者貧家子也年約二旬有餘性嗜賭博苦於十賭九輸遂致負債纍纍雖母及妻時勸物之乃金概置弗聽日前金某又在友人處入局一戰而北復在友人處挪借若于仍復輸去各債家追索紛紛金某無以償付遂投雙井內淹死他人未之知也嗣因居人汲井覺井內有一物觸桶井深不可辨俄而金母亦來汲井憶子數日未歸心怦怦動取火燭之果一浮屍急報地方設法打撈屍身已難辨認惟見七竅流血金母細認衣服知係其子無疑於是抱屍痛哭並云恐被謀害欲與子伸寃嗣有老成人勸其權且收殮再爲察訪乃收屍入棺賭之爲禍烈矣哉○京口城內小市地方卽丹徒縣前長街也有某姓家日前被竊鑿洞而入開門而山失物約有三百餘金次日黎明如覺隨卽投保踏勘出入情形一面具呈投縣請緝夫某姓家與縣治咫尺而宵小竟敢猖狂如此是可異矣 
[狼狽爲奸]  
　　○揚州舊城某寺僧與某回人比鄰而居其教雖異而其情則同由是二人者少相親長相愛又相狎也人皆鄙薄之而二人反以爲得意不啻割頸之交焉僧固愛吹橫簫回亦常執短笛其吸烟同也回旣精五木訣僧亦吁四君子其嗜賭亦同也而且僧所懼者師回所畏者歸其性情意氣又無不同也去臘僧之師將某處舊庵賣與他僧得銀二百餘兩將大修本寺而僧與回則時時埀涎欲篡取之而無良策也 
 
 

Page 3

 
 
今年正月間忽有某宦賃寺中屋居之某宦之外祗一弟一僕一童而已僕雖好賭而不與僧回同室弟雖嗜烟而亦不與僧回同榻然僧回則常入室間話某宦亦不便拒之二月初九日僕適賭勝而歸約有大衍之數不覺喜甚於是添置衣履煥然一新次夜忽聞方丈內喧鬧聲繼聞老僧啼哭聲主僕驚視之如知老僧賣𤲅之銀己歸烏有衆亦爲之太息因拉老僧至己室曲意勸慰適有小沙爾隨至凝視久之忽云皮紙極似祖師包銀物何以在此卽於僕之床褥下取紙出固老僧包銀物也某宦乃嚴訊僕僕忿極頂禮佛前以明其志轉瞬間忽見回奪門而入血溢襟袖衆驚問之回云爲婦咬斷一指矣跳擲呼痛忽聞鏗然有聲視之則元寶一隻從腰間墮眞老僧物也某宦遂拘回未幾回婦又至指天劃地又視之則元寶　隻亦老僧物也某宦於是仰僕僕於翌晨控回於官回懼吐實始知其興僧串竊而嫁禍於僕也老僧　逐徒而拒回焉噫僧與回之狼狽爲奸計則狡矣但不知回旣分銀以後何以忽焉敗露是豈佛也有靈似手于婦以發其覆耶抑亦不義之財不可以妄得也 
[道憲赴淞]  
　　○昨報列試騐機器一節聞蘇松太道邵觀察巳於昨晨乘坐小火輪船往吳淞口試騐矣 
[本埠換季]  
　　○蘇松太道邵觀察懸牌擇於今日換戴凉帽云 
[停公再誌]  
　　○今春本埠西商賽馬之期海關英領事署及各銀行停辦公事均已列報兹悉美領事署亦於此三日內至十二點鐘卽行停公英工部局則於此三日閉門不辦公事云 
[鳥戲奇妙]  
　　○西戯士夏思美在本埠寶善街三雅戲園開演數日矣其所演各戯一如在外同戯園之法而出奇制勝尢有足以悅目賞心者最妙在有人傳話其戲中情節一一皆可心領神會雖不解西語者亦得以深知其戲之妙處所演鳥戯陸離光怪動合自然鳥之調馴人之操縱　　兩絕無怪夏戯士昌言於衆謂有人𣳾鳥如能純熟如此則願以百金輸之也聞夏戯士之在三雅園期以禮拜三爲止華人之欲飽眼福者亟宜及時往觀至禮拜四又將在英戯園開演是日戲資則悉歸其婦云 
[捕頭交卸]  
　　○虹口捕房之捕頭薛必麟辭差將赴高麗已列前報兹悉薛捕頭定於西歴四月底卸事卽華歴本月二十四日也接辦斯缺者係老巡捕房之副巡捕頭富爾新巡捕房之捕頭惠爾生則推升爲副巡捕頭再於三道頭中選一能幹者接管新捕房事務至薛捕頭在虹口十有七年辦車勤能一秉至公人皆悅服且其所用之通事一名包探四名亦皆年久爲薛捕頭所信任今該通事與諸包探以薛捕頭辭差亦相率告退薛捕頭於昨日投英公堂禀明交卸日期并稱去年八月間所獲各賭犯判罰之洋銀內奉飭提洋二百元爲購辦水龍之用我會向福昌洋行定買水龍言明價洋一百五十元先付定洋十八元再辦藥水計洋十元詎意交來之水龍不佳欲再掉換故未找洋尙存洋一百八十二元今請存堂俟該洋行交到合用之水龍再由富捕頭禀請給價可也除辦水龍藥水外尙有餘洋酒請撥充善舉并稱尙有在各賭犯身畔搜出零星物件今亦開單一併呈堂又稱去年七月間所獲之粤人郭阿忠富經罰祥五百元因無力繳洋管押五年在案今查得獲郭時並不在賭所且非爲首聚賭之人殊有所不忍可否准其開釋且郭管押迄今已有八月陳太守卽將銀洋物件檢點固封存堂郭阿忠旣非賭頭又不在賭所拘獲應准所請令卽送案開釋太守又念薛捕頭辦公巳久謹愼可靠一旦辭差而去殊有離別可憐之色遂以己之照像贈薛必麟薛必麟再四道謝而退 
[缺糖涉訟]  
　　○水巡捕頭至英公堂稱前有夾板船在南匯縣境外之大七洋擱淺壞船由保家公司洋行托協記石行雇寍波釣船駁運壞船上之糖斤及各釣船運至虹口交卸上棧共缺糖六十提今查見郁雨渭之紅𪔀殻釣船有糖七包特將船主郁雨渭船夥金友榮水手李阿三周士發李阿來等一併拘案睛究郁供由協記行雇我裝糖二百六十包交卸之時經收糖之人誤遺七籌是以剩糖七包原欲交與協記行者金友榮與李阿三等供與相同陳太守飭將糖先交保家行領去郁雨渭金友榮管押俟傳到協記行再訊水手李阿三周士發李阿來等斥釋 
[復訊僞洋]  
　　○寄徉轇轕一案昨經法公堂集訊原告金洪玉仍偕金祥林投案全順昌信局之司帳人崇夢熊亦已傳到復據該局夥王楚寶將洋一封呈案翁太守詰其送洋時如何接收放在何處收條可是接洋之人所寫答偶送洋時見帳檯上有兩人一年輕者將洋放在抽屜內一有鬚者寫收條交我太守謂現在到案者有此兩人乎答稱無之太守乃將呈案之洋拆去包封詰金洪玉等用何圖章盖印金卽於眼鏡袋上解下名字圖章一個稱卽用此盖四印太守比對之不已屬兩歧又將封面筆跡給看答稱非我所寫且襯紙亦不符太守詰及崇夢熊答稱是司帳且有股份店中共計七人甫於本月初十日開張十五日彼處送洋來時我等兩人都不在店太守謂然則出收條接洋者何不到案旋有一人上堂稱姓崔名廣順洋元是我接下因不能寫字故倩胡德元寫收條崇夢熊又稱因寄蘇之洋頗多不便故曾退回伊復行送來太守詢之兩金均稱並無其事如果退回則可另交別局如再送去伊亦必不肯收太守謂此事富責成信局着將崇王兩人交保查明禀覆下期將胡德元傳來崔廣順管押并合原被五人當堂書寫筆跡留存比對 
[僞孩抱回]  
　　○索孩一案昨經法公堂復訊原告傅啓福偕妻傅金氏抱孩上堂捕房將未曾保出之顧紀氏陸洪氏解案并傳李徐氏張王氏邀同居香粉弄之王周氏一併到案惟周石氏不到翁太守謂原告曰想汝家之孩早已殤矣否則姚姓豈能始終藏匿傅啓福堅稱實是藏匿翁太守又將各婦盤詰各婦稱孩已殤李徐氏呈出所得之洋一元太守著併於前呈之洋暫存捕房卽詰王周民曰何得以所生之孩借與他人王周氏稱我子吸烟媳婦己生五子家又貧窘故託李徐民如有人欲領螟蛉子者願以孩與之言定洋十元尙末取也太守以傅啓福不欲撫他人之子着王周氏抱孩回家不可再借與人王周氏叩謝太守着將顧紀民陸洪氏李徐氏張王氏交保俟胡阿坤禀覆再核又謂傅啓福此事實由汝妻糊塗所致當再查訪汝亦自行探聽俟有實據卽可控追 
[英界公堂瑣案]  
　　○日本婦人稱昨日午後雇東洋車由東棋盤街至虹口給車夫洋一角該車夫因我手中尙有四開洋一元定欲給伊我不允伊竟扭我當有四婦及華人見之代抱不平訴捕拘案西婦與華人均到堂爲兄証潘小香供爲車夫日本婦本允紛我四開洋不料其祇紛　開致與爭論陳太守謂由棋盤街至虹口給八開洋一枚亦不爲少豈容爭索判責潘小香六十板以儆○唐陳氏稱丈夫病故攺蘸蔡正修今蔡已回蘇鄉久不返滬夫弟唐阿壽時與我尋釁前曾控案已蒙斷結前日我在老閘西首經過突遇唐阿壽唐阿生二人拖我至南翔阿二所監之茶舘內阿二喝令毆　當由蔡之友人楊姓在傍解勸亦遭毒打受傷甚重舁歸家中醫治我亦受傷是以訴捕拘唐阿壽送案請究唐阿壽供並未毆伊陳太守騐該氏左臂受傷属實飭將唐阿壽管押候補提唐阿生及據稱之南翔阿二到案再訊○英租界大馬路東首之老旗昌洋行房屋現在雇工翻造前日午後六點鐘時泥水匠之學徒曹掌全在屋傍洗足其時尙有石匠甲乙二人登高作工悮將灰桶木板擲下適擊傷曹　右腰當卽舁送同仁醫院奄奄一息又送曹歸浦東冢中旋卽斃命曹之父曹新順先將子棺殮然後來滬向甲乙理論而捕房早知其事先 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百九十九號] 　 
[光緒九年三月十四日京報全錄] 　 
　　宮門抄○旨一道錄前○學士文　奏請　旨厘正以符定制摺○大臣喜　奏病仍未愈請開缺就醫摺○閩督何　奏撫恤難人摺○三月十四日禮部宗人府欽天監侍衛處値日無引　見○徵貝勒假滿請　安○徐桐等塲內專摺請　安○成志等由　東陵回京請　安○陳希齡謝授鴻臚寺少卿　恩○直𨽻熱河道富華謝　恩○麟書崑岡各請假十日○宗人府奏派正補進六班　派出桂公芸公○召兄軍機　富華　○○奴才文碩跪　奏爲近年奏讓輕率殊多恭摺彚陳請　旨匣正以符定制事竊照我　朝章疏制度　題本之外別有摺　奏片　奏簽　奏諸科　奏片綠頭簽外廷臣工例應　進呈之處甚少敷陳政治　常行者　奏摺及附片兩項而已體裁雖與　題本畧有不同要亦義取拜揚献替自應以莊敬篤實爲主平正通達爲務至於文詞之繁簡各因其勢謀略之長短存乎其人固不能預懸程式科以强同惟是草率輕忽致違　成憲則大不可也乃近來奏議任往蹈之其始不過疎忽失檢旣且轉相沿襲甚者專事詞華求工古奥明知非體遷就從權姑嘗試之不已遂自滋以濫觴雖文字之瑕疵無足深較顧春秋之正義首重尊王　奏議亦史體一格也　政教攸關風佫所自流而忘反不可不厘正之請陳其略卽如官銜省分本應欽遵　國朝會典各書經制名稱泥古省文已屬非是然而地居腹裏久已相沿𠮓格從權無乖文義有容可姑置勿論至西北口外以及冋疆藏地初本因俗　制度用以昭文軌大同旣採蒙古回子唐古忒言語以定名若又從而割裂之遂致不成文義矣故當咸豐年問以前偶值此等處必蒙　硃筆標出指斥並　埀訓誡用示來許無如積久相忘故轍車蹈不特邊地爲然染及　陪都　幾輔之吉林黑龍江等處亦且從而効尢如吉黑塔訥協佐兵丹之類屢見不一不知是成何言義復何解以　先王之法言謬託簡練肆行删减巳甚荒唐然而地趾銜名其失猶小尤有妄誕者上年黃體芳摺內於追溯　先朝年號亦敢率爾從删蓋倣稗官陋例耳律以史體正裁施之勝國且不可况以　昭代臣工公然形諸奏牘其不敬也爲何如謹按吉林寗古塔一帶附近　赫圖阿拉實我　滿洲發祥　王跡肇基之地乃竟視若戍邊苦寒呼籲此自吳大澂言之巳屬冒昧粗心不意銘安以內府世僕亦且習而不怪此其忘本也又何如然而陳奏地方公事向由幕友書吏擬稿候核該將軍等立言冒昧之愆容可諉諸檢視未遑之過若夫封章建白則固不應假手於人昌言在所不諱直陳亦有準繩雖臺諫爲耳目之官例得風聞言事亦應採其可言而言之盡其當言而言之斯其則矣如果朝常廢墮政治馳靡言路諸臣補闕拾遺可也抗言諍折亦可也因而漸干　乾網大柄則斷斷不可向來條陳時務劾奏官僚有須交議飭查之處祗應聲明請　旨施行從無指名奏　派大臣查辦之理若或事關通部尤不容特舉一二人以任之致啓擅專之漸而厲標榜之階此固我　朝禁令在所必嚴者而邇日言官一再蹈之夫身膺風憲責在紏彈本以正人之不正也若職掌綱紀之司先自不能恪遵　功令諳習政體更將何以繩人之愆糾人之謬耶此所以必擇當言而後盡言之謂也至謂必擇可言而後乃得言而言者蓋指御史劉恩溥奏叅俊啓一節而言也夫俊啓人本粗疏無足深取前在司員任內尙覺小有聰明足供奔走近年受　恩愈厚遂致器小易盈利祿日薰聰明日損昏庸無用本屬誠然該御史執此糾彈伊胡不可又何得捕風捉影妄事攻訐無論其誣枉與否在此際旣非案情繁要關鍵言之卽屬冒瀆　宸聰富陞之奏叅綿宜寶廷之自行檢舉覆轍未遠盍戒前車且該御史正摺旣已如是立言則所請整頓坐班陪等籌事卽不應同日具奏夫同日具奏且不可况乃附片並陳乎敬𥡴　庭訓格言有曰冠帽乃元服最尊今或有下賤無知之人將冠嚴置之靴襪一處最不合禮滿洲從來舊規亦最忌此　　訓又曰朕於凡事必存心分刖吉凶如簡用大臣升轉職官本章必置之於案或置之于床若夫刑部人命事件暫留中細閱者必別置一處决不與吉事相參朕於此等處如此留心者吉凶異道不得相干故也又嘉慶二年十一月二十四日內閣奉　上諭塔爾巴哈台叅贊大臣貢楚克札布奏本年屯田收成十八石之上請將官員咨部議叙兵丁各賞一月鹽菜口糧一摺又另片奏察哈爾額魯特田畝豐收牲畜茁壯等語察哈爾田畝豐收情形卽司於摺內一併聲叙何必另用夾片致滋繁瀆近來此等習氣不特新疆各大臣爲然卽內地督撫提鎭藩臬等亦多有專摺具奏一事而另用夾片至三四件者向來無此風氣爲近日之惡習且陳奏車件以夾片臚叙又安用摺奏爲耶揆厥所由非督撫等挾私好奇卽係劣幕故創此格以爲見長能事起見甚至總兵亦有効尤者實於體制不合嗣後內地督撫將軍提鎭府尹藩臬及新疆各路將軍大臣等遇有陳奏事件自當統歸一摺或兩摺三摺各陳一事聲叙何不可之有毋得多用夾片顯能用巧其有實當緊密事件不得不夾片密陳者仍聽行將此通諭知之欽此仰惟　成憲昭垂永宜遵守此衡之近年奏牘附片已嫌其多如照例會銜公事亦用附片具陳殊與體制未協而劉恩溥此次之附片更爲褻慢不倫甚矣此其無知妄作也又復何如夫建言匡襄時政糾彈關係人材規畫訪察固宜詳愼卽感　恩陳謝貴本肫誠舊制無取粉飾典型不容輕易溯查滿洲世僕奏謝　天恩等事例其清文蒙古漢軍　從之旣而外省文職綠營各大員委因承繕乏人不得已而攺具漢字摺巳屬從權遷就不期世風遞降近且漸及駢聯卽使蘊藉精華已違樸誠舊俗况乃陳言故套一聽劣幕捉刀庸何取乎此亦昔年曾蒙　申戒者洋洋在耳何竟忘之至若矯讓虛謙辭不當理則更言不由衷九非滿洲所尙蓋受寵若驚志甘澹泊皆是實勵工夫非必自詡清高然後乃徵風骨寶廷從前當差進言多蒙　採用今已緣事革職旣往本可不咎惟該宗室前由內閣學士蒙　恩補授禮部右侍郎階非躐等年未五旬懇辭新任巳近矯飾况係宗室敢託高尙率請收回成命自以納諫要　君措詞尤爲非禮涉浮僞近沽名殊乖滿洲舊俗黽勉趨公矢誠敬事之謂何不可爲法後進奴才此奏本爲漸挽澆風冀成舊俗起見故於該宗室竊謂其讜言固不可以人廢則於其過失亦豈敢以情原凡此種種不合皆近年奏議中輕率之由者類而推之且恐指不勝屈日引月長伊於胡底其有關　政教風俗殆非淺鮮謹就管見所及先行彚奏請　旨申明厘正嚴禁効尤仍責成都察院堂官科道隨事留心𥡴查糾駁用挽狂瀾以符定制奴才管蠡愚見是否有當伏乞　皇太后　皇上聖鑒訓示謹奏奉　旨已錄　○○頭品頂戴庫倫掌印辦事大臣奴才喜昌跪　奏爲叩謝　天恩並陳假期又滿病癥未愈實在難以支持仍懇開缺來京就醫免誤職守而圖後効恭摺仰祈　聖鑒事竊奴才前年十月在張家口觸發傷病旋得不寐之症勉强赴任病久氣虛不服水土諸病叢生曾經陳明迭邀　慈鑒盤蒙　聖恩屢次　賞假仰承　高厚覆載逾常奴才天良具在本應請個調理無如庫倫乏醫病根日深爲病所磨坐臥不適但能支持何敢冒瀆　宸嚴至三至再伏念奴才之病得自軍營積勞從前强壯之年不過時發時止今雖景非薄暮而纏繞年餘竟至精神日衰一日動輒遺忘現在署中一切公事不能旁貸稍爲披閱遂神思昏瞀晝夜不寐卽得眠之夜謹止數刻精神委頓疏漏其多以邊疆重任寄諸病軀在　朝廷雖不究其溺職之愆奴才自問不免有負　矜恤之德廢馳邊務難安於心且病屬勞傷經年不得調養心亂紳昏雖有圖報之誠氣力不能遂志必致誤公曠職於邊務時局大無裨益昕夕思維惟有叩懇　天恩俯准開缺來京就醫倘能就可奴才卽當泥首　宮門求　賞差使如仍令來庫奴才卽當赶緊就道萬不敢自外　生成少萌安𨓜所有奴才病纏年餘假期又滿難以支持仍請開缺來京就醫各緣由理合恭摺具陳伏乞　皇太后　皇上聖鑒無任悚惶戰慄之至謹奏奉　旨已錄　○○閩浙總督臣何璟署理福建巡撫臣張兆棟跪　奏爲琉球國遭風難人循例譯訉撫恤叅摺仰祈　聖鑒事竊據福防同知王冕南詳淡水縣送到琉球遭風艱人馬必達等九人當發舘驛安插一面飭傳通事譯訉據供馬必達等五人是官吏枝裕是舵工仲村渠等三人是水手俱係琉球國人駕坐小海船一隻八年十月二十八日開駛來閩中途突遇暴風吹壞船桅輾轉漂至台北洋面船破登岸幸遇該處民人收養並帶到淡水廳衙門蒙給飯食錢文賑撥員役送至基隆復賞棉衣草蓆搭船護送來省於十一月二十一日到驛安插等情由藩司沈保靖核詳請奏前來臣等查該難人馬必達等航海遭風情殊可憫亟應仰體　皇仁各于安插之日起每人日給米一升鹽菜銀六　回國之日給發行粮一個月並照例加賞物件折價发领統于存公银內動支事竣造册報鎖將來如何回國另行察酌辦理除咨部外臣等謹合詞恭摺具奏伏乞　皇太后　皇上聖鑒謹　奏軍機大臣奉　旨知道了飲此 
 
