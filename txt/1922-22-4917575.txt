# 1922 - 22 - 4917575

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[再論民有（冷）]  
　　民有之極點至國爲民有而至此其言驟聞之似屬可笑何也旣爲民國則國而不爲民有者將誰有也然細考之實屬可傷何以或爲他國所侵掠或爲前代留遺之勢力所霸估或爲新生勢力所强奪以言乎民其所有者僅有義務而無權利也僅有禍害而無幸福也故在今日之我中華之民國中實不能不倡民有之說也 
　　民有之重要各端我昨已言之然我今復不得不申言之者所謂民有之眞義自當時時以民之利害爲計民之意思爲心非謂不入仕途厠身於國民之列而即可借民有之名以自便其私圖也 
[命令]  
　　一月二十一日大總統令　王都慶加陸軍中將銜方日中李鵬揚均授爲陸軍少將張俊峯張其明武殿奎王金鈺孫建業均加陸軍少將銜劉鎭湘范振清均授爲陸軍步兵上交孫基昌授爲陸軍騎兵上校董棣輝朱輝授爲陸軍砲兵上校此令 
　　又令　陸軍總長鮑貴卿呈請授劉國全關際雲爲陸軍步兵中校均照准此令 
　　又令　史魁元晉給二等文虎章張作濤關寳祥楊德生均給予三等文虎章李鴻文鍾萬福均給予四等文虎章此令一月二十日大總統令任命劉玉宸爲陸軍第二十四師步兵第九十七團團長楊茂亭爲第九十六團團長此令 
　　又令　全國水利局總裁李國珍呈請任命朱培麟爲僉事應照准此令 
[國内專電]  
　　北京電　徐諭鮑高張勸梁士詒請假梁不允現高凌霨發起閣員總已擴充緝私總監將設（二十日下午一鐘） 
　　北京電　鹽劵支配財長與銀會商定以四百萬給銀行公會支配各欠項以千萬交中交金城鹽業四行承募可得現欵七百萬陰年關軍政費强凑一個月（二十日下午一鐘） 
　　北京電　吳佩孚效電連署者蘇鄂等六督聲明擁護中央但請罷梁昨梁見徐請退徐曰何妨矣諸本月底故梁聲言陰曆初四出院徐言且看疏通知何勿忙記者之觀測本月三十一梁以請假手續出請卽以閣員代理使梁去而閣留（二十一日下午二鐘） 
　　北京電　十九日午本報特派員再晤吳佩孚於曹家花園據談（一）西南方面陳炯明實最明白尙可與之商量國是（二）東北方面奉張内部極不一致極易對付（三）中部一帶各督軍皆明大勢主張各不相遠中國事吾認爲非無辦法君等記者報告事實可也吾苟有錯亦不妨攻撃（二十一日下午二鐘） 
　　北京電　十二圩鹽商電海軍將已繳稅鹽船扣留充餉並令鹽商嗣後在海軍司令處完稅洋稽核電請使團干涉請速籌的欵撥海軍以蘇商困齊夑元調停請由鹽稅内月撥七十萬由彼轉移秋布不允耿云海軍要鹽餘撥餉非不可行但要求海軍總長與稽核所協定辦法（二十一日下午二鐘） 
　　北京電　籌欵保路會呈院請指京漢奉綏浦四路餘利作抵借三千萬九折實交但須得今後軍人不截路欵保障（二十一日下午二鐘） 
　　北京電　院因各機關人員吃飯運動於皓（十）（九）日函財長陰年務爲各署準備一個月希三日内籌妥並事前宣布冀弭風潮（二十日下午一鐘） 
　　北京電　交部向京奉津浦索解各五十萬津浦覆無法京奉洋賬房亦不允部向京奉催辦如向他處借亦可（二十日下午二鐘） 
　　北京電　參謀部拍賣測量局標價六萬（二十日下午二鐘） 
　　北京電　烟酒署通飭各省仿鄂省烟酒稅投標招商承辦年增三十餘萬全國照行年增六七百萬 
　　北京電　外交團對皖事甚注意謂記者曰不能樂觀（二十日下午二鐘） 
　　北京電　許世英報省議員閧省署閉門拒之（二十日下午一鐘） 
　　北京電　鄂省截鹽稅英使調較大之艦上駛列國以鹽稅非英獨專應由列國共維（二十一日下午二鐘） 
　　北京電　將頒令聲明僑務局權限得指揮駐外各領事並優奬回國辦實業華僑（二十一日下午二鐘） 
　　北京電　陸洪濤請截留甘肅全省烟酒稅烟署覆允撥十餘仍解京（二十日下午一鐘） 
　　北京電　昨二時皖督署汪委員押槍彈百五十萬顆赴皖（二十日下午一鐘） 
　　北京電　今申内務部召集特别區章制修正案財部派陸定農部派年浚交部派陸夢熊參加列席 
　　北京電　曹錕電財部敝署及各師旅積欠薪餉及購置一切爲數甚鉅年關非五六百萬不敷支配迅籌撥（二十日下午一鐘） 
　　北京電　美京急電新銀團聲明代華贖膠濟路並非永久係暫時俟中國備欵贖還並許華銀行加入新銀團但日代表反對（二十日下午一鐘） 
　　北京電　魯議會鄭欽電控田中玉派便裝軍警干涉選議長 
　　北京電　京師民代表包庸等請行民治内務部批俟制定規程後實行（二十日下午一鐘） 
　　北京電　稅務司安格聯因外債有關稅抵押關係屢向財部請設總稽核所審計院外國顧問寳道反對并力圖發展審計院職權 
　　北京電　財部陰曆年關擬定每部平均三萬元附屬機關在外 
　　北京電　蕭耀南劉承恩皓電徐請 
罷梁謂不罷梁無統一望不罷梁政局立呈分裂不罷梁財政無整理一日爲一人負天下何不爲天下負一人（二十一日上午八鐘） 
　　北京電　使團抗議海軍截鹽係英法日三使十八日正式通告政府十八午又接漢口英領事電到鄂軍截鹽昨日又會議决取直接手段（二十一日下午八鐘） 
　　北京電　使團十八日以中國軍人截鹽扣路行徑電致華盛頓會議華代表大掃興（二十二日下午一鐘） 
　　北京電　吉督電院舊黨佔領伯力處分華産戕害華民簣領之被拒應請政府指示方針院電令張作霖會同吉黑兩督出兵赴俄自保華商不問新舊黨凡損害華人生命財産者正當防衛之 
　　北京電　鹽餘擔保借欵内債七千四百餘萬外債二千二百餘萬今發千四百萬鹽餘券不敷甚鉅將更發第二第三次（二十日下午二鐘） 
　　北京電　郵政餘利在滬商借欵豐盛公司允投資（二十二日下午一鐘） 
　　北京電　十年鑛區稅共收六十萬解到者半數各省截留者半 
　　北京電　附加賑欵撥二百十萬元分配蘇百之十八皖十八湘十一魯十鄂八黔七浙八川六陜五豫三甘三贛三（二十二日下午一鐘） 
　　北京電　吳佩孚等六督通告外交團擁護中央請罷梁閣之意 
　　北京電　英使派參議删萊夫赴厦門折衝海後灘案因外長要求先停工方談判英參贊哈定云事實上十月底已停工因碼頭附近沉有一船尙未浮起故并未工作 
　　北京電　德使博愛函部戕德華銀行中國收没之七百萬元照約還付俾卽復業（二十二日下午一鐘） 
 
 
 

Page 7

 
 
　　北京電　閣議决（一）綏包路進口材料准免稅一次（二）曹秉章請裁禮制處陳伯雅條陳船舶徵稅法交財部核（三）安格聯呈關餘充改良司法經費未得外交團同意不撥結果照會外團（二十一日下午八鐘） 
　　北京電　美京電魯路日代表候東京訓電商埠問題已解决根據九月七日日本第三項意見將農業二字删除並將市政局參加外人改爲聘用煙濰路交還中國但如借欵先借日欵高徐濟順付新銀團（二十二日上午十二鐘） 
　　北京電　農部昨調齊三年内進口貨統計並派員調查物價比較爲修改稅則準繩至美京决議關稅案已載本報一月六日京電使團準備於兩個月派定專門委員 
　　北京電　使團對吳佩孚等通告排梁電咸謂軍人行動非法治之象而扣鹽截路自身亦增國人憎惡又謂張作霖倒靳擁梁亦非本分 
　　北京電　處電吳佩孚求新廠水面滑艇法使旣擔任不售川軍用可以放行請杳覆（二十一日下午五鐘） 
　　北京電　赤塔電英美法日各國代表來赤會議各事均無結果各代表已起程回國又赤政府現已籌定的欵由上烏金斯克直達恰克國築輕便鐵路不日興工 
　　北京電　今（二）（十）（一）日國務會議特提鹽稅公債九千六百萬志在必行京銀行團因還債關係可不反對 
　　北京電　孫烈臣力辭吉督來電三次院部徵求張使意見尙未得覆（二十一日下午五鐘） 
　　北京電　梁已有不能不去勢惟可延過舊年（二十一日下午五鐘） 
　　北京電　保定消息此次吳通電由白堅武一手起草白直隷人孫洪伊得意才曩孫薦於李純李故投吳（二十一日下午二鐘）　 
　　北京電　將頒令世續病故照弈劻例給卹（二十一日下午二鐘） 
　　天津電　國民贖路集金會於養（二）（十）（二）日在法界泰安里開成立大會各界代表到會約百人由呂海寰主席徐世光龔心湛爲副主席議定集金章程十一條（二十二日下午九鐘） 
　　天津電　津埠五十五團體昨致海外天津國民代表張彭春電稱贖路民欵易籌勿受愚反對分期公債（二十日下午十一鐘） 
　　漢口電　曹派秘書孟智來鄂勸蕭停止對梁攻撃因爲年關艱難藉梁渡過再談蕭允轉達吳使 
　　漢口電　聞蕭劉擬定二月一日發起募金贖膠濟路 
　　漢口電　傳研究系與吳携手活動乃湯薌銘居間介紹 
　　漢口電　湘趙令葉開富商沈鴻英如允縮小改編卽編入湘軍駐平江沈尙無表示（以上二十一日下午六鐘） 
　　漢口電　曹電蕭督梁决卽下野務顧全總統威信勿過予梁難堪 
　　漢口電　寇英傑皓（十）（九）赴保代表蕭督列席會議 
　　漢口電　駐岳二十五師四十九旅號（二）（十）調回省（以上二十日下午十鐘） 
[交通大學無線電]  
　　華盛頓電　探悉美政府將就其權力所及設法阻止各國軍械運入中國俾免用於内訌 
　　華盛頓電　日本己放棄前德人所有之膠州海電線 
　　華盛頓電　公佈各國對華契約之議案現付討論此案規定中國須將其與各國所立之契約通告各國而各國除披露已有之契約外並允於將來契約成立後六十日内公佈任何新約中代表稱中國主張各契之效力應付公開審查各契約之爭點應調和之公佈之原則已由大會討論而通過之日代表反對公佈私人公司與中國所立之合同謂此事難以辦到美人則謂此舉乃欲避免將來紛爭凡合法之讓與權國家何所慮而不發表若竟反對發表則必其讓與權含有他種作用云聞參議院預料魯案可望早日解决蓋以參議院提出議案請哈定總統宣佈關於談判進行之事實也 
　　華盛頓電　遠東委員會通過美國所提公佈對華國際關係之議案原案因日代表之建議有一變更删除私人契約之公佈惟中政府與在外私人間所立之契約則須公佈（以上二十二日到） 
世界路透電 
[華會中遠東委員會記事]  
　　二十一日華盛頓電　今日遠東委員會於併合數修正案後通過休士公布各國對華契約之提議有一修正案係日代表所請求不發表私人所立而與政府無關之合同日代表謂政府無權以强令其人民披露其在國外所立合同之内容又一修正案係羅特氏提出規定各國不得援助凡可在華造成勢力範圍或專利性質之任何合同 
　　二十一日華盛頓電　遠東委員會因日代表之請求展綏採行對於休士氏公布中國各條約案之辦法日代表欲將此事電請東京訓示委員會通過一議案表示各國希望中國速裁冗兵之意以爲中國欲重整其財政非先裁兵不可 
[俄德美德間關係]  
　　二十一日柏林電　各報載稱勞農政府全權使者已抵此間奉命供給俄德實力合作必要之擔保 
　　二十一日華盛頓電　霍佛氏致書商民聯合會謂美德商約已照原議籌惟擬緩暫緩進行蓋信美德政治條約中之諸欵足可保護美國商業之利益也 
[各國近事記]  
　　二十二日羅馬電　敎皇於今晨六時逝世 
　　二十一日喀爾喀特電　印度茶葉委員會主任在印度稅則委員會宣言主張有限制的帝國優先權並力倡取銷茶葉出口稅之議 
　　二十二日瑞典京城電　前任首相白蘭汀氏已由薩瑪拉辦賑歸來力請瑞典朝野救濟俄國災民謂災民今匪特以死屍療飢甚至殺人以食 
太平洋路透電 
[六督去梁電]  
　　二十一日北京電　吳佩孚緘默數日昨復電致總統謂蘇贛皖秦鄂湘督軍現亦加入要求梁士詒立即引退外交團今日亦接吳同式電文 
　　二十二日北京電　徐總統接六省電後已派專使赴洛陽疏通吳佩孚北方遍處宣傳有贊成政府者亦有反對政府者反對派謂梁士詒將於年内辭職但官塲則否認之 
[敎士被害說]  
　　二十一日宜昌電　天主敎會接訊詎施南利川六十里某村所駐牧師子龍氏在宅内爲匪殺死 
[霞飛將軍赴宴]  
　　二十一日東京電　霞飛上將本日携夫人等入宮赴归 
[公電]  
　　田中玉關於贖路之箇電　各報館均鑒籌欵贖路魯省擔任三百萬元曾於巧日通電計邀鑒察頃據齊督軍王省長銑電所擬簡章十一條集股辦法及一切施行手續詳妥周備藎籌碩畫欽佩良深照此積極進行舉重若輕定收成效敝處所訂三百萬元擬卽凖此辦法劃配股份諸熱誠愛國敢乞迅定籌欵數目對於此項簡章如荷贊同并乞通電表示事機迫促亟待進行惟原擬設籌股總事務所於山東在齊玉兩公之意大率以地域關係出是主張惟中玉才識庸愚曷敢擔此重任魯省似宜一例照設分事務所分任辦事其總事務所應請羣帥公推一魄力沈厚資望優崇者爲之儋任饜衆望而資倡率茲事利害關係魯省尤爲切身中玉職管是邦義無旁貸委以内審此身之疏庸外謀進行之愼重故不得不有推賢讓能之請至於實行開辦日期亦請公决早日施行挽回路權保全國脈千鈞一髮實我國存亡生死關頭轉敗爲功端在此舉邦人君子共圖利之敢布悃誠佇候明敎田中玉叩箇印 
　　徐果人等爲籌欵贖路事通電　各報館鑒膠濟鐵路贖歸自辦我國民旣出全力以抗爭矣顧欲抗爭非托空言即在集資早有辦法交通部寒電主張以該路永爲民業若我民不急起力追不特外人目笑存之執法者立將有所藉口江蘇督軍王省長銑電舉集股贖路辦法十一條大綱已具惟主張以軍民長官擔任籌股正王任主張由政府保息八釐雖以表示官民一致之精神實際與民業之意義不無抵觸國民自動宜不待乎官廳集貲救亡寗必期以計息何况膠濟係已成之路外人管理歲有嬴餘但須贖回後管理有方斷斷不虞虧耗政府本無保息之信用國民亦何需此保息之空文乎同人等就銑電所列辦法十一條悉心商榷以爲各省區募股分處應由各省區省議會總商會省農會省敎育會銀行公會公同組織而以軍民兩長爲贊助員總處則由各分處協商推員組織總處未成立前不妨暫指定任一分處爲接洽處所迅赴事機集股方法除普通募集外並可酌徵附捐作爲省民公股以上商訂各節意本國民自動之眞誠迅赴羣力救亡之不計當否敢云自信討究不厭求詳但期宗旨之相符誓竭股肱之共濟諸先生機模海内謂督敎之宜先各法團代表地方自仔肩之莫貸各省道軍民長官雖依其名位負責似有重輕然同屬國民易地無分彼此願聞明敎共策前途若夫南北之相持久爲國民所隠痛丁茲披髮纓冠之會悉泯燃萁煮豆之嫌我國民發揮實力表示統一消弭奸宄陰謀增加國際信用端視此舉一髮千鈞時機迫促幸垂察焉江蘇省議員徐果人陶保晋閔讞季通陳琛張葆培吳輔勳宋銘勳錢鼎龔廷鶚王朝幹周乃文錢名琛劉文輅陳謨馬甲東楊毓葆張樹典崔榮申吳月波等八十七人公叩馬 
　　胡翊儒爲田中玉聲明電　各報館均鑒頃致天津益世報一電文曰頃見貴報一月十八日登有北京電一則内稱魯督派代表胡翊儒來京向徐梁聲明所發庚電非出本意實受人逼迫將來第五師開至德州絶無别項舉動請梁放心勿萌退志等語接閱之下駭怪莫名梁士詒以洪憲遺孽盜竊政柄閣台甫上遽有賣路禍國之謀凡有血氣切齒伺深敝督軍田韞老負守土之責與山東人民誓同休戚用有庚日通電於梁士詒借日欵用日人主張力陳三大不可蓋尙取垂涕而道之義以激發梁氏之天良使自猛省也梁氏不悛竟於崇明之間拍出微虞兩電巧爲掩惡飾非之計我督是以有眞電之發就彼微虞兩電接發五大病根篇末婉致忠告曉以進退大節啓以愛國愛身之道梁氏猶復不悟把持權位冀遂私圖我督是以繼發咸電請求大總統迅予罷斥另簡賢良我督樸厚端純素不喜與人涉意氣之爭更不願與世搆文字之怨此次連電疾呼實係内本乎疾惡之心外懍乎保魯之義本諸天良發爲言論我督不畏强禦不計怨恩意謂知我罪我一切聽諸公論旣有所陳此身即擔負完全責任何來之逼迫何有於聲明至第五師開至德州之說尤爲無風作浪讞人罔極揑造蜚語技索智窮可痛可笑翊儒日前入覲主座面陳要公確有其事惟别府後比即出都未曾一履國務院之門未曾一接梁士詒之面言不與驩明知是簡過不入室姑聽其憾今貴館忽乃有此天外飛來之紀載深恐閱者不察易惑聽聞務懇迅予登明更正藉釋疑國等語特電奉達敬希察登爲感胡翊懦叩效 
　　倫敦來電　各報各公團鑒張鬍帝孽安福宗社黨合謀傾國已成一旬如此再旬必簽字亡國條約國人當聯合掃此醜穢否則我中華將終歸淪胥旅歐工商學效國内要聞 
[北京通信（般）]  
膠濟路問題之最近形勢 
　　膠濟路贖回辦法爲中日間爭持最烈之事項亦即最近政潮之導線自國内外發見允借日欵之事跡反對之聲如潮而起共以梁閣爲的而盡爲掊撃梁氏元電竟一變其微虞兩電之借欵主張而趨於現欵贖路但茲事體大固非可藉爲集資不成再折入借欵之途徑亦非空言呌號所能濟事而華會方面之形勢及政府内部之趨 
向實有不可不知者 
　　華會方面中日間之談判因此問問題停頓多次至本月之初華人異常激昻美參院亦重視魯案有謂魯案不解决則使中國失望美之召集此會即爲無功而主張不通過四國盟約者於是五日十日兩次會議以後英美已實行調停京中所傳英美提出調停辦法四項即在十日會議以後辦法之内容如何官中所得報告每不肯與人以共見而又有英美要求未决定前絶對秘密之說實令人異常懷疑但就事實推之已在爭論之辦法合之由美傳來之辦法已有五種（一）由我先付國庫劵分期交欵每年二期十二年還清但三年之後得一次交付此三代表之提案爭持一月有餘日人始終不允而致會議之停頓者（二）借欵贖路即以應付之日金三千萬作爲日本借欵而於膠濟路應用借欵條件以十五年爲期此日本方面之主張堅持不讓而小幡之誘迫梁氏之受攻撃人民之熱烈反對皆以此事（三）於若干月内籌集現欵一次交付將路贖回此在美國民代表之主張會議中並未正式提及而最近國内寇英傑通電之所提倡梁氏元電之所陳說者（四）由新銀團代任募債而中國銀團亦得加入其中爲近似共管之辦法而於中日兩國以外又加入英法美此最近兩日内所傳調停之主張來自英美者（五）由華人資本家（或銀行團）擔任籌欵如有不逮可以募集外資而日人得有投資之優先權利此爲轉借之手續近似日人借欵主張之變相而外間相傳亦有英美調停之一說前三說屬事實後二說較新頴然料調停之辦法及調停之結果亦不出此五者以外而有可預料者現欵贖路爲占最少部分微特日人即調人亦未必有十分援助此最危險者也至最關緊要之事爲用人問題日人要求爲以日人爲會計長車務長我代表所讓步爲自由聘用日人爲工程師實際上之爭點仍係在此調停者之意見究竟何若尤須注意然外間所說則非常囫圇但斟酌損益或兩方互有所讓步而加以折中或與借欵問題調劑融和爲錯綜參互之變化據一般熟知華會情形之外人所推測謂必不出此二者而所說之中否必待以後之證明此華府交涉之趨勢可爲研究之材料者也 
　　政府方面當分兩處看國務院爲一處外交部又爲一處觀施紹常答國民外交聯合會代表之語氣可以知之元電未出以前梁氏當然爲主借欵而顔氏則無表示元電發後梁氏一躍而與國民代表齊驅故就國務院之表面上觀察當然爲現欵贖路但院部會否訓令代表依此提出爲一最大之疑問就熟知政局内幕者所言則梁電係業内非對外係政治作用非外交主張則與華會行動爲兩橛實意中事且外交當局之意旨確尙躊躇於集金贖欵能否有成據顔之觀察奉允三百萬直允二百萬合之梁所自認已八百萬現須有二千萬可靠之欵則較易爲力昨日閣議時即曾言及於此而爲現欵籌集有無把握之研究前日全國商會聯合會副會長某氏赴外部顔詢以能集欵至何程度某氏以俟漢滬等埠回電爲答是現在之外交當局關於現欵贖路問題實欲俟各方能有成數方肯開口有斷然者再從他方面探詢則又知三代表所提庫劵分期辦法外交部以對外關係尙有許多維持之意而不欲有所變更據接近梁氏者所私論直謂經英美調停以後現欵贖路一層决難見諸事實又明見梁電爲空氣作用而院側之表裏如一與否大是問題矣但另有一說當元電未發以前即傳八日三代表來電謂用所加關稅爲擔保募三千萬以贖路已得英美代表之贊同遂有謂梁之元電根據此事而發者今有謂新銀團擔任募債之說即與此爲一事者然按諸外交當局之躊躇顧慮則此說亦未必可靠而合内外之形勢以觀或仍歸於借欵或庫劵分期而承認其用人條件是爲大懼者也（一月二十日） 
 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[辛博森發表華會經過]  
　　路透電社二十二日上海消息云中政府顧問辛博森君昨夜由美抵滬以其關於華會之文交路透社發表詳叙十二月底以前中國在華會之經過情形如下十一月初之情勢即不利於中國惟卓越動作始克抵制許多阻難元素而復置中國於强固之地位焉美國報紙滿載宣傳消息謂大會主要難題之一在設立中國强有力之政府如遇必要則以武力設立之大陸商業銀行借欵不還之說復大書特書使銀行團重要人物得逞其中國財政無望之議論而廣州政府又託其利益於一受有訓驗之新聞家以其智力與想像力將南華之宣傳遍佈於美國爲粤政府奔走者爲馬素有一宣傳方法具見其絶高之智識在美各處之華人浣衣作無不將廣州十四條政見印於洗衣賬單而要求否認北京政府美國人家連日接此不能不寓目之宣傳者不可勝數此爲中國缺乏統一之確證當然有摇動公共心志之影響然美人雖經此表面上之鼓噪與擾亂而其心中深蓄一種極大潛念欲以切實方法扶助中國苟獲有明白簡單之方法必不有何阻力致妨害其扶助中國之念之實現也不能了解此事而立可使美政府隨其民意之方略以迫令世界各政府趨入範圍此乃可歸罪於中國官場代表之唯一大錯 
　　報紙之事前討論雖甚嚴酷而爲中代表所痛心然至 
少亦有打破國際會議中一種陳言之效果此陳言爲何則所謂日本以殖民亞陸爲必要卽此一層已予日本以各國必須同意之權利一說是各種事業與表册紛紛披露於全國證明日本發言人所公然認爲確者實爲不確並表明日本之移民東方諸國爲廖謬論不過欲借經濟的必要爲其俄日戰爭後之政策之辯護物耳又此後訂論中國疆界之問題發生滿家是否在中國内中國疆土是否以長城爲界之疑問時日本終承認中代表之爭論而謂中國者乃指民國成立爲各國承認時所有之中國一切土地而言者亦即報紙披露事實與表册之力也 
　　十一月十二日休士拆毁主力船大演詞之最初效力頗能震人耳目無論其事前形勢若何當時情形確甚利於速提遠東重大事件乃此後數日美人寂然無言不獨使友人與同志爲之迷惑不解且使反對者與訾議者得從容準備新地步雖有人以爲岑寂之中含有可使理論必勝之新方略然譎黠之徒則在浪費許多光陰於組織委員會之時料定此種岑寂乃已言其所欲言而無所續加之美代表團之岑寂證諸此後事實其所料者果確十五日深夜美國務院以簡短通告送達中代表内稱次晨十時半中代表可提議中國案中代表乃連夜草擬一文黎明始脫稿但惜此文說明中國之地位出以公共所視爲玄奥官僚所視爲安慰之文字（僅就大綱而言）故各代表前以中國將利用美國輿情之大力一鼓而馳騁於戰塲引爲大慮者至是乃呈憂心頓釋之氣象矣夫美國與論所屬望而願力助者乃一篇說明中國爲生活起見所必有實在事物之警文奈不此之圖惟就在國際上傷害中國之歷史原國叙其普通之診斷法耳 
　　中國案情於十一月十六日晨失敗時距開大會僅五日公文所載之十大綱不爲與會各國所歡迎之新警十誡而冷峭無譽之批評則遍聞遠近英報且加以循環不息之非議指文字之結搆出於美國參贊之手筆以爲第七條即所謂法律結搆上久已成立之大綱者乃美國法律所承認而非英國法律所承認國務卿休士之自辯護其行逕也謂美國在遠東無事物可放棄類於海軍讓步者故美國於此事不能倡導於前是說也意在表明美國之磊落無私使美國果無事物可放棄無政策可說明則自海約翰開放門户主義宣布以來美國已自處於虚僞之地位矣此種地位遲早必使美國陷於危境固無論其目前海軍上與戰略上折中辦法爲何如也中代表之自辯也謂依照正式議程進行此說殊未能使許多中國非官塲代表爲之寛慰試以鐵路言鐵路確明之列入議程以期從大會喚起一種明白而莫可規避之定義以釋明中國行政獨立所需所有權與管轄權之程度夫鐵路爲新中國存亡所繋之要具乃遲至十二月底大會對於中國鐵路問題猶未發一語未着一字焉 
　　中代表團所需者爲領袖人物但官塲總代表之不來爲辦事困難之一原因内幕旣露美國報紙漸著重要文字常有「休士代爲威爾遜」之標題論者謂休士現所行者即威爾遜前在巴黎所行之舊軌歐洲外交家又肆其侮弄手段矣 
　　十一月二十一日大會爲公共欲知股員會進行何若之要求所摧促乃公布美比英法意日荷葡八國所已贊同之羅特四大原則案事之滑稽無大於此者蓋此議案乃對中國十大綱之答文且爲拒斥中國十大綱之文此固人所共認者也不僅此也此案且明含有在華現狀無期延長之意夫在華現狀即華會所以召集欲圖挽救之物也　　 
　　中國在美許多非官場代表之憤懣　現迅速達於狂熱之度見種種希望悉爲官僚繁文與遷延手續及中國内情之誤會所抺煞乃變其從其消極態度而採强硬手段今中代表之轉弱爲强殆以此故十一月二十三日提議實行十二成五關稅之馬凱商約但卒沉埋於以恩德華爲領袖之股員會中他若治外法權外郵外警外兵案亦陸續以股員會之手續辦理之中國於全體大會中不得發表一言而關於歐洲大局者則累贅議論歷若干小時而不休大會未曾禁之也 
　　十一月三十日中代表爲各方面所催促始在遠東委員會提出魯案單獨談判而以英美委員出席旁聽之方法於十二月一日見諸實施者乃十一月十五日錯誤策略所必有之後果斷不能有美滿之成績十二月三日租借地問題甫置議席日本即絶對不允作交還旅順之考慮而威海衛廣州灣之交還問題遂因以擱置至於九龍擴張地更不置議矣日本旣以其阻撓手段施諸海軍事件破壞休士之原議復於翌日在遠東委員會公然聲稱美政府已由國際銀行團滿洲鐵路除外之行爲承認日本在滿洲之重要利益十二月五日中代表秘書長古巴駐使刁作謙博士憤然辭秘書長職脫出代表團並發表可注意之文字使大衆稍悉幕後之動作此後數日共他代表團員亦紛紛辭職致使華盛頓發生不能爲衆人道之困難 
　　諸如中國有權收買境内外人無綫電臺之讓步及關於中國中立權之奇異案（其實國際公法如果爲人所重則中立權固已存在久矣）乃亟亟進行以此爲寛慰物十二月十二日日本始最後承認一九二三年一月起停閉在華外郵之原則中國現狀在華會中所有之唯一實在變更此案而已十二月十四日曾表示獨立與膽量之王寵惠爲非官塲代表所敦促提出二十一條要求案但其結果不過休士工立即宣布延會而已是日公報中且未言及中國提出二十一條要求案之行動焉 
　　但其他發展已使國際集會以遠東與軍備大會爲名者一變而爲歐洲會議矣十二月十日公開會議之宣讀四國協定文與十二月十三日四國協定之簽字已切實解除英日盟約之惱人問題就美國而言英日盟約之取銷爲華會原來宗旨業已達到之眞正表徵此後大會氣象一變在國際上墮落至次要地位美國記者前有聲明以爲大會僅有三十日可使美國人民注意之新聞價值今果然將大會新聞登於後幅而公共之注意亦漸淡漠十二月十五日日本於操縱拖宕歷一月餘之久後始承認五五三主力艦之噸位標准附以保留陸奥艦之條件而潛艇與武裝商艦之問題尙有甚劇烈之奮鬥隨其後焉美報於此始稱大會有十分之六之成績 
　　十二月二十日山東問題之談判倐然中止完全停頓計集會十七次所談判者大都爲附屬事件而重要之鐵路問題本可於初期爲測驗日本誠撃與否之試金石者日本竟無所退讓至是他種方法遂不得不採用矣年底時紐約華盛頓一般輿情以爲華會雖將結束然就中國現狀之任何大變更而言美國參議院斷乎不能接受大會領袖之方法與决議而在批准大會議案以前必促令將辦理不善或擱置不議之問題立即復議也中國外交尙須革新且須具停取精神之更大表示此不僅爲美人旁觀者之言且亦非官塲華人爲中國各團體利益而注視會務進行者之意見人生各階級中斷無屈服可得勝利者戰後會議須有一特别技術而在此技術中組織完備之通信機關頗占優越地位此乃觀於李台爾爵士在美京辦理之成效而可證者李爲報界與英代表之傳達人每日見新聞記者三次皆有定時遂有各種消息之源與大會之趨向甚占勢力就著作者而言中國在美京頗有此種人才不遜於英國少年華人能操優美英文者美京實不乏其人但從未有人適當利用之亦未有聯絡報界之適當傳達人或定期發表之有責任意見也輓近國際會議之技術無論在會塲内外其十分之九在迅速利用當時之情感振輿情之壓力轉討論於順途近代政治家受訓令於報紙與受諸國會者同中國人民如欲世界得中國之適當解釋則不可不牢記美京之敎誨而如法泡製也美國自由報紙當謂大會不爲中國留廻翔地華人惟有從事於人所不樂聞之技能自爲厭物使篤愛和平安寗之世界終恍然於其要求之正當耳 
　　然而此種悲觀　尙嫌過早第一宜採行獨立之態度實施國家計畫只求事之正當不問人之反對並宜屏棄心理上之畏怯人存畏怯事難成功以發動之機常落於他人之手也 
[梁内閣旦暮將倒]  
　　梁士詒雖自受吳佩孚及直系軍人强硬之攻撃及京内外人民熱烈之反對仍靦顔戀棧不肯下臺一方面派人疏通吳氏一方面向奉張乞援孰知吳態度堅决無絲毫轉圜之餘地而奉張則鑒於輿論之激昻且以與梁氏無若何密切之關係不肯冒險出頭爲梁氏作有力之後盾引起輿論之攻撃日前到京之電措詞至爲圓滑梁氏大失所望日昨張氏又有一電到京謂梁　當否仍由元首主持非疆吏所能强其去留是張對於梁氏不肯積極援助其態度已極明瞭梁氏已失靠山雖欲不去亦勢有所不能故梁閣之倒可指日而待且來公府與保定及奉天已密電互商繼任組閣人選問題初擬以顔惠慶暫代但顔氏表示不願擔此鉅任刻下尙未覓有適當之繼任者故刻下繼任人物尙未有人惟昨日吳佩孚又聯合蘇贛等六省軍民長官聯電到府請速罷梁氏否則當與内閣脫離關係此電到京或梁之催命符也 
　　日人東方通訊社二十二日北京電云吳佩孚等六省督軍聯名通電之内容大旨謂總統吾輩雖擁護之然不速將梁士詒葉恭綽免職則當與現内閣脫離關係此種通電謂爲獨立之宣言亦無不可梁士詒因此於本日午後進謁總統請速選定適當之後任者現已預備交代 
[京團體宣布梁士詒罪狀]  
　　昨日（二十）京中四十餘團體聯合發出通電宣布梁士詒十大罪狀其文如左全國各報館轉各公團各省軍民長官公鑒梁士詒竊據閣位密謀賣國經國民代表余蔣等揭發於前全國公民攻撃於後猶不自咎函電四出文過飾非冀以一手掩盡天下耳目我北京人民受禍較深知梁較切謹宣布共罪狀以告國人願國人勿爲所惑共除國賊似正官邪山東問題全國反對直接交涉梁氏受日人運動竟敢於十二月二十七日閣議試提移京直接交涉之言幸各總長深明大義嚴詞駁拒陰謀未成證以日美報紙宣傳三代表來電詰責梁氏實誠心違反民意媚外禍國此其大罪一也梁氏以私人名義逕電三代表主張惜日欵以贖路使代表力爭之路權仍歸日本國家有用之金錢耗於利息長日本之氣勢失與國之聲援國民代表　電稱爲證據確實政府委員電告則云受人誑迫事實昭然無可辯飾此其大罪二也曹汝霖陸宗輿親日賣國罪惡昭然梁氏竊位總理特引而用之誠心賣國更可於此證明此其大罪三也安福黨人以親日禍國見嫉於國人直皖戰後羣奸匿跡梁氏以其臭味相同竟敢赦免謀與禍國此其大罪四也我國外債總數已達十五萬萬以上國民負擔已重萬不能再借外債而梁氏乃令其私人盧學溥秘密商借日本硝石借欵並進行九千萬鹽餘借欵以遂其借日欵之陰謀幸各方面表示反對始將此議取消此其大罪五也此皆梁氏就任以來二十餘日所演成之罪惡當梁氏未爲總理之先亦已爲惡多端與袁世凱合謀傾覆民國爲之聚歛爲之畫策領袖十三太保使中華民國幾陷滅亡國家經濟從此窮迫此其大罪六也梁氏爲助成帝制濫發北京中交票並下令停兌致使北京市民受巨大之損失今年之濫發天津交鈔吸收現欵致生擠兌風潮破壞金融擾亂市面此其在罪七也梁氏前赴香港號稱爲政府謀統一而由港歸來毫無結果僅携接濟兩廣土匪賬目二百餘萬向政府取償破壞和平吞没公欵此其大罪八也北京各團體憤梁氏之失政擬與全國國民表示一致梁氏乃令其爪牙到會搗亂一方復以金錢收買團中分子使爲己用南下西去之使輦金而行紛馳於道謀以金錢僞造民意此其大罪九也政治黑幕自梁氏攘竊政權以來無所不用其極如收買奸回戕賊正士挑撥政黨互相攻毁慫恿袁氏解散國會擅改約法種種陰狠卑劣手段梁氏悍然行之而不顧不惜國家之危險不計社會之墮落近年一切政治罪惡皆梁氏一人作俑此其大罪十也其餘如任用羣小把持路政諸端更紙不勝書近者梁氏鑒於國人之不容其爲惡復　爲元寒各電欺人之詞掩飾耳目陰謀戀棧以成其賣國之實無如梁氏罪惡舉國皆知詐僞相欺國人共棄我北京人民對於驅除國賊下最大决心無論如何摧殘此志不變决不讓梁氏戀棧再進行禍國之陰謀願我國人共起除奸再激再厲務達目的乃已北京國民外交聯合會·北京各界聯合會北京各省區自治聯合會·山東旅京同鄉會·滿族同進會·北京私立學校聯合會·江西旅京同鄉會·湖南旅京學會·贛學會·國民外交協會·國民外交共進會·第一届國會議員太平洋問題研究會·第二届國會議員太平洋問題討論會·第三届國會議員太平洋會議協進會·太平洋問題研究會·太平洋會議國民外交自决會·太平洋會議國民後援會·自志同志會·勞働救濟會·京兆自治研究會·兩湖善後協進會·中國學生遠東問題研究會·國際問題討論會·留日學生同志會·學術研究會·中等敎育研究會·小學敎育改良會·山東旅京公民會·山東旅京各界代表團·山東旅京商務促進會·山東振災協會·山東旅京學界自治研究會·政治研究會·新中國同志會·湖南旅京自治促進會·中華統計學會·公敎會·衡社蘭社·北京經濟學會·山東旅京五中學會·立園俱樂部·敎育協會·國民大會商榷會·羣學會·世界思潮研究會·同叩哿 
[北京各界之贖路運動]  
　　贖回膠濟路之籌欵問題自全國商聯合會及北京市民宋寳華等紛紛發起贖路集金會以來各界聞風興起昨聞旅京四川人士以川人前此應募川粤漢鐵路之股欵計在一千萬元以上由交通部經手存儲若將該欵悉數移歸膠濟路則所差無幾自易募集業於前日以旅京同鄉會名義電達川省各界徵求意見俟得覆電即與政府開始接洽又滬杭甬鐵路收歸國有後尙有一部分股東未將股欵領回該股東等亦擬將該欵移充膠濟路股本現正籌議辦法日内當可有所决定 
　　北京學生聯合會於前日决議與各界合力籌欵辦法後昨日發出通告致上海全國學生聯合會及各地學生聯合會原文云膠濟鐵路最良方法莫若國民集資贖回自辦本會日昨議决在京與敎育界各團體組織學界集欵贖路會并與全國商會聯合會共同發起救國贖路集金會一方電達華會我國代表以壯聲氣一方實力進行以求必達目的久仰貴會熱忱爲國望聯合有力各團體迅速進行俾路欵早日集成國民期望得以實現事關國民人格國際位置祈即奮起勿爲人笑吾儕作事皆託諸空言也 
[吳佩孚驅梁之决心（漢口通信）]  
西南各省有表同情說 
　　吳佩孚驅梁運動　數日前風起雲湧大有劍及屨及之概羣以爲風雲變色即在目前乃至最近二三日此種險惡形勢漸歸消滅即吳氏限梁下野之日期亦已屆滿梁尚伋然無恙並未聞吳有若何之舉動因之吳氏態度緩和梁閣年内（陰曆）决不改組說盛傳於鄂中其實皆接近梁派者所製造之空氣藉以自慰並非眞相也據最確消息吳之反對梁在梁登臺時即已有所準備現旣已由凖備而進於實行决不致中途有所變更即吳蕭最近函電磋商仍是以達到梁走目的爲止境前此所以調軍籌餉不遺餘力者因關外未表示態度不能不先有所凖備今見關外無甚動靜而曹使與浙盧又力爲梁緩頰雖未便顯示拒絶究未曾許其放鬆至吳昨日來電令駐岳第二十四師及鄂西第三師暫緩撤防此不過觀察現勢已無用武之必要然與對梁態度無關公府侍從武官陸軍中將梅馨及國務院諮議王干城連日向蕭疏通蕭均以未得吳使同意爲詞梅因有事擬赴湘一行王則於昨日首途赴京一謂王因蕭督向吳諉卸特偕同使署顧問遲雲鵬赴洛解釋二說不知孰是然持以反證吳氏態度未曾變更之說益覺信而有徵在此驅梁聲中尙有一可注意之消息西南各省表同情於吳之舉動是也據聞川湘與吳訂有密約决不掣吳驅梁運動之肘並聲明吳若欲藉是以收拾破碎之時局使不背西南反對北政府之主旨川湘並願予以相當的援助此說究屬眞確與否吾人亦不敢遽爲斷定惟吳自衡州撤防後本與西南爲接近川湘兩役雖屬有傷感情然克岳州而不進攻長沙驅逐川軍出境即開始言和未始非示好於川湘以恢復西南感情之作用現川湘與鄂皆已結好聯防吳與粤陳又互相結納或者此次驅梁運動已得西南各省之諒解亦未可定也 
[蘇督請外部負魯案全責電]  
不准院議干涉 
　　致總統府電　萬急北京大總統鈞鑒竊梁士詒殃民禍國罪惡昭著歷經夑元及各省軍民長官迭電籲請迅予罷斥早邀睿鑒蓋以魯案關係重要國民旣奮起援助美英亦好意調停轉圜之機即在瞬息乃梁士詒葉恭綽始終狼狽對於駐華三代表請示要電此時猶沮答復時機一失萬刧不復坐視淪胥誰執其咎凡此下忱亦於巧日電陳在案伏維鈞座受兆民付託之重宅萬機出納之府而又當國務總理已不爲全國信任之時事關國際外交部固有專責魯案交涉顔總長又審之已熟應請鈞座淵衷獨斷責成該總長顔惠慶秉承鈞旨毅力擔任作速進行不受院議干涉羣奸環伺掣肘必多萬一稍有瞻顧必致貽誤家國禍變之來何堪設想夑元爲鄭重交涉力尊主權起見心所謂危不敢不言伏乞鈞納愚忱迅賜裁奪施行再内閣無論如何改組顔總長必須繼長外交夑元與該總長素無一面之緣實出爲國敬賢之義謹併附陳齊夑元叩皓 
　　致外交部電　萬急北京外交部顔總長鑒魯案交涉關係至重國民旣奮力援助英美亦好意調停轉圜之機即在瞬息乃梁逆始終狼狽對於貴部擬復三代表請示要電力沮不復時機一失萬刧不復遠道側聞可勝危懼我公公忠體國中外信仰對魯案交涉尤能尊崇民意早得國人同情夑元以爲此時梁氏已失全國信任外交事件當然應由貴部秉承元首毅力擔任作速進行不受院議干涉羣奸環伺掣肘必多萬一稍有瞻顧必致貽誤家國虎兕出柙誰執其咎業將此情電陳元首請飭施行務望我公俯念國事重要鼎力主持千鈞一髮惟公是賴敬布誠悃諸希照察齊夑元皓 
[蘇齊督催决海軍餉項]  
　　蘇督齊夑元爲海軍截留鹽稅充餉事篠日（十七）致北京電云萬急北京大總統鈞鑒佳眞兩電爲海軍截留鹽餘抵補欠餉一案籌擬解决辦法計蒙鈞察迄今數日未荷賜諭夑元目撃危迫之狀深爲焦灼鹽稅一部分有履行債約之關係自海軍扣留鹽船後稅收分文無着長此久持恐啓債權國之責言一也十二圩商賈苦工均恃運鹽爲生停運多日已屬困窘萬分若不速與解决時届年關難保不變生意外爲地方之害二也海軍欠餉已久迫不得已而出此若仍令其枵腹待命意外之慮不可不防三也十二圩鹽船關係四岸民食若任其長此扣留四省淡食堪虞四也倘荷鈞座俯念以上情形准照前電迅飭部署核定數目由兩淮運使按月扣解夑元處轉發海軍以固軍心倘五日後仍無訓示曁切實具體辦法夑元有忝守地方之責爲尊重債約及保持種種起見不得不急籌救濟辦法一面請海軍立即開放鹽船恢復原狀以便照常運鹽徵稅一面將每月徵收鹽稅存留揚州中國銀行擬扣留七十萬元以備撥發海軍餉項仍解由夑元處轉發至其餘之數仍解鹽務署以備還債之需按近年鹽稅撥還債欵尙餘五千餘萬此次扣留後年祇八百餘萬元核之鹽餘原數僅及十分之二且海軍欠餉又爲中央應發之欵如此委曲變通實與債約毫無關碍當不致牽及國際誤會除電知海軍蔣總司令等及丁運使查照外急切密陳伏候訓示迅飭施行再正在發電間准國務院銑電當經轉商海軍該總司令等以仍無具體解决辦法甚爲憤激夑元默察情狀决非空言所能應命查院電有現正竭力續籌等語是院部對於海軍欠餉亦有急籌之必要與其另籌無着不如就在此項鹽餘規定撥給俾海軍餉項永遠有着似較簡㨗仍乞迅予主持母任跂禱齊夑元叩篠 
[魯省議會搗亂後所聞] 尙無解决希望 
　　魯省議會十七日開選舉議長大會軍警包圍迫選官府議長幾釀絶大風潮嗣因市民運動各界公推代表邵次明張文英李郁庭等謁見田督田督言下似有悔意且己承認查辦軍警是日下午六鐘軍警撤退政府與地方兩派議員均出議會十八日地方派議員聚集開會議决全體（七十人）出發質間田督田督謂日昨所派軍警亦係多數議員要求將來開會時我個人自當出席云云無甚結果是日晚間敎育廳派來赴各校調查住校學生之人數不知官府是何用意十九日政府派與地方派雙方議和亦無明瞭之解决據聞政府之主張將來開會仍主張用從前手段如由官府派管理員檢察員等如有反對即用野蠻方法對待各界頗爲憤慨茲錄各界聯合會請願書與學生會等電如下（一）各界請願書竊以議會爲一省立法機關代表全省民意按諸議會法令當然公開准許人民自由旁聽此不特徵諸我國爲然亦世界立憲國家之通例也我東議會此次十七日開選舉大會期前發出旁聽劵以示大公而届時持券前往武裝軍警數百杜塞路口不准入塲始則藉口未到鐘點繼則揚言係長官命令夫議會旣准旁聽旁聽又係人民自由軍警何得違法干涉是日場中旁聽者實有數百無端而大肆咆哮搗毁桌椅繼則盤踞議塲仰臥几案以議會之尊嚴而侮蔑至此謂爲無暗中指使者軍警當不至若是之蠻横謂爲確有指使者當局何至發此不法之命令且旁聽者旣不以入塲券爲凖而以符號爲憑是種符號何人發給内幕重重不言可知各界人民賭此情形羣情惶駭爲此仰懇省長澈查懲辦以維法紀不勝惶恐待命之至山東全省各界聯合會叩（二）學生會電北就大總統國務總理保定曹巡閱使洛陽吳巡閱使各省議會各報館均鑒本月十七日 
 
 
 

Page 11

 
 
省會選舉議長政府遍布軍警包圍議會内派便衣軍人假作公民入塲參觀各界持券參觀者反被阻擋意在恐嚇議員僞造選舉詎料議員多數不受威迫政府派議員謝鴻濤喬新民孫鴻賓張思紹等遂率便衣軍警搗毁議塲毆打劉秘書强迫前議長鄭欽交印於彼似此横逆强暴摧殘民意我東人一息尙存决難忍受各界憤激異常勢將釀成巨變如不速予防止山東豈堪設想應請嚴電田督告誡制止以重法律而免意外不勝迫切待命之至山東學生聯合會叩（三）第三屆省議員電上海申報館公鑒本議會選舉議長田督軍派兵圍困摧殘民權暗無天日業經本會電達中央其文曰 
北京大總統國務院内務部鈞鑒篠日本議會選舉議長田中玉竟派軍警三千餘人包圍議僵禁止旁聽並使便衣軍警擁填會内喧嘩攪擾搗毁議場毆傷秘書包圍終日飲食斷絶似此暴力脅迫蹂躪民權實屬罪大惡極議員等一息尙存萬難忍受謹此電陳伏乞垂察再議員等七十餘人在本會占絶對多數如有少數人冒名選舉誓不承認合併聲明等語查該督選舉舞弊早爲人民所痛恨此次搗亂議會尤屬喪心病狂恐共以少數嫡派議員出而掩滅事實摇惑觀聽除通電各巡閱使各督軍省長省議會敎育會商會農會各法團各報館各處魯同鄉會外特此電聞卽希亮察山東第三屆省議會議員鄭欽張介禮王宋廷陳鸞書（以下諸人銜名從略）等同叩 
[東三省通信（隠）]  
吉林各團體之贖路主張 
俄黨開戰後之華僑損失 
　　自北京國務院徵求魯案贖路之電發佈後吉垣省議會即召集各團體會議討論贖路問題當時各團體代表咸主張募欵贖路辦法十四日省會即復國務院一電曰北京國務院鈞鑒陽電敬悉當即招集各團體詳加研究僉謂外債贖路勢同飲酖喪實得名强敵齒冷况我國爭此路權爲時已久積憤旣深號召自易三千萬日幣尙不至籌措無策政府如辦法妥善押品信實人心不疑大功立就往事可徵歷歷不爽路之得失惟在政府之誠信何如耳吉林省議會曁各團體同叩寒云云東三省各處自治機關對於贖路之意見大概如此惟三省當局對於陽電尙無表示大約吉黑必以奉省之馬首是瞻也 
　　自俄國新舊黨在崴埠開始政爭以來新黨方面節節失敗麥庫羅夫之崴政府旣倒白軍即由烏蘇里前進其中加以强有力之後援舊黨首領遂决意進攻連陷驛馬伯力兩站烏蘇里比鄰我境伯力且有領事之派遣華僑不下十萬人自舊黨佔據伯力後新黨方面遠東赤塔政府之軍隊逐漸退却現已越江而北華僑經此蹂躪具呈政府派艦保護然迄今未聞江防司令部有所舉動新任領事簣丹廷亦旣電京請示辦法政府又無復電吉黑當局亦無維持之方策現在伯力雖稍形平穏而商業已爲之凋敝不堪蓋戰事中僑民損失雖大然尙可數計惟自白軍佔領力後重徵捐稅商民不堪負擔因之人心浮動逾恒此中損失當不在百萬下也佔據伯力後白軍近又在我邊陲大肆騷擾聞政界消息最近數日間該處一帶防務已入戒嚴時期白軍之所以有此舉動特有後援故當局對之更形棘手微聞中東一帶旣已宣布取中立態度尙嫌或有疏虞故沿路各要站如四站等處已嚴加禁備矣 
[粤省煤礦合同之經過]  
　　世界新聞社云當莫榮新督粤時代曾與英國喀塞耳少佐Major　Cassel訂有合股開採粤省煤礦合同此事頗引起中外人士之皮對昨大陸報載美國人沃靈凱斯氏Orrin　Keith一文評論此事原文甚長茲節譯大要如左亦足爲關心此事者之參考資料也（以下節譯沃氏文） 
　　喀塞耳合同一事現訂約者已停止活動然仍爲遠東中美英三國人士討論之一問題南方華人力詆英人此舉謂欲壟斷粤省之經濟利源美人亦抱此見解英人則謂此合同純係一種商業行爲今欲研究此事眞相當考查合同原文喀塞耳少佐之自辨宣言與廣州英總領事之聲明吾今首欲說明者卽此事與英國官塲似無關係當喀塞耳少佐以此事商諸英總領事時英領告以彼有訂約之自由但必須取得北京之允准此約方有價值迨後正式簽定合同桂系當局被逐廣州現政府指爲不合法英領確曾爲之力爭然此爲領事保護其國民權利之職務不得卽謂此項合同與英國政府有關也至合同内容則實有可反對之處 
　　粤省煤礦甚多開採者亦不少然産生之量尙不足供當地用煤之要求因此所有英商大航務公司皆須購日本煤應用卽華人輪船亦然距今兩年前喀塞耳少佐代表各英船公司開始與當時粤政府談判請讓予開採當地煤礦之權當時督粤者爲莫榮新其視粤省不啻爲其發財之地但須訂約有利可圖卽欣然許之但莫自知爲督軍無批准商業合同之權遂令其親信之民政長官鍾某ChenngKan　Fong代爲簽字據英人方面之論據謂當時粤省祇有此事實上之政府訂約事自非與彼接洽不可此層今姑不論至謂英人壟斷粤省煤礦據英人言合同中祇規定北江流域一區域有專利開採煤礦之權但此區域確爲粤省最大之煤産地且以礦區大小而論亦惟開採此區可有商業價值其西江一帶沿東海岸一帶及極南方面雖有煤礦容積皆鮮少品質之良否亦爲問題 
　　喀塞耳合同包舉北江煤區全部則合同自身已爲之證明蓋該區呐所有已知名之煤礦皆列入約内也合同中規定粤「政府」許以此全部煤區歸喀塞耳公司開採并允許不再以同樣讓予權許予任何個人或公司以九個月爲期其以前在此區内之讓予權「未經依商業根據開採者」概作無效其已在開採之礦約有五十處均由粤「政府」擔任「盡力贊助喀塞耳公司以相當之價收買之」夫以一專制之「政府」贊助此種收買彼各礦主能得若何「相當」之價祇可付諸猜測矣由此可知此合同縱其目的不在壟斷而因手續上之細密其結果實爲有力而完全之壟斷 
　　又有一反對理由即該合同許英人造一鐵路從廣州上游之粤漢鐵路某點起至廣州下游之廣九鐵路某點止如是使廣州成爲從香港到中國中部之幹路支線之一站而中國人堅欲以廣州爲南方之大商港以奪香港之席已擬有發展廣州港之精細計畫夫雙方利害不同如此則香港之資本對於任何鐵路讓予權天然十分注意參加其間縱不能及長江流域亦可以使香港繼續控制中國之南方至於桂系領袖以兵力據粤省其志本在瘠粤以自肥則斷送粤省路權以削弱粤省之前途亦豈有不樂爲者乎 
　　據喀塞耳少佐謂彼取得築此支線之權不過欲藉以接運煤礦與現有之幹路絶不認爲一種鐵路讓予權然觀合同中之鐵路條件則明係准予此項讓予權其條文云「該公司爲營業之目的有權利用粤省現有之任何水道碼頭口岸鐵路及他種交通方法或棧房並有權建築管理監督及經營任何其他道路鐵路水道及房屋以供該公司營業之用並有權改良上述種種之現時存在者但因如此利用或建築而受影響或不利於個人或數個人該公司應予以相當之賠償或報酬不僅此也該公司又得爲營業起見建造粤省之任何鐵路試問誰能有更過於此之要求乎 
　　彼爲合同辨護者又謂公司資本一千萬粤省不費分文坐享其半其餘一半在公共市場募集粤省人亦儘可購買然合同之効力實不如此合同規定資本之半數由英國董事分配殊無公募之必要其餘半數其一百萬由公司代粤政府保管又一百萬充粤省敎育及救濟貧民之用又三百萬由該公司之華人董事會支配質言之則此五百萬元者純入莫榮新與其左右之私囊於粤省地方人民固無絲毫利益也合同中又規定本約一經北京政府批准（幸有此一條該合同迄今未發生效力）該公司應予莫氏現欵一百萬元作「該公司得貫澈其目的之擔保」又另予莫氏九十萬元以酬其許該公司在該鑛區内開採「一切或任何」之煤鑛以九十九年爲限 
　　此合同内容傳布後反對之聲大起北京亦不願批准送回粤政府令再修改莫氏爲避免北京批准之必要起餐於一九二○年八月二日另與該公司訂一附約莫鍾二氏竟自簽約批准該公司酬現銀十萬元開鑛期限由九個月展至十五個月未幾陳炯明率粤軍回粤桂系當局盡被推翻粤省現政府成立即公布此合同爲非法無效雖喀塞耳許以九十萬元爲報効粤政府亦不爲動現聞公司方面願修正該合同删除最堪反對之各點然迄今尙未能說動新政府中人與之談判大有誓不承認之勢果爾則公司方面所給莫鍾之十萬元殆終將擲諸虚牝矣乎 
[香港中華海員大罷工（續）]  
　　自海員罷工後　迭經華民政務司及華人代表局紳劉鑄伯周壽臣兩君苦勸工人從速開工如有未妥官紳力任調停惟工人仍未允肯至禮拜晚約九點鐘華民政務司偕伺鴨碧力頓帮辦并約同劉周兩局紳第二次親往德輔道中代月公司三樓海員工業聯合總會爲第四次之勸解所說與前大略相同後華民政務司與劉周兩紳命該會舉出代表四人隨同返署與東家行代表磋商工會當即舉出代表如下（一）陳觀民（二）蔡軍保（三）鄺達生（四）林偉民即隨華民政務司返署時已有西人船東代表五人先到聽候船東代表謂工人須要先行開工方易磋商現船東已請政府委出代表爲公正人將應加薪金若干評判從至公道處判斷其薪金應加者由元月一號起計云云工代表仍堅持須聲明願加若干成方有磋商餘地當下官紳及船東代表仍未言明願加若干彼此都講不切題之閒話延至十二點鐘始散並無頭緒工人方面亦只應允願將頃間言語返會對大衆宣佈明日十點回覆迨昨日（十八）十點回覆亦如前議并無變更 
　　船東方面於禮拜一正午十二點鐘西人船東及西商多人假大會堂開全體大會議華人公司多主張加薪惟西人船務公司在本港者多係代理人總公司多在别埠代理人不敢作主且以近年來船務生意不甚佳所以應加若干各代理皆不敢提出祗謂工人先行開工方可磋商而已是日下午四點華民政務司再請工會代表四人到署以最剴切之言告之曰汝等若信我言早日先行開工本司定必協力助汝工人向東家要求否則無磋商餘地本司實不料汝等作事如此蠢拙不識時機本司今爲最後忠告今船東旣肯加工又聲明正月一號起加是有磋商地步矣彼此都要讓步方可否則兩方面皆受害而尤以汝輩工人受害爲更慘也船東方面若因工人堅持不肯開工行將變計汝輩工人當見機云云工人代表唯唯而退觀此則海員復業之期尙遠不知延到何時方有解决也 
　　聞昌興公司以工人方面如此堅持終難解决頗有欲另僱馬孻人或白人下船作工現有輪船三艘尙在汲水門口遲疑不敢入口蓋恐工人又聯同上岸罷工也昨有西江航業中人往華商總會見司理葉蘭泉君謂海員罷工後所有船上派籌收籌及管理上落貨人一律罷工現由梧州載來生菓菜疏已有數日無人起卸此等菓菜若多兩日則必腐爛損失極多請設法維持云云聞各苦力亦似與海員取同一態度並無人前往起落貨物此間魚菜因來源短絀昨日魚價已開始起價每斤貴多五仙菜蔬因有石歧及省城九龍各處運來尙未起價但若再延數天則各物必大加飛漲矣 
　　中華海員聯合會各工人罷工後來往省港輪船已一律停擺水路交通刻已完全斷絶其尙可以往來者惟有廣九鐵路而已因是之故廣九火車頓形暢旺附搭者人如山海現該路局因搭客過多除於每日原有各次省港直通快車加拖客車外并自昨日起於每日上午七點半下午一點鐘加開來往省城九龍之直通快車各一次以利交通 
[蕪湖快信]  
　　蕪湖各公團二十日晨接許省長電知第三屆省議會昨日上午十時自由召集簽到議員僅五十餘人推陳光譜爲臨時主席等語此間各公團接電後擬於明日下午開各界聯席會議當有一種切實表示 
　　前警務處長劉道章上月由蚌進省各界人士恐其别有陰謀羣起反對劉因此離省於二十日晨乘招商下水輪過蕪回蚌 
　　皖財政廳此次以釐金作抵在滬所借之七十萬聞借供張文生軍餉不作别用 
　　皖省明年茶釐聞經盧恩澤一人以二十九萬承包已預繳過二成六萬元 
　　華洋義振蕪湖分會刻重行組織日前在新關稅務司公館開會公推韋稅務司爲會長譚明卿爲副會長美孚大辦李禮爲會計聖公會盧義德牧師爲書記姜少廷花思科李厚甫等爲部員 
[杭州快信]  
　　土布稅釐准再緩征一年財政廳昨奉部電知照已轉令各統捐局遵辦 
　　此間農商敎育各會接國務院篠電分别定期開會討論增加關稅分配敎育實業經費問題 
　　浙江國民外交大會昨續開代表會議僅到許倬雲等六七人不克開會 
　　嘉興縣管獄員石藴玉因事撤任遺缺委方振復接充仙居縣管獄員許祥和資格不合遺缺委姜夢熊接充昨俱發表 
　　省敎育會議决開辦國語講習所現已聘定范壽民凌榮寳張倬爲敎員二十三日開幹事會討論分配敎授法 
　　紹興巨商張茂鋆等集資在海寗創辦鹽餅厫規模宏敞每年銷數不下三十萬金已由許村塲知事核覆運署准予開辦　　 
　　盧督昨令杭總商會以該商會前以光華火柴公司十一年分購運硫礦五百斤請咨部援案飭關騐放業經轉咨在案茲准陸軍部咨復已轉咨稅務處令關騐放 
　　硝磺爲軍火一種前督楊善德特設專局委派監督整頓自李金義到差後捐稅日形起色詎近有大關同福興恒泰祥兩花砲舖販運大批蘇藥經人報告該局調查屬實聞將提案罰辦 
[南京快信]  
　　財部令蘇財廳將應解中央欵項限三日内解京以濟急需 
　　海軍第二艦隊司令社錫珪明日早車赴滬 
　　軍署參謀長劉玉珂昨電齊督報告效日抵京分謁當局陳述一切 
　　財廳委張金壽池漢明赴無錫吳江等縣提欵又派王發蒙赴淮安淮陰調查牙稅 
　　省會警察廳長王桂林·江寗縣知事吳耀椿·會呈兩長金陵船廠房屋修欵無着擬請取消貧民工場名義仍由原保員接管 
　　第八師範學生與灌雲縣署發生種突一案王省長昨令八師校長云學生在校應以學業爲重縣署審理案件與該生等何涉乃始則數人繼竟全體擁入縣署幾釀大事如果平日專心嚮學何致發生此種事端究竟此次滋事學生内有無品學之徒應飭該校長詳細查復查核 
地方通信 
[蘇州]  
　　金融界恐慌續誌　蘇州華孚銀行惠商銀行豐大銀行三家曁通源協昌二錢莊相率擱淺一節已誌昨報茲悉大豐銀行及通源莊二家均有公欵存　關係故吳縣　知事昨特親自押封並將餘存之零欵及帳目等連同未逃之小夥行司等一併帶署管押一面追究在逃行長以便到案核奪並聞豐大行長王子振家（住居吳殿直巷）亦經警廳發封所有家眷均被逐出厥狀異常狼狽現已往其戚宋律師家懇情設法錢業公會特因此事於今日（二十二）下午二時召集各莊經理討論通源協昌清理辦法惟蘇城自經三行二莊倒閉後一般有户驟聞警耗無不爭先恐後紛紛向存家提現故日來各銀行及錢莊等付欵頗爲忙碌並均預備多數現欵以便應付 
　　令阻知事賀年　蘇常王道尹近以舊曆新年所屬各縣知事往往從習慣舊例來蘇賀歲昨特通令各縣知事略謂知事有保衛地方之責際此冬防期内不得以賀年爲名擅離任所 
[無錫]  
　　航路均已凍斷大雪之後天氣奇寒積雪不融滴水成冰至前日（二十日）氣候更冷寒暑表降至二十五六度是夜河道均結厚冰尤以内河爲最堅以致翌日各鄉航船均不能開行走周鐵橋等處之小輪亦爲停駛城鄉往來咸由步行離城較遠之處則不及往返交通梗阻城中商業因此大受打撃 
[鎭江]  
　　省委密查控案　丹陽縣范知事前被該縣公民王冠華等以枉殃民吸烟貪黷等詞赴省呈訴現經王省長派員於日昨到陽切實調查矣 
　　米船被刦　本月二十日晚間二洲江口泊有王姓米船一隻忽被盜匪多人各執刀槍一擁登船刦掠一空呼嘯而去現聞事主已報縣請緝 
　　芝蔴最近市况　年來芝蔴出口之數步見增加本年洋莊滯銷出口之數不及往年故銷路異常呆滯貨積如山價格亦跌徐州貨已降至六兩四錢營斯業者咸抱悲觀 
[楊州]  
　　揚鎭航路梗阻　揚州至鎭江一帶航路因寳塔灣以下各灣河爲流水凝結成凍不克通行舟楫致短班小輪潘張　船均於二十日停駛往還行旅多由瓜洲渡江取程旱道頗感不便 
　　令查施行自治　江都縣署昨奉胡道尹快郵代電謂奉省電該縣爲認定施行自治之縣仰即體察情形查報設有障碍暫時不可施行者應准展緩一年並令電復以憑彙報 
[嘉興]  
　　米市近况　嘉興米市近因時屆陰曆年關客帮銷路呆滯而各鄉民又以需用現洋故紛紛將米石出售因之米盤日見低落茲將最近市價錄下糙尖每石七元四角糙陰元七元三角糙變元七元八角焅粳七三角白尖八元六七角白元八元七八角曰粳八元四角冬春八元六角 
　　催徵丁銀　嘉興縣知事汪瑩以十年份丁銀及抵補金至今收數寥寥即八九年份舊欠短收亦鉅省中以時近陰曆年關軍政各費需欵孔亟前日已派沈委來嘉守提征存欵項急如星火特於日昨諭飭嘉秀兩櫃催征吏曁經征人員務於年内征解各二萬毋稍短折致千未便各催征吏奉諭後已趕向未完銀糧各業户分别催取矣 
不可停頓（默） 
　　陰曆年關爲百事停頓之時前數日之洶洶攻梁今日亦爲財政藉渡陰關而稍現停頓之象是可知武人之倒閣運動雖極慷慨激昻亦不能不受陰關之影響矣國民方面對於贖路問題前數日亦極慷慨激昻之致倘亦因陰曆年關而停頓其進行則大不可也蓋國内之事可以陰曆年關而停頓而華盛頓會議之時機則决不因此而稍待故國民萬不可於此一鼓作氣之時而稍懈其勇氣年關爲金融結束之時國民經濟力當然受急迫之影響然惟經濟力急迫而能於短少時間籌集此贖路之鉅欵愈見國民受國之精神亦惟能於短少時間籌集鉅欵而後免於後時失此千鈞一髮之機會吾國民能力何如可於此百事停頓中之數日試驗之也 
 
 
 

Page 12

 
 
   
 
 

Page 13

 
 
   
 
 

Page 14

 
 
 [本埠新聞 
[歡迎國民代表余日章會紀] 　 
余日章演講太會情形並提倡先籌欵贖膠濟路 
辛博森述太會感想並勸中國裁釐及統一 
聶雲臺述商會銀行電請全國籌欵贖路 
　　我國赴太平洋會議之國民代表余日章君前晚歸滬後一切情形已見昨報昨日下午四時全國商敎聯席會議總事務所·與太平洋會議協會在上海總商會開歡迎會請余日章君演講太會情形並請與余君同舟來滬之美國新聞家辛博森君演講列席者如黄任之·聶雲臺·沈信卿·許秋颿·秦潤卿·賈季英君等共三百餘人本報記者有兩人偕往聶雲臺君主席先致詞云今日全國商敎聯席會議總事務所·與太平洋會議協會開會歡迎國民代表余日章君並請辛博森君演講鄙人謹致片語說明開會旨趣茲卽先請余君演講太平洋會議情形余君乃起而演講（辭附後）次乃由辛博森君演講余君繙譯（辭附後）末復由主席致詞說明前日上海銀行公會與上海總商會開會議决由全國商會與全國銀行公會發起籌欵贖回膠濟路已電請全國商會與銀行響應並將請全國人民一致奮起情形（詳辭附後）詞畢已六時半乃散茲將余日章·辛博森·聶雲臺三君之辭詳紀於左 
　　余日章博士辭　鄙人與蔣夢麐博士承全國商敎聯合會及各團體之公推代表國民赴美參預太平洋會議初覺學疏才薄不克負此重任致有負各界厚望惟以國事維艱勉行就職束裝赴美抵美時太會尙未開會故與蔣君在美略事憩息 
　　世界各國對於前次巴黎和會希望豪楮以爲免除世界爭戰者惟此一舉不料其結果有大謬不然者正於失望之間忽然美大總統哈定氏有太會之召集於是世界人民對於免除世界爭戰之希望油然復生以爲太會决不至再蹈巴黎和會之覆轍致有失人民之企望也尤以我國國民對於華會有莫大之希望蓋巴黎和會失敗者可得於太會中伸訴而求圓滿之解决也 
　　雖然天下事之希望愈大者其失望也亦愈大我國民對於太會希望之大固不待予再爲申說矣惟我國民對於太會之名稱祇知其爲太平洋會議爲華盛頓會議除此二名稱外另無所知姑以此二名論之前者以太平洋爲重後者以尊美之華盛頓故較爲貼切蓋此會所欲討論者太平洋之問題也而太平洋問題即遠東問題也而遠東問題亦即中國問題也至於美國方面對於太會之名稱則異於我國確言之太會者軍備裁減及太平洋問題之會議也惟以其冗長複雜於開會討論時不易名之故簡之曰軍備裁減大會或逕謂之軍備大會美人之所以用此名稱者固有深意在焉試略 
思之固不難立解也茲略爲申說美國對於太會之目的（一）爲軍備裁减之目的雖不能各種軍備一律裁减至少須達海軍裁减之目的此目的爲美國無論如何所必欲達到者也 
　　（二）解决英日同盟問題之目的英日同盟到期兩國以爲可以不必繼續亦不便自行提出取消於進退維谷之際美國出而發起太會所以使兩國於無形中不能再行繼續其同盟也 
　　（三）門户開放主義之目的美國倡言門户開放主義而欲各國贊同之故發起太會 
　　對於（一）之目的美之欲得五五三之比例之裁减軍備當已達到目的可母贅言 
　　對於（二）之目的四國協定之成立即爲英日同盟之終止故已達到目的 
　　對於（三）之目的各國當無不贊成之理惟中國之危險亦卽於此一點萌生矣鄙人曾與美國遠東局局長談話對於門户開放主義之解義辯論良久初鄙人以門户開放主義之解議叩之局長非特不以答我反以之問鄙人鄙人即答曰若此主義發起於中國則予可示爾以門户開放主義之中國解義今此主義旣爲美國所發起故還當問之君爭言良久卒方知此君對於此主義之解義亦未能明瞭即就現狀而論各國雖已贊同其實亦莫明門户開放主義之爲何物也適言中國危險即在此點者即因各國之對於此主義之未能明瞭也各國旣未能明瞭勢必各具一種解義以解釋之如此其解義必不能一致旣东一致必生衝突而衝突之地終必在中國故曰中國之危險即在此一點也以後以爲無論此主義爲正面文章或反面文章求一唯一之解義而終不可得予曾曰以世界大國蒐集一室而猶不能得此解義其尙有他人足以示予以解義哉局長聞予言亦頗贊同此項目的討論之結果雖無甚决議在美國無非欲各國贊同之目的已達 
　　或謂美國素稱吾華之友邦今茲出此殆非易其初旨乎曰否美國召集太會旣曾以柬相請在先固不得謂其無協助中國之心也協助當然協助惟協助之當到何地步而已卽以此會之名稱而言其所以名之曰太平洋會議者卽可知其有相助中國之苦心矣惟所言祇指美政府方面而言至於人民方面其對華感情甚爲融洽惟以不知如何方足以助吾中國耳卽於回國時往某公司買船票稱欲返國該公司之美人見而問曰君得母買票回日本國乎予答以係華人美人聞之面現愉 
 
[昨日總商會中歡迎會攝影（寳記照相館攝）]  
色與予握手狀至懇摯也 
　　大會於一九二一年十一月十二日開幕惟今午不能以全會之經過情形詳細報告亦不能以關係中國之問題完全詳言蓋限於時間祇能以其重要者與諸君略加討論中國赴大會之代表共有一百二十人以上代表團本擬以顔總長領袖之惟因種種阻障以致顔總長不能親往故代表團以施顧王三代表主持一切代表團事前之預備一方在北京一方在華盛頓若顔總長能親自赴會則在京預備之一切組織及精神當能較爲完美惟因其不能到會故組織上精神上大受影響各代表尙能爲吾國民盡力惟組織上當求改良之處亦復不少中國代表於十月十六日開會前得非正式之通告乃於倉卒之際費一晚睡眠之時間討論次日對於大會之宣言迨至次日開會主席發言後我國代表卽起立發言所言卽四條原則是原則如何早經詳載各報可母待贅言惟時對此四條原則之議論紛紛不一有以此四條原則具大國之態度落落大方不愧出於堂堂中國之大使者有以休士旣有「此會爲作事之會非談話會」之宣言在先則中國代表不提問題而祇以四條原則相塞責殊費人索解者鄙人以爲中國代表所提四條不似華人口氣或爲美人所作或卽爲美國代表團代其擬作旣如此則又何以費一夜之睡眠耶故對於此四條原則贊成者雖多而反對者亦復不少所惜者旣提原則之後未能再以問題提出也蓋欲知問題之提出非特有關中國和平實有關於世界之和平也美休士首先提出五五三比例且歷舉將毁軍艦之名羣稱之曰太平洋會議開會之第一砲中國代表除原則外並無提出問題故有質問其故者則曰中國代表不能效休士之放砲殊足歎惜也雖然中國代表此後亦足有機會以提問題而終未見其行也眞所謂棋錯一着全盤輸也惟此亦不得歸咎於代表蓋中國此次選派代表有一大錯在焉代表團中之代表其非有二公使在耶而欲駐本屬難事否則有何顧忌若英美之不欲者可徧得而宣布之也故曰以後若中國選派代表時對於所派代 
表之地位及情形大宜愼重 
　　中國所注重之問題凡三（一）稅則平等問題（二）取消二十一條問題（三）無條件歸還山東問題對於第一問題代表雖經提出然至今未得滿意之辦法英美對華贊成值百抽七·五日本漠然無言再三問之則曰贊成值百抽四·七五終至無結果而擱議及鄙人回國時方繼續開議鄙人遂切囑代表團以爲稅則平等問題非斤斤於加徵幾何之問題實爲爭回主權之問題也並以爲此問題可以不必在華會討論竟可接一千九百零二年及一千九百零三年之英美條約先行裁釐而後履行條約值百抽十二·五可也諸君須知此主權如不收回則欲謀工商之發展人民之富裕必萬難矣至二十一條問題甫經王代表提出後大會卽行宣告休會迄今未見討論二十一條問題中最要者爲滿蒙問而日本始終堅决否認二十一條有在華會討論之可能諸君乎日本得有此决心吾國人能不有此同等决心以堅持乎 
山東問題要求無條件歸還殊屬難事惟山東問題中之最要者爲膠濟鐵路問題膠濟鐵路問題爲我國民所望無條件交還者也然就外間之大勢觀之則無條件萬辦不到故惟有籌欵以贖回此路以下所述卽詳言祇能籌欵贖路之種種理由與前晚在一品香所講大致相同總之促國民從速集欵以贖此路耳（其言已見昨報茲從略） 
　　最後余君言有兩種感想請同胞共相勉行卽（一）天下事不望成功則已欲望成功則非靠自己不可（二）講空言爲無用的當實力做去云云 
　　辛博森君辭　今日本擬用華語發言但所欲述者多政治之名詞似仍以英語爲便也鄙人對於太平洋會議有關中國之感想竊有數端茲請述之如次 
　　（一）凡百會議無論何國代表中皆宜有總代表一人方有統系而一切便利如此次太平洋會議中國有代表三人互相平權而無一總代表其進行上必受種種不便如日本代表中即有一總代表也 
　　（二）中國代表團往往太隨人言爲轉移本身無甚堅卓之主張此種習慣影響頗大 
　　（三）美國之輿論對於中國愛護甚至而中國代表團未甚能利用此輿論以向前助進也例如太會討論軍備問題曾用公開討論方法任人旁聽而中國代表團對於中國問題未曾要求亦用公開討論法俾能暢嗚其不平於大庭廣衆之前·不僅縷述於各國代表間也須知中國問題之特别重要與軍備問題曾無毫髮異今若此不誠大可惜耶 
　　（四）現在太會將屆閉幕中國方面情勢似已較有起色寗不可喜然而此種現象宜在開幕之初不宜在將閉幕之頃時乎時乎不再來惟有希望中國代表協力奮進以獲最後之勝利否則晚矣 
　　（五）太會之中國情勢雖如上述然有一重要希望在美國國會上院之通過太會案件與否何則美國定法無論何種美國與各國會議所决定之案件仍須最後經美上院之通過方能有效設竟不予通過直等廢紙其權力之偉有如是者所幸美上院有甚多之議員近已宣布謂如中國問題之結果有使中國人民受欺凌而不能滿意解决者美上院决不予以通過云云此點深足注意而中國代表·與政府·人民·仍不得不努力從事也 
　　（六）鄙意中國此時最應竭盡心力改良内政蓋乘外交風雲緊急之秋力興内政最易收效也 
　　（七）稅則平等問題當然爲一要事英美諸國曾於西曆一九○二年及一九○三年與中國締約故對於稅則方面苟能據約履行必有佳效英美諸國現均謂中國可努力裁釐諸國自願履行前約以達稅則平等之目的鄙意此事中國確可試爲之日内鄙人赴北京定向中國政府方面切實接洽俾付實行 
　　（八）鄙人希望太會之進行注重鐵道問題如美國與坎拿大即對此問題密切注意誠以鐵道爲國家之交通最重要事路線愈長辦法愈良者其國家必興盛其實何止國家即世界之進化亦莫不賴此爲先着也中國今日人人知其困難對於鐵道問題實應尤加注重按之事實中國曾與各國銀團等訂有關於築路之條約案件中國現應速與各締約者接洽當修正實行者則修正之並限以甚短之時期·付之實行否則即速正式取消前約以免轉生障礙至於造路之營業組織所收股資一律皆收銀圓卽用銀本位庶可免受金本位與銀本位相錯雜相懸殊之巨損失矣尤有利息方面苟能組織盡善 
亦可不致喪失·或外溢也 
　　（九）共和國家國會理應有之中國共和已逾十年而現竟無國會此舉世所深以爲異者其影響亦甚大爲今之計中國全體人民宜即奮起於今年一年之内無論如何建設或改造一正式之國會實舉世所盼企者也 
　　（十）中國所謂南北問題亦應急行化解如英國與愛爾蘭之問題紛爭至久亦至複雜最近居然完全解决以中國南北問題與英愛問題較則何如故中國人民·宜急興奮眞正之民意·努力從事化解兩方執政者之偏見·而完全統一之·以造中國無窮之幸福也 
　　聶雲臺君辭　頃聆二君演講所受感觸想與在座諸位士女同之也今日之會後本擬另行約各團體再開大會請國民代表余日章君演講太會經過及中國將來之計劃故今日開會之通知書匆匆僅發太平洋會議協會與全國商敎聯席會議總事務所兩方面乃現在列席各界士女濟濟一堂雖鄙人等設備及招待方面愧多未周之處却由此會可見中國救亡問題爲全體同胞所亟亟注意也此後再開大會與否即可暫勿計及 
　　鄙人茲欲報告者係關於籌欵贖膠濟路一事前日上海銀行公會與上海總商會在銀行公會開聯席會議公决由全國商會與全國觨銀行公會發起籌欵贖回膠濟鐵路業由銀行公會與總商會分電全國銀行公會與總商會請其一致起而實行此後深盼全國同胞同力合作爭爲國光吾人愼勿因有三千萬銀圓之巨數而氣餒其實試查詳確統計每年我中國人民所吸紙烟一項之總數乃有九千萬銀圓之巨同胞果眞愛國者盍勿以此區區九千萬圓之三分一贖此不贖則亡國之膠濟鐵道耶自此以往吾人非徒坐而言當起而行矣願我同胞其共努力 
[組織救國贖路集欵會之要電]  
北京各團體已有組織 
　　國聞通信社云　本埠總商會等各團體昨接北京全國商會聯合會來電主張聯合全國各團體全組救國贖路集欵會於太會閉幕以前籌集欵項以贖魯路原電如下總商會聯合會事務所敎育會商會工會並轉各報館鑒魯案人心趨於贖路贖路要點端在集欵敝會已合京師總會北師農會北京敎育會全國報界聯合會全國學生聯合會共同組成救國贖路集欵會冀合羣策羣力趕在太會未閉幕　凑足三千萬實數一面將凑集情形隨時公布並電達我三代表務期爭到一次贖回自辦目的成爲民業鐵路凡我集金之人悉居股東地位作政府之後援上個人之實利一舉數美諒有同情務乞尊處登高一呼聯合有力團體發起同樣機關舉國上下一往直前庶魯路得收回遂我同胞數年來拚命力爭之宿願千鈞一髮希時電示餘續聞全國商會聯合會叩皓 
[上海市納捐人會成立記]  
推定委員十一人認捐欵項之踴躍 
　　上海市納捐人會於昨日假城内也是園開成立大會到會人數非常踴躍於上午十時開會公推沈信卿爲臨時主席開會後主席即起述各路推出代表納捐人之法似甚便利照本會發起之意一擬收回市民自治二擬督促市政進步今天開會吾們須籌出一種進行之法照公例不出代議士不納租稅之通例則本會當本此意進行租界有納捐人會而力尙薄弱者因出租較大之户皆屬西人故也吾們卽納捐須享受納捐之權利若納捐而未享市政之權吾們無納捐之必要現在請看市政道路之汚穢即係市政腐敗之證據吾們現在能注意及此則市政不難進步今天納捐人代表到者衆可算成立太會現在應仿照通例組織委員會執行本會議决之事俾得着手進行繼續不斷必可得强固之大力云云次楊春若起言委員會固須組織應推出十一人爲委員次黄任之起言本會當組織執行委員會及納捐人代表主席付表决（全體起立通過贊成）設執行委員會會員十一人主席第二次付表决由各路納捐人代表推出委員或今日會内推出賈委英起言可用投票舉出執行委員會委員主席付表决（全體贊成投票）所舉出者不限於今日到會之納捐人賈季英又言每票 
可舉五人王慕詰言每票至多舉十一人記名投票主席付表决全體贊成每票至多舉十一人遂即投票選舉畢公推黄任之賈季英曹幹臣吳叔田王慕詰爲檢票員當點見共計八十二票唱名揭曉（當選委員姓名另錄）主席又提議推舉辦事員起草員當經公决推定黄任之沈信卿姚子讓賈季英吳叔田等五人主席提議葉貺辰函詢租界上對於本會納捐之人如何辦法應請討論楊春若言可由法租界對於本會納捐之人中推出五人公共租界推出十人爲代表（全體贊成）黄任之提議如能於最短時期内由各路納捐人會推出代表先發一種通告主席言黄君所提議應規定期限以陽曆二月底以前各路納捐人推出代表報告到會過期不報告者卽以本會推定之各路納捐人代表爲確定代表（全體贊成）楊春若又言各路納捐人表應規定並須發表一種宣言以昭示本會必要收回自治之决心主席言現在本會應辦下列之各種手續（一）調查納捐人表由起草員擬定（二）欲知納捐之數目應函知工巡捐局名譽董事會請其函覆（三）委員會成立後即行致函當道交還自治權（四）本會發表宣言由起草員擬定（五）本會經費由納捐人自由納助（六）本會圖章刻上海市納捐人會交執行委員會使用（全體贊成通過）至此檢票唱名已畢得票最多者十五人内有沈儉侯曹幹臣王叔炎三人均十四票同票公推王慕詰以抽籤法抽得曹幹臣爲當選餘無討論即宣告散會已鐘鳴二下矣當散會時各代表自由認捐者踴躍異常茲將當選委員會姓名及認捐之數目分别錄左 
[委員會當選人姓名]  
　　姚子讓六十二票沈信卿六十二票黄任之六十票賈委英五十五票賈叔香四十二票吳叔田二十七票凌伯華二十七票沈潤挹二十六票楊東山二十二票陸崧侯十五票曹幹臣十四票 
[認捐人姓名捐數]  
　　沈潤挹二十元張秉鑫十元林稚周六元馮秋心五元姚伯鴻五元沈信卿五元楊東山五元凌伯華五元王星泉五元張旭初五元瞿雲來五元沈丹丞五元黄任之五元賈季英五元吳叔田五元楊春若四元徐耶航三元顧鏡清二元李頌唐二元朱伯華二元曹幹臣二元劉石溪一元李文卿一元陳步丹一元康孟然一元黄士煥一元吳亮生一元江錦春一元王備五一元黄叔平一元 
　　以上計捐洋一百廿元均交由上海市經黄辦事處代收補給收證 
[太古招工運港誌]  
寗波水手三百餘名乘杭州輪出發 
香港水手火夫等工人要求加薪未遂相繼同盟罷工各情已迭誌前報茲悉本埠太古公司大班飭人招雇甬人四百餘名前日領往英國公館考驗當塲騐得身體强壯合格者三百餘名於昨晨由該公司特派杭州輪船載往香港並請求該國兵艦隨輪保護以免意外云 
[辛酉年各業交易之概况]  
　　臘鼓催殘歲暮云聿商家各業於此辛酉一年度營業之盈虧咸須告一結束本年川鄂用兵江浙皖水災客帮交易不無阻碍滬上秋後信交事業鼎盛一時而於各商業上亦有利有害茲將本年度各商業大概狀况調查紀載如下 
　　銀行　滬上西商銀行本年内除中法實業因擱淺由華商銀行團維持行將重整旗鼓外有斐律濱一家收歇其餘麥加利匯豐花旗道勝等英不有盈而華商銀行則滬地現有百餘家入華商銀行團者三十餘家除滬海銀行因交易所關係倒閉之外其餘則盈虧不一惟入團者當北京擠現風潮均能鎭定渡過蘇州則近來有華孚等三家擱淺與滬行尙無關係 
　　錢莊　匯劃各錢莊本屆之營業春夏兩季大半套做股票等買賣均獲重利秋後信交潮流同業鑒於投機事業之危險故由公所議訂取締同行夥友入交易所買賣往來亦抱舠健主義銀根亦緊時多鬆時少雖吃着壞賬盈餘者仍頗不少明年新張北市已有三家預定業經公所通過承認入團矣 
　　金號　做標金買賣之金業同行因本年秋季公會改組交易所爭向入會冀得股票利益計數連老號共達一百三十八家其中如義豐永協康同康大順恒孚合興昌天昌祥成豐永永豐餘泰康潤宏興永萃泰順興永元興永賡昌祥等在上半年皆將先令美金洋等套做標金則不甚得手自秋冬兩季則獲盈較多以上各號皆有盈十餘萬至一二萬不等 
　　綢緞業　南京路及抛球塲河南路各綢緞局如介福九章等皆根深蒂固而漢口路及福建路各綢莊相繼設立競爭營業日盛一日惟本屆春蠶歉收絲料奇貴肥絲細絲皆迭漲至七八十元而綢緞紗羅亦因之大漲銷路雖减而代價則鉅故統籌生意反較增大也冬季生意尙可稱佳明年福建路有新增萬昌天福兩家門面绵極廣大萬昌則遷往天福係天成改組云 
　　木業　南北市木行與鋸木公司等有專營洋木即舶來之洋松雜木等品者有專做福建松杉等木植者本年美木因船少水脚增重來貨不多日本森林荒歉反向中國採辦建築材料故木價有穏定及昂漲之機會行家遂得獲利 
　　糖業　　各糖行所營洋貨車糖如太古怡和東洋各廠嗬囒等白糖辛酉全年度殊少優好之機會嗣遭囒白跌　價抛出則車糖大受影響行家每一着手吃虧承多秋冬銷塲甚呆糖業交易所亦於股份上皆有損失焉 
　　絲廠　本年春蠶上直之際統計上海全埠如楊樹浦叉袋角徐家滙新閘一帶共有一百八十餘家所收乾繭市價尙稱適中而身骨平常繅折吃虧後中國上海兩絲繭交易所發起同業中股票於權利正盛之時售去者皆已樂得其益未售者則亦多悲觀惟厥後洋莊絲價特漲最高者至一千五百餘兩然一般租廠繅絲者已無存繭惟有向外間搜羅原料上等紹錫繭子亦須二百四十餘兩成本亦鉅總之尙謂豐稔之年云 
　　茶業　本年洋莊銷路甚爲暢達無如各茶棧連年所遭痛苦對於祁門紅茶初皆不敢着手嗣因新貨珍眉開盤有八九十兩英美各洋行皆紛購買各茶棧如和與興公福隆恤記謙泰昌謙益洪源永等皆於年内獲利甚豐所有上年存貨亦得善價銷通統市存貨甚薄祇印商各洋行尙有買去少數調查紅綠各茶僅三萬餘件因此如謙泰昌恒記等所盈甚鉅其同業咸抱樂觀也 
　　紗廠　本屆新棉將次上市之候我國植之通崇海太倉等處皆爲風潮催殘結苓毁損收成減折一時棉價奇昂故各廠皆購美花印花等外棉紡紗其外則漢口姚花居多通花則買標準花蓋取其可解標準也是以老廠尙能獲餘新開各廠大半虧折 
　　交易所　本年秋後交易所鼎盛一時風起雲湧各業以有交易所爲榮耀以是最多至一日餘家未及兩月解散者解散改組者改組現惟證券物品棉紗布金洋麵粉華商證券等尙能峙然存在餘如絲繭全球等雖資本雄大皆須明春開幕此外則皆無足道矣 
　　麵粉廠　海上機製麵粉各廠本年洋莊去路皆係從前定貨做解而新買賣則皆未動辦緣歐美年歲甚豐小麥反有運華洋粉亦裝來滬上致各廠家停機者多而同業獲利者殊不多覯也 
　　米行　本年米業雖因江浙水荒收成歉薄然市價尙稱平穏而無大升降惟領照問題有一時之飛漲然行家廠家皆屬盈餘居多茲聞閘北一方面有瑞昌祥因投機事業失敗萬盛泰放賬吃虧餘如恒泰鎭大恒昌德同興等皆有盈餘焉 
 
 
 

Page 15

 
 
　　呢絨疋頭業　業洋貨疋頭者本屆亦爲平穏年度先令匯率漲落尙小故一般定貨者不致有危險時機做花色者於冬季皆甚優美白貨次之蓋嗶嘰呢絨等盛行一時故來貨甚易出脫也 
　　汕荒餅業　本年油廠大爲吃虧致有和豐大有等兩廠相繼虧倒各負數十萬金之巨債因荳價油價平銀拆大之故而行家則尙不惡蓋牛莊封河以前來源雖湧而上海存底不厚行家皆已開出且籽　油生油均售善價也 
　　雜糧業　自公會新建成立之後客帮咸覺交通順便故一切營業較杏花樓爲增加且又有交易所之設故現發期貨均日有加增之象 
[太原總商會覆全國商聯會函]  
晋省釐稅分卡已一和律裁撤 
　　國聞通信社云　前全國商會臨時大會以預備請部裁釐曾行文各省商會請其就近調查各該省釐稅分卡茲本埠全國商會聯合會事務所接到太原總商會來函謂該省各分釐卡業於去年一律裁撤原函云敬復者接奉大函以本屆臨時大會議决請部裁併駢枝之稅務分卡以爲裁釐之預備一案囑就近調查各地應裁之釐卡刻日報告以便彙呈等因查晋省自去年改辦統稅後業將釐稅各分卡一律裁撤相應函復希即查照此致全國商會聯合會總事務所太原總商會啓 
[勞動會提倡陽曆之主張]  
　　中華勞動聯合會昨晚七時開演講籌備會以便陰曆正月出發演講遂决演講題爲「提倡陽曆」並請報館與各路商界聯合會一致提倡陽曆云 
[工商友誼會利用年假宣講]  
　　上海工商友誼會因近日來國事外交均甚危急以及關於衛生道德等事勞動者多未曉然故决定在舊曆新正乘商店休業之時作有益之運動出發宣講冀可喚起勞動夥友之覺悟又該會因昨日勞動聯合會表明態度一節其中不無誤會該會調查各勞動團體之意無非爲聯絡感情互相提携使勞動團體發達起見殊冰願外間有所誤解云 
[交通大學歡送萬特克敎授]  
　　南洋公學前土木科長萬特克敎授（Prof.　H.A.Vanderdeek.）在校服務經八年之久辦事熱心該校土木科之得有今日之成績者實利賴之去夏該校改組交通大學將土木科歸併唐山學校萬敎授不願北往故留滬擔任測量等課程並爲擴充校舍工程師該校之機械工廠新建築係其所計畫督工者此次應東吳大學之聘往無錫建造工業學校校舍完全後即任爲校長去年土木科畢業生江應麟君爲萬敎授之高足今亦隨之同往惟校中師生以萬敎授相處有素有依依惜别之概張劍心主任於日前設宴餞行機械科四年級學生於上星期四宴之於一品香陳廣沅君致辭歡送電機科四年級生在校茶會請各西敎授均列席先期由王魯新君等籌備席間由主席張延祥君請電機科科長謝爾屯敎授之夫人代該級致贈銀盾一座於萬敎授以作紀念校中有前土木科畢業生楊德新邵雨湘君等公贈磁器數事亦可見萬敎授之得人欽佩矣按萬敎授係美國康奈爾大學土木科碩士萬夫人前係本埠西門裨文女塾校長近擔任南洋公學中學部及附屬小學之英文科此次亦一同赴錫又聞該校大學敎授美人如傳勒（Prof.W.J.Fuller）·湯生（Prof.　G.Thompson）·鮑德（Prof.TBodde）·等均將於暑假回美惟學生等對於湯生敎授擬竭力挽留云 
[職工敎育館募金之發軔]  
寓育意味於娱樂之中區區一元當不致爲難 
　　中華職業學校以上海西區一帶工人極多苦無相當之通俗敎育機關以增進其智識磨練其道德圓滿其生活乃發起建立職工敎育館於正當之娱樂事業中 
寓敎育之意味於今春先行募金建館不數月得海内外熱心人士之贊助館址業已建築告竣内分大會堂圖書館博物館科學館衛生館商品館等一切設備費尙無着落乃由校職敎員及學生分隊擔任募集期於寒假機會分頭向各地進行各隊募集辦法以一元爲一分並用比較法以資褒奬聞已得各地熱心家之贊助頗有成績其旨趣書及募金各項章程容俟續佈云 
[童子軍聯合會幹事會紀]  
　　昨日（二十二日）上午十時方斜路江蘇童子軍聯合會開幹事會到者章伯寅章君疇陳廷楨俞元爵潘競民諸君及陸禮華失志堅兩女士議决事件如下（一）徵求修改童子軍名詞意見日期雖經截止而收到意見不多應再展緩徵求日期函致本省各縣聯合會及各團儘三月十日以前將意見函復本會（二）吳江第十二團童子軍隊長黄南屏奮勇救火拯人生命給予褒章以資激勸（三）函請省副總敎練員薛元龍君考騐興化曰駒鄉立第一國民學校及漣水縣立第一高等小畢童子軍團（四）承認南通實業私立小學及新育嬰堂女童子軍寳應貧民工藝廠泰縣私立廣義高等小學等童子軍團（五）函復顧拯來君章君疇君代理期滿請即日銷假並推請潘競民君赴錫敦請到會視事以副衆望（六）將戴企留君答復經乾林君審查幼童團捕充科課程之意見 
轉函經君查照（七）給予吳樹功鄭潤桑郭振聲李錦芳張英榖邵之政蔣永柏邵名璋陳曉塘姚榴生陶鴻張鎬楊濤邵貴驎郭保康顧鳳詔韶證書（八）函請省總敎練員及省副總敎練員等定期開會集議分任修正童子軍講義以便付印 
[九畝地營地之市董聲明]  
　　清查九畝地一事曾經台營局委派專員來滬向各業户清查並由上海縣沈知事轉知上海市經董會同縣商會傳諭各該業户將所執之印據分别繳呈查驗後當塲蓋印給還收執等情已紀前報茲開該專員擬向各該業户籌欵事爲市經董所知以此項地畝於前清末季時營地悉由自治團體管理當出售時爲自治公用而出售者亦根據印諭爲執證今該專員忽爾變更辦法若業户方面之地與印諭或有不符之處應行清丈手續方爲合宜如驗明確已相符者尤未便枝節以故昨已會同縣商會等函呈松滬護軍使陳明一切事實請即轉咨江蘇督軍轉令該台營局查照速即令知該專員等如果該處業户有不符之處應即會同舉行清丈云 
[仁德里房客致律師函]  
請轉勸房東取消加租 
　　國聞通信社云西華德路房客聯合會對於該里仁德堂加租一案疊經函商迄未照允委節經該會造表具文呈請公廨示遵在案該房東鑒於該會純以法律對付昨已延請古沃律師函請聯合會囑其取消反對茲悉該聯合會覆請古沃轉勸房東取消加租原函云古沃律師台鑒本月十七號准貴律師函開仁德堂經將所有貴會西華德路商界聯合會上海各路房客總聯合會與仁德堂之文牘商之本律師據云雖所加之租爲數甚微而其租額與四鄰之租比較仍賤乃房客等即貴會員全體拒絶而貴會等竟贊助此種行爲仁德堂深知所收之租并不逾於鄰近業主之租額故委本律師函請貴會轉勸會員取消反對給付增租倘不允照辦則仁德堂迫於設法保護其權利也等因准此查上海一埠去年房東苛加重租發生加租風潮幸荷中外官廳剴切曉諭並將無理加租之訴訟駁回得以保護租界治安緣仁德里房客純係苦力工人及辛苦女工以上疊經加租房客等負擔已重且逾工部局估價二成有奇此次間極狹曬台純用木料又無亭子樓房與鄰近敏惠里餘慶里等比較相去甚遠且查仁德里房屋所收利息長年有一分一釐五毫及一分六釐三毫之多已與本埠其他各里房産收息較爲豐厚乃該房東堅執不允不得已由敝會歷叙房客困難房東利息豐厚情形並擬將租金彙存銀行送請會審公廨轉給房東緣由造具估計價格具文呈請公共租界會審公廨批示遵行茲准前由相應檢同原文及估計房産價值表一紙送請貴律師察收素稔貴律師胞與爲懷對於敝房客等之困苦下情自能深荷矜恤倘蒙轉勸仁德里房東取消加租前議敝會自當百頓以謝云云 
[加租問題合志]  
　　邢家宅順安里　北四川路邢家宅順安里房屋近又發生加租問題每幢一二元不等該里房客貧房居多全體反對前日特推代表四人向滬北五區商聯會要求援助該會業已分函警廳及該房主勸止矣 
　　五馬路精勤坊聯合通信社云五馬路精勤坊一帶房屋前接房東加租通告後迭請該路商聯會調停昨日已得房東答覆表示减讓該會即召集各房客會議討論圓滿解决方法鼎豐公司答覆函云五馬路商界聯合會公鑒前奉公函當修復書時因未詳尊址託由精勤坊房客元豐燭號轉遞乃昨又接台翰方知前函被元豐號中途躭延致有誤會殊深惆悵請爲澈查俾釋羣疑至於此次加租敝處實非得已旣承盛意調停自當勉力减讓以副雅望并請轉達房客以便磋商而資和解無任翹企專覆即頌公安鼎豐公司經租帳房敬啓 
[粤人請卹同鄉烈士續聞]  
　　聯合通信社云粤人陳廣海崔通約前致函陳競存總司令請將肇和遇害之馮漢祥遺櫬運粤安葬并酌予撫卹昨馮母馮岑氏覆書陳崔兩君再三申謝聞此事將來起運一切手續均歸陳廣海料理云 
[舊歷度年之例話]  
　　公共公廨春節假　公共會審公廨定於陽曆一月二十八號（即星期六）起因係壬戍年元旦日故循例停止辦公所有民刑訟案概須停訊五天至陽曆二月二號星期四（即陰曆正月初六日）照常開審至陰曆年内刑事案則訊理至大除夕民事訴訟提早一天停訊云 
　　誥誡切勿聚賭　每屆舊曆新年租界内華人所設之大小總會均藉休息消遣爲名各自開場聚賭而各旅館客機以及上等妓寮亦有賭徒盤踞故是時滬埠賭風較平常爲盛公共租界當局深悉此種惡習迄今尙少革除轉瞬歲首此風必熾亟應預先誥誡爰由警務長麥高雲氏通令所屬各捕房捕頭轉飭中西包探即日傳諭所轄地段内之華人總會旅館客棧妓院屆時不得糾衆聚賭如違查出稟請公堂傳案訊微云 
　　嚴禁需索陋規　每至陰曆大除夕租界中之無業流氓均向一般營非法事業者索取陋規爭多嫌少任意滋閙麥警務長恐此種惡習尙未完全革除亟應查禁昨已通諭各捕房中西探捕一體偵查如有上項情事即將若輩逮捕以憑懲辦而保閭閻安寗云 
　　保護收賬商人　楊樹浦捕房捕頭强生氏與滙山捕房匯頭麥搿來搿以陰曆年關已屆各商舖派夥友出外收賬者勢必絡繹於途深恐有不法之徒乘機施其攫竊手段以故昨日各飭通班中西包探自即日起各在所轄區域内糾察以資保護而衛商旅 
　　兩工廠之停工期　兵工廠機器車床汽鍋等每至舊曆年終停工後飭匠修理今年因承造各省定造之機器及槍件較繁停工較往年爲遲茲由謝廠長規定於臘月二十八日起停止各廠工作至明年元月初十日開工所有各廠應行修理各件由各廠主任於停工期内派匠趕速興修昨已分令各廠長遵辦矣江南造船所因今歲有已造未成之兵商各船均期限期迫是以縮减停工日期由劉所長定於本年臘月二十九日起停止工作休息度歲明年元月初五日開工亦於昨日示諭矣 
　　賞給憲兵猪肉　京師憲兵第三營汪營長以現屆舊曆年終所部現駐本埠南北二市之憲兵計有二連例應犒賞爰特籌給銀洋每連賞給猪肉二十斤以示奬勵昨已分發第九第十兩連長代爲犒賞矣 
　　軍隊分防與休息　松滬何護軍使以時陰曆歲暮正值商界結束賬欵應於大除夕通宵派隊游巡責令第一團所部各營擔任老西門外及斜徐路之華法各橋梁至日暄港爲止撥兵輪流梭巡又令第二團派兵在城廂門外中華民國兩路及南市十六舖裏外各馬路直達高昌廟爲止游巡又令步兵三十九團派隊在龍華路至外日暉橋西堍爲止巡防以保行旅自元旦日起至初三日止停止操演三天以示休息昨已通令各團長遵照矣 
[王清穆辭太湖水利督辦電]  
因經費無着之故 
　　北京大總統國務總理鑒蘇浙財賦全在農田而農田收成之豐歉實以太湖水利修廢爲樞紐兩省紳耆鑒於水利失修災祲迭告深知此項鉅大工程斷非地方財力所能擔負於是會同集議一面請求派員設局一面主張截漕興工旋以截漕非官廳所願前督辦錢能訓電商蘇浙兩省長按照蘇三浙二支配暫以五十萬元編入九年度預算另向財政部請撥開辦費五十萬元未允錢能訓辭職奉命以清穆承乏當經函商財政部請撥五年公債五十萬元旋准改撥八年公債一百萬元並准五十萬元仍照蘇三浙二列入國家預算此太湖水利局開辦以前之情形也孰知蘇浙兩省軍政各費尙虞不給財政廳奉到部定預算不能遵行兩省撥解湖局開辦費不及預算十分之三經常費則蘇省僅解局用浙省并局用分文未解八年公債歸入二次整理案内改領四十萬元至今擱置局中清穆竭蹶從公雖次第調查測查略知施治塗徑祗以經費無着不得進行上無以副委任之盛心下無以慰人民之期望惟有陳明自劾籲懇大總統另簡明白水利夙孚衆望之員接替籌辦以重要政而專責成不勝惶悚待命之至王清穆叩養 
[投機失敗一案兩控之詳情]  
　　聯合通信社云運通銀行買辦韋伯卓與跑街朱維善合做標金虧耗萬餘金纒訟一案曾誌前報茲特查其詳情緣該行買辦韋伯卓因連年喜做投機事業虧負甚鉅上年春又思續做深恐爲外人知悉有礙名譽信用故私約跑街朱維善出面其銀訂明由韋伯卓代墊所付金號之銀均由韋某向賬房或錢莊等處調來其向賬房鄭振翼所取之銀俱有韋某親筆簽字取欵單爲憑此項收據由鄭某儲藏銀行鐵箱之内至年終一結盈虧各半朱遂向各金號開户賣空買空不料做至十一月份計虧銀萬餘金斯時韋某因掉轉不靈當與朱維善算賬後經中人調處由朱名下出七千兩餘欵應由韋某擔負作爲了結此上年十一月二十五號事也旋於次日由朱送出一千兩由韋某在送信簿上答字不料是日旁晚韋竟私誘朱及賬房鄭某二人由銀行至閘北虬江路口韋宅當由韋之父韋淥泉及弟伯貴串通警士等用强暴脅迫之手段竟將鄭振翼身上鑰匙兩把搶奪而去内一把最爲重要因非此不能開銀行鐵箱裡層之門盜竊韋某手簽之取欵單故也並將朱鄭逮捕至閘北警察五區第二分所拘禁即經原中人前往理論當據稱須將六千兩同時送到方可釋放當由朱弟向親友多方告貸將銀六千兩於十一月二十八日付去仍由韋某於送信簿上親筆簽明收朱惟善賬字樣而韋尙於是日清早乘朱尙在睡夢中在警所强迫將朱惟善在行内賬桌之鑰題奪去此項賬桌内藏有數月以來與韋合做標金生意之賬單至是而韋旣將簽字單盜去并將合做標金生理之賬單一併盜去矣惟奪去鑰匙一層爲調人等所不知故前往理論乃韋等竟聲稱韋伯卓名下所應出之銀併稱在警所亦有花費均須由朱鄭償還自是直至上年十二月十四日終無解决朱鄭二人不得已向上海地方檢察廳以刑事告訴又於上海地方審判廳以民事起訴請求責令韋伯卓履行調解已成立之契約二十四日由檢廳准將朱惟善鄭振翼二人先行交保對於朱鄭訴韋氏父子私擅逮捕及兩次强暴脅迫搜奪鑰匙之行爲已經韋氏在檢廳供認尚待預審後起訴韋父子自知理屈恐罪成立故慫恿運通銀行出面竟在公廨起訴殊不知一案控有礙法權聞檢廳方面業已函提朱維善歸案審奪想不日當可水落石出也 
[暗殺賴文卿案] 狹路相逢之仇人 
　　賴文卿年五十四歲在珠家角開設米行上年該鎭發生搶米風潮賴曾與地方上某甲結有深怨昨日上午某甲遽用手槍在途行剌撃傷賴之右腿喉部等處暈倒於地當經賴家人鳴警將兇手拘獲解送靑浦縣署拘押一面趕卽舁送賴文卿投滬仁濟醫院醫治聞生命尙可無虞云 
[學校彙報]  
　　坤範之學制與揷班生　梅門格路坤範女子中學係俞文耀女士所手創開辦以來成效卓著所聘之敎員皆屬富有經騐故學生甚形發達小學科各級遲到者均以額滿見遺寒假投考新生異常踴躍聞碫季添招揷班生五十餘名額滿即止並聞該校編制之變遷校章計已增修多次十一年春季該校因改訂學制故校章内容之變更者綦多業由學監梅頌先君重加修訂付之手民以臻妥善欲知詳章向該校索取可也 
　　五馬路義校寒假式　五馬路義務夜校於昨日行休業禮到者校董校長敎職員曁來賓等不下百餘人下午二時振鈴開會（一）全體向國旗行三鞠躬禮（二）學生向校董样長敎職另行一鞠躬禮（三）敎務主任陳秉剛報告學生成績及半年來之經過情形（四）校董校長致訓詞（五）敎職員致勉詞（六）校董給奬（七）學生致謝詞（八）振鈴散會 
　　守眞與柏美蘭女塾之寒假談　本埠北四川路守眞中學及柏美蘭女塾於昨日行寒假禮來賓到者共四百餘人有女生丁素寳鍾惠珍唱英文歌丁張二敎員鋼琴合奏及演說等均各擅長合座鼓掌並聞此次預料畢業七人男生爲梁國霖王晶生女生爲王惠舫丁素玉何紫珍徐偉林鵬俠等該校定明春陰曆正月十八日開學云 
　　珠玉業校之寒假與擴充　本城侯家路珠玉業學校於昨日舉行寒假休業式當經總理張秉鑫君主席報告本學期經過情形即由校董鄭雲芳陳養泉代表陳志超序之許簡奎金麓柏諸君等發給奬品後表演各種學藝及拳術歌操等項以助餘興一時觀者掌聲如雷聞張君因明春同業子弟就學者多故特添聘各流擔任敎員加增學額推廣敎室以宏敎育并擇於舊曆正月初十日起開始報名二十日正式開校計免費生額定一百名課業用品均由本校發給概不收費云 
[醫院停診彙記]  
　　舊曆年節紅十字會南北市醫院·山東路仁濟醫院·西華德路同仁醫院·西門婦孺·愛文義路廣仁兩女醫院·均於小除夕起停視門診至正月初五日開診云 
　　南市公立上海醫院循社會習慣仍照向例於二十三日（即舊曆十二月二十六日）起停止門診十天至二月二日（即舊曆正月初六日）開診但停診期間仍有醫生住院故急病及住院病人仍照常診治云 
　　南市學商公會常年施診給藥茲定於舊曆十二月二十六日停診明年正月初十開診仍由顧霖周葉指發擔任中醫鄧源和擔任西醫並施種牛痘所給中藥由姜衍澤藥記發給會中備有施診券凡貧病者隨時可取應用 
[羣學會選舉會記事]  
　　昨爲羣學會更選職員之期午後二時開會會員到者約一百餘人先由執行部長高硯耘君報告一切並議决於明春起創辦貧民幼稚院及重組音樂會等事開票結果沈潤挹君當選爲正會長沈桐叔君當選爲副會長鍾志剛君等二十人當選爲評議員執行部長商硯耘君由會長推舉聯任并定於本月三十日（即舊曆元月三日）下午四時開評議職員席會議選舉評議長及討論會務進行之法云 
尚有本埠新聞轉入後頁 
雜評二 
[過年精神（旡用）]  
　　今日爲一月二十三日年早過矣而猶談過年腦筋未免太舊記者曰否否正朔旣改以曆言無年之可過第習俗所存賬欵之結束齊民之禮俗潛勢力之偉大雖萬牛莫能猝轉魯人獵較較子亦獵較吾知今之政治家經濟家敎育家所有精神對此舊曆年不能不起若干關係則過此舊曆年所需要之精神决不在鮮焉太會未閉舊曆年前後應無何等大變化梁閣未倒舊歷年前後必將搘拄此幾天商業凋敝爲盛極而衰之通例生活艱困以百物昻貴爲總因舊曆年前個人消耗之精神雖無確切之統計當知量越乎泰半是爲社會無組織個人失正調之咎顧欲爲帮人君子告者世界大勢國内時局社會現象無一息不與吾人生關係卽無一日吾人不能不注以相當之精神過年焉正是緊要關頭精神不可稍鬆懈也國人其念之哉 
 
 
 

Page 16

 
 
本埠新聞二 
[閘北水電廠之布告]  
　　閘北水電廠廠長馮應態昨出佈告云本廠水電各費向章派員持印票向各房收到用户繳付押櫃及報裝電燈自來水均歸辦公處營業部直接管理並無派人在外承攬情事深　各用房未盡周知持此佈告務希注意 
[中國自製影片開映記]  
　　昨日下午五時　上海影戲公司在哈同路民厚里試映殷明珠（即ＦＦ女士所演愛情片六大本該公司特邀上海報界往觀其中情節佈景並皆佳妙觀者均爲贊美爲我國自製影片中之有未曾有者也今晚在靜安寺路夏令配克影戲院聞映想各界人士必以先覩爲快也 
[漢口路商聯會改選記]  
　　漢口路商界聯合會開會爲期滿改選蒞曾者不足法定人數當由正會長呂靜齋報告改爲談話會討論會務并宣佈一年内所辦各事及經過各種困難情形并聲明辭職因年關伊邇各商號結束事忙各職員亦無暇蒞會所有送出之選舉票各商號填寫送來投入匭内封存保管俟明年新正訂期行開會當衆開匭以資愼重現在一切會務執行事件暫請各職員仍舊擔負衆贊成徐源生謂本會一切亟應振刷精神共策進行萬不可各存意見觀望不前致負初心云云 
[合衆交易所之重舉職員]  
　　合衆晚市交易所自與滬商棉紗交易所議决聯合後經合衆股東於昨日（二十二日）召集全體大會假寗波旅滬同鄉會開會改選董事及監察人到會人數頗多選舉結果計李瑞九陸少卿陳竹賢朱晉漁葉景樵郭天佑等得票最多公舉爲董事監察准陰曆明年新正分别就職開始營業 
[大陸蘇行經理易人] 即以滬行經理葉扶霄兼任 
　　北市大陸銀行近因蘇州華孚銀行及通源莊等同時擱淺大陸蘇行經理某氏其弟爲華孚銀行經理不無關係遂將大陸經理事辭職而去於大陸方面並無絲毫虧空茲大陸滬行經理葉扶霄君去電北京张行現奉總行回電蘇行經理一缺即委滬行葉經理暫爲兼任云 
[贛高檢廳派員迎提邢秉鈞]  
　　江西省議員邢秉鈞前在南昌被人控告私擅逮捕詐期取財後邢即逃來上海匿居五馬路豫豐厚號内經江西高檢廳函致上海地檢廳照會公共捕房將邢拘獲引渡到廳訊供判押在案茲悉此案經郭檢察官預審之後即面陳黄廳長據情電達江西高檢廳去後茲經高檢廳復電到滬略謂已派楊委員於次日前來迎提一俟抵滬請爲接洽可也 
[第二次點還德僑彈]  
　　松滬護軍使署於前年檢查敵僑財産時收藏獵槍子彈及軍用品巷夥自中德邦交恢復後迭經德僑薛南根等呈請德領函致交涉公署請爲電部核示繼經本埠軍警長官商定自十年十一月一日起至十二月三十日止請轉知德僑逕向淞滬警察廳具領經許交涉員函復德領去後祇因大半德僑不在滬地故往領者無多又經德領師謀君與許交涉員商明前項槍彈交由德領署轉發上次已點交一部分與德領署昨係第二次點交之期由德領署派員備裝　汽車一輛會同交涉公　所派之　　　諸龍畢請領此次點交獵槍三十餘支及子彈等件頗　　聞獵槍已完全發還尙有　年槍等須待部電遵行云 
[河南救濟副券開奬]  
　　昨日爲第二十五次河南救濟有奬副劵開奬之期午前九時半假南市久大碼頭利濟總局内舉行茲將開出之五大奬及承銷各票號錄下頭奬三萬二千九百三十四號本埠大利元二奬二萬人千七百六十二號杭州大吉祥三奬三萬三千二百七十五號駐滬義振會四奬一萬二千二百八十九號南昌福順祥又四奘一萬四千四百七十九號本埠廣萬源五奬一萬九千六百六十六號杭州和記公司又五奬二萬五千九百號本埠大利元又五奬三萬八千八百九十四號漢口振華公司 
[大中華公司之美女畫]  
　　寗波路大中華印刷公司本年請畫家所繪之黛玉葬花圖姿態絶美經該公司用五彩精印後奕奕如生旣能助美術觀念亦可作月份牌用各商號如欲製月份牌者向該公司接洽該公司可代印刷也 
[無名男屍殆崇明人歟]  
　　前日傍晚有一年約五十餘歲之無名男子行經南市洪生碼頭裏街忽然病發倒地氣絶身死由十六舖地甲查無屍屬立即投報地方檢察廳請爲相騐昨日午後由廳委派張檢察官偕沈檢員蒞騐時由該地甲投案聲稱查得死者形似崇明人頭髮已經花白滬上並無家屬等語當由檢騐員騐得委係病發身死並無别故當即填格飭地甲報請善堂給棺收殮舁厝義阡所有在屍身檢出之當票十三紙銅元二十枚庚帖兩紙均帶回儲庫候開明屍身服式牌示招屍屬認領 
[請驗松盛里弄内之男尸]  
　　寳山縣吉一圖地保李順寳昨午投地方檢察廳報稱閘北海寗路西首松盛里弄内發現一無名男尸年約三十餘歲身上衣服襤褸查無家屬請爲相騐黄廳長諭候派員蒞騐 
[索討孩屍之衝突]  
　　皮匠黄登基泰縣人住居公共租界馬立師路其妻王氏向居閘北永祥里妻父王安章家有一週歲嬰兒已患病夭殤屍早抛棄（客民孩屍大都由普善山莊收去掩埋）昨黄忽向妻父索討孩屍致起衝突扭控四區警署奉諭暫押候訊 
[華人娶俄婦私走之訟案]  
　　一品香番寀館主徐惠霖延巴和律師代表投法公堂控稱原告於今年間娶俄國某婦人爲妾當在俄國敎堂内結婚甫經三個月該氏私行逃逸現閱被告稟詞内云要求四萬五千元之贍養費實屬無禮要求惟被告旣嫁中國男子應照中國法律辦理請求准予離異等語被告爲妻當時被告稱須正式結婚方肯爲夫婦是以雙方同意至俄國敎堂内結婚後因意見不合故此出外並無携帶物件請求追償贍養費等語詰擔徐惠稱商人已有髮妻實係該西婦先將商人誘惑後同至敎堂結婚等語繼由各證上堂證明一切中西讞員會商之下判聽候覆訊再核 
[私賣燈吃者四家] 共罰一百六十元 
　　法捕房探目沈德福偵悉居民許潮友奚阿牛江阿二張阿祥等四户私設烟榻容人在内私吃洋煙違背禁令爰於前晚稟明西探帶同包探等同至各該處抄出烟槍等物帶入捕房諭令交保昨日傳至法公堂請究許等供認私賣　吃不諱中西官判許奚兩人各罰洋五十元張江兩人各罰洋三十元充公烟具没收 
[衣莊主棄店逃逸]  
　　法租界朱越石朱濟賢兩人所開之某衣莊邇因虧欠陸琴芳張連卿姚杜方朱漢卿等往來貨欵等價洋數百元無力歸還日前私行棄店逃逸現由各債權人得悉報告捕房於昨日傳至法公堂請示各原告相繼上堂證明被欠情表請求提案訊追判准予提案訊亿追 
[浦東牌樓橋之搶案]  
　　浦東張江栅附近牌樓橋地方爲雜糧交易所生理之王某家前晚夜半時被盜搶刦該盜等携贓四散逃逸昨晨有盜匪某甲携贓行經塘橋鎭被三區三分署巡警查見以其形色慌張向之請問該盜言語支吾當即帶署經宋警佐研詰之下供認糾黨行刦不諱所携衣包一個内係贓物等語諭飭押解警廳跴緝餘盜一併解究云 
[茂興押店之恢復計畫] 領得聯保銀 
　　十六舖茂興押店　於陰曆本月十二日下午五時被鄰居失愼延燒各情已誌前報茲悉該押店係由同業四十餘家自行聯保一萬二千元事後即經同業推舉公正人考杳損失賠償水漬洋二千九百元該押店收領之下即雇工從事修葺擬於明春照常開市云 
[譚嫂嫂欠債被拘]  
　　楊彩章訴譚海秋之妻譚嫂嫂向伊母惜去洋五百數十元一案經地方審判廳缺席判决後被告久廷不履行經原告投案呈催昨該廳派吏前往將譚嫂嫂拘案由執行庭推事官畧詰數語判令押交本利洋元到案給領 
[客棧違章罰十元]  
　　法租界某客棧主蔡富仲邇因不將旅姓氏載明循環簿被探目方福林偵悉將簿據帶入捕房昨日傳至法公堂請示蔡供實因司賬有事出外故未書寫餘供支吾判罰洋十元充公以儆 
[年近歲偪竊賊多]  
　　英租界各捕房破獲之竊案彙誌如次（一）寗波人方炳華在南京路大盛綢莊内以買物爲由乘隙竊取值洋一百元之洋緞疋（一）寗波人李開華竊取南京路永安公司值洋兩元之圍巾一條（一）徐阿言金四夏阿泉等串竊靜安寺路一百零七號門牌西人家值洋數百元之衣服皮鞋（一）萬海亭潛入庄文義路十五號門牌西人家内竊得現洋八元（一）李煥章竊取北海路七號門牌某姓家衣服一包（一）鄭書田潛至新閘路十五號半門牌某姓家竊得銅鍋一只均經各該管捕房包探李三福周少蓮等先後查獲拘入捕房押候解送公共公堂訊辦 
[游蕩犬主人負責]  
　　住居九江路二百二十號門牌之沈繼霖拳犬不戴嘴套縱之出外游蕩幾嚙行人經五百七十二號華捕查見以沈違章拋情稟由捕頭轉請公堂出單傳究矣 
[誌謝]  
　　昨承中華圖書館惠贈第一四五期「禮拜六」兩册又顧肯夫君惠贈第一卷第二號「影戲雜誌」一册又永安水火保險公司惠贈時裝美女月份牌二張又三星啤酒公司惠贈時裝美女畫月份牌二張又中南銀行惠贈西文日曆四組彝倫廣告社惠贈日曆十組誌此併謝 
 
 
 

Page 17

 
 
自由談 
游記 
[碧瑶游記（十六）] [  顔文初]  
　　陳君三多在仙夏新道San　Jacinto收買烟葉自築茅草數掾家人父子團聚一室并以餘地栽花藝菜畜雞飼鳥大得鄉居樂趣二三日來勞勞居馬得此稱告休息去襪脫鞋高臥竹窗下午風習習亦旅行中不可多得者陳君先期告知家人肆筵設席極盡東道盛情七點後遂羣乘馬車往游撈吽萬Dagupan 
　　撈吽萬爲品亞詩蘭省商務中心點亦烟葉與米粟薈聚總滙有華僑八百餘人商舖二百餘所中呂宋一帶有名市塲也華僑團體昔有公益社諸靑年現組織進化閱書報社去年成立社務甚發達現更開辦大同學校（已於本年六月五日開學）文明曙光愈放愈大亦僑界一番好現象距仙夏新道roKm,車行九點始至參觀進化閱書報社社長林應斗君乃師執林植三先生子植三先生早歲馳譽學宮惜英年不壽遺孫三雛應斗君其仲也予昔肄業雷峯林後山夫子門尙見其在總角之年今則身材魁梧鬚翹菱角其豪爽磊落有乃父風回首二十年前塵一一如昨自顧老將至矣陳君提議參觀仁牙因Lingayen（品亞詩蘭首府）省長公署遂坐摩托行車該署建於海濱高立四層佔地數畝其莊嚴華麗以岷里臘總督公署猶不能及其萬一則其他可想矣建築費在三年前價爲六十萬菲幣皆由品亞詩蘭省各處人民公出蓋該省地方遼闊出産豐裕故有此絶大魁力該署落成時曾開品亞詩蘭省嘉年華會PangansinanGlrnival助慶予參觀時在中夜不獲入内詳視一切祗留　　日再來緣耳車繞海濱一周月光與海波混作銀灰色有同清涼世界至十一點始回寓 
筆記 
[自棄記（四）] [  張碧梧]  
　　每當日落黄昏燈炬初明之候輒徘徊馬路上或徜徉遊戲塲中追隨於婦女之後盡其力之所能及以事逗引無主牆花山梁雛雉受其滋潤者蓋已不知凡幾矣但生每月所得頗不敷其浪用迭作書禀其父飾詞索欵其父固愛之甚更以其所述皆正用故無不允之偶以所索過奢靳而不與生更函懇其母促其父如數寄之執是之故生雖浪用無度而囊内金錢未嘗有一日或告園乏生之膽乃愈壯遊興亦益豪且作北里之遊矣局中公務置而不理竟日迷戀於温柔鄉裏我我卿卿自以爲樂乃無翅而擲去纒頭數頗不尠其父以其索欵過巨不免稍啓疑念探之滬友盡得其近况不禁怒甚立致函促其歸但生置若罔聞其父無如之何乃决意不再資助以爲其艱於經濟自可稍稍歛跡更爲之謀授室或者得新婦之覊絆可以稍戢他念其父之用心亦云良苦乃生得此消息飛函止之並謂此身可死誓不返里成婚其父得書不解其意旋遣人至滬詢之生亦無理由可述第矢口不願成婚而已其父怒極而嘆曰吾曰知其有今日矣悔不當初力拒其諺也茲者大錯已成吾亦無術救之惟有聽其自然可已盛怒之餘不復認其爲子立作書絶之生亦悍然不之顧仍滯留滬濱尋花爲樂但經濟之來源旣塞月得又甚微處境自漸呈窮狀其母雖間有接濟要亦無少補於生生乃不得不四出告貸第親友中有知其前情者斥其自某暴棄多數絶之縱有所應數亦無多維時生之居停且因事罷職生亦聯帶而去旣無一枝之棲囊中又無儲蓄當然遄歸故里矣 
詩錄 
[歲暮寄里中諸故人] [  沈萬鐘]  
　　併力星霜逼歲殘故摩塵鬚鏡中看藏驅世事成愁易結想 
生平欲控難便許空山歸岸帻（余新撰短篇小說山居一篇刋半月雜誌春節號内）尙憐滄海有洄瀾孤樓斜日歸心悄寄遠題詩索强歡 
雜載 
[病榻瑣語（三）] [  金嘯梅]  
　　某夕窗友吳徐二君顧予在平日則故人相見必娓娓作終日談有時繼以作長夜飲且怨時晷之疾逝也今則覿面略一寒暄予已怒其語雜輒掉首他顧二君興辭去過後思之不能無愧焉 
　　病中最易受感觸予耳一事腦海中盤旋不能去予鄰韓翁巨室也進出皆以摩托代步門下食客盈百暄嚷晝夜不絶近翁以投機蕩其産憂憤嘔血三日死食客作鳥獸散翌日赴弔唁者僅兩三知已而已忩妻以殮資未籌乘間告貸皆相顧有難色翁妻憤而賃屋焉予聞而益覺人事過眼雲煙浮生一塲春夢世態之炎凉變本加厲諺云人在世情在人亡勢亦亡言之投筆痛哭 
　　子臥病懼聽雨聲如翌日天霽則精神爲之一爽然古有聽雨樓而白易居句云愛聽秋窗細雨聲又唐史聽雨打芭蕉其聲叟叟然宜浮三大白皆言天雨之佳妙是以别具慧心者以予聽之則覺愈生無限之悲感蓋其細碎之音病中耳之如泣如訴不啻點滴盡入愁腸故雨未住而予已泣下沾襟矣 
小說 
[社會小說人間地獄（十六）] [  娑婆生]  
第三回杏花小酌慨說校風佳麗忽來重提影事 
　　柯蓮孫提起杯子呷了一口酒道仲良你這又是没吃過敎育的飯所以要說出這不達時務的蠻話來了開除學生這四個字固然是學校裏治服學生的無上利器也是鼓動風潮的一個導火線你看那一處學校裏起風潮不是從開除學生而起况且我們這種高等專門學校更不敢談到開除兩個定從辦學人的眼光中看開除學生這個名詞差不多是不祥之物必不得已要開除學生也只能忍氣吞聲等到放年假放暑假的時候趁全體學生不在學校裏團體結不起來的機會一封信直接寫給學生或是學生的家屬或是學生的保證人那裏客客氣氣請他退學那還或者辦得到不閙什麽風潮你當開除一個專門學堂學生可以照蒙小學堂的辦法用壓力打官話校長今天掛一塊革一個學生明日掛一牌開革兩個學生呌各該生家屬領回就可以輕輕的了事的嗎休想休想程二少爺接著道這種情形我也略知一二我們先君從前在家鄉辦學堂也是終日終年的淘氣遇著開除學生如果不弄到他情眞罪當的憑據貿然開除那開除的學生還要同你吃官司提起訴訟告你損害名譽要求賠償損失那眞是自扳磚頭自壓脚呢姚嘯秋道蓮孫你剛纔說了半天愈說話愈長你說民法敎員已經換了十一個半這半個你還没有交代怎麽會換了半個呢柯蓮孫笑道這半個就是予小子以半個的名義纔能維持下去正是我滑頭辦法因爲我本來擔任的是别樣功課民法我不管後來民法常常缺課没人承乏校長弄得走頭無路同我來商量說請我擔任說我和這班學生星宿還不犯冲尅或者還不會閙什麽笑話我說擔任是不幹暫時代理可以的正式敎員一到我倒退職可進可退活動些他們學生們因爲五日京兆諒也不致於吹毛求疵閙得大家不得下臺校長也以爲然於是我便暫行代表民法講座我上課的頭一點鐘便先宣布是暫行代表論我的學問實在不彀不配坐這一席但是校長再三的委託暫且代理幾天總算和諸位共同研究研究預備正式敎員到了諸位聽講的基礎這間課堂現在只好假定他是個自修室我也算自修的一份子如此這般花言巧語說了一大篇他們那班學生星宿也聽得酥了也不好意思和我爲難以後眞是逢凶化吉代理了一個半月下來還没出岔子呢所以我只能算半個罷了程二少爺笑道照此情形你那裏是在那裏講學分明是憑一張小油嘴騙人伍仲良撲嗤一笑道如今的小油嘴也不祗他一個小過那些小油嘴不肯像蓮孫這樣爽快自己承認騙人罷 
餘瀋[  石征鴻]  
　　窮冬事迫長夜夢多溯良儔憶舊侣方寸悠然莫知所屆然積雪凝寒孤衾如鐵起而撃劍豪氣勃發則已化綺情爲壯志矣家國多難正吾人聞雞起舞時也 
 
 
 

Page 18

 
 
常識 
常評 
[納捐人會] [  箴]  
　　納捐人會始於上海租界而今又發見於南市及閘北旬日之間開會數次其宗旨在收回市民自治權督促市政進步蓋沈沈黑暗之市政中不可謂非一線曙光矣 
　　夫不出代議士不納租稅西方之恒言也實則民治精神即權輿於此換言之則盡義務者應享權利不能享其應享之權利即不願盡其應盡之義務此至公至平之理無可非難者也然而我國之人往往但盡納稅之義務而不獲享其應享之權利宜乎上海市民忍之又忍至是亦不能不奮然而起也 
　　所謂市民應享之權利者何也例如旣納車捐則應享道路坦平之權利旣納房捐清道捐則應享市待清潔之權利而何以一入華界其墻根時見拉圾之堆積其路旁時見紙片之飛舞磚石泥土之委棄甚至高下不平車行簸蕩腰腹皆爲之震動吾向疑華界这納捐人竟無一人注意及此者而今乃知其不然 
經濟 
[商業問題之研究（續）] [  吳東初]  
零售業店肆虧損之三（糜費） 
　　商店愈大糜費愈多一般店友責任心輕多不肯爲店中節省初視之似屬小事細計之損失極大良以凈利有限糜費卽所以增加開銷開銷浩大影響及於利益譬如布店同事售布按照吾國舊習顧客每喜多放尺寸設顧客購買一碼店友多放一寸不過一大拇指之闊相差並無偌大假定該布售出一碼店中可獲凈利三分其結果如何一寸爲一碼三十六分之一每元三十六分之一幾及三分是多放一寸凈利即去豈不等於不作交易乎要之買客購買分量尺寸均須一定少固不能多亦不可蓋多給則無異於行賂少給則跡涉行騙其有損害於已店與來客兩方面則一也 
　　至店友對於店之内部份而有糜費之行爲或不知節用及化無用爲有用者亦均足以損害店中之利益下列所開各項多爲一般店友對於店中什物最易犯之糜費病 
（一）小包紙夠用而竟用大包紙 
（二）清潔包紙隨地踐踏 
（三）用繩線打包只須纒四五道者竟繞上九十道 
（四）有用之長繩短線任意棄擲 
（五）寫算可利用廢紙或小扯簿者而竟用店中貴重信紙 
（六）盛貨之盒箱可用以裝置物件者而竟撕碎抛棄 
（七）拂塵帚刷亂用不惜 
（八）别針夾針等不知收藏留爲後用 
（九）橡皮圈標籤籌牌等隨用隨棄以後用時另製 
（十）用過信封信紙不知利用祇知另用新製者（吾近於公事房囑同事利用舊信封之翻面每月減用新信封費亦不少） 
（十一）凡以地上零物爲不足拾者或以檢拾爲麻煩費力者均可謂之糜費公欵也 
[願節省接財神的糜費創辦義務夜校] [  朱思忠]  
　　我國人的迷信素著並且腦筋裏常存一種僥倖思想自己不肯勤儉改良往往乞靈於神冀得天財所以一至舊曆年初五（即正月初五）勿論大小商店必定要忙碌一番把猪啦羊啦鷄啦鴨啦供設滿桌鳴鑼升砲熱閙異常名呌接財神以爲一年中的營業興隆全靠財神賜下來的這種都是迷信没有常識的把戲要知營業的興隆先靠要有新知識去研究他改良他然後始可以收良好的結果倘若没有新知識去改良只望財神賜下要想營業興隆起來我恐怕比緣木求魯還難呢試看外國商店素來不接財神的他的生意非常發達我國商店年年接財神年年依然故我並且時常聽得倒閉何以財神没有靈騐若此呢還有一種銀樓銀行一接財神必定要把金條元寳供設起來以爲點綴並且可以任人觀覽（此指松江内地而言他處未悉何如）於是男女雜沓薰蕕莫辨倘若被宵小窺見反足引起他的覬觎心等你不防的時候就偷去了財神没有接到受了許多损失豈不是接財神的害處嗎所以我勸大家快快覺悟不若把這種有用的金錢節省下來創辦一個義務夜校俾各商店的夥友學生補習補習把商業上的新知識新道德以及種種的關鍵灌輸到他們腦筋裏將來做起生意來自然格外發達我國商業前途也可以放一綫曙光就是年長失學的平民也可使他補習俾他有普通的知識將來也可以效用於社會豈不是一樁公益事情嗎况且我國的地方很大倘若省省能夠照這樣節省爲數亦頗不貲省省能夠創辦義務夜校敎育何憂不普及呢豈不是比較有名無實的接財神好得多嗎現在舊曆年初五快到了願各商店快快起來實行罷（乙種酬） 
衛生 
[舊曆新年衛生上之注意] [  朱起鳳]  
　　吾人日常生活如無特别事故一切起居飲食尙能按步就班不致相差過甚惟一遇舊曆新年對於起居飲食二摥鮮或注意及之是則雖留神保養於平時而戕賊於此新年數日中照衛生原則論之亦非所宜茲姑分述如下 
　　（一）起居上　人類每日至少須八小時之睡眠此理已爲世人所公認無待贅言至平時吾人尙能恪守此則及新年旣至常態驟更商人因收賬之故常奔波澈夜固爲不得已之苦衷然一般之爲無聊年事忙者亦常深夜始眠甚有藉　蒲爲新年之消遣品者晨昏常爲之顚倒精神上之受傷此可以斷言者也 
　　（二）飲食上　飲食貴有節尤貴有一定之時若任意饕餐葷醒雜進不但飲食無味且適足妨害臟胃每當舊曆新年旣至在家則每食魯肉雜陳在外則親朋酬酢臟胃無一時之休息爲害於身體者實非淺鮮 
　　總之舊曆新年之惡習甚多而不衛生爲其一須知吾人之身體斷不容有一時之斵傷現新年倐又在邇故不憚煩瑣特爲提出望同胞注意及之（乙種酬） 
 
[皆年人何事不可爲　　口培栽人大謝]  
道德 
[陰曆年底年初的兩忙] [  頌平]  
　　陰曆過年的事情大家總免不了一個忙字究竟忙的什麽我可以把最普通的來說就是年底忙吃年初忙賭隨便那一家到了年底總要蒸饅頭做　子燒魚燒肉忙了許多吃的東西足足要忙個十天八夜但是忙來忙去末了無非把他送進肚子裏去唉這不足忙吃麽到了年初隨便到那裏總是幾個人聚集一起吃聒叮噹骨牌和銀錢的聲浪十家倒有九家如此唉這不　忙賭麽我們想想看這樣「忙賭」和「忙吃」究竟是好的呢還是壞的在社會上和自己身上是有益的呢還是有害的我想起來委實是一件頂壞的事情在社會上和自己身上絲毫益處没有因爲這許多吃的東西在這一張嘴固然是委感激但那肚子就大吃虧了倘然你儘管把食物塞下去他就要生出毛病來傷害身體對於吾們生命是極危險吃下去的東西你想有什麽功用豈不是把食物白白地的糟塌嗎這又何苦呢至於「忙賭」的人他一天到晚用盡金錢耗盡光陰無非抱了一個嬴錢希望試問有幾個人能夠滿足這希望呢豈不是十個到有九個成空望麽而且這種玩意兒在新年裏弄償了就是過了新年還念念的不忘總不肯抛掉非要弄到志氣沮喪廢下正業不止唉這個害自己又害社會風氣的事情勸大家要澈底的覺悟纔好我們國裏本來還樸實不想近幾十年什麽撲克····幾種外國賭傳了進來賭的風氣就更加興誣進步實在可嘆總而言之我的意思勸大家「忙吃」的還是在平時慢慢兒吃的好不要擠在一個時候吃了生出病來賭錢要絶對的禁止要新年裏助助興還是用别的方法爲是不要弄到「志氣沮喪」「抛廢正業」須知沉溺賭錢塲的人將來結果一定不佳的啊（乙種酬） 
[西方格言（二四四）] [  謝介子選]  
苦後之樂乃甘（茁律顚）（Dryden） 
職業所以試人（臘丁諺） 
母犯罪於法將臨汝之前（英吉利諺） 
事能洞察鮮有不佳（德意志諺） 
行與坐同時不可得兼（英吉利諺） 
金錢爲貿易之本（德意志諺） 
宜敏於食宜勤於工（英吉利諺） 
徒託庇先人而受譽譽轉可憂（丹麥諺） 
貪作多事必無精習者（英吉利諺） 
需要世界之母也（喜萊）（Shelley） 
法制 
[物權與債權之區别] [  旡厂]  
　　物權與債權二者截然不同苟不明其區别則應用時殊多轇轕或致喪失權利者亦往往有之茲將二者之區别分說於左 
　　（一）目的上之區别　物權以物爲目的物與權利者之間無須介入他人之行爲例如所有權等所有人對於其物得直接行使支配物之權利也債權則異是不以物爲目的而以人之行爲爲目的其直接之關係唯在於特定人給付之行爲而特定之相對人僅爲間接之關係而已例如貸金債權必須使借主爲返還之行爲是也 
　　（二）性質上之區别　物權爲對物的關係無論對於何人均得主張其權利而他人對之亦均負有不侵害之義務有對世之性質故又謂之絶對權債權爲對人的關係僅特定人與特定人間之關係債權者固須對於債務者始得請求其行爲債務者亦惟對於債權者始有應其請求之義務而其效力以不能及於第三人爲原則有對人的性質故又謂之相對權 
　　（三）效力上之區别　物權有二種特殊之效力即追及權與優先權是此二種效力均爲債權所無試分述之（甲）追及權者不問其目的物爲何人所有權利者得追隨其物而行使其權利例如同一土地甲爲所有權者乙爲地上權者後甲將其所有權讓渡於丙則乙對於甲之權利仍得對於兩主張之並不因甲之所有權移轉而遂妨及乙之地上權也（乙）優先權者例如同一房屋甲對之有抵當權乙對之有債礶若因不能償債之故而拍賣此房屋則所得之價必先償還有抵當權之甲如有餘時再以之償還債權者之乙故甲有優先於乙之權利也（乙種酬） 
 
 
