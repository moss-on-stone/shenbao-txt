# 1903 - 132 - 4910803

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二　其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尚實學朝野上下咸究心經世之務官書卷帙繁重購寘匪易私集事言龐雜抉摘尤難是編總裦諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書这菁英彙爲一編書凡五百卷千餘萬言可謂體大思博政典之淵海矣兹用本局大號鉛字鑄印装訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之　略矣外埠各坊均有出售此啓 
[報紀失弁駭聞慨而論之]  
　　中國緑營兵制除城守之外鄉鎭各設汛弁派兵駐防步步爲營所以离盜賊而衛閭閻法至善也乃自承平日久民不知兵所有緑營皆成暮氣至髮逆之亂幾無一兵之可用馮氏林一抗議有云天下兵凡百萬其守汛者二十萬十十五五零星散處不便操演而僅有緝捕防守之責然爲數旣少實亦不能緝捕不能防守可謂慨乎言之後之議裁者亦説不一説乃至今數十年一仍舊貫想國家之意以此項兵丁誠知疲弱不能徵調然以之禦侮則不足而處之鄉鎮之間小賊小盜或稍存忌憚未始非閭閻之益且留此餼羊告朔或能整頓則從前步步爲營之法不難再覩其所以不遽裁者未始無深意於其間乃不料至今日仍無從整頓并小賊小盜亦不之畏矣非但盜賊之不之畏而汛弁轉畏夫盜賊甚至避匿無蹤則殊爲可異也南匯縣新塲鎭汛弁徐定元因該處客帮梟匪與土著互鬥徐弁出爲調人詎土著反覆客梟負創徐弁旣畏客梟之尋仇而猶懼土著之不服無可爲計盡室偕行杳無蹤跡以此觀之該弁自保自衛之不暇又何能保衛地方哉然吾亦不能爲該弁責也近年梟匪之　　不能以小盜小賊目之曩時韓古農廉訪曾被梟刦去猶謂文職無能致遭横暴而太湖緝私之某統領則固武員之矯矯者也乃亦被梟劫去禁錮梟船中家屬化至數千金始能贖出去冬川沙撫民同知陳桓士司馬踏勘盜案道出小灣途遇衆梟開槍轟擊腰腿受傷日前揚州緝私營統領督帶砲船至興安一帶緝私梟匪恃衆拒捕其時板浦塲某鹺尹因公過此竟被拽之而去後經地方官設法始将鹺尹索回梟匪如此目無法紀一弁之微數兵之弱其欲不效黄鵠之舉者亦幾希矣現在大憲知汛地之無用日事截汰以節餉糈就松屬而論除裁松五營汛缺外又将張澤南橋松隱蒋荘防港荘行龔家路杜行北蔡唐橋大圑高橋等汛以及中左前後城守營兵裁汰把總八員外委九員額外十八員戰守兵二百十八名裁之亦不爲不力夫汛兵無用裁之固當而地方之害則仍未除也善後之計其将奈何説者謂各省現在舉行警察不遺餘力始行之於省會将來漸漸推廣由郡而縣由縣而鄉一氣貫注晝夜巡防較之汛兵當必高出萬倍者又何慮乎地方之不能安靖耶果能如此固爲地方之幸然觀蘇省所定警察章程省垣共設四百八十名每名每月薪水六元在省垣之中呼應旣靈四五百人自有餘而無不足推之一郡一邑城廂之中呼應亦易若市鎭散處離城旣遠呼應不靈兵多則費難籌兵少則仍如汛兵之十十五五曷足濟事且現在各處梟匪多集於鄉鎮之間治鄉之法較急於郡邑亦較難於郡邑乃省垣甫得創行郡邑尚未議及恐鄉鎭更無把握匪黨之横行鄉民之受累曷有底止耶杞人之憂曷其有極 
[諭旨恭錄]  
　　四月十二日奉旨分發山東知縣失邦幹河南知縣丁炳文江西知縣王繩武吳尹昌湖北知縣劉承緒奉天知縣曹祖培徐濓直隷知縣張國祥王翰清江蘇知縣震鈞汪廣生周瑞麟司徒壎徐作霖陳保頤傅延齡安徽知縣楊光詒山西知縣王廷桂河南知縣向國桂陸文治陜西知縣洪寅甘肅知縣陳長齡陶崧年江西知縣李壽森章翰彬劉震東楊繼祖福建知縣劉興仁賴仰東金清華湖北知縣陳毓湘徐肇熙程鼎銘張嶲義四川知縣孫楷辛鶴齡劉煥堂胡鼎立胡德棻廣東知縣顔輅周瑞霖朱光富廣西知縣丁槃慶雲南知縣梁豫孫樾蔭貴州知縣何大昕金奂澤陜丁布庫大使張光衍兩淮鹽大使張景棠福建鹽大使沈榮爵兩淮鹽大使陳其謙馬元翰胡毓駿福建鹽大使孫璋俱照例發往保送官户部主事慶廉著交部記名以直隷州知州用截取官國子監監丞劉德馨鑾儀衛經歴危士藩吏部司務徐福基俱照例用俸滿南城兵馬司正指揮瞿名山中城兵馬司副指揮牛棨北城兵馬司副指揮丁汝彪俱照例升用京察官光祿寺筆帖式珊德著准其一等加一級記名照例用盛京户部銀庫掌關防郎中著譜逹補授欽此 
[本館接奉電音]  
　　昨日午後京師飛電傳來上諭二道敬謹譯登○四月二十一日内閣抄奉上諭甘肅蘭州府知府員缺緊要著督撫於通省知府内揀員調補所遺員缺著聨壽補授欽此同日奉上諭五月一十七日大祀地於方澤朕親詣行禮四從壇遣延康德茂黄永安英俊各分獻欽此 
[電傳宫門抄]  
　　昨日午後京師友人專電告知本館云四月二十一日皇上召見軍機大臣及普清玉麟 
 
 

Page 2

 
 
[漢信鐵路述聞]  
　　天津直報云漢信鐵軌於前月二十日鋪至距確山城南二十里之某村總工程師克納威君因張香帥将由汴入京晝夜督工趕造每日築三里於月底鋪至確山城外以便香帥至確山下車○黄河橋工已由法工程師包辦價約一千萬兩○工程處已定於西八月一號在確山賣票○新安店尚未賣票前因公事紛紛欲上火車故變通辦理可以搭坐票價頗不一律獲利不貲 
[西省借槍]  
　　羊城日報云現聞西撫電致粤省大憲略謂西省軍務已可肅清惟搜捕餘匪舉辦善後尚須兵力各營原領槍枝因勦匪急遽施放炸裂損壞甚多派人由外洋購定後膛槍二千枝約兩月後方能運到各營紛紛請領一時無以應給請将東省局存毛瑟槍無論幾響暫借四百枝每枝配碼三百顆交委員劉令侗壽領運回梧以應急需候購買之槍運到後如數先行奉還一轉移間於桂省善後事宜不致貽誤云 
[英民踴躍]  
　　直報錄天津某西幸云英國下議院議定籌借國債英金三十五兆磅以爲南洲特國之用内以大半作開拓整頓特國一切公家事業並購買添築鐵路氣水廠灌漑田地及清償特國從前之國債等事國人一聞此議願意報効借債於國家者銀行之路幾乎擁滿亦可見英民之富且急公好義者之多也 
[招考譯學]  
　　欽命管理大學堂事務吏部尚書張刑部尚書榮爲出示招考事照得京師大學堂於上年九十月經本大臣兩次二取速成科均已入堂肄業在案現在開辦譯學館招選學生額定一百二十名分習英俄德法日本五國文字兼習普科學五年畢業優給各項出身升階俱照大學堂奏定程辦理並以備外務部及出使各國大臣各省督撫咨取譯員並各處學堂延聘外國文教習之選除先在速成科内選撥肄業尚屬不敷自應續行招考以廣甄陶兹查照前次考試章程略參變通之法其考試仍分兩塲第一塲試以修身倫理大義一篇中外史學六問算學三問第二塲試以中外地理六問物理學三問外國文論一首或筆對數條以上命題每問皆由淺及深深者以待通才淺者以試初學各門科學大要取其按目條對粗識源流藉覘素學無取瑣細煩難其外國文分爲英俄德法日本五國年幼未習者考試可從寛免年歲稍長者必取已經習過之人考試時應卽報明如功候較深作外國文論一首功候較淺面詢筆對數條記其分數其年齡取自十六歲以外一十一歲以内爲限今定於本月初一日考試頭塲初二日考試二塲屇期各於本日辰正初刻本大臣親臨大學堂者試每塲俱盡一日之長彚卷呈閲仰候評定甲乙錄取列榜選歸譯學館肄業國家需才孔亟養士爲先此次開辦之初暫擬不收學資其伙食體操衣履紙筆課本均由學堂備給與速成科一律辦理爲此先期諭示俾都城及各省一體周知自示之後凡有志嚮學者各卽開具籍貫三代年歲履歴先期在京師大學堂總辦處報名以便造册該生等務於六月二十日齊集京師各按本籍八旗取具本旗佐領圖片各直省取具同鄉京官印結親身赴本大學堂報以投考統於六月二十八日截　毋得自悞切切特小 
[惠匪難平]  
　　廣州訪事友人云惠州土匪前由陸路提督程軍門撥勇若干名由彭守戎管帶會同博羅縣劉大令前往剿辦當塲捕獲匪徒十九名僞元帥楊金泉楊林弟亦束手就縛並獲僞印僞旗幟遂進攻高圍鄉續獲匪黨五六十名無如若輩勢燄猖狂依然在平山一帶肆行搶掠不稍畏却蓋由此項車士分叚辦理事權不一以致呼應不甚靈通現彼處紳士有鑒於此聨名呈請大憲變通其法專任軍門總理其事另派員弁駐鄉嚴密搜捕以專責成而免貽悞未知能如所請否聞博羅縣禮村民人激變之由實緣某巡船管駕與村中某氏婦有染被氏夫查悉糾衆到船恣情滋閙管駕怒遂藉口拒捕朦禀統領撥勇剿辦致動公憤拒傷勇丁多名 
[人市述聞]  
　　羊城日報云廣西兵荒交迫民不聊生其賣妻鬻子者日多一日凡城市之地每日皆有鄉民携同妻女擺列待沽謂之人市計潯州等處凡三十歲以前之貧婦近已一律賣清鄉間所存者皆四十以後之老嫗耳少婦如此幼女可知一時往西省販賣人口者日以千計每日運載東下者凡數百人大半皆轉鬻爲娼以圖厚利云 
[親王蒞浙]  
　　杭州訪事友人云蒙古喀拉沁親王游歴滬江後因慕西湖名勝於本月十六日申刻率同大二世子及隨員等乘坐官舫雇用小輪船拖帶前向武林進發次日舟抵禾郡嘉興府惠式堂太守率同文武僚屬在馬頭候接停輪兩點餘鐘卽行開駛至十八日已刻抵杭省中官憲自翁中丞曁軍憲常留守以下均赴馬頭迎迓親王迎入舟中略叙寒喧始别親王遂乘坐八轎入城暫假八旗會館爲行轅省中官塲咸往晉謁輿　暄闐途爲之塞 
[美艦行程]  
　　廣州訪事友人云日前有美國兵輪船兩艘駛至肇慶府屬之南門水埔暫行停泊翌日美兵官奄打臣等三員前往高要縣署拜會前導有美兵二十餘名沿途護衛縣主任大令派兵數十名迎迓優禮欵之瀕行時大令派兵護送出境 
[八續四川總督岑制軍奏設成都勸工局章程]  
　　三當食不得説話不得競爭不得吐棄於地四當食監食官必在食堂食已會同督役人拭除之十休息及請假規則一休息有二一日休息一時休息二日休息者每房虚星昴日休息一日可以請假出廠但必本日午後七點鐘回廠三時休息者每日定以八點鐘就寢八點鐘受教四點鐘温習四點鐘休息至休息時可在廠内隨意休息不得出廠爲非四休息有長短休息二種長休息在一點鐘以外可以隨意在廠内遊熄短休息者每學一時則休息十分以爲出棚飲茶大小便之地但不得去棚太遠五每日長短休息何時起何時止並有號令六請假有二一定日請假非時請假七定日請假者逢休息日可以請假出廠其規則一先由監廠官發給假簽二不得逾此限之時不回廠繳簽八非時請假者休息日内確有要事亦可請假其規則一必由監廠官問其交之大小綏急眞僞始准給假二非時日假不得過三日時假不得過五時不得在上工管學時領簽而出四回廠繳簽九病者由監廠官騐明給假小病養之寢室大病有家者回家無家養之病院十凡本局委員司事無事不得假出病假三日以上者由總辦委人代管非假三日以上者則撤換十一儲貨所規則一儲貨分爲二一原料一製成品二者分别閣放二原料由采辦官買入儲物司事分類陳儲不可混亂每物之下繫以號票以便檢取别立表以類記其件數及買入月日三原料各品物旣大且多不能入儲者别立儲法仍儲貨所司事保管之四有支發憑單發出原料必每日爲表以記之月終則彚表以報支發憑單則存本所五製成品田總辦驗過儲貨所分類收儲亦於每物之下繫貼號簽以便檢取收入時日種類亦表記之六製成品有支發憑單發出者如發原料之法七儲貨所宜燥忌濕宜整齊忌散漫掃除宜勤不得火入不得引入其他三人每停工則閉之十二發貨所規則一領物者先至發貨所　告聽支發官核定給予發貨所司事捱次給發一人方領一人不得擁擠入内三發貨所刻定領物憑單某人領貨訖親押其上四有儲貨所發出之物一時領物之人未領或時晚不及發者發貨所卽爲存 
 
 

Page 3

 
 
儲保管之五發貨之路有三一工塲用原料二列貨所用製成品三發商售賣之製成品三路有不同而必有支發單必有領物者之領單則同十三成績規則一成績者學徒之成品地學好後本廠以資本製造之成品也應分零數成績總數成績二者二零數成績者工棚隨時製成之零星物品每一物由督工官送呈總辦提調考騐不合者改造之合者則黏簽記其製者之姓名製成之月日價值之多少或送儲資所儲之或送列貨所列之[  章程未畢容再續登]  
[壩工已竣]  
　　杭州訪事人云本月初十夜大雨傾盆河流陡漲東新關外土壩二座均被冲坍以致舟楫不通十一日天尚未霽難以興築至十二日晴光大放壩上諸人赶卽挑土修築是晚卽已工竣各舟仍照常往來 
[浙省官塲紀事]  
　　杭州訪事友人云翁小山中丞接護撫篆後循例於十三日親往各城巡閲一週是日適逢致祭常雩之期中丞於黎明排導出慶春門詣壇行禮畢卽由望江門入城登垣從東北而至西南由候潮門下城回轅○署藩憲崔磬石方伯接印後於十二日親臨廣濟庫盤查存儲欵項是日辰刻駕臨由庫廳璧參軍備具牲牢先請方伯致祭庫神然後啓門方伯升座飭杭府荘堅白大守曁候補府許南友太守星箕按册點騐後方伯起駕排導回轅○浙江糧儲道陸吾山觀察因上年冬漕将次運北故觀察卽於本月十三日辰刻由下關馬頭登舟赴申督解 
[漢皋雜誌]  
　　漢口訪事友人云漢口皮油一項近年銷塲頗暢去冬因來源缺乏每擔漲至十三兩左右現貨到漸多每擔又减去銀二兩餘矣○漢陽一帶所收猪捐向充鳳山中學堂經費刻因收數不甚暢旺已由縣尊周大令高揭示言催令速繳○候補知府金峙生太守現奉上憲札委辦理兩湖輪船北局事宜太守奉札後昨已上院禀謝奉委到差○漢上柴煤一項銷數最爲通暢去冬因湘水枯涸來源稍稀價值亦因之而貴刻下湘流暴漲炭船遂接踵而來因此價盤微跌每擔約需青蚨一百七八十文○鄂垣所設之江南旅學由黄小岑金峙生兩太守主持其事所訂章程極爲美備至教習人等均皆品學兼優之士業於本月初十日開學聞附學者爲數頗不少云 
[邗上瑣譚]  
　　揚州訪事友人云公路浦某塲員近因緝私拒捕大受挫辱運憲程雨亭都轉聞悉昨已檄飭分轉迅往查辦分轉遵卽起程星夜前往尚不識若何辦理也○邇來揚郡城鄉謡喙紛紜謂有洋人竊取民間木主無識之徒爭相傳播竟有将木主自行焚毁者府尊余太守聞之深恐釀成事故爰於前日發出簡明告示多張分貼曉示云近有匪徒揑造謡言購買本主攝取靈先鄉愚無知焚毁囂然木主祭祀何能妄燃自示之後務各安閑倘再信謡定提重辦○邗上某運商承運西鹽淹消已早有所聞日昨運憲程都轉果奉到督鹽憲魏午帥札文略謂據江西督銷局禀稱運商復茂永等承運西鹽淹消可否免完半釐毋庸補運等因到本部堂據此除批運商復茂永永興義等装運西鹽至蘿葡夾瀦溪等處淹消旣據勘實出結呈送均准免完半釐毋庸補運候飭准運司知照繳結存印發外合亟札司云云都轉接閲之下立飭淮南局員傳諭該西商一體遵照云 
[吳宫花章]  
　　蘇州訪事人云本月初八夜蘇州府署内宅忽被宵小穴壁圖竊幸壁上護板堅厚不能洞穿翌日府尊蘇州府向子振太守查見不覺勃然震怒立傳地甲門皂研訊喝令各笞若干板荷校署前以儆疎忽○某姓家司帳人某甲雇舟至某鄉收取田租駛至盤門外繫纜作炊甲乙二舟子登岸購物瞥見市上有河豚魚二尾不覺涎垂吻外購之回船加意烹調恣情大皭未幾卽腹痛欲裂急延醫調治百藥無效延至夜半相繼斃命殊可憐也○元妙觀西首察院巷口正源麫店學徒某甲年十五歲時與對户鶴年長壽器鋪學徒某乙嬉戯本月某日甲将乙髮辫拉去蓋乙素患癩痢腦後所垂者假髮也於是閙羞成怒起足踢甲不料適中甲之小腹登時倒地斃命當有自稱乙之祖母者出而探問經魯仲連共人出爲排解令鶴年長主出撫恤洋銀一百元正源館主出棺殮費洋銀五十元事乃寢息不料翌日又有某嫗大哭而至盤踞吵閙蓋當時領洋銀者係冒認者也遂将是日介紹之人交地甲扭送有司衙門請究不知若何了結也 
[江督行轅紀事]  
　　昨日清晨蘇松太兵備道袁海觀觀察上海縣汪瑶庭大令提右營參将廖楚材參戎均詣行轅請安旣而會辦電報大臣吳仲懌侍郎商約大臣吕鏡宇尚書伍秩庸京卿商約隨員劉星階學士楊觀察文駿先後晉見迨八點逾十五分鐘時製造局總辦趙渭卿觀察請制軍查閲各廠各官陪侍制軍先閲機器廠洋槍樓次及鍋爐廠水雷廠砲彈廠木工廠輪船廠生鐵廠熟鐵廠畫圖房等處至十點三刻鐘時始返局時適山西巡撫張大中丞荆州将軍綽勝亭留守升授安徽巡撫誠果泉中丞江南湜督李壽亭軍門長江水師提督程從周軍門均來請謁制軍以禮欵之未幾商業公所總董嚴小舫觀察松江府許子原太守保甲總巡朱森庭明府英美租界公廨讞員張柄樞司馬　讞魏蒓塢大令法界讞員孫建臣大令以及英國商員德貞君商務叅贊福開森君先後蒞局禀見至十二點鐘時在局午膳畢迨十二點逾二刻鐘時制軍乘馬車至洋務局小憩旋赴日本總領事之招至禮查西客寓宴飲聞制軍定於今日與江蘇巡撫恩藝棠大中丞以及在滬各官在轅籌議機要事宜 
[日員宴客]  
　　昨日十二點半鐘時駐滬日本總領事小田切君假禮查西客寓邀請兩江總督兼南洋通商大臣魏午荘制軍宴會陪坐者江蘇巡撫恩藝棠中丞荆州将軍綽勝亭留守商約大臣吕鏡宇尚書伍秧庸京卿會辦電報大臣吳仲懌侍郎江南提督李壽亭軍門蘇松太兵備道袁海觀觀察南洋陸師學堂俞属士觀察並設西樂一班以娱清聽迨興盡而散時已鐘鳴三下矣 
[讞員履新]  
　　調委英美租界會審讞員孫建臣大令於昨日發出紅示略謂本分府奉道憲札委兹擇於本月二十三日已時接鈐視事仰書吏差役人等一體謁見並照會各國領事訂於二十四日往拜二十五日會訊各案説者謂大令歴任江北桃源等繁劇各州縣精明練逹輿頌翕然自任法界讞務尤至公至明爲華洋紳商所欽仰兹者調任英界聞履新之初卽須革除門丁裁减差役新猷不煥想必有一番振作也 
[讞員易委]  
　　法租界讞員孫建臣大令近奉道憲袁海觀觀察調辦英美租界會審事務定於本日已時接鈐任事所遺法公廨會審差卽委英界襄讞委員魏蒓塢大令以承其乏 
[黄堂謁客]  
　　湖北候補知府毛稚雲太守因公來滬昨日命駕至上海縣署拜會縣主汪瑶庭大令飭丁擋駕 
[馬路将興]  
　　去年裏虹口圓通寺後建造高大洋房一所擬将英界麥家圈仁濟醫館移往彼處近已将次竣工當事者以無馬路可通尚懷觀望近經工部局董勘定擬自美商晉隆香烟公司棧房左近起至張家灣澄衷蒙學堂止開築馬路以便行人前日局董已禀請蘇松太兵備道袁海觀觀察出示曉諭略謂馬路需用之地照官價每畝給銀一百兩地上墳墓如有窒碍者須一律遷去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[催葬綦嚴]  
　　前者本邑浦東保甲總巡謝岳松明府目擊各鄉村屍棺暴露深恐釀成疫癘傳諭各圖地保轉諭各屍屬赶緊埋葬其無主者函請善堂代爲掩埋迄今日久仍不免有陽奉陰違情事昨日明府飭差恊保查明實數以便重復曉諭催令速葬 
[校閲華捕]  
　　本邑南市馬路工程局總辦翁子文太守前諭捕頭轉飭各華捕練習各種技藝定於二十四日午後親臨校閲以别優劣而示勸懲 
[上海縣署瑣案]  
　　昨報紀情節離奇一則前晚縣主汪瑶庭大令提案研訊程少卿供小的係本城守備程厚庵之姪孫原籍安徽厚菴叔祖原名鴻卿有兩弟次名鴻運五名鴻章向與小的均居署中歴有年所初時叔祖在前兩江營務桂薌亭觀察處當執鞭之役觀察以使女何氏配之爲妻後應武試遂以進士授職守備自此厭棄糟糠将何氏抛棄松江久不顧問近來娶妾鳳氏性情刁狡在叔祖前百船唆弄視親族如陌路且有外遇二叔祖鴻運以顔面攸關於今年二月内回籍避之惟鴻章及署内各人心俱懷恨本月十五日鳳氏赴滬北昌壽里由五叔祖鴻章隨之而往囑令小的糾人伺於要隘意圖洩忿小的隨糾得金國寳楊金忠張二張禮等伏於學宫前至更魚二躍時鳳氏乘輿而至鴻章喝令停輿吹滅燈徿将鳳氏拽出批其頰數下旋卽星散黑暗中未曾攫取一物至各物遺失何處並未目覩金張等雖曾在塲實未動手求鑒張二張禮同供小的等向在浦東當糧米小工與程少卿素相契洽程守備署中各事無不知悉此次鳳氏夫人赴滬北署中人因恨夫人切齒羣思一逞小的等由程少卿糾合情不能却爰轉邀金楊兩友至西門附近某茶館中守候至二更後見夫人舆至尾之而行至僻靜處始出攔阻伊署中人便肆扭毆小的等實未行兇攫物金楊同供小的等雖與二張同業然彼此結識閲時未久是日歇工至滬上遊玩途遇兩張堅邀往觀並無攫物之事大令著分别還押候再訊核○前日張鳳亭控被房客朱阿囝毆傷求騐當晚汪大令提訊張供小的係本邑人與姪茂林比屋而居前日茂林之房客朱阿囝忽将小的屋椽擊損向論被毆叩求究辦大令察得張並無傷痕且所控亳無証據著退去姑候查明核奪○孫李氏與夫弟孫金泉禀求騐傷大令提訊之下李氏供前日小婦人與夫弟金泉在田耕作堂姪和尚忽奔至聲稱失去皮夾一枚内儲票洋銀四十元小銀錢三十九枚强指小婦人拾得藏匿小婦人竭力剖辯伊不信遂糾同湖南人多名将小婦人毆傷叩求騐明提侒孫金泉供詞相同大令飭仵騐得氏右肋稍有傷痕姑令退去候提和尚等訊辦 
[英美租界公堂瑣案]  
　　汪應生在某鐘表店爲夥将各户交修之鐘表竊出押錢報由包探趙銀河吊到原贓傳同失主請核襄讞委員魏蒓塢大令商之英署迪繙譯判責三百板押西牢一年零六個月○花金羅潛入張姓家竊取銀錢報由包探米順拘案請究大令判責四百板枷號一月期滿押西牢二年○前日王阿迷潛至王永法家竊取衣物爲趙包探拘案請究大令判責三百板押西牢半年期滿遞解回籍○李阿三竊取某姓衣物爲包探米順拘案請究大令判責五百板押西牢半年○包探王長桂解李榮生到案禀稱李掩入日本人某家竊取衣服機器等物請究大令判責五百板押捕房三月○妓女吳阿二爲施張氏王桂林二鴇之養女因逼令賣娼不從屢遭凌虐傷痕纍纍爲包探方長華将一干人拘案請究大令判吳妓交齊良所撫養施鴇押候鞭背五百枷號一月仍候補提人證訊核○包探張天林解婦人王李氏到案禀稱此婦向馬公館騙取珠花一枝在某當質得洋銀一百元報由小的獲案氏夫某用已繳到當本洋銀一百元請核大令判氏責手心五百下發官媒管押珠花當本均存捕房候禮拜三再核○匪人張小谷誘拐余姓幼女案發經公堂笞責管押旣而有張仁書沈榮林二人向張姊嚴張氏訛詐洋銀三十元已付過七元控奉捕頭飭包探劉森堂将張沈拘案請訊大令判各責五百板押捕房三月逐出租界 
[法租界捕房發落]  
　　積竊陳順昌楊金生均奉讞員孫建臣大令訊供押候分别責懲昨日命提到案判陳枷號一個月期滿責放楊笞責三百板開釋○長江輪船積竊張春山王阿三前奉大令訊供判各枷號二個月昨已期滿命帶案疎枷各責五百板送改過所各押三個月○流氓楊阿五前在新租界糾同羽黨劫奪趙東林之綢衣一包趙投報捕房請派探查緝迄今兩月始由包探将楊拘獲吊到原贓奉大令提訊供認不諱著照原斷重責一千板斥釋○杉板船户吳阿林吳阿才前因撈獲某輪船搭客踊箱不肯交還控經捕頭飭探吊到原贓箱内尚少洋銀一百元迭奉大令訊供責比堅不肯認案懸日久未便再延昨日命提至案著各責二百板開釋 
[金陵官報]  
　　四月初六日銀元局候補道沈禀知今日開工江甯縣盧禀知赴南鄉相騐直隸州寳鑫叩謝奉委解書辭赴都鹽經歴朱乃庚由揚解餉來調署城北守備金伯鼎禀知任事亞交缷常州守備城左把總孫成春奉委解李田赴都知縣何崧齡謝委派辦處講信科掌稿差總兵吳立斌由清江來守備吳后堃由江西解餉來督轅牌未　河水師太生營副将歐陽成祥叅劾遺缺第一輪第一缺應用儘先人員本部堂查有内洋水師副将現署海門副将實任川沙營叅将韓元孔堪以請補初七日蕪湖米局候補道劉錫庚禀辭正任吳江縣方道濟辭回蘇池甯陸路緝私總巡知縣歐沛霖辭通判金殿元到巡檢甯相禀知到省寳順縣朱士俊准補崇明縣李如松由蘇回叩謝牌示初八日駐滬釐捐候補道朱宜振辭候補道徐炳倬由蘇州回高廷蘭朱承昌均由蘇來世職張德慶奉示驗看候補道章蔭辭赴蘇委署蕭縣張紹棠辭赴蘇見撫臺後赴任縣丞譚友麟奉示繕寫履歴初九日藩轅牌示照得海州州同巡緝委員王肇涵期滿遺缺查有補直隸州州同黄士榮接辦又准補高郵州吏目李維藩應卽飭赴新任前湖南撫臺　亷三到會直隸州陳龍昌禀知奉委學務處文案差署湖北武昌府通判曹受詔湖北來赴日本考察丁憂通判王萬選禀知自籍回叩謝蒙酌委州縣一次知縣梁繼先禀知知州張頤慶病故巡檢劉衡禀知縣丞趙繼良病故初十日指分江西知府易郁芳到由京來鹽大使謝靖奉示察看副将胡錦榮交缷常州營遊　回會會辦上海會文局同知同徒繹通判金殿元知州楊增芳均赴蘇見撫憲知縣劉重堪謝委派辦處正治科掌稿卽到差十一日大通釐捐兼保甲巡警事安徽知府許炳榛到知縣陳世輔自滬回准補海州洲同黄士榮謝委知府李士彦叩謝給咨赴引辭首府羅兩縣陳盧禀知今日求晴通判朱瑞辭赴江西直隸洲李傳蔭自蘇州來十二日直隸州李傳蔭見知縣孫筠由日本考察學務回試用知縣孫光衍自蘇來雲南提運軍装委員府經周肇遵雲南來廣東府經陳爲鐸禀謝委銀元局差遣候補道劉　烈辭赴蘇見撫台内閣中書尹克昌謝委師範學堂提調差貴州府經高宏蔚辭回湖南日本愛石兵船船長海軍户佐石橋甫海軍大尉田本親民金子忠告大車巖賴正醫官粟田俊三駐甯　事天野恭太郎洋務局候補道汪東文敎習白河次卽東文繙譯張楠均見 
[維揚官報]  
　　四月初八日丁憂運判戈分轉乃爾由淮北來揚公幹○初九日調署淮安府軍廳吳司馬瞻文過揚復任趙鹺尹　族委解京餉起程○初十日謝分　食辭回高寳巡差朱分轉煦辭回淮北差履鹺尹善辭赴五河差○十一日正任河場陳鹺尹調委四浦掣騐差了鹺尹献廷差淮北大伊山卡○十二日丁分轉士年由皖岸來○十三日板浦塲祖鹺尹文斌到揚公幹羅鹺尹樹屏委解京餉起程○十四日陳鹺尹丕業銷曲塘卡差朱鹺尹乃唐銷南京餉差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
