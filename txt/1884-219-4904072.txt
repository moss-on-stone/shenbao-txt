# 1884 - 219 - 4904072

 

Page 1

 
 
[新書告成]  
　　妙香室叢話十四卷爲賀縣張少伯先生所輯大致舆两般秋雨菴隨筆桐陰清話諸書相彷彿其中敘名人之軼事誌畸士之幽蹤以及短詠長謡艶情綺句旁搜博采尤足耳目一新盖先生爲近時名下士生平慱覽群書聞見旣多故能言皆有物也本舘得其稿本排印成書分釘六本定于本月二十六日出售價洋四角諸君子有先覩爲快者請仍循曩例購取可　[  申報舘主人啓]  
[第十號畵報出售] [  申報舘主啓]  
啓者此次十號畫報中繪有曾九帥抵滬圖在製造局碼頭　岸該圖地勢曲折房廊參差畵家親往鈎　俱臻極肖一經寓目不啻親遊其地再有　軍戌越遭風毁壞兵船軍儲覆没人口傷亡圖申天討而快人心無逾於此閱者自必先覩爲快兹於十五日出售第十號畫報仍附淞隱漫　　　一則閱者鑒之此布 
[論雞籠一戰爲中國最好機會]  
論中國目下情形者鮮不以爲利於戰不利於和特彼此雖有釁隙而法人尙以和議相敷衍我中國不肯首開兵端則苦於無間可乘乃亦以和議與之相持而不能决今者雞籠一戰則是兵端之開開自法不開自華衆目周知中外同見彼法人雖欲諱飾而無由矣雞籠卽基隆與福州省城隔洋面呼應不甚靈捷臺灣地雖相連然船少兵單雖有劉省三爵帥節制鎭道坐鎭其地一時亦難爲力第基隆地出佳煤可以供輪船之用法人窮兵遠來所恃者在船艦　艦非煤不行前者鄙人早論及之以爲此地爲法人所必爭葢萬國公法两國有相爭之事各國皆守局外之例彼此皆無所助不得以煤食軍裝相接濟法船來華途中須行四十餘日途中所歴之處皆係他國屬地如新加坡香港澳門等處誰得以煤糧售之法人若此是坐困也卽使從西貢添裝爲程尙近然究屬不便故法人而不開兵則巳一開兵必先取基隆此必然之勢也法人先時尙不敢輕易開兵專以和議爲說今忽不能復忍一鼓而攻基隆彼方欣欣然發照會於曾欽使以示武於我而鄙人早料中國官憲必不能再爲含容定當力圖恢復果也得十六日厦門來電謂華軍與法交戰擒法人一馘法人百搶獲坐旗一面巨砲四尊洋衣帽無算法人聞此電音嗒焉若喪正不知其慙恧愧簿爲何如矣本館默騐　情前者失守基隆一信事關緊要亟印單張傳送閱者莫不髮指眥裂其憤憤不平之色不禁流露而不可遏旋又接基隆捷信事尤緊要亦發單張傳送閱者莫不眉飛色舞其快然忭舞之色誠有所謂今而後喜可知也者卽此可見中國之人心其同仇敵愾之風眞有不約而同者也人心如此而法人猶欲故爲逆之其能利乎前者桑台北寗相繼陷於法人中國曾有言在先謂法人如攻此两處是欲與我中國爲難必不肯任其侵暴其必與戰而法人悍然不顧居然入桑台取北寗竟無忌憚彼時兵端巳自法人開之中國若欲與之戰未始不爲無名而中國猶以輕啓兵端恐致两國生靈塗炭仍復忍而不發與之言和祗自咎其將帥之不臧不肯遽興撻伐之師中國之大度實中國之仁心也今越事巳定而法人猶貪不知足任意誅求必欲得中國賠費而甘心焉彼其意以爲虚聲恫喝中國必懼而從我於是兵艦横來聲言質地飄忽出没於南洋閩海之間一面巴公使左滬虚與委　而一面巳盛兵在閩伺隙而動我閩疆天險法船不能飛越加以制軍撫軍將軍數大員多係老成知兵善於運畫又得張幼樵欽憲有胆有識舉重若輕法人不敢輕於嘗試遂又聲東擊西忽焉而突攻基隆一時不及措手爲其所乘彼卽以兵艦傳捷報致照會於九帥自鳴得意設果一失之後不可復得則中國無人而不免爲他人之竊笑矣乃不旋踵而殲除法人被死被傷至於若是前日之所得者仍屬一塲空喜而且貽萬國以戎首之名法人此舉大屬失計而我中國則正是一絶大好機會彼先奪我基隆兵端之開有所主名師直爲壯曲爲老我之理直又何患焉前此初未與法人交戰不知其虚實或不敢冒昧從事今則基隆一戰彼有砲火之利艦舶之堅仍屬無所深恃人則爲我所擒殺船則爲我所擊沈彼之虚實雖未能盡知亦可以一端則其大槪中法强弱相去不爲甚遠苟能認眞防堵彼卽不得深攻倘能竭力兠拏彼且無從逃遁我軍之膽當因此而爲之一壯從此我中國以堂堂正正之旗驅赳赳桓桓之士與法人相見於疆塲當不若從前之畏葸不前矣今者两國欽差猶在滬上不知尙有可成之和議與否事情秘密外人無從揣測竊以爲此時中國譬如醫家療結胸非大承氣湯不爲功前特患無處用藥耳今幸而遇可以用藥之機而又不乏善於用藥之人樂於用藥之戚友族黨倘不一投　劑則爲時愈久其病愈深矣時哉不可失夫子朂哉 
[天威震怒]  
　　昨得北京來信云中朝聞知基隆消息謂法人初未示戰遽以兵攻我基隆地方無禮巳甚 
天顔震怒現巳飭總署照會各國告以法人甘爲戎首攻擊基隆情形想各國聞之亦不能爲法人作左右袒也 
[厦門確電]  
　　基隆信息節經登報本館因外人頗有疑詞特發電至厦詢諸另一訪事華友兹於昨午十二點五分接到回電稱基隆煤礦中國自行燬壞法人上岸爲華兵擊退死傷之數則尙未詳知至淡水海口埋伏水雷甚多法船不敢相逼然則前日所述基隆两次信息皆信而有徵者矣 
[福州要電]  
　　昨晚七點鐘五十分福州訪事人來電云法人巳揚言欲攻中國口岸惟所攻何處則未能預揣也按此次法國稱兵實爲普天率士之所同憤皇上赫然震怒聲罪致討早巳破其謀而奪其魄而法人猶狡焉思逞亦多見其不知量矣來電又云美水師提督達維斯己抵福州矣 
[京華傳聞]  
　　京師爲首善之區向來風俗樸茂乃近來亦大有浮囂習氣昨日接到京華電信謂都中人士聞十五日基隆失守之信人心囂然頗多謡諑并有烟臺亦於十九失守之說夫烟臺與滬相去不遠此間天津船隻照常往來昨晚尙有開任之船其爲訛傳無疑而都中竟有是說豈北方風氣剛勁喜於戰門故爲是言以兾一試耶抑好事者故造此言以惑衆聽耶竊謂軍情固宜秘密然苟事巳顯著如某處失守某處恢復此等信息不妨由官憲明白曉諭俾民間得以周知不至滋生謡諑此亦安民心之第一良策也來電又云總著得信後醇邸與左相并諸在臣等在軍機處會議至三點鐘始散期如何定奪之處則外人無由聞知想運籌决策諸君自必智珠在握也 
[礦師到越]  
　　香港西字報云法國某礦師現在前赴越南東京察勘有無可開之礦卽當舉行開採云 
 
 

Page 2

 
 
[津信譯登]  
　　天津西人來信言招商局售與旗昌之後津地華商頗多議論緣皇太后諭總理各國事務衙門大臣謂招商局出售一節殊深不悅總署隨將諭旨恭録電知李傳相然木巳成舟卽有諭旨要亦挽回無術惟思招商局旣有此舉亦必胸有成竹斷非冐昧爲之或者以近來生意清淡無從獲利故不如售出之爲愈且招商局一經售出而各股友反得原壁歸趙是亦一好處盖招商局股本每股銀二百两當未售之先市價僅五十两尙無人收買今則旣經賣出當可按股照數全還也 
[津人述招商局事]  
　　昨自津友來信云自有招商局不特徵兵解餉轉運漕糧諸形便捷卽官塲來往往局中船上招呼迎送較前亦事事便宜月之十四日牛莊關道續觀察昌卸任過津殊令人有今昔不同之感先是觀察由烟臺乘局船來未到天津早經函佈起程日期以便船泊碼頭俾得局中照應儀從赫濯其紀綱之僕不下百十餘人比及碼頭皆在船豆延佇望穿两眼局中並無一人一騎相迎曾不逾時信遠洋行同美領事馳到促換船旗卽此區區一事誠不堪回首也○十五日津局總辦黄花農太守稟見傅相同見者有軍械所某君請示謂現有軍械解申作何處置傳相答以由洋船裝載某君回稟恐難妥貼傳相顧問花農太守從前招商局載運軍火一切情形太守禀稱軍火到局騐明護照相符卽由局中報關落船傳電到申預期派駁船於吳淞口駁運入口葢輪船定章事同一律裝有軍火不能逕情直遂也傳相聞之憮然不　○招商局開創時巳見抄邸由李傳相奏明集資辦理經營十數載一旦因時事多艱銀根緊急仍賣與旗昌其中必有大不得巳而爲之者惟機事甚密外人絶不與聞且倉猝賣成傳相並未出奏亦令人莫名其妙 
[台灣近事]  
　　厦門訪事人十五日來信云劉省三爵帥現因台北海口一時難以遠離不能卽赴台南遂駐行轅於台北本月初三日派令伏波兵　齎文往台南檄傳台灣道鎭次第前往謁見口唔商一切　宜于是劉觀察連夜乘坐伏波船於初七日抵淡水晋謁爵帥商議數日現巳回郡矣并聞台灣鎭及本府文武各官仍要次第往謁也又聞劉爵帥擬將　度地勢於台北地方建造行轅尙未擇定地址又台北各處現亦染患時疫聞有有新庄分縣地方日約死一百三十餘人大半業茶者居多此係基隆未戰以前之情形也 
[甬江驚擾]  
　　本月十九日午後寗郡接有電音維籠失守台灣防務亦甚吃緊卽有不法匪徒掀風作浪謂鎭海金鷄山巳被法人佔據一霎時民心大亂幾於市中有虎杯内皆蛇居民之挈家遠適者深恐城門關閉連夜奔逃西南两水門船爲之塞長年索資較平時多至數倍次早官憲出示曉諭又得雞籠捷音奈言者諄諄聽者貌藐行號店舗咸將貨物運出以防匪類生　殊不知甯波地居腹　鎭海咽喉現有重兵扼守招寳金鷄兩山之間兵船縱横炮臺林立陸有鋼炮海有水雷卽使法釁果成而海外鯨波萬難飛越彼輕舉妄動者盍亦一審思之歟 
[星使報銷]  
　　出使美日秘三國星使鄭玉軒銀臺自光緒八年十一日起迄九年十月巳屇一年所用經費應循例報銷刻下巳由總理各國事務衙門具奏准開支銀十二萬八千四百两有奇由各海關洋稅項下提出之一成半内支銷云 
[撥稅艱難]  
　　張香濤制軍奏請由各省關稅鹽釐金貢下按年提出十分之之三解交吏部作京員津貼之需曾經降旨令各直省一例照撥刻聞署黔撫李中丞用清咨稱黔省山路崎　奸商易於繞越必須多設厘卡節稽查經費較　省浩繁而厘稅却不不及江浙一府萬難遵旨解交未知部世如何議覆云 
[募勇防邊]  
鮑春霆爵帥日前專委視信大員到漢鎭齎有爵帥札子委姜鎭戎河清招集舊部兼新募勇丁云云是以姜鎭戎隨卽動身往招部曲矣傳得爵帥在夔府於六月初五日奉到密旨招集四十營前赴粤西邊界嚴防也 
[星火燎原]  
　　揚州西門外半里許有中陳生烟户三十餘家於初八日半夜命庄全燼於火無一椽一柱存者計燒死瞽目男子一婦女三口小兒九口牲畜不計其數先是庄東第二家于姓男子自廬州冋其妻在某公館服役托隣人照料門户於囘時巳日暮置行李於房内而赴隣家飲出門時悞擲自來火於衣唯内星星之火愈引愈熾十醉歸升榻而臥尙不知覺及火猛烟塞始在黑甜鄉中倉皇奔出其時東風大作火勢益不可遏頃刻三十餘家竟成灰燼次日保八城報災求恤言之歴歴云 
[温郡籌防]  
　　温郡近因中　釁成海疆多故當道諸公將各處海口　置守禦惟經費餉糈一無所出不得不勸募各户慷慨樂輸問郡城四典鋪及裕大老春陽新春陽葉德昌四南貨店各派捐千金至前募之龍勇巳由張邑尊諭各司事每廟選技藝熟諳年力富强者二十人駐紥城頭以資防守計温州合郡共水龍十四架選勇丁二晨八十名至練軍楚軍廣勇台勇等亦均駐紥在外云 
[部駁藝科]  
　　潘嶧琴少司成請開藝學科摺子巳見邸抄但西國工藝一道多有可以意會不可言傳之處若繪圖貼說又恐得其形似未悟眞詮且或開勦襲模糊之弊現奉部臣議駁想此事又將作爲罷論矣 
[吳淞日報]  
　　昨晚吳淞訪事人來報云泊守淞口之南瑞鐵船及開濟兵輪今接憲札飭赴雞籠巳啓輪前往矣○統領合字營章軍門午前乘常平火輪到淞亦泊大關之西曹劉两軍門卽到舟拜會面議要公聞章軍門卽欲展輪來申云○刻下淞鎭遷避者多船價因之頓貴前晚謡傳三更時將與法人交戰致港内商船頃刻即行避去民心惶惑甚可慮也 
[私售食物]  
　　吳淞口所法船停泊伺釁早經寳山縣王邑尊嚴禁商販接濟食物詎奸商貪利往往冐法私通每日將日用所需潛載烏龜小駁船上驶近法舟法人卽放小火輪接取是直于甘充文案之六人外又添一種漢奸矣所望文武各官及早查獲盡法　懲弗使若輩漏網也可 
[避災失子]  
　　昨日吳淞鎭整客店主某因畏法亂携眷遷居嘉定舟至羅店港候潮停泊其子年十二歲偶上岸遊眺忽來一客舟因逆風拉牽驀牽繩脫手絆在該核身上當卽絆翻落水趕緊救　早經氣絶刻下有人調停大約不致報縣　騐然痛失堂珠未免悔之無及矣 
[憲轅宜]  
　　前日下午三點鐘時邵道憲赴英刑司署聞有某繙譯與某兵頭接見談至四點鐘時辭出卽赴曾爵帥行轅禀見約歴半點鐘時始行傳見密議要公 
[練勇續聞]  
　　前報邵道憲擬派兵勇四十名在英會審公廨護衞巡緝一節兹由黄太守招募紹勇四十名並派署内庖人爲勇目昨日報名造册所用軍械係刀义洋鎗各勇皆躍從事赶做號褂上有西字并書租界練勇四字云 
[定期會增]  
　　楊樹浦厚仁堂之鄉團分局設於裏虹口三官堂所製刀乂器械一律斬新擬於念五日令各團勇出巡街巿與楊樹浦之團勇會合巡哨云 
[有恃無恐]  
　　前數日寓居上海之寍波人聞有挈眷回里者近日則寗波居人反相率搬至上海租界以上海係涌商大埠設防甚嚴較他處更爲穩妥也獨不解租界中人乃反紛遷避是奚爲者 
 
 

Page 3

 
 
[暫押候領]  
　　前有甯人岳忠傳等來滬尋其嫂顧氏由黄太守斷令回籍等因巳列前報兹聞岳領嫂出外因吵鬧由捕將一起人拘案請訊岳忠傳供同叔父岳嗣安領嫂出外本欲輪船適逢禮拜輪船不開爲此將嫂暫寄在親戚柴安生家詎右陳小東來言若要領嫂回家須償伊洋百元我與伊並不相識置諸不理彼卽糾同十餘人前來刦嫂慌卽報捕陳等始　故又將嫂送案其叔岳嗣安供與同柴安生訴亦相符顧氏供自領出後關閉在柴姓家聞欲串同將我價賣情急喊呌竟被梱鄉手脚陳小東我確不相識因聞喊救聲見我被梱代爲報捕我尙有胞弟顧小元巳有信催其來滬可否俟弟到隨同回去黄太守隨飭顧氏仍交官媒准俟顧小元投案領歸岳忠傳又稱我等來滬尋嫂躭擱巳久川資用罄不能再延時日太守謂爾等儘可先回或同顧小元來案具領亦可 
[巡捕被送]  
　　前日午後有僑寓法界之某甲扭英界一百五十七號華捕至法捕房訴稱氏回家午膳見此捕睡我床上但我實素不相識故送案請訊凉帽號衣腰帶一併呈案法捕頭略訊情由卽派捕將此案送歸英捕房辦理噫臥榻豈容他人鼾睡耶該捕之被拘受辱咎由自取夫復何辭 
[能言隝]  
　　前有火居道工趙春芳投上海縣控稱被該處蟻媒馬　廷邵洪海余四顧秋堂等將伊妻許氏拐賣與李阿桂求提究辦當經黎邑尊飭差先提到馬邵二人枷責在案昨據原差將許氏等一于人証解案蔣明府訊據李供上年十二月十九日憑余等爲媒出洋一百十元娶許氏爲室小的問其來歴該氏等俱稱夫故無依因而轉嫁成親後該氏巳　孕數月求恩鑒察余四供並未爲媒係被誣　許氏稱悞聽馬等讒言背夫逃出轉嫁與李時余亦在塲明府謂余爾從實供招尙可從寛否則照拐賣有夫之婦律從重究辦余仍狡執前供明府大怒喝責三百板始呈出趙春芳托賣妻子及與許氏情愿分離之筆據俱有趙左手箕斗印爲憑明府察閱後問顧秋堂何不到案原差禀稱頋　提不到小的曾購線緝拿仍屬無濟查得顧與余向係同夥求請着余交顧明府謂察核各情爾之爲媒實無疑義如復敢狡賴當冉責三百板看汝能否熬刑不供且顧何時可以交案余求請補提明府不准限余於三日内將顧交案如延嚴比又問此箕斗印筆據是否爾揑造答稱實係趙親筆請卽察騐至價洋當時趙得二十二元顧得七十元小的僅用五元明府謂爾之所供仍係說謊又喝笞　　一再求恩稱小的不敢逞刁正在訊供時忽有羽士劉正忠袁星葉澹如等五人聨名公禀稱趙妻實被顧等拐賣預先揑就離婚筆據以爲卸罪地步身等查胡趙春芳確無其事故敢投案剖白明府謂爾等旣供詞確鑿准將許氏交趙領囘管束倘日後分娩無論是男是女准李領回撫育李不問來歴擅買有夫之婦咎亦難辭飭責手心四十下以示薄懲俟提到顧秋堂等押追價洋給領並着劉等五人各具甘結如查有串揑虚誣等情惟該五人是問劉等遵卽具結李斥釋余等管押 
[英界堂瑣案]  
　　鄭開賓稱在發昌鐵廠爲夥被梁阿其及小孩李百念李阿和張阿和竊鐵二十餘斤送案請辦黄太守商之施繙譯判梁責百板枷號两月李百念等押候責梁畢開釋○沈茂林稱兒子沈增榮　飯店習業前日歸家小　呼痛訽係店夥陸阿壽同睡送案請辦陸阿壽供並未同睡黄太守判將陸阿壽笞責二百板沈增榮交其父領去○米船碰壞小火輪船由黄太守斷令米船夥周阿二賠洋十元巳列前報嗣由陸新新投案請將周保出太守不准着俟繳洋再釋陸又稱小火輪船裝載　水廠買物碰撞之後周管押　案船被藥水廠令地保看管當日我送飯與周回船時被地保私賣去米五石太守隨飭傳該地保訊度昨晨地保徐炳投案稱未將周阿二交捕送案之前確由藥水廠令我管船及到案押追賠洋我巳交卸斷無私賣米石情事且聞陸自將米石賣與大興米行太守隨飭該地保立卽查明禀覆 
[法界堂瑣案]  
　　法人麻皮阿三控稱華人曹思英前曾借我洋元還時尙少二元之譜送案請追小摺呈騐曹供作薙髮匠曾借伊印子洋十元借經四月應還洋十二元每月分六期按期繳錢六百文作二十三期還清巳經還過二十二期尙欠錢六百文因伊末後两印未葢我故未付伊交我之小摺呈騐中西官詰問之下將小摺閱過果有三印未蓋此摺係去年七月間所立該洋人以印子爲憑未付錢文故未蓋印實欠三期計一千八百文翁太守以此洋是去年之事業巳過期着曹再還錢一千二百文了結并請海繙譯申斥該洋人嗣後不得盤剥重利查阿三控案纍纍屢見日報安得中西官嚴加懲儆庶此後稍知斂跡歟○包探嚴頌眉稟稱潘和蘭竊興聖街振隆號衣服一包寳銀四錠英洋一百四十元對開四人開等合洋八元四角帳夾一个行竊時其家並未知悉潘携贓至老北門遇無賴四人扣住欲分及見寶銀後蜂擁者多至四十餘人四流氓中一人見勢不佳卽喚　街捕衆始紛紛散去遂將四人及賊併拘獲解案贓物及鐵鈎繩索鐵扞等呈閱據失主檢點尙少大洋四元小洋數元失主趙子來稱家住城内今歲夥開振隆昨晚門户扃鐍依然未知伊何從推進銀洋放鐵箱内未有鎖匙箱何由啓求請研詰潘供福州人前在鐵甲船爲水手現住客棧意欲回去苦無盤費故人内行竊及見鐵箱卽用釘頭撥開洋鎖取得銀洋至老北門卽被彼等攔截包探又稱在四流氓中搜出四開洋八元每人身畔各二元據稱從地上拾得該四人一名陳秋桃一名王阿順一名錢阿狗一名孫桂福均稱四開是地上所拾後見閒人愈聚愈多卽由王阿順去喚捕太守着將贓物給失主領去潘交捕帶叵管押陳錢孫三人各責六十板王阿順姑念其曾經喚捕免貴管押一日捕頭謂所竊銀洋等約值五百元巡捕雖有緝拿之職但聞信趕來幸未散脫亦宜稍加奬酬太守將情諭趙趙亦情願給貲酬勞云○胡大昌扭張又樵至案訴稱由杭州來滬住在有利船行到滬時擕有扇子及木盤等物出售前月二十二日有人至有利稱老爺要買扇子及盤着我擕去一看因卽携物進城同至上海縣署伊欲將物送進我不肯脫手伊又領我出城至新衙門囑我在外守候伊携物進去少頃出來說　物俱合意明日取洋我言今日如無洋乞將物還我伊云老爺因别事正在發怒不敢再說我去　伊於翌晨來云扇子等甚好須添買若干隨卽取去三柄詎去　絶不復來無從蹤跡前日在法租界遇見扭送請追張供紹興人是職員太守詰其何職扇子何在答稱先君殉難得雲騎尉世職扇子曾買伊三柄轉送别人太守謂他人之扇如何要爾送人隨詰胡值價多少答稱共洋四元八角願减去一元求追洋三元八角太守訽張寓居何處答稱在天泰棧太守着取保出外限两日還錢否則比追○昨捕房解張庚泰至公堂稱在途吐痰於巡捕身上送請訊責解案人供稱在金長順樹船爲水手昨散步寍波碼頭偶辭吐痰悞污巡捕衣服太守問污在上身抑下身包控禀在胸前太守謂吐痰總在下面豈有向上吐之理實屬多事此次從寛判押一日下次再犯定當重責○捕房昨解婦人錢高氏稱其清曉擕袱包在小東門外行走恐其來歴不明送　請究翁太守詰其何事擕袱出門據供丈夫錢如松於去年四月十六日成親家住高橋鎭家中有蔡永泉者屢欲犯奸臥我牀上我極力喊呌奈丈夫　弱任伊將我没虐故清晨逃出擬至父親處訴明情節太守得供後着將錢高氏暫送善堂收管冉行核辦 
[來信摘録]  
　　啓者連讀貴舘報章謂招商局售於旗昌洋商普天之下同聲憤懣洋人無不非笑且有嘆惜者咸謂中朝體面至是而掃地矣倘因招商局資本不敷宜添股本則局中絶未登報衆商等何由而知卽不得巳而求售亦應謀於衆商價值是否值得國體是否有關詢謀僉同方可舉辦何以默無一言視同私産耶然使售於華商則楚弓楚得不過責其專擅之罪巳耳若售於洋商實與開辦時收回利權之說 
 
 

Page 4

 
 
大相刺謬今乃不特售與洋商且仍售於昔年歸併於我之旗昌洋商則更出於情理之外衆商等聞諸道路蓄疑多日以爲主持局務之人卽使心地糊塗當不若斯之甚　見局中江海輪船盡換旗昌旂號烟囱全行刷黑凡在股中同人無不共相驚駭除録請各報館主人登報外敢煩貴館刊入報章以質之主其事者衆商等奉詢之後倘主其事者無詞可答名爲仍用中國旗號暗爲旗昌兜攬客貨水脚今冬復爲兜攬江浙漕米水脚此等伎俩請勿於我衆商前賣弄勿謂言之不早也[  招商局衆商公啓]  
[上海絲業會舘恊濟籌賑公所施少欽來書照登]  
　　今接到金澤鎭同善堂紳董公函两次匯去賑洋三次寄去施醫藥丸並暑痧等藥均巳如數收到卽分派被災之區函託陳少山醫士遇疾給發並述被災之區蒙莫邑尊和趙愼齋司馬會同紳董確查日口造册並面給災户每户給草房資一間料費洋四地係邑尊捐廉災民藉以安身趙君樂善爲懷實事求是督同災民搭葢草屋先給一月口糧大口每日給錢二十四文小口减半旣得棲身又能飽腹紳董卽將未種之田當令一律種齊料理之後卽行回署將查灾户口册子面呈蒙邑尊垂愛閭閻如數轉詳請給四个月口糧　憲恩准賜撥刻下業經查竣均臻妥貼深仁厚澤沾旣靡遺災民幸甚此　邑官賑之情形也至於壓懷家中日用器具必不可少如農具水車船隻雖灶水缸盌盞並有鞭長不及之災户兼之隣境婁邑地界被龍風帶坍之徐家墩菴基浜林家角等村係朱家角紳董查不到之户來信云並非在青邑地界如何辦理善昌因近在咫尺不忍視其向隅即覆函奉託如遇確係困苦者註册照給今又發信　張君裕堂赶定礱磨斁百部風車數十部轉瞬間秋禾登塲榖子做米礱磨風車必不可少臨時需用倉皇罔措趁目下日長氣候定做價廉物美俟置備後可次第給發被灾之户以上一切善後補給灾民添置農具器皿並託定礱磨風車等欵　歸上海籌賑公所代募金澤風災捐内開支之情形也再籌冬令災民禦寒棉衣棉被聞莫邑尊趙司馬具禀詳請上憲如此留心民瘼闔邑紳民感戴不淺也今回金澤風災紳董確查垂念桑梓事關切近盡心竭力認眞之至不避溽暑欽佩莫名但經辦善舉歴久爲難祗能實事求是盡我心刀之所能到而巳如有不周之處務請指誨不勝感激代禱之到謹登貴報卽請衆鑒六月二十日 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年六月十五日京報全録]  
　　宮門抄○上諭　道録並○署黔撫李奏請拿革員究辦並將盜犯及鄉民分别正法省釋摺○署湘撫龎奏爲審明　擬摺子○又奏　請緩杳閱營伍片○六月十五日户部通政司詹事府八旗○翼值日無引見○芸公周家楣張家楣張家驤各假滿請安○和琨謝調乍浦副都統恩○内閣奏派騐放之土臣派出肅王奎潤童華陳蘭彬○召見軍機○○署貴州巡撫布政使臣李用清跪奏爲妄拿無辜之革員揚言赴京呈訴匿不聽審請旨拿聞究辦並將業經訊明之盜犯及無辜鄉民分别先行正法省釋恭摺具奏仰祈聖鑒事竊照巳革候補知縣陳家榮前在都江通判任内據報光緒七年十一月十六日廳屬文家㘭卽喬免寨地方有無名男子被賊刦殺身死前往查勘屍旁遺有空竹籃一對扁担一根騐明傷痕塡格通報批飭勒緝旋據拿獲寨民盤老礦盤老雲趙老冬等三名指爲正賊分擬斬梟罪名録供禀請懲辦時有盤老礦等隣族充當保正之楊格忘及民人盤維安等以陳家榮妄拿無辜赴道鳴寃經該貴東道吳自發飭廳查覆陳家榮遂於八年四月初八日稟明犯供翻異應請緩辦十八日代理通判胡緒良到任尙未搬移進署盤老礦於二十一日夜在押乘間逃逸追拿無蹤胡緒良因聞　老礦等實係安分良民並非盜賊心疑陳家榮畏累縱放並因盖役黄潰激有陳家榮退還楊格忘等贓銀二十两訊係陳家榮藉案派人赴寨向保正楊格忘等索安開銷楊格忘等不敢違抗籌錢四十吊負進聽署經黄潰引交陳家榮家丁鍾　收明轉呈進楊格忘等赴呈訴陳家榮易銀發出令黄潰給還等情其隨同勘騐之刑仵差役亦均有索詐得贓之事禀經前撫臣林肇元批飭前飭都匀府知府曾漙查辦禀覆相同由潘泉两司詳揭當卽奏叅革審於光緒八年十一月十五日奉旨着照所請該部知道欽此欽遵飭提人証發父貴陽府審辦先是管帶上江協練軍李盛貴在古州地方緝獲另案積匪任牛包紏解經开任貴東道張煦覆訊並審出該匪於七年十一月内紏同耶講老劉老喬刼殺文家坳過客得贓並將竹籃扁担丢棄路邊等供較與陳家榮初報相　禀經林肇元批飭止法維時盤老礦等知正盜巳獲自　到案投質由胡緒良提同保正楊格忘民人盤維安差役黄潰孚芳陳廷虹看役李朋一併申解至省胡緒良旋亦卸事　貴陽府曾同委員迭次傳訊供詞如一詎陳家榮固執成見謂任牛包並非此　正盜係胡緒良勾通教串繳正贓銀係胡緒良栽　盤老礦等實係　賊該管府道及承審各員均皆偏袒附和有意縱盜屢訐不休復經督臣岑毓英飭令潘泉两司提案斫訊適值古州廳續獲逸盜耶講由者貴東道羅應　審供與任牛包相同稟經臣　飭正法臬司曾紀鳳因陳家榮迭次狡執詳請行提耶講來省督同責陽府知府蔡同春候補知府李于彤石廷棟等熬審多次供仍同前是　老礦等並非正兇陳家榮之妄拿無辜刑逼放招巳無疑義惟詐贓一節尙有過会之鍾貴及刑書蕭文品仵作陳高均在逃未獲其巳到之黄潰等供又閃爍未便率行定讞應俟緝獲鍾貴等到案質　再行擬辦方足以折服陳家榮之心據署布政使曾紀鳳署按察使吳自發詳明就現到人証先行審奏前來正提訊間卽據陳家榮禀報於四月二十六日赴京呈訴匿不聽審臣提犯親訊悉與前情無異盜犯耶講聽從任牛包迭次　劫得贓殺死過客罪不容誅應請仍照督臣批飭卽行正法傳首犯事地方懸杆示衆以昭炯戒並於年底録由彚報盤老礦盤老雲趙老冬質樸拙納農夫本爲拖累數年深堪恨惻巳飭貴陽府與保正楊格忘等一併當堂釋放勿稍覊留看役李明疏脫無罪人犯應照不應輕律笞四十發交都江廳折責革役其隨同詐贓供尙遊移之黄潰李芳陳亭虹發廳管押飭令嚴緝鍾貴等務獲質審確情照例究辦革員陳家榮妄　無辜刑逼成招業經審明本無疑義乃該革員固執成見迭次混禀及臣親提審問尤復以赴京呈訴爲名匿不聽審實屬狡譎異常其詐贓一事尙須澈底根究相應請旨將革員陳家榮拿問究辦以肅法紀而儆刁健前代理都江通判貴陽府經歴胡緒良並不查明盤老礦等如何脫逃輙疑陳家榮畏累縱放率行禀報亦有不合應請勅部議處除咨部查照外謹會同雲貴總督臣岑毓英合詞恭摺具奏伏乞皇太后皇上聖鑒訓示再陳家榮前在鄂捐局飭解捐項銀四千二百两　黔交納除繳過銀八百两外短欠尙鉅業經　肇元奏叅勒追在案迄今年餘之久仍復絲毫未繳實屬玩延應俟命下之日再行查拿嚴追以重庫儲合併陳明謹奏奉旨巳録○○署理湖南巡撫布政使臣龐際雲跪奏爲謀殺一家二命審明照例議擬恭　仰祈聖鑒重竊照湖南零陵縣知縣張鴻順詳報該縣民婦何廖氏等謀殺皮昌左弟兄一家二　並楊齋公等於殺人後掠取衣物一案當經批飭嚴審確情按擬解勘去後兹據該縣審明議擬由永州府知府劉鳳儀覆審解經署臬可夏　雲審擬解勘前來臣　提研訊緣何廖氏籍隷零陵縣楊齋公楊石保均係寍遠縣人同族無服巳死皮昌左皮昌右係同胞弟兄同住大坪江莊屋佃種山地蓄　桐茶等樹並無親屬同居與何廖氏家相隔不遠何廖氏前夫早故再醮何陽金爲妻何揚金家貧外貿並無財産九年何廖氏與楊齋公楊石保通姦彼此知情遇便往來不避光緒八年十月二十三日何廖氏竊檢皮昌左弟兄山内桐子被皮昌左撞獲投人理論議罰何廖氏錢八百文交本境九子廟首事龍吉冨作爲香資何廖氏因此懷恨嗣經皮昌左弟兄窺破何廖氏與楊齋公等姦情皮昌左等聲言何廖氏年老無恥招引外來歹人定行投團送究何廖氏　知愈加憤恨九年三月十八日楊齋公楊石保同至何廖氏家何廖氏告知與皮昌左弟兄仇恨情由起意將皮昌左弟兄致死洩忿商約楊齋公楊石保帮同動手楊齋公楊　保戀姦情密並恨皮昌左等不應聲言伊等均係歹人恐其被捉送究皆各允從十九日挨晚何廖氏携帶柴刀楊齋公楊　保各帶尖刀一共三人同至皮昌左弟兄門前遇皮昌左走至楊齋公上前用刀戳傷皮昌左左耳根皮昌左轉身奪刀楊齋公用刀砍傷皮昌左左手中指偏左楊石保赶上用刀戳傷皮昌左左右腮脥並砍傷顖門右倒地維時皮昌右踵至瞥見喊救跑　何廖氏追上用刀　傷皮昌右左䏩膞右腮脥皮昌右跑上江坡何廖氏因楊石保追至何廖氏用刀砍傷皮昌右左耳根楊石保用刀砍傷皮昌右偏左腦後倒地與皮昌左均各身死何廖氏先行轉回楊齋公楊石保知皮昌左弟兄家内無人起意掠取財物同至皮昌左弟兄家搜得舊白布被一床白布汗衣　二套藍　衫子两件榖蘿一拍鷄两隻分携至何廖氏家向何廖氏告知將衣物俵分陸續賣與不識姓名人得錢花用鷄隻當夜煮食次日龍吉禮路過皮昌左門前看見各屍報知皮昌左等分居胞弟皮昌化投保往看適經該縣訪聞差查報案勘騐獲犯訊詳批飭審解兹據零陵縣知縣張鴻順審擬由府司覆勘經臣提犯親訊各供認前情不　詰無另有同謀加功之人及起釁則故查例載殺一家非互罪二人擬斬立决梟示酌財産一半給被殺一家二命之家養贍又婦女犯該斬梟者卽擬斬立决免其梟示又殺人後掠去家財審　實情仍同强盜論罪又律載强盜巳行但得財者不分首從皆斬各等語此案何廖氏挾仇起意商同楊齋公楊石保殺死皮昌左皮昌右弟兄一家二命自應照例問擬何廖氏合依殺一家　死罪二人擬斬立决梟示婦女犯該斬梟者卽擬斬立决免　梟示並免刺字該犯婦訊無財産無憑斷給楊齋公楊石保聽從加功致死皮昌左皮昌右並於殺人後一同掠取衣一亦應照例問擬楊齋公楊石保均合依殺人後掠取家財審供實情仍同强盜論罪例强盜巳行　得財者不分首從皆斬律擬斬立决　例先行刺字各贓照追給屬具筆買贓之人不知姓名免其查拘何揚金並無縱姦情事外貿未歸應免到案並無干巳據省釋各屍相飭屬領埋除將全案供招咨部查核外理合恭摺其奏伏乞皇太后皇上呈鑒勅部核議施行謹奏軍機人臣奉旨刑部速議具奏欽此○○龐際雲片再臣於五月十一日接准兵部咨開光緒十年四月初四日内閣奉上　本年應行查閱湖南營營伍着卽派署巡撫龐際雲逐一查閱認眞簡校如有訓練不精軍實不齋者卽將廢地之將弁據實叅奏毋得視爲具文欽此欽遵咨行前來臣伏念整　戎行所以明節制搜　軍實所以壯聲威湖南地　蜀黔尤須責成將弁臣奉命後本應卽日啓行以符令與惟一切布置未定似難遽行出省擬請緩至秋間各軍分撥周妥臣卽輕裝出省認眞巡閱以昭核實是否有當理合附片陳明乞聖鑒訓示謹奏軍機大臣奉旨知道了欽此 
 
 

Page 10

 
 
   
 
 

Page 11

 
 
[火烈可畏]  
　　去年法越搆釁粤西籌辦邊防一切軍火器械皆由南洋運往接濟今年二月初旬南洋大臣札委候選縣趙明府押解餉銀四萬两並火藥數百箱赴徐中丞營中交納甫抵廣西省城船泊城外文昌宮前不知如何遺火以致烈燄飛騰有如地塌天崩之勢次日省中派人查看則船隻悉炸落他處計共焚死二十七委員不知下落想亦同在劫中聞當晚火起之時有鐵貓一柄炸入城内打傷二人亦可見藥力之猛烈矣此係寗友所述未知確否姑録之以俟續聞 
[脚口盗横]  
　　脚行者天津挑夫之謂也其中多游手好閒之人一言不合輒肆凶毆雖屢啓官憲願懲終于無益風氣剛勁眞所謂北方之强歟日前　泰興洋行益德火盤抵津時管棧移王某偶與脚行口角以致扭結　開十雞肋不足以當尊拳心口鼻尖受傷頗重卽雇坐東洋車赴縣請騐然尙不料其有性命之虞至翌日内傷頓發下血如注中西醫士皆云須防不測　兇　二名俱捉將官裏去脚行頭田庄李七亦己簽差補提所望爲人上者懲一警百以息刁風愼毋姑息養奸致屢釀門毆之案也 
[疾病不生]  
　　豫省百花洲官藥局係中丞捐廉延請名醫　人按期施　病者掣籌而人至門房掛號以掛號之次第爲施診之後先診畢照方会藥數載以來定爲成例今歲節候調和疫癘不作故求治者寥寥無幾不似去年之絡繹不絶户　爲穿也 
[旱旣太甚]  
　　官昌苦旱情形首巳列報兹聞該處仍未得雨農人盼望良殷官亦竭誠　禱而師終不肯稅駕米價因之騰眞秋成復何望耶 
[有感]  
　　昔我資意甫樽酒時流連舉杯畢中聖奮志思高騫行行事多忤逐逐心煎紅巾一殲後相越二十年世事又多故干戈恐難蠲如何甘戎首　行輙違天彼雖逞　詐我巳　機先良將扼要隘大臣　籌邊爭奈不悔過甘與溝壑塡緊余牗下士中心實拳拳恨無制死術長嘆涙涕漣且飲中山酒終朝作醉顚○贈土馥卿逸史瑶臺小謫本仙儔翩若驚鴻意體柔自古美人多艶福從無名士不風流香含荳蔲情初解笑暈桃花語尙羞春暖玉樓神欲醉何須有夢工揚州[  種榆山人待删稿]  
[小樓士人介夢畹以小樓吟飲題謹衣原韵呈政]  
　　漫把知交世上尋元龍百尺拓胸襟湖山大地憑軒覽風雨高樓按劍吟剡碧箋天存幻想鵝黄浮　寄閒心藜牀亦有新圖畫願向王郎乞好音賤照藜牀臥讀圖擬乞题詠[  平江藜牀舊主初脫稿]  
上海北市盆湯衖絲業會館主施少欽經收順直山東江浙等處賑捐六月十八九二十日第三百六十八九七十次清單○甯波無名士由孫姓交來十元李長舍求病卽愈十元求病速愈人十元洞庭徐妻産平安酬愿十元川沙陸雪香八元清溪漁客由池州礦局來五元鎖用臧賀張桂亭兄得子踐約由浙抗錦雲號交老福潤局來五元滸口裕通號移請客酒席資由永義昶局來四元金吟香求胞弟病愈二元潘子賢求生意順手二元廣東鄭紫荆求目疾速愈由乍浦公昇號交全盛局來二元○嘉興張蓉洲印寳琛經募不編號四省水灾圖册徐朝棟二十元張補過二元岳寸約殷思奎師袞堂郭守靜張紹忠張紹恩六户各一元由正源局來○江孚輪船帳房徐君枚臣代募捐册浙寗鎭邑梅溪居士求母病轉危爲安心愿移送善書資六元○樂壽氏由滬城太平街孫製助回春散二十料○第一百五十一日出售助賑彩禁震　施代一千零十三號十四號二張計洋四元以上十八日○吳江隱名氏求小孩痊由南市衍源荳號來三十元戴夏氏由五厘厘卡來二十元息彭居由葉鐵　兄二十元恭餘堂孫求平安無事十元淞陽石韞氏移送善　夙愿由全盛局十元廣東南海陳啓泒爲兒女病求早安痊由陳匯之兄來五元世　續助藥丸資由江西乾昌局來二元世經堂汪産保無恙二元歇浦貧士四開一元八開一元○　影舘主朱君少梅代募捐册朱王氏求病速愈五元南寄園减省西瓜資祈各友平安二元綺園减省西瓜資祈諸友康建一元由本埠綺園來○九江同源和號李君耐三代募捐册榮順余耀廷黎煥春邵士立胡荆祜堂劉福善堂六户各一元由江永輪船帶來○松江寶善堂余由余天成號交全盛局來白製純陽正氣丸一千服○閏五月念一日到揚州項君耕娛詩侣來湖北程君往坡經募揚字二百七十八九號册今奉到清單按户照登衆　行錢十千文未逮齋六千文胡懷德堂知止堂無過氏春暉堂四户各四千文鍾因之黄裕齋李馥堂不留名朱　蔭堂朱恆記六户各二千文曹文田禾集廷朱述廷彭春舫王子厚王子明俞喜圃作非氏胡愼德堂汪榮泉朱竹泉無名氏不書名省吾書舍如不及齋退思齋余献臣十七户各一千文無名户一千五百文同病相憐人五百文訂共錢六十三千合來洋五十五元錢念五文○第一百五十二日出售助賑彩票保記一千零十五號子記一千零十六號姪記一千零十七號平記一千零十八號安記一千零十九號共五張計洋十元由桐鄉嚴公舘來以上十九日○顧耘齋求病速痊由胡寄梅兄交來三十元長洲悔遲子由本埠恆源泰木號來十元新開河亦政堂吳祈保産母平安五元江右聊了夙愿人病痊完愿由紹興正大局來四元勝山居蔣由太倉致大局來四元元山西凝秀堂安求天保佑身上灾難藥盡三元荃記由太倉致大局來二元孫柯翁手一元滬江許愿人一元上海十齡童子徐元炳一元奉親命孺子爲去冬先祖百歲冥壽資冥福一元又銀飾四件計重一两零八分足慰親心子幸舉一男祈易撫養一元又銀鎖一件重六錢二分由江灣德和局來其銀飾均歸助賑彩票册内○第一百五十三日出售助賑彩票震澤施船户手一千零二十號一張計洋二元以上二十日 
 
 

Page 12

 
 
[光緒十年六月十六日京報全録]  
　　宮門抄○上諭三道録前○發抄旨四道○直督李奏爲籌欵修辦河工摺○浙撫劉奏爲揀調知縣摺○大臣杜等奏爲揀補司員各缺摺子○六月十六日禮部宗人府欽天監待衞處值日無引見○六額駙假滿請安○閻中堂續假五日○召見軍機○發抄彭祖賢奏請將罵賊捐軀之統帶武毅軍提督宋德鴻之母烈婦葉氏旌表奉旨葉氏着准其旌表禮部知道欽此○又候補守黄仁黼期滿甄别奉旨吏部知道欽此○又候補道崔廷璋期滿甄别奉旨吏部知道欽此○丁寳禎奏秀山縣訓導秦庚等捐資育嬰經費請建坊奉旨着照所請禮部知道欽此○○前大學士署直總督一等伯臣李鴻章跪奏爲薊運河上游及及北運两减河上下游要工現商由順天籌撥硻欵合力修辦以工代賑藉紓畿東水患恭摺仰祈聖鑒事竊畿東之水以薊運河爲大該河挾遷安遵化諸山泉之水至薊州會爲大川南經寶抵玉田豐潤寗河出北塘口歸海薊寶之間又有泃河鮑邱河窩頭河古渠河太河　青淀　匯入而玉田豐潤及附近之三河香河等縣有源無源之水亦節節來歸於是勢兼力猛每遇汛漲駭浪篤濤自寳柢四門城以下河面較寛溜亦較緩豐潤豐台以下則宏深闊大　軌安流惟上游薊州寶抵玉田境内向借長堤保障今巳多年失修堤旣坍廢河亦沖灣卽泃河鮑邱窩頭古渠等河亦多游塌太河青淀两窪下口不通水至漫流鄰邑並受其害上年被災尤廣臣與府尹臣周家楣咨函籌商必須將經流支河分别挑築以通壅滯而固番籬當派直隸候補道周金章驰往察看計應修築薊州境内薊運河東堤自西河套起至婁莊止長二萬一千五百餘丈西堤自蔡　莊起至嘴頭村止長一萬四千八百餘丈又應修築自西北來會之泃河北堤自李新庄起至嘴頭村止長一萬四百餘丈又應挑控薊泃两河身並　灣取直共長二千四百餘丈曁築草壩两道堵塞舊日河灣又將會流之太河窪青錠窪下口修建两閘俾資宣洩寶抵境内應修築泃河南堤自新集起至嘴頭村卽接薊運河西堤過八門城下張頭窩止長二萬八千八百餘又其婁庄以下張頭窩以上薊運河東堤歸玉田縣另案辦理又應修鮑邱河自談家舖　至王卜庄止南北两堤長一萬八千三百餘丈窩頭河自郭楊各庄起至八門城止南北堤長二萬六百餘丈古渠自宋家鋪起至張莊止南北两堤並護城埝　三千三百餘丈又挑挖薊泃鮑邱窩頭各河身一千八百餘丈又脩鮑邱河石橋五座窩頭河石橋二座廿脩辦薊寶境内運河上游並附麗各支河之情形也北運两減河一自香河王家務灞口起名曰青龍灣河穿寳抵全境至寗河屠公橋趨七里海下涬薊運河出北塘口歸海一自武清筐兒港壩口起至津東塌河淀分流入金鏡河七里海亦達薊運河出北塘口歸海該两減河旣受北連浩瀚之减水並收攝附近各境霪潦之水亦因河淤堤塌泛溢爲災而下游塌河淀七里海水道阻塞停滯不下尤爲全河之病並派周金章與分發補用道金福曾詳細察勘計應修築王家務减河東西两堤自壩口起至屠公橋止長四萬三千三百餘丈又挑河四大叚並屠公橋下挖淤一叚共　三千五百餘丈又應修築筐兒港减河東堤自壩口至天津西堤頭村止長一萬一千七百餘丈卽於河中挖土培堤一舉两得其西堤自壩口至天津韓盛莊或尙完善或有老堤包護無　議修南盛庄以下應修築八千七百餘丈現在水未全消俟涸復另行興辦又於两减河之間自筐　港河東岸韓盛庄起至王家務河西岸潘莊止就舊有之路築成迭道五千六百餘丈旣便行人亦免上　武寳百數十村受塌河淀倒漾之害於迭道以上杜家莊潘莊各開河一道一長二千五百餘丈一長五千六百餘丈酌做涵洞使上游瀝水分歸两減河其迭道中間建設大小木橋三座平時分洩瀝水盛漲堵閉以禦外水又下遊榻河淀通金鏡河之處有魏家河厚寛僅一二丈深尺許今挑寛六丈深三四尺計長一千餘丈並建水橋一座又榻河淀至堤頭村下連七里海舊河寛五六丈深二三尺今挑寛至十二丈深四尺至六尺計長三百餘丈並修石橋一座七里海内本旨罾口河東西引河並趨薊運河由北塘歸海今東引河幾　平地餘亦淤墊容淺應挑東引河七千六百餘丈西引河三千二百餘丈罾口河五千餘丈修建石橋三座木橋一座並將阻水蘆葦芟除使塌淀七里海隨受洩两减河亦隨漲隨消此脩辦香河武清寳抵天津寗河境内北運两減河上下游之情形也統計挑濬大小各河十四道築堤千數百里合土至二百數十萬方又橋梁十六座塡閘各两座涵洞四座迭飭撙節估計共須公費銀三十餘萬两其玉田修築薊運河東堤天津脩築筐兒港減河西隄均不在内直隷各庫極絀賑捐無多災區又廣只能恊撥銀一萬两其餘由府尹臣周家楣請撥部庫銀五萬　並於順天賑需項下設法集湊撥用事竣彚入賑案據實分晣奏報臣查薊運河及北運两減河關係薊州寳抵香河武清天津甯河及附近州縣民生利害甚巨皆有怡賢親王經營陳迹自嘉慶道光以後久失脩治民苦水患者垂數十年歴任督臣以時艱帑絀修辦未果臣前次僅將两减河擇要挑修未能大舉　災乏術負疚滋深今周家楣畛域無分力主此議籌集三十萬巨欵使數十年官民欲辦未辦之要工成於一旦從此畿東州縣水患可紓裨益順直大局非淺眞見公忠體國繼美賢王前於籌定辦法後巳責成周金章金福曾各分叚落督率印委招集災发分投實力興作以工代賑其有應行變通隨時核酌辦理期臻妥善此工裨益畿東大局非尋常一隅可比業飭該道等督同印委加勁赶辦在事各員手足　眡不無微勞擬俟事竣援照河工奬　擇尤奏乞恩施以示鼓勵所有脩辦薊運河上游及北運河减河上下游緣由理合器摺具陳伏乞皇太后皇上　鑒訓示謹奏軍機大臣奉旨着照所請該部知道欽此○○頭品頂戴浙江巡撫臣劉秉璋跪奏爲知縣人地未宜楝員對調以資治理恭摺具奏仰祈聖鑒事竊知縣爲親民之官責任綦重必須才稱其缺方能治理有效查寍波府屬之奉化縣雖係疲難中缺而地近海濵民俗强悍且與台州接壤盜匪出没其間巡緝撫綏殊爲不易實任奉化縣知縣紀朋陵順天文安縣廪貢由直隷廣昌縣教諭俸滿保薦以知縣用報捐本班儘先　授浙江奉化縣知縣光緒六年十一月二十五是到任該員人頗樸誠才非肆應於奉化縣缺人地不甚相官未便稍涉遷就查有處州府　水縣知縣羅信北湖南汀鄉縣附監生由歴保分發省分　用知縣赴　引見捐指浙江領照到省加捐分缺間前補用准補麗水縣　縣光緒七年八月二十七日到任該員老成黯練辦事勸能曾於光緒五年署班奉化縣措置得宜以之調補是缺實屬人地相當所遺麗水縣缺卽以紀朋陵對調亦堪稱職如此一轉移問於地方两有裨益該二員各本任均無降革留任例有展叅之案與調補之例相　係選缺互調照例毋庸送部引見據布政使德馨署按察使豐紳泰會詳前來臣伏查無異謹會同閩浙總督臣何璟　摺具奏伏乞皇太后皇上聖鑒勅部核覆施行謹奏軍機大　奉 
旨吏部議奏欽此○○奴才杜　爾車林多爾濟　明跪奏爲司員病久禾痊循例揀員充補各缺以資辦公恭摺具奏仰祈聖鑒事竊據軍營户部承辦糧餉章京主事職銜壓前班儘先前遇缺首先支補佐領哈布爾扎布呈稱前在南省出征口仗左骽被敵矛傷調治根株未除上屇奉差途受潮濕傷痕復作隨卽加意調治日久未見輕减　在病勢倍前增劇呈請開缺回旗調冶等情查該員旣經病久未　自應給咨回旗調理俟病痊愈就近歸旗當差其所遺户部承辨糧餉章京主事職銜一缺奴才等公同揀選得户部帮辦章京主事職銜儘先前卽補防尉　缺後以佐領儘先卽補先換頂戴吉玉公務諸練辦事誠實堪以擬補應俟七年期滿如果就武回城後循例卽以本班遇有防禦缺出儘先前首先坐補補缺後仍以佐領儘先卽補其遞遺户部帮辦章京主事職銜一缺查有户部額外筆帖　儘先前卽補防禦　缺後以佐領儘先並卽補瑞山熟習繙譯當差可靠堪以擬補應俟七年期滿如果就武回城後循例卽以本班遇有防禦缺出儘先前卽補補缺後仍以佐領儘先前卽補先換頂戴其遞遺户部額外筆帖式一缺選得内閣侯補筆帖式普祥爲人明白老成練達堪以擬補應俟五年期滿如果就武回城後循例即以驍騎校遇缺卽補如蒙俞允俟遇差便先行給咨該員等赴部帶領引見除普祥所遺候補筆帖式一缺仍照成章揀員咨部外所有循例揀補司員各缺緣由理合恭摺具奏伏乞 
皇太后皇上聖鑒謹奏軍機大臣奉旨着照所請該部知道欽此○○奴才杜嘠爾車林多爾濟恆明跪奏爲年　卡倫侍衡循例更換以重職于恭摺具奏仰祈聖鑒事竊查烏里雅蘇台科布多所屬各卡倫侍衞三年期滿照例由奴才等奏請更換歴經辦理在　兹據科布多大臣咨稱昌吉斯台卡倫侍衞西朗阿於光　七年十二月二十五日到卡任事之日起連閏扣至光緒十年十一月二十四日止三年期滿裨請另行更換等因前來自應循例請旨飭下領侍衞内大臣迅卽揀員更替以重職守謹將年滿昌吉斯台卡倫侍衞循例更換緣由理合恭摺具陳伏乞皇太后皇上聖鑒謹奏軍機大臣奉旨該衙門知道欽此 
 
