# 1894 - 264 - 4907699

 

Page 1

 
 
[新印重哨上海租界城廂內外全圖] [  三馬路申昌書畫室啓]  
　　重脩上海租界城廂內外全圖摹繪精詳如張茂先畫建章宮有千門萬戶之觀又如馬伏波聚米爲山形勢宛然在目計裱成每幅碼洋五角　　摺式碼洋四角未裱碼洋三角賜顧者請至本埠三馬路申昌舊畫室曁外埠申昌售申報人購取爲盼此佈 
[原底繪圖列國出書並申明翻印] [  點石齋啓]  
　　繪圖列國係洗紅館托點石齋石印圖繪二緻紙墨精良承海內諸君稱許不脛而走矣詎無恥之徒累用原書照印以圖影　射　紙張惡劣墨跡模糊使人見而生厭另有鉛板將原圖石印混充者種種朦蔽售主易受其欺茲點石齋復印書面加光緒二十年秋七月重印另盖　梧書屋鑒定印章末頁盖原圖原書翻印雷殛火焚一戮如無此二章記卽係贗鼎賜顧者請　察出售處棋盤街申昌本分局掃葉又瑞醉六龍威各籌坊外埠點石分莊購取可也 
[石印繪圖增像筆生花告成] [  三馬路申昌書畫室啓]  
筆生花彈詞爲淮陰女史所署于描龍刺鳳之餘成咏絮吟鹽之作駢詞儷句情文相生久已閨閣名馳洛陽紙貴今特倩名手增圖入畫付諸石印字蹟端姸紙色潔白分訂八本外加錦套釐定碼洋一元六角躉購格外從亷賜顧者請臨三馬路申昌書畫室曁各書坊售報人處均有發售 
[論自强宜稍變舊法]  
　　今天下一戰爭之世也環球各國恃其鎗砲之精戰艦之固猛將健卒之殺敵致果以强凌弱以大制小公法不必遵和約不必守此亦極宇宙之變局矣顧歐西各國近年以來置械增兵岌岌焉如恐弗及而其所以爲戰守之具者亦日精一日苟聞一國有新式鎗砲新式戰艦他國卽從而效之且變其制而更勝之環顧大局似旦夕將有戰爭矣然而各國皆持盈保泰未嘗敢先發難端者何也誠有見夫攻戰之具日精則兩軍相見之下士卒傷亡必更多其數無論敗者不見全軍盡覆卽勝者亦不能一無損傷卽使出全力以攻一國幸而得勝元氣終不免剝削他人之竊覬具旁者難保不伺隙而逞蹈瑕而入故不敢輕言攻戰者正其善於攻戰者也中國則不然地處亞洲與歐㺯諸洲若風馬牛之不相及故西人咸謂中國乃通商之國非爭戰之國也顧歐㺯諸國與我往來志在通商未嘗有兼併攘奪之心而與我同處一洲如日本署反昧唇齒之誼存覬𧢢之心無理取閙輕舉妄動不特中國人民所髮指眥裂卽西國之通達事理者亦皆料日本之力斷不能敵中國其高瞻遠矚者且謂日本屈意與俄人交歡凡可以媚俄者雖奴顏婢膝亦所甘心蓋欲恃俄爲奧援以逞其所大欲也俄雖佯與歡好而其狡焉思逞之志實未嘗一日去諸懐故日人而不得志於高麗則已若得志於高麗則眈眈窺伺其旁者必將起而乘其敝日人其能晏然無事乎然此時則猶昏昏不悟也觀近日本報所紀日本之添兵赴高者尙復源源不絶則其意在必得可知此時爲中國計亦不能不出全力以制其死命多調勁兵將在高之日兵悉數殲除而後高麗可保高麗素爲中國藩屬一旦仍爲我有所謂楚弓楚得他人自不敢存洊食之心故中國而爲綏靖藩服計固不得不用兵卽爲預杜外侮計尤不得不及早用兵中國海軍兵艦非不精且固也陸路營勇非不强且悍也然有精固之艦而統帶不得其人則有艦與無艦等有强悍之勇而訓練不得其人則有勇與無勇等方今水陸戰事勝負所分全在鎗砲之及遠命中其能及遠者鎗砲之力自爲之而其所以能命中者則非鎗砲之力能自爲之也必訓練於平時有得心應手之妙然後臨陣從容不致心驚手顫且軍中所用鎗砲宜歸一律庶人人皆能運用不致有扞格不入及誤裝子藥之弊至於臨陣指揮陸戰旣用槍砲兩軍遠或二三十里近或十餘里砲力已足以相及鎗戰雖較近然與中國古時之用弓箭刀矛者大不相同其間雖亦有設伏包抄明攻暗襲之計然於中國古時兵法已不得不稍事通變至於海戰則迎敵布陣之方遠擊近攻之法皆須操演於平日方不致貽誤於臨時以中國人材之多閭巷少年率皆魁梧雄健可備前驅之用苟於無事之時槪用西法訓練將習其士士習其器上下一心患難相恤平日養兵二三百萬一有邊釁則軍符朝下戎旆宵征不必緩以時日而數十萬之雄師尅期可集至於海軍制勝之具固在乎船堅之足以禦彈砲巨之足以及遠而所以駕此船用此砲者則全賴乎人今各省設立水師武備學堂於造就人才之道似未嘗不再三致意顧與日人開仗以來惟林總戎國祥鄧總戎世昌皆能奮不顧身出奇制勝而此外各船駕駛調度仍不免借助於他山在西人之受聘於我者感我相待之厚俸糈之優固無不感激圖報如德員漢納根前當高升失事後間關跋涉得慶生還此次鴨綠江之戰審機應敵調度有方用能擊沈日艦四艘受傷而糜爛者尙有三艘洵足以大張海軍之威使海軍將領人人能如漢納根之所爲則倭宼不足平矣故爲中國自强計必以造就人才爲第一義誠使舉向之所習非所用所用非所習者悉行屏棄俾聰明俊偉之士咸得專力於有用之學幷去重文輕武之舊習使人人皆以厠名軍籍爲榮風氣旣轉人才自多以此圖功何功不立强弱何常亦在乎在上者之有以振作之而已矣 
[本館接奉電音]  
　　昨日京師飛電傳來諭旨四道敬謹譯登○八月二十五日內閣抄奉上諭已革福建臺灣布政使于蔭霖著發往依克唐阿軍營差遣委用欽此同日奉上諭廣東高州鎭總兵員缺著余虎恩補授欽此同日奉旨桂祥現在出差所管廂曰旂漢軍都統著懐塔布署理欽此同日奉旨普晉現在出差所管正紅旗滿洲副都統著賡音布署理欽此 
[俄事電音]  
　　英京來電云俄國所築西卑里亞火輪車路由暗境達至宇力刻已造成某日開車來往至中站工程亦不日可以竣事云 
[增改軍艦]  
　　日人將商輪船改作軍船編入水師隊已紀報章兹接日本來函悉郵船會社神戶丸亦奉命改作師船日人之勢窮力竭如此其亦悔兵釁之誤開否耶 
[軍火宜查]  
　　叻報云某日有某輪船由歐洲行至新加坡船中載有軍火甚多聞由某洋行代　但其事秘密異常初云欲往香港上海迨諸商裝貨後忽又稱改行他往以致諸商紛紛將貨取回且其出口之期屢行展緩至再至三似此行徑大有可疑說者謂此項軍火諒係日人所購有地方之貴者不可置若罔聞也 
[倭人兇狀]  
　　橫濵來信言操江兵船前被倭奴所擄船上弁勇水手共八十二人倭奴看管甚𠪚不能輕出一步每日派役提出十餘人偪使首戴大帽聨行街巿以示辱侮中國之意並謂小島一戰中國兵船爲我所獲大有 
 
 

Page 2

 
 
得意自鳴之槪不知其於未開仗之前以彼國之頭等戰艦數艘掠我六百墩之遞書船一艘此則近於海盜情形適足貽外邦之笑也來信又言日本抽兵之法向本三丁抽一今則十六歲以上者一律勒令當兵民皆怨咨幾於肇亂其抽收軍餉則娼家艇戶剝削無遺倘　延遲勢必不能支拄前者該國各日報夸張勝仗累牘連編今漸寂寂無聞已不啻三緘其口矣 
[倭人無狀]  
　　倭奴犯順欺藐我上國侵佚我藩封擾害我商賈凡有血氣者無不敵愾同仇誓滅此而朝食故每遇王師大勝捷電傳來皆以先覩爲快當葉軍門牙山初捷時香港華人咸沽酒巿餚轟飮爲賀有好事者通宵達旦拇戰聲喧倭奴亦僞傳勝書日本大勝子樣於燈籠懸之門首華人不服不惟破其燈並欲毁其屋後得巡役責令倭奴收却燈籠始得無事迨前月下旬香港某報館又得葉軍門大捷電信卽印成小紙派送閱者派報人某甲在街上且行且派路人有持紙宣讀者言殺死倭奴數千人聞者皆鼓掌大笑適有倭奴六人經過遷怒於甲勒令不許再派甲曰吾受主人之使不得不然豈汝所能禁耶因之兩相齟齬幾至用武旁觀人恐甲不能敵欲合力相助　謝曰　諸公盛意銘感實深但區區倭奴斷非吾之對手請公等袖手旁觀吾如不勝相助未爲晚也倭奴聞甲誇張愈憤不可遏圍甲痛毆甲從容鎭定拳脚交施將六倭奴擊仆衆人齊聲喝采倭奴回告領事領事詰得其情責其在外滋事倭奴乃不敢有後言 
[日人勢絀]  
　　日本來信言自中日開仗後銀根極形緊急日廷所出鈔票雖源源不絶究亦無濟於事而各埠之典押物業者比平時倍盛以致鋪屋價値頓貶其半國中最著名之殷商鉅賈亦以欵項支絀呼喚不靈貿易之艱不能言喩倘日人戰勝猶有轉圜之望今果一敗塗地則各行店必將一蹶不振其不至互相牽累東倒西歪者幾希矣屈指開仗甫逾兩月而巿面之壞已如是之甚窮兵黷武果何爲哉 
[電報譯登]  
　　中外新報接本月十七日英京所發電信云十三日倭兵馳赴平壤潛襲華軍營壘華軍奮勇攻擊殲殺倭兵甚多按此與日本電音所報十六日一戰勝負懸殊可見倭人之好爲諱飾矣 
[諱莫如深]  
　　日本美路西報載長崎電音云日本八重山戰船因傷駛回長崎修理惟因何致傷則外人無從得悉蓋日人諱莫如深船隖日官防守嚴密卽水師員弁亦然凡水師動靜皆不稍洩風聲雖英國加羅連戰艦在橫須賀船隖修葺而日人恐其漏洩春光船內兵弁往來祗准由火車直達此船不得任意遊玩卽郵船會社各船進隖修理如船內雇有洋人亦任其請假在外不准隨同入隖故門外漢盼望雖殷仍無從尋消問息也 
[殘忍之尤]  
　　德國依路地士砲船在洋面撈獲浮水衣一襲知爲高升輪船之物遂交回怡和洋行細視衣內被槍彈所擊密若蜂房由此思之當高升輪船被擊後諸人雖鳬水逃生倭人仍用槍轟擊不遺餘力此事英廷若不有以懲創恐倭人不獨藐視中國卽英國亦將爲所睥睨矣 
[戰事姑志]  
　　昨日本館接專派赴營口偵探軍情之友來函略謂昨日奉天省垣得有電報謂七月二十日倭人由定州安州義州一帶駛出兵船作號意欲登岸襲取後路豐左馬衛四統帥各撥精兵防守倭人屢次挑戰我兵堅壁以待俟各隊調齊然後開　目下葉聶二軍門駐師平康縣其地距平壤五百里按豐帥統領奉天盛子營滿洲練軍左帥統領奉天全省練軍馬帥由旅順口撥往統領毅軍衛帥統領淮軍盛字營依帥爲黑龍江將軍印克唐阿○巿上謠傳八月十三日中倭開一大仗共傷兵土五六萬名○官塲中人云八月十九日有倭兵船三艘駛近大東溝意欲奪我糧運船我護送之某鐵甲船奮勇直前連連轟擊得以擊碎倭船兩艘當卽沈下其一疾馳遁去本館按以上諸信悉已成明日黃花且得諸傳聞未必確鑿可據然有聞必錄固日報之章程也因姑綴列報端以當軍中之露布 
[灤陽小志]  
　　營口訪事人云道憲示期八月十八日換季先是初十日北風峭厲天氣嚴寒十二三四日忽又酷熟寒暑針升至八十六度十五六日雷雨幷至炎威稍殺然中午仍可衣紡綢衫○中秋節市中猪肉大賤每斤只售足錢五六十又次日賤至三四十文○前得南省郵音悉沙　共放五十號日內已有二十餘號抵營矣本月十七日油價又欲加昻道憲聞之查問市價始平聞數日內新油可以入巿云○本月十二日仁裕號張姓所管駁船紏人聚賭賭棍某甲欣然入局忽然互相爭閙駁船夥羣起攻之將甲擊落水中旋又撈起提其辮擲諸岸上不隄防用力過猛將髮連皮肉揭去其半甲友聞信奔集舁往廳署呈控廳尊拒而不收乃舁往海卡倫訴諸鄉約鄉約詢知情節將兇手拘拿送案不知以後如何 
[白下新聲]  
　　陸春江觀察江南之良吏也地方善政不可枚舉通省婦孺稱頌不衰劉峴帥愛才若渴卽以入告前見上諭著以道員歸江蘇候補並軍機處記名可見朝廷賞罰絲毫不爽　察業已到省適値倭奴犯順各處戒嚴峴帥卽委觀察會辦營務處峴帥知人善任而觀察亦可以大展雄才矣○近聞湖廣總督張香帥防倭甚嚴本省火藥軍裝深慮不敷咨請南洋大臣協辦日前湖北撫標右營遊擊錢游戎候補縣丞沆二尹持文來寗領取刻聞已經裝船不日卽可起程回鄂矣○周小泮者世家子也乃父曾綰江寍縣篆親族宦游江蘇者頗不乏人小泮甘爲下流人皆念其世宦後商地方官非親卽故因此從未禀官究辦而小泮以爲人皆懼我無所不爲受累者畏其兇橫敢怒而不敢言忽然不知去向迄今兩月矣有人云伊親某大令給　著其出外營生有知其底藴者咸稱大令好行其德倘小泮由是奮勉不負大令之菩薩心腸近有客自鎭江來云臺灣鎭總兵官萬軍門在鎭招兵小泮前往投軍兹因拘束難受思欲逃遁苦無川資守至領餉之日行糧折色均巴關領是晚二更由後營逃出被更夫看見問其何爲以大便對更夫禀明巡查官略爲訓斥小泮歸營無事不料巡查官將燈吹滅守在暗陬至三更後小泮蛇行而出卽被巡查擒住搜出餉銀天明解入中軍帳萬軍門訊明的係臨行脫逃罪不在赦卽按軍令梟首示衆此兩說不知孰是孰非姑並存之以俟續聞 
[潯陽秋月]  
　　八月十五日爲崇上皇太后徽號之期九江關道誠觀察總鎭周軍門郡伯崇太守曁文武各官均於黎明時恭具朝服詣萬壽宮行朝賀禮雍雍肅肅極盡誠敬○上用景德鎭官窰磁器誠觀察遴委林輔臣少尹志忠管解三百餘桶於二十日附元和輪船至甲轉解北上幷派哨官劉秋巖都戎護送以昭愼重○十八日上午九點鐘時適鄱陽輪船上水有一搭客因赶船捷走江邊偶爾失足跌入江中救之不及連日尙未撈獲想已身葬魚腹矣○十九日上午十點鐘時有回民某甲販馬三匹來潯售賣內一匹因鞍墮馬腹致　驚逸奔至正街湧興裕銅錫店門首將一行路之老叟衝翻踹之而過遍身重傷頭顱踏破眼睛迸出肚中淌出白飯街隣醵錢倩人擡往　院救治此叟自言姓鄭年七十一歲瑞昌縣人膝下有嗣因來潯買貨致罹此禍云○秋風砭骨暑氣全消可以保人口平安矣而乃諸症大作無一家不有病人東門外三十里新港一帶爲尤甚有全家患病無人炊爨病亡竟無人扛理者病症之多如此惟醫生欒鋪棺材鋪獲利甚豐 
[橋工告竣]  
　　嘉興縣屬之新豐鎭東棚外平湖塘口向有登雲橋年久失修前經里中紳董商議集資重建數年前經紳董雇匠估價將橋拆卸後因經費不敷事遂中止直至上年經嘉十兩縣紳董及近鄉殷戶槪助囊金雇兪姓石作估價經營締造近始落成自本月二十日起延僧禮懴至九月初十日爲止請善男信女隨意　施裙履紛來一時稱盛 
[蜀岡樵話]  
　　揚州訪事人云升署漕運總督鄧漕帥由蘇州起節於本月二十一之夜三點鐘後馳抵揚州　城文武印委各員均命輿 
 
 

Page 3

 
 
先於午後至徐凝門外官廳伺候及憲旌戾止各具手版請安鹽揚曁駐防等營則就兩岸站隊鳴　以昭誠敬漕帥並不停泊直向王家營進發各官恭送如儀○廣東巡撫剛子良中丞奉旨入都祝嘏本月二十日傍晚憲舟小泊練楊城郭間兩淮鹽運可江都轉以次文武各官均鵠立江于迎迓憲舟小泊片刻旋於夜半開行○廣州將軍繼軍帥格亦於是夜過　鹽　等營　隊河干以俟鎗聲砲響密若聨珠迨各員恭送回轅已東方欲曙矣○中日搆釁後郡城設立團防藉以保衛地方稽查奸宄府尊沈太守聞有匪徒在外藉端歛費遂出示查禁略請現因海氛不靖設立團防原效古人守望相助之意有事則出而相助無事則各安生業本無須費用乃近聞有等不法棍徒竟敢冐充向街市鋪戶居家歛派錢文殊屬大于法紀合亟示禁爲此示仰軍民人等知悉設立團防係爲保衛閭閻起見無須費用卽使他日或有不敷巡綽之處亦惟戶出一丁足矣自示之後知遇有前項棍徒向各鋪戶歛錢滋　准立時扭禀來轅定當按律嚴懲本府言出法隨幸勿以身嘗試 
[香江風警]  
　　本月十九日上午十點半鐘香港天文官命懸黑旗以報風警謂飛亷行迹已到本港之南三百里至下午四點一刻鳴砲報警謂風颶離港祗二百五十里由西北方來頃刻卽可抵港矣於是海面各船亟爲退避之計駛往九龍及昻船洲等處者紛紛不一至五點一刻風雨針降至二十九度四分三杪風勢陡勁而各小舟皆已及早退泊故不聞有意外之虞近海居人亦幸晏然無恙焉 
[叅案確情]  
　　廣東訪事人云廣東學政徐花農文宗被言官糾叅奉旨革職永不叙用及南海舉人康祖詒離經畔道惑世誣民奉 
旨查辦各節前據所聞登報兹再訪查的確此案實由安侍御維峻所叅其正摺奏叅徐文宗附片則奏叅康孝廉先是文宗已被鍾侍御德祥所彈劾後督撫兩憲以查無實據覆奏了結迨安侍御彈章一上皇上遂宸衷獨斷不再假手於督撫覆查矣至康孝廉一事李制軍奉到寄諭後卽札飭司道轉飭府縣確切查辦現已將孝廉拘押其所著新學僞經考一書亦已搜出惟制軍愛惜其才頗有矜全之意面諭司道遴委科甲出身之知縣數人將此書細心磨勘如有可原者卽從輕議處但孝廉自號長素妄謂學問長于素王其徒遂亦有以超回軼賜爲號者然亦須究出姓名嚴拿訊辦治以僭妄之罪云 
[東粵科塲餘話]  
　　廣東訪事人云向來科塲士子每每染病身亡且有傳謂遇魅自盡者本屆三塲完竣士子一律平安與考諸君莫不同深慶幸塲中供給士子各食物由商人領價承辦某商貪重利私將低貨抵充事爲監臨成方伯查知赫然震怒立傳科塲廳陳司馬責以辦理不善大加呵斥司馬不敢置辯屏息而退回署後卽拘此商到案重懲並枷號頭門以儆○代辦監臨成竹銘方伯因公事繁多不欲人居闈內擬於本月二十五日出闈預期嚴諭飭謄錄官督催書手限二十日將三塲試卷一律謄竣謄錄官以書手過少禀明監臨添募數十名俾免延悞監臨俯如所請已於十七日淸晨點進矣○廣東駐防例中繙譯舉人四名此次於本月十七日入塲十九日出塲其題目先經禮部遞到試卷亦由監臨當堂封固委員送部恭候欽派大臣評閱計應考者三十餘人點名時所有八旗協領佐領等官皆衣冠齊集○科塲事畢高廉瓊三府士子仍由大憲雇輪船送回原籍一切費用均由善後局開支 
[蜃江雁字]  
　　温州訪事人云前駐雙廟防營統領叚碧春副戎生福駐紥柟溪黃停亭統領駐守海口此處土匪仍復蠢動拿獲三名於本月十三日黎明解送至郡永嘉縣沈邑尊研訊之下供稱因同族紛爭以致糾人搶掠云○前署平陽城守營邱馥齋守戎現已交卸篆務筮期本月二十四日附招商局普濟輪船至上海然後馳返省垣○本月初九夜突有盜黨數十人擁入永嘉縣屬安溪小溪口大垟人某甲家持械搶刦所失贓物約値數百金並將甲父子擄去業經報案未卜能弋獲否也○有泉州客病故南門外花柳塘正待備棺收殮忽有一瘋婦過此誤認爲夫將屍身擊以絲縧劍負而去行至甘露亭田塍畔農人見而斥之瘋婦棄屍遁去農人恐移屍事發必受株連急將瘋婦追回勒令負還原處瘋婦撫屍而哭其聲甚哀迨屍屬聞而追尋瘋婦始廢然而返嘻亦異已 
[疑竊致死續述]  
　　金陵老君殿疑竊致死一案已紀報章死者不知姓名無人認領趙大令飭卽收殮墨朗和尙好行其德出洋十元買棺成殮尙未釘蓋發壇標記召認趙大令將此案細心研訊童成衣供稱投軍之人露坐戲臺下向機器局庖人索飯一碗因機器局廚房正在修理故暫寓殿中也促令出門因病不能行徒擬次日卽往鄉間聞說是陸家橋張漆匠查少九龍　四十個來問小的答以不知張强指投軍之人紏同二漆匠夥私行吊打小的勸之不聽老和尙出外喝阻方始住手至三更後身死三人見勢不隹已逃逸矣大令於相騐時已訪聞成衣匠並未帮毆先是程從周軍門托機器局代造九龍袋九千隻急於應用一日三催郭總辦商之趙大令旣已訊明童成衣未曾帮毆似屬無于因趕造九龍袋請先釋回倘有傳喚仍行交案大令當將童成衣交差官帶回另緝張姓等三漆匠到案核辦 
[滬上官塲紀事]  
　　松江府恩詩農太守於昨晨抵滬剌舟南巿大碼頭上海縣黃大令松海防同知劉司馬及印委各員前往恭迎太守在舟次暫駐襜帷將赴道轅叩賀新任之禧○聞署江海關道劉觀察定於九月初一日換戴暖帽惟尙未懸牌也 
[下旗誌哀]  
　　昨日駐滬各領事署均下半旗因比利時駐滬總領事仙逝故也總領事因患肝疾遷延多日不料竟至不起定於今日下午出殯聞各國兵船均須派兵護送所遺比總領事事務由夏國總領事兼辦 
[嚴禁偷運]  
　　欽命二品頂戴署理江南海關分巡蘇松太兵備道劉爲懸賞事案奉南洋通商大臣劉電諭准總署電奉旨私購米糧出洋本爲條約所禁現聞日本有由上海等處買米之說著嚴飭江海關道認眞稽察嚴禁內地米糧一槪不准出洋等因欽此轉飭欽遵辦理乃本道訪聞有等奸商貪利性成輙敢暗中裝運難保無資宼情弊除札委各員弁在於上海吳淞各碼頭梭巡查拿外爲此懸賞示諭凡爾軍民人等果能探得何處行家雇用船隻裝載米麥出口若無本道發給護照便屬奸商偷運無疑爾等卽便前來本道衙門或就近在關上報信導引往查因而拿獲人貨者除偷運之人發縣訊辦外所有米麥無論若干石准一半充公一半扣價給報信人作爲賞項决不食言特示 
[甘爲情死]  
　　某甲者家道小康卜居南會館附近年將半百雖嗟伯道無　尙類中郞有女甲以晚景蹉跎未可倚掌珠以終老遂撫陸姓子名小慶者爲螟蛉教以工藝冀他日得以成立藉延一綫宗祧不意光陰荏苒甲女芳意漸萌小慶亦柔絲徐引雖不致乘鸞跨鳳夢雨携雲然兩意纒緜早巳心心相印甲漸有覺察恐小兒女或踰閑檢貽中冓羞急倩冰人撮合將女許字某姓爲妻擇日迎娶小慶聞之躊躇無計以旣無鏡合之期何必作瓦全之想前日悄然出外購阿芙蓉膏吞服行至前陬毒發倒地延醫療治以毒已深入臟腑無可挽回未幾遂斃小慶家屬聞之以小慶身死不明　興問罪師旋經地甲爲之調停勸令從豐棺殮始寢其事從此孽海中又添一叚故事矣 
[英界公堂瑣]  
　　包探竇如海拘獲前在輪船行竊陸張氏翡翠斑指香珠金銀對時表等之周高其及夥林記光解案訊供奉諭吊贓昨日將贓吊到並將窩贓之陳義和孫雲山等一併解案陸張氏投案訴明情節求請領贓周高其供認行竊陳孫同供不知賊贓誤行受寄宋莘樂通刺判將周交捕房管押二個月夥伴林紀光交捕管押一個月陳孫二人受寄多贓豈有不知來歴之理著各押半個月贓還失主○洋人活治控車夫李來生强欲增索車資以致口角李供不敢多索惟該洋人所給太少故冋增加通刺以事起細微從寛斥釋○鄧阿四與姘婦倪阿二行竊同居之兪雲淸綢衣四件經包探唐淸山拘獲送究兪中訴前淸鄧供認行竊實因姘婦分娩在卽故借物押錢以備應用倪阿二　大膨𦝞 
 
 

Page 4

 
 
叩求寛免通刺判將鄧阿四交捕管押兩禮拜倪阿二著暫交同居之兪雲淸家俟分娩後送回原籍○周甫洪至野雞娼周翠娥處尋歡乘人不備竊取銀水烟袋一枝至長生庫質錢還楊記榮之馬車帳洋七元餘已用罄經包探顧阿六將周楊一併拘案請究楊供紹興人向爲洋行移刻下賦閒叩求恩典通剌以周甫洪竊取淫娼之物洵屬無恥之尤著交捕管押一個月楊記榮不應收用贓洋著押繳洋七元○陸新法糾人向張慶咸訛索洋一元三角經二百三十八號華捕送案通剌略詰情形判將陸新法笞責一百板○陳餘慶竊取洋人亨達生之磁花盆二隻經包探顧阿大拘獲送究陳供本地人實因窮苦致犯行竊通剌判將陳送交圖保收管贓還失主○二百七十三號華捕拘解溜馬違章之馬夫鍾阿生到案通剌判罰洋一元 
[美界捕房紀事]  
　　崇明人張廷華蔡廷華皆以駕駛航船爲業議定每次同時往返此次在崇明開行時有某甲者附之來滬先將行　交蔡收管旣而誤登張船及昨晨船抵蘇州河就白大橋左近繫維諸客次第登岸甲向索取行李張以臨行並未交付對甲駭而羅　張怒邀甲赴捕房聲訴捕頭立飭包探江阿三查核江探訪其原委將蔡張及某甲一併拘入浦房捕頭呵斥一番釋之使去○前晚九下鐘時崇明人王阿虎至老閘橋北首唐家弄口粵人阿三烟館內吸烟癮已過卽翩然而出至十一下鐘時又貿貿然來再訪烟霞之窟阿三突誣以竊取烟槍阿虎不承以致互相口角旋經某號巡街捕拘入捕房捕頭著出外自行料理 
[招領小孩]  
　　昨據北泥城橋同樂樓茶館景阿高來堂述及有一八歲之小孩不知因何走出據稱姓陳名阿小頭頂金剛圈身穿藍洋布衫白肚斗月白洋布褲白襪雙　元布鞋藍滾口當卽善爲留養面囑本堂代爲登報如有失孩之家情節合符者祈向該茶館景阿高面詢認領可也[  上海六馬路仁濟善堂謹啓]  
[招認死屍]  
　　昨日武寍輪船自上海往寍波船未啓椗一客忽患急痧灌救不及而死年約三十歲身穿洋布小衫藍杜布夾襪下身藍洋布褲短夾襪舊羽綢鞋身邊洋一元鑰匙一枚身外藍印花棉被一條裁縫剪刀尺包一個內洋八元曰皮箱一隻內衣十八件另有釘鞾雨傘傘柄有車紹寅記字樣一幷抬送息影公所除由敝堂先行備棺成殮外據情登報該家屬請速來申至本堂面詢情形以便認領可也[  上海六 
馬路仁濟善堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邑令騐屍]  
　　　　英公廨函致上海縣略謂二十七　北十二圖小庫渡地方山寳云牛奶棚中牧牛人　阿春身死並無屍屬攤屍兩日尙未收殮棚主令地保代爲殮瘞地保不允請以相騐黃大令正在傳齊刑仵命駕蒞屍塲忽有地保馬勝卿偕葛美春同報案下相騐大令卽升堂訊問葛供稱死者姓張名張阿春在牛奶棚當牧牛之役小的與之同在一處當園丁本月二十一日張倩阿弟替工欲至上海棚主處領取工資不料其一去不回至二十三日十三圖沙袋角某茶館主陸茂賢至棚內找巧弟不在囑小的往喚及小的回陸言阿春發痧身死現已舁在棚中言訖卽去小的卽告知棚主二十四日令地保收殮地保不允棚主遂投英公堂請騐馬保禀稱二十四日棚主囑小的棺殮張屍小的查得陸所開茶館在十三圖內聞張於二十一日到申及回至陸茶館內賭錢迨二十三日將屍身舁至小的圖內事涉兩圖且情節未明是以小的未敢擅殮大令飭卽回去整備屍塲隨於十點三刻時呵殿出城前往蒞騐 
[上海縣署瑣案]  
　　前者柴販朱桃根與妻弟王阿炳掉舟過嚴家橋厘卡巡丁上船查看致王卽墮河身死上海縣黃大令奉松滬捐厘總局督辦朱竹石廉訪諭飭澈底根究因將卡中司事王集安巡丁周陞長班胡祥船戶陸阿虎提案研訊堅不承招皆指定阿炳失足墮河大令著分別看管收所此已迭紀報章矣前日屍母王范氏偕朱投縣具詞稱小婦人已查明阿炳委係失足墮河與卡上無干今願呈求銷案至晚大令提齊全案人証發落王范氏及朱所訴與呈詞脗合大令曰爾子墮河在看艙之後否胡曾上船否答稱兒子墮河在看艙之後胡並未上船大令問朱曰爾前次爲何妄指供稱其時小的在船頭照料阿炳在船梢墮河黑夜中未及看明大令詰胡究竟上船否堅稱小的未上伊船聞朱高呼有人墮水其時已在看艙之後二點鐘矣大令諭集安曰爾以後須格外小心免得藉端生事今原告具結求銷應將爾等釋回惟胡仍應押候禀明督辦再行開釋○丹徒人魏元亭前在道署前魏姓家尋獲逃妻張氏連湯萬勳扭至縣署控請究懲黃大令提訊之下元亭訴稱三月初一日湯誘張氏潛逃棄下二小孩輾轉餓死小的尋至蘇州不遇今始在治下獲住湯供稱小的在魏師爺處當長隨張氏在揚州小街某娼寮意欲從良附舟至蘇州訪尋小的小的驀至曹公館傭工旣而魏尋至蘇州憑龜頭顧三耀爲中由小的出洋銀一百二十元爲張氏贖身經魏出立筆據過割小的因錢不敷用將據抵與魏師爺之太太處借得洋銀數十元張氏所供與湯相同元亭稱小的並無立據之事大令飭湯於五日內呈出筆據此前次讞詞已見報章前晚大令升堂覆訊湯將筆據檢呈大令閱畢問此據未立名字是何緣故元亭執定前詞指爲僞造大令見據上有大指模印令魏再印一模比騐螺絞一一相符大令曰今已騐明指印可無庸狡賴矣元亭刁辯再三稱請大老爺問湯所出洋銀是何費用當時小的尋至蘇州患病甚重蒙魏師爺給洋銀三元得以回去湯與小的非親非友如何肯出洋銀張氏供稱小婦人不願從元亭恐再逼勒爲娼當時湯出正項洋銀一百二十元連零星中費共用去錢二百千元亭所供二孩餓死盡是假話其實先將兩孩抱至娘姨家然後逼小婦人爲娼大令曰爾欲從湯姓於理不合爾夫旣逼爾爲娼爾何不投地方官衙門控告元亭供稱逼勒爲娼之說盡是誣攀請問有何憑証張氏於三月初一日逃出後初六日小的卽尋至蘇州旋於二十六日回家四月初八日小的在丹徒縣控告有案可查大令曰爾於三月二十六日在蘇州出立筆據四月初八日又赴丹徒呈控甚是刁猾遂判令將張氏發某善堂擇配湯及元亭本應各責五百板姑念苦求從寛免責惟湯不能請追銀兩元亭不能領妻著各具遵斷結然後開釋○不法武弁馬道隆誘拐朱蘇氏由崑山至上海潛住新悅來客棧强逼成姦案發經英公堂送縣訊辦馬弁大肆咆哮任意將黃大令挺撞大令怒申詳各憲請示署臬司韓古農廉訪批飭將全案人証提省訊辦大令奉文後卽飭承辦書吏備齊文牘派差役六名及伴婆一口護勇若干人將馬弁曁朱蘇氏陳金林一併解省質訊昨日已押解赴嘉定按站解赴蘇垣矣 
[英廨晚堂案]  
　　戴阿四扭湯炳全至廨以湯圖賴貨洋叩求嚴追前晚由宋通刺提訊戴供台州人向習鞋底業曾被瑞人和鞋鋪經理人湯炳全賴欠鞋底洋若于元向之理索湯轉輾圖賴爲此扭請究追湯供寗波人素在治下寳善街瑞人和鞋鋪爲經事前此戴曾欠牛皮等價洋四十五元經小的代爲擔保立期票二紙計洋四十五元期至中秋節代爲付淸不料戴以小的不應擅付遂與小的爲難所有瑞人和與戴往來鞋底帳目尙未揭算現被戴糾人毆辱受有微傷求恩究辦通剌判令兩造各檢帳目核算明白再行訊核○前報載英包探何瑞福見有携帶鉛彈之劉茂春拘解早堂會審宋通剌以劉不應携帶軍火在租界行走著押候過堂訊究前晚通剌升堂劉供稱湖南人與胞弟裕廷在龍華製藥局當役鉛彈等件乃已故族姪某甲之遺物昨日小的因至租界購買洋布爲製衣之用偶然將鉛彈等件帶出欲往銅錫鋪兌換茶壺等件致被包探拘案通刺判劉暫行交差看管候禀請製造局查覆再行核奪○蘇婦葉姚氏扭龜奴朱錦山至廨以朱圖賴借洋求請究追通剌於前晚升坐二堂姚氏供家在蘇州向居治下胡家宅附近早喪所天藉浣衣以糊口數載以來稍有積蓄上年三月間有向充龜傭之朱錦山向小婦人立據借洋百元言明本利卽日歸還詎朱自借洋後卽逃至蘇州邇者由蘇來滬向索前欵朱希圖混賴爲此情急將朱扭案求大老爺嚴追朱供蘇州人素在某妓院爲龜傭上年正月曾向該氏立據借洋百元至三月廿七日將本洋百元歸還所欠利洋七元至端節付淸當該氏曾與小的私姘歴一載之久致小的所出借據仍在該氏處尙未收回求恩明察通剌以借據鑿鑿尙敢狡賴著將朱重笞白板押候將所欠洋銀百元如數繳案再行核奪姚氏叩謝而退 
[法界公堂瑣案]  
　　安淸道友陳耀山在江孚輪船誣指陳禮夏順竊取馬褂等衣一案經葛同轉訊明拆梢將陳押候覆訊爲本報所已紀昨由包探將一干人解案同轉接閱夏雨禀詞問陳黨徐東才等逃避何處答稱前日奉諭出外時徐等卽聞風逃逸求將陳究辦同轉詰問夏順供稱十八日將衣取贖至二十日再當問陳耀山另有茂方名字否答無小的在木輪船上營生求恩原宥同轉謂飭探查明乃爾弟在該輪船上執業爾之褲子約長若于答有二尺七寸同轉曰前供三尺有零今又不符况爾曾當捕役夥計誣良爲竊知法犯法徐東才等旣已逃逸卽將爾究辦夏供被陳從船上軋入某烟館花去烟鈔二百餘尙稱是包探夥計倘不送洋十元將爾等解公堂照竊賊辦罪查陳等羽黨極多許玉樓夏雨供難免不思報仇務求大老爺作主同轉謂爾等居住英界飭許與拾票之劉恒發補具禀詞候移請英公廨俻考如徐等來滬准隨時扭父巡捕判將陳耀山卽茂方枷號一月期滿員二百板送縣遞回阜寍縣原籍交保管束所存捕房布包十一個及洋二十二元候繕具領狀　領夏等均遵諭而退○繆明妹偕張沈氏訴稱被王湘銀竊取布襖及張之柳條女褂逃逸追獲送究贓已具領王供飢餓異常不得已而出此下策求恩寛宥同轉判笞責一百板○倪益亭訴稱棧門前車載藥材被周阿林卽小東洋用刀割竊蔴袋內藥材一大包人贓並獲父捕解究伊等黨羽有五六人之多周供認行竊並無黨羽叩乞恩施同轉判將原贓給倪具領周笞責一百五十板○通事禀稱有聚賭被獲之蔡宗平等四人經顧阿松代保出外令其交案遷延不至兹將該保人顧阿松解案請訊顧供蔡等均以挑柴爲生小的乃係轉保容卽交案同轉令將顧　出速將　宗平等交案延甘併辦○密釆里閽人朱增三控沈雲生行竊鐵鎖一案昨又提沈覆訊同轉謂沈曰現據朱供帛見爾彺來窺視其爲竊物無疑本擬懲辦姑念押已多日商之祁繙譯判將沈押候交保沈稱實無妥人可保倘蒙開釋卽當出境同轉謂嗣後如再至門首觀望准卽父案究辦揮令退去○寓全興公棧卽用縣陳瑞鼎失去衣包一案昨經包探將野鷄挑夫張阿發等八名解案同轉以張周楊陳王邵張陸等所挑各物件與原報之十九件不符况在碼頭時照料之謝生又來檢點飭包探將張阿發等連在押之金阿祥一併押至陳宦處令各挑夫指明何人挑送何物禀覆核奪 
[金陵官報]  
　　八月二十日李光久陵元鼎奉委會辦營務處准補桃源縣沈佺禀謝奉飭准補並飭赴任○二十一日江蘇試用道何福海由廣東來　省知州章邦直由京引見回署六合縣曹明志江　試用知縣唐天爵由京來縣丞劉啓揚捐免驗看到省同知徐炳焯專差銷泰興釐捐卽辭進京祝嘏 
[蘇省官報]  
　　二十日方世忠奉委盤門水關差○廿一日花翎候補同知張辰廣西人服滿回省翁慶麟稟知本日到善後局並銷火藥局差陳叔謙稟知到火藥局差　補太湖角頭司巡檢汗寯良奉飭赴任卽辭○廿二日指分江蘇試用直州知州彭治河由京領照來省通判許之赶稟知赴常州會長交代辭分發江蘇試用從九張爾欽浙江人稟到前貴州巡撫潘霨二十日未時仙逝 
[䢴江官報]  
　　八月十七日補用鹽大使何鹺尹煦到揚公幹○十八日吳鹺尹永照稟銷揚莊卡差○十九日象山營統領陳軍門基湘過揚公幹○二十日荷花池厘捐局員胡太守汝林到揚○二十一日分發鹽經歴任鹺尹振豐稟到泰州分司沈分　軍廳朱司馬均抵揚公幹 
[上海六馬路仁濟善堂籌賑公所施少欽經收山東順直新災賑捐七月廿一至八月十七日淸單]  
　　餘記規銀三十四兩三錢九分四會釐　徐廿八兩八錢紐約領事署隨員安徽余則達廿一兩二錢愼餘堂十兩升大莊來思深堂崇儉堂各五兩潘守經綠芸主人各洋一百元信昌隆來江西隱名氏潘仲唯丁松年三戶各一百元洪承義堂成裕堂凌墨香念慈氏四戶各洋五十元陳平齋吳淞隱名氏各洋四十元三墩王申山三十六元小拙居妻馬氏求病愈敦和堂求合家淸吉各二十元瞿梅閣十四元羅店隱名士妻病求愈洋十二元莊惠泰求病速愈潘吳氏求保悅兒赴試平安王金氏求小產後病速愈朱張氏產後求母子平安華張氏求產後病愈杭省張汪氏爲　　愿錢江吳興氏子病求愈余氏孫病求愈錢江守眞子爲孫病求愈義爲記妻病求愈陳聚星子病求愈見記妻病求愈鮑藻桂爲子啓江病求愈趙肖簋完　願　陵求安子保身　隱名氏保人口平安無力鄉人牙痛求愈溧陽陸熙宇沈有餘堂盛仁記退補氏廿一戶各洋十元陸宗　求病愈洋八元望庶生省賓興費求鄉闈平安七元銅　三元戈忠恕堂次子病求愈 
 
 

Page 10

 
 
　六元朱承祖保平安李脩本爲妻丁氏平安愿無力子爲子身弱完舊愿徐桂豐　助完愿馮賛建保妻氣喘速愈程朱氏祈氣升郭道三爲妻產後完願翁吉夫爲子完願聊　居士潘陳氏高　氏立本氏十二戶各洋五元柳子莊求母身健雲林氏求曉嫂病痊臨產平安長願　好月圓人鄉試資　平安趙滋雲求病愈程雪軒孫女病求愈朱金海蔣氏合助奚　槎揚景賢朱霞堂心一堂正定無名氏十一戶各洋四元無名氏蓋儀移賑王陶菴來母病完願人　州無名氏存心氏無名氏五戶各三元戈　月堂妻病補助洋二元又爲孫病求愈洋一元蓬勻廬舊主妻王氏求病愈書帶草堂母病完愿擔宜樓主人求平安洪畊餘堂保次子三塲平安田月甫求病愈鄭桂卿醫局酬金移賑　　客號湘濱漁隱正定無名嘉定隱名草世居幼記錫山含記李畊石山房朱紹森無名氏十五戶各洋二元北海漁一元錢廿三文王紹球一元銅一元春雨草堂子病求愈合家消災吳隱名外　求愈嘉定無名求病愈無名氏保延年益壽楊樹階女病求愈無名氏藎儀錫山本育錫山祖培沈脩本來劉王氏平安願平安居月積堂同順無名氏無名氏十四戶各洋一元無力氏求病愈程仲氏各五角曹王氏三角囡囡二角泰昌號銅洋廿三元丁老興陸隱名各銅洋二元錢禮安堂寗波永和局各銅洋一元川沙廳陳錢四百六十九文吳笙記二百文恆孚另散桶捐三百文蔣姓三十二元以上共收洋一千四百九十二元五角銅洋三十三元銀一百四兩三錢九分錢一千二十四文 
 
 
 

Page 11

 
 
   
 
 

Page 12

 
 
   
 
