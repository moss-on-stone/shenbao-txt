# 1894 - 257 - 4907692

 

Page 1

 
 
[原底繪圖列國出書並申明翻印] [  點石齋啓]  
　　繪圖列國係洗紅館托點石齋石印圖繪工緻紙墨精良承海内諸君所稱許不脛而走矣詎無恥之徒累用原書照印以圖影踐射利紙張惡劣曼跡模糊使人見而生厭另有鈴板將原圖石印混充者種種膘蔽售主易受其欺兹點石齋復印書面加光緒二十年秋七月重印另盖雙極書屋　定印章末頁盖原圖原書翻印雷殛火焚一戳如無此二章記卽係贋鼎賜顧者請詳察出售處棋盤街申昌本分局掃葉文瑞醉六龍威各書坊外埠點石分莊購取可也 
[石印新譯日本師船攷告成] [  三馬路申昌書室啓]  
　　日本師船攷一書爲鄞縣沈仲禮太守所譯太守精于洋務槃槃才大上游以左右手倚之兹見日人侵犯高麗師船縱横海上乃詳加攷覈繙譯成書凡各船之大小若何速率若何製自何年成于何廠鉤稽詳細一覽了然首冠各兵船圖尤足以洞敵情而資攻擊誠軍中所不可不備者也兹特以四開大本付　石印裝訂告成每部收實洋一角正先覩爲快者請移玉三馬路申昌購取爲盼此佈 
[售藥助振] [  申報館同人啓]  
　　啓者兹承徐君聞紹以救治吞服生烟藥三十瓶貽贈同人同人以振務方殷願變價以充此欵此藥靈妙無匹每瓶照原價售洋半元祇須詳閱仿單卽可如法施救諸君子有樂善不倦者請臨本館帳房購取以廣流傳也可 
[書弛華人回國之禁說後]  
　　昨作弛華人回國之禁說有友人見而謂余曰子之爲是說也固所謂持之以平出之以正果能如子所言則中國可以多出無數富商殷户其所裨誠非淺鮮矣顧其勢有所必不能行也何則試觀於中國内地之人或有通籍而出仕於外者或有就幕而奔走四方者亦有創基立業於外省外府州縣碼頭地方營運獲利者上而至於八座大員下而至於八口小家其數不可以勝計旣富且貴無不動衣錦還鄉之念有息肩故國之思然每每逗留異地不能言旋竟有一經富貴不復還鄉卽在異鄉長子孫成家室置產業建墳墓爲異鄉多一户口卽於本鄉少一户口此其人非不欲歸也直不能歸耳夫故鄉人人之所思也雖作萬里之遊歴數年之久每當良辰佳節春露秋霜未有不望風遥想回憶昔日之釣遊童時之聚處言之若不勝欷歔之感然塊然一身家無四壁者則有之若在外稍有積蓄卽不敢動此一念非其心之故恝也故鄉之人眼孔多小耳目不靈一聞某也爲宦已由佐令洊至方面矣則其皂靴之脚所蹬而入無有不腰纒十萬者也一聞某也就幕於他省由帮辦而獨當一面則其硯田之所獲者又無不滿篝滿車者也一聞某也就某處之業其初不過爲夥旣而易夥而東或開鋪號或設行棧權子母而操奇贏年年皆有所獲則豔而羡之甚而至於筆墨生涯略足自給而旁人之見之者尚且有企慕不勝者而鄉人之出而相尋者無已時而在故鄉望之直不啻如神仙中人偶一遄返故鄉而告貸者有人乞憐者有人軟求者有人硬索者有人并有求之不得而節外生枝或借祖宗墳墓以爲名或託房屋地址以藉口私爭不决涉訟公庭必使悉傾其囊中之所有而後已以孑然出者仍以孑然歸則無是矣而又羣焉非笑之指辱之則是直使鄉中之人偶一出門卽不必復返此等習氣此種風俗無一省無一府無一州縣鄉鎭不如是者夫以同鄉之人得意而歸故鄉尚且其難如此而况出海外發洋財滿載而歸者乎而况其爲衙門中之狼差蠧胥地方上之痞棍匪徒乎昔者范文正公爲參知政事敦宗睦族置義田義莊義學以厚其宗族至今猶艶稱之近來世風不古能學范文正公者竟無其人嘗見邸抄中奏摺亦有鄉紳大族能仿而行之者然究寥寥無幾且卽能步武范氏捐置義田亦祗贍其同族之人他族則不得與焉其在戚黨或亦有由族而推者此外則斷不能徧及也然而彼眼界旣淺則奢願反覺難償竟有無端至前乞其周濟一似一人得道雞犬亦可得仙也者然雞犬之得仙去者亦祗劉家之雞犬非他家雞犬皆仙也而近時風氣則直以爲此人旣發犬財而回我輩當必可以發一小財於是剛柔並用寛猛兼施有不勝擾累而仍襥被以去者有不善肆應而旋至氣忿病斃者而彼秋風之客其意若尚有未足也若廣東福建以及天津等處竟有白日訛詐黑夜搶刼凡獲利而歸者必使之盡喪厥利而後止若此者言之殊堪髮指聞者莫不眦裂而卒無法以挽回而補救之嗚呼世風至此尚何言哉而吾子乃猶欲侃侃焉作此說以冀挽救毋亦徒託空談也乎余應之曰天地生人不盡皆君子也而要亦不盡皆小人我以小人待人則君子亦將變爲小人我以君子待人則小人亦可變爲君子以官法治之則正以君子治小人之正理但當治之得其法又豈有不可挽之狂瀾也哉跋　友之所言亦鑄奸之禹鼎也因錄而存之 
[本館接奉電音]  
　　昨由京友電傳諭旨三道敬謹譯登○八月十八日内閣抄奉上諭倭人渝盟肇釁迫脅朝鮮朝廷眷念藩封興師致討北洋大臣李鴻章總統師于統籌全局是其專責乃未能迅赴戎機以致日久無功殊負委任著拔去三眼花翎褫去黃馬褂以示薄懲該大臣務當力圖振作督催各路將領實力追勦以贖前愆欽此同日奉上諭前據御史安維峻奏叅甘肅河州捐建巳故總督沈玉遂專祠按畝中徴已故提督周達武剿辦會匪殃及無辜道員陶兆熊總辦厘務任意詐索各節當經諭令鹿傳霖確切查奏兹據查明覆奏河州捐建沈玉遂專祠地方文武各官曁各營弁兵所捐十居其七民間係量力酌捐爲數無多並無按畝加徴鞭攫比追之事現在祠已竣工卽著毋庸置議都司黃福廷經理修祠剛愎自用致招怨言著以守備降補巳故提督周達武前辦高臺縣會匪接據廪報卽派兵前往剿滅地方賴以乂安辦理迅速不爲無功當時營縣並非揑報至派往員弁未能約束兵丁雖當時業提督　叅奏該故提督未在行間惟事後未卽查叅其過亦不可掩著仍遵前旨准其於立功省分建立專祠毋庸子監叅將現署肅州鎭總兵劉得勝奉派剿匪不能嚴束兵丁實難辭咎著交部議處候補道陶兆熊委辦厘務雖無苛索確據惟氣寳粗暴難勝監司之任該員起家戎行前在軍中尚稱勇敢著以副將攺用該部知道欽此同日奉上諭　耆等奏拿獲出棚串號之士子請交部審辦一摺周秉義傅光陛著卽送交刑部審辦另片奏請將瞻大妄爲之文生長海周世昌二名卽行斥革等語長海周世昌均著卽行斥革長海情節較重著交刑部審訊按律從嚴懲辦欽此同日奉上諭福州將軍希元由廕生歴任散秩大臣副都統洊攉將軍宣力有年克勤厥職兹聞溘逝悼惜殊深著加恩照將軍例賜卹任内一切處分悉子開復應得卹典該衙門照例具奏靈柩回籍時沿途地方官妥爲照料准其入城治喪伊次子世樞著賞給主事俟及歲時分部學習行走用示篤念藎臣至意欽此 
 
 

Page 2

 
 
[鳳城秋雁]  
　　欽命總理各國事務和碩慶親王大學士管理户部事務福軍機大臣兵部尚書孫兵部尚書敬理藩院尚書崇軍機大臣吏部左侍郎徐吏部右侍郎廖户部左侍郎張工部左侍郎汪爲照會事光緒二十年七月二十七日内閣奉工諭兵部尚書敬信工部左侍郎汪鳴鑾均著在總理各國事務衙門行走欽此欽遵相應恭錄諭旨照會貴大臣查照可也須至照會者○吏部爲示傳事所有本年七月分月官知縣湯坤周頌聲二員並俸滿奉天懐仁縣知縣俞承卿開復前直𨽻豐潤縣知縣郝增祜等本部於八月初五日帶領引見相應示傳該員等於初三日辰刻衣冠赴部演習口背履歴如是日不到卽將引見扣除於初四晚在内城左近歇宿是日丑刻穿天靑褂備帶補褂元靑褂並佩帶荷包手巾忠孝帶赴西苑門外六項公所吏部公所内書到聽候排班帶領引見如排班時不到卽將緑頭簽撤下毋違特示○倉塲衙門記名倉差漢監督現在傳補幾竣應卽照章咨取各衙門人員帶領引見請旨記名刻經户部行文各衙門於實缺漢司員中出具切實考語保送或候補司員中資深才優者亦准出考保送務於卽日開送過部以憑核辦○禮部爲知照事本年八月加上慈禧端佑康頤昭豫莊誠壽恭欽獻皇太后徽號十四日恭進奏書十五日恭進册寳十六日皇上升殿受賀頒詔此三日按照本部奏准禮節王公百官均穿蟒袍補服等因知照各衙門遵照在案相應再行知照除是日應行執事以及行禮人員按照禮節内開應穿服色外所有王公百官進内奏對及在署辦事於十四十五十六三日均穿蟒袍補服○吏部爲曉諭事所有擬補京口副都統衙門筆帖式淸芳一員相應曉諭該員穿天靑褂備帶補褂元靑褂並佩帶對子荷包手巾於八月初五日黎明赴西苑門外六項公所吏部公所内書到聽候點名於膳前帶領引見並先於初三日辰刻衣冠赴部演習口奏履歴萬勿遲悞○新署刑部右侍郎汪柳門少司宼鳴鑾涓吉於八月初八日未時往秋曹履新經司務廰示仰合署官員書吏以及皂役禁卒人等知悉至期一體謁見各宜凛遵毋違特示○侍衛處爲知照事七月三十日奉旨朕於明日辦事用膳召見大臣後由勤政殿檐前乘轎出德昌門西苑門進西華門走隆宗門進内右門還養心殿少坐入齋宮欽此○庫倫辦事大臣安統制德等以庫倫辦事大臣具奏事件所奉硃批摺件例應按月恭繳惟庫倫近因邊卡交涉頭緒紛繁擬請嗣後庫倫辦事大臣應行恭繳硃批摺件攺於每年呈進貢馬貢猪時分作兩次專差咨送軍機處等因專摺人奏七月三十日奉硃批著照所請該衙門知道欽此○總署樞垣諸王大臣及翁叔平李蘭孫兩尚書於初二晨在西苑軍機値廬會議事件○侍衛處爲知照事八月初一日奉旨朕於明日辦事後由乾淸宮檐前乘轎出乾淸門走後左門至中和殿看視祝版禮成後仍走後左門進乾淸門還宮用膳召見大臣卯初二刻預備欽此 
[勁旅赴防]  
　　桂爵帥祥奉派赴韓前已列報兹悉朝命以承恩公桂祥爲總統正紅滿副都統祥普爲帮統先將南苑駐紥馬步各隊分統四成馳赴防所 
[英電照譯]  
　　倫敦本月十八日發來電報云英國派砲隊官一人至日本軍中又派步兵官一人至中國軍中隨軍行走又云俄國已派提督第耳陶夫統轄高麗海面俄國各兵船 
[東電續譯]  
　　昨譯西報述平壤戰事昨日西字報又接電報言華兵守平壤者二萬餘死傷約有一萬逃出不多約數百人其餘被日兵圍困統領馬軍之左軍門統領盛軍之衛軍門統領銘軍之劉副戎及馬姓均被圍在内所有鎗砲旗幟均被日兵所得日人在東京得此信息大爲喜悅此電亦自日本傳來所述戰事未可憑信姑照譯之以俟異日之考証也可 
[倭敗紀聞]  
　　香港中外新報云本月十二日接采訪人信息云八月初三日日本新至高麗之兵與華軍接仗被華軍殺死七千餘人斯時各店亦多有接得此信者所言大略相同至午後有西人之親往觀戰而回者踵閂告云日本盤踞高麗之舊兵早經喪瞻遇中國之師立卽奔潰西歴九月一號日本調新兵一隊至統帶急欲見功卽於二號傳令出戰其時日本兵在中壘之左右擇平曠地結陣以待俄聞鼓響旗颺則中國步兵蜂擁而至前鋒鎗聲發響日本兵亦發砲以迎迨中國馬隊出步兵卽分開馬兵遥對發鎗及近則擲鎗於地手持大刀飛馬入陣亂砍步兵隨後助之日本兵勢不能抵四散奔逃中國兵奮勇百倍在後追殺日本兵有跪而乞命者中國兵置之不理刀向其頸直落取其首級以歸追殺至日暮未歇僕用遠鏡在山上窺之惟見日本兵紛紛倒地屍骸積疉不知其死喪多少中國兵愈戰愈酣僕俟其收隊後親赴營門犒以烟酒中國兵咸欣然接納握手爲禮時各兵猩血染衣尚未脫去日本各兵則俱垂頭喪氣淸淚盈眶聞陣亡之數多過六千人日本眞糜爛其民矣 
[倭敗續聞]  
　　中外新報紀日本兵敗之事本館已轉錄報章矣翌日又登一事足與前說相印証因又節錄之云有從日軍中逃出者言及八月初三日日本與中國兵開仗中國兵人人奮勇身軀雄壯具有糾糾桓桓氣象不啻眞虎眞貔眞熊眞羆飛行絶跡遥以鎗對擊忽從烟燄中見白刃霜飛紅血雨灑則中國兵已入陣中持斬馬刀亂砍也某隊日本兵一千人及戰罷僅存百餘人且多負傷日弁下令急載傷殘者回本國醫療其屍骸之横於原野者則任其暴露不暇掩埋矣 
[倭商計絀]  
　　朝鮮内地所售火油向由日本販運而至自中日開仗後來往貨船頓形冷落火油一物載運尤稀邇來市價比未開仗時漲至一倍在鮮人固失便宜而日人究未獲利益誰生厲階至今爲梗竊爲彼國人誦之矣又聞日本花紗公司擬將花紗運至香港發售然中國商人皆遵奉禁令不敢採辦云 
[私運米石]  
　　温州近年雨暘時若五榖豐登而沿海奸商輙販米石出口從而射利獨不思甌地褊小出產無多生齒日繁米糧不足上年收成稍形歉薄告糴頻仍每當靑黃不接之時必藉社榖散放前車不遠可爲後事之師乃甫値豐穰卽啓漏海之弊近日東門外近港米行競礱糙米載運出洋難保其不接濟敵人經總捕府吳健侯司馬查獲數百石盡數充公奸儈聞之其亦洗心革面否耶 
[調兵防守]  
　　元凱兵輪於初八日辰刻駛抵甌江下椗狀元橋碼頭聞有劉吉園鎭軍舊部練軍五百名乘之而來防堵海口並有後膛洋鎗三百枝洋砲數十尊及藥彈軍裝等件解送到甌均由狀元橋駁運進郡 
[什長止法]  
　　金陵訪事人所述考生被害事早已詳列報章兹悉此項兵丁係江蘇臬司陳舫仙廉訪所募湘中子弟肇事後兩江總督劉制軍著湘軍營務處浙江候補道陳觀察卽日將兇手交出原告張邦爕呈兇手所遣之旗一面上有左哨八隊字樣陳觀察卽將左哨八隊一棚勇十名什長及火夫各一名交兩江營務處曾觀察嚴訊并將哨官扣留本月十六日曾觀察會同江寍府陳太守上元縣陳大令江寍縣趙大令曁城守營督中營統領共六員在江寍縣署訊鞫什長供稱是日小的與在逃之三勇揷旗船上舟人言刻有考生在船小的告以原俟考生上岸始令爾等當差惟恐被别人標封故先揷旗爲定也考生聞之卽問小的等何事來此小的等以封船對考生不諳湖南語悞爲查私鹽怒謂查鹽不應帶刀非打搶而何遂欲將小的同夥之某人置之死地時小的尚在小舟中被考生將攬割斷呼舟人揚帆而去直至小的尋至北河口始知在逃之三人將考生砍傷小的並未動手各官駁詰至再繼以嚴刑始供認動手當卽釘鐐收禁監中七勇一火夫訊係無于還押以待覆訊尚有三勇與在逃者名姓相符且均有號衣鞫之同供稱在逃之三人與小的等三人向來相識本月初三日三人向小的等言及目下開差尚早有事進城早晚點名恐干未便請代穿號衣應點明日當有銀酬謝刻下棚頭處已招呼妥當决無意外之虞小的等三人信而允之不料此三人者 
 
 

Page 3

 
 
一去不回致小的等不能脫身突經營務處陳大人將一棚人連小的等押送至案實在寃枉求各位大人及大老爺開恩觀察擬暫時看管俟正兇獲案後再行交保隨將訊鞫情形禀請制軍核辦十七日下午二點三十分時奉到制軍令箭著將已經供認行兇之什長卽行正法營務處三大營上元縣先後至江寍縣署會齋連發三梆文武官升坐大堂堂中供奉令箭由縣差八名捧照出監牌至監中提犯典史蔡少尉先已聞信在監守候騐明監牌卽將犯交付八差方出監門卽有督左營營兵八十名簇擁上堂令向令箭跪下有見者謂此犯身長面白年約二十七八歲少焉各官用硃筆在點名單上一點書吏高聲唱名各官分付洗剝捆綁發下斬條長三尺餘由髮辫内揷至捆手繩頭處左營各兵遂齊聲呵喝督中營新兵營衆兵各執馬刀護犯出先杏黃大令旗兩面繼大旂繼洋鎗繼鋼义犯後則大刀如雪光耀人眸各官高乘駿馬披大紅一口鐘督轅旂牌官錢君騎馬執令箭上元江寗二大令則乘轎殿後劊子范老八早站立市曹及鐘鳴三下一聲號砲此犯已身首異處乃將首級盛以木桶解往犯事地方懸竿示衆各官彷回轅繳令 
[川粤闈同考各官]  
　　代辦監臨藩憲成提調堂督糧道魁外監試候補道閻内監試廉州府劉齊潯十三房卸順德縣魏傳熙卸曲江縣陳志喆卸河源縣劉孚京准補電白縣李滋然候補縣常世琯先用縣裴景福卽用縣劉能卽用縣安蔭甲卽用縣范宗瑩卽用縣張叙賓卽用縣馮如衡大挑縣邱寳森卽用縣王克鼎彌封官四員准補新安縣趙新卸平遠縣周爾珍候補縣胡鑑候補縣承勳對讀官四員大挑縣龍紹儀高要縣魏邦翰大挑知縣黃恩卽用縣許克家謄錄官三員准補南海縣李徴庸准補新寗縣郭樹榕卸高要縣張向辰外收掌官二員候補縣陳廷蔚陶祖培内收掌候補通判劉宗琨受卷官八員候補縣鄒翼淸張際唐唐盛松茹慶銓劉樸呂椿培候補通判孫寳瑚准升萬州趙夢奇 
[粤闈供事各官]  
　　監臨院差官二員沈堯年胡恩榮守内簾門官二員陸樹森李鴻春至公堂傳事官八員余志仁志湘興義俞澄李光諴徐炳楠尚承勤鄧廷楨收發文件官一員鍾祖光堂上巡邏火燭官二員葉大銓李昌杞守五所官六員孫祖蔭向森何明政陶鑑張金鑑黃家勳巡邏通塲火燭官二員鍾錫琪王肇炘明遠樓瞭望火燭官一員李壽祥明遠樓傳事官一員李嘉頴守龍門官四員蕭貽昺金堃倪旭華伍乘誠守頭門官四員佟桂勳王崧齡陳德明劉長椿守儀閂官四員詐寅森施傑吳炳麟朱慶祥管理粥飯廠官八員劉文煜韓國楨藩從政　傳昆倪兆麟陳照甘怡劉兆梅東巡綽官八員錢元瑞朱潤釆李宗烈俞鴻楊靖周登鏞汪鴻晉馬儀麟西巡綽官八員沈鍾瀛王宗鏊楊宗傳杜桂森葉長增喬厚堃阮毓麟張文煜東夾道官二員徐洸宋鳴翽西夾道官三員劉履泰徐鉅溶周時英後夾道官三員伍大年盛壽琛殷鴻業督理水槽官一員傅錫蕃巡查十八間官二員徐光煜喬鍾嶽 
[塲屋瑣談]  
　　浙闈十四日黎明由至公堂發出第二塲試卷違式姓名計登藍榜者十二人○三塲仍卯初開點諸生之聽點者莫不爭先恐後預將考具送入號舍占居坐號之稍大者凡有相識者同坐一處非若頭二塲之各坐各號也○三塲傍晚將封號門查蓋號戳而考生不遵約束東西往來絡繹不絶并不準號軍傳呼歸號若有呌歸號者以老拳相敬至二更時監臨徐宗師不得已由至公堂降階而下前用高照矗燈一對琉璃朝燈一對洋燈四盞提調監試亦如之緩步由東文塲直至龍門折而至西文塲環歴一周宗師連呼歸號歸號斯時巡綽官亦排立號門總巡及執事委員站立龍門上下而考生見宗師至竟若驚弓之鳥銷聲匿跡惟在號筒口搩頭觀望而已於是由巡綽官逐一封鎖畢蓋戳僅用一查字四鼓分給題紙十五日午後開放號門是日繳卷者約三千餘人至晚放頭牌十六日黎明放二牌八點鐘放三牌凈塲已二砲矣○受卷所各員設公案於至公堂左右案前有胥吏站立或一人或二人考生分各府州縣將卷投至栅欄内卽由胥吏送呈公案檢閱蓋戳何章隨卷繳筆兩枚約値二十餘文謂之繳卷筆而考生繳卷必候於栅欄外蓋戳後始散蓋恐違式貼出也今科杭府屬收卷胥吏眇一目者諸生呼之曰獨雙眼當收卷時必爭筆之好歹且須藉孔方兄力可以儘先蓋戳否則竟有繳卷獨早而待至一二點鐘仍未蓋戳者大約呈送公案時暗中先後倒置也故有候立良久不及蓋戳而去十六日午後某生繳卷僅得筆一枚當時繳卷不多受卷官李大令登雲適未坐公案而獨隻眼怒形於色譏之曰酸精省此以作下科之用耳者各考生聞之代抱不平謂繳卷從無陋規今由爾創始當禀監臨手中多持號籖勢將用武幸有魯仲連者排解而散○簾官卽用縣汪大令淸麒感冐風寒禀請監臨徐宗師出闈養疴卽於十四日黎明乘輿而出○風傳頭塲有甲乙丙丁戊五人點名後携卷出場請人代作至初十日投繳被把門者獲住交縣管押○天氣冷暖不時乍晴乍雨故自頭塲至第三塲考生之患吐瀉者甚夥而因病扶出者僅得三人歴科以來惟今科最爲安靜也 
[禾事瑣拾]  
　　嘉興府宗太守率同嘉秀兩縣乘舟往迎新任糧道鄭觀察至二鼓時憲舟始至暫泊河干至翌晨解維赴省○在郡文武各官於十五日黎明齊集市心弄關帝廟致祭 
[利令智昏]  
　　粤東闈姓公司尚未滿期向無召人承充等事乃近日竟有何某等數人聨名遞呈善後局禀請接辦局憲接閱之餘不勝詫異遂將原禀擲還並著傳案斥責以爲嘗試者戒 
[漕帥抵滬]  
　　昨報升署漕督鄧小赤漕帥將次蒞滬一則兹悉鄧漕帥已於昨日午後抵滬在觀音閣碼頭停泊本埠文武各員咸赴江干恭迓 
[拜客續紀]  
　　新署江海關道憲劉康候觀察定於昨晨帶伺英法讞員宋通剌葛同轉曁洋務提調蔡太守往拜各國領事已列昨報昨晨鐘鳴九下劉觀察排列全副儀仗帶同譯員先至英公廨小憇鳴騶而出先拜法國駐滬總領事以茶點相欵晤談片晷握手興辭又至英公廨宋通剌設筵欵待至二點鐘時又拜英總領事比利時領事及値年之葡萄牙領事德美俄等國領事至其餘各國領事因爲時已晚不及徧拜定於今日再往拜會 
[議辦保甲]  
　　新任江海關道劉康侯觀察擬辦十家牌保甲日前向縣署查取揚州通詳保甲新章到道核明後飭本縣黃愛棠大令至同仁輔元堂與總董汪君靜巖曹君寄耘妥議辦法聞所議十家立一長十牌立一總長如辦事有方可升爲董事如遇外來奸細嚴行盤詰使彼無所托足見有本地棍徒亦可隨時送請總巡究辦俟議有端倪禀請道憲核示施行 
[禁索騐費]  
　　欽加運同銜特用府補用直𨽻州上海縣正堂黃爲出示嚴禁事據伺仁輔元堂董事汪濤曹基善呈稱敝堂捐給屍塲騐費案於咸豐九年前董經緯等禀請前升縣憲劉批准相騐謀故鬥殺等案定章每起給棚廠費及夫馬船隻飯食等項一應雜用錢二十八千二百八十文通詳各憲立案刊碑勒石出示永禁需索敝堂遵奉憲署印發聨單照給嗣因胥役混淆塡單請領於同治五年復禀前縣憲王批定嗣後相騐並非謀故鬥殺等案减半給發錢十四千一百四十文其餘路斃無名等屍照章給六折錢八兩眞正命案照章給發各在案遵章辦理歴久無異近據閔行鎭紳董夏其釗顧言李祖錫等聨名公函到堂以屍塲騐費一案日久玩生雖是先掮牌示到鄉愚民不知何物胥役視爲具文遇有鄉僻圖分地保柔懦一旦出案除供應外需索錢二三十千四五十千不等釗等均係鄉居見聞較確請卽轉陳憲聽務求重申禁示遍發城鄉並喻各鄉局董如有見聞卽行旨禀等情董等屢有所聞因無實據未敢率請旣據前情爲亟呈乞察核出示嚴禁等情到縣據此除批示外合 
 
 

Page 4

 
 
再重甲禁令出示曉諭爲此示仰闔邑地保居民諸色人等知悉凡有相騐案件向由同仁輔元善堂捐給經費禁止差仵需索自示之後倘差役等仍復在鄉因案需索騐費該地保卽當塲指名禀縣定卽立提到案從嚴究辦决不稍寛各宜凛遵毋違特示 
[除莠安良]  
　　新任關道憲劉康侯觀察在滬有年深知海上流氓地棍實爲地方無窮之害因面諭保甲總巡葉臨恭司馬在道署前靑龍橋東首白糧倉舊基拆卸攺造總巡局并造自新所於側遇有不法棍徒卽行收入所中分上中下三等上所係情輕者居之待攺悔時釋放中所有的實保人保其永不再犯事端方准保去下所收情罪較重者永遠不准釋放白糧倉卽前之積榖倉也地址寛闊可造房屋三百餘間觀察慨然籌欵飭令起造並諭各巡防局委員妥議懲辦流氓章程日來委員與書吏擬議辦法以冀仰邀採擇 
[妓鴇送捕]  
　　法界蘭芳里某姓花烟館烟妓與鴇婦互相口角纒繞不休巡街捕以其有違租界章程一併拘入捕房請捕頭發落 
[武弁待解]  
　　武弁馬道隆誘拐崑山人朱蘇氏來滬住新悅來客棧經包探獲解英公堂轉送上海縣訊辦馬恃符狡展經黃大令違禀各大憲請示核辦當經關道憲黃幼農觀察札委會丈局委員夏芝蓀明府與黃大令會訊飭卽收禁候示在案兹奉臬憲韓亷訪批飭將全案人証卷宗一併提省訊辦黃大令奉文後卽飭承書備齊文牘不日解赴省垣聽候嚴辦 
[婦女送押]  
　　昨晨有三百九十一號華捕送陳胡氏到廨請爲收押俟明日公堂解訊據氏稱丈夫以駕舟爲業五月間出門卽有某姓欲向我强奸當卽峻詞拒絶不料以後屢來纏擾昨日又來以致口角反被喚捕送我至此究竟孰是孰非想宋通剌訊問之餘不難水落石出也 
[葛灶丹成]  
　　本堂蒙各善士憫貧病之多來就醫求藥者絡繹麕到恒虞經費不足今善士相助源源而至計一文愿單核第七次共收規元二十五兩四錢六分英洋計三十四元二角大錢一千零八十文銅洋十四元善功之多良爲感佩腋集狐裘恍成城於衆志丹修葛灶消諸癘於羣生經回收照並登報册以代貧病之民叩首敬謝鴻施也[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官塲紀事]  
　　浙江藩司趙言伯奏請隨班祝嘏奉旨俞允繼因倭奴犯順一時不能起節北上現籌防堵事宜均已妥適擇於八月十六日申刻出轅由杭州下碼頭登舟赴都所遺藩缺以運司惠都轉署理而以杭嘉湖道丁觀察署運司候補道任觀察署杭道均於十六日已刻接印視事駐防旗營吉軍憲亦於十六日辰刻起馬北上隨班祝嘏是日辰初撫憲廖榖帥曁文武員弁詣武林門越城寄請聖安恭送如儀○新簡浙糧道鄭儲憲於十六日抵省各員恭迓如儀 
[瘋人解縣]  
　　吳雲浦前曾犯案經上海縣遞回原籍近日在租界黏貼黃紙語類齊東不堪入目經三百四十六號華捕拘送英廨宋通刺判令送縣辦理已登昨報昨晨値日差遵諭將吳解縣不米吳在班房中大發顚狂見人輒毆差役恐其在途肇事遂添派解差並加上手銬小心照料始得解入城中想黃大令必有以懲之也 
[英界晚堂案]  
　　孫樂萊呈控陳王氏圖賴馬糞酬勞洋一案經宋通剌飭提集訊孫供前在工部局生理由洋人好四管理垃圾等事其各馬房之馬糞向由宏升柴行陳王氏担承包挑載往崇明售錢言定每月貼還小的費洋五元立有合同摺據爲憑至五年分小的辭歇工部局生意祗收過三個月費洋後因有事往别埠並未向收至今已閱十餘年前日向該氏收取此洋反遭蠻賴是以檢同摺據請追現有原議中人石長生老榮可証石潘同供當時孫在工部局洋人處有事須伊傳話因此陳王氏允伊每月貼洋以作馬房各夥酒錢迨後孫停歇不知底細陳王氏供承挑工部局馬糞已有數十年當時允付之洋確係開銷馬房各夥及掃帚等費後來孫停歇由小婦人自行逐月開銷費用所有合同丈夫在日不知如何未曾收回宋通刺判將該氏交保著赶緊自行理處○邱姚氏喊控邱錦標圖賣伊子一案前晚由宋通刺提訊該氏供江北人前夫姓王因病身故由夫兄作主再醮與邱現駕杭州小輪船另姘一婦時將婦人及前墻所生之小孩毆打日前揚言欲圖價賣是以來案喊控宋通剌判交官媒暫行安置候傳伊夫到案再核 
[美界捕房紀事]  
　　寍波人陳阿虎挈妻某氏賃居本邑虹口朱家木橋左近氏不安於室與同鄉人名樹堂者有私陳微有所聞祗以孤掌難鳴曲爲隠忍前日詭稱有事他往氏聞之心花怒發急邀樹堂重續舊歡陳窺悉情形糾集同類五六人效捉姦之舉至晚破扉直入雙雙拘獲縶以巨繩樹堂大聲疾呼陳以石灰包塞其口後經鄰人喚二華捕至將一千人拘入捕房捕頭命押候解請讞員訊辦○前日下午寗波人胡連生潛至虹口天潼路第四號門牌某西人所開牛肉店竊取鍍銀瓶及銀小罐各一携至某押店質得洋銀四元有奇包探江阿三見之拘入捕房押候角辦○某日揚州人周高奇寗波人林老久串同至泰和長安益利三輪船竊取熟羅長衫夏布長衫各一件翡翠班指對時表各一枚竹布二匹及零星諸物經各失主投報捕房昨晨包探竇如海將周林拿獲搜其身畔各懸腰牌一面上書蕪湖縣正堂王給發捕頭著押候解請讞員究辦○本邑人趙春和江北人羅扣子串竊西華德路李來發家衣飾昨晨經包探唐淸山拘獲解入捕房押候懲辦○寗波人召阿華連竊西華德路甲乙丙丁戊五家之物爲數不貲前日下午經包探唐淸山獲諸某處送押捕房○前晚九下鐘時風雨大作漢璧禮路二百八十八號門牌平屋轟然一聲從空倒下致壓傷甲乙丙丁四人甚爲沈重急卽舁至同仁醫院請醫生敷治事爲捕頭所聞立飭包探江阿三前往查得平屋共二十餘椽爲公平洋行之產皆已頽敗不堪捕頭卽繕西字信一函飭捕送至公平令早爲翻造 
[英廨停訊]  
　　昨日英廨讞員宋莘樂通刺因隨同新署江海關道劉康侯觀察往拜各國駐滬領事所有會訊各案無暇判斷預飭家丁 
持片至領事署及各捕房知照停訊今日尚須續拜領事故亦停訊一日 
[法廨停訊]  
　　昨禮拜二係法公廨訊案之期因葛同轉隨同新任道憲劉觀察拜會各國領事預飭家丁咨照捕房停訊一朝所有各案 
統歸禮拜四解訊 
[金陵官報]  
　　督轅牌示新授常鎭通海兵備道呂海寰現巳到省應卽飭赴新任江藩牌示江寗府理事同知長勇病故遺缺查有江防同知典奎兼署淮安府軍捕通判姚衡現奉漕憲隨帶入都遺缺查有候補知縣周十鈺供理調署豐縣藍釆錦現據禀報患病未能赴任遺缺查有碭山縣陳守晸調署所遺碭山縣缺卽委試用知縣鄧暹署理 
[江蘇官報]  
　　十二日臬憲陳辭行知府沈鳳韶辭回盛澤釐局戴文佐巡卡回通判毓錦銷假許之玨卸署荆溪縣事回太倉州金崑山縣葛震澤縣費奉賢縣莫崇縣黃禀到新任桃源縣沈佺禀知赴江寗見制憲知縣李瀚鋆同里釐局來張祖綸辭回瀏河釐局孫傳恕奉委赴桃源縣會審案唐贊彝請感冐假五天林士菁奉秉崑山縣查助荒熱田畝差趙怡從九吳祥泰均禀知奉委江北緝捕差府經趙鉅弼禀知臬憲委派隨營差遣卽辭撫標水師哨弁張鋆鏞禀知護解餉赴江寗藩憲鄧十八日在胥碼頭登舟　淸江浦臬憲陳明日起節赴滬北卜撫轅示十五日行香文廟臬憲武廟撫憲文昌沈道太陽周風龍神丁道天后風雲雷雨方道火神首府呂祖余守猛將總捕都廟長洲郡廟元和都土　吳縣臬憲韓明日衙期止轅 
[江西官報]  
　　七月二十一日南昌同知蔡世俟候補通判胡先翥俱隨藩司委隨晉京祝嘏分發從九廖壽南繳照係廣西人河南都司高維勳往金陵○二十三日内閣中書徐步衢回奉新籍指分縣丞吳貞民禀到係浙江人攺發福建縣丞龍光慶卸羅塘司事回謝咨葛慶鍾接辦永平藥庫許璧何崇德彭嶽岐吳淸雲姚聨第鄭承志劉樹奎洪家　俱文闈差南康府陳鼎　據報病故以另補知府斌鑑酌委署理未到任以前以現署星子縣李相暫行兼　○二十五日糧道劉鼒禀請降大功服假翰林院編修李豫由京回萍鄉籍候補縣羅毓椿禀謝酌委一次行知姜汝詳解九江關餉進京鍾體志首府委帮審案件州判趙普煦回都昌卡通判胡先翥拔委一次杜曉徴由許灣　私卡芬省龍錫楨何曾慶沈溥俱文　執事撫憲德中丞親詣候補道張興留靈前致祭禮畢而退南昌府倪恩齡南昌縣周晋鑣新建縣何其坦俱出水送奉天府府尹　大京兆 
[邗江官報]  
　　初九日凌分轉樹模出淮北來揚○初十日正任通分司項分轉辭回石港孫分轉駿達解京餉起程同知錢司馬遵訓銷亦餉汪鹺尹廷楨銷甘餉差趙太守貽書隨江寗藩憲入都祝嘏到揚○十一日彭鹺尹家騏辭赴楚監查艙差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
