# 1903 - 149 - 4910820

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉百開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門面三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉　遺方今崇尙實學朝野上下咸究心經世之務官卷帙繁重購寘匪易私集事官龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書之菁英彚爲一編書凡五百卷千餘萬言可謂體大思博政典之淵海矣兹用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲　同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館　閱樣本可知全書之厓略矣外埠各坊均有出售此啓 
[論補救時局之難]  
　　自來有國者無百年不弊之政卽無百年不變之法法之所以不能不變者謂其能救偏而補弊也乃若變之未盡及變之未善則雖存補救之心行補救之事而終難收補救之效曠覽時局不禁爲之咨嗟太息而不能自已也夫中國自咸同以來兵燹迭見弊政相因國勢已形孱弱而内憂甫靖外侮迭興大有岌岌不可終日之勢甲午庚子之役創深痛鉅朝廷幡然思變以爲非此不足補救於萬一於是改科舉設學堂開特科冀文教之一變也裁緑營招練勇設巡警冀武備之一變也辦礦務建鐵路冀商務之一變也凡此非不可謂補救之良法惟行之無實力辦之無實心所謂補救者仍有名而無實能不令人咨嗟而長太息耶中國以八股試帖小楷取士致天下人才皆汨沒於八股試帖小楷之中非但外洋之政治風尙一無所知即自有之錢穀刑名亦非所習故窮而在下固乏謀生之機卽逹而在上亦無措施之見自改科舉俾從事於實學人才似可以輩出矣殊不知策論亦猶之八股耳雖極旁搜博引究不過紙上空談今昔人才又何以異耶朝廷誠知科舉之於人才未盡可憑爰設學堂以輔之學堂之設一仿西法課程階級無少　借培植人才莫過於此乃中國設立以來無論不能偏地絃歌驅一國之人才盡歸陶冶而觀夫各省所設或學生每多滋生事端風尙囂陵學未成而習已壞端倪已露難卜將來此補救之難一也去弱留强固爲練兵最要之著乃弱者雖去而來者未必皆强平日訓練之時非不如荼如火而一遇戰事驟形畏縮廣西不過土匪滋事而經年累月始克殲除武備之不足恃亦可見一斑不特此也巡警之設所以防地方之宼盜近來盜賊之多報中所紀幾於罄竹難書土痞横行鹽梟充斥尤其顯焉者也此補救之難二也至於商務爲富國之本而礦務鐵路尤爲商務之本中國礦務見有眉目者不過開平漠河二處開辦多年國家尙未受其大益其餘則祗聞擬開之議而未見施行礦禁雖開恐將來皆爲外人之利耳鐵路之建築現以蘆漢爲最長然舉辦數年僅自漢築至確山自蘆築至正定較之俄人西伯里亞鐵路彼難而此易彼速而此遲何人爲其難而如此之速我爲其易而如此之遲耶經費浩繁曠日持久一路如此將來建築别路當亦無不如此利不敵本此補救之難三也凡此數大端皆變法之大綱而補救之難如此而益以强鄰日逼視如砧上之肉不能自富安能自强而朝野上下如在沈酣醉夢中如是而曰變法不亦可笑之甚耶當未經變法之時人莫不曰中國之弱未經變法之咎是尙望變法爲一大轉機乃法旣變矣而時局之敗壞一猶不變之時又尙何望哉是則變法之不足以補救而遂可以不變乎懲羹吹虀因噎廢食非通人之言也惟望變其名須變其實毋因循毋掩飾則補救尙未爲遲若仍爲敷衍之計則噬臍之患恐不遠矣 
[本館接奉電音]  
　　昨日午前京師飛電傳來旨二道敬謹譯登○五月初八日内閣抄奉旨本年新貢士著於五月十七日在保和殿覆試二十四日殿試閏五月初二日朝考欽此同日奉旨本年新貢士著於五月二十八日升殿傳臚欽此 
電傳宫門抄昨日午前京師友人專電告知本館云五月初八日皇上召見軍機大臣及鐵良誠勳英麟延曾 
[俄艦東來]  
　　香港西字報云俄國某鐵甲戰艦前由忌倫士逹埠來中國兩禮拜前已行抵錫蘭島查此船册註萬二千六百七十四墩機器可抵馬力一萬四千五百匹速率每一點鐘時行十八海里船上配置大小砲六十尊 
[俄思闢界]  
　　西字報登日本東京來信云邇來俄人决意在高麗義州西南方瀕海之地開闢租界俾與大孤山遥遥對峙得扼鴨緑江要衝說者謂其地形勢天然可建船塢俄人聲言在白馬山所伐之木須運至此處屯積岸上刻下韓政府已設法阻止不准俄人在彼購地經營矣 
[免收茶稅]  
　　南洋新加坡叻報云中國茶葉之運往美國者實爲商務大宗前年美國軍興加重稅則至去年始减輕刻已由代理美日秘三國出使大臣沈星使咨行政府矣有知其備細者謂美國於去年十一月三號特開議院各國使臣咸集美總統亦與焉中國代理使事之沈星使桐向之抗議謂美國麥麫之到華者我華一概免稅華茶到美亦應平等相　各國使臣詢謀僉同美政府遂唯唯應允星使因卽咨行各省督撫旋由粤海關監督常　使通諭商民 
 
 

Page 2

 
 
使知販茶往美關稅皆可免徴惟嚴禁攙雜作僞等情務求焙製得法庶免洋茶有喧賓奪主之勢而我華商務得以日上蒸蒸云 
[美軺小志]  
　　美國舊金山來信云新任中國駐美大臣梁星使蒞任後派現任古巴領事周太守自齊爲金山總領事前任紐約領事鍾太守寳僖爲正領事豐太守伸爲隨員歐陽少白觀察庚爲繙譯譚侍衛錦鏞爲巡捕聞周太守須俟交代淸楚方克履新迨三月二十二日護理領事周主政汝鈞奉前代理使事之沈星使來文著將篆務交正領事鍾太守暫行管理又聞梁星使派前任使署隨員黎君廷桂充小吕宋副領事繙譯何君永紹充檀香山領事署繙譯三月二十日沈星使已偕夫人公子并隨員伍君學濂紐約領事曾君兆錕由華盛頓起節四月初五日附差拿輪船回華 
[西匪近狀]  
　　香港循環日報登廣西梧州來函云潯州上游近稍安靜某日龍州散勇忽又滋事未幾卽解散惟慶遠亂匪勢尙披猖某日王芍帥接彼處來電請速調兵剿辦等情因飭孫君柱三統帶克勇兩營用輪船帶往江口遵陸至貴縣會同陳陸逹大令前往剿洗並添募勇下一百二十名於四月二十九日由梧起程 
[剿匪獲勝]  
　　香港循環日報登粤西來函云粤東調赴桂省之安勇現駐恩隆地方日前管帶劉君明逹會同恩隆縣曾大令督隊至逹賴擒獲匪首甘棠輝相持數時之久陣斬匪黨甚多勇丁祗傷二三名又駐紥賓州上林遷江等處之虎勇管帶朱君文光會同賓州顧直牧拿獲漏網匪黨六十餘名隨赴上林會同縣主孫大令督隊進剿鏖戰竟日禽獲匪首周阿中一名陣斬土游各匪二百餘名 
[亂黨投誠]  
　　香港循環日報云月初某日廣西左江鎭潘鎮軍部下虎勇正營帮帶潘君繼周帶隊赴武緣約同綏遠軍截拿竄匪相持竟日擒斬匪黨四百餘名此股亂匪全恃武緣仙巖噉桑巖爲老巢林密山深地最險要是役也官軍將匪巢焚燒殆盡各匪勢窮力絀紛紛繳械投誠旋由地方官给資遣散數百人 
[譯學館沿革略]  
　　咸豐十年冬恭忠親王等奏請飭廣東上海各督撫等分派通解外國語言文字之人携帶各國書籍來京選八旗中資質聰慧年在十三四歲以上俾資學習據原奏嗣以鐵錢局改爲總理衙門因鑪房修葺之作爲館舍以居學生同治元年廣東上海各督撫皆無咨送來京之人英使威妥瑪薦英人包爾騰爲教習包爾騰號通漢文因於五月十五日挑選學生十人入館肄習英文此同文館開辦之始也其後於同治二年三月初六日復開法文俄文二館延法俄二國人爲教習而乾隆二十二年於内閣所設之俄羅斯文館亦併入之各館學生皆由八旗咨取年在十四歲内外者同治五年十一月又奏請添設一館　取滿漢舉人以及恩拔歲副優貢年在二十以外並准舉人五貢出身五品以下之滿漢京外各官願入館者一併興試規模始漸擴充除語言文字之外兼習天文算學化學格致醫學總教習美人丁韙良於同治四年到館充英文繙譯教習同治七年始任總教習共課程則由洋文而及諸學卒業需八年其年齒稍長不能肄習西文僅藉譯本以求諸學者卒業需五年光緒十四年添設德文館自甲午以後乃設東文館二十餘年以來所造就人才頗衆光緒二十七年十二月奉旨以同文館歸併大學堂而常年開支在海關船鈔項下撥用三成之欵扣留外務部經費無著大學堂房舍又不敷乃於北河沿購宅一區稍加修理改名譯學館於光緒二十八年十一月十九日奏定變通辦法於華俄銀行餘利項下撥用四萬餘金習英法俄德日本五國文兼他科學復經外務部議覆所有學生均與大學堂學生一律予以出身此同文館改譯學館之沿革大略如此光緒二十九年癸卯三月　　記 
[密籌機要]  
　　金陵訪事人云兩江總　兼南洋通商大臣魏午莊制軍由上海回省後每日傳江寗藩司李薌垣方伯入署諮詢一切方伯旣不帶家丁制軍亦將伺候人員盡行屏退如是者已歴數日是何密事外人殊無從窺側而知也 
[催考刑幕]  
　　武昌訪事　人云兼署湖廣總督湖北巡撫端午帥整頓吏治惟日孜孜前曾札飭藩臬兩司將刑名幕友一律嚴加考試以别優劣現在時逾一月報名者僅四五人午帥以此輩觀望不前殊負盛意爰覈飭臬司李少東廉訪通飭各屬地方官一體傳知勿再因循自悮 
[嚴拿梟匪]  
　　蕪湖訪事人云安徽和州各屬民情向極馴良近則羣不逞之徒時蠢蠢欲動地方官吏幾於防不勝防前年梟匪頭目王賜標惡蹟昭彰經官拘獲正法而其黨仍不稍稍潛蹤近有羅海靑者聚衆五百餘人聲言欲爲王復仇白畫持刀横行無忌州尊何直剌亮標聞之立飭差役會同營汛嚴拿吞舟巨魚恐不能久於漏網也 
[粤東患潦續聞]  
　　廣州訪事人云粤省曲江縣境前因雨水過多田禾受損好善之士禀請大憲采米以振災民嗣悉鎭乎縣屬招福等鄕亦皆患潦某日河中之不漲至一丈八九尺麥苗宛在中央房屋大半被水衝坍淹斃牲畜人民不計其數其幸免波及者流離蕩析情實可憐刻已由縣主某大令勘明詳禀大憲批行善後局立卽委員會縣查勘禀覆矣 
[白門火警]  
　　金陵訪事人云上月二十八日之夜三更時都人士已人睡鄕忽聞警鉦亂鳴驚回好夢披衣出視則西南方紅光燭天途中人多如蟻詢悉祝融氏惠臨於水西門内評事街泰昌洋貨棧其地距河較遠雖有各善會洋龍馳救而取水不便以致人力難施直至東方旣明猶是光芒萬丈事後偵悉附近鋪戶延燒至十餘家之多尙未傷人亦不幸中之幸也 
[鄂省官塲紀事]  
　　漢口訪事人云漢口淮鹽局總辦奭召南觀察由京返漢之後於五月初一日乘某輪船赴白門謁見兩江督憲魏午莊制軍商禀機要○新授福建臬司朱少桐廉訪中襄陽　節馳抵鄂垣勾留數日隨於某日鼓輪下駛繞道申江赴八閩任所○調任兩廣總督岑雲卿制軍由　交卸啓行將次過漢夏口廳同知馮少竹司馬先期置備供張文武各員咸赴河干鵠候○湖北候補府王太守湘奉兼督端午橋制軍札委在轅收詞某日已上院禀謝矣○湖北候補知縣何大令石萊邇因辦理警察頗著成效上憲深爲嘉許准予記大功一次以示奬勵○候補同知耆司馬延近由上憲札委署理荆州理事同知日前已上院禀謝束裝就道矣 
[鎭郡官塲紀事]  
　　鎭江訪事人云五月朔日江南提督李壽亭軍門由江陰防次乘某輪船赴金陵謁見兩江總督兼南洋通商大臣魏午莊制軍道出京口時文武各官均登舟投剌軍門接見之餘旋卽輪鼓上駛○前者鎭江下游釐捐總辦胡志雲太守奉江蘇巡撫恩藝棠中丞委赴震澤一帶履勘河工兹已事畢於月之初一日乘官舫遄回○署鎭江城守營參將吳養吾參戎於本月初二日乘某輪船赴金陵大約小作勾留卽遄返○新任淮安關監督恒榷憲啓由京南下航海蒞申江本月初二日乘招商局江永輪船上駛道出京口就佛照樓客棧小駐行旌旋於初四日淸晨揚帆渡江前赴新任○前者南洋常備右軍統領杜雲秋觀察由營次赴金陵謁見兩江總督兼南洋通商大臣魏午莊制軍事 
 
 

Page 3

 
 
畢卽於月之初四日乘某輪船遄返麾下各營員弁咸往江上恭迎○本月初二日儀徴淮鹽總棧督辦蒯禮卿觀察乘某輪船蒞潤小作勾留卽於初四日遄返新勝緝捕各營員弁均往江干送行○新勝水陸各營管帶徐寳山都戎於本月初三日乘舟赴江陰各哨弁齊赴碼頭恭送 
[秦淮畫舫]  
　　金陵訪事人云兩江總督南洋大臣魏午莊制軍訪聞近有會匪潛蹤沿江各處開堂放票煽誘良民因卽通飭所屬按名嚴密查拿某日某處地方官拿獲匪犯一名在套　夾層中搜出票布並小黄旗七面研訊之下供認爲匪不諱爰卽釘鐐收禁禀明上憲按律重懲○原任翰林院編修張幼樵太史仕途潦倒久作寓公今歲新春殁於合肥相國别墅邇者家人議將扶櫬回故鄕安葬各當道以及世家大族與太史有舊者咸往吊奠素車白馬爛其盈門○日前兩江總督魏午莊制軍接准京師大學堂管學大臣來咨調取江南官書局所刊經史羣書並江蘇譯書局新譯新刊之各種書籍因飭書局總辦將局中諸書每種各檢若干部派委某員齎解北上 
[南徐攬勝]  
　　鎭江訪事人云每屇四五月之交鎭郡各業咸捐集巨欵迎賽都天勝會今歲定期五月初一日舉行會中人踵事增華較前次尤甚常鎭通海道郭月樓觀察恐有不法之徒乘間滋事特飭水陸總巡周錦堂恊戎及保甲各防營員弁親帶勇丁在洋馬路一帶分叚彈壓○上月二十九日之夜三鼓時距郡治東十餘里之盧家圩富人某姓家突有緑林豪客十餘人持械破扉蜂擁而入將甲用繩綑縳詰以藏　所在甲恐遭毒手不得已和盤托出遂被劫去洋銀數百元事後報經邑宰洪大令蒞騐飭捕跴緝務獲訊懲 
[面陳梟亂]  
　　昨日黄渡防營管帶林建侯都戎川沙營千總張子山千戎先後至上海縣署謁見縣主汪瑶庭大令面陳各處梟匪滋擾情形良久始出 
[梟目乞降]  
　　浦東梟匪分爲南北兩幚私相格鬥擾害地方事爲江蘇撫憲恩藝棠大中丞所聞委飛划營統領徐輔臣參戎督帶師船二十四號會同浙西鹽捕營統領吳福海叅戎及鹽捕中營統領姚靖波軍門所統師船六十號定於本月初八日分兩路進剿軍威荼火誓當掃穴犁庭北帮梟目鄧海靑聞而恐懼急向吳參戎麾下乞隆南帮梟目王升奎李秀卿及南橋小阿妹等人則先期遣散其徒高飛遠引昨日滬上傳聞如此確否尙未得知也 
[命犯解回]  
　　日前太倉州解命犯周阿金至道轅申請蘇松太兵備道袁海觀觀察勘訊後寄禁上海縣獄中昨日觀察備就公文派差將犯押發回太倉覊禁候示 
[示定銀價]  
　　本年江蘇各州縣應徴上忙錢糧現經藩司陸春江方伯核定每銀一兩連同運費折收錢二千二百文昨日上海縣汪瑶庭大令接奉札文已遵照出示俾衆周知矣 
[惡棍成禽]  
　　前月某日虹口著名惡棍及鞋錦三糾集羽黨大阿新四良及閙天宫等人將其仇徐海松雙目挖去前日捕頭訪悉錦三仍在虹口一帶糾集一百零八個黨持刃横行遂令包探朱桂生恊同四十三號西包探前往拘獲搜出六門手槍一枝及兇刀一柄其黨膽敢鳴鑼聚衆意圖行劫幸朱探帶領探夥甚多若輩見勢不佳紛紛逃散始得將錦三帶入捕房捕頭令押候轉解公堂禀請讞員孫建臣直剌從重懲辦 
[法界停訊]  
　　昨禮拜四爲法租界公堂訊案之期適法總領事署費繙譯官公出未回捕頭令某包探禀請代理讞員李茹眞大令暫停訊案 
[上海縣署瑣案]  
　　三林塘巡防局委員孫二尹函送私通梟匪之土棍吳小五至縣前晚縣主汪瑶庭大令升堂研訊吳供小的家居杜家行鎭左近耕田度日前日淸晨携洋銀六元四角赴鎭上購物行經陳家行某浴堂門前瞥見地上遺一小包順手拾取携至羊肉麫店果腹然後赴茶館啓而視之内係火藥適爲旁人所見遂疑小的與匪爲伍送局解案尙乞伸寃大令細閱局中來函稱火藥包内尙有皮夾一枚洋銀四元質劵一紙並梟目徐松林名片一紙問此項名片從何得來供稱小的與徐松林素不相識名片藏在包内何從而知大令惡其刁狡喝令笞臀三百板鞭背二十下押候復訊○惡棍沈桂生前曾收禁改過局後因病發堂醫治致被脫逃迨拘獲大令卽於前晚升堂訊究沈一再求恩大令飭再收改過局三年○吳守仁扭控妾母鄒氏滋擾等情前晚大令升堂研訊吳供小的在本城開絲線店年五十有七前年因妻子老病膝下猶虚納金匱縣人鄒氏之女爲妾媒金身價共費洋銀二百三十元立有筆據言明母屬不能往來今鄒氏屢來滋閙已借去洋銀四十元復唆使伊女違忤小的之母爲此扭案求懲鄒氏供丈夫何姓去世已閱四年小婦人年四十有三祗生一女前由媒妁說合許吳守仁爲次妻言明並不作妾故用彩輿迎娶並許小婦人依吳度日詎料過門後竟被納入側室小婦人知難理喻不與計較今歲女兒隨吳來此將次臨辱吳遂函追小婦人前來照料並不滋閙尙求明察其女吳何氏供小婦人年二十有四嫁吳時由媒說明爲繼室今吳迫令作妾心實不某然母親並無胡閙之事大令著吳給鄒氏川資洋銀十元俾令回籍不准再來致多枝節 
[法租界捕房紀事]  
　　前晚九點鐘後一枝春茶館中有茶客十餘人不知因何互相扭毆哄動街鄰觀者如堵巡街捕恐肇禍事當塲　獲七男一女解入捕房習日捕頭略詰情形著賠洋銀八角○有某甲者投捕房訴稱某乙藉端訛詐捕頭命包探將乙拘獲押候解送公堂禀請訊究 
[四月分選單]  
　　小京官國子監監丞張維彬雲南甲道廣西桂平梧惠綸廂藍監知府雲南楚雄孫朝華直隷甲同知江蘇江寗王燿煥湖南文童雲南雲南潤福正黄滿洲人安徽太平志寛正黄廕生知州四川漢州王光昭廣東舉廣西養利王金誥河南監知縣江西瀘溪沈善謙浙江附宜春阮保泰浙江湖南甯遠李宗璡江西俱監山東鄆城馬德驥江蘇附廣西博白阮希元浙江監陜西中部李德基江蘇供事四川巫山程遐師江蘇舉廣西平樂樓守愚浙江甲吏目直隸開州杜憩棠浙江監巡檢廣西永寗張繼良四川監典史江蘇寳應張雲驤浙江廣西北流丁學誠安徽俱監 
[吳淞騐病院請交捐欵]  
　　啓者前以防疫一事議由華商另建騐病醫院蒙上海道憲袁倡捐銀五千兩曁各業大善長認定捐數分投勸募在案兹擇定吳淞北港嘴地方購妥民田四十畝六分四釐四毫計價洋五千五百九十九元一角六分立契交價由商業公所咨請道憲通詳立案並移寳山縣開割過戶一面卽須繪圖興工所有各業大善長前次概捐之欵祈卽交下應用並乞分投勸募多多益者以成莫大善舉功德實無限量專此奉布伏祈公鑒上海商業會議公所總董等謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　前日某號巡街捕見粤東女郎鄭彩華在途彳亍因卽帶至捕房轉解工程局襄讞委員黄衡堂二尹研訊之下　供年十二家佳虹口仁智里因事出外迷失歸途二尹命送普育堂留養聽候家屬認領○恒大　行失去　銀等物　行主張嘉年報知巡局旋復於昨曰具禀馬路工程局請派包探跴緝總辦翁子文太守允之○二十三號巡街華捕奚全福向餅師某甲之妻調笑并攫取　簪一校經　投訴捕房捕頭將奚解至工程局黄二尹研訊屬實禀奉總辦翁子文太守斥革以儆 
[南巿捕房紀事]  
　　昨日浦東唐橋鎭木工李有泉之妻趙氏行經滬南董家渡裏街突遇流氓王金卿向之調笑並攫其所執洋傘氏怒大聲斥之王竟老羞變怒扭住兇毆巡街捕見之一併拘解捕房捕頭令押候轉解馬路工程局禀請總辦翁子文太守訊究○何阿六混名小　墩阿六自稱包探黄量海之夥向人訛詐事爲黄查知卽於昨晨拘解捕房捕頭令押候解送工程局禀請訊究○偷兒王永泉卿取新　　　　姓家海參若干經包探黄量海查獲解入捕房捕頭令押候轉解工程局禀請訊究○崇明人張榮卿在永裕　司馬頭行　　名行李　　　　量海查見拘解　房捕頭令押候解送工程局禀請訊究○張秋山潛入小南門外某姓家竊得鴉片烟一大盒被包探黄量海查見解入捕瓦　頭令押候轉解工程局禀請訊懲 
[英美租界晚堂瑣案]  
　　曹葉氏控夏程氏卽寳應二姑娘逼良賣娼等情前晚讞員孫建臣直剌升堂研訊夏程氏供稱小婦小婦人年四十一歲金陵人現居長裕里曹葉氏係媳婦之母屢來告借不允所求致被投案誣控伊女乳名滿子前在蕪湖爲兒子文定過門童養至十三歲　逃逸旋卽尋回迨十五歲時因兒子在嚴國棟嚴大人處當差因携同來此成婚詎料至則兒子嚴大人已往蕪湖現方函追來滬不日可到曹　氏供小婦人前在蕪湖時適丈夫有病夏程氏出洋銀二十元將女兒接去童養家中至十五歲時私帶來滬藏匿長裕里改姓花名曰文卿逼令作無恥生涯今已十八歲小婦人庽居蕪湖上年兒子因公來此遇諸馬路中隨回蕪告知小婦人追尋來滬夏程氏係著名惡鴇綽號寳應二姑娘家小婦人如有虚言自甘反坐花文卿供年十八歲被姑夏程氏領至上海逼令賣娼繼又轉押鴇母李姓處得洋銀一百元另買一女現住長裕里家中共有妓女五六人小婦人賣娼二載有餘賺錢不少稍不遂意鞭撻隨之今幸得見靑天務求超豁供畢涔涔淚下大令限夏程氏　半個月内將兒子交案領女完姻如逾限不到准曹葉氏領回另行擇配○某號巡捕送迷路女孩陸月仙到案大令訊詰之下孩供年十一歲家住崇明曹家鎭母親陸徐氏上年被張四金拐來上海賣與廣東人爲婢大令飭交官媒留養俟行文崇明縣查傳家屬投案訊領 
[英美租界公堂瑣案]  
　　包探張寳成解張仁福到案禀稱此人行竊陳奎家衣物報由小的緝獲請卽究懲讞員孫建臣直剌及襄讞委員魏蒓塢大令商之美總領事署白繙譯官判責二百板枷示一禮拜○包探竇如海解陳阿郎到案禀稱伊行竊張東富家衣物報由小的緝獲解請究懲大令判責三百板枷號一禮拜○包探沈阿岳解吳桂郎到案禀稱此人行竊某姓家繡金佛幔持赴某押店質錢小的盤詰支吾是以送案請究大令判責二百板○包探李四春解黄紅生到案禀稱此人行竊曾裕祖家小車一輛報由小的緝獲送請究懲大令判責三百板○包探倪順洋解張立昌到案禀稱英商白朗氏控伊積欠銀兩兹由小的奉牌提到請卽訊追大令飭押候訂期質訊○包探倪順泉解陸長生到案稟稱伊係著名賭棍綽號皮鞋長生前經六百九十三號華捕拘拿互毆受傷兹特解請訊辦大令判枷號一禮拜發犯事地方示衆○包探何阿壽解陸阿寳到案禀稱此人行竊王天福家衣物由小的拘獲送請究懲大令判責二百板 
[美租界捕房紀事]  
　　昨晨小竊朱阿江濳至沈家灣工部局棧房行竊瓦筒等物被包探倪順泉查獲帶入捕房捕頭令押候解送公堂禀請讞員孫建臣直剌訊辦○昨晨劉阿祥掩入寄居唐家弄之某甬人家竊得衣服數件持至某押鋪質錢適爲某號巡街捕所見連贜帶入捕房捕頭令押候解送公堂禀請懲辦 
[蘇省官報]  
　　五月初二日候補道高廷蘭由甯見制憲回戌戍科翰林蔣炳章由滬來卽辭行知縣徐樹森由甯來龍振翊禀辭回甯巡檢孫鑑儕禀銷金山縣保甲差臬憲五月初三日考試紫陽校士館月課委候補知府田太守庚點名散卷初三日知府楊書雯由日本博覽會回知縣李輔燡禀知奉委兼武備學堂監督差府經歴沙振綵禀謝奉飭分松差遣卽辭縣丞王傳綬由崑新公幹回邵鳳年禀知奉委金壇縣催漕差卽辭李珏禀知丁母憂州吏目凌汝賢由滬回指分江蘇試用從九品包鴻鈞浙江人由京騐看領照來省禀到撫憲恩諭今日起免穿外褂初四日藩轅牌示照得吳縣知縣林丙修請假回籍修墓遺缺查有現署無錫縣知縣李超瓊堪以酌委署理其未到任以前查有長洲縣知縣蘇品仁堪以暫行兼理所遺無錫縣知縣員缺查有候補知縣許溎祥堪以酌委署理又署松江府知事姚霆年滿遺缺查有准補是缺之胡登衡堪以飭令赴任又署宜興縣下邾司巡檢顧有衡期滿遺缺查有輪委到班之補用從九品莫琪堪以委署候補道曾紀壽由甯來調署嘉定縣吳交卸江陰縣任事來省禀到並謝奉飭赴調任知縣伊立勳禀辭回吳淞江釐局朱賡旦由上海貨捐局專丁來省禀謝奉飭前辦瀏釐局一年收數此較連盈蒙記大功一次指分江蘇分缺間補用知縣徐鍾慶江西人由京引兒領照來省禀到巡檢章寳瑜由甯來陳元瑞禀知到盤四旱關差欒錫璷禀謝奉委婁縣保甲差管帶續備前營儘先補用都司徐誠檀由宜興來 
[邦江官報]  
　　四月二十八日段鹺尹士璋起復回淮分發大使何鹺尹維榮湖　人禀到○二十九日葉鹺尹康安委六漫閳沈鹺尹錫麟委通屬聽差單鹺尹金綬錢鹺尹寳常童鹺尹錫珩徐鹺尹守銘洪鹺尹思澤均傳甄别○三十日倪鹺尹壽銘委沈家渡卡蕭鹺尹應鍸銷泰壩監籌差 
[皖省官報]  
　　五月初一日旌德縣李邦慶到指分安徽試用縣丞蔣永毅到山東人布經歴董壽祺知奉委勸　安徽賑捐候補通判王鏡涵徽州吳鋆池州能紋祺廬州府經崧祝年廣德知縣王在欽六安孔慶晃安慶劉以信滁州饒國光泗川劉壬林和州盧鏡明鳳陽錢印綬寗國劉潔太平文化舒頴州均禀知奉委辦理各屬牙捐○初二日指分安徽試用道陳兆璜到湖南人號以與直隸州同黄自炳到湖北人州同薛宜瑛典史吕田湯均到江蘇人安慶府桂鍈謝奉行知蒙改奬鹽運使御隨帶加二級候　同知張雷知奉臬臺委赴當塗查案知縣趙元煕辭奉蕪湖巡警局委文案發審按司獄蕭鼐頴州府經周炳文鳳陽縣丞翁長溥泗州陳嘉鑫寗國吏目胡濟燾安慶典史彭德麒太平陳蔭棠廣德金士璜滁州巡檢劉光樹和州曹保眞六安楊寳勛徽州張毓煕廬州胡元傑池州均禀知奉委帮辦各屬牙捐初三日滁州熊祖詒辭指分安徽試用巡檢黄朝燕到江西人候補知縣倪善慶知奉委護廣濟圩廖昌彝知代首縣下鄕勘案縣丞陶忠沆燈牌瞿世禹從九鄧振濳巡檢丁煕漙陳範于慶善均巡查沈衍桐保耶蘇堂吏目施際昌保天主堂俞鴻年巡查東門均禀知奉府委考試差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
