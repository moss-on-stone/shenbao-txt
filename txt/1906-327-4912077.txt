# 1906 - 327 - 4912077

 

Page 1

 
 
   
 
 

Page 2

 
 
[電傳上諭]  
　　十月十五日奉 
　　上諭十一月初八日冬至大祀天於圜坵朕親詣行禮四從壇遣延康德茂希璋怳輝各分獻欽此 
[電傳宮門抄]  
　　十月十五日召見軍機溥良張亨嘉景厚淸銳 
[讀本報巴拿馬華工之報告感書旡]  
日者本館得紐約通信員報告瀝陳巴拿馬華工之苦况旣删其節文。載於十五日報矣。吾反覆讀之。吾憂心沈沈。吾不忍讀。吾淚盡。繼以血。不知涕之何從也。吾於是作而言曰。同胞而今已矣夫巴拿馬者。美人所開之河峽。故黑人工作之地也。巴拿馬旣開工。英人索價奢。故不招黑人。乃不招黑人。而招華人矣。黑人不來而華人來。矣且夫黑人。非地球上所號爲賤種爲人所鄙棄者乎。然黑人不爲。之事。而吾華人爲之。意者吾華人之品格。仍出黑人下耶不然何其。踐踏至是也。吾前有友人游巴拿馬者。歸言其地至磽确。四時皆暑。虺蛇維處。怪霧迷空。噩風暴雨。無日無之。比基山蛇之毒。中人輙死。雖蝎蜴有不及者。且馬打支那之名詞。非明明言死華人之所乎。美人視爲畏途。莫或過之。而吾華工獨安之若素。夫吾華工顱同是圓。趾同是方。同是五官。同是百骸。同是親之子。兄之弟。而何以下儕禽。獸。一至於此。吾將責吾華工而吾華工不任受也。華工必曰。吾在國。中無所得食。不得不遁而之他。吾儕小人。但求得食得錢。雖日受鞭。撻所不敢恤。嗚乎。誰非人子。誰無父母。不幸而生於吾華。一若無所。感覺也者。一若無所痛楚也者。非不知痛楚也衣食所迫。不得不然。雖有鄉里而欲歸不能。雖有國家而無從存問。哀樂異趣。生死由人。哀哀無國之民慘慘待亡之種。呻吟於異族鞭箠之下。呼號於萬里。瘴癘之邦。生爲絶域之馬牛。没葬。他鄉之溝壑吾一念及此。吾方痛。之不已。而何忍更責之。雖然受痛者。華工也。華工不自痛。而吾痛之。吾華人也。吾將自痛之不暇。何暇爲吾。華工痛耶。盖華工所受者。有形之痛。而吾所受者。乃無形之痛也。有形之痛。僅在華工之身。而無。形之痛。則不僅在華工之身。而在吾之心。彼美國。非自爲以自由祖國以平等博愛爲宗旨者耶。乃今則以待禽獸。所不忍者。獨以施之。華工又安。知非以吾華爲不國。而出一技以一試。以觀吾華人之感。情耶。吾國人固。嘗言抵制矣。而今竟何如。吾國人又嘗。籌賑濟矣。而今又何如。易曰履霜堅冰。其所由。來者漸矣。外人遇我。得尺得尺。得寸則寸。一轉移間。其不以待華工者。待吾華人幾希矣。吾又安得不。痛無形之痛。而過於痛。有形之痛也。由斯以言。虐待華工者。美人也。坐視虐待而不救者華人也。因華人坐視不救之故。而美人遂日益。虐日益苛。是不啻華人之使美人。虐待華工。即不啻美人以虐待華。工者。待己也。嗚乎。吾言及此。吾恍若見黃帝子孫。無老無少。無貴無。賤。舉宛轉於刀鋸之下。欲　一死而不得也。吾言有窮。吾淚無窮。吾淚有窮。吾心無窮。同胞同胞。聽者聽者。 
[本館接外部請給連州敎案恤欵專電十五日申刻到]  
　　北京專電云廣東連州敎案美公使堅索卹欵五萬兩外部致電周督請即照給（白） 
[本館接設法保護和屬華僑專電十五日戍刻到]  
　　北京專電云和屬虐待華工新加坡領事孫電請外部會商駐和陸使速訂工約並設和屬總副領事切實保護（仁） 
案原電簡約未言和屬何地俟探明補錄 
[本館接長將軍借款設立織布局專電同上]  
　　北京專電云伊犂將軍長庚致電農工商部請息借户部銀行念六萬兩設立吐魯番織布局以各省關恊餉撥還（孔） 
[各督撫覆外省官制改革之法]  
　　前釐定官制大臣以改定外省官制辦法電商各督撫各抒所見酌核電復早誌前報茲探得直督甘督蘇撫桂撫各函電分列如左 
　　天津直督袁慰帥近日函呈軍機處有外省官制大綱須仍舊請勿大更動等語蓋袁督素不主張中央集權也 
　　甘肅陜甘總督升制軍日昨電覆釐定官制大臣略云甘省風氣較遲一切新政開辦獨後此次改定官制難與各省爭先並舉俟鄰省川鄂行之無弊再行仿照辦理云云 
　　蘇州蘇撫陳中丞現亦酌議辦法數則業經電覆京大略以地方分府州縣三等事尙可行惟府城有二首縣三首縣是否一律裁撤擬裁巡道留粮鹽河關並特重府權將直隸州廳及散州一律改爲知縣作爲五品均以府監督之而不以留各巡道及酌量增設監督各府州縣爲然至三等地方官添設佐理員擬准地方官自辟僚屬責成本官監督否則恐多流弊其餘悉擬照原電辦理而注重院司第二層辦法並於院署設議政化公所 
　　廣西林中丞覆釐定官制大臣第一電云效電悉兩層辦法均無不可而第一層尤爲盡善惟熟察本省情形尙難驟行無人才難一無經費難二夫州縣所以必須改制者以其萃百務於一身無分曹爲佐耳然舊制之敎佐巡典等官雖責未甚專固分曹之意何以毫無佐理之實豈不以任非其人耶今改設六七八九品官若仍於現在各員求之與從前敎佐何異且州縣之所以假手幕賓者以幕賓尙有學州縣絶無學也寄權書役者以文法太繁更調太多也若 
 
 

Page 3

 
 
不培養人才汰除文法改變銓選無論新制舊制恐均不足爲治培才固不外學堂用才實繫於銓選今欲改州縣之制責其治理須先重州縣之選擬請嗣後自某年起府州縣及其曹佐非某等學堂出身不得爲某官非曾任府州縣或其曹佐不得入爲京曹及其上級官更將掣簽輪補諸例槪行廢除現在人才不足似宜先改一省或每省先改一府或卽改一縣照新制試辦聽督撫爲地擇人不拘文法非實有專長者不得用旣用則非革黜無更調三年課其成蹟嚴行賞罰此外則知府仍畱巡道可裁其議事董事諸會則民智濬開之地宜速設未開之地宜緩設云○第二電云前電以改銓選爲言意尙未盡今譬有一巨室就圮欲改作勢必先求新木石樑棟固應先求然柱礎墻基尤宜堅好大官樑棟也州縣及曹佐基礎也今日人才本極消乏其可資節取者或業經拔擢或不甘抑屈均已躐居高官羣趨於樑棟一途而基礎轉不得不以糞壤充用此固由於人多躁進然實銓法不善之所致也查漢制令長入爲議郎議郎出爲太守太守入爲公卿階級極簡則久任自無嫌沈滯内外互用則治事可無虞隔閡又其時嗇夫獄吏均可仕至公卿絶無流品之目是以人才競奮兩漢吏治爲三代以下最今日佐雜之官人已皆視爲不甚愛惜州縣之得卓異者又未必即升且階級實多由州縣洊升疆吏歷六七階若佐雜則十餘階倖進之途復多而且速循此不改無論乏才縱有才能皆欲扶搖直上躐居顯要矣孰肯自甘沈滯從事州縣及其曹佐耶官制銓選有如形影竊惟改定之法似當階級務簡内外互用實行久任嚴杜倖進其可聽外省自辟之掾屬並聽自辟不必槪歸部選惟嚴舉主之罰　業學生出身授官尤不可優務使經歷州縣或其曹佐如此則基礎庶幾可固新官職亦可有效矣（呂） 
[竟有反對改官制之總督京師]  
　　政府接得某督一電謂外省官制目下不宜更改應俟三五年後再行逐漸舉行又云南省人民風俗各有不同一旦改官殊與地方有碍云（日） 
[新官制事宜五誌]  
　　改官制發表而内閣軍機處仍舊袁宮保甚不謂然日昨又具摺奏請改設内閣 
　　民政部有管理户籍丁口之責近日會議擬將此事咨由度支部移交底册一俟各省巡警辦有定章則可按户計口實行調查户籍之事以期名實相符 
　　巡警部改爲民政部所有部中經費仍將各省應解警部常年經費照舊解到民政部支用日昨民政部已專摺奏准卽日通電各省督撫遵照辦理 
　　法部所有滿漢司員均着開具履歷行號及兼何差無烏布一切限五日具册呈繳 
　　禮部溥尙書諭飭鑄印局司員咨催工部鴻臚太常光祿等寺應繳印信片文所有各該署事宜已奉旨歸併飭將堂司印信繳回以便本部鑄印局存案 
　　學部調用之路孝植范鴻泰土鴻祥三君皆到部派在實業司行走 
[徐侍御條奏兩事京師]  
　　徐侍御定超日昨摺奏條陳改制兩事（一）變法不在紛更條陳辦法奉旨政治館知道（二）請變通銓選章程奉旨吏部議奏（日） 
[澤公奏陳政治各書提要摺]  
奏爲編輯政治各書擇尤恭撰提要進呈御覽仰祈聖鑒事竊臣等奉命考察政治經歷日英法比諸國使車所至凡官制學校法律財政武備警察及農工商諸要政莫不博考其規模深求其原理而彼國通人博士亦爭出其職守學問之所習以相餉遺臣等督率參隨各員削牘懷鉛隨時記載聞見所及裒錄遂多回京後復分門纂輯芟其蕪冗掇其菁英共成書六十七種都一百四十六册而蒐採東西文政治書籍又得四百三十四種均咨送政治館以備採擇謹案各國富强之術經緯萬端而皆以憲法爲之綱領國是則操諸議院治理則寄諸地方敎民以學校爲先立國以工商爲本財政必須豫算無侵漁中飽之私法律務在持平無骩法舞文之弊其敎如墨子故兼愛而尙同其政如商君故急功而趨利興廢雖非一致而締造各逾千年至其君權之輕重治體之寛嚴各本其歷史沿革與國民程度而來政俗不同非盡可法惟日本遠師漢制近採歐風其民有畏神服敎之心其治有畫一整齊之象萬幾雖决於公論而大政仍出自親裁盖以立憲之精神實行其中央集權之主義其政俗尤與我相近故以次所輯各書以日本爲最詳並採英法比三國制度以資参鏡未敢遽言翔實而各國政學之源流略具於此伏惟我 
皇太后皇上勤求治理百度更新凡茲異域之見聞足效壤流之裨益惟原書門類紛賾卷帙浩繁茲謹擇其尤要者三十種恭撰提要繕寫正本二分進呈御覽臣等知識檮昧學問疏庸四方專對愧乏咨謀咨事之才萬國交通願覩同軌同文之盛所有編輯政治各書恭進提要緣由理合恭摺具陳伏乞皇太后皇上聖鑒訓示謹奏 
[伍侍郎决計乞休之原因廣州]  
　　新會伍秩庸侍郎假滿後决意乞休曾見本報聞伍之所以堅辭者實因前次返粤時曾奉慶邸電促返京及返即謁慶邸意以爲必有要政埀詢詎慶邸只答以你來狠好數字遂無後命此次雖奉電催度亦不過爾爾故决計引退（出） 
[振徐兩欽使已往齊齊哈爾奏天]  
　　初七日奉省官場接哈爾濱來電謂振徐兩欽使於今日到埠小憩一日即啟節向齊齊哈爾省城進發（丙） 
[交還營口兩大問題奉天]  
　　日本交還營口已定準中歷十月十六日不再致換現梁觀察如浩已至營口接收惟日人設兩大問題頗難解决（一）日本管理營口經營保護所費甚鉅 
 
 

Page 4

 
 
嗣後擬按年在海關征稅項下提撥若干萬以資彌補（二）日本管理營口年餘招徠本國商旅甚衆皆已在營埠左近購地殖產此項地基房屋須永遠劃爲日人居畱地中國不得有管理征稅權（丙） 
[粤督認解步軍統領衙門經費廣州]  
　　步軍統領衙門那中堂前致電各省督撫酌籌的欵每年酌認若干卽電復等情已見前報茲聞周督擬自光緒三十三年起每年解紋銀一萬兩由藩運善釐關務處五庫匀撥以資要政云（張） 
[江督查辦標統虐待兵士南京]  
　　聞蘇垣第二標第一二營徵兵因該管標統王金海虐待兵丁擅加棍責特聯名向江督蘇撫兩轅竭力禀控環求撤差以服衆心聞已奉端督派員到蘇查辦（疑） 
[彭翼仲擬定軍罪京師]  
　　中華報主筆彭翼仲因鎗傷朱廳丞事日昨又人刑部訊鞫彭供槍傷委員實因情欲自盡恨未得手槍彈發露反動傷人若出自有心豈有槍及頭顱能傷其目而不能傷其生之理研鞫再四矢口不移刑部得供後擬發往軍台即爲定案云（白） 
[浙路車站圈地之批詞杭州]  
　　江墅鐵路於上月杪開工後計分淸波菴東新關太平門閘口等五叚工作而江干之南星橋畔民房均須拆讓以備興築第二車站現該地房主以向皆設肆經營生計攸關聯名至公司禀請免拆當奉湯劉總副理詳晰批示如下 
本公司第二車站用地自南星橋沿河至江西會館下首爲止統計未及二百畝尙苦不敷正以無從推廣不得不縮小圈限安有遷此動彼之理本總副理亦浙人也苟可保存視拆人之屋如拆已之住屋同一迫切豈肯忍心害理草率從事奔走風日之中上下相虎該商民應共見聞以奉旨准辦之要政妄以私便迹近阻撓恐不能當此巨咎前者承准商部照會凡遇阻撓即有職名亦得指名咨請參辦已轉由撫院准咨曉諭在案誥誡不爲不詳况南星橋之營房羅木營之操地水師右營紹興會館春和醬園裕隆茶棧較該商民墻門七座住屋二十餘家重大不可倍計無不曲諒本總副理苦心刻日拆讓本總副理以事關公益不得已而出此未嘗不深致歉懷不知該商民存何意見率以圈出爲請必有不安本分之人從中煽惑已移請縣尊嚴密訪拿爲阻撓者儆公司者全浙之公司非總副理之公司該商民以拆徙爲難至於痛哭哀號寢食俱廢此情早在念中本總理白頭素服枵腹承乏理勢驅迫勞與哀併其痛哭哀號寢食俱廢更有甚焉該商民亦念之否耶姑展限十天趕卽拆徙若再藉詞留難如此巨工萬難停鍤以待惟有照章代拆而已至南星橋下右首之曠野係第二標新兵駐所正在擴充軍政亦關全省該營員深明大義鐵路所經破其操塲割其一角勉如所請該商民乃以爲曠野而可任意聯絡民居尙如此爲難乃視營房竟如此容易未免太不解事無怪嘵嘵有詞也（的） 
[派員測繪廣厦鐵路廣州]  
　　廣厦鐵路自昨商部一再電催張弼士太僕赶速開工早日測繪現太僕派出工程師并委員共四十餘人已前往惠潮一帶測繪矣（出） 
[張太僕赴欽廉調查礦產廣州]  
　　張弼士太僕探得欽廉一帶荒地甚多且有金礦出現故擬於日間前往一行并己向廣府陳守託借兵輪矣（出） 
[烈山礦務飭歸紳辦安慶]  
　　宿州烈山礦案始經袁道大化以陳貫一周召棠等不應驅官搶帳先後在江督皖撫互控在案刻經查辦委員旋省面陳一切昨江督函致皖撫轉電宿州飭將袁道股本銀如數退還不容蒂欠所有烈山礦務卽歸宿州紳士自辦云云（正） 
[蘇路公司復松江股東函]  
頃奉來函以松郡購地一節作事謀始用人須　諄諄致意具佩篤論但吳君伯庚經本公司託其偕周君爲松郡勘路時沿途招待現在甫經測勘松郡尙未有購地之事正擬具復間又接貴郡股東公函内列名者與前函半復相同所稱在籍刑部員外卹杜君鼎梅堪勝購地之選等語具見各股東於地方公益不厭周詳杜君宦京幾年從前擔任何事再希詳晰示知本公司於用人一端毫無成見各股東如有卓識自可據實投函但皆好皆惡昔賢勿尙毋意毋必古訓宜遵區區之忱諒各股東所垂亮也吳周两君招待工程師己至楓涇頃接報告頗稱安謐是吳周兩君於本公司招待之事己爲盡職轉告同人請釋雅懷可也（助） 
[法國沉船出險]  
　　十四日香港電云法國輪船福倫德號前次暴風時沉没無可修理現已由丹國救險船設法拖出矣 
[德相保守殖民地之政見]  
　　十四日倫敦電云德相蒲盧親王在議院演說謂德國各處殖民地耗費資財犧牲人命而始得佔領如政府擬委而棄之則上等人民將生怨望德國有海軍一日即得爲佔領殖民地之大國也 
[土耳其國皇患病]  
　　十四日倫敦電云土耳其國皇又復抱病 
[法國海軍奉電召回]  
　　十四日倫敦電云法國海軍艦隊尙未由度龍海口出發因曾接巴黎來電召回謂未曾西班牙政府知會云西班牙内閣各大臣以先用兵於摩洛哥爲人指摘相率辭職 
[船塢案之公斷費]  
　　十四日倫敦電云英國殖民部副大臣翹基在下議院答覆議員威德武之問謂唐壯巴葛塢一案公斷之費需英金四萬餘磅但其實數目前尙未能明言親愛爾温子爵因曾任公斷之職己收到英金五千七百五十磅矣 
[德相宣布殖民政策]  
　　十三日柏林電云德國首相蒲盧○王在議院宣言德國西南斐洲之殖民地須再壽欵以資整頓殖民部政策有貽誤招人訾議處惟己設法糾正之其有攻擊德國官員者實未見其有當因德國官員皆係明達足資倚任之人也譯字林報 
[西班牙内閣辭職]  
　　十四日柏林電云西班牙内閣已解職 
[法政府核議條約]  
　　法報云法國政府定於西十二月六號請議會核准愛爾基西亞之條約 
[法國對付摩洛哥亂事之計畫]  
　　十四日柏林電云法國通告列强謂在度龍海口召集之艦隊僅開往丹支亞與停泊該處之兵艦調防而已法國當按照愛爾基西亞條約祇在摩洛哥沿海各境防衛而不深入内地云 
[查辦舊金山日美交涉大臣之報告]  
　　十五日倫敦電云美國派赴舊金山查辦事件大臣蔑客夫之報告己呈諸美總統報告内云嘉禮福尼亞省人當聽美政府之干涉但學校問題恐不甘退讓美政府因不能輔助日本人頗覺爲難云 
[比利時擬聯合剛果國]  
　　十五日倫敦電云比利時國内閣以英國訾議比國君主所定之規條特將剛果國問題大加討論比國首相宣言剛果自由　　必與比利時聯合爲一云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[派員修纂玉牒京師]  
　　宗人府承修玉牒每十年開舘修纂一次現己奉旨派禮王肅王孫中堂爲總裁溥尙書良戴尙書鴻慈寳閣學熙爲副總裁派世中堂續爲督催昨復派内閣中書十六員爲謄錄名單列左馬士杰宗樹楷徐巽王光祖閻炳章崔師范黃梅瑞朱翰章丁震孫榮枝朱興汾俞壽倉張元鈞李昌寅曹元忠李焜（閏） 
[各部換鑄印信京師]  
　　聞度支部陸軍部自改官制奉詔後即先後奏請改頒新印其現行文牘仍請暫用舊印民政部請先行刋刻木質關防俟印信鑄造齊備頒發到部再將木質關防銷燬其關防係用滿漢篆文合璧曰民政部之關防已知照各衙門啟用理藩院改爲理藩部所有堂印行在印各一顆應行奏請飭下禮部換鑄新印至現行事宜暫爲鈐用舊印其各司印信俟奏明作何歸併後再行請鑄諒不曰卽可入奏矣（閏） 
[造幣廠之盈餘京師]  
　　度支部鐵尙書日前與各憲詳核該部造幣總廠三十一年分除去銅鉛價値及開支薪工並提存公積提派花紅等欵外實存餘利銀六萬七百五十餘金己經奏明儘數解呈度支部收儲矣（閏） 
[銅元展期停鑄江西]  
　　省垣銅元廠前議九月停鑄茲因餘銅尙多可作一月鑄料各當道仍令照舊鼓鑄展至十月再行停止云（用） 
[浙省提學使借用關防杭州]  
　　浙江提學使支恒榮因部頒印信未到己於十五日先行借用學務處關防接受任事（荷） 
[皖臬履任先聲杭州]  
　　新簡安徽臬司世伯先廉訪交卸寗紹台道篆後卽來杭商調信任人員數名於十四日啓節赴寕謁見江督定於本月二十七日接篆任事云（的） 
[甬府蒞任寗波]  
　　新任寗波府文太守已於十三日由申抵寗定於十六日接篆任事（易） 
[重舉會董福州]  
　　福州商會總董張秋舫李郁齋二人接事以來能以擔任商務爲已任惟現己期滿經商會各董援例訂於本月二十日投票舉充云（史） 
[皖撫批三司會詳法政學堂章程安慶]  
　　皖撫札飭藩司會同提學按察兩司總辦法政學堂事務己紀昨報茲悉三司已議定章程會詳撫院當奉批示云查閱所議辦法有管理員講員員數學科課程經費開支各節大半參酌各省章程就皖省財力及現在情形量爲核擬較之前次該學堂詳擬各章漸臻完密准卽照此次詳定章程辦理仰候本部院分别奏定立案一面照會監督札派藩學臬三司總辦該堂事務講員及提調監學以下各員即由該總辦等分别照會加札尅日傳知在省候補正佐各員一律報名聽候考取入學惟近値預備立憲之時除官員外所有士紳幕僚均須通曉政法學理方足供佐治之選據稱講堂狹隘暫不招考士紳幕僚原係權宜辦法此後應如何擴充校舍或分别添設學堂之處仍宜通盤籌畫詳請核奪至該堂常年經費前經暂撥銅元餘利嗣後有無此欵尙不可知所需之每年二萬兩應由何項籌撥並仰藩司妥籌的欵俾敷開支之用其籌議公所原撥之一萬四千餘兩共用若干尚存若干此次接辦各員務須劃淸界限仍將已用之欵趕飭前辦經手各員造册詳報以憑查考而免混淆此繳（士） 
[浙省法政學堂成立杭州]  
　　浙省課吏館及洋務學堂前奉浙撫飭令停止另行組織法政學堂茲已就淸泰門内修建校舍委定曾赴法國留學現充洋務局總辦世益三觀察爲監督延聘日本法學博士爲敎員及法政速成畢業官紳爲幫敎等員現已示傳官紳報名投考矣（的） 
[禀控霸持學務寗波]  
　　奉化縣龍津學堂經理江起鯤江起鵬現被陳芝祥等謂其覇持學務借公濟私並於女校内濫用男敎習臚列劣跡禀請學務處查辦旋奉批示云據禀該邑江氏昆北霸持龍津學務種種侮聖非法違背定章虚糜經費如果屬實尙復成何事體批寗波府遴派委員按照情節逐一確查母得徇隠諱飭據實禀復核辦禀抄發（攸） 
[開辦皖产平糶南京]  
　　皖北各屬今年雨水爲灾米糧異常昻貴現在時交冬令各窮民飢寒交迫其苦不堪言狀咋長江水師提督程從周軍門擬採買米糧開辦平糶專差到寗咨商江督端午帥發給購米護照以便委員採買赴皖開辦（男） 
來函 
[蘇紳上蘇撫禀]  
敬啓者鍾霖日前返里藉聞省中擬設一官印刷所辦法係限令民間信用物三種在蘇藩司屬先行試辦内有坐辦一員即以應桂馨承充查應桂馨係木匠應文森之子在上海開設桂仙戲園專與流氓爲伍曾在縣署犯案拘押劣跡昭著無人不知近爲巨匪范高頭一案所牽連人言嘖嘖指爲梟黨英國領事曾定永遠不准入租界之禁至今公廨有案可稽當時即與言者力辨以公僚屬如雲當不致任用非人今見報章所載公以蘇省之新籌欵所暫借商務局試辦印刷信用物三種派定應令顧令坐辦並責成朱臬司家寳督同籌議一切開辦章程並刋刻關防各事宜禀復核奪業已下札飭遵乃知前說不盡無因顧不知何許人應爲外間所傳之應桂馨無疑其所以混入仕途者諒公左右必有爲之焭惑故一時未察其來歷不明耳惟范高頭羽黨顧伯詮近日尙在公堂供出應桂馨及以廨招書徐月仙等四名滬道瑞觀察以梟黨混跡公廨殊駭聞聽且恐外人藉爲口實現正巖飭提究在案報紙喧傳有罒共見竊維蘇滬均隷公帡幪之下同一梟黨辦法是否兩歧其權操之在上鍾霖所不能己於言者徐月仙一書吏耳與政體無甚關係瑞道尙恐其混跡公廨致貽口實必欲究辦以快人心然則官印刷所者實擁財政民政最高之權位而又與圖書敎育相關將來於地方行政極有影響今應以開戲館能梟匪之人用爲督練公所科長己可爲軍事界一哭乃又派爲官印刷所坐辦委員賢者羞與同列姑不必論即如此項重要政權一旦潛移默操於其手此輩豈知自愛流毒何所不至言之尤切杞憂况人方驅逐我獨重用則外人之視我江蘇何如視我江蘇官塲又何如且於大公祖知人之明其謂之何鍾霖於家鄉事素不預問第念此事造端宏大似未便以此等人窟穴其間有污吏治或來外權干涉之漸將於政界之後慮甚長用敢悚切上陳伏希埀察倘非傳聞之失實敬祈俯採輿論另派賢員妥籌辦法以肅觀聽福我三吳當感頌新猷不置也治晚生汪鍾霖頓首 
[今日尙有本埠及各省新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
月十三日由驛齎回原摺奉到硃批着賞假二十日欽此聞命之下感激莫名現在奴才頭眩之証漸次就痊理合銷假當差爲此恭摺具陳伏乞皇太后皇上聖鑒謹奏奉硃批知道了欽此 
宮門抄七月二十六日外務部欽天監侍衞處値日無引見那中堂毓朗謝放崇文門正副監督恩定王專摺因伊子放副監督謝恩周克寛謝授翰林院侍讀學士恩王垿因伊子以内用謝恩奎俊葛寳華陸潤庠壽耆預備召見召見軍機奎俊葛寶華陸潤庠壽耆 
湖廣總督張奏爲湖北省派還光緒三十二年應還洋七月分新案賠欵匯解江海關兌收摺 
太子少保湖廣總督兼管湖北巡撫事臣張之洞跪奏爲湖北省派還光緒三十二年應還洋七月分新案賠欵匯解江海關兌收恭摺仰祈聖鑒事竊照湖北省光緒三十二年五月應還洋六月分賠欵銀兩業經滙解奏咨在案茲據湖北布政使李岷琛會同善後局司道詳稱查光緖三十二年六月應還洋七月分新案賠欵在所籌膏捐銅幣盈餘等欵内如數動支湊足關平銀十萬兩於五月二十日發交漢鎭通商銀行曁協成大德通百川通各商號領匯限六月初一日交江海關道兌收轉付等情詳請奏咨前來臣覆核無異除咨部外理合恭摺具陳伏乞皇太后皇上聖鑒謹奏奉硃批該部知道欽此 
宮門抄七月二十七日商部鑾儀衛廂黃旗値日無引見召見軍機楊士琦 
湖廣總督張奏爲湖北滿緑各營光緒三十一年分俸餉養廉數目開具淸單摺 
太子少保湖廣總督兼管湖北巡撫事臣張之洞跪奏爲湖北滿緑各營光緖三十一年分俸餉養廉數目開具淸單恭摺仰祈聖鑒事竊准兵部咨議准湖北湖南兩省兵馬錢糧奏銷向應具題今暫緩具題開具簡明淸單具奏等因當經轉飭遵照辦理茲據湖北布政使李岷琛詳稱光緒三十一年分湖北省滿緑各營俸薪餉乾米豆草折喂馬口分並惠濟等銀滿州營實支銀三十萬四千七十七兩五錢七分九釐緑營實支銀一十二萬九千六百五兩七錢一分九釐滿州營實支米一十四萬六千四百七十九石一斗一升三合八　緑營實支米二萬一千三百八十石一斗六升又光緖三十一年分湖北省三十二標鎭恊營共支過官弁養廉銀三萬四千三兩八錢二分三釐分别彙造報銷總册詳請奏咨前來臣覆覈無異除將各册分送部科查核外謹繕具簡明淸單會同湖北提督臣夏毓秀恭摺具陳伏乞皇太后皇上聖鑒敕部查核施行謹奏奉硃批該部知道單二件併發欽此 
宮門抄七月二十八日吏部翰林院正黃旗値日無引見署江北提督廕昌謝恩寶熙謝授廂白漢副都統恩孚琦謝署正白漢副都統恩延侯色楞額各假滿請安吏部奏派揀選官缺派出載昌王垿陳邦瑞恩順兵部奏派查齋之大臣派出敬昌芬車英兹額勒春祥普全福英信玉璋召見軍機廕昌 
山東巡撫楊奏爲報銷山東省光緒三十年分民運票引銷完票數分數摺 
頭品頂戴署理山東巡撫直隸布政使臣楊士驤跪奏爲報銷山東省光緒三十年分民運票引銷完票數分數恭摺仰祈聖鑒事竊查山東應銷安邱等十八州縣民運票引銷完票數分數例應按年奏銷業將光緒二十九年以前之案循例造報在案茲查光緒三十年分山東應銷民運額票十七萬一千二百四十道餘票八萬三千一百八十道内除各商領剩票八萬二千三百七十道尙應銷額票餘票十七萬二千五十道内有章邱等商運三十九州縣應銷額票餘票十四萬一千一百三十五道該完八分二釐三絲應行另案奏銷實應銷安邱等民運十八州縣額票餘票三萬九百十五道内有租界佔壓地畝之膠州攤豁額票三十九道卽墨縣攤豁額票二百一十一道文登縣攤豁額票一百道餘票六十四道榮城縣攤豁額票五十四道餘票五道膠州鐵路佔壓地畝攤豁額票三道共攤豁額餘票四百七十六道計豁二毫八絲應隨同銷完殘票並存剩餘票一併繳銷其餘實銷額餘票三萬四百三十九道該完一分七釐六毫九絲現已催銷全完内除應徵銀數未及三百兩者照例均不請叙外所有徵銀在三百兩以上之代理諸城縣候補知縣朱鋆掖縣知縣璥璐萊陽縣知縣莊綸儀　前官並未徵解接任之員一官全完一年票引之署安邱縣知縣袁桐核與議叙之例相符應俟隨同商運票引奏請案内一併彙請議叙以示鼓勵據鹽運使張蓮芬造册具詳前來臣覆核無異除將淸册送部查照外理合恭摺具陳伏乞皇太后皇上聖鑒敕部核銷施行謹奏奉硃批户部知道欽此 
宮門抄七月二十九日户部宗人府正白旗値日無引見陳兆文奏請開缺刑部奏覆核朝審之大臣派出世中堂奎俊張英麟景厚恩順唐景崇張仁黼明啟召見軍機 
浙江巡撫張奏爲查明浙海關第一百八十一結期滿徵收洋藥釐捐銀數敬繕淸單摺 
浙江巡撫臣張曾敭跪奏爲查明浙海關第一百八十一結期滿徵收洋藥釐捐銀數敬繕淸單恭摺仰祈聖鑒事竊查案准總理衙門咨光緒十二年十二月初十日會同户部具奏洋藥稅釐併徵由各關與稅司合力開辦一摺奉旨依議欽此抄錄原奏咨行到浙當經轉行遵辦業將光緒十三年正月初九日第一百六結起至三十一年九月初二日第一百八十結止洋藥釐捐支銷各數按結開單奏報在案茲據護理浙海關兼署寗紹台道寗波府知府喻兆蕃詳稱自光緖三十一年九月初三日起至十二月初六日止第一百八十一結期滿所收華洋各商洋藥釐捐並支銷各欵銀兩數目按照洋稅定章開具四柱淸單詳請奏咨前來臣覆核無異除分咨查照外敬繕淸單恭摺具奏伏乞皇太后皇上聖鑒敕部查照施行謹奏奉硃批該部知道單併發欽此 
 
 

Page 17

 
 
[木瀆鎭禀准舉辦自治會蘇州]  
　　吳縣木瀆鎭紳士顧彥聰等日前禀呈蘇撫擬辦預備地方自治會畧謂木瀆鎭雖同在蘇松太屬然關道駐滬交涉事忙未暇顧及内地而吳邑首縣半城半郭即有城紳舉辦地方自治推行到鄉尙需時日前擬先就木瀆一鎭試行預備辦理地方一切公益盡國民分子之義務佐政府立憲之謀猷本鎭舊有濟善永濟兩善堂房屋毗連向辦修造橋梁掩埋暴露施送棉衣米藥等事擬除循辦該堂各項善舉外延聘明習法政員講解法政科學並將本鎭已辦之學堂局所及一切地方公務悉隷本會投票公舉議董十六人内推一人爲義長專司决議本地應行事件而無辦事之權另舉參事總董一人就本鎭劃分四區舉東西南北區董四人專司執行事務而無議事之權查原辦學堂局所之紳董本有被選舉本會會董之資格本會選舉决議舉行之會董半係經辦學堂局所之紳董所有學堂局所事務仍由各該紳董分别經管本會總其成而禀承於地方官長言團體則聯絡一氣言防弊則互相監察等語現蘇撫己核准照辦札飭吳縣刋發木質圖記以資遵守（呂） 
[興辦聯甲廈門]  
　　厦門五方雜處良莠不齊現時屇冬令小小最易潜蹤厦廳原司馬傳諭各董令興辦聯甲以保閭閻其經費仍照舊章向各鋪户捐收云（孟） 
[上海官事]  
　　提舉銜浙江候補縣丞顧濬淇昨日到道禀見縣丞顧華到道禀銷製造局爲差遣差警察總局長程明理曁東西南北四警局員均奉道憲傳見（宜） 
[擬換警局巡員]  
　　警察總局長程二尹日前具禀道憲擬將各警局巡長中之有辦公不力聲名平常者請爲一槪撤換以昭炯戒等情瑞觀察閱禀後已准如所請矣（宜） 
[札飭裁汰書記員]  
　　滬道昨日札飭上海縣將各局所有書記員酌量裁汰以節浮費王大令奉札之下己遵照辦理矣（宜） 
[駐京美公使定期由滬赴京]  
　　十五日文匯報云駐京美公使柔克義由日本來滬後定於今晚乘德和輪船前往漢口取道京漢鐵路入京 
[葡萄牙領事署遷移]  
　　字林報云上海葡萄牙又名大西洋）領事署現遷至漢口路九號 
[英商擬辦淮徐賑捐]  
　　卜納門公司英商李德立君來華二十餘年昔年山東灾歉曾設華洋賑捐會拯卹灾黎全活極衆近聞徐海各屬因雨成灾爰邀集各國領事及中國官紳訂期十月十八日（西十二月三號）下午五點鐘在南京路小菜埸西北大洋樓内開會集議辦法並擬致書各大吏勸諭所屬共襄義舉（也） 
[給還提學使行裝]  
　　江寗提學司陳伯陶學使自日本游歷回華因所帶行李爲新關扣留轉函請道憲轉咨稅務司給還瑞觀察當即照辦現原物業己給還陳學使遂即日乘輪赴白門履新 
[總工程局開紀念會]  
　　南市總工程局今日開周年記念會局前設一牌樓以菊花紥成雙龍形内懸五彩紙燈及各式商旗國幟並裝電燈彩棚各巡士均荷軍械鵠立局前迎接來賓所有一切案件統於昨日起停訊三天云（尺） 
[會議火政續誌]  
　　總工程局前日開會集議救火新章己紀前報茲悉是會係由同仁輔元堂董葉佳棠發起到塲宣講者爲李平書明府各業洋龍司董議决先設立德律風以通信息並擇適中地位安設警鐘傳報處所次則調查各業洋龍捐欵若何器具若何其有廢陋不堪者即籌欵添備以臻精善其餘應行擴充一切俟查明欵項擇日再議（尺） 
[銷毁烟具新章]  
　　總工程局近日特定新章如民間及烟館遇有報失烟槍等類如由包探將原贓吊到無分民間及烟館宜槪照烟具例當塲銷毁不准再行給領云（寸） 
[禀控劣董]  
　　南匯縣屬張江栅鎭前日有商民多人投道轅禀控紳董錢瑞賓武斷鄉曲包庇棍徒前將楊姓借與唐某洋數十元勒令充公今又唆使搶米幾肇民變環求檄飭南匯縣查明澈究以靖地方等情現已奉瑞觀察批准矣（宜） 
[議辦禁佔河工要地]  
　　本埠開濬城河事宜迭誌本報茲本縣王大令合以開工後河泥無地可以安放擬欲先行出示凡有碍河工之地一律不許侵佔其已佔者飭即讓進因飭承擬就示稿請提右營周參戎會銜出示參戎核示以此事尙多窒碍須再籌議妥法因特函覆王大令請爲緩行俟商妥後再行會銜出示云云（宜） 
[道委幫訊流氓]  
　　德員西曼前至吳淞中途被流氓小夜壺等所窘曾禀由該管領事函請道憲飭緝旋緝獲解縣訊押在案茲德領事以案延未結函催滬道飭縣於五日内將此案訊實重辦瑞觀察接函後即於昨日札催王大令卽日提訊並由觀察委員來縣幫同嚴訊云（宜） 
[美租界火警]  
　　前晚十一點三十分鐘美租界北浙江路公共公廨對面弄内第三百八十號門牌陳姓家失愼延燒東西鄰樓房各三幢及對隣沿七浦路黃萬興銅作悅興小烟間某木作樓房三幢又後鄰沿篷路之福來客棧協盛昌小烟間羣玉齋古玩店顧興隆洋鐵店等四樓面旋經三租界救火會西人救熄（似） 
[續誌法界火警]  
　　法租界大馬路甡康洋廣貨店前晚失愼已畧誌昨報茲悉該店隔壁之南誠信門樓郁春源襪店紫陽觀醬菜店正在裝修未開之某烟紙店等四家樓面均被殃及甡康保有火險銀四千兩店中人俱已避匿故捕房祇將學徒一人拘入候訊（深） 
[請究逆子]  
　　江德榮違逆伊母竊物化用本年春間控經總工程局判押改過局現己期滿保出詎江仍不悛改昨日又由伊母扭至東區轉解總工程局奉飭押候訊究（寸） 
[會購地糾葛案]  
　　英商馬海洋人延高易侯魯公兩律師控華人陳似蘭陸露江曹瑞喬等售地不交一案前日又經公共公廨襄讞孫明府偕同英巴副領事復訊原告律師稱所訂會同本係兩紙惟該原告另與他人訂一合同共有三紙被告律師穆安素稱 
 
 

Page 18

 
 
此案已經堂上會訊三次案將判結而原告律師尙有此種訴詞請堂上不能允准原告　師即將當時所立之草合同二紙呈案復傳見証人譚德榮上堂供向在上海做地皮　客馬海洋人處所購之地亦商民經手前因馬海洋人要購地有姚晋卿說他家有地可售姚携得草圖每畞價洋七百元緣該洋人要購一百畆毗連之地願每畆出洋九百元議定後于今年閏四月初一日立有合同一帋卽呈案者當時三被告均在塲保人劉子陶亦同至馬海寫字房簽字合同簽字後該洋人說初四日待洋文譯就再簽中人用錢要九五扣該洋人說可以通融届期被告三人均到塲簽字時保人未到該洋人付匯豐文單一千兩交與陳露江該洋交出地價銀一萬九千兩僅交地十六畞後屢催不交後說許家宅之地無力去買所付支票係湯桂生收去供至此己鐘鳴五下中西官判著均退去廂于十八日禮拜一下午再訊（力） 
[上海縣案]  
　　初五日顧元生之東溝航船因風傾覆溺斃大小男一百餘命顧即投縣自首前晚經王大令提訊供多支吾大令命撈獲尸首百餘具是係駕駛不愼所致船覆後在阪公司洋人斧劈船底爾又阻閥不容得救者僅十餘人豈許多人命不及一船乎判重笞三百板押候照例嚴辦○蘇胡氏扭控盛彭氏匿女圖賴昨日訊究胡氏供有一子憑媒聘定盛彭氏之女爲媳去夏六月過門不料滿身毒瘡由婦人出資醫痊至十二月間成親彭氏亦來住客婦人家中於今八月彭氏挈女下鄉探親婦人送伊母女登輪而回豈知一去不歸今得途遇彭氏根究女匿何處忽然圖賴扭求究追彭氏供有一女早己許字張允嘉爲室未受蘇姓之聘去年婦人患病曾庽蘇胡氏家二十餘天大令判彭氏交保將女帶案復訊察斷○金小弟控馬雲亭踞佔索詐亦經訊究金供十七年九月憑中王紹吉價買馬雲亭房屋一間基地四分方單是趙姓户名立有賣加絶三契共錢一百四十千文刻因地價翔貴馬欲强贖不遂竟盤踞屋内索詐求究王紹吉供亦相同馬供祇賣房屋一間基地一分其餘三分並未絶賣應向回贖大令曰絶據鑿鑿且經册書查復何得踞詐判馬交王保出具結限速讓屋交管違干押辦（宜） 
[公共公廨早堂案]  
　　英商福利公司出店邵洪運串同細　喬甚有竊絲巾肥皂洋紗等物爲包探朱桂生拿獲抄出各物解案請究襄讞孫明府判一併還押捕房候禮拜一再訊○毛阿培誘姦無錫女子陳林妹押入妓院報由濟良所送訊陳供被毛誘姦押娼毛供係伊自願明府判押一個月林妹遞解無錫縣管束○常女子彩林年十三歲被兄賣入大馬路妓院被鴇唐姓凌虐報由濟良所解究明府判交所帶回候訊其烟妓李桃紅王彩玉不願賣娼等情判官候覆訊○哈松亭向和順洋行定貨不出逃逸昨由探將哈提案明府判過堂交保訂訊○應阿來袁來　　　　受陳阿富之約在美仁里口搶取妓女馬小保之銀水烟袋逃逸扭住將　奴王阿　連戳三刀而去報由包探楊掌生拿究判押西牢三年應嚴袁各押捕房三月贓還失主○妓女謝月仙聽俞云發唆使竊主人謝蓉軒之珠寳金飾報由包探朱桂生解究判交謝領完　○梁兆堃張春祥串呑合豐衣莊賬洋昨解請究判遇堂迅追○羅子明典丁錦　等開洪大昌字號騙取勝家公司貨洋逃逸報捕拿究判還押候復訊再奪○朱劉氏竊主人梁子英家珠簪報捕解追判押限七天交贓（力） 
[公共公廨晚堂案]  
　　和餘来號前遣夥王福生控薜根記積欠米洋七十二元經讞員關司馬訊供交保候傅股東顧鴻飛到案再訊各情己詳本報前晚提訊王供顧係狀林飯店股東有又作保求追質之顧供該飯店與薜根記早經折股登過日報與商民無涉司馬以薛未到案無從証實遂判顧交保候　到案再訊○黃耀底控戴懷仁呑没股洋一案亦奉提訊黃供在宋玉湘處爲司賬去年十二月間戴邀東家入股每股一千元合做泰生洋和買辦設立瑞康沙石公司立有合同做未兩月二千元資本分文無有賑簿亦不交出求追訊之戴供此事均黃初方經理所有期票等據係黃所繕與小的無涉司馬以戴推託圖賴遂判押追○陳新周控唐松要作保莊禎祥張加善圖賴漆洋一案亦奉提訊陳供在吳省齋處爲報事張莊兩人取去生各漆結欠洋二百四十餘元求追訊之唐供並不作保惟與昔好今故之陶阿炳作保是否陶與張莊有無合做生意實在不知張莊同供並不欠吳省齋漆洋有淸賬可証司馬以各供堅執遂判唐等三人交保出外自向原告理楚（力） 
[法租界公堂案]  
　　華昌洋行賬房屈華香用空賬洋四千餘元經買辦函 
致捕房將屈拘獲解廨訊辦屈俯首求宥官判人銀兩保○屢次犯案之王掌保茲又來滬由探拘案請訊官判交保候查明再核○舟子張毛毛前因私竊船主陳阿炳洋二百元交與姘婦王小妹處被押日久昨又提訊命趕速將小妹交案所有存案之銀表一枚洋七元質票一紙給原告先行領回○林義豐烟膏店後面某烟店貨樓被火一案昨晨捕房傳烟店夥送廨訊問供稱林義豐烟間後樓向係本店租賃堆貨無人住宿是晚未知如何失火前樓係林之烟間人多嘈雜易於肇禍且該店亦保火險一千兩火發時該店先見並不設法撲滅祇搬運箱物出外有探捕目見喝阻可傳詢問中西官得供命退去候查明再核○趙徐氏現在患病因其子被押捕房無人侍奉投請開釋中西官准之（深） 
[美租界捕房事]  
　　李阿二近與蕩婦李阿三姘　賃居舟山路近李又將該蕩婦衣飾質洋花用昨扭李至捕房控告捕頭以該婦不願赴廨飭李將衣飾贖還了事○王阿雙將朱家宅方某兇毆由六百零五號捕一併扭送捕房詢無佐証一併斥釋○印阿三咋在兆豐路碼頭撬箱圖竊由六百四十六號捕拘入詢無贓証斥釋○王阿福曹順福昨在華記路設攤聚賭由四百七十八號捕拘入捕頭詢得係小販戲玩從寛斥釋（似） 
 
 
