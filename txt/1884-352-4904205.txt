# 1884 - 352 - 4904205

 

Page 1

 
 
[第二十四號畫報出售] [  申報舘主人啓]  
　　今歲皇上新建二宫曰翌坤曰永和爲皇太后頤養之所九月間始告成京友繪圖郵寄南來凡一切上用物件均屬目所未覩洵巨觀也再高麗一國通商最後其國俗政令罕有見聞兹因其國有犯錢案者捕治之日概以白帋糊犯者面目未知是何政敎兩圖俱編入此二十四號畫報准於初六日出售自乙至此期凡十二卷頁凡九十有六裝成一本可與甲集兼存是爲乙字之終另繕目錄一張隨畫報分送不加分文仍附淞隠漫錄加圖說一則閱者鑒之此佈 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[書養廉說後] [  看劍引杯生稿]  
　　讀前日貴報養廉以益薄俸說足見朝廷體卹臣工無微不至凡在官常以此爲仰事俯蓄之資而盡公爾忘私之義亦當體朝廷之所以體羣下相與激發天良各循職分勿爲意外之求而犯貪婪之戒是之謂上下交孚同心同德天下太平可立致矣雖然法良意美創之者行乎其前而積久弊生承之者壞乎其後不爲顧名思義而等諸有名無實之文良可慨已夫旣名爲養廉則或有時失其所養惡乎能廉從前軍務始興驟難籌餉庫藏支絀放欵久懸固不特官員之養廉也議者以爲祿糈出自上恩而報答亦關臣節當夫度支竭蹶朝廷苟降一詔令百臣工量其家之有無捐輪助餉固亦分所應爾况取之於上者而必盈其所欲乎蓋養廉雖有定額潔清自守者固賴以紓内顧之憂特外官不若京員之清苦陋規公費一切外銷不題報大部者朝廷亦斷難逐事紏察此等進益往往數倍十倍於養廉下至州縣經征錢漕額有四五萬其平餘貼耗數亦不菲若再借名民欠以及恭遇恩蠲革除舊賦三時水旱飾報偏災則更浮於平餘貼耗矣區區養廉不足以送錢刑幕友之束修有無誠不相關此而提捐於受者無所損也天下有以錢漕之多少分缺之肥瘠者斷無以養廉之有無計缺之盈虧者咸豐以來相沿不改爾時官場並不指爲病已此可想而知者也然推聖人敦本崇儉之意則此欵必不可革卽非爲貧而仕者亦當使之與沾恩養因是同治初年軍務告竣支領養廉悉照成規捐攤名目永遠禁革盖事本謬戾而又以軍興籌餉創辦抽厘已有成效一時士餉馬騰實取給焉有歲出數百萬之財以充軍食卽不必省歲支數十萬之銀以病微員第以道光季年扣償洋商欵項未清凡庫放之銀减平六厘又隨各省情形定核减之數或一成或二成雖缺無幾惟實缺與署代之員不能一律實缺者全領署事半之所留之半仍以給諸本員缺底一日不開則半廉一日不止具有底缺而調繁酌委者每處得半倘開缺未補前後無人則以一半歸諸截礦以備他事之挪墊借支總之官之有俸者數實太微若養廉則上等者數十倍其次十倍下則倍之必謂盡恃乎此不可也謂皆不恃乎此亦不可也國家以應與而與之諸臣卽以當受而受之然文員有不恃此者武員則無人不恃乎此何也武員無理財之責繞率兵丁關放月餉將官以上親隨書幕月支兵丁長夫口糧以爲工俸至多不過三四十名哨弁以下數名而已卽使撙節開銷所餘有幾其他例無擅受之事雖貪無能爲也至於額支之欵鎭將之尊廉俸馬乾以及心紅紙張鹽菜各名目每歲一二千金按季分領無過數白而内外支用應酬供給均在其内至於增修器械造作營壘與夫一切軍裝人夫等車向不設額其有額者微乎其微若增减名數尅　糧價朘其下以自肥則職位愈尊而營私愈難都守千把之所爲鎭將不能也然卽都守千把可以爲此其情亦覺可憐葢武員所領之欵惟養謙爲最多視品級而遞殺之至於哨弁往往不足自赡平清論之武員之養廉固尤不可减也乃間定章於實缺署事之分别則有不如文員者以候補而署事其支領一半宜也若本有實缺而量調他缺苟予以署缺之一半而不能還領本缺所扣留者則是以人地相需之故而并不調之不如矣假如本缺有廉五百金調簡就繁在上憲以爲調劑而實則少領二百五十金何樂有此一調也倘以小缺署大銜猶之可也今苟補副將而署叅遊本叅遊而署都司則所署之半數不能抵本缺之半尤覺吃虧夫入仕途而久者其舉止張皇用度揮霍亦旣習慣自然欲其省日用應酬之費以自勵清操鮮不爲同官所匿笑此其苦衷臨乎其上者應亦相諒不計及此而使恒恒之士皆有内顧之憂日事乎米鹽之瑣屑嗚呼此皆强兵之道哉近來武員捷徑莫如管駕輪船月領薪水數百金以恣其無名之費而在上者猶鰓鰓焉以爲培植洋務人才固所應爾然則所謂洋務人才者當於此中求之矣乃何以近日撥船援臺竟遲遲而不敢决也僕亦武夫因見貴報宏論而知朝廷用人文武並重不禁代訴苦衷拉雜書此非敢爲不平之鳴也 
[長崎信述高亂]  
　　昨日三菱公司輪船到滬帶來長崎訪事人信云此次高麗守舊黨作亂殺斃大員多名并戕害日本商民男婦老幼約共二三十名高王不知下落或謂已被匪徒弑害或言在防軍管中傳說紛紛莫衷一是日本公使早經退出王城暫駐濟物浦各國公使領事亦往仁川暫避閔泳翊高麗國王之舅也年纔三十餘才識卓絶通國中無與比者去歲銜余出使美國美廷待之有加禮特派大兵船迷之恣其游歴由歐羅巴洲徧游英法德意澳等國凡異邦之風土人情軍制國政一一默識於心回國後面奏高王大蒙優奬方期將國内政治兵制盡行改革不料變生肘腋失此宏才惜哉現在人心洶洶日本已添派春日海門比叡等兵船并三菱公司商輪船裝運軍火糧食往高麗保護其餘無甚動靜惟銀價稍漲必須三菱公司船回日本時方有信息云云按信中所述高麗亂事仍未詳悉諒發信時尙未接到確實信息耳容　續接來信再述其詳 
[高亂詳述]  
　　長崎來信旣登後復接高麗來信原原本本較爲詳悉用亟照錄至確否日後自必水落石出非本館所敢知也來信云朝鮮於十七夜忽有叛臣右相洪英植意圖簒武將國歸附日本設宴請客各公使及辦理通商事宜陳茇南觀察均在座席將散外面忽報火警其國舅大將軍閔泳翊出視卽爲日兵冒充亂黨將刀斫傷各客星散 
 
 

Page 2

 
 
陳觀察步行回公館趕卽信知防營出隊而街市無警土宮已閉乃洪英植漏夜進宮誑奏國王召日本兵入衛十八日遂矯召閔台鎬趙甯夏閔泳穆韓金稷李祖淵尸泰駿等六員入宮皆一相尙書侍郎大將軍等辦皇之官且閔　係國戚駢戮於宮内國王以日兵挾制不敢動又有奸黨金玉均朴泳孝徐光範等同日本公使在洋樓外聞知數大臣被殺大慰然人心壽動華軍聞日兵把住宮門不准人出入當卽知照金玉均欲帶隊入衛爲奸黨所阻函告日本公使亦置不答十九日人心俞覺惶惶華軍因無消息尙未輕動旋有使臣南廷哲密數防營乞師又有内監潜出送信營内華軍卽整隊入宮幸日本兵只二三百名華軍有千餘人勢强胆壯日本兵卽放槍相撃華軍亦還槍拒之是日槍砲如貫珠兩有死傷惟不甚多耳朝鮮兵民亦傷多人斯時華官署門已閉所派營勇二十名皆上屋擎槍以待蓋不知外面虚實兼防亂黨也旋聞日兵退出華軍　高王未見大爲驚懼吳軍門幾欲自戕而王已乘日兵擾亂時逃出後宮至關帝廟暫避黎明華軍探知王所在卽率隊迎護入營洪英植尙挾土自重寸步不離及王乘轎洪英植旋爲義民斫斃華軍整隊守營亦不與日兵交仗以免釁自我開二十日午後市民聚團捉拏日本人日本公使知不可守遂率日兵由公館内殺出將使署焚燒帶同金玉均及扑徐等四人逃赴仁川日本領事公館駐紥並將日本兵船上軍火及兵八十名登岸守之尙有日商數百人城門緊閉者兩日現在朝鮮外部已照會　本公使而日本公使仍相辨駁中國防營已於十九日派泰安兵輪赴旅順發電請派兵輪及添兵勇計念一日當可接信朝鮮兵雖有數千然無利器國王已拜表星夜赴華京求救大約月内總有兵到日本兵力有來者各公使刻已　仁川晤日本公使意欲調處而日使不還叛臣且欲換照會似此紛紛不知如何了局也說者謂日公使竹添君温文爾雅力顧大局必不尙詭譎之風此舉或日廷已先授意故敢毅然爲之然而所見小矣 
[西報照譯]  
　　文滙報云聞穆召琳德將偕高員前赴日本調停日高之事想穆君聞望素著定能以口舌息兵戎也又云高麗向駐美兵艦一艘日本兵艦二艘本月初三日日廷又派一全權大臣乘薩加迷麥魯輪船前往高國日内又有兵船一艘將次到高中國已有兵艦三艘駛抵高麗海外尙有八艘又將駛至惟日兵並未登岸故華軍亦俱在船靜候倘日本縱兵登岸則華車亦須登岸云 
[港報譯登]  
　　香港西報云聞中朝在港中某船廠定造開花炮甚多故現有多人在廠中赶造斯炮云 
[法報姑譯]  
　　西貢法字報云法國現調一統帶第一百二十八隊之副將馳抵臺灣以統陸軍然法人疲敝之師銳氣已喪李威利之前車可鑒該副將豈不危哉 
[電達琉球]  
　　日本報言日本前擬造電線一條直達冲繩縣刻已經營伊始想不難尅日成功從此那覇中山消息愈形便捷矣 
[製作一新]  
　　字林西字報云接到武林信息刻下杭垣擬創設製造局及西醫院其製造房屋業經勘定地址不日將鳩工庀材一俟局宇落成卽可運風斤施月斧從此機輪利器可遍行於之江矣 
[台事述聞]  
　　近得金陵來信謂省中接有閩電孫開華章杲園兩軍門現均染病營勇亦多不服水土間有病故者幸劉省三爵帥振刷精神拊循備至士氣爲之　奮惟兵力究嫌太單日望援師東渡解此重圍也本匪又聞滬上接有號家信謂淡水等處民情尙安謐各店亦仍有買賣特内外不通終覺不便日前官軍與法人曾略見仗各無勝負大約兩國皆待援兵也 
[火災類志]  
　　上月二十九晚香港對海紅磡地方失火計焚燬之屋約有一百椽火起之處乃在一小木屋之後是時適東北風大作祝融氏與飛廉氏相聯一氣故勢極猛烈延燒甚速鄉人逃命不遑不能搬移物件有一老婦見其屋火星已臨欲進屋内擕回各物幸有差攔阻婦不果行不然此身恐不免葬於火坑矣當火起時船澳水龍早已赴救奈一杯之水難勝車薪之火故燒至百餘椽始自行熄滅焉聞所燒屋字其中多有起建未久者其前截則用爲舖面後截則用爲船澳工人之居所計此項燒去物業所值不貲良可慘矣又廣州河南太平坊某香店亦於是晚失火殃及左右鋪户十餘椽盡成焦土云 
[意外之財]  
　　十月二十九日羊城遞到西字信息云日前有華兵在黄埔長洲處建築砲台掘出瓦埕兩隻開而視之内有金銀首飾銀圓共約值銀一萬五千圓兵士驟然得此竟外之財喜可知也至此寳物爲何人所藏則亦不得而知焉 
[蘇垣官報]  
　　新任蘇州府知府魁太守于初一日由京口起程初六日辰刻舟抵金閭前一夜三首縣均赴滸關迎迓是日太守抵埠後卽乘輿起岸進油抺布巷公館暫駐擇定初八日接篆視事○新任江蘇臬憲出熾庭廉訪交缷鹽道篆務後卽料量行裝定於初八日由甯起程赴蘇其履新之期則尙未預定云 
[賢宰重來]  
　　嶺南温鳳樓司馬曾於同治初年出宰蘭陵爾時赭宼初平瘡挗滿目温君扶傷振困在任四載百廢俱興去後十餘年邑人猶思之不置爲立德政碑以誌愛慕近聞上憲復以君委署斯篆行見雙鳧蒞止竹馬爭迎耆老士庶應有還我使君之頌矣 
[魯港失火]  
　　蕪湖泝江上行十五里地名魯港者一小市集爲往來船隻灣泊處居民約有四五百家初二日午刻失火燒去房屋大半閱四五點鐘之久遠近數十里望見紅光熊熊烟霧亘天際不可謂非巨灾也 
[派員解餉]  
　　皖垣撥濟南河恊餉按春冬兩季分解綏遠城兵餉按四李分解兹聞此兩處餉項已委候補知縣丁旭及候補知州蘇用謙分投押弊矣 
[十産入貢]  
　　皖垣應貢土産兵燹以後概行停免惟徽屬所産墨茶甯屬所産宣紙歴年於端陽冬季辦解兩頁靑陽所産之扇歴年於夏初辦解一貢兹聞撫憲盧藝圃中丞已派　什哈徐延中押解冬季墨茶宣紙等貢物將於十一月二十六日起程赴都矣 
[揚州官塲瑣事]  
　　初一日鹺署傳大使王永祺章縝經歴張克勛巡檢梁榮光何福臻甄别○保甲總巡周仲峰明府之女公子擇於本月初八日出閣百兩盈門頗爲熱鬧 
[禾中近事]  
　　池灣鎭一帶地方前因墾荒客民肆行不法大爲土著之害經該鎭紳士禀請朱邑尊驅逐出境紳民同聲感頌公製萬名傘一頂德政牌兩對於上月二十八日送至縣署鼓樂競作冠盖如雲極一時之盛事○宗太守侯協戎於上月望日同至北門外巡查日來冬防分外嚴密各城門於二砲後下鍵非有緊急公文一慨不准開放○近日北門市面遠不如前綢縀店以天孫錦爲最向年秋冬時每日可售五六百元刻下不過百元而已皮貨店亦無顧問者其他各業更無論已江河日下可勝浩欵 
[金陵瑣言]  
　　郜荻洲觀察奉撫憲札委署江甯鹽巡道已於本月初一日午時接印視事○裕泰錢店鄭某爲李觀察所訟照例監追已列前報兹聞江右人云李觀察之太夫人頗不以此事爲然謂我家累葉仁厚從不以勢力迫人於囹圄况鄭某虧倒十數萬其意並不在我家之 
 
 

Page 3

 
 
三千金而我家累歲街其月息數十兩便一家團欒温飽并免子弟奔走衣食於江湖今忽遭蹶原非逆料何必困其終身也噫太夫人之慈德可以風矣昔司馬温公謂國朝公卿能守先人法久而不衰者惟故季相家今太夫人眞可謂善守家法者豈僅元元皇帝道德五千言之懿訓與○江甯府趙萃甫太守内轉京卿所遺江甯府員缺現聞曾宮保已奏請淮安府孫海岑太守調補云上方橋在秣陵上元縣之東爲赴句容溧水之要髮匪亂時橋燬於兵河道亦漸溧塞湘陰相國秉節兩江百廢具興而尤留心於水利是橋曾派侯東洲大令監造已於春間完工惟河身間有淤淺處舟楫仍難通行現在曾宮保復派馬軍門督率所部挑濬以期一律深寛業於十月念六日禀知開工從此鴨頭緑漲雁齒紅描又換一番景象矣○寶應縣梁大令現丁内艱其遺缺憲委何别駕耀良署理業於上月十九日接印 
[漢陽科試]  
　　湖北學憲高勉之宗師發落德安科試後卽接考漢陽十月二十四日憲節已抵郡城想日内與試諸君正當奪得錦標歡呼得意也 
[江右官報]  
　　鹽法道長觀察現署皇篆所遺鹽道篆務由督撫憲札委候補道涂觀察椿年署理選鋒前營營官展都戎因事請假經朱鎭軍札委前營守備馬守戎得洪兼管 
[醫受編]  
　　有　醫某先生者善醫痔故稱舚痔者必以先生爲巨璧前日有客衣履翩翩自稱有表弟患庤甚苦慕名而來特先議值明日當就診也彼此略作推讓議包治洋六元客卽以兩元爲定臨去時密　曰表弟年少深諱其疾若在稠人中問所苦伊必羞　須引入臥室方可解衣摩挲也先生頷之次日客先至某綢莊揀買綢綾幾色計價銀九十餘兩客忽商某處有某先生知其人否曰知之曰某卽在彼處下榻煩遣人同去取銀某綢莊卽令少年夥持貨以往及入門先生見客同一人來以爲昨日之言騐矣笑語承迎半晌先生起排闥入房以手招少年者再少年以爲付銀也傴僂而入先生卽闔户顧少年曰請解襦少年錯愕莫解先生又屢屢請之少年始怒曰某在吾店買貨吾係司來取銀者何用解袴爲先生曰爾非患痔之人乎則彼所云醫痔者詐也拔鍵出則客與貨俱香矣少年怏怏回店急告所遇聞者無不掩口胡盧某裯莊尙欲以騙貨控先生夫騙貨者客也非先生也而先生竟以此受謗豈不寃乎然先生當闔户時大可用力奏手何遽拔鍵以出此則先生之失計不能不爲先生惜也 
[操演陣法]  
　　統領督轅親兵仁義忠信等營陳宇山軍門前日督率所部四營合演陣圖自七點鐘進教場至一點鐘收隊旌旂蔽日鎗炮連天步伐整齊輝煌焜耀殊壯觀也又昨日八點鐘吳安澄軍門會同彭振卿張子亨宋正欽三軍門至金家宅背後列隊開操並請營務處朱式雲觀察觀看九點鐘時觀蔡駕臨傳令操演計前中後副前四營初操接官陣一變爲長蛇陣再變爲對天陣再變爲城墻陣再變爲梅花陣再變爲三才陣再變爲送官陣演至一點鐘始畢各弁兵皆披藝嫺熟觀察與衆軍門皆有喜色云 
[西節停公]  
　　明日爲西歴十二月二十五號耶穌誕辰卽華人所謂外國冬至海關出有告白於是日停辦公事一天本埠各銀行則於禮拜四五六三日皆停辦公事惟禮拜六則於九點鐘時開門至十一點鐘閉門以便付銀云 
[節期停訊]  
　　明日禮拜四爲西國卽期公堂已通飭捕房各案俱停解不訊十六日爲西歴一千八百八十五年元旦亦停辦公事一天 
[滬上雜聞] 　　 
　　昨午前十點鐘時英會番署東首之自來水龍頭開放時偶一不愼脫落皮條致水勢直噴澆滿馬路駕各車之馬受驚奔駛至舊公廨前有一侍者在路行走猝不及防致遭碰倒碾傷左足馬仍拖車望東亂跳幸經旁人攔阻將馬拉回該侍者雇車回去聞傷未及骨不致有性命之憂云○喬裝覷破一案本報已兩次錄登兹悉此案尙有别情故二朱及王顧氏一併在押尙未遞籍枷號以侍覆訊核辦云○虹口浦灘木碼頭經紅帮木匠某甲包工修理前日甲雇各小工帮同興作同業不服謂其不在茶舘雇工而私自鳩集有違同業規條於是一唱百和相率至碼頭將甲及各小工扭出評理兩相鬪毆有小工受傷頗重未識如何了結也○前日下午有兩技半桅英國兵船一艘進入浦江寄泊江海北關前○鐵路天后宮後有空地一區近欲盖造房屋因將大橋口機船挖起之泥填平基地昨有撫標滬軍營親兵勇百餘名在彼挑運跋來報往頗覺勞瘁不辭云 
[疉斃車夫]  
　　前晚八點鐘時有一千二百七十五號東洋車夫某甲行至石路四馬路口迤南義園茶館前忽然顚蹶不省人事或謂烟癮或謂羊癲瘋議論紛紛莫衷一是此處係往來要道行人駐足間觀途爲之塞有人俱謂羊癲瘋須待其自甦動之則死然某甲竟一蹶不醒巡捕恐有馬車肇事另雇一車將甲載往捕房其空車卽棄置道傍後聞送至仁醫院因救治不及遂卽殞命其車經巡捕帶入捕房昨晨由業主領去而昨日又有一東洋車夫行至新閘地方亦卽倒斃由地保報堂殮埋 
[暫緩巡街]  
　　前報紀集捐轇轕一事兹悉前日下午張姓兄弟經人保出總捕頭於下午至該局詢問近日各勇可仍出巡街市董事答以間日一巡捕頭謂各勇可否暫緩出巡俟此案理結再行照辦董事允之 
[搶親成親]  
　　本城虹橋南首狹巷中某甲膝前豚犬正宜詩賦夭桃遂與南碼頭附近某乙結秦晉之歡甲固兩袖風清而乙偏婪索財禮因邀集月老循俗例至女家搶親前日乘乙無俻驀率吹手人等將女搶入轎中卽飛抬進城甫至家卽草草行合卺禮乙家多人趕來復刼女而去甲恐好事成空復集人追赶以至互相爭鬥紛擾不堪迨乙黨力不能支女仍被甲搶去而鬢影蓬飛早已蕉萃無人色矣嗣經氷上人竭力周旋杯酒釋岔遂又和好如初 
[覆訊盜案]  
　　前報載盜冒巡鹽戮斃馮姓一案當經莫邑尊訊供後將李仁明等四犯分别監禁並着鹽捕頭趙發春將小仁寳保去限日内尋獲逸犯小金福等四人交案現已逾限並未尋交前晚經帮審委員王明府提案覆訊趙仍將小仁寳父案明府問趙曰小仁寳究係爾五夥否答稱是　問小仁寳爾旣　鹽捕夥平日捕得之鹽繳存何處答稱多則報縣少則存在公堂並稱八月十六日捕得私鹽三百包曾經報縣小的與李仁明等並不相識實被誣指求恩察訪如小的果與李等同黨聽憑處死　府謂爾等與李旣不相識何以知小金福與李同黨答稱小的在外探聽知悉又問小金福等四人可曾找到否答稱今晨在小東門外遇見小金福上前扭拿被同伴譚國良考三兩人上前攔阻以致逸去小的因將該兩人扭送法捕房捕頭令小的先行投縣待明晨公堂訊解明府錄供後將小仁寳仍交趙保去候解到譚等再訊 
[英界公堂瑣案]  
　　巡捕解送酒醉滋事之吳瑞卿王雲林　阿金三人請究吳等同供醉後無知以後不敢中西問官判各押二天以儆○包探奏少卿禀稱唐銀桂玻璃店時時失物昨獲圖竊之陳阿八拘押送究唐供訴前因陳供並未行竊誤遭拘案問官判押七天○積竊王德卿竊得玻璃窗一扇中捕拘押送究王俯首求恩問官判押七天○胡均倍訴稱曾荐朱阿春至城内彩章帽舖習業本月初二日忽出外不歸昨日尋至老閘某烟館見其同一不相識之費六官在彼向詢　稱是晚午戯園遇費囑伊借寓並被將馬褂押錢花用初四日曾至二馬路全昌順誑取錢六千文誥其錢在何處一味支吾爲此交捕送究朱供年十四歲初二日在寳善街看戯費囑我不必回店將馬褂押去分用昨日同我至 
 
 

Page 4

 
 
刻字店刻一彩章圖章至二馬路與店中往來之全昌順取錢六千文亦被費花用昨見荐我之胡均倍被拘來案費供洞庭山人向爲錢業現在失就前晚遇朱同住客棧馬褂係伊自已押用圖章亦未囑刻與我無干黄太守謂本應究辦姑念年幼無知着將費戒飭四十下朱戒飭二十下並着費交保朱着胡領回交父母管束 
[法界公堂瑣案]  
　　前報列王阿寳在小東門外被賭徒王施宋三人誘輸錢文褫去馬褂等事昨經包探將衣吊到捕房遂將三犯解案請斷翁太守飭傳原告及押店夥王愛亭到案謂王因賭被剥衣服非被竊可比着繳錢三百文以償押本之半王施二犯各貢一百板枷號兩月宋係望風從寛免枷○捕房解到王可三譚谷梁兩人請訊王供北蔡人至申賣布譚供川少王家港人住小東門外巡捕房對門親串家並不犯事驀　拉入捕房翁太守謂北案係縣中要犯小金福被爾放走現須着爾等交出王譚仝稱可出外尋交太守飭將兩人送縣歸案辦○埋東洋車夫李柯記送朱蓮升至案訴稱前晚伊雇車至製造局因我索價太昻遽行毆打致膝盖受傷包探禀稱曾送車夫至仁濟醫館騐過膝上雖傷並無大碍惟其人素有痰疾朱稱在製造局當差前日某師爺飭我送信至虹口回時飲酒過多適身畔短少錢文車夫又要我買燈買後錢臾少因思既有燈籠可不坐車伊卽矢口辱駡我一時忿激爰毆伊幾下翁太守謂車夫往往如此但汝亦不應毆打着罰洋半元李稱我因停車兩日吃虧錢四百數十文太守怒加申斥李始遵斷○復　昌報關行夥盛阿喜送陳茂官至案訴稱行中某客正在寫信陳貿然入内訐稱尋人伺隙將該客之狐皮馬褂穿在身上希圖逸出因卽鳴捕送案包探又將其身畔搜出之押票六紙呈案并稱此人在英公堂犯案管押釋出後祗十餘天陳供雖曾犯他案然此間並未來過翁太守詰以馬褂之事陳直認行竊捕頭見其所穿棉禰襟上似乎有物包探卽當堂搜出翡翠戒指一枚烟灰餅一塊太守詰其何來答稱戒指係相好送我太守着帶回暫押飭包探搜出之押票查看所質何物再行核辦 
[贈書鳴謝]  
　　本埠屈臣氏大藥房藥物神奇早已不脛而走無俟鄙人贅贊矣昨承以明年西歴月份書見惠中附以西字藥曰裝訂精巧芬香撲鼻光怪奪目可以隨身佩帶令人愛不釋手亦足見該藥房之别出心裁獨開生面矣拜登之下謹書數語以鳴謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[虹廟施醫藥局收付清單]  
　　紅廟鄉約施醫藥局每逢夏日開辨三月前由城西門内武聖宮移設於此創自同治二年時疫病甚多醫局尙少同人各醵已資相助而成嗣因租界遼闊五方雜處貧病亦復不少緣于虹廟設局亦已多年敝局向無恆欵每年施醫時向蒙絲業諸大善士集捐得以綿延十餘載今年而面清减歴年慨助之善士大半被累况賑捐尤爲救命善舉是應急者先之第念有舉莫廢今夏格外樽節不合痧藥于六月初八日起八月二十四日止計二个半月茲將收付各疑刋布報章以資衆覽計收曹善姓捐洋三十元此係善姓自送虹廟囑香火轉繳不願留名莫心好善實爲難得湯少谷十元程珉江十元沈小園十元王松堂五元張雪堂五元德興隆立昌新曹素功三户各一元沈子卿助醫資七元五角藥　捐助藥料除分撥仁濟堂合藥外售洋十六元以上共收九十六元五角計付内外針炙科先生共五位内姚先生一个月餘皆二个半月酬金車費出診共洋四十三元司掛號傳號給藥局使廟使共洋十八元重症酌給藥票並批芪黨連朴一切細藥合霍香正氣丸共洋三十五元償外科藥膏藥共洋十元每日點心飯食開散酒菜共洋二十四元凉棚筆墨方　紙件烟茶添辦　物零用共洋九元二角以上計付洋一百三十九元一角除收凈虧洋四十三元二角由董籌填 
[上海抛球塲後街楊泰記衖前辦直賑捐局第四十次收單]  
　　現任江蘇陽湖縣金螺靑明府寄到南匯縣王經募慶餘堂洋三十元　慮軒主廿元玩月山房六元綠陰書屋五元金夢花可稼山莊爭射齋胡張敬之各洋四元求是山房三元張羅陳隠鹤山房曹漁汀邢思齋張蔭香鞠淡　夏梅舫顧春岩各二元金岩生徐耘渠沈舒甫穆雁汀各一元以上共洋一百元荆谿縣周捐洋廿元又經募泰來公典拙宜小築各三元武陵人余硯香鼎裕公典各二元潤輝堂黄孝友堂和泰平陽氏無名氏朱超木潘正齋同興彭記魯記路懷記裕記潘筱園王立森魏玉泉仁壽堂各洋一元錢錦亭王已修李星蘭袁軼清合捐洋二元以上共洋五十元鹽城　依勒通阿明府捐助曹平銀廿兩三共計捐洋一百五十元曹平銀廿兩查本局已聲明於八月二十四日截數　今冬直省仍有應賑州縣八九處然尙可支持現在山東與江西兩省需賑孔亟絲業會舘施少欽封翁力爲勸募本局卽將前項捐欵送交絲業會館改濟山左江右灾區以彰王周依勒通阿三明府並各善士　善好施之念合併登明 
 
 
 

Page 10

 
 
[局員得人]  
　　九江龍開河夙稱繁盛昔白香山江頭送客荻夜楓葉之閒遇商婦斐興奴因作琵琶行以紀其事卽此地也近日列肆而居者櫛比鱗次琵琶亭側錦天繡地竟成花月作坊致每届嚴冬宵小潜蹤時有盜竊鬪毆之案今年大憲委嚴君鴻波辦理城外保甲局務嚴君精神矍鑠且熟悉該處情形遂日夜帶勇梭巡悉　稽察市中無賴無不匿跡銷聲委任得人不禁額手頌之 
[春蠶自縛]  
　　淮北某甲早歲縳袴從征由軍功洊保守備歸兩江督標差遣補用素好俠斜游與奇望街某妓暱盟山誓海不啻比翼鶼鶼自以爲得此温柔鄉可以賡君子偕老矣兩年以來纒頭資費去不少近因久無差委金盡床頭夜今之資不無短缺該妓遂炎凉頓變屢以白眼相加甲猶迷戀花叢時欲效雙飛蝴蝶前尸妓竟率同母妹至甲寓所吵鬧一時人聲鼎沸觀者密若堵墻中計無所之濳服紫霞膏以冀了此孽債幸爲同寓人所覺設法灌救得從枉死城中追回嗣有同鄉人聞信雇舟送甲回籍以免再生事端噫蝶夢春回昔日之風流安在鴉膏香冷此時之性命何輕蕩子收塲往往有不堪聞問者冶游子弟尙其鑒諸 
[議整圜法]  
　　圜法之壞各處皆然官憲非不出示嚴禁而私販私用終不能絶豈未得所以禁之之道歟兹得荆郡友人遞來論說頗覺頭頭是道錄之以備探擇縣諭近年沙市市面凋敝由於攙和手錢以至商旅裹足亟宜力加整頓發給各店木牌一面釘錢九文以淨紅爲下式不如式者嚴懲竊謂圜法之害壞於無官鑄而多私鑄而禁用私難禁販私尤雖夫私籌皆銷官板爲之私多則官少定理也使官壽如泉流之不絶尚足以敷周轉則奸民或用私以圖利而良民未必肯收私以濟急也今制錢不敷挹主而年節收帳皆有到手爲財之意良民繼奸民之拖欠與其無錢毋寗手錢也此收私之實在情形也旣收以後誰肯置之高閣且用不急則不收旋收之入亦旋用之出卽用不且勢必行使於用私之地易貨以　而折耗在所不計故始而奸民用私繼而良民亦用私始而奸民販私繼而良民亦販私雖巡查差役靡不擇肥而噬而良民之用私販私者或婉告以情贈賄求脫亦在情理之中然奸民之用私販私者亦援例以得繹矣無論官不知之卽知之而能辨其爲良民乎爲奸民乎或曰私販禁其來耳不禁其去也洵如是是城鎭有禁而鄉塲無禁本屬有禁而外地無禁碼頭生意脫銷於本市者幾何出門收帳之際不能以攙和毛錢控之於未出禁令之官廻顧本店亦復歸結在卽收錢千有三百文之大錢尙可抵三百文救急之用歸來下串其餘再圖設法不言販而私自來此獨非人情乎凡　情以内之事而曰法在必行吾不信也然則私不禁歟曰烏可以不禁亦惟不禁者禁之而已　今試爲之别其等曰凈紅銅錢十當七八二板紅錢十當六七三板紅錢十當三四　眼砂板十當一二夫至十當一二而私鑄者何祈利而以身試怯也每千錢色務須一律不准配搭二板紅錢有搭三板者見一没其十見百没其千餘色亦如之淨紅以下不准換銀所以重制錢不使外耗而又防錢業狡儈勝賤居奇以下上其當八當六之成色也交易借貸各以其錢之成色定盤署劵而販私者又何所利而多耗運費也良民收私以後折耗早在意計之中但使不至　數收擱無不樂於遵示剔歸一律以備行使固不慮攙和之害窒碍難行不如是則奸民也見一則没其十百則没其千罰輕則可不問其奸與良而令可必行也若此者格用私之利塞販私之途而適以防銷官之害遏鑄私之謀也非以不禁禁之哉曰子之計誠善矣然子荆人也荆郡如是而　省不如是全省如是而天下不如是一旦振作有爲之官憲新舊交替禁令偶　保無有奸販乘時攙和錢色以圖便利而私錢將更至於不可禁曰是宜質之當軸而非一手一足之所能支亦非一朝一夕之所能辦矣 
[蔡臞客四十入學序] 　　 
　　或謂蔡臞客負奇偉之才行年四十而始靑其衿遇亦奇矣余曰不然士亦問在我者何如耳遭逢之在人者不可知亦不必知也學問苟淹通足以羽翼經傳嘉惠後學則可知者固在也閻百詩安博不遇余古農布衣終身黄仲則浮沈　僚汪雙池知命入泮學極博而遇則益窮然皆無愧經師人師卓然儒林選也臞客貌奇古清矯絶俗性行堅碻目短視頃有雙肉骨見者異焉余與同里幼入小學裁冠逢宼亂故不相過從甲子以試事集郡城相遇於蘭亭一見如故遂定交爾時余與君皆喜習詩古文辭同輩每迂笑之鄉先生至引以爲戒然心竊自信終不改所好焉以爲若輩所謂學者乃大全講章時萟試帖耳若輩且不知學鳥足以知我惟族叔秋馨每破衆議　喜之故三人相得益深戊辰長沙徐師來督浙學於是秋馨謂余與君曰長沙愛才下士取士不拘常格子其遇矣及試余果以詩古文受徐師特達之知秋　亦雋而君獨遺君腕力弱目又育故字奇拙先是甲子試本入彀矣以微瑕擯至是乃納粟入成均同應庚午舉余爲嶺南潘東湖師所荐孟藝極爲李學士若農所賞激爲某房及内監試所搆易以所私得而復失君文亦爲某房所識拔復以微瑕斥乙亥予舉於鄉君乃焚棄筆硯治裝欲北遊嗣以家貧親老中止君家世本富盛至是驟落未幾其妻又以病瘵亡盡破其産爲醫藥喪葬之資益無聊賴回翔審愼再後乃始卒業於樸學曲園俞先生當代之儒宗而吾道之斗杓也見其詁經諸藝賞析甚至每課榜發皆首列遂爲俞門入室弟子稱都講焉凡蒞浙之中丞方伯以下及諸校藝者咸待之有加禮名噪一時乃厭薄詞章盡棄前學而一意攻經今年内艱風應科試以經學受知於學使祁都憲而行年已四十矣失以古人强仕之年而始得釋童子弁以彼其才而必使之抑塞潦倒無可展布或者彼蒼之玉汝於成在彼不在此也余自丙之春明被放患難奔波蹙蹙靡騁蹤迹與君稍疏今讀其文意思深長詞旨古峭而貌益恭心益下非復向日睥睨傲岸之態盖知其所得有深焉者矣俞門人材衆矣君獨服膺馮孝廉夢薌戴秀才子高而與震澤王君夢　過從最諗余竊評之馮夢薌今之閻百詩也王夢薇今之黄仲則也戴子高今之汪雙池也若君則以余仲林爲近然仲林以　衣終而君之遇合尚未可量卽在人者不可知而好學深思著書立說爲毛鄭之功臣使後世讀其書者亦如今日之慕百詩仲則古農雙池其人豈非不朽之盛事哉猶憶歲庚午君贈余以古農漢篆玉章内子北上失於山左之逆旅心嘗怏怏以謂玉不足惜而以良友之贈與仲林先生之遺物爲可惜今以古農擬君或亦卽君贈玉之意也乎古農入惠氏定宇之門而學大進君得曲　先生提携而名益彰古農有目疾肉角稜然社中戯呼爲鬼谷子而君之奇偉亦頗類之且古農之名與君同　字而余之所以期君者匪直此也古農南歸後以經術教授鄉里士知奮於學吾鄉不乏可造之士而堅僻固陋由於學無師承近雖多有以經學登進者然皆飢驅遠遊無意桑梓君學成後　而提唱雅道使後生小子有所觀摩實鄉人士之幸也余讀書乏深沈之思卤莽獵涉致嘆望洋旣不及君之攻苦而精且專乂情喜讀史并詩古文之積習未忘近雖留意經學而私心又雅慕宋明諸儒先之論說於本朝則服膺亭林南雷愚　望溪諸公嘗以紀阮兩文達　絀宋而右漢以謂門户之見未能盡融故君之學心知其善而不能盡同者此也夫舉世重經學而余獨好史學舉世尙漢學而余獨好宋學則　畸世宜莫余若也乃秋馨則埋首邱園動必以禮儼然道貌而人反以癡目之卽庸夫俗子無過而問焉君則思百計諧俗而鄉人士咸以爲迂且愎子則盛氣凌人夷然不屑之意時形諸面目而人或呢而就焉以是知予之立品凡庸學無本　雖痛恨夫鄉原而身蹈之而益歎君與秋馨負絶俗之姿有碻乎不拔之操爲不可及也[  同杜愚弟吳穎炎亮公父譔]  
[上海北市絲業會舘籌賑公所施少欽經收山東賑捐十月廿三日第四百九十二次清單]  
　　餘姚釐局慕廿元建業三省軒十元安徽汪漢傑十元靖江無名氏了心愿十千文合來九元錢十文○浦西同善局孟君殿榮繆君映奎續募二百元○無錫張蘭舟一元南邑消灾生一元歴耕子八開三元燕台生茂號銅洋六元○　山士女助祝同心先生富貴源頭册第二次七千九號七千八十二號二册歸半江西十五元○吳君譜之募萬善同登昌字二千四十二號册澄心書屋十元○解君開奇募　善同登昌字九百三十九號册合肥吳體堂廿三元楚軍左營中哨吳親兵一隊二隊三隊四隊五隊六隊前哨周翟前哨一隊二隊三隊四隊五隊六隊七隊八隊　哨周左一隊二隊三隊四隊五隊六隊七隊八隊右哨解右一隊二隊三隊四隊五隊六隊七隊八隊後哨徐後一隊二隊三隊四隊五隊六隊七隊八隊四十四户各一元左副哨傳石副哨楊後副哨楊三户各六角左大旗右大　後大校三户各四角合共五十一户洋七十元乍浦全盛局來○常州節嬰總局募萬善同登昌字二千四百六十二號册豐北姚彦立十九元循理高定安十元四百文陳三子十元　我方七元八百文吳廷潞三元出錢二百三十文鳴鳳胡清瑞一元劉桂玉一元七十文又二千四百六十三號而懷北趙兆福六元出錢三百四十文蔣宗慶二元欽鳳莊錦法二元五百九十文循理現莊一元大有吳宇順一元九百文鳴鳳劉保林一元依東薛尙賢一千五百文又二千四百六十四號册政成狄宜七元一百零五文依東陳德安五元四百五十文黄永昌四元三百廿文大有莊子金三元四千三百五十文懷北湯子朝三元出錢三百三十文宋東劉月軒三元七百八十文薛尙賢一元四百四十又白朝榮四百五十文父二千四百六十五號册昇西謝仲清十一元二百七十文欽風蔣文華九元二千六百文太平沈雲峯五元六百文依東張行二四元八百四十文循理張企堂元　錢三十文依東高明祥一元詳　賢一元一千九百文又二千四百六十六號册旌孝沈登叙五元五百文又卿五元鄭安吉二元三百文安尙虞漢明五千文鳴鳳陳元慶三千文依東錢品增二元出錢二百文　　庚三千文又二千四百六十七號册欽風莊寶而四元依東劉景堂四元二百四十文楊星寶三元五百廿二文懷南邵和尙二元三百五十文吳傳　三元出錢四文以上共六册計四十一户錢洋合併一百七十九元由全盛局來○常熟怡順典丁君子延孫君伯涵募萬善同登昌字九百六十二號册亷茂苑一元錢恆豐一元勉力氏求病愈二元周德泰箔莊一元金德源九角石惠山五角陳滌良三角華松喬二角孫寶女孩一角無名氏六百文樂安氏六百三十文龎記五百文李富郎四百文翕仁伯三日又沈三榮二百文何小弟二百文鮸雲泉二百文陳憲亭三百文以上十八户合共十元由寶順局來○松江恆益典募萬善同登昌字四千三百一號册少記謝喜筵折席五元程子雲鄭允中二户各三元周和記公記二户各二元鄭宏記張蘭卿吳蔚夫朱善方瑞卿周正卿居記尙志草堂宏茂園元泰莊十户各一元維記安記合一元以上十六户共廿六元恊源局來○蘇城潘君遵榮填交棉衣欵洋一百五十元捐户姓名募齊抄來補登先行聲明由巨豐莊來○助賑彩票楊君晋庭經售五張計十元以上廿三日 
 
