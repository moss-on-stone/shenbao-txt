# 1893 - 55 - 4907131

 

Page 1

 
 
[精印隨園三十種告成] [  圖君集成局啓]  
　　隨園太史文章經濟越絶古今海内通儒無不仰之如泰山北斗生平撰述搏至數百卷益以他著共成三十種兵燹之後原被蕩焉無存圖刻者亥豖魯魚幾至莫可辨認本局覓得初印眞本悉心讎校排印成書紙張旣溸白無瑕墨色尤光潤可愛分釘四十八本盛以全据木和刻已告成印日出售核定每部實價洋銀五元諸君子有先覩爲快者請移五至申報舘時房購取可也 
[新印通商約章纂要告成] [  圖書集成局代啓]  
　　是書將道光季年通商而後與各國所定約章及交涉成案刪繁就簡别類分門羅羅清疎有條不紊誠講求洋務者不可不讀之書以兹巳由本局印成分裝四册每部碼洋八角諸君子有以先覩爲快者請移玉棋盤街平和里黄熙記及各書坊購取可也 
[論大臣小臣之别]  
　　周禮曰大臣法小臣廉此二語足以盡之盖大臣不當親細事故不必更課以廉但使其能執法以從事斯不失爲大臣矣小臣或尚不知法必須騐其操守有守者而後能有爲古先王之用人如此此其所以致長治久安也九經曰敬大臣體羣臣羣臣者别乎大臣而言之大臣之外卽小臣也大臣則用敬之小臣則用體之此何以故亦本周禮之意夫大臣者内而樞機輔弼部院大臣外而將軍督撫方面大員彼其人者初非生卽爲大臣固由羣臣之中選拔而出者也旣經選拔自必早有以知其素爲君者但加以敬禮而别無疑忌之意則彼自能殫竭其思慮以爲國家出力三聘之阿衡三顧之諸葛皆以致敬盡禮而得其用者也虞書云去邪勿貳用人勿疑此古昔人君所以尊禮大臣之所由來也然大臣之中設有一二不可信之人則實大足以爲國家之患是又不能不嚴以馭之嘗恭讀世宗憲皇帝硃批諭旨其所以待大臣者未嘗不寛嚴並用成愛兼施而後歎聖謨洋洋實足以邁越前代近今以來論者往往以爲督撫之權太重凡有奏請無不准行恐將有尾大不掉之虞　觀邸抄所刊大都循例庸行自無不照例核准而部臣多方挑剔層層辨駁卒亦不少但有等奏摺大半留中而不發抄則外人無從而見之吾則以爲内外臣工互相維緊是爲　本朝敢善之法内權固不可替外權亦不可故抑所謂未有奸臣在内而大將能立功於外者則又不得不於外臣略示優異也今之大臣其在内者不可以枚舉皋夔稷契濟濟盈朝其和衷而共濟者不煩贅述卽就各省督撫而論如李傅相之坐守北門筦鑰功高望重　簡在帝心其内外兼顧擘畫精詳久已爲天下所共見共聞所謂國之枉石民之長城不侍言美此外各省疆臣其中亦各分其情性判其風規如兩江總督劉峴帥筦理封疆已及二十餘稔勳業旂常早已昭昭在人耳目而又能與江蘇撫憲奎大中丞和衷共濟同心同德更爲難能而可貴奎樂帥孝行純篤人所共欽而且藹　風度不亞於張九齡舉措無殊於韓魏公有古大臣風自三晉移節三吳撫馭裁成皎然星月自二帥協心而後能感召天和去臘乃渥沛祥霙爲今歲豐年之兆夫去冬之雪遍於中國固不得專歸美於二帥而大江南北去歲蝗蝻爲災農夫惶惶惟恐復生得此雪澤而蝻孽盡死故三吳之人民所以感激二帥者靡涯也他省若兩湖之張香帥其才極大其心也虛自抵楚漢講求洋務整頓地方不遺餘力而以自求富强爲第一要義鐵政之局規模觕具織布之機亦已開辦而又大開礦務將使鐵路火車之利大興於中國以與泰西相頡頏此其才之大爲何如者而且不自滿假事必廣詞得　因年特派委員至滬勤求煉鋼製造軋花織布一切運用之宜復委妥員帶幼童數十人來滬專至織布局學習織布　　是眞可謂謙能受益者矣中國各行省其督撫大員多由積功累行而來何一不老成幹練而若此數公之表表　　九足爲中國生色者也我朝用人一本先代成例而所以督責之者亦未始不嚴天子雖深居法宫而洞見萬事之有每見奏摺中有俞有咈而後知聖天子在上不可以虛詞藻飾而内外臣工無分大小無不兢兢矢愼矻矻圖功世又不得於小民故存歧視之見所謂别也者别以事非别以心也 
[本館接奉電音]  
　　昨由京友電傳上諭三道敬謹譯登○正月十一日奉上諭刑部左侍郎著阿克丹轉補裕德著調補刑部右侍郎工部左侍郎著克們泰補授欽此同日奉　上諭前據御史李慈銘奏順天府府尹孫楫有訶斥屬吏積壓公事等情當派徐桐翁同龢確查兹據查明覆奏前任東路廳同知郝辭微係屬因病出缺並非被辱自縊至府尹署中應辦公事檢查簿書亦無積壓卽著毋庸置議欽此同日奉　上諭崧蕃奏特叅庸劣不職各員一摺貴州候補知縣羅煥章委辦厘務舞弊營私開州吏目蔡昭泰承辦要差因循貽誤永寧州募役司巡檢馮樹堃虛糜局費弊混營私均著卽行革職以肅官方餘著照所議辦理該部知道欽此 
[桂撫啓行]  
　　昨接廣西來電云桂撫張中丞於十二日午刻啓節赴都 
[玉階仙仗]  
　　吏部爲批示事據趙振聲呈稱竊職安徽舉人兼襲雲騎尉世職於光緒十七年正月在籍奉涇縣諭開奉安徽藩司轉奉撫部院沈札開光緒十六年七月間准禮部咨准兵部咨稱本部議覆兩江總督曾奏關榮漢等襲職一摺光緒十六年三月二十三日奉　旨依議欽此查單開舉人趙振聲安徽涇縣人以上一員准其兼襲雲騎尉照例給俸等因蒙此是職由舉人兼襲世職例應支給俸銀嗣職由舉人揀選知縣在永定河大工合龍案内出力奏保以知州遇缺卽選光緒十七年二月二十八日奉　旨依議欽此光緒十八年四月赴部註册投供候選在案查定例文職兼襲世職無論現任候補候選人員均請照例給與全俸况聞各直省文武人員兼襲世職者均准請領俸銀伏思我　朝深仁厚澤於褒忠之典尤爲有加無已故襲職給俸著爲定例所以慰忠魂而卹忠裔才實足令天下臣民感激涕零職現因在京候選一載於兹旅費維艱然旣按月親身赴部投供勢不能復回本省請領俸銀似與京宫兼襲世職在京領俸者情同一轍可否援照辦理之處理合取具同鄉京官印結黏連縷陳緣由赴部請示等因到部查請領洋銀事隷户部該員應自行赴户部呈明辦理相應批示○管理太常寺事務禮部尚書臣宗室崑岡等謹奏爲題請　欽派事恭照光緒十九年正月初七日　世祖章皇帝忌辰應行遣員恭詣　孝陵讀文致祭謹案臣等祀則内解　一　陵上守護公等中題　遣一人就近恭往致示准宗人府將守義公意普光裕等銜名開送前來　　繕入題　　　恭候　欽遣一人俟　命下之日再由臣寺知照宗人府轉有知照屆期恭主蔣　謹　　奏　　　　　十八　　　六十 
 
 

Page 2

 
 
三日奉　旨遣奉恩輔國公意普行禮欽此○户部准河南巡撫裕移咨内開河南省應撥科布多軍餉臺費銀兩所有以前解過各數目均經隨時咨部在案兹准該參贊大臣等恭錄　諭旨咨催前來當卽飭司先將欠解臺站經費一欵在於光緒十八年地丁項下設法籌措銀二千兩於十一月十三日發交管解漕折委員卽用知縣董思寛具領順道解赴張家口察哈爾都統衙門交納以便由科布多派員迎提據布政使廖壽豐具詳前來除分行察哈爾科布多外相應移咨户部查照○嘉平二十日爲和碩莊親王載勛四旬正壽在廷王公大臣均往祝嘏莊邸傳集丹桂徽部並外串名優於十九二十等日在毛家灣府第演戲兩晝夜肆筵設席欵待嘉賓極一時之盛○吉林烏拉打牲總管雲生派委翼領烏什泰率牲丁等管解松子榛子温朴凍梨香梨等二十餘簍於十二月廿二日齎入東華門赴總管内務府堂上投文交納恭進　上用○合肥相國以新授湖北宜昌鎭總兵傳廷臣現帶練勇分防熱河建昌平泉一帶地面遼闊山谷深阻向爲馬賊出没之區又值兵燹之後流亡初復該鎭久在邊外情形熟悉威望素孚近來調和蒙漢緝捕盜賊地方賴以安謐值此冬防吃緊未便遽易生手致涉疏虞擬俟防務少鬆遴員接替再令該鎭入都　陛見卽赴新任以重職守等情附片入奏光緒十八年十二月十五日奉　硃批著照所請兵部知道欽此○奉恩輔國公榮頤奉　派歲暮致祭　孝東陵嗣因榮公續請病假未克如期往祭經宗人府繕具王公銜名清單請　旨另行改遣光緒十八年十二月二十一日奉　硃筆鈐出改遣奉恩輔國公載㷇行禮欽此○吏部爲曉諭事所有光緒十八年十二月分月官國子監博士黄晉銘一員知縣陳祥燕一員相應出叙令於二十四日黎明過堂二十五日赴天安門外朝房伺候掣籖如是日不到定卽指名題叅毋違特示○福箴庭大金吾諭飭京城内外各門門領門吏門千總等知悉封印期内内外各門於每日申正三刻闔閉卯正啓放以昭畫一而期愼重各門值班官兵務當按時啓閉認眞稽察不得陽奉陰違如有不遵一經派員查出定當叅處切切毋違○江西巡撫委員卽用知縣吳大令慶揚管解去年第五批漕折銀五萬兩分用木鞘裝盛按站遞運於十二月廿二日抵京由原解丁役赴户部當月司掛號遂將餉鞘扛入後庫堆存以待示期兌收 
[巡道履新]  
　　新授江南鹽巡道胡觀察去冬因事赴滬未卽履任迨公務勾當已畢卽由綠楊城郭泛棹白門擇於正月初十日接篆視事暫以中正街賑捐局爲行轅署任謝觀察擬於十二日登舟十八日接淮揚道篆屬下各員迎新送舊脚靴手版極盛一時 
[購地結案]  
　　金陵三條巷荒基一所由王姓售與美教士李書滿執業地方紳衿因地有糾葛具禀洋務局及上元縣請官追還以免日後纒訟此已屢紀報端現聞李教士亦知售地之人不甚可信將來必多唇舌又經各官及美領事勸其收回原價另覔新基遂於去臘杪在縣署取回價洋八百元其盜賣之王姓已因他案被繫大絶難逃薄譴也 
[請除苛政]  
　　華商葉書秀華向在新金山之乞列埠開設維利號計已二十餘年矣前日特由新金山到香港卽在港地邀請名望華商多人會同集議欲爲聨禀中國總理衙門其禀内大略欲求總署照會英廷現在新金山各地抽收華人身稅一條最爲苛虐請將此稅爲之核减并請嗣後華人之旅居新金山境内者勿得過於酷待云云俟議定後并將是禀抄一副稿呈至香港督轅以備港督爲之觀覽有謂葉書自到新金山於兹二十餘年不惟術精計然且品行端方和平接物於桑梓情誼尤能加意維持地方官若有議及禁例限制華人之舉葉書必向官爭論求其豁免或稍從寛减由是華人之得其裨益者甚多現新金山各埠設立入口身稅輕重不一華人之在紐受威士省登岸者每名抽身稅銀一百磅在書士蘭省登岸者每名抽身稅銀三十磅在域多利或他士文尼紐思倫及西南諸境登岸者抽稅銀十磅其限制華人之例可謂苛矣自此例設立以來華人之到新金山者亦寥寥無幾因是各埠生意日形冷淡卽香港及附近口岸生理亦大爲損傷是則新金山之禁限華人實非香港之利也原夫新金山之所以設此身稅禁制華人者豈眞與華人有仇哉無非以華人之到此邦者多屬工作之流工價微賤所獲錢財又盡付歸中國是以土人因生妬忌之心耳不知華人工值雖廉且有比是而更甚者豈土人獨未知之耶查華人工金每禮拜至少亦須一磅而日本工人之在新金山者每月工金祗得三十先令然此猶未每况愈下也至於加拿加工人每年工銀絶得六磅而止較諸華工所得已有天淵之隔矣而獨於華人是妬是誠何心至謂華人所得錢財盡以付回中國一語尤爲不情之甚夫華人上有父母下有妻子遠越重洋得此微利倘棄父母妻子而不顧是尚得謂之有人心乎不但此也華人隻身萬里爲西人闢土地斬荆榛開荒種植其有利於地方者不知凡幾自問藐兹一身歴盡幾許艱難費盡幾許心血方得此血汗微資寄回本籍亦是情理之常而乃以是見妬得無西人之到中國所獲之利將盡在中邦花散乎抑仍不免匯回家鄉乎試返躬自詰當亦無辭以自解矣葉書見事不平是以此次回港專爲聨合港商呈禀中英兩國朝廷求其著力辯駁務使新金山官員將華人入口身稅盡行豁免否則亦須量爲節减勿將華人過於限制於以順人心而維商務是眞庸中佼佼者矣葉書此舉其能舉辦與否固不可知而其一片血誠成固斯人蒙其福不成亦天下諒其心夫葉書不過一巨商耳而能重洋返棹不憚煩勞以爲我　中朝出力况香港舊金山莊號棋布星羅不下一百餘家其可不互相聨絡以助葉書辦理此事也乎○○○○○ 
[王子微行]  
　　前月有美國帆船名曰勞末耶麥立曾在日本之神户載貨前往紐絶地方不意行至中途附近新加坡之鳳舞鸞海面觸礁致遭沈溺當其遇難之際船中司舟水手等見大局已危知難挽救乃將火食等物以三板載至鳳舞鸞登岸以圖暫延殘喘於是居鳳境者三日諸人見難了局因分乘三板至新加坡近日忽聞一事頗奇蓋該船中有一少年水手乃俄國某藩王之裔也當該船由神户駛行之際業由俄國駐紥神户領事詳細查知其人蹤跡因卽將情電達俄廷旋接俄廷覆電稱著將是兒由俄國戰船送回本國奈駐日領事接到俄廷電諭時該船業已啓行莫由追挽故發電至沿途口岸請將王子截留迨至新加坡始晤王子这面因據曾與王子會晤者云王子在船中操作與衆水手無異技藝亦無以過人所異者雖在髫年竟能熟悉各國方言且於英國語言便爲深透窺其爲人似甚沈潛淵默不輕言笑人有問其名者但笑言下力西士人再問其家居何處及詢其家事王子笑而言曰吾家疆土當未經俄割爲轄下之時則吾祖分位之尊較諸爲王更大衆復問其旣爲貴胄何以私行出境王子復言吾之出也實欲遍覽天下名山大川以開眼界回溯余出門伊始曾先至地中海一帶再轉而之紐絶嗣復至東方各處時余已欲言旋不意行至荷屬之厦答地方時忽轉念再遍遊各地故至日本一遊也聞當王子抵日之時俄國領事曾到船中謁見因卽請其可國王子答以傭期未滿且更欲周遊各處未便言旋且王子復深愛該船大副爲人當在鳳舞鸞時曾與該大副及水手三名同坐一船欲來新加坡不意行至半途風狂浪巨船爲波浪擊沈所幸乘坐之舟係爲救生船故雖傾覆亦不至沈時諸人在水中扳船求救者巳閱六點鐘之久迨至風浪略息後始相與將船中之水戽去方能乘坐然已不能去住自由因被吹至龍牙地方再由龍牙附搭輪船以來新加坡當王子到時俄國領事曾往謁晤後卽勸其歸國王子亦言吾今以後已熟悉天下人情以及行船風波之險故已願回本國云現王子已定於卽日由俄國戰船乃美直里丹士魁送回俄國矣 
[紀武義士事]  
　　古來豪傑之士每多起於寒微賣漿屠狗身不出閭巷名足動王侯蓋其所挾持者固有可以感人者在也今乃於武義士見之義士山東東昌府堂邑縣屬柳林鎭人武其姓訓其名少時落魄無以自赡遂投某姓家傭工某姓固一鄉之富者也延師課子弟令武伺候書塾青衣隊裏隨俗浮沈一日檢點燈檠悮污書籍觸主人怒遂下逐客令武惘惘出門行二里許不覺悲從中來默念高天厚地中竟無位置 
 
 

Page 3

 
 
安用　　　自投於眢井適有人經過見而憐之援之以手得不死由是行乞街頭長吹吳市之簫藉免翳桑之餓如有餘錢則儲之囊底日積月累絶　　蚨一貫遂待赴某姓家宛轉哀懇乞以此區區者付典守之人藉權子母某姓憐其誠慨然允諾如是者數十年繼長增高居然成小康乃復　　然術囤　居奇又數年積財帛無算慨然曰我一窶人子耳今者建美宅購良田出入鄉里揚揚自得豈始願所及料者然人生不可不知足手而後不願黄白物之再有加增准當爲地方興義舉傳之無窮我願慰矣於是恤老憐貧解囊不吝復在村中築室二十餘間延聘耆儒以教貧民子弟買田二頃歲收租息　筯膏火虎處離城四十里風氣樸陋自義士首建學塾以爲之倡絃誦琅然人知嚮學邑侯以爲賢中詳大吏請　旌於朝　賞紙樂善好施字樣邑侯製成匾額親詣學塾懸掛衣冠鼓樂溢巷塡衢遠近嘖嘖稱盛事近聞義士尚欲推廣前規赴清州勸募經費少陵詩云安得廣厦千萬間大庇寒士盡歡顔義士庶幾近之 
[媱僧抗法]  
　　寗波延慶寺當家僧某雖已偏衫髠頂依然色相未空屢被摩登伽女攝入媱舍媱躬撫摩以致壞戒體者屢矣近又與孀婦某氏有私錦衾角枕之旁時露如來寳相事爲鄰婦盧大姐覷破於去臘某夜入室捉姦揭去被池雙雙綑縛一則金訶微掩軟温新剥雞頭一則錫杖斜抛瑟縮幾同蝟伏向之呵斥僧卽叩頭如搗蒜願出銀數百圓爲解穢資劣紳某某等聞之思藉此爲生財地步索之不遂則慫恿大姐出首控官楊邑尊提訊之餘王唐氏直認與僧通姦略不諱飾邑尊立派幹差提訊僧竟抗不到堂邑尊怒差之得賄徇情各責一千板始供出庫書余某代爲緩頰故未拘拿邑尊傳余到案拍案大怒經各房總君竭力籲懇邑尊怒稍解勒令限日交僧現已逾期僧仍未到嘻僧亦猶是大耳惟少去頭上八千根煩惱絲奈何卽不許一通人道耶問之我佛如來如來惟拈花一笑 
[麋臺小誌]  
　　初三夜西路總巡郭明府率領勇丁往各處查哨至撫轅附近馬濟良巷内聞某姓家呼么喝六片骰聲喧飭勇推門向入將賭具起出諭令不准賭博有某甲出言挺撞明府大怒喝令拿人當獲甲乙丙三人帶回局中升座提訊判甲笞責三百板乙丙二人姓念哀求從寛免責著具改過切結交保釋放○初九日傍午有一少年衣重裘跨駿馬馳驟於大街小巷揚鞭得意行至倉米巷口忽有狀似游通之　甲不肯避讓致馬首誤撞其身甲大怒將少年拖下敬以老拳旋又拖置水潭使其衣履霑濡旁人上前解勸置諸不理反出惡聲亦遂聽之忽見人叢中擁出四五人助甲大聲曰盍至茶肆評理甲曰善遂將少年一擁而去後不知所終○大石頭巷陸公館傭婦某氏年方花信服役勤勞　得主婦歡比鄰某妓寮龜傭某甲誣氏以不潔之名密以告妓妓漸爲他人道之氏亦有所聞新正初六夜向主婦大哭主婦百般勸慰始何臥　睡下忽於夜半起身對鏡濃妝將鞋履衣服更換一新取阿芙蓉膏數錢和以燒酒密地吞服次晨方訝其高臥不起揭帳視之知己服毒赴卽設法施救無如吞烟過多不能奏手致喪其軀氏之死亦烈矣甲污人名節節害人性命論其罪狀當人明鼻地獄 
[豐頓移弊]  
　　盡院之設所以作育人才衡文者自宜一秉至公掃除私見不謂相沿日久竟有假公濟私者此寒士之所以抑鬱無聊而急欲發憤一道也去臘有貢生程某等具禀於兩江督轅以鍾山尊經兩書院官課每月延候補正途州縣校閱弊竇太多情願自减膏奬另請山長評定甲乙蒙督憲批示略云本部堂前督兩江時書院積習未聞如此之甚今據所禀各節如閱卷候補官或受情託而取或自作自取或與考生瓜分膏奬而取種種弊端言之齒冷該生等禀懇專請山長苦於經費不敷又斷無攤扣膏奬之理碍難准行至照科塲規矩扃門考試糊者彌封閱卷官但評文字優劣僅圈單圈不塡超特等名次候本官覆校再定棄取並在卷面蓋某某閱戳記以便稽查此事尚屬可行仰江望府先行出示曉諭一面通詳輪考各衙門查案辦理永定爲例可也督憲愛才若渴一經具禀立卽施行從此弊絶風清懐瑾握瑜者不致湮長不彰豈非快事 
[然砲貽殃]  
　　新正初二日早蕪湖水師營遊擊彭迪菴遊戎乘坐太古輪船赴金陵賀歲登輪之際江干停泊各砲船鳴砲致敬忽轟然一聲不啻天崩地裂居人皆從黑甜鄉驚醒梁塵簌簌下墮玻璃窓亦震撼有聲初不知其何故旋悉官碼頭水師守汛砲船悮落火星於火藥艙中霎時轟炸本船之前半截不知去向少頃始見碎板紛墮水面旁有一船相隔丈許艙板忽被彈去一塊幸人口尚無傷損該船哨弁楊大貴急飭兵丁泅水將大砲撈置岸旁一面加工庀材從速賠修未悉上臺能曲諒其無心之過否 
[潯市春聲]  
　　潯郡地當孔道宵小最多九江道誠觀察會同九江鎭何鎭軍嚴飭所屬府廳營縣督率城廂内外保甲委員及各處卡房嚴查奸宄以靖閭閻是以柏酒霏香桃符煥彩熙熙皞皞略無厖吠之驚云○立春前後瑞雪紛飛屑玉霏瓊高移尺許至臘月二十八九兩日復陰雲四合柳絮漫空行人旣頂足難行市面亦因之岑寂矣 
[九江官報]  
　　新正初八日九點鐘時九江府崇濟川太守由水路赴省叩賀上臺年禧啓行之際德化縣羅明府偕印委各員弁赴江于叩送如儀○記名簡放提督署九江後營遊府邱雨亭軍門因公至金陵於新正初七日附招商局江裕輪船東下標下中軍楊熊兩守戎曁千把諸弁均送往江千○特授瑞昌縣吳慕臣明府念慈於初三日來郡謁見道鎭府各憲拜會各同寅小作勾留隨於初六日叩辭回署 
[禁米出口]  
　　本邑南市米業素稱繁盛去歲年書大有而米價迄禾從廉小民之數米而炊者大有艱難之勢上海縣黄大令訪知奸商刁儈往往裝運出口希圖善賈而沽以致貨物日稀市價日貴遂飭差嚴密查訪如果再有前項情事准隨時禀請提懲 
[車中怛化]  
　　本邑英租界北泥城橋東首壽聖菴佛店前不知何人停放東洋車一輛昨晨驀見一年約廿餘齡者斃命車中觀者驚駭異常譁聲四起巡街捕聞而趨至騐之確隨卽歸報捕頭捕頭傳地保至查明其人實因病而逝並無親屬在申遂報請保安堂給棺殯殮 
[車夫可恨]  
　　本邑由小東門外迄小南門一帶小車雲集御者皆兇横異常每見坐客之巽懦無能者卽肆意欺陵乾没所携之物此種惡習蓋已罄竹難書矣前晚有一江北小車夫載客過大東門向南而去乘客不備將釘靴錢袋暗中遞與同黨之人客見之立將軍夫扭住贈以老拳車夫自知理絀詞窮伏地求免而同黨已伺隙脫逃矣客不欲多事乃釋甲而歸 
[巡察匪人]  
　　風日晴和人意好夕陽簫鼓幾船歸此西湖風景也滬城無水道畫舫不得遄行以故曳雪名姝圑雲小隊輕衫紈扉不能顧影臨流每當月夕花朝惟回邑廟豫園踏青訪翠湖心亭畔船舫廳邊時有麗人往來憑眺今雖滄桑屢變樓臺花月盡移至十里洋塲而燕語鶯啼新年乍報猶有呼姨挈妹選勝園中者無賴棍徒卽溷跡其間藉端滋事遺簪墮珥時有所聞上海縣黄愛棠大令謂似此匪類横行將使花明柳暗之區化作荆天棘地因特派差巡綽犯卽拘懲我知緑鬢嬌娃朱顔少婦定當買絲以繡頌賢使書德惠無涯也 
[火燭宜防]  
　　滬城邑廟東首高玉豐花爆店於今正初五日傍晚時遺火硝硫中以致上熾事後四鋪圖董及左右隣以高時不小心一年之中往往失火數次遂告知地甲令其遷移高央人向董熟商仍居是處日來紛紛議論尚未知董意若何也 
[諭令投質]  
　　德聚隆桂圓店主黄增福投上海縣控公泰興糖行主劉永順劉阿侯索欠行兇毆傷頭額擊壞生財黄大令正在飭差提究永順卽自行投案大令著傅黄質訊此已列入報章昨日午後大令拜客而回黄遣抱某甲在大堂上攔輿遞禀訴稱前日奉訊愋主人傷勢沈重臥牀不起去歲之杪豖順等來店行兇將生財擊設無存是以新正不能貿易差役禀稱小的已將被侍解旬矣大令謂甲曰目今人証已齊爾 
 
 

Page 4

 
 
主無論傷之重輕應令投案傷質甲唯唯遵諭而退 
[上海縣署紀事]  
　　待質所看役禀稱押犯王阿同患病沈重勢將不支黄大令遂諭令官醫入所診治○瘋婦某氏年將花甲昏瞶不堪前日奔至縣署前大聲呼喊時或戟指怒詈時或披髮狂歌旣不可懾之以威又不能喻之以理適黄大令公出回署升堂收受呈詞婦又奔至輿前極呼寃枉向之詰問則稱家有强盜求大老爺早往捕除大令飭差攢逐出門不准恣行胡閙 
[英界公堂瑣案]  
　　包探何瑞福禀稱蘇州人王雙喜前在四馬路四海論交樓冋人訛詐獲送大老爺訊懲遞解回籍今又來此是以拘送案下王不能掩飾祗泥首求恩蔡太守判令笞責一百板仍備文遞解回籍○三十七號西捕禀稱昨日巡路時見張蔡榮停車虹口百老匯路阻碍行人喝令移開堅不依允是以拘案請懲張供稱小的係江北人初次當拉車之役未知租界章程蔡太守判令管押三日○本城一粟庵住持僧大松低眉合十稽首和南訴稱徒孫道眞不務焚修敗壞宗旨近竟竊取蚊帳二頂及桌幃携至租界中由捕拘送案下請將贜物給領并求准帶回寺内以佛法治之道眞供稱僧人係大松僧之徒孫尚求大老爺俯念修行人大發慈悲曲予寛恕蔡太守姑准大松將贓領去並帶道眞回寺自行管束○包探唐寳榮禀稱前者禮查洋行中失去洋銀四十六元疑細崽王桂春等人行竊經小的獲送訊供堅不承認今已查明實被倪阿寳所所竊原贓雖經起到尚未齊全蓋已賭輸矣另有王文煥者控倪謐去狐皮褂亦已吊出贓桂春及龐阿法蔣瑞生王阿連李意生徐財源同供稱小的等均在禮查行當細崽行主失去洋銀致被誣陷現已查明倪竊尚求大老爺俯賜昭雪免致永被惡名文煥遣人投案領贓倪供稱小的係丹徒縣人並未竊取洋銀至狐皮褂向文煥借來惟不應付質耳蔡太守判令管押四月俟期滿遞解回籍請該管地方官嚴加管束狐皮褂暫存捕房俟文煥酌償質本始准領歸桂春等六人概行省釋○包探唐寳榮禀稱虹口某西人宅中時時被人竊物旣赴捕房呈報捕頭卽派小的前去稽查查至管門人王阿連房中見有金鋼鑽針一枝爲此拘王送案王桂春供稱阿連是小的之子拾取金鋼鑽針祗爲貪圖小利並非作賊求賜恩寛阿連供稱此針實係拾諸地上求免與賊同科蔡太守判令管押二月贓暫存捕房以便給還失主○八十八號巡捕禀稱小的巡至耶松船廠外見徐星才持銅而出知係竊來是以拘送案下蔡太守向之詰訊徐供稱此銅由蕭小生囑携遂飭傳蕭再訊此前日事也昨日蕭已傳到供稱小的並未囑徐携銅平空被誣求賜超豁徐無可狡展俯首求恩蔡太守判令管押四禮拜蕭無于釋出原贓給還失主○潮州人揚阿春訴稱小的在治下開設小烟館同鄉人姚阿忠乘間竊去釘靴質錢使用由捕查獲請准領贓姚供稱小的頻年失業流落他鄉無食無衣以致恭顔爲此此間尚有兄長求大老爺恩賜超生蔡太守判令管押一禮拜期滿交伊兄收領原贓給還失主 
[法界公堂瑣案]  
　　包探王榮培禀何阿根在江裕輪船行竊搭客水烟袋一枝被失主扭獲送入捕房管押今又在身畔搜出押票一張業已吊到所質之物係珊瑚手釧一隻齎呈案下何供稱臂釧係野鷄輪船夥何阿桂之物阿桂現往日本尚未回滬同轉謂旣係他人之物何以押票在爾身畔想爾在輪船行竊已非一次何供稱小的不敢犯竊謂水烟袋當塲被獲無庸狡賴判押候笞責一百板以何係粤東人飭送廣肇公所請董事收管○通事禀徐文標方寳和貝阿得等於深夜時在租界内鬥麻雀牌巡街捕以其違禁卽將三人拘住起出賭具牌一副小洋五角錢二百餘文火油手照三盞一併送案徐方貝等同供逢塲作戲不敢時時賭博同轉謂新年已過賭禁重申爾等豈不知乎姑念是小賭除將搜出錢洋充公外各判罰洋一元以爲儆戒三人身畔無洋著押交○包探郁庭湘禀陳阿根前夜在八仙橋畔攫取婦女銀挖耳簪一枝經巡街華捕追獲人贓送案請究同轉問陳曰爾攫物已有幾次陳供挖耳係别人所攫與小的不干謂當時被獲豈容推諉判押候笞責一百板○四十三號華捕控被第二千五百四十號東洋車夫兇毆一案屢列報章昨據車夫陸坤寳施亭華等將行兇之李狗郎指獲捕房遂將三人解案李狗郎供詞抵賴同轉謂巡捕指確認確實爾亦不必强辯判押候笞責一百板枷號一個月示衆陸施兩人仍還押次日與車主席阿四一併開釋○捕房又將去年行竊對金牌三十枚案内之王德金解案王供小的實係丹陽人並非湖北人同轉飭護勇將王移送上海縣遞回丹陽原籍○陳林泉卽明線去年積欠有恒洋行房租洋十元五角十一月廿三日經收租人楊郁卿控押在案嗣因無人具保又欠租洋三元五角同轉傳問楊郁鄉屢次不到昨將陳帶案謂房主係英國人商諸魯繙譯官判將陳送交英公廨聽候發落 
[好善可風]  
　　本館協振所昨承厦門楊翊卿善士以九人元三十兩助振去歲被災者數省小民困苦情形久爲仁人所心惻大善士慨擲囊資不分畛域和風普被甘雨頻霑載道飢黎有不交口而頌生佛哉旣已掣奉收條復綴數言於報牘以見大善士拯溺救飢有如此者 
[善善交孚]  
　　謹啓者敝堂接奉不留名善士助規元一百兩山西急賑求保平安同日又奉鄧存書仁翁交來姚曉江大善士舊欵洋二十元樂助山西賑捐並代姚君求增福壽祗領之餘仰見姚君有讓利之心鄧君能成人之善財美兼并殊爲難得况乎救命之錢不惟平安永保而求福得福求壽得壽善善交孚天從人願請登報　以誌心儀[  上海六馬路仁濟善堂籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[厦島春光]  
　　貿易塲中例於三節結清帳目時當歲暮索逋尤不能寛蓋以一過年關陳帳更未易收取也去歲除夕適逢陰雨泥濘載途由帳之人渾身濡染其苦亦可知已○新正元旦大雨傾盆寒氣刺肌銛於鋒刃初二日雨師作惡屋漏牀牀怒雷發聲幾訝天驚石破諺云未屆驚蟄先聞雷四十九日雲不開春雨之多不煩爇龜而卜矣○北洋水師統領丁禹廷軍門督帶鎭遠濟遠二兵船就厦門度歲初二日文武印委各員行圑拜禮假道署演劇公請軍門井船上諸管駕惠臨開花下之清樽蟻浮玉液獻雲中之法曲鶯囀味喉軍門顧而樂之至晚始興辭而出旋於初四日乘鎭遠赴福州○初三日署泉州府施太守同安縣李明府相約至厦門初四日附某輪船赴省叩賀大憲新年馬巷通判戎泉生别駕則於初三日至厦門初六日卽回署○稅釐局提調經太憲委馬儀廷太守接辦太守本辦泉州總局現在不逡兼顧另委范太守接辦日前范太守已蒞泉任事馬太守偶爲二豎所侮大約須開印前後始可告痊也 
[秀野橋邊踏青記]  
　　松江訪事人云天馬山俗名燒香山地屬婁縣所轄向有航船來往恐城代客我還貨物新正初五日金烏西陵玉兔將升枯蘆敗柳之間時見漁燈明滅適招招者操舟而返道經山下某莊突來鹽臬若干人分駕兩船擺揀中流行刼次晨船主間單報縣計所失貨物約值錢二十餘千至初七日忽又報稱實祗失去七八千之譜不敢遠勞大老爺勘視夏邑尊恐其中有掩飾情事隨帶同吏役前往履勘說者謂恐賢使書一經遥莅吏役必多所誅求故設詞以却之也理或然歟○客歲小除夕滬上某賈由亭林等處收得洋銀一千七百圓泊舟經城西郊秀野橋畔日之夕矣偕船主登岸閒行船夥見艙中滿哉銀蚨頓起不良之心竊取七百餅乘間脫逃少焉賈與船主聨袂偕回聲喚船夥不應檢視行篋所失已多乃責令船主根查務獲不知以後如何○松俗新年時節各鋪户必鳴鑼撥鼓藉以點綴昇平至初五日財神誕辰則先一夜羅陳果醴牲牢以期神降之福斯時也家家爆竹户户花燈徹夜通宵興高采烈少年子弟復於閴闐喧闐之福彈絲品竹到處游行引逗人家婦女出觀俾得飽其眼福誠惡習澆風也婁縣夏邑尊親出巡查適遇甲乙等人在大街上競敲鑼鼓皂役向之鴻止甲乙若同聞也者皂役大怒欲毁其鑼甲大言曰新年行樂官民一體有何于犯而竟喝禁爲差役惡其倔强難堪藉折毁刑杖爲名拘之以去甲父武弁也聞知其事擬趙入縣署乞情見邑尊盛怒未平乃默然而退嗣經某紳爲之緩頰邑尊始將甲掌頰一百下釋之使歸 
 
 
 

Page 10

 
 
   
 
