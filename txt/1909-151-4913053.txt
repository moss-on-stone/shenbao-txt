# 1909 - 151 - 4913053

 

Page 1

 
 
   
 
 

Page 2

 
 
宮門抄 
　　四月二十日召見軍機薜　辰長紹楊家驥左霈萬本端余炳文 
交旨 
[四月十四日軍大臣欽奉]  
　　旨貝勒軷洵等奏遵勘添　御路基址並儗移建風水圍牆糩　呈覽一摺所有風水牆圍著照查勘情形敬謹修理　御路橋梁俟恭謁陵寢時由該管大臣照例修理欽此又奉　　諭旨吏部奏前閩浙總督許應騤庶子許秉瑨應否准其復還原廕一摺著母　還廕欽此 
[四月十五日軍大臣欽奉]  
　　諭旨會議政務處奏議覆前東三省總督徐世昌奏吉省地方遼闊治　難周援案添改民官酌裁旗缺一摺著依議欽此 
[四月初十日經内閣奏派王大臣驗看十一日覆奏奉]  
　　旨廕生逹伸著以文職用胡同林著外用易樹芳著外用翰林院侍講員缺著雲書補授内閣滿本堂中書員缺著承啓補授欽此 
論説 
[論劃一幣制不可再緩]  
　　我國幣制之紛　無定。至今日亦可謂極矣。查各省通用之銀幣。有銀塊。（即本來之銀錠）墨洋本洋（香港所用之銀幣）龍洋之别每一種。銀幣。即有一種之價。甚至甲地用此。乙地用彼。往來匯劃。不能通作即。同用某種銀幣。而價値高下。亦迵不相侔。尤可怪者。我國自鑄。之龍元。亦有省界之别。彼此不能通用。但此猶就主幣言之也。至於。各種輔幣如銀角銅元等。亦各自爲價。毫無統一之制。銀角之價。既不能。與銀元合算。又不能與銅元合算。銅元亦復類是。以故每銀元一枚可兑銀角八九枚或十餘枚。而銀角一枚亦可兑銅元八九枚或十餘枚。既不以十進。又不以八進以。 
 
 
 

Page 3

 
 
十二進。聽商市之上下其價。揆諸鑄幣之本意。瞠乎遠矣。我國内地幣制之敗壞。已逹其極。通商大埠。且任外國之銀幣紙幣暢行無滞。（上海通用英法各國之紙幣。東三省通用日俄兩國之銀幣紙幣。尤其顯著者。）近者輪舶交通。鐵路四。逹外國之紙幣。漸次灌輸内地。已有不可遏止之勢。於此對於内不謀整頓之方。對於外不圖抵制之策。則我國之幣制將日趨於恐慌而無可收拾矣。支持財政者。其亦念諸否耶。 
　　貨幣者。爲國家財用。人民生計之至要關鍵。所以定百物之價値而握工商交易之樞紐者也。百物之價有漲落。貨幣之値則一定而不變。物價之高下。即以貨幣之多寡爲衡。今我國貨幣之價。亦時有漲落。則貨幣直百物之一耳。而人民往來交易間之紛紜錯雜。固難免矣。且一國之貨幣。必以一種爲主幣。因往來交易之不便。遂有各種輔幣之設。則輔幣者所以助主幣之流行。其價必與主幣相合而計。斷無各自爲價之理。今我國既以銀元爲主。幣則各種輔幣如。銀角銅元等。必彼。此交互。增减核算。各得其均。斯爲一定不易之制現。在以銀元兑銀角。以銀角兑銅元各自爲價。漲落無定。而人民往來交易之間。又多一番紛擾。是則我國之幣制。其不便於流行。可稱已極。實行劃一。豈可再緩。至外國貨幣。流行於我國。尤與國計民生有密切之關係。窮其流幣必至握我經濟界之主權。而我　濟界之盈絀。勢必惟彼之命是聽。（現在上海各國銀行已隠操隣近諸地） 
經濟盈絀之權矣。）爲害之烈。勝於路礦。是亦國家命脈所關。不可不亟謀抵制之方者也。 
　　樞府諸公知幣制不一之爲害甚大也。年前内詢各部之意見。外徴各省之説帖。集思廣益。折衷至當。遂下改元用兩之諭。旋度支部以用元已久。改兩不便。又有兩元兼用。添鑄元半銀幣作爲一兩銀幣之議。雖尙在調查。恐不久即將實行。竊以爲當此幣制未定之際。各省通用銀元。已成習慣驟議更。張必多阻礙。今既兩元並用。可稱權宜之計亦可謂便利之制。急應由部詳訂規章。頒行各省。預定實行日期。通諭民間知悉。嚴飭照行。不准稍違。庶我國幣制之紛擾。其可一掃而盡乎。 
　　我國劃一幣制所當注意者。尙有二端。一在統一造幣局一在劃一幣式。鑄造貨幣。宜取中央集權之制。而後可收全國通行之效。我國昧於此旨。各省分設造幣局。所鑄之幣模式不一。且有某省造某省官錢局造等之字樣。即銅元之式。雖已一律。然仍附鐫鄂寗浙閩等字。以致各省不能通。行遂啓市儈挑剔之漸。甚至明頒公文。嚴守省界。彼此不准往來。官爲之倡。民和於下。同國之貨幣。不能通行於同國之間。尙復成何體制。恐亦地球各國所罕聞而我國實爲創例也。今若盡撤各省造幣局。統歸京師鑄造。則擴充規模。一時恐難辦到。且各省造幣局全歸無用。亦屬非計。竊以爲京師之造幣局宜定名日總局。而將各省之造幣局定名日分局。統由度支部派人經理。不歸各省節制。一面將銀銅諸幣。劃定模式内外一律。不得稍有異同。此於劃一幣制所關。匪淺尤應於實行劃一之前首先舉行者也。 
邇來銅元減折之風潮。層見叠出。本報已著論痛詆其害。應急謀補救之方矣。而劃一幣制。即爲補救中至要之一策。所謂根本上之計畫也。亟宜早日頒布章程。嚴飭奉行。以救燃眉之急。若必待度支部幣制調查局詳爲調查。妥定細章。一面再俟各省清理財政畢事。而後始謀及此恐銀價日貴。錢價日賤。而民間之往來交易。益趨於恐慌。至恐慌現象已逹極點。若欲藉劃一幣制以劑其平。恐亦難免抗阻之虞也。當局者其速謀善法母遲。 
專電 
[電一（北京）]  
　　河南同郷京官杜嚴等呈請都察院代奏本省交涉局員楊整宸擅與福公司訂立續約破壞礦務貽誤大局有十大害如所出煤斤不准豫省商人包運英商反能囤積是直濟敵借欵千萬現並未付請飭外務部農工商部河南巡撫據理力爭作廢縱不能亦應遵照前撫所訂之約辦理奉旨着寄諭外務部農工商部吳重　知道 
[電二（北京）]  
　　東督錫清帥奏集欵創辦郵船又延吉防費至少六十萬請飭部速撥奉硃批著度支部議覆 
[電三（北京）]  
　　又奏濱江關道施肇基因與俄人商辦自治會等事經部調京委劉鏡人署理惟該關道關係重要請免調赴俄奉旨照准 
[電四（北京）]  
　　玉崑請省墓假七個月奉旨照准 
緊要新聞 
[政務處議准吉省添改要缺北京]  
　　閏二月十九日前東督徐世昌等奏吉省地方遼闊治理難周擬請援案添改民官酌裁旗缺一摺刻已由會議政務處議奏略云原奏所稱邊省與内地情形不同内省重在治民以户口之繁庶爲準邊地重在守土以地方之衝要 
 
 

Page 4

 
 
爲衡誠爲切合時勢之論所擬請於該省東南東北兩路各設兵備道一缺一駐琿城管理琿春延吉緩芬一带邊務並琿春關税交涉事宜一駐三姓管理依蘭密山臨江一带邊務並依蘭等處關税交涉事宜與前設之西路兵備道並加參領銜以資控制鎭撫邊陲最爲扼要應准如擬辦理又請添改府廳州縣各缺計升改之缺在西路日伊通直隷州榆樹直隷廳北路日雙城府賓州府臨江府濱江廳富錦縣東路日綏芬府穆稜縣南路日延吉府和龍縣中路日五常府共十有二缺添設之缺在西路日舒蘭縣北路日阿城縣樺川縣勃利縣綏遠州東路日饒河縣寳清州臨湖縣東寗廳南路日琿春廳汪清縣中路日額穆縣亦共十有二缺而寳清一州舒蘭阿城勃利饒河四縣仍擬暫從緩設臣等詳加覆核所擬措置各節俱係詳於邊要略於腹裏急於衝繁緩於簡僻後先輕重深合機宜其府廳皆自治地方州縣皆直接公署兼用隋唐郡縣之制以劇易分等級而不僅以大小相監臨核與奉天黑龍江省迭次議准成案相符又請將大通縣移治方正泡綏芬府移治寗古塔亦爲整理經界起見應請一併准如所請辦理所有原設琿春三姓寗古塔伯都訥阿勒楚喀等處地方副都統缺現既添設民官旗户案件地糧統歸管理自應并照江省成案裁撤各該副都統缺以一事權其協領以下各缺除先將富克錦地方一缺裁撤外餘各暫仍舊制專理旗務至以上新設地方官缺俱屬緊要應如何揀員補署或先派設治委員以及畫界分治招墾設防並刋發關防建葺城署核給俸廉增設佐治等官一切未盡事宜應請飭下新任督臣錫良會同該撫詳愼籌議另行分别奏咨辦理期收實効四月十五日奉旨已錄 
[度支部籌撥禁衛軍餉北京]  
　　禁衛軍大臣濤貝勒等奏遵擬禁衛軍訓練處人員職掌並營制餉章開單呈覽一摺又奏請撥軍餉軍米一片已由度支部覆奏略云臣等伏查禁衛軍所需餉項及開辦經費本年共應撥銀二百十萬兩爲數甚鉅臣部庫儲支絀籌撥不易惟以禁衛軍餉關繫重要不能不竭力湊集指定的欵以備要需查前年調赴東二省第一混成協每月正餉五萬一千兩加餉一萬兩共銀六萬一千兩上年十二月經　軍部於議覆東三省總督徐世昌等奏調東陸軍底餉仍由原處協撥摺内奏明將該協正餉加餉自本年六月起收回備練電隊不再協撥計自本年六月至十二月共七個月應收回餉銀四十二萬七千兩又四川省每年應解練兵經費銀八十萬兩以上兩項本係練兵之欵擬即撥充禁衛軍餉又光緖三十四年十一月二十六日欽奉懿旨皇帝尙在沖齡一時未能臨幸頣和園著該管大臣飭令司員等將殿座陳設妥爲封存看守等因欽此遵經咨明將頣和園歲修經費十五萬兩每年核減銀十萬兩又宣統元年三月十一日欽奉懿旨每年度支部交進年節另欵銀二十八萬兩著自宣統元年起母庸交進欽此以上兩項均係節省之欵臣等謹擬撥充軍餉以昭儉德而惠禁旅其粤海關每年應解頣和園紑斤折價銀五萬八千餘兩崇文門每年溢收税欵約銀二十萬兩左右亦擬全數提解臣部一併撥充餉需此外不敷之欵由各省解部鹽斤加價欵内湊撥足數共銀二百十萬兩作爲籌定第一年禁衛軍餉及開辦經費之欵分期放給俾資應用至調東陸軍第一混成協正餉係由第五六兩鎭分撥加餉係與第三鎭合領現在撥歸禁衛軍應用應如何分别支領又近畿第一鎭步隊一標馬隊一營現據原奏聲明挑入禁衛軍訓練應如何截清餉項之處統由專司訓練禁衛軍大臣陸軍部會商核定仍咨臣部備案三月二十五日奉旨知道 
[旅滬皖人集議爭礦紀詳]  
　　十九日午後二時安徽旅滬路礦公會假均益里商辦鐵路公會開特别大會皖人到者甚衆各人相繼演説後擔認職務辦理各事計被推舉之職員如下王搏沙葉惠鈞鄭仲敬潘勳初于右任楊千里虞輝祖姚張樹周味西王子仁邱覺民任璟吳趼人童弼臣鍾璞岑賓价人夏輔宜賓希文潘偉人謝筠亭丁廷熉張虎臣何宇麈即由王搏沙君提議下次開職員會時凡滬上各團體今日到會與未到會者均可派代表到會以便陸續加入以厚團力衆舉手贊成次議公電政府及外部由各團體公同具名衆贊成决定電稿如左 
　　北京分呈軍機處外　部王爺中堂大人鈞鑒銅官合同　限失效自然消廢已成鐵案凱約翰狡展縱令麥奎盤踞該山淫兇不法尺土未購强行侵佔近又鎗傷居民多人千犯法紀輿論洶洶將釀臣變乃又以合辦之説嘗試撓我主權舉國駭異伏懇王爺中堂大人俯念疆土至重法權尊嚴迅飭將無效合同撤銷並令英使飭麥奎離山儘法懲治以紓民虐天下幸甚 
　　又議以今日大會即爲銅官山礦共濟會成立之日公電由共濟會領銜組織方法俟開職員會再行籌議散會時已六句鐘矣 
[京師近事]  
　　某御史奏清理財政爲憲政中最要關鍵此次度支部奏定章程有限二年查清之語誠以歷年舊案清查不易不得不寛予限期非令各該省因循觀望也乃各省有特設清理財政局以敷衍門面者有並此尙未設立者至匀定州縣公費亦須本此而行各省同此因循觀望伊於何底應請通諭各省迅速籌辦不得稍有遲延奉旨寄各省知道原片抄給閲看　　度支部自中央財政集權以來差使頓增該部司員津貼以兼差故有每月千金者以此均不願外簡如前之程利川晏安瀾管象頤林景賢或以實缺知府或以特旨道員均力求堂官奏留以參議候補雖明知缺少人多一時難望得缺然大利所在咸願舍此就彼頃有庫藏司司員孚恒截取到班選授江西南安府實缺孚嫌該缺瘠苦一面在吏部請假一面 
 
 

Page 5

 
 
託某相向堂官説項向例京官外放經奉旨或吏部公文到後須即日離署孚獨於奉文後遷延將及一月其烏布尙未派人蓋某相爲孚兒女觀家度支部堂官已允仿程利川例奏請開去知府缺以本部叅議候補不日即爲具奏 
　　前月陜甘總督升允以奏陳憲政事宜爲攝政王所斥遂電奏辭職謂九年立憲預備事項重大奴才識淺且多病不堪其任等語電上後樞府以現時無適當之有才暫行慰留升督既得慰留消息對於一般官塲暨陜甘之頑固紳耆即力言憲政實行之難謂前者曾電吿辭職目今雖荷慰留豈因慰留而變吾初志哉凡一切政事仍行吾意之所嚮而而已甚麽預備立憲又嘗云我們素以敢言聞於朝當電奏辭職之先即豫料其必見慰留今果然矣朝廷之趨嚮諸公亦當知其所在矣 
　　鐵寳帥徐菊帥日來議商之事頗多上最要者係兵事與鐵路之關係略謂軍隊之効力全視鐵路運動力爲衡鐵道運動力增加則兵事之効力益顯著故一國之實力必以其兵數與速力相乘爲判定須先設法挽回外溢之敷設權始足爲兵力之輔助云 
　　河南巡撫吳仲帥自二月以來即患腸胄病飲食不進入夜尤苦不能安眠雖經醫生醫治至今總不見愈昨都中接中州函云仲帥不出内庭者已兩閲月於茲矣 
　　據日本報載黑龍江巡撫周樹模致北京電云蒙古札賚特四等臺吉於中歷三月初間率本旗下人聨合馬賊陶　陶等於呼蘭廳三姓地方異常擾亂現正相機討伐 
　　李仲帥此次赴滇因籌欵與政府切商多日現已由度支部於人清銀行撥給現銀二十萬兩交天順祥票號匯滇該號以滇市缺少現銀必須分作四個月交清方敢承允其各督撫及各海關分認籌欵共二百二十萬兩聞滇省新軍缺餉已三月有餘雖經仲帥力籌此欵然此後尙難爲繼云 
　　陸軍部鐵尙書以今年送往美國留學海軍之學生擬俟在美學習海軍科四年畢業後並在美國海軍試行一年期滿回國將此項留學生一半派赴水師學堂充當敎習一半留在海軍處辦理海軍事務 
　　憲政編查館此次設立考核專科員其權限凡該館憲政經王大臣及諮議官决議後由考核專科員核查有無不洽之處應抒所見臚列禀陳以便修改然後再經王大臣核定 
　　戴尙書赴俄答謝適因俄皇將行避暑故特電問俄京以定行期現在戴尙書之意如俄皇尙未啓程即於日間赶程赴俄如現在已趕不及即須七月後方能啓程 
　　民政部因辦車捐事宜頗爲棘手擬查各國成例以爲張本現已電駐英李使查譯全章郵寄回部以便查核 
　　日前新疆巡撫聯中丞電致郵傅部略云新疆邊圉之境消息最難利便應請大部遴派郵政幹員以資倡辦聞郵傅部因郵政尙未收回自辦殊難調遣故將原電轉送該局請爲議派近已允派北京郵政巡察司畢君出京前往矣 
　　新授山西提學使汪詒書已於日前謝恩聞汪以山西現當暑假期内舉行優拔之時必須從速赴任故擬於本月下旬請訓出都 
　　自政府簡派吳都護祿貞督辦延吉邊務吳都護已於前月起程不日即可履延日本政府聞此舉動亦調前駐延辦事日員回延駐紥六道溝以籌應付之策並聞該國政府擬添派多員來延辦理一切交涉並保護韓國僑民 
 
 
 

Page 6

 
 
   
 
 

Page 7

 
 
[]  
[]  
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蘇撫電請另設蘇屬自治籌辦處州]  
　　蘇撫陳伯帥日前致憲政編查館電稱上年蘇省遵章併設自治諮議　局遴選官紳開辦嗣又遵奉鈞館行知將諮議局改爲籌辦處擇地另設均經奏咨有案本　二月奉行城鎭鄉地方自治章程原奏内叙明責令諮議局籌辦處兼理又經輔飭遵照昨閲報載奏定自治研究所章程係歸自治籌辦處稽察管理自當俟文到遵辦惟自治籌辦處先未奉文飭設或即指兼理之諮議籌辦處而言查蘇屬諮議籌辦處複選已竣其九月應行成立之諮議局現有合并江寗之議啓泰管見擬就蘇屬現設之諮議籌辦處内另行組織蘇屬自治籌辦處一所遴選品端學裕熟諳法理之官紳董理地方自治及研究所各事一面奏咨立案具上年所設之自治總局即行裁併以免紛歧是否有當伏候指示電復遵辦等因憲政館查與定章無背立即復電照辦故蘇撫已派鄒　保江衡孔昭晉蔣炳章羅飴諸紳爲該處總協理矣 
[汴撫請奬優級師範生河南]  
　　河南巡撫吳重憙奏稱竊河南省城優級師範學堂内設優級理化選科並附設初級師範完全科均於上年十二月畢業由該堂監督協同敎員校閲試卷照章記分列等塡造表册咨由提學使核復各學生歷庙學期積分未免過寛通减優級理化選科畢業總平均分數各五分初級完全科畢業總平均分數各三分並將選科畢業崇勛一名降列中等以昭核實至初級完全科課程定章列有習字一門因該堂考錄學生時愼選文學素優者入堂其字學實皆有可觀故酌去習字一門而加授重要科目以期精進此嚴核兩科畢業成績之情形也優級理化選科共畢業二十八名其本科既皆修業二年自應照章擬獎初級師範完全科共畢業六十九名提學使以定章本限五年畢業今該堂各生或六學期五學期不等雖開辦之初爲急就師資起見日仍按照完全科鐘點程度預定增加敎授日七鐘但年期既尙有差究難按完全科畢業請獎應援照二年以上之簡易師範减等給獎辦法滿六學期者酌減一等核擬五學斯者除考列中等各生無庸擬獎外均减兩等核擬以示區别並其中有本係有職人員擬請獎以升階升銜此愼擬兩科畢業獎勵之辦法也豫省師範畢業請獎此爲第一次該堂係全省師範之模範歷年主辦監督均能照章認眞辦理故此次兩科畢業考騐程度尙與定章相符且經提學使減分降等悉屬從嚴合無仰墾天恩俯准敇部照擬給獎以資鼓勵再該堂辦學出力人員不無微勞足錄容俟查明另案辦理四月十四日奉硃批學部議奏 
[安南華僑之近狀]  
　　安南通信云僑寓安南之華商前數年間頗爲革命黨所煽惑自河口敗後法人對於此事異堂注意凡關於革命書籍一慨禁止發行時或親入書肆搜查犯者重罰不貸又平日自稱革黨者率皆遞解出境否則下之獄中故近日革黨中之勢力日益衰弱西貢一埠華商向無圑體前駐法公使孫寶琦道經安南時特捐三千佛郎爲各帮倡辦商會之用該欵由商董李某存貯銀行中至今尙未動用去歲駐法公使劉式訓又復行札該埠勸開商會各帮商人頗爲感動聞於三月初六日集議此事安南華僑各帮向來各立義祠以奉祀在彼病故之人近日福建帮提議擬將義祠改爲醫院刻已捐收八萬餘元不日即行建立近日法人在彼開抽華人身税計每人毎年比往歲加抽身税一元華人對於此事異常怨恨甚盼北京政府派領事前往俾受保護安南十子不堪法人之虐待多逃往中國内地又分往日本更易姓名入廣西籍留學陸軍工商各學校其數目已逹二百餘人 
分類新聞政界 
[蘇撫搜捕蝗蝻政策蘇州]  
　　江北各屬蝻孼萌動業經江督電飭徐淮兩道及徐淮揚三府海州一體搜捕在案蘇撫陳中丞昨准督院漾電詳吿一切當即電復云南京督帥鈞鑒洪兩漾電悉前據淮揚吳道電禀山陽海州蝻孼發見即經分電寗藩司徐揚兩道飛飭各屬未有者認眞查察已見者迅速搜捕並逕札寗屬各廳州縣一體遵辦嗣據清河章令電禀湖濱蝻現又經電飭往郷躬親督捕昨得吳道禡電隨經電復文日禡電悉清河出蝻昨據章令電禀已飭速捕所需人未飯食准其指欵開支不得浮濫桃源未據電禀既經督帥電飭捕買希嚴飭依限殲除此外各州縣已於該道前次電禀山陽海州蝻孼發見案内分别逕札飭遵仍由該道照錄本部院此電通飭所屬並就近移行徐州道府一體飭屬凛遵總之今年蝻孼萌生皆由去冬搜挖遺子未能罄盡所致現在山清桃源等處已有發見各州縣再不認眞查勘撲捕或交界地方並不協力同心預存互相推諉地步致令成蝗貽害是則各州縣玩視民瘼咎無可辭本部院惟有從嚴叅劾以謝百姓大局所係言出法隨母謂誥誡之不早也並仰分飭凛遵仍將辦理情形隨時電禀查攷撫院漾印等語譯發在案合併奉聞敬印並致徐州奭道台田守電云宥電悉徐屬有無蝻孼 
 
 

Page 11

 
 
已飭屬派委查勘田守俟複選事畢順道督查尤爲著勁希俟查明後將情形由電報查爲盼撫院沁印清江吳道台云宥電悉得雨甚慰如續沛透雨麥秋無礙仍望電示各屬見蝻之處已飭實力查挖安阜更派員帮查具見認眞惟各印委能否切實遵辦仍希隨時就近查察並將情形電禀查考撫院沁印 
[札飭赶辦消防隊浙江]  
　　浙撫增中丞札巡警道文云杭城民居稠密易肇火災業經本部院酌擬平時之預防臨時之補救兩種辦法檄飭司道府縣詳議籌辦在案查各國警政向有消防警隊消災防患規則極精實爲保衛治安之善策杭城舉辦巡警粗立基礎消防警隊亟應赶緊籌辦以衛民生合行札飭札到該道立即遵照詳考各國規制參酌本省情形分條縷晣妥　專章詳候察奪 
[查無華夥被搶情事寗波]  
　　紹興蕭太守日前具禀甬道略云頃奉撫電飭查華夥赴嵊辦繭在途被搶情事當即查復紹屬茶繭上市前曾疊次請兵上月下旬商銀大批匯紹又經就近派撥兵勇逐批護送並無繭商被搶情事茲奉前因當經分飭查明具復去後據嵊縣施令禀稱境内於前月二十一日僅據上海綸華絲廠總理職員虞秉煜呈報二十日夜在杉樹潭地方被刦失去衣服等件查無義豐銀行華夥呈報在途被刦案件是否與虞秉煜案係屬一起無從懸揣等情並據山會蕭諸上新等縣以查明境内並無華夥在途被搶　事禀請察核各前來知府復查無異立即札飭嵊縣施令嚴行追查贜盜務獲究報 
[飭縣辦理春貢香菰江西]  
　　贛省現在應解春貢業經溤中丞飭承預備以便拜摺起解惟鉛山縣應辦香菰四桶尙未辦齊解省經馮中丞電飭廣信府關太守轉飭該縣宋大令飛速解省以便轉呈　　　 
交涉 
[中葡兩使爭持澳界之原因廣東]  
　　澳門界務奉旨特派雲南交涉使高而謙到粤襄辦日前决定在香港協議俟葡使馬察杜到後即行開議茲悉葡使已到而劃界事宜尙在磋商并聞吾國與葡所爭之點我國使臣據近澳士民研究之事實持之有故葡使僅奉其本國命令不肯讓步云 
[决議延請律師控雪余案九江] 　 
　　英國威金生律師到潯後翌日即至道署擬以五百元撫卹余發程家屬已詳前報茲聞連日英領同威律師仍以卹欵了結爲請潯道因屍親屢禀按法懲兇未便曲從威金生以未遂所求仍滞潯江昨道署特片請商會總協理籌商鎭靜人民辦法商會遂佈發傅單邀請各界集議是日到者甚衆討論數小時公决延請律師由滬控雪並允協籌訟費務求逹到懲兇目的現正選舉代表禀道將案移滬一面勸戒工界靜候廷判 
　　附九江道覆旅贛人電贛學會程文卿諸君鑒余案决不能僅以撫卹了案必妥籌辦法以逹目的炳效印 
[查復勾串西人私購礦產之無據安徽]  
　　日前江督端制軍因閲某報載有畢老四串同洋人担那私買繁昌縣大信冲礦產一案當即電請皖撫密飭皖南道查復茲聞郭道飭據繁昌縣查明該山古名煤窿口山主徐德海已於三月十五日憑中價賣楊錦臣等開採煤礦調閲契據實無西人在内至畢老四原名畢師篤身著洋服曾於閏二月與廬州人王子浩（學生裝服）到繁聞係因扛帮某孀婦訟事而來亦無勾串洋人私購鑛產等情詳復到院朱中丞比即批飭責令該縣隨時訪察不得一詳了事 
[漢關道輕棄主權漢口]  
　　漢口德國租界後有馬路一條名日華景街半爲德界半爲華界德人每以不便管理欲攘爲已有時生交涉日前華界餘慶綿慶各里失愼延燒房屋甚多德領遂照會關道謂華界房屋逼近租界建築不合最易延燒德界人民房屋生財頗覺危險請將該路讓歸德捕房管理另於火塲修建馬路一條則街道寛闊遇有火警德界免受恐慌齊照岩觀察竟貿然允准於日昨示諭被火各業户從餘慶里起至綿壽里沿德國馬路一带均須讓地一丈綿慶里下首前抵馬路後至鐵路應酌留出馬路一條至華景街内舖面亦應展寬兩丈嗣後葢造房屋務先繪圖呈由警局核准方許動工云云聞各業户見此告示多不承認擬羣起反抗 
軍界 
[贛撫批飭防兵單弱之無慮南昌]  
　　贛撫馮中丞批駐吉巡防左路袁統領禀云查前據該統領以吉安地當孔道本部所駐僅只一哨兵力單薄擬請將前路第二營撥駐瑞州分駐大塘銅鼓等處即以本部第六營全駐吉安等情呈經批據該處查明議以吉安駐兵雖少然究係水陸通衢遇有征調尅期可至所請撥調第二營駐紮瑞州之處殊屬窒礙難行擬請將前路二營仍調回省其駐贛之左路第八營暨調吉之第六營中右兩哨亦即分别調歸原汛以資防禦等情詳經照准如詳辦理批飭分别移行遵照各在案查吉安地方從前駐兵較多自前歲萍鄉匪　以來袁郡較爲吃重而吉郡則差爲安靜故定章該路所部五營駐袁　者三營而吉郡僅駐其一良以形勢變遷而通省兵力祇有此數不得不相其緩急酌量布置來禀因郡城僅駐兵一哨恐倉卒之際不敷調遣自屬遠慮惟該路分駐各營防地距吉皆不甚遠省城亦呼吸可通如果遇有征調尙不難赴機迅速倘日後今昔異宜自不必拘於一成不易前院原奏業已聲明此時可暫母庸議仰兵備處核明情形轉移遵照至另禀有人濳稱該統領索費一節既無其事應母庸議所稱永吉廬三縣皆有外來會匪賣票雖已籌辦勒繳票布有無拿獲賣栗要匪未據切寔聲叙并即由處移會臬司轉行各縣查明並繳到匪票張數一併禀報察核� 
[招募兵丁之撫諭安徽]  
　　　皖省陸軍先練混成一協六十一標各營空額業經募補整齊六十二標亟須照章添練茲由督辦妥定選募章程派員分赴各州縣地方如額招齊以資編練日昨曉論各屬文云凡設局開募指定各州縣實係土著之民有志服兵即將年貎住址三代籍貫開明由地方公正紳董及殷實舖尸出具保結呈由地言官核騐明確加 
 
 

Page 12

 
 
結造册送由募兵局員按照定章詳加選騐分别去取其合格者即抄册移送地方官署存案一面編成隊伍送省點騐撥補入營充當常備兵三年期滿退伍給發憑照如果志趣純正學術俱優固有應升之階級如効力并無過失亦得享軍人應有之利益惟須堅其志願恪守軍紀共保榮名近今接准陸軍部咨開創興軍政首在兵丁之品格目前選募土著以爲徵兵之基礎凡屬國民皆有服兵之義務爾等須知軍人資格爲全球所最重應募人營自當有忠愛武勇之精神懐敵愾禦侮之思想本督辦整軍經武賴爾多士與有榮施或誤信謠傅是自甘暴棄以及應募人營設有犯規逃匿等事法律具在亦不稍寬 
學務 
改定考優拔職期限南昌 
　　贛省以複選舉事請展考優拔職期限奉憲政編查館覆電允准贛提學即改定七月十一日取齊曉示各屬應考諸生届期均赴省城聽候示期分别開考 
[敎育展覽會之先聲武昌]  
　　湖北學務公所垷聯合省城内外官私各級學堂創辦敎育成績展覽會假善技廠爲會塲陳列各學堂敎育器械標本儀器課程其經費由學務公所籌撥並設正副會長一員總理一員協理五員庶務收掌陳列會計書記審察若干員定於七月十六日開會八月十六日閉會其有獨出心裁者得由會長分别給予獎牌 
實業 
[電准設立物產總會事務所南昌]  
　　江督端午帥前委梅斐綺觀察來贛開辦物產會已紀前報茲悉日前復動凿道電云陽電悉省垣設物產總會甚善惟九贛須設出品協會景萍須設瓷煤出品協會應改爲物產總會事務所免與此間勸業總會事務所名稱相淆并轉梅道知照 
[大信銀行商議叩閽漢口]  
　　大信儲蓄銀行經漢關道查得毫無資本擅行交易收用存欵飭將該行發封並經鄂督將其經理人指分湖北試用道尹湘琳奏叅革職歸案嚴辦現聞尹心不甘服連日與黃之根等商議欲揑詞赴京向都察院呈控 
雜記 
[禀報地方迷信神權情形寍波]  
　　甬郡西門外壽昌寺附近地方農夫黃岩阿五患瘋造謠煽惑無識男婦拜禱荒塜即經府尊差提黃岩阿五訉責枷示暨申請提憲派兵彈壓驅散各在案茲悉鄞縣鄒令通禀各憲略云前經飭提黃岩阿五到案訉據供稱伊那時不省人事信口胡説究竟如何講法伊亦記不清楚並非有心惑衆等語知縣察其狀貎尙非獰惡惟莠言目口以致堅人迷信究属不合當堂枷責示衆一面派撥勇役馳經禁逐而彼等仍復前往膜拜甚至外府外縣以及上海之人趨之若騖又有好事之徒引類呼朋時往觀看西門一带途爲之塞查寗屬惡習每年自四月初七日起往鎭海靈峯寺進香者不知凡幾匪徒假扮香客沿徒窺伺乘間搶刦已非一次日内正届其時業經知縣飭差在該處隨時梭巡驅逐應請府憲札委縣丞鄞江巡檢典史母分晝夜輪流在該處常川駐紮實力彈壓一面禀請提憲札飭陸營將弁带同營兵多名常川驅逐以能弭患 
[節烈可風松江]  
　　烈婦王家筠青浦人性賢淑知書適同邑龍門師範生顧松盟荗才昌燾顧故知名士又𤍽心敎育精音樂一科惟體甚荏弱遽於本年閏二月十一日病歿烈婦哭之慟然料理喪事不少怠四月十二日爲顧君卒後六十日烈婦拜祭畢痛哭逾時入室吞金自盡此家人奔救已暝矣事聞闔邑士紳謀所以表彰之聞已據情禀縣轉詳督撫學使奏請旌表云 
[潘傑小史]  
　　（五）　義潘傑日。爾前日之歷史。余深知之。余所欲聞者。自君歸後之歷史耳。 
　　弗侖痕日。假令余略從前之歷史而不言。則是余之歷史爲有缺點。且汝即知之。知其略恐未必能知其詳也。吾將以本未語若。 
　　潘傑之心理。所以急欲聞歸後之歷史者。欲令弗侖痕言不願以奇南爲室。而以從前愛慕奇南之情。移諸潘傑。凉風拂袖。綠蔭染裾。藉訂伉　之約。 
　　潘傑未語。弗侖痕又日。余之處境。可謂困厄顚　極　。饑無從得食。寒無從得衣。上無一盧之蔽風雨。下無盈尺之安枕蓆。 
　　潘傑驚異日。若汝之富豪户麗。世罕其偶。汝而言貧。豈我輩反足以稱富豪耶。 
　　弗侖痕日。自今日言之。果不得爲貧乏　。然此事亦非意料之所及。今且以數事語若。 
　一日余病寒熱。綦劇。自分恐將不起。顧朋友親戚鮮有顧問者。有一女友。枉駕視余。坐諸牀沿。以手加我額。測我之。熱度。以被幬我體防我之感冐。以善言慰我。恐我之憂鬱。我得女友之慰問。精神漸漸安寗。而病自此愈。汝知此女友爲何人。 
　　潘傑搖其首日余不能知。 
　　弗侖痕日。汝試猜之。若人亦與汝至親熱者。潘傑知其爲奇南。故勿言。謬日。豈勞勃脱之女公子非禮奮乎。 
　　弗侖痕日。非也。非禮奮與我。僅形交耳。無深情也。我所云之。女友即爾姊奇南。也余深德之。至今忽忘。 
[社會蠧]  
　　新少爺（瞻盧）郡之某鄉。有新少爺者。授室未數月。病瘵死。其母念之甚哀。 
　　里有某嫗。素業巫。一日造門謂其母日。昨　新少爺來。衣冠赫奕。騶從甚衆。云爲上方山某神之公子。寄語家族。幸勿哀。 
　　其母信之。於山麗結茅庵。塑新少爺像狀貎栩栩欲活。花衣金頂。燦爛奪目。髪作三股　。綴紅綠綵縷於其尾。儼然一新郎也。庵成屬某媪居其間。以司香火。 
　　愚哉鄉　。兩豆塞耳。一葉障目。男女老幼。奔走垒息而來。頂禮於新少爺之旁。活佛活佛。眞神眞神。萬口喃喃。合而爲一種。不可思　。之聲浪。 
　　間疾者。乞欒者。彼來此往。户限爲穿。得香　灰一撮。則日。新少爺之仙丹也。服之可却疾。得檀香水幾滴。則日此新少爺之仙水也。飲之可延年。於是新少爺之名乃大噪。　 
　　（有求必應）（神之格思）等字樣。大書特書於匾額。下暑信士某某。信女某某。縱横庋置於梁梀間者。以數百計。某媪倚新少爺爲生活。歲入頗不惡。居恒輙語人日。新少爺　我。新少爺福我。 
　　懽聲猶未已也。二三虎狠吏。洶洶然自縣中。來曳黑索。挾朱籖。執新少爺及某媪去。鄉民大號。如失慈母。 
　　既至暑。縣令怒其惑衆。重懲某媪。毁新少爺廟。投某像於烈火中。鄉民銜之。迄今猶痛首縣令不置云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[籌建諮議局之計畫]  
　　浙江日前諮議局籌辦處具禀撫憲請飭先發規銀一萬兩以資建局之用當奉增子帥批云據鏖已悉所需諮議局建　費候飭藩司先行著撥銀一萬兩以資工用惟開工在即監造所籌備所兩科員均須照章分别委辦應由該處派員辦理詳報各種料件至拱宸橋運入城内既有師範學堂免釐之案可援候行釐餉局查案分飭各卡知照餘均如禀辦理 
　　江蘇蘇垣籌辦處前於十五日舉定松常鎭太四屬議紳現蘇撫陳伯帥已派委陸太守懋勳即日偕同各議紳先行赴寗商辦諮議局合併建築一切事宜至蘇屬各紳因與合併一層意見不合堅不舉人故無一人前往也 
[初選舉投票]  
　　浙江（紹興山會）十五日舉行初舉舉山陰城區有選舉權者四百八十七人投票者三百十五人會稽城區有選舉權者二百七十五人投票者二百十二人 
　　又（杭州仁錢）仁錢兩縣初選舉城區投票之實到人數已詳前報茲再將各鄉區錄下（仁和縣鄉區）臨平小林喬司區一百一十票筧橋丁橋區四十二票博六五杭區四十三票義橋王家莊區九十九票東塘陡灣區二十三票塘棲泰山區三十七票謝村一二都區一百二十一票臨江太平似蘭會堡區三十二票合之城區三百四十三票共計實到八百五十人以二十一票爲當選（錢塘縣各鄉區）江千區四十票湖墅調露區九十三票定南安吉區一百十四票定北專壽區九十三票汝南汝北區一百零七票八上八下七都區一百四十二票三都四都五都區五十六票飲賢區七十四票呂泰西湖區四十五票合之城區四百三十四票共計實到一千一百九十八人以二十六票爲當選 
[配定全省議員額數]  
　　江西贛省諮議局籌辦處以初選舉人數共計六萬二千六百八十一名以議員定額一百零六名分配之南昌府十四名撫州府十名建昌府五名瑞州府四名九江府四名吉安府十四名贛州府十三名袁州府十二名臨江府四名廣信府八名饒州府八名南康府三名南安府三名寗都州四名 
[確定選舉八名數]  
　　廣東（廣州）粤省各屬籌辦初選舉派員調查選舉人資格經已一律完竣詳報來省計有選舉資格者南海縣一萬一千餘人番禺縣六千一百餘人東莞縣一千四百餘人三水縣一千八百餘人增城縣一千八百餘人花縣九百八十餘人其餘各屬容俟續報 
[初選舉訴訟]  
　　山東籌辦處前據泰安縣詳司選員孟憲文被控查明屬實請示究辦一事當經籌辦處批示將該員先行撤差一面飭泰安府切查嚴辦並抄批分行各屬云照得本處遴派司選員襄理各府州縣選舉事務早經詳訂規條劃清權限預防流弊何等嚴明近來訪查各員中實心任事束身自愛者固不乏人而行止有虧不理人口者聞亦間有正擬嚴密札查間當據泰安縣知縣張令詳稱以據附生趙家琳禀司選員孟憲文敎唆控訐藉端訛詐一案查明証實詳請究辦前來該司選員品行不端私立罰則實屬大負職守除批據詳已悉該司選員孟憲文不滿人口本處亦有所聞正擬札查間閲悉來詳於該員被控各節迭據查明實屬有負職守應即如詳撤委現在初選事畢複選事務較簡仰該令就商泰安府玉守如可無須再派司選員以資撙節抑必須另派之處於文到之日電禀本處核辦總之司選員之權限本處於開辦伊始曾嚴密札飭各屬務須鄭重分明即如照章罰則一項非經初選複選監督判定斷無私自議罰之理該員孟憲文利令智昏殊堪痛恨深慮他屬司選員尙有此項情弊應抄批分行各府州縣暨各司選員一體知照孟憲文被撤之後應立即回省銷差並仰泰安府玉守按照來詳詳細覆查及有無别項劣跡刻日詳覆本處以便照章行知原籍地方剝奪公權切切此繳印發外合亟錄批分行知　　　　　　　　　　　　 
照各該司選員既員有襄辦選舉責任應如何恪勤將事愛惜聲名方無愧司選名義各該府州縣均有監督之責亦應隨時查察以重要公如再有上項舞弊情形一經被控查明定即從嚴懲辦决不姑貸前鑒不遠愼勿視爲具文再稪選日期現已提前辦理計至五月半後各司選員無所事事應即一律裁撤以節糜費統限五月十五日回省銷差所有每月薪水夫馬費除自上年十一月二十日起由本處支發兩個月其由各該府直隸州墊發者應自正月二十日起截至五月二十日止連閏共五個月按日扣算不得透支除分飭外爲此合行札飭札到該縣即便知照母違 
[瑣聞]  
　　浙江（温州泰順）泰順縣程大令濟灜通禀省憲爲提撥常平倉榖價作爲事務所費用一案昨奉撫憲批云選舉事關要政開辦亟需經費據禀動撥榖價餘剩銀六百二十兩零移緩就急似可准行惟選舉經費應由就地籌措積榖備荒亦關緊要仰布政司核飭遵辦 
本埠新聞 
 
 

Page 19

 
 
[留學生被人暗殺]  
　　揚州人汪泳生於前晚十點餘鐘行至英租界南京路小菜塲對面壽康里相近被人用鎗向汪胸前開放一鎗汪即轉身圖逃又被在背後連擊二鎗汪仍不倒地負痛奔至老閘捕房聲稱年二十六歲先父前爲青浦縣訓導胞兄現亦在滬自已假寓寳善街天福客棧内曾往日本遊學遇見革黨疑我爲偵探後恐爲其累即行返滬今被擊三鎗傷及要害恐難保全實遭彼黨暗殺等語捕頭以汪傷勢過重立飭探目張賓榮包探金立生孫岳廷與七號西探將汪舁至仁濟醫院醫治當經醫生施以悶藥剖腹檢視以鎗彈傷及肝肺無法施救延至十二句鐘汪即斃命並在死者身畔搜出某妓女託寄伊友信函一封照片一張捕房即傅見證倪少林到塲一面飭保報請新任上海縣田大令蒞所相驗昨晨尸兄汪蘇生得信奔至捕房捕頭令赴尸塲候騐至下午五句餘鐘田大令带同刑仵人等蒞所升座即由尸兄汪蘇生跪禀大令令汪站起諭日本縣前在青浦縣任時與爾父有舊爾弟出洋時本縣曾資助學費五十金今遭慘斃實堪憐憫諭單尸兄述明以上情形大令即飭仵作驗明委係鎗傷斃命尸兄求免發封自行棺殮大令准之即諭飭中西包探從嚴緝兇務獲解辦 
[信義銀行停閉三誌]  
　　信義銀行日前被人散佈謠言後商務總會各職員即出爲維持將信義受抵鎭江造紙公司房產轉向荷蘭銀行押銀五萬兩兑付所出鈔票詎至前日已將所押之銀全數兑罄遂即停歇而未收鈔票尙有五萬餘元滬道蔡觀察以銀行發行鈔票均作現洋一律通用刻下該銀行所出鈔票倘不兑付殊與中國銀行前途大有關碍因特札行公堂派捕彈壓迅將該銀行進出帳簿一併封存一面再請商會各董籌銀三萬兩聽候由道定期兑付所出鈔票其存欵儲蓄即由各户開列細帳呈報公廨與所封帳簿逐欵核對俟鈔票兑清後再行清理 
[禀報火柴廠失愼之批詞]  
　　巡警總局批閘北祥森火柴廠總董陳作霖等禀云此次該廠失愼　斃男女工人十餘名口肇禍至烈罹災至慘雖經該廠棺殮撫卹而言念情形殊堪駭惻業經禀奉兩院憲電飭查明妥議辦法在案乃事後查悉附近房屋多被轟壞即本總局四圍墻基亦遭震裂鬆陷此外門牕瓦片損毁尤多亟須飭匠拆缷修理茲據裕源紗廠廣肇山莊普利公司順林花園張大順酒棧及承造本總局房屋之永利公司等分具函禀單摺到局懇請知照該廠賠償修費等情本總局查明屬實現已彚案移請商務總會核議并妥籌善後辦法應俟復到再行酌奪至該廠當轟毁之時本總局聞警即飭派消防隊及四路局區各長警馳往救護撲滅並無租界救火會中人到塲來禀乃稱中西救火會同人帮同救熄亦屬失實應并駁正希即知照 
[私販棄除舊業]  
　　租界浙鹽事務所禀報各憲略云浦東北蔡鎭地方素爲私販聚集之處自國朝雍正迄今屢禁不絕雖奉迭次查拿總難滅盡現奉浙撫憲札飭派員前往該鎭勸諭各私販棄除舊業投所効力等因遵即派員前往勸諭現有私販趙正方首先允遵棄除私販並邀同業十二家一併投所情愿効力並具代爲查緝私鹽切結送所該鎭私販現已盡絕殊與鹽課大有裨益云 
[中西書院二十五年紀念]  
　　崑山路中西書院係美國耶穌敎士所創設迄今已届二十五年前日該院開紀念會滬上中西官紳均往道賀頗極一時之盛 
[城内]  
　　地保爲難○掦錫榮等禀控陳奎甫勒索等情由縣提訊陳供現當二十二保二十九圖地保濬浦局中前將挖起淤泥抛棄沿浦田内復向各田户索限塡泥工價每畝洋三十元本圖王董事有田三百餘畝曾出過銀五百兩惟窮苦鄉民無力應付不允出洋該局洋工程師硬欲取洋各户疑小的串勒來案禀控乞鑑判邀同王董到案候訉 
　　給發銀票○滬道蔡觀察昨傳本縣田春亭大令到轅委將源利莊繳呈付給韓孫氏之莊票一萬兩當堂給領大令遵諭陞座即有韓孫氏偕子韓申三到轅禀呈領結大令察閲無誤遂將銀票發給韓申三具領　　供認夥竊○夥竊西門内劉秀發家銀洋衣物之金根仙陸小孟林阿二王梅亭等前晚由縣復審金供住居劉秀發家後面知伊種花獲利稍有積蔷紏同陸小孟等五人前往夥竊因劉夫婦喊救將伊捆縳是實訉之陸等供詞相同判還禁核辦 
　　仍湏還洋○俞任氏控顧愼生圖賴借洋肉莊於二十九年份借去洋一百元不還借據呈電顧供此洋還有收條爲憑田大令察核收條不實判顧交保還洋 
　　道批照錄○瞿徐氏禀批察閲抄黏案已由局訉明斷結因該氏續請率令男女親族赴李家坐索契單致遭批斥咎由自取應即遵斷息訟母得曉凟仰工程局裁判員轉諭遵照一面查照原斷勒令李亷湘速將道契憑車繳局移縣立案以杜盜賣並查明道契號數復道備考母遲黏抄並發 
　　官事○候選郎中張百壽昨日到道拜會樂清栛都司縣文彬到道禀見 
[南市]  
　　追還定貨○裕泰荳行前托掮客胡晋岩向張頗昌崇明號客張光臣定買包米五百担當付定洋二百元由登　棧作保議定四月十六日交貨茲貨已到滬張不交出由行夥楊振亷將張扭至卫程局控稱原議價洋二元八角現到三船已被張將所定之貨另行賣去行中得信立即托人追還每担加至三元一角五分始得照數買轉現在尙餘一船停泊浦東陸家嘴地方内有米一百六十餘石請爲究追詰之張一昧逞刁判押候該行前往斛取應少若干石再行核斷追償 
　　匆再滋閙○崇明人龔照郎前日向奚吟華索討會找錢一千八百文無着在董家渡一枝春茶肆爭閙由龔兒士懷等理勸散去後有奚之親戚王愼言王阿松兄弟二人在浦東紏同多人將龔士懷兇毆致龔失去洋十八元昨日扭控南區解至工程局經孫裁判訊得龔士懷失洋無憑判三王各戒責一百下着奚將會錢限三天繳還不得滋閙 
　　賠償米石○和豐米棧夥陳錦堂扭控糧米船户陳全發短交米四十七石由南區解至工程局訉追判陳交保照數賠償 
　　不認盗賣○譚駿昌昨至總程局控稱曾與海門人黃德奎在滸浦合做祥茂輪船馬頭頭目被黃私將股分賣於孫姓求請追還洋二百四十元等情陳副裁判以黃不認盜賣判交保向往滸浦與同股人沈廷棟向該公司查明再核 
[閘北]  
 
 

Page 20

 
 
　　撫恤　屬○巡警總局偵探朱老和月初在浦東被盜戳斃已誌前報茲悉巡警督辦蔡觀察　辦汪觀察以朱因公被害殊堪憫惻前日飭傅其妻朱駱氏子雙林到案諭賞恩餉三年着該氏按月投局具領以示體恤　　革辦巡士四路三區巡士貢長康勒詐鄉民洋三元由四路一區解送總局昨經汪裁判傳到八圖地保談本生十二圖地保朱耀林質對無誤判貢革除卯名飭責軍棍二百拘押一月遞解回籍 
　　冒名收租○馬公館司帳郁和昨至四路分局控稱該公館有地一方在富家里口向由韋炳章經埋收租近被江北流民任阿三在該地上蓋造草屋冒充公館經租人收用地租請提究辦當由藍副巡官飭提任阿三到案據供由朱三蔣洪生介紹向韋炳章包租每年繳洋三十元轉租於人判任暫交妥保候傳原吿並提朱蔣等到案質訉核辦 
　　押限交人○朱志記前至巡警總局控夏玉記欠洋一百元經汪裁判飭提到案由陳正記保出　處詎逾限已久尙未清理前日朱復投案請追而夏已躲避不見昨將陳正記提案押候交出夏玉記覆訉核辦 
　　口角扭毆○朱錫和張記林施阿福等昨因綱故口角互相扭毆巡士阻止不服當將一千人拘局判張罰洋五角施罰洋三角 
[英租界]  
　　根究虚實○鄉人唐六春控差夥華才初藉案勒詐洋六十元昨日由廨會訉唐偕妻朱氏及見証魯福福等投案求究訉之華供此事係代書周劍人混名小周唆使小的實無共事求恩明鑒中西官以虚實均須澈究判華押候提周到案於禮拜三質明再核　　冒官騙洋○楊周氏控陳錫康冒官騙洋一百十一元一案昨日由廨復訉判陳繳洋五十元押西牢四月期滿逐出 
　　匆再自誤○英商哈其控殷海潮殷洪秀抵單不贖昨晨由探傳至公廨判限一月清理如違將地歸原告執業 
　　責成保人○英商悙餘洋行控李炳南定購　沙案内之保人何松亭昨晨由探傳至公廨判何限二月料理 
　　追繳房租○英商新沙遜洋行控馬良功欠租不付昨中捕房將馬解廨判仍還押候禮拜三繳洋再核 
　　投浦泏救○王小賓之媳陳英彭前日投浦圖　由水巡救起昨解公堂睛示判交王領回不准虐待 
　　洋人聚賭○無領事管束洋人蒲脱因在北四川路聚賭由捕房查獲昨解公堂請究浦脱延某律師上堂辯護中西官以違章屬實從寬判　洋五元充公 
　　因病開釋○奚禎祥前因冒擇拆梢由廨判押西牢三年在案茲奚在牢患病昨晨由捕解廨判奚開釋逐出租界自行醫治 
　　質券何多○胡利泉控張榮生騙取縐紗由探查獲並搜出當票二十餘張於昨日解廨請究判押候弔贓於禮拜三再訊　　血氣未定○繅絲女工朱張氏控唐百花調戲不遂肆行兇毆等情中西官姑念唐尙年輕從寬判押七天 
　　調戲粤女○薜來生摟取粤女王阿妹金戒昨經公堂訊明兩造向來認識惟薜不應調戲判押兩禮拜示儆 
　　粤妓收押○粤妓陳阿三王阿賣在途拉客昨由包探將兩妓傅至公廨　究判一併送至棲流所收押三禮拜 
　　惡鴇宜懲○公陽里鴇婦王尤氏因容留幼女陳阿春由據解請公堂訉究女母陳王氏投案求領中西官以王鴇尙有幼女桂寳匿於妓女林鳳閣處判押候下禮拜一交林妓及桂寳到案訉核 
　　誘拐婦女章振泰控張南順誘拐供妻郁氏等情由探將張與氏一併查獲昨解公堂請究中西官訉係和奸判張押一月氏押女所兩禮拜期滿着章領回管束 
　　限交女子潘雲氏因販賣女子月實由廨収押在案昨又解訉判氏仍還押限禮拜三將女交案再核 
　　串拐女子○鄉人徐錫元偕見証多人控告徐秋江袁秋生串拐伊女坤寳一案昨由捕房解廨復訊徐偕子月亭投稱伊女被徐秋江等誘匿於徐洪生家請爲澈究訉之二人供不承認中西官以既在南匯縣涉　有案判徐袁二人還押候移請查復再訊 
[美租界]  
　　艦長逝世○德國愛爾德司軍艦艦長下世君因病至公濟醫院醫治無効於前日上午十時逝世昨日下午四時出殡下葬於泥城外西國坟山 
　　洋人行兇○入籍美國之某葡人昨將車夫某甲扭住痛毆某學生上前勸阻亦被毆傷頭部旋即喚捕拘獲解往美暑訉辦 
　　能否約束○庖丁楊阿二拐匿吳春生之妻干氏由吳投報捕房派探一併拘入捕頭命吳將氏領回管束楊斥釋免究 
　　危牆坍塌○北江西路十一號房屋後牆年久失修昨忽坍倒由捕報知捕房飭查房主核辦 
　　深夜賣烟○武昌路五百七十九號廣福和小烟舘深夜賣烟被捕查見禀知捕頭請廨出單傅罰 
[法租界]  
　　研鞫失火○法馬路臨平里慶餘雜貨號失𢠼一案昨由公堂飭傅同居之林興茂號夥陳震棟莊仁標等到案審訉陳等同稱是日実聞火灾即携帳箱逃出其時慶餘號王倪子香夫婦尙在樓梯口小的臥處在倪臥車之對面餘事不知質之倪子香夫婦供與前堂無異　司馬詳閲捕房調查報吿單謂倪近來生意不佳去年所定各貨迄未出清尙欠震康莊銀五百兩此次之　頗有可疑等語質之倪　因定貨未到是以不出移用莊銀係商家常事至保險二千亦並不遇分所有衣物已足値一千餘金求鑒判倪仍交原　候核陳莊退去 
　　代母收押○姚吉甫之妻周氏向在某洋商家服役前日氏姑姚葉氏到洋商家與媳口角由洋東喚捕一併送人捕房詎葉氏又在捕房將媳扭毆經捕頭解廨請爲訉辦吉甫供恩氏不肯回家母親往邀是實中西官以葉氏不應在洋東家胡閙判吉甫代母押捕房七天周氏著交其姑葉氏具結領回 
　　馬車疾馳○一百六十四號華捕赴　禀稱馬夫陳新明前晚由南市駕車往北違章疾駛解案請究判陳罰洋十元充公 
　　輾轉行竊○管理英界垃圾頭目某甲前日失去金鐲一對查無外人入内知係傭婦沈俞氏所竊故即報知捕房將氏拘入昨日解廨訉究氏稱金鐲雖由婦人竊取藏匿籃内然已被主人親戚大姊姊拿去因此不能交出中西官以原告未到判氏押候再訊 
來件 
[浙路處屬經理毛養先君收股告]  
王超張煥奎吳建勳陳集成沈吳郁吳　奎葉履相葉履庸鄭毓蘭葉紹蓁葉冠春潘維濤葉聯芳潘廷黼潘廷黻潘廷憲潘錦芳潘廷榕潘英鳳椒潘鄒榮潘鄒餘潘鹿圓義興善濟潘文濤潘以藩吳承虞孫紹良鄭奉圭俞步程鮑彥彬曾一鵬曾王穜球陳玉瑜陳書陳逢源陳逢時陳鶴書陳敦鮑金池涂光宇俞水諧以上均二十股陳鴻材陳衍動均十五股張祖清陳百寬陳根花何希仁何佩印留守清戴蘭潘益後葉維華張玉貴項華黼陳超陳晚園徐砥石孫成專朱鎭卿章粹英王觀濤王景祥陳祖望干萬羽王女士王正治干文鴻葉人植陳文熙張純儒金奏鄭椒貞鄭靜貞鄭潔貞藍稷水藍稷和趙得甫陳逹五姚式樞季國樑孫如侢朱金菊金贊廷葉銘書王福齡黃讓生劉漢土呂順泰呂獻球陳祥利趙陳溪呂景　呂尙松林胡得應致祥蔡顯光徐舊德呂本仁盧玉法呂緖唐丁適周朱瑞庭林胡德盧如行張竹溪呂善述呂德生呂朝堂謝生春呂玉標　金寳吳英華李致惠張悦溪周岐呂申之蔡彝倫堂蘇元亨利麻紹　周宗蹸麻伯旺徐爕鄭奇潘如春朱光難王衷朱煥靈程騰王昌鼐王震以上均十股 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小説 
小説俠情縵卿小傳（一名像片案）𢋗叜著（十八） 
　　第十二章讒間之惡果縵卿與女奴話畢。揚帘人笑日。可以暢談無慮矣。漫日。云何。縵日。我命女奴凡有客至。則吿以他出。如有招我者。均辭之以疾。當可以無人攪我兩人情話矣。漫日。何因我而拒客。爲卿計似非所宜也。縵睨漫白眼日。公無過憲。妾所耗費。不責於公也。漫笑日。非是之謂也。我爲卿至計耳。縵日。無勞過情。漫笑撫其背日。母多言此無謂事。請盡以卿所欲陳訴者訴我。縵日。公尙願知妾隠衷耶。我視公似又恐妾設謀賺公者。漫笑日。足矣。無過贅詞。道所欲道也可。縵乃即床頭取繡長枕一。移置床裡衾上。曳漫手就床令側臥。復俯身徐問日。覺酒渴否漫。日尙不過渴。縵啓橱取鴉兒梨二枚。出一漫所贈之牙柄小刀。削其皮。以玻璃盤盛之。置裡床小儿上。更取玳瑁鑲銀短又授漫日。可隨意食之。我今以往。事訴公也。 
時漫手籠於袖。斜臥床畔。卽謂縵日卿。自取以食我。縵乃側身與漫對臥。以叉取梨二片。投入漫眞口中。漫以梨頗爽讌。乃大嚼。而薌澤微聞。口脂游射。良有欲蕩人心魄者。以爲漢家温柔鄉不是過也。縵忽默然太息者數分鐘。驀謂漫日。妾有一物公視之。即於衣畔。出紙一裹。授漫檢視之。即前云與張素雲所訂之密約。也蓋約凡二紙。素雲與縵各執其一。此爲縵所執者。末署王瑞雲。漫視迄日。此事前已聞之。無慮　。縵日。尙無大妨於妾否。漫日。無礙。是可以理喻也。復笑問日。卿究何姓。縵日。約中已贅明。公既見之。何問爲。請無多詰。聽妾細談往事。 
國外新聞 
[東督禁止米糧出口不確]  
　　十九日東京電云東督禁止米糧出口一節詢據某領事電覆並無其事 
[西報記者赴華]  
　　十九日東京電云倫敦泰晤士報記者祁樂爾氏及駐京訪事馬禮遜氏由東京啓程前赴北京昨夜已抵漢城 
[比國河决肇災]  
　　十八日倫敦電云比利時維爾勃瑙克大河猝然决堤氾　數里之遙河内船隻悉數浮至岸上並有數船損壞兩岸各廠工人輟業賦閒者數以萬計 
[美國電車罷工續聞]  
　　十八日鈕約電云美國菲拉台菲亞省電車工人罷工其勢仍未稍衰現當道正在設法解散 
[美擬設立理藩部]  
　　十八日鈕約電云美總統塔孚脱茲擬創立一理藩部冀劃一各屬政綱並擬前往阿拉斯茄整頓該處政務 
[英國海軍將次大操]  
　　十八日倫敦電云英國海軍將於本月舉行大操預操者共有海軍大將十六員 
[俄皇將會法總統]  
　　十九日倫敦電云巴黎電稱現據官塲宣言俄皇將於本月秒謁見法總統法里愛以答前此里凡而互會之盛意聞俄皇於七月三十一號可抵歇阿堡擬在該處小住兩日再赴考維司會見英皇 
[荷公主舉行洗禮]  
　　十九日倫敦電云荷蘭女主新生之巨利阿娜公主昨在父母親屬之前舉行洗禮儀節頗簡 
[倫敦巨富逝世]  
　　十八日倫敦電云倫敦巨富馬禮孫氏於五月二十七號逝世其管理財產人付出之死人税共有英金一兆磅之多遺命以六萬五千金磅充辦善舉按該氏遺產之數約在十兆與十五兆金磅之間 
[土皇出巡各省]  
　　十八日栢靈電云土皇穆哈默德業已起程出巡各省此舉大足鼓勵憲政之發逹 
[德報論兩皇互會事]  
　　十八日栢靈電云前路透遠東電傳謂俄皇與德皇互會並非俄皇發起德國各報今皆辦駁此說並云德皇往會之際將由外務部大臣及德國駐俄大使扈從德相蒲羅親王因財政改革問題尙未妥洽故須留駐栢靈各報並預料此會將增進奥俄之邦交同日倫敦電云德國各報皆謂俄德兩皇之曾原由俄皇發意蓋俄與德國復行聯絡則俄在近東之利益可以保全云十九日柏靈電云北德意志報載稱俄皇與德皇約期互會僅將互叙交情之談論歐洲政策並不因以變動蓋兩君之意咸願增進兩國輯睦之交誼故有此會德相蒲羅親王因財政改革事務不暇分身將仍留柏靈雖兩君極欲首相預會而首相已經謝絕　　　　　 
[土布交涉近聞]  
　　十九日柏靈電云布勒茄利亞與土爾其已將東方鐵路問題調停妥洽 
[日本親王抵英]  
　　二十日倫敦電云日本多本　王夫婦已抵倫敦英皇代表日本大使署職員及著名日僑均在維多利亞車站歡迎 
[英國增築戰艦]  
　　二十日倫敦電云英國哇勃塞佛報載稱英國現已與工建造臨時增備之奪雷諾脱式戰艦四艘所用之軍裝較諸現式益復堅利 
來函投函者自擔責任 
　　飛誣辯正近閲各埠來報如烟台渤海日報京都日報漢口公論報杳載有上海道失敗之原因一則係同底稿所云帳房董蘭舫放重息以補虧空等語查滬上銀行銀號票商林立而道署取息獨重諮商顧樂爲之用乎此不待智者而知矣或日此戰筆者有大欲於蔡觀察而不獲償故恃其能通報界而詆毁之信如是則其人固荀卿氏所謂狗彘之不若也在報館採訪新聞時有失實之語然事必求是萬不能憑空揑造敗壞個人之名譽也用特辯正以待明眼者鑒之謙吉謹啟 
 
 

Page 27

 
 
   
 
 

Page 28

 
 
   
 
