# 1916 - 89 - 4915495

 

Page 1

 
 
   
 
 

Page 2

 
 
時評 
[危（冷）]  
　　擁護共和之軍起危矣未危也外交界之詰問屢至危矣未危也各省之獨立漸次傳延危矣未危也何則凡事皆有兩方面彼方面之人與此方面爲敵勢之所當然也擁護其和者反對帝制者也其起兵固其所也外交界者恐改易帝制而生亂雖非反對帝制實爲反對改易者也其詰責亦當然也各省者對於帝制面從心違者多雖本非絶對反對亦並未絶對之贊成漸次獨立亦尙意中事也何則以政府言均爲彼方面之人而非此方面之人也彼方面之人與此方面爲敵則此方面亦有人足以與彼方面爲敵也其勝負之數尙待後决也 
　　然而今則有一可危之消息矣據德文報電拱衛軍圖變即行遏止鎗斃官七員兵八十人夫拱衛軍者政府所謂此方面之人也奈何亦有圖變之舉耶 
[命令]  
　　四月一日政事堂奉策令胡叔麟給予二等文虎章此令　　又令陳兆豐給予三等嘉禾章此令 
　　又令阿恩溥給予三等文虎章王健飛趙學濤均給予四等文虎章此令 
　　又令趙廷藩劉槐森宋發祥均給予三等文虎章彭錫範馮錫庚均給予四等文虎章此令 
又令楊立德給予四等文虎章此令 
又令趙福滙授爲陸軍少將此令 
　　又令任命趙憲章爲吉林全省警務處處長仍兼任省會警察廳廳長此令 
　　又令任命劉虎臣爲陸軍第十三混成旅步兵第一團團長丁搏霄爲第二團團長此令 
　　又令陸軍部呈請任命李秉三爲滬北陸軍第一師步兵第二團第一營營長應照准此令 
　　又令陸軍部呈請將吕森林授爲陸軍步兵中校應照准此令 
　　又令財政部呈覈奬陝省徵收釐税出力人員請照章給奬等等語潼關税務監督兼百釐徵收局局長袁世範靖定百釐徵收局局長孫齊賢經徵税釐額外增收均在一萬元以上應准各給予五等金質單鶴章以昭激勵此令 
　　又令内務部呈准察哈爾都統張懷芝咨請任命張錫光試署察哈爾警察廳廳長應照准此令 
　　四月一日政事堂奉申令前以厲行立憲政治立法機關亟應及早成立曾諮詢代行立法院議决以國民會議選出之覆選當選人作爲立法院覆選當選人三月二十七日復准代行立法院議决民國所有現行各法令應仍一律繼續施行均經先後以申令公布在案民國現行法令以附屬於約法之國民會議組織法立法院組織及議員選舉各法爲最要各本法之能否嚴重施行即爲民國精神之所繫前次諮詢議改覆選當選人一案雖爲促進憲政起見究係出於一時機宜現在民國各法令本大總統旣經鄭重聲明應一律繼續施行則關於國民會議及立法院之組織及其議員選舉自應恪遵各該本法所定程序分别辦理始與實行法治尊重民意之旨相符所有從前舉出之國民會議覆選當選人應依國民會議組織法仍爲國民會議覆選當選人并接續舉辦互選單選悉依約法所定制定憲法程序鄭重進行至立法院議員選舉另照立法院議員選舉法尅期籌備一俟選舉辦竣再行分别定期召集以重法典而維國本此令 
[專電]  
　　北京電探聞前晚軍處接第七師軍官軍佐聯名萬急電報一件係告張敬堯在瀘被炸救治不及當即出缺並請速簡主將頒示防守機宜等語立即詳呈當夜召集各要人開聯席會議決定覆電一道並通告前敵各軍將領内容甚秘無從探悉 
　　北京電自滇事發生陸軍人員紛紛出京然皆閒散末秩或掛名差委者居多數不料最近查出一人乃爲陸部重要人物係參事廳參事兼管軍需司之林攝竟於兩月前即已失蹤部中竟無所覺自前日以按軍法懲治棄職軍官之令下始行查知立電浙江將軍追究有無潛回原籍昨聞朱瑞復到稱其人久任京曹並未回籍浙屬地方官是以無從得其下落云云 
　　成都電陳宧派員赴天津訂購快鎗二千枝子彈十萬顆自來得手鎗二百枝子彈二千粒並通知陸軍部發給護照以便運送 
　　張家口電張都統因内蒙各旗商人出貨甚多特由張家口至烏得組織商站局派兵保護使商貨出入方便並每百里設一站所鑿井蓋房隨路停頓商人貨物預計此項經費約在六萬元之譜由商會擔任一半現已開辦陰曆四月即可通行 
　　長沙電倪毓棻唐天喜各率全部將由湘潭前赴衡陽 
[譯電]  
　　北京電昨夜拱衛軍圖變即經遏止鎗斃軍官七員兵八十人其起變原由因政府近許發給登極恩餉今登極雖未實行而兵士仍要索此餉（二日） 
　　北京電外間謠傳革軍將佔瀘州湘南已宣布獨立但二説均未徵實（一日） 
　　北京電五國銀行團將以鹽税餘欵二百七十萬元交與政府（一日） 
　　北京電張勳復致電政事堂竭力反對關於袁總統退位之條件（一日） 
　　北京電袁總統電請康有爲唐紹儀贊助政府勿干預時事（一日） 
　　北京電昨日代行立法院會議已將恢復帝制提案正式取消（二日以上德文電） 
　　廣州電廣州與内地各港之水上交通因各地俶擾不靖今已日見其短少人心仍不定老城商業不啻已告中止商店半開其門一有警耗即將收閉聞革軍非俟袁世凱退位及龍濟光去粤後決不罷兵廣州至三水之鐵路已被損行車秩序爲之紊亂龍將軍預備受圍各學校均已停課當道禁止各報登載潮州獨立事粤人赴内地各鎭及港澳者仍絡繹不絶（二日） 
　　香港電昨日下午八時五十分地洋丸發出急號謂將委棄該船九時二十分船長發來無線電謂海中東南風大作該船徐徐滑至礁石十時三十分東洋汽船會社接無線電謂該船已於八時五十分棄去今晨五時英驅逐艦發來無線電謂地洋丸之地位未變但未回答燈號或無線電大約船中之人均已登島海中有東風波濤甚大今晨六時日巡艦一艘開往地洋丸遇禍之地今晨九時有拖船載來搭客行李一部分（二日以上路透電） 
[東方通信社電（日本人組織）]  
　　北京電袁總統取消帝制並請黎段出山實欲利用其名表面爲謀調停南北其裏面則仍用其武力實行討伐惟黎段此際無助袁之眞意已漸判明故此利用之計畫不惟無效反致北京局面有生急變事態之現象云（三日） 
　　北京電聞政事堂前日密電各省將軍巡按使述關三省之獨立及調停南北戰爭之事並謂時局至此已無和平之望云云故各省當局力籌維地方自衛之策（三日） 
　　北京電廣東來電云兩三日前將軍府秘密會議之際蔡乃煌主張廣東不可獨立謂曾接到北京政府電報將派北軍約二師來粤之故廣東多數軍隊聞悉甚爲憤激一股人民甚恐廣東亦如四川釀生戰亂云（三日） 
　　北京電長沙電云熊希齡受袁總統之意百方 
運動軟化南軍中之有力者其第一腐心爲懷柔不梁啟超熊現在常德鞅掌紅十字會事業近有赴省籠絡湖南將軍及紳士等使其擁護中央之意湖南民黨深悉此中消息甚爲憤恨聞將有以對付之云（三日） 
　　東京電北京所報關於南北妥協之説多係全然無根揑造之虚報確爲北京政府暗使京津各報刋布此間皆信此妥協説爲謀人心之轉化挫討袁軍之氣勢而緩和南方有識政治家之時局觀等之窮策云（三日） 
　　東京電五國銀行團允將鹽税餘欵二百七十萬元交與中國政府云云亦係揑造全無根據之説此節日本政府决不同意已經當局者言明（三日） 
　　北京電在香港與進步黨有關係之口口（電文不明）以有害該地方之治安爲英國官放逐（三日） 
　　北京電廣東電云有某外國人日日出入將軍府運動阻止獨立並對龍將軍力言萬一龍將軍有危險之際彼可保護將軍之安全（三日） 
戰電 
[其一（英人路透電）]  
　　巴黎電今晚公報云末斯河西面亞伏柯爾至瑪蘭柯爾之法軍陣地大受轟擊今日下午德軍在末斯河東發砲猛轟繼乃攻擊杜哇芒砲台與伏村間之山欲爲法砲所阻華愛佛有砲戰比境及亞貢之法砲隊頗活動（一日） 
　　巴黎電今日下午公報云本日除亞伏柯爾及華愛佛有砲戰外餘頗安靜（一日） 
　　倫敦電海格將軍報稱昨日雙方飛機大爲活動今日化漢索倫砲壘與沙歇之間敵軍砲火頗厲英軍亦回擊敵陣地伊泊爾敵砲隊頗活動昨今兩日敵軍在佛里柯爾對面及化漢索倫砲壘附近等處轟發地雷所　頗微昨夜聖台洛瓦雙方交轟甚烈敵軍以炸彈進攻英軍新陣地三次均被擊退（一日） 
 
 

Page 3

 
 
　　倫敦電海格將軍報稱敵飛機兩架被逐退至本軍陣後英飛機一架昨日奉命出差未知下落昨夜英軍在聖台洛瓦俘德軍官一員兵四名該處仍有炸彈戰事沙歇·安格萊·魯斯·聖台洛瓦·伊泊爾·松末河之雙方砲隊均頗活動胡魯區及化漢索倫砲壘雙方各以地雷作戰（二日） 
　　倫敦電公報局宣稱昨夜有飛船兩艘進抵東北海濱僅一艘越過海濱餘一艘折回今查悉各地所受損失計死十人傷百人毁屋八所某法國油漆店因中炸彈起大火（二日） 
　　倫敦電公報局宣稱星期日夜齊泊林飛船至蘇格蘭海濱及英倫北郡與東南郡抛擲炸彈（三日） 
　　倫敦電公報局宣稱今悉齊泊林飛船於星期五日分兩隊進攻東郡另有一單隻進攻東北海濱攻東郡者共擲下引火炸彈五十四枚攻東北海濱者共擲下炸彈二十二枚被擒之飛船乃　字第十五號飛於東郡時爲砲彈擊中該飛船中彈後尾向下傾急降於康特海濱之海中其機關槍尙含有子彈若干各地被殃者迄今查見死二十六人傷四十四人（一日） 
　　倫敦電星期五日敵飛船攻擊英倫共死居民四十三人傷六十六人飛船擲下之炸彈約二百枚毁屋若干所未釀關於軍事之損失英機數架升空追擊皇家飛行隊中尉白蘭登於九時四十五分飛至距地六千尺之天空見三千尺上有一齊泊林飛船乃升至其上抛擲炸彈大約曾有三彈中的十時復升至其上擲炸彈兩枚該員之機亦中機關鎗彈數枚（二日） 
　　倫敦電齊泊林飛船　字十五號遇救將士已有軍官二員兵十五人解往俘虜營餘人亦將續解（一日） 
　　雅典電希臘政府請聯軍棄薩洛尼加鎭移其軍火至鎭外固防之陣線該鎭居民因屢爲飛機攻擊生命危險故請政府出此希臘政府且議照會德國如再以飛機攻擊薩洛尼加即視爲與希臘爲敵（二日） 
　　薩洛尼加電奇凡桀夫砲戰復作（二日） 
　　彼得格勒電戰地雪融氷釋兩軍暫停作戰俄軍於近今數役不特於總陣線獲有勝利且於西南陣線哇塞區柯附近擊敗敵軍敵軍失里斯特河一帶重要橋端後已難扼守該河俄軍又於北境沿特維拉河大得進步擾亂敵陣　逼　軍（一日） 
　　彼得格勒電醫院船葡萄牙號被魚雷擊沉地點乃在東安拉十里亞海岸之外敵潛艇先繞船而行繼發魚雷沉之俄公報謂此種惡薛更令人緊惡敵不滅必不言和之决心今日俄公報云里加境内某處水漲敵兵棄壕而升短垣俄軍見之發砲轟擊敵不得已復入戰壕（一日） 
　　倫敦電瑙威貨船貝爾號（三七六五噸）被沉又瑙威船漢斯古特號（一一一○噸）亦被沉瑞曲船荷蘭地亞號（一一一五噸）在烏山角外爲潛艇擊沉（一日） 
　　威靈頓電拖船之救哇洛拉號者本月三日可抵本港（二日） 
　　倫敦電英船阿奇里斯號定於一日由倫敦開赴利物浦者已被擊沈水夫六十三名已登岸華人四名與機師一人不知下落瑙威商船彼得哈麥號（一○八○噸）昨夜停泊時被沈水夫十五名僅有一人遇救（三日） 
　　海牙電荷蘭海陸將士暫時不准告假今　　　　大員紛紛會議頗爲忙碌首相内務大臣外部大臣下院議長等亦開會集議聞午後下院將開秘密會（三十一日） 
　　羅馬電今日英相愛士葵入覲羅馬敎皇（一日） 
　　羅馬電羅馬敎皇接見英相愛士葵君之前有英國將士多人先行入覲英相與敎皇將討論何事衆甚奇異聞敎皇將力爭將來舉行媾和會議時彼得派代表列席云（一日） 
　　羅馬電意相今日宴請英相意閣員及國會議員與協約國外交家皆列席意相述明意 
國不獲勝戰必不卸甲之决心英相謂意國統一主義之發展英人極表同情今日戰爭非專恃海陸軍所能爲力惟協約國各集其實力以對付之始可有勝利之希望英相於晚間離羅馬前往意軍陣地車站中歡送者頗多（二日） 
　　恰爾末電哇洛拉號已抵此船中諸人均安（二日） 
　　羅馬電今日羅馬市政廳開歡迎英相大會官紳齊集首由市尹述歡迎詞稱謝意國爭獨立時英國之助力又謂協約國在爭自由之戰局中定可得公共之勝利愛士葵答謝英相之在羅馬受歡迎者渠爲第一人今渠來此乃欲以協約國之公意確告意國並宣佈協約國保護弱國不使其社會原理爲人破壞之决心（二日） 
[其二（德人德文報專電]  
　　柏林電德軍大本營宣布公報如下三月三十一日戰地天晴故有多處砲隊頗活動末斯河西面瑪蘭柯爾村及該村兩面之法軍防禦工事盡爲德軍所有德軍俘法軍官三十二員未傷之兵三百二十二人末斯河東戰局未變杜哇芒砲臺南面法軍戰壕附近有短兵戰事英軍於天空戰事失雙葉飛機三架死飛行家兩員（西境戰况）俄軍僅從事轟擊近今所攻之德軍陣地（東境戰况） 
四月一日英軍在聖台洛瓦附近以炸彈進攻受挫而退拉巴塞運河與勒維勒之間有地雷戰事洛瓦伊東北法砲隊甚爲活動德砲隊力轟愛恩河陣線敵軍陣地亞貢及末斯河境有劇烈之炮戰德飛機擊落法飛機四架且以炸彈擲擊萊姆西面羅斯萊之法軍飛機停置所（西境戰况）東境無重要戰事俄軍之取攻勢者今顯已力竭自二月二十八日起至三月二十八日止俄軍以三十師團計五十餘萬人攻擊與登堡元帥陣線之大部分耗費子彈之多爲東境戰役前所未有然賴德軍耐勞勇戰致使俄軍毫未得利俄軍損失之數不下十四萬人（東境戰况） 
　　柏林電三月三十日布軍大本營公報云德飛機十五架於三月二十七日以炸彈八百枚擲擊薩洛尼加港及英法軍營壘曾見火車站附近之棚内及一敵艦上曾起巨大之爆炸敵飛機攻擊德飛機者未獲效果四機被逼降地餘均退走 
　　維也納電三月三十日奥國海軍部宣稱二十九日奥國海軍飛機四架由康納維克司令統帶轟擊伐洛那該虎砲壘飛機停駐處及佛台號商船屢被擊中奥機後皆安然飛回未爲敵砲擊中 
要聞一 
[英文京報論目今危局]  
　　一日英文京報云時局之危至於今日亦云極矣非撤除過去四年中釀成北京政局之手叚而另用光明磊落之政略則不足以奠定危局若徒恃取銷帝制一舉而欲鞏固北京之地位則其效用適得其反此記者所不憚辭費一再主張者也北方之和緩派固有願爲袁氏效力以贊助其保全元首地位之謀者然南方民意激昂至有勢力前之閟諸心者今乃出諸口而爲力迫袁氏退位之言論北豈吾人所可漠視者哉或謂南人之抱此意見半由於個人權利之目的而以純粹革命家爲尤甚此説或非盡誣然可斷乎無疑者袁氏所作所爲確與南京調停條件相背馳南人觀於往事慮及將來於是袁氏退位之要求遂因此　　矣第此項要求　堅持到底或將引起危及國家安寗與統一之戰爭今記者之所希望者在於不以私恨而以政見反對袁氏者之有鑒於此而撤銷去袁之要求使歐戰不生而吾國可以自由經過一番國内大戰爭則記者本無幻象之胸懐决不容有此希望惜今日非吾人可以自由行事之時也記者之意以爲北京苟不事權術出於至誠而與南方和解則今日要求袁氏退位者當非絶對不能鑒於大勢而委曲求全以遂其愛國之初衷但若北京言論行動悉無誠摰爽直之意則南方必不屈從如謂日前演成製造帝國一幕之原動者今不復施其勢力以操縱北京之政治舞台則直虚誕之言耳今日何日如不欲挽回危局則已否則欺騙詭譎之術當盡去無遺當如大丈夫之慷慨任事不當如丑角之游戲登場也 
　　北京果欲示其誠意乎則當立刻停止如本報所謂電報戰爭之帝制派策略今各省通電紛紛而來明眼人一望而知其與製造皇帝之電文同一機杼同一用意南方以此種電文出於北京之授意即爲北京無誠意之表示是不獨無益且有大害焉抑記者尤有不能已於言者京中有少數外國新聞家屢在北京英文日報妄論時事措詞不當益增袁氏之困難爲政府計此種愚妄有害之活動不可不注意也記者不願與破壞法律上與國際上所公認之國體者爲伍於是帝制派乃利用北京英文日報發表大逆不道攻擊民國之文章該報因此遂爲人視爲傳佈印刷毒藥之機關再爲該報著文章者乃金錢主義之人翻手爲雲覆手爲雨有澳洲綠林暴客之氣槪今讀其對於南方領袖等痛詆惡駡之詞猶令人想起其從前受黨人金錢攻擊袁氏之論調焉 
　　北京如欲恢復南方信任則其政策必得黎副總統之贊助而後可環顧全國其能以皎潔無私之性情感人信任者舍黎而外殆無其人癸丑一役黎有爲大總統之機會竟屹然不動袁氏之地位賴以保全今日維持北京融化南方以爲北方軍人派與狡謀派所不能爲者亦惟黎氏能之記者嘗謂時局中扼要之點在於道德即南北如之何可以相見以誠互冺異見之問題今日能治國家道德上之疾者在北京中惟黎一人蓋黎獨得南方道德上之敬愛黎處於離奇譎詐之域中獨不同流合汙又不爭求權利且不求而得之權利橫被剝削黎恐蒙與袁氏競爭之嫌亦處之泰然黎樸實率眞不如機械凡伶俐漂亮政客之伎倆使全國人民陷於禍亂者黎皆無之然若北京使之爲傀儡而不予以使南方可以信其自由行動之地位則黎縱有道德上之勢力亦不能有所成就上海報紙屢謂黎氏爲北京俘囚雖屬謔言然知黎氏入京後起居情形者不能謂其言爲誣北京如欲賴黎爲醫國之人則當撤去其門前之衛隊恢復其行動自由之權一如其當年坐鎭武昌擁護北京時之舊狀不僅此也北京當予以免人疑其受挾而動之事權容其暫住使館街誠如是則黎氏以自由人之意見向全國發言當可爲南方所滿意也至於調停條件記者當於下篇續言之 
[調和尙無把握]  
　　京津泰晤士報三月三十日北京通訊云據最近消息西南革軍領袖非俟北京宣布袁總統退位决不罷兵故南北調和一節迄無把握此爲談判最重要之點蜀湘戰事則仍在進行官軍司令近奉政府之命勿於調和之際進攻革軍革軍乃乘機襲擊蜀之納溪湘之麻陽官軍曾受小挫惟納溪麻陽之陷落尙無公報徵實 
　　又四月一日通訊云據南方消息觀之袁總統如不引退則終無解决方法各陣線戰事今仍在劇烈進行素號効忠中央政府之數省今其境内亦有起事者聞革軍復佔麻陽逐退官軍又聞粤之北海亦爲革軍所有現信粤省獨立運動愈延愈廣京中氣象頗露悲觀衆意袁氏之去總統位已有日期云 
[酆都陷失之情形]  
　　三月三十一日英文楚報云酆都位於揚子江左岸距重慶不遠之涪州下游酆都之下游爲忠州忠州坎拿大敎會之克恩敎士頃抵漢臯述及十日前酆都遇變情形錄紀如下防守涪州之蜀兵爲三年前據重慶抗官軍之熊克武舊部旣聞革命軍攻入蜀省即起而響應當地民團亦與附和乃進窺北兵所守之酆都方順流而下之際遇運兵西上之大川輪船革軍開鎗擊之迫令擱淺船中載兵無多紛棄軍械而逃被俘者八人均飲彈而死革命軍繼乃進逼酆都將及城遇北兵數百人激戰終日聞北兵因子彈缺乏且陣亡八十人故决計棄城逃避北兵無以洩忿乃洩忿於民初焚四鄉次燬次燬城内大街革軍入城知事猶留署乃拘而鎗斃之且舉火焚署屋坎拿大敎會亦被殃及迨火撲滅而城中屋室之完整僅三之一且爲最貧瘠之一部分北兵逃者向下游退走適遇西發之生力兵乃會合折回冀復失城革軍聞風逃入山中此酆都遇變之情形也蜀省苻　充斥皆昔被遣散之兵苟無良法以安插之則地方終難安寗途中曾遇由鄂赴西之新兵此輩旣無軍械又無戎裝今若仍按舊法行事則將來亦必流爲盜匪今各省之流離顚沛政府當局實尸其咎故國民皆痛惡不已 
[陸榮廷抵梧之别報]  
　　字林報二十三日梧州通訊云陸榮廷都督昨日抵梧即召集高等軍官及當地紳士開會討論時事外國僑民亦有與會者聞粤桂兩省已有密約故不致以干戈相見陸都督旣抵此間且虚懷下衷詢謀紳士人心大慰以爲可無他虞惟陸都督今日已頒行全省戒嚴令且出示告誡平民勿干預軍務宜各安居照常營業且禁商界簿記沿用洪憲年號 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[若即若離之退位問題]  
　　調停條件之裏面戰局是否歸於調停現仍在秘密中昨據政界消息政府於此數日來連開特别密議討論南軍所提出各條欵已分别擬定准駁理由並亦有特行提出之條欵電致廣東龍濟光將軍轉達南軍如無可商榷即仍主張以武力解决其提出之大綱據聞爲總統不辭職斥罷首禍等筱而對於南軍且有取消獨立遣散軍隊安置獨立首領等勢難辦到之條欵據稍知時局者　此等官場擬議之詞原可不必深論就實際言　總統退位嚴辦首要外南軍現尙未聞有若何條件之提出中央對於戰局亦並未眞心即欲罷手惟借欵未成立有力將軍之對付未經就緒故不免有許多退位若何調停若何之一派裝點門面話頭以掩飾國人耳目而骨子裹近日汲汲之營謀固别有在也 
　　一般政界之希望某國使館人員云袁總統現對於南軍要求退位一層尙無若何眞確之表示據其左右之所傳述謂一般與主峯密切之大員多爲躭心甚不願退位問題成爲事實其主要原因約有三端一退位後南軍如再發生甚於此舉之問題如彈劾裁判等類即秘密疏通意見恐臨時亦甚難着手二北方各軍隊若有反對則一經退位保不别生他項更爲危險之枝節三中央諸要人之意見尙未一致各省將軍亦意見紛歧恐漫然宣告退位或致激生不可測度之亂事尤與大局有關又據公府人云上月三十日上午八時當局者曾以個人名義發出長電二件一致康君長素一致唐君少川大致係詳言現在時局之阽危不應再有破壞致起外人之干涉兩公聲望卓著全國景仰尙請調停其間以保和局云云總以上兩節觀北京政界中最近所希望者袁總統地位須長保而時局又須漸入調和特事實如何則非彼輩所計及耳 
　　國務會議之意見頃得公府秘密消息袁總統已向政事堂徐國務卿提出意見書一通其中係對於自請退位一節共有九項飭速議覆以便宣布探聞昨三十一日並將應公布之命令草案數件亦面交徐氏審核發表之期須俟得南軍同意停戰日期之先一日即行宣告或有謂至遲在星期二日　如何措詞尙未得其眞相又據英文京報云前日（三十日）公府大會議原係就政事堂國務會議例會而擴大之故極峯並未親自出席聞討論對付時局之際某院長僅言須和平解决並無具體之意見惟某總長侃侃而談一無　顧謂今日之事非嚴懲罪魁不可無論於時局有無效果然必稍能緩和南方對於元首之憤慨云云當時罪魁有在坐者爲之變色海軍總長則言無論如何辦法防務終不得不竭力籌備有人請外交當局示以近日外交上之情勢陸總長答云内亂果有辦法外交自然總可商量議論紛紛一無結果直至夜分一鬨而散氣象似甚不佳 
　　請假問題之外論英文京報云極峯請假往頣和園養病之説已誌前報茲聞派往該處相度房屋者實爲梁士詒督辦及朱啟鈐總長前説業經徵實何時實行固難預測惟一般人士聞之深抱杞憂蓋當民國二年春間南方僅派代表來京奉迎元首南下就職元首並未表示離京之意而京中已有正月十二日之變此次果發生請假之事情形益較重大也又聞外交團得此消息亦以爲可慮已於非公式的談話時請政府於實行之際據保京城治安矣又據順天時報載稱頃據某機要處人云日來各方面攻擊總統甚急其勢大有非經去職不已之勢以是總統現在已知地位不穩昨曾在府中密召各要人討論此後之問題矣 
[帝制餘孽之一瞥]  
　　多數參政之辭職　參政院各參政自此次代行立法院臨時會召集後於無形中竟别爲四派曰道德派曰法律派曰帝制派曰維持派四派之中屬於維持派者稍佔勢力道德帝制二派一則引咎於己一則無顏見人均將全體辭職法律派者則歸罪於不良分子且與維持派宗旨亦復相同對於辭職一説殊不謂然聞院長漙倫爲維持派之領袖以維持院務爲宗旨擬於日内邀集道德帝制兩派參政勸其勿庸拘於往事遽萌退志總望共同維持又聞該院參政關於此節曾一再商榷結果决定全體辭職之辦法不能認爲適當以個人自爲辭職不受拘束爲是故目不各參政已有多數爲辭職之决心者不日必有大批辭呈之提出參政院經此次波折將來恐不免重行改組云 
　　附和帝制之呼寃自帝制問題初起時所有籌安會内中之一切人物於表面上固稱研究學理而内幕之眞相實處於被動地位已早爲人人所盡知惟彼鞏所以甘冒天下之大不韙者其目的無他上焉者希冀王侯之封次者亦在金錢利祿而已而時至今日則皆已被政府監視惟旣緣希望過奢斯固無可怨望至爲利祿而加贊助者亦已屢得重金或已謀有地位惟此外另有一部人士自發起帝制時原未列名迨其後見該會勢力日厚始經隨聲附和以冀分其餘潤無如彼時後入者已無用力之處以是此　功名利益毫無所得近因發起帝制諸人均有將受刑罰之議故聞此項後經加入者深恐將來罪及同黨現已逢人呼寃而期極力擺脱而聽者則無不啞然失笑也 
　　籌備帝制之損失前次政府籌備帝政所費若干實非外人所能知然其總數之鉅則可想　而得昨據財政界人云此項帝政費共達四千萬 
元軍費尙不在其内除大典籌備費約二千六百餘萬外往來電報費約二百萬元收買報紙及開辦報紙費約計百餘萬元京外慶祝會費用總計三百萬元其餘數百萬元則用於犒賞軍隊及特派員往來津貼云云現在帝政雖取消而此四千萬元之預備費則已一去不可復回矣並聞一切籌備事項刻均飭令停辦其往來秘電亦付之一炬但有兩種物品已經做妥其價甚鉅一爲價値四十萬元之檀香木刻成之寳座及皇帝登極時之御襪（聞價値六十元）物在名亡令人不勝今昔之感 
[戰區與時局之影響]  
　　川湘要地之警訊英文京報云最近滇軍在川南戰勝並佔據納溪南溪一切情形屢紀前報茲得訪員報告謂瀘州巴入雲南軍之手此信甚確又數日來京中風傳第七師師長張敬堯有遭不測消息似係被人炸斷一腿遂致不救然此説之眞僞一時固無從徵實也又據三十一日天津日報云在四川夔州府今有大股土匪蜂起阻害在三峽輸送中之北軍及北軍之輸送船日前有北軍運送船舶數隻覆没匪勢極爲猖獗湖北王將軍接此急電即令駐紥武昌之北洋第二師步兵第八團赴援其中一營已於二十六日急赴宜昌又同日新支那報載漢口三十日電云侵入湘西方面之貴州軍於前夜確已佔領永順其大部隊將乘勢進佔常德現時陸續沿江東下貴州軍所向之處北軍未嘗抵抗而貴州軍之名譽亦頗良好 
　　各省將軍之關係各省將軍巡按使等對於政府之近情與前逈異取消帝制後南軍必欲一一達其主張各省無何等之陳詞迨至阮斗瞻南下請張馮兩將軍通電表示態度張電拍發日内始有三數省將軍之來電然除此之外關於報告地方安靖情形之電各省拍至者甚稀應解中央之欵項多未匯解或設法推延或就地撥用目下各省態度在明瞭不明瞭之間政府頗爲焦灼昨據政界消息政府刻下爲時局問題與各省將軍之關係其所最倚重者聞爲四川之陳宦安徽之倪嗣冲湖北之王占元奉天之段芝貴四將軍 
　　段龍密商之所聞奉天將軍段芝貴日前有電致中央稱有要政面陳請准予來京政府業已允許聞定於下星期由奉入京除陳述奉省之種種艱難情形外並陳對於滇黔事解决之意見或謂政府以川湘緊急鄂省防務關係重要一有搖動即不可收拾擬仍調段將軍督理湖北軍務以資鎭懾故先電其來京商定一切然後發表又聞有前三十日龍建章氏進府密商宣慰桂省辦法當局擬派龍氏爲廣西宣慰使惟伯民颺深知此事難以進行始終未允將來宣慰使屬於何人刻下尙不能預定也 
[廣東省外各屬之紛紛起事]  
　　特約員平生 
　　廣東省城之危急情形昨已錄報至省外則已無地不思蠢動可謂危之尤危蓋粤東本羣盜滿山平日專以刧掠爲事近自受黨人運動京已一變宗旨專以刦團局軍械搶輪船渡船爲務日來四處告警皆謂豎旗起事幾不知其孰爲黨孰爲匪矣以目前情形論北江爲最吃緊而三水爲北江與西江交接之要衝故消息尤爲危急其他各處皆不安靖茲彙錄於後 
　　淸遠三水等處於二十日黨人起事情形已詳前報茲聞昨日軍巡兩署又接三水團局請兵告急電文云三水大塘對河埠街被土匪數百佔領豎立旗幟奪船擄人水　不通請速派軍隊防剿三水團保總局紳林振聲　日淸遠知事趙紹曾統領太永　昨亦因屬内不靖特電詳來省請即加派軍隊前往合剿龍將軍據詳於二十五號飭派新募之濟軍一營備足搶械即日拔隊搭車前往矣 
　　西南商埠近因三水不靖影響人心皇皇經電請當道派兵防守聞當道以該埠商場林立地在河口下游恐淸三黨人乘機進取昨特飛飭警衛軍陸統領派軍防堵 
　　佛山駐禪陸軍自奉令抽調數百名前赴三水河口一帶防守以杜西軍南下後鎭中兵力已薄其栅下等處地勢險要忽於二十四號夕附近某鄕突聚黨人千餘人聯合鎭内匪徒擬於是夕一句鐘先攻缸瓦攔電燈局放火起事被該處游擊隊偵得會合陸軍加隊扼守邊圻所有駐　樓軍隊亦加緊戒嚴黨人知已有備乃即他向事後由軍官電達省垣請派大兵赴禪鎭壓即調陸軍二營一由炮船裝運一由火車載送水陸兼程並進所有鎗械快砲碼子等軍用品乘夜僱夫肩挑入境分駐各地至二十七號黎明由各營長督隊千餘人前赴塱邊大富搜捕計分二隊一由石灣一由大基兩路包抄馳至已一無所獲僅在塱邊鄉陸姓拘去農民三名在招姓拘去醫生一名在江姓掠去財物無數後抵大富鄉起獲被掳殷商一名拘去鄉民數名解營訊究迨該軍返營時當正午聞即鎗斃譚姓二人 
　　佛山　都司衙署爲陸軍混成旅長駐紥近因西省不靖龍將軍以梧州一帶順流而下首以三水河口爲最重要隘特於日昨札飭叚旅長分撥軍隊前往駐紥叚旅長奉令已於二十三號分撥軍隊二百名前往防守並在該處河面嚴搜往來船隻以免偷運違禁等物 
　　英德營縣昨日報稱現有大股土匪謀擾縣城頃正會朱統領迎　請分電下游軍隊護路軍警嚴待截擊以免竄越 
　　高雷鎭守使王純良昨因屬内信宜地方土匪蠢動猖獗異常　已加派軍隊圍剿並飭警衛軍統領車駕　分兵馳往羅鏡扼守惟以該地方相連西省北流懷集境界　恐黨人竄入聯結一氣昨特電肇陽羅鎭守使合力防剿 
　　電白縣屬馬蹈地方近有黨人數百人意　　事　駐紥該屬之陸軍第一團二營營長林成登派撥連長范光宇率軍前往剿辦惟以軍械未充昨特派員來省請領 
　　高要縣金利墟有軍隊一排常駐保護於舊曆本月二十一日墟期忽有匪徒七八十人　擁而至將勇六人轟斃所有鎗枝盡行奪去該勇係駐六團總局者駐局之紳譚某亦被轟斃餘勇逃散 
[龍濟光調和之經過（廣州通信員）]  
　　當帝制取消時中央即電令龍濟光作調人龍亦慨 
然自任乃立電廣西陸榮廷將軍停戰陸初次覆電僅言停戰可商而不言及調和於是龍將軍再電陸都督請力任調和電文云敬電拜悉俸戰經蒙電商九鼎一言滇黔尚有轉　之望國脉危殆已逵極點萬不可久勞兵事促滅亡滇黔平生未便通電務請我公力任調人以　救國救民目的爲盻旋於二十六夜又接到廣西復電謂俟委員到後妥議并暫飭桂軍勿許越境然陸本無承認調和意因龍電不得已勉詢諸黔滇而黔滇毅然拒絶謂非退位治罪不可故陸昨已謝絶龍氏並仍勸龍協力進行而龍氏一番和解之希望亦遂烟消雲滅矣 
[舟人夜語（沙市通信）]  
　　記者此次入楚適與北軍同舟記者之不幸也然於無意中竟得窺王師之程度及軍心之所在又未始非不幸中之護舉所見聞以介紹於讀者之前 
　　舟中之師共兩營約千五百人蓋糅魯豫燕皖之士而成者也其紛　暴戾之氣望之令人遠避且恒露一種汚穢及强暴行爲買辦及茶房等無不爲之搖首外人見之更爲　冷　舟之夕喧囂最甚更深始止其翌日則艙前艙後之作雀戲者至五六局之多而所謂統帶者亦與其營長參謀合成一局以　其岑寂焉茶前飯後更見有軍士伸大小指作八字形 
置之口旁與茶房耳語而茶房則或拒或否記者不敏誠不解其所謂矣 
　　記者艙位之帝爲川人榻榻之外則皆軍士之居時已夜深忽聞軍士與川人語始猶及他事繼聞軍士喟然長嘆謂此次戰爭了無意趣自戕主意縱勝矣寗有榮施川人唯唯應之他軍士至此遂漸有來者中有一人言尤激烈繼詢知所語者爲川人遂更詢成都之安危及川中道里形勢川人旣告以崎嶇之險　涉之艱乃有一類軍官者語曰咱不畏戰所畏者山耳猶憶白狼之役越重山攀藤葛飢渴數日始與狼　狼始則佯敗以誘我繼則設伏以創我卒以二十營之衆敗於狼手今之艱阻百倍之奈何衆爲之默然有頃旋有一軍人問川人由重慶至漢口之川資川人爲之計其數云三十元可達 
　　翌日晨來問路資者愈衆各軍士之　囂亦愈甚繼一軍士手持鉛筆詢水手以沿江各埠之道里形勢水手含糊答之彼亦含糊記之欣然而去詢其故則營長之命也旣抵宜昌軍士他適記有乃記之如左 
[續紀湖北白沙洲之巨案]  
　　　省白沙洲湘帮木工抄搶商民抗拒警察一案前已拿獲李華元等十九名嗣又續獲二十一人而祁常公所董事楊瑞堂等亦在其列蓋以有主使嫌疑也乃該帮等因未受重懲毫不畏　反敢昌言若果辦人吾湘帮必殺盡本帮木商投屍江心焚燬房屋等語故二十七日軍警又捕悍徒二十五名聞王將軍以近城之區該工徒等竟敢聚衆搶刧殺人抗官實屬目無國法特面飭高地審檢廳長趕緊嚴訊盡法懲治（一説飭將首要犯交軍法處審判從犯交法庭訊辦不知確否）二十七日地方廳曾開庭訊問當又標簽拿人並聞所有被搶損失各家以余義興爲最計銀洋六千元票錢二千餘串金飾十餘件此外衣物亦値二千金其餘沈興發沈萬順等二十八家共約損失三萬四五千之諧其他民家房屋器具之毁損者尙難計數法庭辦理此案極爲忙碌武昌商會及祁陽會館均曾集衆開會討論此案善後警廳並特派員前往淸查户口駐防軍警至二十八日亦未撤退詎是日東南風甚猛該木工牛郎等果復於午前十點鐘時在該處茅蓬中放火一霎時沿燒大小居屋一百餘户城中軍警齊往救撲始未遭搶然損失又已不貲梁家巷前後街一帶已成焦土各户婦女幼孩逃避不及被火球流傷者二十餘人幸時在白　尙無燒斃人命情事當時並未獲放火之人至日昨始由警察捕獲爲首要犯一名當交消防隊帶去事後軍署警廳巡按署江漢道署武昌知事地檢廳六機關派出人員先後馳往會勘將被燒各户門牌姓名淸查登記共計八十八家男女計六百餘人流離失所惨難言喻二十九日各災户婦女咸赴地方廳哭訴　長　令靜候查辦毌許喧鬧後經縣知事商會總理等面商王叚二君撥出現欵二千串　成警務處江漢道吳知事武昌商會即日公同施放急賑俾資撫恤 
　　聞是案發現後經警務處查悉湘帮牛郎案有首領並自　有邪術符法首領係彭福堂張輝光二人總管全帮交涉訴訟事件又有唐林甫張瑞靑陶瑞卿陶孚甫馮元臣及已獲之李華元等六人指揮集合司理財政又有包頭王英架划船之陳天一二人係二等首領内容直同哥老會白蓮敎有事則首領提欵分肥平日仍由衆工按月抽捐每名二百文或四百文以供首領用度迭與本帮木業搆怨均由該首使等畫策刻警察廳已據報告開單捕拿續獲從犯十餘人移送地方廳究辦其當場由軍隊拿獲者則尙在軍法處所有警士被牛郎刦去之快鎗二枝昨已在祁陽會館附近某户起獲　一枝已折斷矣 
 
 

Page 7

 
 
[帝制取消後奉天之態度]  
　　取消帝制明令到奉段將軍即由電話請軍政兩方重要人物如參謀長政務廳長副官長二十七師師長警察處長等十餘人於是晚開會討論因該省軍政各要人對於時勢曾有所陳請恐其中發生疑問故也　討論結果僉以取消帝制爲對内對外應有之手續吾輩無論爲何種國體惟一之天職在服從中央維持治安他非所知故會議後即將明令通告全省惟據一般人窺測當日各要人會議雖如此説然從前奉省軍政界之熱心帝制爲各省冠贊成亦最先此番驟然將帝制取銷意冷心灰之態不免現於詞氣故外間盛傳叚芝貴將軍即將提出辭職云 
　　帝制問題來去颷忽奉當局深恐非常之原黎民滋罹連日决定善後辦法（一）飭令省警及縣警極力維持治安並會同陸防軍格外注意（一）將元首明令及對内對外之苦衷編成通告分布各機關團體市鎭鄉辟以期周知（一）分令縣屬講演　諄　演説（一）學校對於贊助帝制之科學書籍酌量删改 
　　奉天二十七八兩師陸軍於民國二年改編陸軍　不過除却防營舊制更改陸軍名稱原係按暂行編制辦理近來雖　經整頓仍未十分完全兵額亦未足數每師不過七八千人此次張師長晉京已與中央磋商擬請將兩師軍隊添補足額並領得補額經費據軍界人云將來添編辦法不外由　右兩路巡防隊内挑選或於保衛團隊抽　以省　綀之勞惟自國體再變後不知有無更　否也 
[蕪湖快信]  
　　倪將軍將帶安武軍二十營援湘平桂不日即可出發安武軍第一路統領馬聯甲前日赴蚌埠見倪將軍於一號乘江華回蕪預備　隊出發事宜 
　　定武軍統領吳吉臣奉令帶駐浦口軍隊三營塡駐蕪湖 
　　張巡閲使在徐遙兼安武將軍事 
　　海軍第二　隊司令饒懷文於一日下午乘江貞艦由大通來蕪　登岸至統部及各署會晤 
　　蕪湖總商會各帮新董事於一日開會討論改組手續定期本月十一日實行改組 
　　晥南道敎育會照章每届一年即須全體改組刻届改組之期已通告各縣定本月二十二日改組 
　　寗湘鐵路局第三測量隊員吳樹棠前日偕洋工程師查利華華工程師李叔和郭養剛等並工　隊五十餘人由寗來蕪日内即可測量由蕪至城之路線 
　　此間警察第一區區長邱斐章因日前大辮子兵販絪土案辦理不善劉廳長奉何道尹飭　邱撤差另委寗穉卿接辦 
　　蕪湖救國儲金各存户連日持收照向中交兩銀行取回儲金者甚多 
　　此間城廂内外旬日以來發生一最堪發　之謠言云三月三日淸明節六十年始遙一次婦女於是日食南瓜定可生子並云雖孀婦處女苟食南瓜亦必受孕於是多年不孕之婦女爭出重價以購之日昨有人過陡門巷見某貨攤置南瓜一枚竟索價洋四十元 
地方通信 
[蘇州]  
　　議籌縣考經費宜興縣知事以從前考試各項　或有公備之欵或歸考生私出現在各縣公費竭蹶大致相同所有縣試經費擬　道試每生酌收一元或行減半俾免暗中賠累昨曾分函道屬各縣徵求意見同後　請貴縣主稿聯銜上詳請巡按道尹核示飭遵吳縣孫少川知事接函後極表贊同已轉函道屬各縣俟復到後即當上詳 
　　國民學校校長更動蘇城中區第三國民學校校長費廷璋已升充第七區學務委員所遺校長缺以北區一校校長陶　禹調充遞遺之缺以東區五校胡簫和繼任遞遺東五以中三敎員潘　伯調充所遺中三敎員另聘李華緯擔在已由孫知事分别委任矣 
　　塾師講習所開辦吳縣敎育會籌設塾師講習所敦請宗遹成爲主任摆定地點在所學前文丞相祠内定於四月一號開辦已紀前報　悉是日開學各私塾敎師到者八十餘人先由正會長龔鼎報告開辦宗旨副會長宋銘　説明改良塾師即所以補學校之不足之原委繼由主任宗遹成及陶子瑜等相繼演説演畢旋　　　下星期一即正式上課云 
[鎭江]  
　　租界取締人力車鎭郡英工部局擬訂章程十五條取締人力車在租界内行　已通知廣利安平交通三公司遵照辦理該三公　檢閲所開章程窒碍之處甚多現已一律不在租界境内行走矣 
　　女巫營業之發達鎭郡對江二道橋有某姓女巫託名張大仙姑娘附身亂語胡言爲人治病一時恐夫婦　之若驚近更有外來游僧棲止該女巫家稱自普陀山來傳敎致該女巫營業愈形發達此種騙人錢財之蠢賊聞警察並未加以取締云 
　　龔旋長親自閲操駐鎭要塞掩護步軍第一旅龔靑雲旅長以時事多艱防務戒嚴爰於日昨親臨大校場校閲所部各營兵十操演各種陣式並點驗軍械直至午後三時各營始操畢而回　　照章改畫學區丹徒十八市鄉學務委員向有八人現在章知事以新頒部章毎大縣學區不得過六區丹徒亦屬大縣爰將十八市鄉改爲六學區所任學務委員在舊員内裁去二人現已呈報省署核覆照准矣 
[杭州]  
　　屈使往鹽致祭之行期朱興武將軍之母營葬在即中央曾有明令特派屈巡按使前往致祭茲悉營葬之期係在本月四日屈巡按使奉令後已定於三日由省乘坐火車抵嘉改换小輸直達海鹽届時赴墓前致祭昨二日已傳知杭　特備專車一輛一面飭知嘉興内河第一署水上警察兪葉封署長多派水警沿途護送聞屈使此　致祭舉准於五日回杭 
　　小學聯合會　會本月二日杭　小學聯合會　第十七次會議提雖事仵（一）討諭觀庫團簡章（二）張君子成之算術研究會意見客會員對於觀庫團簡章無甚討諭因事求寅際不求形式故即行通過始議組織方法擬招集明員分發觀庫證并觀庫團報告表俟酌定方式後即擬實行其算術研究會事公　爲廳辦事件已函覆張君請其革就章程付下届會議公决 
[漢口]  
　　三日内火警三見二十七號曉九句鐘時本鎭　道外劉家花園下首棚户因晚炊失愼一時烈燄騰空濃烟匝地從該花園下首起至涵洞止延燒一千數百餘家所有甲字馬路兩旁并冰廠及儲器所均付一炬直到十句鐘始行熄滅詎甫經一刻又聞警鐘六響報告寳善堂大火路後朱洪興紅紙作坊不戒於火亦焚去士庫及棚户一百餘家又三十日早四句鐘時馬路外濟生堂後某棚户不戒於火致兆焚如適値朔風正猛火勢鋭不可當延燒至馬路兩旁市房風勢愈緊火勢愈熾軍警馳往彈壓一時人聲鼎沸扶老携幼者絡繹不絶居民哭聲震地有因火　及屋投水溺斃者燒死老婦幼孩十餘名損壞電桿十餘根上燒至安徽會館下燒至三新街六度橋延燒至滿春茶園爲止周圍　亘十餘里各段保安會水袋馳在灌救至六句鐘始行撲滅計延燒萬餘家眞可慘已 
[安徽]  
　　組織皖南繭業公所皖南各縣素爲產繭之區近來繭絲銷場發達故寗南郎宣靑貴銅涇等縣繭行已設有二十餘家之多頃上海繭業公會擬於汰通地方設立皖南繭業公所蕪湖設立分辦處業已組織成立昨特擬具簡章呈報巡按公署立案并請飭各縣捐局帶征公所經費每百斤乾繭捐洋三角以作經費 
[福建]  
　　籌備　業會近訊福建勸業會會場定在省會水部門外　新街馬路共有二處分爲第一會場第二會場第二會場即以城南公園改設面積約十餘畝該會因地勢上之便利擬作爲陳列農林水產品及　物之用至第一會場地濱瓊河與第二會場相距頗近面積約百畝惟該處均係民田現已由巡按使發表買收土地規則並由勸業會籌備事務局派員丈量樹立界標定於三月二十五日開始買枚以十五日爲限所定價格每畝自一百至一百四十元並由該　在　收土地附近設一派出所專理買收土地　　一矣　收完竣即行招工投標尅期建築籌備事務局自設立後内部共分　　工程出品外事四　分同各項事務每課又分若干股現總務工程兩課已完　　立出品一課因現時尙不需要故僅設調查一股外事課亦以時期未至尙未成立 
雜評一 
[解决仍恃武力（一子）]  
　　人苟非至愚必皆知調和説之無效調和無效必仍取决於武力取决武力必先預察勝敗之情勢在中央方以爲南軍得寸進尺其曲在彼足以激發前敵車人之敵愾而自外人觀察則謂取消　制已失赴戰目的適足灰前敵軍人之心故以　理推之必不敢　信爲有把握矣况乎　之事實滇軍復佔瀘州黔軍攻取永順欽廉相繼獨立則川湘粤大勢之岌岌自在意中前之武力不勝尙有取消帝制之退步後再武力不勝則其退步安在耶亦曾思及之否耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[棉種亟宜改良]  
　　本埠各紗廠所需棉花除國產外兼用美國花及印度花緣製紡三十二枝細紗四十二枝雙股非舶來貨不能合用國產南通花雖亦可用因產額有限不敷全國所需故不得不採取外貨近因粗紗滯銷紛紛改紡細紗雙股故美花印花銷路更佳價亦昂貴調查印度花名目甚繁最優者爲新戤赫脱聞其質地可抵美貨次優者爲白路處及獨喇可抵南通優貨次者爲寒勃反印旁古兒及反印旁古兒其　者爲旁古兒每擔最 
近之價爲規銀二十二兩至三十九兩不等舶運來華者以反印旁古兒居其多數美花名目更繁如米特令及印思脱等共有數十種每擔價銀約三十八九兩其質地比之印度貨更勝近來銷路亦頗不惡外貨旣多國產即受其影響聞近來華花已稍貶價最佳之南通花每擔現售二十四 
兩六錢次則火機花售銀二十三兩五錢四牌子花價略同南北統牌花二十三兩二錢 
[接軌工程之進行]  
　　滬寗滬杭鐵路管理局長鍾紫垣君以兩路接軌通車一事曾奉部備着將接軌工程從速進行務於本年陽曆六月内告竣通車已飭工程處趕辦在案茲查眞茹站至小沙渡之軌道刻已鋪設惟蘇州河以南至杭路之梅家弄鋼軌迄尙未鋪所有蘇州河蒲葉塘二河之橋墩業經告成因橋面材料未到以致稍延現在材料旣已運齊　將橋樑大小七座趕速開工鋪接橋面已於前日飭由工程處雇匠先建蘇州河三　　　葉塘三道橋樑之陰架限令尅日告成以便動工鋪築橋面其梅家弄以北應鋪之鋼軌亦由工程處將材料運往飭速接鋪一俟橋工竣事即可通車所定六月通車之期大約不致延誤矣 
[内地電燈公司股東會紀要]  
　　上海内地電燈公司於前日下午二時開股東會公推吳懷疚君爲臨時議長先由總理陸伯鴻君報告營業 
狀况略謂本公司日漸發達前途之希望有加無已其原因有三一爲市區建築日增月盛用燈者多二因龍華徐家滙浦東　來商議接線放燈三係近日火油逐步漲價咸思改用電燈有此三種原因則將來發達可操左劵况現在電車公司已自備電機本公司電力有餘月内當可推放裝燈云云次選舉董事七人當選者爲吳懷疚莫子經郁屏翰顧馨一黃涵之葉鴻英沈志賢繼又選舉監察二人當選者爲李詠裳朱子謙次提議發息日期决定於陽曆六月上旬發給股息散會時已鐘鳴六下矣 
[福建汕頭商家之消息]  
　　昨日本埠福建汕頭帮接本號快信謂近日謠言甚多人心浮動以致商業大受影響所有購存及　定各貨暫時緩裝云云是以市上銀根更爲緊急下午北市銀拆收盤爲一錢半　爲近來所罕見云 
[再紀謠言黨人起事之戒備]  
　　偵探又有報告北京統率辦事處據密探報告偵得黨人在滬希　響應滇軍積極進行擬俟滬防軍隊抽調他往即行乘虚起事請爲注意嚴防等情昨統率處已電飭松滬護軍正副便楊虚兩君嚴爲戒備以　疎虞 
　　電詢南京情形本埠各官應前晚得某處傳來消息南京地方現有不靖之説城廂内外商民亦多聞此謠傳奔走詢問人心浮動各官廳以事關重大特電南京查詢實情昨得覆電謂並無其事云 
　　水巡往來巡察淞滬警察廳長徐輔　君因近日謠言未息計自製造局迤北滬軍營舊址以及第一區警署與一區一分駐所等處已有警察與騎巡隊士等按叚站防其華法交界之民國路一帶亦有軍警持械防衛惟浦江内船隻甚多難保無好究潛匿故又飭知水巡隊長潘百恆務於每晚六時起禁阻各項船隻往南行駛人民擺渡來往亦均禁止夜行並着於夜間在浦江南北自十六舖至白蓮逕龍華灣等處督率水警嚴行巡察現該隊長已於昨日傍晚起帶領警察乘坐水輪往來梭巡 
　　夜間又斷交通淞滬警察廳出示爲示諭事照得上海地方謠言未靖本廳長貴保護人民之責自應加嚴防範以保安寗惟滬埠爲繁盛之區若夜禁過早毎於商業往來有所妨碍茲於本月初三日起夜間交通至一點鐘爲止過時即不准人民任意行走如因急病或生產等事確有正當事故者亦應受各岡警察檢查其晩間六點鐘後一點鐘以前如有形跡可疑者亦應隨時受警察盤詰除已通飭所屬各署所隊遵辦外爲此示仰地方人民知悉務各及早安息愼勿無事游行致干　禁其各知照勿違此示 
　　軍士毌許擅離上海防守司令王君前日分飭步炮各團營長官著即嚴諭所部士兵每於上燈以後無論公私不得擅離防所並須隨時點名凡非營内之人須在上燈以前送出防線毌許容留 
[軍法課力辯用弄逼供之不實]  
　　公共公廨關讞員接護軍使署軍法課公函略謂頃准台函以蔣犯順臣在公堂翻供謂在敝課所供之詞係用弄逼等因查敝課審訊案件向無弄逼之事以前敝課審訊德商南門盜案及前獲匪犯劉心球一案捕房均有人在此旁聽有無刑逼不難查詢此次蔣犯所稱種刑逼信口誣衊更屬可笑刑訊之有無當以傷痕爲據旣經醫生驗視無傷虚實已辨毌煩贅言要之蔣犯供述私藏軍火及糾黨圖刧各節該犯到案之初原未供認經以蕭美臣供詞並提同劉心球當面質訊該犯無可抵賴始即供認嗣經再三審訊該犯於私藏軍火地點始終不肯吐實於糾黨二百餘人一節僅認招黨數十人其姓名亦未供吐刑逼供詞果如是乎謂該犯供詞爲刑逼必以前蕭美臣劉心球之供嗣皆爲刑逼始可而筆供係親　所寫劉供有捕房西探旁聽豈亦爲刑逼乎總之該犯所供刑逼一層全屬子虚　如來函云此係犯人翻供之　技　執事爲斷獄老手自不致爲其朦混也 
[徐家宅盜案三誌]  
　　浦東戚家廟徐家宅船户徐桂華家被盜搶刦已紀前報茲翻徐妻盛氏當時被盜紥縛稍受皮傷並因受驚成疾昨日徐桂華又至地方檢察廳具禀請爲派員詣驗林檢察長准如所請論靜候往驗 
[開審私造鈔票案]  
　　寓居大沽路六百二十三號門牌之無鍚人歐榮生因與蔣誼信趙慶記諸志明陳全恆刁宜山姚正信陳芬芬（即陳芳芬）等在新閘重慶路四百二十四號屋内私造鈔票經新閘捕房破獲搜出各種製造器具及已印成未印成之僞鈔票多張一併解送公共公廨經中西讞員判陳芳芬交五千元人洋並保餘人押候訂期研訊在案昨日届期由兪代襄讞會同德師副領事在樓上會客間安設公座研訊先由捕房刑事科代表牛門律師上堂譯稱此案以捕房爲原告繼由穆安素律師投稱爲中央政府代表羅傑律師稱爲被告歐榮生之代表斐斯羅利士兩律師稱爲陳芳芬陳全恒諸志明刁宜山姚正信五人之代表禮明帮辦台維司律師稱爲趙慶記之代表各律師聲明旣畢即據牛門律師譯稱此案共有中西見證朱發發徐阿其徐阿狗陳興發沈阿玉等十二人一時不能完結尙須審訊數堂查第一被告歐榮生於陽曆去年十二月十號向吳阿土木匠定做照像傢生先付定洋迨做成後祇付洋十元後該木匠至　家内素取詎歐已至無鍚遇見一飯司彼此談話至本年二月十三號歐付給該木匠鈔票洋五元持往兑换知是僞票後木匠又往討　又與飯司遇見　話於三月十號將歐等私造鈔票之事訴知包探故由包探於十七號往重　　　百二十四號屋内調查搜出藥水藥粉及照相架玻璃乾片並中國銀行眞鈔票半張曾令該銀行中人察着該飯司等可以到堂證明尙有許多機器在無鍚當包探往查時樓上有七人正在聚看玻璃乾片所有各被告口供因知其有律師代表故未詳詢該私造機關之房屋係第一被告與第二第五兩被告往租第六被告係用人惟陳芳芬係於捕房拘獲七人之後始來探望被拘故其代表律師聲請交保捕房並不反對云云次由見證陳阿根投案由牛門律師詰據聲稱在重慶路新馬樂里看門四百二十四號房屋於陰曆二月初五日有三人同來租借言定每月房租洋二十元開門費洋四元當付洋二十四元初六日即搬進堂上令其指出租屋三人徐即將三人指明並稱洋由趙慶生所付惟該三人進屋後於前一禮拜在捕房中又見過一次供至此由被告代表台維司羅傑斐斯羅利士諸律師相繼向徐詰問房屋鎖匙是否爾管該處共有房屋幾間有無四百十六號四百五十號三百五十號等門牌徐答稱並無鎖匙該屋未借出以前用鐵釘釘門外用扶梯爬進無四百十六號房屋該處房屋約三百號起至八百號止堂上命徐退下又據木器店夥夏阿榮投案仍由牛門律師詰據供稱由趙慶記來租用木器二　問床二只據稱係錢姓友人將由漢口來滬已爲賃定重慶路四百二十四號門牌係由四馬路長樂茶館樓下如新春麵館店作保該保　　章曾往照對無誤遂令出店將器具送往　時穆安素律師詰間該保人是何姓名答稱不知並由羅利士律師向之盤詰一過而退又據華探目陳雲忠投案由牛門律師詰據事稱於一月得有信息知重慶路四百二十四號屋内有私造鈔票機關至十七號與包探韋金福張林泰同往該處以送信爲由賺開大門而進當由婦女開門我等進門後聲明捕房包探曯勿驚慌即登樓察看見歐榮生持一玻璃乾牌與六人向日光中照看彼等見我三人似有恐慌狀態歐將玻璃乾片放於　上我即察看係印鈔票之乾片當令歐等下樓令張探用電話通信捕房一面問歐爾等是否私造鈔票歐不答乃問諸志明諸稱問歐便知復又問歐據稱係他人所做彼不曉得現歐等口供已在捕房供明言至此羅傑律師聲稱未經解案之犯人口供不能作證請查照察核牛門律師即向堂上聲稱羅傑律師所言未經解堂之犯人口供是否不能作證請堂上明示堂上宣諭凡人犯無論解堂與否其供詞祇須實在又據陳探聲稱未幾西探到來遂與之搜查檢出各種製造器具藥水藥粉放大照相架等物當將歐等七人帶出適陳芳芬到來詢其何事稱係探友故將陳一併帶入捕房後又往搜查在樓上床下搜出十元之中國銀行僞鈔票紙羅傑律師又向詰問當時婦女開問爾等入内是否有人阻止答無並稱該婦女等本欲一併帶入捕房稱伊等或爲雉妓與被告等姘識惟未説明與何人姘識又一再哀求是以未將該婦女等拘押羅傑律師又問爾何由而知該處是私造鈔票機關陳探答稱有木匠通信故留心打聽實在前往拘拿言至此由斐斯律師將該屋草　令陳探指明何處搜出私造器具歐等七人在何處照着玻璃乾片即經陳探逐一指明又由台維司律師詰問該屋是否歐榮生所借内住何人陳探答稱該屋係歐榮生所借作爲私造鈔票機關所住者均係同黨云云又據包探韋金福張林泰上堂所供各節與陳探目相同故不贅述又據九號西探目斐司戤潑投案由牛門律師詰據聲稱三月十七號午後由華探知照即與另一西探同往重慶路四百二十四號門牌見陳韋張三包探與被告七人均在樓下即上樓搜杳見一印鈔票玻璃乾片檯上有華英字典一部中有中國字之玻璃乾片繼又搜獲藥水藥粉顏料紙樣等器具多件令將歐等七人與後來尋友之陳芳芬一併帶入捕房向各人問明口供因知被告等均延律師代表故未令該被告等於供單上簽字是時羅利士律師聲稱供單未經簽字能作爲有效牛門律師辯稱被告旣在捕房供明可以作證又據九號西探目禀稱　歐榮生供稱三月十三四號有甲乙兩日本人至伊處帶有許多物件可造鈔票諸志明亦知其事該日本人等於十六號又與兩華人同來即到樓上不知何事直至午後五時始去據諸志明供　與歐榮生於一月十五號見面三月十六號歐等與日本人言須私造鈔票約三千萬元該屋係趙慶記所借聞歐去年在無鍚亦有私造鈔票情事惟　陳芳芬供稱因抵押回單事是日先至大沽路歐榮生家内找尋無着故至重慶路找尋致遭拘案今抄獲之各種器具逐一呈案請察並據捕房打樣間西人裴潑投訴察核起案之黃色玻璃乾片係印鈔票所用遂將放大照相架及各種器具逐一指明又據斐斯律師聲稱查陳芳芬與此案最無關係要求改交尋當保人中西讞員會判陳芳芬改交一千元人洋並保所有抄獲各器具着開單附巻餘人帶回捕房候再訂期研訊 
[鐵機鷄皮縐之合用]  
　　本埠　昶祥錦豐等湖縐莊近在湖州新織鐵機鷄皮縐自運滬以來銷於南洋羣島華僑者頗爲發達緣此項鷄皮縐較湖縐之扣門加闊二寸頗合春夏秋三季單夾西裝之用聞日來每有外洋輪船出口必裝去五六百疋云 
[製造紅頭火柴之停頓]  
　　製造火柴原料赤燐黃燐碱酸鉀等自歐戰以來來源斷絶本埠燮昌榮昌杭州光華寗波正大等廠均於今正改辦日本貨惟價亦頻增現在赤燐定價每箱日金六百元黃燐四百七十元碱酸鉀每桶一百七十元且紅樂粉一項迄無現貨到申故各廠之紅頭火柴迄已月餘無貨臺售市價亦遂不開出 
[自請讓屋關路]  
　　工巡捐局前將大東門内肇家浜塡築仿照小東門方浜辦法將下岸房屋一律退建浜基放寛道　已誌前報茲悉朱局長已飭知工程處將肇家浜路線分東西兩路加班測量以促進行昨由大東門至蔓笠橋第九段面北業户葉永璋裘天寳莊錦榮黃泰隆問玉恒毛耀坤　經堂慈善團等具禀工巡捐局云禀爲援案退屋放寛道路以利交通求請鑒核事竊公民等均有業產坐落治下肇家浜大東門至蔓笠橋下岸面北一帶上年謹讀報載鈞諭以肇家浜前由市政廳議事會議决塡築關成馬路自市廳改組之後查案進行當即雇工塡築擬仿照小東門方浜辦法將下岸房屋一律退建浜基　分九段俾得放關馬路利便交道仰見局長規劃局詳莫名欽佩惟公民等所有之屋均在退建之列是以於本月二日假救火會　　該處一帶　户開會籌議查大東門至蔓笠橋房屋四十餘幢計共業主一十三户是日到會者僉謂大東門内街道窄狹商業凋零已達極點自肇家浜塡平以來前後分成兩路實屬害多利少况與中華路接連道路之闊狹相形見絀若能東西一律退建使曲折窄狹之路成大道康莊不獨商業發達抑且交通便利於租業兩主雙方裨益當時到會之户一致贊同願成斯舉爲此聯名禀請局長電鑒准予派員規定路線俾得定期退屋以暢交通而興商業實爲德便 
[擴張街道之計畫]  
　　新北門内新街爲往來行人之要道警區以該處街道狹窄曾經規定行車章程凡經過該處者須從西面老街行駛新街只准往南不能向北歴久遵守在案茲經工巡捐局派員勘明該處面東市房諸多窒礙計自福佑路口往北至七星井口止共有樓屋四五十幢業已　諭業户將該屋一律退至老街以便將新街推廣馬路振興市面至七星井亦在拆除之列已於昨日興工改建限三個月竣事 
[善堂不允拆屋]  
　　高昌廟炮隊營對面有樓房九幢此次電車公司築造軌道鋪至高昌廟廣東街口爲止此項樓房有　路線曾由工巡捐局諭令該業主拆讓在案茲據公濟堂董事徐貴堂君等函稱該處樓房係屬善堂之產收租金藉充善舉費用堂中欵絀實無餘資振遷請將浜口塡闊免拆樓房保全善舉等情故工巡捐局已飭電車公司於該處鋪築軌道改築灣軌云 
[補助羣學會經費]  
　　本城羣學會係於前淸光緒甲辰年由本地士紳組織成立以提倡敎育訊究羣學爲宗旨光復以來日益發達祇以經費奇絀會務進行非常困　茲由該會經濟部員姚紫若君願假開明公司新舞臺排演日戲一天以充經費定期陰曆三月初六日准十二點鐘開幕全體茲員登台演唱並由該會會員錢香如君試演大廣術錢君曾著　術講羡游戲　學等　此次實地試驗定能煥發異彩又有歐洲畢　之幻術家孫志籌等登臺輔佐好奇者盍往一觀 
[尙賢堂演説敎理]  
　　法租界尙賢堂於前日星期下午四時歡迎江浙皖鄂湘基督敎長老會諸牧師并請演説敎理届時與會聽講者甚衆先山主席李佳白博士報告歡迎宗旨即請南京長老會牧師孫喜聖君演説孫君謂敎理深奥實若汪洋然基督敎之要理約可分爲四端（一）耶樹敎人以博愛爲本（二）耶穌勉人以和平爲主（三）耶穌期人以拯救　心（四）耶穌勸人以能割捨求眞理爲上旁證博引宏論滔滔聞者甚爲感動後由浙江長老會謝牧師演説耶穌爲世界之救主及敎中一切眞理亦頗懇切演説畢合座掌聲雷動更由李博士向二牧師道謝並表示其聯合各敎不主偏見之素志聞者尤爲動容茶點後散會已六時餘矣 
[考驗軍事學識誌聞]  
　　聞某方面消息駐滬軍遂各長官近頗注重軍事敎育將次舉行甄别凡中下級官佐士兵均須分别考試軍事上之學識擇要升降以示奬懲故日來内部預備甚形忙碌云 
[師範畢業生應考之期限]  
　　學績考試一事道縣兩署已分别籌備茲悉昨日縣公署又接巡按使快郵代　開案查學緉試驗條例規定應試賢格前准政事堂電開中學同等學校指師範學校甲種實業學校及專門學校附設之甲種實業講習科而言但師範學校畢業生須已　服務 
期限者等因當經通飭遵照在案茲復准堂電開尙有應行注意者即師範畢業生之服務期限於該生等報名時務須詳細審查依前淸師範學堂章程畢業効力義務章程規定優級師範學堂分預科畢業生義務年限定爲六年初級師範畢業生年限由官費畢業者本科生六年簡易科生三年由私費畢業者本科生三年簡易科二年民國師範學校規程第五十七條規定本科畢業生應在本省小學校服務其期限自受畢業證書之日起算第一部公費生七年半費生五年自費生三年第二部生二年如與上開服務年限相合有相當之證明者始准應試等因特達等因准此除分行外特飭遵照 
[警長面授之防禦辦法]  
　　淞滬警察廳徐廳長以刻下防務重要傳飭各區隊於毎晨十時各派巡長兩名巡警三名到廳親自而諭授以防禦辦法茲將昨日所諭各條探錄於下（一）警察以保護地方人民生命財產維持地方秩序爲天　（二）去歲十二月五號變亂時各長警均能竭力防禦保全地方本廳長甚爲欣慰刻下防務重要仍希各長警保全以前之名舉（三）夜間行人車輛一律認眞盤詰（四）各長警夜間落差後不准脱衣睡　鎗械不准離身（五）各長警第一要服從長官命令命令發出後無論如何皆當勇往直前（六）報紙所載無論虚實勿得遽信（七）倘有匪人入境擾亂立即竭力抵禦務獲送廳勿得稍有退縮（八）倘有匪人運動各長警不可聽信當場拿獲送廳者賞洋一千元（九）倘拿獲形迹可疑之匪人即刻送廳該長警立予提升（十）本廳長夜間親自抽查賞功罰過一秉大公 
　按此與前報所載警廳會議防務之條件大致相同　 
[警廳規定領照運柩之新章]  
　　淞滬警察廳昨日出示云照得人民運送屍柩歴經遵照定章具禀本廳　領護照在案查請領此項護照辦法向由請照人覔具妥實店舖塡具保證書書中註明限定何日由保證人擔負責任將護照繳廳註銷如有違延惟保證人是問茲查各該保證人遵照限期繳銷者固多而逾限不繳者亦在所不免派警傳追多費手績若不另定取締辦法殊不足以昭愼重而歸一律茲經本廳長規定自後凡來廳請領護照者除一切手續仍照向來辦法外 
倘　限不繳除將保證金充公仍一面傳保證人到廳追究除詳報江蘇巡按使外爲此示仰各該請領運柩護照人民即便一體遵照辦理勿違 
[現洋換得僞票]  
　　郁文哉在南市花衣街開設　作昨日倩其作夥沈香舟携現洋一百五十元至北市籐行内批貨不料沈向其友甬人蔡子才商掉鈔票洋一百元蔡付以某銀行五元僞鈔票二十紙後因未能通用由沈携回交還作主嗣郁察係僞票向沈追還現洋不允郁遂偕其舅父沈彩豈將蔡尋獲扭控一分駐所經宋警佐詰問此 
 
 

Page 11

 
 
種僞票從何得來蔡稱在滬北馬立　地方向友人處掉來不知是僞宋警佐飭將原被人證連同僞票移解淞滬警察廳司法科研鞫懲治 
[欺騙案尙須復訊]  
　　李伯勤控邢季良私刻圖章蓋於合同上有意欺騙等情由捕將被告傳至公堂諭交五百元人洋並保無保收押在案昨晨復由捕房解案經中西官訊供一過判仍帶回捕房候再復訊核奪 
[證實拐逃女子]  
　　鹽城人兪金福前至法公堂控稱姪毁兪大實在原籍被朱泉方誘拐來申賃居民人寓所左近故知被拐請求訊究大　供在原籍由父親作主嫁朱爲妻此次偕同來申謀事叔父金福圖詐不遂誣控拐逃訊之朱供詞相同判原被一併交保候移文鹽城縣查明再核在案今接該縣知事覆文内開已向大寳之父詢明實被朱泉方拐逃故着保人將朱及大寳交案質訊始供認誘逃不諱聶讞員判朱與大寳各押一月並着原告赴鹽城縣署禀請備文移回訊辦 
[誘拐寡婦之敗露]  
　　婦人王陳氏名林蘭其失早故係寗波西鄉人寄居新閘地方茲被口操北音自稱在政府辦事之徐長惠勾引昨日同乘招商局新銘輪船啓行所帶衣箱上貼寗波鄞縣知事公署封條當爲救濟婦孺會偵探虞占順查見以其情形可疑上前盤詰徐出卡片一紙上有鄞縣知事五等嘉禾章五等文虎章浙江高等檢察廳書記官長與武將軍行署秘書等字末有陶鏞在東京兆等字樣該探以其言語前後不符形色有異遂將徐及該氏一併扣住連同衣箱等件解送上海地方檢察廳訊究 
[鄰女願爲見證]  
　　吳大炳與周陸氏同居西門内靜修路七十八號門牌吳有婢女巧雲現年十五歲氏有婢女彩琴現年十三歲昨晨八時兩婢忽失所在吳與該氏四處找尋無着旋有鄰女沈二妹　作證人謂目見兩婢被洗衣婦人朱宋氏拐去藏匿吳等立投二區二分駐所將朱宋氏拘獲連同證人函送地方檢察廳訊辦一面着令吳等自行投廳候質 
[受傷人送院醫治]  
　　泥水匠余木生昨在虬江橋地方建造房星從屋頂堕下跌傷頭部又某草帽公司夥李錦芳被碎玻璃割傷頭面均送同仁醫院醫治 
[查究私和人命]  
　　虹口西華路寳和里八十六號門牌陳寳壽家之八歲女孩阿娥前日至後面七十三號門牌張三和尙木作内游玩不意所堆木植忽然坍下將女壓傷要害身死後有人出爲理歡令張出洋一百六十元以一百元給陳六十元呑用事爲捕房得悉以此事曾由包探查見報驗不廳私和人命昨飭包探將陳寳壽傳至公共公廨經王襄讞會同英卓副領事研訊一過判陳交五十元人洋並保候補傳人證再訊 
[有股無股之爭執]  
　　陳太庚前至法公堂訴稱商人與李煥初合股開設廣東雜貨店所有歴年盈餘從未分派且商人兼管貨棧　得之力錢　扣亦　住不給稱共計洋銀千餘兩請求追繳率稱陳係店夥曾允分給花紅若干並無股份讞　因兩造各　一詞判送商會算賬查核在案今陳仍由穆安素律師代表投稱業由商會查明實有股份應得股本及盈餘銀七百二十八兩力錢回扣一　　原告言應得銀一千兩有零難以細核請堂上公斷李亦延　石律師代辬請再移送潮州聯合會查覆判候覆訊核辯 
[被告避匿無益]  
　　兪明葵延愛倫律師爲代表至法公堂控稱兪與陳信高合包工程一切開支由兪墊付核算陳應找還兪墊欵銀一千三百兩有賬簿爲證因向素延　請爲訊有當經公堂核准飭傳不到改出提票被告仍匿不到案昨日原告續求提追中　官會商之下以陳不應抗違不到准缺席判决照原告所控之數還洋俟被告出面後隨時扭案追繳 
[雜物抵補房租]  
　　新瑞和收租人至法公堂控稱房客夏阿根虧欠房租洋四十一元私行脱逃所遺什物已報明捕房檢點所値無變請求核示判將什物收管以抵欠租 
[限期找淸貨欵]  
　　錦昌閎綢莊經理謝介雲在公共公廨控已閉鼎順綢莊主徐漢良不理貨銀五百三十六兩昨日上午由關讞員會同美别副領事升座民庭研訊原告偕代表律師上堂請追訊之徐延朱斯芾律師到堂辯　　　已將綢貨當票推抵照算祇欠洋一百五十元原告夥友趙　　可以到堂證明中西官判被告於七天内繳還洋一百五十元了事 
[被告要求復審]  
　　印度人生喃　生控兪福生借洋二百元不還業經公共公廨訊判被告繳洋在案茲因被告不服昨延律師到堂聲明被告已六次還洋一百二十元請爲復訊原告亦延律師到堂反對請照前斷執行中西官會判准予復訊 
[索債衝突]  
　　張兆球沈漢文二人前日在大統路因債欵糾葛口角互毆由岡警喝阻不服一併拘送四區警署押候核辦 
[再請弔卷之批詞]  
　　滬海道周道尹據崇明縣公民張殿斌禀總書盜賣公田再請吊卷核辦等情當於昨日發出批示云查此案前於本年一月二十日業經切實批示併行縣詳細飭查尙未據復在案情之眞僑事之虚實本道尹無憑核辦若謂爾因出價買地價出而地不得復被袁梓臣盜賣華祝崗頂買天下旣無是理亦無是人仰崇明縣知事按照張殿斌所禀各節認眞併案澈查尅日詳細具報以免妄凟此批副禀發 
[英按察使由港返滬]  
　　駐滬英按察使蘇史瑪君前赴香港公幹現已公畢於前晚乘美郵船回滬 
[老虎竈聚賭抽頭]  
　　昨日美捕房一百九十號西探查得吳淞路一千三百九十號某老虎竈内抽頭聚賭當即帶同華探王金茂李明泉等前往拿獲賭棍陳阿四等十四人　同賭具解入捕房押候解廨懲辦 
[竊案分别訊明]  
自來水公司控王六柯竊取鐵管又怡和洋行控劣孩劉小林子行竊洋紗廠消　於王張氏戏伶人李坤鼎控丁阿六竊取木　昨由捕房將被告各人一併拘解公共公廨經中西官分别訊明判王丁各押西牢半年劉孩發押改良所六個月王張氏押女所三月示儆 
[串竊鉅贓之澈究]  
　　肇周路電馳黃包車公司主婦程氏家於去年十二月二十四夜失竊鉅贓値四五千元當　查明爲本公司所用銅匠　長根包車夫兪阿　　兪之姘婦屈王氏女傭王阿彩等串竊禀控警察廳將顧等逮案研訊供認不諱並稱在外糾合王洪順劉得勝張楚恒張錦元等前來開門引進串竊等語當　奉諭先將顧等函送地方　訊押候緝王洪順等到案再訊茲悉王洪順劉得勝二人已聞　逃逸無蹤惟兩張則匿居百老滙路元芳里九百六十一號由警廳照會捕房將兩張移提到廳並弔原贓綢皮衣服十二件約値四五百元又案時鐘一只昨日命將贓解送地方廳訊辦午後由檢察官預審之下判將各贓先給失主具領兩張收押候提同在押之願長根等再行訊究 
[查獲硬剝皮衣之匪徒]  
　　吳正祥李金章許阿四因於上月二十七號午後在湖北路剝取金國華羊皮袍褂一套被控昨由老閘捕房包探陳阿四將吳等二人查獲一併帶入捕房押候解送公廨訊究 
雜評二 
[安危相反（訥）]  
　　安本常事可無報也乃自　黔事起各省創行安謐電紛紛報安而不安之消息則反一律秘不使通於是官場但見安而不見不安其實不報安者固已不安而報安者亦未必皆安蓋今日各省不安者多矣因不安之多而報安報安適見其不安報安而更秘其不安適以見其安之不可恃故曰安危之相反也 
來函 
[中國靑年會來函二則]  
　　模範公堂四月五號星期三晚八時特開會員交誼　届時由火車汽車二隊隊員特演模範公堂其中情節係索償不得因而成訟兩造各延律師互相辯論閲之可增法律知識凡吾會員統請早臨爲盼 
　　同樂大會陽曆四月十四十五晚間八點鐘四川路靑年會殉道堂開演最新活動影戲外加特别奇巧幻術入場劵每張小洋兩角俱樂部部友買一張送一張童子部會友（不入俱樂部者）買二張送一張成人部會友買三張送一張印劵無多快快來買 
 
 

Page 12

 
 
   
 
 

Page 13

 
 
   
 
 

Page 14

 
 
、 
自由談 
游戲文章 
[滑稽新聞一束]  
　　壽器舖大獲其利自三月二十二日取消帝制之申令宣佈後一般熱心帝制者因而哭死者不計其數反對派見之亦有笑死者以　棺　之消路大廣而任被敲破竹槓無敢少靳云 
　　　張店生涯鼎盛同日又有廢止洪憲年號之令一般專放三分錢之債主紛紛向紙舖購借票兩面言明重換年號因恐各債户日　藉口圖賴云[  亞坡]  
瓦老爺大哭帝制寓滬蘇州人有稱爲瓦老爺者聞帝制撤消悲慟欲絶人問其故云恐將其費無數財力鑽營而得之老爺二字取消後人且將直呼其名爲瓦得來云[  亞魂]  
　　顧　舖因公虧本自帝制撤消後一般爲投機事業者皆受損失此中聞以滬上某顧繡店爲最因所繡就之蟒袍補服等有千餘件之多現均成爲擱煞貨云[  亞魂]  
[戲擬大冥國枉死城城隍通告] [  介]  
　　照得枉死城原爲陽人之誤入鬼國者逗遛之地查自陽世大革命以來城中時有大批新鬼入籍登錄吏幾如入山陰道上有應接不暇之勢且鬼山鬼海已有鬼滿之患而陽世又有歐洲大戰風雲中國南北戰爭恐來者益形絡釋不收則於來者不拒之義有乖任意收留則城中幾無隙地可容本城隍甚爲焦灼已詳請閻王仿照陽間遣調所辦法設立專所以便着手調查而咨遺調爲此仰新鬼故鬼等一體遵啻照毌違切切特示 
譚叢 
[春水相干室拾雋] [  鵷雛]  
　　春水相干室者實無此室鵷雛覊滬依人賃廡黃華三徑懷我把茅白雲孤飛嗟彼逝水林晚翠曰一池春水遣相干感歎斯言增我勞生情味也朋儕相聚時復奮塵遠邇契闊通以尺素轉相　引雋緖遂多綴拾叢殘無以銓次因名曰拾雋云鵷雛錄竟 
[南湖手畢]  
　　廉南湖先生風度簡穆詩文淸逸絶塵比歲以還頗抱幽憂沈　之懷發之文字其與人書悽寥作商音深心人不可卒讀三月中致徐菊人一書茲承錄似書云書髓主人慧鑒北地一别東風漸長草廬高臥嘉樹怡情柳堂檻外帆影如織游魚可數有時焚香靜坐道服誦經啞然失笑自擬義皇上人又似維摩方丈室中小南面王也乃者我公復出東山願作時雨初始傳聞疑信參　比閲報紙一喜一憂喜者慶蒼生之有託憂者憐故人之塵勞耳岫雲現治内典讀芝瑛所寫楞嚴經巻五恍若有悟其文曰佛告持地萻薩當平心地則世界地一切皆平　　微塵與造世界所有　　等無差别乃至刀兵亦無所　云云夫平心地者大慈悲心是大放舍心是天下眞平其心地者屈指幾人哉衆生業力如此浩刧惡報方長雖公以萻薩心腸忍辱勇猛身入宦海强張慈帆竊恐無緣衆生亦未易得度也矧復邇來人情尤險雲翻雨覆直入不可思議境界金石帶礪之盟骨肉手足之親强則釁生肘腋弱者變起閫　事勢至此殊堪寒心今國體又改民盡爲奴公明哲達人何不爲堯舜之民高巢許之風狎故山之猿鶴挹物外之烟霞優游卒歲豈不樂哉匪惟明公即貴摰友如某公之倫果具慧眼勘透利害識生死之幻夢破權名之魔網無妨方便接引示敎利喜携手同歸游戲塵寰東探神仙樂土西訪王母所居從容暇日嘯傲天年斯尤鴻飛冥冥龍化無方者也岫雲　拙厭世日深將抛俗累精修蓮臺吃齋念佛期報來生其樂玄玄難以言喻家人婦子咸言我癡我亦自笑殷勤啓請幸願故人憐其狂愚耳握筆神馳伏維悲誨頂禮不盡岫雲謹狀三月二十九日 
海外奇談 
[地洞] [  困公]  
　　粤斯馬加之布倫都地方一帶山地有洞甚多其數不下五百均極深淵洞甚大可行人惟黑暗無微光路又曲折而洞中則多石名曰多鍾乳空懸洞中或如刀或如犬千奇百怪至爲可觀數年前曾有探險家入洞行有十餘里之遙忽爲水潭所止於是未能窮其境云 
[阿堪遮]  
　　阿堪遮爲昔日俄國北方之要港頗有名地臨北海氣　至寒一歲之中寒時多而暖時少故海口常結氷時期約有全年四分之三河流旣斷船隻不行居民多以冰車爲行水道之要物云 
[石壁]  
　　太平洋中在赤道之北七度一分有一大島名曰哀生生島中有著名之石壁一雕刻甚爲工雖未知出自何人之手故至今人民之往游者不過視石壁爲雕刻之古跡云爾 
[美洲之大花園]  
　　美國歪俄明省有一著名之公園名曰王石林占地甚大約有二百五十餘里風景絶佳滿地靑葱小溪縈汙流水淸激夾岸花色下映水光佳木葱龍油然靑碧小樓高閣或隱或現天成圖畫珍禽異獸靡不美備游人絡繹不絶樂而忘返者亦有其人洵美洲維一之大公園焉 
詩選 
[酒痴招飲醉後賦呈時將之海上] [  亞子]  
　　斟酌橋西舊酒樓成句斑騅曾共陸郎游黃壚景物還如昨白袷風流何處求已分歡場成隔世遙憐滄海正横流老夫微抱憑　訴忍涕拚敎一醉休 
[寄白丁不識展菴杭州] [  前人]  
　　仲季難兄弟元方况大賢三張應減價兩到敢爭妍酬酢勞君瘁猖狂解我憐西冷拚一慟熱涙灑樽前 
　　嘉惠堂中籍琳琅重百城楚弓雖得失竇桂自崢　好客傾劉釀傳經鑿晏楹淸門兼碩學氣類感平生 
自由談屑[  鵷雛]  
　　林木　舊風　綺魔人之　此者煦然爲春融融洩　視天末風動靑萍之末黑雲蓊然盛雨至矣天下豈有可測之境哉 
　　死於安樂不自知其安樂之爲安樂也而且死生於憂患不自覺其憂患之有憂患也而可得生心爲境轉嚌蓼如飴人又何樂而必耽酖毒哉 
[小説俠情小説紅蘩蕗别傳] [  天虚我生]  
　　第二十五章（續） 
　　夫人冷笑曰汝不憶蒲龍之事乎汝儕以爲縲絏其身千妥萬穩而孰知不轉瞬間此大俠紅蘩蕗者已安然還抵英倫吾恐今日之事亦類此耳舒勿林曰汝言當但吾儕亦不欲殺彼今雖拘禁於門房獄中然使夫人能費一舉手之勞者亦卽可使出獄初不必賴紅蘩蕗爲譎謀也吾來蓋即爲此夫人曰汝又欲勒索重賄耶舒勿林曰否我蓋與汝有一公平之交易夫人曰試言之舒勿林曰茲事甚爲簡單彼紅蘩蕗不嘗從吾儕手中奪嘉蓓去耶今汝儕但以孺子歸我則我亦當以紅蘩蕗歸汝所謂交易蓋即指此夫人曰如是乎舒勿林曰然夫人曰吾恐此事未必如是之易舒勿林以面向壁自語曰豈汝堅决之力乃尤勝於而夫人曰汝何語吾曰豈肯以太子歸汝者舒勿林曰其初似甚堅决唯六日以來已漸漸軟服夫人曰止而語是豈吾夫所爲舒勿林譏之曰汝自以爲紅蘩蕗爲豪俠爲英雄然而英雄豪俠亦莫非由血肉之驅而成實告夫人七日來紅蘩蕗實未嘗得片刻之寗睡夫人不解曰汝言何指舒勿林曰然則吾當爲汝解之言次因以種種虐待紅蘩蕗之事白之夫人且申言曰白拉根内雖英雄然亦不過血肉之軀豈能堪此毒虐吾恐今日即使縱之出獄渠亦不能舉步而况乎遁夫人聞語乃大痛心中酸苦直無可以爲喩因念此種毒刑實可謂從古所未有然設以此語之舒勿林則舒勿林且必弗承蓋彼所施之刑不過勿令其睡初未嘗加以五毒之刑也然而人非鐵鑄安能永遠不睡至於七日之久則紅蘩蕗日來之苦痛實可想見夫人念至此修眉不期而蹙涙珠熒然已綴眼角旣忽悟及己泣適以快舒勿林之心則力自忍禁但曰舒勿林汝來即告我以此乎今語畢汝可行矣舒勿林仍載笑言曰否吾此來目的乃有二其一卽吾以舊日友誼爲君賫紅蘩蕗消息而至此則君已聞之矣其二則須夫人同往勸誘而夫令以嘉蓓歸我此二事均於夫人有益無損夫人宜三思之夫人曰汝趣行耳此二事均我所不願聞 
 
 

Page 15

 
 
   
 
 

Page 16

 
 
   
 
