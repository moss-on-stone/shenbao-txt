# 1890 - 15 - 4906016

 

Page 1

 
 
[催取古今圖書集成] [  圖書集成局主人啓]  
　　啓者本局所印古今圖書集成于全書告竣後卽請與般者持單提取以饜先覩爲快之心現在尚有未經取去者所望速來提取俾本局早得息肩否則日久存在棧房設遭火患等情本局不能賠補也再本局除招股外尚印存若干部如有欲購者請臨申報館帳房面議可也此布 
[發售廿四史預啓] [  圖書集成局主人啓]  
　　本局開印古今圖書集成一書早巳排印齊全祗以卷帙繁重加以去年釘匠忙迫異常致第三批出書之期稍遲然至臘底巳將第三批書發出全書完畢矣隨於圖書集成印竣之後卽刊廿四史刻下巳將排至一半用申領潔曰連史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計　回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成　辦者不照預定之例須再行定價今印有樣張欲觀向申報館領看此布 
[送竈說]  
竈之爲神列於五祀其爲禮也古矣　天子諸侯備五祀乃得祀灶守大三祀办祀之士庶人或祭門或祭行則卽不得祀灶衞人焬灶之歌王孫賈媚灶之說皆非也顧古卽有可以祀灶之分亦不過祭之於夏令何以後世乃易之於冬黄羊祀灶祀之豐者也塗灶門以稽名曰醉司命祀　狎之矣要之皆在於臘月夫灶爲火神固宜於夏若祭之於冬冬屬水是尅制之矣其曰送灶則又何說或者以其一年之中炙手可熱　於時交冬令受制於水故送而去之夫旣送之則又何必奉之而乃旣送而旋接則又何說　水歸冬王灶神火體本自難安故於臘月暫避其鋒而人遂因而送之踰數日而其鋒巳過則又施施然自外來乎道書中以灶爲司命之神匯錄人生一年之功過至年終則舉而奏之於天王則從而賞罰之然又有守庚申之說謂人身上有三尸之神專司記人過失每至庚申日則奏之於天故道家於庚申日畫夜不睡云三尸之出必俟人睡熟時若鎭日夜不昧三尸無自出斯其人雖有過失不能逹之天曹此等荒唐之言人多信之然則天之所以爲天豈專憑地人爲耳目以察察爲明者乎抑一家分派一神煩矣一人而各派一三尸神則尤煩矣故稍稍明理者亦知此說之不足爲據顧三尸之說信之者惟道家者流若送灶之禮則無論三教九流貧富貴賤無一不然昔人曾有送竈之詩曰一塊靑柴一陣烟竈　皇帝上靑天玉皇若問人間事爲道文章不值錢此詩必係讀書入憤激之作殆亦藉此以一吐其鬱勃牢騷之氣者也相傳宋相吕蒙正未發時貧窘特甚至無以祀竈以柴爲香而致祝焉而竈之爲皇則又涉道流之語或者以王孫賈曾一媚之乃遽尊耳至于送竈之日又各不同醉司命日本在除夕今則皆以除夕爲接灶之期而送竈則在臘月二十三此說不知起於何時羣焉奉之不敢有違惟蘇人有以二十四日送者則竈神之乘雲車風馬以去者爲日又有不同吾所知者又有越俗以二十石日送竈二十四日卽接竈一似竈神之上天於越中爲獨捷者又似越中去天獨近故竈神往來較爲神速然越中接灶又各有不同有以二十四者有以二十五者有仍以除夕者則地同在一處而去無先後者來有遲早殊不可以理測又有最可笑者其送之也以蔬果一使之齋戒以朝天庭其接之也以猪魚鷄酒云朝天事畢可以開齋噫是直爲推巳及人之見以人之私欲施之於神也神固若是之易窺乎送灶用轎以紙糊成其講究者並剪紙爲銜牌以灶上所奉竈神馬張揭而置之輿中雜榰帛而焚之其接之也則又無輿馬但以新寵神馬張貼諸竈堂以香燭雞酒祀之而巳其實則所謂送竈接竈石亦不過踵事而增　竈上無一家不供奉馬張神道設教之意也每至处終必除舊而更新因而鋪張其事故各處風俗咸有不同禮數日期亦有歧異非若列於祀典者之遠近一律也其竈神之馬張則亦憑人臆造五色陸離無奇不有今年因江浙水災本舘經辦賑務前有以竈神馬張托本館代售以所得之資全數助賑本舘曾登告白以求售竊計一紙神馬所費較店鋪稍多而一舉可得兩便旣以易新又可行善而以求福之道敬神神之佑之也亦必力况此神馬其稿出於舒萍橋先生所畫頗稱佳妙而以此助賑者其用心亦正良苦當此臘鼓催年送竈之期巳過而接竈之時則尚有五六日此五六日中年務怱忙而香燭紙馬一切年間需用之物亦必次第購辦則竈神馬張當亦在必需之中雖或店鋪中價可從廉然一年之中只此一紙卽使稍費能有幾何况此項神馬之價悉數解充賑欵則購此馬張者卽係善念之一端善念所感神必佑之吾知用此神馬者明歲利巿必較往年倍增此雖世俗之見要亦作善降祥之明騐聖人所不諱也夫祀竈俗例也祀竈而用神馬亦俗例也祀神俗情也祀神以求福亦俗情也以欲醫俗則正當於此等處入手願自求多福者求其所當求毋求其所不當求斯求則得之矣因作送竈之說而推廣及之如此司命有靈當有感於善心而實式憑之者矣豈曰媚之云爾哉 
[本舘接奉電音]  
昨由京友電傳上諭三道敬謹譯發○十二月二十三日奉上諭前任正白旗蒙古副都統特爾慶阿由侍衞洊升副都統曾在直隸河南山東山西安徽等省帶兵剿賊卓著戰功嗣經派往東三省充當練軍總統上年因病准其開缺回旗調理兹聞溘逝軫惜殊深加恩着照副都流例賜卹任内一切處分悉子開復應得卹典該衙門察例具奏並賞銀四百兩治喪由黑龍江庫儲項下給發伊子廕丘成格布俟服闋時由該旗帶領引見欽此同日奉上諭李鴻章奏安州等州縣積澇地方懇恩减免豁緩糧里等語該督卽刌刻謄黄徧行䁱諭務使實惠均霑毋任吏胥舞弊用副體恤民艱至意該部知道欽此同日奉上諭御史德蔭奏釐金積　亟宜整頓請飭部嚴核支銷欵目睛摺着户部議奏欽此 
 
 

Page 2

 
 
[神京清話]  
　　前門外迤南小席兒胡同伶人楊香翠係寳勝和班執事上月二十左右某夜巳二鼓矣俄有一人喚至水窖旁驀見多人手持兇器圑圑圍住亂戮亂毆良久始經行路者解勸各自散去楊被傷甚重脖項被砍二刀血流不止兩腿被棍毆擊骨碎如柴當經家中人禀報中東坊次日坊官親來察騐楊仍昏暈不醒　官恐性命難保立飭幹役緝捕兇人幸諸兇人皆未遠逃得以就獲旋訊悉皆義順和班優伶綠陜西新到一花旦混名天明亮兩班爭相招致後竟被楊邀得義順和大失所望忿無可洩遂成此舉云○前門外紙巷子某姓小烟　素來亦代换銀錢上月二十六七日左右有某甲向兌白銀數兩經核明價值先將尾找錢七吊付清然後出錢鈔若十交付甲查現錢數目只六吊有奇疑該鋪適間錯悞乃婉言向找該鋪答稱付清决無舛錯甲怒不可遏聲色俱厲忽由袖口墜落現錢一吊恰符七吊之數遂紅漲於頰口不能言該鋪夥　甲爲訛詐之徒不容分說飽以老拳幸隣鋪中人出爲解勸事始得了次日甲以被毆控諸北城坊署坊官提該鋪夥痛笞收禁大約須申詳城憲矣○臘月初二日忍有西河汛兵　前門外琉璃廠東兩園將西面一烟舘圍繞俄有一頭戴六品頂之武弁指揮兵役四五人一齊闖入閱時未久由内鎖出十三人護送至該汛守戎署緣該烟館于奉諭旨嚴禁後陽作閉門歇業其實仍於暗中售賣因此被拿也 
[遼陽送臘]  
奉軍統領左冠亭軍門奉旨補授廣陽鎭總兵惟先須調署古北口提督俾統率北洋各練軍云○營口海關道誠觀察定於明歲新正初六日進省面禀要公聞因營口須添築西式礮臺兩座云○營街有所謂大屋子者卽雜貨抄莊也向例各貨進出照碼扣取用錢三分因近年生意清寥每每將用錢貼去雖經首事逐加整頓終於無可挽回目下洋線一箱價銀五六十兩用錢只取二錢計一家每年能做六十萬金亦只扣得二千兩入不敷出不知久後將何以支持也○本月初四日傍晚隂雲四合北風怒號六出花飛瓊瑶遍地居人方料理紅爐獸炭擬仿聚星堂禁體詩不意鼉鼓二毃雪意渐散一天星斗露出晴光次晨仍暖意洋洋幾若小春時節云○時逾臘人煖氣烘春河道凍而復開冰塊漸漸稀少黄棉袄子衣被窮黎碧翁翁眞做美哉○關東素有盜風惟今冬從未見過意者衣食足而知禮義緑林豪客不復效馮婦之下車耶○今歲繭絲收成甚旺據東山人云明春價必大賤云○江東車到者寥寥頭帮約祗上年之半盖天氣和煖過路未冰車行多滯故也○今秋雖號豐年而生意則大爲减色闔巿店鋪虧折者多亦一奇也○邇來百物俱賤惟猪肉甚昻緣今春糧價飛騰鄉人皆以肉代米以致秋天拳者甚少入冬幾於無處購求云 
[白門輿誦]  
銀賤若彼錢貴若此說者多歸咎於鼓鑄之久停然自上年各直省奉旨鼓鑄江寗亦設局開爐新錢使行民間一望而知其爲新出於鉶者宜乎圜法爲之一變矣乃街巿交易小錢依舊充斥人情狃於小錢可多兌數十文買蔬菜應門户小錢亦可去得遂疑小錢爲居家之一便而不悟小錢有小錢之價大錢有大錢之價二者相較覺小錢殊不敵大錢之受用江寗府李太尊知此事非小民所甚願因出示禁止攙和小錢以平價值並緝拿私鑄私販以清其源現巳頒貼通衢矣○質庫所以以無易有酌盈劑虚原期便民而不厲民近世漸失其意徒令牟什一者操必贏之劵恤商則可恤民則未也江寗李太尊自莅任後卽令典商每當冬月贖取棉衣之時准其暫讓兩個月利息過比照舊贸易並諭除棉衣外餘物不在此内巳於十二月初四日揭示通衢指明自奉示之日起俾小民知有期限免啓爭端仁人之言其利漙哉○稅契亦維正之常供咸豐初元户部議改新章經各布政司以事多窒碍詳請撫院具奏仍照舊辦理嗣奉通飭准自咸豐五年十一月初一日爲始凡有業户呈契投稅務遵定例大字塡冩與業户當面截開分别黏給其後幅按月送司查騐轉報部院名曰契尾其法由司刊刷格式編列號數預鈐空白頒發各州縣州縣以國課攸關特設稅契害吏催稅差役以及田地房屋各有牙户司其買賣原恐有不法之徒影射隠匿混亂稅章也省垣房屋鱗比業主常易稽查尤宜周密日前經各房牙在江寗府禀控水西門外南城外有戴姓等於寫契時或短寫銀數及用白紙寫契等事李太尊遂飭上元江寗兩縣揭示禁止一面差提究辦以重國課而一稅章 
[惡習宜禁]  
世風不古廉恥道喪漢口五方雜處尤易長惡誨淫早年曾有水寗巷送駕墩兩處土娼引誘少年子弟蕩産傾家經地方官驅逐若輩遂不敢逗留近來故態復萌長街十里無非銷金之窩夜火三更大啓迷香之洞三五少年稍不自持便如春蠶吐絲層層自縳尤可惡者有一種匪頰專引年幼之人顚倒隂陽肆行淫穢有某庄學徒爲若輩所惑終日在外遊蕩經其親戚訪聞日伺其隙本月初八日該學生與淫棍三人在准提菴看戲被其親戚看見密喊巡差前往掩捕被拘到官若能懲一儆白世道人心庶可挽回萬一所關豈淺鮮哉 
[邗江官報]  
十二月十七日通州分司徐來揚公幹十八日汪鹺尹廷鈞委辦淮北三塲緝私十九日辰刻福都轉公座封印屬下各員依次叩賀周鹺尹士藻委辦吳家集差 
[箔坊失火]  
某日五鼓時杭州省城横街某錫箔坊茅房失愼幸經城守營洋龍竭力澆滅僅燒去矮屋兩間而左近居民受驚不小矣 
[賓主成仇]  
湖州某生年約六十餘向在杭州省垣設館授徒去年經某中延至家中教其子弟年終解館復向東人貸得洋蚨十數元約定今年以束修抵算不料去如黄鶴蹤兆全無本月某日之晨始遇諸焦營巷口兩相爭閙繼以揮拳生年老血衰喘息不巳幸有旁人勸止隨將衣服押洋五元償甲餘限明春二月間歸還 
[鳩水紀聞]  
西江口在蕪湖對面爲商船運貨至皖北必經之處當事者設立分卡除委員駐局外並派　官一員帶領勇丁十數名以資保衞本月十二日裕壽帥過蕪之侯忽有勇丁不知何故向鄉農某甲家糾擾甲羣起禦之卒不能敵傷一老翁次日抬赴道署鳴寃成觀察悉諸情由將哨官摘去頂戴一面飭受傷者回家好好調養以後不知如何○十六日俗傳南嶽大帝誕辰湘省官紳咸在湖南會館恭申慶祝衣冠畢集水陸雜陳新建之廣肇會館亦於是日張燈結綵熱閙異常○蕪湖行用之錢半多砂殼俗有三七四六等名目近又有奸商從外埠販來砂薄小錢名曰水上飄攙雜大錢中令人不覺當此歲暮鄉民持物來城以有易無往往所售之錢大半無可使用鋪中買賣則又挑剔異常安得賢有司整頓一番庶足挽回巿面乎○日前怡和洋行某輪船從下游上駮搭客擁擠異常一客擠落水中躉船某水手見之急躍下小划扭住髮辫始得援之出水得免葬身江魚腹中云○東門内萬壽宫燬於兵火巳廿餘年矣近經東寺内住持僧向當道募得鉅資鳩工庀材重新修復日内巳慶落成宫殿崔巍頗爲壯觀云 
[失物可疑]  
老義和客棧沈明山訴稱黄劉氏手携兩小孩同譚心田於十月間由廣東趁廣利輪船來滬住在棧内代付船上水脚並房飯洋計共三十餘元十一月初六日該氏往蕪湖將小孩寄存棧中有箱五隻小的囑其箱中物件開具細帳伊言箱内並無值錢之物不用開帳自用封條貼好動身之後小孩時常吵擾將封條扯去黄劉氏於十二月二十一日回申仍住棧中少頃言兩孩被小的等送至捕房押過三天且言失去箱内物件有意訛詐爲此鳴捕將該氏等送案請　同轉飭將兩孩逮案據長女供稱春英今年十一歲弟名四子母親動身時囑我看守箱子目前該棧中沈何二人要將放在外面之箱子開看被我阻擋沈用棍擊我一下本月初七夜我巳就睡沈等復至房内開箱阻止不依竟被取去衣服並朝珠等物同轉　箱子如何開法笞稱據茶房阿梅言另倩銅匠開鎖同轉着沈明山往傳阿梅到案據供黄劉氏來棧由小的招 
 
 

Page 3

 
 
呼來時共有箱子七隻動身帶去一隻兩隻枚在房内四隻放在檐下弄内前口該兩孩各持寶劍一枘在外戯耍知其皮箱打開棧中並無人開伊箱子同轉問譚心田曰前日巡捕來時何人將號衣扯碎譚供小孩之衣亦被拉破不敢拒捕同轉謂黄劉氏曰爾欠人洋不思歸楚尚敢揑詞訛詐實屬可惡着將該氏及女春英在捕房分别管押譚心田等出外探聽明白是否有人開爾之箱沈明山亦須查明綠由明日來案禀覆再行核辦 
[會訊賣娼]  
丁福長控童養媳王三寳卽林素雲被張救氏逼令賣娼葛同轉着傳集中証覆訊屢列前報昨日丁等至法公堂候訊時巳十二點半鐘同轉商之祁繙譯宫定於下午二點半鐘再行會訊命將丁福長帶案詰曰今日案中人均到爾姐爲何不來答稱實因有病不能來案同轉命包探將在案之人傳進旋據張裘氏偕妓女張巧雲陸王氏偕妓王三寳及中間人費子安劉春坡同至案下同轉問王三寳曰丁福長稱爾是伊養媳究竟是否從頭至尾明白供來答稱小婦人七歲時由母賣與王丁氏家得身價洋數十元九歲請先生教曲十三歲出局改名王琴仙後因王丁氏欠張裘氏洋五白元將小婦人價買與張家身價一千元扣除舊欠五百元及娘姨等債洋三百五十元外找回洋一百五十元改名萬麗鵑旋因張家欠債甚多小婦人轉向各娘姨借帶擋洋自行贖身連債核算約費洋一千六百餘元改名爲林素雲小婦人並非丁福長之媳向稱丁爲舅舅同轉詰張巧雲曰三寳賣與爾家由爾經手抑由爾母經手答稱諸事由母作主惟小婦人亦知底細王三寳因王丁氏欠母之洋無力歸還由中人劉春坡及不知名之張姓並陳二姑娘來家與母商量將三寳作價變賣以抵借款同轉詰中人費子安曰爾可知丁福長等以前之事答稱以前之事並未經手後來找洋一百五十元由趙錦在今年五月十五日囑小的轉手交付玉丁氏是日在麗水臺啜茗交付紙據上確是小的作中同轉謂丁曰費之供詞爾可聽見丁稱伊等皆係串供同轉着將丁帶下復謂費曰爾明日可邀同趙錦來案答稱明日一准來案同轉着退去諭張裘氏巧雲三寳等暫退明日來案覆訊着丁之保人交到王丁氏並陳二姑娘違干提究丁福長管押修訊 
[英界火災]  
前晚十二點鐘時大馬路北首五福弄迤東空閉之石庫門内無端火起延及左右鄰居捕房旣擊警鐘卽有英法美洋龍吸取自來不灌救捕頭督同英印華探捕分投彈壓俄而火息祗焚去石庫門二座樓房四幢拆毁東首樓面三間 
[上海縣署瑣案]  
樂工張萬銓家居本邑老北門内侯家浜其媳談氏被隣人馮阿培誘匿前日其子遇諸東馬橋囑令回家被馮毆逐乃回告其父將馮及談氏扭赴巡防北局控訴緣由局員金子卿明府訊供之下飭送縣署昨晨裴邑尊升堂訊究張訴稱媳婦於上月廿七日出外賣香油一去不歸前日經兒子尋見令其回家反被　所毆擊叩求懲辦馮供稱談氏願隨小的度日小的並無誘拐等情談氏供稱小婦人一時受惑叩求鑒宥邑尊以馮誘姦婦女恣横行兇殊爲可惡喝令笞責二百板枷號游街示衆該氏先掌頰六十下再令萬銓自鞭藤條數十下釘上脚鐐交官媒押同馮一併游示○上月之杪袁松濤偕諸惡少在邑廟西首瑞源舘飲酒乘醉胡閙舘主向之索酒飯錢袁等答以明日付給隨致爭讑互毆一少年將板凳擲去適觸洋油燈墜在堂倌面上頰爲之傷血流滿面遂報縣控請究懲諸惡少見勢不佳各鳥獸散惟袁沈醉未醒猶自喃喃謾駡裴邑尊騐明堂倌傷勢諭令自行醫治袁管押修辦昨晨邑尊升堂復訊館主訴稱堂倌傷將平復惟店中被毁之物務求着袁賠償邑尊以袁酬酒滋事除毁物照賠外再行笞責一百八十板枷號遊示五天然後發落○朱福貴因鎗斃隣家之貓案經裴邑尊訊鞫荷枷昨日邑尊飭提覆訊朱一再求恩并稱嗣後决不再萌故態邑尊飭將枷開去交地保帶回諭以此後倘再弄兇器定須重辦 
[英界公堂瑣案]  
周鶴年訴稱族人周掌全吸食洋烟　思謀業屢經纒　前曾報捕拘案蒙送縣署訊懲斷令不得再來滋詐不料今復來家盤踞無　再報捕　送案請發棲流公所留養所有飯食情願供給掌全供稱小的祗向供洋二元以便小本營生蔡太守准將掌全發交棲流公所留養飯食資令鶴年照償○包探張松樵禀稱豐興押鋪執事人徐澄候至捕房報稱店三人有親戚賴阿四捲取店中洋銀衣飾當經獲住起到原贜據言賴父係有職人員店中存有銀兩如今請免究懲徐澄候訴稱原籍潮州人賴係店主之親戚到店祗七天據言欲回故里取去洋銀衣飾以作川貲但衣飾係人家押下若不查到勢將賠累不堪矣今請免予處治容送原籍交其父親管束賴無言可答惟俯首求恩　巳蔡太守准徐所請將贜交領开令帶賴回去貲送旋里○粤婦王月桂訴稱同鄉王阿志持石逞蠻并身帶尖刀鐵鎚等物爲此報捕拘案兇器呈閱王供稱小的與此婦相識石塊是小的所携惟並無刀鎚等物祭太守飭令王交保諭以自後不得再向尋釁刀鎚石塊存堂○徐華堂訴稱前由王姓介紹與袁綺雲卽袁仰帆合充新關扛捧頭目小的付袁洋五十元執有收條言明每禮拜可得洋六元一月之内有三十元出息豈知事屬子虚王袁竟避匿不面今始途遇交捕送案請懲并將收據呈閱袁供稱雖向供洋並無台充扛棒頭目之事蔡太守押令袁繳洋五十元再行候示收據存堂○航船户沈大江訴稱客棧可帳胡雨田前曾附坐小的之船遺忘鋪盖旋將小的軋住勒令賠洋二十元今得遇見向論支吾是以交捕送案胡供稱所失鋪盖内有衣物應令賠償蔡太守飭將胡押侯過堂覆訊沈退去候質○海門人朱寳三訴稱小的在治下開設車㝢同鄉車夫宋銀全竊去布衫褲子是以報捕拘案請追宋供稱小的竊得各物巳變賣罄盡無從交還矣蔡太守判押候笞責一百板再行備文遞回原籍○包探秦少卿禀稱某西人稱有鈔票銀三十七兩置諸寫字檯抽屜内後用去二十五兩及二兩無端缺少十兩查寫字房並無外人入内祗細崽陸阿　　以出入撲度情形定係陸竊爲此拘拿管押陸堅不承認惟稱情願賠償今特送案請究西人申訴前情陸供稱主人失去票銀小的並不知　現願照數賠繳蔡太守飭交人保出賠銀十兩○包探秦少卿禀稱陳德章報失衣物值洋百餘元經小的查獲積竊徐阿海起到原贜今特解案徐俯首求车蔡太守判發捕房管押一年贜交陳領去○木工蔡惠三訴稱失竊衣服值洋一元由捕阻獲人贜送案請究竊犯陳隆生供稱小的初次犯竊乞施恩典蔡太守判令管押七天贜交蔡領去○蔴油作主王子坤訴稱楊阿三竊去蔴油二十五斤由捕阻獲人贜送案請辦楊供認行竊惟乞施恩蔡太守判令笞責一百板贜交王領去 
[法界公堂瑣案]  
包探土榮培禀稱日前據新北門外開元興鐵店之張子炳至捕房訴稱本月十八日在亦新園浴堂洗浴被同浴之客竊去馬甲一件袋内有洋十三元借據兩紙計洋八十元又墳地契據兩張各煙舘押洋票十餘張經小的向各烟舘知照昨日有舟子周春泉持票至裕愼祥烟舘贖洋當卽拘至捕房在身畔搜出兩張確是張之失贜送案請究原告張子炳投案禀訴前情同轉詰周曰爾究爲何業票由何處得來供稱租得松江王家航船一隻往來松單日在滬票由松江開廣貨店之人交付囑代贖洋並非竊來同轉調旣是航船主爾船上有幾人答稱有夥老中老金等六人同轉着周還押寫信至松江催交票之人到案質問原告飭退靜候傳訊○徐賢林嚴初良王文瑞范錦堂等禀控廣太報關行主陳生和虧欠支票銀二千餘兩求請追究葛同轉因陳在英公堂有案管押移請英公堂將陳歸案訊問陳供徐等之欵巳挽中人調處應還銀一百兩之譜卽可明白况蔡大老爺巳准小的交保同轉謂旣有頭緒仍送爾至英公堂赶緊理楚諭徐等曰目下陳巳挽人調處爾等須知年内日子無多如可過去不妨遷就徐等酡諭而退○周楊氏控尹寅階欠銀九百兩葛同轉訊明情由着邀居間人來案質訊巳列前報昨據中人何梅記朱中山湯秉記投案禀稱尹因生意虧欠銀九百兩經小的等作中但欠銀後尹自與周楊氏之夫周雨亨做過生 
 
 

Page 4

 
 
意據云欠欵曾經還過惟不知詳細同轉謂尹欠周洋確有律據周逝世後周楊氏欲送柩回家爾等總須格外體恤湯等稱周與我等同鄉情願代爲調處先曾勸尹還洋三百元先付七十元卬料周楊氏不允實出無奈同轉謂今限爾等於三日内料理飭將各人交保復謂湯曰今有　煥文張楚堂兩人控爾有期票一紙應付伊銀可有此事答稱此票因買貨代出先曾言明倘貨不好减價銀二十兩後因貸色不佳票上扣去二十兩祗有一百三十兩係三月二十六日期求寛限至二十八日付銀同轉謂准爾於二十七日將銀交至捕房湯遵諭而出○西人阿三控伶人沈韻秋孟七將戲衣濳押葛同團着限期交楚一案屢列前報昨晨沈等復交到戲衣六件尚有十八件年内不及贖還求請寛限至明春正月底交楚同轉商之祁繙譯官當傳該伶人之保人陳姓至案諭以沈等之事涉訟巳閱一年急應了結旣據供稱限日交衣姑准從寛諭限倘届期再不交案定十提究沈等仍交陳姓保去○捕獲賭徒金茂茗並錢七百文及賭具送案請辦同轉商之祁繙譯官判笞二百板枷號二月示衆○包探禀稱昨見曹瑞生在江裕輪船往　行走希圖竊物上前拘住在身畔搜出小洋五角當票三紙送案請辦曹供向在寍波友人王麗仙唤我來申允爲代薦生意今被騙去英洋兩元聞伊现往鎭江小的往尋不遇被包探拘案當票係水烟袋馬褂馬甲等物均是巳物同轉着將曹還押諭包探查明再核 
[文職彚保清單]  
剿辦台灣埤南叛番彰化土匪并歴年剿撫肅清各路番社所有在事出力員弁官紳經劉省三宫保擇尤開單請獎合爲照錄如左署福建臺灣布政使沈應奎擬請賞加頭品頂戴布政使銜存記留閩遇缺題奏道裴凌阿巴圖魯陳鳴志擬請交部從優議叙花翎三品銜福建題奏道楊止儀擬請賞加二品頂戴鹽運使銜道員用福建候補知府署台南府知府吳本杰擬請賞给二品封典指分江蘇試用道楊懋儀擬請以道員仍留原省歸候補班補用三品銜道員用山東補用知府黄殿中擬請免補本班以道員仍留原省歸候補班前先補用花翎道銜分省補用知府袁秉梖分省補用知府張士瑜擬請免補本班以道員分省補用候選知府袁保頣擬請免選本班以道員不論雙單月前先選用卽選知府徐樹蘭擬請俟得缺後以道員在任歸候補班班用弄部郎中余顯帮擬請免選本班以知府不論雙單月前先選用知府候選郎中鄧在岷擬請免補本　以知府不論雙單月遇缺儘先選用世襲騎都尉兼一等雲騎尉指分漸江試用同知張雲逵擬請免補本班以知府仍留原省歸　補班遇缺卽補並賞戴花翎三品銜知府用浙江候補同知徐士愷知府用指分廣東補用同知張佩緒指分福建試用同知朱宗炳江蘇試用同知吳榮昌福建試用同知延年以上五名均擬請免補本班以知府各留原省歸候補班補用四品銜知府用分省補用直𨽻州魏瀚分省補用同知吳鶴鳴均擬請免補本班以知府分省儘先補用浙江在任候補同知准補杭州府新城縣知縣周銳擬請免補同知以知府在任候補花翎卽選同知陶森甲知府銜候選同知何恭壽候選同知李顯謀候選直隸州知州李榘以上四員均擬請免選本班以知府不論雙單月選用署臺南府嘉義縣知縣試用同知包容直隸北河試用同知顧諟明均擬請俟補缺後以知府用先換頂戴江蘇試用同知王賓擬請以同知仍留原省歸候補班用同知銜不論雙單月卽選知縣舒體元候選知縣郭名昌均擬請免選本班以同知直𨽻州不論雙單月遇缺卽選舒體元并賞加知府銜郭名昌并賞戴花翎花翎提舉銜福建試用通判徐黻昇擬請免補本班以同知直𨽻州仍留原省補用同知衔選用通判舒自元擬請免選本班以同知不論雙單月遇缺卽選浙江補用知縣卞宗彬擬請免補本班以同知仍留原省歸候補班前先補用員外郎銜刑部主事陳棨仁擬請以直𨽻州知州歸部選用花翎同知銜開復分省補用知縣豫培藍翎同知銜分省補用知縣解茂承均擬請免補本班以直𨽻州知州分省補用提舉銜福建試用通判周傳輝湖北補用知縣張煥鑿均擬請免補本班以直𨽻州知州歸候補班補用補用直𨽻州候選知縣許貞幹擬請以直隸州知州不論雙單月選用優貢考取知縣林如玉擬請得缺後以同知直𨽻州補用前先選用知縣戴鼎綸擬請仍以知縣不論雙單月前先選用俟得缺後以同知直𨽻州補用先換頂戴同知銜廣東卽用知縣劉汝霖擬請俟補缺後以同知直隸州用并賞　四品頂戴江蘇補用知縣張均元擬請侯補缺後以同知直𨽻升用候選知縣沈錫藩擬請隨帶加一級紀錄二次福建補用州同雷維斌擬請俟得缺後以同知仍留原省歸候補班前補用直𨽻試用州同　以筠擬請免補　班以知州仍留原省前先補用四品銜知州用候選州同涂福奎候選布理問張錦均擬請免選本班以知州不論雙單月選用廣東試用通判雷其蔚擬請仍留原省前先補用[  此單未完]  
[上海絲業會舘恊振公所接到施子英山東傳興放振處來書]  
諸位善長大人閣下謹禀者疉接五號信敬悉一切附來各函亦均收到博興初一日放完計查一百三十九庄一萬六千二百九十九户折合大口四萬七千二百四口擬給每口京錢一千四百文而存欵不敷較鉅因檢南鄉及地勢較高各村每口減給京錢一千文計放一千四百文者二萬六千四百八十口半放一千文者一萬七百廿三口半總計共京錢六萬一千七百九十六千二百文並帶放棉衣褲六千七百廿件純陽正氣九二千五百服帶來治病符三千道求者紛紛盡行給完來春務請多備因疾病甚多現在徐履吉兄諸君卽赶高苑查放棉衣陸守三　分赴昌樂一帶定購灰斤爲明春堵合壽光洱河决口之用則敬並舉委勘估支脉溝工卽偕葉梨軒諸君係杏憲咨調到此下鄉履勘年内能否到省度歲尚未可必博興地勢低窪田畝尚未一律涸復約計補災之處明春可以種麥者不過十分之三高樂情形亦人略相同惟有徒喊奈何而巳浙賑現在想巳分頭辦理江蘇一帶如何布置統求示知夾年山東春振亦在急需擬開小清河以工代賑諒諸善長祖洞鑒之中則敬顧此失彼咎實難辭專此并禀叩請年安世愚姪施則敬頓首十二月初六泐 
[來啓照登]  
山左孫君麗泉工書畫又善彈琴眞風雅人也因梓里黄水爲災今夏來申書畫減潤悉歸助賑得其墨寳者無不供之如璧所畫山水大幅尤　最工烟雲縹緲憎巒疉峯蒼而且秀令人觀之如人山隂道上目不暇給閩粤汴　藝林中甚重先生之名現在歲事云暮先生擬卽北上余爲江浙災荒甚於東省　勸　在滬度歲續惠災民先生慷慨樂從再擬書畫助賑二　件潤格一丈中堂横披三元八尺中堂又二元五尺中堂又一元六尺中堂横披帳沿每一元五角四尺中堂又八角一丈四屏六元八尺四屏四元六尺四屏三元五尺四屏二元四尺四屏一元半紈扇册頁斗方琴條每件三角書楹聨七言八言每副三角半五言六言又二角半字號牌匾二元工細金碧山水臨摹古畫加倍件交二馬路古杳室抛球摥戯鴻堂　經橋近水坊復德號裏郎家橋怡安機老白渡碼頭公興煤號均可代收大幅十日期取小幅五日遠方信力自給伏望樂善君子從速賜惠此可修福而得墨寳也[  寓滬海寗附振公所謹誌]  
[賑款彚登]  
昨日本舘協振所承王大善士錫齡因室人河東氏病愈還願助洋十元又鴛湖有心無力人助晶章二方又鄭大善士慶濂助十里镜一枚又廖大善士光輝助錢吉生先生所繪士女小立軸一幅眼藥三服而將從前所助石章四方收去本舘疉承嘉貺逐一拜登感激之忱幾同身受當此歲聿云暮正飢民無衣無食之時得此義粟仁漿益覺觀愉無旣尤望諸君子慨施赤仄將歴次捐施衣物從速購歸庶幾千萬哀鴻得免中　清唳乎 
[惠書鳴謝]  
余耳海昌鍾高生先生之名久矣惜未獲一見而雲樹之思寤寐深之昨蒙以大箸籋雲書屋詩鈔六卷紅蕪詞鈔兩卷寄惠披讀一過不啻左對李杜右握蘇辛殊令　愛不釋手拜登之下謹書數語以誌欽佩並鳴謝悃 
 
 

Page 5

 
 
[滬北棲流司事頓啓]  
謹啓者敝所自奉飭創建女所巳經一年除各善士陸續捐助助　登諸報外又蒙道憲龔撥助女所經費洋二百元並會審憲　撥助馬王氏罰欵洋一百元錢氏罰欵洋三十元陳六嫂罰欵洋一十元並各善士樂轅數目列後李愼助洋一百元李活琪洋二十元陳瑶石洋六十元薛貴洋一百五十元陳承鶴堂洋三元載國英錢一百四十四千文苗冬幹洋四十元朱源河洋一十元蔡玉山洋四十元陸小雨洋三十元公大莊　無名氏洋一百元浦繼仁洋一百元以上均歸女所項下經費兹承慶帮各業送到年捐數目一併附登計開　亨捐洋十元悅生棧洋六元華彰譚同興廣成合捐洋五元創業山房老悅生各捐洋四元高隆泰普仁堂聨和慶發源各捐洋二一致　長健昌生潤寳齋鹿芝舘邇遐齋廣昌隆趙同春堂廣福林接元堂日升廣福和延春閣　發屈臣氏分局廣芝舘寳泰廣興祥同芳安和祥馥蘭合利均益陸俊　怡珍杏花樓廣調信鄭福蘭堂公泰安昌造紙局順成合益瑞祥東興利昇耀記廣益怡昌榮公盛匯安廣利隆梁　興茂泰福安華昌遠昌榮記廣昌廣吉祥廣豐木號一家春和太隆棧各捐洋一元保和堂愷悌堂慶萬成益和堂祥源泰隆廣成昌永義源海利奇珍廣發阜昌生和堂廣益泰東興安茂永春　萬和雄昌興隆發令記棧興合昇利信記長隆順源　利廣義昌廣長興瑞泰均昌和陣海安益昌永利福興杏林軒和盛馮順記人和堂遠昌隆濟和堂譚立善堂合昌蘇三興各捐洋五角廣同涥公昌同珍廣生堂各捐洋四角以上共捐洋一百二十三元六角彚請登報以誌謝忱 
[江督轅門抄]  
十四日前兩湖督憲裕會安徽候補道彭祿奉委辦賑捐差○十五日特用道郭承舉湖南來○十六日准補泰州張兆鹿辭赴蘇並銷隨辦洋務局籌防局提調府發審差○十七日藩轅牌示寳　縣趙佩英因病假遺缺查有候補知縣孔廣仁署理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
