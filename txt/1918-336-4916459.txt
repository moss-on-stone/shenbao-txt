# 1918 - 336 - 4916459

 

Page 1

 
 
   
 
 

Page 2

 
 
[時評]  
[打手（冷）]  
　　南北方在停戰而江西議會忽又交鋒豈文治非借武力必不能取勝耶抑中國尚武之精神獨與世有殊寄耶 
　　因國會之交鬭遂引起國内之用兵費千鈞之力今日僅得停戰之結果若因省會之交鬭而或亦引起省内之用兵則茫茫禹域寧有凈土哉我聞江西議會之有打手也我用是慨然 
[命令]  
　　十二月四日大總統令朱文鈞晋給二等嘉禾章吳晋夔晋給三等嘉禾章此令 
　　又令特授陸洪濤以勳五位此令 
　　又令都護使駐紥庫倫辦事大員陳毅呈請任命白桂清爲烏里雅蘇台佐理專員公署醫官應照准此令　　又令朱延昱晋給二等嘉禾章此令 
十二月五日大總統令任命凌士鈞署理河南高等審判廳廳長此令 
　　又令任命吳家駒署理河南高高等檢察廳檢察長此令 
　　又令任命段宏業署辰州關監督此令 
　　又令陸軍總長段芝貴呈准正黄謝滿洲都統江朝宗咨請以雙林陞補公中佐領應照准此令 
　　又令孫世偉給予二等寳光嘉禾章此令 
　　又令花尚品李敏均給予二等嘉禾章周孝源崔作模均給予四等嘉禾章此令 
　　十二月八日大總統令陸軍總長叚芝貴呈正黄旗滿洲副都統車林久未到任請予免職車林准免本職此令 
　　又令任命衡光爲正黄旗滿洲副都統此令 
　　又令海軍總長劉冠雄呈請任命李寳符爲科長趙塤爲副官均照准此令 
　　又令陸軍總長叚芝貴呈請授王鋆昌爲陸軍砲兵少校劉志熙加陸軍砲兵少校銜均照准此令 
　　又令白里蘭晋給二等文虎章此令 
[專電]  
　　北京電南北會議代表已定者朱啓鈐吳鼎昌王克敏施愚汪有齡又王揖唐要求必加入徐不允有人主張王若去當先開出議長而梁士詒亦應同往 
　　（九日下午五鐘） 
　　北京電派代表取普及朱啟鈐劉恩格王郅隆汪有齡徐佛蘇王克敏李國珍吳鼎昌方樞孫潤宇財次長定張弧安福以王揖唐未被派大反對揚言攻徐攻錢正在疏通（九日下午八鐘） 
　　北京電和會中央决定在寗名稱和平善後會代表避命令形式用函聘總代表定朱啓鈐餘擬熊希齡汪大燮張謇田文烈張紹曾莊藴寛趙炳麟梁士詒王揖唐得同意即發表 
　　北京電内閣同意案今明再提出閣員除財長龔心湛陸長靳雲鵬外餘仍舊（九日下午一鐘） 
　　北京電章宗祥辭職事政府復電挽留准假十日並電陸使勸力病赴東京　　北京電曹錕昨回保定（九日下午一鐘） 
　　北京電三次金劵抗議財部擬定答覆主張修正不抵觸銀行圑利益不允打消（九日下午一鐘） 
　　北京電參議員陳煥章提出世界大同盟議案請政府提交歐洲會議組織大綱二十五條均本孔敎太平大同經義（九日下午一鐘） 
　　北京電張錫元電所部開抵潼關當派一營進駐華陰俟車輛齊備卽全部開赴渭南惟陜省百物昂貴前撥十萬元已用罄請速再撥十萬（八日下午一鐘） 
　　北京電劉存厚電奉到停戰令當飭前敵各軍恪守防地惟厚待罪鄰疆愧未將川省恢復幸將士用命漢東一帶漸告肅清晋奉援軍先後開抵潼關兵力已厚仰賴德威和平可望擬懇免去存厚現職俾免隕越（八日下午一鐘） 
　　北京電政府電張樹元魯省土匪聚散無常專以虜人勒贖爲事一聞兵至則散處各村莊兵退又聚而爲地方患如此情形恐一時不易肅清務須另籌善法使之無從循匿庶可一鼓盪平（八日下午一鐘） 
　　北京電黑河道尹馬廷亮不赴任換施履本（九日下午五鐘） 
　　香港電軍政府司法部命檢察廳澈查廣州和平會十二月一日之通電是否志在煽動國民反對護法並譭謗軍政府（九日下午五鐘） 
　　香港電陸榮廷電詢軍政府是否贊成將議和會議改名善後會議北方之出此志在巧避南北平等會商故彼不以更名爲然（九日下午五鐘） 
 
　　南昌電省議會齊（八日）開幕讜社反對招雇大辮粗工百餘人入會旁聽預備决鬭助戰龍欽海見勢不佳臨時避席徐文輝許英賀調元曾振五等忽毆鬭許用木棍擊傷胡元軾額部血流如注幸旁聽打手被軍警圍阻不得出外助戰未成巨禍胡當赴法庭起訴（八日下午七鐘） 
　　南京電蘇會加費今日審查訖定日加四元計年增負擔七萬餘元（九日下午十鐘） 
[路透電]  
　　古本海琴電柏林消息由前敵回國之兵士開會時某兵宣稱柏林勞兵會之幹事會諸人均已就逮於是衆乃結隊赴首相府前要求建設民國以愛倍爾氏爲第一任總統並問愛倍爾氏願否徇從要求愛答須商諸政府並不以逮捕幹事會人員爲然謂政府對於此舉不負責任幹事會人員應即開釋云據續得消息云示威者聚集不散於是兵士發機關槍擊之衆亦開槍回擊死者十六人傷者十五人（七日） 
　　古本海琴電柏林消息回國之兵由軍官率領携帝國謝幟在末尼克示威要求召集國會（七日） 
　　亞姆斯特丹電維塞報載稱亨堡兵會會長切實宣稱彼知有人以金幣二十袋運濟前皇（七日） 
　　古本海琴電英巡艦三艘驅逐艦九艘由波羅的海駛回古本海琴（七日） 
　　柏林電柏林時局殊爲混沌顯有兩種行動一爲社會黨斯巴達克斯圑圖握大權一爲兵士反爲社會極端派之行動（八日） 
　　亞姆斯特丹電末尼克消息巴伐里亞國會選畢定期一月十二日舉行男女滿二十歲者均有投票權男女年至二十五歲者有被選權（七日） 
　　亞姆斯特丹電某德報載稱英艦一支隊由白朗林海軍大將統率於十二月四日駛抵維廉沙文因霧之故各軍艦皆泊於希林泊船所白朗林將軍曾發無線電報拒絶與勞兵會接商一切（七日） 
　　倫敦電各報載稱首相喬治今日將宣布英國及英國領土所要求德國賠償之費其數爲英金八千兆鎊此項要求乃由澳大利亞首相休士主席之委員會調查損失而編定者（八日） 
　　倫敦電德國現正依照休戰條約交出飛機二千架不日可以交齊（七日） 
　　倫敦電自休戰條約簽定後英軍官由德釋回者共二千一百十員另有兵弁五萬六千六百九十四人平民二千七百五十二人（七日） 
　　倫敦電英相喬治於演說時表明其兩年來之政績諭及一九一六年底政府之猶豫畏縮謂彼時政府傾覆時並無爭得相位之舉動人人皆互相遜讓現政府之成績即易他人爲之亦未必彼善於此喬治又旁述巴爾幹巴力斯坦及美沙波太米亞事並謂以進步的法制而言過去兩年之效果較五十年來任何時代爲佳（七日） 
　　倫敦電英前相愛士葵在羅志台爾演說對於喬治首相近日所發表善後問題之意見表示同意對於威爾遜總統之東游極言其關係之重要謂爲世界政治重定趨向之赴點又謂在美總統返國以前必須在實際上開始國際同盟之組織最好之保證足以防禦破壞議和會之危害者厥爲英美互相維持其了解云（七日） 
　　倫敦電朗達夫人代表女子實業服務自由之要求喬治答稱工業聨合會之質言踐行之時女子服務將有廣大之範圍各項新實業斷不致歧視女子首相又稱彼殊贊助男女技能相同者其工值須同之主義（七日） 
　　倫敦電海格上將報稱英軍前鋒已於六日夜間開入德國柯洛恩鎭（七日） 
　　倫敦電首喬治在里慈演說謂英軍現渡來因河進發（七日） 
　　倫敦電比國公報云比軍前鋒仍在來因普魯士前進已佔據勒斯地方之來因河左岸且佔據格拉特區海爾巴區鎭地面安靜（七日） 
　　倫敦電比國公報宣稱比騎兵一師已抵來因河佔據勒斯與克里菲爾特二鎭（八日） 
　　斯托克化姆電猶太公報局宣稱萊姆堡亂事之罹禍者今已埋葬九晨五十六人死於敎堂毁屋之下者尚不能佔計其數（六日） 
　　倫敦電十二月五日在波羅的海觸水雷沉没之英船加桑特拉號乃新式巡洋輕艦（七日） 
　　倫敦電管理航業大臣對客言美軍十分之六由英船裝運護送因此南斐之商船皆被徵用南斐商業幾全中止此外印度與澳洲之商船凡速率快者亦皆由政府徵用以致出口貿易損失逾一百萬噸而海外領土受此船隻缺乏之苦固未嘗稍有違言（七日） 
　　倫敦電著名新聞家哲無特登氏從役法境英軍中染病逝世（七日） 
　　巴黎電蘇尼克消息德政府决議弗反對協約國所提出引流德寽皇及太子交由協約國國際法庭審判之要求（七日） 
　　巴黎電蘇里克消息李勃克里區博士與斯巴達克斯圑在柏林所謀施行之過激黨猛斷政略已遭失敗政府之兵任意用機關槍等諸武器施擊李勃克里區博士之軍亦挾有機關槍炸彈等物因衆寡不敵紛亂敗逃委棄死傷兵士甚多政府之軍死傷無多聞李 
 
 
 

Page 3

 
 
勃克里區博士擬再集衆一决雌雄大約尚將續行開戰（八日） 
　　巴黎電洛蒂安車站有一行動之火車與一停駐之火車相撞死六十八人傷一百五十一人（八日） 
　　巴黎電法軍佔據據亞爾薩斯勞蘭業已告竣行將開赴距亞爾薩斯邊界七十哩之瑪央斯瑪央斯橋端砲臺包有維斯巴登與亨堡二地及佛蘭克福與達姆斯太特之大部分（六日） 
　　巴黎電巴黎及各州上星期内患流行性感冒症者漸多巴黎里昂之死者一百八十四人各醫院爲之人滿（六日） 
　　巴黎電外國君主殆未有如此次此皇受法人出於天然眞誠之歡迎者法人感激比國阻遏德人侵入之俠義今於空前歡迎比皇與皇后時表示其感忱法總統普恩賚在宴會舉觴祝比國皇室諸人壽時盛稱比國軍民之决心毅力謂獲罪於比國者爲文明世界所共棄比皇答稱法國軍民之愛國熱忱從未稍減法總理克勒滿沙代表法人心理之各種特色法蘭西令人驚羡之精神可於克君見之云（六日） 
　　巴黎電法國財政總長宣稱依照休戰約中關於財政之條件德國不能將其鐵路鑛産森林或其他與國家有關係之任何營業轉讓或抵押於他人法國行將交出股分票據並交還公私書牘賬冊現金及比銀行之鈔票與法比兩國銀行已折成馬克之資業德國又須交出從俄國取去之現金内有三百二十兆佛郎係德國得諸俄國勞兵會者（六日） 
　　巴黎電法國報紙以滿意之論調歡迎美總統致國會之演詞尤稱讚美總統關於被蹂躪省分善後事宜之慷慨意思美總統將來巴黎以便依照協約國所解釋之意厲行其所規定之主義而不令德國隨意解釋以圖自利也衆信威爾遜總統之游歐將使其對德態度愈爲强硬（六日） 
　　斯托克化姆電彼得格勒消息摩希里夫地方極端派委員會謂發見反對革命之陰謀因是案株連遇害者共十四人内有愛里斯托夫親王及其二妹諸人（七日） 
　　斯托克化姆電瑞典政府已召回駐俄之領事與外交代表僅留二員駐於使署並取消駐斯托克化姆過激黨代表伏羅夫斯基氏接派郵使之特權因伏氏濫用此權由俄國輸入過激黨文字之故瑞典政府建議伏氏及其使署人員應全離瑞典旅俄瑞典人民已受回國之勸告（八日） 
　　于特電比國士特地方因發動機之火星而肇焚如有德人藏匿之炸彈一枚因以轟發死十人傷數人所釀損失甚大（八日） 
[法國無線電]  
　　里昂電法總統偕國務總理國務員參衆兩院秘書議員及美英意大使於星期日晨行抵美資福煦上將立於民政官吏與協約軍司令之中致歡迎詞法總統致詞答覆表示其感念略謂賴協約軍司令之力勞蘭得歸祖國今於勞蘭古城門前受此歡迎欣感不已法國對於協約軍司令願表明其感佩之意云云協約軍整隊行過操場法總統閱兵旣畢取法國上將之勳章贈與貝丹上將午後美資市尹在市政廳依照儀式開歡迎會法總統對於美資居民致演說詞中有一節曰我得勝軍復入美資之日法蘭西全國人民無任歡喜民國政府見汝等卒在大法蘭西家族中復佔其久虛之地置爲之快樂無窮此種愉快乃政府今願表示於汝等者也法總統於演詞中追述與美資人民已往榮譽忠貞及與志氣精神有關之史事此項美質乃美資人民之特性而於四十八年來德人管轄壓制時所常表示者法總統末後數語曰吾親愛之美資城乎汝之惡夢今已消滅法蘭西已來涒前而伸其臂以迎汝矣（八日） 
　　里昂電國務總理兼陸軍總長刻已發出訓令按照一八九○年級辦法立即罷免一八九一年級兵士之軍身定於十二月二十日以前實行自休戰後法軍隊之遣散者已有四級一八八七年一八八八年一八八九年三級已於十一月十六日解作動員而一八九○年級亦於十一月二十六日解除動員（八日） 
　　里昂電佛蘭克福爾報得柏林消息據云法國杜本將軍受組織輸運事宜遣同法國被俘兵士之委任者今已行抵柏林現居於前法使所駐之邸内（八日） 
　　里昂電亞姆斯特丹消息十二月六日柏林發生重大亂事極端派佔據城外數地守禦甚堅並施用機關槍彼等冀襲行政機關及政府軍隊所駐之中心地點雙方在數處激戰死傷不少時局仍甚紛擾預料柏林將有大變（八日） 
　　巴黎電德國伏錫志報載稱禁衞隊入柏林時尚沿習慣作尊重德皇之歡呼查柏林行政人物其擁護前朝之忠員爲衆共和者今仍在職生活如故德外交人員迄未更動昔之代表柏林帝權抱大日耳曼主義者今以柏林革命政府之名義發言遇有因局部理由不得不易人之時輒任用其同類之新人物試以瑞士時事言之前羅姆堡男爵必須出離瑞士京城時一般人士以爲共和派之哈斯芒氏當往繼職詎知所派往者竟爲帝政府官僚羅森堡氏照此情形世人可逆料德國行政人員及外交官挾其陸軍當可自由恢復帝制一般人民仍具有俾士麥用以造成帝國使其存在之國家主義且倡言報復雖中立國報紙所載反對革命各計畫之傳聞不盡與事實相符然至少可爲人人視此項計畫或將實現之徵也德國紐巴第希倫資報近發議論曰自由擇定政體之權不可不保障之國家主義派可將願有世襲總統或願有皇帝之選舉人所投之票彙齊計之如得大多數則可成事矣云云 
　　柏林電德國胡爾夫電社稱柏林接電英國裴蒂海軍大將考察海上休戰條件之覆文業已發表但關於北海貿易航業漁業等事未有電文（中闕按似修正二字）（八日） 
　　柏林電德國戰敗時有人白德國前太子詢以對於戰局轉機之意見答曰（電文闕）勸參謀部謀和不防有重大之犧牲即讓還亞爾薩斯與勞蘭兩省亦無不可但余言不見從也云云（八日） 
　　柏林電俄國未穆爾消息謂英國艦隊之在里巴者尚未與陸地相接洽大約艦隊將向北駛去（八日） 
　　瑞士京城電波蘭公報局發表下述消息波蘭已以克拉柯火學名譽校友之榮位贈與美總統威爾遜　前波蘭國民議會會長蒲拉斯基氏已組織波美恊會以增進波蘭與美國之友誼（七日） 
　　亞姆斯特丹電據柯爾尼虛報所載之電訊捷克斯拉夫政府現徵發兵士凡在十五歲與四十五歲之間者皆須入伍（七日） 
[美國無線電]  
　　華盛頓電威爾遜總統乘運艦華盛頓號前往法國茲接該船無線電報云美總統將於本星期五日行抵法國星期六日入巴黎（九日） 
　　華盛頓電美總統在運艦上用無線電准緊急船隻聨合公司總理司克華伯辭職以副經理白士補充一切計畫依然積極以進（九日） 
　　華盛頓電日本親王伏見與其扈從於上星期六夜乘專車抵抵此美政府以軍親迎接之特派馬隊在車隊恭迓親王往客旅時觀者塞途車站及國務院均懸日本國旗（九日） 
　　華盛頓電據今日官府報告美國陸軍新徵之一百五十萬人中經考騐後百分之十一其材力堪充軍官（九日） 
　　華盛頓電美國商會主張從速召集一國際商業機關大會在期實行國際之經濟政策與提携政策（九日）　　華盛頓電美轼各地均舉行英國紀念日美國海陸軍士偕同官長稱頌美國戰爭中之英雄於此足證英美兩國之友誼與良感未嘗爲德國陰謀所中傷也英國公會部方叔伯氏曰如此之熱誠表示可以力阻袒德派之挑撥英美間惡感云（八日） 
　　舊金山電中國財政家與輸運界中有勢力者簡開氏（譯音）甫自中國抵此參與中國郵船公司董事會彼與周某皆被選爲董事該公司擬添置太平洋船隻云（八日） 
[各通信社電]  
　　北京電政府因南軍妨害徵收鹽稅曾於兩三日前要求四國公使制止南軍今日四國公使特開會議其結果不日或將對於南方政府提出抗議（九日） 
　　廣東電據國會方面某要人之談話曰取消徐總統及新國會問題將在和平會議開會以前要求北方之言質或將在該會議開會之始劈頭提議之現雖尚在未定然因此問題無論依據何種方法斷乎不能在和平會議中議論或協議其可否北方如不承認則議和交涉當立即停止故不問用何種形式此二問題實爲議和之前提云云（八日） 
　　廣東電參議院决定後十日起正式開憲法第二讀會已電各方面公私旅行之議員囑在開會以前回廣東（八日） 
　　廣東電據某要人之談話云岑西林之意見南方議和代表擬派總代表一人由軍政府派代表二人護法各省各派一人（八日） 
　　奉天電丹國公使等三人今晨由大連來奉天即赴北京（九日） 
　　奉天電美孚煤油公司在奉天設滿洲總支店現正召集滿洲各地支店長會議營業方法（九日） 
　　東京電中國媾和特使陸徵祥等本日由横濱來東京寓床次内務大臣官邸將於明日與牧野伸顯男爵内田外務大臣等會見陸氏本將現見日皇呈遞徐大總統之親書因病不能覲見擬由章公使代爲呈遞聞陸氏等定於十日乘諏訪丸由横濱啓程赴美 
　　東京電徐樹錚臨行時邀集東京各報館代表演說國民的中日親善之必要各代表甚爲滿意（八日） 
　　東京電日本陸軍大臣田中中將昨日歷訪中國章公使及徐樹錚交換談話（九日） 
　　東京電日本政府命公使館一等書記官山内四郎至中國服務領事松島肇赴哈爾濱服務領事藤田榮介赴厦門服務領事村上義温赴長春服務（九日） 
　　以上東方通訊社電 
　　東京電徐樹錚等一行昨夜自東京車站起身歸國途中視察大阪吳枝光等處將於十罩由馬關搭船又徐氏中日皇叙勳一等以下亦各有叙勳云 
　　（九日） 
　　東京電中國講和特使陸徵祥等一行昨日至東京陸氏即往受三浦博士之診察又今日當與日外務大臣及日講和使牧野男爵等會面（九日） 
　　東京電徐樹錚於前日招宴日本新聞記者時筵上各記者羣問以南北妥協問題徐氏語曰余之好妥協乃出諸君之上惟我想妥協若不是出自衷心南北難免再見分裂云云記者皆以其人素著稱陰謀家而其所言乃覺意外率直云云（九日） 
　　東京電林前駐華公使於歸國途上語曰五國勸告已見促進妥協又云此次之計畫新設八十師圑之陸軍實失於過大故當減至三分之一而同時確立中央集權之實又云段祺瑞於擁護徐總統外别無他心云（九日） 
　　東京電美國向日本請承認其管理西本伯利亞鐵道兩國政府現在折衝此事（九日） 
　　以上共同通信社電 
　　北京電會議代表定十人除首席朱啓鈐已定外其餘九人有主張由各系推舉一人免甲黨把持乙黨反對東海亦贊同大約汪伯棠熊秉三田文烈施愚王揖唐等均將加入（八日） 
　　北京電錢閣案現已與彈劾案同撤回將俟一星期後與閣員提出（八日） 
　　北京電制憲事有主張西南五省補選員額中國會與各派共同推員合組憲法起草委員會商洽辦理者安福已不極端反對（八日） 
　　北京電期成會人云時論多主兩會并廢現新會方延期舊會又通電制憲舉總統各走極端將來會議席上此點最難解决（九日） 
　　北京電各處和平會請於會議時派代表列席東海以此種辦法枝節擬否認（九日） 
　　北京電此間接到日本朝野對於陸專使辭謝賓客之行動頗致懐疑消息（九日） 
　　北京電政府不承認廣州軍政府派于右任往陜電陳樹藩照匪軍一律痛剿（九日） 
　　北京電院議收回膠灣議案俟小幡日使抵任先與談判爲提出歐和會議之準備（九日） 
　　北京電徐樹錚電院現赴大阪等處參觀工廠學校須遲一星期返國（九日） 
　　南昌電此間政商學界聞陳督因病滯津昨各致電詢問并促早日回任（九日） 
　　香港電滇軍夏述堂所部在饒平一帶譁變焚掠軍府會議主剿（九日） 
　　以上中孚通訊社電 
[要聞一]  
　　西比利亞之新風雲 
　　謝軍態度已變 
　　路透社七日海參崴電云此間與西比利亞西部之電信今已不通據一般人推測亦部情勢岌岌可危而東部險象則爲謝米諾夫氏之態度謝氏之反抗上官爲有識者所痛惜但合於下級社會之心理蓋下級社會易趨於無政府主義且中過游黨運動之毒也謝氏前爲工界所咒詛今乃得衆之歡迎狂暴分子逐漸蔓延由貝加爾湖而至太平洋俄人頗有憤懣之詞以爲此種事態協約國實尸其咎雖有措詞懇切之示文但挾以絶大礦區爲其保護國之宗旨且謂恊約國藉博愛民政之名暗中埀涎於阿穆爾金礦俄人旣存此疑念遂深抱不安而哥薩克人之血氣盛者如謝米諾夫氏加米柯夫氏輩乃起騷動舉動操切蓋若輩乃實行家而非外交家且恊約國政策不一對俄行動殊不一致尤足迷誤輿論此種不良之感情現傳佈於各級俄人下級社會因此而羣趨於過激黨主義上流社會則因此而生層惡之心協約國咸有釀成目前俄國現狀之責焉前捷克軍司令蓋達將軍在西比利亞東部方欲施行有力方法遽被排斥而去言者咸以爲憾蓋達將軍以寡敗衆得達東部在海參崴僅數小時而西境遽告開通是時恊約國代表方據坐會議席中互相談論以爲今年内恢復西部交通爲萬不可能之事也當蓋達將軍西行之際路透訪員僧往見之蓋達語之曰欲切實恢復平時秩序不獨俄人即在協約國人民中亦當施以戒嚴令也此語半屬詼諧半含誠意俄人之有識者見恊約國採用聽其自生自滅之政策莫不惶然失色俄國之飄游不定前途茫茫實此政策有以致之西比利亞西部由捷克軍逐除過激黨後頗有康復之象但在今日又大騷擾矣自十月間過激黨政變後哇木斯克政府雖爲最有力之政府但無有力軍隊以奠定其威權今爲却諾夫氏與左翼社會黨之陰謀所擾亂且徵收民生各要需之重稅致獲罪於國人設左翼社會黨與過激黨聨合進行則現政府危甚而贊成協約國干涉之資産階級亦將不能免於禍也俄國明白事理界之要人喪亡已盡苟協約國不於此時奮然行事則破壞之潮流已衝盪俄國者將奔騰於西比利亞西部今交通日劣協約國政策長此不改行將使數千英里之土地成紛爭流血之場數十萬難民有輾轉滿壑之苦西部難民甚多其中不乏甫脫覊禁一身蕭條之兵士也代表各種輿論之報紙皆以時局爲憂哀求恊約國明白宣佈其意旨與政策而立即履行之否則一任俄人自爲之可也 
[南北組織會議之近訊]  
　　南北會議問題連日函電互商對於名帶稱一層據李蘇督最近電告南方似亦可以贊成善後二字惟仍主張冠以平和名詞或竟定名爲平和善後會議亦未可定至代表一層政府特召朱桂辛來京昨日又經一度會議意思已漸活動又外傳各省派員隨同出席一層已完全打消將來派員純由政府主持廣州七總裁之電及府院覆電曾載前報惟東海微電因電碼有訛中間脫去一語茲再錄原電如下急廣州岑雲階先生伍秩庸先生林悅卿先生武鳴陸幹卿先生畢節唐蓂賡先生上海唐少川先生孫中山先生鑒卅電敬悉生民不幸遭此擾攘兵革所經之地膏血盈野井时爲墟溯其由來可深憫惻歐戰告終此國彼國均將偃戈以造和平我以一國之人猶復紛爭不已勢必不能與世界各國處於同等之地位淪墮之苦萬刼不復世昌同是國民顚覆是懼况南與北一家人也本無畛域可分故疊次宣言期以苦心謀和平以毅力致統一近覩美總統威爾遜今年九月間之演說所主張國際同盟用知世界欲躋平和必先自求國内息爭然後國際和平乃有堅確之保證爰即明令停戰退兵表其至誠冀埀公聽固知諸公亦是國民之一份子困心衡慮冒百艱以求一當决無不可解釋之端今果同聲相應是我全國埀盡生機得有挽救之一日也世昌憂患餘生專以救世而出但求我國依然比數於人芸芸衆生得以安其食息營其生業此外一無成見所有派員會議諸辦法已由國務院另電奉達敢竭此衷唯希明察世昌微印 
[錢内閣案之最近形勢]  
　　錢能訓同意案提出後留京各督允爲錢氏疏通日來已着手進行惟安福議員一部分以從前提出彈劾案亦係督軍之主張今督軍等又爲錢閣疏通彈劾案尚未撤銷未免太不顧面子故日前有兩案同時撤回之說現在各督仍從事疏通大約再經一二次宴會後可望不生問題又内閣中財長一席仍擬龔心湛氏龔氏現雖就任皖省長有意改就京職昨日私人方面與龔通電一次曾以此意密告當局 
　　又據日人消息内閣問題昨日所聞東海及安主派均屬望陸宗輿氏任財政而陸氏絶對不肯擔任結果改定龔心湛内務一席東海本希望王揖唐擔任但王氏不願在錢氏下爲總長或由錢氏兼任或改周學熙氏亦未可知不過該案能通過新國會否頗爲疑問 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[京華短簡]  
　　政府近因外交問題擬仿日本辦法特設一外交委員會其委員長聞巳内定汪大燮此外各委員除國務員外則如熊希齡周自齊曹汝霖陸宗輿張一麐靳雲鵬林長民均有希望此外另有一財政委員會其委員長則已内定周自齊委員未詳大約兩會之委員長及委員均經正式任命其委員當用特派名義受特任待遇體制極爲隆重 
　　近日駐外各使紛紛來電請將關稅一事提出和平會議其意以爲我國關稅改正旣甚困難不如於參預會議之便乘時提出且歐戰已終世界旣告和平中外通商範圍益廣亟應詳訂稅則以利進行而裕國課政府接到此項電文後已令上海修改關稅委員將最近所議情形彙報核辦 
　　據軍界調查自去年十一月截至本年十一月終止計十三個月南北兩軍交戰耗達一萬八千七百餘萬元之鉅北方約佔四分之二五南方約佔四分之一五 
　　參陸處日前發出公函分致曹錕張懐芝詢其前此支領之各項軍費謂自岳州開戰日起截至罷戰明令宣布之日止前敵各路軍費尚未據實陳報希將軍興以來所有兵費總數分列細目詳爲陳報等語曹錕因於前日由保定調員到京趕造報銷清冊惟張懐芝方面則謂湘東一役案卷全已散佚頗難條分縷析造成正式報銷云 
　　北次歐戰中俄亂之影響波及於我新疆方面所受損失尤劇新督楊增新報告俄國軍隊在新耗費庫欵計收容俘虜與被該軍索詐之數有五百餘萬之多 
　　内務部爲嚴防盜匪起見日前特通行各省嗣後凡盜匪糾衆三人以上持有槍械者以及贓數滿百二十元者緝獲預審後即按照懲治匪條例處以死刑俾寒匪膽倘各該知事及警察管轄區内出有刦案三起不能立時破獲者即行撤換藉資警惕 
　　敎育部傅阮督總長近擬由部中派員前往歐美各國考查敎育之狀况俟將旅費籌定即可派員前往 
　　政府昨接駐荷蘭公使唐在復電云德皇威廉第二退位逃往荷蘭後外問喧傳之近况倍極紛歧據在復僅悉德皇確在荷蘭國内囚於阿木郎岡城内每日盤查手續極嚴現已失去自由謹此電聞 
[新國會中之副座潮]  
　　舊交係宣明態度 
　　副座問題爲内閣問題外北方一劇烈之政潮亦爲安福派與督軍黨一反對和平之策劃梁士詒覆張作霖聲明疏通斷無把握之後張又有一函致於梁氏大意謂公旣不肯盡力同人對公無不懐有惡感某亦無從排解以後倘有與公爲難之處某亦不便過問並又予以三日之猶豫至昨日業已限滿聞梁士詒爲此甚費躊躇擬定昨晚先赴天津暫避數日俟張作霖出京後再行同京一面由梁之機關豐盛胡同七號俱樂部發表一種宣言書鮮明態度署名者爲參議員汪有齡周自齊陳介譚雨三陳振先黄錫銓韋榮熙盧諤生何焱森蔡漢卿魏無靈等衆議員程克葛夢樸曲卓新李元亮鮑星槎王錫榮王雙岐周棠章獻猷等共一百二十人宣言書之内容如下吾人對於選副總統一事爲大局起見向來主張從緩舉行於此有應先爲聲明者即吾人主張緩選副總統并非對於副總統之人物有何不滿意之處或含有排甲推乙之思想因議會對於人物若具有意見不妨就同派或異派議員中運動其贊否之票數以求達其所抱之希望决不致出此延宕手叚轉貽兒戲國事之譏此理至爲易見蓋吾人所以主張緩選之唯一理由即爲對於時局問題恐生障碍是也查停戰命令早經發表南北平和之機業已逐漸接近近自歐戰告終協約各國復於前日提出勸告吾人外審大勢内察國情非早促平和必至無以立國即南方各派首領及前方軍人亦已同此覺悟故此時凡有足爲和平阻礙者誠宜力求避免以袪誤會說者乃以選舉副總統與選舉大總統併爲一談謂選舉副總統若有碍於和平之進行則又何解於選舉大總統殊不知元首爲一國行政首領國家統治權之所寄不可一日中斷與副總統之地位責任全然不同吾人前爲國家大局起見主張速選大總統與今茲之爲國家大局起見主張緩選副總統其主張雖異而用意實同自問實有不容已之衷懐對人更無不可告之隱曲近者道路傳聞議會中人又有主張速選副總統之運動誠恐昧者不審利害或妄事揣測致吾人前項主張未能始終貫澈於埀成之和局生重大之影響用特明白宣布理由以俟國人之公判焉 
　　附東方新聞社五日京訊云北方武人派似仍有促進副總統速選之意大約此項運動係曹錕之友所計畫蓋此等人欲於北京新國會解散之前使曹之地位確實固定也聞叚祺瑞已知武人之時代行將過去不願贊助此項運動且彼雖下野仍須預聞國家政治故不得不抛棄其武力思想而與温和派相提携據云曹錕之友前曾用去大宗金錢爲曹運動副座今則旣不克恢復該黨之費又不能使曹獲選副座大爲憤激不知確否惟曹派人雖努力運動而今之北京國會未必從事副總統之選舉現料選舉副座之事如果舉行必以全國共同參列爲根據而不僅以一方面之圑體如今之北京國會者舉行之據該國會中温和派議員之意即使通過一正式總理亦屬過分之舉蓋以目下旣有代理總理且南北之眞正調和行將實現則以政治手叚而論自宜令彼代理總理繼續其職務待將來另召集全國選舉之新國會後再任命正式總理及新閣員（大約爲混合内閣）也北京目下已發生一種新性情似無可疑凡以前因懼觸言論之禁網而緘口不談時政者今皆暢所欲言紛紛條陳關於改革政治之計畫即如徐總統之决計銷燬收買之存土其效果使膽小者之怯心頓然消滅而正大之態度則公然發現矣個中人并無報復仇恨之意不過欲確知前此十二個月以來之事實眞相尤以關於財政情形之各事最爲注意新國會召集之期當在明年正月中旬迨此國會一開必即有人提出有力之要求使政府宣布近來種種借欵之眞相及其用途也聞南方亦曾締有若干財政上之交易必欲中央政府爲之清理然則雙方必須互相原諒否則將有彈劾案之提出亦意計中事惟即使如此彼最魯莽滅裂之武人或亦須償贖彼等自作之罪孽耳 
[黎梁將赴歐美游歷]  
　　黎黄陂黄陂閉門習靜久不與聞時事近以歐洲議和世界大局勢將一變吾國前途尤關重要亟欲乘此時機赴歐美考察一切俾爲我國戰後設施之參考而美人賀嘉立君亦慫恿頗力故黄陂已决意一行但欲邀同王寵惠張季直數君同行現已派人勸駕結果如何尚不可料茲將日前熊秉三代黄陂致張季直一電錄下南通張季直先生鑒鳳密昨青年會總幹事賀嘉立君往說黎黄陂勸其邀約在野重要五人赴美游歷渠願運動美前總統塔虎脫亦約五人來華游歷彼此聨合以爲國民外交之起點等語黄陂亟欲前往惟擬約我公及王寵惠范源　兩君同行我公倘有游美之意現值世界潮流注重國民外交尤爲當務之急黄陂囑託勸駕乞賜徑示爲盼希齡叩聞張氏已直接電復黄陂謂游美本有夙願徒以服役社會勾留稍多料理需日一時未可即行不若台從與熊王諸君先發明年無恙天與之幸或當邂逅於歐美之間復請諒察云云現黄陂究於何日成行尚未確定 
　　梁啓超梁氏以個人資格前赴歐洲早經决定日前來京趨謁東海接洽數次並與駐京外交圑周旋一切現事已完竣業於昨日下午四時四十五分出京回津料理行裝各部院人員及其朋舊昨赴東車站送行者甚多聞梁之行期已定於本月二十九日乘日本郵船横濱丸由滬出發直航歐洲大約二十五日將由津赴滬在啓程以前或尚須來京一次亦未可知 
[財政部應付軍費窘况]  
　　姑以鹽餘過癮 
　　財政部因各省請欵情勢迫切難再從緩日前遂有囑令鹽務署運動銀行圑允提鹽餘二千五百萬元之議但外省催欵責問之電頻來在京各督又復面加催索逼迫漸緊應付愈難而鹽款提用能否完全辦到殊難預定在勢旣不得一槪謝絶部中更無點金之術可以分别應付日前曹總長與錢代總理商議結果遂議定分别緩急先按三次籌撥第一爲各督來京旅費即行設法籌給以免各督之煩言第二爲近來拖欠之軍費先行設法張羅擇其要者稍爲點綴其餘各欵則擬統俟鹽欵到手始行撥付至於撤防等費亦定在分别緩急撥付之列錢代理並令曹總長將目下困難眞確情形及所擬辦法不得已原因擬具節略送院以便持向各督從長商議期得度此難關又據某方消息鹽稅餘款四國銀行會議之結果已允於一二日内將十一月分餘欵四百四十三萬一千元在天津及上海銀行交付而曹錕等要求之軍費與政府交涉結果當局亦已允給現金二百四十萬各督軍按比例分派故曹等已定日内即行出京返任 
[外交界三次抗議金劵根本反對金劵條例]  
　　英國公使前接到中國方面金劵條例抗議回答後即諮詢四國銀行圑有無異議該圑以爲中國回答與從前主張毫無變更故四國公使亦不滿足中國之答覆特各與本國政府接洽頃得各本國政府回電業於昨日三次向中國政府提出抗議公文其公文前半叚所據以爲理由者以爲金劵之發行認爲有碍於銀行圑所訂契約之利益中國政府對於銀行圑從前契約負有責任亟應維持緣從前所訂辦法銀行圑有可以參預中國改良幣制之權利而今中國政府竟置此不顧逕行擬定發行金劵條例實屬未妥後半叚又稱中國旣爲收回濫發跌價鈔票而仰賴於不根據圜法完善原理原則之辦法將來恐慌恐必更甚於今日中國於改良幣制辦法大綱未規定以前而徒欲發行金劵適與中國及有關係者大有妨碍依此特再抗議希望中國即爲圓滿答覆云云聞財政當局對於此次抗議已擬趕行答覆但以答覆辦法尚在籌商恐日内尚不能有覆文提出又據政界某要人言政府之意頗不願以此項問題傷各國感情已多主張取無期的延期辦法但曹陸之眞意如何則現尚未悉 
[新國會之僑工質問案]  
　　新國會議員張佐漢等提出質問書質問政府在各國華僑结在人數及有無相當之敎育方法其原文如下爲依法質問事查大總統前提交本院對德宣戰一案内載赴英法僑工約數萬人死約三千人旋由僑工局函達本院内詳在法一國人數已達十五萬而英俄各國僑工人數並未提及殊爲缺略此次歐戰亘五年之久恊約各國均有華工應募其生其死政府理宜有詳細檔案况設立專局尤屬責有攸寄前日提交案政府竟以糊塗影響之詞約數萬人死若干人向本院報告甚非愼重之意現錢代閣膺内務總長此等問題確其本筦職務尤不宜敷衍含糊墮本筦職務之責任政府須知歐戰協約各國均有華工應僱其死於戰場者皆爲國際上爭榮譽之同胞其勞於工作者皆爲國民開生計之先路内務外交兩部應電各公使時爲翔實之報告俾全國了然方爲尊重國民不負職守以上各國僑民有無切實之統計及數目此應質問者一也現在歐戰告終而工場勞働正自需人國民赴外洋日必增加吾國敎育本未普及應募者未必盡有常識政府須知此等國民冒險前往固須保護尤須施以相當之敎育庶幾數十萬同胞以勞力博得薪資而外趁此青年時代兼可增長知識敎育部應會同外交部電商各公使速籌各種補習科學方法使其知識提高庶於各國工商界發揮吾黄種精神奮鬭而爭優勝以上就僑民所在之場合有無相當之敎育指導此應質問者二也此外如何勸其儲蓄如何導以衞生更宜兼籌并顧彼僑民雖遠涉異域而政府時來慰問指導之方則愛國心思永無或懈將來於國家發育政策施行皆具極大希望焉爲此提起質問請政府限十日答復提出者張佐漢連署者王文芹等 
[利用遣散兵士築路說（東方新聞社）]  
　　徐總統已下進戰令矣今須研究之最大問題即所有軍隊當如何處置是也其在歐洲亦有此同一問題須行解决在歐洲已屬困難但在中國則尤難蓋歐洲有種種工藝事業及種種有組織之職務可以吸收多數之人中國則無有也中國之兵或號稱爲兵者大多來自田間或係不法之匪徒投充若解散此等人物將使流落於國中而情形益復加惡且向來老實之勞動者經此一番改變之後勢且與盜賊爲伍旣無私人事業可以吸收此輩又無政府機關爲之容納是以解决此問題必須爲此等人謀餬口之計政府可以用維持此等軍隊之費移而用於建造道路利用此等遣散之兵士從事於公共工程使交通不便之處以後交通便利而民間之産品將來亦可藉以運輸至可以獲利之市場吾人主張中國廣造道路已歷多年蓋遍國中無一整齊平坦之大道近年某某地方雖有官員購用汽車從事改良然尚非根本之計中國之御道素稱坦蕩然今已年久失修不堪行旅凡以商品運過此等道路者耗費頗鉅此等大路全線甚長達數千英里由北京起點分向各方其最長者直達邊界盡處然路線固多且長而皆失治大不利於運輸時值天雨拖軍之牲口擁擠於北京之各城門騾馬且有死於泥淖中者然則何不利用數十萬之兵士從事修築此等道路使目下以鐵路交接之各地將來皆可直接行駛汽車而各處産物亦可運輸無阻倘以并無戰鬭力之六十萬人移至此項用途則可開成一極長距離之大道其工程非數年所能了庶幾此等退伍兵暫時不虞失業中國之納稅人數百年來祇負納稅義務不受政府絲毫之報酬今後將因此大獲利益國家之富源將大爲擴張而所謂兵士者可以變成社會中有用之人而効力於有益國家之事業也 
[安福部之最近集會]  
　　掀風作浪之安福俱樂部昨日午後一時在太平湖開會歡迎新選副議長由應璜到會者二百餘人王揖唐主席述歡迎詞畢劉映奎提議謂現在南北妥協問題進行情形如何主席是否曾與政府方面接洽是否知其内容本部爲國内最大政圑政府對於昨局之措置在本部似應參預之請主席答復王揖唐謂現在關於和平問題揖唐亦略知一二但照院法之規定議長不能以個人名義與各方面有所接洽須取同人一致之同意方可預聞其事但安福俱樂部爲最大之政圑如關於時局之解决問題有所貢獻或政府之措施須容納本部之意見有所商榷在揖唐可爲代達云云李繼楨相繼演說遂表决關於解决時局問題由王揖唐以首領之資格代表該部預聞其事全體贊成後由王印川提出時局意見（一）依本部向來主張和平統一之主旨贊成政府與南方有責任謀時局之妥洽（二）絶對維持現在元首之地位（三）已經修正之國會組織法選舉法非經現國會議决或憲法頒布後不得修改或廢止（四）憲法内重要問題須容納各方面之意見期達改良約法之目的（五）各省軍民長官之任命雖係總統之權但不贊成爲南北妥協之條件此項大綱到會者均呼贊成王揖唐乃指定黄雲鵬起草公决宣布嗣王伊文又提出意見謂該俱樂部應有一定明確之主張公表於外王印川謂按照先進國之成例應多數黨組織内閣本俱樂部旣爲國會之多數黨當然組織内閣此無庸客氣者不過以現在時局言之本俱樂部尚無組織内閣之必要若本部以外之人組織内閣果能實行本部之政策則當然予以援助與同意云云後因時間太晚由王揖唐宣告下次再開會討論散會時已下午五點四十分 
[陸子欣抵奉之情况陸夫人墜車受驚]  
　　奉天消息云特派赴歐專使陸徵祥於日前過奉火車抵站時陸使之夫人（比利時國人）因偶爾不愼由車墜落致將脚部受傷經日本警察電告南滿醫學堂派醫生調治聞愈並由該校派井醫生同陸使及其夫人同乘安奉車前往惟另一函則云陸使偕同眷屬及隨員十餘人二日午後八時安抵奉天中外官紳蒞車站迎接者甚多車甫停乘客紛下擁擠不堪陸夫人身軀肥胖正緩步登月台不知緣何忽失足墜入月台與車輛之夾縫中陸使從人一時張皇失措爭來援引手忙脚亂而夫人已一躣而登態度異常從容徧與衆人握手言笑無異平常陸使下車後日本赤塜總領事招請晚餐畢即改乘安奉車北行當時有多數日本新聞記者往訪陸使與之談話云新聞紙上所傳中國關於講和有某項要求某項主張云云余（陸使自稱）作然未知余之地位今日實不能明言貴國之講和大使西園寺侯余雖未謀面然爲中外有名之大政治家余素敬服之將來在講和會議席上余必盡力與貴國提携以維持東洋之和平也云云 
[管金聚之表明心跡電]  
　　陳樹藩與管金聚交惡互電攻訐劉存厚鍾體道亦有電訐管聞管於上月杪特電北京表明心跡原電如下金聚待罪漢中孤軍絶域勉力撑持賴以圖存一載以來雖歷盡萬種艱辛然自問血誠差可告無罪於政府乃近日屢得所部各方面報告及披閱京津等處報紙知中央方面對於最近漢中消息以及金聚現在情形尚有未能得其眞相者此固由於陜變以後交通梗塞不能直接通電所至然亦難保必無乘此内外睽隔之秋故意造作蜚言致淆觀感以致吠形吠影讒言盈庭夫曾參殺人賢者不免受疑金聚何人能無悚懼近因屢電中央不奉覆察孤忠耿耿無路可申茲特專員兼程繞越前赴可以直達北京無人截留之電局電貢血誠特明心跡我大總統總理及各軍事主管機關請抒厪懐但有金聚鎭防一日决不令川滇聨軍與陜匪勾結得逞其謀惟望中央萬勿惑於報紙讒言迭滋疑慮前金聚及全國將士雖備嘗艱苦亦距踴從戎誓死靡他竭誠擁護除將漢中近日防務情形另電詳陳外特引專貢血誠以息謡諑全軍北望渴盼德音臨電不勝悚惶待命之至陜南鎭守使管金聚叩個 
[川軍攻陜之近聞]  
　　成都通信云陜南情狀近來大變川省靖國軍已將甯羗沔縣佔領劉存厚鍾體道軍逃走據吕行營來電略云超於本日抵廣元據前敵獨立旅旅長彭斗勝報稱我軍於文日佔領寗羗元日即分三路進攻沔縣劉鍾據險死守頑强抵抗鏖戰至一日之久我軍奮勇前進敵始紛紛向漢中退却遂於寒日佔領沔縣是役計奪獲大砲機關槍及步槍一百餘枝俘虜數十名軍用品無算等情超現飭第九旅曁獨立旅長乘勢進攻漢中謹此奉聞四川靖國軍第五師師長吕超叩巧印 
　　劉存厚部隊自到甯羗後無日不思歸川近日邊軍彭斗勝司令附南不復聽劉節制其軍士携械散走者亦復不少現聞九旅彭旅長（遠耀）派軍官前往收集其願仍在軍中者即編入部曲不願者繳械後給資遣還第五師吕師長以援陜各部隊節决進向西安後方輸送餉彈程途較遠預爲設備計已令飭於陜南一帶添設兵站以利行師 
　　管金聚宣布獨立派員與五師前線軍官交涉一切聞彭旅以管使旣已附南彼此軍隊無分畛域擬陸續派隊赴漢中聨絡進行 
　　成都蕭廳長去電云巫山送靖國聨軍王總司令并轉葉軍長靖國各軍旅圑營長陜西民軍各司令鑒前者貴軍佔領興安曾具電賀引領膚功正殷望切捷電適至歡忭曷勝甯陜旣得漢中指日可收若輩負嵎一釜底游魂耳（葉軍長已進駐乾州）陜民軍亦聨絡一氣行見飲馬渭濱勒石華頂謹電馳賀四川靖國軍招討軍總指揮官兼財政廳長蕭德明叩印 
[關於和議之西南消息（平）]  
　　南北和議之進行 
　　國際和議之商榷 
　　吾國時局中有最緊急之兩大問題即南北和議與國際和議是也南北和議第一步即爲接洽手續京政府已委託李純與西南協商辦理昨李純有電來粤請軍府速派代表十人北方亦派同數代表在寗會議並謂唐繼堯代表李伯英已到南京等語軍府對於此舉尚未表示意見代表亦未商定惟進行當不遠耳至和議第二步即爲條件問題日前國會主張一取銷僞國會二取銷僞總統爲前提條件經兩院一致表决咨請軍府查照執行現軍府咨覆謂僞國會之成立僞總統之選舉迭經軍府宣告中外决不承認國會議决各節將來自當注意云云查南北和局必須互相讓步各抛棄其極端主張然後和平乃能實現今北方仍從主觀着想南方仍持護法到底似去妥協尚遠然從實事上觀察則和議雖有種種之障礙將來必能成立有斷然者其原因有三（一）國際之驅迫昨日午後駐粤領事圑已赴軍府外交部提出勸告和平節略（二）民意之傾嚮和平聲浪遍於全國粤爲護法策源地軍費之負擔政費之支出數倍於前今日財力旣已竭蹶難堪百政俱廢若長此以往當局且窮於應付吾民更何以堪此故此次廣東和平期成會之組織雖爲一般主和派所運動要亦粤人所極端贊成者聞佛山已擬繼起此名各縣曾經兵燹者亦聞風響應輿情亦大可見矣（三）各方面之疏通北方在野要人承徐東海意旨向南方調處聞已就緒又北京政府所派關冕鈞林紹斐兩使於二十七日由香港赴輪至三水即由李耀漢派出克勝兵輪迎接關林即轉乘該兵艦二十九日抵梧已於三十日往邕與陸榮廷磋商一切關林此行於和議有重大關係大約調停可希望有效也 
　　萬國和平會議行將開幕我國遣使代表列席實於我國地位上利害上非常關係聞京政府派陸徵祥爲全權大使日前國會提議反對一般議員以此舉不成問題擬根據法律通電友邦否認另由軍府特派代表列席現正在討論中伍廷芳於此事進行辦法亦極爲注意刻已準備議案提出軍府將於今日（四號）政務會議磋商解决聞其内容擬由軍政府指出有代表之資格者若干人提交國會遴選然後向外交圑探詢意見至對於北方單獨派遣代表則積極反對日間將有具體之表示又某外交當局謂列席歐洲和議之一問題關係重大時日亦甚迫促政府擬於南北和議未開始以前先行解决此問題其方法擬由北方推定三人軍府推定三人此六人者應由軍政及北方一律加以任命則對内對外一切不發生問題以免彼此有違言云但未知北方能否同意耳 
[駐粤領事圑向軍政府提出勸告]  
　　二日下午四時三十分法英意日美五圖領事同赴軍政府謁見外交總長伍廷芳及軍政府政務總裁等以各該國政府名義提出勸告中國早日和平節略由領袖領事英國總領事宣讀　略原文繙譯畢遞交伍總長隨由伍總長代表軍政府答覆并中感謝之意該節 
 
 
 

Page 7

 
 
　　略原文初述中國續行内爭損害中外利益最爲可悲又因内爭之故於歐戰最吃緊之時致使中國不能與協約國共同作戰尤爲可惜現在各國希望實行世界和平中國如仍不統一則於世界和平大有妨碍今北京政府及軍政府已有和平接近之機故聨合國政府本希望中國速歸和平之意爲中國再進一言願南北當局依據法律及注意國民幸福速解糾紛至此項節略係奉公使圑之訓令對於中國南北議和條件自當由中國自定各國不能過問祗本善意而勸告决不加干涉云云當由伍廷芳代軍政府答覆云護法同人對於中國不能盡力於世界戰爭深爲抱慊惟護法興兵之宗旨係與協約國之戰爭主旨相同友邦之停止經濟協助北方武斷派使促成中國和局軍政府甚爲感激軍政府現已下令停戰并向北京提議在適中地點并和平談判惟軍政府應聲明對於苟且和平必不贊同至擾亂中國和平之人必剥奪其權使不能再投身國内爲不祥之内戰也和平必須根據法律與公正而出之使國家進步之發展并成一民治有力之政府使中國於國際上列爲公正地位之一國云云伍總長并表示軍政府各總裁感激五國政府之好意并致謝各領事之盛意又據另一報告述兩方全文一併錄下 
　　各國領事遞各總裁節略法英義日美諸國政府因見此二年間中國内亂以久不停大有分崩景象甚爲懸系此項可悲紛亂情形不特與外國利益有損且致中國治安之慘禍因此所生不靖之情頗能鼓勵敵人之氣而與大戰緊急之轉機防碍中國與協和諸國實行會辦之舉今該轉機已成過時黄花各等國民正盼組織環球以達各處人民安平公允之時中國未能統一則各等國民應爲之事更爲乎難蕬法英意日本美諸國政府對於中國大總統解决内亂之所設施深滋冀望之懐且對於南方各要人之態度亦樂觀其有欲和平了結同等趨向是以各該政府就此聲明對於北京政府及南方各要人似與廢除個人私懐及泥守法律之意見一面謹愼從事免除障碍議和之行爲一面迅以慷慨會商之行而以法律曁顧及中國國民利益之熱心爲根據尋一兩造和息之路始克使華境以内平安統一此各國政府同心曁殷盼之忱也此時法英意日本美諸國政府聲明其切實贊同雙方欲解决向日分裂之爭端惟擬欲使知毫無最後干涉之策亦無指揮或諫勸此次議和條件之意故此項條件必須由中國國人自行規定所欲者只係盡其所能鼓勵雙方於所望所行各事上達議和統一之目的俾中國國民對於各國冀望重建之功所肩之責於中國歷史上更爲擴充矣（節略係以華文譯出遞交） 
　　各總裁覆各領事節略兩年以來中國内爭而致國内治安及外國利益俱受損失并使中國不能切實協助聨盟國爲公道正義之戰爭軍政府對此殊深痛惜軍政府對於此項協助尤爲關切者蓋以其戰爭之主義與法英義日美各聨合政府戰爭之主義若合符節護法者非爲個人意見或法律細節而動干戈實爲反對武力主義并求民主主義之得安全於中國也國會被非法之解散憲法視爲具文武力派之横暴亂政皆所以使護法者迫不得已而以兵戎相見伸張直道也今各友邦覺悟欲縮短中國内爭回復和平之唯一善法在停止供給欵項於武人本政府極爲感佩本政府信武力派現有意言和已令所部各軍停止進攻且告知武力派所選出之首領在適合地點直接開和平會議矣此種和平不能無相當之保障遺留勢力使苟用從事將來隨時復可擾亂國内和平法英義日美各聨合政府之意見謂須根據法律及注重全國人民利益以爲調和之主旨各政務總裁深表同情然則此次和平必爲公正的和平及永久的和平庶幾中國得以設立一適任及進步之政府發展眞正共和民主之政治在國際會議上佔應得之地位各政務總裁感謝法英義日美各聨合政府關切中國之幸福而各政府希望中國在籌議世界善後亦應列入關注盛意尤爲深感 
[西南關係時局之要電]  
　　熊希齡等電廣州岑西林伍秩老諸先生莫日初督軍鈞鑒本會公推王鐵老赴廣州組織平和期成會啓行在卽敬乞接洽共籌進行熊希齡蔡元培叩馬印　　熊克武電熊秉三先生張季直先生曁和平期成會諸先生各部院軍政府督軍省長各總司令各師旅長各省議會各報館均鑒彝民漾電本愛國之懐爲救時之論仁言利溥欽佩莫名克武待罪行間路知民隱兵連禍結尤所痛心此次勉從護法之後務祈俾成永久之和平而謀正當之解决區區之心與諸公原無異致苟能貫澈宗旨自當極力贊同諸公當代名流瞻言百里登高疾呼羣山響應自必用憂危念亂之心圖長治久安之道導國家於法理遏隱患於方來共和前途實深利賴側身跂望神馳無已熊克武叩巧印 
　　福建省議會電廣州軍政府鈞鑒歐戰已結世界和平吾國兵禍逾年亟宜消弭頃讀中央銑日進戰明令竊幸息兵有日國運昭蘇惟人民當兵燹之餘喁喁望治和議早成一日即獲一日之幸福閩省瘡痍遍地舉目傷心回復和平刻難容緩伏乞雙方顧念民瘼迅開和平會議妥商善後辦法俾秩序早復兵禍永消大局幸甚福建省議會叩養印 
[粤中行開始兌現紀]  
　　廣東中國銀行定期二日復業并將紙幣同時規復兌現業紀前報茲將是日兌換情形錄下查該行此次兌現係採階級兌換辦法每人限換十元誠恐人數擁擠特在東園東偏横門劃出地點設發籌處門内分左出右入兩路四週範以竹籬使領籌者挨次進内以每日上午十時至十二時爲發籌時間凡持毫幣十元者得向發籌處領籌一枚每籌一枚得向中行兌現十元因此人數雖多亦無擁擠之患東園門外一旣并由警廳派撥游擊隊扼要保護約計是日兌換人數千有餘名又聞中行實行開兌前先經貝行長函請警廳派警隊保護特派出游擊兩小隊於是日晨馳赴東園門首曁二馬路一帶分頭守護并鑒於上年中行復業時人數擁擠歹民混雜又派出便裝偵緝員多人前往巡察至十時左右東園發籌處開始派籌兌現人遂由横門魚貫而進領取竹簽是日適值天雨故人數不甚擁擠秩序亦頗整肅將至一時中行遂即依時開兌每簽限制十元見籌即發至四時後始行休息聞是日兌出之數約一萬餘元至其限制兌現之法刻亦擬定俟一星期後每籌即可兌二十元循序漸進一俟月底各欵齊集即爲無限制之兌現 
[長沙通訊]  
　　我國自對德宣戰後即經中央通電各省飭令設立敵僑臨時檢查所對於敵國僑民務須嚴重取締湘省當經譚前督委任張輝瓚設所辦理旋以湘南獨立傅周離湘從此戎馬倉皇案卷散失該所遂爲無形取消近以協約國提出警告之影響張督遂令即將該所恢復並派賈龍韜爲所長仍附設軍署内頃聞已經組織成立並已呈由張督分電院部及參戰督辦處察核備案此次湘省辦理慶祝協約國勝利提燈大會各界一切鋪張均甚華麗駐湘各領事極爲稱許美領博金施君業已電致協約各國政府報告一切昨提燈會事務所爲敦睦邦交起見又經邀請各領事及各國駐湘人士到會讌飲美領於席次表示滿意並囑事務所各主辦即將慶祝提燈會各情形電達中央曁駐京美國總領事該事務所頃巳拍電報告矣 
　　湖南全省警務處長劉之龍自丁艱請假扶櫬歸葬後久未回湘任事屢經張督電催始於日昨乘長武路火車來省雖迭奉張督面諭令即銷假回任然劉以辦事諸多掣肘擬即呈請辭職聞張督仍擬挽留不知能否俯就也 
[贛金庫劵又展期兌現]  
　　江西財政廳金庫證劵七月份發行者業已展期一月兌現今八月份發行者又屆兌現之期金庫仍不能如期照兌財政廳特擬援前例施行展期一月至貼水辦法亦照前議辦理已於昨日函請中國銀行轉函商會知照今日（四日）該行已函知商會查照矣其文如下昨准財政廳函開查八月分發行之金庫證劵已屆兌現之期刻因籌款旣未就緒庫收又復淡絀未能照兌故擬仿照上月辦法將八月發行證劵從十二月一日滿期之日起展限一月每元仍由公家另行補息銅元三枚此項滿期證劵并准持赴金庫抵解一切正雜各欵但抵作解欵如在十二月十日以前上兌乾僅能於原有四個月補息之外每元另加補息銅元一枚二十日以前上兌者每元另加銅元二枚三十日前上兌者始照現定三枚之數發給其儲蓄而不抵作解欵者俟八年一月即行照兌除函金庫照辦外仍請由貴行祈函商會查照等因准此亟應轉達貴總商會通知各商一體知照 
[杭州快信]  
　　新任甌海關監督兼温州交涉員冐廣生昨電到浙本月二十號來浙履新 
　　嘉潮鎭守使王桂林昨派某兵艦護解某要案女犯蔣陳氏一名男女幼孩二口送交督署已發軍法課訊辦杭屬清泰門外向有滷柴公司由商民吳金二姓承辦一名永順一名同興經運署給照立案民國二年有陶阿順私設利合公司經前胡運使飭場封閉現陶死灰復燃運動有力者改組柴滷經理所化名朦禀各灶户羣抱不平已紛向袁運使署環請澈究 
　　淳安知事王家琦呈請委任毛兆豐爲該邑承審員奉令照准 
　　紹蕭塘工有奬義券今日午前九時在第一舞台舉行開彩各機關咸派代表蒞席監視聞上午已開出頭奬其號碼爲二萬五千六百五十號 
[南京快信]  
　　議和地點將確定在滬聞北方督軍亦有反對在寗者和平會議西南有推岑西林爲總代表說 
　　王芝祥由滬電告李督即日航海赴粤 
　　施愚已出京今日晚車可抵寗 
　　熊希齡有日内南下來寗消息 
　　陜西護法軍總司令于右任代表党仲昭昨日晚車由寗赴滬 
　　蘇實業廳奉農商部訓令準備歐和後對外貿易先從事調查國内商况 
　　國務院因華僑糧食缺乏謀生無術特電軍民兩署廣爲勸捐以救海外同胞 
　　第四補充旅尚祇成立一圑日前奉李督命令發給恩餉兩月全數退伍所有軍官送各師旅圑候差月薪照發七成李督今日傳見該圑軍官面加訓勉營長聶金魁係北洋初辦將備學堂第一班畢業李督不欲令其閑散擬設法位置 
　　第十九師師長楊春普由贛來寗竭李督商撤防事宜擬日内即北上催發欠餉 
　　贛北鎭守使吳金彪昨日下午六時乘津浦車入京省議員黄申錫提出上海工巡捐局長姚志祖違法滋職曾否查辦質問書昨由會咨請省署三日答復 
　　蕪湖米捐局長徐世良在差病故改委趙國琛接充 
[地方通信]  
[蘇州]  
　　檢查權度之實行吳縣公署頃奉齊省長令准農商部咨以限制京内外使用權度舊器援照檢查　行規則定於十二月十五日起舉行規則第一條載有凡官用及營業之權度器具應依本規則所定實　檢查等語是權度各器官家與商家同時更換即受一例之檢查現正舉行常年檢查之際倘京外衙門及其附屬機關仍行沿用舊器則商民有所藉口而新器終有推行扞格之虞茲爲力求官商劃一敦促進行起見咨請飭令各縣知事附屬機關對於所用各種權度器具即日一律更換新器以歸統一權度之要政等因合行令仰該知事一體遵照 
　　河道再行撈浚蘇城葑門外覔渡橋河道因水淺石多有碍稅務交通曾由稅務司咨請蘇關監督呈准齊省長訓令江南水利局派員會同吳縣知事籌欵興工撈浚茲因此項河工所有闊深度數並未遵照原估尺寸昨由齊省長指令江南水利局趁此水涸時再行上緊撈浚勿稍大意並將辦浚情形具報查考 
　　廳長訓令清　蘇城各區警察署同奉崔廳長訓令照得清道一事定有專章自應認眞督率打掃清潔乃近查各街道路不潔之處甚多推原其故皆由官長不知查察任令清道夫躱懶游閑致有此等現象甚至有以清道夫令作他役者實屬不成事體自此次通令之後如再仍前弊混一經查明定行撤究决不姑容除令行督察處隨時稽查報告外合行令仰該署長轉令所屬一體遵辦 
　　菜販行兇結果蘇軍第五圑第二營兵士蕭文勝日前在養育巷太平橋購買菜類因菜販周金福用小秤輕出重入以致口角周竟將虛秤墜擊破該兵士之頭額血流如注經崗警扭區移解吳縣公署由承審員騐明傷痕判令自行醫治周金福行兇屬實判處徒刑六月 
　　所長追繳屠稅唯亭鎭屠宰稅向由該處王翰臣包認彙繳警察分所轉解前因張復興曹仲華兩店閉歇呈請吳縣公署减短稅額奉吳前任批斥未准近復延不繳納故該鎭陶分所長於本月六日特將王翰臣傳案追繳以重公欵 
[無錫]  
　　憲兵開拔還寗駐錫憲兵冷連長日前奉南京李督軍訓令開拔還寗聽候改編訓練楊知事聞信以憲兵在錫保護地方深資得力際茲冬防期中正資依賴如實行開拔殊於當地防務有關爰即電呈督軍暫予留錫以資防護而督軍以改編在即未蒙允准冷連長亦以預備已齊即於昨午率隊上車開還寗城當地官紳各界及警備隊等均赴站歡送商會與市公所並製旗相贈以留紀念 
　　楊知事晉省祝嘏楊知事以齊省長夫人壽誕在即昨午特偕稅務所長梁玉書乘車赴寗祝嘏並面陳要公大約勾留一二日即須返署 
　　代表返錫公府此次召集路航郵電四政代表會議錫邑電界公推鄧君栽臣楊君蔚章入都與會聞東海對於各代表頗加優禮並贈各代表最近小像以作紀念茲鄧楊二代表已先後回錫矣 
[鎭江]  
　　駐浦憲兵調寗駐清江陸軍憲兵第一營現奉李督軍之命調省改編茲經周營長督率所部士兵由浦開拔乘車南下於八日午後道出瓜洲軍警各界前往歡迎旋即開赴金陵 
　　測量汽車路線寳應紳士盧殿虎集資創辦瓜清長途汽車一事業已着手進行擬先辦瓜揚一段派員至瓜洲四里舖三汊河一帶測量路線並由地方官飭派警士妥爲照料聞定月内興工明春通車 
　　請撥粥廠經費丹徒縣倪知事以現交冬令饑民多來鎭求食城外冬賑局粥廠急待開辦昨特呈請齊省長援案撥助經費以惠窮黎 
[揚州]  
　　兵士訛詐之小糾葛前駐揚之某軍兵士程某因與金大順妒業起見僞造金所出無年份之借據五十元向金訛詐金置不理該兵復於開寗之際朦禀長官將金拘縣押繳嗣金之家屬以無辜受累除挽商會朱會董行行保出外並在縣署起訴求縣致函該營部傳程到案對質以明眞相 
　　動議挑濬江灘十二圩江而塲運商碼頭每屆冬令江潮枯涸時上下鹽船均不克　岸必須鋪搭木跳以資轉運今歲江灘淤塞更甚所搭木跳幾及一英里三分之一費用亦大抛散鹽觔尤巨現二十圩稽核支所洋員擬令商家購用挖泥機器挑濬江灘以利行鹽業已呈由揚州稽核分所咨運署飭商籌議以便實行 
[南京]  
　　第一旅館之壽筵此次齊省長如夫人壽辰對於各界所送禮物一槪謝絶所將者不過壽聨壽幛而已昨（七號）午設壽筵於夫子廟第一旅館蒞席者各文武機關長官及紳商學領袖汽車馬車擁擠於門 
　　知事更調興化縣知事章家駒調省遺缺委趙興靈署理又趙興靈調署興化縣知事所遺金壇縣缺委候補知事馮成署理已於七號揭曉 
　　洋藥炸傷小孩南門外循相里内有獵户某甲七號晨出外打獸誤遺洋火藥兩筒於厨房柴堆内及歸炊午飯又連柴誤投於火中己則外出買菜時某甲之子及鄰童戲於鍋旁不意藥性暴發致將鄰童左眼炸瞎甲子右膀炸傷門前崗警倐聞裂聲鳴笛馳至但見烟霧騰騰兩孩哭倒於地俄而某甲歸巡警詢明情由遂將其扭入警區不知若何了結 
[安慶]  
　　龔省長崇尚廉儉之通告安徽新任龔省長前於民國三年曾在皖長内財兩司以崇尚廉儉稱此次奉命長皖接篆後即裁减職員三十餘人繼則查明本署公費數目詳舉披露現又通告各機關崇尚廉儉其文如下服官奉職未覘其猷爲先觀其操守未有操守不嚴而可望其吏事修明靖共爾位者故周官六計以廉爲首誠重之也邇來仕風日下貪墨時聞推原積弊之由實皆成於奢靡酣嬉飲博玩愒歲時用之旣若泥沙取之不遺銖黍其始由於不儉其繼遂至不廉玷辱官常貽譏中外貪人敗類言之痛心本省長賦性迂庸自慚無狀惟兢兢惕惕竊以清白自期今當蒞事之初願附贈言之義凡我僚友尚望力矯浮靡共礪廉隅節無益之靡費可以惠窮黎留有用之光陰可以勤職掌循良之頌與有榮焉倘或積習未除簠簋不飭則懲貪之罰律有明條固不能見好寅僚貽害桑梓也言出法隨幸喻斯旨 
[奉天]  
　　京奉搭現問題京奉鐵路前頒定章將車資運費搭用現洋中交票各一半聞張使竭力要求中央仍收中交紙幣交通部因與英使未能交涉妥協不便照行而張使竟以省令公布自陽歷十二月起一律取銷搭現該路局以未奉本機關命令未使照此辦理故日來該站賣票頗費唇舌云 
　　省公債消息奉省發行之四年公債票現屆抽籤還本之期日昨在省公署舉行由史王二廳長監祝共抽出號籤三十六枝當由財政廳牌示公布又七年省公債各縣尚未募足省公署昨接西安縣知事熊慕韓呈報謂西安認募之七年省公債二十五萬元現已由各商擔負十萬元由畝捐帶徵十五萬元决定於年底一律繳清 
　　派員招待徐樹錚政府前因日本陸軍舉行大操特派徐樹錚赴日參觀茲聞徐將於明後日由日本啓程回國不日過奉當經代理督軍張作相派副官長趙錫福上校參謀喬漢章等屆時赴站迎迓並飭令所屬軍隊沿途保護 
[雜評一]  
[爭代表（默）]  
　　南北之會議非體面事也代表之職務非榮譽之職務也且此次之會議憑良心以解决時局非非武人政客施展才略爭勝負之場也是故武人政客感於時局之危險知各問題不可不收束者則今日之會議一任政府之主持可矣若諸公猶欲於此會議席上摩拳擦掌準備一番劇戰以一顯其破壞之手叚者則今日之爭代表固其宜耳然而和議前途又可慨矣 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[陸徵祥覆張季直電]  
　　張季直氏主張歐和會議時我國提議改正稅法易恊定爲國定曾於一日致　陸專使電文已紀三日本報茲將陸專使覆電錄下南通張季直先生鈞鑒東電祇悉此行赴歐方懼隕越遠承敎欽佩莫名卓見各節與議和籌備處歷次討論之旨相同當相機進行以酬督敎并慰衆望徵祥叩冬 
[修改稅則會將取消]  
　　修改稅則委員會久無消息聞上月蔡主任會入京報告一次現該會决定本月爲限將一切應行修正稅則一律議竣俟陽曆年底即可取消會中委員現在均已預備北上云 
[收束軍隊之辦法]  
　　松滬盧護軍使昨接陸軍部電云頃奉大總統令南北媾和在即而全國軍隊倍極複雜飭即妥擬收束辦法以便編一當經本部擬定四條（一）一律停止招兵以塞其源（二）如請改編軍隊者祇准縮小範圍不得暗增數目（三）派員校閱各處軍隊不符定制者一槪嚴駁（四）各軍不得巧立名目添加人數以符原定標準而便收束　護軍使奉電後即轉行所屬一體遵照矣 
[搜查德人救濟會]  
　　英文滬報云上星期五日公共租界之西探三人與華探多人持領袖領事所署名之搜查憑證至江西路八號德人救濟會搜檢三小時之久搜得函件賬簿等物而去聞所之罪狀係該會於十一月五日及以前某某日期曾有擾亂租界治安之謀據捕房中人云該會支配金錢頗有可疑之點故取其函件賬簿以憑調查云英文滬報訪員得該會分配經費之詳情如下德人救濟會係於一九一四年九月間成立專爲接濟日本與西比利亞之德俘並減輕本埠德人之因戰失業者之疾苦而設德人雖大受戰事影響但仍犧牲其個人之霻力以襄此舉本埠與本比利亞德俘虜營之交通久已停止近來該會專注重救濟本埠窮苦德人之事宜云 
[駐崴英軍購辦軍服]  
　　駐海參崴英軍司令近因該處天時嚴冷所部軍隊需用皮帽棉靴皮衣等服商由駐崴糧台主任勞勃生氏於日前電令本埠招募華工主任陸軍大佐孟納司在滬採辦黑布棉靴黑紫毛皮風帽及花羔皮大衣一萬二千餘套孟君接電後立飭陳買辦派員向軍服各號分别定製限期交貨運崴應用惟黑布棉靴各店均不製備今次忽遇大批交易一二靴店難以承包祇得分散趕製以期如限應解 
[衣物運崴散給難民]  
　　海參崴英軍糧台局主任勞勃生氏因見該處一帶逃集塞俄兩國難民衆多且氣候寒冷塞民不宜久留會經會商美紅十字會設法賑撫並詳請英政府將存儲本埠怡和洋行各棧中預備招募華工應需未用之絨毯大衣絨衫褲上下棉衣鞋襪被帽熱水瓶象布褥墊等件數萬套（每套連面盆牙刷皮皂綁帶等大小應用廿七件）運送該處賑濟俄塞兩國難民業經英政府核准電令駐滬轉運兼招工主任孟君籌備起運故孟君於前日商由俄公司輪並派員赴怡和洋棧先行檢出五千套押送該輪即晚起椗運　散放所留塞國難民擬令原船運滬轉送印度安揷故日内須加派數輪前往接運云 
[棉花業之大受打擊]  
　　本年棉花收穫豐稔推爲大熟年成當新花未上市之前滬地花價現貨每擔須三十六七兩南市南公茂曾經抛出九月十月十一月分等期貨價本花每擔三十三兩通花三十五兩共有萬餘包係老公茂及東方等廠買進嗣後他廠亦有購進期貨者最低之價自三十兩至三十二兩不等及新貨登場來源充塞市面本應平落忽有傳言日本欲購辦中國花十萬噸之說蓋日本向購印花爲大宗今歲因歐戰正劇水脚兵險昂貴以致出此其時各日商亦確有購入數約四五十萬擔價亦三十二兩至三十六兩左右後歐戰和平印花價亦跌落且有六個月付銀之期頭是以日本各商遂改變其方針情願吸收印貨致中國花有一落千丈之勢今屆滬上華商之有手貨者不可數計虧折不資即通州帮手中現執貨頗多於去曾獲利一百餘萬本年則存貨照現價約計須虧二百萬兩云昨日花市本花二十五兩通花二十六兩特别通花二十八兩上海火機二十六兩 
[蔡鎭發生刦案之懲毖]  
　　水警第二廳第一區沈區長以浦東川沙縣境蔡家路口巨富丁潤庠等十一家此次被海盜搶刦係從海口竄入携贓仍由海道逸去皆因白龍港口前駐之蘇軍第二師步兵第三營撤去無軍駐防所致刻下匪氛蠭起則白龍港口外自應添駐外海巡洋之廣艇師船一二艘以資防守惟該處距離海灘究有幾里距川沙若干里自宜先行調查故於昨日派令一等水巡長張弘毅前往調查一面呈由第二廳轉咨外海水警第一廳請派廣艇駛往駐泊云 
[愼餘里發生刦案]  
　　前晚九時許有盜匪四五名至北蘇州路愼餘里八百二十六號門牌向業絲頭生意之謝薇生家袖出手槍利刃嚇禁聲張將男婦各人驅諸一隅旋即登樓入室翻箱倒篋將值洋二百數十元之金珠飾物現洋搜刮一空始各分頭逸去該管滙司捕房中西包探聞警馳往兜拿匪已携贓遠遁該探等追捕未獲據情回禀捕頭通知各捕房及特别機關一體留心偵緝 
[平濟和路亦有刦案]  
　　昨晚八點時法新租界平濟利路三百十號弄内十一號門牌張姓家突來盜匪八九人以問信爲由敲門入内袖出手槍三支嚇禁聲張當即翻箱倒篋刦取金銀首飾共值洋三百餘元携贓而逸事後由事主報告捕房立飭探目黄金榮沈德福包探任阿坤前往查勘一過回禀捕房捕頭諭令跴緝盜匪等到案務獲究辦 
[考騐童子軍成績]  
　　本埠各學校童子軍前日假公共體育場縣敎育會舉行分圑比賽考騐成績上午九時總敎練員姚麟書　場主事與評判員吳懐疚朱伯華錢紳齋王章甫王壯飛周　生等先後到會已有各校童子軍圑在會待試經姚君課以各學校組織童子軍圑之主羡曁練習衞生防護救護方法等題各記數行以覘學績報到者有師範童子軍與附屬縣一養正縣二梅溪招商等校共學生一百三十一人經姚君分别考試畢時已深暮核計總分數以師範居首招商第二梅溪第三在分圑就場比賽時天雖陰雨而各學生精神煥發不稍畏葸云 
[任命海鵠砲艦艦長]  
　　福州馬尾海軍船政局承造海鵠砲艦刻已工竣呈報海軍部曁海軍總司令派員接收海軍藍總司令特呈請海軍部任命王定中爲該艦艦長業奉部准聞王氏不日赴閩履新云 
[前日杭車遲到之原因]  
　　前日（八號）下午風雨交作天氣驟冷滬杭甬鐵路由杭開滬之貨車及特别快車因沿途被風力阻壓且鍋爐中蒸汽因外面冷度增加氣壓力縮小致减其速率雖經沿途各站極力减少裝卸時間仍屬無補故貨車到滬時已晚間七時十餘分逾規定時間至二點二十餘分而特别快車亦遲至一點二十餘分之久 
[移鋪十六舖電車軌道]  
　　南市華商電車公司現因十六舖橋堍之停車場地位寛闊其原有之鋼軌偏於南部北部地位旣多於南部電車由東西往返行駛祇能小轉灣致開往高昌廟之八輪車時有出軌之虞甚爲危險是以將該處鋼軌移埋於寛闊地點俾與中華路之軌道口線拔直即往南之車亦可用大轉灣開駛快便故自前日起已動夜工將鋼軌如式遷埋每晚開工趕作至天明方止現該處停車暫改南首（即中華樓門口）爲搭客上落之所並自昨日起暫不掛帶拖車因之車中搭客頗爲擁擠聞二三天内即可工竣照常用拖車以便乘客云 
[依周塘路擬行汽車]  
　　閘北東虬港橋依周塘塡築馬路工程已經完竣該路有水泥橋兩座由作頭徐金記包造年内亦可告成刻聞有人擬在該路設一汽車公司仿照電車辦法任客乘坐車資按站計算以便行旅而興商市云 
[鐵路人員之升調]  
　　滬甯滬杭甬鐵路任局長此次由京回局奉令甄别人員當經考察兩路總務處員司辦事勤惰成績優劣分别升調業已發表滬杭甬文牘科帮文案秦曾蔚調充兩路編查科辦事員遺缺以編查科辦事員胡文杰升充兩路總務處總收發馬錫仁調充滬甯文案處帮文案遣缺以滬甯管卷員鄭軾升充仍兼管卷事宜又以滬甯繙譯處學習員袁振鑫升充兩路帮收發兼帮管卷又總務處外務科辦事員韋照章内務科辦事員顧祖鑑均飭銷差分别遴員接充昨已通造兩路各科處遵照矣 
[浦東組織肉業公所]  
　　浦東南匯縣肉業代表方紳欽等以屠宰稅認商史樹椿業已呈辭近爲籌解稅欵並爲籌建肉業公所事特於昨日邀集各肉莊主假周浦鎭萬緣堂開會討論首由商會會長馮蓮生向衆宣告史認商退讓情形及繳出稅票九百四十張所有諸紳協議償還史商損失一千元及墊繳七月份捐洋七百元均已過付史商嗣後脫離關係而積欠之稅款務望從速籌解以重國稅等语經衆公决推舉方相宸即日前往各鄉鎭調查徵收限二星期内彙繳周浦商會暫行代收代解次由代表方紳欽等提議組織肉業公所辦法經衆討論之下全體均表示贊成馮會長亦當衆演說略謂商人不可無圑體組織公所實爲必要之舉云云經衆議决即以該鎭謝恩亭舊址建造公所房屋公推馮會長擔任辦理經費由各鎭代表擔任勸募云 
[浦東創設紗廠之動議]  
　　聞政界要人與南通上海實業界巨子聨合集股五百萬金擬在浦東創設紗廠業與浦東紳商領袖接洽察得沿浦一帶地價較昂故决定在周浦鎭購地建築刻已從事進行該鎭離滬僅三十六里地價較之沿浦爲賤而有小輪往來交通亦便基址頗爲合宜 
[收買贓土案待匪質訊]  
　　法租界鄭洽土棧主鄭卿延遠商律師在公共公廨控吳淞路昇康押店學徒汪子光店夥馬子容收買伊家被德國人糾黨搶刦之烟土二十三隻等情業由虹口捕房中西探將汪馬兩人拘解公共公堂訊判押候給諭搜查證據再核在案前日經張襄讞會同日副領事林出君復訊先由中西探上堂禀明案情繼由被告代表律師上堂譯稱此案原告先在法公堂控告後經捕房一再調查並由公堂迭次研訊明自已經將案註銷原告不應再在貴公堂控告應請將案註銷並將法公堂判决書呈案請察原告代表律師聞之起而聲稱前次昇康押店經理人至法公堂係居於證人地位此次之被告係由盜犯某德人協往指提云云中日官得供判汪與馬各交五百元人洋並保候備文詳請護軍使署將盜犯王阿三交包探帶案質訊再核 
[張裕釀酒公司開幕記]  
　　烟臺張裕釀酒公司頃因營業日益發達特於本埠英租界南京路直隷路口自建三層樓洋房爲總發行所同鄉婦人劉金氏家爲童養媳今年招弟已十八歲詎於二月十六日被住在附近之江北婦人李王氏誘拐來滬串通陳王氏僞稱爲招弟之母央婦人金阿大管老太婆馬新娘子等爲媒於五月初九日將招弟許與爲小工張德元之子阿福爲妻當時亦過門童養收去禮洋八十六元迨至十月十五日招弟又被管董氏王大喜子等拐出價賣與滬寗火車上海軍站地方張德元見養媳被拐四出查四將管董氏王大喜子等扭控警廳轉送上海地方檢察廳訊供收押限交招弟到案再核在案而吳李氏劉金氏等現聞信來申找尋住居南市王家碼頭親戚家中乃招弟自被管董氏等賣後乘隙逃出尋至伊母處述明輾轉被匪拐賣情形吳李氏即知照張德元等同赴警察廳報告當經該廳飭警將李王氏陳王氏金阿大管老太婆馬新娘子等一干人證於前昨等日先後拿獲到廳由劉司法科長訊供之下以此案中之管董氏王大喜子前已解送地檢廳訊押遂判備文將李王氏等連同原告吳李氏劉金氏張德元等併送地檢廳訊究 
[青年會德育演講紀]  
　　前星期日（八號）青年會德育演講會請昌世中學校校長朱葆元牧師演講（基督之和平）大致謂物質世界卒無和平之可言和平聲浪愈高則備戰影響亦愈大當一八七一年之時普法搆兵德勝法敗法旣不忘城下之辱德仍不厭窮兵之奢一旦醖釀成熟迨至一九一四年猛裂激戰是五十年之和平爲四年之備戰也明矣所以然者未奉教於基督之故耳蓋基督訓人以博愛爲宗旨以寛恕爲實行以法天爲目的便人而盡法天也焉有復仇報怨之事乎則擾攘之世界未有不化干戈爲玉帛也云云 
[張裕釀酒公司新屋攝影]  
　　昨爲遷移開幕之期上午八時起至下午五時止中西來賓前往道賀者甚衆各界所贈頌詞如徐東海之醖釀太和匾額及盧護軍使之黄嬌白墮匾額田農商總長之譽重蘭陵匾額及劉冠雄李長秦陳籙江天鐸林炳華馮恩崐王芝祥趙炳麟蔭昌王占元倪嗣冲等以及廣肇公所潮州會館各大銀行各大公司等之帳聨等類頗多會客室在二層樓上中設創辦人張太僕弼士遺像凡前往參觀者除茶點外均進以紅白葡萄酒各一杯質味醇厚飲者無不稱美該公司本以批發爲大宗而是日零售之多爲前所未有亦國貨前途之曙光也 
[謀害親夫之嫌疑]  
　　住居閘北义袋角仁濟里之江北人盛啓勝向在某日商處爲包車夫前日下午六時許回家晚膳其委吳氏進米粥二碗盛食時覺其味有異盡行嘔吐細視之下見米粥中雜有水銀送將食剩一碗傾在檯上亦見有水銀甚多盛當向其妻詰問致起衝突旋由鄰人喚警到來將盛吳氏並水銀併送四區二分所即經焦警佐提案研訊盛啓勝投案伸訴前情質之該氏供年三十三歲自嫁盛啓勝已有十餘年夫妻素來和好詰其何以將水銀和雜粥中該氏堅不供認焦警佐以案關謀害親夫昨日備文將原被及證物送請上海地方檢察廳訊辦午後經檢察官提案預審之下判盛吳氏收押盛啓勝退去水銀存案候再調查實情再行核辦 
[女子迭被拐賣之完聚]  
　　無錫婦人吳李氏昔年因夫故家貧將親女招弟許與 
[戊午學會第五次演講紀]  
　　前星期五（六號）晚七時靜安寺路南洋商業專門學校學生所組之戊午學會舉行第五次演講會請張東蓀演講中國思想不發達之原因及該校英文教員胡子美博士演說歐戰後中國應注意之點散會已九時餘矣 
[警察傳習所學員畢業]  
　　淞滬警廳上海縣沈知事同接省令云蘇省警察傅習所第一班學員已屆一年期滿畢業依照章程第十二條豐畢業後推行辦法之規定分别辦理茲據該所長熊開先開摺呈請分發前來除指令外合行開列分發名單令仰該廳縣遵辦具報其擔任教練之學員薪額即由該廳縣就原有警費内通籌酌定呈候核奪併即遵照此令計開翟承藻王恩鎧吳世均郝炳文陳力李毓藻馬駿圖翟紹先胡永年姚正北徐文華以上淞滬警廳保送發回原職郭枬郭澧沈企全以上上海縣保送發回原職 
[新任太倉縣知事赴任過滬]  
　　調署太倉縣知事盧鴻鈞號子　湖南永州人昨由南通晉謁張紳後來滬分往各機關晉謁禀辭赴任 
[印花稅又將大檢查]  
　　淞滬警察徐廳長以檢查印花稅照章每半年舉行一次茲訂於下月一日起由廳委派專員分駐各區會同巡警挨户查檢深恐各商行號或有漏貼情事故特飭令各區署所派警預爲知照從速照章貼用以免疏漏懲罰 
[騙箱案刑事不能成立]  
　　温州人金蓂堦延代表律師在公共公廨刑事科控同鄉人金渭賢串同在逃之胡仲明設計將伊誘至香港騙取衣箱一隻内儲鈔票洋二千八百元等情由廨訊判被告交五百元人洋並保候訊無保管押捕房再核等情已誌本報昨晨又由捕房將被告解廨經關讞員會同英卓副領事訊據原告代表律師上堂陳述案情並詰據金蓂堦訴稱本年四月初六日由被告與在逃之胡仲明前來邀我至香港販運糖貨當時我向甡昌義錢莊支得香港銀行鈔票洋二千八百元四月二十日乘廣大輪船前往香港庽居鴻安客棧後金渭賢即將我衣箱交給與胡仲明保管致被携洋逃逸其時我欲投報香港捕房即被被告阻擋允許將洋如數賠我遂即同回上海向索無着是以控請究追而被告金渭賢亦延律師到堂辯護並稱原告曾邀被告至香港販運私土並非糖貨常時衣箱被竊後被告擬報捕房原告因失去販土資本自己情虛不敢報捕實非被告串黨騙洋應請明察中西官核供會商之下以原告所控刑事不能成立判歸民事案訊理 
[催塡調查實業表]  
　　江蘇實業廳張軼歐廳長前曾委派專員來滬向商會接洽調查上海工商各實業廠家成績並刷奉部頒發之表式分給各該實業家按欵照塡附註說明理由以憑彙案轉詳在案茲因日久未據塡報特令上海縣沈知事催塡而沈知事亦以現在歐戰告終各項實業亟待考察奉令前因立即轉函南北市兩商會請爲查案訊行知照各實業工商務將前次所發之表式照塡並附註說明理由彙送到縣以便轉詳 
[律師公會將選舉會長]  
　　上海律師公會會長曾經迭次開會因未足法定人數三分之二難以産出昨該會又發通告定於陽曆十二月十五號仍在江蘇省敎育會投票選舉聞此次會議會長必當産出因事前曾經律師公會將迭次開會未足法定人數情形呈請司法部核示現已奉到部批大致謂此次開會祗須以到會者之多數取决不必限定全體三分之二云 
[褒揚費一律改收現洋]  
　　上海縣知事署近接省公署訓令云頃准内務部咨本部辦理褒揚案件購辦褒品向無的欵開支褒揚之收入即爲此項之用邇來請褒之案或全繳現洋或全繳鈔幣收入旣不劃一支付復需現金加以褒品材料價格倍漲北京鈔幣日見低落公家虧墊已屬不支茲定於十二月一日起無論京外請褒之案其應繳之褒揚費一律改收現洋以資辦公除分咨外咨請轉飭所屬遵照合亟令仰該知事一體知照云 
[憲兵排長接差]  
　　駐滬京畿憲兵營第一連内現因缺排長一員曾由張營長呈部選委在案茲經陸軍部查得駐紥保定之憲兵第四連司務長張子孚堪升第一連排長除委任外令由該營長遵照聞張排長刻已到滬接差矣 
[指控嚇詐查明再訊]  
　　七浦路一百四十二號門牌機器廠内之林子木指控粤人梁耀迭次書寫揑名恐嚇信函希圖索詐洋二千元等情昨晨由探將　拘解公共公堂經中西官訊據捕房包探禀明前情並據被告之代表律師上堂聲請展期因判梁押候禮拜五查明再訊 
[攫土與收贓並罰]  
　　老閘捕房特别機關華探目陳雲忠查得住居虹口密勒路七百十二號門牌之甬人周雲章與西華德路之山東人董阿四曾於本月一號糾黨在元芳路攫取漢璧禮路一千零零六七號門牌居人某甲之鑽戒烟土消贓與梧州路一百七十一號門牌某押店主鄔竹林（即吳老五）得洋三百餘元分肥因即禀明捕頭往將周董鄔三人一併拘解公共公堂訊判鄔存洋五百元周交五十元人洋並保董押候再核在案昨晨又由捕房將周等解廨復訊先由中西探目上堂禀明前情並將該被告等在捕房所供各節遂一陳述之下即據收贓人鄔竹林所延之代表律師博良到堂譯稱被告鄔竹林係一誠實之人故一經捕房調查即據實陳明然原告所探各節並無充分證據證實應請將案注銷云云被告周雲章亦延律師到堂代辯詰之董阿四供與周並不相識是項烟土消售與鄔係受友人所託我爲介紹是實經李襄讞得供商之英包副領事判鄔罰洋一百元董罰洋二十元一併充公周無干開釋 
[捕房分發失單]  
　　公共租界工部局總巡捕房日來飭派中西探將印刷之失單向各店舖傳諭並持赴華界淞滬第一區警察署請轉知所屬各分駐所一體查照協助偵緝其失單云茲將本日失單付來仰各店舖一體知照如有人將下列各物來售賣者可即報告附近捕房毋違切切二十四磅重生鐵磅度七塊計七寸六分長五寸二分闊二寸二分厚上有梗子一根可以掛在布機上十八磅重生鐵磅度五塊計七寸六分長五寸二分闊一寸五分厚上有梗子一根可以掛在布機上十六磅重生鐵磅度八塊計五寸五分長五寸三分闊二寸厚上有梗子一根可以掛在布機上二十磅重生鐵磅度七塊計五寸五分長五寸三分闊二寸五分厚上有梗子一根可以掛在布機上二十六磅重生鐵磅度八塊計十二寸一分長六寸七分闊一寸二分厚上有鈎子一根可以在布機上二十磅重生鐵磅度四塊計十二寸三分長四寸三分闊一寸半厚上有圈一個圈之梗子内有彈簧 
 
 
 

Page 11

 
 
[法公廨錢債案一束]  
　　錢虎堂前至法公堂控朱紀生不理抵押田單洋一百元求追等情奉訊屬實判限七天如數　清如違拍賣作抵在案嗣囚被告分文不理昨日　限傳訊原告仍求嚴追詰之朱供民人實在貧苦一時難以措　仍求股限理楚中西讞員以朱不應一再延宕不理判將方單拍賣作抵 
　　某米店主高松山前廷賚　律師爲代表至法公堂控陳　心不理虧欠米欵洋一百餘元求追等情判陳限繳在案嗣山陳歸還若干尚欠六十三元八角昨日屆限傳訊陳供實囚商人患病一時難以措繳請求展限還洋中西官判陳交人銀並保出外限七天還清 
　　虞子垞昨至法公堂控錢文祺於今年五月間將坐落徐家匯路地方之田單一紙前來抵借洋六百元言明於本年八月間歸還詎至今不贖請求訊追抵據呈鑒詰之錢文祺供商人實係言明於明年八月節歸還不知如何虞尚未屆限即行具控請察聶讞員察闊抵據實係書明今年八月節歸還遂判錢次尋常保出外限十四天還洋 
　　王永昇昨至法公堂控翟小弟於三年前二次借去洋七十元公文不理人亦避匿核算本利共洋一百十一元有零今始尋見請求訊追借據呈鑒翟小弟供認虧欠惟民人前因失業向原告言明還本免利後因民人有會洋劃抵及上年六月間二次共還洋三十餘元核算尚少三十餘元是實中西官判翟交人銀並保出外限十四天還本洋七十元 
　　王才榮前至法公堂控史久範前向商人陸續借去洋二百餘元核算本利共洋三百二十元向索不理求追等情詰之史供認欠洋判交保限繳在案昨又届限傳訊史供商人祗措得洋一百元餘洋請求展限措繳中西官判交案之洋給原告領去餘欠仍交原保限十四天如數還清 
[積竊禁押一年半]  
　　積竊鎭江人洪季卿先後行竊廣東路四號南京路二十號十六號等門牌各西人家之打字機器電汽風扇等物匿贓與法租界洪登揚之舊貨店内被捕查獲將兩洪拘解公共公堂訊押在案昨晨又經捕房將兩洪解廨訊明中西官判洪登揚從寛斥釋洪季卿押西牢一年半期滿逐出租界贓給原告領去 
[過犯竊取錫煖鍋]  
　　過犯姚阿福前日在福建路曹金卿家竊取錫煖鍋一只圖遁被捕查見連贓帶入捕房昨晨解送公共公堂經中西官訊實判姚押西牢一年期滿逐出租界贓給失主領去 
[混兌僞幣之押儆]  
　　梧州路一千八百十四號門牌浦東人趙毛毛（即王阿毛）與其父趙林林將鉛質之僞金幣二十五枚僞銀羅比二十枚指使非夥沈銀泉持往天潼路源記錢莊混兌被探查獲拘解公共公堂訊判押候補提人證再核在案昨晨又經捕房將趙沈兩人解廨復訊之下中西官判趙毛毛押西牢三月沈押兩月分别示儆僞幣銷燬 
[冒名騙取玻璃]  
　　住居武昌路九百五十五號門牌之江西人李益生因於前日冒用胡杏林名義至附近七百三十二號門牌張寳生玻璃店内騙取玻璃六塊被胡察出控由匯山捕房於昨飭探將李拘穫帶入捕房押候解廨請究 
[衣匠藝徒待領]  
　　閘北四區崗警張憲嶺前日在新閘橋查見迷路男孩一口帶回警署詰據供稱姓丁名阿海年十二歲在張家浜學習成衣云云張署長諭送慈善圑留養候領 
[索討會欵之衝突]  
　　婦人張李氏住居閘北漢中路前日在共和路向虞正祥姜玉波因索討會欵起釁互相扭毆由四區崗警一併拘入警署押候訊辦 
[巡警查獲竊賊]  
　　前晚有妇人酈韓氏手携衣包蔴袋行經滬寧鐵路北被四區巡邏警姚家儒見其形跡可疑檢查袋内有電筒鐵鑿等物當即帶回警署時途中又查見張大生一名一併拘押聽候訊辦 
[店夥與竊案似有關係]  
　　南市集水街永順祥蔴袋店執事周平華於前晚夜半時睡夢中忽聞店中錢筒上之鎖有人扭落且發銅元之聲急喊捉賊其時店夥周祖蔭在旁亦呼捉賊事後檢查門户並未開動頓生疑慮惟該店先於陰暦九月十七日晚失竊過小洋箱一只内有大洋一百二十一元角洋五枚至此以周祖蔭與此事頗有嫌疑當塲向之詰問言語支吾遂即扭控第一區警察署由趙署長詰究供執如前飭即申送警廳司法科訊核 
[查獲花會字條之處罰]  
　　第一區警察署巡長徐紹章王善德昨日出外巡邏至大東門外油車街查得王錢生成被店内有鄉人徐長生在彼書寫花會賭博之字條當即上前扣住證物拘至署中由趙署長詰問據供因游獻書寫並非賭博等語飭徐罰四元王罰三元充公 
[淞滬警察廳批示六則]  
　　王淑仁批呈及失單均悉查該民娶妻蔣氏捲物潛逃其爲被人引誘毫無疑義所請備案事可照准仰候查出後隨時報警解究可也此批 
　　錢協卿批呈悉查夏流流加暴行於人業經依法懲罰在案如果夏流流再有糾黨尋仇情事儘可隨時報警解究但一案不得再理是爲訴訟定例所請提辦應毋庸議此批 
　　吳顧氏批據呈李賈喬來生串賣公産誘迫遷押等情果如所呈殊爲法律所不許惟案關田産糾葛不屬於警察範圍仰即逕赴司法衙門提起訴訟可也此批 
　　朱新明等批呈悉正在偵查之時是否寃誣俟查明核辦此批 
　　吳關之批呈及婚據均閱悉查此等不正當婚姻殊不能據以爲證况婚證文金氏王阿招訊爲受其愚騙係屬自取愆尤業將逃婦陳沈氏發堂留養所請着毋庸議此枇 
　　嚴楨批呈及年貌說明書均閱悉察核呈詞該民雇用連王氏確爲鄰僕高三寳誘騙藏匿毫無疑義應准備文並通令查緝可也此批 
[來件]  
[中國之治外法權果有改良之餘地乎（續）前駐滬美總領事鄧伯著]  
　　至於如何辦理之法鄙人無須贅述吾人首宜力勸中國立一可以解决中西交涉之法律再設中西合審之法庭以施行此法津行之若干年由領事官監察之然後始可放棄治外法權夫法律旣含中西關係所有法官與知事亦必先受敎練始可施行此法人或問曰中國素未經敎練何以能學習管理西人之司法事宜譬如一華商向某英商預定棉貨而起交　則必訴於英國法庭即受英官之判斷明年該商又向他國之商亦因定棉貨起訴爭點設爲合同文之解釋華人則曰　知如何處理此案因去年向與某英商交涉告諸英庭吾得直也云云於是遂向該商之本國法庭起訴無别斷未必全同也由此可知中國有各種法庭施行各種法律某法庭自有某種之判斷僅不能有一成例之可援故一商業問題若判斷不明反愈形混亂矣再一九○三年之中美條約亦有中國法律完備時取銷治外法權之說然於所以能取銷此項之法權之事實西人未嘗具其一端西人固將待至逼不得巳之時而後爲之耶押或西人當告中國曰吾人預備收回領事裁判權但必俟中國逼令吾人時始實行並不依照事理之指示者云云換言之西人豈將告中國曰吾人取銷日本之治外法權者乃因日本强盛力逼吾人爲之故吾人祇惟强權是從而不問公道云云（完）（譯遽東時報） 
[來函]  
　　丁潤庠來函 
　　閱初五日報載蔡鎭巨刦案新聞内有不符處乞爲更正以符事實一被盜時丁潤庠並不在家至初二晚聞警趕回二縣知事至初四日三點鐘後始行履勘其盜起事在初一夜八時許並非睡夢中驚醒三所說立派艾警佐前往追捕殊不知艾警其夜返家並不率領致盜遠颺四所云口操閩粤口音疑係閩省潰兵均非也實似强湖南及沙土等白五所云兩盜船似釣船式繪有二限晴亦非也却似沙地裝貨船六該盜船並不泊於白龍港口乃在七圑行灘 
[雜評二]  
[裁兵與招兵（庸）]  
　　爲救濟財政計爲消弭亂源計裁兵兩字實善後事宜中最要之一事不特國民言之卽當局亦嘗以此爲政策蓋自非武人鮮有不感多兵之痛苦也顧國民之期望當局之政見雖念念不忘裁兵而按諸武人心理則方以擁兵自重爲唯一主義求其不招且難遑言裁减故當局雖日以不准招兵爲言而武人之增募軍隊者仍時聞於吾人耳鼓令人疑當局主張裁兵一語爲塗飾耳目之具此亦時局之隱患也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
答問 
[冬至節] [  和聲]  
　　某君所述冬至疑問鄙人曩亦有同感曾取暦書詳察始悉用二十日及二十一日均屬有理蓋本年冬至在下午十一時二十八分故以鐘點言當然在二十日顧舊暦計時以十一時爲子初故十一時二十八分乃子時一刻十三分夫子時固屬於次日故以二十一日爲冬至者亦未嘗有誤 
老申報 
[書香村杜禁司婆後（下）]  
　　（見光緒元年正月二十五日） 
　　夜行者徘徊於古冡之間行至天明仍在此處循環無端竟不能出其範圍甚至昏迷倒地走入河中溺死羣以爲遇鬼也而不知非也日暮途窮窘迫已甚所見風吹草動及自己之形影履聲皆以爲有鬼物憑也於是神思恍忽心膽俱怯夜靜更深寒風澈骨兼之林莽中發出炭氣甚重易於中惡勢必至漸入迷魂之陣而性命休矣夫深夜出行固宜切戒不得已而遇此一時昏迷則當靜坐片刻然後再行可保無恙帶有旱烟吸之最佳因其能宣通陽氣故也以人心之多惑也其害有不可勝言者富貴之子可無慮此所苦鄉間之人耳又有白無常鬼高冠長舌手持竹竿於路隅恐嚇行人攫取財帛强有力者執而縛之則賊所扮也諸如此類難以盡述略舉數端以見惑之不可不辨司婆召亡雖云是病而旣爲司婆則病也而更加以詐矣我鄉有張君某者爲人經賬者也其主家欲召亡屬張君往請司婆司婆問曰爾主人家將問何事則曰無他事不過從前有一張某者死在主人之家時常出現甚屬不安故欲與之言明多與紙錢令其不出現耳逮師婆至鬼未附身問是某人否則非也歷擬數人皆非也乃請自道之則曰張某也聞者驚駭紴君笑曰我又出現矣又有一翁閒居無以消遣聞某村有司婆能召亡乃請之來亡至則翁之妻也謂翁曰我在泉下甚苦地獄沈沈不見天日君在世上多行樂事亦曾念及結髮情乎翁謂之曰百年伉儷中道分離路隔幽明無從訪問茲今破鏡重圓曷不同效于飛之樂遽起而牽其衣司婆怒駡曰何得無禮汝行將就木而作輕薄子所爲耶翁曰閨房之事甚於畫眉我自戲妻於爾何事司婆大慚因閱鄉村杜禁司婆事連類及之以供衆人之一哂云爾 
新拾遺 
[兒時之昆汀羅斯福（上）] [  西巫時用]  
　　昆汀羅斯福者美國前總統羅斯福之少子也天資頴悟歐戰事起美德開釁昆汀奮袂從戎隷飛機隊以功擢上尉今年七月殁於戰陣年祗二十有一英雄事業雖死猶生無足悲者方今德奥降服昆汀亦當含笑九原獨惜天不假年其成功不大故名不甚著茲篇爲其師所作述其兒時景狀頗有足以表見其志氣者因取面譯之俾當世君子得以覽焉時用識 
　　余乍得羅斯福上尉爲國捐軀之耗中心黯然念此生又失一良友歐陸戰場上血肉飛舞之慘象恍在目前余未嘗識上尉然十二齡時之昆汀羅斯福則余所晨夕與共者也昆汀之入校年爲最稚以其父母將以三月離去白宫又雅不欲荒廢其就學之時間故遣之來此校距華盛頓不二里昆汀乃得以假日往省其親是時其諸兄已悉赴格羅登高等學校昆汀則擬以翌年往其在校待遇與羣兒無異惟其父母亦堂要求以訓導昆汀之任專責之一數師并與共寢食則以其年幼故也而校長許之五月之中余遂得與昆汀處恍如長兄幼弟焉昆汀之在校臥起特早往往雞鳴而起手一卷倚牀而讀歷數小時不倦余間視其所讀皆化學地文之屬課外書也然昆汀雖早起未嘗一日擾余清夢必俟鈴聲已振而余睡猶酣始撼余醒懼余失餐時也余在校任事日久所見兒童以千數終未有能及昆汀者其記憶敏捷行事有恒是其特長 
　　余不嘗云昆汀之來爲預備入格羅登學校乎其時昆汀所亟欲習者拉丁語其一也余爲之指示六星期中竟畢常人年餘之功一日余以生書二頁令自讀舉凡拉丁名詞代名詞等悉在其中未一小時昆汀呈書求背誦余未之信也姑試之及竟祗差二字 
　　昆汀雖勤學顧無書痴氣酷嗜天然景物腦府儲藏甚富遇事物類能道之其得於天然之學問固不減其所得於書册者也雖幼而英銳果敢之槪蓋不可掩好騎馬試劍以爲樂尤喜家畜校中有牧場畜牛頗衆昆汀則一一錫以名夕陽影　時見其徘徊瞻顧若不忍去昆汀嘗過豕圈見其中一最小者愛之一日携金購之去置粉袋中肩負而赴華盛頓余人不知其爲豕也憇道中置袋其前有行旅者誤坐其上豕大嘷始驚而覺翌日新聞紙上遂書其事并誇張其詞謂其盛豕之袋已陳列白宫云（未完） 
常識 
[報火警鈴地點] [  元]  
　　租界火政向稱完美報警機關除鐘樓扣鐘及報警處由電話傳報外租界各路交界處近又佈置警鈴外罩玻璃裝在電桿 
　　上如近叚有警即將玻璃擊碎按鈴馳報救火會一聞鈴響立即馳出電桿上端入晚燃一紅地白字方燈上標火警字樣以便尋覓茲將各鈴地點錄下新閘路麥根路轉角新閘路派克路轉角靜安寺路馬霍路轉角百老滙路鄧脫路轉角百老匯路華記路轉角百老匯路武昌路轉角東西華德路新記浜路角北四川路海寗路角北河南路蓬路角北浙江路北蘇州路角北浙江路廣東路角河南路廣東路角福州路湖北路角福州路北京路角河南路北京路角浙江路北京路角浙江路南京路角南京路河南路角南京路山西路角共計十九處云 
益智新畫[  鴻銓]  
（花瓶）（昌字） 
雜錄 
[世界小新聞]  
　　種瓜助長新法美國通俗科學月報曰瓜類果實成長本易若以清水灌其莖内則發育之速尤可驚人法於結實之梗上穿小孔旁置蓄水之器更取火油燈芯（即紗帶）以一端納孔中一端浸水内於是燈芯徐徐吸水灌輸入梗果藉其力長大極速較諸常法種瓜自初實以至成熟需時可減其半云[  鶴]  
　　犬相盲兵歐戰以來軍士傷目而喪明者至夥故各國對於相導盲兵俾便行動之方莫不加意考求及其結果咸認用犬嚮導爲最善特所用之犬亦必先施教練庶可一如人意教練之法不一法軍有取多數酒瓶錯列狹道間使盲兵執繫犬之繩隨犬通行其中以習至無瓶被獨而倒爲已熟之標準者實最精當[  鶴]  
　　世界最大之照片數年前美國支加哥人洛倫士造一照相機高六英尺幅九英尺重一千四百磅其運搬也必載以鐵路貨車一乘當時目爲世界大照相機之冠近有德人以伊大利那泊兒城風景攝爲照片陳列於特來司登公共展覽會其大尤勝於是全片幅五英尺長達三十九英尺聞該片洗滌時係卷於直徑丈許之巨輪而用大管導水居高冲下約歷八時始能蕆事云[  和聲]  
　　自動擦靴機西人靴履尚潔而有光故磨治極精然道途僕僕易染風塵苟因事外出中道沾穢欲更拭凈良多不便近有創造自動擦靴之機者内備多輪附搽油磨擦等具立諸道旁行人如欲擦靴祗須投入銅元一枚伸一足人機門機件自生運動拭去靴上塵垢並遍塗鞋油磨治使光約經一分十五秒時則更易一足故至二靴擦就僅耗時二分半耳[  和聲]  
小說 
[點金術（四）] [  冠宇]  
　　密代司曰噫是矣乃汝在此作祟耶遂取金杯出其餘物不暇照例玩弄草草還諸箱中嚴扃之取杯在手仔細撫摩視其肖像絶工神采飛動都無雕刻之痕鬼斧神工絶非人力之所能爲此遍察四周旣無年月復無雕刻者名姓足資稽考之助此難題當前如懸方程式而未得解者以密代司簡單之腦筋遇此奇幻之事實幾如大海撈針捕風捉影彼乃竭其愚鈍之智能竭力思索作爲種種之設解其意以爲此人像若爲雕刻乎則無刓　之形即使此其爲雕刻然閃閃之光輝何自來乎或者爲化學藥劑之作用但金杯之面光滑異常絶無其他附着物密代司欲證明其說之是否乃取資判斷於實騐以此金杯久浸於水中取刷用力刷之設果爲化學藥劑之附着必被水溶去矣而乃愈刷光輝愈煥發更覺炫耀直透水層而達於空氣密代司見理想不符窘甚聚全身之血於腦苦思力索仍不能得其要領思旣深手足乃冰冷面上血脈僨張赤紅如醉人旣不能解决復因有財寳關係不忍恝然置之方躊躇不能下突見彼金杯上嫣然笑臉栩栩欲活大驚疑已之目眩也移於此一線日光焦點下視之金光與日光相輝映頓發奇彩幻爲五色光華繚繞如烟雲閃爍不定光輝四散若流星密代司目眩神迷正惶惑間突一和藹可親之外國人整衣而前致詞曰密代司吾友乎君爲一至當之人余願以善意勉効微勞增加君之財富密代司見彼突如其來門未闢而彼已入室然則殆爲惡魔幻形來戲弄余耶旣而又自責曰咄汝誤矣觀彼道貌儼然仁慈和煦决非欺許者流人將授汝以黄金而汝乃拒人於千里之外此實不合理之懐疑也毋多疑彼實懐好意賜汝以鉅富者正凝想間彼和藹之外國人舉目四矚於此一線日光之焦點深加汪意旣而又遍視四壁及藏寳之箱若不勝其慨惜者謂密代司王曰君保有黄金製之大厦而憂貧何也余有一術能取此四壁之黄金密代司大喜雀躍曰佳哉余願之余極愉快極願之天乎殆上帝以君賜余者外國人曰甚佳此乃小事但余須熟思然後授汝因余之生命與共也若余不以此術授君韜光養晦靜待一千年後亦可致巨富密代司曰何故外國人曰日中則仄月盈則虧太滿實爲造物所忌强欲求之反不利於君蓋君此時實未能使十分豐足也密代司聞言犬震身幾顫哀懇曰天乎君奈何又躊躇不欲授余乎任何巨大之報酬决不吝惜須知余有此權力任何物皆能致之以酬君余但能致巨富他非所計 
[自由談之自由談] [  元]  
　　徐總統燬土令有亟望蕩穢滌瑕共躋仁壽等語吾知一般烟鬼見之必曰吾儕方日餐福壽膏仁則豈敢能再多享幾日福便感恩罔極了 
 
 
 

Page 15

 
 
   
 
 

Page 16

 
 
[　　此處作爲廣告地位如欲登者請與廣告處接洽 
[滬杭甬路滬杭線行車時刻簡表]  
上海北站　上七·三五（快車）　上九·正（慢車）上一○·正（四等客貨車）　下二·五○（特别快車）下三·五○（滬禾區間車） 
上海南站　上七·四五（快車）　上九·一○（慢車）上一○·二○（四等客貨車）　下三·正（特别快車）下四·正（滬禾區間車） 
松江　上八·五九（快車）　上一○·四八（慢車）下一二·○二（四等客貨車）　下四·○七（特别快車）下五·四二（滬禾區間車） 
嘉善　上九·五一（快車）　上一一·五二（慢車）下一·二八（四等客貨車）　下四·五三（特别快車）下六·四九（滬禾區間車） 
嘉興　上七·四○（禾閘區間車）　上一○·二五（快車）下一二·三○（慢車）　下二·三五（四等客貨車）下五·二二（特别快車）　下七·二○（滬禾區間車到） 
硤石　上八·四五（禾閘區間車）　上一一·○五（快車）下一·一五（慢車）　下三·五○（四等客貨車）下五·五三（特别快車） 
長安　上九·四五（禾閘區間車）　上一一·四一（快車）下二·正（慢車）　下四·五○（四等客貨車）下六·二四（特别快車） 
杭州　上一一·一○（禾閘區開車）　下一二·五○（快車）下三·二五（慢車）　下六·三○（四等客貨車）下七·一九（特别快車） 
閘口　上一一·三五（禾閘區間車到）　下一·一○（快車到）下三·五○（慢車到）　下七·正（四等客貨車到）下七·三五（特别快車到） 
閘口　上六·三○（快車）　上七·五五（慢車）上九·二○（四等客貨車）　下二·一○（特别快車）下三·三○（閘禾區間車） 
杭州　上七·正（快車）　上八·三○（慢車）上一○·正（四等客貨車）　下二·三五（特别快車）下四·○五（閘禾區間車） 
長安　上八·○四（快車）　上九·四八（慢車）上一一·四○（四等客貨車）　下三·二○（特别快車）下五·三六（閘禾區間車） 
硤石　上八·四一（快車）　上一○·三一（慢車）下一二·三九（四等客貨車）　下三·五一（特别快車）下六·四○（閘禾區間車） 
嘉興　上七·一五（禾滬區間車）　上九·二八（快車）上一一·二二（慢車）　下二·一○（四等客貨車）下四·三○（特别快車）　下七·三○（閘禾區間車到） 
嘉善　上七·四八（禾滬區間車）　上九·五三（快車）上一一·五五（慢車）　下二·四八（四等客貨車）下四·五二（特别快車） 
松江　上九·○五（禾滬區間車）　上一○·四七（快車）下一二·五九（慢車）　下四·○八（四等客貨車）下五·四○（特别快車） 
上海南站　上一○·五五（禾滬區間車到）　上一一·五五（快車到）下二·二五（慢車到）　下五·四○（四等客貨車到）下六·四○（特别快車到） 
上海北站　上一一·正（禾滬區間車到）　下一二·○五（快車到）下二·三五（慢車到）　下五·五五（四等客貨車到）下六·五○（特别快車到） 
（注意）表内凡有▲記號者係於滬寧路相啣接之車 
注意　凡表内上下兩字上字係上午下字係下午表内之·係指明鐘點至於分數咸用位數法例如八·四五乃八點四十五分一○·三○乃十點卅分餘可類推 
上海開至南京津浦線開至北京火車時刻表 
上海開　上七·五五（特别快車）　上九·一○（快車）上九·四○（三四等車）　下一二·四五（快車）下三·二五（滬錫客車）　下五·一五（滬常客車）夜一一·（夜快車） 
蘇州開　上九·四一（特别快車）　上一一·二二（快車）下一二·二○（三四等車）　下二·五五（快車）下六·一五（滬錫客車）　下七·二○（滬常客車）上一·○八（夜快車） 
無錫開　上一○·三一（特别快車）　下一二·二四（快車）下一·四一（三四等車）　下三·五四（快車）下七·二七（滬錫客車）　下八·二○（滬常客車）上二·一○（夜快車） 
常州開　上六·五○（常寧客車）　上一一·二二（特别快車）下一·一六（快車）　下三·○三（三四等車）下四·四八（快車）　下九·二五（滬常客車）上三·一○（夜車） 
丹陽開　上八·○五（常寧客車）　下一二·○九（特别快車）下二·一一（快車）　下四·一六（三四等車）下五·四一（快車） 
鎭江開　上九·一六（常寧客車）　下一二·五二（特别快車）下二·五五（快車）　下五·一七（三四等車）下六·二二（快車）　上五·○六（夜快車） 
南京到　上一一·一九（常寧車到）　下二·一五（特别快車）下四·三○（快車到）　下七·二二（三四等車）下七·五○（快車到）　上六·五○（夜快車到） 
浦口天津北京　下三·三○（特别快車）　下四·二九（特别車到）下四·五五（特别車開）　下七·五○（特别車到） 
　　北京開至浦口滬寧線開至上海火車時刻表 
北京天津浦口　上八·三五（特别快車）上一一·四○（特别車到）　正午一二·（特别車到）下一二·五六（特别車到） 
南京開　上七·二○（快車開）　上八·正（三四等車）上一一·四五（快車開）　下二·二○（特别快車）下三·三五（寧常客車）　夜一一·（夜快車） 
鎭江開　上九·（快車）　上一○·一○（三四等車）下一·三○（快車）　下四·○六（特别快車）下六·一六（寧常客車）　上一·（夜快車） 
丹陽開　上九·三六（快車）　上一○·五九（三四等車）下二·一二（快車）　下四·四一（特别快車）下七·○八（寧常客車） 
常州開　上七·（常寧客車）　上一○·三四（慢車）下一二·一八（三四等車）　下三·○八（快車）下五·三九（特别快車）　下八·二○（寧常客車）上三·○六（夜快車） 
無錫開　上八·一五（常滬客車）　上七·一○（錫滬客車）上一一·二八（快車）　下一·三六（三四等車）下四·（快車）　下六·二九（特别快車）　上四·一一（夜快車） 
蘇州開　上九·三五（常滬客車）　上八·○八（錫滬客車）下一二·二三（快車）　下二·五四（三四等車）下五·○一（快車）　下七·二一（特别快車）上五·一二（夜快車） 
上海到　下一二·一五（常滬客車）　上一○·一五（錫滬客車）下二·二○（快車到）　下五·五○（三四等車）下七·（快車到）　下九·（特别快車）　上七·（夜快車到） 
[中華國有鐵路津浦線]  
　　暫訂尋常快車時刻表 
　　下行車 
天津總站　下九·四五尋常　止 
上七·四五濟南止　上五·五五濟南止 
西站　下一○·○二尋常　上八·○六　上六·二一 
滄州　上一·二四尋常　上一一·三三　上一○·五五 
德州　上四·四九尋常　下二·五七　下四·一八 
濟南　上八·一五尋常　上七·徐州止　 
泰安　上一○·五一尋常　上一○·一五　 
兗州　下一·三五尋常　下一·五五 
臨城　下四·三七尋常　下五·三三 
徐州　下六·五五尋常　上六·三○浦口止　 
福○集　下八·三七尋常　上八·一六 
固鎭　下一○·二作尋常　上一○·二九 
蚌埠　下一一·四五尋常　下一二·○六　 
明光　上一·三五尋常　下二·二八 
滁州　上四·一二尋常　下四·五七 
浦鎭　上五·五○尋常　下六·三八　下一二·○六 
浦口　上六·尋常到　下六·四八　 
　　（中華民國七年十一月二十日實行） 
　　上行車 
浦口　下六·三○尋常津止　上七·二八徐州止　 
浦鎭　下六·四五尋常　上七·四三 
滁州　下八·一三尋常　上九·二八 
明光　下一○·三九尋常　下一二·一六 
蚌埠　下一二·五○尋常　下二·一六 
固鎭　上二·一一尋常　下四·一八 
福履集　上四·○四尋常　下六·二六 
徐州　上六·二○尋常　上六·三○濟南止 
臨城　　上八·四六尋常　上九·三二 
兗州　上一一·五二尋常　下一·二○　 
泰安　下二·五三尋常　下四·五○ 
濟南　下五·四六尋常　上六·四○天津止　上四·天津止 
德州　下九·三七尋常　上九·二六　上八·○六 
滄州　上一·三九尋常　上一二·二一　下一·四五 
西站　上五·四八尋常　下三·三六　下六·三○ 
天津總站　上六·一五尋常　下四·○二 
[前門牌香烟]  
新訂價目每包十支售小洋一角每聽五十支售小洋五角各處均有出售英美烟公司總理 
[上海滙利煙艸公司廣告]  
本公司爲挽回利權起見特集重資創辦有年餘所出一百枝（龍船牌）（郵船牌）（郵車牌）各種香烟風行内地目下銷路日旺足證烟質優美氣味馥郁己蒙社會歡迎完全國貨物美價廉願吾愛國同胞請嘗試之現爲擴充上中等烟起見運到美葉多種各埠寳號如欲定牌經理無不格外優待章程樣烟函索即寄如能移玉至本公司面洽無任歡迎并有歐美捲烟機切烟機多部可爲客家代捲代切出貨迅速價格從廉如蒙惠顧請　駕臨本公司與王君接洽可也　　本公司設法界聖母院路新康里三十七號 
[保家保險賠欵迅速]  
本號於陰歷十月二十一日晨被隣殃及幸蒙該公司誠實可靠經理葉煥玉君　事迅速今已如數賠償故特登報鳴謝　鼎發號謹啓 
[鳴謝華洋人壽保險公司]  
先嚴士能公前在楊子鹽棧棧長任内向上海華洋人壽保險公司保壽險洋三千元茲於十一月初二日病故滬寓報明公司當如數賠償非常迅速且無分文折扣足見該公司信實可靠特此登報鳴謝倪根培倪增培倪德培倪蔭培謹白 
[瘋枓施松濤萬病一針]  
蓋瘋科一門皆是幼年寒濕流筋或由毒風入絡遂致變成瘋癱最苦者半身不遂骨痛步艱倚臥床褥尤如殘廢本醫士在蘇行道數十年頗蒙各界咸稱萬病一針治瘋之靈騐今春由普陀香愿回蘇承滬上紳商挽留設診以來治愈癱瘓奇症頗多有口皆碑如各界同志若患瘋癱損癆兇惡眼症星翳遮晴肝胃痞脹氣急哮喘瘰癧痔漏癰疽疔瘡淋濁毒門一切奇病異症屢次醫藥不效本醫士力能挽回藥到奏功切弗失之交臂　醫庽上海三馬路畫錦里西首鼎新里内 
[上海點春堂同行公鑒]  
敬啓者敝行申辦各貨向有裕泰源及致大裕兩家經理零無别客代辦誠恐貴同行誤爲特登申新兩報預此通告紹興三陽泰南貨行啓 
[永昌洋行　新到藍牌白蘭地]  
本行近從法國羅平名廠運到最上品藍牌ＯＰ白蘭地酒性和純味美而香在巴黎久已名馳遐邇滬上從未到過今本行主爲推廣營業起見特辦此酒爲滬上諸君之口福功用之大能順氣化痰止泄瀉而利濕開胸和胃有此數大功用爲滬上各白蘭地之冠眞所謂醖釀功深衛生中之再妙品也門售克已批發從廉惠顧諸君請嘗試之方知本主人之言不謬也倘蒙賜顧請駕臨英大馬路一號本行爲幸或本埠及外埠各洋酒食物號中均有代售 
[百代公司]  
本公司新近運到各種唱片一大批卽日開箱發售其中名目繁夥花色全齊愛聽眞正名角唱片諸君祈望早臨選擇無任歡迎 
[會所裝置博利安電泡]  
辦事利便會務進步 
電器材料行均有經售 
上海英大馬路抛球場東京電氣公司中國電球公司樣子間啓　電話中央四九○七 
[全昌商戰競爭特别大减價]  
茲值商戰時代可不將品物精益求精改良出品價格低廉方能推廣營業本號開張已歷二十五週幸能見信於人誠實無欺現將金鋼鑽珠寳各種金銀首飾眼鏡等類一律大减價一月照本出售格外代勞務請惠顧諸君早降選購幸弗失此時機 
[新到花旗配光頭等眼鏡每副一元]  
　　藍白黑近視老光均能騐配 
時届冬令諸君欲護目光必戴眼鏡本號爲推廣銷路特别廉價脫售凡時行吒力克眞金無邊眼鏡離鼻眼鏡克羅克片及各色鏡片均自機械磨製固無論斜散直光均能騐配合光裝製眞金夾金鋼鎳鏡架價目公道劃一不二眞金用舊仍可收回兌換現洋老少無欺如蒙　光顧上海跑馬廳新世界南首安康里口分設蘇州閶門外馬路 
[好立克麥精牛乳粉]  
好立克麥精牛乳粉確是純全食品用最上小麥精與純凈牛乳融合蒸製成粉誠爲無上食品也其質旣補味亦極佳且消化更爲極易凡乳母無乳年老身弱病人體虚並患傷寒與他種熱症者服之最有裨益此粉最爲合宜代乳以喂嬰孩及小孩必能佐其體質發育拒其疾病侵入誠小孩之至寳且旅人携帶亦甚便利僅用熱水或冷水調服不必再煑亦毋須另加牛乳倘蒙　賜顧請向各處大藥房及商店購之須認明 
好立克麥精牛乳粉庶不致誤好立克麥精牛乳粉亦有乳餻裝於玻璃罇内袋中携帶殊屬便利好立克麥精牛乳粉公司設在英國思羅地方駐華總經理發衛禮設在上海黄浦灘一號　分大中小三種 
[廣福和丸藥出卉按霞]  
本號所製之戒烟養顏丸久經馳名其功效故無用多述有口皆碑今特繼續修配各項丸藥以供採薪之用只冀壽世壽人非存藉圖厚利之心爲是近日人趨險惡戤冒殊多此種顧利害人深堪切齒故特敬告凡百君子非欲買小號丸藥則可苟有心光顧者請勿吝駕臨英界二馬路望平街東首十六號門牌採買恕不有悞也茲將經已出世之丸藥呈刋于後 
戒煙養顏丸　婦科白鳳丸　兒科回春丹參茸衛生丸　參茸寧神丸　五鞭種子丸五淋白濁丸　立止肚痛丸　回生再造丸九種氣痛水　藥目煩多恕不盡錄以上各種經本主人親自監製屢經試騐百發百中與市上所賣者有上下床之别謂余不信請一試之方信不謬上海英界二馬路望平街東首十六號廣福和啓 
[白濁香甜露]  
此露治五淋白濁眞如仙丹一般靈騐且極香甜可口如溺管十分剌痛小便不出痛苦到要命一服此露立即利水止痛即愈每瓶三角　上海抛球場北杏林軒啓 
[化州橘紅寄售]  
余宦遊浙省道出申江帶有消痰止咳平喘順氣眞賴家園橘紅百餘盒托上海抛球場北首杏林軒寳號代售每盒一元如係假貨包可退換廣東化州李文治啓 
[毛襪平沽]  
毛絨線襪到貨太多零售批發平價出售五馬路復興園東首　南洋襪廠 
 
謹告家有母女妻妾姊妹者當要預防種種耗病老母幼女恐其身體虚弱妻妾恐其久不養育姊妹恐其月經乍來乍歇百病叢生以致白帶小產腹痛腰酸頭暈眼花久不受孕此種耗病凡男子亦宜注意婦女往往有病秘面不宣以致貽害終身宜速服此丸可免種種耗病之發生此丸不論老少婦女胎前產後均皆可服大有裨益也　諸君惠顧認明本園招牌庶不致悮　價目　每丸洋一元　五角　二角半　一角　小丸每兩二角半加料每兩五角　本園自運北鹿尾巴鹿胎糜茸備合白鳳丸之用諸君零購亦可奉送丸藥全集函索即寄　上海河南路老巡捕房對門廣東種德園謹啓 
[愛公平者有小洋兩角之利權]  
鞋帽兩物爲人所必需之品英大馬路轉角浙江路新開之公平鞋帽莊大放盤兩星期每雙减洋兩角另贈優美絨包一隻　諸君何不趁此提倡公平之時旣可得精美之鞋帽又可得減贈之利權　諸君盍興乎來 
[上海中法實業銀行廣告]  
本銀行係股份有限公司股本四千五百萬佛郎中華民國政府認購股本三公之一計一千五百萬佛郎　本銀行章程業經中華民國政府於一各九百十三年一月十一號批准立案　總行　法京巴黎　分行　北京　上海　天津　香港西貢海防　本銀行職員如下　董事局局長　白德洛　副局長　廖世功　亨烈　法總裁　斐洛德　華總裁王克敏　上海分行經理　李雍　本銀行專辦各種實業借欵及各項押欵經理各種定期往來儲蓄等存欵其利息請至本行面議儲蓄存欵長年四釐並貼換期票代收中外票據等項買賣貨幣金銀承辦信滙電滙可達巴黎倫敦紐約及歐美各埠辦理並大銀行一切交易無不格外公道特此通告惟本行開設法租界外洋涇橋一號 
此處作爲廣告地位如欲登者請與廣告處接洽]  
 
