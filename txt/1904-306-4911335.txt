# 1904 - 306 - 4911335

 

Page 1

 
 
[重印十三經注疏○五經備旨○十七史商搉出售] [  點石齋啓]  
　　自来詁經解經之說莫詳于十三經注疏一書其次若五經備旨則疏解五經語意雖各樹一職而其闡發精義類皆詳盡無遺木齋前將此二書警校精詳悉心石印以惠士林海内風行早己不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意請求兹亦用頭等潔白連史紙印成每部定價洋銀五角卽日出售 
[松江府田太守議復查禁槍船章程禀]  
　　敬禀者竊於光緒三十年六月初七日奉臬司札開光緒三十年五月二十一日奉巡撫部院恩批該府禀續議各營緝匪駐紥章程開摺請示遵行由奉批據禀己悉查閱摺開續議章程四條尚屬周妥仰按察司卽飭轉行所屬一體遵照一面會同孫鎭責令凌沈兩哨弁恪遵章程約束各勇丁平日不得擅離駐防處所亦不得擅開槍船在各處游弋免滋流弊倘勇丁人等有藉端擾累地方情事一經地方官查明禀報定卽從嚴究懲决不姑容并由司分移孫統領上海道遵照仍候督部堂批示繳各等因奉此並據該府具禀前来除另行明晰批示並移會外合亟札飭札府立卽通飭所屬一體遵照辦理一面會同孫統領責令凌沈兩哨弁恪遵章程約束各勇丁平日不得擅離駐防處所亦不得擅開槍船在各處游弋免滋流弊倘勇丁有藉端擾累地方情事一經地方官查明禀報定卽從嚴究懲决不姑睿並由府查照本署司批示再將如何查禁槍船章程妥議禀辦勿稍稽延仍飭屬將辦理情形隨時報查又先於六月初四日奉臬司批前案由奉批所禀甚是議章亦尚周妥惟槍船一項前於同治七年奉前撫憲丁通飭嚴禁立限改造議有章程甚爲明晰刊入省章在案無如州縣奉行不力習焉若忘至於今而流弊滋焉凌沈二哨弁旣經投誠歸正卽不應私蓄槍船應卽查明該哨弁等名下尚存槍船若干隻據實開報應如何改造編號分别去留此外凡有槍船者應如何設法查禁通飭各屬一體查辦仍禀請咨明浙江巡撫轉飭與蘇省毗連之嘉湖等屬恊同一律照章查禁不准再有私設槍船違者即以土匪懲辦庶可稍清其源仰卽遵照檢核前奉嚴禁槍船通飭章程參酌今昔情形再行詳細妥議通禀察核聽候憲示飭遵勿稍率延至現禀己奉撫憲批示下司並卽查照另札遵辦仍候督憲曁巡道批示繳摺存又於六月初五日奉巡道批旣據并禀仰候兩院憲旣臬司批示遵行錄報繳摺存各等因奉此當以凌沈一哨弁名下尚存槍船若干隻如何改造編號分别去留必須切實查明方能核辦卽經詳請孫鎮核示一面移行各廳縣查明禀復去後兹於光緒三十年六月二十三日奉孫鎭批来牘閱悉禀定續議緝匪駐紥章程四條昨准江蘇臬司移知自應札行遵照辦理惟本統領呈准飛划副左營每月巡行松屬各廳縣一周以資彈壓一案曾經移會飭縣查照此次續議章程目應參同成案辦理旣免該旗聚處一隅亦免任便游弋本統領并札行該旗於每月出巡之先預定地址方向關單移縣知照并勒限回防銷差似此約束當無他虞至飛划副左旗凌沈兩領哨自備槍船二十八隻并槍械均經點收編列哨號迭經呈報移行在案惟所繳船隻係該哨弁等自備式原不一又多舊損自與私蓄無甚差異所可判别者該旗之船有頒發號板旗幟可憑本統領應再札飭該旗官嚴查凌沈兩弁有無别項槍船卽呈繳歸官否則責令查拿私蓄槍船以免假冐而防流弊除分别移復札行外此繳又於六月二十六日奉巡道札開本年六月初三日奉憲臺批示前由奉批禀摺均悉仰蘇松太道核明移行各縣營一體遵照辦理具復仍移明臬司并候撫部院批示繳摺存等因到道查此案前據該府并禀當經批示在案奉批前因除咨行外合亟錄批札府卽便遵照辦理毋違各等因此稿未畢明日續登 
[硃筆恭錄]  
　　九月十六日奉硃筆圈出覺羅忠林王振聲監放普濟堂功德林粥廠欽此 
[本館接奉電音]  
　　昨晚七點鐘越二十分時京師友人飛電傳来上諭一道旨一道敬謹譯登○九月二十七日内閣抄奉上諭安徽安慶府知府員缺緊要著該撫於通省知府内揀員調補所遺員缺著恩鎭補授欽此同奉旨希賢著賞給二等侍衞作爲伊犂錫伯營領隊大臣照例馳驛前往欽此 
[電傳宮門抄]  
　　昨晚七點鐘越二十分時京師友人專電告知本館云九月二十七日皇上召見軍機大臣及聯芳伍廷芳 
[制軍南下專電]  
　　昨晚七點越三十分時接山東友人專電云山東巡撫調署兩江總督周玉帥於十月十一日由濟南起節十二日到青島乘輪船南下 
[又燬俄艦]  
　　華歴九月二十六日日本東京来電云本月二十四日晨俄國停泊旅順口内之兵艦五艘爲日軍砲火所燬内有數艘大約己經沈沒矣 
[旅順戰信]  
　　華歴九月二十六日烟臺来電云此間得一晚電謂日軍於九月二十二日午時曾奮力向旅順攻擊至下午三點鐘有日彈一枚墮於松樹山之藥庫中内儲火藥數百磅立時轟發附近數里黑烟漫空良久始散及五點鐘之際二龍及松樹兩山均被日軍占據當時有日彈若干枚擊中二龍山上所埋之地雷兩具頓時爆炸其情景甚爲可慘方日軍攻此兩處之時有日兵多名蹲伏於俄人所據之濠溝内詎爲俄人瞥見遂以毒水激射之且將預設之旱電燃放日軍閃避得法幸無大傷 
[嚴守俄艦]  
　　華歴九月二十六日英京倫敦来電云頃有俄國戰艦四艘駛經葡萄牙之達賀司河口另有巡洋艦四艘緊隨於後殆卽英國海軍提督白而文衞爾苟所統之艦隊也 
[選員蒞審]  
　　華歴九月二十六日英京倫敦来電云英俄會訊北海肇禍一節今方議選聽審之員大約兩國須各派海軍提督及　察司一人此外并邀請各中立國之海軍人員若干人以便秉公研訊 
 
 

Page 2

 
 
[磋磨會所]  
　　華歴九月二十六日英京倫敦来電云俄京聖彼得羅堡路透訪事人来電謂英國建議會訊北海之事英俄德美各派委員一人再由此各員公選一人會於法京巴黎惟國則欲會於荷京亥革兹尚未能議妥也 
[日民踴躍]  
　　華歴九月二十六日日本東京来電云當天長節一日日皇賜廷臣筵宴時宣言曰刻下戰事尚未了結不卜何日方得使遠東人民共享承平之福朕意殊深憂慮旣而有人建議謂雖竭盡心血必須將戰局延長雖所費不資亦非所慮且决議修書送往海陸兩軍以謝其戰績當經各軍務大臣立卽允准此外復有建議或爲日皇或爲海陸兩軍賽舉勝會者亦均同聲歡應焉 
[粤督電奏剿匪情形]  
　　廣州訪事人云督憲岑雲帥於八月十四日兩電政府請爲代奏一奏梅寨踞匪竄出羅城三防失陷之情形一奏粤西各路剿匪之情形兹將全文照錄如左梅寨踞匪前經湘粤各軍擊散分股竄出後其悍黨數千由峒頭下竄融屬之林峒盤旋於羅融交界之田頭東水下坎一帶陳兆棠率棠字營李連元率武匡軍由苗山尾追進至林峒盤容等處黄忠浩率湘軍出大年河歴黔邊苗山進至瑶良瑶店等處會合陳兆棠等軍往下追逼該匪等窮突奔竄急欲於羅融求出路羅城有王瑚率武匡軍兩中隊駐紥融縣一路無兵不得己乃調圍攻四十八峒之銘字兩營馳往堵勦昨據黄忠浩八月初五日禀稱該軍於七月二十七日由瑶良瑶店進攻申刻抵洞水對山匪窺見即開槍苗疆各山無不陡峻一上下輒十餘里該處尤險絶兩壁懸巖中繞羊腸一線林菁覆之該軍奮勇直前撲其頭卡卡外毒籖密布卡内槍彈如雨哨官楊翌清冐險衝入斃匪多名匪勢不支紛紛退竄楊翌清乘勢尾擊力破四卡時己昏黑大雨如注匪黨四面包圍我軍分路擊之混戰澈夜至二十八日己刻始駐原来山間少息先是忠一旗管帶吳廷瑞雇苗人引道擬另出一路爲奇兵因夜雨迷道失援該管帶引爲深愧次日獨率本旗百餘人奮進攻匪哨長張東旭猛撲受傷不顧督勇衝入三卡連中三槍陣亡大股匪由林壑右抄該管帶見衆寡不敵乃收隊二十九日棠字營同武匡軍進攻復斃匪多名三十日正與棠字武匡各營約會分路進攻詎該匪己乘夜遁去現各旗弁勇經日夜冐雨苦戰糧又不繼食粥猶不得一飽病者將半祇得稍令休養仍扼堵戰處以便進攻等語又據王瑚八月初三初六兩次禀稱七月二十七日李連元袁汝癸等在盤容開仗戰兩晝夜中隊長周茂林陣亡擊斃匪黨亦夥因糧運不通弁兵飢困乃收隊紥下坎山上二十九日匪分股欲東竄融縣武匡軍在田頭迎擊不得過八月朔匪聯隊繞越下坎欲竄聘峒入三防王瑚督隊接仗匪以數百人登山對擊其大隊又由别路繞越絡繹前進遥以排槍擊之匪不還槍仍抵死前進知其急求竄突卽分兵由明峒口進牛路迎擊匪翻入荒山鏖戰兩晝一夜互有傷亡初二夜探聞匪之前隊己竄至興洞距三防三十里遂分兵星夜赴三防扼堵初四日兵抵三防之對面大山而三防己失等語又據署羅城縣李澤十一十一等日電稱三防於初三日被匪竄踞三防主簿古桐保現無不落等語查此股悍匪自梅寨竄出約二三千人盤踞苗山緩之則負嵎急之則他竄經黄忠浩陳兆棠等軍在後跟追王瑚等軍在前攔擊究竟斃匪若干各營雖未詳報詢據前敵各營送信来省之弁兵面稱自林洞至下坎盤容一帶沿途百數十里間皆有匪屍約計當亦不少其中所斃者有無著名匪目容再飭查另陳惟是三防係羅城要隘匪己竄出三防勢便散漫難於聚殲三防本派有外委沙瑞忠帶砲隊扼守竟令竄出實堪憤恨俟查明再行嚴懲以爲防堵不力者戒至該匪等旣出三防若不南擾羅城柳城必西竄五十二洞五十二洞界連黔桂兩省峭壁巉巖路徑極多必厚集兵力始能掃盪目下兵力只有此數分二益單匪果入洞卽擬暫以數營堵之不使四處竄擾俟柳屬辦有屬目再移柳屬之軍併力勦辦五十二洞以圖聚殲所有梅寨竄匪情形謹請代奏○梅寨餘匪竄出三防并籌勦四十八洞股匪疏通右江河道情形昨經分電陳請代奏查四十八洞附近歸洪匪村甚多先派道員王芝祥右江鎭黄忠立督營搜勦以翦洞匪羽翼劉成貴率帶成字兩營於七月二十一日馳抵鹿寨時楊崑亭餘黨尚聚雒容永福修仁一帶劉成貴連日率隊跟追均有斬獲二十四日在修仁縣龍坪一役殲匪八十餘名生擒四名奪槍二十餘枝馬三匹匪勢爲之頓挫知府崔祥奎率帶廣東常備軍分駐永福之鹿寨等處因聞劉成貴追匪督隊恊勦追至計送村生擒二名傷斃匪三十餘名現飭營縣督率各圑分路搜捕千總藍肇棠管帶銘字右營駐守柳城縣東泉地方爲洞匪西竄之路現據王芝祥報稱有著匪袁亞剛及濟匪槍碼之湯水貴均匿東泉飭據藍肇棠帶營圍捕當塲將袁亞剛槍斃拿獲湯水貴及匪黨共九名搜獲各色怏槍十五枝并土槍逼碼等項游擊宋尚傑分統綏靖三營駐守永寗州三隍墟爲四十八洞後路七月二十四二十九等日由三隍節節進攻歴江頭洞以直抵高坡巖奪據隘口迭有禽斬現該營逼近陸逆所踞之油麻洞僅十餘里惟三隍後路較空己調廣西常備新軍左右兩營移往塡紥以助聲援仍可兼顧省防門户又據永寗州報八月初八日有洞匪千餘圖攻安和圑寨上村經保安營勇協練往援與匪鏖戰生禽四名陣斬七級并傷斃悍黨百餘人匪復退入洞此附近四十八洞各路近日據報勦匪情形也象州本尚安靜八月初因修仁一帶劉成貴等營分路追勦匪遂闌入象屬之羅秀中和等墟駐防該州之廣東常備軍管帶汪有容聞警赴援因兵單稍有挫損旋經胡令宣督營助勦斃匪多名奪馬三十餘匹現仍分投剿辦馬平縣屬之六都穿山一帶土匪本多又爲各屬竄匪往來之路現經柳州府知府督營親往勦捕此柳屬近日據報勦匪之情形也慶遠匪勢本極猖獗署右江道寵濟光七月間由泗城率所部濟字各營陸續赴慶經過那地土州之吾隘擊敗游匪沈二一股後在河池州之拉應隆洞花根等村先後勦捕斃匪甚多并起獲被擄男婦十餘人濟軍前營選鋒營由思恩調赴黔邊之荔波堵剿梅寨竄匪先在思屬之妙墟水源等村遇匪開仗兩次均有斬奪旋抵荔波之臘村遇梅寨竄出之零股約會黔邊各軍分隊夾攻陣斬六級復跟追至耿逢洞麻洞奮勇接仗又陣斬三級先後奪獲槍枝輜重馬匹甚夥并會圑搜捕游土匪四十餘名内有頭目數人均經發縣訊辦此慶遠各屬近日據報剿匪之情形也除仍嚴飭各軍加緊搜勦外所有近日各路剿匪情形謹請代奏 
[派充商部議員]  
　　金陵訪事人云邇者商部新定則例擬於各省設一一議員令將本省商務之得失及應興應革與夫提倡推廣整頓各事責成查考明確據實詳陳以期聯絡商情振興商業江南商務局總辦劉麗卿觀察熟悉兩江商務曾監督江楚羣商赴日本博覽會爰田商部大臣派充江南省商部議員咨由南洋大臣轉飭遵照日前觀察己奉到飭知矣 
[軍裝解省]  
　　金陵訪事人云原任兩江總督李勉帥在任時曾接兩廣總督岑雲帥咨文商借軍裝若干當卽轉飭上海製造局查照所開數目克日備足交保民兵輪船裝運來寗以憑點驗轉解不意本月二十二日此項軍裝解抵白門勉帥己騎鯨西去大約須俟護督端午帥蒞任委員騐收再行核奪也 
[護撫受篆]  
　　蘇州訪事人云江蘇巡撫端午帥奉命署理兩江總督所遺撫篆由藩憲效述堂方伯護理隨由方伯堂吉本月二十 
 
 

Page 3

 
 
六日卯時接受巡撫關防届時午帥飭掌印中軍等官將印信文卷送至藩轅方伯降階迎入供奉大堂旋易朝服在香案前行三跪九叩首禮然後拜印升座受屬下文武各員參見 
[上海官塲紀事]  
　　吏部主事彭培之主政守正江蘇候補道黄雪香觀察恩煥英美等國租界公廨襄讞委員孫耳三明府乃洛江蘇候補知縣張杏農明府毓麟均於昨日至上海縣署拜會縣主汪瑶庭大令○浙江撫憲聶仲芳中丞札委候補府照磨吳存甫二尹葆誠管解貢絲赴京交納二尹由浙起程於昨日抵申泊舟鐵大橋河内午後二尹親自到縣拜謁縣主汪大令延入花廳晤談片刻興辭而出大令隨卽派差赴舟次照料○黑龍江將軍達留守札委候補知縣何明府來滬購辦官票紙及書藉等物業己一律辦就共裝三十二箱擬卽裝輪船赴津再行帶赴黑省交卸昨日明府親詣蘇松太兵備道轅禀知道憲袁海觀觀察請咨照海關騐放 
[電查欵項]  
　　前日蘇松太道袁海觀觀察接得金陵鐵欽使隨員蔡觀察來電云奉欽憲諭滬關正雜外銷一應欵目請將二十九年及三十年正月至六月止分開管收除在印單於電到五日内專差送寗再二十六年分武衞軍一欵己否解清並希查復又三十年上半年常稅並各省關解到洋欵及常洋增稅數目一併照四柱册開送觀察接電己遵照辦理矣 
[振興漁業]  
　　近有華商某某等見德國人在山東膠州洋面講求捕魚之事擬師其法集股興辦業己訂定章程冠之以說冀吾華人及時猛省其詞曰鳴呼吾中國沿海七省之人亦知海權漁利之將失乎光緒二十九年德國人用新法挖網輪船在山東膠州洋面捕魚又設中國漁業公司欲集股一百五十萬造船十四號用電燈繫網引魚招股則先儘洋商次及華商散布章程明言不諱夫沿海七省之洋面吾中國國家固有之主權吾中國漁人固有之生路也假使德人寳行此事網大船快電燈佐之必非中國捕魚舊法所能抵當且十四漁輪縱横洋面是并吾中國之海權漁利一旦而奪之二三同志深以爲慮是以條陳商部奏奉上諭飭沿海七省督撫籌議辦法因復呈明南洋大臣集股自設漁公司購買德國捕魚輪船先從江浙試辦一面集股仿造輪船斟酌利益之多寡爲增船之多寡區區之意實愿吾奉直東閩粤諸省同仿行之中國國民聯爲一氣卽從此事爲發端庶可以上保國權下保漁利嗚呼中國沿海七省之漁人識字者少大都不知外情或反疑漁業公司專爲牟利害其生計無知之徒因而揑造謡言煽惑衆聽然沿海七省固尚有讀書明時務之鄉士大夫所望以合群愛因之心盡友助扶持之義廣爲曉諭免或猜疑逐事聲明條列干後一現購膠州青島德公萬格羅捕魚輪船一只改名福海以後增艦皆以海字排次一此船現以官欵墊購作爲漁業公司保護官輪由官發給快砲一等後膛鎗十支快刀十把管駕大副定時督同水手操練藉以保衞江浙洋面各漁船一漁輪在洋面捕魚之時各漁船相距在目力能到之地設或遇盜日間懸紅白旗于桅頂夜間懸紅白燈於桅頂爲號本輪一見卽速往救一漁輪保護漁船安全定章存不許絲毫受謝倘緝獲盜船隨時將船盜解交就近該管地方官懲辦一面報明本公司一漁輪三年内救護被盜漁船幾次隨時報明公司紀彚請南洋大臣奬勵管事及水手原有官階者酌子保升平民給予功牌一向來抛釘大捕張網船捕魚之處均在海島附近漁輪避礁决不相犯溜網船所在漁輪亦讓開地位决不侵佔其餘各船向來網地銷路一切照常並無侵擾一兩省向有漁帮漁埠南洋大臣飭編漁册設局分查各漁船須就近向各分局報明船主姓名船只大小分局董事由督辦行知地方官選諭各本地公正之人各漁間有衙門規費爲數太多爲魚户之累或衙役勒索規費在各漁户可據察函致本公司轉陳各憲察辦斟酌减革實行和平保護之事一漁輪運船須請南洋大臣飭各常關凡漁船進口卽在定章四點鐘封關以後隨時報關放行以免鮮魚腐變各漁船俟册藉編齊領有公司分口號旗後應予聲請均佔此項利益一本公司集股銀六十萬元計六萬號每股銀十元便於兩省各漁户雖力薄者亦得入股均沾利益其有力者一人十號百號千號均聽其便一現奉南洋大臣飭知蘇松太道憲福海保護官輪先就浙洋試捕日後辦有成收各漁商漁户如愿踵行推廣亦可聽其各自集股造船附入公司本公司并任保護一例看待 
[新界盜案]  
　　前晚二點鐘曰暉港法國新拓租界左近豐源米店被盜十餘人以鐵器撬開牆壁入内店中人聞聲呼救被盜以繩索捆縛不許聲張任其翻箱倒篋劫去洋銀衣服共值三百餘元鄰居聞警前來盜匪始呼嘯而去店夥某甲被盜擊傷頭面事後店主投報捕房捕頭立飭包探前往勘明嚴拿盜黨到案盡法懲辦 
[嚴禁勒索]  
　　本埠船埠頭向須出資承充故得差後往往向各船户需索規費日前張阿四沈俊卿等又蹈前弊被稅務司訪悉飭水巡捕拘拿解道發縣曾經汪瑶庭大令訊究在案現經總巡朱森庭明府查悉情形除諭禁外派差往各馬頭查訪如再有勒索情事定提王嚴究不貸 
[惡棍横行]  
　　巨棍范高頭卽曹阿全日前經英美等國租界工部局令中西包探馳往崇明縣屬之横沙地方拘拿未獲祗將其坐船一艘及羽黨四人拘獲帶回上海剛悉范仍在通州崇明吳淞等處恣意横行毫不悛改前日有卞長庚在滬購得洋紗數百包意欲載往通州等處販售爲范妾弟沈根福及其羽黨林慶泉所知勒令卞至南市在范所開之某報關行内報關卞因先己報捐不允所請沈林二人大怒立遣同黨潛赴通州訴之於范及卞載貨出口竟被范帶同黨將船上諸人及所有洋紗盡行劫去至今不知下落不識在上者將何以處置也 
[嚴限算帳]  
　　寡婦陸王氏在上海縣控張載宏圖賴股銀一案奉縣主汪瑶庭大令訊諭算帳核斷迄今爲日己久張抗不結算反敢空言具禀大令因於昨日批示云合股時不將帳目公同算明則該監生不能置於事外堂諭限十日算明禀覆今己逾限而僅以楊子雲尋覓未見空言禀覆殊屬有心延宕著從速邀集各股東算明議結延干未便旣而陸王氏具詞投催亦奉大令批云靜候各股東算明帳目憑勸了事不得聳令婦人揷訟添砌枝節纒瀆致干註銷不准餘批張載宏呈内 
[萬國紅十字會來函]  
　　啓者本會昨承上海商務總會周金箴觀察交來顧養吾先生經募壽堂許洋一百元沈伯馴洋二十元廪臺舊侣洋十元貽燕書屋洋三十元高任之洋二十元舒愛周洋五十元武林漁隱洋二十元承德堂沈洋一百元王秋衡洋十元九户共洋三百六十元署荆溪縣正堂奇大令募助英龍洋各五十六元銅洋六元葛　齋求母病速愈洋十元西塘沈文泗求妻病速愈龍洋十元四十九年知非子英洋十元潮州道臺褚觀察交來廣東澄海縣自助並代募銀七十兩又普寗縣銀十兩除匯費貼水凈寄到洋一百零六元彭德翁罰欵洋十元當此灾氛正熾浩劫難拯撫念北方殷憂倍切承諸君子慷慨捐募樂施好善行見祥輝永護福祐同膺求子子得求病病愈當在指顧間耳敬誌數言用代禱祝[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　九月十三日刑部都察院大理寺廂紅旗值日無引見志公陸潤庠各假滿請安德公謝賞廕生恩那王請　十日皇上召見軍機大臣及徐世昌○十四日工部鴻臚寺正藍旗值日無引見亨公續假十五日皇上召見軍機大臣及李昭　○十五日内務府國子監廂藍旗值日無引見西寗辦事大臣延祉到京請安振格請假十日皇上召見軍機大臣及延祉○十六日理藩院光祿寺八旗兩翼值日無引見大額駙等謝抵銷處分恩台布謝賞廕生恩葛寳華續假五日祺公請假二十日宗人府奏派考試宗室馬步射派出恭王樓公皇上召見軍機大臣及奎俊 
[火未成災]  
　　前晚七點鐘時虹口西華德路第十八號門牌某姓棉花店不戒於火幾兆焚如幸覺察尚早立卽汲水灌救始得熄滅　八點鐘時篷路第五百二十四號門牌某姓家又報火起幸鄰近諸人帮同力救得卽熄滅 
[馬路工程局紀事]  
　　船户沈揚華承裝萬裕馬頭永泰順花行棉花中途行竊一百餘斤經行主查悉扭訴捕房轉解馬路工程局總辦翁子文太守倩襄讞委員黄衡堂二尹研訊之下判責三百板枷號半月○昨日法界捕房捕頭派某包探帶同拘獲之小竊某甲及貲之數紙投南市馬路工程局禀稱甲所竊贓物有數件贊於太平馬頭淞興押鋪請派捕協同吊贓以便歸案訊辦總辦翁太守准之○九大馬頭仁友彩票店主歸周王氏投工程局禀稱前有同居婦人王阿姐借去洋銀一百元迄今七載本利無著請爲究追太守命靜候核示 
[上海保甲巡防局瑣案]  
　　平湖縣人靜少梅前因誘拐蔣寳之妻盛氏匿跡小南門外茅山殿左近經蔣偵悉扭控二十三七鋪巡防局局員李伯屏二尹研訊之下判將許鞭背二百下笞臀四百板移送改過所禁押三月盛氏背夫私逃掌頰二百下交蔣領回營東○前晚十六鋪汛捕在途緝獲圖竊未成之張阿生解送十六鋪巡防中局局員王坤元參軍研訊之下判責一百板騙逐出境○陳福根至新馬頭空屋内圖竊經汛捕查見拘解十六鋪巡防南局局員賈礎玉參軍研訊之下姑念尚未犯案著具改過切結從寛開釋 
[英美等國租界公堂瑣案]  
　　宇林西字報館洋人投案聲稱粤人許阿福在館工作擅將他處電傳要聞私行送給他報館隨爲追究讞員黄耀宿司馬會同英總領事署繙譯官海軋士君向許研訊供稱小的在館工作己閱七年從未將電信送與他家尚求明察司馬商之海君判罰洋銀十元卽在工資項下扣除○前日三十五號西包探接得一函内載福州路二百二十二號妓院鴇兒洪徐氏凌虐幼妓花蓉蘭等情也訴知捕頭派華包探竇如海將洪徐氏與花磬蘭傳案請究西探禀訴前情濟良所女董包意員氏亦投案候示蓉蘭供奴年九歲今春始至供鴇所開妓院司馬間洪鴇待爾如何蓉蘭不敢直言司馬問洪要打爾否答稱奴不好娘故要打竇探禀稱小的奉捕頭令將蓉蘭帶入捕房時褫去衣服騐視手臂微有傷痕司馬判將花蓉蘭暫發濟良所洪徐氏買良爲娼本應究辦姑念身價無著從寛免究○前者鐵工童忠桂向春申福客棧士楊西石索取私鑄銅圓機器造價銀被楊姪口徵誣竊等情經司馬訊供以童供出王道士卽王文桂與楊合夥同謀私鑄當十銅圓因否土籍隸崇明飭差往提楊著存洋銀一千五百元保出昨日捕頭派人至四獄將私鋪案犯方祺卽王阿發二人提解至案禀稱第一次會訊時童供方王係店中夥友在彼鑄造銅圓至第二次研訊忽串供抵賴將二人送案以憑對質司馬卽著當堂與楊辯認方王供稱小的與楊並不相識且到廠祗閱三四日並未與楊見過聞此事均係王道士一手經理司馬又指童問方王曰爾等與彼認識否方王稱小的等實不相識捕頭以前吹曾認爲店夥兹復諉稱並不相識甚爲可惡請從嚴究辦司馬仍著還押楊仍保出候王道士到案再核○課餘總會一案昨日午前捕房四探博易律師朱渭甫等畢集司馬將堂諭宣讀曰申劉二人供稱所設總會原爲稍遣之所打牌之事本可不禁但該會帳簿彩數甚銀其爲聚賭抽頭無異該館股東申子卿罰洋銀四百元司帳劉愛山罰洋銀二百元除公堂捕房提出一百元其餘五百元分撥仁濟醫院棲流公所濟良所婦孺窶院道復學堂五處經費申劉二人著具結加保存案備查此諭 
[英美等國租界公廨晚堂瑣案]  
　　前者管祥順嫁裝店執事人袁愼生控竈子高月卿吞沒所租木器等情經讞員黄耀宿司馬飭差傳訊詎料高避匿三月之久抗不到案日前經原差請易牌票協同包探將高提到當晚司馬升堂研訊袁投案訴稱蒿在百花里開設妓院曾向本店租去紅木器具兩房間由高出立租契租摺簽押擔保載明如有不測由保賠償今夏桂馨里火災高亦與焉惟伊保有火險銀二千兩早己領到銀五百九十五兩所有木器價值應向追償乃伊竟置之不理於六月具禀憲案膽敢抗傳不到今己提案叩求究追司馬謂高曰爾抗傳不到罪何可逃本應先責三百板今姑暫記署從實供明高供小的實因事繁不能到案所租紅木器具均係妓夥之事與小的無陟司馬將租契柤　給閱問此係何人擔保高恃蠻挺撞司馬大怒著笞臀三百板始稱願卽呈繳司馬著押候追此○顧賢坤控楊咸春借銀不還前晚司馬提飢顧供前者小的代楊經借洋銀三百元僅還過五十元嗣以前途催索甚緊尚有一百五十元由小的代還將據收回轉向楊索取詎料楊意圖吞賴妄稱己於五月某日還過二百零六元祇欠五十元然小的從未收到此欵九月十六日上海縣汪大老爺提訊楊仍狡展不供求鑒楊供小的向在八仙橋左近開設藥鋪前曾倩顧向蔣丫頭借洋銀三百元先還五十元五月間又還二百零六元尚欠五十元是實司馬請爾之洋銀還與何人之手供稱偕顧還於蔣手借據業己批銷求鑒司馬以兩造供詞各執著將楊押候交人保出俟提蔣到案訊核○前者德國商人某甲控曹子琴欠銀不還等情經司馬訊供將曹交保限一月内繳還銀一百六十七兩了案詎料曹保出後竟置不理日前德總領事繙譯官麥令　國請訊追當晚司馬將曹提案曹托某律師致爾司馬聲稱奉斷後己還過銀五十兩尚有一百零七兩應與張正明左少卿攤賠請提張左追究司屬以前訊此案時並未言及張左之事今己斷結何得復生枝節著將一百零七兩如數歸還如張左實應攤賠准另行呈控曹始遵斷請於十月初六日如數繳案司馬允之 
[法租界捕房紀事]  
　　煤炭船夥柴某至小東門某花烟館尋歡不知因何起釁遽以磚石抛入擊毁物件爲鴇兒扭入捕房捕頭察得狀似瘋癲合押候家屬前来領回醫治連日無人認領柴在押所滋閙不休捕頭不堪其擾飭包探暫送普育善堂留養○扛夫某甲在碼頭上與人强奪主顧工頭喝阻不依反被毆傷鳴捕拘入捕房押候堂期解訊 
[美租界捕房紀事]  
　　昨日江北小工朱香山行經西華德路元芳路吳錦記木作煬相近突有木桶從高墮下適中頭顱大受傷損因卽投報捕房捕頭令將朱送同仁醫院醫治一面飭探前往查明再核○前晚有形似水手之某西人不知在何處沽飲大醉雇坐陳阿東之東洋車行至閔行路甲己深入醉鄉不省人事卽載送捕房捕頭令押至酒醒時釋出 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
部銀庫飯銀各一百兩於三十年八月二十五九月初七等日先後起程前赴户部交收詳請具奏前来臣覆核無異理合恭摺陳明伏乞皇太后皇上聖鑒謹奏奉硃批户部知道欽此 
[直隸總督袁奏爲大員宿疾舉發醫治未痊順直機器紡織一時尚難興辦懇恩開去差使據情代奏摺十二日]  
　　太子少保北洋大臣直隸總督臣袁世凱跪奏爲大員宿疾舉發醫治未痊順直機器紡織一時尚難興辦懇恩開去硑使據情代奏恭摺仰祈聖鑒事竊於光緒二十八年九月初九日奉上諭長蘆鹽運使楊宗濂著開缺以三品京堂候補督辦順直機器紡織局事務欽此經臣欽遵咨行該京堂遵照在案兹准該京堂咨稱順直紡織之設原議就晉省紗機收囘備用招集商股設局開辦但事屬草創所有購地建廠裝機募工等事需款甚鉅北洋庫藏奇絀用項浩繁庚子以後民間元氣未復幾于官商交困集股維難因于前年十月馳赴南省籌辦招股事宜並親歴蘇浙各廠周覽紡織成規考察紗布銷路擘畫經年粗有眉目時南中銀巿奇繫各商允籌之股急切難交該京堂舊傷復發留滬就醫仍督率員司力疾籌辦適上年冬間遼東事起商務益形滯塞致己有成議之各股商藉口觀望疑阻不前而晉省舊存天津之紗機以晉商急待售價值局籌欵爲難旋有江蘇通州之大生紗廠向晉商定購此機准山西撫臣咨商仍由晉省收回轉售而該京堂自本年春夏以来舊恙增劇秋令来侵肝疾大發左偏手足麻木牽動宿傷風　人　幾成偏中之証中西醫士僉謂衰年氣血兼損非悉心靜養難以告痊紡織爲　國家商政要端該京堂極應力圖報稱第以病軀濫厠轉爲溺職辜國中夜捫心焦憤惶悚惟有仰乞聖慈開去差使俾得囘籍就醬等情懇請據情代奏曁將自刊木質關防一顆呈繳前来臣查順直機器紡織原爲就用晉機而設前因楊宗濂于紡織事宜講求有素經臣奏蒙特派籌辦現在前項機器業由晉省收回另向南省紳商籌招股分又以時局變遷群情中阻該京堂宿疾舉發一時醫治難痊旣據歴述悃忱情詞眞擊自未便以病體供差轉負朝廷畀任惟機器紡織一事製造紡布抵制洋產于北京工藝商業關繫甚鉅容由臣飭交天津工藝局先行籌辦卽將該京堂繳呈關防銷燬俟時局稍定再行奏請另簡大員照案專辦以重責成合無仰懇天恩俯准將候補三品京堂楊宗濂開去督辦順直機器紡織局事務差使免其因病誤公出自鴻施逾格謹恭摺據情代奏伏乞皇太后皇上聖鑒訓示謹奏奉硃批著照所請該部知道欽此 
[山西巡撫張奏爲特參貪婪䏣玩之知縣請旨革職發往軍台効力贖罪以儆官邪摺十二日]  
　　山西巡撫臣張曾敭跪奏爲特參貪婪䏣玩之知縣請旨革職發往軍台効力贖罪以儆官邪恭摺仰祈聖鑒事竊據藩臬兩司會詳前訪聞太谷縣知縣洪搢有藉案勒罰得贜情事委員前往查明實係勒索多案當經遴員摘印代理卽傳該令来省發交太原府看管據該署府胡孚宸詳稱該令任内交代經後任知縣查出虧短正雜各欵銀七千五百餘兩禀請一併追繳該令来省後經發審局訊明勒罰各案該令堅不承認且謂任内虧項若非曲予保全斷難措繳揣其意以爲官虧旣鉅必難驟加叅劾藉此爲挾制上官之計當經督同局員提集案内人證逐一查訊計該令所得贜欵有貢生武遐齡被人誣控服中娶妻該令收受銀一千二百兩又志誠信票號管事人貝清與吕忠義因股劵糾葛該令斷結後收受貝清銀一千兩吕思義銀五百兩又詐稱藩臬兩司責問寳色太低勒罰謙源勝傾銷行旋由錢行幫繳粥廠銀三千兩經該令取回迄未交出以上共銀五千七百兩盡行入己又另借錢行永貞吉等銀二千兩亦未交還幕友李達武家丁季友蘭從中說合分肥多少不等均經過付人等供認具結贜証確鑿質之該令始俯首無詞贓欵仍不肯呈繳旋經委員在蔚盛長等票號查出該令寄頓各欵並縣庫存儲勒繳之項共追出銀一萬四千三百餘兩存銀名色各處不同其爲有心詭寄顯而易見所有該令寄頓之欵核與欠解官項及贜數借欵所短無多等情詳請奏叅前來臣查州縣爲牧民之官太谷一縣尤晉商薈萃之區疉次奉旨嚴飭各官一律恤商聖訓煌煌爲地方官者宜如何維持保護乃該令洪搢不恤商民藉案得贜至五千餘兩之多經委員等反覆質訊贓証確鑿且又豫留官虧意存要挾其寄頓欵項多立名色贓匿詭秘預爲發覺地步實屬貪詐異常兹收追出各欵除撥抵任内正雜各欵外餘均發交太谷縣按照原贜傳集被詐商民一律發還以昭公允下餘銀一千一百餘兩發還永貞言錢行借欵尚有不敷應由該令目行清還現值吏事骩疲商民苦累之際似此貪劣之員若不加以懲處何以肅吏治而儆效尤相應請旨將山西太谷縣知縣洪搢卽行革職永不叙用並發往軍台効力贖罪以儆官邪幕友李達武雖從中說合而情節尚輕業經遞解回籍營束家丁李友蘭聲名素劣經前撫臣岑春煊查拿未獲兹復幫同該令蠧害商民應請將李友蘭監禁十年並查明潛產充公以示　戒是否有當理合恭摺具奏伏乞皇太后皇上聖鑒訓示再此案因該令虧欠交代甚鉅逐欵清查其寄頓欵跪輾轉查提致稽時日正當具奏適奉諭旨飭查又經派委大員彚案查覆是以奏叅稍遲所遺太谷縣知縣一缺按照咨留章程此次應歸部選合併聲明謹奏奉硃批洪搢著革職永不叙用發往新疆充當苦差餘依議欽此 
[河南巡撫陳奏爲該革員陳紹祖經該縣騐訊委因虧短交代銀兩無措愁急自盡片十二日]  
陳夔龍片再前據署陽武縣知縣陳錫文騐報己革陽武縣知縣陳紹祖於交卸後因虧短交代銀兩無措愁急吞服烟土自盡身死等情當經批司飭縣確切查訊去後兹據該縣陳錫文以查訊得陳紹祖籍隸順天涿州由懷慶府經歴保升知縣補授陽武縣知縣壽錫到任嗣因甄别案内被叅革職交卸後虧短正雜各欵約銀六七千兩無力彌補向家丁金良愁急該家丁曾用言勸解詎意陳紹祖愁急莫釋於光緒三十年六月二十二日夜乘間吞服烟土灌救無及延至二十三日早毒發殞命經該縣親詣驗明訊據該家丁供稱實係虧短交代銀兩無措短見輕生並無别故等情詳由藩臬兩司覆覈會詳前来臣查該革員陳紹祖經該縣騐訊委因虧短交代銀兩無措愁争自盡與人無尤應毋庸議除飭司將陳紹祖虧短交代銀兩核明另行查參一面傳屬追繳並供看咨部外理合附片具陳伏乞聖鑒謹奏奉硃批該部知道欽此 
 
 

Page 14

 
 
[盛京將軍增等奏爲西流墾務全圍告竣謹將在事出力人員遵旨擇尤保奬摺十三日]  
　　奴才墳祺廷杰跪奏爲西流墾務全圍告竣謹將在事出力人員遵旨擇尤保奬恭摺仰祈聖鑒事竊奴才廷杰前於光緒二十九年十一月十六日奏請簡員接辦西流水墾務並請會保出力各員一片十一月二十九日奉到硃批仍著該府尹接辦出力各員事竣後再行擇尤保奬欽此欽遵在案伏查西流墾務所以多年未完者非立法未能盡善實委員不皆得人奴才等此次接辦先將委員不得力者盡數撤委不稍假借查有貪污枉法若撥叚委員金振聲者立予嚴訊奏請照例辦理另選廉明可罪之員委以要差於是人思自奮冬則奔走於冰天雪地之中夏則馳騁於暑雨炎風之下收支文案各員亦皆連宵達旦稽核考究似此勸勞備至固職分之所當爲而人人潔己奉公下至司事書差亦知自愛圍民觀感不介而孚用能將七八年未結之案牘四十五圍未竟之緒餘不期年而掃數辦竣集欵至一百餘萬兩之多而抵還樹川撥補空照四十餘萬兩尚不在内非但清訟累而裕庫儲卽歳增常額賦租於國計亦不無小補迹其成效所臻似有微勞足錄遵查奉天大凌河熱河圍塲辦懇成案均准照異常勞績請奬四流水較大凌河熱河墾務尤爲費手自應援案奏請恩施所有委辦要差七員有督率稽察各員之責均能任勞任怨始終不渝勞績尤爲卓著擬請將花翎二品銜奉天試用道王志修遇有本省道員缺出請旨簡放海龍府知府孫壽昌請以道員在任候補並賞加鹽運使銜分省試用知府錢宗昌擬請免補知府以道員分省補用花翎四品銜擬補興京同知馬俊顯請以知府在任候補併請賞換三品銜准補西豐縣知縣德凱擬請以同知在任候補俟補同知後以知府用知縣用分發試用縣丞張翼廷請以知縣分省歸候補前補用並賞加同知銜花翎副都統候補協領瑞祿擬俟補恊領後請以副都統記名簡放出自天恩逾格其餘出力各員奴才等於减無可减之中嚴加删汰分别異常尋常繕具清單恭呈御覽合無仰懇鴻施俯准照擬給奬以示鼓勵而資觀感除將各該員履歴另行咨部並出力較次各員咨部核奬外所有遵旨保奬緣由理合恭摺具陳伏乞皇太后皇上聖鑒謹奏奉硃批王志修等著照所請奬勵單開各員著該部議奏欽此謹將擬保辦理西流墾務出力文職人員分别異常尋常繕具清單恭呈御覽謹開試用知縣戴章勳請補缺後以同知在任候補併加運同銜請補同知後在任儘先補用知府懷德縣知縣試辦西安縣事范貴良請免補同知以知府在任儘先補用奉天京府經歴韓寳濂請在任以知縣歸候補班前補用併加同知銜不論雙單月選用知縣文炳請俟得缺後以同知直隷州在任候補併加運同銜指分直隸試用府經歴榮光請免補本班以知縣仍留原省補用併加同知銜候選知縣榮廷請免選本班以直隸州知州不論雙單月選用分省試用縣丞梁壽桐請免補本班以知縣分省歸候補班補用併加同知銜候選府經歴延榮劉蔭槁候選縣丞范陳舜承慜候選直隸州州判王鍾琳以上五員均請免選本班以知縣不論雙單月儘先選用捐升試用府經歴丁憂服滿主簿用懷仁縣四平街巡檢趙佩光山東試用縣丞富㮵河南試用府經歴錢寳珩以上三員均請免補本班以知縣仍留原省儘先補用候補筆帖式瑞珍奎瀛以上二員均請免補本班以知縣不論雙單月儘先選用留奉補用巡檢借補西豐縣典史孫叔達請以縣丞在任候補併加鹽提舉銜候選巡檢豫棨王遹豐以上二員均請免選本班以縣丞不論雙單月儘先選用府經歴職銜趙作臣文順以上二員均請以府經歴不論雙單月儘先選用併加鹽提舉銜以上二十二員係照異常請奬在任候補同知直隷州署理西豐縣知縣試用知縣歐陽朝華請加運同銜花翎候選同知頤津雙月候選同知陳思以上二員請俟選缺後以知府在任候補前奉天補用同知德鋆請開復原銜留奉試用知縣勝鈞請俟得缺後以同知直隸州在任候補補用知縣董文海請仍以知縣歸候補班儘先前補用留奉試用知縣唐宗源請服滿歸候補班補用分省試用知縣費光國請俟分省補缺後以直隷州知州在任候補留奉試用知縣張振鵬請俟補缺後以知州用揀選知縣邵建中請以本班不論雙單月選用分省試用知縣朱佩蘭請俟得缺後以同知用在任候補知縣留奉試用縣丞張鎭齡請俟補缺後仍以知縣歸候補班前補用試署海龍府經歴王鈺請俟實授後以知縣在任前先補用候選府經歴李學源請俟補知縣後　同知直隷州用候選府經歴瑞昌請俟得缺在任以知縣儘先選用試用府經歴劉燮山西試用府經歴李樹萱山東試用縣丞朱焜以上三員請俟補缺後在任以知縣候補盛京刑部蒙古八品筆帖式怡欽請在任以知縣不論雙單月選用在任候選府經歴准補懷仁縣巡檢管典史事廖世榮請俟俸滿後以府經歴補用委用筆帖式英堂請俟補缺復以知縣選用候選府經歴黄思棠請俟得缺後以知縣補用候選府經歴趙榮山試用縣丞王樹勛以上二員均請交部議叙牛莊巡檢不論雙單月儘先卽選盛京工部員外郎夏景文請在任以州同無論雙單月儘先卽選遇缺卽選員外郎富寛請選缺後在任以州同不論雙單月選用府經歴職銜于鳳翔定祺石秉鐸沈乾元戴隆勳蘇松泉張秀植恒奎范步瀛王秉權周祐廪貢生汪迪瀛以上十二員均請以府經歴不論雙單月儘先選用縣丞職銜王杜存書雲王棟存趙乃文廖鳴章夏寳珍周家麟劉春棠李堯德王連科縣丞職銜補用驛丞常珽以上十一員請以縣丞不論雙單月儘先選用義學生恩貴監生張世緒以上二員均請以員外郎遇缺儘先前卽選候補筆帖式依尚阿請俟補缺後以知縣選用監生王恩溥請以盛京漢軍筆帖式遇缺儘先前補用監生玉璞請以八品筆帖式遇缺儘先補用廪生邵繼恩請以教諭不論雙單月遇缺選用附生英恕請以縣丞不論雙單月選用監生孫嘉麟文重楊秉彝陳文賓附生張中亮高榮甲監生魁鈞以十六員均請以巡檢不論雙單月儘先選用以上六十五員係照尋常請奬奉硃批覽欽此謹將擬保辦理西流水墾務出力武職人員分别異常尋常繕具清單恭呈御覽謹開花翎副都統銜候補恊領中前所佐領王鵬與請遇有協領缺出儘先奏補己革花翎補用佐領候　存營班防禦興　請開復原官翎枝花翎補用佐領候補驍騎校奎春請免補禦校以佐領補用藍翎記名防禦文勛謂免補防禦以佐領補用儘補驍騎校書春請免補驍騎校以防禦儘先補用四品頂戴儘先千總王立全請免補本班以守備儘先補用併改都司銜藍翎儘先千總胡廣義 
 
