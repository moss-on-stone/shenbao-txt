# 1883 - 214 - 4903689

 

Page 1

 
 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧說訪求近已購得紙色光潔並無缺張脫卷以此照印不特字跡一律易以動止并可省許多抄寫工貲一俟股分招齊卽可開印現在巳將書樣攺作直行紙張加寬字樣放大而股銀仍每股一百五十詞按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大豐五易寒署始藏事進呈　乙覽　賜名古今圖書集成仍　命儒臣重加該校越十餘年未就雍正時復　詔虞山蔣文肅廷鐌督在事諸臣成之凡爲目四十爲卷一萬爲冊五千二十爲函五百三十二上自歷象下至方與以及明偷博物理學經濟摩不具備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者價此數十部茲已事隔百餘年剝蝕消沈流傳漸少若再越效世恐祇存其名而盡歸磨滅豈非一大憾事哉因思本齋現有昭相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次牧解照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下發潢當格外精雅外以文木爲箱侯發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收軍附閱將來此書開印版口之大小悉照此原槎紙其字巳較點石齋所印之康照字興放入蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按列印此書工本頗多近數百年內恐未必有大力者重刊則今之所印者數傳須必當視爲珍帙故海內藏書家苟欲爲鄴架曹倉增色伏祈早來入股爲盼再本齋靳印各書均選用極品之墨字跡能歷久不磨雖越千百年而墨色仍如初印外洋亦有古時石印書畫流傳今取閱之從無漶漫澌滅等弊盖石印書籍與照相理同面事異其中工料大相逕庭故照相年久或有落色而石印書籍則可無此處也綱恐諸君不察用特附及　　 
[醫院說]  
　　泰西各國最重醫院凡大城市通商埠頭莫不設立其經費由國家派撥商民捐輸一切樂物皆備且多設屋宇以居病者規損宏敞器具精工病人到院救醫輕者給藥以去若證候重人旦夕須診視者則留於院中上者人各一室次者羣居皆有伏侍之人以供使令不特診資藥價不取於病人而且飲食精潔悉由院中供給不費分毫扶病而來直至全愈而出以故病督不願家居調治反樂入醫院以求痊且不惟貧病之人沾惠不少卽富貴之家官商土夫居移養移亦莫不以院中之養病爲較適於家居也西國之藥大半昉自中國古法以金石爲主盖中國三代時猶有藥石之稱秦醫和綏著名一時而治晉景公之厲則曰攻之不可達之不及治晉平公之蠱則以五行失宜爲說其緒論有合於今之西醫自漢仲景出而後靈樞素問之書以行凡用藥皆尚草木此亦氣化漸薄古今人體質不相及勝草木而不任金石之故也西人旣重醫院而於行軍作客尤視若要務其軍中必隨帶醫生藥餌駐軍之處諸糧有所而養病亦有院緣兵士長征勞苦致疾倉卒之間無以調治非隨軍設立不可也自道光立約以來西人之在中國者客於是家亦於是埠頭如上海香港者最大創立醫院無有多所其以治西人之旅者亦以治中人之居者規制一如西國徒以藥重金石性烈力猛有不宜於中人之氣體是以就醫者向少然投西醫院而獲痊者歲亦不下數百人西人之良法美意可謂畛域不分矣嘗思上海爲通商大埠中國貴官富商出入甚夥本處及客帮善士亦多其他善舉無論向設諸善堂章程美備卽如前數年北數省之旱災近年皖浙之水災籌辦賑務幾於盡心者無不盡之心竭力者無不竭之力樂善好施令人起敬生感乃惟施醫一事則獨讓西人醫院以美吝而華人竟無倡議者未免缺漏有還憾焉夫上海善堂非無兼汶施醫者所以不如西醫院何也擇地不廣勸捐不多延醫不精施藥不備而要其弊之由來則立法未周用人末當之故耳卽以一端言之四時不正之氣與人生嗜欲之端皆足以致病寒失之寒暑失之署無時而不有病也乃施醫者囿於習氣每當夏令則開局施捨一過中秋卽行停止夫謂夏令多病具說誠然但夏令署熱鬱入臟腑卒然痧發或感受已久逐漸發洩致成傷寒瘧痢凡此皆貧苦力作之人居多因此施醫不過爲貧者計耳而卽此爲貧人計者亦覺爲德不終屋宇狹小多借廟堂公所以爲之可以治病而不能養病病者扶持而來但給一方使自買藥極多不過日就一診旬日之問省得診資于文而已若規模稍可者并給藥票使向藥舖取之而已方病之時不能留以靜養小愈之後不能將息信宿此等貧病者流傭趁度日稍有起色卽操故業而病根實未脫浄妄食積勞漸成虛怯或有復病者則時過深秋局已停閉并給方給藥之靑亦不能常叨矣而况所延之奮大都畧讀脈廖訣性歌者肯應其召若時醫則安輿重資斷不爲醫局所用貧病者貿然而來九生亦貿然立方其中蹈庸醫殺人之罪者不勝其數細思及此不啻以人之性命博好善之虛名豈不爲西人所笑哉竊謂華人之施醫止濟貧病一時之急稍有家道者卽不肯求冶於局正坐此弊耳近來西醫局林立覃程周妥淵上紳商何不悉心籌辦仿照施行無使西人獨行其善而我華人轉受其惠也哉昨報登醫館宏開一卽言虹口同仁醫錠經李君秋坪首倡擴充購地建屋已告成功李君樂善之懷足以風矣然此就同仁舊址而爲之具醫法仍如同仁故事竊願有志者以四醫院之立法廣施醫局之用心俾華人之就華醫者亦有治病養病之所其功德當勝如善堂萬萬矣 
[勒令辭職]  
　　○福州船廠本有法人墓革利在內藉收指臂之助玆閱英國報載有法國電音云法廷近已諭知基革利令其辭職倘不辭職則當將俸銀裁去蓋基革利向爲法國軍官雖經退職仍給俸以養之故有此語也 
[外洋消息]  
　　○西歷七月一日法國遞有電音到西貢言法國大臣談弼忽患急症以致政體不安勢甚危重醫士竭力診治殊與起色　翌日又到電音言大臣談弼已因病溘逝矣殊可惜也同日電音言法國外務大臣前以有事請假開缺吏因國家多故辦理諸務亟需熟手已着其回任視事矣電音又言法國連士載兵船於西歷七月二日上午八點鐘由新嘉坡動輪前赴西貢美多砲船則於下午三點鐘相繼啓程以期速低西貢聽候調遺也論者謂法國救兵 
 
 

Page 2

 
 
旣至西貢必當尅期馳往東京與黑旂又有一番備戰矣着軍兵初到銳氣正盛知兵者必乘此以用之而期收戰功也○倫敦信息云西歷六月初鋰英國下議院關門聚會有議員寶歷間於庫務大臣曰越東一役中法二國甚形齟齬將有决裂之勢倘兵釁搆成相與從事於戎行則兵連禍往道路種塞商旅不行甚非我英國之福也未悉我英廷亦會計及而擬爲調停以　持商務否耶宰臣杞公荅以今日事勢莫重於保守太平之局　不能補手其旁任中法搆成兵釁也蓋亞洲安危關於區洲通商者其利害爲甚大若有兵釁不獨有礙於英國並有礙於各國也我英廷擬欲聯合各大國出而方爲調處務使中法二國捐去謙怨言歸於好庶彼此均受其利益焉觀杞公此言是中法啓爭必將不利於大局久巳灼若觀火而將有成竹矣惟所以勸和者未委能爲中國持大體絕後患否耳似又在中國當道是有以熟思而審處之也○西歷六月十九日法國巴黎上部嚴信息云阿非利加洲到有文書得悉爹加士架島王又復以法國所立和約爲不便遵行聚衆拒命跋扈自雄法國水師提督以其反覆無常不勝憤怒立遣兵船駛進其境施放開花人砲轟擊其城市島人莫敢接戰望風而潰法軍登岸將美此富城據爲己有並將稅關搜括一空而駐兵則知以使榷貨收稅焉旋復分兵略定濵海各埠有不服者卽以砲火從事居民奔避兵燹流離失所頗堪憐憫而島王則仍倔強如故自願以身殉國不肯爲城下之盟又同日接有阿爾及耳信息據稱端尼士西南方有土人揭竿而起以與法國軍兵爲難幾於雲合響應誓以死守其上地不肯歸法人管轄法廷得出敬報卽調遣軍兵馳往剿辦着速爲敉功以免滋蔓難圖焉按法人於阿非利加洲本欲鯨吞蠶食使附近阿爾及耳諸國悉爲臣僅隸入版圖故旣用兵於端尼土脅以威力使不敢與抗顏行又乘勢移師以期戡定爹加士架島國卽勞師縻餉亦所弗恤其貪得無厭之心有可槪見已詎知諸國皆屬回葬部落風欲剽悍好動而惡靜現仍多爲土耳機屬國惟皆存其名號聊相慈縻而巳卽土耳機亦難強之悉遵約束受命惟謹况與法國政教迥不相侔而謂能得其心服以相安於無事哉竊恐法人欲專其利權正以失其利權也兵猶諸火不戢則將自焚法人何不深思之甚哉○英都倫敦初八日發來電音言法國議政局當闢門會議時有詢及越南情事以爲和議可否有成俾得息事安民同享太平之福外務大巨答以越南現已拒命致覆我軍俘我將則此仇必須報復此恨難以遽銷我法國當與告絕不復之友邦相待矣惟徵兵籌餉以與從事於疆塲俟勝負旣分罪人斯得乃可言和也按外扮大臣此言蓋以仇敵倍越南誓將滅此而朝食矣中國其可不爲籌守禦哉○西貢信息云法國所遺安南美船載到之兵現因不合水上多患熱病且自出痘者雖加意醫治而倉淬難以座愈也觀此則涉遠以攻人其勞逸固已分矣况又患病栽竊恐精銳將變　贏弱矣○東京信息謂是處駐防之法軍日夕盼望救兵馳到以壯威而拒必乃安南美船已抵西貢仍不見調遣軍兵赴援咸深疑盛由是議論紛如或言新兵染病實蕃有徙故暫留西貢以便調理或言實因軍火未足難以開仗故暫緩其行俟車火運到再商進止也○初五日海防信息云越南人進攻南定下能取勝被法兵傷有二百餘人現在河內亦甚平　法軍因築二路以便巡防一由禮拜堂以至向旁之稅廠一由稅廠以至南門砲臺又築一路由砲臺至禮拜堂便往來相通首尾相慶昨又遺砲船二稻馳往新地爲黑旂所見燃廠擊之船遂退回切三日法軍進攻許鎭地方頗有滅此朝食之槪惟勝負則尚未知海防現亦擬築巡防之路使與河內相同淮是處皆沙泥難以尅期蕆事初一晚十一點鐘越南人往攻海防鎗敞之聲有如雷霆霹霽震驚白里又以火藥焚燒屋宇居民惶恐殊甚咸謂如此酣戰正不知死所矣法兵竭力抵禦究屬匪怯不敢遠出鏖戰被越人將城外所　之木屋焚毀殆盡法或在此防守之兵僅得二十名難以抵禦狼狽逃回域中越人約攻一點鐘之久隨卽散去見京西人屋宇欲爲毀拆被法兵擊斃數人故西人屋得以保有法兵昨獲有賊匪二名卽子以繯首之刑俾知所警據傳法人自奪取東京之後關稅所入皆其所得計自西歷五日收得稅餉二千一百六十圓四月收得一千零十七圓　息又言法國不帥大臣定議選撥戰船一隊馳赴東京交水師提督科部管帶水師提督美查所管帶之船則馳回中國海面以探消息而觀動靜馬科烈已於西歷六月由法國啓程所坐之船乃巴日鐵艦也重五千八百八十一頓內載大礅十一鬥另鎗隊四百五十人又有大尼贊芬砲船重四千一百七十六頓內較大炮十四門兵士三百三十七名又亞蘭十炮船重三千八百址五墩內大炮十二門小炮四門兵士三百十七人又多威利鐵甲船內載大砲二十一門兵士三百五十人又沙威蘭鐵中戰船及依丹達礮船並運兵船五艘均奉文書整備行裝以便起程前往東京計共大小船十有二艘也若皆同抵越南必有一番大戰矣法廷又有羽檄馳告新加厘科尼亞之巡撫看將是處之兵可以調出外者則盡數調往東京焉審是法人已欲踏平越南矣尚欲和議克成豈可得哉以上諸說皆見循環日報 
[東報摘錄]  
　　○昨日三菱公司輪船來滬帶來日本報云本月初二日大坂有武員某山差在外忽有賊入其室竊去衣服約値洋三十元現洋二十五元鑫表　只値洋三百七十元正携贓而出適有小婢自外來見而大聲呼喊隣人聞聲畢集該賊以小刀擲婢及身而墜幸無損傷遂爲箘人所獲解宮訊究云○五月二十七日西倍地方遭冰雹之災該處所有藥麻豆皆爲所傷亦偏灾也 
[高麗近聞]  
　　○近得高麗信息言日本有業照相者前往高麗售其技高麗人未曾見過不勝驚喜故日有人前往照相座上之客常滿獲利殊覺豐厚也又朝簡釜山發來信息云前月東萊府伯金善植因民問戶籍久未編改擬卽再爲編查其往昔之舊册欲令投之於水故民心不悅大有抗不遵行之意乃糾衆齊赴府署與府官爲難幸該府得信早已潛入水營躱避不然卽難免此厄也該亂民因未得府官憤恨將衙署門窓拆毀至四五日之間如得安靜該府將鬧事情形由驛飛報於朝並請辭職高廷卽派巡察御史李道宰馳來彈壓先行諭令人民靜候查辦是以且下人民安靜如初東萊府左近有一溫泉日本人之往浴者甚多此次因土人抗查戶繙府官恐開釁於外人卽照會日本領事開稱近因國人有糾衆抗官之事請貴國人民暫緩赴府下左近浴身恐一時遭亂民滋擾合行照會傳諭通知一俟渾壓妥帖仍可照常也又言新任多太浦僉吏素有民望惟最不喜日本人此次蒞任該處日本前田領事卽往彼拜會該員亦十分肄待翌日答拜之時相談頗洽日本領事並贈以小照云又聞大院在心腹之斥論黨目魁李會正任應準趙秉昌鄭顯德趙采夏李載晚趙宇熙李源進等八員現均賜死又李敦應姜凡秀尹胃鉉吳廢泳等西員則處以流罪云又言仁川港近來育朝鮮人之在該處建屋造房者日見其多目下已有五十餘家而日本人尚未見有建屋擊動至中國人雖有三四名在該處探聽商務情形然亦未見有貨物運去故該港極形清淡也又言該港有某者倡議擬集股本五十萬元設立輪船公司聞高廷賢美此舉甚望其速成列聞辦理已有成議一侯股份齊集後卽向日本神戶工作分局定造船隻矣又言駐紥仁川之日本廣島鎭兵士現因瓜期已滿業由厐坂鎭派兵前往替換據該處土人云廣島鎭兵士素守紀律與士民相安無事今屆回國莫不思慕惟願新來之兵一如舊兵之奉公守法則土民之幸也 
[謀財破案]  
　　○前報載澳門有玉賈被戕一節玆悉此案已破緣該玉買向在某舖爲夥肩包出外衒玉求售及是日出外不歸其家報知巡捕竭力　訪某舖亦出告白言有通知者謝洋若干云云而迤無所獲該處有某甲者向係遊手亦不知其何業至該玉買不見之次日忽然遷居家有一夥一妻其妻不自梳粧有專業梳頭者每晨至其家爲之代梳移家之後其人仍往爲梳頭則見插戴玉器頗多異而間之云係夫由廣東購回間其價則廉其梳頭人深以爲疑及梳畢而出見某舖所出告白書有酬洋乃徑往某舖告以所疑某舖乃轉告巡捕令包探往查殊無形 
 
 

Page 3

 
 
跡回稟捕頭澳門捕頭皆係兵官聞包探稟覆終未深信乃率巡捕數人往圍其前後戶拘其人搜其室仍無所見捕頭細加查探見有一貯米之缸以物搗之覺錚然作響命瀉米面搜之原贓具在遂拘該男女等送華政衙門審問先拘其婦婦懼刑遂吐實據稱五月念七日該玉賣由門前經過夫喚之入言欲購物引之之樓該玉賈已六十歲傴樓而登夫卽持利斧斫其腦驀然倒地隨割其頸而盡取其器與夥撬開地磚納屍其中遂令捕至基處搜覓屍身徧尋無獲因復押婦偕往令其指出則第幾磚之下赫然有屍在焉搜屍時官及醫生等觀者甚衆檢騐旣畢飭爲棺殮復帶婦回署現在尚須覆訊想殺人者死無所逃刑華政署必當執法從事也 
[漏稅罰鍰]  
　　○金陵絲市以糾爲大宗而糾號又以丁姓蔣姓等五家爲巨壁如蘇杭川粵漢口上海等處莫不設有莊口碩腹之賈咸輦金于其鬥五家匪久已不脛而走金陵有某甲在某家爲夥居停以其莞鑰是謹獨親厚之縀號規矩以運貨出門爲重任甲久領是役最工心計每出門必夾帶攔桿旂帶等貨獲利益溥居停性頗豁達見甲所爲與巳並行不悖且可以匪其相助爲理之心往往密叩其歸裝厚薄與共休戚可見開創者之駕馭英才古今一轍詎居停子姪行有謀奪甲利權者同里隙而譖之久之居停意遂移甲旣見擯益出所蓄置貨詣舊交具訴所以多有不直甲之居停者甲由是轉得舊交之力未幾譖甲者知甲自張旂鼓更勸居停于甲所至設阱陷之務使折閱而後已居停果如其教並思一綱打盡中不知其毒謀照常貿易所得不如所失不數年僅存江上清風山間明月而已甲始悟居停之所爲每一念及不勝愴然旣歸再爲東隣司出納舊居停又譖斥之手自念生路巳絕不如與三閭爲伍適有學徒某在厘局充司事知甲窮困因勸甲姑充巡丁以餬口甲本有報怨之心苦於無所假手聞某言欣然元諾旣充巡丁遂爲委員歷陳糾號漏稅已二十餘年計逋厘金饉萬今某可破其奸惟須給小船一艘僞作浮家泛宅也者邏察旣確一案被獲則執一例百雖有智者亦無以爲計矣委員久悉糾爲漏　莫得其蹤跡聞甲講更授以計一日甲果伺得慣爲五家運糾之某船泊於水西門外甲移船近之並携酒食就某船遍飲其水手酒次極陳冤苦人人爲之不平酬酢數日盡悉顚末知某夕爲運貨上船之期甲卽佯病偃臥隆底暗中穴隙而窺之見其先將糾箱安置艙底上覆以板板加以釘舖排旣定果不見破綻并竊聞來午開往江口候風次早中旗爲有事上新河約返棹再爲祖餞揚帆徑去甫出江卽泊下關屇期果見某船過厘局並無阻碍徐徐搖向沙岸寄椗舟人各携夾袋笑語入市甲急約同巡船稟撥周勇齊詣該船上搜緝果在夾板下搜出縀箱多隻由巡船起呈厘局經委員查驗後申報總局核辦時五家己廣通路徑當道爭爲綏頰不意督轅巳偵察確實立檄在城司道傳案訊究前月二十六日已訊一堂據縀號供稱每匹已給錢三百由該船包費船上駕弁則稱並未收錢實係舵工作弊互相推誘當未定讞現聞議令五家歷年縀簿按此次數目照罰未知確否又聞核算約漏厘金有二十萬兩光景說者謂　丁中無甲則平日旣非深歷則境臨時何能猝發其奸甲不爲巡丁則雖欲報害巳之仇而苦無邏察之責此案何由而破哉而卒之二十年之積弊氛發於一旦豈非天道好還歟就事論事甲亦不得謂無功也 
[耳目一新]  
　　○博物之院泰西各國皆有之而中國則未之聞焉徐家匯教堂聞有是院前日往遊天文臺以爲時巳晚不及寓目深以爲憾欲專誠住觀則又苦無暇畧近則華衆會彈子房亦設有是院飛禽走獸龍蛇魚蚌大小咸具每物皆綴以牌書其名類臚列可觀大者用架小者用瓶毛羽鱗介織毫畢備神色如生最大者一隨一雉一貓一雞及海鳥數種至於魚及蚌螺之屬則名止繁多更僕難數又有海石無算象形惟肖異質天成尢足以廣見聞而資考詆雖不及外洋博物院之廣搜博採然亦規模觕具矣昨日主人邀余往觀耳目爲之一新欲擴眼界者盜往觀乎 
[請保包採續聞]  
　　○咋報載美總領事偕奧領事赴道轅保取包探買錫榮一節兹聞邵觀察接見後領事卽談及此事觀察答以國法應爾非本道所能曲從設洋人毆斃華人本道亦只能照和約辦理今係華人打死華人無論是否曹錫榮動手旣爲尸親所扭控理當收押待訊礙難取保因是彼此爭執頗動聲色良久兩領事始各言旋云 
[無門不閉]  
　　○前晚有小輪船泊於裏虹橋相近地方因放氣之門未經關閉遂致漏水入內船卽沈下該船乃西人之遊船疑船上諸人何故不關氣門以致進水故已將船上諸人拘解捕房想須解官查問也 
[再呈公稟]  
　　○前日將時時肩販人等又至英會審公廨遞呈公稟陳太守仍婉諭之 
[查究凶手]  
　　○昨日翁太守至法公堂訊案畢謂于繙譯曰前日見新聞紙載懸燈之夜有華人五名爲西人用刀戳傷昨日本分府巳飭人至仁濟醫院詢間併視傷痕據云五人中有一人己治痊而去其二人則云被西人用長刀砍傷其三人則云見西人在腰際抽出短刀遂被戳傷卽如胸受重傷之杜某亦云被短刀戳傷恐杜有性命之憂請貴繙譚查明究係何等西人于繙譯隨卽知照皮捕頭查明稟覆 
[移解拐匪]  
　　○昨報捕獲拐匪一案經陳太守於前日晚堂提訊各犯俱係寶山縣境之高橋鎭人黃厚生之子女實係王順奎拐騙來滬囑王高民雇車載往虹口適被黃厚生撞見就獲太守謂旣係寶山縣人着候備文將王順奎王高氏王袁氏王阿五四犯一併移解寶山縣究辦並論原告黃厚生投縣控究云 
[英界公堂瑣案]  
　　○包控康阿順稱緝獲竊犯王惠增搜出押票二帋一帋押尖一元錢五百吊閱知係鍍金及銀表壳二只一帋押錢五百係洋傘一頂問其表壳何來則不肯指明失主惟洋傘係竊胡德昌者今將人贓送案請究竊犯王姓供認行竊惟表壳在路竊取實難指明失主惠捕頭稟請諭登華字日報俾失主前來認贓至胡所失之洋傘前未報過捕房陳太守隨判王荷枷一月胡旣未報案殊難吊贓給還押票表壳存堂俟失主認領○顧子桐稱現寓義和棧前晚我將鎖房門時有在棧之薙髪匠欲代我下鍵初不介意當夜我確未歸及昨早回則見房門並未下鍵開鬥入內查悉軟皮箱裏之銀洋三十五元已被挖去二十元且憶藏洋時薙髪匠亦在我房其爲行竊無疑故知照該棧房報捕拘茲髪匠袁明卿送案請究袁堅不認竊該棧司帳人童雲卿稱袁是否竊洋我難指實惟袁係薙髪匠當時代客鍵門殊屬不合陳太守飭將袁明卿押候過堂覆訊○粵婦王民稱昨有同鄕二人無端到我處毀壤檯凳盌盞毆傷女孩是以訴捕論究鄭阿安供向爲疱人昨同梁阿五到院稍有口角不敢達凶梁阿五供向在輪船現難賦閒不敢擾事該氏又稱毀壤之件約値洋八元請免追賠惟求懲辦陳太守隨判罰鄭梁洋各一元撥充醫院經費惠捕頭稟鄭梁等屢次擾事請爲科罪太守謂姑念初大到案准子從輕設再掩釁卽當重辦 
[法界公堂瑣案]  
　　○朱蘭亭前因偷竊物件經漢包探拿獲究辦釋放前夜法包探又見朱在租界圖竊當卽扭住在身畔搜出質票八帋間其何來則稱四件任高橋行船竊得三件在寶仁里竊得昨日解案審訊包探稟如前質之朱蘭亭供所質之件實係己物前日惶恐悮言如不信可向寶仁里四阿姐處言間可也訊其四阿姐作何勾當答稱係開釁基者又訊伊家有幾人答稱有一女卽據包探稟稱此女卽前次公堂送縣發堂後設計保出者太守隨飭包探帶同朱蘭亭前去將四阿姐併該女提案訊供核奪○金陸民前在新街爲烟妓與飯店夥周培熟識嗣有 
 
 

Page 4

 
 
和東人王某欲娶該妓但身價需百餘元王某因獨力難支事欲中止周培聞之慨助數十元以成好事該妓遂隨王某去近又不知何故該妓又與王某離異欲委身於王耀之因其囊中羞澀意亦中攺前日忽遇周培於途卽邀至家是夜周卽宿於妓處當邀周至家時己爲王耀之所見王邀同黨羽六七人於昨日天明時一擁而人當將男婦捉住後經法巡捕知悉將該妓與吉王等三人一併拘人捕房解案請訊質之三人供詞大至掩飾惟金陸氏供內有情愿嫁周之詞翁太守謂周培曰金陸氏前爲烟妓時諸事都不究旣經貲助從良則己爲良家婦汝不應再至伊室住宿着將周笞八十板金陸氏掌嘴八十下王耀之分不應捉姦而藉端肇事深爲可惡着重笞一百板○昨報嚴比拐逃一案當經法包探會同英巡捕至河南路同興棧將周錦榮之女名翠鳳獲住據該棧云翠鳳經人以洋二百餘元買下者且並不爲歹事當卽同至英捕房訴明情由捕頭因未竟移文一時未便帶去故着該棧交保昨日法包探至公堂稟訴各節翁太守卽備文移討歸案辦理併飭包探同周至李國坤所開之客棧內將各物眼同檢點抄單呈案再辦○張阿元金全觀仝任金利源　頭爲小工前日不知何故亙相爭毆金身受重傷昨日經金之兄金和尚舁金請騐并請將張究辦翁太守訊得張金二人因細故起見惟金果受重傷隨飭移縣騐傷究辦○前報列陸阿奎之子銀全爲烟館夥陳阿保誤將開水湯壤當經挖案請辦嗣因陸愿將銀全領回自行醫治請斷養傷費云云太守着將湯傷醫好再行判斷在案昨日復經陸將銀全舁案聲稱現在傷勢甚重請恩定奪翁太守騐得燙傷之處均已腐爛隨謂陸曰當時本分府欲送仁濟醫院醫治爾希圖斷錢而願自行醫治刻因傷重又至公堂價請人雖至愚而情殊可憫隨着包探送往仁濟醫院看視務須本人在彼照料陸供小人一日不做一日不活母親已病在床褥自已無暇前去太守謂銀全之性命亦甚緊要不可糊塗况醫好之後仍酌斷養傷費與汝于是陸遵斷而去 
[小時二章寄贈霧裏看花客卽乞教政]  
　　○何處看花好名花滬上多羣芳難拂拭近事廣搜羅才大心能細情豪氣益和似憐西貢外平地涌風波　謂論安南兵事○我媿燕然筆闔中學大家一篇遺集在六載賞音無海國勞傳播泉臺免歎吁感深葑菲采寗止爲吾徒　亡妹昭如遺詩承錄登報 
　　罪西椎也求政草 
[來扎]  
　　○啓者昨有經募友至會館謂初四日第一次收數清單登報上之不留名捐洋廿元請註吳汪祥所捐囑代登報更正又接震澤借米公所來信云六月十一日收到無錫五河浜卡田局寄來楚北養貞子捐洋兩元一併殞代登報以申謝悃 
　　絲業會館　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[梅溪洪民節列雙褒錄序]  
　　○徽鼎爲朱子之鄕千百年來人皆明法度而勵原恥蔚乎江南禮義之邦也且其地多山峰巒深邃南宋至今面兵革之虞而居期間者歷世旣長所在成聚往往有之若洪氏其著者也洪氏自唐建中朝馬徽越二十七世土其君者勤幹成家明天順初獨卜築於歙之梅溪梅溪者舊多梅氏故名自洪氏居之綿瑞延延其地遂無別姓書洪氏之積累者遠矣迨入國朝二百餘年海宇承平長養生息而徽之上風最厚鮮狙詐浮靡之習無何咸豐中粵寇滋亂蔓延於湖湘江浙間雖徽郡千百年完書　區重山峻谷悉爲賊蹤之所出沒而梅溪適當其衝其掠所加視他邑尢慘比癸亥中子間　王師克振逐次蕩平曾文正秉節兩江首建臺採訪忠義局卽屬徽人汪君士珍司其事前後得梅溪洪氏之死於難者男女凡三百數十人是皆不必有守土之責一命之榮而　然莫肯少污其志被死如歸如此其衆余於是嘆徽人之德化之所由感與風俗之所以成已非一日而紫陽之流風餘韻終不可泯則洪氏之積累者白此益遠矣嘗按與地志黃山高四千仞有三十六峯其深厚峻拔之氣鍾於其人男子得之以樸誠女子得之以貞靜其安當處順有必然者一旦猝嬰變故而苟無確乎不拔之操含恥倫生爲出僇辱豈不貽山靈之羞哉若洪氏者抑何其偉也余竊謂人生皆有死子死父婦死夫死而得其所則亦己耳當具投繯冒刃生且不顧初何意於邀褒寵而釣聲石然而　朝廷之旌卹典册之表所則又天量之正而人心之公各有不容已者洪禾文翰洪氏衣士也少負俊材善著作不忍沒其族之忠義思有以慰英魂於九泉而發其幽光於不朽遂承樹坊建祠之後體曾公採訪之盛心陣汪君之册按戶而稽以節稱有若人以烈稱者若人人各爲傳彙而錄之名曰雙傳昭　國恩也其將彰同族之休且以風天下後世俾有所徵信也鳴呼洪氏之積累更何如哉余未履徽之地而心儀朱子之邪久矣故因洪君族人仲祥之請而爲之序 
　　光緒六年孟春月之幾望詹事府左春坊左中允前廣東學政興化劉熙載拜撰 
[新築府四章美雲五新政也]  
　　○華堰門　華波堰在崇陽西鄕自唐以來上下畈屢因爭樹搆釁去歲釀禍尤鉅雲五由應調崇實爲治斯訟也勘結判語八百餘字見者心折化大爲小化有爲無循史用心與武健庸懦指迥別焉　利所在人必爭上下畈同兹情爭官　伐官樹民不畏官官不敢怒譬如養驕子愈撫則愈啼同室之門救者誰舊尹來民釋撼匍匐公庭乞履勘兩畈之閒男婦千餘　立無聲咸視官輿官下輿步洲上民不敢離亦不敢抗官知爾民曲折多但論曲直將奈何官心苦民心樂上下畈民往來數虞芮質成世再見昔訟閒田今讓畔○多士來　崇陽實官爲士民交惡遂倡罷考之議聞雲五重來民情大定士氣益和縣試文童千三百餘人武童三百餘人舉無閒言武童并以作有人才四字製橫額誦之云　今之學童古士類歲科邑舉文武試舊尹不去士不前豈伊舊尹皆非賢腎尹去邑逾十年重來撥雲見靑天手持明鏡虛堂懸郊祁名次同後先　文童舒鎭觀榜首舒鎭圭三名弟兄也　人材作育見不偏有士百步楊葉穿持以冠軍皆曰然赳桓再拜儀肅虔先生堂上坐嗎絃北鄙殺伐何有焉問君何治士氣聯平生愛士不愛錢○嘉魚歎　熊定國嘉魚縣學增局生員以武功得七品官自言於天台山遇異人授以符能禦砲從教匪劉志剛於湖北會垣謀逆中露竄崇雲五獲之解赴武昌誅於武員誅於武勝門外　朝離嘉魚境暮向蒲圻宿問君胡爲然漢江波浪蹙蛟　上平陸君身寍曰龍今晨乃魚服潛蹤來崇陽漁師綱正張一入不得出利刀刳君腸腸中何所有中有一卷書其上篆符錄兵火劫可袪君昔游龍門應知進退理恃術底滅亡何如汾河鯉君死勿更悲　盛世無鯨鯢漁師矧慈愛不忍竭澤爲破巢有完卵君看原上枝○開錢帖崇陽近來行使花票百金之本每出數千買之票一旦票集勢將倒閉雲五亟示諭錢棧分期清給不得塌騙頃刻事定聞月來兌付者不下萬餘貫商民交利亦仁政之大端也　官不行鈔私行帖一貫靑蚨衹一葉其利有十害則百持帖取錢錢逼仄逼仄難爲計乘閒思倒閉縣官曰哈兩毋然展期出錢亟示諭官示懸村民喜各持寸帖返鄕里商人漢上買錢回市井交易無疑猜村民先後持帖來兌錢人手歡如雷緩靈亦可縣官活我不然將軍告身不得謀一醉一衹廢帖作何事 
　　蜀西樵也初稿 
 
 

Page 12

 
 
[京報第四百八十號]  
[光緒九年六月初七日京報全錄]  
　　宮門抄○發抄　旨四道○侍郎游等　奏請飭等撥河工需用銀兩摺○閩督何　奏在請接襲三等男爵摺○署雲貴督岑　奏悉革知　片○六月初七日兵中太常侍大僕寺府黃旗値日無引　見○明安假滿請　安○穆隆阿謝管新舊營房　恩並請假十日○福錕謝專操大臣　恩○廣西右江道啓莊謝　恩○記名總兵吳大興謝　恩○伯王續數十日○召見軍機○發抄　游百川等奏川督丁實楨捐銀三千餘匯東作爲賑欵如有不敷再行設法籌撥統俟事竣一併報銷奉　旨知道了欽此○玉亮奏估料修理伊通阿佐領演隨等工銀數奉　旨工部知道册併發欽此○又孫堪飭赴吉林府任委用同知雙全署長春廳通判奉　旨知道了欽此○林章元交銅仁府屬數水請兩免糧額奉　旨着照所請戶部知道欽此　○○察看山東黃河倉塲侍郎臣游百川山東巡撫臣陳士杰跪　奏爲覆籌河工事宜遵　部議詳核應用工需確數　懇　飭部豫爲籌撥以資舉辦恭摺具陳仰祈　聖鑒事竊臣等接准戶部工部來咨會同核議臣等先後會奏察看黃河酌擬辦法各摺睡於四月初七日具奏奉　旨依議欠此欽遵抄摺咨行前來查部臣原奏以臣等所議一條將疏濬河道亟築縷堤議准照辦具分洩黃流一條應則量地勢再行籌議並經戶部以議准二條先爲籌撥銀四十萬兩迅速解東俾濟要工等因竊以山東河患年甚一年其故在河面本窄河身日淤日高黃水勢大萬不能容非盡關入海之未能通暢也方今籌辦河防考之成法叅以時宜祇有從長補救之方實無一勞永逸之計臣等前陳疏堵分三策係周歷上下游詳細審度就形勢之所宜喝患慮之所及務救穩愼原不敢謂悉合機宜且深知籌欵准艱所擬之條必力求用項較省以期撙節經費今競部議各節復行曾商有不得不再爲審度有謹詳細籌議以　聞查部議以疏通河道用鐵箆子等具原係成法自屬可行除添造船隻修轉器具並水手口糧死將來所需歲歷各項君用亦須通盤籌畫等語查造船制器等項臣百川前奏約估需銀二萬餘兩現在船　隻甫擬排活器具正在製備應俟齊全伐駕駛拖試計算工費及水手口糧確數始能核准並將來歲修城費若干由臣土杰隨時核實酌定再行奏報又部議添築縷堤軍堤均准照辦其丈尺做法亦必以鍍寬八丈頂寬二丈高一丈二尺爲率津貼銀兩當以近案爲權衡將來歲修經費是否借資民力抑項仍動　帑項並能否由官經理均應妥爲籌議並令剋期赶辦於伏汎前告竣等語臣百川前奏上自長清下抵利津先築縷堤一道兩岸約千餘里每二方就辦過成案酌給津貼需銀四五十萬兩原擬兩岸本有民埝率計可得十之四五且就民埝修培無須給子地價是以減之又减從少約計惟其時擬築縷堤之議原與設壩减水相輔而行竊兾水勢旣減就民唸加培或可藉資保護今分洩旣防流弊則黃水仍歸一壑民埝逼近河壖與水爭地實難深恃臣等細心商酌自以一律普藥重堤爲宜民埝亦准稍爲津貼以保沿河村鎭而順輿情夫築堤之法愈厚則愈堅照部議高寬丈尺洵爲穩固可靠按底寬八丈追寬二丈高一丈二　每丈計土六十方每重一萬八百方自長清起至利津止計六百七十餘里兩岸共計一千三百四十餘里總共需土一千四百五六十萬方其塡平溝凹應需土方尚不能懸估在內津貼銀兩以近案爲權衡查最近之案莫如桃園新修官堤據報每土一方除成平外津貼銀一錢五分八厘七毫三絲零每里用士一萬八百方需銀一千七百十四兩二鐘八分五厘零一千三百四十餘里除成平外約共需銀二百三十餘萬兩尚有委員紳董薪水及各項雜支不在此數其堤基壓佔地畝旣非加修民埨自宜結予地價查光褚二年賈莊舊案每畝係給制錢五串文今以底寬八丈計之每里應壓民田二十四畝一千三百四十餘里共計壓地三萬二千數百餘畝需制錢十六萬數千串文約扣銀十一萬餘兩查賈莊所壓之地半屬瘠區今由長清至利津膏腴居多每畝似宜酌加銀數錢以示體恤又須加銀一二萬兩除成平外統共約需銀二百四五十萬兩此照部定高寬丈尺核計之確數也查桃園上年新築官堤係底寬六丈頂寬一丈高一丈若此時仿照丈尺興辦以後逐年增加計每里需土六千三百方扣銀一千兩一千三百四十餘里總計約需銀一百三十餘萬兩加堤基所報民田照六丈寬折减一千三百四十餘里每里十八畝應壓民田二萬四千餘畝約計地價報九萬餘兩除成平外統共約需銀一百四五十萬兩此現擬仿照桃工高寬丈尺核計之確數也應否仍遵部定章程抑或如臣等所擬辦理伏候命下遵行其將來歲修經費如悉動帑項未免歲糜鉅欵旣未設立廳汛難以責成亦無如許營男可資分布應仿照濮范壽陽北堤成案卽令各州縣民夫就近防守按里發給津貼其需用椿料之處於春初官爲儲備督修大汎時遇有險工抽調附近營勇協同民夫搶護以免疏虞至如期辦竣臣等私議亦思如是惟現奉部文業已四月中旬距伏汛僅止月餘若必尅期舉辦每日需用民夫五十餘萬正屇農忙無從招集徒使百姓驚擾揆度情勢萬赶不及又部議謂分拽黃流恐滋流弊令臣等再爲籌議等語查分水一策亦是舊法桃濬引河量水淺洩前河臣靳輔治河方略屢屢言之臣等叅用其說本於萬難之中勉求援拯之計固未敢意在試行亦實難確有把握况築堤之費所需已鉅挑河之費兼顧尤難應照部議暫從緩圖至築堤工需部臣不待臣等請撥先撥銀四十萬兩具見部臣先中圖功顧全大局然臣等尚有不能不瀆請者查堤工一千三百四十餘里照部議原定丈尺除成平外約需銀二百四五十萬兩卽照臣等所擬除成平外方需銀一百四五十萬兩現奉指撥四十萬兩照部定欵項僅六成之一照臣等所擬亦僅得四成之一且各省雖奉指撥　解　尚屬無期卽係秋後興工撥欵亦恐難全到必須由本省先行設法籌墊東省近年庫款本已支絀加以上年秋冬至本年春間辦工辦賑共計用銀七十餘萬兩之多實已筋疲力盡今籌本省河工自應責無旁貸縱於藩運各庫竭力羅掘亦不過能籌三四十萬兩卽照臣等現擬辦法計所短淍三七八十萬兩照部定丈尺所欠尤鉅懸撥旣極艱難解到更須時日若開辦後停工待欵關係甚重耗費亦多臣等再四籌思實未敢輕於一舉惟部議有工程應用確數應卽詳核具奏如有不敷中部陸續籌撥用敢通盤籌畫詳細具陳仰懇　聖慈　飭部覆核預爲指撥有着之款與前撥之數一併勒限迅解來東以濟工需地方幸甚臣等現以伏汛將至不敢不先事籌防業將調利舢板等船先行搶帶製成器具沿河上下梭刷臣士杰於藩糧兩庫各提銀八萬兩會同臣百川派飭印委各員督率勇夫先擇險要之處遭緊修築俾資桿禦以仰副　朝廷保衛民生之至意至前請疏通小清河係宣洩南岸之清水减入黃之支流與治河相爲裏鬼現據派出委員稟閱查勘形勢南岸各州縣非設法開通不足以消弭水患惟估計工費亦復不少恐難兼營應俟查明能否稍給津貼借貸民力再行覆奏所有覆籌河工事宜並確核工需細數籲懇　飭部預爲續撥緣由謹合詞恭摺具奏是否有當伏乞　皇太后　皇上聖鑒訓示再土方按照例價爲數甚鉅此次估計係照外間津貼核賈確數以期撙節合併聲明謹　奏軍機大臣奉　旨該部議奏欽此　○○閩浙總督臣何環跪　奏爲查請接襲三等男　恭摺仰祈　聖鑒事竊原任浙江提督邱良功因廢除海盜祭牽被賊槍　　　　謹旨封爲三等男照倒承襄欽此先經讓嗣綺長子邱賜想照例裴術匪陞河南南陽鎭總兵進測捻匪陣亡所遺三等男尉又經邱良功崎長孫邱炳忠年志及貸呈請前君辦督臣徐宗幹媳准接襲支食半俸嗣因及歲請資送部帶領引　見發回本省收標於船工告成案內奏准以副將制閩浙水師儘先補用委署督標水師營叅夥篆務於光緒六年六月十五日在任病故呈經咨部註册在案茲據署福建同安縣知縣黃據農查明該故員邱炳忠親生嫡長子所世藩現年十二歲係鳳立官邱良功請長曾孫側役投襲三等男符支食半俸　取族保鄙佑圖冊供結加具印結檢同原領　勅書遵照新章徑詳到臣查核例案相符應請准予丞襲給予半俸俟及歲照側辦理　該關冊供黠　勅書咨部查核外臣謹恭摺具陳伏乞　皇太后　后直聖鑒　勅部核覆添塡　勅書發領施行謹　奏軍機大臣奉　旨該部議奉欽此　○○岑釁英等片　再雲南曹弭思矛地方爲產茶之區乃滇省土貸大宗向於思茅廳設立普思厘局委員抽收茶厘本年聞該處產茶甚量銷路亦均暢行乃節據該局月懚　厘數目轉較减色　督同司局密加察訪茲據　司唐烱會同臬司李德莪查明該局員補用知府張邦傑解繳省城總局厘銀係由光裕豐商號匯兌派員親赴該號查起帳匯及該　已　照兌底票詳加查核計匯省銀兩數止與解交總局　金銀數大相愚殊頗有收多報少任意侵蝕情弊且恐匯兌銀兩尚不止光裕豐一號旣已查出寔據兩惠　查辦詳請叅提審前來臣等覆查無異相應請　旨將雲南僅先補用知府張邦傑先行革職以便提省審辦俾重公欵而意厘務謹合詞附片具奏伏乞　棠鑒副示謹　奏軍機大臣奪　旨着照所請該部知道欽此 
 
