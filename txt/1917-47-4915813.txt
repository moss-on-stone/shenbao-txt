# 1917 - 47 - 4915813

 

Page 1

 
 
   
 
 

Page 2

 
 
時評 
[是非利害] （冷） 
是非易决者也利害難决者也是非之决即或有誤而其决時不至無所適從也何則是非之辨無旣往將來之别也若利害則隨時以變遷使無先見之明斷不敢輕於臆斷平常之事且然况於自古未有之歐戰乎是故對德舉動抗議書旦夕立就而絶交與加戰至今遲遲未有所表示也 
雖然利害之爲物實無定形其至確之憑證必以其已之本能以爲準利化爲害害化爲利事所恒有若僅於利害中究利害我知永無能决利害之方也 
專電 
　北京電　第二步確已决定但頃因德竭力爲非正式之緩和運動使中國預定計畫不能急轉直下又須對付恊約方面外交將陷困難 
　北京電　昨國務特會議外交事已大有進步如無他種障碍則一星期内第二步或將發表 
　北京電　政府接顏使電德外相曾與爲非正式談話謂濳艇新計畫不能中止惟圖中德親善有方法可以救濟中國如嚴守中立則戰後有利並聞該外相曾特别指摘與我最近之某國云 
　北京電　外交界消息日外相曾對我章使宣言希望中國加入戰團加入以後日本當竭誠尊重中國主權絲毫不涉干涉内政之言動云 
　北京電　章使電告據日外務大臣公文聲明中國倘加入恊商國關於中國内政决不干涉惟東亞和平又中國治安問題日本對於恊商國須負責任 
　北京電　昨衆院外交委員謁元首黎對於歐戰情形極爲詳晰並示議員以巴爾幹方面之地圖最後言予居總統地位庶政由内閣負責余維以國民多數意嚮爲從違不表示態度 
　北京電　梁任公赴津迓馮副座王家襄由寗同來隨員中著名者爲林宗孟張君勱 
　北京電　馮河間今午（二十三）可到公府派哈漢章蔣作賓赴津並派黎澍金永在正陽門蕭司令帶隊兩連在車站分别歡迎　北京電　馮副座於二十一晚間一點五十分由浦起程到蚌倪嗣冲同乘車送行二十二日上午十時二十四分抵徐下午一時三十分由徐北行倪亦南旋計馮張倪會晤三時許 
　北京電　馮寓禁衛軍司令部今午（二十三）在公府與各國務員便餐政府定星期日在公府開正式歡迎會聞馮此來確重在外交至改组内閣雖有此主張但不成事實擬月内即返寗云　北京電　馮副座今午（二十三）十一時三十分到京迎者國務員及四十三團一營與警備隊外團體僅體育會及中國公學學 
 
 
 

Page 3

 
 
生馮到即進總統府 
　北京電　丁世嶧辭職府秘長擬以夏壽康繼任 
　北京電　丁秘書長辭職後斷任者近以張一　夏壽康呼聲爲最商馮副座亦有推薦一說暫不正式任命於現秘書中指派一人代理秘長職務 
　北京電　海部决改滬海軍輪機處爲總司令處暫由曹次長兼管 
　北京電　陸部擬在吉黑設　　廠 
　北京電　參議院今日（二十點） 
半開會副議長主席讀拒却逮捕毆鬭案議員文照送楊永泰動議修正懲戒逃席議員規則否决丁世嶧質問上次約國員出席來否答再電催依程（一组）縣分庭法（二）森林法均總統交議法農兩部委員出席說明付法制股審查（三）保利煉錢合同恊議會委員報告後分兩派（甲）李述膺龔玉崑韓玉辰等主不用表决（乙）解樹强湯漪陳銘鑑等主不加討論即付表决抗爭至三點二十分告休息復開提起終局可决先以無須表决付表决在場百五十三人起立者八十五人多數復用反證表决起立者五十九人少數案遂成立（四）鴉片治罪條例自九條起續開二讀至十五條止除十三條全删九條依李兆年修正加坐誣一項外均原案通過段總理復電無暇由内財兩部派委員五人到院丁世嶧首質問收土事傅與英使伍唐政府均有關係究誰主動財委王答出馮主張本員衹能就財政言一因報効結束爲難二製藥有美日先例三用舊公債收買不加人民負擔故馮意無庸國會通過謝家鴻指原合同駁詰財委答引條約解釋丁世嶧再問馮外其他有無同一主張之電來答無又問已否經過閣議現定辦法如何答衹知付議他非本員能詳湯漪請主席轉詢　　中以否詳答内委劉登台衆要求聲明爲負責之言答須視問答範圍爲斷先將收買理由說明查三省開禁合同雖爲本年三月末日止惟中英禁烟條約限在西曆一九一七年禁絶手續上必須經過會勘未勘以前洋人尚不承認今合同期限雖满而條約未到期現有六省未禁絶政府爲提前計故定此議使其不再進口龔玉崑部收買後是否可保不進答可下封禁令胡　城問究竟存土若干價若干所定辦法如何答存土可一千八百箱許每箱八千兩購後作藥品又問藥何用答治病治何病默然丁世嶧謂所答不得要領應令國員下會自來并將關本案文件及馮電底送院委員承諾而退時近六鐘散會 
　東京電　駐日章公使及陸宗輿二人今午在中國公使館宴請日外相本野及藏相勝田外務大官等首由章公使致開會詞本野外相述謝詞就宴二時半散會 
外電 
　北京電　政府諭令各機關呈報所僱德員人數茲海軍部查明該部有德人二江南製造周有德人四南京雷電學校有德人五煙台海軍學校有德人五漢陽兵工廠有德人二統計以上海軍部所屬各機關共僱德員十八人已據實呈報政府（三十二日） 
　北京電　政府積欠清室優待費逾一百萬元曾經催索昨財政部已交付三十萬元（二十二日） 
　北京電　川督羅佩金電請准　鹽稅一百萬元以作編制軍隊解散兵士之經費並請發給恩餉俾遣散之兵士不致流爲盜匪估計四川刻有蜀滇黔各軍不下數萬人若不迅速設法資遣冗兵則變亂恐不可免（二十一日） 
　廣州電　粤省省議會昨日開會粤人極駁斥省長更易之說優秀分子皆擁護朱省長以期　賭興學改良社會南雄境内有兵二百於上星期日譁變殺死十五人但該處情勢今已安靖（二十一日）以上路透電 
　北京電　梁啟超今夜離京赴津（二十二日） 
　北京電　日本代使今日至外部拒絶中國關於厦門警政之提議（二十二日） 
　北京電　馮副總統今晨十一時半抵京十車後卽赴總統府大約將留京半月（二十三日） 
　北京電　陸軍部向國務院提議國内各兵工廠應歸陸軍部直接管轄（二十三日）以上德文電　北京電　據聞馮副總統今日嘗對政府某要人露其贊成中國加入恊約國方面及望更换財政總長之意（二十三日） 
　北京電　馮副總統由寗啓節北上途中與張動倪嗣冲張懷芝等會談旋於今晨抵津小憇後於午前十一時三十分安抵北京總統代表及段總理以次各國務員文武大官參衆兩院議長以次各議員各界代表等多數人在車站候迎副總統下車卽乘總統所派之第一號汽車入總統府馮氏之來京影響及於時局問題者當必不少此一般人之預期也外人間之觀測亦以中國之加入恊約國與否當視馮氏之意見如何决定云（二十三日） 
　東京電　馮副總統入京之結果中國時局必有進展卽確定與德斷絶國交並其他之大方針此東京一般人之觀測也（二十三日） 
　東京電　陸宗與氏定於二十七日由東京啟行赴神户附乘便船歸國中國駐日章公使本日在公使館特備午宴招待陸宗輿氏林公使及本野外相勝田藏相等（二十三日） 
　南京電　駐寗德國正副領事連日奔走歷訪官紳力言此際中國如果加入恊約國方面爲中國之蔣來計殊無可取云云極力施施其防止之策（二十三日） 
　南京電　警察廳長王桂林前夜隨同馮副總統北上王氏此行係爲參列全國警察會議並以副總統府諮議官之資格參與會議中德問題（二十三日） 
　奉天電　奉天之時局一時旣稍平静茲因張督軍之部下軍心漸去權勢稍衰第二十八師長馮麟閣等乘機復起作難要脅自爲奉天省長第五十三旅長湯玉麟則强請爲第二十七師長聲言右不允卽當各取自由行動等語大肆威嚇因此奉省人民均甚恐慌目下正由省議會商務總會及他團體奔走運動居間調停（二十三日） 
　濟南電　前抗督軍之命希圖擾亂之濰縣民軍第二團現已解散大半該團長王貫臣以下各將校悉被逮捕於二十二日槍斃（二十三日） 
戰電 
　亞姆斯特丹電　佛蘭克費特報載稱美國致奥國關於濳艇戰略之覺書已使奥美邦交瀕於危境終必决裂無疑（二十一日） 
　華　頓電　美政府於星期一日致文德政府要求釋放所拘約洛台爾號輪船之美人前次詢問旣無满意之答覆故此次公文未定答覆時限（二十一日） 
　亞姆斯特丹電　柏林官報謂德政府得正式消息謂美國决議不没收美港之德船及拘禁德船之員役後卽將約洛台爾號輪船之美人開釋（二十二日） 
　華盛頓電　陸軍總長與威爾遜總統會商後宣稱日内擬以普及軍事訓練議案提交國會（二十一日） 
　倫敦電　海軍大臣　森爵士今日以海軍預算案提交下議院各項用欵並未規定並請議院准其添募四十萬人據稱至上年十月止運過海面之人共有八百萬之多此外尚有爆裂品與戰品九千五百萬　而所過不測之事僅一二起自開戰至今船舶之受海軍檢查者共二萬五千八百七十四艘濳艇戰爭及未經解决之重大問題但今正設法抵制之故其鋒芒必能逐漸消減海軍部已羅致富有經驗之員設立專局精心研究抵制濳艇之方法前兩月内武裝商船之數增多百分四十七有奇其武裝且於每星期内改良之自十二月一日起至十八日止恊約國與中立國商船被沉者共六十九艘載重皆在千噸以上共計二十萬一千噸一月份同一時期内共沉六十五艘計十八萬二千五百二十三噸二月份同一時期内共沉八十五艘計二十六萬八千六百三十一吨噸自二月一日起至十八日止抵英之船共六千一百七十六艘離英之船共五千八百七十三艘危險區域内無論何時輙有船三千艘自敵濳艇作戰後商船有武裝之得脫逃者占百分之七十五無武裝之得脫逃者占百分之二十四嗣後抵英與離英之船數及被攻與得逃之船名均將宣布以供衆覽（二十一日） 
　亞姆斯特丹電　德國國會委員會近秘密開會以聆各大臣關於無限制濳艇戰略問題之宣言外相齊末满氏詳述對美之地位其結語謂彼信德國可用濳艇逹其目的海軍大將卡貝爾氏謂濳艇戰略之效果已出豫料英報由政府授意不將所沉船隻一一揭載故不能知其沉没確數德濳艇雖有多艘尚未駛回但自二月一至今想無一艘遇禍者據已回之濳艇報稱英國防禦計畫仍如舊日範團北海中全無航行之船隻英國必要品來源之減少已臻危點十二月份所減之數大逾一九一六年全年較一九一五年所減平均之數云（二十一日） 
　倫敦電　德國公報云亞美蒂愛爾南面之英軍奪路攻入德軍陣地卽被逐出德軍於戰地檢獲英兵死屍二百具（二十二日） 
　巴黎電　蕯洛尼加戰報云全陣線砲戰頗活動塞里斯附近近加庫柯伏陣缐有哨隊戰事法軍襲擊杜伊蘭湖附近之山巔一處俘　若干人法飛行家甚爲活動曾與敵飛機交戰數次及以炸彈擲擊塞里斯與美爾庫克附近之適兵縱隊頗得利（二十二日） 
公電 
張開儒申明南雄滇軍譁噪電上海各報館均鑒邇來粤中痘症流行軍隊所駐壯夫聚處傅染尤速曾奉陸督軍命令軍隊須一律施種牛痘以免時疫開儒奉令　即通令所部次第施種詎有駐紥南雄三十一團第二營少數目兵不識種痘之益抗拒不稱官長訓誡稍嚴遂有五六士兵於巧日抵抗譁噪意圖搗亂報該團長官維持得力立卽制止並將爲首者鎗决數人現秩序如常地方安謐誠恐謡傅失實特此電聞以釋　注駐粤　軍第三師師長張開儒叩馬 
要聞一 
[馮河間請收買存土原電]  
收買烟土一案反對之聲屬於中外茲見某京報載馮督軍上年十月養電一通凾錄之以供衆覽該電云上海洋藥公所要求展限售賣一事自奉政府命令後洋商亦知我國對於禁煙手續純取嚴厲主義其希望展限之目的萬難逹到但存土甚夥若不預計處分辦法一旦限满將受莫大之虧耗其心亦必不能甘或竟牽入國際問題尤恐多生枝節現聞該商已向中央有所陳請國璋未悉其詳竊意此事旣防貽患將來必應速爲解决今若許商人停止報効之欵售至限满以後責令將存貨自行運回此種主張固極正當惟情勢扞格未易實行若目前一仍舊貫合同限满由我國政府將存貨儘數收買銷銷仍酬該商以餘利　特財力不逮且於禁煙條約適相牴觸則流弊更無底止爲今之計此時報効售賣照舊辦理限满餘存之貨無論多寡槪歸中央準價承以公債票作抵定爲十年之期分次攤還鴉片一物在東西各國本屬藥品聞美國每年行銷二千餘箱日本亦年銷六百餘箱我如援彼先例於禁煙條約期满後將此項收受存土作爲藥品由官醫簽官分地行銷預算不及十年必可出脫罄淨逐次攤還抵押公債可無失信之虞内地禁種禁吸之進行仍期以明年年底收結束之效果是履行禁烟條約並無違背此後與英政府之交涉亦可以永斷葛藤似此一轉移間實屬兩全之策三省售賣原案國璋本不贊成刻下於已往之失欲圖挽救自未便　默不言特以管見上陳仍希中央主持裁酌施行云云 
[南京快信]  
今日（二十三）爲齊省長五秩晋七誕辰軍警政商各界均於午前九時赴省署慶賀 
新任滬交涉員朱兆莘昨日午後二時抵寗今晨赴省署視齊省長壽准晚車赴滬履任 
張一　已隨馮副座北上 
軍警近日戒備更嚴駐　各國領事署及敎堂亦已加兵保護 
國會議員孫潤宇發起之蘇學會下月初卽可成立其主任幹事爲曾樸蔣懋熙張延齡等數人陶保晉發起之韜園地址亦已擇定（即舊韜園之東側洋） 
房）現正從事修理一俟工竣即開成立大會 
明日（二十四）爲上丁祀孔之期齊省長擬親自主祭金陵道尹俞紀琦政務廳長曹豫謙陪祭江寧縣知事吳其昌已籌備一切 
海州鎭守使署電稱海屬大股土匪業已擊散請勿添軍入境 
 
 

Page 4

 
 
[禮拜六拍賣稍漬箱頭寳和洋行]  
准于初三日下午二點半鐘在本棧拍賣稍漬油光紙念七件彩紙三件洋燭包紙九件紅茶一百六十箱紅頭自來火三十箱元白木紗四箱洋燭一千箱天青呢二箱蛋黄粉十七箱蘭花皂六十箱呢克而一箱檀香十担聽頭食物並另星什物不計此佈寳和洋行啓 
[禮拜六拍賣]  
魯意師摩洋行始創自同治十三年即英一千八百七十四年 
准于二月初三日十點鐘在本行拍賣小狗二只割草車一部大熊及皮毯子一條唱戲　戲片碪料器鐵床電　十八只用鹽水並油以及各種外國木器什物並女鞋子女衣服等再於午時拍賣三只汽缸汽貨車一部等貨不計今日可看此佈　魯意師摩洋行啓 
[禮拜六拍賣舊木器寳和洋行]  
准于初三日上午十點鐘在本行拍賣脚踏車打字機器柚木緞面書樓椅子式書橱信箱寫字檯椅鐵裁縫山扒酒架大菜檯椅火爐畫鏡鐵床小囡床籐椅舊衣服並另星什物不計此佈　寳和洋行 
[禮拜六拍賣義記洋行]  
啓者禮拜六卽初三日上午十點鐘在本帳房内不限價拍賣各種母子利巿繡女綠魚翁洋紅標等貨此佈　義記洋行啓 
[瑞和洋行禮拜六拍賣]  
准於初三日十點鐘在狄思威路第一百六十七號住宅内拍賣書樓大菜間臥房浴間厨房等木器洋琴風琴留聲器電風扇等以及另物不計預先一日可看此佈 
[華商拍賣每逢禮拜六]  
准于下午二點鐘在本公司拍賣零躉疋頭洋貨兼拍絲織花呢等貨届期請來面拍此佈　　上海天津路華商公司啓 
[瑞和洋行禮拜一拍賣上等住宅]  
准于初五日十點鐘在靜安寺路第二百○一號住宅内拍賣書樓大菜間臥房浴間厨房等木器洋琴電燈小囡車以及另物不計預先二日可看此佈 
[瑞和洋行禮拜一拍賣]  
初五日下午二點半鐘在本行拍賣橡皮雨衣布七十二卷蘇袋拾包機器油四十四聽烟絲十七箱執鎖一箱包皮紙三包衛身衫留聲器片子八十打餘巾廿打以及橡皮東洋車胎另物不計　瑞和洋行啓 
[禮拜一拍賣住宅寳和洋行]  
准于初五日上午十點鐘在公平路六號内拍賣串堂書樓大菜間一應木器什物窗簾地毯鐵排大號洋琴銀器刀叉磁器玻璃器白漆鉄床大橱粧檯斗橱東洋床電汽風扇電燈沙法大椅以及一切另星什物不計此佈　寳和洋行白 
[禮拜二賣拍奉法公堂諭貴重房産方單寳和洋行]  
准于初六日下午二點半鐘在本行拍賣方單坐落二十七保一區五圖景字圩第四百零四號業户年德良則田七分七厘五毫上連平屋四間半該地相近法界寳隆路中叚即德文學堂後面季姓宅基又二十五保一區四　改字圩第四百零九號業户譚金根則田四分五厘三毫上有舊平屋四間土名　　宅又十六圖長字圩第一百二十六號業户袁貴榮則田四厘又一百十五號則田四厘又一百十五號業户李渟山則田八厘又一百零六號陸三觀則田八厘又一百號王國英則田八厘又三十三號周少弟則田一分三厘七毫又二十四號金顧氏則田三厘又八圖忘字圩第一百二十七號沈徐氏則田二厘該地相近大南門又二十六保四區二十五圖覆字圩第七百十九號蔡念劬則田四畝六分九厘八毫該地在梅家巷相近倘貴客欲知詳細向小行帳房内詢問可也此佈 
[每禮拜二不限價拍賣公平疋頭貨]  
啓者於禮拜二上午九點半鐘在本棧内不限價拍賣公平洋行由英國名廠運來老牌疋頭各貨按期刻有貨目簿詳細載明並列各貨樣任客觀看兹將本期拍賣各貨開列於後計元羽綢元泰西緞尺六元絨色花素羽綢花羽布棉呢絲羅緞洋紗細布巿布原布漂布漂洋標洋紅布等人虎棉法羢於本月二十六日起按期排呌　上海英商瑞和洋行啓 
[禮拜二拍賣上等住宅寳和洋行]  
准于初六日上午十點鐘在赫德路五號内拍賣上等來路亞克色帽架書樓柯書橱紅木花架大號書鏡油畫特式窗廉地毯大號鐵排洋琴全副大菜間式銀器橱落地鍾上等銀器磁器玻璃大衣橱石面湯檯新式粧檯木床電風扇打鳥鎗以及一切另星什物不計此佈 
寳和洋行啓 
[失竊聲明]  
今在本行被竊去羊皮馬褂乙件内有步瀛本票乙紙第卅三號元月念期洋一百元巳向該號聲明作廢特此登報大昌洋行高運記啓元月卅日 
[海定洋行禮拜三拍賣麵粉機器零件]  
本行設在法界外灘美最時洋行内 
准于初七日上午十點鐘在本行拍賣各種運動粉麥旋螺鐵套軸架輪軸帶輪齒輪木套袋桶鐵扣又開礦運煤車八輛電燈炮六百餘只馬路電燈十盞各色油淶牆粉數十聽象皮雨衣十餘件銅自來火燈三灣象皮輪包車一部以及另星什物不計現巳可看特此佈告海定洋行啓 
[貴重房産出售]  
兹有徐家匯路八號西式洋房一宅計地九畝上有花園草地汽車間馬房等欲知詳細者請至法界外灘七號内小行面詢可也　海定洋行啟 
[自來精丸實膏滋藥後盾]  
鄙人歷年冬吃了膏滋藥春後必吃自來精爲後盾誠以自來精善於發屢人身血液有膏滋藥培元於先有自來精發展於後自然精神充足妙用孔多不獨長保康健延年多子巳也諸君其向上海東棋盤街鳴盛里對門厚豐祥購之以雙料八元爲奇效　南京户部街張尚武啓 
[另設特别班限一月畢業速成打字招生]  
本學社發明閉眼術設打字專科巳十年方法之完備敎法之精善機器種式之多洵爲海上各打字社之冠故僅學二日閉眼可打三個月精熱每逢禮拜三六加敎簿記速記畢業後由本社介紹供職事於各洋行者頗不乏人兹更推廣學額特别廉收學費推廣學額特别廉收學費有志者速來取閱詳章新白渡橋北乍浦路多子里振華學社啓 
[吐血良方]  
功能引血歸經最益臟腑 
吐血咳血之症或因身體虚弱或憂思怒鬱或酒色過度或感受風寒所致甚或突然冲冒吐血成盆若不早治則血海枯而癆瘵成矣本堂家藏良方秘製吐血咳血斷根膏不論虚損吐血肺熱吐血勞傷吐血痰中帶血一切新久血症服之立能引血歸經永不再吐雖諸醫束手命在旦夕速將此膏冲服無不立服立愈輕者一料重者二三料包愈藥性和平最益臟腑化痰止咳滋隂潤肺平哮順氣真有水火旣濟之功隂陽相生之義每料四元半料二元　上海河南路七號彭壽堂啓 
[可靠之倫敦代辦商品經理人]  
貴客如欲購辦英國所製細軟貨品及絲襪靴鞋皮革公學品五金機器等物本公司槪能供給甚爲利便本公司辦貨精細僅取佣錢二厘半（即百分之二分半）貴客苟有所需請開明名目函致D　H　NEVSHEHIR　＆　CO.565　＆565AMANSTON　HOUSE　CHAMBE　RS　11　QUEEN　VICTORIA　STREET　LONDON被洽可也　另啓者非頭等商行請勿答覆 
[鍋爐引擎廉價出售]  
現有三尺九寸對徑臥式鍋爐一座長八尺又八寸半對徑汽缸馬力一部所有進水機進水管出進汽管皮帶輪地軸掛脚各零件一應俱全毫無破損另有火油機一部馬力二十匹皮帶盤地軸掛脚俱全現因該廠停辦情愿廉價出售有合意者請投函致申報館十二號信箱可也 
[立成公司卜蘭醫士發明戒烟補體丸]  
本號經理强種百補丸辣克紅色補丸批發公道 
上海五馬路棋盤街立成製葯公司發行 
[乾血癆第一靈藥婦人閉經活人無算]  
此藥專治婦女衝任損傷腎虚血枯及血少血閉或憂鬱思慮過度而經不行則中氣益損隂氣益乾致成瘀血凝聚癆瘵險症本齋世祖秘傳良方久巳馳名活人無算無論婦女老幼遠年初起一經服此聖藥三日立刻健脾開胃養血滋陽重者服藥一料足矣血脈流通功效大見因此藥十分靈驗故敢出而問世非圖漁利也每盒二元每料四元不靈包退還洋　舖設上海二馬路西鼎新里京都天寳齋 
[信而有徵]  
上海東棋盤街鳴盛里對門厚豐祥執事鑒去冬所購貴號盖世美容的的嬌甚有奇効今再寄上大洋五元請再寄的的嬌六料來敝寓收又朱君特製二元品四料亦請分寄勿誤此頌日祉　天津楊朱公館仝啓 
[聘請經理]  
本廠出品之飲食輔佐粉嫩面白肌露洗綢粉千年紅百病消任補丸行步快等七種良品久巳風行全國如廣東廣西湖南湖北山東山西浙江江蘇江西安徽雲南貴州福建河南四川直隸等省均有特約分銷現擬力求擴充聘請經理主持一切有願就者開具資格請先函達如雙方投意當馳書延請薪水從優　上海卡德路任文孫氏啓 
[請飲國酒]  
真二十年花雕 
紹酒一業吾越名産天然本主人又悉心研究改良製造自二十年太號花雕改裝洋瓶發售以來謬蒙各界歡迎同聲贊美本主人益深漸感故不惜工本精益求精以期提倡國貨挽回利權諒諸公熱誠愛國當不以斯言爲河漢也●上海四馬路言茂源謹啓 
[聲明遺失公濟公司股票]  
敬啓者敝號遺失淮北濟南場公濟鹽業公司第二十八二十九三十三十一號股票四張花名福記每張五股每股錢三百千文共二十股計錢六千千文巳向該公司報明補給股票所有遺失股票無論中外何人拾得概作廢紙物登申新兩報聲明　揚州湘岸永康鹽號啓 
[上海溜氷場租出廣告]  
本場現由本月初一日起將廠棚連同厾鞋及全副生財等租與金君桐候營業巳改名爲北四川路溜冰場自租出日起所有該場與他人往來銀錢賬目與本場無涉並不得將廠棚及厾鞋生財等在外抵押特此聲明 
[受盤聲明]  
廣東路湖北路轉角順康祥烟店因前東另有别業願將生財貨物盤與萬亨源爲業自二月初一日以前一切往來擔保等情槪歸前東自理與萬亨源無涉恐未週知特此佈聞　萬亨源告白 
[大英軒利醫生發明最新牛痘苗批發從亷即班回件]  
每管五人効力極峻存三个月决不變性　總發行上海廣東路四十號愛蘭漢百利西葯行 
[遺失方單]  
江灣廠殷號九圖帝字圩第卅號十七坵七分四厘三毫鄉厘方單一紙業户李秋方又三十號一坵二分三厘五毫鄉厘方單一紙業户李秋方十二月十八日夜竊去倘有在外作爲廢紙特此登報聲明　江灣廠殷九圖李協卿 
[息單遺失作廢]  
兹有華商電車公司股份息單一紙係陸仲良名下優字第四千三百九十號至四千四百三十九號計股本洋五百元今巳遺失除報告該公司將原息單作廢外補　新單爲憑故登申新兩報恐未週知特此聲明陸　滋堂謹啓 
[靈效白濁斷根丸]  
白濁一症初起與久病証候各異法治亦因之不同往往誤服巿上普通藥丸以致病變百出愈治愈重者本堂胡蒓香醫士有鑒於此秘製靈藥二種一曰淋濁通利丸專治宿娼受毒尿道窒碍剌痛流膿等症一曰淋濁滋養丸專治淋漓日久精關不固陽痿骽軟等症盖一則有通竅利濕之功一則有滋腎養精之效分門而治穩妥異常功效之速一試便知○每瓶五角雙料一元○外埠郵滙郵票通用外加寄費二角二馬路石路西首衛生旅館對門誦清堂包醫花柳病藥室啓 
[耀華照像]  
照像所貴在修飾純潔黑白分清而不失本人之天真者此昔年李傳相贈耀華之榮譽也耀華價廉物美之名昔與今同欲照好像者非耀華不可耀華現在英大馬郵政分局西弄内　王宣甫沈鼎臣仝啓 
[南陽燭皂廠廣告]  
上海法界打鐵浜總發行所 
啓者本廠爲補塞漏巵推廣國貨當今商戰優勝劣敗之秋不得不厚集資本聘就泰西工藝學堂畢業第一等製燭皂名技加工選料督造南陽太陽牌地球牌飛艇牌葫蘆牌禮帽牌等肥皂地球牌雙鶴牌孔雀牌月兎牌水月牌等洋燭遍銷國中各省社會樂用巳久去年推銷國外如爪哇泗水新嘉坡小吕宋等埠貨高價廉巳有一用不捨之勢本廠非圖近利以冀愈推愈廣挽回國中利權惟我國關稅重疊不便良多本廠業巳禀准農商部立案註册凡我南陽燭皂在上海新關完納值百抽五正稅一道外其餘槪免重徵無關卡扣留等情外埠行銷各　寳號幸祈注意 
[蘇州倪源源仁記珠號廣告]  
本號向設蘇城察院場西首迄今伯有餘年創始劃一兹因推廣營業起見特爲削碼平價發兌各種珍珠新光老光滴珠環面時樣珠花金鋼鑽石洋銀各式珠翠等件一應齊備如蒙賜顧無任歡迎並兼收上等精光饅元珍珠鑽石等件出從廉豐此佈 
[白濁丸一盒斷根]  
弟白濁剌痛出血買得上海小花園對門永壽大藥房一元一盒白濁丸當日吃下當日斷根又荐沈君悮入花柳白濁剌痛買掃毒丸一盒二元白濁丸一元四天吃好徐君五年白濁買補體丸二元白濁丸二元八天吃好斷根故而敬謝　吳蘭昌謝 
[快來戒烟]  
祝由科蔣韻淑女醫生能用神符替人戒烟另有靈丸且能醫治百病效驗如神寓法大馬路八仙橋首安里四弄内 
[上海會審公堂諭]  
爲賓少游控何仲文一案本案原告賓少游在民國五年十一月十八日病故今由其子賓兆培由湖南來申禀向公堂將其故父堂諭存欵領回今由公堂登報聲明兩星期如登報期内有人反對可即向公堂進禀聲明理由否則即由公堂諭令賓兆培將故父存欵具領特此通知 
[通函戒烟醫院]  
因遠方無良法戒烟起見戒時專從人之身體上研究故戒時毫無痛苦戒後亦無流弊戒費不取如索詳章附郵三分上海法界方浜橋中西醫藥函授學校内 
函授戒煙種痘法七日畢業發給文憑學費不取欲知詳章附郵三分上海西門中西醫院 
[成豐股票公司]  
收買全國鐵路股票證劵公債票儲蓄票股票等各銀行現銀交易價格從優請至三馬路新聞報館對門兆福里或棋盤街工部局對門兆福里均可接洽　電話一七另三 
[虎林絲織公司股東公鑒]  
兹定于隂曆二月念四日即陽曆三月十七日下午一時在本公司開銷三届股東會届時敬乞駕臨籌議進行方法并請隨帶息單以便發給股息紅利除通函外恐未週知特此通告董事會謹啓 
[大發公司大世界特備報酬徵求美術]  
人民之智識愈新則發明之美術愈巧無論一事一物苟有新鮮思想即事涉遊戲頗足以增人興趣受人歡迎本公司擇地建築大世界遊戲場所有場中布置一切將來開幕之時自當應有盡有惟今天下之大美術之多合外洋五大洲中國二十二行省計之必有目所未覩耳所罕聞之事事物物大之如電氣作用機器鼓盪小之如聲光變幻及手術或非藝一切凡可新人耳目助人遊興者本公司一律徵求請發明之人繪圖貼說詳告寗波路廣西路轉角大發公司事務所或請於下午二點鐘起至五點鐘駕臨面談本公司備有相當之報酬如果此發明之品適合公司之用此項報酬即當奉贈不合者恕不作覆想當世儘多高明之士必有以下慰渴忱　大發公司總理黄楚九啓 
[江蘇省長給示通銷三十五天尅烟斷根良藥廣告]  
江蘇省公署布告第四號案准駐滬日本總領事函開兹據日商水野正太郎經理席裕麒禀稱該商在上海英大馬路民康里三百三十號創設亞支奶公司專銷運日本爾籐董員所製亞支奶戒烟藥每聽一元四角包戒一錢烟癮當奉本國特許局註册給予專賣証書並經前清民政部各省官憲給示曁上海工部局會審公堂醫官化驗毫無毒質批准行銷各在案現本公司附售戒烟平肝養心丸每包價洋五分能除一錢烟癮與亞支奶相輔而行均爲衛生要品乃近年以來各處僞藥日多不但阻碍銷路且屬有害衛生兹爲辨别真僞保全營業起見懇請照會江浙兩省官憲援照上海新藥戒烟社通銷各省先例給發告示以資保護而免混淆等情前來本總領事查該日商所售亞支奶戒烟丸藥向來行銷各省巳有十餘年之久其平肝養心丸一種亦頗著效驗近因僞藥日多銷行阻滯不但該日商受害甚巨且與衛生烟禁均有妨碍似應准予維持以全益相應函請查照給示保護等因到本公署准此合行布告仰商人等一體遵照特此布告中華民國五年十月五日　江蘇省長齊耀琳 
按平肝養心丸爲戒烟第一神藥台灣高麗禁戒時代全賴此品内有東瀛成田山尅烟神草配合而成極靈極驗有藥到病除之妙最奇者服此丸後口中有青草氣絶不思再吃一戒永絶（三十五天）可以斷根累試累驗現奉齊省長給示保護認爲官許良藥每包價洋五分能戒一錢烟癮批發十元起碼一百元特别放折寄費關稅遠近不加各外埠分銷處均送（省長）告示一張以分真僞且便各地官警隨時保護倘親自採辦須認明英大馬路西民康里三百三十號懸掛省長告示者方不致誤 
[西醫張道中啓事]  
本醫士今由英國購到最新發明梅毒証斷藥（露丁）多瓶凡曾由本醫士擔任注射九百十四諸君欲用此藥証明其梅毒究竟有否斷根者藥費及手術費均免又購到肺病証斷藥多瓶凡曾由本醫士用鐵白固林治愈諸君欲証明其肺癆症究實有否斷根者藥費及手術費亦均免又購到最新金明梅毒斷根者聖藥（INTRAMINE）多瓶每針收藥費兼手術費洋十五元特此佈告 
[業勤桑秧公司]  
敝公司於桑秧研究有素挑選精良爲各省所信辦現届春令亟宜起掘移捕務望從速訂購自至清明止即運至數千里外包可成活如有未諳培壅之處另送說明書并可代雇老農指授以盡推廣之微恉詳章函素即寄并附售精良蠶種此佈上海南石路日新里中華旅館王芹鉢啓 
[感謝關心漢女醫士]  
余小女於正月初旬忽患肝風肺部炎熱勢甚危險幸蒙關女士治愈誠起死回生之妙手也特此登報鳴謝　女士寓滬寗車站升順里口均益里鮑柏鄰謹啟 
[聲明被竊]  
今晨在郵政總局寄信時被小竊挖去衣袋内皮夾一個内有上海浙江興業銀行代理浙路股欵換卷處第四千八百號收條一紙票面計洋五百元除巳在該銀行掛失將收條作廢特此聲明　上海電報滬局戚榮棠 
[感謝上海康年保壽公司賠欵迅速]  
敬啓者先嚴鳳翔府君於去年十月曾在蘇州由石塘橋楊瑾叔先生介紹在上洋康年人壽公司保壽元一千兩不幸於本月二月十六號病故當由楊君電達總公司蒙派稽查員張少白君調查確實旋將賠欵于念三號照單賠付祗領之餘曷勝感激足見該公司殷實可靠信用昭著特登報端敬伸謝悃并爲我同胞有志投保者告焉　蘇州宋仙洲巷裕泰順綢莊棘人王福保啓 
[併股聲明]  
啓者天潼路大盛順記米號合股創設于光緒念九年份刻因股東費錦發陳邦相别圖他業將敝號股份推併與禾記受業是受推之後本號盈虧及店事一切均於費陳二君無涉從前順記名下議據或有遺失無處檢查事後檢得作爲廢紙順記名下或有担保等事一槪於今禾記無涉特登申新兩報聲明　天潼路大盛禾記具 
[蘇路股欵清算處廣告]  
蘇路股欵交通部久不照撥迭經文電催責并派代表在京面索終以部庫如洗無法應付萬不獲巳部允將八期欵照付北京交通鈔票查浙路亦經照領京鈔並巳將原票開發本處亦即照辦准二月一號起所有八期欵即以原領之北京交通鈔票開發至九十兩期欵仍託代表在京與部交涉維希公鑒○附一月三十一號交通部來電蘇路股欵清算處銑電悉九期欵現正極力籌措一經就緒即行電聞特先奉復交通部艶 
[聲明上海未滿火險全盤轉保]  
啓者敝公司於陽曆六年正月底停止營業各外埠生意一律退保上海火險未滿期者除李光黼經手七户未交保費當即登報聲明取銷外其餘二百十一户與保户商明於陽曆二月七號掃數轉保入他保險公司以卸擔負此後得失均得他公司擔荷責任敝公司毫無干係以清界限特登申新中華三報俾衆週知　中華水火保險總公司啓 
[欲謀職業者鑒]  
我國實業日趨衰落社會生計艱難同人等不揣綿薄設社函授志在提倡實業而濟民生故學費不收并保速成届時試驗及格得由本社介紹相當位置或不願依人作嫁者亦可自行營業以小資本而博厚利誠良機會也幸勿交臂失之欲得職業者從速入社詳章函索即寄須附郵票一分　上海閘北庫倫路德生里六十八號　富華實業函授社社長黄决强謹布 
[海軍醫學校招生廣告]  
學額三十名學年預科一年本科四年資格中學畢業或有同等學力者年齡十八歲以上二十歲以下考試科目國文論說英文作文漢英互譯算學代數加減乘除化學動物植物生理物理報名民國六年三月二十一日至三十一日止並將中學畢業証書及本人四寸像片呈驗考期四月三日至六日官費宿膳書籍均歸校備槪不收費校址天津法租界海大道即前北洋醫學堂 
[真牌沈製鏡面散留心冒牌]  
美國巴拿馬萬國博覽會賽會得優勝獎北京國貨展覽會頒給金牌獎人壽醫藥室餘年氏出品沈製鏡面散嘉獎憑證○沈製珠粉羊脂鏡面散由餘年氏發明秘製經中外名醫化學博士研究試驗確治皮膚上之聖藥無論男女面上瘰癧疤斑粉剌酒剌烟容雀斑黄黑油滯等類包愈不發自行世以來治好巳不勝計前清恭親王贈果然靈驗書又荷軍政商學各界閨秀名媛道謝靈驗之書積有六千餘函其信及郵局蓋印信壳裱成屏幅張掛門内任人閱看以昭沈製鏡面散神效之鐵據　中國各省各埠分設九百五十餘家凡大藥房及洋貨鋪均有經售代銷英京倫敦美國金山法國巴黎臺灣香港青島南洋各國爭先販售愈銷廣可見中國藥料配製合宜實有藥到病除之能力較之帕來品優勝萬萬也但人心不古假冒及影戤甚多必須認明沈製鏡面散五彩洋鐵匣子（匣面上有餘年氏小照藍龍商標仿單上均有小照商標新增巴拿馬賽會獎憑北京展覽會金牌獎證方是的真）附售價鏡面散雙料每洋兩瓶每料六瓶洋二元五角單料每洋五瓶每瓶二角五分各種藥品功用價格另有仿單函索即奉批發直接總發行所庶免僞藥定價特别優待愛國同胞熱心國貨請注意爲幸　總發行所上海英大馬路盆湯弄大街二百二十五號門牌人壽醫藥室餘年氏謹啓 
[孝豐振大繭行拆股聲明]  
本號于民國四年由孝嘉兩方商人在孝豐南門開設振大繭行旋分設塘福之梅園村有灶分行現經雙方協議分柝以孝邑正行分歸孝股以塘福之梅園村分行劃歸嘉股所有各賬統經清算兩訖除嘉方股單繳歸孝股塗銷並於振大名下加註源記字樣另立新股單外凡從前股單舊據圖章等件一作廢特此登報聲明　孝豐振大源記正行告白 
[新記棧房被焚各貨主鑒]  
啓者民國五年陽曆十一月五號民國路新記棧房失慎由敞行代理各保險公司調查損失刻巳查驗議决故通告各貨主注意限至陽歷三月一號爲止以前速至小行幸弗再延自悮過限期不特此佈告　魯意師摩洋行火險損失公正人啓 
[研究英文捷徑函授文法翻譯合科招生]  
聚最新文範之精華及歷年敎授之經驗編輯華文講義函授文法翻譯凡文法之疑難條例翻譯秘訣一一詳細解釋務使學者以最簡短之時間可以精通最有用之學問無論商學界男女皆可入社一年畢業特設（半費）二百名全科（學費僅收十八元）額滿後學費加倍報名從速詳章函索即寄欲閱講義樣本請附郵費五分　上海虹口愛而近路嶺南中學函授部啓 
[頌揚蛟門居士大星相家]  
陳君榮卿别署蛟門居士天資頴異自幼喜涉獵五行家言每爲人推算子平誠占六壬及相理均得談言微中洞悉其過去未來道人所未道余以石破天驚四字贈之蓋記實也陳君設硯以來普蒙海上四方人士之信仰垂簾指敎幾於户限爲穿同人等爲介紹凡心有所疑者盍往一試方知言不謬也仍庽英大馬路新鳳祥後連元棧内候敎　蔣尊簋彭養光陳紫照金象卿葉蘭蓀仝啓 
[感謝存濟局周文卿大醫士淋濁聖藥治白濁血淋剌痛真正當日立止功効如神]  
余患淋濁者纒綿兩閱月受害無窮先則臨溺剌痛繼而紅腫破爛苦不勝言延醫診治殊鮮效驗繼服各藥房丸丹一變而成血淋危城日坐寢食不安嗣承我友指迷六馬路朝陽樓茶館對面存濟局周文卿先生包治即服先生湯藥覺稍愈並服先生秘製珠黄止痛止濁丸每料一元最可奇者服丸僅半點鐘而血淋立止其痛亦瘥再服先生立止白濁丸雙料一元癥竟斷根久未復發足徵存濟局藥丸可推滬上第一也該局秘製珠黄下疳散每罐一元珠黄花柳掃毒丸每料二元横痃魚口内消丸每料二元横痃魚口退消膏每張一元要皆靈驗無比特此登報鳴謝三馬路貿易公司紀才駿謹謝 
[蘇州漆業廣告]  
兹者我業貨之來源産于徽嚴者稀少出于川陜貴州者爲大宗路途遥險運儎維艱關稅釐金盤川重疊近年雨水不調出數凋零外洋銷場甚旺是以貨價倍增外當厚利之名内受暗虧之累自光復以來公署紛遷富紳客帮聚巿于滬以致連年各號生意清淡有減無增因而各生意見不守成規私攬俯就虧折甚鉅今又山價𨺗漲不敷成本應得加增恐其仍有陽奉隂違是以爰集同人公議先行重整規章公同劃一於丁巳年二月朔日起槪行實價無折無扣如有破壞規則者察出照罰恐未週知特此佈告　蘇州漆業丹艧公所謹啓 
[香港南華水火保險兼貨倉按揭有限公司廣告P ] 
本公司註備資本五十萬元經香港政府册專保各埠房屋貨物水火等險無意外之虞所有章程均照英例辦理開辦伊始格外通融諸君賜顧請向代理處面商是荷上海代理處虹口西華德路廣同源牛皮行啓 
[鎮江廣東山莊廣告]  
山莊殯房厝柩巳滿查有停至二三十年者旣不運回故里自以入土爲安兹議自宣欵元年以前所停各柩准于本年清明節日一律代爲安葬如有本人家屬欲運回粤或自行營葬者務請于清明節前到鎮江廣東會館報明領去如過期不到報領即由山莊代爲妥行安葬特此聲明 
[招商局戴生昌蘇湖杭班提早時刻廣告]  
舊曆二月朔起蘇州閶門准十二時開盤門准一時開特此廣告]  
 
 

Page 5

 
 
   
 
 

Page 6

 
 
要聞二 
[中德國際問題之形勢]  
　　中德交涉最近形勢有極可注意者二點一爲日本勸加入戰團一爲德國答覆遲緩之原因日本勸誘我國加入戰團此本爲最近變態日來此種聲浪似較前益高芳澤代使在北京之活動據聞已有多數之接洽談話本月十一日芳澤即已進謁我政府當局表示此等意思談次略謂中國於抗議之後可不必取第二步之斷絶國交而徑取加入戰團之政策事爲各恊約國駐北京公使所知於十三日曾會同訪問芳澤徵求日本政府之意見而東京政府自十日起本野外相及英法俄駐使幾於無日不會議於是復有十五日東京外交省之訓令此訓令内容雖不知其詳然十六日芳澤代使訪問各公使之結果是晚聚宴於法使館席間聞芳澤頗云願爲恊約國首先勸告之代表奉勸中政府加入戰團嗣經各使决議謂中國政府旣已提出抗議應俟其自行應付無庸加以催促嗣聞十九日法使館又有會議日來此間題之商榷益見繁密此爲外交團最近之形勢也至德國答覆我國抗議遲緩之原因亦頗有關係緣本月十日我政府發往柏林抗議之文件據聞並未能即時逹到此一星期内政府曾得某公使來電據稱柏林政府尚未接到中國抗議但從他方面得知此種消息並告該使以中國須持穏健態度云云某使嗣即來電詢問同時日本方面亦有德國未曾即日接到中國抗議之消息推原其故蓋德國現幾處四面楚歌之地位傅逹消息頗非易易故此項抗議未易即時逹到亦不足爲異惟德國接到抗議旣屬較晚則縱有答覆亦必多費時日此事勢所必至但於此答覆未到之前外交上之風雲恐仍日有變動耳 
　　中國加入恊商戰團問題日本政府現正擬領袖各國向我勸告而其國軍人派之主張亦以此舉爲有利於日本其觀察大要分爲三種第一說曰利舉不利視乎日本官民善後措置之如何而定意謂中國加入不必遂爲日本之害視乎日本之應付如何耳第二說曰在平和會議中固可稍稍牽牽制日本之主張然此决非由於中國之得發言權意謂平和會議中亦視乎國力之强弱非謂一得發言權卽可佔若干勢力也第三說曰日本可受感謝於恊商諸國意謂日本旣贊成中國加入恊商諸　得藉手於中國祛除德人在遠東之勢力則必向日本表示好意綜此三說比以爲中國加入於日本有利無害日本政界中陸派勢力甚偉而其意見如此可以覘日本所以勸我加入之用意也 
[馮河間入京之所聞]  
月餘以前馮副總統卽有來京之意政府亦曾去電表示歡迎當時外間喧傅河間此來於政局大有關係不料行有日矣因他故中止日來河間又有來京消息外間因政府此次所定外交方針河問曾一度致其商榷多謂此來或於外交有所陳述又聞河間此來所當有事之　已與政府當局略有籌議一面又與各省軍民長官有所接洽接洽妥恊後即行北上至遲二十五必可抵京其來京之理由據各方所傅有二種其即鴉片收買問題其二卽關於中國加入恊商問題欲親自會見大總統及總理就自已之地位有所辦明也茲就二者稍加說明蓋所謂就今後之態度而有所恊議云者卽中國加入恊商國問題前此由副總统電致政府表示强硬反對之意見嗣因政府之辦明了解此次行動之眞意副總統之意固已涣然冰釋第尚須陳述自已之意見並辦明前此反對之意思次爲鴉片問題　副總統曾電請政府收買上海鴉片公司所存之二千一百箱鴉片政府已准如所請訂結買契約而各方面對於副總統之行動頗多攻擊目下爲議會之問題故又欲就此事試爲充分之辦明以明其公正之態度云 
[報纸法草案之簽注]  
報纸法草案由國務院交各部簽注早誌前報事隔月餘久無消息茲聞内務部已將此項草案簽注完畢其修改之點大略如下（一）發行人编輯人印刷人之年齡原案皆限於三十歲内務部主張爲二十五歲（二）原案第四條第四項規定陸海軍人不得爲報館之執事人内務部以爲現役軍人當然無睱辦理至非現役之軍人似不必加以限制且如現有之陸海軍日報等均爲軍人所創辦若如此規定則對此等報館將如何辦理故主張將此項下加一但書但經陸軍部認可者不在此限此外自第十一條至第十九條均略有修正並聞於今明日内准可將此簽注之草案送到國務院 
[甘陜兩疆吏之查辦案]  
客歲衆議院提出查辦陳樹藩經大會通過咨送政府當經派温壽泉赴陜查辦温君於年初回京頗聞對於陳樹藩亦有不以爲然之處而日昨政府咨行衆議院固猶是洗刷乾淨也咨文如次國務院爲咨行事前奉大總统發交貴院咨請查辦陜西督軍兼省長陳樹藩一案當經由院派員前往西安秉公確切查辦茲據查覆由院呈奉大總統指令此案旣據查覆或與事實不符或與該督軍並無關係應即免其置議至該省民政事宜應飭李根源迅速赴任以專責成此令等因相應咨行貴院查照可也 
甘肅公民公推張宗海郭满青等四人代表來京晋見總統報告張廣建在　情形要求更易賢員繼任各節均誌各報現聞大總统特派鄭謙少將密往甘肅切實查辦俟得確鑿證據即予相當處分鄭氏昨已往公府謁見總統請訓准於今日（二十一）上午十一時三十五分乘京漢之車出京將來如何結果俟訪確再誌 
[有人請國葬王湘綺]  
湘潭王湘綺定於本月二十五日歸窆已由其家訃電中央大總統特電長寳鎭守使梅馨爲代表俟王宅閒弔時前往致祭近聞京中某同鄉等以湘綺可稱學者按照英美各國文學家得賜國葬先例請與國葬以表彰國學特電譚督軍恊力主張呈請中央准與國葬云云其實湘綺於本國文學雖稱優長然以之與英美各國文學家相比較似有未逮某公此舉殆未必能成事實也 
[副總統府發表收買存土顛末]  
　　政府與洋藥公所訂立合同收買存土一案與論頗加攻撃事涉馮副總統茲由副總統府秘書廳檢查此案始末編刋宣布亟錄如下以供國人之研究 
　　（一）本案之起原（甲）禁烟條約千九百十一年中英禁烟條約載明中國各省栽種鶯粟曁販運土藥果確實禁絶印度洋藥亦不輸入該地（乙）蔡乃煌合同洋藥爲各 
省禁烟政令所阻不得銷售積滯頗多而各省乃隨時發見私售土藥之事洋商遂以爲口實於民國四年五月由上海香港洋藥商行與蔡乃煌訂立蘇贛粤三省准銷洋藥合同當時政府亦亟於圖利遂成此着其合同要點如下（一）指蘇贛粤三省爲栽種鶯粟販運土藥尚未禁絶之區（二）因三省尚未禁絶准該商行於民國六年三月三十一日期限内在三省粘貼印花銷售六千箱（三）該商行認繳報効每售一箱缴銀三千五百元（四）政府切實查禁三省私售土藥（丙）此次洋商要求之口實合同期限至本年三月底止而預計存土六千箱到期不能售罄洋商指爲三省尚有私土及帝制發生後各省纷擾遂致銷路梗滯要求展限民國五年三月間展限之約幾成帝制敗其議遂寢至八月間洋商復申前議經嚴拒不允最後乃收買存土辦法 
　　（二）馮副總统之主張（甲）對於展限之反對洋商要求展限時本有江西展至六年十一月十五日江蘇展至十一月底之議至五年八月復申前請派人來寧要求并到京陳請副總统即密電國務院極力反對謂展限流弊甚多國務院亦拒駁其議遂不得行（乙）對於洋商前後之談判副總統反對展限後即派員到滬密查據報告當時存土未售尚餘二千七百箱預計明年（卽本年）三月萬難售盡洋商力言内地私土充斥廣東一省尤甚致銷路阻滯至限满之日所餘之土商人不甘受此虧耗勢必成爲交涉云云至九月間第沙遜洋行商人偕同洋藥聯合公所之人到寗謁見尚以展限爲言其後分爲數說（一）未售之土豁免報効（即蔡合同中所定之每箱三千五百元）售至三月期满爲止期满之日更有餘土悉由洋商運回此說最無流弊而洋商堅不肯從（二）期满之日所有餘土由政府收受經售以餘利歸還洋商此說洋商所希冀而我政府萬不能行此牴觸禁令之政且較展限之弊尤大當時卽經嚴拒（三）卽收受餘土以公債票抵還攤作十年嚴定售藥辦法其後議價議約遂成今日之合同丙）對於售藥辦法之限制合同訂明此項印土專供製之用不以其他營利方法處分之擬俟收受後嚴定售藥章程使不至有冒售膏土充吸之弊五年十二月二十二日副總統電致大總统國務院電中先已聲明製藥戒烟官醫簽字分地行銷并嚴行禁吸各概略辦法詳章尚在擬訂 
（三）合同内容之要點（甲）收受存土約數合同簽字當時存土尚有二千一百箱售至三月底止以所餘之數爲收受之數約一千一二百箱（乙）價格每箱八千二百兩（初議九千五百兩後減爲此數又議定以債票） 
額面爲準）（丙）債票以民國元年舊債劵爲收買之費約計一千萬元十年攤還（丁）售藥存土收受悉爲製藥之用十年分售即以售藥之價收回債票 
（四）馮副總統與中央政府來往電商之情形（甲）反對展限之去電商榷五年八月先致國務院徐秘書長電極力反對九月二日復致段總理電略謂展限不可行而派員調查洋商堅執私土充斥阻滯銷路之說恐將來交涉困難蔡乃煌所定合同本屬秕政當時已議其非祇因事實已成無可挽救前聞續議展限旣已反對無如私土來源目前旣未禁絶而最近發生搜獲大宗雲土一案外商益有所藉口仍祈中央主政詳加審度籌辦云云（乙處分存土之往返商榷十月二十二日致大總統國務院電陳明三說（一）限满退回存土洋商不肯從（二）收買存土銷售仍酬該商餘利與禁烟條約牴觸流弊更無底止（三）受買存土售藥辦法比較可行仍祈中央裁酌二十五日大總統復電交院核議國務院復電交財政部核辦至十二月十九日得財政部電稱收買存土作爲藥品業經國務會議議决此項印土向係銷售江蘇境内爲多將來究竟存餘若干如何杜絶售吸製造藥品撥給債劵以及收買價值均須妥爲規畫茲特由部電令禁烟特派員王之瑞專任此事切商承鈞處曁齊省長隨時會籌辦法以策進行云云旋由副總統派人到滬與部特派員接洽本年正月各員報告與洋商磋商後於正月十五日電致大總统國務院財政部報告條件十七日大總統復電交院核議二十一日財政部復電稱國務會議業經通過二十八日三十日二月二日等日得國務院財政部來電飭温宗堯等遵照云云遂行定約簽字此經過之事實也 
[哈埠商務與美德關係]  
字林報十二月哈爾濱通訊云哈埠商務受美德絶交之影響視遠東其他各處爲尤甚而哈埠之重要此後亦將因以加增蓋向美國早已訂購迄不裝出之各種貨品今後將不由大西洋輸運而改取太平洋之航路查官辦物品始許直入海參威若尋常商品則不許入故勢必先至大連再由大連裝附火車運至哈埠目下貨車甚少運貨不易若俄國當道不即設法加備車輛則運貨入俄之問題將較今日更爲嚴重再美貨漸爲俄人所歡迎銷路日旺一旦美德宣戰貨價又將昂貴此皆意中事也美國紅十字會會員在西比利亞德奥俘營中辦事者今已接奉停止辦公之通告美人去後不知其他中立國之人有願機起擔任此兹善事業者否頗屬疑間云 
[周濰刦灰後之濟南西訊]  
大陸報十九日濟南通訊云魯省之受兵禍也已八月於茲矣受害最深者首爲濰縣周村兩處始則革軍與官軍黑夜小戰秩序大亂商務凋殘繼則罷戰言和然革軍猶未允解散蓋恃銷砲之　　搶刦生涯視解甲歸農爲優也肆行威脅濫施炮烙毁人室家刦人資財凡稍留心魯事者莫不能言其禍史而家道小康之户死於若輩之手者殆不知凡幾如周村者固魯省商務最盛之區也今則百業蕭條摧殘殆盡濰縣亦然未識何年何日始能恢復舊觀夫資本與商務往往趨赴秩於序安定政治穏善之地避亂就安人情之常是以資本與商務乃由濰縣而至坊子由周村而至張店坊子乃一小鎭在濰縣之南鐵路可通有德人所經營之煤礦在焉此礦在青島開戰之初爲德人用水灌毁今日本駐兵於坊子爲數不少張店在博山支路與膠濟幹路相接處濰縣周村能否復其前狀坊子張店能否代　縣周村而爲魯省商務繁盛之要地則須俟日後知之非目下所能　言濰縣革軍已於上星期陸續調至濟南約三四千人初擬由當道遣散若輩不致有所棘手詎知不然昨夜濟南城門薄暮即閉無論何人何事不許夤夜入城雖有尋常通　證或特别執照皆絶對無用蓋當道慮革軍後行其行於濰縣周村已著發財奇效之搶刦生涯也夜間警士密佈機關鎗亦佈置穏善大有嚴陣以待之勢聞革軍中之軍官三十人已被拘留爲質設革軍一有暴動氣象卽將軍官置諸死地衆意張督軍定能保全秩序云 
[漢治萍發展營業種種]  
漢冶萍公司於歐戰開始出品暢銷營業發展故五年度實獲盈餘七百三十餘萬之鉅業經造册呈報農商部規定紅利處分以一成提獎辦事人以二成分給股東其餘七成存儲公司爲建設大冶化鐵分廠之基本金 
該公司原屬純粹商辦旋因財力不逮由中央及湘鄂兩省迭撥公欵輔助故簡放督辦一缺以示官督商辦性質俾一事權孫慕韓氏蒞職年餘整理頗著成效茲因擴充營業事務益繁故添設會辦一員以資臂助聞已由農商部保薦本部司長章某技正洪德培呈請大總統擇一簡任矣 
去臘孫督辦來漢查廠擬將總公司移駐漢口僅留辦事處於滬上刻經農商部批駁以對内對外均以上海爲樞紐總公司自無移漢之必要惟推廣冶廠似應於漚漢鎭設立分公司就近接洽並規定以督辦輪駐京滬會辦常駐漢口遥相策應云 
漢陽鐵廠機爐化鐵鍊鋼翻砂製造各股技師向來多聘洋員而二十餘年來華人學習確有心得者甚多刻因推設冶廠擬在漢廠精選技匠分　各　惟恐稍欠經騐故提選化鐵股技師程次青等十二人游歷東京親入　　廠　道院神户製　局實地練習給予公費一年返國分充冶廠各股正副主任俾挽利權 
[宜昌經營商埠之近况]  
宜昌扼川江門户爲鄂岸上游重鎭華洋互巿商業繁盛茲因川漢鐵路瞬將分段告成交通便利故當道擬將宜鎭闢爲商埠藉廣招徠業經組設商埠事務局其最近經營如下 
（甲）開放馬路宜鎭路政最爲腐敗茲由商埠局規定全城改築馬路拆去東門城角直違平善　並推行橡皮車五百乘（原有三百）以利交通已由局長胡　門繪具圖線呈准省長署核辦 
（乙）創辦水電宜埠電燈前由鄧品山等组　開辦電話由　華公司承辦茲有绅富李儒（前川鹽局總辦）獨力創辦全鎭自來水電公司額定基本六十萬元呈准商埠局立案商標爲檽記水電工廠刻已開工建築 
（丙）組織巿政宜昌爲外人最注目之要埠茲因新關商場各國擬擴充其經商勢力並合同組織巿政公會一區以示竸爭 
（丁）整頓花捐該鎭共有堂班四十餘家其湘川兩帮及本帮妓户約三百餘家向由警局徵收花捐入欵甚微刻經商埠局會同整頓設立專局清查　漏分上中下三等每妓月捐一串二串三串三種聞每日可得千餘元分助警局及商埠局經費 
[蕪湖快信]  
蕪湖官廰刻奉倪省長電准内務部電略謂中德邦交未經斷絶以前應行嚴密注意事項（甲）德人單獨經營之病院醫院（乙）德人所營職業　其住址房屋（丙）德人所雇用之翻譯工役及其舉動（丁）德人與華人之債權（戊）德人財産及留居人數 
前皖省警務處長朱家珂交卸後畏法濳逃經倪省長咨行各省通緝現朱某忽於前日由寗來蕪匿居佛照樓客棧事爲地方檢察廳查知當派法警會同巡警往捕 
財政部特派僉事姚東彥來皖督查印花票事姚委員已於二十日由省來蕪次日會同縣知事余詠南到商會接洽檢查手續 
交通蕪行行長周作民早經辭職刻財政部委派張贊巽爲蕪行長本月當可來蕪接辦 
余詠南知事十八晚十時因東鄉民人來署呈報刦案其時收發員李某因出外誤公隨飭差將李棍責現李已赴省控告 
皖绅陳惟彥前因宣城東河（即楊青河）淤塞估計疏濬經費約二萬元左右曾聯名陳請倪省長將皖南工振前存裕皖之欵一萬元撥還尚有不敷請在皖省圩工經費下核撥濟用聞倪省長除皖南工振存欵先行撥還三千元外又在圩工項下撥助四千元批令擇期開工後具領 
[江北瑣言]  
淮揚振欵由齊省長電請中央加撥五萬　 
 
 
 

Page 7

 
 
以欵绌令由地方自籌會辦馮煦已分電知照 
清江浦各界擬在公園設一公共俱樂部以期聯絡感情聞由第一混成旅旅長馬玉仁發起 
二月十九日午間東門外慈雲寺左近某區長家失愼延燒房屋數間旋卽撲滅 
鹽城縣西鄉公民多人在第一混成旅司令部禀請嚴緝逸匪陳殿基馬旅長立飭駐防該縣劉營長就近剿捕 
鹽河小輪利逹利　兩公司前以水淺停駛已於二月二十一二日照舊通行新浦板浦各商埠惟因河水尚淺改在時家碼頭啟椗利朐公司并通告旅客於前一日登輪翌晨開駛較爲便捷 
浦紳張福增提倡江北實業採購湖州桑秧四萬株刻已赴海沭一帶勸導農民購種 
[杭州快信]  
　　薩鎭冰奉令南下業已抵滬昨有電來浙不日巡閱浙洋當由楊督軍齊省長分别電令鎭海飽臺總司令官張伯岐外海水上警察廳長王萼一體知照 
衆議院議員金尚銑來省組織民彝社支部已商同徐定超林典金文治王維楫林端吳運鯤王魯等八人着手進行 
温嶺縣麻頭地方梟匪王敦榮藉口官廳緝私生計斷絶糾衆焚刦商店民屋黃岩場知事今日電禀運使撥營往剿 
楊督軍令飭憲兵營長包焕庚將二年入伍憲兵一律辦理退伍包營長已飭各連照辦聞退伍兵士約計百七十餘名 
南田縣徵米科則現財政廳重新擬定自六年起上田每畝七分五釐八毫中田六分九釐九毫下田五分一釐二毫已令該縣知事查照 
陸軍被服廠以春令已届各軍隊兵士服裝均須更换自前日起加工趕製軍衣萬二千套 
湯壽濳因父病昨日（二十三）由杭返里督軍署軍需課長易幼卿已於前日到差 
財政廳總務科長王文炳有調委菱湖統捐局長消息遺缺委鄭某接充 
財廳昨日更調大批統捐局長聞堰李彥銘調任餘姚遺缺以徐時勉接充平湖鍾寅調雙林遺缺以汪文炳接充餘杭章端衡調省遺缺以樓聿新接充蕭山祝履與南潯朱元樹對調 
[吳巿短簡]  
　　二十二日爲齊省長壽辰官場例須祝賀此次熊鳳凰蒞蘇飽覧勝蹟本擬二十六日啓行因朱鎭守使王道尹均須赴省祝壽熊氏遂於二十一日早班車偕朱王南氏赴寗崔廳長特派騎巡保安隊及憲兵連護送至站聞熊君二十五日仍須來蘇 
駐蘇禁衛軍第四團長劉錫齡前以回籍省親乞假一月團長職務由副官王占鰲代拆代行現王師長已電令劉團長卽日銷假還蘇以重防務劉團長業於昨日馳返寗垣禀謁王廷楨師長後今日即已來蘇據云該團將有調往吳淞消息蘇州另由二師飭駐通海之三旅還防云 
吳江溪上鎭於十六夜被盜聯刦商店六七家損失萬餘翌晨各商店均各罷巿至被刦之家現已開具失單赴縣報請跴緝聞李知事已委水巡隊官周曙林率船赴鎭履勘至在逃來蘇之劉姓犯人業由警廳移送吳縣公署審訊 
部委調查蘇省太湖崇明等處漁業委員周雲慶由寗來蘇今日即赴上海親至崇明考察聞竣事後卽須來蘇與王可耕氏接洽然後再至太湖調查云 
地方通信鎭江 
　　創辦清海小輪鎭商王敬齋等糾集資本創設清海小輪公司自淮陰楊莊起駛行宿遷窰灣陳港雙閘等處刻已組織就緒定於日内開班 
　　運河工程局長晋省江北運河工程總局馬士杰局長於日昨由高郵乘小輪抵鎭翌晨搭早班火車赴寧謁馮督軍齊省長而陳江北水利情形 
　　財廳催查漁稅長江漁課前經喬義生提議創辦呈由財政部令行蘇省財政廳核准覆部一面由廳轉令各縣署澈查縣境漁稅覆候呈部核辦在案現丹徒縣署又奉到財廳訓令内開奉部令限文到十日内核議具覆催促該知事刻日查覆云 
　　航船被刦昨晚有航船一艘由仙女廟開往興化行至楊家港忽來盜匪數人一躍上船將船主章某揪住内有一匪前曾在船上帮工爲章認識向章索銀無着持刀戵傷數處章忍痛扭住該匪不放匪遂用刀割去髮辮而逸刻已由該船主報官勘緝矣 
[揚州]  
　　東鄉發生搶案江都縣東鄉孔家莊農民孫學文家昨夜被盜多人衝門入内搶刦銀錢衣物爲數頗巨失主於今日來城報案縣署即派法警偵探多名下鄉勘緝 
　　皖會籌增學欵安徽旅揚公學經費悉出於皖岸引捐每票抽提二兩年約二千兩刻因該校改組需欵甚多由安徽旅揚同鄉會籌議擬請淮北運商中經辦皖岸者照淮南例減半抽捐每年可增千兩以上現已具文咨請淮北運商公所核議矣 
　　揚城又見地震今日（二十二）上午十時揚城又見地震約四秒鐘卽止東北一帶震動甚微居民鮮有知者 
[松江]  
　　學生歡送校長莘莊鎭松江縣立第六高等小學創辦業已五載由校長陳則中悉心規畫就學者日衆茲陳校長因有志研究實業偕同敎員陳幼甫投考北京交通部郵電學校均已錄取於昨日偕乘火車北上該校學生以受敎五年頗蒙培植爰集同學列隊送至火車站行三鞠躬禮齊唱歡送歌以誌去思 
　　嫌疑犯解局請究前日東鄉新橋鎭突來四人口操徽音背負巨裹向鎭民探詢質舖所在被該鎭崗警所見以其形跡可疑尾入質舖見所質各物盡係貴重衣飾當將該四人拘局訊究據供姓名爲劉銘善劉繼堂林正才汪長英均籍安徽巢湖向在閔行等處販賣私鹽詢其裹特何來稱係友人所贈惟林正才供包裹等物係在閔行火警時沿路拾得着該鎭馬警員因劉等四人雖不能指實爲盜然來歷不明顯然可見業將四人連同衣飾等物具單解請總局究治 
[安慶]  
　　取銷霍守華鑛權之部覆前次省議會咨請取銷繁昌霍守華鑛權一案當經倪省長轉咨大部核辦在案茲聞大部以此項礦權之授與始由皖绅孫昌森之請求繼由皖绅楊士琦金邦平之贊成始成事實是原係皖人所主張今欲吊銷執照恐致一誤再誤故咨復倪省長直接與孫楊金諸君接洽倪省長接部咨後當即答復省議會謂應否逕向孫楊請绅共商補救之策須由貴會公决施行云云 
　　派員參與中央財政會議中央財政會議定於三月一號開會業已咨行到皖請派代表晋京會議聞所議大旨係改釐金爲統捐及清釐田畝酌加田賦等項皖省長已派財政廳長鄭鴻瑞財政秘書董嘉會於本月二十一號啓行赴會 
[江西]  
　　預備招待英使贛省戚省長以禁烟一事英使行將來贛曾勘應先預備一切擬派委現任九江縣知事汪念祖等爲招待員所有各種費用已與羅財政廳長籌劃酌定五萬元於下月一日先撥三萬元交禁烟公所總辦李嘉德派員經理其招待地點初擬假清理官産處嗣以該處係内務行政之所未便招待外人遂改定交涉處對面洋式樓房爲招待之所 
　　羅財廳長定期赴京全國財政會議之期轉瞬即届贛省羅財政廳長飭科將廳中經征新舊各稅欵收入塡造細數清册以備届時報告該會討論現在各事辦理已妥定本月二十一日起程赴京與會帶辦事員彭鈺張某二人所有廳長職務委託征榷科科長高時穆代理如遇重要事件隨時電商核奪 
[寗波]  
　　查報八卦敎情形寧台鎭守署差遣員徐某日前呈復顧鎭守使云奉命查得鹹梅鄉梅墟鎭有八卦敎者壇設千柱落地張東來家相沿至今已有數載妖言惑衆專誘無知鄉民聞現已聚有四五百人行跡詭秘到處勸人入敎敎主戚茂安此人在鄉本一無業遊民專事敲詐素不安分自發起此敎後居然闊綽異常满口柴胡自言能知過去未來之事修道成後能上天堂每人入敎須出費洋一元一成加香金五角二成三元三成六元聞有清四房陳阿元者向在東來家爲夥自被誘入敎後家中年邁老母無人侍奉妻子離散據云欲上天萬不能再受凡間事務再如恒和鹹貨店夥洪阿康因欲上天屢奔江邊跳水三次幸被救活據敎主戚某云已有半仙氣象故見水不死若再苦修卽日飛昇天堂鄉民無知信以爲眞受其惑者日旺一日又本街東昇南貨店小主陳春揚已被騙去洋百餘元據云修功已到可以不必營生目今陳某情願將此店不開想上天成佛其母陳王氏亦被所惑出外勸人據云敎主說的若不速速進敎下月十七日我鄉必有大禍云又王恒豐貰器舖王信年自入此敎使得父子不和日日吵閙鄉民聞此謡言驚慌失措而纷纷入敎日來竟猶絡繹不絶甚至明目張膽茶坊酒肆大聲勸人趕緊進敎否則定遭災殃卽有明白鄉老再三講解謂此係是惑人歛錢切勿被騙奈迷信　深雖百口亦莫能勸其動聽密查該敎已經分設多處如江北岸磚窰廟跟夏度岙五鄉碶等處每月開秘密會一次男女混雜　知風化應如何芟除殆盡銷弭隠患　將奉查事實情形理合　報云 
雜評一 
[收買存土說明書之發表] （步陶） 
　　收買存土之非國家福本報曾屢言之今據副總統府所發表之說明書則主張此議之前提固本於洋商之要求展限然以蔡氏合同論雙方固有隨時可以廢約之餘地而非政府實負有包銷之義務蓋所謂報効者乃隨銷隨繳初非訂合同時即已合算統繳也此就根本言展限之前提早已失其根據矣再即此次合同觀收受之數謂約一千一二百箱然合同簽字時（二月初）尚有存土二千一百箱所約之數正自難必其不至溢出而每箱則有定價債劵則有定數票額面之是否相數安必不生問題然猶得曰已與議定不慮其或有他說也旣收之後製藥期以十年分售亦合同所明訂者然所製之藥爲何種類主持此製藥之任務者將歸何人俱無規定勢必假手胥吏流　百出以烟戒烟輾轉遺毒名爲收買以免展限實無異暮四朝三以再展十年之暗期矣此就事實論又不知此合同之有利於國家果何在也 
總之債劵乃國民血汗之擔負烟毒乃國民未來之隠患今此問題已聚其　點於國會矣所謂代表吾民之國會議員尚其各本良心以爲全副精神之　議　勿循例應酬僅僅以一二質問畢乃事也 
 
 
 

Page 8

 
 
   
 
 

Page 9

 
 
[久痔斷根永不复發]  
余同事十三人患痔瘡者計有六人之多其間雖内外輕重不同獨余之患痔最久最重每值飲酒過度或勞苦太甚其發必劇肛外管長數寸四圍紅腫紫血淋漓適遇大便痛徹心肺甚至大呼痛哭不能坐臥一種困苦狼狽之狀筆不能述偶聞友人述及上海瓣香廬所製萬金不換化痔仙丹奇驗素著乃卽寄洋六元購丹一料並雙料惡痔去管膏一瓶搽食兼施果然疼痛頓止三日後其管連根脫落完好如初同事目覩神效爭相購服皆得先後見痊至今均未復發爲此集資登報誌謝松江順源號徐捷先啓上海盆湯弄寗波路口崔瓣香廬驥雲氏總發行所抄登 
定價每瓶一元每料五瓶收藥本洋四元惡痔去管膏雙料每瓶二元單料每盒一元本廬分設天津東北城角無錫北門外江隂巷杭州陳列所長沙粮道街安慶軍署西 
[懷安施醫局聘請陳伯威醫士毒門第一]  
花柳毒莫多於滬上而花柳毒藥之廣告亦遍貼通衢稍不審慎誤服藥品或劇烈之劑以致殘廢終身痛苦萬狀殊堪深恨至貧苦小民醫藥因價昻而失治者尤堪憐憫同人等因于六馬路電車轉角處和興米店東首間壁五家石庫門左設立懷安施醫局久仰陳伯威君行道有年于花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有醫局所有各種掃毒靈藥如珠黄下疳散立止白濁丸均一律平價出售患者幸注意焉遠近多假冒請認明四十二號門牌勿誤贊成人朱葆三丁欽齋錢達三孫彌卿傅筱菴謝衡牕 
[上海明華珠寳總公司聲明]  
本公司自發行寳素珠以來批發代銷各處均係委托代理借用本公司名稱所有各處欵項轇轕及有不合事宜慨與本公司無涉巳疊次登報聲明特再廣告以免誤會總公司上海英大馬路虹廟東對門即楊慶和久記銀樓西對面P字四百七十號門牌便是一分銷處北京明華芾記又正興齋漢口同震銀樓蘇州天益豐金號又彩鳳銀樓無錫寳成銀樓杭州太平坊萬寳齋嘉興寳成銀樓　揚州寳慶銀樓 
[上海三馬路大舞台斜對門民德里口便是京都天德堂奚占一大醫士包醫花柳毒症說明書]  
本堂三代祖傳善治毒門在京百餘年矣分設上海廿年矣臨診累萬見多識廣精益求精醫法改良使患病者毫無痛苦不誤公事藥不忌口即有自親好友亦難知君染有梅毒之症也花柳毒初起時不過白濁下疳魚口横痃猶易調治最怕初患此症多隱蔽不治忍痛耐苦不敢聲張日久失治更難收拾及治時再誤投庸醫不顧人之性命加以粉銀倒提刦藥致毒内陷凡腦筋血氣所達之處隨時發現上陞透頂損壞五官下竄足底斑點瘋癱輕者殘廢重則命在旦夕但係由毒所發本堂均可包醫包愈 
鐵証真立出立保單永遠爲憑世人可稱惟一無二 
誠實包醫定日保單永遠除根過期不愈不取分文 
信行覔得確保醫藥概不取資先期醫痊愈後受謝 
忠告現在醫藥如林真假莫分患疾同胞試後方信 
[中華立鶴牌花露水]  
每瓶四角二角五一角五一角 
本公司考察理化之學採取各種鮮花精製成露其味馨香撲鼻性能解毒提神兼治蟲咬蛇傷癘疫瘴氣花柳等毒者此香水沾擦患處立見功效凡購者請試之方知言之不謬也其餘名目繁多樣本陸續登出 
上海振亞公司總發行所法大馬路天主堂街口電話二四六二分公司五馬路寳善街 
[上海抛球場二馬路口]  
羅威大葯房大贈品 
為改組有限公司推廣營業範圍之紀念 
購物一元即有淂金戒指之希望 
本藥房前自羅威醫士創設以來巳歷有年所發行紅血輪補藥固本子宫丸及各種家用良藥早巳馳名遐邇惟於泰西原來藥品素不兼售未免時貽顧客向隅之憾自去年十月間改組有限公司擴張範圍添售各國原來著名藥品而定價之公道貨物之認真頗蒙惠顧者贊許推爲便宜超羣雖知者不乏其人然不知者亦未嘗不有今爲推廣營業起見爰訂自二月初一日始除照常特别廉價不另加資外另行贈品半月以俾大衆咸知表歡迎之微衷耳是則此等大贈品固非他家徒爲漁利者所可同日而語也幸各界諸君加意及之爲贈品辦法以購物不論自製原來凡滿洋一元即贈石運玲醫生送診券一紙並贈摸贈品劵一紙劵中註明贈品名目當場拆閱照劵奉贈劵劵有物計贈品共有數十種之多如金戒指各式鏡表大小精緻磁器紗巾毛巾香水香皂及各種化妝品日用品等無不美備諸君同一以銀買貨當必樂從價廉物美者况更有如斯優厚贈品之可得乎曷請試之 
抛球塲二馬路口羅威藥房謹識 
[浙紹田孝顓聲明郵信之冒揑]  
鄙人素性迂謹絶少交遊本年舊曆正月十八日因事他出歸悉是日有郵差送到雙掛號去信之回據一紙粘有王者卿字子雲江蘇東台人名片兒輩未察遽於原回據上盖用觀巷田緘戳記付交郵差鄙人聞之殊爲詫異即赴紹興郵局查知舊曆正月初九日有冒紹興田孝顓雙掛號寄王者卿之信鄙人並不識認王者卿何由通此雙掛號之信冒名揑造固屬顯然當在回據原盖戮上註明作廢字樣至此信内容尤與鄙人毫無關係除隨時查察外合亟登報聲明 
[磚灰同業廣告]  
敬啓者敝業磚灰二種近因柴煤昻貴泥坯氷壞工食運費等項莫不較前增漲以致同受虧累現經同業公議訂定劃一規條互相遵守自本年正月起州蒙諸君賜顧貨價必須預先講定因銀根甚緊每逢月底明光付銀倘照清單有不符處請當時彼此交接清楚不得日後減讓分文抛盤定貨漲跌各聽天命貨額均須依限交清倘有延不履行者公司交涉决不含糊了事特此聲明磚灰行同業謹啓 
[吃鴉片煙諸君鑒]  
禁烟日迫土價日昻有烟癮者不得不戒欲戒苦無效驗之良藥本醫士有鑒于此悉心研究秘製一種新法培元戒烟健身片（淨選）興胃健脾順氣化痰理濕舒筋活血解毒消積等諸中西藥品提取精汁精製成片）無論新舊癮一料多則二料即可斷根永不再發此片絶非巿上僞品巧言取利而不顧人身之受害者可比望烟癖諸君速來購服方知此片之功用與吃烟無異也慎之定價每瓶大洋一元一料三瓶分福祿壽三種每料大洋三元服法另有詳單○醫學博土王培元黄世康秘製○總發行所在新世界對面巴黎飯店後十九號洋房分售處後馬路乾記弄民强醫院○經售處方九霞銀樓英大馬路抛球場王大生烟號五馬路怡園對面●茂生和茶號英大馬路日昇樓對面太和大藥房石路中巿●外埠信購原班帶回 
[三陽道人相法惟一]  
去歲恢復共和之後家居無聊欲出投効未識何方有機耳名三陽道人相法靈驗遂往叩問先生云目下氣色利在北方交秋後大有機會切勿錯過爲要僕隨即摒檔北上詎料竟蒙陸軍部委以要差今奉差南來見先生遷在二馬路西大慶里口除登門叩謝外再刻報章佈告同胞知有此慧眼人也　皖南李庚仙啓 
[上海中法實業銀行廣告]  
本銀行係股份有限公司股本四千五百萬佛郎中華民國政府認購股本三分之一計一千五百萬佛郎本銀行章程業經中華民國政府於一千九百十三年一月十一號批准立案總行法京巴黎聖喇札街七十四號分行北京上海天津本銀行職員如左董事局局長白德洛副局長廖世功亨烈法總裁斐洛德華總裁王克敏上海分行經理李雍本銀行專辦各種實業借欵及各項押欵經理各種定期往來儲蓄等存欵其利息請至本行面議惟儲蓄存欵長年四厘並貼換期票代收中外票據欵項買賣貨幣金銀承辦信滙電滙可達巴黎倫敦及歐洲各大埠並辦理銀行一切交易無不格外公特道此通告　本行開設法租界外洋涇橋一號 
[義品放欵銀行廣告]  
啓者本行開設上海巳有數載專做各租界内或華界内相宜頭等房産押欵及空地代客打樣墊欵建築各式華洋伶巧房屋及經理代收華洋房租又本行經理法商著名老來安火險公司事務本行押欵合同章程之妥善繪圖之精美經租之清爽火險不測賠欵之迅速以及本行辦公人員之週全早蒙各界稱讚倘蒙賜顧以上所述者請駕至本行面議可也英大馬路口黄浦灘二十號義品放欵銀行啓　ctedit　Fonojes　dExtreme　orjent　shang　hei　 
[中華銀行廣告]  
本銀行開設北巿福州路第十三號交易經營商業經理儲蓄迭經登報通告凡有零欵存儲儲蓄櫃者計息三個月週年四厘五毫六個月週年五厘一年週年六厘活期週年三厘凡有躉欵存儲商商業櫃者計息三個月週年四厘六個月週年五厘一年週年六厘活期週年二厘以及商業往來滙兌各欵無不克巳如有洋棧貨物保有火險者欲抵押銀兩須有殷實保人可向本銀行抵押倘蒙惠顧請駕臨本銀行面議可也此佈　中華銀行董事郭竹樵謝綸輝朱葆三周金箴貝潤生朱五樓顧馨一李詠裳王一亭經理林蓮生 
[京都天德堂老醫藥局遷移廣告]  
本堂在京懸壺多年分設上海廿餘年治好男婦新舊梅毒透頂穿喉遍身紅斑瘋癱鼻削紅白痛濁下疳魚口一切凶險惡症無數臨診累萬見多識廣醫法改良使患病者茫無痛苦不出毛病現因原址翻造房屋今遷移在三馬路大舞台戲館斜對面民德里口照常開診凡來就醫者認明京都天德堂牌號庶不致誤本堂奚占一大醫生惟恐南北言語不通特將包治價目說明以告就醫諸君五淋白濁新病四元日久血淋痛黄濁十五元四天保好小便腫爛五元至十五元五天保好魚口便毒起初四元破口流膿十五元七天好痔瘡漏瘡初患五元久病面議楊梅瘋癱念元起另元止小腸疝氣初起四元日久面議婦女白帶血崩●以上各症均可包醫包愈出立保單門診一元隨到隨看另五元●備各種靈驗丸散膏丹外埠函購更爲妥當 
[上海廣益書局]  
特聘教育家新撰 
各種作文要書 
民國肇興國體變更坊間從前所出論說諸書多不適用本局特延中學有根柢及久執敎鞭之士編撰各種論說專書以供各校之需出版以來蒙敎育界稱許經各省學校採用本局不敢自滿復請敎育家逐版訂正以期完全適用總其特色約有六端一宗旨純正二材料適合三筆法完備四解題清晰五批評精當六註釋詳明以上特色爲本　所獨有非但於敎科書之外别樹一幟則國文程度不足者亦可以此爲補習之一助我國之　大敎育家幸　垂鑒焉 
初學論說指南四册三角 
初學論說精華四册四角 
小學論說指南四册三角 
小學論說精華四册五角 
中學論說正軌四册五角 
小學論說文法規範四册四角 
女子論說指南四册三角 
普通文範四册三角 
學文法四册四角 
作文法四册四角 
（繪圖）　簡明淺顯　童子尺牘　（二册三角） 
男女通用　幼稚尺牘　（二册三角五分）　繪圖 
男女可誦　一面有詩　兒童詩歌　一面有畫　（每册二角）各埠書坊分售 
新撰　青年模範　新智囊　洋裝二册六角 
五彩精圖　（新方字）　（每盒定價六角）　北京開封長沙漢口廣州廣益分局發行 
[哈蘭士醫生秘製内服聖藥六零六]  
花柳毒門有清血解毒之能風濕癱瘓有袪風理濕之效瘰癧癰疽有内消化之力癬疥瘡癤有去腐生新之功 
價目每瓶大洋一元七角半　每打十七元五角 
外埠諸君如需此藥可就近向當地各大藥房囑爲代購更較妥速 
補血生精止咳化痰 
人中寳保肺漿 
功能補血健腦壯陽保腎調經種子平肝止帶養隂培元如蒙購服定能立見奇效定價大瓶洋二元小瓶一元二角 
凡患痰飲乾咳氣急哮喘痰壅喉瘖倒嗓肺癆傷風咳嗽盍購試此漿一瓶服之立去癆疾　大瓶大洋一元七角　半小瓶大洋一元 
總發行所上海石路中四馬路口太和大藥房 
本外埠各大藥房均有經售 
電話四九二一 
[廣昌雪記紅色補丸]  
廣昌雪記紅色補丸購藥諸君認明獅子商標俗名辣克丸 
每盒三角二分每打三元二角烟癮一錢吞丸五粒 
上海虹口元芳路東貴方 
[真正老牌太和]  
肝胃氣痛反酸作惡胃氣散胸腹飽脹隔食宿醉 
每罐定價大洋一角　總發行所太和藥房上海石路 
[三三井保險]  
東京水險公司 
明治火險公司 
日本火險公司 
共同火險公司 
東京火險公司 
横濱火險公司 
千代田火險公司 
啓者本行經理以上七大公司數十餘年經理妥善賠欵迅速中外紳商深所共知專保各口岸及洋棧水險南北巿面房廠火險其價格外公道本行更設經理處在各外埠諸君光顧請駕臨接洽可也上海四川路四十九號電話一八一七　三井洋行告白 
 
 

Page 10

 
 
本埠新聞 
[星期五之金融調查]  
昨係星期五各銀行曁各錢莊所存之銀較上期報告多存銀二百二十五萬兩洋二十三萬元華商方面計存現銀一百五十六萬兩洋六百五十九萬元至近數日内進出口銀洋計有中國行於二十一號由蘇州無錫裝來之現洋十二萬元道勝銀行於二十二號裝俄公司船運往海參崴現銀四十三萬兩滙豐銀行運往哈爾濱現銀七萬兩茲將昨日各銀行錢莊結存之銀洋細數錄下麥加利存銀二百六十萬兩洋二百五十一萬元大條銀四十九條滙豐存銀三百三十八萬兩洋二百五十三萬元大條銀五條德華存銀二百十萬兩洋九十六萬元正金存銀四百二十萬兩洋七十八萬元道勝存銀二百八十五萬兩洋四十五萬元通商存銀二十五萬兩洋三十五萬元東方存銀二百零九萬兩洋十萬元花旗存銀一百零八萬兩洋八十八萬元大條銀二百零七條華比存銀三十二萬兩洋四十萬元和囒存銀二十三萬兩洋一百二十二萬元中國存銀一百二十一萬兩洋五百六十四萬元台灣存銀一百六十六萬兩洋五十五萬元住友存銀九萬兩洋六萬元南北各莊存銀十萬兩洋六十萬元有利存銀三十七萬兩洋九萬元中法存銀四十九萬兩洋五十九萬元綜計存銀二千三百零八萬兩存洋一千七百七十一萬元大條銀二百六十一條拆票照前 
[國民禁烟大會訂期開會]  
　　中華國民禁煙大會現設事務所於法租界新民里七號定二十五日假座尚賢堂開大會昨由曾貫吾等籌備開會手續並推定汪一飛爲代表賫呈宣言書及簡章晉謁本埠軍政各機關徵求意見茲將致各機關函錄下（上略）敝會爲禁烟問題訂於陽曆二月二十五日（卽舊曆二月初四日）下午二時假座法租界霞飛路尚賢堂開團體禁烟大會討論一切夙仰台端對於禁烟素具熱心用特推定代表汪君一飛賫呈宣言簡章晋叩崇階而聆敎益務懇贊同提携各抒尊見俾便一致進行期逹煙禁如約禁絶之目的附奉入場劵一束伏希察存届時還乞撥冗蒞敎中華國民禁烟大會于右任等公啓並聞先於今晚（卽二十四日）推舉開會時各職員以免臨時侷促云 
[再誌地雷轟發之猛烈]  
　　前日上午十時北京路祥泰舊鐵店主許長安（卽祥和）僱令工人將堆置美租界熱河路弄内一百五十五號門牌平房内形如酒壜之生鐵壜十九只携至前面隙地上開鑿不料均係地雷轟然炸裂將是處平屋十餘間盡行炸燬後而新造樓房四幢之門窗牆壁亦被炸壞附近各處之門窗玻璃擊毁甚多並炸傷工匠小車夫等數人由滙司捕房捕頭派探車送醫院醫治治並將炸存之碎鐵壜車存捕房研究一而派探向許查詢該鐵壜來歷以便澈究等情已誌昨報茲經捕房查得此項生鐵壜由許從浙江運滬因恐危險已浸水日久想必走性故雇工開鑿並查並未炸斃壓斃人口所有受傷各人均無大碍惟受有損失各家已纷纷向陸姓房主交涉 
自此事發生後爲盧護軍使所聞以是項地雷究竟從何而至亟須根究業於昨日特委副官密往調查復候核辦 
又聞此物係廢舊水雷形同鐵甕兩頭爲尖圓式中有兩耳内儲炸藥據云爲白棉花炸藥成白塊形性仍猛烈好事者以少許就地燃之地即攢一小孔可見其性未退云 
[瑪禮孫路爆發炸彈]  
　　文滙報云昨晚虹口境内有炸彈爆裂情事但未傷人亦未毁物其時爲八點三刻其地爲瑪禮孫路十七號（華人住宅）一男僕於開窗時瞥見一奇異洋鐵罐置於窗板之上當由女主人飭其移置對面路旁閱半小時後此洋鐵罐忽然爆發其聲頗劇幸時無行人故無傷害巡捕聞聲馳至查視一切已捕得華人二名（聞係黨人）又日人一名云 
[復訊置放炸彈案之供詞]  
　　太倉人吳彩臣於去年七月十三晚由周阿福將炸彈一枚囑令携至泥城橋新世界游戲場附近置於自來水龍頭上被美捕房包探侯松山薛正昌將吳拘獲傅同周阿福解送公共公堂迭經中西官研訊明晰以周阿福指使嫁禍希圖害人實屬不法判與吳各禁西牢五年在案茲周不服判决延斐斯律師禀請公堂復訊前日午後由廨飭知捕房傅集人證將吳周兩人解案經關會審員會同德領師謀君升坐刑庭研訊先由工部局刑事檢查科代表牛門律師詰據吳彩臣供稱向業藥店於光復時在城内充司法警察民國元年撤差後至去年三月間投入民黨機關部時周阿福亦在彼處辦事是以認識嗣後每日早上及午後與我同至法租界致遠街三層樓或七寳樓茶館啜茗至七月初旬我身畔有友人託我銷去參鬚價洋五元小洋一百十角周阿福見之向我借洋四元四十四角贖取押在某當之皮襔等物至十三日周云今晚有管押西牢三年刻甫開釋之三小約會邀我同往飯店果腹後由周給我一物斤量甚重向詢何物囑我携好不可橫倒即令雇坐黃包車携至新世界附近置於自來水龍頭上尚未站定即被探夥將我捉住謂我抛擲炸彈圖害我至此時始知被周陷害拘入捕房後由包探侯松山薛正昌呌我將周阿福所說之語記熟照供若不如此供法不給飯食當由薛包探給我鉛筆一支因無白纸即由同押一牢爲謀斃日人案内牽涉之胡儒珍在申報纸橫頭裁下無字白纸數條囑我寫供薛云此供不對勒令改過後將供遞與牢外韓榮堃閱看我即照彼所說此事收陳某唆使將炸彈圖害韓某等情寫出後將我帶至寫字間内問供我卽照上文之語書明簽字後由薛探帶回牢監聲稱爾要吃食東西儘可隨意囑人雇送自有他惠鈔數日後包探侯松山來對我說此事現有陳某要控告我但我謀充包探費盡心機且家有七旬老交倘我撤差何能度日爾切不可將我呌人送飯敎供等事到堂和盤託出終須全我飯碗言之涙下並囑託我兄弟再三致意照拂故我到堂謊供豈知堂上已察悉周阿福之奸獪判令令我各押西牢五年而周尤不服判斷要求復訊故我今天到堂將實在情形供明以快我心供畢由周阿福之代表斐斯律師向吳盤駁良久中西官訊至此因爲時已晚判吳周兩人交捕帶回還押候再復訊 
[查究私印八釐公債票]  
　　本邑人徐道生近因串黨私私印八釐公債票被中國銀行偵悉於前日報告總巡捕房派探將徐拘押昨晨解送公共公廨請究先由中西包探上堂禀明前情經關讞員商之英卓副領事以事關私印公債票有碍國家財政自應澈究判徐押候查明於美領堂期解案會審 
[匪徒搶洋案兩起]  
　　昨日下午一時半有匪徒吳阿四又名阿金糾合同黨某甲至滬城縣西街通源仁記烟纸店内以購買洋燈爲由乘間躍入櫃内攫取賬臺上大洋十六元小洋三十三角而逸其時店主沈少堂因事他出祗有店夥汪永泉同一學徒在店當即在後窮追大呼捉拿强盜該處第十二崗守望巡警楊花南聞警帮同追趕該匪等沿途將洋抛棄直追至地方檢察廳前始將吳阿四拘獲惟甲已被逸遂將地上銀洋拾起祗有十一元尚少大洋五元小洋三十三角當由該警查悉吳係浦東人年約二十餘歲曾迭次犯案遂即押送一區二分駐所由王警佐向之研訊吳堅稱往購香烟並無搶洋之事旋由證人崔漢文投案證明目覩該犯在賬臺上攫洋王警佐以案關白晝搶洋立卽備文派警將吳申送警廳司法科請爲訊辦一面着該店夥汪永泉偕同證人崔漢文等自行投廳候示 
　　前晚九時許有匪類杜紹榮楊禮喜偕至本城黑橋東首卽福佑門内婦人陳陳氏家攫取大洋六元洋洋十四角金戒一枚該氏大聲呼救杜楊二匪卽從窗口躍出由巡警鄧保忠楊子權等帮同追上將杜楊拘獲抄出大洋二元小洋六角金戒一只銅元十一枚當票六張連同該氏送至一區二分駐所由王警佐向之詰問杜楊同供因該氏在家聚賭抽頭我等索取開銷無着是以攫洋繼由證人陳竹卿投案證明杜楊實是搶刦王警佐卽命備文於昨日午後將杜楊押送警廳司法科詰訊該氏與證人陳竹卿自行投質 
[押店報告被刦之可疑]  
　　閘北恒豐路祥豐押店主蕭哲明前晚七句餘鐘至四區二分所報稱有盜三人以押物爲由躍入櫃内袖出手鎗嚇禁聲張刦去洋六十餘元等語當經該分所趙警佐及閘北偵緝隊士前往勘查並無盜刦痕跡詢之鄰近各店舖均謂該押店被盜搶刦未聞聲息又詢該押店門前之崗警亦未有聞見偵緝隊士以該店主所報之言不實不盡業已報告翟隊長請再查核 
[函送盜犯供詞證據]  
　　夥刦虹橋鎭張恆裕米店之盜犯王寳生曾由水警第三分署偵探李虎臣拘獲解經王分署長研訊供認得贓不諱業已移送地方檢廳請爲懲辦日前檢廳預審時因該犯翻供不認故又函致水警分署請將原供送廳以便定讞刻經王分署長將原供證據及拘獲詳情函復檢廳矣 
[售賣彩票案仍照原斷]  
　　粤人關式與羅阿四在公共租界内將澳門廣東各種彩票賣於萬源愼醬園經理張芹甫致張虧空巨欵被園主張逸雲控請公共公廨將張芹甫與關羅二人一併拘案經中西官訊明判張芹甫押西牢二年如能還洋准予減罪關押十一月羅押七禮拜分别示儆在案茲關不服判决昨晨特延律師投廨譯稱被告出售之澳門彩票曾經禀准大西洋政府及中國政府立案准在中國境内銷售分助軍餉與欺騙不同應請改科罰金或酌減刑期旋由捕房代表牛門律師到堂譯稱此事與他種行銷彩票案性質不同查張芹甫向關等購買彩票費去洋二萬有奇與生命財産均有妨害故被告律師請求各節敝律師大爲反對應請仍照原斷執行會審員王肇之君商之英白副領事以案經斷定未便翻異判被告還押仍照原斷執行 
[查獲湖北官錢局僞票]  
　　法捕房探目沈德福包探王德奎日前偵知住居法新租界鼎吉里之王胡氏家藏有每張一百枚之湖北官錢局僞票數千張當將王胡氏及其子王新發拘入捕房昨解法分堂請究王胡氏供湖南人丈夫早故於去年六月間由原籍隨同姘夫王子卿來申今王因有事已回原籍此票係由同鄉人李德高打成一包於日前持至婦人處暫寄據稱内藏衣服不知其爲僞票故敢寄下求察中西官姑念王胡氏無知從寛判罰洋十元充公錢票銷燬 
[縱火圖賠之結果]  
　　江西路某洋行買辦王全榮與夥王樸森因用火酒縱火圖賠保險銀二千兩由捕將兩王拘解公共公廨迭經訊明判均押候會商堂諭宣佈在案昨由捕房將兩王解廨請示捕房代表牛門律師被告代表海司律師及救火會會員亦相繼到庭至九時半由關讞員會同英卓副領事升坐刑庭宣諭云此案迭經訊明被告串同縱火罪已成立現未判决尚有請求從寛發落之機會如有理由可卽供明云云即由王全榮供稱行中失火時商人並不在彼實未知情求察又由王樸森供稱當晚全榮將鎖匙交我後我即回家於次晨八時到行已經被焚乞鑒中西官磋商之下判兩王各押西牢七年惟華文案由單上簽判兩王各押五年期满再核蓋因會審公堂無判押五年以上罪犯之權也 
[竹籃内發見女孩尸身]  
　　前晚八點時法租界小東門捕房二百零六號華捕巡至黃浦灘金利源碼頭見停駐該處之四千零七十七號黃包車上有廣東竹籃一只該捕因其形跡可疑即向車夫顧友仁詰問來歷據稱有粤人某甲在美租租界天潼路雇車坐至碼頭言欲趁搭廣利商輪某甲下車後去兌銅元付給車資詎一去不返不知何往該捕即着顧將車及藍拖入捕房由捕頭察看竹籃上面裝有廣東茶食及甘蔗等物將物揭去内藏未满週歲之女孩屍身一具身穿棉襖袴頗爲華麗當將尸身車送輔元堂驗尸所禀請法公廨中西讞員驗明核辦並聞近有一種拐匪每將拐來之小孩藏匿衣箱或鋪蓋内朦混出口時有因此悶斃者今竹籃内之孩屍或卽類此亦未可知也 
[閔行串演新劇之掃興]  
　　上海縣沈知事近悉西南鄉閔行鎭有好事之徒搭臺串演新劇藉端歛錢所演各劇類多穢褻殊屬有傷風化正擬查禁又據該鎭公民朱某呈請飭警禁止沈知事除批示外卽飭第一區姚警佐會同該鄉經董勒令劇場停演以維風化 
[滬南建築公園之開工]  
　　滬杭車站南首之沈豕花園有園主沈志賢眷屬居住在内未便遊覽現沈君見園外另有荒田六十餘畝堪以另闢一園作爲公共遊息之地爰與姚伯鴻商議再行組織現已興工建築園内所開之池直逹浦江並覔奇異草假山等類正在從事佈置一俟竣工卽當開放任人遊覽云 
[徐廰長注意印花稅罰欵]  
　　淞滬警察廳長徐國樑查得各區署所經辦印花稅大檢查一案業據各署所將酌罰各欵列表詳報來廳惟細加考核各署所罰欵大有參差最多者每月一二千元最少者僅十餘元或數元其中不無苛勒或寛縱之弊爰特召集各署所警正佐面詢罰金 
 
 
 

Page 11

 
 
多寡懸殊之故旋據聲稱南巿方面因地址逼近縣商會由該會向各大商家隨時勸導依法貼足罰金故少其偏僻處所大都零星小舖尚未遵章購貼故罰金較多等語徐廳長尚恐有苛擾情事面諭各巡官嗣後檢查印花稅時對於商家務須和平勸諭不得施以强迫一面復派專員分赴各該管區域密查事實以憑核奪 
[製造局嚴申門禁]  
　　南巿製造局邇來門禁頗嚴前日復由該局李總辦傅諭各廠委員及門弁等自即日起工匠出入均須驗明牌照是否相符如有冒混情事當場截留禀候擬究而夜工時期之防閒更須嚴密云 
[地方廳請欵購置新器具]  
　　上海地方審檢兩廳在本邑大南門外建造新屋以備落成後遷入辦公屢紀前報茲聞該兩廳新屋雖已造竣一切裝修佈置尚未完備袁林兩廳長以廳中舊有各種器具俱不適用必須另外購置估計價值約需萬元已據情詳請高等廳轉詳司法部撥發專欵來滬以憑購辦 
[請緝凟職殃民之警員]  
　　松滬護軍使與滬海道尹昨據嘉定縣知事姚復呈稱竊查縣屬安亭警察分所所長顧功甫目不識丁敗壞警務並聞有營私舞弊侵蝕公欵情事當經先行撤差調縣暫交總所警佐看管聽候查辦一面遴委江蘇陸軍中學畢業生李奮接充並令查覆核辦去後詎該員畏罪在管濳逃查緝無獲兹據新委分所長李奮呈稱遵查顧功甫號耕雲前在分所任内往往以個人私用假警所名義向各商舖預支警捐積欠至七十餘元之多是以分所經費大受影響前有區内白鶴江地痞楊仁卿私售鴉片顧功甫受賄五十元得規包庇商民咸知又有民人朱嘉祥自滬購印花煙土十餘兩至安亭車站下車顧功甫誣爲私販科以五元罰金並將該烟土變錢肥已現有檢獲印花發票呈驗可憑至所内一切案卷悉被匿毁並無片纸移交所募巡士均係游民多不給餉且無警察程度任其違法妄爲魚肉商民置之不理現經分所長分别撤换另募訓練以期整頓進行等情呈覆前來伏查已撤安亭分所長顧功甫係前知事委任茲經委員查明種種劣跡實屬凟職殃民形同盜賊乃不聽候查辦輒敢在管濳逃亟應通緝嚴辦以儆效尤而維警務除呈報督軍省長外理合具文呈報軍使道尹飭屬嚴緝歸案訊辦實爲公便 
[日昇昌倒閉案聲明債權之期限]  
　　日昇昌倒閉一案現經上海地方審判廳布告限期聲明債權並定下月十五日爲徵集各債權人意見之期茲將布告原文照錄於後 
江蘇上海地方審判廳布告第二十二號爲布告事案准京師地方審判廳函開逕啓者案查日昇昌倒閉一案前據京號債權團及山西債權代表等公同商議擬令該號以清理名義收賬還賬試辦一年暫免實行破産惟該號所有債權債務仍受破産法條理之限制破産令不得撤銷等情訂擬清理條件呈請核辦到廳當經本廳修正詳部批准并由債權團選定該號副經理梁懷文爲總清理人債權人蘇錫緜等爲監查員復經該總清理人陸續派夥分赴各該分號與各債權人接洽着手清理各在案茲據監查員蘇錫綿等狀稱現在試辦一年届满所收欵項約計五萬圓業有成效應卽先加結束依照清理條件丙欵第二條請由本廳爲第一次之分配並聲明照該號全數債額按成分配各債權一律平等等情本廳查原定清理條件丙欵第二條載收有的欵如須分配時由總債權人公議禀由京廳公平分配不得先後爭執等語該號在北京所欠債額八十餘萬雖比較各省爲多然核之總債額則尚未及半數該監查員等　據在京各債權人之主張請爲第一次分配尚未得謂已經總債權人之公議核與該條件丙欵所載實未盡符惟各債權人分在各省必須使召集一隅取决公議殊爲事實上所難茲旣据收有數萬圓之的欵而債權人之困苦者待欵又急應即量予變通由本廳據情函電各該總分號所在地方衙門酌定期限從速布告徵集各該債權人意見俟得覆後卽予分别辦理以期與清理條件無背當經據情呈部本年二月六日奉指令第七○一號内開查該廳所擬變通辦法核與清理條件主旨尚無不合應准如擬備案仰卽愼重辦理可也此令等因奉此除布告外相應函請查照迅予辦理並請貴廳於布告時著各債權人務於所定期限内携據赴案聲明債權届時一併彚報過廳以便彚集總額平均分配至紉公誼此致等由准此爲特布告該滬號債權人一體知悉本廳現定於布告日起二十日内爲聲明滬號債權之期聲明債權期之末日卽本年三月十五日爲徵集各債權人意見之期所有前次未經聲明債權者仰於本年三月十五日以前所定期限内携據來廳聲明其已聲明而未繳驗證據者仰即來廳補驗以憑彚報京師地審廳核辦如經此次布告之後仍故逾限不來聲明者卽不能受第一次分配之利益務勿觀望自誤届期並仰各該債權人齊集上海總商會聽候辦理除函請總商會查照並通知該滬號清理人外特此布告中華民國六年二月二十四日廳長袁鍾祥 
[調查水道之公文]  
　　上海縣知事昨日訓令各巿鄉經董文云案奉省長公署第四百二十三號訓令内開案准全國水利局咨開查河流狀况歲有變遷試攬今日之與圖要非當年之禹跡我國河渠之書汗牛充棟但桑酈之註水經郭璞之箋山海多非目趾之所及後世不無詬病近今治水之學術日新流速有率水力有量浚渫施以新機操縱資諸閘壩測算至精剖析入微而水道之形度與其來源之强弱尾閭之通塞諸端尤屬具體之研究故言治水於今日旣宜執古以證今尤貴知今以通古二者殆未可偏廢比年各省如粤之西江湘之洞庭京畿之永定皖　之長淮均以水災入告賑欵頻施積數至巨民國三年堵築黃河濮陽缺口工資至以數百萬計今夏淮水盛漲運不能容車邏壩啓水溢東堤江淮之間流亡載道其影響及於國計民生者胡可勝言本局總攬全國水利日以消災興利爲職志各省當同此意但或困於財力或限於人才審顧遲回良非得已然求艾補牢及今未晚茲由本局製成水道調查表整理水利調查表最近五年内水災狀况調查比較表　擊以說明通行各省由省翻刋發縣責令實地調查按表各塡三分務於三個月内竣事一存縣署一呈省署一呈由省署轉咨本局卽由本局彚集核编藉定系統之計畫而策次第之進行惟茲事繁密端賴羣力相與　成相應將前項表式附說明三種各檢十份咨送貴省長即希查照辦理等因並附表式到署准此除分行外合將原頒表式令仰該縣知事一體切實遵辦呈候該管道尹彚案具報勿違此令等因並發表式到署奉此合將原表式翻印令發該經董仰即按表分别詳查塡明送署核轉查令文限三個月内竣事而此項調查事件各巿鄉塡報到署後本署尚須彚總稽核分項編造總表手續綦繁務望該經董於一個月内趕速辦理具報候核勿稍稽延 
[勸導畜牧事業之訓令]  
　　上海縣沈知事昨奉省署第六百五十六號訓令内開案准農商部咨開前據沿海各省曁海外調查報告内稱查歐陸中央諸國其平時食品除米麫外以牛羊猪各肉品爲大宗計其國内所出尚不敷用率多仰給於他國而由我國輸出者尤鉅况自歐陸開釁以來各國對於畜牧事業未睱計及其他各國亦均有自顧不睱之勢何能轉輸於人以致此項肉品目前日形缺乏即將來和議告成其牧業旣非一時可望蕃滋則肉品勢又難以自給我國地大物博畜牧最易若能及此時期廣開畜場利益誠非淺鮮至歐洲各國人民嗜好猪肉較食牛羊爲多兼之火腿香腸歐俗向用猪肉此項肉品尤爲各國所需要等語是項報告業經本部於上年九月間令行各總商會並轉知各商會一律遵照在案查牧業發逹非特爲美利所在各國且視此爲富强之標準自應極力推廣俾裕民生相應咨請查照轉飭各地方官並農商各會將此項畜牧事業切實勸導以廣孶生而興大利所有辦理情形並希轉飭隨時呈報彚齊咨部等因准此合行令仰該縣知事認眞勸導以興牧業並將辦理情形隨時呈報以憑彚咨此令 
[旅滬商帮恊會常會紀事]  
　　旅滬商帮恊會除遇有緊要事件開臨時會外每月初二十六開常會二次正月十六日因各莊客多未蒞滬故未開會昨日爲該會本年常會之第一期午後二點鐘會長鄒静齋陳少舟王修五馬乙棠及各帮評議員全體到會先由書記員報告經辦事略繼提議保險行賠償事宜因去臘漢口日清公司貨棧被焚後所有在普安公司保有平安險者已由該行將貨價如數賠償其在他公司所保者自應一律促其速賠議决由該會函約各公司經理初五日午後到會理說又提議糖行新訂章程頗有挾制客帮之意議决對付方法散會時已鐘鳴六下矣 
[勵志會之歡宴]  
　　工界青年勵志會成立四載會務日漸發逹今届第四次徵求會業已圓满聞該會各徵求隊定於二十四號晚六時半假城内勸業場西餐室開圓满宴會云 
[進德小學推廣免費生]  
　　南巿裘家弄進德小學係張志鵬葉公權趙秋心等創辦含有義務性質所聘敎員如宓鍊石沈慶祺等亦盡義務今歲由張君商之校長葉千里推廣免費生數十名以栽植貧寒子弟云 
[通俗宣講社明日開會]  
　　通俗宣講社定於明日（二十五日）午後二時假座南巿大南門街迎春高昌廟南區通俗宣講所開第一百零二期宣講會由王立才單貽孫金松甫印培葛雲韶及少年宣講團諸君蒞社宣講已由該社總幹事袁頌豐函請該區理事俞元爵預備一切矣 
[第一針織廠興工建築]  
　　去冬有謝某等發起組織一公司名曰第一針織廠曾經覔得楊樹浦藍路西首龍江路口基地一方於日前着手動工建築廠屋所有各種機器亦將次運滬定於三月間成立卽可出品擬仿製各種絲缐襪手套汗衫絨缐圍巾等十餘種想該廠成立後必可容納多數男女工人亦深足爲社會慶幸也 
[國貨陳列所議决遷移]  
　　工商研究會在樓外樓所設之國貨陳列所擬遷入城内勸業場一事已於昨晚經研究會同人議决實行搬遷故今日已由謝副會長前往勸業場與該場主任張逸坨訂立正式合同矣 
[晨鐘報警]  
昨日黎明時閘北寳山路商務印書館後而鄉民某姓家不戒於火由各段救火會到場救熄僅燬平屋一間 
[幸未成災]  
　　午後一時許滬城縣西街一百六十三號石昶泰賬簿作不戒於之經附近救火會會員馳往救熄未致成災嗣經崗巡將該店主石楊林拘送該管警署罰洋一元以儆 
[火神戾止財神堂]  
　　昨日午後一時二十分英租界北海路（即六馬路）三百七十號門牌陳姓所開大昌熟皮纸傘店樓上財神堂所燃之香燭倒下燃及什物霎時濃烟密佈爲巡捕警見電告福州路老巡捕房立驅皮帶車蒞場救熄祗燬丢什物數件 
[相驗路斃尸體]  
　　西南鄉荷巷橋鎭日前有一無名男子病斃於該鎭彭家渡口當經地保顧紀堂報由檢察廳經林檢察長派委沈檢察官毛檢驗吏帶同法警於前日乘坐救生局小輪下鄉相驗委係因病身死飭由地保棺殮厝壇召領 
[電車撞斃老婦]  
　　昨有年約六十餘歳身穿舊黑洋綢棉馬甲黑羽綢大棉祅黑蓆法布小棉祅白洋布短衫青布小脚棉袴秃頭小足形似江北人之老婦一口行經法租界黃浦灘新開河左近適有電車馳來不及避讓被撞倒地僅存一息後由巡捕禀明捕頭車送醫院已不及醫治氣絶身死當將尸身送往輔元堂驗尸所飭查有無尸屬在滬一面禀請公廨中西讞員驗明核辦 
[兩人輪姦一幼女]  
　　住居虹口元芳路三百四十一號門牌粤人林海林之十四歲女孩阿新於本月十九號被同鄉人歐金海誘至東有恒路八百六十號門牌披屋内與友林見輪流强姦致女受傷嗣被女父偵悉報告捕房昨派包探將歐與林見一併獲解公共公廨請究據八十六號西探鄧上堂禀稱歐將原告之女誘至是處披屋内先由林見將女强姦歐卽繼之現由西醫驗明女之下體受傷請爲嚴辦並由女父林海林投訴伊女於十九號清晨至小菜場購物致被誘拐當經報捕請緝迨至昨日午後經過被告後門聞得女兒聲音在内故卽報捕拘獲求究會審員王肇之君商之英白副領事以案關輪姦幼女受傷情節較重判歐金海林見兩被告一併還押林女暫留濟良所候下禮拜五再行研鞫 
[拐匿小孩之證實]  
　　崇明人陸采江偕證人趙采郎控陳牛郎拐伊四歲兒子阿大已記前報茲悉此案已經司法科李科員訊得小孩被陳藏匿永盛里内前日派警將孩提案連同陳牛郎併送地方檢察廳請爲嚴辦 
[携帶僞土之科罰]  
　　法捕房包探徐阿徐東新發日前巡緝至吉祥街口見有婦人鄭董氏從黃包車上跨下手携蒲包一只内藏僞烟土三磅十兩當卽拘入捕房詰問據稱此土係由丈夫鄭阿慶與友合資向英租界正記土棧購來丈夫等因有他事故囑婦人先行帶回家中等語諭令交保限交鄭阿慶到案訊究昨由捕房傅齊人證解至法公堂先由洋藥公所代表律師禀稱鄭之烟土外面確是大土其中則以僞土和入須請究辦次由正記土棧主顏仁初所延之德爲理律師投稱鄭於上月二十八日一點時向正記購土後囑令伊妻乘車送回在途被拘之時已三點餘鐘顯見别有情弊况查獲之土與正記之土不同今將正記招牌纸呈鑒中西官悉心比對實不相符是時捕頭亦已到案禀稱查得鄭前因携帶私土判罰有案應請究懲詰之鄭供實與友人金阿興等合資向正記購來餘供支吾中西讞員判鄭阿慶罰洋五百元充公至假冒土棧招牌纸一節准由正記棧主另行起訴 
[責令保人賠償]  
　　同裕興烟膏店主陳雲卿前因販售料子烟膏爲捕查悉前往拘拿詎被店夥方炳華將陳從後門縱逃故將方拘入捕房解送法公堂訊判罰洋八百元再押一月迨方押期已满罰欵不繳故又解廨請究方供如蒙釋出定將陳扭交到案故判交二百元人銀並保出外限交店主到案再核後由方之保人莊桂文投稱方炳華由商人具保釋出後適因患病暫回台州原籍請求寛限交人等語判再限十四天着方交到陳雲卿再訊在案昨又届限仍由莊投案聲稱方自回台州後病勢日劇是以不能到案請爲核斷中西讞員判保人莊桂文賠洋出二百元了案 
雜評二 
[纸業認稅無望] （庸） 
　　上海纸業認稅一案以新舊商之竸爭不已致有撤銷認案改歸散收之舉新商固失矣而自願增加認額以邀批准之舊商亦未得也嗚呼爭之效果如是 
内爭者易召外力往往兩敗俱傷及至兩傷則任何一方雖欲怨悔而不及觀於纸業之已事不亦大可悟耶 
[吳彩臣案改供]  
　　吳彩臣抛置炸彈一案吳因周阿福之再審心不能甘已改供矣使吳之供詞而信也則此案之波譎雲詭不特黑幕中之造意陷害者罪不可逭卽牽涉諸人其種種手段亦令人駭絶甚矣上海社會之黑暗也 
　　同業之傾軋即使好爲已甚亦不過在營業上以詭秘之策劃實施其破壞伎俩斷無有處心積慮陷人於阱而使之扳供者觀於此案吾益歎奸商兩字有時竟不可廢矣 
來件 
[普告患紅痧小兒之家族]  
公立上海醫院醫長醫學士江聖鈞 
紅痧之發以三歲至六歲之小兒爲最多屬於傅染症之一種亦流行之時疫也本埠近漸發生此症患者入院診治往往有一家而連及三四人者其流行地點則以虹口爲盛因此而殞命者亦實繁有徒以余所知如周某孔某二家殆無一人不患是症周某之女孔某之子皆以不及醫治而至夭亡甚可哀也前日有學友某校長之子患喉痛中醫謂係喉風嗣就余診見其身體稍熱舌發白苔扁桃腺腫脹並發黃點潰爛蓋紅痧初起之現象也按我國紅痧譯稱腥紅熱其傅染力極强接觸患者之用器衣服及飲食物即可傅播大率流行於春秋二季此病之來大概由扁桃腺漸漸腫脹而發（俗稱雙鵝）或小兒身體疲倦發熱嚥下困難皮膚發疹且往往有繼發腎臟病而危害其生命者凡有小兒之家族均宜注意余試略述如左 
（一）紅痧之症狀約分三期一前驅期二發疹期三脫皮期前驅期初病三五日内身體無大變異但稍覺不快而已惟過此即發寒熱嘔吐及全身惓怠不安不眠食物不進等其時在年長小兒便覺頭痛喉痛惡寒戰慄或全身痙攣而發譫語體温約在攝氏三十九度或四十度之間檢其咽喉粘膜及扁桃腺必發紅腫而起黃色斑點或黃膜此外口蓋弓常發微細或大塊之紅斑舌起灰白苔顎下腺腫痛有此症狀半天或一天則體温過高即入發疹期發疹期自頭部胸部漸至軀幹四肢約二日間即蔓延全身其特異點爲頰部雖充血發紅而口圍頣部反見蒼白疹之形狀爲小圓形之鮮紅斑初時各小斑間尚存健全皮膚至一二日後互相融合而呈深紅色漸次肥厚乾燥或變水泡三五日後紅色漸退三週後皮膚漸脫落諸症亦減卽入脫皮期（未完） 
來函 
[斐師大律師來函]  
　　逕啓者日前檢閱貴報來函欄内聖文律師啓事一則云瞿汝鑫並未交保等因殊與事實不符敝當事人辛杏生即第一原告前控辛江氏等盜賣田産後由第二原告控辛江氏等私掘祖墳敝律師旣爲代表照律以刑事起訴會審公堂因案情複雜敝律師暫將刑事收回抑俟原告等將遺産发派清楚再以提訊在案瞿汝鑫因代書盜賣契約跡近串同是日提案訊理後仍以繳存公堂洋三百元出外候質深恐攸關名譽特請更正賜登來函欄内則感激之至矣律師斐斯謹啓二月二十三號 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[] [  ] 東方病夫致西方美人書（梅魂） 
東方病夫寓書於西方美人曰春風紅豆平時繾綣有餘夜雨青燈此際情懷無已結同心於萬里馳遠夢乎中宵願言之懷良不可任乃者僕病顛連苦難罄述内而肝腸癥結形神漸覺相離外而肢體痿痺動作多難自主視聽錯迕意旨昏迷蟻走於熱鍋心緒不寗者累歲魚游於炙釜餘生可保者幾時弱不禁風愁以度日方將息心而休養固難與世以周旋不謂一紙書來纒綿悱惻聆厥恉趣有如下云禍起於隣家衆女爭妍各挾私以報怨波及於空谷蛾眉被謗獨結氣而難宣行將致詰彼姝辯其寃抑是用通辭下走徵其同情僕聞命之餘自覺心心相印待時旣至還須著著進行得西子之垂憐在病軀其奚惜慨東陽之瘦損霑芳澤以增光原慚愧乎鬚眉竟追隨於裙　發揮韜略當勞紅粉以先驅振策駑駘應許青衫以後駕本同澤同袍之義竭相維相繫之忱織箔共居願要盟於紅玉指梁爲約休失信於尾生（四） 
聯話 
　　吾鄉潘四農先生所著養一齋集知名海内其平生所撰輓聯惜多散佚今訪得三聯隻羽片金彌堪寳貴其一輓商君云傾蓋在垂髫到今日我病君亡回思蕉葉窗邊煑酒論文如夢境叩門誰促膝料此後庭空客散惟有海棠樹下落花啼鳥訴春愁其二輓郭君云卅年來風時雨時花時月時每當與我微言落落自然無俗韻三載内兄死嫂死妻死妹死必欲斷君生路茫茫何處問天心其三輓胡孺人云吾家婦不易爲卿尚孝友同心一室未聞來問語今日事誰可料我便期頣終老百年難補有情天統觀三聯文筆均雄健不弱允稱傑作[  宋焜] （二） 
灜海瑣聞 
[英國義勇少年] [  雲鶴] （二） 
英國少年義勇團之團員有名亨利朴丕者一十五齡之童子耳歐洲開戰以來充任醫船蒲利脫臬克號之船員此船執務地中海面專司載巴爾幹傷兵入英倫朴則與少年六人同掌該船昇降器一日　船方駛回愛琴海之根據地而中途受德濳艦之襲擊時朴等朝餐初罷正進香茗一刹那間水雷觸舟轟然一聲全船震動致朴等均由座中抛出急起上甲板一望但見海水奔　烟氣迷漫旣而聞船長發令趨各員歸原職朴乃竭平生之力速運昇降機以出艙中之人貨遂將醫員四十五看護一百五十人盡運於外俾下小艇以逃生然此時病傷之兵尚屬不少一一運起尤非易易朴亦絶不畏難懼禍仍盡力操縱昇降機以期悉數運出之直至船已多半入水而機已無所用力時方離醫船入小艇乃正下小艇船亦旋卽沉没矣計船中爲朴救者凡八百人而死非命者僅五十五人耳朴氏年齒雖幼竟能置非常於不顧而堅守厥職處置有條非膽略雄壯沈毅果敢曷克瑧此宜爲英倫人民所推崇而世界各國莫不傅爲美談也 
家庭常識 
　　泰西墨水含有繦分故一着於衣服極難洗去若於初着時卽以酒精（即火酒）洗之繼即浸於冷水中一小時後取出洗之即可洗淨若時久已乾則先刷以安母尼亞水再如前法洗之亦能洗去惟安母尼亞不可多刷以防易損[  醉傻] （二） 
　　設有黑墨水或藍墨水潑於桌上可亟以香灰和水擦之則桌上必不致稍遺痕跡施之他物亦然 
　　銅錫器具最易染塵旣染塵後不但了無色澤亦且增人厭惡今有一最簡易之法以粗糠擦之則光亮如初矣[  起予] （二） 
蟹壳拌置米堆中雖久藏不蛀 
以蟹壳辣茄子雜木屑在榻下做烟堆燻之緊閉門窗能令臭蟲無噍類[  栩按此法甚驗不用木屑尤佳]  
如衣服誤惹油跡用滑石粉和清水塗於油跡處陰乾冷水洗之即去 
以大蒜頭之脂漿黏補白瓷燈罩極牢[  栩按此法亦]  
燒肘子欲求速熟者可將肘子割開塞一茡薺則易熟[  黃華] （一） 
鍋煑魚或葱頭之後惡味輒難除凈可用茶葉置諸其中再加蘇打一大塊生火煑之則惡味盡去[  逸虎] （二） 
煑肉使熟必待多時若於未入鹽料以前加入白糖少許則頃刻卽熟而味又腴美 
猪油中加白糖少許則歷久不壞[  白山] （二） 
長篇小說 
[絶塞奮椎記（四）] [  野鶴]  
這書寫就便敎毓忠自行到陜尋訪懷東把這信當做進見之劵毓忠得了自念這彌天的願望差不多式憑在這張箋上便認他做懷中赤子一般一刻也不離懷抱又念事貴神速不尚迂廻祗得日夕犇馳不遑寗處這一日離了宿店不及酉刻時光早已到了榆林城内尋覔了好一回纔從東石街後面一個巷子裏見了到懷東這裏便是懷東的住宅那懷東年鬢才不過四十以來見了毓忠也頗欵待得殷懃周至交談數句懐東問毓忠名姓毓忠便說姓汪名呌炎熙接着把麗京的信給他看了懷東看完躍起說道老兄的機會簡直鬼使神差也没這樣的巧昨天衙内正有個書記害病害得利害已着差役送他回家此刻還没有人接過這職今天章公也正敎我物色特色人才呢汪兄旣和家兄交好小弟應當推薦還請汪兄放心這事可以穏辦到手的毓忠聽了不覺狂喜他這喜非同小可也並不是喜自已的得職正喜他前日的計畫已有七八分靠得住的緣故天相奇人佳運迭至次日上午懷東向立恭一說登時應允便偕毓忠一同走到衙裏這時立恭正坐在便廳上毓忠仔細一看眉兒又直髯兒又長兩隻眸子更不住的亂轉好一派奸猾的氣象這時懷東早已指着毓忠向立恭說道這位便是汪炎熙毓忠這時也没奈何祇得向立恭作個長揖心田裏却早已憤火炎炎一時也幾乎按抑不住那邊立恭見了微微的作了個似笑非笑的假笑笑罷纔帶咳說道中此狠好懷東你便指導他去辦事罷二人便退出便　各辦各的事件從此毓忠安居衙中一輩子同事也都呌他炎熙他也祗顧答應這却不必細表過了五天那一夜北風料峭瑞雪纷飛碎瓊屑玉幾乎壓遍全城直壓得一般人都瑟瑟地亂抖連心房裏也都没一些温氣這時立恭正緣案件積壓批的批發的發手揮五絃目送飛鴻紛繁了好一回直到二鼓時分纔静悄悄地進了寢室一時覺得奇冷急忙脫去外衣一擁登榻連那房門也都没掩那知道睡還未了帳外有人大喝道我來也立恭聽了不由的大吃一驚正是 
已苦宵寒圍酒氣却從風雪動驚濤（第十二回完） 
短篇小說 
[愛國短篇無名之女英雄] [  小蝶]  
此蔚藍之空氣中乃有兩飛機相逐疾如鷹隼磨旋而飛於是腦門田上之農夫咸停其鋤仰面望此空中怪物蓋知來者爲敵機爲兆殊不利殆喋血之神已照臨此村矣顧前飛者司機殊不穏時復傾側欲墮如鳥歛其傷翅時有一農夫曰此飛機且墮矣果墮者則吾鋤必一親其腦問彼鼠奴後敢來向吾村窺探否言未旣此飛機已翩然而堕一落千丈直跌於田塍之上轟然乃作巨響於是衆乃大噪爭集其前數十犂鋤盡舉果下者其人糜矣而一人忽呼曰止其人何爲不雄而雌衆聞語皆詫各垂其鋤曰噫女也且爲吾國之人時空中之機亦盤旋欲下及見人多將於已不利則立加其速力直掠過山背而去然衆方注意地上受傷之女郎乃無睱更顧空中其一人曰此女郎創甚吾人當畀之往牧師宅衆皆曰然遂有二少年前扶女郎起顧女郎創甚瞑目而暈竟莫能步乃負之抵牧師家飲以酒始稍甦然衆咸私疑以爲女郎何爲乃駕飛機而機且爲敵國所有者時女郎已微微張睫額際創血殷然直界其頰而下作臙脂色牧師進曰女郎甦乎吾爲君敬謝上帝女郎微摇其首欲言而聲竟暗則伸其顫動之指自指其胸竭力言曰取　取之牧師躊躇蓋以一男子而探其手於女郎非禮則顧適間之農夫曰君年齒較尊試探女郎胸果何物者農夫前於是衆皆屏息積衆目之的以集女郎之身視其胸間果有何物已而得之矣乃一巨函封裹至密另有一纸書曰此敵營之地圖也吾冒萬險得之然其地防備至嚴予欲懷此而遁勢殊不易且乘飛機而遁尤非我所擅長今敵人追我急即遁亦未必能生還然無論何人得我此函者可即上之吾國大帥吾今已將性命付之上帝矣讀已女郎乃展其星眸微微一笑旣乃漸漸而瞑但見牧師舉此巨函曰上帝鑒之顧上帝福此無名之女英雄（完） 
王鏡水君鑒大片奉悉承詢一節囑刋報端顧有未便請示住址敬當函復栩白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之軍艦籌辦鐵甲船事宜]  
（見本報甲戍年九月二十九日） 
　　本館前曾錄上海傅來有電報謂埃及新開河經有掛東洋旗號之鐵甲船二隻駛過前往東洋云云此耗曾見之通聞館報然此後並未復有徵證茲於昨日與一西友談及據曰此信息果不謬矣其初電信旣曾閱見繼由駐東洋京都之友致一書云日人果有此二船不久即可到彼矣觀於此則日人之有鐵甲船前後計共四艘矣今念及此事則不免自問曰我國之籌計防務不亦尚有所大不逮者乎夫調兵買鎗購砲築堡各事良爲要策然東洋旣爲海島之國欲議所以防之則必以船爲最急蓋我國水師若果勝於彼則其不敢渡海興師遠來肆擾也必矣總之我國若早經購辦現成鞏固之鐵甲船可霸東海者三艘則陸兵旣不必大爲勞動而日人又未嘗一刻敢有賠項之請也中國於此事乃不認眞措意非不大失計耶蓋東船若能霸於鄰海則我防於東而彼擾於西我西則彼又東蓋有船而可權變調動惟其指揮故也我國於各兵艦之備置精砲已爲美舉然除此以外而水師概未振擴上海第六號大戰艦亦未預備出洋在海面撞失兵船三艘至今尚未添補今上海有鐵公猛艦近在目前現成可辦得之而危可化爲安惟上海一邑之人力不足以凑集鉅欵大抵美意猶必廢然而不成矣然則我國如是之不早計及實事究何故乎夫鐵甲船之急要者蓋久已稔知之而其所以未辦者實因軍政之出無肯專其責任者而已京都旣責各省以防禦則以爲事已畢矣不知有干通國異常之事亦應授各督撫以逾格籌銀之權也夫調兵之行糧戰餉其需現銀者不殊夫辦買鐵甲船所須現銀之數也此銀一時納之於民實爲萬難若使告貸於西人則一時可隨意以得也乃西人借銀豈肯與不久調赴别任之官憲乎此事如欲成全非各憲越格從權將海關年收爲抵庶可集事然而朝廷未聞有准行擅專之說各大僚亦憚爲非常之事或越格從權以重鉅銀而將來反致受累也軍政之不能出於專閫者職是故也而鐵甲船因之而未見到手也吾今所樂見者忽有一大憲肯認其急而專其權竟將申江海關年收爲抵即借銀以辦鐵公船豈非一時之創舉而成四海之大功乎尚拭目俟之 
[尊聞閣筆記]  
何明逹（見本報癸酉年三月二十六日） 
何明逹粤西桂林人商於嶺南挾資數千頻年虧折所存者千金以下耳何因旅况無聯偶隨朋儕作曲巷遊過眼烟花何本不甚着意先是何隨友輩在新堪地買醉花天酒地騷興悠然座客陳某謂此地過於微逐雖金迷粉醉究不合雅人幽會不若暗裏平康之得静中樂趣也衆謂其迂腐嗤之曰君素不履鶯花庭院只合於羅刹鬼窟獨擁母夜义作人髓飲局耳陳曰君等濫矢風流實花月場中饕餮但士各有見君等不見静中之趣猶余不見閙中之樂也自今往請揚鑣分道陳與何頗相莫逆嗣遂招之作遊侣偶憇於仙城巢雲别館卽私娼院也陳所眷者名翠蓮頗風韻略知染翰鎭日於碧桐窗下作茂猗書法見之者頗許爲香國翹楚是日陳何踵院何見翠蓮頗具林下風姿隠相傾羡倏見有淡妝素服麗人從簾外過蓮瓣纖小逼近吳下趾其舉止哀艶又若江采蘋樓東獨步焉陳指以問翠蓮蓮曰此求售者以其選擇良苛尚未經有主顧陳請荐諸何倩翠先容翠曰事必無成陳曰女元龍太過高自位置豈欲得王孫貴介耶翠曰非也伊有隠衷難於盡說何曰請道其略翠謂伊遭逢家難鬻身至此然不屑作柳絮隨風院主憐其幽淑聽其備價自贖苟有作泥中援拾者伊寗委身事之若作道傍花相視伊不顧也陳曰伊肯與人接談否翠曰與予頗相傾慕謂予能知其苦也何曰伊果以遭難墮溷復能卓然自立此有志節女也如可贖願傾嚢相助蓮走告之携入見何等訴苦衷據言本姓譚氏某宅之育女也夫籍西粤姓王名基客遊至此於前歲娶妾以事被逮於官客嚢耗盡需百金始能也獄妾念夫妻大義鬻身以成之迨夫脫獄妾遂墮火坑矣又念身本清白爲夫故不惜自鬻但不能作章臺柳扳折由人蒙院主深憐許吾自贖苟能脫妾於苦當作婢以圖報耳何聞之不勝感概曰尊夫與吾同籍不忍見其家屬流落如可贖即措貲相助但不知尊夫已西旋否婦曰半月前聞伊尚逗留司後街何曰待吾訪確使復團圓何如婦聞崩角在地曰皇天后土實聞此言粤海寃禽复逢比翼非君之力不至此何果於司後街訪得婦原夫爲道其故助貲使往贖婦夫妻重會不啻破鏡重圓也 
[蚌精（見本報癸酉年四月初二日）]  
　　阿元者不詳其姓氏亦不知其何許人僑寓香港佛鎭以扮蚌精得名人皆呼之爲蚌精元美丰姿善倩盻神彩秀發雖古之宋朝彌瑕不是過也鎭中有好事者慶演秋景以多金延之作蚌精於時皓月呈輝紅燈射彩夜色迷離之下愈覺體態綽約嫵媚異常觀者固已忘其爲童男更疑其爲仙女飄然霞舉離碧落而至紅塵也於是元之名噪於一時陳村有盛會特出數十金延之往所演春色亦推第一其爲人如玉樹臨風瓊林月映鎭中閨閣諸女子有不願爲蚌精妻而侍奉箕帚者尠矣某甲妻姿容妖冶態度風流而裙底蓮船又復峭如菱角輕軀鵠立艶影鴻翩見之者無不色授魂與不意紅顏命薄歸甲未一載而甲以消渴疾遽殞其姑勸婦勿嫁蓋冀暮年有所倚也婦亦知姑意聊應之然衰絰之中不忘塗澤志在擇人一日元適經其門外婦正偕某媪倚門小立見見來注目視之不轉一睫元見之亦爲神奪不覺行步踟蹰徘徊不進斯時覿面相逢祗隔銀河一水耳某媪見婦神情若失戲之曰娘子亦識其人否此爲蚌精元固以艶名著遐邇者也渠雖男子乃如弁而釵者其一種温柔無異於女子也娘子若得嫁渠誠爲三生有幸矣婦紅潮上頰沉吟不語媪遂爲之作撮合山於上已後三日竟繫紅絲而歸元焉花燭之夕極盡燕婉雖鴦鴛之戲水鸞鳳之廻風無以喻其樂也元之諸友皆集資賀其得佳婦元設讌欸之於時飛斝傅觴正爾歡洽忽有踵門索債者則婦之姑也蓋婦之嫁元乘姑掃墓而竊奔者其姑見元百端凌詬諸友爲之排解元曰是非予鑽穴踰牆所得乃婦自從我於我何尤即至官亦無懼也姑爲語塞元諸友出　金納其袖使去於是元遂擁婦安居僦屋於佛山潘巷云 
[文苑]  
上海洋場四詠（慈谿酒坐琴言室芷汀氏） 
（見本報癸酉年三月二十二日） 
不倚風帆力橫行水國天輪飛雷自激機運浪無權旣濟眞符象同人利涉川乘槎泛河漢千古感張騫（輸舟） 
鬭捷如流水交飛馬足塵遥聽來得得疾捲去　　似仿奇肱製終須正軌循揚鞭眞得意十里遍尋春（馬車） 
活火然千朶明星炯萬家樓臺春不夜風月浩無涯欲奪銀蟾彩眞開鐵樹花登高遥縱目疑散赤城霞（地火） 
電氣何由逹天機不易參縱橫萬里接消息一時諳竟竊雷霆力惟將缐索探從今通尺素不藉鯉魚　（電缐） 
[雜錄]  
舊聯新偶（天虚我生評定） 
前紧四十年前之聯語徵偶猥承當代通人各抒綺思絡緒應徵至深欽佩茲擇較工者彚錄於左如有　收佳句再當補刋 
第一聯原句九九消寒四座賓朋吟七律 
明辨主人云多多益善萬方財物供中央睡獅云十十佳節萬民鼓民鼓舞慶千秋姚江廁生云雙雙好合百年伉儷咏三星顧蘭階云雙雙上壽一堂兒女祝知秋又云三三修褉一時觴咏集羣賢勇衆云三三修褉一時風雅著千秋覺痴云三三修褉一篇文序著千秋右列諸聯於賓朋二字對仗工者當推顧蘭階君之第一聯及姚江廁生而用意佳者則推明辨主人及睡獅君兩聯故以前列四聯爲當選各贈中華書局新出版之拙著（梅林雪）小說一部計一册 
第二聯句月月有月人人獨敬中秋月謝逸民云時時此時世世遵行大夏時夷賓云年年過年處處仍遵華夏年信三氏云年年過年處處新添西曆年（又蛻　氏句同） 
碌生云年年過年歲歲雙逢元旦年王可章云年年過年處處相沿舊曆年（又張醒堯君句同） 
孫戊蓀云年年過年處處仍從舊曆年（不受酬）（又艾亞通覺疾二君句同）睡王云天天談天念念不忘小呌天右列各聯於中秋二字對仗工者允推謝逸民及夷賓信三諸君故以前列三聯爲當選贈品同上 
第三聯句緣何不去從良只恨良心差一點肖椿云凡事愼母自大每因大口敗全功傅花云但顧從今自矢惟知矢口不重言丁仁甫云蕞爾由來事大皆因大口有三軍（以口爲古國字） 
守一齋云必得多情種子纔好子女配成雙胡超云時計看來是亥生孩亥子正雙關勇靈云甚矣發言如矢因知矢口是雙關艾亞通云當此眞堪盡孝漫敎孝友誤幾希向　氏云任爾平空自矢那知矢口亦無他梁子膺云因此肯來撮合煩拿合手訂三生右列諸聯於恨字及良心二字對仗工者當推肖椿君及傅花勇靈向　氏梁子膺諸君惟造語不無工拙故以前列六聯爲當選各贈中華書局新出版之拙著（　金香）小說一部計二册 
當選諸君乞示住址并爾郵票二分半當即寄奉 
 
 
 

Page 18

 
 
   
 
