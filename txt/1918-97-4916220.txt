# 1918 - 97 - 4916220

 

Page 1

 
 
   
 
 

Page 2

 
 
[時評]  
[其實（二）（冷）]  
　　近來中國之紛紛内爭者何爲乎其奪權奪位奪行其所主張者何爲乎質言之其實不過欲謀借欵者之經手人而巳 
　　蓋天下之事惟財最有實利而審察全國取財之法惟經手借欵得任意取用之爲最便而欲向外人借欵必須其人之權力其人之地位與此偌大之借欵相稱而後乃能有成故其餘之紛紛擾擾爭權爭位爭行其所主張皆虛而爭此借欵之經手其實也 
[命令]  
　　四月十三日大總統令特授王承斌以勳三位此令 
　　又令特授趙玉珂曹鍈張學顔蕭耀南張福壽彭壽莘陳清源董正國王用中王直貴吳錫珪劉錫廣張敬湯以勳五位此令又令張敬堯晋給一等文虎章此令 
　　又令張敬堯趙玉珂均給予二等大綬寳光嘉禾章此令 
[專電]  
　　北京電某日人言中日僅有關於軍事之共同行動條件與第五項無關某西人則言最重要者爲兵工廠問題（十四日下午三鐘） 
　　北京電日借欵係由曹汝霖經理坂谷爲全部財政顧問不限於幣制凡借欵豫算等皆在内　　（十四日下午三鐘） 
　　北京電交通新借欵二各萬聞巳成立年息八釐以全國電報事業作抵經手者某及日代表某（十四日上午十一鐘） 
　　北京電梁曹葉朱周張等在津宴林日使阪谷男以財交兩界人員作陪（十四日下午三鐘） 
　　北京電政府向日本借欵二千萬元利息八釐抵押品有三說（一）地丁之一部（二）全國電報事業（三）山東某路支線（十四日下午三鐘）　　北京電昨晚重要軍官在王郅隆宅密會係協商討伐西南籌撥軍費王自謂如握財政確有把握（十四日上午十一鐘） 
　　北京電陸外長因某國交涉棘手又萌退志並薦劉鏡人爲代（十四日上午十一鐘） 
　　北京電倪嗣冲主向日本借欵五千萬爲平南費又五千萬爲善後用已由某擔任與林使開始談判（十四日上午十一鐘） 
　　北京電内陸外三總長均仍將辭職（十四日下午三鐘） 
　　北京電近日關於外交或軍事之新聞每由電局扣留或删改（十四日下午三鐘） 
　　北京電主戰派請罷段芝貴無效現曹錕辭宣撫張懐芝乞病假並要求撤回軍隊合肥去電切留擬准段解職陸軍仍自兼以徐樹錚爲次長（十四日上午十一鐘）　　北京電黑鮑督以邊防吃緊求援迫切段電奉督就近聨防據復奉軍南下過半安有餘力兼顧江省防務請通盤籌畫另定大計（十四日上午十一鐘） 
　　北京電奉軍續發一旅抵豐台　　北京電李耀漢來電投誠段派莫擎宇回粤協助粤事又抱樂觀（十四日上午十一鐘） 
　　北京電昨夜十時勸業場火全部被焚災及羣賢旅館天寳金店損失甚鉅（十四日上午十一鐘） 
　　武昌電曹使四日電府鄂湘善後有兩督負責請免宣撫本職眞日續電以二張所部足定全湘宣撫儘可取消錕精神疲倦懇假一月暫赴信陽養疴 
　　（十四日下午五鐘） 
[外電]  
　　北京電曹錕來電固辭現職政府以軍事吃緊之　礙難准解其職巳於今日（十三日）去電慰留（十三日） 
　　北京電參陸辦公處已决定攻擊廣東之方略於今日（十三日）電致浙江福建江西等有關係之各省（十三日） 
　　北京電梁士詒朱啟鈐周自齊等六人於今日（十三日）在天津設宴會林公使坂谷男等亦赴會（十三日） 
　　東京電東京商業會議所招待中國農商部與其他往日本之視察圑三十餘名並陪賓末松子爵等開盛大之歡迎會由藤山會頭恭致歡迎之辭後由中國方面之蔣尊簋氏述辭答謝開胸暢談極盡其歡（十三日） 
　　下關電北京赴日記者圑於今日下午五時到下關受各方面之歡迎七時啟程赴東京　　（十四日） 
　　東京電寺内首相病巳全愈將於十五日入官邸視事（十四日） 
　　東京電大隈侯爵在私宅開午餐會欵待以在鄉軍人之資格來京參列此次師圑長會議之各師圑長（十四日） 
　　東京電據當局者語日來雖有本野外務大臣辭職之說但尚不可遽9信（十四日） 
　　以上東方通信社電 
[戰電]  
　　倫敦電今晨海格將軍報稱昨夜美爾維勒與勒夫貝爾康據美爾維勒村敵軍在泊洛斯台爾附近激戰後迫令英軍爱至新佛愛格里斯新陣地北法戰線餘處戰局未有重要變動英軍回攻克復敵軍所破菲斯土貝爾北面之陣地敵軍在洛瓦森河拉佛河陣線及北面進攻失利拉巴塞運河北面至化勒白克止之全陣線戰事進行未已敵軍猛攻維勒維太塞附近英軍陣地爲英軍擊敗敵軍在稍北激戰後攻入亞拉東面某村附近防營一所即爲英軍逐走松末河兩岸敵砲隊轟擊更厲（十二日） 
倫敦電敵軍因有無數砲隊之輔助故目下正在從事戰爭中空前之大舉即同時實行兩大攻勢是也即不同時實行亦爲先後緊接其勢殊爲可畏惟據連日戰報觀之英軍雖經久長之戰爭不　屈讓敵軍今日大戰之關健乃在美細萊與巴香達爾山脊敵軍現圖包攻二地直接衝擊而佔有之敵軍迄今尚無控制二山脊片隅之象德國公報所稱佔據美細萊山脊之說未經戰地通信員徵實諸通信員且同稱英軍曾猛力回攻逐走山脊敵軍加以重創云云敵軍並於稍南向貝葉爾方面猛進英軍奮力抵禦限制敵軍進步於一漸銳之地點敵軍勢如潮湧爲英軍機關鎗所擊死者纍纍里斯河屍爲之滿但敵軍仍向前撲如波浪之相接其後備軍之力似未告竭敵軍以素氣彈擊入貝土恩等諸鎭居民中毒者頗多松末亞米安戰線之敵軍迄今雖無新舉動但其大軍仍集亞拉與洛瓦容之間故敵軍於北方戰事如爲英軍所制則必於亞米安大凸點希圖重施打擊蓋其地集有多數後備兵一時不易調空也（十二日） 
　　巴黎電半官公報宣稱德軍在佛蘭得斯之攻擊原擬作牽制行動後因得利遂以生力兵大　進攻貝土恩鑛區目下殊爲受逼蓋敵軍希圖由此而達海濱之登扣克也此戰結局尚雌預料所可慰者英軍於此尚有第二鞏固陣地可以扼守今猶未退至該處且援兵旣抵更不難使該地戰局轉危爲安云　　（十二日） 
　　亞姆斯特丹電奥政府發表文告謂法内閣總理克勒滿沙氏所稱奥皇有書承認法國理當恢復亞爾薩斯勞蘭土地之言純屬揑造奥軍今戰於西歐戰線以爭亞爾薩斯勞蘭足證奥皇對於其同盟國之忠誠云（十一日） 
　　倫敦電昨晚巴黎發表公文揭露奥皇於一九一七年三月三十一日致法總統書之原文其中確有承認法國要求恢復亞爾薩斯勞蘭持理正當等語法政府此舉蓋因奥皇曾致電德皇詆斥法總理克勒滿沙氏故也（十二日） 
　　亞姆斯特丹電維也納電稱塞克民族之人刻在泊拉格　織大示威運動反對奥外交大臣塞林伯爵奥首相現巳從事對付該間題（十一日） 
　　哇太棒電坎拿大下議院今日開議時巴爾登爵士宣稱坎拿大之戰費迄今共達金洋八百三十六兆元本年坎拿大用費預算欠計金洋五百十六兆元軍費占四百四十三兆元其中二百二十五兆元用於海外三十四兆元用以製造往來大西洋之商船（十一日） 
　　巴黎電巴黎日報代表謁見巴黎暹邏使署秘書某氏談及近今抵法之暹邏遠征軍據稱暹邏因運輸困難之故不能派大軍至歐但暹邏主旨乃在表明其贊助公道正誼之主義非僅空談暹邏且願予協約國以更大之經濟輔助暹邏富有原料可供協約國取用云云（十一日） 
　　倫敦電近一二星期内沉船之數漸減實與德軍攻勢不關興登堡氏今已承認潛艇主義之失敗數星期前曾語柏林社會黨代表謂西歐攻勢可操勝劵此役將犧牲德兵四十萬人八月間可入和局云此言與一九一七年二月間興登堡氏所下軍令大相違異蓋軍令中曾言濳艇戰爭爲速了戰局之最佳方法也德軍取攻勢後之十日内英軍之渡　蛺而登歐陸者共有二十萬人現信德國因須聚其全力從事陸地攻勢故其潛艇之活動力遂爲減小而英海軍轟毁之敵潛艇其數倍於一年之前亦與有力焉（十一日） 
[公電]  
　　北京公電各報館鑒昨夜（十三夜）勸業場等失愼本行近在貼鄰幸免延及賬欵各件毫無損失仍照常營業北京新華儲蓄銀行寒 
　　唐聨軍總司令致陜靖國軍電馬電悉此間已出兵分援陜鄂矣頃接陜西靖國軍胡司令昱生等電因特復要電希爲探寄陜西靖國軍胡曹兩司令曁全體軍官諸君鑒寒電悉權奸纂國大難方殷諸公舉義關中宣言護法必能剗除逆黨匡扶國基西望長安不勝忻舞繼堯與川省國民諸同事甚願執鼓援征與諸公同靖國難現川事大定决議出援陜鄂業已分路進兵承公推繼堯爲滇川黔陜靖國聨軍總事令愧不敢當但諸公如有所命繼堯當惟力是視特此警覆乞惠好音唐繼堯江印 
[要聞一]  
[俄激黨在邊之近况]  
　　哈爾濱消息自過激派佔據海參崴俄電報局後哈埠各國人民均甚恐慌皆謂崴哈間消息將不通但現在哈埠已接該處電報云該處電報局已歸英人接管英日兩國海軍均已登岸實行保護地面治安過激派黨人未敢抗拒若然則該埠可保無虞惟美海軍尚未登岸因須聽候其本國政府之命令方能登岸大約一二日内亦必有回電又一電云中國巡洋艦海容號不日亦由上海啓椗開赴海參崴專爲保護中國僑商而哈埠之西比利亞政府人員聞知崴埠種種消息皆異常欣悅不日即移往該處實行組織遠東政府云 
　　俄屬黑河當過激派黨人擾亂街市時日本商民曾受最大之損失駐華日使業派員前往詳查現據由黑河到哈之日商云此次日本商民在黑河所存之貨物均被搶刦損失數約共值日金三百八十萬元將來俄須照　否則日政府必有一番嚴重之交沙也 
　　黑龍江消息駐防滿洲里警備司令部近報鮑督軍謂現據偵探報告近有德奥俘虜數千服俄國軍服由阿穆斯克抵依爾庫次克暗赴各埠偵探軍情云云鮑督近以國防吃緊特電請陸軍部在黑河漠河滿洲里添設檢查所三處約需開辦費五萬元請由部撥欵接濟 
　　鮑督軍近派警備司令部張總司令煥相張左司令鳴九張右司令奎武赴滿洲里海拉博克圖免渡河札蘭屯防區布置一切防務並聞有電請中央擬親赴各防察視之說 
[十一日所聞之中央政局]  
　　府院狀况值此政務冗繁之際府院情形如何亦爲留心時事者所注意據查十一日公府方面馮總統到辦公室在上午十時左右除披閱各項重要文電外曾先後接見日人山下彌七郎及姜翰卿都統曹潤田傳沅督兩總長等七八人直至下午九時始由辦公處退入内室國務院方面則上午有國務例會與參陸辦公處之兩項會議其忙碌情形已可想見并聞參陸處靳翼青將軍因辦理要公至下午三時始行回宅秘書廳則方立之秘書長於閣議散會後曾將各項要電披閱一次於下午三時始携帶命令入府蓋印四時回院將命令交局發表後即往法制局辦事 
　　國務會議十一日國務會議除續議分攻粤桂軍事計劃外尚有數件一爲呈請政府任命湖南榷運局局長案一爲派艦赴海參威保護僑商案（此項結果係先派飛鯨艦前往嗣後再行續派）一爲陜西電請追加軍費預算案（此項因要求達一百萬元以外特交財部酌量核辦）一爲接濟鄂湘粤三省軍費案（此項亦因數目過鉅仍無正當結果歸下次閣議再行討論）其餘普通議案數件照例通過遂卽散議又聞十一日之閣議所列外交要案頗多因陸子欣缺席未議此外提議龍軍失利案甚爲秘密其議事日程所列議案僅有法制局修正陸軍刑事條例案及審判條例案略有討論因各部簽註未齊故未議决此外臨時提出爲籌備軍用問題及關於軍事各方面所來電報甚爲秘密又議决各部臨時提出例案二件正午十二時散會由曹總長赴府單獨報告 
　　參陸處會議頃據國務院消息參陸辦公處十一日上午十時曾繼續召集重要軍事會議一次到會者爲靳翼青將軍廕段兩總長張陸兩次長及師嵐峰處長等十餘人仍由靳將軍主席會議内容雖極秘密然據某陸軍當局傳出消息十一日所會議者（一）爲趕派贛省軍隊赴粤援助龍濟光（二）爲電諭陳復初協助吳光新司令平定鄂西各地（三）爲接濟川省子彈軍餉問題具體擬定辦法後當由段香岩總長提交閣議覆議下午三時曾就參陸處名義分别致廣東龍濟光廣元劉存厚宜昌吳光新宜都陳復初等重要軍事急電多起又一消息云十一日參陸辦公處又開重要會議内容大略如下（一）以贛軍兩旅分兩路入粤丁效蘭爲左路王餘慶爲右路丁軍赴肇慶王軍赴粤東以牽制粤軍攻閩並令陳督再抽一旅由贛東入閩以附潮汕之背（二）討論李厚基告急電决定復令就原設防線添兵堅守候令進攻（三）討論某項軍械交涉案（四）電令張懐芝檢閱使派兩旅由湘南入粤並聞上列各案當即討論結果移送國務會議討論又聞閩督李厚基於前日有萬急正密電一件致國務院參陸處内容略云粤軍大舉攻閩陳炯明巳至分水關督戰其軍隊布滿於大浦南澳饒平黄岡等處參陸處得報於十一日午前十時舉行會議結果電覆李督先就原設防線添兵堅守一面令江西陳督出兵一旅取道贛東入閩以爲牽制攻閩粤軍云云 
　　姜桂題晉見熱河都統姜翰卿上將來京後於十一日赴公府請見大總統當邀元首在居仁堂延見總統與姜上將爲三十餘年之老友晤面後立談數分鐘各道寒暄畢談及時局總統仍抱悲觀大致謂戰亦不好和亦不好姜氏即詢戰和難决之苦處總統謂若戰禍延長不獨人民受其荼毒而軍費亦屬一種至難問題若和深恐南方野心不死未必有和平條件届時尤難取得良好結果姜答稱元首所慮極是國事旣糟到如此地步非武力無以補救桂題素持超然主義從無黨派可言不過本諸良心而論應先决戰俟將湖南廣東兩省完全得手再行言和亦不爲晚云云茗談至一小時半之久姜始興辭出府又一消息姜都統於十一日下午四時三十分晉謁馮總統總統接見於寳光門辦公室内姜氏力言西南各省旣無服從之意則除以武力解决外别無他法聞馮總統對於姜都統所言始終未置可否云 
　　改组内閣說巳罷改組内閣問題據　自十一午後一時以後巳完全打滅蓋由於廣和居之一席話也先是某公因恐此種政潮愈演愈烈將有影響大局之虞特於十日晚私邸讌會之時面囑新正天津來京之某要人從中調劑惟某要人因有主張和議之嫌疑恐不爲某方面所見信特轉托曹潤田總長出作調人曹遂於十一日上午十二時由國務會議散值後即堅邀錢幹臣段香巖田煥亭三總長同至北半截胡同廣和居便酌並已先約倪丹忱督軍王郅隆秘書同往在座賓主共爲六人當經曹氏在倪督前力爲錢段諸人疏通倪督改閣之意見遂不如前此之堅决王郅隆秘書亦力言才短望輕决無入閣之奢想 
 
 
 

Page 3

 
 
錢段諸人復略有謙遜之語彼此意見遂煥然氷釋又據神洲通信社某君言護日以事赴國務院適值國務會議散會比聞曹潤田總長專約田煥亭段香巖錢幹臣三總長至北半截胡同廣和居便酌某君卽向某要人處探詢據云午間由曹潤田總長約赴廣和居者係田錢段三總長及倪丹忱督軍王郅隆秘書等五人外間所傳内閣改組之說刻巳完全打消矣云云 
[奉軍入關之聲勢]  
　　曹錢代請巡閱使 
　　頃據某軍官由軍糧城來京述徐又錚於十一日尚在軍糧城籌議奉軍南下計劃則外面所傳徐已赴奉一節當屬不確又據某機關十一日所接到徐氏由軍糧城之來電謂又將來京一行益足證明徐之尚在軍糧城矣又據某交通機關消息徐又錚十一日午以副司令名義致電交通部略謂遵照中央計劃所定此間奉軍尚須陸續開拔南下現正整裝待發務望飭局迅速准備車輛以免貽誤戎機云云聞交通部曹總長披閱此電後卽巳商同葉裕甫次長飭局備車日内當有大批奉軍由軍糧城開拔南下惟此軍南下爲援宜昌抑係援粤者尚不知其審也 
　　奉軍南下壯段内閣之聲勢不少故曹錕有呈請中央任命張作霖爲東三省巡閱使之要求茲覓得其電文云大總統總理鈞鑒張奉督作霖此次出兵援助贛鄂實與大局前途甚有關係茲值德俄侵犯東亞奉吉黑等省尤爲重要擬請任命張督爲東三省巡閱使以專責成庶於内政外交以及前敵軍事會商進行裨益良多錕爲大局關懐起見故敢冒昧陳詞伏乞俯准施行云云一說謂政府巳有允意不日當發表 
[關於粤事之中央消息]  
　　政府圖粤之計畫 
　　龍軍危急之電訊 
　　政府對於攻粤計畫大體業已確定惟關於進攻及聨絡接應各　詳細手續仍須與贛蘇閩各督妥愼籌議故日來關於此事往返電文極多但以事關軍事範圍無從偵索僅聞江蘇李秀山督軍除於日前覆段總理　電對於攻粤事宜略有陳述外復有贛督聨銜電報密陳攻粤大計因是中央特派龔某赴寗贛接洽並聞刻在湘贛境之第二路軍隊除李傳業一部進攻攸縣張宗昌施從濱各軍擔任防護湘省東部外其餘在萍鄉一帶之軍業於虞日開始折赴贛南擬在大庾嶺會齊然後再聽中央電令進攻 
　　龍濟光因子彈缺乏以致退守高州十一日陸軍部巳將子彈籌備飭員轉運並聞密電陳光遠張宗昌迅速將各路援軍前往援應又據某方面消息龍軍現在堅守根據地以待各路援軍近日無甚激烈戰爭政府亦密命龍使堅守弗動聞十一日政府接龍濟光告急電文一件該電係送至香港拍發其電末所署日期與自香港發電日期則相距一星期之久其間交通之梗塞可想見矣其電文述該處軍事情形非常緊急渴盼援軍倘政府不即派隊來援濟光亦無法支持等語又據某交通機關十一日晚所得之香港電訊謂粤桂軍隊自歌日起陸續齊集潯州肇慶廣州三處已分三路進取高州第一路由潯州取道鬱林石城進攻高州之西南第二路由肇慶取道東安羅定進攻高州之北面第三路由廣州取道高明陽江進取高州之東南故高州近日已有三面受敵之勢龍濟光軍力雖可勉强支持然軍械實巳早經缺乏故形勢異常危急等語龍濟光昨又來電告急據稱子彈現巳缺乏仍請迅飭江西福建進兵協助以分敵軍兵力開政府現巳有復電去矣聞參陸辦公處奉政府交諭十一日致電上海兵工製造廠略謂嗣後凡關粤省領取鎗械子彈一經電准中央應即照數撥給不得稍有遲誤云云據某方面觀察陸榮廷現正以全力注意粤事并謀湘粤之連絡倘龍果不支則湘粤連成一片無論粤不易攻卽湘事亦難完全終結也 
[關於川陜之近日京聞]  
　　國務院擬定之平川計畫聞於十一日午後始以電拍致劉存厚略謂秦隴軍隊已由院令陳張兩督勉力派援現在川軍務宜俟此項軍隊開到然後前進一俟奉軍入川再依照計畫五路同時夾擊以期一鼓蕩平云云又聞孫文所派之四川勞軍使李國定現駐瀘州參陸處前據謀報稱李將以三萬人出巫峽下江等語當即電致劉存厚查復十一日劉氏復報李國定所部僅四營即以川滇黔軍合計亦不及兩萬特此謹復等語又聞管金聚已到漢中并將所部軍隊先後撤回陜南劉存厚之二十一師亦撤回陜境之寗羗褒城等處惟劉存厚行營則仍在廣元綿州一帶頃據某要人傳出消息四川省長張瀾昨有一急電到京詳述川局危急情形力請中央迅速派兵援助措詞異常急迫段總理披閱後比交參陸辦公處核議速覆并聞此項電報係由陜省管金聚旅長代爲轉達者又聞陜督陳樹藩近與駐紥南鄭之第十六旅旅長管金聚㣲有意見緣管旅所駐之地本與川境毗連邇來川軍犯陜警報頻傳該旅長關於布置防務添募軍隊等事並不商承陳督疊與中央直接電商因而陳督頗滋不悅政府於十日十一兩日接得陳管來電各一件陳電謂管旅自川境退回以來事事自主不受指揮應請嚴電申斥管電大意謂所部鞠圑巳飭集中鳳翔候令援川現奉陳督電令開往渭北協同剿匪長官命令自應服從但此間防務緊急兵力不敷懇請設法維持云云據此以觀陳管間之關係漸有衝突之形勢其影響於川陜前途頗爲重大也按據前日成都通信謂管旅巳宣布附南究竟如何尚待續報 
[湖南之刦後餘談（長沙通信）]  
　　此次聨軍退出長沙潰兵地痞肆行搶刦復加以北軍之蹂躪原氣實已大傷現在雖有議和之機究不知何時始能成熟哀哀湘民何辜而罹此浩刦也茲以湘省最近情况紀錄如左 
　　（一）市面之蕭條長沙暫時雖已平靜然謡風仍未稍息各商家前此所進之貨旣已被搶一空　此時局未定之時更不敢再行辦貨且金融停滯商業更屬蕭條一般商民雖已勉强開市然不過以刦搶所餘之貨物略爲敷衍氣象之愁慘已達極端加以謡諑時聞每至傍晚時行人即幾絶跡此等現象實爲從來所未有也 
　　（二）金融之停滯自湖南銀行因被刦停頓以後幾無金融之可言經商會極力設法維持該行所發行之票幣始能勉强行使近因湘省台票在漢可以通行一般商人又紛紛載運出口以圖漁利於是此二五折之南台票（每台票一串僅能值銅元二十五枚）亦有暗盤台票愈俏洋價愈低各種貨物亦愈爲昂貴刻下已經總商會查出私做暗盤之錢商數家已將其店東及上街人拿獲送交軍署究辦一面呈請嚴禁南台票出口以期金融活潑 
　　（三）農民之困苦北軍旣開抵湘省因紛紛調動之故遂時常强擄夫役爲之運送軍需四鄉農民因畏其强擄多匿避不敢出頭現在時屆清明田禾已須下種以農民不敢出面之故田畝尚未鋤犁一般農民無不焦灼萬狀昨經公推代表聨名呈請督軍嚴禁擄夫庶田園不致荒廢刻下雖巳經張督軍嚴飭各軍隊不許强擄夫役然禁者自禁擄者自擄清明已過而各鄉農事依然尚未提及云 
　　（四）清鄉之實行此次聨軍退走其潰兵旣結同地痞在各鄉肆行刦掠而北軍之開赴各鄉者又復任意横行以致鄉間十室九空紛紛遷徙長沙東鄉一帶尤爲蹂躪不堪其悽慘情形爲從來所未覩現在巳由長沙知事姜濟寰婉轉呈明張督由張督派兵十隊會同長沙縣警備隊分赴各鄉實行清查如有人刦掠無論其爲兵爲民准其格殺勿論 
　　（五）檢查之收束此次全城商圑所組設之刦物檢查所除在各城門檢查出城行李外須有報口始能入民間私宅檢查因有不肖之徒輒假借名義擅入民家搜索以致枝節横生民家多受其累且該所設立已久查出刦物所值尚不過數萬金因議决於日内即行收束以免多所滋擾 
[和議重提之湘聞（長沙通信）]  
聨軍自退出長沙以後即堅取守勢北軍雖紛紛向衡陽開拔亦並未進攻在此時機和平之聲浪又起兩方之主旨何如此時雖未能明晰然湘人之運動和解則正在着着進行究竟能否成功殊覺茫無把握也 
　　當此軍甫經攻克岳州之際湘紳汪頌年朱鞠尊王莘田吳雁舟等即經電由熊秉三氏分電馮段陸譚諸氏請予停戰議和時因某要人以某項位置正在唾手可得遂横梗其中極力主戰致湘人之所希冀者終歸幻想現在長沙又經克復某要人之目的亦巳如顧以償故汪紳等又乘此時機運動和解已再行電致熊氏詳陳湘中最近實情請即就近籲請中央迅即和平了結俾三千萬湘民不致再陷於水火但不卜執政諸公能俯如所請以開湘民一線之生機否也 
　　汪紳等以關於運動議和事項時須商酌進行特仿照英人李立德等所發起之南北和平會辦法組設公民和平會湖南分會業巳擬定簡章並擇定省城織機巷慈善堂爲會址擬卽將湘民此次所受種種痛苦縷呈政府請予維持並已電上海總會查照矣 
　　湘督張敬坃氏昨调訓令各縣知事云本督軍治軍念年素以保護商民爲宗旨此次奉令來湘務期澄清吏治保衞閭閻勤求治理朝夕不遑近聞長邑臨湘一帶有三五成羣假冒軍隊者或攔路刧物或入室搜財人民遷徙不敢歸田值此節届清明春耕已近鄉民久出田地將見荒蕪秋收無望民食堪虞來日大難何堪設想若不嚴拿重辦何以保民食而維善舉該知事職司民社責有攸歸除惡安良詎容姑息惟值此軍事時代非予各知事以執行軍法之特權不足以資鎭攝除分行外爲此令仰該知事遵照嗣後各該縣知事均准兼任本督軍署軍法官之職如遇有假冒軍隊及不遵法紀之兵士在鄉姦搶燒殺者着即嚴行拿訊錄供電禀准即按照懲治盜匪條例從嚴懲辦並一面出示布告俾人民早回鄉里安心耕種是爲至要此令 
[鄂西南北兩軍之近况]  
　　自漢軍東下警耗傳來宜昌防務巳屬緊急旬日來所得消息互有異同茲將宜埠某國十字隊偵查報告及軍界方面消息披露於下 
　　（一）南軍攻宜之計劃滇軍出動後吳光新司令迭據駐川軍探報告轉電中央已歷十七次之多茲更扣獲唐繼堯拍致陸武鳴譚浩明及西南各要人密電於援湘圖鄂分道出師計劃甚爲詳盡略云岳長旣被奪轉北軍勢燄復振段閣乘機復活亟謀貫澈其武力壓服初志護法各省非速組强勁大軍以相抵抗則禍變之來靡有旣極所幸川局已平西顧無憂敢請幹老擔任討龍速定粤氛堯則組織滇黔川三省聨軍出師援湘巳召集上級校會議僉謂此舉乃我西南生死關頭雖百戰之餘猶奮勇萬分决定以十梯圑組織之（每梯圑四營）巳飭各路前隊兼程拔云云 
　　吳司令魚日由宣來電據確報東下南軍係唐自任總司令準備親到重慶指揮滇軍左司令黄毓成率領三梯圑侵入陜北意在侵犯鄖襄巳與管旅金聚所部開單右司令顧品珍率三梯圑出夔巫前隊已抵歸巴川軍司令顔得基率兩梯圑由萬縣繞道利川以入施南滇軍司令率兩梯圑在巫山等處策應另委黎天才爲前鋒司令此南軍東出之最近情形皆見於正式報告者也 
　　（一）北軍防宜之佈置中央以吳光新司令前次平川雖歸失敗要亦兵力單薄之故現在南軍東出防堵宜嚴連日參陸處密授吳司令防宜方略文電往往還幾無虛夕决定以鞏固宜昌肅清施南爲第一步以收復巴歸進扼巫萬爲第二步以封鎖渝江進駐川東爲第三步至兵力仍撥足六個混成旅（蓋吳自奉任上游警備總司令時已有六混成旅因湘戰調動故也）即以鄂軍第三混成旅晋軍第一混成旅陜軍第一混成旅另撥奉軍一混成旅合之本部李炳之十三混成旅劉文明之補充旅亦擴充爲混成旅暫以防堵南軍之出動如入川或不敷時仍以奉軍補助此外駐宜之第四旅朱廷燦亦受其節制伹該旅係衞戍性質如宜戰平息不得調入川境作征伐軍耳是防宜北軍與東下之南軍相較北軍兵力直厚南軍二倍也 
　　（一）兩軍激戰之狀况巴東縣屬之野山關扼施南全府門户形勢奇險前被黎天才佔領孟圑長昭月（朱廷燦所部）血戰十餘次未能奪轉而黎部反衝出該關敷設火線六十里兩軍對峙已月餘矣自吳光新司令到宜急派李炳之督率十三混成旅繞道長陽長樂會合孟圑夾道進攻自三號在白菓堡接近戰火黎部敢死隊司令韓退癡猛烈抵抗激戰一晝夜黎部子彈告罄自行敗退李部乘勝直追連佔山頭四個沿途散兵線均被攻破進佔陣地四十餘里至四號下午距該關不遠遂以左右兩翼散開埋伏以中翼衝鋒進攻黎部約兩圑扼險迎戰三面高山均架大砲山下建築亦固故衝攻二次均未攻入傍晚乃以小隊撲攻意在誘敵出追兩旁伏兵齊起乘勢破險也詎撲攻數次彼僅以砲迎擊并未出關相持一夜僅捕獲其哨探一名據稱該關原係黎部第一司令由猶龍所守現已開來滇軍一梯圑因甫經到此不敢出戰云云吳司令以恢復施南必先攻克該關特加派劉文明先率一圑馳往援助日内必有一場惡劇也 
據交通界消息云吳軍近已與一圑以上之奉天軍隊聨合進戰巴東日來戰事尚稱得手巴屬之五峯嶺辛卯驛一帶之黎軍戰地於五六等日先後爲吳軍奪獲刻已進至來龍坪（距巴約五十里）將再繼續攻擊滇軍大部軍隊如三日以内不爲黎援助（刻間參與黎部戰爭者僅但懋辛所率顧品珍之前鋒軍一千五百人）則吳奉合組之攻巴軍必更得力惟施南方面之王天縱近與滇黔聨軍司令黄祖名聨合進犯當陽駐軍力薄勢將不克支持因之孟圑長迭次請救於吳司令然吳司令終因宜昌正面防禦軍力尚虞不敷萬難抽調而又不能坐視故經商請繼續赴宜之奉軍及十七師一部趕速合組一個混成旅兼程馳往協助聞自前線戰事發生以後宜民極形恐慌凡中資以上之家均巳空其所有載向下游或託保護於外僑其餘生活程度較低者亦皆桃源是覔不復置身於戰雲啓伏之間以致著名繁華之宜昌已非昔日之熱鬧矣 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[北軍方面之衡州戰訊]  
　　北軍克復長沙後譚浩明等以黔軍業出洪江遂率所部退駐衡山作背城借一之助中央亦决定以三路進攻迭紀報媏茲據長沙來鄂之北軍方面人云第三師曁一二兩混成旅於五六日次第克復衡州之賀家山小溪口等處即在該處休息比時陸裕光所部之桂軍劉建藩趙恒惕等所部之湘軍均向安化零陵退走次日三師軍隊與左翼之魯軍合力進攻衡山詎行至衡山下三十五里之　架山該山綿亘十餘里凸凹起伏進取不易當日亦未通過是山迨八日拂曉派員偵探敵情據云南軍約一千餘人在謝家嶺朱家峯一帶深溝高壘安置地雷架設砲臺手持鎗械者甚少吳子玉氏聞知卽乘其不意與二路魯軍奮力前進比時南軍死傷甚衆并未對敵其在該兩處建築之地雷過山砲曁一切器具均爲直魯兩軍所獲嗣聞黔軍巳出洪江繞麻陽譚浩明仍令潰退之各部死守衡山吳子玉氏擬乘勝直追刻已與衡山之湘桂軍接戰勢甚猛烈目前誰勝誰負尚未探悉云云惟據訪函報告則謂吳佩孚師長現與閻蕭曹諸旅長謀攻衡山惟該處崇山竣嶺不易用兵據該處土人言橷化邵陽等縣地勢稍平若據此以入祁陽則衡州必不能守吳氏特電陳復初速攻寳慶並派第六旅軍士及大宗子彈援助俾得攻入衡州後背至衡州正面仍利用王天鵬爲嚮導巳向辰山隱山龍口南港平山等處進發云云蓋尚未有戰勝之消息也 
[北京之湘鄂間軍事探報]  
　　政府電催張使赴湘湘贛檢閱使張懐芝迄未入湘茲聞十一日政府又致電張使略謂湘事亟待整理湘南軍務尤屬重要特希執事尅日赴長沙俾與張湘督磋商進行辦法云云 
　　湘督新編鄉導隊政府十一日接湖南督軍張敬堯密電稱敝處收容潰兵屬於趙恒惕者有二千名屬於林修梅者有一千二百名現在暫編鄉導隊二隊一隊交吳佩孚一隊交吳新田以資進攻零陵衡州寳慶等處之用 
　　馮旅開拔至漢據某交通機關所得漢口電訊謂馮玉祥軍隊自九日起已由武穴開拔來漢將及三各人擬即日轉輪西上分往石首公安兩地駐紥并聞鄂督王子春昨午亦有此項報告到京并爲馮玉祥軍隊代請旅費 
　　譚浩明退駐永州說譚浩明離長沙後有退至永州專取守勢之說頃據某要人云譚浩明確於八日由衡州取道邵陽祈陽退入永州以永州爲根據地現在任衡山防守之責者爲陸裕光之一支隊云云此說恐未必確實也 
　　張學濟進擾鄂境據某方面消息云原駐湘西之張學濟軍隊近因湘督張勛臣迭派重兵向湘西常德龍陽一帶進擊勢難支持已於八日由湘西永定桑植等處竄入鄂境鶴峯咸豐等縣并擬由咸豐進窺施南吳光新司令聞訊後已派李炳之旅長陳復初師長與王正雅鎭守使等會師進擊矣 
[川省軍事之近况（成都通信）]  
　　川省現在重要問題祗有編制軍隊與籌備北伐兩事其編制軍隊大槪將次就緒限在劉存厚宣布附南以前成立之隊伍方能正式編制此種計劃自易通過惟想師長位置者甚多一時難於定妥耳至北伐問題分援陜援鄂兩種援陜較援鄂爲急除由唐繼堯派遣川滇黔各先出一混成旅外此間熊克武又委原駐萬縣圑長向傳義（育仁）爲援鄂總司令向君巳將司令部組織完備不日由省出發至唐繼堯於十三日由畢節行營來電日内起行大槪舊曆三月底必可到渝茲將援鄂與編軍兩事分誌如下　　（甲）援鄂唐繼堯由畢節行營來電云重慶張諮謀官國威鑒現巳决計取道遵義來渝城日内即可啓行承各界盼望甚殷殊深感佩而譚毛兩君遠道相迎尤滋不安希致電阻止爲禱繼堯元又電云重慶黄總司令鑒此次赴渝取道遵義前進因隨行衆多擬分三日起行共計官佐兵夫約二千五百餘騎駝馬約共一千七百餘綦江以下所需糧秣概請飭速先事籌備妥善以便届時取用照價清償届期另電達知希即查照辦理總司令官唐魚重慶鎭守署來電云成都但司令吕縱隊長綿陽鍾師長劉旅長注舒兩旅長陳旅長陳護使石招討使蕭司令并轉　中賴陳兩司令轉大竹陳司令盧副司令夏司令并轉大竹郭司令隆昌鄭司令張司令丁陳兩司令各圑營長均鑒吾蜀苦兵久矣幸賴諸公及各將士之力頻年疾痛得以稍甦大義昭埀炳若星日缅維丰采常用依依惟段氏尚欲乘勢登台曹張方且集中待發種種倒行逆施之舉動勢非舉國人而斷送之於他人之手不止天下興亡匹夫有責此時不救何以圖存故吉黑有護法之役齊魯興靖國之師胡景翼發難於秦中馮玉祥誓師於安徽類皆激昂慷慨憤不欲生然此數人夫豈與段氏諸人有不共戴天之仇而必急急於報復耶人心不死公道不亡多助之至天下順之寡助之至親戚叛之也吾蜀據天下之上游東南西北數千萬里賢豪輩出向稱好義辛於癸丑丙辰諸役天下洶洶蜀皆首難共和再造出力猶多然天下之勢秦蜀爲首東南爲尾中原爲脊爭衡天下者非控其首掣其尾而併操縱其脊天下事正未易定也今幸首尾皆應局勢已成所爭者僅中原耳乘天之時因天之助倘仍因循敷衍不思厲兵秣馬會師武漢直搗黄龍中國將永無蘇息之一日即國家終無存在之一日蒼茫前路言之痛心心所謂危安敢緘默諸公手綰兵符贊襄義舉時機難得民命所關務懇激厲師干共圖北伐盡從前未遂之志立　世不拔之基則不獨川民感激已也唐等雖愚願執鞭策臨頴惆悵不盡所云余際唐邱延薰張治祥朱育經等叩齊孫中山日前致成都省議會電云敬電悉蜀苦暴軍蹂躙久矣今義軍攻克成都劉存厚張瀾畏罪潛逃川局已定遠聆捷音歡慰曷極軍府尊重民權國人共鑒茲貴省議會電請任熊克武爲四川督軍楊庶堪爲四川省長自應特加任命惟楊君尚未遄川未到任以前應任命黄復生代理省長除分電任命並電知各聨軍司令外特此奉聞所有善後事尚希議會諸君力爲贊助以達護法目的而解川民倒懸孫文庚印 
　　（乙）編軍三月二十號熊總司令召集軍官會議討論收束軍隊辦法議决自三月二十號起各軍一律不得招募軍隊其尚在交涉中者亦從二十號起一律停止以便易於收束仁壽廖行營而電云成都熊總司令喻吕袁三司令均鑒前者第二混成旅旅長汪可權引退將旅長職務交益曾於支日通電在案惟益自念才力疏庸不堪任重兼丁此川局粗平之際所有軍隊尤應亟事收束減輕人民負擔已將本旅所有部隊全數併入第二師一俟歸編就緒便當卸甲歸田還我初服無任私幸之至第二混成旅旅長廖益叩篠印並聞前第二混成旅旅長汪可權自五號通電卸職後即離崇慶縣境近其蹤跡常在川南新彭各縣之間至第二混旅之陳國棟現已歸四師節制劉禹九師長特將該圑編爲四師第十九圑 
[廣東近日之戰情]  
　　織貢克復後之進攻詳情陽江龍軍自敗竄織貢後經省軍分四路將其圍攻魏麗堂所部攻其南由程村進劉偉軍所部攻其東北由樂巡進林隱青所部攻其東南由屏岡咀進滇軍攻其北由企坎進織貢龍軍見四面受敵遂不敢抵禦聞風而遁所遺子彈四十餘箱盡爲省軍拾獲龍軍係分兩路退却一由望夫沙朗退回茂名一由儒洞退往電白現省軍亦分兩路追擊劉軍魏軍追擊儒洞一路省軍一到儒洞龍軍不敢迎敵卽退向電白之水東而去沙朗一路龍軍多係新招高陽兩屬之綠林及退伍兵士間有係林隱青遣散之舊部滇軍林軍追到後響應者蠭起龍軍在沙朗站不住亦悉向高城方面退却計龍濟光去歲渡瓊部衆不過八千加以初招五六千亦不過一萬四千人左右此次克復陽江一役龍軍傷亡達五千以外附龍綠林因龍軍失敗紛紛潰散者亦有三四千之衆故近日龍濟光對於綠林旣懐疑忌而綠林之對於龍濟光亦不能相信徐東海所部已全變騙去龍軍大炮鎗枝子彈無算據由前敵返省者所述龍軍將領以李嘉品爲最崛强不肯輕易逃遁前年在飛鵝嶺窮蹙至陷絶境亦不肯舍之而去此次陽江龍軍以李爲總司令而連旬以來所有要隘皆棄而不顧故多疑李嘉品或已斃命軍中無主因陽江城外劇戰之際李之大本營在城外寳塔脚連中二砲子彈紛落身畔大抵李旣陣亡遂無人指揮龍軍負隅拒守亦未可知 
　　李烈鈞由陽江來電云廣州莫督軍新昌李總司令鑒頃據何將校燮桓電報龍軍自江城受挫後我軍於日前曾截獲僞司命嘉品致龍電云伊軍鎗彈缺乏每兵平均不滿百顆更兼兵單餉之無力抵拒云云敵軍敗竄此間經守三日隊伍多係各屬綠林編成因龍久不給餉到處搶掠一聞我軍抵程村逃散甚多現李嘉品馬如驤二氏當有二千餘衆退守電白附近莊峒墟據電白探報沿村築有散兵壕多道日前望夫山一戰係一股土匪約五百餘人曾受龍部運動林軍一到已擊散昨林魏前鋒已到昨抵朱仙洞三十八圑在塘口明日前進等語合電轉達烈鈞齊叩 
　　高縣龍軍已無鬭志廣州莫督軍新昌李總司令鑒頃據朱梯圑長培德魚電稱第一步作戰各節前經電達諒邀鈞鑒江日我軍馳抵企擊塘口敵軍紛紛向望夫退走有不戰之勢支日我軍進據塘口即向望夫進勘節節進迫敵軍不敢回顧職觀察敵情内則接濟困難外則士氣頽喪不敢應戰高州雖爲敵軍根據然將無遠謀士無鬭志亦不難一鼓盪平此次所經路線地形險惡道路崎嶇交通極爲困難故前方情况未能隨時電呈鑒原等語合轉達烈鈞齊叩 
　　龍濟光離間策之失敗日昨各報有紀龍濟光呈薦張開儒爲廣西督軍者頃據探知龍氏内幕者云龍軍邇來迭次失敗其部下屢以卑劣手段離間挑撥以濟軍事之窮如日前之荐程璧光爲廣東督軍及林虎之水東僞電今又薦張爲廣西督軍手段陰謀如出一轍惟此次對於張氏亦自有故蓋因近日滇軍討龍異常出力足爲龍軍之大障碍嫉之甚深故出此等卑劣手段希圖一逞討龍軍方面旣可行其挑撥之計對中央方面又可向政府誇張其運動有效無論有無效力發生自謂固甚得計惟此項陰謀屢歸失敗固可决其無何等影響也云云 
[奉天攻南軍續發紀]  
　　政府所派助吳攻宜赴粤援龍之奉軍前經出發各旅尚不敷用參謀長楊鄰葛回奉擬議續派軍隊茲已出動情形如下 
　　混成第一旅旅長鄒芬日前由張督接見後諭令分起出發自五日起先將步兵出發砲兵機關鎗繼之鄒旅長則於八日率全旅儘數出發入關後由司令部指揮南下 
　　張督以第一旅出發尚嫌薄弱即按照原訂計畫將新編制之第二旅儘數出發日昨（九號）接見闞朝璽旅長及各軍官傳令整隊於今明兩日附京奉列車完全出發 
　　混成第一旅前於八號入關該旅於日昨（九號）由獨流南下第二旅奉令於十號早八鐘全旅出隊入關直赴武昌據聞此二旅均爲奉軍援南國第一路 
　　此次先赴關内者第一混成旅續行出發者爲第二混成旅旅長闞朝璽趙張兩圑長每旅步兵六營砲兵兩連大炮數尊機關鎗各一連均由二十七師挑選配置者 
　　張督以出發各軍爲國宣勞特於連日傳見上下級軍官訓飭（一）注重軍紀風記（二）分明賞罰（三）統一號令親上敬長均各唯唯懍遵 
[湖北黨案之餘聞]  
　　鄂省軍警偵探連日在武漢三鎭破獲機關逮捕人犯不可數計初九日又在保安門外十字街捕解該案之犯共十三名交軍政執法處研訊其中互相連帶有甲與乙並未接洽即爲乙簽名者有惭與丙因係至交逕代簽名者究其原因始則友朋關聨互相引荐今則按圖索驥同罹法網惟問官審問尚爲詳細始提個人訊問繼提黨人對質凡供不相符毫無實據者槪認爲嫌疑犯旋令取保開釋聞八日所獲之張老五朝陽巷之姚某刻已釋出七日在造幣廠所獲之司事黄小恩亦無重要關係警察二署巡長黄士元刻已訊明係屬連累亦於日昨當堂釋回該署照舊供職又一函云六七兩號連獲黨犯七十餘人以警界佔最多數昨經崔玉甫處長會同參事張治禮司法陳科長嚴密三匾無從取得證據而該名冊中均有按名領餉之事特擇供詞明顯者七人解送軍法處餘均暫押該廳俟搜得證據方可定讞又據外間傳說此次黨魁涂某名冊内記載數百人該項人員多有與此絶無影響者蓋彼黨徒往往以介紹多人爲功又許取其交際之費但知利己不顧損人故將他人姓名任意揑報以圖利益總之該冊姓名無論是虛是實各該管上官總須查察其平日行爲何如方可得其眞相也前日報載漢陽七賢廟破獲炸彈一案茲經調查該廟神龕内有炸彈十枚炸藥兩包由廟内住持僧查覺當即報明漢陽縣署比經柳知事派人前往將炸物携回傳訊該僧云日前黄昏時有數人至廟盤桓久之始去今檢查神龕始見此物不知何人所遺云云當查詢該僧人係屬良善即予開釋并將炸物銷毁矣 
[滇黔之匪禍]  
　　雲南箇舊外西區（即猛丁地方）向來均設有縣佐然孤懸江外形同甌脫官治均莫之及且蠢蠢夷民易受蠱惑客歲冬間各寨苗首曾在觀音山烹牛宰馬聚衆結盟擁戴朱某定於屬雞日起事凡同盟之户屋脊插蘆爲號聲言吃肉不吃皮殺漢不殺夷等語該區紳民聞悉飛報縣署當由沈知事出示撫諭并派中荔圑兵八十名馳往鎭攝旋於某日猛丁苗夷戕害縣佐并殺頭目八人焚燒公署據寨結營嗣復竄擾外西區地方該區夷民即紛紛響應數達三四千人駐防圑兵因械窳力薄不能抵禦致使紙廠大小五寨白馬寨等八九寨均被匪攻陷燒殺一空沈知事又咨請獨立營派兵一連並派内西區圑兵助援現尚未削平也通海縣人烟繁盛商務亦大祗以匪勢猖獗搶殺之案無日無之昨接該縣來函叙述近日匪情如下河邊一隅東界曲江北連通海西南與　峨石屏接壤江水横貫其中山路又復崎嶇以故匪徒易於潛伏軍隊極難進勦而各方土匪之被迫者亦無不率其黨羽逃往是地故近日以來日徒集合頗衆如孫歪老楊有慶楊老么之徒無不四出騷擾迨軍隊一至則蹤跡全無以故屢次追剿亦徒費往返而巳先是舊曆正月二十六日當道迭接偵探報告匪魁某已由山僻退往漢人屯關聖宫内請速派兵會剿云云查此項偵探係由當道派往河邊一帶專探匪情者當道旣據報告即支配圑警下動員令計中區鄉圑二十人預備圑二十人巡警十八人東西區鄉圑會同駐紥曲江之軍隊一連前往會剿意在出其不意攻其不備故各路軍警皆同時進攻即於是夜包圍漢人屯至二十七日午後二時開往河邊之軍警業已陸續退回據某軍官言二址六夜我軍已將六村包圍迨至六句鐘時雙方實行射擊爭戰頗猛匪之接應者陸續而至我軍勢將不支巡警首先潰退於是各路皆敗分頭撤回此次剿匪計劃遂成畫餅而匪徒猶分途追擊云云查當時軍警潰散雖爲同時行動但係分頭撤回故抵通時前後殊不能一致雖有損失外間實不能測知其數惟至二句鐘時各軍巳陸續集合計車連長軍士受傷一名失散一名中區預備圑受傷一名西區鄉圑受傷二名失散四名至二十八日此四名始由山僻繞至惟軍士一名則尚不知生死存亡也軍警分頭潰後匪徒分頭追擊其追擊之途程或三里五里不等有匪徒一名獨追至五里餘被沙壩溝鄉圑所獲送縣嚴辦聞縣長嚴訊後已將該匪鎗斃軍士復將其頭取下懸於路旁以示懲儆 
　　貴州貴州匪勢之猖獗已見前此通信今又據探訪所及續報如下黔西縣巨匪周梅香案積如山久拿不獲日前該匪在東關外川心堡地方因分贓不匀自起内訌將夥匪陳煥廷殺斃適爲該縣圑防所見立時擒獲捆送縣署訊供不諱現已處以極刑矣　黔中匪徒率多千百成羣肆行無忌甚至通都大邑亦敢率　刦掠如前此鳳泉縣之刦城是也惟是該匪等欲攻城邑必先廣置偵探聞日前松桃落塘楊昌元卽爲川匪之暗探在黄板場被縣署警備偵探詰獲證據確鑿業於月之十一日經李知事訊明鎗斃安南縣匪勢猖獗去臘鹽商張亮之於距城附郭之梭頭坡被搶殺斃又於是月二址四日附郭吳希仲家被匪擁入搶刦一空事主受傷現尚未愈今春陰曆新正初三日早晨於距城四十里廖箕地方倪雲臣倪小高家又遭匪搶二人亦被匪殺斃雖經報告當道亦皆置若罔聞焉目下貴州土匪以外縣爲多因各縣所有鎗械旣係舊式而區區本地之圑防又毫無實力而匪徒動輙數百器械精利當然不足抵禦此種事守掩無可掩各行政長官遇有大股盜匪事件除循例出一紙之捕緝文書外亦皆束手無策即如息烽縣屬羊郎養龍黎園哨合包場等一帶無不有大股匪徒搶刦加以姦淫燒殺無惡不作受其害者不勝枚舉該處人民紛紛遷入城内而官廳熟視無覩因此除省垣及繁盛區域外殆無一縣不在荆棘中矣 
[江西之財政問題]  
　　財廳停放金庫證劵財政廳發行之金庫證劵原擬發行八十萬每月發行二十萬軍政警議會等機關均規定於月薪内搭放二成詎知已發行之劵僅廇七萬而各界即大爲反對内尤以軍界爲甚蓋軍界每月餉項約在五十餘萬則搭放之數自當以軍界爲多故自此事發表反對亦以軍界最力財政廳長楊慶均以軍界旣不贊成若僅限政警等界搭放非特事不可行且亦於情理不合遂决定除已發行之七萬元由地方振商兩銀行擔任兌現外餘則停止發行并由商會通啓一律兌現且按月補息以昭大信茲錄其原文如下以供衆覽通啓者我省仿照山東成案發行金庫證劵實由公家財政困難以爲救濟金融之助現經財政廳與本省地方銀行振商銀行曁本會商定辦法由地方振商兩銀行擔任兌瑞凡持有金庫證劵須取現洋者隨時可赴所指兩銀行兌欵並不向持劵兌現人收取貼水如有留存此項證劵自發行之日起滿一個月後兌現者每元由銀行代補息銅元兩枚滿二個月後兌現者每元由銀行代補息銅元四枚滿三個月後兌現者每元由銀行代補息銅元六枚滿四個月後兌現者每元由銀行代補息銅元八枚此法旣定則持劵不患無現可兌且免貼水之虧存劵者更可月加息金並收生利之效爲此通告商界並希互相轉知是爲至盼南昌總商會啓 
　　錢業不允取銷票貼錢業公會九日開全體大會討論票貼事取會者九十餘人於下午四時開會首由某君宣讀總商會來函云案查貴行票貼一事前准函送通啓多張由會分送各會董國轿各業云後近據各業紛紛來會聲稱反對應請取消大都振振有詞言之成理茲據白紙行商公會皮貨公會晒紙行商公會各具節略云函前來請求取消合亟各抄一份送請貴會公同查照事關各行業利害希即酌量情形復議定奪又此外尚有洋貨洋紗夏布土布以及各行業對於票貼均多表示反對不日亦將有建議一俟到會容當彙案抄送以備參酌先此奉達云云次會長徐瑞甫云票貼一事曾經議决并經同業各寳號蓋章認可後始行通知各業施行且此並非我江西倡議即上海長江一帶亦均有票貼查本城票貼之議乃倡於改兩爲元之時滙劃公所成立之初訂有票貼規則呈報財政廳省公署並財政部核准當時未能實行者係因市面均受改兩爲元之痛苦今者百物昂貴同業漸見衰落計同業從前原有一百十家之多今日則僅存九十四家若不將行規整頓誠恐同業益見頽敗况此次施行票貼尚未照原訂章程行事蓋所取票貼者乃有價劵否則仍然照舊此亦不可謂非通融辦理也况各行營業均有自由權他人不能干涉希望同業堅持到底勿存破壞之意貪圖交易如同業自行猜忌則將來更不堪設想云云次余鴻軒羅春帆候勳臣等相繼發言大都請同業堅持到底凡有價劵務取票貼倘他業不與錢業往來亦聽其便等語經衆表决凡屬同業均不得因他業要求取消放棄利權致碍營業散會時已鐘鳴五下矣 
[杭州快信]  
　　援閩出征隊已訂期二十日左右一律出發楊督昨頒行軍條約並致訓詞 
　　督署軍務課員劉端奉派隨同赴閩贊襄一切 
　　駐建德二師第七圑一營奉督令調駐省防昨由營長徐步蛟率所部全營開拔來杭 
　　昨午後六時許楊督電召二師張載陽到署密商要公約三小時之久 
　　省長昨咨陸軍部以浙省警備隊應用鎗枝大半已成殘朽現擬向上海某洋行訂購新式快鎗鎗價約在十三萬元左右請予核明示遵俾便訂立合同 
　　財政廳預算會議以敎育實業兩機關列費在二百三十餘萬以上且純從地方稅項下支出深恐無力注已呈明省座轉飭核減 
　　海鹽統捐局長葛泰林奉令調省遺缺已委任用知事鄒鎭治（號平階湖北人）接充 
　　仁和許村兩場鹽警因在海寗地點爭捕私鹽致起衝突釀成巨禍袁運司特檄調兩場知事顧柏年楊自起昨在司署會訊是案 
[寗垣近事錄（二）（南京通信）]  
　　段閣三次登台李督鑒於大勢所趨狂瀾難挽已通電卸脫調人之任並籌議組設皖浙閩贛蘇五省聨合會專心鞏固蘇省防務以盡守土之責惟近以憂時之故精神勞瘁政躬偶有不適迭經中西醫治均未見效連日且有加劇之說所有署内以及各方之接洽事宜均歸參謀長何恩溥辦理何氏未能卽時北上者職是之故刻聞李督之病已稍愈矣 
　　長岳下後和議二字各方面均已認爲不成問題南北調人先後宣言不與和戰獨梁士詒於絶望之中大唱和議附和之者甚多梁於未入都時卽先派人與楊杏城接洽說明時局必歸和議之理由並邀其到京共策進行楊氏遂亦翩然入京到京後隨派前贛省長汪瑞闓來寗探詢李督意見並請李督勿灰初心李督婉辭答之謂楊梁二公如願於時局有所建白余當願附驥尾云云汪氏留寗數日外間鮮有知者自倪氏入京要求改閣事發生各方面均有秘密使命來寗均以李督有病不能接洽悵然而返淮揚鎭守使馬玉二前因奉軍南來謡諑紛起曾來省晉謁李督面陳防務方法擬將出防各軍一律調回集中浦城已爲李督許可現在時局大定李督特傳令馬使所屬各軍隊仍馳回原防各地以維治安聞馬使昨日呈報來省謂已遵令調回原駐地點矣寗垣自防疫局撤消而後各種商業雖漸漸恢復而生意仍不見起色尤以布業與衣業爲最推原其故由防疫之說盛傳後四鄉之人皆以進城爲畏途縱需布疋衣服亦均因此緩延時日現疫氣全消安然無事而鄉間謡言如故加之天氣嚴寒重裘未脫故此兩業冷落與防疫時期無異云 
[南京快信]  
　　蘇贛兩督條陳攻粤計畫聞實係贛南鎭守使吳鴻昌所擬意見書由蘇贛兩督轉達中央以備採擇 
　　蘇浙皖贛閩五省聨防會議在閩開會李督擬改派主任副官李登科赴間代表列席 
　　軍署參議王鐘奉派代表赴漢列席會議昨晨已乘招商局江輪赴漢 
 
 
 

Page 7

 
 
　　奉天張作霖前日通電來甯准元日（十三）入京協商政局 
　　李督昨已能起坐批閱公牘關於重要文電已批交書記處迅速擬稿電復 
　　長江巡閱副使王廷横日前出京回浦昨渡江入城晉謁李督慰問病狀李督在内室接見略談片刻即辭出回浦 
　　軍署參謀長何恩溥准今日下午乘津浦車入京接洽要公 
　　軍署參謀長何恩溥因公北上參謀廳日行公事由參謀主任劉玉珂代行 
　　近來李督對於西南各省所來文電槪不遞送添派秘密偵探十二名車站輪埠檢查極嚴旅館客棧每日由憲兵巡警盤查兩次郵電局亦加派員檢查軍署門禁近日更嚴 
　　段總理代表齊振林昨由滬來寗旋即轉車北上 
　　皖督蚌埠行署昨派張參謀來甯協商蘇皖交界勦匪事宜李督派王副官接見 
　　省議會咨請省長召集臨時會省署尚未咨復報傳巳定五月一日召集說不確 
　　參衆兩院議員初選舉人名總數已有十八縣彙冊呈報省署查核 
　　省立學校聨合運動會期已迫敎育廳近日籌備一切頗爲忙碌 
[地方通信]  
[蘇州]  
　　唯亭鎭迭出盜案縣屬唯亭鄉錢家浜漁户吳文泉於本月八號收得會洋二百數十元船泊該鎭水栅旁至晚突來盜匪十餘人明火執械上船將錢洋衣物搜刦而逸九號該鎭到有專販黄糠之李廷生江北船一艘停泊仁壽橋浜至晚來有匪船一號停於該船各盜匪等跳上黄船搶刦財物而去事後查點計失去現洋六十四元白米一石並衣服首飾等件共失贓一百數十元以上二案均經報告該鎭警察所潘分所長及水警三區王巡官查勘追緝一面復赴縣稟報請爲飭緝 
　　湘城鎭光蛋開賭縣屬湘城鎭前日到有大帮光蛋由某老大爲領袖在鎭搭棚開賭鄉民與賭者頗衆該鎭董事姚君以此等賭場爲害閭閻亟應驅逐爰特來蘇面禀吳縣知事經吳知事令飭警察分所長迅將該帮光蛋驅逐出境一面移會水警廳派船前往巡緝 
　　西跨塘發現勒斃男屍蘇鄉西跨塘五都四國沈家破祠堂内前日發現男屍一具俯臥地下經該地保顧善甫報告昌善局該局卽派司事前往查看見死者年約四十餘歲光頭無辫赤身無衣頸項有繩痕一條現紫青色左太陽有傷痕一處左腋有傷痕一片似係被人勒死者未便由堂收殮遂令該保赴吳縣公署報告縣署當即派承審員前往驗明該屍委係被勒身死查無屍屬即令善堂棺殮發壇浮厝標記俟示召屍屬到案再行核辦 
[松江]  
　　延期考查敎員體格本邑無試驗檢定敎員三百三十八人照章應受體格考查已於十號至十三號由李縣長召集各該員在縣署第三科試騐口音肺量視力聽力等惟道遠各校多不能依限來驗即住居城廂之各敎員亦有托故不驗者現雖限滿尚未驗遍故由李縣長出示佈告准自十四號起延期兩日着各敎員從速來縣聽驗 
　　區員違法被控警察區員對於違警各案至多祇能判决拘役十五日罰金十五元若逾此數即爲違法日前有第四區區員楊根龍審理木匠柴木生拐賣女子一案判柴拘役六個月買主陸阿雲罰金二十五元另有小姐姐者判拘役三月旋木生之父柴鏡清以楊區員濫用職權具控縣署已由李縣長派委警所檢查員沈詠康前往調查聞沈已查實覆縣矣 
　　警佐勘騐盜案十號夜西鄉安樂橋附近宋苗根家被口操土音之盜匪多人持械行刦苗根之子被盜捕縛略受微傷所有衣飾及現洋二百餘元悉被搜刦而去翌日由事主報警請勘業由警察所二等警佐徐霖溥於十三號馳往騐勘矣 
　　電約會勘海塘續修縣屬金山嘴第一段第二段海塘工程前經縣署派員會同塘工委員薛蔭楨到塘勘估約需工費一萬二千餘元業已繪圖貼說呈報省道兩署請勘茲悉縣署接滬海道尹十三號電略謂俟水利局派員到塘後再由道派員前往會勘云 
[無錫]  
　　英員查勘烟苗將次來錫縣公署昨接吳縣公署咨文略謂英員陶樂爾偕同部省各委員赴徐淮等處查勘烟苗並須在鄰近各縣一帶考察希即注意云云楊知事巳準備招待一切並轉咨武進縣矣 
　　實業家獲給勳章四月十日總統命令朱志堯劉樹森榮宗錦薛翼運顧履桂孫鳴圻蔡文蠶楊壽楣孫元方均給予四等嘉禾章茲聞朱志堯爲著名機械家即上海求新廠主劉顧二人亦上海實業中人榮宗錦薛翼運孫鳴圻蔡文鑫楊壽楣均爲無錫人經營絲紗麵粉等廠卓有成效實業界中頗著聲譽此次頒勳足見政府之提倡實業矣 
　　查家橋設立保衞圑北下鄉查家橋地方自畢春和家被刦後各家均盡力防護日前晚間又來盜匪數十人手執凶器伏在街北桑麥田内爲錢某所見當卽鳴鑼聚衆各執器械四處搜逐始行驚散事後該鄉董保召集農商各界會商設立保衞圑以資防範今已擬定簡章設立局所公舉曹夢漁錢炳文爲正副局長錢壽彭爲圑練員顧炳臣錢浩溪爲幹事員令每家各出一人到局練習上月二十七日已開成立大會共有圑員六十人編成五排後排十二人至夜間均持器械鑼鼓輪流出巡以防意外又議定除圑員外各家之人亦須和衣而睡並備銅鑼器械聞警即當出外接應以爲守望相助云 
[鎭江]  
　　趕造選舉人名冊參衆兩議院議員初選舉定期於五月二十號投票爲時已迫日前丹徒縣署接上峯電飭將選舉人名冊尅日造齊彙解母稍延緩故倪和甫監督飭屬將各甫鄉造送之選民冊日夜分頭趕造刻已蕆事計全縣二十一市鄉合衆議員資格者共五萬一千餘人合參議員資格者共一千三百餘人業於今日將全冊郵送省署矣 
　　建議考驗私塾師丹徒城鄉師塾之多爲他邑所未有聞共計有一千二百餘所尤以失業商人而設塾授徒者居多故該邑原有公私立各學校近已逐漸停辦辛亥壬子年間該邑原有高初等學校一百二十餘所刻已減少三分之一因是熱心學務者莫不引爲隱憂茲聞有人建議擬請倪知事舉行考驗塾師方法規定塾師敎課管理章程藉以改良私塾而爲學校輔助云 
　　壽設警察敎練所丹徒縣知事兼警察局長倪和甫爲整頓警政起見擬籌設警察敎練所調取各區警察赴所敎練以期整頓聞已飭令警察總局沈警佐詳擬課程妥爲經晝以便尅日開辦云 
[揚州]  
　　運使避委營務處兩淮鹽運使張子蔚現以淮南緝私營務處（設東台縣）丁和生暴病身故特委馮嗣鴻承乏馮巳料理行裝不日即當就道 
　　知事親視學校江都縣知事趙藥裳昨親往第國民學校運商公學校徽旅揚公學兩淮公立第三學校等視察成績 
　　公民禀控佔地揚州合羣樹藝公司爲提倡農林起見開拓鳳凰橋螺　橋一帶荒山現公民楊開雲等以該公司侵佔民地有碍産權聨合一百零七人在縣控訴趙知事業巳委員前往查勘 
　　道尹暫駐行旌灌揚王道尹因公晉省道出揚州渡江赴寗一節巳誌本報茲悉王君因清理江都積案須在揚小駐行旌遂於通江門登岸假縣署爲行轅以資整理 
[杭州]  
　　杭紹路接軌先聲滬杭甬鐵路管理局局長任傳榜以本路杭紹中斷各種商貨均不能直接運輸深感不便爰特召集總工程司克禮阿分工程司麥勞尼濮登青會議决定接軌方法一面由甬紹工程處建築東關一帶土方一面由杭楓工程處測勘錢江橋梁基址據聞富陽裏山再上十里之樟樹地方有小山兩座堪築橋墩且江面亦不甚闊工費可省已派則繪主任前往查勘矣 
[嘉興]  
　　抵補金展緩加罰嘉興縣六年度抵補金扣至本年三月二十八日傳催期滿遵章應加二十分之一處罰張知事以去年本邑風蟲爲災急遽加罰人民殊難負擔特電省展緩加罰一面出示佈告於省令未到以前由本縣暫行展緩半月在案茲接財政廳代電略謂該縣六年份抵補金應再展緩一月加罰以示體恤張知事奉電後已於日昨出示佈告各糧户於四月二十八日以前將應完抵補金掃數完納母得延誤致干處罰 
[安慶]  
　　含山近日之戒備含山縣亂事業已平靖經李刻官拿獲梅香九等四名已押解皖南鎭守使署訊辦惟近聞該黨仍有捲土重來之說該縣商民不無驚恐張知事爰具呈省長擬添招警備隊請領鎗彈並請軍隊駐防以保地方聞省長以現在軍隊均以國防爲重若各縣請兵駐防實難分布已令添招警備隊防範至所需鎗械則令備價向督軍署請領 
　　秋浦請兵防匪秋浦縣界運江西浮梁縣屬之潘村蓮花口該處向有洪江會及青紅帮匪出没時有搶刧情事頃秋浦縣知事恐該匪徒侵犯縣境擾害地方昨特禀請馬統領撥派軍隊駐紥以資鎭懾聞馬統領已令上游軍隊唐管帶就近防範云 
　　衞隊鎗斃賭徒桐城縣屬之湯家溝鎭人烟稠密賭風甚熾昨聞桐城縣署衞隊多人携帶鎗械到該鎭捉賭當場竟鎗斃賭徒二人該鎭商民以賭徒不應死罪何衞隊竟敢鎗斃人命故擬聨名具禀上控云 
[天津]  
　　永定河水入運河天津水災急賑會昨接天津縣函云案據北鄉村長村佐王家莊田桂林吳家嘴裴德山郭辛莊李成唐家灣康鳳山等呈稱竊因去年洪水横流北運河西岸一帶地畝顆粒未獲幸蒙冬賑以活災黎去冬舊水方退今春新水又來現於舊曆二月十三日永定河水又灌入北運河河西之地畝一片汪洋地不能耕作民將何賴以生活啼饑號寒不堪言狀懇請急發春撫以救災黎實爲德便等情據此除批示外相應函請貴會查核辦理 
[雜評一]  
[哀哉湘民（默）]  
　　湘省之民前恐戰禍之延及也於是進而爲議和之呼籲卒乃無效而至慘刦及身砲火焚燒兵士搶掠四民失業全城蕩然亦旣極可憐之至矣然而痛尚未定不暇思前日之痛而尤懼未來之痛一面北軍之準備進擊旣事事挾兵威以相臨一面南軍之計劃反攻又日日慮其復臨城下於是不得已而再爲二次議和之呼籲嗚呼戰禍與和平日起伏於湘民夢寐中而不能已不更可哀之甚耶 
　　然而今日政府除平南外無論若何重要均且置之不顧何有於區區之湘民哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[交涉員歡宴法公使]  
　　江蘇特派交涉員陳貽範君日昨（星期日）午刻在署設筵柬請新任駐京法國公使博伯君並法總領事韋君等會宴陳交涉員委派交際科陳世光楊筱堂二君爲招待並有淞滬警察廳之軍樂隊奏樂助興並聞法公使今日北上巳預由陳交涉員函致滬寗鐵理管理局預其花車恭送行旌云 
[總稅務司抵滬續誌]  
　　北京總稅務司安格聨爵士前日蒞滬業誌前報茲悉爵士此來係迭其夫人取道申江乘船回國現暫庽海關正稅務司威君住宅並不另覔行臺聞爵士從前在滬有年與中外官紳素所契治此次爵士到滬往謁者絡繹不絶惟聞爵士並不勾留一俟夫人起程即須回京云 
[續售美國戰事儲蓄郵票]  
　　本埠美國郵政局本月内代售美國戰事儲蓄郵票爲時無幾一萬餘元之票已悉數售罄華人購者亦復不少日昨又接到此項郵票一批共五萬元今晨即可發售云 
[改良土靛之毅力]  
　　歐戰以來洋靛來源缺乏價格飛騰雖年來攙用土靛已微有成效其色澤究欠鮮明未能通行全國茲有某商熱心國貨乘此時機仿照洋靛製法以土靛製造靛油聘請技師設廠敎授擬先招工三百名三月畢業該廠先設於杭省一俟辦有成效再於滬地設立分廠云 
[浙滬派兵援閩之接洽]  
　　松滬護軍使盧子嘉接浙江楊督軍來電略謂准參陸處電開攻粤主軍業經集中贛境尅日出發惟迭據閩督電告敵軍大舉進攻本省防軍單薄請速電江浙選派勁旅來閩援助曾經電達在案茲敝省已集令一混成旅由海道赴閩請貴處亦酌派勁旅聨合赴援以壯軍威云云盧使以浙滬聨防早經規定現浙旣出兵赴援所有浙滬防務亟應兼籌並顧互相策應惟滬防關係重要第十師内實屬無可抽撥一俟規畫妥貼自當撥隊赴援業已先行電復矣 
[北京派探駐滬]  
　　聞北京政府因各處用兵事頗緊急上海華洋雜處爲各黨策原之地亟宜隨時查訪故由國務院特派探員江某傅某楕滬偵察一切其機關設於華界某處頗爲秘密云 
[犯案葡人由日解滬]  
　　旅滬葡萄牙人三名曾於去年十二月間串同僞造股票騙取巨欵逃往日本後同日警逮捕已迭紀本報茲悉葡日當道磋商引渡辦法費時四月始克就緒此三人於十三日由長崎乘山城丸押解到滬當即監禁英牢今晨將由葡總領事提訊檢察官將於一星期前後由澳門來此故此案預審之期當在一二星期内俟預審終結後即解赴澳門訊辦聞尚有一葡人名巴濮提斯達者前在本埠豐裕洋行執業私取行欵若干逃赴日本旋在横濱被拘今葡總領事已向日本請求引渡矣 
[軍署稽查員拘捕德奥人]  
昨日下午護軍使署稽查員許傳銘雷應春在閘北寳山路鴻興坊拘獲德國人奥國人各一名聞由張某供出與某事有關當解閘北司法科經游巡隊郝隊長率領隊士用小火輪押送軍署聽候訊核 
[法捕房嚴緝盜案逸犯]  
　　崇明盜匪龔阿四徐恒冲顧仲根等糾合同黨於三月二十八號晚持械擁入法新租界陸慶林家强搶衣飾洋銀而逸後由事主報告捕房派令探目沈德　包探魏志餘李榮卿楊振富王富祥楊仁生李友生等陸續拘獲顧仲根及同黨姜阿寳曹邦相曹阿二四人餘經法公堂判决管押西牢在案現法捕頭以此案雖已破獲而龔阿四徐恒冲二人迄尚未獲且餘贓亦未弔齊深恐日久遠颺故諭各探捕嚴緝龔徐兩匪到案從嚴懲治 
[整頓川沙積榖之會議]  
　　川沙縣各巿鄉經董前日在城内積榖倉開會討論整頓保管事宜茲將議决案錄下（一）提議本會儲榖應否推陳易新（議决）推陳易新辦法俟立秋前新陳交接之時察看豐歉情形再行會議酌奪（一）提議常年榖息如何辦理（議决）自本年起所有積榖息金除提用經常開支外每年儘數滾存南北兩典以厚基本（一）提議保存積榖本息（議决）查本倉詳定章程第七條除本境災荒應辦平糶賑濟外其餘無論何項公事一槪不准挪借自應永遠遵章辦理每年息金亦照此例（一）提議保存本倉房屋（議决）查本倉房屋自民國三年重修後至四年春有鑄新學校商借校舍後經遷出歸還由本倉酌償修費不無暗虧自本年起除原附設之文廟事務所及修志局俟擇相當地點即行遷移外其餘槪不借用以重公産 
[烟酒聨合會之星期常會]  
　　中國烟酒聨合會昨開常會首由副幹事陳祝三君報告西菸一業自受陜西軍事影響損失之大爲從來所未有盼至今日不獨無安靖之希望抑且所受痛苦較前尤甚涇陽三原至同州數百里間兵去匪來循環不已人烟幾絶商業停滯商號中僅留一二人看守門户尚被逼索銀洋該處現銀已遭搜刮殆凈滙欵每百兩祇可作六十兩之用近來三原更新立籌餉局硬派繳餉受逼更不堪言狀我西烟帮自去年冬月至今貨物從未發動目前申地存貨無多同業爲勉持門面起見祗做零星拆包所有成件交易不敢接受屢擬增價而苦於無貨可應雖增無補如此困苦而申地之公賣費猶日以增加繳欵相催促殊不知我業目前之情形除退認及代徵代解之外别無良法擬請函致駐京代表據情轉呈政府迅電陜省從速回復原狀以爲日後之補救如再相延則更不堪問矣公决代陳商困爲本會應盡之責即交文牘部擬稿繕發旋由邱恩銑俞葆康錢子蘭等到會諸人略加討論然後散會 
[閔行廣慈苦兒院開院式]  
　　閔行鎭廣慈苦兒院係由水警第一專署長沈葆義捐資創建院舍省議員黄申錫經營籌備以底於成現經選舉董事公推監督報部成立招收苦兒及額附設國民校已於一月二十五日開學本月九日補行開院式齊省長派本縣沈知事代表觀禮并致祝辭奉賢孟知事及兩浙緝私宋統領亦與會均有演說是日雖值風雨而男女來賓蒞止者頗多茲將開院式及省長祝辭該院謝辭列後 
　　開院式順序（一）振鈴開會（二）奏樂（三）省長代表及各長官入席（四）監督入席（五）院董及各職員入席（六）來賓入席（七）苦兒入席（八）奏琴唱院歌（九）奏樂（十）會長報告（十）（一）奏琴唱圑旗歌（十）（二）奏樂（十）（三）行謁國旗禮三鞠躬（十）（四）苦兒行見各代表及監督會長院董職員禮一鞠躬（十）（五）苦兒行相見禮一鞠躬（十）（六）奏琴唱歡迎歌（十）（七）奏樂（十）（八）省長代表訓辭（十）（九）監督訓辭（二）（十）院董訓辭（二）（十）（一）院長訓辭（二）（十）（二）演說（二）（十）（三）會長謝辭（二）（十）（四）歡謝歌（二）（十）（五）奏樂（二）（十）（六）攝影（二）（十）（七）振鈴閉會 
　　齊省長代表沈縣長祝辭民國七年四月九日爲貴院成立補行開院之期諸君子經營締造縣惠苦寒剏遠大之規模具敎養之慈願鄙人忝長斯邑躬與其盛何幸如之茲奉省長命代表致祝謹綴以詞曰吳會之東拓地百弓鳩工庀材廣廈高崇熱心毅力惠茲困窮困窮伊何厥維蒙童旣養且敎陶育其中顧彼苦寒樂也融融非特善始又謀其終推此善願康樂民豐 
　　苦兒院謝詞今日蒙縣長代表省長蒞院寵錫訓辭並承諸長官及諸善士惠臨辱加奬飾仁風所播大地皆春無如敝院甫經開辦萌芽方茁設備容有未周敎養兼施精神詎能貫澈仰承清誨慚感交并倘蒙上座提携高呼而響應仁人贊助集腋以成裘推慈善之心植國民之礎𠙦𠙦孤苦今日爲無告之兒卓卓英才他日皆有成之器皆諸君子之賜也用具蕪辭藉鳴謝悃 
[中日聨運議題之提出]  
　　滬寧滬杭甬路局奉交通部令開查第六次中日聨運會議各該路擬提議題迭據先後呈送前來茲由本部核定此次應提議案四條除令行辦理中日聨運事宜書記佛類將該議案送達主管鐵路外茲並將該項議案分配華英文各一份發交該路查照至日本鐵道院所擬議題一俟京奉路局轉呈到部再行發交預爲研究仰卽遵照 
　　附議案一紙 
　　中華國有鐵路開送中日聨運第六次會議議題清單 
一查搭客并行李票費因兌換價率時常漲落故將來印票時須將印在聨運票上之聨運行李價目删去并邇者所印之票須將票價删去劃留空白以備發售該票臨時塡註 
二海關水聨運行李章程 
　　三由一九一八年十月一日起接辦聨運賬務辦法 
四擬將上海北站至杭州一段加入中日陸地週遊路程内 
[圑體聨運票之發售]  
　　滬寗滬杭甬路局奉交通部令開查國有鐵路第五次聨運會議第十二議决案關於圑體聨運票之發售業經本部核准並令飭京綏路局先行擬具發售章程送部以便發交各該路簽請在案茲據該局擬具華英文章程七條呈送前來合行鈔發各該路仰即迅速詳細核議呈候核奪除分令外此令 
　　附國有鐵路發售圑體聨運票章程草案 
　　（一）圑聨票由京漢京奉京綏津浦滬寗滬杭甬等路之各聨運站發售 
　　（二）圑體聨運票價由尋常票價按照在分法核減如左 
　　（思）普通圑體聨運劵 
　　人數單程來回 
十人至十九人百份之十百份之二十二十人至四十九人百份之十五百份之三十五十人至九十九百份之二十百份之四十一百人及以上百份之二十五百份之五十（乙）學生圑體票 
　　人數單程來回 
十人至四十九人百份之二十百份之四十五十人及以上百份之二十五百份之五十　　（三）圑體旅客須同屬於一家或一社會或一俱樂部或别種機關其往來地點及旅行目的一律相同者始得核減劵價 
　　（四）欲購此項圑體票者須提出正式印信請求起程路之車務處處長核准照購並書明以下各欵（甲）圑體旅客各姓名並住址（乙）車票等級（丙）旅行之目的（丁）起訖站名（戊）何次車往 
　　（五）此項請求書如查有可疑之處則鐵路儘可拒不售票 
　　（六）圑體旅行來回票之有效期間除往返旅行期外再加十五日　　（七）凡持此項圑體票者得照普通車票例一律隨帶行李 
[新定稅率之反對]  
　　江北釐卡奉令於本年五月一日起實行裁釐改稅所有應征各種稅率業已頒布届期照征在案茲悉滬地油頭餅米各業以所頒稅率較之前次釐卡辦法相去過遠查米糧一項由寗運滬每石須增多一角豆油每擔加三分生油每擔加七分其餘或加倍或加十之三四不等照此情形殊難承認於是紛紛函報各該業董請爲力爭且謂寗省運來之　米每年爲數甚鉅大槪均由貧民購取設或來源缺乏殊與民食攸關不得不請官廳設法維持等語聞該業董等將於日内開會籌議對付方針云 
[驗契截止後酌存印契]  
　　上海縣沈知事接財政廳訓令云案照蘇省驗契現已截止各縣前領印契自應查照存數一律繳還惟民間未驗契據此後或有發現即照部定逾限處分分别罰辦旣收罰金即不能不塡給證據以昭信實茲經本廳酌定所有領存契紙每縣各留存一百張以備隨時應用其餘應悉數繳廳其存縣契紙一百張内即由縣加蓋罰字紅戳另編號數以資識别 
[組織舊松屬敎育慈善聨合會之道批]  
　　舊松屬七縣代表秦錫田等组織舊松屬七縣敎育慈善聨合會擬具章程禀請滬海道尹轉呈備案而松江縣紳士姚筠等以此項聨合會非法成立松代表尤非正式亦將組織此會始末情由呈請道尹鑒核昨經道署發出批示兩則照錄於下 
　　秦錫田等禀批呈及清摺均悉該代表等組織七縣敎育慈善聨合會用意甚善惟公共事業習慣相沿他處均仍其舊該代表等如有意見不妨隨時條舉共策進行設置聨合會新立名目迭奉省令以爲徒起紛爭無裨實際應母庸議仰卽知照此批姚筠等呈併發 
　　　姚筠等禀批呈黏均悉已於秦錫田呈内批示矣仰即知照此批 
[花邊營業預備結束]  
　　美國限制消耗品進口花邊亦在其列本埠各洋行業已停止收買花邊等情已迭誌本報茲悉浦東川沙南滙奉賢等處各花邊公司現已一律停發原料預備結束聞東亞公司等數家存貨巳盡行售罄其他各公司未及售脫者尚多統計浦東各公司所存之貨其價值尚有四十餘萬金之譜外埠各公司爲數當亦不少其中尤以寗波一處所受影響最巨蓋各花邊公司所用花網大半來自甬地花邊營業一旦失敗甬地結網女工必將大起恐慌矣 
[撥派兵輪保護漁船]  
　　浙省之鎭海定海象山及蘇省之瀏河吳淞川沙等洋面時有海盜刦掠商船值此黄花魚上市之際捕魚船隻兩省共有二萬餘艘向章由蘇浙兩省特派軍艦梭巡保護此次浙督軍已派超武等兵輪前往防範蘇督軍昨亦令飭駐淞江蘇水警第一廳迅撥策電虎威二兵輪駛赴洋面保護矣 
[緝私船檢查漁船]  
　　兩浙緝私蘇屬統領宋明善以魚汛業已上市各漁船所捕黄花魚均須運至淞口銷售各該漁船均准裝載鹽斤以備醃魚之用惟裝鹽多寡各按船隻大小向有定額不准多帶以防私銷所有各漁船裝鹽重量除查案給照一面令由第一圑盧圑長派員檢查漁船是否遵照所給領鹽執照内之額數載運如有逾客查吊充公外並於昨日令飭第二營婁營長撥派師船分往吳淞瀏河浦江一帶如遇漁船入口即行檢查其所帶魚鹽是否照額倘有夾帶私鹽者立卽充公究辦以重鹽課 
[萬國義勇隊之操演]  
　　旅滬萬國義勇隊馬步各隊全體人員於上星期六午後齊集南京路議事廳樓下司令部奉司令命令整隊出發至泥城外靜安寺路操場操演各種馬步鎗砲及野戰陣式畢復令各隊分往各要隘各橋樑駐守直至傍晚始分隊而回 
[法租界捕房之新氣象]  
　　法租界會審公廨自經遷往新租界薛華立路新廨以後各捕房應行解訊案犯均押至總巡捕房彙齊再乘電車解廨訊問訊畢後仍帶回總巡捕房如有判决管押者即解至西牢執行嗣因往返需時諸多不便故在新廨西首建造總捕房一所所有該處左近之盧家灣分捕房即歸併新總捕房現法總巡施美德君之公事房一切佈置業已完備定於今日將一應案卷遷入新捕房辦公又聞施君以新租界添建總巡捕房以後各捕房原有之繙譯實已不敷辦公故特招集熟嫻法國語言文字者至大自鳴鐘捕房（現巳改稱北行）當面考試擇優充任 
[補錄建設會簡章]  
　　建設會成立紀事已誌前日本報茲悉邇來贊成該會宗旨籖名入會者異常踴躍茲將該會簡章補錄如左 
　　建設會簡章 
　　一定名本會以竭其所能共圖建設爲精神故名建設會 
　　二宗旨觀察吾國社會狀况諸事紛紜急待建設况實業經濟革新之時機巳熟更當先事籌劃共圖進行本會宗旨在提倡鼓勵使人各竭所能凡事之能實行及有效力者均力爲之本會性質爲非政治的故不涉政治各會員並不得假本會名義圖個人之利益 
　　三會員（一）正會員凡中華民國人民贊成本會宗旨願擔任本會一部份之事件及每次開會在所必到者以會員一人或數人之介紹經全體會員三分二之同意者得爲會員除因事離上海或疾病及他種事項發生在自己權力之外者得請假外每次開會不得缺席（二）名譽會員外國人之贊成本會宗旨欲入會者得爲名譽會員其入會手續與正會員同 
　　四職員本會設會長一人副會長一人秘書兼會計一人副秘書一人由會員公舉任期一年續舉得聨任 
　　五幹事股本會得設立各項幹事股其幹事員由會長指派惟須經到會人員認可 
　　六執行部本會執行部以職員及各股幹事長組織之 
　　七會期本會至少每月聚會一次如聚餐時膳費各人自給開會閉會均准定時開會時以討論本會應行事件爲限 
　　八會費會員每人每年納會費銀五元以作雜項開支之用如有他項開支臨時籌劃 
　　九附則本章程得隨時修改惟須到會會員三分二通過並於前一星期通知各會員 
[大達輪埠公司之丁己賬略]  
　　滬南十六舖自大達輪埠公司向工巡捐局租借灘岸基地創設輪埠興建棧房以來彼處商市日見振興該公司營業亦逐漸發達今届發給丙辰年官息之期業經該公司通告各股東於前日起開始給付茲將該公司上年賬略抄錄於後 
　　丁已年第十二届賬略（收入）一收碼頭租金元五萬三千八百七十四兩五錢七分一收大達里房租元一萬二千六百四十九兩五錢五分五釐一收如意里房租元九千一百五十四兩七錢九分一收沿碼頭房租元六百八十四兩七錢四分一收寗紹棧地租元四千八百零一兩五錢一收鴻安棧地租元四千七百五十八兩一收通州大達棧地租元一千七百零八兩一錢三分六釐一收疇福基地租元五百二十五兩六錢一收正大岸線租元二百五十五兩五錢一收挖坭鍋爐租元七百二十一兩五錢一收工巡捐局抵息元八千八百八十九兩五錢一收鴻安補償碼頭損失元二千兩一收莊息元三十九兩零三分四釐共收入規元十萬零零零六十二兩四錢二分五釐（支出）一支乙卯年股息元三萬五千三百四十兩一支岸線租金元八千五百兩一支棧地租金元八千五百十一兩九錢一支碼頭修理元一千二百四十三兩二錢零三釐一支碼頭雜項元四百零五兩一錢一分二釐一支碼頭各工食元二千四百兩零零九錢七分一支碼頭用電燈元七百六十七兩三錢一分一支挖坭機修理元九十七兩零九分一挖坭機租金元三百二十四兩一支挖坭機用煤元九百零五兩九錢三分五釐一支挖坭駁船元三千三百九十四兩七錢一分九釐一支市屋修理元一千零六十三兩六錢八分三釐一支南商會捐欵（内會費一百兩）元三百兩一支救火會特捐元七十三兩一開除永裕碼頭元一萬兩一支開除挖坭機器元八百十二兩六錢八分六釐一支保險費元二千兩一支自來水元六百零一兩四錢三分三釐一支房租元六百八十四兩三錢七分五釐一支薪水元三千零六十九兩六錢五分一支工資元二百零八兩七錢八分一支雜項元八百五十七兩零一分九釐一支福食元七百九十兩零零二分二釐一支洋水元一百十四兩九錢五分一釐一支長期息元二千六百六十八兩七錢九分七釐一支津貼費會計喪費元二百九十二兩共支出規元八萬五千四百二十六兩六錢三分五釐收支相較計盈餘元一萬四千六百三十五兩七錢九分又上届結存計盈餘元二萬四千九百五十六兩五錢九分六釐連前兩共計盈餘元三萬九千五百九十二兩三錢八分六釐 
　　附自公司開辦起至上年底止存該對照表（存欵）一存大達里房産元十五萬七千七百零二兩一錢二分一存如意里房産元十二萬八千五百兩一存建造碼頭元十二萬五千六百四十七兩一存挖坭機器元二千七百兩一存工巡捐局岸線押租元七千兩一存工巡捐局棧地押租元八千四百九十兩一存工巡捐局岸綫抵欵元四萬兩一存工巡捐局棧地抵欵元六萬兩一存興業公司地産抵欵元一萬兩一存 
 
 
 

Page 11

 
 
陳少記股票抵欵元九百四十三兩八錢三分一釐一存内國公債票元五百八十七兩二錢八分五釐一存生財元一千二百九十六兩四錢三釐一存雲莊元二百十八兩七錢五分一存鼎康元一萬一千一百七十二兩六錢七分三釐一存流水元一千三百九十九兩五錢九分七釐共計存欵元五十五萬五千六百五十七兩六錢九分九釐（該欵）一該股本元四十四萬一千七百五十兩一該未給股息元一千七百五十五兩二錢一該房屋頂首元八千五百零一兩一錢四分二釐一該寗紹棧地押租元三千二百零一兩一該鴻安棧地押租元三千一百七十二兩一該通州大達棧地押租元一千五百四十七兩一該疇福基地押租元二百二十五兩一該永利基地押租元二百十九兩一該正大岸線押租元四百三十八兩一該永安自提保險元一萬零一百九十五兩七錢二分一釐一該貽德堂長期元三萬兩一該成裕堂長期元三萬五千兩一該暫存各欵元六十一兩二錢五分一該上屆盈餘元二萬四千九百五十六兩五錢九分六釐一該本年盈餘元一萬四千六百三十五兩七錢九分共計該元五十五萬五千六百五十七兩六錢九分九釐存該相抵平 
[同義學校請人演說]  
　　星期六日（即十三日）法租界打鐵浜大德里中華同義義務學校請戈朋雲演說是日下午四時戈君偕江南中學監理徐紉孫蒞校首由校長陸湖雄飛報告謂諸生在校求學皆以修身立品爲最重要之職分今日本校請戈先生來校演說諸生務須凝神靜聽以爲將來立身制行之準則報告畢即由戈君演說略謂諸生求學期間最易傳染惡習惡習甚多難以盡述茲舉其重要者言之例如輕薄刻薄殘忍强執貪慾忌妒驕矜種種皆爲惡劣之習慣諸生務宜力加改革以爲將來社會之模範云云又次徐紉孫演說謂戈先生演說皆係金玉之言願諸君勿忘蓋吾輩學生須注意於人格二字能將以上諸端革除淨盡自然成爲完全人格裨益國家社會受一般人之歡迎云云演說畢時已五點餘遂散 
[羣學會開會記]  
　　小南門外中華路羣學會組織已十五年現有會員五百餘人茲届春季開會齊集全體投票改選職員昨已揭曉除蘇筠尚高硯耘續任正副會長外其當選評議員爲李平書莫子經陸崧侯顧馨一陸伯鴻賈季英王慕詰李英石錢貴三金仰蓀等是夜復開叙餐會備極歡洽聞日内即將推定執行部長主任會務云 
[羣學會附設德文專科夜校]  
　　小南門羣學會會員瞿希民前肄業於同濟德文學校已有四載今在該會設一德文專科夜班定陽曆五月一日開課各界青年有志補習日浦習文字者盍速前往報名 
[召賣海運局地基之質問]  
　　滬南海運局房屋舊址曾有建築滬海道尹新署之議嗣由澄衷學校繳價購買以之擴充校舍王道尹以事關敎育遂另覔地點建築新署該校亦即訂定購買在案茲聞該校以外間傳說現有省委來滬召賣該項房屋地基之說當以地經本校訂定購買何能更改業已提出質問矣 
[包辦四鄉屠宰稅之波折]  
　　本埠屠宰稅先有該業滬寗蘇三帮承包稅欵按日承繳近有顧聚霖請縣商會轉呈上海縣知事將四鄉各處屠宰稅併入征收每年認繳挩金二萬零五百元經沈知事核准於四月一日爲始先行試辦一年曾將佈告發給分貼四鄉令該商承認後按月呈繳稅欵一千七百元當即洋請江蘇財政　備案一面由該商在小東門内组織事務所實行征收在案不料開辦甫經旬日沈知事奉到胡財政廳長批回略謂據詳該商年納稅欵洋二萬零五百元核與前據熊飛所呈情願每年認繳稅欵洋二萬二千元相差太鉅顯有未能盡實所請備案之處應母庸議仰卽轉令商會轉知該認商務須增足實數方可試辦認繳等因沈知事遵即函致縣商會請爲查照辦理矣 
[提倡國發應歷之階級]  
　　本埠隆茂南陽滌新亨利豐泰等廠所出各種皂肥屢經改良頗足與外貨抗衡無如近來原料如牛油皂黄塊碱香料等價值昂貴雖屢議增加終難抵補現在夏令將屆用場浩繁南洋羣島各客帮向各廠購貨裝運者已大有起色惟成本旣增獲利亦頗不易也 
[英商組織礦灰公司]  
　　本埠磗灰同業每年營業不下數百萬金向來祗有華商經營此業今有某英商禀准英領事註冊聘請陳成林爲買辦在英租界三馬路晝錦里組織礦灰雜業公司職不莊卽須開幕云 
[捕房對於越界誘捕之注意]  
　　僑居公共租界交通路之四川人廖樹山在上海地方檢察廳呈控同鄉人戴勳臣拐賣婦女並串令魏漢卿王壽林至廣東路禮記客棧内將戴誘至西門二區警署轉送檢察廳收押後由戴延海德禮律師至公共公廨指控廖樹山等越界誘捕業經總巡捕房將廖魏王三人先後拘解公廨訊判分别交保收押候函致檢察廳將戴送廨質訊在案茲悉該廳以須俟本案判决後始允將戴送廨備質惟迄已月餘尚未開審現經總巡捕房查得廖樹山等均居租界業已禀請公共公廨中西讞員函致陳交涉員轉飭檢察廳將戴卽日送廨定於二十四五六號接續開庭研訊云 
[追繳德人拖欠之電費]  
　　德國人麥斯葛羅加因不付英美工部局電燈公司電費銀兩被控於公共公廨上星期六由捕將該德人傳至公廨經中西官訊明判令按照原告控數迅卽繳還 
[柏油白蠟繼續認稅]  
　　本埠柏油白蠟業程達記等在稅務總公所呈稱該業認稅代表商人程章基現已病故特由同業公推錢鴻炳爲代表繼續認稅請爲核准給示曉諭等情高所長業已批准照辦 
[派員調查垃圾箱]  
　　營造華界里弄内垃圾箱一事曾經淞滬徐警廳長布告各業主并令飭各區署所傳諭一律添築水門汀質垃圾箱以重衞生在案茲徐廳長四月十五號限期將屆雖由各該署所呈報造數若干誠恐辦理或多參差是以又飭衞生科員分往各管境内詳細調查有無觀望情事及所造之垃圾箱是否合宜以憑核奪 
[蘇州民興社來滬起訴]  
　　新劇家黄某在蘇州民興社演劇今該社主張梯雲以黄合同未滿抛棄來申至某劇社登臺演劇卽以違背合同等詞起訴追賠損失聞昨日已經法公廨傳黄到宁令覔二千五百元人銀並保候禮拜二到廨訊核云 
[鄰居指控縱火圖賠]  
閘北滿洲路新申茂洋貨號隔壁柴爿店起火由四區一分所傳到金侯興王福興二人訊問彼此推諉不認等情已誌前報茲悉此案刻有被害鄰居岳金氏投所控告指明係新申茂串同李月卿縱火圖賠請爲澈查嚴辦王署員遂派警將李拘案轉解司法科經段科員略訊一過判解淞滬警廳究辦 
[寡媳二次私逃]  
　　浦東金家橋鄉民陸榮如之寡媳奚氏與成衣匠閔某姘識偕逃旋經陸央人四處找尋在滬將氏尋獲回家前日陸邀同親屬向閔理論事爲東溝六區派出所長警得悉上前盤詰閔即乘間逃逸當將陸榮如翁媳　區轉解縣警察所經警佐領袖王敬常略詰之下以事屬無恥斥退不理詎釋出之後該氏又私逃無蹤陸遂於昨日投地方廳控訴請求提究 
[雉妓請求援拔]  
　　雉妓許寳寳顧蘭英前日同至濟良所聲稱均在浙江路龍泉園弄泰吉里馬夫桂生所開之雉妓院内爲娼因不善逢迎時被馬夫桂生與鴇婦鳳寳百般凌虐不堪其苦是以一同逃出投所求援云云西女董令各暫留通知該管老閘捕房捕頭飭探查明再行解送公共公廨請爲發落 
[茶碗擲傷面目]  
　　閘北寳山路振興押店夥程春立前日至附近老虎灶内泡水因潑翻滾水燙傷茶客談阿五談以茶碗擲傷程之面目施由五區崗警一併拘解司法科轉解地方檢察廳訊核 
[盜掘租墳之辯論]  
　　徐春元控陳俞氏盜掘祖墳屍棺無蹤請求提究等情業經地方審判廳准詞飭傳原被告並關係人朱劉氏證人顧錫生蔣渭生等到案於前日下午由推事官開第一庭辯論據徐供稱本地人米業治下二十七保十一圖車袋角附近有祖墳一處計地四分三釐前清咸豐年間經我祖出賣與朱劉氏祖先爲業當時得錢十餘千但所賣者爲墳之四周餘地租墳依然保存朱劉氏祖先自買此田後每年播種菜蔬至於年納糧賦由我家貼償錢一百數十文迨同治初年朱劉氏祖先將此田轉賣與陳俞氏家近來陳俞氏又將此地轉售他姓本年舊曆正月二十一夜十一點鐘時據該圖地保吳金榮前來報告有小工田三等多人夤夜在彼掘墳民人聞信往看屬實查該地上陳愈氏亦塟有祖棺八具是日日陳間俞氏先將伊家棺柩掘去晚間掘我祖墳我祖棺木已不知去向當時報告捕房解送公堂當以田三等爲陳俞氏所派着民向陳俞氏交涉茲因陳俞氏住居華界故來案起訴請求嚴追棺木給領朱劉氏供詞與徐略同並稱所有單契均於昔年附交陳家是實證人顧錫生蔣渭生同供在紗廠爲小工與雙方均不相識正月二十一夜在該鄉某廟中觀塔燈而回時適天雨且已深夜但見多數小工蓮夜挖掘墳墓民人以夤夜掘墳决非正當之事乃報告地保轉告墳主徐春元今奉飭傳爲此來案作證問官命陳俞氏上堂問曰爾子陳友仁今日何以不到該氏答稱我子名中立並非友仁今因有病在家不能到案所以由婦人來案伸訴婦人今年五十八歲丈夫名陳麗泉故世已有十年此項田地我故翁於同治初年買下係由昔存今故在新衙門當書辦之鄧星橋作中共塟歷代祖棺八具並無徐春元家祖墳在内此次由吳茂生等爲原中將該地轉賣與沈姓得洋八百數十元至徐春元與我家素不相識實係有意滋詐當時徐控訴捕房四無證據不准所有掘起我家棺柩當時被霸不放至二十三日田捕房派捕押令將棺指交婦人一併收領請察問官曰得主沈姓是何名字家住何處答稱此次交易婦人全憑原中吳茂生一人之手所以不知得主之名亦不知伊住居地點訊至此問官以爲時已晚令一千人證退去候派承發吏協同吳茂生往傳沈姓到案再行覆審核辦於是退庭 
[僞契過户之牽涉]  
　　康福生前至上海縣署禀控僞契過户串書覇吞請求提究等情經沈知事批候澈究在案前日沈知事飭派催征吏將案中牽涉之該圖地保侯阿根並趙老安之子等到案傳同原告發科訊明詳報核辦 
[不理抵欵之控訴]  
　　黄亦生控沈秋生不理抵單本利洋三千元等情上星期六由捕將被告傳至公共公廨請示中西官諭沈交保候訊 
[債務改期訊理]  
　　季冬初薛仁生同在公共公廨呈控容輝坪不理欠銀等情由廨訊判被告交保在案上星期六由俞襄讞會同英卓副領事升座復訊由原告季冬初之代表律師上堂請追訊之被告亦延律師到堂辯護以原告禀詞非常簡略請爲展期以便研究案情等語中西官判被告仍交原保准予改期訊理 
[日商貨價另行償還]  
　　福州路已閉大德電燈公司經理紀漢臣被日本高田商會在公共公廨呈控不理電燈材料價銀一千九百零八兩六分由廨訊判被告交保在案上星期六又經李襄讞會同日副領事林君研訊先由原告代表律師上堂譯明前情呈賬請追訊之被告亦延律師到堂辯稱被告大德公司於去冬被火後所得三井洋行保險費不敷償還各往來欵項曾由被告邀同各債權人商妥均照三成公攤原告之欵亦已攤償等語中日官判彼告紀漢臣另行償還原告銀五百兩違干未便 
[肉店違章受罰]  
　　南市董家渡陸稿薦肉舖於昨晨黎明時將已宰鮮猪兩頭挑回被崗警查得未蓋驗印將猪扣住連同店　陳培芳帶入一區一分駐所經張署員詰據供稱實係漏印並非有意違章當飭罰洋四元充公兩猪發還具領 
[扒手情急行賄]  
　　河南人張金標前日午後在黄浦灘某號電車上摸竊顧明九袋内鈔票洋三十餘元圖逃當經五百四十七號華捕查見拘獲人贓張卽行賄洋二元求釋該捕不納遂與一千一百七十六號華捕將張帶入捕房經捕頭詢知張係過犯押候解送公共公廨訊辦 
[水探查獲煙犯]  
　　王長明近在香港私購煙膏十五叮每叮計重一兩乘潁州輪船於前日抵申正擬携膏上岸爲水巡捕房控目何阿春查獲人證解入捕房經梅捕頭略詰一過判將烟膏送往海關候燬王送地檢廳訊辦 
[水探查獲竊贓]  
　　前日有竊賊多名在某洋棧竊得生鐵三四十擔雇舟裝至浦東洋涇鎭消贓與任老虎處嗣爲水巡捕房何探目查悉往將收　人任老虎拘獲起出原贓解由捕房轉送地方檢察廳訊究 
[包探查獲失贓]  
住居北京路五百八十二號門牌之木匠杏生因竊同居人王寳榮值洋八十元之綢皮衣物逃逸經王報告老閘捕房於前日派探張天林在青島仁盛押店内吊出原贓帶入捕房即傳失主前往認明將贓給予領回 
[美租界捕房瑣事]  
　　匪類王金富在虹口肇勤路擅取貝時章家學徒王春新袁阿春所扛之錫酒壺等物圖逃被探尤雲卿與三百零六號華捕帮同攔獲連贓帶入捕房捕頭諭飭押候解送公堂訊辦 
住居虹口愛爾拷克路十號門牌之江陰人許招榮因乘問行竊塘山路一千七百四十一號門牌王啓明家棉紗十餘磅被控虹口捕房飭探將許拘獲經捕頭詰問一過諭飭押候解廨請究無賴王承二在崑山路青年會門首竊取某西人脚踏車上之鐵鉗兩把圖逃被三百零三號華捕查見將王拘入捕房押候解廨訊究 
　　北四川路一百四十號門牌某馬房馬夫朱富林在竇樂安里往來溜馬違章被三百三十七號華捕查見將朱拘入捕房捕頭詰悉其情飭朱存洋保出候示 
[來函]  
 ] 
[京直奉水災義賑會來函]  
　　茲有劉孫二善士往來函稿照錄奉上請爲登載爲荷 
　　照抄劉俊卿先生來函仲翁老先生慈鑒敬啓者茲有旅津江蘇愿記閱敝報得悉趙主敎解衣助賑交由閣下競賣大爲感動慈善之念不覺油然自生交來衣價洋一千元囑轉送尊處查收充作賑費此固由趙主敎感人之德抑由先生提倡之功茲特將原函並洋一千元奉上請卽察收惠復爲荷謹此敬候善祺 
劉俊卿謹啓四月六日 
　　覆劉俊卿先生函俊卿先生台鑒敬覆者接奉台函併附來旅津江蘇愿記大善來信並捐助趙主敎衣價洋一千元均敬收悉除另具謝函外茲特奉覆並頌台祺孫仲英謹覆四月六日 
[雜評二]  
[建設會（訥）]  
　　今日之政府以破壞爲能事者也破壞力之最大者爲政爭因政爭面國會破壞法律破壞統一破壞一切政治一切事業無不破壞因政爭而引起戰事於是地方之治安破壞社會之秩序破壞人民之生命財産破壞窮其結果勢必舉全國而破壞之而後已也 
　　然而執政者方且進行其破壞之手段增加其破壞之能力而略無悔意當此之時國人縱竭全力以圖建設安能當政府諸人之一顧哉乃國人必欲各盡其力而不因此以灰其建設之志則良心爲之也吾於此又不能不轉望於國人之良心有以進之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[百弊叢譚]  
[承審員之弊] [  楊默仲]  
　　萃一邑行政司法於一人之身此舊日縣令之所以多叢脞也改革以來司法獨立地初各廳在殷庶省分多曾設立然人材旣苦其未足編制又感其未善一般人民且以舊觀念之難除新規制之未習積是種種故利未著而害先見焉於是袁政府乃有縣知事兼理司法之條例頒行於全國將以矯其枉也而結果仍過乎直記者第就一人之耳目所得於一邑之聞見而其弊竟有如左述之甚者則滔滔皆是吾民將何所措手足哉 
（甲）賄賂之持以爲標準者 
（一）判斷之或輕或重徒刑之某等至某等罰金之若干至若干此條文之所許予問官以伸縮之餘地也而適以爲貪吏納賄之階質訊之後判詞未宣敗訴者之密求減輕與勝訴者之務欲其加重皆不得不以賄進甚或兼納兩方之金至予以一適宜之辦法無獄不鬻無鬻不如此吾邑之承審員蓋經三四易而咸操此術也殆若輩衣鉢之相傳乎 
（二）黑白之任意顚倒以法律上伸縮之餘地爲賄賂上輕重之標準其事固至便也然若曲直顯然而曲者能以巨額爲賂則刑事如有傷之驗爲無傷輕傷之驗爲重傷甚且裝傷亦認爲眞傷錢債如眞劵之斥爲僞劵物證旣備而必以無足重輕之證人未到爲緩延之計舉凡倒行逆施之事更累僕不能數究何所恃而無恐乎則皆審判不負責任之一語開其方便之門也前清之司法誠黑暗然尚不至肆無忌憚者以問官須負責而其前程亦殊自珍惜非若今日得之易而失之亦不足恤也而况其不負責任固爲法律之所許乎歐西之文明行之吾國無在非見其弊而不見其利者徒法不足以自行也豈惟此一端也乎哉（未完） 
家庭常識 
[凉瘡變爛脚] [  中華醫學社編緝主任刁明一]  
内子於舊冬患凍瘡潰後變爲爛脚百藥無效偶見家庭常識第三集内天虛我生之方爐甘石四錢白蠟煆石膏各一錢氷片五分共爲末糝上患處如法試之初次糝上覺癬癢三次後則出脂水而不癢矣十餘次後則脂水無而結蓋矣蓋落竟愈極爲效驗惟氷片須用上等照方加二倍白蠟亦須多用蓋取其化熱止痛殺蟲也疾愈後内子不勝距　囑予致謝並以告世之同病者 
[製堆翅] [  盛文] 　　 
用魚翅剥去外皮取去其皮骨間之軟骨部（俗稱筋絲）精製而成方法分直接製成間接製成二種（直接者即以新鮮魚翅所製成間接者以已乾製魚翅所製成）直接製法不適用於内地僅略諸茲就間接製法錄述一二法以乾燥原料先入冷水中使其軟化俟充分柔軟然後置於近沸水中（攝氏表九十度以上）煑一小時取出放於砧板上用竹片或木片分割原料爲三爿除去二面魚皮中層卽筋絲與骨之部分也用竹篾刮去膠汁及附屬肉分至現出筋絲爲度以清水再四洗淨將細竹挾持筋絲兩頭更以細絲線牢緊細竹二端復煑於沸水中經二十分鐘取出列於竹簾上曬乾之可也十分乾燥之時即堆翅告成之期臨用時濃煑之味頗適口爲無上食品但筋絲煑時最易脫落可拾遺於一處俟乾燥時密揷於竹挾問仍可保全無慮也於煑食時又宜注意倘過火則筋絲收縮有碍美觀製堆翅所餘之魚皮亦可煑食膠質遺骨亦可供工業上應用 
集益錄 
[續答八十九間]  
（乙）柳蠶飼育柳非一種有楊柳杞柳蒲柳箕柳等名其味皆苦蠶不食之惟蒿柳性質柔軟葉細而長背有白茸味甚甘美天然爲飼蠶之特料即取山蠶以其葉飼之乃最受食也至考栽柳之法宜擇有濕黑土地冬初可種植以五尺栽一株横亦五尺成一排密者匀之疏者補之一切雜柳宜删除之以便放蠶人來往其中此放夏蠶之法也若放秋蠶須以七尺成一排蓋夏時枝短秋時枝長耳 
（一）柳蠶性質柳蠶之性大略與柞蠶同惟眠起速於柞蠶因柳葉柔嫩蠶能易食故飼柳蠶較飼柞蠶爲便且以其出蛾隨天地自然之氣化故又少油爛黑斑等症約按節氣論之夏蠶芒種前上山大署前下山秋蠶立秋前上山秋分前下山則尤免寒霜之害矣 
（二）柳蠶種子柳蠶並無其種即取柞蠶之子於秋蠶三眠後擇其精壯者放於柳葉茂盛處令結成繭不去裹繭之葉置之凉室中或席棚之内使之通風透氣不受潮混烟火塵垢之害俟節近冬至盛於筐内至大寒節始可藏入住室免致凍斃然尚時須見日透風俾得漸致生氣特不可近火耳又入筐之後每五六日須倒換一次至翌年情明節移入清和之室不受暖氣以遲其出蛾之故至榖雨節始能剥去裹繭之葉用線穿繭懸之於樑聽其自然出蛾至立夏節天氣漸暖蛾自應候而出矣迨蛾出之前牆壁上懸以蘆蓆將所出之蛾散於蓆上俟其鬚翅舒展移入筐内令其自相配對拆對後另貯一筐令其産育蠶子仍置凉處至小滿節蠶子繁生即取蒿柳嫩芽密布筐外使小蠶聞蒿柳之香羣附於芽上當將柳芽並小蠶輕輕移入洋鐵盆内上再布以柳芽聽其向上尋食視蠶食葉過半便可移之於蒿柳枝上約經七日一眠一起四眠後乃結繭矣又法自蛾拆對後或將雌蛾以兩指從蛾腰間輕輕揑之使出其溺名曰把溺乃拴之樹上使自下子亦可惟須十二日始能生蟻若不反溺必至遺溺滿樹葉旣受污蠶食多病不如依前法俟出蟻數日後再移於柳上爲妙也至秋蠶留種即於大暑前繭已下山擇其繭之堅實肥大者穿成大串置之透風室中且須勿近烟火其配蛾拴蛾移蠶摘繭皆如柞蠶之法焉（未完） 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
　　卷下第三十八章（七） 
　　於是法官中有　鼻紅面者一人力止衆喧問曰告發者誰爲密告抑公訴乎檢察官曰公也原告凡三一主而兩從曰先問其從檢察曰從者爲竇瑪齊國民曰佳更問其一則曰女國民竇瑪齊也曰然則主者亦爲聖安東街人乎檢察官曰非也其人爲巴斯蒂獄中十八年之老囚亞力山大曼萊是也此語出滿庭之人皆詫爭廻自以注老人則老人已面白如紙全身皆顫不克自持逕起自座間抗聲曰君等之言誣也夫被告湯訥即吾女壻吾愛之同於性命天下豈有自誣其所愛之人者此中必有揑造之人惟堂上明察法官正色曰曼萊國民請君母譁愛芙孟之罪公罪也汝爲民黨同志旣已許身爲國則雖犧牲而女汝亦不得稍存姑息此義汝當知之蓋共和法律至簡凡不能服從法堂之命令者即爲違法此數語言之至郎堂上下皆屏息以聽老人乃不能答則亦默而曼萊驚顫欲絶惟以肩倚近老人似言今茲之事非老父莫能辨矣夾克第三則微搓其手齲齒作獰笑意若稱快此時竇瑪齊登堂先述曼萊老人之身世及己先時之歷史語簡而不繁法官曰國民資瑪齊汝言曼萊博士實控愛芙孟而博士乃辯其無今將何以證之竇瑪齊乃從懐中出一紙卷曰博士今日雖欲不控其壻不得可矣蓋其具牒已在二十五年以前此即是也此時大衆目光又專法於竇瑪齊視其手中紙則已黄敝不堪而竇瑪齊曰此即曼萊博士所書藏於北塔百零五號中而爲吾妻所得陪審員曰國民汝婦何以知塔中有此書而得之又有何時竇瑪齊曰此卽在我攻巴斯蒂大獄時也竇瑪齊一生功業惟在此舉故一言及輒傲岸不能自禁又曰夫以一人而深錮鐵獄至十八年之久乃有不留一字以仲其毒憤者世必無其人也當時吾即以此度博士故大獄一破先搜北塔而不謂已爲吾妻捷足得去特以時機未熟未能公布今罪人斯得始以此狀上之法庭唯諸公裁之竇瑪齊言時屢目老人意亦忸怩而馬丹凶然如牝虎植立於其夫之後乃不容竇瑪齊不言法官遂取其書展之向光細視復問竇瑪齊曰此博士親筆乎曰然請付書記誦之此時滿庭肅寂爭欲一聆書中之語湯訥面色亦變廻視其妻又視其父而老人之目光則注於竇瑪齊夫婦之面但聞書記　聲而誦每讀一字則老人之面色一變去失望之途亦近一步迨旣讀竟老人面色已如死灰而湯訥之命運定矣（第三十八章完） 
 
 
 

Page 15

 
 
   
 
 

Page 16

 
 
   
 
