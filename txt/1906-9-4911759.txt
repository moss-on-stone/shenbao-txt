# 1906 - 9 - 4911759

 

Page 1

 
 
五百九十六號 
蘇州揚州漢口杭州鎮江南京温州一應大埠均設有分館以便就近購取 
告白刊例 
論前告白一百字起碼多則以十字遞加每日每字暫取刋資洋銀一分後幅長行告白二百字起碼短行告白五十字起碼多則仍以十字遞加刋資仍照前例 
西厯一千九百六年正月九號禮拜二[電傳上諭]  
　　十二月十四日奉上諭都察院右都御史著張亨嘉補授欽此同日奉 
上諭大學士那桐着仍充外務部會辦大臣欽此同日奉 
上諭胡廷幹奏甄别屬員一摺江西饒九南道調補江蘇蘇松太道瑞洵吉南贛寗道江毓昌候補道崔春官吴慶燾南昌府知府沈曾植署南昌府事九江府知府徐鼓禾吕縣知縣彭繼昆崇義縣知縣周仁壽署囗縣知縣張之銳鄱陽縣知縣陳慶緩均着傳旨嘉奬會昌典縣知縣劉炳煇才識庸闇措置傳乖方前署安義縣事候補知縣吴傳榮囗囗粗心諱謀爲鬥大挑知縣林熾垣奉委招摇居心貪鄙候補直隸州知州祝廷熙假公濟私征多報少進賢縣丞揚增德老耄貪汚擅受殃民試用縣丞滿沅棍徒聚賭置若罔聞胡葆昌違章苛罰禀撤有案候補縣丞蔡濟良詭詐居民借端漁利小池囗巡檢秦文炳辦事𩕟頇罔知檢束金谿縣教諭翁桂馨品行卑汚士林不齒均着一併革職州判祝廷熙增德蔡濟良情節尤重均着永不叙用署新昌縣事上猶縣知縣汪培性眈麯蘖政拙措施候補知縣吴令斌馭下不嚴致釀人命均著以府經歷縣丞降補候補知縣廖恩光識淺才疎辦事竭蹶著以教職歸部銓選宜興縣知縣李克鑅恃才傲物措置失宜大庾縣知縣周寳琦迂緩性成難勝重要安義縣知縣文廉聽斷多疎事多叢脞均著開缺另補建昌府教授漆均元年力就衰着卽休致餘著照所請辦理該部知道欽此同日奉 
旨理藩院代奏土觀呼圖克圖呈請照伊前輩恩賞在紫禁城内騎馬乘坐緑圍轎車黄韁一摺土觀呼圖克圖著加恩照伊前輩賞給該部知道欽此 
[電傳宫門抄]  
　　十四日召見軍衡吉 
[續抽米稅以贖鐵路借欵議]  
江蘇爲農産之國出米最多外洋之能銷售中國米者惟日本自上海至長崎二日可逹轉輸最爲便利今若設專局於上海徵收出洋米稅其稅則可依内地與外國之米價以酌定其重輕譬如日本米價值每石十二元上海米價值每石五元今定爲每石徵稅二元加以運費及日本關稅約二元是則商人運石米至日本其成本爲九元其銷售必易非如内地各省之以稅重爲不便也設弛禁之後報運者過多内地米價漲至六七元以外則可加重其稅以限制之每年出口至少以一百萬石計則二百萬元之稅俱取之外人而無所難較之但抽運往各省之米捐其利蓋不可同日語矣此策苟行於江蘇省前途之大利蓋有二焉 
一則滬寗鐵路之借欵可分年贖同小票收回路權也此路借欵造費綜計當有三千萬連餘利憑票六百萬需本省每年籌出三百萬則十二年之後可以全路贖回招股旣非易事公家撥欵亦無可望惟有俟路成之後每年分得餘利然亦斷不足百萬之數則是此路至五十年期滿之後然後償欵始清届時軌道列車當盡已陳舊無用是非限以十年贖回全路其受虧之處當更不可言若有此米稅大宗二百萬則益以行車餘利及别撥他項公欵以凑成三百萬之數大半取之外商於本省物力不至竭蹶庶幾十三年贖回之説不至徒託空言而富商尙有餘資可以别建枝路加滬杭等線以杜外人之窺伺而保本省之利權此其裨益於籌欵問題决非小也 
一則可以增進蘇省之本富使遊惰之民競勉爲農也東南地土之沃饒以江蘇爲第一然後於其野則生榖之土有未盡墾而游食之民未盡歸農者其故何歟則以農之爲利至薄有終歲勤動而不得一温飽者此所以輕去其南畆者相踵而土匪之蹤跡日以加盛也使農産物得高價則業農者有厚利可獲將不待勸而競赴之地力日以加闢則游民日以减少各種工商業乃有基礎而可以廣興輸入外國之資財振興内地之實業計無有便於此者矣 
且嚮之以米榖出洋爲非計者慮有妨内地之民食而非謂我有餘粟不當渫之於外邦也今若重 
 
 

Page 2

 
 
徵米稅以限制之雖内外之價懸絶而外人所出之高價已歸於米稅之中購入之時當不至增漲過鉅牽動内地之巿價彼縱欲爲無限制之購買而勢有所不能若是則農不至有餘粟而民亦不至乏食又何慮而不爲乎且蕪湖一口不過寗國太平等府之産米從此輸出其土地之沃饒不及江蘇遠甚尙每年輸出數百萬豈江蘇産米之區而反不如蕪湖出口米捐雖抽收鐵路經費然尙泥於出洋之禁以致運往粤東之米商以成本過重銷塲阻滯爲辭可知銷路之暢行與否全在稅捐之輕重稅輕則出口易而多稅重則出口難而少此一定不易之例與其運銷各省以米價相若未能暢銷而内地仍有存米壅滯之患曷若逕弛出洋之禁而第以重稅爲不禁之禁成本過重則運至外洋之利亦微而不至罄内地之所有以赴之奸商之弋取大利不顧大局亦可以無庸慮矣 
或曰是宜官定一價照巿價增漲至每石七元爲止由鉅商之有愛國心者糾合一公司販運出洋按其所得之利除開銷費用外悉充江蘇贖路之欵如米價漲至七元時卽截止不准出洋如是則數百萬之鉅欵咄嗟可集較之重徵米稅者所獲尤多是策也苟得其人而行之誠爲利尤不否則不若但徵其稅之尤爲平稳而無弊也關心於蘇省之大局者幸共研究云 
[法允撤退兩廣駐兵]  
　　十二日北京電云法領事自與岑督極力商酌後現已允將法國派駐柳州廣西等處保護法商利益之兵隊於一禮拜内撤退另派華兵保守 
[俄皇優待陸欽使]  
　　十三日北京電云中國新簡荷蘭欽使兼萬國和平會委員前駐俄公使館叅贊陸徵祥於起程之前由俄皇賜宴欵待並遣員送至停車塲俄皇又勸告陸欽使嘱其善爲調和華俄兩國之交誼並世界之和平云 
[非洲華工禁約]  
　　十二日倫敦路透電云英斯丹逹報稱議院之意見謂殖民部大臣愛爾琴伯爵已創設不合例之禁令實行禁止華工運往南非洲云同日路透電云哈保格拉司東君在利資演説謂目下突然欲將華工五萬名由脫國驅逐出境必致有碍南非洲之財政及工業故英政府須略加變通以免擾亂譯字林報 
[學士條陳時政北京]  
　　日昨有某學士遞具封奏條陳要政五事一請飭嚴劾京外各官今黷不職人員以清宦途一飭速擬定路礦航河各處刑律以憑判斷庶免外人藉口重輕一擬聘請外洋海陸軍官各二名訓練各軍以期精進益速一推廣製造廠以利軍需一派員精究路礦事宜保固利權摺上留中未發（龍） 
[両宫不悦振貝子之條奏北京]  
　　内廷人云前因振貝子條陳摺内有歸并八旗裁撤三院等事兩宫頗滋不悦日前召見内務府大臣世相國續諭及載振所遞摺什裁旗併院實屬紊亂世極力周旋奏對三旋之久始行退班次日慶邸進見兩宫面加申斥慶連次叩頭謝恩此後想八旗三院裁撤之説可作罷議矣（龍） 
[濤貝勒出洋消息京師]  
　　聞濤貝勒已奏准出洋遊歷擬先赴日本聞尙有某貝子與之同行（辰） 
[寺司暫緩裁併之原因京師]  
　　振貝子前日條陳裁併九卿衙門一節曾經政務處詳細議覆嗣因某大臣以目下内政外交在在吃緊若將九卿衙門裁併將來於政界不免有生阻隔而於節省巨欵一節則未必能有大效不若暫將此事罷議俟將來諸要政辦理就緒再議裁併亦未爲晚云且聞朝廷亦不以裁併爲然故九卿衙門於明後年内尙不遽行裁併也（盈） 
[商部咨行專利辦法]  
　　日前商部分咨各省督撫略謂現在各省商人呈請專利往往卽行照准或咨部立案辦理殊屬參差亟宜酌定辦法以昭劃一現擬嗣後各省呈請專利者自接到此次部文之日爲止無論華洋商人均須咨報本部先行備案俟專利章程施行後再行核辦其有未接部文以前業經批准之案應予通融辦理仍將已准各案一律報部惟有年限已滿續行呈請展限者應均按照現擬辦法辦理其有援案呈請專辦者亦應咨由本部核明情形分别准駁切勿卽予照准以免紛歧而維商政等因業由兩江督憲周札行滬道袁觀察移知上海商會遵照矣（顛） 
[商部咨催京漢鐵路通車後各項帳册京師]  
　　日前商部咨行盛宫保催造京漢鐵路自通車後按月行車帳册并以前各項帳册即日造具送部以憑查核（巨） 
[滬寗車站圈定地址吴淞]  
　　寗滬鐵路以在淞口張華浜灣起點所需機房貨棧基地甚夥前經工程處諭令打樣洋員勘圈基址南北長二千六百尺東西闊一千餘尺咨行寳山縣諭甲週知田户候清查給價然迄今年餘尚未勘量完竣亦未給價過割詎日前鐵路購地員以及打樣西人等又於標圈餘地之外重又擴闢南自張港十九圖迤北二十八圖二十七圖三十二圖比前面積又加一半于本月十二日由中西各員傳同各該圖地保在彼標立界址並諭令地甲不得售賣他人因此各鄉人大爲驚恐預備聯名禀縣云（右） 
[鄂督致粤督電（爲粤漢路事）]  
粤紳梁閣讀慶桂黎道國廉知縣周麟述奉尊批來鄂會議開辦鐵路辦法除三省公共條欵十七條另電詳逹外茲經梁署臬司會同三粤紳專究廣東本省之路擬呈簡明章程大綱十條其文曰謹將粤漢鐵路粤省擬辦簡明章程大綱恭呈鈞鑒（一）紳等酌批簡明章程大綱十條請張宫保電商兩廣督憲岑宫保會同核定迅賜示知俾粤中紳商早日設立公司開辦以免遲延（一）議三省合辦分設公司各招各股各築各路以清界限所有各省公司數目皆由各公司自理至于利益均分另詳三省會議章程（一）議若歸商辦自必多集商股惟股東必有自保資本權利乃易招集所有公司財政貿易用人等事請由股東公議舉辦舉用之人仍當禀官立案（一）議公司自當遵守憲章若有妨害治安違犯法紀請地方官按律辦理（一）議公司工程行車事宜請由官隨時稽查（一）議公司購地 
 
 

Page 3

 
 
築路等事必藉官爲保護所有監督以下各員專管考察該公司購地作工招股行車數事内之綱領大端其細事勿庸過問銀錢出入均不參預擬由公司公舉禀候大憲核定札委惟監督須舉公正司道大員以昭鄭重以上所言數大端均須通知監督以便監督隨時考察（一）路事重要若有關涉他項商民利害及與外省路政關涉者必須禀由本省督撫憲鐵路大臣核定方能舉辦（一）議籌欵擬仿外國籤札付債票及勸業銀行章程變通辦理議收二元票二十萬張共收銀四十萬元以三成十二萬元開投分别各等特利不論曾得特利與否俱作爲鐵路股票籌欵詳細章程另行鈔呈（一）議派人分赴外洋招集股分所有章程容詳細議定續陳（一）以上籌欵兩條將來成效未能懸揣若須變更隨時禀請核示遵辦等語敝處批云所擬粤路簡章大綱十條以本部堂意見論之均屬妥恊惟路屬粤省應候兩廣岑宫保詳核批示方爲定論至公舉監督以下各員一條應明定章程大小各員概由本省發給薪水夫馬斷不必開支鐵路公司欵項以節糜費而肅官方候卽電商岑宫保請其速復以便定議開辦並由該紳等自行發電請示可也等因此係粤事鄙人本擬不批無如諸紳再三切懇謂六千里奉批遠來必欲得鄙人一言而後已故畧爲批復數語以答其意務請尊處詳加酌核迅賜電復至禱（來） 
[攷查政治館電促孫公使回京京師]  
　　攷查政治館日前電促孫寳琦速行來京議商一切事宜（辰） 
[趙次帥奏調辦理新政人員北京]  
　　日前奉天將軍趙爾選奏謂奉省人材消乏雖經搜羅賢俊量能任使終以事機太迫兼營並騖日不暇給現在舉行新政實非閲歷有得賢能卓著者不足以濟時艱查有湖南試用道張鶴齡湖南補用道俞明頤坐選湖北宜昌府知府存厚候選知府徐承熊湖北候補知府和文浙江候補知府三多貴州候補知府吴嘉瑞山西試用直隷州知州鮑振鏞湖南補用知縣陳廷緒四川候補知縣秦啓賢候選知縣徐埏芝以上各員或共事有年或採訪確實才學政績各有專長懇恩准將各員發往奉天補用以資臂助聞已奉旨允准矣（師） 
[中日條約譯録]  
[正約]  
第一條中國政府將俄國按照日俄和約第五欵及第六欵允讓日本之一切概行允諾 
第二條日本政府承允按中俄兩國所訂借地及造鐵路原約實行遵行嗣後遇事隨時與中國政府妥商厘定 
第三條中日兩國政府允凡本日簽名蓋印之約俟中日兩國皇上批准蓋御寳批准後遇事均以彼此相待極優之處施行 
爲此兩國全權大臣各奉本國政府合宜委任繕備漢文日文各二本即於此約簽名蓋印以昭信守 
附約 
中日兩國政府爲在東三省地方彼此另有關涉事宜應行定明以便遵定起見商訂各條如下 
第一條中國政府應允俟日俄兩國軍隊撤後從速將下開各地方由中國自行開埠通商奉天省内之鳳皇城遼陽新民屯鐵嶺通子江法庫門吉林省内之長春（即寛城子）吉林省城哈爾賓寗古塔琿春三姓黑龍江省内之齊齊哈爾海拉爾愛琿滿洲里 
第二條因中國政府聲明亟盼日俄兩國將駐紥東三省軍隊曁護路兵隊從速撤退日本國政府願副中國期望如俄允將護路兵撤退或中俄兩國另有商訂妥善辦法日本政府允即一律照辦又如滿洲地方平靖外國人命産業均能保護周密亦可與俄國將護路兵同時撤退 
第三條日本軍隊經由東三省某地方撤退日本政府應隨卽將該地名知會中國政府雖在日本俄國和約續加條欵所訂之撤兵限期以内卽如上叚所開一准知照日本軍隊撤畢則中國政府可得在各該地方酌派軍隊以資地方治安日本軍隊未撤地方倘有土匪擾害閭閻中國地方官亦得以派相當兵隊前往剿捕不得進距日本駐兵界限二十華里以内 
第四條日本政府允因軍務上所必須曾經在滿洲地方佔領或佔用之中國公私各産業在撤兵時悉還中國官民接受其屬無須備用者卽在撤兵以前亦可交還 
第五條中國政府爲妥行保全在東三省各地方陣亡之日本軍隊將兵墳塋以及立有忠魂之地務須竭力設法辦理 
第六條中國政府允將由安東縣至奉天省城所築造之行軍鐵路仍由日本政府接續經管改爲專運各國工商貨物鐵路自此路改良竣工之日起（除因運兵回國躭延十二個月不計外限 
以二年爲改良竣工之期）以十五年爲限卽至光緒四十九年止届期彼此公請一他國公估人按該路建置各物件估價售與中國未售以前准由中國政府運送兵丁餉械可按東省鐵路章程辦理至該路改良辦法應由日本承辦人員與中國特派人員妥實商議所有辦理該路事務中國政府援照東省鐵路公同派員查察經理至該路轉運中國官商貨物價值應另訂詳章 
第七條中日兩國政府爲圖來往輸運均臻興旺便捷起見妥訂南滿洲鐵路與中國各鐵路接聯營業章程務須從速另訂别約第八條中國政府允南滿洲鐵路所需各項材料應豁免一切稅捐厘金 
第九條所有奉省已開埠之營口曁雖允開埠尙未開辦之安東縣奉天府各地方其劃定日本租界之辦理應由中日兩國官員另行妥商釐定 
第十條中國政府許設一中日本植公司在鴨緑江右岸地方採伐木植至該處地叚廣狹年限多寡曁公司如何設立並一切合辦章程應另訂詳細合同總期中日股東利權均攤 
第十一條滿韓交界陸路通商彼此應按照相待最優之例辦理 
 
 

Page 4

 
 
第十二條中日兩國政府允凡本日簽名蓋印之正約曁附約所載各欵遇事均以彼此相待最優之處施行 
本約由本日簽名蓋印之日起卽當施行並本日簽定之正約一經批准本約亦視同一律批准 
爲此兩國全權大臣各奉本國政府合宜委任繕備漢文日文各二本卽於此約簽名内蓋印以昭信守（望） 
[禮部奏准恩歲貢考試辦法北京]  
　　禮部奏稱近據廣西學政汪貽書電稱廣西地方遼遠頻年宼擾其應考三十一年以前各貢擬仍准其隨時投考稍寛期限等因臣等查優拔兩項袁世凱等會奏立停科舉摺内請十年三科之内照舊舉行獨恩歲貢一項未經議及非食餼十數年至二十年以外不能出貢蓋至應貢之歲大半皆耆艾之年定例恩歲貢准就職銓選照進士舉人優拔貢同爲正途出身誠以此項人員多係績學之士屢經科舉考察有素是以優予出身若於本年遽行停止使半生力學未經出貢之廪生中途廢置未免向隅查各省府廳州縣廪生額數不同出貢年限亦異擬請援照優拔貢辦法於三科十年以内仍照舊例准其隨時考貢十年以外概行停止以歸一律等語奉旨依議（九） 
[唐文宗定期在江陰考優揚州]  
　　揚州府榮太守奉唐大宗師來文畧謂考試優生頭二塲向於按臨科試時隨棚考校現科舉已停所有江鎮淮揚通五府州均未科試茲本部院將該府州優生奏請調至江陰駐署考試已奉硃諭禮部知道欽此欽遵在案合亟恭録轉行札到該府卽便飭學傳諭願赴塲者卽照章備具册卷申送本署限光緒三十二年正月二十六日一律齊集江陰聽候擇期考試母得自誤榮太守刻已飭學分别傳諭矣（木） 
[續梁啓超記東京學界公憤事並述意見]  
全體休課及要求取消此等議論旣播一般之學生大受刺激於是路礦速成學堂首倡休課之議翌日而弘文一部分繼之翌日而女學生全部繼之翌日而各學校全體之學生繼之其間有一二校反對者則或游説以大義或脅逼以威力不及三四日而全體停課矣 
學生當停課前後並未嘗以正式提出意見書不知其所要求者如何然輿論大指所歸則曰非日一文部省取消此規則義不可復履日本之土也 
日本報界之反撥我學界公憤正熾之時而日本各報復冷笑熱罵以反撥之或曰支那人放縱卑劣或曰支那人稱游學彼誠學而游者也或曰彼烏合之衆耳行見其鳥獸散也凡此種種虐謔皆予我以極不堪而其尤甚者爲朝日新聞所載青柳篤恆對於清國學生意見一篇誣詆我學界無所不至而謂經此次風潮後將淘汰其輕躁者而留其善良者又讀賣新聞載有某政客與清國留學生問題一篇言此事件之起原因日本政府受北京政府之囑託利張之洞在都已與日本公使内田康哉提此議内田不允後經再三諄囑直至今日磋磨數次然後發表凡此諸論皆與我以絶大之刺戟而使全學界增數倍之熱度者也 
聯合會之成立及自治制之發布此次團體之大之堅實中國前此所未嘗有也初停課説之倡始原因不滿於總會館幹事之所爲故發起此議得不經總會館並不經各同鄉會其原動力則各校之同窗會也課旣停之第一日人心洶洶幾陷於無政府之狀態於是有議者亟圖整齊之乃組織一聯合會頃刻而就聯合會劈頭第一著手曰發布自治規則其大略則相戒不許上課以外尙不許入飲食店不許入公園不許入勸工塲等置糾察員若干人分布各區以糾其違犯此規則者大有整齊嚴肅之觀雖日人亦爲之起敬 
陳天華之蹈海問題尙未著落忽有陳君天華自湛之慘耗陳君湖南新化縣人血誠男子也其也節其行誼其言論久爲學界所崇拜及此問題起忽以身殉之遺書萬餘言以貽學界内所言者凡四大端一曰關於此次問題者二曰關於政治上革命排滿之必要者三日關於路礦等項利權收回者四曰關於將來對待日本之方針者自君之死而全學界熱度復陡增數倍盖君深憤日本紙上（放綻卑劣）之辱駡乃以身殉之而勸告後死者以團體之不可不堅也顧所最奇者君遺書中自言最初即爲反對停課之人又有（取締問題可了則了萬勿固執）之語而君之旣死乃反以增固執者之熱狂是恐又非君之志已 
文部省之拒絶及全體歸國之决議聯合會意見由公使與日本政府交涉公使自言交涉數次不允取消且有指定日期令即上課之於是人心益加激昂舍相率歸國外無他計矣未幾總會館新職員之組織成而所計畫者皆屬於歸國以後之事 
以上略記此事始末大概情形也其他不關大節目者不記今更以鄙見私評之且及於善後問題（未完） 
[日本新内閣就任]  
　　十二日東京電云新内閣各員已於禮拜日下午簡定擇於翌日下午三點鐘時就任 
[發刋和約要畧]  
　　十二日東京電云外務部已將卜茲墨斯和約之要畧發刋 
[摩洛哥交涉]  
　　十二日東京電云英官塲傳言摩洛哥交涉開議時英國將竭力扶持法國以抗拒德國之要求同日倫敦路透電云美國派往摩洛哥會議之委員已奉命調和法德兩國之齟齬而維持開放門户主義譯字林報十四日電云意大利各報仍熱心扶助法國以保全摩洛哥會議之權利且極意歡迎法意契約及英意契約之主稿人維康鐵佛拿斯得侯爵爲意國之代表同日電云據俄相隈得之意見謂德皇對於摩洛哥交涉有侵佔摩地之説實爲不確德國惟求一特别之利益於太平洋耳故摩事會議時可預計其無甚困難譯文匯報 
[英國選舉情形]  
　　十二日倫敦電云國會每次開會選舉時必有攪擾之事雖婦女亦皆從中附和阻止開會羹要求婦女選舉權同日路透電云英國選舉一事覺非常困難前任首相白爾佛君在孟戞斯得演説時被民人遏阻因卽召集警察將擾事者逐出 
[英國去歲商業之進步]  
　　十三日倫敦路透電云於九百零五年英國之進口貨計值英金五百六十五兆磅（較 
前歲逾十四兆二十五磅）其出口貨值英金三百三十兆磅（較前 
年逾二十九兆三十三萬三千磅）譯字林報 
[俄相並不辭職]  
　　十二日栢林電云俄相隈得君聲明謂彼實無辭職之意譯德文報 
[美國增派駐兵]  
　　十四日倫敦路透電云得華盛頓來電美政府已決議增派駐兵兩隊於非利賓其意則以中國現當多事之際美國在華之利益須加保護也譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄亂未靖]  
　　十二日倫敦路透電云俄國傳來消息謂俄境各處仍有極凶險之亂事因知俄國革命之勢並未壓服也 
[預計經濟界之可危]  
　　十二日倫敦路透電云美國著名之銀行主夾者勃亨利司基甫君在紐約演説謂若不將現行之銀幣善爲必斏使便於伸縮則按過去之閲歷而言預計經濟界將有可危之勢云云亨利君此説大爲激動人心譯文匯報 
[地震可危]  
　　十一日栢林電云得尼戞拉瓜報告謂該處近有極猛烈之地震人民之傷斃者不可勝計墨撒野鎮亦幾盡遭毁損譯德文報 
[鎮道札飭各屬以賓興等欵興學鎮江]  
　　常鎮道郭月樓觀察以考試已停亟應廣籌經費推廣學堂查各屬地方向有賓興采芹公車書院義學等費均歸紳士管理宜改爲設立各等學堂及派遣學生出洋經費之用爰札飭各屬逐一查明不准他項公事挪移並限文到一月内開具清摺明白禀覆以憑察核（此） 
[派周恊戎稽查私運軍火會黨鎮江]  
　　常鎮道郭月樓觀察昨奉江督札開訪聞近有一種會黨私運軍火進口圖謀不軌飭卽嚴密查拿觀察遵卽轉飭水陸總巡周錦堂恊戎如遇長江輪船到埠時務須親率勇丁登輪嚴密搜查毌稍疏懈並函致鎮江關稅務司義理邇君飭各洋扦手及理船廳一體查察（常） 
[警察官學生奬給翎頂蘇州]  
　　蘇垣開辦警察學堂招考官學兵學生入堂肄業經蘇撫陸春帥派委署臬司朱廉訪蘇粮道陸觀察會同考試計録取候補人員及貢附監生世職等項四十名充當官學生又取無職之本省人六十名充當兵學生均已一律入學肄業並奉陸春帥札飭將考取之官學生一律奬賞五品藍翎以示鼓勵頒發奬札四十件發交總辦朱觀察分别轉發（榮） 
[叅革縱勇釀命武弁蘇州]  
　　前者緝私哨弁留湘儘先補用都司高有倉縱勇釀命恃符狡展經撫憲陸春帥會同江督周玉帥奏請參革業於上月二十三日賚回原片奉硃批著照所請該部知道欽此春帥遂札飭欽遵辦理（首） 
[光蛋拒敵官兵鎮江]  
　　兩淮監捕營幇帶王守戎日前巡哨至紅橋地方見有光蛋梟匪多人搭棚聚賭驅之不散反敢拒捕當經守戎督飭弁勇奮力直前當場擒獲成趙等四名就近解送江都督歸案訊辦（此） 
[嚴防匪徒混迹（鎮）]  
　　道憲郭觀察日昨訪有匪徒匿迹於鎮屬各鄉鎮小烟館小客棧等處因移請駐鎮常備六標要塞軍第三營管帶同恊戎德標撥派所部弁勇分赴東馬頭陳家門各村鎮嚴密巡查並示諭居民不得容留匪人犯者從重懲治（常） 
[龍銀價值飛漲蘇州]  
　　蘇垣洋價每龍銀一元兌銅元一千零二十五文前數日忽飛漲至一千零六十五文墨銀則每元兌一千零七十文然每文之制錢則甚缺乏云（所） 
[監獄改良蘇州]  
　　如臯縣知縣周景濤具禀省憲請將監獄改良畧謂現擬將監内各號房柱梁並換升高三尺前墻近上開設一排窻欞後墻亦量開窻格均以鐵竿爲栅另加板窻以時啟閉庶幾日間明亮兼可透氣夜則謹密不致風侵房内地板亦復提高免爲潮濕薰蒸並改用活板以便抽洗木欄一律修整内外墻垣統加高厚飭匠核實估計需銀六百餘兩現已由縣墊欵擇日興工（榮） 
[鎮郡擬設研究會鎮江]  
　　鎮郡學界中人近設一提議研究會其宗旨爲籌辦學界各事聯絡學界同人勸辦各處小學研究各學教育四大端已於月之初三日在城内紅梅閣開特别大會提議者爲選舉會員擇定會所分任職務妥定章程四事並定初十日再行開議（常） 
[禀辦匪人盜棺寳山]  
　　寳邑西門外徐氏女浮厝前夜被匪刮破棺木盜去衣飾約值四五百金由屍主禀縣請緝（左） 
[滬江官事]  
　　新任江南鹽巡道朱觀察恩紱昨日因公到申後卽於晚間乘輪赴寗定十七日接印○商部委赴日本考察之北京玻璃公司委員候補知府蔣少珊太守唐祐又補用知州王子正刺史昨日均由原籍福建來申到道拜會（近） 
[局批照録]  
　　松滬釐捐局督辦陳亦漁觀察前日發出職商徐寳田及貢生陳增瑞等禀批兩道録後據禀絲捐總董沈家汾身故後由該職商等公舉附生戴士榮接辦究竟該附生能否勝任於捐務果否熟悉商情是否允洽各散董有無異議仰震澤絲捐局確切查明尅日據實禀候察辦毌違此批又據禀義莊租米過卡歷經邀免釐金查本總局從未掣給此等護照無憑核給惟旣稱該義莊捐田贍族奏准有案姑候札飭貨捐局吴淞江卡分别轉行遵照騐放可也著卽知照此批（近） 
[札飭查報弓兵民壯]  
　　上海道袁觀察近以所屬内地各縣境雇用之弓兵民壯人等恐有老弱頂替缺額等弊援例飭書趕備文牘以便札行各屬查報（近） 
[砲位修整領回]  
　　江南提督楊鏡岩軍門前將吴淞等處水師砲艇砲位移請製造局修理刻已修竣昨由外海水師守備趙樹卿守戎得勝董濟明把戎炳森南匯黄渡水師砲艇哨弁楊雨霖守戎星貴等來申禀請裝回安設（欣） 
[詳察公廨男女押所]  
　　江寗洋務局總辦羅觀察宗堯昨午偕南洋正律法官担文君至英美公廨由讞員關司馬導觀廨内各押所及女犯新押所詳察一週而回（見） 
[禁用真軍器演戲]  
　　英租界廣東路春仙戲園近日所演武戲用真軍器事爲大馬路捕房捕頭查悉以其危險昨日飭探傳該戲園主面諭以後不准再用違干究罰（見） 
[傳諭清道]  
　　南巿總工程局總董昨派司事地甲傳諭各店鋪門前所有欄杆什物一律收進以清塗違者議罰（欣） 
[求免相騐]  
　　英界芝罘路二十五號門牌成衣匠陳長福之妻王氏吞烟身死由英捕房飭保報縣請騐已誌昨報茲悉此案由保報縣後因屍屬不願請驗故赴縣署求免於昨日備棺收殮（見） 
[飭查失慎]  
　　公共　界新閘白克路四百五十五號門牌朱坪齋家曾向中和洋行保有火險銀三千兩前晚三下鐘朱之間壁柴房内失慎幸經衆鄰救息昨晨捕房查得情跡可疑立飭包探李星福徐阿華同往詳查覆奪（見） 
[律師陳請交保]  
　　應桂馨王毛毛朱海郎陸頌和等誣控錢毛毛拆稍牽涉私通范高頭一案歷次會訊未結昨日陸頌和之妻某氏偕律師費烈等投廨原審西官英繙譯寳述德君與關司馬升座詰問費律師稱應桂馨於西歷十一月到案集訊多次所控私通范棍各情並無實在憑據查捕房前次不准交保因恐串通見証之故目下原告所控各節已經訊明應係體面商人與商號往來頗鉅年關將届必須清理應請堂上照准將應交保並將陸頌和并保候訊旋經五十四號西探馬克濤稱此案情節甚重陸頌和萬難交保應桂馨可遵照堂上前時原諭存銀一萬兩保出候訊（見） 
 
 

Page 10

 
 
[拘獲搶洋匪徒]  
　　美界武昌路南潯路陳義大公和泰等烟紙雜貨店前被匪徒搶去票洋銅元報捕請緝已紀本報茲悉已由包探倪順泉朱子藩在法界拘獲小子珍小寳寳小油炸檜根福等四匪押入捕房俟公堂出票提回重辦（古） 
[上海縣案]  
　　吴守仁扭楊景全請追借洋奉汪大令訊究吴供被楊借去洋一百元屢索不還本年二月停利拔本出立期票祇收過三十一元餘仍延賴求追期票呈電楊供年内祇能還洋十九元餘須明歲大令斥楊負情判年内先還一半違干究比○耿毓祺控追陳詩廷借洋亦奉訊究耿供陳糾一會小的摇着被借去洋一百五十元不還求追陳供耿係湯景松總下散會小的雖向借洋借票批明湯總不欠會錢始可交還今湯欠小的洋一百六十餘元理應扣算質之湯供按月解洋並無短欠大令判陳交保限照借票還洋湯景松有無欠解會洋另行具控○浦東總巡局函解趙洪業姜阿二互控佔地請訊趙供有巿房與姜毗連各有隙地中留公弄詎姜於對弄造一坑厠小的近將房地出租松盛醬園姜又築笆侵佔投控總巡局奉飭笆退二尺坑厠拆去奈姜不遵爲此解案姜供趙將房地出租先自築笆佔弄坑係寡嫂所造小的勸允拆遷大令飭姜先拆坑厠佔地各執判候飭差恊同亭耆往丈所築竹笆各人收進二尺○已故前釐捐督辨福和笙觀察之官眷遂被孫某領資開設洋廣貨店又借去銀三千兩倒閉無著孫卽吞烟斃命福公館遣丁控縣關提其兄孫緯才到縣發廳管押在案昨奉大令提訊供稱弟死無力願措還洋九百五十元原先奈尚不允大令判仍發廳限十天清理如違改押待質所（近） 
[總工程局紀案]  
　　滬南嘉泰鼎宏正泰正康五錢莊扭昌泰夏布莊經手吴芍農禀控欠銀二萬八千餘兩由副裁判官陳二尹提訊吴供尙有存貨一萬七千餘兩凈虧一萬有餘屢催東主料理近由其母毌各原告商懇二尹以案情較鉅送縣訊追○巡士陳海勝前日在十六鋪橋查見小車並無照會本欲解局詎該車夫賄洋二角被局内查悉陳二尹判責手心五十下以儆○吴吉人將銀飾向松興押鋪質錢店夥翁靜山云係銅質扭住毆打由巡士解訊吴供銀飾由亨泰押内買來二尹判翁罰洋三元○趙三和向王東林索欠口角忽有潘長根帮凶扭局陳二奶以潘不應多事判責手心一百下與趙等一併斥釋（欣） 
[英美公廨早堂案]  
　　三百十五號華捕禀陳阿四於前月二十二偕十餘人齊入捕房閙事因與小的有宿嫌致被凶肆毆打搶去時表前日在馬路遇見拘請究辦讞員關司馬商之英副領事判押西牢一年作工○汪阿五因所雇傭婦患病沈重雇人抬送興申里朱榮喜荐頭家門首擲棄而去經朱報由包探獲汪解究司馬判押候查明再訊○李彩章在蔡洪濤處爲夥因事停歇前日向店取物蔡謂其竊衣報由包探解究司金以原告未到判押候交保查明再訊○張順發用斧打毛中海失手反將自已左頰戳傷向理由湯正出覇報捕解究司馬判押捕房三禮拜湯從寛開釋○曹渭庭藉車寓主何小銀欠租釘門爲由乘隙挖門竊取洋銀衣服經王錫桂冒充探夥抄取竊洋事爲各失主所知報探拿究判各押捕房両月○箍桶店主顧阿炳向合衆保險行保銀五百兩前晚在隔壁福昌小京貨店挖洞縱火經鄰居杜福昌戴春亭查明報探解究戴杜供訴前情並稱顧於前數天已將衣物搬出叩求究懲訊之顧供詞支吾司馬判押候再訊○捕解陸松濤竊王阿根等家木箱各物王阿毛竊無主雪青總紗請究判各押捕房三月○陳成炳深夜挖陳保臣家大門竊衣由探解究判押西牢一年（見） 
[法租界之堂案]  
　　泰培洋行控徐樹之不交租地昨日提訊兩造各延律師伸訴樹之供光緒二十四年已將此田賣與朝朝得價洋一百三十元今出租於泰培洋行向贖不允求請斷贖朝朝供該由早已分過各有執業田單爲憑豈容混冒旋經地保韓俊卿族長徐月春供樹之名下之田先賣與趙發茂繼又賣與泰培朝朝之田抵與同興寫明六個月爲限過期不贖任憑轉立道契故田單亦不在家求察大令以樹之一地兩賣並無田單以何爲憑著將樹之禁押捕房因此案行曾具控縣署候查明縣案再行核辦○包車夫王阿金撞倒途人汪子春碾傷兩臂經捕拘入捕房飭將受傷人送醫須四拜可愈昨日解王請訊大令判先罰洋十元給王養傷候核○野鷄車夫周五撞倒小孩康錦祥傷及頭額眼珠由捕解訊孩父康寳生挈子請驗大令著押候傷痊再核○盛蘭生吴三寳在羅店竊洋來滬置備衣服爲包探緝獲解訊判吴開釋盛押候查明再核在案昨日包探查得盛之衣服實係來滬購買並非竊贓大令判押十天了案○張寳成禀前晚被賊竊去門外所停之東洋車一輛報捕查獲竊賊王專生請辦大令判押三天車交失主領回（居） 
[美租界捕房事]  
　　某日人報稱在華順馬頭輪船被竊定南針盤及銅器多件請緝捕頭准之○葉四岳報稱住百老匯路前晚被流氓張得法張阿茂兇毆受傷請究捕頭著送醫院求治愈後自投公堂控告○蓬路朱金標被陸金生竊去衣服燭台由探朱桂生拘押候辦○王阿毛竊雪青縐紗一疋由探沈阿岳拘候解究○昨有婦女二口在百老匯路某洋貨店購物以店夥少找小洋二角起釁互相用武由捕一併帶入捕房捕頭着店夥還洋了事（古） 
來函 
[振武宗社書記員報告]  
　　南翔王春泉願爲分社發起人○松江張子頤山陰徐昌徐春華徐誠棟朱錫仁俞芝亭趙資生餘姚徐肇會稽孫振揚休寗汪治寗縣費德甫誓不再吸鴉片○江西洗馬池龔志堅誓永遠不吸兼勸該處士農工商有瘾者速戒無瘾者勿吸○江西玉山戒烟支社發起人徐品蘭任崑源張鶴齡徐士楷又常山聶日鑑聶日培徽州張志雲汪士廉均擔任勸人不吸並出資　戒烟藥分送○南翔潘武存潘葆誠潘惠人王京如秦劍鷗梅杏邱在婁塘設立分社擇日開辦○寓吴蘇計六勸同人林仲卿林步雲林作梅盧筱苹陳增林趙鑑清夏服先揚成舉賴俊庭林傑廷林維賢戴先生林耀卿盧作濤林志培盧瑞三賴蔚庭范文魁趙才根朱吉開蒯喜保賴桂庭戴文卿趙渭生蔣祥卿賴慶鏞黄德隆王佩儒邱文若徐雲拍等矢誓終身不吸洋烟 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
鎮編配軍樂裁減一隊將此欵先練他項隊伍或改馬隊若干等因電復前來奴才復查閩省擬練兩鎮現設隊伍實計尙不敷一鎮之數自應併爲一鎮以昭核實惟裁減軍樂一隊核計薪餉不敷改練馬兵一隊應俟籌有的欵再行擴充茲於七月初一日起開辦仍照原奏分爲兩期抽調本年下半年爲第一期先設第一鎮之甲恊計步隊兩標六營山砲一營工兵二隊軍樂一隊以原有常備左鎮全軍爲基礎抽調福寗巡警軍第二十一隊練兵第二十三隊防勇駐紥古田之福强軍中路前營防勇洋口之福强軍中路左營防勇建寗之福强軍左路中營防勇福强軍中路右營練兵拿口之福强軍中路後營練兵並福寗鎮親兵統行編改爲甲恊限於年内調齊編配成軍明年上半年爲第二期續設乙恊計兩標步隊六營以原有常備右鎮全軍爲基礎抽調水陸提督衛隊親兵駐紥厦門之福建軍親兵中營防勇親兵前營防勇親兵左爭練兵右營練兵泉州之福銳中軍左營防勇前軍中營練兵前軍右營練兵汀洲之右軍左營防勇分駐門邵之福銳右軍中營練兵興化之福銳前軍左營練兵漳洲之福毅前營防勇左營防勇調駐泉州固安之福寕巡警軍第二十二防勇駐省之福州巡警軍第二隊練兵統行編改爲乙恊限明年六月底調齊編配成軍共抽調時先由省酌撥隊伍分住各該處填紥以期鎮攝地方竊維閩省防練各營名目糅雜統率不專分防各船廢弛已久一旦抽調恐不免有積重難返之勢奴才已嚴飭鎮統功實淘汰有不敷額者按章徵選土著充補將弁目兵倘不恪守新章應以軍法從事務期力挽頽習奴才受恩深重迭攝兼圻故雖暫時權篆不敢稍事因循值此籌餉維艱堅持定議始底於成現在督率將領講求訓練之方首重尙武精神次則兵操形勢以及勸懲衛生各術無不力求合度惟按照新章快槍口徑速率均有定則閩省一時未能籌備暫用毛瑟操演容當設法購備營舍亦衛生緊要之端舊有營壘祇可暫時棲止亦應趕速籌竲擬俟甲恊成軍卽行奏報應否簡派大臣來閩核閲候旨遵行現時改編新軍暫擬名數以符定制抑奴才更有請者閩省兵力本甚單薄現將防練各營統改常備軍專重操練則巡守地方不能不責任標營奴才前次兼署督篆任内曾經奏請將現存緑營改編爲巡警軍三十八隊半旋因交卸在即未及舉辦今與提督臣黄少春往返商酌已有端倪應即切實整頓至現駐泉州厦門之防練各營本歸提督統轄茲歸併常備軍改練新操自應均由統制管轄乃歸畫一擬卽將各鎮標營編改之巡警軍統歸提督節制庶幾權限分明而操防亦可兼顧矧現在編練常備軍全恃歸併防練各營底餉爲大宗計甲恊僅止歸併福强五營巡警兩隊以底餉相抵月尙不敷銀六千八百餘兩而乙恊歸併防練營數較多計以底餉撥抵以恊月餉每月長餘銀七千九百餘兩即以撥抵甲恊不敷之餉餘項湊撥雜支額欵然届期必應照議歸併兩相核抵餉項方不虞短缺軍需關繫重要不得不預爲陳明除將現定營制餉章分咨練兵處户兵工三部查核立案外理合恭摺具陳伏乞皇太后皇上聖鑒訓示謹奏奉硃批該衙門知道欽此 
宫門抄九月十九日户部宗人府正白旗值日無引見濤貝勒假滿請安松公因成婚請假二十日阿克東阿請假十五日召見軍機 
[尙書銜福州將軍兼署閩浙總督崇奏爲閩省認解出洋經費摺]  
尙書銜福州將軍兼署閩浙總督奴才宗室崇善跪奏爲閩省認解出洋經費恭摺仰祈聖鑒事竊奴才先後接准兩江總督臣周馥會同直隷總督臣袁世凱湖廣總督臣張之洞電咨承准外務部户部六月十四日奉上諭特簡大員分赴各國考求政治所有經費著外務部户部議奏等因此項經費歲需甚鉅刻尤急需惟部庫已極支絀而出使經費亦鮮存儲非各省合力難期共濟想皆素顧大局肯任其難望先迅籌鉅欵以資提倡並祈轉商各省關同抒公忠每年各認解若干先行電復以便會議具奏等因電咨歲能認若干酌定覆部等因前來奴才伏查閩省庫儲雖屬奇絀此項經費關繫緊要專備欽派大臣出洋考求政治實爲自强鴻業之基不得不勉籌畫擬每年由閩海關認解銀一萬兩合共二萬兩均按四季分批報解除咨部外理合恭摺具奏伏乞皇太后皇上聖鑒再閩海關將軍係奴才本任毌庸會銜合併陳明謹奏奉硃批該部知道欽此 
[陜廿總督升奏爲遵旨查明據實覆奏摺]  
頭品頂戴尙書銜陜甘總督奴才升允跪奏爲遵旨查明據實覆奏恭摺仰祈聖鑒事竊查接管卷内前署督臣崧蕃具奏新疆經管餉糈各員侵挪冒銷據情叅追一摺奉硃批李滋森等均著革職歸案審辦該部知道欽此當經前督臣奏委安肅道和爾賡額署理鎮迪道兼按察使員缺檄令馳往就便會同新疆藩司吴引孫澈究清查以憑覆奏去後嗣值交卸而查覆之案尙未到甘復經陳明移交奴才覆奏各等因在案茲據吴引孫和爾賡額詳稱遵查新餉簿册出入欵項其二十九年分冒銷十九萬一千六百二兩六錢九分五釐一毫續經查出漏收誤支銀九千七百三十五兩五錢九分三十年分又查出漏收誤支二千五百兩共冒銷錯漏湘平銀二十萬三千八百三十八兩二錢八分五厘一毫其中或浮支重出侵蝕入已或揑造名目冒銷或副領支而正領又支或報繳歸公伙夫之存餉竟開條而分用均係舞弊侵挪毫無疑義撫臣潘效蘇於此項冒銷欵内分用銀十三萬五千兩革道李滋森分用三萬九千兩革員張樹焱分用九千三百兩周開曙分用八千三百二兩六錢九分五厘一毫佘恊中供稱未曾分用各該革員均具有親供所侵之欵自撫臣以下均准先後繳還司庫訖又撫臣潘效蘇於二十八年到任時另行挪用銀五萬兩亦於本年六月如數歸欵並由李滋森等將漏支誤支一萬二千二百三十五兩五錢九分亦經陸續繳到均由和爾賡額盤騐屬實再由吴引孫於各銷册内逐欵删除更正並稱此項追出銀兩擬請留備補發新疆歷年未發欠餉邀免他撥等情會詳請奏前來奴才伏查大臣法則小臣廉表不正則影不直此案冒銷之欵確非因公雖迎合出於屬員而授意由於疆吏衡其情節似李滋森等輕而潘效蘇爲重科以數目亦李滋森等少而潘效蘇爲多是非之公非奴才所能諱飾黜陟之典知朝廷自有權衡除照録親供咨送軍機處備查外所有查明覆三緣由理合摺具陳伏乞皇太后皇上聖鑒謹奏奉硃批另有旨欽此 
宫門抄九月二十日禮部太常寺正紅旗值日無引見毓秀景恩各假滿請安劉永亨因子以内肜謝恩召見 
 
