# 1912 - 221 - 4914186

 

Page 1

 
 
評論續十日 
[中國敎育制度論三芙]  
　　促進敎育之補助法 
　　改良遊學制度 
余對於不識字不能閱書報之人則主張施通俗敎育以助敎育之普及至彼學問稍有程度特以普通敎育未曾學畢無入大學專門學校資格者則余以爲不准其入校略求專門學問不可也令其先補習而後入亦不可也普通學問未曾完全遽求專門學問固不免有欲速則不達之患然彼所求者非完全專門敎育也彼不過欲略窺專門之學以應彼職業上之所須如商界中人之須略知商法是且人往往有願擇某一二種學問以資特别研究者此其良善之志不可沒也倘槪令其補習普通學問事或有所不能是以各國辦理專門敎育每於正課學生外兼收無資格而年歲已長學問稍有根底者使繳費隨班聽講各如其所願此其辦法原非以學校爲貿易塲所也意在使專門敎育之範圍不僅以及格之學生爲限而專門敎育之效用於是更可以廣布至區别正課附課之學生各處略有不同也吾國日後辦理專門敎育當無不取法於東西各國余所以於茲而不憚廢詞發人所共知之言論者良以其事似細而關係至巨深恐吾國之籌辦敎育者不諳貿易與推廣敎育之分以此種辦法爲不足法耳 
　　上所述者就未盡補助敎育進步之方法也凡所以補助敎育之進步者正多茲請再舉一二要者而約略言之一曰藏書樓之設置二曰愼選高才生出洋遊學吸收各國專門學之精華之二者吾國固早已舉辦矣然一則尙未發達且無保存書籍之方一則徒尙虚名難期有效不愼厥始奚克有終 
　　人旣受敎育矣不可以無研究也研究則必藉書籍與報紙書籍所以資參考報紙所以增新知識有此二者而後學問家可以不枉費腦筋與光陰然所須旣多非一人之力所能備公設藏書之樓自是不可少也吾國　　　　家大書院始有藏書樓一則以親友爲限一則以肄業生爲限藏書不富道路之相距亦遙於學者仍多不便也且世家衰而書籍必散書院公物更難保存是以研究吾國古學者欲求一古書而不可得近來各高等學校雖略備各國書籍然恒不敷學生參考之用閱書之規則不定書籍之保存無方至高等學校以下則其所藏書籍更不足以稱藏書樓也然舍學校而外更未見有所謂藏書樓者夫人旣學而無書以資研究是所謂一暴而十寒噫如是而欲敎育之進步安可得耶今而後各地方之熟諳敎育熱心公益者皆當各按地方情形盡力所能籌置相宜之藏書樓於交通最便人文薈萃之區則設國家大藏書樓收集中外古今各科名著以供學子之用雖然各書樓旣設之後不可不嚴定章程以爲維持保存之計也再就各書樓而設閱報之所則吾國學子考古有所通今亦有所矣 
吾國之派遣學生留學外國爲輸入專門學問之地自開始以迄於今五十餘年矣然而眞才不多覯科學未發達日本後吾而派遣學生游學今已人材濟濟科學昌明事事在吾之前何哉曰要不外愼與不愼吾國第一次所派之學生皆係幼童旣無自治能力復無本國根柢不勤於學此吾不如人之一大原因也不知取舍辨别此吾不如人之二大原因也在當日派者以爲年輕之人爲學必易進步孰知其未必然也近來所派學生除留日學生外歸者尙不多歸亦未久其可用與否皆未可遽斷然派之時多所請託不愼在所不免莠必亂苗其自守有素能不爲所亂者未嘗無其人特鮮耳政府旣不愼於始派遣學生之後又從而派所謂監督者以監督之殊不知各國學校之有寄宿舍者甚少縱有寄宿舍焉中國之學生未必能聚居於一堂也縱住居於一堂而可以監督焉試問無監督之品學者如留英監督錢文選留比監督高逸等其能實行監督乎無監督之能力則反爲品學高尙之學生所輕視監督乃結好於不讀書之學生爲彼請補官費儘先補給遇所駐國之學界有事則輙假監督之名請駐使咨送入會去年錢文選之赴世界人種會爲外人所竊笑林文慶在會亦爲之失色如是者不一次以若　而爲監督是輕學生之人格也政府先輕學生則學生之年輕者其不自輕也幾希且學生未出洋之前於普通學問大半未曾充足遽令入專科責以受本科完全敎育於數年之問宜乎其所成不能高出乎人之上也日本當日果如是乎故余主張派遣游學宜愼選能自治而學問已有根柢之學生在今日未有大學正科之畢業生則選各科學已有門路而國文通順者若習法政則選國文精通明白歴史地理而略有政治思想者至彼之外國文字則亦非通順不可待他年敎侀愈進步則選程度最高者使自擇其所習某科之一二門責 
 
 
 

Page 2

 
 
以有所著述學生歸國必試用之育才之初意可以不失監督之設敢云不必 
要件 
[衆議院議員選舉法七續]  
第一百四條　投票所及開票所設於選舉監督　駐在地　選舉監督得依便宜分劃本選舉區　爲若干投票區每投票區設投票所一處 
第一百五條　關於投票所及開票所事項準用　第三十四條至三十八條之規定 
第一百六條　投票紙投票簿及投票匭準用第　三十九條至四十二條之規定　投票紙除漢　字外得書各該地通用文字 
第一百七條　投票開票及檢票準用第四十三　條至五十四條第一欵至第四欵及第五十五　條之規定第一百八條　選舉按照本區應出議員名額以　得票較多者爲當選當選不足額時應就原投　票所再行投票至足額爲止 
第一百九條　當選人足額後以得票次多數者　爲候補當選人其名額與議員同　候補當選　人不足額時準用前條之規定 
第一百十條　當選人及候補當選人名次準用　第五十八條之規定 
第一百十一條　當選人通知及証書之給與準　用第七十九條第八十條之規定 
第一百十二條　議員証書給與後選舉監督應　將選舉情形詳細記載連同投票簿并有效無　效之投票紙及議員名册於本屆選舉年限内　保存之并造具該區議員名册呈報内務部　　議員名册適用第八十一條第二項之規定 
第一百十三條　關於選舉無效及當選無效適　用第八十二條及第八十四條至八十六條之　規定 
第一百十四條　改選及補選適用第八十七條　第八十八條之規定　關於改選及補選事項　均依本編之規定行之 
第一百十五條　選舉人確認辦理選舉人員有　舞弊及其他違背法令行爲得自選舉日起於　五日内向受理訴訟之官署起訴 
第一百十六條　選舉人確認當選人資格不符　或票數不實者得依前條之規定起訴 
第一百十七條　落選人確認所得票數應當選　而未與選或候補當選人確認名次有錯誤者　得依第一百十五條之規定起訴 
第一百十八條　選舉訴訟之審判適用第九十　三條之規定 
第一百十九條　關於選舉之犯罪處斷適用第　九十四條之規定 
　　第四編附則 
第一百二十條　選舉法施行細則以命令定之第一百二十一條　本法自公布日施行　完 
[命令]  
　　八月十七日臨時大總統命令 
任命施愚爲籌備國會事務局委員長此令 
内務總長趙秉鈞呈請任命内務部參事顧鼇孫培法制局參　胡礽泰余棨昌兼充籌備國會事務局委員應照准此令 
國務總理陸徵祥呈據銓叙局長張國淸呈請任命盧弼爲秘書周玉枘夏循坦彭萃文蔡元康爲僉事應照准此令 
任命李國棣爲安徽司法司長此令參議院議决禮制本大總統按照約法第三十條公布之此令 
　　禮制　第一章　男子禮　第一條男子禮　爲　　　　　　　　慶典禮典婚禮喪禮聘　　　　　　　　　　第三條公宴公禮式及　尋常慶弔交　　　用脫帽一鞠躬禮　第四　條尋常相見用脫帽禮　第五條軍人警察有　特别規定者不適用本制　第二章女子禮第　六條　女子禮適用第二條第三條之規定但　不脫帽尋常相見用一鞠躬禮　第七條本制　自公布日施行 
[專電]  
　北京電　總統府國務院接江蘇　都督電龐鴻書等電陳蘇州省　會各節查省長駐置係屬省制問題　根本解决主自中央至自前情形　德全相機體察兩地往來斷無蘇　寧岐視之理 
　北京電　國務院致江蘇都督電奉　大總統令文電悉江皖魯豫四省　分配軍事區域規模遠鞏固國防　對軍民分治之原祛南北省界之　弊實爲經世要圖巳交叅謀陸軍兩部　迅速核辦等因特達 
　北京電　張振武方維罪狀宣布後　各黨多不滿意今日（十八）紛紛會　議要求相當之抵償 
　北京電　袁總統因張方二人正法後　輿論大譁昨特派人至軍政學　各團體宣布實情冀免誤會　北京電張振武方維二人槍斃後當　夜由步軍統領與軍政執法處 
[總長宣布罪狀原文如下爲曉]  
諭事照得陽曆八月十三日奉　　　　統軍令八月十三日准黎副總統電開張振武以小學敎員贊成革命起義以後充當軍務司副司長雖爲有功乃佔權結黨桀驁自恣赴滬購槍呑蝕巨款當武昌二次蠢動之時人心惶惶振武暗中煽惑將校團乘機思逞幸該團員深明大義不爲所惑元洪念其前勞屢予優容終不悛改因勸以調查邊務規畫遠謨於是大總統有蒙古調查員之命振武抵京後復要求發巨欵設專局一言未遂濳行返卾飛揚跋扈可見一斑近更蠱惑軍士勾結土匪破壞共和昌謀不軌狼子野心愈接愈厲假政黨之名義以遂其影射之謀藉報館之揄揚以掩其凶頑之迹排解之使困於　途防禦之士疲於畫夜風聲鶴唳一夕數驚賴將士忠誠偵探敏捷機關悉破弭禍無形吾卾人民胥拜天賜然餘孽雖殲元懲未殄當國害未定之秋固不堪種瓜再摘以臬獍習成之性又豈能遷地爲良元洪愛旣不能忍又不可迴腹盪氣仁智俱窮伏乞將張振武立予正法其隨行方維係屬同惡相濟並乞一律處决以昭烔戒此外隨行諸人有勇知方素爲元洪所深信如願歸籍者請就近酌撥川資俾歸鄉里出示勸善罰惡之意惟振武雖伏國典前功固不可沒所部槪屬無辜元洪當經紀其喪撫恤其家安置其徒衆决不敢株累一人皇天后土實聞此言元洪藐然一身托於諸將士之手　　尸位撫馭無才致令起義健兒夷爲罪首言之赧顏思之雪涕獨行踽踽此恨綿綿更乞予以處分以謝張振武九泉之靈尤爲感禱臨頴悲痛不盡欲言等因查張振武旣經立功於前自應始終策勵以成偉人乃披閱黎副總統電陳各節竟渝初心反對建設破壞共和以及方維同惡相濟本總統一再思維誠如副總統所謂愛旣不能忍又不可若事姑容何以對諸烈士之英魂不得巳卽着步軍統領軍政執法處總長遵照辦理此令等因奉此當即將張振武方維二名遵照軍令槍斃其隨行諸人槪不株連至張振武方維二人身後一切從優按照大將禮治喪合行出示 
　按此電於前夜接到因爲時已晚昨報未及　排出今補錄之 
南京電　第三師官長尹同愈等昨議歸併問題反對甚力情願全隊解散 
南京電　鄂軍敢死隊營長韓韋昨率全隊起程西征 
[特約路透電]  
北京電　政府巳用半官文牘致駐京各國公使謂孫中山黃克强二君不日將抵北京政府擬開盛宴歡迎並擬請各公使陪宴是否光臨請卽示明 
北京電　據中國消息政府擬在京津鐵路駐紥大軍二萬名以保護孫黃二君並擬派偵探隊五百名在天津碼頭迎接隨同二君入京北京現巳紥牌樓數座及預備裝飾各物至派兵一事似將招外人之反對蓋京津鐵路管理之權在各國之手也除此之外其他所籌尊崇偉人之計劃外人無不極口稱贊 
北京電　參議院於今日（十八日）下午開秘密會議討論張振武方維正法一事議員到者頗衆華人對於政府處決張方如此輕率多爲恚忿謂此事實難容忍並有數報引汪兆銘謀刺前淸攝政王一事與張方一案互相比較謂當時淸政府之正治雖未及今日之光明而猶公正審訊云云贊助政府者則謂張方現仍爲軍官理應按照軍法定罪故即時正法實爲無關重要之事云今日外間討論此事轉覺激烈 
[譯電]  
北京電　張振武方維之正法羣情甚爲驚詫此實北京共和告成後極大情事之一當晚二人與諸名流聚飲時内有數人若已早覺者然至袁總統毅然出此舉動不以羣情之震動爲慮可謂勇敢已極窺其態度早巳胸有成竹以對付此事此實專斷國政者之舉動據情推測所謂審訊僅屬名目現政府中人雖謂曾發見二人在漢口密謀起事以仇政府之文書然參議院議員對於此事必提出質問故豫料必將發生事端或且有謂此事爲孫中山北游之阻力者外交界大約亦將討論此事葢因當時華官曾入使館界内守候二人之故總之袁總統今巳處受人評詆之境政府大權究屬誰手將於此事决之也 
倫敦電　法國卜横卡爾已回法國聖彼德堡宣布文告謂法相與俄國首相外相會談後兩政府已重行確定對於各事皆完全同意兩國之膠結從無如今日之堅　兩國均承認邦交之尊重在有一定不變之情志此與未來之所需均能適合兩國聯盟實爲歐洲和平均勢貴重之保障云 
羅馬電　意軍已由蘇阿拉前進志在佔據重要之高處冀斷敵軍通土里斯邊界之糧道兩軍激戰終日意軍卒佔得地位是役焉意軍死六人傷九十八人並傷士官五人土軍死傷甚衆 
華盛頓電　美國上議院已採納巴拉瑪運河議案贊成者四十八人反對者十八人仍依兩院會同修正之案准經營沿海貿易之美國船隻免繳通過稅 
要聞一 
[參議院討論服制問題二讀會楚楚告終]  
八月十三日叅議院又集議服制案就庶務委員會審查報告繼續二讀此案今日從第四條議起 
　第四條衆無討論照審查報告文通過第五條江辛主張改爲大禮帽式如第四圖料用本國絲織品色用黑常禮帽武如第五圖料用本國絲織品或本國毛織品色用黑王家襄附議李素主張將料品字樣删去劉崇佑附議衆請付表决議長以李素之主張付表决贊成者少數遂又以江辛之主張付表决贊成者多數通過 
第六條谷鍾秀主張改爲禮靴分二種甲種式如第六圖色用黑服大禮服及服甲種常禮服時用之二乙種式如第七圖色用黑服乙種常禮服時用之江辛主張常加料用本國革一語蔣舉淸亦主張料當規定劉崇佑反對之曰所謂發達國貨者當從積極方面著手必不能從消極方面著手若云常用本國之品試問若有用外國之品物時將用何方法查騐而禁止之耶故本員主張不必規定材料田駿豐反對之衆請付表决議長以谷鍾秀之修正案付表决得多數贊成通過 
第七條軍人警察法官學生及其他官吏有特别規定限者不適用本制陳時夏主張改爲軍人警察法官學生及其他官吏其制服有特别規定者不適用本制谷鍾秀附議議長付表决多數贊成通過 
第八條凡有公職者於應服禮服時不適用第三條第二欵及第六條第二欵之規定秦瑞玠主張删去謂與第七條有衝突也谷鍾秀贊成鄭萬瞻反對謂如將此條删去則違反所以欲規定服制之宗旨卽喪失此案之眞精神矣宋汝　　　去盧士模王鑫潤均贊成審查報告反對將此條删去谷鍾秀曰此條必當删去不然若荒僻州縣之窮苦官吏無力作西式禮服時將如之何爲此輩人著想必不宜有此條之規定也鄭萬瞻曰如將此條删去則此案直成爲維持國貨案巳耳非服制案矣盧士模宋汝梅均復申前說楊永泰亦謂如將此條删去則此案即由根本取消矣必不可删谷芝瑞曰此法律之能見諸實行與否即在乎有無此條之規定已耳安可將此條删去哉秦瑞玠謂公職二字包括太廣若必如此規定則微小之職官財力不能用絲織品者必將用毛織品無疑而其結果則必致大輸入毛織品而後已張華瀾謂此條之删去與否與此案之大綱有關以此案之宗旨精神僅在此條之規定而已然則此條之當删去與否當於第一讀會討論大綱之時討論之現當第二讀會不宜有如此之精神也周鈺亦贊成原報告叚宇淸主張改爲凡有公職者於應服大禮服時不適用第三條第二欵之規定姚華附議衆請付表决議長先以删去此條之說付表决贊成者少數又又叚宇淸之修正案付表决贊成者亦少數末以原案付表决贊成者多數 
第九條女子禮服爲衫裙料用本國絲織吕李國珍主張用原案改爲女子禮服如第八圖週身得加繡飾而不贊成審查報告并云衫字爲夏服亦不適用鄭萬瞻反對之謂原案形式太覺腐敗且衫字亦非夏服單衫之意李國珍謂衫字之註釋爲單襦非汗衫之意而何叚宇淸贊成李國珍之說謂若照審查報告之所規定則與常服無别矣谷鍾秀謂當然用原案不然顏色形式均未規定殊覺太嫌簡略至於衫字則可改爲褂字而褂之式則用原提案之第四圖裙則用尋常所著式樣而規定之爲紅色彭允彝同議惟謂裙可不規定顏色因現時女界多不喜着紅色之裙也陳同熙則贊成審查報告張華瀾反對而贊成李國珍之修正案秦瑞玠則謂宜改用西式禮服不然則禮制之第六條之所規定女子禮適用第二條第三條之規定但不脫帽云云但不脫帽之字樣未免無著落矣議長詢問秦瑞玠之動議有無附議者張伯烈附議議長乃請秦瑞玠寫出修正案之文字秦瑞玠謂本員之提議原不希冀通過可不必提出盧士模駁之謂旣不希冀通過何必爲此動議哉宋汝梅駁盧曰所謂不希冀通過而不提出修正案者即猶之自已取消自已之動議也有何不可議長訽問李國珍之修正案有無附議者彭允彝反對謂週身得加繡飾殊覺不適宜王家襄謂可以加繡飾本員附議張伯烈提出修正案爲女子禮服分爲二種一中式二西式議長乃付表决先以張伯烈之修正案付表决贊成者少數又以谷鍾秀之脩正案付表决亦得少數末以李國珍之修正案付表决得多數贊成通過金鼎勳曰本員現在臨時動議擬咨請政府禁止女子服男子服彭允彝附議劉崇佑反對議長擬付表决而金鼎勳則自已又取消前說矣陳時夏謂顏色　須規定彭允彝反對謂不如不規定若必欲規定則紅色亦不可用也王家襄王鑫潤請先表决須規定顏色否議長從之付表决贊成以明文規定顏色者少數張伯烈謂禮帽禮靴亦須規定無附議者遂無效 
第十條照原文通過張華瀾又請規定女子禮靴之式樣陳同熙附議議 
 
 
 

Page 3

 
 
長付表决贊成須以明文規定禮靴式樣者十人少數 
第十一條男子便服得用普通西式或中式料用本國絲織品或毛織品及布宣讀畢接讀第十二條女子便服仍舊式此兩條姚華楊永泰劉崇佑鄭萬瞻劉興甲王赤卿陳時夏等均主張删去得整齊劃一謂之制現在此條文之規定旣不然則即不得謂之制旣不足以爲制矣復何用有此規定哉并謂若必欲加此便服之規定則便帽便靴亦須規定云云谷鍾秀谷芝瑞等反對删去謂所以有此兩條之規定者爲維持國貨計也云云議長付表决贊成將此兩條條文删去者多數第一十三條本制自公布日施行但第八條之施行日期以命令定之此條張華瀾主張改爲本制自公布日本年内施行但第八條之施行日期以命令定之王鑫潤阮慶瀾彭允彝王家襄劉興甲等均反對主張將但字以下删去改爲本制自公布日施行議長付表决贊成改爲本制自公布施行者適得半數議長亦贊成遂成多數通過時已十二時遂散會 
[叅議院初讀四大法案]  
參議院十三日議事日程共列五大案除討論服制問題四案皆大總統交議皆初讀皆關於立法事茲彙錄之如左 
第一行政執行法案　由政府委員登台說明謂方今民國初成欲爲純粹之共和國家必不能不有一種法律之强制非然則行政之權力過於薄弱而無遮之自由必將横决故今提出行政執行法案以制限人民使受法律上之拘束且制限各官署不使爲法律外之干涉也云云說畢衆無質問議長以付法制審查付表决得多數贊成通過 
　第二治案警察法案　政府委員登台曰夫我國今旣欲鞏民主之國體不使有所搖動則必當保持國家之治安不使有所擾亂旣欲使之不稍有擾亂則治安警察實爲目前最要之急務然無法律以範圍之則束縛壓抑勢且復陷於警察國之狀態而與民國之精神相背故本草案實應於時代之要求而制定者也云云說畢衆亦無質問議長以付法制審查付表决得多數贊成通過 
　第三警械使用法案　政府委員登台曰警械使用之法各國不同日本警察則佩刀歐洲警察則持槍中國警察向來以持棍配刀爲慣例其得持槍者則在夜間或有事故之時自客歲以來地方秩序破壞逃兵滋擾土匪横行故警察間亦有持槍以補軍隊之不逮現雖統一政府告成而各地流言未息警察之舉猶不可息至於使用之法若不規定則恐警察濫用武力於人民生命財產反有危險故本草案之規定一面增加警察之武力以維持公安一面制限警察之武力使不得濫用威權云云說畢衆亦無質問議長仍以付法制審查付表决得多數贊成通過 
　第四豫戒法案　政府委員曰警察之職務固在保證人民生命財產之安全而要以排除野蠻之自由保障眞正之自由爲要務我國自光復以來四民失業安善之民反往往有不能自由之行動而狂暴之言論遂至到處流行破壞之行爲幾於無奇不有勢不能不有豫戒之法云云說畢衆亦無質問議長仍以付法制審查 
付表决得多數贊成通過 
[瓜分承認二大問題之激戰難乎其爲中華民國矣]  
　倫敦會議瓜分　據外交界人云此次倫敦會議對於中中國財政問題極爲簡略惟對於瓜分問題則條件甚多其間最關緊要者爲現定中國瓜分圖一則各代表磋議擬以南滿歸日北滿蒙新歸俄山東直隸江蘇歸德福建浙江廣西雲南歸法西藏靑海四川廣東歸英其餘腹地各省則均分於美意奥荷蘭西班牙葡萄牙瑞士瑙威瑞典丹麥各自立國以期利益均沾惟各該代表以實行瓜分又恐與各該國商業上大有妨礙是以雖經提議尙未得公同解决云 
　美議員力抗瓜分　駐美外交代表張蔭棠昨日密電報告總統府略謂日前各國在倫敦所議之瓜分中國策美國元老衆議兩議院議員力爲反對以美國現持退守主義决不願破壞道德佔他國土地且中國現已共和與美國爲同制度國尤宜互相扶持豈忍自相殘刻該議員等已提出議案除不認司倫敦會議外並擬從中調停務使前議取消保我全球和平云 
美法比單行承認　葉使舘人云十二日星期一午前有駐北京美法德義比奥等國公公使曾詣英使館再議承認中華民國及其他對於民國政府之手續據云至十一鐘散議探其内容略謂此次會議係由美公使嘉樂恒氏所邀集贊同者爲法比兩公使至對於承認問題美法比三國政府均有來電商之該駐華公使有改外交團前議一致進行之法爲單獨進行之主義故特商之各公使變通辦理以便公覆各該政府或謂該三國係爲投資權及世界和平的外交主義藉固邦交云 
[淸談冰]  
始而某黨與某黨携手繼而某黨與某黨聯合至今日而五大政黨果合併矣彼所謂組織政黨内閣必有勝任而愉快者信如斯言吾爲該黨前途賀 
雖然其亦問今日國民之程途果足以達組織政黨内閣程途否耶 
記者曰無已吾且佇之國會成立之一日 
小說 
[無名罪人七十三無名]  
石鈴兒道可得我裝着做工的婦人到你這裏决計沒有人疑心的克路侯爵道這地甚好於是石鈴兒同了克路侯爵到了一家舊衣舗裏不到三十分鐘自頭至足早已裝成了一個鄕間新出來的紳士了石鈴兒又將克路侯爵唇邊的八字鬚弄的紛亂更覺得初到巴黎不知修飾的樣子又買了一個極大的皮包内中裝着各式替換的衣服也是七長八短不合時宜自後便提了皮包從家裏出來向石鈴兒告别石鈴兒怪異道侯爵你便是這樣到那曲登街的客店裏去麽克路侯爵道正是石鈴兒道這樣去時立刻便敎人識破了克路侯爵道那麽還要怎樣去的纔是石鈴兒道你現在先要到那孟得白那斯的停車場等着西邊來的火車到時然後跟着火車裏出來的鄕人雜在鄕人中間雇了馬車到那客店裏去那客店裏的主人必然問那馬夫那客人是從那裏來的馬夫答他是從白那斯來的你不須解說客店裏的人必然知道你是從肯白那邊鄕下來的克路侯爵十分傾倒道你說的法子固是不差我聽着你的說話去做是了他問起我來我便說是從肯白那裏來的 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[安慶又受兵變虚驚]  
安慶於本月十五號夜間九句鏡時忽聞梒槍聲隆隆商民異常驚恐沿街舗户一律閉門旋經探悉原因係駐皖浦口第一旅第三營兵士忽然譁變一面派兵至北門將巡官程玉卿用刺刀戳傷腿部擊散守城巡士撞開城門一面派兵將城北隅各路口把守意在勾引城外本省軍隊同時搶刧長驅而出幸本省兵士程度甚高不爲所惑旋經胡旅長萬泰聞知即開放機關槍兩排并於各要路口安置機關槍以爲防範嗣由軍政司吳中英派隊至耶穌堂保護一面派憲兵隊及衛隊警察駐紥五城及市口如三四牌樓梓潼閣司門口等處堵截嚴密梭巡各變兵見勢不敵遂陸續逃回本營尙有亂兵二人不能歸隊卽在北門外接官廳自縊而死此次平亂迅速雖未釀成巨禍然若再不發餉恐仍不免有暴動之虞握兵符者不知何以善其後也 
[寧皖米捐之爭執]  
　安慶來電　南京程都督鑒函敬悉貴省駐蕪米捐事廣商極反對至不肯開斛敝省議會及各團體人多有異言巳派妥員詳查請暫緩開辦爲荷柏文蔚元叩印 
　南京去電　安慶柏都督鑒元電悉江蘇米捐從前本在鎭江開設米市嗣因各商禀請移設蕪湖並願遵完蘇省釐金是以爲此移徵就商之舉昨據廣潮帮米董湯鈺泉函致陳委員聲稱願照向章减半繳蘇捐每石銀五分已飭該員酌核辦理其寛待出口米商備極周至今繹尊電廣商極反對仍乞貴都督善爲開導必能有濟敝處此次在蕪設捐已經委曲求全倘該商一再固執敝　及各團體人多有異言一節查孫前都督任内復敝處電以蘇省米捐與皖省捐欵事屬兩起自可並行不悖等因界限分明於皖省毫無侵損無所用其異言並希詳告議會等勿生誤會特復程德全寒印 
[含山陳知事玩公獲讉]  
含山縣知事陳懷淸當前此大雨連朝圩堤危急之際經該處圩董禀報速救乃該知事懶惰性成貪戀洋烟並不親往督率搶修以致潰破殆盡數十萬生靈遭此巨禍其罪殊難　髮數茲經該縣士紳等將該知事蒞任後一切不法行爲電請都督查辦當由代理都督吳司長派委軍政司執法科長宋君前往查明并將該知事拘解來省現巳發交都督府差弁看管候委員訊明究辦以儆官邪茲將該縣人民公函錄左皖省含山縣南鎭區運漕楊林爲含山首圩週圍八十餘里田禾十萬餘畝居民數萬户去歲無爲縣五里碑決口該圲適當其　致被冲破今歲黃絲灘决口該圲實居上游不料七月二十三號竟在三河新埂決口數萬户生命財產悉付汪洋惟查該埂係彼處圩董晏鴻文臧其煊領欵經造此次潰破雖云天灾實由該縣知事陳淮淸不理圩務膜視民命春間不臨圩督修任聽劣董等呑蝕多欵敷衍要工夏季潮水陡漲該知事又坐守山城并不親身蒞埂督率救護以致該圩慘遭潰破數萬户灾黎哭聲震天殊令人目不忍覩云 
[丁盧控案之是非]  
無爲州屢遭水患圩隄决口甚多丁雲驤與盧恩澤二人皆係該處辦理工振人員不知因何嫌歉日前盧竟出首控告丁以呑欵誤工等辭丁以居心無愧反被誣衊亦以掯欵延誤等辭控盧經司法籌備處批以此案非雙方對質不足以成信讞乃日前丁來省候質時處竟託人來皖暗中運動一面並在浦口播弄是非以致丁雲驤竟被捕押懷寗縣獄而盧則仍逍遙法外一時輿論大譁咸爲丁某呼寃云 
[川軍征藏軍械過鄂]  
卾省外交司胡朝宗日前專派張課長至江漢關監督署謁見黃監督言面奉都督諭日商大利輪船於本日五號進口裝有快槍子彈等項軍火飭該司會同江漢關查明係屬何處所購運往何處當經黃監督星夜函知稅務司查復茲准復稱查大利丸於日前進口裝有機關砲二尊手槍一百枝步槍四百一十枝子彈三萬粒又子彈二十四萬粒係由上海關憑南京留守府護照放行運往宜昌轉運入川爲接濟征藏之用現已轉裝大元丸於九號夜開赴宜昌惟子彈數目曁機關砲等件與原單微有不符相應函復查照云云刻江漢關已函復外交司轉稟都督矣 
[卾軍征藏之動機]  
鄂軍此次發起征藏係第八鎭諸將校主動蓋該鎭將士以閑居無事難免不被淘汰故極力運動西征季雨霖統制素性好大喜功亦願立功西域以冀名垂不朽惟黎公以餉項難籌未敢輕易出師現已電商大總統籌予餉項以便早日出師而藏事研究會諸發起人以中央財政竭蹶未必有欵協助故主張由各省自行籌欵業已議定凡與川藏有關係之鄂湘滇黔四省合力擔任軍需并各出師助討以杜聲威日昨復於大同社中開藏事研究會討論方法業已决定分籌餉調兵二種擬由卾省出兵一混成協滇黔湘三省出兵一混成標分途進發各軍原餉仍歸各省照常供給所需行軍溢出餉項則電請大總統責成東南各省攤派恊助各省認欵無多諒各都督必樂予贊成也 
鄂軍界之熱血志士關知征藏之信或上書請願隨軍或獻策以資參考或請咨赴川投効奔走呼號不可縷數第一鎭黎統制本唐亦請辭差西征其原因由於該鎭二恊之變黎深自引咎欲立功以贖前愆也昨經黎公批示慰留略謂該統制客歲起義歴經戰事功勳卓著本都督曷勝嘉許茲當大局初定忽萌退志何神龍見首之不見尾與初心相背耶仍望黽勉從公本都督有厚望焉至請願西征一節俟開軍事會議决定可也 
[長沙仍未解嚴]  
湘省自炸彈案發見後日來仍未解嚴日昨軍務司又令行守城軍官略謂城門原爲鎖鑰關係極爲重要不可稍涉疏慮近値匪黨濳滋風潮險惡尤須軍隊與守城官兵互相巡察檢騐以昭愼重而遏亂萌除咨請第五師飭派軍隊協同辦理外仰該城門官轉飭該軍士等嚴密稽查檢騐是爲至要又通行各軍隊云現當謠言未息之時軍隊負有維持治安保衛地方之責斷不能擅改哨令或違背哨令以致貽誤事機茲已訂定條例凡擅改哨令及違背哨令或擅離守地者應分别處以二等或三等以下之有期監禁刑云 
[湖南禁烟會成立]  
湘省前由彭君國鈞組織禁烟會已於本月六日在湖北會館開成立大會會員到者六七百人有那威國信義會牧師陶綏德君亦由梁君介紹入會是日午前八時開會首由曹君勛報告開會宗旨次由民政司長劉君人熙報告投票選舉正副會長彭君伯樵出席謂辦事人手續不淸並主張限制選舉各機關人員嗣彭君國鈞詳細報告及選舉不妨從寛之意即以軍界外交司法各機關論如被選爲會長於禁煙必有裨益惟現在禁烟公所辦事人員理宜限制以禁烟會之組織實爲補助禁烟公所起見云云隨由曾君廣鍾演說畢即用記名投票法長沙郭君宗熙得五十票被舉爲正會長湖北黃君瑞祥得三十九票被舉爲副會長舉定後即搖鈴散會 
[浙民政司撤任]  
浙江蔣都督令民政司長楮輔成文云頃奉國務院咸電開奉大總統電令文電悉各省議會照政府提出參議院草案本年必能成立是以前電令即停辦複選俟中央選舉法頒布後再行辦理專經該都督通令各屬一體停止在案該民政司旣爲都督屬官何得擅違中央前電并取消長官命令其謂中央選舉法草案調查看手期爲開會前一年之十月一日遂擬本年省議會不能成立不知政府提案於附則内巳規定第一届選舉變通之法何至如該民政司所云一年之中浙無議會該民政司但知選舉法正條而於附則沒無聞見殊屬疎忽惟其選舉法未頒恐浙省自行選舉致將來參議院議决之法律歸於無效故由政府電令停辦此時浙省若遽行複選則與日後參議院議决之選舉法必多抵觸非該民政司所謂違法而何設以不按法律所選舉之議員因資格不符致浙無國會議員試問該民政司能當此重咎否民政司爲補助機關并無獨立發布命令之權乃該民政司輙敢自定司令名目取消中央命令及省令實屬違法舉動若不嚴行懲處何以維法紀而肅官常浙江民政司褚輔成着卽撤任由都督選派人員接替一面由該都督仍照前電通飭各屬停辦複選俟中央選舉法頒布後再行按照辦理以重要政等因奉此合電達遵照等因自應遵令即將該司撤任除另行派委屈映光署理民政司并電陳大總統曁電飭各屬遵照外合即令行該司卽便遵照迅將經手事宜赶即淸理交代一面仍將卸任日期呈報 
[寗都督府近事種種]  
　程都督現准陸軍部咨略謂本部成立伊始各軍官佐履歴亟應調查前於五月二十四日通電各處將所部正式軍隊及舊有各項防營並就近咨會各軍將各級現役軍官佐分别籍貫年齡等六項速造履歷淸册報部以憑查核等因在案惟未將應造履歷各項人員詳細指明且因印刷表式動需時日故僅先行電知現在此次表式又經酌改刷印完竣合將應造履歴各項人員開列淸單黏同頒發至各處已按前電造報者應免重造如照粘單尙有遺漏應即照此次表式從速補造等因日特咨行各軍仰即轉飭所屬查照從速塡造送府以便彙轉云茲將應造履歷各項人員淸單列左（一）陸軍現役官佐二）共和宣布後所有陸軍解職人員（三）共和宣布前服務於軍事機現無軍職而卓著勳勞人員（四）陸軍局厰學校辦事人員（五）各項防營人員（六）前淸畢業學生授有實官而現無軍職人員 
　都督府接政府通令略謂美京紐約舉行萬國敎育賽會業經大總統任命陳錦濤君赴美賽會擇期啓行所有蘇省各學校製出之物理化學動植礦之標本各工廠製出之綾羅綢緞竹藤木之物品以及各屬礦　砂石迅卽徵集派員解京交美京紐約總匯　俟各省解齊輸送美京陳列云程都督奉通令後除通令各屬民政長徵集外並咨請農商敎育各總會通告各分會迅即搜集解省察核解京 
　淮北皖豫岸商因西壩淮鹽總棧徐棧長聽信幕友周庚之言强令將　定之鹽由火車裝運赴楊莊出湖該岸商以舟運費省不肯服從互相爭持茲特舉定代表李毅至都督府呈控尙不知若何批示也 
　前江陰民政署總課長瞿士　爲軍事司令金銘安索餉不遂被毆拘押一案當經本地審判取銷司令和平了結現瞿土安以無故受辱心有不甘迭次至蘇軍政司控告請開軍事審判屢批屢呈一再嘵　不已聞程都督已令江陰徐統帶轉令金銘安到蘇質訊矣 
　駐紥鎭江之陸軍第二十三師砲兵一營訓練日久器械精良師長黃郛君本擬一律遣散嗣思蘇省各軍砲隊極形缺乏不得不稍留得力砲兵以資維持故前在南京會議整理軍政時擬將該砲營撥歸第七師管轄前因師司令部不日取消故呈請都督府轉飭實行歸併以資統率 
　參謀部第六局查得前京師陸軍測地局局長候補道金　於上年九月間南省光復時托疾私携京平足銀一萬四千餘兩逃　一案久飭勒限追縐現探悉金騏現充滬軍營長寓居上海故由陸軍部飛咨江蘇都督查傳到案以便訊追此項公欵云 
　都督府軍事顧問官兼軍政司軍法科長彭錫範等前經呈請開辦私立共和法律學校借可園爲校舍一案早經批准立案現因大局巳定續行修訂章程准於九月一號開校先辦究全速成兩科因限於經費　呈請將蘇省高等學堂内之器具一後　近借用未　能邀准否也 
[刁安仁業巳解京]  
雲南土司刁安仁一案已於本月十六日由程都督派員押解赴京茲將程都督電錄左 
北京交通部鑒昨奉大總統令雲南土司刁安仁一案應卽提歸中央交陸軍參謀兩部訊辦等因茲派差員馬恒聲仉作仁帶同憲兵六名押送刁安仁曁其弟刁安文並卷宗等由津浦直接京津路線遄赴北京惟案關中央提訊且係重要人犯必須指定二等車房兩間照料庶期妥恊應請大部電知浦口徐州濟南天津等處車務人員照辦事關中央重案並請免收車價以利遄行而便照料無任感禱再刁安仁等擬令十六號起程並乞速電各處仍先示復爲企程德全删印 
[吳下叢談錄]  
　蘇州馬路商聞第七支部十六日開成立大會午後二時齊集各會員先由沈君登臺宣佈規則報告成立並請大衆公舉正副會長於是公推顧君彝甫吳君次屏爲正副會長舉定後各會員卽由會整隊戎服荷鎗繞行馬路一週步伐整齊頗壯觀瞻是日各支部皆蒞場參觀來賓到者亦復不多迨散隊已日銜西山矣　渡僧橋惟康莊二月初九兵　被災損失六千餘元事後核查存欠各户除被劫去外兩相比較不相上下所有存欠各户一例暫停來往靜候賠償前日已領到賠欵二千元經理人馬君於昨日邀衆集議無如欠户中有四家於端節虧倒數千元致存欠相抵大相懸殊爰擬約日由商會重行核議云 
　春間曾由管君提議拆城　路問題本巳略有頭緖不料因兵變暫罷茲經楊子非等發起振市公司專在城内行駛小車以便　通由市公所開會集議經大多　贊成當卽將此項發交審查　事將來必能實行於交通上亦大有便利云 
　蘇州平民工場前經都督委員　辦茲已佈置妥貼並已領到開辦及日支經費故已定於九月初一開辦成立矣 
[江西近政彙聞]  
　李恊和都督通令云照得錢商典當不准發行鈔票即已發出者應一律五月内收回燬銷如有故違逾限等情查出卽當加倍處罰前經本都督佈告在案近查各屬錢商典當仍逾限發行大小錢票在外使用者殊屬不成事體若不嚴令禁止其何以儆刁商而維幣制仰卽迅將城内外村鎭各錢店當舗發行鈔票額及已收回額在外行使額切實查明並將各店舗主姓名資本一併照表塡送財政司由該司彙齊造表呈送本府核辦並轉飭所屬知事一體查照辦理 
　交通司掌管事項原係前淸勸業道設科承辦之職現聞李督擬將該司掌管事務歸併實業司設科辦理以節糜費而符議案惟内務司正長賀國昌在籍辭職聞李督擬挽次長王有蘭升充所遺次長一缺擬調新委實業司次長李國樑補充遞遺實業司次長一缺卽以裁缺交通司長胡懌補充 
　實業司電云萍鄉稅局鑒萍鄉煤稅查閱抄案　炭稅當初實未規定至廠川免稅前淸三十二年確有奏案擬至辛亥年十一月十一日已五年限滿自光復以後一切政治民國未改者亦無不賡續辦理至鐵廠查係公辦用煤免稅亦係以公濟公惟限期已滿此項問題尙待與湖北解决如果照舊分别征免洙洲設局應如何杜絶影射現萍礦已奉都督委定正副經理不日起程俟到後會商酌核具報實業司印 
　貴谿縣近因金谿地界有匪徒一千餘人肆行刦掠擾害治安經地方官派兵彈壓匪徒遂竄入鄰近之貴谿縣境以致居民聞耗異常惶恐該縣知事誠恐匪徒夤夜攻城爰於每日傍晚時即飭人將南門浮橋拆斷以截匪路又以兵力過單恐難鎭懾飛報廣信府請兵彈壓以保地方現經該府知事李建鼎電禀都督派兵馳往該縣相機剿辦矣 
[吳瑛報告取消軍府之用欵]  
胡屯墾使瑛昨有電致大總統云解散烟台各機關所撥之六萬元至烟後卽實行解散各員司均補發六七兩月薪水另加三個月恩俸又給路費二十元並還積欠帶來之六萬圓已支凈無存而司外欠尙有三萬餘元除以未收入之地丁土稅二萬餘相抵尙欠數千元前又動用國民捐六千圓商會及善堂等三萬四千六百圓國民捐一項請作正開銷其餘各欠則請飭將來接手之人償還以淸首尾 
[剖驗凶犯遺骸]  
山東登州府城東鄕距城六十里宋營村地方有種兇徒專誘小兒至山溝僻處截目剜心殘忍已極頃經藡萊民政長葛君與司法長柳君多方設法將兇徒張鳳翹及其父兄一併拿獲該犯供稱祖孫三代專以採割小兒頭心售與異鄕人獲利甚厚惟不知作何使用上年絲鄕梁姓王姓小兒迭次被害均係該犯等所爲直認不諱茲已將該犯父兄分别鎗斃其首犯擬請凌遲以昭焵戒而快人心旋　駐登滬軍司令部軍　長馬君長春即晤葛民政長以該犯窮兇極惡罪在不赦惟我國明西醫者雖不乏人而解剖一門終無研究之處届時擬率領生徒親往解剖將該犯　腑逐件用藥考驗不僅該生徒等實地練習而該犯旣經迷藥亦無痛苦等語葛君極力贊成故已如法剖驗矣 
[成都政界要聞錄]  
　慰問使抵省　川函云朱芾煌吳永珊二君受袁大總統任命爲四川慰問使艱難跋涉辛苦備嘗得於七月二十二號午刻安抵成都胡張兩都督及各政務員與全城團防均極表歡迎以前日之籌邊處爲其行舘又探聞其同行者係屬四人蓋兩君外尙有廣東李君劉君云 
　張都督就職　張列五副都督因胡文瀾受護理都督之命恐以權限不明將來難免　突故每向政務員及省議會辭職繼由政務各員再四挽留並由胡護理正式宣告專管軍政所有民政上一切事宜槪歸副都督主持於是副都督始允就 
 
 
 

Page 7

 
 
職已於七月二十一號頒布正令說明理由并宣布張副都督不再辭職之令云 
[補紀酉陽水災情形]  
四川酉陽州屬西北地方縱横四百餘里户口一萬六千餘家山多田少今年二月至三月初旬晴雨尙調三月十六日忽然雨雹紛飛慘將麥禾悉行打壞四月初三日午前十二鐘忽又雨驟風狂更兼冰雹雪磚撼屋折木竟將謝家壩茶園壩大井壩紅沙壩瓦礴壩銅鼓潭方園壩上下宜居董家河菊家壩少玉壩橋嚴等處待收之大小麥重種之新禾並皆冲壞山峽溪岸一帶田畝或被沙壅爲土堡或被水冲爲溝渠山坡土坭席捲一空田土十分之數僅存二三男女隨波淹斃者十一人猪牛淹沒者不計其數亦云慘矣 
 [P厦門誅一會匪> 
厦門義澤社正會長陳厚輝私招軍隊勒詐鄉民四月間被曹司令拿獲到案先後經華僑取保均未允准曹司令特因此事於前日上省請示業於日昨回厦即將陳厚輝提出在照墻　鎗斃示衆矣茲將曹司令宣布罪狀書錄左 
照得晉江縣人陳厚煇藉義澤公益社名義結黨横行前據安海養正學校校長禀報有顏騙注督率軍隊數十人撞門入室强佔校舍並向各界索款供應核其黏繳義澤社致該學校函内則謂係奉都督諭委保護安海地方當經派撥巡緝隊馳赴安海地方查拿顏騙注已率衆他往而陳厚輝復自登報紙廣告以其爲義澤公益社代表該社係奉都督民政司批准立案自認組織勸撫巡防隊不諱飭提陳厚輝到案訊據供稱該社報名入會散往各處者已有數千人並稱前曾刋具印模呈經民政司准予啓用等語乃電准民政司電復陳厚輝前以補助治安實行公益之宗旨呈司立案其章程内並無組織巡防隊條件亦無以印模呈司准用情事復經本司令官道出示通告解散脅從各在案查陳厚輝爲義澤公益社總理竟假公益名義私刋印信私編軍隊　敢　　都督委令保護安海地方串其徒　顏　　率隊到鄉騷擾勒索罪大惡極實爲法律所不　現已呈奉都督命令處以死刑亟應將該犯陳厚耀卽行處决俾昭炯戒除再飭緝顏騙注務獲究辦並將續提到案該社之庶務員吳松茂一名發廳暫行監禁察看外合將陳厚耀之罪狀宣告所屬人民一體知悉須知陳厚耀之種種不法罪由自取今去害羣之敗類即保社會之安寗凡我民人皆宜恪守法律之範圍各營正當之　業勿自逞野蠻武斷鄉曲勿假名公益便利私圖則謀幸福而漸進文明是爲本司令官道所厚望焉特告中華民國元年八月 
[寧陵勦匪之餘波]  
東鎭楊君萬璣於七月二十一號率領軍隊赶到甯陵縣西十八里吳良基寨與賊接仗後全軍退回縣城稍歇陸軍馬隊先至縣城縣知事李君繼堯守城七晝夜精神交瘁供應似未能周備東鎭健兒爲勦匪遠來身冐酷暑裏粮奔走又復勦賊敗北勞頓可想入邑下馬所索供應未免太急知事辦差似又未免太緩以致釀出毆局毁衙之事軍人爲干城之選又當多壘之秋地方官務宜先事預備勿再疏忽致觸軍人之怒也本埠新聞 
[租界行路難]  
日來租界内忽有西人懷挾短銃於黑夜隱僻之處攔截路人勒索財物十七日黎明之前有中國某武員偕一僕人行至虹口突遇一西人出鎗擬之向索錢物該武員獻以銀洋四元始得脫身往報虹口捕房是日上午兩點二十分鐘時某華人行至崑山路亦遇一兇狠西人付以小洋九角該西人以三角還之使付車費一星期前尚有華人某甲乘車至靜安寺路鄉下總會對面亦爲一西人攔截付以銀票五十元繼即往報新閘捕房前日下午已由西捕拘獲形跡可疑之西人三名今晨將在美領事署開審 
[統一軍營用人之權限]  
滬防全軍李統領令行本管第一二兩營云組織之時南北尙未統一本軍防務旁午軍事倥偬總所有各營組織事宜悉賴各該管帶籌計而行其時需人孔急卽營中用舍將校之權亦暫由各該管帶俎代此係本統領因軍務紛繁一事權宜之營用人一項未便仍襲前例自應遵照定章愼重權限爲此令仰各該管帶嗣後凡黜涉自隊長以上各級將校或升或調或補或撤必先呈報本統領考核批准之後加給委任狀方可施行此係爲整飭營伍愼重用人起見各該營管帶其各深體此意母違 
[海琛巡洋艦候差續誌]  
孫中山黃克强二君擬乘安平輪船北上並由海軍黃總司令飭派每琛巡洋艦護送進京已誌前報茲聞海琛巡洋艦因悉孫黃二君現將由滬起程故於昨日午後駛赴三夾水暫泊守候安平出口隨同護送 
[調換駐防砲艦]  
駐滬海軍總司令查得駐泊長沙防守之楚豫砲艦現已期滿應即調往岳州駐防一面命令現泊浦江之江亨砲艦迅赴長沙駐泊巳於昨日分别訓令駛調矣 
[取消市鄉聯合會]  
上海民政長吳君致各鄉董函云從前因本縣縣會未經成立是以於去冬組織市鄉聯合會會議全縣興革事宜今春籌備選舉復經組織參議員會隨時恊議選舉事宜各在案現在縣議事會參事會分别成立所有前市鄉聯合會議决及未决各案自應移交縣議事會其尙有各市鄉籌備未盡事宜亦應歸參事會决定於八月十五日實行以符名實除分知外特此通告 
[太平鄉民之呼籲]  
太平縣鄉民崔之霖致全皖旅滬同鄉會電云　之霖被崔鑑背約侵害連傷七命知事汪鏡芙黑夜審判受賄脅結迫叩伸寃萬急 
[李總長函索保險單]  
上海民政總長李平書君致前淸上海道劉襄孫君函云查道署所存文卷前准檢送當飭查點收儲在案茲據管卷處案呈英商亞細亞火油公司所交黃浦江上下游火油池二處十萬兩保險單向係一年一換現查該保單二紙一於陽曆八月二十號期滿一於八月三十一號期滿均應倒換前項保險單向存内署光復時經前淸劉道台擭往洋務局前次未准送還理合呈請核辦前來查火油池保險單關係緊要現届期滿自應趕緊飭換據呈前情合就函取卽祈查照迅將亞細亞火油池保險單二紙刻日檢送過署以憑函請交涉使核辦幸勿遲延 
[城根居民之危險]  
城濠工程科以各處城墻自經拆去城磚之後僅剩泥沙堆積毫無倚靠設遇狂風大雨勢必傾塌而附近居民迄尙延不遷讓殊爲危險且悞拆城塡濠工程之限期故於昨日函致上海縣民政長請卽出示曉諭近城居民赶速遷避毋再觀望 
[西牢添製刑具]  
公共租界會審公堂定例凡判發提藍橋西牢禁錮人犯須罪在半年以上者年來捕房逐漸加嚴如遇過犯無論判押一二星期亦須送禁其中罰作苦工不稍寛假而對於永遠禁監囚徒反稍寛待蓋以若輩縲絏終身特予矜恤詎近來時有倔强圖逃情事故由工部局提議擬仿外洋對待重囚辦法添製新式刑具兩足與頸項繫以牽連之鐵器坐臥仍可自如惟行走時須兩手扶器始能舉步從此可無竄逸之慮矣 
[研究發生疫症之原因]  
歐西各國素講衛生以故英美工部局對於防疫甚於防匪每届夏令必加派衛生西員四出偵察如查有不潔房屋即代爲收拾茲因入秋以來公共租界内有某國人數名均患時疫勢甚危險經麥代總巡查悉巳飭西醫研究發生原因據云此病卽華人所謂霍亂吐瀉因貪涼兼飲不生不熟食物所致惟外國山芋食之最易發生故昨由麥君飭印愼食衛生以及防疲各方法令往取閱並擬親至各西人住宅内檢查俾除疫癘而重衛生 
[銀樓業放一異彩]  
英租界大馬路老鳳祥銀樓現由某富商出資擾盤另加裕記字樣連日大加修理氣象輝煌其樓上所裝之洋台純用鐵質造成　金錯采花樣翻新洵足誇耀全市茲巳裝修告竣備足貨品准於今日開幕聞該商饒有資財素尙　用所延夥友亦均以誠　和　爲主其生涯之發達當無限量也 
[光復軍司令部之關防]  
駐紥閘北之光復軍李總司令昨出通告云照得本司令部爲全軍之總機關部辦理機密藏儲軍械關緊至爲重大門禁自應森嚴以防奸　混入現經增選衛兵稽查出入惟司令部辦事人員甚多且有本軍各團軍官佐曁承辦軍裝各商號夥　因事來司令部者亦復不少若一律查詢殊覺煩瑣嗣後本司令部辦事人員如有出入均須懸掛徽章免予查詰其各團營官佐曁商號各夥友因事來司令部者由衛兵問明會唔何人先行引至收發處暫待俟　明請見再行引進除飭管理長轉飭衛兵遵照實行並諭各衛兵務須和平對待外合行通告本司令部辦事人員一體知悉 
[名譽董事無須辭職]  
上海市議會議長姚文　等以名譽董事嚴昧蓮忽然辭職其所呈民政長之書以暫行市鄕制選舉章程四十二條第四項條文爲依據但四十二條隷於第二章市鄕制議事會選舉之下並不隸於第三章市董事會選　之下而嚴味蓮　係被選爲名譽董事並非被選爲議員不適用第二章條文自不得援葛吉卿爲先例嚴君被舉爲名譽董事實無可以取銷之理由自當照市鄉制第二十條之規定不得謝絶已請董事會照復民政長迅卽知照 
[成志女學之沿革]  
城内畫錦牌樓成志女學校係　鎭　芬女士所創辦主持有年頗著成效現女士因勞成疾不能擔任敎務故由李君希白張君錫和等接　仍請女士爲校董校舍校具均不取租業由李君等請吳稚　君爲校長修訂章程添聘女敎員力求　充已添招新生定陽　九月初五開學 
[改良會之警世圖]  
廣西路甯波路轉角萬國改良會近出五彩警世關痛陳吸鴉片 
吸香烟雪茄之毒害民國新民亟當視爲暮鼓晨　免入陷阱 
[司法獨立之尊嚴]  
裏日暉橋陳桂林雑貨店被刧案内所獲之陳阿文由開茶館之周兪氏稱是雇夥悞被拘押具禀滬防全軍司令部請爲摘釋昨奉李統領批示云呈悉該雇夥陳阿文果係無辜被累不妨向上海地方檢察應辨訴該氏所請移所訊釋之處司法獨立本統領未便于　特用 
[三和軒之三不和]  
南市高昌廟廣東街三和軒茶館主婦鄭陸氏之媳唐氏時常違忤前日又與其夫鄭實生吵閙旋卽濳回家内唆令伊兄唐壽林唐阿三紏合無賴多人擁至該茶館大肆兇毆當由其姑鄭陸氏同子寳生投控高昌廟巡警局請提究辦迨由長　往拿唐壽林唐阿三等巳經逃逸遂出錢巡員而諭鄭陸氏嗣後唐壽林等如敢再來滋擾准予隨時扭交　巡解局究辦 
[天幔壓壞馬車]  
公廨公堂後面土地祠門首設有木栅本爲各捕房暫留候訊人犯之處茲因年久失修柱脚朽爛以致木栅上面所蓋之天幔忽於昨日午後坍下壓壞聶襄　之馬車幸未傷人當由駐廨西捕查見即將欲倒未倒之天幔一律拆卸以免　禍並卽稟請關讞員雇匠修理 
[租户請免加租]  
泥城外卡德路泰昌里一帶房屋本係盛氏之產自去秋光復後即轉托英商通和洋行經租茲該洋行遍發傳單知照各租户每幢擬加三元或三元五角不等該租户等因小本經紀者居多無力增加商免不允故於前日聯名具禀公廨請爲函致英領轉商該洋行免予加給關讞員閱禀後准卽照會英領轉知該商查照 
[信局划船遇盜]  
寳順全盛通裕協源鴻源老正大六局划船由蘇往申途經嘉定歇夜初三日晨五時駛至離城三四里石　門地方突來盜船一艘盜匪十數人蜂擁上船搶刧銀洋貨物船人狂呼被盜連戵七刀幸後面永義昶大船聞聲趕來盜匪棄船抛刀而逸事後當投檢察廳自治所報案請勘立由警務長檢察長巡視一週諭飭局主將受飭人抬回醫治一面詳查搶失洋物開具失單備案嚴緝 
[謝贈]  
震實藥厰至聖藥水發明已久在中國行銷三四年活人無算是以各省風行卽遠至新加坡朝鮮暹羅　處亦無不爭相函購　承惠贈四打遵當代爲分送書此誌謝 
瑣聞 
[城内]  
　民政長批示○浦淞市虹　公民許志仁等禀批據禀王春林藉有念八保十六圖内之户名蔡友昌漁課完串竟敢把持蒲肇全河　收漁稅甚至强取漁户　罟漁具殊屬强横有于法紀候卽出示諭禁並飭吏禁阻王春林不得越界侵佔致啓爭擾取具遵結復　如違再予提究該公民等仍傳諭其他漁户各安本分循守舊章採捕毋肇　端是爲至要名單附婦人孫王氏禀批察核禀叙檢察應案情係因張瑞淸失花証明曹耕　所竊果係誣良爲竊情節較重又叙氏夫爲臨年捆保因恐裁判傳訽僅到三林塘探訽並非多事何以收押　有不實不盡未便移請交保所請碍　准行　連生另禀一件併發 
　地方檢察廳批示○凌得有訴　家高　姦行兇求請提究由批據繆家高誘姦爾妻經爾察覺而斥繆家高　嫌紏人尋　等情如果屬實旣經爾扭控市政廳　至　予釋放其中　有不實不盡　控　因姦紏衆逞兇姑候偵查核奪傳泳和訴王廷榮　紏匪拆　請求　　由批據呈王廷榮等種種不法情形究係何年月日之事來狀旣未聲明如果非虚則事非一次何以當時不嗚　送究任令魚肉殊不可解茲據前情姑候偵查核辦徐金虎呈請保釋伊孫由批爾孫谷堂將干紀全毆傷縛閉幽室本　拘訊　經族長徐德華等証明　實事關風化自應依律起訴爾何得砌詞包庇希　開脫所請保釋之處不准 
　無可　異○楊周氏與族姪楊金生等爲坆地紏葛毆打涉訟曾誌前報茲將此案始末詳情及審判供詞錄下龍　鄕人楊金生楊阿裕有祖遣坆地一方坐落廿六保十一念七圖内與同族　母楊周氏之坆地　連近因周氏將田出賣與費姓計價洋一千三百念元限令遷去坆基之後照給地價故周氏即雇工遷妥兾收善價詎楊金生楊阿裕即紏合多人將楊周氏所遷坆地上重行用泥堆　硬稱此項坆田乃係合產故周氏卽奔往理論見其正在動工難以計較遂臥於泥墩之上不容塡高楊等仗一時人衆將周氏用繩索繫於石條之上塡畢而散後經路過人解放而回該氏歸家之後愈思愈恨翌日即至地方檢察廳　訴族姪楊金生楊阿裕拆梢不遂行兇受傷等情當經廳長飭警吏　提到案委葛檢察官豫審屬實押候訢到同級審判廳開庭審訊在案旋有前淸代書現爲律師　辦之某甲見楊周氏女流可欺串同地保王小弟向氏夫弟楊才生嚇騙謂須延請律師串詐去洋五十元當時檢察廳因派員檢查故未復訊該氏守候多日且未見律師之面明知受騙乃與夫弟楊才生向某理論經旁人勸解令某還洋三十元得以寢事茲由廳長將此案查明復於前日午後二時委汪推事會同錄事升庭審訊原告楊周氏供訴前情求請嚴辦被告楊金生楊阿裕同供實未打傷　母惟此項田地我弟兄確亦有分問官以被告旣在檢察廳豫審時承認未便翻異遂判照民訴訟刑律第三百四十四條第二項第二十三條處五等有期徒刑各監禁一年八個月照行兇族長律加等治罪每人應監禁三年四　月現格外從寛着每人監禁一年如尙不服准限一星期内提起上訴遂由錄事宜讀判决書定斷退庭 
　召領屍棺○地方檢察廳出示云八月十六號據二十六保十一念七圖地保金子木呈稱昨日下午四鐘時　内六畝浜地方由春申塘氽來無名男屍一具查看屍體腐爛無人出認報求詣驗等情據經派委檢察官帶同檢驗吏前往驗明致命左額角受有刀傷一處兩手腕右脚腕俱被刀砍去無存左脚五趾亦被砍去委係生前受傷身死棄屍水中屍飭棺殮交地保發壇暫厝待領在案除移請警務公所緝拿逃兇究辦外合行出示召認爲此示仰諸色人等知悉如有親屬久出不歸查照後開該屍服色相符者卽具領狀呈訴本廳以憑訊明將棺給領歸塟母得　望切切特示計開無名男屍面目腐爛無形身長三尺六寸身穿淡藍布衫下穿藍布單褲秃頭赤足 
[南市]  
　市政廳批示○張進華禀批禀悉城壕坑租係充地方公用應儘多數承接大東門外坑厠兩所前由陸姓承租今陸姓告退則願意承租者盡人可以投標非定須由該商民租賃現沈昌記出價照該商民增加十分之四本廳以多　取决已允准該處坑厠在塡築之列原係暫時租賃不得久長所請應無庸議諭單一紙發還莊瑞卿方桂慶　批來呈閱悉查淸潔事宜在市鄉制衛生行政範圍之内前議事會早經議定辦法經前市長呈奉民政長民政總長批飭實行所有東南兩區淸潔歸沈昌記承辦巳有半年其中區西區淸潔現由莊泉生承辦亦在舉行市區域内淸潔所旣經成立安得再有六門七牙户等名目察閱來呈仍是有意攻訐希　破壞成局須知舉辦淸潔實爲地方衛生要　民政總長民政長方在督飭實力進行詎可改章辦理除交市議會核議外特先批示 
　委任總理○上海地方自來水公司創於前淸時代先經地方紳商公舉李君平書爲總理嗣李君無暇兼顧委託顧賡和君承辦茲因急須整頓故復由李君遴委前市政廳長莫子經君爲總理昨已任事 
[閘北]  
　尙待調查○江北人馬進朝呈控王太和凌　養媳馬巧貞一案因馬女在婦孺寄養所脫逃前日經孫所長詰問何人送女至惠兒院留養嗣據馬淮朝呈稱實由偵探管鳳安（管係差遣隊非偵隊於上月三十一號送去故本月二號該所王師爺喚我往領四號晚問突有多人來家搜尋聲稱如肯交出賞洋十元否則拘案重辦距王師爺現忽登報推卸不抯責任求恩澈究所長諭令退去聽候查明核辦 
　抛棄屍身○大場人顧亭蘭之妻弟日前患病垂危被顧　至共和路抛棄適有　巡查見拘局勒令抬回延至前晚身死顧復將屍棄置九區金二　境内又被　巡查見拘入該區移送警務所核辦 
　拔還房租○經租人商蔡記控計阿根積欠租洋十二元昨經孫所長傳訊判交保每月拔還洋四元 
　追繳借欵○金子廷控周海坤不還借洋十四餘元昨經所長傳案訊明判周交保分期拔還 
[英租界]  
　防範疫癘○總巡捕房捕頭麥　蘭特以本捕房　捕住宿舍不甚淸潔且各人舗下穢物甚多深恐　成疫癘昨特諭飭該　捕等一律收抬潔並遍澆藥水以防疫症 
　取締糞船○麥代總巡查得洋涇浜一帶河道遍停　　臭氣四溢彼處係英法交界之中心點居民繁盛殊碍公衆衛生昨特傳諭捕房轉飭探捕着將該糞船等一律移泊於蘇州河内惟祗准泊於江西路橋至河南路橋爲止不准停泊别處如違傳究 
　協緝逃犯○法捕房西牢内判定永違監禁之兇犯陳老順判押五年之拐犯張才英萬阿三並搶犯瞿金生竊犯兪玉山未結犯人朱阿根等六名均十三日同時越獄脫逃業經法麥總巡飭探偵緝未獲深恐逃匿公共租界昨特關明該犯年貎籍貫移請麥代總巡捕房通飭各捕房中西探捕一體留心協緝務獲解究　西探請假○總巡捕房打樣間九十九號三道頭西探請假一月赴日本游歷昨由麥代總巡諭令提藍橋捕房四十號西探泊林司調往代理 
　拔升包探○總巡捕房六百三十六號華捕劉寳生八百二十二號華捕侯阿寳均因辦公勤愼昨由麥代總巡諭均拔升包探候赴靜安寺捕房辦公劉仍留本捕房當差 
　斥革巡捕○匯四捕房一千一百十五號華捕與押犯私　舞弊又總巡捕房一百十三號華捕屢違警章均經麥代總巡查悉昨諭該管捕頭將兩捕斥革以儆 
　酌景任用○代理英美總巡麥高云君以敎練所新招之三百二十九號五百二十五號一千一百七十三號等華捕十四名均已訓練純熟昨飭分赴各捕房當差又新招之六百九十號華捕楊廷生着赴敎練所學習警規又瓣閘捕房一千零四十七號華捕昨奉麥君諭與虹口捕房六百十七號華捕對調辦公 
　黑暗行車○近來各東洋車夫住往於晚上不點燈炎載客疾行以致時常肇事經麥代總巡查悉昨特通諭各捕房中西各捕嗣後如遇無燈東洋車着令速即燃點如違拘究 
　失物報捕○愛而近路一百五十一號住户　　氏前晚　坐東洋車經過山東路南京路等處遺失値洋五百餘元之珠花一朶又麥根路二十號居人顏忠恕家前晚被竊値洋五百元之金珠飾物昨均開單分投就近捕房請爲飭探偵緝 
　撞傷行人○城内牛肉莊主崇品山十六晚在南京路貴州路轉角被捕房救火車　倒跌傷由捕查見帶至老閘捕房轉送仁濟醫院醫治 
[美租界]  
　罷工要挾○美界各豆腐店夥要求店主加給工價不遂同盟罷工昨由薛金生等投報捕房請爲查辦 
　熱血潮湧○蘇人陸小弟前日下午行經元芳路忽然　血不止倒地斃命由探查見報告捕房捕頭將尸車入驗屍所候驗 
　洋人被獲○昨報記甲乙丙三洋人首戴面具攔刦行人陳熾之銀洋等物茲由西探將各該洋人一併查獲押候解送該管領事署請辦 
　車夫被疑○某西人乘醉雇王阿三之東洋車因失落全副金牙値五百元疑王竊取扭至捕房請爲查究 
　移提案犯○法捕房包探昨投美捕房請在　　　路　提案犯陳阿才押候移提歸案究辦 
[法租界]  
　姦騙婢女○北京人薛壽庭日前偕同伴方献亭來申　寓立安棧内茲將同庽尙偉臣之使女桃花誘騙成姦後卽唆使該婢將主人之大皮夾一只竊出乘輪逃往靑島包内　有金銀珠　約値銀三千餘金尙覺察後立卽電致靑島將薛截留由捕房飭探前往關提來滬連方一併解廨研究尙投訴前情訊據桃花供被薛在棧誘入房内姦汚後令我將大皮夾竊出給伊是實　　誘姦有之並未騙竊皮夾方供雖與薛同伴以上各事槪不預知聶讞員判薛監禁三年如將　交齊減　一年方旣無干沙　　開釋桃花給尙領回 
　仍被緝獲○流氓劉春生因案由公堂判　嵩山路　　三年詎前日串通押犯六人　　　工作　逃去茲爲包探將劉　　解廨訊問劉一味求恩　　員商之李副領事判劉加押二年 
　車寓違禁○車庽主題阿二因容留多人在庽　燈吸　爲捕房查知以其有違禁令飭探拘廨　辦　供並非私　　是住庽之各車夫自備燈鎗吸食中西官以　不應　　　罚洋十元如不交洋改押七天 
　串竊絲斤○顧小順顧小生俱在信孚洋行充當細　近因小順串通外人宫阿林時將該行絲棧内之絲斤竊出由阿林接　窩銷前日黎明時小順又將阿林開門放入接　爲捕瞥見一併拘入捕房解廨訊究小順供此事是我一人所爲與弟小生無涉宫亦供認接贓不諱判小順押半年阿林押三月以儆小生開釋 
 
 

Page 8

 
 
   
 
 

Page 9

 
 
自由談 
游戲文章 
[孔老先生覆顏回書] [  天民]  
回棣如握展閱手書得悉種種吾棣以延請律師到處辯護爲請殊可不必况此事　係甚大自有學界公論吾棣濳心好學素來不肯干預外事此等謬悠之論何足憑信即使萬章公孫丑　爲伊師多方運　亦無實在証據　之而勝猶可說也萬一敗訴豈不更失體而　以爲民國成立新學大昌吾棣天資明敏不如趁此機會出洋游學且俟學成回國再作訏較未爲晚也至於旅費一層以吾棣之寒素萬難措辦憑有素琴一張藏在孔壁中足値紋銀三百兩以之出售資助吾棣何如至於内顧之憂及門中如賜如求如　或可通融若干愚當代爲設法到東以後務望惠我一音　擬偕雄冠佩劍之由游歷是邦蓋乘捊浮海之思愚已計　　矣所有延請律師　護之處暫從緩議可也手此佈覆　　近佳憑兄孔某頓首 
[顏回上孔老先生書] [  天民]  
東魯夫子函丈不聆雅言於茲　月遙　杖履未免依依敬禀者自民國或立以來將近一年春秋祀典闕焉無聞回憶在陳絶粮時亦無如斯之窘態言念及此可勝浩嘆比聞孟氏之徒如公孫丑萬章　乘我之厄運動一般新人物創尊孟抑孔之議思攘奪我夫子一席爲久佔地步此議若行則我夫子勢必退居配享之列其將置門生等於何地耶充　流弊不獨孟敎昌而孔敎浸衰　此斯文掃地敗壞我萬世師表之名譽權利盡失體面攸關凡在吾黨咸抱不平門生再四思維惟有熟籌抵制之法延請律師到庭起訴或者能恢復名譽挽回利權亦未可知否則彼孟氏索以好辯著名到庭辯論竊恐說他不過所有誣費及門中如聚歛之求貨殖之賜均允担任門生一貧如洗夫子所知當不至以慳吝見責也雖犯而不校吾黨中傳爲美談而因時制宜在夫于自有妙用是否有當統祈裁奪施行肅此佈禀敬請鈞安 
受業門生顏回百拜上禀 
[續紅人歎] [  石公]  
冐認高曾祖當年有李紳如何閔行子甘作寳山人大姐支軍餉材官絞手巾快哉灰鼠帳夜夜跨鞍巡 
别有小紅人包車快且輕媳憐唐道士屁捧穆先生火腿收巡長皮鞋賺靭民此區風俗厚乃不上公呈 
[新牛女] [  琴譜]  
天河瀛海舊通潮開　新航路一條從此往來有輪舶不須烏鵲再塡橋機聲軋軋起　宫剝　抽絲盡女工聞說上工諸姊妹　雙天足快如風擬向天庭代乞求聘錢三百　　牛人問已創文明制天上雙星合自由諸天農學會開場投票紛紛選舉忙君旣牽牛課耕　合充會長佩　章 
海外奇談 
[影戲片紀念結婚] [  慶霖]  
美國加利福尼耶省菲脫門君續娶克老克小姐爲妻婚期之前克老克小姐特與某某數家影戲園訂定至結婚日將一切禮式照入影片並擇最完全之影片二付一付自備作爲結婚之紀念一付由菲脫門君帶至東方凡二人之親戚朋友於結婚日未能親臨觀禮者咸可由影片中得覩當日熱閙歡喜景象誠美舉也 
揮扇閒談 
　　臨時政府期内所貴乎有參議院者將爲吾民國樹萬萬歲之基礎者也苟基礎不良則民國之搆造必不健全此三尺孩童所敢道者 
以專制腐敗之老大帝國一躍而登共和世界幾幾乎凌駕東瀛比肩歐美矣一往無前足使外交團昨舌却立故當日各電其本國政府早有承認民國之意而當此緊要關頭乃有不知死活之參議員黨見横生陷吾民國於無政府者月有餘日由是而消息日惡　認無期野心勃勃之日木今且昌言曰實行瓜分嗚呼今日之中華民國實革命諸先烈以身命血肉所換來今者墳土未乾而瓜分已兆此有心人所同聲一哭者也 
得同盟會與統一共和黨合併消息余以爲此可暫而不可久也何則其合併之原因甚雜同盟會一方因在參議院與共和黨勢力唯均未能占得一分便宜合併後卽足以增勢力而擴範圍統一黨一方因推倒内閣事被壓於共和黨勢力之下未獲一逞合併後庶可得同盟會多數議員之扶助以求達其目的而一言以蔽之仍不免權利兩字而已夫旣有爭權奪利之思想存乎中則　之兩虎食一牛牛甘必爭耳請以余言證之他日何如雖然余亦深幸余言之不中也[  虎痴]  
我看見鈍根今昔上海之挿畫拍案大笑他說程截瘤先生的妙手不肯將兩個瘤一齊截去偏要留這一個讓他毒氣總長在衷面然後奏刀冰　却曉得奏刀之期不遠了或問何以知之咳你不曉得浙江旅滬學會這十萬兩發作了嗎 
上年九月十三夜十時後有二十箱元寳車送到昌壽里左近某公館裏倒說當時被人換了三箱贋質某公並不追究人言藉藉事豈無因近日舊案重提想來就是這一筆了到是三箱頭白白被人換去眞所謂啞子吃黃連說弗出的苦[  冰]  
革命以前的革命家大半都是窮　大革命以後的革命家個個都成富家翁 
留東洋的學生多　張留西洋的學生多沈靜留東洋的學生少實學留西洋的學生多苦功然而愛國心我又許之東洋留學生日本人之愛國心實在可欽可佩吾人不可不學 
我願前次申報所載的飛行軍實行先將我殺了因爲我於民國初立時毫無建樹[  超然]  
劇談[  瀆仙]  
[老旦之正宗]  
老旦音韵似與鬚生彷彿實則大相逕庭也鬚生貴乎渾厚蒼老老旦宜於輕匀尖利不但音韻迥别卽腔調亦各異蓋老旦之腔調純乎以正旦腔調爲腔調者也此其所以俾老旦不得與鬚生混合不能稍事假借故耳今之伶界往往以鬚生兼任老旦亦猶武老生之與武小生漫無區别藉圖混一時之耳目而不計及爲識者竊笑也其故由於老旦人才缺乏不得不因陋就簡出此權宜之計總之老旦之所以乏才者其因有二一則老旦之音韻難得必須具有天然童音即輕匀尖利之聲也二則老旦之正戲無多逐日輪演不數日又須週而復始欲繼演則旣經告罄已無以善其後欲重演則聽者生厭亦不能持其久有此二種之困難是以伶界鮮有任老旦之正宗者故老旦一門粲若晨星矣南北舞臺大名鼎鼎者僅二人焉南爲楊壽長北爲龔雲甫其餘不足觀也已 
小說 
[滑稽小說牛女緣（四）] [  瘦蝶]  
兩人遂携着手踱出來算淸了膳宿費一逕的到火車站買了一張頭等票上了火車頃刻間到了天津在紫竹林相近揀所大旅館躭閣了數天打聽得星明輪船要開上海二人也就收拾行裝辭了店主到埠頭上講定包了間房艙下了輪船休息 
忽然的外艙　進一個人來軀幹魁梧氣宇軒爽右手像是有病的左手執着一枝新式手槍按住機關向着牛郎厲聲喝道咄一咄一唐小子你私自離京帶着他國的婦人想往那裏去你不想想你所處地位何等重要却不顧國政專事漁色有負人民之委託你摸着良心問問看可對得起四萬萬同胞麽你究到那裏你說你說 
牛郎　地被這一驚嚇得目定口呆一句話也說不出頭上的黃汗好像珍珠一般的一陣一陣滾下來面上的氣色白裏泛靑靑裏又泛出紫煞是好看停了半晌方才顫巍巍說道我我要到上海就就回來的那人又喝道你旣要到上海爲什麽不請假你到上海爲着什麽事你老實的說給我知道不然我這槍是不認得你的 
這時候那西婦已逃至後面船上的人聽得吵閙都來圍着觀看内中有幾個西人恐怕閙出事來就勸住了道人請他到外面去問他這段書的情節這人憤憤的收好了槍同着衆人出去了 
牛郎看見這人出去心衷寛了一些囘頭却不見了西婦正要尋問只見那西婦倉倉皇皇的進來忙起立握着他手問道你受驚麽今天眞是不巧碰着了這個惡星我們還是仍舊回天津罷西婦道也好倘若在船上論不定要被這人暗算的 
遂同去關照了船主借了一只舢板船悄悄的折回天津仍舊住在以前所寓的旅館裏（未完） 
[應時短篇介末呌巧] [  鈍根]  
今朝是巧日阿要說幾件趁巧事體耐聽聽 
淸早起來心裏拉浪想出去約朋友遊西湖恰好我妻拿出一件新紗長衫來說是剛剛做好請耐着子出去遊遊西湖介末呌巧 
着子長衫出門走得弗多路對面來子一個蠻寫意個小夥子仔細一看恰好就是我要去訪問個格格好朋友介末呌巧 
兩家頭說說笑笑呌仔一隻船拉浪西湖裏蕩拉蕩個一徑蕩過去恰好天氣微陰遠山靑翠淸風徐來介末呌巧 
坐拉船裏無啥做望後看看船家是夫妻兩個格檔女個生得呼腰曲背格檔男個生得挺腰凸肚介末呌巧 
船上岸走進去一眼看見靠欄杆邊一個最淸潔個坐頭浪一個客人剛要起身出來伲就墊空當兩屁股坐仔上去介末呌巧 
吃吃茶大家講起國事來正拉浪說那　弄法半邊茶博士送上一張申報攤開來一看呌啥西藏野征服哉蒙古野打平哉滿洲野防備好哉某國吃仔敗仗退出去哉歐美各强國忙煞送國書來承認中華民國哉介末呌巧 
看報個看見子個篇小說嘴裏一定說介末呌巧 
吳下東翁鑒頃讀來函所以紏正拙著戲考者甚至鈍根無任咸　書此志謝並希　　賜敎爲幸 
　　鑒菊君已去　　夢不復續矣 
 
 
 

Page 10

 
 
   
 
