# 1906 - 234 - 4911984

 

Page 1

 
 
   
 
 

Page 2

 
 
[續江蘇總學會復蘇學務處函（爲調查常州學務事）代論]  
　　一武陽公學查公學風潮迭經貴處飭府縣查復有案無庸辭贅校長顧祖武本訂一學期合同現在暑假將滿亟應延定一人以便及時開校顧祖武去年辦理爭存學校刻實勤苦人多韙之但短於肆應如所上條陳内載斥退學生之原因實出自學監顧柏年之唆使然則何爲而受人之唆使乎顧柏年以常州公費派往東洋回來即延爲學監月修頗豐獨常州派往之四師範生須盡義務如公學之算學徐敎習亦其一也顧析年以此頗不滿於常州學界之口然顧祖武敎授勤懇而辦事才具實亦不宜於公學冠英等校禀請總理亦非無見但小學定章亦無總理名目猶之師範傳習所亦不應以總敎名目也亦乞貴處飭琥陽兩縣照章辦理校長主持一切敎務庶務皆受責成卽帳目出入亦有稽核預算之責庶不至如顧祖武條陳中所指帳房屠瑜各種劣跡是否確鑿不在此次調查範圍之内應并請飭縣詳查分别撤換以免口實 
一清凉寺僧學查清凉寺十餘年前一片瓦礫僧人清海募建房舍幾百餘間信敎自由授者旣係樂輸受者亦爲無罪但該僧名譽頗減調查報告中所稱公正士紳亦無敢謂其確守清規也但必指爲奸淫邪盜則該僧尚無被控之據惟今年接待日僧伊籐賢道一事邑人大譁禀請上官驅逐異口同聲查伊籐劣跡近已敗露於杭爲日領事勒令回國並三年不准來華從前常州紳士之袒僧者尚曰伊籐不過到常游歷清海遇之厚故伊籐函託郡守保護此何事耶此何地耶而日僧憑空干涉非許守婉拒之殆矣乃近日常州士紳復有電致學部語多袒護守僧混淆黑白其電尾列名爲劉翊宸潘鳴球等赴滬公叩等字樣查劉紳年已九旬萬無赴滬之理調查員至常以詰潘潘答不知蓋潘紳早擬以知縣赴官河南曾有報告到會諒無左袒寺僧之理昨更登報自行聲明矣以學部之電而尚敢揑名相習作僞伊於胡底且常州亦有電局而必赴滬何郎應由該府縣嚴切查懲以息刁詐姑息容隱適以養奸總之清凉寺僅辦僧學其宗旨所在尚不過自固藩籬藉爲抵制浙江近日設立佛敎總公所人尚以此譏之然照浙江章程係民小學僧小學又貧民工藝院同時並辦清海旣禀部有案設立學堂若專辦僧學則此中敎授與尋常迥不相侔勢必以聘請敎習爲問題前之日僧去而後之日僧復來將終啟紛爭釀成交涉應請貴處飭府縣嚴飭該寺僧先具不准請日僧爲敎習亦不准招待外人切結所辦學堂卽援浙江近案先立民小學堂由地方官紳督察辦理該寺僧旣可得創辦學堂之美名卽應受公衆保護之利益僧學一層暫母庸議而一切反對袒護皆可以息矣 
一常州府中學查中學堂於三十一年九月閒開工此次調查報告敎室容積光氣尚稱合度儀器各項亦陸續購置約九月底可以落成明正當可開辦茲僅取到估計用費及經費所出清單一摺抄呈台覽此項巨工自係惲紳力任籌欵得以集事悠悠之口亦頗有惡而不知其美者但常郡掌經濟權者向無榜示亦無徵信錄因錄生謗是在任事者之有以改良耳 
其餘詳細情形叧具調查報告書一册統希察核卽迅飭府縣酌辦並詳請撫部院分别咨部曁移知兩江學務處備案所有移到文卷 
 
 
 

Page 3

 
 
計三十六件一并附繳乞點查歸擋盻切施行此復外原卷三十六件顧敎習條陳一册中學堂估單一摺報告書一通江蘇學務總會 
[日本將撤牛莊軍政局]  
　　初八日柏林電云日本布告現正預備撤退牛莊軍政局譯文滙報 
[西報紀西人擬在北戴河設立民政廳]  
　　京津西報主筆撰論謂凡在北戴河置有産業者應共聨合定立管理律法衞生章程並當于冬間在天津開會商議必須聨絡之方且可及時禀請中國政府准在該處設立民政廳譯字林報 
[大連灣開放己現明文]  
　　字林報云駐滬日本總領事接奉東京外務部公文謂大連灣自西九月起郎開放爲自由港任外人前往通商凡進出大連灣之貨物皆母庸納稅各國船隻皆准任便來往大連灣及日本各口岸貿易停泊 
[俄人强逼華人讓給煉窰之交涉]  
　　天津西報云傳聞有俄人在泰峪口（譯音）及遼陽某處强逼華人讓給煤窰旋爲盛京將軍趙次帥所聞當派委員前往與俄人商議矣譯字林報 
[唐大臣禮待閱操之中西賓客]  
　　京津西報云督辦京漢鐵路大臣唐少川侍郎傳令建造將别火車三輛以備南北兩軍在河南彰德府境會操時中西上等賓客乘坐前往觀操之用譯文滙報 
[南北洋大臣奏奬辦理中立人員之傳聞]  
　　天津西報云南北洋大臣以日俄兩國戰時在事人員皆能恪守中立不無微勞足錄因擬奏請奬勵譯字林報 
[勦辦霍山亂匪近聞安徽]  
　　前霍山張正金案衆與敎民爲難一節迭登前報茲該縣居民多半逃散田園荒蕪前令已因此撤任自新令楊志瀛接篆後卽禀田壽州調到馬隊五百名紥駐防範後又由省垣派往馬步兵兩營於上月抄列隊進剿槍斃亂民四十餘名至夜更餘跟蹤追至山脚直入虎穴欲圖一網打盡詎該亂民反抄出隊後當被擊傷官兵二十餘名死者十三名奪去毛瑟鎗四十餘枝因飛報省憲赶速派兵星夜馳往勦辦（多） 
[崇明毁學續聞吳淞]  
　　前報紀明縣境因興辦學堂改武聖廟爲校舍廟内偶像遷移他處詎鄉人迷信神權于本月初四先將某學拆毁迨至初七日又復集衆數千人將學董某君住宅焚燬繼又將數學堂任意拆毁地方官會營彈壓不住現尚聲勢洶洶聞崇明縣魏大令刻己電禀上台請示辦理（川） 
[蘇垣師範學堂增廣學額蘇州]  
　　蘇省師範學堂經監督提調等迭次會議增廣學額刻已議定禀請蘇撫札飭蘇松常鎭太五屬或由學堂或由學師或由學務公或或由紳董選送本縣由縣彙册申送來省候學務處示期考選計取優級科一百五十名簡易科一百六十名日内卽當分别下札併由學務處出示曉諭（康） 
[皖撫批池州府履勘各學校情形表安慶]  
　　批閱表摺寥寥數语於原札内指明各節均未能一一切實考求僅據各學堂所擬分開一表且有並表而無之者就所禀報參以本部院所訪聞該府按臨各屬僅不過至官立之學堂或翻閱其課本或但看其體操而於一切敎授管理之法學科學額程度經費以及校舍操場圖書儀器全不細心調查此外公立民立之學堂則只憑一表一册草草過目並未一一履勘卽如青陽之靈巖學堂乃一二劣董藉學堂名目爲侵佔官荒地步現復有人控其無敎員無學生而該府仍爲列表試問該府曾親見之否又建德公立之小學堂兩所學生多至三班學科多至九門而敎員只各有一人其爲鋪張失實巳可概見該府曾計及之否該府由翰苑出身蕃述頗多當札派之初本部院以爲必能認眞考查設法整齊不同於俗吏之所爲詎意草率敷衍至於如此豈不屑置意耶抑視爲具文耶奉行特札之事尚且漫不經心則地方之公事可知無怪札中飭令考查地　利弊吏治民生各節絶無一字回覆也仰學務處移知布政司卽將該府記大過兩次註册飭知仍飭該府將應設之中學堂尅日興辦並設師範速成科以植敎育基礎曁轉飭所屬各縣將已設之學堂迅爲改良未設者極力推廣倘尚不知振作本部院惟有以白簡從事决不姑容並由該處叧派通達學務之員前往該府所屬各學堂逐細調查詳爲禀覆以憑核辦（士） 
[日員評論中國陸軍京師]  
　　日本中將福島日前赴保定閱陸軍三鎭操法回津後袁宫保虛心請敎謂陸軍内堂外塲一切訓練组織究竟有何流弊務望指示以便改良福島感宫保垂詢之懇摯亦以實言相告略謂陸軍規模大致略備惟兵丁敎育未能普及故不甚愛國缺乏自强獨立之精神蓋陸軍之精神關乎國家之强弱此中最當留意又軍食亦太粗惡急須改良袁宫保深爲嘉納昨己將福島所論通飭各鎭務於精神及兵食兩項詳爲籌畫云（陽） 
[釐局歸海關包辦之創舉福州]  
　　沙埕釐局徵收捐欵每年約有五萬金而歷辦局員繳出者尚不及半餘皆歸於中飽現閩海關洋員查知該局征收百貨實有五萬金之多而現辦局員丁委員向在督署文案供差并不到局所繳釐欵亦只二萬謂金僅有收欵之半其餘悉入私囊當此禀欵奇絀之時應涓滴歸公庶釐務稍有起色請將該釐局歸其包辦全年繳五萬金卽於其中酌提五千金爲上下經費聞己通詳上憲并通報外務部己邀照准矣（勉） 
[棧夥被日人毆逐落水斃命蕪湖]  
　　上月二十七日日本大貞輪船由申抵蕪時有大方棧夥羅大宗一躍登舟招接搭客適與該輪日人相撞被用木棍猛擊遂至失足落水翼日尸身由大阪躉船旁撈獲騐其腰際有木棍傷一處約長尺餘蕪埠各客棧己禀請地方官照會日本領事官請交行凶日人一面廣佈 
 
 

Page 4

 
 
沿江各客棧凡遇大阪公司輪船到埠暫停接送上下搭客又聞得大貞輪大副某已給亡者家屬洋一百元爲撫恤之資矣（九） 
[郵律分咨各省照辦京師]  
　　刑部奏定郵律係參酌東西洋法律定爲專條凡僞造郵票者及信件己成者計贜准竊盜論罪止流三千里其僅止洗用舊票減一等爲從及知情行使者又各減一等若郵差將郵寄公私文報信件沈匿者比依鋪兵沈匿公文律一角杖六十每一角加一等加一等罪止枚一百事干軍情禨密文書而沈匿者不計角數徒一年有所規避者從重論以上流徒照新章收入習藝所工作杖罪罰金等因奉旨尤准己由刑部一面會同外部一面咨行南北洋大臣各省督撫杳照辦理並由外部照會赫總稅司飭郵政總局及各省分局遵辦（閏） 
[蕪廣鐵路設局購地安慶]  
　　蕪湖至廣德鐵路購地局於上月二十九日開辦假葛仙翁祠爲騐契公所凡圈入路線界内之田地聽業主持契赴所呈騐由申南薰參軍督同縣署　房丈量按則給價並由縣諭邑紳周佐臣鮑小琴趙醴泉張竹村諸君爲董事贊助購地事宜（九） 
[寄上海江蘇學會書二（武陽留歐學生來稿）]  
　　又某等卽以信鄉先生之誠論定惲公謂惲公之出任財權爲獨當其難惲公之不任敎務爲自知其短則寄語惲公以惲公之名德優游養望正堪矜式於鄉里今之正人君子　問不相宜之時勢定當閉門息迹娱典籍而弄兒孫委國事於後死故今日日本尚有居高樓不截髮之老人正不妨各行其是不失爲高尚之人物山高水長其風可欽若欲於環球公認之定理惟以己不相習之細故或代割焉使驢不成其爲驢馬不成其爲馬或掣肘焉使隳壞旣巳隨壞而建設者無從建設則旣爲宿德之所見鄙復必爲後進者之所公惡殊可惜也 
嗟乎今之鄉先生某等盡略其短獨求其長則彼深夜所自信而且見信於彼之故舊者則以己身横插其間可以箝異論而息邪說故持此論者不惟紳也而官亦居其多數新政之不新不舊非驢非馬一出於欺飾敷衍皆持此爲護符然曾不思十年以前持此論者通國皆如公輩何以致禮儀廉恥四維皆隳令國事潰敗以有今日則可知已之所操以箝息人者其具爲至不良又異論邪說屏息至絶如道咸間之墨卷亦可云純乎正雅何以洪楊突起幾滅宗社則操如此無效之其一德一心用於昔日者尚止有慙德而乃於今之新學何者邪說何者雅聲何者異論何者公理舉不相習者仍欲以道咸墨卷繩墨後進削入之足而納公等之屨以絶不經騐之單方代斵傷手之血誠徒出而爲阻滯所以躁妄者必指公等爲頑而長厚者亦暵公等爲愚矣夫亦不可以己乎 
且異端邪說何代蔑有何國蔑有一以四維之張弛爲兩極之消長無論人各有身家性命豈肯於州郡深密之地自招刑捕不測之險况興學救亡正求己亂苟上不行逼亂之政下必無好亂之人常州私立各學堂皆惲公太息以爲不獲受彼之箝息當爲異論邪說之所叢然何以異論邪說未聞沓興僅得爲某校學課良某校精神完而於惲公箝息之武陽公學反留貽腐敗兩大又惲公之共事則季直張先生也今日之學部則範孫嚴侍郎也之數公者一皆不以道咸墨卷之精神爲箝息卽以眞理之放任爲箝息何以皆不箝而息止聞主張所及敎務振興異說不作然則公輩已矣不習學務實有其事箝息異論實無其具徒爲敎育之蠧害而己 
然惲公不習洋務夷然去官不明新學刀辭敎務皆有足多者今若能自知亦不宜於財權又力辭以風世則各省有若惲公者皆聞風退隱各得相宜者以自代卽以敎育一端而論當郡有起色縣有進步有地方紳士之主持不必待政府有司之焦勞不數年而通國敎育之精神以完以固則民間旣實造就其子弟而國家復一面造就人材安有不盛强之國乎某等非專進忠言於惲公也實並貢臆見於退讓同善之賢父兄不文不詞謹乞亮恕並叩道安武陽留歐學生公啟（助） 
[俄國刺客之多]  
　　字林報接初八日倫敦電云接俄國鐵勿立斯地方私函得悉該處有人謀刺俄總督幸已發覺現已捕獲多人聞預謀者有將校數員文匯報接初九日倫敦電云俄國華騷地方總督在馬車内爲人鎗斃兇手當場兎脫丹姆霍夫鐵路有火車一輛被亂黨攔阻警察長一人憲岳一人及護兵等均遇害 
[俄國戰時所用兵費之數]  
　　倫敦支那報云俄國大藏大臣通告皇族議政會謂日俄戰時兵費共用羅布八百十二兆元 
[俄國大將遇害]  
　　初八日倫敦路透電云俄國薛姆諾斯基軍隊司令官閔大將昨晚在彼得霍夫火車站爲一女子以槍向其背際連放四鎗而斃盖閔大將所統之兵隊去冬西十二月間在莫斯科舊京剿辦亂匪得名者也此女子業已被捕 
[德皇恩赦罪犯]  
　　初八日倫敦電云德皇於其長孫命之期下詔恩赦叛逆得重犯 
[日英集股開設銀行]  
　　東報載倫敦電云日英銀行聞尋常會議報稱該行當在英國集股英金六萬磅餘數四萬磅則在日本籌集 
[法艦隊不赴海參威之原因]  
　　天津西報云海參威消息謂法國艦隊本擬開往海參威游歷因目前日本海水雷飄流不絶故此說業己作罷 
[俄國匪徒作好犯科]  
　　初八日倫敦電云俄國各處火車銀行製造廠每日必有　竊羅布數千數百之事由伊列文地方遞往聖彼得堡之信袋書面印花並水割裂而袋内則已滿貯鉛片盖有羅布十五萬元已被抽去矣 
[古巴商務因亂受損]  
　　初八日倫敦電云古巴匪勢日盛其情形頗與該島商務有碍譯字林報 
[法國屬地水災]  
　　初八柏林電云斐注衍屬新革姆比亞殖民地洪水爲災 
[南美洲地震巨災餘聞]  
　　法報云南美洲法巴來校地震一役據該省理事官電稱共死二千人貿易現己照常 
[俄國首相受驚續聞]  
　　法報云俄京電傳俄國道相司徒來賓私宅内炸彈轟發死者二十七人首相之子及兇手三人皆内又傷者三十人首相之女公亦遭波及惟首相並未受傷 
[勃爾加利亞國困難之地位]  
　　初八日栢林電云勃爾加利亞國因與俄羅斯土耳其兩國有違言故辦理頗形棘手並受責備謂其破壞栢林條約 
[古巴亂事漸定]  
　　初八日栢林電云古巴革命黨肇亂現己平定城市己安靜民間財産所遭之損失尚不甚巨譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[陜撫曹覆劉侍郎永亨等商擬陜甘鐵路章程函]  
　　敬啟者接奉公函以陜甘鐵路一事埀詢至再並承寄下章程七十餘餘一一校讀具見諸君子關懐桑梓籌畫精詳曷勝欽佩此事弟於去冬妄發西潼之議遽以入告其財力人力籌謀所及只以此二百九十里爲限所以區區自域者以比公司西展之約拒之惟恐不急而西北大工力又不能猝　故先爲斬關扼要之計而留其有餘以俟來者及公等有陜甘合修之議命下督撫督紳議奏奉旨以後與制軍函電咨商迄未定議須俟熟商妥計確有把握彼此亦意見相同方可據以會奏遲遲覆命職是之故至西潼一線自去冬至今籌畫數月之久草創粗具勘路工師聘定日本人不日卽到弟材輕任重焦灼萬分舉一切籌欵用人購材勘地諸事歷一重境知一重難亦因入告在先處勢難中止之境不得不竭蹶以赴之若論將來成功之早遲能否如願誠不能自操左券然則如陜甘全路之大十培加難於此者更不敢猝然問津矣公等首建大議使西北全局隱然維繫敬服何如惟公等係兩省之紳望聲氣可以交通弟乃一省之有司權限不能突越當日西潼具奏界限劃明公司章程亦刷布西潼名自若此二百九十里之路尚未興工而遽與陜甘全路混合而一不惟力不能至日與奏案不合雖政府不加詰責如失信於商民何竊思兩省之路雖發端於關中而兩省之權實統一於制府公等全路之議旣已研究得實似應田制軍　主定議具奏或由商部代奏均無不可若西潼立案在先自應别作一支劃清另辦緣督撫權限旣有區别而商辦與官商合辦其辦法亦自不同也查外國鐵路始辦之時或敷十里或數百里分支各辦不相統轄中國鐵路粤漢軌連三省雖名一路實係各分卽就廣東而論粤漢之外潮汕九廣合　一支就江西而論全省奏派一總理而萍醴仍屬獨立均以奏案在先不能强合西潼同此情勢自與甘陜全路宜分兩起俟公等陜甘之議一有定局凡有需於地方官之恊助者無不盡力相襄以成盛舉此中爲難之苦衷當所共諒並非自分畛域也再去冬具議時曾奏准以藩司爲西潼總辦請部飭紳公舉會辦至今未聞舉報現在李閣學充陜甘總理勢難分顧且藩司旣爲總辦其名目分際尤宜斟酌　晏部郎安瀾經公等舉爲協理此外尚有三人若以晏部郎分爲西潼協理則陜甘協理尚不乏人而西潼卽收借材之益亦庶與奏案相符如以爲可請卽轉囑來局以資臂助不勝盻禱之至專此奉覆附原函前承電示敬悉鐵路學生蒙飭添派本省十人仰見大公無我實事求是之至意欽佩莫名陜甘路工奉旨後已經數月應如何欽遵辦理之處知我公藎籌碩劃早己成竹在胸現各處同鄉函電紛如交詢辦法亨等亦鵠俟台命藉資遵守伏祈詳示籌辦情形以慰京外期望之殷不勝切禱亨等前於關中會館設立鐵路研究所遵照商部奏定商律路章參以各省辦法及本省情勢謹擬詳晣章程若干條其中如有挂漏不備窒礙難行之處敬求改正施行亨等區區愚悃總冀有裨路政早興要工想台端虛懐若谷兼聽並觀必不斥爲僭妄也再正在封函間適捧鈞函承示鐵路一節現與升制軍往復咨商務期意見相同諸臻妥恊一俟定議卽行會奏仰見台端統籌全局持滿而發盛意至爲欽佩惟是洛潼鐵路不通則西潼鐵路似難開辦不特重頭不易轉運即幸而告成而東西不接養路之費亦慮不給我公去歲曾函約陳小石中丞先修洛潼鐵路小石亦經春間奏明立　今小石雖去汴而張安圃中丞關懐大局似可重申前議約其同時並舉一氣呵成我公所謂聨秦豫之勢建關隴之基誠於是乎在且河陜甘新鐵路關係大局將來必當交通而台端能創開宏圖實十古不朽之盛業不特關隴人士被福蔭於無窮也惟公圖之（需） 
[蘇省藩臬二司咨復商務局文（爲電燈公司事）]  
　　咨復事准貴局咨開本年五月二十四奉撫憲批職員貴美頤等禀省城擬設電燈公司請核奪示遵由奉批前據該局具詳范熾泰邵鼎等禀請集股創辦蘇州電燈公司當經批飭議具要章禀飭核奪在案茲據該職蕢美頤等續請承辦電燈公司究應如何辦理之處仰駐蘇商務局會同藩臬二司查照前批一併察酌　議詳辦檄禀抄發等因到局奉此查此案前據該職等禀同前由卽經本局查案批示在案茲奉前由合將范熾泰又該職等禀辦全案一併抄粘咨送爲此合咨貴司衙門請煩查照希卽會同妥議詳辦望切施行計抄粘全安等因准此并該職員蕢美頤等具禀前來本司查范熾泰等前禀承辦電燈公司自奉批後雖未將股本呈騐究已立案在先若遽准該職蕢美頤等承辦恐事尚未成訟端先啟如因立案在先任其耽延亦非振興商務之道擬請貴局先行限期示諭范熾泰等將所認股欵呈騐如逾限不遵　將原案註銷准由蕢美頤等遵照貴局前批辦理以觀速成而杜爭競除批示外合亟咨復爲此合咨貴局請煩查照復核定議會銜詳復施行須至咨者（且） 
[長洲縣回任接印蘇州]  
　　正任長洲縣蘇靜庵大令交卸太倉州篆務後回省禀到上憲卽飭赶緊回任大令遂於初八日夘時接印任事（且） 
[蘇藩解賠欵銀兩蘇州]  
　　蘇藩濮方伯以蘇省應解第八期部籌賠款銀一萬三百餘兩又新定賠欵六萬三千餘兩均將屆期己於上月卽在司庫如數動放交商滙解上海關道衙門代收以便轉付（甲） 
[委解京餉安徽]  
　　安省應解本年京餉業己解過一次藩司馮方伯又於日前委州判馬長儒解往聞有十萬餘兩（多） 
[自請從軍四川]  
　　自各省舉辦徵兵以來蜀中人士聞而興起近日省垣有募兵消息而重慶之廩增附生自行具禀督練處報効入營者約有七八人武生文童亦有數百之多（近） 
[紀浙江同鄉懇親會第一次集議情形蘇州]  
　　初七日旅蘇浙江同鄉在長春巷全浙會館組織懇親會事宜先期由同人印發知單於下午二時開會由發起人宣告宗皆演說旅蘇同鄉商學官 
 
 

Page 10

 
 
幕聚散無方彼此不相往來急宜聨絡裨獲互相保護扶持之益並宜添設學堂以便旅蘇子弟得以就近敎育聽者一律贊成推陳小莊陸純伯爲暫行攝理庶務長以觀前街萃成祥養育巷利達社爲通訊處以陳鯨量等八人爲議員公訂章程再行擇期開辦正式大會是日到者約一百餘人咸盡歡而散（容） 
[批飭程辦金壇振災事宜蘇州]  
　　金壇縣職員楊立本等以被災情形較重求請迅賜撥欵振濟經蘇撫　　查金壇水灾前據府縣並常鎭道電禀當經飭司籌辦並電致上海商務總會施紳妥籌辦理嗣據鎭江府其禀又經批准酌提榖欵就地籌捐以資接濟各在案茲據該職等禀陳被災情形實堪憐憫究竟如何設法籌濟仰蘇藩司速遵前札核議詳復察奪並行　趕將振濟事宜刻日禀辦災情較重母稍違延切切禀發仍繳（水） 
[捉拿賭棍揚州]  
　　揚城賭棍極多昨聞省憲行釘封文書來飭令府縣將札内所開著名賭博之二十餘人捉獲懲辦（指） 
[今日尚有本埠新聞及各省新聞均列入第三張閱者注意]  
　 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　母章程咨送學部立案外理合　同江蘇撫臣陳夔龍安徽撫臣恩銘附片陳明伏乞聖鑒謹奏奉硃批學部知道欽此宫門抄閏四月初三日商部鑾儀衞廂藍謝值日無引見召見軍機 
雲貴總督丁奏爲遵章改編營隊摺 
雲貴總督臣丁振鐸跪奏爲遵章改編營隊恭摺仰祈聖鑒事竊臣接准練兵處咨具奏雲南省營隊擬令照章編改並將分防各營抽練一摺光緒三十一年九月二十五日奉旨依議欽此欽遵咨行到滇查原奏内稱雲南防營名目錯雜紛歧擬令改正統名爲雲南巡防隊自第一營起次第排列其零星隊伍並宜歸併　營縱使隨地分防制度總須一律仍將舊立營制照新章逐漸編改以示區别等因竊查愼省地處邊瘠餉絀兵單　設各營分紥沿邊要隘防地綿長勢多散處或一營分防數百里或一哨分布十餘區地叚旣巳敬漫紛歧營制自難整齊畫一上年遵旨改練　軍當酌就滇省情形餉力變通挑練一標編爲新軍中左右三營砲隊一營並將籌措　難變通辦理及擬續漸改編各隊詳晰陳奏在案嗣復將廣防游擊前後兩營併編　新軍補營並派員赴廣南挑募土著圑丁編成一營作爲新軍後營現又添調廣防左右兩營併編　新軍副中營是爲愼省新軍第二標合之第一標成爲一協仍擬騰挪餉項及時訓練　　先成一鎭以固邊防茲准前因自應查照辦理藉資整飭擬將原編新軍中左右三營改編爲雲南新軍步隊第一標第一二三營續編之新軍前後副中等三營併編爲第二標第一二三營以後再編卽按次序列至開花營即列作新軍砲隊第一營惟駐蒙駐榆砲隊共僅一百七十二名按之新章均不足一隊之數現在量爲挹注共添募八十名俾各成一隊並再設法足成一營以免畸零其分防　營遵卽編爲雲南巡防隊將西防建威三營騰永四營鎭北營東昭江防之遊擊鎭東等三營普定三營南防之緝私箇舊等五營并勝四營靖南中軍選鋒等三營達字副中後一營一律改正自第一營起共計二十七營依次排列所有保護鐵路各營亦挨序編鐵路巡防隊　第一營口迄第十一營以示區别其　鎭邊土勇亦應另列一營惟工程哨隊並臣署及各提鎭分統親兵省防水軍過於零星未便歸併暫仍其舊俟餉項充裕陸續查照新章遂漸編改期與章制相符俾歸一律據雲南善後局營務處督　處司道劉春霖等會有請奏前來臣覆該　異除分咨練兵處户兵部外所有遵章改編營隊緣由恭摺具陳伏乞皇太后皇上聖鑒訓示謹奏奉硃批該衙門知道欽此 
江蘇巡撫陳奏爲整頓蘇省稅契擬議辦法摺 
江蘇巡撫臣陳夔龍跪奏爲整頓蘇省稅契擬　辦法恭摺仰祈聖鑒事竊照蘇　田房稅契向多漏匿經前協辦大學士臣剛毅奏明整頓復經前督撫臣飭由司局酌其年限兵燹　前不究目同治三年起至光緒十四年止除原領印單管業者不問外其餘展轉售賣之産責令現在管業之户補稅從前白契槩不追求並因此三十餘年中民間置買田産價值叅　不齊從寛核定劃一之價每田一畝作價六兩每地一畝作價四兩如磽薄田地不及六兩四兩者備按原價投稅光緒二十五年以後則令遵例按照契載買價定限完納會同奏奉硃批知道了酌　稅契章程甚屬妥善倘　不肖　紳勒索阻撓卽著從嚴参辦欽此欽遵在案曾於光緒三十年因稅契收數仍未　色仿照　寗辦法改用官板契紙其未用官契以前之契　令赶緊補稅仍粘司頒契尾是年稅銀收數卽較前數年稍旺現就各屬　頒契尾官契張數按縣查核不特民間置買田房並未盡用官契卽舊契之限令六月補稅者數亦無多實因各牧令以稅契多寡無關考成不甚措意以致仍多疲玩查各省分認籌欵案内欽奉上諭仍　將田房稅契切實整頓則稅契一項本爲各省應理之財且置産之人皆屬有餘之户揆諸食毛踐土之義有盡急公奉上之忱現在銅元奉文限鑄餘利甚微而練兵興學警察工藝諸要政無不待欵布行值此庫儲交絀之時自應將蘇省稅契循照從前奏案年限及現在官契明定章程分其大綱　二一曰清匿稅一曰稽現稅大綱中又分目爲二一曰定稅價一曰減稅耗於整頓之中復曲加以體恤所有從前幕書丁役浮費一概革除其分委妥昌會同州縣認眞經理不　書吏之手並不准於正價外有絲毫之費以期欵集而民不擾值此時艱財匱無論爲官爲民允宜圖報國恩各盡義務如有勒索阻撓等弊惟有欽遵諭旨分别從嚴參辦以示懲儆據江蘇布政使濮子潼署按察使朱之榛擬章會詳請奏前來臣覆核所擬章程尚屬妥善除批司督飭實力整頓如有奉行不力及違抗不遵隨時詳請懲辦外理合會同署理兩江總督臣周馥恭摺具陳並將擬定章程另繕清革恭呈御覽伏乞皇太后皇上聖鑒訓示謹奏奉硃批户部議奏單併發欽此謹將蘇省現擬實行整頓稅契章程開具簡明清單恭呈御覽　開一清匿稅蘇省匿稅積習由來已久此次清理年限仍照光緒二十五年所定舊章　委員督同州縣調以歷年過户底册與歷年稅契底册按册查核則從前匿稅之户一望而知其有轉相售賣者查有現在管業之户如係白契責令補稅前契概不追求其仍由原户管　者均須一律補稅其未曾過户之産責令圖董　保查擠如果圖董經保知情扶同隱匿經官查出並予究辦所有補稅各户概粘司頒契尾均以三十二年五月起限令六個月補稅再逾限期惟有查照罰　之例實力奉行　　稽現稅各屬旣行用官契須將　領官契立總簿一本挨號登記用印簿分　四鄉凡民間領用官契人姓名月　及所買田房洲地契價責令分頒主簿之人按月報官並令立契以後限令買户兩月投稅如實交割未清准加展一日違者罰辦且於買　成交以後先令推收過户然後立契過户各書務將所過各户每月杪按户册報州縣不　稅契可以稽查亦可絶管業者户册不符之弊如有一契分爲兩契三契以多報少以賣爲典者仍責成圖董經保實力查擠如果得錢扶同隱匿一經資出並予究辦一定稅價蘇省稅契回多浮費是以二十五年定章每兩稅銀三分折收錢六十文一切捐費革除三十年改用官契章程正稅三分之外另收規復銀價錢六文湊抵新案償欵此次整頓稅契由州縣設櫃大堂收發皆選派幕友經理不涉書吏之手原爲便民投稅起見所有從前幕書　役浮費及各項善捐一律革除所領契尾每張照舊章出錢二百四十文官契一張亦照舊章出錢一百四十文此初再敢藉端需索分文准稅户隨時指禀究辦至契載錢洋本屬不等應仍杳照上兩次舊章每錢一千作銀八錢每洋一元作銀七錢以免紛更　一減稅 
 
 

Page 17

 
 
[開辦醫學安慶]  
　　皖紳方君前禀江督批准開辦醫學堂業己在節孝祠内設立於日前招考揭曉錄取正取二十餘名備取三十餘名近又於初六續考聞開學之期定於初十日云（多） 
[太湖廳請兵防匪蘇州]  
　　洞庭西山富室翁姓於前日得一匿名信函略謂自從父兄轉戰新疆汗馬功勞得保是職奈徒有虛名並無實際今擬來蘇謀差道經貴地缺乏川資弟兄數百人難以枵腹不得不作將伯之呼素欽閣下慷慨爲懐有求必應爲特具函奉商告假洋銀五百元爲愚弟兄一日之餐如蒙慨諾乞於某日置諸前山某洞中感戴無旣如逾期無著是必吝此區區藐視我輩爲無足重輕則莫怪舉手無情掃蕩鷄犬不用吹灰爾時悔之誠不及矣伏乞三思爲荷云云翁見之慌甚立卽禀知太湖同知袁司馬司馬以雖係無稽讕語然要不可不先事預防因連夜函請郎錦堂歐陽子林二統領各帶槍炮等船十六號於初六日傍晚駛赴太湖以資防衞（康） 
[票匪解省蘇州]  
　　前陽胡王念祖大令會同該處緝私營王道輝緝獲行刧通州萬洽濟當鋪併拒傷事主案内之盜犯萬老四及謝文炳即謝文卿之妻彭氏併於彭氏屋内搜出銀飾多件及南嶽衡山忠義堂空白票布三張萬供出通州刦案係葉子青唐永發王扛子謝文炳等爲首氏供稱丈夫所爲何事不得而知起案之票布係該會頭目徐子富卽徐春亭所寄大令得供復購線在常州拿獲徐子富迭次研訊堅不承認茲大令調任上海因將該犯解省請辦經蘇州府發審局提訊供年四十歲湖南長沙府人向在十二圩開恆祥隆板廠旋復改稱到常州謀差旣又稱在寳山承辦緝捕訊以票布一節則稱小的於該會相識者却有幾人惟並不入會願作眼綫報効贖罪問官遂飭釘鐐收禁候復訊核奪（且） 
[銀幣局罷工武昌]  
　　銀幣局改章停鑄己及數月其工匠之暫留者均酌給火食茲該局重定於初一日開工因撙節經費各匠辛工均照向例酌加核减各匠不服相約罷工業經提調齊耀珊據情禀知鄂督矣（八） 
[塘角營房倒塌（武昌）]  
　　武勝門城角營房因前駐北通州之鄂軍不日回省鄂督遂派黎元洪恊統督脩將次工竣不料前晚雷雨交作時倒塌營房百餘間人咸嘖嘖以爲怪事（八） 
[寳山縣再請鄰縣騐屍吳淞]  
　　寳山縣監初四日猝斃重要盜卯丁天求一名卽經寳山縣王大令詳報太倉州請委鄰封相驗己紀前報嗣悉太倉州先委嘉定縣因公不能詣驗旋又改委鎭洋縣因禀報水荒赴省事又不能來終委崇明縣詣驗而崇明縣又因地方出有毁學重案亦不能來展轉遲延已越五日屍身奇自不堪故寳山王令初八日又電禀本州及滬道再委附近鄰縣詣驗（川） 
[上海官事]  
　　洋務交涉委員候補知縣嚴家灼昨投道轅請假一月禀知回九江原籍○九江府德化縣廩生吳大疇奉江西撫憲給文出洋遊學昨日到道禀見（宜） 
[蘇撫飭滬道核議黄浦淤灘]  
　　前滬道通洋督撫謂總工程局禀借公欵五萬兩興辦路政讓定由大達輪步公司無借十六鋪至大關碼頭沿浦灘地一條每年繳銀一萬兩分五年歸欵由南洋大臣批准咨明户部立案等情均誌前報現聞沿浦業户等禀控上六鋪迤南淤灘照例應先准沿灘地主報買大達公司需用地段儘可向各業户訂租等語經蘇撫批云此項淤灘應否先儘各户報買大達公司承租灘地是否與例章相符仰蘇松太道持平核議通詳察辦（廟） 
[德爲門擢升正領事]  
　　英副領事德爲門君己奉英國政府擢升上海正領事所有公共公廨會訊事宜派翻譯官下君接辦其承審之未結各案仍由德君劉廨訊理（力） 
[德總領事因病請假]  
　　德總領事碩爾資君現請痌假德政府派亨剛生君來滬接任前日己經視事矣（力） 
[禀准肄業巡警學堂]  
　　候補巡檢李慶祿具禀道轅求入閘北巡警學堂肄業奉瑞觀察批示云巡警學堂早已額滿所招且俱附近人民該識遠涉他鄉言語不通所請本數照准姑念其有志向學俟移知工巡局准入堂肄業（宜） 
[禀請撥兵彈壓浦東匪棍]  
　　浦東下沙鎭地方邇有土棍勾結鹽梟盤踞滋擾每遇懦弱鄉氏百般敲詐民間頗受其累事爲南邑尊李大令訪悉業已簽差前往密拿一面禀請滬道瑞觀察請爲移商飛划水師營迅卽撥兵前赴該鎭駐防以資彈壓（宜） 
[禀請送考師範生]  
　　奉賢縣商會總理朱家駒據胡國樑等函稱震川師範學堂定七月初一起考選速成師範科請卽轉送投考等語因即禀明奉賢縣將各生禀請瑞觀察酌核送堂投考（宜） 
[總工程局榜示罰欵]  
　　總工程局董昨將六月分雜項罰欵計大洋五元小洋五百七十一角錢二千一百七十文一併開明榜示局前俾衆周知（尺） 
[巡士私逃罰跪]  
　　駐防所一百十四號巡士潘馥亭因携帶軍裝號衣私逃出外田董飭派巡長在閔行鎭拘回經潘一再苦求從寛著在所前罰跪四時之久卽行革逐（尺） 
[嚴禁烟間雇用女堂倌]  
　　總工程局董近查得洪生馬碼松江小妹阿林同德生及新馬頭之小阿等所開烟館均雇有女堂倌酬應烟客專恃某號捕爲護符毫無忌憚因飭探查拿分别懲辦以絶根株（尺） 
[盜犯勘所發回]  
　　盜犯陳錦成搶刦本邑西門外等處案發被獲訊實由縣備文申詳解司過勘昨由蘇省勘明發回到申上海縣王人令諭飭收禁候示（事） 
[美租界火警]  
　　昨晨子刻時北浙江路和康里一弄第四百三十四號門牌樓上失火旋由救火會西人驅車救熄計燬樓房二幢又延燒四百三十五廂號房一間事後由彙司捕房查得失火之袁樹松曾向新旗昌保有火險銀一千五百兩因飭探查明起火實情禀復核辦（似） 
[澈究淫僧姦案]  
　　龍華寺僧人東根前因姦佔徐喬氏之女 
 
 

Page 18

 
 
阿妹被女之胞兄繼昌糾人捉獲擬欲綑送至縣旋被巡局員得悉將徐喬氏徐繼昌及僧東根并其餘捉姦人等一併拘局訊判以徐喬氏縱女犯姦著罰洋三十元徐與捉姦人等不應多事分别笞臀各數百下而淫僧東根則僅責手心二十下以致衆情不服議論紛起事爲新任上海縣王大令訪聞己飭差提案澈底究辦矣（宜） 
[查究籍端訛詐]  
　　前者萃豐馬頭被火災各户曾控之工程局請飭起火之永泰償給撫恤當經裁判官提訊斷令永泰將所領保險銀繳局候挨户攤給在案邇有包船捐人姚金泉竟藉此向萬泰米店詐取謝儀洋一百元事被局董訪知巳飭查究辦矣（尺） 
[流氓糾黨訛詐]  
　　南市著名流氓周國山綽號烏狼子昨日糾同胡阿曹胡錫貴湯秀卿黑皮秋全黑皮全生雀皮桂山唐阿毛朱連堂朱阿田等數十人至四門外法界左近將船户張阿東陸阿狗二人拔至　新租界八仙橋西小茶肄内各出兇器勒詐洋百餘元并被在身畔搜去洋銀十六元及金戒時表等物始一哄而散張陸卽投法捕房控訴捕頭諭飭包探按名拘究（深） 
[求保串騙不准]  
　　陳阿毛串通周阿連王士隆藉購米爲由串騙李阿生洋銀四百元控由法公廨訊判押追昨忽有吳云山伍小兒計俊卿張建亭陳阿惠等投捕房求保捕頭斥不准埋（深） 
[廨員不允流氓先判押西牢]  
　　前由公共公廨拿獲去冬租界閙事時流氓徐海松一犯經關司馬禀奉滬道批飭解縣究辦茲悉英副領事擬將該犯先由公堂判押西牢一俟期滿再行解縣究辦關司馬以此事碍難照准爰於日前禀陳瑞觀察請示遵行（宜） 
[虐妓宜懲]  
　　東棋盤街協源堂公二妓院妓女洪幼蓮因被鴇母宋愛吾凌虐逃入濟良所昨由所董飭探王長桂將妓送至公共公廨請訊洪妓供杭州人年二十歲于去年七月間被丈夫余又新領來上海賣與宋鴇處爲娼稍不遂意卽遭毒毆因請狎客沈姓代爲函報濟良所轉送至案求恩超豁讞員關司馬商之美白副領事判發濟良所候復訊核奪（力） 
[串攫洋銀案禀求開釋]  
　　前者黄誠記木行主黄鈺山偕學徒姜生山持摺至後馬路明德莊取洋二千元爲陸恩晵楨知串同黄子全大在半途攫去經黄報探徐榮珊等拿獲解案奉中西官訊供屬實判各押西牢一年茲黄以其子成婚在即挽出木業董事具禀公廨讞員關司馬准即照會英美總巡麥君轉飭捕房於禮拜四將黄陸兩人解案候示（力） 
[上海縣案]  
　　周坤榮扭控毛雲卿薛阿炳　造假單串抵銀洋到期不還等情曾奉前縣主汪大令訊供限薛五日交出借主徐文圃到案押究緣徐避匿租界抗不投質以致案懸莫結茲由新任王大令飭差將徐文圃及保人朱秉鈞一併提到押候澈底根究○前日錢明卿投縣喊求騐傷至晚王大令提案訊問錢供廿七保七圖地保一　去歲錢文祥投允後即雇小的專辦錢糧圖内賣買由産之盖戳費均應匀派至本年七月初　滿小的計代墊錢粮一百餘千及應分戳費向文祥校算詎文祥　蠻悔賴復遭毆傷叩求騐究大令判候飭差查理○儲玉林扭控嗣子梅生違忤亦經王大令訊究玉林供業蔑竹匠祇生一女嗣故弟之子梅生爲後近因梅生習於下　將孫兒女兩口先後賣去小的曾送警察局訊責仍不悛改近欲將小的女兒價賣小的向之訓斥胆敢肆行違忤爲特扣求究辦梅生供小的並未嗣與伯父爲子小的所生女兒與妻先後病亡男孩現寄養友人顧素卿家實無賣妹肆擾情事大令判梅生責二百板收押察其能否悔改再核○周連生喊稱妻子被人拐賣等情王大令向之訊問據供在閔行西鄉開小茶館妻子陳氏忽于四　間挈子逃逸近由友人訴知妻被蟻媒桂姐即康氏拐帶來滬將母子併賣於麥家圈開烟館之某甲計得身價洋一百五十元均康氏吞没小的往查無異控求提究大令判姑候飭差查復核辦○楊楊氏錢福寳控張雲其掯單等情昨提經手抵押之蔡承木到案復審蔡供錢福寳將方單一紙託小的向張雲其抵洋一百元以五十元　單其餘五十元與小的合開成衣店虧折凈盡應派小的廿五元惟錢欠小的會洋二十八元因即將此抵銷錢供小的向業庖人並無合開成衣店之事會洋亦祇欠十三元張雲其供該單己轉向魏生祥抵洋五十元大令判錢具結繳洋五十元張交的保限十天將方單交案分别給傾違干押追（合） 
[公共公廨早堂案]  
　　施雙喜前將李阿琴之妻楊氏拐逃無蹤經李控奉中西官會訊之下施不承認嗣經黄俞氏指証確鑿奉判押限七天交人昨已逾期由捕解訊司馬判發押捕房三個月交人如敢抗違再行嚴辦○陸全貴徐桂生前因犯竊管押開釋未久又串竊蔣裕芝家布衣十餘件報探劉森堂吊　解究司馬判各押捕房半年○和康里第一弄某甲家於前晚一點鐘失愼當火熾時有流氓陳阿三强搶某姓家衣箱一只爲包探陸恊庭拿獲於昨晨解究司馬判發押捕房三個月示儆○某洋行雇小車夫沈阿四趙金榮載靛青十二桶令送至招商局碼頭詎沈趙將貨送至虹口棄車而逃經失主某洋人倩人尋至碼頭上僅有靛青十一桶尚少一桶顯係沈趙同竊報捕拘究司馬判勒限一禮拜賠交贓洋七十元如違定罪○李榮生因向尹阿和尹英羅索取房租起　以致互毆李傷及頭額兩尹亦用碗將頭面劃傷報由巡捕解請訊究司馬判兩尹罰洋一元充公再各罰洋三元給李爲養傷費○張阿榮藉端向趙正邦擾詐不允擊破頭額由捕解究判罰洋一元充公再罰洋一元養傷○莊阿三因向王益亭借洋起釁互相扭毆由捕解究判押十天○婦人楊周氏與鄰婦某氏乂雀牌爲娱其夫楊九高即兆豐疑有别情將氏訓斥氏即吞烟　　幸人知覺急送醫院救治一吐而愈昨解請訊究楊九高供執業於作新社因妻嗜賭向之訓斥並無别情司馬將楊申斥數語判令領去管束○二百十五號捕解送迷路小孩請爲安揷司馬判交差留養俟懸牌招領（力） 
[公共公廨晚堂案]  
　　李承記殷鰲記設公共公廨控馬朝榮舞弊侵吞求提究追前晚堂奉讞員關絧之司馬提訊李殷同供去年七月間各出資本洋四百五十元開設永泰外國雜貨店延馬朝榮爲司帳開張未及兩月被馬用空洋四百八十元向論不睬情急控追訊之馬供李殷祗有股洋四百餘元各項開支均有帳可查司馬以供詞各執判馬人洋並保出外吊到帳簿再行訊奪○廖劉氏控夫弟廖如英抗斷不給津貼洋元昨奉司馬提訊廖呈津貼洋廿四元以後當　斷照貼不敢有違司馬判將洋如數給劉氏領去廖斥釋（力） 
[法租界捕房事]  
　　某煤棧夥扭出店王生亭劉阿二至捕房控被屢竊煤斤捕頭飭押候解辦○工程局飭探投捕房稱有無賴焦忠拜朱阿三犯案避匿法界請爲恊提捕頭飭探拘入押後解堂訊核○日來有匪棍百數十人出没於城河濱及三洋涇橋至東西二新橋與新租界等處專攫途人衣物及婦女金挖耳逐日被刦之人投捕房控告者多至數十起捕頭飭探黄錦榮帶同眼線昨日將匪棍陳阿心顧阿金拘獲捕頭飭押候解堂訊核（深） 
[美租界捕房事]  
　　吳阿谷昨日行經北四川路被某西人汽車碾斷手臂由三百六十七號捕送入捕房轉送同仁醫院醫治○某甲昨至西華德路三泰米店騙米多担由店夥送往取洋行至昆山路時甲忽逸去夥即回告店主投報捕房飭探查緝○蔡阿三昨竊旗昌碼頭洋紗爲西人扭交捕房奉飭押候送辦○　絲女子王秀英王招弟昨經元芳路被流氓多人截住調戲不遂並推跌受傷常卽投報捕房　飭如再遇見鳴捕拘究○勤昌絲廠司事周美楚前被女工吳王氏吳朱氏辱毆禀由公廨飭提昨由廨差協探倪仁泉將二氏拘入捕房轉送公廨看管候訊○車夫陸龍甘昨將粤婦韋方氏推跌由捕一併送入捕房捕頭以氏　受微傷　不准理（似） 
 
