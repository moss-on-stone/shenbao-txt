# 1919 - 60 - 4916540

 

Page 1

 
 
   
 
 

Page 2

 
 
   
 
 

Page 3

 
 
時評 
[張瑞璣（冷）]  
　　和議之進行與否懸於陜事之手陜事之能了與否懸於張瑞璣之手奈何張瑞璣至今尙遲遲未行耶　　何則張瑞而行者張瑞璣與政府之間政府與陜西之間陜西與張瑞璣之間可以認爲已經妥洽矣由此可以有解决陜事之着手處奈何張瑞璣至今尙遲遲未行耶 
[命令]  
　　三月七日大總統令 國務院存記張曾榘着發往吉林交該省長酌量任用此令 
　　又令　張紹伯晋給二等嘉禾章此令 
[專電]  
　　北京電　英美法意四使今同至外部面陳籙提出處置參戰軍之忠告希望國内和議早成 
　　（七日下午九鐘） 
　　北京電　五協商公使昨假英館開聯席會議首由朱爾典報告唐紹儀來電原文及以私人資格謁東海談話繼付公共討論僉望我國時局能先世界問題而解决但政府旣有相當之讓步與處置應暫時同取傍觀態度（七日下午三鐘） 
　　北京電　張瑞璣有定九日赴陜 
説（七日下午三鐘） 
　　北京電　西安電陳樹藩派張光奎赴涇原與于右任張鈁接洽雙方咸願息爭陜事不日可解　　北京電　參陸處决議俟張入陜 
劃防後將許蘭洲一旅首先撤 
回撥往吉黑守邊　（七日下午三鐘） 
　　北京電　贛督及閩和平會均電請速頒令使滬仍開議 
　　北京電　湘督電南軍侵佔竹葉坪據王使稱竹係轄境自妖匪肅淸未派一兵請轉飭林德軒勿再侵越（七日下午四鐘） 
　　北京電　陸使電告中日密約茲定八日大會時正式提出徐閱後召錢入府密議擬將該約全文同時在國内宣布　（七日下午三鐘） 
　　北京電　巴黎電歐洲和議四月 
間可簽字和約成後卽與德奥開議政府已飭部籌備商約 
　　北京電　陸使電復梁士詒國院來電擬定統一鐵路辦法現尙未提出尊電所云外國願收中國各路爲共同管理此間尙無所聞如有當痛駁　（七日下午三鐘） 
　　北京電　本日特别閣議商鐵路統一案　（七日下午四鐘） 
　　北京電　新疆電日本駐迪調查 
武官要求楊督將全省戸口册 
交該員呈報日政府請示辦法院部電飭嚴拒　（七日下午四鐘） 
　　北京電　政府以陳都護兼轄外 
蒙防軍特加中將銜烏科副使 
加少將銜　（七日下午四鐘） 
　　北京電　薩鎭冰奉命赴歐列席密電林葆懌徵求提案意見並商收束第一艦隊辦法 
　　北京電　某使因京奉路軍人無照乘車與稽查洋員衝突向外交兩部提出嚴重交涉（一）懲辦滋事人員（二）撤退京奉路軍隊（三）妥訂維持路政辦法 
　　北京電　上月鹽餘已商銀團照提但爲數不及百萬自來無此短收　（七日下午三鐘） 
　　北京電　法部密呈總統認龔財長減薪爲破壞預算蔑視司法應提起公訴請明令先交懲戒　　北京電　龔財長因各方攻擊决計引退昨謁元首保張弧繼張昨晚在本宅宴全體閣員 
　　北京電　張作霖密保吳俊陞帮辦軍務將照准　（七日下午三鐘） 
　　北京電　陳貽範再請辭職閣議决簡楊晟接署　（七日下午三鐘） 
　　香港電　梧州兵士閙事案解决辦法如下（一）馬統領具書向英領事道歉並代表兵士親向領署受傷巡捕道歉（二）聚集梧州兵士於江濱向英旗行禮並由各軍官向兵士演説此次案情之重大且將行禮各節攝影製圖訂成小册俾寄交英政府梧州砲台亦須鳴禮砲二十一響（三）詳紀始末經英領事認可後送登兩粤各報（四）伍長及餘兵應治死罪但徇從英領事之請改爲最重之徒刑（五）賠償傷費萬元第二條已於三月二日正午實行　（八日下午一鐘） 
[各通信社電]  
　　北京電　聞段瑞曾告錢總理謂參戰借欵合同乃日本軍事當道與參戰處所訂不知日本曷爲以停付事宜照會政府　　（六日）　　字林報 
　　北京電　英美法公使及意國代使今日午後同至外交部贊助日政府近今表示之志願且申明希望中國勿提用參戰借欵餘剩之一千七百萬元　（七日） 
　　東京電　遞信大臣野田氏頃由漢城參與高麗前王殯禮歸來據稱漢城騷動並不重大天道敎敎長實爲主謀人業巳就逮有問氏此次騒動有無政治性質者氏不允作答按此次暴動男女學生參與者頗多現信政治與宗敎原因各居其半但無足以恐懼之重大原因　（六日） 
　　漢城電　今晨羣衆聚集王宫之前及其他大街道中領袖數人向衆演説詞甚激昻要求高麗獨立今晨有韓人三百名由平陽（譯音）抵火車站臂間各紅帶途人之加入者頗衆警察與憲兵欲驅散之衆不服乃開手槍相搏鬭被拘者百餘人警察卒於各處復占優勢　（六日） 
　　東京電　各方面傳來漢城消息迄今皆不許登載據各消息觀之高麗各處之示威乃有組織之運動志在恢復獨立自本月一日起各處幾同時實行主謀者爲天道敎與基督敎信徒平安北道沙山與三山（均譯音）之示威運動四日轉爲暴動其數逾二百人憲兵曾開槍擊之致傷者頗多憲兵隊中之某軍官受傷殞命三山之暴動者焚燬憲兵局紹慶（譯音）有警吏一員爲暴動者所擒平安南道中和地方有基督敎徒三百人携斧棒大鎌刀揮舊日高麗國旗攻擊憲兵局自本月一日至今暴動死者一人傷五人一日與五日之間尙有多處發生同様之暴動漢城示威者以學生居多漢城與平安道之學校已爲一空今除首領外且尙拘獲學生四百人　（七日） 
　　大阪電　高麗暴動詳情今始得悉韓人誤信巴黎和會已許高麗獨立故羣集宫前與法美領署前歡呼不置被拘諸人内有天道敎之首領及基督敎講道師並基督敎靑年會會員内地數鎭亦有小暴動聚衆襲擊警局某鎭警長曾被擄去各處之衝突雙方死傷頗衆高麗總督出示謂日本並未放棄對於高麗之宗主權當此國家力圖協同列强奠定世界永遠和局增進文明之際韓人與日本應相團結云云　（七日） 
　　東京電　漢城示威運動美國看護婦曾與其間之説已由當道否認　（七日） 
　　東京電　豫料中日軍事協定得中國之許可後即將宣布　（七日） 
　　東京電　主張普及選舉權之私人議案本期昨日可以提交衆議院但因未得贊助之必要人數故未提出豫料政府提出之修改選舉法議案本月八日可在衆院通過故前案縱提出亦必無效　（六日） 
　　北京電　前駐俄國代使柯柴柯夫氏當俄國在蒙古活動之際實爲外交大臣蕯沙洛夫氏之心腹兹已在倫敦病殁柯曾爲過激黨拘禁指其招引協約軍入西比利亞但被逃脫旣而哇木斯克政府邀氏襄理政務　（六日）　　以上路透電 
　　北京電　今日（七日）申時英美法意四國公使至外交部對於參戰軍及大局問題提出勸告 
　　北京電　陳樹藩魚（六日）電已將各軍撤防
錢能訓電吳佩孚謂院已行文陸軍海軍農商交通四部將歐戰後各新約業送上海和會以備酌量宣佈 
　　（以上七日） 
　　廣州電　唐繼堯以川邊鎭守使陳遐齡不能抵禦藏番率隊退走殊爲疏失請以劉成勛代陳堵剿以固邊防
譚浩明請優奬周則范　（以上五日） 
　　以上平和通信社電 
　　北京電　張瑞璣定九號入陜 
　　北京電　巴黎電中日各約定庚日（八日）正式提出並聞政府方面亦擬將各條同日在國内公布 
　　北京電　哈爾濱電美兵過哈異常安靜軍人亦文明有序 
　　北京電　劉鎭華電陜警察長張交卸請簡王樾 
　　北京電　宋聯奎轉來于右任電在陜靖國軍自東日（一號）起已停止剿匪　（以上八日） 
　　以上中華通信社電 
　　北京電　宋聯奎陳樹藩電告陜軍停戰近况并詢張瑞璣起程日期 
　　北京電　朱啓鈐電告已函商唐紹儀賡續開議錢覆電希望於三日内開會 
　　北京電　張瑞璣六日致電唐朱兩總代表朱覆到勸迅赴陜張聲言俟得唐覆立即啓行 
　　北京電　總統語人予所望於和會者速行解决有關大局各事大局定後南北人員總有一番更動不止一陳樹藩此時又何必急切 
　　北京電　英使朱爾典氏今日單獨赴外部訪陳次長詢南北和議近事陳詳告以政府對陜辦法及于右任陳樹藩接洽情形並説明中央委曲求和不至决裂 
　　北京電　四省經略使署總參謀長潘槼楹領到現欵七十萬出京 
　　北京電　財部訂奬勵經募公僨人員規則十條已呈准照行　　（以上七日） 
　　北京電　陳樹藩魚電陳述畫界意見院令先與于右任協商候張瑞璣到陜監定 
　　北京電　參陸處電張奉派得力軍隊助防黑邊一面令援陜許旅回奉以固省防 
　　香港電　粤督署參謀長改委馬濟馬未就職前聞以林虎暫署 
　　香港電　粤當道准石井兵工廠鈕督辦辭職派桂籍某軍官接充 
　　南昌電　督署得贛南電報粤屬南雄韶關一帶防線近忽增加兵力 
　　福州電　當道聞廣州有攻閩之議特令前方將領注意　（以上八日）以上中孚通訊社電 
　　東京電　本日東京朝日新聞揭載記事一則題曰對華方針之確立略謂日本政府此次對於中國提出勸告同時因欲按照預先之所聲明對於中國表明公明正大之態度起見不日由中日兩國商妥之後卽擬將中日軍事協定之正文一律發表日本政府又電訓小幡公使以不干涉中國内政爲限爲達到中國國民正當之希望起見將與以相當之援助而無所躊躇但歷來日本屢次受人非難不曰偏向南方卽曰偏向北方此種情形最爲日本之所難堪且往往因此使中國内地惹起排日運動日本所受之損害頗鉅現今日本政府因欲斷絶足以發生此種嫌疑之一切行動起見已召齋藤中將回國並將召回外間謠傳與西原借欵有關係之小林財務官以上諸事多依原首相内田外務大臣田中陸軍大臣之協議解决已於六日報告内閣會議蓋自前任内閣以來與段派間之一切關係業已掃除凈盡現任内閣成立之初所發表之對華聲明經六閱月之久至於今日始得貫澈其主張也自此以後帝國政府將無偏於南北竭力希望中國自爲主動進於和平統一之域此後帝國政府必可免受南方或北方之非難謂帝國偏向於段派之故遂至反對中國之妥協英美意法四國亦深諒帝國政府之意外間紛説英美兩國公使曾迫令小幡公使向中國提出勸告其實並無此事云　國民新聞云關於發表中日軍事協定之事一經實行則二月五日齋藤中將與徐樹錚兩人簽字之改訂軍事協約有效期間問口口（二字電文不明）之目的卽中日軍閥之計畫勢將因此完全打破云云　（七日） 
　　東京電　日本外務省發表駐華小幡公使於三月一日派船津書記官至中國外交部遵帝國政府之訓令向陳代理外交總長提出正式通告其内容與已知者相同　（七日） 
　　東京電　報知新聞云日本政府因日本雖銳意欲爲中國之和平統一有所協助而動輙惹起千涉内政之非難之聲其所得結果適與日本政府之期待相反故此際對於中國决計絶對排除高壓之態度一基於中國國民大多數之希望如中國裁撤軍隊需用鉅欵則日本將首先就商於四國銀行團努力運動軍隊善後借欵二對於撤退在華外國駐屯軍隊及廢止領事裁判之舉亦將首先爲中國盡力以期實行以上兩條爲最近日本内閣所討論之問題將爲具體的審議云　　（七日）以上東方通信社電 
　　東京電　日政府昨日閣議以此時發表中日軍事協約厥爲解各方面誤會之捷途决定正式發表之現正與中國當局商議惟中國倘不同意則日將單獨發表之　（八日） 
　　東京電　日本期米暴跌五月期者跌至三十一元左右　（八日） 
　　東京電　由原首相所主唱現在計畫中之帝國開墾會社定於十五年間開墾荒地二十五萬町步惟其特色爲不自有其開墾之地於墾荒後當即以分年償淸之法售與小農戸以圖增加自耕農戸爲社會政策之一端　（八日）以上共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
　　二十八日倫敦電　路透訪員昨由柏林發出電報謂此間逐日之經騐徒令人對於德國目下之墮落感觸日深有某客頃來此間見種種腐敗與個人貪慾之徵象有促成社會譁變之勢初爲驚駭不置繼即厭惡之柏林西端雖仍略具常象然細加察視則亦徒求浮表之華觀耳種種之物皆屬贗鼎例如各大旅館之棹布亦以紙爲代蓋原有之棹布皆經當道收用改製被褥矣貧民之狀况更覺困苦除官發區區口糧外欲得食物唯能以重價向私售者購之綜計失業者共有四十六萬五千人其中多有因久列行伍無意於工事者民間怨望日見增甚斯巴達克斯團之行動並未消滅如目下之時局任令持久則人民之心理必有傾向過激主義之勢四月至六月爲一難關協約國之管理糧食供給殊有方法鞏固守秩序之黨如是則可不必籌佔地之經費且無千涉德國内政之嫌忌 
　　二十八日巴黎電　巨哥斯拉夫代表不日將於和會提出關於意國行動之抗議
萊巴區未有消息傳 
來因邊界封鎖之故巨哥斯拉夫謂意國行動儼如敵國且千涉巨哥斯拉夫之内政
達爾瑪蒂亞之巿長三十員派代表至巴黎報告意軍所占各區公民大會之結果巨哥斯拉夫人在各區所占之多數自百分之六十至八十不等 
　　一日倫敦電
路透電社得悉齊恰斯拉夫民國連泊拉格在内將遭饑患陳宿之糧食已盡人民不能支持至下届收成泊拉格醫院中之病人多因營養不足而死嬰兒所需之牛乳大缺 
　　六日巴黎電　今日公報云高等軍事議會今日開會接受美國之建議請委員會議决列入媾和草約之條件與報告一并提出該議會於是乃討論陸海軍與天空之條件 
要聞 
[和議停頓中之北京消息]  
　　和議停頓迄今五日矣據京中昨日所聞似仍未有進步消息如下 
　　中央政聞社消息上海會議破裂之後雖經政府明令飭在陜西軍隊停戰並由參陸處另電陜西將領切實奉行但昨據滬訊謂南方代表以政府前日所頒明令語意空泛不甚滿意故對於朱總代表要求繼續開議一節尙未承諾政府又以南方代表等之通電外交團深恐引起反響前日（四日）特由院擬出長電拍致在法陸專使内中歷叙會議經過情形大致謂此次滬上開會南方力主撤裁參戰軍隊廢棄參戰借欵解除中日軍事協約並藉陜西問題要挾會議六次竟爾提出要求四十八小時答復宣言至於會議停止朱總代表不得已電請辭職中央刻已明飭陜西停戰並催促張瑞璣赴陜電令朱總代表要求繼續開議俾免牽動大局卽希將此情形轉告各國以免懷疑又聞昨日政府接李蘇督電略稱和會中止國民震動爲今之計惟有維持使和會繼續開會純職務重要未能離甯已委王副使廷楨在滬向雙方疏通總期和會不致由此停頓據政界消息東海於前夜電唐少川要求將陜事列爲第二步先行開議他事俟張瑞璣抵陜秉公查辦後再定陜西問題屆時能否更易陳樹藩必有一定辦法又聞昨日陸武鳴來電質問東海因何不撤陳樹藩甘願和議决裂務希明白答覆並謂西南民心激昻萬勿過於拂抑致使國家不可收拾等語又雲南督軍唐　賡昨來密電謂陜西停戰爲先决問題乃經全國迭次調停始獲雙方議和機會孰期陳樹藩抗不遵令攻擊郿縣三原致使和局停頓請速嚴懲陳樹藩以慰民望陜西督軍陳樹藩昨來密電略稱秦省匪患日亟曾連次電陳在案今值奉令劃界分防之際尤應先將匪患剿除乃前經職部軍官分在三原郿縣施行剿匪手續而南軍指此爲非法殊屬有碍劃界請即催促張瑞璣來陜以便將有匪地方分途調查淸晰同時于右任方面亦有電至京謂南軍在陜並未輕與北軍開戰其三原郿縣鳳翔實爲北軍强行佔據今更乘勢會師攻陷各處靖國軍請即電令張瑞璣來陜調查不難立明個中眞相云云但聞張瑞璣之意非候陜西有確實遵令停戰之回電到後决不倉卒前往故赴陜確期目下仍尙無所聞 
　　據順天時報消息政府方面昨日得確實情報陳樹藩氏與于右任氏兩者之間業經成立妥協其居中調停者係宋聯奎氏且聞該省之劃界事宜業已告竣故張瑞璣之赴陜西無再行劃界之必要當專謀該省之善後事宜張氏目下正在北京準備一切預定四五日内即可出發昨日某方面亦發表宋聯奎最近來電謂陳于近巳通使互傳意見奎（卽宋聯奎）近派三原知事高增崇前往與于右任切商據該員回稱頗爲接洽似易辦理詳細辦法尙待磋商再行呈報云云不知此訊果可靠否也 
　　南方唐總代表於和議停頓之初卽以個人名義拍電通告外交團聞三日晚續用全體代表名義致電朱爾典并轉各使大意如下自二十日開會迄今六次最要問題爲陜事與國防軍兩層北方不照五欵陽和陰戰在陜進攻不已致南軍根據地受危不得已提出四十八小時之哀的美敦書迄未得滿意答復次則國防軍應隨歐戰告終今則不然再次則中日協約未將附件交會綜上各層非根本解决不能言和非排除障礙不能從根本解决陜事與國防軍實爲二大障礙和議已因此中止矣夙仰貴公使眷念中邦敬懇在此危急之秋俯加指示并勸導爲荷云云 
　　中美通信社消息日昨英公使朱爾典往謁徐總統對於南北和議略致勸告徐問曰君此來係代表貴國政府之意來勸告乎抑係個人私譚乎朱微笑應曰我們大家都是老朋友所以特來譚譚於是徐告之曰外間説政府無誠意言和實則政府具有苦心試看南方代表中尙有軍人列席惟北方代表則無軍人可見南方之摀亂也陜西戰事已去電責其停戰并催張瑞璣日内啓程赴陜實行兩方劃界不久自可平定至於參戰處本爲歐戰而設一俟歐洲和約簽字該處卽可取消而所有軍隊歸之陸軍部或裁或否將來自有辦法朱曰吾輩外人并非干涉内政不過希望和平耳譚至一時之久而回又據新聞編譯社消息駐京英國公使朱爾典君前日下午四時進謁東海東海先謂若以私人資格言則吾輩爲年齡相若之老友甚願長談以交換意見若因正式外交事宜則須請赴外交部云云英公使乃亦聲述係以私人資格請見其時陜西停戰明令巳頒故英使述唐氏函中意見外對於陜事並無他種表示東海乃與暢談謂余所最注重者爲制憲與裁兵兩大問題頗望各代表之能早日提議解决至於陜西局部之事政府旣三令五申陳督等亦迭次報告遵令辦理想不至有何問題發生英使聞言惟謂甚望中國時局能於世界和平會議未了以前得完全解决最後又提及參戰軍事英公使述其意見東海對此尙無具體表示又聞昨日（五日）下午駐京法國公使柏卜君亦以私人資格晉謁東海就和局有所詢問並略述柏君個人對於和局前途進行之希望其談話詳細情形尙未明瞭 
　　北京通信社消息外交團將因上海和議停頓陜戰尙無辦法南北猶未妥洽各節將於日内會議提出勸告勸告内容並非有涉及政治範圍之千涉其眞諦乃因如和議不成戰端再見則外國將重受經濟商業上之戰爭影響且中國如再有戰事在歐洲和議席上亦恐不免與列國間發生問題之問題云云目下正在動議將來提出當必以此立言 
　　共同通信社消息日前來自奉省之軍隊陸續向保定輸送此項軍隊開往陜西者抑開往他方者雖莫由判明然當此南北和議進行之際此等事實殊堪注目再某方面最近似又密電陳督軍有所指示目下日本之對華政策巳變然上海會議停頓時局暗澹之際正多憂患之發生也該社又云邇來喧傳督軍團又將發現以便左右議和頃據政界中最確消息此説實屬有因蓋上海和平會議决裂北方由某氏發起聯合京外某某督軍擬作和議後盾刻已着手聯絡以備待機暴發此等消息確否雖未可知然頗有注意之價值也 
[關於陜西問題之外訊]  
　　字林報載投函云頃接陜西二月二十六日所發之函數通皆謂陜西境内甚爲紛亂居民受苦不堪言喻目下之窘困北軍司令須負完全責任　中央政府雖有停戰命令而北軍進通南軍視前更力也北軍司令之違背總統命令破壞和會約言决非出於自主自必由北京有勢力之員暗中授意所致據確實消息陜西人民極願内戰早日終止且言欲達此目的非去陳樹藩不可陳氏不勝厥職早一日去之則人民得早安寗一日時至今日協約國公使豈猶不能取切實之行動要求段祺瑞徐樹錚即行引退乎段徐朝去和局可以夕成而徐總統亦可展其經濟使全國入於和平時代鞏固内力以求國運之進步惜日本偉大之勢力不能使此舉得底於成耳而吾人尤爲驚駭不置者星期四日貴報所載北京電曰（日使小幡君謂參戰借欵合同簽字後日洋二千萬元已全數交付中國但由朝鮮銀行收存此爲商業性質之事務日政府爲商律所束縛故不能飭令銀行止付此欵惟日政府鑒於全國之利益希望中國於南北未融洽以前不提取此欵觀於小幡君之言供給軍火與借欵二事日本已表示暫停進行之意思但無廢除之意日本未出其扶助北京政府之手段但以重擔加諸中國故北京政府之地位今愈困難）云云此種舉動實足喪失信用此其隱衷人人可以窺見假令日本果具誠意則應取銷此項不道德之合同蓋訂結合同之本意實在破壞公正和局之成功維持中國軍閥之勢力而使此輩得賡續行其病民之治制也由此觀之中國軍閥與日本當局必訂有一種密約情勢顯露决非巧詞所能掩飾者也故今非取銷此種密約和局難望告成今爲日本思之宜順世界潮流立即廢棄此種暖昩之勾當取銷在巴黎和會所不敢承認之政策徒遣高貴之代表挾甘詞以動人無濟於事也總之和局之成端賴下列三事（一）撤除陳樹藩（二）罷用段祺瑞徐樹錚（三）日本之誠摰政策雖然言之實易行之維艱故美英法三國公使必須施用勢力始克有濟或施於北京或施於巴黎無不可也大陸報三日北京通訊云據極可恃方面消息陳樹藩之代表邵某寓京多日已於本月一日下午十時五十六分乘京漢鐵路火車出京携有子彈六十萬發此項子彈乃前存於東直門附近之某軍庫者按一月之前段祺瑞曾通告政府謂東直門軍庫存積軍火已無隙地故彼已將大批子彈解往保定附近三家店國防軍所駐之處一面命陳樹藩派員至三家店領之且以同式命令予劉存厚鍾體道並許每人月支軍餉三十萬元現信其他段系軍人亦照此辦法領餉且源源在三家店提取各種軍火夫此項餉銀何從得諸乎現疑乃取諸參戰借欵續交之一千七百萬元蓋此欵已由日本交出名爲存於朝鮮銀行而參戰處之主事者固可隨時取用由該銀行京津之經理付充軍餉也 
[中東路問題之現在]  
　　處置中俄鐵道問題在威埠會議解决屢誌前報聞我國對於此項問題之主張以依照中俄條約所規定我國應有之權利爲至小限度故對於中東鐵道不能與西比利亞鐵道同一辦理關於此點已經府院一再會議决定向協約國委員會要求將中東路劃出西比利亞路外另訂辦法 
　　據日人消息共同管理西伯利亞鐵路之細目關係各國應開會議决定此項會議已於昨日在海參威開會討論一切又據亞細亞通訊社四日哈爾濱消息協約國各委員已在海參威開會中國委員劉鏡人提出中國要求在滿西界内擔任警備責任案會長莫理司氏已應允與各國委員討論該案詹天佑前赴海參威參與會議頃已經過哈埠聞日本亦已派前駐華公使林權助爲高等委員赴威參與會議 
[農商政聞之鱗爪【靜觀】]  
　　德僑在我國任實業上之職務者以國際關係須照章放逐而在各公司工廠銀行等則以營業所關多紛紛呈請農商部酌予變通認爲例外免隨普通德僑一律放遣如朝陽煤鑛公司之勃瀾德長興煤鑛公司之庫賖爾漢口商業銀行之羅實誠江蘇廣勤胰皂廠之麥克司大都擬具理由先後經農部咨請内務部核議頃由内部函復謂所有各公司等僱用之德僑應一律放遣所請免遣各節碍難照准 
　　農商部前派王施丁馮四君赴歐考察實業聞已行抵巴黎頃因江蘇實業廳擬派技術員李某前往日本考察戰後經濟現况田總長特加委任令一道飭其以調查所得詳悉報部昨已致電章仲和公使請其於該員到東後妥爲指示 
　　江浙皖絲業總公所推定朱英爲赴歐絲業代表現有公文一件呈請農商部轉咨外交部電飭遵照聞朱氏現在義大利充中華駐義公使館職員前曾由農商部委任暫充萬國農會常駐委員對於絲棉茶各業平昔頗有研究兹由各絲商推任斯役必能不負委託也政府以烟酒專賣所得之利益押借外債前有斯議猶未實行但風聲一播全國譁駭日前上海烟酒聯合會有電達農商部請政府取消烟酒借欵措詞沈痛已由農部抄錄原電函請烟酒公賣督辦張小松核復 
　　山西省長擬在晋南一帶興辦蠶桑特派委員數人前赴浙江購辦桑秧以備回省試種有電達農商部請轉咨財政部稅務處通飭各關免稅放行 
　　農商部前曾規定設立糖業試騐場二所一在江西吉安縣大洲地方委任龍鍾洢爲籌辦員一在福建閩侯縣甘蔗郷地方委任陸安爲籌辦員陸氏爲農商部技正昔年留學法京專修實用化學曾在彼處各大製糖場實習數載平昔在部頗研究糖業並有種種著述惟以閩省地方不靖一時尙難開辦至江西吉安之糖場經龍氏積極籌備早有頭緒前日已遷入第一號房舍辦公業有公文呈報田總長並備呈計畫書多種 
農商部農林司製定中國農産物數量表數紙函送意大利京城交由萬國農會中國駐會委員王曾思屬其就所印交該會以便表章中國國力且資研究 
　　農商部組織鑛法研究會前已委定委員多人現又由田總長委任本部次長江競庵爲委員會會長已由該會擬具規則不日即可開始集會並由田總長咨行各省區長官令行各省實業廳長徵集關於鑛法鑛稅等意見以便交由該會詳細討論 
　　近來農商部關於鑛務日益增多請採鐵鑛者尤夥商人宋賓玉請採山東歷城五頂帽嶺山硯池山等鐵鑛昨已遵章呈請農部核辦又鑛商郭聖先請採直隸臨榆縣戴家莊鐵鑛農部特派技正虞某前往調查聞該處鐵鑛産額頗豐惟鑛區不免有他項糾葛 
　　趙爾巽等發起組織山東鑛務公司現聞已籌集資本數百萬其投資之戸大率爲前淸顯宦而宦嚢素封者前日已繕具章程呈請農商部核准立案註册 
　　井陘鑛務局因需用鋼繩内地一時無從購辦特由邢總辦電請農商部向開灤鑛局商借已由田總長飭司照辦並電復邢氏矣 
　　奉天商人李潤身與日商守田辰得合資開辦錦西縣西河金溝煤鑛曾將雙方所結契約二十條曁公司章程規則圖表等檢呈奉天財政廳請照章呈部核辦現由農商部鑛政司詳加審查認爲尙無流弊應予核准已指令該廳轉飭該商遵照 
　　本溪湖煤鑛公司原係中日合辦鑛業之一近來該公司擬將原訂章程修改經農商部審核認爲修正各條毫無理由業經咨行奉天省長轉飭遵照 
京兆昌平縣後溝等處發見重晶石鑛現由商人關翼之呈請農商部給照試探已奉批照准 
　　張庫汽車公司前次擬具章程呈請農商部發照當經工商司審核以所擬章程尙未妥洽摘出各條飭令改正頃由該公司遵照所指各條逐一修改呈部請核留日學生王長春發明某項工藝品由敎育部咨請農商部給予專賣以資提倡經農商部咨復謂須先將物品呈部考騐如確係合格即照章給予專賣權 
　　爪哇舉辦萬國茶業會議展期至一千九百二十一年春間舉行現由農商部咨行各省轉知各茶商籌備 
[審訂鐵路法規會開會（三）]  
　　昨日（五日）上午十時交通部審訂鐵路法規會假鐵 
路協會繼續開討論大會會員到者五十餘人首由主席關賡麟宣告繼續討論號誌規程草案自第十四條起運轉股主任會員韋以黻報告調查本國各路與歐洲各國鐵路遠距號誌與進站號誌相距尺數與建設股主任會員華南圭互有討論旋經主席將遠距號誌應在進站號誌五百公尺以外及在一千公尺外司機即可瞭見兩事仍照原文分兩次付表决均經多數贊成通過會員唐士淸復主張將遠距號誌横橛中心加一白線以便不至與進站號誌相混經衆贊成照加其餘各條均逐一宣讀討論修正第十七條經會員凌鴻勲提議轉轍號誌圖上應加一燈第二十九條及三十條音晌號誌唐會員主張應以機車爲本位將機車前進及牽引等字樣併改爲前進機車後退及推送等字樣併改爲後退以歸一律第三十一條晌燉號誌唐會員主張將放置晌燉地點之遠近規定經衆贊成並由主席聲明晌燩地點應加在第三十三條内議至此時已午後一時遂宣告散會次日續議 
[財政部催募八年公債]  
　　財政部計劃中之八年公債雖經各方面反對而龔心湛則持之甚堅近日已連電各省區敦促籌募原電如下（其一）各省督軍都統省長財政廳長自軍興以來政局靡定出欵驟增中央每月不敷軍政各費約在千餘萬元而每月應還債欵多則千餘萬少則三四百萬及各省要求接濟之欵尙不在内羅掘無術應付俱窮兹當　局粗成一切應行結束事項需欵更鉅自非依據民國二年辦法續訂善後借欵不足以資應付惟國際情形迥非昔比借欵何時成立殊難預定現在能早籌一分之欵即早輕一分之痛苦兹不得已募集短期公債四千萬元所有條例已奉大總統公布大致如下一年息七釐二期限五年第一年付息第二年起每年抽籖還本兩次三折扣九三四以鹽餘爲擔保兹事體大端賴羣策羣力一致進行方能有效執事熱誠素著務望轉飭所屬廣爲勸募並將尊處認募欵數先行酌定電部彙核除條例章程另行封寄外特先電達切盼惠復財政部敬（其二）各省督軍都統省長財政廳長鑒八年公債事敬電計達此項公債現定三月一日開募第一期利息按月預付在三月底以前交欵者按六個月計息預付四月底以前交欵者按五個月計息預付其餘類推募債經手費分認募包募兩種認募分爲五萬元以上十萬元以上二十萬元以上四十萬元以上六十萬元以上五級其經手費自三釐起每級遞加五毫包募分級與認募同惟經手費自四釐起每級遞加五毫所有債票現已趕印尊處所收債欵即照三四五各年公債成案先由財政廳塡具實收俟該項債欵解京本部即如數照發正式債票合先電達並希轉飭遵辦財政部有 
[京華短簡]  
　　日來巴黎和會對於外海通商自由問題進行甚速聞日昨駐英武官陳紹寛關於此事又有要函到京徵詢當局意見此事與中國至有關係應否派員赴法會議政府正在審議中 
　　國防軍訓練處刻擬設立八大敎練所（一）軍醫（二）衞生（三）野砲（四）軍械（五）軍學（六）軍需（七）警察（八）軍樂其設立地點即在南苑北苑等處 
　　政府因西北邊防吃緊現擬有組織西北邊防軍之計劃擇定於内城北兵馬司前京師警察廳故址先設西北軍籌備處刻正與各要人商洽進行辦法 
　　龔財政長近日向津埠日商及美商合借現欵五百萬元已經成立即日交欵據聞並無抵押品以半年爲歸還之期利息七釐 
　　美國銀行團總代表阿卜脫已抵北京擬日内晋謁府院當局與財政總長述明來華投資之意但阿氏嘗言彼之投資確係友助之好意在南北未統一以前决不濫予借出 
　　閩省淸郷督辦薩鎭冰到京後前日晚間即赴公府至六時始行傳見東海所詢薩督辦者（一）爲閩省剿匪及淸郷情形（一）爲閩省南軍劃界及軍政府最近消息最後談及此次派往赴歐之事討論約至八點鐘始行辭出昨日薩督辦又分訪海陸軍各當局接洽一切軍界消息前次奉派入閩之王永泉一旅現已改爲混成旅所應補充之馬砲輜重及機關槍各營連經政府核准即在北省招募該旅此時尙無撤回之訊 
[熊錦帆請停鄂借蘆鹽]  
　　上年王鄂督以川鹽運鄂鹽商與民食兩均不便徒資敵以厚利電請政府准予停運川鹽川鹽川人對此頗多爭議其後相遞變遷至最近鄂督又借運蘆鹽川商尤抱不平熊克武日前已電政府抗議昨又有東電至京其原文云北京徐菊入先生錢幹臣先生財政部鈞鹽前據駐京四川鹽業代表梁叔子等電稱鄂督王占元借蘆鹽四十萬擔以重價勒令川商承領並將川蘆定爲輪銷請速電阻等語當經克武於元日電懇即飭鄂督停借蘆鹽以維川岸旋得效日院電巳令財政部查核辦理等由兹據富榮廠劉天興等復以鄂督借銷蘆引電請維持又稱向藩在部署朦請鹽署已咨商總所有意恢復專賣請速電達勿受向藩所朦等語查前運鹽公司專商專岸試辦一年不惟抑商病民且復欠稅短銷爲數甚鉅事實具在無可諱言洋員丁恩建議取消嗣經部署議决取消公司專賣制度一律改爲專商仍按分廠分岸舊章按運何岸以配何廠之鹽各按現行稅率納課溯自改革以來稅收較旺向藩朦請專岸專商實屬自私自利懇飭部署母爲所朦俾免紛更請查照元電迅飭鄂督停借蘆鹽川民幸甚臨電迫切佇候裁覆熊克武楊庶堪叩東印 
[川軍收束之先聲]  
　　川督熊克武現因和議將成特召集高級軍官會議以謀收束軍事新津四師長劉禹九向能代表舊川軍之意見先於本月十二日召集全師旅團長至津開會徵求意見以便入省後有所陳述旅長張成孝陳國棟團長劉國孝龔襄湯化培羅金元宿靖南楊驍騎營長范嘉材韓森鵬陳毓嵩等均與會議是日仍假師部左側十三團團部爲會議所聞所議大致一爲川軍編制之研究一爲川軍分防問題一爲該師防區應行准備及内部應行整理事宜其編制研究之結果不可得聞至分防問題多數主張以川東川北爲重要區域川東如渝夔萬宜駐重兵川北如昭廣等處駐兵應在一旅以上西南爲防夷計畫駐兵宜在一師以上成都爲省會要區亦須駐一師兵力云云其防區準備事件係以甯雅所屬出産富饒宜考查實業整理交通掃除障碍維持商務及五金煤鑛之開採均須次第設施駐兵防衞此外若内部整理事件内容分十六項（一）宜淸權限（一）宜畫職守（一）旅團營中之副官軍需書記等之圖戳須取銷處字以重瞻視（一）全師敎育劃一之計畫（一）全師表册簿記劃一之規定（一）各級准假權限之規定（一）敬禮之劃一（一）行李箱之規定（一）安插傷兵之辦法（一）對於逃亡懲罰之規定（一）夫役服裝之規定（一）添設中醫籌開醫藥所之辦法（一）營長以上人員新委就職後須分别呈咨本師各機關函知防區各知事徵收局（一）軍人勿千涉行政并當切實保護遇事須和衷共濟（一）新委人員奉到委狀後卽謁見直轄各級長官以明屬而崇體制此外尙議及該師用人標準（一）本師各旅團營有隨同日久勞績卓著者宜儘先錄用（二）以學識優長品行端正經騐宏富歷充軍職人員分别器使（三）按右列標準用人不分派别界限 
　　順慶援鄂一路石總司令靑陽能代表新川軍之意見亦於本月九日召集在順軍官在總司令部開軍事會議是日與會人員主席爲石總司令靑陽其餘列席者爲淸郷總司令宋輯先第一旅旅長鄭英第一團團長王稱奇第五團團長蕭麟第六團團長陳鴻圖伍秘書長非伯袁軍需長覲光余軍法長聖達朱副官長品三陳參議官厚三及各營營長等主席報告云本軍今日會議第一力謀精神集合第二認眞切實整頓第三維持永久第四選擇代理人員諸君計畫週詳熱心素著諒必有以敎之朱總司令云精神集合一語成爲普通名詞大半言行相違有名無實如欲精神貫注實行集合第一犧牲意見第二犧牲權利然後相親相愛共謀公益否則貌合神離又奚足取整頓一層似覺漸有進步苟能一心一意認眞進行自可蒸蒸日上至於維持本軍固吾輩應有責任然欲期於永久非速宣佈第三師不可理由有四（一）名義上之研究招討軍曁援陜軍名義乃暫時名目非永久名目（二）統系上之關係暫時名目統系無定非歸劃一難期一致（三）防地上 
之主張若何區分若何防守計劃周到始能一定暫時名目難以措手（四）財政上之問題軍餉一層關係重要非經正式編制難以預算以上各節均爲宣佈之理由云云會議畢後石君乃同全體軍官撮影而散 
 
 
 

Page 7

 
 
[關於中日交涉之湘訊]  
　　湘南各屬交通梗阻故巴黎和會中之中日交涉近始聞知各界紳民對此頗爲憤慨聯合各團體公電省城各機關請轉電政府嚴詞拒絶並通電南北勿稍退讓兹將兩電照錄如次（一）湘南各屬敎育會商會致省敎 
育會曁總商會電云自歐戰告終和議開始國於地球胥躋平等邇者顧王兩公使在巴黎提議退還靑島宣布中日密約日人無理千涉我國靦顔媚外之徒乘機利用快一已之私甘作虎倀此等行爲殊堪髮指務懇偕愛國諸君子迅予維持一方通電各友邦主張公論一方電告政府堅詞拒絶勿爲一二宵小所弄喪失主權存滅死生在此一舉臨電不勝迫切待命之至（二）寳 
永郴桂各屬紳民通電南北各當道云據路透電報稱日本干涉我代表在巴黎會議獨立發言又不許我發表中日密約如中國政府同意則七年九月參戰借欵二千萬元中未付之千七百萬元可以照付否則將索還已付之三百萬元等語竊維國有生命是曰主權對外獨立發言即此種權漸漸實現我國雖弱此權夙爲友邦絶對承認日本爲友邦之一决無可以否認之理由邇來國内多故國會不能行使職權致有政界之一部份人與外人結約借欵之事雖不免違反法律而一時無可如何今對内旣棄戰言和自當徐謀救濟况參戰之事實旣不存在即軍事借欵密約即已失其前提即此項條約當然不能繼續自當於統一後由政府與國民協力籌償此三百萬元毁棄該約以免後患至巴黎會議我代表旣經友邦之承認自應獨立發言我國民未自毁其人格即人格卓然存在公等或領袖北方或主持南服此等對外問題爲國家全體死生利害之關係無絲毫扶持意見之餘地萬乞一致主張勿爲一時之外力所牽動千秋萬歲之民國國民實利賴之 
[紀粤路創辦人之談話會]  
　　香港某報云自軍政府交通部發出不准粤路創辦人千預路事及限期三十日内選舉等訓令（令文已錄昨報）後總商會各善堂院連日有人到粤路公司調查前年提議包辦全案并將當時北京交通部核准備案之電令抄出（該電文云粤路董事局曁股東鄭官應等佳電悉應准備案候呈到再行核辦交通部條印）蓋當時由股東會議决包辦乃用臨時主席鄭官應葉恩名義領銜電部者也聞前日有商董善董多人及股東某某等數人開一談話會某商董謂軍部不准創辦人千預路事今次布告定期五月二十號集會不過以當日會議無結果故要再開會議仍係由股東大衆解决此乃創辦人出而建議維持俾得徵集眞正股東公意决定何能指爲于預若不准創辦人千預不知還准股東過問否路公司定名商辦今軍部如此辦法何不由軍部再下一訓令立將商辦二字除去改爲部辦廣東粤漢鐵路總公司較爲簡易直捷某善董謂軍部訓令以取舉手方式表决議案爲不合現在布告下次集會正係騐票入座按照表决權多少决定但軍部謂彼有六十餘萬股不必騐票强令公司將此項選舉股權票交出此事大要研究查股東對於公司之得以行使表决及選舉權以有無股票爲憑今軍府交通部所指之六十餘萬股其股票存在北京交通部中當然以北京之交通部方　稱爲股東主體今軍政府交通部旣未承股東主體將股票移交更未得其允許安能派出股東代表耶某股東謂軍部打消包辦限期催迫改選其用意即欲借用此種股權選舉二三彼派人將全路納入彼派範圍中但此時改期集議廣告已發出且已函布各股東萬無收回之理如將來軍部不承認聽其派軍警到場驅逐股東可也云云以後續有討論旋决令將前准包辦備案之部電及各要件印刷郵付港滬津漢及南洋金山各大埠股東查照并催促派人携票到場議决選舉乃散會 
[厦門船塢收回商辦問題]  
　　厦門舊路頭有船塢一所創自淸之咸豐間但規模並不宏大僅能修理中號火輪而已經理技師均爲英人其資本則中國商人亦有股分在内所謂中外合辦之性質也第因規模過於狹小而厦埠出入輪船又寥寥無幾卽有損壞亦多駛往福州馬江船政局修理或駛往香港修理是故厦門船塢每年所修整船隻亦屬無多年中不特無利可圖甚有幾難維持之概該塢主持之人以歷年損失不堪决意將船塢出賣乃此風聲一出遂有台灣富紳辜　榮氏擬即收買承辦派人向該船塢接洽調查塢内機器及舊鐵約值二十六萬元該塢要求四十萬元以此未成乃其時忽又有風説謂某外人將收買該船塢作爲軍港根據地者於是厦門官場及商人皆急爲收回之計前道尹汪守珍亦有條陳主張收買後遂以四十萬元之價收回官辦此即去冬事也現聞厦門當道以該船塢非加振刷擴張實難期其發達但值此國庫空虚時代政府安有此大宗欵項整理此船塢因此乃有官商合辦之機聞厦當道意擬令官商各出資二十萬元由商會爲之接洽已成事實現船塢内技師仍請英人由商股派人經理其事官場則派人爲之監督以策進行惟近聞商會經理黃世金之意見以官商合辦事權不能統一恐前途不無阻礙爰提倡該船塢全權歸商承辦之説現正磋商中未稔果能成就否 
[贛省會與九江鐵礦]  
　　江西省議會議員陳祖怡黃爲柏二氏因九江城門鐵礦事於今日（三日）午後三時議會散後（仍因人數不足散會）偕赴議長室要求龍氏對於鐵礦一案應速拍電反對並陳述個中利害謂外間風傳九江李某將借外力串通長官及農商部於該處創設公司若不急起直追轉瞬成爲事實則噬臍莫及云云胡廷鑾謂此項問題關係江西土地權本會反對乃應盡之天職惟目今本會内部組織尙未完善對於此種重大案件雖不能即日提交大會核議而事勢所迫自應變通辦理鄙意主張速開臨時特别大會籌議反對方法陳祖怡云鄙人本擬今日於會場臨時動議嗣以出席人數不足法定未使提議遂自撰擬電稿兩通一致農商部呈請維持該礦主權一致旅京江西同鄉向部力爭惟署銜須以省議會名義始能發生效力爰擬要求開特别會將此電文通過即行拍發以資補救次黃爲柏又痛詈贛官紳語極憤激龍議長對陳黃意見頗爲贊同當即條諭秘書處印發明日（四日）午前十一時開特别談話會討論九江城門鐵礦問題之通告此議會主張反對潯鐵礦之情形也兹將陳祖怡擬致農商部電錄下　北京農商部鈞鑒九江城門鐵礦於民國二年由江西實業司撥欵購回有案可查礦係省有私人何能開採近報載有人組織公司不但蔑視省權且恐勾結外股斷送利源事關全省礦權應請大部維持如有朦請開採者立予批駁以重礦産而維省權省議會叩 
[九江近事]  
　　本省敵僑原限一號抵埠嗣因人數過衆一時難於到齊改限於六號齊集所有行李已於三號運到 
　　省立第六師範學校去歲開辦初因無相當校址只得租賃民房現因光線不合特勘定府文廟爲校址惟該廟駐有軍隊該校長黃昌樞爰於前日偕敎育會長馬祖楨往謁吳帮辦請將軍隊騰出聞吳氏已准如所請贛西鎭守使方本仁前日由省來潯本城文武各官均率隊至車站迎迓並設宴爲之洗塵方氏旋於次日乘輪往寗聞與李督有所接洽 
　　駐潯安武軍兵站司令陶鎔現因該軍運輸完竣擬卽日返皖地方各公團擬贈金銀質紀念等件以表歌頌九江總商會連日爲會長問題開會討論數次意見頗不一致至今尙未産出刻已改定六號投票 
[寗省興辦汽車公司問題]  
　　自寗省興辦汽車公司省長諮詢案到蘇議會後遂成爲兩派爭執之一問題兹錄各議員之意見書如左榮議員棣輝意見書云寗省鐵路之腐敗久爲乘客所詬病事實昭然無可諱飾汽車公司如果成立其願購票乘車者當莫不舍鐵路而就汽車以遂其交通便利之願欲此可斷言者將來必致寗省鐵路之搭客除有數貧民小工外餘皆爲無票乘車之人其收入之微自在意中日久必難支持勢必出於自然廢置之一途是則汽車公司之設立不可謂無妨於鐵路之營業然徒以一陳腐不適於用之寗省鐵路故而阻遏便利交通新事業之發生此種姑息政策殊非所以力求進化之道愚見以爲宜乘此時機下斬釘截鐵之手求根本解决之方逕行廢止寗省鐵路由官商合資改辦寗省電車以利交通而奠永基似較有益蓋鐵路本適用於長距難與夫貨物運輸繁盛之地在寗省無貨物可供運輸而營此笨重之鐵路在當初本屬一時之失計今車頭等旣不堪使用亦大可不必再行添置查國内需用此項短距離鐵道之處亦甚多一經宣示召買必有集合公司起而應之者儘可視出價之大小以爲取舍之標準一方面籌備建設電車經此轉移則垂廢之路又得收回成本若千而新建電車亦不患無資以抵償若由官商合辦則紳商樂於投資交通事業者亦庶幾容納有所矣此種根本計畫却須具有决心及毅力者乃能行之若以憚煩而不爲則是習於苟安固不足與語乎此也 
　　徐議員堃錫意見書云竊以寗垣之大戸口之繁閥闢街道行人衆多創一汽車營業以補各種代步之不足自表面觀之未嘗非利人利己之舉而核其實在斷不能行者厥有六端查南京官街自明都遷燕經數百年來民家之侵佔寛處不過丈餘窄處甚至未能盈丈馬車人力車絡繹不絶已爲徒行者之妨碍此不能行者一也查軍民兩長官出乘汽車歲無多次且有崗位指揮其間儼同警蹕省中各界尙以此爲詬病此不能行者二也查下關雖有汽車數輛偶爾來城經過路綫地曠人稀而發生危險不一而足警案可稽寗紳以人命之關係正擬公呈省署停行閙熱巿面此其不能行者三也查南京自仇紳管理路政後全城路綫貫通人力車極端發達苦人靠此苦力生活者殆近萬人汽車暢行伊等生機半絶卽無他患亦甚可憫此其不能行者四也查此項營業寗商早經有人議辦因格於衆議而作罷論詎寗人不能自辦反使越爼者之代謀有是理乎此其不能行者五也且我最親善之議長議員所處之地位與所負之責任當爲全省興利計不當爲個人興利計况爲個人之小利而爲地方之大害乎此其不能行者六也總此六不能行之理由請求諸君子函達省長撤回此案抑或置之高閣以無形取消爲最妥辦法本席對於城中誼關桑梓責言曡至有不得不爲諸君子告者如視爲逆耳主張進行不但本城紳商提起行政訴訟苦力車夫亦必釀成武力風潮竊爲諸君子所不取也 
　　朱議員積祺提案云金陵城垣地屬省會戸口旣密街衢不寛頃閱彙刋載有本會副議長鮑貴藻等集合多人組織汽車公司擬於城内各地駛行藉以專利呈經省署咨交本會核議查金陵城垣地方非可與滬上比試就其弊害言之厥有數端省垣城南一帶街道甚狹自置汽車偶一乘坐尙有撞傷人民危及性命者若經開設公司往來駛行絡繹不絶一至人烟稠密街巿擁擠之處斷難免損及生命之虞此其不可行者一也金陵五方雜處勞力尤多以拉人力車資生者就月繳車捐核計約在萬人之譜若汽車通行勢必侵奪彼等利益以此等勞力之人與之爭利而使頓失生機似非仁人所忍出鮑紳原呈謂可輔東洋車馬車之不足而究其弊之所至適得其反此其不可行者二也江寗火車資本耗費數十萬金在開辦之初原期日漸發達即使機車損壞經修理之後仍可開駛雙班每開一次約計三十分鐘事勢上旣極便利即無供求不應之慮目前暫開單班乃偶然爾若設汽車公司則以數萬元之資本妨碍數十萬省辦鐵路之營業重個人之利權減公家之收入輕重未免倒置此其不可行者三也汽車一業與馬車東洋車相等非特制藝術可言在法律上無許予專利之理然鮑紳必請禁止續辦者其意固在專利而其用心則以爲此等事業爲省會副議長創立即可不妨專利而其餘覬利商民即不准接踵而起殊不思以議長之身分而爲車業之壟斷即使官廳强爲批准何足以杜車業之口而服勞働人民之心勢必援例要求擾亂巿面此其不可行者四也積祺深知鮑君道德高尙聲望素孚乃竟創此病民之舉殊出意料之外竊爲鮑君不取也 
　　鮑議員貴藻聲明與金陵汽車股份有限公司脫離關係函云敬啓者金陵汽車股分有限公司一案日前已經函達省公署聲明此後該公司中一切事務貴藻皆不預聞理合抄錄原函送呈議會以便存核原函如下敬啓者前呈創辦金陵汽車公司一案荷蒙鈞示咨詢省議會等因竊思此案由同人組織當時爲便利交通起見貴藻由同人公推具呈列首繼思於商業上智識毫無此事關係營業尤需經騐現已由原呈發起諸人另行組織以後該公司中一切事務貴藻概不預聞爲此聲明脫離關係敬乞鑒核無任盼禱藉頌公綏 
[南京快信]  
　　第七十四旅旅長陳調元電軍署云徐樹錚六日到徐七日來蚌聞運動督軍團預備陜事决裂後軍事計畫不久將在蚌埠會議 
　　倪嗣冲派龔燮周赴滬偵查南北和議逐日電蚌報告湖北會館李相府太平巷南北各代表公寓藝家橋太倉國和平聯合會和平期成會公庽現已一律撤消所有一切應用器具李督已派員騐收保存 
　　李督昨電滬促張紹曾來寗商陜事又派李廷玉赴滬北政府電促李督赴滬疏通和議李督以病未愈謝絶省議會昨日開第三次大會議員到八十四人有人請先選各股審查員遂决定用互選投票法投畢時間已晚遂未開議 
　　聞省議會對於金陵汽車公司多數反對將由審查會擬具理由再經大會否决　　省議員朱祥紱以縣視學經費不得在地方稅項下支給旣經議决公布何以各縣迄未遵行特此提出質問書由會咨請省署於三日内答復以釋羣疑 
　　敎育部派沈彭年張謹才赴滬改組同濟學校 
　　齊省長因八年公債及部令減發軍政各費案昨日下午過軍署與李督磋商辦法 
　　蘇魯運河會議已散會蘇紳段書雲黃以霖馬士杰沈佺等昨日均已各回原籍 
　　昨晚一時此間大雨冰雹 
[杭州快信]  
　　杭地檢廳今午在龍翔橋隙地焚燬烟土省署派司法秘書黃恩緒警廳派消防科長李蔭梧到場監視 
　　紹縣籌設地方審檢廳確定五月一號成立高等審檢兩廳昨巳派員赴縣會勘屋址 
　　紹興肥料公司激成罷巿風潮經第六團長盛開第勸諭照常開巿該縣王知事已將敎唆犯阮衡拘案押辦該公司亦無形打銷原設公坑責任坊董經管未周之處限日一律補設 
　　嘉興億昌錢莊東李蟾仙上年因虧短巨欵經債權人在滬訴追李避不投訊缺席判决現張知事照滬地官廳來咨將所有財産實行查封備抵 
　　新任遂安顧知事到任已將兩月屢經舊任陳宗元催算交代并呈准派建德知事張良楷監盤詎顧藉口查算未淸不允會算昨晨已呈報財廳核示 
　　律師公會前日開評議會（善交會假座開會係外間傳訛）議决事項（一）各縣知事執行案件每不終了公呈法部取締（二）月刋報告增加譯叢專譯日本關於司法文件明日（九號）開春季大會選舉會長評議員晚間舉行滿五年以上律師（共二十六人）會讌西湖工程局坐辦曹元鼎辭去兼職後省署初擬委某科長接替現某辭不願就已奉令將坐辦名目取銷由警務處長（兼該局總辦）完全負 
地方通信 
[蘇州]  
　　取締水爐茶館 蘇城警察廳崔怡庭廳是近通令各區署 
略謂本廳迭經取締茶館水灶等飭令用船裝運城外寛闊河水煮沸售賣以重飲料在案查近日各茶灶所售茶水多不淸　甚至私挑城内河水且有并不燒開似此情形實屬　背定　　行令仰各該署轉飭各分所一體查察如果再有暗攙城内污水及不燒開而售者立即拘送罰辦 
　　催解苗圃經費　蘇常道尹近訓令所屬各縣知事略謂案查道立苗圃經費前經呈奉省署核准每年每縣於縣附稅項下提解二百元業據該縣呈解至七年分止在案所有八年分應解經費自應照案解繳合行令仰該知事將前項經費迅即如數呈解來道 
　　保存漢代古墓　　門外山塘白姆橋弄薛家灣後漢代破虜將軍孫策之墳墓形勢高大面積廣闊曾由孫氏後裔建立家庵一所於西側洪楊之役變爲荒土而將軍古墓尙巍然存在不料近由該處前經造陳錫學新經造翁文售私將墳地出租以致墳墓四週剷成平地墳頂亦逐漸鋤平悉成菜圃現經保墓會訪悉業已派員前往調查如果屬實即將該經造等送縣究辦以保古墓 
[南通]  
　　槍斃盜犯二名　本縣實業警衞團前經拿獲崇明箆箕鎭瞿廷璐家刦案内盜犯陸兆芹朱慶郎二名呈解通海鎭署訊辦當由張使函知崇明縣長來通會訊該犯供認迭刦不諱按照慾治盜匪法處以死刑呈奉督軍核准於今〔日六〕日午前八時提出騐明正身押赴刑場執行槍斃矣 
　　狼山之盜案　本縣南苗圃主任范鴻磐僑居狼山脚小圩專司經理採購山土石子稅收事宜歳入甚豐積資頗厚久爲匪類所垂涎前夜忽有塗面執械者多人蜂擁入室將事主家屬捆紮遂翻箱倒篋而去檢查雜物計刦去珠花綢皮衣服多件並現洋若千元翌晨報警轉詳縣署勘察捕緝 
[鎭江]  
　　荳汕之巿况　菜油及荳油來源甚湧巿况不振價格日跌菜油自七元六落至三元九昨日荳油開盤每擔又鬆落一元　　郷間之時症　鎭郡對江二橋老洲一帶近日天氣寒暖不調忽發現一種流行時症傳染迅速其患病情形都係發𤍠咳嗽疲倦不思飲食以下等社會之人爲多 
[揚州]  
　　請免改稅未准　鹽務署將建岸鹽稅改平銀令運使轉令運副飭商遵照現該岸商人鼎新以實力不逮稟請運使轉呈鹽署按舊章納稅以免兩歧段司長以該岸徵銀稅率仍較他岸爲輕未便轉呈特批令該商知照 
　　運商願濬江灘　十二圩江灘淤淺前由十二圩稽核支所創議疏濬呈經揚州稽核分所咨由淮運使飭商籌議修濬現四岸運商淸吉昌等會議一致贊成集欵修濬稟請淮運使轉咨稽核分所查照辦理 
　　稅局兼任緝私　十二圩鹽務收稅局向祗收稅以無緝私權現該局長朱康白特商由駐圩緝私步隊第一營長派第一連排長　漢屏率隊一排水師第二營長派第四連船長史殿珍領巡船駐防該局以便該局長兼行緝私職務 
[甯波]  
　　捐資興學之獲奬　鄞縣商民孫鵬「字梅堂」獨出鉅資在同道區北渡興辦啓賢國民學校捐助房屋及歷年經常費曁添造校舍費先後共銀一萬六千餘元當經敎育部核與條例第六條之規定相符由部奬給金色一等褒章并奉大總統奬給褒辭云咸陽仲父曾標勸學之篇蘭陵大師極論歸儒之效昔聞其語今見其人兹鄞縣商民孫鵬秉氣淸淑負才經奇託跡巿　不求聞達范公義莊之設澤被一鄉鄭人裘氏之吟河潤九里遂使黌宫翼翼學子莘莘栗帛所資共拜仁人之賜絃歌不輟如游秉禮之邦宜給褒辭用彰好善於戲學如亭伯猶炊衞尉之糧治美文翁首勵諸生之業繼昔賢之芳躅爲後代之成模嘉爾高風式膺殊典云云已由敎育部令發教育廳轉鄞縣轉發祗領 
　　飭查肥皂廠成績
鄞縣公署奉財政　訓令云全茂皂廠開設鄞縣江束束勝街地方專造各種洋式條塊盒皂及洋燭請照光明皂廠曁光華火柴公司成案出品運銷本省將全省釐金一律免除前來該廠仿製各種肥皂究竟是否均能品質優美合於社會銷用仰該知事查明具復再行核辦錢知事奉文後昨已函致商會請爲查明核復矣 
[杭州]  
　　部令取消官中牙行　財政部前次通令各省設立官中牙行浙財政廳曾經擬定暫行章程十四條呈奉財政部核定通令各縣知事招商承充在案現經衆議院議决以設立官中有弊無利徒令典賫田地房屋民人兩方授受多出牙費並有不肖官中從中舞弊需索應即取消以袪秕政聞財政廳昨已奉到部令即轉行各縣將官中一律取消所有契稅事宜飭令各縣知事認眞稽核 
　　永安巡艦嚴催竣工　外海水警永安兵艦因機件損壞曾於去冬由該廳來廳長呈報省署核准修葺當由上海華興機廠估價承修祗因該艦損壞過甚各件均須修換以致爲時兩月尙未竣工茲屆漁汛時間海防非常吃緊奉省長令略云該艦限日承修迄今逾期已久似此延滯貽誤海防誰尸其咎應勒限半個月一律修竣如再延遲定惟該廳自問該廳長奉令後立派第三科來長赴滬廠催趕 
來函 
[松江肉業聯合會來函]  
　　松邑宰稅自認商包辦以來一再加徵去冬曾以迫加捐欵激成全縣罷巿風潮始由松江縣署徵收乃縣署藉口財廳新章每頭屠稅加徵五角且肉商認銷隻數原已捐溢於銷縣署不加調查依據認商浮報隻數實行抽徵稅率旣增復苛派銷數横徵暴歛莫此爲甚前月又將肉商王泳成拘押從未提訊謂爲抗稅則王泳成按月淸繳並未拖欠惟加捐後因銷數不足力難負擔先照舊額繳納其額外新加之捐稍欠尾找自屠稅開徵以來肉商終歲劬勞所入幾盡獻諸公家今肉商以稍欠額外加捐之尾找竟至久　囹圄素仰貴報主持正義乞登來函門内以待公論〔下略〕 
雜評一 
[龔之辭職説（默）]  
　　龔財長減薪政策内外機關之反對猶可隱忍也匿名傳單之攻訐猶可不問也國務會議之變通其辦法亦可勉强曲從之也至若陸軍部欲用武司法部欲起訴則不能一日留矣 
　　是故龔之辭有迫以不得不辭者在也雖然龔之政策意在節流亦不過於無法之中求救目前之急自謂問心無他何至犯大難如是且龔之政策亦係奉皖系財政家之薪傳目前情勢雖非三四年可比然亦非絶對不能行何至招怨若是之甚由斯以言龔之失敗果專爲其政策失敗抑不盡由於政策之失敗耶若專爲政策則苟有他法以代其减薪政策而龔或可不堅辭若不僅爲其政策則龔益不得不辭矣 
　　今聞龔已保繼任之人則龔之决心已可概見吾不知繼其任者將有何術以免爲龔之續哉 
 
 
 

Page 8

 
 
   
 
 

Page 9

 
 
   
 
 

Page 10

 
 
　　和議停頓中北方代表之 
劉君恩格肖像 
　　劉恩格字鯉門奉天遼陽人留東日本大學法律科畢業淸季遊宦貴州民國元年爲第一次中央司法會議奉天代表二年當選衆議院議員復當選憲法起草員五年充奉天督軍署秘書六年爲臨時參議院全院委員長七年當選爲衆議院議員復當選爲副議長兹受政府委託爲議和代表之一 
本埠新聞 
[和議停頓中之消息（七）]  
　　衡州吳師長來電　唐總代表先生鑒奉誦冬電敬悉一是查開會後首先提議陜省停戰及國防軍停募兩條中央延遲多日迄未正式答覆并非言和無誠意係因某黨派從中作梗東海受困威信不行故致停滯亟應共謀良策破除障礙以維和局佩於昨日呈上曹經略使一電文曰保定曹經略使鈞鑒捷密竊師長於率隊抵衡後以爲鷸蚌之鬭終非國家之福漁人伺旁實爲切膚之患故仰體我帥之意旨徧察國民之心理致電各方面提倡和平仰賴徐大總統抱定宗旨於就職後下令停戰並派員極力疏通以期達到和解目的復仰仗我帥鼎力玉成諸同志偕謀進步即各友邦爲我關懷屢相警告閱時半載有餘大家之用心不爲不苦國人之望治已非一日幸南北接洽允協雙方各派代表於上月二十日在滬開議已解决各項問題凡我國民聞之莫不欣然而相告曰千戈從此可永息矣國家從此可太平矣乃昨日忽接上海來電自二十日開議先從事實上着手首議陜西停戰及國防軍停募兩條經朱總代表桂莘迭電中央請示延擱十餘日迄未答復以致雙方各代表舉皆憤憤現中央代表咸有辭職之表示西南總代表唐少川率同各代表通電各界由本月三日起會議無法進行即暫停頓想少川等之通電已早邀鈞鑒師長伏查南北旣經議和陜省例應停戰候大局解决其國防軍暫行停募並無全數撤消之要求西南已存讓步徐大總統智珠在抱熱心濟時當無不可之理究其經久未答復之原因係取何處口口口反被某派把持致元首威信不能下行南北和議因而阻滯我帥近在畿輔諒早有所聞知勿庸贅述但處此時機若任激烈黨派肆其權勢破壞和局深恐國家前途不堪設想且此次會議停頓因中央無正當辦法其曲在北不惟失信於西南亦爲各友邦所竊笑言念及此令人痛心我帥老成謀國素爲中央所倚重應如何破除障碍代爲元首分憂以維持和局當有完全良策乞即明白指示俾便進行以救危亡是所叩禱謹電奉陳伏候賜復師長吳佩孚叩歌等語同日又致李秀督一電與呈經略使之電詞意大致相同至爲東海分憂消除惡障維持和局應出何策方有效果俟得仲帥秀督復示再行詳聞現在國勢岌岌胥賴我公及桂莘先生并同志諸公協力扶持祈仍共策進行勿萌退志以慰民望而救國危是所禱切特此奉覆諸維洞照吳佩孚魚 
　　平和通信社消息　唐總代表所受感冒症今巳漸輕熱度亦大退減惟不能久坐長談據醫生言明後日不妨在室中散步特不可出外襲冒風寒耳唐雖患病仍每日披閱公牘與人談及時局則謂北方當局對於免陳樹藩與撤國防軍兩事絶無果斷辦法即陜西停戰至今未接于總司令密電證明亦尙未可深信故對朱總代表函請繼續開會認爲尙難遽允聞正欲擬覆朱函稿云　錢閣昨日通電竟將和議停頓原因完全諉南方自不負責南代表閱之均一致憤慨此種偏僻一面之詞决不能孚國人之公意各方面對於此電知必有準備正義加以駁詰耳　國會議員韓玉辰等由粤乘春陽丸於今晨抵滬 
　　聯合通信社消息　陜西旅滬同郷會代表馬驤張慶預兩君於下午四時許詣愚園辦事處謁見代表由彭永彝李述膺兩君接見馬君謂陜事久無結束旅滬陜人異常焦急現北京表示態度對於吾人要求完全置之不理所謂實行停戰而吾人所接二十七至二十九日報告戰事仍在進行是其允許實行停戰尙辦不到遑論他事故吾人今日惟盼代表諸公堅持到底不可絲毫遷就云彭代表云吾人提出之要求其堅持到底自無待言第不知君等意見究至如何程度始能認爲實行停戰馬君謂非有于右任由三原發出密電不能爲停戰之證明　衡陽吳佩孚師長於魚日發來長電壹道聲明和議停頓各在北而不在南對於破壞和局把持操縱之人頗懷忿恨言下慫慂曹仲珊李秀山兩人以實力謀根本解决之法此等電報不可不視爲和平之福音也 
　　國民通信社消息　八號爲和議停頓後第六日陜西問題雖北政府誥誡停戰而於撤換陳樹藩一層置若罔聞加以唐總代表政躬違和謝客靜養故和議猶在沉寂中惟頃據京函云東海對於撤換陳樹藩一層並不拘執惟恐日後惹起某派反噬必待南方要求至於無可奈何時方允發表撤換命令而南方代表以爲不能撤陳斷不能圖根本解决今陜事尙游移不决如此其次討議參戰軍案將更棘手即令各案經和會通過有某派梗阻其中亦無實力執行此南方代表所以一致希望速撤陳樹藩爲北京容納和議之擔保否則日復一日延不開議公使團二次勸告且相逼而來尸責者固在彼不在此也　又一消息云陜人某致唐總代表函云近得觀音堂劉存厚辦公處委員楊文治傳出消息謂北政府已由漢陽兵工廠内撥給劉存厚槍彈三十萬砲彈二十餘箱約一星期内運至此聞其辦公人員正備車輛以便起運陜戰未已又復圖川得隴望蜀其欲無厭某派之梗阻和議又豈國人所任受耶　　戊午編繹社消息　八日唐總代表疾已大痊熱度大減據醫士云唐君後日可以行坐自由星期三日可以出門辦事而唐君對於和會極爲注意謂倘於日内北方有圓滿之答覆則必力疾從公云
北京急電七日申刻英美法意四公使偕赴北京外交部提出口頭勸告大意聲明歐戰已終了中國國防軍如何處置并詢中國和局如何解决聞北京外交部員并無負責之答覆云　又一急電云英公使前日謁徐世昌氏對於中國國内和平發表意見云中國必將所有障碍國内和平事件人物去盡方有和平之可期徐答視其力之所能必設法籌辦云　唐總代表對朱啓鈐氏之來函已囑章士釗君商同各代表籌商作函答覆　唐君近擬致北京英公使英文電一件聲明南北旣經議和中外一致認爲對等團體萬不能由一方任意舉辦國内公債所有北京政府無端舉辦之八年公債應請中外一致不予承認又囑機要股主任易次乾君擬一中文通電駁覆錢能訓氏麻電之謬誤 
[春洋丸放洋記盛]  
　　乘客中重要人物甚多 
　　開赴美國舊金山之日本郵船春洋丸原定昨日（三月八日）上午九時三十分載客離四馬路新關渡黃浦嗣以改遲時刻直迨下午一時方行頭等乘客中重要人物甚多（一）赴法調查戰後經濟狀况之汪君精衞期即赴法過美不再停留送之者爲汪陳璧君夫人胡君漢民徐君季龍褚君輔成林君浚南美日兩國駐滬總領事及南方代表辦事處諸要員（二）赴英法美調查戰後敎育狀况之南京師範校長郭秉文博士北京大學敎授陶履恭碩士曁主張國際稅法平等會代表榮永靑君期在東西美大城巿各留數日約抵美後兩句左右啓程渡歐送之者爲郭夫人郭女士沈君怡沈君信卿余君日章蔣君夢　及商務印書館招得員黃君警頑（三）赴歐美調查戰後軍事狀况之蔣前次長作賓期過美停留兩月然後赴歐送之者爲楊前交涉員小川等（四）最近與齋藤少將同由日政府調回之駐滬日本武員松井大佐送之者爲唐少川君代表唐君實鍔日本駐滬各要人等新關碼頭　舟處東隅頓首握手深鞠躬中西東三種人物同時畢集亘四小時之久亦希有之盛觀也聞春洋丸船長爲長野君其出航時刻正在下午四時云 
[黃包車夫罷工風潮續誌]  
　　本埠南北巿各黃包車夫自前日（七號）始發生罷工風潮已誌昨報兹悉此次風潮之起實由黃包車公司欲除各頭目中飽所致而各頭目有操縱各車夫之勢力致昨日仍未見全體上工馬路上黃包車仍頗稀少入晚後加以天雨行人雇車不得頗感困苦不知今日能恢復原狀否兹將昨得各種消息併錄於下 
　　聯合通信社函　此次風潮之起點據個中人自述係因靜安寺路某某公司（洋商所辦之最大者）對於包頭（經手放車之人）結賬衝突而起緣三月以前該公司存車過多管理洋人囑包頭設法將車全數放出包頭即請减少租價以資招徠公司洋人頷之按該公司向章每輛每日租給包頭小洋七角包頭租與車夫小洋九角迨公司因車租出不多允許减價一二角不等悉數爲包頭所中飽洋商車租暗中旣减華商車租前放與包頭每日每輛六角七分包頭放與車夫則收八角五分至此不得不隨之暗自貶價競爭三日以來經營包車業之人無一得利其能保全血本者已屬萬幸車主旣收跌價之苦而車夫之繳租價固仍依然照舊分文未减後經車主明晰包頭之壟斷相約結合團體創立公會統一租價保持車主與車夫之利益公請古柏馬斯德二律師爲代表該兩律師鑒於事關保全商業維持苦力毅然允之所有章程亦由兩律師酌量各方情形代爲訂定計贊成該會之辦法洋商五家華商四十八家前日開會公舉飛星公司大班國恩（譯音）爲會長華商亨利公司經理陸伯安爲副會長（亨利公司設於法界打鐵浜係蘇紳吳雨樓獨資所開設爲華商人力車之巨擘）另舉華商董事陸德泰曹順泰陳阿唐殷張四（現改名昌裕）蔣海淸凌理堂陸昌盛七人洋商董事捷成公司大班一人以主會事公共議定恢復原價不得私减對於包頭放車嚴厲限制照舊不准私加車夫之租價剔除一二人之中飽而謀公共之利益法至善也適某公司前日包頭結賬實行所議之辦法各包頭私心不平擬仍取償於車夫每輛暗自加租二角公司察覺嚴斥不准立將存車（二千餘輛）一概不放包頭反爲布散謠言説公司加租車夫不察其詭哄然聚閙昨日由華商各公司派人前往調停因包頭有操縱車夫之潛勢力苟不和解則該公司所歇之車夫數千人陡失謀生之具必與他公司之車爲難也至社會傳説工部局減少車照間接促進電車之營業尤爲無稽之談實因華洋各人力車公司當減價期内鑒於存車過多租放不出暗中受損公議攤減二成（原額八千張現議減去一千六百張華洋照數攤派）減照之舉係出於車主之自動頃人力車公會亦派人於車夫聚集之處分散傳單標題爲各車夫注意文曰本公會議决各公司租給包頭車夫租價均照舊章華商公司租給包頭每日每部小洋六角七分包頭租給車夫小洋八角五分洋商公司每日每部租給包頭小洋七角包頭租給車夫小洋九角並無加租之事今有不肖之徒散布謠言加租致各車夫悞聽爲眞起今晨之風潮想爾等均是貧苦良民靠此養家各公司均有顧憐之意何得妄增租價倘爾等不信可向各公司詢問千勿誤聽謠傳爲要華洋黃包車公會啓云 
　　黃包車公會通告　敬啓者日來黃包車夫罷工風潮起於倉卒本公會不及將原情剴諭以致誤會加租益滋疑慮實因美洋車公司定章概許包頭特抽佣錢可照附呈公啓核算嗣因包頭來請憫念苦工減收車費亦經各公司允許初不料包頭仍照舊例徵收從中多扣佣錢現各公司欲照舊徵收車費而包頭歆於舊時佣錢另加車費以致激動加租謠言釀成罷工風潮本公會特剴切曉諭祈各安分營業爲幸云云 
　　訪員報告　此次黃包車增加車租係由洋商之某公司以及華商之某公司會同商議劃一車租而起議定從陽曆三月分起洋商車輛每日租價小洋七角其承包車輛之頭目轉租與拖車者每日收取租洋九角華商車輛每日租價小洋六角五分頭目租與拖車者收八角五分各頭目每日每輛得此二角小洋餘利藉作修理車輛及一切損失之貼補惟頭目如有虧欠公司車租及拖車人等欠繳頭目租價者均須如數淸繳否則即由各公司會同概不將車租給自議定後甫欲實行而洋商某某公司因與租車各頭目結算二月分賠償車輛損壞及失去號衣墊子白套等費致起衝突據各頭目言因某某公司於去年十月間曾許各頭目凡承租車輛百部者每日僅須繳租七十五輛（即作七五折算）每輛租費作小洋七角核算則所繳車租統扯每輛日取租洋五角二分五釐此次公司仍向各頭目追索十月分以後減去之租費並不允作七五折計算且欲賠償失物故承租某某公司車輛之各頭目相約罷工並將他公司之車輛在途行走者將車上之頁子板擊碎因之全體罷巿云云兹由鄧祿普洋行經理華人謝錦榮得悉以上海一部華洋各界拖車者多至二三餘萬人若任其停業勢必因不能謀食釀成巨患爰勸各公司去年旣有七五折之議决仍照前議至賠償各物之定價通融酌減洋商各公司規定概收車租小洋七角一層各頭目情願繳納應將三月分之各界照會即速發給云云昨日已向該公司總理洋人磋商維持矣 
　　南巿訪函　南巿方面風潮稍息聞此次漲價車租之原因其發起者係由該業聯合會會長某公司因其餘數公司對於此項增租事宜不甚樂從是以暗令放車頭目仍照原價出租乃業此者皆苦力中人聞此消息無不欣喜故昨日上午南巿一帶車輛尙不多見至午後始漸漸增多往來載客其膽怯者二人合拉一車以備抵禦爭抗之意各處崗警惟知竭力彈壓並不千涉故雖有風潮而南巿一帶尙無爭鬭之事發生所有前日由崗警查獲在途將徐雲學之車輛打毁車板阻止行車之韋紀才仲環伯等由一區一分駐所王署員問明前情飭韋仲二人合賠修車費小洋三角後開釋 
　　法租界訪函　法捕房以各黃包車夫因不甘增加車租釀成罷工風潮相率在界内沿途聚衆集議尙未解决深恐滋事故於昨日傳諭各落差捕駐守捕房以便差遣外並飭各探捕四出查察如遇有聚議情事妥爲解散如有不服即行拘案候核 
　　公共租界訪函　前日午後公共租界長浜路西藏路派克路新閘路孟納拉路北浙江路阿拉白司脫路歐加路東嘉興路等處仍有馬根元陳寳義楊月良鄭天英韓阿三王兆張文海吳南倫周鴻波周有光陳文卿陳嘉品李學書周金方韓忠崑等黃包車夫千涉劉國香陳寳卿潘阿三張阿四潘松林王子元曹仁華奚六魯法有姜小福吳懐子馮榮元劉慶文等不與一致行動遂將各人所拉之車輪擊損並將葉子板摀毁被巡街捕查見將肇事各黃包車夫分别拘入捕房昨晨分解樓上下公堂請究經俞張兩襄讞與英日兩副領事遂一訊明以該車夫聚衆要挾本應嚴懲姑格外從寛判馬根元發押三禮拜餘人各押十四天示儆 
　　虹口訪函　昨晨江北人陸根先拖拉滙芳公司五百十四號車照之黃包車行經東嘉興路時被同業王貴芳糾黨上前攔住迫令停車並將葉子板擊碎致被陸鳴由一千二百六十三號華捕將王拘入捕房禀明捕頭押候解廨請究 
　　西報紀載　英文滬報云今晨法租界之黃包車夫罷工者約佔全數之半且圖强逼餘人罷工若輩多聚集華界附近且有數人希圖向衆陳説但爲西捕與越捕驅散午後有法公董局之職員一人乘車經過民國路爲罷工者一大羣所阻其勢洶洶是人見身處危境乃出手槍向空開槍兩響但衆仍不散尾之至家而攻之幸爲携槍之越捕驅散今日午後局勢似有進步罷工者多復租車而出但仍有不安之象 
　　文滙報云黃包車夫罷工風潮已息惟租界之中今日車尙不多車夫反對經手人收取小費一節聞本星期内可以滿意解决 
[流行性感冒症傳染漸多]  
　　英文滬報云近數日内法租界内流行性感冒症傳染頗甚昨日各學校均奉命停課新由歐洲回滬之費來松醫士防治此症甚有經騐現充法公董局防遏流行性感冒症委員會主任 
[關於遣送敵僑之消息]  
　　第一批遣送之人數　遣送敵僑事務局籌備遣送事務甚繁慮蔡兩督會辦以第一批敵僑登輪遣送爲期已近已飭令局中員司將各省已到敵僑人數點查淸楚其輪船艙位亦已先爲支配查輪船艙位每船計七八十艙每艙高有九尺内分三格大艙每艙能容百餘人小艙每艙亦可數十人計三郵船共能容積敵僑二千二百二十七人上海原有之敵僑共計一千一百八十人在收容所者八十人各省先後送來者一千一百人又加江西送到者八十人統計有二千四百四十名第一批運送之三輪艙位總共祇能容積二千二百二十七名溢出艙額二百十三名尙有内地敵僑二百零二名除第一批三輪遣送二千二百二十七名外上海現存敵僑三百三十七名免遣者尙不在内所有上次開報財産關係未淸之各敵僑現在亦已在内一併遣送云 
　　開始運送敵僑上船　遣送敵僑事務局已定本星期日（即今日）上午八時起將在滬敵僑開始遣送上船並定先將南巿黃家闕習藝所敵僑第一候船所之男女大小敵僑運送上船凡敵僑之執有紅色船票送上紅漆之（瑙哀）輪船綠色執照送上綠漆之（瑙拉）輪船白色執照送上白漆之（阿德勒斯）輪船其運送之方法則向華商電車公司總理陸伯鴻商允借撥大號電車二十輛（每輛約裝二十人）停在習藝所門首等候往來運送至十六舗法租界換車直接送往虹口招商局中棧碼頭登輪除由警廳派警隨車照料外沿途則派軍警按站護送該電車於運送敵僑之時不載他項坐客
各候船所之敵僑經該局决定俟禮拜日（即今日）第一候船所敵僑送完後禮拜一二兩日運送至習藝所再用電車接續運送上輪云　租界領事團以中國官廳遣送敵僑登輪回國上輪時須經過租界已命英美法三租界工部局飭派巡捕沿途照料協同護送所有護送行列已開單知照遣送敵僑事務局查照其護送巡捕之行列如左（一）特别巡捕（二）普通巡捕（三）童子軍（租界四公學選派）（四）搬運小工（俱工部局撥派） 
　　委派軍警押送行李　遣送敵僑事務局督辦盧子嘉於昨命雇榻車一百部裝儎行李至船並派憲兵一連爲之護送由排長徐之驥督率警廳亦派警察五十名督送昨晚（八日）九時起輪流裝儎行李 
　　潛逃敵僑自願回國　奥國人肯特勒（即克立拉姆）因迭犯訛詐等案由捕獲解公共公廨三次判解護軍使署收容所詎被該奥人潛逃出外奉飭拿究在案兹經虹口捕房十三號西探司密斯偵悉該奥人匿居公共租界新記浜路八百八十三號門牌通知管理敵僑註册所於前日午後往將肯特勒提獲拘留昨晨解送公廨請究即據該西探上堂禀明前情請爲發落訊之被告供稱願遵中政府命令回國經俞襄讞核供商之英包副領事以被告旣願遵令判押候遣送回國　　患病敵僑聲請緩遣　遣送局昨據敵僑萬實來聲稱因悉敎民亦在遣送之列不得不爲之預備惟伊等共有五人現均患病就醫預計須第三次遣送時可能病痊以故請爲緩遣聞該局據呈即令各該敵僑迅赴九江路二號醫生處請騐俟得各醫生報告始能定奪　　財産事務局之遷移　江蘇管理敵國人民財産事務分局長王賡廷昨貼條諭云本暫代局長現已奉令爲管理敵僑財産事務分局正局長惟前此所委各員不再加委外務仰各員照舊供職各負責任云云昨王局長因交涉署房屋狹窄不敷辦公現已租定靜安寺路遣送局隔壁一百二十一號洋房爲辦公之所現正搬遷新屋云 
[熊希齡停辦湘賑奬券電]  
　　熊秉三氏昨自南京來電云上海盧護軍使曁慈善救濟會鑒湘賑奬券致成禍首前在滬面商停辦已荷贊同兹將呈大總統電抄閱其文曰北京大總統鈞鑒彩票一事本非善政希齡前辦京畿災賑直省人民屢請開辦奬劵均經希齡批駁不行嗣因湘賑發生公私用竭捐成弩末無可如何乃請開辦慈善救濟獎券分爲六期發行原屬萬不得已之舉詎料辦理未及三期而浙江塘工湖北堤工内務部利濟湖南惠民等獎劵紛紛設立舉國若狂小民投機幾成賭國此實湘劵爲之作俑其禍將與鴉片烟土相等希齡傈傈危懼寢食不安爰商湖南籌賑會公同議决湘省自願將第六期停辦以期減免愆尤除電上海盧護軍使曁慈善救濟曾即行截止外謹電呈明伏乞大總統詳察情形迅交院部另籌辦法以防流弊勿使湘爲禍首害及全國無任悚切待命之至熊希齡叩微等因查第五期旣已開獎所有第六期獎券即乞停發如有已發者并請收回無任感禱熊希齡叩微 
[旅滬湘人函請優禮劉人熙]  
　　湖南旅滬紳士致南北總代表孫總裁李蘇督函云敬啓者劉先生人熙學問道德邁越等倫締造新國翼護共和耄而不衰尤爲海内人士所欽仰此次國局益棼湘禍尤劇先生避居海上破家不惜憂國彌勤主持國民策進進久和平會一以統籌全局長奠邦基永杜亂源促進法治爲宗旨無激無隨殷殷不倦方幸有所禀承共匡國難不意昊天不弔慟於本月六日午後五時端坐而逝屬彍之前猶殷殷以和議中止國事前途危迫爲慮并詢及外交情狀語重心長不及家事嗚呼天不憗遣一老國家元氣社會重心寗堪受此斵喪時艱方亟老成無多人之云亡邦國殄瘁想我公聞此噩耗必不禁同聲一哭也同人等共以先生碩德淸望惕厲艱貞憂國忘身心血交悴平時素無他疾嬰鑠逾恒邇因陜禍破壞和平燕居飲恨悲憤異常遽以此促其天年哀我同人寗無震感特此馳函台端揮涕以告查世界尊重賢哲如斯賓塞托爾斯泰諸賢至受國葬典禮我國自黃蔡二公外如宋漁父死於國難亦受國家優禮先生學術一本船山實爲民族革命提倡最早之先覺譚嗣同出其門下海内咸知三十年前曾著春秋公法内傳於今日國際大同盟之端先有燭及其他箸述不及悉舉辛亥之秋手揭湖湘電下桂林遂定武漢之局丙辰洪憲之役先生主張正義聯絡湘桂相畿獨立遂爲全湘父老所推戴共和建國推源勛望不昩先河台端曁各代表此次爲國宣勤民國攸賴對於劉先生應如何一致隆禮逝者以報賢勞之處伏候卓裁至先生平生行實曁箸述匆卒之間未能具徵除另以啓聞用備國史採擇外先此肅告叩頌台安旅滬同郷陳家鼎周震麟郭人漳李錡陳炳煥何陶彭兆璜聶其杰譚人鳳左宗澍劉永眞羅上霓譚澤　劉毅陳家鼐羅良幹石廣權張聲煥胡元倓吳燦煌袁家晉荆嗣佑曾繼梧覃握陳强首紹南馬鄰翼黃一歐徐佛蘇章士釗彭允彝陳九韶謹啓 
[法商電燈電車總理逝世]  
　　法租界電燈電車公司總理高雪氏於昨日逝世年五十七歲葬於靜安寺路墳山高氏來華多年歷任要事兹忽辭世中外士商咸深悼惜前往送殯者絡繹不絶 
[江亢虎得哲學博士學位]  
　　前中國社會黨領袖江亢虎自前年赴美後現任美國加利福尼東方哲學講師近有人接江由美來函據云已得美京華盛頓大學贈與哲學博士名譽學位云 
[中日海軍人員之接洽]  
　　昨日上午十時日本海軍提督某氏至海軍總司令公署謁會海軍總司令經藍總司令延入客廳晤談良久始出下午又有日本海軍士官練習艦官佐及學生等計百餘人到江南造船所各機廠參觀 
[商會公宴和平聯合會代表]  
　　全國和平聯合會成立以來各省埠代表次第來滬上海總商會會長朱葆三沈聯芳訂於昨日假北巿一枝香西餐館設筵柬請各代表飲讌曾紀昨報茲悉各代表中如西藏滿洲蒙古吉林等處代表八員因道途窵遠故到滬後列席與議畢急欲返省業已就道昨日赴飲者僅有五十餘人席間互談全國和平聯合會成立之速並該會關於督促全國和平之宗旨表揚眞正之民意等語直至九時後始盡歡而散 
[總商會常會紀]  
　　昨日總商會開今屆第五次常會所有提議事件最關重要者爲北京農商部令轉海參崴及釜山等處領事擬具戰後整頓商業意見書一案該意見書大要不外乎我國亟宜設立通運公司專司輸出輸入並在海外 
 
 
 

Page 11

 
 
各埠分設支店勸導資本家厚集資本設立公司經營工商實業提倡推銷國貨多備樣本以備採擇等情（原文均見前報）各議董對於此項訓令因關係興創工商實業無不注意遂互相磋議良久决待從長計議勸資本家值此時機切勿自棄利益云云 
[海關諭令商人直接報關]  
　　南巿江海關稅務司昨日發出示諭云照得商人船戸因報關事務欲與本關有所接洽者儘可自行來關辦理無庸另外出資雇報關行代報須知報關手續極其簡單如有疑義儘可向本關辦事處詳細詢問本關無不竭誠相告進出口捐單本關業經購備任人取用（欲者請向辦事處索取）並不需索分文其應完稅銀開明單上極易核算（常關銀一兩合上海九八規銀一兩三錢五分八釐如以鷹洋七錢三分計之合一元八角六分）此係本稅務司深悉商艱力存體恤凡在商民愼勿有所畏葸而存猜忌也本關雜役人等如有需索留難之處准其通函告發一經確實從重究辦恐未週知特作佈告 
[麵粉價格驟漲]  
　　麵粉一項上年價格逐步跌落自一兩六錢跌至一兩四錢幾分巿面仍不能活動昨日（星期六）公會巿面每包陡然漲起元五分以上聞某日商行共購去二十餘萬包之多據此觀測則麵麥巿價又將　起云 
[週間之金融調查]  
　　自三月三日至八日止此一週間本埠各銀行祇有匯豐到大條銀九條裝赴出口者計正金裝往日本寶銀二十萬兩匯豐裝往廣東銀二十五萬兩友華裝往漢口銀二十萬兩道勝亦裝去銀十萬兩有奇其餘則中國銀行與絲帮各錢莊來往於内地蘇錫杭州鎭江等處銀洋絡繹不絶惟南京新幣仍無到滬兹將逐日進出口數目錄下（三日）中國銀行從溫州裝來洋十五萬元（四日）匯豐由花旗公司輪船運來大條銀九條中國銀行由寗波來洋十萬元各錢莊從鎭江來洋二十萬元又無錫來洋十萬元又蘇州來洋二十五萬元又寗波來洋三十萬元（五日）絲商由杭州來洋十萬元中國銀行由寗波來洋十萬元又杭州來洋十萬元（六日）各莊從蘇州運來洋十萬元中國銀行由杭州來洋二十萬元蘇州來洋十萬元美商友華銀行裝往漢口寶銀二十萬兩又道勝銀行亦裝去銀十萬兩（七日）各錢莊由常州來洋五萬元廣帮從香港來洋五萬元（八日）匯豐銀行裝往廣東去寳銀二十五萬兩正金銀行裝東洋去寳銀二十萬兩　此一星期間之中外各商之進出口貨尙稱暢旺所以先令三日四日六日八日四次共縮去二辦士現掛四先令六辦士然大條銀價仍係四十七辦士七五東洋匯水亦從四錢六分一二五至昨漲至四錢七分五釐一般華商預結鎊價與東匯者咸獲機會也　期貨驃金上届（一日）鎊價在四先令辦士之時價爲二百二十五兩四錢三日先令改縮之後價遂漸漲昨午收盤爲二百三十二兩四錢且各外國銀行結出鎊價仍在軟勢且不肯輕易從事逆料明日（十日）先令仍有變動是以驃金之價異常堅穩設大條銀價賡續縮小二百四十兩之驃金價即在目前也　墨洋與龍洋之用途近日亦見暢旺故價最高（六日上午）墨洋龍洋均爲七錢二分二釐三七五昨日午後收盤七錢二分二釐二五龍洋七錢二分二釐一毫二五　銀拆仍常在五分至七分如無意外解欵銀根不致有去冬之急迫也現貨赤條自道勝售出大宗沙子金之後巿價略疲緣中國銀行續到沙金二萬餘兩雖未開盤但人心略有趨下之勢以致烚赤價自二百九十七兩昨已回至二百九十一兩五錢恒孚及銀樓同行泰亨源等飾金價因而亦跌洋五角至一元　昨日（八日）爲星期六調查中外各銀行應存銀洋及大條銀之確數列下麥加利存銀二百十二萬洋一百五十五萬元匯豐存銀七百二十萬洋二百五十萬元大條二十三條正金存銀二百八十七萬洋一百三十七萬元道勝存銀三百零五萬洋六十萬元通商存銀三十萬洋七十萬元東方存銀一百七十七萬洋四十萬元花旗存銀一百九十萬洋九十九萬元華比存銀五十三萬洋二十萬元和　存銀二十二萬洋七十九萬元中國存銀一百八十八萬洋六百十萬元台灣存銀八十八萬洋二十九萬元住友存銀五十六萬洋六萬元各錢莊存銀五十萬洋七十萬元交通存銀七十二萬洋二百三十三萬元有利存銀三十二萬洋十八萬元三井存銀三十七萬洋十五萬元三菱存銀三十四萬洋十五萬元朝鮮存銀六十五萬洋四萬元中法存銀八十八萬洋四十四萬元友華存銀六十八萬洋二十萬元總計存銀二千七百七十四萬洋一千九百七十四萬元大條銀二十三條較上屆（一日）少存銀四十五萬兩洋則多存一百七十一萬元尙有華商金城聚興誠匯業四明浙江興業中孚鹽業中華商業浙江地方廣東永亨豫源等銀行所存銀洋不在其内 
[一週間之鎔銀數]  
　　調查三日至八日此一週間北巿泰亨源等各銀號共鎔化由福建等埠運來雜洋二十五萬元又由津埠運來餅銀五千七百兩又由粤省運來雙角一百五十萬枚又本埠廢銀九千餘兩共烊見寶紋五千三百八十二只核申元二十八萬三千餘兩 
[輪船火艙間抄獲大批烟土]  
　　海關威稅務司因接本埠某禁烟會公函略謂港滬存土雖已焚燬而私土來源仍不能絶查某公司郵船由印度屬開駛來滬内必夾帶大宗烟土（此土名格里格答貨物最佳）等情威稅務司接函後當卽查明該輪班期係本月七號到埠停泊浦東其昌棧碼頭是以密飭全體華洋扦巡乘坐鏡容小輪於前日馳往守候迨該輪下椗時即由抄班扦巡頭目禁止閒人上船督同各扦巡入内詳細查抄當在火艙間内抄出大批烟土兩蔴袋計重一百七十六磅按照現時滬價約值二萬餘金當卽帶回海關報告核奪一面函請該處捕房飭緝在逃包運烟土之務獲解究 
[輪船上命案之訊結]  
　　朱阿福判决引渡 
　　在江北如臯縣城内開設機坊之廣東人鄭堯庭於本 
年陰曆正月初五與店夥如臯人鄧子成携帶行李四件雇趁民船至初八晚到通州附近之蘆磯港轉搭英商怡和公司之德和輪船來滬登輪後鄭堯庭忽然失踪迨至該輪到滬由鄧子成投報鄭弟惠庭以此事與該輪船茶房南京人朱阿福大有關係故鄭惠庭延請代表海德禮律師偕鄧及同舟見證如臯人許大臣至虹口捕房以刑事起訴朱阿福將其兄鄭堯庭推入長江身死業經華探侯松山薛正昌與八十四號西探目利扶司將朱拘解公共公堂訊供押侯查核等情屢紀本報前日午後中西探捕傳同原告見證將朱解廨經張襄讞與英包副領事升座第二公堂繼續研訊先由被告朱阿福代表丁榕律師向見證鄧子成盤問其前堂所供之詞一過繼由原告鄭惠庭代表海德禮律師命見證許大臣站入證箱向其詰據供稱在原籍如臯某姓家爲僕此次乘德和輪船係來滬探望少主鄧姓係正月初八晚該輪行至蘆磯港時伊在船上吵閙因而相識當據鄧向我言行李鋪蓋主人鄭堯庭均皆不見並言曾見被告朱阿福將黑影推入長江或係伊主後欲將伊推入江中呼救得免等語我以人命之事不願預聞故祇詢明鄧姓鋪蓋行李上船時係由朱阿福招接當將朱喚到囑爲尋找嗣見朱從船尾携來鋪蓋兩個並交出網籃錫罐各一件是夜鄧確係坐而待旦我到堂作證由鄭惠庭相邀但並未受其銀錢是實又據包探薛正昌投案禀明前往蘆磯港調查得鄭堯庭鄧子成二人係由天生港而來寓鮑洽記客棧至正月初九晨五時許由該客棧派茶房兩名將伊等二人連同所有行李送至駁船同登德和輪船旋又至天生港訪悉鄭鄧二人係從如臯而來寓於鮑連陞客棧當即再往如臯縣偵知鄭堯庭家住該縣沈家巷遂按址而去見鄭妻高氏據云伊夫鄭堯庭與鄧姓已於正月初五携帶行李及現洋九百元雇乘民船轉搭輪船赴滬我遂回轉沿途未聞鄭堯庭下落云云又據原告鄭惠庭投稱胞兄堯庭不見後除懸賞登報招尋外並在沿江各口岸滿貼尋人廣告無如效果毫無迄今將近一月信息杳然現在家中眷屬均疑胞兄不在人世故已身衣孝服許姓投案作證雖係由我相邀然並不給與銀錢等語後由丁榕律師向許鄭二人盤詰一過旋向堂上聲稱如必須欲將被告引渡惟伊口供尙未訊問云云中西官核供會商之下以事出内地應即照章引渡判被告朱阿福押候解送南通縣公署歸案訊理 
[匪徒圖刦之懲儆]  
　　法捕房探目沈德福包探金九林王榮生李岐山等日前查緝至法新租界白爾路查見山東人邢寳珍張慶書陳啓元三人在途徘稒窺探形跡可疑當即上前一併拘獲並在邢身畔抄出利刃一柄帶入捕房管押候究在案昨日將邢等三人解送法公堂請究先據沈探目上堂禀明前情詰之邢供民人向以賣技爲生是日由在逃之沈榮雨邀民人及某國人同至寶康里希圖搶刦某姓家以至中途即被包探拘獲現沈逃匿何處不得而知求宥張陳兩人同供民人等向在某處充當巡警與邢素識適於是晚在途遇見並無串同搶刦之事餘供支吾中西讞員判邢不應身藏利刃希圖搶刦着押西牢一年半張陳兩人各押六個月期滿一併永遠逐出租界利刃充公 
[盜案餘聞兩則]  
　　公共租界北山西路楊國襄文監師路周廉甫並唐榮記華老三秦通理康金寶等家被劇盜盛江郎李岐福等搶刦衣飾鉅贓一案業經公共公堂訊明判盛等十五名解送護軍使署按律懲辦餘人分别押辦逐出等情迭誌本報兹因起案各贓除由各事主認領外尙有該盜等將贓洋購置之物及金飾數件猶存捕房昨晨事主秦通理偕匯司捕房西探目泮林士包探陸連奎等投廨陳明金鐲一隻金戒兩枚金壓髮一根已由秦通理認係原贓請求給領云云中西讞員核供判除秦通理認明金飾准予領去外其餘各贓着即變價分償各失主具領 
　　向在虹口文監師路九百九十四號門牌周廉甫家爲包車夫之龔榮甫前日被盜匪盛江郎等十五名供稱夥刦其主周廉甫及楊國襄等十餘家值價一萬餘金之贓物並開槍拒捕傷人等案均係龔所指使故由包探奚德安陸連奎等將其拘解公共公堂嗣因其主周廉甫證明龔之素行判令周具保開釋嗣後如有不法行爲惟周是問各情已誌本報兹悉周廉甫深恐其日後偶觸刑章故不敢負此重責特於昨晨延律師投案陳明前情並稱應請堂上諭知周廉甫擔保期限一年或半年若無一定限期則不敢擔保云云張襄讞核供與日副領事林出君會商之下以周旣不欲擔保判龔榮甫逐出租界 
[破獲私造鄂省錢票之機關]  
　　派駐老閘捕房專查特别事件之華探目李星福陳雲忠包探張炳成等偵悉湖北人李心坪艾文斌王子儒蔣得靈等在公共租界新記浜路二十二號屋内組織機關私造湖北官錢局假鈔票禀明捕頭協同西探目壳羅香於前日午後往將李等四人及婦人艾劉氏李王氏（卽金寳）查獲搜出千文之假錢票八千五百張連同銅模顔料藥水一併帶入捕房分别拘留昨日傳同見證芮巽言將李等男女六人併解公共公廨請究卽據中西探目上堂禀明前情以本案尙須調查聲請展期經中西官核供判被告男女分别押候查明於下禮拜六解訊 
[選派獄犯助築新監]  
　　滬城老縣前地方監獄因須遷移故在西郷漕河涇鎭購地建築新監一俟工竣卽將該獄遷往現新監工程尙在進行該監敖典獄長期其從速竣工故在獄犯中選出工於建築之三四十名諭着前往帮助工作敖典獄長亦每日親往督飭復以該處地當荒僻雖加派看守士輪流防護猶恐不周故特面商縣警察警佐領袖王敬常請爲派警保護經王警佐禀奉上海縣沈知事核准昨日令飭漕河涇縣警察第四分所董警佐着自卽日起不分晝夜添派長警在新監四周輪流防護以免疏虞 
[靑年會今晚之演説]  
　　四川路靑年會今晚（九號）德育演講會已請定西門斜橋惠中學堂校長克羅福君演説題爲〔萬世師表〕克君蒞華多年對於中國風土人情頗爲熟悉是題又爲其素所研究者聞該會備有入塲劵屆時無論會員與否均可憑券入座云 
[普益社徵求會開幕]  
　　普益社基地金自去歲開募捐後名譽董事顧馨一王一亭蘇筠尙吳懷疚高翰卿等協力相助巳達目的近聞該社自本月八號（昨日）起至二十二號止正式徵求社員定額四百餘人而徵求隊之隊長仍照去歳募基地金　之舊規聞錢君新之該社已聘爲名　董事而鄭君留隱晚上亦在該社辦事云 
[施副領事請假　　昨日星期六公共公廨輪應西洋副領事施君陪審因施君另有要公商由英副領事包君蒞廨暫行代庖 
[德醫施診給藥]  
　　本埠德醫張近樞江逢治等近集合海上德醫創設貧病醫院於梅白格路「即蔓盤路」中靑島路三十號至三十一號院中儲有數千元德國藥專備施送貧病每日自上午九時至下午四時由各德醫按時分任施診計每日早自九點鐘至十點鐘董振民診治九點半至十一點單日黃鐘孔錫鵬雙日張近樞江逢治午後自一點至三點單日沈雲扉雙日董勝白陳一龍三點至四點由楊永超逐日施治另請焦醫生駐院監督一切該院定名同德醫院聞已决定本月十日開診矣 
[警廳招領男孩]  
淞滬警察廳昨發傳單云本廳今收有男孩一口將姓名等項開列於後仰該親屬速來認領切勿自誤計開（姓名）方小春子（年歳）十一（住址）南京漢西門城内舊守備署對面（面貌）方圓（迷失地點）由南京被兵拐到滬（迷失月日）三月三日（到廳月日）三月五日（留置處所）新普育堂（親屬姓名）父親已故故母親改嫁韓姓我跟隨母親住居韓姓家内前日在外遊戲被不知姓名之兵誘騙來申下船時兵士不知何往以致迷路等語 
[信船中途被搶]  
　　全盛實順通裕鴻源老正大等局　　蘇　　於陰曆二月初二日行至靑陽港地方已下午五點鐘突來匪徒十餘人手執刀棍刦去銀洋貨物幸船人微傷當即投縣緝拿盜贓未悉能獲眞盜原贓否 
[浦東竊案併紀]  
　　浦東張家浜同春福碼頭肇興輪船上前夜失竊去艙門鐵蓋三個翌晨經該船主覺察函請該管三區一分駐所警署飭緝在案昨經巡官王錫恩督同長警在張家浜緝獲碼頭匪徒江北人李大過子一名帶署訊據供稱糾同在逃之章小喜子前往竊取該輪鐵蓋三個銷贓於南碼頭某小貨店内得洋分用不諱判解警廳司法科訊辦
陸家嘴英美烟公司昨有小工方金生乘間竊取香烟二百三十枝當經駐廠巡長趙竹元查獲拘解三區警署經曾警正略詰之下判將方金生押赴該廠門首示衆　又女工劉張氏竊取香烟二十六盒由巡長田國棟查獲拘解三區判令將該女工銅牌收没交保斥釋 
[誘逃婢女之懲押]  
　　皖婦陳王氏因將十四歳姪女彩平價賣與新閘派克路二百十三號門牌邱毓亭家爲婢後復串令其夫將彩平誘匿被邱得悉控由捕房派深將氏與彩平一併拘解公共公廨訊供分别管押在案昨晨由廨復訊即據原告之妻偕見證婦人某氏相繼投訴於去年出洋八十五元向陳王氏價買彩平爲婢未幾即被誘匿現已獲案請爲訊究據彩平供稱實被伯父誘逃等語訊之陳王氏供詞支吾中西官核判陳王氏押女所一月彩平交原告領回 
[私造圖章之辯論]  
　　江海關指控某洋行夥盧渭蓮與黃承禧僞造假圖章冒簽關員名字加蓋於四千包之麵粉關單上希圖朦混運往口外販賣等情由捕將被告兩人獲解公共公廨訊供收押在案昨晨由廨復訊兩造均延律師到堂互相辯駁良久經中西官核供判盧黃兩被告均交舖保候展期七天再訊 
[汽車撞傷行人之科罰]  
　　汽車夫朱意標前在楊樹浦路開駛六百八十四號汽車司機不愼撞傷行人吳正標被捕拘解公共公堂訊押在案兹吳正標傷已治愈昨由捕房將朱解送公堂經中西官訊明以朱不應違章肇禍判罰洋二十元充公以儆 
[閘北兩機關施種牛痘]  
　　閘北慈善團常年春秋兩季施種牛痘本屆已於本月初開種二段救火會亦定期舊曆本月十二日起延請陳維翰林春山二醫生在會施種嗣後仍照向章每逢星期日下午三時至五時挨號佈種號金分文不取云 
[閘北拐匿婦女案兩則]  
　　彭金發之妻邱氏年二十歳與黃戚氏之女小六子年十四歳同在义袋角某絲廠做工日前忽同時失踪四尋無着昨經該家屬等偵知係被該絲廠出店麻厚義拐匿因即將麻扭控四區二分所經倪警佐研訊一過諭解司法科訊辦 
　　常州婦人陳羅氏住居閘北永盛里五弄第七十九號門牌有胞妹名老七年二十歳近忽失踪兹由該氏偵知係被鄰居曹少喜所誘匿前日將曹扭赴四區警署時有徐瑞生出而阻撓遂喚警一併獲案張署長判解司法科究辦 
[行兇拒捕之拘究]  
　　浦東人王林法與在逃之某甲於昨晨在海寗路春桂里圖行不法被一千一百十六號華捕查見上前盤詰詎王等竟敢行兇拒捕致被該華捕將王拘入捕房禀明捕頭押候解　訊究 
[交保限交債務人]  
　　晉錩合大寳記前舉代表王頌和至法公堂控陳錦堂不理擔保立大號虧欠貨欵洋二百八十元求追後判陳交人銀並保出外限交立大號主到案嗣因無保管押在案昨又提訊陳供民人在押難以墏立大號主交案請求改交尋常保出外找尋到案惟立大號主前有方單一紙及衣服若千件之質票抵押與陳告晉錩號中以抵欠欵是實王頌和稱實有此項單據與衣服質票惟不敷抵欠可在呈案判陳准交尋常保出外並着原告將方單質票呈案核奪 
[道尹公署批示兩則]  
　　民婦陳姚氏呈爲氏子横被誣攀無辜寃押請求令縣提集質訊即行省釋由　據呈是否屬實仰候訓令嘉定縣知事提同徐阿金依法質訊明確秉公核辦具報 
　　嘉定縣民婦陳趙氏呈爲實無别情迫求派員澈查遵批辦理先將氏子釋放由　旣據一再呈訴候令嘉定縣知事派員核實淸算秉公核辦具報此批 
[淞滬警察廳批示三則]  
　　應賢三批　呈悉查業翻造房屋〔在前小東門城門口〕商令租戸遷移爲事不獲已之舉該商依從普通習愼讓去租金三個月詢可謂情誼周至今泰和祥德泰鼎隆等三戸恃　覇踞延宕至半年之久長侵害人所有權利殊屬不合且妨碍工作尤違警章准即派警傳案諭令尅日遷讓可也 
　　李蕭氏等批　據呈已悉查爾夫李澤新等究因何案被拘尙未據偵緝隊解送到案據呈前情候飭隊查復核辦可也 
　　凌月樵批　呈及失單均悉准即令四區警察署飭傳保人下海臣到案究追可也 
[謝贈]  
　　昨承商務印書館贈第十卷第二號小説月報一册謝謝 
中華職業敎育社通訊 
[社員牛厚澤君函黃任之君述在甘]  
　　提倡職業敎育情形 
客歳滬上話别後以陜道不通　京數月於年終始由北路旋甘道經寗夏中衞等處所至鼓吹職業敎育頗受郷人士歡迎省城學界現入本社爲社員者頗不乏人所有介紹收費等事暫由載坤及社員省立第一師範校長楊漢公君擔任春節後當彙寄名册歲費於滬本社並擬在蘭州設立通訊處籌集常欵以備輸入印刷物敝省普通敎育程度大抵擬仿菲列濱辦法於推廣普通敎育之時參以職業敎育同時並進入手辦法載坤擬將先辦之手工傳習所改組爲工藝學校收本科生一班以毛編物爲主要科目先之以手工次之以機器現有編衣襪機二十餘部可供五十生之實習並授以普通商業必要之知能養成經營此項毛業之人材附設職業補習科等專授毛編物培養小規模工作之職工並增進家庭生活能力年暑假期内設小學手工傳習所亦授毛編物使直接傳於小學生間接傳於家庭婦女因敝省無地無毛手工編物最適於家庭工藝惟女子敎育極不發達無法驟進只有此間接之辦法耳毛物而外如製草製麻製紙製藥製肥皂等工藝均擬相繼提倡惟師資缺乏最覺困難（中略）載坤倡敎毛編物本年秋冬之交諒能出品先生肯在滬巿覓代售處以資推廣銷路乎（下略） 
來函 
[慈善救濟會來函]  
　　敬啓者敝會第六期奬券本無湘振二字而且發行已將過半兹因熊督辦來電聲明以第五期奬券爲湘振結束至第六期應即停止收回等因竊思第六期券已在發行萬難收回現經盧護軍使主持准予發行俾可補助滬地各項慈善公益〔下 
略〕 
雜評二 
[利之罪惡（庸）]  
　　私造錢票足以紊亂金融私運烟土更足以戕賊民生此等骫法之舉其流毒及於多數人民非尋常作奸可比乃破獲雖多而犯者曾不稍悛豈業此者愍之畏法乎夫亦大利所在戀戀不捨而已今之社會貪一己之利不恤多數人之受害戀戀不舍者幾比比皆是彼私造錢票私販烟土輩之罪惡特其尤著者耳此社會所以日趨於溷濁也 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（三十四）] [  一之]  
　　美國少女在昏夜絶鮮踽踽獨行者間或有之大扺於短距離間速步向前趨從無且行且止而示其開適之狀態者若竟有之則即非山梁之雉亦必爲桑濮之行人矣偶或不謹必將墮其陷阱此又初履美者所當省察審愼者也至美國女子不便獨行之故據記者研究所得似頗含歷史性質之關係焉 
美國街路亦如上海正中廣闊者爲各種車輛之「馳道」兩旁略窄而甚平者爲徒行者之「步道」　亦可 
譯之爲「沿街」馳道步道之分即我上海俗語所謂馬路與人路也西俗凡男婦偕行出遊時手必相携足必相齊男子必行街沿外方女子必行街沿内方此尋常習見之通例也在忽略者視之此亦不過禮俗中之一耳男子常行外方不過示珍重女子保護女子耳實則尙未盡也昔記者旅美時每覩殊方習俗之不同嘗試向其中索原理質之彼邦人士尋常碌碌者流亦祇混以他語而不能有明嘹之答覆嗣記者於圖書館閱書之頃偶遇一同好一年三百六十有五日專事埋頭書報中記者每入覽無時不見此人之足跡其癖嗜之深尙超出記者以上數倍記者乃以所懐疑向之承敎焉此君從容答曰西國當古昔野蠻時代男女之間實行刧奪女子若行外方則强暴忽至男子不易禦之故今俗男女同行無論何地女子必在較安全之一方面固野蠻時代防止外來刧奪等事之遺風也記者乃曰男女關係本分四大時期最初以刦奪而成夫婦其後以賣買更後以媒灼最後方自由强暴刦奪最野蠻固人羣最初之一級也敝國新婚之夕親朋至好得以種種諧謔加諸新婦之前其名謂之〔閙房〕傳説今日閙房之輩實即上古刧奪婚姻時代帮同搶親之人物也此事足與貴國男女同行男居外方之歷史淵源相映證云某君聞言爲之點首者再 
美國有此歷史上之淵源故在今日紐約等大城巿屢傳掠人幽禁被逼爲娼之舉此等黑暗情狀誠足駭人聽聞是以良家女子之審愼者雖在白晝亦必二三聯袂而行而一年間之以獨行失蹤永淪阿鼻地獄而不復見人世之天日者大扺皆眛憨不更事之流也嗚呼團　佳月難彌有恨之天綿邈春光偏惹落花之恨孰謂文明極點之地而即無極野蠻之痛苦哉 
老申報 
[探視銀坑（見光緒元年十一月初十日）]  
　　淸遠黃巢儲銀之説膾炙人口據説謂其中皆不動磚非復　 
之洋蚨狀今據周榮圃所述前後如出兩坑豈兵燹之後此坑亦滄桑人世耶先是固游於淸邑欲親歷此坑以廣眼界乃問道於土人依所導而住坑在叢山中道殊委宛一徑山坑之山後入紆微如羊腸徑盡處如無路蓋一樹山山脚斜撑而出儼如斷徑樵人斧其凝道之枝幹因由樹底可通往來然遙望之則固不知曲徑通幽也由樹根出即坑前曠地縱廣約十餘丈沿邊怪石峋嶙下臨無地自山下翹望者固不知此中有曠地且即爲坑口所從入也坑口闊盈丈餘高約稱是坑前有怪石一片由坑口左邊生出如屏障焉石屏裹有石一枚如人立像此殆前者相傳守坑之土地像也然已横臥於地斑駁靑苔周望坑洞裹不甚黑蓋除洞口外仍有十餘處漏光其漏光處有圓如璧者有方如圭者有森列如千矛者然洞中所有只纍纍怪石所謂朱提者杳爾無存舊傳洞内銀磚堆累人者可逼視把玩但無由携出又傳積雨之後入洞摒擋者盡日之勞必得碎銀一鑊餘若給工者然苟日日常入則杳無所得矣推其不能携出之故則傳聞有殺人以司職守者故靈爽所憑人不能運出然耶否耶又傳洞裹之銀蓋山靈儲之以待有用者此皆歷來相傳不經之談周至此一無所見深嘆人言之謬謂天下之訛以傳訛者皆當作如是觀云或又言該洞中物業已爲人取去又或言取去者只十之一二存者仍十之七八但自爲人携去後則入洞游者亦非盡人皆見此銀是説也益屬支離而不足據并錄之以俟知者 
廣東鼎湖山飛水潭 
　　（古蹟圖二十五） 
新拾遺 
[美國之軍營圖書館【下】] [  九如]  
　　譯世界雜誌 
　　海外圖書館（指法國言）總主任爲斯帝芬遜氏氏首先經營休門營之圖書館成蹟甚著法政府特讓接迎敎皇使者之行宫下層爲美軍營圖書總會辦事處法敎育界鑒於美公共圖書館之良制亦提倡倣行推舉現任總統爲會長以促進行今戰事雖已告終在法之美兵一時尙不克遄返故圖書館仍留在不撤或將改爲學校以敎退伍之靑年 
　　當此事發起之初乞助社會不三月應捐者達三百萬册以上惜盡屬説部不適實用圖書館乃自籌欵購置最近科學書籍七十五萬册各出版界咸顧特别廉價减折出售美人𤍠心公� 
益於此可覘其餘 
　　圖書館所藏之書非盡英文有俄文法文德文意文波蘭文日斯巴尼亞文與夫我華文希臘文羅馬尼亞文阿拉伯文美兵或不通英語者（美人種族甚雜故非盡人能知英語）儘無扦格之慮且靑年會派往之書記又盡力從事敎授外國産美人 
　　之英語收效尤速初級英語敎科書與格蘭氏之解析學斯密史氏之法律學並置雜陳視爲同等重要毫不分軒輊於其間戰事未停止前航行大西洋之巨舶每月特留置五十噸貨倉之地位專備載書之用今如戰事仍不已則飛機傳遞將見諸實行矣 
常識 
[飲沸水之益] [  俊時]  
　　〔譯美國體育雜誌〕 
　　近今科學日進醫學更蒸蒸而上衞生要端叙别紛繁類皆爲世人所注意然尙有最簡易　低廉而又最可得益者一端輒爲人所漢視而笑以爲迂闊者其道維何厥爲飲沸水耳 
　　飲沸水之爲益良多常人少飲水量故易致精神疲乏排洩不靈稍一不愼即能成病蓋人當劇烈運動或工作之後固知渴而飲然一般終日靜穆不出室外一步者終日不飲水量往往而然故不論每日作事劇烈或温和宜養成此飲水之習則不致遺忘而易收效矣夫水者洗穢之最良物也吾儕日用之以去污穢人身内贓腑血管經一日之工作穢物積貯於内若不淸之必貽後患飲水者蓋所以淸其積穢而亦助排洩之一法也當人飲水其小半入醫部而其餘則均入腸胃血脈間所以司其去濁之職而人體内部亦得以淸潔也 
　　飲水之爲益固多矣然以水中常含微菌身體不健全而乏抵抗力者多飲易爲微菌所侵而致他病是又不可不注意者也欲免上述之害則先以水煮之至沸點待其温而飲之因至沸點（攝氏表一百度）不論何種微菌皆不能生活故人飲之不致繁殖而成病矣 
　　飲沸水之利益如下（一）洗淸腸胃不致有積滯之患而妨礙消化（二）大便暢通排洩發遠體内之潔凈病不易生（三）食量胃口可以進步精神淸明而不易疲乏（四）血脈流通皮膚細胞無污積滯可免皮膚病（五）洗淸　部使其潔凈而無腰痛之疾 
　　人飲食之後食物在胃中消化三小時始已若胃力薄弱有至四五小時而未盡消化者其爲害蓋可想見若飲沸水則此患可免體弱者飲冷水極不合宜因冷水入胃頗具剌激性質且需多量之𤍠方能與人體温度相調消化力薄弱者尤宜沸水而忌冷水 
　　便閉症若以飲水治之靈騐無比蓋便閉雖由於飲食之不合時間與份量而缺乏水量以助排洩亦一大因也酒醉以飲水療之亦頗能奏效云 
　　常人飲之後而不能見效者大多由其所飲分量之太少餐前飲一茶杯不爲無益然效不易見至少每於膳前一小時飲二茶杯之分量先使腸胃中洗淸然後進食則胃口可佳食量可增更無不能消化之患矣 
　　水之𤍠度何若亦飲沸水者所極宜注意之點或謂愈𤍠愈佳或謂宜先飲稍凉之水然後以𤍠水飲之二説中以後者爲宜 
小説 
[新婦失踪] [  雄倡]  
　　童子作詭笑曰其始吾意謂方密斯馮伊撒坐於吾主人治事室中時乃飄落其斗篷於紙簏中而密司忒繆若未察無心擲廢紙覆之吾乃移簏於地窖柏曰汝之意料亦頗近理童子忽持睛凝神如覩異境力言曰吾實大謬此斗篷蓋初未墜入廢紙簏中特抛墮彼間或無心墜落者柏稍稍厲聲曰汝何由知之曰以三廢紙簏中皆紙片舊筆尖斷線斷帶舊印花紙烟卷灰屑及雪茄烟燼等零星雜物果使此斗篷雜入其中者則其摺縫或網眼中必且沾染塵穢此言近乎柏點首嘉許童子面頳復呐呐曰先生吾乃覺其如是此斗篷旣未縐縮復無絲毫灰屑紙片或垢穢沾諸其上乃燦新鮮美直如見之密斯冠上時柏曰汝之推求甚佳妙其次汝又何作童子忽作嚴重之色答曰吾乃枮坐凝思其事私計密斯馮當非自願下赴地窖此地窖舍我及傾穢物人每禮拜往一次外絶無他人至者設彼道行時墜落其斗邃爲人拾得則斯人又胡爲挾以下赴彼地窖乎且是亦當非墜自梯頂以梯級每數碼之間彎環轉折又胡復能直墜而下然則是果胡來歟此吾昨夕所爲煩惑無已而今日乃愈甚者电治事所中旣無一人在並密司忒繆若亦未至吾乃無可與語其初吾覺應語之密司忒繆若已而吾見下午所出報中言有能知密斯馮伊撒下落通風報信因而弋獲者給賞二百鎊吾乃立意思試圖此賞金吾知苟造彼巡警者必且漫然見斥則二百鎊已矣語至此少止忽復屏一氣低聲言曰先生此金爾我分潤各半可乎吾特造君奉謁者此吾知先生必不　斥柏作諧笑曰强克此金能得與否尙在不可知之數以汝即於地窖中得密斯馮之斗篷未必即足爲得密斯下落之導線汝亦謂然否曰然但吾儕旣得其端倪矣爲兆似佳吾儕已知密斯即於至吾主人治事所日失踪而吾得其斗篷於吾地窖中又知自禮拜一午後以迄於今人無來言曾見此女者並吾主人密司忒繆若亦未之知白德世格格笑不已手持一晚報謂童子曰汝言未當昨夕汝主人密司忒繆若旣聞密斯馮失踪事即呈報巡警稱是日可六句鐘時以車自其治事所中載密斯馮歸旣及哈德公園角女郎自下迨禮拜二晨間得女郎一書書爲禮拜一晚十點四十五分鐘寓自富漢路郵政局者足證女郎必已歸家家居克蘭蓀地去富漢路非遠柏曰容吾一觀此報 
[自由談之自由談] [  墨子]  
　　和議停頓人民失望莫不衆口一辭以陜西停戰問題爲之中梗不知梗也者樹木之枝阻塞道路妨礙進行之謂也可見陜戰之中堅人物惟樹木而已樹木爲誰曰『樹藩』『樹錚』 
 
 
 

Page 15

 
 
   
 
 

Page 16

 
 
   
 
