# 1934 - 302 - 4908819

 

Page 1

 
 
[杭州申昌書局遷移] [  本館啓]  
　　杭垣申昌書局向設在保佑坊兹於十月初四日遷至鼓樓前十五奎巷口坐西朝東洋樓内專售各種書籍并發售申報都人士欲　報　　購賈各書者請認明住址移玉購取可也 
[長江各埠赶早發報告白] [  申報館主人啓]  
　　長江數千里埠頭林列本舘所銷申報向來依期寄送惟歴來有人在滬收取閲過之舊報寄至各埠求售往往紙幅破壞附章不全購者　之時致信本館饒舌是以本館今特赶緊印寄較前早到一日以副諸君子先覩爲快之意如有遲到者卽係閲過之　報可向經售報紙人詰　點禮拜日無輪船開發須於下一日并寄閲者鑒之 
[順天浙江江南福建廣東江西闈墨出售] [  圖書集成局啓]  
　　本局前後排印順天浙江江南福建廣東江西闈墨出售均蒙諸君雅賞購取一空兹復用新鑄鉛字潔白帋張照前分各省排印出售每本槪售洋碼七分欲購者祈至三馬路申報館及申昌書畫室購取可也昨登江西闈墨價碼洋七分誤排五分合亟更正此佈 
[閲報紀矢志柏舟一則有慨而書接前稿]  
　　言未旣有咥然笑於旁者曰有是哉先生之迂也聞之周易家人之卦曰男正位乎外女正位乎内禮經言内言不出於梱外言不入於梱詩言無非無儀惟酒食是議無父母貽罹書言牝鷄司晨惟家之索中國婦女自古以來不能于預男子之事與泰西風俗男女均權者大異某氏女卽矢志靡佗不過自守其節已耳先生乃夸張其辭謂爲天地之正氣古今之奇行甚至推諸國是以爲今世士大夫羞豈天下大事可責諸兒女子耶女非木蘭一流入又何能折衝外侮効命疆傷與娘子軍夫人城比烈哉且先生所以嘉某氏女者嘉其有能死之志耳卽以女之節例諸世人之忠孝與義亦不過極之能死而止天下事至繁𦣱至艱鉅凡當事之人必有老謀深算度其事之能濟與否一切流俗之毁譽及身之褒貶皆所不計詎肯輕擲其身於一死必事窮勢極無可奈何而後如晉荀息所謂不濟則以死繼之後漢諸葛武侯所謂鞠躬盡瘁死而後已者而豈輕以一死謝責耶抑先生所言者理之常也而今天下之事勢則數之至變者也古之中外局於一洲今之敵國徧乎地球古之戰爭以兵刃今之戰爭以火器兵刃可以力施故有一人拚命萬夫莫當之語火器不可以力禦雖責育無所恃其勇故安不忘危必修戰備今如先生言所謂收拾人心圖謀本計者誠不識如何作用若徒挾能死之一念而置他事於不問是雖驅億兆生靈以投凶暴之一燼於天下事卒何裨乎前明黄陶庵先生困守嘉定縣城當事急時於城上痛哭呼太祖高皇帝民有欲避兵者閉城門不使出厥後城破屠戮甚慘彼其人固能死而又能强使人死者天下果何賴有若人哉先生之言得無類是執筆人喟然歎曰子無易視死之一字也天下事固非一死可以謝責然必有能死之志而後無事不可爲所謂死或重於泰山或輕於鴻毛古之聖賢豪傑不肯死所不當死亦不肯當死而不死兵法云置之死地而後生古之名將能著戰功成奇蹟者窺其心必先置死生於度外假令韓信畏死何能列背水之陣鄧艾畏死何能踰隂平之崖王濬畏死何能火鐵鎖於長江李愬畏死何能襲蔡州於雪夜汾陽不畏死故能收復兩江西平不畏死故能重安九廟五季以後若宋之中興諸將明之開國元勲莫不稱爲敢死之士用能書勛名於竹帛奠蒼生於袵席觀於今者中東之役大小數十戰能以一死致命者不過左軍門寳貴鄧總戎世昌等數人此外旅順四統領不能齊心効死而退縮讓敵海軍一統帥不能力戰蚤死而生降藉宼迄今如葉志超龔照璵蔣希夷黄仕林諸人猶束身司敗延頸求生嗟乎人生百年誰能無死若輩卽幸保首領他日鐘鳴漏盡何以見左鄧諸公於地下詎非某氏女所羞稱者耶雖然諸人不足責也所不可解者唐中丞樹旗建號劉總鎭孤軍守險似乎人傑矣乃一則不能爲尉陀不能爲竇融更不能爲張巡滿載而内渡一則不能爲錢鏐不能爲鄭成功并不能爲田横槖載而潛歸非皆惜死之一念有以誤之耶抑不僅惜死之一念有以誤之耶大抵身家之念重則名節之念輕雖自好之士而或不終於晚節况於以下者乎由是觀之人不能死卽一事不可爲蒙非敢謂以一死了天下事也然欲清其本正其源則必自能死之一念始必能死而後可爲忠孝節義必可爲忠孝節義而後可爲功名事業夫豈若匹夫匹婦自經於溝瀆以爲諒哉 
[接修鐵路]  
　　北通州訪事人來信云京津鐵路告成後陸續擴充漸推漸廣鐵路公司司事洋人云現在議定由京都永定門至齊化門接修鐵路不日卽開工興築矣○由京都齊化門至東陵現亦擬接修鐵路備皇上謁陵並春秋兩季王公大臣致祭之便已緣每逢陵差皇上由京都起駕經過通州燕郊行宫三河縣白尖行宫薊州桃花寺行宫遵化州龍門寺行宫直至東陵三百六十餘里沿途修墊御路橋梁等事每次開支約須百萬金現在擬修鐵路己估銀四百萬兩由陵差公欵項下撥借銀三百萬兩再由直隸藩庫籌銀一百萬兩責成通永道沈子梅觀察督辦遵化州陳直剌帮辦業經估價繪圖詳註經過州縣集鎭村落上禀制憲王夔帥裁度大約俟奏明允准後當卽興工也 
[尙衣接印]  
　　姑蘇采訪友人云簡授江蘇織造海尙衣豐於本月初六日辰刻抵蘇午刻卽接印視事省中各大憲及文武印委員弁咸衣冠往賀尙衣旋於午後排導出轅遍詣撫藩臬三憲轅及各當道處謝步至傍晚時始回轅 
[委署關道]  
　　杭州采訪友人云簡授浙江温處海關道陳養源觀察允頣於某日來省禀到暫駐督憲行臺廖大中丞以觀察曾隨我國簡赴日本使臣駐紥東瀛者六年於東洋事務頗爲熟悉今者杭地新開日本通商口岸設立洋關一切規模俱屬草創且時有日本官弁來往其間因於本月初四日札委暫署杭巡道篆兼洋關監督觀察奉札後擇吉初六日午刻接授關防 
[主司啓節]  
　　金陵采訪友人云江南正副主司劉朱兩星使於本月初三日赴督轅拜會劉峴帥旋卽辭行翌日清晨由至公堂下坐緑呢大轎導以全副儀仗呵殿出試院明遠樓上鼓樂喧闐頭門外則升砲三聲隆隆遠震旣而憲駕由貢院西街過狀元境迤邐至水西門外官廳各憲咸寄請聖安兩星使復延入舟中叙談良久迨興辭而出兩星使命篙師解纜水陸各營勇均站隊送之各憲乃鳴騶而返時已貓晴午轉矣 
[觀察赴任]  
　　金陵采訪友人云上月某日新授徐州道桂薌亭觀察慶嵩接奉兩江總督飭知速赴新任爰 
 
 

Page 2

 
 
於本月初二日乘輿謁見劉峴帥禀辭繼又至在省各當道處辭行翌日秉節起程并挈候補縣藍大令采錦黄大令啓南黄大令樹琦以去省垣各寅好咸詣舟次恭送如儀 
[曲直顯分]  
　　天津采訪友人云大清河工程前由直隸總督王夔帥札委練軍及督轅親軍兩統領督帶全隊駐紥韓家澍隔淀隄以便大興畚　九月初九夜練軍各勇忽脱巾譁噪將帳篷及草廠焚燬四散而歸此項工程遂由督轅親軍獨力興作統領王少卿鎭戎下令尅期報竣旋於九月之杪禀請夔帥委員騐收至練軍滋事一節曾經訊理互相諉過曲直不分及事畢鎭戎與練軍統領何莘畬軍門互論孰是孰非隨查明曲在練軍並悉事由前營勇丁而起若是則前營統帶趙君萬庚約束不嚴碍難辭咎遂由何統領撤至差使所遺營務札委王總戎義才代庖矣 
[榷署興工]  
　　營口訪事人云前任續道憲購買民地一方備造關署籌欵維艱迄未動工近經廷觀察禀准上憲並自捐廉俸興工建造大約須於明年方能落成也 
[委代縣篆]  
　　實授九江瑞昌縣范秋帆明府因病出缺已登前報兹府憲聯敷青太守遴委文報局委員鄭幼戟明府前往代理已於初二日赴任矣 
[履新有日]  
　　候補道桂薌亭觀察前奉上諭補授淮徐道至今尙未履任前日督憲劉峴帥飭令觀察卽赴新任觀察奉諭後卽赴轅禀謝想不日當往履新矣 
[牌示回任]  
　　常熟縣知縣朱明府秉成前經上憲調委簾差現已事竣於上月下旬某日回省詣各憲轅禀到旋蒙藩憲聶方伯於本月初五日懸牌飭明府仍回常熟縣本任 
[教堂鶯遷]  
　　美國聖公會堂向設於漢口喬家巷内平屋數椽規模甚隘嗣於堤街中叚另造教堂一所刻已落成氣象崇閎裝飾華美該教主某君遂於上月下旬某日已遷往居住矣 
[武試開考]  
　　本月初二日係浙江武試頭塲所有巡緝等差由藩憲札委候補按經歴厲存源府經歴陸學芳府照磨吳赡辰李兆熊張茂熙縣丞張璿海杜煥淦巡檢張道水未入流毛漸鴻蔣本鰲充當是日黎明藩臬二司及提調世都轉監試了觀察均詣轅俟中丞升座上前參見卽行起節出望江門詣羅木營先行致祭馬槽然後升座同考官倪叅戎上前叅謁旁座襄校先點旂籍次及杭嘉湖三府分作兩圍騎射中箭者東擊鼓西鳴金分别誌記至下午五點鐘時試畢各憲俱呵殿回轅寗紹金衢等府於初三日考試台温處嚴四府初四日考試初五六日考試地球步射聞定於初八日在行臺開考也 
[粤省校武]  
　　粤東武闈許撫憲定期於十月初四日考試出有示諭云本院主試武闈三次一切皆有成規示派武弁管弓凡取中一秉至公該武生等愼勿託人照應空費冤錢一經查明與受同罪决不寛貸特示并聞擬請肇慶協成斌鎭戎水師提督何長清軍門隨同核閲云 
[通州火警]  
　　北通州訪事友人來函云九月二十九日鼉更初躍時忽聞警鉦亂鳴詢知係北關板橋陳家木廠失愼一時各處水龍風馳電掣飛奔而來文武官員帶同兵役均往火塲彈壓幸各水龍竭力撲救僅燒去灰房王間祝融氏卽行返斾木廠隔壁茶社甫開張三日雖未殃及然貨物俱已傷損過半虧本已不資矣 
[整頓蠶桑]  
　　直隸蠶桑紡織總局自光緒十八年奉前督憲興辦後於今六年頗有成效現又奉督憲王夔帥札飭該局總辦會同藩臬兩司經理一切並札飭各州縣凡已經種桑者務加培養護惜禁止樵牧毁傷未經種桑者急宜設法開導務於霜降後至封凍前及開凍後至清明前來局請領桑苗苗長不過二尺萬株一車可載散給民間俾廣爲裁植並發出種桑養蠶簡明捷要法十本照刻廣印散給於民務使各村家喻户曉俾知蠶桑一事大利攸關裕國利民爲必不可緩之事也 
[清道撤局]  
　　浙省所立清道局向由董事某甲經辦嗣因辦理不力收捐爲難經府憲林太守將該董申斥一面勸諭民間照舊輸捐再行試辦兹因該董等遇事因循被人指摘眞有不可終日之勢爰赴府轅告退林太守立命撤局改歸各叚保甲分巡經理其事由府給發印簿按月輸捐並由總巡會辦督率各叚認眞辦理按月報銷一切事宜由保甲局兼管並不另設專局則經費可節而各委員均顧考成諒不致仍蹈故轍也 
[蘇省決囚]  
　　姑蘇采訪友人云本月初五日午後臬轅接奉刑部釘封公文吳廣涵廉訪卽飭長洲縣汪大令由司獄提出斬犯二名升坐大堂略詰口供喝令如法綑綁隨會同中軍守備某君督帶營勇解赴北寺大校塲處决聞該二犯年皆未逾四十一爲江洋大盜一爲毆斃人命之重犯故皆科以極刑也 
[水手滋事]  
　　蘇州采訪友人云省垣閶門外至滸墅關相距十餘里之處有望亭鎭焉房屋櫛比人烟輻湊雖係半村半郭亦一熱閙市廛月初某日有某處解餉船數艘道經鎭上時已傍晚因卽繫纜河干押解委員某君飭家丁帶同水手登岸傳喚地甲令雇更夫四名以資邏守旋經地甲雇得二名餘向無從設法蓋以鄉人畏家丁水手之兇頑故不敢出而應命也家丁水手堅不允從覓至某烟館見壁上懸行夜之　遂指爲藏匿更夫勒令交出烟館主林某婉言剖白至再至三若輩大肆咆哮聲勢洶洶幾難理喻逾時船上衆水手一擁而至磨拳擦掌兇狠異常不問情由逢人亂毆霎時間烟館及隣右某鋪悉被拆毁片瓦無存被毆受傷者多至七八人内有二人傷勢沈重恐難性命保全而衆水手更於人叢中將某布店主某甲及某米鋪夥某乙某雜貨店夥某内三人拘曳而去行至半途甲乘間逸回乙丙則竟被曳至舟中衆鄉民見勢不佳擁上押解官坐船向之索取押解官不允旋將乙内及地甲函送長洲縣署請汪大令訊懲傳聞函中開有失去翡翠鼻烟壺及對時表等物未識大令右何措置也 
[錢價驟昻]  
　　金陵采訪友人云邇日省垣錢少以致市儈居爲奇貨價值甚昻每曹平銀一兩僅易青錢一千二百八十餘文回憶前月每鷹銀一圓可易錢九百四十文近則减去三十餘文居民無不扼腕嗟歎云 
[錢店連閉]  
　　天津訪事友人云郡城錢鋪所出貼片幾如韓信將兵多多益善如或支持不住則以荒閉了之惡俗澆風誠可惡也九月三十日河北萬興錢鋪無端荒閉帖欠之多寡當時未及查知惟聞尙有萬盛萬華兩家同一主人且皆開設河北一帶所出貼片向來行用市廛是日萬興忽亦閉門萬華繼之月朔持帖取錢者纍纍如珠貫世路艱難可勝浩嘆 
[京江賽馬]  
　　旅居鎭江各西人每於春秋佳日擇沙平草軟之處各騁驊騮以角勝負亦歴年常例也今年秋賽擇於上月二十八日舉行海關辦公各西人及英兵船水手共三四十人均於是日午前會於新河西首汀濱五花驄馬並轡爭馳斜日一鞭極罄控縱送之能事少年裙屐結伴來觀圍塲以外密若堵牆直至江流返照影捲長空游人始歌陌上花開之句緩緩而歸 
[宫牆復建]  
　　紹興訪事友人遞來手畢云會稽學宫自遭髮逆之亂宫牆傾圯迄今未復自孫邑尊蒞任整興學校四面建築高牆立石 
 
 

Page 3

 
 
牌兩府分左右對峙聖域賢關從此一新氣象頓復舊觀矣 
[盜犯解省]  
　　蘇省於本月初四日傍晚時有無錫縣解到盜犯三名當經按經廳庾叅軍升堂騐勘騐得該三犯箕斗年貌與詳文符合遂飭發長洲縣監禁候臬憲示期提勘 
[劫盜傷人]  
　　寗波訪事友來函云本月初三夜有盜匪二三十人各持刀械擁入寗波西鄉賣麫橋徐某家破扉直入徐某大聲呼救鄰人王某聞聲趨出鳴鑼號衆盜恨之將王之手砍傷兩家上下人等見此情形皆畏縮如蝟不敢聲張任其搜掠呼嘯而去聞共劫去金銀細軟等物約值六七百金次日開單報縣畢大令聞報之下卽於初五日清晨下鄉往勘未知能否破獲也 
[人財兩失]  
　　江某者衢州開化縣人幼年隨其父作木客往來於六橋三竺間父工心計經商旣久頗有積儲父殁仍理故業惟閲歴未深往往爲人所算耗資大半前歲惑於寗人何某之言改絃更張出資在富陽開設靛青行不復爲析薪負荷之舉今春又在姑蘇置一小星貌娟好而又工媚術江暱之在杭六厘堂地方賃一華屋以爲藏嬌之所雖漢家温柔鄉無以逾此矣而靛行事宜盡委之何某八月間何忽將肆中貨物貶價銷售挾資遠颺抵償欠欵尙不敷洋千餘元幸杭地尙有存項得以截長補短而何某與江本係萍水交無從蹤跡本月中旬江以事了回杭比入門則僅有老嫗在内而妾已不知去向詢諸老嫗則云自主人去後主母時常出外恒數日不回此番去後已五月矣未識何往檢查箱籠則所有細軟衣飾已化爲烏有矣如江者不誠所謂人財兩失者哉 
[萬壽無疆]  
　　本月初十日恭逢皇上萬壽聖節本邑英美租界會審公廨自今日起循例停訊三天以示恤刑之至意讞員張直剌已先期函致西官矣 
[道署傳聞]  
　　傳聞江海關道蔡和甫觀察擬擇日親蒞英美租界會審公廨勘騐在押人犯并籌欵鳩工將公廨大加修葺以崇體制而壯觀瞻 
[監司讌客]  
　　昨日江海關道蔡和甫觀察設筵泥城外斜橋之畔北洋務局柬請中外官紳赴宴商辦要公遥飛一琖賀江山醉月流觴樂可知已 
[瀛眷抵申]  
　　新任英美租界會審公廨讞員張賡三直剌接鈐後卽遣人至金陵迎接眷屬昨日乘舟抵滬直剌聞報立飭僕從備輿迎入署中 
[秋賽記二]  
　　昨日爲西商秋李賽馬之第二日時則風和日麗天朗氣清以故都人士之駕言出游者寳馬香車如雲如水自午後以迨薄暮衣香鬢影掩映於丹楓烏桕之間古人秋坰試馬圖雖曰描寫偪眞當亦無兹絢爛計第一次三馬共賽馬立師勝第二次七馬共賽滔搿勝第三次十一馬共賽祥茂行主人勝第四次八馬共賽怡和行某洋人勝第五次九馬共賽裕泰行法藍勝第六次九馬共賽順全隆行某洋人勝第七次九馬共賽有利匯票洋人勝第八次六馬共賽又順全隆行某洋人勝第九次五馬共賽又裕泰行法藍勝時則郊原十里暮色蒼然於是賽者旣意興漸闌觀者亦散如星點而六街三市又明燈萬點輝燭層霄矣 
[訊鞫兇徒三誌]  
　　訊鞫兇徒一案已兩紀本報前日巡防局員蔡蓉卿二尹將兇徒朱長華朱蓮生張桂生等移解至縣奉飭押候訊核前晚黄大令升坐三堂命提朱長華至案供稱此案實出不知小的於數年前雖與流氓爲伍現已改過自新求恩鑒察大令謂曰前在巡局案下衆供確實爾豈尙能抵賴照實供明本縣當從寛辦理如果執迷難免嚴刑從事上月十七日爾向花衣客沈桂林拆梢究竟刃斃馮阿長誰首誰從從速供實並傳船户錢桂蘭面質朱始供認拆梢沈桂林是實惟馮案則實不知悉大令謂曰是夜爾在毛家弄啜粥焉有不知之理本當重責本縣格外從寛著於次日再訊爾今晚須細思之免受苦楚人命關天本縣豈能草率了事遂判令交差看營候再審訊 
[賭徒拒捕]  
　　顧阿六孔阿才兩包探解周阿三王連生胡啓生至英界公堂同禀稱昨夜三人在墳山路某號屋中聚賭某號巡街華捕聞聲前往向之驅逐竟敢恃蠻肆行毆捕致傷及左手並失去號帽木棍直至小的二人得悉恊同圍捕始得拘入捕房今捕頭令送案請究三百九十號五百三十號兩華捕同投案下禀稱小的二人前往捉賭各賭徒恃强拒捕以致失去號帽木棍今幸獲住叩乞究懲周供稱小的係太倉州屬寳山縣人雖偶然犯賭然究不敢毆捕王供稱小的係本邑人胡供稱小的係直隸天津府屬某邑人讞員張賡三直剌判令各笞責三百板管押一月 
[局賭宜懲]  
　　包探趙銀河投英界公堂禀稱日前有慣設騙局之賭棍朱志恒往訪某窰貨店主周金生誣稱定買窰貨與之浹洽旋誘令入局賭錢與同黨陳理朝許雲龍二賭棍互相串合自五月起至今共被騙去洋銀一千一百四十餘圓及周知受騙卽據情投報捕房捕頭命小的將朱送案務請大老爺究追周投案伸訴前情朱供稱小的並非設局誘賭亦無定購窰貨之事惟周輸去洋銀是實讞員張賡三直剌著押候過堂覆訊 
[犯賭獲譴]  
　　楊阿鑑李阿生均揚州人前晚在効績里第七十二號門牌内作牧猪奴戲正在興高采烈之際適巡防局委員李葆初二尹巡夜至此聞呼盧喝雉聲立命勇丁入内將楊李二人拿獲帶回巡局飭各笞責五十板具不再犯賭切結釋放 
[覊禁積竊]  
　　著名巨竊朱阿明日前在南市老白渡鮑生泰缸甏店内竊得湖州人吳鳳琪之衣箱内有單夾衣服三十餘件由事主報知十六鋪巡防中局局員蔡二尹飭捕拘拿旋在祥記碼頭將朱拘獲解至局中供認行竊不諱由二尹訊責後轉解總巡局鍾受百明府提訊之下判令枷號五天發十六鋪局前示衆兹已滿期由十六鋪地甲裘鎭禀請核奪前晚經鍾明府提案研訊朱供自知悔悟嗣後不敢再犯叩求恩宥明府以其屢次犯竊情殊可惡判令移送改過所覊禁以冀悔悟 
[流氓兇横]  
　　本埠南市一帶有等無賴棍徒專以拆梢訛詐爲事誠惡習也前晚七點鐘時有駐泊浦江提標太湖水師副中營礮艇上司掌號之薛桂榮因奉哨弁許秀臣千戎之命至英租界四馬路某公館投送函件回時行經南市大東門外朱家弄口在該處朱阿六所開之老虎灶上啜茗甫經坐定卽有小流氓混名小無錫者偕其黨羽兩人昻然而進卽喚值堂人烹茗解渴入坐後無端將板凳向樹下擲進撞及隣坐之薛桂榮脚上當向之理論彼等卽瞠目厲聲曰我輩在此地舞樹飛凳習以爲常爾何人斯豈欲與乃公抗違耶於是擦掌摩拳挺身而起喚集黨類多人不問情由將薛拖扭至街心肆意攢毆更將所穿之羽毛馬褂撕碎以致薛身受微傷後由老虎灶主朱阿六恐釀事端力爲解勸若輩始一哄而散薛回至礮艇上伸訴情由營主許千戎大爲震怒爰卽函致十六鋪巡防中局請局員蔡蓉卿二尹飭提訊究 
[舟人不法]  
　　吳淞防營統領班福齋軍門前日因公來滬泊舟集水馬頭本縣黄愛棠大令於昨日前往答拜因憲舟停泊浦心令傳杉板船户戴阿大載渡戴素性兇横不知如何將大令跟丁名錦山者推落浦中並不施救竟欲駕駛遁逃大令急呼班軍門麾下水手設法將跟丁救起飭差將戴拘獲帶回嚴辦 
[寡鵠可憐]  
　　秦戴氏清江浦人幼失怙恃憑族人配與秦某爲妻成婚木久藁砧逝世家境清貧無可度日本年四月間由其翁領至上 
 
 

Page 4

 
 
海託陸某爲媒再醮與醬圍弄居民周某爲繼室詎料六月間周又患痧身死煢煢獨立藉十指爲生前妻生有子女各一聽其夫兄周某唆使連次辱駡逐令出門不許入内昨日涕泗滂沱投法界捕房據情泣訴捕頭諭以繕就禀詞赴公堂控告 
[諭令繳洋]  
　　浦東沿灘各處無糧田地奉升科局憲許閬軒太守諭令照章充公不意有姜錫山者前竟赴省上控發回審訊飭令收禁外監前晚黄大令又提姜錫山並傳同子瑞卿丁裕坤孫德山地甲陸大榮等至案謂曰現奉許大人來文批令如有無糧田畝在要路口者每畝繳洋四百元路内每畞繳洋一百元限十五日由各寺甲邀同圖董按户傳諭願繳卽繳不願繳限滿充公後悔莫及姜仍押禁候示餘人各遵諭而退 
[飭同尋緝]  
　　楊樹浦民人周祥祥之媳名趣珍本年八月初私自逃逸控諸巡防局至今未獲昨有朱寳大者知趣珍下落而又不肯明言周因將朱扭至巡局控告李葆初二尹立卽升座訊問朱供家住本邑西門外曾充織布局巡丁刻已革退趣珍行蹤小的本不知悉得之友人傳述未敢信以爲眞李二尹以其刁猾喝責五十板覓人保出帮同周姓將趣珍尋獲到案訊核 
[惡鴇抗諭]  
　　蟻媒李士雲挈同湖北婦人王許氏至滬押入吉祥街吳漢貞花烟間内賣娼事爲包探查悉拘入捕房解經鄭大令研訊飭傳本夫來案具領兹在押日久音信杳然王許氏在押患病乃傳吳漢貞具保出外延醫調治迭經包探傳案吳竟抗諭不遵捕頭怒其有意刁狡飭探傳諭如再不遵定予嚴辦不貸 
[拘獲小竊]  
　　金利源棧有代客寄存之菉豆忽爲偷兒某甲乘間掩入竊去數斗經巡丁瞥見將人贓一併送入捕房捕頭命押候堂期解訊 
　 
 
 

Page 5

 
 
   
 
 

Page 6

 
 
[漢口新開上海華英大藥房]  
本行向在上海四馬路東首老捕房對過紅磚大洋房開張有年今分設漢鎭四官殿上首專運泰西各國地道藥材虔製中西靈騐膏丹丸散藥水藥酒戒烟玫瑰參片一粒金丹及照相器具各式快鏡箱匣藥料醫生應用藥物傢伙外科刀針鉗剪機器等件兼售廣東馳名各項蠟丸並西洋各色綢貨鐘鏢八音上品香水香粉香胰香油一應俱全茲因開張伊始格外平價發兌仕商惠顧請至四官殿上首認明洋房門面掛有西字招牌庶不致悞本行分設漢口只此一家餘皆寄售恐未週知合併聲明遠方函致原局回件不悞 
[中國通商銀行告白]  
本銀行於光緒二十二年十月初八日奉　　上諭設立招集資本股銀五百萬兩先收其半現在已收足股本銀二百五十萬兩專做穩妥押欵更票生意總行開設上海五馬路黃浦漢紳商如有交易可來面訂凡銀洋欲存本行者應給利息開明於後　往來帳逐日計算者每年每百兩給息二兩　存定三個月者每年每百兩給息二兩五錢　存定六個月者每年每百兩給息三兩五錢　存定一年者每年每百兩給息四兩 
[天華茶園]  
十月初九日演 
轅門斬子　捉放曹操　彩樓招親　奪取太倉　雙搖頭會　寄友回店　拾金 
初九夜演 
打鑾駕　打金枝　五台山　花蝴蝶　柳林池　雙沙河　演火棍　代演打韓昌　取城都　二怕 
[天福茶園]  
十月初九夜演 
賓鴻鴈　鎖五龍　忠孝牌　界牌關　雙跑馬　小上墳　蓮花湖　錯刺李剛　舉鼎　玉堂春　廟會起解　三審 
[丹桂茶園]  
十月初九日演 
千秋嶺　五雷陣　大小騙　戰蒲關　賣胭脂　趙家樓　祭塔　四國進寳 
初九夜演 
下河東　九更天　大收關勝　取城都　池水驛　一枝蘭花　福瑞山 
[同慶茶園]  
十月初九日演大套 
唐明皇繫皷催花　楊妃夜拜七夕 
初九夜演 
大齣頭　劉元普雙生桂子 
本園特請名師新排新串新戲其中情節令人雅觀戲橋段長准今晚六點半鐘開演務望○諸君早降光臨賞鑒特此佈聞 
[天仙茶園]  
十月初九日演 
定中原　探寒窰　武松打店　借茶　活捉秦瓊　賣馬　八大鎚　諸仙鎭　代觀畫　狀元譜　千里駒 
初九夜演 
廻龍閣　斬黃袍　御菓園　新軿文武戲第四本蘇州佳話　打櫻桃　全本新戲罕見錄 
[丹桂茶園]  
初十夜請看重軿新戲　姑蘇紳商煩演第四本　查潘鬥勝　惡惡惡 
[暫停拍賣]  
本行禮拜三拍賣各貨適逢賽馬之期暫停一期後有拍賣再當登報佈聞　怡和洋行告白 
[禮拜四拍賣]  
啓者禮拜四卽十月初十日十點半鐘拍賣照船路燈九老羽毛丸老圖小呢輪船牌九老羽綾荷花狀元彩三多彩二喬彩九獅劉軍羽綢十一磅彩三元十磅十二彩荷花彩人鎗十磅彩八士圖紅四美紅三元紅人鎗紅萬壽圖市布八磅四十八子五子登科天姬圖紅萬壽紅三元烏金三元藍彩人鎗藍三元藍四美藍人鎗洋房雙人綠九獅七磅藍三元四美藍人鎗採蓮圖原布八磅彩三元七磅紅三元紅彩人鎗藍三元挺市洋標八磅雙松鼠細斜紋十五磅老人頭十四磅松鼠老人頭雲獅九獅粗布十二磅荷花吉慶圖人鎗九獅細布狀元荷花劉軍圖彩四美紅五星紅金星七十二線紅雙路燈紅二美白金三元六十四線烏金三元藍雙路燈藍洋房光毛市漂布等貨特此佈聞　元芳行啓 
[禮拜四拍賣]  
初十日十點半在本行拍賣洋糖餅干番茄龍蝦沙各米板烟烟嘴茶乎大菜色銀光片鐵灶火爐火干地毯踏脚車小兒車東洋車並檯椅床橱帽架一切木器中國書籍不計此佈　魯意師摩啓 
[拍賣車糖]  
本行准於每逢禮拜一四早十點鐘在本行拍賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍特此佈聞　老太古帳房啓 
[英捕房禮拜四招充巡捕]  
啓者於初十日早九點鐘在四馬路老捕房内揀充巡捕凡先在捕房掛名登簿者卽來聽候揀充毋得自悞此佈　英捕房啓 
[各號台照]  
氏夫兄丁萬順萬和欺氏寡弱串圖店業現二人蟠踞氏店攫取銀帳所有往來各寳號倘有人持本店憑摺來取貨物銀錢者切不可付俟事定後當登報申明再行往來可也　老丁聚盛紙號啓 
[壽榮齋風濕膏藥]  
此膏追風逐濕消積滯和血脉壯元陽調筋活絡一切疼痛俱貼患處七日後立能除其害百發百中每張一百文七折　上洋盆湯衖内 
[新到時全亨式洋貨]  
今有外洋新到各種水仙花及保險鐵箱英法水龍大小八音琴新式洋燭燈着衣鏡金銀時錶各色企頭大呢廣東紅木嵌螺甸檯椅楊床等並各式新樣要物不能盡述諸　尊光顧請移玉至英界二馬路口小號面議貨價格外克已也 
[盤浴堂聲明]  
所有中虹橋堍湧興園一切生財由寳仙園向沙遜洋行買下擇日開張倘有前項往來帳目押包等歸湧興園理値與寶仙園無涉恐未週知特此聲明寳仙園主人白 
[天仙茶園請看新戲]  
新軿連檯九本文武燈彩新戲　九美奪夫 
本園前排連檯新戲九美奪夫已經演過八本承蒙諸公稱善讚美故此小園挑選頭等文武名角赶緊接排第九本其中情節較前更勝筆難細述諸公觀者自知現已習熟擇吉登檯起演届期務請爺台早降是荷園主謹啓 
[只此一家老行　天成]  
英十一月票批發雙張十二元四角單張四開照算分條六角半函購上洋棋盤街北首石庫門内原班帶奉不悞 
[地基召租]  
啓者今有地一方約五畝坐落英界五里路可出租與人若干年建造房屋欲租者請至祥和洋行面議可也此佈 
[益生昌棉紗]  
開設在上洋盆湯衖新橋北塊沿河專售中外各廠名機上等棉紗零躉批發格外克已倘蒙賜顧者誠信無欺此佈 
[聲明]  
本號開張上海二十餘年向無在外借揭銀洋等事誠恐不法之徒假冐本號圖章在外作弊槪與本號無涉特字聲明　邇遐齋主人謹啓 
[一課獲兩騐]  
月朔請三馬路迤西安康里明經子占流年云十日内有雨結查於初日得財昨又得子咸甚佩甚香山張薛園誌 
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲早所深信現在格外赶緊印出售人皆先覩爲快閲者鑒之 
[檀山人數]  
　　檳城報云聞檀山島各富人家資在百萬以上者統計共六十名之多六十名均美國人也皆係購買蔗機開設糖廠積銖累寸漸至百萬然其始島主抽收糖厘頗覺不薄嗣因美人公請美國總統設法照會檀島政府减抽糖厘島主允其所請計每年减收糖厘銀六十兆元而别籍人之寄居該處者僅得小康蓋因若輩托業非在山園種植卽充糖廠傭工所得無多所餘有限亦理之常無足怪也今試卽該島各籍人數而分别言之　日人應二萬五千名中國人應二萬二千名葡萄牙人應一萬五千名美國人應三千名各西國人共五千四百名該島土民應四萬名　以上人數除該島土民不算外惟日人爲最多故日人所以不欲該島隸入美國籍者也雖然此事已閲數月不聞日廷與美國有如何理論之處是日人於中國則肆其鴟張之勢而於美國又顯吾其雌伏之形前後判若丙人不良可哂哉 
[强中有强]  
　　紹興訪事友云機坊司某甲素不安分受其欺侮者無不銜之某日在大雲坊十字街口遇地棍名有　　　其沽飲甲竊喜爲朶頣之福也不料入座後有法忽然變色聲言曾欠錢一千八百文今已會面必須歸還否則當决一勝負靡眷　掌勢不肯休甲自知不敵不敢置辯幸爲水果攤之老木出爲排解令甲費酒鈔外再給有法小洋四角了事甲不敢違照給之諺云强人自有强人治信然 
[會景减色]  
　　寗波往年每逢十月初一日奉府縣城隍二神出巡賑孤迎賽盛會今因各業艱難力有未逮故出巡之日止備銜牌旗幟傘扇而已市景蕭條於斯可見 
[方伯課士]  
　　金陵鍾山尊經兩書院本月輪值藩憲課期向例各在憲輪考並不　至祗將題目飭交府尊帶至書院點名給卷今歲藩方伯力加整頓特躬詣書院以示鄭重并先期面諭劉嘉樹太守令飭上江兩縣多備桌凳免至坐號不敷臨時喧擾仍由劉太守前數日出示曉憲松諭各生扃門考試至初二日黎明上元縣張大令鳴騶而至俄而上元鮑廣文江寗沈廣文江寗縣趙大令江寗府劉嘉樹太守亦均先後蒞止恭候憲旌遲至鐘鳴八下時藩憲松方伯始排導而來卽諭令書斗開點點畢扃門今將兩書院題目錄後鍾山題子謂子産有君子之道四焉兩章詩題賦得三峽江聲　　底得江字尊經題子曰射不主皮兩章詩題賦得六朝帆影落樽前得樽字 
[挽留山長]  
　　杭州訪事友人云浙省敷文山長吳左泉水部掌教有年多士荷其教澤今秋因年老多病力辭講席撫憲挽留不允刻下廖中丞復挽某紳再三相留始允再留一年故所送關聘甫於上月下旬收受也 
[邀人清理]  
　　前由豫興東洋莊股東李兆祥卽雲書赴縣呈控吳竹崖欠銀不還等情奉縣發廳管押吳謂縣斷不公赴府上控奉批飭縣提集兩造吊帳核算秉公訊斷黄大令泰批後前晚倩帮審委員蔣剌史升座研訊先據徐棣卽徐純漁供稱主人李兆祥因祖母故世回寗奉票後已經發電知照明日可到剌史怒謂此案票傳多日原告仍不到堂帳本又未呈核殊屬可惡質之吳供職員與李合股時並無徐姓今徐代爲包訟職員未便對質剌史遂判曰兩造各邀公正人將各項帳目清算明白後冉行訊斷吳稱職員家産被封有五萬餘兩今蒙訊諭願甘邀同丁欽齋陳立銘或在李宅或到堂核算若算不妥治仍求恩斷剌史准之令吳回廳覓保出外赶緊清理 
[勒用洋銀]  
　　趙阿福孫阿六二人向在本邑英界大馬路大昌順洋貨店當出店之役日前店主孟伯阿命趙送鷹銀二百六十餘圓至某錢莊趙利令智昏與孫串合私自携回然後將莊摺交還聲稱暫借一用可在薪工帳上扣除孟忿甚立卽投報捕房捕頭遣包探趙銀河將趙孫拘獲吊出原贓洋銀一百十二圓昨晨解送公堂禀請張直剌訊究孟投案訴稱職員店中雇趙孫執役由老晉陞帽鋪袁曾慰作保昨日命送洋銀竟被勒住及往老晉陞尋袁告知一切袁置若罔聞今雖由趙探拘獲而原贓尙未吊齋叩請傳袁追給趙供稱小的在大昌順執役已歴多年今不得已而暫行借用孫供稱小的因欲娶妻需用急迫故暫借店内洋銀直剌商諸衞繙譯官然後著將二人押候傳袁訊追起案之贓先給孟具領 
[上海巡局瑣案]  
　　捕夥阿昌昨日午後在外灘新馬路上經過見竊犯吳阿三在是處某姓竹行内竊取毛竹三根正欲負之而逸因卽向前拘獲解至十六鋪巡防北局請究局員楊二尹提詰之下判責一百板著具結驅逐○前晚有竊犯徐阿全潛入南市王家碼頭元興樹行内竊取榆樹一叚由行主報知十六鋪巡防南局請緝經局員鍾偉臣二尹飭捕　緝兹由捕役在南市將該竊拘獲解至局中禀請訊究經局員飭勇丁看管候訊○竊犯徐阿桂在小東門外十六鋪橋畔行　　　鮮魚攤上之魚數尾被捕夥瞥見當塲拘獲送入十六鋪巡防北局請究局員楊聘侯二尹立卽升堂研詰徐投案供稱實係一時食小以後不敢再犯叩求恩宥二尹判令笞責一百板具呈改過切結然後著勇捕驅逐出境不准逗留 
[英界公堂瑣案]  
　　包探趙銀河禀稱賊犯曹景祥屢經案發解請歴任大老爺訊懲此次　　　蔡阿六文逸卿兩家布衫布褲綢馬褂等物報捕後捕頭令小的拘獲吊出原贓解案請究蔡戈投案領贓曹供稱小的係本局　東人張賡三直剌判令笞責三百板○包探黄四福禀稱祝友梅與王杏生閒行路上悮相碰撞以致口角不休旣而互相扭結　　去洋　一圓旋由四百八十二號華捕拘入捕房今捕頭令小的解王請訊王供稱小的無心碰撞以致忿爭不知其如何失去洋銀叩求明　　剌著押候祝到案後再行訊究○包探秦少卿禀稱坤和洋行司帳人施芝林私用行中洋銀八十圓行主查知函致捕房兹者　　亦小的拘　　請辦施供稱所有洋銀八十圓係小的陸續虧空現願措還坤和買辦史逹甫投案稱施在行中司帳人尙忠厚　　　　　直　　之○一百六十一號華捕解流氓顧阿四至案禀稱昨日此人至王費氏所開車寓藉端勒索洋銀一圓五角事經小的查悉向入捕房捕頭令送請訊究王費氏投案申訴前情顧供稱小的失業多年無資餬口是以窮極計生向之索借直剌判令笞責三百板　　 
[美界捕房瑣紀]  
　　剪綹賊梁順益專在人身畔摸取對時表洋銀等物其技甚靈昨經包探王阿虎緝獲拘辭捕房押　解送英界公廨訊辦○偷兒某甲昨由某處竊得錫茶壺瓜皮帽等諸物持至虹口某押店求質適爲三百六十六號華捕所見當　人贓一併拘入捕房候解英界公堂訊究○偷兒陳金桂由楊樹浦華盛紡紗廠内竊取棉紗二紥持至虹口地方爲包探沈金　　　拘解捕房押候解送英界公堂究辦○昨早有鄉人某甲牽大武一頭行至虹口逢路牛怱患病倒地四百九十四號華捕見之將甲拿送捕房捕頭令其卽速喚車載回 
 
 

Page 10

 
 
[金陵官報]  
　　十月初二日新授徐州道桂見辭赴任巡道胡禀知赴青龍山銅山看礦提左營遊擊吳炳辰辭東臺縣湯曜叩謝飭知回任清河縣侯紹瀛均辭請補贑　縣廖佐卿謝委署寳應縣 
[皖省官報]  
　　九月二十九日指分安徽試用巡檢湯鳴岐州吏目朱康祺均到江蘇人委署壽州正陽司華君慶辭郭集馨到簾差回巡檢崔宗輅到由太平府措資回○三十日指分安徽試用未入流譚景洙到河南人巡檢余家璠到湖南人○十月初一日候補直隸州李家澍知奉委發審局正辦知縣何恩煌知奉委發審局副辦缷署宣城縣事本任桐城縣龍賡言到本任廬州府通判劉春海辭委解京餉縣丞孫逹辭○初二日鳳陽府經廳莊介褘飭回本任候補知縣許月菡知奉委發審局副辦行走盧忠麒知奉委發審局學習本任池州府通判陳宗器辭解京餉○初三日缷署寗國府劉沛然到寗國府通判錢應豐辭同知銜指分安徽新海防分缺先補用知縣沈訓忠到浙江人號厚甫分發安徽試用縣丞蕭勤到湖南入候補知縣張奎綬到起服來省葉大烜知奉首府委龍門考課照料羅振鏞典史陳幹均面試巡檢劉家琛謝奉行知核准註册並請假赴皖南措資○初四日統領韓大武辭行赴皖北廬江縣張琴准補五河縣楊汭建德縣李廷慶卽用縣朱本均到簾差回候補知縣周麟述知奉委首縣帮審主簿何其智辭奉批准赴蕪湖就醫○初五日卽用縣陳祖綬知奉道台委閲課卷前定逹縣滕尙誠到同知銜指分安徽試用知縣秦師濟到浙江人府經李正換到湖南人徽州府經廳張兆韓到奉徽州府委解案來省候補同知朱雲驥到赴桐城訊案通判莫晋寳辭赴蕪湖措寳周啓運查大小南門劉石嚴查西門均知奉臬台委查保甲總巡差包惠疇謝超委一次巡檢梁玉書縣丞楊塏均到赴文闈差回楊鼎到缷署休寗縣丞回知縣孫頣年赴江西陳諤赴上海均知奉營務處委探硝磺價 
[江藩牌示]  
　　江西藩憲翁筱山方伯開示九月輪委州縣單第一老班何應逹第二卽用班楊國璋第三拔班吳忠謙第四正班兆祺第五新班楊青選第六卽用班吳寳鎔第七插班候補同通第八新任趙明權第九老班彭瑞廖第十卽用班張維城又牌示永豐典吏趙蘭復據報病故以試用從九王舜年署理又署永新縣丞萬榖璧期滿更　以試用縣丞逢蔭棠署理准補長寗新坪龔志霄飭赴新任又崇仁鳳岡司袁惟昞據報患病回省就醫以試用巡檢李玉泉署理又准補廣豐典史黄鴻光上猶典史王蔭槐均飭赴新任委署臨江樟樹鎭照磨張善錫據禀無力赴任以試用從九何正邦署理又永豐表湖司孫毓學據報回籍修墓開缺以補用巡檢賴耀楠署理 
 
 
 

Page 11

 
 
   
 
 

Page 12

 
 
[光緒二十三年九月二十七日京報全錄]  
　　宫門抄○諭旨五道錄前○晉撫胡奏恭報查明山陷情形摺○將軍保等奏爲審明已革世職執持洋鎗强借擾害按律定擬摺○川督鹿奏爲川省餉源不繼請再辦明年通省捐輸並酌量加派緣由摺○提督宋奏更換防營管帶片○川督鹿奏爲匯解黔省餉銀片○九月二十七日吏部翰林院侍衞處值日無引見○那公假滿請安○山東副考官李桂林到京請安○陳邦瑞謝授太常寺卿恩○彭壽稽察中左門覆命○椿壽請假五日○掌儀司奏二十九初一日祭奉先殿溥僎溥佪行禮○召見軍機李枉林○繙譯閲卷大臣漏出松溎剛毅○○胡聘之片再平遥縣普洞村民房被山壓塌籌辦撫恤情形經臣附片陳明欽奉硃批山陷地中事所罕有該　被災户口著妥爲撫恤其詳細形勢仍著查勘具奏欽此遵查此案臣於據報後一面奏聞一面飭司檄委汾州府知府朱百遂教習知縣　壬林　　馳赴該縣確勘去後兹據該員等勘明禀稱平遥縣普洞村距城四十里東西兩面皆係土山中隔深溝爲通沁澤要路民户二　　家多傍西山連屋直至山頂共計七層七月初四日早間居民覺有聲動赶緊逃避遥見諸山漸漸塌陷至夜遂連窰房一併没入溝内致將　　　　　勘山　處所自上至下計九十餘丈寛長四十餘丈壓覆窰房一百七十九間無迹可騐查詢該村民原報山勢漸漸低陷乃係遥望之語蓋　丨層逐漸坍塌上層遂逐漸低陷實係塌入溝内並未陷入地中此勘明實在情形也至被災民户四十餘家業由該縣捐　　月口糧其無力建房者另行籌給修費妥爲安插不至失所道路現亦設法開通所需經費卽由該縣倡率本地富户勸捐濟用等情禀覆前　　　查無異除將被災户口妥爲撫恤並將道路赶緊設法開通以利行旅外所有查勘過詳細形勢理合附斤覆陳伏乞聖鑒謹奏奉硃批知道了欽此○○奴才保年奴才興存奴才春齡跪奏爲審明已革世襲恩騎尉執持洋槍强借擾害按例定擬恭摺仰祈聖鑒事竊照正黄旗滿洲世襲恩騎尉盛全不安本分訛詐擾民據該管協領圖明阿佐領松英等訪查屬實禀經奴才等飭令嚴密拿獲發交理事同知審訊奏請革職按律懲辦光緒二十二年六月初三日差弁齎回原摺内開奉硃批著照所請兵部知道欽此欽遵轉行去後兹據署理事同知多諭審明議擬解勘前來奴才等親提研鞫緣盛全係正黄旗滿洲世龔恩騎尉及歲時承襲食俸旋因貧苦難度起意携帶洋槍前往各店鋪訛　　錢使用光緒二十一年八月不記日期往大市街福盛薙頭店强借錢四百文又於二十二年三月初九日在該店强借錢四百文初十日又　　借錢六百文同日往廣德壽棺材店强借錢四百文銀一兩八分又先於二十一年九月内往聚興昌店强借錢五百五十文又於二十二年二月初七日約同素識之廣如往永泰雜貨店强借店主不允並聲稱如不借給定卽開槍借得錢八百文分用又不記日期往該店强借錢四百文又於二月十八日往致和堂藥材店强借銀一錢四分四厘又於三月十一日往大市街晉福棺材店强借銀一兩八分又不記日期往大市街大興米店强借銀三錢六分又往走木巷口不記店名米鋪强借錢五百文又至華坊口不記店名柴鋪强借錢五百文大市街大成店對門不記店名之鋪强借銀四錢三分二厘均隨手花用經該管協佐領等查明禀經奴才等將盛全拿獲奏明斥革發交理事同知審辦前任理事同知文山提訊供詞狡展飭傳各店鋪人證或出外貿易或因事未到未及訊明擬辦缷事移交現署理事同知多齡提訊明確傳集各店鋪司事人等質訊相符審擬招解前來奴才等提犯親訊據供前情不諱究詰僅持槍恐嚇强借並無放槍傷人此外亦未另犯别案及另有别情同夥之人矢口不移案無遁飾查例載兇惡棍徒屢次生事行兇無故擾害人所共知確有實據者發極邊足四千里安置又名例載旗人訛詐擾害銷除出身旗檔犯該徒流軍遣者分别發配不准折枷各等語此案已革世襲恩騎尉盛全身居職官不守旗規竟敢執持洋槍屢向各店鋪恐嚇强借擾害市肆實屬屢次生事行兇無故擾害自應按例問擬盛全合依兇惡棍徒屢次生事行兇無故擾人所共知確有實據者發極邊足四千里安置例發極邊足四千里安置照例銷除出身旗檔不准折枷係職官應請旨從重發往黑龍江充當苦差以示懲儆其恩騎尉世職由該旗查明有無應行接襲之人照例辦理强借銀錢照數給主洋槍供棄免起供開之廣如飭緝獲日另結其餘不記店名各鋪免傳省累此案盛全執持洋槍向各店鋪恐嚇强借經該管官訪查拿獲解辦失察職名應請免開除將供招分咨兵刑二部外所有審明議擬緣由理合恭摺具陳伏乞　皇上聖鑒飭部核覆施行謹奏奉硃批刑部議奏欽此○○頭品頂戴四川總督臣鹿傳霖跪奏爲川省撥欵浩繁餉源不繼請援案再辦光緒二十四年通省捐輸一次並酌量加派以資接濟恭摺仰祈聖鑒事竊查川省額徵丁糧課税向不敷年例供支歴年各項厘金收數亦不　旺所賴以濟餉源者津貼之外惟有捐輸歴來均於每年春間援案奏辦次年捐輸歴奉諭旨允准在案惟是入欵歲有定數而出欵日見加增司庫綜計出入每年總短銀二十餘萬兩以常年出欵計之如奉撥京餉固本東北邊防經費鐵路經費新疆新餉滇黔台藏各餉曁本省防　各營月餉爲數已屬不貲供支萬分竭蹶近年又加撥川省認還洋債出欵日增更屬無米之炊臣與藩司再三籌畫自非接辦捐輸無以顧此　源尤非酌量加派不足以資接濟查川省賦額本輕民多尙義節年捐助從無異詞卽上年酌量加派亦均樂於輸助惟川東各屬上年霪雨爲　經臣與前藩司王毓藻查明將被灾各州縣捐輸銀兩奏請分别量减緩徵在案所幸本年雨暘應時秋收豐稔似可酌量照案加派按糧額之多寡定捐數之等差遇有灾荒之處自應量予核减其無災州縣糧多派少者略予增攤内除本年災荒奏明緩徵之奉節雲陽萬縣開縣東鄉新寗太平大竹忠州鄷都墊江梁山涪州彭水黔江秀山各州縣本年地丁津捐均令於秋後徵完清解來年捐輸卽俟來年再徵外其餘通省辦法仍循舊章於年内先定一半餘歸明春完繳所捐之銀仍准照章給予議叙如中等之户所捐銀數不敷議叙一律彚計銀數遵照新章請廣中額其零星小户及邊瘠州縣仍酌量分　　免用示體恤仍嚴飭各屬不准浮收濫派違者官卽撤叅紳卽提辦總期於餉有濟於民無擾等情據藩司裕長詳請具奏前來臣查川省　軍興以來頻年辦捐原屬不得已之舉無如撥欵用項有增無减現又驟加出欵爲數甚鉅周轉爲難值此庫優匱乏之時非酌量加派接濟捐輸别無善策所幸川省額賦較輕本年收成尙屬豐稔酌量加派捐助民力不致十分爲難自應援案接辦光緒二十四年捐輸並擬酌量加派以資接濟合無仰懇天恩准予照辦仍由臣督飭藩司嚴禁各屬巧立名目及額外浮收等弊如查有不肖官紳藉端奇派立卽嚴叅重辦以惜民力而昭核實所有川省餉源不繼請再辦光緒二十四年通省捐輸一次並酌量加派緣由理合恭摺具奏伏乞皇上聖鑒訓示謹奏奉硃批著照所請户部知道欽此○○宋慶片再各省防營更換管帶員弁於光緒十五年欽奉諭旨飭令隨時奏聞等因歴經遵辦在案兹查管帶毅軍新左營副將銜儘　遊擊崔敬請假就醫所遺營務以儘先守備周正春接帶又毅後軍副後營補用副將袁洪業調充行營中軍所遺營務以儘先都司蘇豁然接帶仍各駐紥原處除分檄飭遵外理合附片陳明伏乞聖鑒敕部查照謹奏奉硃批兵部知道欽此○○鹿傳霖片再查官運局每年　解貴州抵捐銀四萬兩又准部議將川省原奏解部之餉每年分撥貴州恊餉銀十二萬六千兩又黔省徽收川鹽税厘兩項前經議定由川官運局每年代徵銀十八萬兩所有光緒二十三年春季分應解蒙業已如數報解按季奏咨在案兹據滇黔鹽務届特用道夏峕會同布政使裕長鹽茶道張元普詳稱光緒二十三年夏季分應解貴州抵捐恊餉兩四萬一千五百兩又代徵税釐銀四萬五千兩均已加數提撥分作三次發交天順祥商號匯解鈐省藩庫交收等情詳請奏咨前來臣覆核無異除分咨外理合附片具陳伏乞聖　　奏奉硃批户部知道欽此 
 
