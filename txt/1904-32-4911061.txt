# 1904 - 32 - 4911061

 

Page 1

 
 
[九通目録出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵繫編成目録四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關键其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及宋元明代尚付闕如讀史者每以爲憾當塗夏明府　有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聯而下卽彼究心明史者亦不可不以此爲老鏡之資也兹由本齋用潔白連史紙石印告成每部裝釘十二本定價洋兩元卽日出售此佈 
[律法貴乎簡當說]  
　　治天下之大經莫急於興禮樂治天下之大法莫要於定律令禮樂所以移易風俗導民於道德仁義之途也法律所以禁戢邪慝範民於道德仁義之域也或推或挽其有裨於治道一貫而已夫論理則禮樂本而法律末論勢則禮樂固宜先而法律亦不容或從何言之一王崛起海宇草創瘡痍未盡蘇倒懸未盡解其勢不遑言制作魯兩生所謂禮樂必待積德百年後者其說亦確有所見也遥溯其時天下承大亂後以勢力相魚肉以强悍相競争凌弱暴寡視爲固然天地間囂張悖逆之氣往往一發而不能卽靖故一日不定法律卽民一日不得生天下不得一日休息此聖君賢相於除暴伐罪之後惕然動於中　然不忍而必視爲刻不突緩也然遽使當此時而密文網繁科條嚴刑以懾服之峻法以箝制之以爲吾猛以濟寛也吾治亂國用重典也彼蚩蚩者狎玩旣久罔識趨避必至動觸罪戾將狴犴不足容斧　不足戳而能自全於當世者無幾矣嗟乎兵革遺黎幸際承平重覩天日復偶一不愼卽蹈於網羅豈有國家者所以示海内忠厚寛大之意耶故漢高帝入關日約法三章殺人者死傷人及盜抵罪唐高祖入關約法十二條唯　殺人劫盜背軍　逆諸重犯餘則皆從寛興明　起布衣承元弊之後洪武初卽命中書省定律令而諭李善長等曰立法惟貴簡當夫此數君者皆開基之主而所定律令皆疎節闊目不尚繁苛然則治天下之道固在此不在彼矣吾又嘗讀孟堅氏之史曰滿堂而飲酒一人向隅而泣則爲不樂王者之於天下猶一堂之上也一夫不得其平則悽愴於心而悄焉爲之不安是故愼刑罰卽所以恤民隱而愼刑之道亦不一端史籍所載有詳讞疑獄重平反之詔有大赦天下免死罪之文然恩赦不若詳讞以赦則奸宄有漏網而詳讞則良民少負寃詳讞又不若簡律以詳讞則無辜之株連已久而簡律則愚氓之趨避易知昔者西漢置廷平而涿郡太守鄭昌上疏言不若删定律令律令一定則愚民知所避奸吏無所弄不正其本而置廷平是理其末也夫昌所言卽務簡當之謂也禮有之簡則易知簡則易從周公之法懸於象魏非簡必不能懸管子之憲布於國中非簡必不能布後世由律生例條目千萬卷帙盈架如經生訓詁箋注之學紛紜雜遝聚訟不休老師宿儒窮其身孜孜矻矻而不能通其奥窔矧草野愚蒙目不識詩書耳未聞條律能洞悉纎微而不蹈禁網乎故犯法日益衆治道亦日益敗壞且也山林密則虎豹之竄藏易險阻深則負嵎之盤踞固法令旣繁聽訟者瞢然無所依據勢不得不授權於吏吏之窟穴於其中者久出入輕重從心所欲引彼可以肖此援甲可以附乙牽合影射上下其手而是非倒置不能明曲直混淆不能辨雖有聰察彊毅之士師亦以律意之一時難明不得不張目拱手受其指揮而法　矣而民怨矣此說未畢明日續登 
[本館接奉電音]  
　　昨日午前九點鐘越二十分時京師飛電傳來旨一道敬謹譯登○十二月十四日内閣抄奉旨載　載崑溥霦載鏜加恩著賞給二等侍衞在大門上行走欽此 
[電傳宫門抄]  
　　昨日午前九點鐘越二十分時京師友人專電告知本館云十二月十四日皇上召見軍機大臣及喬樹柟 
[法使陳詞]  
　　日本大阪某日報云西歴正月二十六號卽華歴十二月初九日之夜駐京法國使臣其賢拔伊麥君奉本國政府電訓往謁中國外務部領袖慶親王互談滿洲時事良久忽曰貴國一聞俄日用兵卽心懷疑懼殆亦惑於時局宜和平不宜决裂之言耳今者敝國願以調人自任當合英美二國爲之排難解紛勸令俄日修好棄仇俾從容理處中俄糾葛慶十頷之隨告以作人意向之所在并云曩者日人向俄國要求各欵至再至三延至於今略不退讓余中亦實疑懼交縈焉其意若惟法使之言是聽也者 
[謝絶調人]  
　　日本大阪某日報云俄日交兵時勢日亟中朝旣堅持局外中立之旨卽簡派袁制軍世凱馬軍門玉崑分統大軍往山海關外及張家口擇要安營保守中立界限惟滿洲各處防務則目下當在籌商外務部領袖慶親王旣聆法使之言卽於西歴正月二十七號卽華歴十二月初十日遣聯京卿芳前往謁法使署報謁且復諄諄諉　旋復委某司員赴美日二國使署告以中國方與法人恊力調停美日二使皆正言謝之且謂本使之所以不從非疏貴邦也實奉有本國政府訓令耳 
[俄員論事]  
　　英京倫敦來電云頃聞俄京聖彼得羅堡執政大員議論滿洲交涉謂此特中俄兩國之事耳於日人何干我俄只認定與中國籌議而已他何所知焉一時從而和之者甚衆 
[俄仍備戰]  
　　旅順口來電云此間俄國陸軍方調集戰騎及轉運軍糧軍械之車所有豫備後備諸軍嚴禁私 
 
 

Page 2

 
 
行出外并聞有車砲及砲兵若干擬卽星馳他往蓋仍汲汲於備兵也 
[俄兵蹤蹟]  
　　日本東京某日報云東歴一月二十四日卽華歴十二月初八日得奉天來電悉日内俄兵方羣聚大石橋帮溝子二處一見旅人之乘火車至此者必加意搜查向駐牛莊西門外及牛家屯之俄兵刻忽拔隊往大石橋駐紥錦州則有俄兵十餘名賃定民間房屋詢其故云因日内有陸軍三百名須來此暫居也 
[俄艦東來]  
　　日本東京某日報云俄人派令啞洛辣及獨米托利騰司誇伊兩軍艦航海而東四歴正月二十五號已過亞丁另有一軍艦名啞司辣皮矮者刻方與逐水雷船數號在蘇彝士河畔某船塢興修 
[何須保護]  
　　某西字報云俄國奴伏佛里米亞報因英人進兵西藏有礙俄國中亞西亞利權遂勸令俄政府頒發告示將喀什噶爾葉爾羌科爾嘉等處作爲俄國保護之地 
[謡傳占地]  
　　日本大阪某日報登西歴正月二十五號卽華歴十二月初九日中國天津來電云本日此間闤闠之中忽謡傳俄日戰釁已開相約暫停贸易或曰刻有俄兵六千五百名闌入牛莊分占官衙商號不問允與不允一律高揭俄旗以致道路之間紛紛擾亂及細加攷覈則皆予虚烏有之談也 
[日人避地]  
　　日本長崎來電云我日商人之寄居遼東哈爾濱靑泥窪兩處者傳聞俄日將次開戰亟思共適樂郊東歴一月二十五日卽華歴十二月初九日有男子二十名婦女二十四口附乘俄國矮麽路商船還抵長崎其寄居旅順口之日人亦已附俄國商船名其路卡者遄回大約翌日卽可入口矣 
[兵險價廉]  
　　日本神户友人來信云各國貨物之運赴横濱者前以俄日齟齬皆保兵險兹因時局可望和平漸漸减收保費大約日内較前可减銀貨一圓矣 
[俄船妙製]  
　　某西字報云俄國新製一木底水雷船名曰立那夫某日由忌倫士達埠試行鼓浪至佐高爲時祗三十六點鐘其中二十六點鐘時在水底濳行每點鐘約行八九海里當時風浪甚大船依然平穩無虞誠妙製也 
[俄路被淹]  
　　日本大阪某日報云俄人所築火車鐵路由啞立痕捕路夫繞出他其賢鏗托以抵阿甫汗及帊米而高原軍中轉運器械資糧實爲至捷之徑且由俄至中國邊境約近二千餘英里是以俄人甚望及早成功何圖上月中旬自卡米其賢排愛車站及皮苦拔烏而車站相距十四英里中洪水驟漲匯爲一湖其水來自其路達利耶河或曰中亞細亞河道變遷以致横流汎濫是湖四圍三十英里深五十六英尺一等巡洋鑑可以行駛自如鐵路沿其矮達利耶河綿長四百八十英里其中三百三十英里宛在中央當二年半前俄人工作未興工師卽指明此中弊端聲請豫爲防範各大臣及參議院經濟部亦以此事白諸郵政部郵政大臣不聽决計興工於是某日報深責郵政大臣剛愎爲懷致國家受此大害云英國倫敦諾烏賢烏立米耶日報從而論之曰此說如確則實亞細亞洲和平之兆也夫俄人之所以不吝巨貲築此綿長之路者其意蓋陰圖他日攻襲阿甫汗及臣服我英之印度耳若爲經商起見則他處亦可通道何必於此汲汲經營乃以揮金如土所成者一旦竟付之汪洋巨浸波卡捕路及阿甫汗聞有此事能無鼓掌驩呼哉 
[雪阻車行]  
　　日本富山來電云時越兼旬雪飛不止中越各處平地積至三尺有奇鐵路火車爲之阻隔旋又得金澤來電云自敦賀至金莊途中雪深一丈數尺火車遂不能行至又舞鶴來電略謂經旬大雪刻尚未停積素盈庭高及六尺秋田火車亦被雪所阻噫是眞亘古罕聞之災異也 
[韓地嚴寒]  
　　日本大阪某日報登西歴正月二十五號高麗仁川來電云邇日此間雪地冰天寒威凛冽各種洋酒以及燈塔内所用火油無一不堅冰凝結刻下日人方派令櫻井丸巡視諸燈塔蓋恐燈光黯淡致行船方向不明也 
[匪圖劫餉]  
　　香港循環日報登廣西南寗訪事人來函云上月十六日有　船四艘由省垣領解餉銀十萬兩另有數船滿載軍火護以營勇二百名駛至永淳縣境著名巨匪黄和順偵悉率黨千餘人在烏塱墟三又村截劫縣宰顧大令急飭役追上勸令各船折回一面電禀左江道轅請商令左江鎭總兵某鎭軍急派貴字五營前往圍捕黄匪聞之星夜逃竄惟另股匪首黄萬達避逃不及被營勇痛剿一番獲黄正法傳首示衆迨十九日淸晨各船已安抵南寗矣 
[梧州匪耗]  
　　廣西梧州友人來函云近日蒼梧城外又有會匪聯盟作亂推巨憝高基爲僞帥日使黨羽鄧江華黄上奀馮亞添等四處打單并偵探來往商船攔河劫掠以致梧民大爲驚恐幾於寢饋不安 
[匪人計遁]  
　　聞之廣州友人云巨憝區新雖已殲除尚有其黨區標區相依然同惡相濟日前官軍乘機圍捕相正在家急猱升屋檐向暗陬狙伏官兵搜之不獲整隊而回翌晨偵知各蠻船將解維乃喬扮新婦歸寧之狀乘肩輿上船附之他往羞脂怯粉霞珮珠冠輿旁繫甘蔗一枝後隨一老婦當時無識之者迨至三水縣界始易服遠颺 
[厦島官塲紀事]  
　　厦門訪事人云新委福建厦門稅釐海防振捐等局提調黎景嵩太守於上月二十九日由閩垣乘海澄輪船到厦擇吉十二月初一日蒞局視事○升任福建水師提督福本任永寗鎭總兵曹志忠軍門仁祥於本月初五日由省垣乘元凱輪船到厦文武員弁均詣接官亭恭迎軍門旋排道入城擇吉初九日接篆○興泉永道延少山觀察因丁外艱禀請開缺所遺篆務由上憲委厦門商政局總辦黎觀察國廉就近署理 
[東越官塲紀事]  
　　紹興訪事人云曹娥江畔曹蒿釐捐局員陳大令蕃誥扣留洋船責令照章納釐洋商一再饒舌致奉藩憲翁筱山方伯調回省會另委何司馬蔭旃來紹代庖○新城縣高子勛大令辦理地方公事興利除弊不遺餘力近又會商城鄉公正紳耆以歴來賽會迎神無益妄費不如舉辦鄉團自衛免致宵小生心各紳耆從之甫及兩月宼盜濳蹤民間賴以安枕上月十九日起大令以次蒞各鄉查閱計共十五局每至一局就寛闊處傳令團丁操演至初六日始回城○前署蕭山縣瞿蕚馨大令淸釐積案勞瘁不辭因之政聲卓著器重上游近奉大憲調署繁要士民爭以牌傘恭獻大令一概婉辭現已議定就某寺供奉長生禄位並立去思碑以誌愛戴矣○紹屬烟膏捐定章每兩抽錢二十文初時委員書役交相矇隱近奉大憲專員來越復查不准絲毫隱匿約計每歲可增錢八千千文 
 
 

Page 3

 
 
[鄂省官塲紀事]  
　　武昌訪事人云湖北各州縣淸釐積案久已視爲具文自臬司岑堯階廉訪蒞任卽通飭各屬認眞淸理間有任意延緩者卽分别記過撤參一時雷厲風行咸知儆懼○督轅年久失修毁敗已極兹因張香濤宫保將次返鄂江夏縣某大令特飭工估修大約非萬金不能集事○兼督端午帥近擬創建女學堂一所日來已擬定章程刊刻流布大約明年正月卽可從事絃歌矣 
[天竺霜鐘]  
　　杭州訪事人云浙江海運滬局已於本月初八日開辦藩司翁筱珊方伯糧道陸吾山儲憲命書吏備文通飭各屬所徵漕糧務須隨收隨解毋得遲延蓋亦官樣文章也○仁錢兩縣冬漕於上月開征後迄今已二十餘日錢塘於本月初五日滿厫仁和於本月初七日滿厫其有尚未完納者均改收折色○本月初五日之晚林司后陳某所開料房不戒於火一時烈燄騰空不可嚮邇各水龍聞警畢集竭力狂澆約歴兩點鐘時始熄計燬房屋十四間○自本月初一日得雪後越日之晚滕六君重復惠臨庭院堆鹽高至尺許初五日一輪紅旭樹杪高懸碎玉飛瓊漸漸融化惟陽光不及之處則仍積厚如故○本月初二日之夜拱宸橋左近吉慶里李姓家燈煤遺火遂爲吳回氏所乘各水龍及關署洋龍聞警馳救火勢曾不稍衰計被延燒房屋十六幢 
[上海官塲紀事]  
　　昨日新委英美等國公共租界公廨讞員關　之司馬命駕詣道轅謁見蘇松太兵備道袁海觀觀察繼至上海縣署投剌縣主汪瑶庭大令延入花廳茗談良久而别○昨日江蘇候補道左純孫觀察乘輿詣道轅拜會道憲袁海觀觀察以禮欵之○昨日江蘇候補府陸映庚太守候補縣汪海帆明府先後至道轅禀見并赴縣署投剌拜會○昨日江蘇漕務委員文韻松少尹趨詣縣署謁見縣主汪大令面禀要公良久始退○日前上海縣主簿孫立幹少尹偶櫻小極遣丁投縣署請假三日兹已期滿病仍未痊因於昨日續假三日以資調理○新任松海防同知黄小霽司馬於本月十一日赴五庫釐卡料理交卸事宜至昨日回滬假也是園左近某姓家小駐定於十七日子時受篆○駐紥本邑北新涇之提標北浦汛外委王弁占魁因病出缺由江南提督李壽亭軍門委盛弁廷貴往署日内卽將前往履新矣 
[接鈐有日]  
　　英美等國公共租界公廨讞員鄧鳴謙司馬因事經兩江總督魏午帥撤差所遺讞務由蘇松太兵備道袁海觀觀察札委江蘇候補同知關剛文司馬署理已擇吉本月十八日辰時接鈐視事矣 
[法人盛會]  
　　前晚八點鐘時在滬法國官商就法界工部局正廳卽俗呼大自鳴鐘者舉行跳舞之戲重門洞　燈燭輝煌門以外車水馬龍絡繹不絶亦一時之盛會也 
[華捕雉經]  
　　英界老巡捕房門差巡捕施德生近被著名惡棍范毛毛卽上海縣署捕役曹勝株連經總巡捕頭斥革花名押候解訊施抑鬱不樂突於前日之晚在押所鐵欄上雉經迨某號西捕見而撫之已體冷如冰氣絲不屬乃告知捕頭傳令家屬到來將屍舁至德仁里家中備棺收殮 
[英界火警]  
　　昨日亭午時僑居廣東路之粤人某姓家不戒於火熊熊之燄上燭層霄瞭望臺上西人見之立卽鳴鐘告警救火會中人急舁洋龍駛至取水狂噴得卽告熄然已燬去房屋四五楹矣 
[海運滬局紀事]  
　　前日江蘇糧道陸申甫觀察偕江蘇海運滬局總辦孫述亭太守命駕詣招商局會同總辦某觀察籌商今届收兌冬漕事宜良久始返○浙江海運滬局總辦宗子戴太守示期十二月十三日開兌各州縣所解冬漕淸晨卽督率委員司事至招商局馬頭騐看米色如有攙雜糠粞等弊立卽退回以重正供而免貽悮 
[十一月分選單]  
　　主事兵部車駕司郭人凱湖南人南知湖南寳慶何煒江蘇監退判湖北荆州程曾誠安徽人廣東高州毓隆廂藍旗知縣河南陳留劉世瑩江蘇監四川南江魏鴻儀甘肅甲山西臨縣趙宗抃直隸舉福建水福陳應辰江西甲德化譚宗晉江西四川璧山程矞雲湖北廣東龍川龍燦章福建俱監山西汾西吳葆眞江西廪直隸平山吕慶坡山東監江蘇宜興張仲儒直隸甲廣理大埔胡良銓安徽監直隸武邑李綺靑廣東甲江西大庾周寶琦山東廪廣西桂平聶延祜貴州順天平谷郭廷謹陜西俱甲濰縣丞山東縣唐國藩四川監巡檢和順强榮杰四川廣東西寗趙祥曾直隸俱監典史湖北襄陽葉桐浙江監 
[分發人員騐看名單]  
　　新海防例掣籖分發員外郎葉登第直隸主事陳際澤直隸鄭祖康安徽内閣中書楊建綸江蘇子翰江蘇黎宗嶽安徽郭玉璜河南○勞績掣籖分發部寺司務李邦楨順天○新海防例掣籖分發知縣李在杓四川周貢金湖北　福年貴州關大使屈忠圻湖南○新海防例指省分發道林世燾廣西江蘇劉安濤浙江江蘇鍾昌世湖南廣東陳寳楨湖北河南 
知府榕興廂黄滿江蘇何肇勳四川貴州張祖笏江西直隸同知陳尚絅四川陜西胡玉堂河南北河直隸州知州謝祖禹湖南貴州藍翎羅芳城湖南四川德昆正白蒙安徽王文員四川山西通判文茂廂紅滿山西黄培齡湖北雲南胡堯年浙江貴州知縣聶鴻藻直隸河南喻懷亮湖北貴州陳斯祐湖南山東唐鼎昌江西湖北桂彥璜江西江蘇鄭淸彥四川江西曾科進四川江蘇廖萱榮四川廣西鍾英浙江四川章儀慶浙江四川花翎同知升銜韋德昌甘肅新疆樊潤陜西四川王貴銘山東江蘇王榮焱山東直隸文福廂黄漢四川李春和山西河南茅祖復順天福建鹽大使黄森楷湖南兩淮張錦標山東兩淮布經歴馬遇元貴州雲南州同楊培四川湖北直州判史啓文直隸河南行澤春山西河南州判吳友鵬廣東廣西桂元龍貴州雲南胡鶴年浙江雲南田兆崑陜西甘肅府經歴潘晉湖南江蘇蔣祖德江蘇山西縣丞常耀奎直隸河南張茂桐順天江蘇吳覺安湖南北河黄勳隆湖南江西黄授書湖南湖北凌紹彭安徽北河繆謨猷安徽北河高棠林廂白漢山東黄以鏞江蘇北河劉鼎鋆四川江蘇劉綜甘肅四川覃夢齡四川湖北方象矩四川貴州施澤廣順天雲南縣主簿 
張傳祺安徽北河李兆年湖南北河李棠湖北江蘇州吏目賈佐尊江蘇甘肅韓國樑河南四川府司獄張晉蕃江蘇湖北韓繩忠浙江福建劉國蔭四川山西巡檢鍾祖良廣西廣東賴鍾英廣西四川左煥猷直隸山東帥學昌湖南福建趙鳳宸山東河南曹瀾安徽廣東春煜正白　廣東樓如圭浙江直隸邵起龍浙江福建從九品凌桂昌雲南四川國恩廂藍滿直隸李朝棟湖北山東典史宗景銘直隸山東王景鑾直隸河南駕保祺湖南江西陳思材江西湖南孫焱江蘇四川張光斗江蘇湖南史久頤江蘇四川吳樹南安徽貴州姚鑅江蘇河南黄恩綬浙江福建陳榮綬河南山東胡毓寳浙江直隸熊鴻達四川貴州嚴際昌四川湖北張運杰浙江山東鹽茶大使鍾煇正白蒙四川此單未畢明日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　SENICIDEMSNIALREBMAHC 
　　曾伯廉各藥料 
　　醫生云小孩咳嗽夜晚更甚及哮喘之症痰在喉間不能咯出卽用曾伯亷所製之咳嗽藥服之病卽可鬆動咳嗽漸止痰亦易吐曾伯亷所製咳嗽藥治咳有效决無危險之事發痧一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治痧别無他患 
曾伯亷所製止痛油爲至妙之劑無論人身因何疼痛敷之立刻可止頸子生硬風濕疼痛筋絡疼痛骨節不和諸病因曾伯亷所製止痛藥油敷之眞絶好方法 
分寄各藥鋪出售每小瓶洋五角大瓶洋一元 
上海新晉隆洋行總經理 
 
 

Page 8

 
 
   
 
