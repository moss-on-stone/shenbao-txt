# 1921 - 76 - 4917271

 

Page 1

 
 
   
 
 

Page 2

 
 
   
 
 

Page 3

 
 
時評 
[竊鉤者誅（老圃）]  
　　竊鈎者誅竊國者侯侯之門仁義存昔者袁世凱制懲治盜匪條例於竊鈎者治之至嚴後又制官吏犯贓條例雖受誅者爲官吏亦官吏中之竊鉤者也然二條例相較犯贓條例實勝於盜匪條例盜匪逼於饑寒其情或有可原官吏食祿而又犯贓處以峻法或不爲酷豈料袁氏敗後獨廢犯贓條例而仍留盜匪條例推其所以然之故一般官僚皆惡新刑法太寛而又皆要錢故對於盜匪主用威對於贓吏表同情亦其勢然也　　今北京又議恢復犯贓條例其意未嘗不是然今之犯贓者文官之力爲弱武官之力爲强文官之贓額爲少武官之贓額爲多如能誅犯贓之文官而不能誅犯贓之武官固猶是誅竊鉤之故会如能誅無力之文吏而并不能誅武人所庇護之文吏則且欲誅竊鉤而不得嗚呼今日刑官所孳孳汲汲者何一非誅竊鉤之事若欲實行刑官之職務民國之官吏可勝誅耶哀哉命令 
　　三月二十三日大總統令據署司法總長董康呈稱現署湖北夏口地方審判廳廳長邵箴前在直天津地方檢察廳廳長任内挪欠公欵查有實據屢催未繳經電令湖北高等檢察廳逮捕嚴追詎該員離廳逃匿嗣又查知該員在夏口地方審判廳任内又有藏匿簿册虧挪廳欵情事擬請明令免職通緝歸案懲辦等語邵箴著免去本職應由各省軍民長官通飭一體嚴緝務獲訊辦以儆官邪此令　　又令任命張俊峯爲陸軍第二師步兵第四旅旅長此令　　又令署内務總長張志潭呈准江西省長咨新建縣知事余重耀奉調離任請免本職應照准此令專電一 
[北京電]  
　　昨午後三時艾斯頓訪外長談中英通商經過四時比使若維慈見外長爲中比航行公司事五時義使杜拉氏見外長探問蒙情六點一刻古巴代辦見外長係酬酢（二十四日下午二鐘） 
[北京電]  
　　昨下午六點美使克蘭偕參贊芮德克訪外長初談俄舊黨在京活動情由繼談無綫電交涉言美政府已批准莫斯合同該商已在美購材料將於今夏在滬建築電台實行一月八日簽字之合同（二十四日下午二鐘） 
[北京電]  
　　王士珍今午到京徐仍勸其赴任（二十三日下午三鐘） 
[北京電]  
　　王士珍昨已到京張曹明後日來鄂王來否未定 
[北京電]  
　　張作霖昨忽電催王士珍赴任（二十四日下午二鐘） 
[北京電]  
　　政府因滬上成立三批押欵約三百萬可敷衍二十天（二十四日下午二鐘） 
[北京電]  
　　徐諭内長選擧仍宜催辦因難省分酌派政客疏通並電浙贛兩督於展期之内一律籌備完善期滿先行初選又電魯豫等省將籌備及初選實况電京 
[北京電]  
　　參陸處今日討論蒙事條陳九件八件主速平一件主撫結果籌欵爲前提（二十四日下午二鐘） 
[北京電]  
　　巴龍擬派布里雅特兵五千强迫呼倫獨立再由呼倫湖進攻海拉爾又赤政府在沿邊俄屯阿巴該圖等處分駐重兵如巴兵開抵呼倫彼卽向札蘭諾爾進兵斷其燃料（二十三日下午四鐘） 
[北京電]  
　　滿站電巴龍派阿力滿等來滿與謝喀兩黨人謀活動並與日軍人屢屢會議甚秘密又稱喀爾喀車臣王現正在招兵 
[北京電]  
　　黑督電巴龍謀攻海拉爾甚急該處兵單已飛飭張鎭使率各軍回海鎭攝中東路沿線謝喀兩黨人正在招兵預定布兵到呼響應（二十三日下午四鐘） 
[北京電]  
　　蔡成勳電黄成序養（二十二）到綏詳述庫事有獨到處漾（二十三）起程進京（二十四日下午二鐘） 
[北京電]  
　　甘陸電某要人擬請政府任馬福祥督新而以楊增新任甘以爲轉圜之地某要人覆俟福祥來京再酌定（二十四日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國十年三月二十五日星期五（申報第二張）舊曆辛酉二月十六日（六） 
專電二 
[北京電]  
　　美京福開森電徐哈定主張召集第三仲裁機關主旨因法國特使法氏來美竣晤法氏後再表示决心（二十四日下午二鐘） 
[北京電]  
　　美桑港玉巴金鑛公司公推總工程師含蓮來華考察吉黑金鑛已起程（二十四日下午二鐘） 
[北京電]  
　　邵恒濬電外部崴埠形勢無變化謝黨活動甚力監管會同人對英俄通商咸樂觀 
[北京電]  
　　敎育費財部昨籌得五萬解交敎部范以僅充欠薪一月中之二成故留而未發現商准當局曁使團就西南關餘内提出二十萬先行補發一個足月勸敎職員領到上課但敎職員方面重在確定敎育基金仍執原議不達目的不止（二十三日下午一鐘） 
[北京電]  
　　張景惠電欠發察區軍餉達八十萬現庫亂蔓延用兵緊急縱不能優待格外奬勵其每月應支額餉斷難久壓懇先撥現洋十萬以維現狀（二十三日下午七鐘） 
[北京電]  
　　靳潘派赴鄂閩接洽選舉之專員回報疏通有效現已着手辦理（二十四日下午二鐘） 
[北京電]  
　　郭則澐今日到院銷假 
[北京電]  
　　陳籙電告法總理在法京招待新聞記者宣言此次對德賠欵程度係由依波羅業與不魯塞爾迭次會議更改縮小範圍已較凡爾塞原議減去多數乃德派西門士答覆協約殊爲滑稽幸經英首相喬治以極充足極詳懇演説式答之使德人慚愧今竟反覆不定仍賴英相維持（二十三日下午七鐘） 
[北京電]  
　　施使電歐戰停息列國趨重實業美已由商人提議推廣畜牧産羊繁盛全國需用已無缺乏此後羊毛廢羊毛及毛尖三項均停止進口請飭下農部轉致商會勿再往美販售免費周折 
[北京電]  
　　電催新楊出兵科布多並進援烏里雅蘇台（二十三日下午一鐘） 
[北京電]  
　　外息在庫俄舊黨有襲取海拉爾説（二十三日下午一鐘） 
[北京電]  
　　外團對甘省種烟將提嚴重抗議（二十三日下午一鐘） 
[北京電]  
　　胡維德電東京政府對琿案根本問題在北京談判賠償問題在奉交涉（二十三日下午三鐘） 
[北京電]  
　　李厚基電院在徐招新兵五百名由許某率領搭康濟艦到省（二十四日下午二鐘） 
[北京電]  
　　任可澄電致吳笈孫述黔省現狀未言北歸條件 
[北京電]  
　　此間連日奇冷昨夜下雪今午未止（二十四日下午二鐘） 
[天津電]  
　　曹錕擬設軍用電線一唐山至馬蘭峪由曹自辦一唐山至塘沽在原桿上加線 
[天津電]  
　　京綏路由十三師駐防戒備 
[天津電] 　　 
　　吳佩孚派翁守濓赴京報告由第三師内選一旅拔庫政府令候調遣（以上二十四日下午九鐘） 
[漢口電]  
　　王督養（二十二）日通電否認有六省聨防事並聲明始終擁護中央（二十四日下午四鐘） 
[香港電]  
　　黄大偉援軍編成千餘孫昨到北郊檢閲卽出發 
[香港電]  
　　唐繼堯不允來省祗派隨員與軍府接洽孫無法勸駕現改請唐派代表列席政務會 
[香港電]  
　　孫以陳烱明對桂態和平無意援桂疑與桂通派員密查陳舉動 
[香港電]  
　　内政部令由六月二十起禁兒童吸烟（以上二十四日下午八鐘）公電 
　　甘肅旅陜同鄉來電北京大總統國務院鈞鑒甘自民國以來協餉斷絶狼匪蹂躪貪吏剝削地震奇災萬姓呼號幾釀變亂幸政府以陸洪濤護理督軍甫經令下風潮頓息陸護督在甘年久漢回悦服請任命爲甘督以順輿情而保甘局再閲報有以馬鄰翼長甘之説查馬前任甘敎育財政司及道尹時聲望早蒼　回融洽並懇請擺令長甘俾辦善後而撫災黎實於甘局大有裨益公民等情殷桑梓用敢冒昧瀆求毋任呼籲待命之至甘肅旅陜同鄉張屺則葉慰農郭允升張厚堃界公民等同叩　　宜興來電申報館轉各報館鑒縣警佐湯新率警路刦證書除電省長外乞持公論宜興初選當選人張仲三敬世界路透電 
[德國賠欵問題]  
　　二十三日巴黎電德政府已答覆三月十五日賠償委員會之文不允賠償委員會所提出德國應於五月一日以前繳出一萬二千兆金馬克抵付占地軍經費之要求並不承認協約國對於德國已繳各物價值之估計覆文請召集專家開會决定又謂德國無力償付云云時局將愈嚴重協約國在未接覆文之前已交換意見豫防覆文之不滿意法國報紙現謂協約國將施行新懲戒法　　二十三日巴黎電法總理白里安氏對參議院財政外交委員會聲稱現望德國提出新案尤望其提出關於在實業上參助恢復兵燹區域之案至於德國所欠一萬二千兆金馬克如不允付則和約關於此事之規定即將實施委員會詢問其他財政上壓迫計劃如征收來因倫捐税或没收礦産森林出産等事曾否在倫敦大會議及法總理答稱此種複雜問題現仍在攷察中　　二十三日倫敦電内務大臣旭特氏在下院答覆質問謂參與倫敦大會之協約國曾議定各請本國國會授以權力令國人將所購德貨之價一部分交與其政府未參與大會之協約國如葡萄牙暹邏羅馬尼亞等均聲明擬照此辦理　　二十四日巴黎電賠償委員會已答覆德國不付一萬二千兆金馬克之牒文並討論所須提交協约約國關於此事之建議　　二十三日比京電參議院已一致通過賠償議案 
[各國内亂彚記]  
　　二十三日柏林電近今共産黨之行動甚爲暴烈尤以中部之黨人爲甚羅特維志地方拘獲携炸藥一袋之黨人一名萊浦齊佛萊堡特萊斯登三處均有炸彈轟發傷數人滿斯菲爾特與愛爾白拉兩處有大刦案希特斯台特有羣衆轟擊警察駐所共産黨且佔據亨堡某大船廠高懸紅旗　　二十三日亨堡電今日午後警察與示威者相衝突死平民十五人警吏一員又傷六人聞愛里木（哈爾附近之礦鎭）有共産黨攻擊警察駐所死傷警察數人警察因勢弱退走示威者繼乃刦掠商店　　二十四日柏林電亨堡亂事甚爲劇烈參議院已宣布戒嚴令大船廠主人白洛姆氏與伏斯民已停工閉廠工人强欲入伏爾康公司之工塲爲警察所阻且被迫施用武器並抛擲　彈工人死者四受重傷者十二受微傷者十四共産黨在泊里根格斯特菲爾特示威失敗因警察以有剌鐵線及武裝汽車設哨線之故羣衆以磚石擲擊警察未有效果電車多已停駛　　二十四日意國米蘭電此間狄亞娜劇塲昨夜有一炸彈爆裂估計轟死二十人傷重無生望者二十人傷者甚衆此事想係無政府黨所爲　　二十三日倫敦電愛爾蘭克里郡里斯波爾地方有新芬黨二百名與警察九名互鬭三小時之久黨人死八名傷二十名警察受微傷者四名無死者警察且奪獲軍器子彈若干瑪雅郡卡羅亞日尼狄地方有警察中伏死一重傷三今日侵晨國軍曾圍住柯克附近克洛希恩某屋擊斃少年四人 
[荷蘭修改憲法]  
　　二十三日海牙電荷蘭政府所提出修正憲法之議案規定（一）按照比例代表制選舉第一議院（二）女子有第三議院之選舉權（三）立約廢約宣戰須國會同意（四）王位之繼襲以今后之後裔爲限或以前王之男系後裔爲限吾則君主必須選出（五）承認殖民地自治之原則（六）國家預算案可兩年編定一次（七）增加第二議院議員之俸金此次議案大都以王家修正憲法委員會之建議爲藍本 
[各國近事記]  
二十三日倫敦電下院一讀通過批准對匈和約議案二十三日士麥那電希軍已開始攻擊土耳其國民黨二十二日抱斯盾電今日此間氣候達八十四度三月間温度如此之高實爲前所未有且已有因此中署者二十二日華盛頓電據上年調查之户口統計載稱美國除僻遠之處外每方哩内平均有居民三五•五人二十三日羅馬電敎廷官報現勸天主敎徒輸助宣傳會開募之中國賑捐宣傳會已捐助里爾十萬枚敎皇亦捐助二十萬枚太平洋路透電 
[日本佔領庫頁島之宣言]  
二十三日東京電陸軍宣布庫頁島日軍司令於三月二十一日發表關於擬占領廟街等處之宣言書如下日政府關於暫時占領庫頁島事擬依照上年之宣言書駐兵於廟街•台加斯特里斯•瑪哥•索菲斯克四處維持當地之治安秩序並暫於境内施行民政望俄惟任日軍之行動各安其業勿事張惶 
[東俄之危狀]  
二十日哈爾濱電濱海省消息紅軍現恐農民起事軍隊中之怨望亦日見其甚廟街來此之旅客稱該處空氣頗爲緊張祇須有人在街巿大呼即即足引起驚亂據赤塔消息三月十日及十一日議會之擾攘已引起甚惡劣之印象赤塔政府决議以各政黨之代表組織委員會調查此事二十日哈爾濱電疫患仍未見減輕管理某醫科之俄醫西尼津氏現受診視雖診視之結果尚未發表但恐西氏業已染疫 
[東俄之英俄商約推測]  
二十日哈爾濱電此間聞英俄商約簽定消息大爲驚異蓋衆信勞農政府旦夕將倒也左黨各報視此舉爲勞農政府得勢之證據右黨各報則信勞農政府因國内時局困難不得不屈從英國之條件答定此約莫斯科政府對於此約雖不滿意但望藉此獲精神上之效力而挽回離異之民心 
[解釋被拘俄人之罪案]  
二十三日北京電外交部以下載文告致華字各報俄國將士多人曾參與奪據庫倫已確實無疑此舉乃直接侵犯中國故政府不得不施防範計劃蓋維持境内治安乃各政府主要之責任也現有充分證據證明俄人多名在中國境内從事煽惑並謀倡亂彼等實與中國之敵人相聨合彼等之與聞此次庫變已爲公認之事實且膽敢以北京爲其活動中心點並於多處設立機關與蒙古及中東鐵路一帶煽亂之俄人密相來往就彼等所施之陰謀及搜出文件之證據觀之中國利益大受此舉之損碍已明白無疑故政府不得不覊禁所已拘獲之俄人此爲維持治安秩序尋常之舉外交界中不能以此爲抗議之問題所拘諸人將善加看待俟時局稍定即將釋之 
[北方近事記]  
二十四日北京電據外人官場所得成都電信對敵黨派已在成都北十三哩地方開戰二十四日北京電印度政府電告皇家輿地學會西藏政府已允該會探險隊行經藏地前往喜馬拉雅山探登愛夫萊斯高峯二十四日北京電聞現有業金三百三十萬元由美國匯來賑濟災民内有美國紅十字會捐欵美金一百萬散賑會國外要聞 
[美日海軍之比較]  
中美新聞社譯日本廣智報云日本海軍新政策果能於一九二八年間完全告成而美國不再採取擴充海軍計劃者則届時日美之海軍必可實行平等此種斷言觀於以前之事實已可確信而今復可列表以證明之前者海軍省之一九二一及一九二二年建築統計書中國會固已發抒意見美人輿論之研究此事者亦以此説爲有根據而日本平民官僚及著作家等亦咸以爲日本海軍至一九二八年時必得與美相等蓋深信美國一九一六年之政策將爲美海軍最後之發展也一般著作家不惜一再比較日美間今日及將來之海軍而獨不措意日美間或有戰事良以海軍之勢力負有聨帶之關係必兩者互相比較而後實力始得顯著且也英國若不再造戰船則至一九二八年能與日海軍相較者亦惟美國而已著作家又以爲今日日美兩國間均方實行擴充海軍之計劃故雙方現有之載艦勢力均不必注意待至一九二八年時日本海軍得此八年之擴充其第一批之戰船當已完竣第二批又可活動矣按美國海軍今日之噸數及砲力實超過於日本日本必俟至一九二八年第二批戰船造成後方可與之相較但美國之戰船中有歷十六年之久已陳舊不能重用者且所載者多爲十四寸口徑之砲蓋一九零六年以前所造之戰船戰鬭力實不及今日故一九二八年美國第二批戰船共有九艘計載重二十六萬八千噸至於日本一九二八年第二批之戰船有戰艦一（名家梭）姊妹艦三（伊西•赫加•及岳嗎錫魯）此四艦共重十二萬四千噸更有一艦名納加多者則列入第一批試就第二批中日本之主艦計之有康戈式巡洋艦四（喜伊•吉列錫嗎•康戈及哈勒那）益以戰艦四艘故日本共有主艦八艘計載重二十三萬四千噸與美國第二批所造之戰艦噸數差可相抵也以言輕便巡洋艦則日本已有四艘共載重一萬七千噸美國則無之美國所有者僅般鳴抵甲司脱及薩萊洲但已有二十年之久將不堪應用即其他各種之巡洋艦亦多嫌陳舊也以言毁滅艦及潛行艇至一千九百二十八年日本殆不能與美相較蓋届時美將有毁滅艦一百七十五至二百艘之間而日本則僅有三十四艘又美國將有潛行艇一百艘而日本亦僅有四十艘但在今最新式之戰艦中毁滅艦或潛行艇之壽命殆不及巡洋艦或主艦之半是故美國毁滅艦及潛行艇雖多殆無多大之效用也茲有與海軍省最切近者曾將日美二國現今及至一九二七年之艦數列舉如下（巨艦）一九二一年美國十艘日本九艘一九二三年美國二十五艘日本九艘一九二七年美國十八艘日本十六艘（輕便巡洋艦）一九二一年美國無日本二艘（按日本今日所有之輕便巡洋艦至少已有四艘而最近兩個月内造成之根嗎及塔嗎二號猶不在内）一九二三年美國將有十艘日本將有十三艘一九二七年美國將有十艘日本將有二十三艘（毁滅艦）一九二一年美國二五八艘日本三八艘一九二三年美國三○五艘日本七四艘一九二七年美國一二○艘日本七三艘（潛行艇）一九二一年美國二四艘日本有無未定一九二三年美國六三艘日本未詳一九二七年美國一二○艘日本有無未定茲再將一九二八年日美二國間各種艦數列表於下（戰鬭艦）美國十二艘日本八艦（戰鬭巡洋艦）美國六艘日本八艦（輕便巡洋艦）美國一九一六年十艘日本一九一六年八艘一九二○年十二艘此次擴張又增十艘共三十艘（毁滅艦）美國一二○艘日本一一五艘（潛行艇）美國六○艘日本各船廠中現方趕造以每年造成十艘計之則此八年中可得八十艘於是更得一簡明之　計即戰艦美國十二艘日本八艘戰鬭巡洋艦美國六艘日本八艘輕便巡洋艦美國十艘日本三十艘毁滅艦美國一百二十艘日本一百十五艘潛行艇美國六十艘日本八十艘（未完）國内要聞 
[山東問題最近形勢]  
魯案解决辦法顧維鈞主張從取消二十一條着手惟政府對於此事究持如何方針尚無具體决定據政界傳出消息當局所以遲疑不决者亦自有故因最近日本方面對魯案又有讓步之説頗擬自動的將膠濟路沿綫所駐憲兵以及青島等處之警察一律撤退一面要求中國按照二十一條密約第四欵所規定開放膠州博山青州坊子濰縣德州臨清羊角溝濟寗兗州沂州等十一處作爲商埠以爲交換之條件此事現時正在醖釀微聞雙方外交當局已在東京爲非正式之接洽山東省議會得此消息極爲驚異業於巧日急電中央表示反對原文如下報載青島問題將由中日直接交涉並附有交換條件東省人民實深駭異日人貪詐久著瀛寰陽雖幣重言甘陰實欲取姑與此等詭計五尺能知故自拒簽德約以後駁回通牒提出聨盟萬衆一心三年無改矢天誓日口沬未乾倘竟不顧前言苟相授受利害姑置無論將置四萬萬人格於何地矧其意存叵測設囮爲摾墜彼彀中雖悔何及恐從此淪陷九幽永無超拔之日究竟政府有無此事懇速明白宣示以釋羣疑無待任命之至 
[京學界對内對外之文電]  
敎育基金山東交涉北京學生聨合會近因敎育基金問題及山東交涉兩要端急迫眉睫均應有所表示昨曾在高師集議一次發表宣言及通電如下（一）對於敎育基金問題之宣言敎育事業國本攸繫數載以前歐戰方殷巴黎處於槍林彈雨之中絃歌之聲未輟厥響柏林正值糧盡財竭之際敎育經費不虞匱乏我國今日之政局雖極棼亂而較諸戰時德法相差遠甚且當局屢以文治相號召則敎育刷新指日可望然證之事實適相剌謬數月之間京師敎育罷課兩次外則竊笑友邦内則斵傷國脈而我儕學生大都遠道來游冀學業之日進乃析疑而無從所受苦痛誠有不堪言者矣溯自五四以來我儕素懷救國不忘求學求學不忘救國之旨而敎育事業又爲救國之積極要圖數次討論不忍緘默僉謂罷敎之原因由於經費之支絀蓋國家收入耗於政爭敎育要欵賴於借貸因是敎員薪金時有時無生活尚虞枵腹敎授詎能專心本會考慮再三以爲國本安危端賴敎育敎育振興首尚基金基金確定雖政潮起伏軍務倥偬而敎育尚可繼續進行因此本會鄭重宣言要求政府確定敎育基金庶敎育不致受經濟影響而停頓冀用種種方法務必達到目的事關全國敎育尚祈各界協力贊助成此美舉謹此宣言（一）關於力爭山東交涉之通電各省督軍省長省議會各聨合會各法團均鑒山東德人利權理宜直還我國乃和會初開日人狡計圖謀列强受其愚弄竟至正義沉淪强權優勝山東權利劃歸日本爾時全國人士慷慨力爭繼之以罷課罷工罷巿政府始畏從民意拒絶簽約提交聨盟山東半島賴有今日近來政府又因借欵問題有向日人直接交涉之説警耗傳來羣情髮指此舉一旦成爲事實不啻將我國民數年來奔走呼號流血犧牲所獲之結果一舉而付之東流山東全省沉埋異域二千萬同胞咸更國籍二十一條永爲默認且國際聨盟已經接受魯案今竟作繭自縛何以圖存我國民寗爲玉碎勿爲瓦全一息尚存誓死不休除呈請府院堅持到底外敬乞速起從事一致力爭勿使時光迅逝鑄成大錯山東幸甚中國幸甚北京學生聨合會叩養 
 
 

Page 7

 
 
　　中華民國十年三月二十五日星期五（申報第二張）舊曆辛酉二月十六日（七） 
[財政部人之訴苦語]  
　　北京政府之財政今日已至絶無辦法地位昨聞財政部某君語人云從前部中之會計庫藏兩司座客常滿今則頗爲清閒蓋從前應付各項尚能挪東補西故索債者盈門而國内各銀行亦爭欲放賬於財政部攫取厚利故銀行中人每日赴部接洽者亦不少今則有債權者知財政部絶對無欵因不欲走空路即調任甘肅督軍蔡成勳所派來京代表意欲催領欠餉亦祇好問他人是否有法可設國内各銀行放財政部之賬已屬少少到期之欵均不能還甚且利息亦不能照付恐有周轉不靈惹起金融恐慌之一日）故祇作他項營業不復想得財政部之厚利而借錢與之然財政部近來除少許常關印花税關餘鹽餘等可資挹注外幾乎有支出而無收入最近則連此少許收入或爲外省扣留或已作他項之抵欵關餘因金價大漲且將變爲磅虧理想所認爲可以設法者不外四種一募集外債今則新銀團宣言一年内不借欵二向華銀團借欵又如上所述絶無希望三募集内國公債此時元年八年公債已低至二折欲照票面九折募集無論民間財源枯涸必無應之者即間接發行或派銷亦不能過五千萬元而實得僅有千萬元左右以償所欠軍餉相差尚鉅究有何益四令各省查照民國三四年協解中央之欵如數報解此時各省財政無一不虧指定中央專欵尚多截留協濟當然無望除此四者更無别法本月尚可勉强對付至下月則眞正不了矣 
[英人葛雷之救災計畫（若氷）]  
　　天津通信云英國公使館醫官葛雷氏近曾條陳防災計晝大致以中國北省旱災爲世界所注目中外各國團體無不力施救濟然以有數賑欵供給蔓延巨災恐終無以應付此急變也是以此時必須研究水旱爲災之各種原因及如何能以人力防止將來同樣之災害葛雷氏對於中國屢次發生水旱災患之原因查有數端大抵由於森林法之不能力行與煤礦之未十分發展及鄉民任意伐樹並在冬令剷掘地間之草根以致土質鬆軟缺乏黏結之力於是多量之淤土衝下水道迨至河床漸與岸平河水遂瀰漫平原挾其泥沙之混合物以冲壓農民之田産而成蔓延之浩刼也欲圖補救之法除廣開河渠之外尤以沿河兩岸栽植樹林設置林監與林警之制度並須設立永久之防災委員會該會應有委派測量員植物家動物家工程司規定林税與林警之權限並擬出委員會事務範圍之大綱大略如下（一）應研究水旱各災之原因與其所被災區之影響（二）應有詳細之測量處分地理植物及經濟各問題（三）考慮關於應否開築漕渠之各種情形（四）逐田之鑿井（五）林樹之栽植（六）奬勵農業採種他種産物如馬鈴薯麻菸等類俾可增進農民物質上之興盛（七）聚殲仔虫防止飛蝗（八）奬勵移民以爲户口適當之分配（九）修正現行土地法蓋照現行土地法離鄉之地主猶得吸收墾利之大股分也（十）於村鎭設立工業廠俾本地之原料得由非務農人製造之（十一）於産礦之區開辦煤鐵各礦此種委員會應選最高人才確有經驗學識技能者約計年費國家五十萬元而此二十年之間當補償而有餘矣按每次災歉所費均千萬以上而災區豁免之國税爲數亦甚鉅若防備於平時不僅免去臨時求救於外人且可謀公衆利於久遠也 
[桑園之疫勢未已]  
　　大陸報二十三日德州電云在魯省治疫这俞醫士現在桑闓染疫勢已不救其同事五人現被隔離防其傳染 
[河南選舉搗亂之内幕]  
　　信陽選民攻擊陳善同兄弟河南此次選舉演出種種怪劇業紀前報而以信陽一縣爲尤甚財廳長陳善同之弟陳善榘尤爲衆矢之的茲有以河南信陽縣十萬八千選民之名義發布印刷揭帖攻擊財廳長陳善同兄弟之罪狀其文如下敬啓者選舉公權屬諸民意自應依法辦理以重共和精神詎有素吸鴉片武斷鄉曲壟斷選舉被控查辦之陳善榘倚乃兄陳善同現充財政廳長之勢預布心腹職員把持全縣暗無天日信陽五里區爲陳氏家門所在投票時首由善榘及其弟善晋倡議分票該黨職員同聲響應縣署委員張晴川附和唯謹監察員于振中魏志立楊冠英等三人以事太違法據理抗爭觸怒善榘兄弟嗾黨將三人推入暗室鎖禁監察員張鳳藻在外見善榘善晋帶領財政廳衛隊開槍轟逐選民恐釀命案急前理阻亦被嗾黨毆傷鎖禁私宅直至伊兄弟分票寫完擲入匭内封固運走後始將四人釋出是日被槍轟退各選民午後糾衆復來仍欲投票而所内已杳無一人僅於室隅拾得釘聨未用之簽到券百餘東共計八千餘張又縣署預印空白之監察員委任令一件按選舉章程投票起止皆有法定時間該區選民八千餘人簽到領券領票書寫以及投票各手續决非一日所能竣事今則早八點鐘尚未開門繼以槍驅選民槪未得入何以午前即能封匭繳縣况簽到券全未掣用投票無人分票可證甚至私帶縣印空名委狀以爲臨時添委抵排異己之用膽大妄爲伊於胡底選民等隨舉代表百餘人追蹤六十里即日晚六點鐘到縣詢知票匭早已交署存放當經公請面呈初選監督拒未得見次日午前復往竟被縣隊以槍托皮帶亂打驅退遞稟亦不收受伏念私擅監禁律有明條妨害選舉尤干法紀現在信陽各選舉區或因職員分票衝突流血或因選民不平紛爭械鬭死傷枕藉爛額焦頭皆因陳善同陳善榘兄弟倚勢把持激釀慘劇除由各職員及公民代表先後紛呈大總統國務院督軍省長將信陽縣非法選舉取消並將壟斷把持違法舞弊私禁職員槍驅選民獨證攘券擅塡印委之陳善榘陳善晋依法究辦業蒙准查外誠恐面情拘礙直道難伸痛失公權愈增義憤謹述　末用告邦人鋤强權以伸公理願共圖之 
[南昌通信贛陳保楊長贛之經過與現在]  
　　趙從蕃自長贛命令發表即電京贛兩方表示辭意政府及京贛同鄉紛電慰留敦促履新趙表面態度頗極恬淡一若視省長一缺爲無足重輕者其實趙本熱中做官之人旣謀長贛於前幸而如願相償又何甘辭於後此爲一般人所不信者個中情况大有研究之價值請詳述如下先是贛陳保楊慶鋆長贛在兩年前即有擬議顧楊初來贛由軍法處長升署財政廳長至七年冬間始奉令補授資格尚淺時陳督赴京覲見前實業廳長夏同和以兼任督軍署書記處長參預密勿偕之京師夏卽運動長贛陳亦力爲説項會八年發生城門鐵礦問題贛人反對夏氏戚遂乘機請免夏職以除去政敵夏氏去後所忌者惟一楊氏伺隙翦除惟恐不及九年春間楊有電迎吳光新長贛之嫌戚讚於陳楊大恐即請病假陳猶含愠意終以楊爲近習用人行政尚肯聽命信任如初而楊圖報復戚揚之機遂伏於是始戚以謟媚軍閥爲鞏固位置之不二法門故李純極卵翼之陳以李故亦另眼看待少與爲難去秋戚因財廳濫借短債發庫券事責楊楊愬於陳未幾李陳交惡戚與李常通消息陳大不滿乃電京請撤戚保楊矣東海始以贛長席許丁乃揚不納陳意冬間京會議决贛人治贛贛省議會又同時通過民選省長彈劾戚揚兩案雙方停行結果卒達拒丁去戚目的至趙氏長贛京贛兩會並未預聞僅由曹使電陳保薦陳雖電允意甚不舒緣陳在中央毫無奥援遇有與中央接洽事件常乞曹爲先容不敢不順從之陳函復曹允趙長贛先令楊代俟辦畢選舉再請到任詎電令發表乃爲護理且聞贛人促趙尅期履新陳大失所望故表面電趙歡迎暗中仍托曹使説項請趙緩來並進一步改楊署理矣　　江西籌備選舉極形遲滯一再電請展期省中旣不督促各縣知事亦惟觀望各區覆選監督月前早已派定省公署尚未令其出發靳閣對於此事則主急進月初特派參議魏斯炅來贛謁陳商進行選舉事陳謂各省尚不一致趙省長遲遲未來選政重要似非護長勝任祇有緩辦並表示如中央容納所請改楊爲署尚可尅日舉辦否則俟新省長到任再爲進行靳閣因張宗昌事頗怪陳操之過急雙方大打筆墨官司感情甚惡對保楊事始終留難故陳即以非楊署理不辦選舉爲要挾陳屢請魏宴會極意交歡請其疏通意見並托爲楊帮忙（楊魏日夕晤面甚形親好）魏亦思結好陳氏引爲奥援對陳説話一一首肯省署警備隊統領張宗良辭職楊遵督軍條諭改委督署副官長岳世傑接充岳爲曹使把弟常代表陳赴津接洽要事魏斯炅離家多年思回金谿原籍一行陳因聞靳有駁楊改署之説急囑魏偕岳北上晋謁靳曹已於十七日啓行贛中大多數人意見謂魏如代楊出力以打破贛人治贛之目標則鄉黨公論所在必將責其賣省云　　楊慶鋆自接省長篆後進行政務極表認眞如撤銷戚委知事（戚委大庾知事吳寳炬樂平尹光動浮梁尹繼明武寗黄廷榮銅鼓中顔邦政鉛山曹效曾貴溪舒運鴻安福陳登庸玉山尹磐均被扣委）調查各縣成績整頓解欵手續儼若有眞除氣象與僅抱五日京兆思想者逈不相同説者謂楊似欲做點成績以增薦主光輝並爲保署地步詎正得意間昨晚（二十日）十一時財政廳守衛室不戒於火忽兆焚如幸警務處長督率消防馬隊水龍猱升屋頂極力灌救得迅速撲滅僅焚二門房屋數間該處距離上房不遠楊及眷屬大受驚嚇各長官聞知連夜羣趨廳中慰問受驚延至一時始各興辭而出該廳於民國三年王純被逮後曾起火一次全廳被焚案卷盡燬四年濮良至亦罷官去羅述禝到任因聞堪輿家言該廳風水極壞有妨主人特將頭門牌坊拆下未二年羅卸任赴京（張一鵬到三月即辭職）至九年夏間即死時年未滿四十楊在任最久而又獲護省長可謂獨交幸運乃亦飽受回祿之驚迷信迷信豈果可信耶 
[杭州學生界之進行觀]  
　　發起少年策進會杭州各中等學校及專醫校學生組成一少年策進會已誌本報茲將該會之宣言照錄如下（眞理是絶對的嗎進化有終極的嗎我們承認人世間没有萬世不變的眞理和進化終極的境地眞理是跟時代變移進化是前進不息的少年而欲爲眞理之主進化之友和不願爲時代潮流所淹實在没有更好的方法除却了自己的奮勇與努力我們組織這個會的意思就是共同一致地和時代先生作靈敏而妥協的賽跑今天我們向着兄弟姊妹們宣言我們極願也是該當的爲眞摰懇切的宣言有些兄弟姊妹們常常説（這世界太黑暗了我們還得建設一個會或社分發幾種出版物把陰森森的社會照個通明）這種（没有了我們世界就不可爲）的自大口氣我們不敢輕易地説還有些兄弟姊妹們時時想（在這廣漠的宇宙裡人類的弱小是無可諱的事實墮落了我們幾個人算得什麽牲犧了我們幾個人有甚麽好處）這種淫佚而自棄的觀念我們不敢菲妄的顾總之（黑暗）（光明）爲口頭禪而徒抱幻想和自認弱小而藐視工作都是我們所嚴厲否認的我們願意用最峻厲的工夫克服自己的私欲用最寗靜的頭腦去研究精微的學術他方面用極熱烈的情感引起社會的同情用極勇敢的精神爲公衆的福利而犧牲這些在現在雖祇是一種願望可也不承認是空想因爲他們着實有實現的可能性呢不過我們牢牢記着斷没有自己墮落而能改造社會并且獻身社會不是没學問没修養的人所能夠擔當的原來這些不是空言妄想所能成功的呀哦哦兄弟姊妹們請嚴密監察我們的後來更望大家爲進化道上旅行的同伴）按該會規約中重要之點摘錄如下（一）宗旨在注重個人之修養與勵學以從事於社會改造之眞實運動（二）會員有不道德行爲有妨本會名譽時得由職員會議决予以相當之警告經職員會警告二次以上而不知悛改者得由本會宣告除名會員有不道德行爲經會員五人以上之提出三分之二之通過亦得由會宣告除名所謂不道德之行爲者（一）違反本會宗旨之行爲（二）嫖賭之行爲（三）與政黨有接近之嫌疑或事實（四）利用本會名義爲圖個人私利之行爲（五）沾污個人人格之行爲（三）會費每半年每人須繳納一元以上（四）事業暫分出版研究兩部出版物分二種（一）定期刊爲會員研究學術發表意見及通訊之用（二）單行出版物此項出版物即作爲本會叢書以補助通俗敎育爲主旨文字不求精奥而在能普遍化研究部爲會員解决疑問討論學理之用除上列二項事業外可隨時舉辦適合於本會宗旨之各項有益事業 
[南京快信]  
省議會臨時便定四月十五日召集王省長昨咨議會請分促在籍各議員來省免誤會期此次江寗初選當選人名姓多半係憑空揑造實地調查並無其人聞調查員中有一人化名而得初選當選三名者票價每張漲至七百元則一人獲利甚巨誠選舉舞弊之别開生面者有人調查蘇六十縣知事實有二十餘人吸食鴉片者王省長擬派員查明一律調省查驗新任兩淮運使丁乃揚昨抵寗謁軍民兩長准四月一日赴揚接事王省長有委未到菸酒局長任之鄭焯暫代警務處長消息又委倪世熙充省署諮議王瑲赴宜南税所查案陳慶垓赴江北查案姚有成充省署第二科辦事員北京急募振欵大會昨電南京分會云上星期上海募到欵項達七十五萬元全國所募總數已達二百十萬元以上王省長昨電上海地檢廳譚廳長飭將張欣生從嚴訊取確供盡法懲治以維風化敎育廳長胡家祺前因母病請假赴津現聞又因自患背癰昨電軍民兩長續假一星期兩長照准齊督昨委單毓斌充本公署諮議齊熙充敎育團敎官兼軍官團敎官廉棨充本署秘書張謇昨函軍民兩長略云據官産處函開上月儉日奉到代電讀悉查衣周塘灘東面沿浦潮汐冲刷坍漲靡常短少畝分待漲補足等因查是項灘地價經確定地無領存現在大見短少理應據實報部將溢繳之價如數發還似不便因短少之故藉辭推宕即請查照前文分飭廳處發還溢欵以昭核實地方通信 
[松江]  
商會選舉業董縣商會於二十三日午後召集全體會員選舉各業業董至該會正副會長俟擇期召集新業董會再行投票改選茲將選出之各業新業董姓名錄下（典）黄頌虞（銀錢）陳青峯（鹽）馮受祜（綢）鄭權（木）方菊生（米）張家麟（醬酒）丁六方（五金）陳其章（衣）林宗濤（機織）閔瑞芝（藥）周伯寅（西菸）汪樑卿（南貨）張繼棠（線布）朱鼎（機出雜糧）沈景鏞（洋廣貨）章以松（紙）陸曙民（茶食）蔡光耀（燭）裘蕪棠（冠履）陳松陵（山地貨）張麗泉（雜貨）樂嗣琛（交通）張思永（醃肉）王祥林水警續獲盜犯奉賢十九圖李金堂家被刦一案昨又由陳晋芳分隊長緝獲是案盜犯陳金吳松根等兩名即經解由沈專署長發交徐亞伯督察員訊供不諱業經判解奉賢縣署歸案審辦矣 
[蘇州]  
松屬旅蘇蘇鄉開會松屬旅蘇學界同鄉會成立以來會員已達二百餘人日昨該會特假盛氏留園開本學期第一次交誼會到會者有東吳•師範•醫學•工業•萃英•桃塢•普益社夜校•女子師範•女子蠶桑體育等十餘校生（皆會員）先由交誼部長諸重華宣布開會主旨次出萃英中學絲竹新會員醫學校長汪企張演説題爲蘇州婦女之醫學觀其後蠶桑女校•醫校•各敎員相繼演説畢又將章程修改之處大衆討論通過末復佐以各種游戲散會時已五時矣望齊臺古跡被毁齊門城外原有望齊臺故址尚係東周時古跡相傳當年爲吳齊女遥望本國而設是以該處城門即取名齊門證諸歷史班班可攷近聞有某甲已將該地向縣署朦領雇人拆賣臺基業已動王掘出巨石數十船　往他處銷售有保存古跡之責者宜注意及之鐵機公會部准立案蘇州絲織業日益發達前由該業同人發起組織鐵機公會擬具簡章送由縣署層轉到部當以間有不妥駁回修改又經遵照修正重行申送茲悉縣署已奉省署轉准晨商部咨畧謂前准貴省長咨送蘇州絲織業鐵機公會簡章請予核辦等情察閲此次簡章旣經遵照更正所送職員名册亦無不合應即准予備案請轉行知照等因温知事奉文後即行函致鐵機公會知照矣 
[無錫]  
縣署短失户册縣知事趙汝梅前日忽飭查户口册籍當經查得天下南延泰伯揚名開化富安新安北上北下三巿六鄉之清册完全無缺而無錫天上青城萬安景雲懷上懷下開原七巿一鄉則遍查無着疑前任未曾移交遂致函前任知事現任常熟縣知事楊夢齡請將各該巿鄉户口清册尅日移交以便帥擋但本邑調查户口一案自告竣迄今爲時已閲八月中間楊去王（賢）代以迄趙任曾經省委一度之抽查今乃忽然缺少殊令人不解也 
[鎭江]  
商會改組預紀鎭江商會改組已奉令核准茲經公决以夏曆二月十五日爲選舉會董日期即於次日開票以夏曆二月二十五日爲選舉正副會長日期即於當日開票除延請監察人員以維選政外並函請丹徒縣張知事蒞會監視賭徒聚衆械鬭鎭郡賭風素熾迭經軍警派人嚴拿其風始息詎日久玩生各賭徒又從事活動日昨各賭徒因設局互相爭競本帮與廬州帮張某等致生意見兩不相讓各約多人身帶鐵尺木棍大刀等兇器在寳蓋山下大戰一時人聲嘈雜聲勢洶洶經駐紥該山之石連長瞥見立派隊伍馳往兜拿各賭徒知勢不妙始行逃遁一塲風潮遂得告一結束云 
[嘉興]  
桑秧價格昻漲嘉興本爲育蠶之區故四鄉土壤種植桑株者約占十之三四惟桑樹需灌溉肥料且數年後必將其蟲蠧者截去補種新秧以期暢茂否者日積月累必至全園桑株盡爲蟲蠧去年因天雨過度致四鄉桑株爲蟲傷者頗多各鄉民已於去　分别鋤去現下西路桑秧業已到禾鄉民已備欵往購以便於清明時補種以故桑秧價格較去歲爲昻桑苗每元可購二十五扎至三十二三扎大種桑每百株售洋四元二三角次者亦須二元一二角一般業此者莫不利巿三倍典業更改洋價嘉興各典當自前年巿上銅元改作十文洋價升長後該業進出欵項每元仍作一千零五十文小洋每角作錢九十三文計算惟銅元則作十文取贖典貨時每合銅元九枚制錢三文則需改納小洋一角否則典夥不與收取現城内外各典經理以當户對於洋價均不滿意時起爭執輿論亦頗非難勢不可久特於前月起將洋價改作每元一千四百文每角一百二十四文藉免爭執然依照巿價每元仍相差三十文欲謂公允實難言矣雜評一 
[政府與曹張（默）]  
戰國時或謂韓公仲曰孿子之相似惟其母知之也利害之相似惟智者之也今曹張之相似猶孿子也奉直利害之相似猶孿子利害之相似也然則知之者其惟政府之當局乎今日全國注目者曹張之行動耳然曹張何以有意見曹張之勢力何以有衝突兵蒙亂如是何以曹張不出兵惟政府然而政府對曹張雖極愛護卒不能得其歡心求諒則不能諒呼援則莫肯援豈政府知之而不善處之耶善處骨肉間者而後能治其家今政府對於曹張尚疏通調停之不暇遑言治國家耶此相似之曹張縱同來京又安能有所解决耶驕哉此天縱之孿子不智哉此孿子之母 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國十年三月二十五日星期五（申報第三張）舊曆辛酉二月十六日（十） 
本埠新聞 
[西報載疋頭業之補救方法]  
　　字林報昨載署名Spero之西人投函論疋頭業補救法略謂連日出貨者絶無僅有此亦無怪其然蓋出貨即損失一半之謂華商知之審矣中國錢莊深悉此事故不肯放債非有以挽救之恐目前停頓尚不知延至何日也華人方面似未籌補救之策貨在洋商手中華商自無庸煩惱故今日不能不勉自設法者厥爲洋商洋商方面之惟一補救方法在互相聨絡照目前賤價拒絶賣貨然上海外國入口商家顯無團結之性質惟有承認失敗於華人之手中耳如此現狀豈堪久延互相讓步今已其時以洋布之銀本位成本按照巿價確須損失一半華商不願且不能獨應付此損失是以吾人當設法减輕之余故提出下述辦法（一）進口洋商應自願减扣貨單價值百分之十爲進口洋商方面之損失（二）外國製造商與運貨商應分認貨單價值百分之十爲製造商與運貨商方面損失（三）華商應付貨單價值百分之十五爲華商方面之損失第一第三兩欵應立即匯往外國而第二欵則以允照貨單價值百分之九十解付匯票之合同解决之於是貨價一百鎊僅餘六十五鎊此後所須清算者即此六十五鎊而已目前巿上貨價約值五十鎊此亦不可不計及者但余信華人銀行錢莊旣知華商損失限於百分之十五定願放出大宗債欵旣有銀行錢莊之接濟巿面可恢復而價格亦可漲起且内地底貨缺乏而過去一年中訂貨有限迨存貨稍提出則洋商所積存之餘貨可望得善價矣製造商方面或有種種反對但果反對進口洋商不過再多一層百分之十之擔負就現狀觀之洋商多一層擔負尚較受目前之困難爲愈也至於華商方面苟與討論者爲正當機關正當人物則不致有何反對華商多有已清付貨欵者今百分十五之損失較其所預料者爲少一般華商想可樂從也 
[昨日成交之乾繭]  
　　滬上存繭自北蘇州路公記等洋棧失愼焚去四萬餘包之後貨已無幾各絲廠紛紛至錫購買存繭致繭價每擔頓漲銀二十兩上下已誌本報昨日又有某某絲廠至錫訂定藕塘橋乾繭一百九十餘擔價一百五十兩又長大厦（地名）乾繭一百二十擔價一百四十兩又新鐸橋乾繭一百五十擔價一百五十六兩二錢五分（以上均錫地交貨）又滋餘絲廠買進嘉興乾繭一百五十擔價一百六十三兩（上海交貨） 
[昨日滬寗車運來之絲繭]  
　　昨日（二十四日）滬寗路車由無錫振藝裝來金雙英牌頂號絲二十擔乾豐裝來頂號絲七擔裕昌愼裝來頭號絲五擔運繭處裝來乾繭一千二百五十包 
[打包洋行四月起收取棧費]  
　　出口土貨若廢絲羊毛頭髮苧蔴鵝鴨毛牛羊皮等出口時均用機器打包本埠業此者惟英商隆茂平和怡和三家向例除打包費外不收棧租近來因各項事故咸於四月一號起酌加棧租刻已發出通告書本埠各出口洋行均得該項通告茲將原文照譯如下敬啓者隆茂平和怡和行等向業機器打包備有洋棧專供客家將中國土産堆存棧内揀凈打包並不收取棧租且可出給棧單以上數端皆爲便利客家起見惟出棧單一節手續紛繁時常易名而輾轉過户亦屢見不鮮實非打包洋行應負之責且近來地價增高百物昻貴棧房開銷亦因之日鉅所有棧租一層碍難再免茲定陽曆四月一日起酌議棧租新章如左（一）土貨進棧預備打包尚未出給棧單者免租一月（一）一月後每擔每月收銀一錢如未滿一月而已出棧單者照出棧單之日起租（一）已打成大包而無棧單之貨免收棧租三個月（一）三個月後大包每立方尺收銀二分（一）如三個月内已出棧單者其租費照出棧單日算起（一）棧單過户每紙收費銀一兩（一）打包費照現行價目計算以上所定新章務希各寳行鑒核照辦無任欣幸隆茂洋行平和洋行怡和洋行同具 
[近一週中之股票巿况]  
　　近一週中各交易所股票巿面大致平疲證券物品交易所股票最近價格計三月期七十七八元四月期七十八九元巿面有轉升之趨勢證券交易所股本週初甚平疲嗣以每股增繳七元五角價漲十餘元最近價計六十四元餘棉業交易所股交易不多巿面平平現貨計價四十九元餘與上週相仿金業及雜糧交易所股售户甚多價已見疲各銀行股票因交易無多無足報告各種公債票除元年六釐巿面不穏價格逐步回小外餘均穏定如三年四年均求過於供巿面漸見好象七年八年及金融公債等雖有上落然較上週相差甚微云 
[各業認商反對投標之理由]  
　　江蘇財政廳長前曾訓令上海税務總公所俞所長並附屠宰税投標認税章程飭即相度情形查明具復核辦等因俞所長奉令後已函致商會調查屠宰認商包税情形去後經縣商會詳查滬寗蘇三帮肉業代表榮銀和認辦上海全縣及四鄉等屠税成績頗優且屠宰一項向歸縣公署主持故已函商上海縣沈知事籌商辦法沈知事以滬上爲特别區域屠税一項嗣後仍應歸該外人揷入出而爭攘反於税務前途多所窒碍故已將調查情形由會據情函復税所轉復財廳長將屠宰投票一案取銷在案現嚴財廳長對於各業認税事宜亦須　照前擬之屠税認商投標章程令行税所轉知商會妥議見復復嗣經商會查得滬上各業認商之中有大多數向税所直接呈包未由商會轉達即如由商會轉請之各業中刻因認期未滿者尚多且各認商聞此消息羣起反對大槪以認税性質向由各該本業自行認定税額尚無貽誤設或一經照投標法施行恐非同業者亦可乘機揷涉當此商業凋敝之秋豈容多此騷擾况乎推銷國貨振興實業關係緊要安能再爲加重成本而起爭端乎故投標一法滬上尚難成立刻正在商榷對付之法云 
[南京路納税委員會今日開會]  
　　南京路商界聨合會以公共租界納税華人會將開大會關於華顧問問題之進行辦法自應預先商定特定今日（二十五）晚間七時召集本路納税華人委員會茲錄其通告如下謹啓者公共租界華顧問問題本會前曾召集本路納税華人大會討論辦法曾經議决另組本路納税華人委員會辦理此事并由大會推舉委員十人在案刻接總聨合會來函内開納税華人會已定四月四日假巿政廳召集納税華人大會事關吾華巿民權利請即詳細調查本路具有巿民資格者之姓名并敦勸其共同赴會討論以資進行等因查納税華人會定四月四日假巿政廳召集大會討論華顧問問題早經登報通知現時會期已迫關於此項問題亟應預籌辦法特定於本月二十五日（星期五）晚間七時開本路納税華人委員會再本會案件堆積亟待進行同時繼續舉行常會届時敬希蒞會共商一切至爲盼切併此奉聞南京路商界聨合會啓 
[學生總會最近要電]  
　　（其一）倫敦中國公使館顧代表鑒國人對於凡爾塞和約規定之不公羣情同憤始則拒絶簽字繼而拒絶直接交涉商界罷巿勞動者輟業吾儕奔走呼號犧牲尤鉅今聞日本又以種種條件誘惑北庭冀達其攫取山東權利之目的在北庭媚外成性或將墮彼術中惟望我公尊重民意毅然提交國際聨盟與此案有密切關係之二十一條及膠濟順徐兩路草約亦應一併請求廢除戰勝壇坫端仗鼎力萬一各國不能洞悉原委即聲明留作懸案公玾不亡終有正當解决之日事機危迫統乞採納中華民國學生聨合會總會敬　　（其二）北京外交部鑒軍事協定旣已宣布取銷日本有何理由屯駐軍警於我國境内今聞日軍又向延琿進逼並要求移奉談判不勝詫異查張作霖勾結日本及俄舊黨斷送蒙疆業經中外各報披露黑幕公等如不限其撤回軍警拒其移奉談判行將爲全國公敵矣國體榮辱主權存亡在此一舉尚望好自爲之中華民國學生聨合會總會敬 
[美使夫人提倡華女高等敎育]  
　　現駐北京美國公使克蘭夫人鑒於吾國女子高等敎育與女子專門人材之需要因决心提倡聞已托杜威夫人函致郭秉文君表示自願出資在東南大學内專科預科中設免費女學額一人計六年高等師範科中設免費女學額九人各兩年暑期學校内設二十人與師範科之九人均係考取有經驗之女敎員聞郭校長已函復允辦并表示贊美意至將來考收時之程度手續等聞亦托東南大學自定云以外國女子能對於我國女子敎育如此熱心提倡誠不易得當爲我全國女學界所共欽慕也 
[南洋大學消息]  
　　南洋大學定四月一號放春假上院電機土木管理三四年級旅行北京沿途參觀各工廠車費一律免票所有行程已由凌代校長擬定如下三月三十一日晚十一時半滬寗車動身四月一日早七時半到寗換乘九時二十分津浦車二日早六點到濟南參觀大槐樹津浦機廠晚九時四十五分離濟三日早八時十五分到天津至北洋大學一觀下午趁三時五十五分車晚七時十五分到京四日參觀天壇·無線電臺·及北京電燈廠五日早八時乘京綏車十一點半到青龍橋參觀路工及長城一帶形勢三點青龍橋開回六點到京六日參觀長辛店京漢鐵路機廠八日早六時出京下午一時到唐山參觀京奉鐵路機車廠及唐山工校九日早十時半離唐山下午二點十三分到津參觀天津電廠及工廠十日早十時離津南下十一日下午四時十五分到浦口換乘滬寗夜車十二日早七時抵滬　　又電機土木二年級旅行杭州　　本星五該校南洋學會爲酬謝會員起見於晚七時在大禮堂演活動影戲非會員須給洋二角此欵以補助學生會經費並設募捐箱以便同學自由捐助　　該校青年會徴募會員分個人化三隊聞近日徴募者以個字隊分數爲最多　　該校寗波同鄉會於念三號晚開會由副會長方子衛主席報告舊年經過情形方君提議舉前任會長張少安爲名譽會長通過又補選會長張延祥當選後由方君提議組織本校同鄉投考招待部通過又葛文錦提議組織寗波留滬同學會當公推方子衛嚴珠智爲代表與上海同鄉會接洽一切事宜以南洋同鄉會連絡各校此會大約春假後可望成立 
[寳山重修東塘業已開工]  
　　寳山縣重修東塘一事前經塘長以該段海塘損壞稟呈省長令由水利局派員督同塘工局委員鮑梅溪前赴東塘第九段察看情形估計重修業已勘得東塘第九段塘岸石塊走動木樁損壞該處一帶地段衝要時遭猛浪冲擊形勢頗爲危險爰規定重修工程需數十丈木樁須用數千餘支塊石亦須數百餘方此石均歸吕瑞記經辦業經該塘僱工修理擬用木樁塊石内外二層較昔堅固俾資經久此項工程已於前日開工矣 
[蘇社與省長養儲人才之商榷]  
　　蘇社前開臨時理事會提議養儲木省行政司法人才之計畫議决陳述意見於王省長現悉省長訓令敎育廳擬具辦法呈復茲將往復文件探錄於下　　蘇社陳省長意見書政治者人才所設施人才者又政治所作育人才與政治有因果循環之關係焉以今日之人才設施今日之政治此我公爲蘇收果者也以現時之政治作育將來之人者此我蘇望公造因者也所謂今日之人才者或出身於科舉或受學於幕僚或更事於官府自中央政府下逮地方官吏以此爲大多數此皆養成於昔日非培植於現時也此項人才無踚是否適於將來之川準人事代謝之公例將來之有减無增可必也夫人才减少原非即無可用之人然治玉者必玉人築室者必污人而後人人爭成一藝以自效若執途人而爲之途之人皆起而應之彼玉人圬人者方且輟業而歎後之學爲玉人圬人者益寡循是以往玉必不可治面室必不可築焉有政治事業之重且大而可以不學而治乎民國以來吾蘇政治人才病此久矣當元二年間人皆謂學而後可以入政也而專攻法律政治經濟之學校應時而起入學之士亦風發雲從無慮千百當局者方厭其多而限制之近數年來人人見學者不必入政入政不必從事於學也每年之應試於法政專門學校者乃至不及額而未嘗學而入政者在在有人浮於事之患足昔者患求學之人多今日患求學之人少而舍學而求職者幾乎途之人皆是也有青年求職者或告之曰胡不學則應之曰學法政數年求爲末吏不可得而數年前之未學而作吏者今則薦任職簡任職矣是何異於奬躁進之風而塞求學之途耶近世士夫見不學而求職者諒之曰生計問題而或以學生求職爲詬病夫所學與政治相遠而改途以入政治不可也所學在是而所求亦在是方當奬面掖之使人人循此軌道以進奈之何舍此而他求哉然則欲救此弊亦學其所用用其所學而已此兩事吾蘇似已行之然猶未也學之事非止於學校而已方其肄業於學校也依學科之系統從而求世界之學説於現時官廳社會應用之方法接近之機會甚少卒然致用或理想而不切於事實或竟不能運用其理想此爲學生入政初步之通病用人者或高視其爲學生也面求全焉或歧視其爲學生也而排斥焉而爲學生者遂所如輒阻或竟無人顧問匏瓜久繫碩果不食大抵然也夫學生所得於學校之學術猶粟與布也官廳社會應用之方法猶食與衣也粟與布衣食之原料而已粟而食之布而衣之其中尚有調製之階級焉掇粟而畎之展布而襲之其不適於用宜也不於學生畢業之後致用之前予以練習之機會一用不邇遂不信任是何異掇粟而咽展布而襲耶然則爲將來造因計第一須使人人知欲有所用必先有所學第二須使人人知果有所學不患無所用求學之途在現時之學校致用之途在將來之官廳社會所希望於省長者分别學生之門類給予練習之機會而已謹擬辦法如左（一）凡本省在國内外大學校專門學校學法律政治經濟各科之學生畢業後由各該學校或學生開具左列各欵呈報省公署註册彚印分發各官廳存記一姓名二年齡三籍貫四學校名稱五分科及畢業年限六特長之科目（二）本省各級官廳助理人員須就册内科學相當之學生儘先試用酌給津貼（三）試用之學生須給以應辦之事務由主任者隨時指導之（四）試用學生成績之優劣每年終由各該官廳之長官詳列呈報省公署其有違反服務規則者隨時中飭或斥退並呈報省公署備查右陳辦法係將學生練習地位消納於各機關助理之中於行政經費不生問題萬一助理員額已滿或須另籌津貼此項支出實與敎育經費性質相同非位置冗員可比公家歲費巨欵舉辦學校無非爲國家社會育人才爲個人成職業爲山九仭何借一簣况箸爲成例之後各機關助理終有缺額可補之時此項津貼實無須永久籌措茲當我賢長官圖治之始特由本社臨時理事會議决建議請求省長採納施行省長家函（上略）前由朱君德軒交到貴社意見書一件請將本省在國内外大學校•專門學校•法律政治經濟各科畢業學生發交各機關試用等山查法政敎育本爲造成行政司法各項人材而設民國以來此項畢業學生爲數當不在少方今國家舉行文官法官考試著爲令典雖搜羅之方未嘗不備而在野遺材猶恐難免貴社建議及此於法治前途洵屬極有關係已令敎育廳將前項畢業生於每學年年終調查册報考騐存記酌發試用其考騐及試用辦法經飭廳擬送以便察奪知承遠注合亟奉聞（下略）省長令敎育廳文查法政敎育木爲造就行政司法各項人材而設民國以來國内外大學校專門學校法律政治經濟各科之本省畢業生以及本省公立法政學校之省内外畢業生爲數當不在少方今國家舉行文官法官考試著爲令典雖搜羅之方未嘗不備而在野遺材猶恐難免夫幼學欲其壯行儲材所以濟世矧共和國家首重法治有法政人才而不求用甚非敎育之本旨也仰敎育廳長將前項學生姓名年歲籍貫學校名稱分科及畢業年限以及特長这科目於每一學年年終詳細調查造册呈報聽候本署加以考騐考騐及格即予存記酌發全省各機關試用至考試及試用辦法并仰該廳長先行擬送以便察奪仰即知照此令 
[狄雷博士將至省敎育會講演]  
美國勃郎大學政治社會學系主任狄當博士爲　世有名之社會學家近由滬江大學敦請來華講演茲悉江蘇省敎育會中華職業敎育社中華新敎育共進社合請博士到西門外江蘇省敎育會講演兩天其日期及範圍如下三月二十六日（星期六）下午三時講關於政治上的問題四月二日（星期六）下午三時講關於社會上的問題兩日講演均請鄭章成博士譯述欲聆傳士偉論及對於現个政治上社會上有懷疑者請速往聽 
[逆倫案騐明後之檢廳訊問紀（三）]  
又飭法警赴三林塘一帶傳人證張萬興米店主張駕雲被伊子張欣生商通醫生朱健臣用藥毒斃一案已奉上海地方檢察廳開棺蒸骨驗明並據張欣生當堂供明行使毒藥等情迭詳前報茲悉此案張駕雲之骨殖雖已驗明而檢廳偵查手續尚未終了昨日午後二時許又由譚檢察長會同郭檢察官等開預審庭命提在押之逆子張欣生•並屍媳張徐氏•告發之朱潮生•外科醫生朱健臣•潤德米店主趙杏仁•恒興米行司賬楊柳君等一干人到案隔别研訊良久直至五時許始行訊畢當由譚郭二君諭將張欣生等一干人分别還押又備文飭派法警下鄉往三林塘鎭一帶傳牽涉一切人證到案再行訊究 
[愛多亞路刦案夥盜之定罪]  
持械夥刦公共租界愛多亞路陳源大號巨贓之盜匪張賢生陳阿大等之同黨海門人王阿福經特别機關中西探目續獲解奉公共公廨諭着押候本星期四帶同在押之陳阿大質究等情曾誌本報昨日届期由捕將王並帶同陳阿大併解公廨據華探目鍾星南西探目壳羅香相繼投訴此案發生後先後緝獲張賢生陳阿大王保林王盜已畏罪自縊身死張賢生已奉訊解護軍使署懲辦王阿福係由陳阿大供出陳盜奉判押西牢五年期滿再核現將陳盜提案請爲質訊云云又據見證紀新龍投案證明當被搶刦時目覩王阿福在塲將現洋藏於袋内逃逸情形並由原告陳子芳延牛門律師到堂代表譯述案情又據盜犯陳阿大供稱往刦源大事前雖與王阿福在海寗路老虎灶内商議迨往搶刦王阿福並未同去事後分給王贓洋十元又羅卜票洋一千元是實訊之王阿福供認知情否認隨往搶刦惟分得贓洋十元羅卜票一張求宥經俞襄讞得供宣諭曰此案已據見證證明結夥三人以上之强盜按照現行刑律均可處以死刑查本案首犯張賢生已解軍署爾亦本案共同犯本公堂格外從寛擬爾發押西牢五年遂商之美丁副領事丁君丁君以玉阿福持械夥刦罪已證實禁錮五年似乎太輕即於西文案由單上簽判王阿福押西牢十年俞君以會審公堂無判押五年以上罪犯之權乃於華文案由單簽押王阿福押西牢五年期滿帶堂再核 
[新利控殖邊債案判决後消息]  
原告請求將作保之漢冶萍股票變更户名新利製革公司昔年在公共公廨呈訴上海殖邊銀行不理債欵一案判决後被告一無所償故原告於去年歲底到廨請求將被告存案作保之漢冶萍公司股票變賣歸還由廨命聲請人登報聲明以覘有無來案反對者現登報之期已滿並無一人到案反對故原告律師昨晨投廨聲稱敝律師於奉諭登報外復於上月二號致函北京農商部得其答復以該項股票係由部抵押與殖邊但彼旣不取贖則應歸原告所有不能任彼坐收年息况農商部對於殖邊係屬大股東而外埠之殖邊營業如故獨滬上之殖邊於擱淺之中且呈一種破産狀態此種行爲甚不正當應請堂上注意查本案原告所控之欵公堂判令償還四萬元現所存案之保證品漢冶萍股票約值一萬八千元敝律師前次請求將該股票變賣未蒙核准今則略爲更變請求公堂給諭漢冶萍公司將此項股票所有權者之名更改漢冶萍係一股份公司查大理院對於公司訴訟判决之案引用法律多與英國法律相同惟大理院判决公司訴訟之案雖多然判决公司股票更名之案則無故敝律師對於本案當引用英國法律考英國法律載有如有人赴法庭請求將公將公司股票更名之事得由裁判官體察情形准予更改今本案被告始終不到農商部亦未派人到案聲明而漢冶萍公司之營業地點又屬貴公堂之管轄是以原告願覔一殷實之保請求貴公堂派員同往該公司公同將作保之股東名册更改如將來更名之股票發生糾葛等情保人願負完全責任云云時新利公司股東馬煥文所延之律師即起立聲明原告律師請求各節除覔人作保一層外其餘馬俱贊成而殖邊銀行仍照例延律師到堂辯護數語旋由關正會審官與陪審英包副領事磋商之下諭候查核兩造辯論訂期宣判 
[王寵惠謁會許交涉員]  
大理院院長王寵惠因赴法任國際聨盟修改盟約委員會會員於日前由京抵滬昨詣交涉公署拜會許交涉員會談良久聞定今日謁會駐滬各國領事云 
[濬浦局裝置電話之面商]  
濬浦總局總工程師海德生君前擬由公共租界九江路六號總局起至吳淞工塲止裝置自用電話以便海關及本局辦公之用曾經函請江蘇特派交涉公署函商上海南巿電話局去後昨葉局長函約海工程師至交涉公署面商解决昨日午後二時許海工程師葉局長均詣交署由交署第二科楊小堂通譯海工程師述明本局與吳淞工程處接洽事件頗多且海關與吳淞分關亦時有接洽所以擬裝置自用電話實爲工程上必需云云葉局長答稱此事前據許交涉員轉來尊函即經擬具辦法呈請交通部核示迄未奉到部令一俟奉到即當奉告云 
[尼羅號輪船將抵滬]  
中國郵船公司尼羅號輪船二十八日可由長崎抵滬二十九日開赴香港新加坡 
[鐵路局長禁止擅推車輛]  
滬杭鐵路局長趙慶華昨通告全路站長以及轉運公司云近來各轉運往往在車站擅推車輛致生危險實屬不合以後無論如何不准各轉運擅自推動車輛如遇車輛有必需移動之處應由該轉運請站長允許並由站長監察其行動而負其責任如有擅自推動車輛者初次罰洋十元再犯即令該轉運驅逐犯事之人不准在本路範圍内工作以肅路政特此通函仰各遵辦爲要 
[國内輪船運貨進出口之調查]  
進口貨（寗）波商局之江天輪船昨由寗波裝來之貨有竹笋二百九十一件竹木二百八十三件香粉一百五十二包草蓆七十三件木器六十一件棉紗五十件礦砂十四件紅木二十一件雜貨四十三件（長江）太古公司之安慶輪船昨由長江各埠運來之貨有白米五百九十三包小麥六百六十八包皮油五百九十六桶桐油八百三十五桶礦砂六百二十桶炮竹一百十件烟葉三百十七件生漆五十桶鮮蛋七百五十擔紙頭四十七件烟梗二十件黄蚋二十二件棉花一百十一包羊皮三十九件水銀三十件磁器十九件綢子七件雜貨九百七十件（烟津）太古公司之順天輪船昨由烟津運來之貨有紅瓦五萬二千張土酒八百罎醋五罎鹽八百九十二包紅齋一百另一包生梨三十五件杏仁五十三包猪馬鬃八十八件大頭菜三十二件羊毛十三件地毯十件布十三件（港粤）太古公司之蘇州輪船昨由港粤裝來之貨有甘蔗四千另六十三件冰糖一千五百包車糖一千四百九十包英泥一千另八桶香水一百四十件沙籐三百件蝦米六十一包洋葱七十九件海參三十三件藥材八十四件草包六十件硝黄五十八件椽柚四十八件魚翅肚三十三件海菜十七件子彈火藥九十九件燕窩五件雜貨七十五件出口貨（寗波）招商局之江天輪船昨日裝赴寗波之貨有豆餅一千另八十塊皮油四百四十七桶糖餅二百八十三件苧蔴一百六十件花生一百包桐油一百桶鹹魚八十四件生漆三十三桶甘蔗二十八件牛奶二十箱靛青二十桶雜貨七百三十一件（港粤）招商局之廣利輪船昨日裝往香港之貨有肥皂九百箱麵粉一萬包烟葉五百件麩皮二百四十包黄豆三百包土布二百十五件洋布四十九箱土酒六十罎竹葉八十八件銀子三十一箱金錢六箱金器一件雜貨六百六十件裝往廣東之貨有乳腐八百十九罎礬五百件土布一百十八件洋布七十箱黄豆一百包土酒三十五罎石　五十件洋紗十二件雜貨三百九十件裝往厦門之貨有麵粉一萬四千五百包由米五百零八包麩皮三百包土酒四百罎生餅二百件紙頭二百三十五件銀子八十六箱豆餅一百九十二塊小麥一百九十五包香烟一 
 
 

Page 11

 
 
　　中華民國十年三月二十五日星期五（申報第三張）舊曆辛酉二月十六日（十一） 
百七十五箱洋紗布一百三十五件生薑八十件雜貨二百六十九件又太古公司之蘇州輪船裝往港粤之貨有肥皂三千箱生油八百簍乳腐一千一百罎黄豆四百三十包藥材六百四十件麩皮三百包瓜子二百五十包銀洋一百十五箱苧蔴一百十六件魚肝油八十五箱白灰五十包木耳棗子九十七包香烟七十八箱水銀五十九件綢子二十件生梨蘋菓三十二件鹹魚十七件雜貨二百六十八件 
[五年公債付息之廳令]  
　　上海縣知事接江蘇財政廳訓令云案奉財政部訓令開查本年三月三十一日爲五年公債第十號息票開始付息之期所有付息辦法應照歷届成案辦理除登報通告並通行各經理付息機關外合行令仰該廳查照迅即轉令所屬各經理付息分機關一體遵辦可也等因奉此合行令仰各該縣查照歷届成案妥愼辦理一面將前項五年公債第十次開始付息日期先行出示布告俾衆周知是爲至要此令 
[友華銀行銀巿報告]  
　　中美新聞社譯友華銀行二十四日報告云昨日倫敦銀價近期條又八分之七倫敦紐約滙價漲至三百九十二巿面沈寂金鎊午前漲三先令三辦士金洋遠期交貨者六十四元午後金鎊價三先令二辦士又四分之三金洋六十三元又半倫敦銀價預料有跌無漲云 
[五馬路商界聨合會消息]  
　　五馬路商界聨合會因蒙事日棘政府漠不關心援兵又極濡滯誠恐該處内地僑商陷於絶地擬討論救濟方法定於明日（星期六）下午七時召集評議幹事兩部各職員開緊急會議以便從長討論請政府從速援蒙該會又因近來寒暖不時最易發生疾病滬上貧民類占多數偶一致病即無力醫治關於生命恐有危險之虞故擬請中西醫士常駐該會事務所内每日施診倘貧病者前往醫治槪不取費 
[冒名查士攫洋之拘究]  
　　常州人韓春三甬人王佩之前日下午串同在逃之某西人冒充捕房中西包探偕至公共租界浙江路東昇里八百七十六號門牌土販楊文卿家以搜查烟土爲由乘間攫取現洋鈔票六十元逃逸當經事主用電話報告老閘捕房立飭西探奎爾與華探嚴阿慶林文淦馳往將韓王兩人拘獲帶入捕房昨晨押解公共公廨經中西官略訊一過判被告等仍帶回捕房候查明於下禮拜四解訊文滙報云二十三日老閘捕房接到電話據稱有一外人與二華人自稱捕房人員入浙江路八七六號某家搜覓鴉片請即派捕往查是否冒充捕房當即派人前往將中外三名一槪捕獲據該屋中人稱三人同入一在門口看守其餘中外各一人勒取鑰匙在屋内搜檢西人彼捕後自稱美人名爲吳伯立身上藏有裝彈之手槍一支及散彈六粒查報告捕房者乃一僕人由後門逃出者當捕房查問時屋中人未缺少財物但未幾赴捕房報稱失去銀洋四十五元又五元鈔票三張此項洋票曾否在被捕者身上搜獲今尚未悉犯事西人已於二十四日午後解至美領署審問詳情未知餘二華人則解送會審公堂捕房擬請收押以待調查 
[汽車撞斃男孩]  
　　寓居虹口之寗波人十四歲男章劉祖欣昨日下午一時許附搭十二路電車行抵靜安寺路口新世界門首下車時忽有某號汽車駛來一時走讓不及被撞傷腹部痛倒於地由老閘捕房一千零四十一號華捕瞥見當即前來將汽車號碼抄錄另雇車送受傷男童投仁濟醫院醫治旋即由西醫用手術剖腹療治因傷過重未能奏效於八時許身死由院用電話報知捕房派捕將屍車送斐倫路騐屍所候今日相驗核辦 
[汽車碾斃人命之騐訊]  
　　汽車夫金兆榮於前日午後四時許開駛三千八百二十四號汽車行經南京路山西路口偶不經心撞倒候乘電車之陸旭琴碾傷要害由捕查見將陸車送醫院因傷勢過重不及醫治旋即斃命由院知照捕房將屍體舁入虹口斐倫路駁屍所報請公共公廨張襄讞會同英赫副領事於昨日午刻蒞所騐明陸旭琴委係生前被汽車撞倒碾傷要害身死無訛飭塡明屍格遂升座公案據屍妻陸吳氏投訴家居新閘大通路七百九十一號門牌死者是伊丈夫現年二十八歲當時被撞並不得知後有人來家知照始悉即往醫院探望奈丈夫已經氣絶死於非命務求仲雪並據一千四百零二號華捕投案供稱昨日午後在山西路南京路口站崗見李兆榮之汽車由東而西車不甚快死者從堦沿奔下約兩步光景即被李之汽車撞倒是實又據八百四十五號華捕投訴死者被撞時並未日覩事後帮同扶受傷人至車内云云訊之汽車夫李兆榮供稱昨日開車至南京路隨前面之電車而行電車停機我亦停車係死者從上堦沿奔下自不經心撞倒於汽車旁側身在車内被車輪滾過受傷非我開車不愼求鑒末由坐汽車之某日本人至案證明當時死者由堦沿奔下擬乘電車以致撞跌碾傷致命情形中西官核供於中西騐訊單上簽判云騐得已死陸旭琴委係生前被汽車撞倒碾傷要害身死令尸妻陸吳氏兵結領屍棺殮着車主從優撫恤此諭 
[花界籌賑會消息]  
　　花界籌振會前在一枝得香開會集議籌募辦法已誌昨報茲聞各校書以北方災民苦况上海人士多未能親覩現就會往災地者將親歷各災區慘苦情形詳細編成新劇劇本聞由金湘娥手編擬定名爲災民涙云 
[西國節期停止辦公]  
　　本星期五六及下星期一（即本月二十五六八三日）係耶穌受難與復活之期（俗呼外國清明）英美會審公堂例因停理刑民訴訟以故昨由英美日義四國副領事包丁林費四君分别照會關正會審官届期停理讞政三天關君得函後即知照檢察處條示公共公堂門首仰本廨辦公員役及當事人等一體知悉　　滬寗滬杭甬兩路管理局以本月二十五二十八兩日係西國令節昨特飭知所轄各機關准於該兩天停止辦公循例休息惟須於各該處所酌留員司以備辦理要公 
[迷路女孩待領]  
　　女孩王阿二身穿本布棉襖·格子布袴子·黑線襪·元色布鞋子·頭有辮子紅紥根在法租界迷路啼哭爲捕查見帶入捕房昨送法公堂請示詰據女孩供年十歲紹興人家中祗有母親父親已經亡故詰其住址含糊不能能答中西官判送堂留養候家屬認領 
[軍署通令協緝兇犯]  
　　松滬何護軍使前日通令所屬水陸軍警各署文云爲令行事頃據陸軍第八旅步兵第十五團團長王國樑函稱竊職團第一營第二連連長常士德携有眷屬寄居温城山下街第十二號門牌袁氏屋内於三月一日夜間約一點鐘時突有兇犯進内用刀將連長懷孕四個月之妻范氏戳傷倒地殞命其六齡之幼子常生亦受刀傷四處傷勢甚重現在正犯邱世泰尚未就獲恐已遠颺爲敢繕具面貌表一紙附呈鈞座俯賜轉飭水陸軍警一體堵緝實爲德便等情合抄面貌表令仰該軍警即便轉飭所屬一體協緝務獲解辦切切此令 
[令緝月浦鎭贓盜]  
　　松滬何護軍使前日令行上海防守司令部等文云頃據寳山縣知事馮成呈稱本月六日上午據月浦鋪秋二圖地保陸錦熙報稱本鎭東巿事主趙維賢等尚未開張之同吉祥小洋貨店於昨夜十二時突有形似散兵四五人手執槍械推門進内藉買香烟爲名强索銀洋並傷事主業經派員動騐理合將勘騐飭緝情形繪圖塡表造册具報仰祈鑒核俯賜通飭各屬一體恊拿贓盜務獲解究等情到署據此合抄贓册令仰該司令即便遵照一體飭緝務獲解辦云 
[日領事夫人舉殯紀]  
　　駐滬日本總領事山崎君之夫人操子在署病故昨日下午三時爲舉殯之期許交涉員特帶同第二科陳世光楊小堂等詣日領事署吊奠畢即舉殯至北河南路天潼路日本墳山火葬中西官均往執紼云 
[昨日黎明雷雨風浪之損失]  
　　昨日上午五時許本埠雷雨大作霎時狂風巨浪浦江中船隻不及防備頗有走錨斷練者有南巿三泰碼頭浦灘之金阿巧碼頭船裝載苧蔴桐油等貨預備開駛遭風浪蕩激艙面所裝苧蔴刮　　　　　 
去六十餘件又牛油十餘件其餘幸得保存人口未傷又南碼頭浦江中有往來平湖上海之陳家飛船滿裝龍姓客人之糖包北貨等物將於黎明開往平湖地方交卸亦於此時被風吹急走錨以致不能支持險遭傾覆除被吹折貨物二十餘件外給面一切篷索篙子舵槳盡行漂失惟人口平安亦云幸事矣 
[騙米奇聞]  
　　前日有某甲至西門外某米店聲稱主人劉姓住居斜橋相近現需食米二十石囑搊十天莊票一紙計洋一百八十元請檢收飭人將米車送至劉公館云云該店夥見來人前曾買過米三石故不之疑惟以莊票其遠不用却之甲即請將米車去交店司帶回現洋於是該店遂遣店司隨之而去比至斜橋果有劉姓在甲將米卸下僞稱尚有車往新公館即預先串有船隻停泊石灰港中店司以爲票在我手諒無妨碍豈知甲即託詞買香烟乘間逃云該店司久候不至始悉受　乃回報店主報書請緝 
[竊匪游行示衆]  
　　賀永羣向在西鄉龍華鎭擺設水果攤前日至十六舖購得水果數種雇車運回突被竊匪等强攫香蕉一大捆飛奔逃逸當場追獲周光銀一名由警帶入第一區警署經王金由署長訊據供出同黨朱二寳王阿五兩名當即補提到案訊供所得之贓已經賣去每人分得洋五角飭申解警廳司法科預審明確飭周發回本區中押令游行示衆三天期内着被害人投署指控俟期滿後仍行送廳禁押一月朱王二人各押三天期滿逐出 
[限葉成春履行堂諭]  
　　永興洋行前投法公堂控稱前向葉成春定購絲頭若干擔當付定銀一千三百兩到期不交請追等情判被告葉成春交還所收定銀一千三百兩外再償原告損失銀一千四百五十兩限繳在案昨又傳訊先由原告逖百克律師聲稱被告奉諭後迄今尚未履行堂斷應請堂上嚴追被告由巴和律師聲稱被告一時無力措繳請求寛限俟控告厚大絲廠案結後即能設法歸還繼由厚大絲廠由斐斯律師代辯聲稱葉成春控告厚大一案本定今日訊問今被告有事故未到案應請堂上改期訊核中西官判葉成春限八天内交清至於葉控厚大一節被告不到罰洋五元展期七天再核 
[請求離婚案之續審]  
　　在某洋執業之廣東人陳紹麟被髮妻陸月英在公共公廨呈控虐待請求離婚一案昨晨由中西官升座繼續審訊雙方各邀粤籍男婦同鄉到堂作證審至午間尚未終結問官宣諭退庭展期續審 
[日昇昌債案第三次分配日期]  
　　上海地方審判廳長戚運機昨發布告云案查日昇昌倒閉一案前准京師地方審判廳函請查照上年一二兩次分配原案爲第三次之分配業經本廳依法公布并登報諭令滬號各債權人於本月十二日前赴上海總商會報到并陳述意見各在案茲准上海總商會函稱是日來會報到者僅有袁逵珊董槐庭余功甫馮仲軼王光鼎陳子康及馬步洲之代表蔡倪培等七人均聲明靜候定期分配並無異議等語到廳除未經報到之昇記等五户業經另行公布諭令迅向上海總商會報到以便示期續行分配外所有業經報到各户合亟先行定期分配以示體恤茲定本年四月一日（即陰曆二月二十三日）爲上海日昇昌債權第三次分配日期其償額仍依照原定本平銀一千兩分配洋五十元之辦法所有後開各債權人届期仰即携帶摺據前赴上海總商會領欵除函知上海總商會並令知清理人趙尚華遵辦外特製成第三次分配償額一覽表布告各該債權人等一體知悉其各遵照毋違特此布告計開上海第三次分配償額一覽表　　債權人姓名實存銀數應分配洋　　袁逵珊七三五一·七一三百六十七元五角八分　　致遠堂陳即陳子康二○四二·一百零二元一角　　董槐庭五九三九·二二百九十六元九角六分　　余吉慶堂即余功甫一八六八·九十三元四角　　扶風堂即馬步洲一一二○八·五百六十元零四角　　慶記即王光鼎五六四·八四二十八元二角四分　　馮仲軼二○四五·四六一百零二元二角七分　　馮步洲五六○·二十八元 
[餘欠限六星期還清]  
唐仁志前投法公堂控鮑華松不付合股青川魚本洋一千餘元等情奉訊屬實判鮑交人銀並保出外限理在案昨又傳訊先由被告賫美律師聲稱被告實情貧苦一時無力措置現祗設法得洋一百元餘欠請求寛限六禮拜歸清原告稱被告並非無力實係有意拖延請求嚴追中西官判繳案之一百元先擻原告領去餘欠准限六禮拜還清不得再行拖欠 
[婦人服毒殞命之請驗]  
海寗路均濟里一百十三號門牌婦人馮陳氏年二十六歲其夫馮安和出門貿易不在家中前日該氏與親戚吳石氏口角衝突當時雖經隣人勸散事後馮陳氏氣憤交加背人吞服赤燐而死昨晨案發由警查明將吳石氏拘押四區一分署令飭結一圖地保陶祥生投報地檢廳請騐該廳即委派孫檢察官毛檢騐員等前往相騐 
[請償止付存欵之損失]  
大利汽車行主延達商律師代表投法公堂控稱原告簡被洪錫卿在法總領事署具控不還欠欵奉訊判着原告償還被告銀一千四百兩在案惟法國法律應於八天内繳付今尚未届期詎被告即禀請領事署扣付原告存在某銀行之欵項以致原告不能支取况原告資本甚巨决不能圖賴此欵實受損失頗大請求向被告追償等語被告由王文桃代到延農復律師代辯稱原告因不付所斷之欵故由敝律師代爲遞稟止付原告存欵今欲求追償損失一節實係無理要求請求核示中西讞員會商之下判退去聽候下堂諭飭遵 
[攔刦金鐲人贓併獲]  
張二古柴新根前晚六句餘鐘在七浦路　取行路婦人陳鄭氏值價洋一百二十元之金扁鐲一副逃逸鄭氏尾追未獲遂投報該管閔行路捕房查緝去後昨由華探目王四福與一百零九號西探目康仇將張柴二匪緝獲吊出原贓金鐲一只稟明捕頭押候解廨請究 
[指控攫洋之拘究]  
吳大前日扭曹家渡開茶館之潘篤狗及宗杏生陳福根至四區四分所控稱民人今日携帶鈔票洋二百元下鄉開發工資因各小工未到見宗等多人追隨於後諒非好意故避入潘之茶館内詎宗等亦一擁而進將懷中鈔票如數攫去幸有巡警到來帮同將宗陳及茶館主拘案請究等情當經李署員質訊一過被告不認轉解司法科經段科員判解淞滬警廳司法科核辦 
[庖人尋獲被拐眷屬]  
三牌樓張家弄中有爲庖人生理之揚州人李金煥其妻某氏與二十一歲女兒扣第同居南京去年十月十九日該氏母女忽然失踪李各處找尋直至前日在小南門王裕泰玻璃店中將扣第尋獲向之詰問據稱當時遭皮匠奚長發誘拐來滬姦佔與母等同居北巿嗣奚乏力供養經住在左近之朱陳氏陳豐才等將我介紹至該店帮傭等語李即鳴警將一干人拘送一區三分署於昨轉送地檢廳訊究 
[聚賭罰鍰]  
江北婦人周馮氏在虹口梧州路一千一百九十八號屋内日夜開場糾賭隣居被擾不堪乃投函該管哈爾濱捕房告發由捕頭戤畢生率同中西探捕密往將氏及賭客周林生周二李小妹李錫堂李三王同富張培元張阿林朱小文范老海何二孫阿福徐德富等拘獲抄出財具帶回分别交保收押昨解公共公廨由張襄讞會同美約副領事質訊之下科周馮氏罰洋十五元餘人各罰洋三元一併充公賭具銷燬 
[科罰燕子窠主客與房東]  
鎭江人杭德才向虹口頭壩路七十七號門牌薙髮店主高金林租賃樓面私設燕子窠經該管捕房華探目王四福包探孫阿慶查悉協同西探目康仇前往將杭與高及烟客王阿林陳阿東一併拿獲連同烟具帶回昨解公共公廨由中西官質訊之下判杭罰洋五十元高罰洋十元兩烟客到案者罰洋三元從捕房保出不到者將保洋曁以上罰欵悉數充公烟具銷燬 
[汽車夫減輕保銀]  
汽車夫薛來根日前在虹口有恒路開駛三千四百五十七號汽車不愼撞傷行人朱祥德頭額由捕將薛拘解公共公堂諭交一百元人洋並保候朱傷愈訊核在案昨晨由廨提訊據捕房稟稱原告傷未醫愈惟被告無人具保拘留捕房等語中西官得稟判薛改交五十元人洋並保候原告傷勢平復再行解究 
[誌謝]  
昨承復旦大舉惠贈民國九年復旦年刊一册誌此道謝專件 
[國立東南大學大綱草案]  
第一章定名第一條本大學定名爲國立東南大學第二章校址第二條本大學就南京高等師範學校之一部加以擴充並得設分部於其他適宜地點第三章目的第三條本大學以研究高深學術培養專門人才爲目第四章學制第四條本大學以學系爲主幹暫設下列各系一國文系二英文系三哲學系四歷史系五地學系六政法經濟系七數學系（天文附）八物理系九化學系十生物系（生理動物植物解剖附）十一心理系十二敎育系十三體育系十四農藝系（作物土壞農具附）十五園藝系十六畜牧系十七病蟲害系十八農業化學系（農産製造附）十九機械工程系二十會計系二十一銀行系二十二工商管理系第五條本大學以有關係之學系分别性質先行組成下列各科一文理科二敎育科三農科四工科五商科第六條本大學設預科•本科•研究科•分行辦理第七條除上設各科外另設推廣部其類别如左一校内特别生二通信敎授三暑期學校第八條本大學校附屬中學校•附屬小學校•爲敎育科研究之用（即以南京高等師範附屬中小學校兼充之）第九條本大學學程採用學分制以每學生每週上課及自修合三小時歷半年者爲一學分每半年以學習十六學分爲標準若遇特别情形可減少至十二學分增多至二十學分滿一百六十學分者畢業惟各科認有加增畢業學分者得另行改訂之第十條本大學畢業生得受學士學位至研究科學位俟該科辦學時另訂之（未完）來函 
[吳應培來函]  
三月二十三日報載離婚案請求和解一則對於和解人略有誤會緣鄙人與余君子涵係雙方之舊交因上次堂諭着雙方設法和解故以友誼身分出而爲之調楚以謀雙方之互利旣非張氏所請亦非汪君所託敬特函請更正至紉公誼吳應培謹上雜評二 
[儲養人才（訥）]  
中國政治人才之供過於求非政治人才之多也舊官僚旣不淘汰而由舊官僚之呼朋引類而來者又徧布於各機關其情形無異於清季新人才遂亦因不用而愈見其多矣迭次文官等考試所取之人才分發各省者方以仕途擁擠無法安揷爲苦則欲於此等人才之外復添一種留學生之新人才吾料結果亦不過多一種候補而不治事之人而已是故欲用新人才者須先有去舊官僚之决心凡地方各機關之官吏有溺職者違法者貪贓者經人告發而查有實據者一律撤去勿以情面而稍留勿以他調爲敷衍之方法如是則腐敗者去而新者乃得層遞而進政治始漸有清明之望也然而此亦豈易言哉省長於蒞任之初無一不轟轟烈烈若將大有爲者迨其稍久而寂然無聞焉官吏之不肖者安然如故焉竭地方人民之全力以控一縣知事攻一税所長雖證據確鑿而結果亦僅獲查辦之名絶少達撤換之目的此蓋省長之通病也寛其責者謂省長實迫於環境之情勢亦有所爲難而實則可一言蔽之無刷新政治之决心耳公布欄 
[江蘇高等審判廳]  
民庭判决一件老陸蔡氏與劉福房爲抵欵迷訟控訴一案（判决主文）原判關於老陸蔡氏償還劉福房抵欵及訟費之部分變更老陸蔡氏應償還劉福房九八元四百兩英洋七百元又利洋四百六十二元五角本案第一畜訟費除陳泮林負擔十分之一外老陸蔡氏應負擔十分之三劉福房廉負擔十分之六控訴審訟費應歸劉福房負擔一件潘喜雲與陳元生爲契約涉訟上告一案（判决主文）原判撤銷本案發還上海地方審判廳迅予更爲審判一件張福山與張大泉爲基地管理涉訟控訴一案（判决主文）原判撤銷被控訴人在第一審之請求駁同本審訟費歸被控訴人負擔三月二十一日 
[上海地方審判廳]  
批示一件張陸氏狀請核示由狀悉候傳周張氏到案訊奪此批一件蘇湘榮狀請扣留標價由狀悉廳俟本案判决確定時再予核辦此批一件徐梅生狀請銷案由狀悉准如所請辦理此批一件周根發狀領欵洋由准領此批一件余生初狀領證據由准領此批一件唐文安狀領訟費由准領此批一件張世發狀領證據由准領此批一件王學勤狀交欵洋由准交此批一件何鍾氏狀交查封費由准交此批一件湯高山狀交欵洋由准交此批一件湯高山狀請寛限由狀悉候傳同原告來案訊奪此批一件邱文奎等狀請執行由狀悉准即傳案訊追此批一件計文祥狀請執行由狀悉准予傳案訊追此批一件何城集狀交欵洋由准交此批以上三月二十三日 
[上海地方檢察廳]  
批示陸張氏狀悉候予訊究此批王立成狀悉案經查明起訴所請免究之處不能准行此批周明金等狀悉候傳訊明確再行核辯此批閔曰貴狀悉仰速採訪爾妻下落報警解案後另行核奪毋得率請提究此批顧　才狀悉業於前狀批示矣仰即運贖此批吳大狀悉候傳案訊奪此批曾克寛狀悉本案業已判决仰即知照此批張耀庭狀悉所稱無據不能准行此批朱林橋狀悉候傳集訊奪此批李友福狀悉案已起訴仰候審判此批高九峰仰即來廳聽候核辯此批曹劉氏狀悉仰即遵傳到案候訊此批沈陳氏狀悉候傳案核辦此批張達三狀悉候傳案核辦此批吳增祺狀悉本案被告蔣福生業經送審至榮生小浦東等所住客　係何名稱仰即查照具訴以憑核　此批宣燦林狀悉仰即偕同爾弟來廳候訊此批王恒泰靜候偵查無瀆此批陳定謨查是案檢察官聲明上告所請交保礙難照准此批徐陳氏狀悉候提案核辦此批以上三月二十三日批示楊柳君正在偵查礙難准釋此批楊貢逵候偵查核辦此批周張氏狀悉仰即邀同證人來廳候訊此批王才魯狀悉查該民續案信件業繼本廳附卷所請給領之虚應毋庸議此批小李四狀悉候偵查明晣再行核辦所有交保之處暫毋庸議此批陳樹澤狀悉騐得李復祖之傷甚徴揆其原因不無咎由自取姑從寛免予究辦矣爾亦毋席揷身滋事可也所請不准此批徐濤狀悉周應達判决徒刑六個月已付執行該民如欲請求私訴仰另尚同級審判廳長訴可也此批張順寳狀悉已飭警前往南滙勾攝矣仰即知照此批以上三月二十四日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[檀島旅行記（六）] [  朽木]  
　　巴里者夏威夷語峻嶺也前卡米夏米夏一世戰勝敵人於此爲其所敗而擊落於山谷間者約三千人卡米夏米夏一世因是統一羣島巴里有卡米夏米夏一世之紀功碑泐於崖際往游者莫不摩挲瞻謁有今昔之感焉巴里地勢絶高可窺見全島形勢且叢若迴抱樹木陰蔚故巿内日中揮汗時該地仍如深秋巿北有孟拉魯亞花園MaunaluaGarden爲私人所有凡熱帶花木無不備列惟不常開放近來巿政發達巿内公園約十餘處之多夏威夷昔日有名之樂隊按日赴各處奏樂旣極視聽之娛風景宜人羣花雜坐昔人謂爲太平洋中之樂園誠非虚語也 
　　（七）檀島之行政檀山羣島設民政長一公署在火奴魯魯管理各島行政事務其人由美總統於檀山居民中擇任之各島有巿長一及縣長若干專理巿政總檢長一審計長一每鄉各有財政司一以上均由民選屬於民政長者爲監督部區爲五曰敎育監督路政監督建築工程監督公園監督水政監督又另置執行部區爲三曰行政監督執行監督佐治監督另一技師長亦屬於民政長者以上悉由民政長委任立法部二曰參議院員額十五人衆議院員額三十人司法部一在理院二巡回審判廳三地方審判廳（計四廳）各院廳法官均由美總統委任檀島僅一美國領土地勢狹小組織單簡然辦事井井有條人民均守法自愛亦有足多者也 
筆記 
[開學記（四）] [  禹鐮]  
　　余正游想至易忽聞司禮者口唱謁國旗之號是時燦然五色之國旗已植立於講壇之上師生並作三鞠躬禮國旗因風飄動亦若含笑以謝此一堂小主人翁者余念我國國旗有此爛縵者惟在學校中耳若樹於國門之外恐黯淡無此顔色矣謁旗之禮旣畢遂作國歌歌爲古時卿雲之歌簡勁有致羣童相屬而和殊抑揚悦耳也在理學校唱歌宜有風琴爲之和顧小學校經費不裕遂付闕如歌闋復行謁聖之禮亦三鞠躬禮畢更作聖歌歌皆稱頌孔子嗟乎今之學者溺於西洋學説恒不以孔子爲然以爲中國政敎風俗皆受孔子之遺毒致不能媲美於西洋蓋早置孔子於罪人之列矣實則孔子之短在未嘗敎人以以利爲義耳蓋今世所貴者惟實利主義利之所在舉凡道德禮敎皆可不問而孔氏之言獨反如是宜乎爲後世仇矣又念今之詬病孔子者率皆後起之士此　然聖像今日雖徼倖受彼羣童之一謁然若儕長大後智力旣充意氣亦肆又安知不與聖人反目相忤以自炫其宏識乎嗟乎聖像汝若有靈能預知將來有必然者則今日直不必多受此一謁而謳頌聖德之歌亦不應含笑聽之矣旣而余細審聖像則其版出自日本非畫師手繪者嗟乎日本印圖遠播至中土鄉巿間豈異國之人轉有絲繡平原之雅而寄其歆慕者耶已又行師生相見之禮僅一鞠躬矣諸生行禮之狀其先吾感想方繁初未屬意至是始見其俯首鸞躬時皆各各不同有折腰太過如懸秤者有僅垂首至臆者此殆小學生年事尚幼初不嫺習然吾謂在今日人生酬世最要之技能厥在善鞠其躬則貴盛之途可欵步而入無有撓阻反是當折腰之時太過則恐致觸貴人之膝容止旣乖罪戾亦立至苟僅僅垂首則禮數不周亦非貴人之所樂也故余甚望小學生及時練習期爲他日致用蓋人生欲求富貴於當世胸不必錦繡而腰不可不婀娜也旣畢師生之禮校長金公登壇致訓詞金公者辦學有年負鄉中物望且深知新學故主此校久甚著嘉績是時金公值久病之後而其夫人又新逝雖貌爲怡悦然其悲慘之色終不爲强笑所掩即平日洪亮之語聲亦頓失其常是日金公所言甚簡賅其旨要不外令諸生知愛惜光陰及時努力若童年一逝不可復返矣凡此所云在諸生聽之皆漠然不屑揞意者蓋彼等日爲鈴聲所窘聞之厭耳故甚盼童年之速去俾與之隔絶不聞也然彼羣童何知者金公之言至訓也而鈴聲亦非惡聲也金公之詞旣畢鈴聲又作諸生聞聲而散語聲遂縱嗟乎此第二次之鈴聲當爲羣童所樂聞矣（終） 
藝評 
[兩部瑣言（三）] [  半塘]  
　　先是清光緒中葉崑劇勢漸衰微揆其最大之原因厥有二端一名流衰歇提菁奬掖者日以稀一詞句失之過文情節亦多晦悶試問踞坐以聽者究若能有知音幾何趨觀者於是日益疎而武劇闕如喜熱閙者比都裹足不前冷寒沈悶爲崑曲本體之大缺點於此時也鄂中之皮黄乘時崛起兼以徽調之側擊傍敲將崑劇四面包圍一再受迎頭之痛擊崑劇遂一蹶不振矣　　皮黄之名言人人殊茲姑不具贅第聞父老言皮黄派來自徽鄂初以湖廣調號於時與彼時已經流行之漢調略有出入甫蒞都會即受人歡迎於是由鄂而豫由豫而魯未幾南下江浙北上京津流韵所及風起雲從都下遂有四大徽班之成立對於舊有之崑劇實是取而代之至於殘剩無力之弋腔其勢力範圍本較崑劇爲狹先之所以能與崑腔抗立者因武劇爲其特長殆皮黄旣肇情詞淺顯腔調寛洪且又文武兼蓄故弋腔亦體無完膚矣新聞拾遺 
[懷胎生三子] [  涵生]  
　　杭州頭髮巷李某娶妻杜氏已十餘載之久不育子女直至去年三月問婦身懷六甲迄未産出李某心頗焦急日夕憂慮昨日上午十一句鐘杜氏腹中頓覺絞痛不多時已分娩三子隣人俱來參觀須臾人已擁擠不堪且紛紛議論謂嗣後國家將太平云 
[求神跌一交] [  立德]  
　　昨日下午三時許南京路虹廟香客正盛由西突來一人力車中載二妓足高底革履下車向某香燭店購燭而出將進廟門一妓偶不愼革履忽一蹩以致仰天仆地華服皆沾污泥手持香燭均跌爲數叚一妓帮同扶起兩頰暈紅即悻悻而去 
小説 
[社會小説醉獨醒（二九六）] [  瞻廬]  
　　第四十六回曹詩翁痴想文苑傳賈太史謬附逸民篇方先生使勁的拍了一下掌道墨亭士别三日刮目相看不料你的詩才長進得這般迅速千秋以後老夫不能獨享盛名文苑傳裡卻被你分占一席説時又把這一句詩放在嘴裏咀嚼卻越嚼越有滋味墨亭經他們一番誇奬十二分快活都向骨髓裏直鑽（奇語）眼睛合成綫一般的縫脣皮扯得木魚般的大（如畫）心花開並蒂骨節解連環（恰是一副聨語解連環者言其骨節之鬆也）彷彿見千百年後的文苑列傳大書特書標題着曹墨亭三字姓名（今之詩人往往作此夢想）心頭雖然得意嘴裡卻還謙恭酸溜溜的咬着文字答道曹某襪線之才而欄杆充數者也（仍不忘此四字）大方家如此奬勵則萬萬而不敢當者耳千歲後不朽盛名非曹某所敢望之者耳大凡五百年間區區曹墨亭三字姓名庶幾不致埋而没之乎哉將來一部文苑之傳曹某得備員其間三生而有幸矣若要首屈其一指坐第一把銀交之椅方先生乎舍足下其誰者乎快刀截不斷的之乎者也泉水般的從墨亭嘴裏噴出倘有幾位新文學家在旁聽得怕不要避之若浼趕快把兩隻耳朶在西太湖裏浸個七晝夜然而詩社裏的酸朋醋友物以類聚專靠着咬文嚼字度日子好似一天不説焉哉乎西山不肯落金烏又似一天不説也歟耶太陽不肯向西斜所以墨亭的掉文談話落在衆詩人的耳朶裏司空見慣（耳朶司聽不司視宜易其詞曰司聰聽慣）覺得平淡無奇在那衆詩人傳誦佳作的當兒 
[餘瀋] [  穹漢]  
　　園花含苞次第待放驀被春寒勒住杏臉桃腮掩映半面正如隔簾美人微轉秋波可望而不可即遊春者得無怨天不做美故愆芳訊乎 
　　余謂此殆天之大好作用也不然姹紫嫣紅盡情洩露春光未老瞬已綠肥紅瘦徒令惜花人增無可奈何之歎則何如此際小駐芳躅猶留得雲英未嫁身之爲愈耶 
 
 

Page 15

 
 
   
 
 

Page 16

 
 
常識 
[本增刊三次修正投稿簡則]  
　　（一）投稿本增刊者其材料除衛生道德法制經濟四項外持增雜錄一項仍以有關常識者爲限其有語涉攻計個人者恕不登載　　（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標願下（但署名不蓋章以不願取酬論）如登載一月後無人指摘其轉綠他稿者至隔月一日（陽曆）可即向本館取酬其取酬時之署名蓋章須與投稿時同　　（一）投稿者如不願取酬或不願將所署之名發表者請于原稿註明附函恕不作答　　（一）投稿登載時本增刊得酌量增删其字句　　（一）投稿不登載者原稿恕不發還　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名常評 
[蒙事之責] [  箴]  
　　凡事之敗壞必非無因必有確負其責而無可委卸者今者蒙古之事幾敗壞不可收拾矣其遠因固由奉直軍人之爭權不能注意邊事其近因則由援庫總司令之不負責任急私情而忘公義此輿論所萬不能曲恕也　　故蒙事之直接負責者爲張景惠間接負責者爲張作霖二張一則自壽一則爲母壽而即此自壽與爲母壽之短期間寇兵已深入而至於張家口戒嚴二張之罪其可逭乎　　勿論二張之有無其他作用也即以事實論其但知擴張地盤不恤國家急難固已彰明較著矣我國民其永誌之勿忘 
國民常識 
[逆倫案感言] [  冰嚴]  
　　舉世魍魎阱羅四布涉足社會者一不審愼即永墮魔道力拔不出吾見夫青年之被迫於社會而亡命破家者指不勝屈矣張欣生其尤著者也　　人非禽獸孰無骨肉之情欣生之毒父要爲一時愚昧遂受人誘惑然其遠因當早基於友朋酒色徴逐間殆夫積債旣多迫誘日甚而大禍乃作固亦大可悲憐者矣謂之非萬惡社會有以造成之可乎　　脱駕雲家貧禍或不至於此其惹人覬觎而造城此局者只是六七萬家資耳此則又黄金之祟也（乙種酬） 
法制 
[解釋罰金之不平談] [  瞽丐]  
　　客有憤言曰甚矣今日官之不平吾前帶有烟土兩許爲崗警拘解法院問官以新刑律二百七十一條之規定判罰金一百元另案有帶烟土十餘兩者亦以同例同條之規定判罰金五十元彼則土多罰少我則土少罰多其不平孰甚余曉之曰否否刑期也罰金也無非予犯人以痛苦而警戒其將來必使痛苦之程度與犯罪之程度相等此新刑律之所以分門别類有犯某罪者科某條是也至若每條之中刑期有長短罰金有多寡是故留地步俾問官臨時察核情節之重輕身分之高下而裁判之務使犯人所受之痛苦足以改過而有餘方不背立法者之意思以故罰金之判富者常重貧者常輕至犯罪物之多少反其次焉者也何不平之有（乙種酬） 
敎育常識 
[自動的敎育] [  蔡俊夫]  
　　吾國人所富有者何物乎曰倚賴性所缺乏者何物乎曰創造之能力二者相因而至有倚賴性所以缺乏創造之能力否則能創造者必其不倚賴他人者也能力由於天賦雖優拙各異長短不同然各有其能力各有其天賦之能力是種能力名曰本能苟善爲之維護發展多少必能貢獻其成績於世界倚賴性則不由於天賦大抵在幼年時養成之世之鍾愛子女者恐其傾跌而常爲之抱持恐其受寒署而常閉置室内恐其不能謀而代爲之謀恐其不能生活而代爲之遂其生活謹愿之父母迂腐之師儒又祝其子女徒弟之似我遇有跅弛不受覊勒者則設種種方法以牢籠之束縛之困迫之不使遂其本性展其能力而後天賦之本能斵喪以盡汨没以盡不復能有所創造中國千百年來絶少特著之進化事業皆養或倚賴性之敎育有以致之德行一方確守前人之論斷不復有所改進學藝一方摹擬前人之解説不復有所發明全國空氣鬱塞沉悶不見有蓬勃奮興之象豈非深痛夫孩童自初生三五月後天賦之能力即日漸發展耳能聽目能視手足能活動稍有智識遇事即喜自爲不喜他人爲之助理初能學步喜自行初能舉著喜自食初有臂力喜自掇凳如有他人代爲之謀彼必不悦因阻其活動之興趣也四五歲時不善書而喜作書不善畫而喜作畫聚磚成堆而爲寳塔積木爲架以當長橋皆其創造力之自行發展者也世間一切事物須經自己之觀察始留影像於腦中他人不能强爲注入也有甚深之影像始可達發表之目的他人不能强爲摘出也兒童自有觀察之能力但須與以觀察之機會觀察之方法使自留影像於腦中决可達其發表之目的兒童自有改進之能力但須示以應循之途徑正確之辨别决可向善的方面實行改進且兒童各有其特殊之本能但須擇其性之所近者用種種方法鼓其自動之興趣設種種問題助其自動之資料必能表現多少之成績於世界吾儕但須不厭繁瑣時時爲兒童之伴以考察其動作非遇必要時不必與以助力學校敎員自詡其講解之如何清晰家庭父母自詡其保護之如何周至結果皆勞而無功且必消失其創造之能力而仍爲一種倚賴性非有他人之旨導扶助不能有所創造其損害於進化前途者不重且大哉（乙種酬） 
園藝常識 
[蘭草培植法] [  茀庭]  
　　春風融融植樹節至矣各花卉之栽培較易惟蘭最難服盆此中有秘術在焉　　（甲）選本往花圃購蘭第一步須識其眞面目按一榦一花而香有餘者蘭一榦數花而香不足者蕙（榦即花梗）不知者每以蕙爲蘭也旣識爲蘭矣又須擇葉闊箭青者葉狹則種劣箭紅則乏力　　（乙）培植法培植蘭草余事之有年矣種蘭之法莖（俗呼根）宜淺不宜深宜疏不宜密以瓦礫多塊置諸莖下壅以美土（南通軍山土頗美植蘭用最宜）乾燥潤濕宜持適度稍乾尚可較濕則肉莖易腐用瓦礫塡充者亦所以使水易下免其滯塞也葉有枯萎及着有細黑點者剪去之非特美觀亦所以免黑點（俗命蘭　）之傳染也（乙種酬） 
道德叢話 
[西方格言（一一五）] [  謝介子選譯]  
　　人恒愛愛己者（伊慕深）（Emerson）　　有名望者之一言即不啻爲證書（意大利諺）　　元首若是其國人乃若是（英吉利諺）　　百年不能恢復須臾所失之名譽（意大利諺）　　有能力未有無希望者（英吉利諺）　　餓胃無耳（法·意·德·西·葡·荷諺）　　快樂之光陰最易飛越（英吉利諺）　　懶少年老乞丐也（德意志諺）　　君當以己之誠度人（英吉利諺）　　慶成功之惡人者其罪也倍（散訥卡）（Seneca） 
科學常識 
[氱之歷史（HistoryofOxygen）] [  善]  
　　氱乃空氣中活撥之成分吾人無氱則窒息而死木材煤炭無氱則不能燃燒而熱遂不生油燭煤氣無氱則亦不能發光故氱與吾人極有關係茲特述其發明之歷史如左　　邁亞Mayow於西歷一千六百六十九年曾測量氱在氱氣中之比例並且對於氱在燃燒生銹造醋呼吸上之功用討論甚爲精細但彼未曾製造一純粹之此種物賀及一七三一年黑里司Hales由硝石Saltpeter製得之且測計其所得之量然未知其對於空氣有何關係一七七四年四月貝恩Bayen首熱二氱化汞MercuricOxide或稱二氱化水銀而得氱同年八月一日普里司來Priestley熱同樣之物質亦得此氣彼無意抛一燃着之燭於其中則見其光熖劇變燦爛然彼並不解其何故日後始知此氣乃空氣中之一成分一七七一至一七七二年一瑞典之製藥者名司去里Scheele用七種以上不同之物質製得此氣彼乃深悉大氣中之氱能與各種金屬燐Phosphorus氫Hyrogen胡麻子油LinseedOil及其他之物質化合但至一七七七年其著作始出版而通常則多謂普里司來發明此原質也一七七七年那瓦塞Lovoisier置水銀於一曲頸蒸器中器頸伸入於一瓶内而瓶頸器則蓋於盛水銀之盆上如此則空氣關閉於蒸器及瓶中彼燒熱蒸器中之水銀經十二日其中空氣失其五分之一之體積同時有紅色小點之二氱化汞堆積於蒸器中之水銀面上而所餘之空氣（即氱原名Nitrogen）無燃燒之功用彼復將二氱化汞加强熱則此氱化物放出一種氣體其體積恰等於關閉器中所失之氣其性質亦深似在關閉器中所失之性質於是氱爲空氣之成分之説完全證明矣其後那瓦塞誤認此種原質乃各種酸味物質中之主要成分因名之爲阿克西京（Oxygen希臘文爲酸素之意）日本化學家襲用此名尚不如中國舊譯養字之當最近科學名詞審查會製造新字决定爲氱漸爲化學家所習用矣（乙種酬） 
雜錄 
[我國有人發明電光利器] [  振武]  
　　前日本報載美國軍人發明一種毒藥水由航空噴下着身三點即可致命論者咸云此後戰術之慘酷非意料所及雖然同一兵械也盜賊執之能害人仁者執之亦可止暴倘各國恃强凌人者鑒於戰事之殘慘不敢復開兵釁亦未始非人類之福音也　　吾友某君（姓名暫守秘密）宿精料學某年因見（Ｘ）愛克司光療病恍然悟電光能使動物血液生大變化由此研究發明一種新光綫名曰（Ｚ）字光綫自製機械日前邀至友數人前往參觀其機構造複雜大小約三尺上有射光鏡筒下接電綫吾友親自試演時天空適有雁陣飛過吾友即以鏡筒仰對手按電鈕的曆一聲有紫色光向空一瞥但見雁陣紛紛如雨下墮見者咸爲驚嘆不置　　吾友自云所製尚未完善當更研究使電力增强百倍則凡動物爲此光所燭血液凝結立足致命即不爲此光燭及而目見此光者亦能使其腦經昏亂手足麻木有此機十架置於飛機上雖百萬虎狼之軍皆無用武之地矣　　或問吾友何不以此獻諸政府以揚國威吾友微笑摇首不答蓋吾友素持非戰主義决不肯以此供武人之殘殺倘爲不肖官吏售於野心國是授寇兵而資盜糧也吾友之意他日萬國和平會成立當以此物助之專爲維持和平消弭戰爭之用使野心國知巨砲利械悉成廢物從此國界種界一律泯除戰爭化爲日月光人類咸享平和福豈不美歟（乙種酬）　　更正昨日常評第三行亦用歍欽何辜（用）字誤始 
 
