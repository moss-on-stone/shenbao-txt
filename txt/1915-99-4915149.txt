# 1915 - 99 - 4915149

 

Page 1

 
 
   
 
 

Page 2

 
 
時評 
[誠實與虚妄（冷）]  
　　自此次世界大戰之後强弱之分固不待論矣而於强弱勝負之外余謂必又有一極大之勝負可分而爲今後世界大勢之所趨者即誠實與虚妄之勝負是也 
誠實戰勝虚妄乎抑虚妄戰勝誠實乎此蓋與强弱之勝負無關也强者誠實而弱者虚妄則强者戰勝之後虚妄必隨弱者以俱亡此不必問也然使弱者誠實而强者虚妄則此弱者之誠實亦將隨弱者而俱負歟强者之虚妄亦將因强者之勝利而此虚妄遂至瀰漫於世界歟此蓋大可研究之問題也 
　　中國將來對於歐戰了後之存亡胥於是乎占之矣 
[命令]  
　　四月十四日大總統策令饒昌齡給予三等嘉禾章李士珍給予四等嘉禾章此令 
　　又令敎育部呈鄂紳陳宣愷倡捐鉅資共計銀三萬九千餘元興辦大學遵章懇請褒獎等語陳宣愷捐資興學爲國儲才實屬熱誠公益應給予四等嘉禾章以昭激勸此令 
　　又令任命田猶龍爲江南留鄂陸軍第一師步兵第一旅旅長張聯陞爲江南留鄂陸軍第一師步兵第二旅旅長此令　　又令都翊衞使穆爾靈圭呈據翊衞官訥欽布因病詳請辭職等語訥欽布准免本職此令 
　　又令任命湍多布爲翊衞官此令　　又令財政部呈擬將署司長金兆蕃叙列四等等語應照准此令 
　　又令署財政總長兼鹽務署督辦周學熙呈請任命吳晉龍署鹽務署僉事應照准此令 
　　又令陸軍部呈請任命徐源森爲江南留鄂陸軍第一師兵第二團團長孫建屏爲第三團團長趙榮華爲第四團團長應照准此令 
　　四月十四日大總統申令茲制定地方自治試行條例施行規則公布之此令 
四月十五日大總統策令范壽萱給予四等文虎章此令　　又令參謀本部呈請任命吳德芳爲中央陸軍測量學校校長應照准此令 
　　又令陸軍部呈請將阮肇昌授爲陸軍步兵上校張家瑞喩化龍均加陸軍步兵上校銜楊承楨授爲陸軍步兵中校陳秀華　樹年均加陸軍步兵中校銜程定國加陸軍憲兵少校銜鄒玉龍加陸軍步兵少校銜應照准此 
[專電]  
　　北京電據歐信德有介美講和之意所傳條件德須回復德領一切殖民地並獲取康果自由國締結保證戰時條約無論何交戰國不得在歐洲占領領土德國撤在比之兵等等此說已見東報德人方面則稱並無此說 
　　北京電孟恩遠被參已令張鳳台查辦 
　　淸江浦電匪首安殿武即安大眼黨羽衆多民國元年糾率羣匪迭刦懐遠靈璧宿州村寨積案纍纍復糾匪五六千人圍攻懐遠縣城該匪常往來上海江北皖北一帶行蹤詭秘四月某日該匪在淸江浦被安武軍緝獲當場正法 
　　廣州電黨魁黄濟川在廣州灣法界内上蠻村上庇桐設立機關聚黨至三四百人該處綿亘一二十里水陸紛歧當由卓營長先派線人投黨内應一面督率連長陳樹森王奉垣及連附探線人等黑夜由黄川分西南北三路馳往各派營副馬朝先帶兵雇船先往東路之東路海莫村等處海面堵截天尚未明陸路之兵先到直撲機關部内應突起僞參謀陳漢光倉皇拒捕首先將其擊斃隨將總司令黄濟川等數百餘人一併拿獲 
[特約路透電]  
　　北京電昨日會議無所解决會議歷四小時之久專討論東内蒙問題中國不允將東内蒙問題與南滿問題同行討論兩方面皆謂彼等今僅表明個人之意見尚須候本國政府之訓令始能作決聞日使日置昜君謂東内蒙若不准日人照南滿辦法住居貿易則日本輿情必爲譁然大隈伯政府之地位恐將不穩云云衆信中國必守堅毅之態度第五號之要求迄未開議（十六日） 
　　華盛頓電外間傳稱美國曾通告中國謂中國於中日交涉中不能倚賴美國精神上之助力美總統威爾遜已否認此說且預料美國對於日本要求發表之意見必能受世人之歡迎（十四日） 
　　東京電大藏大臣今日在大阪銀行家常年會議演說財政政策且建議減少贖回國債劵之金因前已贖回若干及利息減少之故又謂一九一四至一五之會計年度内巳贖回公債劵日洋六十五兆圓現行之預算案尋常收入共五百二十兆圓特别收入共十七兆圓尋常支出共三百九十四兆圓特别支出共九十七兆圓均以本年三月十五日爲限海陸軍費共八十二兆圓前一季之外國貿易出口貨較入口貨多十三兆圓末謂財政現局頗有佳象云（十六日） 
　　東京電據官中宣稱日皇加冕禮定於十一月十日在京都舉行（十六日） 
[譯電]  
　　北京電據東京電稱昨日美國大使定期明日回國報告中日交涉情形（十六日） 
　　北京電亞西亞日報載稱中政府擬懸賞十萬元緝拿陳其美（十六日） 
[戰電]  
　　其一（英人絡透電） 
　　倫敦電上午一點一刻鐘齊泊林飛船一艘在英倫東部洛威斯塔夫特附近擲落炸彈火光直冲兩英里外猶能見之但損傷若干尙未詳悉上午一點半鐘格萊夫森聞飛機砲聲衆信此聲係從希爾納斯傳來（十六日） 
　　倫刻電齊泊林飛船飛過白拉愛士時殊爲安靜衆方以爲乃英國飛船無何見火閃爍炸聲起於内地數英里始知乃屬敵國者該飛船在曲平頓倍特林噸西頓地萊凡爾擲下炸彈八枚僅燒着一乾草堆又在安尼斯福特西頓彭基林韋斯擲下炸彈數枚僅西頓彭有一小屋中彈起火登時救熄該飛船繼向德恩河飛去在班頓擲下兩炸彈一落田中毁一自行車乘車者稍受傷又在華爾桑特擲下六炸彈起小火四次一落屋上毁天花板一落鐵路因而起火停止交通數分鐘當時各鎭一律熄燈停開電車停用電話惟並未喪失人命（十四日） 
　　倫敦電瑪爾敦受飛船轟擊詳情尙未接到洛威斯塔夫特居民於上午一點鐘得飛船駛近之警告旋聞爆烈聲三次見木廠一所被焚受損者大約僅爲此木廠一婦略受傷厩馬斃三匹飛船轟擊洛威斯塔夫特之前曾向沙資胡爾德擲炸彈三枚（十六日） 
　　倫敦電上午十二點二十分鐘時英倫東部愛塞克斯郡瑪爾敦爲齊泊林飛船兩艘擲落炸彈四枚未有損傷該飛船又在海伯巨巴新投下炸彈焚燬房屋若干處該飛船直飛至黑水河始行折回（十六日） 
　　柏林電據公報宣稱十四日晚齊泊林飛船一艘攻擊英國德恩河口安然飛回（十五日） 
　　台萊特島電星斯一日英國魚雷驅逐艦洛拉特號（九一八噸）入逹逹納爾海峡偵察敵情開足速力前進十餘英里土軍發砲猛轟均未中之英戰艦倫敦號（一五○○○噸） 
尾之而進亦受猛烈之砲火亞洲一方面之排砲甚爲活動尤以愛倫克伊爲最歐洲一方面之排砲殊形沉寂大約土軍已撤退該處砲隊一部分集於聯軍隊預備登岸之地星斯六日　擊英艦凱旋號之排砲顯巳不復有戰鬥力戰地烟雨迷濛不能實行空中偵察（十三日） 
　　巴黎電今日下午公報宣稱我軍於亞貢戰壕獲有利益我軍於該處漸占優勢德軍轟擊愛巴爾巨我軍地位惟未出攻我軍在愛萊叢林最近所得之進步已得控制德軍主要戰壕之一部分分及戰壕北長四百邁當深一百邁當之 
 
 
 

Page 3

 
 
　　地一隅我軍最近所得蒙瑪里叢林及泊萊斯特叢林之地其防務已鞏固我軍重砲隊在沙勒叢林附近亞維萊爾斯完全擊毁敵军之戰壕及掩蔽所我軍在洛區北面向曼碩拉爾西南歇萊泊方里區柯夫前進一千五邁當今日晚間公報宣稱我軍在亞拉北面得有顯著之勝利我軍近數月來所獲之勝利至是乃得圓滿洛萊特聖母院東南之山脊爲我軍以鎗剌衝鋒全行占據俘敵兵一百六十人軍官數員獲戰壕臼砲三尊霰彈炮二尊星期三夜德軍三次回擊亞貢愛巴爾巨期奪回東面凸出之地均受挫而退死亡甚衆我軍飛機擲炸彈五枚於曼齊愛爾及侠爾勒維爾德軍大本營尙有飛機十五架擲炸彈於哇斯丹以報復齊泊林飛船攻擊南鍚之舉 
（十五日） 
　　倫敦電英國議員格拉斯登已陳亡英商船巴米干號（七八四 
噸）在荷蘭海岸外爲魚雷擊中船員共二十二人遇救者十一人（十五日） 
　　愛姆斯特丹電荷蘭商船加特維克號（二○四○噸）滿載美國糧食運交荷蘭政府行至諾爾德興特燈船外爲德人魚雷擊沉船員已遇救（十五日） 
　　倫敦電陸軍次官唐拉特今日在平民議院宣稱英軍至四月十一止共死傷將士十三萬九千三百四十七人 
　　倫敦電海軍部宣稱本月十四日止一星期内出入英國口岸之輪船共一千四百三十二艘英船爲魚雷擊沉者僅二艘（十六日） 
　　倫敦電智利國因英船在智利領海内擊沉德巡艦特萊斯敦號特向英國提出措詞和平之抗議外相葛雷刻已答覆道歉並謂特萊斯敦號被攻擊時當懸掛德旗未曾受智利之拘留泰晤士報雅典訪員電稱希臘前首相韋氏刻往埃及轉赴瑞士將寄寓其地至戰事完畢後始回國（十六日） 
　　亞姆斯特丹電德人拘捕荷蘭漁船四艘押解至克克斯海文齊泊林飛船一艘落於亞魯特白魯（大約在荷蘭境内）樹間船中之人多有已爲聯軍炮火擊斃者（十五日） 
　　紐約電紐約晚報載稱維亷皇太子號之艦長聲稱德巡艦加爾斯魯斯號仍在海面（十四日） 
　　洛特丹電外交方面傳來消息謂德首相與海軍大臣爭論潛艇攻擊問題意見不合潛艇攻擊之謀倡自海軍大臣辯論良久德皇卒從海軍大臣之計伹德首相今仍怏怏不樂德潛艇之行爲摇動不定殆因所奉命令不同所致（十五日） 
　　倫敦電技師聯合會長稱吉靑納曾告聯合會幹事謂鼓勵英人從事於工廠趕造彈藥乃避免强迫徴兵制最有效力之方法（十五日） 
　　倫敦電法部大臣在夏萊狄芝猶太徴兵會演說謂猶太人投効英軍者已有一萬一千人云又宣讀吉靑納嘉讚猶太徴兵團委員功績之電文（十五日） 
　　倫敦電上星期杪伊塞爾戰事詳情今已接到此役歷兩日之久德軍施行誘敵計先以小隊渡趆伊塞爾河猛力衝擊大隊隨後擁至比軍頗有不能支持之虞幸法軍來援而英軍左翼又當德軍前進之際倐出衝擊敵軍乃沿伊塞河左岸退去敵勢旣挫法比軍隊遂能將德軍驅回伊塞河聯軍砲隊在平原上斃敵甚夥此役之結果爲聯軍在伊塞河之陳線前進一英里聯軍陳後德兵死屍纍纍聯軍招平民襄助掩埋聯軍損失較少（十五日） 
　　其二（德人德文報專電） 
　　柏林電德國外交部宣布大本營公報如下 
十二日俄國圖用前圍攻泊里齊米塞爾之軍攻入匈牙利業已失敗取道杜克拉山隘東面魯白哥塞特爾進攻之舉亦無效果因斯特洛浦哥及番爾沙齊波洛俄軍之攻擊已受制中止之故俄軍不得已乃在更東進攻亦在哥齊哇伐附近失利大受損失俄軍進攻之力顯已乏竭故被逼於全陣線按兵不動 
十四日貝里哇巴克附近愛萊叢林愛塞至佛里萊大路兩面伏斯巨歇萊泊方里柯夫曼特碩西南敵軍之進攻者均失利公白萊斯及聖米葉爾間僅有砲戰法軍進至曼碩里至瑪爾歇維爾陣線德軍地位一小部分爲德軍回攻逐出法軍於凡爾登西北用發黄烟毒氣之地雷東歐戰局未有變動 
十五日末斯河與摩塞爾間昨日僅有散漫之戰事法軍在瑪歇維爾附近泊萊斯特森中及附近瑪龍維萊爾東北哈特滿韋萊爾柯夫諸地進攻失利東歐戰局未有變動（十五日） 
　　柏林電外間謡傳政府擬在國會提出議案展長軍役年限（今以四十五歳爲限）已由當道否認德國四十五歳以下身體健全能任軍役之男子爲數尙衆自去年十月起德國准美國大使領事各報記者及中立國人民隨時百閲俘虜營倫敦斯丹逹報謂德國禁止外人查閲一節實屬謊言據私家消息東斐德國敎士巴姆氏爲英國黑兵殺死丹麥哇丹斯亞維斯報所載德國少年之不願在柏林軍營服役者皆爲當道鎗斃一節已由該報著論道歉謂係誤信妄言法巡艦一艘曾抄没意大利商船西拉號運往德國之郵件據官中宣稱外國購買德國兵債之人其中多有生於德國或祖籍德國者足徴彼等仍愛故國云數 
法國檢查員不許各報由中立國各報抄錄德國大本營公報謂其中所云皆屬謊言德國各報則逐日登載英法公報檢查員毫不禁阻華爾特斯乞米特博士在北南月報載有一文論德國實業謂其全照美國方法廣備機器故能因時制宜供應急用各廠今均製造戰品英人則旣由美國聘用名工復向該國定購大批戰品擊沉英船法拉巴號之潛艇艇長報告謂該船當時旣不遵令停駛復舉號求救故乃追及之限諸人於二十三分鐘内齊下小艇而水手等復故意稽延故乃擊之至潛艇不能拯救溺水之人實因曾奉嚴令凡不慣潛艇生活之人槪不得引登艇上（按上海德領事署亦接有關于此事之官電其文大皆相同惟謂潛艇未能拯救法拉巴號落水之人實因見有敵艇駛近之故）（十五日） 
[東方通信社電（日本人組織）]  
　　東京電中日交涉昨日會議又復討論東蒙問題然仍未見進步關於滿洲問題及他未决之件亦未决定以中國之態度其爲强硬也（十六日） 
　　東京電北京電云中日交涉昨日之會議未見有何進步中國對於日本之一般要求謂無討議之必要主張甚爲强硬云（十六日） 
　　東京電中日交涉關於蒙古及漢冶萍問題中國政府提出之對案已經日本政府愼重考慮此之對案與日本之要求大相徑庭姑且無論其應用何方法使此懸隔可以融和之處日本政府審議尙未終了或且以再促令反省之趣旨更開討議惟其形式與前不同耳（十六日） 
　　東京電美國對中國之政策與日一致之電報發表後日本之輿論均以本國政策之正義堅實爲祝同時並有今後之對中國政策不可不顯中日提携之實等自覺的評論因此甚望北京之談判迅速了結云 
（十六日） 
　　東京電日本赤十字社定於五月四日開大會 
　　濟南電靑島電云靑島秩序已全恢復前曾避難他適之前淸大官富豪現均紛紛歸來日本靑島軍政署已力爲保護（十六日） 
　　濟南電居留濟南日本人民近以人數增加甚多故特决定設立小學校已於十五日午前十時舉行開學式駐濟林領事蒞場演說訓示駐在武官岸氏宣讀祝辭典禮頗盛 
（十六日） 
[要聞一]  
[德軍截至四月一日俘敵]  
[數目]  
　　華德日報云德國過海電日昨報千德軍俘敵數日茲將德軍俘敵數目重爲登載俾可與法國陸軍部所宣布之數目互相參對焉德官報宣布法官報宣布德奥俘敵數目兩國俘敵數目法二六二三五九人法一四一○○○人俄五○九三五○人俄二○○○○○人比四○二六七人比九○○○人英二○八二七人英一一○○○人塞二七○○○人總計八三二八○三人總計三八八○○○人按諸以上數目其多寡一目了然不須加以解釋不過法陸軍部將（八三三○○○與三八八○○○）之數目顚倒誠不識何故也 
　　新聞日記（續）（四月八日）（遠生） 
　　亡國人之自述報館中之歷史亡國婦人中之模範者奇於小說之奇遇奇女之歷史保護國之兵警番菜館中之革命運動　　世界無亡國人立足之地 
一日下午時爲晚春湖水如鏡光艷可愛湖中有關羽祠俄有一女乘洋車而至旣抵祠門則下車少立瞥見予頗爲低徊眉語目笑艷態不可狀詢余姓名畢彼美忽吐其如金如玉之音而謂予日噫君乎君來此非以前數點鐘耶予視君神骨非碌碌者君當以姓名語予予謂彼美白予者被逐於某報館之校字員某某也彼美驚問予日非耶以彈政府文獲罪者君耶然則君之姓名予已藏之予腦中者久矣彼美遂招予同赴大餐館（即彼美所開）空一房以處予慷慨而言日君奇士也予不諱予於三年前爲保護國四畫兵官之情妻近又爲富商愛婦鳴呼天乎予一生之沔污點也雖然君勿驚以皮膚相士者必不能知奇士相女亦然君視予伹爲脂粉中物乎且暢飲予當有以試君之眼光予非惡歐人予君惡歐人予豈能與彼共枕度然予之心事惟予影知予耳予生六歳而予父棄予予母育予長予質頗不恶言詞靈驚能悦人又善針線事予十六歳有警兵隊長艷予必欲娶予爲第三妾保護國政府之警兵不過誣陷無辜使政府得無數之償罪金耳政府禁人夜行入夜七點鐘行必有燈無燈則下獄納罰金乃免巡警兵遇人於路奪其燈而滅之送之入獄 
罰以重金政府不之禁吾人苦之則政府下一令日欲夜行而無燈者必向警察廳買夜行劵一劵每月銀三元政府所招募之巡兵皆極兇恶之子弟誣陷入罪愈多彼自充巡兵以至隊長彼所誣陷已不知幾千百人此兇惡之隊長予　不肯嫁予母亦不强予彼啣予甚必置予母子於死去年安世黄將軍與保護國宣戰政府兵屢爲所敗彼隊長乘此時潛以無烟鎗二枝密埋於予宅一日凌晨突見警兵十餘人圍予宅捉縳予母子於柱予母時年七十餘老骨凌凌瘦不盈握警兵縳甚緊予哀呌警兵甚苦警兵不肯釋環予左右而羣辱予予憤不可遏欲自死予母遂入獄幸予以幼女故廳長憐之得在外候押時統監獄場爲四畫兵官西人也使獄卒謂予日汝肯事大官大官能出汝母於獄予時救母心急予乃嫁西官愛予甚予遂歷數惡隊長之罪於西官西官控之於警廳長隊長遂得斬首刑予雪仇後之三年兵官以政府令移鎭於斐州不能携予然留贈予其厚（此女之自述也） 
明晨予起予美先予起客就餐者紛紛沓沓旨兵營中人保護國所練越人之兵有二種一種爲靑帶兵（大約七萬五千 
人）專爲警衞地方之用腰下纒以靑帶帽左右繫以靑條日靑帶習兵一種爲赤帶兵亦稱士兵（大約三萬二千一百六十七人）以本地丁壯選其合於陸軍資格者練成陸軍專備戰　時之用腰下纒以赤帶帽左右繫以赤條日赤帶習兵保護國初得南圻即成此種兵用以攻北圻旣得北圻又增練北圻兵用以爲戰守之防備過有戰事必督此兵爲前驅保護國人特爲後援隊耳惟此種兵餉及種種供給皆較之洋兵甚薄兵官必以西人充之排長無越人者予美得暇復語予曰予仇視此政蓋自予母死以來非自今始予母雖不　 
於獄然殺予母者實政府也予　之熟矣予前事兵官予嘗與軍界周還予知此中大有人在予思陰結厚納以待時機計莫如就兵營設一餐館輕其價而厚其　鼓其氣而收其心爲兵餉金旣薄工役又煩苦對於洋兵官不敢言而敢怒予撫以恩義導以公理曉喩以大禍福之所在一旦有變彼寗不惟吾輩所揮策者乎予聞數年來予同胞有秘密黨其首領某某已奔走外洋運動種事君不聞有布告全國文普誥六省文海外書遠海師鴻及諸種種鼓吹之文字乎予同胞在外所圖予甚贊成恐無内應必不能濟予大餐館之建立豈一朝一夕之計畫哉予於是深服予美之智慧警嘆日脂粉中乃有張予房羞殺予曹男子矣予極喜卽日暫辭予美同宅儲以情告予妻予妻且驚旦喜語予日吾不圖世間乃有此怪物予妻遂拾舊燼僱兩車以翌日早赴餐館予美見予夫妻至握予妻手携之下車笑謂予妻日予姊乎汝所愛之人固未嘗奪之也予妻亦笑謂日予姊乎人苟不予奪予亦當持此七尺軀累人各大笑而入坐旣客予美爲予夫妻治早餐餐訖美引予夫妻遍視館内外指敎予等館内各事宜授予以門房予鎖錀及銀錢簿記諸要件付囑予等以善後事宜且囑館内僮僕等善事予謂僮等日此爲館主矣空手出門上車而去顧謂予日此餐館爲汝二人之領地矣予時有暇輒與各軍人爲談笑友有告乏者予必厚賙之所給酒食之資予亦不與較計軍人皆樂與予遊予於畅談痛飲間每極言吾國之苦痛聞者每有爲之泣下予察其情眞語摰者予蓋以大義感動之中有數熱心家願爲同出死力予遂與數熱心之軍人結生死友此數熱心家乃極力於軍界中行秘密運動（未完） 
雜評一 
[戰事盲談（二百七）（無名）]  
　　今日而談和議非有世界重大之關係過於戰局者不能談也試問今日世界上事即有重大關係能過今之戰局者乎然則今日而談和議必無之事也何則其戰未决不勝負而戰力之外其餘力量亦無一方缺乏而不能繼續也是故今日而談和議則前之開戰等兒戲矣寗有之哉 
 
 

Page 4

 
 
   
 
 

Page 5

 
 
   
 
 

Page 6

 
 
 
要聞二 
[中日會議中之第五號問]  
[題] 　 
　　十日會議情形十日之中日會議所討論者爲關於福建及鐵路建築軍器專賣等問題均經中國嚴詞拒絶故此一會議仍全無結果也第一關於福建問題中國以此要求外之有妨他國之權利内之有　中國之主權故此問題實無討論之餘地第二鐵路建築問題中國以日本所要求之路線其附近已有他國經營之鐵道中國若許其建築則利害所關必致衝突且此要求亦與中國主權有礙故亦認爲母須討論伹日本務欲中國承認其要求故復以甘言誘之謂此等要求但須中國承認苟以與他國有關慮其出而干涉則日本自能與之交涉母須中國過慮云云中國代表終未爲所動而此問題亦遂擱置第三軍器專賣問題日本代表謂日本製造軍器實在他國之上而日本式之軍器尤適合中國之用並以種種誘脅之言迫令中國承認其要求中國代表答稱此係商業交易性質苟日本軍械精良果如所言則中國於需用軍械之時自能向日本定購若現時則中國政府决不能以此等條件自縳故此問題亦母庸再爲討論蓋是日所議均屬於日本要求之第五號且均經中國政府之拒絶者也並聞是日會議中中國會請日本將南滿問題早日解決而日本仍持遲延態度 
　　五號問題談判最近數次會議日公使於二三兩號問題未解決之時忽然提出五號問題要求會議已於上兩次會議由我外交當局說明不承認開議之理由茲聞五號各問題中國仍不承認開議即有討論亦係雙方辨駁理由其辨駁之範圍仍限於開議與不開議之問題並未議及條件之内容也今日（十三）會議對於此問題仍不免有所爭論聞陸總長仍聲明無討論之餘地堅持不矣開議日使則以此項條件現經提出無論如何總欲求得一討論爲止故近數次會議雙方均相持不下談判之終局我當軸仍係說明種種理由又前日會議日本方面非如前次之强硬傳聞第五條之七欵日本確有轉圜之意或謂日本恐某某二國實行干涉主義則不利於彼且因是而益喪失某某二國之感情嗣後國際上進行不易故對於第五條各欵稍形退讓其用意或即在此然　古則未可必也又據某外國通信家譚及日本所提　第五號各項條件不獨損害中國主權抑且抵觸各國在華權利中國不肯承認理由極爲充足　聞日本對於第五號中各項不過一種希望的條件將來或有讓步之處云云 
　　南滿雜居問題南滿准日人雜居問題雙方雖未解决然我外交當局由收回領事裁判權而讓步至仿間島辦法仿土耳其辦法無如日本終不肯讓步傳聞當初提議時我外交當局即擬具一條文以告日使大致謂關係日民一切訴訟事件由中國官吏照中國法律秉公審判日本領事或委員可任便到堂聽審惟人命重案則由承審之官先期知照日本領事到堂如領事能指出不按法律判斷之處可請中國另行派員覆審云云聞日公使則提議由中日兩國組織混合裁判所審理訴訟事件中國對於此事已聲明此制萬不適用並說明否認之理由日使仍堅持不讓現在尙無解决辦法聞外交當局以此事關係至鉅不能與他項條件視同一例故亦十分堅持將來日公使如不讓步則此項問題殊難解决 
　　兩方緩急態度自近數次會議以來對於各項未决之問題迄無相當之解决如第二號之南滿雜居問題第三號之漢冶萍問題皆已討論多次尙未解决我外交當局於上次會議之時會提議先將二號三號未决之問題從速解决以免虚延時日其他之各項問題俟將二號三號問題解决之後再行依序討論云云日公使對於此種辦法并未表示可否惟以南滿雜居與漢冶萍兩項問題皆關係重要前已將會議情形電請該國政府訓令必須俟接到覆電始能有解决之辦法現在未接政府訓令不能擅爲决定一切云云此爲日公使答覆我外交當局者其緩慢之態度已流露於語言之表矣 
[北京政界對於救國儲金]  
[之一解]  
　　政界某公語北京某報記者日近日南方有發起救國儲金會者彼等懼覆巢破卵之禍而爲毁家紓難之計此種愛國熱誠深爲可欽而顧標其名日國防後援又定其用途爲製造軍械擴允陸海軍兵額及振興工業等三項方今强鄰環伺其嫉忌吾國無所不用其極何得好爲名高以此等名義相標榜而益以招人之忌嫉哉况國防計畫例須秘密綢繆設備責在政府正不必人民之代謀也故此等愛國熱誠固極可敬而萬一誤用則其貽禍於國家者又極可驚某報記者問日然則如何而後可某公日以余所見人民儲金以供政府之用莫如正其名日財政後援會如欲指定用途則振興工業一項極爲正當而其餘製械兵備兩項在所必去蓋此兩者萬非人民所能爲力無益於事而適以惹起强鄰之疑忌抑又不智之尤矣昔法償德欵全出人民之輸金民氣磅礴傳爲美談今吾國外債纍纍一年償還本利之所需不知其幾何萬也若籌得鉅欵償淸外債則政府歳入必有盈餘國防計畫亦可實行故余以爲不如以籌還外債爲用途之一也此外如提倡國貨等說亦可資以號召正不必以國防爲名致惹人之疑忌也云云 
[鈕永建在鈕約發表救國]  
[意見]  
　　鈕永建抵鈕約時適在中日交涉吃緊之際該處華僑於二月二十八日開鈕約第二次救國大會特邀鈕到會發表見意（聞鈕遍遊美東 
有名各都會後約一月内外即仍回抵該埠）其演說詞載見於美洲舊金山少年中國報茲特節如下永建愚陋謬蒙諸君子光寵使與於今日之盛會假以機會使得吐露意見深爲榮幸謹述鄙懐祈諸君子敎正焉中國今日第一大事乃我向稱善鄰之日本新提出之要求案也此項要求之不正當及中國萬無接受之理由并日本待我之不法固不待論而已明 
　　今吾輩之所欲討論者即在我等國民對此當取如何之態度是也永建以爲吾人做事有照本來之宗旨而做者有應當前之時勢而做者總之必須以有益於國家國民爲根本主義鄙見以爲今日國民對此祇有二個辦法（一）全國人民不論何黨何派應恊力一致爲政府之後援俾政府得以全力爲對日之交涉（二）我民黨中人亦勿於此對日期内爲製肘政府之動作且當普勸國民實行右第一項之義務今日全國人民當以專心對外爲第一着手其餘内部之事皆當暫時放下免予他人以利用之機此理極明諸君子熱心愛國亦必不以此言爲謬我國今日對日之主張并非和戰問題不過爲要求案之問題日人所提案旣無理由故無可以與吾宣戰之口實因日本雖好戰固不能絶端軼出於國際法範圍以外也設使日本人必欲横生戰禍則我輩亦可無庸退讓蓋我爲自衞而戰爲保持各國條約上之均勢而戰實最爲合理之事無論内外人心必多表同情彼今日所乘之歐戰機會永建以爲不久即將消滅蓋此戰巳成相持之局彼此不能獲優勝之效果而空糜絶大之犠牲以歐人之精析必不肯出此愚策故此時之戰局直可謂待機議和耳世界之形勢旣如是則我有持久之辦法也設使中國至不能避戰之時雖犠牲代價在所不免而所購得之至寳貴之物除保全固有之權利外即可使柔弱浮靡磕睡之國民性將由此戰而造成剛健篤實警醒之國民性也我國如欲免於滅亡且圖强富圖進化總不能不由此公例惟其時所最要不可少之件即前所云舉國一致是也其他更有重要之一語卽爲堅强沈着之决心國民不論何黨何派均宜確守此義即吾輩民黨中人向以圖利民福爲前提故對於此時一面黨首先倡率全國一致之辦法以贊助全國之决心一面宜將素抱之宗旨反而明之即政府拒絶要求案時代吾輩决不可爲掣肘之行動如政府但知對内則我輩於此不能不使政府負其責故吾國民宜有深長之意慮及明了决心思之思之猛省猛省而目前最切最急之惟一方法則速棄平日之嫌忌互相從事於提携扶助聯絡統合之途淺陋之見以備芻蕘惟諸吾子留意焉 
[留學生及第後之覲見與]  
[代見]  
　　覲見之訓詞日昨（十二）九鐘留學生覲見總統到者共五十人總統訓詞極爲詳盡大意謂各生均由外國學成此次考驗成績甚優予心深表愉悅唯社會情形隨時變異即吾人所學之學術亦必日新各生嗣後尙應常致力於有用之書切勿抛荒廢止致數年後淪所學於無用且辦事首貴閲歷留學中人予所見亦悟不鮮多以閲歷未深致辦事不能得力蓋人情風俗隨處不同故學術深造者尤必濟以閲歷前淸人心趨重官吏留學者多習法政此次膺選各生實業居多足見國民知識之進步更爲忻慰唯諸生應以習勞耐苦爲要素余昔過某國工程司年五六十猶日徒步數十里以測路勘　爲事吾國交通不便從事實業者尤當不憚辛勞方有作爲諸生務當實踐予言成爲艱苦卓絶之人才云云 
　　代見之訓詞此次考驗及第留學生前由徐國務卿代見茲錄徐國務卿之訓詞如下此次考驗留學生係屬特典經大總統遴派主試各員分門考試第其成績所得多懐才劬學之士是惟諸生留學有年於各種專門之學覃思研精夙有心得故此次考試學科具備成績亦優不獨鄙人獲聞試事與有光榮亦大總統所聞而嘉悅者也現值國家需才孔亟之時大總統特令舉行此種考驗意在旁求後又共濟時艱諸生留學回國自必思出其所學以効用於國家則此次應試實爲良好之機會特是從前在校講學爲一時期後此爲國任事又别爲一時期前之時期第就所習之專門學業日求進步而已及出而任事則必各本所學明試以功而事情萬變有非僅憑學理所能適合者蓋中外國情旣難一致今昔時勢亦多變遷不有造車合轍之能必貽削足適屠之誚故非虚心研究以禆實用不可吾國近三十年來留學回國擔任重大事務者頗不乏人國家亦有日近於新世界之趨向新政日繁則留學生爲國家擔任事務較多而所負之責任亦益重自今以往皆爲諸生負此責任之日當此過渡時代已往之事何者宜因何者宜革自非研究有得奚能折衷至當虚心應務不膠成見是固諸生所當共勉者也此外尙有人生第一要義爲諸生告者建功立業實以立品爲始基試觀從來有學問而能擔當重大事業者無不先從品行上立定脚根比年以來民德日斁無可諱言諸生曾受文明敎育方爲社會信仰尤望敦品礪行以道德爲立身之本庶幾風聲所樹激薄淳澆則有造於國家者益遠且大也抑又聞之百年樹人著在古訓人才振曉乃終傾吾國以積弱之邦攖多難之會異日謀國家之强固輔政治之進行者胥有賴於諸生故國人於諸生之回國　試咸具有無窮之希望而鄙人忝秉國釣於諸生期望尤切茲當一堂晤對之初敢貢片言願共勉之 
[時事艱危中之禁賭[員]  
　　破獲犯賭之銜名單總統之四誡命令人人知爲賭界有名之五六鉅老而發加以命令中有其尤著者予所稔知一語於是普通官僚不甚經意以爲小小遣興未必即邀特逹之知也外間雖有警廳偵查之風說亦尙未有破獲不意昨聞吳總監已偵得各機關人員之犯禁者多人開明銜名繕單密呈總統請示辦法並稱此項調查極爲確實其或房屋深邃者雖形跡可疑尙無從得其確據應再嚴密偵查云云總統得此巳分交各該衙門長官酌予處分諒尙是從寬發落也今第一已發表者爲財政部昨有鹽署僉事沈某及主事　某二人經總長各記大過沈住炭兒胡　爲發仿杉次長之戚　則與沈同居有人謂其擇鄰不善爲沈所累然恐各部院繼此發表者大有人在蓋吳總監密呈一單單中人數正復不少也 
　　交財兩部之裁員難裁員之議除内務敎育二部業經呈復無員可裁外其餘大抵未有解决查各機關事務之繁人員之多斷推財政交通二部聞財政部業經周總長面向總統陳明大致以政務繁重略與内務部相似並無幾許閒員可供裁撤然該部至今未見呈復或者於秘書參事上行走人員及辦事員等終不免稍有裁減也至交通部則梁總長自以蒞任以來添人甚多每月槪算平添至八千餘元未嘗不旨認眞裁減惟長官責諸司長司長責諸科長而科長亦不欲獨做難人久之一無結果聞該部某司長曾語人云可裁者不可裁不可裁者可裁此眞無可奈何之事傳者服其警切參事廳因此特開會議亦無辦法某參事至有以抽籤定之之諧語此亦可見近來政界習於瞻徇尙非總統一次命令所能振起也 
[陳步三就殲後之蜀中觀]  
　　川省背軍陳步三被捕就殲情形已詳前報茲節錄當日來電及省垣防範情形如下四望關分知事梅承祖來電云成都將軍鑒有日偵探密報高琨跟捕陳逆步三到灘當密飭團會營獲送樂山呈報犍樂知事宋慶雲曾述孔來電云成都將軍巡按使省會警察縣長鈞鑒戕害稽旅長之陳逆步三現獲禁樂署請速示遵辦成武將軍得電後卽出示云照得陳逆步三已在犍爲拿獲營縣會同驗明電飭就地正法特此布告軍民仰各一體知悉 
陳步三雖巳就殲而省垣人心仍有未安謡言時時發現故省會警察點於二十七號發出示諭云照得附省南路一帶現在　有潰逃叛兵勾結土匪爲害地方己經將軍派遣軍隊分頭剿擊似此小醜跳梁計必尅日肅清綏靖閭閻本廳長承乏省會警職保衞治安責無旁貸所有一切預防事宜早經本廳長呈明將軍曁兼代巡按使布署周妥並督飭各區署所實力稽查防範决無他虞誠恐有無知之徒妄造謡言煽惑人心合亟出示嚴禁爲此示仰諸色人等一體知悉務各安分營生母得道聽途說擅自造謡生事倘有不遵一經查獲造謡之人定行詳請將軍按照軍法從事决不姑寬 
[以救亡爲藉口之絶好題目者]  
　　開賭之運動廣東開復番攤之耗久巳轟傳惟聞者疑假疑眞究竟未悉眞相茲查現有賭匪梁某聯同蘇大關虞某劉某蔡某及鉅紳集合資本三千萬元承辦全省番攤舗票白鴿票及大小賭博餉項巳歲認餉額二千二百萬元派人赴京禀承並分途運動各界以冀無人反對至其藉口開賭之故係名爲籌備海軍救亡經費賭餉用途除指撥若干爲地方經費外餘欵悉繳中央購置戰艦現在此事聞將成熟故有粤京官請禁之舉也 
　　黨人之進行廣東稽查公所前派莫宗衡羅沃安等前赴港澳密探黨人圖謀進行各事旋　報稱茲探悉該亂黨邇來舉動即借中日交涉問題印刷全國救亡書派其黨徒分赴各省藉以鼓動人心激起風潮以違其擾亂目的現粤中已舉定林虎爲總司令朱執信李烈鈞爲參謀籌畫布置一切刻經派其黨人將此救亡書分赴内地四處鼓吹查其欵項則由金山埠至公堂確已允滙欵二十萬元來港接清李根源於日間復在南洋各埠携欵十餘萬返港黨中重要人物接續紛紛返國探其進行方針首則藉中日交涉時機次則注重召集遣散軍人其意實行暗殺並將此輩安插東江綠林中俾舉事時各江有指揮官一切之需至省城警界方面則注重安插此項人員到起事時藉以四圍放火並得軍械應用惟現在各軍隊雖運動屢見失敗是以改變方針專將此項運動費改購軍械以備起事時多得軍械接濟也其餘較有機密事端須由面禀始盡其詳附呈亂黨救亡書一紙云云現已轉呈使署飭屬嚴密偵查矣 
[粤東軍警界之異聞]  
　　路警搶爨具昨有廣九路警二級巡賈榮聞入西湖站公事房搶去爨具司事鄭渭民畏其兇悍不敢與較經據情報知車務處管理局長當致函巡警局略云查自貴局接辦路警以來站上車上警察迭次滋事據報種種實屬數見不鮮豈知路警之設原以保衞車務爲宗旨今乃反爲車務之害誠不知該巡警等是何居心屢經函請嚴究以肅路政而貴局多未照章執行以致該巡警等有恃無懼殊於路事前途大有妨害此次西湖站巡警賈榮强横無忌擅毁公物據車務處所報情形實屬愈出奇誠如所稱本路有此不法巡警車站豈復有安寗之日業經派員密查復同前情如果再復稍予姑寬後思何堪設想相應函致貴局卽希將該巡警賈榮從嚴自懲辦責令賠償追還爨具庶懲一即以儆衆此後或有恪守路章之一日本局爲尊重路警起見用特忠告尙祈鑒納勿再巡息是所切盼 
　　兵士毆警察月之十號晚九時許有陸軍某排長偕同軍隊七人前往華寗里四十三號門牌宜和居敎門酒館小酌飲至夜深一時許始行終席斯時店伴多已夢入黑甜軍人頻呼小厮倒水洗臉某小厮因無熱水遂以冷水進軍人大肆咆哮將席間盌箸掃去並不給值適有夥伴李某回店知其恃酒行兇婉言道歉該軍人不由分說將李某拳脚交加毆至重傷李某死力逃脫走至巡按使署門首疾呼救命該段警兵聞耗馳至認得係屬軍人因以好言排解詎反謂警兵無理干涉以八人將其圍毆警兵奪路而逃各軍人復將華寗里兩頭堵截由東頭打至 
 
 
 
] 

Page 7

 
 
　　西頭復由西頭打至東頭坊鄰素攝其威並無一人出爲理諭警兵此時無路可逃故路入宜和居冀能躱避軍人又復追入舗内且欲乘勢將其短鎗搶去警兵與之抗拒卒因衆寡不敵　入該店暗黑處以避其鋒各軍人即將該店之煤油燈數盞燭之得該警兵於廚房灶下又復痛毆警兵當場吐血寂然不動軍人疑其已死徜佯而去後由鄰段警兵報知警察第二區署着人以帆布床將該警兵扛回一面電知陸軍總查部而軍人早已遠去矣 
地方通信 
[鎭江]  
　　救國儲蓄會成立鎭江商會總理吳澤民及紳商陸小波陳香濤等發起救國儲蓄會一事會誌報端茲悉已仿照上海救國儲金辦法組立救國儲蓄會事務所其地點假新馬路商團辦事處議定由西塢街中國銀行收欵先由發起人本帮儲現大洋五千元寗帮朱中孚等儲現大洋五千元合成大洋一萬元交中國銀行儲蓄並議决於十五號邀請本帮各大業及旅鎭各帮鉅商齊集事務所開會演說救國儲蓄會之宗旨及一切進行手續　　詳辦庇烟糾賭之巡官鎭郡警察第三區巡官劉鳳來對於烟賭並未查禁久有庇烟糾賭之風說王警務長蒞任後卽行通飭各區一律嚴查烟賭日昨三　孫區長查得該巡官劉鳳來於去秋娶某孀婦爲妻該氏有吸烟嗜好劉將該區所獲烟膏私帶回家供妻吸食又曾屢次邀賭抽頭種種違法行爲經孫區長據實詳請王警務長核辦矣 
　　商會代表進京新華銀行儲蓄票定於陽曆四月二十五號在北京抽籖爲期漸近凡各埠商會應選派代表進京蒞場參觀鎭江商會特公舉何旭亭爲代表擬於十六號起程 
　　鎭守使調兵操演鎭江施鎭守使以現在冬防期滿擬分駐各鄉鎭軍隊調回操練所有保衞事宜特咨請丹徒縣知事轉飭各鄉區警察認眞辦理 
[揚州]  
　　紳商不忘徐上將徐上將寳山前由袁總統頒給卹金一萬元設立專祠刻由吳君次臯與地方紳商等籌議以徐坐鎭淮揚維持地方合郡感之遂購定小金山對面鍾莊址於十四日始從事建築名日徐園以誌紀念 
　　區員獲盜記功霍家　警察區員尹壽芝到差以來巡遜嚴密所轄區域刧案罕見商民頗資倚賴日昨尹督率長警巡選於破蹺時盤獲鄰境一三鄉方家跳某姓刧案刀傷失主之盜犯陳某並起出贓衣多件隨卽詳解縣署聞周知事以尹捕盜勤能深爲嘉獎已飭所記功矣 
　　農會集議籌欵江都縣農會會長朱幹臣等因農會毫無經費以致一事未辦幾同虚設爰特開會集議擬仿東台縣農會辦法在各行戶請領營業登錄憑證項下每元附加四分以充農會經費業已備文詳請縣公署核示附徴矣 
[杭州]  
　　浙省金融機關之總數浙省官銀錢號去冬巡按使署通飭各縣調查茲經陸續報齊總計官銀行中國交通總分號九家官商銀行浙江總分號四家商銀行興業殖邊四明總分號五家大錢莊五百九十七家中同行一千零八十三家貼票店二百四十五家各官銀錢行號之凖備現欵約計七百九十餘萬元　　王文豹考察杭監司法部監獄長王文豹昨日（十五）考察杭縣監獄及運司河下分監由典獄長陳金度引導一切内部規畫情形頗見許於王司長當與高等審檢廳莊王兩長提議仿照魯省整理舊監獄辦法一須改良各縣監之建築二須籌措各縣監之建築費三須按年進行以期迅速現在温州旣設高等分庭蘭谿道署亦設置承審員自應從各該縣監先行改築次第進行以禆獄政並將訂定各縣司法費徴收及留用酌配各細則交由王檢察長參酌辦理聞於杭監獄巡視畢即赴鄞監獄考查 
[漢口]  
　　救國儲金之發軔昨日有女子生活社社員見上海輸納救國儲金之踴躍以滬漢同爲巨埠豈容　滬專美爰特集銀洋三十圓持名單一紙向中國銀行存儲行員以爲數太少不符定章郤之該女士云同一國家銀行上海則少數可存而此則否殊爲不解况救國儲金係備國家危急之用國家銀行理宜收受若嫌三十元數少苟人人以救國爲前題何患儲金之不多積少成多以待來者該女士娓娓直陳始允商諸行長行長欣然樂從當卽給以收摺茲將輸銀名單列後唐藹楚五元樂英五元唐輸因五元唐越峨五元唐瑞霖五元王兪景五元 
[南京]  
　　將軍署給領獎章馮將軍因上年克復南京大軍渡江全賴江防水師之力特將該營官詳請政府給予獎章以資鼓勵日昨將軍府奉到獎章多份各員均赴軍署領給茲將得獎各員名姓錄下四等文虎章張玉山五等文虎章楊維瀚六等文虎章鄧鎗溪陳超舒祖德仝貴田張銑武會少魁昜長慶張家友汪榮宗七等文虎章羅鋆李德明徐森鑫帥孝同倪九成譚宗瀚張繼升張沛湘文友貴 
[雜評二]  
[交涉之三步] （默） 
　　第五號問題我外交當局之態度頗堅毅以爲無論如何决不開議也日人乃昜强迫而請我發表拒絶之理由於是不知不覺遂引入於討論之中即大陸報所謂布巧陣也然討論之範圍尙以辯駁開議不開議爲限未能涉及條件之内容也於是日人又布其巧陣謂該案旣提出無論如何總求一議爲止又謂如慮關碍他國權利則外人方面自有日本擔任理處忽叩甘言忽而壓迫觀其勢似又將引入開議地位矣引入討論第一步也由討論而引入開議條件第二步也開議之後卽將逹於允否之第三步矣苟至第三步時關係殊大外交上必有一種不可思議之變態而局外之眼光將不僅注射於中日兩國今蓋巳露其端矣昨報京電　五號問題結果難料者其卽此第三步之結果哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[救國儲金之熱度]  
　　第七日之收數昨日（十六）爲中國銀行收受儲第七日計收銀圓一萬五千五百八十六元又銀五兩連以前所收者併計之巳共有銀圓十六萬四千七百零五元又規銀三十一兩六錢聞昨日儲金者約有千餘人以勞動家居多故欵少事繁且尙有本埠銀樓公所儲欵六千餘元因共有八百餘戶之多銀行收據一時不及悉數塡給故將該公所花店名簿暫留聞須下星期一始能竣事按昨報載十五日收洋三萬四千九百六十二元茲悉是日尙有十元補入故本報今日結數中亦已加增十元 
　　總事務所之通電中華救國儲金團總事務所致各商會電云各省各縣各埠總商會分會諸公鑒交日　時局日艱禦侮圖存國民有責茲發起中華救國儲金設立總事務所於上海與中國銀行商准儲欵保息辦法由人民自行存儲製取簽字存單同人不爲經手此項儲金專供軍用額定五千萬元期以年底爲限現巳開收甚爲踴躍諸公領袖商界定荷贊成應請通告各帮各業各團體組織事務分所敦勸同胞投貲存入藉國民實力爲政府後援人心不死中國不亡全在此舉不勝迫切待命除另逹華僑諸公外餘具公函簡章另寄立盼電復未通電之處乞抄送尤感再本埠現議普勸各帮各業存薪以充儲金爲數頗鉅並希酌行總事務所幹事虞和德貝仁元馬君轉陳元燦　葆賢叩咸 
　　學生儲金之善法靑年會附屬中學堂全體學生現於各課堂各置木匭一具每日每人投銅元一枚願多投者聽之每日由主任監視開陋按數表示廣告牌每一星期彚解銀行存儲一次並造淸單報告救國儲金團查核其所以必令每日投幣者欲使學生愛國思想日印腦筋並使節省費用飬成儉德懋各學校必有同聲相應者 
　　水木業之提倡滬紹水木業公所由該業領袖顧蘭洲江裕生等發起於前日午後開同業全體大會集議救國儲金事宜到者頗衆首由江裕生君宣布開會宗旨次由江長川君王子賢君相繼演說江君援引朝鮮亡國慘史慷慨激昻聞者下淚繼卽當場認捐顧蘭洲以有事下鄉由十三齡之次子代表蒞會首先認儲洋二千元其次王慶祥認四百元江裕生余洪記朱潤生各認三百見元趙增濤沈桂林張曉卿張翰卿黄耕山李國卿各認二百元李佩雲沈茂昌各認一百元其餘數十元數元戶名衆多不及備載聞是日該董事會中尙有未到者數人現已由該公所備函派人持簿各赴分董事處繼續勸認一俟認齊收集卽將該欵彚解中國銀行存儲 
　　煤炭業之贊助南北市煤炭業領袖諸君前日爲救國儲金事會在公共租界福建路煤炭商業公會開會由會長何元貞平文鏞等切實勸導聞者感動茲又訂定十七號星期六（即今日下午兩時在城内煤炭公所開全體大會請人演說以合力相助維持危局爲宗旨　　昨巳知會該業同人届時一體蒞會一俟議决卽行籌募彚繳中國銀行存儲 
　　派報人之熱心本埠各華字報派報人對於救國儲金亦頗熱心昨由首事人等發起邀集同業在西門内派報人公所内開會勸納儲金全體樂從聞不日即須繳欵云 
　　收欵員之忙碌本埠中國銀行連日收欵殊形忙碌其收欵員李吉夫嚴成德馮仲卿胡延貴沈開源汪億如葉綏之錢逸琴馮志芳羅賡陛嚴同文沈雪　劉愛棠程慕　朱鏗銘曹祥生諸君每於上九時至下午四時收欵打印塡給收條無片刻暇然諸君仍精神奮發毫無倦容亦可以見其愛國之眞誠矣 
[提倡國貨之成效]  
　　本埠商界自提倡國貨以來積極進行成效昭著茲查各商號贊成維持國貨者計甯紹帮三千五百二十八家廣肇帮三千八百零五家潮州帮二千一百十六家山東帮一千五百十二家福建帮一千九百三十家南京帮一千二百六十家揚鎭帮九百八十四家山帮（卽 
東西兩洞庭）九白零七家蘇帮八百六十六家以上均已報告各帮公所及各同鄉會此外未經報告者尙不知凡幾也 
[演講森林學紀要]  
　　球中國學生會請凌君道揚演講森林學前晚八時入席聽者座爲之滿首由穆君藕初致介紹辭畢凌君歷述森林之利益條分缕析網舉目張並佐以各種表解聞者益形鼓舞最後凌君出影片數十張大抵皆携自歐美各國風味盎然令人瞪目偪視若欲入而居者惟吾國晋蜀二省攝片若干張則皆童山濯濯瓦礫盈目凌君言此　美人攝以示其邦人俾知懵於森林事業其 
害有如此者吾人觀之亦可以自省矣凌君演述畢穆君乃代表全體致謝辭散會時已近十句鐘矣 
[查勘烟苗之催促]  
　　滬海道尹楊小川君前因英使來蘇會勘烟苗爲期已近誠恐各縣私種未淨破壞全局故特委派本署書記何君等分赴各縣實地查勘在案茲因英使會勸一事齊巡按使已派楊南珊入都與内務外交兩部接洽不日即偕英使南下惟前次派赴各縣查烟各員至今尙未查覆會勘期迫未便再稽昨已分催各員趕即勘明具覆核辦矣 
[新兵艦工竣下水]  
　　海軍部劉總長會飭江南造船所製造兵艦二艘取名永健永績當由造船所陳所長督同洋工程師英人毛根雇工日夜趕造現先造成永績一艦已於昨日午後二時下水當由海軍總司令李鼎新君柬邀鎭守使鄭汝成君滬海道尹楊小川君曁中西各艦長前往參觀當該兵艦下水時備有海軍軍樂隊一班並有海軍兵士一隊站立浦灘以壯觀膽且將新艦攝影預備呈送海軍部查核尙有永健一艦聞五月一號亦可下水云 
[研鞫瑞福里盜案]  
　　法租界西新橋街福里五十二號門牌傳朱氏家曾於三月十九號晚被匪徒王生紀又名王小六綽號王小老板糾黨闖入房内搶去箱中所藏現洋四百元金戒兩只後由華探目黄錦榮包探韓邦逹任水揚等將王生紀拘獲抄出快鎗頭一支並人頭對開洋一個金戒兩只經傳朱氏及住居英租界卡德路之張馬氏分别認明所失原贜無訛昨由捕房將王生紀及妻沈氏並嫌疑犯王仁禮等解送法公堂請訊朱氏馮氏兩失主投訴被搶情形求請重究王生紀供杭州人來申五年向在租界内爲綢緞生意對開洋係向阿富出錢兌下金戒兩只向寳成鳳祥兩銀樓出洋兌來實未搶刧聶讞員察閲金戒均係寳成牌號遂向王駁詰王又供我之綢緞生意係沿街兜售故無實在地方阿富現已逃逸難以交出金戒一只係出洋兌下一只係朋友押與小民餘供支吾中西官以王前後供詞不符况已由失主證明實係搶刦遂判暫行還押候移送英界公堂再行訊辦又訊王仁禮供前在章同茂酒店爲夥今已失就於上月間與王生紀始行相識傳朱氏家被搶後王與民人言過此案伊與杜老毛老老王等所爲民人實無串通搶刧之事求宥沈茂查供向業酒店生意金三六金五六同供均售賣鹹菜爲生實被誤拘金沈氏供係金五六之妻王沈氏供與王生紀姘識已歷兩年王上年回籍約有半年之久始行回申據云在紹興犯案至抄出各物究在何處得來婦人不得而知判王仁禮王沈氏管押候查明再核金三六金五六金沈氏等從宽開釋 
[暗殺犯暫緩處决]  
　　謀害珠家角醫生陳蓉舫之兇犯董兆桂卜阿奎經司法部行文來滬着即鎗斃巳紀昨報茲悉上海地方檢察廳長本擬於昨日將董卜兩犯一併處决嗣因一切手續尙未完備故昨日不及執行聞尙須緩遲一二日方可處决云 
[縣知事催辦保衞團]  
　　上海縣知事沈寳昌君昨日通函各市鄉經董云案查奉飭籌辦保衞團一事前經迭次函逹在本公署會議數次現查此案僅有引翔港漕河涇高行曹行馬橋顓橋閔行等各布鄉先後興辦已詳報巡按使在案而貴市鄉迄今尙未報告用再函催卽希貴經董速即查照尅日函復濡筆以待幸勿再延 
[開會集議之改期]  
　　本邑公欵公產經理處爲帶征水利經費一事定於四月十五日邀集各市鄉經董開會籌議已誌前報茲悉該經理處因是日適值陰雨各經董蒞會者僅有姚子讓吳懐疚朱志堯黄譜蘅沈步瀛李焦軒等六人以致未能開議惟此事關係甚巨未便久延特再訂於本月二十一日（即陰曆三月初八日）下午二時開會公議昨巳通函各市鄉經董知照矣 
[縣敎育會改選職員之籌備]  
　　上海縣敎育會本定四月二十四日開選舉大會改選員惟是日係星期六恐各校敎員因功課緊要不能到會前日特在也是園該會事務所開職員會公决應否改訂日期是日蒞會者爲李頌唐姚子讓李綺城丁賡堯程英越金松甫賈粟香李右之諸君下午五時開會經衆决定改於四月二十五日午後一時開會又聞該會因選舉大會爲期已近手續甚繁亟應豫先籌備當於前日開職員會時公同議定如下（一）推定姚子讓君改訂本會章程（二）公推選舉大會臨時幹事員姓名職務如左簽名處吳郁臣唐養儒□子裘會計處程英越龔潤生招待員金松甫趙廉臣黄警頑王際亨司票朱伯華檢票賈季英丁賡堯姚子讓李頌唐唱名沈韵笙賈叔香黑板書記李右之曹瀚亭李　非曾致工簿籍書記錢紳齋楊聘漁 
[預備收繭之冷靜]  
　　今年春令較早各處蠶繭轉瞬上市往年本埠收繭華洋商家必於此時預備一切本届因歐戰影響互相觀望故尙寂無所聞茲悉絲繭業總公所以此事向爲大宗贸昜進出頗鉅業此者若不預爲研究必致坐失利源聞擬訂期集議以便籌備云 
[布業請减稅率]  
　　上海染織布廠公會代表陸文　等上江蘇齊巡按使禀云爲布業凋敝請咨援滅稅率以期暢銷國貨事竊維歐化東漸洋貨充斥利溢於外民困於内商民等目擊時艱百思挽救爰各因地制宜籌設工場提倡染織仿製布疋不下舶來當開辦之初均以暢銷國貨爲前提推廣民生之本旨故物價槪定低亷未使高逾洋布工價槪從豐厚以期惠及貧民以致本巨利微習爲吾業之通論迨今歐戰發生因厄尤大原料飛漲成本加昻且丁茲金融窘迫稅捐繁複之時自運分銷動多障碍本難保全利將焉博商民等原可知難退别作良圖何庸喋　煩言致凟鈞聽惟是吾業興衰關係人民生計設或贸然停辦地方昜起恐慌違反初衷亦非商民等所願於是求進不得欲退不能轉輾籌思惟有籲求咨部援案減稅庶對外或可逹暢銷國貨之目的對内或可補救虧耗於萬一也查民國三年七月三十一日報載稅務處通飭各海關監督稅務司文云廣州亞通公司機造布疋運銷時應由經過第一海關按值百抽五徴收正稅一道給予運單沿途經過各關卡驗明單貨相符卽予放行不再重徴等情又查三年九月十八日報載利生工廠援照泰縣第一工廠成案本地零星售賣免納稅項運銷他處經第一海關完納值百抽五正稅一道發給運單沿途槪免重徵呈奉咨部批准分飭遵照又查四年三月四日報載鎭江省立第三工場請援漸巡按使批准本省各工廠新發明之洋式布疋免納捐釐成案呈奉鈞使咨商財政部籌顧工商曷勝感戴自應俟示祇遵惟是歐戰方殷東隣耽視正屬暢銷國貨之良好機會失此不圖時機難再夫入口稅重出口稅輕此爲各國之通例而稅輕則勇進稅重則裹足亦屬吾業之恒情爲迫瀝陳布業凋敝情形伏乞鑒核下情准予咨部分飭關卡凡商民等工廠所出各色仿造洋貨布疋省内運銷槪免完稅運至外省納經過第一關卡值百抽五正稅一道給予運單到關驗放不再重征以恤工商戴德無旣 
[上海聯保水火險有限公司開幕]  
　　上海聯保水火險公司已於昨日（十五）在江西路三十號開幕該公司創辦人爲香港著名保險家聯益聯泰兩保險公司總理李煜堂君黄碧荃君及先施公司總理歐彬君集各資本一百萬元並聯合香港聯益聯泰福安香安洋城五大公司爲一大聯保其魄力之雄厚足與歐西各公司抗衡勿論保額之多寡均可受保詢足挽回權利聞已將江西路四明銀行及江蘇銀行兩房屋置爲該公司不動產業開幕之日商界巨子均往道賀車馬盈門極一時之盛云 
[通俗宣講社明日開講]  
　　通俗宣講社定於十八號（即明日）午後二時假座西門外方浜路梅興里英華商業學校開第七十期宣講會聞所講者有勸用國貨救國儲金諸問題皆今日切要之圖凡往聽者槪有印品分贈云 
[地保不受指揮]  
　　水巡捕房巡船在浦江内撈獲外着外國大衣之浮尸一具報由地方廳委派鍾檢察官前往驗尸所驗明該尸委係失足溺斃因該尸衣袋内有鈔票洋一百二十元現洋一元玉鐲一只一併帶回一面飭傳二十五保頭圖地保陸保須來案以便將票洋等給予該保代購衣棺從豐收殮不料檢廳迭次知照陸保須竟抗諭不到林檢察長爰復函請輔元堂代爲收殮一面備文飭派法警移請公共公堂恊提陸保須到案再行移請縣知事核辦 
[發還盜匪屍棺]  
　　搶刧浦東趙春濤楊若園二家案内之首盜趙孟趙阿桂顧阿金三犯巳由鎭守使署訊實於本月十三日午後執行鎗斃在案茲由該二盜之妻於昨日具禀鎭守使署請求發還棺柩以便埋葬當奉允准着即領回安葬 
[押店亦須納稅]  
　　上海南北市各押店向無登錄稅名目刻由蘇省財政廳長飭知上海縣沈知事轉飭該業應照典業定章一律征收登錄稅聞定章每舗應繳稅銀一百兩給發稅證自後每年完納稅銀二十五兩沈知事遵即飭知押店業領袖擔任納稅惟聞該業對於此舉意見各殊尙須請求通融以恤商艱云 
[逃犯上訴之效果]  
　　王詠霓前向閔行婦人謝董氏哄　銀洋當被該氏控經地方審檢廳訊明判决監禁一年迨前年戰事發生時乘間脫逃去冬復被獲到案經審判廳訊明除原判外再加脫逃罪三年共監禁四年在案嗣王詠霓不服判斷投高等廳上訴業由高等廳訊明飭將原判撤銷從宽判决共監禁二年已於昨午將王發回地方廳送監禁錮矣 
[婦女不耐幽居]  
　　婦人胡丁氏女子黄桂卿前被匪人誘拐出外意圖販賣當爲婦孺救濟會員查獲帶回會中嗣因該氏等不守該會规則在會胡閙由會董　送地方檢察廳請爲發落奉諭發送新普育堂留飬候示在案昨日林檢察長接到該堂來函謂胡丁氏黄桂卿不安本分異常滋擾本堂未便久留請爲核示林君立飭法警將該氏等提解到廳略加詰責判令收押女所聽候發落 
[軋花廠失愼]  
　　前晚十時許美租界有恒路慶豐軋花廠失火焚燬廠屋三間捕房因該廠保有火險二千數百兩當派包探查明起火情形再行核辦 
[歐傷婦人之薄懲]  
　　劉鴻勛前在閘北毆傷婦人王張氏由檢察分庭解送地方檢察廳預審起訴昨日午後由審判廳周推事官會同賀檢察官開庭研訊一過認爲辯論終結當庭宣判以劉鴻勛輕微傷害之所爲實犯新刑律三百十三條第三項之罪從寛判處拘役十天 
[至親忽起衝突]  
　　楊樹浦二千零零五號門牌居人胡老虎因家庭細故遽持磁缽將其女之翁陸恒山擊傷頭顱流血不止經陸鳴捕將胡拘押昨解公共公堂訊明以胡不應行兇着罰洋五元充公以儆 
[保險業訟案又訊一堂]  
　　巳入英籍之華人牙科醫生徐景明與黄少泉（即黄天林）因華僑合衆保險公司改組中國合資儲蓄公司股本及保費等紏葛在公共公廨涉訟業經中西官將兩造及案證等分别傳案迭次會訊交保候核在案前日午後又由聶襄讞會同英領康君升座民庭研訊當由徐之代表費信惇律師與黄之代表好卜魯律師互辯良久並由案證曹逸儒上堂證明各節直至日暮始行退庭候再訂期會訊 
[復訊縱火圖害之疑案]  
　　新閘橋路四百二十二號門牌居戶馬桂春控比鄰成衣匠徐阿濤縱火圖害呑没王鍚堂寄存洋二百元等情已由捕房將徐拘解公共公堂訊供不認押候見證到堂質訊在案昨晨由廨復訊原告投訴前情並由被告見證陳順生上堂證明被告身畔搜出之洋係伊所給工資訊之被告仍不供認中西官判仍還押候查明實在再訊 
[捕房緝拿逸犯]  
　　公共租界總巡捕房刑事科前日發出緝拿逸犯之通告一則照錄如下爲緝拿事照得康鴻彥上海人年二十八歳身高英尺五尺二寸材瘦小因於四月六號他人交托之支票計規元二千三百二十四兩九錢擅自取銀逃實犯竊罪末次有人在城内遇見當犯竊時該犯身穿華裝服式現在奉有牌票緝拿相應通飭仰諸色人等一體恊緝如有知其下落或拿獲者請卽報告總巡捕房總巡可也 
[江北小孩被拐來滬]  
　　小孩周洪泰被人誘拐擬乘輪船出口販賣常爲水巡查見該匪卽乘間逃逸乃將該孩送至地方廳昨由檢察官向之詰問該孩供年五歳實名小小紅周洪泰乃是父親名字原籍江北茲被匪人誘拐來此餘言支吾判送新普育堂留飬候查傳家屬來案認領 
[召領男女小孩]  
　　淞滬警廳徐廳長昨據警區詳解迷路男女小孩高阿榮姚金蘭二口當即發交司法科訊得高孩年十一歳無鍚人父名高耀堂姚孩年約十餘歳籍貫住址未詳除送慈善團留飬外並飭各區署一體出示招領 
[楊天澤自首之批詞]  
　　鄭鎭守使據黨人楊天澤禀稱現已知悔遵照自首章程求請免予通緝等情當於昨日發出批示云禀悉查該自首人楊天澤曾奉大總統命令通緝有案現旣悔罪自應允准惟手續未備查與自首章程不合　該自首人速具保切各結曁相片等件親自來署投遞仍候咨請成武將軍飭查如果無擾害行爲當再電請中央核辦 
[工巡捐局批示三則]  
　　開明公司新舞台代表姚　綬等禀請稍宽劇場時刻由批據禀已悉仰候咨行淞滬警察廳查照核辦可也 
　　押舗商人陳詠益禀批據禀已悉所控恊順遷設地點違犯章程一節前經批示在案應母庸議惟所稱該押舗實由翁少卿卽翁阿富頂替開設何以恊順原禀仍用朱榮卿具名匿不聲明如果屬實即屬違犯章程第四條之规定候飭閘北分辦處飭傳恊順押店主來局聽候查明後照章核辦可也 
　　商民林文安禀批據禀已悉所稱在機廠街開設順秦硝皮作坊等情查得該處離市較近於公共衞生妨碍尙多未便照准該商應於市慶較遠之處另擇相當地點禀候核辦可也仰卽遵照 
[誌謝]  
　　上海工業專門學校定本月二十四日午後一時開運動會昨承柬邀參觀書此誌謝 
[雜評三（訥）]  
[繭市]  
　　前報紀祁浮茶市謂今年更不堪問而滬上繭市又以冷淡見告矣祁浮　茶旺產之區滬上爲繭同竸爭之地現狀如此則他處可知矣我人日日提倡絲茶布望年盛一年而今乃年不如年其故一由人功之不加進一由金融之日趨於危急金融危急之影響最爲切近此吾人所以又望歐戰之早息與其他意外之變不生也然而歐洲議和之說一時尙難實現而中日交涉之風雲又未知演至若何變態哀哉中國之商民 
[救國儲金]  
[四月十四日中國銀行收受儲]  
[欵淸單（續）]  
　　第三十二册五十九號至一百號 
　　吳一塵一元王哲夫十元逹在天祥烟店五元震豐祥號五元林赤厓五元陳萼卿五元忻鴻藻五元翁祖耀五元蔡龢桂五元馮文卿二元胡希彬五元陳桂生一元陳錦垣二元陶董卿五元馮梅舫二十元厚生北貨行三百元裘承章五十元嚴紹基十元兪子德十元丁芝闌一元振華堂劉雨之共一元振華堂秦芝蓀共二元何昌言十元嚴錦濤五元陳天英五元孫朝生五元徐亮五元陸序東五元徐春生五元顧有德二元凌震肖二元沈商林三元曹福生三元蔣春元二元殷福林二元程蘭泉二元姚冠莫二元陸靜香三元陶庭英女士二元湯琴女士二元吳彥卿一元　榴卿一元 
[第三十三册三號至一百號]  
　　梁楝臣一元林冠春十元錢湧泉二十元宋春棠十元屠巨川十元李逸俊十元郡申榮十元傳益山三元兪芝山五元車夫阿三三元傭婦二元時新昌洋貨號二百元傳少山二十元周昌楊十元張普義一元蔡寄梅十元馮寳森五元馮寳祥二元馮鍾氏女士二元張伯岸二十元程貞樞十元楊仲輔十元李宜孫十元張彝仲二十元蔣義記十五元鄭志彬二元蔣漢卿五元蔣聯　五元柳枝榮十元汪茂生十元汪爾田十元余文彬十元程樹棠十元汪蟾淸一百元陸鴻生五元顧春林一元林紅蓮一元車間缫絲各女工四十五元陳三保袁榮良共一元張信壽一元女管車陳紅苓一元陳蘭英一元謝省懐一元馬同一元周蓮生一元汪澄字四元韋金仁一元女管車沈姣媛一元朱　卿十元張秋泉十元周韶琴二十元裴漢永五元徐森林五元陳長生一元樊建章一百元范增榮王永才朱少庭陳阿良合二元 
 
 
 

Page 11

 
 
　　王束發吕榮　陸有香潘金華丁阿根王志良合三元邱延林張　生姚榮慶　福保合二元韋士娬一元張九思一元兪蘇呤一元徐威臣二元周金保二元吳瑞高二元諸順昌二元朱兆吉一元韓仿梅一元潘淸卿四元徐龍光二元蔣爾笙四元張麗傳十元王鸿紳十元汪輔卿二十元孟厚昌二元忻成元一元參業思義堂一千元德昌諸友五百元周松甫一元元昌諸友五百元養眞諸友二百元　昌諸友五百元同昌諸友三百元久　諸友二百元永裕秦諸友一百元恒大諸友一百元豐大諸友一百元同昌祥諸友一百元怡大諸友一百元吳壽仁五元沈鳴琴二十元于鶴亭五元陳賢一元莊　一元莊楚一元王雲一元程駉一元符渭城一元豫秦亨十元 
　　第三十四册一號至九十四號 
　　孔志賢二元馮秉堃二元黄銘謙五元李耀垣二元馮耀坤二元邵顯錫二元黄國三二元梁兆榴一元陳生林一元董佑章十元王三一元吳榮一元劉慶珍二十五元劉慶榮二十五元馬相如一百元袁開卷一元趙狄芳一元　少章二元李轟孫一元魯金海一百元徐開仁十元周斗卿五元王正起一元尤思村一元孫渭卿十元嚴雲卿二十元湯寳理堂一百元謝少侯一百元陳民圻五元孫伯琦一元蔡麗生五元葛蘭孫五元陸濟庠二元張克臣二元金南欣一元張逸孫二元林鉅卿五元蔡萸客一元張仲侯二元曹南屏一元曹慶餘一元艾湧新一元丁潤濤五元奚福興二元屠企堯二元何杏生二元蔡紀賢一元高侃民一元楊泉奎一元李蒿寳二元余茂昌一元江銘武一元李蔚靑五元方松生一元丁家英二元金硯耕五元采振耀一元宁藩二元蔚林氏一元華國鈞二元姚尙斌一元王紀咸二元韓少卿一元李甫晨十元聶社餘十元姜銘發一元金仁卿一元王本基一元顧竹林一元徐關泉一元　少章二元何珠生一元壽竹林二元吳永昌五元兪良甫五元同源祥十元咸昌十元祥泰昌十元胡福生二元朱錦榮一元瞿添生二元譚文瑞一元談珍寳一元張乾坤一元張瑞榮一元胡殿英二元黄浩然二元陳一鴞十五元趙鍚淵二元施郁文二元大德榮二十元高三益十五元壽秀甫十五元壽秀甫五十元新泰昌祥五十元 
　　第三十五册一號至四十一號 
　　順記號五十元林黎堂五十元謝壁奎十五元陳華亭十元卓光記五十元蔡子卿十五元聯發號二百元黄鹏南一百元陳方椿二元陳方權五元張錦浩五元何蓉初十元陳修之五十元廖廷書一元張成新一元何蓉林五元張鑑秋十元顧麟徴五十元蕭朝振一元徐森統一元王賫卿一元王舜承二元劉瑞卿三十元裕興和十元龔韞卿五元王步洲五元韓子儀十元公德乾十元東慶恒十元阜升號十元增福厚十元裕茂公十元鄭夢周二元余祖蔭二元林周一元余詩蕉一元聶康叙二元蔡士逹一元兪孝品一元張瑞鑲一元蔣燕謀一元 
[第三十六册一號至一百號]  
　　劉北山一元張震卿一元陳瑞剛一元徐元蓀一元裘鹏豪一元沈智華一元孫全美一元傳寗昌二元曹潤甫一元王萬春一元李思仁二元李文烔十元劉記四元許樹屏十元陸菊唐五元周葆琛二元衞俊卿二元董榮霖二元徐鍚齡五元陸選靑一元張金松五元蔡飛卿汪允升戴頌笙各五元倪仁伯十元楊少甫十元馮履康孫樹方張孟和各五元高二寳五元戴竹甫二十元吳盤石十元張榮發一元萬選靑十元張根全十元王文卿五元温桂生五元許兆豐三元余榕芳五元范玉生十元張普義五元汪海石四元周岐山二元張子卿一元徐來生一元吕榮生一元馬魯卿五元馬茂杏一元史福生一元孫殿英一元謝蓉蓀二元王煥秋二元周振卿一元錢樂安一元奚邦儏五元朱阿瑞一元徐士林一元孫鑑庵一元奚雨人五元柴三毛一元陳壽松二元錢維賢二元蔡鸿濱二元范德生十元黄　梁十元朱振聲四元顧芝蓀二元茶房阿金一元樓縐林二元潘漁樣四元唐鑑淸四元章鸿之十元謝振瀛十元余志康五元金爾康十元陳大銘十元王烈熊一元邵財友一元朱榮章一元王月理一元胡淮泉一元謝梅亭二元胡秋芳五元陳鼎餘五元張錦粉一元李楨祥一元陳梓鸿一元嚴愼淸三元謝慕堯七元陳少堂十二元李芸滋一百元李　氏女士一元李董氏女士一元李天華三元尤仲亷六元劉榮卿一元朱鹏五元德潤諸友三百元臯昌諸友一千元葆大諸友七百元 
　　第三十七册一號至一百號 
　　夏同章二元鈕秋賓二元　乾堃五元王斌奎一元胡劍侯一元周大綸五元陸廷賢三元郁聞堯一元凌健亭一元顧言賡一元黄秀峰五元吳竹卿一元吳臺中二元李耕餘五元丁義齋二元陳賡梅二元方桂生一元吕岳泉五元殷鼎新三元李雲程一百元劉丙炎一元林宽庭十元袁龍生一元林貲五元黎允二元李沛二元徐伯乾二元劉志一元李文熩二元袁良桂二元潘荷生一元張培生二元陳炳奎一百元沈永桂一元朱淸奇五元董禹欽五元樂阿來一元樂俊安五元沈禮威一元沈榕村十元吳景泰五元駱吉夫三元朱振甫二元周叔吟一元鄔珠珊一元邵阿義汪蘭生合一元陳阿五陳順道合一元潘蓮生一元傳紀生一元樂世豐一元楊竹生一元王子卿一元莫金寳一元吳栅生一元杜廣延一元吳景春一元方步蟾一元徐振華一元沈少卿一元袁季常一元吳雲亭一元杜瑞林一元朱誠甫李美宽合一元阿安十二元金孝土一元沈子献五元王明德三元章松年一元顏銘之十元蔡劍峰十元席潤生二十元沈延齡一千元席鍚番二百元方渭濱一元顏祥茂二十元王竹亭五元　成諸友一百元元大諸友一百元義昌諸友三十元乾昌五十元阜大諸友五元阜興昌諸友十五元鴻源諸友五元益元諸友五元裘福一元魏梧園一元王瞿氏五元沈梓卿二元吳濟卿一元吳畊畬一元王炳榮一元舒軼凡一元吕治一元屠觉明一元王子唐一元顧松生十元吳子振十元席　峰二元席君梅二元蕭添壽二十元　　第三十八册一號至一百號 
　　陳沙五十元周全能一元謝玉英一元吕子塔一元吕金星一元吳志林一元鄭秉坤一元吳森培一元郭謹庭一元郭懋鼎三元鄭文英一元陳煥然三元田煥洲三元李吟蓀三元施子懌十元林慶生二十五元蔣孝思二十五元郭兆鯤五十元捷裕行五百元聚德隆行五百元胡炳章五十元蘇鍚卿五十元陳九典十元宋仁保十元丁淇水五元信遠行三百元丙記陳文炳一百元建安號五十元合順詹瑞慶五十元德昌號五十元駱福興號二十元郭洙中二十元郭懋建二十元榮慶號三十元王天元號二十元童鍚魁二十元王坤元二十元王筱周周龍章會子坤合十元江海北關謝運澤二十元德源號三十元沈維章五元源昌行葉鴻英合四百元伍安記三百元德大行三百元鴻成行三百元鼎源號三百元美記行三百元裕大行三百元建記行三百元伍嵩如二百元會春生二百元吳福永一百元陳慶昌一百元賴潤田一百元伍澤泗五十元陳渭芳五十元許鍚藩五十元陳欽燧二十元沈鶴秋二十元陳德卿錢蘭村合五十元陳子久五十元陳玉涵三十元徐壽泉三十元李瑶卿五十元會少坡五十元陳階孫二十元余關鎔二十元秦松年十元王才三十元許逸民十元符輝山十元李景璋十元林甘霖十元周坦快十元何道隆七元鄭慶祥八元蔡啓連六元陶炳華五元張鎔庭五元陳章恒五元黄錦廷二元桂祖榮二元嚴中甫二元茅訪英二元張鴻翔二元黄元慶二元李明月二元林金莊二元林繩設二元林文魁二元金茂如三元林文采三元林源有三元邵阿連一元陳阿色一元朱阿唐一元李財元李阿四合一元陳五貴一元萬來成一元　周阿惠一元 
　　第三十九册一號至九十三號 
　　陳章華六元林錦源六元周菊生十元鄭子芳十二元　顏倬榮二十元莊希泉五百元伍浚源二元伍荷生二元伍復茂一元朱子記一元王老二一元施再興一元何根記一元蔡　記一元會泮水一元丁子顯二元伍澤俊二元伍長成一元唐金貴一元陳瑞寳五元張景淸五元陳俊生五元丁增堂二元李逢年二元陳德晋五元伍澤生十元彭阿紅一元陳阿五一元魏文華五元陳浩生五元何經波五元丁幼鹏五元錦發號伍澤民四百元陳建春六元石懋儉十元朱炳松十元許鎭浩六元陳天寵五十元周文德二十五元湯文海五十元黄世銘五十元金紀生二十元陳　梧十二元莊景星一元周永科一元吳連奎二元顏亞象一元許春源一元陳慶玉一元石兆豐一元余名瑶一元張文銀一元汪國均一元陸侣仙三元蘇瑞生二元韓鍚昌三元韓鍚章五元汪漢文一元張道仁十元邵愼生十元王承梅孫秉鈞合四元張道濟二十元獨榮耀五元陳寳德三元張丕基二十元侯春賢十元陳芝淸二元薛震祥五十元傳豐煜一元姚大文一元傳明才一元恊泰祥號三十五元徐正章四元董渭潤五元徐梅卿三元邵文謨二元倪國才二元蘇金財五元李貴卿十元李孝榮二十元戚麟卿十元朱玉卿一元孫太太二十元敬淵女士五元竸飛女士五元王承興五十元森記三十元顧子卿二十元王增奎一元王紀良一元張子良一元童榮傳一元陳麗仙女一元 
　　第四十册一號至七十八號 
　　毛紹瑺二元任開林一元楊袒蔭一元夏秉湖五元孔心田五元楊維騂一元馮瑞年二元唐文華一元蔣阿三一元羅慶生一元高紀方一元劉和卿五元鄭長庚八元羅德貴四元鄭鐘洋一元王毓麟一元日新北貨行五百元羅懿生二百元王少泉一百元朱棣華十四元范榮水十四元吳鏡淸十四元陳永賡十三元朱菽田十四元宋逸才五元陳梅一一元陳漢三五元武維揚一元曹潔生一元姜連能一元周明偉五元烏介甫五元王善甫一元陳文澍二元錢厚良一元范上瑾五元周樹棠五元孫鍚麟五元奚廷贊五元畢寅發五元蔡　舫十五元馬桂生一元薛瑞道一元朱蓮榮一元章祖森十元賀聖昌一元徐阿三一元李阿闊一元徐通銀一元顧春福二元馮靜一二元盛鐘祥一元曹惠康一元錢鍏章二元張士榮二元陳長慶三元金振聲三元宋靜載三元陸立得二元徐酉生二元鄭世銘二十元王祥熊二十元張星橋十五元袁楚良十元章榮堂五元周錦榮五元兪友濓五元金暉吉二十元金初曾二十元梁秀先五十元詹幹卿二十元王健甫二十元兪楚槎五十元森盛恒茶棧一百五十元兪立庭五十元許叙銘五十元陳菊坡五十元林甘霖五元 
　　第四十一册一號至五十三號 
　　林五員一元林那哥一元林永蝦一元周運來一元楊年發一元沈岱生一元趙福林一元徐祖生一元武陵怡記五百元義豐號一百元紫陽鶴記一百元李明鑑五十元李海颿三十元秦士衝三十元春和裕二十五元春和裕同人二十五元吳冰如六元楊德金一元阿榮一元幼童李蓮芳李蓮章合三元阿二一元幼童朱德榮朱德餘朱德懋合四元徐會文五元朱杏生五元樂旋壽五元李茂生五元陳星旋五元印心嘉五元洪美卿二元曹伯明二元羊任齊齋二元葛維卿二元陸盈庭二元鄧雨生二元楊和甫二元於寳楚五元朱若寓五元顧寳聚五元汪禮三二十元愈伯雄十元愈誦堯十元查紫芹二元許仰喬二元桃桃一元阿毛一元老三一元洪裕祥二元金春淵一元姜秀芳一元沈文華一元朱少卿一元隆增祥十元泉漳會館一萬元 
　　十四日共收儲金銀圓三萬五千三百八十六 
　　元連前五日共計已收儲金銀圓十一萬四千一 
　　百四十七元又銀五兩中國銀行謹啓 
　　來函更正（一）十三日鄙人送交中國銀行儲金計洋五百元列入第二十九册第六號今貴報第四次報告内誤刋作四百元請即更正許潤泉謹啓（二）今見貴報載二十七册劉慶韓儲洋五元將慶字誤排廣字乞賜更正劉慶韓謹啓（三）四月十四號報登中國銀行收欵第十册内吕和聲捐洋二十元誤排吕和嵐特請更正吕和聲上言 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[愛國叢談]  
[鄭氏女] [  旅漢翁仲]  
　　鄭氏女爲鄭芝龍裔幼卽以武技名及笄不字與士番雜處番衆男若女皆奉女爲神聖莫敢忤甲午戰罷日本攘我臺灣番女之稍具姿首者多被沔女艷名藉甚日兵涎者衆議刧之於叢葦間女雖聞佯弗觉一日一少年軍人先入鄭室騙其家中人出乃與女謔女睨之日若個好郎君洵中士所無余得爲夫之者願足矣少年日娘子眞巨眼哉某固無婦者也逼與狎女日焉有堂堂大國男子謀苟合者少年日然則若何日門外濟濟者誰耶日同伍也日曷不招之至少年日若輩固所願也招之何爲女日汝不用媒證耶少年日娘子實獲我心矣因招衆入先將女意白衆衆皆歡躍顧少年日我輩皆已娶者此粲粲者固當畀君成此佳耦也又謂女日卽以明日爲期可乎女日嫁裳猝不及辦然和服易製俟我三日可耳衆見其易和服而嫁咸欣然日娘子眞解人哉約期而去女乃銷酒十　封誌如舊　者復備葉菜纍纍可供百人餐家中人亦莫悉其故也蓋此時日探滿街市稍洩則事敗矣前一日速少年至語之日君同袍衆值此新婚不可無酒食以　之少年喜不自日安所得酒乎日我有旨酒藏之久矣今室隅封誌者是也少年益喜欣諾而去明日果約其同伍百餘人至推年長者二人證婚先是鄭女以武技聞蕃中也蕃婦從習者頗衆皆尊鄭爲姑至是鄭乃一一致之家僞爲供奔走者日兵亦以其蕃婦也之不疑其他狂饮大嚼歌嘯如市酒數巡衆始觉有異互相詰問皆　言腹痛欲裂乃大疑羣厲聲呼女而女已出利刃斬二人矣蕃婦各執利器從之日兵皆徒手來知不可鬥爭欲奪門走屬門已　局乃　拳相禦女率蕃婦械鬥刀光所至　首如刈草一刹那間死屍　藉滿庭蓋未被刃者亦以毒發死矣女乃大快向衆蕃婦日天將募矣巡遜者將至我輩必無生理盍去衆婦日唯女乃率諸蕃婦出行未數武日營擒女之兵至矣蓋日探所報告也女猶與之格手刃日兵二十餘身被數創猶奮力死鬥卒衆寡不敵力竭而死 
游戲文章 
[關岳合祀議] [  蔡選靑]  
　　關岳合祀堪稱天　地設壯繆篤嗜春秋武穆亦篤嗜春秋其光明磊落前後如出一人隆以祀典誠國家之盛舉忠武之前模也惟兩序附祀歷代忠武將士首由張飛至聶士成等三十人選靑竊不能無私議焉嘗聞前代有扶乩者降壤乃張桓侯也諸生肅然起敬拜問將畢有一生前請日公由漢季升天不卜此後曾降世否乩大書在唐留姓在宋留名二語而退謹按在唐留姓必睢陽張公巡也在宋留名必武穆岳公飛也考桓侯在蜀剛勇有餘而功業無甚表見至若唐之張巡微特忠節可嘉其死守睢陽史稱其臨機應變出奇制勝古名將亦所不逮宋之岳飛軍略尤優金人聞風喪膽不爲奸檜所害宋亦不致成南渡偏安之局其關係顧不重哉平心而論兩公之事業才智實出桓侯之上豈閲世旣多而才識亦進耶雖乩語難以憑信然一姓張一名飛事實之巧合殊觉信而有徴也今關岳合祀想壯繆在天之靈當不以武穆視岳直以桓侯視岳桃園之誼不圖印證於千數百年之後所異者附記之三十人中張巡旣会　如桓侯則居首列此則殊難索解者矣再考附祀内有前淸岳鍾琪係鄂王三十五世孫而關帝七十二世孫關天培其功烈尤爲卓卓何以不得與祀與其以聶士成附祀不若以關忠節公天培附祀庶與策大將軍鍾琪又可南相輝映焉愚淺之見敢以質之高明（不受酬） 
譯叢 
[蠻荒游獵記（英人維培自述）（續）] [  木]  
　　予旣下樹視之樹上一大穴蓋蜂王之居也俄見巨蛇直撲而下遁入藝草之中然蜂仍飛集其身不少釋予命約翰赫門尼司爲予拔去背上之剌數可百計拔巳吾人縱火燒草蜂遂飛遁蛇遂爲予銃斃時予困憊極矣命從者鋪草於地臥焉直至明晨十時始蘇吾人灸草薰其穴捕得其王又取得蜂蜜而饮聊以果腹復沿獅蹤而行下午五時始得之蓋獅方躱身於河畔草叢之中吾人日計誘之終不肯出縱火燒之仍不出至是吾人遂搭帳休息明日跡之獅已渡河而遁緝之獅已斃於途屍身已爲野狗所嚙皮破肉碎卽剥得其皮亦無用之矣 
　　自後予屢出獵終以不得美麗野猪之頭供吾寳藏心恒耿耿綜計此次游獵獲得小獸凡五十獅二野狗二豹一鱷魚二巨蛇四竹鷄野鷄飛禽之屬六百二十四讀者乎吾人攜犬至蠻荒游獵實爲人生最耐尋味之生活今予攜此捕獲品回吾文明世界興致反觉索然無歡 
譯者日白人不惜冒巨險探兩極獵蠻荒及觀此篇維培君身頻於危者服矣而其結語猶以游獵蠻荒爲人生無上快樂爲言彼白人之富於冒險性可知今彼儼然爲全世界之主人翁自命者無莫非於冒險兩字中得來吾譯此篇所以自警亦所以警吾國人 
詩選 
[哭世淸胞妹] [  佐彤]  
　　蓋棺忽忽六旬經每覩遺雛暗涕紛修到聰明圓似月那堪福分薄于雲龃龉曾下華堂拜定省難招綠野魂知否慈恩傾覆處爲 
他兒女欠平分 
[無]  
　　不圖重見出侯門猶是魂與色授身傾盡千觴狂遇佛　將臺笑暖於春容光足奪英雄氣體態應敎蛱蝶嗔二年來分隔久羞人私事問津津 
暫抛愁緖慰多嬌貪握柔荑　過橋寒士黄金難出色美人明月易良宵空堂荏苒香迷榻畫閣玲瓏語入簫莫放情絲隨意梟待渠楊柳正千條 
[登樓] [  天白]  
　　高樓臨海角憑檻望京華草木猶春色旌旗憶漢家和親聞有策邊患苦無涯空抱憂天已憤凄然聽暮笳 
自由談之自由談 
　　自救國儲金發起以來愛國志士莫不踴躍捐輪不數日而已得數萬元之鉅欵足見吾國民愛國熱忱非僅空言也然余聞一守財奴之言日吾一人不捐五千萬元之數不因之而不足吾捐數元區區之數要無濟事鳴呼是何言也夫聚沙成塔積少成多五千萬元至鉅之數也豈少數之人所能湊足哉所望將來逹到豫定之數者必吾國民人人各盡捐輪之義務而後可也有存是念者速目消棄盡其力之所能捐助若干庶不愧爲國民之一分子也[  ] 亞東恨物） 
小說 
家庭小說 
[嫣紅刧] [  常覺小蝶合譯　天虛我生潤文] 　 
第二十章（續） 
　　汶生至此忽憶及將來謀生之計乃日然則吾人將不自聊生矣其一人日否以密斯特汶生之技能何往而患不得食吾知息業未外行且有人來延君矣汶生喟然日當此時世失叢者纍纍各廠中減政且不暇吾又安望謀良之地非雪忿然日吾終不他恨但恨海禁之何爲開此十年來吾人所經風波亦復數數且惠克司日止汝母言此言之徒令人懊喪事已如此夫復何言菲雪日然則吾人事業之敗匪因於開港乎日然菲雪日然乎吾以爲汝尙以海禁之開且與吾人有利益也吾殊不知政府之意何爲乃不閉海口衆人語至此蜂蜜村雜貨店之主人密斯特白福而乃開言日孺子汝思之法商之入恆納重稅所苦者苦吾人耳政府則且得重利又安能捨之菲雪日然則未通商之前又奈何白福而日菲雪吾爲雜貨店之主人承以吾家所有爲譬吾家有　甜且蜜也未嘗者亦不過如是然至嘗而又棄之者則吾未見其人也夫稅猶　政府已知其味又安能棄之菲雪日彼儕大官膏粱魚肉一不以小民爲意安得使彼亦枵腹一月者則彼亦且知之矣克洛區又吐其沈靜之聲語日政治當改革之時因之起發者固多而被其害者亦復不少吾人不幸乃當其衝然國家所增進之利益固已可觀言次又摇其手日菲雪汝母羼言吾不知閉關之事但須政府於今日應允者則明日即可封口然而人死者不能復生吾海兒斯東所失敗之商業又何能因之而興所蝕資本何能更望其來即工人之散去者亦未必能望其集總之海關雖閉而已失之商業不可復徒損國家之收入耳菲雪日克洛區以汝則奈何克洛區日菲雪但能以不了了之耳夫碗已碎向以哭則可欲望其復原則不可窮其極但使此未碎者勿再碎即已幸矣菲雪汝耐之天下不幸之事勝於此者正尙多也 
短篇小說 
[滑稽審判官] [  曙峰譯]  
　　亞喇伯商人某旅行至異邦臨行時不敢以寳貴之器皿委諸僕人乃寄其什物於神交心契之老友處其人爲誰即篇信誠實品格高尙之牧師也數月商人返欣然造牧師居思歸其原特寧知得一極大之驚駭蓋牧師不認其腦海中經有此感覺且詬駡備至痛斥其妄聲勢汹汹不可以理喩商人憤懣交集控牧師於裁判所審判官日先生乎汝旣無證人又無證據奚能實此案我恐難以爲力雖然亦弗必絶望明日此時來我將有以示汝商人去審判官遣使邀牧師宴旣至待以殊禮談論間極褒譽其道德欽慕其笃信一種和藹可親之態度令牧師心曠而神怡審判官更激之日余思古道如先生罕有倫比今日屈駕來乃欲有所求也緣余有要公赴他鄉逾月方得回財帛珍寳萬難輕托於藏獲之手捨者外别無守護人君若不我郤明晚當以寳箱存汝家俟余歸而取之牧師受虚獎意氣揚揚頗自得意謂審判官日謬承寵愛委以重任敢不視爲已事理宜以至誠之心藉酬高情推其心理實已將本來之財入爲已有且笑審判官爲商人之續矣寒喧旣畢牧師遂稱謝而别 
　　翌晨商人入見審判官囑其徑往牧師處索取威逼勿稍宽若彼猶不認可扭以面我商人如命去牧師果狡滑如故堅執不認商人日是亦良佳至此别無計較惟有質之於公庭以明其是非牧師聞言大驚失色深恐經此毁謗必使審判官心寒膽怯錯誤良好之機會傷失莫大之財帛轉輾籌思不若承任其携之去於是假飾歡容詼諧百出笑謂商人日君其思之余果呑没汝物者余亦勿爲傳道之牧師矣汝奈何否否余最親愛之友乎余特戲君耳君乃當眞乎此爲汝物請收藏之商人亦佯爲信服之狀戲謔移時遂携其物告辭出急詣裁判所陳述此奇異之結果審判官聞之笑不可抑惟訓勉商人嗣當擇人勿再輕率授人日長如年夜色難覩牧師在家坐待珍寳之送來一時復一時不知費去幾許頌禱乞得月兎東上卒無人至明晨氣吁吁往訪審判官日昨夜之約公竟忘耶審判官正色答日有故在當語汝余得某商人之呈訴述汝劣蹟甚詳果爾汝實邑中之蟊賊依律當予汝相當之懲罰幸今後潔身自好勿再受人之控告也牧師俯首聽命默無一言膽戰心驚懊喪而歸（三） 
文字因緣 
[悼範夫先生] [  丁福保]  
　　楊子信才傑毁家興鄉學先知覚後知先覚後覚百家勤續研千載事揚榷昔歳游京華與我同氈幄擾擾宵人多彌年傷謡諑孤危衆昜傾獨立古難卓感時梁木摧續瘁修龄併周道日陵夷世運逢百六武陵已無源虎狼猶有谷來日多大難早終或爲福今旦非良會親朋慟一哭 
 
 
 

Page 15

 
 
   
 
 

Page 16

 
 
   
 
