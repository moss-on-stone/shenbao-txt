# 1901 - 18 - 4909973

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號新字排印廣延名宿悉心校讐二書業已告成用上等潔白連泗紙印釘裝成六十本外加椐木箱每部售洋十二元海内有志之士欲講求經濟學問者則此二書不可不備并請認明封面後有二林齋校本庶不悞購仍存上海文瑞樓蘇州綠蔭堂蕪湖河南文苑山房諸君就近選購可也此佈 
[蜀江行駛輪船宜妥籌善法說]  
　　江海之險天所以限隔中外也自輪舶通行而北至燕齊南迄閩廣西至楚蜀之交數萬里程途往返僅逾旬日是則風濤雖甚險阻而一經泰西人士之經營創闢卽不難化險而爲夷蓋其志力之堅旣不殊乎愚公移山精衛塡海而心思之巧謀慮之深又足以濟之故能到處通行無往不利也獨是蜀中限於天險由宜昌至重慶雖路不逾千里而江中巉石嶙嶙密如鋸齒兼之水性湍急瞬息百里行船者偶一不愼卽有傾覆之虞以是數十年來雖屢擬行駛輪船終不敢輕於嘗試去歲英員某君曽派駐紥宜昌之淺水兵輪船行駛入川藉探水勢迨抵重慶居然無意外之虞於是英商立德洋行主以爲機有可乘建議創行商輪船俾居民共占利涉川督奎樂峯制軍以巴岷二江中水溜過急難免觸礁失事之慮特札飭川東道照會各國領事官據事聲明俾得知所趨避旣而各國領事官偕稅務司曁德國某管駕在美國領事署會議衆謀僉同以爲機不可失爰禀請各國駐京使臣准立德購定輪船一艘名曰肇通往來川楚當其由宜昌起椗時各國所泊兵艦及中國洋關均升砲致敬彼時核計由宜昌至重慶須七日下駛則祗須三日以爲此後各省人士之官於蜀商於蜀游歴於蜀者可以行李往來無虞阻隔矣不意自宜開行後途中卽小有阻滯迨抵重慶適因北省匪亂萌芽川中警耗傳來未免驚心風鶴爰留此船暫泊以備緩急之需迄今事隔半年尙未聞鼓輪下駛亦可見風氣之難開事機之不順矣至德商新製之瑞生輪船又於本月初六日由宜昌駛行入蜀甫至峒岭峽船頭遽觸礁石頃刻洞穿船中搭客紛紛躍入水中大半凶占滅頂雖經救生紅船救起二百餘人然未及誕登彼岸者尙不知其凡幾船主當事急時亦聳身躍入水中以冀與船俱亡迄今屍身尙未撈獲是亦可以謝在船諸人被難之苦矣雖然聞此船鼓行之先船主曾乘肇通輪船沿途查閱險灘繼又乘兵船歴騐數次似此胸有成竹當不難調度得宜不意甫至中途遽及於難是豈駕駛未甚合宜歟抑險阻所憑依本不能以人力勝歟然吾聞泰西各國凡江路之有巨石阻礙者每用炸藥轟裂以期化險爲夷今宜昌以上各險灘倘仿此行之雖所費不貲然當可一勞永逸至於水性之湍悍則因上游勢等建瓴一瀉千丈雖有廻山倒景之力亦屬無法可施所賴司機者謹愼爲懷不涉鹵莽則輪船自不至有意外之禍而來往民船亦可免於碰撞矣世有鑒於前車願爲後勁者取此說而行之或亦足備千慮之一得乎 
[簡員襄議]  
　　京師來電云目下議和網領已由各使繕交而子目紛繁斟酌殊非易易欽命議和全權大臣合肥傅相以事關重大非得威望素著之大員襄助終於獨力難支因於本月某日奏請欽派盛杏蓀丞憲爲議和帮辦大臣大約日内當綸音特賁矣 
[電線將成]  
　　西字報云今夏由河南以迄山東所設電竿均被匪人毁去以致南北消息阻不得通迨前任湖北巡撫調任河南巡撫于次棠中丞蔭霖將赴汴中卽飭所屬委爲修整刻下已修至山東曹縣境大約不日卽可告厥成功矣 
[教案已了]  
　　西字報云前者彰德府屬武安縣境土匪滋事戕害教民法國領事聞之立卽派人查辦藩司延方伯恐釀成交涉之案將縣主陳大令其偉撤任檄令朱大令正本代庖兹者陳大令自與教士籌商願給修墳費五千金另以五千金償教民所失教士遂不復有後言 
[痛陳義和團不足恃及中外未可失和摺片]  
　　拳匪起事宮寢震驚濟濟百僚悞信邪說如狂如醉幾有令人不忍道不忍聞者今觀天津直報所登鄭侍御封章始知京員中亦有䴟眼獨淸才識卓越者嶽嶽一角獸其眞善於觸邪哉惟其中有豈無一二久練者能避槍砲刀矛及義和團神衛足寒洋人之瞻云云仍不免書生迂見耳今特備錄其文曰江西道監察御史鄭炳麟跪奏爲時勢危迫義和團萬難深恃請乾斷獨伸以遏亂萌而持大局恭摺仰祈聖鑒事竊臣前聞聶士成一軍與義和團屢次交緩互有勝負業經陳明在案天下事得諸耳聞不若得諸目覩者之尤爲憑臣寓東單牌樓二條胡同與師府院相近廟内有義和團四五十人練習刀棍月之十六日午刻突來洋兵將義和團殺斃無遺此其未可可者一也義和團專與教民爲仇城内焚燬教民房屋延及平民者不少前門外大栅欄一帶焚燒鋪户三千餘家市廛林立盡成焦土其可豈深恃奉教之人乎此其未可深恃者二也月之二十一日臣早間出城行至天橋突來義和團五六十人頭纏紅布腰繫紅帶手執刀棍半皆無識屬童無知鄉愚觀之幾同兒戯奚足禦敵此其未可深恃者三也義和團專假神符之力煽惑人心豈無一二外練者能避槍砲刀矛之屬然必俟幼皆其體始悍然不顧若神去其體則瞑然罔覺軍情瞬息萬變此其未可深恃者四也我朝嚴禁邪教嘉慶年間天理會八卦教幾至釀成神禍幸將匪首林淸拿獲永絶根株此次義和團分坎卦乾卦等字安知非八卦教之餘事且有邪術卽有破法邪不侵正破之最易此其未可深回禍五也約舉五端可知大略値此危急存亡之秋惟有請宸謨剛斷不至付孤注於一擲以至土崩瓦解之勢大局幸甚生民幸甚謹披𤁋上陳伏乞皇太后皇上聖鑒謹奏○再臣聞天津來洋兵輪三十餘艘意在恫喝要挾大有虎視鯨吞之勢此時萬不可與之失和我中華財賦全視海關入欵若一失歡心則餉源立絀此其不可失和者一也甲午之役僅一倭國向不能與敵若合數大國之師協以謀我衆怒難犯此其不可失和者二也義和團神術卽足寒洋人之膽然直隷有拳民豈各海口各直省均有拳民乎此其不可失和者三也各國傳教載在約章義和團無故擅殺教民焚燬教堂是彼之理直我之理曲以曲敵直難保必勝此其不可失和 
 
 

Page 2

 
 
者四也語云知已知彼百戰百勝我中華餉未充裕兵未精練海輪亦未成軍且師出無名無以激勵將士此其不可失和者五也有此五端必須策出萬全毋貽後悔冐死附片陳明伏乞聖鑒謹奏 
[豸節過揚]  
　　揚州訪事友人云前江安督糧道吳仲懌觀察經兩江總督兼南洋通商大臣劉峴帥莊制軍委運方物至西安○行在進呈旋蒙恩簡放福建按察使本月某日遵陸至袁公浦乘船南下二十日行抵揚州江甘兩邑宰聞之齊赴馬頭迎迓旋於二十一日溯江上駛往江寗省會銷差 
[罪人斯得]  
　　月前有楊弁混名大霸道者被人放槍擊斃等情已登前報兹得廣州訪事人手書云木月某日南海縣捕役　　至肇慶湖山寺拘獲兇犯二名一爲常有貴一爲崔國慶均湖南人在寺中剃度甫十餘日是日至山門外試放洋槍被勇認明面目因卽拘回縣署縣主裴大令研訊之下二人供認不諱大約從前悞獲之羅安可以省釋矣 
[緝獲票匪]  
　　鎭江訪事友人云本月某日統領安徽武衛全軍兼稽查長江會匪事宜李軍門定明由皖省乘舟抵鎭繫　六吉園馬頭不動聲色四處偵求旋在大馬頭拿獲票匪楊金枝蔡文卿二名押解至金陵禀請兩江督憲劉峴帥懲辦 
[議濬運河]  
　　鎭江訪事友人云運河年久未疏日漸淤淺兹經新湘全軍統領陳宇山軍門禀請上憲撥部下勇丁由江口濬至南門一帶惟由南門至徒陽諸處另集巨欵遴委候補府袁太守恭宏勘估工程刻下太守已禀辭就道矣 
[渡船被刦]  
　　廣州訪事友人云上月某日有輪船由省垣帶渡船至白泥鄉匪人見之沿岸追逐行至花縣境一躍而上揮刃戳斃搭客若干人有在船中目覩情形者謂渡船本備有火砲當匪徒尾追時不敢貿貿施放惟輪船中人皆奮勇開槍轟擊故匪亦損傷數人附近五和塘本有熊字營駐紥營勇聞聲而出匪始遁逃 
[輪船肇禍續聞]  
　　太古洋行安慶輪船在鎭江失事前報已登大略情形昨得鎭江訪事友人來函云是日安慶飛行直上將怡和洋行躉船馬頭磕損多處事後怡和執事人函致太古責令出欵興修至民船之驀被撞沈者由各船户赴丹徒縣署及洋務局控求撫恤紛紛擾擾訊理殊費周章也 
[淮北地震]  
　　揚州訪事友人云有客從徐海來揚述及上月望日上午十一點鐘時海州所屬板浦等處同時地震窓檽門扇震震有聲約歴三杪時卽止然居民已驚駭非常矣 
[粤民患疫]  
　　廣州訪事人云天久不雨氣候炎蒸時疫流行呻吟比户順德縣境倫教埠死亡甚衆城西十一鋪内十餘户旬日斃至六人十四日之晚雷聲隆隆大雨如注冬行春令衛生者咸有戒心焉 
[漢皋火警]  
　　漢口訪事友人云本月二十日之晚十點鐘時小新街後彭祥興帽作忽不戒於火霎時間赤熛怒煽光燭層霄各水龍聞警馳來竭力噴救得熄僅焚去起火之家餘未殃及迨二十一日之晚上路某姓家茅屋又肇飛災計譭居民十家左右何祝融氏之不憚煩若此耶 
[皖省官塲紀事]  
　　安慶訪事友人云安徽池州府祥太守順蒞任未久忽染瘋癲延至本月某日因病出缺遺缺由藩憲湯小秋方伯札委候補知府許太守晉祁前往代理○本月十六日爲毓觀察課吏之期題爲壯馳兹論問梅尋梅思雪踏雪七律四首不拘韻○皖南土藥局提調陳大令麟瑞奉藩憲湯方伯委署宣城縣篆所遺土藥提調一差委候補知縣華明府國文接辦○日前臬憲聨廉訪札委候補知縣鄧大令雲望赴廣德州正任壽州知州秦刺史霖赴滁州和州查辦事件兩大令奉委後刻已部署行裝先後就道矣○太湖縣柯大令阜陽縣黃大令前因俸滿赴部引見適値北方拳匪變起因之中道折回近已事平復經撫憲王芍棠大中丞發給咨文俾令前赴行在入覲已於本月十七日禀辭起程矣○統領安徽武衛楚軍正五營黃軍門呈祥前在滇省統兵有年素蒙雲貴總賢松錫侯制軍蕃器重制軍入都陛見後飭回雲貴總督本任道出鄂中軍門曾往謁見近日制軍復奉上諭調補陝甘總督由行在請訓南下重蒞鄂垣電召軍門前往軍門因於月之初六日附某輪船至十二日回營 
[蕪邑官塲紀事]  
　　蕪湖訪事友人云徽寗池太廣兵備道兼蕪湖關監督吳季卿觀察於本月二十一日赴金陵禀見兩江督憲兼南洋通商大臣劉峴莊制軍瀕行蕪湖縣陳雲湘大令及保甲總局許别駕紹淸率同印委各員齊至江干恭送○蕪湖關委員照例半年一換兹者大江口便商委員張和賓少尹差期已滿由道憲吳觀察改委前道署發審局委員陳晴溪二尹接辦日前已到差視事矣○昇平北廓上一五三鋪保甲分叚委員徐少尉之槐差期已滿由保甲總局許别駕改委前署河口司巡檢唐伯莘少尹瓜代少尹接奉委札卽諏吉臘月初一日到差○正任蕪湖縣吳吉士大令雲翔在調署黟縣任内病故此已紀諸報端所遺蕪湖縣缺經安徽藩司湯小秋方伯委候補知縣李大令署理現署蕪湖縣陳雲湘大令已升補六安州知州惟在蕪經手事件甚多故交卸之期須遲至明年首夏至前署蕪湖縣張筱珊大令聞有委署當塗之說然目下尙未見明文也 
[五羊仙蹟]  
　　廣州訪事人云新會營叅將武津亭參戎永泰以轄境屢出劫案被省憲撤任遺缺委署撫標右營游擊龎遊戎玉璞署理順德協副將劉副戎盛濯亦因所轄河面屢出劫案檄令撤任遺缺委督標右營叅將英參戎順署理○從化縣某大令所用門丁譚瑩和與典史方少尉邦鎭積有嫌隙本月某日竟敢號召羽黨將少尉毆傷少尉忿不能平遞禀各大憲署並赴廣州府禀請騐傷未悉府尊如何辦理也 
[茸城客述]  
　　松江訪事友人云華亭縣林霨生大令婁縣屈吉士大令以冬漕爲天庚正供關繫緊要先期會商壹是旋示期本月二十二日開徵是日午前命駕赴西門外倉城循例致祭倉神然後返署○前者南門外巡鹽勇丁顧月亭等向負米鄉人孫照耕查鹽驀然將從旁解勸之木工潘某舉刃砍傷以致互相訐控署江蘇臬司朱竹石廉訪札委松江府余石蓀太守提訊太守卽於本月十七日提集兩造及公呈見證等人研鞫以顧不認行兇喝責五百板旋復詳加開導顧始供認小的懼干衆怒持刀恐嚇以致誤慯潘手腕叩乞開恩太守商之發審委員沈聨棣大令飭吏錄供通詳省憲候示定奪 
[拜會西員]  
　　昨晨八點鐘時新任蘇松太兵備道兼江海關監督袁海觀觀察命駕蒞英美租界公廨偕讞員張柄樞司馬及鳳范二譯員拜會瑞典國總領事九點二刻拜會德國總領事十點鐘時拜會丹國總領事十點二刻拜會日本總領事十一點鐘時拜會奥國總領事隨回廨午膳迨二點鐘時拜會西洋總領事二點二刻拜會比國總領事三點鐘時拜會和國總領事三點二刻拜會江海關稅務司四點鐘時拜會日斯巴尼亞總領事事畢回轅時已薄暮矣 
[飭緝竊匪]  
　　上月某日蘇松太兵備道署幕友某君至本邑南市新馬路廣濟公司觀開彩被賊竊去金對時表一枚歸告升任道余晉珊廉訪飭馬路工程局比捕偵緝至今尙未緝獲前日又經新任道憲袁海觀觀察札催總辦葉孟紀司馬因卽飭傳捕役朱錩到局諭令嚴行跴緝朱叩求寛限司馬告以五日内如不破獲定提嚴比 
 
 

Page 3

 
 
[電請釋罪]  
　　日前駐滬英總領事霍君電致湖廣總領張香濤制軍謂龔超係年幼有聲望之人旣已投誠應照八月中告示免其死罪請卽電飭開釋云云未知制軍何以覆之 
[邑宰騐屍]  
　　縱火待查已紀昨報嗣悉屍親不肯收殮堅欲禀求相騐縣主汪瑤庭大令遂於昨日午後四點鐘時帶同刑仵書差人等命駕蒞火塲先勘閱被火情形然後升坐公案傳訊十五鋪地甲張鑅張甲禀稱小的查得是夜實因陶姓入廚下煮膳以致火起事後汪以陶姓於日前前冐稱方秀甫家中人向寳成銀樓賒取金臂釧一雙藉抵方姓欠欵心鄙其事堅囑遷移不意未逾時卽肇此災故疑是有心縱火汪訴稱繼母年三十八歲妹年五歲被陶縱火焚斃求恩伸雪陶供汪住後屋當日火甚猛烈不及奔逃小的與汪姓素無嫌疑决不敢下此毒手叩求明察大令飭仵役騐得兩屍委係焚斃四肢均已焦灼不堪諭令汪備棺收殮免予標封旋復諭陶曰本縣勘得縱火一事雖無形迹惟方姓欠爾洋銀儘可向之追索何得囑爾妻向銀樓冐取金臂釧低償作事不端已可概見隨命差役帶回縣署著將金臂釧送還銀樓並向汪勸諭一番命駕返署 
[訂定會訊]  
　　英商有　洋行主金世美投英美租界公堂控買辦陳鳳岐虧累逃逸等情業經讞員張柄樞司馬飭提爲陳擔保之林永祥卽林文張又卽林福堂到案訊供限期措繳並移文陳原籍句容縣關提前日句容縣主將陳弟治庸解到旣而原告律師侯魯公以林逾限不繳函請比追司馬照會英總領事訂於下禮拜四會訊 
[移請查案]  
　　前日法界公廨讞員杜枝園大令移文英美租界公廨略謂桑水楚呈稱伊妻戴氏於光緖二十四年分由英美租界公廨發堂案内領去嗣後戴氏不安於室與蕩婦爲伍私借臺基於五雲日昇樓後某浴堂樓上經伊查獲因懼揚家醜將姦夫釋放責令戴氏改過自新詎後仍蹈故轍旋竟席捲濳逃開具失單呈請飭提等情應行移請飭查二十四年分有無戴氏發堂准領之案見覆等因讞員張柄樞司馬准之昨已飭查具覆矣 
[示領小孩]  
　　前者小孩王榮生在南市新馬路中徘徊瞻顧由某號巡街捕帶至捕房轉解馬路工程局總辦葉孟紀司馬研訊之下供稱湖南長沙府人年九歲住高昌廟附近父親爲人執爨因繼母不容攆逐出外日日沿門求食司馬飭解送普育堂留養迄今並無家屬認領爰飭吏繕諭張貼局前准家屬認明邀人保去 
[公廨停訊]  
　　昨日禮拜四爲法界公廨訊案之期讞員杜枝園大令隨同新任蘇松太兵備道兼江海關監督袁海觀觀察拜會駐滬各國總領事飭丁咨照捕頭暫停讞政 
[美界火警]  
　　前晚九點鐘時吳淞江北京華繅絲廠後福安里第二弄奚姓家不戒於火延及積薪致兆焚如之禍瞭望臺上鳴鐘報警後救火會各西人咸馳往救熄計燬去房屋三幢 
[醫來]  
　　天時不正疫癘叢生居民之感患傷寒者幾不可以僂指計日來滬上某富室偶爲二豎子所祟禮延朱家角陳蓮舫徵君療治徵君遂於昨日携其高足李子牧明經來滬假寓觀音閣碼頭晉陞棧中徵君醫術之精並世無兩行旌所指到處逢迎寄語滬人士之憂抱采薪者尙其一試洞垣妙術乎 
[馬路工程局紀事]  
　　前日本邑南市太平馬頭烏山船户沈桂林在船中作葉子戲麻雀杉板船户林某前往閒觀以致口角鬥毆某號巡街捕見之一併拘入捕房捕頭令卽解送馬路工程局禀請總辦葉孟紀司馬訊究○前日本邑南市馬路工程局總辦葉孟紀司馬飭傳小工廠工人十五名到局諭令勤愼從公毋得在外生事各工人唯唯遵諭而退 
[美租界捕房紀事]  
　　前日午前西華德路餘慶里第二弄第二千四百三十四號門牌某姓家失去婢女一口年十二歲四出追尋終於無著因卽開明服色投報捕房請派包探查緝捕頭允之○日前駁船户楊厚甫吳長芝陳阿土王桂賢蔡蘭廷李根夫等由旗昌碼頭載煤數百墩至某兵船交卸旋竟串通江北工頭甲乙等人竊取二十八墩倩掮客夏春生王小官轉售與楊樹浦某紡紗廠昨爲包探張阿五查悉將楊等六人一併拘入捕房捕頭令押候轉送公堂禀請讞員張柄樞司馬懲辦○昨晨外虹口華順馬頭寗波工人李阿生混入鄰近某西人臥房行竊西式大衣一件及對時表金練等物正欲逃逸不虞西人瞥見指交四百七十三號巡街捕送入捕房捕頭令押候轉解公堂禀請訊辦○昨晨偷兒談阿根混入西華德路第二百八十四號門牌陳鳳祥家竊取樹柴二百數十斤後經包探孫阿新查獲帶入捕房捕頭令押候解送公堂禀請訊究 
[籌辦陝振十八誌]  
　　頃奉管士修侍御柯鳳孫太史連聰肅農部同年惠函云陝西旱荒四届不收人死無數灾情以渭北爲最重衣履木器賣盡拆其土屋柱斧爲薪四出逃荒無處得食覓苜蓿榆皮爲糧雜以麸子刻將凈盡又採槐豆及樹根煮食苦寒大瀉瀉則卽死死無棺木藁葬荒阡恒爲犬鳥食臟腑都盡婦女尙知恥未賣賣亦無人收受赤地數千里秀才及平日有地産者闔門餓死絶不搶奪小米貴至二百六十文一升京紳當患難後樂善者得十餘人誓不邀奬親放義振現得數萬金已經開放第欵少災廣如何救得佑之未到令人盼煞轉眼春荒恐更不了應乞廣勸以挽救之但多得數金便可活一命京紳皆自備資斧凡有振欵涓滴歸民務求實濟如承惠欵寄西安協同慶收再冲今年未至上海不知東南物力何中乞詳復等因○又奉夏厚庵兄來函云秦中旱災奇重實較前此順直汴中爲更甚日前聰肅偕柯鳳孫前往查看災區之苦實屬目不忍覩渠已專函奉告務乞吾兄大發慈悲力爲籌募從速寄下俾得有所藉手至現在振務合官振義振計之共有四起官振是蒙恩賜之四十萬兩及前次行在户部奏撥之若干萬兩數不淸晰是爲官振又由岑中丞出册勸募是爲官振中之義振又由行在户部奏請敕下兩江督臣行知嚴佑翁來此辦振并由吾兄及嚴小翁周鼎兄盛京卿籌欵者是爲行在户部之義振若聰肅管士修柯鳳孫馬積生諸君所辦者是爲京紳之義振官振如何放法不知其詳嚴佑翁現尙未到聰肅諸公所辦者現甫動手其欵百計張羅僅得五萬有奇其力不過振至一二縣而止諸君除翰林院外各署人各有事未能常離旣苦欵絀又苦人少惟望嚴佑翁速來庶幾早救災黎不致遂淪溝壑也鼎兄日前信來云欲來放振所苦欵項不多同志無幾不知其能償善願否而災區聞共有五十餘州縣之多地則廣矣人則衆矣自此時以至明年麥收時又長矣而况雨雪至今尙未渥沛萬一春收無望眞有不堪設想者興言至此五内如焚吾兄痌瘝在抱夙所欽仰萬萬力爲設法并希源源而來或交佑翁或交聰肅必不致辜貨盛情等因謹一併鈔乞登報㐲希公鑒則敬頃甫由蘇旋滬擬于十日内續解大批及時接濟倘蒙惠助仍求迅賜擲交仁濟堂絲業會館查收卽當塡奉收照隨時核奬合併附陳上海六馬路仁濟善堂盆湯弄絲業會館奏辦陝西義振總局施則敬錄 
[得物行善]  
　　救濟善會所設得物票於本月二十七日午後在張園揭曉頭彩第六百四十六號二彩第一千二百四十七號三彩第一千七百零二號四彩第三百四十九號五彩第一千七百六十號餘詳對號單須明日印成分送得彩諸君請持票向慶順里救濟會總局帳房領物可也上海慶順里救濟會同人啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鹺憲關防]  
　　簡授兩淮鹽運司程雨亭都轉任事伊始卽發出關防文告一道實貼署前其詞曰爲嚴密關防以肅功令事照得本司恭膺簡命由新授蘇松太道升任兩淮運司鹺政初膺冰淵時凛裁供張以裕公欵絶苞苴以飭紀綱事無鉅細罔不躬親親戚旣不假事權幕友悉訪廷端士至書吏家丁必嚴加約束不准婪索各項使費更無私薦親朋家人勇丁惡習惟揚郡五分雜處風氣浮囂恐有冐充親友以招摇假托胥丁而索詐下車伊始合亟關防爲此示仰官商士庶軍民人等知悉爾等務各安分守法毋受欺朦倘有以上各情維將其人扭禀來轅訊明嚴懲不貸 
[中江課士]  
　　蕪湖采訪友人云中江書院爲袁爽秋京卿任監司時所建中分經義治事兩齋專課經古策諭以及時務算學其考列前茅入院肆業者謂之内課月支薪水若干若外課則雖得與考不能留宿院中嘉惠士林誠可謂無微不深矣今値冬季課試之期徽寗池太廣兵備道吳季卿觀察示期本月中旬某日親詣書院給卷命題限期繳閱經義齋題晉爰田解所氏得姓攷韓太保不詣延英啓事賦以摧剛直柱惟在公爲韻擬杜工部洗兵馬用原韻治事齋題讀漢書張馮汲鄭列傳書後京官用守令說西域天文始入中國攷弧三角邊角相求設如冬至後一日躔黃道一百零六度問距緯幾何 
[上海縣署瑣案]  
　　徐楊氏控周壬海贖屋糾葛前晚縣主汪瑤庭大令升堂研訊徐楊氏供前由翁將房屋三間地一畝九分托周母抵與張姓現由小婦人備銀向贖張不允爲此控案求追周供稱地屋確由小的之母經手抵與張姓但已隔數十年故張姓不允回贖求鑒大令著自行邀人理處○孟金定被人戳斃一案汪大令前已將兇手顧爛頭及小老槍生瘡麻子拘獲尙有寗波瑞生一名日前縣差在新閘拘住旋被同黨刧去遂將郭木金一名拘解英美租界公堂移送到縣前晚大令升堂研訊原差禀稱小的奉飭拘拿兇犯寗波瑞生訪悉匿跡新閘梅園地方因卽前往拘住詎料其黨周萬茂等十餘人各持刀械追至將瑞生劫去幸地保帮同赶上拘獲黨中人郭木金拾得單刀手槍各一扁擔二條呈案請究郭供小的係本邑人向在某紡紗廠司機器與寗波瑞生素不爲伍前日途中見多人飛步窮追向之詢問卽被拘拿叩求明察大令一再研詰矢口不移遂飭收押再訊○王運開控庶母張氏徐氏串逃張氏徐氏亦控家主毆辱汪大令研訊之下王供稱職員係江寗縣人僑居治下已歴多年月前因事回原籍庶母張氏徐氏不知何故與父親爭執相約濳逃迨職員回申得悉勸之歸家堅不依允張氏徐氏同供家主於去年另納一妾遂將小婦人等視若眼中之釘時遭毆辱實難忍受小婦人等已生兒女三人本無潛逃之心無祭疲逼不堪是以剪去髮髻誓死不歸求恩作主大令再三開導堅執如前遂飭暫發某善堂留養諭令王邀同親族向之勸導 
[法租界捕房紀事]  
　　前日浦東川沙廳境小灣鎭民人張關林挈其十齡甥女名阿寳者至小東門外某花烟館求售包探沈德福陸阿寳偵知其事向之詰悉實情送入捕房捕頭略加盤問命押候解送公堂禀請讞員杜枝園大令訊究○美界某包探夥役陳漢卿行至法界途遇竊賊陳阿二上前盤詰阿二不服互相扭毆巡街捕惡其違犯定章拘入捕房捕頭命一併押候解送公堂禀請訊究旣而某包探投捕房求免捕頭令將漢卿帶回俟堂期送案聽候訊斷○竊賊王升和手持衣服包行經護城河畔包探張仁生知非善類拘入捕房捕頭令押候解送公堂禀請訊辦 
[以善及人]  
　　方伯寅戴星若曁同志諸君交到經募各户振欵洋銀一百十二元小銀錢八百八十七枚又朱安山仁翁勸募本堂施粥經費計各户洋銀九十九元又續募一百三十五元四明陶然軒鄭爲長子病愈還愿助施衣施粥洋銀七十元無功食祿人洋銀八十元風光本地免生釜上之塵功德侔天遠拯溝中之瘠生公設法皆大歡喜厚惠頒來頌忱莫罄矣上海六馬路仁濟善堂董事嚴信厚楊廷杲黃宗憲朱佩珍施則敬劉芬謹誌 
[上海北市絲業會館籌賑公所施子英經收順直陝西賑捐十月初三至三十日第七十八次淸單]  
　　初三日虞亞靑同年棉衣欵洋廿元○初四日老甡元絲莊周仕沅子懋得懋功懋昭求平安洋十元○初七日杭州胡莘耕奉慈命合助洋廿元松江楊世提求祖母病愈十元蘇州元裕易隱名子五元○初八日安省畢子　求合家平安洋十元疁西川學齋焦記十元翁春山小洋五角○初九日下帷室主人洋廿元許友貽堂求合宅平安四元無力子一元○初十日海昌畊莘堂洋一百元無名氏十元大通督銷局方氏廣益齋主四元○十二日江蘇補用道李宗煝之妻余夫人棉衣欵由鄭陶齋觀察來規元四百兩○十三日安徽太平督粮分府丁印汝霖由壽康莊來曹紋三十兩合規元三十二兩二錢五分貴州易光道人由杭州寄來洋十元婁東恆農求安子祈四季平安龍洋四元通州陳南琴英洋二元○十四日遵先承志人由南通州張仲助先生來洋二百元沈維堉募楊運財妻産平安龍洋廿元○十五日鎭洋縣學任善士洋一百元嘉郡曹廷淦爲内人巢氏求產後咳嗽速愈洋五十元武林思補齋三十元星江洪德善堂一元○十六日江陰督學署英洋一百六十一元龍洋六十九元甯波府學孫補三廣文募祈母平安人英洋四元又飭省醫藥人六元悟緣氏求父冥福五元誠一求父母冥福五元安徽正陽關隱名氏求保妻産平安本洋二元○十七日大興張岳興求合家平安洋廿元無名氏銅洋五元○十八日松江宋訪齊爲内人病求愈洋二元○十九日奕德堂陳洋五十元○嶺南鄧紀常羅晴邨募唐善善堂規銀五百兩漢口茶業公所永安堂張敏愼堂三户各規銀二百兩梁致福堂唐光大堂二户各規銀一百兩唐逸安堂李五桂堂梁大德堂羅勗愼堂四户各規銀五十兩共十户合規銀一千五百兩○二十日不虚名代募公咹洋十五元無名氏銅洋二元○廿一日培琴室主因内子難産許願轉危爲安洋四元○廿二日泰同人移緩就急揚曹寳銀八十兩合規元八十五兩七錢一分四釐還愿人疔靑險惡許願得咹足大錢廿千文合規元十六兩六錢六分七釐○廿三日江惠臣黃念萱等承周文翁得和濟彩酬資移助洋四十元裕記了心願十元東山氏節省藥資求病速愈四元桂子芬五角○黃涵之募愼遠室洋廿元謙益堂二元鞠鴻記張正隆榮陽霖記木記四户各一元知不足齋六角王瑞記隆茂昌蔡秉記敦厚堂碧霞軒古甌子六户各五角偶記細流子泊記三户各三角錢裕茂富記德泰丁萬盛𣏌憂子松壽堂心記七户各二角黃秉之一角其廿四户合大洋廿六元小洋六十角張萬源對開洋一元○廿四日勤補書屋後主求外症速愈洋十元溧陽陳鴻記三元○廿六日揚州愼思山人又添一孫平安還願洋五十元董正誼堂五十元董桂記念元董姚氏三十元章洪源十元李蓮生洪慶澐銅洋四元○廿七日常孰隱名字洋五十元陳周急堂爛板洋四元○廿八日金陵土捐局萬募兩益堂主龍洋五十元合英洋四十九元四角鎭洋集善居英洋四元龍洋一元○廿九日黃涵之經募第二次鈍生洋四元補過子二元濟記夏庚溪方　記隱名氏不留名頤記佐記守拙居痴氓九户各一元成章愼記各五角不留名二户各四角岑仙記不留名聽香軒陳永記夏伯記讀畫樹記七户各三角不書名松記程錦記和尙崇記抱樸居士張炳記照記八户各二角不留名五户各二角共三十五户合大洋十五元小洋六十五角○三十日徐勤敏堂規元一千兩通州徐壽萱室求堂上福壽綿綿洋二百元徐毓萱氏洋二百元二户由孫冠翁來合規元二百九十二兩四錢蕪湖恆泰莊洋五十元○李聨仙兄來壽萱室奉母張門桂氏命規銀一千兩春暉書屋祈保壽母康甯洋一百元松管齋祈保椿萱並茂洋一百元竹生氏五十元少湘氏代募五十元○十月份共收規元四千三百廿七兩零三分一厘洋一千五百四十四元扯七三四二五合規元一千一百三十三兩六錢八分二釐本洋二元作規元一兩五錢二分龍洋九十四元對開一元爛板洋四元址七二合規元七十兩零九錢二分小洋一百三十九角扯六五合規元九兩零三分五厘以上共收規元五千五百四十二兩一錢八分八厘銅洋十一元連前共收規元十三萬六千四百五十八兩七錢零二厘銅洋二百六十一元八角 
 
 
