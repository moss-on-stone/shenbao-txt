# 1920 - 268 - 4917104

 

Page 1

 
 
   
 
 

Page 2

 
 
   
 
 

Page 3

 
 
時評 
[救荒與兵爭（冷）]  
　　今人對於救荒之舉無有不贊成者即不能熱心盡力亦决無反對之者豈不以爲人道應爾同爲人類且爲同國之人豈能視其死亡而不救乎是蓋中國之尚有人心也 
　　然而又自另一方面以觀每以無益之爭交兵不己致使人民之犧牲於其間者無可告訴而反視爲應然全不顧恤此其人心又安在耶况乎荒猶出於天災失人所自造兵禍更屬可己而不己人欲免之也更易今乃竟不得救其故又安在耶 
　　故我甚願人人能推其救荒之心視受兵燹之人民同一無辜而生惻隠則兵連禍結之爭持自覺其無謂而人民可以多得一種之生機乎 
命令 
　　九月二十九日大總統令　任命陳興亞爲將軍府參軍此令 
　　又令　任命秦華爲京師憲兵司令此令 
　　又令　調任顧維鈞爲駐英吉利國特命全權公使此令 
　　又令　調任施肇基爲駐美利堅合衆國特命全權公使此令 
　　又令　任命許國楨兼伊犂關監督此令 
　　又令　全國煙酒署督辦張壽齡呈吉林烟酒事務局局長黄藻另有差委請予免職黄藻奇准免本職此令 
　　又令　任侖李元亮爲吉林烟酒事務局局長此令 
　　又令　任命彭象乾爲陸軍第八混成旅步兵第一團團長此令 
　　又令　署内務總長張志潭呈准吉林省長咨濱江警察廳縣長張晉升轉任文職請免本職應照准此令 
　　又令　署内務總長張志潭呈准吉林省長咨請任命何裕爲濱江警察廳廳長應照准此令 
　　又令　署財政總長兼鹽務署督辦周自齊呈請任命王嵩儒爲鄂岸榷運局局長應照准此令 
　　又令　參謀總長張懷芝呈請任命張維豫署陸軍第一混成旅參謀長應照准此令 
　　又令　兼署陸軍總長靳雲鵬呈請任命俞羲爲暫編浙江陸軍第一師步兵第三團少校團附應照准　令 
　　又令　兼署陸軍總長靳雲鵬呈請任命石之鐸爲陸軍第八混成旅步兵第一團中校團附李幹清爲步兵第一團第二營營長程鵬九爲步兵第二團第三營營長黄恩榮爲砲兵營營長均照准此令 
　　又令　兼署陸軍總長靳雲鵬任命艾魁斌爲陸軍第十師步兵第三十八團第三營營長應照准此令 
　　又令　兼署陸軍總長靳雲鵬呈請任命冀汝梅爲陸軍第十三師輜重兵第十三營營長應照准此令 
　　又令　兼署陸軍總長靳雲鵬呈請任命汪毅爲京師憲兵第三營營長應照准此令 
　　又令　兼署陸軍總長靳雲鵬呈請任命劉運鴻爲肅州鎭守使署副官長應照准比令 
　　九月二十八日大總統令　署司法總長董康呈請任命杜慶元署僉事應照准此令 
　　九月二十七日大總統令　署内務總長張志潭呈准安徽省長聶憲藩咨請任命安冠臣爲省會警察廳警正應照准此令 
　　又令　趙憲章王嘉澤伍連德均晉給二等太綬嘉禾章黄元鼎龔才朗張曾榘均晋給三等嘉禾章陸玨張晋升王鴻翺張鼎荃關逹基均給予四等嘉禾章此令 
　　又令　威綽羅甫卓洛夫晋給二等嘉禾章此令 
　　又令　森田寛藏晉給三等嘉禾章此令 
　　九月二十三日大總統令　署内務總長張志潭呈准直隸省長曹銳咨請任命朱夔章試署直隸保定警察廳警正應照准此令 
　　又令　兼署陸軍總長靳雲鵬呈請任命江惟仁爲陸軍第八師步兵第三十一團團附陳獻斌爲陸軍第八師步兵第三十一團第二營營長均照准此令 
　　又令　中野有光給予三等嘉禾章盈子齋造富田義詮均給予四等嘉禾章此令 
專電一 
　　北京電　交部定籌振辦法郵費信件加五釐包裹加一角新聞紙免加電費分二元四元以上各加若干鐵路客票運費加一成（二十九日下午五鐘） 
　　北京電　各部均設籌振會以次長爲會長（二十九日下午五鐘） 
　　北京電　内張擬籌振辦法先限期調查各縣災况再向銀團借欵千萬四成振六成工（二十九日下午五鐘） 
　　北京電　直魯豫晋蘇五省商會通電反對所得稅京總商會召各業領袖討論决聯合各省推擧代表向政府請願取消（二十九日下午九鐘） 
　　北京電　中日恊定中我所派出之軍事聯絡員已實行撤回日員之在華者自本月底後一律停止招待（二十九日下午五鐘） 
　　北京電　王瑚商蘇代表參事會改諮議廳關興革事付議取决地方自治可提草案祇要不背法律無不容納（二十九日下午五鐘） 
　　北京電　王瑚未到任以前有先由胡翔林或蔡寳善暫行代理說（二十九日下午十鐘） 
　　北京電　府院復鄂王電謂寢（二十六）電悉我公老成謀國委曲求全愛護斯民無微不至極堪欽佩夏省長經猷夙著同心共濟必收相得益彰之效巳敦促早日履新（二十九日下午九鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電　鄂王來兩電一請病假一告熊劉聯合軍勢較厚但餉械不足唐部有取成都息（二十九日下午五鐘） 
　　北京電　下月初日駐軍換防有帶同各罪魁出亡訊軍警向外部商辦法（二十九日下午五鐘） 
　　北京電　京當局與滇黔互遣使通好並商和局進行（二十九日下午五鐘） 
　　北京電　前夜東城官塲胡同蘇人包宅被身穿軍服者入内刦去金飾頗巨（二十九日下午三鐘） 
　　北京電　交葉擬將封存飛機改使空中郵便巳呈請總統核奪（二十九日下午十鐘） 
　　北京電　陜籍靖國軍發展陳樹藩迭電告急（二十九日下午五鐘） 
　　北京電　湘鄂聯防後吳佩孚主直魯豫亦加入現已協議就緒（二十九日下午五鐘） 
　　北京電　滬茶商陳兆燾等電請减輕運俄茶稅並取銷限價巳交部核議（二十九日下午五鐘） 
　　北京電　奉軍又有大批入京均駐南苑專爲保衛近畿治安（二十九日下午五鐘） 
　　北京電　潘祖謙等請禁運蘇米出省（二十九日下午五鐘） 
　　北京電　直曹亦編模範軍（二十九日下午三鐘） 
　　北京電　徐命何恩溥回勸李就巡閱職（二十九日下午五鐘） 
　　北京電　康有爲電請政府講求物質修昌科學並請速與德國立約　　北京電　胡維德十一月一日自滬搭日船赴任（二十九日下午五鐘） 
　　北京電　廟街案部派員調查無據日員則謂證實主移中央辦理（二十九日下午五鐘） 
　　北京電　前邊防軍聘用之日人多田大佐現由日領電召至哈密與蒙王商借欵購械（二十九日下午五鐘） 
　　北京電　日軍越江追擊韓黨傷斃我國墾民政府已向日使嚴重交涉（二十九日下午五鐘） 
　　北京電　駐伯力日兵撤回惟雙城子自崴一帶仍添兵（二十九日下午五鐘）　　北京電　邊防軍裁撤之日本敎官聞已有八員赴蒙（二十九日下午十鐘） 
　　北京電　庫倫防軍因蒙事日亟促陳毅迅速赴任陳以部欵無着不能啓行（二十九日下午九鐘） 
　　北京電　吉電日軍在横道河子站又增兵一連現共有一大隊又伯力日軍三萬敬（二十四）日起撤退需車二千七百餘輛現東路公司正在調撥（二十九日下午十鐘） 
　　北京電　政府現定外蒙及青海新疆等處王公留京辦法並下屆國會專選庫烏科唐本籍議員（二十九日下午五鐘） 
　　北京電　施使電告英日續訂盟約仍須待明春屬地大會後再定變更條欵（二十九日下午五鐘） 
　　北京電　顧使英施使美令下又任許國楨兼伊犁關督（二十九日下午九鐘） 
　　北京電　有人以十省同盟詢府府力否認（二十九日下午五鐘） 
　　北京電　鄂王電駐羅田毛旅第二團敬（二十四）夜譁變向廣濟言面竄潰（二十九日下午十鐘） 
　　北京電　粤宥（二十六）電桂軍連獲勝陳軍退至陸豐興寗一帶（二十九日下午五鐘） 
　　北京電　陳光遠勘（二十八）電據岑報馬濟部攻克從化敵洪羅兩軍完全覆沒李根源出增城克龍門平陵等處距河源三十里（二十九日下午十鐘） 
　　香港電　莫提離粤條件（一）以桂總司令暫待解决（二）酌留桂二師駐肇欽餉械由粤供給餘悉遣回桂（三）回桂須恩餉三個月並携軍械（四）須發欠餉約五百萬（五）所有桂官兵須以禮待不得歧視各團以太苛决須再議（三十日下午七鐘） 
　　漢口電　俄領初允艶（二十九）午移交嗣因外團異議忽改持延緩態度（三十日下午二鐘） 
世界路透電 
[比京之萬國財政大會]  
　　二十八日巴黎電比京萬國財政大會昨晨開會時 
英代表白蘭德氏演說謂今宜爲私人經營之事業籌集資本國家費用急當節省白氏不以國家輔助商業爲然並謂商人信任自己實爲第一要着比相台拉克羅瓦氏繼起演說人頭稅問題後由英代表恰爾麥貴族切言勤工克已節財之必要午後開會意代表維柯氏演說主張各國應互以原料相濟助繼由法代表亞凡諾氏宣讀法國經濟財政現狀文末由議長宣言深望大會能切實解决提議之各問題 
　　二十八日比京電萬國財政大會巳舉員組織委員會討論公共財政問題 
[俄波戰事波及立陶宛]  
　　二十七日倫敦電華沙來電徴實波蘭軍佔據格羅特諾鎭之說波蘭軍於是役俘敵多名獲戰品甚夥波蘭似巳决計與立陶宛開戰據最近波蘭公報宣稱波蘭軍已佔據立陶宛二鎭俘敵千人獲砲數尊波蘭軍又戰勝過激軍據稱巳渡尼門河俘適三千人 
　　二十八日華沙電過激軍現沿北部全陣線退走波蘭軍復俘敵一千三百人獲砲八尊立陶宛政府要求波蘭軍立即退至一九一九年十二月畫定界線後波蘭外交總長覆文建議續在蘇瓦爾基開談判 
　　二十八日倫敦電波蘭軍繼續在格羅特諾東面前進現逼近維爾拉過激軍全行退走現信明斯克後有過激黨大軍正在整理一切豫備續戰立陶宛政府雖仍望與波蘭和平調停但已發表示文勸民衆力抗犯境之人如來福槍不敷則可用鎌刀鋤义等器 
[俄波休戰條欵]  
　　二十八日紐約電里加電稱現已組織四委員團考慮俄波休戰條約之條欵 
[英國礦工談判之頓挫]  
　　二十八日倫敦電煤礦主與礦工雖巳商妥臨時合同而南威爾斯礦工之行動復使調停之舉發生頓挫若輩力主須在出産額議定前立即增加工資兩先令礦工聯合會幹事部决計於明日召集南威爾斯代表會議考慮新狀態現恐幹事部如不贊成南威爾斯之主張則南威爾斯將單獨罷工 
[意國工人廠主爭持之結束]  
　　二十八日羅馬電意大利五金氏人聯合會幹事會宣稱政府提議廠主與工人協同管理廠務之辦法投票表决後計贊成者十二萬八千票反對者四萬四千五百三十票故聯合會已命工人退讓所占之工廠至遲須於十月四日開工於是勞工委員會將以各廠正式交還製造家 
[美議員之美日交涉論]  
　　二十七日芝加哥電參議員海里氏著有一文謂威爾遜總統由藍辛氏任國務卿時與日本訂有關於瑪里安島與加羅林島之條約以亞洲優越之地位讓與日本此二島今遂爲美人赴菲列濱途中之障碍總統復竭力設法便美人之友中華民國屈服美人之敵日本帝國總統屢次對日於美國利益政策商務安甯有所讓步而並未稍得日本之讓與權以爲報酬日本今且要求總統須依有利於日之方法解决開里福尼亞問題並以如不照允將起嚴重糾葛爲恫嚇文末結語曰民主黨因循懦弱之政策巳陷吾人於公然開釁之危險中矣 
[亞德里亞問題之談判]  
　　二十九日巴黎電現信意國與南斯拉夫國不日將談判亞德里亞問題據外交界消息兩國外交大臣約期會晤 
[英人之中國麵粉談]  
　　二十七日倫敦電財政家報謂中國政變軍亂與旱災相繼而來其前途殊不樂觀但對中國抱極大希望者猶不乏人如中國債劵巿場之稳固卽其證也該報又謂上星期政府所分配之麫粉内以中國麥粉爲多大都有一種可辨之氣味顯係與大豆粉相和一般製麫包躉售者大半不欲用中國麫粉因其摻雜也 
太平洋路透電 
[上烏定斯克政府之宣言]  
　　三十日北京電　上烏定斯克政府致優林之電巳在京發表内言合組遠東俄國事謂遠東民國之土地自貝加爾湖起至太平洋止包括外貝加爾阿穆爾濱海州薩哈連與中東鐵路沿線之土地乃一獨立統一之國决不以讓與權給予任何外國云云此電頗爲北京人士所評議一般輿論以爲言外尚有他意此電發表大不利於優林其言亟須考慮而上烏定斯克能代俄羅斯遠東諸國發言至如何程度中國尤宜决定之若就表面而承認此宣言則上烏定斯克當道顯欲將中國擲入日本之手腕若謂此種宣言意在聲明上烏定斯克有承繼中東鐵路區域内俄人商業利益之權利則亦應及早將此意明白表示之此不獨爲優林使命計是亦爲增進中國與遠東俄國間將來友誼計也 
[日領袖之演說]  
　　二十九日大阪電國民黨領袖犬養毅氏於若山本黨支部開幕時演說謂彼信國際聯盟會僅屬一種理想無實在價值各國現方整理武備世界眞正之和局尚未露端倪日本四圍無一親好如中國澳洲美國皆與日本不睦返觀國内則歷代相傳之主義業已破壞過激主義侵逼無巳目下之政府似不能應付今日之難關其政策巳爲外國所疑慮而視日本爲第二德意志矣又謂政府黨雖在議會中占大多數然並無實力反對黨力殊荏弱卽軍閥與官僚今亦漸失其權力犬養毅氏力主集合四散之分子成一新黨 
[日本近事紀]  
　　二十九日東京電帝國議會副議長内務大臣及衆議院議員等倡議設立和平協會以增進對上外交誼爲宗旨而尤注重中美兩國 
　　二十九日東京電日本今設使署於希臘波蘭兩國 
並設領署於西貢巴西赤塔滿洲里亞等處因諸地日僑利益漸見擴張之故 
　　三十日東京電美日協會現擬應樊德里浦氏等之請派會長金子子爵與副會長澀澤子爵赴美此行志在與美國領袖商家及政治家討論兩國之交際並提出關於兩國間交涉問題之日人意見 
[停止俄使待遇之現狀]  
　　三十日天津電中國當道巳開始在俄租界收捐此向爲巡捕職務之一聞華人辯稱楊以德巳接收俄租界之警權則應以華警行此職務俄人則頗驚擾亟亟聲辯謂若巿政局當道旣無經費可得則俄人巿政局惟有迅速停止職務耳 
[粤督退讓中之談判]  
　　二十八日廣州電莫榮新巳與李福林魏邦平談判交缷條件一面致電李根源馬濟陸榮廷等請派援兵並示機宜楊永泰黨於莫榮新方面林葆懌則任調人 
　　二十九日廣州電莫榮新尚未讓督軍位非俟有處置駐粤滇桂軍之辦法不致引退莫部下之人現儲煤油糧食豫備受圍如粤軍不依從莫督條件則擬縱火焚城大局殊爲摇動衆皆準備避亂桂軍現駐守各街道河南由李福林扼守尚稱安靜莫榮新現候東江西江援兵抵省李福林之兵已將粤漢鐵路一段拆毁以阻桂軍自韶關抵省 
國内要聞 
[北京通信（般若）]  
　　政府賑災辦法之大要 
　　賑災一事巳成爲現今之大問題政府方面社會方面外人方面無不致力於此然籌辦至今已經一月災民之迫不及待者巳不知死了許多而各方面之所謂賑災者則不過開會也調查也尚未見有實事之推行至於今日籌之一字始略有可言兹縷述之 
　　内務部之具體計畫内務當局即賑災之主管者從前詢及不曰無辦法即曰不易辦賑災委員會成立矣部派調查員出發矣而所聞者只如此而止近則聞内務當局已自言有辦法矣據個中人所傳述彼於主張急賑辦法先由財政部籌撥二百萬以辦理之業巳着手至於自今冬起至來春止之長期救濟則自令各縣查災辦法通告閣議即據此進行因查災慣例以霜降爲斷在於此時各地今年之災狀及明年之有無春荒皆可以判定現限定最短日期儘霜降節以前由各縣將被災成數及今秋雨旱情形以翔實之調查報部然後綜合報告送交四國銀團向商借欵以銀團巳允許借欵也借欵之額先假定爲一千萬以四成辦平糶以六成辦工賑借欵到手卽於被災之五省各設一督辦以專責成而内務部監督其上此以行政言固可稱提挈綱領特各縣知事之調查能否確實是所慮耳 
　　財交兩部加稅辦法各部方面今皆設籌賑委員會以次長爲委員長矣是否自己辦賑抑籌欵交内務部辦賑或捐交何團體辦賑則尚未有表示然自上次閣議通過加收稅欵以後財政部方面巳通電各省田賦印花稅烟酒稅各加抽一成以一年爲限交通部今日又提出閣議郵費則三分之信件加五釐包裹加一角（新聞紙不加）鐵路則貨票額票各加一成電政則分一元二元四元八元四種各定一加價之方法即航政司亦擬商諸招商局加收水脚以作賑費據交通界友人所言加收賑欵之限期或半年或一年相機截止外人對於此事亦非常贊成大槪可以實現計算財交兩部加收之賑欵爲數總可逹數千萬如以之辦賑亦是大宗但有可慮者（一）此種種收入能否一無侵漁一無挪用（二）政府之窮如此能保不藉此加稅賑畢而稅不減一般社會對之尚不無疑慮耳 
　　平糶聲中之流弊平糶一層此亦緩賑中之一種如米糧之限制的弛禁及交通部之减收運費皆平糶之辦法也然此事弊竇多端社會上若無嚴重且有力之監督難望稍減流弊之分量以愚所聞自運費減米禁弛近畿之某省長在當地原開糧食行兩處此兩行即由省長之力每日以火車百輛向南方購運大宗米糧以供囤積牟利之用計如此運輸者逹十日之久其附近之奉天因今年大熟張使允輸米若干萬石人關供官家之平糶而因省長糧行之販運致奉米無車往載紳士詰之則曰南米運足米價卽可早平我仍爲民食計也而有尤稱奇聞者則外間紛傳莊璟珂向日本購米五十萬不以充急赈而每石之價日金五十元莊氏來電尚說日政府救災恤鄰之善意此說果係事實則更荒謬矣至於藉平糶之名行出口之實如吳炳湘辦漕運局及張敬堯王克毓等之所爲因以博每石數元之利則一般論者早已慮及矣 
　　工賑與借欵及潘復工賑方法現在各方面之目的多在疏濬河流然此事必賴借欵借欵必有回扣　此亦財政有所躊躇滿志者現在運河借欵又因此而活動其中主體實爲潘復潘氏於民國六年爲水利局副總裁實經手商辦運河借欵之人將近簽字而值谷鍾秀去職遂致中擱今又爲災區之巨紳而山東亦運河所經地故潘頗努力於此今晨潘忽以省親名義請假七日遄返山東蓋卽爲此事之秘密進行而去也 
　　當局對各團體之要求至於社會方面之各團體自各省自設籌賑會外又有研究系之北五省旱災救濟會交通系之華北救濟會爲以辦黨之法辦賑者又如佛敎籌賑會學生聯合會之籌賑會以特種團體組織者吾人頗急望其切實作去能勝於政府之所爲然聞内務當局亦擬與之商量（一）勸各團體組一聯合會舉一總代表以便接洽（二）各團體宜各分認辦賑之區域自負責任去做免交通便而易辦者爲衆所爭趨交通不便且不易辦者有偏枯之虞（二）各團體各認定籌賑之時期預定至明春某月止勿半途中輟據某當局云如此可收實事求是之效也（九月二十八日） 
天津通信（若冰） 
　　接收俄界之反響 
　　中央政府自停止待遇俄國公使後復議决收回各省俄國租界膀於日前卽先將天津俄租界派員前往收回自收回俄界後僑津俄人在俄界置有不動産者頗不乏人該俄人等以俄界旣歸中國管轄所有一切利權均大受損失故於昨晚九點半鐘召集多數俄人結合團體在俄國俱樂部開董事會議對於中國接收俄界决議提出正式抗議條件呈遞天津領事團轉呈駐京外交團要求與中國政府嚴重交涉其議决條件有三（一）俄界董事會反對俄界行政權與管理權完全交付中國官府管轄（二）暫行緩交俄界以待駐京俄國公使正式命令發表後再爲交付（三）俄租界内除中俄兩國人民外尚有各國人民居住納稅有選舉權者五十餘票之多此次中國倉卒收回俄界認爲無充足之理由且無事先之通告各國人士在俄界利益均受損失亦擬一律反對該董事會議决將此項抗議書由俄領事轉呈津埠領團會議聞天津領團對於此項問題遽難解决即於昨日開一會議討論對待中國接收俄界辦法多數主張令中國暫行緩收俄界俟駐京外交團指示如何辦法并接到各國政府命令後再行定奪 
[收回中東路後之司法制度]  
　　某外通信社三十日北京電云前日國務會議通過收回中東鐵路司法制度之臨時辦法其内容如左（一）俄國人所設類於自安審判廳者共計十一處槪由中國接續辦理改稱治安審判廳凡屬於經濟及民治之親族關係財産繼承關係以及關於公人之事項等槪歸該審判廳管轄（二）俄國人所設之地方審判廳一所以後由中國政府組織之選任通各國方言者爲裁判官審理由治安審判廳上訴之事件令由司法部派遣精通法律之外國人充法庭調查委員及翻譯官並令俄國人實行律師事務（三）於該審判廳所選定之適當地點設司法講習所招集通俄文之人講習中俄法律豫備將來與治安審判廳直接辦事（四）審判廳經費由吉黑兩省及中東鐵路支出 
[五省聯防之協議]  
　　吳佩孚自湘省撤防譚延闓乘機接收其防地并藉以驅逐張敬堯並未借用粤桂滇黔之軍力故湘省形勢儼成獨立之區域最近湘人主張自治原以預防客軍勢力之侵入亦以其所處之地有舉足重輕之勢雅不願對西南戰事爲左右袒以自滋紛擾惟湘鄂毗連有如唇齒自滇軍入川鄂西瀕危而湘省亦不無影響王鄂督爲自衛計急急與譚氏爲湘鄂聯防之協議彼此利害共同遂得相安於一時然湘鄂又爲南北之鴻溝北方直魯豫各省之治安更恃湘鄂爲屏藩最近吳佩孚赴洛陽迭經派員與湘鄂二督接洽聯防計劃頗欲擴張湘鄂聯防爲直魯豫湘鄂五省之聯防彼此協議巳大致就緒矣 
[二十八日閣議紀聞]  
　　二十八日閣議例會靳氏及各閣員均於上午十時五十分先後蒞院旋即開議重要議案計有七起（一）外交 
 
 
 

Page 7

 
 
部提出請調任顧維鈞爲駐英公使施肇基爲駐美公使結果通過即日呈請明令發表（二）釐訂直豫魯正副巡閱使官制案結果交法制局核議）三（司法部提出擬訂收回中東鐵路司法議辦法請公决結果通過（四）内務部提出振災需　孔亟一時難於籌集目前天氣漸寒食糧日乏請從速核定辦法以資救濟結果仍由内務部會同該管各機關先儘已籌之欵趕辦米糧從事振濟（五）財政部提出本部官制迭經改革不適現用尤多糜費擬恢復民國元年官制以資整理結果照准（六）吉督鮑貴卿電呈哈埠道勝銀行懸掛法旗請示應付方針結果交外匀部核議電覆（七）陸軍部提出請加給察哈爾都統張景惠陸軍上將銜結果照准此外尚有例案數起議至十二時五十分散會由法長董康入府報告 
[李純辭職之經過]  
　　江蘇督軍李純又派督署參謀長何恩溥代表來京於二十八日晋謁東海面陳李督不願擔任總代表及不就長江巡閱使之苦衷其理由有二第一係粤桂戰爭調停極難收效加以唐繼堯又有謀陜圖鄂舉動中央無應付良策言和甚難和局旣不能指日成就則不能以總代表三字充作一個虚設的招牌故不願擔任第二係江蘇地方要塞過多現在職務尚恐有隕越之虞實難再兼巡閱使職務東海對何代表云余此次敦請秀山擔任總代表亦非我一個人的意思内中尚有靳曹張三人秀山所說的理由固極充足無如刻下和局形式尚在除照此種曾法以外余實在無法應付至辭長江巡閱使一節更不成問題且係接倪丹忱後任無固辭之必要並囑何氏回甯將中央借重李督之誠意代逹所請各節均難照准云云 
[京聞紀要]  
　　張作霖勦匪計畫張作霖以南苑飛機爲英國抗議未能運奉擬由東三省籌欵另購飛機四隻爲勦匪之用蓋東三省山深林密勦匪不易每年勦匪之經費在三百萬左右若以飛機巡邏必事半功倍蓋飛機可以投彈以後大股鬍匪必不致嘯聚並擬中東路線内先行設置預計有二十架飛機便可分布於三省聞此項飛機勦匪之計畫係由周緯建議 
　　曹錕編練模範軍直魯豫三省巡閱使曹錕因編練模範軍及整頓直軍軍紀等起見　在保定公署招集高級軍官會議討論一切聞其所議及者（一）直軍編制模範軍一團以作全軍表率（二）逐月由司令部考核各營軍紀（三）每日加添操課術課各一小時（四）各營兵士每逢休息日由官長統領出外 
　　撤回軍事聯絡員中日軍事聯絡員日本尚未正式撤退政府以軍事協定時效旣失不問日本允否吾國應先行召回故大連之吳晉滿洲里之張天驥海參崴之周家樹均應召先後來京此後决不再派至日本聯絡員在華者自本月底以後一律停止招待 
　　施顧兩使之互調國際聯盟會首席代表派定顧維鈞後政府爲謀顧代表辦事便捷起見擬調任爲駐英公使而以施肇基任美使此事前經院部會商多次意見相同當卽按照外交慣例徴求各駐在國之同意兹得英美兩政府答復一致表示歡迎顔外長因於前日提出閣議業巳表决通過日内即可見明令 
　　奉軍入京之眞相張景惠就任察哈爾都統所有原駐南苑之奉軍第一師卽將帶往故張使特派奉軍第二十七師與第十十六師之某某兩團來京並擬改編爲奉軍第二師駐紥南苑尚有多數奉軍現在陸續入關專爲保衛京畿治安並非前往援鄂南苑正在騰出營房以備該軍駐紥 
　　空中郵便之籌畫交通葉總長鑒於國内郵便日益發逹非積極擴充難望圓滿進行日來巳疊與交通界各要人籌商將日前直皖戰事後所封存之飛機槪爲空中郵便之用已得多數贊成日内卽可呈請中央核奪實行 
　　謝米諾夫之陰謀昨聞哈爾濱張海鵬旅長電致政府云本月二十五日在哈埠西南二道河子地方發現招募之軍隊五六百名並向哈埠輸送槍械當經檢查扣留並拘獲隊長一名供稱周秀係奉謝米諾夫之命來此招兵運械等請應如何處置請示除呈報孫督軍外轉逹政府得此電後遂即覆致孫烈臣一電略謂哈邊發現謝部華兵一節應將其軍隊解散槍械扣留周秀一名卽行拘禁飭耿玉田向謝米諾夫提出抗議務保證今後不得再招華兵如違此旨惟有以武力對待並將辦理情形尅日具報 
　　調查災區之電告北五省災區協濟會第四組調查員自順德來電云國立北京醫學校毛子震鑒邢台縣之董家講張爾莊菶村現有虎疫發現日有死亡請示辦法第四組叩又第五組調查員自彰德來電云北京醫學專門學校毛子震鑒安陽虎疫流行死亡數人但蔓延尚不劇烈乞會商協濟會决定辦法電安陽縣署轉交調查員時懋芬周炎收 
[豫省近聞種種]  
　　張鳳台有辭職消息 
　　各屬災民搶掠盛行 
　　副巡閱署擇定洛陽 
　　豫省今日情完全可謂災旱刀兵時代記者目擊之餘用撮槪要以饗閱者張鳳台長豫未久雖無何等施設然尚能勤政卹民豫人本重保守性質張以舊式政治家治理兹土故各方尚無何等反對聲浪惟最近因兩河旱歉千里赤地遍野嗷嗷張目覩慘狀業經屢請中央籌欵撥濟無如雖有煌煌明令籌賑終無的欵撥給而各屬災情又異常重大預料本届秋冬各屬錢糧徴收無望政費又無所着豫省承軍興之後括墊已窮復增此難民千餘萬將何以堪張覩此爲難情形深悔來豫受兹苦惱前日據其親信均云張年届古稀精力頽唐聞已兩次電托京中某要人懇准請辭以避責言近日又曾電京報告巳得甘霖惟以振務爲難征收無着態度仍異常消極大約尚擬三次請辭矣 
　　汴省近時搶案疊出盜匪較平昔數倍充斥大約多難民所爲即省城之中亦時有越貨殺人之事次若奪糧刧物日必十餘起日昨鄭州三師司令部曾押解數名梟首車站示衆然各處殺掠强刦之風依然滋熾饑民無食挺而走險此時固非能以刑期無刑之空言所能制止也 
　　吳佩孚巡閱副使設署地址問題迭次與趙督商榷趙並無表示吳初擬設署鄭州利其控縱之便趙憤然語左右云此役直皖戰事河南獨當其衝出力較多今乃如是逼我我索性不幹奉母還鄕云云吳亦解人遂改議設署洛陽矣洛陽爲汴洛鐵路終點東控鄭汴西阻陜崤形勢不亞鄭州聞吳氏巳將前此袁皇帝所建西宫爲其紥住軍隊及行署之用刻鄭州司令部已爲第一旅王承斌遷入住紥矣 
[桂軍對於粤事之預定辦法]  
　　廣西通信云日昨石牌坊之陸第會議係因陸榮廷接莫榮新萬急密電數通略謂惠州雖未失守然穗垣粤軍態度噯昧不易駕馭危險之狀實過惠陽等語岑西林亦有密電致陸求援内有軍府雖不足惜然大勢一去豈能獨優游於武鳴他日粤軍入梧滇軍下柳吾輩數十年之聲譽不惟消滅殆盡殊恐年老氣衰亡命亦所不能等語極爲沉痛陸雖不懂文字但聽譯電員讀至此種哀怨之詞神色亦爲頓變故陸對於粤事現巳决取激烈手段主張以武力解决至軍隊之如何調動及將來如何辦法恐個人之所見不能周全故特召集陳譚韋李諸氏會議共同討論由陸氏一人主决聞陸氏對於粤事之預定辦法巳經取决者（一）倘惠州不守卽調李根源之滇軍堅守從化花縣佛崗翁源等處俾得與潮循道屬之粤軍對峙並將沈鴻英舊部死守江北握粤漢鐵道交通之權以圖恢舊規定江北上流統歸沈軍負責下游如清遠四會三水等埠命林虎韋榮昌二人竭力防維候隙進取（二）廣州失陷時軍政府及粤督即遷至肇慶如丙辰都司令部之設置岑西林溫宗堯陳錦濤等均隨莫榮新至肇高雷道屬各縣及附近肇慶之新興鶴山恩平羅定新會等處防務切實派定馬曉軍劉炳宇黄哲臣及榮字榮統領李廷榮等布置一切並調李祥祿陸　光二人所部爲先鋒圖復穗垣（三）由陸氏領銜致電南北各省略謂桂軍在粤討龍有功治理有年今受粤軍襲擊桂軍爲保護粤省治安計自不能不力求自衛以逹護法之目的等語（四）擬推陳炳焜爲指揮陳氏謂本人素與岑莫意見齟齬且主張解决粤事先罷斥處理粤局失當之人以平粤人之忿則吾人用兵出師有名且桂軍各軍官現多驕侈軍紀敗壞非罷免一二親故之軍官恐不能聽命陳以此堅辭陸氏乃改任桂督譚浩明爲前敵總指揮粤督莫榮新爲總司令即令譚督統率所部親兵六營及陸軍第一師全部於二十五號下梧赴肇近據邕垣各軍官之主張均贊成陸氏之辦法蓋桂軍之意謂桂軍與粤軍交戰乃以粤地爲戰區勝則任我取與且可乘勢直迫閩越敗則祇損傷彼輩（指粤軍）之物質於我桂省無所受虧倘大勢果去卽退回梧州堅守本家門戸此種思想其結果可想矣 
[廣東四面紛起之民軍]  
　　莫榮新據探報現有黨人在番禺烏涌以及波羅等處密謀舉事撲攻省城莫氏昨特飭李福林派撥得力軍隊馳往嚴防聞東莞屬内各地民軍四起東莞縣城現亦危在旦夕該縣知事林正全昨飛電請援莫氏亦巳飭行駐石龍軍隊抽調若干馳往鎭壓 
　　軍政府向由陳坤培派軍隊拱衛自陳出防博羅所部隨同出發改派憲兵四連及警察游擊第二中隊接防刻下魏邦平再調該游擊隊往香山小欖原駐憲兵四連亦抽調三連往惠軍府拱衛空虚現遂由鹽連使署派撥鹽警隊一隊馳往接防 
　　清遠民軍首領黄录平日昨致函從化縣各團局聲稱准本月舊曆十四日率隊到境等語刻下該縣官紳商民異常恐慌該知事朱甲荏特飛禀來省請示辦法又聞月來各地民軍蠭起往往麕集數千人蓋搭篷廠以爲住紥之所如鶴山高明南海新會香山等處均有此等大股民軍搭廠居住惟均未見有刦擄財物及勒索居民情事糧食亦甚充足其中實有接濟餉源者又聞袁帶所部民軍數至逾萬近兩日與駐防該處之軍隊激戰又省中消息現在香山小欖已被袁帶軍隊佔駐該處原駐魏軍李傑夫數日前曾與袁軍開仗多次當時李部已退往處旋由省中派魏軍救援聞巳佔回小欖矣 
　　另一消息香山小欖地方已被袁帶所部民軍佔領日前魏邦平特飭警察游擊隊第四兩中隊前往助同第六十三營營長李傑夫防守旋該兩中隊亦復折回省城李傑夫以子彈不繼遂即退去袁帶所統民軍即進佔小欖刻下省中聞耗莫榮新特飭魏邦平親往救援魏現定二十三號率同第一第四兩游擊中隊及砲兵營長周景臻所部砲兵一小部分乘江漢兵艦馳往小欖 
　　龍門官兵連日與民軍相戰十三四等日戰事甚劇知事莫辛巳被擊斃縣城因而失守省中乃特派周增錫爲龍門縣知事而以李根源率兵八千餘名先往增城即留若干兵在增防守由增往龍門又留若干兵防守其餘兵則由李根源盡帶至河源擇地駐防旣能使數百里之遥（如增城龍門河源）聯絡一氣又能於惠州戰線得犄角之助不意李根源於十六日由增城之龍門猶未知龍門之失城也及至境内之龍華（距縣城四十餘里）地方竟被據城之粤軍支隊迎頭擊戰據云此係十七八等日之事 
　　刻下由省城至增城龍門水路巳梗塞不通昨有由龍門來省之人言現時龍門縣城仍山民軍佔領該縣知事莫辛確巳被起事民軍槍斃莫亦廣西桂平人爲莫榮新之同族兄弟李根源日前統率海疆陸軍經增城以抵龍門現以該縣龍華墟爲大本營擬卽行規復龍門城除撥出一大部分往河源外尚餘軍千人在龍華墟專候後方軍隊續到卽行往攻現在駐龍門城民軍約有千餘人聲勢亦甚浩大 
　　日來外間傳說楊永泰昨忽咨覆省議會請其定期召集并會由某某意思擬請省議會出而調和粤桂戰事現查此說未確惟參衆兩院議員近以兩軍在惠地戰爭猛烈死傷極慘且聞惠州各鄕村人民之無辜被戮者尤衆擬由各議員提出意見書主張調和聞此議巳得多數贊同有不日卽行召集開會消息 
[南京快信]  
　　隴秦豫海鐵路現正籌備徐海觀（觀音堂）潼一節該公所派龔應鵬爲購地處處長孫沅平咸爲副處長會同東西路工程局辦理昨咨兩署請飭該處營縣知照 
　　滬寗杭鐵路管理局長趙慶華知照車務處遇有災民避地求生須聚集一處加掛專車搭載免取車費 
　　常熟縣知事楊夢齡運動紳民呈請留任函電凡數十起齊省長巳委員前往接替 
　　吳縣紳士尤先甲等呈請兩長勿弛米禁詞極哀婉 
　　泗陽縣知事賈廷琛以警備隊長韓壽域成績著卓呈請軍民兩署從優奬叙 
　　李督昨委余重耀充二等秘書 
　　報界俱樂部十月一日開幕暫設東牌樓社報館 
地方通信 
[蘇州]  
　　鄕農呈報蟲荒吳縣公署昨日到有鄕民數百人均係葑婁門外及虎邱後面一帶農耆或肩負死稻或手持玻璃瓶中貯害蟲其蟲形似小蝇而兩翼略長專吸稻莖之液蔓延甚速附近田畝被災無算業經按圖繕具呈詞紛向署中報災不識温知事將若何處置 
　　互選會計董事蘇州繾商便近以奉到農商部批令内開所呈該會本届當選職員名册核與定章大致相符應准備案惟查册内另報之會計董二員核與定章不符應由現任會董内兼任之等語是以於二十八號召集各會董投票互選即於下午三時開票計到者四十五票結果汪雛青得二十一票劉久餘得十八票均當選爲會計董將於即日接收任事 
　　工巡捐局進行近狀蘇州工巡捐局組織成立後被閶胥盤巿民開會反對一節己紀前報兹悉該局己擬定章程切實辦理於捐務上力加整頓於工程一項尤爲注重兹摘錄章程如下（一）設董事七人稽察二人由縣函聘（一）設總務工務捐務三股股長各一人股員若干人由董事遴任（一）馬路工程應力求擴張及修理（一）本局範圍内應行整理及規劃等事須逐步進行（一）捐務收入及路工經費局内開支每三個月揭示一次以昭大公又聞該局因間胥盤巿民前日開會有議决緩納捐欵之事昨己發出二次布告聲明本局係奉省令設置收捐主權雖有變更收捐數目並無增益嘵諭各捐戸鹬務各如期納捐勿爲他人利用以致破壞地方公益云云 
[吳興]  
　　籌請省會選舉吳興縣公署本月二十四日秦省長眞電内開第二届省議員任期扣至明年八月期滿應依照省會選舉法第二十二二十三條籌辦第三届省會選舉調查並第十四條以縣知事爲初選監督仰速通飭各區先將應設票櫃地所及派出調查員名姓並辦事細則等項先行籌辦妥善呈核云云現經吳知事轉函各區自治委員已定十月三號上午九時在縣署開會以便籌商進行辦法 
　　旅長檢閱軍隊陸軍少兵第一師第一旅長郝國璽君於九月二十八日特偕校官周幹等乘坐宣武兵艦由省到湖是日午間先檢閱一二三各營連内務並陸軍醫院均整齊完善成績尚佳第二日上午全團官長兵士集南校場山團長姚琮指揮閱兵式並派各連長協同敎練操法均稱嫺熟下午山各營每連選出士兵四十名操演木槍計三十六次第三日野外演習（南門外峴山）内分（一）利用地形地物（二）各種姿勢方法（三）士兵偵探及步硝之動作（四）問答聞郝旅長於三十號晚即須回省 
[揚州]  
　　委查電燈控案江都振揚電燈公司因有外股嫌疑經公民尹肇燕在農商部控准令廳飭縣查辦在杂佟知事巳遵照部令於二十九日委專員　漢春關查矣　 
　　藉官售私被控東台安梁朶灶民陳永工等以盆戸胡同和私售食鹽短秤病民具文在運署控告文司長案查胡同和設立義興鹽店前據興東運銷局報司有案並非私設惟藉官售私短秤病民有干法紀特訓令通屬總場長查復以憑核辦 
[江陰]  
　　各公轉向知事算賬江陰縣知事杜福堃在任劣跡多端經該邑各公團呈控省署己奉令調署江浦縣知事遺缺委劉貫濤代理劉己於前日到澄惟杜福堃任内經手罰欵等項收入頗鉅並未明白公布日前山縣商會農會敎育會勸學所巿鄕公所等團體開會議决要求杜知事須將任内公欵賬目算清始能離任特公同擬具辦法數條如下（一）本邑地方公欵由各團體公電省長財政廳迅即派員蒞江會同各公團向杜縣長秉公清算（二）由各團體函請商會轉知各錢莊銀號對於杜縣長存欵在本邑地方公欵未算清以前暫緩滙劃（三）函請杜縣長檢帶經徴正雜各欵及附稅地方公欵一切簿據親蒞巿鄕公所出席宣示（四）推定清算員郁漱之等數人議畢即函請杜知事於二十七日蒞巿鄕公所宣布任内經徴各欵旋接該在事復函各團復開會議對於所有烟賭罰欵仍請杜知事一一公布徴收費盈餘悉數移助北省災賑一面電稟省財政廳長及振災局熊王兩督辦一面函復杜知事查照聞全邑教育界因徴收費盈餘曾經第二次教育行政會議决撥充敎育經費今聞杜知事並不明白公布儘數撥出羣情憤激亦擬尅日邀集城鄕各敎職員同赴縣公署當面詰問未知杜福堃將用何法解决也又聞杜福堃存放該邑豐泰源錢莊生息之欵爲數甚鉅杜會於日昨往提二萬八千元該莊以曾接商會通知之各公團議决案特婉詞却之江陰有民報因倡議向杜清算公欵己爲杜藉故封閉并聞杜交缷之期己定於十月一日 
[宿遷]  
　　電請派員監算公欵安慶省長鈞鑒包知事任内工振警備匪産罰欵槍欵等項向未明白宣示恐有弊混乞派廉幹專員蒞宿監算逐一公布以釋羣疑而重公欵除詳情郵稟並請代理知事轉呈外特先電陳伏乞俯准宿縣紳民吳蘭生·周伯棠·黄聞楠·劉金三·周澐·潘欣逢·譚維嶽·吳淑辰·周德柄·徐天乙·張正己·惠友賢·馮殿章·董景彬·任百祿·王西疇·張際昌·周秉翰·張俊甫叩馬 
[甯波]  
　　青年會之發展寗波青年會自春季徴求會由王正廷博士爲領袖以來會務益形發逹會員己逹八百七十人之多所附設英文夜校學生亦有百餘名該會爲謀積極進行起見在每星期日下午二時舉行連續演講會上月己有留歐回國之朱懋澄學士主講四次其題目第一期爲「留歐九載之感想」第二期爲「我之最近歐西社會觀」第三期爲「我之最近歐西教育觀」第四期爲「我之最近歐西家庭觀」會内又繼續開辦國語傳習所定十月十六日開講業聯南京高師國文科畢業冷君澤黎爲講員矣會中辦事人除駐會幹事己逐漸增添外又有謝鄒二君在上海青年會練習成人部及體育部事項今擬添聘大學畢業任智育幹事一人正在物色之中該會會所係暫時租借現己不敷所用法會董商議自行購田建築 
雜評一 
[奉軍入關（默）]  
　　奉軍入關之說傳之巳久初傳爲替張景惠塡防繼傳爲助王占元防鄂而今則曰保衛京師治安夫今日之京師未嘗不已治已安也前有安福之據閣段派之擁兵不治不安之甚乃煩奉軍入關今豈亦有不治不安之朕兆乎抱火厝之積薪之下而寢其上賈生所以上治安之策今豈亦有此情勢而張使乃陳治安之兵乎然而北京之民則以因保衛治安而愈懼不治不安矣張使因不治不安而派兵保衛他人亦因不治不安而派兵保衛是將因保衛治安者多而愈陷於厝火積薪之情勢耳 
　　夫今日之北京即有所謂不治不安者亦大半喜用兵者釀成之也又非兵力所能消弭之也而曰以兵保護治安嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[紀棉業外商兩會之年會]  
　　外人所創辦之中國紗廠公會昨日午前在怡和洋行開常年大會由怡和經理之紗廠主任庇思威克主席報告一年經過情形略謂賬目中僅有一項可資評論者厥爲本會撥欵二千元供給改良棉花試騐場之經費一事本會與禁止棉花攙水會聯合擔任試騐場經費三年而擔任試騐塲之職務者爲金陵大學有專門植棉家格里芬氏經理其事今格氏到僵吾人定樂聞其第一年試種良棉之報告近日中國棉業聯合會呈請撤銷上海洋商棉花騐水局並撤銷檢騐連往沿海各口岸之中國棉花上海稅務司因此事向本會徴求意見本會董事會議一致决定反對取銷騐水局並主張運往沿海各口之生棉應仍檢騐有無攙水情弊蓋中國棉業聯合會原呈中亦自承認有此弊端且就農業與紡織業之觀察點言之棉業與中國極關重大凡各條例足以鼓勵棉業取締攙水者應得中政府之全力贊助也過去一年中中國稅關有兩次可爲歡迎之讓步以助棉業之發逹一爲中國生棉進口半稅之撤銷向來中國生棉由此口岸入彼口岸雖同在一國之内須繳稅每擔一錢七分半今則無此稅矣惟生棉由此通商口岸運往另一通商口岸仍須繳出口稅每擔三錢五分夫以國内所産之生棉在國内輸運往來以供紡織之用此不過轉移而已乃視爲出口貨而令繳出口稅誠不可謂爲正當之出口稅也第二之讓步則爲中國廠家出品享有一稅之待遇運往外洋勿須再稅中國稅務處旣表示嘉惠實業之意苟能久遠蠲免本地廠家所需各原料之内地稅及當地廠家出品之商品稅則嘉惠商業尤大矣近日本會受託編製本會所及之棉業統計俾中國棉業統計得列入萬國紡織業聯合會之世界統計兹悉中國各廠開工紗錠在本年七月底止共一百二十八萬零三十六錠七月底以前一年内用花六十九萬零三百九十八包内有外國花五千二百六十九包又七月底各廠存花共十五萬零七百三十八包内有外國花一萬六千二百四十二包每包皆計重五百磅由此亦可見中國棉業之逐漸發逹矣主席報告畢由會衆重舉董事當場舉定庇斯維克氏丕爾斯氏佛林氏聶雲臺·及日人二爲本屆董事至此散會（按中國紗廠公會雖係外人創辦然入會者不以外人爲限故恒豐等紗廠亦爲該會會員此聶氏所以得被舉爲會董也又按萬國紡織業聯合會（設在英國孟却斯德）八月間有世界棉業統計之編製以華商紗廠聯合會乃其會員故託華商紗廠聯合會擔任中國方面棉業統計華商聯合會因外人紗廠不在其範圍内調查不易乃轉託紗廠公會代爲調查外人紗廠故公會報告詞中有受託等語） 
　　中國紗廠公會年會完畢後接開禁止棉花攙水會第九届年會仍由庇斯威克氏主席略謂騐水局上屆年度經費不敷銀一萬六千四百十五兩有零以前届盈餘一萬五千三百二十三兩抵補之尚不敷一千一百九十餘兩上届年度之損失因受騐棉花僅有前年半數之故蓋去年棉收不若前年之多且滙率奇漲世界巿場失其常度以故棉花出口甚少即就此一項而言棉花少騐五十七萬六千五百九十一擔騐花費共收銀二萬二而售出樣花之所入亦隨之而減少向來騐花費每擔銀洋五分上届改爲四分薪水約增多四千兩至七月底止共津貼金陵大學植棉場經費二千八百二十九兩六錢查該場第一年經費認定洋八千九百零三元除中國紗廠公會供給洋二千元外餘皆爲本會擔任此事以三年爲期想在此三年内中國農家當可有鑒於此而知改良棉質之莫大利益也主席又報告中國棉業聯合會請求撤銷騐水局事大旨與中國紗廠公會報告詞略同繼乃選舉下届董事舉定英人日人各三名末由金陵大學植棉場主任格里芬氏報告一年成績而散 
[廣東戰事之電音]  
　　聯合通信社得香港來電云清遠花縣從化佛山均經翟汪所部先後克復降獲桂軍甚多現經集合大隊向省城進逼云 
　　又某方面得廣州來電（三十日早九時到）則消息互異亦錄如下北成都路貞吉里郭松年先生鑒口密李魏中立不敢開釁省當局徒以省垣地方爲重不忍用兵刻由紳民調解省局安靖如常東江前敵極勝利河源巳下陳勢日蹙又虎門亦完全克復請向各方傳布勿爲謡言所惑春煊儉（二十八日） 
[停止待遇俄領後消息]  
　　江蘇交涉公署所接關於停止俄領待遇之外交部電令昨報巳紀其大略兹悉該電令原文謂頃奉大總統命令俄國公使曁駐在各地方俄領事應於卽日起停止待遇等因惟各地方俄領停止待遇後所有保護及管轄俄國人民等事宜應由各該特派員或交涉員接續行使其職權禀承省長妥愼辦理具報候核云云許特派員奉令後卽備函送逹俄領署查照去後昨據交涉公署消息本埠俄領事署已於本月二十六日將國旗除下至現下所懸者乃該國之商旗並非國旗云云並聞許特派員昨又電請外交部及省長訓示以後之辦法云 
　　日昨江蘇特派交涉員許秋颿又接外交部電令略謂關於俄國船舶事宜如何處置希即詳細電復云云許交涉員接電後即日召集本埠行政長官在署會議處置辦法午後五時許到者王道尹沈知事薩監督陳世光等會議事項關　外交例守秘密無從探悉至七時許始散會聞即電逹外部云 
[俄人國家統一會之抗議文]  
　　上海俄人國家統一會以抗議文送呈上海交涉員請轉逹北京政府反對北京招待優林代表團指優林爲末斯科勞農政府之代表謂俄國内亂正式政府未成立時無論何人或團體無以俄羅斯史義議定條約或取銷俄國現有權利之權苟有招待此項團體或接受其提議者則必招異黨之反對對華條約係内外所公認合法代表人民之俄政府所締結苟非至條約期限滿時或雙方同意時則無論如何仍必有效不能因放棄主權祗爭黨利之無責任人民之空言而遽撤銷之也中國乘俄内亂無助之時撤銷俄人在華之權利剥削其辛苦經營之結果收回津漢租界與中東鐵路廢除其治外法權與領事裁判權使共戰同盟之國民淪於與敵國人民之地位此乃俄國之大辱爲俄人永遠不能忘而將有不利於中俄間之將來交誼也在此文明世界内俄國三色旗仍飛揚於各國俄使署領署之上其扯落俄旗者惟中國一國耳乘俄擾亂奪俄權利惟有中國少年之俄羅斯將永不忘之國家統一會念及中俄向來友誼特此警告苟必扯落俄領署之俄旗則國家統一會必就其力所能及以阻止之也云云署名爲辛納堡氏其地址爲杜美路五十六號 
[日本商會議員來華視察預誌]  
　　上海縣公署昨接江蘇特派交涉公署函云逕啓者准駐神戸領事函稱頃據神戸日本商業會議所議員面稱敝會現組織支那視察團會長田村新吉以次共十九員擬十月三日起程經由上海·蘇州·南京·漢口·北京·天津·濟南·青島·等處視察一切請爲介紹等語兹特將該議員人名單旣預定旅行日程表隨函寄呈請速知照經過沿途地方長官妥爲招待以敦親睦等因並附旅行日程表到署除届時派員照料並分别呈報行知外相應抄錄名單函逹台端查照辦理爲荷附錄人名單（會頭）田村新吉（副會頭）本多一太郎營音次郎（議員）播磨喜三良新原次太郎戸田宗吉岡田康之介吉田喜三郎田中議七植村音吉上田實町野良直丸山籐介福原芳次佐佐木種三郎岸本恒太郎宫武勢藏鈴木助次郎（書記）石川彌吉附錄旅行日程表十月三日乘八幡丸由神戸出發十月四日門司着午後門司發十月六日上海着十月七日上海滯在十月八日蘇州行十月九日午後十一時上海發十月十日南京着十月十一日南京發十月十三日漢口着十月十四日漢口滯在十月十五日午後八時漢口發十月十七日午前七時五十五分北京着十月十入日北京滯在十月十九日北京滯在十月二十日午前北京發午後天津着十月二十一日天津滯在十月二十二日午前十一時三十分天津發午後八時三十分濟南着十月二十三日午後八時五十分濟南發十月二十四日午前七時三十分青島着十月二十五日青島滯在解散 
[海寗觀潮再紀]  
　　前日（九月廿九）爲滬杭甬鐵路開駛觀潮專車之第二日實爲潮誕之正日中西士女乘車往觀者約計四百人益以鐵路辦事員役統計四百五十人左右上午六時後由上海北站出發沿途情形一如第一日觀客在圍場餐畢時正下午十二時零五分潮頭巳至較之第一日尤高丈許其奔騰澎湃之勢令人嘆觀止觀畢登舟返斜橋在車中供給午茶畢車卽開駛時正五時三十分到上海北站已八時五十分矣 
[觀潮專車碾斃人命]  
　　滬杭甬鐵路前日（廿九）由滬開往斜橋之觀潮專車開至硤石與王店相近司機人瞥見軌道上有人行走當即鳴笛告警詎該行人避讓不及致被撞倒碾斃迨司機人停機察看已不可救當即會同硤石站長分别報告車務處警務處飭派警探前往備棺成殮一面傳知該處地保訪問屍屬前往認領 
[滬寧路轉運來滬貨物]  
　　昨日（三十日）滬寗路運來之貨物如下翔茂由南京裝來新米四百五十包又裝來瓜子二百四十一包由鎭江裝來小麥三百四十五包由無錫裝來小麥二百二十五包茂新由南京裝來小麥一百九十七包由無錫裝來兵船牌麵粉八千五百包永泰隆由南京裝來小麥二百二十包又裝來新米三百四十五包由無錫裝來山鹿牌麵粉五千四百包又裝來小麥四百六十包又裝來長豐砲車牌麵粉二千包又裝來新米二百二十五包華盛義由南京裝來新米三百七十包由鎭江裝來小麥八百六十包由奔牛裝來小麥三百四十五包由常州裝來黄豆一百六十六包又裝來小麥二百二十五包由無錫裝來小麥三百四十五包協茂由南京裝來新米四百五十五包又裝來瓜子二百七十包由鎭江裝來小麥六百二十五包由奔牛裝來新米六百三十五包由鎭江裝來小裝來小麥四百五十五包由無錫裝來小麥三百四十五包公益由南京裝來新米六百三十五包由鎭江裝來小麥四百三十五包滙通由南京裝來新米二百六十五包由鎭江裝來小麥二百八十五包由蘇州裝來小麥三百四十五包同泰由南京裝來新米四百六十五包由鎭江裝來小麥三百二十五包瑞泰恒由南京裝來新米六百二十包由鎭江裝來小麥一百六十八包清記由南京裝來新米二百二十包由鎭江裝來小麥三百四十五包悅來由南京裝來生梨八十五件又裝來瓜子四百包又裝來新米三百二十五包由鎭江裝來瓜子一百五十三包又裝來小麥三百四十五包協豐由南京裝來新米二百零一包又裝來小麥一百六十包運繭處由南京裝來赤豆三百十二包由常州裝來小麥六百包又裝來新米二百三十包恒泰由南京裝來新米三百二十五包由鎭江裝來小麥三百四十五包由丹陽裝來小麥三百四十五包同興由南京裝來新米一千二百包又裝來瓜子一百包 
[各輪船進出口消息]  
　　國内輪船 
　　寗波昨日招商局開往寗波之汪天輪船所裝出口貨有紙烟四十餘箱桂元三百餘箱木器三十餘件核桃二十餘包餘爲火柴原料·及木耳·水菓等類又永安公司之永安輪船昨日開往海門·石浦·穿山所裝出口貨有火柴三百餘箱機器麵粉五百餘袋黄荳一百餘包土布三十餘包棉紗八十餘包玻璃二十餘箱黄白糖五十餘包並藥材·洋布八十餘件 
　　長江三北公司之華利輪船昨從長江各埠開來所裝進口貨共八千八百四十八件有白米·小麥·黄荳等包子五千七百九十二包水靛一百九十七桶花果一百五十包烟筋烟葉·一百七十三件棉花二十件鮮蛋四十二件棓子四件内有轉運寗波这白米一千一百七十二包及往天津之白米六百八十包又太古公司之鄱陽輪船昨從長江開來所裝進口貨共一萬餘件有白米·黄荳·小麥等包子六千餘包桐油一千餘桶香烟七百餘箱餘爲白苧蔴·藥材·紅棗等各項雜貨又招商局開駛長江之江華輪船昨日所裝出口貨有黑油機三架及洋燭·罐頭牛奶·玻璃·棉紗·紙烟·檀香·洋釘等各種雜貨又怡和洋行昨從長江開來之瑞和輪船所裝進口貨有大批小麥又轉往美國之大桶糖油並烟葉等三項又該行開往長江之聯和輪船裝去之貨有大批糖及白禮氏之百合花洋燭並紅皮·香烟·蔴　袋等各種雜貨 
　　烟津怡和洋行昨從烟臺·天津·開來之官升輪船所裝進口貨係大批水梨·及葡萄·魚乾等類又太古公司之通州輪船此次直放天津所裝出口貨爲白米及機器麵粉等一萬餘包其餘係土布罐頭食物·並鐵管子等各種雜貨又招商局之新豐輪船開往天津所裝出口貨有起口板一千餘件生鐵一千餘擔並黄白糖·紹酒·紙頭·瓜子等各項雜貨 
[國外輪船]  
　　中美福來洋行之西瓊乃號WESTJENA此次自新金山來滬共裝來雜貨一千七百噸其中有七百數十噸係老來泰洋行所轉運者現在公和祥碼頭起缷大約在下星期一（即四號）開往香港及小吕宋又有該行之東方商人號EASTERNTRADER自從美國運裝大批鋼鐵來滬後現在甫經缷清巳定下禮拜二亦開往香港及小吕宋一帶在上海裝去有麫粉一千數百噸該輪由洋還中當在二十號定二十三號冉至上海運貨回美又提督輪船公司之英笛可脫ENDICOTT自九月十號從美國之西雅圖來華因空船到此故昨日下午四時巳經進口該船進吳淞港口以後用小駁輪拖進今停泊於浦東大約在二號開往大連取道日本回美聞所裝出口貨中有怡和洋行由漢口轉運之糖油一千七百桶係運往西雅圖云又愛而第南號ELDENA從美國之紐約波士登來申定九號抵滬大約在十二號就上海運貨回國至於怡和洋行之倍陸姆福挺號BLOEMFONTIEN自八月二十三日離開美國之紐約來申不日將抵東洋進口期約在八號該輪來申後尚須到南洋基隆等處其在上海運貨赴英當在十一月之七號 
　　歐亞法國郵船公司之包島斯PORTBOS從法圖馬賽取道星加坡等處來滬船上載有九月四號以前之郵件現接來電該輪於明日可抵上海該輪在申缷去進口貨後便須開往日本又有該公司之貨船名CHIEFMECANICIENMAILHOL者自七月二十日離開馬賽在沿途各處裝運貨件現在巳至星加坡將到香港至遲八號便可後便裝貨至英國倫敦再赴荷蘭之阿姆司得登以逹德國之漢堡至其開行期當在十七號又有提督輪船公司之東方行星號EASTERNPLANET從英國倫敦來華大約在本禮拜内可以到滬在申至多停留三日便須赴盎凡爾斯及落得登等處又英火輪公司之納佛來亞號自九月二十七日離開哥倫布後現已抵檳榔嶼大約在本月之十六號到上海十八號便開赴日本其從東洋還滬運貨赴英時當在十一月之四號 
　　東洋日本郵船會社之筑後丸昨自東洋來滬運來進口貨有大批白糖及大宗燐寸·洋標布·洋紗·及蔴袋鋼板等項近來日本之進口貨較前增多而東洋火柴及洋貨疋頭之銷場亦較前大爲起色如謙一·開泰·永和·愼泰昌·等各店紛紛購進東洋貨甚多又有義大·一大·及恒興等號購進有大批東洋白糖云 
[絲繭最近之巿况]  
　　洋莊絲巿於此星期一以來漸見活動如金雙鷹牌售開九百兩藍龍八百四十兩九成八百六十兩神駒八百兩各廠絲價較前須漲起五十兩左右惟皆係中關之貨高貨仍未有動機緣此次皆係法商所辦之細條分美商仍未活動之故各乾繭近日亦有做開安徽繭四百擔價一百二十九兩又中次二百餘擔價一百十兩又丹陽繭一百四十擔價一百四十六兩溧陽繭一百十擔價一百四十二兩無錫繭二百餘擔價一百四十兩常州繭一百擔價一百五十五兩據此以觀似有續動之望也 
[友華銀行銀巿報告]  
　　中美新聞社譯友華銀行三十日報告云昨日倫敦銀行近遠期俱跌一先令四便士紐約銀價跌至九二又四分之一倫敦紐約間滙價跌至三四七又四分之三此間開盤水動惟金洋定一零三是日爲月杪銀行中無大交易故巿面頗沈悶交易價金鎊爲五先令十一便士半金洋爲一零四至一零四半日金爲四九又四分之一 
[普益社因利會實行出借]  
　　大東門外鹹瓜街口青年普益社發起因利會資助小貿易商人其章程曾紀前報兹悉該會定於今日起實行昨日該社遍發通啓云敬啓者敝社創辦之因利會定於十月一號上午十時試行出借凡謀生者得有妥實舖保可向本社商借銅元百枚至五百枚百天還清並不取息素仰貴處熱心公益對於斯舉定表同情如蒙贊許請仗鼎力吹嘘倘有鄰近貧民有志謀生亦希隨時介紹惟保人可令力覓俾得嘉惠普徧云云 
[德興坊房客請求免增房租]  
　　虹口甘肅路德興坊房屋係華商邱渭卿君業産近向各租戸分發傳單定於陰曆九月初一日起每月每幢增加租金洋一元該租戸等接得此項傳單異常恐慌前日又復邀衆集議咸以該房屋地方僻靜弄不通行又無後門出入自來水祇備弄内總籠頭建造迄今巳近二十年增加租金巳有數次值此米珠薪桂之際再欲增加房租各租戸實難負擔且夙聞該房主素重道德一切慈善事業又極熱心各租戸同抱苦衷諒所深悉此次增加其中或有原因故特當衆簽名公函該房主具陳困苦情形請求免予加增未識能俯如所請否 
[各方面之籌賑聲]  
　　華洋義振會昨日（三十）午後五時華洋義振會開中西幹事成立會經衆公推郭主教及朱君葆三爲華洋幹事長匯豐大班英美烟公司大班中國通商銀行傳君筱庵中國銀行宋君漢章爲經濟股長盛君澤丞爲振務股長陳君炳謙爲交際股長陸君伯鴻爲勸募股長徐君乾麟爲庶務股長余君日章沈君田莘龐君仲雅爲中西文牘股長施君子英焦君藥山爲正副理事長陸君維鏞爲本埠調查股長孫君仲英爲北方災地調查股長華幹事員十五位洋幹事員十位分任各股事宜孫君仲英今己首先出發矣聞洋貨業振華堂李君柏葆顧君子槃及成德豐號等向同業並各洋行華經理處勸募振欵異常誠懇殊屬難能各業不乏慈善君子定當聞風興起矣至節省中秋酒筵移助災振者有公記公司上海分棧信通洋棧生記洋棧共洋三十元宏濟質同人洋十六元宏昌當同人洋六元合和順號十元上海張裕釀酒公司同人洋三十元又邱承啓堂男女公子積存壓歲大洋八十二元又愛蘭漢百利西藥行同人欲爲該行買辦何維碩君祝壽何君以爾來北地災荒迭見不願將有用金錢擲諸虚耗該同人等仰體何君好善之懷遵將所集壽份洋五十元全數捐助振濟矣兹將該會福往電錄下華洋義振會接開封趙督軍張省長電云華洋義振會福開森朱葆三唐少川陸伯鴻先生濟生會王一亭徐乾麟陸維鏞朱芑臣張賢清葉愼齋先生仁濟善堂朱葆三王一亭施子英朱芑臣陸維鏞葉愼齋張賢清葉明齋先生慈善救濟會朱葆三王一亭徐乾麟宋漢章先生廣仁善堂盛澤丞李伯行紅十字會金伯屏盛竹書錢新之先生鑒豫省酷旱奇荒兼被兵禍飢民載道慘不忍觀現雖設立災區救濟會籌辦急振及平糶各事宜惟災重區廣公帑旣無儲蓄而勸募亦復弩末車薪杯水萬難普濟災黎夙聞先生胞與爲懷熱心救濟務乞廣爲勸募設法代籌兹特委派郭　臣會同奬劵局張文旐赴滬接洽務乞鼎力維持籌集鉅欵楊枝甘露起死回生造福無窮感德靡盡趙倜張鳳台有又該會致直豫魯晋各省電云督軍省長鈞鑒本會爲籌備查放振務以調查　災各省糧食盈缺爲先不悉貴省所存雜糧能否接濟本省被災區域請即詳查細數電復以便敝會酌定或放欵或移糧緣災區太廣不得不事前通盤籌畫敝會己公推孫君仲英爲駐津糧食調查員如荷作復請逕逹天津英界逹文波路孫仲英可也北方工賑協會本埠北方工賑協會前因北方鉅災待賑於九月二十四日開聯席會議正式成立後由紗廠銀行錢莊認捐巨數者爲數頗多並由鐵業公會向同業中募集六千元交入該會又由本埠興華製麫公司捐入雜麫一百箱二十八日下午四時又在香港路該會開第一次理事會議列席者劉柏森吳寄塵徐靜仁（李旭堂代表）錢新之方椒伯武棣森王杏塘盛筱珊（石伯棠代表）田祈原諸君議决事件如左一件公議内部之組織案議（甲）本會設名譽會長二人（乙）本會設駐會理事九人内分總務文牘會計理事各一人審查交際庶務理事各二人（丙）總務文牘會計遇有事故時得於其他理事中委托一人代理（丁）本會賑務理事無定額臨時由理事會聘讀（戊）本會設名譽理事各若干人襄助理事會辦理一切事宜一件公推各部職員案議（名譽會長）公推張退公張嗇公兩先生（總務理事）公推徐靜仁君（會計理事）公推錢新之君（文牘理事）公推劉柏森君（審查理事）公推吳寄塵方椒伯兩君（交際理事）公推武棣森盛筱珊兩君（庶務理事）公推田祈原王杏塘兩君一件聘用會計書記員案議本會聘用之會計由會計理事聘用書記由文牘理事聘用其薪金亦山會計文牘兩理事捐助不在本會開支一件公推名譽理事案議公推沈信卿黄任之史良才秦潤卿宋漢章王俊臣穆藕初榮宗敬聶潞生劉厚生張則民諸君爲本會名譽理事每逢開會時均請其會一件公議收欵地點案議各理事處均請其代爲收欵彚交會計理事一件公議捐欵利息案議凡代收 
 
 
 

Page 11

 
 
欵處收入銀欵則照日拆計算洋欵月息二釐一件公議相册具名案議本會捐册由上海銀行業上海錢業公會華商紗廠聯合會具名一件辦理急賑案議於急賑二成中先撥一萬元滙交天津中國銀行聶管臣先生賑放並擬定上大總統國務總理内務交通總長電報一通文曰大總統國務總理内務交通總長鈞鑒北省鉅災待賑本會由華商紗廠聯合會上海銀行業上海錢業公會三團體發起組織定名北方工賑協會公决標本兼治以八成工賑二成辦急賑業於本月二十四日開成立會公推南通張退庵張嗇庵先生爲名譽會長敬電聞北方工賑協會豔各件議决後由書記將議案及電稿宣讀一過衆無異議六時散會定今日下午五時仍在該會開第二次理事會云 
　　直隸義振會本埠各機關奉督省兩公署訓令云准直隸義振會徐世光等元電開戰後救濟曾荷鴻施集欵撫循漸次結束惟查直隸全省由春逮秋旱乾不雨赤地千里村落爲墟今歲秋禾不登明年麥田無望或走他鄕或塡溝壑芸芸赤子罹此鞠凶屬在同胞共深焦憫同人等目擊心傷己於九月六日成立直隸義振會謹此通告伏望俯念旱災旣普且酷發大慈悲救浩刧之彌漫慰蒼生之呼籲臨電不勝懇切禱祝之至等因准此合亟訓令仰即一體遵照此令 
　　南洋烟草公司南洋兄弟烟草公司總理簡照南協理爵玉階議定每紙烟一箱售出後捐洋五元預計五個月售出二萬箱可得捐洋十萬元逾額仍照數捐助業己與各路商界總聯合會共同組織上海商界籌振協會所有該會登報費用亦由南洋公司捐助且該公司各部職員亦均將中秋筵資洋一百九十元悉數移充振濟之用己函知商界籌振協曾矣 
　　麵粉交易所上海麫粉交易所因此省災荒特於昨日下午在本所開會籌議振欵辦法理事長王一亭旣榮宗敬顧馨一及全體經紀人等均到磋議之下决定以麵粉每千包應得佣金二兩五錢提取五錢充振欵即於八月份内開始提取得多數贊成通過遂散會 
　　滬寗杭甬兩路局滬寗滬杭甬兩路局長接交通部訓令以目下北省災情緊急待振孔殷仰着該管兩路員司量力捐輪以救災黎等因當經趙局長將交通部令發兩路各機關領袖分飭所屬員司隨意捐資俾得集腋成裘云 
　　台屬急賑會台屬水災急賑會今（十月一日）晚假大舞臺演戲籌欵除該臺全體藝員外并有著名客串加入寒雲主人因故未來惟各界以事關慈善購買戲劵極爲踴躍云兹將天台縣乞賑快函附錄如下台州兩次水災極其重大災區甚廣救濟不刻起風雨大作四晝夜始息平地水漲三丈兩岸田畝盡被冲沒房屋倒坍人畜漂去不可勝計除本地設法護救外並急電省道拯救復查西鄕泛溢之處直下東陽百里内外布種包蘆盡爲水冲其餘雜糧漂流無存間有地當水流急緊之處地亦坍塌冲毁有數丈之寛者又查中區下區風起時稻正開花旋被水冲收成無望山茅地方數水合併沿流十餘里水道改流田畝冲毁不少大溪合流處竟有冲毁大路六十餘丈所種糧食槪行冲沒地亦冲毁變爲溝渠臨海天台　界地方其慘更不可言狀北鄕板溪大同等莊山高水急房屋冲毁人畜淹斃至重且廣慘於西南兩鄕東鄕上下區水分數條楓樹大橋冲斷四洞水道改流當地居民受災尤慘冲去田畝坍塌房屋拔倒樹木所在皆是道路冲毁交通不便分派調查各員報告諸多不便并云低窪之處積水竟有一旬未退盡者人畜淹斃積屍水内未得掩埋臭氣薰天觸之生病災民無食無衣日衣露浸死者己矣生者亦恐急振不及坐而垂斃者觸目皆是饑民無以爲生强者不免爲盗地方受害後患方深地瘠民貧募捐無路除由此間官廳勉力設法隨時救濟外一面飛電省道再派委員詳查惟望上峯撥欵速賑庶幾民有噍類再者有自臨海來者靈溪郎拊會合亭頭等處田畝冲毁亦多人畜房屋漂沒無算慘不認覩恲以奉聞諸公集會救濟愈速愈妙蓮代災民迫切待命云云 
[國民大會策進會所接各埠函]  
　　新樂縣商會來函敬啓者頃接來電敬秋一是竊查共和開造九載於兹武人弄權政客私圖置國本於不顧言之令人痛心諸公發起是舉促國民大會早日成立爲國民大衆謀幸福敝會極表贊成應即加入肅此敬覆 
　　直隸行唐縣商會來函敬覆者捧誦賜函敬悉種切爲國民謀幸福凡在同舟具有同情唯敝會僻處偏隅見聞較陃今蒙撥引昌勝銘感謹加入策進會以乞提携爲幸 
　　熱河隆化縣敎育會來函敬覆者九月二十三日接得大會快郵數片讓悉國民不具自决之能力覆亡之禍即在眉睫敝會初聞斯語如夢忽醒敢不准命極願加入貴會一致進行希將進行手續示知除將餘片分送農會勸學所講演所各一紙外用特函覆 
[各路商界聯合會消息]  
　　南京路南京路商界聯合會定於本月三日開選舉大會昨通告全體會員並將選　票按名分派請其塡注被選人名先期郵寄該會以便於是日發表通告原文及秩序表照錄於下「通啓」敬啓者竊思國家興强端賴團體運動民族發逹亦惟共衆覺悟際此千鈞一髮之秋稍縱即逝之日若不堅固團體何以保國家之存在不激勵民氣何以圖民族之强盛本會組織本斯其旨諒高明均所洞悉固無庸喋喋爲矣惟是成立以來於兹一載雖未得充分之效果併此區區之熱忱設又使之冷淡吾華人五分鐘之譏能不貽笑大方乎同人不敏誓必堅持祗以知識淺短時懼隕越幸届大會得缷職責兹定十月三號即陰曆八月二十二日午後二時在本會召集全體會員大會重行選舉下届職員事關本會前途非常重大貴號旣爲入會一份子届時務代表蒞會以資監督便策進行萬勿放棄責任不勝企禱之至「開會秩序」（一）振鈴開會（二）起立向國旗行禮（三）主席報告開會宗旨（四）會計員報告賬略（五）徐季龍演說（六）報告義務夜校狀况（七）余日章演說（八）報告本會經過情形甲巿民權問題乙印花親問題（九）王正廷演說（十）選舉揭曉（十一）茶點散會 
　　浙江路浙江路聯合會兹因新榖雖已登場米價仍未少减　施米一層在貧民方面固沾實惠若厭平米價仍非平糶不爲功兹爲壓平米價起見議定頭號米每石七元二號米每石六元二斗五升起碼計重五十足磅不論遠近欲購者均可向該會選擇 
[小學教育研究會幹事會紀]  
　　小學敎育研究會分邀敎育界職員於昨日午後至上海縣勸學所開幹事會討論國語教授辦法曁進行手續與會者有縣視學朱伯華學移員胡少亢敎育界陳味腴顧潤章趙靄芙二師附屬主事楊聘漁勸學所長李頌唐等七人至四時半開會由李所長主席詳述提議研究事項經衆逐事討論歷一時半久始付表决如下一件提議研究國語方法議决（一）定期開會討論定十月十七日上午舉行討論目的爲敎學方法（二）徴求各學校敎學國語的報告等到開過討論會後通告各校請他詳細報告議定報告事項（甲現在實行方法（乙）實行後的精神如何（丙）有無困難（三）定期開國語綴法成績展覽會等到報告整理完了後再定實行日期議至此時巳深暮遂宣告閉會各職員互辭而散 
[雜糧業會議紀]  
　　華商雜糧公會現悉縣知事公署致總商會及上海縣商會公函以蘇省米糧現奉江蘇李督軍齊省長養代電准國務院交通部蒸電據京師總商會呈戰後糧源竭蹶巿價飛漲且直豫魯旱災綦重以是核准弛禁蘇省雜糧因上海秋後風潮迭見晚米秀而不實故除上海一埠暫緩弛禁外其餘蘇屬均唯自由運銷北省云云該同業特於昨日召集全體同業在仁榖公所開會會長葉惠鈞米業董事張樂君曁同業全體均到僉以我業雜糧前以米價飛漲民食將竭是以米與雜糧并行禁止出口惟同稱雜糧有菜子·黄豆·菉豆·芝蔴·生仁·小麥·赤豆等和多對外交易且非人民所日需食品全恃轉口爲營業今官廳未明是理籠統禁阻應將理由提出函請商會轉逹呈明督軍省長分别辦理以恤商艱遂經公衆决定辦法呈候核示 
[認眞辦理印花稅之省令]  
　　本埠警廳道尹各署接江蘇省長訓令云案准財政部第四四一零號咨開查印花爲各國通行良稅開辦之始京外人士均以我國地大物博商埠林立所有契約簿據繁多若行貼用其收入當在一二千萬左右是以歷年預算之數從儉估計由五百餘萬遞增至八百餘萬元將以留有餘而期漸進也然核計邇年實在收入不過三百萬元除去經費扣成所餘實僅少數不但與豫期之數懸殊且距離豫算之數甚遠前因大局不靖商業蕭條加以租界未及推行華界不免觀望政府爲體恤民艱起見不便過於督促催行今者中央之政變甫平南北之統一伊邇辦理善後在在需欵不能不於巳有萌芽之新稅加意整理以圖擴充然推行新稅全賴地方官勸導有方督率得力方收成效應請格外注意轉飭所屬道尹縣知事曁警察官廳認眞辦理至深企盼除令知印花稅分處外相應咨請查照辦理可也等因准此除分行外合行令仰即便轉行所屬一體遵照毌違此令 
[道委調查奉賢越獄案之呈覆]  
　　浦東奉賢縣監犯越獄被逃三十六名搶刦警局軍械等情迭誌本報兹悉此案自地方士紳呈控省道各署後即經滬海王道尹派委余芷江馳往調查余委員於前日返滬據情呈復大致謂此次越獄該盜犯等事前似有準備消息傳播爲管獄員章灝得悉因監獄在縣城而知事駐節南橋以是星夜馳赴報告比歸行至半途復得急報謂監犯巳越獄刦械而去該管獄員春秋巳高老邁無能是不必說而擁有四十名巡警之警佐竟目不識丁吸食鴉片致警務廢弛其腐敗情狀莫可言喻是日監犯越獄刦械巡警竟毫無抵禦能力聽其取械揚長而去共逃去命盜重案犯二十八名看守所押犯八名共計三十六名監中尚存二十名皆係輕案而略有資産者至若囚糧稽查卷宗知事確有津貼似不虞枵腹此乃當時實在情形現在欲整理奉邑吏治當先從警務着手云云 
[武術會籌備慶祝雙十節]  
　　滬南中華武術會歷來對於慶祝雙十節興致異常踴躍本年雙十節該會又當徴求大會幕閉之期故此次籌備更爲周到一切槪　會員個人分别擔任其預定次序如下（一）奏國樂行升旗典禮（二）全體攝影（三）表演武術（四）演說（五）茶點（六）奏樂散會 
[工商協會今日宴客]  
　　江西路中華全國工商協會創辦己將一年入會工廠商號逹一百五十餘衆兹聞因國貨出洋己由會呈請政府准予免稅正可藉此機會提倡輸出以謀國内工業之發皇特定今日正午假座馬玉山公司邀請交涉使·海關監督·道尹·縣知事·及回國調查國貨之華僑代表宴會聯絡情誼討論提倡方法該會會員全體陪座想屆時定有一番熱閙也 
[慈善團總董辭職]  
　　上海新普育堂近擬添設貧兒工藝學堂函謂上海慈善團將翠微菴塚地三十餘畝撥助該堂以爲建築學堂之用是地係同仁輔元堂公産上有塚墓萬餘若撥助於新普育堂須將塚墓遷去團董凌伯華以問題重大昨特邀葉議董開會會議應否將此地撥助新普育堂並應否遷塚當經會中議决塚由團中雇人遷去空地即撥借於普育堂以備設立學校當將議案交付團董執行而團董凌君以此事窒礙難行巳提出辭職書向議董辭職矣 
[均益决志會徴求開幕]  
　　女監師路均益决志會前經職員會議决徴求普通會員半年一元維持費按月一元以半年爲限兹定今晨七時開幕晚間七時仍開隊員討論云 
[醫院爲女界擴充職業]  
　　南巿公立上海醫院院長王彰孚深感社會職業之途狹及産科與看護人才之缺乏特設看護産科班招收品端體健心慈志堅有高小程度或稍解之無之女子年在三旬上下無家庭牽累能獨身自立者授以看護學及産科學之學理及實地練習由院供給膳宿免收學費成績優良者并可酌給津貼聞王君因提倡起見特加優待每日親自授課熱心指導其男生之年在十五歲至十八歲品性端良者亦可酌收云 
[令飭監視由閩來滬之浙軍]  
　　松滬何護軍使前日通令所屬各軍警略謂准厦門臧師長電開現租定泰利公司福建輪船一艘裝轉浙軍潰散官兵六百五十六名定於日内赴滬屆時仍請派員監視勒令回籍爲禱等因除另行知照警廳外合亟傳知仰即一體遵照辦理云云 
[嘉榖堂商會催繳斛捐]  
　　嘉榖堂米業商會以本會經常費全賴斛捐挹注乃各同業往往欠繳或繳付不足故昨特函致各同業云敬啟者斛費一項本由我同業同仁榖公所爭歸會中收取以充經費而保利權本會依據丁已年大會議案按照各號日銷石數認定斛捐每月派司收取吾同業顧全公益照數繳付者同屬多數而繳不足數以及未曾認繳者亦不在少本會經常費用全賴此欵挹注邇來會務日形發逹度支日增而預算收入則不敷甚鉅於會務進行妨碍實多惟念本會之設原所以謀同業之樂利亟應羣策羣力互相維繫以冀永久團結不爲他種勢力所凌務望各寳號已認定斛捐者按月照繳其有未認定或繳不足數者亦請按照日銷數目（大致每石提錢二文）補認斛捐按月憑本會收修派司收取俾會中經濟稍得充裕辦事人不致爲難而會務進行自易獲益非淺本會幸甚同業幸甚 
[恒孚銀樓請募巡警之照准]  
　　英大馬路恒孚銀樓邇時以營業順利特於小東門内大街覔定向南雙開間門而巿房改築石庫門洋檯式分設支店業已裝修完竣定明日開張該樓經理以店址地居衝要特具呈淞滬警廳請爲代募巡警駐防保護昨經徐廳長批示云稟悉該商請募巡警以資保護應准代募三名以便設崗輪流替換除飭該區代募外所有月餉服裝等費仰即逕與該區接洽辦理可也此批 
[天發祥開幕預誌]  
　　天發祥皮貨局開設在英租界大馬路河南路口昨日起歡迎各界人士參觀並備茶點雇用軍樂隊以娱來賓門首紥有五色綢綾結國旗四週幛聯數百幅經理爲蔣志剛富有營業學識故一切佈置頗合社會心理凡各種皮張標價劃碼皆在三層樓昨日中西來賓到局參觀者有總商會會長秦潤卿寗波同鄕會會長張讓三皮貨董事張玉章等外賓如青年會費吳生路維廉格賴博士等亦均蒞臨參觀 
[英國戲員團北上演劇]  
　　英國皇家戲員團於昨日乘滬寗路車北上至京津二處演劇約四星期回滬 
[查緝滋事之革警]  
　　憲兵九連查得高昌廟一帶近有革警劉張王李四人有於中秋節分向該處各燕子窩嚇詐情事除商請該管警察張巡官嚴查懲辦各燕子窩外一面派令士兵於昨日分投查緝該革警等務獲解究以便押送回籍而維地方安寗云 
[莊司携銀失踪之追究]  
　　滬南吉祥衖源裕莊出店費曾銓日前由該莊囑送洋銀一千元至往來之某號不料費忽携洋逃逸無踪後經該莊追問保人益愼莊俞姓及費兄海濤出爲四處尋迄無下落事後該莊接得四馬路吉陞棧三十九號寓客沈善元來信内囑費曾銓前往晤談旣而沈自赴該莊訪問遂由費海濤將沈扣住詢其來歷據云前在某參店爲夥現己辭出與費曾銓在某妓院會晤得以相識現欲合股開設烟紙店惟此次携銀逃逸實出不知等語海濤疑其串騙即扭控第一區警察署請究未幾有操鐵業之紹興人周望佐投稱與沈在妓院見面後即與同賭以致輸負洋數百元費亦在塲今願證明一切趙署長詰沈否認當飭一併函送地檢廳請究 
[索妻不見自盡案續誌]  
　　浦東北蔡鎭附近鄕民蔡松秀之子杏生因其妻顧氏歸寗不回往索不得致氣憤自縊身死己誌本報兹悉此事蔡松秀等以親家顧全生匿女毆婿威逼其子氣憤自盡控訴南滙縣公署前日經朱知事委派第七區區員蔚初帶同檢騐吏等蒞塲相騐騐得死者委係自縊身死當塲錄取原被口供判令塡明屍格具結收殮據情呈報朱知事核奪至原告所控匿女毆　威逼各情聽候偵查眞相再行傳案訊究 
[尋獲十二年前逃妻]  
　　浦東南滙縣周浦鎭鄕民湯夢生其妻錢氏今年三十五歲昔年背夫私逃迄己十二年之久湯因素無影響早己置之度外不料邇來有人向湯報告謂該氏匿在上海西鄕等語於於湯來滬找尋於前日在徐家滙地方沈金生家將妻尋獲上前認領被沈出頭硬覇湯心有不甘報告巡警將男婦拘送二區三分所警局當因案涉刑事於昨轉送地檢廳由檢察官訊供之下判沈與該氏分别收押候懲 
[工人受流氓重創]  
　　住居楊樹浦蘭路厚生里七百七十一號門牌向在厚生紗廠作工之常州人王金招不知何故忽被流氓小湯圓小新寳小木匠等多人軋至該紗廠對過小茶館内評理一言不合各執斧頭鐵棍行兇致王之頭部兩腿　前均遭若輩斧砍刀戳棍擊受創頗重痛極倒地狂呼迨巡街捕聞聲到來該流氓己四散奔逸當經印捕追拿未獲遂將受　人車入捕房稟明捕頭飭採姜喬喬將王送請醫院療治外並着緝拿該流氓等解究 
[汽車撞傷行人]  
　　昨晨七時許寓居戈登路一千二百零七號門牌之江陰人楊善夫行經公共租界浙江路口遇有三百零九號汽車駛來避讓不及被撞倒地受傷甚重昏暈不省人事當由老閘捕房七百十九號華捕瞥見喝令汽車停止押同載送受傷人投仁濟醫院醫治一面帶該汽車夫入捕房稟候捕頭發落 
[指控恐嚇案之和解]  
　　楊樹浦路瑞鎔鐵廠工頭粤人羅久前控在該廠工作之廣東木匠陳迪持械恐嚇意圖傷害等情業由該管捕房將被告拘解公共公廨判交一百元人洋並保候訊在案兹悉此案現經人在外排解雙方均願息訟故原告昨偕其代表律師投廨稟請原審中西官准予將案註誚矣 
[娟娟己得自由]  
　　湖北路迎春坊三百十號門牌妓院内妓女娟娟因被鴇婦楊金鳳干涉行動自由乃訴由親生父王阿四延高露玲律師控於公共公廨由廨飭知老閘捕房派探將娟娟送入濟良所候訊兹悉該鴇近己願將娟娟送至某敎會讀書任其自由故原告之律師昨晨到廨請求銷案經俞襄讞與美丁副領事核准將案註銷 
[幼女暫留濟良所]  
　　婦人王柳氏在漢口路一百十五號門牌開設雉雉院因容十四歲親生女王榮寳在院住宿經三十五號三道頭西捕查見以其違章將氏及女分别拘留昨解公共公廨請究經中西質訊之下判王榮寳暫留濟良所俟王柳氏將妓院閉歇後再准領去氏開釋 
[公共公廨昨日訊案紀]  
　　昨晨公共公廨民四庭由關讞員會同英包副領事訊理各案挨次錄下（一）姚愼卿訴陶桂春·張桂生·徐佩蘭·趙蘭生·不理擔保夏小甫方單抵押洋六百元案訊明此項押欵尚未到期原告不應預控結果註銷（二）童許氏訴與其夫童福實離婚案據原告偕其律師林百克氏到堂聲稱童迫伊爲娼已有年餘自起訴後復遭其毆打請准原告先與分居結果准給諭被告本案未訊結以前不得再向原告行兇（三）萬豐康號訴泰隆莊不理往來欠欵案被告代表高露玲律師另有要事臨時商請原告律師向堂上請求改期再訊結果照准（四）舒仰喬訴張子廉不理將某桂圓號股票抵押洋三百元案被告延朱斯芾律師到堂辯明舒仰喬係禮惟洋行所雇包討賬目之人所控證據理由均不充分要求將案註銷而原告之律師亦未與之辯論結果應判被告得直（五）婦人唐殷氏與馮少雲互控欠欵案臨訊兩造無一人到案結果改期再訊 
　　又午後民四庭由陸襄讞及美約副領事訊理各案亦誌如次（一）金源高訴少梅不理欠洋三百九十七元案結果着原告登申新兩報限被告於十四天内投質（二）隆泰莊訴胡汝鼎不理地單烟葉抵押銀一千九百三十三兩四錢六分案被告無保拘留押所兹據到堂供稱無力取贖原告律師請求拍賣並不反對惟要求減輕交保結果准原告代表律師請求將烟葉先行拍賣報告公堂候核被告准交三百元舖保（三）王蔡氏請求給諭執管故夫王耀章遣産事因有人具稟公廨反對結果候傳王樹棠到案再核（四）李招記訴蕭鳳閣不還借銀三百五十兩案原告律師請求改期一禮拜再訊結果照准 
[輪船上查獲烟土]  
　　某輪船於昨晨由外洋來滬泊於虹口碼頭當爲海關扦巡洋員登輪調查旋在買辦房内起出私土一百零六兩當將買辦廣東人王某帶入水巡捕房奉梅捕頭諭送地檢廳訊辦烟土送關候燬又有某輪船庖人蔡某此次該輪抵埠隨帶私土八十八兩亦經海關洋員查獲解入捕房轉送地檢廳罰辦其烟土亦送海關存儲 
[索討地租起釁]  
　　鹽城人何雲洲住居鐵路北首前日向山陽人楊正泉索討地租起釁互相兇毆由崗警一併拘入四區聽候核辦 
雜評二 
[棉花攙水問題（訥）]  
　　棉花攙水人謂爲農商界之道德問題吾則謂不僅關係道德也抑亦其知識短淺不明自已之利害何則彼之舞弊而攙水意僅在圖利而已然己舞弊得非分之利而人暗中受無窮之害乃忍心爲之此所謂道德問題也所舞之弊一旦爲人發覺則己所貪圖之利甚微而將來之損失反鉅此則不明利害之故也我農商中以不正當之手段取巧謀利類乎此棉花之攙水者尚不一而足苟能人人審乎損人利己之不合而不爲則農商之道德進矣又能人人明乎貪小失大之非計而不爲則農商之知識進矣 
　　然則此棉花攙水之一事亦足以覘農商界程度之進退也 
公布欄 
[江蘇高等審判廳]  
　　布告江蘇高等審判廳第三十三號布告爲布告事案據律師黄鎭磬呈請撤銷登錄前來當經轉呈司法部鑒核在案兹於本年九月十三日奉第九八八一號指令内開呈悉律師黄鎭磬請予撤銷登錄廳照准此令等因奉此除撤銷登錄律師名簿函請高檢廳查照并訓令第一高分廳及寗滬兩地廳知照外合仰該律師遵照此布中華民國九年九月二十八日高等審判廳廳長林棨 
　　本件控訴撤銷控訴審訟費歸控訴人負擔一件劉文相等與黄顧氏等爲田畝涉訟上告一案（判决主文）本件上告駁回上告訟費由上告人負擔一件陸志聽與陸志清爲嗣産涉訟控訴一案（决定主文）本件控訴駁回控訴訟費由控訴人負擔一件徐適臣與石哲甫爲貨欵糾葛上告一案（决定主文）本件上告駁回上告訟費由上告人負擔一件楊阿囝與金桂祥因債務再審再抗告一案（决定主文）原判原决定撤銷發還上海地方審判廳更爲適當之裁判一件陳麗生與吕紹實爲欵項涉訟控訴一案（决定主文）原判撤銷吕　實欠鎭東錢莊洋四千零八十六元六角一分八厘又欠陳麗生墊還鎭東錢莊欠人之欵吕紹實分下應出之本利洋七百十一元一角三分八厘應由吕紹實如數歸還吕紹實附帶控訴駁回本審訟費由吕紹實負擔一件何元增與俞馨如因棧單涉訟上告一案（决定主文）本件上告駁回本審訟費由上告人負擔以上均九月二十九日 
[上海地方審判廳]  
　　判决主文（民一庭）件包象甫與劉少溪存欵涉訟一案主文原告人之請求駁回本案訴訟費用歸原告人負擔一件决定唐茂林與葉雨鄕因房租糾葛控訴一案主文本件控訴不予受理一件判决蕭吉甫與王氏二庭）一件判决朱元奎訴沈紹喜等房租涉訟一案主文沈紹喜應還華盛公司租洋二十　四元李明和應還華盛公司租洋二十元均繳由原告人具領訟費歸沈紹喜李明和平均負擔一件判决朱元奎訴錢少卿房租涉訟一案主文錢少卿應還華盛公司房租洋二十四元繳由朱元奎具領訟費歸錢少卿負擔一件决定汪殿卿聲明窒礙一案主文本件窒礙之聲明照准 
批示一件孫協春請求給領由准領此批一件李王氏狀請執行由狀悉仰候函催同級檢察廳將全卷送廳核辦此批一件錢鑑侯狀請暫緩執行由狀悉准予暫緩執行此批一件朱仁貴狀交欵洋由准交此批一件吳老三狀領欵洋由准領此批一件吳桂榮狀請暫緩啓封由據狀己悉此批一件陳金陶狀請押追由狀悉准俾案訊明核辦此批一件沈榮華狀交欵洋由准交此批一件沈德昌狀交欵洋由准交此批一件朱斌記狀交欵洋由准交此批一件朱斌記狀請詳查由狀悉候函請上海縣知事查明函復再予核辦此批一件孫炳根狀請執行由狀悉宁經給限勒　仰即知照此批一件劉楊氏狀領欵洋由准領此批 
　　佈告執字第一九大號爲减價召買事照得田兆榮訴蘇乘均等抵欵紏葛一案業經因該債務唐瑞麟即秦文抗不遵判履行依據債權人之聲請將該唐瑞麟所有之不動産標封並派鑑定人鑑價召買在案兹因開匭無標仍照原價减去百分之五特定於九月二十九日在本廳設匭投標十月十四日開標凡居民人等欲買是項産業者仰即如期開具姓名年齡籍貫職業住址價額來廳投標届期依法　標以所投標價最高者爲得標人得標人應於即日繳納標價五分之一之定銀餘欵限交産時一次繳足當由本廳給予管業護書收執管業倘逾限不繳即以投標人中價額次高者遞補仍照前開程序辦理仰居民人等一體知悉倘居民人等對於此項標産上有權利可以主張者伡自公布之日起十日以内來廳依法聲明並仰各利害關係人於開標之日一律到塲毋得自誤切切特此佈告計聞（一）目的物瓦平房及披屋共十一間隨屋基地九分一厘二毫（二）目的物所在地上邑二十七保一圖詩字圩日暉橋南秦家宅十一十二號（三）最低價額銀幣九百九十五元一角三分另七厘（四）承辦書記官龔鴻揆承發吏王開成（五）閱看筆錄之處所　發辦公室（六）領看人債權人田兆榮承發王開成七（標匭號數第二匭佈告執字第一九七號爲减　召買事文與一九六號佈告單計開（一）目的物張文煥戸則田八畝八分一厘（二）目的物所在地上邑三十保二區七圖寒字圩四百八十九號（三）最低價額銀幣五百八十三元八角二分正（四）承辦書記官龔鴻揆承發吏王開成（七）標匭號數第一匭廳長　運機 
[上海地方檢察廳]  
　　批夏姚氏狀悉准如所請辦理此批曹金　狀悉候查明核辦此批吳耀增狀悉查此案尚在控訴中所　未便照准此批鄭豳圖狀悉案巳起訴候送同級審判廳核辦此批張永福狀悉查刑律第四十四條之規定限制綦嚴所請易科罰金一節礙難照准此批沈楊氏狀悉候傳案訊奪此批張李氏狀悉來狀所稱家道寒　兒媳生産各節均不足爲執行之竄礙自難准予易科罰金此批董銀華等狀悉仰爾等來廳訊問此批俞丫頭狀悉仰即來廳聽候訊奪此批張金氏狀悉候傳爾夫到廳再核此批何秋亭狀悉候傳訊此批以上九月三十日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[吳山觀潮記] [  胡錫蕩]  
　　吳山在虎林東南春秋時吳人憐伍員以忠諫死爲立祠於錢塘江上因以爲名故又稱胥山枚叔七發云弭節伍子之山通厲胥母之場說者爲即今之吳山按春秋時吳越分疆在今喜興石門地豈當日勾踐入臣時越之版圖皆屬於吳耶或曰當時浙西地皆屬吳故昔人有到江吳盡句今祠址不可尋而山椒尚有伍公廟自漢以來禋祀不廢彼謂夫差殺子胥投屍於江精魂不泯嘗素車白馬依潮來往者誓言耳觀潮節（仲秋十八）余與友人乘車來杭登眺於此見潮之來也波濤洶湧其速如烟雲之出沒其聲似雷霆之驟鳴世界大觀疑無過於是矣迨夕陽西下潮聲漸退余亦興盡而返竊於此有感焉浙江有潮太平洋大西洋亦有潮第知浙江之潮爲怪異詭觀而不知太平洋大西洋之潮其潰决吾隄岸有百倍於浙潮者安得起錢具美於九原控犀弩十萬與之鏖戰於江賓俾吾輩得立馬於吳山第一峯不至抱陸沉之痛也 
筆剳 
[權僭記（下）] [  枕綠]  
　　菊父異之披衣出尋聲而往則發自對岸一孤屋中試就門隙窺之一北漢立牀前方擧其拳將又下一女子向裏側臥手足蜷動宛轉悲啼菊父排闥人問北漢慍曰吾父女間事不勞外人問也拳下而女又大號菊父趨前捉其臂曰彼果何罪遭兹重　爲人父而忍毒　其女去人道遠矣女子聞聲側身向外睇以淚眼遽起立泣呼曰阿父阿父爾女苦煞矣菊父見即爲柳陰下之女子也意更不認及聞呼父知有委曲佯亦失聲呼曰爾胡在此女泣訴曰下歲迷途入貧兒院者約三年彼如滬商於院長謂將認我爲義女及得挈我來此乃畀我以僕婢之役於意弗愜辱叱之不足繼以夏楚吾惟自嗟命薄不敢一聲兹且忽萌獸心欲强我以非禮幸獲何父來臨阿父其援我嗟乎天彼傖之肉狗彘弗食矣北漢見狀意頓中餒却立若鬥敗之鷄菊父前逼之曰如何者曰吾以三十金得彼原有所欲曷忍失之曰是易事耳挈女子抵己寓立以金往償之如數問尚欲何言北漢受金俯首無語菊父乃返笑謂女子曰子誠智且勇者願告我以身世曰吾名翠玉稍能識字頃所言皆實特幼時事不復能省憶耳轉詢菊父得其槪况曰公出我於水火之中恩深靡極何以爲報請以身侍曰己援之而己溺之不如弗援矧我有妻有負盛意耳翠玉威泣曰子誠君子特吾將何以自處曰滬上有義務女校可介子往膳費吾任之耳翠玉鞠躬以謝菊父遂妹之請其就寢己則坐以待旦翌晨偕之如滬使入校學焉翠玉心境旣暢容光煥發乃大易其曩態今使重蒞姑蘇溪頭垂柳當不復認識舊侣伴矣（終） 
劇談 
[歌壇賸語] [  民哀]  
　　賈碧雲之玉連環係演太　復召事然今日大可演之蓋太眞身後上遣臨卬道士楊什伍求其魂於蓬壺之最高山得釵鈿爲信物盟誓爲證語且訂後約於中秋事出唐代叢書而隋唐演義亦有此項記載白香山長恨歌中有倘敎心如金鈿堅天上人間會相見兩語即咏此苟翰卿於今日演此戲庸非暗合良辰不負佳節所惜者無良好之配角耳 
新聞拾遺 
[娶妻中計] [  鶴鳴]  
　　杭垣周翁富商也樓宇連亘兒孫繞膝客臘適倬鼓盆哀毁逾恒因思續絃以娱晚景適里中有無賴張某覬翁多金郵涎已久於是串同冰人將其妻佯作文君新寡與周說合議定身價銀一千元擇於前月某日迎娶詎價銀照數付訖而張某反謂强佔其妻擬赴縣控告翁懼恐爲寃誣願寢其事乃倩人調停遂命張某折半償還云 
[蓄妾食報] [  幻夢]  
寗垣南城某紳擁資甚富惟沈溺聲色爲樂内寵六人以第四妾梅氏最爲得寵因是他妾咸有外遇某紳明知其然惟有故作癡聾隨所欲爲而巳不料梅氏近與一俊僕私俊僕故狡者日誘其囊括重器偕遁梅氏心動遂乘某紳他出席掷所有從俊僕遁待某紳返而美人巳作黄鶴去亟令家人檢點室中貲財金飾僉不翼而飛共計損失約八千餘金某紳氣憤塡膺幾至昏厥爰亟呈請警廳代爲通緝云 
[送你絲巾] [  九二碼子]  
　　記者經牯嶺路見一華少身御西服金鏡革履手持司的克意氣自豪正行近某公館門前忽空中飛下一物適中左肩該少年視之涎也及舉首仰視見窗口立一妙齡女郎掩口作吃吃笑不禁怒形於色勢將叩門交涉該女郎自知理屈隨從身伴掏出絲巾一方擲下意欲令其自拭該華少得巾後轉怒爲喜含笑而去 
[還我鬍鬚] [  開]  
　　昨午訪友經白克路聞薙髮店内爭論甚劇羣人簇觀於外余不解其故問之旁人旁人指其内一老者告余曰方薙者爲彼老修面時手撫其鬚曰養否（甬人留之曰養）彼老不解誤以爲癢遂應曰不癢於是仰臥椅上闔目睡去一任薙者將其八字鬍鬚全行剃去旣醒而覺勃然大怒故要求賠償云 
小說 
[社會小說衆醉獨醒（一五五）] [  瞻廬]  
　　第二十七回戞玉敲金唐人詩意焚膏繼晷午夜機聲邦平只是摇頭忙說不行不行好好一個女孩兒又要把他送入酒舖子裏飮甚麽狂藥雖說只掛着一扇招牌然而換了牌號裏面的貨物難保他不變換你從前嫌着陸家女兒沾染了洋學堂習氣只怕娶了過來金魚缸裏出了黑魚精你有這般見職怎麽又要翠娥去讀書娘子道翠娥這女兒不是尋常女兒他受了我爹爹哥哥的多年敎訓根基堅固絲毫動摇不得休說在學堂裏略混幾個月並沒打緊便是住過十年八年他總擺定主見不隨着沒長進的女子去胡閙不比陸家的女兒從小沒受過好敎訓進了洋學堂便同楊柳條一般東也倒西也倒一些不能自主（娘子自道也）所以洋學堂裏别人去不得只有翠娥去得邦平聽了沈吟不决娘子又道你若不呌翠娥掛一掛學堂招牌端怕這畜生不肯回來成親不如拚着個月學費買一個女學生做做畜生羨慕女學生我們便爲他娶一個女學生做媳婦也可堵住他的嘴沒甚推託邦平本是棉花般的耳朶經這一說不由他不首肯這便是翠娥入校讀書的原委但是學校招考的通例都是秋季始業惟有平江女學校是個私立性質不受官樣文章的束縛翠娥便前去報名投考這位龍蝦敎員方厚卿出了一個「漢高祖論」的題目翠娥頭腦裏省識甚麽漢高祖漢低祖執筆在手不成一字厚卿怕他交白卷放些口風說漢高祖是古代的皇帝虧了這一句話翠娥才敷衍了二十八個字草草完卷寫的是「且說古代一皇帝不知居住在何方高祖其名漢其姓五更三點坐朝堂」厚卿看到這四句非歌非謡不衫不履忍不住哈哈大笑笑了一會子牽動了咳嗽合罕合罕的乾瞻起來 
自由談之自由談[  鵑]  
　　月之圓去今才數夕耳而千里嬋娟又漸漸減其清輝矣可知天下美滿之事多不能持久與其得不能久之美滿而圖目前片刻之樂觀毌寗長守此不美滿而免後來更甚之悲觀雖然月尚有圓時耳 
[大昌煙公司徴文揭曉]  
　　大小嬰孩牌香烟白話文（甲等）（蔣志競） 
　　從前兄弟競爽的經學家有大戴小戴理學家有大程小程科名家有大宋小宋文章家有大蘇小蘇沒一個不是棠棣交輝流芳史册現今二十世紀又有大小嬰孩的一段佳話出現小嬰孩的名聞當世先大嬰孩兩年弟先兄後都發祥在大昌公司馳騁在大世界小世界推行各省大而都會小而鄕鎭沒有一個不呼他們爲神章贊他們是英物因在紙捲菸裡考較起來也像戴宋程蘇各弟兄的名重當時一般那兩個嬰孩眞是兩塊出色的好牌子 
　　我會讀淮南子載有（雀生鸇）一句占者說（以小生大必覇天下）現在小嬰孩在先大嬰孩在後以小領大依着前例占卜起來非但子孫蕃衍蒸蒸日上並必爲香烟中的大王可以雄覇天下 
 
 
 

Page 15

 
 
   
 
 

Page 16

 
 
常識 
常評 
[私産歸公之先導] [  漸]  
　　近南通張嗇翁悉斥其私財充敎養公積基金并以告其兄退翁退翁欣然如嗇翁所爲或謂嗇翁曰孝若得毌不慊乎嗇翁笑應之曰兒子雖學不足甯至此哉客有自南通來者津津道其事 
　　野史氏聞之曰此我國空前之盛舉也越之范蠡漢之卜式清之浙葉蘇揚其猶未逮歟此老生平無一事作第二人想吾於此益信 
　　今世界共産主義其流弊往往以貧迫富强人以仁而巳則不恕危道也而嗇翁昆季則由自動其識量之過人殆眞能順應世界潮流者耶信踵而行者日多孔子大同之軌其不遠矣 
公民常識 
[說風水古越] [  朱廋生]  
　　昔者以先人之骨殖葬埋於地下恐有風吹水淹之患故必爲擇吉地蓋地之吉者其氣必凝氣凝則風吹水淹之患可免風吹水淹之患免而後後人之心安後人之心盡講求風水爲先人非爲後人也亦至性至情之事也及後世風氣薄天性漓嘗有玩時愒日忘葬其親者又有草率了事將先人骨殖委諸水淹風吹之所而不顧者國法不　盡懲聖賢不能感化有心世道者無法可施於是動之以利謂爲先人選擇吉壤後人可獲無量之福乃風水之眞意由是一掃而無餘而略識之無之無業游民得詭稱地師以糊口間又有學問優長之士亦從而研究無根無據以訛傳訛且師心自用著書以遺世其禍乃及於今日而不可拔可嘅也已夫人誰不欲富貴而惡貧賤乃地師創言曰人之富貴貧賤皆係乎風水風水良則富貴風水不良則貧賤於是一般愚聞無知富貴心熱者爭以重金聘地師爲先人擇吉壞雖山高路遠人之骨殖博子孫之繁昌其天性殆汩沒盡矣又有家罹禍殃（如火災疾病夭折事）者亦不探其本往往聘地師履勘先人墳墓地師則吹毛求疵隨機應變見前有新墳則曰此塞向之故見旁有人造墳則曰此動土之故信口亂道惹人是非由是戇者持械狠鬭黠者具呈起訴因此而蕩産者有之因此而破家者亦有之嗚呼富貴貧賤以及種種禍殃何莫非人事哉誰謂與風水有關係也若與風水有關係則先人之葬於吉地者其子孫必富貴以終耶其先人之葬於不吉地者其子孫必貧賤而終耶何世之忽而富貴忽而貧賤有若是之不常耶至於禍殃之臨與風水有無關係不待明言而知矣且彼業地師者吾謂其必不能相地也何則蓋彼若眞相地則地之富貴者爲己之先人營葬可也何必爲人之先人營葬耶豈明於爲人謀而暗於爲己謀耶抑彼之先人己葬於吉地耶何彼之後人不見有富貴者也或且火滅烟消而無遺也若曰福人葬福地頼布衣葬絕地則更無需乎地師矣則更無風水之說矣余疾風水之害人甚於洪水猛獸爰草斯篇爲我國人告願我國人但憑至性至情做去勿爲風水二字所惑以自貽伊戚要知陰地不如心地也（不受酬） 
衛生 
[中國古代之運動術（三）] [  鳳賓]  
　　彈起於古之孝子古者人民朴質饑食鳥獸渴飮霧露死則裹以白茅投中野孝子不忍見父母爲禽獸所食故作彈以守之絕鳥獸之害後世製丸彈以弋　鶩乃郊外游戲之一種近時西人每於休沐日約友彈鳥以爲戲有終日奔走於荒郊中者所以運動其筋管也 
　　古人亦有踢球之戲劉向别錄曰寒食蹴鞠黄帝所造以練武士本兵勢也或云起於戰國按鞠與毬同古人蹋蹴以爲戲也考古代之鞠以八片尖皮製成或實之以毛或吹氣滿之與今之足球大同小異若云製法則後來居上今勝於古矣打毬之戲昔時軍中有之以杖拂毬使之馳走而用快馬逐之鞬子亦蹴鞠之遺事事物原始云小兒以鉛錫爲錢裝以鷄羽呼爲鞬子三四成羣各相走踢名色不一云 
　　鞦韆乃北方山戎之戲自齊桓公北伐山戎此戲始傳入中原漢武後庭繩戲本曰千秋祝壽詞語訛轉爲秋千考其初入中國時爲女子之運動術 
[哺乳兒睡眠之衛生] [  劍膽]  
　　呱呱赤子以睡眠爲最要睡眠之合乎衛生與否與乳兒身體之康健有莫大之關係爰舉簡捷而易行者爲世之良母告 
　　一乳兒臥具夏用竹床冬宜木桶勿向强烈光線直射之處以保目力 
　　一臥之姿勢或向左側或向右側或令仰臥隨時更番不宜久偏一方蓋乳兒骨骼中動物質多脆弱易於屈曲偶一不愼往往易成歪面側頸駝背脊椎彎曲等知患一睡時不可以被蒙於乳兒頭部致妨呼吸 
　　一臥處近側不可置悅目之物引兒側視以傷目晴 
一枕墊過高易成駝背 
　　一夏時須掛蚊帳免昆虫類之侵襲致傳染病毒 
　　一育兒者宜與乳兒分床睡眠以免乳兒吸入其夜間所呼出之炭酸氣 
　　一虚弱之乳兒不宜縛過緊之帶致妨血液之循環呼吸之出入 
　　一不可背明而睡致乳兒仰視光線有目晴上竄之慮　　一臥時所墊尿布宜軟潔以免轉側時擦傷表皮 
　　一勿摇醒睡兒哺乳阻其身體之發育 
　　一冬時不宜覆過重之被致妨睡兒之安眠 
　　一臥處宜南向而通空氣冬則戸外風不侵入夏時凉爽而不潮濕者爲最合宜（乙種酬） 
所得稅之利害[  吕痴生]  
　　所得稅者對於各個人之所得所賦課之稅爲人稅之一種蓋各個人之所得不外乎（一）企業所得（二）勤勞所得（三）財産所得三者是也課稅方法有就所得之源泉而賦課之者有有接測定納稅者之所得而賦課之者前者較之申告法有便利及防遏脫稅之長後者有採用累進稅法之長各國課稅採用何種方法爲適當須視國情行之按英於一七九八年充拿破崙戰費採用所得稅迄今不輟每年收入增加　億三千六百六十萬元普於一八九三年採用所得稅每年收入增加三億二千一百萬馬克奥於一八九六年採用所得稅每年收入增加五千一百八十茀綠林意於一八六四年採用所得稅每年收入增加二億六千六百八十八萬利拉日本於明治二十年採用所得稅每年收入增加約一千八百四十八萬元和蘭於一八九二年採用所得稅分别財産所得與勤勞所得而異其稅率每年收入亦夥法於一八四九年採用一般所得稅迨至一八七五年改用特别所得稅至今猶奉行不怠美雖於南北戰爭及關稅改革時有採用所得稅之建議嗣爲民情所不許乃止其議泰西各國捨美國及他數小國外殆無不採用所得稅爲理財之計劃也吾國時局蜩螗國帑空虚百政待舉其亦鑒於各國採用所得稅之良效而踵行之乎雖然所得稅之施行須察一國生活程度何如消費情形何如稅務行政何如而定課稅額之多寡尤宜對於所得額定最低數之免稅標準庶幾乎行之無弊焉兹就所得稅之優點約略言之如左 
　　（一）所得稅合於負擔善及之原則蓋所得稅以各個人之所得爲課稅之源泉則不問其爲勤勞收入與財産收人皆當賦課之而一部分之人不負擔租稅之弊可以免除 
　　（二）所得稅合於負擔公平之原則蓋所得稅以純收入之總額爲課稅之標準又採用累進稅法比例各個人之納稅能力自無負擔不公平之斃害矣 
　　（三）所得稅合於租稅伸縮力之原則卽所得稅於國家有事變之時或收支不相符合之時欲增加其收入甚易非如地租家屋稅之非可一時增加者也 
　　（四）所得稅最爲確實不受時勢變遷之影響而生變動 
然其缺點有二（一）所得稅對於個人之關係未免有干涉之弊（二）調查個人所得頗非易事用申告法難於精確用調查委員法不易公平攻擊者固有半面理由粟其國家法制精密道義增加甯有是慮此所得稅之至今日直有一日千里之勢也（乙種酬） 
道德叢話 
[西方格言（四三）] [  謝介子選譯]  
　　狐疑之敵道德猶其敵幸福然「約翰生」（ＪＢＮＳＯＮ） 
　　旅行愈遠者所知愈多「英吉利諺」 
　　火不可狎「法蘭西諺」 
　　眞理時遭非難而不辱「英吉利諺」 
　　酒入口則智慧入杯「荷蘭諺」 
　　受敬不如受愛「英吉利諺」 
　　鳥不覺其翼重「土耳其諺」 
　　稍有因循每遭惡作劇「英吉利諺」 
　　今日之丐明日之賊「德意志諺」 
　　小事亦或生重大之憂樂「施密斯」（ＳＭＩＴＢ） 
工業常識 
[工廠防火建築法] [  冰若]  
　　工廠絕端的防火法厥惟建造鐵筋混凝土之廠屋然建築費鉅有不易辦者其次乃有所謂緩火式ＳＬＯＷＢＵＲＮＩＮＧＴＹＰＥ即通常稱爲工廠建築法ＭＩＨＣＯＮＳＴＲＵＣＴＩＯＮ者也此式係混合種種防火之設備若與激水制ＳＰＲＩＮＫＬＥＲＳＹＳＴＥＭ（即裝設水龍頭）合用而謹愼以司之則其功與絕端的防火法正同述之如下 
　　（一）廠屋各層之間不可有通道或穴孔即皮帶孔梯道及升降梯道咸宜避去而另行設法務不使各層樓間有通火之孔道 
　　（二）地板及牆壁間勿使有隠藏空隙處致火起隠處而不覺樓板下之擱栅厚須三四寸每根相間須八至十二呎使有適宜之開闊處而其下不用托板（即下層之天花板）以便火起後可由下層用水噴射樓板如薄可在上面用雙層 
　　（三）各層樓板間非特不可有通道最好竟水淺不相通此則在建造時材料之選擇而不使造竣後因收縮而有隙裂也 
　　（四）外牆當用磚石或水泥俾外火不得竄入而廠内分部各牆（同在一屋内者）亦當堅厚且向上須超出屋頂三尺使火不能由屋頂越入他部而向外亦當伸出外牆三尺以防火勢内外繞入 
　　（五）如不得已各分部間必需有通路則各通路間須設雙層之避火門或避火窗火起立可關閉使火不致蔓延屋勢轉折成直角處（如常屋廂房之與正屋）之各窗亦均須如此設備 
　　（六）升降梯道梯路及各層間必須相通之路應另歸一處（成塔而開通於各層）而用厚磚牆及避火門以隔之傳力之皮帶即由此塔開穴以通於各層惟各層不得互自相通　　（七）發動機室應與廠屋隔離且高不得逾一層廠屋之高亦不得過五層或離地面六十五呎以上以免水力所不及　　（八）烟囱須製以耐火磚或不致生火患之材料 
　　（九）屋面須平頂蓋以金屬或水泥石材及其他避火之物料簷板亦製以不能燃着之物質 
　　（十）全屋當分爲數方火區每區不得逾五千方呎之面積并可互相斷絕或設置救火射水器 
　　依上述之建築法而加以敏捷謹愼之防護則工廠火患當可大爲減少國内工廠漸多而火患時聞其亦曾注意於斯乎（乙種酬） 
 
 
