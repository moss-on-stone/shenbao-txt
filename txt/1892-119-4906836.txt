# 1892 - 119 - 4906836

 

Page 1

 
 
[續印二十四史出書] [  圖書集成局啓]  
　　本局所印二十四史紙色潔淨字跡朗若列眉早爲賞鑒家所許可今第二次所印又已出書自三月初一日起　部定價洋五十六元如欲精研乙部者請移玉申報館帳房購取可也此布 
[矜幼篇]  
　　子輿氏論王政曰幼吾幼以及人之幼大學亦言上恤孤而民不悖孔子言志則曰少者懷之幼之可矜自古已　幼而爲女則可矜也尤甚嘗觀近來蓄養婢女與夫育童養之媳莫不奇待虐馭輕則駡詈不絕重則鞭撻不止甚而至於有斃其命者上海一隅則此風尤甚上海寓居之粤婦則甚而又甚其購以爲錢樹子者七十鳥羊狼狼貪不顧小妮子性命鞭鸞笞鳳視爲常事此本犯法違禁之事官所宜禁不待言矣所異者買作婢女則供使令備奔走倘不用命　之教之使之漸駲若訓之不聽斥之可也再不聽則或以另售或以配人可以再行他購亦何必時加打駡苟果係顧梗性成則雖終日鞭籌以從事亦必不能悛改試自問能有感化氣質之手叚與否而顧一味督責致傷其身而斃其命於心安乎若夫童養之媳則谊屬天倫情聯姑婦娶媳入門誰不願其宜室宜家傳宗接代不過母家貧窘先送過門使之習井臼事舅姑操作家務俾知作家之苦而後　來可以成家故有等地方卽富家亦有　童養媳者以爲女子幼時習於父母至長而忽令出閣則其於舅姑也不親若令從幼過門養於夫家則其視舅姑不啻父母其親之也　切此等童養之媳則必門當户對母族亦非低三下四之人故亦無人敢爲欺負雖名曰童養媳而待之無殊於冡婦最苦者小户人家之童養媳其役之也如婢其禁之也如囚其鎭日駡詈也直以爲誦經念佛其任意笞辱也直以爲日用尋常甚而有用百刑吸烟有則隨手用烟簽亂刺竟有刺及要害者正不知其心中作何計算以爲其母家式微雖酷虐過甚亦無人爲之出頭故肆無忌憚乎則是欺辱孤弱亦不足爲能况娶媳原爲傳代今獨凌之虐之必欲置之死地是何居心如以童養在家與家中人無别則設或致死卽其家中死一人矣如以爲他人無與於已則人命關天豈有他人不向之索命者以爲小輩可無抵償然尊長擅殺卑幼律有明條卽援無故殺子原律亦不能寛縱且卽使不至於論抵亦必至於人亡家破夫使有人詛以人亡家破則且反唇以相稽怒不可遏而乃自作之孽逞一時之毒手以至釀人亡家破之禍是又何說之辭然而此等事到處皆有上海獨多幸而上海有巡捕包探或有聞見禀官拘拿立卽懲辦或有鄰居出首訪知屬實亦無不立予懲警故尚知有所顧忌若他處則官府不管此種瑣屑事地保差役則但知舞弊斂錢雖日死一婢日斃一媳而亦末由伸寃此凶人之胆所以愈大也樸嘗謂凡有此等案子如其爲婢則除重辦厚罰而外將婢發善堂如其爲媳則必交還其父母果無父母亦發善堂留養俟其長成之後爲之合婚如情義已絕不妨另爲擇配如此則小女子之保全者必不少也昨觀京都友人所述李侍御保全六齡幼女一事不禁歎侍御之先得我心也恃御名慈銘字蒓客爲余鄕先逹精說文工篆籕擅詩古文詞著作等身前爲蕺山書院山長時曾一視其丰采鄕之人咸目爲名士今年任北城侍御適東北園地方有程何氏之女年甫六齡許與捕甲方某爲童養媳止收財禮銀六兩繼而母念其女前往探視而不得見遂控諸城憲迨城憲傳訊則方某携其媳投案然則方某初未將媳另售然觀其母女相逢抱頭痛哭則其情可憫而方某之前此不令其見面其中必有隱情事雖無據情有可疑李侍御惻然動念將女斷給程阿氏領回俾得骨肉完聚至財禮程何氏無力繳還則侍御捐廉如數代給此則侍御之仁心仁術所發見而流露者也人或以爲破方某之婚姻則但知泥古而不知通今者矣吾於李公此舉不禁爲之心折 
[鳩兹迎夏]  
　　去年本任蕪湖縣王玉如大令因閙教案撤任並摘去頂戴迨全案議結始得開復翎頂兹聞官塲傳述言沈仲復中丞已於前月十三日附片奏請留省另補○督辦牙厘局兼辦蕪通保甲之袁榆生　察於前月十七日因公赴省復由省至鄂垣譪見張香帥緣前次蕪湖拿獲之會匪金老五張道士諸要犯皆由鄂省咨請查拿並出有賞恪是以親往領賞並請將首先出力之文武員弁酌予優保旋於二十八日乘怡和洋行元和輪船回蕪○當保甲局抽收各項貨捐棘手之時督辦袁觀察曾委土藥局吳春農司馬出爲勸導刻下開辦伊始司馬因本局事務紛繁未遑兼顧禀請觀察另委賢員專理以免顧此失彼觀察允之○三月二十八日俗傳東嶽大帝生辰春城士女繕件進香油璧青　闐溢衢巷廟祝更增華踵事於是日傳集梨園子弟在廟前搭臺演唱丁歌甲舞翠暖珠香遊屐如雲大有舉國若狂之槪○清明以後天氣暢晴麗日遲遲風光大好是以踏青公子拾翠佳人扇掩桃枝衫兠杏子尋芳緩步掩映於碧桃紅杏之中幾疑身在畫圖不復作塵世間想下浣以後氣候頓殊赤日行天宛如炎夏兼之礎潤欲滴濕氣蒸淫滑芴苔階易遭傾跌至二十八日之夜暴風陡起密雨狂飛逹旦通宵至初三日猶未告止且寒氣砭人肌骨小窗靜坐必禦重棉四月朔日道轅牌示換戴凉捐宦海中人無不瑟縮如螿那能禁此寒意然又不得不因人而熱以致戟轅以外一望皆縮頸聳肩殊可笑也目下二麥菜子將届登塲遭此霖雨浸淫受傷不少而秧針出水嫩緑如烟亦必　損生機不克芃芃暢茂矣○上月二十八日爲西國禮拜之期新關辦公人因美斯於清晨携洋鎗獵犬往北鄕山深處遊取一時雊雉驚飛於前野狐奔竄於後自以爲人生快意無過於斯矣午後興盡歸來腰數山禽纍纍如珠貫行經　後　獵犬與得意樓茶肆所豢之犬爭鬥田恐獵犬被傷急放一槍以撃不意倉卒間誤中庖丁左臂槍彈洞入痛極昏沉茶客咸抱不平出而詬駡田見勢不妙返身趨入新關暫避茶客尾追不捨誔由關上華人出而排解勸令急將受傷者舁赴英國兵輪船飲以麻藥將藥彈悉數箝出敷以刀圭旋卽痛止神清田更出番銀數枚以爲養傷之費衆人始各無言○青皮地棍當街開赌經賢長官嚴加懲逐竊以爲必匿跡銷聲矣不料邇者管驛巷河邊及上水門外一帶賭檯仍密此如鱗串騙詐訛無惡不作聞之局中人云開賭者卽捉賭之人更有何處鷹鸇來撲此腐鼠耶一日有賣梨之山東人偶經上水門外不覺見獵心喜慨解腰纏登塲與博三戰三北轉瞬間銀餅三十餘枚悉行輸去不能再效宼萊公之孤注祗得袖手作壁上觀詎知寳盒顯有弊端被甲窺破機關向之索還原璧衆賭徒知已敗露一霎時雲散風流賣梨者 
 
 

Page 2

 
 
無可如何惟大言汝輩明日敢再開塲定教汝嘗此老拳風味及次日往視則依然壇坫宏開遂怒爰衝冠飛脚將賭檯踢倒所有器皿無不粉碎虚花衆賭徒不與較量中謂此種懦夫何足污我之手隨大踏步走出至土地巷某飯館噉飯正在狼吞虎嚼不料衆賭徒已嘯聚三四十人尋蹤而至摩拳插掌欲得甘心羣扭至西門外　根拳足如雨點下賣梨者雖稍有膂力究竟衆寡不敬以致一息奄奄衆賭徒怒尚未平復倒拽入城聲言送官懲辦行未數武回顧賣梨者已氣絕衆始一哄而散北同鄕人某甲聞信卽奔投縣署撃鼓鳴寃王明府以事關人命委某員前往相騐見甲尚有生機勸令暫且舁回調養一面嚴拿兇手研訊懲辦然拿獲與否迄今尚未有聞也○本年鈔關頭批京餉二萬五千兩將届起解之期楊子通觀察以巡檢陳補南少尹年力正强堪以管解遂詳請沈大中丞批示大約本月下浣定可登程矣○前月杪寳華輪船由漢口鼓輪而下有湖北老農之赴皖南墾地者約伴二十二人附船至蕪湖旣下　卽喚渡誕登舟子以其遠客可欺一棹烟波渡至南岸江邊肆行婪索蓋若輩見北岸保甲林立多所不便故也詎意中有六人久涉風波熟知世事抵岸後按官價給予每客錢二十四文餘十六人被舟子訛索倍之又倍尤不肯已無奈派一人奔投蕪湖縣呼寃　役見之似虎如狼出爲攔阻其時爲民父母者黄綢被裏尚未聞知胥役遂偕其人至江邊僞裝聲勢甲斥舟子數言令客自去有知者謂胥吏與若輩固通同一氣云 
[彛陵廟信]  
　　宜昌山洪陡發化苦懷襄至日前水勢頓消沙灘已露輪船來往可以阻滯無虞　聞招商局江通固陵二輪船又將客位貶價云○春光老去梅子將黄而天氣隂寒猶是薄棉可御居人感受時症北户呻吟兼之去冬未降　霙農田不得下種瞻蒲望杏看不免雙鎖愁眉矣○川河正當水漲之時九霞十八灘民船頗難行駛正不第瞿塘灔澦堆令人心警膽碎也○怡和洋行在龍土廟上首新建棧房○太古洋行沙巿輪船來宜後棧中不能堆貨因假德興船主花内置儲○巡江兵船名凌鳳者於支秋匪徒肇事時駛至宜昌防禦日前以江潮漸漲開往漢皋不知以後尚至宜昌駐泊否○日前固陵輪船開往宜昌有一客官附之而至宜昌鎭標弁排隊燃槍迎迓 
[幾釀命案]  
　　姑蘇侍其巷某整容鋪係某甲所開其妻某氏雖係小家碧玉性極幽嫻貞靜近日身懷六甲且染天花遂致情懷抑鬱某日午後店夥某乙以有事出外商諸主婦乞假甲之馬褂一穿氏首肯俄而甲回家查悉前情勃然大怒謂妻問得擅自主張莫非與乙有私乎遂揮以拳適其泰氷在旁極力勸解甲大聲曰爾將以女兒作錢樹子耶索性以木棒亂撃妻痛極聲嘶母亦大哭旋經鄰人紛來勸解始肯　手氏以藁砧不分皂白恨無西江水以雪此恥　須人世亦復有何趣味購取阿芙蓉臂背人吞服幸知覺尚早多方施救得以起死回生當氏吞烟後其母自忖女未必能生順手取腰帶一條懸樑自縊足甫離地帶忽中　衆聞砰然一聲趨視之大驚失色赶卽扶起灌以薑湯漸漸蘇醒中逞一時之忿母女二人幾乎同赴泉壞嗚呼險矣然則小忿果可逞哉 
[經廳告示]  
　　寍波府經廳汪爲出示嚴禁事照得衙門重地理宜嚴肅豈容閒雜人等肆行無忌擅自出入乃近因本署内外屋宇待修本廳現假崇教寺爲公館以致閒雜人等任意作踐堆放雜物豢養猪羊甚至偷竊磚瓦毁壞窗格該處地保旣不攔阻又不禀究一味寛容廢弛殊屬不成事體除飭差密訪查拿外合先出示嚴榮爲此示仰該處地保及左近居民人等知悉嗣後如有前項情事一經察覺定卽嚴拿究辦如役保徇隱不報一併　革不貸各宜凛遵毋違切切特示 
[枷犯逞强]  
　　金陵保甲總局馬觀　者上元縣陶大令代理江寍縣王刺史先後枷號光棍賭棍共三四十人迭次登諸報牘聞若輩借荷校遊街之機爲托鉢沿門之劵厲聲惡語較少爭多北索逋史勝十倍其尤足令人髮指者平日揮霍均係魚肉私娼剥削烟館每逢新官蒞任必提案責懲所需差費火食仍向私娼烟館索償或五六成羣或三四結黨白端訛诈謂之規矩錢及期满釋放必徧犒胥役及同類諸人所費之錢再勒令各家解囊相助誰之拉竊錢素著威名者一案可獲青蚨數十千文次者亦有十餘千文故其人作奸犯科領略獨桌竹笋滋味不以爲苦轉以爲樂甚至棍徒相聚各言遭官刑者罪次下監獄者幾次以多多益善之人爲赫赫稱誰之首其無恥一至於此然非差役地甲縱之使去則縲絏之中安得有逍遥之樂良有司欲草除其弊必先　　本者爪牙庶可以清其源而遏其流高坐堂皇者幸三復除暴安良之語也 
[整頓書院]  
　　金陵鍾山尊經兩書院積弊已久每逢課期諸生携卷出塲至次晨始歸交卷閱卷各員亦虚揑名姓冒作課卷與寒士申蠅頭之利甚至徇情錄取以公家膏火之貲爲親友局旋之比此士論所由不平也巡道憲謝子受觀察久欲革除此弊四月初二日適輪觀察課試先期出示曰諸生欲除積弊非一日矣今與諸生约如能恪守舊章扃門考試本道當禀明督憲嚴定章程永革前弊倘不遵約束是諸生不欲整頓也本道惟秉公校閱不受請託以期　　諸生耳是日黎明後試察戾止考生亦各携文具聽候扃門不復携卷出塲三鼓前一律凈塲觀察顧而樂之將卷箱親自帶回想有一番振作矣所有題見開列於後鍾山不違農時至材木不可勝用四荒鄕風得安字尊經曾晳嗜羊棗芭蕉葉大梔子肥得肥字 
[松江試事]  
　　　人宗　　試松江府屬　亭婁縣文童　於四月初六日六點鐘時發貼兹將諸新貴姓氏照錄左方華亭錢在中葉圭璋唐遇安姜世紳盛時溥雷以豐姚貞義顧增輝鍾文炳范希堯沈福來朱麟書沈淇陸世驤顧道章顧禮模周維馨○撥府十一名黄明良沈銑周錫純鄔逢辰徐曠顧滎庠蔡邦藩周道南俞安璋徐學侃沈純潛○婁縣梅登壽張永迪任增喜周漢革周　　胡常恩朱履祥沈志成陸鼎新夏憲章沈則潜周麟振錢葆珍張永釐何祖望陸祥霖倪廷棟倪廷棟杜葆璇張錫謹○撥府七名唐雲桂陸鴻漸馬廷良潘良士馬超羣金輝燡周鳳翔初七日覆試闔屬新生四書題而有恒心者惟士爲能若民則無恒産經題君子果仁育德詩題賦得養老乞賢得賢字五方六韵文生補歲考首題於是　興發補不足經題君子體仁四句詩題賦得新葉補林孫得林字五言六韵 
[吳儂穢語]  
　　姑蘇來信云巴黎村距蘇省舊門　許案麻影裏迥隔紅塵楊柳溪頭時添碧漲蓋幾若世外桃源焉村中某姓孀婦年逾花信艶麗無雙自失所天飲氷茹蘖鳬單鵠寡計已四閱星霜矣村中無賴林金壽與氏夫夙有仇且瞯氏稍有積儲每思有以中之本月初四日午前適成衣匠某甲手待衣服一包至氏處林卽稱集水果行主包四壽等數人一擁而進其時氏適在鄰家甲獨坐屋中以待林等不分早曰將甲擒住飽以老拳旋弛其衣至鄰家擁氏回亦盡褫衣裾令上下身一絲不掛雙雙綑縛置諸鹿塲時則大雨滂沱泥污遍體诸鄰雖見而忿忿皆畏林兇横不敢出一言林復大言曰誰敢來援請試乃公手叚諸鄰益駭慴直至下午始經親友爲之調處給林等洋銀六十圓林始怏怏而去氏遭此大辱誓不欲生屢次投繯均幸經人勸阻嗣親友知甲尚虚内顧勸令氏嫁之庶得免於物議然物議乃自此沸騰矣以上皆訪事人語揆之情節不免支離其爲耳食之詞耶抑如海上三山託諸虚無縹緲耶請還向甲與氏叩之○某甲自幼媒定娼婦王三寳爲室王母向設娼寮門掩枇杷艷名頗著三寳稍長母卽令作錢樹子塵緣旣染閱人遂多當文定時甲固尚昏昏醉夢也旣而探知底藴不覺勃然大怒奔訴總捕署意欲退婚惠司馬提訊之餘斷令出茶禮洋銀若干作速迎娶過門此後不准再與母家來往三星在户見此良人竊以爲當收拾邪心不復效偷　賈午矣不料三寳久慣迎新送舊居然樂上不疲每俟藁砧出門必雇輿歸寗重向花月樓臺與有情人朝歡暮樂月初甲詗知其事親往坐索三寳 
 
 

Page 3

 
 
非但不知羞恧反糾合手帕姊妹回至家中脫去上下衣盤踞臥房使甲不能入内有往　之者但見满屋中或坐或臥或笑或駡　皆亦　除　裎袒裼有類已燖毛之花豬歴一晝夜甲無可如何復遂投總捕署喊控惠司馬飭差拘諸女去飭看　　懲 
[肩拍洪崖]  
　　江西南昌吉安各屬藏銷洋棉紗多至銀數十萬兩廣饒稱是邇者洋棉紗價大貶業此者每包須虧折銀四兩先年之因此獲利者至此皆破耗殆盡天道循環無往不復萬　皆然何獨此哉○省城東西北三湖周圍數里許　年夕陽西下便須秉燭　　否　倀倀何之時有問諸水濱之慮近有善士邀集同志就湖漘設立路燈每當月黑風凄鵂鶹怪呌獨行踽踽時覺心　遥見遠近明燈無異　生密布頓覺膽爲之壯不致足繭難行善士　功德無量哉 
[懸賞緝兇]  
　　舟中命案已登初七日報章當時僅據揚州飭事人來函雖悉被殺者爲尹姓其人尚未知誰爲兇手兹又得工都縣林大令賞格云爲懸賞勒拿事案照本縣於四月初三日訪聞灣　鎭有家丁殺死家主三命情事當經詣騐委係被殺身死查訊船户及家丁徐敦詰等供稱家主尹元鼐並小家主及王姓均被山東諸城縣人王二卽王小湖殺死現已潛逃該犯面黑年約三十餘歲等語卽經飭　　獲除移隣封並加差嚴緝外合行懸賞勸緝爲此格仰諸色人等知悉爾等如能將王二獲案者賞洋三百元本縣捐廉以待一經審實照格給賞决不食言始知此事前後情由益信前後所登眞實可據想殺人者抵律有明條雖暫脫逃終不能免於刑戮也 
[春賽三志]  
　　往歲游東瀛適彼中人爲賽馬戲乃與孫君君異相約往觀惟見駿足齊騰追風逐電綠楊影裏一瞥如飛惜無紅袖青衫憑樓縱目戲語君異曰東臺　水性麗如雲十里鶯花蒸成粉陣何此地獨寥寥罕覯意者鶯鶯燕燕　不屑與桃花撥叱同競丰標乎及返滬每聞客述賽馬之際香車油壁絡繹如梭　閣嬌娃青樓妙妓咸掃眉掠鬢馳驟於紅塵十丈之中紫姹紅嫣任人平視則又以飢來駈我壓綫勞人不能與三五少年一縱看花之目　書生命　蒼蒼者并眼福而亦靳之歟昨爲春賽之第三日自午刻起共賽九次第一次十一馬法蘭代沙　洋行勝第二次五馬沙遜洋行勝第三次四馬　克司勝此次由沙遜洋行製就銀杯酬連勝兩次者第四次十馬平和洋行勝斯時江海關道聶觀察應英總領事之招挈其少君并浙江巡撫崧中丞之公子飛輿而至領事握手迎入憑　同觀第五次八馬又百克司勝第六次十二馬江海新關密司利勝第七次十馬太古洋行培根代怡和洋行勝第八次八馬又百克司勝第九次五馬跳浜跳柴架亨勃來勝時已薄暮賽者旣興盡而返觀者亦緩緩歸來而十里銅街早已明燈萬點矣訪事人所述如此并云是日游人較前昨尤盛幸衆巡捕分投彈壓始得免於禍端惟五下鐘時有一百四十一號巡捕被撞而仆號衣旣破身亦受傷經他捕舁入捕房轉送仁濟醫館療治云 
[預備供張]  
　　兩江總督劉峴帥將次莅申大閱駐札本邑之督轅忠信兩字營製造局砲隊營每日清晨由營官督率勇丁在空地開操俾得技臻純熟日前又在日暉橋左近廣購田畝支搭篷數十餘座並東西轅門將臺之類昨日上海縣袁海觀大令亦飭各差役備齊供張以俟憲節遥臨 
[因娼涉訟]  
　　娼女彭素貞卽馬芙蓉投上海縣訴稱惡鴇掯阻從良求恩超豁袁海觀大令訊供之下判令發堂留養此皆前報所已紀者也旋有馬會生者稱芙蓉係伊之胞妹卽行領去不數日又有貝熈增者投道轅控稱寳山縣知縣馬漁珊擅自將馬芙蓉具領聶觀察卽飭上海縣查明核辦大令立飭差役何淞將貝熈增並龜子張銀奎提解到縣前晚升堂研訊貝訴稱職員係寍波人年三十三歲叔父爲記名總兵現帶元凱兵輪船祖父在日曾三任總鎭之職光緖九年職員因攻克番城保舉江蘇試用縣丞十一年臘月二十七日到省十二年因丁外艱回家守制至十五年服闋十六年山東賑捐總辦馮觀察令職員帮辦賑務事畢就泰來洋行買辦之職去冬職員偶游四馬路與彭素貞卽馬芙蓉相識呌局數次芙蓉私向職員言　父名子楨亦曾出仕原籍寍波與職員同鄕迨父故時方九歲被二胞兄名阿寳者誘至滬上售入娼寮言已復一再懇職員代伊脫籍職員因念同鄕之誼不忍坐視卽向鴇婦商議鴇婦聲稱芙蓉此刻年祗十四須過二十歲方可從良職員籌思至再惟有令其來案呼寃一面托友人沈某入城照顧職員旋於二月初五日僞爲呌局芙蓉遂得乘間奔投案下初六日奉訊發堂職員遂命傭婦等人到堂伺應並給錢洋衣服以便案結後擇良婚配不料十三日外間人言藉藉稱芙蓉已由寳山縣領去職員聞而駭異探聽之下始知寳山縣馬大令來滬寓居虹口桃源坊職員因於十四日前往拜會詢及芙蓉之事馬大令稱芙蓉係馬姓因見申報所記情由特赴堂中具領職員問其領去作何安置馬大令不答惟命職員到堂詢其所願職員答以現在堂中已被爾叮囑他人不准往來馬大令曰然則我派一家人持名片與爾妾同去可也十五日馬大令飭家丁持名片至職員公館旋與職員之妾同至堂中向堂董告明緣由始得放人一見芙蓉芙蓉卽放聲大哭聲言不願隨馬大老爺去職員之妾安慰一番回家將前情向職員告知職員遂命家丁轉逹伊主次日始悉馬大令已回任所二十日職員之叔父又見馬大令在申職員意其别有公事而來至二十二日駭悉芙蓉仍被馬大令領去職員復往拜會詢以芙蓉何在馬大令言寄在王海帆家又言有金約指五枚寄與職員之妾卽欲交還職員言金約指並非取自爾手如欲交還必須當面交與芙蓉馬大令匿不容見二十三日卽被帶回任所現在尚未知在何處亦不知生死若何當在堂領出時沿途哭泣大有不願之勢衆目昭彰職員以設計欲救芙蓉現反貽累是以心中不平二十五日投道轅控告蒙批飭發憲案訊理叩求提集人证究問大令謂彭素貞卽馬芙蓉來案喊控言欲從良殊屬可嘉故卽發堂留養旋由馬大令來函述及與之同鄕本縣尚未回覆馬大令復來拜會據稱芙蓉之胞兄名會生現已知悉情由恐不准具領是以特來關說本縣以芙蓉旣有胞兄准其具呈領狀送查領去此案本縣與馬大令辦理並無不合爾何忽投道轅控辦理草率乎本縣知爾係紳宦之後何必爲一妓而傷鄕誼貝堅稱馬大令不應干預此事職員如有虚語願甘反坐現在泰來洋行賞辦一席亦被馬大令所悮以致辭歇大令提張龜研詰供稱小的係蘇州人現在某娼寮當龜子上年八月好婆荐素貞卽芙蓉爲夥初時並無狎客後漸漸車馬盈門今二月初六日佯稱出局奔至案下呼寃奉訊發堂小的見此情形任其自去身價亦無著落大令問此娼身價幾何好婆何性答稱身價洋銀二百六十元好婆姓余大令判令將張交差收管限交余嫗到案再訊貝暫發東廳看管候禀明道憲聶觀察核示施行 
[蟻棍可誅]  
　　松江著名女蟻棍金小妹惡如山積屢經官吏嚴懲日前又與同黨湯家媽媽誘得本邑小南門外張家弄唐姓婦售與法公館馬路西首居人某甲甲鰥魚届驟然得此無價寳不覺色授魂輸日之夕矣銀缸斜背偷解羅襦見其腹笥便便知已珠胎暗結遂交小妹帶去小妹見其如應試者之身藏夾帶似乎不便售錢因將墮胎藥偪令飲之少焉腹痛如刀絞胎下而委頓非凡幸精力素强尚不致傷性命旣而其夫唐甲由海外歸入宫不見詢知其事并悉小妹家在大王廟畔尋蹤而至誓不干休小妹知事不諧早經避匿祗將其子金阿虎尋見意欲扭送到官嗣經狗黨狐羣出爲排解唐得見孔方兄之面卽嘿爾無言夫人而至爲蟻媒固不復知有良心天理然終未至有如金小妹之惡者此而不辦恐海濱彈丸地將悉爲豺狼窟蛇　巢矣特不知官斯土者果有志於除暴安良否耶 
[上海縣署瑣案]  
　　龔毛毛串通楊聚善强搶孀婦盛沈氏到家與之合卺事爲上海縣袁海觀大令訪悉飭差將一干人提到訊供之下諭令看管候訊此已見諸報章矣前晚升堂覆詰龔供稱小的係本邑人家住浦東二十四保二十三圖向以耕種爲生因中饋尚虚由楊執　出 
 
 

Page 4

 
 
洋銀七十元娶寡婦盛沈氏爲室洋銀由氏翁收去於三月十四日成親此事實係兩面允從並非强搶楊供稱小的亦本地人向來上本營生龔娶盛沈氏爲妻確由小的介紹兩面均經允許並不硬搶而成盛沈氏供稱小婦人家在治下浦東丁家宅年二十八歲丈夫在日向業耕耘不幸於前年因病而亡小婦人孤苦伶仃自願再醮所有身價洋銀七十元均由夫兄及翁收去二十四保二十三回地保楊顯華投案禀稱此事業經小的一再查訪實無搶刦之事大令以龔等難免預先串供姑將龔楊氏父保并諭令地保退去聽候查明核辦○去冬武生薛顯忠控劉金林强搶侄女朱薛氏等情袁大令飭提質訊劉供稱小的曾出洋銀四十三元娶朱薛氏爲妻主婚者爲薛弟效山執柯者爲王玉堂代筆者爲徐琢亭過付者爲裘維中大令飭差將一干人提案研詰至再效山堅不供認大令判將效山並土收入所中候訊其詳已列報章前晚升堂覆訊薛並未到案效山供稱家在本邑楊師橋去秋兄長往金陵應試小的往湖州販羊何嘗有主婚之事安所得而收受洋銀侄女實被用强搶去王供稱小的在家租田苦度劉因内顧乏人由效山主婚將　寡姪女朱恭氏再醮并央小的爲媒共收去身價洋銀四十三元現在不知效山因何圖頼徐供稱小的亦本邑人此事先由效山與劉說妥然後令小的　立婚據裘供稱朱薛氏身價洋銀確由小的付與效山收去大令一再盤詰效山執定前詞大充判將效山及王還所徐裘先具供結呈案沈硯香供　朱薛氏是小的　親母伊女曾許小的之了爲室日前薛有書信致小的令轉寄劉家其中何事小的不得而知大令著候薛到案再訊 
[英界公堂瑣案]  
　　包探黄四福禀稱　手王阿三潛至華衆會彈子房乘人多手雜之時竊　對時表一枚旋又至賽馬塲竊得洋銀五元將四元埋藏泥内用去一元兹經小的拿獲人贓解送案下失主未知名姓無處找尋王供稱小的係浙江奉化縣人連次犯竊厥罪非輕如荷施恩自當感激圖報蔡太守判令管押兩禮拜期满遞解回籍贓存捕房以待失主認領○姑蘇女子俞氏卽阿寳訴稱小婦人在四馬路某龜子所設書寓當娼妓昨日因事出外路逢王阿四楊連生等人突將小婦人阻住聲言須飽餉雞頭風味始得遄行小婦人無可如何喚捕拘拿送案一百五十四號華捕禀稱小的巡至四馬路見王楊故意與阿寳相碰阿寳卽與之爭閙王楊同供稱小的等俱浦東人在治下操梓人業此次如蒙恩釋則以後斷不敢滋擾娼奴矣蔡太守判令各枷號十日發頭門示衆○包探顧阿六禀稱昨日小的見吳忠茂在賽馬塲附近探某姓家門上之鎖意圖竊物因之拘拿送案吳供稱小的係寍波人以後不敢圖竊矣蔡太守判令管押十日○包探陳阿九禀稱小的查得陳松林連次竊取人家自鳴鐘三架衣服若干兹經緝獲吊出原贓送請大老爺訊供發落諸仁元金恒裕何阿生三失主同訴稱小的等皆傭於洋人處洋人有自鳴鐘等物前經失去兹由包探查獲人贓請准具領陳供稱小的係嘉興人連次竊取洋人家器物自知罪無可逃乞賜宏恩不忘大德蔡太守判令發捕房管押上月期满再笞責一百板不許再入租界中贓給三失主分别認領○包探陳阿九禀稱小的見積竊楊和尚手携繩索紥就之蜈蚣梯明係賊具送案請懲楊供稱小的係寳山縣人前此確曾犯竊如今早已改過自新大老爺如查出再有行竊事情雖處死亦無所怨蔡太守判令笞責一百板發捕房管押一月期满再笞責一百板賊具存候銷毁○前者船户夏阿三控稱小的因欲刺舟他船水手陸掌雲出而阻止以致互相口角突被毆傷蔡太守訊鞫之餘飭將陸押候夏傷痊再訊昨日包探陳阿九禀稱小的查知夏傷已平復旣出鹥院並不來案禀陳因將陸送請發落陸供稱小的自知改悔以後不敢逞蠻矣太守判令再押一禮拜如夏不來備質卽行開釋否則須訊明核斷 
[法界捕房紀事]  
　　某甲雖非劉伶李曰一流人然生平頗杯中物前晚獨自沽飲以致深入醉鄕　　至某花烟館尋歡烟妓百計媚之不覺吸烟數盒吸畢分文不給大踏步出門鴇母向之索資反遭辱罵乃呼巡捕至拘送捕房○偷兒某乙烟霞癖染過癊無資掩入某鮮肉莊竊得猪首一枚携之而出適被屠人所見扭入捕房管押想須解送公堂也○寗波婦某氏徐娘半老尚解風情前晚約得酒醉西人某丙合坐東洋車往八仙橋西首外國墳旁藉草爲歡恣情酣戀途人見之高聲呼喊西人驚慌無措捨命奔逃婦則經巡捕拘入捕房押候再行核奪○大自鳴鐘捕房細崽某丁性喜狎邪曾與洋涇浜北某烟娼結歡喜緣一縷情絲牢牢縳住　顚倒於鴛鴦窟裏漸將正事抛荒事爲西人察知立時辭歇從此東漂西泊幾於席地幕天然猶與娼北目情深依依難捨前晚又相約至捕房後空屋内襄王神女同赴巫山　由值差巡捕查知雙雙拘押捕房以待解案請究 
[助賑病愈]  
　　謹啓者敝堂接奉徐思泉大善士來函樂助山東小清河工赈洋三十元爲其夫人李氏小産血崩勢甚危險　皆束手祈神許願助賑立見痊安用特完愿並印送關聖帝君濟世救急文三百張以廣善緣祈爲登報俾昭激勸云云竊以善氣彌綸挽回造化救人得救理本同符一誠格天立邀神祐感應之速眞有不可思議者不但此也推而至於求子得子求壽得壽富貴功名求無不遂一門好善永保平安若此類不可枚舉當此籌捐弩末需欵孔殷宏濟艱難功德尤爲無量請登數語以質同緣上海六馬路仁濟善堂籌賑公所施善　謹誌　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甌海官塲紀事]  
　　前署温處道李健齋　觀察卸篆後於本月初二日乘超武兵輪船　道○新任温處道　展如得　　　　　道瀛尚在署中遂暫在　行轅辦公俟李爵觀察啓行後筮期初六日喬遷入署○上月二十七日奉到浙江學政陳六舟文宗飭知著於四月初十日縣試五月初八日府　試聞永嘉縣移會樂瑞平泰各邑會環禀太守以上忙正在催科求詳請展限一月○明署温標左營遊撃林蓮坡遊戎世壽於上月二十二日調補瑞案營都司所遺左營一缺以前署左營守備閻儀韶守　　趾陞署○署樂清縣惲直卿署瑞安縣劉　貽越平陽縣沈庚明三大令於三月杪　來邵同寓東陽春棧謁見新任道憲 
[蘇垣秋審]  
　　本月初四日江蘇巡撫剛大中丞舉行秋審大典是日黎明執事各員齊集轅門伺候鐘鳴　　七下將應審人犯由司監内一提出各穿紅衣　紅褲木架木拷惟脚鐐則悉仍其舊解往撫轅經過薛口均有委員照料俄而升砲三聲中丞盛服而出升坐大堂公案之旁設兩案爲藩臬兩憲所坐以下爲府尊及三首縣位置旣而將各犯一一唱名每點一名賞以大錢二百文饅首兩個凉蓆一條蒲扇一柄審畢升砲退堂遂將各犯解回司監此次入秋審者共二十七案計人犯三十二名内有女犯一口年逾花甲曰髮盈頭係鎭江人其夫某甲向開小烟館嫗囊中薄有積蓄老不長進與某乙私通乙年僅二十二歲枯楊生華異常狎暱去夏某日被本夫戯破將嫗痛毆一頓嫗遂銜恨於心暗囑乙置藁砧於死地乙從其謀誘中至荒僻處陡下毒手一命嗚呼旋繼鄰右等答發將奸夫婦拘案研訊乙乙直供不諱上憲以嫗雖未動手而起意謀死親夫罪不容恕擬秋後處决乙情節較輕擬以軍罪已於春初起解矣歴來謀死親夫之案多出於少婦嫗當垂白之年作此蔑倫之事亦世所罕聞者也 
[上海六馬路仁濟善堂籌賑公所施少欽經收海門山東熱河十二圩各賑捐三月二十一至三十日止清單]  
　　海門源通銀號大善士樂助九八元二百兩消厄氏洋二元○山東登菜青道盛服符遷愿樂助九八元五百兩杭城姚端善堂洋三十元海鹽聞犀香室姜王氏求新病速愈六甲平穩户各二十元奉賢阮謝氏求病速愈梁溪有心無力人二户各十元無名氏摑名氏二户各六元隱名氏五元謝梁記靜意堂劉二户各四元順安氏三元朱寄驅神山遊客王增記高小亭丁抱記崔多壽求病速愈徐元炳求母病速愈隱名氏求病速愈八户各二元無名氏錢通祥詩庭空道人王榮波張子循六户各一元蔡國蕊五角廖大銅洋九元以上共收山東賑九八元五百兩洋一百四十元零五角銅洋九元○熱河鄭佩華爲母求資冥福洋一百十元常熟無名氏二十元東海散人金　吉人送看地谢儀移助洋十二元衍慶堂十一元方仁德三蔭軒主耕餘堂東海散人爲廖君孟舟送看地謝儀移助四户各十元徐彭氏求久病速愈汝南隱名人楊敦叙堂三户各五元公益興二元無名氏勉力子二刻各一元以上共收熱河賑洋二百十七元○十二　由已齋居士由寳成土行交來規元一百零三兩二錢五分三厘吳儀卿求室人病愈十元余錦庭氷心庵主人二户各五　彭鴻賓二元以上共收十二圩賑元一百零三兩二錢五分三厘洋二十二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十八年四月初二日京報全錄]  
　　宫門抄○發抄硃批四道○楚督張等奏委員查訊荆州旗民命案各情形摺○蘇撫剛奏報海運漕糧全數兌竣放洋日期摺○臺撫邵奏叅革硫磺局委員訊辦片○四月初二日内務府國子監侍衛處值日無引見○齡公假满請安○湖南按察使王　到京請安○崑岡請假十日○召見軍機王廉○發抄李瀚草等奏解鹽課京餉内務府經費奉硃批該衙門知道欽此○又海防善後已支各欵無從回繳奉硃批該部議奏單併發欽此○又卽補同知歐陽樂清補貴德同知奉硃批吏部議奏欽此○楊昌濬奏肅州鎭守備王克修因病出缺奉硃批兵部知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲荆州旗民因看戲口角起釁爭鬥互相致斃民人二命案情甚重現經委員赴荆澈查會訊各情形恭摺其陳仰祈聖鑒事竊臣於光緖十八年正月二十九日接據荆宜施道方恭釗荆州府知府舒惠電禀稱本月二十五日距府城數里草巿地方泰山廟演戲酬神旗民搆釁爭鬥互傷民人已斃二命等情查荆州府江陵縣知縣龍兆霖先期公出尚未回荆當經電飭該道府速將起釁情形詳查禀覆旋據該道府會禀並准荆州將軍臣祥亨等來咨已將此案具奏钞錄奏稿咨送前來臣等查核該道府先後電禀所稱旗民口角起釁爭鬥互傷及旗丁報復先後致斃民人二命各情及續據江陵縣龍兆霖具禀情形均與將軍臣祥亨等原奏旗營協領等所報地痞聚衆逞兇藉端搶奪情節逈異當以該道府縣等所禀聲叙均欠詳晰復經電飭確切查明分晰具禀不得稍涉含糊並檄委湖北候補知府裕庚馳往荆州秉公查辦去後兹據江陵縣龍兆霖禀稱查得荆州東門外距城五里之草巿後街泰山廟於正月二十五日演戲酬神旗丁小福等欲上台看戲當有管台之龎家順攔阻旗丁奪梯上台愈上愈多將龎家順毆打摔至台下龎家順慘呼救命以致激成衆怒其時旗丁看戲者約百餘人民人四路來看戲者約千餘人衆情洶洶卽與旗丁混相毆打轟逐出廟各旗丁含忿回城行至東門外二里之沙壩地方途遇赶驢之王大福知其爲草巿之人羣毆洩忿見其傷重委之而去經該民王大福親屬聞信將其負至泰山廟調治而先回之旗丁已在满城邀約數百人執持刀槍重往草巿報復斯時戲已早歇人已四散有佐領愛仁之眷屬尚在廟内愛仁恐遭毆辱卽邀素識之民人郭光煥等同護眷屬出廟琢至廟門適與旗丁相遇不由分辨用刀連砍傷郭光煥倒地並至廟内將看守王大福之邱學高等毆傷草巿人等見旗丁來勢兇猛卽鳴鑼喊同牌民齊集旗丁始行散去遺棄關刀一柄地方文武官員聞信馳往彈壓該處地保將首先上台之小福及旗人所遺關刀當塲呈交經荆州府將小福交協領寳俊帶回關刀存庫並囑將受傷之旗丁查明照章會騐立案寳俊未允次日寳俊徑請理事同知聯興前往满城查騐報稱受傷者四十七人二十七日被毆之民人王大福郭光煥據報前後因傷斃命經該府移委清軍同知蔡殿森會同理事同知聯興詣騐分别塡格移縣通詳並騐明民人邱學高龎家順李吉祥蔡德俊等各傷立單存案復據該道方恭釗該府舒惠續行電禀詳細情形與該縣來禀相同並稱理事同知騐明旗丁受傷四十七人輕重不等地保收獲旗丁關刀一柄旗丁亦奪獲民人鐵乂一柄民人傷輕者恐被訟累不敢報官僅於相騐屍塲抬騐重傷四人各等情此旗民在草巿起釁爭毆之大槪情形也又據該縣龍兆霖禀稱小福當時見荆州府並未有傷次日報稱名係魁林復請查騐列入傷單正月二十六七等日满營兵丁復紥東門外見有草巿人進城賣貨將貨掀棄舉械朋毆連日毆傷無干之民人楊開甲等十三名東門爲東鄕買賣要道難以延城二月初八十六等日又迭據呈報岳州府客民孫鳳翔曾科選劉怡上及草巿民人周延喜等進城均被旗丁無故毆打將周延喜毆傷連日該縣會同理事同知提訊旗民供情各執且每於會審時旗丁來看者約數百人民人亦有聚觀者誠恐又生事端至該恊領所指素毆之程大程二等是否實係地痞縣中並無控案訪查明確分别禀辦等情此騐訊以後正犯尚無端倪旗民尚未相安这情形也臣等查道光二十六年荆州旗民因觀划龍船積釁未釋旗丁尋隙紏毁咸寗武昌二縣客民鋪面會館傷斃人命經前督臣裕泰前撫臣趙炳言奏請提省審辦按律擬結在案查從前旗丁焚毆咸寗武昌客民卽在草巿地方以後往往因口角細故互相尋釁此案旗民在草巿看戲旗丁小福因上台被阻羣毆龎家順激成衆怒其時人多口雜不分皂白羣毆旗丁受傷多人旗丁含忿回城途遇赶驢之民人王大福因其爲草巿之人羣毆致斃事後旗丁夥衆持槍刀重往報復刃傷民人郭光煥斃命查核情形因看戲起釁旗民爭鬥互傷致斃民人二命其中情節雖有重輕而彼此皆互有曲直亟應查出鼓衆羣毆旗丁之民人按律嚴懲斷不容稍涉輕縱至程大程二等無論是否地痞果係在塲羣毆之人自應拿獲訊明懲辦其致斃民人二命之旗丁亦必迅速查出正兇交案研訊按律擬辦方足以昭折服而弭釁端若非審斷公平妥爲辦理分别各予懲儆則積嫌愈深斷非日久相安之道臣等現已派委知府裕庚會同荆州府曁理事同知提集旗民滋事人犯要証虚衷研鞫務得確情秉公持平按律分别擬辦勿得稍涉偏倚一面嚴切示諭民人務須安分靜候一面移咨將軍臣祥亨等勒令該管協領等赶緊將正兇查出交案並飭令約束旗丁不得再滋事端如該協領等延不交出下兇該印委各員難以會審臣等卽查照道光年閒成案飭提此案應訊人犯要証至省督同臬司研訊確情分别定擬奏明請旨辦理並移咨將軍臣祥亨等將該管協領等指名叅處總期旗民相安永弭後患所有荆州旗民搆釁現在委員查辦會審緣由謹合詞恭摺具陳伏祈皇上聖鑒訓示謹奏奉硃批已有旨令祥亨等知照該督撫派員確查仍著督飭委員等秉公訊辦毋稍偏袒欽此○○江蘇巡撫臣剛毅跪奏爲恭報江蘇省海運漕糧全數兌竣放洋日期專摺仰祈聖鑒事竊照蘇省光緖十八年起運十七年分冬漕除酌提河運漕米一十萬石其餘漕曰二糧仍由海運當將頭批米船於二月初九日兌竣放洋業經臣恭摺由驛會奏一面飭催上緊撥運接續兌開北上嗣據其報兌竣二批米船四十隻共裝交倉漕糧正耗米九萬二百六十四石零隨運經剥食耗三欵米二各四百七石零沙船耗米七千二百二十一石零於二月初十日起陸續放洋亦經臣分别咨行騐收防護在案兹據蘇州藩司鄧華熈臬司陳湜糧道景星會詳據海運滬局委員詳報未扺米石催據各屬接續剥運到滬詳愼選騐米色現已全數兌竣計配用沙衛等船二十九隻共裝交倉漕糧正耗米六萬一千五百九十八石零隨運經剥食耗三欵米一千六百四十二石零沙船耗米四千九百二十七石零一律發給水脚等銀取具領狀互保實裝米數各結查明水手籍貫携帶器械塡給聯單於二月二十五日起委員押令開出吳淞駛至崇明十滧海口守風放洋聯檣北上所有派撥招商局輪船裝運交倉漕糧止米三十萬九千石白糧全數正米七萬二千餘石現已據報起運漕曰共米二十萬四吉二百石其餘米石亦卽接續運赴天津等情詳請具奏前來臣查光緖十七年分冬漕除酌提河蓮漕米一十萬石其餘漕曰正耗米石照案仍交沙衛各船並招商局輪船分裝由海運赴天津轉運通州交兌今沙衛各船承運正漕米石業已全數兌竣放洋北上辦理尚稱妥速除分别咨行騐收防護以期迅抵天津赶緊剥運通倉交兌仍飭招商局將輪船承運米石按數裝兌開行另報外謹將沙衛等船海運正漕全數放洋日期會同兩江總督臣劉坤一漕運總督臣松椿恭摺由驛具陳伏乞皇上聖鑒謹奏奉硃批户部知道欽此○○邵友濂片再臣友濂到任之始訪聞硫磺局委員已革貴州青谿縣知縣張偉堂有將局存硫磺私運出口售賣之事卽經撤委飭據滬尾海關委員查開出口磺觔數目提同硫磺局護照存根核對内有硫磺一千石查係出口在先給照在後又有硫磺五百石並無局發護照存根詰訊張偉堂供詞游移顯有情弊查張偉堂管理硫磺局務有監守之責胆敢私自運售實屬有坫官箴係已革人員應卽發交淡水縣訊明押追照例疑辦以示懲儆臣友濂謹附片奏叅伏乞聖鑒訓示謹奏奉硃批著照所請該部知道欽此 
 
