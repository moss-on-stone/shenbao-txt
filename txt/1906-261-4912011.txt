# 1906 - 261 - 4912011

 

Page 1

 
 
   
 
 

Page 2

 
 
[論江蘇州縣對於加徴田賦之意見]  
　　昔人有言賦出天下而江南居十九蘇省田賦之重由來舊矣。今春濮藩護撫。徇各縣規復銀價之請會詳江督。電奏加徴户部旣駁之。今夏陳撫又徇各縣之請。頂詳江督。再奏加徴户部又駁之。以吾國未。有憲法。賦稅之法案。不經人民之承諾乃得中央行　官之解决駁斥　行則吳民之受賜。於户部者固不少。矣乃未幾而各縣有紛請開缺之事。又未幾而蘇府屬一廳九縣有要求四欵之事。又未幾而宜興荆溪両縣有請提辦公經費之事 
夫使江蘇州縣。果其多方賠墊。無資辦公。則以去就相爭猶可說也所不解者。江蘇縣缺之肥。素所著聞以冬漕一項言之。每米一石公費一千文。除提去中飽及各衙署漕規地方善捐一切雜項開支外每石約贏餘錢四五百文至二三百文不等以忙銀一項言之。每銀一兩除去傾鎔火耗解費差賞外。約贏餘錢二百文左右。（户部駁摺言餘庫平一錢卽合此數）據所調查吾未見江蘇州縣之果不可爲也。今據三十一年各屬實解藩司之數核其贏餘列表如左 
 
 
 

Page 3

 
 
[東報聲述開放北滿洲航路之重要]  
　　初七日東京電云東京各報因俄國報章訾評日本提議開放黑龍江松花江嫩江三處航路准各國前往通商一事特加駁正謂此三處航路如不開通則北滿洲境内所闢之商塲殆總歸於無用第一次日俄兩國在波資茅斯訂立和約此事即漏未聲叙嗣與中國在北京議約又未能達其目的今日俄兩國在聖彼得堡議訂商約已提論及此矣有人往謁日本外務省大臣林董子爵談次據云日俄會議漁約業已决裂之說實屬不確目前東京外務省於凡有關滿洲之事皆與中國交涉矣譯字林報 
[日本政府籌集木植公司之股本]  
　　文滙報云傳聞東京政府有意將中日鴨綠江木植公司日本應出股本日本洋一百二十五萬元統由政府籌備至中國應出之一半資本已由中政府招募矣 
[京師近信]  
　　簡員攷查財政政務處議簡派大員前往沿江海各省攷察財政現定簡陳玉倉京兆前往直隷奉天山東河南湖北江蘇浙江江西等人省調查銅元釐稅及司局各庫出入欵項以備財政部稽考　　商部堂諭丞叅閱稿之由商部日前奉堂諭嗣後所有一切公文議稿均須先經丞叅閱過方能呈堂緣當初唐侍郎王廉訪任丞叅時部中一切案件全仗二公主持現王己外簡唐則雖升侍郎而部務仍歸經理紹揚二公思奪其權大施運動力於貝子前故下此諭 
　　警部紀事兩則日前瀾公溥倬乘騾車出外拜客停車於東牌樓之衝繁道中巡警告其御者謂馬路章程此間不得停止車輛其隨人等始辱罵繼毆打其後將該巡警拘之而歸公卽下車詢問情形又將該巡警掌頰數下送往巡警部懲辦觀此則北京巡警之難辦可見一斑○政務處議巡警部併入内部改名巡警司後以内部事太繁重仍設專部以專責成唯改名爲民政部（鳴） 
[御史高樹奏謹釋憲法二字源委摺]  
　　奏爲謹釋憲法二字之源委以正俗說而杜流弊恭摺具陳仰祈聖鑒事竊臣恭讀上諭預備立憲基礎等因欽此仰見皇太后皇上天縱聖明勵精圖治凡屬臣民莫不歡欣鼓舞慶萬年有道之長矣臣遭際盛時莫罄贊揚何容贅議惟是憲法二字中國經典罕見不知者以爲外洋新名詞臣謹考据本末以正俗說而杜流弊謹爲我皇太后皇上陳之臣伏查倉頡造字憲從害省文中從豐草亂生貎言治國家者除民害如農夫之去亂草焉下從横自與心言人人心目中皆當遵守此法也嗣是古之帝王因一事定一規則謂之法法旣定而子孫臣庶世守之謂之　字造於倉頡中古應當有憲法而書缺有間虞書無憲字夏書始有之夏書仲康日臣人克有常憲商書傅說日監于先王成憲周　穆王日永弼乃后于彝憲大抵皆三代憲法也而憲法二字連綴成文則自唐宰相陸贄始以擬韓滉授平章事制草也日内告謨猷以匡時化外持憲法以一人心贄之意蓋謂貞觀政要爲有唐一代憲法滉爲相望其舉行故制誥及之贄博通經學而達治體屬文一字不苟日本最重唐文變法時不便借用泰西語言文字見贄集中有此二字辭嚴義重遂以爲新政之美名近年奏疏公牘常引用此二字叩以何出舍贄不言而言出自外洋新名詞臣甚惑焉且新名詞之流弊不少矣臣考外國憲法旣行上不虐下貴不驕賤强不凌弱衆不暴寡有合羣二國之心無官府士民之隔此憲法之體要也臣以中文譯之日公日信日簡日質日和可也而世人偏引新名詞日平等日平權又見細民無失所之嗟婦孺有必伸之隱僑寓不定則責言於鄰國匹夫無罪而慚謝於公卿此憲法之仁惠也臣以中文譯之日皞皞日驩虞日如得其所可也而世人偏引新名詞日民權日自由又見名分不可妄干時事無妨婉諷故鄭校不必毁而違律者報館可封烏臺不必囚而讆言者演說可散此憲法之寛嚴適中也臣以中文譯之日寛而有制威而不猛可也而世人偏引新名詞日言論自由未完 
[某大臣擬奏請明示預備立憲方針京師]  
　　日前某尙書以現在預備實行立憲上諭旣下各省人民異常踴躍咸思所以預備立憲有某疆臣電詢官民預備之法故擬奏請將應先預備各事宣布各省明示預備　針使在下者知所趨向（盈） 
[慶邸不允聘外人爲憲政顧問宫京師]  
　　編纂憲政大臣擬聘請東西洋人二員充當政治館顧間官隨時討論憲法以資臂助日昨商之慶邸大不爲然故此事已作罷議（上） 
[蘇撫覆滬道電（爲買米平糶奏請免厘事） 
　　昨電計達頃已會電樞府請代奏由貴庫不論何欵動撥十萬兩發照赴各處買米平糶沿途免厘俟奉電旨後再恭錄電聞務望先行曉諭以安衆心仍隨時彈壓保護俾免滋事龍齊語） 
[臬批宜荆兩縣籌提辦公經費蘇州]  
　　宜興縣汪鳴鳳荆溪縣恩厚通禀各憲略謂蘇省忙銀折價本年仰荷恩憲每兩議加二百文一再奉大部駁飭敢不祇遵惟蘇省折價自同治以來歷蒙各前憲按章核定每兩照時價外酌留有餘或五六百文或三四百文其時尙無提捐平餘而大部亦向未議駁今則時價如彼奉定折價如此即使極力撙節斷難爲無米之炊知縣等只有一身無家可毁再四籌思惟有懇恩俯准將提捐平餘公費以及飭捐學費報費並在屬地方善舉凡係錢粮羨餘項下各捐欵一概暫予停免抑或别籌變通另給屬下辦公費用錢文若干伏候憲裁等語當經臬憲朱金殿亷訪批云據禀各節前據靑浦縣田令禀奉撫憲批飭會議分别裁減浮費各欵並妥籌辦法在案該縣等應靜候 
 
 
] 

Page 4

 
 
核辦仰常州府轉飭知照仍候撫憲曁藩司批示（康） 
[西報紀湖州水荒情形]  
　　字林報云有人甫從莫干山回滬據云德淸縣塘棲各處之稻田盡成澤國以地勢平衍故積潦尙未退去禾稼業已受捐民人百計設法救護每見船隻經過男婦老幼皆立於岸呼號救命總之秋收無望則百姓必將有窮不聊生之苦矣 
[廣東民人陳慶桐赴都察院控岑督禀]  
　　呈爲長兄横被寃抑乞恩提案入京歸院審結呈請代奏事竊長兄恩貢生就職州判陳慶琛於光緒二十八年八月開設亞洲報館素安無異去臘勒捐辦路震動全省督臣岑春煊屈於物議歸獄報館密飭屬吏設法禁抑或以利　使售於官或以威悚迫令歇業惟胞兄素性愚直不爲威惕不爲利誘遂於三月念五日奉札查拿發縣監押全報機器鉛字悉數入官查當日督札並無别故惟入以阻撓路政之罪伏思粤路集股不數旬而至二千餘萬若非報紙騰佈激勸詎能迅速如此今反誣爲阻撓意實不解自長兄人獄念八日卽有商會文案劉宗向到訪稱言奉督臣岑春煊意旨如長兄能認該報係黎紳國廉主使故持異議目具親供不惟可以免罪并可獲利等語敎供誣攀出自節憲王法何在實所駭聞長兄以義難骫法不敢誣供遂益觸怒督臣嚴加禁錮縣官密承憲意縱差日夕搒掠佯無見聞文童迭赴院司哀控均不受理含寃莫白呼籲無門度此情形勢必瘦斃自忖部民之小何敢螳臂當車惟痛兄情切義不獨生迫得跋涉來都匍叩台階瀝訴伏乞據情代奏提案入京歸院審結如訊有不法甘受駢誅謹先詣轅受押延頸待戮爲此切赴（也） 
[粤督請外務部代奏革辦劣紳電廣東]  
東莞縣劣紳黎家崧假名承辦八社蜆埠所招工人類多著名巨匪以撈蜆爲名四出搶掠經署水師提督李準派營往拿竟敢糾衆抗拒傷斃勇丁事後仍復縱匪私撈經煊迭飭嚴行查辦該革紳聞風遠揚查黎家崧係候選直隷州知州平日交結京外官僚聲勢甚大恃符妄爲魚肉鄉民無惡不作前因把持河田攬權抗官經前督張之洞奏革永不開復現雖年已七十乃老而務得仍復怙惡不悛甚至庇匪拒捕自難稱事姑容已飭將所有家產資財一併查封通飭拿究風聞黎家崧在外張大其詞欲赴京具控相應請旨飭下都察院如黎家崧到京具控卽行扣畱押發回粤并飭巡警部通飭各城廳官兵訪拿務獲解粤歸案審辦謹請代奏煊叩咸光緒三十二年七月十八日奉旨岑春煊電奏革紳黎家崧怙惡不悛等語該衙門知道欽此（孔） 
[南斐洲華工回國有期]  
　　初八日倫敦電云西十月間有華工一千七百零一人由南斐洲竇班地方起程回華計内有四百八十三人因身有疾病四百六十七人因心有不願皆由礦廠出資遺送回華尙有四百四十八人係按照合同第十四節付遠赴斐回華兩項費用遺送回國另有三百零三人則由政府按告示所載由國家給資遺歸譯文匯報 
[西報紀墨西哥在滬招募華工出口事]  
　　文匯報　約十日以前有華工六百人送登英國輪船號以待開往墨西哥充當墨西哥中央鐵路之工役經海關查得道臺尙未發給單照准該船運載華工出口因不許該船起椗故該船現尙拘留干吳淞口昨日謡傳華工皆情有不甘大起鼓譟並有受虐未領工資等事當經駐滬美副總領事兼署墨西哥領事鮑德查得此等謡傳實屬不確船主高武及經理人皆報稱諸事平靜並無紛亂之象滬道已將此事專禀請江督核奪故數日内卽可定局海關不允該船購備需用米粮故該船尙須至日本購置食物該輪船因船已被扣亦不將運載華工情形通告滬道迨各事俱已妥帖後該工人等當在船内於領事及中國國家委員之前將合同畫押所有合同譯文一紙卽　交該工人等收執船主高武云該工人等並未鼓譟反抗惟設將其遺令登岸則彼等極願往墨西哥或恐不免鼓譟反抗耳該船主並云倘數日之内此事尙不能議結則彼將遺令各搭客登岸空船開行至於外間傳自該工人等將運往巴拿瑪開濬運河一說亦不足憑因運河工程招用工人之章程尙未訂立故也 
[禀覆禁阻私招華工]  
　　誘招華工出口一事迭紀前報兹悉各小工家屬控發由滬道派委陳縣丞往淞至該洋輪威近號查察各工喊救求脫因即帶回八名現陳委員已禀復瑞觀察照會集阻矣（事） 
[美報評議古巴亂事]  
　　初七日柏林電云美國紐約各報皆要求古巴總統遜位美國兵部大臣塔虎脫副大臣俾根與古巴亂黨首領已重行開議 
[奥皇加恩故舊]  
　　初七日柏林電云奥國男爵嘉烈士曾充駐土耳其國公使在任二十六年現因告退蒙奥皇錫封伯爵以榮之 
[德公使起程赴摩洛哥]  
　　初七日柏林電云德國派駐摩洛哥國公使羅森博土已起程赴任 
[德艦願任保護英入之利益]  
　　初七日柏林電云駐泊東斐洲善叙巴海口之德國巡洋艦因從英員之意願任保獲該處英人之利益 
[列强保護克列脫島之政策]  
　　初七日柏林電云英法俄德已允克列脫島辦事大臣一職由希臘人名端密斯者接允 
[俄皇出游未返]  
　　初七日柏林電云俄皇尙在芬蘭海灣巡游 
[行道有福]  
　　法報云撫卹香港風災遇難人之捐欵現籌集洋四萬五千元 
[斐列濱島大風]  
　　法報云斐列濱島大風船　受捐甚巨譯文匯報 
[法使赴俄商辦借債事]  
　　初七日倫敦電云俄京聖彼得　消息謂有法國專使一人行抵俄京拜謁各當道及两黨領袖之人據稱法使此來盖與俄訂立借債辦法也 
[無君黨謀刺德皇不成]  
　　神户西報載倫敦電云德國雪勒西亞省之勃雷斯魯地方查得有謀刺德皇之奸謀著名無君黨三人業已被捕 
[土耳其國皇之病情]  
　　初七日倫敦電云法國勒脫姆思報載稱土耳其國皇之病近經醫生討論謂其受病在腎臟内含有淋石不易療治且一年之内恐生變端或致不治云 
[波斯去俄就英]  
　　神户西報載倫敦電云據俄京來函謂俄國在　斯所得之利益因國内多亂皆爲英所奪去俄國維立姆雅報並云波斯實有意欲歸英國保護耳譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委署道篆九江]  
　　關道玉璸卿觀察之太夫人於本月初一日逝世當卽飭丁禀報丁憂聞贛撫吳仲帥已委汪瑞闓觀察署理道篆有初七由省啟節初九接印之說（本） 
[委查瑞昌民變銷差九江]  
　　前辦瑞昌釐卡委員已革知縣王祖彝因苛征虐民致激民變贛撫　九江府孫景裴太守督兵前往查辦現已拿獲要犯　人據情禀復撫院初一日銷差回署（本） 
[松江官事]  
　　提督徐吉雲軍門前日親帶水師出巡黎里等 
[處至初五日回轅]  
　　署婁縣何大令榮烈昨差家丁賫紅諭來松定 
[於本月十七日接印]  
　　提標　軍參將何雪門去冬保升江寗城守協鎭遺缺由常州營遊擊李遊戎升補遊戎已於初六日到松何叅戎已准備交卸（夕） 
[通行銀幣九江]  
　　新任藩司沈愛蒼方伯議由官銀號刷印十兩五兩一兩三種銀幣通行市面事在　行已申詳　撫矣（本） 
[議准燈捐征錢解錢江西]  
　　省屬烟燈捐自癸卯年經派辦處詳准定額無論各烟館有無歇業新開均不過問每季　縣照額折銀批解每錢一千折銀七錢六分上年又通飭巨十月十五日爲始每烟膏一兩加捐錢四十文連前共收捐錢八十文每錢一千改爲折銀六錢二分邇來各州縣紛紛上禀　此項燈捐實多賠墊難以支持南昌縣孟子卿新建縣孔顯儒二大令亦於上月具禀省憲請援照畞捐辦法改爲征錢解錢當經吳仲帥批飭農工商礦局核議刻聞此事已奉議准矣軍 
[批示試辦地自治杭州]  
　　嘉興紳士計廷拔等具禀浙撫請設地方自治社條陳各欵奉批先就其里新豐鎭開辦批錄語後自治盖古者鄉官之遣意亦實爲今世立憲下手之方然非敎育普及人人有普通之知識政治法律之理想未易實行查閱該紳等所呈章程凡查禁茶異烟室賭　牛鍋上及敎育警察衛生勸業等事皆在法律範圍之内亦實爲地方士紳應盡之義務且一則曰禁阻送懲　曰研究習慣謀其擴允又曰解息調和是其組織頗有條理而權限亦復分明本部院良深嘉悅應准試行惟查東西各國凡地方團體及　村市鄉制度皆由政府規定且仍須受官吏監督今中國憲法方議編纂　治之制亦未頒行似不必遽龔其名應即仿照寗波辦法改名公益社以謀地方治安至稱劃嘉興爲二十區每區轄二十圩等語查劃區之制已見於學部新章准係　指敎育之一部分而言且查日本之制自學區外其餘區劃因便益面分　限亦各不同且合縣之事須得合縣多數士紳之許可始可禀官核准施行今該紳等數人是否足爲一縣之代表縣之紳耆是否均表同情正未可知該紳係新豐鎭人自當以新豐鎭爲限斷應即名爲新豐公益社由縣頒給木質信章以符名實其辦理之善否由縣隨時監察具報仰布政司會同按察司轉飭嘉興縣遵照繳禀摺抄發荷 
[縣令誤報搶米日期被斥蘇州]  
　　震澤縣楊大令禀報搶米情形卽奉蘇撫　斥云查震澤鎭鄉民搶米係二十五日事該令報稱二十六日何其昏聵如此可見该令平時毫無布置臨事亦毫無覺察應先記大過一次以示薄懲仰卽凛遵迭次檄飭按限勒拿首犯務獲究辦一面保獲商民不得稍　疎忽致令再生事端倘意仍前顢頇不知力盖前愆則是咎由自取本部院决不寛貸永 
[巡警恭祝立憲蘇州]  
　　初六日午後蘇省巡警局巡官等假元妙觀方丈殿恭祝立憲盛典輪流演說至三小時之久始散　具 
[日本敎員游歷到湘長沙]  
　　日本國大學敎授梅謙次郎隨帶結城永原二君於上月杪游歷來湘謁見龐劬帥縱論敎育大網甚爲　晰現於初二日啟　赴鄂（佐） 
[創設自來水廠營口]  
　　營口一埠河水汚穢上年有祥受之張延久等擬創辦自來水因經費下敷事遂中止現經華商恊同日商議設四萬股共銀一百萬元開設自來水廠並遂漸添造電車電燈定於明年開工所有股票業將售罄（天 
[瀋陽大興建築奉天]  
　　奉省城内馬路業已開　所擬修築之西關至邊門火車站馬路亦包與日人承辦定價三十萬元學務公所財政處皆建洋式　房其餘房屋均大加修改並擬將東關外小河沿疏濬與渾河相通建一公園以便遊憩惟濬河建園估計非十餘萬金不辦（右） 
[各當鋪聚議連動弛禁南昌]  
　　省垣城廂當鋪昔僅五六家今多至三十家所以愈開愈多者無非藉大小花票不須巨資坐享大利也大小花票者大則每票千文小則每票百文每一當鋪多則出大小票各二三十萬張少亦一二十萬張舊章出票必錢鋪因開一當鋪附開一錢鋪名則錢鋪所出實則當鋪所用鄉民以爲當鋪有架本不易倒閉以故信用不疑統計一城之内花票不下七八百萬張於公家財政頗有關礙藩憲沈愛蒼方伯履新後先限禁小票後限禁大票各當鋪恐失此　利日慮實本無幾非花票　即難支連日在商會聚議密集數萬金設法運動挽回弛禁不知果能達此目的否云） 
[江震水災之現狀蘇州]  
　　蘇屬吳江震澤縣城負郭一帶案稱抵窪今春底水過多繼以夏秋多雨無論下則田盡付淹没卽中則上則亦被淹過　前此震澤鎭之搶米行平望鎭之硬借米風波初定現又　農　向業主硬索裝壩錢文藉端搬取門窻掠取財物者不一而足業佃交困有牧民之靑者將何以善其後也（望） 
[朦禀運米出省南昌]  
　　贛省禁運米石出境數月以來價漸平定乃湖口統稅局日前朦禀贛撫以湖口姑塘積米過多漸將　變請准弛禁出省以恤　艱而重稅務當奉批行藩司稅務總局核議詳奪昨聞已經核准定於八月初一日弛禁一時米販紛紜爭購米價遂因之陡漲（赤） 
[匪黨先後就逮南昌]  
　　都昌縣拿獲匪犯江紹桂卽武江生維藩訊供買票人會充當先鋒約期進城起事不諱業已解府審辦申報贛　將該武生即行斥革從嚴究辦又景德鎭窰尸拿獲普陀山匪目馮承任及羽黨余順龍郭是生搜出東宇前營恩拜義成騎縫字條一紙票布二張又坤龍山匪目詹雲義名打師並夥黨多人搜出票布十張當卽解縣收管訊供嚴究赤） 
[嗎啡爲害松江]  
　　泗涇鎭楊某向打嗎啡藥針人集洋十七元赴滬購藥越四日歸泗各將藥粉散給詎打針人針入臂股無不庽爛細騐藥粉知雜有他毒遂動公憤縳楊鞭打始供認用戒烟丸藥研細攙入衆乃唾而逐之酒） 
 
 

Page 10

 
 
[上海官事]  
　　江南提督徐傳隆由松來申舟泊三泰碼頭午後到道拜見○出洋學生接待所委員知縣謝　松昨到道禀知妥辦出使日本奥國文報差○北市工巡局監工委員知縣孫鴻猷昨飭丁到道禀續假五天○金陵關商埠局坐辦屠興來申住老　陞棧午後到道禀見○前上海縣知縣在琨出甯回滬事 
[派員查勘搶米情形]  
　　三林塘　董湯蘊齋家被搶存米又楊師橋鎭董周鏡溪家被匪託名借米搶去衣物米糧等情迭紀前報兹該董湯周二君　縣禀明請爲勘驗王大令因在請假期　特派幇審委員洪明俯帶領親兵二十名渡浦勘視　候核辦（宜 
[示諭禁鑄砂錢]  
　　　粮廳王出示曉諭略謂現奉上海縣移開奉各憲台札飭查禁私鑄砂錢攙和行用飭卽一體嚴禁等因爲此示諭爾等愼勿私鑄砂錢攙用漁利一經查出定予嚴究决不姑寛云云（宜） 
[縣示新米接濟]  
　　昨上海縣出有告示略謂近日米價昻漲人心惶惶現已運到秋米不少價値僅洋六元有零儘可一律購食並各處新穀均已登塲粳米不日亦可運到無虞缺乏爾等母得輕聽謡言浮動生事云（事） 
[新任日斯巴尼亞領事來滬]  
　　文匯報云駐滬日斯巴尼亞國領事闓蒂羅因病告假該國政府現派薛柯君前來接任 
[石鹽騐放進口]  
　　英商德記藥房近向外洋運到石鹽數担禀經英總領事函致滬道咨關騐放進口後因該關扞手人等曾奉到關道來文仍未允放進口兹又由該商禀經領事德君照請瑞觀察從速咨關放行事） 
[照請騐放北洋軍米]  
　　北洋武衛軍兹因需用米故特咨請江督札行滬道轉致新關稅司查照如有北洋武衛軍來滬採辦軍米請卽騐放出口以濟軍粮（宜） 
[定期試演新砲]  
　　南北洋大臣會委察看沿江海炮台之張楚寶觀察前偕洋工程師哈卜門君沿途履勘因各台所設礮大都銹舊禀請更換新式業已在製造局砲廠查閱合式新炮定期試演（尺） 
[法界火警續誌]  
　　法大馬路恒豐里失愼一則已紀昨報兹悉火起於王姓家因燃機器火爐爐火爆烈致肇焚如計焚去房屋六幢捕房卽將王姓傳案命交保出外候堂期傳訊（薄 
[諭傾棄垃圾時刻]  
　　法捕房總巡麥蘭君近已頒發新章凡居民鋪户不准在晚間十二點鐘前傾棄垃圾昨查知各户仍有陽奉陰違者爰復飭探重行申禁若再任意抗違定提重究不貸（薄） 
[禁鬥蟋蟀]  
　　近日西門一帶有人賃屋設塲每日開鬭蟋蟀從中漁利以致人衆混雜流氓乘間攫物之事時有所聞頃爲滬道瑞觀察訪知聞已諭縣拿禁矣事（ 
[包探獲盜]  
　　沈二良係行却靜安寺北蔣少堂家盜　昨田彚司捕房包探陸協庭拘獲帶入捕房押候今晨解訊（似） 
[拿獲凶手]  
　　陳阿根前被沈六寳　戳傷身死曾經前縣尊　拿未獲在案兹經王大令飭差勒提現提到陳生喬李北橋沈阿寳劉阿生等四名到案並傳同地保錢德一併解候訊辦宜） 
[移提帮凶]  
　　前者天寳里空房内收生婆　顧氏身死一安田公共公廨判將人証送寳山縣　供擬辦各情歴詳本報昨讞員關絅之司馬准寳山縣王大令來文移提帮兇之二千二百號車夫虞照成及周關保即永秋等兩人解縣訊奪司馬卽簽差協探將虞周兩人傳案判送寳山縣歸案訊辦（力） 
[日人控英人車案之反覆]  
　　人英籍之黑人惠林姆司前因行竊某日人脚踏車一輛質在西華德路信興押鋪經失主查獲原贓報　捕房將惠林姆司拘獲解送英署訊究各情已紀本報前日復　英署提訊被告惠林姆司堅不認竊並延某律師到堂辯獲據信興押店主供稱此車確係惠林姆　來質原告則稱此車確係已物各等語旋經被告律師多方解脫　判車交押店主取向由原告照償取贖惠林姆司旣不認竊着卽開釋完案（似） 
[代驗因跌斃命案]  
　　昨報紀跌傷送醫一則兹悉跌傷者係紹興人姓戚名安康年二十三歲送至仁濟醫院後醫治無效至前日午刻身故包探王長桂查得死者有母住虹口禀由捕頭傳地保至捕房飭投上海縣報請相騐昨日上午十一點鐘上海縣王少谷大令因請假期内委孫立幹少尹到院代驗地保唐金坤禀稱死者戚安康係成衣匠初六傍晚六點鐘　衣　黃德勝鑲牙店卽在店中抹牌晚間不知如何跌傷戚陶氏供初六日黃德勝着人來喚兒子安康前去是　卽不歸家次日始悉跌傷送醫院身死　明尙求伸寃黃德勝禀　死者戚安康由阿福於二月間荐來做衣至五月間將所做衣帳算淸初六日又遣人往喚戚於六點鐘來取料後適有友人糾同打牌戚亦入局至十一點鐘停止二友此去戚卽宿於店内晚間不知如何登樓跌下次日由管門人報捕轉送醫院身死小的與戚素來交好並無别情少尹卽飭仵相驗旋據報稱太陽穴骨已破係從高墜下跌傷身死右手腕肘脫節委係跌下時撑脫時有徐林耀投案稱係死者姊夫求請伸雪少尹謂爾等知死者與黃有何寃仇卽當供明徐供不知少尹乃飭屍親收殮屍親不允飭堂棺殮少尹又至跌仆處並黃得勝店内履勘一周旋卽回署（力） 
[呑烟斃命]  
　　前晚有某甲潛呑生烟投鄭家木橋堍長興客棧内借宿棧主吳士林察知有異報由捕房轉送仁濟醫院救治因受毒已深仍　舁回棄諸城根息影公所側逾時斃命棧主旋至同仁輔元堂僞稱有人貧病路斃請給棺收殮捕房聞知當將吳十林拘人一面報請縣尊王大令相驗（薄） 
[總工程局記事]  
　　寡婦張陳氏積欠房租由房主徐成寳在總工程局控告已由局提訊限遷乃該氏忽投道上控奉瑞觀察批仰工程局查明訊斷昨由正裁判孫賡梅明府研訊氏供無力歸還故敢上控求恩斷給遷費以便另覓明府斷令房主給洋八元限日遷去如再違延定干究辦○董阿興在十六鋪竊煤被探拘獲人贓解局孫明府提訊竊不諱判戒責二十下逐出○昨日午後總工程局包探蔣生福查見周文德在保安棧内圖竊使伊夥徐榮成將周扭至中華樓茶館盤詰口角由巡士報局蔣即率夥解局詰訊周堅不認竊　控稱伊在英租界犯過竊案旋奉管押諭 
 
 

Page 11

 
 
合蔣探赴英捕房查明案由再行訊辦○押犯陳道生徐阿毛近在押所患病由管所巡士禀明局董奉飭備函押送普育堂醫治○浦東人魏茂茂前因　稱道署探夥向賣書人藉端敲詐事發到局提訊判戒責二育下押局四月近魏子金生一再赴局求釋昨日提案研訊孫明府諭令改過再違犯定予嚴懲　交鋪保開釋○學務公所董事日前照請在南市十六鋪廿三七　各段茶館抽　助費並派司事會同地甲查明造册認定捐數業奉局董諭飭探長薛貴派夥一人會同局司地甲挨户收捐以資彚繳（尺） 
[公共公廨早堂案]  
　　舢板船户周仁友受某某两人之　將舊銅蓬布等物載往浦東爲水巡捕拿獲於昨晨解究水巡西人供此係婺源船上之物請追正賊　員關司馬商之美白副領事判周交保出外尋雇船之人送案　辦婦人黃阿金開設聚隆牛奶棚工部局查捐洋人查得牛奶内攙有水廿四分因於昨晨　案請究司馬判罰洋廿元充公○王富雲竊洋人刻者伯洋毯由捕解辦判押一月○馮姓婢女袁天再迷失路途由捕解訊判押送馮姓收領○吳振剛控董任保翻印書籍奉飭傳案判過堂訊問○前者　業代表人潘祥生控馬夫方賣生魏　生呑没所遺洋夾内有股票鈔票等物解奉中西官訊供判押限七天交贓昨解復訊司馬判押限一禮拜賠洋一百十元開釋○王煥文欠徐國柱洋元控奉提案判過堂再訊○　吉昌用虧成聚公號主朱品三洋五千餘元控奉訊供判交保限交在逃之劉姓到案究追昨解請復訊駱供劉不知逃於何處現小的名下之欵已經理楚餘洋實係劉用求察司馬判過堂比追力） 
[法租界捕房事]  
　　王金泉因以僞玉器騙人被人在縣署告發派差至捕房恊探提案奉飭押候解公堂訊明再行移縣歸案訊辦○王益生扭王黃氏至捕房控被誘拐伊妾質之氏供詞支吾捕頭命押候解廨訊究○扛夫顧仁發姚狗子串竊碼頭上藥材爲巡丁送入捕房押辦○朱連生手持布疋往　店求質爲探撞見即將人贓送入捕房捕頭諭　候一并解辦（深 
[美租界捕房事]  
　　周順林假造騐車鐵烙印由工部局騐車西人查知飭探將周拘入捕房押候解辦○趙和根前晚投稱行經西華德路被某流氓搶去英洋七十餘元請究奉飭包探查緝○某西婦昨雇四千五百七十號東洋車遺失衣包一個投報捕房飭探查核○住居新閘馬阿根之妻吳氏於十日前逃去昨見在元芳路陸施氏成衣店内向領被毆報捕請究泰飭包探查復核奪○共毆張阿金之劉阿友張阿七王子坤三名昨由包探拘入捕房奉　各押正牢一宵以儆（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
