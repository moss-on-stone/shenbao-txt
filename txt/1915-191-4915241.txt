# 1915 - 191 - 4915241

 

Page 1

 
 
   
 
 

Page 2

 
 
時評 
[模範（冷）]  
　　中國今日欲事事悉致盡善勢所難也每一事而立一模範使其餘者悉自仿效之則其功自速故模範之義於今誠至要也 
軍隊有模範軍隊巡警有模範巡警知事有模範知事此政府之所謂模範也雖然余謂模範之法不特政府可行之卽社會亦可行也工廠有模範工廠商店有模範商店農場有模範農場學堂有模範學堂即小而至於公園有模範公園俱楽部有模範俱樂部盡一己能至之力以爲衆人法其於改良國俗大有裨焉社會之熱心家有留意於此者乎 
命令 
　　七月十六日大總統策令俄國外交總長宫内大臣薩澤諾苽外交次長宫内大臣聶拉托福外交次長宫内大臣阿其美次均給予一等嘉禾章此令 
又令俄國駐京使館頭等通譯官總領事　務正參議柯理索福晋給二等嘉禾章此令 
又令俄國遠東事務局總裁裴墟徊文顧國務正參議廊薩閙福遠東事務局秘書長國務正參議茹定國務正參議駐庫倫外交官兼總領事官會議外蒙事件全權專使亞歷山大密勒爾均给予二等嘉禾章此令 
又令俄國駐京使館二等通譯官卜内特駐蒙古總領事署工南部特派員博羅班均給予三等嘉禾章遠東事務局秘書歐托諾摩福給予四等嘉禾章此令 
又令俄國駐恰克圖邊界官大佐希得羅窪給予三等文虎章此令 
又令前駐滬和國總領事碩佩麝給予二等嘉禾章此令 
又令陸軍部呈請將胡文藻授爲陸軍步兵上校高鳳岐加陸軍步兵上校銜劉彦英王普均授爲陸軍步兵中校温良加陸軍步兵中校銜薛振邦渠義臣均授爲陸軍步兵少校翟鍾祿阮福保均加陸軍二等軍需正銜劉德良熊守義王本龍楊鎭東鄭連勝何柯喜田九朋　得勝馮德和蔣　英均加陸軍步兵少校銜馮寳長加陸軍砲兵少校銜應照准此令 
又令司法部呈稱技正馬泰徴因病懇辭職馬泰徴准免本職此令 
七月十六日大總統申令内務司法兩部會呈准文官高等懲戒委員會議代湖南桑植縣知事吳孟龍吉林雙城縣知事歐陽春疏防監犯兩案依照　事懲戒條例均應受降等處分等語吳孟龍歐陽春著均照所議即行降等以儆疏忽此令 
專電 
　　北京電參議曾彝進請實行福利政策以京兆爲模範省現方物色京兆尹並令各省保舉模範知事須學術與經驗並著者　　北京電交通部派查京奉京張之員係吳應科秘書某 
　　北京電關賡麟確係於今早（十七）九時投案前電誤 
　　北京電俞人鳳自兼京漢車務總管以原總文案王世育副之　　北京電警廳聲明正陽門拆城並未發現珍寳若干箱 
　　北京電外交部以顧維鈞之替人難得請以參議伍朝樞兼該部參事 
[特約路透電]  
　　倫敦電今日平民議院有議員金君質問曾否有人向英國駐華公使愬述關於英人在膠州貿易目下或將來之困難者外相葛雷答稱膠州英國貿易受影響之問題乃關於徴稅一事英使己接有愬述之文俟該地稅關行政規復舊狀此事自易解决彼意爲期當不遠矣金君又問英國商人曾否表述對於靑島英國貿易前途之憂慮葛雷答稱前事旣未解决則自然懷抱憂慮也（十五日） 
　　香港電香港政府撥商船維多利亞號斯丹里號並向海軍當局借拖船兩艘以供賑濟會應用賑濟會會員十六人今日乘斯丹里號赴粤辦理分散糧食事宜中國電報局託詞尋常電報不能迅速遞送故香港發往粤省關於賑濟 
[敎育部正式立案吳淞中國公學專門中學部招生]  
本公學遵照部章設置政治經濟法律商業各專門部及中學部暑假後爲學年開始之期應增設新班招考學生章程如左班次政法商各預　及政法商各本科第一年級中學一二三年級入學資格（甲）中學（一年級）以曾在高等小學畢業或有相當程度者（二年級）以曾在中學肆業一上以上（三年級）以曾在中學肆業二年以上得有脩業證書者（乙）政法商預科各中學校畢業及經本校試驗認有相當程度者（丙）政法商本科本校預科脩業完足及與本校同等之專門學校預科脩業完足者或在己經停止之法政商專門學校脩業一年以上取有各行政公署之證明書者又或在國外專門學校得有一年以上脩業證書者其他與部章相合者學年學費各科皆遵照部章年限學費每年三十六元分兩期繳納寄宿者每月燈宿費二元膳費自理政法商本科預科每月均繳　義費一元報名自登報之日起至八月二十號止每人應繳四寸相片一張及所有之證書並報名費一元不取者退還取則作爲學費取而不到者不退試驗日期政法商本科預科八月二十七號上午九時試驗中學各級八月二十八號上午九時試驗報名及試驗地址報名處在上海靜安寺路寰球中國學生會及上海西門外江蘇敎育總會試驗處均在寰球中國學生會試驗科目政法本科試國文歷史地理英文法學通論商業本科試英文算術國文法學通論考以上預科者免試法學通論中學試國文數學英文注意本校政法諸科以國文敎授養成專門學識之人才商科造成銀行及公司人員爲主其中科目逐漸用英文敎授中學注重國文英文其代數幾何三角物理化學各等科均以英文敎授爲入大學之預備 
[國立北京農業專門學校招生廣告]  
◎入學資格十八歲以上二十五歲以下曾在中學畢業及與中學畢業程度相當者學科及修業年限本校設農學本科林學本科修業年限三年另設豫科修業年限一年（但應試者不得志願豫科錄取各生中成績稍遜者酌量撥入豫科補習）試驗科目國文　英語　數學　代數三角幾何　理化物理化學）博物（動物植物　物）園畫（用器畫）報名及試驗地點北京在後孫人園安徽公學上海在西門内蓬萊路梅溪學校報名日期北京上海均七月一日起七月二十四日止届時須携帶畢業修業文憑親塡志願書並附繳最近四寸半身照片一紙試騐費銀二圓所繳試騐費無論應試與否槪不發還試驗日期北京上海均七月二十六日起分場試騐（注意）本校简章中報名處取閱 
[省立女蠶校招攷]  
（程度）國文能作短篇算學習過分數（攷期）七月九號至十八號（學額）四十名分别程度編入預科本科（繳費）學宿膳費均免投攷時繳證金一元（简章索函即寄）　滸墅關本校啓 
[西門外万斜路西區高等小學校校通告]  
本城西區比鄰法界地方廖闊户口盛繁雖初等小學已由市立但無正則高等小學校以利便初等卒業者之進修殊爲地方敎育之缺憾同人　厠身學界經歷有年當爲地方稍盡義務因有是校之設期用嚴格之敎育管理切實辦理且爲學生卒業後升入中學計對於國文英文算學特加沝意入學資格須有初等小學畢業程度茲定陽曆七月二十七日上午七時招考一二三年級生各三十名有志來學者請向敎育總會後面利川書室本校事務所索閱章程詢問一切可也　　發起人　李廷翰　沈寳藩　錢崇潤　朱葆康　王立才　周均　楊永言　王引才　湯振常　李澄　陳學海　甘育材　顧維均　汪本全　孫同書　周宗武　秦汾　胡敦復　曹惠群　葉達前　顧祥麟　同啓 
[南洋測繪學校招插班新生]  
（學額）挿班生十名新生五十名（修業期限）挿班生半年新生一年程度）有中學程度曾習過平地測量者考挿班有中學程度未經習過測量者考新班學費半年納銀二十四元（考期）陽曆七月十九二十念一日上午（陰曆）六月初八初九初十日上午（報名費納銀二元索閱章程須附郵費）　上海小南門内本校啓 
[國立南京高等歸範學校招生廣告]  
本校現招國文理化兩部預科各一班國文專修科一班每班各四十人報名自陽歷七月一日起至卅一日止在本校投考自陽曆八月十一日起至十四日止在本校開校九月十日样址南京北極閣下本校简章及招考简章向本校索閱南京高等師範學校校長江謙謹啓 
[江蘇省立第二工業學校招生廣告]  
●名額　土木科機織科應用化學科預科各三十五名●資格　十五歲以上高等小學或乙種工業畢業及有同等學力者●試驗科目　國文數學理科英文均依高小畢業程度●報名　登報日起至七月三十號止帶四寸照片到枚塡寫願書履歷書函取者須先寄照片並附郵票一分●孝期　八月一號先一日報到騐憑●校址　蘇州城三元坊　詳章到本校或各縣知事署第三科取閱函索者須附郵票一分 
[上海務商中學暑假補習科已開課有餘額速報名]  
本科各課由本校敎員吳衡之余裴出何興華張德褒張蕙蓀諸先生担任此告 
[中國紅十字十會時疫醫院敬募捐欵]  
今歲入夏後　燠不時近更驟然　熱最易感發痧疫本會自法界醫院開幕以來就治者已日繁有徒且我劇重之症是以趕將英界醫院從速修葺以便繼續開診惟是兩院　舉經費浩繁來日方長　持非易務祈薄海諸大善士慨解仁囊同襄善　俾得保全上海一埠永爲無疫口岸則生佛萬家咸拜大德於無旣矣除分送捐册外特再登報敬募如蒙樂助請送二馬路本會辦事處或法界醫院　可再法界醫院設在寳昌路大安里口洋房備有橡皮病車運送病人非常安穩如需用時請知照該院或由五百四十七號電話通知尤爲便捷惟祈　公鑒　上海二馬路中國紅十字會總會總辦事處沈仲禮朱葆三仝啓 
[退保聲明]  
僕老病頽唐延醫診治服藥鮮效伏念生平交游衆多爲人擔保營業等等不一而足一旦病革其何以堪故經函告戚友一律退保以盡餘年今雖得西醫指示以病属腦部服艾羅補腦汁漸見痊愈然以花甲老人不欲復問世　無論至親好友如有以保荐等事相托者請免置議特此登報奉聞諸希　鑒恕爲感　揖虞盛際唐啓 
[怡和洋行江和輪船本月初八日晚即禮拜一開往長江各埠十四日由漢回申此佈◎本輪賬房徐謹啟]  
[普新萃英書局退保聲明]  
啓者文盛書局所用張子謙君本年正月間由小局出立保單進店就事近因張君舉止不正作事奸許居心莫測故此小局已於五月念九向該號東晏少珊君當面退保彼此瓜葛清楚所有保單晏君延不交還自退保之後如有瓜葛等情槪與小局無涉除報告公所外用特登報聲明　民國四年六月初四日翟端甫鮑作英仝啓 
[滙票作廢]  
謹啓者重慶本號於陰曆五月十六日交森昌信局寄申六月半期滙票十七張共計規銀五萬六千兩又六月底期滙票一張計規銀三千兩在忠州所属地方被盜刼去計開六月半期長記抬頭裕成美十七十八號滙票二張各銀五千兩又瑞生抬頭德生裕念四號滙票一張計銀八千兩又咸記抬頭泰和長洪字號滙票一張計銀三千兩又生記抬頭成記六號滙票一張計銀五千兩又義記抬頭裕川八十號滙票一張計銀五千兩又敬記抬頭富樂公司十一號至十五號滙票五張各銀二千兩又長記抬頭明德後十六十七號滙票二張各一千兩又十八號一張計銀二千兩又長記抬頭源記五十四號滙票一張計銀四千兩又裕商公二百五十號滙票一張計銀二千兩又聚興誠第三千五百四十五號滙票一張計銀五千兩又六月底期成記抬頭泰和長宙字號滙票一張計銀三千兩以上票銀除告各記號止付外特再登報聲明一槪作廢　上海四馬路怡和餘内瑞生號佈白 
[中國商業輪船公司廣告]  
啓者敝公司立裕輪船行駛各口所有川換賬項從無短欠曁保借情　此輪已經出售與烟台政記以司以後無論有　事務槪與敝公司無涉並敝公司夫各處往來賬目情事如數理清恐未週知特此登申新兩報聲明　中國商業輪船公司啓 
[哈同花園盛會難再]  
啓者本會開幕以來士女來游純抱一種慈善心無不爭先恐後雖成千累萬而秩序井然至於園内點綴種種游戲異様新奇從未見過並經海上各士組織金石書畫會書畫舉棋會尤足引起游人之興趣　園主人厭倦　囂　今以後名園不再開放是以各界善士益　贊助慨捐金銀首飾器皿美術品甚多本本會特備捐劵一種以饗好善同志　劵售洋二元可獲大彩原定六月初七閉會日開彩茲因陸續助品者紛至沓來配彩編號手續極繁侷促恐多錯誤故改遲閉會後兩星期仍在　園當衆開彩以期購劵諸君可以多數獲中之意想和慈善大家贊有限之金錢作無窮之功德當必贊同時乎時乎不再來幸早賞臨本會場每日午後競賽龍舟晚十時行會電燈二時始息電車晚　二時五分止特此附告　同濟慈善大會謹啓 
[招商局江孚輪船聲明]  
本輪准舊曆初七日禮拜開往長江十二　日由漢回申昨報登江寬係属誤載　　本輪帳房袁啓 
[粤東水火竒灾募捐廣告]  
粤東上年被水痛苦已深今歲復遭水災較前尤巨西江一帶水高八十餘尺省城浸沒丈餘河南已逾屋巓水患未已繼以火災延燒數千户不死於水即死於火人口傷亡不可數計財產損失不下萬萬誠千古未有奇灾伏乞各界仁人共捐義賑以拯災黎功德無量收捐處寧波路廣肇公所洋行街潮州會館謹啟 
[上洋德生昌紙號遷移廣告]  
本號向設法界永安街太安里今爲推廣營業起見特遷至英界三茅閣橋北棋盤街中坐東朝西雙問門面專售中西紙貨自製寗式賬册異様信箋信封各種简帖仿單杭紹　箔特設門莊批發價目格外克己倘蒙　各埠貴客賜顧無任歡迎之至　　　經理陳琴生謹啓 
[醫學博士譚以禮廣告]  
時間門診上午九時至十二時下午一時至三時半出診下午三時半至八時醫金門診一元號金一角割症戒烟面議出診六元車資在内診所上午在美界海寗路一千五百十號洋房内下午在英界四馬路華英大藥房内電話住宅華英藥房二六六九二六七 
[巡按使署立案發行戒煙新藥]  
留學日本藥學士徐錫驥先生發明戒烟新藥戒時不吐不瀉眠食如常七日斷癮絶無後患自張寨湯壽潛兩先生發起新藥戒烟社完全戒絶者已達十餘萬人現蒙美國丁義華君全國禁烟會會長章遹駿君提倡推廣並由浙江巡按使分咨各省通飭所屬一律勸戒俾全國烟毒早日廟清再徐君著有戒烟必讀一書曾經前清禁烟大臣頒行各省現又由全國禁烟總會特印二萬部分派全國爲戒烟之指南此書詳載戒烟良法戒後調養法以及各種戒烟丸選擇法凡關於禁烟緊要法令無不詳備每部定價二角戒烟新藥大盒十元中盒四元小盒二元外埠函購原班回件如郵滙未通之處郵票准以代用槪須作九五折計算總發行上海清和坊西首對門浙江路七百七十五號新藥戒煙社 
[寄售紗縀大放價]  
雪白生香雲紗每尺六角二分　加重杭素官紗每尺五角二分　白熟香雲紗每尺七角八分　國產電光紗每尺八角二分過烏拷雲紗每尺六角二分　過烏拷紡綢每尺三角二分　各色杭花羅每尺四角五分　各色杭素羅每尺五角六分　各色時花縐每尺二角六分　雜色紗袍套料每尺一角八分　其餘花色名目甚多一律削平價目以副　各界惠臨之盛意棋盤街久大衣莊謹啓電話二九一三 
[上原醫院]  
上原醫士在中國行　十有二年熟悉國人起居習慣且通華語診間病情更無隔膜之患凡内外科產科婦人科小兒科花柳病科經醫士治愈者無數有抱病求治者請至　虹口南潯路十七號　電話三○七○號 
[滙通公司啟事]  
本公司開辦以來已届一載一切手續均係遵守合同辦理並無一事逾越範圍辱承惠顧諸商委托轉運事件一經承運保護周詳向　貽誤並可貨欵押匯取利極微凡有損失疏虞立即照章賠償　是信用日固委托日多營業日形發達此雖係　惠顧諸商之雅意亦由本公司平日之信用有以致之乃不意遭人之忌疾謠諑頻興今因津浦路局局長被劾牽及公司總理洪君業已赴京備質所有公司一切簿據及與各處往來文件均已留存平政院備查一經　查開庭則本公司之營業有無不法行爲與該案有無關係自可瞭然勿庸置辯用特將敝總理赴京備質情况登報聲明俾免以讹傳誤羣於猜欵再總理現雖在京候質而與公司之營業無干各站分公司仍照常辦公並未停止轉運所有惠顧諸商如有委運銀元貨物請逕向各站分公司主任接洽倘有損失疏虞仍歸本公司完全擔負賠償責任特此佈聞 
[荔香園召盤廣告]  
本園營業已經停止一面催收客帳一面召盤如有志營業者請每日下午五時至七時駕臨本園接洽可也 
[濬浦總局招人投標廣告]  
甲本局購辦鋼質拖船一具爲拖挖泥機及運泥船之用其能力約有四百匹馬力　乙購辦鋼質拖船一具爲專拖運泥船之用其能力約有二百五十匹馬力　丙購辦鋼質運泥船三具所儎之泥用抽泥機打去其容量約貯三百二十立方碼之泥數　以上三項投標時須逐項分開可以隨意揀投一種或如數全投三種標信上須寫明承辦拖船運泥船字様逕寄濬清總局以本年陽曆九月廿七日午前截止欲知詳細章程請至九江路六號本局工程處詢問可也臨時開標以價廉者爲合格惟棄取仍由本局定奪此佈 
[感謝良醫劉子清]  
先生夙精脉理内科傷寒尤擅耑長月前僕陡發肝陽氣逆疾壅神昏自汗勢極危迫時當夜半更形朿手亟延先生診治漸臻平復回滬復診調理宿疾頓廖妙手回春特伸謝悃　醫寓在法大馬路興聖街口晋安里　上午門診三角　午後出診一元越界遞加　　寗紹輪船帳房張春黻謹啓 
[賞格]  
本月十四夜九句鐘寗興局公裕輪拖歸阿八絲船載運南北恒裕徐眉記洋五萬三千元在松江縣屬圓洩涇徐村北孫家浜南被盜刧去龍洋新幣三萬七千五百元除禀請松江鎭守使出示懸賞並移會鄰封倘獲眞臟按數按成提賞外特再登報無論軍民盜黨知風報信因而查獲眞贜眞盜者另賞洋一千元儲疑以待望各注意　上海絲業會館代啓 
[津浦鐵路管理局招商承辦各次車茶點廣告]  
本局現擬招商投標承辦第三四次尋常快車及第五六七八九十等次短途客車内茶點投標期限以七月三十一日爲止有欲承辦者可即來本局號房取閱投標及承辦兩項章程遵照投標可也此布 
[失票聲明]  
今接重慶本號來信有交森昌信局寄滬本號信内統有陰五月十五日德義生立出通記抬頭在申六月半期向德義生收規元五千兩會票一張該局行至四川忠州被匪搶刧在重雙方接洽存案登報聲明作廢恐未週知特此登諸報端聲明作廢勿論中外人士祈勿收用　上海大德通告白 
[寧紹公司廣告]  
啓者本公司新寗紹甬興統艙客脚自船上收資以來每次開船之後船員收資曆時甚久且大半搭客攤舖安睡不便行走昨經董事會議决自舊曆六月初十日起凡趁新寗紹甬興兩輪統艙務請先行在碼頭上購買特别票仍照原章每位收小洋四角若欲在船上付洋則每位須收小洋五角凡趁統艙諸君務望注意幸勿自誤此舉係雙方便利起見務祈　見諒是荷特此通告 
[各種國產新出品綢縀大放盤]  
本局於秋去移創開張以來荷蒙各界　諸君歡迎同聲讚揚貨精價廉而近悅遠來營業頗稱熱閙本主人心感無旣今爲報答惠顧　諸君起見擇舊曆四月十九日爲始大放盤一月 
各貨俱削碼而貨質剔選眞正上等加重實事求是非謬言欺人精益求精以力圖進步將各貨花名略列於後　眞正頭號加重時花摹緞每尺九角　各色時花杭實地紗每尺六角八分　頭號加重時花摹緞每尺七角七分　各色時花杭實地絨紗每尺七角八分　淺雜色副號時花摹緞每　六角五分　各色純素眞正杭庫緞每尺九角七分　其餘國產特色新出各種綢緞羅紡春紗線春官紗花素生紡等花目繁多不及細載一律大放盤　　電話一千九百六十八號　　　上海三馬路石路口七間洋式門面萃豐綢緞局謹啓 
[請看人壽醫藥室珍珠羊脂鏡面散嚴杜假冐改裝五彩洋鐵匣子]  
（注意）沈製鏡面散改裝五彩洋鐵匣子上有餘年氏小影○批發並無出門抖銷又無托友人掮賣以後直接最妥○郵局無匯兌郵花可代銀 
本醫藥室主人發明沈製鏡面散專治男女老幼面上雀斑○粉刺○烟容○酒刺○紅瘰○白點○油光○黄黑等類行銷十年完全治好一萬三千四百餘人均有謝信爲憑人人可以閱看因無恥之徒翻印仿單私造劣藥帶至外埠欺騙圖利巧有不察眞僞每每受愚致購者求益反損本主人鄭重衛生戰杜假冐起見將前用仿單包裏之貨一律取銷於七月初一日起　改裝定造五彩洋鐵匣子藥料又再四審愼較前格外神騐凡　賜顧諸君及　各埠大藥房切念名譽與衛生爲重務必由郵政局直寄本醫藥室不致受僞藥之弊批價格外公道如不能暢銷或用後無效儘可退還以昭信實　售價雙料每洋二瓶每料六瓶洋二元五角單料每瓶洋二角五分每洋五瓶用法仿單詳細　藍龍商標總發行所上海盆湯弄即山西路二百念五號門牌人壽醫藥室主人餘年氏啓 
[愛用國貨注意]  
本廠所製記皂洋燭行銷以來信用久著近因推廣國貨之時恐未週知特此登錄商標以期愛用國貨諸君就近購取本埠各烟紙店外埠洋廣雜貨號均有經售（肥皂有太陽牌地球牌如意牌福和牌冠茂禮帳牌洋燭　地球牌雙鶴牌孔雀牌獅鳳牌牡丹牌水月牌月兎牌及各種小洋燭天官牌等南陽燭皂廠新法租界打　浜總發行所小東門外民國路分發行所仝啓 
[辦紡織厰者注意]  
吾國紡織二種亟求擴張此乃識者所同　也然出貨之精粗必以機器之良窳爲衡因此前農商總長張二次　人前赴歐洲悉心考察以英國好華而特白羅廠之紡織機器量爲精良久已馳譽全球一面爲南通崇明添辦紗機一面又與　約立爲經理凡在中國境内均歸本公司承辦本公司宗旨在　國内紡織業之擴張實非謀利可比各企業家如有新組織或添配機件可請來接洽無不極表歡迎至　様章程索閱可也　上海法大馬路外灘十二號大生公司廣告 
 
 

Page 3

 
 
　　電報之費按照急電計算昨夜中國商會集議咸反對此事商會總董己電請粤省當道免除賑濟會電費（十七日） 
　　香港電中國電報局總辦接到公電如下十六日午後九時廣州電云今晚六時較上日減退六寸十七日晨七時三刻廣州電云水落一尺五寸（十七日） 
　　香港電美孚公司願以廣州貨棧聽候賑濟會委員應用亞細亞煤油公司願以摩託船一艘及淺水船兩艘供由廣東至西江各口岸運送之用（十七日） 
　　香港電唐紹儀伍廷芳經手由上海滙寄洋五萬元以賑廣東災民（註路透電社聞上海廣肇公所昨日續捐銀八千再購米五百噸將由太古洋行輪船由上海運往廣州不收運費）（十七日） 
　　香港電今日午後香港議會提議從殖民地經費撥洋五萬元以賑粤災亨利梅爵士於提出動議時謂粤災如是之重欲施有效力之賑濟頗非易事兹請議會所贊助之數寥寥無幾不過聊表香港政府憐惜鄰省人民受難之意而己香港政府今己竭其在運送事業上所能襄助之棉力但因香港刻在戰事戒嚴時代以致未能遣派多船如其所欲殊爲憾事云（十七日） 
譯電 
　　北京電德使署宣稱七月十二日東京官報載有東京陸軍當道之訓令内謂凡德奥人民之貨物堆積靑島碼頭者須於七月二十五日前前往認領逾期不領者一律没官欲知詳章者可詢問靑島當道云（十七日） 
戰電 
　　具一（英人路邊電） 
　　巴黎電亞貢德軍昨夜希圖進攻一次爲法軍發砲擊退勞蘭之蘭特里則有惡戰德軍注重在廣三基洛邁當之陣線進攻前失之地位繼復以重炮猛轟又以步兵分擊示威處處爲法軍擊退敵軍曾在叢林中得一立足地但即經法軍逐出德軍進抵巴洛瓦森林中之法軍障礙物前爲法軍砲火所敗被俘者甚多敵軍前後所受之損失顯頗重大（十六日） 
　　巴黎電昨晚公報請亞土瓦有活動之砲戰敵軍於愛恩河右岸蘇瓦松之西以砲彈四千枚轟擊方台洛瓦繼乃襲擊我軍防禦工程之一未得效果亞貢陣線較形沉寂法飛機以炸彈擲擊旭尼軍站毁軍需甚夥（十七日） 
　　巴黎電今晚公報宣稱前敵殊形沉寂德軍在亞貢進攻兩次均爲法軍擊退他處均有砲戰（十五日） 
　　倫敦電意軍陣線沉寂數日今復活動昨日羅馬報謂有意兵一分隊潛登絶難通行之某山谷邊際襲擊奥軍奪獲法爾柴里哥山巓奥軍入夜奮力回攻爲意軍擊敗大受損失意國重砲隊繼續轟擊加杜爾上部　拉資維斯與蘭特洛砲台（十六日） 
　　彼得格　電公報謂敵軍得援之後於十四日在里加及沙夫里境取攻勢俄馬隊及前鋒在温逹伐河文太河渡口及其他優勢地點阻扼敵軍哇爾桀資河與維克拉河間之俄軍占據泊里柴斯尼資南面之陣線於十四日擊退進攻之敵軍數次十三日奥軍復取攻勢在數地點渡過里斯特河（十五日） 
　　倫敦電聨軍己占據斐洲喀麥隆中央岳台要鎭（十六日） 
　　倫敦電瑙威大船里姆號昨夜在北海未受警告中水雷於三分鐘内沉没第二機師炸斃餘人己在約茅資登岸（十五日） 
　　倫敦電羅森塞爾業經訊明確爲敵人間諜己於今晨處死（十五日） 
　　　爾邦電澳洲政府願再出步兵一旅及備補缺額之兵若干己由帝國政府允納（十五日） 
　　華盛頓電德潛艇曾於五月二十六日擊沉美船里白拉斯康號今己由德政府認過且願賠償損失（十五日） 
　　海牙電荷議院己通過擴張海軍議案贊成者四十六人反對者二十一人（十五日） 
　　墨爾邦電澳洲政府禁止金幣金條出口且將發行兵債英金二千萬鎊以四釐半起息（十五日） 
其二（德人德文報專電） 
　　舊金山電法軍屢次進攻均受挫而退被俘四百六十二人德軍今仍在波蘭進發德軍己渡過温杜河向東進發（十七日） 
東方通信社電（日本人組織） 
　　東京電中國政府自向國内聲明懲辦國賊條例之眞意一節己允採用日本意思命大理院正當解釋公布大衆（十七日） 
　　北京電中國政府施行徴兵制度業己從事調查惟以該制度完全實行殊覺困難故先採用徴兵傭兵兩制度許其代役以造徴兵制度之基礎並爲節減軍費之方針（十七日） 
　　東京電靑島海關問題任命關吏業己解决不過關於將來之主義彼此少有相違之點而己（十七日） 
　　東京電遞信大臣十六日以省令通飭在中國之日本郵便局及關東部督府管内郵便局凡發送郵便物如有爆發性火性及危險性之物品等發見時各該局得將其物品毁棄（十七日） 
　　北京電海軍部召集海軍總司令第一第二兩艦隊司令練習艦隊司令等定於二十日開海軍軍事會議聞其會議之要件爲變更從來軍隊之配置云（十七日） 
　　　　京電富士山麓舉行夏季演習在烈日之下行强行軍靜岡聨隊因炎天之結果有四十八名發生日射病（十七日） 
　　東京電中央衞生會今日開會决定使用血清須在傳染病研究所檢查（十七日） 
要聞一 
[海戰發明之新理]  
　　字林報云英戰艦凱旋號沉失之詳情今己發表證明土國公報所言各節實非虚妄該戰艦爲魚雷攻擊時確將魚雷障網張列於外第一魚雷洞穿障網同時發來之第二第三魚雷咸穿越第一魚雷所破之洞而出此事發生於白晝　遇救之船員云當時並未見有潛艇大約潛艇與戰艦相距不遠故三雷得能從障網中之一洞魚貫穿出於此亦可見魚雷障網之不中爲防衞良器矣數年前美國海軍中人知障網之無益棄而不用然反對者猶謂障網雖有時不能抗拒新發明之利器但棄之　更無以拒魚雷之攻擊用之尚可壯海兵之膽氣使其知防禦魚雷之有具此爲心理上作用與戰事頗有關係故與其棄之何若留用之爲愈哉此說縱言之成理然觀於凱旋號一事魚雷障網之無價值固己有目共覩矣 
[英報評論波蘭德軍之新攻勢]  
　　字林報云昨日戰電謂德軍在拉里夫陣地取新攻勢並在譬薩河右岸奪俄軍戰壕數道哇桀士河與里地尼亞河中間發見大批軍隊俄軍己退守第二道戰線云云研究戰况者久注意於加里西亞遂未免漠視德軍在波蘭之謀要知德軍之眼光仍注於華沙今進攻拉里夫河之新攻勢不過爲從西面大舉之先聲耳惟拉里夫德軍之行動何以遲至今日始見發展是誠可異苟敵軍於逐俄軍出加里西亞及驅俄軍右翼至魯白林時卽進兵於拉里夫則俄軍首尾受敵勢必在華沙南北兩面同時退走尤足使俄人爲之震駭乃德軍計不出此以致魯白林之進行己被阻遏而拉里夫之行動亦無大效可謂失計矣顧德軍握鐵路之交通運兵應變至爲神速德軍果有何等成算吾人在今日除懸測外固不能確知之也 
[德陸軍大尉行蹤之神奇]  
　　大陸報云北京德使署陸軍隨員巴本海姆大尉卽日前喧聞在蒙古旅行時爲蒙人所害者今己行抵君士坦丁復入軍營効力矣昨日旅滬某德人曾接關於此事之私電查巴氏於數日前離京往蒙古嗣後函電傳來謂巴氏與其從人中途爲蒙人所襲擊皆遇害其實不然巴氏己越蒙古穿土耳其斯坦而於兩日前安抵土京其沿路旅行詳情則月下尚未能知之大約巴氏將與聞逹逹納爾戰事云 
[德國之整齊談]  
　　華德日報日德國之敵所以始终嘖蹟謂開戰之始其自己無所準備其敵有所準備而不憚言者欲諉過於德冼刷自己唤起世人使知其爲無辜之羊如狼突然來時又不知狼有惡意也如此兒戲固無名詞可名但人所共知一國大軍之編立教養非一國人之玩物人苟各張其目而不盲從則必洞悉一國軍隊惟有存在之權利而己而且法國亦以其軍隊隨時可禦外侮著稱於世者顯言之即立刻可以出師備戰也敵軍與德軍之間之差異即惟有如彼所稱德國咸有所準備是己若問此差異何由而來則全在德國秩序之整齊焉凡在外國搭坐火車者必憤恨其地列車行止與定章之時刻不符蓋列車在此延緩一分在彼多停一分及至轉車之地因遲延過甚所應轉乘之車早己開行此所恆有之事也詎知平時一國之内旣有如此現象及發動員之時必更甚也而軍隊之行動如何亦全視其營中若遽添續備軍千人辦理衣食有無紊亂之情形苟於平時不預先籌備至極細微之事則有事時難免不誤軍機如俄國者宣戰以前旣發動員有數月之久意大利則幾有一年之餘暇而吾人則知該兩國者實未曾籌設完備若就其前後之舉動而觀之即今恐亦未及完備也而德國則異於是如軍裝庫一開凡軍服背包靴鞋等物即可於咄嗟之間如數取出堆滿營院俾人各有適用之物勿需臨渴掘井是此情形不特軍營之中即舉國學校所組織之團體亦然蓋庫房之檢查非游戲之事乃實行備戰凡簿記所列者固不得少而凡深悉軍事者亦必知所有多於單中者所列之物緣各營庫下士尚有所續備今可調出也 
鐵路各車站亦如軍營中各處秩序一律整齊凡列車於飯時應停之處飲食物品早己設備齊全應眠之時則備有床帳庶乎軍隊於作戰以前一路順適不至於困頓受傷之軍士由戰場歸來亦如去時至若法國醫院中非缺醫生卽無看護婦等精在德軍方面則未曾有蓋此於平時亦咸有所備也英國徒以飢饉困德國而德國接戰未戰星期己克除此患甚至於鄉僻小村亦組有機關以保人人日有所需之食品此皆德國秩序整齊之功也平時德人苟不習於秩序整齊則德人必有麵包之亂矣而德人皆知其所負荷雖最微細之事亦分所當然故德國之古格言有秩序必整之一語也他且不論即如一樹一畝田以及一猪一牛所仰賴之各草地其收穫幾何亦必有統計然非有德國之整齊秩序不能定草料與牲畜種植與消耗之比例也德國所需生料被敵斷絶而以德國之秩序分配其工事於化學廠與試驗所絶無浪費之工且皆有統系故凡德國所用者無一不有也一切工廠多因其出品未有銷路而停辦於是德國秩序特定一表使失業者皆有利用其工力之處凡本國製造廠之工人皆從事稼禾一切工女亦從刈者之後拾取米糧及收穫之後凡菜色者皆變爲紅矣故多謂德國秩序可使所憂者轉而無憂恢復其康壯然今德國分配工力法之優卽戰後用之調濟工力之供求亦屬盡善如此推而行之自家務以迄國事其利甚巨而德軍人不恐其妻孥有缺乏之患者其深知有德國之秩序代其謀及也本國之内有德國秩序維持無恐而在戰地則有總司令部主持無虞凡軍人在戰地苟有所得無論巨細必呈之長官而長官予之以收條然後再一併送交後路以利國用如此一舉國家旣得省千百萬之費而軍人亦得有功於其祖國故現在德國所有此項戰利品爲數甚衆 
[巴拿馬賽會與國恥（來函）]  
　　美國留學生某君以商人資格前往舊金山巴拿馬博覽會經商近致其上海友人某君一書略述中國賽會監督處之眞相聞之痛心兹節譯其一段云以吾國監督處人員而論凡以吾國榮譽爲前提者皆非常不滿意蓋一切均無系統無秩序其辦事如一盤散沙深貽吾國羞設無少數熱心愛國之士犧牲其個人之時間及金錢竭力帮忙恐更不堪設想總之政府用人實不得其當卽如監督其人唐劣無能不知奮逸而傲氣流露沾染官場之惡習居其下者自均置公務於不顧其最劣之點爲其吝嗇他國代表幾乎日日請客而此公則僅一二次請人吃雜碎耳彼僅知崇拜金錢不知有他然吾國己糜費七十五萬之國帑若干萬之省經費而所得之代價則不過國恥二字而己實業團將於七月三十一號乘滿洲船歸國此輩自命之實業家均未能引起美人之尊重心蓋此輩所處之地位美人固己深知也 
雜評一 
[勿餒（無名）]  
　　居今之世可爲寒心者多矣官多參案不可爲也商多牽累不可爲也黨會有亂黨之嫌團體不可爲也國家有累卵之危國民不可爲也然則將爲何事乎勿自餒猛進而己矣所謂置之死地而後生也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京漢路案行將預審]  
　　定期開始預審前京漢鐵路局長關賡麟車務總管唐士清撤差候訊政事堂交片分行平政院交通部兩處院片先到該院即派員赴局檢卷其時交通部尚未飭知關局長知事機不妙立提出辭職書聞交片中有王瑚等查復京漢路案舞弊營私無所不至殊堪痛恨京漢鐵路局長關賡麟車務總管唐士清應即撤差交平政院傳訊等語似京漢路案較津浦爲尤重也京漢路原分南段北叚北段自鄭州至北京門南段自鄭州逹漢口大智門此次路員之營私舞弊尤以南叚爲甚平政院現正調查案卷其北叚收支處自可就近調查聞南叚收支處有電湖北叚巡按使就近調卷之說局長關賡麟氏旣須傳訊則局務自應早日交卸新局長俞人鳳發表後赴津辦理交代本定於昨午（十三）履新唯以津浦局務手續尚有未完致不能如期接辦聞交通部以關局長現在候傳旣未便覊於職務而局中要職與此案有關係者尚不乏人亦應分别更换故特電津促俞起程俞氏未到差之前聞所有路務暫由副局長黄耀昌代行職權車務總管此刻尚未派人如俞人鳳到差後將暫由俞氏兼代此外案中重要之人物如湯富禮己交大興縣看管如唐士清李大受沈承俊林熈生等聞平政院己限於星期四日到案又聞俞氏己於十四日將津浦副局長事務料理清楚來京漢局接差於是關賡麟及唐士清兩人亦定今日前赴平政院投案並聞該院己定今日開始預審矣 
　　禁止登載範圍平政院日前有禁止登載津浦路案之舉京報以其來文於禁登範圍有不明瞭而此案又爲中外注目之件頗非難之蓋以依報紙條例第十條第五項不可登載者爲預審之内情此本無須特發命令若爲依第十條第四項全部禁止登載則此項之可得禁止登載者爲政務而非審判案件也故對於平政院之命令手續不無懷疑之點頃聞平政當局乃因此事於昨日曾特爲討論周院長並對各評事云本院之所禁止登載本不過預審之内情並非本案之全部各報云云或對於此公交而有所誤會也後遂决定本案之禁登以預審内情爲限云 
[張弧案加派查辦委員]  
張弧案自發交財政司法兩部查辦後己由兩部派員分赴各處秘密調查現聞周總長以張氏被參各節以前在長蘆任内情形爲最重頭緒亦極繁多調查頗難入手而張氏對於蘆商又素多聨絡恐不易得其眞相昨聞己密飭長蘆陶運使帮同調查並令傳集各商剴切曉諭宣布政府維持商民之苦意並謂張氏前在任時濫用職權商民伏處其勢力範圍之内因不敢與之抵抗其爲難情形政府亦己深悉此次查辦决不牽及商民致令再受拖累云云 
[中央地方間之財政問題]  
　　各省辦理經界之主張財政當局因經界曠日持久目前不能增加收入以應國家之急特改擬從事清賦以爲治禁之策但清賦雖不比清丈之委曲繁重然下有經費及時期之問題財政部前此通電各省商議辦法曾主張着手以後限於一年内全省告竣至經費須於清賦後所增加之收入超過百分之二時再於此二分中酌提應用各省巡按使財政廳長覆電則稱此事開首即須經費不能待至收數旣增之後還請另行籌欵至云一年蕆事尤萬萬無此把握各省覆到大略相同財政部躊躇之下特咨請直隸山東兩省各選派縣知事三名來部備詢地方情形再定辦法日前均己到京聞此等知事之主張亦大抵與各省所東意見相同 
　　巡按監督財政之權限政府爲財政上之集權所有各省財政廳長直隷於財政部而爲地方官施政上之便利起見又委由各省巡按使監督財政事宜因此規定遂不免時有衝突往往財政廳所辦之事己爲巡按使所批准者又遭財政部之駁斥又有由財政部直接命令施行之財政上事宜方謀舉行又爲巡按使所扼止凡此種種不一而足如近日發生之湖北財政廳事件即其一例兹聞周總長以此不唯事權紛歧且於財政整理進行亦多窒礙昨日特晉謁總統詳陳情形並請將巡按使監督財政權限劃清藉以救正 
[國務會議規則之脫稿]  
　　政事堂之國務會議每星期均開議一次久經辦理在案日前由某總長提議草定此會議規則以便遵守而昭愼重經總統允准飭員爲此規則之起草兹聞此規則業經脫稿其内容之大要如下一國務會議由大總统主席但有時大總統可委由國務卿代理主席二國務會議列席者爲國務卿左右丞及各部總長但大總統隨時指派人員特别列席三國務會議所議者爲大總統特交之案件各部總長有提案時非經大總統准予交議時不得列入議事日程四列席各員對於議案發言須有一定之程序五會議各要案不取多數表决之形式列席各員對於議案僅得發表意見最後之可否取决於主席者六國務會議每星期一次星期五舉行著以爲例伹有特别要案大總統可召集臨時加班會議 
[礦業條例之變通]  
　　礦業條例第十六條内本載有煤礦礦區以二百七十畝以上十方里以下其他各礦以五十畝以上五方里以下爲限等語旋經農商部通飭各省凡鑛區面積不及條例所定最低限者限於條例頒布後一年内自行擴充或合併否則查明封禁云云嗣有直隸河南等省紛紛以礦區限制過嚴爲言農商部又熟權緩急量予變通特擬訂小礦業暫行條例八條呈請批准其條例如左一第一條凡在鑛業條例施行前禀准探採各鑛煤鑛鑛區不滿二百七十畝其他各鑛鑛區不滿五十畝者均稱爲小鑛適用本條例之規定第二條前條小鑛之鑛業權者應於本條例公布後一年内赴該管財政廳禀請换給項註册小鑛執照由農商部頒發各财政廳塡印轉發第三條前條小鑛業照之有效戎間自註册之日起算爲三年但得於期滿前禀請展限一第四條小鑛不得與外人合股或借用外國資本一第五條禀請换給小鑛執照者依左列各欵繳納註同費（甲）煤鑛（一）不滿五十畝者二十元（二）五十畝以上一百畝以下四十元（三）一百畝以上二百畝以下六十元（四）二百畝以上二百七十畝以下八十元（乙）其他各鑛（一）不滿二十畝者二十元（二）二十畝以上三十畝以下四十元（三）三十畝以上四十畝以下六十元（四）四十畝以上五十畝以下八十元第六條鑛業條例第七十八條第七十九條第八十條第八十一條第八十二條第八十三　之規定於小鑛均適用之第七條小鑛商由縣知事查明品行端正爲合格不適用審查礦商資格之規定第八條本條例自公布日施行 
[李國筠去粤紀特約員平生]  
廣西巡按使張鳴岐調任廣東廣東巡按使李國筠調任廣西己見明令此一轉移間在張則興致必高而李則未免鬱鬱不樂李之調任由於辭職其辭職之原因由於與粤人惡感頗深故第三次辭職而調任之令下李在粤一年其成績無甚可紀最不愜於人心者則惟大弛賭禁一事舖票之弛禁雖始於李開侁而山票之成餉則由於李國筠故粤報多以弛賭家聲嘲之而本年旅京粤紳公呈糾其暗受三十餘萬之賭資雖事無左證然人言嘖嘖中央亦令行查實爲李去任之一大原因李於政事原無甚經驗而膽力尤弱巡按一職原以出巡各屬方足稽察民間利病乃李於一年之中始终並未出巡屢定出巡日期而屢不舉行其深居簡出大有臥治之風 
粤省最苦軍多軍費之重爲各省所未有　李使蒞粤時爲自衞計復偕皖軍兩營來粤此種客軍旣不能出防又不能清鄉惟屯駐於公署左右飽食徴逐而己且安佚無事屢滋事端一年之中如毀拆聚豐園點心店毀拆誠信公司洋貨店毆打宜和居麫食店此種惡劇與粤人惡感尤深今李使去矣此輩客軍最難安置李使始擬將其調駐遂溪縣屬地方惟第一二營長知皖軍在粤勢難相處禀稱各軍士均不允留故李决於去粤時將其帶回皖省現自連長以至兵士一律均給恩餉三月以示體恤日來己紛紛搭輪船離粤其駐紥金庫辦事處及財政廳之皖軍於月之十號晚業令將軍械繳回由龍將軍改派濟軍駐紥矣 
李使去任其連帶而去者實繁有徒而首先提出辭職者爲水陸統巡總辦吳宗禹吳於前時久宦粤東爲李凖之舊部辛亥三月二十九之役黨人焚毀督吳宗禹斬戮黨人最爲有功本爲督院張鳴岐所賞識畀以清鄉重任迨九月十九民國成立張鳴岐去粤時李準派吳宗禹在寳璧兵艦沿途保護張之瀛眷詎知開行至江心後吳即以要索軍中欠餉爲詞强硬對待張督及瀛眷勢處危難之時無可如何不能不應其所求餌以重利故此事必爲張岐所深惡此番重行蒞粤吳有此心迹不得不急行離粤此乃一特别原因也 
政務廳長鄭謙與李使有連帶關係現亦决意辭職己先遣眷屬搭招商局廣利輪船回流其廳中科長科員亦多浩然有歸志而皖蘇人士來粤謀差者人本不少但以各機關事少人浮於安挿致華寗里一帶客棧候差閒住者爲之塞滿李使以若輩迫於衣食不遠千里而來現去粤在即若不稍爲援手勢必淪落異鄉昨特派員分投調查閒居無事者之人數若干據調查所得共有九十餘人隨即每人給與船票一張隨同退伍皖軍回籍另給銀二十元或清宿欠或衣物俾得成行現若嚴己皆聨翩而去矣 
當皖人紛紛離粤之時忽聞有一人被殺人多疑莫能明後加調查始知其涉於亂黨嫌疑也據此間報載有黨入馬景周者係安徽張子剛之僞先鋒前年七月皖省亂事馬竟帶兵直搗大通刧營奪械巡按使之親軍第二營前駐皖時曾與開仗乃馬猶不知改悔日前復敢來粤希圖煽惑詎被李使察悉當卽密飭親渾沈營長將馬景周拿獲訊供確實故昨特綑赴北門外鎗决云 
張鳴岐於四號在灣州之桂平巡次接到公署電知奉人總統令調任廣東巡按使當即電飭該廳長立將任内經手事宜趕速清理預備交代現仍赴平南武宣一帶巡閱並查辦要案事竣後卽由貴縣乘坐電船返邕交代一切大約至速亦須七月杪方能起程來粤也 
[國磁模範廠成立紀（曳泥）]  
　　江西景德鎭原有御　一所自前明萬歷年間開辦迄於有清專造進貢呈磁以供皇家之用每年所費國帑十餘萬金在昔專制時代以皇帝之尊用此本不爲過况吾國之磁在乾嘉以前固我精良之品而道咸以降民廠出品則逐漸退化其間能保持歷代古磁之精華流傳不絶使今日得以摹仿者皆御廠之力蓋美術古磁成本甚大民廠無此厚力御廠則非營業可比乃絶對以美觀爲目的者故花樣則不厭精良成本測不計輕重亦吾華國磁之砥柱也 
民軍起義御窯停辦歷朝貢磁留存之底樣爲種種軍政府瓜分淨盡原料器械蕩焉無存故近年屢經贛當道之籌畫欲就御窯開辦模範工廠均以僅有空基未能成立其事遂寢今日央以提倡實業斷非一紙空文所能有效而急宜維持者尤以磁業爲最故早有國廠之議只以財部無欵一時未能實行兹經九江關監督兼陶業監督郭保昌之建議决就御窯基礎改辦而國磁工廠遂得以成立焉 
子監督於磁業本有經驗景鎭情形尤爲諳熟並聞此事之成立並不隸於財部而直接於總統者開辦資本擬定五十萬元大概辦法約分兩種一爲國用者不惜資本專造精美及仿古雅磁爲對於各友邦贈品之用一爲營業者則仿造新磁以趨時尚務求價廉易售以擴張國貨至其詳細組織須俟郭監督至鎭調查清悉再行赴京請示方可確定并聞郭監督不日即行來鎭開辦之期約在八月間也 
[漢口中日商界交歡紀]  
　　（蕉心投稿） 
　　予漢口一投稿家也江上傷心借題發揮所爲之文都屬小品今忽以新聞見饗吾讀申報諸君者何也曰漢口以繁盛商埠而救國儲金寥落若晨星遠不及京滬萬一告之全國不將謂偌大九省通衢之中心點不啻一凉血博物園乎惟漢口商界能於中日交涉終結後與日本商人周旋聨絡感情實能人之所不能爲予不得不捉筆濡毫載述其事以揚我漢口商界之光焉 
然而中日商人兩方面以私情宴好本不勞予多事曉舌乃此次所謂私情宴好實含有一種足以激發吾中國人者予烏可以不紀 
先是七月三日漢口錢帮帮董王芝舫張理耘丁菊笙等十餘人因漢口正金銀行大班小林和介行將回國且任有較高職務因柬請讌會於漢潤里三十二號吳宅吳宅者即正金銀行買辦吳春蓀之居處也同席者有商會總理吳幹庭救國儲金團總幹事李紫雲及其他有名人物如盛竹書蔡輔卿等都與其列日人則又尚有正金銀行新來大班水津彌吉等數人共三桌之多誠盛會也 
是日所設酒食在吳春蓀本欲以日菜娱之於經公同反對謂吾輩吾行吾素不可忘却根本務欲保存國粹必係純粹國産品爲善故菜爲華商總會所辦若干貝魚翅等類都無有也惟所用碗碟皆係日貨吳春蓀常於席間百般言其玲瓏得用不止 
是日小林水　等日人辱承寵召愉快萬分席次談中日國民宜如何不傷和氣中日二國宜如何互相提携則中日各有如何利益各在座華商無不眼紅耳熟連聲是是 
小林旣暢飲而歸復於六日七句鐘還席於大正會館並有警廳長周亞芬君及社會上之素負名望者擁擁擠擠賓客益衆是時間有一二華人閙出笑話者則日人行鞠躬禮以頭俯下多時方起而華人之鞠躬一霎即起及見日人未起又一鞠躬也 
是日小林並作東洋跳舞並東洋新劇饜各華賓時李紫雲吳幹庭乃起作演說其說詞大致聨絡中日感情惜予記憶力弱一時未能舉以述之而猶未忘吳幹庭有語曰日本要求吾國爲保全東亞和平起見吾國實占有莫大利益此後互相提携益宜親密云云 
至是日之器具什物日用一切皆爲該國國貨且絶無一些非該國國貨者予於是不禁謂然而嘆曰吾國提倡國貨之聲浪鼓盪己久而成效與否尚無可　其亦師之可耳是日之會較前更盛直至十二句始各歡而散 
十二號小林動身之期至矣王芝舫又打一軍子日啓者刻聞吳眷蓀君云小林先生今乘岳陽丸返國凡我宴會諸公届時自宜江干送行藉結終始歡好祈七時先行齊集正金銀行云云於是該日穿大袖馬褂戴紙質草帽之便便大腹賈數十人偕詣江干握手送行待汽笛一聲後而岸上小林萬歲小林萬歲之聲浪洋洋盈人耳鼓也 
[湖北官民最近之恐慌]  
　　胡文藻因賭奪官原因鄂省財政廳廳長胡文藻奉開缺調京另用之命己三月有餘因新任者未至遷延不克交卸此時期中胡將湖北著名各稅捐徴收局更委幾盡外間頗多議論因是財政周總長有委派部員來鄂查辦之舉然調查多日苦無確實證據惟悉胡氏日與某廳長某署秘書某局長課長等樗蒱爲戲一切公事大半假手於掾屬不親自督率周總長以賭命令政府己三令五申該廳長以一省財政長官乃敢弁髦禁令實屬不知自愛是以呈請極峰特頒申令褫其本職並奪其上大夫原宫所有同賭各員以非財取部隸屬又因懲胡乃所以儆貪不過藉賭爲罪案故其餘概置不究日昨褫職電令傳鄂官場之有賭癖者大爲恐慌蓋恐將軍巡按使或重復根究也幸將軍巡按並不追究奉到電令後即命飭行各文武知照俾知改悔聞胡本欲待新任張壽鏞接印後赴京現旣奪官前途己無希望昨己面懇軍巡二當道擬不待新任到此卽請委員暫代俾带交卸返常熟原籍矣 
　　段巡按嚴督各縣捕蝗湖北蝗禍己蔓延二十餘縣恐不匝月即　温全省爲近百數十年所未見惟現甫開始爲患補救得力爲禍當不甚烈聞段巡按以湖北蝗之來源乃上年夏秋間　省所竄入去冬雨雪稀少曾以蝗蝻遺子爲慮十二月間據省立模範兩等小學校長王毓楠等陳賫防蝗說明書比經核准通飭各縣及早挖掘以防將來之忠並飭由官設法收買在案兹各縣蝗旣大發可見各該縣知事並未切實遵辦似此玩視民事殊屬有忝厥職特將現報有蝗之漢陽夏口武昌嘉魚蒲圻黄陂應城應山漢川孝感沔陽隨縣雲夢京山潛江天門宜城棗陽宜昌江陵監利潛江等二十二縣知事各記大過一次並規定捕蝗考成凡該縣禾苗被蝗傷害至十分之二以内者記大過一次至十分之二以上撤任若係鄰縣飛蝗入境傷害禾苗至十分之二以内者記大過一次至分之三者記大過二次至十分之三以上撤任又通飭各縣謂蝗之爲害首在遺子迭起環生爲禍最烈或蝻己成蝗或飛蝗過境無不即時下子現在夏署方熾孽生尤速萬一子再成蝗秋稼更不可保此事關係重要凡成蝗處所以及飛蝗落處務須認眞考求設法搜挖以清餘孽其餘無蝗各縣亦應隨時查勘預爲嚴防考成所在勿再疎忽干咎 
地方通信 
[松江]  
　　泗涇演劇儲金泗涇救國儲金同志會自勸慕迄今經紳商學界纷紛認欵陸續繳儲銀行兹復商請本鎭振民社全體葛　 
 
 
 

Page 7

 
 
演　務劇三天所信劇　除必要聞支外共合銀五十元卽日寄繳中國銀行悉充救　儲金際此意鳳烈日諸君　署從事其　心可多　 
[蘇州]  
　　電燈公司交涉近聞般道尹棍實電燈公司收賬人吳秋泉　可輩一事由孫知事孫警長出爲調停未知能否和平解決惟聞鄞帮中人對於此事擬開寗波同鄉會而該公司亦己於昨日赴高等檢察廳具狀聲訴殷道尹濫利棍資傷害商民等語聞己經檢察廳收受不知如何批示 
近日市民公社救火聨會等　體迭次關談話會擬要求振興電　公司改良電線前日金　市民公社宋友裴韓稼梅等己公函商會請會蜚函囑該公司援照常熟電燈公司辦法一律改用橡皮雙線連日天氣炎署雷電時作前日西區金獅河沿八十二號電捍走電焚去半根昨日王天井巷電線墜落經人以　話報告該公司立派匠工八名前往修理幸未傷人 
[鎭江]  
　　派役察視飛蝗鎭屬揚中縣王知事現　新洲新檽二渡口等處有飛　停落恐遺蝻孽昨特飭其親倍丁役前往各該處察視如果有之則飭迅速會同薰保招夫搜挖又聞鏡郡對汪沙頭一帶於昨日怱有大隊飛蝗過境由東南向西北方飛去風行有聲日光爲蔽直至晚間尚未過盡幸並未落下害及田禾鄉民異常感激多焚香向空膜拜一時香舖營業頓盛 
　　服自來火頭自盡鎭郡之南王家鎭屬某家中妻妻兩人相安無事者己有十餘折近來不知爲何其妾自怨命薄遽服自來火頭兩匣又接服燒酒牛肉無人知覺造毒發時滿牀亂滚其夫趕送西醫院以無可挽救復行抬回家中延至三四日始死其死　肚腸爆烈有聲其慘狀令人不忍卒視 
[安慶]  
　　勸募公債爲難皖屬休寗縣勸募公債頗難如額自省委于君壽芝到休襄辦後稍有端倪詎日前該縣知事吳樹　忽有所　請美孚亞細亞兩煤油棧經理到署勸令認購該經理則謂内國公債不當募及外人吳大爲不悅幾起衝突適于君回署用好言敷衍兩經理始行散去 
　　通飭緝拿逃犯日前祁門縣知事因事公出該縣監犯王新意　十人竟用迷藥將禁卒更夫迷昏扭斷脚繚挖洞逃走該署聞信隨派警察術　分途　緝當時追獲周金虎王小山劉記蓀三名又追至沙灣地地方見有一島水　逃溺斃認係張庾陽屍身其餘王新意等六名尚未捕獲該縣知事趙灼熙昨特具詳巡　使並由高等廳通飭各縣查緝矣 
[杭州]  
　　於振越案辯論終結前玉環縣知事於振越鎗斃胡姜琪不服伉縣地審廳判　死刑上訴高等廳一案於本月士五日由高等廳將此案開庭審理庭長先傳胡姜璜訊問據供於振越因勒胡姜琪罰洋六百元不遂誣爲土匪冤被鎗斃請求照地方廳原判處於死刑次傳證人王傑到庭具結陳述述畢傳於振越到庭書記官明讀證人述詞一遍證人又在供詞上簽字乃問於有無異議據供當時到田隩地方係因烟犯拒捕往拿非如證人之言僅拿烟犯庭長又聞爾爲何先發省電而後詢問胡姜琪據供爲重人命起見律師錢端貴旋稱胡姜琪未鎗斃以前該處土匪之謡日甚自槍斃胡姜琪以後謡言頓息是胡姜琪爲土匪無疑於振越所鎗斃者旣爲土匪請求將於某宣告無罪檢察官經家齡亦陳述意見庭長乃宣言辯論終結於振越仍令還押其餘人證均命回寓遂退庭 
　　粤災之影導綢業省垣綢商昨接廣東綢業公電謂該省海水陡漲災情甚重一般富商鋪户多數避居高阜至於市面苦况不堪言狀因此電告所辦之貨無諭己收未寄一律暫作停止云云兹聞該業中人云杭地出産之綢品行銷粤地數亦頗巨頃接是電業此者均將大受影響云 
[山東]  
　　破獲私造銅元　縣東南鄉柴家埠李某專運訓錢販往靑島售諸日人私燬獲利甚豐近忽異想天開糾同日人私造銅元昨經警備隊會國巡警局　往當場獲住連日人共七人並將私造銅元機器銅賦一併　解　縣究辦 
　　牀下匿屍翻案日前膠縣富紳朱氏孀婦將情人匡某屍身匿諸牀下業經易揭遠知事檢驗訊結及將此案上詳因案内諸多含糊病死謀死暗昩不明大加駁斥故易知事又將朱氏提　拘押覆訊 
　　嚴訊　匠自戕膠懸諸匠邱某醉後以鑪刀自刳其腹直至肺腸　出而死經房主雷某報官檢議時經縣長取證四　雷某得以無事詎　　上詳亦還嚴斥縣知事乃又差傳邱某之子及房主需某到案　訊後需某卽禮拘押 
　　泗水囚犯越獄本月二日　州泗水監　囚犯二十餘名全行脫逃除將刑具砸毁外並轚斃禁卒三名　縣知事聞警率隊邉捕僅獲四人餘均遠颺無蹤己將典獄員張某看營聞張某　差過多獄中防禦日疎禁卒勒賄過甚致讓糾衆　　重案今由兗州鎭守便通飭右路各防營協拿矣 
[北京]  
　　路科學生之署假練習交通傳習所纎路專條科學生於署假期内分派各路實地練習測量等事兹冉該所規定簡章如左一本所於暑届期内派測量教習帶傾路科學生作實地測量以二星期爲限二此項測量假定一路線先行履勘次行實測與築路之計畫無異限於二星期内測量完畢三所測路線由教員酌定四測量完畢應作本路剖面平面各圖並橋梁涵洞各種佈置交由所長詳送本部核閱以覘成績五全班學生分爲若干隊由教員支配每隊舉一隊長該隊帶出之儀具由隊長擔負保管之責六由北京出發時主任教員將所需一切儀器點交各本班教員轉發隊長以專責成七每班每日之膳宿費概歸學生自備但由本所按名發給津貼二角八每班每日可雇車一輛雇夫一名其車資每日以一元爲限俟測量完竣由教習開具清單交由所長核准支給之該車祗限於載運儀器之用該役爲携帶斧鋸以備削斫之用 
雜評二 
[官吏之能力（默）]  
　　中國官吏到任下車伊始必有一篇愛民如子之文章人民鼓掌歡迎僉爲地方得人慶迨夫一年二年以後或則擅作威福或則盡力搜括擾民之事十且八九平時絶無備灾方法一旦蝗蟲水患相繼而來則又手足無措諉之爲天灾致使生靈塗炭欲哭無聲而彼且升職轉任以去此種官吏其謂之何 
記者曰法國有新發明之笑彈能先使人笑後使人泣我國官吏之能力亦能先使人笑後使人哭則雖謂之中國之笑彈可也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新泰輪船遭風覆没三誌]  
　　新泰商輪由滬開往崇沙在淞口遭風覆溺一事兩誌前報兹將各訪員續報情形摘紀如下 
　　自該輪沉没後河泊司卽予限一星期由公司自撈否則即須轟毁今查得該輪沉没處浦狹水淺小輪尚可進出若大號商輪軍艦吃水較深者卽不免阻碍事關航路未便久延故己改限五日撈起現該公司擬先雇最大拖駁船兩艘前往該處將沉船拖近浦灘再籌善後辦法如不能拖動再托滬北瑞鎔機器廠承辦 
　　此次遭難溺斃之搭客船役人等自經江海關救生局設法打撈後三日來己撈獲屍身五十二具大約是項屍身在艙面者爲多故易於浮起至下艙客人因有豆餅等貨經水暴漲屍身尚閉塞艙中非待該船撈起不能取出也　　又聞搭客内有甫自美國留學回滬之女學生陳姓楊姓等四人是晚在滬附搭該輪遄返海門原籍亦同罹此難云 
　　并聞搭客中有西人某甲亦遭溺斃昨由海關水巡船將屍撈獲車送斐倫路驗屍所聽候該家屬到所認領 
　　己撈得之男女屍五十餘具開均置於就近灘畔以待拍照編號有屬人指認者當場備棺驗殮無人指認者　由公司代爲棺殮並又撈得官艙旁之洋紗一伴其餘續再打撈聞撈起之屍身有彼此環咬手足者想因當晚失事時一般搭客倉卒遭灾逃生無路一時急極所致　致死之形狀　慘不忍覩也 
　　此次該輪裝載搭客人數尚無切實調查因向來搭客有就公司中買票上船者有上船後在輪船帳房購票者故前日淞警廳調查此次淹斃人數時據稱是晚售出船票一百數十張其上船購票者實屬無從調查惟聞此次搭客多數係海門崇沙一帶之人來滬購貨是日因天氣酷熱紛紛趕回致罹此難前昨兩日各鄉人家屬聞耗乘新長和大昇潮陽等輪來滬探聽消息者不下五六十人分居南市各旅館有父訪其子者有妻詢其夫者紛紛我尋涙容滿面誠浩刧也 
[粤省水火奇災乞賑續誌]  
　　當道乞賑之續電粤省將軍巡按使於十六日晚來電云廣肇公所并轉各報館同鑒粤省三江暴漲被災奇重昨經通電奉聞計己邀覽西關昨又不戒於火計自十三日申刻燒起直至十四日亥刻始行救熄延燒舖户多間大水之際繼以大火災民流離慘不可言業經趕辦急賑妥籌安集再電中央請幾巨欵力謀救濟　此鴻嗷諸公業梓關懷敢祈援手現在地方秩序己督軍　妥爲保全報慰厪系　并附　龍濟光李國筠　印 
　　旅滬粤商之滙欵昨日本埠廣肇公所潮洲會館同人及該帮各堂巨商會議籌賑辦法咸以此次水災未己繼以火災人民不死於水即死于火撈獲屍骸日以萬計實千古未有之奇刦經即日先電滙四萬元交香港東華醫院　省以應急賑兹將該省旅滬紳商致香港電文錄下香港東華醫院鑒電敬悉吾粤水火爲災軫念桑梓焦灼萬狀兹先電匯上四萬元請分撥放賑各機關以應急賑仍一面就本埠設籌賑處處廣爲勸募以拯災黎廣肇公所潮州會館伍秩庸唐少川陳可良譚幹臣郭竹樵陳星帆等諫 
[咨解蜀省通緝之運票嫌疑犯]  
　　蜀省正誼公司經理柯蓬山（卽柯興海）前因犯有私運僞票嫌疑經蜀當道電請鄭鎭守使飭缉獲解在案近柯忽投到鎭署自首并聲訴種種受愚情形請求伸雪鄭使以柯爲蜀省飭緝之犯自應解蜀歸訊現己錄供咨解陳兼軍督收訊矣兹將咨解原文錄下爲咨解事案查上年十月間迭准貴省電請飭緝私運僞票之正誼公司經理柯蓬山一名務獲解辦等因當經飭探偵緝在案嗣於本年五月三十日據柯蓬山來署自首泣求伸寃當飭提案訊問據柯蓬山供前充成都正誼公司經理去年二月來滬辦貨住元記客棧有本公司股東涂海珊先在上海住和記棧知伊來滬遂亦移至元記客棧同住據涂海珊云伊與楊少全傅永安三人欲加入股本數萬元嗣涂等新股未交舊股又經長支伊卽各涂索欵後涂交到四川軍用鈔票以作股欵該犯因此票難以運回且眞假難辨未允收受適有充當偵探之川人陳仲才在旁相勸謂此票　滬每張收入祇需三四角到川能换六角可獲大利伊願出銀八百兩合做此生意並卽函致成　楊光亭囑兌銀八百兩以辦此事該犯恐商家收　軍用鈔票犯法又恐收到假票折本陳仲才極力慫恿並說涂海珊所交之票確是眞的故該犯相信收下派合學生劉安海將該票四五千元帶到重慶後涂又送來四千元該犯不願再收復由陳仲才商令該犯挖空舊書將鈔票裝入由郵遞寄先後寄回一萬三千餘元旋聞公堂有因僞票起訴者該犯心疑涂海珊所交之票非眞卽函致學生劉安海云前寄鈔票如果有假卽勿用送存富協貞號中一面電告以便與前途交涉後涂海珊見某信稿知該犯於此票不能信用卽另囑川人陳蔚然向該犯逼索票欵當被逼去銀三百兩又逼該犯致函劉安海交陳蔚然之子帶回四川人陳蔚然向該犯逼索票欵當被逼去銀三百兩又逼該犯致函劉安海交陳蔚然之子帶回四川商辦鈔蔚然向該犯逼索票欵當被逼去銀三百兩又票之事該狙旋卽自行回川預備銷燬此票路過宜昌聞劉安海業己因用假票被獲該犯於此始知被徐陳等串害遂折回上海斯時涂海珊業己逃　日本聞說此事即是陳仲才報告政府電川破獲請求昭雪　稱涂海珊原信一封合同一紙及收票付價賬本現存同慶和客棧等語當由本署派人至該棧提取柯蓬由之行李箱隻去後據棧主云柯之行李等件被同住之黄姓携去不知何往等情復提柯蓬山　問據供此次由日本回國遇一先不認識之川人黄定珍同船到滬後又同住棧房此次趁其來署自首忽將行李等件竊去想又是被愚云云查柯蓬山人甚愚魯所供私運僞票係受涂陳等串同陷害雖一面之詞未能憑信然察核情形歷歷如繪所供似非無因查訽貴省駐滬探員袁邦銓向住和記客棧涂陳等人旣同住該棧必與袁邦銓認識不難傳同訊問况據稱劉安海業因行使僞藥被獲究章柯蓬山以前有無囑令假票勿用之信若提同劉安海及傳集成都公司董事到案質訊不難水落石出前於六月五日電請貴署派員來滬提回訊辦去後昨准威將軍馬電開前准來電藉悉柯犯蓬山業經自首到案當飭宜昌轉運局長楊士廉派員往提頃據復稱遵派汪度劉廷棟兩員卽日赴滬提解到時希卽點交該員解回至級公誼等因准此並於本月二十八日據汪度劉廷棟兩委員到署請提前來兹將柯蓬山卽柯興海一名點交汪劉兩委員查收並由本署派兵二名護解回宜以昭妥愼爲此備文並抄錄供詞一份咨請貴軍督察收訊辦仍希將如何情形見復備案此咨 
[法包探偵獲盜匪]  
　　匪徒戴小五子（即己經伏法巨匪戴如山之胞弟）迭次紏黨搶刦法租界裕新腸作及某押店等各贜飭拿未獲昨由華探目黄錦榮包探韓帮逹方福林程芝卿華春林偵知戴小五子匿跡洋涇浜某里内當即前往拘獲戴等三名女盜二口抄出手槍兩枝槍珠一袋解入捕房後供出同黨甲乙兩人又由黄探目等在匿跡之處將甲乙兩人拘入捕房經石總巡傳到各事主將各匪指認搶刧無訛諭候將各匪詳細錄供解訊辦 
[西炮台鎗斃盜犯]  
　　鎭守使署於昨日午後四點鐘將判决搶刦閔行鄉沈照林家案内之首盜潘得勝一名派兵押往西砲台鎗斃兹將罪狀錄下 
　　上海鎭守使鄭爲示諭事案准上海地方檢察廳函解搶刦閔行鄉居民沈照林家之盜犯潘得勝嚴忠進葉長壽　三名到署發交軍法處訊據潘得勝供稱前充兵士於本年一月十二日起意糾約嚴忠進葉長壽等八名行刧沈姓家財物該犯執刀威嚇捆毆事主得贜俵分據嚴忠進葉長壽二犯同供聽從潘得勝糾約同行上盜並未持有刀械亦無帮同捆毆事主情事各等語查該犯等夥衆侵人民居强刧得贜均犯刑律第三百七十三條之罪而潘得勝以前充兵士爲首糾約持械搶刦又敢捆傷事主實屬兇悍昭著法無可寛應照懲治法第二條判處死刑以昭烱戒其嚴忠進葉長壽二犯情節較輕另行移歸上海地方檢察廳起訴究辦業經電奉江蘇馮上將軍覆准照辦除飭緝逸盜務獲懲辦外應將首盜潘得勝一犯依軍法執行鎗斃爲此示仰軍民人等一體知悉此示 
[緝獲攔刦小輪之嫌疑犯]  
　南恆裕絲號於上月二十六號由滬雇舟載運巨欵由公裕小輪拖帶擬往南潯收買絲繭駛至松江縣屬沈家浜地方時己晚間九時突來盜匪多人各執手鎗刀械躍上該舟開鎗嚇禁聲張當被刦去現洋三萬七千五百元逃逸業己禀請内地官廳移請英法捕房一體查緝在案前日公共總巡捕房華探目李星福包探王潤甫查得向爲賣魚之劉阿根似與此案有關禀明捕頭　同二十七號西探將劉緝獲昨晨押解公共公廨請究被告延羅利士律師上堂代爲辯護會審官王肇之君商之德領師君以案關持械夥刧巨欵自應澈究會判劉仍帶回捕房候查明於下禮拜六解訊 
[商會建設議事廳後之交涉]  
　　上海總商會新建之議事廳（　前清公使行轅舊址因工部局欲按照租界章程派人編訂門脾並研究納捐問題迭經雙方磋議在案兹聞此事現經商會總協理　各議董悉心討論咸以商會爲法定團體議事廳爲公共會議之所且地址又爲中國公産似未便按照普通户口辦法因特說明理由禀陳楊交涉員請爲據理力爭現聞此事業由楊君迭與外交圑和衷協商並由外交方面與工部局董詳細研究己可按照成案辦理云 
[國貨維持會調查部開會紀事]  
　　國貨維持會調查部於前晚開職員會到者十餘人由部長汪星一主席報告略謂上次議决各處委託調查函件日前己分别答復今查得毛巾一項國産雖出品甚多製法不一急須改良毛頭宜長而密此物銷路至廣又爲人民日用必需之品應告知各毛巾號轉勸機户切實改良近日有人發起一毛巾廠在本埠西門外購置廠基專織毛巾刻下正在進行之中昨有姚長安李守法等來函謂各國每出一種品物必先使其廣布流傳於市肆吾人急宜仿行又云商業贸易方法每有對於國貨不能善爲勸導提倡並有一般商店毫無愛售國貨之心商業競爭時代商民智識如是遂使國貨疲滯不能發展且銷售國貨尤須盡力推廣凡購國貨者自應格外優待庶幾人人樂於購用次由程伊耕丁文龍李佩蔭洪善良蘇志堅等報告近日調查情形汪星一又謂調查各種物品必須就教於化學電學及機織工程專家方可輔助工藝上之改良以冀振興仿造較有把握如有熟悉此項情形者不論何時均可到本會研究以資討論至國産出品中如有　敗之處務望各界隨時據實函告本會俾得說意改良而求國貨上之進步云云至鐘鳴十下始行散會 
[救國儲金昨日之收數]  
　　昨日（十七號卽星期六）爲中國銀行收受儲金之第八十三日計收銀洋二百二十元又交通銀行收受儲金之第五十七日計收銀洋一百二十九元兩共計收洋三百四十九元連前共計己收到銀洋七十一萬二千零九十四元銀四千五百六十三兩六錢七分八釐 
[關於烟酒公賣之近事]  
　　省局長緩期赴京烟酒公賣局省局長高幼農本擬卽日北上面謁財部長將上海分局成立及烟酒業衆商請求減輕繳稅各情禀請核示兹悉南京第一區公賣局迄未組織就緒致滬地各商尚多觀望不前或有藉故推託者故高君對於第一區機關最爲注意聞定即日赴寗組織第一區公賣局俟成立後再行咨照各區一律開辦然後北上 
　　酒業高合組分棧酒業衆商擬認稅組織分棧並照章措繳押櫃銀兩各情己紀前報兹聞滬上南北兩市紹酒業同行現擬合而爲一以便組合分棧承認稅欵己禀經謝分局長准如所請惟所　押櫃銀兩因部章爲數甚巨尚難妥定故該業又聨合禀請酌量減繳云 
[勸用國貨之近事]  
　　勸用國貨會自組織以來交通路口之華慶公司卽改辦國貨及在哈同園中陳設國貨一節己誌前報兹聞該公司李培根君日前特在愛儷園廣分通告痛陳利　并勸人購用國貨李君願以廉價出售藉以鼓勵社會云 
　　又湖北省女子師範學校日前致函本埠皮商公會詢問手工用線現中國雖能自製苦不知經信之所囑爲探查該公會函致勸用國貨會請代爲調查現勸用　貨會己將從事調查俟查悉卽報告該會云 
[法包探移緝盜黨]  
　　法租界包探韓邦逹前日帶同盜犯王森榮至閘北協同偵緝隊士段瓊蘇升張福等在义袋角緝獲盜黨劉古子一名起獲原贜多件解經司法科略訊一過交該探帶回歸案究辦 
[盜黨發往法庭懲治]  
盜匪潘得勝之羽黨葉長春嚴忠晉等前因搶劫閱行等處案内牽涉由上海地方警察所探警將葉嚴二犯拘獲解所訊供申解鎭守使署訊辦在案兹悉此案衆經鎭署軍法科訊得葉嚴二犯情罪尚輕因即備文飭警將該二犯發往地方審檢廳訊明按照普通程序辦　林檢察長奉文後當即諭飭分别收押候辦 
[自首黨人須覓殷實舖保]  
黨人魏興雲魂正軍前因悔罪自首請求鎭守使署給發免罪證書業經允准免究惟該二自首人所覓保人係聚樂園店舖甚小毫無根據尚雞照准昨日鎭署着令該自首人另换殷實舖保具結送署以便給發免究證書 
[飯籃内查見槍珠]  
　　形似小工之陳得才前日手携飯籃一只籃内藏有槍珠數枚由新大橋過渡至閘北被水巡隊長警查見將陳拘解司法科經段科員研訊之下據供此項鎗珠係在途拾得云云判暫行收押聽候查明核辦 
[南匯縣私種罌粟案上訴之辯論]  
　　南滙縣公署於今年舊曆四月中訪悉縣民錢景範私種罌粟當飭署警將錢拘案　員訊罰洋四十元具結繳洋保繹詎錢自交罰金之後心不甘服延請律師投上海地方審檢廳上訴昨經刑庭魏庭長會同端木棻推事官並吳賀推檢各官特開合議庭審理錢投案伸訴並無私種　粟實被警察勒索不遂所致因此不服來案上訴賀檢察官當庭起而言曰查　京大理院答復湖南高等廳文云若訴訟當事人不服第一審之判决須當庭提出聲明上訴理由今本案控告人錢景範旣未在第一審衙門提出抗告且該縣判决乃按照江蘇巡按使頒發各縣單行懲治罌粟條例辦理故無在本廳衙門上訴之必要即使該控告人不服判决祗可向上級行政衙門提起上訴云云遂由錢所延律師出庭陳只問其曾　經過上訴期間即可决定此案上訴之有效與否問官得供會商良久即以今日爲辯論終結判令錢景範退去聽候送逹判詞於是閉庭 
[責成買户補驗舊契]  
上海縣宛知事昨出示諭云照得驗契事宜迭經整頓仍多延不投驗嗣後賣買田房書立新契不能專以新契投騐應令業户將老契或單串一併檢齊送由騐契處詳細查對如有未驗之老契即係隠匿應驗之契應責令投驗新契之户代爲補騐另塡投驗老契之證據給執如有並無老契定章有單驗單無單驗串應查單串曾否投驗如有未驗單串亦責令投驗新契之户一律補驗串等項旣賣之後兄有應驗新契一切照章辦理以杜隠漏自示之後無論買户與賣户如何交涉惟執有單契等項之買户是問合行示仰縣屬紳民人等一體凛遵勿違特示 
[法副領事赴東避暑]  
　　法會審公堂會審官德賚沛副領事因天氣炎熱於昨日禮拜六起程赴日本避暑須兩星期返滬所有公堂捕房刑事案暫由某副領事代訊至民事案聞須俟德副領事回滬再行開審云 
[勤業女子師範學校畢業式]  
　　法租界格洛克路三鑫里勤業女子師範學校自南京遷滬業將兩載内除師範班學生孫南京女子慈善工藝學校舊生外高初兩等小學學生　爲　招該校校長　劍霞女士對於工藝漢文兩科頗爲注意特聘留日女士劉韻琴教授漢文及歷史等科學本届爲師範科畢業期現己者畢擇定今日上午八時行畢業禮發給文憑並行高初兩等暑假休業禮兹將師範科畢業生姓名列後　震黄愷盛漢廷王昭文鄭梅村林潔良鄧顯文 
[招領被竊之證書照片]  
淞滬警察廳日前據偵探徐榮福獲解竊賊劉金生一名經司法科在身畔抄出徐德輝陳其恪留學證書各一紙並照片三張詰據供認係在南市十六舖馬頭所窮司法科因查無報案昨己出示招領矣 
[竊賊收押候究]  
　　滬城九畝地瑞興祥烟紙店於前晚被竊賊薛阿新挖門而入竊去英洋一百數十元逃出當爲該店主順某聞聲追獲擾送二區一分駐所昨解地方廳經檢察官預審之下判令收押候究 
[串竊金珠飾物]  
　　黎湘惠控沈濟民（卽老四）與其妾朱小二寳串竊金珠飾物逃逸昨由捕房將沈與黎妾及牽涉之陳福生一併拘解公共公廨請究兩造均延律師上堂代爲辯護中西官核供判被告三人分别押候補傳人證再訊 
[强搶烟土之懲罰]  
　　朱福寳帶有烟土數十小包行經法新租界維爾蒙路爲無賴朱和尚等强搶而逸報捕後由華探目沈德福將朱和尚李德寳周金才陳茂生朱梅生李洪法等六人及收贜之陳杏生一併拘解法公堂請訊先由原告禀訴前情求究朱等同供搶得後售　陳枵生將洋分用是實陳供不知搶來故敢收買求宥聶讞員判朱等主人各押兩月均逐出租界一年陳杏生罰洋二十元無洋改押一月 
[唆使竊取莊摺之判押]  
　　江湖醫生李舜揚因誘令北蘇州路葆昌洋貨號學徒史濟明竊取號内元甡寳裕兩店往來憑摺同往寳裕莊支取票銀一千八百兩持至南京路寳成銀樓兌換金飾經該銀樓夥察知形跡可疑通知葆昌洋貨號報捕將李與學徒史濟明一併拘押昨解公共公廨經中西官訊悉前情判李押西牢一年史濟明姑念年輕從寛免究着交原告領回自行管朿 
[覆訊串賣白絲案]  
　　鼎餘絲號控塌車夫吳阿龍李福榮沈阿發與在逃二人串將值洋一萬零五百元之白絲十包車往法租界洋行街三號貨棧内藏匿圖賣等情業經捕房將吳等三人及管棧人邵金木連同原贜一併拘解公共公廨訊供押查在案昨晨復訊據原告訴稱該絲己售與洋商從無錫搭火車運滬後囑令吳等車送詎吳等與在逃之某某兩人蔣絲車至法租界貨棧内串同管棧人邵金木將商標盡行除下希圖　售未成欲向楊姓抵銀六百兩楊不知來歷不敢受抵現亦在堂可以證明訊之邵金木延律師上堂代辯詰之吳阿龍等供詞互推中西官核供判被告仍一併還押候再復訊並諭邵金木如能將案中在逃人證指提到案准予從輕起案贜物先交原告領回 
[客盜賣縐紗]  
　　掮客孫祥生因將某綢號主孫鑑齋值洋四百三十元之縐紗盜賣得洋三百八十元避匿被控捕房於昨由探將孫祥生拘解公共公廨質訊屬實奉判押限七天繳洋再核 
[泥水匠欺侮幼女續誌]  
美租界三泰路泰安里居户朱施氏之十歲女兒銀弟被泥水匠徐秀榮欺侮受傷經氏控請捕房將徐拘解公共公廨訊供押候查明再核在案昨晨復訊先由捕房將西醫驗單呈案請察繼由施女投訴被徐欺侮受傷情形中西官核供判徐仍還押候下　拜六復訊核辦 
[台州人圖拐女子]  
　　台州人陳金奎前日在滬寗車站圖劼拐鎭江女子王連喜經女訴知印捕將陳拘押昨解公共公廨訊實判陳押西牢四月示儆 
[廚戲逞兇之懲儆]  
　　陳阿三鄧立三因調戲孫楊氏之女孫阿虎反敢行兇毆傷該氏母女前日經李檢察官預審屬實提起公訴由孫推事判决陳處拘役十五天鄧處拘役十天以儆 
[註銷姦案]  
　　怡和絲廠管車人謝森生與謝張氏私姘賃居閘北崇業里由本夫謝耀祖偵知報告五區派探將該氏及姘夫一併逮獲己記前報兹悉此案己由被告央人至原告處勸和前日仍由本夫投案請求撤銷訴案將張氏領回謝森生亦己具結釋放矣 
[駁船户圖吞漏捐貨物]  
　　駁船户夏雲生邵阿洪二人於前日串通將漏捐貨物藏匿船中希圖吞没當爲江海關巡江吏查獲禀明稅務司將夏邵二人獲押關署一面函致地方廳請爲迎　訊辦林檢察長立飭法警到關將夏邵提案諭令收押候究 
[菜蔬業與地貨業之爭執]  
　　地貨業與菜蔬業本分兩途各領行帖及捐照營業詎近來地貨行亦有夾雜菜蔬者致菜蔬業大不滿意指爲爭攘權利禀經工 
 
 
 

Page 11

 
 
巡捐總局移知縣公署立案並定有章程嗣後凡地貨來之　領登錄稅證者須切實聲明不與菜蔬業混淆在案兹因仍多違抗不邊故菜蔬業商人又紛紛禀請工巡捐局長維持矣 
[工部局華童公學招生]  
　　工部局所立之華童公學　由曾得英國大學師範說書之康醬君爲監院並有西教習四人華教習十二人兹定於九月三號上午九點至十一點收錄舊生四號考收新生凡未習英文欲入該公學肄業者須年在十二歲以下方爲合格其學費每學期二十元并須購買書籍等費數元運動會費四角考取後定於九月六號開學 
[閘北之烟禁]  
　　烟犯陸福寳因私帶烟膏烟灰五兩九錢被獲前日由李撿察官預審後提起公訴經審判公庭孫推事判决處拘役二十天　　烟犯黄日深因帶丸藥士皮各省許本月十二號經孫推事判處徒刑一月在案嗣該犯以家有老父病勢垂危等詞請求易科罰金當經李檢察官批准前日復經孫推事提案决定唯予繳金開釋查前有烟犯葉冰一曾以母病垂危請求易科罰金由李檢察官駁斥不准而此次黄日深竟蒙允准亦可謂有幸有不幸矣 
[誌謝]  
　　勤業女子師範學校今日上午行畢業式昨承函邀觀禮又蘇州半塘三憙廠自製之玉芙蓉牙粉昨承惠贈二十四袋書此併謝 
來件 
[對於煤油與白喉紅痧之眞理研究]  
（南滙陸應麟來稿） 
　　蒸汽船之行駛内河因有煤滓棄水由污泥入田而碍農家前縣議會某君取締蒸汽船案内余曾謂行駛内河改用汽汕船始爲根本解决今雖議會取消而凌君有鑒於斯設利逹航社以便交通乃忽有醫者創說謂汽油船含毒流入水中能令人患白喉紅痧等症此說確否頗與文明進化有重大關係蓋汽油船爲交通利器之一固望其發逹推廣者也白喉紅痧又傳染症之一亦願其撲滅而不欲其躉延者也兩者决不容左右袒吾人所宜致力者惟研究異理而己研究眞理當用名學之内　術而不可　用外　術 
用内　術以研究汽油船與白　紅痧之關係 
（第一）當知白喉紅痧之原因爲何物如原因在甲不可以乙爲原因猶之嗎啡砒霜均爲毒物然决不可妄以嗎啡爲卽砒霜 
　按白喉紅痧原因爲微生物即使煤油有毒必煤油確爲白喉　紅痧之微生物而可如其不然即不得指煤油爲白喉紅痧之　原因 
（第二）當知汽油船之毒質是　與微生物所放之毒同爲一物當以化學決定之 
　按化學上煤油爲一種炭輕合質經燃燒後　成炭酸與水汽　故燃煤油所放之汽爲炭酸水汽與未燃盡之煤油汽少許而　己若白喉紅痧所放之毒爲一種未明搆造之變性蛋白質二　者非同爲一物故可决定煤油即使有毒與白喉紅痧絶無關　係 
（第三）當知懸擬一說不過爲個人之臆說須加以實驗證明聚世界學者莫能攻破始能公認爲學說 
　按學說甚深奥非優長學問者莫能解釋而　驗證明有時甚　淺易可令婦孺皆解苟所懸之說不能以實驗證明不但誣己　并且誣人故實驗爲學說實池之註解 
（第四）當知凡創一說必嚴立一種界限以爲實驗張本例如原因决是甲則實驗時祗可對於甲而加研究乙則爲問題外之事不論可也 
　按白喉紅痧之原因爲微生物煤油非微生物即不可爲白喉　紅痧之原因醫者諸君苟欲爲白喉紅痧立論自當於微生物　上實驗煤油爲問題外事不論可也否則專以煤油有毒立論　祗須研究其毒傷人之力於生理上病理上有若何影響　矣　白喉紅痧爲問題外事不論可也今君等并煤油與白喉紅痧　爲一談嵵原因旣淆立說不免有誤此不知嚴立界限以立說　之過也 
（第五）當知用顯微鏡檢查煤油與白喉紅痧之有無關係可以立判 
按用顯微鏡檢查須先將白喉紅痧所生喉間假皮細察其微生物情狀次用純培養法使之純一無他夾雜次試種於動物體查其能發此種症候否旣得確據再檢查煤油内是否有此種微生物抑煤油否能助此種微生物發生兩者洵能確鑿詳明則汽油船與白喉紅痧之有無關係不難立判矣 
夫如是則虚妄去實證明而眞理出矣 
來函 
[瀛海輪船公司來函]  
敬　　頃閱貴報本埠新聞欄内紀載新泰輪船失事詳情内中頗有失實查本輪　位二百九十餘嚬客位三百數十人是班計裝貨件雖有二千餘件之數核之重量僅及一百十嚬左右客票賣出據遇救賬房面述約七十餘張與海關所許搭客裝貨之限度相差甚遠　係颶風驟至猝不及避致遭沈没且本輪並未保有水險所載客貨係由崇海商業轉運公司經理亦僅向客收取稅水二項並未加收水險之費俱於裝貨提單上載明當然不負賠償之責即各客亦無與公司交涉事情貴報所云該沉輪曾經承保水險以故各商家被累損失己向該公司交涉云云均無其事諒爲傳聞所誤故特申函更正尚祈登入來函攔以昭實在 
雜評三 
[爲粤災告救國之民（訥）]  
　　新泰輪船之失事不過一船上之損失然其慘己不忍言矣况乎廣東之水災東西北三江並發火災又毁至一千餘家之鉅生命財物之損失不知其幾千百萬其可慘爲何如耶近我國人皆知救國之要義而不知救民即所以救國此次廣東之災若是其重非僅三數慈善家之責而爲我全國救國同胞之資矣其亦能出其儲金之熱心以拯此被難之國民乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[愛國說（仿周惇頣愛蓮說）] [  山陽宋焜]  
大覆地載之物可愛者甚繁古人多愛名近世以來世人甚愛金錢予獨愛國之辦外交而不屈措内政而不紊公共和平不專不制力圖富强蒸蒸日上有勝利而無恥辱焉予謂名人之虚榮也　人之遠　也金錢人之實惠也噫名之愛今世鮮有聞國之愛間予者何人金錢之愛宜乎衆矣（四） 
[游戲室游戲文章書後] [  吳悔初]  
嗚呼天地一游戲場也古今一游戲局也時事一游戲機也以游戲之人執游戲之筆觸游戲之機論游戲之局出入於游戲之場而世界之形形色色何莫不可以游戲自之矧文章云乎哉或曰文文采也章章法也以文理成章之偉論成一家言上可以追踨　賢下可以留傳後世而乃以嘻笑怒駡之祠荒　無稽之語播之歌謡發爲論說未免有負立言之本旨矣是游戲白爲游戲文章自爲文章固不可以冠文章以游戲矣然而噴飯　酒仙家之游戲神通彈指須彌佛家之游戲三昧吾儒以言警世獨不可以言游戲耶故正言之不足則反　譬喻以明之莊言危語之不行則該諧隠冷以道之名曰游戲而立意實非游戲也人曰游戲而作者并不自以爲游戲也於是游戲室之游戲文章成矣文章游戲之自序作矣嗚呼孔孟之名言以游戲之眼光觀之何莫不游戲也老莊之喻意以文章之目的衡之何莫非文章也而胡得以斷斷一孔之見曰此游戲也此文章也適以顯其不廣耳質諸讀　戲文章者然耶否耶（四） 
譯著 
[間諜生涯] [  天虚我生]  
（三）東方之行（續） 
予又探得旅順沿海口一帶地基實至鬆脆不堅易於震　予曾逆科將來政擊時二三米逹之小山俄人必不能守其後果然蓋口人居旅順久知　地勢稔故能善爲利用耳又一七四米逹及一三一米逹之兩山砲台與東栗克灣北砲台等處建築亦至不完北砲臺守將斯美洛夫極欲加緊修築以備臨時之用乃總司令克郎德來薪柯將軍以不慊於守將之故固靳勿許後乃竟至　落實堪扼腕夫以國家存亡危急之秋而一般時帥猶復意氣用事置大局於不顧者亦正名矣吾不能獨爲俄羅斯責也然而　者於此亦將疑俄　所以致此者殆由於國庫之虚空乎否否俄　殷富兵食俱足何　患貧特以奢　過甚習於荒　凡百設　則皆有名而無實知有私而不知有公上下相蒙以治軍旅之　雖勿戰亦不能免於　尤足駭者東鄉大將於第二次進攻之夜　軍中之照海電燈忽爾盡熄蓋其司燈之人即喬裝之日人　事先　己測其燈堵之高下遠近故於出兵之夜第一事即射塔燈燈熄而俄人之號令無所主全軍乃大亂於此一端益見俄人防範之疎可謂全無心肝矣吾以大象喻之肖也然而俄人亦非竟無一長驕蹇雖其惡德特其勇果之氣實氣全世界所僅有試於戰陣之後驗其敗死兵卒其　丸之創自合面而透前者實鮮此足以證其勇往直前有進無退之敵愾也吾人居旅順旣久得與俄軍官曰雷斯大佐者相識其人實無異羣鶩中矯然一鶴觀此時局每興感慨轍撫膺歎曰丈夫身當戰爭之際雖以馬革裹屍自期抑亦餒矣矧存貪生之念哉蓋其時各營軍官恒以苟安爲幸故大佐憤耳聞常就予作閒話頗以營中子彈缺乏爲慮予因詫曰此實危險何不設法請諸斯道司而將軍斯道司而者俄營之主將也大佐乃歎曰吾身去小父遠（譯者按俄軍官之言小父蓋稱皇也）孰能爲予進一言哉言次微聳其肩似有無限太息予初聞大佐言頗滋疑議以爲當此兩國爭戰之際一髮千鈞何致遽乏子彈兹事實關全軍命脉豈兒戲哉殆一探聽始知其確蓋俄軍所領子彈每一箱中但有蔽面之小半可用其餘則以空壳充數而空壳中應入之藥與彈則皆化爲金錢而入採　人之私囊矣去小父遠孰能爲之進一言哉此語誠大佐傷心之言也（譯者曰曩聞中國帝后賜臣下物類皆有名而無實受之者不敢舉物以證其欺然猶不遇玩好品耳不謂軍火之重乃亦仿而行之是誠令人爲之昨舌雖然天下事之類此者亦正多特未嘗爲博莱武博士知之耳） 
詞選 
[解珮令] [  詩圃]  
桂眉碧聚桃唇紅注更翻荷髻梳烟縷换罷蕉衫倚鈿榻閒繙繡譜問　　荔支誰賭涙痕如雨秋痕如霧憶年時水凉朱户魚飲關開消一盞釵頭茗煑勝羅幬瑞鱗香炷 
[前調和詩圃] [  東園]  
　　池萍風聚澗蘋水注情波一線愁千縷三疊陽關折楊柳重翻笛譜舊旗亭幾人曲賭指蒽彈雨眼花障霧記年時鶯簾燕户明月孤鐺葉小鸞幾回夢煑睡鴨爐麝蘭香炷 
筆記 
[西戍途中日記（四十八續）] [  桐城劉雨沛]  
　　八月十四日早凉命車夫秣馬早行午前八時自三道嶺西進予等乘馬先行十五里鴨子泉有纒民一家予等下馬稍息纒民請入室坐炕婦女亦不避人同坐炕上烹茶敬客予等恐其不潔稍坐即上馬行又西北行三十五里梯子泉是處山坡有大泉一小泉五相距不遠逐層匯合西南流故名梯子泉清沁心脾可灌地兩三頃泉旁漢民一家關廟一間予等下馬借民家小坐奈西風陟發飛沙蔽空車逆風行久不至予恐久擾居民改坐空廟逾三小時車至怱怱午餐復西南行五时駱駝場泉一又五里沙墩子纏民一家沿途上坡下嶺沙石礙路大風未息車仍滯予縱轡先馳初更後即至瞭墩距沙墩子己三十里矣三更車至遂宿此是獻　民九家纒民一家守備帶巡防馬隊一營駐之客店四馬撥一稅卡一店舖備有菜蔬牛羊肉出售麻制錢用至此止西去俱用新省紅錢每枚當制錢四枚自瞭墩北行經橙槽溝可逹鎭西 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十六章 
安西來時方倚身火爐之旁默然聽特雅與警長之報告密斯特理痕之坐則又在安西來之次亦靜默無言格賫符斯報告旣己特雅乃曰密斯特安西來由是言之其人豈非威　乎理痕不俟安西來之答立　言曰密斯特汝果何見而云然豈此大衣卽足爲證耶恃雅曰誠然蓋海兒斯東舊式之大衣實懂此一襲也理痕曰否吾知尚有一襲且吾亦嘗見之於月光之下唯其人爲誰則又吾所深疑者言次因以當日與其友司太琦圍棋於月光中見威廉及次日詢問威廉之事告之於衆又曰吾當時猶疑爲謊今則┊特雅續之曰今則卽能必其非謊耶理痕曰汝母噪試聽予畢其詞昨者予歸己八句鐘有半忽又望見其人　躅於竹離之下予以當日威廉不肯向予承認乃思有以破其　函躡而出先從遠處覘之果威廉也而其目光所向則又在予樓窗之上予固大疑亟趣近之顧彼狡甚一聞聲息立向田畦上遁去予至此乃大怒思與密昔司好禮倍登有所理論乃立從後户而入亦不先事通知立奔赴書室則室中燈光尚明威廉正危坐而讀書也特雅聞語至此亦不禁失聲曰然則非威廉矣曰然但吾終不能無所疑因詢之曰威廉汝今夕嘗以汝之大衣假他人乎威廉見予突至則殊詫且引予至室外則其大衣固掛於壁間吾於此乃知此種大衣海兒斯東實不僅威廉一襲也安西來至此乃亦言曰諸君母噪即密斯特理痕不言此事吾亦深信威廉不致出此諸君果欲切實一究者吾不妨呼威廉來言次按鈴呼威廉 
奇情小說 
[秘密汽車] [  東埜譯]  
　　第四章（續） 
　　兩人在後邊談不多時斯德奉醫生命令又來請他們出去醫生曉得滕逹是個性急人就告訴他道你們放心那女子户上傷痕並不重要因當時突然碰倒神經震動得利害所以暈絶現在己經恢復了據我觀察這女子神思煩燥精神上的痛苦似較身體上的痛苦反覺利害只我等不便問他就是問他他也决不肯說我的主意今晚讓他在這裏安宿一宵較爲方便因爲他足　上也受有微傷呢塍逹道使得使得我煩勞密昔司斯德做他的看護婦是極靠得住的呀勃里可惜這裏没有安頓汽車的場所不然我和你西窓剪燭抵足長談也可以消此長夜勃立南道你不必替我擔憂我一個人也可以駕車回去的趁着一路清風明月胸中煩懣之氣也可以滌除不少明天十二點鐘以前我在廠中等你那件東西他們以前不是約過的嗎明天或者凖期來取我等須預備交割你切不可遲到的滕逹道曉得曉得我明天包你早到便了 
勃立南助着滕逹把那女子抬上樓梯之後同醫生告辭出門滕逹回到自己書室中取一只烟斗在手挺然立定也不裝也不吸呆呆只是出神又自言自語道天地生材何地覓有荒村茅舍之中也會産出這樣一個絶世美人明眸皓齒綠鬢朱唇一朝選入侯門將使六宫粉黛都無顔色再看他一種鬱鬱不得志的神情又不勝代爲扼腕他說到這裏微喟一聲掇一把椅子靠窗坐了裝好烟斗點着火且吸且閉目遐想夜闌人定不曉得勃立南己安抵寓所否他和茉莉兒深情欵欵兩情旣如此固結再仗我姑母里芙從暗中牽合玉人一對將來總有好結果我向來目空一世不肯把兒女私情消磨我英雄志氣倘能把這個主義貫徹到底豈不甚甚善然而┇方纔那女子在疾苦中　扎低聲說了幾句聲調和諧婉轉不啻春鴛弄舌呻吟中尚且如此倘然樽前花下一曲清歌　曲周郎不知要魂消幾許今者茜窻獨坐萬籟無聲然而我偶一凝神回患還是餘音嫋嫋如聞香口呢 
　　勘誤　十六日游戲文章第五行二字流誤疏又第八行四字蓋誤則特此更正 
救國儲金 
[中國銀行收欵清單]  
　　七月五日第七十二次報告（續） 
　　第四百五十四册一號至一百號張唆農畢恩堂畢殿卿畢鑑堂學維周張纔先畢克程畢謙吉張同裕姜光琛姜兆珠陶川順姜學禮劉振慶谷筱軒畢明軒學克宜戚良臣姜文軒畢克正畢日恒戚學詩劉岷山谷熙孝畢文昇張常增谷萬增夏同庾姜鳳俊妻鳳喜楊兆恩于銘三干京溪姜樹林苗雲謨夏秀峰夏文振畢雲資劉正吉谷丕昭谷均貴叢書仁毛恭英孫學義王文明任長清鄧玉鎔趙連山谷文謨谷文獻以上每人小洋五角合元三錢四分張月仙劉萬成陶傅耕戚志泉黄金閣戚滋圃畢欽兵協順號戚鴻烈戚猷臣叢芳山戚舜齋黄振聲傅春生王椿隂堂王秦蔭堂黄濱源黄厚齋戚李氏以上每人劉二千文合元一兩零六分谷源科畢興元劉時恭張劉氏孫文通張曰錫王培壽戚崇華賽所劉學許心謙張　壽苗鳳泰田日德吕寳義吕寳仁谷鈞昇谷慶善姜檀林福生畢長順張玉德以上每人小洋四角合元二錢七分黄雲吉阮學域以上每人小洋一角合元七分戚天英戚天華戚天薌以上每人錢一百三十文合元七分張正喜谷鍋子楊國盛陶菊生以上每人錢一百文合元五分（以上均威海來） 
　　第四百五十五册一號至七十七號陶憲廷孫學德王肇宗谷玉山鄒玉章谷來賓陳樹寛以上每人錢一千文合元五錢二分戚春聲谷源蒼單錫功單崇福黄文化戚文和姚登科郭愛禮孫槤戚立昭戚貴德王鴻基詹書田李繼英學生李繼文周宗禮戚烈卿傅廷山黄雲宏戚貴陽李繼學汪文漢戚文藻黄學謙戚貴生戚桂芬戚逢年叢樹賓王益壽戚敏齋李繼武郭宗禮傅振家蔣繼昌谷金臯劉等賢谷春魁戚兆新楊寳行以上每人錢二百文合元一錢楊寳充黄寳福苗繼增戚承奎戚天福黄卓之戚賓寅戚錫良盧蘭枝石鴻藻汪恩澤蔣六十七吕潤古將玉坤叢振兹王玉盛吕蓋臣畢世煥戚天順孫文昭戚延年品榮　張仁戚守禮傅玉貴黄文範戚承儒戚橋泉以上每人錢一百文合元五分谷賡所小洋一角合元五分谷均平谷元江錢一百文合元五分（以上均威海衛來） 
　　第四百五十六册一號至五十九號　于錫鴻張不芝谷奇昭于文慶王安之徐振吉李學發阮仁京阮壽昌孫壬辰夏文謨王吉卿劉蒙泉阮學畿叢吉夢王峰年萬德禎谷玉川孫文山戚寳珍劉封臣畢百歲王希昌谷福生叢樹豐谷鈞愷子文開叢書山戚立忠夏永耕王祿升以上每人小洋二角合元一錢三分蔣振玉錢三百三十文合元一錢七分孫文仁小洋三角合元一錢七分孫初和錢二百八十文合元一錢五分畢秀英錢二百八十文合元一錢五分戚忠正小洋十角合元六錢七分苗直臣小洋七角合元四錢七分惜蔭書屋錢六百文合元三錢一分林賢訓小洋六角合元四錢周虞韶小洋六角合元四錢劉戚氏小洋六角合元四錢于不幹錢七百二十文合元三錢六分崔同麟小洋三角合元二錢夏思孟小洋三角合元二錢叢樹修小洋三角合元二錢趙文通錢五百八十文合元三錢蔣繼華錢五百五十文合元二錢九分畢福喜錢五百五十文合元二錢九分于進玉小洋八角合元五錢四分苗壽山小洋八角合元五錢四分盧允田錢一百六十文合元八分谷順來錢二百二十文合元一錢二分李壽山堂小洋二十角合元一兩三錢四分上船豁神道口錢三千文合元一兩五錢九分黄敦倫錢八千文合元四兩一錢四分叢憶珠王翠香上船幫碼頭協和成號每人錢十千文合元五兩三錢（以上均威海來） 
　　第四百五十七册一號至八號周雙晉谷順慶梁虎谷戍子戚長順錢一百文合元五分戚河令錢一百二十文合元六分畢文田錢一百二十文合元六分戚天芳錢一百十文合元六分 
　七月五日第七十二日共收儲金銀圓三千七百四十四元銀　一百九十五兩四錢四分連前共計己收儲金銀圓六十三萬　零五百十二元銀三千七百十五兩九鏡九分中國銀行謹啓 
 
 
 

Page 15

 
 
   
 
 

Page 16

 
 
   
 
