# 1894 - 331 - 4907766

 

Page 1

 
 
[冒名撞騙] [  申報館主人啓]  
　　近日有人在外混冒本館中人招摇撞騙惟本館素以淸正自勵斷不容有無賴之徒冒名訛騙爲此布告諸君如有此種無賴仍蹈前轍可卽送交本館或隨地扭交巡捕告知本館送請地方官懲辦特此布陳卽希公鑒 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元五角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈 
[三百九十三號畫報告白] [  點石齋啓]  
　　美國南省有一峻嶺其飛瀑如樹杪重泉一瀉百里格致家因借其力以生電果得電可抵二十萬匹馬力亦奇觀也又倭國太子像募繪入報以快華人寢皮食肉之心並奇異各圖卽日出售此佈 
[論昨日本報所登覆查佛店及佛店仍開事]  
　　署江蘇臬司韓古農廉訪示禁佛店及上海德壽庵佛店掌櫃僧禀求寛限託名坐關誑誘諸檀越布施龍井寺佛店掌櫃僧與婦女犯姦等事前曾節次列入報章昨又紀覆查佛店一則略謂廉訪札飭讞員内開本司蒞任以來訪聞租界有等無業游民削髮爲僧藉佛店爲名句引婦女作姦犯科傷風敗俗莫此爲甚本司先已刊印告示大張曉諭並咨蘇松太道轉商領事一體嚴禁在案近聞租界仍有開設佛店顯違禁令者著卽查明租界現有佛店幾處據實禀覆本報紀此卽繼之以佛店仍開其文曰示禁佛店以一月爲期轉瞬已屆而賊秃神通廣大竟有設計推諉故意遷延者英法美各租界中若此類者不一而足僅將門首匾額除去仍洋洋得意若平時嘻何佛法無邊竟不畏朝廷之官法　夫二氏本例所不禁然亦須苦守梵戒安分焚修或以詩畫陶情藉此爲湖山生色庶幾皇仁廣大不在誅殛之條耳乃上海之開佛店者其始習於烟賭遊蕩無歸不得已削髮披緇出家奉佛及出家之後香積廚略有積儲卽賃屋一椽借佛店以哄動愚夫愚婦暗與師巫句結騙誘貲財甚至開設臺基宣淫無忌容人賭博以實腰纏爲盜爲偷事所難免或假稱賣藥以草根樹皮之類悮人性命罄人家貲人見其口念南無謂爲佛門弟子焚香頂禮敬之幾若神明而不知其心之毒甚虺蛇兇於虎豹官法在所不宥戒律亦所難寛凡若斯者僅就滬上言之蓋已多若恒河沙數矣日前佛店之禁早已告示煌煌而龍井寺僧人尙公然敢誘匿婦人以禪室作迷香之洞一經破獲黑索加身宋讞員略不加刑僅令遄回原籍人有議其過於寛縱者殊不知租界中若此敗類屈指難終苟欲一一施刑恐案積如山非經歲所能了結則何若含糊過去付諸不見不聞乎雖然以僕言之租界中佛店固所必懲而租界外尤不可不嚴其禁令試爲取譬則有僞善堂也夫善堂本所以拯窮嫠恤無告乃一種流氓地痞窮思極想竟能借名善舉募捐以飽私囊其名或濟或仁或淸或永或全或善或廣或同賃得小屋一二椽假行善爲名招摇撞騙實則終歲不行一善事惟是虚開浮報揑撰徴信錄一編藉修五臟神祠不顧旁人詬詈近且羣焉傚倣愈設愈多竟有分肥不匀互相涉訟者旣而捕房公廨洞悉若輩奸狀厲禁高懸若輩乃别出狡謀遷居租界之畔使中西官無從管理若輩乃仍得陰行其奸如虹口南巿北泥城橋八仙橋此種僞善堂不下十數處每年行騙所得大有可觀今兹佛店旣奉禁於租界之中安知不亦如僞善堂之移至租界以外竊以爲廉訪旣有管理全省刑名之責何必僅就租界中行此禁令而不通飭縣主及各巡防局一律嚴禁不容奸僧暗地遷移庶幾租界中旣少一頺風而租界外亦不致成爲鄰國之壑歟抑更有說焉師姑巫覡之流其害與佛店等此等人上海謂之仙人我鄕謂之妙仙亦號大仙其爲人治病也或曰看仙或曰看香頭或曰關亡或曰關肚仙不一其名亦不一其狀大約皆興妖作怪煽惑愚民始惟鄕曲婦女信之旣而衣冠中人亦信之卒至文人學士復隨聲阿附羣焉奉之而若輩乃得行其術矣在富有家産者雖千金之費祗如九牛一毛而寒苦之家一旦疾病纏身被其所惑質衣售物以事鬼神巫鼓神簫通宵逹旦病者喧闐聒耳睫不得交醫藥茶湯無人服事且有因此而病日加劇以致死亡者及旣死而微薄家貲已罄於若輩之手桐棺三寸　擋良難黄口白頭飢寒交迫原其弊使非悮信若輩斷不至斯而謂佛店旣已雷厲風行一律勒閉師巫之禁其可從寛耶雖然我以爲禁之誠非易易佛店旣有大護法爲之保護致龍井寺店主竟敢犯姦於方禁之時安見師巫獨無保護之人得以概行禁盡所望廉訪冰心鐵面執法無私嚴飭屬員不徇情面庶幾大護法之法力亦無所施而我民不致永受若輩之害乎 
[本館接奉電音]  
　　昨日午刻京師飛電傳來上諭三道旨三道硃筆二道敬謹譯登○十一月初四日奉上諭翰林院侍讀土懿榮奏請飭整理衍聖公府地産一摺據稱衍聖公府各項地産載在會典事例且闕里文獻考頃畝甚詳前次巡撫張曜查出江蘇銅山沛縣一項涸田未及具奏請飭查明撥補等語衍聖公府田産旣有官私載籍可憑自無難確切履勘著戶部行知兩江總督江蘇山東各巡撫按照原奏各節調齊卷册分晣查淸如數撥補據實具奏另片奏請將修葺曲阜書院罰欵銀兩發交生息以充四氏學膏火一摺著山東巡撫查明辦理又片奏請飭各省將書局所刻經籍解送衍聖公府儲藏等語卽著山東巡撫咨行各督撫遵照辦理欽此同日奉旨正白旂領侍衛内大臣著載濂補授欽此同日奉旨鑲黄旂蒙古都統著啓秀補授欽此同日奉上諭文琳著補授刑部右侍郎欽此同日奉旨崇文門副監督著啓秀去欽此同日奉上諭懷塔布著補授總管内務府大臣欽此同日奉　硃筆儒林補授翰林院侍講學士欽此同日奉硃筆楊儒補授通政使司副使欽此 
[英電譯要]  
　　倫敦初四日來電云傳言日本欲令中國出英金五千萬磅另有開戰後所用各費亦由中國給付○又云俄國報紙又言高麗定欲令其爲局外之國俾有自主之權○又云天津稅務司德璀琳至日本商議弭兵日本不允因德璀琳係李傅相所遣未奉中朝諭旨故不允商議今德璀琳已回天津矣 
[念切瘡痍]  
　　天津西人十月廿九日來信云天津醫傷會中人挈帶多人坐圖南輪船至旅順口爲受傷之兵療治請美領事署戴尼君作譯人有倫敦太晤士報館之泰姆生及别報館訪事人瑙爾門與之同行 
 
 

Page 2

 
 
[訪事遄回]  
　　中外新報云各西報館主聞中倭開戰多有特派訪事人親至高麗隨倭營觀戰將情電致本國紀諸報章雖經倭廷允許　是旣抵高麗境内仍不得隨營往觀祗憑倭人傳語訪事人恐所傳者多不實不盡非身親目擊不敢信以爲眞然亦無如倭人何故皆返仁川候輪船返國云 
[西報照譯]  
　　西字報言北洋大臣李傅相已奉革職留任之旨其言如此合照譯之惟本館則尙未見明文也 
[譯西報詳述旅順失守事]  
　　旅順失守一事已據各西報及本館派赴天津訪事人所發電信錄入報中兹有英兵船上之兵官在旅順觀戰回目覩情形合照譯之以供衆覽英國快兵船名卜爾巴於初四日由北邊開行至申當倭人攻旅順口時此船曾在海面觀其如何攻擊及回申有人往詢據兵官云我船於十月廿二晚自烟臺開往旅順至廿三早八點鐘已抵旅順因倭人此時欲攻旅順駐守之華官升旗爲號令我船不必進口我船遂開往大連灣大連灣内亦有英兵船名麥歌里停泊卜爾巴已至遂與之同行復赴旅順口及至旅順麥歌里開往烟臺卜爾巴卽在旅順口海面往來觀看行至旅順口之西邊見山上有倭兵整隊而來絡繹不絶卜爾巴復至旅順面前此時見砲臺放砲與倭人相持倭人在旅順相近山顚裝設大砲旅順之北有大山一座倭兵在此多裝砲位開砲攻擊直至晚間五點鐘相近有倭兵艦兩艘由旅順海面行過卜爾巴與之相離甚遠駛至外面暫度一宵至廿四日早天明時有倭兵艦十一艘水雷艦五艘由大連灣一路而來至旅順海面遠遠過去砲臺之砲不能相及旣過之後復折回向大連灣一路去中國砲臺放砲擊之倭艦仍往來游弋並不還砲惟淸田快船放開花砲數門還擊中國有小輪船名金龍正在行駛被日本水雷船五艘攔截恐其中有禁物故也及查檢之下並無禁物且見其機器已有損壞卽行釋放倭兵艦又至旅順之南邊中國砲臺放砲數門砲力可以相及忽不擊此船而改擊淸田中國砲臺之砲力可及十八華里之遠倭奴忽放水雷船二艘赴旅順山脚看視情形其行甚速勢如箭激砲臺之砲不能命中倭船查閱後仍飛駛而出泊在兵船之旁忽大雨如注烟霧迷漫幾於咫尺不相見忽有輪船從旅順駛出後拖一華船行不多路將華船解開輪船停泊岸側船中人均紛紛上岸華船中載有水陸營務處船塢總辦龔觀察至别處上岸未幾倭人又添水雷船五艘由大連灣駛來前後共十艘以兩艘爲一隊列隊而行放哈乞開司砲連環不絶砲臺亦放砲擊之兩不相及約有半點鐘之久砲聲忽停槍聲亦止時已下午五點鐘旅順已失矣蓋倭兵從陸路來卜爾巴在水面觀戰不能目擊陸路情形至廿五日兵官登岸至旅順口查閱見旅順一口甚形堅固山勢扼要形勢天然最易設守克虜伯砲甚多且係新式安設亦甚得法藥彈甚多又見箱子多隻想亦裝放藥彈者他若鎗刀矛戟及各式衣裳觸目皆是地險非不可恃軍械非不可用而何以一旦拱手而讓諸他人料倭兵人犯時由間道疾趨而至華兵猝不及防羣相驚潰遂致失守後卜爾巴兵官又見倭兵官詢問情形倭兵官告以本定於廿五日進攻此次調來之兵不過先鋒耳不意是日卽已得手死傷不過三百人其大隊尙在後面復至大砲臺閱視情形見大砲中尙有藥彈想華兵急於逃遁未暇施放也砲位旣大藥彈又佳棄之如遺不免可惜按外洋之兵如遇潰敗必將鎗械及緊要之物轟壞免爲敵人所得而華兵急於逃遁是不啻持以相贈也可慨哉後遇倭水師提督伊東祐亨言倭兵死三百六十人並非近攻乃在遠處被開花砲所擊倭兵旣得旅順卽於次日派兵管理諸事動以假仁假義爲事雇中國小工將倭兵之死者設法埋葬又派馬軍至各山中詳查有華兵竄匿否伊東祐亨之言曰攻旅順時倭兵約共一萬五千名相度砲臺及地方寛狹大約僅容華兵六千人而已 
[烟臺訪事人述旅順失守事]  
　　昨接本館派赴烟臺採訪軍情之友人來函云旅順口十月廿四日失守之信已於廿六日馳報兹聞倭兵據旅順後見前次接仗斬獲倭兵首級高挂長竿以爲大辱遂將旅順一帶兵勇商民設計坑陷此次逃至烟臺者寥寥無幾亦可見倭奴之殘忍矣駐守旅順之文武各員有乘旅順小輪船逃出者甫經出口卽被倭人發砲擊沉該船拖帶民船一隻某大員某統領實坐其中倭人上船搜查二人毁裝易服得免於難已至烟臺未悉再往何處按某大員來烟至此已二次矣聞大憲已下令捕拿爲怯敵貪生者戒又有人自旅順口來述及該處戰事謂某大員挈身逃避遂致兵民驚慌各無鬥志自十九日倭人由陸路撲犯我軍禦之連日互有勝負至廿三日正當交戰之際倭人忽四面突起我軍不及準備致爲所挫大抵倭人用兵先以小股嘗試驟以大股薄之此其長技也廿四日有倭兵一營由間道人孫家灣潛襲砲臺後路驟據子藥局守砲臺之兵卽行潰竄倭奴復將口門之水雷線機割斷倭船始得入口至陸路開戰情形則未經目覩也 
[烟臺雜錄]  
　　自夏間濰縣地方有土匪蠢動曾由海防營派兵一哨前往彈壓嗣因該處業已靜謐遂將此營調撤歸防當此海疆有事多一兵卽得一兵之用於地方不無小補云耳○自中日交兵以來所有逃難受傷兵勇經西國輪船中途救援者不一而足惟傷重致斃往往投諸水中道憲劉觀察聞而憫之製造棺櫬數具擬交西國兵船遇有傷斃之兵勇勿使身葬魚腹各船亦願領載備用體道憲仁愛之心也○奇山所城業已修葺就緒復在四門添置門扉以資捍禦○自旅順口等處軍情吃緊烟臺地方亦防範加嚴所有砲位子藥逐日檢點而瞭望哨深諸人更番聨絡風雨之夕亦不稍有疏懈有備無患誠兵家之長策也○烟街辦理民團守衛地方而旅居之潮州商民亦招募勇丁自成一隊各鋪門口高挿旗幟大書奉憲團防字樣所招各勇約期至會館操練○雨雪愆期麥田有旱乾之慮本月初一日雨師忽然稅駕天氣甚覺和暖至初二日大風凛冽水成薄冰時令於是乎始正 
[營口訪事人述東邊戰事]  
　　昨接新派營口專訪軍情之友人十月廿七日來函云聞岫巖州於廿一日失守寛甸亦失聶馥山與豐總統均守岫巖者聶已退析木城豐退蓋城致海蓋一帶擾亂異常廿七日章鼎臣軍門所部嵩武營由圖南輪船裝到三營又新濟船運米一萬四千石大錢一萬四千餘串均已解到旋接電報知大高嶺屢獲勝仗金州逹大連灣之倭兵已被宋帥所圍貔子窩有倭兵船一艘失火自焚一艘擱淺惜我國軍艦一味深藏不出不能乘危疾擣耳此次倭兵船到旅順攻擊砲臺砲臺開砲擊毁倭船四艘黄金山砲臺亦小有損傷旅順雇漁船送信至管口略言緊守南關嶺惟米糧軍火祗可敷四十日之角請宋帥南向力剿云云蓋此時旅順尙未失守也廣濟鎭東兩船駛抵營口所裝廣武軍係唐軍門仁廉統帶將陸續赴金州復州爲宋帥後路聲援東邊道已委張觀察金波署理鳳凰廳委樊司馬藻昌署理聞新濟船上人云李傳相不日赴山海關督剿營口天氣和煖河中尙未見氷惟洋關已照向例小雪封關不辦船事復州拿獲之井上卿前擬解京兹奉電諭令在營口正法已於廿七早處决矣蠢爾倭奸生旣不齒於人類死將永墮人泥犂誠畜類之不若矣 
[帮辦營務]  
　　浙江省防楚軍帮辦李守戎奉温州鎭劉軍門札調募勇所遺帮辦缺經廖榖帥札委儘先把總藍蔚田接辦 
[小醜跳梁]  
　　西字報言傳聞廣東之北鄙有哥老會匪擾事將及江西界南昌府遂調洋槍隊一千名前赴該處與粤兵合力攻剿想么魔小醜當不難一鼓蕩平也 
[匪黨成擒]  
　　南海某甲在舊金山贸易多年獲利甚豐近以他鄕遊倦遂賦言歸陸賈裝多蘇秦裘美人皆嘖嘖稱羡日前行抵省垣搭某渡船遄返故里詎被匪徒偵悉知甲挾有重資意圖刼奪糾率黨羽僞爲搭客也者潛伏渡船中約至半途乘機下手不料事機不密爲某線勇所訪聞立卽通報營兵馳往掩緝匪黨不及防備悉被擒獲斯時某甲見已轉危爲安深感營兵之力爰出番佛一百尊分給各勇以表謝忱各勇謙讓再三始拜領而去甲之免遭毒手不可謂非天幸也 
 
 

Page 3

 
 
[廣東武鄕試題名全錄]  
徐錫和博羅鄭繼光香山陳渭洪潮州何作渠香山焦益堅漢軍方程鵬惠來彭少鴻廣府羅國士豐順徐兆朋南海麥敏滔香山張楨邦羅定連彦芳潮陽王朝柱東莞翁振星潮陽熊子勳嘉應莊家斌普寍趙炳森香山鍾昌運東莞馮文龍始興勞其光肇府方錫魁普寍謝鴻光開平詹鴻才東莞蕭炳光香山陳燿南瓊州黄裳吉香山仇開鎬廉府劉安位滿洲戴鼎榮廣府穆特賀滿洲馮龍光順德潘廷英三水何乃益香山李紹剛歸善韓朝江漢軍莊錫堃普寍成祥滿州李煥旗籍鄺家杰香山霍邦翰三水其昌滿洲范彩漢軍趙錫魁香山陳翰化州羅國良大埔全齡滿洲利大安從化歐占元順德鄧振東莞金世其漢軍莫殿龍新會蔡鴻安新寍陳國安博羅陳榮邦新會趙慶彬潮陽馬鴻翔潮陽劉忠俊廣寍翁錦江惠來韓翰魁文昌謝鳳成南雄胡湘東莞黄國良南海梁洪光香山陳振威東莞 
[泗安平靜]  
　　浙江長興縣屬之泗安鎭毗連安省之廣德州該處山徑崎嶇不異蠶叢鳥道林深箐密最易藏奸日前聞廣德地界有土匪嘯聚作辭擾及該鎭省夺居民甚爲惶惑兹悉駐紥泗安之管帶楚軍寅字新右旗彭副戎在中來省急往詢探據營官云該處並無土匪滋擾　德亦安然無事惟近來盜竊較往時爲多防營查察亦極嚴密所謂土匪作亂者乃謡傳之悮也 
[製造火箭]  
　　浙省製造軍械所現奉憲札赶造火箭數萬枝其監造委員係騎都尉孫君廣源先將所造式樣呈請撫憲定奪 
[軍裝運寍]  
　　上月廿九日杭省防軍局發出軍裝數百件雇用民夫扛至上碼頭下舟聞係運赴寍波者其押解委員係趙司馬　也 
[澉浦增兵]  
　　嘉興所屬之澉浦地方亦係海口要隘該處雖有防軍深恐兵力不厚是以廖穀似中丞特派胡都戎惟貴督隊遂赴澉浦十月廿七日起行一路旗幟鮮明隊伍整齊兵士俱精壯絶倫由下碼頭登舟卽刻開行 
[赶製征衣]  
　　武昌訪事人云月前武漢各處地甲鳴鑼傳語謂有某軍門領苗兵數千名赴前敵剿倭巿中買物易銀務須公平交易旋悉統帶苗兵者爲丁衡三軍門槐前任湖南鎭　鎭總兵原籍雲南生熟各苗莫不畏威懷德故此次苗兵無不踴躍從事願効馳驅軍門因請於上游遴選三千名馳驛而往其人大抵猛悍善戰跳躍如猱用火槍擊飛禽百無一失刻已派標下某弁至漢口赶辦征衣三千套解赴邊疆由票號天順祥麝香號同興德承製計每兵一名製給有袖號褂背心棉褲各一内實人髮及絲綿靑色哆呢爲面羅布爲裏云 
[喜溢門楣]  
　　十月廿七日爲周堂吉期金陵省城嫁娶者不下數百家樂工喜儐應接不暇竟有一人而承接數家者署鹽巡道李筱軒觀察亦於是日於次公子完姻同城文武各官咸往道賀熱鬧異常門西劉姓娶馬姓之女因爭論小開門始而角口繼而角手迎親者皆赳赳武夫將坤宅搗毁一空後經魯仲連其人出爲排解許償毁物及新娘重整濃妝徐登芳輦則已扶桑日出矣城北錢姓機房之女嫁呇有期早向陽宅言明迎娶時須用三層大洋轎詎陽宅因無處租賃倉猝之間在鄕間租得一轎聊以塞責女之兄弟以爲此僅供三家村蠢婦奔走者今以此來亦太小　人奮臂一呼將轎打成粉碎冰上人再四叩頭新娘始坐大賓之筍輿而去尙有南門内不知姓之男女媒竟扭至江寍縣大堂喊寃値日差詢之謂曰得毋爲人媒而不終乎一笑揮之門外 
[鄞縣初覆文童案]  
　　鄞縣初覆文童已於初二晚四鼓時出案共招覆五百名示期初五日二覆今將前列姓名錄後洪元煕徐庸章斐成張肇元徐士楷陳逹焯夏昌宇蔣同撰陳紳洪聖洙馬兾良張紹翰陳冕瑞孫永年章大澍袁邦彦陳燡楊鳳瑞凌震南鄭星煥王楙森徐名世沈孝芳何錫冕楊啓源唐盛江宙永王雨薌郭敦壎張壽鏞張傳鋐王吳瑞章景洙凌忠礽黄寳琮章祖壎丁志吳趙璧徐元壎胡紹曾馮其棻陳世覺靈兆康周冕新王志銘丁士瀛楊鳳威湯允新余淸樾張世謨 
[蘇臺試事]  
　　本月初一日爲長元吳三首縣再覆之期所有題目照錄於下長洲文題故天將降大任於是人也六句詩題無譁戰士銜枚勇得譁字元和文題故爲政者至君之視臣如手足詩題未詳吳縣文題孟子曰有不虞之譽三章詩題冬山如睡得冬字 
[鄕農小刦]  
　　本月初二夜三鼓後蘇州胥門外五龍橋附近某鄕農家不戒於火家人在睡夢中聞　剝　倦眼忽開披衣起視則已勢不可遏大聲呼衆協力施救幸人手衆多不致蔓延僅焚去柴房一間餘皆無恙可謂不幸中之大幸也 
[節麾將蒞]  
　　本縣黄大令前晚接到電音知兩江督憲張香帥山鎭江勘視砲臺乘輪東下閱視吳淞砲臺及滬南製造局日内行將蒞滬是以立飭幹差薛貴帶同副役在小東門外金利源碼頭預備供張恭迓節麾聞江海關道劉康候觀察飭在製造局整備以備憲駕蒞止寳山縣馬漁珊明府聞信辦差甚爲忙碌昨日飭差赴上海縣借绿呢大轎一乘舁至寳山以備應用 
[縣試紀事]  
　　昨日乃本縣開考之期黄大令諭飭差役照料放牌時毋許接考人等擁擠及條約榜文俱已列諸報牘昨晨黎明時黄大令會同學師宣廣文設案於儀門之下挨次點名給卷各童魚貫而入肅靜無譁點畢封門共計計童二百八十七名典史蔡少尉督同差役在各門口巡察以杜傳遞等弊至二鼓開放頭牌三十餘人本縣黄大令鼓吹鳴砲送出所命文題照錄於左已冠首題大哉堯之爲君也巍巍乎次題凡有血氣者未冠首題戰必勝矣次題是不爲也通塲詩題賦得縱横起嚴風得風字五言六韻 
[茅龍更衣]  
　　前晚八點鐘本城西門内學宫左近某姓家晚炊不愼遺火焚燒茅屋二椽幸其時尙早近處普育果育兩堂洋龍風馳電掣而來竭力救滅不致蔓延亦幸事也 
[准買官硝]  
　　欽加運同銜特用府調補上海縣正堂黄爲出示曉諭事本年九月三十日奉署布政使司黄札開據婁縣詳據官硝鋪夏義隆沈永隆夏永豐禀稱身等在治下開設官硝鋪前買硝觔今將售罄自當循章求請給批仍赴上海浦東鄕曁諸翟北新涇及台治七寳四鄕一帶産硝等處採辦毛硝三十擔每擔計重一百廿五斤陸續運提熬煮分銷應詳祈塡批發縣給付採買並祈分飭經過各卡照章報捐騐放等情到司據此本署司核案尙屬相符惟不准在上海旁近租界虹口收買以杜私收洋硝情弊除分别咨行並繕皉詳請撫憲騐掛外札縣遵照一俟該鋪執批到境卽行騐明批内數目督令設廠收買足數飭令運回分銷仍將到境及買齊起程日期報查一面出示禁止私運出境等因到縣奉此除諭官鋪高玉豐等備諭呈騐印批給示設廠收買外合行出示曉諭爲此示仰本諸翟及北新涇一帶保甲鄕農人等知悉一俟數境官硝鋪夏義隆沈永隆夏永豐到鄕收買土硝爾等須照該官鋪所執印批斤數賣給不准批外多賣以杜夾帶私運該官鋪著卽將收買土硝到境起運各日期禀署轉報各宜凛遵毋違特示 
[局差招摇]  
　　本城保甲總巡葉臨恭司馬前奉督憲張香帥留省另委别差所遺總巡一差探聞上憲札委翁司馬來滬接辦尙未見有明文惟現在局中書吏接奉葉司馬來函飭卽赶辦移交報銷等件甚形忙碌局差楊斌本在十鋪充當副甲身兼兩役素性招摇前因向各叚點燈夫勒索規費爲葉司馬所聞卽命斤革楊再四苦求得以倖免現値移交之際該差仍在外招摇謂局内尙有懸缺如有人謀充非託我不可又 
 
 

Page 4

 
 
爲葉司馬所聞想當移請翁司馬查究也 
[無賴宜懲]  
　　本邑南巿茅山殿前時有無賴子意錢爲戲藉博輸贏有混名小長毛者向之婪索錢文遂致口角揮拳紛紛擾擾殿中住持羽士惡之日前函請二十三七鋪巡防局拿辦局員某二尹立飭勇丁前往至則諸無賴已逃散無蹤矣 
[抄供候核]  
　　德商裕興洋行西人投該管領事署控有華商協大洋貨號主盧星甫曾在行中定貨不出現在倒閉潛逃請照會英廨飭傳伊兄愶豐洋貨號主盧克明到案訊究當由施總領事照會前來定於昨日早堂會訊代理英廨讞員宋通剌接准照會卽飭差將盧克明傳案會同德繙譯官佛君會訊通剌問曰爾弟盧星甫將號倒閉現在逃避何處當據盧克明供稱小的係甯波金子圩人恊豐洋貨號開設已有三十餘年號係孫崙如陳家棟孟伯陶三分股開小的惟在號中執事已歴十餘年之久號中並未向洋商購買貨物實向各同業購買官問盧星甫究竟是否爾弟答小的係單傳並無兄弟與盧星甫素不認識惟素聞洋貨掮客中有盧星甫其人然與我號素無往來亦未見面官謂卽使確係爾弟或係同族之弟不妨供出蓋定洋貨者究係星甫與爾無干答稱卽使實係我弟而盧姓爲寗郡大族人口約有一千餘家之多卽使同族亦難查考再三研詰堅執如前通剌與佛繙譯一再互商謂此案盧克明不肯承認不知裕興洋東何以知盧克明係盧星甫之兄遂判令將盧克明仍交保戳所有堂供詳細抄明交德領事署飭知裕興洋行再行核奪 
[虹口瑣聞]  
　　引翔港人王阿福專以放白鴿騙錢其妻祝氏已屆中年日前串同褚蘭蘭等價賣與鄕人禇百齡爲室得受身價洋銀七十圓未及匝月氏忽乘間脫光百齡偵之不獲投美捕房控告捕頭令訴之英公廨前晚百齡與蘭蘭遇諸西華德路互相扭結誓不甘休蘭蘭見勢不佳自願限期將祝氏交出○昨晨偷兒陣永福潜至美租界百老匯路第一千零七十三號門牌某客棧内竊取水烟袋一枝棉被二條當經失主拘獲交包探江阿三扭人捕房捕頭命押候解送英公堂究辦 
[招領屍棺]  
　　敬啓者今有德義輪船自天津來甲搭客江西人湯德彪在船病故到滬後函致敝堂暫代棺殮寄存息影公所一面將情請登申報告知家屬速來認領檢查屍身有藍翎奬札一扣想似營官模樣銀七兩零舊皮袍一件棉布鞋二雙水烟袋一支食籃一隻衣包一個一切零物代爲收存統俟家屬到來領取可也並有投金陵三元巷楊公館朱君錫光一函署欵岱靑手緘亦經敝堂加封寄去此佈上海六馬路仁齊善堂謹啓 
 
 
 

Page 5

 
 
仙傳秘製奇法種子補腎壯陽丸 
本堂得始仙傳秘製奇方藥性温和不燥專治男子陰虧陽痿久患夢遺見色流精服之包可立愈而實精壯陽强任意交歡久戰不倦白髮老翁較少年無異婦人同服嬌媚百般更覺奇妙能多生育誠乃世上却病延年壯陽種子第一功大盒一元小瓶六角○煖腎壯陽種子膏大張七角 
包治遺精天下馳名固精延壽膏 
此膏專治男子諸虚百損夢遺精滑及婦人赤帶白帶血崩氣脫子宫寒冷久不受胎貼之功效立見兼能滋陰降火眞有水火旣濟之良方却病延年廣嗣之妙藥每大張七角小張四角 
[埽葉山房北號聲明]  
竊本號於今本七月間因翻造店房暫遷望平街交易現在新屋落成仍舊遷回抛球塲原處用特佈告上自○京畿遼　下逮閩廣川湖雲貴諸省凡各○紳商賜顧者除家藏舊書本坊本版外巿上一切鉛石諸書無不儲備價值格外克已本坊向有版目書目以備覽觀摘錄諸秘籍○席氏百家唐詩○茅鹿門八家古文○方柏堂全集○湯文正公全集○洪刻隸釋隸續○紀愼齋全集○移華館駢體○後知不足齋○鎔經館十種○永嘉叢書○顔魯公全集○兵鏡類編○沈刻古文彚鈔○惜蔭軒叢書○江南全省圖○十七史商摧○援鶉堂筆記○槐廬叢書○拜經樓十種○經學叢書○金石叢書○石印六書通○註釋管世銘稿○陳勾山全稿○四大家棋譜○正續古文辭類纂○曾文正公全集○仁在堂全集○說文古籕補○娱目醒心編○諸書甚富不能悉載兹因遷回先行聲明惟○諸紳商鑑之　埽葉北號啓 
[天福茶園]  
十一月初六日演 
反西凉　得頭彩　桑園會　查界關　三打曾頭市　斷蜜㵎　丁甲山　連取三郡 
十一月初六夜演 
土番國　薛仁貴　跨海征東　蕩湖船　硃砂痣　普球山　大會審　賽燕飛　雲中燕　審大三上吊 
[天仙茶園]  
十一月初六日演 
富貴長春　捉放曹　粧瘋駡殿　金山寺　雙斷橋　廟會贈銀　全本大名府　取長沙 
十一月初六夜演 
七子八婿　千里龍駒　斷后龍袍　轅門斬子　雙翠屏山　殺巧雲　接演三本新戲　鐵公鷄　國瑞解粮　金翅請宴　向榮赴會　徐楊嘆靈 
[福仙茶園]  
十一月初六日演 
全本 
　月蓉 
十一月初六夜演 
武松打店　四門服藥　羅芝蓮　新造疉檯初排新戲　老鼠鬧東京探樓寒宮　南樓偷更 
[丹桂茶園]  
十一月初六日演 
御林郡　薛家窩　捉拿薛金龍　戰太平　梅龍鎭　失街亭　空城計　斬馬謖　新排全本　武十回　全班合演 
十一月初六夜演 
燈戲　洛陽橋　全本新戲　殺子報　分月七塊三堂會審　魚中藏劍　五本六本全武　並蒂蓮　追僕質鳳逼謀報騐　溪皇莊 
[天儀茶園]  
十一月初六日演 
大天官　戰盤河　鬧洞房　猪八戒　巧盜魂鈴　洪羊洞　日月圖　獨木關　鎗挑安殿寳　李家店　英雄會 
十一月初六夜演 
斬黃袍　全本燈彩燈戲　仙狐報恩　樣玲瓏機器　黃鶴樓　賽王燕飛紅兒　三上吊　玄壇寺 
[請看大塲新彩燈戲]  
　雲富 
全新燈彩統班合演謀害忠良假傳聖旨誑進王府用酒勸醉綁奏金殿忠良保本三綁法塲大鬧宮殿初七夜演天福茶園 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂案]  
　　　北樓流所　事瞿君開桐遣丁瞿升赴英公廨禀稱租戶韓春山等積欠地租錢四十餘千反將租地私自轉租與王　林等從中漁利聲請提追宋通　簽出幹差張福於前日提轉租之王林沈金富等解請訊究通刺於是晚升坐二堂瞿升投案禀訴前情求請嚴　沈供小的向以販柴爲業上月中旬曾向王阿林轉租棲流所空地一畝三分由王議定每年租洋四元小的旋於地上蓋造草屋一椽擬在彼處堆積蘆柴至韓春山該欠租錢之事小的先不知情嗣聞韓等前項糾葛小的已將所蓋草房拆去今奉質訊爲此據實聲明王供曾　韓租田若于種菜售賣因有餘地一畝零轉租與販柴之沈金富存積柴草曾收過租洋二元惟韓春山積欠地租糾葛小的亦不知悉通剌謂張福曰被告韓春山因何未到答稱小的曾協同該處地保陳惠往提韓春山因患病沉重臥牀不起故未投案因此小的將該地保傳案請訊也刺命陳惠至案訊問據供小的等查得韓實因病勢沈重未能投案通刺判將沈王暫行交差著張福於次日帶同沈王向瞿　商懇可否逕租與沈王之處由瞿酌奪韓所欠地租者俟病痊再行提追地保陳惠當堂斥釋○三百八十六號巡捕拘解在途吵鬧之瘋婦劉高氏至解請爲安括値日差禀明宋通刺飭暫交宫媒候訊前晚通剌將該氏帶案訊問供詞一味瘋狂惟稱家住中八仙橋翁名錦章通　飭差送　　家屬收管不得復任出外滋擾 
[英界公堂瑣案]  
　　小竊徐蘇州挨門竊取毛阿二家布衣三件經包探孔阿才緝獲人贜送究毛阿二投案申訴前情請領失贜徐蘇州供無錫人向爲小本營生現在落魄無聊無資餬口又患疾病不得已而出此下策宋通刺以徐蘇州貧病交攻殊爲可憫飭値日差送交滬南　粥廠安挿○包探何瑞福禀稱周阿寳向開小烟館近日將店業租與奚松林不料奚私將店中銅鍋烟鎗等物質錢使用報捕後經小的查　　究周阿寳遞禀聲稱被奚將店中烟鎗銅鍋等類私質是以報捕送究小的現願備本贖出惟求將奚重辦奚供蘇州人向在烟　帮夥　有周　寳合小的租伊烟間小的答以無本周囑小的按月拔還旋卽成交當時因請人寫紙須出零費致將烟鎗銅鍋質錢通刺以其騙物可惡著交　房管押六禮拜○二百七十六號華捕禀稱昨有季長林飲酒過醉在途滋事拘案請訊季供在　報館爲訪事昨　略飲數杯因坐東洋　論價不合以致爭執通刺以季長林不應在途胡　著罰洋五角以儆○楊立田前曾犯事遞解今又來滬經包探秦少卿抱　送究通刺略問情由判管押七天仍備文遞解東臺縣原籍 
[法界公堂瑣案]  
　　廖吳氏爲李金全之妹作伐兹者因勃谿而出來滬傭工夫屬旣在蘇州控告廖吳氏懼　至　　將　　交李帶回不圖李領至江裕輪船欲載往鎭江廖吳氏偵知奔投捕房聲訴捕頭飭探隨往將李拘　李妹卽知風避匿此前　日事也昨日　同　升堂　案廖吳氏投案伸訴前情李供稱妹子向傭於滬城唐家弄張公舘現已不知去向包探呈到男女衣服數件同轉謂李曰廖吳氏將　妹交　帶回現應向爾追究况有衣服可證爾是否將妹送至鎭江李仍供不知同轉著押候嚴比○二十九號華捕禀稱小的在小東門外巡綽見計阿坤停車路　喝阻不依反敢辱駡及經主人出勸計依然駡不絶　因此解案請懲計供稱小的在元昌花衣行當車夫巡捕先行毆打小的所以駡之同轉謂巡捕自有巡街之責爾不應不遵約束著荷枷一禮拜○烏山船主卓阿鶴控船夥何有余陳文才串竊所畜洋銀五十圓葛同轉訊供　比依舊不承旋由包探偵知此項洋銀由何自長興寄至上海白大橋何寳華漆作主何四君處昨日同轉傳何并原信及洋銀五十圓送案同轉命提何研訊供稱小的又名永水此次洋銀由李東發寄來同轉謂李亦係原告爾知伊不在此處有心誣累况有信爲憑豈容狡展飭卽帶出將陳研　陳供與何相同同轉謂爾不肯實供　係連手包探　　小的前向陳詢問據稱何囑伊隱瞞許薦虹口軋花局生意同轉著將陳何押候嚴比薦陳之陳心根交四君帶出諭令原吉下期投案候核○月前楊羅氏控楊志高圖賴所借洋銀葛同轉提楊妻劉氏訊供交保出外理處昨日楊羅氏訴稱劉氏保出之後依舊不理楊避不見面慫恿其婦將小婦人兇毆保人郭金山投案稱此欵楊羅氏子克顯收過二十元業已講明所有會欵陸續拔還由志高之姪楊有容與楊第林經勸問在何處講明郭稱先在寄園後至人的烟館中講定同轉著出外理處如理不明准邀同經勸人於下期投案候訊楊劉氏仍交原保人保出○月前余柳堂控陳建勳圖賴所借洋銀葛同轉提訊之下著將陳押繳昨日陳妻周氏投案具禀聲稱此次洋銀前已還過二十元尙欠一百八十元現倩裕泰店主具保出外按期拔還同轉命提陳研詰供稱前月初八日兩次還過十元六月亦還十元均由三奶奶經手問與余如何糾葛陳供稱余子好興訟包討欠債裕泰押店主卻盈堂投案具保同轉謂此案業已斷結仍著照斷施行陳交卻保出○前者裕泰押店主卻盈堂控店夥張葆卿與伊兄葆仙串吞洋銀五百元葛同轉提案訊供責比並移請上海縣備文至泰興縣移提人証昨日薦保人黄理中李俊卿偕邵投案同轉謂爾等二人旣到泰興何弗投縣質訊今接泰興縣來文謂已向張際平說妥黄李同供稱此係小的等動身以後之事同轉將隨文交案之洋銀一百三十元給卻具領謂張現押捕房爾在泰興應先追緊無任玩延卻又遞禀詞求移提張盈其到案同轉准之諭候備文移提○積竊王阿二楊子山事發到官昨日葛同轉飭包探移送上海縣將王遞至丹陽原籍楊遞至崑山原籍 
[廣東官報]  
　　十月十六日候補縣丞善昌禀知委催南海等縣吏攅候補縣丞熊兆鼎禀辭往江西查引地○十七日候補府王禀見禀知赴江南差委卽用縣朱　翰禀辭往廣西查引地從九品龍祖栻禀辭往瓊州差委○十八日候　縣陳善慶候補縣丞託翰俱禀辭回廠缷批騐廳陳栻禀知由京引見回　知事吳徴鴻禀知委廿竹緝私差○十九日河南保甲局委員禀知遷回海幢寺内原局 
[金陵官報]  
　　十月二十五日署藩臺　糧　馬水師學堂兼下闕掣職委辦營務處前淮揭道桂鈞見海州直隷州徐慤立到巡檢楊爵修率委隨辦江東門　廠差○二十六日福山鎭韓晉　狼山鎭朱洪章謝委統領統領督標水師等營前署福山鎭黄本富均見統領慶字等營曹德慶到見統領銘武春字等營張景春辭安徴候補縣桑　廣東補用縣張炳麟湖北來均到縣丞劉殿提奉委　辦粥厰差主簿引樾禀知奉前府委赴溧水催提譚故令欠解各欵差回○二十七日江漢關稅務司穆和德見安徽皖南茶釐候　道嚴翽昌安慶恊劉先文内閣中書汪聲珍由揚來試用知縣　樹中蘇來分寗指分廣東試用巡檢于寳立江西來捐免騐看各位均到通判吳瞻文銷武闈供給所卽辭赴　甯　運　差巡檢范鴻鵠　委城北十叚冬防差凌瑞　奉委帮同水西門外巡防差林昌　通濟門從九程仁煕江東門王溥漢西門三　奉委　辦粥廠差二十八日安　　題道王定安由皖來委辦南洋水魚雷事宜知府沈敦和由滬來運署文案運判金兆槃運判任杰均止揚來各位見徽寗道袁辭兼署長江提臺瓜洲鎭謝濬畬會辦輪船支　　道嚴閒第淞滬貨捐　知府王毓萍均由滬來　 
[蘇省官報]  
　　廿六日首府桐下鄕回同知王用龢謝委署鎭洋縣事知縣鐘而穀委辦發審局差縣丞黎耀森辭赴南渡釐局又陳翌榮禀知奉委嚴家　　局差　轅　示照得靑沛知縣錢志澄保升開缺查有試用知縣李前泮堪以酌委署理○廿七日知府馬玉田銷松　總巡各卡差知縣孫家澄由鎭江來又李嘉福銷揚州解餉回五品銜分　江蘇試用縣丞張燦浙江人到省藩轅　示照得　倉州七浦司巡檢楊瀚病故開缺查有舊海防新班所補用巡檢文濬堪以請補 
 
竊膠丹丸散本難認識余所以有修合全憑心地欺飾罪我爲天之圖記兼之貨取上等製必精良是以名馳中外眞能藥到病除而於各種名膠尤爲謹慎從事故每交冬令門前購膠應接不睱也前月廿九日有人至三馬路吳永林刻字店定刻本堂招牌五鞭膠眞阿膠鹿腎膠三方當經該店查知其僞通知本堂該匪見勞不佳立卽免脫本堂業經派人密查但現在旣有人在外冒刻本堂招牌貽誤匪輕特立絶弊新法如外埠由信局寄洋購膠者請另由他局另寄一信述明前事本堂願付信力庶幾彼此接筍其弊自絶也再邇來倭人犯順上海爲戰外公地南北洋火輪船依舊常通水陸各信局格外勤速萬一有中途遺失等情本堂當迅速先行補寄以應急需特登申報以當左券區區愚悃諒邀　鈞鑒　上海京都同德堂藥局主人謹識 
 
 

Page 10

 
 
   
 
