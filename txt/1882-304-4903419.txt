# 1882 - 304 - 4903419

 

Page 1

 
 
[增印新印式子典] [  點石齋主人啓]  
　　本齋用石印照相法印成之康熙字興業巳不脛而馳購者踵接惟字樣太小在年輕人固喜其輕便老年人似費目力現故飭工重印將版口放大　　花眼睍之亦能一目瞭然每部仍訂成一水用采色綢面惟　樣放寛則紙張多費是以定價每部　洋三元並有用外國裝訂法者每部價洋三元五角若前所印之小樣康熙字興仍照前價但刻下亦有用外國裝訂者每部取價洋二元三角至是書紙色之潔白字跡之清晰裝潢之精工早爲藝林珍賞無待贅　如欲價購新移玉至上海英界三馬路大　拜堂南首申報舘間壁向申昌　　室購取各外埠之經　申報　者亦有出售此布　 
[盤剝探原說]  
　　昨登攘利有害巿面說苐就小押鋪小錢莊二者而言此猶生意中之　剥雖明設陷阱而身家小有勤儉自持者尙能謹於趨避不終受其害也盖小押利重期促無人不知其偶然藉爲方便之門者或因事出倉猝急不能擇始投物於其中故精於算盤者凡値用錢之際自度必不可省不得己而出於當寗就官當而不入押鋪也至百十文之値則物旣不佳爲官當所不收其需用之情形亦與他物不同所謂漏脯救饑鴆酒止渴者不計其利之輕重期之舒迫矣卽至於滿在本人不遑吝惜而所虧折者究竟亦屬無幾他若賊贜盜押更勿論矣小錢舖資本有陙而開銷不輕一廛之地賃價必十金三人之食包送月亦五千加以辛俸等項少至二十金始足供一月之用使不於小洋之出入砂錢之攙和牟此錙銖之利則費從何出滬上生意年緊一年卽錢業而論歇生意以嬉游者何止數千人以十人之聲名情面而覓一財東開設匯號終年尙不能就不若以一二人之餘資湊開兌換店面請夥收徒藉此以餬數口較爲易事此小錢店之所　 
以日多也彼旣以此爲食則盤剝固分内事也賣空買空千萬往來官府必禁之而兌換銀錢十文五文之尅剝官所以　 
勿間者爲其爲餬口計情之可原也窮簷小户未必日有洋銀兌錢若中人之家日用稍繁銀錢日有進出使不願爲小　 
錢店沾光則或買物而找其餘可也與烟店米店收兌可也此不難避者也故吾謂二者猶未足以窮盤剝之原也至續　 
說所舉諸費錢之事則又隨人所好而懸的以招入其中者安得不迷然愚以爲目前所最害者莫如煙舘盖别事尙可　 
勉强趨避而煙館則有勢不容巳者夫烟之害以何者爲極以其害不止在有癮之人而凡無癮者亦胥受其害也試與　 
留心時務者言之而後知上海窮人之多其原皆由於此而開設烟館者罪實浮於小押小錢店矣夫别處之烟館布簾　 
草蓆齷齪熏烝非下流之人卽癮發至死亦尙不肯遽入上海之烟館則專爲無癮者消遣計所以人者愈多今年一百　 
家榻無空閒卽明年二百家座亦常滿也緣有癮者以吸烟爲主此等華麗所在或値飯時昏後無處無人必略候一二　 
刻始能入坐發癮者苦之故寍至廣潮帮小店而不樂赶此閙場也其次但求過癮不論煙味美惡者則各小烟舘亦往　 
更不須此好所在矣第以一等人爲例錢莊之跑街終日出入於往來鋪號中者今則盡會於煙舘也各洋棧之掮客兠　 
攬貨物或字號或客棧習以爲常今亦都聚於煙舘也風氣之變何以若是之速惟有此消遣地方人人以爲適意故趨　 
之若鶩有約而同也其因此而上癮猶爲餘事所甚足患者一月之辛俸有幾一貨之交易綦微而此等耗費日或一至　 
日或數至則無定限也會鈔而出動輙半元少亦二百文上下若是者而謂皆開銷於店中恐無此例也而况妖婦成羣　 
一招手而卽堪同榻饅頭燒饝頃刻定情茶罷更餘有步步引人入勝者乎夫人倫有五惟朋友一道多多益善爲生意　 
而惜聲名裝體面猶可恕也若夫識乏知人偏愛官塲交結衣服由此而華酒戲由此而赴自謂抛磚引玉失東隅而收　 
桑榆青　飛去終復歸來以故願作東道主其所費固不止於一錢兩盒之微然卽此一錢兩盒者而日日費之其勢亦將不繼試問煙舘中之奪會鈔者其果日有此閒錢乎蓋習於慣常而迫於塲面大抵皆勉强耳卽此思之自有華麗煙舘以來其搜索人間日用鹽米之資以銷歸於焑霞之窟者猶可以千萬計耶更有甚者閨中少艾姊妹招邀學時派而來者亦一榻横眠輕噴細吸其耗百十文針黹之資微乎微者也而引之以漸入佳境害正不可勝言彼鄉間女子託足於妓舘之傭而盡人可夫與不夫其夫者不足責矣嗚呼小押錢攤之罪比之煙舘盡在可赦之列也然則如之何而後可曰入煙舘窮之機也窮時而知其苦不如未窮而絶其機推己及人之謂恕奉勸居上海者及早隄防勿趁一時之高興與朋輩之往來輙於一榻臥遊中貪片時之適意庶幾有日積月累之錢爲窮時坐食計可也 
[上諭恭錄]  
　　九月十六日奉上諭巡視中城給事中國秀等奏援案酌保練勇局出力員弁開單請奬並州同黄璵請仍照原保給奬各摺片着該部議奏單併發欽此同日奉上諭巡視中城給事中國秀等奏援案請賞外城 
粥廠粟米開單呈覽一摺京師貧民過多覓食維艱所有中城之朝陽閣東城之臥佛寺育嬰堂南城之打磨廠西成之長椿寺磗塔胡同北城之圓通觀梁家園各粥廠每月共需粟米三百三十石加恩照數賞給自十月初一日起由各該城咨明户部札倉給發該給事中等務當督同紳士妥爲散放毋任侵漁單併發另片奏請賞給崇善堂等處米石等語崇善堂等處各廠收養貧民人數衆多加恩着照所請所有清化寺街之崇善堂梁家園之百善堂太清觀之公善堂三處煖廠及教子胡同禮拜寺各賞給小米三百石朝陽門外南海會寺崇文門外玉清觀各粥廠並岡子上興善煖廠各賞給小米一百五十石以濟窮黎該部知道欽此 
[本館自己接到電音]  
　　本館於昨日接到在津友人專發電音到本館内有九月二十一二十二等日諭旨四道敬謹譯登○九月二十一日奉旨梁仲衡轉補翰林院侍讀李端棻補授翰林院侍講欽此同日奉上諭明桂現己補授通政使司副使着仍兼御前贊引差使欽此同日奉上諭前署兩廣總督都察院左副都御史晏端書由編修簡放外任薦擢浙江巡撫嗣由都察院左副都御史署理兩廣總督兼署廣東撫素著勞勩前經賞假回籍兹聞溘逝軫惜殊深晏端書着照巡撫例賜卹任内一切處分悉子開復應得卹典該衙門察例具奏欽此二十二日奉上諭麟書潘祖蔭奏請將雲南現案報銷飭部覆核一摺着户工兩部堂官另派廉幹司員將此案報銷查照例章秉公詳細覆核據實具奏本日召見軍機大臣據景廉王文韶奏懇廻避景廉王文韶均着毋庸會同覆核欽此 
[電報彚錄]  
　　本月二十二日倫敦發來電報言法國利用地方之亂事刻下己漸見平定商賈諸人均可照常 
安業矣又言裴格所議整頓埃及軍政一節英人見其所議頗有不悅之意云 
 
 

Page 2

 
 
[日本近事]  
　　日本報云朝鮮政府欲仿日本製造紙幣通行國內現己仿購機器矣又云宫内省奏任官萬里小路秀麿伊前曾就學於　 
俄迄今己及六年聞此人己娶俄國士族陸軍大佐呢可拉伯之妹爲妻矣又云日本政府於九月初一日在大藏省印刷局燒去破爛紙幣金共一百二十六萬六千圓初二日又燒共計燒去紙幣金一百零一萬四百五十元云又云鑛務局議將國内所有之鑛山趕緊開挖惟一時未能齊開將此事與政府籌商欲將鐵鑛先行採掘然後冉開他鑛云又東京府内籐新宿政府之花園内有花匠一名姓北原名大八者乃一精巧之人恒究心於種植之法此人前曾上書政府言中東所產之蠶大有區别惟中國絲不如日本之佳嗣將中日兩種之蠶混雜試養甚得其法每年可以收繭兩次絲亦甚佳此亦有益於國計民生之一端也又日本西字報云日本政府與各國公使商議欲將入口稅則每百加三十元英國公使巴夏禮　未免太過每百加二十乃可迄無成議美國公使乃調停其間謂每百可加至二十五元斯誠平允之論故彼此業巳應允矣又云日前有鹿兒島人姓木村者在高麗釜山附近地方尋出一海島名曰松島地甚膏腴且近海多魚遂將此島情形禀於日本農商務局該局准其在彼立一商社刻己派員查勘矣 
[北洋風暴]  
　　營口九月初九下午霎時暴風大作大雨傾盆門窗均爲吹折至初十下午後四下鐘始見晴霽西北風依然聲猛如吼半夜後略止十一晨起見洗衣盆中冰厚三分許似南地冬至後景象寒暑針縮至三十七八度十二晚始轉南風漸似小春天氣矣初九之風暴營口港中小船壞者二百七八十號共傷人二十六名尙有十六名屍身無着核算此次蹧蹋粮貨以及船價約値銀六萬兩聞同時烟台之風更大十三午前淡水輪船駛進營口狀甚狼狽船面篷帳均無兩傍鐵欄杆斷曲不齊右邊錨眼巳脫聞該船從初九由煙台開放當晚遭風棄却大錨一個艙内油燈椀盞盡碎各信局包封被託帶之花露洋酒等瓶碎裂信均透濕計帳房中蹧蹋貨物器皿約値三百洋船上損壞其數當更鉅矣因其空船故顛播尤甚若福州鷄籠鎭東亦同時進口次日的大四奥巓等亦到均云雖被暴風未經損棄一物十二下午先有英國小兵輪一艘進口次日又有德國大兵輪一艘進口均云因此風暴恐有壞船等事故向各口巡視又有本埠嚴大生號中之朱九康沙船一號初九晚見風色不佳收南復州隣近之童子島中泊定詎風猛浪緊前後錨纜齊斷船上之人趕卽上岸逃命船遂飄流無蹤尙有三人在船存亡未卜逃起之二十餘人巳趁他船赴營口是卽諸人所口述者此條爲營友所寄確否固未可知然北洋風暴諒所不免矣 
[重陽風雨]  
　　聚香作斗焚點時氤氲馥郁芳騰數里江浙間於中秋用以供月天津則重九用之亦各處風俗之不齊也今年津地重陽令節風雨滿城香斗會殊形减色善男信女惟有一瓣心香恭就家庭虔祝故該處玉皇閣天后官及河東大佛寺等處届期皆冷落不堪僧道少一大宗進項然民間則暗省若干妄費矣 
[妬姦釀命]  
　　色字從刀謂其近於殺機也天津近出一妬姦釀命之案己報縣相騐獲到犯　出各情本館故書之以爲個中人作當頭之棒喝津婦高馮氏者居於下關夫賈遠出氏不能貞與袁甲有染袁友傅乙隨袁數往氏家走動氏亦私之傅固工於内媚者氏遂厚傅而　袁袁因妬成仇銜傅刺骨屢向人言思所以洩其忿傅偵知之與婦密商爲先發制人之計本月初二袁宿氏處傅偕婦乘其熟睡交手於頸而殺之棄屍河内次日爲該處地保所見報官請騐屍親聞信亦　經天津縣朱明府詣騐　屍身脇下有刃傷一處腸己流出因傅屍親訊間袁母將奸情縷述并稱諒必因此啓釁邑尊立傅高馮氏到案有一女亦提往俻質女方八歲謀殺時在　目見各情遂盡情傾吐質之該氏亦供認不諱惟傅乙早經逸去尙未就獲想殺人兇犯斷不能倖逃法網也嗚呼片刻之歡娱陷三人於刑殺色之爲害如是如是 
[蘇城天氣]  
　　九月以來蘇省天氣忽隂忽晴望後轉熱二十日寒暑　升至八十餘度二十一日五更時天忽寒冷寒暑表竟不及六十度二十二日濃隂密布薄寒中人鄉間正在刈稻之時故農人不願天之降雨也 
[蘇屬縣試題]  
　　蘇屬縣試己於念一日舉行三首縣同在貢院扃試兹將題目照錄於左長洲首題偲偲至偲偲次題好善足乎未冠題猶質也質次題其爲人也好善詩題松葉正秋琴韻響元和首題鵠未冠題犀次題又其次也詩題 
賀雨詩成卽諫書吳縣首題不圖爲樂至衞君乎未冠題焉知來者至四十次榖不可勝食也詩題菊花天氣近新霜是日 
進塲出塲皆大雨諸童及送考者咸蹀躞於泥淖中此殆吳諺所謂水童生者非耶 
[壬午科各省鄉試題目]  
　　本科各直省鄉試題目除順天江南江西浙江福建湖北湖南四川廣東等省業經登報外所有河南山西甘肅陜西廣西貴州闈題合再補錄於左至山東雲南二省容俟續登河南鄉試首題子曰君子矜而不爭二章次題知斯三者二句三題賢者在位至政刑詩題秋氣平分月正明得明字山西鄉試首題曰禮後乎一節次題體羣臣二段三題曾子子思至易地則皆然甘肅鄉試首題式負版者次題去讒六字三題行天下之大道至由之詩題應圖求駿馬得求字陜西鄉試首題學而知之者四句次題不信乎朋友二句三題今夫水搏而躍之六句詩題橋明月出時得明字廣西鄉試首題故舊不遺二句次題不言而信三題言飽乎仁義也詩題山　松桂秋得秋字貴州鄉試首題子曰君子喻於義二章次題博學之五句三題故將大有爲之君二句詩題千里耕桑歲有秋得豐字 
[出殯盛儀]  
　　史望之宮保爲揚州先逹去年其次媳王夫人仙逝夫人乃四川某州史豹人明府之配兵部掌印郎中史大立之母而安徽頴州府同知史久常甘肅蘭州道前直隸臬司史念祖之生母也誥封一　太夫人於九月十九日歸葬於西山祖塋之側禮也是日殯儀之盛照耀一時銜牌約三百副旌旂傘仗如火如荼賔客如雲僕從塞道各官自運司參將以下各紳自張李以下皆設路祭然因雨久路濕貴客不免辱在泥塗道旁觀者以千計咸稱弗　云 
[縱火未遂]  
　　揚城左衞街某公館之主人貪而刻馭下尤嚴僕從私稱之曰活剝皮公館甚爲寛敞其柴房與上房緊隔一墻所積之柴乃備不時之需而非常所取用者月之十七日上房忽覺濃煙密布各處細查方知此煙出自柴房衆入視之則見積薪數百束業己焚盡屋柱皆枯但未透出屋頂耳或謂此柴房非人所常到何以有火必係縱火者所爲然耶否耶 
[旗管騐屍]  
　　杭垣駐防旗兵自古將軍莅任後營規整肅兵民相安乃本月十五日營中忽傳有鬥毆命案頗爲駭聽傳說旗弁甲乙兩人皆係鑲曰旂人甲則試舉而兼世襲乙僅世襲雲騎尉而己乙年三十甲則十年以長故乙以兄事之兩人均在延陵門上班朝夕相見也甲家住都統署右之泰慶橋地方家中祇一妻秀齒韶顏引人顧昐乙久思餌致之而苦於無隙强乘是日將晚時甲婦方在門前閒立乙適過橋而來偶然相遇兩人遂在橋畔立談許久不意甲適歸來見之疑共有私因於次日下午後詭云他出而潛身近處伺之逾時見婦開門而出站立未久乙則仍自原　而來與婦笑談甲見之忿火中燒突然躍出袖出利刃直剌乙之左肋乙方以右臂氐拒而甲巳拔刃戳其前胸乙痛極而踣甲又 
 
 

Page 3

 
 
向心窩一刀節時殞命甲見乙己死自向總隊處投案當卽禀明將軍次日卽飭左右兩協領及理事同知會同仁和錢塘兩邑尊帶同形書仵作人等至塲檢驗騐係刃傷三處致命兇手兇器俱在案無疑竇錢邑尊親提甲婦嚴訊婦指天誓日自明無奸遂將凶手帶回不知如何定案也 
[錢商又遁]  
　　江西每值鄉試之年巿上百物昻貴而錢業爲尤甚俗謂之殺科生近以採辦夏布苧蔴各商坌集需用洋銀而洋價　之陡長錢商析及秋毫欲以一本營萬利豈知利未得而本己空一旦倒閉負欠纍纍故前報述錢商宵遁一節巳可見其虧折乃本月初八日城内建德觀口源升一鋪主夥等均於五鼓時遠颺殆亦隨青蚨而飛去歟 
[鼠妖]  
　　怪力亂神之事聖人不言然茶熟香温友朋聚首抵掌快談亦未始不可以祛睡魔消長晝也昨有友人傅述一事言之鑿鑿姑照錄以供衆覽是友寓於皖省之巢縣計正房三楹主居左而僕居右主人每夜一入黑甜卽有物伏其胸上狀類鼠狼欲喚則不能出聲欲動則四肢如縳初以爲偶然迨後每夜如此始大恐喚僕同住一室而僕亦如之友人遂私與僕商欲設法捕治乃是夜較前更甚卽他室之人亦無不被魔者由是懼而遷去後聞人云該宅向有巨鼠一頭其大如狸入夜輙出魅人然不爲大害主人曾求善撲之貓冀可制伏而竟亦無如之何故是宅仍空閉人多不敢過問云 
[中冓貽羞]  
　　京師東南永清縣某甲富而不仁有戚某乙寄食其家代甲經理帳目甲以乙爲子姪行不嚴入閫之戒乙遂與甲女有私其事甚秘舉家不知八月杪女懷孕將產約乙往他處遂竊財物以行甲知女逸卽遣使追亡至覇州界獲之乙乘間兎脫甲携女歸親族勸甲速爲擇配甲佯應之本月初甲揚言送女至外祖家爲之論婚女信之隨父行行至半途女之兄己先在并携鐮刀一具女知有變然四顧無人無可號救甲將鐮刀一揮女頭應手而墮棄屍於野甲忿猶未洩復乘乙未歸遣人誑乙妻至甲家令傭人輪而姦之旋經乙之岳家訟甲於官甲父子巳受縶矣 
[禁會入城]  
　　甯郡每届九月十四至十九等日有迎神賽會之舉總名九月半會由來己久亦秋成報賽之意夜以繼日通宵逹旦熱閙異常其中尤以十七日江東之賀成廟爲最勝日間徧歴城中夜則在江東江厦等處其章程舉他會迴異會未起迎神先進城到湖西逸老堂駐劄司事者設筵供奉以俟會中人迎接神駕今年仍循舊章舉行過老江橋將入靈橋門宗太守深恐滋事特飭差役協同巡勇在城門口攔阻神雖早經進城會則退回而散逸老堂爵獻之司事者聞之以爲空費錢力不得一覩其盛爲憾將神勒留不放總柱礙難違禁邀集各柱講情無如該司事堅執不允彼此均尙意氣恐不免涉訟公庭也 
[三誌秋賽]  
　　溪邊奮躍蜀主曾收度水之功川畔徘徊晉人不免障泥之惜是真駿骨名合超光果爾良駒馳應絶地昨日爲秋赛蕆事之期并舉行跳浜等技藉定勝負本館事必求全筆無厭贅謹書甲乙以候品題計自午刻起賽第一次馬六勝者勃來泰二次馬七三次馬六四次馬九拉古連獲三捷五次七馬先者又属勃來泰六次十馬則畢德魏勝矣七次十三馬互賽全圈海珍馬越怡和之駿而先之于是海珍之名大譟是時斜日銜山暮煙横野　騎爰試跳浜越架之技咸就浜邊約住排同鴈齒捷比鷹騫惟順全隆之青色駒馳驟如飛超驤無阻其次小飛龍之烏騅拉古之紫騮亦兎起鶻落躡影絶塵他馬皆膛乎後矣奪標己畢策騎齊歸笠影鞭絲風流雲散躬遇者愛憐不置請捨妾以易駒心儀者忍俊不禁試按圖而索驥 
[擴充戒煙局]  
　　盛杏蓀觀察在滬設局戒煙迭經列報兹聞觀察尙欲擴充其事現己購得鄭家木橋南堍法界福音堂基地一塊日内卽欲興工建造并聞招商局徐雨之觀察亦愿襄助其成云 
[嚴訊刦妓案]  
　　妓女被刼情形迭經列報兹悉小手春山雖以釁起家庭事經理楚等詞投捕房請爲免究而富捕頭謂旣屬家常瑣事何得紏衆持械在通衢大道横行况查轎夫陸阿大刃傷左頸不法如此豈容免究立派包探傳齊人証於昨晨一併解送英界公堂陳太守提訊據陸春山卽小手春山陸王氏卽阿六陸吳氏卽阿五及妓女阿囡同供事己自行說妥請免訊究富捕頭請將受傷之轎夫陸阿大刀傷驗視并請飭令陸王氏交出刦妓之無賴從重懲辦以儆效尤陳太守廉得各情大發雷霆飭將陸王氏發官媒收管着交各無賴及僞稱周姓呌局之人到案訊究陸春山亦管押候訊陸阿大着自醫傷陸吳氏與妓女阿囡開釋如奉傳喚仍卽投案備質 
[竊賊獲案]  
　　張子興投英界公堂訴稱在虹口義昌洋廣貨舖帮夥前日有粤人王阿邦冒名怡和洋得騙去牛奶六瓶白油四瓶計價洋六元四角及往怡和行收帳始知貨被誆去報捕查緝旋在煙舘自行遇王獲住扭交捕房結得諸貨巳被賣洋四元二角當卽吊到原贜無錯送案請辦給領王阿邦俯首無詞陳太守隨判將王阿邦押候笞責八十板枷號一個月發頭門示衆失失贜交張領回 
[酒醉惹禍]  
　　前夜本埠外虹橋堍有木偶戯在彼演一山東女孩年約八九歲立於凳上觀看適來一酒醉甯人將女孩碰倒跌傷手骱當經人將醉漢獲住交捕房管押一面將女孩送至同仁醫館醫治昨日又經人勸說着該寍人出資爲女孩養傷免解公堂訊斷女孩父母念該寍人事出無心情愿了結矣 
[查獲洋刀]  
　　前夜本埠東洋公司碼頭有人乘坐東洋車携帶東洋長刀四柄被巡捕查出拘解捕房將刀呈驗其人則未管押捕頭令其於昨早八點鐘到捕房候訊未識如何辦理也 
[兄弟參商]  
　　前夜頭壩小街之小烟舘内有兄弟兩人因錢財爭論乃兄竟將茶椀擲傷弟首皮破血流後經旁人調勸謂同胞手足幸各留情免到捕房涉訟弟乃含忍而罷夫以塤箎之雅乃至因泉刀細故遽爾鬩墻誦棠棣之詩不禁爲之慨然 
[移縣核辦]  
　　昨報列冒充捕役一案捕房將秋丙曹雲亭陳長榮三人解案并將搜出各件呈案翁太守以此三人目無法紀着將搜出各件一併移送上海縣衙門核辦 
[拉人涉訟]  
　　昨日法界公堂據宋耀金訴稱午後至華總會見陳蓮秀與人啜茗此人本係我父所提拔在行中貿易多年去年伊入都今歲回滬仍住我家不知何故伊竟赴上海縣衙門控我父子欠伊洋銀七萬二千元一見之下陳蓮秀卽欲拉我進城旋與伊友私語伊友飛奔而去我恐中其詭計是以鳴捕與伊同入捕房英捕頭以錢債之事例不管理卽聲明此案關繫甚大旣不理訊卽請轉送法界捕房爲此送案旋據陳蓮秀供稱與伊父同在法國人馬意絲行内貿易伊在申地我係出庄所有行用一項約有七萬二千元盡被用去向索不理因此控告太守問有何憑據答稱有親筆信爲憑翁太守謂既控縣署當候核辦何再至租界拉人殊屬非是今旣到堂均着交保宋耀金稱不願交保願與陳蓮秀同押捕房太守謂如有妥保着將保去 
[情跡可疑]  
　　法捕房獲顧三觀解案據法通事禀稱此人在豐順輪船上往來窺探情殊可疑又在船主房門首走過船主正欲盤問此 
 
 

Page 4

 
 
人卽飛跑上岸追至决馬路遇捕獲住旋據顧三觀供係蘇州人向習錢業刻下到滬謀事住江海大關前丁元興冶坊日有十餘天翁太守訊到輪船何爲稱有某大人之親戚搭船到鎭江我因送點心上船太守謂某大人是何姓名欲到鎭江何以搭天津輪船爾知其人尙在船否顧三觀答稱其人卽劉子山太守問識劉捷三否答稱不識太守着將顧三觀暫押飭法包探至丁元興查詢再爲核辦 
[姊妹涉訟]  
　　婦人陳彭氏投法界公堂訴稱居同德里内與外國人同住有姊妹行王華氏於今年五月初四日稱欲至親串家吃喜酒向我借金手鐲一對金戒四枚有惟久假不歸且己將物質錢質票呈騐外國人逼我追索爲此投訴并於春間陸續借去洋一百數十元一併請追翁太守詰王華氏供前借之洋係夫故成殮所用現借之金鐲因無錢暫抵曾許合會還伊昨日偶然爭論伊乃控案太守謂業己涉訟卽限月内理清此事着交妥保云 
[留别束瀛諸友]  
　　作客東瀛第二秋十洲三島快遨遊燈前試把歸程數萬里滄溟一葉舟[  魏塘郭蓉初稿]  
[九月初旬由日本歸卽席贈友人]  
　　與君一别倐三年瀛海歸來訪菊天今日相逢同一笑此身到處總神仙[  魏塘郭蓉初稿]  
[鎭江電報局揚鎭同人代收沙洲賑捐九月上旬清單]  
　　蘇鎭電局交來藩憲南闈士子捐四百元王子純募一百千文張沈德一百千文金陵趙季梅吳莘農募三十元吉盈豐募李鑒泉手四百四十二號册季家巿四十八户四十二元蓮蔭堂周二百廿三號册二百千文旭代募廿九兩一錢七分晋源募三百五十三號册十四户四十三元青選堂張募二百十六號册十元周季相募三十四號册尹明士十元棣卾書屋二兩胡募香吳松堂無名氏三户各一元又募三十五號册周仰蓮元康號大川號三户各十千文李廣興八千文劉鹿翁募三百八十九號册興化劉庄廿元無名氏二元無名氏四户共二千文晋源募五百十七號上洋來九户十元陳笙白募三百號册祥興寳隆兩户共二元○社册○王爵棠八百文任愼菴四百文紀喜亭一千二百文李儀卿四百文張瑞岩六百文陳寅谷一千文劉仁卿一千二百文張芷湘一千五百文荅航四百文六淨六百文王杏畊四百文陳哲人四百文蔡守愚八百文吳雲溪三百文李朗齋一千八百文張廉泉一千六百文孔弼卿六伯文歸梅生八百文陸聽之四百文蔡瑜卿六百文應子衡六百文徐秉良四百文全社册頁三部十五千六百文○本旬共收銀廿九兩一錢七分洋五百七十四元錢四百七十二千四百文 
[揚州多子街復茂恆經收皖賑六月至八月底清單]  
　　吳樹手不留名助錢三百千實事求是晚翠軒主各五十千福佑堂一百千吳恆吉十千不留名劉五千焦　佳三千無名氏補過生各一千求安居洋五十元嘉蔭堂一百元厚德堂四百元浙江山蔭人毛慶麟十二元願鎭揚眷屬平安人無名氏各二元正心堂趙長春程蝶衫各一元無名氏馬淦臣存心堂無名氏各十元清江謙吉古歙宋氏問心齋各五元自新堂嘉善堂史門王氏各三元采生氏廿元育春堂十五元朱子貞手募銀二百兩延年堂四百兩延年堂一百兩繼志堂四十九兩無名氏家居淅水游食汴梁三十兩二錢七分壽萱室師一兩無名氏代母法名道誠求冥福五兩東河合號十一兩八錢九分 
[揚州多子街復茂恆經收洲賑六月至八月底清單]  
　　李少手募錢一百千少手募九十千吳卿雲洋六元江問泉四元春雨樓二元安定貽安堂募無名氏各三十元祝平安邦上存心堂各十元翼翼堂藍三十二元補元氏無名氏黄酉生各一元嘉善堂二元古歙宋氏問心齋五元無名氏代母法名道誠求冥福三元繼志堂銀四十九兩默佑兄弟同歸六兩七分清江敦和募錢六十千劉愓手募校書堂五十千曾衡翁廿千祥集一千同盛洋十元如皐汪孝手募一百七十元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年九月十四日京報全錄]  
　　宫門抄○諭旨九道錄前○滇撫杜奏爲路南等州被災大槪情形片○署直督張奏道員病請暫緩赴部片○大臣謙等奏爲遵旨　　勘辨押荒事宜　子○鄂撫彭奏諸立案片○提督歐陽○恭恭報接印日期摺○總兵劉奏巡過洋面班滿情形摺子○將　金　循　派員呈進貢馬摺子○監督英奏爲奏聞摺子○九月十四刑部都察院大理寺值日無引見○徐桐等　　完竣覆會○桑春榮因伊孫中舉專摺謝恩○豫王請假十五日○阿公續假一月○鄧萬林預備召見○夏家鎬奏請開缺○召見軍機○○杜瑞聯片再滇省本年以來暘雨尚皆應時各處田禾均得及時栽插惟夏間路南州屬之富鄉二甲於六月中旬狂風大作雨雹　加致將大昌樂馬石坆清水塘及老窪河提大樂台等六村禾苗豆榖傷壞内以大昌樂等三村　灾尤重石屏州於入夏後雨水兼旬致異龍湖内田畝巳種者皆被淹没未種者水勢汪洋人力難施不能栽種據該州等先後禀報當如會檄飭司委員前往查勘責成該管道府督飭名該州及委員等逐一勘明分别輕重安爲辦理並飭令赶緊查明被灾户口妥爲撫恤毋任一夫失所至被淹田畝飭令疏消積水能否補種雜糧本年錢粮應否减免緩徴容俟覆勘到日酌量情形再行核辦據藩司唐烱署粮道崇繕會詳請奏前來臣覆查無異所有路南等州被灾大槪情形謹會同雲貴督臣劉長佑附片具陳伏乞聖鑒謹奏軍機大臣奉旨知道子欽此○○張樹聲片再據前山西河東道江人鏡禀稱光緒八年二月廿二日奉上諭山西河東道江人鏡着開缺交吏部帶領引見欽此遵卽交卸領咨於五月十二日由山西省城啓程沿途感受風熱並觸發舊患肝氣等症苦無醫藥調治因繞道天冿覓醫就診　醫家云外感尚易平復而舊恙積受甚深必須寛以時日從　調理方可就痊惟所領咨文例有程限未便久事覊延再四思維謹將覇領原咨懇請先行送部科一面趕緊醫治痊愈再行赴部等情前來臣覆核無異除將繳到山西巡撫咨文移送吏部科仍飭該員赶緊醫痊赴部外理合附片踈明伏乞聖鑒謹奏軍機大臣奉旨知道了欽此○○奴才宗室謙禧奴才永德跪賽爲豐寍兩　現辦押花事宜遵旨屬飭泒出旂蒙各員會同詳勘　理恭　　奏仰祈聖鑒事竊奴才等於本年八月初十日辰刻承准軍機大臣字寄光緒八年八月初一日奉上諭張之洞奏山西豐甯兩應現辦押荒事宜請仿照直隷章程先行由部頒發空白執照並咨照謙禧飭旗蒙各員會勘辦理等語等因欽此欽遵之下奴才等查豐鎮寍遠兩廰所屬地界毗連察哈爾右翼四旗游牧地方遼闊未經會勘開墾地畝甚廣各旂蒙古久慣漢習難免亦有私行墾種如果查明寳係窮苦蒙古早經奏明由奴才衙門領給籽稱銀兩自行耕種地畞不成段落爲數尙少者請免交納押荒以示體恤此外蒙古開墾之地頃數較多丈清後畫分地界一體發給部照分别交納押荒緩年照例升科基中設有民蒙互爭刁難情事一律平毁免致葛藤如此權宜辨理則民蒙均各相安不致激生事端伏思此次查勘地畆極爲竄闊前派會勘委員恐難周顧兹又添派右翼蒙古防禦經文牛羊羣副總管圖普新巴雅爾委固山烏 
逹呢巴圖等三員前往會勘惟勘查地畆　分界限最爲緊要自應欽遵諭旨嚴飭奴才等所属旗蒙各員會同山西撫臣所派之員認真詳查勘辦畫分地界確切指定不得藉端需索　爲出入敢有葛藤以仰副聖主軫念蒙民永久相安之至意再現辦押荒銀兩仿照直隷各半分用章程辦理以濟俸餉其查清地畝事竣後直晉所屬張獨豐寍四廰適中之地各宜如何設官藉資鎮撫之處容俟奴才等咨商直隷督臣張樹聲山西撫臣張之洞核奪明確另行具奏除分别咨札外所有豐寗兩廳現辦押荒事宜嚴飭派出旗蒙各員會勘辦理緣由理合恭摺覆奏伏乞皇太后皇上聖鑒謹奏軍機大臣奉旨知道了欽此○○彭祖賢片再准咨部各省領憑到省人員委　别缺以到省之日作爲到任日期其原領文憑隨　咨部繳銷將到省日期一併咨部查核等因兹查新授安襄鄖荆道黄彭年原領吏部文憑一　硃限光緒八年五月十七日到任該道於六月初五日到省經臣奏委署理督糧道篆務曠以到省之日作爲到任日期據布政使王大經按察使蒯德標會詳請奏咨立案前來除將文憑咨部查銷及到省日期核扣紅限言無逾違　册另行咨部勞謹會同督臣涂宗瀛附片具奏伏乞聖鑒勅部　照施行謹奏軍機大臣奉旨吏部知道欽此○○浙江提　奴才歐陽利見跪奏爲恭報奴才接印任事日期叩謝天恩俾祈聖鑒車竊奴才於五月十七日跪聆聖訓叩辭出京七月初十日行抵浙江省二十日至寍波府城准署提督張其光飭泒署提標中軍叅將張藝勝將欽頒乾字三百二十號提督浙江總兵官銀印一顆王命旗牌八面杆曁火牌文卷等項齎交前來奴才恭設香案望關叩頭祇領任事伏查浙省瀕臨海澨地接四省水師巡防陸營緝捕督率之責綦嚴事事胥關緊要奴才　　庸質深懼弗勝慙膺簡畀之隆備領恩言之重　有矢勤矢愼竭盡愚誠力圖報稱凡遇緊要事件隨時與督撫臣會商和衷辦理以期仰答高厚鴻慈于萬一所有奴才接印任事日期除恭疏題報外理合具摺叩謝天恩伏乞皇太后皇上聖鑒謹奏軍機大臣奉旨知道了欽此○○記名提督署理廣東瓊州鎭總兵印務三江協副將奴才劉成元跪奏爲奴才輪值出洋統巡班滿謹將巡過洋面抵崖州登岸剿辦黎務委員接代統巡各情形恭　具奏仰祈聖鑒事竊照道光二十三年十一月初七日欽奉上諭嗣後沿海水師各鎭著於每歲出洋時具　一次俟出洋往返事畢　將洋面如何情形據實具　其實因公不能出洋卽著自行奏明均令咨禀該省總督以憑查核等因欽此伏查瓊州洋面每年分上下兩班統巡上班自正易初一日　至六月底止輪值海口營叅將出洋統巡下班自七月初一日起至十二月底止輪值總兵出洋流巡光緒七年七月初一日屇奴才統巡之船卽日出洋督緝業將出洋日期恭槢具奏　案奴才督率值巡員弁營駕拖民各船實力巡緝八月初十日駛往洵洲與龍門協中軍都司管帶管船會哨搜查海島並無奸艘藏匿仍各分帮巡緝因轄屬崖州黎匪符亞對萬州黎匪鄭顯昌等各勾結侾土客各匪多人刼擄滋事稟奉兩廣督臣張樹聲檄飭奴才赴崖署雷瓊　劉鎭楚赴葛分道查辦九月十六日奴才由船馳抵崖州登岸督同在事文武管帶兵勇勦辦黎務卽經札委下班總巡署海口營中軍守備梅開彩接代統巡於十月初十日駛往碣洲與赤溪協副將管帶得船會哨事畢仍卽駛回瓊属洋面巡緝兹屇下班統巡期滿遂照定例於本年正月初一日札行飭交署海口營叅將卓延齡接帶各班上班統巡除具報督臣查核外所有奴才輪值出洋班滿巡過洋面及登岸勦辦黎務委員接代統巡各　形謹恭摺具　伏乞皇太后皇上聖鑒謹奏軍機大臣奉旨知道了欽此○○帮辦軍務大臣伊犁將軍奴才金順跪奏爲循例派員呈進貢馬恭摺具陳仰祈聖鑒事竊以雜皇愼德大馬不遺乎遠方率土皆臣貢獻宜循夫舊制伊犁本爲產馬之地奴才尤有選駿之責惟自兵燹以來求其骨相可觀馳驟合度者頗不易得兹儘就所購馬内逐加調習試騐謹選得騸馬八匹雖毛色未能純一而德性尙稱善良專派花翎總管銜徑領吉福等帶傾弁兵乘水草暢茂之時於本年三月十六日起程由北路草　沿途小心牧放並携帶麩料餧　謹送進京呈遞上駟院騐收試騎敬備御用除照章咨行烏里雅蘇台科布多將軍叅賛大臣察哈爾都等轉飭經過各地方官一體照料前進以昭愼重外所有正貢備貢馬匹數目毛色口齒脚步另繕清單恭呈御覽懇恩賞收以遂奴才曝献微忱謹恭摺具陳伏乞皇太后皇上聖鑒謹奏軍機大臣奉旨知道了欽此○○淮安關監督奴才英瑞跪奏爲奏聞事竊　淮安關向有飯銀罰賠二欸爲充賞公用之需於咸豐二年調任監督文謙奏　部議儘收儘放如有墊用正項之買卽由接任監督查明叅奏責令賠繳奉旨依議欽此兹查光緒七年七月十二日起連閏至八年六月十一日止計一年共飯食銀一千一百四十兩六錢六分二厘查出漏報罰賠銀九百一十五兩七錢三分三厘遵照奏定章　儘收儘放並無餘剩銀兩又淮安關正額項下循例提存辦分銀一萬兩隂給發淮宿海在關委員養亷飯食銀八百九十二兩八錢外餘剩銀九千一百七兩二錢應解内務府堂上兌收又攤繳參價銀五千兩應解内務府銀庫兌收以上二欸均經奴才分别批解在案除報明户部外理合一併恭摺具陳伏乞皇太后皇上聖鑒謹奏軍機大臣奉旨知道了欽此 
 
