# 1918 - 22 - 4916145

 

Page 1

 
 
   
 
 

Page 2

 
 
時評 
[無主名（冷）]  
　　就北方之局面而言。所謂和戰兩派者。人人所知也。和派之主名。是爲李陳王三人。戰派之主名。是爲曹張。又人人之所知也。然而李等。每有告辭和職之言。曹等亦有和緩主張之說。然而今日之所謂和戰兩派者。依然並峙也。然則李陳王與曹張之外。尚有主名者何人耶。 
　　然則自今以後。時局再經幾次之變遷者。將成爲無主名之時局矣。 
專電 
[北京電]  
　　昨公府會議結果對西南言和對荆襄討伐電蘇李督促岑春煊北上否則約鈕永建 
 
 
 

Page 3

 
 
先來電鄂王督促譚浩明代表張其鍠兼程來京商决時局（二十二日上午十鐘） 
[北京電]  
　　王士珍因岳防吃緊除催皖師速發外更令魯師由隴海赴漢應援（二十二日上午十鐘） 
[北京電]  
　　院覆電王芝祥言如陸榮廷能令兩廣取消自主桂軍撤回本省則以陸爲三省宣撫自合照辦（二十一日下午九鐘） 
[北京電]  
　　政府昨晨電致西南以舊國會於情於勢皆難恢復政府擬發通電對西南爲最後忠告說明種種因難及内外危急情形如以各顧大局則派人會議國事易决否則大局可危此電正在動議尚未脫稿（二十一日下午九鐘） 
[北京電]  
　　今日閣議討論時局注意防守通城如譚浩明圖通則將下對於一人之狹義的討伐令又哈爾濱防務孟督條舉六事通過（二十二日下午六鐘） 
[北京電]  
　　川滇來電互訐不奉停戰布告政府不知孰爲眞僞（二十一日下午九鐘） 
[北京電]  
　　馮昨見唐繼堯代表陳鈞已商具體辦法馮意滇軍可駐一師一旅在川省邊境餉由中央擔任如滇再不能負擔其餘軍餉可酌派赴歐參戰萬餘人黔軍則以保護川産食鹽之理由准駐一旅在川陳已以此詳電唐督（二十一日下午九鐘） 
[北京電]  
　　王士珍尚未見唐繼堯代表報載王談話誤（二十一日下午九鐘） 
[北京電]  
　　王占元報告漢陽城外紙砲店失愼延燒數家往查無事恐造謡特告王督未辭兼省長（二十一日下午九鐘） 
[北京電]  
　　宜昌吳光新電石星川失敗吳軍佔宜都另一報告石已退往石首（二十一日下午九鐘） 
[北京電]  
　　岑春煊來電言對西南亦已力竭聲嘶餘囑行嚴面逹（二十一日下午九鐘） 
[北京電]  
　　財長王克敏南行在疏通蘇浙截留延期賠欵聞已妥協省暫留十分之四又王反對防疫借欵須有正確預算乃肯擔負責任（二十一日下午九鐘） 
[北京電]  
　王克敏言中央財政稍形活動陰曆年關准可穩渡充彼之力尚足維持三月（二十二日上午十鐘） 
[北京電]  
　　當局言防疫借欵名爲百萬但實用若干則由財政部發以若干國庫劵欵提交中國銀行非財部簽條不能支用現方提二十萬到中行（二十二日下午六鐘） 
[北京電]  
　　吳光新頃來電石星川願讓出荆州沙市（二十二日下午六鐘） 
[北京電]  
　　龍濟光來電言以唐督爲川滇巡閱使即可取消自主再商川省駐兵辦法（二十二日下午六鐘） 
[香港電]  
　　西南聨合會各員昨在督軍署宣誓（二十一日下午二鐘） 
[香港電]  
　　聞龍軍已於十七日佔據化州（二十一日下午二鐘） 
外電 
[北京電]  
　　中國防疫委員多人近被派赴疫區者刻從豐鎭電稱已設法設立隔離醫院頒發示文曉諭人民並編制防疫警察隊當地官吏已知疫之危險不復反對防衛方法故防疫法今得施行無所阻撓豐鎭與附近前後共死十一人包頭鎭疫勢甚烈防疫委員現赴馬王廟天鎭莊麥胡圖等處以便監設隔離局所阻斷東向之交通所有行客皆須留驗六日方可放行請卽派兵隨往俾可實行此項章程云綏遠都統亦有電來取此觀之已可見從前阻撓之官吏今亦設法撲滅疫患該電謂據托縣（在綏遠附近）知事呈報疫氣甚厲傳染迅速恐人民傳染請設隔離局所等情特請防疫委員會速即派員前往托縣調查情狀設法防遏云傳說薩拉齊於　　之内已死千人（二十一日） 
[北京電]  
　　伍連德與愛克菲爾兩醫士已返北京伍力請當道採行建設的政策主張廢除四十人所組合之防疫委員會而以全權授諸江朝宗輔以專家醫士頒布阻疫蔓延之訓令而監視其實行愛克菲爾醫士因與魯意斯醫士二人在歸化豐鎭所受之待遇極爲憤怒據謂駐歸化之都統不信有疫且謂據其醫生言並非肺炎疫彼與魯意斯受當地官吏之阻撓遂回豐鎭豐鎭有一死人其父先未反對剖驗後乃奔至醫士住處啼哭而言曰汝殺吾子矣且割去其心爾盍割我之心時敎士安德森由醫士住宅出外致爲暴民毆辱警察在場並不干涉凡戴防疫具者人將視爲西醫而毆之故醫士困處九日無異俘囚云（二十日） 
　　以上路透電 
[北京電]  
　　使署醫士今晚集議討論應否堵絶京綏路線與太原石家莊路線間南行之交通（二十日） 
[薩拉齊電]  
　　此間疫勢仍有增無減（二十一日）　　以上大陸報 
[哈爾濱電]  
　　車頭處華工罷工鐵路交通大受妨礙車頭僅三分之一可用滿洲出口品因以擱積甚巨（二十一日） 
　　字林報 
[北京電]  
　　今日開國務會議議决哈爾濱問題善後策派郭宗熙爲鐵路督辦許其有以兵力維持秩序之權又决議幹線四大鐵路之貨客運費皆用現銀如用鈔票須照市價貼水以謀增加鐵路之收入（二十二日） 
[漢口電]  
　　日前在大馬州附近被華軍轟擊致斃之美艦莫諾喀西號之海軍下士於昨日舉行莊嚴之安葬禮各國領事官及居留官民義勇隊等均參列之中國方面無一人來會葬者（二十二日） 
[漢口電]  
　　英國砲盤斯奈浦號保護商船吉安號在沙市下游航行之際忽爲陸上華軍所轟擊該艦發炮還擊華軍即退有無損害未詳（二十二日） 
[東京電]  
　　本日本寺内首相在貴衆兩院演說其關於外交者大致謂吾國除同盟國英國外與聨合與國間之結合較前尤爲堅固去年我國派遣專使前往美國關於中國問題日美兩國間已訂有公正之協約余深信此舉必爲凡欲希望遠東將來之安寧者所喜悅政府對於中國則隨時局之進行益謀敦篤親善之邦交而使兩國經濟的接合日益增其密接之度尤覺其事之必要幸兩國國交日見友誼之加厚此於東洋平和上最堪慶幸者也至於歐戰媾和問題則聨合與國均取最嚴正之態度抱非得永久之和平不釋干戈之决心所可憂者惟俄國之現狀然我國認俄國爲誠實之友邦望該國克冒國步之艱難速建設健全之政府至維持東亞平和之責任則荷於帝國之雙肩若戰禍蔓延致紊亂遠東之平和而累及帝國則當進而取適合機宜之處置决不有所躊躇云云（二十二日） 
[東京電]  
　　二十日午前四點鐘山形縣下大烏礦山雪崩壓斃礦夫約一百五十名（二十一日） 
　　以上東方通信社電 
戰電 
[倫敦電]  
　　過激黨果如豫料使國會甫生即滅過激黨政府知於國會占少數卽設種種方法遏制反對黨並駕野戰砲於國會門首機關鎗則舉目皆是會議之際街中鎗聲時作然國會多數議員不爲所動仍與政府爲抗實則雙方政見大綱皆同惟個人之野心驅令相背馳耳豫料國會解散後軍工代表會不日將辦選舉開國民大會紅旗衛隊現正查抄反對過激黨之報紙付之一炬（二十一日） 
[巴黎電]  
　　通信報載有社論謂法國所用之工人以華工最爲滿意其主人皆作此言中國工人無論何種風土皆能居之且勤儉耐勞而體强壯健凡用華工之製造戰品諸廠皆交口稱美其性質（二十日） 
[倫敦電]  
　　路透電社得悉英國曾照會瑞士謂英政府願重行確認一八一五年之條約與宣言書並確告瑞士政府英國與美法於瑞士聨邦政府維持其完全及中立而得英國敵人尊重時則亦願尊重之（十九日） 
[倫敦電]  
　　海軍部公報云星期日晨間英海軍與敵艦戈朋號白萊斯洛號及驅逐艦戰於韃靼海峽之口白萊斯洛號（四五二○噸載將士三百七十人）中彈沉没戈朋號（二二六四○噸載將士一○一三人）逃脫擱淺海濱受重損現由英海軍飛機轟擊之英軍失鐵甲艦拉格蘭號又失小鐵甲艦一艘（二十日） 
[亞姆斯特丹電]  
　　洛加爾報載稱奥國罷工風潮日甚維也納有人聚衆示威交通破阻亞白特報懇請糧食工人及鐵路人員勿罷工蓋將增重困難耳（二十日） 
公電 
[彭建標等致陸唐電]  
　　武鳴陸巡閱使雲南唐督軍署轉行營唐督軍鑒兩公興師護法以來名城重鎭相繼克復志士義軍日謀響應足見人心天道大有所歸二十世紀之時代遵法則治叛法則亂寰球萬國無一能外此公例倘民意可任性催殘則共和僅屬空殻議會可自由棄取則國法等諸贅疣今者寗贛各督軍亟願出任調和在彼等息事寗人之苦衷雖足昭示天下但西南各省已以護法始當以護法終苟法外遷就不特有失義軍聲價且伏異日亂機故今茲一切問題除依法律解决外萬無和議可言蓋促進國家於法治即所以圖永久之和平伏望西南護法初衷一致堅持貫澈庶爲羣黎利賴萬世欽崇臨電不勝企禱之至國會議員彭建標童杭時沈智夫黄寶銘等叩 
[唐督軍宣布劉存厚違令進攻電]  
　　萬急各省督軍省長護軍使鎭守使各省議會各報館南寗陸巡閱使上海岑西林譚繩庵先生廣東莫督軍孫中山伍秩庸唐少川程玉堂李協和先生張方兩師長柳州陳督軍貴陽劉督軍長沙譚聨軍總司令程總司令襄縣黎聨軍總司令荆州石總司令鑒前因非法内閣違法釀亂貽禍國家滇黔興師以爲約法保障詎川軍挑釁致起兵端閻牆之爭殊非初志適值外交緊迫國事多艱代總統乃組閣罷戰翫法之人毅然有故弦更張之意並迭頒電令切盼和平遵即轉飭前敵各軍停止進行靜候解决嗣接南京李督軍電囑停戰區域及日期亦經轉飭遵辦彚逹備查又接成都省議會電約停戰各派代表擇地磋商并經復電贊成乃此方力籌解决之方而川軍反着着進逼被本軍吕縱隊查獲川軍命令一紙内開本軍計畫以一月二日爲開始攻瀘日期四日行總攻擊東路徐司令宏明進攻永川使攻瀘容或阻成則嚴守叙犍備敵反攻并須豫緩進襲永寗之别動隊届時動作北路隊亦由遂寗届時相機向合川進攻以收齊一之效等語查代總統已有和平布告而川軍復準備作戰實屬有意違抗擅啓釁端正擬電代總統飭令停戰而川軍轉於本月二日實行攻擊我軍忍無可忍避無可避當令前敵猛力反抗現據各軍報稱熊總司令克武所部已將順慶遂甯渝萬一帶敵軍擊退王總司令文華所部已將壁山大足一帶敵軍擊退顧軍長品珍所部已將永川榮昌隆昌敵軍擊退趙軍長又新所部已將瀘州方面敵軍擊退計川東川北川南三面均已肅淸如劉存厚等仍無悔禍之心再開戰釁惟有督飭滇川黔三省聨軍協力平亂以維大局而前地方降電陳代總統外特此奉聞尚乞鑒察唐繼堯删 
要聞一 
[北京特别通信（一百四十三）（飄萍）]  
　　北派鄂省湘粤川滇 
　　愚嘗言之我國人所謂一致對外者含有兩種意義一爲（外國之外）一爲（國内之外）外國之外我國人從無一致可言即（國内之外）欲以致示人亦必費多少時間與心血此次北洋派内部之分裂不能對待西南居當局者竟借用一致對外之名詞注北洋内部之團結據今日政府方面消息謂督軍團必須先下戰令之要求因各方面疎通結果業已消滅不可謂非馮王兩公對於北派内部暫時之成功雖然愚於去歲十二月在本報通信中（第一百三十八）曾有言曰（傀儡滿意而牽線者觖望今後爲調停之障礙者必屬此輩讀者請加以注意焉）一月以來政界波瀾如春濤之汹湧論其眞相則上述數言可以盡之然則今日之督軍團雖稍見其和緩而牽線者之活動正如五薩方面所發生之鼠疫毒菌非至地球上動物皆行絶滅無餘則彼之心意不快謂北洋内部今後卽可無事愚不敢信也 
　　人類社會中事無大小所以發生問題者不外乎利害之關係歐戰慘禍延長數年傷人無算最初之一點則國與國間之利害關係使之然耳我國今日爲個人利害觀念發揮盡致之時期夫個人之有利害觀念亦人類應具之通性無怪其然在文明國家法律修明政制完備賢不肖之在社會各就應有地位或享幸福或受制裁無可徼倖故國内見其無事個人利害之觀念不至隨其天然野性而發揮我國不然總統閣員督軍省長皆可以不正當之手段取之叛國大罪害民重辟皆可以不正當之手段免之於是乎（兵諫）（脫離關係）（獨立）（自主）（徐州會議）（天津會議）...種種新舊名詞乃相繼而造成無窮罪惡但以名詞論難卽言其好惡然問其與國家有何重大關係則内容類皆不值笑即如此次北方時局之忽焉愁雲密布忽焉快雪時晴忽又霹靂驚人忽又煙消霧散爲鬼爲蜮者不外兩三豎子希冀求榮免禍而已以事實證之倪嗣冲免禍之心　最濃厚張懷芝曹錕則希望改善地位求榮之意味爲多此特舉其一例尚有爲他人利用其求榮免禍之心理使充爲傀儡者而利用之上如所謂某元第某系某政客亦不外乎欲遂求榮免禍之私心無綠毫政見無絲毫辦法且爲外人之傀儡而自鳴得意焉 
　　卽以西南方面言之何獨不然最近廣東各派之分裂湖南各派之分裂使龍濟光利有瓊州孤島之殘兵與巡防營等結合擾亂廣東之秩序昨據香港電報則龍軍已有二千人行抵台山（即舊新寗縣）孫文且有離粤之說此雖爲某系方面之所流布而粤局無解决之法則可證明湖南軍界頭腦尤多據政府方面所得探報現在計有七派欲解救之惟有先倡湘人治湘之論以減少其頭目而湘人之不能自相統一亦决非湘人治湘一語即可使之完全無事湖北一省其糟更甚石黎兩人之獨立其内容並非出於自動故政府及鄂督對於石黎疏通皆歸無效不得已名之曰匪以爲匪必無友可一鼓而擒之然西南又曰此並非匪若政府必攻荆襄則我輩將攻岳州遂使政府在岳之兵一不敢撤另由河南派兵以與黎禦而曹錕之第三師亦有自孝感開赴荆州之說黄鶴樓前戰雲彌漫石稍弱而黎較强勝負正未可料某系先則排斥李純繼又嘲弄陳光遠昨且言王占元已請離鄂參陸辦公處去電阻止云云一旦戰事重開和議破裂武昌方面必更呈五花八門之奇態論其實力無一足以相勝惟利其有事則攫奪之機會較多各派皆持此種心理不過因地位之不同其態度乃稍見有異耳 
　　愚述至此尚須一叙川滇之事在前内閣時代川軍得勢滇軍屢敗段閣倒後吳光新棄重慶而逃滇軍一振現閣對於川滇則持放任主義似靜觀其結果而解决之方法隨之劉存厚不能得特别之應援故瀘州復爲滇有離納溪有被川軍佔還之報劉存厚尚屢有捷電到京供某派袒劉者之新聞材料然川東全失劉勢已成强弩之末無可諱言總統府之軍事處左手接川軍收復某地之報右手又接滇軍收復某地之報究竟誰爲國軍誰爲叛黨兩方皆言收復爲誰收復思之令人噴飯昨日消息則劉亦有實行停戰之言而唐督代表陳鈞謁見府院當局仍述唐氏擁護河間且無堅持恢復舊國會之說似川滇有和平解决之機然某派盛傳西南聨合之會唐亦列名該會主張與唐之所言者又復大異當局未免懷疑即爲唐督之代表者亦無從下如何明確之斷語川滇之戰本係另一問題若今後與西南問題混而爲一則解决又將無望是故今之時局以言團結則南北内部皆若散沙以言個個分離則藕斷絲連又似互相照應問其何以如是則（個人利害關係）一語盡之非有特殊之新勢力者出仍無辦法然所謂特殊之新勢力者吾人之所希望在於國民而回顧國民又復如是竊恐挾一種新勢力以解决國事者非本國之國民也此則愚所推心悲痛而深望所言之不中者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報紀中國參戰與遠東商務]  
　　字林報十一月二十六日倫敦通訊云中國事件與中國參戰事今漸趨至重要地位中國今方在戰局中扶助協約國其所詣之程度出於預料之外記者得官場消息而可决言明年中國兵將見於法國戰場其他詳情記者固不能言然此事實確無可疑記者前不敢信其然但遠東報紙早載有此種建議如尹昌衡之條陳其尤著者也記者竊信中國海陸軍委員來英游歷之際已將詳細辦法議妥委員抵英招待頗週英皇召見之贈以榮典陸軍委員乘專車赴戰地而海軍委員則至大艦隊參觀焉法境戰地後華工之佈置事宜今亦有甚爲實在之進步抵法華工擅長各技藝者實繁有徒故能成效卓著而當局亦復竭力使其工作愉快不没其所長靑年會託中國協會籌募捐欵以便起築房舍供華工游憇其間觀覽影戲之用乞捐文發表不及一星期而應者已衆尚望遠東英人亦起而助之使底於成華貨入口之問題今亦有解决之趨勢聞政府將於一月後對於進口各貨除經政府許可者外嚴行取締第華茶問題業已解决政府允發華茶入口之執照所未决者此後進口之茶照前額究應減去幾何耳至於華茶應否由覊留之敵船裝來尚未規定大約此層將由航業家自决之他日華茶到英後售價將有限制所以防壟斷居奇也華茶問題有此結果實中國使署之出力有以致之施公使辦理此事爲日無幾而其所得之進步則非私人活動所可企及凡知施公使辦理華絲之成績者早知其於華茶一事亦能措置得宜施氏辦理此項商務問題頗有材幹且甚迅速第其主因則在施公使之爲人爲外務部所信任耳吾人展閱中國報紙而知中國對於無約國將增收什二之貨稅此事人皆贊成雖與德奥無關然在遠東頗有出口貿易之中立國如瑞士等行將受其影響矣英國與遠東間之現有航行辦法似宜稍有變遷目下由中國駛回之船輒須留若干噸位以備在新加坡等處裝載貨物此項辦法虚糜噸位未免可惜宜令由中國駛回之船滿載貨品直接回國而新加坡或錫蘭之出口貨則由直開該處之船裝回似較善也孫中山近作何事吾人不甚知之但吾人無不望中國内訌之和解歐州流血已多殊不願他處再有戰禍尤不願同志國之内力因以衰弱若依照舊約法而召集新國會固所望焉孟却斯德某商人此星期稱遠東貿易頗佳恰如人意雖求逾於供無可應付然出口貨之多實非始料所及聞蘭加希爾之商人擬於戰後組織機關其宗旨在以英人經營英人之商業蓋以該處經商者不盡爲純粹英籍也 
[禁止對敵通商條例内容]  
　　禁止對敵通商條例已經十七日國務會議可决大約三兩日内即可發表茲探聞其内容如左第一條凡中華民國人民主在中國領域内之其他人民除主管部處别有規定外對於左列之國或人概行禁止通商一敵國二敵國人及敵國法人三敵國之同盟國四在敵國或其同盟國之佔領地居住之人或法人五商店公司之全部或一部由敵人管理或其他事務隸屬於敵人勢力之下曾經主管官廳揭示者前項規定其假手於中間之通商亦適用之第二條前條第一項第二欵第五欵得依主管部處之指定特别監察之第三條違反本條例之規定或有預備違反之行爲者處五等有期徒刑或五百元以下之罰金由法院審判前項違反行爲之物品及金錢得没收之若已費失者得追繳其價格第四條通商之原因發生於本條例施行前者應自本條例公布一月以内呈報主管部處得許可者不適用本條例之規定第五條關於本條例之施行細則由各該主管部處定之第六條本條例自公布日施行 
[北方和戰兩派之近情]  
　　王總理素主和平前日曾致電王芝祥氏囑其向陸榮廷切實陳說務提出一和平解决之具體條件以爲研究之資昨日又商承總統致電王氏向陸榮廷磋商收拾時局之法並聞已有具體的方案之提出矣又聞鈕永建氏於先日抵滬專爲與岑西林李秀山接洽議和條件王總理聞信特派專員南下要請鈕氏務即來京一行面商大計是最近之王總理凡關係戰事之議固不肯贊一辭而對於和議實已堅决進行且對於主戰督軍亦務有以緩和之聞對於魯督張懷芝曾致一手書略謂時局困難尊處萬勿持過激態度並請飭知前陣如南方不戰我軍不可先動致貽口實云云大概王君之意極力向和平做去仍是不和則辭職之决心也 
　　惟在主戰派一方面其暗中飛躍亦未嘗一刻止頃據某要人消息第七師師長張敬堯日昨又有主張速頒戰令之密電到京其大意謂荆襄石黎兩軍此時軍力尚稱單薄速頒戰令則我軍氣勝而荆襄一鼓可下如久於延滯則湘桂各軍將屯集鄂境彼方聲勢日益猖狂而我軍之氣已餒縱欲作戰恐無用命之兵務望速頒戰令壯我軍威如再遲疑致使時機坐失則不獨貽西南之笑柄亦足怠同派之軍心等語聞馮披閱後卽覆電張氏矣又倪嗣冲前曾一再請下討伐命令茲聞昨（十九日）倪氏又致電政府略謂南北和議迄無轉移南軍北攻仍未少息謹請主座速將客歲所頒之停戰佈告實行收回再頒明令聲罪致討以免小醜跳梁遺害地方特此電懇不勝待命之至等語又聞參陸辦公處連日籌備戰事計畫着看進行各省雖有先發命令後行出兵之要求經鄂督王子春從中調處改爲兵隊開拔距有線不遠即下戰令雙方均已活動參陸辦公處連日電催曹張二路進兵甚急曹仲珊之第三師已自孝感向荆沙開進張軍已否開行尚未探悉惟王總理態度異常冷淡對於參陸辦公處各事不甚主張即發出文電亦不允署名（但願電曾得王總理署名）仍向和議方面設法進行 
[鄂省待援孔急之京訊]  
　　頃據公府消息湖北督軍王占元日昨曾致中央要電略稱前接願電後比曾覆電贊成並請早促援兵南下乃迄今猶出發無期殊堪詫異鄂省地當衝要四面受敵現在之兵力實不足以支持連日接岳州荆襄通城監利各處報告均謂敵軍日益接近各方面戰釁一開非獨鄂省危即贛豫二省亦當連帶受敵當此千鈞一髮之際如猶以下令發兵之先後爲爭執恐坐失機宜救將無及除另電勸請曹張兩路司令即日率兵南下外特此電陳尚望中央敦促兩路軍隊尅日開撥以資援助是爲至盼等語披閱後囑公府專電處將王督軍來電原文轉逹曹張兩路司令并另電促其即日拔隊前往并聞昨午王督有電報告岳州與監利交通已被隔斷監利困入重圍中非重兵莫救中央特派赴鄂視察戰况之張永成張宗昌二中將亦均有電向中央告急至昨晚王又拍來萬急電一道擬請即日離鄂來京面陳一切聞參陸辦公處已去電切阻並再商曹仲珊督軍速派第三師前往以救鄂危 
　　茲據某機關日昨所得之漢口電訊略謂胡瑛張學濟等所率之軍隊全部業於十七日開至洪湖（沔陽附近）駐紥派參謀劉某梅某馳赴荆襄與石黎兩軍密商會師進攻武昌計劃俟兩參謀回營後卽將前隊開赴沔陽王子春督軍聞此消息後已擬派武昌衛戍總司令南元超分兵前往大同湖一帶堵擊以免該軍逼近漢陽 
　　荆襄方面南北兩軍接近多時迄未開戰頃據某交通機關所得之漢口電訊謂自十八日起荆襄附近各地之南北兩軍業已開始戰鬬互有損傷石星川比即電催湘軍速行拔隊來荆以資援助王子春督軍亦擬增派現駐孝感之曹兵一旅前往助戰等語另一消息云據最近電訊宜都松滋一帶已發生戰事就大勢言荆襄戰禍殆不可免但確聞王總理對荆襄亦非主討苟能下台卽不願興兵王子春求援雖急但絶不派遣鄂軍至北來援軍亦進行趦趄是以若經過一期間之後或者戰機消滅亦不可知也蓋荆襄雖爲一局部之事然戰機一發則恐牽動湘岳故對荆襄討伐於事實上亦多困難也但前昨以來中央及湖北兩方面均竭力電催曹督軍出兵蓋將以威力鎭懾荆襄以求逹不戰屈人之計畫又前傳曹錕未允親赴前敵一節茲聞馮總統因鄂督迭電告急中央旣已明令曹司令率師前往似未便聽其不去特於昨午派公府侍從武官長靳翼靑將軍赴津勸駕其轉逹中央倚畀之意及鄂督盼望之急結果如何尚未可知 
[各省索欵之應付難]  
　　字林報二十七日北京通信云今日英文北京日報有記載一段叙述近日之政局頗有意趣蓋專述各省之向中央索欵者也查此報素表同情於督軍團料其記載當無過甚之辭計索欵者有第二十師師長范國璋伊特派總參謀入都索洋二十萬元卒償所願而去又有河南督軍索取兵士欠餉謂不能照付兵士將不用命海軍總長請於總統謂未附南之海軍一部必需巨欵以覊縻之計共需二百六十萬元現已命令財政總長如數籌撥而曹錕張懷芝則電稱第一二兩路之兵已經出發待欵甚殷旋亦命財政總長籌撥五十萬元此後如仍有所需再如數照付外若湖北督軍已得欵四十萬元並又滙洋十萬至福建熱河都統電般苟不立付軍餉勢維解散軍隊山東督軍聲稱需欵二十萬元現僅從鹽稅中扣用十五萬凶除此之外一兩日前山西督軍又索欵五十萬元俾可支持以敵土匪然此尤其小焉者也岳州則大兵如雲重慶則潰兵四竄川中軍旅尤衆皆無不仰給於中央現川兵已支用鹽稅然仍與取之北京無異因其所取用者將仍於鹽稅餘欵扣還之也 
[閣議與臨時參院]  
　　昨日（十九）爲國務例會之期王總理上午十時首先到院全體閣員除交通部仍由葉譽虎次長代行出席外餘均於上午十時左右到齊照常開議第一案爲東淸鐵道管理條例及督辦問題條例照原案通過督辦則已决定以郭宗熙兼任第二案解决直察權限爭議直隸與察哈爾特别區相接壞之某兩方互爭議管轄之權昨已决定仍暫歸直隸警轄第三案鐵路收用京鈔困難案交通部提出以自各路收用中交京鈔以來虧損甚鉅初意原欲維持鈔價但至今仍是完全無效財政部對於是項虧損又無彌補之法擬請仍舊搭現此案討論甚久迄無善法蓋不取消則路欵虧損日鉅若取消則昔日不能使票價增高今則反能使票價跌落最後祇有仍付財交兩部會商辦法第四案放逐敵僑問題此案今日未曾詳議因某當局之意仍持於國内適當區域留置敵僑之議謂此與國家體面有關因是仍延而未决 
　　臨時參議院施行戰權事爲主戰派大計畫之一聞該院議員現時可略分三派一北洋派二研究會派三無所屬北洋派以徐樹錚爲黑幕中之操縱者主戰派督軍之親信議員與蒙古議員等屬之此次之施行職權問題即此派人所主張日前曾有人欲在院内提起議案但該派之較穩健才仍主張愼重故未果提出至於無所屬者對此事更不熱心近日開會到會人數絶少星期四因人數不足未能開議昨日四點鐘後因走了一人即不能開會滿場暮氣似施行職權之大議案不至提出也該院自將參議員選舉法二讀終了後召集該院之目的及北洋派改造國會之宏願俱已逹到目下只餘衆議員選舉法數十條尚未議完但盡爲瑣細之事無關重輕預料下星期開會兩次卽可全部三讀終結矣至於閉會期日聞尚有種種議論有人主張暫不閉會亦不提施行職權案暫觀望形勢如何而不將該院消滅以備萬一時機之應用此種計畫頗極狡獪但能實現與否亦爲大疑問也 
[北方防疫之官電]  
　　十八日正太路局致交通部電云去電敬悉防疫藥料器具已由總工程司轉由醫員等籌辦至壽陽陽泉等站附近應設檢查所亦派警彈壓與地方官會同預備壽陽縣屬之黄領村爲往來客商經過要隘業經商妥該縣派警設防從嚴檢驗雁門關陽歛口閻督軍來函已設所檢查並阻止行人嚴禁交通時電呈報由地方官紳與商旅憑照之辦法已商妥閻督軍於月之二十一日實行北來之羊貨暫停裝運餘容續報平瀾恨 
　　大同施醫士致京中吳醫士等電云傳聞疫症多發生於窮苦人家如車夫兵士之類將來火車通行時未設立隔離所之小車站余意不必售二三等客票祇准頭等車客往來於小車站尊意如可乞示知今日此聞並無特别情形 
　　十八日下午九時何守仁自豐鎭致内務部外交部電云今日並無死於疫者接觸之四兵士已傳染疫症前死於患疫之三兵士所居之房屋已於今日燒燬又致内務部電云篠日兩電均悉部飭列表之四項守仁到豐後卽已試辦因火車尚未通行無由呈遞致勞歷系曾按日用洋文通電報告諒逹鈞鑒防疫要法及暫行規則隨即寄呈現在豐鎭並無外國醫士協助自無由徵其意見本日午後瑞典敎士張德森來處道謝據稱此處疫症尚屬無多惟朔平縣則傳染極盛等語未知確否刻下豐鎭戲園歌館均已於前日停止營業守仁當與面商囑其於禮拜日暫停講道渠亦慨然承諾燒屋一節旣蒙鈞部允予賠償守仁當即與喬鎭守使及黄知事而商辦法擬先將由綏來豐之第一師輜重營患病故兵士之吉陞店土屋三間焚燒明後日再議將第一次患疫死者之高姓住房三間一併焚却至輜重營兵之屍身三具尚未掩埋同行之兵雖經隔離現又陸續傳染五人守仁擬用火葬之法絶其根株惟未得蔡都統電允許該連長旣不敢負責任亦不敢孟浪擬請鈞部會同陸軍部極力主持俾一切計畫得以進行無碍則傳染可以尅日遏止至豐鎭一處不用票洋所領之欵除發給各員司及部派醫員之治裝費及購辦各物外所存業已無幾務請鈞部從速接濟再行撥給現洋五千元交江會長帶來以備要用至消毒藥料及器具等項亦望從速運來萬勿延誤爲叩守仁嘯 
　　晋督閻錫山致電中央云删篠電均敬悉前於雁門陽方設防檢查口外歸客限制南下以杜傳染并各縣前報過客疫死情形業經先後分電在案近據右玉電報該縣賈家店店主賈姓夫婦及子三人染疫身死又同順店内程姓疫死一人古城地方自口外歸客王姜二姓疫死山陰電報新岱岳店内有過客九人疫死五人店主范姓疫死二人又該鎭居民陳范二姓疫死仳縣紅土窰及前窰舖地方有忻縣人劉張二姓由包頭回家路經地方先後疫死同们閻姓一人李姓二人均在忻縣屬境疫死又代縣後窰舖富家坪等地方先後疫死商人及脚户二人大同報稱居民郭萬義夫妻相繼疫死合以前電所列至十七日止計死者三十五人皆由口外傳染所致已飭軍隊將廣武岱岳等要地分行駐紥遮斷交通劃定雁門關及沿内長城一帶爲第二防疫線關内鯙忻交界爲第三防疫線石嶺關爲第四防疫線所有忻縣以北各要口早飭各該縣從嚴堵塞石嶺關距省垣百餘里爲由省北進省總滙之要隘疫氣漸次南侵不得不由省城派遣檢查隊前往檢查實行斷絶交通至火車經過之榆次壽陽平定等縣均飭設所防檢無疫者給照方許買票上車稍有疑似扣留七日無恙始准放行正太路附近各縣迭據報稱并無疫症發現省城以内亦布置嚴密設所檢查實行預防右玉縣殺虎口爲由綏入晋衝途據營縣報稱自實行檢查以後北來行旅日漸減少每日留檢約百數十人代縣曾知事寶豫辦理不力業經撤任示儆附督飭文武各官加緊防範并檢定方劑配置藥品分發廣布諭令人民一體消防隨時查報外特此電聞閻錫山巧 
　　聞防疫會委員長江朝宗與内務總長錢能訓現已化除意見該會在名義上仍受内部節制實際則將來一切郵電文報分致國務院及内務部不啻一種獨立之機關且卽防疫借欵由江委員長出名簽字一事觀之其權力已可想見現江氏以一切均已籌備妥協業於昨日偕日本醫生鶴見博士及隨帶醫委員十餘人出京赴晉 
[時局緊急中之汴訊]  
趙督軍近因各路軍隊已奉中央明令冷備進攻襄樊豫境新野南陽淅川等處業經劃入戰線區域擬於省内組織警備司令處已電准中央實行組織定名爲河南警備司令處應用經費准其列入預算開支仍附設軍署不另立機關至司令長所委何人尚未發表據軍界人云第二旅長柴得貴前烟台警察廳長馬象賢前山東警察廳長袁克剛三君均有希望云 
　　南陽鎭守使兼豫南警備總司公吳慶桐刻因湘鄂戰潮正濃北方各省軍隊雲集於豫南各縣故擬劃分防禦界線以專責成而資守衛除呈報中央照准外刻已將桐柏泌陽沘源爲第一防禦線所有各處軍隊統歸魯軍趙團長節制鄧縣新野爲第二防禦線所有各處駐防軍統歸北洋七旅團長劉鴻恩指揮 
　　十七號上午京漢北車過鄭裝載北洋軍隊四營中有花車一輛聞卽係直隸曹仲珊督軍乘坐隨帶機關鎗三連開赴信陽漢口查看前 
 
 
 

Page 7

 
 
路駐紥軍隊以便分配布置云 
[荆襄現勢與湘鄂戰局]  
　　王督進兵荆襄原爲驅除鄂豫邊境民軍減殺黎石聲勢一面提出取締荆襄條件一面進兵沔陽漢川京山天門應城潛江監利各縣連日師行所至民軍聲勢頗殺除棗陽王安瀾曾與軍隊接仗一次外餘如劉英梁鍾漢劉興讓等因襄軍不能庇護莫不棄衆潛逃聞豫南靖國軍總司令王天縱亦因形勢不佳並未進取現尚覊留襄陽惟其徒黨已有在豫南起事者近步軍統領李長泰因與王天縱至好曾電勸其回京昨又派員二人赴襄勸導該員由廣水下車往襄恐沿途軍隊阻查曾電王督命令各軍放行故外傳王天縱已至洛陽集衆兩萬云云皆非事實王旣未入豫王安瀾又敗退鄂豫接壤及襄河一帶乃漸安靖漢口至仙桃鎭岳口各地小輪業已照常開班民船裝貨者聞自昨日（十七）起又可上駛老河口至黎天才軍近日悉集於襄陽宜城鍾祥榖城南漳各縣王督已令各軍勿入此五縣境由光化第河口以至鄖陽各縣雖有黎軍其數甚少張聨陞全旅駐在光化故黎之進取武漢襲取豫南殆尚非其時惟荆軍一面特有湘援勢頗强硬北軍現已向荆門一方進行希圖佔有當陽遠安二縣與宜昌吳朱二軍銜接一氣但荆門駐有荆軍及大股民黨軍隊未必肯讓北軍通過而公安石首之湘軍因北軍進取荆襄連日圖襲監利前稍已頻聞衝突此方戰事一動岳州必連帶而動猶幸王督無取荆之意嚴誡潛監各軍不得擅開戰釁迫於眉睫之戰禍乃不克實見聞譚浩明對於王督提出取締荆襄之三條件（已誌昨報）已來電痛駁以石黎兩軍於境内土匪可於一月内完全肅淸各軍仍須各守原界不相逾越王督之意則重在湘西軍退出鄂境一項然譚浩明於胡瑛張學濟並無管轄實權此誠至難解决之點至岳州方面南軍因防北軍進取荆襄備戰甚急北軍亦慮南軍來攻岳通從嚴準備祇以王子春譚浩明皆非眞欲作戰遂仍成相持之局現湘陰平江間北軍之前鋒爲第七師十四旅長吳新田第三師五旅長閻相文二軍均爲主戰派之軍隊處於前線殊屬可危聞張敬堯曾於十三日由徐至漢往岳查防王督慮其挑起戰事命王金鏡重赴岳防設法阻止並召李金元范國璋至省會議張敬堯之連動乃歸失敗第調和之說近數日已消息沉寂而戰又不能戰此紛亂之時局終不知如何解决據政界傳言陸譚莫眞意只在龍濟光退回瓊島苟此問題解决國會卽可讓步岳州南北軍亦同時俱退中央則欲陸等於國會先讓步然後調停然即使陸等贊成召集新國會而北方主戰者又執修改選法之說其紛爭終不能息如此雙方相持恐終難和平解决也 
地方通信松江 
[請准永禁戲館詳情]  
　　松江自開設戲館以來風俗日見敝壞日前由公民蔡叔明等及恒興茂等大商號十六家同時呈請縣署永遠禁止卽經縣署批准已誌前報茲悉各商號因戲館影響受害較甚故呈詞亦極痛切縣署批准後即函咨商會略謂據某某等請求勒令該戲館等永遠停止自應准照所請除批示並咨行警所查照禁止曁分呈淞滬護軍使滬海道尹備案外合行函咨貴會查照云云茲將商舖原呈錄下呈爲戲館已閉復開旣妨商務並害治安環請勒令停歇事竊吾松自去歲開設戲館以來風化不良逹於極點固已盡人皆知在彼創辦牟利之人未始不藉口於振興商市冀聳聽聞然影響所及於吾商業前途非但無絲毫之助力且自有戲館凡商店學徒夥友偷閑聽獻廢時失業禁無可禁因此反受損失吾商業同人久已痛心疾者惟警務所貪獲大宗日捐多方庇護任地方受若何之害而終不稍顧現幸各該戲館因生涯不盛相率停演吾商界方額手稱賀乃會不多時又聞新舞台將接演京劇第一社將重演新劇死灰復燃地方各界之受害且不具論吾商人在商言商則一年來旣往之影響又將感受痛苦安得不爲寒心况現值冬防吃緊松江爲江浙要衝時局正在浮動聚無數外來游手之民藉演戲爲名歛錢尤其細事倘有疏忽吾商家血本所關誰爲保障再四思維益堪危懼爲此萬不得已環求縣長内顧商業之凋零外顧時局之不靖毅然俯准勒令各戲館永遠停閉不准再開使商務得以維持治安不至妨害則邑乘循良之傳國門德政之碑吾商人銘勒不忘矣云云 
[靑浦知事警佐被控]  
　　靑浦王警佐因兩次至松江縣境練墩廟三十八圖越界捕賭致被攢毆侮辱已見報端茲悉王警佐自將賭犯范照觀等十三人捕押之後又至松江向李知事請求協緝行兇賭犯李秀龍懲辦而三十八圖地保潘琴生亦將該警佐越境捕人情形呈報縣署李知事正擬派員查辦又據十七圖地保許阿八以刑事呈訴指靑浦知事張仁靜王警佐濫用職權傷害無辜請求驗傷揚究當由劉承審開庭檢驗見該保確係受傷諭令自行醫治聽候核辦惟王警佐於捕賭之時曾將開茶館之董新觀妻張氏拖出窗口翌日派警搜查時因董新觀已投罪潛逃勒令伊妻交案不遂又被拖至後河拳打足踢現該氏已於十九淸晨身死屍屬以其因傷斃命現已報由松縣委令那警佐於二十一上午前往檢驗地方人士之對於此事亦頗憤激今日至松縣遞狀者有十餘起均請將張知事王警佐呈請撤懲不知李知事如何辦理也 
揚州 
[濟南鹽仍擬河運]  
　　濟南大德等七公司所製之鹽由海州産地運圩者在前本由河運嗣因航線與僱船問題與淮北商人發生意見（按淮北航路修築及壩工從前皆出自淮北票商垣商）改行海運海運到圩之日程較河運敏捷故七公司均採用之近以海運鹽船迭遭風險覆没不獨於成本有關亦且妨礙國稅復擬仍行河運所有淮北運河築壩等經費該公司擬照數攤認重復僱備船隻至舊有之運鹽船隻編號烙印摻雜配用議具意見呈請兩淮運使核奪聞運使以此項辦法尚稱妥善業於日昨咨行淮北副運使商酌辦理俾便實行 
嘉興 
[小孩溺斃]  
　　嘉興東門外落　灣日昨有由棲眞寺駛來魚船一艘滿載池魚裝至海鹽歟城等處銷售行經該處時已昏黑遂即停泊擬翌晨開行詎因天寒水凍船底爲氷所破迨至夜半某甲覺渾身氷冷取燭視之水已浸入船心即命其妻登岸船遂沉没惟船中尚有五齡小孩一人倉卒之問未將小孩拖起致遭溺斃翌日經隣近鄕民將小孩撈起並籌集欵項俾某甲夫婦買掉返舍州省莫不惋惜 
[不演劇]  
　　嘉善民人陸守中等擬於城中開演新劇於日前具呈縣署經孔知事批云查演劇一項易滋流弊節經出示嚴禁在案際此冬防吃緊倘或發生事端於地方治安大有妨礙尚何有開通風氣促進社會之可言所請應毋庸議 
雜評一 
[川滇黔議和] [  （步陶）]  
　　川滇黔近有議和說。一謂中央對川取放任主羲。故和議隨時皆可自行開始。一謂川滇黔所以爭戰。與西南原有不同。故其和議。亦不必與相南取同一步調。然而箇中原因。正自複雜。今中央所取方策。則專以安頓滇黔軍隊爲入手之辦法焉。夫川地之爲滇黔軍隊所屬意。自民國以來。旣已有然。川中頻年。此爭彼殺。其種因者。亦此滇黔軍隊爭駐川地之一問題。誠能處置得宜。其他糾紛當可隨而解决。惟是滇黔軍隊云者。分子亦非一律。或由川軍而轉附。或黨人而與滇黔軍隊。臭味相同。因而混合。凡此軍隊。其將以之爲滇黔與否。是固不能漫然置而不問也。倘必一一以安頓之。其難恐較單純之滇黔軍隊爲尤甚矣。然則川滇黔之和議前途。其究何如哉。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交通部疏通津浦沿路積貨]  
　　交通部復上海總商會電云呈悉津浦沿線商貨山積待運本部爲路局營業及商情市面兼顧並籌但能設法疏通無不儘力協助前經派員前往調查據稱各站積貨以浦口臨淮蚌埠爲最多津浦機車缺乏卽以全路之車力爲輸運亦恐尚須日時等語當即飛電各路設法借撥車輛卽日撥交該路接收應用届時若無别項窒碍所有積貨自可陸續裝載據呈前情除飭知該路竭力設法早日起連外仰即知照交通部箇 
[詳誌長江上游航路之危險]  
　　字林報云近兩月内船舶在揚子江被擊之消息傳至上海者共有數起其實被擊者共有十起之多所餘之重要消息今始得聞其詳被擊之船爲美大安瀾沙市同和吉安美砲船摩洛加細其中沙市船被擊三次同和船被擊兩次又湘潭船爲兵士恫嚇而未受擊太古公司之沙市船於十二月五日第一次在沙市附近美孚煤油堆棧下一英里被擊發鎗者爲右岸之兵士也旣抵沙市甫下椗有兵一隊登船佈於首尾無何又有携械之兵擁一軍官而至出名片示船長亞加西士氏請交出所載之銀元四十二箱共二十萬元如不從命則啟椗時勿怪鎗擊船長即問該軍官有何權力强索運往宜昌之物於是郓官等聲言往請稅務司發令爲之相率離船船長會言彼惟知承認太古司之命令他無所知旣而華員與稅務司船長會商多時卒無效果下午前之軍官復登船謂船赴宜昌時可免轟擊不意翌晨方近江口鎗聲又作十二月二十三日該船又在某處被擊幸前後遇險三次均未傷及搭客或船身但不能因以輕視此事也湘潭輪船於十二月四日在某處爲岸上兵士以來福鎗指問船中有無北兵旋認明乃係英船卽任其前駛未加阻擾同和輪船駛抵沙市時聞大戰將作覊留未進十二月十五日駛至距岳州上六英里處爲兵士槍擊因之停泊兵士登船搜索一週而去至十二月二十二日復由漢口開往沙市宜昌又於廟山之下爲岸上兵士所阻謂此船苟不駛近岸旁必將攻擊同和旣如命而行兵士忽又令其前進乃前行未及十分鐘又有兵士命其停止亦以鎗擊恐嚇未幾又前行二十分鐘又有兵士一隊作同一之舉動江和亦有一次由漢赴宜經過荆江口（譯音）約行一英里忽遭鎗擊計其時約歷十五分鐘某華人旅客受傷甚重旋有兵士若干往岸上呼號令此船駛回鎭前停泊旣遵其言遂有兵一隊由某軍官率之登舟搜查搭客中之華人卒又令船前行但謂行至廟山時將遭同一之待遇嗣後果如其言始得前進無阻一月十一日吉安由宜昌開往漢口亦曾被擊且被兵士登船查視因此之故江和下次行駛遂以砲艦胡特柯克號護送然仍被鎗擊該砲艦遂還砲攻之上星期吉安船行則以史賴蒲砲船護送 
[郵船商輪互撞之損傷]  
　　文滙報云星期日午後中國郵船公司輪船中國號在浦江中與招商局輪船新康相撞時新康適泊於江中被撞之處係在左舷距船首約三尺撞碎船板數片今日已入塢修理中國號則受損甚微尚能開赴香港 
[再誌李督軍設會防疫之預籌]  
　　江蘇李督軍因晋省發生肺炎疫流傳甚速特電滬交涉員轉請租界工部局警生即日赴寗籌商防疫辦法已誌昨報茲悉交涉公署昨又接到李督軍來電以滬寗鐵路醫生斯擔力君精於防鼠亦即轉請來寗共商防鼠防疫之方法云云現薩交涉員已據情分别函轉矣 
[鎗决盜犯先行示衆]  
　　西門外壽祥里三十號門牌婦人李蔡氏家前被匪徒持械入内行刦當場拘獲王玉和王蘭亭舒大片三人抄獲手鎗子彈等物解由警廳申送護軍使署發交軍法科訊供屬實判押候示在案茲悉盧護軍使以該犯膽敢糾衆至五人以上持械侵入民家强刦實履愍不畏法應照懲治盜匪法一併處以死刑電奉江蘇李督軍等核准復電照辦昨午十一時許軍署飭派衛兵至營倉中將王玉和王蘭亭舒大片等三犯提出雇黄包車三輛押令登車送到淞滬警察廳聲明奉諭將該犯等押赴犯事處先行示衆然後執行鎗斃徐廳長奉諭後立傳保安隊游巡隊等爲之護解下午一時許由警廳出發從中華路往北入民國路經過壽祥里前然後由老西門往南過斜橋至西砲台行刑當該犯等乘車經過各處時沿途尚高唱京劇毫無懼色兩旁觀者人海人山由巡警分投照料云 
　　又一訪函云持鎗夥刦西門外壽祥里五弄三十號門牌李蔡氏家金挖耳金鐲等物之盜犯王蘭亭王玉和舒大片卽舒煥文三犯曾由警察廳署獲案訊供於二十號將該三犯解送龍華護軍使署請歸軍法懲辦茲經軍法課訊據三盜供認結夥五人持鎗强刦不諱一併判處死刑並因近來搶刦案件屢有發生應將該三犯發往犯事地方鎗斃故於昨日令將該三犯送至警察廳卽由徐廳長於午後一時調派游巡隊一排由馬隊長督率並派督察員曾永奎偵緝隊士郝士林爲監視行刑員一面將該三犯之姓名用白布繕寫粘貼各犯胸背二處雇用黄包車三輛令將該三犯坐於車内前有警衛隊士八名乘馬開導並有負鎗巡士一排在旁擁護後即身穿黄氏制服之游巡隊一排荷鎗押送由警廳出發往東沿中華路朝北經小東門沿民國路一直往西游街示衆原擬在壽祥里口行刑因電車甚多恐多窒礙是以押往斜橋迤西新築之局門路空地上執行鎗斃一時尾隨觀看者有數千人之多茲將罪狀照錄於下松滬護軍使盧法字第八號布告爲布各事案照本月十五日上午十一時居住方浜橋壽祥里五弄之民婦李蔡氏家突來盜匪數名借租房爲由一擁入内　住李蔡氏並將李蔡氏頭上所帶之金挖耳一支手上金鐲一對强行奪下經該氏狂呼捉拿强盜始各出門分路而逃適爲該處崗警瞥見急即追上當場拘獲盜匪舒大片卽舒煥文一名復由法租界華捕截獲王蘭亭一名並帶同王蘭亭指獲王玉和一名當在王蘭亭身上搜出手槍一樍一併解由警廳預審後呈解來署發交軍法課審辦訊據王蘭亭供稱本月十五號夥同王玉和舒大片卽舒煥文及在逃之楊小山周得標等五人在王玉和家會議欲往壽祥里五弄李蔡氏處借租屋爲名强搶財物届時該犯與楊小山舒煥文由後門入内復由楊小山動手將李蔡氏　住强將該氏頭上金挖耳手上之金鐲一併刦下一面由該犯在旁用手鎗威嚇後經事主狂呼救命該犯即行逃出逸至法租界馬路上即被巡捕拿獲手鎗係楊小山所給訊據王玉和供稱是日由未獲之楊小山帶同王蘭亭舒大片及在逃之周得標來到該犯寓所邀約同往壽祥里五弄李蔡氏家借租房爲名侵入强刦並許分以贓物該犯允從隨往僅在門外把風旋聞内有呼救之聲始行逃走後在法租界被王蘭亭指獲又據舒大片即舒煥文供稱是日早上由家中出來路遇王蘭亭及在逃未獲之楊小山周得標等同到王玉和家由楊小山提議欲到壽祥里李蔡氏家以租借房屋爲由前往搶刦届時王蘭亭楊小山首先從後門而入該犯隨即跟進甫到廚房間聽見女人聲音大呼捉盜旋即逃走楊小山亦從裏面逃出將該犯推倒落脫鞋子一只致被捉獲各等語不諱本案王蘭亭王玉和舒大片卽舒煥文三名旣經訊明確係持鎗結夥侵入壽祥里民婦李蔡氏家强刦得贓之盜犯均已搆成暫行新刑律第三百七十三條之强盜罪查現當戒嚴期内又值冬防吃緊之時該犯等竟敢白晝持鎗夥刦民居實屬目無法紀罪不容誅自應按照懲治盜匪法第二條之規定一併判處死刑以昭炯戒除將王蘭亭王玉和舒大片即舒煥文三犯提出驗明正身發交警廳押赴犯事地方游街示衆並照軍法執行鎗斃仍飭嚴緝　盜眞贓務獲解辦外爲此示仰軍民人等一體知悉此布又聞搶刦瀛豐錢莊案内之盜犯譚炳業經警廳訊得該盜係是夥犯定於今日解送護軍使署按軍法懲辦一經軍署復訊明確將來執行鎗斃時亦須發往犯事地方示衆行刑以儆其餘云 
　　第三訪函云本月十五號上午十一時西門外壽祥里三十號門牌李姓家被盜舒大片等借租屋爲由入内强刦李蔡氏頭上金挖耳一支手上金鐲一對出門逃逸經氏在後窮追卽爲站崗警得悉帮同追獲舒大片一名解送到區由余警正詰悉盜黨匿居處所立卽前往南陽橋拘獲王玉和周德標二名並由法租界巡捕截獲王蘭亭一名搜出手鎗子彈併解到區後經余君解送總廳發交司法科訊明詳解護軍使署歸軍法範圍訊辦在案茲悉護軍使署自據警廳將犯解到後即發交軍法科嚴鞫經鄧科長立提舒大片王玉和王蘭亭逐一詳詰均供認隨同在逃之楊壽山往劫不諱所得贓物亦由楊取去繼提周德標詰訊據供並不爲盜亦無同往行劫之事鄧君得供以該盜等胆敢白晝强刦並於逃往法租界時沿途開鎗實屬愍不畏法當即錄供禀明盧護軍使電詳軍民兩長核准發交犯事地方鎗决以昭炯戒是以盧護軍使於昨晨諭令軍法科從速執行當經該科長用電話知照警廳徐廳長籌備刑場並備文將舒大片王玉和王蘭亭三盜由押所提出驗明正身派衛兵二排荷鎗實彈於上午十一時押解到廳經徐屬長驗收後諭令暫留押所一面由電話通知該區余警正籌備一切余警正以犯事地方爲電車行人來往要道若執行鎗决深恐肇禍故擬以斜橋西首新橋堍天祥花園後面義塜旁空地爲行刑之所當即呈復徐廳長允可並函知輔元堂備棺扛赴刑場余警正即穿制服帶同巡官一人巡長二人警察二十餘人前往方浜橋駐守迨廳區籌備旣畢已鐘鳴二下徐廳長諭令司法劉科長提舒大片王玉和王蘭亭三盜至案驗明正身略詰一過判令押赴犯事地方週遊一周然後押往刑場處决三盜帶出後由徐廳長委派警備隊長曾永奎監視執行並帶隊隨護又派第一遊巡隊長馬雨霖選帶隊士二排又派偵緝隊副隊長郝樹林協同偵緝隊士十二名會同押解防護二時一刻由廳出發前往犯事地方觀者已人山人海雖由余警正帶警彈壓難以遏止是時舒盜身穿灰布棉袍（係是旗人）王玉和穿元緞袍（鎭江人曾在無錫充偵探）王蘭亭穿元縐緊行袍舒大片王蘭亭面已改色而王玉和尚口唱京調旣抵犯事處弄口余警正見人多擠軋遂向西南折行直往斜橋後面觀者仍跟隨甚夥未幾押抵刑場棺木已停放旁邊正中挖三泥潭即將三盜推蹼潭中舒盜尚欲起立鎗聲已發擊中右肩經執刑者復開第二槍始中於首繫碎腦壳而斃惟王玉和閉目盤坐王蘭亭横臥潭中故均一鎗卽斃迨執行終了又暴露一刻餘鐘始由余警正會同會監刑員逐一檢驗即令堂夫分别棺殮並由余警正用紙書明三盜姓名分釘棺蓋以便日後家屬領回曾余兩君除諭令堂夫將三棺暫厝該處義塜外即帶隊分道而散時已三句餘鐘矣 
[法新租界米店被刦]  
　　昨晚七點半時法新租界平濟利路法華路轉角張永茂米店晚膳甫畢突來身穿長衣之盜匪五人袖出手鎗一支嚇禁聲張當被搶去大洋六元小洋一百四十餘角銅元十千文事主張琴福立卽開單投報嵩山路捕房當由捕頭臘脫來帶同探目沈德福包探曹福昌前往查勘一周即返捕房傳諭通班包探嚴緝各盜務獲懲辦 
[復訊愛多亞路盜案]  
　　公共租界愛多亞路五十二號門牌魏陳氏家於陽曆正月一號夜被匪四人突入臥室各出手鎗利器嚇禁聲張刦取值洋一百七十五元之衣飾等物逃逸業經新閘捕房捕頭偵悉湖南人劉春福與此案頗有關係諭飭中西包探將劉與其同黨譚俊先後緝獲併解公共公廨訊判分别收押在案昨晨復訊先由中西包探上堂禀明前情並將吊獲之皮衣等物呈案請察繼由魏陳氏投訴被刦情形認明皮衣原贓並指明劉譚兩匪當時出鎗恐嚇搜刦衣飾訊之劉春福供稱此事實係在内地犯案之譚計炳羅利臣兩人起意此兩人現已解送護軍使署判處死刑當時所執手鎗亦由此兩人發給求宥質之譚俊供詞支吾經李襄讞商之美博副領事判劉譚兩人還押候會商堂諭於下禮拜二宣佈 
[再誌關閉老嫗之黑幕]  
　　浦東爛泥渡附近已故工頭顧天益之妾洪氏被鄰居紹興人洪春華之眷屬邀往晚餐鎖閉空屋三日夜所帶衣飾銀洋盡被剥刦已誌昨報茲悉此事自經洪氏回家陳述後鄰里戚黨羣抱不平欲將洪春華扭送官廳請爲究辦惟據洪自稱此事並不知情實由其妻陳氏女流無知受人唆使愚弄有此違法之舉業已央人出爲調停自向顧姓負荆請罪並將所取之物悉數交還和平了結矣 
[普濟輪船失事十八誌]  
　　交通部租船監督員薩福懋致盪州同鄕會函云案奉交通部訓令内開查招商局新豐普濟兩輪碰撞普濟溺斃多命而獲救者甚少究竟該兩輪艙面有無舢板臨時可以救濟所置舢板約有幾隻是否適用有無滲漏等弊救生圈帶各物是否齊備船身機件有無日久失修情事此次肇禍究竟係何情形搭客究有若干人遇難者究係若干人本部爲愼重人命懲前毖後起見亟應切實考查茲派該監督員會同江海關監督曁滬關理船廳詳細調查據實具復除分令江海關監督曁招商總局並咨請稅務處轉知總稅務司電行滬關稅司遴派理船廳人員外合亟令仰遵照辦理等因除函請江海關監督查明實情主稿呈復一面函知稅務司會查外相應函逹台端請煩查照尅日調查實情詳細函復以憑轉復爲荷 
　　温州同鄕會於前晚開第三次幹事會由正會長張雲雷主席所議各節一勸募籌辦温州公所的欵二函復温州商會對於此後甌滬行駛輪船要求招商局務必更換堅固新輪三勸捐同鄕會經費維持久遠各幹事對於此次普濟交涉均極滿意惟以後應提條件甚多不得不詳議云 
　　前日風浪稍平温州同鄕會所雇船隻撈到二屍一爲南市木工一爲南市某號内老店東昨日又撈到五屍移放息影公所招人認領惟沈溺各屍逾時已久面多變色且已臭爛 
　　日前温州同鄕會聞各處人來說寶山崇明等縣沿海一帶發現浮屍當即發電探詢前日又派丁三阿寶二人赴寶山調查據復寶山沿海各地並無浮屍發見該縣知事亦已出示招撈無人到署報告如獲有屍首由知事電告認領一切照辦等語昨日又接崇明縣知事來電如下　上海温州同鄕會公鑒帤電敬悉崇邑距吳淞遼遠查沿江海並無浮屍發見除出示照辦如有發見拍照代殯電請認領外謹復崇明縣知事賴印箇 
　　此次普濟失事陳君元龍及其夫人同罹於難陳君爲滬江大學畢業生德學兼優素爲全校師生所愛慕驟聞噩耗莫不哀痛爰由該校上海部同門會（畢業生所組織）發起開會追悼以誌哀思現已定於陽曆二月一號舉行陳君親友如有輓聨哀誄可寄交滬江大學嚴君恩椿或繆君秋笙代收以便民時鑒掛 
[文生氏高等英文學校本科畢業誌]  
　　文生氏高等英文學校創辦以來預科已畢業二次本科二年級學生於上學期已修業期滿本當舉行畢業試驗後校長潘志驤君爲鄭重起見特將該級學生留校一學期茲於上星期考試完畢計得畢業文憑者五人試驗科目中撰述一科成績頗佳該校擬彚訂付印以供揣摩聞該校本科學生方宣仲第二次預科畢業生應時明現充駐法華工頭等譯員本學期本科一年生周維榦已考取南洋公學專門預科該校成效於此可見潘君以該校體育尚付缺如頗以爲憾現决自下學期起加授拳術附本科畢業生姓名如下徐琳（南昌）吳保頤（崑山）汪蓮瑞（無錫）方梧（嘉興）郭懷璞（廣東） 
[龍華小學新舍落成]  
　　滬西龍華小學創始於前淸光緖乙巳迄今已十有三年中間迭經變遷主其事者亦屢易人民國四年秋由今校長錢君接手辦理得地方各紳董之贊助建築新舍昨日（二十日）舉行落成禮來賓曁學生家族鄰校學生有千三四百人之多上午十時開會禮節如下一振鈴職員學生齊集禮堂二學生全體唱校歌三職員學生西向立對國旗行三鞠禮四吳校董報告建築新舍經過情形五某君祝辭六全體學生唱落成歌七禮畢各退旣又舉行游藝會一振鈴開會二報告三唱歌四讀法五國語演說六書畫七英文會話八筆算珠算九修身作法灑掃應對十家族懇話十一體操十二全體學生唱校歌及歡謝來賓歌十三振鈴散會 
[旅滬太倉同鄕會紀事]  
　　旅滬太倉同鄕會接劉河鄕公所函稱上年重建老浮橋仰仗旅滬各同鄕捐欵飲助該橋得以早日落成行人利便現在新浮橋亦急於修理估計修費約需二千元茲擬仍舊劉滬各認一半以便擇日興工等語昨由會董項車卿邀請朱頌六吳挹峯二會長曁傅曉生顧仁甫顧士章張綸卿朱浩生各董等在二馬路宴春園集議如下一修理費准勉認半數二修理木工一切應由公所派人核實估計開單寄滬三准於來年正月底興工四另建小菜場於適中地點五所有老浮橋二堍菜灘由警務所一律驅逐以免嘈蹋橋面且符原議以上所議五項由吳君擬稿函致對河鄕公所並討論籌欵事良久遂暢飲盡歡而散 
[烟台交涉員索還護照]  
　　江蘇特派交涉署昨接烟台交涉員函稱接駐烟和蘭領事函以發給之和蘭印度軍官舒爾慈李深狄及杜耳謀在山東購買騾四之護照該軍官未曾執用接其來電業已啓程由瓜哇所有護照已請其交上海交涉署收轉等語請即轉知和領將該軍官等護照繳送註銷等因聞薩交涉員已函轉和領查照辦理矣 
[公賣分局長返滬]  
　　江蘇第二區烟酒公賣分局長羅煥章因省局長彭淵恂調任湖北烟酒公賣省局長所遺江蘇省局長一職業奉委任殷錚於二十一日接作故特赴省送往迎來昨已事畢即行返滬 
[閘北救火聨合會選定會長]  
　　本月二十日下午二時閘北各段救火會特假慈善團開全體大會選舉救火聨合會正副會長届時由各段會長公同監視開票最占多數者爲沈君聨芳得七十二票當選爲正會長錢君貴三得六十一票俞君宗周得三十九票當選爲副會長 
[再誌焚斃婦人小孩之慘狀]  
　　法大馬路四百二十五號門牌甬人宣生發即水生發所開之萬春祥鑤花店樓下於某晚失愼店主眷屬某氏及十一歲男孩三歲女孩均臥樓上迨從至驚醒已不及逃出以致葬身火窟後由捕房飭探將學徒帶入捕房並經查得該店保有火險錕三百兩等情已誌前報昨日解送法公堂請訊水生發供是晚民人至某船上收取欠洋於十一點餘時回店見已被焚殆盡後向各學徒詢問始悉因將火油潑翻鑤花中所致店中雖保有火險惟妻與子女皆被焚斃求恩免罰中西官聞之深爲憫憫從寛免罰着卽退去 
[浦東小火]  
　　昨晨五時許浦東陸家嘴婦人王吳氏家忽然失愼登時冒穿屋頂不及施救焚燬灶披一間事後由三區崗警將吳氏傳至該署押候調查起火原因再行核奪 
[骨牌作幸未燎原]  
　　前晚九點三十分鐘滬城畫錦牌樓一百十七號曹梅榮所開之骨牌作不戒於火經一區救火會驅車到場救熄祇燬柴草床帳雜物查其失火原因係小孩弄火所致昨午一區二分駐所將曹傳案訊判罰洋一元以儆 
[電車司機人被車碾斃]  
　　前日（星期日）下午三時法商某號電車開往徐家滙路華界軌道盡頭處將欲停車有五十二號司機人某甲在車頭月台上摇動路牌後復屈身將踏脚板放下不料車正開駛甚急甲立足不穩倒身翻跌於軌道中被車碾傷頭部腦漿进裂並截斷右臂骨頃刻暈絶旋經該處站停内排車員見車尚快行而不見司機人開車心竊疑之上前查看知已肇禍急即登車將機關住並將受傷之司機人設法救出早已不知人事當卽車送廣慈醫院經醫生察得傷勢過重無可救藥延至是夜兩時在院斃命聞甲係天津人年約三十餘歲身軀高大甫於今年四月間補班學習云 
[擊斃學徒案展期宣判]  
　　克能海路隆泰銅匠店主婦胡施氏因持鐵錘將學徒劉根福後腦擊破身死業經捕房將氏與其夫胡士夫一併拘解公共公廨迭經訊供判令分别押候會商堂諭飭遵在案昨晨復由捕房將被告夫婦併解公堂請示經俞襄讞會同美柯副領事磋商良久未决遂判被告夫婦仍分别還押展期兩禮拜宣佈判詞 
[汽車撞斃小孩續誌]  
　　新閘路樹興里葉嘉六家之七歲男孩梅卿被楊桂侯自駕之汽車在新閘路撞傷殞命已誌昨報前日午後由公共公廨張襄讞會同英白副領事蒞所驗明撞傷身死無誤塡明尸格由尸母葉朱氏領尸棺殮並要求爲伊子伸雪卽經張白兩君向汽車夫沈士林及一千三百六十六號華捕朱寶殿詰明當時肇禍情形諭令楊桂侯從優撫卹 
[南市甚不淸潔]  
　　南倉街東染坊弄五號門牌庸貫三家有一坑厠近因積糞甚多迭催該段淸潔所派夫挑除置之不睬迨自雇夫役承挑又被該所出爲于涉故已函請滬南工巡捐局長迅行傳催淸潔所承辦人撥夫挑除以免臭穢旣而該處各居民亦以淸潔所擔糞夫大 
 
 
 

Page 11

 
 
都貪懶不肯於每晨逐户挑倒迭催所中設法整頓每以河道冰凍無從運載爲詞惟一再延擱有碍衛生亦已公函杜局長飭所整頓矣 
[查獲私售燈吃之烟犯]  
　　浦東淞滬游巡第四隊巡長趙鴻勝昨在三榮街拘獲私售燈吃之江正參連同烟具等件併解三區警署轉解地檢廳訊辦 
[拐案拖累保人]  
　　旅滬四川同鄕會會員廖樹山許協揆等控同鄕人戴勳臣王金生略誘四川女子蕭氏並毛囡等一案經淞滬警察廳訊供之下以該原告地點錯誤將案註銷嗣因原告不服控經地方檢察廳備文向警所移提被告即經警廳將案中保單送往地檢廳請爲核辦在案茲悉地檢廳林檢察長前日已飭法警往提戴勳臣之保人到案訊究惟戴已聞風避匿矣 
[醉漢跌傷殞命]  
　　大東門小橋頭有向爲地理之張小寶即張耀如年逾五十與杯中物有緣每飲必醉前晚張在王家碼頭蔡姓酒店暢飲大醉迨食畢下樓偶一失足從高跌下腦門受傷送至紅十字分會醫治無效旋即身死昨經家屬到會備棺收殮 
[毒物和酒吞服]  
　　本月二十號晚有某甲突到南碼頭三角街仁和酒店沽飲乘間將赤燐和酒吞服迨經該店夥察悉阻止甲乙吞服不少當即報告崗巡解送一區一分駐所送往新普育堂醫治無效延至昨日午後斃命堂中以電話報告一分駐所函請地方廳委派熊檢察官沈檢騐員等蒞堂騐明實係服毒致死因無家屬由堂棺殮 
[川沙佐理員被搶衣包之追究]  
　　川沙縣第三科佐理員余牧日前由北市新蘇台旅館携帶行李雇坐黄包車至南市董家渡附搭小輪回川不料在永盛碼頭停車時突被匪徒將放在車上之衣包一個搶取逃逸内有皮衣公文書籍等物除當時報告一區一分駐所請爲追緝外茲又呈奉淞滬警察廳長批飭該管警所從嚴緝拿贓匪務獲解究並以當時該匪携贓奔逃事主從後喊捕越過崗位兩起何意毫無覺察不爲帮同追拿亦着據實詳復以憑核辦云云 
[設肆欺騙之慣技]  
　　杭州某綢莊學徒王某盛澤人於上年來滬屢次虚設字號誑騙銀貨邇又在英租界漢口路同安里對面五十六號門牌開設永昌綢緞店騙取謙吉祥綢莊等十餘家之紡綢線春鐵機緞湖縐絲鎗緞等值銀數萬餘金於昨晨棄店逃遞旋爲受愚各貨主所悉咸至該店查察祇留十餘歲之學徒一人及零星綢緞數十段據該學徒云各貨已於前晚裝箱運出店主與各夥友均於今晨（二十二）出外迄未歸來不知現在何處各貨主遂聨名投報捕房及公共公廨請爲跴緝 
[三誌謊騙押櫃之俱發]  
　　杜生富杜德生趙榮華等在新閘橋南大通路假設烟草公司騙取葉全根葉杏春周才生等押櫃銀洋先後被葉等在四區警署告發將杜趙三人及趙妻杜氏一併解送地檢廳究辦在案茲又有商人李文賢在淞滬警廳呈訴趙榮華等詐欺取財業奉徐廳長批示着逕赴司法官廳請求併究 
[女工纒擾行兇之否認]  
　　胡家木橋統益絲廠夥方永璋前日扭女工單大寶單小寶至五區三分所控稱前因該女工等工作草率扣罰工資並即歇退詎該女工等時來纒擾復敢毆打管車人魏坤江請爲究辦當由唐署員轉解司法科經段科員訊據被告供稱因該廠拖欠工資兩元數角向索不付反被誣控判候查明再核 
[再誌吞没鈔票之戲法]  
　　住居北西藏路七十七號門牌之陳壽金指控玩弄戲法之杭州人葉榮以敎授戲法爲由騙取鈔票洋五百元業經捕房將葉拘押在案昨晨解送公共公廨原告投訴前情請爲追究訊之葉供此項鈔票係被姘婦捲取逃逸是實中西官以葉騙財罪業已成立判押西牢九月以儆 
[判决業廣公司與中華書局之訟案]  
　　英商業廣公司經理西人批勃延代表哈華托律師在公共公廨控告中華書局經理陸費伯鴻不理抵欵銀十一萬數千餘兩一案前日午後由廨派捕傳集兩造人證經李萼仙襄讞會同英卓副領事升坐民庭提訊先由原告代表哈華托律師上堂譯明案情並稱被告於西曆一千九百十四年七月間向原告押欵訂立合同載明以不動産地皮房屋機器爲抵押品但照英國律法如以房産抵押其屋内之物件均在産字範圍之内是以要求堂上悉照合同辦理等語並據原告西人批勃上堂訴明被告訂立合同將房産及機器抵押銀兩情形繼由業廣公司式老夫葉企餘投案證明伊於陽曆去年九月底至中華書局目覩機器上黏有公共會審公堂之封條各節當由被告代表古柏律師向西人批勃駁詰之下即據被告陸費伯鴻上堂供稱我在中華書局爲經理已有六年而與原告業廣公司訂立合同將産抵欵係由股東孫紀芳經手先押地皮後抵房産其中機器等具統計價銀三十九萬餘兩内有亞夫賽脫之橡皮機器價值最鉅當時我在合同上簽字之際並未知道機器連同房産一併抵押故將機器分向祝福九及沈固倫氏等抵借銀兩云云旋據債權人沈固倫氏之代表摩西律師上堂譯稱沈氏所控中華書局之案已經俞副會審官與義羅副領事訊明諭將抵押之機器發封其時業廣公司並未進禀聲明應請堂上仍照前斷辦理並由高易帮辦律師代表債權人到堂申辯復據原告哈律師聲稱摩西律師所云並未進禀聲明一層敝律師以爲不然因所訂之合同内載明以地皮連同房産爲抵押品應請堂上參照英國民律及合同辦理中西官會商之下即援筆判曰英商業廣公司訴中華書局一案合同載明比照英律連該地所有不動産業悉在抵押之内應准如原告請求辦理此判 
四誌朱瞎子老弟告狀之笑話 
　　已故前淸江蘇臬司朱竹石之胞弟蘭石在公共公廨呈控其妾陸氏串同婢女梅金捲取值洋一萬一千三百六十元之金珠飾物潛逃而陸氏亦以朱之第二妾吳氏與伊子朱雲鷗媳孫氏攫取值洋六萬餘元之珠飾等物投廨反訴由廨分别傳訊因朱蘭石於訊供時擅離公堂故經中西官判將朱之住宅發封並提朱訊究旋朱偕代表律師到案諭令存洋一千元交保候傳朱之第二妾吳氏及子雲鷗媳孫氏到案質訊在案前日由朱陸氏之代表律師投廨遞禀聲稱今日原告控告伊夫朱蘭石一案請求者計有三端一原告請求離婚追償贍養費惟原告乏資可否免繳堂費二原告另案控被告之第二妾吳氏及其子雲鷗媳孫氏攫取值價數萬金之珠飾一案已禀公堂發出提票奈被告避匿平湖原籍要求准予登報限被告投案質訊倘逾限不到應請將案缺席判决三原告現在無處棲身請將控案提前開審請堂上照准云云經俞襄讞商之義副領事羅君判姑准原告請求免繳堂費着原告登報六禮拜通告朱雲鷗等投案質訊至提前開審一層候禮拜三再核 
[私接電線之紏罰]  
　　英美工部局電燈處西人竇恩指控新閘長沙路一百七十六號門牌居人徐慶福私裝電線盜用電汽等情昨由捕房將徐拘解公共公廨請究據工部局代表牛門律師上堂譯稱被告自去年三月起在火表旁另裝電線點燈越出火表之外舞弊十個月之久不但公司受損即破獲此事亦非容易應請嚴辦徐延海德禮律師到堂辯稱被告係體面商人此事實受機匠之愚須請格外成全中西官判徐罰洋二百元充公着令繳洋開釋 
[婦人欠債被控]  
　　程劉氏至法公堂控被唐王氏於數年前借去洋一百七十元立有借據祇收利息數月自後向索本利分文不付直至今年正月問始允每月拔還五元詎又失信無奈請求訊追王氏稱實因一時無力全還後當每月拔付决不短少聶讞員判限十四天先繳洋七十元餘欠候再訊斷 
[收羅碼頭匪徒]  
　　南市第一區警察署董敬正前據各商家呈請於陰曆年圍以前將各處輪埠碼頭間之竊賊匪徒嚴行拘捕押至陰曆明正然後釋放以免於年關以内乘機肆擾等情曾紀前報茲聞董警正現已派警實行拘捕連日在各碼頭獲到小竊搶匪已有三十餘名一併管押聞内中過犯甚多所押之犯每人日給兩餐云 
[隣居大起衝突]  
　　浦東東溝鄕民唐大生前晚因家中失竊與隣人周正三互相口角嶯以其誣竊糾衆行兇雙方均各受傷旋由塘工局巡警將唐周二人於昨日送至地方警察事務所轉送地檢廳訊辦 
[追索房租類誌]  
　　新瑞和收租人前至法公堂控房客倪阿二虧欠租洋二十餘元向索不付判候傳案訊核昨日原告重復投稱向之索取非但不付反敢辱駡須請提案嚴追中西官以倪抗傳不到判限三天繳洋如違將屋内之物拍賣作抵又胡桂泉控房客王琴生虧欠租洋三十元人已逃匿棄下生財所值無幾請爲核示中西官判將生財作抵餘欠俟被告出面扭案訊追 
[族姪喊捉族叔]  
　　甬人唐阿榮因至虹口狄思威路一千八百四十八號門牌向其族姪唐瑞生借洋二元不遂乘間竊取鹹魚等物逃逸被唐瞥見喚到三百七十一號華捕將阿榮拘入捕房押候解廨請究 
[流氓示衆招告]  
　　浦東陸家嘴地方廠棧林立素爲流氓地痞聚集之處拆梢鬬毆時有所見昨有江陰人許山豆渡浦至該處抽籖賣糖被流氓汪來生索詐銅元不遂將許扭住兇毆受傷旋經三區崗警到來將汪連同許山豆拘解至署經解警正訊明判許自行醫治該流氓派警押赴犯事地方示衆招告如有被其擾害者准予來署告訴併案訊辦云 
[劣孩攫取白菜]  
　　江北劣孩陳瑞餘糾合同類多人在虹口揚子碼頭攫取小販陳川郎之白菜被一千一百五十九號華捕查見將該孩帶入捕房禀明捕頭押候解廨訊核 
[失去金戒銀圓之嫌疑]  
　　粤婦鍾胡氏住北四川路德林西里日前因事出門有小皮箱一只寄存同居張王氏處昨日歸家開箱檢視失去金戒三只現洋十一元即將該氏及其女翠英扭控五區警署轉解司法科押候查明核辦 
[串竊棧貨案尚須復訊]  
　　英商怡和洋行寄存招商局北棧之泰西緞五箱被該棧塌車夫頭目金小老虎指使李大汪九豐至探夥黄小棠（卽皮鞋小棠）家内商由同類戴文卿串同掮客劉阿表顧少弟陸續賣於天津路成裕洋貨號及土販天津人某甲被管碼頭西人察悉報請滙山捕房派令中西包探將金等七人先後拘獲解送公共公廨訊供押候查明澈究在案昨晨復訊先由中西包探上堂訴明前情繼由招商局代表葛福來怡和洋行代表高易成裕洋貨號代表博易三律師分别投案備述案情即據管碼頭西人與怡和招商局北棧兩管棧人劉逹川姜立甫相繼到堂證明當時由李大持單出貨情形並由被告金小老虎延佑尼干帮辦羅斯律師與黄小棠所延之海德禮律師戴文卿之代表禮明律師向各見證逐一船詰良久均要求堂上准被告等交保候示經俞襄讞商之美柯副領事判黄小棠戴文卿劉阿表李大汪九各交一百元人洋並保候示餘人仍押候訂期再訊 
[押店收贓受罰]  
　　江西路甡泰押店主席玉書浙江路二百二十三號門牌趙金生均因收押賊贓匿不報捕被老巡捕房包探張林泰查悉吊到原贓昨將席之代表孫六定及趙金生傳至公共公廨經中西官逐一訊明判各罰洋五十元充公 
　　正訛昨報載小東門外法租界大和藥房被刼一則茲又據訪員來言謂因主顧購藥爭閙鄰人誤爲搶刦故有此訛傳云云特誌之以昭事實 
來件 
[國旗紀念日美總統威爾遜演說文]  
　　諸君乎吾儕紀念此日行此隆典非吾人所崇敬之國旗乎斯旗也旣爲吾人戮力同心意志一致之表顯復爲吾美人民所定趨向之表聞也至時代變遷到若何地步在吾人自爲之耳且此旗又可以作吾美之代表國際上不論戰和彼雖無言無語却有感人之能力蓋吾人每注視此旗時即追念往昔爲國鞠勞之先民也今爲吾旗之紀念日由歷史順序觀察之曾歷若許重大之進化更發明高尚之思想今吾國將入戰場而此旗亦立於被仇視之危境職是之故勢不得不派遣億萬靑年作吾旗之犧牲此何故哉爲特奇之事故歟抑爲向未經見之事故歟美兵向未赴歐爲何將遣之前往作戰爲新發生之問題歟抑爲貨利拓地求榮譽於世界歟抑爲向所抱持之宗旨歟 
　　此問題不能不詳爲解釋者夫吾爲美國人服務吾儕國不爲利已計也設變移前此之志趣是爲此旗之羞故當今之時務定吾人之方針如何耳夫吾美宣戰之要故已昭昭在人耳目者即爲德政府詭詐欺凌强硬之手段所迫吾人爲擁護自由及國家聲譽起見勢不得不勉從戰役也當我守中立時德之武人派設法破壞我之中立彼等利用偵探散佈間諜擾害社會摇動民心以爲彼國之益迨見此種陰謀無濟於事乃變本加厲密派奸宄散佈革命之惡種於國人之問此等奸宄全爲駐京德使署所主使是誠出人意料之外也者且用强力破壞吾美之實業阻止吾美之交通更唆墨西哥向我攻擊誘日本向我絶交以上種種全非無意識之舉動實爲德外交部所發生之政策也彼等毫無廉恥欲思阻我航業裏我之足頻數發生無理之警告與擊沉之威嚇俾斷赴歐之航路終實行之 
　　其陰險之結果至有若許國人受其濡染久而久之疑念互生直使民到無信任之地步此類事端除宣戰外尚有何法保吾聲譽乎吾美誠求和平者無如彼强德之不與何今而不戰吾人之國旗非蒙受污點者乎如上所述尚未及半就吾儕所知者此次戰爭吾非德民之敵彼亦非吾之敵蓋此種毒害非由彼而起亦非其主張也今吾美銳然而起僅爲吾國計亦德民計耳彼德民雖不領會於暫時終有晚曉之一日彼等被戰魔所壓制且欲移而制我以及全世故此次戰爭直可謂與彼戰魔一决雌雄焉 
　　戰爭之原動力妈爲德之武人派匪特已國受其壓服進及於奥何諸國彼派不以四民爲國之質素直以器械視之耳至其對待小國迨尤甚焉彼等成見在胸早作準備而他國政治家皆想不及此雖有彼國敎育家之演講著作家之著述僉以爲個人之私見殊不料與彼政府有莫切之關係而爲彼政府認爲切要之計也職是之故遣其王子爲巴爾幹之君復派武員練兵於土耳其且與土政府密議暗送間諜於波斯印度埃及諸國有奥塞國交未决裂之先奥所提要求之條件與德之陰謀同出一轍彼等之要求雖以不摇動歐局是望至若摇動與否總以逹到要求之目的爲止境因其自顧準備完善有恃而無恐 
來函 
[沈仲禮復楊白民函]  
　　白民先生大鑒昨讀報載大函備述紅十字會敝總醫院種種虐待情形曷勝駭異查敝總醫院之設係本慈善宗旨鄙人雖不能每日蒞院而對於院中凡百執事不憚諄諄誡勉惟恐稍不得當故雖就治者係屬免費病人待遇亦務極優厚豈有繳納半費如先生者轉隨時隨事處以不堪若尊函之所述者乎當經函致敝院長克爾戈醫博士查詢去後茲據復稱楊白民君函述各節頗多無根之詞亦有拉扯附會以誤傳誤者即如楊君謂不令披衣强拉急行不意經數個天井始至割症房云云查院中由病房至割症房並無繞道在井之必要爲台座所深知卽單衣露行亦未有之事至楊君所云病榻褥用柴草等情尤非事實院中並無是項榻褥所有床鋪墊褥均係舶來品且免費病房及楊君所住之半免病房所用床褥其潔淨適用比較費鉅之頭等病房亦屬相等楊君以被薄不能曖爲咎其實外科醫士每日巡視慰開楊君確告以安適並無不滿之詞院中預備絨毯甚多倘使楊君曾嫌寒冷無論日夜苟經告知看護必能立予加蓋楊君復嫌食不敷量其實楊君入院之始卽經告以割後四五日内祇可以食流質此爲伊個人之安適而爲療治傷口之必要此節楊君已忘却之矣又有言者楊君所患之痔至爲難治則醫博士施行手術異常周折但我人確知楊君境况並不充裕故未取費且楊君亦不待傷口全愈即急欲出院凡病人不遵醫士勸告出院過早而致自誤者此等責任尤非醫院所當負爲台座所深知楊君又謂出院後經他醫察視查係用刀時消毒未盡云云查所謂他醫者曾晤一人確實著名而極幹練之醫士據稱曾以所割傷口狀况優而療治妥貼相告並未告以二寸及腸不治云云楊君又述賣橘者言入院病人少生還者此乃附會之詞查病愈出院享醫院之樂利者何止百數假使楊君能就彼三數人詳詢一切竊知彼等所告者必異於賣橘者之言也楊君旣受紅十辽會醫院療治乃對於療治其痛苦之醫院而反任意中傷此中原因非我人所能解會伏思各報記者向以公曾爲懷對於楊君之函必期早見公道我人極盼各記者躬自考察以昭楊君所述之眞僞鄙意擬乞台座擇一相當時問延請各報記者同蒞醫院或訌星期三下午三時届時各記者如有相知醫士並可邀與同來不特可以參觀醫院且可詳詢在院病人一證楊君之所言而於院中療治情形藉此再無隔閡之虞是否有當祈卓裁核奪等語除分請各報館同時參觀外相應函訂卽祈台端或請代表於一月二十三日即星期三下午三時惠臨以資質證如果敝院待遇確有不合自當盡法整頓以符鄙人辦理慈善之初志則拜賜多多矣專復並頌痊祺沈敦和啓 
雜評二 
[新康被撞] [  （步陶）]  
　　普濟撞沉曾無幾時今新康又於停泊時被中國號撞損焉何招商局輪船之多不幸也譯文簡單不詳其被撞之情形但以大致觀其咎或不在新康蓋行與泊之勢不同而情尚有可原也然而爲招商局前途計爲中國航業前途計竊願此類相撞之惡劇速求所以避免之策否則國内搭客商貨將視招商輪船爲畏途矣 
[張勳第二]  
　　張敬堯爲主戰派中極出力者或言其目的在欲得某督地位今據東訊則傳其頗有張勳第二之奇思嗚呼其果然耶東電所持之證據蓋謂其大招新兵也夫濁亂之世界有兵即無所不行前此張勳之所以横行於徐州者固恃有辮兵以爲附翼耳然志盈氣驕終以自入於迷途張勳而有機會以再過徐州當亦嘘唏悼痛其前此北上之非計矣雖然張勳今固安然無恙也此張勳第二之所以不能無動于中與 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[逐鼠疫文] [  嬾眞子]  
　　竊維北京空氣久爲毒霧所包圍西域祥光悉被陣雲而遮斷五鼠向東京滋閙旣倒院而召爭一鼠領北系同游復穿　而起釁引鼯鼪爲同類入川而重慶遭瘟遣蚌蛤以行軍征湘而長沙失守嚇腐鼠之政策還誇武力勝人困碩鼠之貪殘爭願樂郊適彼督軍團猫鼠一氣已猖獗而若狂當事人首鼠兩端致淳移而莫定國狗之瘈無不噬中其毒而立見危亡内蛇之鬬莫能平揚其波而企形險惡萬衆身膏魚斃已成數省流民國中原鼎涕蜩螗幾無一塊乾凈圭何來鼠疫傳至亚疆視彼鴻嗷更形困難災防南口連嚴重以稽查毒染西頭須和平以銷解張湯有治鼠之獄定科罪於妨害衛生周禮祥逐疫之文遍行儺故管轄區域傳染病預防條例堪仿照以施行軍醫官各處檢查貴望聞而開切伍連德悉以研究防疫之計畫應詳百斯篤到處蔓延捕鼠之機關宜密然而災氛並至各人門首各人天大疫流行一路死亡一路哭盡人事以聽天命查防須派專員調國脉以辱民生疾苦胥關睿慮本仁義爲湯餌無莫我肯德之譏以法律爲刀圭泯胡不遄死之怨被鼠食苗食麥旣下野而豈宜圖而相鼠有體有皮當移郊而殺彼有北四 
家庭常識 
[蟹粉蛋] [  楊文海] 　　 
先將靑魚剖腹去臟腑等洗淨略加酒置飯鑊内蒸熟取出去骨將魚肉撕碎如絲再將蛋黄與撕碎之魚肉同置一碗調匀入油鑊略炒隨再將蛋白加入片時即可起鍋不宜過老隨加醬油醋少許食之味美異常其魚肉倘餘者又可製魚羹法將魚肉置鑊内加淸水燒熟隨加醬油等料起鑊時加豆粉即成（却酬） 
[自製手套] 　 
市售之手套日本貨最多價值昻貴余近有一法將絨布或羊皮各剪成手形翻面縫之套在手上温煖異常價廉而類適用 
[久藏年糕] [  吳澄鑑] 　　 
將冬日製成之年糕入冷水中浸過約三日後取出以刀切成小片置日光中曬之連曬一星期後卽可貯藏於甕中（甕口須以竹箬或粘土封裹）密封甕口不使出氣可至來春不壞 
新酒令 
[孟子酒籌百種（續昨）] [  雪香]  
　　被衫衣（衣華服者飲）兩馬之力歟（坐車來者飲）地之相去也千有餘里（各敬遠客一杯）每人而悅之（向衆人敬酒）有故而去（曾有託故告辭者飲）不失其赤子之心者也（有孩子氣者飲）水哉水哉何取於水也（姓名有水旁者飲）其涸也可立而待也（立乾一杯）齊人有一妻一妾而處室者（有如夫人者飲）忸泥（善羞者飲）得其所哉得其所哉（衆人公賀得籌者一杯）自怨自艾（席間曾口出怨言者飲）假道於虞以代號（先向左首一人猜拳勝後再向第二人猜之）可以久則久可以速則速（得此籌後令止或入籌重行之）卻之卻之爲不恭（任擇何人　酒令飲不得推辭）决諸東方則東流决諸西方方則西流（任擇左右令飲酒）先酌鄕人（不在城中者飲）皆有聖人之一體（座問姓名有孔聖姓字偏旁者各賀一杯）河海之於行潦（量最大最小者同飲一杯）自西自東自南自北（與座中四人猜拳）自作孽（自飲十杯）里仁爲美（得籌後下數次如遇飲酒可令左右各代一次）爾爲爾我爲我（免飲）舍正路而不由（令至此逆行自右而左） 
集益錄 
[答七十二問（八續）] [  摩檇]  
　　第四年生苗留原床或移植者各種之管理手續同前是年結實愈盛可採成熟乾以爲種用日本栽培人參者通例以留原床滿四年生爲收穫之期朝鮮則須再移植一次即滿五年者始行採掘然經第三年末移植之苗可留至七八年收穫其質與野生人參相當惟存之愈久根之罹病蟲害者多此不可不留意 
　　九病蟲害人參之病害有根腐病腰萎病赤澁病龜裂病等根腐病爲最烈次之爲腰萎病根腐病由苗之生育間管理不周或排水不良降雨過多時所發生自根之中部或下部起腐爛多侵害第三年生苗並易傳染故被害之苗無論其適於收穫與否須速掘去預防之法莫善於排水良好且以充分腐熟之廐肥用爲基肥平時宜勤除猴草腰萎病則自根之上部漸次腐敗起病之初莖葉變色而凋其傳染性强而速故發見發害之人參急搔菘根際之表士俾曝露於空中然後可免於傳染與根腐但此病多生於第三年生苗生後其根絶不成長不如除之爲愈豫防之法同前赤澁病與龜裂病绵由菌類而發病前者先害莖葉次阻止根之發育後者則使根部生龜裂而腐敗預防法亦如前害蟲之種類有象鼻蟲鐵炮蟲金龜子幼蟲鼯鼠野鼠等前二種食葉後三者食根其中爲害最甚者莫如金龜子幼蟲專囓一二年生苗之根體長一寸許褐色自三月中旬至六月發生驅除之法以新鮮蘿蔔切成薄片埋於苗間以麥捍立於其上爲記則蟲羣集而食此每日淸農巡視屈出而捕殺之行之四五回卽阿除盡預防之法以雷公藤（寗波産温州名砒霜樹）或大葉柳（一名楓楊四川名麻柳到處産有）之莖葉煎汗加二十倍之水浸苗床數回然後下種至防鼠類之害則於被害之區域用板圍之（未完）停兩天再續 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷中第十七章（二） 
　　史蒂爾旣入室即倚全身於寫字檯上一手支頤面駢其足發爲得意之聲曰勞雷吾來報汝一喜信勞雷不解而史蒂爾已自續曰吾將向曼萊求婚矣勞雷疑已誤聽則曰汝謂誰哉史蒂爾曰曼萊露時耳吾心中寗有第二人哉勞雷大駭則以手自撫其類目灼灼而不能言史蒂爾曰何如吾固料汝必警喜也勞雷不禁失笑曰驚則固然喜則未必吾意先生亦宜自知......言次復止史蒂爾躁曰汝語乃殊不爽使人悶損而勞雷但笑以手自按其假髮令平史蒂爾曰先生汝阿笑豈以我爲妄耶勞雷曰此何敢言史蒂爾曰然則謂我資格有不足耶勞雷曰先生資望卓極一時固法律界之巨擘也史蒂爾曰然則何爲而笑以此笑狀而論實爲有意侮辱須知凡人皆不可以侮辱而况乎我設非老友吾且訴之法矣勞雷亟曰否否我何敢笑君雖然君今盛飾而出殆即往杪柯場歟史蒂爾憤然曰然汝豈謂吾不宜往耶妨碍行動汝當有充分理由勞雷笑曰已而不謂先生此來乃與我辦交涉者然我愛君不敢不盡忠告蓋使我而爲君則必不貿然往也史蒂爾大愕曰奇哉汝言大類夢囈吾今生不能解矣然汝必有主張試言其故勞雷復自整其假髮權衡輕重乃始微嗽而言曰史蒂爾先生吾意凡事當先度量苟其事之必無成者則不如不落痕跡之爲佳史蒂爾不俟語畢即曰此愈奇矣汝乃料其必無成耶勞雷徐徐曰君蓋未爲女郎一思耳今我試問汝汝存此意女郎亦知之乎曰未也曰汝能必女郎之心果愛汝耶則又曰未也然則女郎若已先有所愛汝能奪之乎則夷然曰豈有是哉勞雷笑曰先生休矣天下事但就一方面之期願而望其事之成者其敗必也吾願君更熟思之言次拍史蒂爾之肩乃似敎師之撫頑童與言良心上之情理史蒂爾至此亦頗爽然自失則曰先生以汝思之當如何而後可勞雷曰以恒情論得壻如君在父母之心疇復不欲然而女郎之心往往不可測度苟其心中勿欲則雖父母之命亦難强其必從矧吾子哉史蒂爾愠曰信如子言則我寗半途而廢敗興而返耶勞雷笑曰孺子母躁須知老人爲我契友而女郎且爲我保抱成人寗謂我知二人之深尚不如君君果欲一探女郎之心者毋寗以此事托我我當爲汝轉逹慕忱事果可圖則我慫恿老人其成尤速如其不然則君亦不致遭當面之拒而生腼腆汝意以爲何如史蒂爾此時已不如前時自信之深因曰汝苟不卽往言豈不又累我想望我日耶史蒂爾曰否我旣允汝今夜即往沙柯得信即告汝若汝不信則明日自往亦不爲遲史蒂爾思之此着亦佳因曰然則重勞丈矣今夜當竚候好音幸勿爽約遂别勞雷而出（未完） 
 
 
 

Page 14

 
 
   
 
