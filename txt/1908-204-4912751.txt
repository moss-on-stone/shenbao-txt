# 1908 - 204 - 4912751

 

Page 1

 
 
   
 
 

Page 2

 
 
   
 
 

Page 3

 
 
代論 
[江蘇紳民請開會公呈]  
　　具呈江蘇紳民四品卿銜翰林院編修繆荃等孫呈爲人民渴望立憲。請速開國會。以定國是。懇請代奏事。竊紳民等迭次恭讀諭旨預備立。憲又聲明君主立憲政體。設資政院諮議局。爲國會及地方議會之先聲。仰見朝廷大公無我。順世界之大勢。定施政之方針。以冀我國家億萬年有道之長。昭示來許。薄海内外歡呼慶祝之聲動天地。二三年問。時事日棘。歡呼慶祝者乃竊竊然疑。疑預備二字之無當於事實。而程度不及之說之非篤論也。又疑。朝廷之空。言預備而無意。於實行也。迨體察各國情勢。如日俄德法之協約。及各國駐使之秦請。則疑者又轉而爲懼。懼列强日逼。我雖欲圖存。而彼不我待也。又懼人民失望。日益解體。我國家将漓然渙散而不可復凝也。紳民等昔皆爲歡呼慶祝之一。今亦爲疑且懼者之一。竊伏自念。憂心如擣。輾轉千慮。以爲非欽遵迭次諭旨。即日實行。必無以紓敗亡之禍。顧立憲之妙用。在使人民同負責任。欲使人民負責任。在速開國會。蓋人民負責任。必有其方法有其塲所。有其時日。國會者。人民負責任之方法。及塲所時日也。即以海陸軍備論。欲使人民負納稅之義務。則必示以預算之表式。吿之以不得不然之故。然後協定徴收之法。而又不可遍國中而語之。則使人民選舉議員代議。此所謂方法也。有議員。有開會。有休會閉會之期。此所謂塲所與時日也。此各國之所同。由之則治。違之則亂。度已在聖明洞鑒之中。然而我皇太后皇上猶若有難焉者。何也。以紳民等愚慮度之。其故有二請爲我皇太后皇上剖析之。一曰人民負責任之說之不足恃也。伏讀上年四月十三日諭旨。旣有官民共負之語。似已灼然無疑矣若猶以爲不足恃。則試問中國國家。爲何人之國家。依體制言之。必曰我皇太后皇上之國家也。又試問皇太后皇上。所有之國家。係何物以造成之。則必曰土地人民政事也。國家旣爲人民所組織。則國家之利害。即人民之利害。人民之利害。不使人民與聞之。此國家爲無人民之國家矣。我皇太后皇上亦何樂而有此無。人民之國家乎。難者曰。國家之責任。當使大臣任之。於人民何與。不知國家無所謂富强。以人民之富强爲富强。欲人民富强不使人民自謀。專任二三大臣謀之。其庸有幾。且外患日亟。人民不負責任。則惟二三大臣禦之人民負責任。則四萬萬人同禦之。少數人禦之孰若。多數人禦之之爲有力乎。此不必辨者一也。一曰人民之程度不及。無負責任之能力。不能不遲廻審。顧以待將來也夫程度之及不及必。有一標準。今曰不及。標準安在。百年。無國會。則百年不及。朝廷旣。無由試驗。人民亦無以自解。以不白之寃誣吾民。非聖明之所忍出也。且無論其及與不及但令曰某日將開國會。爾白姓但舉有才德爲爾所信望之議員。來與議國事。至期果集。則無。所謂及不及也。及人議院政府提出議案令議員决議。彼爲議員者必依題解答若對策然無所謂及不及也議員之所議。皆取决於多數。不啻合一國有才德爲衆所信望者之心思耳目。極深研幾而後得之。無所謂及不及也。議决之事政府以爲不當。可駁令再議。議員即以政府之所駁。復合一國有才德爲衆所信望者之心思 
 
 
 

Page 4

 
 
耳目。所復討論。得多數之。同意而後上之。又無所謂及不及也。夫有才德爲衆所信望者。誠不易得。然謂被選舉者程度不及。不足與言國事。則多數議員之知識。决不至於利害倒置。又議員議决。不當。政府可以駁回。一駁之後。復加討論。則不及者且從此而及矣。如謂選舉者程度不及。無以識别天下之有才德者則偶一濫竿。在所不免。而有才德者終不可淪沒。選舉者程度雖有叅差。而自多數言之。彼應舉而來者。亦自有取得時望之處。雖欲謂之不及而不得矣。此不必辨者二也。　　（未完） 
專電 
[電一　　　　（北京。）]  
　　江蘇國會請願公呈弳陸尙書吳沈兩侍郎陳副憲閱過於初二日遞都察院 
[電二　　　　（北京。）]  
　　東督徐世昌電吿政府商借美債以退還賠欵作抵巳有頭緒此次唐紹儀赴美致谢係由徐密保使之商議此事 
[電三　　　　（北京。）]  
錦州前綏中縣令陶鏞被人叅劾寄諭徐世昌查辨　 
[電四　　　　（福州。）]  
　　部派接待美艦之麥謙二員於初三日到閩 
緊要新聞 
憲政館資政院會奏各省諮議局章程並 
[選舉章程摺]  
　　奏爲擬訂各省諮議局章程及案語並議員選舉章程分别繕具清單請旨欽定頒行以資遵守恭摺仰祈聖鋻事光緒三十三年九月十三日内閣奉上諭朕欽奉慈禧端佑康頣昭豫莊誠壽恭欽獻崇熙皇太后懿旨前經降旨於京師設立資政院以樹議院基礎但各省亦應有採取輿論之所俾其指陳通省利病籌計地方治安並爲資政院儲者之階著各省督撫均在省會速設諮議局愼選公正明達官紳創辦其事即由各屬合格紳民公舉賢能作爲該局議員斷不可使品行悖謬營私武斷之人濫厠其間凡地方應興應革事宜議員公同集議候本省大吏裁奪施行遇有重大事件由該省督撫秦明辦理將來資政院選舉議員可由該局公推遞升如資政院應需考查詢問等事一面行文該省督撫轉飭一面徑行該局具覆該局有條議事件准其一面禀知該省督撫一面徑禀資政院查核等因欽此仰見皇太后皇上孜孜求治重視輿論之至意欽服莫名臣等竊維立憲政體之要義。在予民人以與。聞政事之權。而使爲行政官吏之監察。政不可無議院。以爲人民聞政之地。東西立憲各國雖國體不同法制各異而要之無不設立議院使人民選舉議員代表輿論是以上下之情通而睽隔之弊少中國向無議院之說今議倡設人多視爲創舉且視爲外國之法不知虞廷之朋目達聰大禹之建鞀設鐸洪範之謀及庶人周官之詢於外朝皆古義也古昔盛時無不廣採輿論以爲行政之準則者特未有議院之制度耳記曰上酌民言則下天上施上不酌民言則犯也下不天上施則亂也傳曰防民之口甚於防川川壅而潰傷人必多是故爲川者决之使導爲民者宣之使言是民言之不可壅障斷斷然也然爲川之道固不可使之壅塞而不流亦不可任其泛濫而無紀必也寬予之地俾其暢行無阻而仍遙築隄防不容溢出於界域之外議院者予水暢行之地也規則者不容外溢之隄防也旣將創設議院。若不嚴定規則。事爲之制。曲爲之防。流弊有不可勝言者。今者欽奉明綸於京師設立資政院外復令各省均在省會設立諮議局以爲各省採取輿論之所並爲資政院儲才之階法良意美薄海同欽臣等查諮議局即議院之先聲。自當上承德意。下體輿情。將其規則妥爲釐定。以期行之有利而無弊。伏查各國立憲制度皆設上下議院於國都其下多直接地方自治之議會惟聨邦之制各邦目有國會帝國但總其大綱中國地大民衆分省而治各省之政主於督撫與各國地方之治直接國都者不同而郡縣之制異於封建督撫仍事事受命於朝廷亦與聨帮之各爲法制者不同諮議局之設。爲地方自治與中央集權之樞紐必。使下足以裒集一省之輿論。而上仍無妨於國家统一之大權。此其要義一也。夫議院乃民權所在然其所謂民權者不過言之權而非行之權也議政之權雖在議院血行政之權仍在政府即如外國監督政府之說民權似極强矣而議院攻擊政府但有言辭並無實力但有政府自行求退議院並不能驅之使行普魯士日本憲法且明載進退宰相任免文武官之權在於其君此足見民權之是言非行矣况諮議局僅爲一省言論之匯歸。尙非中央議院之比。則其言與行之界限。尤須確切訂明。不容稍有踰越此其要義二也。立憲之國必有議院此一定之理敕定憲法之國必先期宣布開設議院年限此亦自然之序今資政院諮議同己次第建立爲議 
 
 

Page 5

 
 
院之基礎矣基礎旣立則朝廷自將宣布開設議院年限。以定人心而促進步。此可預計者也。是則此日各省諮議局辦法必須與異日京師議院辦法有相成而無相悖宣布年限之後。局中議員。即當隨時爲選人議院之預備。故議員資格。議事權限。皆當於此時早爲厘定。此其要義三也。茲經臣等督飭館員仰體聖訓博考列國立法之意兼採外省所擬章程參伍折衷悉心編纂謹擬成各省諮議局章程十二章六十二條。第一章總述綱要明諮議局之緣起及其設立之宗旨第二章至第五章定諮議局議員之額數資格分類任期兼及補缺改選辭職之事第六章至第八章定諮議局之職任權限及其會議監督之法第九章以下定經理本局庶務籌支經費保持紀律之事而以章程之施行修改列爲附條殿焉所有條項文句均經斟酌再三屢成屢易椎輪之作不敢即謂精密無遺而因時制宜斟酌亦不敢不力求詳愼謹疏通證明加具案語附於各條之後以便解釋而免疑誤其議員選舉事宜端緒繁雜非局章所能備載若不詳細籌擬另定專條誠恐辨理纷歧漫無把握故别爲選舉章程一百十五條。以與局章相輔而行庶幾範圍不過率由有章謹分别繕具清單恭呈御覧如蒙俞允擬請明降諭旨頒行各省即由臣館分咨各督撫欽遵辨理其安徽撫臣馮煦所奏諮議局章程奉旨交臣館議奏之案此項章程現旣具奏即無庸再行議覆是否有當謹合詞恭摺具陳伏乞皇太后皇上聖鋻訓示再此摺係憲政編查館主稿會同資政院辨理合併聲明謹奏光緒三十四年六月二十四日奉上諭已錄 
　　按諮議局章程十二章六十二條又選舉議員 
　　一百十五條全文錄入今日本報第四張持别要 
　　件欄閱者注意注意 
[國會問題]  
　　駐德欽使孫寶琦。駐荷欽使陸徴祥。均有密電到部請代奏速開國會。以定人心。 
　　安徽。國會請願代表自方　抵京後上月二十五日該省又到代表兩人一爲潘世杰。號偉人一爲竇炎。號希文寓虎坊橋聚魁客棧聞請願書列名者有萬餘人將於七月初二日。赴都察院呈遞 
吉林自治會。聯合各圑體發起國會請願签名者計有一千五百餘人。已投票舉定慶山文耆二君。爲晋京代表六月十八日仍假商會。特開全體會宣布。並送兩代表起程 
　　北京士民提倡國會請願已錄前報現悉簽名者有一千餘人凡有公司局所以及各項商户均各贊成并聞公舉孫壯爲代表。開始連動擬於七月初即呈都察院代奏。 
[盛宮保電奏收回電股]  
　　五月十九日郵傳部具奏電報商股由部備價收贖按照市面票價酌中給値於股本外特予加價以示國家恤商之意恭錄硃批咨行查照宣懹先經接准部咨屬在滬與公正各股東酌中核議發還股價以便具奏即已傳集電員股商宣布電政應歸國有主義各商援引二十九年准其附股諭旨瀝陳商人創辨艱險近年分利二十无股票流通守爲世產籲請停止收贖經宣懷諄切開導勉允官收仍求優給價値因部奏援照日本收贖鐵路之例亦遂以日本官價爲比例求部按股給値三百无核與部定票價一百八十元連本利在内每股相去一百二十元之多復飭商會調查此項票値實以每年七月初一分息爲標準未分息前値二百元己分息後値二百八十元至一百九十餘元不等蓋以息計本實應値此若照册估價更不止此惟部以電政歸官後推廣線路議减報費論大局必應如此整頓論財力實亦甚爲艱難議定籌足現欵四百萬元。盡收二萬二千股之商股。照所定官價祗餘四萬元並非苛刻待商亦非價目不値特緣籌欵爲難遂致相持不下宣懷内維政體外察商情若奏不行於華商此後凡百政敎皆可昌言抵抗然竟減其原有之本無論近日所收無幾於全局無裨且己届七月凡未繳股者勢必紛紛領息與郵部一體收歸官辨之奏仍不相符拖宕愈久枝節愈生國家正優視僑商招令回華興辦實業風聲所播影響必多昨准部電七月期限已迫屬令宣懷挺胸獨任集商勸諭勿傷感情並以旣恤商情復顧國體爲囑是部臣寛假事權即困宣懷係原辦電政人員看事較爲眞切自應不避嫌怨通籌兼顧伏念電政創辦之初風氣未開度支竭蹶幸頼商人集不資之鉅本始克爲國家收永遠之樂利歷年奏報具在聖鋻中間法越日俄曁庚子拳禍傳遞軍報悉恃此線宣懷與在事各員疊叨寵異惟股商則於按年派息外無幾微之酬奬且此後收贖歸官將併無股息之可得揆諸歐西重視商業特别酬賞之意實歉然有所未盡上海道蔡乃煌目覩商情關心大局已兩次從中勸解二十九日隨同宣懷招集大小股商曉以朝命不可違部價亦斷不能不遵如照一百八十元領欵繳股。不再爭執。當代叩乞天恩俯念股商近五年每年報効軍餉二十餘萬以前歷年報効南北洋學堂經費亦屬鉅欵准其繳股以後三年之内。按股每年提賞洋六元。如蒙俞允似可於大東大北每年攤來海線報費五十餘萬元之内撥給 
 
 

Page 6

 
 
無須重煩部籌在朝廷爲興業勸工之舉在股商爲酬庸補助之資而於奏案部文仍絲毫不相觸背似足以下恤商情上尊國體自收電議起輿論紛　甚謂略涉官欵之公司將來俱不免爲電股之續反復安慰徧喻爲難可否籲墾明發諭旨電政純爲國有性質朝廷飭部按照票値加價收回三年之内另給賞欵以資體恤此外無論商辦公司或官商合辦營業如輪船招商局漢治萍廠礦曁銀行郵船礦業各公司斷不援以爲例凡我商民毌庸疑慮如果將來酌度時勢不得己有須仿照各國收歸官辨者。亦必援引東西洋收贖商業各例。先與該公司和平商妥。照最優之例給價仍予以特别優賞。以振商情命下之日不特電商帖然凡百商業悉更感奮是否有當伏乞聖鋻訓示再接部臣來電屬於限内蕆事務底於成恐不及由部具摺用敢據實電陳請代奏宣懷謹肅七月初一日奉旨郵傳部知道欽此 
　　今日因告白過多尚有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[香港風災損失紀詳]  
　　字林報載初二日香港電云往來珠江輪船英京號失事華人得救者四拾二人。船長大夫亦告獲救不知下落之搭客數約四百人。港内海中巨浪突起船被擊毁者甚多據船政同報告被災之數滅魚雷艇懷愛汀吹擱岸上。航海船擱淺者五艘。受傷者十三艘。江輪沉沒者兩艘。擱淺者兩艘。受傷者五艘。小火輪沉沒擱淺者各七艘。歐洲駁船沉沒者十艘。擱淺者兩艘。受傷者七艘。帆船貨艇杉板沉覆者七十五艘。受傷者十六艘。港内不知下落之八共貳十一名。港外者共四百三十三名。 
[吉林自治會力爭吉長鐵路要電]  
　　　致軍機處外郵兩部電。王爺中堂大人鈞鋻據旗民紳商開會議。决吉長鐵路。仍遵三十一年十月十六日奏奉諭旨備欵自築。决不認與日人合股。除禀本省督撫代癸外先請代表電達懇速與日使將新奉鐵路條約内載涉及吉長路綫各條件全行作廢。此間籌欵已有辦法路權得失關係存亡民命所在死生以之等情據此理合轉陳伏惟鋻察吉林自治會謹禀 
　　　致各部曁同鄉京官電。北京肅王爺澤公爺倫貝子振貝子爺那中堂榮中堂鐵尙書溥尙書曁八旗同鄉京官諸公鈞鋻據旗民紳商等開會决議吉長鐵路仍遵三十一年十月十六日奏奉諭旨備欵自修新奉路約内載明與日本合資建築决不承認路權所在民命所在寗可犠牲民命不能喪失主權。誼關桑梓根本不堪再誤敬乞主持除電禀軍機處外郵兩部設法挽救並呈請本省督撫代奏外理　轉達伏希察覆吉林地方自治會公叩 
　　　致徐督朱撫電。徐欽帥朱大帥鈞鋻據吉省旂民紳商等疊次開會决議吉長鐵路仍遵三十一年二月十六日奏奉諭旨備欵自修新奉路約内載明日本合資建築事關主權决不承認現正籌議路股粗有端倪惟廢約係第一層辦。法非策羣力不克圖成務懇我公祖太力主持俾取上下同舟之效等情據此除分禀外理合先行電禀餘容詳呈伏希察核吉林地方自治會公叩 
[總商會議復印花稅窒礙情形杭州]  
　　浙撫馮中承前接度支部咨行印花稅辦法請酌議稅則章程後當即札發司道略謂查稅則第二條第二類之第六種與現今稅契官契紙章程未免窒礙應如何變通以便奏咨辦理之處仰運司糧道詳悉議復内中田地房屋買賣契據一條有類重徵其餘各條關係商界營業者居多。當由司會同商務局照會商務總會並移知所隸分會公同集議以臻周密等因當經該總會迭次邀集衆商公同妥議以關係商業各條確有未妥。日前據情移復農工商礦局。略謂伏查印花稅各國均已仿行然於中國情形各有不同中國於稅關外向設釐卡抽收各種貨捐浙省更有各項專捐。商家營運幾已無利可圖茲奉頒示部定印花稅則章程當經公同研究雖取數甚微而分類極繁其中各項應貼之件關於貨物上之交涉居多。是常稅及釐金之徵收在未賣貨以前而此稅則在買賣旣成之後名目雖異而按之商民之輸納均不免有重徵之弊。是以論者僉謂厘金未裁再加以此項印稅不特迹近繁瑣轉恐承辦者未得其宜或多滋擾在朝廷體恤民艱原期養成習慣並不驟計收入鉅欵然揆之今日時勢及浙省情形似已民窮商困一時尙難施行。必不得已。惟有於前項條類中。擇其事較簡易無碍民商者酌量一二。先行試辦以期逐漸推行敝總會有代達衆情之責況國家本不欲擾民故博訪周諮期於盡善用敢據實移復伏祈察核轉詳等語日昨商務局即據情移復司道云該商會所議各節雖係採諸衆商公論就勢論事似應姑從緩行。惟印花稅一項爲籌欵要需亦不能但顧商情。有違。國法。該會所議如此仍應貴司會同運糧二憲籌議會詳撫憲核奪 
[鄂督致各省督撫藩司電] （災振助請） 
　　鄂省自五月下旬後雨水過多乘以蛟患各屬隄垸紛紛潰决當衝之處田畝廬舍悉成一片汪洋被災情形以黃州府屬之黃岡麻城黃安爲最重業經撥欵派員振撫此外如荊州安陸漢陽三府屬州縣均多被淹雖飭設法補救秋收己多無望昨經電奏奉旨飭即赶辦急賑實力撫恤。查鄂災雖。不如粤而情形亦不。爲輕閭　蕩析離居深堪憫惻嗷鴻待哺爲日方長專恃本省官欵會苦力有不給。除勸諭紳商一體廣募協濟外用特虔申呼籲敬求諸公一視同仁楖予佽助以資集腋而活災黎素仰胞與爲懷當可俯如所請不勝禱祝翹盼之至 
[留東江蘇全體學生上江督禀] （爲請釋陳陶怡事） 
　　憲台大人鈞鋻敬禀者生等閱上海六月十二三日各報載留學生陳陶怡於法政大學法政速成科畢業後歸國在滬被拘未究厥咎惶駭異常當即電叩憲轅環求剖釋想大人明察秋毫知周庶類必能鋻陶怡之無罪而釋之。顧生等因此願獻芻言兩則伏維大人賜採擇焉一日務寬大以尊國體。堯舜之世刑期無刑成康之世刑措不用缅懷古治良不可追然苟罪証昭章置諸法典庶足以服人心若被告者不知何因被拘者不知何罪徒以莫須有三字羅織黨人則凡在清流何人不立於危險之地生等愚瞽誠不願立憲預備時代。有此鈎鈲析亂之事也。所謂願務寬大以尊國體者此也一曰嚴反坐以安士心。恭讀大清律例誣告者反坐所以警刁回而全善類法至良意至善也獨近來誣告留學生爲黨人者未聞有反坐之律數年來朝旨於出洋游學一途非常奬勵故士大夫之屏擋資斧負篋東游者數達萬人以上非感激於王言而能若是乎乃武健嚴酷之吏反以留學生爲奇貨之可居或求快私仇或希圖榮寵往往故 
 
 

Page 11

 
 
入留學生之罪而以危言竦聽於當途幸而官長賢明得以保全無事否則寃沈黑獄。亡身破家言之甚可痛也。所謂願嚴反坐以安士心者此也生等帅茅下十罔識忌諱冒瀆尊威伏希鋻宥 
西報譯要 
[土皇宣誓立憲]  
　　字林報載初二日倫敦電云土爾其王愛勃特爾海密特已在總掌敎之前立誓。遵行立憲制度。此舉係按照土禮向柯蘭（回敎經名）宣誓同日又電云土京康斯坦丁之歡樂係爲傾愛英人蓋土民皆信此次變政多原本於英國制度。也同日柏林電云土王已將其從前之秘書官伊才脫流至遠處因其離散民心之故。土王曾於深夜謂其近侍云吾之子民應各安靖國民之自由現已急爲保護矣。初三日倫敦電云土爾其國會業已召集以十月初八日爲限。法文報載土京康斯坦丁電云現土京及附近各處皆已舉行選舉。 
[中美公判條約近聞]  
　　文匯報載二十四日舊金山電云中美公判條約頗見進步不日即可簽約。其内容與美日所定者相同。 
[日本商定禁烟問題]  
　　文匯報云日本外務部與内務部已將禁烟大會問題商議就緒不日即將答覆美國。間駐滬日領永瀧君等將派爲該會之日本代表。 
分類新聞政界 
[安插法政畢業人員辦法] 　奉天 
　　奉省法政學堂學員考試畢業一　已誌前報茲悉此次考試畢業者有百數十員本地人居其大半除將外省投効人員在本堂程度略高者遴選分别委用外其本省人員分往各府廳州縣開辦地方自治 
[照料調查土藥人員寗波]  
　　甬府日昨奉藩司顏万伯函開略謂各屬應造洋藥土漿產銷表格前次函電飭屬赶緊塡送至令尙付闕如現在吳饒兩主政難于久待擬赴嘉興府調查後以次前往各境調查務祈速轉所屬届期妥爲照料並將所查表格無論已未送省均飭預備全分臨時呈送查核其應如何查辦之處均飭秉承兩主政隨同妥協辦理愼勿大意等因夏太守已函飭各縣遵照矣 
[分撥紗廠捐欵　南京]  
　　金陵淞滬兩厘局爲大生分廠花紗捐欵事詳奉江督批示云崇明久隆鎭大生分廠花紗兩捐旣經該兩局會商允治擬將該分廠所收零花捐欵不分崇海查照每日所收花數一律按數各半分撥紗捐一項凡該廠運紗經過石駝各合兩卡驗明貨數相符即將護照扣留換給驗單將照按季彙繳核撥寗局三成應准照辦仰即妥擬單照式様刋印發用仍將照式呈送查核一面派員常川駐廠稽查以昭周妥 
交涉 
[東督注意哈爾濱　奉天]  
　　東督徐菊帥以哈爾濱商務交涉處處均關緊要前曾密派長於生計學之徐子鴻君前往該埠調查市面商情昨又電調辦理該埠交涉局于觀察駟興來省面詢各情并妥籌辦理該處交涉和平對待之法已由欽帥密授意旨不日將返濱江遵辦一切矣 
[清理哈埠交涉事件　奉天]  
　　濱江關道一缺已飭施觀察肇基前赴本任前署該缺之杜觀察學瀛本擬委署西邊　刻因杜觀察辦理該埠外交尙有經手未完要件昨已由東督據實奏明一俟杜道將該處事務交代清楚再爲酌量派委云 
軍界 
[江北拿獲大帮巨匪　鎭江]  
　　海州巨匪邢振國迭奉大吏飭拿迄未代獲近由徐淮巡防隧統領陳楚斌派弁在沫陽縣之踐家集左近拿獲該匪羽黨戴保德等十人並奪獲快鎗數枝當往拿時該匪尙敢開鎗拒捕傷弁兵多人現已由營送縣訉辦並禀提憲飭縣從嚴　辦 
[江鄂秋操預備彙誌　鎭江]  
　　今年江鄂會操所有應編之電信輕氣球衞生橋梁四隧已飭各營隧學堂分别担任組織暫行試用爲將來實行建設基礎江督特派參謀處帮辦劉荃業君赴鄂調查一切以便組織劃一演習旅行泅水等事軍中平日偶一爲之茲以秋操在即擬於日内由各官長督率兵士等野外演習藉覘程度南洋練　限於財力故輜專營應用捆載器具諸從簡略茲查得車輛一項所缺甚多江督特飭寗滬兩製造局從速赶造安徽濳山太湖行操各路經江鄂當消派員測勘詎各該縣鄉民不識底藴妄生謠言甚至躱避遷居故由陸軍部飭軍學司編就白話簡明告示咨送江督札行沿路各州縣實貼 
[馬棚改建磚地　南京]  
　　江南馬廐砲房前被暴風吹倒釋督練公所摠叅議等會同兵備處禀准江督在督署後改建馬棚一百五十間已經告成惟土地濕氣甚重於馬匹衞生甚爲有損現擬一律建築磚地經江督咨商將軍拆用明故宮城磚四萬七千五百塊以爲舖地之用 
[註銷留營察看字様　寗波]  
　　前署提標左營守備正任提右千總張立成辦事不愼頗招物議當將該弁撤署留營察看在案嗣署石營李遊擊禀陳提憲以該千總張立成自撤任交卸留營察看以來深知愧奮小心從公可否懇將留營察看字様先行註銷　情呂軍門察查屬實應請准予註銷以分懲勸已於日前據情咨請閩督核奪 
[改派兩江法政學堂監督　南京]  
　　兩江法政學堂監督田察吳炤已奉學部派充留日學生監督七月初旬即須東渡昨經江督端午帥札委鹽巡道榮恒充該堂總辦而以奏調候補道吳繆爲監督其餘委員均不更動 
 
 

Page 12

 
 
　　飭查開智女學之内容湖州○德清開智女學堂由聞毓璇禀請立案奉支學同批示云查奏定章程凡設立女子小學須先將辦法情形禀經地方官批准方許開辦該地方官並應　時將辦法情形禀申提學使查核今據詳開智女學　三十年正月間開辦設立已及四載何以迄未將章程規則申詳立案查現開清摺與定章未盡符合其敎習由德清官立小學堂各員兼授尤與不得聘用敎員之例相背究竟該堂學生現有若干人敎授管理是否合法總以不背吾國懿之禮敎不染末俗放縱之僻習方爲妥善仰該縣詳細查明　實糾正再行禀報核奪 
　　署理寗提學接篆南京○江寗提學司陳子礪學使現奉督委署藩篆俾繼護院即日赴皖所遺學篆已委兩江師範學堂監督李梅庵觀察瑞清署理同於初一日接印 
實業 
[調查員病民續誌杭州]  
　　農工商礦局調查員宋佐林等藉名墾荒恃符招搖强佔有主森林即經就地紳民跪香指控環求澈究各情已兩記前報茲奉農工商礦局憲批示謂查此案前據商人宋佐林等禀辦農業實驗會認墾五朝山一帶荒地當經本局批府飭縣查議嗣據仁錢二縣詳稱由縣飭書查丈又經本局批催查報派員測繪詳請核辦各在案茲據禀稱宋佐林陳超立等串同里書陳志向在茅草山許氏家祠設局擅設勇役刑枷並將全山森林盡行斬伐拚賣各節虚實自當澈究仰杭州府迅飭仁飭錢二縣秉公核辦 
[餘杭商會可望成立杭州]  
　　杭屬餘杭縣商界迭次禀請省台請設縣分會以資統一商情並擬舉吳紳頌聲爲總理嗣因商界分爭互控牽及吳君此議因之担延現經該縣張大令查明吳紳被控各節毫無實據詳由農工商礦局本可取消緣商部定章省屬請設分會例由總商會主持昨特移請總會並檢送兩造控案卷宗照會核辦矣 
雜記 
[犯婦又與家丁通姦。南京]  
　　溧水縣祿大令通禀各憲略謂前任移交未結各案内有命案犯婦吳杜氏一日係三十二年十一月初二日據客民吳展選報　弟吳展各被其妻謀害身死案内之姦婦業經前縣哀令提同姦夫施安保質訉吳杜氏供認聽從姦夫用砒礵將本夫毒死質之施安保不認謀害分别收禁未及訉定詳辦知縣正擬刑訉據官媒禀稱該犯婦懹孕九月知縣當以該犯婦係於三十二年冬間到案　與何人在監通姦以致成孕亟應嚴究隨訉據官媒供上年八月間有已開除之管監家丁楊如九乘間與吳杜氏通姦一次因此成孕查此案該犯婦因案收禁轍與楊如九通姦實屬胆玩不法旣經袁令自行查出該家丁久已驅逐似可毌庸復追惟該犯婦業已臨產不遠未便刑訉除俟該犯婦產後百日期滿再行提案與姦夫施安保研訉詳辦 
[江督准卹炎灾。南京]  
　　東台縣沈楊莊地方日前被延火燒至九十九家之多由該縣彭大令援案禀請江督撥欵撫　已批准在積穀項下開支妥爲撫卹 
[發給醫生文憑。南京]  
　　提學使陳子礪方伯因七月初一日接署藩篆遂禀請督帥早日將考取各醫生一律給憑以示體卹當奉端午帥　諭准於六月二十九日午刻當堂給憑是日各醫生得　最　等優等中等文憑者共有三百餘人客籍中上海僅有李貞豫一人得優等文憑是日未及領到文憑者准在學務公所　給 
[錢業控追倒欠蘇州]  
　　蘇州濟康匯劃莊由李史二紳合股開股去冬因轉運不靈收歇清理所欠各欵迄無著落茲由源康裕源長同和等莊控奉吳縣批示云倒閉虧空最爲　界之害據稱李史二股東均爲衣冠中人家道殷實竟致因財而自傷體面目議據　以股東列名又何能以代人出面爲詞藉圖推諉候即　案訉究 
[火車賠償損失浙江]  
　　江干開設漢華廣貨號項某日前在萬安橋德昌公司内購買荷蘭水五百瓶交　泰站以危險品保有平安險裝運至南星站不料荷蘭水裝盛瓶中　氣甚急一經火車震動其瓶蓋均脫下而水亦遍流於地聞公司中以旣經　險當即照　價賠償 
雜著 
[國會之集議談] 　　　　（選稿） 
　　國會將開矣。代議士將選舉矣。微聞一輩中人。竊竊私語曰。我輩亦公民之一分子。論其資格。則成年以上。行狀無失。未受刑罰之剝辱。例得參預政權。然則將來對於國會事。豈可放棄貴任乎。何不起而　之。於是召集一班和尙道士巫祝卜人相士地師及一切手藝之徒萬數。開火會議。舉和尙。爲主席。司祝爲宣布員。司祝宣布祝國會文畢。和尙。起而言曰。在昔歐西政治。以僧侶爲貴族。撓有無上之大權。政敎紛爭。胥由於此。令貧僧雖非該敎中人。然亦算是佛敎之僧侶。從來未有干涉政治。好爲專制。且剗除社會階級主義。由是而言。我敎亦可謂平權自由矣。使我輩參預政權。必無專制流弊。有益於國家非淺。是以對於選舉問題。不敢作厭世觀。特請諸昌公同研究發揮個人之意見。以俟公决。巫者　言曰。吾輩維持人鬼之交涉。代人祈禱不啻有代議士之資格。將來倘或被選。必有恒心。爲國民求幸福。化兇爲吉。保境增安。卜人曰依新法而言。國案有大事。囿從多數取决倘有不决。吾將卜　决之。略效微能。亦是爲國家助力。不至半途　卦也。相士曰。公民雖有選舉之權。然選舉非人。則有負委任。吾閱人多矣。能觀其貌而知其心。諸君無論選舉何人。倘先告我。我即以可否對之。庶不至有盲從之獘。地師曰。諸君議論。弟深偑服。惟尙有一根本之問題。不可不先解决。問題云何。　選擇開國會之地方是也。風水二字。不可不信。弟聞郵　部衙門。因碍風水。乃不利於堂官。是將來國會地方。自必相其陰陽。趨吉避凶。蓋國會爲是非口舌之地。選擇不愼。小則衝突。大則解散。非一家一　之陽宅可比也。如舉我爲代表。　自備資斧。弗領公欵。背負羅盤。尋訪土土大吉之地　處。繪　貼說。條陳政府。如蒙深擇。則國會可立萬年不拔之基。人傑地靈。可喜可賀。（衆拍掌贊成）道士曰。公民資格。并一二端可　。要必有道德爲之根。吾　　以道德名經。深有取義。吾是以唱道德之　。誰　和之。衆齊舉手。於是宣佈員焚香祝　國會萬歲。而散。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[蘇撫陳奏請統一粤漢鐵路摺]  
　　奏爲粤漢鐵路宜定統一辦法敬陳管見以備採擇恭摺仰祈聖鋻事竊維粤漢鐵路關繫南北幹線最爲重要自升任湖廣總督張之洞爭回自辦已閱三年均因紳商意見參差尙未定有辦法近奉諭旨以商辦鐵路久無成功飭令郵傳部嚴定限期并責成各省督撫督率辦理等因欽此叩見朝廷重視路政之至意臣湘人於粤漢鐵路原委略知梗槪連年以來屢接京外官紳函牘皆以湘路利弊互相辯駁而於近日郵傳部所定洙昭鐵路一線尤多爭議函電交馳臣綜核各說詳加研究叅以愚見釣有四端敬爲我皇太后皇上詳晰陳之一持弧線之說者謂湘潭爲湖面臣埠商業習慣上下貨物皆越長沙而直抵湘潭若粤漢鐵路逕由洙昭一線則該埠無異廢棄故商民堅持繞道爲一弧線意在保全該商埠也臣竊以爲商埠之衰旺皆視時勢地形爲變遷海境未開而粤商貨由湘水順流而下惟湘潭地勢灣環較長沙便於停泊故該埠由此繁盛自五口通商而湘潭遂衰自長沙設關而湘潭更衰現在進　貨物聞多有集散於長沙者即使將來鐵道交通在湘潭不過爲在來過境之各貨斷不能恢復從前景象時與地使之然也矧鐵路載貨多繞一里即多一里運費非獨萍煤大不合算恐他種皆物亦未必以爲便焉又查各國商務雖稱鐵路裝運靈捷然笨重之物亦咸以輪船水運爲省費湘潭一埠乃上下游民船必由之路自萍洙鐵路一通醴陵民船或多失業轉不如留此湘潭水運碼頭以暫保我小民生計此弧線之說之宜審愼者也一持複線之說者謂萍路利薄由於萍煤少運而少運由於水淺故煤廠不敢加工挖掘若鐵路通至昭山　夏時可用大輪多裝多運運多則鐵路之水脚亦增又謂萍煤運費究以水路爲廉萍昭路成春夏上船秋冬則　粤漢鐵路以至岳州故洙昭一線碩與粤漢路綫平行者爲萍路增利亦爲　煤省费也臣竊以爲民間實業初興皆恃國家之全力保護東西各國所謂助長行政也况輪船鐵路均以運費爲命脈招商局之能敵外人者以國家予以漕運之利益即近日東三省新法鐵路一段本在遼河西岸而日本齗齗力爭謂其攫奪南滿鐵路之利足知振興路　最忌雙綫平行非徒無益而又害之也夫兩和相形取其重洙昭所爭者一部分之商業粤漢所爭者則關繫於湘粤鄂三省之商業粤漢路成運兵轉餉以及各處土產皆可輸運非獨萍煤也昔聞湘南礦局訂購機　開辦湘潭小華市煤礦盛宣懷以其隣於萍煤也力求湖南讓賣停止開採懼侵其利耳煤礦且然何况鐵路此複綫之說之宜審愼者也 
本埠新聞 
[工部局定期續閉烟館]  
　　字林西報載本星期公共租界工部局報告禁烟議案云據巡捕房報告第一期應閉烟館業已全數收歇毫無異議故工部局擬將第二期應閉烟館接續照辦以便明年西三月納稅西人年會時　議最後之辦法其第二期實行禁烟之期爲西十二月三十一號（即華歷十二月初九日）仍照上次辦法先於西十月三號（即華歷九月初九日）下午兩點鐘在大馬路議事廳拈　出示限閉 
[避暑花園違章罰洋]  
　　法捕房麥總巡親往新租界麗園密查四次仍是通宵達旦任人遊覧並不遵章於十二點半鐘閉門昨特將該園經理葛祖良傳至公堂判每次違章罰洋十元共罰洋四十元充公如再違犯即行勒閉 
[蘇撫愼重民食]  
　　蘇撫陳伯帥以各屬米價仍未鬆減爰於日前札行滬道轉致新關稅司嚴查私運米石充公究辦一面移文商會諭飭米業不得私抬價値致妨民食至内地所運米糧應歸蘇牙厘局繕發護照以防私運 
[製造局勒令戒烟]  
　　製造局張總辦以現當禁烟之際所有本局各廠工匠亦應查明有無嗜好之人以便勒令限戒爰特派員另設戒烟局將吃烟工匠飭令人局戒除現已將辦法禀報各憲查核矣 
[内地自來水加價]  
　　内地自來水公司近擬增添水池機器及大小水管惟三項需費十萬金籌措不易擬令茶館浴堂老竈虎各店舖一律加價昨　擬定章程八條移請滬道示諭各商勿得抗阻 
[城内]  
　　　硬借行兇○劉金生之妻兄朱阿相向劉硬借不允持刀將劉戳傷劉妻亦幇同伊兄向劉扭毆當由巡士一併拘解一賭一區巡局請訉判將朱重貴三百板收押一月劉朱氏掌頰一百下交劉金生領回管束 
　　　查詢搶火○中區巡局游巡官函致法公　景讞員略謂二十九日晚間老北門内穿心街大火本日閱報有是夜李大令到場彈壓良久未見一巡士到場照料被搶物件之家頗多返署後飭差前往查究縣差回禀聞有巡士三名乘間搶物逃至城外法界爲包探連　物拘押捕房云云各區巡警以名譽所關欲與縣官理論經不才喝阻始得無事查此事須查問明白請貴廨立即傳知各捕房有無查獲搶火人　之案勘訉確實轉知敞處不勝盻切 
　　　學徒圖竊○倪殷氐扭已歇學徒張阿泉至中區巡局控稱婦人向開鐵店去年收張阿泉爲學徒後因不服敎訓於四月間停歇詎前晚張至店内撬開玻璃窗希圖竊物當場拘獲求究訉之張供詞支吾判重貴二百板驅逐出城 
　　　道批○匯源公司職商趙希買等禀批查浚浦局招肅林料章程雖以價廉者爲合格而棄取仍由局公同核定該商等旣已赴局投標候届期開標議决可也 
　　　官事○廣西講武學堂總辦吳元澤分省補用同知龔壽銘外海水師干　唐　森財政局委員候補知縣李廷琳補用直隸　知　龔寳琛代辦陸家行巡防局委員嚴善增昨均到道拜會禀見東溝巡防局員試用縣丞蕭泗勛禀知由京引見回申新委率賢縣知縣趙　鴻禀辭赴任 
[南市]  
　　　限制小車裝貨續聞○上月間賈合隆米店雇車送米撞翻餛飩担燙斃小孩事後由工程局訂定新章嗣後小車運米以三石爲限重物亦照此例業已出示佈告近復發出應罰條例由警務處諭知巡目巡士凡查有違犯該項定章者拘送當値處初次罰車夫洋一角店主罰一元二次倍罰如迭次過違 
 
 

Page 19

 
 
以次遞如重問 
　　　究辨傾棄垃圾○總工程局前聞浦東益昌翰船碼頭某西人拘獲局中所雇之垃圾船户郁蘭卿當向索回於昨日帶案研訉實係違章傾棄垃圾判戒實二百一發碼頭鎖示三天 
　　　成衣姘識婦○木工金晉發之弟媳周氐由鄉來申幇傭與成衣匠崔小弟私識　居埧基橋同業沈關泉處金得悉往尋崔已逃去將沈扭至工程局控究陳參軍以人聖未齊判沈押辨飭金於三天籌到人証訉核 
　　　是否誘拐○陳松濤之妻閔氏逃逸已久近由伊　陸裕發見在桑園内與陳阿華同坐一處迨邀　往看氏已逸去遂報知巡士將陳阿華送至工程局請究判押候松濤尋妻到案再訙 
[英租界]  
　　　船户竊油○三泰洋行控船户趙阿全王川郎朱阿生串同陸阿三王文卿將囑送之荳油攙水竊取價賣昨由水巡捕房解請公堂復訉據陸阿三王文卿供由趙阿全起意將水攙入掉換荳油共賣洋三十二元是實訉之趙阿全王川郎朱阿生供求恩宥判趙阿全押半年王川郎押四月朱阿生押三月送縣管押陸阿三王文卿分别交保仍飭補提收賊人到案訉究 
　　　命案請驗○俞德泉之　吳俞氐與其妻邵氐妾秀英口角邵氐烟斃命昨爲邵氐之父卲子卿查悉伊女身死不明投縣求驗　　　不認得賄○陸黃氐與王張氐口角互毆王張氐因失去金飾託包探楊連生向陸黃氐索回該探不允遂由王張氐函訴捕頭以楊包探得賄玩公請爲提究昨捕頭飭探將原被一併傳至公堂　究楊包探供無得賄情事判候查明於下禮拜二再訉 
　　　公堂瑣案○王計康控韓杏生拐騙伊女由探將韓查獲押候訉究雉妓張翠鳳王小寳在馬路拉客各罰洋五元充公美界蘇州路長華小客棧主戚長友容留男女姦宿罰洋十元充公陳金標竊張子友衣服押三月流氓嚴阿六設攤誘賭押捕房三月 
[美租界]  
　　　電車肇諣○四十三號電車昨在西華得路橋畔撞損工部局水馬車並跌傷馬夫徐阿二由捕送入同仁醫院求活候核 
　　　德人溺斃○前晚某號水巡捕在浦江查見西人尸首一具當即帶至驗尸室查得死者係德人　禀請德領事蒞驗棺殮 
　　房東封屋○蔡正泉在舟山路開設荳腐店欠交房租被房東將衣箱生財封釘在内蔡即投訴捕房查得並無公廨封條飭即自行啓封 
[法租界]  
　　合股紏葛○浙江候補縣丞邵鴻翥禀控昌記棧主楊炳臣欠銀五萬餘兩經公堂淮詞提訉楊供與邵同鄉曾股開燮昌號　目各項皆由邵一人經理所有已閉之同義錢莊亦是合股今虧欠各項邵欲商人獨認此事已在公共公堂具控判令交　出外理　詎邵又至憲　　　殊屬不解景　員以協等旣是同鄉交好在先何必遽啓訟端且此事紏葛甚多非一時所能了結判交保客邀公正人理　 
　　掮客被控○張永英據皮貨　客周坤泉欠銀一千六百兩昨由分堂提訉周稱欠銀屬實惟張之皮貨由商人代售於洋商因中有次貨致　減價由商人延律師至德領事署具控代用訟費數百兩經人勸令折還四百两餘出立興隆單據了事今渠忽翻　求察張稱並無　還之說判交保還銀一千三百兩完案 
　　棧主賠洋○王阿龍在丁金福所開之客棧内失去洋五十餘元控率公堂判丁賠償洋二十五元押候繳洋開釋 
國外新聞 
[日報論中日邦交] 　 
　　字林西報載初二日東京電云中國駐日公使胡維德已抵東京日本駐華新使伊集院行將啓程東京各報皆著論催促日政府重籌對華政策以因中日邦交各報皆不認日本有爲私願鼓動之說並謂遠東各務日本實不能不與各國協謀而擅行自專云 
[英擬派艦游弋南斐] 　 
　　初二日倫敦電云英國秋季國會時海軍將斯考脫擬率頭等巡洋艘四艘赴南斐洲游弋下議院近討論殖民部問題殖民次官西萊君謂政府自當竭力以求應有之國榮云以上譯字林報 
[塔孚脫演說排亞問題] 　 
　　初二日紐約電云共各黨候選總統塔孚脫昨日在西細萊的演說共各黨擬將亞洲移民問題由外交官調停較之民政黨値倡排斥可稍得當塔氏又謂羅總統之政策殊應固守云以上譯泰晤十報 
[英大臣反對英德開戰之說] 　 
　　初二日柏靈電云英國大藏大臣洛特喬治竭力反對英德日後將有戰爭之說 
[英大臣游歷法德] 　 
　　初二日栢靈電云英國大藏大臣洛特喬治擬於下月赴法國游歷是月下旬可抵柏林 
[俄皇今年不欲游英] 　 
　　初二日柏林電云英國外務部大臣葛雷官言俄皇於今年不欲游英 
[法總統已離里凡爾] 　 
　　初二日柏林電云法總統已離里凡爾以上譯文匯報 
　　今日小說暫停一天 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
　特别要件　 
[擬訂諮議局章程] 　（語案加附（ 
　　第一章總綱。○第一條諮議局欽遵諭旨爲各省採取輿論之地以指陳通省利病籌計地方治安爲宗旨各省諮議局設於督撫所駐之地謹案諮議局係欽奉諭旨設立凡諸大綱俱見於光緖三十三年九月十三日上諭本條特稱欽遵諭旨者所以示諮議同之緣起且以見本章程所訂各條皆根本聖謨敷鬯厥恉非出於擬議者之臆見也 
　　第二章議員。○第二條各省諮議局議員以左列數目爲定額用複選舉法選任之奉天五十名吉林三十名黑龍江三十名順直一百四十名江寗五十五名江蘇六十六名安徽八十三名江西九十七名浙江一百十四名福建七十二名湖北八十名湖南八十二名山東一百名河南九十六名山西八十六名陕西六十三名甘肅四埂三名新疆三十名四川一百零五名廣東九十一名廣西五十七名雲南六十八名貴州三十九名京旂及各省駐防均以所住地方爲本籍但旗制未必以前京旗得於順直議員定額外暫設專額十名各省駐防得於該省議員定額外第省暫設專額一名至三名其名數由各督撫會同將軍都統定之謹案議員定額之準則固以比照户口之數爲最當惟中國户口尙無確實統計詳細調查恐需歲月不得己參酌各省取進學額及漕糧之數以定多寡本條所定以各該省學額總數百分之五爲準惟寗蘇兩處漕糧最重而學額較少故就漕糧每三萬石加增一名於江寗增九名江蘇增二十三名其漕糧雖重而學額己數如浙江等省不再加額東三省及新疆地方建設行省未久學額漕糧俱難取準故酌定一相當之名額其府廳州縣劃分名額之法則以選舉人多寡爲標準由本省督撫按照另定選舉章程辨理又案各國選舉議員之法有單選複選之别單選者逕由選舉人投票選出議員是也複選者先由選舉人選出若干選舉議員人更令選舉議員人投票選出議員是也現當初行選舉之際一切辨法自以詳密爲宜若遽用單選制度恐揀擇未精不無濫竽倖進之弊故本條採用複選與法以示矝愼又案近年迭奉諭旨消融滿漢畛域將來旗制裁改則旗人自應以所居地方爲本籍但旗制未改以前旗人尙未編人民籍京旗及駐防若不另爲設額旂人將全無與聞政事之權似不足以昭平允故暫爲旗人設議員專額京旗則附順直駐防則附各省庶免偏枯之慮到東三省地方即係旗人本籍非京旗及駐防可比所有旗漢人等自應一律辨理無庸另設專額以爲實行化除畛域之倡○第三條凡屬本省籍實之男子年滿二十五歲以上具左列資格之一者有選舉諮議局議員之權一會在本省地方辨理學務及其他公益事務滿三年以上著有成績者二曾在本國或外國中學堂及與中學同等或中學以上之學堂畢業得有文憑者三有舉貢生員以上之也身者四曾任實缺職官文七品武五品以上未被参革者五在本省地方有五千元以上之營業資本或不動產者謹案各國選舉資格有普通舉選限制選舉之别普通選舉者於財產上之資格不如限制使全國成年以上之男子皆有選舉權才是也限制選舉者據財產上之資格以定選舉權之有無如取一定之納稅額爲標準而付與以選舉權者是也現當初行選舉之際　不能驟用普通選舉之制然使專以財產爲標準又易啟民間嗜利尙富之風故本條參用限制選舉法而推廣之於財產限制之外另設資望學識名位等格以與財產並重有一於此即爲合格旣免冒濫之嫌亦無偏重之弊似爲今日適宜之制至第四欵所指曾任實缺職官必以未被參革爲限者因旣經褫奪即與齊民無異不能復謂之職官矣○第四條凡非本省籍贯之男子年滿二十五歲寄居三省滿十年以上在寄居地方有一萬元以上之營業資本或不動產者亦得有選舉諮議局議員之權謹案寄居人於寄居地方民受之利害關係較本籍人爲輕則其權利自亦不能無所區别故本條定寄居人之選舉資格較本籍人爲特嚴○第五條凡屬本省籍贯或寄居本省滿十年以上之男子年滿三十歲以上者得被選舉爲諮議局議員謹案本章程第六第七第八等條於被選舉權之限制已極嚴密故本條所定被選舉資格除年齡以外更無何等要項蓋選舉議員與任命官吏不同國家但當指定何種人爲在不應選舉之列不當更立程式强令選舉人必於何種人内行其選舉權也故各國通例被選舉資格除年齡以外大抵無所限制年齡資格各國亦互有不同法蘭西徳意志比利時等國以二十五歲爲及格英美則以二十一歲爲及格惟日本議院法必年滿三十歲以上者方有被選舉權本條採之者以議員與聞政事責任綦重未達壯年之人旘力未富經驗未深不宜輕授以代表國民之重任也○第六條凡有左列情事之一者不得有選舉權及被選舉權一品行悖謬營私武斷者二曾處監禁以上之刑者三營業不正者四失財產上之信用被人控實尙未清結者五吸食鴉片者六有心疾者七身家不清白者八不識文義者謹案選舉議員及被選舉爲議員者必身無過犯並具有相當之智識及信用而後資格乃爲完全故犯本條諸欵中之一者不得有選舉權及被選舉權其第一欵所謂品行悖謬營私武斷者指宗旨歧邪干犯名敎及訟棍十豪劣跡昭著者而言第六欵所謂有心疾才指有瘋狂痴騃等疾精神已異當人者而言第七欵所謂身家不清白者指爲娼優隸卒等賤業之人而言○第七條左列人等停止其選舉權及被選舉權一本省官吏或幕友二常備軍人及徴調期問之續備後備軍人三巡警官吏四僧道及其他宗敎師五各學堂肄業生謹案本條所定選舉及被選舉之限制非以其咨格缺欠之故乃以其所處之地位不適於選舉議員及被選爲議員故也蓋本省官吏幕友當行政之任與諮議局本屬對立若與以選舉議决之權恐生曠職及干涉勾通等弊軍人以不預政事爲通例巡警亦然僧道敎師均從事宗敎不預世務學堂肄業學生正當精勤學業自不宜與間政事故一律停止其選舉權及被選舉權○第八條現充小學堂敎員者停止其被選舉權謹案小學堂敎員職司國 
 
 

Page 27

 
 
民敎育責任綦重若以被選議員之故致曠厥職殊於學務有碍故僅留其選舉權而停止其被選舉權○第九條諮議局選舉事宜照另定選舉章得行之謹案選舉事宜甚爲繁瑣非本章程所能備載故另立專章相輔而行以期周密 
　　第三章議長副議長及常駐議員。○第十條諮議局設議長一人副議長二人常駐議員若干人均由議員中互選常駐議員以該省議員額數十分之二爲額議長副議長用單記投票法分次互選常駐議員用連記投票法一次互選均以得票過半數者爲當選其細則由諮議局自定謹案本條係定正副議長及常駐議員之額數及其選舉之法緣諮議局不能常年開會而一省之中臨時事務甚多久稽不議亦非所宜故說常駐議員以補救之所以期議事之敏捷而省開會之煩數也又案投票之法有單記連記之别單記者由選舉人記其所舉之人一名於票是也議長與副議長職任權限不同故用單記互令分次互選每次選出一人連記者按照應舉人數由選舉人列記所舉之人若干名於票是也常駐議員彼此職任權限相同故用連記　不次互選○第十一條議長總理全局事務副議長協下全局事務議長有　故時由副議長中一人代理議長及副議長俱有事故時中議員中公舉臨時議長代理謹案本條係定議長副議長之權限及其代理之法一以防將來之牴牾一以免臨時之紊亂○第十二條常駐議員於第二十一條第九至第十二各欵所列事件若不在開會期中得由議長委任協議辨理惟須於次期開會時報告全體議員常駐議員如督撫有時招集亦可至會議廳以備詢考謹案本條係定常駐議員之權限及職務常駐議員之協議以不在開會期内爲限若値會期即與尋常議員無别協議之先必由議長之委任事畢之後必須於次期會議報告議員則專擅之漸亦無自而開矣又案第二項所因定續訂直省官制第六條有各省設會議廳可酌擇公正鄉紳與議之條當續訂官制時尙未奉有設立諮議局之旨是以擬有會議廳一條現在旣專設諮議局則督撫與司局各　會議時或招集常駐議員以資詢考或議論有不便同坐時即不招集常駐議員均聽其便若不在會議廳督撫願隨時與常駐議員等晤談詢訪　無不可○第十三條議長副議長常駐議員均常川到局辨事謹案正副議長及常駐議員旣於會期以外有一定之職守自不得不常川到局以免曠廢之弊○第十四條議長副議長常駐議員除特定職權外其餘權利義務均與議員同謹案議長副議長常駐議員本皆由議員中互選而來就特定職任權限言之則謂之議長副議長常駐議員就普通權利義務言之則議長等亦一議員也本章程内凡以議員與議長副議長常駐議員對舉者專指尋常議員而言其泛稱議員者即兼賅議長等在内本條特聲明議長副議長常駐議員權利義務與議員同者恐解釋者於本章程内所有泛稱議員之處亦誤以議長等爲不在其列也 
　　第四章任期及補缺。○第十五條凡議員之任期以三年爲限議長副議長之任期亦同但常駐議員之任期以一年爲限任期以每届選舉後第一次開會之日起算謹案本條係定議長議員等之任期議員三年一改選者因歲序屢易各省情形亦有變遷前舉之人適宜與否不可不再下輿論也議長亦由議員中選出其被選也　故其改選也亦同常駐議員以一年爲限者一以均勞逸一以杜少數專擅之弊○第十六條議長因事出缺時以副議長遞補之副議長因事出缺時由議員中互選補之若不在開會期中得由常駐議員中互選補之常駐議員因事出缺時以候補常駐議員名次表之列前者遞補之議員因事出缺時以複選候補當選人名次表之列前者遞補之謹案本條係定議長議員等補缺之　以免臨時之紊亂兼省再選之煩瑣○第十七條凡補缺之議長副議長議員常駐議員其任期以補足前任未滿之期爲限謹案議長議員等改選必歸一律不使有參差不齊之病故本條定各項補缺者之任期悉以補足　任未滿之期爲限則斠若畫一矣 
　　第五章改選及辭職。○第十八條議員任滿後均分别改選再被選者得行連作但連任以一次爲限若議員任期未滿萴選舉區有更改者照舊任職謹案改選議員本以新舊相乘除然再被選而亦許連任者資熟手而順輿情也但連任或至數次爲時太久恐有挾持資望蔑視同列之弊且後起者亦將爲所抑壓而不得進甚屬非計故連任止以一次爲限○第十九條凡議員非因左列事由不得辭職一確有疾病不能擔任職務者二確有職業不能常住本省境内者三其餘事由特經諮議局尤許者謹案議員有應盡之義務一經被選不得推諉然或眞有疾病或以事不能常住本省則雖令强留亦難盡職故經審查確實亦可聽其辭退○第二十條凡議員於任滿後再被選而欲辭職者聽之謹案議員雖可連任一次然使久從公務或於本人私計大有妨害是亦不近人情故旣經任滿而再被選者雖辭退亦無不可 
　　第六章職任權限。○第二十一條諮議局應辨事件如左一議决本省應興應革事件二議决本省歲出入豫算事件三議決本省歲出入决算事件四議決本省稅法及公債事件五議決本省擔任義務之増加事件六議決本省單行章程規則之增删修改事件七議決本省權利之存廢事件八選舉資政院議員事件九申覆資政院諮詢事件十申覆督撫諮詢事件十一公　和解本省自治會之爭議事件十二收受本省自治會或人民陳請建議事件謹案本條係定諮議局應辨事件凡所列舉均以本省之事爲止示與資政院所定權限有國家地方之分第一欵總括地言庶政而言二三四五等欵爲監察財政事宜六七兩欵爲參與立法事宜第八欵係欽遵諭旨預立議院之根基九十兩欵以備京外之顧問十一十二兩欵以平自治會之纷爭以通人民之情悃○第二十二條諮議局議定可行事件呈候督撫公布施行前項呈候施行事件若督撫不以爲然應說明原委事由令諮議局覆議○第二十三條諮議局議定不可行事件得呈請督撫更正施行者督撫不以爲然照前條第二項辨理○第二十四條諮議局於督撫交令覆議事件若仍執前議督撫得將全案咨送資政院核議謹案以上三條係就諮議局所議與本省大吏或合或不合之事件而定其往復之辨法以防諮議局與督撫生意外之齟　也其要旨有五一諮議局議定可行事件督撫若無異議有公布施行之責二督撫提議事件諮議局如以爲不可行者有議請更正之權三諮議局議定可行或不可行事件督撫如不以爲然者有交局覆議之權四 
 
 

Page 28

 
 
交局覆議事件督撫必須說明原委事由否則不能令其覆議　督撫及諮議局各執一見不能解决之事件督撫應咨送資政院以待决定○第二十五條第二十一條所開第一至第七各欵議案應由督撫先期起草於開會時提議但除第二三欵外諮議局亦得自行草且議案謹案第二十一條所開第一至第七各欵議案皆與行政相關督撫爲行政長官應預爲籌晝一切故先由督撫起草然或諮議局自有所見足以補督撫之所不及若不許其提議則與採取輿論之旨不符本條特許諮議局以自草議案者所以通下情也○第二十六條諮議局於本省行政事件及會議廳議决事件如有疑門得呈請督撫批答若督撫認爲必當秘密者應將大致緣由聲明謹案本條係申明諮議局於本省政務有與議之權蓋有門必答雖秘密者亦當說明其大致緣由至詳細内容無庸宣示○第二十七條本者督撫如有侵奪諮議局權限或違背法律等事諮議局得呈請資政院核辨謹案本條所定係爲保護諮議局之權限並預防督撫濫用其權力而設蓋督撫如有侵奪諮議局權限或違背法律等事諮議局得呈請資政院核辨則督撫限於衆議而不致有病國害民之舉顧又不令諮議局徑行抗議而必以核辨之權付諸資政院則諮議局亦不能肆行挑剔以掣督撫之肘凡以避上下之爭突保行政之平衡而己○第二十八條本省官紳如有納賄及違法等事諮議局得指明確據呈候督撫查辨謹案諮議局爲一省輿論所集之地官紳有納賄違法情事人民必遭其寃抑自應立予糾舉俾順羣情其必指明確據者以防挾嫌誣陷之弊其必呈候督撫查辨者以保行政長官監督之權○第二十九條凡他省與本省爭論事件諮議局得呈請督撫咨送資政院核决謹案各省壤地交錯難保無爭議事件事關兩省相持不已督撫及諮議局俱未便定議故非經資政院核决不足以昭平允○第三十條凡第二十四二十七二十九條所列各事項經資政院議定後均宜分别照行謹案資政院居全或輿論最高之地位故諮議局與督撫或諮議局與諮議局有相持之時則資政院應實行其解决之權旣經解决後諮議局與督撫等即不得另有異議所以保政治輿論之統一也 
　　第七章會議。○第三十一條諮議局會議期分常年會及臨時會二種均由督撫召集開會之第一日督撫應親自蒞局行開會儀式謹案諮議局爲一省之議會與國會不同其所議係本省之事故由本省督撫召集之常年會照下條定期臨時會期則督撫酌定之○第三十二條常年會每年一次會期以四十日爲率自九月初一日起至十有十一日止其有必須接續會議之事得延長會期十日以内謹案常年會以每年九十月間爲宜蓋時値秋冬民間事務較簡且於次年豫算等事尢便調查會期以四十日爲率可以從容集議倘仍不足亦可展期其不得過十日才所以防議事迂緩不决之弊○第三十三條臨時會於常年會期以外遇有緊要事件經督撫之命令或議員三分之一以上之陳請或議長副議長及常駐議員之聯名陳請均得召集其會期以二十日爲率謹案臨時會非有緊要重大事件不宜輕易召集故開會之事亦較鄭重會期二十日較常年會爲短者以臨時會所議事項亦簡也○第三十四條凡召集開會應於三十日以前由議長將本届開會應議事件預行通知各議員謹案議事不可無準備故必由議長早日通知俾各議員事前有所研求則臨時自不至漫　定見矣○第三十五條凡會議非有議員半數以上到會不得開議○第三十六條凡議案之可行與否以到會議員過半數之所决爲準若可否同數則取决於議長謹案以上二條定開議决議之人數蓋取决多數乃議會之通例也○第三十七條凡會議時督撫得親臨會所或派員到會陳述意見但不列議决之數謹案諮議局議案旣多由督撫提出則開會之時自當到局陳述其意見惟是督撫政務甚繁　難常自到會故派員代理亦無不可其不列議决之數者以督撫及具委員本在議事者之外故也○第三十八條凡議案有關係議員本身親屬及職官例應廻避者該議員不得與議謹案本條係爲議員遠嫌疑起見故定議事時廻避之例○第三十九條凡議員於諮議局議事範圍内所發言論不受局外之詰責其以所發言論在外自行刋布者如有違犯仍照各本律辨理謹案議員在議會内所發言論於議會以外不任其責爲立憲各國之通例蓋議員有代表或民之重任自應於國計民生籌之至熟直抒己見不屈不撓方爲盡職若加以束縛致令瞻前顧後緘默自安殊非設立議會之本意故本條所定不受詰責者謂於法律上不負責任在導之盡言使無顧慮惟以甩發言論在外自行刋布者則自係一人之責如有違犯仍應照各本律辨理○第四十條凡議員除現行犯罪外於會期内非得諮議局承諾不得逮捕謹案本條尊重議員之身體所以防官吏妄行逮捕之弊若現行犯罪則情形顯著自不致涉於疑似故不在此限○第四十一條凡會議不禁旁聽其有左列事由經議員公認者不在此限一督撫特令禁止者二議長副議長同意禁止者三議員十人以上提議禁止者謹案本條定議會公開之制其應禁止旁聽者必經議員公認所以示愼重也○第十四二條凡議决事件除議長副議長同意認爲應行秘密者外均公布之並應隨時報告督撫及資政院謹案本條定議員公布之制督撫爲一省之行政長官資政院爲全國之議事總匯故非隨時報告不可○第四二三條議員會議時有違背局章及議事規則者議長得止其發議違者得令退出其因而紊亂議場秩序致不能會議者議長得令暫時停議○第四十四條旁聽人有不守規則或紊亂議塲秩序者議長得令其退出謹案以上二條定會議之紀律以防議員及旁聽人違背章程及紊亂秩序之弊○第四十五條凡議事細則及旁聽規則中諮議局議定呈請督撫批准後公布之謹案議事細則及旁聽規則係諮議局内部之事均應歸諮議局自行酌定 
　　第八章監督。○第四十六條各省督撫有監督諮議局選舉及會議之權並於諮議局之議案有裁奪施行之權謹案本條定督撫於諮議局有監督裁奪之權如各處選出議員督撫查明有舞弊及不合格情事自可即行撤銷會議如有不遵定章者亦可隨時糾正至裁奪施行即指第二十二二十三兩條所載事項而言皆所以重行政長官之責任也○第四十七條諮議局有左列情事督撫得令其停會一議事有踰越權限不受督撫勸告者二所决事件違背法律者三議員在 
 
 

Page 29

 
 
議塲有狂暴舉動議長不能處理者停會之期以七日爲限謹案本案特將應行停會情事列舉者以防督無之專擅之停會期不得過七日者以防事務之發弛○第四十八條諮議局有左列情事督撫得奏請解散並將事由咨明資政院一所决事件有輕蔑朝廷情形者二所决事件有妨害國家治安者三不遵停會之命令或屢經停會仍不悛改者四議員多數不赴召集屢經督促仍不到會者謹案本條定解散諮議局之權一二兩欵有關國家之安危三四兩欵有失議會之體制自并立予解散不可然必將事由咨明資政院庶督撫不致濫用其權○第四十九條諮議局議員解散後督撫應同時通飭重行選舉於兩個有以内召集開會謹案諮議局一經解散亟當重行選舉以示議會雖可暫行解敬不可久於停止也 
　　第九章辨事處。○第五十條諮議局設辨事處經理局中文牘會計及一切庶務由議長副議長監理○第五十一條辨事處置書記長一人書記四人由議長選請督撫委派○第五十二條六事處辨事細則由諮議局自定謹案以上三條係明定局中庶務章程委員與議員址位不同故不用選舉而用委派 
　　第十章經費。○第五十三條諮議局經費由督撫籌指專欵撥用其欵目分列如左一議員旅費二議長副議長及當駐議員公費三書記長以下薪金四雜費五豫備費○第五十四條前條公費及薪金數目由督撫定之其旅費雜費及豫備費由諮議局會議豫算數目呈請督撫核定○第五十五條諮議局經費由議長副議長按月清查一次於常年會開會時造册清報由議員審查之謹案以上三條係明定局中經費章程議員衹給旅費者以其爲名譽職也議長及當駐議員另給公費者以其當年到局任事必有津貼庶可專心從事也其費用數目由督撫審定者以關係議員本身之事不便自定也 
　　第十一章罰則。○第五十六條諮議局罰則分爲二種如左一停止到會但以十日爲限二除名○第五十七條停止到會以議長副議長同意行之除名則以到會議員全體决議行之○第五十八條凡議員有屢違局章或語言行止謬妄者停止到會其情節重者除名○第五十九條凡議員無故不赴常年會之召集或赴召集後無故不到會延至十日以上者均除名○第六十條凡議員以本局之名義干預局外之事者停止到會其情節重者除名謹案以上五條係明定議員處罰章程議員均由合格紳民投票公選自應能舉其職惟流弊所至不可不預爲之防自五十八條至六十條所指情節均屬蔑棄職守有玷名譽自當酌加懲罰以肅紀綱惟除名必以到會議員全體决議行之者以議員旣由公選而來亦不容以一二人之私見而去之也 
　　第十二章附條。○第六十一條本章程自奏淮奉旨文到之日起爲施行之期謹案本章程一經奏淮即應先事豫備故以奉旨文到之日爲施行之期○第六十二條本章程未盡事宜得由各省諮議局擬具草案議定後呈由督撫咨送憲政編查館會同資政院核議辨理謹案本章程甫經草創難保無未盡事宜各省諮議局旣有所見自可隨時提議增添删改其議决核定之權仍歸之憲政編查館及資政院才所以防各省自行改制致有叅差不一之弊 
[擬訂諮議局議員選舉章程]  
　　第一章總綱。　第一　選舉資格○第一條凡選舉及被選舉資格按照諮議局章程第三條至第八條辨理　第二　選舉區域○第二條初選舉以廳州縣爲選舉區複選舉以府直隸廳州爲選舉區各以所轄地方爲境界直隸廳州之本管地方及府之有本管地方者均作爲初選區直隸廳無屬縣者以附近之府爲複選區○第三條府廳州縣境界有更改時選舉區一併更改　第三節辨理選舉人員○第四條初選區廳以該同知通判州縣以該知州知縣爲初選監督複選區府以該知府直隸廳州以該同知通判知州爲複選監督府直隸廳州之本管地方作爲初選區者由該知府同知通判知州遴派敎佐員爲初選監督選舉監督各以本衙門爲辨理選舉事務之所○第五條初選複選均應設投票管理員監察員開票管理員監察員若干名管理員不拘官紳均可派充監察員應以本地紳士爲限○第六條初選監督職掌如左一監督初選投票開票及選舉一切事宜二保薦初選投票開票管理員及監察員三籌定初選投票區投票所及開票所地址四造具初選區選舉人名册申報複選監督五徵集初選管理員及監察員報告六决定初選當選人七給與初選當選人執照八中報初選當選人姓名職銜票及初選情形於複選區監督九宣示初選當選人姓名職銜及票數十執行初選變更事務○第七條複選監督職掌如左一監督複選投票開　及全區選舉事宜二派定初選複選投票開票管理員及監察員三分配初選當選人名數於各廳州縣四彙申初選各區選舉人名册於督撫五核定初選投票區投票所開票所及擇定複選投票所開票所地址六徵集初選監督及複選管理員監察員報告七决定複選當選人八給與複選當選人執照九由報複選當選人名職銜票數及全區選舉情形於督撫十宣示複選當選人姓名職銜及票數十一核定初選變更及執行複選變更事務○第八條投票管理員職掌如左一掌投票所啟閉二决定投票之應否改受三記錄投票情形申報選舉監督四掌投票投票簿投票紙及選舉人名册五稽查投票所紀律第九條開票管理員職掌如左一掌開票所啟閉二清算投票目三检查投票紙眞僞四决定投票之是否合例五記錄開票情形申報選舉監督六保存票紙七稽查開票所紀律○第十條投票監察員開票監察員各會同管理員辨理投票開票事宜其職掌與前二條同監察員如與管理員有意見不同時得建議於選舉監督○第十一條凡辨理選舉人員均爲名譽職不支薪水○第十二條辨理選舉人員除監察員外不得與於選舉人及被選舉人之數　第四節選舉年限○第十三條選舉年限以三年爲一次○第十四條第届選舉年限以是年正月十五日爲初選日期三月十五日爲複選日期届期由督撫奏明並咨報民政部立案其臨時選舉日期由複選監督申 
 
 

Page 30

 
 
請督撫酌定彙案奏報 
　　第二章初選舉。○第一　投票區○第十五條初選監督應按照地方廣狹人口多寡分劃本管區域爲若干投票區至多以十區爲限每區設投票所一處○第十六條投票區應於選舉期三個月以前由初選監督一律　定詳細繪圖申報複選監督核定○第二　人名册○第十七條初選舉監督應按照選舉資格詳細調　將合格者造具選舉人名册○第十八條調查時初選監督應就本管各地方分設選舉調查員選舉調查員辨事細則由初選監督擬訂呈請複選監督核定施行○第十九條選舉人名册應載事項如左一姓我年歲籍實住所或寄居年限二辨過某項學務及其他公　事務並其年限三出身四官階五營業資本或示動產之某項所值確數○第二十條選舉人名册應於選舉期六個月以前一律告成○第二十一條選舉人名册告成後初選監督應即呈由複選監督申報督　並於選舉期三個月以前頒各發各投票所宣示公衆○第二十條宣示人名册以二十日爲期如本人以爲錯誤　漏准於宣示期内取具憑證呈請初選監督吏正前項呈請更正初選監督應於收呈之日起二十日以内判定准否○第二十三條初選監督判定無庸更正時有不服者得呈訴於複選監督複選監督判定期限照前條第二項辨理○第二十四條　凡過宣示期限即爲確定不得再請更正其續由初選或複選監督判定更正者應一律補人選舉人名册○第二　五條選舉人名册確定後應分存各投票所及開票所並由督撫咨報民政部○第二　當選人額數○第二十六條初選當選人額數按照議員定額加多十倍第届中複選監督遵照督撫所定該複選區議員額數十乘之爲該複選區當選人額數分配於各廳州縣○第二十七條初選當選人分配之法由複選監督以該複選區應出當選人額數除全區選舉人總數視得數多寡定選舉人每若干名得選出當選人一名再以此數分除各初選區選舉人數視得數多寡定各該初選區應出當選人若干名其各初選區有選舉人數不敷選出當選人一名或敷選若干名之外仍有零數致當選人不足定額者比較各初選區零數多寡將　額依次歸零數較多之區選出之若兩區以　零數相等其　額應歸何區以抽籤定之前兩項分配定後由複選監督於初選舉期　個月以前榜示各初選區○第四　選舉告示○第二十八條初選監督應於該選舉期三個月以前頒發選舉告示其應載事項如左一初選日期二初選投票區氢票所及開票所地址三投票方法○第五　投票所○第二十九條投票所由投票管理員及監察員掌投票一切事宜○第三十條投票之日管理員及監察員均應按時齊集如有臨時不到應由初選監督派員代理　三十一條投票所周　得臨時增派巡警嚴查一切○第三十二條投票所除本所職員及投票人與巡警外他人不得闌入○第三十三條投票所之啓閉以午前八時至午後六時爲率逾限不准入内○第三十四條管理員及監察員應將投票始末情形會同造具報告連同投票匭於投票完畢之翌日移交開票所並申報初選監督○第三十五條投票所自投票完畢之日起十五日以内一律裁撤○第三十六條投票所辨事細則由初選監督擬訂呈請複選監督核定施行○第六　投票紙投票簿及投票匭○第三十七條投票紙應由複選監督按照定式製成於選舉期二十日以前交初選監督初選監督應於選舉期十日以前分交各投票所○三十八條初選監督應按照各投票所　屬投票人分别造具投票簿並按照定式製成投票匭於選舉期十日以前分交各投票所○三十九條投票簿應載明投票人姓名年歲籍實及住所○第四十條投票匭除投票時外應嚴加封鎖○第七　投票方法○第四十一條投票人以列名本屬投票所之投票簿者爲限○四十二條投票人届選舉期應親赴投票所自行投票不得倩人代理○第四十三條投票人應在投票簿所載本人姓名項下籤字畢方准領投票紙○第四十四條投票人每名祗准領投票紙一頁○第四十五條投票用無名　記法每票　淮書被選舉人一名不得自書本人姓名○第四十六條投票人於投票所内除關於投票事宜得與職員門答外不得涉及私言並不得與他人接談○第四十七條投票完畢後投票人應即退出不得逗遛窺視○第四十八條投票人倘有頂替及違背定章等事管理員及監察員得令返出　第八　開票所○第四十九條開票所設於初選監督所在地方由開票管理員及監員掌開票一切事宜○第五十條開舉所自各投票匭送齊之翌日由初選監督酌定時刻先行榜示届時親自到塲督同開票即日定示○第五十一條開票時准選舉人前往參觀若人衆不能容時管理員得以限制人數○第五十二條管理員及監察員應將開票始末情形會同造具報告於　黠票數完畢之翌日中送初選監督所有票紙分别有效無效一併附送於本届選舉年限内由初選監督保存之○第五十三條第三十條　第三十三條及第三十五三十陸條所定各事項開票所一律辨理　第九　检票方法○第五十四條检票時先將選舉票與投票簿對照如有姓名不符及放棄選舉權等事均應另册記明○第五十五條凡選舉票應作廢者如左一寫不依式者二夾寫他事者其記載被選舉人官銜職業或住址等項者不在此限三字跡模糊不可認者四不用投票所所發票紙者五選出之人不合被選舉資格者　第十　當選票額○第五十陸條初選以本區應出當選人額數除選舉人總數將得數之半爲當選票額非得票滿該額以上者不得爲初選當選人○第五十七條凡因不滿當選票額致無人當選或當選人不中定額出初選監督就得票較多者按照應出當選人額數加倍開列姓名即行榜示於開票後第三日在原投票地方令原有投票人即就所列姓名内再行投票一次以期足額○第五十八條當選人名次以得票多寡爲序票數同者以抽籤定之○第五十九條凡得票滿初選當票當額而當選人額數己滿者作爲初選候補當選人其名次照前條辨理○第十一　當選會及執照○第陸十條當選人確定後應即榜示並由由初選監督具名分别知會各當選人○第陸十一條當選人接到知會後應自知會之日起二十日以内呈明情願應選其逾期不覆者作爲不願應選○第陸十二條凡呈明情願應選者由初選監督酌定日期給與當選執照爲憑○第陸十三條當選執照由複選監督按照定式製成於選 
 
 

Page 31

 
 
舉期二十日以前分交初選監督○第陸十四條當選執照給與後應將當選人姓名職銜榜示並申報複選監督 
　　第三章複選舉。○第六十五條複選由初選當選人齊集複選監督所在地方行之○第六十六條複選人名册以初選當選人爲限按照各初選區先後依次編列其册内應載事項除照第十九條外並應載明初選當選票數○第六十七條複選當選人爲諮議局議員其各複選區應得議員若干名每届由督撫按照各該複選區選舉人名册總數以全省議員定額分配之○第六十八條複選當選人分配之法由督撫於各複選區選舉人名册報齊後按照名册以譔省議員定額除全省選舉人總數視得數多寡定若干選舉人得選出議員一名再以此數分除各複選區選舉人數視得數多寡定各該複選區應出議員若干名其各複選區有選舉人數不敷選出議員一名或敷選若干名之外仍有零數致議員不足定額者比較各複選區零數多寡將餘額依次歸零數較多之區選出之若兩區以上零數相等其餘額應歸何區以抽籤定之前兩項分配定後由督撫於初選舉期三個月以前榜示各複選區並咨報民政部○第六十九條複選監督應於該選舉期一個月以前頒發選舉告示其應　事項如左一複選日期二複選投票所及開票所地址三投票方法○第七十條複選投票所及開票所地址由複選監督酌定其管理員監察員及一切章程均照第二十九條至第三十五條及第四十九條至第五十二條辦理所有辦事細則由複選監督酌定施行○第七十一條複選投票紙投票簿及投票匭定式與初選○同第七十二條複選投票方法照第四二一條至第四十八條辦理○第七十三條複選檢票方法照第五十四五十五條辦理○七十四條複選以本區應出議員額數除初選當選人總數將得數之半爲當選票額非得票滿該額以上者不得爲複選當選人○第七十五條複選當選人名次照第五十八條辦理○第七十六條凡得票滿複選當選票額而當選人額數已滿者作爲複選候補當選人其名次照第五十九條辦理○第七十七條複選當選人確定後應即榜示並由複選監督具名分别知會各當選人當選人呈明情願應選後由複選監督定期給與議員執照爲憑其呈明期限照第六十一條辦理○第七十八條議員執照給與後複選監督應將議員姓名職銜申報督撫由督撫分别咨報資政院民政部立案 
　　第四章選舉變。更○第一節選舉無效○第七十九條凡遇左列名項爲選舉無效一選舉人名册有舞弊作僞情事牽涉全數人員被人控告判定確實者二辦理選舉不遵定章被人控告判定確實者三照諮議局章程第四十八條已經奏請解散者○第八十條初選有前條第一二欵情節者具初選爲無效複選有前條第一二欵情節者其複選爲無效但初選無效者複選雖經確定二併作爲無效○第二節當選無效　第八十一條凡遇左列各項爲當選無效一辭任二疾病不能應選或故三被選舉資格不符被人控告判定確實者四當選票數不實被人控告判定確實者五照諮議局章程第五十八條至第六十條除名者○第八十二條當選無效如已給與執照應令繳還並將姓名職銜及其緣由榜示○第八十三條當選無效各以候補當選人遞補仍按照第六十條至第六二二條辦理○第三節改選及補選○第八十四條改選於每届選舉年限舉行選舉無效時均應一律改選○第八十五條補選以右列各項情事時舉行一議員缺額無候補當選人二增廣議員額無候補當選人○第八十六條改選及補選一切應有事宜均照本章程辦 
　　第五章選舉訴訟。○第八十七條凡選舉人倘確認辦理選舉人員有不遵定章之行爲或於選舉人名册有舞弊作僞之證據得向該管衙門呈控○第八十八條凡選舉人倘確認當選人内有左列情節者得向該管衙門呈控一被選舉資格不符二當選票數不實○第八十九條凡落選人員倘確信有左列情節者得向該管衙門呈控一得票額數可以當選而不能與選二候補當選人名次錯誤遺漏○第九十條凡呈控應自選舉之日起三十日以内爲止○第九十一條凡選舉訴訟事件初選應向府直隸廳州衙門呈控複選應向按察使衙門呈控其各省已設審判廳者應分别向地方及高等審判廳呈控○第九十二條凡選舉訴訟事件應於各種訴訟事件内提前審判不得稽延○第九十三條凡不服該管衙門之判定者初選得向按察使衙門上控複選得向大理院上控但自判定之日起三個月以内爲限其各省已設審判廳者照審判廳上控章程辦理○第九十四條凡選舉訴訟事件所有訟費等項悉照通行章程辦理 
　　第六章罰則。○第九十五條以詐術獲登選舉人名册或變更選舉人名册者處十元以上一百元以下之罰金辦理選舉人員知情者處一月以上六月以下之監禁或三十元以上二百元以下之罰金○第九十六條冒用姓名投票者處二月以上二年以下之監禁附加十元以上百元以下之罰金○第九十七條以財物利誘選舉人或選舉人受財物之利誘及居中周旋說合者處六月以下之監禁或二百元以下之罰金財物入官已用去者按價追繳○第九十八條以暴行脅迫妨害選舉人及選舉關係人者處一月以上一年以下之監禁或三十元以上三百元以下之罰金○第九十九條以選舉人及選舉關係人携帶凶器者處一月以上六月以下之監禁凶器入官○第一百條加暴行於辦理選舉人員或騒擾投票所開票所或阻留毁奪選舉票投票匭及其他有關選舉文件者處二月以上二年以下之監禁附加十元以上百元以下之罰金○第一百一條辦理選舉人員漏洩舉選票上之姓名者處二月以上二年以下之監禁附加十元以上百元以下之罰金其所漏洩非事實者罰同上○第一百二條辦理選舉人員違法干涉選舉人之投票或暗記被選舉人之姓名者處一月以上一年以下之監禁或三十元以上三百元以下之罰金違法擅開投票匭或取出投票匭中之選舉票者罰同上○第一百二條凡犯本則所定　條者於處罰後二年以上十年以下不得爲選舉人及被選舉人○第一百四條本則所定各條俟新定刑律頒行後應照新刑律辦理 
　　第七章專額議員選舉辦法。○第一百五條專額議員指諮議局章程第二條第二項所載京旗及駐防人員而言○第一百六條專額議 
 
 

Page 32

 
 
員選舉人及被選舉人以京旗及駐防人員爲限○第二百七條專額議員選舉及被選舉資格按照諮議局章程第三條至第八條辦理○第一百八條各省駐防專額議員之數視該省駐防舊日取進學額全數在十名以内者設議員一名二十名以内設二名二十名以外設三名由各該省督撫會同將軍部統定之○第二百九條專額議員初選當選人額數以議員定額十倍之數爲準其複選當選人額數以議員定額爲準○第一百十條專額議員調查選舉人名册由督撫會同將軍都統於京旗及駐防人員内應各酌派選舉調查員○第一百十一條專額議員初選投票開票事宜附於京旗及駐防相近之初選投票所開票所同日舉行○第一百十二條專額議員複選投票開票事宜附於省城或將軍都統城守尉所駐及相近之複選投票所開票所同日舉行○第一日十三條專額議員當選改選補選及訴訟罰則各項事宜均照本章程辦理 
　　第八章附條。○第一百十四條本章程與諮議局章程同時施行○第一百十五條本章程如有未盡事宜應行增改者照諮議局章程第六十二條理辦 
 
 
