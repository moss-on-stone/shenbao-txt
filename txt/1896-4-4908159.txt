# 1896 - 4 - 4908159

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[沈氏尊生書將次裝訂出售] [  圖書集成局代啓]  
　　沈氏尊生一書久已膾炙人口按是書爲錫山沈孝亷所著孝亷博通今古於醫學尤爲精邃窮半生之力著爲是書行之醫林奉爲枕秘惜坊刻模糊漫漶每多帝虎辛羊之悞本局覔得原刻善本代書肆中重付手民印以大號新式鉛字挑選潔白紙張刻己告竣將次裝訂成册加以錦套定於本月望邊出售世有研求醫術者請屆時移玉購取可也 
[論中國開濬河道宜用泰西機器]  
　　中國近日仿用泰西機器不特製造等事宜然卽農田水利諸大端亦無不可以此取效農務之學西人習爲專家著有成書姑不具論若水利一事旣爲農田灌溉所賴又爲行旅舟楫所資其於國計民生關繫甚大古今固無異勢中西亦有同情乃中國以興修水利爲甚難而西國視若較易者則以開濬河道一端用機器與不用機器之分也松郡浦河隸上婁青三邑境爲松滬往來孔道此河自七寳鎭以東久患淤淺每歲冬令水涸以及春夏秋每月潮汛較小之時行舟恒虞膠滯兹於本月初旬三邑分工築壩開濬事已迭紀本報自此開濬以後可期一勞永逸潮汐暢通而本館於此則欲借箸代籌作局外芻蕘之獻者竊謂開河一役宜用泰西挖河機器最爲靈便此種機器滬上官塲曾經購辦前次開濬吳淞江著有成效約有新舊二式一式則中爲機器船旁附兩駁船其機器在船尾兩旁排列如木桶者數十蟬聯上下若桔槹然從河底挖起帶水之泥卽由桶中分卸於兩駁船上駁船裝泥旣足卽退後分行運至口外傾棄而另以空船附於機器船旁載泥如前此舊式也新式則機器船較大其旁不用駁船所有挖起之泥卽傾本船艙中泥滿則退駛出海艙底如雙扉自闢泥旣沈於海中底乃旋闔如故此又一式也舊式駁船行駛較遲然多用船隻亦可無虞不給新式不用駁船是退卸之時卽停挖之時須用此機器船數艘則來往輪替亦不遲滯又見往歲開濬洋涇浜時别有一種機器船其所挖之泥不卸船中而分抛於兩岸另雇人夫挑卸蓋由洋涇浜河面較窄於吳淞微特三船不能並行卽大機器船亦且難於進退故必如此辦理今蒲肇河河面雖不及吳淞江之闊處而以較洋涇浜寛實加倍此中因地制宜應用何項機器是在當事者之神而明之耳果以此項機器船濬河則人力可省財用可節而爲時又可從速一舉而三善備焉且舉中國歴來濬河之弊皆可删除凈盡其弊云何請得而歴指之凡濬一河築壩戽水其費先已不貲及戽水方乾將次開濬忽逢天雨則戽水之前功盡棄此等金錢皆屬格外糜費若以機器挖泥則無需築壩旣免戽水之煩又免他日竣功留一壩基在水中漸致梗塞仍患淤淺則弊之所除者其一挑河人夫最難當　　　持工　　　制官董種種情形難以枚舉是以近歲城市濬河多飭營勇從事而不招募民夫然在防營離遠之處如七寳一帶　　仍不能不用民夫若以機器濬河則挈領提綱多不過數十人至百人左右耳又何難駕馭之有則弊之所除者其二人夫挑泥起卸往往隨處堆積任意踐踏雖有官憲示禁恐其弊未必盡除若用機器則泥不挖起岸上而自能放乎中流歸於大海可使兩岸居民若不知有此大工大役者然更何有堆積踐踏之慮哉則弊之所除者其三三善之備者如彼三弊之除者又如此當局者亦何憚而不爲顧或者猶有慮焉謂需用機器船數艘倘購自外洋則緩不及待且船多費鉅恐有逾於人夫挑濬之費者則未知本館之爲此說也固非僅爲蒲肇一河言之也以蒲肇一河而言或不及待以各屬河道之隨時濬治者而言則無不及待以一河之費購船則見爲不足以各屬各河之費購船則見爲有餘規大局者不拘於片土定大計者不域於目前苟利吾民卽以合省之全力經營此船亦何不可而何慮費之鉅哉或又謂水不戽乾則起土難於計數所濬深淺難以明騐不知是亦無難也先遣明算之人分叚測量河底深闊若干應濬深闊若干插標定誌而後綜核之每縱橫若干丈尺應起若干方土以乾土核帶水之泥每方應合若干斤數每駁船計容泥若干擔則每叚相去若干里或若干步共應運泥若干船監是工者第盤騐每日運出口外之船核計其數卽已若網在綱有條不紊矣至於良法美意實力奉行則尤存乎其人焉孟子曰徒法不能以自行中法然西法亦何獨不然哉 
[諭旨恭録]  
　　十一月初三日奉旨太常寺博士著王宗陰補授浙江湖州府南潯通判著孫籛補授山東定陶縣知縣著張懷信補授安徽來安縣知縣著于普湖補授山東嘉祥縣知縣著葉大可補授安徽廬江縣知縣著張琴補授山東武城縣知縣著袁桐補授四川慶符縣知縣著王瑚補授截取舉人楊芸生著以教職用張鵬霄著以教職用翰林院筆帖式著德光補授户部筆帖式著桂林補授翰林院筆帖式著劉學洙補授截取山東道御史楊福臻陜西道御史熙麟俱照例用補授順天南路同知趙文粹直隸祁州知州胡恩溥俱准其補授保舉湖南補用知縣陳承祖著照例用奏留吏部額外主事張祖厚著准其留部卓異俸滿貴州平越直隸州知州楊兆麒著回任准其卓異加一級仍註册候升卓異前江蘇青浦縣知縣錢志澄著准其於知縣任内卓異加一級欽此○初四日奉硃筆松安補授通政使司副使欽此○初五日奉旨多羅郡王車林巴布著加恩在乾清門行走欽此 
[本館接奉電音]  
　　昨日清晨京電傳來上諭一道敬謹譯登○十一月十八日奉上諭劉坤一著回兩江總督本任張之洞著回湖廣總督本任欽此 
[京江瑞雪]  
　　鎭郡自冬月初旬以來天宇暢晴麗日當空浮雲盡掃氣候和煖食力者尙披薄棉足以禦寒至十三日朔風驟緊寒氣侵肌翹首長空濃雲似羃入夜雨聲浙瀝與簷鐡聲相應十四日風伯歛威紅日韜光十五日半陰半晴北風怒號冷透重裘獸爐無力上午雨珠錯落雜以雪花度幙無聲沾衣欲濕上燈從惟聞屑屑騷騷時有雪珠飛灑如敲　　玉清越可聽俄而花飛六出柳絮漫天碧翁翁碾成萬斛瓊瑶撒遍大千世界所惜不久卽止未能塑作雪彌陀雪美人靜參空色色空之旨然長空萬里依然潑墨雲濃或者滕六君乘興復來駈百萬玉龍焜耀銀麟玉甲未可知也 
[茅龍肇釁]  
　　金陵四象橋濵河一帶地方半係貧民搭蓋草棚居住十二日下午三點鐘有王姓者午炊失愼 
 
 

Page 2

 
 
遺火積薪霎時間一經燃著祝融氏卽左衝右突不啻拉朽摧枯維時各鋪水龍聞警馳至極力灌救幸封家姨尙未惠臨火鴉軍未致大肆殘虐得卽撲滅計焚去草屋十數間然刼灰滿地貧民呌苦三聲已不堪入耳矣 
[鹿城葭管]  
　　樂清縣所轄翁垟地方於初七夜魚更三躍後有海盜十七八人各持槍械登岸夥刼失贓約計百餘金云○初十日爲耶穌誕辰江心寺領事署懸燈結綵大排筵宴至晚八點鐘燃放洋火彩爆燈　輝煌極形熱閙○環廳所轄唐垟地方陳姓及沙嶼地方江姓家先後被刦已列前報兹聞各營汛嚴加緝捕已於初八日在樂清七里地方拿獲兩洋盜解郡審辦未知是否此案眞盜容續詳○朔門内義生典本係曾鶴年郭仰峰兩商合開兹於前月杪突更典號爲通濟未知其係易主接　否○蟬街大衟坦林慶祥之母年已八旬昏耄聾聵獨處一室家無次丁廿九晚擁鑪烤火箕踞在牀如醉如痴和衣而睡不知因何遺火致將褲脚燃着直至延燒裏衣通身衣服都成灰燼鄰佑始知慌忙岔集潑水灌救火雖熄滅而週身焦灼火毒攻心隨於初一日撒手西歸呼慘矣○簡巷口某甲家貧如洗向業明瓦店如斗室敗堵蕭然前因祖龍之禍將店折卸無如下跨支河素係橋棚搭蓋近奉宗觀察示諭橋棚浮蓋不准再造甲實赤貧僅一老媪全賴此店養活事經公墻局董代爲哀懇觀察曲體苦况俯從所清命在公墻項下提出英蚨三十二枚觀察復自捐廉湊足五十番給甲媪另賃住屋誠可謂寓恩干法云○公廨内地雖空曠而瓦礫堆積如山年湮代遠已成小阜現擬砌造太平水塢劉吉園軍門飭派什長督率勇丁挑撥凈盡兹已砌築極大水塢儲水盈盈是亦預防火政之一端也○恊順棧東陳阿坤者向住朔門外鹽倉之旁咸以鹽創坤呼之家中逗留甬商代爲投報稅厘兠攬裝貨凡有寗台船隻到埠均由坤手報牌俗名小報所費較省四明公所大受其害比年來生意順遂蓄積頗厚購良田營廣厦納阿嬌覓金屋以致視昔糟糠無殊眼中釘適有巨商某甲寓在坤家與坤妻常叙桑梓坤遂疑之屢占反目究竟其妻尙安於室無如江汜江渚不容其嘯也歌何 
[示挽澆風]  
　　邗上搶親逼醮等事向不多覯近年來風氣漸壞時或有之府尊沈太守聞而惡之因特申明定例剴切示諭其大旨謂例載糾衆夥謀搶奪路行婦女爲妻妾或乘隙奸污者又圖謀入室搶刦婦女一經搶獲出門卽屬已成爲首斬立决爲從絞監候如知情故賣罪减正犯一等又圖謀入室未將婦女搶奪出門爲首絞監候爲從發極邊烟瘴充軍定例何等森嚴小民豈容或犯近聞揚境有種無賴之徒圖得財禮窺見人家少女卽圖謀搶奪甚至誘逼輕年孀婦再醮等事殊堪痛恨然此皆由鄉曲愚民不知定例一經干犯到官追悔無及本府不忍不教而誅用特申明定例剴切示諭爲此示仰諸色人等知悉倘此後再有前項情事一經訪聞或被告發定卽按例從重嚴辦等語此亦賢太守欲挽澆風故不憚苦口婆心諄諄誥誡也 
[散勇逞兇]  
　　刻下金陵撤防制軍檄飭各營將疲玩衰弱之勇悉行裁汰以備挑選壯丁章字鶴字等營相繼遣散每營恩餉除由該管帶發給外復委李明府芳監放不料某營勇因發餉滋鬧嘯聚若干人殺死本營管帶維時該統領曁營務處急到塲彈壓後不知其究竟何若也俟續録 
[珠海浪花]  
　　廣州城内衛邊街有三水縣生員梁星堂茂才者年逾花甲工篆隸尤精雕刻嗣因年老目力稍遜幾至不能操刀詎近年瞳瞳者竟似金篦刮過忽放光明能以一寸闊石刻千字文全部因顯微鏡窺之果覺刀法精嚴一筆不苟去歲曾刻一石呈前任學憲徐花農文宗大蒙賞識文宗代向各當道揄揚茂才之名由是大著邇來踵門求教者户限爲穿茂才聲價遂高如一寸石刊字一千者潤資洋一百元聞亦須窮數月之力始能刊就說者謂茂才當董暮之年而能爲此絶技眞可謂老眼無花矣○西門外有南海朱姓孝廉年甫弱冠卽領賢書人皆期以大器前因鄉中建築基圍屢被水冲陷鄉人謀諸孝廉曰聞故老相傳以生人投入海中事始濟俗謂之打生樁孝廉爲圖利起見遂毅然任之潜向育嬰堂領取嬰兒數口生葬水内蓋以沙石卽屹然不動基圍得告成功詎孝廉回省後竟有鬼物附於其身寒熱大作病莫能興醫巫並施終無效騐於前日一命嗚呼噫一時殘忍自夭其年足見天網恢恢報應不爽世之見利忘義者可不以此爲鑒哉○入冬以來雨澤衡少天時亢旱不特萬物枯燥火患可慮而且氣候不正疫癘叢生聞河南某街烟户不過十數家連日因時症而死者約二十餘人甚有一家連斃數命者且受病僅一二日卽已暴亡以致省中醫家應接不遑棺店藥肆尤形忙迫無不利市三倍云○柴米油三項爲日用所必需近來價值日昻富者尙可支持貧者飢寒可慮頗有居大不易之勢柴米兩項向免厘捐惟油厘抽收頗重兹聞大憲擬將油厘减免以蘇民困然尙未見施行未知確否也○日前白鵝潭一舟載男女數人容與中流忽有輪船駛來激動波浪舟子把持不住遂遭覆溺舟中人皆問諸水濵經救生船救起三人其餘二人蹤跡杳然想已葬身魚腹矣慘哉寳華坊某姓於日前完婚當洞房花燭時新郎忽染狂疾如醉如痴旋以剪刀刺入咽喉幸經人救護不至殞命然已皮肉損破血溢沾襟一時賀客皆爲之不歡而散 
[漢上題襟]  
　　湖北采訪友人云交卸錦州府舒太守惠於上月下旬携眷東下本月初六日辰刻行抵鄂垣詣督轅禀到旋假某客棧暫駐行旌○駱殿撰成驤西蜀錦江人也陛辭出京回籍掃墓於上月下旬抵鄂謁見譚中丞及司道各員旋赴漢陽四川會館暫駐又旌諸同鄉次第設宴洗塵絃管分陳觴觥交錯彬彬乎洵一時盛事也至本月初十日二下鐘時復赴漢口各處投刺○前者鄂王城外災民紛至沓來兹大憲查悉江夏縣屬之娘子湖五里界等處災民更相屬於途因於本月初旬分派數員赴東西南北四鄉詳查災民究有若干逐細登載簿册以便撥解銀米按口給予俾得暫慰朝飢 
[官樣文章]  
　　兵部題四川儘先副將陳均山請補阜和恊副將一本於十月二十六日題進二十八日奉旨陳均山著補授四川阜和恊副將餘依議欽此○户部山東司示傳吉林請領明年春季防餉委謝典徽等所領銀兩銀庫定於十一月初二三日開放務於是日持具印領赴庫支領毋誤特傳○國子監爲招考南學事照得本監南學肄業生懸缺甚多本監定於十一月十一日考試爲此出示曉諭各省舉人貢監生等先期前五日持帶執照開寫年貌籍實履歴三代並取具同鄉京官印結赴監報考以便備卷務於是日黎明各戴頂帽自備筆墨食物聽候點名考試毋得自誤○吏部爲批示事據分發省分補用縣丞熊元璋呈稱竊職係湖北沔陽州人原籍浙江仁和縣人充方略館供事報捐縣丞職銜光緒十九年承辦軍機清檔告成議叙以縣丞雙月三缺後用又因承辦軍機漢檔告成議叙列爲一等尙未題覆二十年承辦方略全書告成蒙保奏俟議叙題覆後以本班分發省分歸候補班補用伏思職業經保有分省補用所邀漢檔議叙例應呈請改爲加級紀録理合取具同鄉京宫印結黏連投遞伏乞恩准等情具呈到部查各館議叙班次改級人員如該供事已得有三次議叙現欲呈請改爲級紀者例應由末次議叙班次呈改其初二次所得議叙係已往之案概不准其越案呈政歴經辦理在案今已邀議叙縣丞雙月三缺後用之供事熊元璋將方略館承辦軍機漢檔議叙以本項應得之缺歸於雙月二缺後用班次改爲加級紀録等因惟查該供事於剿平新疆回苗各匪方略書成出力案内業經由雙月二缺後用縣丞保奏請俟議叙題覆後以本班分發省分歸候補班補用在案此次所請將縣丞雙月二缺選用班次改爲加級紀録之處本部核與成案未符應不准其呈改相應批示 
[白門官話]  
　　金陵訪事友人云委辦六合釐捐直隸州裕直刺恒現將理事同知任内一切公務安置妥帖於某日赴督轅禀知交卸卽辭赴六合釐捐差委辦姜泰厘捐同知周司馬澄清孔家涵厘捐知縣俞明府明謙均同時禀知到差任事○督轅牌示旬月之内凡新到省佐雜 
 
 

Page 3

 
 
人員旣經來轅禀知者均於初九日一體騐看屆時各員投刺督署手版足靴逾常栗碌計人數共十三員銜名列後府經歴唐家振縣丞趙繼良陳亮恭陳冕湘巡檢寍夔馬德彞江喆王彞郜太元典史陳　鹽經歴陳文彬鹽巡檢聞賡雲訓導刁宗周○署江督張香帥現因督標新兵曁城内外屯紥之新健營健勝營終日在小教塲由德國練兵教習按隊操演著有成效復不時督同練軍總辦桂鄉亭觀察洋操提調沈仲禮太守等親臨閱看果見擺列陣勢變化錯綜坐作進退異樣出色香帥不勝忻慰擬漸推漸廣爲國儲材已遣員赴各處招募壯丁就省操練俾成勁旅同知李司馬文濤委赴淮安府招募差通判甘别駕恕委赴和州招募差羅别駕繼琛委赴海州招募差知縣李明府芳委赴徐州招募差林明府因修委赴通州招募差王明府治觀汪明府如瀚均委鳳陽招募差方明府道濟又委赴是處另選步隊一營蕭明府仁輝陳明府玉斌均委徐州招募差同知慶司馬錫士委赴泗州招募差奉委各員接札後相繼詣轅叩謝禀辭登程○江安督糧道馬植三觀察恩培因公赴蘇已紀前報刻以事竣回省乘小火輪前日駕抵白門離舟登岸入城趨督署禀到○朱守戎聲崗奉憲委代鏡清兵輪守戎接札隨詣督轅叩謝並辭赴上海○調署建平縣王大令萬甡由安徽來省謁見香帥面陳要公聞大令尙須在省中小作勾留始得返皖 
[施粥紀聞]  
　　天津采訪友人云闔郡七屬今年秋收中稔籌賑局司道仍照章辦理冬撫已就兩沽設立女廠一所煮粥賑之此外被災處所應由委員勘明分數分别重輕聽候賑撫不准婦孺來津以免跋涉業經曉諭週知無如婦孺不必盡出災區儘有中稔之鄉而無田可耕無業可就賑撫不及衣食全無者亦相率偕來匍匐道轅叩求入廠道憲以礙難漠視屢次撥入兩沽現在廠中已有人滿之患矣男廠分賃西關各小　每日早晚挑粥按籌分給兩次以免擠擁於十月二十五日開辦 
[暢用銀圓]  
　　據訪事人函稱邇日鄂省洋錢局内工作夜以繼日鑄出五種銀洋初時在本地尙覺滯用旋經省憲高懸示諭無論市面官塲准其一律通用且定例每洋准換制錢一千文因此通省一律懔遵勿違將來暢行後實可濟現錢缺少之急大可喜也 
[僞物被扣]  
　　姑蘇訪事友人函稱本月十五日有一嫗老熊龍鍾行至城隍廟橋西首可大典當在身畔摸出銀練一條向櫃上質錢櫃夥秤得一兩餘重正欲寫票付錢旋將此練再三審視滴以藥水辨别眞僞知是銅質而噴銀者遂將此練扣住細加詰問老嫗答以受人之託旣係銅質還伊原物可也該夥定欲扣畱囑嫗同本人來取以僞物於市面攸關不得不認眞查究以警將來云云老嫗無可如何恨恨而去以後不知所終 
[甬試六志]  
　　寍波采訪友人録寄程太守録取初覆各縣文童特將前列姓名酌列○鄞縣周運謙袁覃陳冕瑞林植三張壽鏞張紹騫郭敦壎童詩諧詹守綸吳祥臨李士英張壽鎬周宗鎬凌信源施兆翰張顯清茅雲瑞王璋鄭星煥金琅慈谿宓起濬孫師燾鄭世璘葉秉成陳肇勳宓起瀚董敦涵王履中沈希祥周兆熊錢保和洪緒邦錢保杭陳倬戎樹德徐保英洪承訓陳于達陳崇禮童斐章奉化蔣結麋宋榮卿李信鈞鄔岱年張贊清竺景松張肇修鄔斐章包芝堂周賓莊椿瑞吳曉江毛其翻吳淞張敦曹森胡振懷竺士翹趙奎王秉文鎭海倪承燦鄭銞夏祖舜周崇錫王鴻庠張九箴林景翰胡覲勳王丕謨倪譽燕鍾觀誥袁采南唐鶴峯張丙旭林鼎元樂季耘金駿聲沈壽祺鄭燮英賢黼 
[鹵莽可笑]  
　　漢南某甲資財不薄旣非伯道無兒而且中郎有女未始非家庭之餘樂也女受聘與漢口某乙之子爲室本月十二日適屆迎娶吉期先三日甲子向乙家索彩轎迎婚否則十斛明珠不與易也乙家姑頷之及期竟雇笋輿一乘鼓樂旣無僕從亦少異常冷落不壯觀瞻適甲子他出未歸比返聞信大怒赶至漢口武聖廟碼頭治與笋輿撞見忿莫能耐立將笋輿拆碎委之清流新人因此露面抛頭羞澀無言默坐岸次一時兩岸觀人多如恒河沙數有捧腹者有冷齒有个　其狀少經鄰右急力挽勸另雇該碼頭之便轎一乘方將新人舁之使去甲子始悻悻而歸吁何其值也 
[觀察返寗]  
　　江寍鹽巡道胡芸臺觀察將次啓節已登前報兹悉觀察於前晚附招商局江裕輪船前往往所是日下午五點鐘江海關道黃幼農觀察鳴騶至行轅送行上海縣及文武印委各員先後詣轅禀謁觀察均以禮接見至晚鐘鳴九下命駕至法界登輪上駛 
[滬上官塲紀事]  
　　本城巡防南局委員張二尹毓麟現奉關道憲黄觀察札飭與高昌廟巡防委員魯介彭二尹對調二尹奉札後已於前日均各遵札調差矣○龍華巡防局委員陸雨人二尹作霖現奉道憲札飭另候差委所遺是差委候補從九嚴二尹振鴻接辦嚴二尹亦於前日奉札蒞局視事 
[停巢待鵠]  
　　本城松滬釐捐總局向在縣署東首官房辦公現經督辦福和笙觀察價賣太平街徐觀察私第已於月前鶯遷曾綴前報徐宅房屋裝飾華麗甚壯觀瞻舊局房屋年久太舊愈久愈壞福觀察意欲召賣歸公昨日本縣黄大令鳴騶詣局與觀察商議良久後又到舊局察看一周未知果係召賣否耳俟續聞再録 
[柴船幾燬]  
　　前晚有柴船一艘滿載柴薪從松汪開來停泊滬南大碼頭舟子煮炊晚餐遺火屋於柴中當時並不覺察迨二鼓後人已熟睡火被風吹炎炎之勢頓致燎原岸上人瞥見紅光赶卽施救將柴抛棄浦中得以救熄然船身已焦灼不堪矣 
[傷人服禮]  
　　吳淞路同豐水菓行昨晨有鄉人某甲購販水菓與學徒某乙口角乙舌戰不能取勝突取水菓刀猛戳中甲之臂流血如注甲負痛扭乙至捕房控告中途爲傍人勸至望月樓茶肆服禮了事 
[拐匪己逃]  
　　水販某甲專在揚州江北一帶販買婦女來申投售已非一次前日販一八九齡女子在南市十六鋪某茶肆覓主投售正在論價將成之際有某捕役突如其來甲一見魂飛抛女而遁該捕追赶不及遂將該女暫送某姓家領養一面信知母屬來申認領 
[移文通緝]  
　　金陵上兀縣王伯芳大令行文來申内開該縣本境太平街倪觀察公館於九月廿五日被竊去金珠首飾價值巨萬迄今未獲開具失單移請飭捕恊緝黃大令接准來文立飭捕役遵照辦理 
[暫停發落]  
　　昨禮拜五爲法捕房發落之期内暫停讞務一天 
[英早堂案]  
　　野鷄妓王桂寳本係良家女經歹人轉售於鴇兒李吳氏處賣娼數年來所得夜度資亦頗不少近與狎客李春山有嚙臂盟前晚約同李偕遁俟氏熟睡時桂寳携帶首飾數件隨李跳窓逃遁不料適爲巡街華捕所見當卽拘入捕房將桂寳轉送公廨待訊昨晨由包探孔阿才將李春山解案鴇婦李吳氏投按供稱桂寳係小婦人所買之女今忽竊物而逃求請給小婦人領回李春山供湖南長沙人向在蕭軍門處當差目下賦閒該妓自願隨弁因恐鴇婦不允不得已帶同逃逸王桂寳供蘇州人經歹人拐出售於李吳氏處實出無奈自念此身無所依歸而李客人頗可靠故欲相從如蒙大老爺鑒原戴德無涯别駕據情商之薩　領事判將所有首飾交李吳氏領去並著具愿將桂寳發堂切結李春山拐逃情眞判令遞解回籍王桂寳發堂擇配○周春山係長江扒竊之斵輪老手也前經公堂懲辦遞籍今又潛來適經包探黄四福拘獲昨晨送案請究周春山供湖北人自知不該來滬實因探親來卽回去不敢逗留求恩别駕得供以周係遞犯豈容復來判令笞責二百板仍遞湖北原籍○包探顧阿六禀稱張阿明羅桂生串竊虞雲祥家鳥籠一隻質錢使用經小的緝獲人贓送究虞投案領贓質之張阿明羅桂生同供不敢犯竊惟求恩典别駕判令各責五十下○包探陳阿九禀稱寗波人李厚苓向在洋人梅根處爲侍者梅根失去物件著令賠償李卽逃逸近更 
 
 

Page 4

 
 
私至洋人家唆令現在之侍者停歇適爲洋人所見故扭交捕送究梅根投案申訴請追失物質之李厚苓供在該洋人處爲侍者所有物件不知如何失去故不愿賠亦不敢唆令他人停歇而小的亦有工洋八元未領求鑒别駕判將工洋罰賠失物將李遞解回籍○王小子竊取婦人吳曹氏家晒臺上布衣二件經包探倪順泉拘獲入贓送究吳曹氏投案領贓質之王小子供因窮苦所致以後不敢别駕得供判將王管押三天以示薄懲 
[美捕房瑣事]  
　　有種無業黑面西人衆呼之爲黑炭皆强悍非凡猶滬之流氓也美界吳淞路武昌路轉角處爲若輩出没之所前晚七點鐘有黑人某十似顚非顚手持單刀一柄在是處飛舞有逢人便刺之勢後經一百十八號等三華捕並十三號西捕赶至始得擒獲送至捕房覊押昨晨捕頭派捕將甲解送英領事公館請辦○江北人羅廣泉昨晨拖未領捐照之東洋車在篷路兠攬坐客經二百八十七號華捕拿送捕房捕頭令將事充公羅卽開釋○昨報包探范進才查獲積竊王阿金一名昨日經捕頭嚴詰之下供出曾竊泥城外某姓家火爐等諸物並鷄廿八只售與北四川路第八十八號門牌合記廣東燒鴨店捕頭卽遣范押前往吊贓詎該店異常蠻横與探爲難遂回告捕頭復派二十三號西探同往起贓○江北人某甲昨午二點鐘搿衣包一個形若偷兒因被一百九十八號走街捕拿解捕房捕頭令押候派包探查明核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[愁賭二則]  
　　本縣差役奉諭查拿賭博環據該差查悉本縣事北鄉洋涇之東首南漕地方有賭徒王寳寳者寗波開塲聚賭因卽禀請黃大令出　　提務獲究辦以爲本于例禁者儆○本邑虹口賭風素盛樓經官府會同捕房嚴拿賭首包煥榮包茂祥等公辦在案各賭徒始　知畏懼乃至今來久又有前充二圖副保之徐如儀復萌故智重張旗鼓聚賭如前現經縣差訪聞據情入禀想黃大令嫉惡如仇斷不睿其目無法紀也 
[法捕房瑣紀]  
　　某氏女爲蟻媒勾引荐入新街某花烟館爲烟妓龜子出洋廿五元該妓不願作皮肉生涯於前晚樂人不備潛行　　旋爲龜奴尋獲扭入捕房捕頭略詰情由命押候堂期解訊○偷兒某甲在英界老丹桂戲館隔壁某姓所開之小烟館内竊得烟槍一支行德法界爲探夥掬獲人贓送入捕房捕頭命押候堂期解訊○南市某錢莊學徒携得大錢三千文雇坐小車一輛送至十六鋪下車取錢串綳忽斷滿地青鉄如災　之亂墜該學徒俯地拾取忽爲流氓攫去未斷串者一千學徒追之不及遂將車夫扭住不肯釋手爲巡街捕拘入捕房捕頭訊　之下以該學　漫不經心與車夫何尤遂一并麾之　出 
[]  
　　初四日城守協韋銷假知府唐光照展假五天委辦六合釐捐直隸州裕恆交卸署理事同知江蘇補用縣鄧國讞到由京來○初五日藩臺　專巡道　釐捐　　　道　上海械器局候補道劉虞祥到由京來候補道程儀洛均見府輕歴唐家振縣丞趙繼良巡檢寗夔江詰郜太元典史陳墻牗經歴程文彬鹽巡檢聞　　訓導刁宗周筠奉　　　　　　補道袁請感冒假三天寰泰兵船董辭趣滬督糧同知敖請假三天孔廣伍到禀知溧水縣任内正庫正雜各欵解清並積榖交訖回省周懋謙奉　　　委　　　公幹　　　伞芳均銷章字鶴字營監放恩餉差○初六日糧道馬由蘇回内閣中書林煌南辭行回湖北候補道朱成渡請感冒假三天廣西候補道鄂補總回質　　督徐　　赴繼　　　委辦姜奉釐捐同知周澄清六合厘捐直隸州裕恆孔家涵厘捐知縣俞明謙赴差會辦上海輪船支應所何亮采前辦圖誌委員王棨　回滬太湖水　支應所錢　州　　　　回蘇同知慶錫王謝委赴泗州招募練兵調署建平縣王萬甡到安徽來江西按經歴王言綸田江西解時憲書來知州汪喬年判由鎭江勘估鐡路回○初十日候補　李　　　示察看鹽知事何修鑑由揚解餉來通判林介鑾俞廷翰請假羅繼琛赴海州招募練兵知縣周懋謙赴通州公幹又胡智澄奉委籌餉捐局遺招事宜知州赦　　　悉府發　　○十一日翰林院余誠格到安徽來城外保甲局候補道袁候補道李鎭祁朱成渡均展假三天改指江蘇試用知府孫明亷廣東來江西撫　營務處兼辦援軍後路　　　用府陸錫康由京來回江西知縣薛保楹由蘇解餉來斯美輪船嚴辦寳湖北解鎗來江安輪船楊星田湖南來均到開濟兵船其澡禀知過候選同知班湖北通判曹路　　　　　幹湖北試用縣丞吳寳楠叩謝委充轅下文巡捕安徽候補巡檢金頤增謝委徽孫家溝釐卡並銷轅下文巡捕差知縣孫慶璜銷丁堰釐捐並並謝十九二十等年年　　　　　蒙記大功二次並請感冒假三天縣丞吳聲督江東門巡檢陳壽庚聚寳門均奉委粥廠差 
[]  
　　十二日何分轉炳燾委發審差○十三日署金沙場高鹺尹崧署臨興場唐鹾尹祁署北批騐廳吳鹺尹瞻廷均禀知謝委同日牌示通屬角錫揚飲委仲鹺尹懋　　　 
[上海北市絲業會館籌賑公所施少欽經收山東河南順直賑捐八月十六至廿九日第四千三百九十四至一百五次清單]  
　　十六日金陵無名氏由　成湻莊　來助順底澤四百元又助山東五十元浙江常山縣正堂酧愿由晉和莊來一百元浙慈潘潮和求病速愈五元○十七日太倉童馥堂繆季豐墓無名氏紀恆手洋五元松江洽昌安紀乞保平發四元揚名顯親末遂之續繳完愿四元直塘黄葉村二元○高郵丁玉軒嘉登榖堂王義誠各二元不留名求病愈平安遵頤軒小隠求祖母病合家平安各一元余信符求病愈錢五百　　姓退省堂心愿各錢二百文共七户合洋七元出錢一百廿二文○十八日天馬山周虹如因妻病愈還愿洋五十元湖州丁沈氏求病速愈由泰糜祥來二十元繕性齋　爲　　病卽愈二十元潮三女十元保健居慈慶盧快生室慈侍生樂易生五户各十元常熟永春公典中秋節席移助四元○十九日吟芳廬潘　十七元嘉興源泰曹鼎芳爲妻胡氏　保平安十五元華亭不留名求平安五元○二十日疁城省過子求保子帰病痊洋二十元因貧而仕子因母久病求愈五元太倉童馥堂繆季豐募不書名求母康健廷　洋一元又善慶堂錢一百文桶錢廿三文○廿一日黃瑞林求保令郎根基長大平穏洋二十元川署　務局知非子完愿二元陳文褘二元○廿二日正陽關魯東泰助山東又何蘭齋河南皖北衍慶堂三户各洋五十元揚州南白因内子體弱集　資求體健身安二十元九江承敬堂因女病求速愈十元梁溪培安氏求平安五元揚州葉瑜卿求小兒元超消灾延壽洋三元又求二小兒元弼消灾延壽二元○廿三日尙義堂徐白門戴竇二户由義善源來洋各四元又立本堂汪宗賢堂洪各二元○廿四日蕭惠　求病速愈洋五十元又王氏求齒髮不落並還心愿六元黎里管有誠求病速愈十五元湖州程署張一林求弟病速痊十元○廿五日無名氏病愈還願洋五十元保恩氏十元朱穉眉五元○廿六日毛門楊氏求病速愈洋一百元楊壽仙求家室平安兒病速痊心愿由源豐潤來一百元嘉群錢恆甫爲兒鎬齡大病蒙神佑轉禍爲福並求添壽五十元理儀堂保病愈五元無名氏求平安二元鎭江李肩吾募自新客二元又俞慕唐求女病愈一元安省寄庽陳德培祈延年益壽一元○廿七日鄭葆楨求母病卽愈洋二十元無名氏二十元川署沙務局王楊堂完愿求平安二元姚沈氏求病速愈二元梁洗氏保子五角○廿八日甘露顧增壽堂洋十元庽楓涇無力人祈兒關煞開通四元江右石鎭榷所大梁生一元一元○廿九日　心堂規銀二十兩海昌許開濟因生母病愈二十元湖州凝熙主人爲三子求病速愈十元揚州缸橋鎭無名氏十元胡姓求母病愈五元杭州無名字五元銅洋一元 
[上海北市絲業會舘籌賑公所施少欽經收山東河南順直賑捐九月廿一日至三十日第四千四百十六至三十二次清單]  
　　廿一日宏度子求病速愈洋一百元太倉州署同人公助又　張三友公助各四元遺德堂三元江右石鎭榷所程　卿一元○廿三日沐陽縣署江小齋昔年爲内人吳氏病愈完愿由永恆泰來漕平銀二十元合元廿一兩四錢二分四厘東海無名氏二十元方子行保女平安四元○廿四日無名氏求妻目疾速愈洋十元吳增榮求妻病速愈五元嘉興放生室主人求却病延壽四元蘇州金鼎三角○廿五日祥記絲廠節省中元酬資移助三十元○廿六日南通州錫福堂前許典平安愿洋十元固本堂因病愈助急賑六元嘉興放生室主人求却病延壽四元高郵丁玉軒募求花喜平安又徐式榖堂求子病愈各一元太倉童馥堂繆季豐募壽元記求子孫賢慧一元又范老三二角陳敦厚劉肇昌倪順與三户各錢一百文○廿七日清江晚楓堂洋二百元逸情居士又仰月山房淡怡軒三户各四十元陳徐氏保産平安十元平江半痴生求保平安十元吳綢記完愿十元○廿八日安廬道署王蓉初求病速痊洋四元隠名氏求平安二元梁洗氏保子五角○廿九日張堰周伯壎完愿五角○三十日慕雲道人爲長子求身健平安洋二百元淮城紫蕉華舘二元又萱蔭閣病愈銀一兩四錢唐姓一元王壽山完愿錢二百文 
[上海六馬路仁濟善堂籌賑公所施少欽經收山東河南賑捐九月十六至十月十六日清單]  
　　河東舊農交來無名氏大善士助規銀五百兩秀水農隼氏四百兩前官東省末吏遺三百兩龔道人一百兩寳樹堂七十五兩允升主人慶節堂各助紋銀申四十三兩九錢六分四釐慶宣堂廿一兩九錢八分三釐綿力子祈平安順遂助十兩五福堂助紋銀七十兩周才鼎求資岳母冥福十兩吳永康三益莊弇山益後齋隠名氏四户各助洋一百元淮安景德堂何慶雲堂葉大德福太和尹洽林金繡蓮無名氏七户各洋五十元泰州不留名十八禾兌二記各洋三十七元張源泰鹽局省戲資祈平安廿二元張月樵爲熄求病愈並求六甲平安王上卿妻産保平安黃朝珍爲子完愿張務本堂子病求愈杭垣吟梅書屋節省日用鎭江病愈人續助正泰莊來平安子耀金龍王剛峯崔餘菴王耕禮堂原記十二户各洋二十元東海女史洋十四元無名氏洋十元銅洋四元陳少華二姊病求愈顧徐氏爲冥壽懺資移賑朱虞臣妻病求愈徐瑞年十齡初度放生移賑神佑平安人省日用廬萬氏保産平安仲華求親母病愈康健許承宗求慈親康健錢陸氏求病愈無名氏長幼平安俞何氏完愿無名氏保産平安新裕帳房募助施滋卿王紹珠合助邗上續愿人南塘悟三王敏楷張懷德補助氏乍浦無名氏無名氏無名氏黃秉記四明黃松奎廿四户各洋十元求善子爲子完愿海門石蕙氏　恙求愈廉神　　和蘭陸蓉江邢瑞記鶴鳴長春無名氏九户各洋五元楓涇郁芷汀求病愈鄭陸氏完　愿張尤氏保壽求平安黃墨村求病愈仙鎭王陶菴九十月份亦昌號戴紹曾蔣雲游勝　　舍芬閣女史龍溪詩愚無公道人十二户各洋四元硤石旅居子洋三元銅洋一元葉宰梅無名氏各洋三元山東黃縣鴻記紋銀兌洋二元六角五分吳耳似求雙親康健唐秀松祈免災晦隠名頭陀十月廿九生辰人天津人彭維卿徐福源沈翊卿盛頌元謝杏記老順記丁隠名朱隠名孫寳善堂卓陸氏無名氏十六户各洋二元泰州戈鋤月堂求媳産後平安劉先誠求子天花順吉隠名氏求合家平安聿修厥德人徐公記赧名子周愛蓮夏聞善夏世善杜錫庭袁子莊陸化均求心子不書名周蕭氏周蕭氏無名氏無名氏十八户各洋一元鴛水勰澂氏書樵經勸不留名各小洋五角眼科曹子元洋二角隠名氏銅洋廿八元顧蘭齋銅洋九元姚枚吉銅洋七元　　蘭裕祥恆各銅洋六元湯義隆銅洋五元求移士高吉昇楊氏張不留名各銅洋一元以上共收規銀一千四百九十四兩九錢一分一釐紋銀八十兩洋一千五百零五元八　　分銅洋七十元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年十一月初三日京報全録]  
　　宫門抄○諭旨三道録前○奉天學政李奏歲試錦州府宗竣情形摺○江撫德奏甄别各員片○又奏調署知縣各缺片○蘇撫趙奏協解山東賑銀片○雲督崧奏委員分統各營片○又奏察看各防營情形片○護陜撫張奏添募豫勇緣由片○雲督崧奏揀員請補守備片○又奏盤查司庫片○十一月初三日工部鴻臚寺廂黄旗值日無引見○奈曼王等查騐箭枝覆　命○溥善明安吳樹梅恩普各假滿請安○盛京兵部侍郎溥顧請訓○額中堂專摺謝賞假兩個月恩○瀾公謝專操大臣　恩○毓麟前往口外賜奠請訓○橚貝子玉書各續假十日○耆齡明桂各請假十日○工部奏派承修東陵工程派出溥善　樹銘○内閣呈進朝審勾到本○召見軍機溥顧陳學棻皇上明日用膳辦事後至南海皇太后前請安畢還宫○○奉　府府丞兼學政臣李培元跪奏爲歲試奉天錦州府屬生童完竣恭摺具陳仰祈聖鑒事竊臣於本年六月二十三日將考試奉　旗民生童情形具摺陳明在案旋於九月初四日由省起程十一日行抵錦州府城十二日詣學行禮講書十三日扃門分塲考試臣　密關防禁止懷挾並認眞稽查槍冒傳遞等弊各士子均能恪守規矩安靜完塲臣悉心校閱生卷擇其清眞者置之優等童卷擇其　順者取進如額文塲旣竣接試武塲擇其弓馬嫻熟者亦各取進如額於十月初五日一律完竣發落時朂以束身自愛勵志讀書期　朝廷作育人才至意臣出省時經過地方秋收豐稔民情安謐堪以上慰宸厪所有微臣考試錦州府屬歲試完竣緣由理合繕摺奏聞拜摺後卽日啓程回省至省南各城俟收復後再行查看情形辦理合併陳明伏乞皇上聖鑒謹奏奉硃批知道了欽此○○德壽片再准部咨嗣後道府州縣等官無論捐納勞績各項人員應於到省一年後察看考核分别補用等因歴經遵辦在案兹查有捐納分發江西試用道丁乃揚捐納試用同知胡上襄捐納試用知縣濮賢懋均試看一年期滿應行照例甄别臣到任未及三月例不出考據藩臬兩司詳加察看丁乃揚年力富强胡上襄濮賢懋俱年壯才明均堪以留於江西補用詳經前撫巨德馨因值卸事未及具奏移交前來相應請旨留省照例補用謹會同署兩江總督臣張之洞附片陳明伏乞聖鑒謹奏奉硃批吏部知道欽此○○德壽片再新城縣知縣麻瑶調省所遺新城縣印務查有廻避原籍之德化縣知縣李用曾堪以調署遞遺德化縣印務委令候補知縣王祖彞署理王祖彞現在因案撤省所遺該縣印務查有正任星子縣知縣慶錫庚堪以調署星子縣印務查有鉛山縣知縣陳彞範堪以調署該員等任内均無盜刼三叅屆滿已起四叅及錢糧未完叅限將滿有關降調之案據藩臬兩司詳經前撫臣德馨批飭調署因值卸事未及具奏移交前來臣謹會同署兩江總督臣張之洞附片具奏伏乞聖鑒謹奏奉硃批吏部知道欽此○○趙舒翹片再准山東撫臣李秉衡函稱東省今夏霖雨匝月等州縣秋稼民居蕩爲澤國災黎轉徙流離慘惻不可名狀囑爲迅籌接濟等因臣查蘇省勸捐已成弩末集欵不易且恐緩不濟急卽經轉飭司局籌議去後兹據蘇州布政使鄧華熙詳稱援照本年五月協助直隸告災賑欵成案於司庫曁蘇牙厘局各籌銀六千兩松滬厘局籌銀八千兩共銀二萬兩發交號商百川通恊同慶蔚盛長迅速匯解山東撫臣兌收撥用等情詳請奏咨前來臣復查無異除咨户部曁山東撫臣查照外理合附片陳明伏乞聖鑒謹奏奉硃批户部知道欽此○○崧蕃片再雲南臨安開廣一帶沿邊千有餘里時有游匪盤踞界外防務最爲緊要雖沿邊各防營星羅碁布而轄境旣分事權卽未能歸一必須遴委幹員前往居中策應始能令各屬營務防務聯爲一氣奴才隨時諮訪查有開化府知府劉春霖洞悉吏治曉暢戎機前經委赴南防各處親歴巡查各險要情形最爲熟悉現已札委該員充當南防各營分統並將鎭遠營戰兵委令兼帶同南防各營一律擇要妥爲布置其沿邊應修碉壘各處卽令該員相度形勢督同各營官從速修建各屬民團原以補民力之不足卽責成劉春霖會督該府廳州縣各就地方情形分别妥辦總期沿途營伍團練一律精壯嚴密以免臨事張皇顧此失彼又雲南省防各軍均經駐紥省城内外平時旣不相統屬遇事卽無以專責成奴才亦擬於省防各營將官内擇一精明幹練者作爲分統督令認眞操防俾有事易於綢遺除卽揀員派委並咨部查照外謹附片具陳伏乞聖鑒再雲南巡撫係奴才兼署毋庸會銜合併聲明謹奏奉硃批知道了欽此○○崧蕃片再雲南各防營管帶銜名向於年底彚案開單奏報一次其有分防地面較寛者歴經前督臣隨時添委會帶一員帮同經理而會帶親水卽在各管帶名下酌量匀給以致各管帶藉口薪水不敷往往有缺額情事奴才到任後查悉前情隨將各會帶陸續一律裁撤其各管帶薪水　仍照原額支給外並於前次奏明節餉項下酌量加給津貼養其廉卽以止其貪其有防地較寛者卽責成該管帶督同各哨弁隨時認眞操防不准稍涉疏懈除前兼護督臣岑毓寳上年年底所委營官未及具奏及奴才到任後陸續所委各管帶尙　隨時察看酌量更調以期人地得宜仍俟年底彚案開單奏報並咨部查照外謹附片具陳伏乞聖鑒再雲南巡撫係奴才兼署毋庸會銜合併聲明謹奏奉硃批該部知道欽此○○張汝梅片再臣前接陜甘督臣楊昌濬來電以西寗之賊擾及甘凉省城西路戒嚴後路平凉固原安定有陜軍吳雲伍陸營分紥足資鎭守惟鳳辦隴州一路必須添營駐紥宜卽添募等因臣查鳳隴一帶緊接鞏秦實爲兩省目前要地自宜先事籌防陜省各軍除已赴甘援剿馬步二十一營外現在存營無多不敷分布臣與司道會商必須添　數營方足以資防範本擬就地招募以期迅速因得力將領實難其撰當經商允河南撫臣劉樹堂選令管帶豫軍提軍李永芳就現帶一營再添募四營足成伍營如鎭安軍隨募隨練尅日成軍該提督性成忠勇久歴戎行統帶必能得力約計十月間可以來陜到後赶緊訓練擇要駐紥以保甘軍後路而固陜省藩籬所需糧餉應如何談法籌措另行奏明辦理應用軍火現亦極力籌備並電商直隸督臣王文韶允借後膛槍一千桿隨配子粒已由直委員解交李永芳在豫接收所有添募豫勇緣由謹附片陳明伏乞聖鑒謹奏奉硃批該部知道欽此○○頭品頂戴雲貴總督兼署雲南巡撫奴才崧蕃跪奏爲揀員請補守備員缺以實營伍恭摺仰祈聖鑒事竊查雲南騰越鎭標左營中軍守備郭金寶於光緒二十一年六月十二日在任病故現已另疏題報在案其所遺雲南騰越鎭標左營中軍守備員缺按照輪章係題補第七輪第五缺應用儘先人員請補奴才於滇省儘先守備内逐加遴選其名次在前之蕭殿鰲已據報病故陳恩舜早經辭退回籍范天保黃玉趙增萬張聯升李聯發等五員均久未在標孫世泰張起張九仙等三員已陸續保升過班李正洪申奏凱許朝聘梁以孚劉萬順鵬程李景芳朱佩元張鴻勛等九員均與此缺人地不甚相宜惟查有儘先補用守備雲貴督標中營左哨千總李崇熟悉營務勤愼耐勞堪以請補雲南騰越鎭標左營中軍守備除將該員簡明履歴送部查照外合無仰懇天恩俯念員缺緊要准以李崇補授雲南騰越鎭標左營中軍守備實於營伍地方兩有裨益如蒙俞允俟接准部復卽行給咨赴部引見以符定制所遺雲貴督標中營左哨千總弁缺容再另行揀弁拔補所有揀員請補守備員缺緣由謹會同署雲南提督臣蔡標恭摺具奏伏乞皇上聖鑒勅部核復施行再雲南巡撫係奴才兼署毋庸會銜合併聲明謹奏奉硃批兵部議奏欽此○○崧蕃片再督撫到任例應將司道各庫親赴盤查並委員盤查通省倉糧造册取結題報前奴才仰蒙聖恩調任滇撫當於到任後札飭司道遵辦去後旋據該司道等詳稱滇省自肅清以來司庫應徵錢糧稅課均未能照額徵解各省恊餉亦隨收隨放毫無存儲糧庫所收米折存欵無多鹽庫收獲課銀隨時批解司庫添供兵餉現在均無存儲無從盤查等情業經奴才據情奏請展緩辦理欽奉硃批着照所請等因在案兹奴才渥邀寵命晉授兼坼自應照案盤查以符定制無如滇省司道各庫均係隨收隨放並無另有存欵其各屬倉糧亦未買補足額實屬無從盤查檢查司糧兩庫奏銷已造報至光緒七年止善後邊防奏銷亦造報至光緒十一年止疊經奴才飭催以後各年奏銷現均未據造送其中或盈或絀殊難懸揣除再札飭該司道等赶緊督催各局員速卽按年接續造報以憑核辦並咨部查照外謹附片具陳伏乞聖鑒訓示再雲南巡撫係奴才兼署毋庸會銜合併聲明謹奏奉硃批户部知道欽此 
 
 

Page 13

 
 
[光緒二十一年初四日京報全録]  
　　宫門抄○諭旨二道録前○粤督譚奏叅將員缺請以原揀之員升署摺○又奏揀補守備片○又奏保留武員差委片○又奏揀員升補守備片○又奏副將暫緩赴任片○又奏揀員升補守備片○湘撫吳奏爲委署道員片○將軍恩奏調營人員隨赴江省差委片○又奏保獎雲騎尉片○又奏採辦參枝專差呈進摺○河督許奏出省閱伍因病不能回汴緣由片○將軍依奏弁兵詐贓訊明正法片○直督王奏請將員外郎仍發北洋差遣片○十一月初四日内務府國子監正黃旗值日無引見○馮文蔚謝授少詹事恩○貴賢請假五日○楊福臻熙麟預備召見○宗人府奏派考試應封派出濂員桂公崑中堂熙敬○侍衛處奏派稽察壇墻派出敬昌德魁明秀廣忠春齡舒存○掌儀司奏初七日祭奉先殿載瀛行禮○召見軍機楊福臻熙麟○○太子少保頭品頂戴兩廣總督臣譚鍾麟跪奏爲叅將員缺緊要懇准以原揀之員升署恭摺仰祈○聖鑒事竊照廣東平海營叅將郭顯廷遺缺應用儘先人員經臣以水師提標右營遊擊武永泰奏請升署前准部駁武永泰於准補遊擊案内尙未引見今請升署叅將無俸可計礙難議准另揀俸滿合例人員請補等因臣與廣東水師提督臣鄭紹忠覆加查核陽江營遊擊梁國桐歴俸雖滿一年於此缺人地不宜未便遷就此外並無俸滿人員水師提標右營遊擊武永泰年力精强風濤久歴臣爲人地相需起見合無仰懇天恩俯准以武永泰升署平海營叅將俟部覆到日併案給咨送部引見以符定制謹會同廣東水師提督臣鄭紹忠合詞恭摺覆陳伏乞皇上聖鑒敕部核覆施行謹奏奉硃批兵部議奏欽此○○譚鍾麟片再准兵部咨廣撫標左營守備方記興調補遺缺係陸路部推之缺應用期滿差官請補等因兹會同廣東陸路提督臣張春發在於分發差官陸路儘先守備班内揀選查有督標中營分發差官儘先守備林清麗年三十三歲福建武平縣人由武舉簽掣二等當差三年期滿奉旨以營守備用留差一年又辦理軍務出勞保准俟補營守備後以都司補用先換頂戴呈請分發廣東以營守備儘先卽補光緒十二年五月初二日到標該員年青技練以之補授撫標左營守備洵堪勝任合無仰懇天恩俯准以林清麗補授撫標左營守備俟部覆到日給咨送部引見以符定制謹會同廣東陸路提督臣張春發合詞附片具陳伏乞聖鑒敕部核覆施行謹奏奉硃批兵部議奏欽此○○譚鍾麟片再廣東省整頓營務防務必須愼選將才查有陜甘遇缺題奏總兵武萬才閩浙補用總兵陳永隆湖廣遇缺卽補副將萬友勝湖北遇缺卽補副將戴恒山儘先補用都司李龍佑以上五員皆忠勇樸誠久歴戰陣年力均極精强合無仰懇天恩俯准將武萬才陳永隆萬友勝戴恒山李龍佑五員各以原官留於廣東分别差委補用以期得力除飭取各該員履歴咨部外謹附片陳請伏乞聖鑒訓示謹奏奉硃批着照所請兵部知道欽此○○譚鍾麟片再廣東碣石鎭左營守備吳南遺缺前准部咨應用應升人員經臣以水師提標中營左哨千總賴兆恩請升前准部駁賴兆恩歴俸未滿礙難議准另揀俸滿回任候升之員請補等因兹會同廣東水師提督臣鄭紹忠查有海門營左哨千總廖其光年陸十三歲廣東南粤廳人由行伍遞拔今職光緒四年二月二十三日接劄嗣於辦理團防出力案内保准以守備補用十六年初二次三年期滿併案給咨引見奉旨着准其留任照例用欽此該員水務熟悉並無在外省軍營叅革朦保情弊合無仰懇天恩俯准以廖其光升補碣石鎭左營守備敕部發給劄付飭其赴任謹會同廣東水師提督臣鄭紹忠合詞附片具陳伏乞聖鑒敕部覈覆施行謹奏奉硃批兵部議奏欽此○○譚鍾麟片再改用外海水師儘先副將張邦福經前督臣李瀚章飭發廣東水師提督中營効力現已試驗一年期滿例應保題送部備該員現署北海鎭總兵篆務兼帶福字營勇深資得力未便遽易生手合無仰懇天恩俯准副將張邦福暫緩送部俟補缺時併案給咨赴部引見出自逾格鴻施謹附片具陳伏乞聖鑒訓示謹奏奉硃批著照所請兵部知道欽此○○譚鍾麟片再廣西思恩營守備徐裕後准升新大恊中軍都司遺缺係題調之缺准部咨令揀員請補等因查定例各省題調缺出先儘現任人員揀選調補如無合例調補者准於應升人員内保題升用等語思恩營守備係烟瘴之缺廣西内地守備非現居要缺卽人地未宜實無堪以調補之員兹會同廣西提臣蘇元春查有右汪鎭右營左哨千總黄俊陞年四十四歲廣西百色直隸廳人由行伍遞拔今職光緒十年五月二十七日接劄歴俸六年期滿咨部留任換給劄付該員年强技熟紥習風土能耐烟瘴合無仰懇天恩俯念要缺需員准以右江鎭右營左哨千總黃俊陞升補思恩營守備俟准部覆給咨赴部引見以符定制謹會同廣西提督臣蘇元春合詞附片具陳伏乞聖鑒敕部核覆施行謹奏奉硃批兵部議奏欽此○○吳大澂片再准兼護湖廣督臣譚繼洵咨附奏已革湖南候補知縣張銘京控一案請旨飭將湖南糧儲道但湘良暫行解任調鄂備質所遺篆務應卽委員暫行代理查有候補道劉鎭老成練選辦事實心堪以暫行代理除檄飭遵照外理合會同兼護湖廣總督臣譚繼洵附片陳明伏乞聖鑒謹奏奉硃批吏部知道欽此○○恩澤片再前因吉林邊防需員差遣經奴才奏調記名提督方春發已革叅將張錫禄七品小京官聯瑛丁憂山西和順縣知縣曹廷戴均已先後到吉方春發派大衝營統領曹廷戴委赴寗古塔等處勘路外其聯瑛張錫禄二員奴才奉旨赴任會同延茂等辦理開荒事宜勘地安民在在需員當飭該員等隨赴江省聽候差委除檄飭遵照外理合附片陳明伏乞聖鑒訓示謹奏奉硃批知道了欽此○○恩澤片再雲騎尉毓昇前因辦理交涉事務出力保以防禦補用續於吉林荒務告竣案内經前將軍希元奏保奉旨俟補防禦後以佐領補用奉部覆准在案嗣准部咨辦理交涉並非南北洋專辦洋務勞績將所保防禦撤銷復於隨辦琿春越懇地畝在事出力經奴才奏保將該員覈准之補用佐領改以防禦補用俟補防禦後以佐領儘先補用旋准兵部咨以所保儘先班次與部章不合再該員以佐領改防禦行令另案辦理應俟更正到部再行覈辦等因於光緖二十一年四月十一日具奏奉旨依議欽此咨行前來奴才查該員毓昇前擬改補官階旣於例章不合自應遵駁更正而此次隨辦越懇事務不無微勞足録合無仰懇天恩俯准將雲騎尉毓昇以防禦補用仍俟補防禦後以佐領補用以示鼓勵而資激勸是否有當理合附片具奏伏乞聖鑒訓示謹奏奉硃批該部議奏欽此○○奴才恩澤跪奏爲採辦濩枝專差呈進恭摺仰祈聖鑒事竊奴才於本年正月二十八日業將續採參枝專差呈進並於摺内聲明採辦參枝已經過時殊不易得仍飭該恊領等俟夏令留心妥爲採辦以備上用在案現據兵司掌關防頭品頂戴記名副都統全營翼長花翎恊領富順官參局掌關防副都統銜兩次記名副都統花翎富凌阿等採得大枝山參八苗中枝山參十二苗計重八兩七錢可稱上品覈計共需工價銀一千五百五十六兩五錢仍由所收參稅項下以錢易銀照數發給奴才謹將參枝親加查騐分盛二匣嚴密包封飭交雲騎尉常桂齎京呈進仍飭該恊領等赶緊採辦續有所得再當呈進除咨行内務府查照外謹繕摺具陳伏乞皇上聖鑒謹奏奉硃批該衙門知道欽此○○許振褘片再臣於本月十三日馳抵濟寗將營伍閱視整理又當漕船回空水未歸壑已飭道廳將弁相度權宜衛送南返臣於途次感受風寒痰喘大作又素有足疾今更增劇暫時不能回汴謹附片上陳敬求聖鑒謹○奏奉硃批知道了欽此○○依克唐阿片再奴才此次校閱據敵愾右軍統領石柱禀獲前後哨哨長五品軍功傅得勝因差前赴牛莊訛詐于姓得贓等情當於操塲訊明屬實立將該哨長傅得勝並兵丁王國忠郭占元軍前正法傳首犯事地方懸桿示衆以肅營規而儆効尤除將原贓追還外謹附片陳明伏乞聖鑒奏奉硃批知道了欽此○○王文韶片再新選工部屯田司員外郎兼襲三等勇程建勳向在北洋當差派充會辦軍械所因選缺給咨赴部引見惟軍械所事務殷繁正當遣撤關内外防軍收繳槍砲點騐擦銹並修理損壞各件非有熟悉之員難期措　妥恊該員在司年久頗稱得力合無仰懇天恩俯准將工部屯田司員外郎程建勳仍發北洋差遣以資臂助並免其措資出自慈施逾格謹附片具陳伏乞聖鑒訓示謹奏奉硃批著照所請該部知道欽此 
 
 

Page 14

 
 
[光緒二十一年十一月初五日京報全録]  
　　宫門抄○諭旨三道録前○浙撫廖奏請飭停止分發摺○直督王奏委員督辦漢河金礦情形片○欽差大臣劉等奏留防湘軍月餉撥歸北洋經理卽將湘臺裁撤摺○又奏江南辦理轉運緣由片○又奏湘軍挑留運撤摺○浙撫廖奏察看府縣各官摺○江撫德奏調署知縣片○十一月初五日理藩院鑾儀衛光禄寺正白旗值日無引見○端王等看視獎賞覆○命○松安謝授通政使司副使恩○裕興續假十日○禮部奏派册封之正副使派出溥善堃岫溥頲壽者○召見軍機溥善○皇上明日卯初二　○太和殿看版已初進壇入齋宫○○頭品頂戴浙江巡撫臣廖壽豐跪奏爲浙省候補試用人員壅滯已甚請旨勅部停止分發以冀疏通恭摺仰祈聖鑒事竊照浙省候補道府以至未入流等宫前於光緒八年間因人數過多奏准停止分發一年自限滿以後照常分發旋值舊海防例鄭工曁新海防二例相繼開捐又遇江蘇等省停止分發是以援例指分浙江者紛至沓來計自十餘年以來其間雖有補署以及事故離省而按數乘除仍未能减少現查在浙省候補者道府八十餘員同通一百餘員州縣幾及二百一二十員佐雜則八百員有奇其中有差缺者十不得二若仍有加無已將何以處之雖定章候補試用人員察看一年後甄别人才以定去留而試用人以又有留十分之二餘聽回籍之例然必試以事而後能確知其人賢否今則到省數年者尙未得委一差不見庸劣之迹勢不能無端而黜之其在省候補人員雖自知人浮於事得差甚難然旣經出仁必求自效亦安肯舍之而去此上不能遽黜下不肯遽去者亦在情理之中及其賦閒旣久窘乏難支典質借貸無所不至得一差一缺自好者尙知潔已奉公不肖者恐難安貧守分仕途壅滯實於吏治民生大有妨礙臣與署藩臬兩司再四熟籌欲求疏通之法惟有暫停分發以截其流今以二年爲限俟人數稍减再復舊制庶於澄叙官方之道稍有裨益據署布政使聶緝潔具詳前來合無仰懇天恩俯准勅部將捐納指省勞績保留及捐納勞績籖擊省分道府以至未入流各項候補試用人員一併停止分發浙江俟二年期滿再行照舊加理其進士卽用拔貢優貢録用人員以及俸滿教職期滿教習孝廉方正截取進士舉人并京員截取等項由部統掣各省者仍請照常配籖掣分非由部掣簽捐納保舉指分浙江雖前項各班亦請停止臣爲疏通候補試用人員起見是否有當理合會同閩浙總督臣邊寳泉恭摺具奏伏乞皇上聖鑒勅部覈覆施行謹奏奉硃批吏部議奏欽此○○王文韶片再黑龍江漠河金礦年來出金漸多有裨邊防餉需督辦委員候選道袁大化因病禀請交卸必須遴委明幹耐勞兼爲衆股商信服之員方足以昭愼重而免議脞查湖南候補知府周冕熟悉礦務情形結實可靠堪以派委接辦該處觀音山分廠係上年續行設立據袁大化禀報山在黑龍江邊對岸卽阿拉地俄屯與鐡山堡左近之青黑山相距極遠地近俄界祗有金匪竊挖礦眼並無禽獸牧塲亦無參山珠河奉旨封禁之繩與布特哈興安城官弁兵衆游特生計毫無窒碍當經前督臣李鴻章咨准總理衙門核覆准其選派委員酌招礦丁於該處老溝先行試辦以保漠廠之利源並免各處游匪偷挖滋生事端並令妥議章程具奏等因轉飭遵照在案年餘以來該處出金甚旺成效昭然一切應辦事宜因係分廠悉照漠河定章辦理似無須另議章程惟查漠廠餘利按十成分派以三成提充軍餉當此庫欵奇絀應令設法多提藉濟餉需臣飭周冕勸諭衆商照現請開辦三姓金礦章程將礦利作十二成内以五成充餉該商等具有天良當無不竭誠以伸報効除分咨查照外謹附片具陳伏乞聖鑒謹奏奉硃批户部知道欽此○○欽差大臣兩江總督臣劉坤一北洋大臣直隸總督臣王文韶跪奏爲留防湘軍月餉撥歸北洋海防支應局經理所設湘台卽行裁撤以節糜費恭摺會陳仰祈聖鑒事據辦理湘軍糧台户部候補員外郎毛慶審詳稱竊查湘軍糧台於本年二月初四日開辦其事戰事方殷經理關内外各軍正雜各欵並墊發餉項者計有百營現在援甘各軍業已西發撤防各軍亦次第南旋爲輪船裝載迅速十月十五日以後計可竣事其留防山海關之江西藩司陳湜移駐河西務與廣東高州鎭總兵余虎恩兩軍共三十營有奇以後月支薪餉具有常經專設糧台未免糜費查天津向有海防支應局收發水陸各軍月餉刻下海軍事簡擬請將留防湘軍十月以後餉項歸併該局經理湘台俟遺餉發訖卽行截清用欵庶可赶辦報銷及早裁撤至留防湘軍餉糈仍請户部指撥現銀遇有缺乏隨時由該局禀請北洋大臣奏咨辦理等情臣等查山海關及河西務留防湘軍僅三十營兩哨月餉無多似不必專設一台致滋糜費據請湘台截至十月底止卽行裁撤十月以後湘軍餉項歸併北洋海防支應局經理仍請户部指撥現銀於勇照常供支而經費稍資節省事屬簡便易行臣等往復辦商意見相同謹合詞恭摺由麟馳陳伏乞皇上聖鑒訓示謹奏奉硃批户部知道欽此○○劉坤一片再上年江南奉調北上各軍餉項軍械轉運紛繁經臣在兩江任内派委直隸試用道林志道設局天津綜司其事尋以陳湜李光久兩軍奉調出關時已封河餉械統由陸運經該道禀准署兩江督臣張之洞添設榆關灤州錦州滄州四分局各養長車二百輛以資周運迨臣奉命視師續調李占椿等軍先後到防共計五十餘營餉械益多車馬絡繹冰雪　　南路淮徐東至遼瀋運道教長四千餘里各處運局林立齋車愈多民間始則畏累繼又居奇四騾大車每輛日需銀二三兩雙騾大車每輛日需銀一二兩倉猝難於召募祗得放價私雇以期汛赴戎機本年春間復經署督臣與臣往返電商南路轉運自設專局渗雇長車迤邐至灤州止併大批餉械層遞灌運由天津撥解關内外各軍源源接濟實已不遺餘力惟用費稍增而客軍遠戍需餉需械得免缺乏之虞於大局不無裨益四月杪長車卽行停　各分局亦陸續裁撤天津一局於八月底截數兹據該道分别造具總數細數各册詳請奏咨立案前來臣戰車榆關於陸爲難情形實所目觀覈册開費車價喂養員弁薪工以及製辦車旌號衣皮襖一切局用等項委係撙卽支放實用實銷並無　　浮冒除咨會署兩江督臣張之洞　案造報外擬懇天恩勅部查照核銷所有江南辦理轉運緣由理合附片具陳伏乞聖鑒訓示謹奏奉硃批該部議奏欽此○○欽差大臣兩江總督臣劉坤一欽差北洋大臣直隸總督臣王文韶跪奏爲江西辦可陳提所部湘軍遵旨挑留二十營餘營飭卽遺撤恭摺仰祈聖鑒事竊臣等於九月十九日欽奉諭旨陳湜所部箸簡選精壯挑留二十營等因欽此欽遵轉飭照辦去後兹據江西藩司陳提禀稱該司原有福壽十營馬隊二營現於升字五營内挑留中左右三營皖南鎭總兵李占椿所部内挑留忠信兩營又於陜西撫臣魏光燾撥留護車三營及忠字營内挑留護軍左後二營忠字一營共計八營以符二十營之數尙餘升字營前後兩營護右一營等情除將挑留各營認眞訓練期成勁旅所餘三營卽行遣撤回南外謹合詞恭摺具陳伏乞皇上聖鑒謹奏奉硃批知道了欽此○○頭品頂戴浙江巡撫臣廖壽豐跪奏爲知府等官到省一年認眞察看分别加考恭摺具陳仰祈聖鑒事竊案准部咨道府州縣保歸候補班人員應於到省一年後察看考覈分别補用又准部咨嗣後勞績道府分發劉省按照定例責令該督撫隨時認眞察看扣滿一年後出具切實考語嚴行甄别不得瞻徇情面概行留省補用等因光緒二十年七月初四日具奏奉旨依議欽此欽遵在案兹查有候補班前補用知府馮桐華候補知府黃書霖候補班前補用知縣吳叡候補知縣白曾蔭徐星鉞沈錡均試看一年期滿據藩臬兩司分案會詳前來臣查候補班前補用知府馮桐華明幹有爲候補知府黃書霖才具開展均請留省堪應繁缺知府之任候補班前補用知縣吳叡辦公勤愼候補知縣白曾　年力正當徐星鉞老成榆愼沈　年壯才明均堪照例留省補用謹會同閩浙總督臣邊寳泉恭摺具陳伏乞皇上聖鑒謹奏奉硃批吏部知道欽此○○德壽片再署南昌縣事餘干縣知縣何其坦署新建縣事德安縣知縣調補臨川縣知縣朱士林均奉旨革職自應委員接署以重職守查有現代南昌縣事長寗縣知縣金福保現代新建縣准補建昌縣知縣嚴祖彭均堪改爲調署該員等均未到任並無　刦三叅屆滿已起四叅及　　未完叅隕將滿有關降調之案據署藩司翁曾桂會同署臬司裕昆具詳前來除分檄飭遵外謹會同署兩江總督臣張之洞附片陳明伏乞聖鑒謹奏奉硃批吏部知道欽此 
 
