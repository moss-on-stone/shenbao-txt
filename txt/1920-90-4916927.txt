# 1920 - 90 - 4916927

 

Page 1

 
 
   
 
 

Page 2

 
 
   
 
 

Page 3

 
 
時評 
[閩案（冷）]  
　　中國近來案件無一有結果者况其關於交涉耶中國交涉案件或有被人强迫而有結果者况其爲人不願有結果者耶然則閩案之難有結果可知也 
　　雖然閩案當未開議以前一若甚有結果 
者何也曰一則當局者爲聊慰人心之計一則爲魯案謀交換之方今旣情異勢遷而眞相乃稍稍流露矣故人謂閩案交涉之情勢險惡讕言也其不得結果實情也命令 
　　四月四日大總統令司法總長朱深呈署甘肅臯蘭地方檢察廳檢察長趙廷鈞署奉天藩陽地方檢察廳檢察官鄧延壽署湖北夏口地方審判廳推事朱肇幹請免職另候任用均照准此令 
　　四月五日大總統令内務總長田文烈呈准吉林省長徐鼐霖咨請任命吳澄之爲省會警察廳警正李澍森試署警正均照准此令 
　　四月一日大總統令馬鴻賓授爲陸軍中將此令 
　　又令任命安毓淸爲陸軍第四師步兵第十四團團長此令 
　　又令内務總長田文烈呈准察哈爾都統王廷楨咨察哈爾全區警務處處長兼警察廳廳長張錫光請予免職另候任用張錫光准免本兼各職此令 
　　又令内務總長田文烈呈准察哈爾都統王廷楨咨請任命王固磐爲察哈爾警察廳廳長應照准此令 
　　又令任命王固磐暫行兼代察哈爾全區警務處處長此令 
　　又令内務總長田文烈呈准江蘇省長齊耀琳咨稱淞滬警察廳警正趙殿英調省另有差委請免本職應照准此令又令内務總長田文烈呈准江蘇省長齊耀琳咨請任命張運昌試署淞滬警察廳警正應照准此令 
專電 
　　北京電段經各要人敦勸仍堅執不回王士珍今午赴團河爲最後之商决（六日下午二鐘） 
　　北京電安系倒靳運動仍猛進靳昨語曾本意在南北和局告成閩魯各案辦結然後卸責如必不見諒惟有隨時辭職（六日下午二鐘） 
　　北京電靳對某調人言不幹則可讓出陸軍不能（六日下午二鐘） 
　　北京電張作霖代表語段擁靳卽以擁公（六日下午六鐘） 
　　北京電徐與滬王往復電商分向京津滬漢收買舊議員（六日下午二鐘）　　北京電日使頃至外部謂已奉彼政府訓電閩案應照前此主張不能再行讓步（六日下午二鐘） 
　　北京電靳覆魯籍軍人聲明無直接交涉意外另電王占元謂正考量直接與提交國際之利害故暫 
延緩（六日下午六鐘） 
　　北京電報載政府擬將中東路向新銀團抵借二千萬詢交通當局不確（六日下午二鐘） 
　　北京電收回領事裁判權計畫先由德奥俄及波蘭四國進行 
　　（六日下午二鐘） 
　　北京電魏宸組回比使任十日由京起程（六日下午二鐘） 
　　北京電昨黎元洪在津邸宴全國靑年協會代表余日章等女靑年會亦開會歡迎女代表協會選出會長鄺富灼副會長聶雲台李登輝書記朱友漁會計朱成章董事韓玉麟誠敬一鮑咸亨歐彬一時余日章等專車抵京明午東海宴會並遊北海九日回申 
　　（六日下午六鐘） 
　　北京電京師總商會全部改組加入銀行業議董六名今日二鐘開選舉大會農部京尹均派員監視票選議董六十人再由當選議董推出正副會長及坐辦明日可全部揭曉（六日下午三鐘） 
　　香港電李烈鈞回省非出本意抵始興時楊魯審兵力不足已與省軍約停戰軍府迭次調停故改計就和始省隔絶迨抵韶以下始知伍廷芳吳景濂林森褚輔成離省林葆懌辭職軍府國會有拆台勢李對人謂深悔此行已晚現絶少見客省軍因不欲失歡於唐且乏財故亦肯和（六日下午五鐘） 
　　香港電憲兵江日圍搜兩院秘書廳惟要件早被秘書携去祇餘笨常文物憲兵拘雜役二人現兩院由警嚴守（六日下午五鐘） 
　　香港電江日政學系在南園籌開非常國會擬金永炎會長 
　　香港電委梁瀾勲爲澳門劃界專員（六日下午五鐘） 
公電 
　　盧永祥之制憲主張電慨自和議停頓倐忽經年國事紛擾日甚一日方今歐戰告終列强各國正謀發展其勢力於國外我國亟宜乘此時機統一南北確定政治方針以應付世界之潮流若長此分裂恐危亡之禍卽在目前覆巢之下寗有完卵時急勢迫無可再延竊思和議之所以停頓者實由於雙方意見之爭執而究其爭執之點似均不關乎重要愚意南北之和議須從根本解决所謂根本者何卽法律間題是也蓋共和國家首重法治西南各省交主護法故法律問題實爲和議之基礎解决法律問題亦卽爲謀和之捷徑其他各問題均屬諸善後辦法之列俟統一後從長討論不難解决至若有主張以取消中日密約解除軍事協定爲開議前題者以愚觀之此等案件乃屬於外交上一部分之事並非國家根本問題但使國内有統一之日則對外之交涉必能得圓滿之結果可無慮也夫法律問題之重大盡人而知之矣舊約法之不適於國情亦無可諱言矣是非從速制定憲法不可憲法爲國家根本大法根本法旣立則全國有所適從而紛糾以息顧制憲之權屬之國會今中國固儼然有新舊兩國會並立矣此新舊兩國會之互相攻擊自不待言而人之偏重於某一方者對於他之一方亦不免有故爲詆毁之詞平心論之新舊兩國會中均不乏優秀份子特因政見之不同遂致趨向之各殊愚意似不如於新舊兩國會中各選出若干人協商組織憲法委員會擇一適當地點速開制憲之會議如此則法律之紛糾旣解南北之内訌無名促成統一在此一舉此種辦法如果爲各方所贊同可否即由南北兩總代表依此方針速開會議俾和局早見厥成則億兆同胞實利賴之永祥忝膺疆寄平日對於時局向不敢輕於發言以避軍人干政之嫌惟目擊頻年擾攘公私憔悴膽望前途險象環生自念同屬國民一份子睹大厦之將傾憂危幕之同處拊膺慷慨忍無可忍用本一得之愚發爲良心之論臨電徬徨佇候明敎盧永祥歌印 
　　宜興來電申報館轉各報館鑒宜興查正泰濤記倒欠客欵店主查文濤經商會召集七次避匿不到反擬治裝北上各債權人得悉文濤遠颺情形至文濤家中用婉言請出而文濤惱羞成怒口出蠻言尚思躱避不得已扭交警區請求代阻文濤行踪一面向縣署起訴刻伊兄文錦自知理屈請人調處立期歸償昨閱報載查文濤電稱警區違法逮捕慘刑虐待等語憑空誣衊有關警界名譽請卽更正以昭實在武進丹徒宜興十四號代表唐鳴寨等魚 
各通信社電一 
　　北京電劉存厚急電聞重慶會議决定組滇黔川聯軍北伐餉欵截留川省解欵餘情探明續報 
　　北京電院部致王占元電軍府所派汪乾煥吳振漢分赴川陜鄂西旣以調查軍隊爲名請給護照自可照准惟過境時務希嚴防 
　　北京電院部致南陽吳慶桐電南陽西軍務希悉力擔任需要已交部迅籌撥濟 
　　北京電將派石龍川中將携犒品往衡宣慰吳師　　北京電新督電俄舊黨阿連諾夫擬向紅鹽池等處竄逃已派隊扼阻勿合闌入（以上六日） 
　　以上中華通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電二 
　　北京電某派議員以陸徵祥久不銷假政府亦不另提外長外交停滯擬提起質問（五日） 
　　北京電徐召王士珍入京表面勸段實則挽其調和直皖意見 
　　北京電段覆徐如有要事相召即回國事决不過問　　北京電俄新政府牒文政府已提交新國會 
　　北京電希臘願抛棄領事裁判權要求通商立約政府電駐法岳代使允行 
　　北京電中東路坐辦經董事會協議改用華員有屬王景春說 
　　北京電參陸處又電促唐在禮速回就職 
　　北京電靳意魯長先維屈至不支時將以潘復繼　　北京電舊交系爲下屆選舉積極活動前往奉鄂之某某兩員皆帶有此項任務 
　　北京電魯豫兩省皆電陸部請阻預備由湘撤退之第三師軍隊在境内駐紥 
　　北京電法部訂定各級法廳辦事章程日内將通令施行（以上六日） 
　　濟南電田督昨已旋（六日） 
　　香港電國會移滇說起舊議員以滇省交通不便多反對恐難實行 
　　香港電伍老已離此間往滬岑派擬再作一度挽留無效時即另圖維持軍府辦法（以上六日） 
　　以上中孚通訊社電 
世界路透電 
[愛爾蘭自治案之辨論]  
　　三十一日倫敦電今日爲愛爾蘭自治案二讀會辯論之最後一日烏爾斯特議員加森氏發言仍持其反對自治政策之態度並聲明對於此案不負責任略謂余本欲反對到底奈一九一四年議案已登憲書政府對於烏爾斯特已有質言友人有因余不繼續反對而責余爲不忠者然政府已允余以烏爾斯特等六州組織一國會故余未能號令烏爾斯特執槍以求政府業已和平允給之物今余之責任甚不明晰余不願投票贊成此案但亦不願阻止此案之通過工黨主張以殖民地自治權施諸愛爾蘭豈欲强令烏爾斯特服從於杜白林新芬黨國會之下乎抑欲使愛爾蘭成一事實上之民主國乎抑欲布告選舉區域以愛爾蘭西境口岸在將來戰爭時成一敵人避匿地之情狀乎苟早有此情狀則上次大戰爭焉能勝利至於愛爾蘭暗殺案在余觀之係從美國歸來之暴徒所爲而非愛爾蘭人之舉動今日此案確將一九一四年議案中之可反對者略加修改苟有人能代表愛爾蘭西南兩部發言者請余根據愛國理由竭余能力以温和之形式促進地方受治於愛爾蘭新國會之進步則余願傾心相從並料愛爾蘭全境不久可併成一個國會惜今日尚無其人今就烏爾斯特而言余知其對於烏爾斯特國會定能善致其力云云首相喬治於歡呼聲中起而發言略謂英國各政黨　能容納之議案輒不爲愛爾蘭任何政黨　歡迎觀於此次之辯論即可知之此卽困難之點愛爾蘭多數人民要求獨立要求共和已無疑義試問下院有一政黨願贊助之者乎自决主義可不必講凡主張此主義者終必致允許愛爾蘭共和而後已實則自决者並非謂共同行事已及百年之國家各部享有權利可自决定單獨組織民主國也設威爾斯有一派願創立威爾斯民主國則余必極端遏制之法國最主張自决但若其西南區域白里丹尼要求自决則法國並無承認之理余欲問工黨領袖果其主張以自决主義施諸愛爾蘭乎工黨袖克萊恩氏聞言稍涉躊躇旋答曰並非如喬治君所解釋之自决主義首相接言曰然則工黨果不贊成愛爾蘭共和之要求矣此言實獲我心尚望工黨議員勿使選舉團體有所誤會至於愛士葵君之辦法非愛爾蘭任何黨派所能贊同而英國各政黨又不能容納愛爾蘭多數主張之計畫故負有帝國全部責任之英政府自不能不施行其考慮極爲審愼之判决貝爾發斯國民黨議員台夫林君曾以愛爾蘭兩國會權力有限相責難要知此種辦法苟施諸蘇格蘭或威爾斯則此兩處將感激容納之當此愛爾蘭人尚未能自行統一之時吾人曷爲强加以統一之辦法愛爾蘭能否統一惟繫於南部新芬黨之態度耳首相嗣言及美國參議院之議案（指三月十九日美參議院通過和約保留案一條聲明對於愛爾蘭志願之同情並希望愛爾蘭不久有自决其政體之一日）謂贊成議案者之祖先曾拚命死戰拒絶南訪諸州之要求當時其所拒絶者即今日其後裔對於愛爾蘭表示贊助之要求也設此要求進行不已則吾人將仿行美國對付南方之同樣方法以遏止之蓋吾人所求者即美國自己所求者吾人不能任美國專美於前也稅關管理等權俟愛爾蘭安定統一後不妨給與愛爾蘭但若目前遽以此權利給之則無異授利刃於狂夫之手依余見解今之議案終能促成愛爾蘭之統一不過非一二年内所能期成耳云云下院旋以三百四十八票對九十四票二讀通過第四次愛爾蘭自治案 
[魯爾問題之近訊]  
　　三日巴黎電米勒蘭氏今夜致書德代使美葉氏謂彼昨曾主張德國應立即撤退未得許可而入魯爾區域之軍隊且謂法國無論如何不能容忍未先商定遽行違背凡爾塞和約第四十三第四十四兩條乃德國今日照會和會謂國防軍已入爾魯區域且於已成事實之後而請允准今夜彼復得悉德政府曾通告駐柏林法國代表謂已予德委員以用兵魯爾區域之完全行動自由該委員並擔負在中立區域内一切行動之責任又聞國防軍昨已在中立區域開始攻擊其陣線已抵杜特孟特至杜伊斯堡之北德軍猝然施擊實背和約第四十三與第四十四條該二條聲明如德國有違背條文情事則當視爲仇視簽約各國擾亂世界和平之行動法政府對於此事取何議决稍遲再當奉告云云米勒蘭氏旋與福煦上將會商 
　　三日倫敦電魯爾區域秋序之恢復須視德政府派兵赴該處之行動爲定法德兩政府關於此事顯有誤會路透電社巴黎訪員電稱駐法德國代使美葉氏復以德政府之牒文致法總理米勒蘭氏請許德國派兵入魯爾區域同時且云及步兵四營砲兵若干已於四月一日開入中立區域因德國當道深信法國必加許可也米勒蘭氏之覆文要求德國調回此項軍隊謂法國今仍在考慮德如進兵法國應否佔據佛蘭克福逹姆斯太哈魯三鎭路透電社柏林訪員則稱德京昨日發表文告謂派兵入魯爾境爲不可免之舉蓋該地法紀蕩然匪徒携械刦奪糧食地方官無力保護平民也惟魯爾區域勞工行政會通過之决議案警告柏林政府謂如進兵即將重行全體罷工 
　　三日杜塞爾杜夫電紅軍已解散行政議會列在魯爾區域從事刼掠並釋出監犯 
　　二日柏林電德俄委員團刻正在里伐爾談判以期將戰俘取道愛沙尼亞遣回 
　　二日柏林電内閣今日討論愛森與孟斯特地方紅軍之條件歷時甚久繼乃延會紅軍之要求極爲嚴峻聞等於要求完全承認勞農主義 
　　二日孟斯特電政府與叛黨商定自今日正午起開始休戰政府自此時起停止派兵入魯爾區域 
　　二日柏林電普魯士約奇姆親王因侮辱法軍官一案牽涉就逮今已釋出惟當道已不許其再寓柏林 
[過激軍之戰事消息]  
　　二日巴黎電據里加電稱里特倫軍已在特維拉河北面擊敗過激軍過激軍委棄多數死傷之兵及機關槍數架而退 
　　一日君士坦丁電過激軍除佔據維拉第加夫加士外且佔據裏海彼得夫斯克港該港爲高加索鐵路盡端故今除高加索北面沿海之地一隅外全境已爲過激軍佔領克里米亞聞頗安靜 
　　二十一日君士坦丁電台尼金將軍之軍刻仍在諾伏羅西斯克南面退走過激軍現沿高加索大山向維拉第加夫加士進發該地大约已被佔據並沿鐵路向格羅士尼進發該地爲産油地中心點 
[俄國希望與協約通商]  
　　二日丹京電俄國商務委員團已由莫斯科抵此曾語路透訪員謂彼等願與協約國儘速重行通商彼得格勒現有輪船裝苧麻等物豫備出口惟糧食一時尚未能運出因缺乏機車及貨車所致該委員團擬向協約國購辦此物 
太平洋路透電 
　　六日北京電霍爾瓦特將軍已辭中東鐵路督辦之職由哈爾演華俄銀行總理譬米諾夫氏繼之 
　　六日北京電據半官消息中國已聘請前法總理班勒凡氏爲統一中國鐵路顧問聞班氏將於四月間啓程來華 
　　六日北京電海軍司令林建章向勞農官員抗議近今日軍與勞農軍戰於尼柯萊夫斯克時砲彈損及中國砲船兩艘與華商産業此事殊爲複雜蓋勞農官員近已提出抗議謂日兵不應攻擊勞農軍也 
　　六日北京電政府不日將在國會提議以陳籙長外交張弧長農商姚震長敎育 
　　六日北京電華報載稱交通部議向銀行團借洋二千萬元以彌補中東鐵路之虧空並設法改良此路而以此路爲抵押品各報又稱鮑貴卿已辭中東鐵路總理之職由葉恭綽代之 
　　六日澳門電自四月九日起至七月三十一日止之鴉片專賣投標已於昨日截止開價最高者爲八十七萬四千元 
　　六日東京電陸軍省宣稱聞日軍與俄軍於四月五日起在雙城子與伯力兩處開戰 
　　六日上海消息今日上海接非正式消息謂四月四日至五日之夜半日兵佔據海參崴之公共建築及火車站懸掛日旗昨晨日軍與俄軍曾交戰多時續來消息謂今日（四月六日）海參崴諸均安靜日兵已交出所佔之公共建築並除去日旗此次衝突乃出於誤會日兵謂俄人無端攻擊日軍之哨隊故日人乃施報復行動 
國外要聞 
[美絲商來華考察之原因]  
　　美國絲商團注意遠東生絲 
　　中美新聞社譯紐約絲業雜誌云有一美國絲商團將於二月二十一日乘郵船南京號起程赴日本及中國考察該兩國之生絲産生情形其團長爲美國絲業總會會長計南嘉團員爲該總會書記本格尼計南絲業公司董事計南惠美國生絲試驗所經理司特里鄧祿普絲廠經理鄧祿美國絲業總會幹事普士及美國生絲試驗所總理陶迪先是一月二十八日絲商團在禮查飯店開會討論世界生絲巿面遂宣布派該團至遠東考察其開會宣言書云目下世界生絲情形使美國消費者大爲憂慮必須加以愼重之調查本國極願乘此時機請於絲業素有經驗之諸君將世界及東方之絲業現狀見告吾人俾得有所遵循務乞屆時到會云云開會之結會舉出計南嘉鄧祿等九人組一委員會席間演說者有美國駐中國商務參贊安樂德君極言美國現有發展其在華利益之極大機會尤以生絲一項爲甚并警告各絲商謂他國已有組織擬控制中國生絲業并指陳其所用方法陶迪氏（數年前曾代表絲業利益赴日本及中國）演說追述前曾設法改良中國之生絲業會中又宣布赴東方之團體名曰美國團爲一種半官團體代表美國絲業製造家以答訪一年前來美之日本絲團此美國團於三月十二日可到横濱留十日乃赴中國在華約留五星期游歷廣州上海北京等處約五月初回日本勾留數時待船回國大約須在日本留四星期赴各絲廠視察并討論分别絲之性質問題六月底可返美云 
國内要聞 
[王士珍來京之原因]  
　　北京政潮近日雖已略定靳氏已於上星期六出席閣議然政局内幕尚非眞正平靜日前段氏出京託詞避壽其實醉翁之意並不在酒故段一日不歸靳氏之心一日不能放下卽東海此次對段之起居亦非常注意昨早（四日）傅良佐奉段命往集靈囿晋謁東海面陳不能卽日回京之原因聞東海關於段氏在團河之起居埀詢極爲詳盡現府院方面已派花車掛京漢下行車於前日往赴正定請王聘卿來京昨晚八點鐘車到西站時迎迓者甚盛公府特派紅牌汽車往接據聞王氏此次被邀來京當局擬請其調停時局東海尚欲請王氏往團河一行敦勸段氏回京云 
[旅京閩人會議力爭閩案]  
　　旅京福建各界人士以閩案交涉日趨險惡特於昨日（四日）在車子營福建會館開第五次大會討論對付閩案交涉辦法惟因先期通知書郵遞不到者殊多故昨日到會人數較以前數次稍少約計一百餘人午後二時開會先由學生代表鄭天鼎君報告開會宗旨畢由衆公推陳蓉光君爲主席當有陳爲銚君起謂本日開會各界未能全體列席且陳次長亦未到會可否改期再開大會以期人數齊集並可請陳次長出席報告公同討論辦法似較妥善劉慶平君謂閩案急迫再難延緩且日本方面敢於拒絶我國要求亦因近來吾國民氣消沉之故此時若仍無所表示則日本將益加强横今日到會人數雖不甚多然亦儘可討論辦法方兆鰲等均贊成其說王若璧君謂今日到會者旣可代表全體則亦無妨開議惟所討論辦法若急於實行者則可表决先行發表餘可待於下次大會再行討論遂由主席付表决結果多數贊成開議因即由衆擬定三項辦法（一）通電全國各團體述閩案交涉之險象並請一致力爭政府　盾（二）派代表向政府詢問近日交涉之眞相（三）訂於本月八日再開大會繼續討論以上辦法由主席付表决之後陳爲銚君當謂通電一節應俟先派代表詢問政府眞相後方可根據以爲通電學生代表林某謂前日謁見陳次長時渠已明白答覆交涉内容現無須俟詢問後再行通電以免延緩時日嗣對於擬電一節衆頗有討論有主由學生方面自擬發出者有主由學生方面擬定俟下次全體通過後再行發出者王若璧君主張以擬電極爲簡單可當場推舉擬就付全體表决衆均贊成此說遂公推陳爲銚鄭天鼎二君擬就電稿定於今日發出餘無討論即由主席宣告閉會時下午四時三十分兹將通電原文錄下閩案交涉吾國提出道歉賠償懲凶三條日本不特强辭辯護拒不允諾且反肆無理要求以圖抵制詳細情形已見各報專恃政府恐成懸案務懇一致力爭並議决最後辦法督促政府早日解决旅京福建同鄉全體叩 
[勞動動我國仍不另派代表]  
　　國際勞動會定本年六月在英屬渤來佛開會討論航業中之資本勞動各問題曾山駐英施公使電告政府請照章派員前往參列南方軍政府亦有電到京主張由南北政府各派二人藉昭公允聞上次閣議經交通部提出討論僉以事關航業重要問題自應遣派代表前往與會惟此項人才必須具有專門學識或經騐者方爲合格一時未易推選惟有責成駐英使館届期遴派相當人員就近赴會以省周折聞外部巳本此旨覆電施使查照又據另一消息國際勞動第二次會議定於本年六月在英屬渤來佛開會討論水手問題吾國决定不另派代表擬以駐英羅總領事就近參列其原因緣此次倫敦勞動事務局召集會議討論水手問題係專就歐美勞動情形而言吾國勞動界性質不同工作亦異且現在各輪船公司水手大半招自甬粤如何工作悉聽船主大副等察核勤惰隨宜指揮歷久相安並無時問規定亦無契約關係與歐美之水手須預定時問居處契約者逈乎不同雖經外交交通兩部函徵各公司意見僉以此意答覆故政府方面决定不另派員後因交通部顧問戴禮爾條陳謂此事有國際關係中國如欲參列國際之林萬難過於自外旣有上述情形可以不必提案但無妨派員列席當局研究結果以條陳各節不無見地惟一時難覓此項人才於是遂决定由施使斟酌情形即派羅總領事屆時出席參列庶便得以預聞一切呈報政府以備參考聞外交部已將以上情形斟酌電覆倫敦國際勞動事務局監督知照矣 
[全國靑年會在津開會紀（五）]  
　　靑年會全國大會三日上午九時開會先由主席余日章報告各省使員姓名宣讀各國各省之靑年會及張季直王占元等賀電畢朱成章登臺報告工區股一九一九年經過情形及今後進行之議案當有陸軍第十六混成旅代表張之江起立發言方今國勢纍卵胥由人民道德之缺乏而軍人爲尤甚欲矯其弊首在創立軍人靑年會湘代表閻君因起立陳述張敬堯禍湘狀况極贊成張君之議案滇晋蘇各代表亦表示贊成並言軍人靑年會成立不可稍緩滬代表提議工廠靑年會成立之急不減於軍人靑年會嗣某君提議謂議案逐條研究時少事多恐無結果請先將草案通過其工廠與軍人靑年會請大會推舉若干人成立一審查委員會審查之（衆贊成）某君提議推廣軍人靑年會人才經費可由全國協會供給俾易成功余日章言一切設施倘盡由全國協會資助未免有鞭長莫及之慮莫若將全國協會分作數區俾便就近辦理但精神仍相統屬晋省代表孔祥熙言分區固屬便利但恐今後各自爲政應於未成立之先妥籌預防之策（衆鼓掌）後由顧子仁報告靑年會之社會服務計畫（一）家庭生活（二）社會生活（三）社會道德（四）兒童敎育（五）勞工事業（六）優秀公民十二時伍連德博士演講五分鐘題爲（嗎啡之害）略謂嗎啡之毒甚於鴉片受其毒者三年必死試　嗎啡輸入中國之統計表令人可驚可怖一千九百十一年輸入爲二○八五四○兩十二年二七六五七二兩十三年四○六五四兩十四年五○四○二○兩十五年六○○○○○兩十六年六○○○○○兩十七年八○○○○○兩十八年八○○○○○兩十九年一○○○○○○兩據表以觀若不設法制止則後患伊於胡底演講時天津拒毒會將嗎啡針令代表傳觀十二時由鄂代表沈牧師講經一鐘散會代表午膳後咸齊集維斯禮堂至二時由童子軍引導至英租界球場全體攝影嗣魚貫赴黎黄陂宅中歡迎會先由招待員在門前騐查徽章證書并接收名片進門後黎氏親自迎接一一向各代表鞠躬各贈以食物水菓數色自已亦留一份並又親導各代表參觀院内花卉陳設樸素布置井然院内有武士會進門時卽見有少年十數人練育拳術各院中百草怒生院東有軍樂席各代表或據案食物或入室飲茶或觀海豹於池旁態度至爲優游黎氏即在院内演說謂諸君僕僕道途會於津邑果能與諸君所討論者而實行之則鄙人願盡力輔助各代表公推誠靜怡牧師致答辭謂代表等到津總統指點一切又蒙召至府中欵待優隆感銘肺腑今後願各奮勉以副垂愛之殷云云黎氏又引各代表到後院運動場觀武術與汽球各代表鵠候歷一時餘氣球尚未昇起並將外皮燒破伊時風起雲飛揚塵蔽目始各徐徐出府時已過五時矣 
　　三日晚七時三十分靑年會全國大會在維斯理堂開會到場代表千餘人由張伯苓議長主席令全場起立唱大會詩歌（名爲耶穌之明）歌畢誠靜怡牧師率衆祈禱繼由主席介紹總統府代表黄開文宣讀演說詞復有國務院代表曾彞進演說演說畢由程牧師宣讀唐少川伍秩庸孫中山三君寄來祝詞次有駐華英國公使代表析領事駐華美國公使代表波賴斯日本靑年會全國協會總幹事齋籐北美加拿大靑年協會代表客斯開美利堅全國協會代表温君等相繼用英語演說繼由中國靑年會全國協會總幹事余日章答謝蒞會盛意並發揮會旨又由海軍總長代表藍君宣誦祝詞王正輔報告會務主席宣布適接東京日本全國協會會正祝賀本會電乃逐句朗讀畢有牧師四人唱聖歌最後漢口基督敎吳德施演講題爲（明日之世界）反復申述洋洋千言復由張伯苓議長細爲剖解各代表深爲感動掌聲不絶於耳時至十時十五分宣布閉會 
　　四日晚七時三十分靑年會全國大會仍在維斯禮堂開會張伯苓主席首由全體起立唱大會詩歌（名聖哉聖哉聖哉）繼由奉天王漢臣牧師率衆默禱畢由王正輔報告明日（五日）大會議事日程（一）上午九時總集議所議事件（甲）審查議案委員會之報告（乙）全國協會修改章程委員會之報告（二）上午十一時半靈修演講（三）下午二時半分股集議其議題（甲）城巿事業（乙）學校事業至晚七時半舉行靑年會二十五週年祝典並由巴樂滿先生演說中國今日之需求云云報告畢主席介紹江蘇敎育會代表黄任之演說題爲（中國文化之優點）洋洋數千言懇摯動人略謂中華爲世界最古之國其文化最爲良美徵諸國人之特性即可覘文化之高下勤儉爲中國人之美德自孔子以勤儉礪人揭大禹之克勤克儉以爲模範鑄成國人一種特性降及今日勵行勤儉所在多有勤則生産衆多儉則節有餘以爲異日生活之用而社會之恐慌於以減少此中國文化之優點一信義爲古聖所注重迄今各地商店客寓多懸公道交易童叟無欺木牌此中國文化之優點二和平中國人所最愛尤非徒託空言者可比試觀美洲蒙古等地之人最稱强悍一入中國頓改成和平態度具徵中國之文化不止善於自治亦且善於治人此中國文化之優點三中國向不重國家的主義確抱世界的王義邇來常有引用泰西大同的主義以相號召者余深覺其所見之淺也夫大同二字早爲古聖所創造（言深取木牌一面上書禮記禮運一篇逐句朗誦且詳解之衆鼓掌）觀於此篇古聖固早有灼見也吾輩今日研究中國文化確須知下列四端（一）中之文化如一礦山金珠寶藏俱在地内愈掘愈深愈深則愈富中國文化愈砥礪則愈精奥（二）中國人須知中國本有文化而且有極好之文化幸勿抛棄（三）中國人當研究中國文化之優點究竟何在（四）中國人當保存本國之文化而且竭力推展之云云演說畢復有東吳大學敎授趙紫宸演說（現時代對於中國敎會之希望）語多中肯最未尚有誠靜怡牧師之演說題爲（中華歸主）因時間已晏改於今日演說乃由誠牧師率會衆祈禮祝福畢由王正輔臨時報告山東靑年會來電略謂爲歡迎全國大會代表起見於各代表經過山東時有欲作泰山曲阜之游者該會願負招待之責等語諸君有欲游賞者請先期報名云云時至十句宣佈閉會 
　　此次靑年會在津舉行廿五週紀念大會津埠官廳方面陽爲贊成并派代表蒞會表示歡迎實則暗中密探四佈各代表之一舉一動靡不盡知對於外來之郵件又嚴密檢查如老車站郵務總局初僅派檢查員四人現因來信較多已增至十五人分早晚兩班從事檢查聞其意旨誤認靑年會爲國民大會之變相又誤認各代表必與學生聯絡一氣於當道有所不利故施行此種杯弓蛇影之舉動云 
[開封通信（芳草）]  
 
 

Page 7

 
 
　　南陽鎭聯合劉士傑 
　　朱仙鎭又聞兵變 
　　南陽鎭守使吳慶桐處心積慮决不與趙倜罷体除與王天縱任振升等聯合外（見前此通訊）日内又派親信往陜南之商州與劉士傑聯合（劉自稱靖國軍北伐總司令）劉部下全係陜豫土匪約三千餘人有快槍千餘支吳已允設法接濟又方城附近著名悍匪任文斗前被巡防團長郭正才擒獲正法餘黨逃散爲吳鎭所招撫者甚衆三月二十日新鄉縣老車站忽有匪二三十名將票房煤廠等處搶掠一空擊斃煤廠夥一人又登火車騷擾因係貨車無大損失四月二日夜距開封城南約四十里之朱仙鎭駐紥之新編陸軍第七營内有吳連長所部少數兵士忽然暴動將連長擊斃並槍傷司務長逃往尉氏縣向知事借餉比經營長宫鳳翔率隊追逐勸冋受逼脅者太半其餘眞正變兵一二十名均包圍勒令繳槍不知如何了結該處距省城密邇因撲滅迅速故開封城内尚無驚擾情事據某方面得來確實消息督署前此迭接偵探密報反對趙督方面之前軍需總監某與某鎭守使等暗中結合設法抵制趙倜潛在豫西一帶收撫土匪使往軍警較少防務稍疏地方擾亂治安並派人携欵潛往各軍煽惑軍士暴動等情當時聞者不甚深信謂不過若輩借事邀功之辭今證之靳旅譁變沁陽敎案（沁案發生後即有某某暗派心腹所爲之謠傳意在藉此惹起外交以傾趙倜唯尚無確實證據）及朱仙鎭之兵變種種情形其中蛛絲馬跡大可研究矣 
[魯女師風潮之近訊]  
　　山東第一女子師範學校因更易校長問題學生與官府屢起衝突已成騎虎不下之勢日前新校長赴校接事及陳科員前往疏通業已閙得滿城風雨傳爲笑談乃昨日敎育廳科員陳侃氏忽又赴該校逕入辦公室着校役請敎務主任張小藩君談話據學生一方面言陳君此來顯係啣有重要使命窺探學生動靜以便相機對待不然該校自有接待室張敎務主任亦有休息室陳科員若爲敎務主任之秘友則逕引入休息室可也若爲普通訪客則在接待室會晤可也今旣在辦公室晤面其必爲敎育上之公事無疑當陳張二君晤談時適有該校學生數人因事赴辦公室覩此情形懼其復爲校長問題來此游說者旋即告知諸同學均謂趁此探詢校長消息亦未爲不可遂羣趨辦公室首詢陳云先生自何處來答謂自敎育廳又問此來携有何項公務陳躊躇半晌答云予此來係以私人資格拜訪張君並未有何公務衆問學生等挽留校長之呈文何以至今尚未批出陳答稱此事尚須加以斟酌衆云挽留校長須詳加斟酌自是貴廳處事詳審學生等不勝欽佩但何以撤換校長之命令咄嗟卽可立辦獨無須加以斟酌乎陳聞言默然良久始囁嚅答曰此非談公之時願勿提及此事衆以其言詞閃爍恐係别有用意仍請明白答覆不肯遽退陳君而上頓呈懊喪之色張君知其被困已處於進退維谷之勢乃以别話代爲周旋支吾片刻陳君嗒然若喪乘機興辭而去 
[湘西近狀譚]  
　　田應詔張學濟等旣有絶對服從湘南之宣言似湘西問題已可解决實則田張等之所謂服從不過逼而出此其最初之抱負並未抛棄有自辰州來者述　張最近熊度仍甚倔强　氏近對人言譚氏之對湘西共所以如此猛進者實爲故意誤會前以湘西軍興三載軍餉浩　欲令各軍自籌餉糈又多妨礙人民旣受剥膚之痛事權亦散漫無歸此湘西之軍民政權所以必須統一而有統一會議之召集也不意郴州方面竟指此爲湘西欲脫離軍府所任命之督軍而自圖統一其爲故意誤會自無可疑云云是共言外餘音蓋大有不滿意於譚氏可知矣 
　　自周則范被殺廖湘雲敗走周廖所部即多逃匿各鄉當事者以軍務倥偬多未嘗注意及此而識者固知其必將爲患地方也果也益陽之板溪警察分所及礦局旣被該項散兵大隊攻入刦去槍彈及財物甚多且擊斃警察一名傷二名而安化之大福巿警察分所又續被搶刦奪去槍枝至四十餘桿經各警所查悉確爲曾任第五區守備隊連長喻躍波等所爲搶刦之後即向溆浦竄去按此項散兵前經譚延闓派員招致頃譚氏以若輩旣得多數槍彈恐其擾亂益甚已訓令駐在溆浦之蔡鉅猷從速設法搜剿矣 
　　安化方面之兩軍防線自　洪溆戰事後以會互相侵越不免混淆曾由張敬堯派軍署參議胡萬太爲湘西劃界交界員前往交涉一切從新勘劃現在胡氏已抵溆浦與蔡鉅猷磋商妥協雙方界線均以周則范未被剌時之防線爲準議定之後兩軍卽各將戰地讓出回復原狀胡氏刻已電告來省矣 
[粤政局之最近情勢（平）]  
　　岑春煊之近况伍廷芳之態度 
　　李烈鈞之返省楊魯與莫之調和 
　　護法以來瞬經三載其藉以爲護法之機關一爲軍府一爲國會今國會旣已將散矣軍府方面原以七總裁組織自七總裁之軍政府變而爲三總裁之軍政府今伍秩庸潛行赴港林葆懌提出辭職更將變而爲獨裁之軍政府矣故論者謂岑雲階爲獨脚總裁亦謔矣連日來粤中謠言甚大皆謂時局有大變化或言雲南將有第二軍政府出現或言上海將有第三政府組織實行選舉正式總統議論紛紜莫衷一是而要之西南軍政府奄奄一息則可信也岑雲階在韶關一聞伍廷芳往港立即由韶省視伍氏之行甚關重要故連日派員往港尋伍蹤跡竭力挽留者絡繹不絶然伍之一往不回似已具有决心並聞伍往港後國會議員隨之而去者大不乏人在港中由伍處領旅費究竟往滬抑往滇尚不可知而香港會議海防會議此兩會議爲西南局面瓦解後一大關鍵則可决言也海防會議由孫中山親往與雲南軍界各要人聯合其關係亦必不小窺其策畫必係謀對待桂派但桂派在粤勢力極爲鞏固自滇軍事起桂派更進一步今岑雲階調和李烈鈞李烈鈞亦已覆電贊成觀來往電文調和似略有進步大抵李烈鈞以孤軍在粤苦戰一月有餘無别處得力之援助今勉受調停聽候唐蓂賡之解决時局此爲保全元氣計不得不如此然使日後時局有變化則此軍仍不能無變動也在桂派要人亦深明此中奥藴故對於駐韶之滇軍凡服從李根源歸其统轄者今亦盡數調回送往瓊崖駐紥蓋所疑者滇軍此爲地域主義則不論其屬李烈鈞抑屬李根源皆放之於海島不令其再留於韶郡也但韶郡雖暫告安謐然粤中各縣土匪蠭起莫不大有所圖因與政治有關係之要人無不用土匪爲前驅故各縣中幾至無一片乾淨土而桂派亦有防不勝防之勢苦哉粤民言之亦甚可痛矣 
　　據粤報消息北江戰事聞現已得雙方同意解决惟岑總裁本擬在韶關略爲逗留以便圖根本上策畫詎昨忽接冷部長來電謂伍總裁經已離粤赴港故岑氏爲顧全大局計特於三十一日早八句鐘由韶關乘座粤漢鐵路一號花車返省其隨從員役則乘頭等客車而行李雜物則以客車二輛運儎至下午四句四十五分鐘該車始抵黄沙車站抵站後卽禁止閑人來往岑氏遂乘八人伕轎赴三省碼頭轉乘兵工廠電輪駛往天字碼頭登岸計隨役人員有文羣劉德裕王有蘭李書城李曉垣等二十餘人衛弁約有二十餘人聞贛軍司令成桄亦隨同岑氏返省又據岑氏隨從人員云李根源亦本擬於是日隨同岑氏返省惟以所部未得佈置停當而在韶關砲臺之十四生大砲亦未　倉卒搬冋故定於三日始行返省 
　　香港消息伍秩庸自抵港後閉門謝客每日之居址亦屢爲移遷不定蓋對於省垣到來探候之人物一概拒絶不見也而由輪船火車到港之政界人物一日數至均以不得見伍總長爲憾伍氏到港後其態度極爲閒暇昨日下午三點鐘偕同曹允善狀師亞泵士工程師區澤民黄廣田諸君乘摩托車往九龍灣啓德公司塡港地段游覽一周極贊該處地方遼闊極合衛生至六點後方返卽晚仍寄庽昭隆泰内亦可見其態度之從容矣北江戰事現經雙方同意解决聞三十號李烈鈞已經進駐韶關就南韶連鎭署駐節本擬於是日乘夜車返省嗣以事務冗忙故特於三十一號早八句鐘始由韶關乘座一號花車回省隨帶贛軍一營已經有電報吉粤漢鐵路公司知照李根源所部邊防陸軍一營三十號乘粤漢車啓行於下午六句鐘返省至七句鐘復有邊防陸軍三營乘車繼至帶有開花砲六尊機關槍十餘桿查該項軍隊已於是夜乘西就輪船裝運轉赴黄埔暫駐將於日間調赴瓊崖駐防又三十一號下午十句鐘由當道令行粤漢鐵路公司調撥重車一輛太平車二輛駛往韶關將李根源去歲所運去之十四生的大砲儎運回省查該砲前係在魚珠砲臺安置迨移往韶關後李即特建砲臺以爲安置該砲之用聞該砲臺建築費亦耗去數萬金聞李根源將該砲帶往瓊崖備用 
　　駐始興滇軍旅長楊益謙魯子材等近因與莫督磋議調和問題特舉第七旅長盛榮超爲滇軍代表全權辦理一切昨聞盛旅長已帶各項條件由始興起程赴韶闢卽由韶乘座粤漢專車於二十九日抵省隨即晋謁當道莫督極表歡迎聞雙方調和條件如填軍方面之改編問題駐地問題均已開始磋商雙方意尚接近至盛旅長方面則擬俟各項條件完全决定後始返始興復命又聞莫督以滇軍移駐湘邊問題（調和條件中之一節）業得楊魯盛各旅長同意調和不難就緒已電飭沈軍長李督辦等先行派員前赴湘邊平石宜章一帶爲滇軍准備駐地以便定期移防 
　　莫榮新因顧問李恩賜圖謀暗殺案發生後日來署内防衛綦嚴絶少下山昨電傳諭内弁嗣後所有本署顧問參議各職員如有要事面商須先通傳准見方許山巡捕帶領入内如無巡捕帶領無論何人不能逕上觀音山請見 
[滇軍風潮中之邕垣消息]  
　　唐繼堯代表來邕譚浩明派兵下粤 
　　駐粤滇軍此次因更易將帥惹起風潮滇督唐蓂賡以此事與桂省有關曾屢電來邕與陸榮廷磋商辦法兹又派督署顧問徐之琛來邕徐抵邕後當晚即與護國軍湘粤桂總司令譚浩明桂省長李靜城等秘密會議越日（二十三日）即由邕乘坐汽車轉入武鳴會晤陸榮廷據徐對譚所述謂滇督意見祗要保存滇省所有軍隊不願有所改變（即蓂賡不允改編滇軍爲國防軍）至滇軍將帥屬烈屬源均可商量即不設帥一如舊日師名亦無不可惟滇軍名目不可抹去云云譚氏亦以滇軍風潮雖屬李莫之爭然關係於桂滇兩省之局面甚大昨特派總司令部參議林進才下粤先至紳商各團體探審實情然後再晤兩言當局譚又恐林抵粤後不易調解復令龍州鎭守使黄培桂桂平（即潯州）鎭守使韋榮昌率領所部隨同下粤故近來桂省各處軍隊已紛紛調動計拔隊到梧者已有六七營之多現正集合各江巡艦停泊梧州一俟大隊齊集卽行下粤云 
[日人在蘇州肇禍續紀]  
　　前日上午十二時有日人十餘名在虎邱山用槍擊斃兵士一名已略誌昨報兹悉被害之兵爲四十六標五團正目何宗漢是日偕同伴兩人以星期放假赴虎邱山冷香閣瞻覽風景踞地而坐俄有日本商政二金次郎角間孝二齋籐及繙譯陸錦章等十三名亦接踵而至與何宗漢等相處一室詎日人政二金次郎忽以手中所擎之槍向何宗漢作施放姿勢何見此情形度與該日人毫無嫌隙未必眞放故狀態至爲鎭靜孰料一霎時槍聲砰然何宗漢竟中彈倒地口内流血而死該日人見已肇禍起身圖逃當爲同伴兵士扭獲交與該管警區尚有日人數名馳往日本領事署報告謂政二金次郎在虎邱山游覽見冷香閣上有飛禽一頭當即擎槍射擊適兵士探頭窗口恰巧擊中係屬悮殺等語領事得報後即至冷香閣與温知事實地檢騐據李檢騐員察看死者何宗漢所中之槍係從口而入門牙脫落數個穿透後面惟細檢槍彈無獲僅檢得形似絲團之物二小枚騐畢將何宗漢死體攝影安殮一面將政二金次郎角間孝二齋籐及繙譯陸錦章四名由區解送縣署預審後錄取供詞即於晚問十一時後由日領一事署派令捕頭到縣將各人引渡而去 
　　另一消息云星期日午十二時左右有來蘇遊歷之日本男學生十一人女學生二人携帶鳥槍至虎邱冷香閣樓上啜茗正在興高采烈之際適有駐蘇陸軍二師五團三營第九連三排兵士七八人亦往該處休憇乃該日人等拒不容入兩方言語不通致生衝突内有日人某即舉手中鳥槍向兵士轟擊致將兵士胡忠漢擊倒登時氣絶身死幸有警察數人（該警係本區派來保護日人者）見此情形卽上前將該日人拘住並將手中鳥槍取下一併解送本區第一分駐所轉送閶區警署由袁署長轉呈警廳崔廳長移會吳縣公署經温知事於午後三時會同警廳督察長馮珍帶同檢騐吏同乘汽油船前往虎邱勘騐一面由蘇州楊交涉員照會駐蘇日領事特派代表蒞場監騐當騐得死者胡忠漢天津人係第五團三營九連三排兵士屍身横臥於冷香閣樓上靠東一間之近窗地方槍彈從口而入穿腦後而出傷口血肉模糊實係被擊身死驗畢回署立即電呈南京督軍省長請示辦法又聞鎭守使朱琛甫得悉此事亦即飭派第三營連營長率同王排長前往該處照料一切 
[蘇實業會議紀事（四）]  
　　今日（四日）爲江蘇實業行政會議開會之第四日上午九時開會議員到七十三人張實業廳長主席宣告第一案因審查長未到改議第二案關於推廣森林各案之審查報告審查長杜芝庭報告設農林辦事機關曁造林總分機關各案又添置森林技術員案主席即以照審查報告付表决少數否决又報告請設林業公會及講習會案主席以照審查報告付表决多數又報告整頓各縣苗圃案多數通過又報告松江海塘造林意見書表决多數又報告推廣勸導及酌撥官荒義塜構岸道旁造林舉辦縣有林并保護林業設置森林警察案又報告預謀植樹地點及研究土質優待提倡森林及勸植茶柳等案均多數贊成第三股審查長卜瀛伯報告關於棉業各案之審查報告凡十三件略有討論均照審查報告付表决多數通過審查長潘玉振報告關於實業金融之設立省縣銀行各案主席以照審查報告付表决少數否决又報告關於工業之推廣各縣貧民工場廠舉辦各縣工藝場撥欵多設平民手工廠舉辦各縣模範工場招股廣設工場各案少數否决又報告關於農事之審查報告凡十二件均照審查報告通過主席宣告議案一百二十餘件業已議畢第一次之實業行政會議已完全結束明日（五日）淸明省長親赴朝陽門外第一造林場行植樹典禮本會同人明日上午九時均請前往參與行禮後日（六日）上午十時本會行閉會式十二時在實業廳聚餐下午二時開談話會六時全體赴省長公署宴會宣告畢散會 
[南京快信]  
　　李督齊省長昨日上午又公宴荷蘭艦隊司令彭士曁駐滬荷蘭領事下午二時起至六時止各界人士赴該艦參觀兩省並派員答謁 
　　實業行政會議已於今日（六日）上午十時閉會 
　　倪督病危安武軍統領李傅業陳德修昨由寗赴蚌 
　　楊春普昨由贛乘輪抵寗今午謁李督陳報所部已拔隊冋蘇 
　　部派視察江浙敎育委員趙燮昨日抵甯 
[杭州快信]  
　　一師冋籍學生巳紛紛報到今日（六日）全行上課敎育夏廳長外傳前日赴滬因一師師校問題與某君有所商榷現悉不確 
　　台屬海門第六師校學生徐錫藩等昨電省署曁敎育廳勘日杭學生會請願各節請速施行並嚴辦毆人衛警否則生等爲浙省文化計爲學生人格計不敢坐視 
　　上海童子軍日前旅行來杭今午乘快車返滬 
　　醫學公會會長李芝洲逝世後經副會長李雲年及全體會員等公推汪曼鋒爲名譽會長暫行擔任維持會務俟將來再開大會投票選舉 
　　美國絲商團陶迪等今日（六號）早車蒞杭此間各團體（共十四團體）假座朱謀先君住宅開歡迎大會抵站後即應軍民兩長之招赴督署茗點齊省長亦於午後一時命駕出轅親詣陪座 
地方通信 
[松江]  
　　淸節槙樹儀式松江縣農會於五日上午舉行淸明節植樹禮式李縣知事特委那鶴年警佐代表到會紳學各界到吳伯庚錢魯詹楊繩武徐蔭紳王佐才王慕吉等數十人當經該會副會長戴古侯導往植樹塲各自選植苗樹二三株然後合攝一影畢由縣敎育團公有林總理錢魯詹導那等赴北城堍之公有林塲參預該場植樹　禮比及入場縣視學倪伯英及女校職員數人已各先在在場稍憇即將苗樹搬入場内聽由來賓選種種畢並在樹上懸一紅色標記上書某某手植藉留紀念云 
[蘇州]  
　　賭徒拒捕傷警案續聞陸墓警察分所派警赴大莊地方捉賭被鄉民聚衆相捕擊傷長警一案經紀前報兹查大莊係屬黄埭區管轄與滸關陸墓二區接壤乃陸墓警察分所長王涵香遽派長警越境捕賭致開賭之盛老三等不服嗚鑼集衆持械拒捕竟將各長警肆意兇毆並將舟船搗毁僅警士劉得勝一人逃回其餘長警均被毆傷尤以陶巡長受傷最重前日經温知事派張警佐等下鄉查勘後立將賭首盛老三及姚阿根杜小增三名拘獲並赴陸墓警所由李檢騐吏騐明陶巡長頭部有鐵尺傷三處手臂腹部均有鐵器傷一處巡士陶孝懋頭部亦受鐵木器傷數處餘警均受微傷飭令分别醫治一面將所獲三犯帶回縣署候訊舉行淸明植樹禮蘇垣官吏淸明節循例舉行植樹典禮先期由蘇常王道尹擇定盤門外社稷壇爲植樹地點上午八時各機關人員如朱鎭守使王道尹高等審檢兩廳長水陸警廳長蘇關監督吳縣知事稅務所長以及本地紳董等均蒞場參與 
[鎭江]  
　　慮少春案近聞鎭屬焦東鄉盧少春被尹紹軒吳菊人等慘害雙目一案訴訟未結兇犯未獲查盧少春前供軍職爲徐紹楨之舊部現聞徐正盼其到滬忽於某日閱上海和報載有盧少春被尹等慘害之事甚爲驚詫特派委員王某到鎭偵查此案根由並擬電託當道澈底根究云 
　　劃分司法權限鎭郡警局預審員對於民刑案件凡屬情節輕微者往往隨時處分不再送歸司法判辦意在息事甯人免無知愚民因訟拖累原係權宜辦法張知事蒞任後爲尊重司法起見極爲注意上年十月份查核局摺報審結各案或有應送縣而不送縣者或有不應收理而收理者均不免侵越權限曾經摘出案由另加簽註令飭知照在案兹查本年三月份初中兩旬摺報所有訊結案件仍多不合之處特又重申前令務期劃淸界限不得再蹈前轍 
[揚州]  
　　蘇紳組設蘇社蘇省議會議長錢崇固鮑芹士議員陳大猷朱紹文蔡鈞樞張福增奚九如王鴻藻及省敎育會長黄任之等先後中揚會晤張季直氏接洽一切並組織一新團體定名爲蘇社議决總部機關設於上海以整理敎育實業水利財政爲宗旨訂五月上旬在通州狼山開成立大會現内部人員均已從事籌備矣宣言書文長從略 
　　組織河工局江北運河工程局已經報告成立内部組織除督會辦提調柲書諮議顧問評議外設總務河工　稽核會計四科其督會辦薪資照特任官支給現督會辦張李直韓紫石兩氏已於四日晚離揚矣 
　　緝私統領易人北京鹽務署前據淮北稽核所詳報緝私統領何紹賢廢弛緝務曾派錢股長會同稽核所委派之魯洋員來淮密查得實撤差遴保賢員接充當由李蘇督力保素有經騐之楊錦江﹁按楊號恩培前充蘇省憲兵司令現任督署副官長﹂繼任得張岱杉之同意呈經公府任命頒發委狀令楊刻日到淮接事藉資整頓故楊即星夜山京至寗謁見李督謝保並經李督加給委狀於四日晚蒞揚庽天成旅館赴運署曁稽核所謁見後即電逹北京鹽務機關曁蘇督署報告抵揚情形其接篆之期須俟前任何統領接奉鹽署飭知後方得定奪云 
　　舉行植樹與禮本屆植樹典禮山佟知事先期籌備仍假天寗門外第一農場内舉行黄旅長因事派南參謀代表事畢撮影而散 
[安慶]  
　　皖省茶務彚聞皖南北各茶稅局年來收數多不足額皖南各局稅收尤短原因雖甚複雜而局長中飽司扦舞弊要爲顯著之事實聶省長現特嚴加整頓并酌量情形核减比額不准再有舞弊短比情事未知能有效否也頃有南京揚州等處茶商代表陳雨耕等呈請省署謂現當新茶出運之時請恢復皖省茶稅稅量明定稅則似不必援皖贛新章重爲皖南茶業之累并以南陵西河堵卡稅收無幾又何必留此一卡以開司巡需索之端請予裁撤以免索費等情已遭省長批斥矣皖商會以現届茶商購辦新茶之際呈請長官選派軍隊於皖南北産茶各縣分途駐紮以資保護 
[廣東]  
　　妖婦左道惑人粤垣西關十产甫東街曹宅有媳名六姑者自稱經已入道混名英雄大道自入道後即與其夫不睦並願賠銀代夫買妾與之别居并佔其夫之大星以爲入道場所此乃總機關也最可異者屋内安拜孔夫子招人入道無論男女皆可初由傭婦侍婢入年繼而大家無知婦女妾侍入道時祇須繳費數元終日念經吃齋現被誘入道者已有十餘人且男子亦有篤信之者聞有某區長陸某舉家入道獨其媳不信極爲反對詎事有凑巧其媳因病身亡於是藉此惑衆謂如不信者定必身亡而入道者因此亦日衆其中主持者有老翁麥某據稱係由淸遠飛霞洞而來謂飛霞洞内堅固異常糧餉軍械充足自有團丁保護如世有亂事逃往是處可保無虞實如世外桃源如入道者能捐助數百元即可在洞内指定一房居住受其保護並稱淸遠絲長亦力爲保護前淸遠知事李懷霜之妻亦入道云云又謂該洞即燒餅歌所謂﹁黄牛山上有一洞可容一萬八千衆﹂即是處也以證明飛霞洞之堅固於是無知男女更加艶羡樂於捐輪爲數極衆未知有維持地方治安之責者亦曾留意否 
專件 
[安徽地方使行汽車之研究（再續）（管鵬）]  
　　最要爲籌欵問題然若全計所需預儲以待是誠難能非計也爲此設策莫如省設治路局專司路事之進行對於籌欵取雜進主義（一）公招私股設獎勵以提倡之（獎勵條例由地方立法機關訂之）股分數種（甲）現資（乙）路地除官有驛站外凡公團所有私人所有者皆估價作股詳訂專則與收用土地權並行（丙）材料木石類及一切工程所需者（丁）工價個人積工多人合工計路包工按（乙）（丙）（丁）三種之收股以本人自願者爲限無論何種股欵一律規定官利紅利之給與與獎章並行（二）擇地營業以助進行法以基本金若干先選所畫石路中豐富之地段提前修築專作營業的行爲營業有獲依次推廣且可堅（一）項招股之信用（三）招商承辦若上兩項認爲難行時亦可招商承辦之但須詳訂工程年限公贖年限與全路一切營業之範圍以上三項所列（一）與（二）可分行亦可並行（一）（二）與（三）勢難並行若遇並行必要時按路分段行之亦可也 
雜評一 
[蘇實業行政會（訥）]  
　　江蘇實業之成績未嘗無可觀者然而所謂成績屈指數之皆民辦實業之成績也官辦實業之卓然有所表見者其果何在耶使江蘇之官能早與民一致提倡實業事事從根本上協力倡導提挈進和行則江蘇實業之可觀當必不僅此區區矣 
　　爲政之道不在多言今江蘇之實業當局果有志於振興實業則宜擇一二扼要之事業籌一二切實之方法提綱挈領窮全力以爲之自有極大之效果可獲不然百數十件之議案縱盡通過數十專家之研究縱盡得當會閉而束之高閣不予實行其有何補哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[今日納捐人大會之議事程序]  
　　今日午後公共租界納捐人將齊集於南京路政事廳開大會討論巿政分特别大會與常年大會兩種兹將其議事程序譯錄於下 
　　午後一時三刻開特别大會一公舉主席二公舉書記三通過第三十五條Ａ之附律（卽印刷品註册事見三月二十五日本報） 
　　午後二時開常年大會一公舉主席二公舉書記三通過議事手續四通過一九一九年報告與賬略五投票道謝團練隊總司令六贊成電氣處擴張之計畫附愛資拉提議與李德立附議之修正案凡用大部份電氣者如在租界内須認購工部局現發行之公債其數等於供給其電氣所需之資本三分之一如在租界外則須認購百分之六十六否則工部局不與之締結或續定供電之合同七通過一九二○年之預算案核准募債附愛資拉提議李德立附議之修正案工部局宜審愼考慮可否發行金鎊或金洋之債劵以付電氣處在歐美定購之貨價又賀立台提議李德立附議之修正案苟未得納捐人特别核准不得發行有獎債劵八設立華人顧問董事會附李德立提議愛資拉附議之修正案修改地産章程俾華人得加入議董九選值地産委員十選舉公濟醫院董事十一選舉永遠敎育董事十二重估公共租界之地價十三淸償債欵委員會之報告十四火器執照費十五通過調查淫業姿員會之報告十六通過調查團練隊委員會之報告 
[納稅人會中之華人代表]  
　　請李德立愛資拉爲商界總會代表發言人 
　　各路商界總聯合會法律顧問林百克律師定上星期六在其四川路一百三十一號事務所召集各路代表開會集議巳誌前報現悉該會會長陳則民君委託林律師致函李德立及愛資拉二君請其爲該聯合會之代表發言人現林律師業巳致函李愛二君聲請此事林律師深信華人代表權一事得富有能力之發言人之輔助定獲美滿之結果兹將林律師致李德立君之函譯述如下逕啓者鄙人承各路商界總聯合會委托請足下會同愛資拉先生在本月七號納稅會開會時爲該會之代表發言人現備就八千餘華商具名之禀帖該華商均係租界居民當於開會時呈交閣下及愛資拉先生以資參考鄙人欽佩足下與愛資拉先生之熱忱高義爲華人爭代表一事無任欣幸之至（致愛資拉君函辭意相同） 
[租界納稅華人之意見]  
　　上海各路商界總聯合會昨日接各路納稅華人爲公共租界巿民權事提出請願理由書略謂查上海洋涇浜北首自設立租界以來迄今已閱七十餘年其間户口之增加商業之發展日新月異爲中國繁盛商場當爲中外居民始願所不及此現在界内華人六十餘萬每年所負擔之捐稅约估工部局總收入五分之四而應有之巿民權利不能與五分一之納稅西人受同等之待遇有謂租界爲外人而設華人不應有此權利獨不思租界倘無華人焉有今日之熱閙粤之沙面蘇之鎭江浙之拱宸橋卽其明證是公共租界之所以得有今日者大半皆我人所締造者也明乎此租界外人無須吾人請求亦當爲自動的建議况值此世界唱公道之日吾國與友邦睦誼素敦豈可使一部份巿民感情上獨留缺恨此就事實上言之不能不容吾人置喙者也權利義務爲法律上一種對待之關係國民有納稅之義務即有應享之權利此文明各國之通例固無須吾人喋喋者也今吾人在租界年任巨額之義務而不獲享有代議之權利使各先進國民與吾人易地以處恐無一人肯忍受至數十年之久者此就公理上言之不能不容吾人得應有之權利也以上所述僅就吾人此次請願根據之論點至華董加入工部局後外人方面有益無損處不可縷指試爲縷晰陳之以六十二萬餘之華人受此支配於一萬八行之外人而凡不明局中辦事之眞相無論辦理如何公道終難釋華人之疑慮或誤解此理所必至之事無可諱言者也工部局如有華董加入凡百措施彼此均可諒解旣不至發生誤會更可便於推行其利一中外風俗不同關於巿政方面外人之推測究不及吾人觀察之眞况今日華人更非數十年前可比其希望租界發逹巿政改良之心不但不亞於外人且恐較外人尤切工部局若將華董加入成效必更可觀其利二外人之來吾國爲擴充商業起見然商業之盛衰要視所在國民感情之厚薄爲轉移今華人與外人同在租界納同等之稅則不得受同等之待遇試問吾人能甘心忍受否乎旣不甘心忍受感情上能有好印象乎因恨成仇積讎成怨此後情形有爲吾人所不忍言者華董加入後此等感想不但不至發生且可益增濃厚將來商業上所得之利益何可勝道其利三各路納稅華人根據上述理由提出請願書於貴會希望據情轉逹納稅人大會諸君之前予以同情之援助不第華人之幸抑亦外人之幸焉 
[英報對反對加入華董之駁論]  
　　字林報社論略云字林報曾有與其設立華人顧問董事會不如加入華人議董之主張而李德立君等亦有同此意旨之修正案乃投函者對此意見多不謂然僅有一函贊成華董餘皆反對甚力字林報限於篇幅未能將其所持之反對理由一一加以駁正惟有一語吾人不可不置答詞昨某投函者稱華董將成工部局議董中之一團體將於必要時一致行動以反對外人華董稍受華人輿論之壓力不問其輿論是否正當卽將唯唯聽命云云此說吾人全不同意吾人以爲唯顧問會始受此種牽掣終至無補於事而有碍於進行吾人所以主張加入華董者卽以此故今假定納捐人皆知變計之必要以使華人與租界行政更相接近則有兩要點不可不研究及之（一）過去八個月中兩起衝突華人感情激昻已甚最能滿足華人之感情者將爲何物乎（二）最不致釀成擾及秩序之舉動者將爲何物乎今有無待言者華董二人卽足平華人之氣生雙方之友感其效力之大非儘多顧問董事所能及夫巿政會議取决於多數議董國籍不一其意見當然不能盡同然吾人未嘗聞有責言指此國或彼國之利益未得公允之待遇焉蓋一人代表多人之意思有討論解析之有多數公决之也華董雖加入亦不能變易此理苟華董意見不能施諸事實則一經直接參與辯論即可自知其意見所以不可實行之理由定可較不與聞討論之顧問會更能拒絶煽惑家之壓力華董可得全部議董之精神上贊助如有人責之則華董可語之曰余等已透澈討論此問題矣今之决議乃謀最多數人之最大幸福此非余等之責任也但若顧問會則不能如是蓋顧問會係孤立之物易受各方面之攻擊難免不因受迫而與議董對峙致使同一地方而有兩政府也人有以賄賂相詰難者自吾人觀之未必加入華董即較設立顧問會更有賄賂之慮今工部局議闢新路或議購地基以備公用未嘗不力守秘密深恐消息傳出爲華人投機家所聞致使地價漲高然工部局果能常秘密成功乎至於工部局所需物品自有各部富於經騐者接洽之當能防杜運動華董以劣品蒙混之弊吾人於此有不得不爲華人言者中國行政以賄賂著聞外人存此疑慮或足使華董問題不成事實假使此案竟不通過實不關人種歧視問題中外人民日形接近漸相尊重不過東西程度在若干事項上參差不齊外人評判常不忘懷於此耳 
[四團體致拉門德阻止投資函]  
　　全國各界聯合會等四團體致拉門德君函云美國銀行團代表拉門德先生鑒日前各團體代表晋謁承允於新銀行團組織就緒時應尊重我國人民之意思甚爲欣慰兹特將前次所未道及者再爲先生陳之我國在形式上似有兩政府一爲北京非法政府一爲廣州軍政府在實際上已等於無政府蓋北京非法政府與廣州軍政府皆爲極頑朽之官僚武人所把持彼等之舉動無不與國民之主張相背馳妨害社會之進步蹂躪人民之自由吾人對之早巳絶望倘彼等得各友邦之經濟援助則立憲政治之精神不得實現於我國政府與人民常立於兩不相容之地位不惟我國之禍亂從此延長卽各友邦僑民之生命財産亦日陷於不穏固之地位夫吾人爲國内和平及世界和平計已下最後之决心改造一實行民治主義之政府俟此種政府成立之後遣散軍隊建築鐵路整頓幣制開發實業所賴於貴國之資本之處甚多也刻下南北兩政府皆爲全國人民所不信任吾人恐彼輩將以裁兵修路興實業等名義眩惑各友邦之觀聽少數無聊政客因垂涎回扣之故從而附和之逕與各友邦議鉅大借欵以壓制人民充滿私囊望先生轉逹貴國政府及資本家勿受彼輩之欺無論南北兩政府用何種名義何種條件絶對不予以經濟援助吾人不勝感謝比年以來日本政府屢以軍械金錢供給北方之官僚武人以攫取種種主權利權吾人積恨在胸乃採抵制日貨之策冀彼國之工商界澈底覺悟糾正其政府之對華方針中美兩國人民感情素洽深不願因借欵或投資關係發生誤會爲國民外交之障礙也中華民國全國各界聯合會中華民國學生聯合會總會上海各界聯合會上海學生聯合會同啓 
[關於新銀團之美報論調]  
　　中美新聞社譯大陸報社論云拉門德君留滬數日行將入京彼在滬時關於新銀團問題備受種種勸告彼本爲富於經騐實事求是之人物今將北行以與宰制中國之軍閥相周旋吾知此種勸各必於彼有大益也拉氏在東京時已使日本銀行家態度一變此可謂彼之成功然在北京之事務則較爲困難日本本欲滿蒙除外今已表示願與英法美以同一條件加入新銀團然而北京政府將允許何事則不可知據吾人之意苟非用國際之力加以壓迫則北京將無所承認爲銀團計必須迫北京承認必要之條件本報北京通信員曾云﹁關於新銀團之談判有一根本問題即外國對華政策究竟已否切實變更換言之列强是否已自願放棄其從前對中國之態度抛棄其從前種種額外之獲得如勢力範圍專有權特别權利等欲解答此問題祗須一語然此一語中乃含有一種外交上之革命苟無此種革命則不論拉門德或任何他人决不能成就任何建設的事情質言之在銀團之背後關係各國之政府必須意見一致行動一致蓋各國銀團祇對於其董事負責而董事恒有更動故必須各該國之政府在其背後爲正式之保障若無此種保障則欲愛國與具遠大眼光之華人（政府不在内）爲充分之讓步使新銀團得以成功乃不公道之事而華人亦决不肯何以言之欲新銀團之成功必須以監督中國政府爲條件此實爲中國獲救起見也然而今最開明之華人對於新銀團或任何外人干涉之事皆極爲懷疑彼等之懷疑固有前此百年來之經騐爲其正當根據故今欲袪其疑必須予以確實之證據是故英美法日四國政府必須將此種新政策明白公布此又一必要之條件也﹂按通信員此項論據實無可辨駁者凡有經騐之外人與在北京政府以外之華人斷然皆不願新銀團貿然投資於北京除非四國政府爲之後援實行其所索得之條件昨日中國銀行公會公讌拉門德上海中國銀行行長宋漢章對拉氏之演詞皆忠告之言大致謂中國之銀行家與商人皆歡迎新銀團投資以發展中國之實業﹁但望新銀團投資之日的與用意與舊銀團異吾等商人不贊成借欵之用途利於少數人而不利於公衆借欵若作政治之用則徒增内亂反阻實業之進步新銀團必須與華人公衆提携尤須與華人實業界提携俾華人亦得分擔救國之資而益見新銀圓之誠心助我中國如新銀團能邀中國實業界參加借欵則成功可卜矣﹂又前内務總長孫洪伊爲反對北京政府之有力分子昨致本報一函云﹁新銀團之組織本半爲阻止某國壟斷對華借欵以遂其侵略中國之野心故就性質而論吾人不應反對而應表示相當善意惟因欲設一代表人民眞意之良善政府其間必有種種發展須得友邦之根本贊助而此種贊助得諸各國者必遠勝於得諸一國者換言之此於中國危險較少或且並無危險焉惟此種代表民意之良善政府未經設立以前則任何借欵之贊助北京軍閥與官僚者則無論爲新銀團或舊銀團必爲我國人民所反對昔舊銀團貸欵於袁世凱中國遂大亂後日本單獨借欵於段祺瑞又得同一結果吾人之所以反對此種借欵者無非因中國之軍閥官僚無異盜賊若授以金錢無異假以行刦之利器耳美國素以天義人道自任今若於此事不以同一精神施諸中國實爲可異歐美人士之觀察中國惟以兩誤點爲根據一爲中國現存之政治現象一爲與日本競爭彼等太注重軍閥官僚之勢力而漠視人民揣彼等之意一若軍閥官僚將永遠控制人民故宜援助軍閥官僚以保存其現狀不知軍閥官僚一日竊據權位則中國將一日不甯外國之商務卽一日大受損失近來在華之外報記者評論此事至爲透切如字林報大陸報均有論文其言洞若觀火而各國當局乃猶昧不加察殊憾事也歐美人又若以爲日本在中國之優勢全因其供給借欵與北京政府之故故歐美亦應學步不知中日目下之關係乃因兩國之政府皆軍閥組成使然若僅恃借欵爲利器以取得在中國之優勢則何以舊銀團所借之欵一經用罄而日本遽得壟斷此種優勢乎從可知爲歐美計最良之策莫如贊助中國人民組織一代表民意之政府然後中國人民自能與歐美接近日本軍閥與中國之關係亦從此終止須知吾人之反對日本不僅爲其借欵乃因其借欵係借與吾之軍閥故也﹂按拉門德君對於新銀團之宗旨亦已有所陳述雖彼與北京政府未會議之前不克預先盡言但觀彼在禮查西飯店席間之演說足見新銀團之主旨實以發展中國之富源爲先彼願贊助中國振作有爲成一新式活動之國家並自覺其包有諸大國在内故不獨可保遠東和平并可保世界和平此種宗旨外人華人自皆表示同情其惟一之阻力厥惟北京政府因其不能得國民之信任故願拉門德君善爲之並祝君成功 
[拉門德君昨已北上]  
　　昨晨美銀團代表拉門德北上楊交涉員徐警廳長任局長均到站歡送 
[美國絲商改良華絲之談話]  
　　大陸報云美國絲業團星期日到滬擬詳細調查中國生絲狀况並擬勸政府津貼國際改良育蠶會以擴張其事業蓋該會設總部於上海由海關籌撥經費辦理規模不大而成績已卓著也據美國絲業團員云中國現有可爲世界絲業國之機會苟改良育蠶精求搖絲手續出産更潔凈之絲以合美國高速率機器之用則中國絲業將大發逹目前産額祗須育蠶得宜卽不難加多五倍而不必多植一畝之桑苟對於外國製造家所需生絲之種類加以注意則對美對歐之輸出即可在增有適當的育蠶科低的搖絲出産與輸出便可增多日本成績即其證也據陶迪氏云二十年前日本輸至美國之生絲值二千萬元去年則增至四萬萬元再廣州絲業之銳進亦可爲改良成績之一證廣東絲商於一九一七年始搖美國式之新絲當時對美輸出額每年爲二萬包今年總額則將逹四萬包矣陶迪之言曰自歐戰以來世界所有生絲漸形缺少而絲製品之需求則驟見增加尤以近數年爲甚觀此則可知中國振興其絲業之重要爲何如矣法意兩國向産生絲但其供給已爲戰事所遏止法國絲業已成弩末意國絲業僅餘四成據一九一四年初里昻人士之預料法國絲業縱無戰事亦必一蹶不振蓋搖絲女工無從羅致也女工甯願入紗廠等處而不願執役於絲廠即意國情形亦與此同今吾人不妨謂法國絲業不復存在而意國絲業亦有減無增意國注重食物之出産雖損及桑田亦不之惜日本亦有農事之難題不克多分其可耕之田以供育蠶之用凡此情狀乃中國之大好機會吾輩爲絲製家今故以此種機會告知華人吾輩來此非爲謀取讓與權然亦非專持愛人主義中國生絲改良不獨華人受益即吾業亦可因以發逹但有未可忽視者生絲輸出之增多受惠者不僅限於絲商實則全國受益因輸入與輸出之均勢可由此而穏定也中國需用美國貨品頗多欲購置之則宜有一物可售諸美國者以相交換否則美金滙率將不利於中國查中國最善之物可銷美國者厥爲生絲蓋絲業最適合華人性情也由是言之可知政府宜津貼國際改良育蠶會之理要矣現育蠶會大都由外人辦理之僅有育子場五所每年僅得二萬蠶子紙其實即就上海附近區域而言苟分散純粹無病之蠶子則每年須有一千萬蠶子紙始敷用也該會之計畫現由美國絲業團擴張之將鼓勵華人以簡單科學的方法出産强健之繭雖多年習慣非一時所能改革然此會已有極好成績不因經費支絀而廢也云云陶迪氏之言若是查歷年統計中國絲業尤有立刻積極進行之必要二十年前美國輸入生絲自日本往者居四分之二自中國及歐洲往者各居四分之一去年美國輸入日絲佔十分之九而華絲則僅佔十分之一而已世界出産生絲之處爲中國日本與歐洲中國國内每年銷數無從查知除此而外世界出産之生絲在五年前美國獨銷其全額百分之五十二有零自休戰合計之尚不若美分之十五聚世界其他各處之銷數合計之尚不若美國一國獨銷之多故中國絲商不可不有以應合美國製造家之需求也今日美國絲業團赴杭調查緞織情形明後兩日在滬盤桓星期五日赴蘇然後直寗轉至北京作三日之游出京後將往滿洲調查土蠶此蠶食柞樹葉而不食桑葉中國府綢即此蠶絲所織成也滿洲游畢即折回日本約五月直五日返美云 
[丁錦報告我國航空事業現狀]  
　　昨日午後四時全國航空事務處處長丁錦邀請本埠中西各報記者在一品香開茶話會報告中國航空事業之現狀到會者如葉楚傖余榖民張季鸞陳漢明謝介子程松臣李允臣等及上海飛行俱樂部西書記白克英國飛行少校麥邊由歡迎義飛行團特派員徐祖善鮑辰恩總務股書記許建屏公佈股華文主任夏奇峯等招待入座茶點旋由丁處長發言略謂鄙人此次來滬並非因公而來乃係順道過此今日邀請諸君叙談我國航空事業之現狀俾以後可以常聆敎益隨時改良要知現在航空事業何爲極力擴充其原因乃自歐戰以來航空事業巳由試驗時期轉入實行時期我國從前祇備飛機三四十只其最大者不過百二十匹馬力是以規模甚小現因欲擴充起見已向國外購辦七八百匹馬力之大飛機百只惟現擬將四十隻留用餘者均擬更換較小之飛機至於飛機之作用分爲二類（甲）軍用（乙）非軍用軍用約分三種（一）驅逐（二）毁炸（三）巡查非軍用約分五種（一）運輸（二）郵件（三）警察（四）稅務（五）地圖每年經費約需四十餘萬現北京所設立者已有航空修理廠航空事務處及航空敎練所（原有之航空學校併入）其收羅人才之法分四種（一）招致現在外洋之中國有航空之技能與經驗者（二）聘請外人來華指導練習一切（三）設航空敎練所（四）招考國内有工藝知識之學生派往英國監造所定之飛機現已考取六人將於本月十五號放洋至於商業飛行之路線擬在北京與上海之間如濟南南京各處均當設備停機站又歐美各國對於飛行者有獎勵金與撫恤金之辦法即日本朝野對於飛行事業亦進行不遺餘力今我國因人材缺乏故軍用飛機尚不能與友邦比較惟非軍用飛機亟宜積極進行以利交通如乘飛機由上海至北京僅須一日即可逹到其迅速如此且不致發生危險因據歐美調查飛機之危險與汽車相同因此項飛機具有發動機三架損壞其一尚有一具可用且現在飛行家駕駛飛機之技能尚有進步即如只有一發動機之飛機其機械在天空損壞時猶可盤旋而下無特别危險今母思特郎式之載客機具有發動機三架其穏妥不言可知矣敝處亟願虚心博徵國人意見如有以疑意見問者致函北京航空處必竭誠詳細答復上海爲全國輿論機關集中之地諸君負指導社會之責務請注意云云言畢賓主復暢談一切至鐘鳴六下始散 
[再誌接待新任英公使之預備]  
　　江蘇特派交涉員楊晟昨接江寗交涉員曹豫謙來電略謂頃奉外交部電新任駐京英公使艾斯敦定八號抵滬希妥爲接待保護云云查艾公使何日起程北上過甯時有無預定進城特電希即預爲電知以便籌備招待云 
[學術講演會第二次講經濟學]  
　　朱進之演講平民經濟 
　　學術講演會第一次講演經濟學在上星期六請湯壽軍君演講人口問題已誌前報兹悉第二次講演已定今日下午七時請朱進之君講演講題爲﹁平民經濟問題﹂地點仍在江蘇省敎育會有志研究平民經濟學者盍往聽諸 
[改良家庭之籌備]  
　　定期開聯合委員會 
　　女界社會服務研究會昨日印發通啓云謹啓者前月十二日在女靑年會開改良家庭皸運動籌備大會討論調查家庭狀况之辦法其結果得大多數人之意見以爲最好組織聯合委員會一股專任詳密之研究較諸在大會中討論尤妥頃定於陽曆四月八日星期四午後四時半在崑山路女靑年會開聯合委員會屆時務懇推舉代表到會共抒卓見以匡不逮肅此敬頌日祺社會服務研究會謹啓 
[前日到滬之金銀細數]  
　　前日花旗公司哥倫比亞號進口儎來滙豐等銀行大條銀與金洋甚多昨日各該銀行均已提入庫矣兹將細數調查列下滙豐銀行大條銀一千四百三十條又金洋五十萬元某銀行大條銀一千一百五十條友華銀行大條銀一百八十九條又某銀行大條銀一百十九條麥加利銀行大條銀一百二十一條地方銀行大條銀五十條匯興銀行美金洋五十萬元菲律濱銀行美金洋一百三十五萬元華比銀行美金洋六十五萬元花旗銀行美金洋一百萬元道勝銀行美金洋十萬元和囒銀行美金洋六十萬元有利銀行美金洋三十萬元匯業銀行美金洋五萬元以上共到大條銀三千零五十九條美金洋五百零五萬元 
[友華银巿報告]  
　　中美新聞社譯友華銀行六日報告云自上次報告後倫敦當地銀價跌半便士出口銀價跌八分之三便士倫敦紐約往來匯價漲至四○六此間開巿時金鎊電滙價跌兩便士其餘不動但因終日要求頗盛巿價屢變收盤時金鎊價七先令金圓一四○半日金三二又四分之三惟仍無賣出出口交易亦無金融鬆動此間匯價之跌落一二日内倫敦紐約亦必受影響故數日内滙價不至增高右倫敦紐約間滙價更有進步則金鎊價勢必更跌也 
[各輪船之行踪]  
　　英國輪船公司經理太平洋公司之名古屋號已於二月十三日離上海今已於三月三十一日抵倫敦開伐號將於四月七日離神户來申 
 
 

Page 11

 
 
　　昌興公司之亞西亞皇后號四月十日離吳淞赴長崎神户横濱等處而抵維多利亞 
[華僑歸國採辦國貨]  
　　希望改良幣制 
　　近數月來海外各埠僑胞歸國採辦國貨者踵趾相接昨日又有新加坡震南公司吳炳垣暹金南公司陳雲生聯袂來滬由華盛貿易公司謝復初招待陪往各廠參觀吳陳二君極贊國内工業之進步惟望國内幣制早日改良以冀滙兌率之相平則華貨在世界巿場上必占重要位置可斷言也云云 
[嘉榖堂米業覆仁榖公所函]  
　　爲增加佣金事 
　　北河南路天后宫嘉榖堂米業公會因行家增加佣金事於昨日下午開會董事奚賡餘黄潤康等曁同業先後到者二百餘家討論之下以行家新定辦法太苛碍難准辦遂議决酌中辦法函復仁榖堂張錢兩董事其函曰樂君貴三先生大鑒昨接復函並附新章增悉當即邀集同業於今日到會討論之下僉以行家新章現欵交易回佣五分尾找於大小月底結淸者回佣三分大小月底尾找不淸者概無回佣之辦法太爲把持碍難照辦到會同業一致反對當即全體議决與行家交易一律大小月底現欵結淸回佣五分如在十三二十八斛米翌日亦須結淸似此通融辦法較去年已加行佣二分於行家店家兩無妨碍請執事轉知行家照敝會今日議决辦法實行倘行　　執成見設或引起惡感恐於行家亦有不利專此　布即頌公安佇候惠復嘉榖堂米業公會啓 
[碾米業開會紀事]  
　　南北巿機器碾米公所昨日下午兩時在總商會三層樓該公所開會董事張樂君因病仍未出席由錢董貴三主席司月評議員等與同業到者三十餘家開會後先行提議廠家售與行家之米斛淸了囤期限僉以歷來雖稱隨賣隨斛當時結賬然往往延至半月之久殊與營業上多所窒碍爰經衆議决以行家買定後限以五天爲期一律斛淸了囤即自本月二十日起實行一面函致仁榖公所請轉知行家准照辦理繼議下旬糠粞價此届米價無甚漲落仍照中旬之價未有更動議畢散會已五時矣 
[救國十人團討論會紀事]  
　　自中華職業學校琺瑯案發生後中華救國十人團聯合會以事件重大曾兩次開會討論均一致主張焚毁昨晚爲第二次討論會研究代表參與公判會時應發表之意見與公判會開會前應提出之主張至八時各團代表先後到會由邱稼禾主席童理璋紀錄先由主席詳述兩次會議之經過次由代表任矜蘋虞植卿董天爵等先後發表意見經徐立祥羅啓華等互相討論當將議定辦法如下（一）會前之主張致函抵制劣貨聯合會請在各報登載通告凡欲參與公判會須於開會前五天用團體公函報告出席公判會代表姓名並規定三種限止（甲）與中華職業學校有關係之任何人不得代表任何團體如必須代表者則僅能發表意見不得有表决權（乙）凡在九年三月以前對於抵制從未表示何種意見之團體不得參與（丙）凡非社會上公認之團體不得參與（二）發表之意見處置琺瑯留兩桶分發全國工藝家研究餘焚毁 
[武昌路商界聯合會開會紀事]  
　　武昌路商界聯合會昨日午後二時開常會職員到者二十餘人公推馮梓材爲臨時主席鍾濤山紀錄當由主席報告開會宗旨後並請最近自美洲歸國之華僑崔滄海君演說崔君演說之大旨重在解釋團體之性質並團體對於改造社會之勢力且謂社會中各種公立之團體在歐美各國占公理上之勢力已在數十年以前面我國自共和成立以來此力漸發展斯亦民氣發動之良機鄙人囊在異邦亦深慶吾國國民之幸福迨﹁五四﹂﹁六五﹂之後民氣益張蓬勃幾不可遏止而以上海爲尤勝今見上海各路聯合會以及其他民組之團體不禁肅然起敬怡然自快蓋此等團體實富國强民之絶好基礎也鄙人不勝欽拜之至云復由主席答以謝詞又提議翌日總聯合會開緊急會議應如何派人列席當時公推正副會長列席又因總會值日人員公推鍾濤山代表值日主席又提議舊曆去年自三月至五月之收支賬目應由會計書記兩科核繕結單即分本路各會員藉以報告大衆一體通過又報告本會承馮記營造廠贈有美術國貨照相架四面本會應對該廠表示相當之謝忱亦全體通過遂散會 
[北城工商責問自來水公司函]  
　　北城工商聯合會因内地自來水汚濁異常於上屆常會時議决致函該公司去函旬日該公司置之不理日來該會以水濁更甚又提出二次質問如再不設法改良擬通告各團體停付水價云云兹將前後二函錄後（一）謹啓者半載以來内地自來水汚穢混濁逹於極點而近日尤甚濯足尚嫌不潔奚論濯纓且水爲飲食之源養生之具稍不淸潔即易致病邇來時疫叢生蔓延日甚推原其故飲水不潔亦有因焉貴公司一再聲明積極改良經歲累月依然如此長此濫竽貽誤大局實非地方人民之福貴公司之幸也况滬上華洋雜處最易比較彼外人所辦之自來水尚稱優越尤擬設法改良内地相形見拙當事者亦稍知慚怍否瞻念前途良深痛惜事關民生國譽應請設法迅速改良并希示復實爲公便（二）前奉一函諒承垂鑒未蒙復示甚爲詫異一味裝聾作啞非但不加改良反而日甚一日今日之水色如何人言如何豈貴執事之心目失明耶本會爲謀地方人民幸福起見故特提出二次忠告如謂用人不當則宜另行選擇如謂機械不良則宜設法購置迅速進行安可長此因循以誤大局如仍置之罔聞再行延宕同人等當籌相當之策最後對待矣特此忠告望乞自悟 
[沙船公會呈請海關備案]  
　　滬南各帮商號所組之沙船公會成立後已開正式大會曾紀前報兹該會具呈江海關姚監督請予備案原文如下呈爲公會成立請求備案事竊滬南各帮商號自備沙船專走關山東各口運輸各貨自行報關垂二十年惟向未有公會之組織以致感情薄弱聯絡無繇卽交換商業上之知識亦無定所常此自封對於本業毫無獻替興言及此彌用兢兢計非組織公會羣策羣力共圖發展不爲功且鑒於南巿輪船已有公會之設則此會之設愈爲迫切爰師其法關於南巿萃豐碼頭賃屋爲會所定名爲滬南商號沙船公會已於三月二十八日正式成立並請陸紳文麓爲名譽會長目下入會者有公和愼茂茂興鼎裕萃豐承記愼泰錦泰源盛等家均係同業且俱安分守法兹會之設不過謀貿易之興盛與發展並無其他作用爲特呈請鈞座准予備案並祈函咨稅務司查照實爲德便再所有報單仍照向章繕寫華文合併聲明謹呈 
[爭認棉紗稅事之昨訊]  
　　函詢同業意見 
　　棉紗業認稅一事新舊兩商互相爭認情形迭紀前報兹聞此事現經稅務總公所陳竹甫所長函令縣商會查復該會即據情函致紗業公所業董詳詢同業意見迅行具呈稅所陳明事實以便稅所詳請胡財廳長核辦 
[最近日貨進口表]  
　　上海學生聯合會調查科稿本科科員金淑娟在山林滙山二碼頭查得日貨列表於下 
買號　號　主　物名　件　數價　　值 
束林顧海珍楊精川　洋傘　三十打　　　一千零五十元 
和昌盛陸景明尉遲瑤　腿帶　一千二百七十打　一千四百元 
又　　又　　　鏡子　六打　　　　九十六元 
又　　又　　　又　　十六打　　　一百六十元 
震泰　張杏卿　洋傘　一百二十打　一千零五十元 
又　　又　　　文具　十八件　　　一千六百元 
大盛公嘉善　　髮膏　四千打　　　七十五元 
又　　又　　　玩鏡　五百打　　　七十五元 
　　自舊新正以來各商店所進日貨皆較去年爲多 
[檢廳書記官賄縱烟犯案昨訊]  
　　法警丁進判决監禁三年 
　　上海地方檢察廳書記官程冠吾得賄私縱判决烟犯劉刁根案内牽涉之該廳法警丁進與另一書記官唐少霞等曾經檢廳預審明確除唐少霞免訴押候交保外丁進則起訴審判廳開庭辯論終結候判在案昨日午後三時許該廳承審官周刑庭長會同郭檢察官開庭命提丁進上堂略詰年歲畢當庭宣判丁進盜取判决犯罪已成立判監禁三年以儆候上訴期滿送監執行聞丁進奉判不服行將提起上訴云 
[麥特赫司脫路之命案]  
　　無錫人李和尚（即李偉民）因向婦人吳陳氏借取珠花不還該氏於本月一號至滬西麥特赫司脫路五百六十一號門牌李之家内向李索取詎李不能交還遂以石灰迷氏雙目繼用利斧將氏頭面胸部等處砍傷立時殞命李見肇巨禍留屍屋内關閉前後門户即偕其妻朱氏逃逸左右居鄰以李家數日關閉且屋内並無聲息恐有變故於四號夜間投該管靜安寺捕房報告捕頭得報卽飭華探目王賜福包探夏廣林吳柚生與八十六號西探鄧協往擊開大門入内見吳陳氏僵臥於地血肉糢糊回訴捕頭飭將屍體舁入虹口斐倫路騐屍所報請公共公廨中西官相騐旋經該中西包探在附近某號屋内將李和尚李朱氏緝獲帶回捕房分别收押昨晨解送公廨卽經該探等禀明前情關讞員得禀商之美丁副領事諭將李和尚夫婦帶赴屍場候示迨至午正關丁兩君同蒞騐屍所騐得吳陳氏委係生前被刀傷要害身死無訛塡明屍格即升座分案訊據李朱氏供稱是日我在小菜場買菜回家丈夫在客堂内聲言吳陳氏已被我用刀戳斃囑我同逃先至虬江橋親戚家繼至城内等語中西官得供諭令屍夫吳善晵具結領回棺殮着將兇手李和尚帶回捕房李朱氏退候傳訊兇刀二柄血衣兩件帶回存儲 
[冒探搜刦烟土案六誌]  
　　吳雲五圖逃之懲儆 
　　特别機關包探蘇長生以住居北海路一百七十七號門牌之廣東人吳雲五在廣東路滿庭芳同福館飯店談論天津路福緩里晉大永金舗被中西人搶刦鴉片烟土之事頗爲詳細恐彼知情故將吳拘解公共公堂迭次訊供堅不承認所言諭令押候查究詳情屢誌本報昨晨又經陸襄讞會同美約副領事升座第二公堂提審先由特别西探目壳羅香及一百七十六號西探麥克納司分别上堂禀明被告忽於前晚串同在押盜案要犯王春友（即小皮匠）在虹口捕房内小便處拆屋圖遁當被鄰號犯人丁阿毛幣見訴由二百八十四號七百零二號兩華捕禀經捕頭飭即嚴行收押始得未被兎脫應請嚴辦云云次由華探蘇長生見證押犯王春友丁阿毛相繼投案證明被告拆屋圖逃情形質之吳雲五供丁阿毛在押所曾奪我之飯食並要求將身穿馬褂給與彼穿我概未允故挾嫌誣我請求明察中西官核供以吳雲五意圖越監業經證實應科刑期三月着解往西牢執行 
[靑年會消息]  
　　靑年會聖經學校專爲培植靑年人之道德每星期授課一次本屆又擴充學額百名學費分文不收仍定每星期三下午六時五十分上課今日（七號）爲第三次課期有志求學者尚可前往報名揷班聞今晚課畢尚有交誼大會以聯師生感情其秩序中有說故事新游戲等等頗足增人興趣云 
[中華女學校之擴充]  
愷自邇路中華女學校於春假後遷入長安里大加擴充添設英文專修科及國文專修科現已聘定前博文女學校敎員陸忠賢女士爲敎員女士曾畢業於省立第一女師範學識經騐並皆豐富該校爲注重貧民敎育起見凡入該校肄業者一律免收學費以期普及云 
[禁止兒童放風箏]  
　　中國電話局長葉慕橘因每届眷令有種頑童在外施放風箏電話綫往往爲其纏繞阻礙電音歷經函請淞滬警察廳通令所屬查禁在案今届仍由該局長函請警廳查案徐廳長除出示申禁外並訓令各區署所警正佐轉諭崗警注意查察如遇前項幼童在路旁施放風箏者應即上前干涉阻止如有故遠情事報告後定行飭傳該孩家長到來照章究罰 
[施材會施材殮埋]  
　　虹口梧州路上海聯益施材會昨據魏國祥蔣漢卿報告有隣居王姓係湖北人現因急病身死於華記路新三官堂東首二百四十三號平房内無人收殮等情當由該會調查確實即令扛夫舁材殮埋於引翔鄉該倉塚内 
[湖南水災獎劵開獎紀]  
　　湖南水災籌賬有獎義劵昨日在南巿久大碼頭利濟公司原址開第一次正劵上午八時起開獎至下午兩時止其開出之五大獎號碼及承銷票號照錄如下頭獎第四千百三十一號（杭州協記公司承銷）二獎二萬六千三百四十二號（蘭谿五洲藥房承銷）三獎二萬九千三百四十五號（湖南長沙分局承銷）四獎二萬八千八百二十二號（天津大新公司承銷）又二萬九千七百○三號（漢口善益公司承銷）五獎二萬八千○二十二號（上海有利源承銷）又二萬九千七百三十三號（杭州協記公司承銷） 
[昨日下午公廨訊案紀]  
　　昨日下午公共公廨第二公堂由陸襄讞會同日副領事審訊﹁泗涇路八號門牌日商薦田洋行日本人阪本幸四郎訴法租界永安街三德里十號門牌茂興號主陳茂定購美國電汽銅二十五噸欠找價銀三千三百九十七兩六錢八分案﹂被告延律師堂譯稱該項電汽銅定價被告除兩次付過外祗欠一千九百九十六兩五錢三分今原告控數不符且尚有鉛皮一項未曾聲明要求諭原告律師將其原禀修改等語次由原告律師聲述頗不以被告律師所言爲然﹁結果﹂准被告律師請求着原告律師修改訴禀改期再訊第四公堂俞襄讞會同英包副領事審訊四案（一）﹁廣東路已經遭火之某店主邵芾棠不能償還欠大昌號銀一百五十八兩祥甡泰一千七百七十兩信泰厚一千二百三十七兩源太興二千九百二十二兩協慶公百三十九兩恒豐泰三百三十六兩協茂昌二百七十一兩協興公一百三十兩被各債權人環控案﹂據原告之律師上堂譯稱查被告之店保有火險華安公司應賠被告銀七百四十五兩華興公司應賠七百五十兩法租界之保太公司應賠一千一百餘兩此三家保險費均請諭令該三公司交存公堂再泰來洋行經理之北蘇州路公記棧房内被告亦有皮貨兩件寄存請給諭於本案未判决之前此項皮貨不得擅動云云而被告亦延律師到堂請求准被告破産﹁結果﹂除保太公司之欵應致函法公廨請着其交出移送過廨外其餘三處銀兩貨物均照原告律假請求分别給諭辦理被告還押（二）﹁某洋行買辦張杏村偕女菊貞訴永茂軋花廠股東許松春及許子廉蓀騙婚請追名譽損失及奩資銀九萬一千五百兩案﹂此案兩造現已在外和解故由兩造代表律師到堂請求銷案並將和解據一紙呈堂存案﹁結果﹂以旣已和解應准銷案（三）﹁高元泰綢莊訴廣居棧主四川人王厚安不理綢緞價及利息洋一千六百七十元案﹂此案因被告被控後避回原籍業於四月三十號缺席判决並限被告於二十四小時内到案交保否則將廣居棧發封嗣王延律師請求寛限亦經展限一禮拜王之律師昨又到堂再請寛限原告律師大爲反對﹁結果﹂照四月三十號堂諭執行（四）﹁婦人朱潘氏訴沈根根掯贖方單案﹂據沈供方單現不在伊處准於三日内交出﹁結果﹂展期七天再訊第一公堂預定由關讞員會同西洋施副領事審訊﹁葡商長發棧經理容逸卿訴上海證劵物品交易所經理洪承祁損失案﹂此案業經註銷故中西官未曾蒞庭 
[債務人避匿不到]  
　　賚美律師前投法公堂控黄眉公借洋若十元不還請求傳案訊追經中西官核准飭傳去後被告匿不到案判改提被告及保人王新記殷復興等到案訊追在案昨又傳訊被告等仍提不到案原告稱當時立據山徐如金代筆並有張金培在場目覩被告黄眉公等簽字可證請之徐如金稱借據實由商人代筆張金培稱高人在塲目兄被告等簽字是實中西讞員判准原告隨時將被告扭案訊追 
[指控誘拐案候查再訊]  
　　劉仁生被仼居山海關路肇慶里七百十三號門牌婦人浦顯氏指控誘拐其五歲男孩根泉由捕將劉拘押在案昨由包探王梅生將劉及關係婦人陸王氏劉張氏一併拘解公堂經中西官略訊數語判被告男女仍分别押候查明再訊 
[誘拐胞妹之扭控]  
　　曹家渡曹木生之胞妹金秀年十八歲於去年十一月間忽然失踪兹經曹查悉係被住在高昌廟附近爲鐵匠之王阿濤誘拐乃於前日前往該處將王與金秀一併扭控二區警署昨日轉送地方廳奉飭分别收押曹木生退去候示 
[婦人發所擇配]  
　　濟良所中中女士昨晨伴送南京婦人金文卿到廨訊據金婦供稱被夫押入法租界寶裕里某雉妓院内賣娼因苦不願逃出求援中西官得供判金文卿發濟良所照章擇配 
[北蘇州路賭案之訊罰]  
　　過犯朱紀生與王仁才江源印同在北蘇州路承吉里二弄八百八十五號門牌婦人朱陸氏家開場聚賭抽頭漁利前晚經滙司捕房包探奚德安金福壽王桂亭偵知稟明捕房派令四十號西探目協往將朱王江三人曁朱陸氏及賭客陳金昌陳朝元王阿樵俞阿金高芝生江朝明陳信之陸朝宗濮金錫婦人趙王氏夏毛氏陳王氏趙張氏俞王氏等並牌九撲克各種賭具賭洋一併帶回准飭各賭客與房主存洋保出爲首三人押至昨晨解送公共公堂由中西官訊實判朱紀生押西牢四月江王二人各押兩月房主朱陳氏罰洋三十元其餘各人到案者每人罰洋十元與不到案者每人所存保洋二十元連同抄出賭洋一併充公賭其銷燬 
[浦東烟案三起]  
　　前昨兩日浦東三區署長曾永奎委派巡官李鶴鳴督同長警在新街附近杳獲私開燈吃之通州人徐張氏連同烟具一併解署同時又在該處葉雲橋家内抄出烟具多件將葉連同吃客張秋全併解至署又該署崗警鄭玉芝在渡口查獲身藏烟膏三十盒之陳阿毛一名將人證拘解至署以上三案經曾署長略詰之下判轉解地檢廳訊辦 
[路斃男户之請騐]  
　　閘北裴家橋陸軍三十七團營房前面前日倒斃男屍一具身穿元布棉襖藍布褲秃頭赤足形似苦力當由寶邑二圖地保報請地檢廳騐明收殮 
[趙阿華騐係病斃]  
　　浦東三林塘相近趙家庫婦人趙沈氏在地方檢察廳控族人趙福田毆傷伊夫趙阿華死於　家請求派員騐明伸寃而趙福田亦具詞伸訴族人趙阿華藉端來家盤踞不知如何斃命請求相騐等情已誌前報兹悉地方廳梅檢察長據禀後以兩造所陳各執遂派委郭檢察官毛檢騐員等渡浦前往福田家升坐公案傳訊兩造供訴畢又據南二十四保八圖地保伸訴一切問官飭將阿華屍身抬出安置隙地相騐良久騐得阿華周身黄色並無别故委係病死命由屍妻自行棺殮聽候核示 
[汽車傷人兩則]  
　　前日深夜時有某號汽車駛經九江路撞倒鎭江人梅二蘭碾折腿骨當喚得老阿捕房六百六十一號華捕到來押令該汽車載送受傷人投醫院醫治旋即帶該汽車夫入捕房稟候捕頭發落又昨日上午十一時餘某號汽車駛經浙江路有無錫人李錫如在馬路行直不及避讓被撞倒地身受重傷由老閘捕房八百九十七號華捕瞥見前來抄錄汽車號數另雇車送受傷人投醫院醫治一面據情呈報捕頭候示 
[無軌電車碾傷行人]  
　　某號無軌電車於昨日午前十理時許駛經北京路碾傷寗波人何小凡足部痛倒於地當經老巡捕房一百九十八號巡街捕到來另雇車送何投醫院醫治面抄錄電車號數呈候頭核示 
[擅開汽車押限繳欵]  
　　汽車夫高鴻卿前因將許桂祥洋東之汽車擅自開出碰碎玻璃等物而逸旋爲許尋見將高扭至法公堂訊實判着賠償原告之賠欵及罰欵收押限繳在案昨又提訊被告供稱民人在押一時實難籌措求宥原告稱民人實被高陷害尚有案下罰欵二十兩未曾交案可否求將執照發還民人等語中西官判着原告趕將罰欵交案被告還押限交 
[過犯騙米押一年]  
　　蘇州人張順生前日雇車運白米兩袋至虹口吳淞路某飯店求售被該管捕房華探候松山查悉以張係因犯案逐出租界之流今旣復來且有米售事殊可疑乃將其連米帶回旋查得張米係從吳淞路一百五十六號門牌信義米店遍得眸晨傳同該米店夥蔡根生將張解請公共公廨中西官訊　判張押西牢　　一期滿逐出租界 
[兩竊賊分别押儆]  
　　竊賊吳阿二王杏生兩人日前晚上先後至法租界西新橋街沈乾大張雙虎兩家棧内以借宿爲由乘隙將棉被上之單被拆下裏在身上圖逃當爲該棧茶房察破喚捕將吳王兩人一并追獲連同原贓帶入捕房昨解法公堂請究先據各原告投訴被竊情形詰之吳王兩人同供行竊不諱中西官判吳押十四天王押七天以儆贓給原告領去 
[三竊賊訊實定罪]  
　　皖人黄永慶串同甬人方植林無錫人王壽根先後竊取北河南路奚柏生金隆街張炳煌山東路鄭水等各户衣飾案發被捕解經公共公廨諭令收押查吊贓物再究在案昨晨捕房吊齊原贓傳同失主將三被告解請公廨中西官訊實判黄押西牢二年方王各押一年期滿均逐出租界贓給失主領去 
[縣署批示二則]  
　　華周氏爲墳地無着粘串呈請飭查由候傳册書地保查訊核辦此批粘串由單存 
　　公民何天爵穑于爲鄉經董雇人拆槨請示禁由該公民以不干已之事來署具呈其中保無别故惟事關拆毁墳墓候飭查具復核奪此批 
[誌謝]  
　　昨承新人月刊社贈新人創刊號一册又知學會贈第二期上海週刊一册又商務書館贈第二百二十五期英語週刊一册書此　謝 
中華職業敎育社通訊 
[徵求社員結束通告]  
　　敬啓者本社本届就各地分隊徵求社員最後結束定於四月十日爲限是日午後三句鐘即舉行議事員會臨時會正式披露徵求之結果前經奉聞想邀台察兹距結束之期爲日已近務希尊處將所有徵到社員願書歲費連同收據簿册等儘於四月十日下午三時以前寄逹本社以憑報告無任企盼專頌台安中華職業敎育社敬啓四月六日來函 
[高昌廟水上警察來函]  
　　啓者昨（五日）貴報本埠新聞中有﹁兵士侵犯水警權限之請究﹂一則事固有之但論内容尚屬出於誤會已經解釋不成問題爲此專函聲明即希揭載全人名譽安我良知即以重彼此固有之感情也并頌撰安四月六日駐滬江蘇水警二廳第一區第三隊隊長王壽良鞠躬 
[雜評二]  
[租界納稅人年會（庸）]  
　　此次公共租界納稅人年會有兩大問題一爲增加華董事件一爲廢娼事件此兩事者爲全體華人所抱共同之願望而認爲與公道主義人道主義有深密之關係者也 
　　今日爲納稅人年會之日此兩案解决如何是不特爲華人所懸望即凡關心人道主義與公道主義者亦當深爲注目耳 
[丁進判决徒刑]  
　　地檢廳賄縱烟犯案内法警丁進自地審廳於二日宣告辯論終結以後經推檢各官數日間之考慮已於昨日判處徒刑三年雖判决書尚未披露法庭所認之犯罪證據右何未便加以推論然大體上可謂此案已懲辦一人矣 
　　雖然丁進所科之罪就令情眞罰當毫無寃抑然此案主謀究屬别有人在丁尚不過從犯之一苟主犯無法弋獲任其逍遙於法外而僅供奔走之從犯乃獨受縲絏之苦痛不特無以肅風組且又安能使丁進折服哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　迎神賽會最屬無謂不特耗費有用之金錢於無形實足以助長迷信阻礙文化之進步稍有常識者當莫不知之一般滬人於陰曆之三節期例有此舉民國以還此風稍殺今官廳於淸明前亦出示禁止乃不料城鄉間迎神賽會依然如故且興高彩烈較前益甚觀者亦萬人空巷道路爲塞吾憶十五年前吾祇十齡家人携吾觀大王會會經新閘橋人多橋欄舊朽遂斷墮入河中死者男女老幼數百人吾幸不在橋上然目覩此慘狀幾驚悸成疾至今思之猶有餘慄大王會以是不復舉行今上海城隍會未肇禍端故不禁止耶然俟禍發而止之不已晚乎吾觀彼賽會中之自命爲善男信女者頗有似上中流社會中人者其智識思想當較一般愚民爲高尚乃亦作此崇拜偶像之舉動且眉目間尚表一種得意之狀眞令人爲他笑不出哭不出也最無辜者爲一班扮作罪犯之兒童此等兒童大概自八九歲至十一二歲紅衣紅褲銬鏈瑯璫儼然犯人也其意以爲生前有孽乎則與人何與若云藉此解免將來災禍歟則敢必其壽而不夭耶兒童爲將來之少年將來國家之柱石而乃於智識方啓之時即以迷信偶像深印其腦海吾知其一生之命運大半已於此時定矣觀會者之心理原在求熱閙圖悅目而不知此種舉動之見笑外人於無窮也他人之文明皆日新月異而進化無已獨吾國之社會人心反趨於十五六世紀之時代可嘆也 
筆剳 
[蟲天室琬琰] [  獨笑]  
　　近見寒雲丹斧以題吉金古石文字相倡和亦以世情惡衰歇萬事隨轉燭人各有懷惟此中或有樂耳漢稱揚馬魏重應劉摛藻選聲未容多讓也淸季四公子中以吳北山爲眉目北山以貴公子夙愛風華座客常滿自納寵姬彭嫣而後喜心翻倒自謂終老温柔矣某歲寓津彭忽一夕亡去所藏昌花石篋平日固視若珍璧者至是亦不翼而飛其事雖與定公之與靈簫爲近尤物不祥豈僅佳人始爲禍水哉張嗇公有題昌化石篋二絶云幾年京洛佳公子買石揮金肯就貧亦幸尚饒花乳艶不愁壁立對佳人君能摹印偏工嫩日日高春尚愛眠祇恐他年韓約素人問無數印文傳言爲心聲此詩固已先露其讖矣 
笑林 
[海天諧話] [  諤聲]  
　　一債主謂負債者曰汝若不償吾債予每星期必來一次負債者曰果爾固予之願也債主曰何耶負債者曰予等時時來面交情必日深一日更可望汝以錢借予也 
　　有授算學之某敎師一日命某生演題於黑板上某生演思再三終不能得正確之結果某師怒斥之曰愚兒華盛頓如汝年時已爲測量師矣某生應聲答曰華盛頓如師年時已爲大總統矣 
　　哈爾斯善諛凡與之言者必滿意而厚餽以物哈以此得飽腹煖衣一日遇富人力諛之富人悅甚語哈曰佳哈君余心折極矣翌晨君如來此當以百元爲壽至次日哈來富人詰以何事哈駭曰先生昨晨不曾語僕將以百元相贈耶富人曰否昨日君語我之言令我大樂我故亦以斯言樂君君奈何眞欲得吾金耶 
　　某貴婦欲與其夫通以電話命書記爲代書記叩其號數貴婦怒叱之曰愚哉子知我有幾夫而乃問我以號數也 
雜錄 
[披婀娜源流考（下）] [  雲舫]  
　　希臘國人酷嗜音樂所製樂器一仿古埃及式惟所創測音程器爲前此所未有器有弦一繃木上以準音節爲物甚小爲用甚大蓋近世披婀娜之原理即本於此至中世紀時樂器之製造益有進步蓋前此各大寺宇中所用樂器以佐歌　　意在不言中 
　　吟者悉爲一弦琴繼則有一種小琴發現於世琴具三四弦不等外有木櫝其名曰客拉維嬌ＣＬＡＶＩＣＢＯＲＤ其與他種樂器之異點則爲樂鍵ＫＥＹＳ鍵列木匣外狀如齒内通小鎚鎚銅製鍵按則鎚動擊匣内所藏弦音韻悠揚可聽繼此則有一種有鍵樂器曰浮金淚兒ＶＩＲＧＩＮＡＬ此爲第十六世紀瑟之一種英后綺麗紗薄ＱＵＥＥＵＥＬＩＺＡＢＡＴＢ最好之時於宫中操此琴以自遣此種樂器之搆造已與近今之披婀娜大同小異披婀娜其變象而已 
　　眞正之披婀娜首現於意大利之福羅靈斯ＥＬＯＲＥＮＣＥ時在一七○九年意人葛里士陶福力ＯＨＲＩＳＴＯＦＯＲＩ其手製披婀娜之第一人也距今尚不及三百年耳此種鋼琴原名披婀娜福秃ＰＩＡＮＯＦＯＲＴＥ久之誤爲披婀娜意即温柔也葛氏生平手製披婀娜甚夥迄今存者兩座而已其尤古舊者列紐約﹁省博物院﹂ＮＥＴＲＯＰＯＴＩＴＡＮＮＵＳＥＵＭ中今之游紐約者多以一睹此琴爲快自葛氏創製披婀娜踵而起者則有德英法諸國稍加改良便成音樂界之佳器矣 
　　美國之有披婀娜則在十八世紀之末顧皆舶自英國無自製者一七七五年間菲納逹萊菲亞人約翰倍郎ＪＯＨＮＢＩＥＢＥＲＥＮＤ始自製披婀娜自此而美人威知披婀娜之搆造法時至一八○○年英國某工程師之僑居菲納逹萊菲亞者用鐵架製爲彼婀娜携往倫敦大受稱賞厥後則有蘇格蘭人名愛能ＡＬＬＥＮ者更取鐵管爲披婀娜架其聲清以越而聲浪亦較洪最後於一八五五年間德人亨利斯敦威ＨＥＮＲＹＳＴＥＩＮＷＡＹ居於紐約製大鋼琴内部搆造悉行改弦更張而披婀娜之搆造術因以大進時至今日美國遂爲世界製造披婀娜之淵藪而善操披婀娜者亦以美人士爲最多每值春風撲面秋月當頭之候美國各衢巿或村落中披婀娜之聲滴滴環繞鳳梁令人心醉文窗繡户中時有麗人操此爲樂音韻悠揚直可媚魂而蕩魄是則今日之披婀娜也（終） 
新聞拾遺 
　　養獺翁昆士蘭洲有老民年七十餘養獺十餘頭捕魚爲業隔日一放將放時先閉於深溝斗門内令饑然後放之無綱罟之勞而獲利恒厚老人抵掌呼之羣獺皆至緣衿藉膝馴若守狗[  覺醒]  
　　七千銀元腹内裝海門周某前在蘇州某機關充任科長卸差以後積有銀元七千元存儲滬上某銀行生息詎周某日前忽發奇癎竟將存儲銀行七千元之收據息摺悉數用火焚化並將灰屑冲水吞入腹内家人聞知攔阻不及半生蓄積從此化爲糞汁說者謂周某曾因貪利逼斃人命此次發痴殆天之報施云[  聲]  
　　此之謂養兒子的下場常州南門外蔣嚮橋有某甲者酷嗜杯中物平日專武斷鄉曲以張己勢人皆畏之如虎父早世遺下生母忽於前日患病逝世伊母在日因覩某屢戒不悛早巳分居各炊有年某受人之産已揮霍殆盡伊母生時頗有積蓄早預提洋一百五十元交與小女以備身後殯殮之費某亦知之母死後除用去殮費尚餘洋百元以備窀穸之用某喪盡天良竟置母之遺骨於不顧僞托他人乞借强向伊妹索欵辭頗强硬伊妹素知某平日行爲婉却之某老羞成怒即將老母之靈檯遺像打得粉碎後卒至償其所欲而止此種舉動尚可稱爲人類乎[  觀榮] （不受酬） 
　　阿昭小顯神通甬人吳某昔曾肄業某校現爲某叫貨莊出水平日喜漁色前日自某游戲場隨一女郎出外情不自禁在後高呼曰妹妹殊不知彼女名阿昭爲有名之胡調黨聞吳呼妹妹回首應之吳大喜趨近通欵曲阿昭忽曰君心何若是之忍乎客歲汝母病危儂何處不探問訪求或言君戀某妓致顛倒或言君去寗謀事迨後君母病篤葬殮皆吾任之入春以來本四處覓君今夕得見實有天助請君先繳汝母喪中之欵半數再言其次君母喪中共費五百番有賬可查無一文謊報吳聞言愕然擬他遁阿昭直前扭其胸於是觀者麕集阿昭且言且詈聞者莫不指吳爲薄情後幸吳之友人來解圍證明吳父母在堂今夕不幸調戲阿昭有之致於母喪墊欵則並無其事後經磋商數四令吳出番佛十尊爲費壽兹事始寢[  亶]  
　　幸未拆散老鴛鴦寶山路義品里殷某年已花甲去冬老妻物化今歲亟欲得一内助以管家務乃託友人某君代爲物色一半老佳人會有附近沈某因家貧如洗有一妻無力瞻養願任其妻重行婚嫁以自謀活某君見係半老徐娘姿首尚佳遂介紹於殷議定禮金二百元近正預備迎娶忽爲殷某探悉其中情形心良不忍且以沈某有病顛憐之慨然以禮金奉贈隨時毁除婚約沈姓夫婦大爲感激特立一長生牌永久供奉此係前日（三號）之事鄰人聞之莫不贊嘆云[  天傑]  
文壇消息 
　　英國名小說家湯麥司哈苔氏ＴＢＯＭＡＳＨＡＲＤＡＹ五十年來以小說負盛名近編一劇名﹁大奈斯咨﹂ＤＹＮＡＳＴＳ由奥克斯福大學生排演耗資四千金準備一切前後演七次觀者稱歎第一次演時特開大會歡迎哈苔氏并由該大學贈以文學博士學位 
　　瑞典文豪斯屈恩白ＡＳＴＲＩＮＤＢＥＲＧ有短篇小說集﹁婚媾﹂之作傳誦全歐其名劇﹁父﹂ＦＡＴＨＥＲ一書刻由川沙張舍我譯爲漢文 
小說 
[社會小說衆醉獨醒（五）] [  瞻廬]  
　　第二回大宗師趾高氣傲小狗子手敏心靈 
　　上回書中所說的富翁端的是誰這般盛氣難侵傲慢自足的態度雖是虧你筆下寫出然而世上的富翁未必都是這般模樣你不該一筆抹煞含混的說着富翁富翁也須分個涇淸渭濁甲是乙非列位這般責備郤是不錯就我生平所見的富翁也有好行其德的也有樂善不倦的也有脫離火氣粥粥若無能的也有敬禮賢才皇皇若不及的若像本書所說的富翁原是少數中的少數况且紙上文章都是空中樓閣眼前景物無非腦底烟雲古語道閉門造車出而合轍論不定世上果有這般人物與本書無心巧合然而這是他們的歷史自來湊合我的筆墨不是我的筆墨故意描寫他們的歷史若說富翁端的是誰編書的少不得要補叙一番但現在要寫這揚揚得意的勉齋百忙之中揷不下許多閑筆却說勉齋的住宅是小小的前後四間平屋門前貼着﹃東海徐第﹄的紅紙字條（原來勉齋姓徐）門楣本不甚高勉齋平日出入也不覺得甚麽這天回來便覺得門楣低了三寸（奇怪）一路挺着胸仰着面踏着八字步大搖大擺的踱進天井家中八歲兒童正在天井裏掘蚯蚓見着呌將起來道爹爹你仰看着什麽莫非猫兒在屋面打架不成（絶倒）勉齋聽了暗自好笑便道小狗子父你媽呢小狗子道媽媽在後面切菜說着便一跳一躍的奔將進去道媽媽爹爹回來了在這當兒勉齋躺在一隻破藤椅裏仰着屋樑滿肚皮打算想到快活處嘻着嘴格格地笑冷不備有人拍着肩道你眞瘋了一個兒笑什麽回來了多時也該把出門的行頭換去惜食有倉吃惜衣有衣穿你只掙得一套新行頭藤椅又破了怕不擦壞你的衣服勉齋被娘子提醒了趕把新行頭盡行卸去摺疊已畢換着破袍子趿着倒跟鞋重行坐下 
[自由談之自由談] [  鵑]  
　　不自由由母寗死此法蘭西諺語也世人多知之矣不自由而能死即於死中覓自由固是佳串然欲死而不可得則仍屬不自由長日蹐天跼地觸處皆樊籠也人當此境又將奈何 
　　更正昨日本欄未一行末三字﹁曦晴耶﹂實﹁晴曦耶﹂之誤特更正 
 
 

Page 15

 
 
   
 
 

Page 16

 
 
   
 
