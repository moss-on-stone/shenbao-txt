# 1905 - 314 - 4911707

 

Page 1

 
 
[電傳上諭]  
　　十月二十一日奉上諭外務部右侍郎著唐紹儀署理伍廷芳著調署刑部右侍郎欽此同日奉 
　　上諭工部佐侍郎著胡燏棻調署李紱藻毋庸兼署欽此 
[宫門抄]  
　　二十一日召見軍機文瑞 
[禁米駁議]  
　　米禁問題關係重要漸爲當世理論家所注意記者鑒於近今南省農業之趨勢市塲之狀况與夫東西洋輸入之計學新理初不敢膠執舊見仍襲前三四年之種種謬說力持禁令三日以來論列此事其于我南省農民之受困官吏嚴禁之失策亦己諄諄詳說不憚煩費然而滋事關係既重原理又極複雜苟欲一一詳究其利害有累牘不能盡者爰再自附于答客難之體例以告當世世之知言者其自擇焉 
　　或曰米穀爲生貨之一宗且令各種生貨皆不能離之而成熟貨中國之大病在熟貨輸出少而生貨輸出多故禁米之說實有正當之理答之曰中國進口多熟貨出口多生貨勢不相敵誠爲我國致貧之理由然有生貨出口猶愈于無貨出口若併此生貨而亦禁不出口則中國進口差之所負益多尤足爲致貧之根本今中國輸出之貨所惡于熟貨少而生貨多者蓋以中國製造未興工藝不進外國卽以我之生貨造成熟貨一轉移問返而輸之於我國受病原因蓋在於是試問米穀一物出口以後果能造成飯粥糕糰等熟貨以還餉我中國人乎况現所議開禁者不過以各省米價懸絶取其互相挹注使國内物價趨于平均之勢而已且卽以生貨論外國亦有生貨出口爲利者自歐洲自由商政頒布以後如穀麥出口固不待贅此外英國之煤美國之五金煤油麵粉日本之銅等項皆爲製造者所必需亦能令各種生貨賴此以成爲熟貨而各國皆不爲設法禁阻聽其外輸售之他國以爲利初未聞以生貨出口爲嫌也不甯惟是生貨出口中國最受其虧者莫如棉花（日本之紗美國之布往往以我之生貨而成行銷我國）今我國果欲求國際貿易之原理振興工藝奬勵熟貨之多額禁阻生貨之出口必當從棉花爲下手之處夫衣食二者相提並重可以製造熟貨之棉花既寛弛其禁令而不能造成熟貨之米穀反多方設計以禁之豈有合於正當之理耶 
　　或曰當此新法盛行業主宜考求新肥料新農具以期每畝每年所收至二十石以盡地力乃徒怨米賤聳動弭禁夫亦可爲害羣答之曰蘇屬業主近以米賤田荒於六七月間上禀大憲請緩徵糧 
 
 
 

Page 2

 
 
者已有數起誠得新肥料新農具以自種之誠是切中之論然每畝每歲可增至二十石則恐未必如或人之奢願據彼中農科講義上田收穫最高之數可至二十二三石核其田畝面積之大非中國所可比豈或人尚未知耶地力報酬之規則抑豈能獨優于中國而有所增加耶且新肥料須用化學試驗新農具須用外洋機器計其種植之費必當加出數倍試問内地三元左右之糙籽果足以償其播種之需費耶且田法未變平疇錯壟業主所畸之田大都華離區脫不相連屬業王雖欲出其新知行其試驗亦且限於勢而不能蓋歐洲各國之所以能用機器耕田者自變平疇之制爲圍田始故田法不變而農學新法亦不能行也然試果如其法鹵莾從事將平疇變爲圍田使舊有耕作之佃轉爲賃雇之傭地産所出之利悉爲田主之所專吾恐興起其社會問題此後農民受困尤甚於禁米價賤矣此其理又豈溷迹市廛不顧全局者所能知其顚末乎未完 
[本館接到簡派唐紹儀曾辦滬甯鐵路專電廿一日戍刻到]  
　　北京發來專電云商部代奏請旨簡派滬甯鐵路會辦奉旨著唐紹儀妥爲辦理（劍） 
[張殿撰復請代奏速派滬甯鐵路監督北京]  
　　張季直殿撰日前又電請商部畧謂前遞公呈己准督撫電咨准允代奏現在滬甯鐵路第一叚己將告成亟應奏派監督鈎勒請速代奏聞商部已具奏請旨簡派矣（光） 
[電詢滬甯鐵路辦法北京]  
　　江蘇同鄕京官對於滬甯鐵路之事頗形憤懣時集會議力圖挽回並已上逹政府昨聞軍機處人云近日慶邸極爲注意此事大不悅於盛宣懷之所爲日前曾飭商部速電詰問盛之意見究竟若何辦法務卽電覆以孚衆望（龍） 
[奏請釐訂軌道之由北京]  
　　初八日商部奏請釐正各省鐵路軌道一事本館已據京電錄登畧情兹復探悉其摺内大旨係因各處鐵軌寛窄不同利於此者不利於彼將來中國各省鐵路造成斷難一道同風不免多所窒碍亟宜釐訂一適中之軌道不得稍有寛窄以便他日鐵路造成無論何處火車由此逹彼皆可通行云（珠） 
[開築川漢鐵路首段工程成都]  
　　川漢鐵路經錫清帥竭力募欵刻下川紳入股者日形踴躍合之穀租等項已有六百萬兩之譜清帥擬商之鐵路公司决議從明年春初開工築造初議先由重慶築起刻改議先修由湖北宜昌逹四川萬縣之一叚聞鐵軌已經錫清帥與張香帥協商矣（閏） 
[咨議整頓京漢鐵路事宜北京]  
　　商部咨京漢鐵路大臣前以整頓軌道一事具奏奉准當卽咨行貴大臣查奪並附黏原奏諒己收閱現在議辦整頓事宜如何情形希卽速咨覆爲盼（十月十二日發）（月） 
[中日滿洲約定期開議]  
　　二十日北京電云日本專使小村男爵己　今日覲見兩宫定於二十六日開議交涉事件袁世凱一日幾於無日不覲見両宫且極熱心參考各大臣對於滿洲問題之意向 
[德國另簡駐華公使]  
　　二十日倫敦路透電云得栢林消息前上海德總領事現任殖民部總理斯多勃爾君將奉命繼墨姆伯爵之後任爲駐華公使而以墨姆伯爵爲駐日欽使譯字林報 
[法報謂中國皇上願遊歐洲]  
　　二十日栢林電云近得新奇之報告云法巴黎各報章竭力稱述謂中國皇上極願遊歷歐洲譯德文報 
[電催各省營制表册北京]  
　　鐵寳臣大軍機逢閱視大操後見直隷練軍已有成效因卽諭飭詳稽册擋以圖改良各省營制惟查各省督撫多有未經咨報者刻擬電催各省略謂現當首重武備之際亟宜實力整頓前經行文各省督撫咨取營制表册以備考察迄今多未送到兹計爲日己久編練必有端緒務將邇來陸軍改編若干添練若干其已成鎭或已成協統帶訓練是否有方兵丁能否合格且於何時練成一併詳細造册送處以憑酌核奏請欽派大員考驗以重軍政（龍） 
[紀蘇人與王太史衝突實情蘇州]  
　　前報紀王勝之太史爲蘇紳所窘一節兹得蘇函云蘇州設立學務公所經京外官紳商酌公推王勝之太史爲領袖三邑紳士附名於後繕遞公呈於撫憲請將賓興書院公欵改設師範傳習所及蒙小學堂實爲敎養宿儒培植新進起見嗣由撫憲電復蘇省京官初非王太史一人之私見不料十四日午後四下鐘有五六人自稱蘇屬紳士至王太史處拜會王太史相見之下均面不相識而尾其後者有五十餘人始則請王太史列名遞呈保存書院太史緩言辭之繼則肆口詬罵甚至有立於椅者有踞於檯者太史知無可理喻允許函逹撫憲應否將書院保存衆始紛紛散去臨行時並約十七日須聽回音十六日王太史函逹撫憲有興辦學堂屢奉明詔保全書院弟實無此責任請大公祖酌奪施行等語卽將信稿抄貼門首十七日六下鐘有三十餘人洶洶而至王太史將信稿指示並謂弟爲君等籌畫已逹極點衆各唯唯而退不若十四日之野蠻舉動矣此當時與王太史衝突之實在情形也再蘇屬學會將次成立二十三日會議蘇屬寓滬志士卽日來蘇卽學務公所一切章程大半憑沈君信卿等之意見訂定（外） 
[融齋師範鬨學續聞松江]  
　　融齋師範學堂鬨學後經董楊孝廉爲衆所迫遞禀辭退諸學生又欲孝廉親繕願退字條孝廉不允故目下雖經上課然祇有五六人耳聞諸生前日與學 
 
 

Page 3

 
 
務委員爭論時言語頗多衝突委員悻悻回省恐風潮未能自此而息也（鳳） 
[貴胄學堂延聘德員爲教習北京]  
　　貴胄學堂以武備敎習乏人由管學王大臣會議暫聘外人敎授惟各國陸軍以德爲最强現已議定專聘德國陸軍某武官爲武備敎習（吕） 
[某督擬約各督撫合劾膏捐督辦廣東]  
　　八省膏捐之說創於調任九江道瑞徵而成之於鐵良然各督撫多不以此事爲然故開辦之始粤督卽首持抗議督辦膏捐柯中丞雖爲鄂督張之洞門生然亦不能因此滿張督之意此外可知矣邇聞北方某督創議以此事關繫各省利權既鉅而柯撫近日辦理此事又多暗攬利權之處擬卽約同各督撫臚陳一切利弊及柯撫辦事情形具摺參劾各督撫除二人不願外其餘皆表同情（暑） 
[岑督委員密查閩省參案廣東]  
　　聞某侍御日前糾参閩省各大員情節頗重當奉密旨交粤督岑雲帥查辦卽由岑帥委員二人往閩密查一切省内初無人知直待查畢兩員動身回粤閩省官塲始知其事故近日各懷危懼有候補道二人尤爲揣揣云（暑） 
[商部咨請查禁洋商影射牌號北京]  
　　日前上海商會禀呈商部謂有洋商影射華商牌號在内地各埠開設花行請予禁止刻己由商部行咨江督蘇撫請爲查禁矣（稱） 
[銻礦因違章封禁湖南]  
　　前有甯鄕縣職員唐大瀛與朱桂欽先後具禀礦務總局均稱在該縣十都中嘴崙勘有銻礦懇准閉採等情復經朱桂欽禀懇勘騐遂由局委員詳勘據覆該處礦山與唐大瀛所禀採獲花山衝銻礦同是一處已由唐大瀛備價買置在先應由局酌核飭辦朱桂欽不俟批准卽帶同礦工遽行開採自是顯違礦章云云聞現在已由局札飭該處先將礦銻封禁再行核辦（初） 
[常德府議開商會湖南]  
　　常郡爲湖南商務繁盛之區從前未經設立商會此次因抵制美約滬上商會首爲之倡意在合羣力以逹其目的此後各省商埠亦紛紛致電相繼設立商會以籌抵制之策且於立會後凡各該處一切商務大都有所裨益常德既稱繁盛而此事轉付缺如不免有獨立之憾日前由保商局紳董柬請闔城商號首領齊集府城隍廟會議擬於郡城創設商會無論各色商人均可來會與議所有中外商情一切利病務須隨時陳說以資討論卽本處有倒騙抑勒情事本會董力爲維持聞是日與議者多至百餘人（美） 
[永康悍匪拒捕詳情（金華）]  
　　浙金永康縣東鄕一帶每有痞棍勾結外來匪盜串同爲患前有苦竹邨匪徒應仲杰等搶刧鄰邨米穀騷擾殊甚前縣主楊大令置不顧問及趙大令蕖生履任後懸賞跴緝日久未獲邇日該匪黨復在某邨起釁糾衆毆傷王姓兄弟搗毁房屋器具趙大令當卽率帶兵役會營往拿各匪已避匿深山無從偵覔越日訪知潛伏於苦竹後山大令卽與張汛弁率衆往捕繞道進山詎料匪黨已得消息早於山坡樹林内分伏悍匪數十人突起開槍見兵役僅二十餘人槍械無多各匪分三面園攻槍彈如雨差役等駭而奔避至有跌傷者趙令手持六門槍喝衆排列追擊藉大樹數株爲掩避匪彈之用指揮兵役連環认槍酣鬭相持兩小時各匪藥彈已盡并有數匪巾彈倒臥始皆退向裏山而去奈該處有居民村舍未便任意追擊兵役之受傷者二名匪衆傷斃人數尚未得悉趙令復赴各鄕巡緝三日赶卽回署布置城廂防務飛禀大憲請兵防勦并懸緝匪賞格刻已由蕭協戎調喻守戎馳往援助士民人等既慮匪徒之悍暴復頌趙令之膽畧過人云（貞） 
[連州教案通禀照錄廣東京]  
　　連州閙敎詳情現經地方營縣通禀大憲原禀錄後敬禀者竊州城西對河菜園壩地方有美國所設醫院両所附近山巓名河村背有洋樓一所其敎堂則在河村背西北之鵝公塘相隔均約在一里半里之間與附近村民平時已有宿嫌十月初一日辰刻醫院附近村民建醮圓滿之期正在散福聚飲已有三數百人之多美敎士麻義士不准醮會放礮將小礮三尊取去激動衆怒不逞之徒從而附和約聚有二千餘人羣向醫院擲石滋閙並欲尋毆卑職等聞報立刻馳往彈壓人數麕集愈聚愈多初尚僅止擲石後在醫院尋出藥浸孩屍二具衆情因更憤激必欲得洋人而甘心卑職等當以孩屍係洋人醫院應有考究之物並非謀害幼孩百方開導無如衆口喧騰不聽勸諭卽將該醫院縱火焚燒斯時該女醫車姑娘抓姑娘己到山頂洋樓避卑職等督飭兵役撲救時值風高物燥火勢己成無從救熄又聞各村民聲言前往洋樓尋捉洋人遂馳往山頂保護卑職鎭穀有扒船一艘泊在河干卑職麟書亦有轎馬停在路側勸各洋人男婦七人口在山之東面下船渡河或乘轎馬由斜路踰水進城以避其鋒正在分布間據報村民蜂擁上山卑職等赶至山前堵截但該山四面皆可登越兵差無多顧此失彼俄見洋樓敎堂同時火起蓋村民見山之前有卑職等攔阻己向山之西面攀而上分投放火卑職等見堂内起火又復赶回而洋人已不知蹤跡據差勇稱各洋人已由後門逃去聞由本處敎民帶往距該處二里之河村暫避卑職等卽跟蹤至河村據村人稱並無洋人到來卑職等又折回該處一面派人分投往探據探稱該洋人已至距州城八里之龍潭寺洞中藏匿已被該村民數百人追蹤圍困勢甚危急比卑職等赶至則已將新來之丕敎士夫婦及麻義士之一妻一女並女醫士車姑娘五人斫傷丢河溺斃當將屍身五具先後撈獲尚有麻義士抓姑娘匿在洞中該亂民尚欲入寺搜洞不肯卽散卑職等緊守寺門不容放入相持至夜寺外之人逐漸解散始將麻義士抓姑娘二人尋出令其改扮 
 
 

Page 4

 
 
勇隊擁護入城幸未被害而該亂民尚敢揚言入城殺害其逞刁藐法實屬形同化外卑職等防護不及遭此重案咎無可辭然當時若聽卑職等力勸或下扒船或乘轎馬入城不跟隨敎民私逃亦何致罹此慘害現麻義士亦頗以爲悔除俟人心稍定嚴拿爲首滋事之人究辦外所有卑州美國敎堂醫院被焚殺害洋人男婦五命並設法救出麻敎士抓姑娘二人各情形理合聯銜馳禀憲台察核再本日已先將大概情形電禀合併聲明（暑） 
[直隷江蘇兩省京官公呈商部請廢津鎭鐵路草約收回自辦稿]  
　　直隸京官翰林院侍讀學士惲毓鼎侍讀李士鉁編修惲毓嘉等江蘇京官翰林院侍讀翁斌孫侍講干齊慶撰文吳蔭培等二十九人公呈商部請廢津鎭鐵路草約收回自辦稿如下呈爲津鎭路約禍鉅害深擬收回自辦以保利權懇請特賜維持事竊維外人所以允借鉅款代造鐵路者非効忠於中國將藉以握全路之權而舉其商務財政兵力悉灌注於其間也前者粤漢鐵路一案奉旨責成湖廣督臣廢約自辦仰見聖明燭照杜漸防微而毓鼎等愚慮所及則以爲英德代造津鎭鐵路其患更有甚於粤漢者查此叚路綫北起天津南迄鎭江論形勢則扼江海之要衝論全局則扼南北之命脈若此路入英德之手是直隸山東江蘇三省永爲英德勢力範圍平時則妨我主權事事牽制有事則南北隔絶聲勢不通中原全局關係甚鉅然此猶就大勢而論請更以草約言之原約載路長一千八百華里借欵七百四十萬磅年息五厘以近年最貴磅價每磅合銀九兩計之每里合銀至三萬七千兩若積五十年利息本利每里幾及十三萬兩如此重債何日可以清還其債一日不清卽路權一日不返名爲借欵實永占耳原約又載展造幹路或接造支路如確有利益公司可與督辦大臣恊商列此一條尤爲大悞由津鎭兩端展造幹路則北可以出長城南可以貫江浙若接造枝路則沿途二千里物産蕃衍地勢高平無處無利益卽無處不可接造延長旁出後患何窮毓鼎等懲前毖後反復籌思惟有援粤漢之例廢約自辦應可保利權而弭外患案國際公法凡訂約兩國必均係國家方成條約否則謂之契約廢契約與廢條約異廢草約又與廢正約異今津鎭鐵路之約乃中國國家與英德公司所訂其爲契約甚明且係草約而非正約亦甚明按照公法與英德兩銀行磋商頗易爲力或者以此路載在曹州敎案路約爲疑恐有難以收回之勢不知敎案所索膠濟膠沂二叚祇云及山東界而己北無直隷南無江蘇豈可以兩省牽連並及乎伏乞大部俯據輿論與外人堅持並求咨商北洋袁大臣與銀行妥商此叚鐵路由中國集款自辦無須别借外欵將從前草約聲明作廢夫此路既非抵押造路我自有權借債須出本心不願固難相强以此持論彼或無詞此議若成較之粤漢路權保全尤大毓鼎等憂在大局不僅鄕里之私用特合詞上呈不勝迫切待命之至謹呈（夜） 
[南翔鐵路試車届期]  
　　滬寕鐵路工程自上海至南翔一叚己經竣工定期今日試行己誌前報兹悉督辦安徽全省鐵路大臣李經芳京卿定於今日午刻親詣滬北車站行落成禮飭匠在該處高搭彩棚懸掛燈彩并邀中西紳商前往試車其新製之車頭機器已於昨日午刻先行演駛頗爲靈捷（古） 
[伊藤侯再覲韓皇]  
　　二十日東京電云伊藤侯復於昨日特别覲見韓皇 
[日兵囘]  
　　二十日東京電云駐滿洲日兵隊將於十一月初四日由青泥窪起程回國 
[互升公使]  
　　二十日東京電云日本現與法國互商將升兩國公使爲頭等欽使俾與英美各國處平等之地位 
[隈得處置波蘭之方法]  
　　二十日倫敦電云俄隈得首相干預波蘭亂事及處置之方法已經公允擬仿處置芬蘭之法以處置之蓋芬蘭暫時之退讓己足安服民心也 
[俄革命甚烈]  
　　二十日倫敦路透電云據俄國之現象舊黨與革命黨劇烈之戰爭已起現在罷工者已有五萬名聖彼得堡時有衝突大勢十分危險駐俄英欽使刻正預備將旅俄英國婦女及公使夫人等送往他處其願居該處者則不之强俄學界中人亦巳聯絡一氣决意罷工以求於政界上再進之目的譯字林報 
[德國預備日俘虜之食品]  
　　二十日倫敦路透電云德栢林會董已定議預備粮食俾供給由俄回國須行德境之日俘虜一萬六千名 
[德報辨誣]  
　　二十日倫敦電云德國諾特兹溪報極力反對德國將阻碍波蘭交涉之風說 
[俄國罷工之原因]  
　　二十一日倫敦路透電云俄國此次重復罷工之舉非出無因蓋以銀錢短少而對待工黨異常苛刻也 
[法廠工罷市]  
　　二十一日倫敦路透電云法國船廠工人因預聞軍政集會反對事曾被停歇若干人故相約罷市譯文匯報 
[摩洛哥己舉行會議]  
　　二十日栢林電云摩洛哥會議己於十九日在阿勒麥利亞開議 
[德國並不增兵於東京亞]  
　　二十日柏林電云據多數報章之稱述德國加添兵艦於東京亞之事尚未議及 
[德國不與封禁海港事]  
　　二十日柏林電云德國於反對土耳基之政策盡皆與聞惟此次列强封禁士國海港之事則德國决意不派兵艦於以其安海 
[會議波斯事宜改期]  
　　二十日柏林電云英俄兩國會議波斯事宜之期現已改遲須俟俄亂平靜後再定譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬江官事]  
　　江南提憲楊鏡巖軍門金龍又曾君和夔候廣鑾江蘇候補道徐冠南觀察棠江寕候補道劉荔孫觀察崇惠福建學政王季樵文宗錫蕃昨日均至道轅拜會○勘估吳淞工程委員候補知縣徐子固明府樹森太陽廟巡局委員章次茨二尹仲英昨日均至道署禀見○南市出口捐局差現奉上台札委候補知縣莊仁卿明府復恩接辦於昨日到道禀見又前辦是差之朱太守寳榮昨至道轅禀知交卸並謝奉調捕盜局差 
[海軍總統晉省]  
　　南北洋海軍總統兼船塢督辦蕯鼎銘軍門鎭冰因有要公於前日乘江元快艦赴寕謁見制憲（欣） 
[總辦閱操志略]  
　　製造局總辦魏觀察定期在二十日閱看砲隊營操演新法己詳本報昨日届期魏觀察偕會辦方觀察提調陳别駕等於上午九點鐘駕蒞操場由礮隊營帮帶張千戎督率各隊弁兵操演各種陣式及礮隊步隊新操至午後一點餘鐘始各收隊而返（欣） 
[流氓怙惡宜懲]  
　　近在改過局釋出之著名流氓小松江等前晚八下餘鐘又在西門内紅欄杆橋向行人某甲藉端索詐甲投南局控告由局拘解縣署押候懲辦（欣） 
[强姦幼女]  
　　周張氏賃居海甯路其女阿根年甫十三前晚氏因事外出突被同居李阿虎將女扭住强姦經女竭力呼救經人將李扭交包探倪順全同女一併帶入捕房捕頭飭將該女送醫院查騐李押候解廨嚴辦（古） 
[上海縣案]  
　　閘北巡局函解王加榮控黄愛堂拐妻宋氏一案到縣前晚奉汪大令提訊氏供崇明人在籍初嫁船戸袁姓未久卽故再醮船夥王加榮已十二年生有一女四年前王挈婦人來滬不料不顧家用故與黄愛堂私識上月二十五日夫將婦人扭至巡局控告奉斷領回價賣於黄立有賣據求察王供因氏逃匿黄處故復禀局解案黄供加榮與宋氏在局涉訟之後經周福寳爲中由王將氏賣於小的大令斥謂卽使王果賣妻爾不應姦買有夫之婦今姑從寛免究判王領妻管柬完案不意宋氏行至署外不願隨夫黄復在旁爭奪王同原差入内禀明大令飭傳至案喝責黄一百板宋氏反爲泣求大令怒命掌氏二百下向王研究有無賣妻情事始供由氏弟銀郎等說合價賣計洋三十元小的祇得二十二元立據交執是實大令判氏交官媒黄押交王之賣據察核王交保將所收之洋交案○顧俞氏扭控朱阿秋拐逃寡媳亦奉提訊氏供寡媳李氏被朱拐藏浦東張江栅家内小婦人前往尋見移匿他處扭求究追朱供業經親族向俞氏商妥償給伊子葬費其媳再醮小的爲妻大令復訊俞氏供可允許因將朱申斥外姑念俞氏已允判准免究了案○龐宦控文生陳意松欠銀不還一案昨提復訊陳祝封供意松存於小的店内之銀如數歸楚意松供家貧如洗且年老患病惟有變産料理大令姑念老病情眞判准交保從速變産清理（近） 
[總工程局紀案]  
　　南市生義弄左近同和南貨店前晚被賊竊去錢洋衣物投報捕房請緝裁判官孫大令飭傳十六鋪汛捕至局諭限三天破案違千未便○久大馬頭船戸張毛毛徐巨生串竊駁運棉花由管帮查見扭送捕房解究孫大令訊得串竊屬實判各押十天罰洋二十元○甲乙二薙髮匠前日在中華樓茶館不知因何互毆由值堂人喚捕拘入捕房解訊判各管押四天以儆（欣） 
[覆訊虐媳逼娼案]  
　　甬婦徐石氏偕父石樹生控翁徐惠吉姑徐金氏及其夫錦　等逼娼一案各延律師集訊未結昨晨英繙譯寳君會同　員關司馬襄讞金大令覆訊徐石氏所延之律師高易先向該氏問供稱於去年十月起翁姑時命至茶館爲不端之事小婦人忍責不允今年三月夜半夫歸因未曾煮膳起釁此後時遭辱責不計次數後由姑之外甥史新法送回家中五月間夫姊第至香粉弄租屋開設臺基時來喚去亦未允從故於深夜由姑及夫姊史徐氏顧徐氏與丈夫等將小婦人拖至香粉弄屋内關鎖厨房三日求察徐惠吉等延哈華托律師辯稱原告供辭已經明晰惟所控有不實之處且係華人家事宜歸晚堂由華官訊奪司馬得供商諸寳君判徐惠吉等五人均交原保再行覆奪（見） 
[會審公廨早堂案]  
　　濟良所女董送被龜凌虐之妓女金玉蘭至廨請訊供年十八歲原藉北京來申六年時被惡龜李少甫毒虐叩求超豁關司馬得供商之英繙譯官寳君判發棲流所六個月再行擇配○楊永昌與店友卜祥興口角擊傷卜之左目報探金立生解辦判押捕房三月○郁正福竊李阿銓何阿木馬兩匹來申被探石金榮拘獲解辦判押捕房六月○流氓王阿珠周芝雲私將婦人姚朱氏管押家内被探金立生查悉拘案解辦判王押捕房三月周押捕房一月○工頭黄法記造屋落碍違章由探張泉林傳訊司馬以其屢犯不悛判罰洋百元充公○甬人朱阿良凌虐養媳劉順新被其父劉安芳投濟良所控告派探張才寳提訊原告偕女投述被虐情形朱繳呈庚帖求宥司馬以該女傷痕鑿鑿判送濟良所由其父貼資就學朱押捕房半年○楊樹浦怡和紗廠女工陳徐氏私竊棉花由司事查悉派管門印人送入捕房行至中途將氏誘往田問强欲行奸經氏呼救由途人陸阿大前往被印人一併扭入捕房昨晨解訊司馬判將竊紗案注銷該氏著偕見証投領事署控辦○許星垣控應承炳不認虧本銀兩昨由廨差恊探提訊司馬判過堂訊奪甬婦王張氏控同居陳阿生口角行兇毆傷兩目由捕解辦判押捕房一月○蔣鳳池在輪船上發籌私窮棉花五包車至新閘由探李星福拘獲請辦判押捕房一月○翁師錡翁師釗控黄織甫私通伊妹彩寳抛帖强娶佔呑家産由廨差協探陸協庭提案請訊司馬判押候交保晚堂訊究○西婦史格蘭控細崽金昌存抛工行兇由探解辦判罰工洋一月押捕房一天○王啓橋攫蔡金德船上鷄鴨兩籠由捕解辦判押捕房兩月○陳阿福控陳成生竊取皮帽由探解辦判押捕房兩月○顧金生快馬違章由捕解辦判罰洋二十元○邵德和控趙阿木竊皮箱衣物由探解辦判禮拜一訊奪○王桂生至晉昌洋貨號攫取洋傘両頂由探解辦判押捕房七天○沈王氏控喬芝卿竊銀飾衣服由探解辦判押捕房十四天（見） 
[法租界公堂案]  
　　女棍王小妹與姘夫王品鶴卽鴨鴨盤踞法界販賣婦女開設台基鄭家木橋某煤炭店之女高如意前日被王與小妹子誘至某小客棧奸宿三天並與蟻媒徐杏榮等商議賣至洋涇鎭陳張氏家爲媳講定身價洋一百元爲失主價知控訴捕房拘廨訊間經陳大令飭探將王及見証陳阿生帶至陳張氏家將如意帶回捕房於昨日傳同原告諸連堂見証陳阿生客棧夥顧海林一併解究高如意訴被王奸拐情由陳張氏供如意由王品鶴領來言定身價洋一百元付過六十六元卽於是晚與子成親尚未立契找價大令判王禁押捕房一年期滿送改過所再押一年王小妹發小妹求稱懷孕願罰大令改判交洋六十六元給還陳張氏身價覔保具改過結存查高如意交家主領回陳阿生顧海林無干省釋○鄭張氏之女阿新自幼螟蛉與唐雲岐爲義女唐妻己故阿新時遭唐之姘婦凌虐鄭張氏投訴捕房昨將阿新解案請訊唐供撫養此女擬招贅爲嗣未曾虐待大令判女交其母領叵着出洋三 
 
 

Page 10

 
 
十元交唐雲岐爲撫養費了案○陳月山王根三以僞造船票賣與陳文光爲陳察出扭案請追大令判罰洋二十元○義源南貨店主周連生控店夥葉世清竊取貨物洋銀窩藏鄰居湯姓家内糾同店夥賭博奉訊押追在案昨周投案遞禀請提窩贓之湯姓及執事葉如峯訊究大令准如所請○久康錢莊執事錢青選控同業通大莊王厚山虧欠往來銀一千一百兩逃回鎭江將莊伙賈洽卿拘獲押追在案昨錢投案禀稱現王央人商懇願將田單契劵暫行作抵折扣歸償請將賈洽卿開釋大令准之（居） 
[美租界捕房事]  
　　許星垣控股東應承炳合開五金行倒欠銀二千餘兩一案經公出票交由捕房飭探張才寳將應拘獲押候解訊○車夫陳懷友在百老匯路撞翻應惠記生漆多桶由九十五號印捕拘入捕房押候送辦○某印人前晚扭曹姓華人至捕房控被竊物捕頭詢得並無贓証斥釋不理○某印人飲酒過醉自出洋刀將頸際戳傷由捕送入公濟醫院求治（古） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
