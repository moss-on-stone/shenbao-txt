# 1904 - 222 - 4911251

 

Page 1

 
 
[解欵聲明] [  申報館協振所謹啓]  
　　本埠中外官商創興萬國紅十字會以拯俄日交戰之際遼東遇難民人衣之食之覆庇而醫療之義聞仁聲寰區廣被本協振所德薄能鮮無補時艱惟是襄募捐貲以成善舉撫衷自問良用歉然幸承海内仁人囊金慨擲聚沙集腋積久漸多計自五月初一日至二十九日共收洋銀四百零六元五角二分規元二百兩銅質僞銀圓一十六元五角自六月初一日至二十九日共收洋銀六百一十四元規元一百零七兩三錢一分銅質僞銀圓一元作爲第二第三批交總會　解前往特是兵連禍結靡有已時烽火迷天流離匝地遭難愈苦則待拯愈急待拯愈急則需欵愈多用敢請效發棠望雲呼籲所冀仁奬義粟慷慨藥施免致赤手空拳後難爲繼實九叩首以俟命者爾 
[禮部奏覆變通考試摺]  
　　禮部謹奉爲遵旨議奏事光緖三十年正月二十六日准軍機處交出順天學改陸寳宗奏請改生童經古塲爲頭場一摺奉旨禮部議奏欽此欽遵到部查原奏内稱禮部奏准變通科舉章程内載歲科兩考先試經古頭場專試中國政治史事及各國政治藝學策論應由學政酌量命題等因遵辦在案惟從前所設經古場者係考試經解詩賦雜著生童應試者寥寥今改試策論凡學者涉獵之淺深程度之高下先於此塲覘之其有志上進者無不報名投考人數與正塲無異而因沿舊習仍稱爲經古塲名實已不相符且直省例章經古塲由學備卷教官賢否不一學書門斗專以卷費漁利難保無影射勒索情事欲革其弊不得不先正其名應請將經古塲改爲頭塲正場作爲二場仍兩場合校以定去取所有試卷仿照正場均歸各州縣承辦仍嚴定章程不准州縣禮房借端多索並由提調官出示實力稽察以恤寒畯而杜影射其提覆卷亦如之教官無庸蓋印造册則學書門斗無從作弊一切陋習不禁自除至生員歲科試亦分爲頭二場生員歲試例不准無故不到惟其中年齒不齊願考頭塲與否仍聽其便科試乃爲錄送鄕試地步其未考頭塲者槪不補優等以示區别等語查政務處會同臣部奏准變通科舉章程内開歲科兩考先試經古一塲專試中國政治史事及各國政治藝學策論生童願考與否仍聽其便童試正場試四書義五經義各一篇覆試試四書義一篇生員歲科試正場試四書義五經義各一篇覆試均試四書義一篇又臣部議覆江蘇湖南各學政奏准通行考試章程内載經古一場應由該學政平日考查該省士子文藝學術果素有專長仍於中國政治史事及各國政治藝學中講舉命題算學乃藝學之一端並准其繪圖演草等因各在案是向例生童經古塲考試詩賦雜著今旣改試論策仍謂之經古塲本屬名實不符惟童試正塲及生員歲科兩考原定章程各試四書義五經義誠以生童考試爲士子進身之始與鄉曾試稍有不同必先取其經術湛深然後講求史事時務乃爲學有本原體用兼備若將經古塲竟改爲頭塲恐試士者往往以論策當先意存偏重致啓陋習荒經之漸臣等悉心商酌擬請量爲變通將童試及生員歲科試正塲作爲頭塲照章均試以四書義五經義各一篇生童經古塲均改爲二塲仍按照新定經古塲考試命題雖合校兩塲以定去取俾曉然於國家取士之法經學爲先庶可挽時趨而收實效間有年老諸生無志進取者二塲願考與否仍　其使其覆試一塲應各照章辦理至所稱書斗禮房勒索卷費應如該學政所請嗣後童試兩塲試卷俱經州縣一律承辦仍責成提調官實力稽察不准稍有需索以恤寒畯而杜弊端如蒙俞允卽由臣部通行各直省一體遵照所有臣等遵議緣由是否有當伏乞皇太后皇上聖鑒訓示謹奏 
[本館接奉電音]  
　　昨日午後一點鐘越二十五分時京師友人飛電傳來上諭一道敬謹譯登○七月初一日内閣抄奉上諭袁世凱奏　　　提工漫口分别參辦並自請議處一摺前據該督電稱河水陡漲南四等工漫口當經降旨飭令赶緊堵築並速　　　以拯災黎兹據奏報詳細情形漫溢之處四刷口門寛至一百餘丈雖因山水暴發人力難施在工各員究屬疏於防範南岸二工良鄉縣丞方恩培著革職留工効力南岸同知程鴻賓著革職留任南岸四工固安縣縣丞王治安著摘去頂戴永定河道衛杰著革職留任現因病交缷仍責令留工效力袁世凱督率無方並著交部照例議處餘著照所議辦理該部知道欽此 
[電傳宫門抄]  
　　昨日午後一點鐘越二十五分時京師友人專電告知本館云七月初一日　上召見軍機大臣 
[旅順俄艦遁至吳淞]  
　　旅順口内俄國各兵艦於上月二十九日突然駛出已據烟臺來電譯記昨日報端詎料昨午忽有逸出之俄國滅水雷船一艘駛至吳淞并聞外間傳言大蕺出外洋面尙有俄戰艦四艘 
[俄兵南下]  
　　高麗元山來電云西歴八月一號突有俄國騎兵二百餘名馳抵北青以意揆之似有乘機南下之勢不知日韓兩國尙有法以禦之否也 
[俄艦受傷]  
　　烟臺來電云華歴六月某日俄國鐬甲戰艦名拔揚者與日艦戰於旅順口外悞觸日人所設水電艦體損傷因卽轉舵返旋駛入衷港船塢經工師察得傷在水綫上三尺許須俟一滅水雷船工竣然後與戰艦息拔司薄爾同日興修云 
[俄艦分逃]  
　　昨晚承日本駐滬總領事收小田切君以七月初二日上午十一點五十分鐘時東京發來官電見示内開七月初一日俄國向泊旅順口内之兵船在野島之南與我國兵船相遇卽互相鏖戰俄兵船旋分散四處有快船二艘一名阿思谷離一名那維格一不知其名與一滅水雷輪船均逃至山東　州又有一滅水雷輪船逃全烟臺另有鐵甲船數艘快船五艘卽於是夜仍逃回旅順口内是役也我兵船大約無甚損傷 
 
 

Page 2

 
 
[日擊俄船]  
　　昨晚本埠德文報接烟臺來信云七月初一日有俄國快船一艘駛至烟臺進口後報知中國地方官請爲保護地方宫允之派人將船中軍械悉數起出至夜有日本滅水輪船兩艘　　而至調兵數十名各持槍械至俄國快船内迫令俄人歸降俄統兵官答以已歸中國保護不能再降日人遂開槍擊之俄統兵官因命兵士用砲自轟其船當祈轟去其半尙有未轟壤之船被日人曳之半出口俄水手有羅至海中者均被日人開槍轟擊 
[俄臣辭職]  
　　德京柏林來電云俄國内務部大臣部列烏賢氏遇剌後俄廷降旨宣召烏衣鐵氏還朝使繼内務部大臣之任時烏衣鐵氏方奉密詔有事於德之柏林法之巴黎司自接綸言卽上表堅辭不願就職 
[日將病危]  
　　日本東京來電云陸軍大將正三位男爵山口素臣軍務紛繁積勞成疾延至東歴八月五六兩日勢已垂危陸軍省大臣寺内氏内閣總理大臣桂氏内閣次官石本氏咸親詣邸中慰問日皇特降諭旨擢升子爵以酬其庸山口氏感激隆恩於六日午前口授遺言浼陸軍省大臣寺内氏人奏 
[日本設官]  
　　營口來電云日人旣占牛莊卽派總領事官伊集院氏於華歴六月二十三日由天津來此辦理一切事宜至二十四日天津郵便局總理人河合氏亦捧檄而至擬於日内開設郵便局俾由此以逹山海關外隨時消息流通 
[詳記俄兵敗退海城事]  
　　日本東京來信云東歴八月四日陸軍統帥奥氏由電報知大本營内開八月之朔天明四下鐘時我軍由大石橋前進先由第二隊與敵人交兵迨尢下鐘時卽得占取南尖山爲陣地午後鐘鳴一下第一隊攻破前面敵軍據有梁家堡子附近高地五下鐘頃第三隊進駐金嶺附近山巓旋撲入敵人所占之土臺子迤東與敵之偵探兵鏖戰敵兵力竭而退我軍遂踴躣前行是晚九下二刻鐘時攻取田山浦西北方要隘時敵人有砲兵二隊出自葫蘆峪東北方與我第二第三兩隊奮力搏戰并由第二隊中派出砲兵列陣董家溝之東北第三隊中派出砲兵列陣温家溝附近敵人隨别遣砲兵一隊自下夾河南岸來攻我第三隊歩兵未幾卽退回海城一帶我第四隊途遇敵之馬歩隊爲數無多得以驅使潰散未幾第三隊左翼騎砲兵得逹趙家屯之前敵人見之急派出騎兵第五第六兩隊由缸瓦寨附近鼓勇而來向我軍發槍轟擊旋亦被我軍所敗退赴海城閲時我第五隊踴躍爭先將敵人派駐劉家堡子及連三屯之歩兵騎兵擊退敵知無可取勝乃一律繞田唐王山西北向海城退守不復與我交鋒矣 
[獲路計值]  
　　日本大阪某日報云我日第二軍在遼東登陸以來連占普蘭店大石橋及營口三處火車站查得火車鐵路迤南分而爲二一逹大連灣一逹青泥窪假使旅順一隅亦爲我有則合計此路已有三百零二俄里入我手中矣按俄人所築華東鐵路共二千三百四十四俄里今我已獲其百分中之一十三分合之迤南九百五十五俄里約獲十分之三以一俄里費俄銀十萬六千零六十五盧比計之所獲之路值至三千二百一十三萬七千六百九十五盧比合我日銀幣二千四百一十萬三千二百七十一圓二角五分云 
[禮待俘囚]  
　　英京倫敦太晤士日報云俄日搆釁以來俄人第一次所俘日本將弁二十六員士卒一百八十名大半獲自海軍隨押送脱磨司科鎮將將弁安置武弁總會士卒則止宿乘馬學堂中欵待之優無出其右每上將一員月支食用費計盧比一百二十五枚其次月支七十五枚未弁月支五十枚士卒則每名日給火食銀一十六誇拔幾獨合日本銀圓一角五分旋又將第二次所俘將弁士卒二百六十八員名押送脱磨司科附近鄉村修道院餘屋所需火食費每日交警察吏轉給令自行分派隨意購求 
[續調大軍]  
　　廣州訪事人云廣西枊州之變粤督岑雲帥已派武匡軍數營前往剿辦嗣恐兵力過單特飭符都戎開銘就廉州所駐續備軍中挑選三營尅期馳往以資策應而壯聲威 
[電調能員]  
　　廣州訪事人云候補道員孫觀察道仁爲前福建提督孫軍門開華之哲嗣現在閩省統領常備軍近經粤督岺雲帥迭次電調來省聞將委以粤東武備學堂提調之差或令統帶粤東常備軍以資臂助 
[招考測繪]  
　　京師訪事人云日前總理練兵處軍令司測繪學堂因須招考學生出示曉諭日照得本　現設測繪學堂考取學生專習測繪量圖以備差遣凡滿漢士宦商民子弟有願應考者務於本年六月十五日以前親赴東四牌樓小豆腐巷路北軍令司報名由本司就便驗明該生年歲體質合格卽子註册付給應考憑單俟本司擇定考期牌示門前該生遵卽來司呈交憑單應考倘學生倩人報考或逾定期始行報考本司槪不收錄爲此開列考試及肄業簡要章程於左仰各該考生一體知悉勿得觀延自誤特示後附章程十五條計開一學生考中後旗籍應取具圖片漢籍應取具同鄉官印結註明年貌及三代出身呈報本司核明身家清白方准入堂肄業二凡年在十八歲以上二十二歲以下及體質强壯耳目聰明文理清通者爲合格倘年歲不合定格或僅粗識文字不能策論或有隱疾嗜好短視重聽者槪不得考三考試之日或策或論試以一藝四學生曾有學習普通學者於投考時聲明所學程度以便酌量考取五學生暫取五十名入堂肄業三月後甄别一次以四十名爲額六學生均須住堂本堂派人妥爲照料不令稍有失所七學生於教習及執事各員均在師長之列各生考取入堂卽官秩較崇必須循循執弟子之禮不得傲慢不馴敗壞堂規犯者應酌量責罰重則褫革八學生自到堂之日爲始每名月給膏火銀兩以備火食有餘卽爲該生零用之資三箇月内每名月給三兩甄别後分别等第按四兩五兩發給嗣有列入優等者隨時加至六兩爲止以示鼓勵九學生飯食茶水由本堂雇役承辦操衣靴帽筆墨紙張燈燭等項均由本堂備辦十每星期給假半日距家近者准其歸家次日清晨入堂倘有託故不到者應分别責斥或酌罰膏火銀兩十一學生除親喪疾病由本堂確查核給假期外無論何事不准告假十二學生自入堂後倘經本堂查出品行不端或功課怠懈不堪造就自應照章褫革惟不准該學生自行請退十三學生被褫仍應審察情形酌令賠繳所費公欵不得謂已革卽爲了事十四學生二年卒業後發給文憑照章優予出身職銜分别差遣十五畢業學生中有學識明通志趣宏遠者禀請總辦練兵處資遣游學海外以深造詣 
[第三次考試實業題]  
　　京師實業學堂初次考試諸題已登昨報兹閲北洋商報登有第三次考試諸題合卽轉錄計六月十八日考試順天安徽江西史學及新學題夏少康漢高祖功德孰優論虞書言同律度量衡月令言正　　東西各國律度量衡較若畫一今欲仿行其法應以何國爲最善策物理題甲有不等邊木板一塊求重心所在當用何法爲使乙鐵入水則沈以鐵造舟則不沈是爲何理丙水有下壓力有上壓力其用何在並證其壓力所頭處丁水銀風雨表空盒風雨表用以測風雨者何理又用以測高偕者何理戊電能發光以何種電光力最大電能 
 
 

Page 3

 
 
化分物質以何種電化分力爲最大已寒暑表如何製法庚造大鐵橋與鐵軌每接頭處必隔空半寸許其理何在辛水在高山沸度减小尋常　平界沸在二百一十二度在五千尺高山則沸在一百八十五度其理安在壬石灰遇水則生大熱是何理癸鹽與雪和則能使水結冰其理安在化學題火硝與皮硝有何分别爲何原質註皮硝又名芒硝算學題甲步行速力當馬車三分之一而步行七小時間行程與人力車五小時間行程相等今人力車行六十五里三分之一問馬車行幾何里乙黄金重一錢則可以打成金箔二百五十六平方尺今有金箔見方一尺五寸問車幾何至第二次考試諸題刻尙未悉容俟寄至當卽補登 
[籌設製局]  
　　廣州訪事人云廣東製造局原設在增步向有東西二所近者大憲以局中所造軍械多係舊式當此各國軍器日精之際若非大加整頓何以自全且此局附近城垣濵臨大海萬一有變易爲敵人所乘特飭王雪澄李梓川兩觀察會同商議擬移設清遠縣城臨河之地並添設製藥製彈等厰現已興工建造一面購定機器一俟將來運到每年可出新式快槍數千枝兼製無烟火藥彈子等物蓋以清遠河道淺狹祇能行駛小輪船大兵船不能前往而鐵路不日可以通逹運料甚捷故已派李觀察前往佈置一切事宜矣 
[秀水盜案]  
　　嘉興訪事人云嘉興至王店鎮逐日有一航船載運搭客并携帶貨物銀洋上月初四日清晨船由王店開行十一點鐘駛抵嘉興舟子某甲携一大搭連内有王店各士號所寄信件購貨洋銀五百餘元甫至南門内火燈菴左近突遇盜匪四五人持刃戳來傷及腹際舟子亦强有力者奪刃與之格鬥究因寡不敵衆被盜連傷頸項而死各盜遂將所携洋銀刧去仍出南門分路而逸當被劫時有某姓嫗開門而出正欲聲張一盜持刃恐嚇祗得闔屝而入事後由警察局通知縣署某大令已出賞格四處購緝矣 
[北固新秋]  
　　鎮江訪事人云常鎮通海兵備道郭月樓觀察前因天時亢旱委員至大茅山白龍廟請龍來鎮供奉金山　香祈禱旋果神靈感格迭沛甘霖爰於六月二十四日率同各官行香叩謝並派王守戎將龍送回○署鎭江城守營參將周錦堂參戎近奉署江南全省提督兼南洋兵輪船總統楊鏡巖軍門札文内開查得長江各處梟風素熾往往營兵拘捕瞻敢抗拒實屬不成事體嚴飭所屬各營恊力　拿如敢拒捕格殺弗論等因刻已遵照辦理矣○句容山港一帶地方僻静時有匪徒匿跡其間每於夜深月黑之時越貨殺人横行無忌以致商人相戒褱足有地方之責者其亦能爲之設法防維否○鎭郡旗兵巴柳二姓及唐小獃子夥刧城内姚姓一案迭次翻供常鎭通海兵備道郭月樓觀察以現署丹陽縣洪鷺汀大令前攝丹徒縣篆時曾鞫訊此案乃札飭來鎮會同各官覆訊各犯無可狡頼一一吐實事畢大令於六月二十六日赴道轅禀辭遄回任所 
[上海官場紀事]  
　　昨日新授福山鎮總兵徐吉雲總戎傳隆製造局總辦魏蕃實察允恭道署洋務委員兼電報委員洪松琴明府錫璜浦東保甲總巡謝岳崧明府鈞先後至縣署拜會縣主汪瑶庭大令○昨日三林塘巡防局委員彭伯良二尹名驥特詣縣署謁見縣主汪瑶庭大令 
[定期課試]  
　　昨日上海縣汪大令發出牌示六月十二日課試蕊珠書院各生童 
[備迎貝子]  
　　昨晨本邑官塲得有確電悉赴美專使倫貝子將次到滬准於午後駛抵吳淞約晚上八下鐘時登岸以泥城外洋務局爲行轅因卽由德律風傳語黄家厙捕房令届時派捕妥爲照料 
[美界盜案]  
　　前日夜半時有口操湘音之盜匪三十餘人明火執仗擁至裏虹口新兆豐路北魯家浜相近麥倫書院對過鄉民張留耕家用石撞破正門闖入内室肆行刧掠當被刧去皮箱八口洋銀三十餘元張弟文秀被盜用刀剌傷肩背等處至天明六百六十二號巡捕在北河南路見吕朝文手持衣服多件形跡可疑當卽拘送捕房捕頭以吕所供情節支離疑卽行劫張姓家之盜黨令押候查明再行究辦 
[道批照登]  
　　鄉民沈春和等投道轅上控一案昨奉道憲袁海觀觀察批示一道照錄於下查閲抄黏職員陸樹藩所購該民人產地旣經涉訟非訊不明何惜派丁到堂質證以期早日斷結乃該廨再四傳催始終不令到案豈非將理直氣壯之事變作虚誣何怪該民人藉口况華人詞訟而令律師出名干預有碍公廨定章尤屬非是仰會審委員迅卽傳知陸職員如再不派丁將契據呈堂騐訊則係始終無意速結應卽呈復候照會領袖領事立案嗣後該三千九十九號英契不得轉與别户洋商仍候派員將該民人所呈未售之地丈明另給印諭執業以杜紏纒毋稍違延切切 
[研訊拐匪]  
　　包探錢少蘭解著名拐匪蔡少廷並蔡所私婦人朱王氏至案禀稱蔡專以誘騙十餘齡小孩賣與粤人轉售他處兹由小的訪查得實將蔡拘獲並在蔡之住房内查獲小孩二名又在陳阿友劉怡芬二烟館起獲小孩二名一併解請訊究讞員黄耀宿司馬會同英總領事署繙譯官德爲門君研訊原告失主倪和尙周阿壽應裕生投案候質訊之被誘各孩周允才供年十二來滬已届一年前月在途遊玩蔡給子青蚨數十文並云薦往土棧習業隨領至劉怡芬烟館欲賣洋銀三十餘元乘隙逃回嗣在新閘三角地又被誘去閉置樓上不准下樓並不許聲張沈才根供年十四在盆湯弄新橋上爲蔡誘去領至陳阿友烟館祈十餘日在案之應裕生係小的姊夫沈阿寳供十三歲亦在三角地遊玩蔡給以青蚨數十文送往某押店學業在案之倪和尙係小的師父陳銀山供十四歲江北如辠縣人隨兄來滬謀事未成被蔡誘去關於樓上樓門由朱王氏看守訊之陳阿友供潮州人在烟館爲夥出洋銀二十二元買沈才根爲兒子劉怡芬供潮州人開設信興小押土店因表妹無子有信來托買一孩以作螟蛉故蔡領周銀才來卽給予洋銀三十元司馬得供商之德君判將蔡少廷笞五百板管押捕房五年朱王氏責手心一百下管押二年期滿責手心一百下周銀才沈才根沈阿寳倪和尙等准失主領回陳銀山無人具領著留廨候核陳阿友劉怡芬著各罰洋銀一百元以示薄懲 
[移解犯婦]  
　　匪人王阿生之妻王戴氏經縣差拘入上海縣署解經縣主汪瑶庭大令訊得王阿生在英租界觀盛里被人槍斃之後所獲各犯均解英美等國租界公堂訊辦因於昨日飭將氏移送公廨聽候讞員黄耀宿司馬訊核 
[滬南瑣志]  
　　本邑南巿十六鋪裏街各里巷近經馬路工程局總辦翁子文太守禀知蘇松太兵備道袁海觀觀察推廣辦理定於七月初一日起開收鋪捐潔除道路昨日復飭地甲編號挨户釘立門牌以便查核○船户朱掌生將垃圾傾棄浦江被水利局巡勇查見拘入局中禀知局員高邕之司馬研訊之下判罰規銀二兩從寛開釋隨卽榜示局前諭令各船户毋蹈故轍致干究罰 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[龍眠畫意]  
　　安慶訪事人云省城中軍府前三牌樓一帶均係武營管轄之地閲時旣久迭　弁兵　　其可稽本租自營基近亦效尤據爲已有大與工作事爲尹參戎查悉札飭摽下一律清查共計十一户移請　　　　大令查明　何後忽作爲罷論殊可異也○省城向駐安慶營撫標左營撫標右營三大營從前各營歸標候補將弁不下百餘人除考　貼嗣以庫儲支絀將課停考若輩無可摺　相率離營各圖生計惟尙有老弱貧苦之都守干把二十二員落魄無聊徘徊不泉中丞聞而憫之飭由支應局籌欵按月每名給銀二兩以資餬口一時受其惠者感頌同聲○安徽提督　政　大宗師按試安慶白三日開考以來至本月十九日蕆事二十日中丞小作周旋二十一日已起節遄回太平矣 
[越江駉影]  
　　紹興訪事人云越郡城廂内外街頭巷尾堆積垃圾高與人齊每届炎天　　　　最易　疫前由官紳議設清　局因章程尙未妥定迄無開辦之期不意近日忽有人雇夫分投滬掃一若此事已有端倪也者原議各紳見之恐有侵奪陰謀因　告各鋪户須俟府縣官議定章程明白曉示方可繳捐亦鎭重公務之道也○浙江提督學政陳蓀石宗師前以京師大學堂豫備科招考學生札行各屬飭傳舉官生監報名投考近日揭曉計全省共取二十五名獨餘姚得徐紹齡王憲　蔣夢桃陸海望馬步青等五名入都應課聞者榮之○蕭山東郷和尙山一帶有土棍謝國萬者橫行不法魚肉善食近被紳耆聯名上控奉飭縣主李大令緝拿懲辦大令獲案嚴行鞭責判令收禁十年不意甫及半月已被乘機逸出避匿無蹤大令勃然震怒當將禁役重笞限期緝獲○　來越郡爾澤稀少四郷禾稻莫不望切雲霓　民绦日從事車　　苦不甚濟事安得蒼蒼者憫兹黎庶早沛甘霖也○諸曁縣張穉厚大令整頓地方一切事宜不遺餘力雖如銅山郷等民情　　抗欠賦課一經化遵亦各掃數清完以故經徵地丁無不一律解楚省憲嘉之特記大功二次以資策勵○蕭山絲捐現由是業商　禀准按年計包認解旣而有汪某等轉認　山境内絲繭捐項當卽就　設局欲照向章加收百般爲難致于衆怒糾集　户數百人突入局中將所有器物搗毁一空哄然而散現由汪等訴知商董赴縣禀陳務求查辦不知能免再釀事端否 
[上海縣署瑣案]  
　　前日楊陳氏扭楊衛氏至縣控被捲物潛逃縣主汪瑤庭大令提案研訊楊衛氏供年三十丈夫於去年病故生有二子與姑分居各炊六月十五日婦人持洋銀六元來申擬購洋布行至南市路遇故夫之友衛阿弟被誘至北市吉祥街某小客棧　宿身畔洋銀盡被騙去幸姑來申尋獲求鍳楊陳氏供媳婦在家素不安分此次捲物潛逃今幸尋獲求究大令斥氏無恥判發堂留養待知悔再核○前日　子和謝荷臣控無錫船户顧阿三掯勒衣服錢票等情由英美等國租界公廨移送到縣當晚汪大令提訊顧供小的在張金寶船上爲夥上月間周謝二人雇張船赴嘉興時船上裝載來歴不明之蠶繭數十擔倩小輪船拖帶回滬貨已卸清船　亦付訖惟小的等四夥酒資無著故向索取周自顧將衣服作抵後在艙中檢得錢票並非勒索尙求明察大令判發押改過局八月 
[浦東保甲總巡局瑣案]  
　　前日唐福生因被李保成持刃刺傷奔赴保甲總巡局控訴總巡謝岳松明府准詞略訊數語飭差將李提案研訊之下直認不諱判令重責一千板移送改過所管押二年唐傷著自行醫治○郷民周毛毛扭潘炒桂至浦東保甲總巡局稱被毆傷等情總巡謝岳松明府騐得周受傷頗重因將原被人証移送上海縣署請縣主汪瑶庭大令訊究 
[南市捕房紀事]  
　　昨日何衡金撃女郎王雨珍至南市馬路中某茶肆門首欲偕入啜茗雨珍不允致相爭執巡街捕見其形跡可疑因卽拘入捕房捕頭令押候解送馬路工程局禀請總辦翁子文太守訊究○昨日馬路工程局總辦翁子文太守以皇上萬壽聖節業已逾期飭知捕頭將捕房所押各案傳集原告一併解局以便倩襄讞委員黃衡堂　尹訊斷 
[英美等國租界公堂瑣案]  
　　湖北人羅福壽陳蹺山向執役於某洋婦處去年先後因事告退洋婦查得羅陳私將支取西字簿竊出向源泰佛福司等西雜貨鋪冐取貨物約値洋銀一百餘元今羅陳重復來申報由包探陳山林獲案訊不承認昨日解案復訊羅供貨簿非由主婦簽字不能取貨小的並不冐取實遭誣指求察訊之陳供去年十二月向主婦支取工洋突被兇毆逐出所有工資五元實未取到至冐取貨物並無是事叩求明察司馬判羅笞責二百板發押捕房一月陳無干當堂省釋○張小林因冋章坤榮藉端借錢不遂以致口角互毆張咬傷章之左耳報由包探錢盈堂獲案請究司馬判張笞責二百板○偷兒王記壽掩入周元茂奚阿姜等家行竊衣物報由包探王寶生獲案請懲司馬判責一百板發押捕房三禮拜○烟間夥王阿福不知如何冐取王和芝　衣一件鍍金　鐲一隻質於某押鋪報由包探陳洪德獲案請究司馬判押候傳押店夥到案質訊再辦 
[法租界公堂瑣案]  
　　前日胡泰生疑被二房東顔錫三夫婦誘匿伊女投訴捕房捕頭以情節支離飭傳胡婦莊氏盤詰則與胡所訴大不相符著將胡交人保出昨日派探傳到顔及其婦丁氏解案請訊　供去年四月吳向小的租　餘屋棲其眷屬嗣因夫婦常占反目不勝其　情願不收房租令卽遷徙伊女年已十六七上月二十三日出外時胡與莊氏俱在家中何得誣及小的求鑒莊氏供女兒因與父　睦是以暫避在外讞員陳楚生大令以所控　有不盡不實著將胡與顔夫婦一併押候交保查明復核莊氏斥退○祥記木行胡祥生控木作頭徐金元包造茂泰房屋被欠銀八百五十兩大令准詞提到昨日傳同原告向之研訊胡供所欠貨欵徐令小的向茂泰收取詎工料價早已收清顯見　意　塞徐供小的共欠各項貨欵八千餘兩今作内所存貨物爲數無幾擬將此欵公攤求恩核斷大令著交的實保人限半月内理楚○長江積竊戴友春迭次犯案釋出未幾前日又至租界圖竊經包探拘獲解案請辦大令判責二百板王靜蘭禀稱日前小的家内失竊衣服十餘件及酒壶等物報捕後查獲賊犯王阿大吊到原　今已解案求准領回大令判將王枷號一月賣四百板贜給失主領回○王金生禀稱前日失竊帳蓬一副報捕後查獲賊犯陳友生解案请辦大令判枷號一月責四百板○長　積竊周阿四張小六至某輪船行竊經包探拘獲解案謂訊大令以周張二竊另有别案著押候復訊核辦○偷兒王寶生身藏利刃經包探緝獲解案請辦大令判枷號二月責五百板○偷兒吳阿西釋出未幾復入租界圖竊經包探拿獲解案請辦大令判押三日○流氓王阿三冐充探夥向途人訛詐經包探拘入捕房解案請辦大令以原告不到判押三日期滿開釋 
[美租界捕房紀事]  
　　昨日午前馬夫某甲駕車至北四川路偶不留心將西人某乙所乘包車撞翻乙從車上堕下雖未受傷然車板多物均已損毁報由七百四十號巡　將甲拘送捕房捕頭令押解公堂禀請讞員黃耀宿司馬訊辦○昨晨有年約十餘齡之女子因迷失歸途在路啼哭爲二百六十六號巡捕所見帶入捕房捕頭令轉送公堂禀請讞員黃耀宿司馬安插 
 
 

Page 10

 
 
[金陵官報]  
　　六月十六日總統常備左　社見　下關掣　趙商務劉洋務局　候補道王運　均見知縣　用　叩　今日到銀元局收　差　江　縣　繼元到叩謝飭辦徐州　捐給奬拔委優差缺一次　將　得滕　知　朴統領辭赴廣西代理常備右軍後營洪　　禀知到差代淮北　緝　河水師營哨官劉鴻楨到代運字中　　　祿禀辭十七日　　黃候補道　崇　禀知　　江陰　藥庫各丁程均見朱廷　　見吳　梅到由京引見回繳照　　護軍副四營　有元見直隸州判陸修　禀知到官報局分纂局差十八日藩台黃糧道胡　道徐均傳見候補道吉善直隸州瞿鴻禮奉示　履歴運判葉爾良正任清河縣侯紹　叩謝飭日本任辭　習武備學堂教習　　王賜齡均見世職余鳳苞見奉示騐看知縣舒　奉委辭赴句容請龍神十九日營務處夏傳見　甲局　下關掣騐趟洋務局徐上元縣趙知縣俞熙由　回禀知　蘇藩憲牌示請補新陽縣前甘肅直隸州談定基均見皖南鎭　本富到洋務繙譯温秉忠叩謝委當南洋隨員兼理繙譯二十日將軍永會機器局吳候補道蕭　　曾廣作　　王化盛遊　陳有珍　傳見支應局許　工學堂黎候補道朱廷　王運嘉皖南鎭黃本富遊擊曾樊貫項　　均見署江　　　　元　知任事調看　山縣袁禀知交卸江　縣事知縣孫　璜叩謝學堂勞績蒙恩超委優缺一次石涷港　捐縣丞何錫康禀辭　史趙濧勳奉的委課吏館收掌差 
[邦江官報]  
　　六月十一日席鹺尹　芳中　岸來調暑海州營叅將袁叅戎大升辭行赴任賴鹺尹　烈委總　收發文仲差十二日胡　尹　成扫四浦差德分　鈺由通泰差次來朱鹺尹溥辭回泰屬張鹺尹琨由　　來官鹺尹桂銷西岸聴差李分轉　鎔　安營帮帶張都戎玉　均　淮北　水勢十三日謝鹺尹敦昌由淮北來　　尹鴻儀辭回通屬周鹺尹庚由通屬來十七日正任板捕　　　尹文斌辭赴淮北吳鹺尹　三鄧鹺尉嘉　　委泰　　差卽分轉　禀知到總　　辦差　十八日李　尉　　委丁埝鎭卡萬鹺尹立鍾由西　卡來分發經歴　　尹皖斌安徽人禀到十九日隆　尹益委解蘇州　起程許　尹立網委赴　鹽　捆運功鹽 
 
 
 

Page 11

 
 
   
 
 

Page 12

 
 
   
 
 

Page 13

 
 
深重各藩司糧道均有督徵之責嗣後務各激發天良愼選賢能痛除恶習澈底清查其實係被災者由該管道府確切勘明仍准分别　緩如敢扶同欺隱嚴參重懲其向報例災之處逐一確查據實徵收勿許再行揑飾不咎其往嚴杜將來以副朝廷實事求是之至　將此通諭知之欽此又於三十年正月十八日遞回會奏兩浙塲灶蕩田節被風雨潮蟲致成災歉暨上年仍難墾復灶蕩　　應徵灶課分别蠲緩一摺原摺後開奉硃枇著遵前旨確查具奏欽此當經先後嚴飭欽遵辦理去後兹據署兩浙鹽運　許貞幹詳稱伏杳灶課錢糧爲國家維正之供不容稍任侵欺現在部議指陳聖訓誠勉至爲詳切凡屬臣工具有天艮敢不破除情面認眞整頓惟國計民生自當兼籌並顧亦不便置民瘼於不問蓋鹽塲灶產濱臨江海土性磽瘠冋來佈種禾棉兼植雜糧非晴雨應时難期暢茂乃上年嘉興等府屬之海沙等塲均於六月初旬風雨交作積水過多稻穗棉鈴已多搖折迨七月十六日至二十三四等日連遭颶風大雨傾盆復又摧殘間被蟲嚙海沙杜瀆二場潮患灶蕩地居低窪又爲　潮浸灌節受重傷秋收後飭據該　知府分司親詣查勘將成災成歉畝分開摺禀報復經該司確加查訪分别釐剔核實辦理此次又復遵飭嚴加查察所有上年被災被歉各地　係實在並無揑飾自應遵旨仍請蠲緩此外謹祗秋收减色之各塲未完各年舊課及鎭海縣原緩併徵　泉龍頭穿長等　灶課毋庸再行遞緩應飭照常徵解以供餉需詳請復奏前來臣維灶課錢糧爲維正之供際此時局艱危需欵孔亟自官粒　徵收　裕餉源惟鹽場灶產土性旣皆磽瘠當結穗揚鈴之際又遭風雨摧殘前經督同運司嚴飭各該知府會同分局逐一勘查委係災歉屬實自奉硃批　經督飭認眞查察實無揑報成灾以完作欠請弊惟有仰懇天恩俯准仍照前案將海沙鮑郎蔗　杜瀆四場成灾灶蕩海丁並海沙場潮患難墾杜瀆場新陞復荒各灶蕩田地應徵光緖二十九年分灶課錢糧准予蠲免免其分成帶徵其海沙　　穿山長山鳴鶴錢清西興長亭社瀆横浦浦東等塲歉收灶塲及鎭海縣併徵清龍穿三場應徵光緖二十九年灶課亦請緩至光緖三十年秋後赴徵以　灶力仍由臣懍遵迭次諭旨暨續准户部咨行籌餉各條督飭該司等愼　賢能隨時切實整頓認眞籌辦另案奏報並鈔摺咨明户部查照外理合會同調署江蘇巡撫臣端方恭摺據實復陳伏乞 
皇太后皇上聖鑒訓示謹奏奉硃批户部議奏欽此 
[兩江總督魏奏爲揀員請補分司要缺摺十一日]  
　　頭品頂戴兩江總督管理兩淮鹽政臣魏光燾　奏爲揀員請補分司要缺恭摺仰祈聖鑒事竊兩淮泰州分司運判宣兆熊叅革潰缺應歸光緖二十九年十月分截缺查例載運　　判缺出俱係在外題補之缺各按各班均分爲兩班以一缺儘先著有勞績卽用先用人員補用如無人將部發人員按一應補委用一捐納三班　流補用以一缺照籌餉例補用捐納人員其應補委用捐納到班之前應先用各本班前一人不積各本班之缺至輪用捐納正班時先插用銀捐分班先前一人用過捐納正班以後插用銀捐分缺間前一人各班無人過班以次遞推又鄭工新例内開輪用捐納正班到班第一次先用鄭工捐納一人第二次用海防捐納一人第三次用鄭工捐納一人第四次用海防捐納一人第五次用籌餉舊例捐納一人又光緖二十三年十二月接准部文内開各省試用人員有因著有勞綪保奏本班儘先補用應按接到保奏奉旨部文及到省先後請補各等語上次通州分司缺出用勞績候補正班運判凌樹模又海分司缺出用鄭工捐納試用正班運判夏敏功績出通州分司缺勞績候補班前運判黎　請補止今此一缺按照定例應照舊籌餉補用其在前之海州分司已用過捐納試用正班通州分司缺已用過勞績候補班前之員照例應行輪用分缺間前之員兩淮無人卽應過班輪用勞绩試用本班儘先人員該班内鄭工舊海防及籌餉舊例捐納先各班亦均無人應用勞績試用班儘先之員兹查勞績試用儘先運判班内名次在前者有武元統一員年五十三歲浙江錢塘縣附貢生在江甯統捐局報捐運判指分兩淮試用於光緖三十年二月十五日到淮試用期滿經前督臣沈葆揁甄别留淮補用七年委解東北邊防京餉無誤經部議叙給予本班儘先補用是年五月二十二日具題奉旨依議欽此覆查該員才具穩練熟悉鹺務以之請補泰州分司運判員缺人地　害相宜洵堪勝任核與分班輪補章程亦屬相符據江寗布政使黃建笎署兩淮鹽運使恩銘會詳請奏前來合無仰懇天恩俯准以捐納勞績試用儘先運判武元統請補泰州分司於鹽務實有裨益如蒙　　該員係勞績試用班先運判請補運判銜缺相當毋庸送部引見再該員係捐納人員照例試署一年期滿另請實授除將履歴清册咨移部科查核外謹會同江蘇巡撫臣恩壽恭摺具奏伏乞皇太后皇上聖鑒訓示再此缺冋係揀員題補兹遵部定新章改題爲奏合併陳明謹奏奉硃批吏部議奏欽此 
兩江總督魏奏據該司議加新引五萬自甲辰　起暫先試辦不入原額奏限請准予照辦並分作三限繳清以　販力片魏光燾片再淮北原額銷鹽四十六萬餘引同治初年前督臣會國藩奏請先辦正額二十九萬六千九百八十餘引經部議令隨時查察如運銷通暢卽行逐漸加增以期漸復定額嗣雖經前督臣左宗棠奏復舊額旋因積綱　滯仍辦正額上年銷數較暢經臣于奏陳整頓鹽務案内明擬加五萬引飭由運司籌議另行具奏在案兹據署兩淮鹽運使恩銘以督飭海分司勸導淮北通綱票販勉力認加新引五萬從現辦甲辰綱起統按全額花名通攤領運與正額一律配銷所加新引體察情形誠恐銷數稍汑眎能依限造報請將此項新引暫試辦兩綱不入原額奏銷之限一俟例限届期之後查明新引已銷完數於限滿後若干日内銷竣分别隨案聲明其正雜課項仍附同　額一併造報以備稽考試辦期滿如果壩銷無絀即行併入原額一律作爲正引應繳票價援照前督臣左宗棠奏案每百引繳銀二百兩以五萬引計算共可得票價銀十萬兩惟票販情形拮据同時全繳力有未逮擬令分作三限繳清開掣之前先繳四成鹽運到壩再繳三成其餘三成俟本綱壩鹽出售掃數呈繳藉濟餉需等情詳請具奏前來臣查江蘇　補無著釐金一項年增一年愈積愈鉅全賴鹽務增收稍資　注今既據該司議加新引五萬自甲辰綱起暫先試辦兩　不入原　奏限係爲鹽務行銷暢滯靡定愼重造報起見每百引令繳票價銀二百兩核與成案相符應請准予照辦並分作三限繳清以紓販 
 
 

Page 14

 
 
力所加新引徵收課釐加價等項及票價銀兩均請盡數留抵　補無著　金俾資周轉理合附片具陳伏乞聖鍳謹奏奉硃批户部知道欽此 
[浙江巡撫聶奏爲籌解光緖三十年第一批釐金京餉銀兩十二日]  
　　頭品頂戴浙江巡撫臣聶緝　跪奏爲籌解光緖三十年第一批釐金京餉銀兩恭摺仰祈聖鍳事竊承准軍機大臣字寄光緖二十九年十月十六日奉上諭户部奉豫　光緖三十年京餉限五月前解到一半十二月初間全數解清不准截留攺撥　詞延誤等因計　開浙江釐金銀十萬兩當經轉行司局籌解去後兹據布政使翁曾桂詳稱在於發補光緖三十年二月分止報存新案减平銀二萬兩共銀五萬兩作爲本年第一批釐金京餉飭委試用知縣賀家僡管解赴滬由滬附搭輪船運津解京交納等情　請奏咨前來臣覆核無異除分咨查照發護並取起程日期咨報外理合恭摺具陳伏乞皇太后皇上聖鍳謹奏奉硃批户部知道欽此 
[浙江巡撫聶奏爲謹先湊集銀五萬兩發交號商源豐承領解户部投納以濟練兵要需片十二日]  
　　聶緝　片再欽奉諭旨酌提差缺浮收等欵浙江省每年應認銀二十萬兩又烟酒兩稅每年應認銀三十萬兩各等因當即　飭欽遵續准户部電據練兵處催令先籌若干赶解應用又　臣將爲難情形電復一面飭催籌辦去後兹據布政使詳稱節經確查浙省較優各差酌提盈餘歸公復經各署節省辦公經費奏明報効數月以來　心竭力凡有可以搜剔之處靡不周全惟烟酒兩項因已疉次加抽商業日形凋敝現雖嚴督官吏實　稽征急切未能應手恐難集成鉅欵田房稅契亦擬再加整頓收數能否增多尙難預必謹先湊集銀五萬兩發交號商源　潤承領　解户部投納以濟練兵要需等情詳請奏咨前來臣覆核無異除分咨查照并飭該司赶緊籌辦一俟集有成數議祥到日另　專　　陳外理合先行附片具奏伏乞聖鑒謹奏奉硃批户部知道欽此 
[山東巡撫周奏爲山東省光緖二十四年分收支歴年商課錢數目遵章攺題爲奏摺十二日]  
　　頭品頂戴兵部尙書銜山東巡撫臣周馥跑奏爲山東省光緖二十四年分收支歴年商課錢糧數目遵章攺題爲奏恭摺仰祈聖鑒事竊查山東歴年商課錢糧例應按年報銷業將光緖二十三年以前之案循例造報在案兹查二十四年分山東省歴年商课錢糧案内舊管銀二萬一千一百五十二兩一錢八分七釐内除從前借支運本銀二萬五百二十兩實存銀六百三十二兩一錢八分七釐新收銀一千二十八兩四錢二分四釐開除銀一千二十八兩四錢二分四釐實在銀六百三十二兩一錢八分七釐據鹽運使英瑞造册詳請奏咨前來臣覆核無異除將清册咨送部科查照外所有光緖二十四年分收支歴年商課錢糧數目理合遵章改題爲奏恭摺具陳伏乞皇太后皇上聖鑒　部查核施行謹奏奉硃批户部知道欽此 
[山東巡撫周奏爲山東南運各州縣經徵光緖二十四年分商課錢糧已完未完銀數遵章改題爲奏摺十二日]  
　　頭品頂戴兵部尙書銜山東巡撫臣周馥跪奏爲山東南運各州縣經徵光緖二十四年分商課錢糧已完未完銀數遵章改題爲　　摺仰祈聖鍳事竊查山東南運各州縣經徵商課銀兩例應按年報銷業將光緖二十三年以前之案循例造報在案兹查二十四年分南運商邱等十二州縣應銷額引十萬二千二百一道應徵引課銀二萬五千四十七兩四錢一分九釐現已完銀一萬一千九百三十五兩三錢九分五釐未完銀一萬三千一百一十二兩二分四釐是年舊管無項新收銀一萬一千九百三十五兩三錢九分五釐開除銀一萬一千九百三十五兩三錢九分五釐實在無項據鹽運使英瑞造具已未完銀數職名清册詳請奏咨前來臣覆核無異除將清册咨送部科查照外所有南運各州縣經徵光緖二十四年分商課錢糧已完未完銀數理合遵章改題爲奏恭摺具陳伏乞皇太后皇上聖鑒勅部查核施行謹奏奉硃批户部知道欽此 
[陜甘總督崧奏爲揀員升補都司要缺以營伍摺十二日]  
　　頭品頂　陜甘總督奴才崧蕃跪奏爲揀員升補都司要缺以禆營伍恭摺仰祈聖鑒事竊奴才接准部咨陜西　原提屬化平都司員缺係新章第一輪第八缺輪用捐輸查捐輪無人應過班用第十缺應升人員抵補等因隨在於應升人員内逐加　選查有甘肅寗夏鎮標右營守備鈺　才具開展熟習邊情堪以升補合無仰懇天恩俯准以該員鈺　升補化平　都司員缺以　得力如蒙俞允俟接准部覆即行咨送引見以符定　除飭取該員履歴清册送部查核外所遺寗夏鎭禁右　守備員　甘省現有應補人員容奴才揀員請補謹會同陜西固原提臣鄧增合詞恭摺具陳伏乞皇太后皇上聖鑒飭部　覆施行　奏奉硃批兵部議奏欽此 
[兩江總督魏奏爲揀員請補陸路恭將員缺摺十二日]  
　　頭品頂戴兩江總督臣魏光　跪奏爲揀員請補陸路恭將員缺恭　仰祈聖鑒事竊江南鎭江營叅將員缺前經臣以　先參將彭　長請補接准部咨以彭壽長前由儘先都司俟補本班後以　　歸兩江儘先補用並未保過免補都司應俟補都司後再　儘先叅將班今請補叅將核與原案不符行令另揀合例人員　補前來伏查儘先叅將一班請補是缺合例者僅有　永興孫成　等十三員前經查明均　是缺人地不宜業於彭壽長請補摺内人員開單聲明奏在案此外續行奏留兩江奉部復准註册或名次未在二十名以内或奏留在出缺之後實無合例可補之　今彭　長既奉議駁惟有於該十三員内　選查得副將　儘先補用叅將　德輝人才較爲出色該員年五十六歲安徽合肥縣人由武　投營隨剿出力　保升用叅將兩江儘先補用遊　於剿平　匪出力經前直隸督臣李鴻章保奏同治九年四月初二日内閣　上諭劉芸順著免補遊　以叅將仍留原省儘称補用並　加　將銜欽此光緖二十五年歸叅將班註册二十六年因重修宗譜始知芸順名犯祖諱經前督臣　坤一奏請　名德輝 
 
