# 1894 - 356 - 4907791

 

Page 1

 
 
[新印繡像全圖三國演義] [  圖書集成局啓]  
　　三國演義一書崇正統斥奸臣寫　描情惟妙惟肖又得茂苑毛序始先生逐回評點益覺無微不至有美必臻本局以雪白連史紙印成裝釘亦　華美卷首冠以銅板緒像百數十幅每回又增入畫圖二幅誠可盡　盡美髮　無遺者矣兹已告成每部分裝十二册碼洋一元五角如欲　購　移玉申報館帳房面談可也 
[論宜嚴杜接濟以困倭人]  
倭一東方小國耳不自量其兵力之單財賦之絀徒狃於西法之可恃稍有一知半解遂欲出而一試故與中國挑釁以我堂堂中國苟能先事防維預爲之備斷不致臨事張皇讓他人之先著祖鞭卽使平時未及布置而賴師武臣力與彼於鎗林砲雨中爭一日之長有進無退有死無生雖鉛刀亦終有一割之用乃運籌者旣未聞調度之有方禦敵者徒見倉皇而退避坐視其陸路之兵節節進犯以形勢天然之旅順而亦拱手相讓若是者將謂彼所學之西法界有足恃乎非也彼之所以得逞者自知以小敵大以寡敵衆勢必不敵故其統兵之酋皆有冒死捐軀之意又自知相持日久勢必不支故其進犯各處豕突狼奔兔起鶻落曾不稍留片刻之腵蓋不如此不足以圖逞也而我之所以制彼者則當以持重出之一面申明賞罰有功者奬避敵者誅以作將士之氣一面調集大兵尅期並舉毋以浪戰而　事毋以取巧而苟全打硬仗紥死寨不難將陸路之倭兵次第　除而後朝鮮可圖也雖然倭之自以爲可恃者在兵而其不足者則在軍械米糧其兵雖自以爲可恃然爲數不多終有傷亡殆盡之一日惟軍械米糧國中已搜括一空必將乞助於他人以濟急用而延殘喘此則中國所當嚴杜接濟以制其死命也嚴杜接濟約有二端仍不外乎軍械米糧而已矣攷倭國於近十年來自在廠中製造船械及購諸他國者陸續增添早爲挑釁中國地步雖國庫未免支絀不憚多方借貸以成之自以爲有此利器可以爲所欲爲孰意半載以來兵連禍結相尋不已中兵雖有挫折倭兵亦不免傷亡則其軍械之遺棄損傷者當必不少十年來所銖積寸累而得者至此將虞不繼勢不能爲徒手之捕則惟有密遣私人赴他國購買萬國公例凡局外有約之國不准以船械售與開戰之國此時中倭旣已開戰各國皆恪守局外之例誰肯以船械相畀惟局外無約之國則不在此例前聞倭國曾遣人赴智利等國密購船械今其軍械旣將不繼所有兵船可用者不過四五艘其至中國海面游弋動至二三十艘大抵以廢窳之商船充數徒飾觀膽將爲鴟鴞嚇腐鼠之計未必皆可用也則欲擾我海口必將添置兵船中國宜飭駐紥外洋欽使密加查察一得消息卽行飛報俟其行至何處卽派兵船截留此船械之宜杜接濟者也至於米糧接濟關繫尤屬不小倭國素尠米糧平時食用皆取給於中國朝鮮源源捆載舳艣相望其向中國購取者必運至朝鮮然後由朝鮮載回倭國及朝鮮事起中國下禁米出口之令於是蕪湖一埠向日米市所薈萃粤東商客捆資販運巨艦成林至此亦頓形闐寂而各埠之有米市者亦無不約束商人不得將米糧私運出口凡所以杜彼接濟者可謂至周且　然利之所在人爭趨之安分商人知禁令之宜遵相與奉公守法惟其中仍難保無貪利喪心之輩但知飽賺腰纏不復計運私濟敵之將膺顯戮暗以米糧屯積鄉間於夜靜無人時以駁船載運駛出口外駁上大船倭人急於待哺不惜出重值以購之甚有每石出洋一二十元者又有狡獪之徒陰施伎俩暗中販運幾於神不知而鬼不覺遂使倭人得以重價購取苟延殘喘今欲斷其接濟非認眞辦理不爲功若但派一委員赴各米肆查閱帳簿核對每月出入若干是不過官樣文章未足以清接濟之源也欲清其源宜於售米旌米之處添設巡船不時巡察見有米船出境者逐一查騐毋徇情曲庇毋得賄私縱再派兵船一二艘在海面往來巡視嚴密搜查更下一令曰凡有拘獲私售米糧接濟敵人及從中句引俾成交易者當以所獲之半子之則人皆樂於發奸摘伏鬼蜮之徒自無藏身之計矣此米糧之宜杜接濟者也軍械接濟旣斷則曩日所儲備者勢將用罄目下又斷接濟勢不能徒手與我相搏米糧接濟旣斷則身列行間者豈能枵腹從事吾恐羅掘旣盡之時卽欲如曩日之以蘿蔔乾充飢亦不可得若非解甲譁潰卽剸刃於腹以圖早日畢命免嘗困阨耳此不戰而制人之法也願以質諸運籌帷幄者 
[珠江寒浪]  
　　廣州府張潤生觀察自調補首郡以來勵精圖治尤以培養人才爲急務蒞任之始卽籌撥巨欵發交羊城書院生息以助各生童膏火現觀察升任福建鹽法道行將去任書院生童頗有依依不捨之情也○侯補縣朱大令懷新係前廣雅書院山長朱太史之胞弟爲上游所器重差委絡繹現復奉大憲札委署理順德縣篆務大令已於上月初十日將各局差事交卸禀辭履新○積匪何亞福平日糾衆行兇無惡不作人皆畏其兇悍咸敢怒而不敢言統帶巡防營卓勇李芷香大令訪知何劣迹多端密飭勇丁潛往擒拿何猝不及防遂被拘獲轉交縣官審辦一時聞者莫不鼓掌稱怏○粤督李制軍出省巡閱砲臺署中日行公事委藩憲成方伯代拆代行方伯每日上午時卽進督轅辦理一切直至日暮始能回署○息借商欵一事已奉戶部准行現省中大憲以當押店爲衆商之巨擘議當店一間借銀五千兩押店一間借銀三千兩巳札委從九品陳君國勳補用巡檢玉君鍾齡分赴南番兩縣當押商人勸諭想商等必能仰體時艱急公輪助也○日前有某鄉渡船滿載鷄鴨赴省販賣行至河南元壇廟前猝與某輪船相撞登時沈溺船中人口幸得他船拯救得慶生還惟鷄鴨數百頭則盡入水晶宫充龍王御膳矣惜哉○現到外洋新戲一班在沙面西商戲園開演華人目所未見咸樂往觀座申士女如雲幾無容足之地聞所演各戲法皆工巧絶倫有非尋常優孟衣冠所能比擬凡經寓目者莫不歎爲觀止○升任福建鹽法道廣州府張潤生觀察於上月十八日在署肆筵設席招請羊城書院肄業各生童宴會以暢離情琴歌酒賦之餘當有黯然銷魂者矣 
[甌郡官塲紀事]  
　　温州鎭劉吉園鎭軍因公晉省已綴前報兹於上月初七日乘坐超武兵輪回郡下碇狀元橋碼頭麾下健兒及四營將弁均赴江干迎迓○温郡於上月十四日接奉省信知新任道憲將至沈大令卽飭辦差家丁預備供張大約長至後憲旌卽可榮蒞云○新任樂清大荆糧廳汪少霞二尹徵於十月廿八日附坐招商局普濟輪船至甌禀見道府各憲於上月初三日赴樂履新○防營統領黄綺亭鎭戎錦文於上月十二日交卸駐防統領事務其所部勇丁統歸温州鎭劉吉園鎭戎兼帶黄鎭軍聞已禀請病假將返珂鄉○十一月十四日爲温州府徐乃秋太守六旬大慶屬下印委各員趨轅祝嘏太守概令擋駕所有壽禮亦行璧返清風亮節可見一班○前任樂清縣徐翔穉大令仙逝已登前報兹其長公子挈同瀛眷於上月初四日晉郡寄居掛彩里留香閣舊址大約交代事畢卽須扶櫬乘輪言 
 
 

Page 2

 
 
旋珂里擇吉營葬俾正首邱 
[東甌雜誌]  
　　章安鄉前輩孫琴西太僕衣言年越杕朝齒高望重爲一鄉之冠聞於上月初已歸道山老成彫謝良可慨也○元凱兵輪現於十一月初五日進口下椗狀元橋馬衟裝送水雷砲十尊及撥駐温台交界防勇一旗當卽派兵駁運水雷樂彈軍裝抵郡雙門舁入軍裝局收存其駐防營勇想已發往楊公嶼一帶駐紥矣○上月初十日防勇與鎭轅練軍在狀元橋防次因爭捉小舟互相口角竟至打架防勇突出小刀直剌練兵脇下棉衣兩層均被穿透皮破血溢負傷而回禀陳哨官帶至鎭轅騐看劉鎭軍大發雷霆立請黄統領與之理論黄統領因交卸在卽詢問勇丁羣相推諉惟將什長薄示懲儆可謂法外施恩矣○公大典於去臘廿五日收下漢玉鼎罏玉杯金釧等件計銀三十七兩旋於廿九日已被取去詎至前月廿八日復有江某持票向贖細察筆跡圖章無稍岐異卽印記之硃色字畫之高低大小均與已贖原票相符不差累黍想是空白夾張失於覺察致有此波折也典中以物曾贖去票係𧸛鼎互相滋鬧江乃邀同戚友與之理論幸有以仲連自任者出爲排解令江等先往就壺館大嚼然後酌賠但公大去年寫票之典夥梁某先經辭歇典東以筆迹符合疑是櫃夥串詐遂將梁某送縣請訊沈大令閱詞深恐取贖之人不能覊候因批令照失竊例先行酌賠一面收押候審現經某紳議償番佛百二十尊惟梁尙在押未知如何訊結也 
[江右籌防]  
　　前報列德曉帥牌示各武生監報名考騐新立一軍專練砲隊兹接江西訪事人來函云刻經中軍挑取六十名附入右營練兵隊中每名月給口糧銀三兩二錢○德曉帥委候補守備馬守戎步霄管解軍裝多件入京以應防邊之用○剛字後營統帶程都戎允發由龍泉交卸來省德曉帥飭速赴天津前敵營次以資臂助 
[板輿歸養]  
　　閩中信云鹽道龍仁陔觀察奉命升調湖北臬司因挈眷先回珂里上月二十日觀察奉太夫人就道觀察策駿馬先行太夫人安輿在後卽乘輪船到滬取道回楚 
[遺櫬同歸]  
　　鎭遠兵輪管駕林開士都戎泰曾因駕駛不愼悮觸礁石深恐上干嚴遣遂仰藥以殉聞其死與乃祖文忠公同日抑奇聞也雖與血戰陣亡不無泰山鴻毛之判然與諱敗爲勝恃有奥援揚揚如平時者不可同日語矣都戎靈柩業於上月二十日載回閩中暫厝城外擇日治喪至濟遠兵輪管駕方伯謙以怯敵遁逃致干顯戮桐棺三寸早已回閩聞其在日意氣自豪有聛聣一世之概當夫人逝世時辦理喪務鋪張揚厲見者爲之嘖嘖稱羡乃至及身而異常冷落不啻判若天淵蓋棺論定觀此益見人顧可不勉爲忠臣孝子也耶 
[據情入告]  
　　前報屢載張士珩卽張楚寳查抄管押等事兹得金陵來信悉張呈遞親供後署兩江總督張香濤制軍卽據情入奏至道路傳言有謂觀察抱屈者有謂觀察實有破綻者本館皆不敢爲之臆斷姑削不登 
[格致書院甲午春季課卷出案]  
　　今年春季格致書院課題乃升任浙江按察使聶仲芳廉訪所命而鑒閱課卷評定甲乙者則署任蘇松太道憲劉康侯觀察也其題共四道首題明艾儒略述泰西建學凡六科曰勒鐸理加曰斐録所費亞曰默第濟納曰勒義斯曰加諾搦斯曰陡祿日亞今已各有删併同異損益可覼縷以言之歟次題宛平石景山莊頭有修姓者能布土於沙石引水成田意大利西南有馬里他島地多磐石居民積土爲田以耕試考求其法以裨農功三題墨子經上及說上已啓西人所言厤學光學重學之理其條舉疏證以聞四題意大利卽漢大秦興廢沿革考按此四題非學問識見足以綜貫中西賅括今古者不能條對詳明前日早已彚齊各卷呈劉康候觀察評閱甄别優劣釐定次第計取超等五名特等五名壹等十二名超等陳漢章王輔才殷之輅李鼎元楊毓煇特等許克勤潘敦先吳爕森儲桂山李經邦壹等顧淇宣保章許樹枌孫乃延柯來泰陶師韓趙貞一孫振鍔周鳳鏘周光華許象樞施寳潛肄業諸生凡列前茅者正奬之外例有加奬正奬由書院經費中撥出加奬則由康侯觀察自分清俸特沛廉泉爲廣厦長裘藉以鼓舞多士培養人才甚盛舉也超等第一名正奬銀十兩加奬洋十元二名正奬銀七兩加奬洋八元三名正奬銀五兩加奬洋七元西名五名正奬銀各一兩五錢加奬洋各六元特等第一名奬洋五元二名三名四名各奬洋四元五名奬洋三元壹等自首名至六名各奬洋二元餘者不在奬數自出案之日爲始凡在院肄業者仍往三馬路格致書室閱卷領銀可也近日精究西學者多故卽遇此等難題亦能切實發揮原原本本考據淵博詳源竟委援古證今識學並茂是則上海格致書院之設實能轉移風氣開厥先聲洋務中不患無人才矣 
[使星將返]  
　　出使俄國大臣王爵棠星使日前赴江寍謁見張香濤制軍籌商要務兹悉上海縣黄大令探聞星使將次返滬遂飭差伺候恭迎 
[新設電綫]  
　　江海關道劉康侯觀察以現在中倭有事川沙海岸尤當加意嚴防因札委電報局員楊子萱太守轉飭鄭君建造電綫自西門外城下至製造局過浦江以逹川沙防營俾得信息靈通易於防範又札飭上海縣黄愛棠大令諭令差役薛貴前往照料至川沙境内則另飭川沙廳陳司馬整備一切 
[滬江防務]  
　　本邑高昌廟左近江南機器製造總局外浦中所泊各兵輪及各砲艇約共十餘艘昨日清晨試放巨砲自晨自午厥聲隆隆○昨午調紥浦東之振武軍統領王軍門往江南製造總局拜會總辦潘芸孫觀察面談防事畢仍渡而回營次○大南門外所屯撫標滬軍營統領蕭雲卿軍門忠信營智字等營統領張王各軍門每日自晨起卽在本營督率部下健兒試演陣法 
[縣試武童案]  
　　欽加運同銜特用府補用松江府上海縣正堂黄爲歲考事案奉憲行歲考武童等因奉經考試内外塲並覆試校閱在案所有録取名次合行曉諭爲此示仰合邑各武童一體遵照聽候造册申送府憲考試均毋違悮須至榜者計開陳兆昌張錫圭　陶文彪朱煥章陸庭魁孟定榜陳俊德馬樹勳喬猷黻王尙德張仁銓錢士清喬猷嘉顧琪隆李耀祖朱景魁楊文彬王鼎乾喬國泰吳兆奎金其福朱聨奎王維賢楊洪昌陶淦曹騏朱全勝侯琴生楊志魁吳兆祥吳人喜陸聨甲喬猷煜馮震梅祖斌黄國　許用周王師逹徐安國唐待元申殿魁趙猷虎孫邦逹陸富能費運慶馬金堂金銘莊夔颺顧乃璜朱壽麟張殿元趙猷龍沈廷颺陳鴻甲陳豐楨張振龍張殿魁余上賢唐世杰王豐林陳鴻飛王泉根張介祿張振標王克昌沈式金顧文彬唐駿王豐琴陸家銓姚志浩奚士清張善微畢登科包三元 
[憲示照登]  
　　上海縣抄奉　欽命二品頂戴署理江蘇承宣布政使司布政使正任蘇松太兵備道黄爲出示曉諭事案奉督撫憲札開承准軍機大臣字寄光緒二十年八月廿三日奉上諭戶部奏餉需緊要續擬數條請旨遵行一摺嗣後顔縀兩庫折價著照成案再減一成均按四成實銀開放以昭撙節至典當各商捐輸茶葉糖斤加厘土藥行店捐輸各案均著照所請行該將軍督撫等務宜共體時艱認眞舉辦嚴飭所屬妥愼經理如有胥吏藉端勒索不肖之員從中舞弊卽行從嚴叅辦毌稍寛縱原摺均著鈔給閱看將此各諭令知之欽此遵旨寄信前來札司欽遵辦理並奉抄黏内開一令典當各商捐輸查中外開設典當各商資本甚多獲利較厚稅額　輕光緒十四年因河工需欵令各省當商繳銀一百兩作爲預完二十年當稅惟舊開各商並無應完當稅五兩是新舊典當所得利息尙可略出盈餘以佐公家之急擬通行中外令各該 
 
 

Page 3

 
 
地方官勸諭所屬典當各商於額稅以外無論新開舊開每座均捐銀二百兩限於年内交清飭屬彚交藩庫報部候撥等因到司奉此查現在懲剿倭奴軍務吃緊大軍雲集需餉浩繁當此庫藏支絀籌餉爲難之際各典當生意較大利有贏餘理宜踴躍輸將以圖報稱除轉行各屬一體欽遵辦理外合行出示曉諭爲此示仰蘇省各屬典商人等遵照爾等務宜查照部行於額稅之外無論新開舊開每典捐繳庫平銀二百兩於十一月内一律呈繳各該地方官轉解司庫立等彚齊解部充餉該典商等食毛踐土共賦深仇急公素懷慕義况所定捐數尙屬無多自應赶緊繳完以濟國用幸勿觀望遲延是所厚望切切特示 
[匪人縱火]  
　　前晚三下鐘時英租界平和里内某龜所設野鷄倡院比鄰第一百十九號面西空屋有匪人潛蹝左右鄰聞有爆坼聲出外查看見門口火燄蒸騰急相取水澆滅旋由巡街捕騐得門檻已焦灼門上有火油痕想須告知捕頭查拿送辦也 
[幾遭火厄]  
　　前晚本邑小南門外大街麟鳳銀樓後屋鍛灶上忽然火燄射出延燒别物霎時間烟迷霧漫火勢炎炎將焚至鄰家幸多人聞警而來汲水救熄 
[卹銀待領]  
　　前報紀崇明小車夫郭鄉和尙行至高昌廟前適忠字營操試洋槍被彈丸擊中胸前以致身死黄大令詣騐屬實諭令收殮瘞埋旋查例應給撫卹銀十二兩四錢二分遂從優給以洋銀三十圓飭赴縣具領屍叔郭劍奎遵諭叩謝旣而江海關道劉觀察亦憫其死於非命賞給洋銀五圓飭縣傳領 
[英廨晚堂瑣案]  
　　嘉定人沈雲庭扭控妻子張氏私逃前晚宋通剌提訊之下沈訴稱小的前在棲流女所娶張氏爲妻張氏素不安分屢次私逃曾扭案請究蒙老爺給小的領回管束行至南翔暫宿客寓又乘間脫逃今在虹口廣東倡院中尋見是以交捕送案張氏供稱小婦人家在江北前由沈娶以爲妻滿望得所依賴不料沈時將小婦人兇毆因此逸出及老爺諭令帶回沈並不帶往鄉間同至法界黄發茂酒店託人售入某花烟館賣倡小婦人不願墮入火坑旋有王阿大及玉器毛桂松大嫂娘等人爲中售與廣東人陳夏氏得洋銀一百五十圓由沈出立筆據陳夏氏供稱小婦人年三十一歲在某倡院傭工丈夫已病故今年九月憑張陳氏領沈氏來小婦人以洋銀一百五十圓買下張陳氏供稱小婦人原籍番禺縣現在治下備工度日由大嫂娘及王姓等爲中立據價買沈朱氏轉賣與陳夏氏通剌著一併交官媒看管候帶同張陳氏指提大嫂娘等人到案核奪○唐袁氏呈控鴇兒陳阿囡卽陳徐氏誘拐女兒阿寳偪令賣娼通剌於前晚升堂提訊唐袁氏訴稱小婦人家在無錫耕田度日女兒阿寳於十四歲失去後由航船戶告知在上海鴇兒陳阿囡處小婦人附船來滬向阿囡理說阿囡稱日後願爲之擇婿小婦人信以爲眞至去年始知偪令賣娼今年正月狎客羅姓代爲贖身所有身價洋銀均被阿囡收去阿囡供稱小婦人在治下百花里開設娼院阿寳當由陳趙氏領來立據價賣後唐袁氏時向小婦人稱貸小婦人始知是伊生母今正羅姓客欲置簉室給小婦人洋銀五百圓阿寳卽於正月業已遷往清和坊另租房屋攺姓花小字文卿依舊賣娼唐袁氏又在鄉中挈一五歲幼女寄名與小婦人亦立有筆據今一併呈電通剌命將幼孩帶案問認識唐袁氏否孩答稱不識又詰唐袁氏曰此孩究竟從何處得來供稱是表姪王二寳之女囑小婦人帶來滬上寄名與人通剌著阿囡具限將身價洋銀五百圓繳案並著將陳趙氏交出唐袁氏交人具保函追孩父母來案核奪○汪少廷扭控孫仁生圓賴洋銀前晚通剌提訊之下汪訴稱向在某典執業本年四月孫來言欲充某洋行買辦約往帮同辦理并稱須先墊銀若士每月可得厚俸小的信以爲眞措得洋銀三百圓交彼後一味延約始知受騙是以扭案請追孫供稱小的係蘇州人向操廣貨業汪架詞誣指實無其事今三月汪家有喜事向小的借去洋銀一百圓後陸續歸還尙欠二十四圓至九月又向小的商借三十圓小的不允致被誣指通剌著一併叱退不予准理 
[英界公堂瑣案]  
　　包探秦少卿禀稱有張姓者窮取寳銀四錠持至大馬路慶元銀樓兌取洋銀經小的拘送案下羅渭珍訴稱張係出店人年幼無知可否求老爺從寛發落宋通剌商諸薩副領事官謂張竊贓甚鉅本應管押兩月姑念原告求情可否從寛管押兩禮拜期滿著具改過切結薩君可案始定○包控蓁少卿禀稱戎海江向某洋行門外包車上竊取皮尺一枝布衣二件經小的拘獲人贓送究失主桂冬榮投案領贓戎供稱小的係寍波人因窮苦無依不得已而爲此通剌判令交秦探帶回捕房送返寍波贓令還失主○顧丫頭竊取李生芝家布夾被一條經包探沈金隆緝獲人贓送究通剌令驅逐出境贓給李領去○竊賊陳阿三胡阿彩連竊徐阿四等五家衣物各失主曾先後投報捕房兹經包探黄四福緝獲送請究追徐等紛紛投案領贓陳供稱小的係浦東有胡供稱小的係蘇州人又同供稱行竊該死叩乞施恩通剌判令各笞責一百板陳驅逐出境胡遞解回籍○輿夫王阿道混入絲業會館竊取紅木報時鐘一架值洋銀三十餘圓經包探何瑞福緝獲失主遣人投案領贓王供稱小的係浦東人曾在絲業會館中執役現被斥出鐘由他人所竊得交與小有通剌判令管押十日贓給失主○楊裕仁施秀福同至徐蓮青老虎灶吵鬧經二百七十一號華捕拘解至案通剌判令各管押十日○陸子堂曾以一畝二分田單一紙抵與陳桂松昨日因欲加押在大馬路金波樓口角互毆經包探黄四福將桂松子堂及陳桂堂談金蘭拘解至案通剌著一併押候過堂覆訊 
[法界公堂瑣案]  
　　小東門内保太衣莊被騙一事前已疉紀報章昨日葛同轉會同祁繙譯升坐公堂包探將所獲騙子陳子陳山及其婦毛阿巧司餐人毛小六一併解案保太衣莊夥陳品魁訴稱十一月二十日陳偕一不識姓名之某甲來購取衣服十一件共計洋銀一百十七圓囑送至老椿記客棧迨行至公館馬路忽稱烟癮到來遂入南誠信開燈過癮遺甲至老椿記咨照卽有乙丙二人同來送到英大馬路恊源莊期票二紙計洋銀二百圓聲稱尙餘洋銀八十三圓待明日到爾莊定製狐皮等衣時已傍晚小的赶往英大馬路尋問並無恊源錢莊心知有異卽往南誠信詢問則已由乙丙向看守之學徒將衣包誑去子山忽稱腹痛向值堂人索取草紙出恭一去不返當時卽報知捕房翌日由包探破獲今已送案請卽究迫子山供稱小的與陳關六同至衣莊期票二紙係馬心水所給衣服亦馬姓托辦問馬住何處供稱住老椿記客棧當晚卽乘輪船回江西小的向在招商局辦理糧米事宜素來規矩同轉謂馬旣倩爾辦衣何以當日卽回去　旣規矩人何以行騙子山又供稱小的實受馬姓之愚同轉飭失主檢點失贓尙少衣服兩件子山供稱由關六穿去旋昌大質鋪夥汪厚荃呈上當皮袍之票一紙計當本錢十七千有奇福康質鋪王成荃恒大典鋪汪玉亭各呈當票德康質鋪葉雲卿亦呈票請追計三家共當本二十餘千包探又禀稱小的查得東寳興里某姓家失去皮衣一件請向子山詰問子山供所質各衣共當洋銀四十二圓五角除關六用去洋十圓外其餘俱被馬取去小的並未用過錢文同轉謂爾旣爲騙子尙欲推諉别人耶卽有馬姓其人亦應著爾交出阿巧供稱小婦人在雙桂堂某龜子家傭工與子山向不相識本年八月始與小婦人來往十月假東寳興里房屋同居旋因房屋太狹於十一月二十一日遷至升和里小婦人實因年輕受其愚弄問同居時有何人來往供稱關六時時往來小大供稱小的爲阿巧之妹子山與阿巧姘識雇小的司餐當時代質衣服特不知其從何得來品魁又稱子山來時自稱姓馬口操安徽音同轉問小大曰馬究住何處供稱住某小客棧中復詰子山供稱住老椿記棧同轉命與品魁對質子山始俯首無詞遂命將子山及毛與阿　一併押候嚴比復飭探帶品魁至老椿記棧查問有無馬姓其人禀候核斷○小東門外紫陽閣豆腐乾作失愼延燒左右鄰居已紀前報昨日包探將紫陽閣主衛金文執事人陸子卿夥友陳本志王太保解案同轉與祁繙譯官會訊衛供稱當起火時小的不在作中不知火從何起包探禀稱當起火時比鄰公興肉店聞有啤𠺣聲疑爲煮炊所致陸供稱每晚十一點鐘時卽閉門睡素來謹愼並未肇禍同轉問火從何來供稱火由 
 
 

Page 4

 
 
後樓起初不知覺迨聞巡捕呼喚始在夢中驚醒其時樓梯己斷不得已從樓窓躍出卽被巡捕拘入捕房陳供稱火由梯旁所堆醬　　邊起作中共有五人睡在樓上實不知何由起火同轉謂旣經失愼必須根究起火情由爾等不得含糊了事飭將陳王交人保出衛陸二人押候傳到隣居再訊○升和里第四十九號房屋居人葉松林訴稱當日起火時小的在德隣里爲人寫信後行至四川路聞警鐘聲急卽奔回家已成燎原之勢詢問妻子亦不知起火原由同轉謂隣居僉稱實係爾家起火遂著押候傳到其妻再行訊究○洋經浜恒豐泰西酒店主蔣少峯私販軍火經包探緝獲解送捕房昨日包探將所獲各項軍火呈騐同轉問此係違禁之物爾從何得來蔣供稱四五年前未禁軍火時小的零星收下沿　一帶收買軍火者非止小的一家迨後禁止小的卽收藏不賣問銷往何處供稱售與安徽等處供獵鳥之用同轉謂旣知違禁應交與捕房不得私自藏匿此係軍火本分府不敢自主遂與祁繙譯官會商俟禀明道憲核辦○粥店主婦王朱氏訴稱無賴王德明假啜粥爲名乘間竊去女皮馬甲一件當塲拘獲交捕解案請懲王供稱小的一時貪小以後不也再犯矣同轉著押候笞責一百板贓給失主領去○四十七號華捕禀稱十一月二十七夜城内民團局勇在廣大酒肆酗酒滋事小的上前彈壓卽被兇毆且身上號衣被朱松林攫去携至英界求售由英包探拘獲移送捕房今特解案請究朱供稱小的向在某番菜館當出店人號衣實係阿弟所取伊逃時交與小的問阿弟何在供稱住菜市街某小客棧包探禀稱小的查得朱向在英租界中拆梢爲事同轉著押候枷號一月笞責一百板俟拘到阿弟究辦○郁探禀稱小東門外失愼後乾昌洋貨店雇小工邵善九收合餘燼邵乘間竊取藍黑洋布各一匹及考籃行經公館馬路經夥役拘入捕房今特解案請訊同轉著押候掌頰八十下贓存捕房待失主認領○捕房捉賭已紀報章昨日包探將賭徒張阿全王雪卿及賭具賭錢解案王供稱小的向在陳家木橋售賣藥草不敢犯賭同轉謂當塲拘獲尙敢狡賴乎張供稱小的爲賭徒管銀錢問賭首何人初不肯供迨欲嚴比始供稱賭首長脚金榮小鬼阿桂同轉著押候各枷號二月期滿各笞責五百板並飭探務獲同黨究辦○積竊張成發於去年二月初五日經同轉送縣遞回紹與原籍此次又來滬上經包探所見向之拘拿反敢扭至十六鋪南首行兇旋經夥役帮同拘解張供稱小的自知遞籍之人不敢盤踞租界内同轉著押候笞責三百板送請上海縣遞解回籍 
[美界捕房紀事]  
　　昨晨有本邑人名挑糞阿狗者潛至西華德路第五十一號門牌某客棧竊取衣服數件負之而出失主見之而出失主見之富塲拿獲　包探江阿三帶入捕房捕頭令押候解送英公堂究辦○前日下午某西人酩酊大醉彳亍於吳淞路中東倒西歪沿途滋鬧經人揪住喚一千三百五十九號東洋車載至捕房捕頭令押至醒時釋放○某氏西婦賃得黄浦路第十六號西式房屋開設大餐館今秋失去對時表一枚當卽投報捕房前日包探張阿五查知舊傭人春和所竊惟僅存表練表已無可追查乃將春和拘至捕房訴知捕頭押候查明核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
