# 1916 - 39 - 4915445

 

Page 1

 
 
   
 
 

Page 2

 
 
時評 
[氣象（冷）]  
　　氣象云者不可以言語形容也亦不可以據事物以强定之也是在人人意中合凡百事物以流露而感覺者也 
　　雖然氣象固不能按以實事然其氣象之如何無論人之目萬千人之心萬千而其所見而所感者則一故其言若至無憑而實則至有憑者也 
　　嗚呼試回想初次革命時之氣象何如二次革命時之氣象何如與今日之氣象何如即可以知今後前途之何如矣 
[專電]  
　　南寗電龍建章抵梧州被陸將軍電請到邕密商各事現龍已到邕據聞龍已奉中央命令飭其迅速回京並滙川資五百元龍有電致中央保唐爾錕爲貴州護軍使唐爾錕係貴陽團長輿滇人� 
極不相洽用之藉成内亂龍並電中央主張用兩廣兵攻滇黔北軍不宜中央覆電飭陸將軍速招二十營廣東龍覲光亦在南𡩋招兵十營欵械均由中� 
央接濟 
　　重慶電馮玉祥攻擊叙州所有砲車輜重被劉存厚兵中途截斷馮玉祥退守隆昌 
　　北京電昨午袁總統蒞豐澤園開軍事會議提交三案係關征滇伐黔援晃事略修改拍寄前敵電七件 
　　北京電曹軍十二團歩兵二營補充營一營山砲機關鎗工兵各一連管退砲二門衛生隊三分之一已開往綦江聞黔軍約有二旅扼守遵義一帶瀘州方面近日無甚消息 
　　北京電政府以各路征滇軍由中央遙制恐悞事機擬於武漢設行軍總司令部派軍政大員總領軍樞 
　　北京電南北往來要電恐有洩漏擬改由專差馳遞 
　　北京電李凖昨奉命出京聞係與某省將軍有秘密軍務商榷不久即返 
　　北京電自滇事發生後陸海軍部取締部員請假非常嚴重 
　　北京電蒙匪初破薩縣時只二三百人持槍者不過十之三四嗣放出囚犯勾結流氓遂愈聚愈多分竄托城現又由托城河口分竄勞師糜餉一時殊難肅淸 
　　北京電陸相在外交公所邀各部院長開茶話會爲籌餉及宣慰各埠華僑辦法 
　　北京電參政院有裁撤之議因難位置未决 
　　北京電昨張作霖到京諭召張錫鑾今日同入覲詢要政 
　　北京電周學熙前赴津聞係運動某項借欵昨回京陳述頗蒙嘉許 
　　北京電財政部以收入不敷擬自四月加倍征收驗契稅契註册各費 
[特約路透電]  
　　東京電前駐華日使伊集院刻已簡爲駐意大使東京通信社探悉北京所傳駐華俄使廓洛本慈改任駐日大使之說不確日本報章載稱革軍已破重慶官兵已附合（十三日） 
　　上海消息昨日重慶來電稱重慶安謐未有變動（十三日） 
戰電 
[其一（英人路透電）]  
　　巴黎電今晚公報云比境法軍野戰炮重損敵軍砲臺並炸毀巴斯香達爾運河附近之敵軍子彈庫一所亞土瓦列里路附近有間斷之砲火八日九日法軍在松末河南奪回所失 
佛里斯南之戰壕一大段及擊退奮力回攻之敵軍愛恩河北及末斯河高地之法軍炮 
隊毀敵軍之防禦工程（十一日） 
　　巴黎電今日下午公報云香巴業法軍在美斯尼爾小山以炸彈進攻獲敵軍戰壕三百碼夜間且擊退回攻之敵軍俘敵六十五人（十二日） 
　　倫敦電海格將軍報稱英軍在加洛浦北面轟發地雷三具又在第八壕南面轟發地雷一具敵軍在化漢索倫砲壘西南轟發地雷一具英軍稍有死傷亞爾倍爾北面魯斯伊泊爾敵砲隊殊爲活動敵軍轟擊亞美蒂愛爾及愛佛定桀（十一日） 
　　彼得格勒電今日公報云里加陣線有重砲隊戰 
事德軍進攻者均失利俄國魚雷艇繼續轟擊黑海海濱之土軍陣地（十一日） 
　　倫敦電成洛維資境内之戰事俄軍先取攻勢今已目見重要德奥人大爲焦灼俄羅兩國間之鐵路交通因比薩拉比亞軍隊之行動刻已中止法軍又有新行動經過伐爾達河故巴爾幹戰局又呈一種新氣象德人時以羅國加入協約國方面爲慮（十二日） 
　　巴黎電薩洛尼加法國戰務訪員謂敵軍迄未有攻勢行動法軍前鋒已渡過伐爾達河在該河右岸分尼楚與佛里亞二要地駐紥刻方從事建造防務故法軍今已占據天險設使敵軍重砲駕於其上則其價値不可勝言且聯軍近復得厚援以故衆益注意此舉現信德軍豫備以齊泊林飛船三稻飛機二十架襲擊薩洛尼加（十二日） 
　　彼得格勒電德軍在基瑪林慈白洛夫烏細區柯諸處境内雖有援軍屢次回攻然仍受逼失地故德軍在特維拉陣線陸續發展戰事意欲牽掣俄軍在西南戰地之活動基瑪林東面之高地已爲俄軍所獲俄軍勝利之價値因以愈增因高地之北數哩即爲由羅夫洛至柯米爾之鐵路極有軍事關係者也（十二日） 
　　羅馬電法首相與意外相議定儘速在巴黎開協約國大會俾得極密切之聯合行動（十二日）　 
　　倫敦電軍械部稱目下軍械部管轄之製造軍火局廠共有二千三百三十四所（十二日） 
　　倫敦電瑙威商船伐爾里號（一三一二噸）在特施林口岸外觸雷而沉船長總機師與二副皆溺斃 
　　倫敦電德驅逐艦一艘妄指荷蘭油船阿狄米斯號不遵命令將其擊沉於荷蘭海岸之外聞船上有華人三十六名德艦限令油船中人於五分鐘内一概入救生艇但五分鐘之限期未滿時魚雷已發德艦旋駛去不顧船中人 
之安寗幸油船未即沉没（十二日） 
　　倫敦電德國驅逐艦一隊昨夜在道格班克附近攻擊英國掃雷船四艘擊沉亞拉比斯號且發魚雷擊他船未中諸艦救起英軍官三員兵二十一人柏林公報張大其詞稱掃雷船爲巡艦英海軍部宣稱其他三船均已安回（十一日） 
　　薩洛尼加電路透訪員確悉法軍尙未佔據伊尼楚及佛里亞二地僅以馬隊從事偵察（十二日） 
　　羅馬電法首相白乃安與羅馬敎皇閣員 
墨西曷會談甚歡（十二日） 
　　西班牙京城電西班牙前相杭太里西演說西班牙斐洲政策詞甚動人謂西班牙不可不佔據加萊里島對面之斐洲海岸及英斐並擴充摩洛哥北境之西班牙領土以與唐基爾相接俾可杜他國之攫奪云云當時首相在場聞此言竭誠歡賀之（十二日） 
　　紐約電美國陸軍部長加里森與威爾遜總統政見不合以爲政府外交政策缺乏强力且不贊成捨棄菲列濱之議故辭職共和黨報章謂加里森爲内閣要人今解職而去又爲威爾遜總統行政上之不良表徴云（十二日） 
　　華盛頓電今日協約國代表因美國上月二十九日關於商船卸去武裝之通牒一事口頭　 
 
 
 

Page 3

 
 
照會國務卿藍辛氏聞藍辛氏答稱美政府不願容納協約國之建議云（十二日） 
　　華盛頓電衆料美政府將因奥德關於武裝商船之牒文警告美人如乘武裝商船旅行政府不能保其安寗藉此變其前主之政策蓋美政府前曾准商船携砲自防且准有權旅行大洋不受騷擾也（十一日） 
　　瑞典京城電福特和平會議業已開會（十一日） 
[東方通信社電（日本人組織）]  
　　北京電重慶來電云瀘州附近十日有南北兩軍前衛戰南軍衆寡不敵遺棄山砲二尊退却（十三日） 
　　北京電某國公使館接到重慶十二日電云馮玉祥所率北軍第十六旅八日在白沙場附近戰敗後向嘉明鎭退却雲南軍追而擊之十一日自流井復爲雲南軍佔領（十三日） 
　　北京電征滇軍總司令官曹錕於六日乘坐民船通過夔州前往重慶（十三日） 
　　北京電由貴陽避難去任之貴州巡按使龍建章由該省出廣西於二月五日由梧州乘火輪船前往南寗會晤將軍陸榮廷（十三日） 
　　北京電據聞北京政府以雲南軍勃興之後反對帝制之熱漸甚故特電飭各省將軍各選代表來京會同政府審議帝制應否實行或應維持共和（十三日） 
　　東京電本日貴族院會議杉田定一氏發質問曰我國政府以中國帝制延期云可鎭定内亂而今中國反陷動亂渦中對此有無澈底之鎭壓策云云石井外相答曰中國帝制現已無期延期至對中國内亂我政府應採如何態度今日尙難明言何以故以中國之動亂今後進至如何狀態不能預知也杉田氏又云中國南省若果獨立之際我政府取中立態度之說如何請問外相答以不能言明並附言謂關帝國之外交皆與與國接洽之後而行進行毫無誤解杉田氏對此又云日英同盟日本政府向表充分之敬意注其全力期無違反乃在中國之英國人中對我日本竟有不當之言動遺憾至極日英之親交上有可憂之現象政府如何考慮請問外相謂同盟國人之中有對日本放其惡聲甚爲遺憾然我國新聞紙有時亦不無輕卒之言論如此兩國人最當謹愼之處决不可輕視等語答辯甚爲愼重（十二日） 
　　東京電日本政府擬升伊集院彥吉氏（前駐中國公使）爲駐義國大使現駐義國大使林男爵將俟機回國（十二日） 
　　東京電羅馬法王特使彼得勒利大僧正於今 
日由東京啓節前赴西京（十二日） 
　　東京電日皇本日再幸葉山行宮避寒（十二日） 
　　東京電本月上旬日本之外國貿易出口超過進口一千三百萬元（十二日） 
要聞一 
[東京外交界要聞（七）（飄萍）]  
　　對我兩銀行法案委員會 
　　日本政府擬在我國設立日支銀行及滿洲銀行（日 
人所稱）既以兩銀行案提交議會衆議院於八日上午四十分開關於兩法案之委員會今述其各種問答以供國人參考並望國人注意 
　　武藤金吉氏問曰關於日支銀行之設立曾與支那政府及支那人士爲何等交涉否乎 
　　石井外相答曰銀行果否設立尙未確定則對 
於支那未可爲具體之交涉惟關於兩國通商之發展曾交換抽象之談話耳又對於支那之實業家亦未爲何等之交涉云 
　　武藤金吉氏問曰兩銀行設立則發行債劵當爲重大之活動以如此重大之事而與支那無何等相互之交涉頗堪詫異外務當局果對於此有十分之成算否耶 
　　石井外相答曰支那方面能應募資本之半額與否外務當局不能確保關於此點曾對於大藏當局（財部）陳述意見又僅設兩銀行果可期兩國通商之發展與否雖未能十分可信但寛假以時日則應能舉相當之成績也 
　　武藤金吉氏問曰正金銀行現在支那本部與滿洲正爲十分之活動今更設兩銀行能無反阻碍兩方活動之嫌乎 
　　石井外相答曰正金銀行之活動固矣但以亘支那各方面投多大資金不無困難之感此外務當局所以希望添設金融機關也 
　　鈴木久次郎問曰設立特殊之銀行無論何人皆感其必要但如本案關係重大加國家以負擔自應愼重研究讀　案内容與從來之特殊銀行並無差别則以　 
既設立之銀行兼爲活動不亦善乎政府之提出本案於明記條欵以外尙有其他國家政策上必要之點否耶 
　　石井外相答曰兩銀行之設立全自商略上見爲必要並不含有政略之意味 
　　鈴木外次郎問曰對於兩銀行政府與以補給金其豫定額如何 
　　森銀行課長答曰本年之遺加預算政府所預定者日支銀行補給以十五萬元滿洲銀行補給以七萬五千元但將來之預想則日支銀行經過五六年滿洲銀行經過三四年當可以無須補給矣 
　　橫田孝史氏問曰日支銀行資本金二千萬元以龐大之支那僅有二千萬元資本能爲如何之活動乎甚屢疑問又職員及股東問之制裁如何 
　　加藤參政官答曰以今日狀况計算二千萬元之資本不爲甚少且隨事業之發展可以增加資本金也 
　　池田寅治郎氏問曰對於支那之銀行以正金銀行爲中心如臺灣銀行朝鮮銀行中日實業等方爲種種發展之策此時又新設兩銀行未免有屋上加屋之誚政府之意見如何 
　　加藤參政官答曰正金銀行在支那試其活動然非該行之主業不過附帶事業而已又如台灣及朝鮮兩行則無發展支那大市場之餘力不足期日支間經濟關係之圓滑此所以認新設兩銀行爲必要也 
　　正午休息其結果如何俟續記 
[北京近信]  
　　舊曆元旦百官照例朝賀是日文武官吏均穿燕尾服惟元首戴平天冠穿袞龍袍登居仁堂向正南面御案前立各官行三鞠躬禮元首答之如儀行禮畢元首致訓辭共止三句第一句云今日爲履端之始（按尙用陽曆而曰歲首殊不恰當）第二句云一般諸臣（按章奏雖有臣字者在元首口吻中稱臣者此爲第一次）第三句云辦事狠勤勞百官方鵠立恭聽以爲下文必係褒獎或訓勉之詞不料述至此句元首即左右顧在御案前步行三週賀者見之遂一鞠躬而退據是日朝賀人云向來元首對衆宣告無不態度鎭定語言痛切未有如此次者 
[德人之山西實業前途觀（譯華德日報）]  
　　德國技士之在中國就事者嘗有工程司協會之組織其機關部設在上海每月開常會一次凡有所心得者皆可著爲講義到會發表以供衆知此次開會有山東路礦公司（即山東膠濟鐵路與坊子等處德商所開辦之礦務公司）總理畢象賢礦學博士出席演說山西省經濟之進况與實業之重要等端甚爲完備蓋博士於今所發表之議論皆以其於數月前偕該協會會長孔多夫君徧遊山西時躬身所經過之閱歷爲本絕非憑空議論者也 
　　畢象賢博士於開講伊始先言俄人圖謀中國鐵路之政策以爲討論之張本據稱俄國所以不惜糜費鉅欵圖謀在北方各省建築鐵路者本志在於中國沿海得一不凍之良港以補俄本國之缺及今世紀初葉日俄大戰於遼東俄人被逐於南滿後知先前之偉謀雄略已盡成畫餅遂急急改絃更轍以期失之於東隅者而收之桑榆請觀其所定在中國内地興修直達東海之各路線便可知其心力之鉅矣俄人力圖在中國内地建設鐵路直通東海以求良港之謀既得成功山西一省因土產富饒之故亦遂爲俄人所修各路必由之地焉現在該省各路雖方興辦去落成 
之日尙遙遙無期而一旦工竣則與該省實業即有大莫與京之關係故今論山西之實業不禁興言及此也 
　　山西一省在中國實業界獨享盛名者以其地爲天然最利於實業之邦也五十年前德國有曰李希特何夫男爵者來華遊歷山西及遊罷歸歐之後著有專書評論山西風土人情及該省經濟前途之希望凡旅行該省者携之深有裨益故其書出後風行歐洲而其於山西實業之價値實亦大有樂觀一似該省實業嘗有輪焉奐焉之進化爲中國其餘各省所不及者蓋該省既富有優等鐵礦又有良煤用之不盡採之不竭也但若就今日所調查者言該省鐵礦以品質論雖居頭等而以出產計之如以今山西省所出鐵料供該省振興鋼鐵實業之需實不得謂爲富足蓋觀山西稅務處册報所列該省全年出產之鐵礦至多不過能抵德國大鐵礦場一處一星期之產額也 
　　山西鐵礦大抵出在臥藏於粘土層陶土板等所含煤砂石間之白雲石板其層積之厚薄不等大約在中國一尺至三尺二三寸之間其中所出礦石以椶色鐵石爲主但亦間有一二處出產紅鐵石與菱鐵石等現在山西開採鐵礦之業純屬小辦尙未大興所開之礦坑皆甚淺 
小其中下坑道亦皆狹隘不便開採甚至於有僅限於日工及坑道暴露者總之不過用土法開採而已但該省鐵礦即令大辦改用新法開採每日亦僅能出產千噸若然則遇礦石價廉如每噸僅値八九元至多不過十元時亦不可辦願該省鐵礦雖不甚豐而煤礦則堪稱富有且不　煤之肥瘦其品質無不優美此又爲難得者也 
　　曩者李希特何夫男爵謂山西省爲舉世最大最强之石炭地此誠然無疑據李希特何夫氏所估計山西一省當有肥煤六千三百萬萬噸瘦煤六千三百萬萬噸若是則山西一省適有德國加倍之多豈不偉哉 
　　山西煤礦雖富饒而就其目前開採之情形觀之則可斷言山西及其鄰近直豫兩省邊境之礦業實未大見發達即如李希特何夫氏所論山西省煤礦之前途亦僅屬夢想迄今五十年間未嘗有一次如其所希望之近步據李希特何夫氏當時所估計山西礦區當出煤一百七十萬噸爾今據中國政府之統計報告稱煤產二百五十萬噸中出自山西本省者則不過一百萬噸而已山西煤礦所以出產不多者一因該省向無大實業爲其銷場二因不能與沿海各省交通便利之礦井競爭故今徒擁其富有之　 
名若欲視該省礦業蒸蒸日上之勢須俟之十年後鐵路修成蓋欲振興礦業非交通便利不可也現在該省所定於鐵路沿線開鑿之礦井甚多且皆擬照新法開採一俟鐵路成功運輸便利則其出煤必日多銷路亦必日廣而得厚利　 
　　山西一省除煤鐵外有無他種與經濟關係重要之礦產刻尙不得而知惟聞福公司嘗在文水附近得有銅礦一處顧其開採伊始之希望雖大而終未得如願以償 
　　現在山西最重要之實業爲鹽務每年約出鹽九萬噸其出產地在盧村即舊日李希特何夫氏所謂山西著名之鹽湖大有一百五十方啓羅密達者是也山西鹽務局去年收鹽稅一百八十萬兩計交國庫二百萬元其餘則留作地方行政及鹽巡隊之公費 
　　山西紙業亦頗可觀惟其所造紙張僅能供地方上之需求不能遠銷耳該省紡織業所用織布機多係日本式現在五台縣設有織業學校一所用英國機 
　　舊日山西人在中國經濟界最有勢力如中國北方各省以及長江流域之匯兌銀行業幾盡在其掌握中甚至於内外蒙古新疆黑龍江等邊省亦無一處不有山西人之票莊及辛亥大革命之後已頓異舊觀蓋各地慌慌不定因是山西票莊深受損失逮乎今日中國郵局兼事匯兌凡舊日山西票莊所承辦今則大半由郵局匯寄益使山西票莊不堪矣爾今山西票莊既多已歇業則該省商業之與鄰省有重要關係者亦不多見即該省夙稱富有之煤亦因運輸困難故僅能輸出五十萬噸此外如該省之鹽每年雖輸出有五萬噸之多而由蒙古輸入該省之鹽亦有一萬五千噸 
　　山西糧價大抵甚廉但於交易則以在該省内互相交換爲主總之出口者無幾而已此外若皮革等業　　　 
山西亦遠不及他省惟平陽府北之洪洞縣每年有棉花五十萬啟羅格拉姆運銷外省山西本爲中國富饒之地而交通不便此誠該省大不幸者也查山西境内可以運貨行船之河道未有長者如黃河也汾河也此皆該省有名之河道而皆僅容本地小艇來往至於陸路則除潼關平陽太原大同等一道外更無可用爲交通之大路即上所言一路亦不得謂爲平坦大道蓋該路所經有關隘四口其高逾海面皆有三千六七百尺但此尙可供騾馬車來往其餘所有與鄰省通行者則多僅能容一人一馬經過也由是觀之可知山西一省非交通便利後其經濟不得活動其實業不能振興矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南戰報之京訊]  
　　川中軍事之進行十日新支那報云在昆明訓練中之雲南護國軍約三千名已由都督下令派往應援貴州上月中旬由昆明出發開往貴陽大約五六日已抵該處又云由四川雅州歸來某國敎士所談貴州宣言獨立即倣照雲南之新官制以劉顯世爲都督戴戡爲民政長劉如淵爲貴州軍總司令官劉如淵即劉顯世之弟又戴戡前由雲南急至貴州者蓋恐貴州獨立之舉或中變也黔中道尹尹昌齡於上月三十日到雅州其行蹝極爲秘密問日天津日報云據中國某方面聲明北軍已由三路進攻叙州約於此五日内必可恢復叙州而由叙州向重慶方面之雲南軍則已於本月六日早將瀘州佔據矣又云據最近某國公使館來電向叙州北方之革命軍已佔據雅州及嘉定云云又據某方面傳來消息北軍及雲南軍之現狀大略如下北軍溯行長江軍隊多繼續輸送於四川方面雲南軍則駐在貴州畢節之一師現與劉存厚合併將進攻瀘州該軍隊目下正由畢節向永寗進軍在納溪之南軍於初四五六三日已攻擊瀘州而叙州附近之南軍一部分已抵嘉定府及雅州府與該地方之軍隊溝合邇來大有將行活動之勢至於雲貴軍隊之攻入四川境内者復於月之八日佔領南川該縣位居重慶東南亦一要地也 
　　川事吃緊之籌議政府最近數日間與四川方面電報之往來紛紛如織晝夜靡停其内容大約因重慶叙州間南北軍隊雙方集合勢漸接近不久必有一大衝突故臨時軍務處與出征各長官間關於軍事計畫迭有種種電商期無遺漏並聞陳宦將軍對於四川近狀亦屢有條陳報告中央以致來電更形頻繁據政界消息陳將軍現因川省被雲南軍進攻佔據數處又加本省軍隊與革軍交綏疊次失利自覺難對中央故密電政府懇請辭職俾讓賢能聞總統以川省現爲最關重要之區域而陳氏對於中央尙肯擁護特於日昨覆電慰留並聞軍界某要人提議以蜀省已於前月發現戰事其地方之扼要當推第一中央視之不可不特加愼重藉免他虞亟應添設臨時防軍使以便輔助該省軍事防務之進行總統對此條陳亦頗贊同特擬命陸錦氏擔此重任刻已電徴陳爾菴將軍之意見一俟得其同意即實行發表 
　　黔湘警訊之布置頃得官場某要津消息中央前日晚間曾兩接密報大致均係前次派赴滇� 
黔邊境之密探員分别報告貴州宣告獨立　軍使劉顯世與雲南一致行動佔據貴陽反對帝制等情其中另一報告大旨謂新任署貴州巡按使黔西道尹劉顯潛態度亦不明瞭探係僞意傾向中央冀得多數餉械請即注意勿爲所愚云云是以特任唐爾錕署督該省軍務並於表面上祇令劉顯世開缺聽候查辦近議政策仍不出對於雲南最初之手叚冀以特别之法無形融化至劉顯潛一事亦擬暫守密秘其餘詳情外間鮮有知者微聞政府之意現擬持加湖南靖武將軍湯薌銘兼任貴州鎭撫使九日已去電徴其意見不日當見明文先是中央軍事處曾接湘省湯將軍電略謂已由該省遵令電飭第六師馬繼增師長抽撥現駐岳州之第十二旅齊夑元轉令第二十三四兩團宮邦鐸等分率所部步砲兩團四營迅速開赴湘黔邊境駐守晃縣附近各要區候令進兵等情政府接電後以北軍准備入黔者僅有陸軍第六師（原駐江西者）軍力過單昨日軍事會議擬調蘇省某將軍所統帶之陸軍酌量開往黔邊相機會攻日内即與電商一切 
　　桂粤最近之態度昨（九日）早總統親詣公府軍事會議處召開特别密會議内容異常密要據聞所議中首爲電令現抵漢陽之陸軍第八師李長泰師長迅速抽撥該師第十六旅步騎各一團開赴長沙聽令塡紥湘邊等處其餘各旅團即行開行赴川等情又密議某省亦有不穩之虞討論安慰政策内容極爲緊要或謂所議係爲廣西未識確否以表面觀政府目下對於廣西將軍陸榮廷頗示懷柔之意且有倩陸榮廷將與雲南調和之計畫惟陸氏態度如何至今仍未明了又據順天時報載廣東電云本月七日淸遠地方有龍濟光部下軍士三營突然暴動聲勢洶洶翌八日高唐州忽有革黨糾衆勃起極形劇烈云云 
[滇事聲中之外交警訊]  
　　初九日總統親擬要件飭電報處以最新密碼拍致駐日本國公使陸宗輿飭令詳細答　聞所詢各件半係關於日本最近組織維持東亞協議會之近狀半係關於日本政府秘密派員到滇是何用意以上兩項均爲中日將來邦交上有最緊要之問題昨據外交界消息日前曾有某某兩公使親赴外交部與陸國務卿會晤爲口頭之談判曾質問中央政府究能以若干時日平定西南各處之亂事以維各國之商業陸國務卿如何答覆尙未探悉九日晚八時某國駐京公使接到該國政府極長密令之電報一件隨即往復電商至四次之多約十一鐘餘始行畢事據傳聞係電令向中政府提出某項重要之交涉其内容有涉及某某省之警察權及要求駐軍某地等之大問題中政府現亦接到駐該國公使預爲電陳上項事宜之電報次日上午公府特召陸國務卿錢右丞交通梁總長外交曹次長參政梁士詒等密詢要政即爲討論此項問題 
[公債與協欵之時局關係]  
　　自滇事日棘之後軍費浩繁無法籌措政府關於此點曾經會議數次未見若何主張茲據個中人云最近辦法係藉籌集餉需並振興各種事業爲題决定於本年上季内連募三項公債（一）内國六釐公債額定爲一千四百萬元於五月間開募（二）有獎實業公債第一期額定爲五百萬元於四月間開募（三）第二次有獎儲蓄債劵額定爲一千萬元於六月間發行以上三項形式上雖爲集欵之良法然終屬緩不濟急各地方又迭遭災荒生計日窘能否踴躍應募尙爲一難决之問題也 
　　財政部周總長以中央需欵浩繁專待各省協欵以備開支除奉省段將軍前後匯解三十萬元魯豫蘇贛近日亦均陸續解到共有百萬之數以故目下尙可支持此外各省或解未足額或因軍務倥偬呈請截留殊失統一財政之道前日特在部中設立一解欵綜核處以爲專辦各省解欵機關綜核解欵之多寡以便呈請政府分别獎勵聞已委派于俊年爲主任顧澄爲副主任又聞邇來各省多因軍餉無給紛紛截留欵項總統亦甚不謂然略以中央用度全恃各省協濟若各省效尤中央財政何堪設想故擬告令各省長官無故不得截留中央要欵 
[交戰團體與變亂狀態之區别論]  
　　東京日日新聞云近來於國際法上平和狀態與交戰　 
狀態之中間而有承認變亂狀態之說此說爲美國多數國際法學者之主張哈佛大學敎授威爾氏亦熱心主張之於其所著之變亂狀態及國際海上法國際提要並美國國際法雜誌（一九Ｏ七年第一卷第一號）曾詳論之歐洲學者贊同者亦不少彼謂交戰狀態乃法律上之意味變亂狀態乃實質上之意味承認交戰狀態即是容認變亂狀態其容認在外國政府則僅施行關於中立之法令一八九五年六月十二日美總統克利佛倫對於古巴雖未承認其爲交戰團體而宣言在美國法權下者反抗西班牙政府而加擾亂不可有關於中立法規所禁止之行爲云云是事實上適用中立法規也文一八九七年布連德號事件美國最高法院區别交戰狀態與　 
政治上謀亂（即變亂之狀態）此種先例不少吾國國際法學者間以此視爲國際法上問題而論雖不無過早然美國與常有變亂之拉丁美洲諸國相鄰接若一一承認其爲交戰團體而宣言中立甚非容易故出如此便宜措置以保護本國之利益耳若以時有變亂之點而論則中國譬猶極東之拉丁美洲而日要豈非在美國之地位乎中國南方亂事此後益以擴大日本亦不得不承認交戰團體耶此時尙不可知吾人敢告政府當局宜效美政府之所爲容認變亂狀態可也云云 
[鄂省軍事消息]  
　　自滇事發生鄂省奉中央命令派軍協防衡岳凡關軍事重要計畫俱由王子春將軍籌定商諸中央然後照行茲聞中央以該省綰轂中區防務最關緊要轉運尤賴籌維是以連日電諮重要軍事極多王將軍於星期日一時電招部屬會議良久内容均甚秘密陸軍第八師軍隊於七號開行到鄂泊於白沙洲頭准於八號即行開往宜昌再行入川利川縣爲鄂省極邊要塞川人出入孔道山林叢集伏莽滋多自去冬滇事發生川東迭起謠言該邑毗連夔巫防務至關緊要該縣知事派隊巡守并咨會隣封各邑聯絡防範按月會哨兩次茲據該邑最近消息謂川東各邑現尙安靖如常 
　　軍署會議自王將軍蒞任後規定星期六日午後三時現因滇事勞兵動衆鄂省防務格外加嚴故無論何時均可傳集各團營會議昨王將軍誥誡各長官云湖北現有軍隊均負有地方之責任即外面派來本省駐防之軍隊亦應同受指揮於各管區内各軍隊派出之官長偵探報告務要明暸庶不致誤事倘報告不明則上官不知事實貽誤甚大用特誥誡各軍隊派出之官長偵探務須認眞注意云云 
[山東之防務]  
　　本省沿海防務雖經當局朝夕規畫盡力布置然謠言終不能免而乘間窺伺之黨人暗中亦甚形活動並有胡匪等勾結之傳說萊州一帶甚爲重要日前擬將兗州施鎭守部下撥派一團移駐萊州茲聞是項軍隊業於九號赴萊並聞第五師張師長亦於本日搭膠濟車駐節濰縣以資鎭懾矣 
[廣東舊曆新年之悲觀]  
　　本届陰曆新年粤中各衙署均照例放春令假一天且有高張國旗燈籠慶賀者廣東中國銀行亦休業三天其餘工商各界仍舊舉行故凡繁盛地方如長堤沙基十七八甫上下九甫等處士女如雲當道加派軍警分爲小隊四出巡邏或擇要駐守連日以來大有昇平景象惟此僅係表面上之觀察至論實際省中則屢獲危險品且據黨人供稱欲於除夕放火起事省外則高州水東淸遠等處迭有活動消息故人心終不甚安穩也 
　　除黨人活動外尙有種種不能樂觀之消息附錄如下 
　　一爲罷市風潮全省品茗捐前經給諭開辦嗣因各茶居力爭取消聯行罷市後得李司令出而調停准緩辦勸導各茶居先行照常復業靜候解决惟茶居餅食行商迭經具禀當道力陳凋敝狀况懇請將案取銷均批不准現各茶居因恐一經開抽生意必形冷淡故多有不援商業慣例於舊曆初二日尙未留定夥伴其既已開張及預備初四開市各茶居亦於今早一律停業其西家人等亦刋印訴詞散派觀此情形非達取消目的不止但未知粤吏將何以處置之也 
　　一爲軍人私鬭東鬼基沙地一帶邇因新年餘暇有賭徒多人席地開設賭具數十起向由廣舞台附近某界包收賭規詎於月之四日上午忽有官紙局駐紥軍人前往爭執致生衝突各糾同伴數十人手持鐵尺互相鬭毆擊傷軍士二人該軍因衆寡不敵放鎗將其轟擊立傷一人聲勢洶洶鬧成一片後經該營官極力彈壓始能制止息事 
[江蘇防務紀聞]  
　　南京特約員近日時局日趨發展關於東南各種布置政府頗費籌畫蓋自有籌安會發生特别防務即隨之而起此種防務包括極多如防黨防匪防反側防阻撓皆向來所無之新防務也江蘇全省執防黨防匪之義務者不下數十處 
　　東南大局係於蘇皖現在蘇省握兵柄者約二十人總括之成三區即淞滬通海等爲一區南京鎭揚等爲一區鄷沛徐泗等爲一區皖北屯駐重兵以相策應是爲别幟此四軍區之最高長官各有特殊之信用及權力互相頡頏成爲連雞之勢 
　　海軍司令部已經裁撤滬地水防以水警第二廳擔當現正商組織方法舍海軍而用水警則怵於肇和之役劉冠雄來南即辦此事 
　　蘇省近允解欵六十萬以充軍需此叢表示江蘇地位之基礎極爲鞏固亦維持治安之一法然而點金無術羅掘以應恐亦須大費躊躇也 
[中央要人之南下忙]  
　　蔣雁行將軍南下外間早有所聞茲悉係奉中央命令來寗常駐並規定責任如下（一）該員對於所駐省分軍事情形當詳細調查間日報告中央（二）該員對於軍事上有特别意見得與該省將軍協商進行（三）遇有特别緊要之件該員得參預一切佈置事宜惟據另一說則云蔣之來寗並 
非常駐因自雲貴獨立後軍事進行甚爲繁賾馮將軍既任參謀總長之職對於軍事自宜參與往來電達既多艱難且尙有各項重要應决問題非面議不可故政府特派蔣將軍雁行前赴南京與馮將軍密商征滇軍事及關於長江一帶之防禦事宜聞蔣將軍約一星期返京 
　　參政院參政孫多森中央委令南下與馮將軍密商軍事要政齊巡於十日下午六時邀請到署晚宴並邀金陵道尹俞紀琦政務廳長曹豫謙財政廳長胡翔林等作陪至九時始散近日北來密使紛繁所帶使命任務之性質各有不同自外間聯邦之說起而密使更忙惟據馮將軍力向孫參政剖白云余並不主張聯邦外間所傳當係他人揑造云云聞孫明日即須回京 
[南京快信]  
　　省署實業科長張光鼐下關商埠局長商毓彤印刷局長陳超衡經齊使呈請中央獎給四等嘉禾章已核准 
　　農商部將頒發蘇省總商會及各地商會鈐記以昭畫一 
　　省署諮議黃慶瀾趙國琛由齊使呈請叙官將授中大夫 
　　兩淮鹽區本年預算銷鹽總額計九百十八萬擔產銷相懸甚鉅 
　　蘇魯交界之南運河及常鎭交界内河均將於今春開工經費一項將於各地方帶征水利費籌集本省水利費項下亦酌撥補助 
　　財政廳奉財政部飭謂會計年度改變四年一月至年終决算應儘三個月内造報 
　　本年舉行之學績考試聞凡中學校卒業及有貢生以上出身者或增生廪生附生經各縣甄錄試錄取者得應道試凡有舉人以上出身得應省試省道試未舉行前各縣應舉行甄錄試 
　　中央飭財廳調查新稅情形以便整頓其應調查要點錄下（一）新稅實行者幾種（二）新稅實行何種最良（三）新稅未實行者幾種（四）新稅未實行之重要原因（五）該省情形有無何種稅率可加（六）人民對於新稅狀態（七）收入數目優劣如何（八）有無中飽情弊 
　　政府通緝運動軍隊之退伍兵士岳洪齊張文魁在鎭江就捕昨已解省送軍政執法處訊究 
　　駐蚌埠之定武軍統領殷恭先現率所部移駐蕪湖别派三營赴九江並聞蚌埠倪將軍現撥所部第一營長高營長駐紥浦鎭 
　　中央昨派砲兵艦米某來寗與馮將軍會商要政 
[索倫山大火紀]  
　　黑龍江通信云索倫山四面環山草木叢雜蒙民習慣每於春秋之季游獵放火往往蔓延至於不可收拾　 
蓋一惡習也朱使曾經出示嚴禁乃聞上月二十五日該處突見西南一帶嶺巔火起烟燄冲天一時大風陡起以助其勢延燒三日直入奉省洮南山境始滅本屬金銀　草根台烏拉斯台等處四園環山所有蒙人房屋布包（即蒙古包）牛馬羊狗各項牲畜森林以及牧場秧草均付一炬聞火由圖什業圖旗山境起延燒五百餘里以致索倫山蒙人戚受其害現在牧畜無地稅賀無所誠自來未有之鉅災也 
地方通信 
[蘇州]  
　　高小校長聯合開會紀蘇常道殷道尹遵奉省飭召集所屬十二縣高等小學校長定於舊曆正月初九十日開聯合會議會記報端茲悉是會假草橋第二中學爲會所初九日爲開會之始殷道尹及道署科長汪慰卿科員汪惟韶道視學徐孟荄均於上午蒞會各議員到者九十餘人九時行開會禮汪科長代表道尹宣讀訓詞畢各議員公推道視學徐孟荄爲主席並推定費攬澄錢樹德杜應振三員充任書記先合攝一影以誌紀念下午二時開議第一議案吳縣橫涇市立高小校長朱　提議高等小學加課兵操案各議員以高等小學本已有兵操課程此種議案無須討論經主席以議題是否成立付表决起立者僅數人遂將此案撤銷接續開議第二案是日議事日程排定二十六案僅議决四案而散 
 
 
 

Page 7

 
 
鎭江 
　　保釋抗捐棚主鎭郡柴業抗捐罷市經丹徒縣章知事將首事人江施楊三柴棚主提縣監押茲聞柴業中人已從章知事勸告自願認捐其發起抗捐罷市人亦於日昨由征收柴捐委員向君保釋矣 
　　拘留所内之狐鎭江警察局内向有女拘留一所昨有拐帶案内之王媽拘住所内睡至三更時分忽稱見有白髮老翁先擲銅元四枚後擲零錢數十其時該所並無别人祗有看守婦住在棚欄外房王媽遂大聲喚醒看守婦披衣入所亦稱見有老翁與王媽對立及看守婦再喊他人前來則已不見事爲該局袁警佐所聞以看守婦附和妄言令人將該所天花板拆毀以釋羣疑 
　　擬辦蠶桑傳習所鎭人鄒樹德以蠶桑利益甚大且易收效擬在千秋橋下官桑園内開辦蠶桑傳習所以興實業爰於日前呈請章知事准予關辦當由章君批謂開辦蠶桑傳習所事屬可行惟所稱即以兩處官桑園内所得官利餘利作爲開辦經費碍難照准着另籌經濟云云 
　　撤換小學敎員鎭屬揚中縣王知事前爲整頓小學起見親赴高初各校切實調查當查得四郊小學辦理最劣敎習王敬之等四人不諳敎科且品性不端自應撤換現已另請品學兼優者承充矣 
　　解散會議抗捐鎭郡對江嘶馬楊家橋等處鄉民現因當道徴收公賣酒稅及沙田屠宰捐等名目繁多擔負甚重特開會集議擬反抗不繳事爲烟酒公賣局張局長所聞恐肇事端當即移請江都縣公署設法解散 
　　王家橋之刧案鎭郡對江王家橋地方鄉民周姓家於前晚忽來盜匪十餘人明火執仗衙門而入將周姓兄弟二人捆綁任意刧掠直搜至夜半鳴槍一響一哄而去現周姓已報官求緝矣 
[江北]  
　　江北之匪患聞江北睢寗縣屬之大港一帶近有大帮匪盜猖獗異常居民幾無安寗之日前晚有盜多人擁至大港東首搶刧成姓富户爲事主當場砍斃二人盜黨大怒聲稱欲罰成姓洋二千元並擄其二子爲質於是該鄉人聯合各鄉民團農人等與盜開戰約一晝夜民團大勝盜匪被殺者甚多餘均竄去故匪氛現已稍息矣又實應東鄉王澤圖地方王姓家於昨夜二鼓時突來盜匪三十餘人各持槍械衝門入内刼去贓物約千餘金並砍傷事主二人此外各盜又連刼數家 
[揚州]  
　　鹽務棧長蒞揚揚州十二杅鹽棧劉棧長鐵生前往北京向鹽政總所禀陳改革辦法昨已由京乘津浦遣返於九日抵揚　見方運使陳述支配鹽引方法以便早日規定實行 
　　商會集議地租揚州商務分會因郡城東西二營地租商店大半觀望不肯承認爰定於十日在該會集議由衆陳請以此項地租係由輾轉售來業經備價購買并擬定要求三件請台營官地局轉詳省憲俾得從寛辦理云云 
　　派員監試中學省立第八中學甲組四年級學生應於本年二月間舉行畢業考試當由該校長謝茀儀詳奉齊使批准示期於十日開始試驗特派視學員郟君蒞揚監揚 
[南京]  
　　趕組蘇常鎭使署蘇常鎭守使現奉令恢復仍以蘇常道尹殷獻臣兼攝馮將軍以値此滇黔兩省風雲變起防務尤形緊急特電殷道尹趕即部署組織完備并將成立日期詳報以便咨行陸軍部備核 
　　陳迺勳委辦靖江稅務靖江稅務比較數本大現因江北出口貨少以致比較不足稅欵虧短胡廳長特將該處所長撤換改委候補知事陳迺勳接辦陳現住游府西街奉委後已於今日禀辭前往矣 
　　公債仿照浙省辦法蘇省經募三年四年兩届内國公債爲數已達二百十餘萬元現届三年債票第三期付息之時四年第二期付息轉瞬即届財政胡廳長現擬詳請仿照浙省獎徴條例辦法凡各縣徴糧收用公債息票能達二千元以上者記大功一次五百元以上一千元以下者記功一次以示提倡聞齊使已准如所議辦理通飭各縣知事遵照矣 
[杭州]  
　　浙路酬勞金之分配法浙路酬勞金六十萬除淸算處開支外作爲二十成分配一節已見報端茲據淸算處人云股東所得十成名曰紅利即依股本總額每百元合三元定於第十二期償還股欵之時一併發給蓋因是項紅利已照臨時會議决提前移償十元以下零股本息故將來給發紅利自二十五元以上證劵起算至歷届職員所得五成即按照各職員原有薪水每百元合十三元七角例如在公司十載共支薪水一萬元應得酬勞金一千三百七十元多寡以此類推聞改定下月開付 
　　驅逐可疑之游民省立甲種農業學校以附近大通寺現有外來客民麕聚形迹可疑因報告筧橋鎭警察分署派警防守當由分署署員帶同巡士往大通寺搜查果有游民十餘人住在該寺搜出竹牌兩副及剌刀等件即限令該游民等於三日内出境　 
[安慶]  
　　房屋批准啓封皖省烟禁雖嚴而私開烟館者仍復不少凡經警廳查覺者須連同房屋一併封閉昨有張鮑氏因租房不愼致被發封該氏泣求警廳寛免當經朱廳長批示照准并諭此後將屋租人務須審愼倘再發現不法情事定行重辦不貸 
　　水警救溺獲賞日前有宿松巴斗鹽船一艘行經華陽河口突然遇險傾覆當經該處水警官弁施救將船户宋明榮等二十五人救起并撈起物件點交該船户具領一面詳報總廳程廳長以該巡長巡警龍友勝等救護敏捷各記功一次并各賞洋二角以示鼓勵 
　　魚雷軍艦抵皖日昨海軍第二艦隊饒司令添派列字魚雷艇一艘到皖現停泊西門外鹽河以資鎭攝 
　　警務委員調查皖省警務處已於一月内組織成立茲朱處長以組織伊始一切事項均須調查特委朱秉謨陳光譽等八人充全省警務調查員該員等均於昨日到差視事矣 
[山東]  
　　吏治研究所之試期昨高檢廳發出通告云查二月三日爲吏治研究所第二十四課考試期輪由本檢察長監試因係舊曆元旦照章休假茲酌改於二月十六日考試爲此通告應試各員務於三日前赴公署報名届期各携筆墨於上午八點鐘齊集吏治研究所聽候點名給卷命題考試勿得延誤 
　　警察廳禁止燈節警察廳以舊時習慣每届年節燈節商民人等或燃放烟火或扮演燈彩鐵鼓喧鬧遊行街市甚且徹夜不休以有用之金錢有限之光陰棄擲於嬉戲之中於社會究有何益况陽曆年節已過又逢時局艱難凡屬國民亟應維持秩序惟保地方治安昨特傳飭各警署隨時查禁並出示布告週知 
雜評一 
[國内之戰局（默）]  
　　西南之事今愈蔓延矣前聞某要人曰蔡唐鼠輩不足平也而今日則非鼠矣 
　　今有人以全力搏虎滇黔虎也川湘虎所添之翼也虎未出柙猶不能搏况出柙而又輔之以翼乎是故以搏虎論勢已等於騎虎矣 
　　今有人擊蛇於此滇黔蛇之首也川蛇之中也湘蛇之尾也擊其首其尾救擊其尾其首救擊其中首尾皆救所謂長蛇之勢已成而其行勳又變化莫測是故以擊蛇論已爲蛇所困矣 
　　嗚呼鼠云乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[川商所得之梓鄉消息]  
　　昨晚十點鐘時本埠四川帮接重慶商家來電謂成都稍有財產之紳商近日均已離開中國交通兩銀行所存現銀均送該處銀行轉解駐重慶各國領事保存作爲繳解昔日賠欵之 
用現重慶至成都之匯兌及商貨已不流通重慶表面上雖稱安堵然居民日受數驚應請將銀存滬貨則暫緩裝運云云 
[滬𡩋水車碰撞續誌]  
　　期晚盛傳滬寗火車於本月十一號夜在途碰撞頗　 
有損傷而詢之車站中人則答稱並無其事昨報已並誌之茲得蘇州來函及本埠訪員繼續報告均謂確有具事惟碰碰撞者係是貨車而非快車其地點係在望亭而非安亭是夜緣有貨車由滬往寗（一說謂由寗往蘇）行至望亭車站東五十英尺適該處停駐一車該站扳機未足分路未開致去車撞於停車之上兩方車頭均被撞壞並撞倒拖車八輛鐵軌損壞一叚軋斃去車司機人三四人傷五人失蹝一人望亭站長及分路夫立即逃逸無蹤鐵路管理局鍾局長得報後除迪咨各機關查緝究辦外並即電告交通部大致謂車頭稍有損壞軌道傷二十四英尺傷斃機司四名當即連夜修理至次日午班車 
一律照常通行其餘肇事情形俟查明詳報云云 
[詹溫二人引渡問題]  
　　滇人詹大悲溫楚珩二人迭經公共公廨預審終結判� 
均押候會商堂諭宣佈並經原審官王崧生襄讞與陪審西官美博副領事一再磋商未决詳情屢紀前報茲悉駐滇領事團 
曾爲此事特開會議聞美博副領事以兩被告均係國事犯即私造鈔票案亦在租界發生且起獲之手鎗被告均不承認此案無引渡之必要擬將詹大悲禁錮西牢溫則開釋各領事亦多數贊同而華官方面以被告均係黨人不但私造鈔票尙有糾黨搶刦湖北富户之事自應引渡除禀詳楊交涉員周道尹外業已電達北京外交部請爲核奪 
[盜匪即日引渡]  
　　盜匪董德標崔明元先後持械搶刦棋盤街四十七號門牌鄭海秋土棧開封路乾康押店北浙江路賚昌源米店内烟土現洋鈔票又於上月二十號夜身懷實彈手鎗在泥城外愛多亞路墳山路徘徊圖刦被老閘捕房中西包探查獲解至公共公廨經中西官訊實判一併押候抄供解送護軍使署按例懲辦在案茲悉已由國讞員飭承檢齊全案卷宗於前日發交捕房著令即日起解 
[醫學名詞第三次談話會紀事]  
　　江蘇省敎育會副會長黃任之君曾因贊助博醫會審查醫學名詞之舉開談話會兩次均經登報布告上月將設醫會所譯名詞草案四册分寄全國醫學界徴求意見並訂定本年二月十二日集中華醫學會在上海舉行大會醫家雲集之時省敎育會亦開會一次以相紹介昨日下午三時爲開會之期博醫會有委辦五人中華醫學會有代表五人醫藥學會會長湯爾和君以有要事未至而江蘇醫學專門學校有校長等七人此外浙江醫藥專門學校杭州躋軍署軍醫課浙江病院福州陸軍醫院杭州醫藥學會分所均有代表一人或二人以及上海各醫家均陸續到會合之本會副會長一人交際部主任三人駐會幹事一人共計三十一人此外遠道各處因時促未經得復者甚多惟日本愛知醫學專門學校支那留學生寄到意見書一件河南衛戍病院因事冗不克派員寄到復信一件茲將是日開會情形記錄如左 
　　黃任之君主席到者以來會先後列序　蔡禹門　王立才　俞鳳賓　彭敏伯　范補程　韓淸泉　李愼微　李浩生　厲綏之　沙鳳千　汪企張　李厪堂　朱蓉鏡　朱孝蘭　蔣秋然　王天榮　唐乃安　劉瑞恒　孔美格　孟合理　周逵　伍連德　王幼度　周威　聶會東　朱少屏　劉北禾　余日章　蔣季和　紀立生　比必 
　　先由黃任之君宣布開會宗旨並述歡迎之意嗣請到會之博醫會中華醫學會中國醫藥學會各代表及醫學專家次第發言博醫會孟合理君言今日承省敎育會開會甚爲欣佩所有博醫會研究醫學名詞一案由今日到會之聶會東君代爲陳述 
　　聶君言博醫會對於名詞一事研究已十有五年每年譯出不少共有三十多本極望有漢文校正並望中國政府及時審定去年承省敎育會招集商議願介紹於各團體各專家討論嗣又蒙將草案四種代爲分送前數日在中華醫學會曾出一議擬合中華醫學會中國醫藥學會博醫會各推四人江蘇省敎育會推二人共組一會公同研究審定今日仍是此意未知諸君贊成否 
　　俞鳳賓君言名詞一門博醫會研究已久聶君來華况已三十餘年現在發布之草案必能精確且醫藥學會亦正在注意此事不久將有草案提出故中華醫學會擬不另提意見甚願追隨討論但此是極公溥之學允宜集合商榷聶君之言深表同情中華醫學會自當擔任一二並望醫藥學會於譯著時將高似蘭先生所印行之名詞一同詳列以便探討　 
　　蔡禹門君言素來甚佩博醫會今且與中華醫學會握手一堂至爲幸事中國醫學最宜研究博醫會諸君熱心著述分部詳譯所分布之名詞草案祇以爲時無多尙未詳細研尋今又聞聶君之言甚以爲是以此事重要應廣集意見公同酌定恐非三數團體即能解决耳 
　　李厪拿君言予自杭州來又在陸軍方面祗可以個人意見論之接到名詞草案雖未詳覽然已知此事成績甚深去年六月間醫藥學會成立對於名詞一門亦正在討論中誠以名調最難領會在往傳譯互相歧異况加以中外風俗習慣方言之各各不同以致不能統一良爲憾事今博醫會以十餘年之經營中華醫學會亦注重此事深望三方面及各機關各抒所見合并開會公同酌定而且藥科名詞亦與醫科相同允宜一體訂定俾配藥之類不致差誤尤冀三方面於醫學名詞之外兼及藥科名詞也 
　　蔣秋然君言此事有兩種方法一爲臨時處置一爲永久不移夫名詞决定匪易必須集思廣益多數解决乃成永久辦法若爲應用起見暫行取决所謂臨時　置耳今博醫會已有表發布醫藥學會亦將有草案告成苟中華醫學會亦有譯著之作深盼早爲宣布以後三部分可互相比較以定審定之次第或從某部起某部止以爲不可易之程序 
　　黃任之君言今日討論茲事滿場一致認爲緊要固無疑義矣蜀惜吾人爲之不早今博醫會以十數年之用心有此一部草案發現不能不深佩博醫會諸君也上年承其招往談話今爲時無幾果已發布於諸公之前無論如何望大家决心遵成斯學分此草案通過公認實行至於各團體組織方法可以詳細討論 
　　汪企張君言今日集會爲名詞而設故祗就名詞立言聶先生所主張推出之人係爲代表團體似可不拘人數現所知有草案者博醫會擬藥學會已有二種此外尙不　提出者有若干要知提出者愈多斯精舊愈顯故此三四團體之集合尙不足爲全國之代表審查後祗可仍作草案以俟大家之决定　 
　　黄任之君言代表會可以假定辦法博醫會中國醫藥學會中華醫學會江蘇省敎育會各推數人不拘人數組織一會共同討論將各草案儧會研究俟醫藥學會今年暑假時骨骼名詞草案提出即行開會倘能　期提出即提前開會否則至暑假時無論提出與否亦必開會會畢之後將研究結果印刷分布徴集意見懸一定期如無復到亦即作爲通過庶幾今年必有一部分可以成立如諸公贊成本會自當推員與會並願稍盡義務以本會會場供代表會之用並擔任通信機關 
　　余日章君言各方面提出之名詞草案各部不同最妙代表共同議定分别次序一致研究又各機關每年應開會一次如一種名詞即一組研究若三種名詞分三組研究庶幾程功較速又代表宜早推定免致稽遲進行又開會時應請敎育部派員來會一同研究庶送部審定時部中亦知此事經歷之甘苦諸公務須勉爲其難蓋名詞不早審定學校之敎授洋文之繙譯普通人之記憶三方面皆極感困難故不得不希望早日解决也 
　　范紹洛君言研究之最要者爲解剖宜最先著手故骨部應較筋肉爲前此研究之次序也今日即推代表似多未便 
　　李君又言無論何種機關提出名詞須公同研究三團體乃公共之代表機關此外各個人如有意見不過另一部分故開會時三團體必應到其餘可以隨便 
　　黃任之君乃采集到會諸君意見擬出辦法六條經衆人逐條舉手表决全體贊成（一）博醫會中華醫學會中國醫藥學會江蘇省敎育會四團體各舉代表組織醫學名詞審查會每團體人數在五人以内（如另有團體成立照此加入）（二）俟醫藥學會第一期名詞草案提出後定期開會以本年暑假爲限（三）以省敎育會爲各團通信總機關審查會即在内開會（四）審查會舉行時請敎育部派員與會（五）審查後宣布於全國醫學界滿若干時期作爲定稿呈請敎育部審定公布（六）各團體或專門家願另行提出草案　 
者最妙先與代表會接洽免致一團體有同樣之草案提出　 
　　紀立生君言博醫會舉出代表每次到會人數有定惟到會之人姓名或有不同因學有專門取其於審查有益衆皆贊成各團體並照此辦理 
　　蔡禹門君言今日醫藥學會到者僅江浙數人北方會員尙衆推舉代表應俟開會以前行之衆亦贊成 
　　繼乃公同議定於本年八月七日至十五日爲第一次開會期博醫會代表遂致謝省敎育會會中備有茶點共相談叙計自三時開會至五時始宣告散會 
[中華醫學會第六日開會紀要]  
　　二月十二號上午十時提議會章略爲修改茲將議决事件六大欵列後 
　　一中華醫學會爲公益起見公决條陳政府實行醫生註册之法取締一切不正當之行醫售藥及嚴禁外國藥料惟利是圖者 
　　二中華醫學會有鑒於出洋學醫之必要公决懇請敎育部暨外交部於美國賠欵經費中撥提若干欵項每年供給十人遊學之資專爲造就醫學生之用 
　　三中華醫學會有鑒於癆病與花柳病之蔓延公决禀請各省巡按使設法阻止 
　　四中華醫學會因吾國衛生之幼稚公决條陳内務部促進公衆衛生之方法 
　　五中華醫學會因各國敎士設立醫院醫學堂及美人洛克反爾　將捐助巨欵興辦醫學於中國境内公决條陳政府特設機關統轄醫學事項以維主權而圖畫一 
　　六中華醫學會因衛生智識宜灌輸於幼時公决編輯衛生敎本及敎授法送部審定以備小學校之用並圖規入小學課程中 
　　舉定名譽會員十人　内務總長朱啓鈐　財政總長周學熙上海工部局醫官史旦萊　上海哈佛醫學校校長胡宣德　上海靑年會衛生部部長畢德輝　北京英國使館醫官德蘭　長沙湘雅醫學校校長胡美　杭州廣濟醫院院長梅騰根　北京政事堂顧問官摩理遜　奉天盛京施醫院院長司督閣舉定本年職員如下　會長伍連德　副會長俞鳳賓　力舒東　書記牛惠生　唐乃安　會計刁信德　庶務蕭智吉　編輯（英文）伍連德　劉瑞銘　（中文）湯爾和　俞鳳賓　會員部李士芬　陳祀邦　賀繩長　曹麗雲女士　牛惠生　江虎臣　趙君　王君　名詞部　俞鳳賓　唐乃安　劉瑞銘　周君　公衆衛生部顏福慶　伍連德　刁信德 
　　中華醫學會十二日開會後其第一次會業已畢事下次大會聞定於明年在廣州舉行茲將該會宣謝書錄下　同人召集會員共話一堂得百人之討論切磋集千里之良朋佳士一星期之會商六大歀之公决旅華西人咸謂此乃創自古未有之盛舉而職員等豈敢自以爲功此皆賴中外人士遐邇醫家之襄扶協助而成者也辱承諸團體之寵臨各報界之鼓吹電報飛來頌詞四至或頒厚貺或錫鴻文餘如汽車之送迎戲劇之觀覽酒食屢賜茗點頻頒如此瓊瑤嘉惠愧無報德之方金玉贈言惟有佩弦之 
感除勉勵進行以副厚望外特行宣謝而布區區第會務倥偬必致招待之不周人地生疎未免應酬之簡慢此同人等所以既鳴謝悃而又抱歉忱者也今姑閉幕以待來年　中華醫學會通告部俞鳳賓謹啓 
[築岸挖泥之工程]  
　　南市建築翰埠於昨晨（十三號）上午七時實行開工聞此次工程係由工巡捐局朱局長與久記廠訂立合同先築駁岸昨晨開工時並由淞滬警廳派警照料至濬浦局挖泥工程現亦雙方進行昨該局總工程師特將規定工作時間函告水陸軍警各機關請爲切實保護其工作時間係在上年七時至下午五時云 
[道署定期遷移]  
　　滬海道尹公署與交涉員署分組後連日已從事搬遷現道尹公署全署人員擇定十五號遷入新署楊交涉員則定於十六號遷署辦公昨已互相函告矣 
[部派監試員南下]  
　　徐家滙工業專門學校招考北京交通傳習所鐵路專修科學生計可錄取二十名交通部已派技正任傳榜南下監試聞此次招生在北京漢口上海香港四處同時舉行報名投考人數以北京香港爲最多上海漢口次之共取八十名分兩班敎授畢業後可得最優位置因現在寗湘同成隴海等路線將次告成所有車站辦事人員即在專修科學生内派充聞日内即將開考云 
[小學校之開學期]  
　　派克路昌壽里私立復蘭女子小學校由徐江蘭陵倡辦定於陰曆正月十九日開學 
　　虹口清雲里廣東培德兩等小學校係由盧仲虔創辦迄已多載今年推廣學額定正月二十日開學 
[聖經演習學堂開幕]  
　　上海基督徒佈道團同人在會所設立聖經演習學堂每禮拜一晚七時半至九時分班敎授由靑年會西幹事吉禮泰君提倡不取學費並由吉君擔任領授定於今晚（十四）在天安堂舉行開幕禮 
[鹽捕統領之規畫]  
　　兩浙鹽捕緝私水陸統領蔡和林以所部水師各營營　不一師船亦不一律自應重行編制現將水師各營每營分爲中前左右後五哨每哨派委哨長一員督帶巡船九艘專司查緝統計每營共有巡船四十五艘另加營長坐船一艘每艘除舵工外應撥士兵五名業已分配完全於昨日詳報運使暨鹽務處請爲查核又聞蔡統領以吳淞海口時有岱山等處私鹽偷運進口是以將第一營派駐淞口而浦江之閔行地方因與奉賢南滙川沙三縣海灘產鹽之區接近故將第二營駐紥閔行至金山縣屬素多鹽場鹽灶每有私梟販運私鹽至松江一帶私售故將第三營設於松江茲查松江與閔行路程較近應將第二營之所轄閔行緝私職務改歸松江第三營營長馬國楝管理其第二營營部應即遷駐上海帮助第一營查緝吳淞來滬之私鹽昨已分飭各該營長迅即遵辦 
[電車碾傷行人] 　 
　　昨有粤人陳某行經吳淞路被某號電車撞倒碾傷右足由一千二百零五號巡捕到來欲將陳送入醫院嗣陳不願回家醫治 
[車夫急病倒斃]  
　　前晚六時許有黃包車夫某甲拖車至靶子路地方忽患急症倒地氣絕當由該處滬寗鐵路醫院用電話報告美捕房捕頭飭將屍體車送驗屍所聽候蒞驗 
[老婦流血]  
　　閘北新民路張豫記軋花廠於前日傍晚失火幸即撲滅未致冒穿屋頂當時該廠夥席長庚與工人沈阿二在樓窗内擲下木桶一只將某老婦之頭顱擊破血流如注旋由四區崗警將席沈二人拘入警署押候查明起火情形再行核辦 
[爭奪在途拾起之鈔票]  
　　朱桂良昨在南市關橋附近拾得四明銀行一元鈔票一紙旋被浦東人金福安所見從後追上向之索還互相爭執由崗警一併帶至第一區署詰問金言語支吾似係冒認飭送警廳司法科訊究 
[捕房嚴禁賭博]  
　　英美總巡麥高雲君以現値舊曆新年一般賭徒每在深房密室或假妓院旅館或以總會爲名日夜聚賭抽頭漁利實足貽害社會因特通飭各捕房捕頭轉飭中西探捕無論舖户居家挨户知照不准賭博違則拘究 
[攫取賭場財物]  
　　賃居萬裕碼頭之無錫人何德順前晚糾集人衆在家賭博旋有泥水匠奚金生等三四人强欲進内同賭被何拒絕互相爭執奚等不問情由將桌上所置之金戒及洋銀十元攫取而出何即追上鳴警將奚拘住連同何及同賭之朱順甫帶至一分駐所飭送警廳司法科訊究 
[茶館聚賭受罰]  
　　熱河路二百五十二號門牌某茶館主婦陳張氏聚賭抽頭被捕房查獲前日將氏傳至公共公廨經中西官訊實判氏罰洋二十元充公賭具銷燬 
[藉端敲詐]  
　　向爲黃包車夫之沈阿三去年出洋七十元買某姓女孩爲養女前日有王阿四陸郎二人藉端向沈拆梢洋二元致起衝突互相扭毆經崗警一併拘入四區警署暫押候辦 
[糾衆搶親續誌]  
　　顏永林聘定韓道玉之女爲室因韓勒索聘金顏遂糾同多人至韓家搶親被警拘入警署已記昨報茲悉前日下午經姜警正質訊之下以兩造各有不合判解司法科訊辦 
[扭控絲廠女工續紀]  
　　張萬方扭控絲廠女工俞李氏串誘其女格子與王大連私姘偕逃已紀昨報茲悉此案業經四區姜警正查明屬實於前日解送司法科究辦 
[姘夫累及姘婦]  
　　華安生在家私設烟具售賣燈吸爲探目沈德福偵知帶同包探李榮卿前往查抄並抄獲銅質小洋數十角華已聞風逃逸祗將伊之姘婦張氏拘解法公堂請究張氏供此係姘夫所爲現逃何處實不知悉判罰洋四十元充公如無力繳洋改押四十天僞洋銷毀 
[母女一併送回]  
　　江北婦人沈鄔氏與女王沈氏（即王金鳳）於去年秋間偕至鎭江帮傭詎被匪徒誘拐來滬將女押入雲甫路四百六十一號門牌雉妓院内爲娼該女不願自投濟良所知照捕房將龜奴吳榮甫鴇婦吳戴氏一併解至公共公廨訊明判將龜鴇分别押辦女因患病暫留濟良所沈鄔氏暫留公廨候核在案茲悉王沈氏病已全愈前日由濟良所西女董將情禀明關讞員與陪審西官德領師君飭將王沈氏與母沈鄔氏併留公廨候函送上海縣知事 
署遞同江北興化縣原籍以免流落 
[小尼姑與人結婚]  
　　滬城東馬橋慈修菴小尼禪慧無錫人年已及笄有名阿其者向在邑廟擺小貨攤上年春間與禪慧尼結不解緣至十月間該尼有孕恐人察破與阿其私逃至法租界首安里賃屋居住嗣由該菴老尼福根至該處尋獲扭至捕房轉送地方檢察廳請爲訊辦前日由推檢兩官開庭審理老尼福根投案伸訴前情質之禪慧供稱請求堂上成全准與阿其結爲夫婦阿其供詞相同問官准如所請着各罰洋十五元老尼斥退完案 
[領回被拐女子]  
　　拐匪高有仁王小文前在徐家滙拐得王玉仁之女彩蘭意圖帶往他處販賣道經南市被警察破查問王匪即乘隙逃逸該警遂將高匪及被拐女子送至警廳司法科研究彩蘭供年十六歲父親爲小本生理質之高匪供詞支吾問官飭警將彩蘭之父王玉仁傳案於前日一併移送地方檢察廳預審之下判將彩蘭交其父領回拐匪收押候究 
[竊賊利用妓女]  
　　粤妓李梁氏（即梁桂英）前日隨相識之三人同至新閘路一千八百八十七號門牌某洋貨店購特詎該三人乘間竊物逃逸當被店夥何桂芳查見追捕不及遂將李妓扭控捕房經捕頭略詢一過諭着轉送公共公廨發交官媒看管候訊 
[合做買辦之瓜葛]  
　　章秀山前投法公堂控榮杏苑不理合做襄陽丸輪船買辦生意應派虧折洋四百六十六元經中西讞員訊判候將賬送交商會算明復到再核在案昨由商會將賬算明移復到廨因又傳訊章投案請追榮由伊妻到案據稱杏苑因事回無錫原籍約期一月回申請求寛限判令退去着榮於二禮拜内投案候核 
[作頭交出承攬]  
　　木匠奚阿香前至法公堂控稱工人向作頭陳錦初轉包工程被欠洋二百十三元並無承攬祗有細賬爲憑請爲追繳陳則稱有承攬照賬核算並不虧欠判令交出承攬候閱在案昨日陳將承攬交案供稱承攬上並由薛慶堂蓋有圖章可證薛稱商人與奚蘭卿向兩造調處確有其事惟並未蓋章作保聶讞員判兩造均着交保候傳經勸之奚蘭卿及代筆馬姓到案訊明再核 
[調查被告家產]  
　　王芝明前至法公堂控被徐韓卿虧欠借項及往來貨欵計銀五百十三兩洋二百四十元利息尙不在内請求追繳等情判交人銀兩保限七天繳洋在案昨王因被告挺押仍未覔保又至公堂禀稱徐在川沙原籍置有田房產業並非無力實屬有意不理須請嚴追徐稱並無產業聶讞員判徐還押候移請川沙縣查明家產究値若于復到再核 
[要求復訊之無效]  
　　德豐號主蕭金奎控劉渙笙欠銀等情由公共公廨訊判被告限期繳銀在案嗣被告不服判决延請律師代表禀准公堂於前日上午復訊原告投訴前情請照前斷執行訊之被告由律師到堂代表並據劉供並未收取原告之欵亦未出立收據中西官以案經定斷着將被告存銀給予原告具領 
[賠償夥友損失]  
　　海寗路三元堂藥店曾遭火災因領到保險賠欵後不賠店夥顧潤生等五人之損失被顧等控奉公共公廨於前日上午將該店股東俞明元等傳案經聶襄讞會同英卓副領事研訊明晰判各股東賠償各夥友損失洋一百五十元完案 
[巡警拘獲土販]  
　　土販孫乾盛前日私帶烟土三十包擬乘金澤輪船回鄉販賣當爲巡警人贓並獲拘送警廳轉解地方檢察廳由檢察官預審之下判孫收押烟土存案候燬 
[茶葉泡過再賣]  
　　本埠茶業公所近因有人將各茶肆泡過之茶葉加工烘炒和以 
顏色在市兜售正欲設法取締適有謝子祥將前項廢茶樣兜銷遂由所董派人扭至第一區警察署禀請懲治董警正着送警廳司法科核辦 
[冶坊領回失贓]  
　　南碼頭志大冶坊失去鐵錘二百斤炭三十二簍　警飭緝在案前日　坊夥周錫卿至萬豫碼頭見有浦順根者正在該處將鐵錘一百餘斤售於某秤店當即鳴警連贓拘送警廳轉解地方廳訊辦經檢察官預審之下判浦收押候究贓交失主具領 
[竊賊乘隙逸去]  
　　大南門外銘記棧房所堆之窰貨近來時常失竊前日又有汪阿坤潛入棧房竊取方磚八塊爲該行出店瞥見扭住詰問汪稱祥茂磚灰行囑我前來挑去借用該出店因其並無票據將汪帶至祥茂行質對汪卽乘隙逸去反被辱駡該出店遂回行告訴行主邀集同業討論之下着該行將汪阿坤交出送警究辦 
[女工竊取蠶繭]  
　　閘北藥水廠地方晋昌絲廠女工徐張氏前日放工時竊得蠶繭一飯籃被該廠管門安警史照熙查見拘入四區警署押候訊辦 
[包探查獲賊贓]  
　　東有恒路九百二十三號門牌張阿華家前日失竊女皮袄一件報經美捕房飭探王阿巧在老朱家宅利康押店查獲原贓禀候核奪 
 
 
 

Page 11

 
 
[深夜挑烟之薄罰]  
　　白克路四百九十號門牌楊阿四所開之烟膏店因深夜挑烟由捕查見將楊傳至捕房轉禀公共公廨中西讞員着楊罰洋二元充公以儆 
[介紹新箸]  
　　南洋商業公學爲商業專門學校對於經濟一科尤所注重蘇山校長吳衡之君採譯普樂氏經濟提要一書以爲該校講義昨承惠贈一册書此誌謝並介紹於留心商學者 
氣候報告 
[（上海徐家滙天文臺天氣測候報告）]  
　　已過者之報告二月十二日低度現於北海道者已移去滿洲睛雨表現復下降　中國天睛菲列濱臺灣天陰或曾降雨　海濱一帶有適和之信風　十三日上海天氣晴　微有西北凉風氣壓高出累年平均度　十三日下午四時前二十四小時内上海氣候至高四七．八至低二五．七去年同日至高五一．四至低二九．二 
　　未來者之推測下午四時三十分預測中國大陸天晴而有反旋風全海濱有適和冬季信風　 
專件 
[赴美賽會監督處調查錄]  
　　（一）種子之交換 
　　中美並稱農國近年美國農產之富實由賽會之學術以促進之我國夙號地大物博農事試驗場都城省會亦既次第興辦故此次携來各省種子凡美國著名之博物院及各省大學校高等學校均來函索經監督處與各省商明分别贈送交換其表同情者十居八九一面指定專員採擇全美國著名種子酌送各省農場由場試　後分給各地農人以期改良種植 
　　（二）國貨可推銷之種竊 
（甲）茶 
　　中國之茶雖較錫印日本爲佳前以辦法不良致貽墮落現在此邦人士因博覽會之試驗迭　大獎頓回復其信用心羣思購中國茶但我國茶葉亟宜放良者其大要慶有數端 
　　一中國茶葉行銷美國須有一定之商議並廳不吝巨資多登新　奇美麗之　吾 
　　一茶樣之價目相同者雖產地不一必須歸於一律經檢查定後　以原件運至美國抵埠後分裝印刷美觀之洋鐵盒或華麗紙　盒每盒半磅一磅者爲易消每盒二磅或不等量者次之 
　　一普通紅茶零售價目以限定每磅美金五角爲最適宜其躉售　價每磅紳美金二角至四角不等 
（乙）絲 
　　一中國絲質較日本爲韌此邦人多樂用之以之織女掛襯表尤　爲相宜其絲織事業在紐趙色州爲多 
　　一中國絲織物以杏黃色淺灰色各種紡綢及摹本緞爲最易消凡陳列工館者大半消去其他尺寸花樣不盡合西女之嗜好欲增出口之絲織品宜用機織並宜購各國時樣之紗綢爲樣本務祈推陳出新方有効力 
（丙）地氈 
　　以廣長合於廳堂黃地藍花者爲最暢消且得善價他如監地紅白花亦佳天津之地氈陳列於工館者均已銷罄且以一氈而爭相定購者達三十餘人之多 
　　（丁）浙江廣東雕林嵌木器具凡陳列於工館政館式樣稍爲輕巧者均已銷罄其笨重者次之 
　　（戊）各省狐鼠貂貍皮毛爲女人肩領手袖及衫褂鑲邊之用凡陳列於工館政館者均已售罄 
　　（已）花邊以白素夏布爲宜須購各國時花新樣之樣本 
　　（庚）山東綢甚易行銷凡陳列於工館者均已銷罄再從門面尺寸上講求則得之矣 
　　（亭）磁陶器以茶杯茶碟茶壺爲宜廣東彩畫大餐器皿甚爲暢銷江西花瓶等次之 
　　（壬）鷄鴨絨凡美國各傢具公司來農館問價願爲大宗貿易者甚多惜出品人無海外貿易之習慣未能定確富之價格望將成本及轉運保險各費加入定價必可暢銷 
　　（癸）羊毛價格較廉者甚爲暢銷 
　　（子）福建角梳定價較美國角梳爲廉式樣又甚精巧凡陳列於工館者爭相購用以後源源運消當有大宗生意 
　　（丑）銅器凡自山東製造枋古彝鼎而價値不甚昻在工館陳列者幾已悉數消罄 
　　（寅）繡貨與日本比較我國定價太昻不甚暢消然廣東所製之女褂女素繡之衣料合於美國士女嗜好者均已銷罄 
雜評二 
[國人之識力（訥）]  
　　人每謂中國人無定識定力者何也無定識定力則其心必隨外界而移外界偶起恐慌之波浪也則心隨而恐慌外界偶有娛樂之時會也則心隨而娛樂外界偶有不定之事態也則心隨而不定其實外界大勢之所趨其朕兆之來國人應先出其智識以研究之而定其從違及機會之至國人尤應出全力以赴之而定其志氣總之外界之大勢應隨國民之識力以轉移而决非國民之識力隨外界大勢以轉移也若無定識定力而徘徊焉觀望焉一旦事迫或則措手不及或則隨風而靡嗚呼天下事誤於此等冥冥之中者大矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新年日記] [  詩癯]  
　　爆竹一聲桃符萬户曾幾何時又是椒盤獻頌時矣際此歲序更新竊喜家居多暇用將新年中五日之狀况拉雜記之 
　　元旦余晨起循例拜祖先畢看余妻曉粧並代爲簪花子女輩圍繞粧檯向余索押歲錢余分給銅幣若干枚始懽躍而去時壁上懸有鄭曼陀之時粧美女體態輕盈笑容可掬一若亦懽賀此新年者余戲謂妻曰汝之修飾固佳然較之壁上美人恐相形見絀耳余妻爰向畫裏眞眞怒之以目頗露妒意余不禁忍俊飯後余妻强余擲狀元紅余負銅幣十餘枚遂終局迨鐘鳴五下便進晚餐未幾就寢蓋吾鄕風俗大年夜例須守歲就寢較遲故今日較早云 
　　二日余因貪睡起稍晚飯後正擬換新衣服游行於街市中一出新年之風頭詎知天公惡作劇濛濛細雨點滴不止遂不果余既悶坐無聊爰邀弟妹等作陞官圖之戲余忽而加官忽而進爵風雲會合頗極一時之盛時余妻亦在旁觀局笑謂妻曰余苟具攀龍附鳳之手段則加官進爵可操左劵汝亦可博得誥命矣余妻爲之　然 
　　三日俗稱大年朝早膳畢出游街市市中行人絡繹恭喜發財之聲不絕於耳新年景象不亞當年甚矣習俗之難改也余侷處於鄕鎭間無新世界可以遊逛無新舞臺可以觀劇又無新式之摩托車可出風頭惟有向茶肆中稍憇以破岑寂 
　　四日天雨午後始霽薄暮市中好事者舁財神偶像遊行街市名曰財神會鑼鼓喧闐游人擁擠一般有發財思想者且香花恭送以祈福佑愚人之愚可笑孰甚夜將半大小商店更以香燭果品迎接財神吾知財神此時必應接不睱豈學孫悟空之化身千萬以享此酒食乎誠有令人莫解者 
　　五日俗稱五路日余偕友人出游見一般乞丐沿門索錢有手持冬靑樹枝大呼（摇錢樹到門来一年四季大發財者）有手持紙糊元寳大呼（財神到生意好今年大發財元寳滾進来者）奇形怪狀甚爲可觀蓋舊曆新年不可無此點綴也游畢回家時已垂暮忽郵差自門外送報至余如獲至實邊省風雲未及展覽急欲與自由談一叙離情蓋小别已一星期矣今日重逢其愉快爲何如乎是晚余未出門亦無見聞足錄余之日記遂草草完篇矣（四） 
栩園詩選 
[春愁] [  陳鐵如]  
　　春愁不散夢模糊誰向神仙問緩圖綠樹揚州悲杜牧靑桑秦陌唱羅敷魂銷艷境新瓊珮淚暗香冰舊睡壺莫　情深傷别遠蓬山從此更虚無 
[其二]  
　　迢遞紅牆隱翠微空將餘恨怨芳菲幾年癡想心心印千古情天事事非北海那知精衛苦東風偏阻伯勞飛桃花寂寞君知否路斷天台阮肇歸 
[湘東宴曲]  
　　湘東夜啓芙蓉屏楚女陳娥無限情皓然繊指拂瑤瑟二十五絃繁復淸慘淡門前烏桕樹棲鴉欲動天將曙無人添漏閏銅龍雨魘雲零不知處亭亭蠟淚憐離别淸歌斷處香泉咽一簇紅塵秉燭歸樓前冷煞連江月 
[玉川歌樓] [  張公朿]  
　　珧窗曉夢迷春紅繊袿斜曳翩驚鴻桃花靦面香顋膩髸絲飄颺茶烟濃蟬雲扶起翠翹嚲玳瑁梳銜髻倭　鏡裏雙蛾著意顰妝成不耐熏香坐鼓瑟搊等並擅場　絃裂帛譜請商松風謖謖瓶笙奏秘色擎甌勸客嘗絳脣吹麝相爾汝聽慣娵禺輒心許巢燕雙棲願未償浮天一葉家何處大道香塵走鈿車文園消渴愛煎茶笑看東海華淞市絕勝西天稱意花 
遺聞軼事 
[如是我聞室隨筆] [  覺迷]  
　　吳中七子 
　　前淸乾隆時嘉定王鳴盛鳳喈長洲吳泰來企晋靑浦王昶琴德上海黃文蓮芳亭趙文哲損之嘉定錢大昕曉徴曹仁虎來殷同時詩名藉甚詩傳至日本日本國相高棅爲七律人贈一章寄估舶以達人艷稱之稱吳中七子 
[劉文淸公]  
　　前淸乾隆時御史錢澧劾山東巡撫國泰高宗命大學士劉文淸公及和珅往訊之國泰素與和珅善和珅欲陰爲之之地是時錢御史方同訊鞠獄日國泰忽起立駡錢曰汝河物敢劾我劉公大怒曰御史奉詔治汝敢駡大使耶立命隸人披其頰國泰懼而伏和珅遂亦不敢開釋獄上國泰遂誅死 
小說 
[俠情小說紅蘩蕗别傳] [  天虚我生]  
　　第十一章（續） 
　　二人受之互相傳觀白拉根内曰二君作何化裝吾可不問但須届時以笨車待於薇南門外則事已足於是安特魯安東尼乃互議將化裝爲掃烟囱人抑爲搬煤小工白拉根内曰搬煤之小工佳也以煤灰與皮膚易膠合化裝亦易肖安東尼曰不可此物着膚膠膠令人不耐且將一禮拜不能入浴安特魯曰搽之過多欲其退色甚難彼爲此言蓋方念及新婚之妻倘使見已搽煤如野义者其心中將如何白拉根内曰二公愛修飾哉早知如是則吾必令汝二人一爲煉赭石工人而一則爲染工一黃一黑終身不能復濯欲求美廲乃以火油浴身不可然而臭味不可嚮邇矣言次大笑則以絲巾掩鼻憨態復現亞猛至此私心不禁詫愕彼雖居虚英國已有一年之久初實未知英人性格竟有洒脫如此者今但觀白拉根内諸人身臨巨險直以性命握諸手掌而行顧猶互相嘲謔如學校小生初不知世界之有大禍將臨者是無怪乎肥笨之勃斯輙輕視夫紅蘩蕗黨人也 
[滑稽小說尋開心] [  頑童]  
　　樂哉樂哉今日乃除夕矣余自年假後余甚自由甚快樂而今夕之樂則更將倍之此蓋證諸往年除夕而决無誤者余今日盡日奔走爲夜中取樂之預備一切應用品咸已購而藏諸余之臥室夜餐既畢余乃出而巡邏矣 
　　余家臨通衢比出門則道上憧憧往來者肩摩而踵接余於是急返臥室取第一批之預備物而出物非他紙捲也余以此紙捲懷諸襟底乃入一巨肆中肆中熱鬧甚圍櫃而立者初無隙縫是以手提之燈類皆置於身後余擇其一按成法以紙捲斜入之而余則躍而出避於暗陬第見紙捲着火熊熊而燃不轉瞬間燈亦熊熊而燃比提燈者覺察已不可收拾矣嗟乎諸君彼燈主人覺察後之驚駭態窘急態手忙脚亂態余視之余樂乃無極雖南面王無以易也 
　　一燈既燼余乃去而復施於他燈於是一肆復一肆余身畔二三十枚之紙捲已盡矣乃返返則更取第二批之預備物出物蓋金錢砲也常人之用金錢砲每以施諸婦人女子覩其猝駭爲快然而余非之以爲不武也余既挾金錢砲則出而至糖食茶點之肆此等肆之可恨可殺爲天下第一既陳列種種可愛之物以引誘吾曹而購之又極昻貴銅元一枚任何賤物總僅戔戔者少許余惡之剌骨欲加以懲創者屢矣此際余乃隱身於彼肆對面之小巷口取砲一匣力擲而入之時圍肆購特者方二三匝肆中情狀不可得見唯聞訇然作大聲而購物者紛紛逃遁甚有跌地而受人踐踏者肆夥申申而詈且出而索人然而余則早由小衖逸不知所之矣 
　　兩種預備物既罄余體亦憊甫擬稍憇而壁上鐘鏜鏜鳴三下矣光陰如駛大出余意料之外余乃急躍起袖粉筆一支趨而赴鬧市雜入稠人中狂擠而前任意以粉筆汚人之背以人衆無覺者迨余力盡余始就冷僻處棄粉筆出巾凈我手默念彼受汚者明晨發見必大詈特詈而手忙脚亂拭之矣余徐徐循原道返紙察諸人之背有白記者不一而足且有二人互相發現而呐呐詛駡余聞其駡初不覺怒反似聞凱歌之聲益增余樂也此行凡費一小時有半 
　　吾鄉有積習元旦以燒早香爲貴往往一二時許已有赴廟燒香者余故諗知之於是余又懷第四批之預備物而出物爲自來取火機一爆竹若干串既至廟則燒香者擁擠不堪矣余入其中見鄕人之埀有豚尾者即濳躡其後縛爆竹於其尾乃迅燃之而已則擠至他處第聞乒乓聲作而四周之人均大驚而逃勢如潮擁余幾爲所擁跌幸而免而余足爲人所踐矣痛澈心　苦不勝言然而有極樂在則彼鄕人初不知聲之出自其尾聞聲而狂逃愈逃而聲愈逼比及覺察面已如土色人之見其狀者大笑不止余則更狂笑至於腹痛欲再試懼爲覺察必且爲衆人所攻擊已矣足且甚痛不如歸休（三）（覺迷按能尋人此等開心者眞不愧爲頑童） 
 
 
 

Page 15

 
 
   
 
 

Page 16

 
 
   
 
