# 1907 - 310 - 4912417

 

Page 1

 
 
   
 
 

Page 2

 
 
今日本報目次 
第一張諭說專電緊要新聞淞滬要聞 
第二張專件（北洋大臣袁咨蘇撫文爲限制售賣軍火事）分類新聞章程（江督示諭官膏專賣章程） 
第三張小說（幻邦奇遇錄）國外新聞本埠新聞訟案來件通信各業行情表 
選論 
[論海軍正副使責任之重]  
國。家有至艱極鉅之事。坐而不爲。則不足以自立。起而强爲之。則旣困於無財。而又苦於無材。孰有如今日海。軍者乎。中國海軍雖旣成立矣。甲午之役。熸於日本非器。不利兵不敵。將之。者非其人焉。夫以千百萬人之生命千百。萬金之器械。付之。昏懦貪鄙小人之手。致使。窮年累月殫心竭力所經營者。一旦竟以齎寇兵之用。此其罪不專在將。而在選將之不當今當局者内顧已外度人。而知其關係之極重也。於是皇皇然謀復之。夫復之誠是也。然。帑藏空於上脂膏竭於下。加以借欵之清償。賠欵之輸出。每歲動以鉅萬計。何幸東羅西掘。而猶。得此整頓海軍之資乎。其財之難得也十倍於前。其軍。之難成也亦十倍於前。其籌。之也如此之艱。故其行之也不得不愼。今之。附設海軍使於陸。軍部者。卽此意焉。雖然。今之海軍使。卽異日之海軍部也。今之海軍正副使。卽異日之海軍尙侍也。海軍尙侍雖不若大將之親履行陣而平時有選任之權臨事有節制之責。若再以付之昏懦貪鄙小人之手。則當。此時局一誤。何堪再誤即以屬諸絕無資望絕無材學之人。則上。之旣不能統一圖維下。之又。不能發縱指示極其效果。亦不過爲形。式上之數敷衍。而於實際全無所用。海軍而全無實用。則與無海軍等。且猶。不如無海軍蓋與。其設之以齋。寇兵不如。不設以示國弱與其。復之以多妄費不如不復以紓財力。語云。兩失。相較。取其輕者。前車旣覆。後必鑒之。今日。而不圖復海軍則已。今日。而苟圖復海軍。則當以愼選正副使爲第一要圖。愼選之法。首資望而次才學誠以資望者。積勞績得之。而於事已有實騐者也卽使其才稍遜。亦足以獲上而信下。才學者由學問得之。而於事未有實騐者也。卽使其才果足勝任。恐無以堅在上者之信。而無以服在下者之心。故海軍正使。才望俱優者上也。其次則莫如用望深而才稍遜者。而望淺才優之副使。以爲之輔助。夫有。正使之資。望以坐鎭之。有副。使之才學以輔佐之。則相。須用相與有成而後財不。虚糜。而後。軍可成立。或曰。中國舉行各新政。每苦於人材缺乏。而海軍爲尤甚。將何從而得有資望有才學者乎。則應之曰昔之立海軍也先設水師學堂。其中豈無一二才智之士。惟以無才者爲之將。而使有才者屈其下。遂致不堪一戰耳。然其機械雖已予敵。而其人員猶多脫歸。且以學生出身。而不與是役者。固尙有人在。若就其中愼選之。必有可用之材。倘舍。此他圖。而竟。以棄不知兵之輩。濫膺斯職。吾恐。日後所貽之惡果。且視甲。午之役而尤甚。何也。天下。事容有學而不能者。未有不學而能者也故吾。有一言。以正。告當局者。曰欲復海軍必先選材。若難其選莫如勿復。專電 
○電一北京（十五午後十點二十七分） 
李提摩太忠。告政府速行新政并。訪請各國著名。政治家 
爲。顧問官（句） 
○電二北京（十五日午後十點三十四分） 
政府因法。日協約事。電飭劉楊兩。使面告。法日兩。國外部。中國境。内自有確保平。和之主權他。國。不得干。预。（大） 
緊要新聞 
 
 
 

Page 3

 
 
[慈官諭守撤簾立儲之秘密北京]  
　　本月初。五日 
召見民政部。各堂先　禁烟及鋪捐兩事最後提及京。外各報近有。撤簾立嗣之說。不知此事從何傳播。致各報議論紛紜關繫甚大應。卽設法查究禁止。以定人心肅邸聞諭唯唯而退按近來宫廷每令内侍採購報紙進呈御覽以期周知外事是日。本非民政部值日之期。特先。一日傳諭預備。召見。蓋有故也（章） 
[東報誌册立皇儲問題]  
　　近得中國政府某要津傳說内廷近因册。立皇儲問題。暗潮頗激。册立之人或爲浦。倫或爲醇。邸及潤貝勒。内廷又以張。之洞。前曾參預册立今上之事故召。之入京。密議外間謂入京會議内閣制度者蓋僅據表面之見解也張。督於建儲一事亦頗。贊成。惟岑。春煊獨反對。謂此舉足以肇天下之大亂曾欲。聨合各督。撫爲反。對之舉。卒之所謀不成而岑且以是開缺此不可謂非清廷意外之大變動也譯東京朝日新聞 
[直督奏報兵艦巡視南洋華僑情形天津]  
日前直督袁。世凱。片奏略稱前以南。洋各島僑寓華民。官派兵船巡視經臣會同兩江閩浙兩廣督臣電奏選派海。籌海容。兩快艦出洋巡閱在案旋於。五月問。先赴。清屬之西貢一埠。該處。華僑。久棲。異域。覩中國兵艦之南來遥望。龍。旗。歡聲。雷動。中外觀者如堵盛稱爲中國自開海禁以來難得之盛事該處法官亦照料甚周備形輯睦該兩。船駐泊西貢九日。全埠華商。送迎宴會。盡敬竭。誠並由委員蔡廷驥迭次演說宣布。朝廷德意該埠。僑民掀感。交集且詳詢中。國立憲之事。莫不。額手稱慶。共祝聖明三呼萬歲察其嚮國情殷忠愛之色露於言表尙不致爲邪說所惑現　盛暑南洋海面　風大作該兩船已駛向上海俟秋。後察看情形再行續巡各埠。謹附片具陳云云（華） 
[政府坐送雲南全省礦權北京]  
　　雲。南一省久在法 
人勢力圈中戊已。之際總理衙門。曾允。法人設立興隆公司。承辦滇省礦務該合同中且聲明日後如擴充公司業時准該。公司視其合宜之處設立分公司。等語現聞法使照會外部謂興隆公司將分。設臨安公司於臨安府境内。一切章程。仍照原議合同辦理。等因部中遂致無詞以拒已電請滇督。查明情形從速電復以憑核辦嗚呼雲南方設死絕會以期雲南之不死政。府中人豈眞。視雲南爲已死乎。奈何日被臠割而束手待斃也（慕） 
[部飭重改熱河金礦合同北京]  
華商王。紹林與英商伊。德合辦。熱河金礦。一案農。工商部。以所訂合同多不遵照部定礦章辦理近特咨。行外部略謂該。商等雖經增改合同。未經本部核定。未可。卽爲定本。已咨照熱河都統轉飭該商再。行增改送部。核辦。云云案此事業經外務部承認在先商部。此時方覺未妥。已無及矣。恐徒生交涉未必能 
挽回成議也（大） 
[郵傳部决定改良方法北京]  
　　郵傳部陳。玉蒼。尙書 
近議整。頓部務。已决定急於實行者四。端（一）購辦各項應用書籍組。織圖書館。（二）設立通譯局。專譯東西各國有關於輪路郵電各書庋　部署以備參考（三）調。派留學。輪路郵電四科專科畢業生爲顧問官。（四）設立輪。路郵　講習所。飭令各司員一律入所聽講以增學識（丁） 
[挽留全皖路礦總理彚電安慶]  
農工商部楊侍郎致皖撫電馮撫台鑒路。礦事今日同鄕　公議。僉謂非李仲仙中氶不可。孫相。持之亦堅。乞轉逹仲公勿再力辭以失衆望爲禱琦叩 
皖撫致李仲帥電李仲帥鑒頃得楊侍郎電路礦事今日同鄕官公議僉謂。非仲仙中丞不可。孫相。持之亦堅。乞轉逹仲公勿再力辭以失衆望等因具。見闳謨碩畫。鄕里。稱高匪爲私仰。乞公力任其難以孚衆情而維大局煦印（佳） 
全閩鐵路股東又有意見厦門 
　　全。閩鐵路。改期初 
七日在厦門總局開股。東正式大會。已紀前報茲悉是日遠近。股東到者甚多。限定。有股五千元。方可。有議事權。會場規則尙覺整齊惟聞各。股東頗有意見。緣陳。總理獨攬財政用人兩。大權而所。任用又以閩人爲多。顯分閩厦兩黨以此。厦漳股友。大不滿意。嘖嘖有煩言云又聞鐵路基址業已興築惟考其。經費僅敷。築造漳泉厦三處之用。大約其餘各工須績行招募方可推廣云（御） 
[中國駐韓領事館保護問題北京]  
　　駐韓大臣馬。廷亮。近有電致政府略謂日。本駐韓統監府。照稱韓京形勢不靖。貴國領事館宜籌。保護等語其應如。何答覆。之處請速指示遵行（丁）叔子曰各國公使凡遇所駐在國偶有亂事必電請本國政府派兵保護今中。國不自籌保護。則日人且將代籌保護矣。吾國辦理外交。遇事失機。大率。類此豈獨。韓事也哉。 
[鬍匪買充巡官之異聞長春]  
　　著名鬍。匪某掠劫之財盈於囊槖因思作官以爲護符遂用。銀五百兩。肆其運動手段。在長 
 
 

Page 4

 
 
春買一巡警局巡官。居然軍刀軍服矣不意張軍門赴江過寛時某甲帶領警兵迎接竟被。某差官認出。卽據情禀明軍門當。塲獲住。一訊而伏隨卽斬首梟示。（酉） 
叔子曰中。國之官可以買。則匪而官固不足奇。中國之盜可以官。則官而盜又何足怪。 
淞滬要聞 
[大集各省商會代表來滬討論商法]  
　　前次 
商務總會在愚園開會討。論商法。一事主席提議函邀。各省商會各舉代表來華。合力研究。以求進步當經全體賛成現與商學公會訂定本年十月十四十五兩日。仍假愚園特開大會并將討。論商法草案書。刋送各埠商會知照原書錄下 
上海商務總會敬奉書於中國海内外各埠商會諸公執事我中國商人沈沈冥冥爲無法之商也久矣中國法律之疎闊不獨商事爲然商。人與外國人贸易。外國。商人有法律。中國商人無法律。尤直接受其影。響相形之下情見勢絀因是以失敗者不知凡幾無。法之害。視他。社會尤烈。此可爲我商界同聲一哭者也我商人積數十年之經歷亦艱苦備嘗矣其中顛頓狼狽時起時仆佹得佹失通盤計算倖勝之日少而敗潰之日多此何以故此惟。無法律之故。近者預備立憲公會致書於敝會及商學公會極言商。法必須商人協議。亟宜。討論。敝會與商學公會意見相合因卽日會議詢謀僉同均願擔任經費協同商議已具書答復去矣抑敝會因預備立憲公會之觸發又生無數之感念試以　。近事。證之（一）漢。口錢商同大等五家。因英商麥加利銀行所用之跑樓假銀行名義向錢莊拆銀五萬兩嗣以跑樓倒逃錢商向銀行索償該銀行聲稱此欵並未入銀行之櫃不能承認錢。商赴英國起訴於。裁判所得直。除償還正欵五萬兩之外並按。日計息此中。外交涉之一事也。（一）上海義昌等商號數家。與福州閩關銅幣局交易幣局欠商號銅胚價欵十餘萬兩屢索不得呈控農工商部旋奉欽差大臣斷僅。將該局總辦革職。並查。抄監追。所欠。商人。價欵。不令。幣局如數歸還。故商。欵至今無著。此官。商交涉之一事也。按外國法律理事員權限有變更不得對抗善意之第三者跑樓以銀行名義向錢莊拆欵從中作弊銀。行欲不認而英。國法律不許。幣局總辦以幣局名義向商購買銅胚價欵商。人要求幣局照償。而當。道不許。此非英官之厚待華商也亦非滬商之不如漢商也英。國有法律。華商。於法得直。中國無法律。而官吏可以任情判斷。違背公理而不知其非也。其他糾葛往往涉訟至數年數十年不決又或區區細故狃於偏私各不相下當。事者旣。無一定之規律。以範其心思。旁觀者亦無可據之條文。而爲。之評判。至第三者無故受累論者皆委之於晦氣而無可如何官吏可上下其手怨家多傾陷之方此爲何等世界乎然此猶指紛爭之已見者而言也若無形之障礙乂不可殫述無。運輸法。則運輸不發逹而難於流轉無。保險法。則保險不發逹而易致恐慌皆足爲商業之障害洋商謂我華产道德獨厚惜法律不具不足以維待之故興業最難政。府一定公司律。再定破産律雖奉。文施行而皆。未有效力。卒之信用不立道德有時而窮規則蕩然事業何由而盛長此頽廢吾商業其終不競乎今預備立憲公會旣首創此議敝會卽商請預備立憲公會擔任此事由預備立憲公會招集學問之士潛心討究以求合乎各國法理令適用於國際贸易復由。敝會與商學公　招集商界公舉代表。舉之協議。以求合乎中國商業之習慣。令可施行獨是中國商人習慣千頭萬緒决非上海一隅所能盡以僑。商言。則有外洋各埠。以通商口岸言。則有沿江沿海各埠。以普。通商情言。則有内地各省府廳州縣。凡設立商會之處。皆有機關。皆可公舉代表。蒞滬協議。用敢奉瀆左右謹擬於本年十。月十四十五兩日在上。海愚園開特别大會奉邀。各貴會各舉代表蒞滬集商一次。嗣後或請代。表員駐滬。隨時商辦或囑寓滬紳商。代陳意見或由敝。　特設通信機關。函詢各貴會請各貴會發抒高見依期答復以資參考（下略） 
[滬道調停採石善後辦法]  
　　昨日滬道乂禀督撫電 
云眞電敬悉蘇採。石事戚守。原擬三條。王臬司意見。第一須訂限期。逾限不交當賠。應由戚守担任。第二政體不合第三費鉅運艱似。均難照辦現王臬司另。擬數條力主和平。商由職道行府會同憲委妥。商訂定。再行開辦。其向張紳葆培家滋鬧各犯仍由職道改派朱守寳瑩會府查拿首要究懲另報（寸） 
[蘇撫陳致滬道電] （爲。洋米轉售虧耗事。） 
上海瑞台道昨復眞電計逹惟此項洋米。旣經。轉售烟津。自與本省減價平售辦法無涉。目下洋米市價較原購之價若何查明電復撫院文附滬道復電。文電敬悉轉。賣。一層原係不得已之變通籍。少虧耗。起見能否多售殊難預定且洋。米價現祗六元零。較買進時六元七角左右。已少七角。以後如何尙不可知若與。減價平售無涉實。屬無從彌補仍懇據實報銷已擬辦法與曾道商定卽日咨司詳奏澂叩 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[北洋大臣袁咨蘇撫文（爲限。制售賣軍火。事）]  
爲咨明事據津海關道梁如浩詳稱案查前奉憲台批前署蔡道禀陳洋商私運及售賣軍火限制辦法請示遵緣由奉批如擬辦理候咨山東撫部院查核辦理曁咨呈外務部查照此繳等因奉此職道遵卽照會駐津各國領事查照去後茲准英國總領事金璋照復内稱查本國商人承辦軍火歷來遵飭約章倘有違背之處勢必究辦惟來文内載必先查騐有無護照一節旣未載明约章之内而英律又無此等專條本總領事無權擅飭遵辦也相應照復查照又准德國領事克尼平照復内稱本領事當經飭知本國向辦軍火各行商去後茲據復禀承示均悉但有碍難遵照之處一則中國國家擬改軍火進口批　成單之規則祇可嚴飭經手之委員華官等凡購軍火不得於未發護照之前到行提議違者當從重罰辦爲此諭飭不得行商　靠實有准且免海關煩索之累更可無慮虧賠二則凡由各省來埠採辦軍火委員等不諳悉屢易之新近章程到行提議時未持護照行商因而却之恐該委員覺商行似有簡慢而不滿意又誤曾商行疑其來路不正必致該委員向不著名之十行議購該小行一味兜攬趨奉交易遷就必成且難免有可疑可慮之端三則凡定購軍火之事且緊要且心迫所有禀呈咨請領照發照甚費周折已需時日由洋購運更需多期譬如外省大吏派員由遠道來津採辦軍火到津已躭日期到行提議因無照須先回禀本省大吏然後再咨會轉飭給照俟照到手方能提議議妥後始能回外洋訂購而運貨到埠動須數月如此辦法展轉遲延勢必不能如期准則交貨四則如成單之先經理之行商業已詳愼探明確係官家訂購定非匪人無疑始能批立成單其合同内常載有買主允認禀請咨會及於貨到之先將護照交經理之行商收執字樣此係自昔至今買賣軍火之辦法然若偶被買主朦混以致貨到而無護照此非行商之過也等語本領事查購運軍火到津埠之行德國居多人盡知之爲此本國前任各領事及本領事凡遇有碍公正生意通暢上年冬季經升任關道梁提及甚願從權議商德國領事署向來儘力協同華官嚴防私運軍火此乃互相維持之義本領事查採辦軍火之事宜由向係著名體面大行　手如要點伊必保守名譽不肯作含混生意所以從來無一人能查出有德人犯私運夾帶在案之事若照來文所擬辦理恐此後不著名之小行將佔去著名大行之多數生意且難免時有不實不盡之情弊於彼此均有滯碍而無裨益查各行所禀其一其二所議不無可取至其三凡購軍火即係官家展轉遲延於中國國家有碍至其四詳愼訪明而後成單已足保無虞無煩贅議升任關道梁深知行中生理情形曾允許委無情弊即可格外通融爲行商所禀各缘由反復熟思無須屢煩諭飭况且歷有妥善辦法本國國家定章每一購軍火該經手者先交國家極大押欵存儲始准載運出口載運到津於海關放行卸岸後再抄寫報關進口單經海關加印連放行單呈請領事官簽字蓋印卽爲已交中國官家之據持有此據本國國家始將押欵給還是爲共保治安起見中國國家籌畫嚴密完備之章程應是中國内政若嚴飭無護照者不准成單所擬已屬周密於洋行亦已妥善矣再者屢據向辦軍火各行商禀稱極願海關設立關棧凡軍火之到津埠卸存關棧之内海關查考執照凡訂購之華官在關棧内點收存棧之費出自買主所有開化各大國之商埠均設關棧上海亦有按天津繁盛之區而獨付闕如若果設關棧華官可隨時考查决不致有情弊之生意如照所請則凡有在津之軍火生意均在華官統轄考查之中似此法不難興辦且於彼此有益况復簡捷一律更杜弊端特此詳細備文照會煩請貴道詳細加審察酌核辦理并希見復爲荷各等因前來職道查前者禀陳限制洋商售買軍火辦法原爲保全治安消弭隱患起見今英領事擬照約章辦理而德領事所擬各節雖稍不同而大致宗旨尙表同情要之採辦軍火發給護照乃中國自有主權自應從此入手期防流弊應請轉咨各省將軍督撫憲嗣後如採辦軍火必須由本省先發護照載明數目若干交該員來津與各洋行訂購一面咨請轉飭職道查照以憑稽考至直隷各府廳州縣辦理巡警購買鎗枝子彈等件亦照此辦理如此限制庶於軍火進口稽查較易理合詳請查核批示並請分咨辦理等情到本大臣據此除批示外相應咨明貴部院請煩查照辦理施行 
内治部 
[江寗道缺之變動南京]  
　　寗省實業學堂監督王觀察崇列現奉督帥委辦江西督銷局月内卽須赴局所遺實業監督一差己委田伏候觀察接辦江督擬築公園前委陳觀察時政會同藩學兩司實業學堂監督王觀察崇烈妥爲規畫辦理現王觀察另有督銷一差當經午帥札委奏調設名副都統景賢曾辦公園一切事務（宫） 
[電請嚴禁販賣飢民子女蘇州]  
　　蘇撫接江督端午帥電略謂訪聞有不法棍徒至淮徐海一帶購買飢民子女運往各處販售男則爲優女則爲娼大千例禁應請飭屬一體查禁等因陳中丞遵卽通札各屬出示禁止一面多派差役嚴密查拿如獲到被賣子女解由各該地方官發堂妥爲撫充俟其長成送回原籍（命） 
[江督派員赴東考察地方自治南京]  
　　江督端午帥近接民政部咨開清即赶緊籌議地自治等情午帥以地方自治爲憲政之起點不得不加以愼重現擬派員赴日本考察地方自治一切詳細辦法預備從江寕省城先行試辦然後徐圖推廣業已派定魏守家驊劉牧家怡仇令繼恒等三員卽日前往矣（寸） 
[札委密查私運米石出口事常州]  
　　常州府陸勉齋太守札行候補典史俞揆伯少尹文云奉江督憲批廪生鍾文杰禀私運米石出洋懇提究辦由奉批如果張裕通等行實有私運米船被獲該縣何得不遵功令任意袒護一面之詞難保非挾嫌誣控仰常州府刻日派員密查如所 
 
 

Page 11

 
 
禀情形屬實卽行提府訊究倘係該生等揑飾妄控亦卽飭縣傳提訊辦具報近又奉督憲批陰江縣商人屈豢泰禀爲截搶反誣飭查確實提案重懲奉批查此案業經批飭該府委員密查禀辦嗣據靖江縣具禀准江陰縣移復亦云情有可疑應否即照私運懲辦等情前來乂以是否平糶米石自非查訊明有不足以昭折服批司飭再提訊確情議儗詳辦各在案茲據禀稱被扣米船實係江陰王董托辦平糶之米鍾文杰等因索詐未遂朦禀靖邑等情究竟是否該商私運抑係鍾文杰等訛詐均應澈底嚴究仰常州府查照前批迅速派員密查秉公詳辦等因奉此札札到該委員務卽遵照前往密查確實禀復 
外交錄 
[華工問題]  
○美。人對於亞洲工人之驚告。十四字林報接倫敦電云近日華人印度人日本人陸續至美焚古武埠其數有增無已坎拿大議院焚古武代表員覽此情形卽電告坎政府首相勞利爾謂今時機已迫若政府於此事竟無所動作必致有困難云 
○日。報對待華工輿論之一班。十四日又東京電云東京有數家報館爲鹿兒島鐵路招募賤價華工一事咸以恐生困難問題爲慮 
[美領事函請廳官服禮福州]  
　　福州厦防廳差勇日前因捉賭誤拿敎民一案尙未議結現聞駐厦美領事函致洋務局謂此次供事陳耀庇因母病　榕醫館延醫被鈕丞飭差拿獲赴案并敢率搶金表衣衫等件殊屬鹵莾應請飭該防廳到署放砲服禮并勒令該差迫贓責辦等情昨洋務局已移請興泉永道查明核辦矣（福） 
[請阻法使購地建營北京]  
　　駐京法使近日要求直督擬在運糧城購置地畝增修兵房當經袁慰帥電逹外務部請爲力阻未知外部作何對付也（涯） 
[安南境駐軍之交涉]  
　　雲貴總督錫良爲防備孫逸仙一派之革命黨暴發事曾在雲南及安南境界駐軍鎭守駐蒙自法領事反對此事申訴駐京法使與外部直接交涉矣譯大阪朝日新聞（頴） 
[保護英敎習遊歷安慶]  
　　皖撫馮中丞近接兩廣來咨有英敎習稱生道等近赴安徽一帶遊歷請飭照約保護刻皖撫馮中丞已札飭各屬一律遵照云（周） 
軍事界 
[咨請派兵預防匪亂安慶]  
　　長江水師程軍門聞有帮會黨三項匪徒潛伏九華山中思乘該處七月三十日勝會之時勾結作亂因特咨請皖撫酌派營隊分紥青陽蕪湖兩縣與該山毗連各要地并另派防營弁兵駐守廟塔禪寺以資彈壓而備不虞（若） 
[督批飭禁烟不法隊官南京]  
　　徐統制查明三十三標隊官曹彤煒被控各節撤差看管並擬禁錮兩個月詳請督憲鑒核當奉端午帥批云查該隊官曹彤煒被控各節雖不盡確惟旣據查明其平日飲博冶遊屬實大足敗攘軍紀應卽撤差仍禁錮營倉兩個月以示懲儆練兵爲今已之急務新軍尤各軍之表率隊官又各兵之模範斷不能容此輩厠身其間效尤成風流弊何窮應由該統制隨時留心查察以肅紀律而動訓練至出外冶遊近日風聞標統營官亦間有不免此習者其何以爲軍士之表率耶應併認眞考察勿稍徇隱（空） 
[批飭另購跑馬塲基地福州]  
　　福州南水兩關外十三鄕耆民林瑞望等禀控孫統制勒賣田園充建跑馬塲等情已誌前報茲奉督憲松鶴帥批示云據禀該處田畝農業生計攸關等情是否不願購作公用應如何設法另覓基地妥議購買仰兵備處會同孫統制核明詳辦（州） 
[常備軍繳還軍裝安慶]  
　　安徽常備各營現已一律發給新軍裝服其舊時軍衣業已遵章繳還申送督練公所騐收轉飭軍械所存儲備查（周） 
敎育誌 
[沭陽縣禀報改良學堂蘇州]  
　　沭陽縣俞膺附大令近將懷文書院所改之學堂大加改良堂内一切應用物件及操衣操帽書藉儀器購置完備學額現定師範生十名其原有學生十　取年　者先行畢業給予文憑又添本科生二十名預科生十名并延聘吳鴻志爲國文敎習徐進爲算學繪圖敎習丁爲藩爲理科體操敎習李祖棻爲英文輿地正敎習曹學榖爲輿地副敎育又另添庶務長一員其中惟堂董程鑿吕祖蔭二君擔任義務不取薪　業已禀請蘇撫陳中丞轉咨提學使立案矣（必） 
[飭辦半日學堂鎭江]  
　　蘇撫以學堂之設原爲推廣敎育起見現在中學小學皆爲學額所限非廣興半日學堂不足以　敎育之普及爰特札飭提學司通飭各屬廣爲提倡現鎭郡各當道均已奉到札文矣射 
[請抽布捐興辦小學南昌]  
　　江西南昌縣屬幽蘭市地方向以土布爲出産大宗現有高等學生李壽韶等擬請每疋　捐四文以爲興辦小學之用業已禀奉林學使批飭南昌縣查明於稅厘有無妨禀查復核奪（規） 
[寗屬初級師範招生揚州]  
　　寗屬初級師範學堂定額本科二百名預科一百名分四年收足按年畢業現届第二學期應招生五十名業由總辦梅觀察通飭各州縣一體選取申送現揚郡甘江兩縣已奉文出示招考矣（言） 
實業類 
[常州會議平糶展限常州]  
　　常州平糶定期兩月應至七月十五日截止曾紀前報茲聞十三日商會又遍邀官紳商在商會會議擬再展限一月至八月十五日截止所有米價仍定每升五十四文所有前次發給各貧民糶票至十六日一律繳局收去十六日以後赴局糶米無需糶 
 
 

Page 12

 
 
票均可購買并且不限升斗每日以賣米二百石爲度並聞將巡警局平價米局撤去所有照料各執事仍派各號友前往照料云（常） 
[女傳習所開學揚州]  
　　昨報紀揚州第一女工傳習所添招學生並附設養慧幼女學堂等情茲各學生現招取足額於初七開學（典） 
[請開墾務之阻力安慶]  
　　皖省宣城縣屬曠地甚多近有客民洪嗣順擬將焦村湖灘地禀請開辦墾務詎該處紳民多方阻撓業由該縣令據情禀報省台請示辦法以免滋生事端（上） 
瑣事欄 
[咨請查辦僞造典票安慶]  
　　皖撫頃接農工商部咨開典鋪爲便窮民濟急起見今有不肖之徒仿照典中票式僞造假票在外誘賣希圖訛詐貽害鄕民實非淺鮮應請通飭各屬認眞查辦以維商業等因現馮中丞已轉飭各屬一體遵照矣（孔） 
[護勇與警察衝突武昌]  
　　駐鄂督辦土膏統捐柯逢時之護勇某於前日押解土膏局印花數箱至鄂省漢陽門外馬路旁候船站岡警勇以其推積街衢有碍人囑其將印花箱搬走以致兩下爭執　勇遂叫集同類將該護勇扭至察局懲辦土膏统捐局各勇聞悉此事遂率領多勇將站崗警勇棚房拆毁復闖入警局警委見其人數衆多且係柯大臣之護勇當傳電話至總局請派員排解各護勇竟將被捕之勇搶去刻警察總局已函請柯大臣將該勇交出懲辦柯大臣不允（昌） 
[疑似剌客之供詞武昌]  
　　鄂督前在工程營慶賀萬壽時捕獲疑似之剌客王斯炳一名曾紀本報茲聞已將該犯交由發審局嚴訊供詞錄下王斯炳供稱江夏縣五里界人年四十三歲尙有老母在堂弟王斯環在家務農小的前在杏花天盛大人處充當修械工匠後又在楚望台軍裝庫吃有工食旋即在文昌門内開設王順昌店專以修整槍械收買子彈爲業三月間有凱字勞勇拿來子彈若干代造七嚮手鎗一隻又無名氏購造七嚮手鎗一隻及門市零收子彈不計其數時常過江售賣昨方懷得子彈過江意圖售賣卽被拿獲所供是實計開拿獲子彈鎗枝數目漢陽廠造眞子彈三百九十五顆在中和門内搜出德國眞子彈一百三十五顆雙筒來復鎗一支小來復鎗一支蔓利夏子彈一百二十餘個（壽） 
[梟。匪白日行劫。駭聞。杭州]  
　　浙江秀水縣境油車港鎭於本月初十日午後三點鐘突來大幫梟匪肆行搶刦是日被劫者計共二十餘戶該處富紳倪姓家被劫竟有三四萬元之譜（隱） 
章程 
[江啓示諭官膏專賣章程]  
一官膏局一經開辦各土店售剩之藥土應卽出示曉諭限期呈報由局收購其存土過多之店由局驗明分期購用照市秉公給價概不准門市　售至此後各土店承辦官膏應用之土無論採購何項藥土均須向官膏局請領憑照照内載明前往某處採運某種藥土若干一面擇定水陸阨耍處所設立官膏查驗緝私卡其向有稅捐局卡地方卽附設稅捐局卡内以節糜費各土商運土抵埠之時卽持原領官膏局憑照詣卡報請查驗貨照相符立予放行否則扣留分别充公議罰至外省過境土商應仿照湖北初　土稅章程由緝私卡派勇押送出境以杜影射所有各土商運到之土由局細加察驗按照貨色之高下參酌鄰境之行情官必予以應得之盈商不得率過高之值以期執事定價兩得其平 
一酌定官膏等值膏分三等貴者每兩不逾一元次者不逾八角賤者不逾七角盛烟之具以十兩爲一罐十罐爲一箱官局賣膏必須一罐起碼分店向官局購膏或一箱或一罐准其零星轉售以便貧人凡官局發售於分店每一元減價一角作爲分店應得之利益此外不得私自增減其非報明領照認充之分店概不得沾此利益 
一鴉片迭奉諭旨明詔限年禁絕此項膏價若不逐漸加昻殊失以征爲禁之旨近年戒烟之舉頗爲社會所歡迎雖緣朝廷誥誡於上志士鼓吹乎下風聲所樹足以喚起沈迷而下流社會之人以生計困難烟價日昻因而决然戒絕者實繁有徒可知加價爲禁烟要領實有絕大效果應暫照議定等值試辦一年以後逐年將官膏减製一成卽一面將膏價抬高一成務使膏愈少而價愈增期逹限年禁絕之目的一官膏十兩爲一罐應每罐　膏五錢以補零挑折耗示格外體恤倘各膏店有將他種膏料攙入官膏或將上等與次等次等與下等之膏混合出售以及互相聨絡暗加售價情事察出從嚴罰辦 
一製膏事極繁重若各埠官膏分局概令自行熬製不特需費太鉅未易兼籌　恐所出之膏成色不一稽查難徧弊竇叢生所有此項官膏自應專由寗垣總局熬製發各分局銷售惟各分局銷售之膏應卽用各分局所購該處之商承辦之土運送總局代製成膏按月來城領運以歸簡便而免紛歧 
一官膏罐上應貼印花一紙其式略如郵註明膏之分兩價目俾易識别按罐實貼隨時加戳抺鎖如各分店出售之膏罐上未貼印花卽係私膏准購買之人赴局呈驗各發卽將該店從重科罰全數給告發人充賞 
一凡有設官膏局處所居民鋪戶從前購存之藥土均飭令一律呈驗數多者出局收購其零星少數則登簿發還兩個月熬清逾期概不准私藏私煮仍由局遴派廉幹之員會同敬員認眞查緝並通行各屬出示曉諭凡往來行旅悉係素有烟癮者應准酌帶自吸之膏二十兩以内倘逾此數被官膏緝私卡查出嚴行議罰以示限制而杜侵灌 
一現值嚴行禁烟之際徐土産數銷數亟應詳細調查以爲限令农年減種之預備應由官膏總局派員會同徐屬地方官就近履畝清查務得産土之確數並自明年爲限凡土商來除購土者均須親赴徐州官膏分局請領憑照照内將購土若干運往某處詳晰載明倘無照私購及所購之數逾於照内所開之數者查出分别充公議罰徐局按季應彙開各處土商購運細數具報總局以憑逐年攷核藉資比較 
以上各條係就收土售膏緝私戒烟等項暫定現行辦法所有未盡事宜再隨時妥籌辦理 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（十八）]  
其時衆方注意於直提之所說。聞楷麥言。乃返首而聽之。楷麥指東向西。聲若洪鐘。而情意懇摯。亦似較甚於直提。聞者始而驚。繼而疑。終則若甚信者。尼卡忒見民怒稍解。心頗慰之。詎知楷麥方意壯詞雄之際。直提大聲以止之。旋數言。而衆若儼然以爲女皇也。俯首聽令。掉兩臂而前。奮然作相鬭狀。尼卡忒見其怒意復作。不勝大駭。因念楷麥雖屹立不動。面無懼意。然衆苟奮臂以擊之。衆寡不侔。其何能敵。坐視而不救。不惟無以對楷麥。即撫躬自問。亦何以爲情乎。俯首視之。衆怒益甚。乃繞出乎欄之外。以手援之。急縱身下。 
[第九章息爭未遂]  
尼卡忒方以手援欄時。卽大呼曰。衆其速散勿得暴動。尼卡忒之聲。本清越以長。故衆雖未解其所言之旨。而聲震耳簾。足爲之駐。當尼卡忒之未下也。所奮其臂以攻楷麥者。悉係女人。若男子則袖手於旁。不動聲色。衆旣佇立。昻首視之。尼卡忒旋由距地二碼之欄側。一躍而立於草塲之中。舉目四顧。卽趨楷麥旁。楷麥雖處此衆怒難犯之際行所無事。曾不在意。見尼卡忒至。淡然而謂之曰。承君雅愛。來此相援。顧自上而下。亦覺勞瘁乎。言甫畢。而衆復迅疾而來。尼卡忒乃不答楷麥所言。急以手止之。曰。勿爾。勿爾衆聞之復止。顧是時足雖止。而竊竊私議。其聲大譁。且目露兇光。大有搦戰之勢。尼卡忒知止之之術。可以行之於一時。而不能即爲禦敵之善策。因念直提有言。以管理衆庶之權畀諸已。今不如試之於民。以觀其向背若何。顧又念已之與民。語言不通。我言之而彼不能聆之。徒勞無益。則欲行此計。莫如先以直提發其凡。乃呼曰。直提乎。爾其速來。直提聞言。若甚不欲應命而前。而又若不敢不順從者。顧方啓步。旋復駐足。容顔冷峭。答曰。吾始欲擢子於此間第一之樂境。使子昻首天外。享自由之幸福。而爲此間第一之偉人。今休矣。應享之權利。皆將靳而不與矣。試問爾猶溺愛楷麥而不悟乎。尼卡忒曰。此蜚語也何自以逹於爾哉。爾勿慮尙其速來。直提又曰。我之命楷麥以相侍也。亦我於知人之道。有所未明耳。然初意善體我心者。舍妹而誰。豈料彼遽以妖媚之術。以蠱惑汝。而汝亦甘入其情夢乎。 
國外新聞 
[日人移入坎拿大之衆多]  
　　十四日東京電云據亞塔哇地方稱謂近來日本工人之入坎拿大英屬哥倫皮省者日見增多西七月間共有八百五十八人入口統計自西正月至今不下四千人矣恐終不免起衝突耳 
[美艦游蹤]  
　　十四日東京電云美國海軍大將台登氏所帶領之巡洋艦四艘於今晨自横濱起碇赴夏威夷島（卽檀香山） 
[郵件被劫]  
　　十四日紐約電云美國褎林登地方有盜劫郵件事其間所失有值金洋二十五萬圓之數云 
[坎拿大産麥豫算]  
　　十四日倫敦電云據官塲豫算坎拿大西部産麥之數當有九千五百萬薄旭爾（美國度量名） 
[蘇格蘭議案作罷]  
　　十四日倫敦電云英政府已將蘇格來地産議案作廢因上議院之修改議案故也 
[摩人又將舉兵]  
　　十四日倫敦電云據木加道地方報告謂摩國自號爲皇之募建海斐現領有馬隊三萬人向克薩孛朗卡進發將與歐人大决戰又聞克薩孛朗卡之阿拉伯軍營中頗有内訌軋轢之事 
[日親王入德軍見習]  
　　十四日倫敦電云日本久邇宫親王已宣告於西十月一號進德軍第二衞隊中見習親王年方三十有四當日俄戰爭時曾在黑木大將之叅謀部以上譯字林報 
[英王再赴德國之先聲]  
　　十四日栢林電云屈魯資報聲言明年 
英王將偕后同赴德國 
[增兵平亂]  
　　十四日栢林電云法政府已允准添兵前赴摩洛哥至五千人爲止惟西班牙不再加兵矣 
[英法磋商摩事]  
　　十四日栢林電云英皇愛德華與法相克利豢蘇相會時甚長久其間討論摩洛哥事件極爲平和各大國咸意爲就摩國今日情形出而干涉尙非其應有之責云 
[英政府對於摩亂之意見]  
　　十四日栢林電云英政府在下議院聲言摩洛哥之亂英人遭受損失甚爲重大雖然如是英國亦無須派兵前往以自護英民之利益云 
[排敎]  
　　日本西報云有敎主名美連凡爾者於敎皇處當大臣職近爲羅馬排敎黨中人所毆打幸得傍人救護得免重傷 
[陸沉]  
　　日本西報云得舊金山電稱有輪船亞爾孫自如奴魯魯起椗前赴萊山島者近已駛回據云覓尋該島已費十二日之久仍不得痕跡恐遭地震而陸沉惟該島有日本工人數人現乂有輪船自密特回島前往該處尋覓以探究竟 
[是誠冒險旅行者]  
　　日本西報云今春自北京至巴黎比賽各電車中波琪斯親王之車最速先到巴黎巴黎人民大舉宴會以敬之波琪斯親王隨復乘其原座之車越愛爾撥泗高山歸意國現已安抵密倫地方矣 
[波斯整頓財政]  
　　日本西報云波斯議院已定議聘用歐洲經濟 
 
 

Page 19

 
 
專家組設國家銀行現下波斯財政裁判軍務各要職尙虚懸無人云以上譯文匯報 
本埠新聞 
[嚴。查革命頭目。]  
　　直督袁慰帥訪悉革命黨首嚴林兩人匿跡上海電飭滬道照會領袖轉飭捕房密拿各情已詳昨報現英捕房連日加派探捕各携鎗彈加意訪察滬道瑞觀察亦飭偵探長楊金山留心跴緝務獲究懲（根） 
[蕪湖道移滬道文（爲。敎堂購用公地事。）]  
爲移請事卷查蕪湖法國天主堂旁鶴兒山卽八角亭係合邑公地光緒十二年武生郭邦增冒稱郭家山盜賣與該堂敎士金緘三經縣禀奉前督憲曾批飭禁止永不准賣在案光緒十七年蕪湖敎堂被匪焚燬經貴前任聶遵奉與法總領事華在滬議結互立合同内第二條載明八角亭應由華官自行圍築堅墻自圍之後該地不准建造房屋閒人出入並須由華官派人看守自行管理第三條載自立合同以後應准敎士在敎堂左近自與百姓妥商購地地方官按照條約帮同辦理等語當經繳前任遵照合築墻圍禁派人看守詳譯約文明指八角亭歸華官管理不准起造房屋敎士如須購地應在八角亭官地圍墻之外光緒二十九年據蕪湖縣禀該邑文生許衍模卽許鳳生將八角亭圍禁之地立契盜賣該堂經縣禀道向阻毁契該堂狡執不允禀奉前督憲魏電飭貴前道袁查案與法總領事商阻一面飭革許衍模卽鳳生衣衿追欵仍責自行商退旋准前督憲魏札知飭據上海道電復法總領事尙須行查商辦各在案迄今時逾四年八角亭圍禁之地雖仍由華官看守無異敎堂並無動築而當時抬去蕪湖楊前縣所立禁碑迄未抬還許衍模供認得價二千兩係同慶錢莊莊條一紙契内空數未塡而敎士所呈抄契上載價銀三千兩許衍模所得二千兩莊條早繳在官敎堂迄未檢契燬退究竟當時法總領事行查之後貴前道袁如何與之磋議迄未奉有明文茲據蕪湖縣詳報許衍模即鳳生在押病故禀請查案索交原契銷燬將回原價二千兩莊條一紙完案等情前來相應備文移會貴道請煩查明見復一面循案就近切商法總領事及天主堂總主敎轉飭該堂敎士速將原契交出銷燬原價收回完案足紉舟誼望切須移 
[續領平價米石]  
　　蘇省本年米缺價貴氏食維艱經督撫憲籌辦洋米在滬設立平價總局飭令各州縣會商紳董備價具文赴局具領當由鎭邑劉河商務分曾經董朱之經等備價請領洋米一千六百石運回平糶在案茲悉前項米石將次糶竣該董等擬再備價續領洋米四百石運回接糶現已函准吳其昌大令給發護照不日當赴局具領矣（宇） 
[衛生韵語]  
　　本埠醫學研究所以邇來疫癘盛行大都由於飲食起居不愼所致因編四言俚語徧貼街衢俾知戒愼以重民命文曰時令交秋天氣反熱稍弛衛生搆病甚易臥勿貪凉食勿油膩瓜果冰水亟宜屏絕隔宿食物切勿嘗試動作起居保重爲是敬告同胞請事斯語（南） 
[道批照錄]  
　　王定瀛禀批查本年三月間領袖領事來文言另外之捐較諸正捐約有得半之數指爲勒派此卽要求减少貼費之實證何嘗有貼費八角自難强令酌减之說顯見飾詞朦混殊堪痛恨究應如何减費務卽妥　議復母稍諉延徒煩文牘至出口牛只本不在進口包數之内從前義商議辦時亦未給　印照且每年一千六百九十六頭之報額係洋商請公使與外部議定之案凡屬洋商皆可報運豈容一家包攬惟旣據一再禀求姑念近年運出無多尙不足額准其通融辦運藉示體卹但祇能於出口總數内酌運若干不得全歸該商運銷總之洋商多運則該商即少運以不逾銷額爲度仍由該商自行隨時報關母庸本道另給印照仰卽遵照並候函告淞滬釐捐總局一體遵照（尾） 
[中元給假]  
　　昨爲中元節本縣李大令昨委捕廳趙敬臣少尉至邑廟壇恭代至祭並牌示各書吏差役停辦公事給節假一天（厘） 
[工程局愼重衛生]  
　　總工程局現因天氣炎熱居民起居飲食務宜愼重以防病疫昨已出示諭禁　檬水冰其淋冰塊凉粉分片西瓜等凡有沿途担售及攤賣者查出一律拘懲（永） 
[絲廠執事之不法]  
　　英租界西新橋北端順絲廠開工將届兩月昨有女工百餘人投廨控總管事沈福泉與女工頭阿英本有暖昧事平時專事虐待女工前日沈將女工阿玉用水　傷尙不滿意復揮拳肆毆衆女工不服一律罷工向領工資又遭兇逐聞英捕頭已飭包探劉光　將女工陳福妹拘押公廨指爲起意罷工之人爲此環求伸雪當經讞員關綱之太守判着退去補禀候核一面用德律風通知廠主將各女工人善言解散以免滋生事端（根） 
[幾成寃案]  
　　住泥城外黄家厙某西人有鑽戒一只值價頗鉅該西人又豢猴一頭前日西人將鑽戒除放檮上進内沐浴迨浴畢覔戒已不可得該西人遂疑爲侍者所竊忽有人舉首見猴將鑽戒玩弄向索吞入口内卽經該西人以刀割開猴頭將戒取出侍者之寃於是得白（莊） 
[糾黨借洋從寛保釋]  
　　昨有東區馬文元扇店主馬洪如紏衆向陳某硬借銀元陳心不甘卽赴東局控告經該局委員飭甲往拘到局訊明屬實將馬收押補提餘黨嗣經馬央人到局具保交還原洋請爲免究局員著馬姓出具改過切結從寛保釋（軋） 
[上海官事]  
　　貨捐局查驗委員沙濟昨到道轅禀謝留辦一年糖捐局總辦延齡禀請病假三天（杞） 
[飭拿不法船戶]  
　　萬裕馬頭江北划船戶張關和因在浦東大阪棧載一渡客中途留難索詐被裁判官孫明府訪聞飭拿到案押候究辦 
[勒限破案]  
　　貨捐局會辦延手光太守前因上房被賊潛進竊去緊要文牘衣服銀洋各物曾報縣局一體緝拿迄將逾月尙未破案故由太守催緝到局孫明府以局中包探責司緝捕應加赶緝乃竟延抗如故飭分别比究外勒限三天破案（夜） 
[美界火警]  
　　虹口百老匯路一百零一號一百零二號普濟外國酒店於昨晚失愼各皮帶車到場竭力灌救僅燬去雜物多件捕房以形跡可疑飭探前往查核 
[贈藥誌謝]  
　　寳善街廣東彭壽堂秘製七種小腸疝氣膏丸神驗無匹大有藥到病除之妙日前該藥房惠贈丸藥一盒品質佳長願患斯 
 
 

Page 20

 
 
疾者速購試之方知我言不謬也 
[失火旋熄]  
　　昨午後英租界天津路與廣東路轉角第三百三十二號門牌某妓院失愼旋經各鄰人帮同救熄故未成災（莊） 
訟案 
[會訊不付貨洋案]  
　　美商美亨洋東控裕亨股東胡獻南顧文朝不付貨價一案前午後帮讞王肇之明府　美海副領事會訊博律師稱是原告代表並稱原告控追被告不付貨銀等事顧未到案胡延高易律師投案分辦良久並稱原告並無見證應請核示大令以博律師稱有見證雪尼士等三人遂商之海君判一併退去候傳証復訊再奪（莊） 
[傳訊定貨不出案]  
　　英商信餘洋　控俞富記定貨不出請爲傳究昨經讞員關太守飭差往傳訂訊（根） 
[上海縣案]  
　　本月初據紹興人葉王富扭控劉樹堂將寡妻妹萬丁氏　與爲妻當出洋一百元由劉出立婚據未及月餘丁氏即逃往劉家奉李大令訊飭两　協尋在案事後劉置不理葉往催促反遭蠻横致葉於十三日吞烟畢命由葉弟長順報請大令相驗前晚提訊劉猶諉　已命妻子回揚州找尋其妹據葉長順同親戚謝培　供昨日實見劉妻在家判劉掌頰五十下押限十天務交萬丁氏到案如違併提嚴究○船戶胡阿三尋友不識路徑向施杏生詢問口角被毆施一拳打倒閉氣不言由其兄胡阿昌抬送仁濟醫院醫治并扭施到縣控奉大令訊判施具保辜結押俟阿三傷愈再審○成衣陳洪元積欠零剪店　料洋七百餘元避往津漢等處今始返滬被店夥劉兆林扭控求追奉訊判陳交差還洋○二十四保四十八圖地保韓洪卿欠上忙糧錢九十餘千提訊供因花戶疲玩判枷號往催玩　抗糧准該保禀明提究（車） 
[總工程局紀事]  
　　德大錢莊執事王以莊扭聚昌號執事沈子康至局控被欠倒銀二千两奉飭押候訊究○彩票掮客鮑相臣特安徽副紅票十條至該公司兌彩被收票人陳鑑生察知印色模糊恐係僞造扭交到局稱由英界品香村番菜館值堂金鴻記付下茲因招尋原人不到飭即收押候查（永） 
[公共公廨晚堂案]  
　　周錢氏投廨控泥水作并小弟誘姦捲逃等情前晚奉帮　寳子觀明府提訊周供自幼血抱女孩改名金弟今年十六歲詎被鄰居陳小弟誘姦逃走向　挽出保人朱阿順串霸不交求究交訊之林供伊女金弟與他人有姦逃走小的實不知情求察訊之朱供因誣林姦拐不得已作保是實明府以林誘逃金弟恐非無因判押交朱開釋○完杏齋控韋就日吞没存款一案提訊宋供前有洋八百元存在韋處除陸續取用外尙有存洋五百元向索不理請追訊之韋供此項洋元實是合股生意除被宋支取外所餘無多前曾憑董事理過還押二百八十元不允因之控究求察明府以旣經董事勸過判韋交妥保出外限三天遵董事勸還洋二百八十元如違押究（莊） 
[法租界公堂案]  
　　船戶邵富興許金元上月由柏利洋行　往湖州向源通絲行　運絲頭三十件至嘉興永泰豐報關詎在中途偷竊一百餘斤並將水灌入以致各色絲頭均　　爛當在湖州察出後即經人調妥邵由賠償洋一百八十元了事嗣洋東以捐失甚巨未便輕縱故即控由公堂飭提至案聶司馬判交的保赶緊料理○嫁粧店主王月生投廨控　張王氏上月來租木器三房間價值一百四十元未幾即將木噐一併當去人亦避匿　　送究房東張雲生亦附追房租洋四十五元判押　將當票先行交出再追○太古棧房買辦偕洋人投廨控金利　洋關驗貨房之出店沈阿大行竊金冬菜等物爲買辦親自查見送捕　究判枷示二天發往關房門口示衆○載福洋行夥褚元昌扭羅才仁至廨控稱羅前來購買吕宋烟被騙去數箱值價洋一百二十元今始尋見扭究判押候著交○虹口某粤人家使女劉川　得英被主母凌虐逃出在途啼哭爲巡捕送案請示判發堂候核（泉） 
[美租界捕房事]  
　　過犯江北如山迭次犯事遞藉今又來滬前晚紏同羽黨小桂林等十餘人各特兇噐在梧州路一帶向人嚇詐由捕頭查知於昨飭探查究○包車夫陳大郎　拐北四川路吳炳記之弟媳胡氏捲逃由吳報探拘獲分别押候送究○武昌路八百九十二號茶館違章聚賭昨由愛副捕頭查見飭探赴公堂請單傳訊○百老匯路陳金記所開烟館並無捐照昨由工部局西人咨照捕房查辦（西） 
來件 
浙江旅滬學會暫定章程一定名 
本會由旅滬之浙江官紳士商組織而成定名浙江旅滬學會二宗旨 
本會以敦厚鄕誼互換知識維持公益爲宗旨凡本省學務及公益諸事亦有協助之責 
三會員 
會員資格如左 
一凡旅滬官紳士商之熱心公益年在二十歲以上者皆得入會爲會員 
一入會時須有會員二人介紹與會長許可附則 
同鄕先逹有贊成本會而不久旅上海者由本會長恭請蒞會特推爲名譽贊成員以誌景仰 
其無入會之資格者如左 
一經商破産尙未清償者 
一有心疾者 
一現吸雅片烟而未戒者 
一有不法行爲而爲衆所指目者 
四責任 
本會責任如左 
一對於旅滬之一方面甲凡會員皆有謀本會發逹及互相匡助之責乙同鄕子弟之在滬者本會有維護之責丙與各省商學界交通不分畛域以期增益智識 
二對於本省之一方面甲本會可爲本省敎育總會及各府廳州縣敎育勸學所等之旅滬機關乙本省學務及公益諸事凡本會可協助者盡力協助丙本省各地因意見不協致生界限最足阻碍進步本會當力任調和之責丁會員各有調查之任當隨時將所調查本省各地之確實情形報告會中戊本省各地遇有重要之事當施行或當改革者本會可就所知函告該地之官紳促其發逹已本會可爲本省官紳士商之在各省或外國之旅滬機關（未完） 
通信 
[敬送靈寳妙應丹]  
　　此丹專治霍亂轉筋吊脚一切危險痧症實有起死回生之功效昔年滬上時疫盛行經焦樂山善士曁仁濟善堂修合施送活人無算本年寒燠失時以致邇時疫厲叢興承焦君以原方見示爰命蘇存　本堂虔誠監製除由本號自行分贈外復託新閘仁濟里正心善堂天后宫橋廣益善堂法界四明公所鹹瓜街藥業公所以及寗波東門後市緯成布局分頭給送有需此要藥者請就近索取可也。抛球場恒樂里成記號蘇　　葆笙甫謹啓 
 
 

Page 21

 
 
   
 
 

Page 22

 
 
[奏辦湖北籖捐彩票頭彩五萬元七月廿四日開彩]  
本局奉　湖廣總督部堂奏明開辦第六十七會額設票六萬張每張售洋六元中彩共九千九百九十八號計六張中彩一張以七成餘發彩派出彩票之高比各公司爲優准定期七月廿四日在漢口開彩得彩紅票憑本局對號單兌銀元本總局在漢口鎭上海分局設在南市久大碼頭吉祥弄○外埠來信力票方一概本局不付統歸自給○再得彩紅票如無本分局騎縫圖章以及長方上海分局小印概不收票兌銀因無根可查也特白 
 
 

Page 23

 
 
   
 
 

Page 24

 
 
   
 
