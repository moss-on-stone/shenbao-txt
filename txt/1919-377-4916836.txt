# 1919 - 377 - 4916836

 

Page 1

 
 
   
 
 

Page 2

 
 
   
 
 

Page 3

 
 
時評 
[哀馮國璋（冷）]  
　　馮國璋以庸衆之才得時會之宜被舉副總統之職又得時會之宜由副總統而代理大總統事豈非今世幸運之人哉然當有爲之時又可爲之機而卒至優游無聞以殁又豈不甚可惜者耶 
雖然是亦中國今日政界中同具之感耳假使所遇之時會當之者非馮國璋其結果亦豈有異馮國璋哉不然與馮國璋有同等時會者豈少其人他日亦與馮國璋等耳我於馮國璋何多惜焉 
專電 
[北京電]  
　　馮河間病故院部正議飾終禮（二十九日下午二鐘） 
[北京電]  
　　馮病綿延已多日中西醫迭治西醫謂腹膜炎兩日前甚劇已爲備後事旋又稍愈昨晨復篤全身麻木失知覺至晚十二鐘故（二十九日下午三鐘） 
[北京電]  
　張志潭語靳學界事須從根本着手應徵集教各名人意見確定計畫指定欵項靳昨謁徐陳述張說（二十九日下午三鐘） 
[北京電]  
　　潘復到部安系可不拒聞以中行副總裁畀安系爲交換馮耿光不動（二十九日下午三鐘） 
各通信社電 
[北京電]  
　　日使對正式談判須待日政府訓令我國最後催撤艦抗議尚未答復 
[北京電]  
　　補提六百萬公債政府擬先發行來年交國會追認（以上二十九日以上中華通信社電 
[北京電]  
　　岑陸伍唐林皓電致靳有和戰所關請明示等語靳已電覆謂戰之一字何忍再言王揖唐實能代表北方决不更換 
[北京電]  
　　東海出武鳴密電示江紹杰令赴滬語王揖唐爲開會之預備 
[北京電]  
　　梁士詒謁徐談和局事謂西南意見不一滬會雖開唐紹儀亦不能專决非分頭疏通不可意在設仲裁機關解决時局 
[北京電]  
　　罷課案政府擬在年假期中另提教長俾此案無形解决 
[北京電]  
　　徐恩元運動烟酒署長張壽齡則以外人會辦損失主權攻徐暗爭甚烈 
[北京電]  
　　閣决承認芬蘭政府并接待其代表 
[北京電]  
　　駐滇趙委員報告唐督以川滇問題徵在川滇軍將領意見將與川督切實談判 
[北京電]  
　　參陸處電孫黑督楊新督於俄人攔入邊境時務即禦阻以重國防（以上二十九日） 
[香港電]  
　　梁士詒在杭時曾有電致岑商仲裁和議事岑甚贊成近已派人入贛赴甯與陳光遠李純接洽一切（以上二十九日）以上中孚通信社電 
公電 
[哈爾濱電局來電]  
　　北京交通部電政司盛京監督上海局鈞鑒閱二十四日滬報載謝米諾夫近以兵佔據哈爾濱中國電報局查此次記載並無其事深恐轉載失實淆惑觀聽理合電陳楚生叩儉 
世界路透電 
[二十四日倫敦電]  
　　星期銀市報云銀市來源漸旺美國雖以銀元源源接濟中國而上海香港仍多向此間詢購者 
[二十五日尼斯電]  
　　駐英中國公使已回倫敦 
[二十五日華盛頓電]  
　　美國皮貨入口商呈請國務部照會日政府及謝米諾夫氏許美商所購之皮貨運出西比利亞不得借軍用之名而加没收然後轉售與日人 
[二十四日巴黎電]  
　　法政府現正籌謀各種財政計畫以應五萬二千兆佛郎之大預算案諸需内有發行借欵徵收新稅諸條聞克勒滿沙氏擬完全改革法國稅制 
[二十四日巴黎電]  
　　法政府不口將提出議案修改一八八九年法律俾一月十一日選定之參議員得列席高等法庭審訊加伊洛氏 
[二十七日君士坦丁電]  
　　俄迭　居民因過激黨迅速深入現漸出境避讓 
[二十七日倫敦電]  
　　泰晤士報開羅訪員稱蘇丹各部落人民有騷動象曾攻撃托木白附近之英兵殺死十二人故懹德少佐率兵一大隊由托木白出巡十一月十五日土人聚衆攻之英兵以短兵與之接戰而撃退之土人死傷不少英兵死七人傷九人斯狄甘少佐率兵半小隊來援着手清 
十二月八日敵衆千人猛撲英兵之先　隊惡戰若干時懹德與斯狄甘兩少佐及兵士二十二人夫役四人皆遇害敵兵卒被逐退而英兵亦携傷兵與輺重折回托木白 
[二十六日華盛頓電]  
　　威爾遜總統稱私有鐵路定於一月三日交還原主 
[二十六日馬賽電]  
　　馬賽鐵路車站現燬於火損失約數百萬佛郎 
[二十六日華盛頓電]  
　　英國借與美國之前德船七艘現由威爾遜總統諭令交還英國 
[二十六日亞米安電]  
　　德國鋼業領袖羅克林氏被人控以毁壤法國東部大鐵廠之罪已由此間軍法科開審定監禁二年並罰金四十萬鎊 
[二十六日紐約電]  
　　德國財政總長與柏林美報訪員晤談時謂德國能於一年内付賠欵二百兆馬克 
[二十六日海牙電]  
　　半官消息謂外間所傳荷蘭將以荷屬婆羅島割與英國之說不確 
[二十八日倫敦電]  
　　國民新聞稱來春定將沉於斯加巴佛洛之德艦由協約國海軍委員曾監視一律轟毁 
[二十七日華盛頓電]  
　　駐美英使葛雷子爵定於一月三日由紐約啓程返國 
[二十四日巴黎電]  
　　關於英國受託管理太平洋羣島事日代表松井提出抗議謂澳洲取締日僑如澳洲制度適用於太平洋羣島則日本僑民亦將被擯絶戰前日德有約日本有完全自由移民於德屬諸島今若畫入澳洲區域則日本地位將視戰前爲劣矣松井又謂日本海軍曾出力助戰而於開戰之初巡暹太平洋出力尤甚今乃有此辦法實爲離奇非是之事態 
[二十四日巴黎電]  
　　法總理克勒滿沙氏昨在衆院演說倫敦會議事件將畢時謂現政府僅存三星期之壽命俟參議員選舉完畢時决定告退 
[二十七日倫敦電]  
　　十二月十四日柯夫外發見已毁之飛機一架中無一人查其紀事册知爲十二月四日出發赴澳郝威爾氏所駕之機郝氏遺骸後經覔見埋於柯夫 
[二十四日舊金山電]  
　　此間華商名鄺忠（譯音）者在華僑所寓界内某大街焚燬日本絲織品器具等物値洋數千元以爲抵制日貨之先導華僑觀者數千人且有學生當衆演說 
[二十七日倫敦電]  
　　管理糧食大員發出警告謂産糖者擬於世界糖産不多之時聯合抬高糖價凡非遠期出貨者須付較戰前貴六七倍之價値政府爲破其計畫起見不久將減發民間食糖 
[二十三日波斯盾電]  
　　共和旱船塢爲大西洋海岸最大之船塢昨日開幕塢長一千一百七十五呎深一百四十呎九寸能容最大之船隻麻蕯巨塞州費三百萬金洋造成此塢第一船入塢試騐者爲美國大戰艦斐勒尼亞號 
[二十七日華盛頓電]  
　　陸軍總長巴克氏定於一月十二日召集陸軍司令會議就和局觀察點研究陸軍問題以及訓練分配人員等事 
中美新聞社電 
[二十四日華盛頓電]  
　　據商部十一月份報告本月麵包出口較去年同期内大增是月牛乳産品出口價値共七一七二五九二九金元去年十一月份則祗五六二七一六四二金元云 
[二十四日華盛頓電]  
　　國務院通電各國首都云現美國將在美國之俄國勞兵政府下之公民約二百五十人遣送同俄此等人受美國之優待而爲種種不軌行動甚至欲推翻美國政府反抗法律及秩序彼等所持之理想乃與文明之條理的進行相反又圖毁壞美國憲法給予美國公民之權反抗正義企圖施行彼等所抱之破壤理想質言之乃無政府黨故今依據法律遣送彼等回國一而設法加以保護務使彼等經過各處受人道的待遇云云 
[二十四日舊金山電]  
　　新辭美國航務部執行部長之羅塞脫氏今日到此就太平洋郵船公司協理之職羅氏表示希望謂望航務部採用其條陳將現在大西洋方面建造每艘一萬九千噸之客船兩艘撩在太平洋方面以充遠東商業之用云 
 
 

Page 4

 
 
   
 
 

Page 5

 
 
   
 
 

Page 6

 
 
里昂無線電（路透電社） 
[二十七日羅馬電]  
　　聞意相尼蒂氏現定一月三日或四日啓程赴法國巴黎參與媾和會議外相謝洛嘉氏將早數日首途 
[二十八日巴黎電]  
　　聞英相喬治氏因愛爾蘭事端　留倫敦已請將媾和會議改在倫敦舉行法政府决議徇從英相之志願惟據今晚時報載稱法國政界尚未知此事 
[二十七日羅馬電]  
　　伊波加報載特萊斯特電稱意國與巨哥斯拉夫代表在萊巴區簽定解决關於船港電報稅關 
[二十八日巴黎電]  
　　克勒滿沙氏大約將在伐爾州銷磨新年假日一俟國會休會卽擬赴南 
[二十日瑞士京城電]  
　　社會黨中央幹事部將於一月第一星期開會討論召集各國社會黨大會以期改組勞工組合問題 
[二十八日巴黎電]  
　　據維也納電稱驅遂艦Ｃ三十號載協約國國際多瑙河委員團主任法陀將軍由匈京駛抵奥京維也納已百年未見法船 
[二十七日巴爾電]  
　　佛蘭斯堡電稱英軍官兩員法軍官一員已抵該處爲赴斯萊斯維化爾斯坦協約國委員團豫備居處 
[二十八日巴黎電]  
　　外交總長發刋黃皮書紀法意兩國一九○○年及一九○二年關於摩洛哥與特里波里問題所訂協約此項協約保衛兩國在地中海之權利並規定三國聯盟如賡續延長不得直接或間接與對法侵略政策有關 
國外要聞 
[歐戰後之難决問題]  
　　中美新聞社譯紐約講壇報云吾人試追溯去年一年間之事情則可見一九一八年十一月間所暗味不明者今乃大白矣第一吾人今已知世界一切制度習慣已經大戰剗除其根株不僅政治上即經濟上之戰前狀况均不能恢復其在政治方面則奥俄兩大帝國旣分崩離析較俄奥更强固之德帝國亦一敗塗地其内亂情形且大有步俄羅斯後塵之勢是故今日媾和之事與德國倘在一九一四或在一九一六年敗後之媾和全不相同彼時俄奥兩帝國旣尚存在德亦未至於内部分崩之境也巴黎和會之判斷受世界之攻撃不獨進步頑固自由保守各派一致攻撃即一般普通人民且詆責尤力此輩蓋望和會务能澈底解决一切問題今則問題之糾紛依然如故皆不滿耳由此情形乃引起各國内部之不靖德人責其領袖在和會議步太甚法人英人意人以至美人則各責其領袖不能根本解决釀成戰爭之各問題以保永久之和平即如吾美人今日爲和約中之一節立法與行政兩部相持至六閱月尚未終止法國之政爭雖已了其劇烈不亞於美英政府此次媾和條件之有利爲英國歷史上向來所罕有而最近在議會中竟立於少數地位幾演辭職之活劇不獨此也此等新近聯合敗德之各大國間以及新獲自由之各小邦間無不各有許多之爭端而俄國之内亂現象尤有震動全世界之勢西方政治手腕之不高明至此乃無可掩飾數月之前據英下院計算歐洲各國間之戰事尚有二十起俄國境内至少有三處戰場意軍與巨哥斯拉扶軍在阿德利亞海岸爲非門問題而戰塞爾維軍與羅曼尼亞軍相持於巴拿脫羅曼尼亞軍又反抗協約國之决定繼續佔領匈牙利各地至於小亞細亞境内情形尤惡歐屬土耳其之處置且至今未决於此種種騷亂之中有某種事實似已明瞭可見者即英法美三國之人似已决定不願再開新戰以恢復俄國之秩序不願供給軍隊以驅逐意軍出非門或驅逐羅曼尼亞軍出布逹配斯多甚至不願派兵以干涉德國某某處之人民公决其地應仍屬德有或應歸併波蘭丹麥或比利時不甯惟是觀美國近來行動之趨勢大有否認威爾遜總統在歐洲所發表美國以後將抛棄割離政策而與歐洲各國合設一國際聯盟共管世界事務之主義之勢美國對於和約勢必加以某某保留始得通過如是則和約之精神上力量將喪失不少也由上種種事實觀之可見戰爭之結果於一大問題仍未解决大問題維何即德國之控制世界是也德國立即控制世界之危機固已暫告消滅然謂德人因戰敗而已改其目的則殊之證據可指倘德人實力一經恢復能否不捲土重來祗可付之猜測耳此事旣不决定即無眞正解决之可言法國之要求保證德不再攻歐洲之復活締結同盟之企圖與巴黎和會决斷之未曾適用皆爲此故假使德果再攻法則法之安全將恃意國之行動脫令法與意爭法與英美聯合迫意抛棄非門則下次戰爭中意必聯德無疑於是法國危矣總之目下之和局實未根本解决德人之究竟目的無從揣測而俄國之前途亦難懸揣竊恐斯拉扶與條頓兩民族或且爲大連合而條頓民族終且大澎漲而爲各國之害未可知也今人恒責威爾遜於歐洲目下之亂象不能卸責吾則謂彼赴歐洲所鼓吹之主義並不差誤特無方法以實現之耳須知歐洲種種爭端皆有深固之歷史决非如巴黎和會者所能壟斷解决彼對於和會始而希望繼而失望者皆爲無理由雖然德國之敗創暫時終爲世界之一種福音蓋歐洲與世界各處已設立幾許自由之新邦而自由之人民亦因此而增加數百萬也惟歐洲本有之爭端殊不因德敗而即解决和會之分配歐洲某某土地在該地内之數百萬人民亦殊不願聽命而移轉其國籍再則二十個月前並肩禦敵之英法今已爲叙里亞之疆界而起爭執一年前歡迎威爾遜爲世界内救主之意人今則爲非門問題痛詆威爾遜不遺飭力去年停戰簽約之日歐洲至少有數處警察須保護美國人之在歐者因受過甚之歡迎致有擁擠軋轢之險而目下此同一警察則須保護在歐美人不至遭暗殺要之德國被撃敗之結查人類猜忌詐虞之性習並未顯然改變甚至一國之中黨派之爭前因對外作戰而暫時抛棄者今亦一一復活矣雖然戰爭之成績終屬不少且甚深遠閱時益久將益顯著須知此次戰爭勝利之眞點不當求之於巴黎和約而當求之於勃來斯脫立脫扶斯克及不加來斯多條約蓋倘使德國戰勝則此等條約將爲巴黎和約之藍本矣此爲不滿意於戰事結局者所不可不知者也 
[美銀行家之對華貿易談]  
　　中美新聞社云友華銀行協理拉爾夫道孫氏以一千九百十八年九月去紐約作遠東之行意在中國設立支行并研究遠東經濟上商業上之情形與美國貿易上有何關係歷時凡十四閱月始買棉歸國道遜氏之言曰美國今日苟欲於中國貿易永操勝利之劵其事殊不甚難但能答以下之三問庶幾其可矣（一）吾人其願居留中國與中國人民合地以處從其俗尚學其語言考其貿易上之需要及見解乎（二）吾人其亦有經濟上之力量能許中國主顧賖取貨物乎且不僅爲長期之賖取并能應付意外之需求乎（三）吾人其亦準備以美國之材料建立一貿易上穩固之基礎乎以上三問如能一一答之曰可可而更以堅决之意志實行之則前程遠大卽爲吾人發軔之始矣道遜氏又曰今日美國大部分商人之所以不能十分發逹者在不思永久於中國商市上保一不敗之地位但冀目前立獲巨利然須知第一要著應思所以久留中國而與中國之商人及製造家相友善就事實上言之外國商人之行商於中國者美國人實最爲中國人所喜不僅發生善感已也兩國商人之間實有一種眞摯之友誼美國人旣得此莫大利益而尚不能於太平洋彼岸多所發展寗不甚怪吾意此中最大之原因在美國商人之怠於所事不以在華貿易爲生平大事業也吾人今日宜卽渡太平洋爲久居中國之準備與中國人士相連絡服從其商業上社會上之習慣細審中國商人之所需而爭先供給吾人所最宜記取者則中國之見解有多處與美國人相背馳吾人應於必要時棄去已見曲意相從吾人旣入中國商市萬勿一經接觸卽索然罷去而别圖機會英國商人固已予吾人以良好之模範英商在中國所以獲得成功者亦卽行商得法之明證也至賖貨及其他經濟上之特别辦法美國尚未能逹於神化之境以言賖取貨物本以道德與信用爲重然旣有聘用買辦等辦法則似可無慮貨價之脫空况中國人商業上之道德固已卓著者乎多賖貨物與中國商人在美國未嘗不願惟自已財力能否措之裕如或本國銀行及其他財政機關能否予以相當之接濟乃一問題至美商銷賣貨物之法不外二端一曰自立基礎一曰實事求是所謂自立基礎者卽開設店舖以爲行商之機關開始時規模弱小亦殊不妨徐圖發展可矣尚有一事不可不知者則須愼選一有人格之助手而於中國商市中富有經騐者以爲行商之助惟於行商之方法則仍不可不自運腦力别出心裁以實行此實事求是四字則所業前途必可告厥成功矣 
國内要聞 
[激黨東漸後之西比利亞情况]  
　　柯政府命運頗悲觀字林報二十六日北京通訊云過激黨東進後西比利亞鐵路之交通情形甚爲狼狽加以煤斤缺乏困難愈多乘車人多衝突易起軍事當道索取車輛置傷兵平民於後協約國鐵路委員會之駐於海參崴乃警告柯爾恰克政府謂鐵路管理權如不全託諸鐵路委員會則委員會無所事事將全體辭退云鐵路旣形擁擠不幸之衝突因之而起柯爾恰克將軍與總理率火車六列滿載衛兵與財物行至克拉斯諾雅斯克附近爲捷克截留柯氏當卽發電公然指斥捷克兵謂爲阻撓路政旋經調停柯氏之車仍許進行惟財物則由捷克兵負責送交伊爾庫次克政府按此項財物爲庫金六千五百萬鎊原由彼得格拉與蕯瑪拉運至沃木斯克近復由沃木斯克向東運去協約國會勸柯氏將此財物於春季運赴近海口岸但柯氏不允致有今日之糾葛西比利亞軍新司令加勃爾氏因捷克兵截留柯氏阻撓退軍指爲蔑視俄軍遂電致捷克軍司令薛羅維氏要求决鬭捷克兵聞之大憤而以鐵路之擁擠歸罪於俄軍捷克軍與俄軍感情之惡於此可見一斑捷克軍現籌備自已退走各事甚爲忙碌其所措施誠不免於高壓手段但一面擔任整理路政之重責蓋鐵路交通苟不整理則必紊亂愈甚也捷克司令稱捷克兵之舉動未便加以干涉否則勢將譁變現有英軍官二十五人被困於太格之西捷克兵擬設法救之英人之在伊爾庫次克者刻已逐漸出境俄軍將師間自相訌關俄軍之退棄伊爾狄施河乃司令蕯喀羅夫氏之罪衆擬拘捕之紛擾之際致殺死軍官一人當道請狄特里施將軍擔任西比利亞軍總司令之職但狄不願就以目前事態言之處於堅固地位者惟謝米諾夫一人謝在表面上雖擁護柯氏然在實際上則在代有其位耳謝之爲人才能有限不足以當大事苟無日人援助則早被淘汰矣社會黨要求召集西比利亞國會而謝氏反對之謝擬指定各黨代表駔織議會而在軍權下行事謝擁兵不少或能與過激黨一戰滿洲之西經濟現狀甚惡傷兵病人與避難者備受困苦其情甚慘以目前之鐵路情形雖欲施救亦苦不能今西比利亞時局紊亂已極凡有關係之各國不可不一再考慮其對於西比利亞之政策伊爾庫次克政府諸人意見旣不相投而捷克軍與俄軍感情又甚不佳西比利亞軍全不可恃近日伊爾庫次克派兵兩隊彈壓亂事乃兵士殺其軍官而投入過激黨貝加爾湖以西常有過激黨踪跡頗不易遏其活動伊爾庫次克市議會乃社會黨性質反對柯政府甚力一俟柯氏退出後即將與過激黨議和社會黨聲稱寗願讓過激黨據有城邑而不願見外國出場干涉以保其地據最近消息過激黨僅行抵太格非數星期不能抵伊爾庫次克故是處目前尚屬無碍第伊爾庫次克約有勞動家萬五千人皆抱過激主義者難保其不與過激黨社會黨聯絡而起事也西比利亞穩健分子厥爲捷克軍但捷克表同情於社會黨而不以柯政府爲然柯政府遇此困難情形其外交總長乃屢向日使請兵援助日使已電致東京政府主張由赤塔派兵兩聯隊以作日使之衛兵日政府允採其議但須他國之贊成耳柯政府在軍事上與政治上皆已失敗不獨不爲伊爾庫次克人民所歡迎且爲西比利亞全境人民所厭棄如是政府協約國果將繼續擁護之乎是乃應即决斷之點也若謂伊爾庫次克居民大半爲過激黨或社會黨則不盡然但一般居民不甚與聞政治而聽令社會黨辦理地方之事如今日果選舉西比利亞國會則佔大多數者必爲社會黨終必有停止内訌與過激黨媾和之結局如欲維持現狀則必用外兵而後可但用外兵則勢必借重日本矣 
[美報對於排日風潮之評論]  
　　華北明星報云據報紙風傳日本駐北京公使曾以目前排日風潮對於中國政府提出抗議吾人正可藉此機會討論此次排日運動之合法與否有前例可援否條約内中國政府究負有强迫華人買日貨之責任否日本此次之抗議究與國際慣例相合否在反對排日運動者以爲排日運動與抵制日貨逈不盯同運動排日不但與條約不符且於國際應有禮節上亦有不合之處北京日本報紙類以此爲言即直隷省長曹銳關於此事之宣言其中數段措辭一如本月北京日本報紙所記載以國際禮節言此次排日出於國民意思與政府無涉斯於國際禮節上毫無不合之處英國近世史中有一事與此極相似如就相同之點而論愈證此次風潮之不悖於理當四十五年前土耳其在其國内布爾格里亞省大肆淫威以理言之土耳其境外之人對於該事皆無發言權而葛雷德司統君當時雖已退職在英國鼓動人心卒至將德色兒阿里政府推翻葛君此舉即爲葛君作傳之人亦目爲煽動人心蓋土耳其在其境内雖極殘酷實與葛君不相涉也然而葛君與赫德科特勳爵激動全英人民在一九一四年八月以前兩世紀來英國人心未有如此激昂也當時不僅葛君所有英國名人皆一致攻撃土政府但時至今日無人聲言葛君當時舉動爲不當如葛君舉動合乎理葛君旣非土耳其又非布爾格里亞猶仗義執言則中國人爲自已利害切身之事鼓動人心理由更足矣　日葛君及全英人民爲他人利益有所舉動則華人爲自已利益取葛君等當時同様之行爲實屬正常况當英國人心憤激時土耳其政府對於英國并無何種之抗議乎其餘類此之事尚多每當美國選舉時常有觸怒英國之事然而不聞有抗議也又當美國參議院討論和約對於英國政策大施攻撃其措詞之激烈不亞於華人在排日風潮時之言行至於條約權利以一八九六年條約言日本人民可携帶家族傭人以及僕人在中國已開或將開之商埠游歷居住及從事於工商業以及他合法之職業又日本人民得享最惠國人民取得之種種權利及免除由是觀之中國政府實無强迫人民買日貨之義務不過如對於他國在中國商場上爲之除去種種障礙時日本亦應享同等利益英人自今購錫蘭茶較前踴躍然而中國不能抱怨也英人素來拒絶中國猪肉鷄蛋以及鷄等在英國市場行銷以物較劣之故然而華人不能抱怨也英國公司常於自來火盒上標以（扶持國内工藝）字様然而未聞一國有怨言也勿論中國政府即他國政府皆無强迫人民向一特别來源購貨之能力國際抵制貨物之權利業已公認十二年前華之抵制美貨美人未嘗提出抗議距今數月前列强决意經濟的抵制俄國過激派是列强業已承認國際抵制貨物之原理卽和約中亦嘗承認經濟的壓力矣日本抱怨之正當處僅有一端即傷害日本僑民生命財産是也然而目前旣無此種情事雖有種種風傳而皆在查問中如果查出華人有傷害日本人民生命財産等事必有相當之賠償也 
[美上院山東保留案與我國]  
　　外交團得東京方面電告云日政府對於美上院之山東三欵保留案已爲數次之會議今乘阜婿問題意大利主張貫澈之機會已决定再向巴黎聲明必須取得條約上之權利不能受美國保留案之束縳此外並將有重大之活動云 
英法承認美上院保留案一事某方面昨接美京正式公電謂此項消息確出有因綠上院自羅治氏修正案否决閉會之後兩黨各持愼重態度本月一日議會開會雙方對於和約問題絶未提及威總統見勢不佳曾以非公式手段向英法當局探詢對於保留案之意見而英法回復内容實含承諾之意此承諾保留案之說所由來也現時美上院方面形勢大爲和緩共和黨對於國際聯盟案已不堅持其主張如協約國果有妥善誠意則批准問題立可解决云云聞當局方面於英法兩國承認美一院山東保留案問題亦已接有某種報告故曾召集開一度秘密會議討求補簽德約辦法刻已致電顧維鈞施肇基諮詢最近保留案之實况 
[京華短簡]  
　　日本駐京公使日前向外交部提出抗議共爲兩事（一）各處抵制日貨甚烈有背通商條約（二）日本小學生在途際被侮辱政府對於抵制日貨一事早經通電各省說明通商條約關係飭令勸阻日本方面所稱小學生被侮事亦飭警廳詳細查復此項抗議業於前日晚由外交部正式答覆日使謂第一問題政府早已通電各省勸阻至第二問題據警廳查覆並未得有明證且查無此事此後當加意力防不令有此等事發生云 
二十七日國務會議財政部提出八年度總預算案收支不符之數以前擬增加公債額現年内爲日無幾兩院勢難開會已議决之預算又未便久擱决定仍卽日先行公布其不符之數則於公布時附帶聲明另籌辦法又内務部提出山東商埠局請改組爲省垣市政廳通過 
此次魯督更動醖釀已久最近則以軍費浮支問題發生許多糾葛靳氏突然呈請下令更調新任魯督田中玉奉命後於昨日（二十七）上午入府晋謁東海請訓聞東海亦力促田氏卽日赴魯田當即應允昨日午後四時京奉路已奉諭特備專車頭二等四輛開津田氏定於晚間出京先赴魯省就職 
北京各校教職員罷課風潮日久迄未有解决辦法兩方相持愈堅愈不能解决昨日各校教職員乃推出代表四十餘人赴國務院請謁靳氏聞靳因公事正忙不　接見派曾彝進在純一齋代見無甚結果 
[津商界處置日貨辦法]  
　　津埠此次抵制日貨商學各界一致贊同並經國民大會委員會議决具體辦法發行家歸公賣處售賣門市家歸萃賣場售賣對於調查辦法係由商學兩界各組一委員會會同辦理茲聞商界已將調查委員會簡章擬出并有多半委員推定今將原章錄下第一條本會定名爲調查委員會第二條本會以挽救外交提倡國貨爲宗旨第三條本會會所設天津總商會内第四條各行董事及各行同業公會所舉者得爲本委員會委員第五條本會徵求調查員以各行董及各同業公會擔負或由同業會及董事委託商會以開大會推定之數爲定額第六條由總商會推定委員會長四人必須由行董内選舉主持調查事宜第七條本委員會職員皆爲名譽職第八條本委員各股職員由各行董及同業會推舉但各委員長由總商會推舉第九條本委員會分例會臨時會及職員會三種例會每星期六下午四點半開會一次以兩鐘爲限遇有特别事故由委員會長招集臨時會職員會由委員長隨時招集第十條本委員會委員應信守者（一）提倡國貨（二）維持本委員會進行（三）堅守本委員會宗旨（四）愛惜本委員會名譽對人宜有禮節宜和平觀察宜精細第十一條本委員會委員應力戒者（一）調查不實（二）以私害公第十二條本委員會如有不遵守第十條至第十一條各項之一者本委員會委員或職員須勸告之倘仍不悛改至開會議决函請該同業會或行董擔負即飭該委員退職呈由本委員會登報宣布除名第十三條調查委員會發給各委員調查册將其調查之經過情形逐一塡寫册内送交委員會文牘員備案第十四條本委員會章程經本委員會三分之二以上得過半數之同意可修正之第十五條本會章程自公布之日施行 
國民大會委員會對於零售日貨之小商號前經議决多設萃賣場以免街市再有日貨流通茲聞除廣東會館已完全承認借與外並由各委員分頭與各會館及寬廣會場接洽以期日内實行曾推定楊小林擔任接洽東安市場草廠菴與　津會所宋則久接洽金華商場安徽會館浙江會館大舞臺孟震侯接洽文廟及舊縣署王卓忱接洽閩粤會館 
劉錦堂接洽河東兩戲館昨日（二十七日）下午委員會續開會議仍由張品題主席孟震侯首先報告與審判廳接洽騰借舊縣署地點情形宋則久楊小林相繼報告各處接洽情形大略多半承認借與惟尚須一二日方能定訂又由孟震侯提議致函審判廳催請函復經全場通過又由宋則久報告分賣處章程已經脫稿請討論主席宣讀已畢並逐條諮詢全埸意見討論終結完全通過茲錄原章如下日貨公賣處章程第一條本處專爲發售各商家所存之日貨而設第二條本處名曰日本某貨公賣處如日本棉紗布疋公賣處五金雜貨公賣處之類第三條本處地址以各同業公會改用之如無同業會或同業會地址不適用時得由本會另定地點第四條本處用人無定額應視該處所屬貨物品目之多寡及事務之繁簡定之第五條凡直接定貨及向作發莊之商家應將現貨及已批未到之存貨如數報告國民大會委員會註册經調查後定日方准發售至七月十五日後所定日貨如何處置另定之第六條各商家之存貨於報告本會調查註册後仍准在各該商之本店發售一切售賣方法如批賣現賣及用批票等習慣均照舊不改惟無論賣數多寡必須書具花單發票或只帶花目之發票送交公賣處蓋章方准同花單發票運送卽本商存貨歸本商門市自售者亦須經此手續第七條各商家存貨凡在本棧存放者整件皆須由公賣處在箱外或包外蓋以公賣處戳記零件貨散疉布疋在機頭蓋章板子布疋在外皮蓋章論件雜貨粘貼印花如物體太小不便粘貼印花者經國民大會委員會之承認亦可免貼第八條各商家存貨在租界者如運入本棧或發過河均須先運到公賣處蓋印戳記第九條各商家所存整貨至折零時應報知公賣處派人逐件蓋章或貼印花第十條各商家售賣客之改色貨亦須運到公賣處在包外蓋以戳記第十一條凡門市商家購入板子布疋必須到公賣處拆報在兩棧頭蓋章第十二條公賣處應派人在下列各處隨時調查其車站及車船碼頭之調查凡無公賣處印花之貨不准出境或入境車站船碼頭梁房零門市大車碼頭第十三條凡僞造印花圖記及違反本章程各條者應分别從嚴處罰其罰則另定之第十四條公賣處成立後凡有希圖私利破壤救國組織移入租界營業者得由在國民大會之團體相機處置之凡在公賣處成立已移入租界之商家至民國九年一月十五日如不遷回亦同此辦理第十五條本公賣處至將各商家所存日貨售盡爲止如我國對日本所喪失之國權國土完全恢復本公賣處中途即可停辦第十六條本公賣處註册辦法係每家各立册簿將報來貨物分類書入售出時按單在各欵内銷除至除盡爲止第十七條本公賣處註册時須將七月十五以前或以後所定之貨分清第十八條本章程如有遺漏或有不通用時可由國民大會委員會表决增改 
[塞外郵音（鴻）]  
　　吉黑鹽務改組之續聞亦有三省統一之風說 
吉黑榷運局弊　叢生鹽務署擬重行改組歸商會承辦情形已誌前報現以調查事件尚未完竣而各地商會能否包銷及包銷之後能否免除以前榷運局種種弊病一時實無何等把握因之改組問題暫爲擱淺冬運第一批當已照發各分局長得苟延殘喘莫不喜形於色惟鐵路附近之張家灣樺皮廠雙陽三處分局已實行裁撤聞將覘裁撤後之成績爲改組之張本并聞張家灣包銷者乃曾朗山與勞孟松合辦雙陽包銷者乃曾朗山與王倫友合辦曾勞王皆係大� 
資本家故有此魄力至樺皮廠包銷者開係陳某云 
此次改組問題之發生不盡由稽核洋員巴爾穆之動議據確實消息實爲關外最有力之一人所主張以各事皆已漸臻統一之境獨鹽務不能辦到終屬一大缺憾會稽核處與鹽務署感情不洽之際乃用烘雲托月之法使稽核處發改組之議而乘勢進行其統一之謀鹽務署亦明知之而無如何刻聞吉黑榷運局長已確定殷芝青俟殷接事後即將實行改組著手統一奉吉黑三省之鹽政并聞東三省鹽務稽核處將來亦須另行改組是不啻同歸於盡也語云鷄蚌相爭漁翁得利我於此亦云 
 
 

Page 7

 
 
[濟南大學潮可望卽平]  
　　學生提出七條要求官府一律允許濟南無端忽發生特大之學潮一時風聲所播遐邇驚心彷彿不可思議之禍變將以此爲導火線者乃未出三日居然浪靜波平是亦一好消息也自二十四日下午學生被軍警毆傷多人後學生會聞信憤激異常以軍警如此蠻橫勢難理喻咸抱一種犠牲之决心誓與彼等抵死一戰後有教育會出爲調人允代疏通招集學生至教育會會議學生方面逐校舉出代表二人計李郁廷張輯五崔唯五等二十餘人調人方面有杜星柏李蘭齋諸人當時學生提出要求七條（一）完全恢復山東學生聯合會（二）陽曆年初組織全省學生聯合會並排演新劇（三）立刻釋放被捕學生（四）賠償養傷費（五）懲辦無故打傷學生之軍警及長官（六）賠償損失衣物（七）學生法内自由軍警不得無故干涉並不得無故包圍學校禁止學生出入以上七條當與調人等言明務得詳細答覆如有一條不得圓滿答覆學生等卽照常積極進行以全體解散之時爲止二十五日早九鐘調人杜星柏卽至學生會報告交涉情形據言至省公署見屈眏光將七條提出要其答覆屈言他條尚有轉圜餘地唯第一條完全恢復學生聯合會實難　辦因封閉係出督軍意余不敢作主即督軍方面出爾反爾亦實難堪杜言撤退各校門首軍警一事乃先决問題請省長速行撤回屈云此事須商之馬師長余亦不敢作主且學生須不出校軍警方可撤回君能否作保證杜云俟學生方面答覆再行回報遂出時天已深夜未能到會報告茲特說明情形請大家答覆今天能否暫不出發作此後議和地步學生等即言今早工業學校迤西仍有軍士多人似此情形學生等未出發而官府派軍士至校是官府先失信用於學生尚祈先生向屈省長質問余等俟得回信再作計較此二十五日交涉之情形也至二十六日經調人一再奔走結是督軍方面對學生七條要求大旨已經認可（一）恢復學生會一事允學生自由開會惟聯合會之牌子暫候三五日再行掛出（二）陽曆年初全省學季開會准其招集排演新劇亦准照原議辦理（三）被捕學生已經釋放不成問題（四）養傷費應用多少由督署如數發給（五）打傷學生之軍警及長官准予酌量懲辦（六）損失之衣物器具俟調查清楚如數賠償（七）嗣後各校學生如言論行爲及開會結社在法律以内之自由官府槪不干涉亦不再遣軍警包圍學校得此圓滿解决而滿天風雲可從此消釋矣 
惟據另一消息則云二十六日調人李蘭齋杜應斗張柏莊鞠思敏于清泮偕袁廳長赴省署交涉回報結果除由袁廳長擔任醫養損害之兩項外李蘭齋持有交涉結果之條件（一）全省學生會准在省教育會開會（二）學生會牌子暫不准掛靜候時機由教育會請求行政官廳認可再掛（三）元旦全省代表會不得過百人（四）元旦准演新劇（五）其餘各條由省長均按法律辦理學生代表將此條傳觀後彼此多所討論李蘭齋提出省長答覆之疑點謂學生會在教育會開會有無意外舉動則教育會負責軍警之是否干預有教育廳負責云云袁廳長謂學生開會通知我軍警方面認爲不用干預則我負責否則不負責反覆討論不得要領某代表謂學生注意之點爲在教育會開會係一次的或繼續的如僅爲一次之開會學生會仍未恢復亦無請求各方負責之必要各調人謂省長之意似屬教育會負責任卽屬繼續的袁廳長謂限於代表大會嗣經朱仲亷解釋謂但能開過會議其他卽可迎刃而解勿庸格外研究復經崔代表惟吾提出懲辦軍警一節衆調人謂茲事十分困難如學生謂軍警傷害學生而軍警則謂學生打傷軍警將從何處調查崔代表謂凡事須論結果學生受傷均有憑論軍警被打有無傷痕至調查應懲辦者學生方面擔任帮忙李蘭齋謂軍警無故傷人尚易交涉此次係彼此衝突懲辦自非易易崔謂據此研究日前軍警如果傷人致死亦可置諸不論不議之列代表等對此說法實難回覆同人衆調人謂省長旣有按法律解决之言則此事當然追究不能置之不論崔請調人繼續追問之責任由代表等回覆同人再定行止經衆承認遂散究竟學生會對於以上之交涉是否予以贊同尚在不可必知之數也 
前報所載學生之被傷係據師範一處之報告今更調查受傷者尚有二處（一）工業專門學校學生孔廣隨因出校散布宣言書行至第一師範門口適包圍該校之陸軍正在猛撃學生見孔係學生遂向孔持槍迎剌孔急以手蔽致將右手掌邊削去皮肉寸許當時血流滿衣雖不致成巨創而刻下已不能持物矣又學生李玉堂當出發不允猛　前進時軍士以剌刀橫阻遂將李之中指割破幾至傷骨并聞當軍士以槍剌橫撃時學生之衣破鞋爛者不可勝數軍士之不暇使槍者則以拳猛撃（二）第一中學校學生姜學海値軍士阻止出門時將手指剌破幸諸同學急往保護爲之包裹流血未多說者謂此次軍士之蠻橫幸値天氣寒冷學生皆着棉衣雖拳打脚踢槍撃刀剌尚未致害及學生之性命否則其惡查將有不堪設想者矣 
[梧州商會對閩之大會議]  
　　廣西梧州商會以福州慘案至今未結日昨特印發傳單分送各行商號到會集議討論救閩方法及對待手續届時商人到會者極爲擁擠後至者幾無容足之地旋由會長報告閩案内容及學警傷斃之始未聽者皆爲動容後經大衆議决實行永久抵制貨品外更議電致北京國務院外交部懇請嚴重交涉以平衆憤電云北京國務院外交部均鑒福州慘案傳來商民同深悲憤李督庸懦必難對付乞速提京迅向日使嚴重交涉勿令就地議結以挽國權而平衆憤廣西梧州總商會叩蒸印 
[紀廣州之憲法會議（八）]  
　　三日情形并紀十五日午後一時憲法會議開會因不足法定人數議長宣告延長一點鐘候至兩點十分衆議員出席者四百三十二人已足三分二參議員出席者一百七十九人尚少四人議長遂宣告延會寳貴光陰又虚度了一日矣 
十八日憲法會議開會林議長主席報告請假缺席人數畢時缺席議員中已有二人病故經議員說明將其缺席取消病故者一爲吉林參議員　鴻聲一爲黑龍江衆議員秦廣禮議長再諮詢大衆根據憲法會議規則第三十二條凡臨時提出修案者是否本議題宣告付討論後即不得再提吳宗慈馬驤主張本議題宣告付討論後卽不得再提修正案湯漪韓玉辰主張照法文解釋旣爲臨時修正不得限制付討論後不得再提主席以吳宗慈之主張諮詢院議得過半數之贊成遂宣告開議原案第三條第一項繼續討論褚輔成時功玖主張付審議會經法定人數附議後付表决無過半數之贊成依規則宣告廢棄褚輔成動議原案第三條分爲三項今第一項旣廢棄第二項與第一項有連帶關係亦當然廢棄惟第三項（文爲省有非常事變非至不能以自力平復時不得請求國軍援助）此條乃限制國軍不得在各省非國務要塞地隨意駐紥關係至爲重要本可有獨立價値不能隨帶廢棄時功玖胡祖舜何畏王試功等均贊成議長遂據以諮詢院議第一第二兩項廢棄第三項應否再付討論吳宗慈主張第三項當然應付討論但旣成爲獨立條文中間應修正爲省遇非常事變至不能自力平復時非經省議會議决不得請求國軍援助加一場合之限制庶乎無流弊發生王源瀚王葆眞質間吳宗慈先時旣主張不得於付討論後再修正吳君此種修正是在付討論後何以自已主張先後衝突呂復起立辯明現在議長諮詢應否付討論並未付討論故吳君可以提出修正於先後主張並不衝突嗣經吳君自已聲明取消修正承認旣付討論不得再修正卽以此爲先例免以後紛紛再提修正議長遂宣告前日尚有彭漢遺朱騰芬對於第三條第三項之修正案前會已經說明者茲應付表决均不足法定人數否决委員長湯漪說明本條原案旨趣即以原案第三條第三項付表决得大多數贊成遂通過議長宣告開議第四條標題省之財權如左無討論付表决大多數贊成通過續議第一欵田賦由提出修正案者說明（一）何陶主張改田賦爲地租（江浩主張改爲縣有呂復主張將列舉項内之田賦一種緩議王試功主張田賦一項應與第五條合併討論暫時緩議主席以之付表决均不得過半數之贊成乃宣告原案修正案併付討論王荷眞反對原案何畏贊成原案孫鐘反對原案發言旣畢法定時間已届主席宣告延會 
二十日開會討論第四條第五條其第四條第一項之原文（一）田賦江浩修正删去孫鐘發言贊成否决陳家鼎主張歸縣否决原案通過（二）依自定稅則所徵之單行稅無討論原案通過（三）依法律所徵之附加稅王試功發言反對原案表决結果原案否决（四）省公債時功玖修正於省公債下加一但書文曰以國内爲限否决原案通過第二項遇有非常災變或向受協之地方其收入不敷支出時經國會議决由國庫補助之呂志伊修正文曰賦稅過少或遇非常災變收入不敷支出之地方經國會議决由國庫補助之可决第五條原文國家預算不足或緊急財政處分之結果應依各省收入之多寡用累進率分配其負擔但有第四條第二項情事者得由國會議决減輕或免除之無討論通過此會决議之田賦歸地方及第五條各省依收入之多寡用累進率分配負擔中央經費爲審議會之一大爭執問題以貧瘠省分之議員多有願田賦歸地方富厚省分則不贊成以累進率分配負擔中央經費也 
[鄂省學潮之近訊]  
　　前日鄂教育廳訓令各校云案奉省長公署訓令内開照得學生應以求學爲天職學科以外之事均不應干涉風聞漢口日昨有人開會竟有學生附和其間殊屬不合合行令仰該廳轉飭各校將前次代表姓名具報軍省兩署嗣後如再有此等行爲即照章嚴辦此令等因奉此除分行外合行令仰各該校遵照各校代表以官廳疉催各校長具報各校代表姓名深慮墮入漩渦大起恐慌均願解除代表職務現公立法校代表蕭鑛已經辭職由該校長劉聘之呈報教育廳轉呈軍省兩署備案其他各校代表或迫於官廳之注視或迫於校長之敦勸亦紛紛抱有退志惟各校學生對於代表之引退非常鄙棄有主張不允辭職者有主張另行推舉者有主張不用代表凡事竟以全體行之者議論各異莫衷一是惟其不願學生會之由此取消演講之由此停止則無不抱同一主張若官廳操持過急將有全體之舉動或釀成意外之激烈行爲也 
官廳旣宣佈戒嚴禁止學生開會演講又令將學期考試提前舉行於是各校學生一致反對意甚堅决教育廳廳長路孝植恐成變故特於昨日邀集武漢各學校校長在廳會議維持辦法開結果分爲二項（甲）由各校長勸各學生勿爲校外之干求（乙）呈請軍民兩長於學期考試仍照向章舉行以除學生之疑賣惟所擬辦法能否得雙方同意尚爲一問題也 
學生方面之代表於星期二晚七時在俄界某會開特别會議所列議案有五（一）預備實行第二次請願案（二）反對學期考試提前案（三）聯絡商界實行抵制日貨案（四）組織國民義勇隊案（五）力爭鄂圍會址案以上五條由主席逐一報告討論全體一致主張積極進行如過一星期不得要領全體一致退學時已九鐘遂宣告散會 
學生等又於前日齊集省會與兩副議長開茶話會（一）討論以後開會地點（二）討論演講應否暫時停止（三）對於提前考試放假應如何對付（四）對官廳誤會國民大會應如何疏解結查均发開會地點及不可提前考試兩　請求三議長向官廳疏通並請各校長轉請官廳從緩考試昨聞三議長已將疏通情形函知學生會並未得圓滿之效果 
[漕運局又請運蘇米二十萬]  
　　蘇當局果允弛米禁乎財政部昨咨江蘇督軍省長云准漕運局咨呈内開查京師户口殷　需米甚巨所賴以接濟者向恃南米而南米又以蘇米爲大宗自南省禁米出境商運不行京米價格遂日益翔貴幾有缺乏之虞前由大部會呈設立漕運即行電商蘇省先行採運二十萬擔以濟眉急嗣准電復採辦蘇米有應注意四項其最要者卽以滬上米價過八元上卽行停運一欵當以需米在卽迭商無效業經大部函復照辦在案乃甫經開運卽接來電　米已漲過八元禁不准運所有承運各員均由本局飭將　照暫行繳還以符原　茲查滬米最高價格不過七元一二角之譜普通米價則均在七元以下而調查京師米價之昂貴則幾爲歷年所未有京師首都重地米糧又爲日用所必需當茲冬防之際治安秩序在在堪虞若再加以米荒問題其影響於地面將有不堪設想之處是以本局迫不得已於上月十五日電商蘇省查照前案准運漕米二十萬石以資補救乃復接准復電以省議會及各團體尚持異議爲詞竟無效果本局詳查京城住户中下之家向皆食用蘇米故歷年各商雖蘇皖並運而仍以蘇米之銷數爲最旺現在皖米雖經開禁各商採運來京欲以補蘇米之不足而用户久成習慣勢尚有所不能况皖亦水災之後採運石數亦不得甚多較之往歲運到米數實係相差甚鉅是非仍復蘇皖兼運之舊於京城米糧之維持决不能少見效果炳湘有地面之責目撃需米情形如此之亟自不得不力圖補救以保民生蘇米價格旣適與前議條件相符通耀惠鄰古有明訓况京師根本何可以米糧之故坐視動搖該省督軍省長素顧大局似不致以各方膠執之詞過於偏聽擬請大部查照前案轉商蘇省設法疏通准照前議採運蘇米二十萬擔則小民幸甚地方幸甚除分咨外抄錄原電及京滬米價各單咨部查核等因前來查前准江蘇省長電以滬米價格漲至八元以上漕米運米應請一律停運等因當經本部持函漕運局查照停運在案現在滬米價格旣由該局調查最高之米不過七元一二角之譜重以京師米價昂貴不能不仰給於蘇米以資接濟可否按照漕運章程准予在蘇採運二十萬擔轉赴京津之處相應咨商貴督軍省長查核見復至紉公誼 
[杭州快信]  
　　此間各界因閩案延未解决擬於下月一日仍在公共運動場續開國民大會今日午後先開委員會集議刋發傳單省議會昨咨省署六年度省地方歲出入决算書現已三讀通過支出各欵有爲原預算所未列者有溢出預算額者亦有項目中彼此互相流用者分别加以說明請查照公布 
甌海道尹黃慶瀾呈請辭職後奉令調署會稽道尹現黃仍固辭并聞金華道尹趙曾蕃亦不願回甌海道任上書辭職調署金華道尹沈致堅請假三月回籍下月初起程職務暫由第一科長鄭良弼代 
錢塘沈道尹昨午前考試自治學員每縣二人杭嘉湖三屬共到四十名委知事陳炳業爲收發試卷委員派本署各科長監場作兩藝爲完卷（共出四題）聞是項學員浙省四道屬共錄二十名送京肄業每名給津貼一百元 
寗波總商會請免土靛捐項省署以未奉部令不准連日北風甚大各電桿多被吹倒現飭匠興修 
[南京快信]  
　　省議會查辦官吏案通過後有黃爾社穆文彬等組織所謂公民團聲言監視議會日昨閉會時有自稱公民數十人到會圍繞議會錢議長除報北區警察署派警到會彈壓外急赴軍民兩署請求保護李督適在督署後牆閱操未見聞此種公民團係某廳長部下授意某某組合公民份子多半係某廳稽查巡查巡士之類意在搗亂議會幸議員見機不到未致閙事（按此事已詳紀昨報此係另一訪員所述） 
淮揚鎭守使兼第一混成旅長馬玉仁募兵逾格造報紊亂經李督指令查辦茲據馬使呈報已將承辦員司分别撤差記過處罰以示薄懲 
皖北水利研究會函致江蘇水利協會以湖面不准放墾江浙皖三省均經省議會議决永遠保留在案茲聞江蘇官産處擅將洪澤湖招領殊與淮水出路有礙且與定案不合請合力禁止 
蘇紳前日聯名請留蘇關監督楊士晟茲奉部復以業經簡調礙難請留 
蘇州警察廳長崔鳳舞呈報蘇州聖公會基督徒愛國團等在觀前北局開各界成立大會情形李督齊省長指令仍督飭加意防範勿任滋生事端 
灌雲公民楊承裕等電軍民兩長稱前任知事陶士英侵呑公欵交代未清請即飭赴灌雲清理交代無任迫切李齊令行財廳查核辦理 
地方通信 
[松江]  
　　省視學員之評語縣署昨奉教育廳頒到本學期省視學章英伯視察松江學務之評語大致對於本邑勤學所長張彬士謂能清釐學欵整頓教育　縣教育團公有林以開利源頗多獎借之處對於社會教育則稱以全縣之大祗有巡廻演講員一人似屬缺憾於學校教育方面則謂缺乏師資亟應培養并謂此次抽查學校共有五十餘處大致均尚平妥惟松江市第十三國民學校之王希祥新橋鄉第二國民學校之錢國華教管確有經騐并合近今趨勢應請傳令嘉獎云 
　　各界聯合會籌備會松江各界聯合會因籌議改組問題於二十八日午後開籌備會到會代表計有商界聯合會學生聯合會女界聯合會縣教育會市教育會商業十人團基督教救國團青年會新聞研究社等九團體首先討論陸伯舟之會章草案衆意以爲陸君所草係屬理事制似於松地情形不甚相宜一致主用會長制仍請陸伯舟等二人主稿并議於九年元旦開成立大會擬定大會日開會秩序而散 
[鎭江]  
　　水警派船巡　瓜州水警趙署長以下游港汉紛歧匪盜易於潛匿當此冬防期内防範更應加嚴故昨特調派師船數艘駛往各該處游巡以維航商治安 
[紹興]  
　　鄉警激成罷市諸曁縣北鄉姚公埠有新開恒瑞昌南貨舖巡警楊金生周耀東趙虎等貪圖便宜至該舖賑買糖食强欲減少定價未遂其願始則口角繼而用武肆行搗毁並毆傷店夥張某事後訴諸警佐又置之不理以致激動公憤於本月二十六日全埠商舖六十餘家一律罷市門首張貼縱警不法願甘息　字様一面電呈省吏請求撤換警佐懲辦肇禍巡警王警佐知風潮已烈遂向紳耆錢筠青湯祉美懇托調停並承認條件三項（一）革辦肇事巡警（二）親往各商舖道歉（三）保證巡警以後不再滋事即經錢湯二紳出任調停並由王警佐履行條件各商舖始於下午三時許開市照常營業云 
[杭州]  
　　狂風中之損失杭垣於二十七日晚九時起忽然陰雲四合狂風大作嚴寒異常習日下午風仍未息攝氏寒署表已降至四十餘度此次被風損失者如西大街沈姓草舍兩間吹坍新市塲電桿一根吹倒拱埠相近三里漾吹翻航船一艘又清泰門外一帶茅屋吹倒者甚多西湖花港觀魚係勝景之一前已由工程局　匠大加修　甫於上月工竣亭臺房屋煥然一新詎被二十七夜十二句時廳風全行吹坍管理人幸預防及奔避出外未曾壓傷聞已據情報告工程局核辦矣 
　　蕙　學校之學潮杭垣蕙　中學枃發生罷課風潮經省教育會會長經子淵君出而調停本擬照常上課而該校長仍不許可故學生方面遂組織一同志自治會共同研究學業其内容一如學校而管理方法則較前更爲嚴密茲已繕就第二次宣言書略謂學生前次罷課經省教育會長經子淵杭州青年會幹事鮑乃德二君曁杭州學生會各團體等出而調停乃葛徐兩校長必欲學生簽字謝罪悔過本擬全體出校惟以學膳等費尚未發還故暫住校坐索一面組織同志自治會高小課程由中學同學帮同研究中學則各互相討論以　校長之覺悟而待社會之公判云云 
[安慶]  
　　滁縣學生會之危機滁縣學生聯合會自福州事起與各埠取一致行動本月十八日全體游行街市次日檢查日貨各商號都竭誠歡迎惟商會會長侯伯出而反對調查科員某略與辯論即遭侯毆斥該員迫於淫威一時無力抵抗歸而招集全體會員開緊急會議籌畫對付方法而侯伯則密禀該縣知事思假官廳高壓力以解散之云 
雜評一 
[有勢力人物（默）]  
　　所謂有勢力人物者其勢力依人而存在也人死則勢力消滅或即轉移於人矣立德立功立言之聖賢家傑德功言爲其人所自造故人雖死而其名不朽他人不能因其死而起代之也惟有勢力之人物生也赫然死則赫然之勢力立歸於人而已乃泯然無聞焉且惟德功言人不能奪故生而人敬死而人哀勢力人可以取代故生而人忌死而人幸然則今之武人政黨日以競爭勢力爲事者亦思一瞑後之情形何如耶幸消滅人之勢力以增植已之勢力者亦思人日俟已後無異已之俟人耶奈何勿悟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[民國八年上海大事紀（四）]  
　　八月一日（舊曆已未七月初六日）滬杭路開始駛行夜客車發生大風雨亘三日各班輪停駛南市外馬路積水頗高竹木排飄散不少山海關路仁濟里房屋吹坍十三幢海電綫　四處江海關在浦東汽窰焚土兩種（甲）係送於歐洲紅會因戰終退回者計八十九箱（乙）係海關查獲者自八年三月二十一日起至六月二十日止計烟土嗎啡烟具十六擔九十六斤十兩七錢 
三日海軍司令署得第一艦隊司令官林頌莊在馬江病故消息 
六日總商會朱沈兩會長取消辭職紗廠聯合會開陜棉抵借日欵電京請責令取消 
七日警廳發表取締印刷所辦法 
九日電工聯合會成立得江孚輪船在浦口失愼消息 
十一日鈞和艦在南黃浦被日船秋葉　撞損香業工人罷工求加工資 
十三日得北京派王揖唐爲和議總代表電浙督楊善德因病出缺本埠官場多赴杭吊唁縣商會正副會長回會就職 
十五日盧護軍使赴杭兼任浙督 
十七日清華學生用其他官私費學生一百四十六人乘哥侖比亞號赴美上海學生會會員薛紹清吳冕俞慶棠亦乘是船赴美持有該會贈送美上院之銀盾北河南路商界聯合會成立 
二十日省教育會開第十五次大會北福建路工商聯合會成立夜昌興公司經理韋士氏死於楊樹浦地上受有刀傷彈傷 
二十一日海軍特别法庭宣判江寬案楚材艦長趙進銳無罪招商局賠楚材損失 
二十二日河南路商界聯合會成立 
二十五日南帮米船求加水脚全體罷裝 
二十六日太古公司得漢口電淡水輪船失事夜虹口師善里包雨塘家被刦盜匪開槍撃斃包子承煒 
二十七日求新廠改組小法合辦開股東會選舉董事十二人　法各半關炯之得牯嶺嚴家熾電該處山嚴崩倒公廨襄讞王崧生與友蔣君僕沈炳坤均被壓斃夜回國華工孟忠德住居本城楊家弄友人山西利家被人暗殺 
二十八日護軍使署槍斃盜犯徐阿二 
二十九日歐美同學開全國大會護軍使署槍斃盜匪劉玉山郝文忠王惠祖 
三十日伍朝樞偕基督教代表徐謙回國中華歐美同學會成立夜北福建路沈正陽飯店主婦被匪捋取金鐲並開槍撃傷該婦腿部經華捕獲盜陳梅記一名又霞飛路婦人紅寳被匪捋取金鐲盜匪開槍撃傷同黨 
三十一日滬西商業聯合會成立 
九月一日（舊曆已未七月初八日）夜浦東爛泥渡鎭大火燬舖户二十餘家斃鞋店學徒杜兆章 
三日省教育會等十團體爲津魯代表請願被捕電致北京援助 
六日日本新總領事山崎就職 
七日南代表得軍政府正式反對王揖唐電各界在公共體育場開大會通過請願條件五事日本毆會代表牧野子爵過滬日本前總領事有吉明回國麵店夥友要求增加工資全體罷工 
八日南京女師範學生前因請撤校長呂惠如全體罷課至是日通電上課 
十二日南帮米船開裝各團體電請取銷八年公債政府新購裴志式飛機第一架抵滬麵店夥友上工 
十四日湖北義賑會開成立會 
十五日各公團電京請取消八年公債免購飛潛戰具易議和總代表江蘇第二監獄開幕 
十七日護軍使署槍斃盜犯張小篤 
十八日夜王揖唐抵滬 
二十日南京路商界聯合會成立 
二十一日公共體育場開提倡國貨大會 
二十七日上海各界聯合會開成立會 
[租界施行印花稅事之函電]  
　　北京財政部爲推廣印花稅起見委託英法租界工部局代爲檢查本埠租界華人商店粘印花稅事商界反對日趨激烈現距實行之期只有一日各馬路商界前已有電致北京嚴詞反對茲將日來開於斯事各方往來之函電彙錄如下（一）十二月二十六日松滬護軍使署致上海總商會函敬啓者查租界實行貼用印花因檢查章程於商民不便經敝代使於本月銑日電逹財政部奉敬電開租界骨華人實行貼用印花一事經將訂定辦法並施行日期咨逹在案并由本部提交國務會議茲准國院函稱經國務會議議决租界商民對於完納印花稅旣已一律贊成所商議者僅在檢查方法應卽責成商民聯絡各團體公共訂立檢察方法倘有遺漏分别從重議罰其執行議罰機關凡有商事公斷處者即歸公斷處執行其無公斷處者由商民自行組合執行機關互相檢察應即由財政部電知各省財政廳及印花稅分處會同各商會即日討論辦法俟辦法决定財政部認爲可行再行咨明外交部取消檢查辦法等因准此查前訂辦法及施行日期嗣准外交團照復承認應請將第一第三第四各條查照前咨轉飭印花稅駐滬辦事處卽日公告於九年一月一日實行至關於檢查議罰等辦法旣由閣議定即由該辦事處體察各地情形　同商會遵照院議酌量擬訂報部核辦并希轉知交涉員以資接洽等因除函知江蘇交涉公署外相應函逹貴總會查照辦理爲荷衹頌台綏盧永祥何豐林代 
（二）十二月二十六日財政部致上海總商會電總商會并轉各路商界聯合會法租界各商聯合會咸電并各路聯合會電法租界聯合會電均悉綜譯要旨顧慮者三一則謂華洋不能一律再則謂授柄外人三則恐驅華商爲六商其實與部同意取民有納稅義　究與洋商有别檢查之權係委託性質與主權無關印花稅本極輕徵斷無因此而改歸洋籍　掛洋牌唯旣據各商再三陳請本部爲愼重起見當將此案送交國務會議茲准復稱檢查方法應責成商民聯合各團體公共訂立倘有遺漏其執行議罰機關互相檢察即由印花稅分處會同商會擬具辦法經部認可再咨外交部取消檢查辦法等因當經本部電知各省將前訂於明年一月一日實行檢查辦法另　報部核奪即仰該總會等轉知各商遵照辦理以重稅務財政部宥 
（三）十二月二十八日總商會復各路商界總聯合會函　復者昨接大函并抄送電稿以租界華人貼用印花一事前經貴會電致政府反對迄未奉復昨又議决誓不承認復電逹中央請本會合力電爭速予取消等由查本會以此事諸多障碍經列叙不能遵辦理由於咸日電請收回成命復函懇松滬護軍使據情電逹昨奉護軍使署函知業經國務會議以租界商民對於完納印花稅已一律贊成所商議省僅檢查方法應責成商民另訂方法俟决定認可再咨行取消檢查辦法并奉財政部電示前因本會查咸日去電但列叙不能遵辦理由並無有商民對於印花一律贊成之語租界商民不但以此次辦法一致反對而於印花稅種種推行亦以爲跡近苛細嘖有煩言本日復經本會分電國務院曁財政農商兩部速咨外交部即日向外交團取消并由本會再函護軍使再電政府一面函請交涉署分函英法兩工部局聲明一月一日起檢查華人印花萬難實行相應將本會奉到護軍使復函財政部宥電及本會此次去電一併錄請查照并希轉致法租界各商聯合會此致各路商界總聯合會 
（四）十二月廿八日上海總商會致國務院財政部農商部電北京分呈國務院財政部農商部鈞鑒租界華人實行貼用印花一事昨奉松滬護軍使署函知業經國務會議以租界商民對於完納印花稅已一律贊成所商議者僅檢查方法應責成商民另訂方法俟决定認可再咨行取消檢查辦法并奉財政部電示前因查本會咸電但列叙未能遵照理由懇請收回居命并無有商民對於印花一律贊成之語租界商民不但以此次辦法一致反對而於印花稅種種推行亦以爲跡近苛細嘖有煩言現在民心異常堅决如果外人實行檢查已有相率輟業之議電逹中央本會以政府旣順與情應懇速咨外交部向外交團即日取消檢查辦法免致引起風潮實　萬幸伏候電示上海總商會儉 
[馮河間病狀之别報]  
　　前總統馮華甫氏病滯津門已誌各報專電昨日本埠金融機關中盛說馮氏有不佳之信此消息聞係由後馬路馮氏股開某銀號傳出云 
[空言盼和之院電]  
　　本埠行政機關近接南京電民兩長電略謂頃奉國務院電和議中梗以來全局搖動外侮日亟時勢至此萬難再事遷延近日外蒙且取消自治南北爭持自應迅圖解决現已通電西南捐除畛域促成統一滬上爲南北和會地點絶不更易籍省周折現據各省會紛紛來電盼和尤切務希與雙方代表迅速接洽並轉告各方一致進行是所盼切等因合行電逹即希查照云云 
[郭秉文博士之演說]  
　　次述意大利謂意國始負而後勝其戰勝之力係利用全國工廠而得查意國工廠有二千一百七十九處次年增至二千八百四十九處近來又有增加各廠製造軍械利器外而又製造各種物品甚夥蓋意自脫離德奥後卽抵制德奥貨物其協約各國所需各品亦由意國運銷得利頗豐聞意國北部海口有一工廠名杏沙度在此幾十年内意國與德奥聯盟後德國屢思侵奪意國之利益共工廠主人一意拒絶德國投資入股並往法國覔得製造槍砲等精圖歸國自製外間絶然無聞迨戰爭旣開意國以缺乏槍砲故屢次退步意政府遂向杏沙度工廠定造砲二千尊訂期交貨豈知第二日即得復音可以如數繳清意政府歡忻鼓舞贊嘆不置由是繼續作戰竟至戰勝德奥而止該工廠之功績殊爲不小意國生活程度日漸增高各物皆甚昂貴惟有節省一法以補其缺全國對於改造一事無不竭誠提倡爾聞意政府特設委員會研究其事（一）農業（二）職業教育（三）工業按意國有天然能力甚大其瀑布水力有五百萬疋馬力足以引動機器製造物品如利用之獲利匪淺至言改造方法亦定有數種（一）人種（二）金錢（意國金錢殊缺乏因出口貨遜於進口貨之故（三）原料查中國運往意國各貨有三千六百萬元而意國運往中國之貨不過三百萬元出入相抵亦頗大意國近有人擬設立中意輪船公司此時正在籌備中次述英國謂英國近來最注意改造一事政府特組改造部所研究者（一）關於戰後各事（二）遣散軍隊恢復原狀（三）改良各種事業其組織之法分十五股又分五十七個委員會專任其務凡農工商教育等咸分門别類逐事研究一俟討論完善即建議於政府鑒定實行改良教育一項英國現擬用推廣補習教育現以十六歲爲限將來尚要延至十八歲止其議案已經通過旆行有日英相勞合喬治云欲造頭等内閣須頭等國民來造之至言工業問題將來商戰劇烈勝負未知查英國之優點在於燃料充足工人優良工廠遍布全國船隻甚夥運輸極便其缺點爲原料一種論製造法尚不及美德二國之精美國工價較英國爲多故英國工人近有增加工資縮短時間等要求英政府現預計建築一百萬宅房屋專備工人住家之用有某英人謂美人近來商業上極形注意此次歐戰終後美國有多數軍隊在來因河邊駐守其實非軍人皆係有力之商人特爲偵察德國商業工業而來可知此後之商戰必日烈一日宜早爲之備也余謂中國天産甚富各地都有原料言工業則吾力有未逮若運原料出口必然易爲譬如養雞一法已足增進利益不少罔論其他願吾國人注意及之現在各國皆以改造爲目的意在建設一新世界新國家新社會出來惟吾中國一步不行依然如故此時亟宜乘世界潮流共同改造實爲至要云云詞畢又經朱少屏君道謝引合座聽者齊向郭博士致敬而散 
[唐總代表援助海軍學生]  
　　烟台海軍學校全體學生因憤該校内容之腐敗憤然出校要求改善到滬許久再三呼　終不　邀北方當局之一顧各界對於此舉亦多憤懣昨聞在滬海軍學生公推黃秉衡（浙江人）郭德權（黑龍江人）爲代表至老靶子路南總代表唐少川庽所請求謁見當由唐君親出接待由黃郭二人先後陳述出校之情形及現在留滬之困難極爲詳盡唐君聞之頗爲嗟嘆力允援助并擬本日邀集南分代表合議安置之法俾免失學臨行時并親送出大門云 
[法商擬推廣電氣事業案近聞]  
　　法公董局前擬在南市滬軍營舊址迤西一帶埋設電線以俾法商電車電燈線接通經華界地方紳董得悉以此舉與華界主權攸關會同滬南工巡捐局姚局長開會會議駁阻等情迭紀前報茲聞法商電車電燈公司欲在董家渡地方推廣電氣事業自經局中議决拒却後已由法公董局電呈駐京法公使轉商中政府及外交部一再要求擬另組委員會俾與華董等計議進行現已由外部電令江蘇交涉員楊小川轉函滬南工巡捐局長會同地方紳董訂期會議准由法公董局委員列席與議以教睦誼姚局長接准前因擬於日内特開董事會互相磋議云 
[湖南善後協會電爭押賣紗廠]  
　　湖南善後協會得致北京電云北京大總統國務總理財政部農商部外交部平政院鈞鑒頃據湘紳電稱張敬堯又將湖南第一紗廠以大興公司承買名義轉向日人抵借日鈔三百萬元并由日人派用工程師駐廠監察一切業在北京交涉妥協訂定本月二十日交欵等情查該廠早經湘政府與華實公司訂立承租契約無論何人不能押賣前張敬堯一再盜賣均經湘人電呈鈞座飭令撤消并由華實公司向平政院提起行政訴訟各在案乃張敬堯悍然不理延擱至今尚未終結現於訴訟期内又以大興公司名義抵借外欵藐視政府弁髦法律斷送實業莫此爲甚湘人誓死不能承認萬懇鈞座迅電張督取消此約否則民情激昂外交正多糾葛若再發生重大事件咎將誰歸臨電迫切無任延佇待命之至湖南善後協會聶其杰彭兆璜等叩　 
[旅滬福建各界聯合會選舉會]  
　　旅滬福建各界聯合會於本月二十一日開成立大會迭載報端茲因前次大會議决由泉漳會館滬北三山會館滬南三山會館興安公所沙永公所晋惠公所汀州公帮福建旅滬學生會善後總會恒善社等十團體推定收票人分别必票現此項選舉票業經彙齊定於本日（三十號）午後二至五時仍在南市十六舖外　瓜街泉漳會館開大會報告選舉結查當衆開票想旅滬男女各界閩人熱心桑梓者到會必多也 
[閩軍扣留菉筍勒捐之反響]  
　　本埠菉笋同業因接閩地黃春記客快郵來函詳告菉笋捐稅照例完納此次被軍隊扣留勒加每件二角各笋客等以苛捐浩繁萬難承認扣留之貨請爲設法等情當於昨日邀集同業開緊急會議經衆磋商僉以際此菉笋生意旺銷之時應即呈懇李閩督放行年内日期無多延擱過年銷路較尠大碍營業且勒捐軍費政府未下明令各省亦無斯例斷難認納云云遂議决連名蓋戳呈請李督軍飭將扣留之貨放行以安商業 
[上海學生聯合會消息]  
　　會長致各職員函啓者九年元旦各界均有慶祝之舉本會寗容獨異爰定於是日下午假南洋公學舉行全體職員茶話會一以慶祝新禧一以聯絡交誼其次序如下三時半攝影四時茶話五時請戴季陶先生演說務希執行評議兩部職員於在時半前齊集南洋公學又是日茶話會費用由各職員分攤合併聲明此啓會長程學愉啓十二月二十九日 
　　調查科主任聯席會議前日（二十八日）下午三時上海學生聯合會調查科開各分會調查科主任聯席會議出席代表二十一人（陳昌炳董珊林冷鑑高唯金紹塏　敏根王兩生周尚孫道勝費炳湘壽天章蔣永　金鳳　王榮柏　軼琴章耀春徐啓新沈壽庚劉新夏芬遠楊粹）由調查科主任周明楝主席冷鑑記錄（一）主席宣佈開會宗旨（二）各代表發表意見（三）舉代表五人爲起草員並一人出席評議部（四）由調查科通函未出席各分會請下次列席散會已鐘鳴六下矣 
[全國各界聯合會近電]  
　　致北京電北京國務院鑒各省當局摧殘民意釀成罷學風潮北京教部尤而效之陷吾國於無教育地位教育當局所司何事應否負責鈞院豈宜坐視不理請從北京公立小學以上學生聯合會議决四條辦撤懲摧殘教育之當局以順民情而伸國法是叩 
致濟南電濟南田督軍鑒張前督屈省長任意戒嚴縱令軍警狂毆學生封禁學生會違法橫行國人共憤望速取消戒嚴令恢復學生會原狀以徇民意而崇約法是荷 
[法租界商業聯合會開會記]  
　　法租界商業聯合會前日在八仙橋西首首安里三弄六十三號新遷會所開來復常會下午七時會員到有五十餘人由葉　辰主席沈　師記錄（一）提議租界明年推行印花稅本會向政府電爭後各路商界總聯合會業又電請取消如或不得效果惟有一體休業議决本界應一致進行力難承認（一）提議上海各路總聯合會來函請即加入該會又陽曆歲首蒞公共體育場慶祝新年各會應用旗幟由該會置辦備欵領取議决加入一層暫從緩議（一）提議陽曆歲首休業一天議决入會者遍發通告不入會者由各段幹事分道勸導俾獲一律（一）提議本星期本擬發給會員徽章因手續未週或有差誤議决夏曆初十日交各段幹事照志願書分送發給並請加蓋同單庶免混濫（一）提議各段法定職員尚有未盡報到議决俟報齊時定期選舉評幹兩部長以及各項重要職員以重服務旋錢士湧周鳳銓李壽山等均有提議李君有辦事須從根本着想等發論并提小數儲蓄辦法書一紙因爲時太晚未及討論由主席宣告散會 
[民國路商業聯合會開會紀]  
　　昨晚民國路商業聯合會在事務所開第十一次常會列席者三十餘人吳亮生主席王璇生紀錄（一）主席報告本路各商行號加入較前更多惟老北門以西尚未加入現已委定會員數人再向老北門以西一帶勸導各商號加入付表决通過（二）討論上海各界聯合會措籌基本金問題本會理應襄助準先用本會名義助洋二十元其餘由評議幹事兩部再行設法捐募付表决通過（三）加入上海各路商界總聯合會本會理應推舉正式代表前往接洽任事經衆贊成通過並當場推舉俞德鑫前往任董事職（四）陽曆元旦慶祝會本會亦當排隊前往藉表祝賀晚間在適當酒肆開一同志交誼叙餐會均付表决通過遂散會 
[商業救國恒心團消息]  
　　前晚（二十八號）恒心團在法租界自來火街瑞福里十四號事務所開會到者二十二人公推白俊義主席陳耀華記錄議决事件如下（一）中華民國九年一月一日爲休假之期通告團員届時下午一點鐘在本事務所開全體大會三時至各處游行宣講並分發警告傳單以期喚醒同胞（二）黃裕生提議警告傳單鄙人業已擬就三種標明甲乙丙是否合用請衆表决經衆討論良久結果多數贊成丙種付印致各團員通告云本團訂於中華民國九年一月一日（即陰曆十一月十一日）下午一時在本團部開全體大會届時務希各團員佩帶徽章蒞臨同伸慶祝是荷特此通告 
[救國十人團開交誼會]  
　　中華救國十人團聯合會星期下午二時在新會所開交誼會各團體代表到者有全國各界聯合會張敬之上海各界聯合會沈詠青全國學生聯合會總會端木愷上海學生聯合會程士勇上海電氣工界聯合會李恒林少年宣講團張蘋周北城工商聯合會朱仲齋勵志愛國宣講團徐惠施張潔盈東北城商界聯合會陳天生山東路方思魁新閘路嚴志章民國路方春泉五馬路張炳臣及救國志成團書業公所代表等四十餘人先由主席邱稼禾致歡迎詞並請各界予以精神上之贊助繼由端木愷演說略云十人團爲五四以後首先組織之平民團體其盡力國事之能力久爲各界所欽佩此後深望積極進行云云復由陳天生沈詠青程士勇張敬之徐惠施張蘋周及戈朋雲李恒林相繼演說語多懇切未由主席向來賓致謝至五時始各用茶點而散 
[豫園限期日貨清理會通告]  
　　邑廟豫園限期日貨清理會茲經通盤調查有關於日貨之攤基共大小六十二處商舖十家前曾邀衆議决限至舊曆年底賣盡爲止設或各界會員發表提前疏通日貨該會極表歡迎昨日該會分發通告定於今日在事務所召集會員討論會章並選舉職員云 
[請發軍米護照之往來公文]  
松滬護軍兼使盧永祥昨咨齊省長文云准陸軍第四師公函闰據敝軍正軍需官高崇信呈稱竊本師前在淮揚一帶採辦軍米八年十月至十二月已辦四千七百四十包呈請護照在案茲擬再購九年一月分起至三月底止分兩批運往駐松滬各團營食用惟是項運輸仍須持以正式護照方利遄行爲此懇予轉請松滬護軍兼使轉咨江蘇省長發給運輸軍料四千包及三千三百五十包護照各一紙即派馬弁徐永祥押運并請由省長飭知財政廳長及沿途經過各稅關一體放行以期迅捷交呈需米數目表等情前來查購用軍米原屬急切要圖相應函請貴使查照該軍需官所請迅予轉咨江蘇省長發給軍米護照兩張並轉飭財政廳及沿途稅關查照以利遄行而重軍食實紉人誼等因爲此咨請貴省長核發護照云云計　九年一月至三月需米數目表步兵十五團一千五百包十六團一千五百包衛隊一團一千五百包二團一千五百包砲兵二營四百五十包工兵營四百五十包輜重營四百五十包共計七千三百五十包 
　　附錄齊省長復函接准來咨并附表到署查陸軍部規定購運軍米辦法凡駐紥各小内地軍隊得在本省内地購辦軍米本省前因江南各屬紛紛告災雖經電陳中央磋商停運然在本省境内當然可以流通事關軍餉自應查照上次前案發給護照以便購運除將需米數目表令行財政廳轉飭各稅所遵照一體放行外相應塡就護照兩紙卽希貴使察收見復備查爲荷 
[前晚之軍警聯合宴會]  
　　淞滬警察廳長徐國樑上海縣知事沈寳昌發起會同滬南滬北工巡捐局姚曹兩局長及各區警察署署長巡官等於前晚假滬北某西餐館設備西筵公請滬上陸軍高級長官如各派長團長營長科長秘書長等會宴以聯軍警感情席間互商防務事宜畢彼此起立演說良久始各盡歡而散 
[寰球學生會之新年會預誌（二）]  
　　寰球中國學生會定於九年元旦下午六時半假外灘前德國總會開新年大宴會并請孫中山先生演說周森友博士及湯　琳女士唱歌李松泉碩士演幻術等情已誌前日本報茲悉是日除前請定者外又有李登輝博士演說全國女青年協會書記曾在美國研究音樂有年之楊雪珍女士唱歌日來定座者日必數十起願加入者須從速云 
[再誌日商輪撞靖安艦之交涉]  
　　海軍總司令日前令飭靖安運艦前往秦皇島裝載軍煤運往閩厦一帶分交各艦隊濟用詎靖安艦由秦皇島裝煤後開至中途遇一日本商輪尾隨而行未幾日輪直駛往前致日輪船首在靖安艦尾碰撞兩船各有損傷該日輪非惟不肯認咎反指靖安撞傷伊船要求賠償修費經靖安甘艦長呈請練習艦隊兼第一艦隊司令蔣拯轉呈海軍總司令向日本當道交涉等情已詳前報茲因日本不肯賠償尚未解决而靖安運艦急待運輸未便久待已由藍總司令呈奉海軍部核准飭令靖安將煤卸清就近駛入馬江船政局趕爲估修矣 
 
 

Page 11

 
 
[再紀大風之損失]  
　　前晚夜半潮漲之際有姜阿桂船裝載黃豆七百五十包開往浙江平湖某油車坊交卸乘潮漲駛至滬西南黃浦長十八里地方風浪甚急不能支持全船覆没姜與船夥四人幸由鄰船救起得以無恙該貨向内地保險公司保有水險昨日姜來滬報告公司當由公司派員與姜同乘小輪前往出事地點調查一切情形再議賠償 
昨日大風未已浦江潮流盛漲波浪甚巨上午有渡船載客行駛者至午後各渡船均不敢冒險涉浪行旅或有要事須過江者咸出重價雇舟少者五六解多至二元不等浦江交通幾於斷絶 
[兩路貨車互撞三紀]  
　　滬甯杭甬兩路夜貨車於二十六晨在麥根路互撞各受鉅大損傷詳情兩誌本報茲悉兩路各總管於上星期六日上 
匆促未得要領而散昨日（二十九）因各該員役未能到齊故未集訊改於今日（三十）上午十時召集兩路司機人及公路揚旗火夫人等仍集洋總管韋燕寫字間審訊務得眞相以憑核辦並探悉當時滬甯貨車係滬杭機車擱腰撞去機車全部損傷貨車一輛跌出軌外車内所裝係中華捷運公司承運芝蔴三百餘擔（該貨車裝二十一噸）當貨車全部翻身時計損失之蔴四擔約洋四十元兩路損失約在六七萬金在麥根路站之夜班站長於出事後業已避匿云 
[盜匪李培章判决引渡]  
　　本年七八月間漢璧禮路一千零四十八號門牌葉滋佩楊樹浦路六百八十七八號門牌沈如成兆豐路一百四十八號門牌孫和動等各户先後被盜搶刦財物孫且爲盜匪開槍拒捕　傷下頦旋經捕房拿獲搶匪馬良鶴錢牛奶張金三陳獺子等解由公共公廨訊悉尚有同黨小癩子在逃除懸賞購緝外判决馬等併解護軍使署訊辦等情已詳本報前日專查特别事件之華探目張芝卿包探王長根張炳臣偵悉小癩子已潛回公共租界匿居福州路平望街十八號門牌因與一百零一號西探目壳羅香協往拘獲帶回虹口捕房詢得小癩子原名李培章（即培章癩子）飭令收押昨解公堂即由中西探目上堂禀明查獲被告後當傳事主孫和勳見證沈文榮至捕房認明確係當時行刧之人而被告亦已在捕房供認糾黨搶刦不諱請爲懲辦質之被告供稱雖曾同往搶刧但祗分得贜洋一元三角等語關讞員核供商之英副領事卓乃爾君判李培章押候錄供備文詳解護軍使署按律懲治 
[本夫捉姦之兇劇]  
　　住居車站路十一號門牌之朱雲生向在貧民習藝所爲工匠其妻楊氏暗與比鄰六號門牌油酒雜貨店之小主朱鴻生姘識近爲雲生查悉手持利刃趕至鴻生店中平屋擱樓上姦所捉姦當場破獲持刀將男婦各戳十餘下事後由警將一千人拘送二區警署轉送地方廳訊辦昨日下午經檢察官騐得男婦所傷頗重立命併送新普育堂醫治朱雲生押候核辦 
[虹口火警焚斃婦孺三口]  
　　昨晨兩句餘鐘虹口北江西路桃源坊弄内某姓家不戒於火霎時冒穿屋頂延燒左右鄰其時北風甚緊救火會中西隊員聞警驅車至場已焚去房屋十餘間竭力施救始行撲滅當火熾時有右鄰陳姓四十三歲粤婦及九歲女孩七齡男孩均不及逃出葬身火窟事後該管捕房得報派探調查起火及被災狀况並雇令小工將屍檢出舁入斐倫路騐户所候禀公廨中西官相騐 
[奉賢學校元旦舉行提燈會]  
　　浦東奉賢城市第一國民學校學生有一百六十餘人該校長朱醒華　提倡陽曆起見定於一月一日晚間齊集全體學生舉行提燈會所用燈　刻已預備届時想有一番　簡云 
[神州女學之畢業式]  
　　前日（二十八）午後神州女學補行夏季畢業式來賓甚衆二時開會首由校長張默君女士報告略謂本校今後將從實際進行課程等均擬改良凡無關緊要者皆減去鐘點如切用之國文英文等將特别注意修身倫理不作正式課程每星期請名人演講有關道德人格種種有益事理以免虚耗鐘點宿舍亦準備擴充設較大之書報室以備學生研究學術之輔助并以職員數人專管聯絡學生家族及與社會交際云云次爲學生次第表演成績俱精神活潑進退整齊茲將秩序單及畢業生姓名錄後開會報告畢業歌國文朗誦古樂合奏� 
鋼琴合奏書額英文朗誦游戲舞蹈給憑祝辭校歌茶點散會畢業生姓氏（剌繡科四人）方寳琴葛敬熙（夏季）陳範蔣懸貞（冬季）（高小科十一人）陳慕容傳粲繁凌肇堂凌肇墉曹奉先吳承　鍾浩婉盧淑媛楊國英陳留保○　芳 
[碾米同業常會紀]  
　　南北市機器碾米業昨日在總商會三層樓上開會到者南北市張錢兩董及評議員司月同業等三十餘家三時開會由司月源昌廠報告前請仁　公所要求大小各碾米廠一律較斛免得小廠借斛斛米殊多不便現接仁糓堂來函允諾準定明年春季起較斛之期如碾米大小廠家將斛子前往較準不分被此云云常將來函通告各碾米廠一體知照繼議現有廠家不照公所定章將糠粞價格暗中抬高給算於客家有關全體同業請公所知照勿得暗中抬高市價倘查出公同處罰次議糠粞市價因米價無甚大漲落仍照前届所定之價計算 
[纺織學界俱樂部開會紀]  
　　星期日上午十二時半中國棉業家聶雲台會同中國紡織機械工程師黃洪　發起邀集中國紡織學界中人於青妡會食堂開紡織學界俱樂部創立大會並請棉業要人穆　初贊助成立到會者有愼昌洋行申新寳成恒豐溥益德大中華第一　線等紡織學界中人大餐畢聶雲台起說開會宗旨並歡迎到會者次由黃鴻鈞起說發起之宗旨將來紡織之研究次穆　初演說紡織學生對於紡織廠之觀望嗣由袁敬莊起致謝發起人之美意贊助人之熱心後推聶黃穆三君草定章程俟開成立會時表决遂宣告閉會 
[檢查印花稅之第四日]  
昨日爲檢查印花稅之第四日仍由廳縣各委温朱兩稽查員會同南市第一區警署羅巡官及長警等在該管境内各商舖分别檢查　無漏貼印花及貼不足數之契約簿據旋在外　瓜街　泰藥材行立昌仁綢莊元升潤藥材行大碼頭甡記北貨號同興公報關行鴻泰聚豐張長盛繩索店吳永昌印刷店順豐等號查出違法簿據共十餘册當即帶回署中聽候照章罰　所有前日查獲之春記水菓行已繳呈罰金洋八元聚豐米號罰洋五元責令照章補貼足數 
[婦人跌斃]  
　　住居小南門談家弄沿街新造屋内王杏生之妻某氏年約二十餘歲昨日上午在樓上窗前曯晾小孩尿布不期墊脚凳倒翻陡然跌下街路當時　漿迸出面目撞腐施救無法立刻氣絶聞王杏生在水　仙北面臘燭　爲夥家極貧苦遺有小孩三口環而哭泣見者慘之 
[婦人服毒自盡]  
　　寓居法租界公平路某號門牌開設小飯店之高郵人鄭秋蔭昨與其妻口角後氣憤外出响午歸家見妻　臥面無人色察係服毒趕即央人舁送醫院求救已屬不及旋即身死當經妻族出與交涉嗣由人從事調停即晚備棺收殮 
[相騐路斃男屍]  
　　二十四保十六圖地保馮願泉昨晨投上海地方廳報稱浦東董家　碼頭上凉亭外地上昨晚六時倒斃男屍一具該屍年約三十餘歲秃頭無襪身着灰色舊棉袍查無家屬爲特來案報請相騐梅檢察長立委賀檢察官沈檢騐員等渡浦前往騐明該屍並無别故委係病死令由善堂棺殮 
[弟兄糾黨戳傷寡婦]  
　　浦東楊家渡碼頭有江北寡婦倪强氏年三十三歲夫故四年甘心守志本年三月間有比鄰同姓不宗之倪廷侯闖入氏家欲行非禮當被氏扭入警署罰辦在案詎前晚倪廷侯又與乃兄倪廷章糾合羽黨擁入氏處勒令再醮該氏不從大聲喊救兩倪用刀亂戳致傷該氏頭額左目等處由警聞聲趕到將兩倪拘獲抄出兇刀連同傷者押送三區一分所昨日由該所備文將兩倪與兇刀及證人氏弟强寳子連同傷者押送地方廳請辦下午經檢察官提到騐訊之下命將倪廷侯倪章分别收押該氏所傷無礙回去自行醫治俟傷愈再核 
[搶珠花押半年]  
　　匪類胡仁康於本月二十四號夜在山西路攫取婦人謝陳氏値洋六十元之珠花一朶逃逸經氏報請捕房於前日將胡緝獲並在某當舖内吊到原贜昨將胡押解公共公廨經中西官訊實判胡押西牢半年　交謝陳氏領去 
[認領常熟女子]  
　　日前有常熟女子潘秀貞因被兄嫂虐等獨自來滬意圖帮請在十六舖行仁里内某報關行懇爲收用該行以素不相　又無人擔保不允收留並即代爲函送第一區警署請爲安插經趙署長飭送新普育堂留養以待家屬認領在案茲由該女之父潘松寳聞悉來申投署認領經趙署長問明無誤着即覓取舖保准予赴堂具領 
[四案改期再審]  
　　周瑞章周潤貴范瑞和王金愼在公共公廨　訴木作頭陳昌坤不理貨欵三千餘元又婦人楊秀貞控夫譚雲堂抛棄不顧追令爲娼請求離婚又女子吳福泰控女子吳伸逹不遠借洋二百元三案均定於昨日下午由張襄　會同英包副領事在第四民庭傳訊因領事另有要公不克蒞　上午即經檢察處通知各案當事人及代表律師改期再審又日商文淮洋行經理日人車良吉控法租界永安街四十四號門牌昌倫紙號經理陳杏林定購美國紙六十令貨到謂　様不符非但不出反索損失等情前次傳訊原告　將貨價稍　請着被告出貨當諭兩造出外和解如不能和再訊在案茲兩造尚未和解故公廨訂昨日下午由陸襄讞與日林副領事在第一公堂傳訊因林君日前已請假返國是以届期檢察處通知常事人及代表律師本案改期再審 
[南滙偵探緝獲刦案犯]  
　　南滙縣偵探朱堯勳協同淞滬警廳偵探吳錫生昨晨七時在閘北共和路餘慶里十八號屋内緝獲南滙某姓刦案内要犯甯波人陳年發一名解入四區警署經顔警正會同郝隊員訊問一遇論解警廳發落 
[王寳林開釋]  
　　鎭海人王寳林本在公共租界山東路惠昌銀號爲出店本年四月間竊取號内莊摺向河南路久和錢莊冒驅洋五千元逃回原籍當經號主張國祥報捕派探會同松滬護軍使署稽查處前往將王緝獲起出贜洋二千五百餘元帶滬收押軍署捕房以此案發生在租界照請華官於前日將王提至總巡捕房押至昨晨解送公共公廨請究即據中西包探上堂禀明前情訊之王寳林供認　洋不諱並稱已遠原告洋二千五百六十元在押軍署有八個月之久請求從寬發落中西官得供以被告在押多日姑寬判令開釋 
[拐犯送監收禁]  
　　上海縣公署茲有訊明判决監　之拐犯王四慶一名應發監獄執行監禁故於昨日派令巡警杜占元將該犯王四慶解送漕河涇監獄收禁矣 
來函 
[全國各界聯合會啟事]  
　　烟酒借欵原爲本會反對隨聲附行則非本會初旨此次國貨維持會工商研究會烟酒聯合會發起反對烟酒借欵會簡約本會派員列席當由本會代表馮驥駿在塲聲明本會係合議制不敢以一人武斷全會意旨所有是日提議辦法應俟取得本會同意正式函認方能照辦乃該三會於未經本會同意簽字經將本會名義列入電稿並於宣諸報章之後始派人來會要求蓋章倘以後他人援以爲例流弊何堪設想本會爲尊重責任愼防假借起見對於此項電稿已拒絶事後鈐章除函復該會外特此聲明尚望嗣後各公團拍發聯銜電文非經本會正式簽字蓋章幸勿將本會名義列入是荷 
[穆安素律師來函]  
　　逕啓者貴報二十九日本埠新聞　所載丁　　　親生母丁奚氏控造忤逆一案在公廨訊供各節都有未符查此案自川沙廳移會公廨飭傳之後丁潤庠即自行投案候質並無拘覊交保等情即此次堂訊堂上以原告與原告方面見證之供詞自相矛盾所控忤逆珠難取信當經勸諭被告嗣後須好爲看待丁供侍奉親母素來孝順實無違忤之處中西官據供即援筆判日證據不足將案註銷當時堂上雖有勸論被告孝順之語實無着令被告隨母同歸之字様以上事實合亟函請照爲更正以明眞相穆安素律師啓十二月二十七號 
雜評二 
[繁箓業又被扣貨] [  庸]  
　　箓笋業去年被李厚基軍隊扣留貨物致年關不能　銷損失不資不意今年又肆故技勒捐如故扣留如故萬一悍然掯不放行一如去年之故事該業一再重損更將不支勢不至被逼停業不止 
各省軍人擾害商賈行動固如出一轍然湘之張敬堯閩之李厚基其暴橫蠻悍則尤所僅見閩商之受李氏茶毒固不僅箓笋一業但即就該業觀之李氏一日不去商民一日不安已可槪見奈何閩人迭次痛切呼籲力竭聲嘶而北京當局竟漠然絶不一顧耶 
自由談 
自由談三字皆用當代名人字跡每星期調換一次今日係張叔通先生手書 
風俗談 
[俄國婦女（一）] [  陳三無譯]  
　　俄國乃東西各國風化集中之處故往時婦女生活多與東方各國類似至彼得大帝時婦女猶保守其蟄伏本能於社會生活一無所發展但有時亦不可一槪而論例如紀元九百五十五年聖萬得米爾之祖母屋爾加氏自君士坦丁游倦而歸乃將耶教傳輸於俄國紀元一千四百六十九年獃撤愛番第三娶土耳其之公主至莫斯科後俄國人民之腦筋中乃添印幾種科學與美術之智識茲二人者實爲俄國文化之先覺其他歷史上著名之婦女亦頗不尠特普通婦女閉門家居靜恬度日之旨趣仍然如故至十七世紀未風氣始稍變試觀莫斯科之萊林王宮至今猶巍然存在不幸革命事起遭布爾札維克（俄國過激派）之軍隊鵧撃全宮乃悉燬宮係古式屋抵而頂圓深小之窗危立於牆臨窗下視廣場在望室中置巨大之彩瓷火爐鏤以花紋似遠東産品牆塗以彩色宛若普魯士之地氈神像燭　悉係金製耀眼欲眩若柜若櫃遍陳四壁若一入此室則當時之命婦郡主衣鶴　素絹之衣或倚綠窗凝坐終日或輕裁細繡以度永晝之情景不難想像矣顧此時至尊降　彼等乃歡欣歌舞豪興橫生特終不免興盡而退恢復其原狀耳 
雜談 
[名花萎地記] [  瘦鵑]  
　　轟動英倫之自殺案倫敦紐約及南美洲交際社會之花愛爾瑪佛西拉施汀ＡＬＭＡＶＥＴＡＥＲＡＳＴＥＳＮＥ夙以姱容嬛態蜚艶譽於歐美近忽自殺於倫敦名花萎地紫玉成烟聞者無不悼之或謂與奥大利皇室雅有關合然其事幽微迄尚莫能明也倫敦西部人皆嘖嘖言愛爾瑪之母瑪麗佛西拉男爵夫人爲奥大利太子羅道爾夫ＰＴＩＮＣＥＲＵＤＯＬＦ外婦太子則爲故皇帝法朗昔約瑟ＦＩＡＮＥＩＳＪＯＳＥＰＨ長子有繼承皇位之望一千八百八十九年忽焉失踪而男爵夫人之尸忽發見於太子之獵屋中似爲人槍殺者據一般人言太子失踪之先曾一現於獵屋後則杳不知所之矣男爵夫人旣死轟傳一時人口或謂自殺或謂見殺於太子然無左證亦無有知其底藴者愛爾瑪及其弟按即太子私生者則由皇帝飭人送至脫利斯德時姊弟方在雛年屬男爵夫人之母撫育之賜金圓二十五萬以資赡養惟須立具結後此稚子永與哈泊斯堡皇室相斷絶他日如長成不能更希帝位事遂定去歲八月三十日愛爾瑪始出閣嫁英國軍官西德立施汀ＣＥＤＲＯＯＳＴＥＡＮＥ琴瑟麗澤夫婦尚敦好愛爾瑪自殺後由官中騐其遺骸施汀嘗出而陳明謂當亡妻未死時曾有一語可謂語議其語曰吾之父母皆以自殺死吾日來似聞阿母在獵屋中聲聲喚兒也其語如此而今日似眞應乃母之召矣 
羅道爾夫太子有獵屋在梅葉林其地去培屯城可數里許一日凌晨有樵夫過梅葉林謂見太子與佛西拉男爵夫人並死於獵屋之内彈中於首皆不能治而奥國人士則咸信太子尚生殆方隱遁遠方死者僅男爵夫人一人面已愛爾瑪旣長狀貌酷肖乃母在貴族社會及交際場中並皆有名而其收局之慘亦竟與乃母同一時論其事者咸抱滿月易缺好花不常之慨焉 
 
[世界運動之六（瑞士）　司格（滑雪游戲之四）]  
　　（司格）俄國瑞士那威瑞典及中央亞洲之人民凡行於雪中每用（司格）者爲一極狹之板長自七尺至一丈二尺廣二寸半至三寸板之中段厚約一寸及四分之一其一端屈曲此板係用皮帶縳於足背其尋常之速度一點鐘内約可行十五里或十六里半如遇峻險之小山則下降異常之速 
劇談 
[東籬軒雜綴] [  柳遺]  
　　羅小寳由丹桂而天蟾日與小雲配搭確還功力悉敵較譚五爲勝然觀天蟾之意將以抵抗高慶奎此實有難小寳平穩無疵余所深許論其火候實在慶奎之上惟體弱不能過 
累嗓亦近乎中乾（底氣不足）大塊兒戲更非所能斯則不得不讓慶奎出一頭地耳 
麒麟童亦滬上舞台中萬能之角無論何戲均要試試張開口來破毛竹聲時有一二可採處飾羣英會之魯肅神情身叚並佳皆妙外此各劇即乏善可稱矣 
新開拾遺 
　　廣慈苦兒院之文釆 
　　上海西鄉閔行鎭有廣慈苦兒院余昨往游焉見有三聯一爲清道人代贈沈夢蓮監督云吳山雲避英雄氣春雨恩同父母心二爲黃譜　題云從苦中得來方有定力自兒時做起必無游民三爲朱理卿題院中孺歌橋云度八百孤寒同登彼岸經一重階級無量前程可爲該院生色不少 
　　半淞園題壁諧詩 
　　半淞園藕香榭中有無名氏題一絶云男子頭顱女子衣者般裝服忒稀奇戲言我欲私相問那个夫君那个妻當係嘲剪髮女子者然而不無影射似乎謔而虐已 
　　補吃聖誕飯菜 
　　本埠滬東某校每逢耶穌聖誕學生得享一特别飯菜但因今歲校務忙碌以致未曾設備該校學生因之請求於校長亦已蒙校長允諾但日期已過故今由學生擬定於下星期三補吃蓋該日爲本年之未日猶如俗語云吃年夜飯云[  重]  
小說 
[黨爭（六）] [  無我]  
　　時旁立二偵探聞聶言驚訝異常蓋若輩從未用此探察之法也聶又曰此人之靴必非新製蓋察其足跡可知釘有損缺之處亦有遺落者矣倘瀾見聶精審至此恒注目視之少頃白拉特來曰方倘瀾入室之時未識此人尚在否聶微笑曰然余深信其未離白拉特來曰然則彼曷不害之聶曰是後當自明我思倘瀾離去此房之後被殺者必試穿架上之衣領旣不合體遂爽然對爐坐而吸烟倘瀾曰余入時見呼茄脫已似患恙則彼何必試穿其衣而復坐下吸烟哉且君安從知其衣領俱不合耶此語誠没由索解聶曰請君稍安容畢我辭死者啣烟靜坐即爲人突自其背剌之遂搜查其衣袋並勘察室中一周彼兇手者實欲有所得於此室中也倘瀾曰此端恐未必確余旣與之隔室而居豈能如是聶不語已而詢之曰君爲密司忒呼茄脫之伴其亦熟識之乎倘瀾曰然余曾與之備歷艱險於亡谷幾生死其之君曷爲詢此聶指屍首曰若然請君細察死者愼勿誤認倘瀾如言趨視然意頗不欲已而驚惶起立曰咄咄怪事是非余友呼茄脫也此事誠使人不能捉摸矣聶曰誠如君言此人體材果較呼茄脫爲修偉所以不能著其衣領也君試觀其衣領之鈕扣皆被移動實因死者欲鬆大之卒無效於是坐而吸烟試觀地板之殘灰可知其人之坐向矣如謂呼茄脫固曾在室則爲時必略早也倘瀾曰余終不知此事何因且死者何人何以入室豈余昨晚與之交語者即已此人耶誠使我如在夢寐中矣聶曰君亦不識死者爲誰乎倘瀾曰然君豈意人悞彼爲呼茄脫而殺之乎聶不答轉詢之曰君之金針何在豈已失之乎倘瀾默然聶又曰死者所佩其爲呼茄脫之物乎倘瀾遂俯身察觀之忽詫異起立曰是余之金針也聶曰君未知被呼茄脫佩之乎倘瀾曰否實告君余之針實於三日前失之於跳舞會中我適纔之不對君問者蓋雅不欲以之告人也格林登曰然則此針又曷爲而至此倘瀾曰此余亦誠不俀此事複雜殊難措手 
[自由談之自由談] [  不冷]  
國是 
　　國是即國事之意近人多用國是二字意者今日國事日非故特言國是以挽救之歟抑見擔任國事者不知是非故以此譏諷之歟 
 
 

Page 12

 
 
   
 
