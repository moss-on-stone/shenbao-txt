# 1893 - 113 - 4907189

 

Page 1

 
 
[預定六科準繩書票] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟冀雅鑒 
[開印陳修園二十一每種醫書告白] [  圖書集成局啓]  
　　陳修園先生爲閩之長樂人生平邃于醫學涵今茹古務盡精微暇嘗註釋古人所箸醫書博至二十一種闡其微妙發其艱深學者荀玩索而覃　之則盧扁眞原不難示諸當上矣茲由保和康記倩本局代爲排印日内將次開工想杏林橘非中人當罔不先覩爲快也肅此佈陳惟冀雅鑒　 
[新印增註飲香尺牘告成] [  圖書集成局代啓]  
　　魚鴈往還藉通情愫尺牘雖小道然非腹空如瓠者所能走筆而成是書係白下慵隱子所箸由頌揚禀請以迄箴戒致覆分爲二十八門門各數十首或駢或散其體不同要皆鏤月裁雲精心結撰卷首冠以時令賀壽賀喜諸集句尤爲切要之文茲由飲香居士情本局排印刻己告城每部四本定碼洋三角世有先覩爲快者請臨上海逢源里熙記書莊以及各書坊購取可也 
[紀瓜步閱操事有感而書]  
　　日前長江水師提督黄昌岐爵軍門按臨瓜步閱視水師操演旣倩管城子記之復喟然而歎曰軍容之盛果若是哉湖自赭宼削平至今己逾三十年海宇乂安兵戈不用黄童白叟幸生太平之世含飴鼓腹擊壤歌衢熙熙而往攘攘而來目不覩烽烟之告耳不聞刁斗之聲亦極人生之幸事矣而當道諸鉅公常存安不忘危之心爲有備無患之計簡校軍實整頓武備孜孜焉如恐不及豈故作此無謂之舉動哉蓋習於逸則怠惰之心生習於勞則堅强之氣奮凡事皆然而於行伍爲尤甚水師之設昉自曾文正公當是時東南淪陷金陵之賊渡江北擾皖鄂之交宼氛甚惡生靈塗炭廬舍爲墟文正公方以侍郎讀禮家居旣拜辦理團練之命遂集湘中子弟以兵法部勒之旣以捍衞桑梓遂轉戰而前次第規復武漢又以長江上下數千里賊舟飄忽往來疾如風雨非練成水軍不足以制其死命於是造船鄂渚鳩工庀材祗以事屬草創苦無成軌可循乃詳訪各種船式擇善而從經營仿造逾年而水師遂成得以扼賊上竄之路中原之未盡糜爛者水師之力也嗣是以後長驅直入由鄂而皖而江節節掃蕩遂得攻復金陵將十餘年漏網之渠魁明正典刑俾江南半壁數百萬生民得以重見天日非水師之力不致此迨宼亂旣平文正公爲懲前瑟後之計釐定水師規制斟酌盡善期可垂諸久遠朝廷以彭剛直公爲水師宿將威望赫奕風節凛然遂以巡閱之事畀之迨彭公謝事而李與吾軍門繼之蕭規曹隨一守從前之法及李軍門不禄而黄昌岐爵軍門始拜長江水師提督之命其時正值哥老會匪蠢然思動沿江一帶教案疉出風鶴數驚黄軍門秉節出巡認眞校閱所至之處不憚冉三誥誡懾之以威使知儆惕結之以惠使效馳驅而又嚴定約束使水師兵弁無一不就我範圍掃除積習其最要者厥有三端一曰不准入哥老會黨凡有飄布者許以自首免治其罪如有怙惡不悛及扶同徇隱者一經發覺重懲不貸一曰不准吸食洋烟沈酣賭博如有因此而抛荒職守者立卽斥革一曰不准擅離營汛平時兵弁概令住宿船上以免曠悮自有此令而沿江水師精采爲之一變夫水師當初創時其所募者多係强壯樸實之人巿井游惰之徒不與焉上而哨弁又上而營官又上而統帶亦皆習勞耐苦身經百戰有敢死之心無偷生之意其所以削平巨宼迭著豐功者蓋由於此洎承平以後疆圉無事於是統帶則棄武修文以雅歌投壺爲事營官哨弁見統帶如此遂亦相率效之縱不能尋章摘句博爾雅温文之號然東山絲竹亦足怡情南國烟花豈無佳趣濡染旣久幾不知此身之繫於軍籍矣上有行者下必甚各兵丁遂以賭博吸烟爲事酣呼寢饋於其中沈溺而不知自返卽營汛有所不暇顧矣夫國家歳糜無數金錢養此無數師船而皆中於怠惰荒嬉之一念曾不得收一日之用此豈曾彭諸公創辦之初心哉黄軍門約法三章使之有以憬然思惕然儆將前此相沿之陋習一掃而空之豈不甚善蓋軍門之從事於水師也最久宜其知之深而約之嚴也然近日水師之積弊外江尚輕而内河爲尤重各砲船之分護厘卡者賭博荒嬉無所不至以良民爲魚肉視宼盜若神明甚至咫尺之間民船被盜搶刼而砲船上人熟視無覩充耳不聞無怪民間忿忿不平羣指砲船爲通盜也夫砲船卽不致通盜然有盜賊而不知禦有民船而不知保則國家何必設此砲船地方何必泊此砲船也哉雖曰砲船駐泊專爲保護厘卡起見不暇顧及民船然區區民船尚不能保萬一盜刼厘卡而謂砲船之力果足以禦之者其誰信之鳴呼安得有黄軍門其人者不徇情面不避勞怨以激勵而整頓之哉因紀瓜步閱操事有觸於懷不能自己故暢論之如此知我罪我不暇計也 
[本館接奉電音]  
　　昨由京友電傳硃旨一道敬謹譯登○三月十二日奉硃筆徐致靖補授左春坊左中允欽此 
[魏闕瞻雲]  
　　莊靜皇貴妃等三位金棺現在田村暫殿諭令欽天監選擇吉期奉移山陵永遠奉安一事前己恭録報端兹經欽天監選得光緒十九年四月十三日乙丑宜用卯時恭奉莊靜皇貴妃金棺啓槓往東陵永遠奉安玫貴妃金棺亦用是時奉移東陵永遠奉安佳貴妃金棺亦用是日夘時奉移西陵慕陵妃園内永遠奉安均奉硃旨依議欽此欽遵旋由欽天監分咨各衙門查照辦理○神機營左右翼幼子隊奉撥入苑駐操二月二十五日起程惟官廠皆近紫禁城本爲緩急足恃而設現在全隊入苑兩廠未駐官兵慶邸擬由精字洋槍隊中每日派撥章京隊官隊長及練兵七十五員名前往地安門内銀閘左翼幼丁隊廠内值班住宿銳字威遠隊派撥章京隊官隊長各練兵七十五員名前往西安門内酒醋局右翼幼丁隊值班住宿五日一班輪流往駐俟南苑撤隊回京時再符舊制庶禁城密爾兵廠無慮空虚己於二月二十五日撥往矣○廂藍旗護軍統領恩爲咨行事印房呈稱准廂監蒙固山咨取本營保員送放公中佐領等因前來查有本營護軍叅領慶元堪以保送入放本旗蒙古公中佐領相應將該員銜名咨行貴固山查照辦理○詹事府爲知照事所有本府奏補主簿一缺於光緒十九年二月十九日帶領引見本日奉硃筆詹事府主簿員缺候補主簿何守信著准其補授欽此二十日述旨奉旨是欽此欽遵到府相應知照吏部查照○侍衞處爲知照事二月二十一日奉旨朕於明日寅正由勤政殿檐前乘轎出德昌門西苑門走西華門熙和門出午門端門天安門大淸明正陽門由石路進壇門太歳壇拈杳畢至先農壇上祭禮成後至具服殿更衣 
 
 

Page 2

 
 
行耕耤禮畢登觀耕臺看三王九卿行從耕禮畢出壇門進正陽門關帝廟菩薩殿拈看畢進大淸門天安門端門午門走熙和門西華門進西苑門還瀛臺辦事用膳召見大臣欽此○山西歸化城副都統奎統制英奏稱奴才三年任滿懇恩陛見以紓犬馬戀主之忱藉得親聆聖訓有所遵循二月二十三日奉硃筆著毋庸來見欽此○兵部爲知照事所有奏請兼襲騎都尉又一雲騎尉之指分江蘇試用道唐治堯於二月十九日帶領引見本日奉旨試用道唐治堯著准共兼襲欽此二十日述旨奉旨是欽此欽遵到部相應知照吏部查照辦理○山西巡撫遴委試用通判樊通刺恩發管解本年第一批加復京餉銀十萬兩分裝木鞘於二月二十二日午刻到部由原解丁役赴當月司掛號訖將餉鞘舁入部中後庫院堆存鎖繫在彼看守俟銀庫示期騐收○廂黄旗漢軍副都統克勤業奉特旨調補廂紅旗滿洲都統所管廂黄旗新舊營房事務自應另請派員管理以資鈐束經值年旗咨取廂黄旗各都統副都統銜名開繕淸單於二月二十三日具奏本日奉硃筆鈐出廂黄旗漢軍都統郡王銜多羅貝勒載瀅欽此 
[外洋電信譯登]  
　　前日外洋來電云新金山有大銀行兩家忽然倒閉一倒英金一千一百萬磅一倒英金六百萬磅來電又云印度麥拉格地方天氣亢旱異常霍亂症盛行二月廿六日患病者六十六人竟有五十二人斃命廿七日患者六十七人竟有五十三人斃命是日得雨至廿八日疫氣漸退患者僅一人並未喪生來電又云二十八日叭喇地方大雨時行疾雷震耳有德律風線五條當被震壞又有一人之臂亦被擊傷 
[俄兵赴琿]  
　　琿春一埠介於中俄之問爲東西伯利之關鍵俄廷擬築築車路以通 
營亦旣不遺餘力矣兹聞有俄或輪船名沙剌杜者載兵士一千四百三十名由澳爹沙士埠啓行前往以資鎭守是船於上月二十三日行抵新嘉坡灣泊一宵翌日卽鼓輪前去云 
[江撫行程]  
　　江西巡撫德曉峯中丞北上覲光將次來滬昨己記諸報端兹接九江來信云中丞交卸後筮期本月初六日辰時啓節憲舟帶以紫電官輪船初七日抵姑塘九江關道誠觀察九江鎭總兵何鎭軍率同府廳縣印委各員泝江迎迓 
[杭州火警]  
　　上月二十七日之夜更魚二躍杭州松木塲南岸洋坊橋許姓家忽然火起紅光上熾幾類朝霞鄕人遥望見之坌息而來竭力澆灌幸取水甚便約閱二刻許火勢卽衰然草屋七間己被祝融氏收拾凈盡矣 
[士風浮薄]  
　　客有來自姑胥臺畔者爲言三月初二日蘇州府屬長元吳三首縣童試正塲夜半放牌時有十數人一擁而進直入二門有謂爲入號捉刀者有謂爲由外傳卷者人言藉藉不知究竟如何至天明有僕人携兩卷來交公然向吳縣禮房書吏云此係某寓某少爺之卷書吏初則模糊收下繼思挾卷出塲有干例禁遂據實禀明邑宰邑宰怒牌示頭門將吳大立等兩名扣考嘻掄才大典非等兒嬉奈何堂堂省會之區而士風竟如此浮薄哉 
[嫉惡如仇]  
　　蕪湖地當衝要水陸喧囂靑皮詐擾之風無時蔑有上月二十六日有河南人某甲奉其老母由漢口附華利輪船抵埠船旣下碇卽喚划子渡登彼岸行李中帶有土布十數匹靑皮見之以其遠客可欺冐作關上巡丁欄江截刦大言曰爾等作奸犯法定當提去充公甲聞言惶懼急峈以洋蚨一翼哀乞寛饒靑皮不受添至兩枚又錢四百文始舍之而去無何羽黨又聞風而至其時甲己在江口孫姓飯鏞解裝驀見多人洶湧前來又稱緝拿私布知其有詐正言斥之若輩卽一擁上前狂搜亂擲如狼似虎氣燄偪人甲母略與撑持卽被掀翻於地痰湧氣厥昏不知人店主及隣鋪目擊情形羣動公憤若輩始鳥獸散比將甲母扶起灌救而蘇查點行裝己失去零錢數百文自念虎狼之鄕豈可片刻住乃卽覓車扶母向寗國進發有勸以報官究辦者甲恐異地棲遲終多耗費竟不顧而去事爲保甲總辦吳太守訪聞立飭拘拿划船戶訊問據供靑皮訛索固實有之惟其名姓則小的素所未知不能指出加以鞭責堅不肯承乃飭交地保暫行管押俟拿眞犯到案澈底根究若太守者誠可謂疾惡如仇矣 
[鎭江雜録]  
　　日前各魚販禀請禁用小錢己登前報無如巿中駔儈依然視若弁髦鵝眼鋌環照常掗用各魚販遂集衆會議擬暫停魚巿挾制長官事爲保甲局員所聞特於本月初四日淸晨用高脚牌硃書示輸云查得魚販等人日前在火神廟聚衆商議但不知所議何事本委員訪知爲首數人大屬膽玩現己派捕會營密拿如敢滋生事端當飭提解縣從嚴懲辦魚業中人見此情形不無駭懼立刻開巿貿易孟嘗門下客可免彈鋏而歌無魚矣○西門外山嶺回環類多古墓邇者人烟漸密闢作巿厘每有工人掘得斷骨零胔信手抛散而茅簷蔀屋時將猪散放山邊一任碩腹膨　者在土中咀嚼保甲局員見而憫惻特出四言告示云埋胾掩骼王政所先乃有愚民縱猪山邊殘傷墳墓見者慘然亟宜查禁枯骨庶全再敢行放不檻屋前飭保拿辦法難寛焉○日本人安逹操一以手品鳴於時卽東語所謂鐵四媽也上月之杪在寶鳳茶園登臺獻技吞刀吐火轉桶弄丸怪怪奇奇一新耳目更有西京妙妓小字曰花二八華年艶如桃李浯歌妙舞傾靡一時裙屐少年幾欲魂銷心醉有賞以銀牌者有招以侑酒者所惜鈎輖格磔言語不通誦隨園太史安得巫山置重譯替通春夢到楊臺之詩未免心中怊惆耳按日本之舞譯言米雅諾烏都利米雅爲宫諾卽之字鳥都利爲踊蓋古時宫中妓樂也 
[遴員搉稅]  
　　淸明己過茶巿將興閩省大憲爲國課計分派委員赴各局卡徵收茶稅如鼓山騐卡委縣丞許沛霖北嶺分局委知縣高士俊白琳分局委知縣李進禄湖前分局委通判章鑒井樓門分卡委巡檢陳肇沂坦洋分局委通判長勝南門騐卡委同知周士榮洪山茶稅委通判胡峻翔分水關分卡委府照磨李鎔茶亭分卡委巡檢余俊卿三夾道分周委知縣楊崇銓北嶺分卡委知縣高士俊東門分局委同知覺羅彞倫現均己束裝就遵約本月初一日卽可以開局接辦 
[保護教士]  
　　美教士某君携二僕行至江寍府屬句容縣界土人爭來觀看有兒童數十人尾隨其後抛擲磚石意存戲侮教士策蹇疾馳比至省垣謁見洋務局蔡觀察告以情形觀察立卽行文飭句容縣密查滋事之人懲辦一面出示曉諭居民嗣後不得效尤並令鄕約隨時保護以盡柔遠之誼 
[草屋被焚]  
　　金陵東花園某姓茅屋數椽聊蔽風雨初五日午炊後有事他適扃扉而出不知何時遺火漸引漸燃致成燎原之勢俄頃間水龍畢集吸水噴救得以應手撲滅居鄰相隔稍遠未受池魚之殃誠幸事也 
[詳述相騐李顯謀屍身及訊犯事]  
　　本月初五日革員李顯謀在江寗府獄服毒自盡妻妾亦同時殞命初六日兩江總督劉峴帥派委各員會同江寍上元二首縣如法相騐此己迭紀報端矣旋有在塲目覩者詳述情形爰再泚筆記之是日午前管獄官江寗府檢校丁鑑泉少尉將屍塲各事預備齊全洎十下鐘時督署委員陳鍾蕃太守承審此案之阮水三太守陸春江大令會同上元縣陶仲彞大令江寗縣藍雲峯大令面晤江寗府李小軒太守齊赴獄中認明李顯謀屍身是實隨由李太守陸大令上督轅禀知蓋恐李代桃僵也旣而在塲各員升坐公案飭提看守李顯謀之縣役八名及檢校廳差役訊問情形僉供李顯謀在獄時甚循規矩平日從不胡行亂走小的等因有婦女在内均在獄門外探望未 
 
 

Page 3

 
 
便入内故不知服毒之事又提李之跟丁某甲訊問供稱小的新來服役非奉主人傳喚不敢妄入故亦無從知悉訊畢飭仵作劉榮小心相騐劉榮卽帶同徒夥八名將李屍舁出獄門外庭中仰臥蘆扉上褫去上下身衣服檢視無傷用銀長計插入喉間及榖道二處閱良久拔視之異常黑色遂唱報委係生前吞烟毒發而死次騐李妻再次騐李妾由二縣官媒婆六口將屍舁置地上叩請脫去全身衣服兩太守兩大令互相商議謂此係宦家婦女未便照民婦辦理令只去上衣將衵衣剪開一穴用銀針插入騐之黑色相同仍由劉榮一一唱報官飭書吏填明屍格然後離座親視一周與所報脗合卽命人爲李穿齊冠帶妻妾亦不容草率所有腕上之釧項上之練眼同加上殮以上等棺木加封標識派差役八名輪流守視迨料理淸楚始排道回衙其時己鐘鳴三下矣至救回之使女一口年十九歳由陶大令帶回初七日午後二點鐘提至上房鞫問旋由湖北押解委員在籖押房提匪犯匡生明匡是明兄弟訊究外面花廳則由阮太守陸大令藍大令公訊美生所雇細崽徐春山徐春亭一切供詞均無從探悉初侂日淸晨李太守會同承審各員面禀瑞方伯公商禀報李顯謀全家身死一事方伯囑以事須愼重旋率同各員赴督署禀見峴帥請示未識峴帥如何辦理大約不日卽須上瀆天聽矣 
[使星南指]  
　　出使美日秘大臣楊子通星使階辭南下本報己紀之矣兹聞星使約於月望前後可抵滬江縣中辦差人等己預備供張矣 
[節麾將涖]  
　　江西巡撫德曉峯中丞將次抵滬己紀昨報昨日縣中辦差人等探悉中丞約於今日可至滬濱想襜帷遠涖時宦海中人又多一番迎迓之勞矣 
[上海縣試二覆案]  
　　昨日午第三點一刻鐘上海縣黄大令發出二覆案並示期十三日仍在縣署終覆兹將案備録如左王植善王豐楨張慶桐陳銘桂吳馨賈承倫沈汝弼黄增錫陶明源沈樹埜張其枬孫夔龍王銓運何錫子朱培棟郁鐘圻曹永年蔣庭珍倪道原黄藝錫蔣家鳳徐蔭曾趙縬維陸紹雲胡宗瑗李顯常葛士洵唐在復王履善王遵善萬鏡冰周淞潘俊麟潘元遠汪慶濤金雲生周文毓江紹陞陸元龍王珍林祖溍蘇廷襄程宗鵬洪燦章嚴兆椿吳煥章王琪唐祖彭厲觀光沈慶鎭錢允中周兆荃毛熙楊洪森秦如璋曹汝霖朱潤淸曹浩黄公錫謝肇昌葛尚圭賈豐詒陳嘉謨黄錫福王璋徐熙載曹永福徐熙萼陳元禄張秀峯楊士照金殿奎潘樹聲瞿本瑚郭廷杰葛尚冲黄慶瀾曹永敏張祥飛沈亮棨 
[美界火災]  
　　前夜四點二十分時天將破曙東南風吼聲似虎雨師亦命駕而來滴破愁心難圓好夢忽各捕房鳴鐘告警紙細聆之每擊一下知虹口西華行路捕房迤北必有走水事情晨起探之則元昌路面南之陳瑞和銀飾店主婦正在分娩飭人入廚煮粥遺火積薪中頃刻冐穿屋頂是屋係八百廿一號旣而延及東首八百二十號至八百十四號爲止西首延及八百二十二號至八百二十四號爲止回禄神心未厭禍又焚及後面天賜里卽平安里住戶樓房五幢飛至對門面北之六十五號至七十七號房屋共焚去三十二幢所燬者爲大昌襪鋪永昌和鞋鋪李德昌成衣鋪長安里門樓裏面石庫門一所水菓攤鹹魚鋪某姓住宅發泰南貨店金吉山醫寓某某京廣貨店袁洪生蔴油店泰生燭店萬寶全烟館阿和荳腐店阿才成衣鋪聞發泰甫於上月保險計保銀一千五百兩亦云幸矣洪生有騾一頭葬身火穴長耳公有何罪孽而竟死之慘酷如斯耶迨至六下鐘時天己大明火乃漸熄 
[茶寮怛化]  
　　福建人蘇根與同伴兩人繞道寗波一帶本率來滬欲往南翔蘇聚隆南貨店訪視外甥適昨日隂雨連綿未能就道徘徊旅邸抑鬱無聊下午三點鐘時三人同至小東門外一泉樓啜茗蘇覺疲倦異常隱几假寐良久不起同伴見而疑之屢喚不答細視之體己冰而氣己絕矣當由茶館通阖捕房捕頭飭包探孫錦榮前往照料旋有福建帮爲桂圓生意之鄭錦山眷念桑梓情解囊相助備棺成殮人生若夢幻泡影良然 
[强搶荷校]  
　　郁姓之女小寶遭叔母郁唐氏串通衞阿華姚和尚等强搶一案去年經黄大令分别責懲節將衞姚交保俟秋後補枷及屇期衞姚延匿不到于本月初又經大令飭提到案判將衞枷號一月發頭門示衆而姚仍未到案遂著地保楊顯華尋交此己列報前日該地保將姚交案晚堂由葉司馬研訊姚訴稱係本邑人前在案下充當地保去年之事小的並不于涉惟從中解勸而己司馬察閱卷宗見姚早己判定秋後補枷遂著枷號兩月發頭門示衆 
[火坑難出]  
　　蘇州人楊某僑居本邑英租界雇用嘉興女子爲傭忽被病魔所擾鏡中人面瘦比黄花楊遂代爲延醫費去洋銀三十元之譜著其母出立欠據旋將女送入野雞娼院從此朝雲暮雨居然爲神女生涯矣顧幼時己許字原籍某甲爲妻尚未合卺邇來甲己流爲無賴聞知此事蹤跡而來欲邀女母向楊索找洋銀七十元願爲離異並央金某爲之介紹女母不允昨日在英公廨東首向同鄕人哀哀哭訴聞者皆爲之酸心 
[酌給川資]  
　　王烏利前在縣中控馮桂芬爭奪英租界友興茶棧工頭生意致被毆傷黄大令訊供之下以王受傷甚微飭令延醫敷治馮雖有不合姑念管押多時從寛交保此己登諸前報嗣因王屢次投遞禀詞堅請伸寃大令遂飭原差傳馮到案適馮出門貿易原差將馮妻陸氏解案前晚大令請葉司馬研訊原差禀訴前情王供小的自去冬十月二十四日被毆以來傷勢雖己痊愈然不能照常貿易欲回故里苦乏川資求恩矜恤陸氏供丈夫桂芬被王纒訟拖累不堪自蒙斷定後己出外營生司馬以王窮苦異常著陸氏給貲若干爲回里之資該氏遵斷而退 
[田價糾葛]  
　　石炳榮投縣控稱陸驛梅不付地價銀兩黄愛棠大令飭提到案於前晚請葉司馬提訊石訴稱四年前曾將地出售與陸驛梅所有田價銀兩除收過外尚少洋三百餘元叩求訊究陸稱職員係本邑人收買石姓之地因其地尚未交淸故不將洋銀找付司馬以原被供詞各執飭將陸交差查明田地曾否交淸禀覆候訊 
[騙子狡獪]  
　　騙子朱東生屢以謊騙爲事人之受其害者不知凡幾本報亦大書不一書矣不料朱怙惡不悛昨日復携樣包隨小車夫一人至滬南太校塲某磨坊言有小麥十餘檐在浦東棧内如寶坊欲買價值自當公道坊主信之與之講定價值朱言可否先借洋九元令出店在此守候俟我購買零物再來同至棧中出貨坊主不以爲疑卽將洋九元付之朱命小車夫在此少待己則揚長而去竟如鷹隼脫韝杳不復返小車夫見朱不來卽欲回去坊主告以朱取去洋銀九元尚未曾來爾何得先去小車夫聞言不勝驚駭謂朱取爾洋與我何于坊主曰朱卽爾之主人也爾安能推卸小車夫始言與朱中途相遇彼言薦我爲出店故相隨至此兩下始知被朱所騙後經旁人勸小車夫賠洋七元尚有二元則勸坊主認虧以了其事 
[輪姦案發]  
　　本邑人謝姓膝前一女小字寶珠年届瓜分貌同花艶小家碧玉輕薄性成日赴附近繅絲廠作工牆上有茨未免羞貽中冓謝夫婦略加訓斥寶珠竟背地私逃行至外虹口止豐街貼地秋蓮弓弓聲細時方昏黑不辨東西正在進退維谷時突被某飯店夥楊和尚張 
 
 

Page 4

 
 
阿炳張長生等見之設計誘入小屋内哄之曰小妮子出門未慣前途獨不畏虎狼耶今當暫宿一宵以待天明送返也寶珠知己入其彀無可奈何三人遂　意調情輪流姦宿謝自女逃去後四出偵求前日傍晚時偕妻蹤跡而來將楊與阿炳及女拘獲長生卽科間逃脫旋呼巡捕到來拘入捕房管押黎副捕頭以事關輪姦巨案務須澈底根求諭以候送英公堂請訊 
[歇浦叢談]  
　　滬南一帶時有手藝中人及木作帮横行巿肆遇事生風前晚有紅木作夥三人身穿小袖短襖在滬城四牌樓口扭住一人飽以老拳旁人上前排解尚不肯釋手旋有巡勇至始紛紛逃逸其人己受微傷狼狽而去聞爲妬姦起釁不知確否○本邑人某甲住滬城長生橋左近向爲肉莊夥其妻某氏因有外遇常出外不歸前日早晨該氏又踽踽獨行直至午後始回甲以爲疑一再盤詰該氏不肯以實告甲忿不可遏遂爲箠鳳鞭鸞之舉後經鄰人解勸始悻悻而出該氏忿恨交併乘甲不在密購洋烟吞服家人見其神色慘變心知有異急喚甲回設法施救得慶更生亦云幸矣○孫某娶再醮婦某氏爲室嗣因該氏與前夫之弟某甲有私相約捲逃孫躡蹤尋訪尚無端倪爲前報所己紀兹聞孫來滬後卽央乙丙等人代爲查緝乙丙首肯旋偵悉該氏與甲避匿八仙橋地方某丁家内卽往搜尋不料氏與甲早有風聞先期逃遁乙内搜尋無著正欲出外被丁扭住告知地保扭送巡防局請究局員以乙丙未免多事著各責八十板斥釋 
[更正]  
　　日前本報滬濱穢史内紀莊老惠之第三媳姚氏因有不端事立據退婚兹悉姚氏實係第二媳故特更正以昭核實 
[歌功頌德]  
　　前日胡君鈺麟投函本館恊賑所云客臘虹橋南首失愼敝居所在咫尺幸獲安全己於正月初十日在旣濟道院設醮一日另助洋銀十枚望擇目前振務最急處濟之昨又承王氏求夫病愈在灶神前許願助洋銀十元指充鎭海振欵本館當卽分别填奉收條并係以頌曰昊天不弔降此鞠凶旣旱且潦十室九空哀哉滿目涸鮒飢鴻幸蒙施惠豆區釜鍾甘露一滴澤被無窮高高在上報施必豐子子孫孫五侯三公 
[上海六馬路仁濟善堂接到嚴佑之先生爲晉災來書照登]  
　　少欽子眉蓮珊子萱大善長大人閣下迭電奉申晉災荷蒙籌墊請潘振兄褚敦翁往賑聞信之餘同深感佩弟前晤津員方受之兄去冬奉委至張家口放賑目覩情形慘不可言當卽電申頃接小兒自張家口來信云原議赴歸化一帶辦賑行至宣化己屬不堪入目白麫買大錢八十文一斤及至張家口賣男鬵女成巿出口至二道河一帶餓莩載途人皆相食振翁不忍見死不救故從此處下手局設豐鎭俟褚敦翁到後卽步步辦向前去口外麫賣大錢百文一斤何以爲生最難者爲日甚長非一二賑所能了事必俟七八月油麥收始有轉機若不籌集鉅欵源源接濟恐前此之數十萬金盡付東流不過苟延殘喘終歸於死大善長救人救徹自必早見及此成竹在胸無俟鄙人贅述竊念人生不過數十年轉瞬卽逝功名富貴莫非幻境惟此救人之事一息尚存此志不容少懈非爲人正爲己也嘗見大紳富貴積貲數十百萬不轉眼間而子孫蕩廢卽此可悟盈虚消長之理能聚尤貴能散况我輩食毛踐土無可報效當此災祲之餘邊關重地藉賑撫以安衆心宣布朝廷盛德俾人人咸感浩蕩之恩隱患弭於無形是則區區之沈所仰望於大善長得也弟雖年近六旬精力尚健竊願叨附驥末以供驅策此間工賑三月杪四月初可以完事尚祈籌備鉅欵弟仍可勉力一行請登報以告四方好善之士傳云人之好善誰不如我天下之大急公好義者不乏其人名公鉅卿退歸林下聞之當必有毁家紓難以報國恩者上可以紓朝廷宵旰之憂下可以造子孫無窮之福又何樂而不爲耶上年綏兄曾辦元魁會卷祇在江蘇若登報勸各省仿行亦可籌集十數暪恩科翰林考差得大省者捐千金中省者五百金可電託各省京官在未考差前勸辦或輪船水脚加二三厘皆是募欵之法祈斟酌而行專此佈逹敬請台安並乞回玉愚小弟期嚴作霖頓首二月二十四日 
[上海六馬路仁濟善堂彚解山西第一批賑欵啓]  
　　謹啓者敝堂以山西災區兩府七廳合計四十餘縣草根樹皮剥食凈盡甚至賣男鬵女無人問價鴻嗷遍野慘狀難名疉接潘振聲先生來函云億萬生靈朝不保夕地廣災重亟籌鉅欵方能接濟敝堂不得己勉爲湊解規銀一萬兩託招商局匯解前去是批申報館銀一千五百兩絲業會館銀五千五百兩敝堂銀三千兩合并聲明惟是春賑爲日正長各處災祲籌勸己不遺餘力而山西災狀又值至危至急之秋待欵情形筆難盡述萬望薄海仁人宏慈大發多多益善早集一日卽早救一日生靈亦卽多培無量功德謹代西晋災黎望風百叩敬盼鴻施施善昌等拜啓 
[吉席移賑]  
　　謹啓者敝鄕鎭海縣柴橋泰邱兩鄕被災顆粒無收萬口災民嗷嗷待哺蒙大君子等軫念梓桑先後樂助今又奉陳鉅美大善士爲文郎完姻喜筵核助洋五十元惜刀七之餘生合親朋而造福蒼黎頂視福壽多男某等祗領之餘莫　感篆除迅速解往接濟外謹登報章望鄕雲而拜手叩謝鴻慈代婦孺以陳詞續叨駿惠臨風頃禱無任依馳[  鎭海縣柴橋泰胡儒亮張德鈁等拜誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日事傳聞]  
　　日本來信言横濱電線公可以西來傳遞電信全仗人刀奔走間有擔擱之虞持搆足踏快車七架挑選一人學習馬駛將來技臻嫻熟卽令派送書函以免　滯行見傳消處息有如電擊風馳可無稽延之患矣○有日本人之旅居檀杳山境者去年某月戕殺一日本人事經發覺由地方官讞實判以監禁二十一年在獄禾及一載忽於本年正月二十八日潛逃適有日本兵船泊於檀香山海　犯遂投入此船爲藏身之所檀日諸人俱莫之知也近爲檀官訪確照會日本駐檀總領事官請將此犯解回領事以檀日兩國向無提解本國犯人之約須奏聞後始能定奪現此犯仍覊　日本船上檀香山人大爲不悅未　將來作何處置也○日本神戶地方農圃之流多以耕耘爲業近因是處開採銅礦傾煎礦質爐火燭大　植樹株不耐黑烝猝然黄洛農人以受虧甚重聨名控請斷賠銀六萬五千元未曉日官若何裁判耳 
[瘋人滋事]  
　　檳榔嶼所轄之標羅芝約地方建有瘋人院一所使身攫廢疾者得資棲怠日用服食之物悉由院中供給待之不可謂不厚矣上月二十四日院中瘋人多名羣擁至國家醫院口稱日中所給阿芙蓉膏不足供其呼吸紛紛求請加增醫官覩此情形未能遽爲驅遣權令各圖住所然後償其所欲各瘋人旣獲聞命卽掉臂而退不意爲時未幾又來一瘋人向前瀆請似有萬不容己之勢醫官麾之不去不禁赫然震怒著人鎻置土庫使不得逞約閱半時許突有瘋人三百名蜂擁而入謂醫官虐其同類竟將土庫攻破奪出被鎖之人並欲與醫官爲難幸醫官速爲退避飛禀當道調到印度兵二旗巡捕多名各瘋人始爲斂迹事後查獲滋事瘋人十二名送案究治其爲首兩人己由地方官訊明科罪說者謂若輩不自知其形穢旣得依棲之所猶欲借端生事此眞梗頑難化者矣 
[劃界紀聞]  
　　中國與越南邊界立碑一事跨越三省綿亘二三千里地處炎徼且有瘴癘每年祗有六個月可以踏勘一遇瘴發卽須停辦故兩粤邊外界碑直至去夏始行告竣其時瘴己大起滇越立碑事務依然未及舉行直俟秋高瘴退中法兩國官員重行會齊開辦兹聞駐紥西貢總督拉納桑君以中國滇粤沿邊各處地方遇有交涉事宜皆能和衷商辦於游匪搶刦之案尤能不分畛域恊捕務獲立正典刑故願將從前執爭之兩地盡隷中華版宇以志感忱惟請將滇越立碑一節從速辦結以裨商務而淸塵案果爾則中國實逼處此之嫌可稍　歟 
[俄國增兵]  
　　巴馬之事本館一有所聞無不卽時登報兹接正月二十六日新金山來信言俄國現在花根拿地方召募兵士歸統兵元帥那輔管轄聞預備行裝前往巴馬云 
[鄂垣官報]  
　　二月二十七日宜昌加抽川鹽局江蘇候補道沈瑜慶自金陵來省禀到荆沙電報局黄邦俊辭赴沙巿則陽鎭何禀見卽禀辭管帶問津輪船儘先都司張彪委赴金陵解軍餉赴揚州禀辭候補府余肇康委辦漢鎭局赴兩院禀謝者理湖北糧道凌進見赴撫署禀安候補道裕進見候補縣凃九疇赴新關禀辭調補漢黄德道惲赴兩院進見荆宜施兵備道周赴兩院禀見卽辭行署荆州府理事同知吳勳署浦　縣劉春生俱禀見卽辭行大挑縣吳世璜奉武昌府委赴武昌縣提案禀見卽辭行候補通判林宴春解六批京餉回赴兩院禀到廿八日鹽道瞿奉委恩科鄕試提調候補道黎奉委文闈監試候補縣吳世墴辭赴武昌縣提案本任安陸縣陳寶樹交卸回省襄陽府經歴金孝城禀辭候補縣裘憲璟赴兩院禀知代江夏縣赴南鄕相騐寅陂縣城厘金分局候補縣丞譚鴻壽禀到湖南候補典史土天爵奉鐵政局委赴興國州查察銀鉛差禀辭候補巡檢曾傳禄自嘉魚會勘四縣公堤回省記名提督宋禀知派勇丁五十名赴大冶彈壓宜昌鎭將辭行漢陽鎭中營遊擊章文彬奏補沅江叅將禀謝從九熊啓孝奉糧追委赴應山縣催提南項銀米禀辭廿九日蒲圻縣劉春生禀辭調署襄陽縣丁國楨禀辭管帶楚功輪船馬鴻圖自馮鞍山回省禀到候補府史悠慶禀見 
[邗江官報]  
　　二月廿七日通州汪直　樹堂過揚湖北張守戎國柱解餉來景鹺尹祺銷三江營差廿八日于觀察寶之公幹過揚江西陳遊戎有明解餉來廿九日周鹺尹如瀛委淮北聽差三月初一日儀棧會觀察淮軍廳姚司馬均公幹到揚監掣繆司馬延恩謝准補北掣初二日奉委會辦淮南總局許　　星璧禀知到局新委灣頭釐捐秦大令基過揚赴差初三日都轉公座掌籖陳大令元鑄奉藩憲委赴泰州公幹 
[皖垣官報]  
　　三月初一日調署六安州本任太湖縣德愷辭行准補涇縣如蔴司巡檢劉樹春飭知准候補孫廷林赴滁州訊案回知縣郭繼泰赴潛山閱巷回候補　左元　知奉委解京餉候補縣許崇貴奉委赴貴池查案辭行縣丞林之珍由皖南牙釐局差遣回候補典史毛觀光起服來省巡檢十翰委查北門外街道初二日藩轅牌示新選石埭縣訓導吳夢元飭赴新任運同銜盱眙縣丁嘉言禀到准補來安縣典史顧汝霖禀謝記功一次卽用縣劉邦槐柯砌憼顧仲安陳瑜候補縣陳正源均奉安慶府札委閱卷候補縣劉家序赴徽州府閱巷回候補縣吳以敬赴盱眙公幹回候補從九品梁潤璜巡檢祖廷恩典史吳世珂均起服來省同知楊鵬程展假五日縣丞蔡樹人展假三日 
[粤東官報]  
　　藩轅牌示雷州府同知缺以在任候補同知直隷州准補東莞縣劉汝霖題補順德縣江村司巡檢缺委南海五斗司巡檢陸致祥調署南海五斗司巡檢缺委現署蕃禹交墉司巡檢薛銓忠調署歸善縣碧甲司巡檢缺委試用巡檢錢衍昌署番禹縣　塘司巡檢張佳勳定海縣太平司巡檢盛文藻均飭赴新任 
[温郡官場紀事]  
　　防營統領黄綺亭車門有事晉省於上月二十三日晨刻乘輪回防○玉環營叅將鄧縵雲叅戎於上月廿一日由玉抵郡旋乘海昌輪船於廿七日晨赴申再至省垣未悉有何要公○新任處州總鎭陳雲卿鎭車己於望後抵括適者任楊鎭車赴閩未回故接篆之期尚須相緩也○温州西門厘卡委員明東淸大令諏吉上月廿一日進卡接辦原辦委員沈司馬交卸卡務卽於廿三日遷往明倫里居住○新委督辦温處鹽厘總辦沈子谷司馬壽銘擇於三月初一日開局將温處兩府鹽政改歸官辦 
[江省甄别紀事]  
　　江西孝廉堂豫章書院均於二月二十一日甄别是日德曉峰中丞委藩憲方佑民方伯親臨貢院命題甄别諸孝廉委員點名各舉人親自應點接卷互相稽察有　人代替者概不發卷南郭先生遂不得濫厠其間是日中丞親臨南昌考棚甄别豫章書院諸生本年人數竟有四千之多因特開慶榜士多來省肄業簡練揣摩以期閉戶造車出門合轍也孝廉堂人數尚不及上年交卷限期巷促停晚卽繳大半三更後卽停收申丞因交卸在卽將各卷送交藩者評定甲乙題目列左孝廉堂不愆不忘率由舊章豫章書院諸侯朝於天子曰述職述職者述所職也童題朝　以時厚往而薄來賦得雲髮帝城雙鳳闕得城字 
[婦言釀禍]  
　　粤東民情好勇一言不合輒敢持械尋仇然非係夙讐卽因公憤從未有悮聽婦女之言致干戈從事者有之則自南海大江鄕張姓始張姓兄弟二人一娶鄰鄕凌姓女一娶譚姓女平時妯娌同居頗稱和睦一日偶因細故遂致勃谿古劍唇槍兩不相下於是各返母家聲訴邀集父兄弟姪評論是非兩姓皆係村夫爭論之餘尋至視如仇宼彼矜武勇此逞剛强槍砲霆驚戈矛雪亮洩鬥數日勢甚洶洶迨官兵聞信馳來始各解散而凌姓己傷斃一人刻有明理者出爲調停謂今日之事由張姓妯娌而起傷者斃者須由張姓卹銀遂令張將田産變賣以供醫樂棺殮之貲噫婦人長舌實爲厲階誰令北雞司晨彼家長欲辭其咎而不得矣 
[雲間俗諺]  
　　有顧某者家在松江西門外倉城中暮春之初偶駕一葉扁舟載食鹽若干斤往西北鄕某處船過塔港適與巢河船遇互相碰撞遂致爭毆巢河船上人有頭破血流者遂恃其膂力方剛扭顧至洙涇意欲赴縣控告顧知勢不敵情善爲說詞者調處贈以番蚨數十翼并備香燭鞭爆即頭服禮始得免屈膝訟庭○本月初旬某日自奉賢縣解至重犯一名囚以木徿押赴府署過堂當登岸時鹽　營巡丁某甲見船藏私鹽入艙查緝旋將零星搜出解入公堂船戶恐被罰鍰淸舊相識者曲爲轉圜始得解纜而返 
[袁浦叢談]  
　　某姓婦居淸河城内紅橋附近本月初二晚　樓報三更許姑己深入睡鄕乃斜有狐燈爲入壓線忽聞院内有聲如石委地不覺膽戰心驚潛自窓隙睨之則一梁上君子方由墻頭縋而下急呼姑姑睡熟不應婦惶遽益甚持　鉢敲之大聲呼火起而四鄰寂無應者賊乃從容開門攫其檐下所曝之衣揚長而去及姑醒四鄰亦聞聲而集則賊去己炊許時矣○頌酒德者曰歡伯懲酒困者曰魔漿總之乍近則歡久眤則魔此大禹所以疏儀狄也有某甲有素在某營當執鞭之役某晚約伴至酒樓轟飲糟臺旣上把臂游行笑語喧囂傲睨一切適有候補官三人自他所讌飲而返僕人持銜燈前導叱令讓開甲反唇相稽遂至互相扭結隨拘至保甲局想須有以懲之也 
[杭試述聞]  
　　杭州來信云商童某甲年未及冠平日於八股文字尚未能煅煉精純父母心急功名希博一衿爲宗族交游光寵乃命赴分司應試至期倩業帥某乙混入捉刀封門後衆考童察山情由將乙擁至大堂週高分轉端坐堂皇向爾何人斯豈不知功令乎答稱小失係某姓家丁因送考至此見小主人年幼代爲鈿陳考具事竣欲出不料門己封閉故仍回考舍伺候小主人至於功令二字實不解所謂分轉見其獃氣可掬不子深求喝令鎖閉大堂後小屋中至凈場時始釋去旣而飭傳廪保將甲名扣除運司衙門亦不必再行填册　聞另有西童小因搶頂 
 
 

Page 10

 
 
事發均不送考云○去年廪生某甲認保文童某乙乙係久居省垣而未入籍者深恐照冐藉例應試　用浩緊乃私假某紳子之三代藉買填寫結中及院試果獲售名次適與紳子並列前茅填册時被紳察知將其子再三申斥復據實告諸學官學官因故意留難母堂册費需洋銀六十元中借辭　善致堂册竟不與填延至翌晨學憲將欲點名覆試同堂廪生互相覆解學官謂旣如諸君所言非一百元一堂不可當時甲亦無從置辯惟唯唯而己旋告之乙乙曰如許多金何從籌畫不如分文不送看老學究能施以夏楚之威乎甲曰諸及今春縣試學官請十曰云年認保某乙冐填某紳三代紳與學憲往來習熟必有風聞勸爾科試時不必出保甲置若罔聞及至送廪保名册時出保者幾人皆由學官填寫甲詳而甲石不與焉甲並不懇情學官卽將己名率行填寫學官怒曰如爾所爲烏用學官將來只要廪堂自己辦理可也遂飭學差懸　停保 
[串謀害命]  
　　西三月十九號舊金山某報言有美國帆船名希七巴者由鳥加蘇啓行載煤往檀香山發售船上有水手名　利牙者係鳥約人心懷不軌串合同件四人欲將船主大二副及某木工謀殺據其船而有之以爲沿海刦掠之用商酌己定擬卽在中途行事是後適風雨父作勢若傾盆至十點二刻時二副方在船面當值紀利牙手持利斧偕同夥潛蹤而至舉斧富頭一劈二副立時倒地而絕同伴四人見而生懼戰慄不能自持其時萬籟無聲祗船上有犬聞二副墮地聲嘷然一吠而己紀利牙見同伴如此情形乃大喝曰若不乘勢等待何時我等須尋船主大副以了其事也時同夥祇知戰慄不能向前紀利牙雖極力鼓勵仍怯懼不能舉足紀利牙見事勢己急大夥又將出而當值勢難遮掩迫求同伴將屍抛棄海中以圖滅迹四人仍驚慌不己只得戰戰兢兢恊力將屍抛棄越數分鐘時大夥登船見二副不在詢之答云適己向船前去矣主夥遂置之不問立候多時仍未見返以爲己酣睡矣尋之不見遂將事報知船主船主著卽通船尋覓蹤跡查如至翌日天明見船面有血迹知大有異立携火鎗勒令衆水手上前盤問先向水手 
必以水手串謀害命兇惡己極登時將五人鎖押隨駛船同打喜地方將五人解交美領事隨由領事解回舊金山現方靜候審訊也 
[牧師陳說]  
　　西國牧師之設其專責在宣傳福音而有時爲人排難解紛亦事所難免故非公正無私者未易充當此任也西三月十五日美國華盛頓消息言是日臬署主簿官帶領牧師四名進謁總統禀稱美國禁止華人新例與美國在中王之利益所關甚大蓋以此例若經頒行勢必大招華人之怨華人旣懷恨在心則在中國之美人性命物業卽難保其無虞也四牧師又言此次進見總統非爲教堂而來實則爲居民起見然雖爲民請命亦非另有所陳於總統之前而强以必行也不過與總統商議欲求少安毋躁耳總統答曰所議禁例將與本國别項則例一律頒發諸君可無庸越俎代謀牧師曰禁例旣在所必行何敢再叅末議惟求稍行寛辦何如總統曰吾必盡力爲之以副所請勿庸介壞也牧師等遂興辭而退 
[英界公堂瑣案]  
　　包探張九意禀稱朱阿福向竇鳳高借錢不遂遽爾行兇將竇頭顱擊破曾送至某處西醫院醫生言敷治十日方可告痊今特竤案請訊竇申訴前情並求騐視朱供稱小的與竇爲友向之稱貸以致忿爭叩乞恩施終身銘感矣蔡太守判管押三禮拜諭令竇仍投醫院醫傷○包探秦少卿禀稱陳雙全竊取洪富貴家切麫刀一柄經小的拿獲人贓解送案下洪請領贓陳供稱小的竊物是實惟乞施恩蔡太守判令管押兩禮拜贓給失主領去○包探張九意禀稱丁小釘前因犯竊送請大老爺遞回寍波原籍兹又來此串同積竊李阿桂及啞吧某甲竊取某西人棧房内所儲舊鐵是以獲送案下丁供稱小的行竊該死惟乞稍寛一線之恩李供稱小的以後不敢再犯矣啞吧以手作勢信口呶呶蔡太守判令將丁枷號兩禮拜期滿再管押兩禮拜然後遞回原籍李及啞吧枷押與丁同惟免于遞解贓給還失主○包探黄四福禀稱方洪信竊取張少山之衣經小的查獲人贓解送案下張訴稱家中失去衣服旣由包探查獲請准領贓方供稱小的偶然犯此求免與賊同科蔡太守判令管押三禮拜贓給張領去○十七號西捕禀稱前日巡街時目見二百九十二號馬車並無捐照向之拘捕突被脫逃然忙迫之中早己認明號數昨又途遇是以拘請罰鍰王明順供稱小的夙習執鞭專駕馬車來往吳淞上海並不駛入租界故未報捐蔡太守飭候查明再訊○一百七十四號華捕禀稱小的巡路時見趙亭三在某處書塲被流氓陳明三杜阿順等相碰旋向滋詐不得己給以洋銀三元陳杜欲壑沬盈又取其鞋子一雙而去及小的拘獲陳杜則洋銀鞋子己轉遞與同黨某人今特送案請鞫趙訴稱征菜巿聽唱山歌突有陳杜二人將小的擠軋旋攫去洋銀三元其時小的手持新鞋一雙彼等又一并奪去陳杜同供稱小的等亦在此處聽書見趙手持洋銀三元偶爾取來敁敠旋卽交還蔡太守判令各管押一月并著繳洋銀三元給趙○包探顧阿六禀稱寍波人張阿二前曾犯竊送請大老爺遞回原籍今又來滬是以拘案請懲張代稱小的現己改過自新不敢再犯矣蔡太守判令笞責一百板仍備文遞解○某舊貨店主韓永田訴稱同族韓嘉雲糾同王錫三向小的借錢不遂所求致被擊碎大竟一面約值洋銀六元不得己報捕拘案嘉雲供稱小的與韓同族王供稱小的與韓係戚串行復同供稱是日惟向貸錢不敢恣横此鏡祗值洋銀二三元蔡太守判令合賠四元 
[法廨停訊]  
　　昨日係法公堂訊案之期因捕房無甚要案捕頭克賴美飭包探持片至葛蕃輔同轉公館禀明停訊一期 
[法捕房瑣事]  
　　抽房中管押人犯向不准閒人探望私饋食物前日有八仙橋捕房中之包車夫將烟泡遞與押犯經管監西人看破昨日告知捕頭將該車夫管押一晝夜卽行斥革○流氓名阿仁者專管烟妓進出事藉以漁利近有法界興聖街某烟妓嫌生涯落寞欲爲出谷遷喬之計經阿仁送往菜巿街某花烟館估價低昻不就復於傍晚時送回原處不料該烟妓忽於次日沈逸鴇婦卽向阿仁追問阿仁將素有仇恨之某甲指鹿爲馬送入捕房次日有甲之友人某乙至捕房聲稱甲乃好人實被阿仁誣指當有鴇婦在塲指甲乙等通同一氣捕頭將乙一併管押飭提阿仁質訊而阿仁己聞風避匿矣○邇有一種小流氓在三茅閣橋　小菜巿上攫人錢物前日有某孩攫取籃中靑蚨二百翼被失主追獲送入捕房管押○某甲在英租界六馬路某木器作竊得紅木一株約重擔餘於昨日黎明時行經法界被巡街捕所見送入捕房捕頭以失主在英租界當飭包探將贓送父英捕房辦理 
 
 
 

Page 11

 
 
   
 
 

Page 12

 
 
   
 
