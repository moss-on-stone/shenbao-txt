# 1916 - 197 - 4915603

 

Page 1

 
 
   
 
 

Page 2

 
 
時評 
[難關] [  ] （冷） 
　　以前難關爲不統一之難關以後難關爲無財之難關以前難關在無處着手以後難關在雖有着手之處而仍無從着手雖然余　爲以前難關不過在心理而以後難關則在實際心理可以疎通實際難以假借故以後難關甚於以前而所謂難關者誠難關也 
　　中國之以無財爲難關也久矣自清季以來無日不在難關之中經第一次革命而更甚及至民國日在難關更甚之中經此次革命而更甚之中又更甚焉是故今日營國家之事不能爲國家省一錢而浪費一錢者非眞愛國也不但浪費思於中私入一錢者國家之蟊賊也何則今後中國之難關固莫此爲甚也 
[命令]  
　　七月十九日大總統策令四川督軍兼署省長蔡鍔自瀘電呈因病暫難赴川蔡鍔著給假一月就近議養此令 
　　又令特任羅佩金護理四川督軍兼省長此令 
　　又令特任陳炳焜兼署廣西省長此令 
　　又令任命黃毓崧爲廣東政務廳廳長此令 
　　又令陸軍第二十師步兵第三十九旅旅長車震現已留湘任用應即免去本職此令 
　　又令任命張紀爲陸軍第二十師步兵第三十九旅旅長此令 
　　又令任命唐之道爲陸軍第二十師步兵第七十一團長此令 
　　又令内務部呈請將參事金鼎動叙列三等應照准此令 
　　又令内務部呈請將僉事陳應龍華學瀚汪郁年林蓋京王阿吉王守恂鄭毅杰俞慶濟均進叙四等應照准此令 
　　又令張　慶趙廷鈞給予六等嘉禾章洪洪紹祖虞錫晋萬宗周劉明文給予七等嘉禾章此令 
　　又令陸軍部呈請以蔣鎭臣充任江西陸軍步兵第一團團附應照准此令 
　　又令陸軍部呈請將黃利元王寳賢授爲陸軍憲兵中尉應照准此令 
　　補錄七月十八日大總統策令喻得標張厚生給予三等文虎章陳曠祥李國梁嚴成功劉官杜尊武祝德馨杜錫琦郁禮盛給予四等文虎章賈徳勝姫守口張遠川劉榮良胡文彬吳經文程叩奎給予五等文虎章趙慶國蘇良聰敖向榮金吉六錢迺斌給予六等文虎章劉正邦楊志武何啓炳鍾鳳鳴蘇麟給予七等文虎章此令 
　　又令日本國駐長春領事山内四郎給予四等嘉禾章警務署長橋本清愼給予五等嘉禾章此令 
　　又令張朝斌寇振邦范振清給予五等文虎章鄭智給予六等文虎章李遇丁芝宣給予七等文虎章此令 
　　又令嚴保榮給予六等嘉禾章此令 
　　又令白家駿給予八等嘉禾章此令 
　　又令陸軍部呈請將張仲煕授爲陸軍步兵中校潘佑趙成吉黃國禎羅薰授爲陸軍步兵少校鄧心廣谷建俄劉霹加陸軍步兵少校銜王文桂沈占雲周平章費代玉鞏家銀授爲陸軍步兵上尉范華聰劉震聲温席春齊克坤江乾元張漢中羅業樅加陸軍步兵上尉銜李得勝加陸軍工兵上尉銜常耀東授爲陸軍工兵少尉李拔其授爲陸軍輜重兵上尉應照准此令 
　　又令陸軍部呈請任命高臯言爲山東督軍公署軍需課課長應照准此令 
　　又令陸軍部呈請以馬督彪充任陸軍第四混成旅步兵第一團團附應照准此令 
　　又令陸軍部呈請以劉文瑞充任陸軍第九師第十八旅步兵第三十六團第二營營長王宗荃充任步兵第十八旅少校副官應照准此令 
　　又令陸軍局呈請以余照充任陸軍第四十二旅少校副官應照准此令 
[專電]  
　　北京電兩院議員集京已近二百人報到者不滿三之一 
　　北京電中央政費本月已縮至百零八萬七千七百五元 
　　北京電陸榮廷因足疾難履粤任請派代理院以舍陸無相當者不允 
　　北京電滇議員請調李烈鈞所部第二軍駐京政府亟電力阻 
　　北京電西林電稱决歸隠黎總統用個人名義電促來京 
　　北京電國史館定康南海 
　　北京電蔡鍔給假一月以羅代督 
　　北京電裁釐加稅案復活 
　　北京電汪大夑允長平政院 
　　武昌電王督軍迭准中央電請墊用各師旅輸送費有二百萬之鉅現中央無力歸還卾省財政亦甚竭蹶無法通融擬以卾督名義向漢口洋商暫借小欵以度難關已得中央同意 
　　北京電姜桂題屢次辭職中央本有照准之意現因巴匪有内犯之耗風聲甚緊段總理請其維持數月姜以義不容却已允回任並定於日内由京至張與田都統會商協防之策 
　　北京電岑春煊取銷軍務院需費現欵請中央接濟三百萬元中央已允設法 
　　北京電據川湘兩路司令官電報該路撤軍俱携有中交兩銀行鈔票請財政部電飭各該分行隨便能融以維軍心財政部無法答覆 
　　北京電財政部欠陸軍部六月份餉尙有三百萬之多該部次長傅良佐日與陳錦濤交涉 
　　北京電湯薌銘已於十五號出京聞到漢口稍作勾留料理一切即回蘄水爲母治葬湯化龍現亦在家鄕迭電催乃弟速回 
[譯電]  
　　北京電政府接莫榮新來電謂俟陸督軍抵粤後即將部下軍隊移交（十九日） 
　　北京電政府又接滇督唐繼堯電謂爲解决粤事計擬召李烈鈞回滇聞政府頗韙其議（十九日） 
　　成都電王方洲（譯音）今日赴重慶就鎭守使職聞周駿不久將離成都但其意見未能確知滇軍已抵臨江市（十七日） 
以上路透電 
[東方通信社電] [  日本人組識]  
　　北京電傳聞上海將開軍事善後豫備會議協議獨立各省前此所需軍費支消之法聞其額約一千萬元此外解散全國新募軍隊之費尙需約五百萬元（二十日） 
　　北京電肇慶軍務院派遺之代表者彭允彝於十九日到京（二十日） 
　　北京電有黃興不日來京之電報到京（二十日） 
　　漢口電由南京送赴九江之張勳兵隊於十七日在九江市外肆行掠奪居留地之一部亦有亂兵侵入人民甚苦其暴亂（二十日） 
　　漢口電四川歸還之第七師三營昨日到漢本日又有山東第五師之一部計步兵三營砲兵一營騎工輜重兵各一隊來漢卽由京漢鐵道輸送北上（二十日） 
　　奉天電新任駐日公使章宗祥氏昨日行抵大連今日即乘臺中丸船由海道赴任據該使談中國政府財政困難惟尙未與美國開始交涉借欵現惟商交比金遜借欵餘欵而已至大借欵雖與日本開始交涉成否尙不可知中國無論於何方面總須借重日本誼的援助云云（二十日） 
　　南京電江蘇馮督軍昨日通電甯蘇各軍略謂管内所屬軍人軍屬若有入軍人同德會者着即嚴重調查呈請斥革不稍假借以明懲戒云云（二十日） 
　　東京電日本駐華林公使决定於八月四日首途赴任（二十日） 
　　東京電日本實業界之重鎭澁澤男爵近辭第一銀行總裁之職由實業界退隠以其餘年盡力公益事業（二十日） 
　　東京電東京市各實業團於今日開日俄協約成立祝賀會招待内閣大臣俄國大使以及朝野名士二千餘人夜並舉行提燈會參列者約二萬七千人市中化爲銀海誠極一時之盛（二十日） 
　　東京電日本政府在美國之正貨計逹一隠萬元前月以來與英國政府一再交涉其結果有擬利用此在美正貨承受英國大藏證劵之說（二十日） 
[戰電]  
　　（英人路透電） 
　　巴黎電今日下午公報云陣線各處夜多安靜佛勒里砲戰甚烈法軍在俠貝勒聖特菲勒附近以手擲榴彈作戰得有進步今晚公報云松末河南岸愛斯特里南面有小戰事法軍佔據戰壕數道俘敵若干人凡爾登僅有砲火無步隊戰事（十八日） 
　　倫敦電海格將軍今晚報稱德軍進攻倫格伐爾及台爾維勒叢林之英軍陣地兩軍刻正鏖戰（十八日） 
　　倫敦電海格將軍報稱德國軍奪回台爾維勒叢林一部分且在倫格伐爾北部得有立足地敵軍調集援兵甚衆攻擊巴桑丹村東之英軍陣地昨日敵軍猛轟後於下午五時三十分第一次密集進攻兩軍終夜交鋒台爾維勒叢林尤爲激烈敵軍大受損失後奪回叢林一部分且在偏格伐爾北郊得一立足地以上兩處之戰事仍在劇烈進行敵軍在他處進攻者全爲英軍砲火聲退陣線餘處無要事（十八日） 
　　倫敦電海格將軍報稱英軍所失倫勒伐爾及台爾維勒叢林之地多已奪回兩處大戰仍在進行今日下午台爾維勒叢林南面英軍砲火擊散由古維勒芒密集進攻華特洛特田莊之德兵一大隊（十九日） 
　　彼得格勒電俄軍在俄國西陣線進攻敵軍與戰略上甚有關係俄軍在里加境坎末西南面所施之打擊其重量若何未能預計俄軍在里巴河下游制勝敵軍之抵禦力現正進攻沙開爾及薩尼與柯凡爾之入路德軍遭此損失其移動後備兵益形困難金波倫境之俄軍戰事亦可注意蓋俄馬隊已出現於佛蘭碩大軍後卡巴西安山外兩日路程之處也（十八日） 
　　彼得格勒電俄軍已將敵軍逐過里巴河下灣估據北岸里巴河與斯蒂爾河會流處西面固防之陣地十英里此爲愛爾摩里將軍之軍之敗兆軍事事專家估計奥兵之在俄國南陣線者共有二十萬人德飛機擲炸彈十三枚於里伐爾里斯特河大雨後水漲八尺衝斷奥軍之橋梁俄軍現沿比亞萊河與恰尼河進逼庫蒂西南之山隘高加索之俄軍復在特里比崇南面貝布爾西面大獲進步擊敗土軍後衛近數日内俄軍共俘土軍官八十五員土兵一千二百人（十九日） 
　　倫敦電英船愛凡巨里斯特里亞號（二二一二噸）意船安格洛號（三六○九嚬）又英船維爾登化爾號（三三八七噸）法船維勒特羅安號（四七二嚬）均爲德潛艇擊沉（十九日） 
　　紐約電德潛艇德意志號行將啓椗回國衆於此事頗爲注意德國外交大臣曾致美政府一文謂英國如膽敢擊沉德意志號則美國當以文明與人道名義提出抗議云云此文已經宣布袒德之曾發種種夸言英國運動家願以五十對一之輸贏賭金五千鎊以保該 
 
 
 

Page 3

 
 
潛艇不能駛抵白里門（十八日） 
　　巴格摩電德潛艇德意志號預備黑潛行駛出艇中載有鎳與橡皮德國航業家謂德意志號之姊妹艇白里門號行將駛抵美國（十九日） 
　　倫敦電愛士葵今日在下議院宣稱愛爾蘭自治議案定於下星期提出海軍大臣告知議院政府現正設法使敵潛艇攻擊英國海岸時處境更危險（十九日） 
　　西班牙京城電俄鐵路工人已允調停現已開工（十九日） 
[公電]  
　　唐繼堯致孫洪伊電民意報轉孫總長伯蘭鑒支電鹽日奉悉大局粗定國是漸定諸公之力民國之幸善後事宜此間已照請張總長銘西並加派袁參議嘉榖陳財政廳長鈞代表赴京協商台端榮長内務實爲全國之福務望及早就職式煥新猷無任企幸此後凡有關於滇局之事尙祈時賜照拂是荷繼堯篠 
　　許世英覆諸議員電滬寗路局譯送議員諸君公鑒頃得滬寗局電稱諸君尊法謝絕特别乘車劵敬聆之餘實深佩仰除電各省遵辦外特此奉復世英皓 
　　旅滬豫人致北京電北京大總統國務院公鑒袁賊天誅共和再造豫省黑暗猶昔帝制官僚尚存趙倜田文烈等俱爲袁奴慘害志士暴虐平民倘仍把待要政何足與民更始　等眷念桑梓不忍坐視特請廓清逆黨另簡賢員拯同胞於水火謀全省之福利河南幸甚大局幸甚凌鉞曾廣　徐通麒張良坤曾　愚何乃揆馮奇余斌余濟華陳長城即效 
　　天津紳商學界歡迎國會議員電寳昌路寳康里四十二號票伯蘭先生曁參衆兩院議員諸公鑒閱報悉啓節有期歡佧奚如旋乾轉坤惟諸公是賴同人延頸亟盼惠臨現擬在津開會歡迎藉表傾慕之意並祈將抵津日期預爲電示天津商會及紳商學各界體同人效 
　　旅滬國會議員覆電天津商會轉紳商學各界諸公鑒效電敬忝議員停職無狀荏苒至今愧對國人今幸民國再造國會回復議員等凖尅期入都惟有恪盡固有之職權期無負父老昆弟之屬望辱承歡迎萬不敢當謹此鳴謝旅滬國會議員同人　 
　　皖公民致蚌埠電蚌埠倪省長鑒無爲縣黨人齊熊飛以政府取消黨禁遵章回里自謀生活詎蕪道尹祝依何證據違法逮捕妄加著匪仇視黨人務乞尊重法律以維和平而重人道皖公民王逸民朱雲許英等公叩十八發 
　　天津席正銘來電申報中華新報民國新報轉軍官學校同志鑒庚電諒逹請將貴姓名籍貫已否領憑於三十號前寄到蕭寓便轉蔣總監派員赴申給資咨送回籍遲不負責並轉漢口同學爲盻席正銘個 
要聞一 
[今日中國政治家之責任]  
　　國際原無平等 
　　愛國惟在力行 
　　十八日英文京報載西人哈羅爾氏所著中國政治家之責任一篤其文曰俄日兩國締結條約其所宣佈之目的在於維持遠東和平保全彼此在東方所得之領土今有人焉以爲他方面對此條約必有間言萬國尤不能默息要知俄羅斯或日本苟循其國際交涉之塗徑不以威力從事而得滿洲或中國他處之土地則他方面絕無可作違言之理由卽以美國而言他國如行動不逾合法之範圍以　充其商務關係則美國旣從未以保障亞洲和平爲已責烏能對於經營商業行動合法之他國而有違言乎開放門户之政策發端於美國外部著者於此從未有若何之信任蓋個人相互間原無平等國家相互間又何獨不然處事　竸爭中猛進過人者先着祖鞭活動不及人者退居人後個人與國家莫不如是怠惰者埋没其天賦之才能而受辱勤奮者善用其固有之資力而受賞徴諸往事斑斑可考門户縱爲各國開放而所造深淺遲速彼此勢難一致各國雖同入公開之門同有均等機會然當行其機會彼此有敏鈍之殊當滿洲開放時日本掉臂直行絕不瞻前顧後中道徘徊此日本之所以在滿洲有今日之進步也他方面或美國若因俄日在滿洲之發展而有抗議則未免毫無意識俄日藉中國條約之色彩而經營滿洲苟其果有破壞條約之處則中國權力所在可以責之而他方面與美國亦可於此時以條約不能違犯爲言矣就任何觀察點而窺中國之外交則知中國種種困難之原因如出一轍其原因維何卽中國不善自奮勉是已中國從前外交之目的總不外於他國均勢中而國安寗之觀念轉言之乃以友善國制侵略國之希望時至今日保全中國以免至少一部份被人分裂之干涉行動幾已有可再遲惟武裝之干涉或非美國所能美國雖曾爲中國排難解紛今仍以此爲職志但美國卽有世界最强之海軍亦决不輕用於攻勢此世人所共知者他方面意思若何是否較美國更有不恤一戰之氣槪今尙爲可疑之問題所可確信者美國海軍旣能使交戰國尊重中立國海上權利當可以其左右時局之勢力加於其國爲友邦利益如中國者所擔任之排解美政府鑒於歐　深知此舉之當行而美國人民亦必不鈍於領會遲於力行也異族盤據中國壓制其人民埀數百年此爲中國不能自振以免困難之一證惟國民能堅忍待時則歷史中當有光復之一日中國忍辛佇苦待時而動數百年後終克光復近五年來中國人民有兩次之表示足見其抵抗專制之精神依然尙在未被摧滅第一次起義反對異族暴君之結果乃得一紙臨時約法第二交起義之結果則爲本族暴君之失敗與夫約法之伙復再爲中國有機體之法律此後中國政治家高尙愛國之責任在於輔助黎總統實行臨時約法今日正爲中國依據憲原理　　國家之又一機會苟交臂失之恐此機會不可復得中國偉人如以私謀野心爲念而使榮耀不可再有之機會歸於泡影則危害中國者莫此爲甚貴人將謂中國人民確無自治之能力且以袁氏政策爲當而以此次革命推翻袁氏恢復約　者爲多事矣今者妖雲尙在曉日無光如中國人民不共盡其愛國之忱以袪除此障翳則光明不來氣象　暗恐大好神州不爲永久之代表政府而爲一帝國之範圍同一國人而不能銷除　疑仇忌之念則遲早之間必陷國家於危亡中國豈竟無一人可得各方面之信任者乎當美國國會編擬憲法時其嫌疑仇忌之情形正與今日中國相類但主席華盛頓所發一問題　　各議員不忘其職務與責任華盛頓之問題曰吾章將爲人乎抑爲奴乎今中國之不肯捐除意見以期解决國家要事者大可以華盛頓之問題而質問之中國政治家果有愛國心乎則請證明其愛國心以行勿以言盍速應黎總統之請求助之行政而立民國之基礎歟 
[帝制罪人之懲治與逃匿]  
　　據政界中曾參預懲辦案之某要人云皮案朱擬決然提交國會解决無如日來南方各首領催辦甚急而帝制派又在暗中多方夤緣運動其意欲將此彌天罪案消滅無形以是政府再四籌議始將此八人罪案提前以申令公布至於餘人免究一語亦祇藉安彼派之心尙有一事極　　要係帝制罪魁所用去之運動帝制經費此刻雖無下文然據筒中消息實以此案不能輕易了結故留待國會討論而寳際上此次明令已鑄成彼輩爲内亂罪之鐵案帝制派雖多神通廣大之人但表面上總無開脫之能力矣開政府仍擬一俟國會開幕之際復將此案提出請其追認倘國會不以此次辦法爲然則仍依前定意見卽請由國會表决以示懲辦此輩旣不逾趨法律範圍而科其罪案大權亦槪出於全國一致之民意也云云惟是此事在南方要求之初籌安會發起之六君子本全數在内命令發布之前諸人多已聞風遠颺獨劉師培氏未邊及懲辦帝制罪魁令下其名竟未列入現仍安居京寓此誠可異之一端也八罪魁中首先被獲者外間紛傳爲顧鼇氏此事初經傳布時謂顧本僑居天津租界自懲辦令下卽由京師行營稽查處處長王建忠由京赴津設法將其捕獲交付捕房現尙寄拘捕房中大約必可引渡懲辦也云云不意此說乃由稽查處稽查之誤傳而起先是王部下稽查見西車站解來一犯兵警監視甚嚴稽查誤以爲顧鼇即飛報王天縱謂顧已被捕王即電詢總統府軍事幕僚處謂外傳顧已被捕確否幕僚處誤會其詞以爲顧確已被捕此說遂流傳於外而此犯實非顧鼇事爲國務院所知即向王詰問王大爲爲難現已飭來處報告之稽查詳查此日西車站人犯究係何處解京到京後解至何處以便詳覆國務院此外間於楊度氏前頗聞其有自首之說茲聞懲辦令下後楊仍擬自首蓋彼尙自信其主張變更國體爲無罪頑梗眞加人一等矣又聞罪魁中之周自齊氏於申令未發表以前即將東總布胡同之私寓一所賣與某外人交領房價後隨即赴津以免將來財產被政府没收其善於自謀可謂㣲不至矣 
[張曹軍隊陸續抵宜昌]  
　　英文楚報十四日宜昌通訊云北軍出川之行動業已開始陸續抵此者盈千累萬江中船隻無論何種皆被扣留以備載兵之用第一批兵士爲張敬堯报統之第七師而曹錕之兵亦將接踵而來快利船昨午赴漢　載北兵異常擁擠小火輪亦裝兵往漢但北兵過境者約有四萬故非短少時間内所能運完當北兵叢集舟中時此數日中宜昌衞生情狀不言可知全城食水專恃長江而舟中兵士則以長江爲藏垢納汙之所苟兵船泊於下游豈不甚善乃竟沿洋碼頭停泊直淫宜昌城際此炎夏疫癘易作深望北兵去後江水大漲庶江干穢物得以一掃而空不致釀疫斯爲幸矣華人聞北兵惠臨憂形於色種種傳聞如萬縣被搶夔府知事潛逃等說皆足增人驚駭宜昌惶慮不爲無因北兵皆憭挾四川紙幣咸欲於北旋之前換爲硬幣自北兵到境之日起此問各錢舗皆緊閉雙扉迄未聞市商人多以出外收賬暫停交易爲言實則商人不能依北兵之要索而與之貿易耳北兵入商肆購就價値一二角之零星貨物而予以四川五元鈔票强令找現目下中交鈔票非當地所發者不有向銀行兌現商人不願以現資換得當地不能兌現之鈔票亦人情之常然又不便公然拒絕乃託詞閉門以避衝突故偶遊街市輙見各店舗之門皆有鐵將軍把守白畫如此是誡絕無僅有之現象惟祝北兵出境愈早愈好否則宜昌受累當不僅此也怡和洋行刻有船懸掛英旗往來宜渝間星期日聯華輪船由漢抵此中途適遇急流存煤不足以致稽遲昨日第一次駛往上游重慶通商實類英商之力今番重慶始得見英國商船之旗幟當可爲英人所樂聞也闻長江上游航業獲利頗豐蜀亨輪船已於一星期前上駛蜀通亦於今晨啟椗云 
[西報之南北省見說]  
　　字林報十六日北京通訊云湯薌銘（鄂人）治湘三年手腕太嚴誅戮革黨與政治犯多人故湘人對於鄂人感情甚惡自湯薌銘逃漢後四五兩日鄂人之在長沙者致被殺死千人左右湖南省見甚烈是以陸榮廷决不能久在長沙湘粤兩省幾自視爲獨立國此即陳宦不能督湘陸榮庭不能督粤之原因贛鄂兩省皆有排逐北人之密謀王占元與李純刻皆竭力設法維持兩省治安並請政府速籌消弭南方省見之策否則北方亦將交顰而起逐南人矣蘇蜀人民亦欲去馮國璋蔡鍔而以本省人物代其職位此爲時事中最重要之事端江蘇駐北兵甚多馮國璋暫時當無危險惟衆料周駿雖敗蔡鍔亦難久在成都今蔡鍔已聲明其辭職歸隠尅日養病之意魯省亦有撤去張懷芝之請求黎總統段總理　財政部陳議長擬續募大借欵五千萬元以鹽稅餘欵爲抵魯克斯之受聘爲北京中國銀行副經理與此有關據某華員云將來銀行團中德國位置或爲美國所代有云按省見原爲中國人所容有特此篤所論原因則於事實不無出入也 
[南京快信]  
　　江蘇國會議員陶保晋因鳳凰山鐵礦被施肇曾朦領礦照私借外資百萬暗助袁氏昨特電農商部請迅予駁斥並懇取消其所領之礦照 
　　黎總統特派彭程萬赴粤勸李烈鈞晋京昨彭已由寗赴滬 
　　政府特派李景羲赴滬與海軍李鼎新司令接洽取消獨立一切善後事宜 
　　政府昨又來電催齊省長派員赴京會議劃分國家稅地方稅事 
　　江蘇印花稅自去年七月以來已遵部章於十一月一日實行檢查一次現又届半年期滿齊省長特通飭省警廳長各道尹知事一體遵照辦理檢查事宜 
　　馮督軍委蘇州憲兵營長王少楨爲第二師馬砲營長遺缺擬委憲兵司令部副官方幼之接充 
　　齊省長委沈爾昌爲省公署諮議廳長 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會議題與兩院工程]  
　　據在京某議員云國會能否如期開開會爲世人注目然而吾人則深信届時旅滬各議員定全行應召來京必無延期開會之事至於國國會開開會後之議事第一先决問題即爲内閣承認一事就臨時約法之規定言之則凡任命國務員須先得國會之同意故也然以鄙見所及南方議員似一致承認現内閣惟唐外交總長就職一事依日前汪彭年所寄之電報雖言唐君已承認北上然據另一消息則唐氏尙未肯晋京若孫范兩氏或能北來而承認就職與否尙爲一疑問故其時内閣改組亦未可知第二重要問題卽爲選舉副總統南方議員中有多數擬選舉段芝泉爲副總統之意然則内閣改組一事或至選舉副總統之後始能解决第三重要問題即爲制定憲法吾輩議員之責任卽對於此事當愼重研究以期制定一完全共和國家憲法云云但刻下距開會之期僅十餘日而以來京報到之議員人數按之兩院法定人數計算尙缺多人故籌備國會事務局殊形焦灼昨已特發通告促各地議員趕速來京聞政府之方針召集國會雖以八月一日爲期届時議員報到者倘不足法定人數則擬緩期半月容其與法定人數相符再行開會至於形式上之籌備其關於兩院修理工程等已日夜督催大致參議院之議場席次係由參政院之平面式復改爲斜面式故其工程較多他如大總統休息室政府特派員休息室以及國務員休息室均已陸續修齊衆議院一切工程均早修理故尤可趕速告竣並聞二十五日以前可以將土要工程一律完成二十五日以後則僅屬佈置陳設而已是以本月内定可完全告竣而不致有誤會期又籌備國會事務局行將遷移一節刻聞于局長以開會在即勢難久借兩院左近旣無寛大房屋可租而該局經費又異常支絀再三調查訪得新華門東對面之肅政廳地址原係内務部所不之房屋地　適中屋宇寛大借用甚爲適宜聞已呈由内務總長業經批准　用矣 
[國務院議决除上之命令]  
　　司法獨立之精神在最近一二年中不絕者僅如一縷而追尋厲階實袁氏種種逾越正軌之法令有以致之如官吏犯罪特别管轄令保全官僚勢力刑律之一部分已爲其破壞至若官吏犯誡治罪法執行令嚴酷其表而苞苴仍不能杜絕且長官之呈請懲戒亦以此令故反多庇護蓋苟無深仇宿慽原不欲置諸死地也徒行改遣條例不管啻以鄰省爲整徒慮獄囚之擁擠遂用細菌傳染之政策深背與民爲善之本旨於刑法上感化之原則初未顧及易笞條例開刑訊之端亦不足爲訓簡任法官預保辦法亦以黃格爲標準與人材主義背道面馳凡以上各令業經國務院議决日内將以命令廢止足見司法漸趕獨立矣 
[裁撤軍務院與粤事關係]  
　　據近自肇慶來京之某氏所談云軍務院裁撤之先須解决者有二條件一爲龍濟光速去廣東俾新任督軍陸榮廷氏就任不然則任命適任臨時督軍之代理人處分龍濟光俾廣東恢復舊狀一爲刻日由政府匯送現金三百萬元於軍務院與以自由處分便利是也此二條件目下尙難完全解决故距該院裁撤之實行之期尙不一月之久云云又據政界消息段芝泉總理於昨十七日上午在集靈圍召諸已到任之各部總長及國務院秘書長參議局長等員開非正式之聯席會議一次經時甚久所預議政事共約五六件　其中列首之一議題即爲會議肇慶軍務院岑春煊來電允卽取消軍務院會商中央籌予臨時軍政善後各要欵並分陳改設留守府預定時期結束各軍隊以期統一等問題聞上項各要案會議之情形已將肇慶軍務院改設留守府備收束五省獨立軍並照前議特任岑西林爲五省臨時留灶使兼辦五省撫軍事宜業已略定特應協給各欵尙未等定耳又聞粤事之解决問題已於十七日經南北重要當局議定辦法大致係由滇省唐繼堯調李烈鈞率師返滇中央召龍濟光先行北上所不濟軍改由某師長接統業經定議其前日之策令陸榮廷迅赴廣東督軍本任卽爲實行此策之第一　惟據中央近接某方面密報謂刻下民軍攻取廣州日急其東面由潮汕莫擎宇出發西則由三水莫榮新率護國軍進行南爲欽廉隆世儲高雷車駕龍各軍近迫其北之李烈鈞業由源潭進入軍田戰事極形劇烈以是龍氏自知廣州勢將不守當下已有潛行逃往香港之說又福建李厚基督軍亦有報告略云自海容海籌楚同湖鴞各獨立艦進窺虎門之後凡粤閩接壞之境均極危險故即請爲指示機宜等語聞中央披閱之下已一面急電肇慶軍務院氏查確實如果龍濟光已潛逃赴港時擬即請由岑西林暫維廣州秩序一面飭李督軍嚴守境界以憑聽由中央解决 
[高爾登與昌新公司之内容]  
　　浙人高爾登卽此次充軍務院代表來京者也高氏在民國二年曾在北京發起電車公司組織已有頭緒内務部忽以此事須歸市政公所專辦未准立案國由農商部出面向高氏等表示好意給以奉省森林採伐權專利二十年其採伐範團以二百方里爲限高乃約集電車公司原有股東組織昌新公司其實股東不過寥寥四五人除高之外有李國杰蔣蔣尊　沈保叔張振卿諸人大抵未用眞名立案即資本亦由高出者居多前年開辦已曾運木一批到津去歲帝制事起高氏滿意反對將赴雲南佐理軍務恐累及公司乃商諸各股東改推張振卿爲總理未幾李國杰　沈保叔因欵項糾葛在農商部爭控在李初意欲　口沈以公司名義詐取伊欵萬元將在公司取償不料農商部查知公司賬本並無此項收欵令李自向法庭控追而對於昌新公司改推總下及高爾登投身黨人等事部中旣都深悉以爲有隙可乘遂以違反公司條例等爲詞咨行奉省當道將公司存木全部押收希冀大有所獲繼悉公司存木運至天津須費運費十餘萬始可得數十萬之利農商部無此大宗墊欵故原物至今封存今者高爾登旣成功而歸聞此大爲不平以爲公司改推張某經理并無不合法之處李沈糾葛更與公司無涉農商部不應爲此趁風打刦之事現正延請律師將向平政院提起行政訴訟 
[徐世光請裁近畿河道公所]  
　　近畿河道公所原爲徐世光而設之一機開設置以來所耗經費已屬不貲今徐見時勢推移國家金庫支絀愈甚乃於七月八號自請裁撤其呈云竊維滬治之與廢民生之安危係焉自工政不講水利失修而幾輔一帶久歎淪胥故疏惀排决誠爲當今切要之圖國家軫念吳黎振興河道特設機關以資治理宏謨遠慮欽佩莫名伏念世光任事以來已將一載材旣駑下體復孱贏本年春夏之交忽患咯血稍經繁劇輒覺委頓難支時値工程進行正亟國家軍事方興欵項則籌措無由金融則諸多停滯土夫裹足人多懈心即賢者處此恐亦牽製無措况庸陋如世光宜其力竭聲晣而心神俱瘁也查此次潮白河工本擬開鑿新河爲一勞永逸之計嗣因限於財力一時不獲舉行分年籌辦乃財政計畫之方針非本工預定之程序原冀施工旣分次第則物力自可較紓詎意本届經費仍復絀於庫帑又未能照數撥齊不得已僅就現撥之欵權衡酌劑勉力維待竭厥崎嶇幾致功虧一簣今幸工程告竣獲免愆尤往事追懷猶深慄慄蓋此數月之間經營慘澹歷盡艱難棘手情形殊非意料所能及當今與民更始百廢俱興財政旣艱支出尤鉅河工雖屬要圖而與目前諸大政等量相衡則又有輕重緩急之不同與其虛設機關徒糜費用何始暫行裁併稍紓度支一俟國家元氣漸復財政稍裕庶政畢舉他時當再組織以重河防此係世光愚昧之見再四思維未敢縅默惟有仰懇大總統俯念時艱將近畿河道公所暫予裁併督辦一職懇請一併撤銷嗣後所有事宜可否按照京兆直隷兩省管　範圍分别劃歸辦理伏候裁奪施行如以濬治仍應續辦職權不即更張世光　弱之軀亦難衛茲艱鉅應懇另簡賢能俾便卸職以資調理値此時局杌隉曷敢肥遜以嗚高實綠衰病薦臻暫乞息肩而養志戴德之心何極而報國之日正長也倘蒙俯准世光遵即銷差一面清釐手續除酌留數員核結報銷外其餘各項職員亦卽一併裁撤俟報銷辦竣即當關防封固呈請繳銷至本工防汛事務業飭承防分防各員分别赴工認眞防守此項防汛經費亦由本工項下竭力匀出應俟奉令裁併後即行移交該管機關接續辦理合併陳明云云 
[紛擾未已之湖南]  
　　湖南自湯薌銘出走以後軍政兩界紛擾糾纒不可名狀憶湯氏出走之前日曾語某巨紳云湖南人斷不能辦湖南事我非戀棧蓋恐我走之後湖南即不免大亂耳此言人皆知其爲掩飾之詞然不幸而幾爲所中也 
　　湯督出走迄今不過旬日此旬日之中所謂總司令者多至十數無不忽然而來突然而去旣不知其所自來亦不知其所自往聞當程君潭抵省之日某軍部下本擬與之爲難曾在警廳附近一帶安設機關鎗數架以資攻擊一面分撥軍隊四了圍攻正在發號施令時而警耗忽至緣程早知有此故甫經進城卽一面派兵將新歸某軍之某團解散一面將省内所有警察鎗枝一律收去於是某軍勢成孤立不便發動始得無事云 
　　駐省湘軍第三師帥長陶忠洵爲坡公之高足在湘襄辦軍務前後已歷二十年此次滇黔事起陶氏適任湘西鎭守副使因曾受坡公之密指故屢與參謀周則范等密謀響應湘省全體獨立人謂陶使亦與有微勞茲程君宣布湯薌銘罪狀文内將其牽入謂亦爲贊成帝制囊括公欵之一人因而陶之部下不服羣謀對付之策而陶氏亦即整備以待省城之不成爲戰場者亦僅矣觀乎陶氏之文告已可見一斑（陶氏所出佈告有湯督悄逃竟有野心家乘機恣肆恐本師據理干涉竟敢揑詞誣衊並稱欲以武力相加本師長仍願息事寗人决不首先發難如該等有意擾亂自不得不爲正當防禦等語）幸當時有人竭力排解始得相安無事然北門一帶商民已飽受虛驚矣 
　　龍璋氏之任爲民政長非盡出人民公意故民間不甚表示歡迎且民政府成立數日其内部情形仍舊有若散沙食指衆多至一千人以外惟見着亮紗馬褂者川流不息而已至民政廳一面則以廳長吳嘉瑞亦被程君指爲首先稱臣勸進之人吳因而憤恨數日不肯就職於是全省民政事宜竟至無人承理昨由劉艮生都督力挽吳君就任並爲之極力剖白其誣又通電各屬以後對於民政各事着卽直接民政廳以歸統一於是吳君始於昨十一日正式到廳就職 
　　湘江道尹楊會康自湯氏出走以後亦即逃匿無蹤迄今將近一旬仍不知其下落該署第一科科長汪松柏昨特進謁都督請示辦法劉公以道尹之設爲民國元年約法所無現在約法旣已恢復則道尹一職自無存在之必要因飭該科長即將署内一切事宜從速分别結束所有湘江道尹一缺擬即撤消惟該科長等以爲外省官制中央旣不變更則各省道尹當然存在因欲謀一已地位之蟬聯遂又將應行結束事宜擱置不辦以俟其仍舊恢復然該署署址已被巡警廳佔去所有各項器皿亦均散失斯亦政局中之一小紛糾也 
[湘省之北軍與路局]  
　　路局之搗毁湘鄂路線工役所被斥革之人現均募爲平江臨湘兩縣民軍意圖報復特於月之上旬邀集夥衆五十餘人各執鎗械至該鐵路局内將其什物等件搗毁一空而去該火車房監工李又柯機廠監工白金中平素待工不免過苛見衆至局乃越後垣竄入民家該衆搜尋未獲臨去時適該五二人出外窺視被其瞥見當將二人捆綁帶至軍中拘押該叚監工洋員伊含圖潘爾生二人駐離約十五里聞信即馳與該軍長官交涉該統帶官立將李白二君釋回並將爲首兵士三人重笞斥革以示道歉所有搗毁什物一律賠償始行了結該洋員旋將此項情形報告粤漢鐵路總局督辦詹天祐以湘鄂路段多屬湘省管轄現在結怨已深難免不再發生事端妨害要政昨特電請劉督撥派軍隊嚴加保護並請出示曉諭不得再行搗鬧致干重答 
　　北兵之潰散長沙東鄕苦竹坳距離省城不過六十餘里曾經余堯衢等辦有團勇三百餘人槍彈充足本月五號有省城潰逃北兵由此經過該團勇等比卽潛伏山中及至午後六時約北兵一千餘人盡　而來駐紥坳上陶田廟内天色已晚正待備食該團勇等突將大旗多面虛插廟前山内圓勇即由廟後左右猛攻廟内北軍見大旗在前遂由廟内向旗開鎗且攻且出意欲聯隊而逃不料省城桂軍亦已追至兩相夾攻將北兵衝散並鎗斃二百餘人奪獲鎗支三百餘桿均由桂軍帶回並由地方將屍骸掩埋矣前北兵逃出城時尙係整隊而行氣象尙好及至苦竹坳一敗後遂各散亂情形異常蕭瑟至次日六號有逃兵五十餘人携槍十餘桿行至純化鎭楊衡齋家述其潰敗情形且哀求飯食並索盤費楊君當諭以持鎗而逃恐被團勇捉拿不如繳鎗該鎭當送川資該北兵無可如何祇得應允聞楊君每人給銀洋二元即令出境矣北兵逃至湘陰地界知桂軍斷不能追至膽氣略壯稍加集合約有三百餘人槍一百餘桿七號行至該縣大壩橋地方山深林密戒備而行不料忽有洪匪數 
百餘人突至攔拒該北兵雖卽開鎗抵禦而寡不敵衆祇好逃避洪匪隨後追趕被擊斃北兵數十人并寡去鎗支不少 
[湖北最近之匪禍]  
　　湖北主軍雖祇一師而客軍常駐於此者則有兩師兩旅益以省防陸軍兩團警備隊五營及他項雜隊合計約有四萬五六千人以之分防各縣協助警察警隊當能維持治安雲南軍興以來調赴川湘軍隊尙不及半土匪已乘機蠢動近日川湘軍退回已十之七八徒以大局未定湘潮又起致各軍現不能盡回防地仍前屯集邊界清鄕迄難實行匪勢遂日漸披猖荊襄各屬搶掠燒殺據贖勒捐之事幾於無日無之其初尙專施諸富豪之家近則窮鄕瘠户明知其無力而亦施以勒捐據贖之法不應則产予鎗斃說者謂此其故半爲金錢主義半爲報復主羲也湖北爲並未獨立省分當道事權統一區區小醜胡令蔓延若是不知此項土匪遍地皆是官兵以有數之額當然不能徧地分剿此其所以猖獗者一次則土匪輒借護國軍名號官兵　於投鼠之忌往往緩退以逸賊此其所以猖獗者二有此兩種原因匪等遂共懷僥倖之心而敢橫行無忌即令撤消對於鄰省戰備以全力捕剿亦不易肅清且最可慮者匪到一村則洗一村過一里則剝一里久之十室九空貧不能存勢必盡流爲盜以謀生活其有恒產未淨者鑑於公家之不可恃亦胥反顏求庇於匪以余所聞隨縣荊門棗陽京山沔陽等縣團保地方官所謂爲通匪者胥由於此若不長此已則民盡爲匪將不可救藥矣現湖北紳民以官廳捕剿不力意似畏怯迭以文電呈訴於大總統經總統交諭内閣電致王督軍范省長認眞辦理其電文已錄昨報矣 
　　各縣盜匪冒名搶刦商民之事日必多起殊無睱細爲分述惟荆門等縣之匪近已暫止搶據改用文明手段劃分管轄區域此鄕爲某匪所管彼里爲某盜所轄界限分明該管區内有户數若干人口若干動產與不動產若干遂一調查明晣分别派捐如該户一時無錢交付並可央人說項書立借字或出票據交給匪人並刋有收到捐欵憑證鄕民繳捐後換此一紙携回保存遇有續來索捐者即出此爲證然亦有生效力有不生效力據聞荆門一縣派捐已至六七十萬串誠駭人聽聞又鄕民並有因保存捐欵證被官廳指爲通匪而置之於法者尤爲可哀也咸寗縣汀泗橋土匪冒名起事時該地商民恐地方糜爛特倩出前團防局董周炳榮（即周桂芳）向爲首者婉陳周磋商再三允認捐錢一萬串不擾商民當繳現三千六百串距事後咸寗吳知事竟目周通匪拘案嚴刑逼供擬處死刑汀埠商會紳民公禀求釋不允乃訴由漢口咸寗帮商禀請王督軍飭該縣將周解省研訊昨已到省發陸軍審判處訊辦尙不知能免其罪刑否 
[陳宦大捕文報處之寃案]  
　　四川省城人民無辜被陳宦孔繁錦等所殺現其家屬紛紛呈懇昭雪茲將各呈文飭錄如左 
　　葉國英葉春呈文略云竊國英等胞姪葉書文年十六歲肄業外國語言專門學校素行愿謹從未與聞世事六月二十號即陰曆五月二十日奉母命往鑼鍋巷周宅省其男父因十五師文報處向設於此忽被客籍將校團掩捕押至軍政執法處同時被逮者十人并未訊供立予處斬暏其宣佈罪狀乃係暗通消息意圖内亂八字夫十五師國軍也國軍之文報處非亂黨與匪徒之秘密機關也况書文係親串往來與文報處毫無干涉陳宦等即挾有個人私忿何至竟將此未冠之童子駢首誅之違反法律減絕人道共和國家豈容有此伏念國英等兄早逝世孀嫂苦節僅此一子相依如命今竟至是 
 
 
 

Page 7

 
 
痛不欲生慘目傷心路人掩泣用敢呈懇轉呈中央　法申雪 
　　周啟樞呈文略云樞世居省垣書者累代樞長子變現任成都聯合第一師範中學校敎授聯務以外不染載麽不意於本月二十日路經宗族下鑼鍋巷陸軍第十五師文報處進内探親突來將校團兵隊數十人持鎗擁入不問瑕瑜綱羅盡淨樞閒驚該以爲無辜被逮一經環質邪正自明孰料陳將軍及意兵司令孔繁錦挾忿遷怒指爲亂黨謂壯者爲該處部員少者爲該處書記猝將捕獲諸人登時槪置重典毫無證據樞年近六秩上有八旬老親下有孤孫寡媳　宅嗷　呑聲飲泣人非木石奚以堪此 
　　戴仁呈文略云仁籍隷崇慶縣胞弟明璋即敏堂前清官班法政畢業曾任重慶警廳司法員與同學周季立素相往來本月二十號又往季立家閒談突來兵士多人自稱爲將校團立將第一師文報處圍捕季立之家與文報處又一部分時有坐客數人該兵士等不分皂白立將季立家抄毁連及坐客一同逮捕臨時執法長孔繁錦不問是否有無過犯皆指爲文報所辦事人除季立爲周焯之叔嚴刑要索周焯外仁弟明璋及他客雜丁共十餘人皆綁赴少城關帝廟梟首并不准領取屍首若非紅十字會代爲收領當此暑天屍蒸氣變能不令觀者酸心　者掩鼻誰非人類竟以堂堂疆吏爲此野蠻之　卽曰是其　下所爲然虎兇出押是誰之過 
蔣李氏呈文略云氏夫蔣何雲在十師文報處充當護兵並無不法行爲前月二十號前將軍陳宦突命將校園數十人將文將文報處搜拿並周宅内親友及氏夫何雲共十餘人一並捕入將軍署内經司令孔繁錦提訊肆口痛駡不容分辯姓名俱多錯誤卽妄稱與十五師暗通消息圖謀内亂立即綁赴少城關帝廟前斬首草菅人命莫此爲甚伹氏旣痛亡夫之慘又傷妾命之薄膝下並剩有一子而雙目俱瞽孤苦伶自衣僉何出其應如何憐恤之處出自逾格鴻施 
　　雍克讓呈文略云克讓父雍緝光素性樸實雖由鄕遷　已二十餘年以兩號鄕各事毫未與聞寃由前將軍陳宦繼兵姦淫據掠並有燒殺省城之謠克讓父始到姑表兄周焯家中探問克讓舅父周季立乃甫經到宅而將校團率兵蜂擁入室立將克讓父雍緝光及舅氏周季立並周宅來往之親戚及護兵等共十餘人不分皂白一并捕入都督府立經司令孔繁錦提訊不容分訴來歷住所點名後揑誣克讓父雍緝光與其餘九人確係十五師文報處員司與周王暗通消息圖謀内亂等罪立卽綁赴正法其宣布　狀可查擅殺無辜至於此極克讓身爲人子心血不甘特此泣懇作主立爲昭雪 
　　吳友枬呈文略云友枬兄前任綦江縣知事吳燦字炳奎因本場被匪蹂躪於六月十五日來省租佃房屋暫寓鑼鍋巷第十五師文報處突於二十日午間由前陳都督宦派來軍士多人將文報處圍搜當捕去十人並衆訊供權行斬决此十人中查有友枬兄在内現已認明屍揣含淚棺殮竊友相兄自綦江交卸後卽退電田間從未與聞時事此次避寇來省遭此慘禍實是心有　甘者非早日昭雪則不惟友枬兄含寃地下卽民亦無顏立於人世矣 
　　潘建中呈文略云建中胞弟潘建庸潘振堯竊隷湖北民國二年到川肄業四川軍需傳習所畢業後任憲兵司令部軍需今蒙第二團馬團長委辦軍需前月二十日至下鑼鍋巷街市十五師文報處甫經入門適遇將校團官兵數十人身荷快鎗將建中胞弟捆押皇城未及一時已見戮於少城祠堂街最可痛者當建中胞弟被捕之時姑無論與文報處有無關係均應究明來歷考實證據乃憲兵司令孔繁錦一詞不問指爲暗通周王消息怒绑市曹橫加誅戮慘無人道古所未有 
地方通信 
[鎭江]  
　　緝私營兵業禍紀聞鎭江對岸七濠地方濱臨大江現因連朝大雨江潮盛漲該處堤岸被水冲坍多丈並倒塌岸上草房十餘家十七號上午十一時該處被災居民有婦女九人同坐一小划船渡江至鎭擬購蘆蓆回濠搭屋居住詎划船行近南岸時忽有甲乙丙三人各帶利器乘一小船楊帆而來齊上該划船自稱係駐鎭某緝私營兵未穿號衣亦無符號藉搜查私鹽爲名向該婦等硬索銀洋若干該婦等答以無錢若輩竟持木棍向各婦亂繫船小人衆幾欲傾覆有一老嫗年六十二歲被若輩推落江中隨波逐流而去期時同船各婦疾呼救命適太古公司躉船近在咫尺聞呼救聲急放一杉板小划往救該杉板甫靠划船甲乙丙三人即持刀棍向杉板水手迎面擊去砍傷杉板上某姓一人遂由該杉板上之人將甲乙丙三人扭住報告英巡捕房派華捕六名前來將三人拘至捕房訴知一切當經西捕頭驗明某姓傷痕屬實轉禀駐鎭英領事函致鎭江袁交涉員將甲乙丙移送丹徒縣署訊辦刻聞某老嫗屍身尙未捞獲該老嫗祇有一孫年甫十三閒此惡耗業於日昨渡江至鎭常坐江干痛哭不已哀動路人爰指點該孫於今晨赴縣鳴寃矣 
　　風雨爲災鎭屬揚中縣一帶近因陰雨連綿江水盛淚沿洲低出　水已滿無從宣洩日前風狂雨驟水勢尤高致禾稻森棉均受損害秋間收成未免　薄並聞新洲夾江内當入風之際有南划船兩艘被風傾　幸施救得力未突生命云 
[南通]  
　　警員更調南通市區區員李東升因事撤差遺缺已由楊警長遴委俞某接充狠山區員邱潤之辭職暫委市區長楊孝侯兼代餘中蔡區員與三益鄕賀區員人地不宜有對調消息白蒲區員委任吳伯魁前往接充呂四區員劉浩官氣大重具仁鄕史巡長私吸鴉片特派視察員周子英分投查察 
　　偵探撤回滇黔起義後管鎭吏曾派周少荷爲駐滬偵探偵視黨人舉動隨時報告俾便防範日前戒　期内曫局亦派稽查員易功賓莊滬稽　現因大避度定增飭於即日撤回矣 
[嘉興]  
　　鎭守使宣告解嚴嘉湖鎭守使兼戒嚴司令官張載陽氏於前日出示略謂嘉湖獨立宣布臨時戒嚴現黎公依據約法升任總統南北當謀統一自無防守之可言爰定於明日起嘉屬宣告解嚴所有戒嚴時内一切應遵條例一律取消一切地方秩序本鎭守使仍負完全責任仰各遵照云 
　　警佐撤差嘉興新算區警佐吳樾因人地不宜且與長警不甚融洽曾由袁兼所長詳請民政廳與北區警佐姚允中對調茲　　民政廳長批示云所稱新簋警佐吳樾人地不宜應即撤差男委云 
　　燈市嘉興嘉興太平橋鎭由徐玉雙張賢轉等發起張掛觀音燈囘鎭其五百餘盞通街燈彩照耀幾同白盡該處士紳顧鳳台顧益民等乘掛　之際發起燈謎特備國貨茶壶汗衫線襪毛　　念　等充作謂品在宏樂樓茶社每夜露布一般具此癖者爭先恐後頗稱盡舉 
[海州]  
　　海州又鎭斃黨人江北著名黨人馬升甫君前在宿遷　謀起事以期與山東獲國軍相應不意爲陳某所賣在宿被捕解往海州判明繫獄竟於月之初三執行鎗斃夫馬君不死於袁氏未死以前反死於袁氏死後紛紛省釋黨人之時亦可慘矣馬君下邳人卒業於日本高等警察學校滇南義起影及全國馬君受護國軍江蘇代表之委任爲江北護國軍總司令時因張倪二氏扼守徐淮遽行舉義恐遭塗炭故遲遲未即發表迨山東護國軍　復周淮馬始積極進行以期與山東相應擬以宿遷爲發難地有陳某早充黨人百方夤綠得與馬相接未及發表已爲陳某所發覺遂被逮繫於海州獄中 
[杭州]  
　　浙省已照辦中央文件浙省自四月間獨立之後所有中央頒發之件均一律擱置未辦現任大局漸就統一聞財政廳現已將財政部中疊次飭發文件一律照舊遵辦至民政一方面任獨立期間部中來文仍係咨行巡按使名義此項公文均暫擱於民政廳内現亦次第檢出分别核辦其關係財政司法各方而者則由民政廳咨行主管官廳核辦此爲浙省實際上取消獨立之見端也 
　　參議會與省議會之開閉頃聞參議會以浙江護國軍政府名目行將取消故决議至本日爲止以後不再開常會其閉會式則另擇日舉行又聞省議會開會之籌備大致會址問題已將近解决蓋省議會原址爲通志局曁參議會所借用今參議會旣將閉會通志局又　暫時移至西湖　書館之說也關於義員人數問題則省議員之來省者早設有通信處據聞次來杭議員確已過法定人數但此係自由組合並非正式手續官廳爲召集開會起見不久當有一定辦法也 
[安徽]  
　　撤銷巡按署名義現在巡按使名義改爲省長所有印信衙署當然變更但印信改鑄須候大部頒行衙署更名祇須省長宣佈故倪省長昨令將公署門前所懸安徽巡按使公署之匾額卸下改懸行政公署直牌以符名實并通電六十縣知事曁所總局所軍警嗣後往來文牘一律改稱省長至公署各科向分總務内務實業敎育等項一律仍舊諭各該員照常供職 
　　衛隊長誣良爲匪廬江縣屬之恒蔴河地方日　來有土匪數十人均操廬無兩縣口音各持快鎗由繁南銅陵等屬搶刧而來欲往廬江搶刧羅昌河釐局旋爲該縣密探偵悉報由該縣龍知事派衛隊長凌流輝帶領衛兵多人前往緝拿中途適與匪遇彼此對敵數小時適大雨淋漓天色黑暗匪衆四散逃竄凌隊長正收隊回縣忽路遇姚姓二人張姓一人以其蹤跡可疑認爲即係匪徒當將三人帶縣旋經當地紳士具保開釋并控該衛隊長凌流輝有意縱匪妄拿無辜陳請查辦聞倪省長已飭縣查究矣 
[天津]  
　　章公使赴任新簡駐日公使章宗祥昨日（十七日）由京乘車來津其隨員人等暫寓於日界芙蓉館大約今日卽行啓程先赴大連小住一二日　行赴任 
　　日公使過津前任駐京日本公使日置益氏於十六日由京來津暫住一宿已於昨早七鐘由紫竹林碼頭登卜安輪船下渡回圃是時駐津各國官商並警察廳楊廳長率同差遣軍樂各隊均在碼頭恭送 
雜評一 
[和平] [  一子]  
　　人謂歐戰將結束歐洲之和平近矣日俄結約遠東之和平可保全矣中國時局漸解决中國之和平將有望矣 
　　雖然尙難保其必然也歐戰之停未知將來有無阻碍也日俄之約未知發生若何影響也中國時局之解决未知何日得收滿美之效果也故今日尙在期望與恐𢤛之間 
　　歐洲之和平間接關我利害而爲我所愛莫能助者東亞之和平直接關我利害我國人當與友邦共其責者也國内之和平則純關我國之利害純由我國人擔其責故今日之對於和平不能空言希望不能空言恐懼要在國人注全神出全力以自謀之對内對外之間萬不可忽視也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[黃瓜棚内發也之鎗彈]  
　　兩巡警一死一傷 
　　嫌疑人謂因花會祈夢 
　　本邑東北鄕引翔港鎭爲淞滬警察五區管轄昨晨天未黎明該區巡警王德賢巡至該鎭附近鄕間見黃瓜棚内暗伏多人王巡警即鳴警笛號召鄰崗巡警某甲到來正擬往捕詎瓜棚中各匪開产手鎗拒捕逃散王德賢小腹中一鎗洞穿立時倒地某甲則鎗傷手臂等處忍痛奔回警局報告颧員飛飭全班長警馳往兜拿一面將王德賢與某甲兩巡警函送仁濟醫院醫治各長警奉命往拿中途見有一人越河奔逃立時追獲詢據答稱姓馬人皆以馬老呼之此次爲友人朱姓等四人因購花會到鄕祈夢並不爲匪作歹嗣見附近巡警大呼捉拿强盜因此情急奔跑越河碰傷頭額等處該警等即將馬押送到局候解警廳核辦惟王德賢因受傷過重已在醫院殞命　廳長徐輔洲君得報後立卽函請地方廳派員相驗一面着該區員帶同巡長等到院候示昨日午時地方廳林廳長委派劉檢察官沈檢驗員等蒞院驗得王德賢肚腹因受鎗傷致命而死塡明屍格判由該區備棺成殮並與該區員在醫院内晤談片刻即行告辭候警廳將馬老解送到案再行訊辦 
[陳訴被盜傷害情形]  
　　盜匪廖錦成高慶恩高慶恩高慶榮高玉泰等迭在公共租界内糾黨持械搶刦並拒捕開鎗擊傷探夥葛阿毛經亲閘捕房華探目陳雲忠包探韋金福等將廖等先後緝獲解送公共公廨迭經訊　押候葛阿毛傷愈質究在案昨晨復訊據葛投訴四月三十號夜九時有人前來通信謂有盜匪多人在滬西叉袋角地方搶刦當即訴知包探韋金福等同往拘捕見高慶榮首先闖入人家圖刦我上前拘拿高即退出被我拘住詎被開放手鎗第一鎗彈從背上擦過第二鎗擊中腿際痛極踣地致被逃逸現脚骨已斷請求嚴究繼由九號西探目與華擇目陳雲忠包探韋金福相繼上堂禀明先後在租界閘北等處將被告各人緝獲情形王襄讞與美副領事郭君會商之下郭君以廖錦成爲首高慶榮尤敢拒捕開鎗　傷探夥實屬不法於西文案由單上簽判各押西牢十年王君以會審公堂無權判押五年以上之罪犯乃於華文案由劋直簽刮廖錦成高慶榮各押西牢五年期滿帶堂再核高慶恩高玉泰押候函送上海縣知事署遞回阜寗原籍交地方官管束 
[籲請劃一酒稅之電稿]  
　　江蘇全省酒業公會上北京黎大總統段總理電云黎公斷任内閣改組省除苛　薄海歡蘇省酒業旣有釐金關稅坐賈門銷等名目項城任内復增特許牌照焑酒公賣等項重疊征稅商不堪命擬請飭部將各項名目一律取消歸併一局酌定劃一辦法假定爲百分抽若干之稅率於產地一次收足通行全省不再重征庶免苛擾而蘇商困不勝追切待命至江蘇全省酒業公會代表朱卿鈺陶潤菴叩號 
[省立第五工場開成立會]  
　　省立第五工場係依照民國二年省議會議决案在上海設立始因滬地場屋未經覓就未能開辦至上年春間上海縣知事以公產項下求志書院舊址堪以撥借省署組織工場詳奉省署派委黃慶　爲籌辦員於上年六月間查看房屋布置一切嗣於十月間黃委員辭差改委王淵接辦因求志書院舊址租設時中印刷局遷移需時未能積極進生迨至本年正月杪商品陳列所長杜福堃奉委來滬接辦維時廠屋已經騰出遂竭力籌度决辦絲織棉織兩科計設絲織機二十隻棉織機七十隻鐵機五隻先於四月十五日棉織開工次於六月十五日續開絲織該工場出品甚佳銷路料暢惟時値大局不靖經濟艱困故開工三閱月未經開報成立今因時局略定特於本月二十日（昨日）在場内開成立會兼展覽成績東邀本埠官紳商工各界　觀官界蒞會者爲工巡捐局長朱壽丞等紳界爲丁賡堯陸　侯黃涵之等商工界爲顧履桂蘇本炎朱紹文等今後一時半振鈶開會首由杜場長宣布本廠經過情形次齊省長代表上海縣知事沈寶昌讀訓詞次南商會總協理顧履桂蘇本炎致頌詞次來賓商業學堂庶務長朱紹文等相繼演說畢乃振鈴閉會引導來賓參觀工場展覽成績相與茶點而散時已鐘鳴四下矣並聞該工場現已開工者有絲織機二十隻棉織機四十支所出之府綢係仿南京利民廠發明新法色白光亮行銷淮揚等處頗受社會歡迎至絲光條格等布亦俱匀續精緻頗爲耐用故來賓展覽之餘均贊美不置云 
　　附錄齊　長訓詞本省自辛亥兵燹以來生計日感游民滋重省署就江寗吳縣丹徒江都淮陰銅山等次第設立工場收集流亡兼施敎養辦理數年尙有成效上海爲通商大埠受歐戰影響商務銳衰失業游民觸目皆是不籌綏撫之方必滋閶閻之害於是乎有第五工場之籌設雖然以上海地方之大游民之衆一工場之設立不啻杯水車薪亦以爲高以下基洪以織起之計耳倘主其事者辦理得宜使憥業有餘可得各工徒認眞習技使出品精美逾恒吾知必日多數商辦工場繼官辦工場而籌設又必有無數游民繼官辦工場之各工徒而習藝此本省長之希望願在場職員及各工徒共勉之 
　　又南商會總協理頌詞立國於五洲以商戰亦以工戰舶來品之輸入利權外溢亦爲中國致貧致弱之一原因比年以來國貨改良工藝發遂日用物品類能推陳出新與歐西嫓美顧提倡之事必依重於公家滬南向設普益習藝所規模已具當俟　充今茲省立　五工場成立以公令之設施有官欵之挹注其所敎育其所造就將來成績必有可觀到足爲工業前途幸且滬地人稠細民無聊失業而耗食者比比皆是貧乏之甚或蹈非法倘招之以赴工藝各有專長人足自立旣可斮國貨之推銷復足裕國民之生業是不僅爲工場前途幸並爲吾滬之地方幸今逢開幕式瞻盛禮　伸鄙悃藉貢芻言 
[防止水木工人再起風潮]  
　　上海縣公署據滬紹水木工業公所董事江裕生等禀稱竊敝業水木工人前於民國二年十一月間因生活艱難停工加價當蒙廳長曁縣長臨場公斷自十二月一日起所有點工一律每工加錢三十文並蒙會銜示諭諄諄誥誡在案伏查前年加價適受歐戰影響貨價倍增作主一面不堪復遭損失雙方解决頗覺爲難詎去今未及兩載歐戰未停生活之程度如故而貨物之價格更高頃聞有等不肖之徒從中播弄煽動加價風潮暗發傳單約於本月十六七日同盟罷工甚且借董事之名爲煽惑之計昌言不諱無異病狂惟此時金融恐慌物價騰貴作主維持工程早有左支右絀之勢以今較昔更覺艱難斷不能任其要挾稍事通融况二年之間迭演加價風潮成羣結隊勒令工場停止工作一或不從毆打隨之是工程停頓爲害已非淺鮮而擾亂治安關係尤爲重大除禀請淞滬警察廳示禁外禀請恩准嚴行查禁以息風潮俾安工業而保治安等情沈知事除轉飭地方警察所知照外昨特據情轉咨淞滬警察廳一體查禁 
[破獲牯嶺路花會機關]  
　　花會賭博爲害甚烈然若無不肖者得賄包庇將其機關所在一一揭露在捕房嫉惡如仇亦難掃除淨盡故花會宜禁而凡得賄包庇之社會蟊賊尤宜澈究以除巨害今已破獲一小小機關矣而其他之大機關果亦能逐一破澈底究懲亦地方之福也茲將今所破獲者據訪員報告照錄如下郭德生在新閘牯嶺路某號屋内私設花會機關曆令任阿洪李王氏四出誘賭被捕房查獲昨射郭任二人與氏一併拘解以共公廨請究據供伊等爲代收機關聽筒設在法租界八仙橋附近中西官判郭押西牢一月任與李王氏各罰洋五元充公賭具紙張焚燬 
[抄獲烟土金戒續紀]  
　　前在法租界八仙橋附近開設順昌焑膏店之吳耀林近與其以陳阿寶並一孕婦租賃公共租界孟納拉路四百四十六號疲牌三間兩麻房屋屋内並無器在具且有不倫不類之人時常出入被新閘捕房華探目陳雲忠包探韋金福張林泰等查悉疑係匪黨機關禀明捕頭協往搜獲金戒二十餘只烟土數十包連同吳陳二人拘解公共公廨訊供收押在案昨晨復訊先由中西包探上堂訴明前情訊之吳等延律師到堂辯稱此案因捕房查得被告祇有男女三人居此寛大房屋疑有别情故將被告兩人拘案押候查辦現在已經捕房調查並無爲匪證據且被告二人已押四天應請交保候訊會審員王肇之君商之美副領事别君判吳陳兩被告各交二千元人洋並保候查明實情於下禮拜二再訊 
[法公廨處治烟案兩則]  
　　法捕房探目黃錦榮包探顧三寳前在法馬路四百四十號門牌同裕興烟膏店抄出私土及料子烟膏當將店主陳雲慶拘解法公堂由洋藥公所代表蒲石律師投案請究捕房亦派人禀稱已將烟膏化驗　係紅土料子煎成請鑒判陳罰洋五千元充公烟膏銷毁 
　　又黃探目與包探徐新發俞阿東在廣德昌烟膏店查獲紅土和料子煎成之烟膏當將店主郭培金拘解法公堂訊究郭　此店係在逃之王開庭徐華甫所開商人實係店夥判押候查在案茲經查得郭實係店主續解公堂請究判罰洋二千五百元充公烟膏亦着銷燬 
[省長介紹實業學校見習生]  
　　上海縣公署致南商會函云頃奉江蘇省公署飭發實業學校畢業生見習規程轉飭該縣商會通知各該地商營實業場所遵照如有省立實業各校畢業生前往見習務各量予收容等因到署相應函致貴會務希通知本埠商營實業場所遵照辦理抄附原件曁規程各一份並乞察收轉致 
　　照錄江蘇巡按使公署第二八三三號飭文爲飭知事據小立第一商業學校校長王汝圻等詳稱竊維學理與事實容有未符學識與經驗由來並重本校等敎授學科雖曾注重實習然未有複式之設施勢難得適當之經驗遂使美錦學製未免信斯未能竊查各國實用人才在學校畢業之後社會服務之前必有一定期間從事見習以實用場所爲學校即以主務人員爲敎師在學生得受最後之敎育而社會亦得適用之人才吾國實業敎育發軔伊始尤宜貫澈此旨俾敷應用伏維鈞座主管敎育旣矢澈始澈終之盡籌而當今實業社會亦負先覺先知之重望畢業諸生理論之學告終事實之學開始學校能力有所未逮不得不仰賴高深彌斯缺憾爲此會同擬定實業學校學生見習規程草案十條詳請核准立案並刋登本省公報俾便周知一俟各校本屆學生畢業後卽由各本校照章詳請分别咨飭施行是否有當伏候鈞裁等情並附陳規程前來據此除批款外合將規程抄發該知事轉飭該縣商會通知各該地商營實業場所遵照如不省立實業各校畢業生前往見習務各量予收容俾該生等得受實地之敎育卽社會可得適用之人才本使實有厚望焉此飭 
[米商公會第二次大會記]  
　　閘北米商公會昨日午後開第二次大會到者六十餘人首由陳會長與計陸兩副會長將所議會章八則交由書記曹振卿宣布如下（一）凡客貨上廠碾白務須頭底匀凈不可參差（二）扦樣單以公會名義式樣按户扦樣一升爲度如多扣留（三）解票亦由本會備發各經售人遵行各行須加蓋國章斛貨空白無效（四）如斛廠貨以一星期爲度不准逾限（五）退票期限當時復樣作數如未復樣者二點鐘爲度（六）兌欵以斛未清者先借躉數已斛結者次日結清（七）常听經費公决七月初一日起由客貨報捎每石二文儲存公積作公益之用經售人納捐一文充作常年經費藉以維持（八）以上八則均經各行商議决認可准於七月初一起一律實行并謂凡我同人萬望互相遵守云云繼由副會長計福堂提議公會經費由同人捐欵内指撥客捐一層祇可作爲公積預備將來公益之用得能集腋成裘則諸君發起時之目的可逹旋由會長陳君與陸君及朱雲山君互相討論全體表决至公會所刋之樣單斛票當場發給各行迨至散會已六下鐘矣 
[廠布銷路之活潑]  
　　近因提倡國貨各地布廠出品日新月異在滬行銷者不下數十家而以江陰所出者爲更多該處布廠本有三十餘家本年三月間因突遭兵禍銀根緊急本小力薄者大半不能支持現所存者祇有滙綸華澄華豐等七八家所出之絲光灰平條格等布頗爲社會所歡迎近日各處商業漸漸活動來滬辦貨者踵趾相接惜各廠出貨不多雖日夜開工仍有供不敷求之勢調查近一星期内新加坡營口長江等帮辦去之布共有三十餘箱每箱八十疋計飛馬牌絲光布每疋售銀二兩八錢副號絲光布二兩四錢深色花格子布二兩二錢半深色平格布二兩一錢半白格子布二兩一錢至一兩八錢白條子布一兩九錢半至一兩六錢半 
[蘇綸源記紗廠開工消息]  
　　本埠花商許某等自接辦蘇綸源記紗廠以來所出十六十四支蘇天官牌棉紗行銷於常州無錫江陰等處者甚爲暢旺惟去多因雲貴獨立紗業大受影響故該廠至年底積存之紗計有四千餘件之多致開春至今尙未開工刻因各埠商業漸有起色該廠存貨亦將銷罊開已定於舊曆七月初旬照常開工現正飭匠修理機車預購花衣該處男女工人聞此消息莫不喜形於色云 
[大川商輪修理告竣]  
　　四川航商公司前因大川商輪誤觸礁石碰壞船頭是以駛滬修理業經江南造船所將大川修葺告成定二十二號由滬上駛昨已電告四川航商公司查照矣 
[請求給發蘆價]  
　　製造局沿浦灘西南一帶蘆𦰺叢雜前在戒嚴期内因與防務有碍由李總辦諭令地保知照業户給還柴價着將蘆草剷除各業户遵卽剷割惟要求每畝給還蘆價洋五元李總辦則祇允給還三元亦經地保分别傳諭在案茲因此項柴價迄未給發故由業户林大毛等禀求製造局請卽查明核發以踐前言云 
[運回造鎗機器之爲難]  
　　漢陽軍廠之造鎗機器曾由陸軍部飭仍歸還滬廠製造步鎗一面飭令滬廠總辦迅即派員赴漢運回已誌卽報○悉滬廠李總辦以此種造鎗機器前次運漢計有八十餘架現須運回則運費及一滬裝配等工資需欵甚鉅一時實灘籌盡聞已將爲難情形詳部請示矣 
[水果店失愼]  
　　虹口吳淞路四十三號門牌廣生水菓店於前晚九時忽然起火即經救火會皮帶車馳往澆熄計燬房屋兩間事後經捕房查得該店保有火險銀一千兩恐有别情昨派包探將該店主粤人王兆滋拘解公共公廨請究卽據中西包探上堂禀明前情王襄讞商之美領郭君判被告押候履勘火場再行訊核 
[素菜館失火即熄]  
　　吳淞路四十三號某素菜館於前晚忽然失火由二號救炎僵驅車馳往救熄未琽成災事後捕房飭探查明起火情形復候核辦 
[紙棧房幾致燎原]  
　　昨晨六點鐘時滬南大東門外吳家弄王承興紙店棧房内不知因何失愼頃刻間濃烟密布幾致成災幸由店夥及鄰居等趕緊施救得以熄滅僅焚去紙貨數堆旋由崗警將店夥吳湘源帶至一區署詰其因何起火答稱實不知悉諭令交保候查 
[相驗淹斃屍身]  
　　楊掌掌於十八號晚被混名電車阿四等痛毆跳入浦江身死尸送驗尸所候驗各節已誌昨報昨經公共公廨中西讞員俞康二君蒞所　驗委係淹斃驗畢先傳尸父楊榮卿訊間據稱伊子死於非命請求緝兇嚴辦以雪沉寃繼傳證人徐仁仁據供死者係在楊樹浦陽升小輪爲侍者是晚死者偕同民人及徐雲生沈阿三回至輪船歇宿途遇電車阿四等二三十人死者即登杉板回輪阿四等將杉板扣除將死者蜂毆致死者投浦而死云云中西官判令尸父先行具結棺殮證人交保候提到電車阿四再行質訊核辦 
[小河内發現屍身]  
　　大南門餐新普育堂後面小河中昨晨發現無名男屍一口當由該處地保查無屍屬投報地方廳午由沈檢察官毛檢驗員等蒞場驗明該屍年在三十歲左右上身無衣下穿柳條布褲赤足無鞋和尙頭形似小工委係的足溺斃並無别故塡明屍格判由善堂棺殮候出示召認 
[駁船覆没]  
　　前日有駁船户某甲在浦東某洋棧駁運煤貨持至董家渡南首浦東方面誤觸停泊浦中之某木頭船鋪纜上時適潮急浪湧該舟子無力支持全船覆没所裝煤貨盡行漂失當經鄒船急行挽救將舟子一人救起尙有一我不知下落並將其船扣住報告水巡隊派探陳榮華前往查明再核 
[女工糾衆行暴之懲儆]  
 
 
 

Page 11

 
 
經緯絲廠女工陳瞿氏等因該廠將本星期賞洋扣除不願工作已記昨報茲悉此次停工僅南車間一部分係江北女工起意當因北車間照常工作該女工等擁至北車間勒令停工將繭子任意踐踏業經閘北警廳司法科嚴科員訊明以該女工等不廳糾衆行暴將所獲六人除李陳氏無干開釋外餘各押三天以示薄懲 
[叔姪大傷和氣]  
　　江北人王國鳳欠其叔懷出錢五百文前晚懷山因索討無着以板　擲傷因國鳳頭顱血流如注當時有戴玉樓等在場幫兇由四區巡警一併拘獲解區後受傷人送往紅十字醫院療治懷山與戴收押候辦 
[婢女與舊房東之交涉]  
　　王姓茹素老嫗前借鄕人張堯生餘屋居住於上朋間遷去該嫗之婢連根前日在途與張遇見口角扭毆由閘北四區崗警一併拘入警署據該婢稱張前曾將伊勾誘成姦今則抛棄不顧是以與之現論當卽解經司法科嚴科員訊得該婢所訴毫無確據惟張不應加暴行於人判罰洋十五元以儆 
[凌虐藝徒之懲罰]  
　　新閘路二百五十號門牌棕榻店主王龍元因將學徒吳小凌虐被捕查獲昨將王與學徒一併拘解公共公廨經中西官訊明判王罰洋五元充公並貼還醫費吳小交其父領回另行學業 
[偵探送廳質訊]  
　　婦人王陳氏在地方廳控告探夥郭先耀等姦佔伊女王阿二前經檢察官提案預訊因牽涉松滬護軍使署偵探馬善鳴程錦驥等判郭收押阿二交伊母領回候示在案茲悉此案業由林檢察長函致軍署請將馬程兩探押送來案候質昨日午後由楊護軍使委派副官吳鶴庵將馬程兩探押解醱廳請爲訊辦當因承辦此案之檢察官因公出外未回遂由林廳長與吳副官茗談片刻仍將該探等帶回於次日來廳質訊 
[索討尋費之兇橫]  
　　住居滬南洞庭山碼頭之崇明婦人俞盧氏有幼子名小哥年僅八齡前日被人領出游玩不歸後請已歇棧房内庖丁林阿大代尋繼由一區三分駐所查獲飭氏領回詎林因索取尋費洋五元無着大肆兇橫由警拘至一區署訊實飭林拘留十四天 
[收留迷路女孩]  
　　四區二分所昨送迷路女孩徐丫頭至閘北司法科經嚴拉員訊據該女供年八歲南京人住新閘橋父名企文因被母責打逃出奉諭留養候查 
[又獲烟犯三人]  
　　閘北滬寗車站檢查所及四區三分所巡警前日又獲烟犯朱石卿李吉灜朱玉等三名抄出嗎啡藥針並烟膏等物先後解送司法科經嚴科員訊明判移地方檢察廳究辦 
[巡警抄獲嗎啡]  
　　向爲小錢莊生意之秦士美昨在滬北購得嗎啡十五盒每盒値洋一百五六十元行至新北門内巡警見其形色慌張上前盤詰言語支吾當場將嗎啡抄出解由警局將人贓轉送地方檢察廳訊究 
[包探查獲私土]  
　　顧長壽前日午後携帶私土一包行經南京路被包探顧阿根查獲帶入捕房昨解公共公廨請究先由顧探上堂禀明前情繼由洋藥公所代表律師投案請究中西官判顧押候禮拜五英領堂期解訊 
[代处延律師之欺騙]  
　　粤人陸伯全因知陳爲卿因有訟事以代延律師爲由向陳騙取運戰費洋一百三十五元嗣被陳察悉報告捕房昨派包探將陸拘解公共公廨經中西官略訊一過判被告交本百元人洋並保候再訊核 
[私用帪欵之辯護]  
　　北四川路天吉堂樂店控夥粤人葉正堂麥九串同私用賬洋二百八十元昨由捕房將被告兩人拘解公共公廨請究該被告等延魯定格律師上堂譯稱被告並不私用請爲訊核中西官以原告臨訊不到遂判將案註銷被告開釋 
[當時何不聲明]  
　　公共公廨交保間西探控魏如祥方祖德冒充三馬路太和春藥店主朦保六野旅館控告不還欠洋一千六百元之被告陳少卿出外等情已由公廨將魏方二人傳案諭令各交五百兩人銀並保在案昨晨復訊據二號西探偕繙譯華捕等相繼上堂證明被告朦保情形訊之魏供在太和春藥店爲經理此事係由店主方祖德囑令代表並非冒名朦保求察中西官以其當時未經聲明究屬違章判魏罰洋五十元方罰洋二十元一併充公 
[證人自行投案]  
　　穆子香等控裕通錢莊經理陳殿章調票欠銀案内之證人唐伯餘昨借代表魯定格律師至公共公廨候質中西官判唐交一千元人洋並保聽候集訊 
[兄弟計較家產]  
　　陸根生至法公堂訴稱家有杜西川徐鶴松户名之田單兩紙應與胞兄聖銓對分雖無分家據載明分家簿上可證此項田罩向由母親執管不幸母於上年被害身死胞見乘隙將田單兩紙一併取去向之索討不肯交出請求訊追聖銓供田單兩紙於前清光緒二十六年間由母親給與民人執業家產並未分過胞弟呈案之分家簿並無親族具名簽字又無分產證據豈能作憑求察聶讞員以原告所控無憑將案註銷根生如欲分產准予另行起訴 
[續請追索土價]  
　　土店主陳德凱前至法公堂控被朱其章結欠土價洋六百元向索無着由其章倩伊胞弟其昌擔保約期歸還詎仍分文不付請求訊追等情判令交保不理一併押追在案昨日陳又投稱朱家有產業實屬有意不繳須請嚴追朱等兄弟兩人同稱實無家產現向親友措借爲數無多繳案後可否即行了結聶讞員判令還押限三天内先繳洋二百元到案餘欠准交尋常保出餐料理 
[同往捕房算賬]  
　　范亦山前至尖公堂控被沈文奎結欠麩皮價洋一百四十一元有往來摺子爲北向索游約請求訊追沈供已先後還過洋一百二十餘元照賬核算虧欠無多判兩造各延公正人理算在案今又提訊沈供商人已延就公正人因范亦山一面並無公正人到場故難核算求察范稱商人有賬簿摺子爲憑無須再請公正人仍求堂上訊迫判兩告同至捕房將賬算明限七天禀覆核斷 
[軍人藐視制服]  
　　駐紥小南門外圖書公司舊址之北洋鹽兵除已拔隊開赴閩省外尙餘一二百名在滬前日有某鹽兵至小東門外法租界陸桂馨糕　店内吃點心計錢三十餘文無以應付遂將身上所穿之黃色軍衣褲帽商明暫抵去後不復來取錢亦無着該店卽將所存之衣褲帽一併送交法捕房捕頭卽派包探將褲衣帽三件送至南市第一區署轉送該營查收聞軍衣裏襟上註有蕭殿元字樣云 
[快馬車違章受罰]  
　　住居法租界寳昌路四百六十號門牌之薛根生自稱在某洋行爲買辦前日午後自駕兩輪馬車在靜安寺路疾馳由捕查見以其違章攔入捕房准令存洋保出昨經公共公廨傳案訊明判薛罰洋十五元充公 
[滬海道公署批示三則]  
　　上海商民蒯鴻烺等禀廢厠重建罔利害人環求飭局拆除由該處收歸公有之坑厠是否有碍居民衛生應予拆除仰工巡捐局查明酌辦具報毌延此批副禀發 
　　南滙縣公民趙幹臣禀爲伊第趙景臣並非鬧賑毁屋肇事之人被縣拘押請飭縣移送司法官廳審理由據禀已悉該公民儘可逕投悮法官廳控訴所請飭縣移送之處碍難准行此批 
　　金山縣民陸友根禀爲女被拐匿請飭縣究追由爾女金寳究竟是否被楊阿大等拐匿仰金山縣知事確訊究追此批副禀發 
[管鵬挈伴赴杭]  
　　皖省旅滬民黨首領管鵬君接浙省某要人電約往杭州會議要公故管君於昨日下午偕同凌金二君乘滬杭特别快車赴杭接洽藉以考察浙省獨立後之政績云 
[介紹新刋]  
　　昨阿倉聖明智大學主人惠贈藝術叢編第一册其印刷之精搜羅之富令人好古之心油然而生初念哈同羅詩夫人不過尋常一富婦耳不意具此絕大智慧與才能主其事者爲姫君覺彌一當世有心人也相得益彰進德無量將來造福我社會者不少故樂爲介紹於閱者 
[氣候報告]  
　　（上海徐家滙天文臺天氣測候報告） 
　　已過者之報告七月十九日中國北境陰威海衞雨上間睛山東及直隷氣壓下降日本南境之反旋風行向東境全海濱一帶信風和適　二十日晴而熱晨間有微露東南涼風爲勢微弱二十日下午四時前二十四小時内上海氣候温度至高九七·二至低七八·六去年同日至高九四·二至低七八·四 
　　未來者之推測二十日下午四時三十分豫測菲利濱羣島兩面天氣惡劣本區恐有雷雨 
雜評二 
[歡送議員] [  訥]  
　　猗歟盛哉滬上之歡送議員也歡送議員之人皆責望於議員者也聆諸名流歡送之演說政治家則以關政治者責望於議員實業家則以關工商者責望於議員敎育家則以關敎育者責望於議員各界各本其切已之務舉而求備於諸議員之身所謂民意也我報界之職在代表輿論與國家正式民意機關有息息相通之關係故今日記者之責望於諸議員者無他即以凡我國民所欲責望我議員者舉而代爲責望之而已願我議員尊重民意 
來件 
[日政府提倡棉業之遠識（續）]  
　　德大紗廠經理穆湘玥譯 
　　我政府前此之提倡特一紙空文之提倡耳空文何足以課實效哉我國人無使用機器知識政府曾派遺紡織專家以敎導我民歟洋紗洋布進口得亨優遇之權利我本紗本布能照世界各國稅法通例較外貨亨更優之權利歟卽不然或尙克與外貨亨同等之權利歟華棉粗劣不能紡二十支以上之紗我國棉產曾否多方籌改進之策钏各省縣產棉區一致進行歟國民需要二十支以上之紗甚熱欲紡此紗不能不參用印棉及美棉吾政府於印棉美棉之進口稅其能仿照日本提倡棉業辦法而亦毅然豁免使内國紗業減輕成本爲本紗本布稍留立脚餘地歟抑曾有振興内國實業之財政機關俾實業界得所挹注促新事業家陸續奮起歟設猶未也吾今日衆望所歸衆矢集的之一輩新舊政客或眞正相與蠲除個人之權利而省先注意及此爲我國家社會謀遠大之利益也我大多數人民於水火而登諸袵席歟 
　　吾紗業界同人曾亦自開本廠所出之紗較之東西洋輸入之貨優劣如何設使覺有遜色處能急起直追謀所以嫓美之否本紗在紗業上所占之勢力能不低首於日紗印紗下風否本國所出之棉紗股線等貨能投合内國遠近主顧之好尙與否設猶未也如何研究如何改良刻不容緩已 
　　或者曰酬應乃商場之要務吾輩終日碌碌酬應尚多遺憾更何有餘力及此瑣屑煩惱之事乎叶如或者說未免陷於自惑惑人之地矣精以苦口逆耳之說進叶游樂場中無眞主顧無大事業何不節省嫖睹逍遙毫無代價之歲月用以整理本業之爲得計乎萬一疏慵成性不復能收歛精神珍惜時光以從於紗業之整頓則何不離却此竸爭劇烈之場求身心上不復負責之更爲愉快乎彼少數之或者不能痛自針砭吾等對彼亦何敢有所苛求惟對多數有志振興紗業之諸君子責望深長諸君子對此竸爭方亟之時勢希望無量之事業又將如何整頓使他國紗業中人因畏生敬不復白眼相視訾議鄙棄於吾人之後乎 
　　對於我方來之紗業諸君子玥更有所勗者三事凡購買紡織機件一不要因承辦者爲外國人而特别遷就二不要因朋友情分而不能不遷就三不要因個人回扣而不肯不遷就現在機件比前已昂貴歐戰終結以後機價當有漲無跌苟能將上三項障碍打破則機價雖貴尙能減少損失留如許與人角逐餘地否則吾中國紗業前途不堪設想矣質諸海内甘苦中人以爲何如 
　　更有陳者吾華人購機止問機器價値之貴賤不問機件配置之若何細紗椗子每枚代價原有定數可約若粗紗椗子係由我主張出紗之支數而定其代價略有出入也假如甲乙兩家同爲裝置一萬椗子之廠甲家全紡十四支紗則機價約銀三十二萬兩乙家紡三十二支紗則機價約需銀二十萬兩苟購機者昧於此中底蘊以爲某行價廉某行價貴豈知機器之配置貴者適賤賤者反貴乎雖年來紡紗機件之改進上無甚大異處然出紗之快速與否匀稱與否此中大有研究之餘地購機者又烏可以忽諸賢者當國大業將昌敢貢芻　以資進取邦人君子幸各負責豈第紗業之幸抑亦國家之福也 
[中國銀行商股股東聯合會招集商股宣言書]  
　　本會於六月十五日開正式大會於上海議决添招商股茲將添招之理由及其辦法陳述如左幸垂察焉 
　　國家銀行與國家財政之關係人人能言之國家銀行與吾人民有生命財產之關係雖知之而實驗之機少自有此次中交兩行停兌之令人人始知國家銀行之一舉一動與吾民生活息息相關如水火之不可一日離一旦用之不善具爲害之烈甚於洪水猛獸也考自兩行停兌之後人民固有財產頃刻化爲烏有者逹數千萬以物價騰貴而財產之受無形剝削者又無慮數千萬若以滙兌不通金融阻滯其影響於工商業者更何可以數計嗚呼吾國民痛定思痛當知國家一日不亡生命一日不死不可視國家銀行爲等閒且必合全國之力以求國家銀行之日臻於良善而後已良善之方維何則由人民監督而指揮之而已證之近事此次中行若無商股聯合會爲各行之後盾中行不爲分行之續者幾希夫同人等入股之初所屬望者分紅分利而已孰意時會之來竟以維持銀行之責会加諸吾身吾輩乃恃此二百數十萬之股本得使中行出水火而登袵席雖曰天幸不亦益證民治之勝於官治乎故於是而得二大敎訓焉（一）中國銀行非成一獨立機關而由政府股東共同監督莫由臻穏固（二）吾國民對於中國銀行不可視爲身外之事必爭占股本以得監督指揮之權溯自中國銀行繼大清之後於民國元年成立嗣於二年四月十五日國會通過中國銀行則例認定中國銀行爲國家銀行定額資本六千萬元官商各半當時以大局初定民力未充未招商股先由政府撥股本一千萬元迨四年底始開招商股先招五百萬元募集之初認股者頗形踴躍不意帝制風潮疊起集數僥得其半（查共繳足二百三十一萬二千五百元）竊以一國家眲重要之金融機關而商股所占僅此區區較之英蘭銀行之完全商股日本銀行德意志銀行等之商股逹數千萬者相視奚管霄　况以此區區小股而欲要求監督指揮之權遑論不能即能矣其權利義務又安得云相稱故同人再三籌議以欲擴張商股之權叫自速添招商股始此則此次决議所由來也商股權利一事本會雖尙未具體討論舉其最切要之點不外三事 
　　一保持銀行之獨立此後中國銀行當如各國國家銀行使離財政部而獨立不得視爲財政部之外府不得爲財政部之　屬機關 
　　二總裁若由政府　命必得商股股東之同意或由商股舉出數人備政府之選任二者必行其一 
　　三改訂則例准廣商股其對於資本全額所占之成數必三之二四之三或十之六七不得少於字股并不得等於官股 
　　以上三事僅舉其大綱若詳細辦法當由本會切實研究俟國便會成立懇切要求噫値此商業彫敝之秋欲募集鉅數夫豈易言顧竊以爲投資於與國家同休戚同生死之國家銀行其債權之穏確莫過　是卽如辛亥革命大清商股未少分文其明證也此後政治革新銀行統一中行有代理國庫發日鈔票之唯一特權其營業之優又何待言哉所有議决辦法數則條述於後以供參閱海内紳商各界不乏關心財政熱誠愛國之士當必有聞而興起者乎 
　　一商股先續招二百六十八萬七千五百元凑起五百萬元 
　　二所收股本俟政府及國會對本會之建議要求有滿足之辦法方將股欵完全撥交中國銀行 
　　三所繳股本由各地中國銀行報告商股聯合會由本會指定地點專款存貯仍照從前辦法自繳股之日起以七厘計息 
　　四掛號辦法及繳股日期以及一切手續另訂之 
來函 
[南京造幣廠委員李潘二]  
　　主肇先生大鑒敬啓者滬埠自新角陡起風潮停阻行用以來滬上各報於七月七日本埠新聞欄内均載有此項新角曾經捕房化驗之說且謂工部局化驗之後每百角僅得銀四兩三錢云云敝廠閱悉至深駭異查本廠鼓鑄銀角成色係含純銀百分之七十五每日必經化驗塡單報部何以捕房化驗成色竟不及百分之六十是與國幣信用本廠名譽關係匪輕本廠因於本月十五號派鄙人等來滬於十八晨由上海交涉使楊派交際科長陳鎭東會同鄙人等面向捕房調查前次化驗情形乃據捕房覆稱此項新角捕房並未化驗成色如何亦未知悉云云准此則前次報載各節均係訛傳已可確定而新角成色低下之說更　毫無根據素仰貴報主持公論用將來滬調查情形佈聞請爲登入來函欄内藉袪羣疑是所盼禱即頌台祺南京造幣廠委員李　堯潘序倫敬上七月二十日晨自石路吉陞棧四十八號發 
[補錄命令]  
　　補七月六日大總統策令徐時震給予三等嘉禾章此令 
　　又令張宣給予三等嘉禾章宋根壽給予五等嘉禾章邢士　鄭英啓齊世傑張寄采戈建勳李培林趙春芳均給予六等嘉禾章田電霖李建勳朱世昌劉建灦吳浩剛陶鶴喬葉漢文王有清徐茂潘均給予七等嘉禾章此令 
　　又令程肇湜給予四等嘉禾章此令 
　　又令財政部呈請將秘書胡彤恩姚傳駒叙列三等應照准此令 
　　又令前政事堂存記李湛田著交財政部酌量任用黃大琮著發往直隷薛丕沾著發往河南交永譽著發往安徽由各該省巡按使酌量任用此令 
　　又令農商部呈秘書蕭方駿文永譽范罕詳請免職蕭文駿文永譽范罕准免本職此令 
　　又令農商部呈請任命江天鐸朱兆莘楊熊祥爲秘書應照准此令 
　　又令陸軍部呈請任　寳金印充任陸軍鎗十五混成旅步兵第一團第二營營長應照准此令 
　　又令陸軍部呈請將何宗靑授爲陸軍一等軍醫正應照准此令 
　　又令呼倫貝爾副都統勝福呈請以永壽補佐領倭克濟布明山補驍騎校應照准此令 
　　七月八日大總統策令陸軍部呈請將梁伏本任忠傑魏春泰馬全福馬駿變授爲陸軍步兵上尉馬九錫馬萬祥徐必逹馬得榮徐玉衡授爲陸軍步兵中尉應照准此令 
　　又令馬雄金馬萬魁給予四等文虎章馬顯誠馬繼德馬明德給予五等文虎章馬世麟白柟馬魁黃振中馬維麟張培某馬鶴臯何樸陳宗謀給予六等文虎章馬繼聖雷重衡毛炳吳懋德馬積功梁禹德趙清明李逹尊給予七等文虎章此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[甕鼈供詞] [  鶴雛]  
　　具供狀人壅鼈竊鼈出身巴蜀成長東滬掉弄中原逍搖北溟凡諸罪狀擢髮難書綱開一面固難望乎漁翁債欠三生定應價於孽海聊掬鼈臆上佐讞書鼈眼能識寳括地皮夙擅專長裙可佐羞入上方素稱珍饌披甲有將軍之號慣以腹劍傷人縮頭有長者之稱只靠背紋發蹟八大王數爲遠祖勳名曾見於聊齋六先生雅擅高名手筆遍傳乎内史當帝制炙乎薫天之日是下走呼么喝六之天小異大同海龍王曾聯宗族物以類聚活財神肯結股肱鼈出入龍宮屢膺使命周旋水族善造條文將謂身列四靈之内比龜壽以千年不圖朝嚴八逆之誅共狴頭而一室傷哉已矣夫復何言夫鼈不硬彀非不善藏也鼈有四足非不善走也燕去梁空虎犇風動而鼈仍也而復入者何哉鼈有所戀也以鼈神眼所見新華宮中三海左右藏鏹悶寳無慮萬千此或新朝當日所埋或故主昔年所棄要其價値足當連城鼈性所貪安能恝置所以徘徊瞻顧誠欲得識者而供之乃見捕拿加之縲絏鼈誠自痛又爲地下珍寳惜也如許贖命願効微勞公輩如能自裂其臂藏鼈其間使鼈不爲斧鉞所誅者則公輩兩目之明不見天日而能見地下藏鏹珍寳皆公輩有矣公謂何如瞉觫待命古鼈謹狀 
塵餘觚剩 
[最近歐戰餘聞南非洲脫險記世界雜誌第三十七號（續）] [  劉鳳生]  
　　食時有熟肉及油不用以代湯余等詢以刀叉守衛兵告以禁用此物因此間囚犯嘗有自戕等事故用刀叉頗覺危險云云幸懷中携有削筆刀一柄持以宰肉尙覺便利焉余友告余謂渠假使得歸本營力勸荷蘭農夫歸順德人則渠不難獲得自由顧彼雅不願爲此也翌晨早餐後余等得邀允准沐浴遲遲至午後余等至彼國總司令前再訊余所言一一由譯官轉逹總司令大略與日前所言略同後又送余等至小室翌晨守衛兵領余等至貨車沿路線東行每停一站則有敵兵及婦女等注目余輩一兵士頗和婉謂余等曰此雖非住然較之未登陸前而沉溺焉則善矣晚九句鐘余等抵基特蠻鎖勃又有新守衛兵多人送余等至陸軍監牢給以食物及絨氈數塊令余等臥於小室中終夜燃燈焉余之居基特蠻鎖勃也得接交數兵士頗有以命數爲然者因某兵士之言得聞一極重要之通告於余等軍隊大有生機是夜余喜而不寐腦筋昏暼若不知有何善銀足以使吾軍獲聞是事翌晨余告吾友謂彼等再如有提議之事子寗以承受爲善庶使消息得逹他力余又告之使告敵人得專付完全責任於我一身然提議之件迄今亦未進步 
　　十二月二十四號守衛兵領余等至鐵路車站登車北行車中又增有囚犯五名其一因重傷送入醫院至其四人則俱荷蘭族居於敵屬南非洲以不肯助敵人戰是以被拘余等抵馬林特時已日下崦嵫矣車停此間以備開夜惠余等得准下車沿鐵道線而臥翌晨一守衛兵由旅館取來咖啡若干給余等飲蓋是日爲耶穌聖誕日余幾忘却之矣旣抵委得胡克余等遂入監牢尙有七人則置於一小黑室余等初入内即聞有呼余聲純爲英語音似自旁室來者由窓之畫欄而望則見有人羣起狂呌詢余等來自何處屬何聯隊并欲余等告之以戰事之眞相余等即由窓隙私相會話然亦止於此耳聖誕後一二日余正由室中窓檽探省外望一政治犯（係英人自歐戰發生由英被名而至南非洲者）低聲語余以特别消息余今詳告讀者政治犯亨受特别利權能由守衛兵携至城鎭購辦物件渠所語余之事實至關重要且因是而余得悉余之軍隊駐於敵國海港之北端矣獄中有三五十英人泰半爲政治犯兵士半屬於聯邦守衛隊 
滄浪餘韻 
[小鹿樵室詩畫（續）] [  遇春]  
　　祥符周韵叔都轉之鷗堂賸　係江陰金武祥所編輯詩僅四十餘首而博麗沈鬱牢籠衆有在道咸間得此歎爲僅見如閉門云閉門戢孤影人鬼罷相憐清氣生高餓沈憂中獨眠秋聲依磬肅夜趣溢燈妍合眼寒衾底寥寥見百年臨城驛題壁云幕烟茅店駐征車滾滾警埃日易斜詩壁拂塵鈔贖草歌錢隨例乞閒花容愁入夜常依枕短夢驚寒未到家苦襊雙嬴催促去又披星露踏風沙春日西湖即席云百重烟翠鏡中涵白塔紅亭面面環十里松聲全在水一湖花氣欲浮山鵝兒酒幔春星外燕子茶檣細雨間蓴熟　香好天氣清游肯放畫船閒雨次上渠灘云江風捲地散蠅蟁溼翠堆篷曙不分遠峽猿聲靑隔雨陰崖蛟氣自連雲一官憔悴投荒錄萬里悽凉誓墓文十口長饖行李乏媿他豪客夜知聞 
　　予識姚鶴雛將近十載時鷄雛肄業京師大學適暑假旋里幾園丈要赴城西醉白池演講楞嚴予亦列席靜聽生公說法頑石點頭此差近之輟講後同往酒樓齊憶席次更唱迭和疊韻至十數起興味誠不薄也未久鶴雛主任太平洋報執浦東中學敎鞭者有年滯迹海上雲樹相思徒勞夢寐甲寅春湖海歸來悄無良伴因僦屋城中與予居處相隔僅一灣綠水過從甚密値奉賢郁雋甫丈魏塘李康弼來設帪於吾鄕閔瑞芝處相約幾園白壼諸子結一吟社爲遣春之舉每至酒酣耳熱鬮韻鬭奇帽簷欹仄所不惜也節届朱明復與姜子常在朱子駌雛避署於城南幾園清簟疎簾頗饒逸趣時當白日西匿朗月東升坐柳陰池畔俯仰吟嘯其樂難最即鶴雛詩所云稱娖詩篇皆漫興者此屆成詩甚夥故予有消夏臔稿之輯掁秋徂冬繼續不輟復有秋聲集者係鴛雛所編予又綜一年詩爲甲寅詩鈔四卷秘之篋衍憶昔與幾園譚詩宗袁隨園性靈一語率意爲之落於凡近邇來幾園亦頗懊喪此所以有性靈二字誤蒼生不淺之慨也自接鶴雛得聞緒論意境稍開拓蓋鶴雛論詩不主故常以少陵爲宗旁及韓柳卽義山牧之亦常寢饋其於南　宋則服膺臨川東坡山谷放翁簡齋諸老近代於伯子海欌散原等集頗究心以爲此數家意味雋永興象鬰葱有嶔崎乎數州之間灌注乎天地之半之體勢於詩境最爲上乘若奱山買甫體格較卑然亦時有雋語予　於鶴雛者若此叙李郭交情兼　數言以質當代之能詩者 
　　去年夏間予染河魚腹疾幾瀕於危延靉裳蔡子醫視幸得無恙靉裳住西護塘世精岐黃治病一宗仲景金匱諸方而能變通之活人不少此子跅弛不覇睥睨一切非其人雖以百金延請不往也與予一見若舊相識情誼甚篤克日談論疊疊不倦亦能言詩搆思甚敏捷舊與同人倡和終食之頃可成詩數章間有警句其高伯祖福堂公著塊石山房詩鈔十四卷板燬已久近靉裳於舊書攤處購得屬代爲裝潢予讀之幽秀生峭精到處類樊榭頻伽如新柳云曉風日日報東南眠起輕盈綠意含學舞小𩮍剛十五畫眉織月恰初三偏穿孤客眼無際欲綰六朝愁未堪何與金城司馬淚不曾顀顇向江潭曉起云西齋夢起月光斜澹澹銀河隠樹椏一角池塘涼似水曉風吹放白荷花晚晴復雨云一霎斜陽見晚晴明翰隴首擬閒行理風不管人愁絕又送瀟瀟暮雨聲新燕句云烟外花飛寒食路水邊簾捲夕陽樓目巧室遲陳在師句云之子不來三徑寂清明已過百花疎 
不說 
[偵探小說情塲蠧史] [  天虛我生]  
　　第一章（續） 
　　於時納蘭已警悸已塊則伏於椅背面哭餐館中人悉被驚起不知果爲何事則咸接踵延頸而觀見一軍官爲少年所毆則皆嘖嘖以爲此二人者必因一女郎而爭也餐館主人乃亟挿身而入力爲調停禆座中序秩不致大亂葛羅瑟見多人　集亦頗自郝乃從地上蹣跚而起言曰汝爲鮑景詩耶汝毆我吾必報復又顧其軍甩曰吾爲俄皇陛下之軍官汝辱此軍服卽不啻辱皇帝陛下吾恐汝無死所矣鮑景詩聞語殊不爲意叉手當胸矯然而立曰誠哉汝之言也汝服此神聖之軍衣乃敢於大庭廣衆之中欺凌婦女瀆襄已甚吾拳汝正爲吾俄羅斯國家之軍衣滌其耻耳葛羅瑟大赦乃抗聲曰汝懦夫吾弗與汝辯汝果有膽者請與我决鬭言次遽以手套擲鮑景詩之面鮑景詩冷笑亦不避的套隨地則以足蹴之曰佳吾豈畏汝者卽在此决鬭歟抑另擇地點唯爾是命吾果退却一步者則吾亦不得名之爲人葛羅瑟乃自整其衣襟出一名剌草書數字擲與鮑景詩鮑景詩略視之即擲之地顧以手勢過猛乃反墮於納蘭衣兜之中納蘭亟視則其上書曰明日夜半相見於莫理克伯爵夫人園中納蘭大駭欲呼而葛羅瑟已岸然出室去復返身曰鮑景詩明日夜半之約汝當勿爽鮑景詩毅然曰但汝勿畏怯者吾豈甘於退讓葛羅瑟展其瘦頰微微作冷笑且向納蘭點首竟自躑躅而去納蘭至此不復更能鎭定則失聲而哭其織手中猶執適間之名剌顫動不已 
譚言微中 
[說戲] [  鶴雛]  
　　揩包天笑至笑舞台觀劇因曰此台特爲君設笑笑因而觸類旁通則六舞台當爲大人物設第一台當爲第一流設或曰彼大人物與第一流人物自别有舞台鶴雛曰舞台離有不知其玳 
戲目云何 
　　做舊戲角色上場必有道白引子所以今之大人物登台必有一篇宣言 
　　舊官僚　絕似科班中人新人物則新劇人才也若夫出入二者之間則直爲羊盤客串而已排戲者必將好戲排在煞尾謂之壓胃子今我輩看客看盡　鑼戲已四五年矣不知亦有壓胃子戲入目之一日否 
 
 
 

Page 15

 
 
   
 
 

Page 16

 
 
   
 
