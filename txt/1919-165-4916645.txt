# 1919 - 165 - 4916645

 

Page 1

 
 
   
 
 

Page 2

 
 
   
 
 

Page 3

 
 
時評 
[負責不負責（冷）]  
　　北京政府之對於國事實有不可思議之一端應當負責之時往往不肯負責而不必負責之時又往往輕自負責如此次對德和約之簽字不簽字自應决之國人而必主　簽字以負其責斯何故耶 
　　夫和約旣有保留之列使人又有爭持之權（參觀今日路透電）國人之反對者又復文電交馳而北京政府必主簽字者何也 
專電 
　　北京電周辭組閣龔辭兼代東海召兩議長令自决定 
　　北京電徐昨晚派田以安系條件商周今晨又派吳偕王勸駕周謂有條件便不幹旋電話復徐示决絶（二十一日下午五鐘） 
　　北京電周内閣因安福一部分極端反對又中阻　（二十一日下午三鐘） 
　　北京電周樹模組閣前日己有頭緒昨因魯省各代表赴府要求拒絶膠澳簽字今日形勢忽變大約又欲擱淺（二十一日下午四鐘）　　北京電安系幹部得周决絶信後仍推王擔任王以電話拒絶謂予先以條件求諸君承認第一内長與張乾若秘長須于次昻（二十一日下午五鐘） 
　　北京電蔡元培由杭電復院部老病復發難以北上仍懇免職另簡賢能（二十一日下午三鐘） 
　　北京電留蔡四代表明日出京 
　　北京電山東各界請願團代表 
堅求謁總統公府閉門 
　　北京電魯七團體代表八十五人至府要求（甲）拒絶簽字（乙）廢除高徐順濟鐵路草約（丙）懲辦國賊徐拒不納衆痛哭至六小時由吳秘長出勸訂今日派龔及朱代見始退頃又通電各省請求援助並電同鄉軍官王占元吳佩孚盧永祥等懇合力主持（二十一日下午三鐘） 
　　北京電今午龔朱代見魯代表所提不簽字取消二十一條懲國賊礙難辦到（二十一日下午五鐘） 
　　北京電現閣對外主張與日換文要求證明交還再簽字 
　　北京電龔電津朱啓鈐云和議亦己進行現派江汪兩君兩下主座盼望我公仍就總代表乞速來京磋商賡續辦法 
　　北京電汪有齡明日赴滬（二十一日下午五鐘） 
　　北京電小徐組籌邊銀行以李思浩總裁除段派督團投資外並借助商欵（二十一日下午五鐘） 
　　北京電魯省金口鹽民抗稅風潮經鹽署電張督派兵勸解並滙開拔費三萬現己平罷 
二十一日下午五鐘 
　　北京電關餘外團允提前交 
（二十一日下午五鐘） 
　　北京電本日閣議徐樹錚兼充西北邊防總司令（二十一日下午四鐘） 
　　北京電新國會恢復中行則例案公布期係有日止各商埠股東紛電抗爭無效將與總行脫離（二十一日下午三鐘） 
　　北京電西林銑電李耀漢謀危粤局派林虎拿辦李己逃並未攻擊（二十一日下午四鐘） 
　　北京電李厚基電商會長黃秉榮因反對罷巿被學生毆傷現己向醱廳起訴（二十一日下午四鐘） 
　　北京電蔣尊褘關賡麟等分補司長參事（二十一日下午四鐘） 
　　北京電阿穆爾省華僑迭請政府派兵保護前令第九師分兵前往迄未派出現電黑督速籌（二十一日下午四鐘） 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電前駐英公使劉玉麟由南來京謁見總統今晨與訪員晤談謂南方意見對徐總统尙佳但政治上主張則不因此犧牲現有非正式之談判在進行中以期恢復上海和會劉不以某方面所擬徐總統應毅然决斷大計一策爲兢謂目下尙非行此計畫之時劉力闢廣州政府向日人借債之謡言（二十日） 
　　字林報電 
　　北京電汪有齡表示非多數代表同赴滬渠一人决不獨行 
　　北京電周樹模對於和議主張先事實而後形式段祺瑞昨語苛人云目前不能言戰安福系不宜組閣 
　　北京電昨（十九）日院開談話會未提及和議但泛言請汪江二君赴滬與南方接洽 
　　北京電公言報謂代表南下係赴滬偵探南代表情形 
　　北京電熊克武近致駐京代表電謂北方屢屢勾結微論克武與西南各當局爲患難之交不能賣友投降卽悍然不顧將置林於何地云云（以上二十日） 
以上平和通訊社電 
　　北京電今日衆院議决罷免屯田繳價己繳者不退還照民田納稅即咨政府照行 
　　北京電山東學商省議員合組請願團孫祖蔭杜恩榮查啓江等八十六人昨晚到京今午到公府呼籲 
　　北京電朱啓鈐電辭總代表王克敏奉派今晨赴津勸慰（以上二十日） 
　　北京電陳毅電俄人在恰克圖交界設關收稅並苛徵我國商貨 
　　北京電外蒙出兵事閣議由西北籌邊使辦理十日内先發一旅 
　　北京電兩議長見總統謂周樹模組閣提出國會定能通過俾早成立（以上二十一日） 
　　以上中華通信社電 
　　北京電徐二次通電現己起草不日即可拍出大致謂時局艱難勉維現狀希望促成統一共救危亡 
　　北京電周樹模經田文烈勸駕又允組閣聲明閣員可商量支配院秘書長必由自擇聞閣員多己内定惟内長及秘長尙在擬議中 
　　北京電張壽齡辭烟酒督辦 
　　北京電東海諭姚錫光將國民毅力愛國會從速解散（以上二十日） 
　　北京電國會請查辦于寳軒案經龔代總調解就緒一覆即結 
　　北京電江紹杰汪有齡均不肯南下方樞亦不願獨自南下和局停滯代表有更換說 
　　北京電朱啓鈐允俟和議條件南北商改停當後出爲形式之上會决暫不來京徐昨復親電相召 
　　北京電南北事實上商定後將有三巡閱使同時發表 
　　北京電内務部以外間發現巿民宣言軍人須知等類印刷物及社會改良均產等會皆足引起變亂妨害治安飭地方官嚴密查禁 
　　北京電交部徇豫商呈請决飭改良津浦隴海兩路轉運辦法以利貿遷 
　　北京電都下學潮漸歸平靜湖南福建等省學生仍在發電鼓吹敎育部令該省敎廳善爲諭止 
　　香港電翟汪缷省長職今日來港與人談肇慶事頗憤懣（以上二十一日） 
以上中孚通信社電 
公電 
　　福州致上海學生聨合會電學生己保釋福建學生聨合會 
　　山東請願團來電全國報界聨合會乞轉各團體均鑒歐洲和約關於山東各條拒絶簽字以及廢除高徐順濟鐵路草約懲辦國賊等問題東人拚死力爭迄無效果效日山東省議會商會敎育會農會報界聨合會工商學聨合會外交商榷會各團體合組請願團匍匐來就提出上開各項籲懇政府期逹目的作堅切之請求促當局之覺悟惟是勢力懦弱濟否難知伏望鑒茲危局協謀求救臨電迫切無任祝禱山東各界請願團八百四人同叩虞 
法國無線電 
　　二十日里昻電羅馬消息托爾逹侯爵現被任爲駐波蘭意國公使波蘭政府任命斯蔡爾門氏爲駐意波蘭公使 
　　二十日里昻電華盛頓消息據最近消息威爾遜總統將於七月十四日或十五日離巴黎俟行抵華盛頓後威氏將在國會宣讀一文告 
　　二十日里昻電法國博學院將於十一月開會歡迎福煦上將法總統將親臨欵待之 
　　二十日里昻電羅馬消息歐蘭都氏在衆院提出信任政府投票案後經秘密開會政府見自身佔有少數歐蘭都氏立即辭職退出内閣 
路透電 
[歐洲和會近記]  
　　二十日巴黎電德國施特滿政府己倒聞施特滿政府倒其影響蔣使愛倍爾總統亦因之而倒 
　　二十日柯白倫電諾斯克繼施特滿任國務總理歐士白格繼藍超任和會德國總代表此消息由韋瑪傳來 
　　十九日巴黎電德人對於和約條侙年雖紛鳴不平而和會協約國領袖仍抱樂觀皆料德國必簽定和約 
　　十九日巴黎電德内閣於星期四日在韋瑪與各黨領袖開會討論時局 
　　十八日韋瑪電内閣於星期三日討論媾和條件據當局宣稱己有决議内閣現候政府與南方各聨邦總理大會之結界 
　　十九日巴黎電中國代表團復聲明中國簽字和約須有保留 
　　十三日倫敦電路透電社自日人方面探悉日政府對於中國現狀並不視爲嚴重以爲近日之騷擾乃無意識者所爲太半係中國南北爭持之結果中政府現方嚴密取締之中日政府和衷行事現因交還膠州事互換意見日本己向中國諷示其預以前德國所租與戰中所佔各地於和約簽字後即一律交還之意同時日本對於中國南北兩方面皆停止輔助北人間因日人輔助中止己發生若干激剌日本確信此種騷擾和約簽字後卽可消除日本艦隊之派出並非仇視華人但不過爲保護日本人民之計畫耳 
　　二十日倫敦電巴黎路透訪員探悉意政府己命本國代表團受納美總统威爾遜法總理克勒滿沙英相喬治提出之解决逹爾瑪希亞問題辦法 
[各國近事記]  
　　十九日羅馬電下院以二百五十九票對七十票否决信任政府案 
　　十八日韋瑪電星期二日晚間有斯巴逹團在宫前與政府衛兵衝突斯巴逹團員死傷者五人政府衛兵死者一人斯巴逹團員且被拘二十八人鎭中安靜惟公共建築物之衛兵均己增多 
　　十九日華盛頓電兩院議决於本季末日取消卽省日光例 
　　十八日倫敦電過激黨無線電報稱過激軍己佔據愛沙尼亞之克拉斯拉雅哥加砲臺又稱敵軍委棄砲臺之前盡燬要塞之砲 
　　二十日巴黎電土國代表團將於星期二日上書和會陳述土耳其現局 
　　二十一日墨爾邦電意法兩國均有重大罷工風潮埃及時局大有進步意内閣己辭職詳情未悉倫敦秦晤士報載稱德政府多數反對簽定和約國會則多數贊成簽約内閣日内將倒 
　　二十日巴黎電威爾遜總統己抵比京經過比國被燬各境並參觀沙勒羅瓦其地乃德軍所全毁者也午後國會招待威總統及其夫人比外相演說威總統答詞稱讚比人犧牲精神與其勇氣並允以美國原料供其所求以恢復其實業 
　　十八日倫敦電英飛船一艘裝載炸彈與機關槍己沿德國海岸飛行藉以警告德人艦隊己準備隨時出發德國各城所發生排斥協約國之亂事己爲機關槍所遏止爭鬭現在進行中 
　　二十日墨爾邦電澳洲航員罷工續商無效迄未解决 
國内要聞 
[北京通信（一士）]  
　　豫算與公債 
　　北京新衆院十一日開會討論八年度豫算及八年公債條例兩案適錢總理辭職司法總長亦未出席故内務（係錢兼任）司法兩部未經說明本日（十七日）開會續行討論司法總長朱深以兼任内務故兩部豫算併歸說明大槪國務員登台說明時各携有手摺一扣低首端視若誦書然所誦者又不過某項列欵若干某省支出若干祇有數字上之表示絶無何以列此數字之理由故鮮可記載唯外交部代次長出席之施履本於朗誦數字後慨然謂他匣即秘密費一宗往往累千萬元以上我國外交經費内外通計不過六百餘萬元平時交際尙覺捉襟見肘更保能規畫遠大諸君徒慨外交之失敗而不知省錢惜費實爲外交失敗之重大原因其言縱不盡然然亦不爲無見也各部說明畢議員陳蓉光首起質問代理總理之龔仙舟錢内閣旣去現内閣對於編製豫算案之方針是否規隨不變龔謂我即錢内閣時之閣員編製豫处之際又嘗躬親其事現在自然一仍舊貫陳謂旣若是敢問歲入内所列二萬萬元之公債有無把握龔謂把握却不敢言但豫算須求收支適合（上次議員陸才甫亦曾質問及此龔未及答）因支出適差二萬萬故擬募公債二萬萬元以彌補之陳謂查歲出中以軍費爲大宗即特别費一項己在一萬萬元以上何以不於編製時詳爲核减即可少募公債一萬萬元龔謂國會如以爲可減者將來儘可核减鮑宗漢請以全案付審查杜棣華繼起質問豫算通例係量出爲入我以生計凋敝各項實業之未發逹却宜量入爲出此層須請審查時注意王玉樹周朴等相繼發言大意略同解樹强光雲錦請依法付審查主席卽宣布交豫算股審查吳文瀚謂委員會往往因出席人數不足致不能開會豫算繁重審查之時間又限以一月請依據先例改出席之過半數爲三分一庶幾可望於一月内審查完畢衆以變更出席數須先變更議事規則俱不贊成吳說遂被打銷 
　　豫算案宣布交豫算股審查後接議八年公債條例案龔以財政總長兼代總理資格登台說明解樹强首先主張此案與豫算案有連帶關係須交財政股俟豫算審查完畢後與豫算股合併審查方能得公債總額究應如何規定之確數王玉樹以其爲財政上之關係主交財政股審查鮑宗漢主暫擱起俟豫算審查完畢後再交審查周朴則謂審查此等重大案件各宜激發天良母碍國運及民生之發逹方可主席先以解說付表决多數遂决交財政股與豫算股合併審查至此案重要之内容其第一條曰政府爲彌補豫算不足起見募集公債以二萬萬元爲額定名曰民國八年公債然按之說明書旣採量入爲出主義此項收入並非固有之收入即不得謂之不相矛盾而以元年公債（總額亦二萬萬元）募集時之狀况觀之（時僅募六千萬元）恐無論何人决不敢云此次能有把握若無把握又將如何其第二條曰此項公債利率定爲七釐第四條曰此項公債自發行之日起五年以内祗付利息自第六年起年用抽籖法每年償還債額十五分之一至第二十年爲止全數償清第六條曰此項公債按照票面每百元實收九十元依此推算國家共應收入一萬八千萬元而通二十年本利合計之約須四萬萬元强則國家之擔負可云不輕其第五條曰此項公債以國家田賦收入擔保每月另由財政部籌備專欵撥交指定之銀行永遠存儲爲備付本息之資金夫他年姑勿論即以本年論之綜各項收入不足以抵支出而後募集公債以彌補之更從何處籌撥專欵備付息金若即取之公債之虽則公債之收入明短二千萬元又暗減千四百萬元所損不亦鉅乎至本日議場空氣雖無根本上反對之論調大都皆覺總額之過鉅意主核減杜棣華至謂今年猶有田賦可以作抵以後年須募集鉅額之公債彌補豫算更將用何作抵其言可云沉痛 
[山東問題之簽字說]  
　　關於歐洲和議之山東問題據最近外交界消息謂此次歐洲和會延期十五日實爲將次簽字之一預備昨日（十九）得巴黎東京等處電報謂一星期内中日兩國必將青島交涉及山東問題簽字又據政界中人云在龔代理十日期内必可簽字蓋以簽字問題遷延至今萬難再緩如不簽字則併參戰所得之利益及和約中所列之各項權利均將打消故不可不簽字也又聞外交界人云和會對於山東問題業己决定辦法中日兩國簽結中日山東條約中國方面提出保留事項條文日本同時提出一種附帶條約由英法兩國保證之日本交還青島膠澳主權於中國但以有限度的留駐一部分軍隊又日本協助中國在歐會收回主權各項及獲得參戰之利益以上消息乃外交界近日所得之電訊至其利弊得失如何尙望國人詳加研究也 
　　别一訊云此次政潮與簽字問題有莫大之關係惟絶對簽字之主張政府從未正式表示所表示者一爲提交新兩院之保留山東簽字法一爲東海辭職咨文内所陳不簽字之危窘而日人方面消息則謂政府己决無條件簽字且令陸專使遵行矣十五日東報載稱講 
北京學生事件攝影（四） 
露天講演（一） 
　　和條約無條件簽字問題徐總統與内閣協議之結果己伏定於本月九日電巴黎陸專使與以最後確定之訓電迨參衆兩院反對而致陸使之訓電己經發出苟再反對徒使徐總統窮於進退故遂亦讓步又某日人通信云十六日小幡公使會晤陳代總長之時陳代理總長對於小幡公使亦曾聲明青島簽字問題中央政府業經訓令陸專使爲無條件之簽字其王正廷等所主張之保留青島自當力爲解釋云云政府近擬不附保留條件而簽字爲國人所己知而己令陸使遵行則先未之聞不能斷其確否也 
[内閣問題]  
　　據昨日（十九）下午五時所得消息組閣問題仍以周少樸呼聲最高東海於此次組織不黨内閣一節己下决心某系亦己讓步己於昨晨派員入謁東海承諾周樹模氏出組内閣並將某項條件減輕東海轉商樸老樸老鑒於元首之誠意己有承諾之表示而仍附帶某項條件以示限制周内閣之内務總長聞己决定張國淦但尙未得張氏之同意交通敎育兩部則以現次長升任財政及其他各部俱無更動周有以意之後有某某者詢周云上臺後對於錢内閣所引咎自辭之内政外交兩大難題究竟有何把握即巴黎和會所决定之山東問題其勢己陷於不得不予簽字之一途而國内人士之要求幾於萬口一聲萬難簽字登臺後抑察外交形勢而簽字乎必招國人之反對抑徇國人意旨而拒絶簽字乎必失歐友邦而自撼國本至於國内和議是否能令重開是否能於短時期内可以解决而活動國家的經濟至於國會方面之通過與以後之能否融洽猶其小焉者也周氏經此一番詰問態度邨現冷淡因之又有不願肩此重任之說或謂周之組閣須待巴黎簽字問題解决始正式登臺也 
　　别一訊云安福派之意見以爲與其由周組閣毋甯由田組閣之爲愈而東海則不問誰屬總期於二三日内解决成立較爲穏妥爲便易通過計似仍以王揖唐組織政黨内閣爲宜如二三日内無特别問題發生則王内閣或將實現如其然也則配置如下内務總長王氏自兼或爲方樞次長許寳蘅或梁鴻志外交總長爲李盛鐸次長曹蓉浦財政總長吳鼎昌次長張弧交通總長曾毓雋次長或爲方樞陸軍總長徐樹錚次長曲同豐敎育總長田應璜次長傅嶽棻海軍農商司法三部總次長均不更動陸軍靳總長有調任籌邊使之說安福派所宣傳云内閣問題總統無成見在國會方面亦尙無表示昨日安福俱樂部開幹事會論及内閣問題王議長由西山甫歸亦當場聲明外間有謂鄙人將組閣或入閣之說在總統之意思甚爲可感惟鄙人以爲本部曾有黨議不接近政權今再正式聲明鄙人於組閣及入閣兩事絶不發生關係如有問及諸君並希轉逹以免誤會云云後又有人詢問外間有謂本黨向政府以通過内閣爲交換總長之說政府己應允是否果有此事王議長又正式聲明並無此事且謂凡本部未開大會表决有結果者外間傳說皆不可憑信無論何人亦不能代表本部發言也 
　　昨外交界要人云前日下午公使團對於吾國内閣問題有一種談話時有資格較深之某使言中國新内閣總以貫澈南北和平爲宗旨才合吾等之期望現在安福系欲組織内閣則有三懷疑點（一）安福組閣南北統一之計畫必愈趨愈遠且有重起戰爭之危險（二）人民罷學罷巿風潮現雖寗息倘安福組閣必擴大人民反抗之度（三）未來之府院問題可預料必復生等語或者將爲非正式之表示亦未可知云據此以觀則知王揖唐之表示固不爲無因也 
[北京學生界近聞]  
　　據北京學生聨合會報告消息如下（一）胡仁源旣前由敎育部令調部任用然署北大校長之命令並未宣告取消難保胡不再復來故謁部要求轉逹總統明令取消敎育部簽稱總統下令他調須在簡任官以上之職方可今胡由部調用前令署理北大校長之令己歸無效此官場慣如此故無要求總統下令之必要（二）此次愛國運動政府一時逼於民氣之盛不敢加罪於學生以後風潮平靜或舊事重提不能保其必無故要求敎育部通電全國聲明此次風潮純本愛國良心宣告學生無罪不再追究部中己允不日當有通電發出矣（三）敎育部己派定與蔡孑民氏素有感情之徐鴻寳君（前北大圖書館長）偕同北大敎職員代表及聨合會代表南下挽留蔡氏四五日内即行出京（四）上海學生聨合會己經成立北京方面己派四人代表列席上課問題由聨合會通告遵行以表示一致行動（五）現在各事己告一段落然在暑假期内京中學校聨合會依舊進行演講及賣國貨等事現正調查留京人數以便分配辦事 
　　自上海全國學生聨合會成立各省應派代表赴滬全國結東之主張則必取决於上海故各省各地亦必有絶對之主張北京聨合會現舉定代表四人（高師清華高工匯文每校一人）不日南下其主張則以結束爲先提以上課爲結束之末部結束之後更進一步要求對於南北和議問題限期促成否則仍以罷課罷業爲最後之要求云云現在暑假己届上課實際己不成問題不過現在旣無一種表示則暑假後絶無回校之可言勢必至於無形解散對於進行事宜旣無從着手而學生作事更不能謂爲全始全終蓋自五月十九日罷課以來要求六項輕重有分至今各條雖不能謂爲滿意結果己逹至最低度这要求工商兩界己經恢復原狀而學界尙枝節橫生若弗於此際告一結束使陰謀家有所藉口恐以後釀成他變我學界實身受其責也故結束以後對外則抵制日貨鼓我民氣使皆注意於外交對内則設永久機關監督政府而維持國貨通俗講演尤有要於其他者如有必要時無妨再起圖之若期以罷課一說要求政府勢如緣木求魚吾知其必無善果也且上課二字並非何等腐敗之語學生本以上課爲主何庸諱言乃竟嗤之爲腐語命爲不當言者吾不知是何居心也報紀學界内閧一則與事實不符蓋北京聨合會共只三十餘校結會己有月餘開會數十次雖各校代表主持論調各有不同然皆爲鄭重進行起見且皆出於愛國熱忱並非政黨可比此次派代表四人赴滬則凡事悉由全國聨合會取决更無所謂内閧惟外間所譞内閧亦是有因即上課與不上課兩派之各走極端也當曹章陸免職時高師高工清華等校即主張邓日上課其理由謂京學界目的雖有六件而以去賣國賊爲最要今目的旣逹即可恢復原狀各中校皆附和之而北京大學法政專門高等法文專修館農業專門崇文等校極力反對尤以北京大學高等法文專修館爲最激烈（該兩校曾發出多數質問上課派之印刷品）所持理由（一）根據六大希望之宣言尙無完滿之結果（二）京外各界以偌大之犧牲爲京學界之後援京外未恢復原狀京學界當然不能言上課即良心上亦不能主張上課（三）全國學生聨合會旣經成立則所有一切重大事宜當然聽其處决期使全國學界爲一致之行動是善後問題理宜聽全國聨合會之解决當討論之時頗有宣告退席者現己將善後上課等問題由全國學生聨合會解决近兩日來會場氣象不似前數日之險惡矣 
　　陳獨秀於十一日晚間捕去依某派主張須將陳交司令部懲辦嗣經某總監出而干涉謂如此辦理恐又激成變亂不如持和平態度依法解决較爲穏當遂於當晚召集軍警會議决定交警廳預審不取嚴厲手段頃聞陳己釋並由警廳派專員安慰陳之家屬詳情未悉昨下午五時某君與傅敎長談話某君問國内學生風潮近日形勢如何傅答稱京内外各校大多數己繼續上課學生風潮可望平靜問蔡孑民校長可否重來傅代總長答稱蔡校長去志甚决能否回京任事尙難預料繼復談及東京被捕學生交涉情形傅云東京學生因五七風潮七人被捕經法庭判决後内中五人可以緩刑二人即須依法處辦東京學生代表迭次來部要求與日政府交涉余（傅自稱）曾據情轉商外交部陳次長者數次今日十九閣議時余又曾向陳次長提及陳次長謂日使己允以此意代轉該國政府敎育部力量僅能如此而己日法庭能否釋放此時尙無把握據外交方面消息云日使小幡於十六日謁外交陳代總長時正式談話畢後陳代總長復向日使云余尙有一事久思與閣下磋商惟不便視爲正式交涉今日以個人私誼與閣下言之五月七日風潮發生後敝國留學生七名曾經貴國處徒刑其中五名雖己得緩刑之宣告餘二名尙在執行之中可否由貴公使盡力於法庭之外謀一變通辦理方法涉幡云此次爲貴國學生被捕事敝國内務大臣床次外務省課長小村等會以私人名義出而極力疏通不但未收效果反惹起敝國新聞紙之攻擊謂司法界不應受行政官之牽制故此事余頗難爲力惟旣承貴代理總長見囑當即日轉逹敝國政府以覘敝國政府之意思如何至有無效果不敢預言也陳云余亦知此事之難故未便作正式交涉願貴公使了解此旨俾不致有傷兩國和好因在京歸國之留日學生代表屢次來部懇求故據以奉商蒙允代逹貴國政府甚爲感謝 
[留蔡之往來文電]  
　　北京大學校長蔡孑民先生南旋後昨國務院敎育部均來電促駕蔡校長以病體未痊决意辭職己分别覆電謝絶茲將來往電文照錄如下國務院來電云蔡孑民先生鑒前得覆電諗尊體違和一時未能北上至深系念近日京師學潮己息校事亟待主持學子莘莘同深延跂務希早日蒞止以副羣望並盼惠覆院洽覆電云北京國務總理鈞鑒洽電敬悉元培奉職無狀理宜引退猥承疊電挽留曷勝感愧惟臥病經旬近又加重卽願忝顔北上亦且力不從心敢求轉請大總統俯賜解職别任賢者庶元培不致以延誤校務重滋罪戾 
 
 

Page 7

 
 
拜賜多矣諸祈鑒察蔡元培號敎育部來電云敎育廳伍廳長轉蔡孑民先生鑒學潮漸息大學校務仰賴維持茲特派徐秘書專誠赴杭面致忱悃務希速駕爲盼傅嶽棻巧又覆電云北京敎育部傅部長鈞鑒巧電敬悉元培奉職無狀理宜引退猥　疊電挽留曷勝感愧惟臥病經旬近又加重即願忝顔北上亦且力不從心敢求轉請大總統俯賜解職别任臣者庶元培不致以延誤校務重滋罪戾拜賜多矣並請徐秘書切勿勞駕尤爲感荷諸祈鑒察蔡元培號 
[滬會北代表之談話會]  
　　昨日（十九日）下午三時龔代總理招集各代表在國務院開談話會籌商和議進行方法朱桂莘吳逹荃在津施鶴雛在滬皆未能到會徐佛蘇亦函辭未到（函錄後）計到者六人龔代總理陳述亟應繼續和議之理由並未表示意見惟謂爲謀進行起見擬勞汪江二君先南下徐函云仙舟代揆執事敬啓者頃讀大示謂和平計畫諸待議行定於本月十九日午後三時約請各代表在國務院晤商一切佛蘇聞命深爲時局慶幸但世變至此和平豈易程功前此中央各代表赴南會議四月之久終歸决裂荆棘增多佛蘇追隨末席游夏無詞今日糾紛視前更烈若無堅卓之主張愈惹國民之督責佛蘇睚忖庸愚豈容再膺委任故前日返京復命時曾向大總統及錢總理陳明佛蘇才力庸劣不堪再任代表國務院前次約讌各代表時佛蘇即未與讌故今日亦未便趨赴寵召敬希諒察但佛蘇之所以敬辭委任者實因一人之去留與和局之進行無絲毫之障礙蓋代表人數本無定額此次在滬會議南代表之人數比較中央人數己多一人然則今日中央代表即再少一人有何不可况補派代表與否中央自有權衡人才一時盛極充數何庸濫竽肅柬佈復敬頌勛祺又一消息云朱桂莘亦有來函謂鄙人辭職己經前内閣照准與和會己無關係故不到會龔發言擬請一二代表赴滬偵探情形王叔魯謂吾等辭職巴經照准資格乃己取消龔謂探詢情形有何不可乃推江紹杰汪有齡兩君先行赴滬江堅辭不肯前去汪亦表示辭意現仍在勸駕中 
[京華短簡]  
　　米糧出口一事前經各國公使援據咸豐八年中英條約辦理經稅務處核議昨備具答覆大意謂從前商約對於米糧雖有規定但係訂明由此口運至彼口徵稅辦法並非一種弛禁徵稅規則據來文所稱想係誤會所致現下敝國之允許米糧出口實係一種特准外運當然不能與普通貨物爲例即當然不能按照普通貨物徵稅再者近年内地米榖尙屬豐收因有餘力可以協濟但是敝國多一分之運出即少一分之蓋藏萬一突遇歉年尙可仰此以爲救濟窺之事理尙得其平務望顧全彼此利益仍按原定照費辦法繳納實爲兩便外交團對外通告禁輸軍火來華問題段派將提出抗議略謂各友帮此舉固屬關心於南北之仍未統一然按之我國實際邊防正緊需用軍火孔急萬一來源忽絶殊難應付擬請政府設法竭力疏通外交當局不久或當據此向外交團提出交涉 
　　徐又錚日前上一條陳内容约三大端（一）建築輕便鐵道自綏遠以逹庫倫阿爾泰恰克圖等處）一（屯墾採鑛會同農商内務兩部協辦（一）籌畫蒙民生計業經批令各部局會同核議 
安福系傳說云錢能訓在總理任内曾奉大總統之命向財政部融通八年短期公債四百萬元當時財政部因係總統之命總理之言即行交錢嗣後諸項公債因銀行團之抗議突來頓挫難以賣出乃錢復向財政部要求將八年公債交換元年公債八百萬元財政部雖復承認如數換給惟賣出之手續須得財政部之證明正在向財政部交涉之時而錢氏遂爾下台現該公債不知歸誰人所有矣 
　　日昨國務例會開議第一案即磋商組織繼任内閣問題龔代總理首先述明不能久於代理情形并謂此次内閣非得周樸老出而擔任不易解决時下各項重要問題全體一致贊成協力請求樸老出山繼復將任許竇蘅爲内務次長案通過最後又議决要案數件並發外省電報三件會議畢敎育部傅代總長復將留日學生代表等請轉向日使交涉要求釋放東京被捕學生情形報告並要求外交陳次長嚴重向日使交涉陳次長遂將十六日與日使談話情形報告大衆又西北籌邊使署官制大綱司法部提議承審員等官俸案任命徐華清爲多倫關監督案司法部提出承審員書記官監獄官考試章程案俱通過 
　　粤桂交兵當局特去電疏解其文如下（致岑電）廣州岑西林先生賜鑒昨電逹悃誠計邀鑒察聞粤中軍隊互閧將有衝突此時正在促進和平自宜共弭爭端以免戰禍相尋地方塗炭元首本愛國愛民之指至爲厪慮究竟是否確有其事務望設法疏解俾葆祥和國家幸甚佇盼賜覆心湛叩篠（致陸電）武鳴陸上將軍鑒昨電計逹頃聞在粤桂肇兩軍發生衝突尊處諒得確耗詳情如何值茲促進和平力謀統一我公維持大局必有良籌爲兩粤地方人民計不能不重望槃猷匡濟以弭紛爭尙希藎籌所及密示一二曷勝延跂心湛洽印 
[中美新聞社消息]  
　　昨日閣議决定通電各省令官長嗣後當取相當手續保護學生但使學生之愛國舉動勿過分耳電中政府表示感激學生之意並催學生趕速上課因目的己逹萬不可採行過激致使政府爲難云云同時閣員决定承認李思浩爲幣制總裁以繼陸宗輿議未畢時小徐加入向閣員提出其西北邊防計畫預備編成一戰時之防軍分駐蒙邊各要點惟軍費大缺不能進行段祺瑞極願加以扶助曾面告龔氏速籌並不問款自何來段氏又勸外交部取消協約之禁止軍械出口令但無結果記者又探得確信少徐竭力代三井洋行運米一百萬擔至日本米購諸江蘇可以藉軍事護照江蘇議員聞之大恐一因米若出口先犯本省法律二因米若大宗運日境内恐有米荒今日人購米出價雖不苛然不能因使中國人受饑餓故在京之蘇議員己電省長與省會嚴行監察勿准粒米運出以全人民生計也日前敎育部發表一種公文謂八百五十學生之三代表所簽定不贊成五月四日起學生之行動云云今京中學生會己在追究其來源又詢之部中則曰有一學生來急忙交此公文於案上毫不表白即速出門惟此簽字之三學生實有其人必係敗類欲毁壞學生之地位因此外間有學生内閧之謡且云學生己分派别安福與進步極欲利用學生以逹到政治目的及事不成遂派人在學生中運動分裂按學生舉動並無黨派惟爲國出力而己故内部必極堅固今陜西又有槍斃學生證舉此次學界聞之大怒學生會己提出正式質問要求政府取締此種行爲（以上上海中美新聞社） 
　　近日中央接川邊鎭守使陳遐齡急電報告西藏叛徒日益猖獗現聚有萬人之多且擬分道進攻川邊各地每路自一千人至二千五百人不等現己聨絡基肅軍及雲南互相策應預爲防備可保無虞 
　　參議院安福系謀壟斷中國銀銀通過中行規例一事傳出後各銀行總理與股東大起反對財政部因此通告各行謂通過之案暫緩實行待本月二十九日在江西會館之股東會議將此事討論後再定辦法 
　　七月四日爲美國獨立國慶日向例外國各銀行均於是日停業以誌祝忱今年照例舉行各銀行均同意於是日休業獨正金銀行反對不允停業 
　　頃由舊金山轉六月十七日華盛頓無線電謂威爾遜總統觀德國能於此時簽字擬定六月二十五日離巴黎返國七月二日前可抵華盛頓當卽出席國會演說當巡游各處作三星期之演說 
　　頃接華盛頓六月十三專電云駐美大使石井子爵現己向日政府辭職返國據大衆推測或因日本派坂谷男爵爲中國幣制顧問事之故或因美人對於中國山東問題失敗後頗爲代抱不平羣情激昻之故也（以上北京中美新聞社） 
[天津之兩聨合會]  
　　十九日下午二時學生聨合會會長諶志篤召集天津各學校全體學生在南開學校禮堂開全體大會討論進行事宜並勸勉諸同學以堅忍不拔之志對付時局俾救國家之危亡正談論間不料諶君忽出佩刀將左手中三指刴去一段當冩血書數十字亦即暈倒在地經衆同學扶救舁於該校校醫王君錦生之室（幸王君在校）遂即施以急救之法經五十分鐘之久始略醒而當場之學生見此情景猝有三人暈倒至五時尙未蘇諶君斷指之原因緣受各方面之激剌始有此種表示當商家兩次罷巿之際均係隔一日卽恢復原狀於是外間有種種謡言有云學生受四萬元之運動始允開巿者有云經某督軍之代表以手槍恫嚇始能開巿者然此種無稽之談諶君均一笑置之彼時即有人勸諶君登報辨白而諶君終不允嘗曰我輩學生作事純本天良事之是否自有公論至有人揑造黑白飛短流長在所不計也孰意十八日在總商會開各界聨合會時商界代表未到一人臨時主席某本不主持開會據云商界爲此會重要分子旣未出席此會當然不能成立嗣經諶君云今日與會各界均己到齊所未到者不過商界然其所以不到之原因並非反對此會實有他故今日之會認爲商界缺席可耳於是復經各界敦促某君始允開會此又爲一種激剌至開會後學生等發言不免有大聲爭執之處（不獨學界爲然）然此種態度並非激烈之行爲不過以討論正當理由爲目的在歐美文明國會場中所恒見未有斥代表發言激烈者也乃某報所載有云他界因會場學生代表發言激烈有於今日開會討論退出各界聨合會之說此又爲一種激剌也有此種種原因遂激成流血之舉况在學生方面早有宣言旣本良心作事欲挽救我四萬萬同胞於奴隸牛馬水深火熱之中頭顱生命均在所弗恤則區區手指在谌君固無所惜惟旁觀者殊難爲情耳其血書云諶志篤血書泣懇振作精神化除意見又云學生作事純本天良不爲勢迫不爲利誘谌志篤代表天津全體學生宣言 
　　天津各界聨合會評議總務兩部於十九日下午五時在總商會開會首由韓致祥君報告谌志篤刴手情形夏君琴西云學生因此種小節犧牲有用之身體鄙人甚不謂然並表示學生此次之舉動及將來與國家之關係種種情形言至極端涙如雨下全體均贊成夏君之主張夏君要求韓君代轉逹諶主嗣後不得再有此種行爲留有用之身體以救中國之危亡也衆鼓掌韓君慨允擔任學生决不至再有此種犧牲至六時由副會長馬千里主張先開聨席會議孟震侯報告請卞月庭劉俊卿兩會長就職之情形劉君己允因病暫請假會務負責惟卞君未曾晤面馬千里報告現接有卞君辭函一件付討論公决挽留馬千里又提議商界代表刻仍未與會可否函請列席並推舉代表疏通衆贊成當場公推杜小琴夏琴西兩君爲代表馬千里又提議推舉代表慰問諶志篤無異議當場公推李秋岩聶醒吾兩君爲全會代表至七時復改評議部單獨開討論會總務部職因未開議暫作旁聽 
[山東各界組織赴京請願團]  
　　濟垣此次罷巿風潮商家經無數之周折無數之困苦百撓不回一往直前其心志之堅魄力之厚可謂己臻極點然以政局摇動又地方謡言四起巿面停滯商家爲維持大局起見於日前一律開巿照常貿易其實於所要求之條件仍未完全逹到也十七日各界曾在省議會開一聨合會决定由各界派出代表若干人組織請願團提出條件聨袂赴京上書全場一致贊成當時代表有推定者有未推定者議决晚間一律舉出次日仍在省議會開代表大會磋商進行方法至昨日（十八）各界代表遂完全舉出午後二時陸續到會互相討論公同議决條件三項同行赴京請求政府非完全逹到誓不回省（一）歐洲和約青島問題决不簽字（二）廢除順濟高徐鐵路密約（三）催促政府速行議和此次代表赴京純爲桑梓起見以良心上之主張作愛國之義舉所有資斧完全由個人自備全體一百零九人計省會二十一人敎育會二十人總商會十四人農會三人報界聨合會四人學界二十二人商埠商會四人外交商榷會二人學生團十九人定十九日早六鐘乘津浦車北上由省會長鄭幼亭向沈省長要求官車一輛以備代表出發茲錄赴京請願代表名單如下（省議　代表）鄭釟杜榮相張獻廷秦自明朱啓江于紹文李子善趙蓮塘李來山張文山王少文孫藝書姚仲　朱仲廉張亦伯王樂平景伯言孫仲藩王敬堂吳鏡蓀劉佛言（學界代表）姜漢三牟紹周連警齋李益三劉益三汪洋洋崔梯雲程墨齋張湘溪徐星垣郝寳書魯佛民兀輪升韋延楨張漱石劉沛然尹世鐸劉一鶴周振策衛鍾麒田象孚冉少亭（省農會代表）臧孟里戴雪樵朱範九（總商會代表）李和軒喬履乾趙聘臣李帒五劉運生潘勲臣李鏡卿牛子仁徐桂亭于博菴朱德臣鄔振卿張伯香陳伯元（商埠商會代表）孟廣深李復元文卿劉永康（報界聨合會代表）王默軒王景堯張星五張興三（外交商榷會代表）李愼五聶薌溪（學生代表）王汝賓張文英叢政門汪今亮李義清張清瑞李開文王琫琮譚襄之房來賓莊逵中王建興黃勵顯姚志軒盧香齡何利貞石志崑徐演亮楊錦榮 
[粤局變幻之内幕（平生）]  
　　邇日五羊城中頓現一愁慘氣象人心惴惴相驚以禍至之無日究其原因則以李耀漢意欲破壞西南大局潛圖起事粤當局偵悉其謀一面調兵回省鞏固粤防一面派第二軍進駐肇慶以奪去其根據地現聞林虎己接肇羅陽鎭守使任肇軍一律退防並無抵拒而李耀漢仍逍遥香港亦無何等舉動此中黑幕不無可疑據政界傳說則謂此次肇釁純出於李耀漢陳炳焜之野心意欲聨結北方謀危粤局大事若成則陳爲督軍李爲省長祇以事機不密實力亦未充足故轉瞬即敗云云然李之圖謀己非一日何以發現於此時且旣有據肇獨立之心則肇軍不爲不多當必早有準備何以林虎率三營之衆即如入無人之境此亦事之可異者據最近消息則云李之此舉事前確與陸榮廷有關係緣陸之艶電己表示其承認北廷之意（一說艶電即李所擬僅派人持與陸一閱而陸於大總統三字未及措意者）又復出而主持軍事收束軍隊隠與軍府之意見不協日前有派陳炳焜調署粤督消息亦以與莫榮新齟齬故欲去之以謀貫澈其主張凡此種種在李以爲得陸之同意故與陳炳焜積極進行而不知事復中變因陸見桂兵精銳多在粤省而軍實亦必須粤省接濟今莫榮新旣違抗命令若以武力對待則相煎太急且恐海軍爲之助力事若不濟則平日名譽掃地且軍府尙派員向陸調停陸之進退頗屬兩難故仍持沉幾觀變態度而不欲操切從事李知事不可爲而又不能收拾莫督己下動員令大有迅雷不及掩耳之勢肇軍不得不退守者此也茲將當日情形探錄如下 
　　（一）林虎入肇之情形第二軍司令林虎奉令委爲肇陽羅鎭守使於十四日上午入肇慶旋即晋城接印視事原任鎭守使古日光亦己遵照刻日交缷至原駐肇軍各營己由古日光極力安慰一致服從其駐肇奮府署肇軍總司令部昨奉翟總司令電飭所部退防卽經遵令退出分駐南岸新江口一帶陸蘭清隨同林處出發現有電回省佈告略謂清奉督軍令李耀漢通敵煽亂盤據肇慶密飭會同林軍長統兵赴肇鎭懾遵於元日拔隊寒日直上貝水永安廣利復瀝等處沿途駐防肇軍己於元夜聞風先遁派隊徧搜僅繳回槍枝數十桿子彈數千顆即日申刻馳抵肇城擇地駐紥現查肇軍與李耀漢密切關係者紛紛逃竄各屬古鎭守使邱統領均接洽妥協諒無大礙云云 
（二）在省肇軍之情形此次肇軍處於嫌疑地位在省者共有六營之衆分駐省署及舊督標箭道厚祥街舊倉巷晏公街府學宫等處聞須一律編爲護國軍日昨省長翟汪率營長張炳彭智芳出巡各肇軍營部面諭士兵嚴守紀律各營連日鎭靜如常並無增派一兵守衛省長公署尤覺沉寂毫無戒嚴景象聞軍府不欲操切激變故省長尙未易人 
　　（三）粤團體之維持治安自本省海陸軍將領通電呈請緝拿李耀漢後謡言紛起有謂陸巡閱使己行抵柳州者有謂馬濟軍隊由湘調回行抵北江己與某軍衝突相持者有謂陳炳焜己入肇慶者有謂李耀漢在肇慶獨立者此外尙有其他謡言多屬出人意表甚至有謂本省某當局回某處某當局往巡虎門旋即下港者其實皆屬子虛烏有之談毫不足信惟人心惶恐己甚粤省各界恐妨及粤省治安特組織一維持粤省治安會舉伍廷芳爲正會長孫中山唐少川爲名譽會長以解决粤事此於將來省長問題或亦有關係者也茲附錄翟汪通電如下日來粤省謡諑紛興甚至有駐省各軍聨攻肇慶之說汪迭次電詢莫督軍均謂并無其事當經會函布告藉靜人心乃文日竟聞第二軍確有出發西江之事當經親赴督軍署面詢原委承復以軍府查李耀漢在肇有法外行動故派兵進駐肇慶等語查肇慶係肇軍司令部駐紥地點汪自任總司令以來始終以護法爲職志擁護軍政府當爲百粤人民所共見李耀漢早經缷職與肇軍毫無關係即有法外行動自與肇軍無涉此次進兵肇慶汪近駐省城先未知會設有誤會必致糜爛地方當經電飭邱李兩統領酌予退防一面嚴東所部不得誤會如違卽以軍法從事似此節節退讓純爲維持治安起見但以始終護法擁護軍政府之肇軍而竟無端牽涉誠恐軍心憤激别釀事端除再嚴令約束所部力維地方靜候軍政府解决外用特瀝陳察核尙祈主持公論力予維持廣東幸甚肇軍幸甚汪非欲多所辯白惟事實具在無可諱飾及此不言誠恐事後以緘默見謫统希諒察汪叩廣州軍政府岑伍林總裁各部總長莫督軍龍州陸總裁雲南唐總裁上海孫總裁唐總代表鈞鑒廣州分送各總司令漳州陳總司令鑒頃據探報寗陽鐵路護車肇軍第十九營在新會防次未奉換防命令忽被繳械並槍斃目兵多名營長營副均被拘去連排長未知數目旋入縣署將知事賀藴珊槍斃等情伏思此次省軍進逼肇慶事前汪未與聞嗣因道路喧傳文日汪始親見督軍並派代表謁軍政府表明肇軍服從命令絶無法外舉動一面嚴電駐肇邱李兩統領酌讓防地靜候解决當蒙俯允飛電林軍長如肇軍確能服從命令卽協同防緝靜待後命旋奉文日宣佈肇軍旣食國家之餉即爲國家之兵本督軍專懲禍首不事株連等因同深佩仰寒夜肇慶報告留守肇軍己歡迎省軍入城其餘均擇地移駐足見肇軍絶無抗拒今忽發生新會慘劇則是以土匪對待現在肇軍駐防西江各屬不下七千卽在省會亦有八營聞此警耗知必無幸萬一鋌而走險甘願同歸於盡届時雖重勞兵力聚而殲旃然己玉石俱焚如地方何如人道何况和議决裂外患方殷而遽生内訌尤爲西南護法之缺點伏乞我軍政府督軍飛電林軍長及水陸各軍官對於肇軍務加優待勿再繳械逮捕並將拘獲各軍官立予省釋一面再將罪不及衆德意明白宣佈以安衆心至於肇軍如何換防如何支配早示機宜俾資遵照並乞諸公顧全大局鼎力維持迫切陳詞停待明命翟汪叩 
　　（四）附粤報各消息據政界某君言莫督於下令緝拿李耀漢及下動員令派兵入肇城之前急召魏邦平李福林入署魏李巳悉莫督有緝拿李耀漢之意李福林因有戒心遲疑不欲進署魏邦平謂如不進見更令莫督懷疑亦未免示人以弱兩人因先往商之林葆懌林謂莫督對於兩君必無他意萬一有之我亦敢保兩君無事因偕魏李同往見莫督莫以緝拿李耀漢及派林虎兵入肇事告魏李二人并詢其意見如何魏李均謂所部各兵分駐各城均有地方責任祗知保衛地方不知其他云云莫督意始釋然且留三人在署歡宴而散并聞此次粤局忽發生惡潮各界均惴惴以戰事將發爲慮林葆懌見莫榮新時迭言我輩以廣東爲護法軍策源地軍餉均仰給於粤人仰不宜令粤人先受驚恐且内部自閧亦非西南大局之福無論何方面啓釁彼海軍均不肯附和云云故現在分撥兵艦往西江一帶駐守實寓有藍督兩方面之意粤避或不至發生戰事實賴林氏從中調停也又聞當魏李兩進見莫督時福軍與海軍各艦均先下緊急戒嚴令莫督曾派人窺探其情形焉 
　　林虎自於十二日平定新會後卽日乘兵輪轉赴三水先是己調有兵一團先往三水候令十三日林虎由江門抵三水即電告莫督旋卽上後瀝以後瀝爲總司令部而前鋒各營會同陸蘭清軍及海軍同安軍艦江防司令部各艦星夜入峽十四日己電呈莫督報告行軍情形十五日來電謂本軍與陸蘭清軍己完全進駐肇慶城軍艦皆泊南門河面肇軍全體連日夤夜渡江南遷一律集合於新興縣地方狀至狼狽原有開花砲隊有砲數尊以急難搬運至一夕數驚各砲兵乃相約逃去遺下大砲盡爲省軍所獲十五日林虎即由後瀝親入肇慶城接任安民矣 
　　李督辦根源調滇軍三千餘人南下交由林總司令調遺簡制十二日己由清遠進至四會即嚴令防守高要北境（適當肇城之背）以防北竄桂軍即由馬介堂率隊由梧州下封川本擬扼守都城後聞肇軍退讓故不再進軍現滇桂軍皆不更前進入紥肇城者只省軍而己 
　　督軍昨據增城莫知事急足稱探確李耀漢遣袁帶率黨來縣勾結正果股匪竪旗舉事攻據縣城乞速派大兵下縣協防以遏詭謀而消隠禍等情聞己飛令陸軍游擊帮統黃鴈賓就近抽調一營馳往防範 
　　當下令緝拿李耀漢時肇羅陽鎭守使古日光適在省垣十二日與省長翟汪聨袂謁見莫督表示退讓態度後即同回省長公署翟氏立刻分發電函數通飭肇軍先行移防以免衝突古日光卽於是日專輪返肇慶指揮退紥事宜聞古日光將不赴高雷鎭守使任該缺即將由陳德春署實（陳現爲代理）古日光本有肇軍兩營同駐陽春餘一營原駐肇城現己退往新興將來如何編制出防何地現在均未議及又古日光至今尙在肇城將與林總司令虎會晤後俟一切善後就緒乃再他往昨亦有電分呈督軍省長報告一切矣 
　　昨星期六日省長公署政務廳梁日東呈請辭職翟省長卽予批准當即發狀委派秘書周怡暄代理廳長該委狀係於昨十五號早發出周即午接事周號蘭臯龍濟光時曾代理民政廳長梁日東係粤省順德人與李耀漢故交此次爲肇事特行辭職又省中政界傅說四會知事梁訪諮（號季晦）昨己被陸蘭清拘拿槍斃聞陸率兵入肇時一面派營長某直抵四會城拘梁置法亦指其爲李耀漢同黨另一消息此次李耀漢圖亂省吏於事前查得李曾密委新會縣知事賀藴珊爲四邑總司令希圖在新會起事故令護國第二軍總司令林隠青率大兵於十二號馳抵江門即於是晚密令所部暗布會城内城皇廟東門關帝廟等處布置旣妥十三號侵晨午時許由營長李宗仁率隊突入縣署時賀藴珊尙夢入黑甜當即拿獲牽至三賢祠李營長營部審訊後隨將賀牽出營部右側空地槍斃五時並由統領黃業興所部營長沈啓琳率隊至東門外車站將護車肇軍繳械解散及將肇軍營長蘇生獲解江門林總司令部核辦當時縣署附近各街均由李宗仁派兵梭巡扼守各城門關閉至巳刻始行開放並查當時各商店皆不敢開門而軍人失序井然各皆相安李營長卽邀邑紳趙西帆等到縣署令傳諭商民各安生業至午解嚴各人始安心照常貿易往來行人一復舊觀警察游擊隊亦照舊供職現賀藴珊屍首己由該家人備棺開喪殯殮惟往觀者甚衆見賀身衣汗衫跣足僵臥於地至新會知事一職林總司令即電委黎鳳墀（現任恩平知事）接署矣 
　　李耀漢自莫督軍通令緝拿後所有財產物業經派幹委逐一調查連日查得李之產業在省會者其有一等碼頭三座二三等碼頭各四座價值三十餘萬元本省防務總分各公司股本一百三十餘萬元另存某銀號現欵二十萬元老新城洋樓四座值銀六萬元合共一百九十六萬餘元刻經列册覆呈軍署卽日查封没收尙有要聞轉入後版 
雜評一 
[卾學生投河感言（默）]  
　　各地學生有被軍警毆傷而死者有抑鬱成病而死者有憂憤投河而死者紛紛抛擲生命於此熱潮中果爲何事耶死者己矣生者之責任何如耶將上課者上課假歸者假歸而遂以爲畢事耶抑課餘歸後尚念責任未盡而仍奮起進行耶救國之事固非學界獨任然隨時倡率而指導之提撕而警覺之民氣稍弛也則急促之固民志稍懈也則急呼之醒常使國民精神振起一致實行其所定之方針而百折不變此即學界之責任也不然將何以對此賫志以殁之各學生而使之瞑目也哉 
 
 

Page 8

 
 
要聞二　 
[粤學界之救國舉動]  
　　邇來罷學風潮日形演進昨廣東省敎育便因此召集省會中學以上各校長開會討論僉以京津滬學界所以提倡罷課者無非對於北京政府有所要挾而然現在廣東尙在自主時代與北京政府漠不聞問縱相率罷學北庭對之不過如泰越人之視肥瘠而己亦無濟於事故不取爲同一之態度惟救國爲今日要圖應一致主張茲將議定辦法數條略列於下（一）發布粤省學界宣言書（二）由校長各回本校對學生說明我粤現處地位無罷課之必要按廣東中等以上學校校長己發表不主罷課之宣言書文長從略（三）在暑假期内增加例外功課如製造救國物品組織土貨陳列所招集各種標本等事归各職敎員學生聨合一體實力進行是日到會者有廣州中學農業專門第一中學南武中學潮屬八邑旅省中學第一甲種工業省會學生聨合會潔芳女師範高等師範省立女子師範婦孺醫學圖强光華女子體育監獄培坤眞光女職業淑正民國坤維嶺南各學校然實行罷課者己有多校矣 
　　省會各學校罷課後卽於十三號在高等師範學校會議善後辦法到者二十餘校議决組織廣東中等學校學生聨合會此會係仿照京津滬中等以上學生聨合會辦法必須中等以上學生乃能入會故與原有之學生聨合會不同聞京津滬代表方桂諸公是日均到會旁聽極爲贊成謂到粤十餘日以提議組織此會爲最有價值故特逗留數天務使該會成立方行北上是以十四日復在高師會議章程方代表亦親自到會聞巳將章程分送各中等以上學校定十七日十二時在高師開成立會選舉臨時職員 
廣東公立法政專門學校學生罷課後决議皆不離校組織學生團實行救國事業該團分評議幹事兩部幹事部更分編輯總務演說調查五股其調查方法先由該團發給證書徽章與各調查員使各商店知所識别各調查員將查得情形依表填冩該表分國貨劣貨兩稱每種皆分品名商標來源價格四項聞將來更將各表所載品物編爲奢侈品次要品必要品然後彙刋成帙分送各界現廣東公醫學專門學校廣東公立監獄專門學校珠江學校廣東女子職業傳習所廣東公立農業專門學校昨均全體罷課 
[鄂學生憂憤投河紀]  
　　卾省中華大學法律别科學生李鴻儒（河南人）在校以好學見稱辦事亦甚熱心對於此次青島問題發生一種救國熱忱尤爲同學所敬佩該校斆一於三號在勸業場演講被保安隊殺傷時該生亦爲該隊巡長秦某（前督查長馬弁）所擊傷當時係内傷未發迨遵令結伴回家十六號在南陽地方内傷俱發旣無醫費又無醫生百無聊賴憤不欲生乃竟投襄河而死昨該校己接南陽來函報告矣又一消息云中華大學生李鴻儒對於國事素抱熱忱此次外交失敗李君尤慷慨激昻奔走呼號前在勸業場演講被警隊毆傷李君旣憤官廳之黑暗又痛心國事之日非是以憂鬱萬狀不能自己學校旣提前放假君遂不在立足於武昌乃束裝返里（南陽）途間憂傷抑鬱悲憤無聊乃投河而死以身殉國嗚呼憂國男兒又弱一個矣近聞武漢同學商籌爲君開追悼會以慰英靈而彰義烈 
[蘇當局查究灌雲運米出洋]  
　　日前蘇省灌雲縣附近喧傳有日本兵輪二艘駛來駐泊經李督派艦前往詢問原委此事頗惹國人注意緣此又發生該縣知事陶士英勾結商人偷運米糧事茲錄該縣公民急電如下萬急李督軍齊省長鈞鑒票米出口公令綦嚴詎灌雲陶知事士英在響水口開設華糧行膽敢勾通奸商于世鑾等私運米糧出洋民憤己不可遏尤可恨者近聞日本駛來兵輪二艘駐泊開山專爲保護購米羣懚驚惶恐起國際交涉泣懇迅賜查辦懲貪防患毋任迫切待命之至公民王雨青楊鉞李凎等三十六人叩 
　　聞此電到省後李齊兩長大爲震怒昨特派某存記道尹赴該縣嚴密查辦以期水落石出并聞陶於前日先來一電云李督軍齊省長鈞鑒刻聞灌邑響水口公興太行有屯米販運情事除電備補陸軍吳團長查明封儲並令周委慶章星夜赴口查辦外謹先電先俟查明實情再行詳陳知事陶士英叩李督得此電後更疑其有意推在公興太米行身上希冀自脫干係而圖朦聽故特派大員澈底查究云 
[南京快信]  
　　李督昨又電京促北代表赴滬續聞和議旋接復電卽派江汪二分代表先行南下接洽 
　　朱桂莘復電李督云時局混沌總代表萬難勝任决引咎辭職 
　　施愚昨由滬偕軍署顧問胡慶培由滬返寗 
　　政府電各省督軍薦賢組閣李督擱置未復 
　　南京學生聨合會昨接北京聨合會來電主張本會永久存在暑假前上課數日風潮自行收束外交上仍堅持到底請蘇省一致辦理 
　　下關警察區署長王固磐不洽輿情省警廳長王桂林己將其調充本廳警衛隊長聽候查辦所遺下關署長差改委本廳偵緝隊隊長劉煥章升署飭卽到差以平民憤 
水井置毒之謡口甚省警廳昨出示曉諭居民勿爲謡　言所惑徒自驚擾 
　　徐淮海各屬大股土匪己告肅清李督齊省長特會銜列保徐州海州淮揚各鎭守使曁徐州第七十四旅第六師之二十一二十二兩團官佐士兵及各機關在事出力人員給奬實官及各項奬章聞列保共三百七十餘員 
　　十督曹錕又派委員龔廷鑾赴無錫採辦軍米二萬擔省署己飭　關卡騐照放行 
[杭州快信]  
　　杭州學生聨合會今日下午在西湖公衆運動場開會集議組織演講隊及國貨負販團辦法一俟决議卽行出發 
　　財政部電浙商會稱參院通過恢復中行二年則例業經本部一再審酌暫不公布一面由部修正則例力求完善以期保全信用鞏固行基近日扣各股東商會紛紛電部請予維持深恐遠道傳聞多生疑慮除電知各股東外特此電聞 
　　運使蔣邦彥原訂前日返署抵滬後因另有要公與松江孫運副江蘇緝私宋統領有所商榷昨來電准午後附乘特别快車旋省 
　　國務院僉事李國鋆今日乘早車返滬 
　　高審廳委任用知事李師泌充崇德縣承審員蘇承清充臨安縣承審員 
　　下城某綢莊經理商會會董俞延生不知因何案牽涉奉楊督查究現罰洋一萬元從寛了事撥充地方公益等費并令解職出會 
地方通信 
[松江]  
　　南會近狀松江商會自罷巿風潮發生後蔡副會長首因各界攻繫宣告辭職前日大生襪廠購用日紗事件發生鄭正會長亦即聲明辭職各會董則聲　自行解散昨日起西門商店數十家門首均粘白紙一條上書本號自本日始脫離商會探厥原因則稱前口封存商會之大生廠日紗旣許該廠抬回復請由軍警沿途保護面議定焚燬之日紗十七包又容該廠於先一夜以中國紗掉換以致制抵日貨轉成抵制國貨因而脫離商會云 
　　虐媳斃命普照寺南徐項氏前向縣署呈控其子忤逆不孝由縣批准拘管其媳在家被徐項氏施以種種虐待延至前日忽傳被徐項氏勒斃當爲縣署所知派令二等警佐徐霖溥馳往相騐騐得屍身於生前自縊斃命惟身上有鞭撻痕跡多處委係被虐證據現徐項氏己畏罪逃匿矣 
[蘇州]  
　　電燈公司案之輾轉行查蘇常道尹王可耕頃奉省令略謂准交通部咨據蘇州巿代表陳則民呈稱查蘇州振興電燈公司燈光黑暗屢向要求迄未改良去歲該公司前經理蕢敏伯向蘇州商會宣稱祝大椿己將該公司出售於大倉洋行計價七十五萬元由楊廷棟出面承辦蘇州巿民聞耗驚駭各方調查均屬相同擬請大部撤銷振興電燈公司營業權以保主權現由巿民集股三十萬元另立公司應請立案等情到部查此案前經蘇巿萤貝理泰等呈同前情並據另案報稱蘇詶振興公司各項工程辦法與電氣事業取缔條例相反之處甚多此次振興公司讓與共益公司特價欵七十五萬兩半由大倉洋行支付表面上雖無何種關係外股加入之證而實則一種抵借外欵蓋甚顯然又細審其含同實無異於價買與新添股本擴充營業不同旣未得政府之允許復未得地方之承認何得以地方之營業權自由讓渡又查新公司訂約之後忽有日本技師名花岡出現據云由大倉介紹新公司此等舉動不無違反條例橫干物議等情到部查振興電燈公司售與外人一節事關國權及公司組織究竟眞僞若何均應澈底查究以明虛實除咨農商部查照辦理外相應咨請貴省長就近從速派員澈查並希見復以憑辦理等因查此案迭經飭查妥辦尙未解决合再令仰該道尹併案查明呈復以憑轉咨王道尹奉令後巴令行吳縣知事切實查復矣 
[揚州]  
　　女校問宣講會揚州女子公學於十九日下午開婦女通俗宣講會男女來賓極衆首由該校學生陳慧儂報告宗旨繼學生郭京娥陳敏校長郭堅忍等演說大致皆國家與人民之關係及婦女之首宜愛國勸用國貨抵制日貨等項散會時該校並將所製之國貨辟瘟球手帕等分贈來賓自本星期始每星期六均開宣講會一次以冀增加婦女愛國心云 
　　干涉抵制日貨江北軍警界奉李督令對於學生抵日制貨之舉取嚴厲干涉之態度第六師範等校學生因受官廳壓迫之故抵制日貨之心更益堅固 
[杭州]  
　　杭屬機綢業之悲觀杭屬今年頭蠶初則氣候温和本有十二分之希望嗣因大眠後天氣鬰蒸無異溽暑盛熱之後又繼以風暴往年七八週方得上簇成繭今甫四週半如火煏鷄一般即己上山葉旣未曾飼足故繭亦多脆薄繅出之絲之極盆熾二蠶收汛亦不甚佳統計春夏二蠶收成不滿五分眞爲明熟暗荒之年機戸比年來受舶來品之影響生熟兩種均有一落千丈之勢惟目前熱料機坊如官紗等種種個競尙國貨又當夏令應時勢之趨灣無不微利可圖若生貨銷塲落令肥絲每百兩價洋四十二三元當此原料工食件件皆貴之時按本估價行羅每兩須定價八角六七分力敷開支如循沿襲憤例脫帽削份等陋習仍將折閱血本云 
來函 
　　各報館均鑒近日報載北京學界有驅逐傅斯年羅家倫二君之事閱之不勝駭亳查傅羅二君原在北京在學學生幹事會服務嗣以有人造謡中傷二君避嫌辭職至今事己大白同人於二君始終無驅逐之舉恐滋誤會特此聲明北京中等以上學校學生聨合會謹啓 
 
 

Page 9

 
 
   
 
 

Page 10

 
 
本埠新聞　 
[各界會議反對和約簽字]  
　　昨日午後二時上海商學各界假某處爲會場到者甚衆研究北京政府蔑視民意主張歐洲和約簽字對付方法公推全國學生聨合會會長段錫朋爲臨時主席報告歐洲對德和約簽字之關係請衆研究反烂辦法以便一致進行由主席請留日回國學生凌炳發表意見凌君略謂歐洲對德和約王專使來電謂渠與顧專使力拒簽字陸使亦爲贊同祗胡維德施肇基二使主張簽字胡施二使在外有年或不知匣内情形返視國内所謂政府主張簽字之理由凡藉口不簽字有失協約國之同情且簽字可以取消庚子賠欵及收回治外法權等等相欺騙其實收回治外法權必須法律改良建設完備方可說到至因希望退還庚子賠欵而犧牲全國命脈所寄之山東及路約以易之人雖至愚當能了解其輕重深願國人及早覺悟次由許德章言中日各種密約及山東問題關係我國存亡北京政府主張簽字之理由首以加入國際聨盟爲詞但查國際聨盟第一條則以保持聨盟時各國之狀態爲主旨試問我國今日送一土明日賣一地如中日密約不取消青島不收回則加入聨盟是永無收回國權之希望且奥約己經簽字德約不簽國際地位亦不成爲問題德以戰敗之國對於簽字尙猶付諸國民討論我若以二三私人之意思而竟簽字是自絶也次由張振羣及各地代表均有痛憤之演說旋由沈卓吾提議舉國反對歐洲和約簽字北京政府何能任意獨行應電全國說明反對簽字之理由及不承認北京政府簽字之主張并將國民反對簽字之意思致電歐洲和會各友邦代表王宏實彭介民主張發表對内對外之宣言當以上列四項提付表决多數通過公推朱伯爲王宏實沈卓吾爲宣言起草議决後各界公同討論反對簽字萬一無效則對此蔑視民意之政府當有相當辦法議畢各飲茶點而散 
[省敎育會電拒德約簽字]  
　　北京大總統國務院鈞鑒青島問題各地工商學界曾輟業力爭今誤國者甫經罷免忽見報載政府電令專使簽字萬非國民公意所願承認况聞國際聨合會早經加入各國在華團體方助我抗爭不簽字之無害己可斷言政府何樂拂全國人心負列邦友誼護前失以貽後患務請仍電專使抗議以免再激風潮江蘇省敎育會號 
[和平會請取消軍事協定電]  
　　全國和平聨合會昨致北京政府電云北京大總統國務院鈞鑒頃據報載某國大將在京與某派密議延長軍事協定某派與某國此後可行無抵押之借款等語查日本自要求指揮護路華軍以來迭次兵過我境一則曰防俄過激再則曰護日僑商且以俄國扣没華商購買之輪懸掛日旗往來於黑龍江運兵運械登岸繪圖對我官府公然謂奉大谷司令之命夫以護路司令直視我東省軍事交通歸其掌握者恃有軍事協定耳該協定爲秘約之一種國民全體否認在政府亟應宣告無效乃復密議延長希便借款和繭自縛後患曷極本會代表民意請將軍事協定速行取消以順輿情而延國命迫切陳詞急不擇言全國和平聨合會叩箇 
[中行商股股東會議記]  
　　昨日（二十一日）下午三鐘一刻中國銀行商股股東在銀行公會開緊急會議到會股東甚多振鈴開會公推孟蒓蓀君爲臨時主席孟君登台言今日爲中行則例問題各股東開會討論惟遇事聨絡一切不無困難應首選舉幹事數人以資接洽辦事亦有統系請衆討論一致贊成决定應選幹事六人莊得之君起言選舉幹事用舉手表决法提出陳青峯貝潤生趙竹君孟蒓蓀楊　山陸維鏞六人大多數舉手先峸决定當選主席宣言此次六月二十九日北京召集臨時股東會今旣六年則例有修正之說各股東意見究竟應否開會請大衆討論孫韻君起言股東應得之權利旣將被有損害之虞本席主張此次北京開股東會本會股東可以不必與會使北京股東會取消莊得之君贊成沈肇祚君起言六年則例公布爲一種契約性質股東因所訂契約商權故而投資我輩不知法律只知契約今日先行第一步須與各省聨合方可楊　山君起言沈君所論極爲赞同本會本須聨合各省一致進行惟北京六月二十九日開股東會己登告白商股雖居全額之多數惟恐財政部與一部分之股東仍主張開會今先須要求北京總行將六月二十九日北京開會告白取消一面電致各省股東聨合主席言現在不開北京股東會之議贊成者請舉手大多數决定不開會於是公擬電稿一致北京董監事會一致各省股東一致財政部由幹事六人審定照發譚海秋君起言本會旣須聨合各省非臨時之機關應定名稱擬定爲中國銀行商股股東聨合會請大衆表决經各股東反復討論主席付表决卒定名爲中國銀行商股股東聨合會大多數贊成李馥蓀君言本會應定地點擬暫借三馬路上海中國銀行三層樓上主席退席遂振鈴散會附錄發出各電如下（致各省股東電）各省中國行轉各股東鑒本日中行股東在滬召集緊急會議定名中國銀行商股股東聨合會選舉幹事陳青峯貝潤生趙竹君孟蒓蓀楊珸山陸維鏞六人接洽會務爲北就董監事會之後盾以保全中行地位維持六年則例爲主旨今日會議僉以政府定六年則例令人入股衆院忽恢復二年則例經股東等反對政府允予維持且聞財長邀集國會及安福派要人等疏通允以加股爲髙停之具今去開會不久忽又通過參院而龔總理又云暫不公布更云擬再修正是政府國會出爾反爾視則例如兒戲我股東權利尙處於風雨飄摇之中更何加股之可言且見報載安福派提議此次添招之股須歸一派包買則己歸一黨覇占股東己無容喙之自由何必到會惟有靜候政府對於股東權利確有保障之日及俟南北統一之後再行開會討論股之增加與否一致議决對於六月二十九日北京召集股東會停止舉行己電北京董監事會宣布並請其努力進行務必要求政府立即將參院咨案提交覆議取消勿爲因循逾十日之限如有爲難請董監事會移滬辦事貴處股東鑒於黨派之刦奪行基之顚沛爲護持鈒行保全血本訃當必贊同一律不與京會望即電北京中總行聲明要求取消六月二十九日北京召集股東會告白並望派代表到滬常川僵議勢力較厚以期得逹取消兩院議案之目的保全銀行及股東之權利務乞照辦電復並請轉知各支行轉告各該處股東一律辦理中國銀行商股股東聨合會幹事陳青峯貝潤生趙竹君孟蒓蓀楊珸山陸維鏞等同叩（致北京董監事會電）北京中國銀行董監事會鑒本日中國銀行股東在滬召集緊急會議定名中國銀行商股股東聨合會選舉幹事陳青峯貝潤生趙竹君孟蒓蓀楊珸山陸維鏞等六人接洽會務爲貴董監會之後盾議决對於六月二十九日北京中總行召集股東臨時會停止舉行其理由緣政府定六年則例令人入股衆院忽恢復二年則例經股東等反對政府允予維持且聞財政總長邀集國會及安福派要人等疏通允以加股爲調停之具今去開會不久忽又通過參院而龔總理又云暫不公布更云擬再修正是政府國會出爾反爾視則例如兒戲我股東權利尙處於風雨飄摇之中更何加股之可言且見報載安福派提議此次添招之股須歸一派包買則己歸一黨覇占股東己無容喙之自由何必到會惟有靜候政府對於股東權利確有保障之日及俟南北統一之後再行開會討論股之增加與否等情卽請貴董監事會向中行及財政部宣告北京召集股東會停止實行十九日尊電祗悉對於政府方面望努力進行務必要求立即交院復議了消此案勿爲因循逾十日之限倘有爲難即請貴會董監事諸公全體蒞滬俾便就近領敎並請知照中行取消北京六月二十九日股東臨時會告白除電各省股東聨合外特此電逹祈酌奪電示並請知照在京各股東中國銀行商股股東聨合會幹事陳青峯貝潤生趙竹君孟蒓蓀楊珸山陸維鏞同叩箇（致財政部電）北京財政部鈞鑒本日中國銀行股東在滬召集緊急會定名中國銀行商股股東聨合會選舉斡事陳青峯貝潤生趙竹君孟蒓蓀楊珸山陸維鏞六人接洽會務以保全中行地位維持六年則例爲主旨今日會議僉以六年則例政府旣允維持於先而鈞部欲以加股爲調停今去開會不久忽又通過參院而鈞部巧電又云暫不公布更云擬再修正政府國會出爾反爾視則例如兒戲我股東權利尙處於風雨飄摇之中更何有加股之可言且見報載有歸一派覇占包買之說股東己無容喙之自由何必到會惟有靜候政府對於股東權利確有保障之日及俟南北統一之後再行開會討論股之增加與否一致議决對於六月二十九日北京中總行召集股東會停止舉行除電知董監事會知照中總行查照外特此電逹中國銀行商股股東聨合會幹事陳青峯貝潤生趙竹君孟蒓蓀楊珸山陸維鏞等同叩箇 
[全國學生聨合會消息]  
　　全國學生會致各地學生聨合會函云我學生界固以愛國不廢求學聞於世者也愛國以學讀書報國匹夫之賤與有其責惟滄海橫流來日大難賣國賊雖去而賣國黨猶慫恿簽字於對德箹度此約果簽所有德人在山東權利固由日本繼承即種種密約亦無異承諾遑論收回青島更遑論改定關稅與收回領事裁判權國社之屋禍即基此吾民傷心疾首之事孰有過於是耶貴地學校旣己罷課呼號矣此時亟宜拒絶簽字爭毁民國四年中日條件二十一條及一切密約千鈞一髮千祈努力本會念我學界奔走未及五旬痛苦己不勝紀京漢寗湘閩陜各地暴吏殺戮我同學解散我團體且用種種陰謀以摧殘敎育基礎皎潔學生不猶土寇煇煌黌舍視作魚行縱欲抑情問學毋亦重傷士氣而輕國家事耶爰擬積極進行繼續以前種種愛國運動毋虛橋毋閧噪發揮愛國之精神蘄逹開明之境域目的未逹此志不渝凡我敬愛之同學幸祈亮之上海全國學生聨合會上 
　　該會評議部連日開會討論進行方法關於對德和約簽字尤格外注意昨有劉振羣曁陳寳鍔（以評議員資格提出）各提出一案極言外交失敗之經過事實及不可簽字之理由當經評部議决提交幹事部施行矣（提案從略） 
　　該會昨接北京中等以上學生聨合會來電云全國學生聨合會鑒聞滬閩粤運米出口祈轉商會及各團體切實調查嚴防北京中等以上學生聨合會叩 
[歐美學生會開會消息]  
　　　邇來各處學生發出種種有秩序的愛國舉動幾舉國一致今旅滬之歐美大學生亦聞風繼起曾舉定臨時職員分途辦事現讠會幹事恐淍有先後同學未及週知特定於本月二十三日午後（禮拜一）新鐘五時半假座四川路青年會禮堂開會討論章程并商量進行事宜云 
[上海學生聨合會評部記事]  
　　昨日（二十一日）下午三時上海學生聨合會評議部借民生女學校開會先由山東南通二代表報告前日全國學生聨合會正式評議會議决學生對於青島問題案表示决心故各處仍當繼續罷課以爭政府之勿簽字請貴會一致進行云云嗣評議部議决以下各事（一）請印刷公司付印不用日貨之月份牌（二）設法查禁運米至日後由副會長蒞部報告今日（二十二日）下午新鐘三時仍在南洋公學開特别大會届時務希各校代表列席討論 
[一週間之金融狀况]  
　　調查十六號至昨日止此一星期間國外之大條銀祗有九十八條及香港運來現洋五十萬元餘均國内天津漢口蘇常杭嘉湖曁南京等埠來洋去銀絡繹不絶茲將逐日細數錄下（十六日）中國銀行從寗波來洋十萬元又無錫來洋六萬元交通銀行由南京來洋八萬元又鎭江來洋三萬元又常州來洋四萬元又無錫來洋四萬元又漢口來洋十五萬元又裝赴南京去寳銀三萬兩廣帮大德昌銀號裝往粤省寳銀五萬兩客帮裝赴天津去洋三十萬元（十七日）中國銀行由南京來國幣二萬元交通銀行亦來國幣九萬元又裝赴天津去銀二十萬兩中國銀行裝往南京去銀六萬兩匯豐銀行裝往青島去洋十萬元本街各客裝赴天津去洋二十萬元又烟台青島去洋二十萬元又裝海門（花布用度）去洋四十萬元（十八日）鹽業銀行從南京來洋六萬元交通中國兩銀行亦由南京各來洋八萬元中國銀行裝南京去銀五萬兩本街絲商裝赴湖州去洋三十萬元（十九日）匯豐銀行由香港來洋五十萬元交通銀行由南京來洋八萬元又無錫來洋五萬元又漢口來洋五萬元中國銀行從無錫來洋十萬元又南京來洋八萬元又裝往銀五萬兩（二十日）中交兩銀行由南京造幣廠各來新幣八萬元中國裝南京去銀五萬兩客帮裝赴天津去銀十萬兩匯豐銀行裝大條盎司金三百條赴香港再轉防備埠（二十一日）中交兩銀行從南京造幣廠裝來國幣各六萬元交通銀行裝南京去寳銀六萬兩又裝天津去銀十五萬兩中國銀行亦裝南京去實銀十萬兩 
　　銀圓之價自十三號午後因裝運出口甚多致漲至七錢四分三釐十四號又漲至七錢四分六釐七毫半至十六號上午收盤始稍回小至七四二五下午七四零六二五不料漢口天津及海門湖州等處需洋甚急午後又漲至七錢四分六釐以後常在七錢四分四五釐之間昨日午後因係星期六各銀行無必要之用途所以仍跌至七錢四分二釐半 
　　銀斥向在七八分自前日因華商向匯豐等銀行購進大宗盎司金後巿上銀根稍緊銀拆自一錢至一錢二分 
　　大條銀價上届調查時（十五日）爲五十四辦士後逐步見長最大之價爲五四八七五昨日未見電告 
　　此一週間之鎊價祇有半辦士升降昨日爲五先令四辦士半 
　　期貨標金仍難起色因國外金多銀少致各外國銀行放長匯水吸收七八九月份銀兩不少且進口貨除疋頭印紗之外機器等類須秋間有大宗貨到華於是標金之價果有一百九十九兩數錢發現於巿况陽曆七月份價亦於十八日開始交易初價二百○一兩午後收艦爲二百兩○○六錢（二十日）因買者多賣者少故本月份價略好兩許七月份最高之價到過二百○三兩零至昨日又復回小本月份二百兩七月份二百○一兩四錢 
　　現貨赤條自外洋盎斯金大宗到沪開售以來步步跌小較兩星期前每條十兩竟跌去銀二十餘兩之多昨午赤條開過二百三十四兩烚赤二百三十六兩之譜設匯豐之盎斯金堅持巿價金巿亦無大跌之勢也 
　　昨爲星期六調查中外各銀行所存大條銀與銀兩洋元之確數如下麥加利存銀一百四十萬洋七十一萬匯豐存銀四百八十五萬洋一百萬大條銀十二條道勝存銀二百五十五萬洋四十一萬通商存銀五十五萬洋七十萬東方存銀一百四十九萬洋二十七萬花旗存銀一百三十六萬洋三十萬大條銀五十六條華比存銀五十九萬洋十七萬和蘭存銀十七萬洋七十二萬中國存銀九十八萬洋一百九十一萬北巿街底存銀三百三十萬洋四百七十五萬交通存銀二十八萬洋八十七萬有利存銀五十一萬洋二十萬中法存銀九十八萬洋四十三萬友華存銀三十二萬洋十萬菲律濱存銀二十萬洋五萬尙有華商銀行十餘家之存銀存洋不在其中 
[罷巿後之鎔銀數]  
　　調查北巿泰亭源等各銀號自罷巿後起至昨日止共鎔化由匯豐銀行運來大條銀一百零八條又天津帮裝來紋銀五千餘兩又本埠廢銀三千餘兩共烊見寳紋二千三百三十八只核規銀十二萬三千四百兩現聞中國銀行又有大條運申待至下星期即行飭烊寳紋以濟巿面 
[警廳關於息謡之賞格]  
　　松滬警察廳昨發懸賞佈告云照得爾來上海發生謡言輒謂有奸人置毒食物圖害人民之事一倡百和傳爲事實甚至鄉僻之間每遇路人稍有瞻顧即指爲置毒之人羣加叢毆連日死傷被害之人己經屢見不一在死者原屬無辜生者亦身被刑章每一念及慘惻交縈雖經官廳曉諭萬端乃社會謬說流傳深印入腦堅不可破須知置毒食物如果實在固罪有應得但人民動輒擅毆亦干法紀本廳有保衛地方維持安寗之責旣有此等謡言務當究其實際所在俾釋羣疑而明眞相除設法將所指置毒之物及或受毒之人委託醫院化騐昭示外爲此佈告懸賞仰居民人等一體遵照果有發見置放毒藥之事能當場將眞贓實犯扭交警區解廳騐明確實者立予賞洋四十元其或有藉事生風指疑似之人爲首喝打致人傷害之事能將該爲首之犯指實鳴警送廳訊明後賞洋三十元或有首先報告因而獲到正犯者照上開之數减半給賞儲欵以待决不食言自經此次佈告懸賞之後遇有指爲置毒之人無論何人但負告發責任儘可鳴警送案核辦如有敢擅加毆打者亦一體按法嚴辦不稍姑寛其各凛　 
[蔡鈞樞提議解散安福部]  
　　全國和平聨合會會員蔡鈞樞提議電請明令解散安福俱樂部並通電全國各法團協同主張緊急動議案云天福中國同室相戕兵動連年民窮財匱幸彼蒼厭亂人具悔心歐戰告終和議促成此誠千載一時之機也乃和議甫開忽而停頓忽而破裂誰實爲之誰令致之追原禍始安福派實階厲之錢閣謀和意志堅誠乃安福派以爲不利於己忽實行倒閣之計阻撓代表不復言和不恤國情破壞和議其罪一報載安福派即欲登台擬以周樹模或王揖唐爲總揆並佔據内務外交財政交通各部及府院秘書長中行總裁等重要位置錢閣甫倒而徐樹錚之西北籌邊使立即發表利用陰謀盜竊政權其罪二該派暗與日本密結高徐濟順種種密約喪失主權國幾不國近復據報載某國大將在京與安福派首領密議延長軍事協約勿用抵押借欵希圖借得鉅欵以貫澈其主戰政策倒行逆施甘心賣國其罪三東海顧全大局酷愛和平乃安福派派遣腹心四面包圍威令旣不出國門行動亦不能自由束手興嗟徒呼奈何遂致釀成辭職風潮幾陷國家於無政府地位要挾總統行爲跋扈其罪四該派利用金錢收買多數議員操縱議會製造民意一則曰推倒錢閣再則曰條正中行則例倒閣旣己成事實而中行總裁自不難如願以償擾亂金融用心叵測其罪五綜其罪狀罄竹難書總之今日祗知有段徐而不知有總統祇知有安福派而不知有中華民國倘再姑息養奸噤若寒蟬一曹章陸去十百曹章陸來空言救國終無異於緣木求魚是慶父不去魯難不己爲此提議電請總統明令解散安福俱樂部並通電全國各法團協同主張以救危亡而延國命是否有當敬候公决提議人蔡鈞樞連署人郭引源李傑葉之喬 
[暹羅華僑之血涙]  
　　上海廣肇公所潮州會館泉漳會館等團體呈國務院外交部農商部文云竊據暹羅華僑商學聨合會代表陳沅劉宗堯等血涙書内開暹羅故中國部屬屢貢共球數十年前國威未墜待遇尙優近則我國日就凌夷彼亦漸行反目同族彼土彼乃媚歐壓華拒我派使勒我身稅僑民内望祖國援手無從始有投入英法日本等籍以抒眉禍者然此不過至少部分其大多數猶願作中國人死不願爲外國人生忍氣呑聲己非一日乃近二三年來彼更爲剷盡華人之計查世界各國所定外人取得國籍之例雖各小有不同然無有强制人之自由勒令人入境悉爲歸化者昔華人娶暹婦所生子女悉爲華籍今則彼法改爲暹籍此猶曰取出生地法尙有一說然法律不溯旣往自屬通例彼則並法律頒布以前所生之子亦悉勒歸暹籍幼童隨其親戚往暹非出生地亦槪視作暹籍向例填報住戸門牌何國之人冠以何國字樣華人與各國人等自去年來華人門牌姓名之上冠以暹人字樣是不認華人之有國亦不問華人之自由意志如何强納三百萬華僑爲彼民與數世紀前擄得外國人直無條件認爲奴屬者無異在暹華僑近數年間聘請本國校長敎員設立學校至二十七所乃去年彼國頒行民立學律其第四條云校長資格須有畢業證書經宗敎部大臣認可並須通曉暹語其二十二條校長並各敎員須通曉暹文以暹文敎授學生誘督學生忠愛暹國敎授課本須不得與暹國相背依此辦法我僑民直不得自行辦學且不辦學猶勝辦學何則辦學則勢須悉聘彼國人爲校長敎員養成我後進青年皆不知祖國只知忠愛暹國不得己奮與爭議示以華敎員在華證書彼絶不承認云我暹旣不認華則華这證書自歸無效不得己復另聘華人在東西洋畢業者彼又以暹文暹語相難此二十七校不數月被勒停二十三校懇爲展期容我華敎員兼習暹文限至今年止然數月之間安能遽通彼國語文實則展如不展以上二端一從形式上一從精神上皆剷斷華人之爲華人本此原因故華人在彼所生之子十人歲以上者悉令入伍三年月餉二銖有回國者罪其父母華人有舉家待養因此上無以養父母下無以畜妻子餓斃離散之慘不忍聞矣因此華人子逃回愈衆彼亦限制愈嚴聞其政府有將發之法令嗣後華人子回中國者須有擔保依期歸暹否則重罰保人此法如行自此華人更無遺類耗矣哀哉其他勒欵則法從其重被冤則罰從其輕征商則弊竇叢生受辱則置之不問上言勒我身稅行之尤久其時每人三年僅納一次約中銀二元今則每年納一次每次征至中銀四元他國人在彼無有也向例老弱廢疾免除今悉不免尤苦者新客到彼未知新禁稍緩完納補徵之外縲絏遽加給以最惡劣之服食處以最穢濕之處所少不如意鞭打甚於牛馬往往有因而斃命者華人被賊砍殺者山野荒僻無論矣曼谷京畿軍警林立兇殺之案時有所聞彼軍警有目擊其事故任兇手縱逸者蓋不惟視華人爲無國之民且視爲生物之類己若夫關稅扼商務之咽喉關全僑之生計彼乃定從價之法則名曰一百零三實則任稅吏之高抬何論什百倍蓰其至羞辱至可恨者去年慶祝協約國戰勝彼之臧塔武哩省同時舉行華人紳商亦與其列暹學生扮協約國軍隊爲一組扮中國德國共爲一組兩軍接仗中德敗喪中國軍匐伏德軍下協約軍奪中國國旗扯碎擲地踐之以足華人在場憤然而散向暹政府質問置之不理凡諸苦虐罄竹難書哀此遺黎普天同憤等語三百萬華僑哀籲之聲隠然紙上凡有血氣能無痛心查該地華僑如此其衆所受痛苦如此其深推厥根源皆由未訂約無公使領事所致凡此顚連困苦之衆倘不急謀保護使黃帝神明之裔異域瀹胥當亦我政府所不認也該僑民等以粤閩各籍爲多商等誼關桑梓更屬同胞用敢呼籲上聞伏乞俯念我國民水深水熱待拯孔殷按照萬國公法迅與訂約遣派公使領事切實保護以爲根本之圖其未訂約遣使之前仿瑞士從前與我國未訂約前派商務委員駐滬辦法選派商務委員駐暹以爲治標之計芻蕘之獻伏乞俯准施行以衛僑民而張國體不勝迫切待命之至 
[兩路運輸事項之消息]  
　　滬寗杭甬兩路定章客貨存棧每天每噸收洋五分嗣奉交通部令更訂新章每天每噸增收洋五角此項新章實行後兩路轉運公司及客家以新舊章程比較增至十倍實難負擔特由轉運公會開會議决要求總商會轉電交通部飭將此項貨章取銷以蘇商困當經交通部分别電飭滬寗杭甬兩路管理局任小山君酌量變通任君奉電後即經分飭兩路車務華洋總管酌量情形籌議辦法以便呈部核飭遵照 
　　日前浙中因内河水涸致紹興一帶乾繭二萬餘包均爲阻滯不能運杭近日内河水漲可通重量駁船故數日來紹興一帶乾繭紛紛由船運到杭州之閘口車站爲數甚鉅急待裝運至滬該站驟無如許空車特電上海車務總管派空車五十輛前往以便裝載昨日（二十日）下午一時己由上海南站特開專車共掛空車三十餘輛送往杭州閘口站矣 
[中國之轉運業]  
　　中美新聞社云文明各國轉運事業極爲發逹譬如美國之四大轉運公司資本皆在一千萬以上每年獲利亦逹數百萬今四大公司且經政府設法合成一大公司將來獲利必益增多返觀中國轉運公司祗有二三十家資本小至數百元大至三十萬局面甚小如上海之公司祗在滬寗滬杭車站附近設事務所其中祗滙通悅來與中國三公司範圍尙大營業首推其創設之堶 
期在二十年前在先專做輪船轉運逐漸兼做鐵路今試述三公司之資本與營業範圍於左 
　　（一）匯通公司目的地爲滬甯路總公司在南京資本三十萬經理津浦及皖豫間之鐵路轉運各站設有分公司四十處用人三百餘甯總公司一年獲利百萬上海公司十萬滙通兼做匯兌事每年約百萬元近二三年生意大發逹自上海運出之貨爲米糧北方運來之貨爲花生棗子麻子及大小麥等 
　　（二）悅來公司創設二十年前總公司設青島其局面性質大約與匯通相同據聞孫寳琦與張勲咸附有大股 
 
 

Page 11

 
 
云第三家爲中國轉運公司資本不甚大股東有唐紹儀王正廷虞洽卿等曾在農商部註册資本五萬元開辦五年生意漸大人多信之添股至十萬元每股十元近年獲利甚厚總公司在滬有分公司三十處經理滬寗津浦滬杭隴海等路轉運公司董事九人五十股以上者皆得充之總董爲王正廷等中國轉運公司之目的地爲上海與開封自滬裝往河南者爲布疋與糖一年獲利二三十萬又兼代客購貨並作英美轉運公司之經理云中國除此三大公司外其餘小公司皆不足數於是可見轉運商業實有極大希望他日鐵路漸多商業日益發逹則轉運之範圍必更大且輪船轉運有限本不及鐵路鐵路轉運有四利益（一）行期較速非船隻所能比（二）貨物經火車裝運必較妥當（三）火車運貨不常出事端（四）火車運費較船隻爲廉有此四因可見商人之願托火車運貨實爲便利妥當計而其中又必有轉運公司擔任一切庶幾有百利而無一弊也 
[華商電汽公司改用交流電]  
　　華商電汽公司原以直流電燃點電燈電線均以桿木安設而電光尙不明亮或有時暗時滅之虞乃由該公司竭力研究增設機器業己改用交流電並於城廂内外之車站路習藝所旁及中華路之新自來水公司内曁十六鋪橋堍之浦邊又紫霞路大碼頭上海醫院弄口城内穿心街之春申君廟等處裝設方排間以便機器内之電力運存於方排中俾使餘電常儲則燈光不致忽暗忽明各處方排間均己次第建設惟交流電之電線應在地下安埋現擬趕緊掘地裝設規定從南車站前門電機公司之地下起沿馬路經望道橋至高昌廟直入兵工廠内止爲第一段沿途皆於路下安埋巳於昨日起經洋工程師督同工匠開工設置所有第二段應從該公司北首接出越滬杭鐵路經車站路由習藝所旁之新築斜南路逹滬軍營一線接往外馬路直逹十六鋪橋一線從裏馬路往南經紫霞殿朝西直至中華路接至城内各處一俟裝接埋妥卽以交流電燃燈並可以餘電供給各機廠之需用電汽云 
[李璧城虧欵離滬]  
　　江蘇烟酒公賣局前因查有駐滬前任二區分局長李璧城虧欠未解各項公欵爲數甚鉅特委查忠禮來滬催提茲悉該委到滬後以李璧城共欠解民國七年上半年公賣費七千一百五十七元又欠解七年十一十二兩月公賣費一萬七千三百元又七年分第一期烟酒牌稅洋一萬一千元三共欠繳公欵三萬數千元之鉅原限七日内催令李璧城所欠公欵如數清解乃訪查該員己經離滬無從催提昨己回省禀復局長請示 
[報關業擊毁洋瓶記]  
　　普發祥報關行因代本埠某參行轉報日貨洋瓶八大箱爲報關同業察悉報告報關公所調查屬實當將該洋瓶八箱扣留一面邀請同業開會議决定於舊曆五月二十四日將該洋瓶車送報關公所當衆擊毁昨日屈期片請各團體涖場參觀午後四時許該所總董徐菊如國民大會代表蕭柏年商業公會代表黃伯平總商會代表匡子儀等先後涖場徐君命將洋瓶如數抬出堆置空地當衆檢點清楚並由徐君演說畢當場將瓶一併擊毁至五時散會 
[利川等艦駛滬修理]  
　　海軍藍總司令現派定利川利通江貞等各軍艦爲松黑兩江江防軍艦因恐艦身不固特先令調到滬從事修理以重要務現各該軍艦奉令後均於昨日由武昌等處開駛抵埠一俟修理竣工即當開黑應防 
[警廳通令保護濟生隊]  
　　淞滬警察廳長徐國樑昨日通令所屬各區署所文云案據上海中國濟生會會長陳作霖等函稱濟生會辦理各種慈善義舉所有會章前蒙貴廳會商修正轉呈省署咨准内務部核復在案查會章第三章第六條敝會實行之臨時慈善義務及第五章第十八條會員權限有組織濟生隊救護意外被難災黎之責現在時事變遷社會多故及時救濟事不容遲茲特由同人組織濟生隊以補救護機關之不足而盡博愛之天職除分函通報備案外相應將簡章備函送上即祈貴廳長察核通飭各分區知照以便臨時接洽而免阻滯等情並附簡章據此除分行外合行抄發該項簡章令仰該署所即便遵照如有濟生會濟生隊到境時妥爲保護以維善舉附濟生隊簡章（一）名稱定爲土海中國濟生會濟生隊（一）宗旨本隊爲有備無患起見專以臨時救卹爲宗旨尊重法律不涉政治範圍凡有災後難民資助治療等事皆在本隊救護之列（一）編制每隊四團每團團總一人團佐四人團員二十人共一百人雇用夫役臨時酌定現係初次組合先遴練一團共二十五人餘再添練（一）資格以熱心社會義務身體强壯並有正當職归或有醫學知職或具救護知識者充之（一）服裝制帽白色帽章藍地白十字制服制褲白色（一）佩章藍地白十字（一）旗幟天藍色地中以白旗紗盤成心形心中藏十字（一）藥物西醫救急應用各種藥品繃帶器具藥箱食物車擔架等件（一）標識於白帆布製行裝袋上以藍墨書上海中國濟生僵濟生隊字樣 
[巿北公學學生分會近訊]  
　　滬寗車站慶祥里巿北公學學生分會自組織公議儲金團以來頗有成效並製就國恥紀念信箋信封明片等贈送各界現又組織服務團販賣各種國貨及該分會自製出品志願報名入團者甚夥所有售價盈餘充爲該分會辦事經費且課餘有暇對於宣講調查等事仍力行不懈云 
[聖瑪利亞女塾游藝會預誌]  
　　本埠聖瑪利亞女塾以平民敎育爲當今急務救國之道實基於此擬由學生諸君演藝集資交由上海學生聨合會舉辦義務敎育特定本月二十四日星期二在靜安寺路卡德路夏令配克影戲園開游藝會内分音樂舞蹈中劇西劇幻術等入座劵分兩種甲種兩元乙種一元託中國寰球學生會代售熱心敎育諸君盍往觀之以襄義舉 
[浦東附屬童子軍之宣誓式]  
　　浦東中學附屬高等小學自乙卯夏間遷至本埠南巿馬家廠後内容益臻完善近又組織童子軍由戴企留朝夕訓練日昨行宣誓禮時有上海縣童子軍總教練員姚麟書青年會及閘北惠兒院巿立養正敎練員徐雪階俞元爵梅溪學校童子軍等相繼蒞止省教練員顧拯來因事未到先期將頌詞郵寄 
[神州醫藥會近况]  
　　本埠神州醫藥會爲醫藥兩界所組織前己呈請政府立案並於麥根路開辦專門醫藥學校每星期出醫藥新聞現該會又賃定牯嶺路十八號三層樓洋房作爲會所除將醫學校及事務所併入外並擬於該屋施醫送藥以資救濟貧病 
[復善堂循例施診]  
　　小南門外復善堂向例每交夏令延訂内外針幼四科醫生在堂施診給藥以惠貧病茲值夏令仍由該堂規定舊曆六月初二日始逢二五八期上午八時至十二時止循例舉行己發出廣告分貼通衢令人周知矣 
[押當公所擬推調查員]  
　　閘北公益里押當公所因抵制日貨事兩次開會决議不准收當並爲顧全血本起見將前當下之貨酌量减貫茲聞該業董事錢玉書等查得同業押當中仍有私當日貨或因不能識辨誤當情事除勸告各店隨時留心外擬嚴訂規章公推調查員四人分投調查如有違背公同處罰 
[粘貼圖畫傳單之獲咎]  
　　公共老閘捕房指控南京路老鳳翔銀樓滙通電燈公司明華眼鏡號新新三泰大東等八戸罷巿時各於門首粘貼日本人虐待韓人之畫圖傳單激動人心昨晨由廨發出傳單交由該捕房派令華探姚錫卿西探開納往將各號夥友沈懷卿葉又新郭東生何寳林張耀卿李潤泉沈利生等併傳至公共公堂請究據捕房代表高易律師上堂譯稱被告等均粘貼高麗亡國後日本人戕該國人民虐待之畫圖傳單妨礙租界治安照中國刑律應處五等有期徒刑或罰金等罪捕房爲融洽商界感情諭飭中西包探知照該被告等撕去而老鳳翔銀樓扯去後復又張貼應請訊核並據中西包探投訴曾往知照各號扯去傳單各節并將畫圖傳單呈案請察訊之被告各人由禮明律師到堂代表辯稱被告等所貼之傳單並非自刊捕房知照後即行除去至於老鳳翔復又貼出事亦平常凡關於政治之事此種畫圖之傳單英日等國亦時或有之查此種傳單並不激烈請爲明察張襄讞核供商之日副領事林君判被告八戸各罰洋五元充公又美捕房指控北浙江路信通布廠經理姚福逮兆豐路五百三十二號門牌鞋店主莊永順愛面近路某里管門人秦銀根均貼有日本人虐待韓人之畫圖傳單昨由西探目柏生五十六號特别巡捕與九百七十二號華捕將姚等三人傳至公堂請究據中西探捕相繼上堂稟明前情並將圖畫傳單呈案並據老鳳翔等代表禮明律師投案譯稱此案與老鳳翔等同一案情惟姚等並無代表律師請歸一案訊理堂上諭謂各歸各案即訊據姚福康供稱門首所貼圖畫傳單己經扯去莊永順供當罷巿時商人有事下鄉不知誰貼亦己除去秦銀根供在愛而近路某里爲管門人至於四百二十三號牆壁上所貼各種圖畫傳單實不知何人粘貼求鑒中日官核供判姚莊兩人各罰五元充公秦銀根省釋傳單焚燬 
[命案嫌疑人分别交保]  
　　閘北蒙古路和香村茶食店夥田八金子因吃麵不愼以致毒斃曾由地檢廳派員騐明並經該管四區一分所將案中牽涉之該店夥王扣寳張金才等押送到廳拘禁茲悉此案連日經檢察官秘密偵查復於前日飭傳尸兄田阿元並該店主田龍寳等到案研訊證明王張等並無謀害情事當諭將王扣寳張金才分别交保 
[惡丐騷擾押店]  
　　惡丐無錫人王阿大因向西華德路三百七十六號門牌翁蘭亭押店内强索不遂遽持糞穢等物向内抛擲被翁鳴由一千二百七十號華捕將王拘入捕房稟明捕頭押候解究 
[燃放邊砲之肇禍]  
　　滬城新北門内鵪鶉橋塊某姓家前晚因有喜事燃放邊砲不料所放高陞飛入安仁里居民某甲家樓面臥牀上因而延燒牀中臥有小孩三人大者二人即行奔逃小者年祗四歲四肢燒傷迨家人聞悉趕上撲救火得熄滅遂雇車將傷孩車送滬北醫院求治無如火毒攻心無可挽救當即舁回家内延至夜半氣絶而死昨晨由孩父備棺收殮 
[地審廳判决和誘案]  
　　田阿元妻田李氏上月間被費橋榮勾引成姦唆使潛逃當爲田阿元偵悉鳴警將費與該氏一併拘送地檢廳訊明當諭將李氏交由本夫領回費着押候起訴昨由地審廳屠推事會同熊檢察官開庭飭提費橋榮至案研訊一過以費和誘罪當然成立判處五等有期徙刑監禁五個月以儆 
[巡官查獲粉紅]  
　　江北人施長興之女年十八歲名粉紅被韓士德拐匿閘北太陽廟昨經游巡隊劉巡官查獲該女及韓並捲出之金釧一副併解司法科核辦 
[鄉民誤毆路警]  
　　鐵路巡警山東人王錫賢前日與租界華捕韓文元同行至引翔港顧家宅地方鄉民誤會下毒將王韓二人肆毆由五區四　分所查獲行兇之王阿根顧妹郎二名昨解司法科訊辦 
[坍牆壓傷童孩]  
　　住居閘北夏家弄之婦人潘費氏其七歲男孩被該處火場焚餘牆坦坍倒壓傷頭面等處現在慈善團醫院療治可望無碍業主葉阿揚前經四區飭傳未到惟將其妻王氏傳案昨奉張警正諭令交保限交阿揚到案再行核辦 
[汽車傷人案展期研訊]  
　　汽車夫林阿虎前日因在靜安寺路開駛五百七十八號汽車不愼撞倒行人吳啓章碾傷足骨當經九百十四號華捕查見將吳車送醫院醫治並將林拘入捕房押至昨晨解送公共公廨請究據車務處西捕投訴原告傷勢甚重不能投質請爲展期俞襄讞得稟商之英包副領事判林交二百元人洋並保候原告傷勢平復再行訊核 
[汽車夫駕駛違章]  
　　汽車夫張洪生前因駕車至法新租界寳建路地方不遵路章開駛爲捕查見抄錄號碼回禀捕頭嗣因張抗傳不到奉判改提在案昨日將張提到解送法公堂請究先據捕頭上堂禀明前情詰之張供综因有事在心故此差誤違背自知不合求宥中西官判罰洋五元以儆 
[輪船水手私帶鴉片]  
　　合生輪船水手粤人張金志葉根近在大連等處販得鴉片烟數十兩夾帶來滬前日下午在元芳路碼頭起岸被怡和洋行所雇碼頭偵探翁松林查見當將張葉二人連同烟膏一切解入捕房稟明捕頭押候解送公堂訉懲 
[周阿福持刀行兇]  
　　周阿福日前晚上手持利刃至法租界小東門地方希圖向伊姘婦老五行兇當被老五察悉鳴捕將周並利刃一柄拘入捕房昨解法公堂請究詰之周阿福供民人與老五姘識己久民人於上年間出門找尋生意無着始於日前來申因無面目與老五會面故此持刀意欲自盡不敢向人行兇質之老五供稱與周姘識多年是日持刀前來究向何人尋仇不得而知是實中西官判周罰洋二十元無洋改押二十天示儆利刃没收 
[無賴兇毆船戸]  
　　船戸陳阿東昨投法公堂控無賴張四福陳英國楊四三顧振寳等四人於前晚至民人船上强竊板木當由民人向阻詎張等非但不服反敢一擁上前將民人扭住行兇幸有巡捕到來將張等四人拘案求請訊究詰之張等四人同供民人等是日晚上至陳船上納凉不料陳將水潑在民人等身上向伊理論詎陳先行動手行兇民人等無奈回擊是實中西官判各押三天以儆 
[擲包當場破獲]  
　　擲包匪李東林日前糾同黨羽陳阿毛至法租界地方將僞鈔票擲棄在地施其伎倆希圖騙取鄉人洋銀適爲包探邢阿生瞥見上前戕李陳兩人拘獲連同僞鈔票一併帶入捕房昨解法公堂請究先據該探上堂禀明前情繼據捕頭上堂稱查得被告李東林係屬過犯請察中西官判以李不應屢犯不悛着押西牢三月期滿仍永遠出境陳押二月以儆 
[馬車撞傷行人]  
　　河南路昨日下午有某姓馬車撞傷行人潘阿二跌倒於地由總巡捕房六百六十五號華捕瞥見當即雇車送受傷人投醫院醫治一面抄錄馬車照會號數呈報捕頭候示 
[俞家橋軋花廠刦案破獲]  
　　浦東俞家橋地方張良記軋花廠於日前被盜匪破門入内肆刦搶去洋四百餘元及衣服二十餘件報經南滙縣警所在北蔡緝獲盜犯兩名昨日該縣警等詰得獲盜口供帶往浦東張江栅黃姓屋内緝獲江北口音盜匪小四子張三子兩名並抄出贓物解回南邑訊究矣 
[過犯又犯搶案]  
　　紹興人金阿狗因串黨在公共租界勞合路西藏路等處攫取婦人周華氏王媛媛等金鐲珠花銷贓於山東路某銀樓及城内某當舖被控捕房由探將金拘獲吊到珠花惟金鐲己被鎔化解奉公共公廨訊供在案昨晨由廨提訊先由原告兩人相繼上堂禀明前情訊之金阿狗供認不諱中西官核供以金係過犯判押西牢二年期滿逐出租界 
[婢女捲竊金飾]  
　　新閘卞等路一百十號門牌居戸曹子元在新閘捕房指控伶人某姓家傭婦李陳氏唆使十二歲婢女蘭紅捲取值洋一百餘元之金飾金鎊寳銀逃逸昨由探將氏與婢一併拘解公共公廨請究原告投案稟訴前情訊之蘭紅供稱實係李陳氏唆使捲取其物悉行交氏取去詰之李陳氏供詞推諉中西官核供判李陳氏姑寛斥釋蘭紅暫留棲流所半年期滿帶堂再核 
[誣告傷害監禁三月]  
　　小流氓高忠永因與同類李榮生姑姦起釁將刀自行戳傷手臂等處指李將渠戳傷鳴警將李連同兇刀一併拘送地檢廳訊得高忠永誣告屬實當庭判李無干開釋兇刀没收高着收押候究在案茲悉此案己由檢察官向同級審廳起訴昨日午後由地審廳屠推事會同熊檢察官開庭命提高忠永至案研訊據供自知不合請求輕辦問官得供會商之下以高誣告罪當然成立本應重懲姑念年幼從寛判處監禁三個月判畢飭令還押聽候送監執行 
[陸阿金判押西牢年半]  
　　崇明人陸阿金因被控本月十六號在靶子路毆傷日人某甲由捕拘解傪共公廨訊供不認判候查明在案昨晨由廨復訊據捕房稟稱被告當時矣衆行兇有兩西人目覩請爲訊辦訊之陸供稱在某米店爲出店是日因送米經過見有多人吵閙往前觀看並不行兇求釋中日官核供判陸押西牢年半 
[大麗花會之盛况]  
　　西門斜橋貧兒院内仙樂種植園自二十日起開大麗花會七日連日中西人士前往游覽者絡繹不絶對於所列各花咸加蠶許今日爲開會第六日正值星期欲覘名花者盍往觀之 
　 
[謝贈]  
　　昨承英文週報社惠贈中華英文週報第十一十二期各一册又聖瑪利亞學生分會惠贈游藝會入場劵兩纸併此鳴謝 
來件 
[爲救國要著徵求同志（沈九成）]  
　　十年生聚十年教訓爲千古立國之常經此次全國學生一心一力表示其高尙純潔之愛國主義及一切主明之行動爲舉世所是認敎育之眞價乃大見惟是引領四顧失敎之人民所在多有此輩人民大都缺乏常識紛紛擾擾作諸般無意識之舉動玷我國譽損我國力並使我社會間凡百事業無長足之進步者莫不以失教故則今日之普及敎育實爲救國事業中刻不容緩之要圖夫實行普及敎育有兩大難事一爲經費問題一爲師資問师僕爲此事設想己久曾主張改革家庭制度實行遺產歸公凡實業界白手成家者類多深感少時失學之痛苦並遺子多金易阻茯進取之隠憂如葉澄衷楊斯盛以及近時之張耀軒蔡一隅吳善慶諸先覺先後起圖之各處資本家之響應者己大有人在惜乎尙少一聨絡機關致有志斯業者無從着手旣着手者又以乏人相輔故致所辦之敎育事業湮没不彰爲特設置普及敎育篤志家之聨絡機關以謀精神之結合方法之統一並擬聨絡敎育界名賢設立普及敎育之敎員養成所其應募人員之資格凡有數種一須脫離家族制度之牽掣能專力一志從事於此項普及教育事業不涉宗敎而具有宗敎家熱誠任事之精神者一旣獻身於此項普及敎育事業中始終爲此事盡力不再及其他各事者一須有相當之基本學識及相當之年齡健康之體質而能勝任愉快者其着手措辦地點從狹義的做到廣義的如某縣資本家慨任此項敎育經費即先在該縣未設國民學校之人口稠密處設立義務敎育之兩等小學有餘力則推廣及鄰近各處其敎員由普及教育之教員養成所委任之以期敎育事業之齊一海内同志幸速起圖之通信處上海引翔港三友實業社 
[紅會防閑置毒傷人報告]  
　　本月以來罷巿罷工人心震恐流言四起傳播全國該會沈仲禮君雖迭次電催蔡廷幹副會長任命兩月迄未接事故會中巨細事宜悉由沈江二君維持籌劃煞費經營而置毒之說尤爲内政外交主權民命所關除隨時密派醫藥稽查王培元醫士等二人四出研究調查外而於本埠總醫院南北巿醫院防疫醫院等處日夜診視無致命者亦云幸矣而救護汽車病車等尤爲忙碌而小販數萬人竟絶生機險象環生對付極難日前由章太炎君函送變色鷄蛋轉送工部局史總醫官出立化騐單證明無毒南巿醫院院長王一亭醫生陳傑均理事楊幼坡具函報告云本月十六號來院診治者日十五人夜九人十七日十一人夜七人十八日六人夜四人詳詢病者均云或食糖果或食菜蔬或食糕餅初則口中麻木四肢酸軟繼則發熱頭痛故疑中毒求治本院先施以嘔瀉之藥繼則因病給藥無不應手而愈今日因是病而來者己絶跡矣又北巿醫院醫生黃子靜陳家恩理事金劍虹報告云六月十五日起至十八日止自稱受毒來院求治者十三號二人十四號十三人十五號十四人十六號七人十七號五人十八號六人或稱手足麻木或稱腹中絞痛或稱初時胸部不舒繼即唇舌俱麻或四肢發冷僉謂受毒所致如油炸檜鹹蛋大餅杷枇楊梅杏子糖果等類本院醫生等悉心診視施以吐瀉之劑及樟腦勃蘭地等藥病即霍然且有未出院内一經嘔吐立時稍快而去又有一老婦病半癱症病家不察認爲受毒類此者甚多惟十九日自稱受毒求治者抵有一人此風從此可絶云 
雜評二 
[中行取消股東會問題（庸）]  
　　中行滬股東昨日會議討論反對修改則例問題主張取消二十九日之股東會以表示拒絶增股計劃此次增股之議直接爲財部所提出間接實係安福所要求安福垂涎中行權利主張擴張股本至三千萬元由該派壟斷入股以爲維持六年則例之交換經龔心湛之同意以官股資格向銀行提議於是中行乃有定期召集股東大會之舉夫使增股案而實現則安福派於中行己居於最大股東之地位可以操縱一切壓倒他派乃該派尙以爲未足必欲破壞現行則例使中行正副總裁以次皆歸彼派而後快安福之野心可謂逹於極點矣 
　　安福之目的旣不至推翻現則例不止是己無調停之餘地中行二十九日之股東會本可以不開滬股東主張取消誠爲扼要惟現政府己完全處於安福指揮之下中行則例殆無望其能維持爲股東計舍别謀自保之道外殆己無其他方法耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係沈信卿先生手書 
新談 
[上海觀察談之一節] [  一之]  
上海住民之特性九（諸事不求甚解） 
　　前清某中了汪未逹時博學能文章屢躓童子試不能青一衿嗣遇某名宿典試淮安擢爲冠軍並召此未來之中丞某殷勤致訓詞謂汝文過高宜大用而獨不宜應童子試今幸遇我乃克膺選過此一關前程未可限量云云記者每憶及此故事竊謂上海大多數平庸眼光不能不令游上海者發生一種特别觀感古『文章憎命逹』一語若推廣之而謂才力之增適與命運相反則又無往不足令人慨歎者矣上海數十年來雖尙有極少數之新學名流隠爲内地敎育界與言論界之先導然其人數與全上海各種學問家技術家相比較亦僅不過千百分中之一此外如就中國舊學而言即以書家一類諭之前十年最得名者爲汪子淵然在精於此道者之眼光中固絶無汪某其人也次若評論戲劇其蔚然成大觀者不外凌霄漢閣諸家然均遠在北京而絶非上海方面所能物色者也次若繪事上海巿之丹青妙手固屬車載斗量而不可勝數矣上海發行之畫報畫集又有汗牛充棟之巨觀矣然試問此濟濟多才之上海可能有神品逸品諸名作之發見乎次若出版界舍若干册之小說筆記能有特别之精采外其由某某等洋場才子隨意編緝之各奇書大都均從抄襲仿造而成靜焉思之了無意趣固無詳加論列之價值也在彼歐美日本諸邦每月訂報而外必不能不多讀若干種之新版名著若在上海每月止須有報亦幾忘及年書之事而少數大書肆之出版物其速率甚緩和又不若列强諸國之與時銳進故上海各日報新聞欄中絶未有將每星期中之出版物彙合成篇以爲購讀界增加若干倍之興味者云 
　　數年前舊雨唐君鏡元方自英倫習製版術畢業歸國其時上海之製版界固視今日爲更幼穉也唐君曾親往上海附近各名區映成「西湖探勝」「龍華觀桃」諸風景畫册託各書肆求售同時某某書局亦向西湖二我軒購買舊存影片趕製模糊不易認辨之同樣景片兩小本以類似之名目出售之不數月後而某某書局之劣貨盡去唐君之精品反覺無人問津也此非上海方面一種特别之現象歟上海人士「諸事不求甚解」無論何種學業與蕶術苟眞具有最優最美之特質者或反不能自顯此又過渡時代之中國大商埠不能與彼紐約巴黎倫敦相並論處之一端云 
　　通告本欄老申報一項現己於星期日另出專張自後不再載人自由談内此布 
筆記 
[小說雜談（五）] [  瘦鵑]  
　　歐美言情小說中其芳馨凄感能令人作十日思者以茶花女爲第一茶花女出法國名小說家小仲馬ＡＤｎｍａｆｉｌａ手原名ｏｉｍｉｌｌｅ英人譯本亦曰ｌｂｅｌａｄｙｗｈｈｈｅＯａｍｉｌｉａｓ則謂持茶花之女人也日人譯曰椿姬不知何所取義殆誤茶花爲椿耳十餘年前閩縣林畏廬譯爲漢文由曉齋主人口述原木筆固簡鍊而細膩纒綿處則外不逮原作俟官嚴幾道見之至謂支那浪子之魂將咸爲所蕩似言之過甚矣小仲馬所作可十餘種以此書享盛名其博雖不及乃翁大仲馬而靈心慧想往往有突過處其作茶花女耻聞曾耗數年心力描冩之工幾欲駕大仲馬而上之冩茶花女則不特竄其倩影且冩其芳魂冩亞猛則不特冩其涙痕且冩其哭聲遂令讀者讀其書如見一眞茶花女眞亞猛朝現於行間字裡一一都活即冩老公爵之豪俊伯爵之痴亞猛老父之頑女伴配唐之忠亦各恰到好處而卷末茶花女病中日記數則尤極哀感悱惻之致深夜讀之恍見個儂骨瘦香桃呻吟錦衾繡簟間也或謂小仲馬斯作實冩自己本事其卷首有二語曰吾將縮吾十年之命迸爲一日涙痕哭我馬克也語至沉痛即爲作書本旨所謂亞猛者特假託其人用以自諱亞猛之語即夫子自道耳從來作者固有自冩影事而假他人之口吻出之者是殊不足爲怪然吾謂以小仲馬之多情固肖亞猛而亞猛老父之煮鶴焚琴殊不類大仲馬之爲人蓋大仲馬亦風流放誕初非老頑因一流人物故吾人之讀茶花女者但須賞其文情筆意與夫全書之精神正不必膠柱鼓瑟强指爲小仲馬本事也小仲馬之死去今可四十年茶花女一書己傳遍世界梨園影戲院中咸爭演之東西各國競事迻譯凡有井水飲處殆無不知茶花女矣予嘗諧英本一過讀林畏廬譯本二三次誠有如楊蓉裳序飲水詞所謂魂銷心死者七年前香山曼殊上人由東瀛寓書海上諸友謂畏廬譯本有删節處擬發宏願重爲迻譯同社吹萬詞人聞而喜之集定公句寄以兩絶云震旦狂禪沸不支本無一字是吾師天花豈用靈譒護下筆情深不自持廻腸蕩氣感粗靈肯向渠儂側耳聽今日不揮閒涕涙茶花凝夜吐芳馨曼殊生性疏懶卒一未成去歲亦下世矣否則以哀感頑艶之筆冩哀感頑艶之事一旦殺青必能令讀者蕩氣廻腸如入滬江香海有情天也天梅嘗有讀茶花女詩云萬種情絲牽 
　　不斷無端我得絶交書此中總有難言處何竟粗兒不諒渠天生骨相是鍾情死後方知我負卿縮命十年拼一哭病中狂囈涙如傾精鐵鑄闌斷情界逼來理勢那能堪乃翁父道應如此苟諒予心死亦甘頗足爲茶花女吐氣老詩人吳束園亦作巴黎茶花女行哭之詩長不具錄中警句有『宛轉勸郎隨父歸涙瘢沾袖成紅血』『回書突遇同心結抵死猶求一面緣』『絲兒氣息絲兒命一夜呼郎五百回』諸語茶花女在重泉之下芳靈未昧當銜感不淺矣今法都巴黎城中聞有茶花女墓即個儂埋香瘞玉之所每值春秋佳日士女爭往憑弔墓道之次茶花山積故東園時中有至今青塚埋香骨一片山茶濕冷紅之句三尺斷墳殆亦如吾國蘇小眞娘小青之墓同足供後人零涕也 
 
[康熙五彩觀音罇（一）古物圖十七]  
雜錄 
[見聞瑣言（上）] [  五九生]  
　　這幾天來一個上海城中到處閙着毒我耳中聽得不少旣不敢說定他是謡言也不敢說定他是事實現在第一個毛病就是大家太多疑心一見人家舉動略有可怪就當他是下毒的人一見人家提着瓶子就當他是下毒來的不問青紅皂白揪住了一頓臭打打他一個半死自己也到底捉將官裏去西牢半年是穏穏要坐的這又何苦來呢所以我勸大家現在第一要平心靜氣留心着那班下毒的人拿到了證據送官究辦不必勞動自己去打天氣熱了省些力也是好的第二須要去掉這個疑神疑鬼的心只消留心自己的飲食見是形跡可疑不妨送上醫院去化騐若是一味多疑那就心神不安自己苦自己說不定往後見了自己父母妻子也要疑他們是下毒的人呢豈不可笑 
　　安福部又上台了這幾天摇旗呐喊把　鼓打得震天價　倒像是獻台上强盜戲中趕來一羣　囉亂跳亂閙似的可笑那往時財政席上吃不了兜着走的龔不堪也給他過一過國務總理的癮可不能不感激弟兄們帮忙其餘幾個頭目也己派定位置却把個徐老老拱在上面學着榮舞臺聲舞臺串一齣傀儡戲眞正好看煞人只怕這中華民國的戲台不大堅固禁不得他們一陣子閙就要坍台了唉安福部安福部他們一個個安享了幸福即是我們小百姓的危禍大家倘不設法攆掉他只索坐着等死罷 
小說 
[潛艇歷險記（續）] [  翠岑譯]  
　　第十一章入網 
　　二人藉夜用遠鏡之强力片刻即見一雙烟突大船之黑影南向緩駛桅燈信號續作不休惟於德巡艦答號時停止片刻旣而諸光俱滅輕狹之驅逐艦兩艘屈曲自水雷叢中來移時各停復轉舵向南時距潛伏之Ｒ十九號僅五錨纜長艦長台列克曰來船必商船改裝之游擊艦受傷而回者也麥快亞傳令進行吾將藉彼等爲吾領港迨旣竣事便將以怨報德謝以魚雷二驅逐艦絶不覺潛艇所在烟通中濃烟湧出迷漫於Ｒ十九號之甲板於此可見兩事一知二船之煤將罄二知兩船均用煤料非用油燃故必係舊式之艦此時其中一艘盤Ｒ十九號之周一匝於是復駛近裝甲之商船三船鱯貫而行商船居中二艦前後護之以每小時五海里之速率前駛斯時Ｒ十九號若擊以魚雷誠爲良機然艦長台列克持之不發以方將藉之爲導時機過早也 
　　燃油之機微有聲息Ｒ十九號因用電動機急蹤三艦之後離最後之艦約四錨纜長夜色旣沉而三艦之黑烟復蒙滿艇身之上三艦縱有燈光亦不能察且速力旣緩潛艇身旁不復激起白浪以遺形跡潛望鏡二具藏諸艇内隨時隨地一遇警覺潛艇立可没水行約一哩四分之一領首之艦發一閃光二烟通之巨艦即轉舵右向與原向成一直角Ｒ十九號之士官注意最後之一艦見其並不隨之轉向直至前艦轉處始右折因知水雷中之通道至狹非可任意者後艦旣右折亦發閃光前艦應之忽又繼以十數道之探海燈光燭照水面Ｒ十九號急沉至水下二十尺潛望鏡升出水面至十三寸而止無何又至叉道台列克司托克台而緊隨尾艦之後敵艦此次乃左折直向敵巡艦騙逐艦麕集泊線之中央而駛台列克曰吾艇其出險矣遂傳命下至四十尺潛艇在此深度無被察出之虞雖有最重之戰艦行經頂上亦綽乎其有餘於是察尾艦輪葉之聲仍隨三艦前行水雷旣成過去之物三艦之速率大增且十九號欲續隨前進不得己增至一小時十四海哩之速度此度足使水面激起施渦然亦不之顧也 
[自由談之自由談] [  不冷]  
　　公民約言凡爲一事最不可少者條理與信用苟無條理則所决之事必三翻四覆三翻四覆則内部必生意見而局外之人則必輕視以爲兒戲而不復信用之矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　老申報　 
　　發刊之趣旨 
　　清同治十一年英商美查創刋本報我國之有華文日報自茲始越光踰宣洎民國元年而本報總理史量才君乃購得本報之全部所有權顧歷年成績品幾於蕩然矣張君仲照庋有全份以本報訪求之殷也慨然見讓猶有所缺則多方以覓補之於是始自第一號迄於今茲燦然咸備蓋四十八年之世變於是具焉世界列强於此十九二十兩世紀之間莫不奮一日千里之精神以造今茲之地位回顧疇曩胥嬰孩而盛年矣我國之所以度此四十八年者何如國勢也政治也學術也文藝也進歟退歟消歟長歟比而觀之視列强何如蓋有不覺矍然驚爽然失憮然息捐然悲而不能不動今後當奈何之感想者擷其要者庈我國人本報所當有事也爰作增刋曰老申報夫四十八齡强猶未艾耳徒以忝居一日之長世人從而老吾也則吾亦徇俗以自老云爾略舉體例如左 
　　（一）國内舊聞政局典章變遷以漸今茲現象具有由來昔種其因今食其果毫釐千里責有攸歸回溯舊聞豈惟古鑑 
　　（二）國外舊聞民權怒茁科學日昌澎湃東漸恣以商戰洞吾門戸撤吾藩籬彼奮鵬摶吾維跛鼈同此時日程功逈殊往者不追庶幾愧奮 
　　（三）文藝軼聞時有佳語可自怡悅豆棚瓜架亦足軒渠或觚不觚猶存髣髴編者識 
國内舊聞 
[西字新報記鎭江事（同治十一年五月初一日）]  
　　聞鎭江賽都天會游人甚多皆尾會而行行至外國租界内適有數西人在洋臺上閒眺一人以雙眼千里鏡望江忽萬人叢中有人大聲呼曰西人將以洋槍打我們連呼數聲衆人大驚爭皆逃避街道旣窄人又過多擁擠顚仆不知凡幾老弱者或致蹋傷並有死者而無賴子弟遂乘機搶奪擾攘半日始得安靜蓋前之造作謡言者即後之搶奪者也彼特欲借此以肆其擄掠云記者曰此我國四十八年前一般社會之現象也維時上海開埠纔二十餘年鎭江纔十餘年耳中外人民相處之日淺遇事不勝其疑畏無足怪也然默察今茲三人巿虎之紛擾往往莫知其起訖謡方所播閧然和之事理之有無不問焉指斥之當否弗計焉甚进明知爲無據而必多方裝點俾堅人之信以自欺而欺人其有足以破我說解我疑者雖明知其說之當然猶掩耳而不欲聞其有異於爾時鎭江人之看會乎哉四十八年矣吳下阿蒙依然如故敎育不普及民度奚由進蹉跎者幾半世紀矣後將奈何 
國外舊聞 
[東洋改服色]  
（同治十一年五月初一日） 
　　現在東洋朝廷己出一告示令各官員皆要仿西人衣服制度鬢髮亦要學西人剪短卷束彼都人士其亦有衣冠尹吉卷髮如蠆之思者乎何好異矜奇之甚也曷若各從其俗各得其宜之爲愈耶 
　　記者曰此正日本維新之初也方針旣定銳意歐化斷髮易服特其見端耳然爾時高國人則以好異矜奇譏之矣大抵創造文明之族必自尊其固有而不易舍己以從人日本自隋唐以還始輸入大陸之文明而後制文字前此固無文化可言也惟其得自外來故享帚自珍之念薄一旦有新其耳目者出則恝然舍此而驚彼蘄向旣專兼程以赴乃有今日若我國者彼時猶漠然無動也歷十數年而後有維新守舊之商榷焉更十數年而後徬徨歧路焉史十數年而後就道焉又何怪乎望塵弗及哉將追咎當時執政之無識乎曰不能何以故胥國人而皆然矣執政猶我國人也蓋思想束缚之結果云爾 
文藝 
[吳農望澤歌并引]  
（同治十二年九月十九日） 
　　本年旱魃爲災江蘇尤甚田農困瘁尤十倍咸豐丙辰蓋是時春水尙深得雨尙早民力尙豐榖價尙貴國課租籽且並減至六成故雖得不償失尙不至大爲農害今歲入春以來水脚本淺自夏及秋從未得盈尺雨視丙辰年五月得大雨盈尺七月復得大雨兩次亢旱尤爲日久兼以兵戈之後瘡痍未復不惟無可典質抑且告貸無門榖價尤賤工本尤鉅農财己竭農力己傾欲免來歲之抛荒其可得乎三吳紳富現議減租如丙辰之例且酌給工本爲來歲計是雖好善性成亦由上之人減成征課有以激勸之也不識南五省被災各屬咸能如蘇省官紳垂念民瘼以相與有成否近見友人所著望澤歌情形如繪足以動人愷惻之心爰爲錄呈請卽刋報爲禱其辭曰 
　　今歲欠雨霖種田民力竭老農有苦情訴出眞凄切春來水脚淺亞旅焦心急五月插新身車戽己費力雲霓望眼穿杲杲復日出小雨時或來雨日田己坼河水低復低車短不能即圩田尙倍車高者更重疊公議踏公車每工百八十如或缺一夫罰欵情難說騎虎勢己成要歇不得歇每畝加十工千八青蚨出或至數十工借盡并當絶再加糞壅資工本更難述始而借黃米還新加六七繼而借錢洋重利或加一破襖及破被多向典庫入剜肉且補瘡巴望田窖掘幸而慶有秋所收分成色少或三數斗多或不盈石更值米價賤所入不敷出况有秀不實工本更全失納稼築場圃尙要費工食一旦喜磨礱債主如蝟集礱架尙未收米堆己全撤胼胝半年忙辛苦爲誰吃兒女共啼飢夫妻相對泣轉眼近隆冬朔風穿四壁無褐更無衣苦况向誰說欲爲抱布謀買棉本己缺雪夜與氷天拚將窮命敵業主如臨門涙雨兩行滴 
[乩詩（同治十三三年二月二十日）]  
　　蕭蕭風雨滿天涯鏡裏青山一面遮閒倚闌干數春信曉寒又放洛陽花 
　　柳絮滎泥故故飛妝成農更著春衣畫樓遠望新城巿盡日無人燕子歸 
[十景碗酒令] [  詩屏主人]  
（同治十二年二月二十六日） 
　　有友述一酒令名十景碗令須四書兩句共成八字都取成雙而句法不准犯複倛令共十疊所以名爲十景碗以其各各不同也如旣有宜其家人宜其家人兩句則人焉廋哉人焉廋哉得其所哉得其所哉之類皆無用矣特備錄於左以供談柄 
　　宜其家人宜其家人侯于周服侯服于周象憂亦憂象喜亦喜文猶質也質猶文也君君臣臣父父子子言不顧行行不顧言申申如也天天如也入云則入坐云則坐祭如在祭神如神在人人親其親長其長 
　　此十聨妙絶恐舍此之外再求一二聨雖搜索枯腸亦不易得也 
軼聞 
[十八年之離合]  
（同治十一年五月初五日） 
　　番禺舉人金某者貴家巨族也功名絡繹詩禮名家凡姻娅非仕宦卽巨富焉前十餘年擇壻於順德勒樓鄉麥某亦縉紳殷戸也女嫁纔一月閨房这内夫婦戲語夫云爾非白璧無瑕者此戲謔之詞不足爲外人道詎意婢媪爲之飛謗於妻家於是禍根起矣金某夫婦聽信讒言始則登堂辱駡繼則俟麥某之母壽辰賓朋聚集金某竟率親屬數十人肩輿至麥府將其婿毆打又將其母風冠衣服毁爛從此兩家擀訟蔓延至十餘年經兩縣大紳調停固不允又經歷任縣尊勸和亦不從復經屢任府尊解釋而兩造仍不肯某父己死訟猶未息茲得現任馮廣府結案將兩造拘到親審斷金某負荆請罪恐其不肯特調委員一齊同去因麥某尙有祖母在也又令麥府要回金女不准離異兩家冰釋噫十數年之案一旦清斷非有才情豈能辦此其判詞尤覺悚切動人非但賞其詞之工己也亟登之以供同覽判曰判得兩家以縉紳之族聨姻好之歡乃以兒女姻緣忽生釁隙閨房細故橫起猜嫌合卺纔一月餘聚訟至十八載夫婦之道苦矣人倫之變傷哉推原其故皆由金某賦性乖謬訓女無方閨閣之範罔聞巾槃之儀多舛遂失歡於堂上更拂意於郎君然而甫至夫家未諳姑性偶衍姆敎猶有可原金某職爲司鐸形類痴聾輕聽嫗婢之言無端搆釁聿震雷霆之怒問罪興師秦晋之好不終楚漢之爭紛起禮方成乎奠鴈曲旋奏乎離鸞尤可恨者爲父不慈罔恤唱隨之願有女如玉橫被謡諑之詞筮不字者十年興大獄以三字此旣冰清有愧彼亦玉潤難言遂至衛莊不答是悼中心戴嬀大歸飲泣終日似彼看羊海上備苦經年盼他駕鵲河邊難逢七夕情足悲矣傷如之何本府念關睢爲起化之原谷風重遺舊之感開誠勸導司議糾缠金某不應非理相干責彼負荆請罪麥某當以全倫爲重諭令携手同歸兩造輪情一朝釋憾浮雲盡散缺月重圓自今後黽勉同心己往事何堪回首男女以正共致室家宜爾之祥風敎攸關聊盡父母斯民之責 
 
 

Page 19

 
 
   
 
 

Page 20

 
 
   
 
