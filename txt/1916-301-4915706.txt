# 1916 - 301 - 4915706

 

Page 1

 
 
   
 
 

Page 2

 
 
時評 
[敬告副總統（冷）]  
　　依良心而論爲今日之中國人者其職分愈高則其艱難愈甚以權位無足貪戀而責任無可推諉也 
　　夫副總統之在於其共和國視爲名譽職而無責任之可言然在中國之今日又不能如是雖無職權而其甘苦實不能不與政府中人同受是其地位時勢之不同而有當然之結果也 
　　今日中國副總統之責任其最大者實爲調和之人此所謂應時勢之需要者也然欲爲調和之人第一當沉靜而不妄於動第二當公平而不偏於一第三當光明正大而不涉於私有是三者然後人能信從而調和之分爲有效矣 
[命令]  
　　十月三十日大總統令何鍚蕃給予三等嘉禾章杜學　給予六等嘉禾章張宏慶徐廣鏞陳雲岫給予七等嘉禾章謝師宗給予八等嘉禾章此令 
　　又令黄祖安給予五等文虎章聶琪先給予七等嘉禾章朱同壽查貴濬均給予八等嘉禾章何振珩孫祖堯均給予九等嘉禾章此令 
　　又令方先驄給予六等嘉禾章梁富有柴之煥紀義田李德海寗福臣張榮科張殿魁崔致武徐冠榮馬如龍趙鍚左兆奎曹福春均給予八等嘉禾章此令 
　　又令朱子揚關保升均給予七等文虎章此令 
　　又令王玉珍加陸軍少將銜此令 
　　又令陸軍總長段祺瑞呈請授王樹棠爲陸軍步兵中校授劉彦春爲陸軍步兵上尉銜授陶榮權爲陸軍步兵中尉並加陸軍步兵上尉銜授王永平爲陸軍輜重兵中尉並加陸軍輼重兵上尉銜授張貴爲陸軍步兵中尉授祖興海楊振福爲陸軍步兵少尉應照准此令 
　　又令陸軍總長叚祺瑞呈准鑲紅旗満洲都統定成咨請以奎煥補印務參領海瞻補參領恩興補副參領顧霖補印務章京應照准此令 
　　又令陸軍總長叚祺瑞呈准署察哈爾都統田中玉咨請以團麟補協領應照准此令 
　　又令陸軍總長叚祺瑞呈准署吉林省長郭宗熙咨請以常福英林補驍騎校應照准此令 
[專電]  
　　北京電法代使不承認法政府已有訓令因京報曾載法政府允和平辦理之說向外部交涉外部祇得請報館更正 
　　北京電天津交涉有今日正式開議之說 
　　北京電政府通電各省老西開案夏代長正與瑪代使和平解决務勸人民不可抵制法貨蓋以此等辦法適使政府爲難 
　　北京電中法實業銀行兌現擁擠聞法代使又向外部聲言須負責任夏次長答以該行華人亦有股分以紙幣兌現乃法律以内之事政府不能過問云 
　　北京電各省官民紛紛來電請拒老西開案 
　　北京電今日衆院開會列案十四聞有質問三起兩關老西開案一爲郵電借欵事請段總理偕夏代長並知許總長出席答復 
　　北京電國會得黃興病故信特休會一日誌悼兩院聯電慰問家屬追悼日定下半旗 
　　北京電元首更派朱諮議寶仁赴輝迎迓東海並任途中照料一面電徐務提前啓行 
　　北京電内務案無法解决似專待東海來京總統已派朱寶仁往迎 
　　北京電張倪又電反對省制加入憲法 
　　北京電鄭家屯案昨林使至外部開第六次談判經三時久互論仍無結果 
　　北京電昨日使又到外部催决鄭家屯案對於警權等不稍退讓談判仍無結果 
　　北京電日本立儲議派專使元首屬意汪大夑昨已召汪來京 
　　北京電法部通令京外審廳凡關具體案件動請大理院解釋於審判上無益於訴訟人反蒙武斷實所應禁後不得濫請 
北京電議員以興亞借欵未廢約由凌𨱆陳家鼎郭人漳等提出彈劾陳谷兩總長案連署七十人 
　　北京電審計院派協審赴財部查核賬目其用途不明者計千餘萬 
　　北京電裁撤各省首道已議决 
　　北京電瀋復齊耀琳聯電報告履勘運河已得要領現在寗召集會議 
　　北京電浙江財廳長莫君約一星期左右出京返浙 
　　北京電中行昨日兌出一百十二萬元收入七十五萬四千元 
　　北京電馮副總統所派來京接洽要事之陳調元趙翰綸等准明日回寗 
　　南京電馮督軍當選爲副總統各界均懸旗慶祝 
　　北京電昨晚自總統總理以下各國務員均去電賀馮當選 
[譯電]  
　　北京電法代理公使瑪台爾伯爵否認曾接巴黎訓令和平調停老西開爭端之說 
　　（三十一日） 
　　北京電日使林權助男爵昨至外交部與代理外交總長夏詒霆談判鄭家屯案林使要求満洲與内蒙之警權及全國陸軍學校聘用日本敎員討論多時仍無效果（三十一日） 
　　以上德文電 
　　北京電今日下午日使至外交部與夏代理總長討論鄭家屯案預料夏將切實申明中國所擬承認之要求及提出駁議此案談判迄無進步（三十日）路透電 
[東方通信社電（日本人績織）]  
　　東京電黃興氏逝去之報當地爲之一驚各新聞均費數段揭載氏之經歷人物等 
　　（三十一日） 
　　東京電居留英屬坎拿大日本人中義勇兵參加歐洲戰爭者之家音由坎拿大政府依頼橫濱英國領事交給扶助家族之欵並將出征者身體强健勇敢敵前奮鬭等旨附告 
　　（三十一日）　 
　　東京電代議士凟職事件控訴公判於昨日判决白川友一以下被告全部處以懲役予以執行猶豫之特典（三十一日） 
　　東京電今日爲天長節日本天皇御容喜悅欣受百官拜賀因當日停止賜宴故拜賀者賜以酒肴金觀兵式因式埸爲雨泥濘故亦中止 
　　（三十一日）　 
　　漢口電本日爲天長節祝日午前十時日本總領事館於御眞影前行參拜式正式受外國人及中國人官民之祝賀午後五時招在留官民三百餘人開祝賀會中支派遣隊小學校等亦各舉行遙拜之式此日天氣暢晴（三十一日） 
[戰電]  
　　（英人路透電） 
　　巴黎電蕯洛尼加法軍戰報云塞軍藉法炮隊之助在台里維洛北面惡戰得利戰事今仍劇烈進行塞拉河及法軍左翼砲戰甚烈德飛機一架墜落法軍陣線（三十日） 
　 
 
 
 

Page 3

 
 
　　倫敦電海格將軍今晨報稱英軍乘夜襲擊維斯俠特西面與波桑桀爾東面敵戰壕兩次面重損之且捕虜多人拉巴塞運河附近敵工兵隊爲英軍擲以炸彈頗多死傷大雨仍未止安克河南岸英軍陣線沉寂無戰事（三十日） 
　　羅京電公報云羅軍仍在桀爾山谷追擊敵軍復俘敵三百十二人獲機關槍四架敵軍在亞蘇爾北面泊里台爾附近及羅國境内六英里攻擊兩次均遭挫衂特拉哥斯拉維爾境羅軍左翼稍前進其他各處無甚變動 
　　（三十日） 
　　亞姆斯特丹電柏林來電謂陸軍大臣郝漢邦將軍改任西境陣線之軍團長另以史丹將軍充陸軍大臣（三十日） 
　　紐約電國務部接電謂郵船瑪里拉號（五二０四噸）未受警告爲德潛艇發砲擊沉 
　　（三十日） 
　　倫敦電瑪里拉號共溺斃五十人船長亦罹禍遇救之四十人已登岸（三十一日） 
[公電]  
　　江蘇公民章佩乙等致黎總統段總理電北京黎大總統段總理鈞鑒江蘇馮督軍當滇黔起義之始以一身繫全國之安危操心盧患卒能再造共和奠定邦基厥功之偉無與比倫此次當選爲副總統足徵人心所歸如水赴壑惟馮公保障東南蘇民倚頼尤殷懇請鈞座援民國二年副總統領湖北都督例仍任命兼領江蘇督軍事以慰民望而資鎭攝大局幸甚蘇民幸甚江蘇公民章佩乙等一百十二人叩 
要聞一 
[東報論美日在華關係]  
　　美國鋼鐡大王格利氏來亞後之談話及日美兩國報紙之紀述已屢爲譯載本報二十八日大阪朝日新聞復著社題說曰合理的日美關係略云美國實業家格利氏論日美關係甚爲透澈洵近今快事也格氏立旨　日美敵視則兩敗俱傷協力一致則不獨當事國（指日美）之利東洋俱食其賜云云此說含有眞理而爲吾人所常道者祇以美人時懹偏見不以之爲眞理語及東洋必稱日本野心美政府亦爲斯語所朦乃使日本不満於美國之唱孟祿主義於新大陸而疑其本此主義以侵東亞也故日本對於美國政策之懹疑責在美國交相猜忌由是兩國固有之親善僅保其空名矣美國苟反顧在墨西哥所爲則其疑忌日本野心之謬必將啞然失笑故吾人聞格利氏之言覺其異於凡衆而不勝愉快也吾日本之所懸懸者不在美國孟祿主義範圍内之墨西哥而在日本生存所繫之東洋及中國問題然徵之往日美國態度似不願日本如是也夫美國之唱孟祿主義非恐歐洲諸國勢力侵入美洲而然耶吾人解此故不以之爲美人咎且能容認之而吾日本與美國處同一地位歐人之入中國將危及日本之存在故亦深望美國容認日本之在亞行動也然美國態度旣不出此且欲自進爲東洋之覇者孟祿主義一變爲侵略主義抑又何歟不謂今日承認日本施用孟祿主義之說出之美人可謂一反其前此之謬想矣東洋孟祿主義云者非在中國築政治經濟之長城以圍繞之其力蓋較美國在美洲者爲微吾人亦不希望孟祿主義如美國之於美洲僅望承認中國之運命與日本有不可離之關係而已此與優越權之種類相同而分量則異因中日關係與他國在中國者不同斯無害於此種關係者日本已可満足易言之列强苟不藉中國政治以蹙日本於願已足是故各國宜承認日本在華有政治特殊權至經濟的發展爲文明之要素亦開發中國之根本主義吾人曾謂美國欲除日本而發展經濟於中國事屬不能蓋發展經濟須與和平及秩序爲伴而中國之和平及秩序繫於日本若美國或其他各國使日本負此責任卽所以救中國而自保其發展經濟也不此之圖敎唆中國妨害日本不智無以過此而其利益亦受損矣觀美國往日如此行動其失敗之跡歷歷可數是其證也幸格利等逹識之士發此透澈議論將來成爲輿論則不特日美之福其貢獻於世界文明者良多吾人當以此精神處置時局不然機遇旣逸將遺禍後日矣 
[老西開案交涉尙在籌議]  
　　老西開交涉情形屢詳前報茲聞大總統對於此案極持愼重主義昨午復開臨時會議籌畫進行方針並將天津代表邊潔卿及朱省長前後所陳各節提出研究以便决定對待之策更擬定主要辦法兩端一爲爭持之件當以公理爲根據不必作意氣之爭執一爲交涉事項當確守國際公法之範圍不得稍有違越以上各件業經决定照行下午在府召集國務員及夏次長等開特别外交會密議良久聞已决定於日内將國會方面直隸議員谷芝瑞等接見一次籌商對付方法並擬請該議員等迅速回津對於各種風潮設法消弭一面速派專員即日赴津對於商民及省議會作種種之報告並施以特别安慰之法以免發生意外衝突又聞代理外交夏次長昨於列席國務會議回部後曾有密電拍致駐法胡維德公使内容以老西開中法交涉問題應仍遵前電向法廷嚴重抗議須逹最後之目的此爲該交涉發生後第二次所發之電因是日國務會議多數之意見與上次所發之電頗有變更之處故復由部急電該公使遵辦並飭將交涉情形隨時電部又據外交界消息昨晨（二十八）法代理公使馬德於九時許特至外部會晤夏次長接談之際法使謂此次天津交涉自應公平辦理以敦中法間素來之睦誼遂卽磋商交涉地點但夏氏因尙須商諸府院故一時未能確定二十三日直隸督軍曹錕亦致北京國務院參謀部陸軍部電略云錕身膺疆寄國土所關國權所繫寸地豈忍讓人事關大局情勢已迫務懇鈞院貴部竭力主持一面逕電法政府嚴重交涉一面一致力爭以保國權以維國體大局幸甚軍民幸甚同日又致朱省長電略云除已電院部一致力爭外卽希尊處就近撫慰商民諭令同持鎭靜以守法理而便挽回尙頼竭力設法嚴重交涉以期圓満是所盼禱同日又致外交部電略云商民呼號勢頗激烈恐釀風潮國土所關國權所繫斷難隠忍遜讓亟應懇請大部嚴重交涉以保國本而安民心國家幸甚軍民幸甚云云其在天津一方面則省議會已將此次交涉經過各情形通電各省請各督軍省長議會等協電入告以作外交後盾天津當局昨又致電法領事聲言近日全境人民屢開公民大會聚集萬餘人奔赴省長公署要求經省長剴切勸導衆始憤恨而散嚴催法領趕速將拘押九名華警以禮貌送回原駐地點稍平民氣而免發生意外云云又長沙商會四川商會等均陸續有電到津一致贊同此外則國權國土維持會會長卞月庭孫子文兩君因有緊急要事已於昨早乘火車晋京商辦公民代表邊守靖劉俊卿等四君日前回津報告進行之情形畢於昨晚車仍行晋京以資督催中央積極的進行又公民會代表（卽順直省議會全體議員）爲此交涉事毎日假省會財政股開會一次以資討論對法之方針惟法領方面尙無若何消息耳 
[直代表晉謁黎段兩公紀]  
　　昨日（二十九）上午九時直隸兩院議員及直隸省議會代表邊守靖等公民大會代表卞蔭昌孫鳳藻等直隸同鄕會代表王芝祥李樂嚴智怡等同往陸軍部謁見段總理叚總理接見之後即由温世霖谷芝瑞等相繼詢問政府對於法人交涉之情形段總理一一答復又由卞蔭昌等報告津民對於此事激憤之情形嗣由各代表再四開導允於五日之内向政府交涉必有解决之方法倘或五日以後不能有辦法則人民激怒已深政府亦不可不注意段總理對於各代表之所陳亦非動容允以五日爲期向法使嚴重交涉並託各代表婉勸人民靜候政府解决云云各代表謁見叚總理之後又同赴總統府謁見大總統入府之後大總統於居仁堂接見温世霖谷芝瑞胡源滙邊守靖卞蔭昌等相繼報告一切情形請求大總統主持於上飭令外交當局與法人嚴重交涉大總統對於各代表之陳述異常關切並謂民氣如此政府當然要負責任等語各代表敬聆之下均極満意及各代表興辭出府時已將及二鐘矣又據天津電話云今日午前天津巿民二萬餘人因外交部特派員王某赴津查究老西開案情遂羣叩交涉使署陳說衷曲不料王某不善慰解因是激成衆怒將交涉署搗毀王某逸去云云是亦此案交涉中之一小小枝節也 
[北部森林與治水關係（續---）]  
　　樹木之爲利也大矣而以山地爲尤甚讀者疑吾言乎盍循由此林至熱河之大道而一察之未抵樂昌（譯音）森林已盡乃沿瀏河（譯音）河身而行所見風景翛然大異山皆荒枯蕭索無生氣河身乾涸砂石堆積空氣燥熱塵土蔽天吾人出森林而至此無異出名園而入風塵満面之荒路山旁曾經開墾今已荒廢以泥土已爲山水所冲去也山谷間之可以耕種者亦成荒地以陰雨時大雨冲過不能容其耕種也此乃無樹木以爲保障之害也 
　　人事不盡地利乃廢觀於灤河益可憬然灤河由熱河至灤州約二百五十英里河道所經皆屬荒地兩岸不見一樹河水穿過平地時乃散爲無數小股介其間者悉爲砂石之地河道常變農事遂廢蓋治河無策砂泥隨水俱來爲日稍久砂泥積多河水遇阻勢必側流而害及農田此雖由於治河之無策然第一原因則爲種樹之不講求也 
　　某華友曾語余日中國缺少可耕種之地此說或不盡誣然沃土纍纍因不注意甚至因故意漠視而成荒廢者亦云多已今即不言治河之大計畫但若政府稍稍注意官吏略略監視則今日之荒地未嘗不可化爲肥田黃河等已予中國以痛苦之敎訓然中國猶不知幡然變計中國歷史之新紀元果又作實行新思想之解乎如其然也則防禦水旱之計畫較諸無價値之黨爭當尤爲當局所注意矣 
[選舉副總統日之預備]  
　　昨日國會議員爲預備選舉副總統事有所主張因疏通意思起見各在江西會館安慶會館德昌飯店長安飯店東安飯店等處均有讌會刻探聞憲法研究會憲法討論會憲法商榷會均已交換意見决計舉馮國璋但上列之政團政中亦有不願從衆之份子頗欲擬舉段祺瑞然要居少數據議員方面消息今日副總統選舉會具當選之資格者甚多馮爲首列段次之岑陸蔡黃又次之經一次投票恐票數逹四分之三以上者之不易得則以相等之票數决選之故昨日由議長秘密商定倘届時經一次之投票尙無結果即採决選辦法以期今日必獲得美満之結果云 
[溤華甫調停政局]  
　　公府前日接溤國璋督軍函云大總統鈞鑒敬肅者茲聞内務部與平政院因案爭執兩不相下孫總長洪伊將激而出於辭職一途事爲政局所　國璋一介庸愚何敢妄參末議惟念國是初定正頼合力維持前途方可日臻穏固乃該總長一旦出此在個人固不足論儻因是别生波折牽一髮而動全身恐大局即不能不受其影響國璋愚見所及冀收千慮一得之效敢避思不出位之嫌敬請鈞座俯採芻蕘不動聲色暗爲調停或於國事不無裨補也是否有當合謹肅禀云云 
[徐州特别快信]  
　　贛衆議員梅光遠昨奉張勳電召來徐聞因梅任江西官産處長時没收私人財産甚鉅現梅旣就議員復兼任官吏人心不服張勳爲息鄕人爭端起見特電召梅來徐就商和解辦法 
　　張勳爲交涉案昨再電京請力爭以衛國權國土 
　　董翥軒今日赴蚌埠調停倪毓棻與周金城意見衝突事 
張文生鎭守使擬以本地紳董名義不日赴寗會議江北運河水利事宜 
　　米占元（長江駐滬偵採長）昨日由徐乘車赴濟南鄒日奎昨日又奉派入京 
[杭州快信]  
　　省議會常會期間將満閉會在即聞各議員擬停會十天即開臨時會 
　　呂省長以各縣縣議會已依法繼續進行通令杭嘉湖各屬縣知事轉知縣議會選舉水利議事會會員 
　　衆議院議員兪　臣因任中國銀行副總裁辭職呂省長昨接該院電復以候補議員周學宏遞補 
　　嘉興方錫川等電致省長及省議會謂抵補金原議三角己屬不平今又加省稅一角誓不承認 
杭總商會據公民王眞函請召集絲綢業聯合會籌議抵制繭行方法 
　　浙省民國五年下半年及六年上半年預算案呂省長令飭財政廳長限十一月内編竣 
　　財政廳制用科長吳文熊前隨莫廳長入京茲已於昨日回杭聞莫廳長尙須遲日出京 
　　高等審檢范殷二廳長北上職務暫由杭地審廳長鄭汝璋杭地檢廳長陳毓璿兼代王政務廳長近日有疾未到廳視事 
[南京快信]  
　　省議會昨致參衆兩院請速回復地方自治制電云北京參衆兩院公鑒人民渴望自治久矣縣巿鄕制亟應提前頒布以植憲政初基本會爲權應時勢迫需起見依據省會法第十六條第一欵議决回復本省固有之單行縣巿鄕制暫且適用惟行政長官始則以牴觸中央三年所公布之試行條例爲嫌繼則以國務會議議决緩議爲謝周祥審愼在本會亦曲諒其苦哀不欲苛加責備無如民情拂鬱已久函電紛馳羣向本會急激請願近閱兩院公報載地方自治制度參　早於八日議决衆院亦四列日程未知曾否議决本會爲全省人民代表深懼民氣之不可抑猶潮流之不可遏本實之不可撥也合亟電請貴院察納與情敦促政府從速公巿施行以慰薄海喁喁之望無任引企鵠候復音蘇省議會儉印 
　　黑晋桂三省議會昨亦來電請一致主張省制列入憲法并建議省長民選 
　　省議員楊石等質問官産處長違法應否咨請查辦案昨省署咨復已電請財政部核明見復省議會内務審查會第一次報告省公署交議追認修濬江北運河就地籌欵案以江北運河年久失修自淮陰大閘口至瓜州入江計長三百五十餘里淤墊日甚若不修濬將來大水之年非特運河下游立見災害卽上游田畝亦有泛濫之虞三年三月由各縣士紳在省議决就地籌欵方法事屬可行審查結果僉以應予追認以期賡續進行是否有當請大會公决屠議員宜厚建議聯合各省電請中央對於老西開交涉務望據理力爭以全國土案又建議政府速提出外交總長徵求兩院同意以定國是案即日列入議程付大會討論 
　　馮督軍爲老西開交涉昨再電京請政府嚴重力爭 
　　第四師範學校仇校長今日率領學生赴揚州聯合運動大會 
　　本省警備隊經費省署議在省稅項下動支 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[丙辰俱樂部之主張]  
　　副總統問題省制問題 
　　昨日（二十八）丙辰俱樂部招宴北京民黨各報新聞記者首由馬君武演說略謂現在時局有兩大重要問題一爲選舉副總統本俱樂部全體主張陸榮廷先生因陸公於辛亥光復有功民國此次親率義師至湘驅逐湯薌銘至粤驅逐龍濟光共和再造尤著偉勳且其爲人光明磊落足膺副總統之選且吾人鑒於黎黃陂之由副總統而繼承大總統也實以其人傾向共和故袁氏稱帝而不爲所動袁氏旣死時局頼以底定今日危機四伏必有熱心共和如陸公者出而任副總統共和國乃可多一保障一爲省制加入憲法亦爲本俱樂部所極端主張（其說詳白君楚湘故從略）繼由宋寰公代表新聞記者致答詞末由白楚湘演說略謂副總統問題已如馬君所言至省制問題當然加入憲法且省長必由民選二次革命之發端即爲爭省長民選如汪瑞　之於江西一事此次西南起義人人均懐抱一聯邦主義以推倒袁氏恢復共和今之主張省制加入憲法省長民選猶是貫澈始旨蓋中國久成爲一官僚政治非從根本上改革補救不可中國非無人才祇因政治不良乃人才均歸廢棄人才之登進無正當之途卽有絕大學識非當權門鷹犬不足以施展其才一爲鷹犬則廉恥道喪社會之信用無存卽欲有爲亦不過官僚而已此之謂政治殺人長此不改永遠無眞人才爲國家辦事即如首倡籌安會之楊孫胡劉嚴諸人未始非優秀分子亦以政治殺人之故乃喪其人格不復知人間有羞恥事而其才亦歸於無用省制加入憲法省長民選則社會優秀分子將羣趨於社會事業如辦理警察實業等事以自尋其生活養成一完全人格使信用名譽昭著於社會自有發展之餘地决不致麕集京師向權門討生活當西南起義之時省制問題早歸一致乃以所處之地點不同而中途變節者有之矣今欲維持共和非貫澈主旨發揮眞正民意不爲功云云 
[院部政潮之議員排解策]  
　　孫伯蘭辭職問題昨日仍未見解决聞政府方面有人提議仍任以省長以作調停段總理對此亦無成見迄昨晚止尙不知黎公意見如何及孫氏願否擔任一方政界仍盛傳孫不辭則段必辭之說此言曉有可信之理由但羣料選舉副總統在卽今明兩日孫君進退問題勢必不能解决叚總理亦必無何等舉動總統前派王聘卿氏赴輝縣王辭不往故改派哈漢章氏已於前夜動身據官場消息此行係奉黎公之命請徐菊人來京調和政局然一方則紛傳實以組織内閣事就商徐氏據一般觀察縱有是議恐亦難成事實耳至於國會議員一方面對此問題固有一部份極力爲孫帮忙者然亦有一部份不以孫之行動爲然者如王謝家等最近提出平政院裁判不執行之質問案即其一也然又一部份議員則主兩面調和而以提交國會爲排解之一策如參議院議員婁鴻聲者是也其意以爲國務總理與内務總長因平政院判决取消裁員部令一事大起衝突勢難解决恐久任紛擾於國家前途殊多危險特提議將平政院受理内以務交通兩部裁員訴訟及判决等案提由議院解决以弭爭議其案稿文云帝制推翻共和再造責任内閣應時組成國務各員宜如何矢志公誠同心襄助方不失法治常軌乃近日忽因平政院判决取消内務裁員部令激起風潮現聞國務總理因請免内務總長職不果擬自行辭職　情紛擾　象環生報纸喧傳非常驚駭値此國基未固外患迭興國務大員正宜同心一德共持危局孰料計不出此執意爭持似此情形實於國家前途有絕大危險非速求正當解决方法終恐爭議難平國會立於監督政府地位對於此項爭議自不能不設法平議以保持國家尊嚴爲今之計宜速將平政院受理内務交通兩部被裁職員祝書元等訴訟及判决等案提由大會公同討論詳加解釋其受理判决之處是否合法解决後再咨付衆議院請求公議如兩院主持一致即咨請政府依法辦理似此或能解除部院之爭亦未可知不然政治風潮愈激愈烈且均是國會議員此質問平政院受判爲違法請政府答覆彼質問内務部裁員爲失宜亦請政府答覆並有質問平政院旣判决取消内務部裁員部令政府何以延不執行主張歧異質問繁多助浪推波何所底止本員爲鑒於政局紛擾非國之福謹依院法提議候請公决大局幸甚國家幸甚 
[李根源抵京紀聞]  
　　陜西省長李根源奉令長陜久歷時日只以肇慶方面善後事務頗待料理直至近日始料理完竣起程來京計以本月中旬至滬至寗與馮督軍接洽一切嗣經徐州與張少軒又有接洽至二十七晚抵京當晋謁黎段兩公聞總統見時詳詢兩廣善後情形及岑陸二公近况後囑迅速赴任並謂近府院曾接有陜西私人反對電報數通但爲國服務此等小事不宜介意及謁見段總理時段公首極稱李君在西南之勞績遂詳問都司令部善後事李協和軍隊編遣事兩廣軍餉事陸朱齟齬事等密商兩小時許至談及陜事段君謂兩月以來日盼來京早日赴任蓋陜省善後亟待籌措也李君答稱肇慶軍事難以結朿故未克早來自見總理電催後乃急與冷遹交代段君更表示希望急速赴任之意謂若無他事最好三數日内即請動身未詢及與陳督軍樹藩是否舊識李君謂僅通電數次但預料必能和衷共濟段君聆此至表満足此外關於陜西財政事曾有所協議傾談旣久乃約再謁而返 
遼東通信（一）（化險） 
[中日國際間之新消息]  
　　鄭家屯交涉案發生已是兩月有餘因我外交部長難於産生故事實上遂無眞正負責任之人以致遷延未曾解决茲聞日本駐京公使一再催促我政府速决免致有傷兩國感情故最近聞已開議一切并决定於兩星期内務將此案完全解决此間官署得京信謂日本所提要求林公使似已表示其商量之餘地寺内新内閣亦有電到京謂余之對華政策取積極的親善主義其他無關緊要之件决取概括的以表親睦等語則京訊謂雙方會議之進行大體頗爲圓滑一節或未始無因也 
　　關於東省之中日國際事件兩國當局近來尙能和衷商榷解釋誤會如朝陽坡喇嘛蒼等事件皆極力疏通意見使不節外生枝日前中央密電張督軍謂遼源交涉已著手正式會議三省軍民對　日人要求條件有何意見迅速具覆以備採擇張軍長覆電謂三省軍民頗篤信此次日本不發生重大之要求惟熱望和平將事速了但満蒙全部主權不因此而生變更實爲厚望云云末又聲明請萬不可受第三者之調停未知因何而云然也長嶺事件奉天張督軍前派孫烈臣抵長赴吉商辦交涉孫氏偕同奉天公署菊池顧問到吉後卽由菊池陳述日本要求條欵多件經吉督據理力爭只認道歉及懲罰兩欵菊池允與日領天野磋商往返數次大略始定由督軍函致中村都督道歉並致函天野領事請其轉逹日政府將駐紥長嶺之軍隊撤回至懲辦官兵一事則由我自由辦理此項辦法現已由日領事電逹其政府並得其外務省發電允爲電致中村都督撤兵並據中村電稱准本月間可將駐嶺軍隊一律撤盡長嶺一案從此作一結束孟督軍業已據情電告政府矣 
　　另一消息云從前長嶺新河口兩方誤會之點現在雙方已經氷釋關東都督中村大將已令進據長嶺懹德楊家城子公主嶺及黑林子五處之日軍一律撤回原防此亦遼源交涉和平解决之先兆也 
　　此間東報之満洲日日新聞近載有寺内與中日國際之關係一節茲爲譯錄以徵將來其文云寺内新内閣舉行就任式其宣言謂外交方針以平和親善爲主義而謀從根本上刷新之世人觀察往往因伯爵爲軍人出身且爲日韓合併之實行家必抱侵略的帝國主義中國官民亦由是大生恐怖其實伯爵之對於東亞大局採極端平和親善之政策倘有標榜親善之口頭禪而實行搗亂於裏面者必絕對排斥之伯爵之意必求澈底的中日親善政策之實現藉以鞏固其政治上與經濟上之關係故凡妨害中國和平之浪人亦必思所以整理之無非欲以誠意致中日於提挈之戰即借欵亦不取姑息陋劣之策苟中政府眞能以誠意信頼日本則日本必竭力爲各方面之援助以擁護黎總統之地位如満蒙方面對於經濟的開發亦願爲助力以共圖福利之增進至朝鮮合併問題實由於運命使然縱使寺内伯不　　督亦必見諸實行以是推之則以伯爵爲素抱侵略主義者未免誤會云云該報所述之言信否將於後日之行事證之也 
[中俄最近之交涉]  
　　東三省消息云俄國前在中東鐡路經過之興安嶺峯頂建築砲台三座近又在距江省七十里之富拉爾基站建築最大之砲台一座高約二十餘丈已將竣工附近居民羣請交涉畢督軍曾經派員至興安嶺及富拉爾基實地調查已將該砲台外表形勢繪具圖說呈請政府轉逹駐俄公使劉人鏡與彼政府直接交涉矣 
[揚子上游航路史（楚客通信）]  
　　揚子上游航路有二一長沙漢口間航線一漢口宜昌間航線茲所述者漢宜航路也 
　　漢口至宜昌水程約華里一千三百餘里江面較下游窄而急湍過之且多淺灘航行視下游爲難往來輪舶約七八艘計三公司各二艘日清兩艘 
　　最初航行者爲我國招商局之江通次則彝陵次則固陵其時距今約二十載初闢時僅半月或一月航行一次蓋當時民智未開往來商貨仍由内港輪舶上下必俟客貨俱満方始啓行嗣後則怡和太古漸漸航駛迨甲午戰爭之後宜昌沙巿闢爲通商口岸日本商船漸露頭角矣 
　　日人之於長江航業積極進行世所共知至其對於揚子上游進行之猛厲殆皆人所忽視蓋日本商業其瀰漫於宜沙重慶間者幾爲各國冠出口以棉花秀油柏油爲大宗進口以棉紗雜貨爲大宗商業之所以興實航船爲其嚮導往來貨物絕未嘗使他國商船得一染指且商船之中更含有郵船性質故班期有定衡而航行之時間亦有常率商民無不稱便所行駛之船隻又其特造（船名大元大亨大吉亦間替班）回視我國之招商仍本其守候客貨之舊習慣或行一艘或行二艘開行時期時有改易者大不相同矣 
　　今年春沙巿富商彭君憲章及汪君康丞等始有合利亨輪船公司之組織經營慘淡卒底於成計集資五萬元造船兩艘先行漢口沙巿間以期逐漸擴張現有亨吉輪船已於八月下旬開始航駛一月以來客貨無不満載該船計長十丈零八尺寛二丈四尺容量一百三十六噸馬力一百三十匹彭汪兩君辦事極勤篇又富有資産倘能到底不懈該公司之發逹可預决矣 
[鄂省議會之近信]  
　　鄂省議會於表决咨復省長否認撤銷三議員後彭秋鶚等因國民派不肯舍詹大悲另選議長復提出覆議咨復 
省長案咨文遂不能辦出又運動省署咨會以戴孚夏杜瑞壽等序補票壽堃等遺缺於詹梁趙三員資格上更逼緊一步但兼省長王子春雖已序補戴杜等三員然以詹等資格中央已派員查辦究不敢逕發證書使戴等到會乃電部　示辦法國民派議員因亦公電中央部院略謂查國會省會議員經前政府以非法命令脅迫議會除名曾經遞補者今無不恢復原有資格而恢復手續如皖副議長王樹功參院議員張于洵等均由議會本身審查决定之未聞受行政部干涉本會通知詹趙梁三員到會自屬合法至論遞補程序詹趙梁格資尙在本會即無空額可以遞補及戴杜丁三員率請遞補尤不得漫徇其請此事國會省同例旣多其端一開紛擾胡底萬乞鈞座迅予派員調查依法辦理或逕電示遵以解危局云云旋接内部覆電云已令署參事張知本併案調查矣伹張因孫總長地位亦自搖搖所以至今尙未來鄂至覆議案照章須出席人數八十六人以上方可開議連日出席者總祇六十餘人聞二十五日兩派對於覆議案成立與打消爭辯良久楊玉如謂前次表决咨復省署原因行政立法兩機關互謀提携以免起訴於平政院釀成惡感乃次日又有遞補戴孚夏等公文到會是直欲撤消詹趙梁三君而出此明修棧道暗渡陳倉之計應即將覆議案打消王文錦等一派則謂詹趙等資格依正當辦法祇撤銷與起訴二種前日表决咨復並不適法是以提出覆議不能打消兩派爭執之結果决定由議長取締無故請假以期足成人數早日開議然至二十七日之會仍因人數不足未議聞提出覆議案之一派有以屈偑蘭爲議長之意二十七日之正式會戴杜丁等雖未得證書然已至會報到由熊周屏等援先例介紹其出席經楊玉如駁之始罷惟有新補無資格糾葛之劉克家等由議員介紹出席矣 
[吳光新並不督湘電]  
　　吳光新督湘之說傳播以來湘中人士驚疑不定省議會曾去電力阻以期維持湘局茲悉譚督軍已接大總統來電具言並無此議惟目前正在倡議軍民分治旣不特任吳光新則此外政府已有屬意之人否尙未可知也原電錄下長沙譚督軍轉省議會眞電悉湘省督軍一職自譚省長兼任以來整飭有方正資倚畀改任吳光新之說係屬謠傳中央並無此議特行電覆藉釋羣疑黎元洪印 
[廣東中行兌現之障礙]  
　　粤省金融窘迫已逹極點朱省長就職後以各軍紛紛索還欠　刻不容緩咨請財部承認由粵省就地商借外債以應急需尙未經中央正式核准而規復中國銀行自應同時並進而又非籌措現金不克開業兌現復請以前案呈准劃歸粤省管轄之士敏土廠抵借備用當由該廠監理劉麟瑞商向德領事允飭德華銀行借欵百萬卽以該廠爲信物聲明并不干涉廠事朱省長據情電請中央核示遵行同時財部亦飭知中國銀行准將士敏土廠及其他官産抵押售變以足敷銀行兌現爲度詎意官産處忽有來電謂士敏土廠仍歸部管現呈准以該監理爲總辦粤省前議之押欵應毌庸議等因朱省長復電國務院財政部中國總行力爭此事略謂粤省此次變亂廳庫銀行蕩洗一空財政統系旣經破壤整理回復旦夕難期赤手空拳何以挽救　之病已至危一面驅遂邪　一面必須有以補助元氣方可無虞深感中央績給前項官産以資周轉詎料官産處爲保持權利起見置粤省地方安危關係於不顧銀行能否復業於不問無端變更部令牽掣銀行致使　瀾一切整理計畫　從着手土崩在即旦夕可危查中行紙幣價格前已跌至六成自慶瀾及嚴廳長馮行長先後來粤即已高至九　現以銀行迄無切實維持辦法兌現又無定期復跌至八六矣中行之急於維持於此可見至國庫罄空朝不保夕無以維持寗願坐困在大部權衡輕重究應何所適從在總行畫餅前言有無别籌可展總之借欵押品爲銀行復業所繫粤省安危所關非敢故爲危語幸勿視爲習聞迅盻貴部貴行商核示復不勝急迫之至慶瀾印 
[粤議會與禁賭]  
　　廣東自陸督軍到任後危機已過地方人士咸思所以整理内部之法禁賭一事卽爲目前注意之一端也乃於禁賭嚴厲聲中而督軍省長忽有招商承辦山舖票之令於是省議會議員紛起提案質問其陳議員鴻銓之質問書云本月二十一號財政廳佈告案奉督軍省長訓令廣東全省有獎義會因貽誤餉需逕招各屬分商承辦並甫廳擬定議法大綱條例令各分商到廳分訂承辦各等因閱悉之餘不勝駭異查本省有獎義會卽山舖票之變相當然在禁止之列且督軍省長嚴禁賭博之示諭發貼未久何以又有招商分承賭博之文豈同一賭博此宜禁而彼不宜禁也國會禁止賭博經已通過有電來粤本會提議禁止案亦經登諸報端官廳乃公然爲之財政廳擬定辦法大綱條例又不交會議决是藐視本會暫行法第十六條第一項議决本省單行法及　三項議决省　及使用費規費之徵收係本會職權該廳長不交議决擅自宣佈侵奪本會權限該廳長究局是何理由本議員職權所在　據暫行法第十九條提出質問書於省行政長官務請貴省長於三日内詳爲答　實紉公誼連署人莫泰安林中靈　曉峯張星槎王鴻鑑　吉康緝熙潘學海林景洛謝桂生陳文謨吳志超林正煊王家　吳綛華范洪　李　鈞王平戎陳汝霖何遠動蔡榮春梁　陛成符孟楊鶴　黄訂焜陳念典此外尙有黃議員蓉第提出請禁賭博案云吾粤賭博之害甲於全國爲摧鋤人民生計財産之武器製造盜匪之模範創深痛鉅婦孺喪心前淸之季吾粤人撤抑苦痛不惜加重負擔籌捐巨欵僅　禁絕夫吾民罹茲洪水猛獸之害而政府不之恤不得已忍痛負重自爲驅除負吾粤甚矣反正之初鑒於前車策茲來軫禁令嚴厲賭風爲之一戢逮省議會被令解散後人民喉舌忽被箝結而狡黠殘忍之政府乘機巧立名目山票舖票牌捐層見疊出一若慮爲禍吾粤猶有未周者吾粤民前此奔走呼號求免禍害者至今忽再受前日之苦痛其　　爲何如耶報載京電粤省禁賭　十月十六日業由國會通過二十三日由本會　　　　　議員鄒魯君哿電稱昨政府咨院　　　　　務院轉内務部查照辦理等謂復經陸督軍朱省長　銜出示嚴禁可知凡屬賭博再　　須存在之　地昨忽奉督軍省長招商承辦山舖票佈　　　長期　　以爲　　禁賭佈皆　　列由　　 
 
 
 

Page 7

 
 
　　名目不　均屬　　　　　禁則禁　無先第緩急輕重大小之可言名目　殊禍害　一以挺以明何以區别且禁賭之最未乾招商之呼雙繼作不獨無以重政府之威信亦且淆人民之　　對於禁賭前途不無障碍况案經國務院轉内務部查照辦理嚴令且至縱挖肉補瘡爲時幾何而應迅即咨請督軍省長將山舖票即行禁止並將招商承辦案取銷以維賭禁而除民害是否有當請付公决贊成人簡經綸劉佩書梁壽齡張葩初李煥屏李輝先伍于籌諸景　聶金慶林中靈譚仲逹黄金聲陳炳　蔡炳勳余瀚元 
[永昌富滇分行之巨案]  
　　雲南永昌府（即今保山縣）素爲滇西最繁盛區域人烟極多商務尤繁故該處開設富滇分行業已數年因經理非人挪虧公欵致近日演出非常舉動茲將關於此事之電文錄下 
　　永昌陳興廉電云滇財政廳富滇銀行鑒昨夜十時據保山富滇分行兼經理夏從武親到署喊報該行雜役段從進持刀戳傷書記趙宜高腿部並砍傷該經理手指當即驗傷緝兇尙未緝獲不料本日十二時該行正經理趙端又報稱夏經理已經身故請到該行將現欵眼同親點當驗明夏經理實係服毒身死並親到該行會同新經理趙聯珠及警務長商會長詳細親點核與賬目不敷三萬餘元查新經理昨日甫到昨晚即出此事究應如何辦理祈核奪飭遵保山縣知事陳興廉寢印 
　　又電云財政廳富滇銀行鑒保山銀行案未奉感電先卽嚴密偵防及旣奉感電當卽切實封查現計查封及私債兩項確定者將近萬元未確者數亦匪少容再續陳至於本案眞相據趙宜高供詞證以各方面事實及夏經理從武親筆遺信當係夏從武虧累欲治死趙宜高縱脫段從進而卸其過於人迨事不成乃畏罪自盡餘文詳知事陳興廉艶印 
　　趙聯珠電云富滇銀行鑒東電悉寢日到永是夜扎賬夏經理與段雜役謀殺趙司事幸未重傷次日夏經理情急自斃經衆淸點下存一萬一千二百六十九元六角隨時如數交赴團部暫存之欵銀紙無存共不敷銀三萬二千五百五十九元零特聞趙聯珠叩沁 
[浙省會四十二次紀]  
　　浙江省議會於三十日開第四十二次　　　　者政務委員三人議員一百十九人一時三十分開會沈議長報告略謂本會議案除今日列入議事日程外計未議者尙有二十四件報告畢二十三席動議開秘密會會議解散以前公費問題衆贊成開議第一浙江省敎育會請補助經費案各席討論頗不一致表决主張補助 
者多數付財政股審查限次日報告第二回復抵補金法定折價帶徵省地方稅草案由政務委員說明理由後各席以此案名爲回復而仍加以一元之省稅多不満意而浙西一部分議員尤力言非查閱預算不能表决此案霎時間彼此爭執相持不下拍案之聲逹於議場以外人聲鼎沸秩序已不整齊由議長力爲維持始各平靖衆以此案無論贊成反對必須經過審查非尋常案件可以打銷遂付財政股審查休息十五分復入席開議第三修築浙江省道議案由政務委員說明各席員意見約分二派一以經費甚巨籌劃爲難主張再緩數年開辦一以分年籌辦不妨隨時修築隨時捐募且交通便利人民有莫大之利益表决主張成立者多數付審查第四省立衛生試驗所議案由委員說明後無討論付庶政審查第五修正浙江省推收户糧規則第六詹麟來請定救濟户糧推收費暫行法案兩案係　一問題亦不討論併付法律審查即散會 
地方通信 
[蘇州]  
　　師旅長往返忙碌第二師第四旅旅長蘇謙前於澄台獨立奉令開駐無錫統率蘇軍茲緣七團一營於二十五號檄調還蘇第四旅旅部無駐錫之必要朱兼師長昨又訓令該旅仍還蘇州駐紥舊學使署蘇旅長業於今日將旅部全行開還矣朱師長以調防各軍隊現已陸續開還業令各營連開操上課惟如何改組裁編之處未敢擅專昨特親赴南京請示辦法 
　　禀控謝知事之無效蘇州警廳衛生科長沙佐蔭日前呈控省公署爲已撤吳江知事謝藍田蠻橫不法乞予懲辦一案由齊省長飭查茲經王道尹查復云謝與沙毆事在司法科長任後蓋緣酒後因言詞誤會由口角而起爭打前已經廳長申斥記過了案初以該科長等互起衝突本應嚴究惟已由本管廳長從寛處分准予免議現在事隔數月謝亦撤任復行禀控殊難准理云云 
[南匯]  
　　縣立各校將開聯合運動會南滙縣立各校定十一月五號（卽十月初十日）開聯合運動會聞周浦之第三校魯滙之第二校業已凖備各種運動頗奪精神以期得占優勝其聯合運動地點羣議以周浦爲適中云 
[揚州]  
　　釐局設立分卡江邑南鄕三汊河向由瓜洲釐局設立巡船專司稽查往來漏捐船隻現在商船經過繁多抽捐數目增加由局長改設分卡特派司事扦丁照章收捐昨已會同縣知事示論商船知悉矣 
　　講演團員蒞掦江都縣知事署昨准省派巡廻講演團第二期來揚講演團員王參三杜冠唐于潤民三君刻已抵郡城住圖書館訂於三十號及三十一號在廣陵大舞台開演 
　　照章徵取水産物江都縣署刻奉齊省長通飭以省立水産學校因考查各處水産起見由洋員敎習丕爾斯君訂定規則徵取湖河塘壩所産各物藉資選擇周知事奉文後已照會農會遵辦矣 
　　請兵堵壩之呼籲丁溪小海各界代表夏天民袁變等快郵代電云南京省長齊揚州司長劉鈞鑒　港水勢稍減南場來源尙多聞總場長請兵堵壩合境驚惶種麥煎鹽兩皆失望上游不塞去路復斷閉關受死民命何辜泣叩迅電原印委速集合法會議詳察來源去路妥定善後淹溺餘生不堪兵刧除詳情郵電外謹先電呈 
[嘉興]  
　　竊案迭見南門外梅灣里　益布厰於前晚二鼓　夜宵小挖　而進將洋箱竊去内貯洋二百餘元小洋三百餘角銅元數百個）並竊布五十餘疋被面六十餘個及衣服等約值千元之譜及至覺察該竊賊已逃去次晨由廠主高某開具失單報告官廳飭警限緝又城中集街泰生記鞋子作亦於昨晚被宵小由後面挖進連竊間壁趙王諸宅鞋子衣服飾物不下數百元 
[安慶]  
　　派員查勘當繁兩縣鐡鑛皖南當塗繁昌兩縣鐡鑛頗豐其已發現者有　與　民利民裕繁等公司專請官　領照　　　内中有已辦有成效者有在集資籌辦者亦有業經銷照尙未舉辦者頃倪省長以此項鐡鑛用途最廣中央曾有收歸國辦不准合辦之定章究竟該兩縣鐡鑛共有幾處　質優劣若何目前已開辦者實有幾處公司何名資本若干亟廳調查明斷以　考核爰派委員吳庚馳往該兩縣切實查勘并令　　貼說詳　具後 
　　勸阻圩民建築石閘南陵宣城兩縣公民何英張人　等以蕪湖萬春圩各業户擬在扁　河建築石閘堵塞下游水道　興兩縣大有妨礙特赴省長公署具呈懇請令行掘毁土壩禁築石閘經倪省長飭令蕪湖縣知事查明詳復該縣余知事卽行　蕪湖農會召集各紳研究該縣興築石閘與水利交通究竟有無妨害旋據該會復稱扁　河係爲全縣公共河道又爲上游諸圩宣洩洪流之所且爲蕪當兩縣船隻來往要道若被堵塞必致阻遇水勢有横奔倒灌之虞於農田水利商旅往來均有妨害等情遂由余知事傳知萬春圩各業户切實勸阻并曉以不能建築之理由現此事業　　罷已　該知事據情詳復省長查核矣 
[浙江]  
　　管　請葬陳炯書安徽省議員管　昨致浙江呂督軍函云啓者陳君炯字楚靑浙嵊縣人與鵬初非相識癸丑歳暮邂逅滬濱傾蓋論交頗稱莫逆鵬次年以黨案捕入英獄無何陳君亦以謀亂罪名被拘　犴重逢朝夕晤對間譚國事悲不自勝流涕欷歔盡爲忠憤卒之夷吏不察寃獄以成陳君遂以浙政府關提引渡就義杭垣陳君時在獄中甫聞讞定從容慷慨索筆爲書以示同志曰我此去惟有一死赤身條條可告知己生我父母愛我朋輩旦夕入地逹觀奚悲來日大難當者其誰努力國家其勿廢墜投筆於地曰行矣行復回顧而執鵬手曰從此别矣好自爲之云云凡此所言幾多血淚刹乃判　遂隔人天今日共和復活薄海歡騰鵬亦去戴盆獲覩天日每念囹圄前塵輙復愴然隕涕伏念鵬與陳君係匝年患難之交更値節下激勵忠誠之日用陳梗概藉備　軒倘蒙不棄管蒯施及没存則西湖尺地黄土一坏　　忠骨妥慰英靈節下仨至鵬亦義盡至於憫恤遺孤旌揚義烈則高位廉頑立懦敎忠作仁之用心更無俟鵬呶呶瑣瀆也云云 
[廣東]  
　　陸督宴會各界紀事昨日陸督柬招各社團到府宴會並約遊觀音山到會者有商團公安會七十二行總商會九善堂院各同人午後一時許各界齊集由譚師長莫帥長引導各界徧遊觀音山各名勝及要隘由軍署會客廳樓上沿複道（卽所謂天橋旁有支徑可通至省長公署）至山麓登振武樓見其上鐡綱密布尙餘巨砲一尊可以自由移動惟撞針已除據看守軍官云龍氏臨去時満澆　水已成廢砲不復能燃放矣樓下東出爲戲台向南歷階而下卽三君祠曩日龍氏及其眷屬卽居於此其東鄰爲菊坡精舍舊址天海澄淸閣上張南皮舊題匾額猶存龍氏所建築除砲壘外僅有六角亭一座葫蘆塘邊小亭一座六角亭後有彭雪琴畫梅之碑至葫蘆塘則塡塞一半以建亭由葫蘆塘繞過東北至鎭海樓現有兵士屯紥由鎭海樓返經葫蘆塘前西上至觀音廟殿前有梯可上瓦面同人相與鐢登至脊梁上安設探海燈之飛閣中全城形勢如在目前該處高度殆超過鎭海樓之第一層矣由觀音廟前徑過趨下至學海堂舊址（已改爲粤秀樓）已多改築阮儀徵奉祀處已不可覔遊觀旣畢沿三君祠下石　入天橋返軍署樓上會客廳談讌陸督偕莫鎭守使譚師長劉團長志陸農司令有　邱司令渭南陸司令蘭淸及前佛山徵收局長黄伯浩陳顧問香鄰諸君主席相與轟飲盡歡至丸句　乃興辭各散 
雜評一 
[中國之了事法（一子）]  
　　中國了事之法有二有擾擾多時而後了者有擾擾多時而以不了了之者國内之政治必擾擾多時而後了者也副總統之問題擾擾多時今始解决矣而其他之内閣問題及一切關於政局之問題未知擾擾至何日也國外之交涉雖擾擾多時而仍惟不了了之者也日之鄭家屯案法之老西開案現正在擾擾之時其結果有不歸於不了了之者耶 
　　雖然擾擾多時而能和平了者猶内政之幸也擾擾多時兩能和平不了者猶外交之幸也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[絲繭同業歡迎部員續紀]  
　　農商部委員李嘉瑗黃公邁兩君奉命南下考查江皖浙等省絲繭情形日前抵滬後先至總商會訪謁會長沈聯芳君（即江浙皖絲繭總公所總理）暢談良久旋於十月二十八日由絲廠同業在北山西路總公所開會歡迎已略誌前日本報茲將部員等演說詞詳錄於後 
　　李委員起言嘉瑗等此次來南携有美國絲商公會送於中國農商部之華絲標本凡缺點之處均有說明其中以廣東之廠絲震澤之經絲爲多其次則江浙之廠絲土缫之白絲其說明書意味深長足徵美國官商均願與華商聯絡使太平洋商貨往來可以增長特色據美國之報告一千九百十五年十一月十六日在紐約生絲檢查所開陳列會陳列各種生絲比較優劣而確知其缺點者講明其故俾中國絲商易於知曉是役到會者除中國公使參贊外尙有英美日法各絲織公司代表甚多比較二十五年以來出産絲數日本自六千擔增至現在有二十萬一千四百七十四擔中國向有九萬餘擔現已減至五萬四千三百七十一擔全球統計日本占六十八分中國占二十一分其他占十一分中國若不急起直追恐將來全球絲業盡被一家攘奪無遺中國爲國庫計對於此等偉大實業固當竭力保護使足以自立然後有大利可言深盼中國政府迅速與絲商直接磋商按照標本内所指缺點袪除其病根振起其精神盡力推廣勿貽後悔各等語此係美國絲商爲我中國太息而作此忠告是以本部總長派嘉瑗等來滬與諸君討論請各抒所見銳意改良今日研究斷不能限以時間擬盡數日之長與各廠徵諸實驗而後已稍有眉目再赴蘇杭南京廣東等處考察一周仍由上海而回北京彼時據情面請總長轉呈大總統核奪訓示云云（衆鼓掌）在座各廠商均係具有經驗者請沈總理排定日期邀請部員赴各廠實地考驗 
　　沈聯芳君起言曰今日到會歡迎者均係購辦江浙皖三省之繭缫絲出口換易外國現金之人每年報効國家捐稅數百萬兩養活手工數十萬人在各國視爲實業商家百般保護在我中國反使營業不得自由處處受人抑制開設繭行幾視爲不正當營業以爲缫絲出口國内之生計頓絕頃聞部派員李君面告轉據美國絲公會函稱二十五年以前華絲出口有九萬餘擔今乃減至五萬餘擔日本從前祇六千擔現已增至二十萬一千餘擔兩國比較不知何以中國出口日少而國内用絲反見居奇日本出口日多而國内用絲並不嫌少此兩語正可爲諸公剖解之查中國國内自用之絲向年祇有五六萬擔不及十年現已增至二十萬擔夫以中國之大人身口常穿者所需奪靡習侈漫無底止花様翻新層出不窮再閱數年并此出口之五萬餘擔全留國用恐仍有不敷之患日本則不然全國産絲盡消國外特向中國購去雙功之繭抽出粗糙之絲不合於外國者雜以棉蔴織成婦女服飾之用其男子穿綢緞者絕不一見可見其崇實固本也今我中國惟恐出口之多截留國内自用爲得計祇知表面適觀而不知水窮山盡此倒行逆施也按民國二年海關總册進口四萬五千萬出口三萬七千萬又加賠借各欵七千萬綜計每年不敷一萬五千萬逐年以現金現銀流入外洋卒至民窮財竭尙不思推廣出口此無他不過自私自利岡知大局且曰生絲出口不若綢緞出口抑知各國進口綢稅故意加重値百抽四五十分乎或又曰中國綢機工民因被購繭缫絲頓失生計然則國内用絲自六七萬擔增至二十萬擔向何處機織乎此不値識者一笑現在滬埠有一綢舖四載以前每年營業不及三十萬元現已增至二百萬元即此類推其馮副總統肖像 
　　餘可見僕每設想中國出口之絲早應急起直追然爭擠於江浙兩省終非久計曾於八年前開闢皖省蠶業本届已見成效其他氣候相宜之省域奚止皖境非請大總統特令派員在滬設一機關扶助本總所進行不可即如購送蠶種桑秧敎導人民壅植暫免初倡之釐稅比較知事之考成袪除内地之障碍檢查生絲之程度種種辦法有非公牘所能盡述卽能盡述恐商業之行爲仍非執政所能洞悉似此上下隔閡其何能豁然貫通抵抗外國且待二公回滬進京時再作計議云 
　　李黃二委員深以此論爲韙旋由絲繭業董丁汝林君等歷舉經驗事實引爲質證均荷李黃二君許可散會時已鐘鳴六下矣 
[内務部整頓衛生行政]  
　　近年以來吾國學習西醫者頗見發違而懸牌應診者尤以上海爲最多昨本埠行政各官廳接奉齊省長訓令准内務部咨開查醫院醫藥學校及西醫藥劑師等類實與驅除疾病保衛健康有密切關係故東西各國莫不加以適當之提倡與限制使有進步而無流弊我國醫藥兩項向惟泥守舊法故步自封自西醫西藥輪入以來優劣懸殊取舍頓異得失所關實非淺鮮欲圖改良非有是項專門人才不易爲力况利益所在人所共趨如不詳細調查加以取締又難免無以僞亂眞希圖射利危害生命之種種弊害本部爲整頓衛生行政起見特製定調查表兩紙（一）關於公私立之醫院（一）關於醫藥學校（一）關於中外畢業之西醫（一）關於藥劑師並開業地點所有醫院與醫藥學校兩項姑先調查概要以憑逐漸考核至西醫藥劑師等類務祈轉飭各縣及各特别區域詳細調查按格槇記不可稍有缺漏一俟調查完畢即由貴省長彙齊早日報部以憑查核而策進行等因並附調查表到署准此查醫藥關於衛生行政人民生命實非淺鮮合亟印發着即詳細調查具報存轉切切 
再誌總商會正副會長之 
[産出]  
　　上海總商會此次重選正副會長仍爲現任正副會長朱葆三沈聯芳兩君得票最多除公議照章敦請朱沈兩君聯任並通知商界各團體外業已分電省公署嚴商部請先察照矣 
[北京中行兌現之通知]  
　　上海總商會昨接財政部艶電云北京中國銀行已於本月二十六日實行開始兌現所有京行兌換劵各省區地方一律通用與現金無異除分函曁分電各省財政廳轉飭征收各機關照常收用外希轉知商民人等一體知照爲要 
[黃克强先生作古]  
　　民國偉人黃克强先生興寓居滬上福開森路三百三十九號現年四十四歲先生頻年奔走國事積勞成疾近更咯血不止醫藥罔效於十月三十一日午前四時逝世擇於十一月一日（即今日）午後八時大殮惟先生之太夫人及夫人皆在日本定本月三日自　濱起程約十日抵滬届時憑棺慟哭其情之慘不知若何又聞兩三日前曾私告唐少川恐將不起唐猶慰之不料肝疾旣加病陡增劇其易簣時全身皮　忽現黄色謂因膽液流入血管所致云 
[再誌代籌黨人回籍之船票]  
　　辦理黨人善後事務主任趙聯璜與各黨部代表籌議代辦船票遣送黨人各回故里已略誌昨報茲悉各黨人逗留滬上迄未歸里堵爲數尙多約計須備船票五千張共需票資洋一萬五千元之譜此欵擬請總商會擔任籌墊一萬元南商會五千元此項船票均請虞洽卿君轉請黨人代表李徵五君擔任給發一面由商會函知上海三公司如遇黨人乘輪回籍須先報告然後給票聞昨日南商會已因此事邀集全體議董及各業代表來會商議籌墊欵項辦法一俟認定即由會長知照以便實行云 
[禁種罌粟之剴切布告]  
　　上海縣公署昨日布告云案奉江蘇省公署第七八六號訓令内開准内務部咨開查禁烟要政期限日迫前奉大總統令著内務司法兩部通行各省行政長官曁各省稽查運輪各官署遵照迭次命令於禁種禁吸禁運各端切實查懲以期永絕根株凈消流毒此令等因遵卽恭錄咨行稅務處曁各省長各都統轉飭所屬一體遵照在案查中英禁烟條約所訂十年期限計至明年年底爲満是各省種烟一律肅淸之期當在明年春夏之交現在我國未經停運印藥省分尙有蘇粤韥貴陜雲六省均應於明年春季一律會勘惟是會勘之期雖在明春而握要之圖端在本年罌粟下種之時先期認眞查禁蓋至烟苗出土勢成滋蔓始芟夷藴崇爲絕其本根之計雖幸收撲滅之效已難免元氣之傷矧外人於我内地情形調查最詳我之耳目或偶有一疏彼之指摘卽不留餘地使鬆懈於目前而貽來春以禍種是以一省而樹全國之敵一隅而撓全局之計致我十年來上下協力慘淡經營之苦心隳於一旦寗不可惜溯自近年以來本部於烟禁進行迭經文電紛馳以先期禁絕敦促各該省提前認眞辦理乃或報告稽遲已過楊花之候或事情梗阻致愆會勘之期一誤再誤遷延至今然前次之屢經貽誤猶曰以待來年今則期限迫於目前歲月已不我待雖大局甫臻寗帖在伏莽未靖之區土匪游民或難免故熊復萌乘機貪種以爲嘗試惟是條約攸關勢難延緩如果障碍橫生不妨恩威並用禁種罌粟條例之規定具在應請對於各該管地方官明白宣布認眞執行並請乘此烟種未播之時飭屬將條約限満不能延緩理由剴切曉諭一面分途派員前赴四鄕詳細告誡嚴密稽查務使今年無孽種之播庶幾來春無毒卉之萌本部長對於禁烟與各該省軍民長官同負完全之責任使爲山而功虧一簣即論罪而責有攸歸果能官民一致同心協力俾我國根深情固之流毒悉數剷除則旣無負友邦之贊助而我國烟禁亦於此收其全功矣爲此咨行查照辦理可也等因准此查蘇省自厲行烟禁以來節據各屬詳報肅淸在案現在禁烟期限轉瞬即届明春會勘事在必行萬一稍有疏忽餘孽未除豈不貽害大局應由各該地方官先期剴切曉論一面分往各鄕嚴密查禁勿使再有毒種發見是爲至要仍將辦理情形隨時 
呈報除分行外合行令仰該知事卽便遵照辦理切切此令並奉滬海道道尹令同前由各等因先後到縣奉此除分行外合亟剴切曉論爲此布告阖邑人等一體知悉須知禁烟期限日迫一日勿使再有毒卉發生致干嚴究毌違 
[誌檢廳看守所脫逃押犯]  
　　上海地方檢察廳第一看守所於十月二十九號晚一時許脫逃判决押犯李桂祥等五名經車所長將情禀明林廳長委派沈檢察官蒞所察勘回廳飭提圖逃未遂之竊犯余和尙並所丁劉福瞿秋福（卽徐秋福）等至案預審後判令分别收押嚴究遂將訊供情形面禀林檢察長飭警通緝在逃各犯到案候懲各情已誌昨報茲悉該所所長車名亦以劉福徐秋福兩所丁對於値班職守如此疎忽難保無預先通同情弊因飭令所丁楊福祥劉其劉鴻炳等偕至劉福徐秋福等之臥床並衣包内逐一搜檢黨當在徐秋福臥床中抄出戒烟丸一大匣呬噶草二大包一中包合計小包二百數十包車所長飭令暫存傍晚時沈檢察官又蒞該所升坐命提第一號號舍内各犯逐一研訊俱供是晚早經就寢李桂祥等如何脫逃實不知悉直至所丁將我等喚起始悉李等已經越窗逃逸等語沈君飭令各歸號舍又提第四號號舍内各犯逐一研詰據供脫逃之朱春山一犯向係覊押在四號號舍是晚七時許由所丁（指徐秋福）私將朱開至一號號舍據朱云係前去抹牌前星期六亦開至一號内去過一次近來朱春山將一切衣服分贈與各人據云有新衣服將次送來云云餘不知情是實沈君亦飭令分别還押又至該所内後面圍牆一帶詳細察勘見有極長極厚之木板二塊一塊横在地上其一塊則戤在圍牆上如扶梯形並有極粗鉛絲一根棄置牆角上（木板爲所中會客室内拆下鉛絲爲通陰溝所用均置於圍牆邊未及匝月）沈君勘畢復向各所丁詳細研詰據楊升供稱所丁係是晚二時至六時値班當接班時所丁即逐號檢點查至四號見一空舖明知有異卽向詢問據同號押犯聲稱有一朱春山在一號内又麻雀等語所丁急至一號調查已少數人朱亦不見於是立卽號召同伴四面搜查當在後面圍牆邊拘獲已經越窗在外之余和尙一名查共被逃去五犯内李桂祥朱春山兩犯帶鐐脫逃是實沈君又提徐秋福詰問戒烟丸藥與 
 
 
 

Page 11

 
 
　　呬噶草之來歷徐堅不供認爲伊物沈君命楊福祥等三所丁與之質訊證明此項違禁物品在何處搜出徐始語塞奉判徐收押沈君復與車所長晤談一切遂回廳禀復林廳長林君立卽具詳蘇州高等廳請示核奪昨日午後一時沈檢察官又飭提余和尙劉福徐秋福等至案繼續預審良久仍飭分别還押聽候澈究沈君預審畢復至第一看守所與車所長晤談良久而别 
[賒取麵粉之嫌怨]  
　　南方麵粉公司經理粤人蔡雨生控同鄕人譚植南與在逃之張姓等二人在北蘇州路用削尖竹片將伊面部戳傷昨由捕房將譚傳至公共公廨請究原告延律師愛倫上堂譯稱被告於八月間至原告公司内稱係民黨份子現由海軍部委購麵粉欲向賖取因原告不允悻悻而去並言有以報之自後時有恐嚇信函郵寄至原告處迨至十月三號被告與在逃二人與原告在途遇見即用竹刀戳傷原告面部逃逸請爲訊究並將所接恐嚇信函呈案請察訊之譚亦延朱斯芾律師到堂代表請准被告交保展期研訊兪襄讞商之美沙副領事判譚交五十元人洋並保候再訊核 
[小丫頭嚇退强盜續誌]  
　　英租界平望街定安里底已故王克明家於二十九號夜十時被盜搶刦由幼婢關閉電燈各盜情虚退出未失一物已誌昨報茲悉王克明原籍浙江定海在上海公共租界内置有房屋等産其子亦已謝世家惟兩代寡居此次雖未遭盜刦然女流膽怯已大起恐慌擬於大門外另建栅欄俾閑人不易進出而捕房昨亦派遣華捕一名至該里内隨時查巡以資保衛 
[軍艦撞沉商輪近訊]  
　　海容巡洋艦前由津沽護送新裕商輪裝運兵士大力山洋面因遭迷霧將新裕全船撞沉曾由招商局要求中央賠償新裕船價曁撫恤溺斃各家屬復由新裕船主洋員以海容艦長甘聯敖於失事時不予施救呈請向駐京英使要求澈究故由海軍部派委次長曹嘉祥來滬調查肇禍詳情以便核判在案茲悉曹次長抵滬後查得原任海容艦長甘聯敖業已撤任委杜錫桂管帶其駕駛各大失亦均撤差惟當時搭坐新裕輪落水得救之馮立本等三十六名尙在步兵十六團第一營部下充當排長士兵等職當時如何被撞必能知其情形爰特函請第四師楊師長轉飭排長馮立本來案候詢一面又傳前任海容艦長甘聯敖等聽候定期訊奪 
[反對浙省添設繭行之議案]  
　　蘇省綢商致杭州呂省長電江蘇各屬産綢區域絲織原料歷年大半叩給於浙省茲閱報載貴省推翻取締繭行成例提議開放已由省議會議决使機織原料輪出殆盡從此工荒商困勢必蘇省機織實業同歸於盡非敢越俎干瀆實係命服攸關爲此迫切呼籲懇將新議案萬勿公佈仍照舊條例五十里一行施行以維機織原料而保工商生計不勝待命之至蘇州紗緞業杭祖良南京緞業魏家驥鎭江綢業毛春榮盛澤綢業鈕毓麟丹陽縐業呂霞峯等仝叩 
　　國貨維持會致呂省長電報載貴省議會議决十里設一繭行推翻五十里舊章勢必原料盡輪出外洋置江浙數千萬機匠生計於頓絕蠶桑旣非一時所能推廣繭行何可驟增事關多數民生務乞仍照舊章辦理新案請勿公布上海國貨維持會叩 
[慶祝日皇壽誕之盛况]  
　　昨日爲日本國皇壽誕駐滬日總領事有吉明君函邀中外官商至該領事署開晚餐會並舉行跳舞門前高紥彩牌樓満綴松柏冬靑並懸燈結綵午前十一時後楊護軍使楊交涉員徐道尹英法兩廨關王聶各讞員及駐滬英美俄法葡等國正副領事先後到署慶祝由有吉明君等竭誠招待在滬日商之前往慶祝者尤紛至沓來晚間六時至七時晚餐跳舞中外來賓頗爲擁擠美捕房因該處一帶車馬紛紜特派中西包探多名前往照料 
[郵務長體貼商情]  
　　旅滬商帮協會致郵務長函云敬啓者敝會客帮馬裕隆遠昌隆裕生昌廣合源盛記各莊前以誤買僞造郵票粘貼包裏業經法公堂傳訊省釋在案查所寄郵包多係綢縐擱置日久顔色必變現在是案已與客商無干而商貨似無再行扣留之理惟所貼僞郵票應如何辦法務希速行見示俾轉逹各商早日遵行而各郵包可早日寄出是爲德便 
　　郵務長復函云逕復者頃展來函閱悉一是查黏貼僞造郵票扣留在局之包裏現正從事調查寄主名號以便知照來局改貼眞票即便照寄前途約一二日内可以查明分别通知矣 
[輪船上搜獲私土]  
　　海關抄班洋員前日偵悉華順碼頭停泊之某輪船上帶有大宗紅土當即上輪搜查果獲紅土二百餘包惟帶土之人已遍查無着當將搜獲私土帶回海關存候銷燬 
[湖州旅滬公學展期運動]  
　　湖州旅滬公學十周紀念本定於陰曆十月初三日開運動會初四開成績展覽會嗣以天雨阻閣先於初四日如期展覽成績其運動會則改於初六日舉行今復爲雨所阻而體操各敎員因全浙中學聯合運動會有總司令及評判員之請此星期即須赴杭該校運動不能寛展會期爰展至陰曆本月十七日（星期日）舉行云 
[王寵惠返粤]  
　　廣東省長朱慶瀾日前派人請王寵惠君返粤主持敎育王君以在滬擔任復日東吳諸大校敎席一時礙難他去已婉詞却之刻聞王君忽於昨日起程返粤調查敎育狀况及地方行政事宜惟此行并非應朱省長之敦聘云 
[中華學校發行興學劵]  
　　法租界貝勒路吉祥里中華高等小學校係王寵惠柏文　胡漢民張滙滔　桐王文典葉楚傖等所創設近因經費支絀發行一種與學劵每張售洋一元定十一月五日開彩所備贈品均用國貨劵劵有彩日前經該校將劵五十張函送上海縣公署請爲提倡景知事接到來函立捐大洋五十元送往該校藉資補助 
[追祭商團會員之通告]  
　　辛亥光復時滬南商團公會會員張沛如等防堵出力後因先後作古經同志議决每届春秋進祭以誌不忘去歲帝制發生此舉暫時停頓刻因共和回復重行追祭昨日特發公啓照錄如下 
　　陽曆十一月三號卽陰曆十月初八日爲追悼辛亥癸丑上海商團會員殉難先烈張沛如兪志偉榮九松底奇峰沈福森劉舜卿等自第一届在巿政廳舉行一次後迫於暴政之下不克繼續同人等甚爲缺慽迄今共和再造各埠皆由地方紳士舉行追悼先烈吾上海東南巨埠竊念辛亥光復影嚮及於全國而滬地七　 
不驚閭閻安謚皆出於先烈所賜何忍冺滅其功爰於是日下午兩時假南巿十六舖新舞臺舊址特開追悼大會諒各界亦共表 
同情也届時務祈早臨是幸倘蒙惠賜誄詞聯額請送交南商會代收 
[西礟台槍斃盜犯]  
　　夥刦公共租界長浜路濟豐抑店之盜犯陳大羣（卽陳光才）前經公共公廨緝獲預審明確錄供解送松滬護軍使署訊辦在案現經軍法課提案研訊供認夥刦得贓不諱判處死刑電咨馮督軍核復照准於昨日午後二時將該盜陳大羣提出驗明押赴西 
砲台執行鎗决 
[海圻艦修竣駛淞]  
　　海圻巡洋艦前因機器失修入塢修理現已由江南船塢修理工竣奉海軍部曹次長令飭駛往吳淞口外三來水防護海口故該艦於昨日裝煤二百噸以便即日放洋泊防 
[海軍學生送粤實習]  
　　烟台海軍學校畢業學生李某等四十餘名前經海軍程部長飭派來滬學習現海軍總輪機處以該學生等項送在駐泊廣東之通濟練習艦内學習測量兩粤閩浙等省洋面及海中明暗由島等事故於昨日派福安運艦送粤茲悉福安艦長李國堂定於明日（卽二號）由滬出發 
[冒騙食物之敗露]  
　　流氓陳子卿冒充總巡捕房暗差華捕迭向四川路廣福里孫老昌食物店騙取食物前日被包探邵和鈞查悉將陳拘入捕房昨解公共公廨經中西官研訊屬實判陳押西牢三月以儆 
[鋸匠被人兇毆]  
　　住居閘北六十間地方之鋸木匠李錦山前日扭駐防閘北之陸軍兵士甲乙二人至四區警署控稱有陳貴山者於初次光復時爲騎巡隊長李華田保標後李因炸彈案發解寗正法陳即逃匿無蹝又潛來閘北收徒結黨並與營兵連合魚肉鄕憑横行無忌前日向民人拆梢洋二十元未遂所欲今日見民人在祥和園茶館内　峻李卽糾同該兵士等到來不問情由將民人兇毆李則乘間逸去請爲究辦當經姚警正訊明將甲乙二兵士送至該營由營長各責軍棍數百下並傳諭原告具呈淞滬警廳緝拿陳貴山到案按律嚴辦 
[俄人受傷流血]  
　　前晚十時半虹口密勒路有恒路轉角處有酒醉俄人一名腹受刃傷倒地流血不止由捕巡見載入捕房轉送公濟醫院療治並派中西包探馳往出事地點詳細偵查旋經拘獲黄包車夫一名似涉嫌疑當即帶入捕房押候盤問 
[一脚踢坍牆壁]  
　　木析吳永吉住鐡路旁來安里前晚於睡夢中偶仲一足因該屋牆壁不甚堅固竟被踢坍以致壓傷隣居婦人曹邢氏之頭顱流血不止由該氏扭控五區二分所轉解司法科經嚴科員訊明判吳償還養傷費洋六元由曹邢氏具領了案 
[二房東擅搬校具]  
　　紹與人陶光煦在虬江橋忠德里向馮淸軒轉租房屋開設成文學校由倪東岩介紹言明一年之内不得遷移加租詎馮近忽悔議欲陶每月加給租洋一元致起爭執互扭至五區一分所因房租糾葛係屬民事該分所未便受理諭着兩造出外調處馮因警區不理卽偕其子幹靑擅將陶之校具搬出屋外陶向阻止反遭兇　由岗警一併拘入該分所轉解司法科經嚴科員傳到介紹人質訊之下以馮父子二人不應擅搬校具着各罰法十元以儆 
[究竟曾否凌虐]  
　　九畝地春源里婦人劉王氏家所領之八歲女孩翠雲於本年五月十七號走失找尋已久近由鄰人在塘山路幼女所内遇見訴知劉王氏禀明所董昨將該女送至公共公廨請示先由劉王氏投訴前情請求給領訊據翠雲供稱因遭虐待走出不願隨同回去中西官判女暫幼女所候查明有無凌虐情事再行核奪 
[輪船上又獲拐匪]  
　　救濟會調查員余杏鏞偵探王緯文昨晨在金利源碼頭安平輪船上查獲蘇州拐婦王洪氏拐帶十七歲寗波女子朱華蘭意圖販往烟台等處價賣又至鎭安輪船上查獲被拐五歲崇明男孩任福一口拐匪已乘間脫逃該員探即將王洪氏等併送地方憸察廳訊究 
[地方廳審訊拐案]  
　　拐婦劉李氏前因誘拐小孩陳丫頭一口擬乘新疆輪船他往由救濟會偵探王緯文登輪查獲解送地檢廳訊辦當據該孩供出尙有陳三與該氏串通將伊誘拐故又將陳拘案並提同在押之劉李氏研訊屬實起訴審判廳前日午後由堵賀推檢兩官開庭辯論當因陳三等彼此推諉傅到偵探王緯文來案質訊該犯等始俯首求恩問官會商之下判陳與該氏分别還押候辦該探退去陳丫頭發還救濟會留候家屬認領 
[盜賣地産之辯論]  
　　本邑人張狗囝張章林張根林等被張木林張福林張毛頭在公共公廨呈控盜賣地産一案前日午後由廨傅訊兩造各延律師到堂辯論良久兪襄讞商之英卓副領事判各退去候展期再訊 
[襪店夥索償損失]  
　　襪店夥汪金林至法公廨控稱前有某甲前來購襪與店中同事論價口角經商人好言勸散迨至午後商人出外詎甲糾同陳桂林在途守候將商人軋住行兇陳將洋傘柄向商人左目猛戳以致受傷後由巡捕到來甲卽逸去拘獲陳桂林一人現在雖經醫院醫痊惟已失明躭誤營業兩月有餘請求追償損失陳供因有朋友與汪衝突民人上前勸解誤將傘柄碰傷汪之眼目並非有意行兇求宥聶讞員判王罰洋二十元充公再償醫費及原告損失洋八十元以儆 
[一波未平一波又起]  
　　錢旺慶前因不還王秋江代賠欵項被王控經法公廨押追在案又有某洋行司賬黄戴士投廨控稱行中買辦前向錢定購牛皮付給定洋一千元言明交皮一張扣去定洋一元後祇交過四十張扣去四十元尙有九百六十元未扣錢卽被人控告管押捕房延不交貨定洋亦不歸還雖有田單抵押不能作爲現欵請求着錢還洋贖單以淸糾葛訊之錢供照商人核算祇欠洋八百餘元俟王秋江訟案了結即行料理判限十四天理明如違將地拍賣抵償 
[債權人切勿自誤]  
　　王志明於上年十二月間在法公廨控被徐翰卿虧欠往來洋一千元有另後因押追不繳故由原告查明徐在川沙原籍置有田房産業禀請發封作抵卽經聶讞員移請川沙縣知事查明發封在案昨日王又投稱房産雖已發封尙未變賣仍求移知該縣迅速召變判着原告自投該縣知事署禀請拍賣限十四天禀覆如逾限不往禀催係屬自誤届時須將被告開釋不復押追 
[限期繳還存欵]  
　　郭道齋至法公廨控稱前淸某年曾將銀洋二千六百元存於押店主莊明誥處後該店閉歇人卽逸去至今始得遇見向索不理求追本利存摺呈鑒莊供因生意淸淡虧本甚鉅故未料理請求釋出設法措還判交三千元人銀兩保出外限十四天先還本洋二千六百元利息候再核斷 
[公廨復訊賭案]  
　　甬人陳阿洪陳阿慶在新閘路六百八十六號屋内開設花會聽筒誘賭驅錢由探查悉將兩陳拘解公共公廨訊判陳阿慶交保陳阿洪押候查核在案昨晨由廨復訊先由中西包探上堂禀明前情並稱陳阿慶始終推諉須請嚴究訊之陳阿洪供詞支吾陳阿慶則仍不承認並由陳可洪之代表律師到堂辯護中西官判陳阿洪罰洋三十元充公如無力繳洋改押一月陳阿慶從寛開釋抄獲之賭博纸張一併銷燬 
[汽車撞斃苦力續誌]  
　　汽車夫熊榮生因司機不愼在四川路搊斃場車夫楊興賓由捕將熊拘押並請公共公廨中西讞員驗明論令楊之妻父吳子生棺殮候核在案昨由捕房將熊解廨請究即由捕房代表牛門律師上堂譯稱被告開車不愼以致肇禍請爲訊核王襄讞商之美領博君以案關人命須詳細研訊判熊帶回捕房訂於今日午後傅齊人證質明核奪 
[歇夥串竊之辯訴]  
　　南京路英商泰與號被歇夥何天祥銀阿毛陸續竊去値洋七百元之西緞呢絨洋布消贓於虹口百老滙路裕豐洋貨店主楊大茂嗣經該號買辦吳偑珍查悉報告捕房將何等三人一併拘解公共公廨訊判被告各交三在元人洋並保在案前日午後由廨復訊原告愛理司帮辦海司律師上堂譯訴前情請究並據吳偑珍投訴所有原贓已由商人與西人在楊大茂店内查也訽據楊稱係向何天祥出價買來請爲澈究訊之楊供弔案各贓係由何天祥携來商定價洋一百六十元先付三十元是實質之何天祥不認串竊並稱吳欲謀奪位置安插私人且吳之親戚徐永金於數月前因竊貨物被西人報捕拘案訊明判押四月吳疑我報告遂被挾嫌誣指求察又據錢阿毛供稱此項貨物由伊售於楊大茂等語關讞員商之英康副領事判何交原保錢收押候會商堂論宣布 
[調補警務職員]  
　　淞滬警察徐廳長因本署衛生科科長鄭汝重辭職着以第六區警正張錫純調補所遺六區警正以司法科科長顔玉琛調補遞遺司法科長一職即以該科科員劉紀正推升以資熟手昨已分别委任矣 
[氣候報告]  
　　（上海徐家滙天文臺） 
　　已過者之報告十月三十日黄海中之低度移往日本南境黄河及長江間復有反旋風成立中國海濱一帶信風如恒上海及流域間天氣陰晴三十一日上海細雨涼風取向西北氣壓復至常敖三十一日下午四時前二十四小時内上海氣候温度至高五八·六五低五二·二去年同日至高六三·三至低五四·八 
　　未來者之推測三十一日下午四時三十分豫測有細雨明日天氣可望轉晴山東南有信風稍北有無定向之凉風 
雜評二 
[哀黃克强（訥）]  
　　黃克强先生一身之事業在革命革命者悲慘之事業也故其一身亦無日不在悲慘中經過者也奔走海内外旣久而有第一次之革命第一次革命甫已又奔走海内外以運動第二次革命第二次革命未成而又奔走海内外以運動第三次革命革命幾變而加於克强先生之毁譽亦幾變加於先生之毁譽雖變而先生革命之志終不變 
　　今革命之事業終矣而先生亦已矣悲夫 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[瓜子落花生合傳] [  天虚我生]  
　　瓜子姓籐氏其父曰籐瓜已早死然其聲譽尙著於鄕故凡人之樸訥謹愿者莫不比之爲死籐瓜云其母曰瓤孕時腹大如瓠團團乃如其父之面母年十六生瓜子其形似瓦雌也貌絕佳膚白如玉光緻緻然可喜龐兒世無出其右者故稱小兒女之臉龎佳者輒以瓜子臉比之平時匿處深閨不與人面黑漆雙屝嚴扁密鎖未容輕薄兒彈指一叩然遇齒牙伶俐之人欵關請見則亦肯露其面與人津津通笑言雖行泰西接吻禮亦不以爲喪蓋其胸中固坦白也夏時御白綃衣凝脂出浴滑不留手冬日則御白色皺襇大衣體瘦而長蓋以天寒袖薄多病使然故其通體恒帶藥香平時則御紫絳喜以黑色爲綠嘗以玫瑰香水灑其衣襟凡入交際場中則必推爲首席僉以一握手爲快蓋其能言舌辨東西南北之人無不盛稱其名婦人相見必奉贊其同里姊妹桃梅李等雖與齊名並重然論資格固當讓其首屈一指也（禮記婦人之贊瓜桃李梅）旣届二八之年乃憑五姑娘撮合嫁落花生生爲閩産面多麻身長體瘦厥狀有類僵蠶之繭人雖稱爲佳耦而瓜子頗羞與爲伍嫌其齷齪弗願與共盤餐每同席輙各據一角無親暱狀而主人情重輙爲之牽合一處與客周旋然客之意亦多喜瓜子而惡生恒置生於弗願生大漸乃杜門謝客茅廬紙賬冀自韜晦終身然終不能無落落寡歡之嘅嘗有句云門外無人問落花故人稱之爲落花生說者謂落花生詩雖亦可誦然終不過是打油資料只堪覆醬　用耳生乃愈慚由是發憤求學 
自資出洋有復研究衛生居然心廣體胖腰大一園當時以具體之微其妻輙自翹其禁指以此其人及今昻然而歸人皆膛目咋舌竪其拇指曰壯哉落花生也一經出洋乃竟脫胎換骨成爲偉人是當稱之爲洋落花生矣其妻則日脫胎換骨固已差强人意其奈不能改頭換面何生亦引以爲慽一日讀報見上海有改頭換面之湯森氏告白乃大喜亟往就敎途遇西醫某謂相君之面竟如麻衣非將驗皮剝去不可生信其說請施手術醫生遂用加波力酸重敷其面居然退去一層厚壳惟血汚満面爲狀駭人請 
更治之醫生笑曰世稱爲紅人兒者其狀固當如此生日惟血　永永不退終不雅觀寗願再剝一層醫生笑曰足下面皮雖厚豈堪剝而又剝若再剝之直無面目見汝妻子矣無已試用皮膚白色素搽之生遂購用多瓶顧殊無效因見報紙中另有所謂皮膚白嫩色者念或彼勝於此亦試購用卒不見效而西醫之技亦窮生無奈乃悵悵而歸人見其油頭汗出紅光照人乃復上其雅號爲紅衣生其妻見其施施而來意頗驕入疑其中酒因曰驗紅紅作縻生惟酒無量不成爲醉落花生耶生日否因告其事且自撫其面白吾面光緻有如紅棱之餅與卿相並可謂嬌滴滴越顯紅白其妻咄之則又曰得婿如我卿眞紅鸞星照命矣天下惟紅面孔人必大貴君不見戲劇中之關公及趙匡　耶何乃以板面孔向人其妻大恚則以繊指抓其面曰羞縻羞生恐指爪傷面愈不雅觀則抱頭欲　不意面皮已被抓落竟一變而爲小白　矣由是瓜子與落花生乃始姨合竟成佳耦人見落花生旣白且胖則 
皆大歡喜其妻恐被愛小白驗者一口水兒呑去於是防關備至每出席必與生俱尤恐生作狎邪游乃盤踞於勾欄中見有客至必先出而問姓故入妓院中者無不先與瓜子握手而落花生則不與其列焉後生得遇神仙學長生術竟成正果其妻亦蛻化　入石板縫裹不知所終 
詩話[  栩園]  
　　都昌徐燮亭先生著有綠波草堂詩八卷惜未窺基全豹都中沈太侔君嘗錄示數首囑入詩話擬塞上凱歌云壁壨森嚴夜紀功大旗風卷舞蛇龍　廬痛飲燒椽燭一顆人頭酒一鍾繡鞍銀甲炫華裝絕色胡姫捧玉　馬後笙歌馬前鼓將軍還是少年郎造語奇艶而才氣逼人洵稱得意之筆又舞題云酒闌嬌惰抱琵琶茉莉新堆兩髩鴉消受香風在涼夜枕邊俱是助情花驗波紅暈罷徵歌　雨　雲夢自多鴛賬月來窻未掩艶情瞞不過嫦娥則又高華明艶字潔句圓香　中曾不多觀以視紅香綠　堆砌成辭者直有霄壤之别矣 
小說二 
[言情小說妍媸鏡] [  常覺小蝶合譯天虚我生潤文]  
　　第五章（二） 
　　曼睞聞聲向予曰今日之曾可謂盛矣汝不視鴉巢村人物之菁華皆被雷格萊勳爵搜羅盡矣予曰不圖若輩竟能憶及吾等亦殊難得曼睞冷笑曰白理安本爲是間大地主實告汝當白理安貴盛時此輩方在村間耕田或爲人修破鞋耳予曰然而今日耕田修鞋之業乃輪及白理安矣予言時忽覺有人自後撫予肩曰誰欲修鞋吾固能之予廻視乃爲嬧娜時雷格萊亦至曰誰之鞋敝耶予曰勳　我也我鞋易敝乃無一日不須修補雷格萊曰即吾亦然吾初以爲但男子爲然耳蓋男子往往騎馬或蹴球故其鞋埸破嬧娜笑曰君亦誠憨果密斯白理安之鞋破者亦未必肯告汝矣雷格萊一笑向曼睞曰君等已跳舞未曼睞曰吾人來遲於第一組已不及須待第二組矣雷格萊笑曰誰令君等遲來固宜受此懲罰不見彼輩以背爲我拭壁上之白粉者皆遲來之客也言次適又有客至勳爵乃自去嬧娜則即携予之手同坐一沙發上指端鑟石爛然耀爲奇彩項串則以印度明珠穿成苟貨之可當中人一家之産予方視嬧娜嬧娜則亦視予曰君等來何晏也吾至此已一句　矣言時視曼睞則已不知何時偕一少年自去嬧娜曰令姊誠可謂交際場之明星卽使置身倫敦社會之中亦足使羣花失色予曰然乎嬧娜笑曰尙有一人亦美予曰密斯謂誰嬧娜視予微笑曰此人汝或未嘗覿面旣而曰此玫瑰花誰爲汝簪者予曰我自簪之不甚劣乎嬧娜曰甚佳予曰吾則以爲不及吾姊蓋彼雖簪一花之微費時亦半句鐘也嬧娜一笑 
[徴文條例]  
　　（一）諧文分五等酬自六元至二元（二）小說需要短篇白話分三等酬自三元至一元（三）筆記叢話分二等酬自二元至一元（四）來稿酬潤均於文尾刋明（一）（三）（四）（五）等第不受酬者請於文尾自註（不受酬）（五）來稿無論刋耬概不寄還如投稿時附入郵費者不合卽退編輯部啓 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[司法部修正律師暫行章程]  
　　第一章律師資格 
　　第一條凡依本章程得有律師證書者認爲律師 
　　第二條律師應具備左列條件一中華民國人民満二十歲以上之男子二依律師考試章程考試合格或依本章程有免考試之資格者 
　　第三條有左列資格之一者得應律師考試一在國立法政學校或公立私立之法政學校修法政之學三年以上得有畢業文憑者二在本國或外國專門學校修法律或法政之學二年以上得有證明書者三在本國或外國專門學校學習法政之學一年半以上得有畢業文憑者四在國立公立私立大學或專門學校敎授法律之學一年半以上報都有案者五會充推事檢察官者律師考試章程以司法部部令定之 
　　第四條有左列資格之一者不經考試得充律師一在外國大學或專門學校修法律或法政之學三年以上得有畢業文憑者二在國立或經司法部敎育部認可之公立私立大學或專門學校修法律之學三年以上得有畢業文憑者三依現行司法官任用法令曾爲推事檢察官或爲學習推事檢察官者四在國立或經司法部敎育部認可之公立私立大學或專門學校敎授法律之學三年以上報部有案者五在外國專門學校學習带成法政一年半以上得有畢業文憑并曾充推事檢察官或曾在國立或經司法部敎育部認可之公立私立大學或專門學校敎授法律之學均在一年半以上報部有案者六依本章程充律師後經其請求撤銷律師名簿内之登錄者 
　　第五條有左列情形之一者不得充律師一曾處五等有期徒刑以上之刑者但國事犯已復權者不在此限二受破産之宣告確定後尙未復權者 
　　第二章律師證書 
　　第六條考試合格或有免考試之資格者得領律師證書但應納證書費二十元 
　　第七條領證書者應具聲請書並證書費呈請司法總長或經由高等檢察長轉呈司法總長發給之前項聲請應附具相當之證明書證明其資格但第四條第四欵第五欵之敎授並應呈驗講義 
　　第三章律師名簿 
　　第八條高等審判廳置律師名簿司法部置律師總名簿其名簿内應載明左列各欵事項一姓名年歲籍貫住所二律師證書號數三事務所四登錄之年月日五懲戒 
　　第九條司法總長發紟律師證書時應將該律師列入總名簿 
　　第十條領有證書之律師得聲請指定一高等審判廳管轄區 
　　域行其職務前項聲請應是聲請審將證書呈該高等審判廳長驗明後登錄於律師名簿並納登錢費二元律師登錄章程以司法部部令定之 
　　第十一條律師經登錄於律師名簿後得在該高等審判廳管轄區域内行其職務律師行其職務應以一高等審判廳管轄區域爲限但京師直隸兩高等審判廳管轄域不在此例 
　　第十二條律師經登錄於律師名簿後得在大理院行其職務 
　　第十三條高等審判廳長應將錄名簿之律師隨時呈報司法總長 
　　第四章律師職務 
　　第十四條律師受當事人之委托或審判門之命令在審判衙門報行法定職務並得依特别法之規定在特别審判衙門行其職務 
　　第五章律師義務 
　　第十五條律師執行職務時不得兼任官吏或有俸給之公職但充國會或地方議會議員團立公立學校敎授或執行官署特命之職務者不在此限 
　　第十六條律師執行職務不得兼營商業但得律師公會之許可者不在此限 
　　第十七條律師非證明其有正當理由不得辭審判衙門所　之職務 
　　第十八條律師受訴訟事件之委托而不欲承諾者應卽通知委托人律師不發前項通知或通知遲延者應賠償因此所生之損害 
　　第十九條律師不得收買當事人間所爭之權利 
　　第二十條律師對於左列事件不得行其職務一曾受委托人之相對人之产告而爲之贊助或受其委任者二任推事或檢察官時曾經處理之案件三依公斷程序以公斷人之資格曾經處理之事件 
　　第二十一條律師應於執行職務之審判衙門所在地置事務所置前項事務所後應卽報告於該審判衙門及檢察廳 
　　（未完） 
 
 
 

Page 18

 
 
   
 
