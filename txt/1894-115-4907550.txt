# 1894 - 115 - 4907550

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十文元有欲上下千古淹貫三長者請移玉申報館帪帳房購取可也此布 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其靑華論斷精詳折衷至當洵乎昭代之鴻　寳醫林之六成也兹由換文書　主人倩本局用活字排印刻已告成紙墨並佳装潢盖美計分釘廿四本碼洋四元如祇買外科書則收洋八角寄語杏林老家楼　名　賢有欲　　扁眞傳者請向上洋申報館三洋經橋浴浜煥文書局鴻實齋千頃堂古香閣文賢閣文玉山房外埠則山東膠州成文堂福州益記書局購取可　 
[新印温病條辦] [  圖書集成局代啓]  
　　温病條辦一書爲淮陰吳鞠通先生所著條分縷析精括詳明誠岐黄家所必讓者也本局用新式給字排印刻已告竣寄語杏林橘井中人尙其家置一編以供揣摩之妙乎訂成四本每部碼洋六角欲購者速至蘇申揣葉山房江左書林及各外埠購取可也 
[中西刑律寛嚴得失論]  
　　律呂爲萬法所出故法令謂之律管子曰律者所以定分止爭也釋名律累也累人心使不得放肆也風俗通稱臯　造律然其書不少槪見要之自古刑法至有虞氏而大備而皋陶實爲刑官之始則凡五刑流宥以及贖刑教刑之制皆有虞氏之刑律也安知非皋陶爲之斟酌損益於其間哉造律之説此其所由來歟魏文俟時李悝著法經六扁漢與以三章之法不足禦奸命蕭何定律令於李悝所造六篇外益事律擅興廐庫三篇合爲九篇此爲漢律之所由始故後世言律學者皆謂秦漢舊律起自李悝而以李悝所著法經六篇爲後世律學所祖焉律之外與律相輔而行者謂之例例者比也類也相引相徵謂之律議輕議重謂之例凡援律以定罪尤須參例以察情此律例之大凡也我朝以忠厚開其屏去前代一明苛刑定爲大清律例四十七卷凡律目一卷諸圖一卷服制一卷名例三卷六曹律三十四卷總類七卷盖因乎三朝舊本而删定之復增入新例一千餘條以栛於世輕世重之精義明刑弼教之中寓因時制宜之道洵　乎莫尙矣方今中外相通已多歴年所各國制度班班可考以中國之刑律與泰西各國較之分其輕重卽可以知孰寛而孰嚴别其異同卽可以知孰得而孰失亦當世考鏡之資也爰略舉其數端而言之如中律故殺人者斬監候例謂凡困爭門而以烏槍施放殺人者皆以故殺論傷人者發雲南兩廣充軍德國律凡軍器傷人及故意毆傷人者皆以無心論僅監禁三年因傷而致命者定以重罪監禁十五年夫法重則民畏而知戒法輕則民狎而不知懼有意而作無意故傷而作誤傷是專於失出矣三年監禁視中律發往烟瘴充軍其輕已甚因傷致命亦無故殺誤殺之分一槪監禁十五年視中律之故殺擬斬誤殺擬絞輕重又懸殊矣此中律重於西律而得之於嚴西律輕於中律而失之於寛者一也西律於誤殺過失殺皆責賠養贍銀兩或十年或二十年一如死者生前歲入之數無力者攺爲監禁夫過失殺而責以　贍銀兩與中國依律收贖之條尙可比附至誤殺亦得以償銀結案則凡逞忿尋仇者皆得藉口誤殺不必論抵而天下冨於資財者無不可以殺人立法過於寛縱足長兇頑之氣不若中律嚴定罪名尙足以止奸慝而刑暴亂也此中律重於西律而得之於嚴西律輕於中律而失之於寛旨二也中律凡謀叛大逆無論爲首爲從皆處極刑綠及親族悉子斬决西律於叛逆罪止繯首餘人槪置不問如美國狀師奇篤手弑其總統獲檕獄中不加銀鐺挾刃逞兇傷及獄卒英國匪徒格林槍擊其君主雖未成傷竟以巧言解脱置之不問法國亂首爾朗之罪盡人皆知以身充議員遷延不尙夫君臣上下人道之大倫聖人旣教敬教忠以使之尊君而親上復懼頑民之不率教也於是乎有嚴刑峻法以預杜其犯上作亂之心故凡弑君之賊人人得而誅之欲使天下曉然於大義之所在凛乎其不敢犯而後天下可以乂安奸邪可以歛跡西律於叛逆大罪僅子繯首又未能按法懲治亂臣賊子知法之不足畏輕於當試絶無忌憚長人民無君之心開權奸覬覶之端故西國剌君之事時有所聞水懦民玩有自來矣此中律重於西律而得之於嚴西律輕於中律而失之於寛者三也蓋今日之中律視西律爲嚴而重今日之西律視中律爲寛而輕此其大較也考其輕重寛嚴而得失可知矣 
[本館接奉電音]  
　　昨由京友電傳上諭二道敬謹譯登○三月二十三日奉硃筆準良轉補林院侍讀學士問普通武補授翰林院侍講學士欽此同日奉硃筆舒普補授大理寺少卿欽此 
[大閲先聲]  
　　本届安徽大閲之年聞皖撫沈仲帥約於春未夏初箤吉出轅憲節先監皖南寗國府校閲鎭標馬步各營並沿途水陸各防軍是以蕪湖水師及老湘後營等無日不養精　鋭簡練揣摩以冀技藝嫻熟或曰憲節擬先按臨皖北壽春閲畢再指皖南俾返旆時江行便捷然出轅日期南北均尙未奉明文也 
[神山清話]  
　　皖南牙厘局督辦朱翼卿觀察三月朔日蒞蕪接事後隨卽晉省交缷防軍支應局務兹於十四日公竣回蕪據聞觀察因皖南各屬厘務疲玩有年在省時特上整頓章程數條於撫藩二大憲前悉係整躬率屬之要務如徽郡之街口卡宣城之東門渡卡向由督辦自派司巡辦理雖有委員僅支乾俸其中潤澤作爲總局辦公之費今觀察首將該二卡提出照章與各卡一律委員辦理又如各卡攺委之初總局幕丁往往薦引司扦以致百弊叢生觀察條陳内謂此後總局高懸厲禁苟委員幕丁再蹈前轍定卽撤差辭館不假情面再如各卡員平時來蕪希顔承意以及三節饋贈縱非苞苴亦近嫌疑嗣後擬請嚴子革除以上數條總局旣弊絶風清分卡自不敢不黽勉從公而原定比較並收數各賞罰則請照章幾過撤差幾過停委均不寛貸絲毫各卡自不敢不勤勉居職云云條陳旣上當家撫藩二大憲嘉納悉如所請批飭通行嗣後皖南厘務必將一新朱觀察廉介清操可謂能人之所不能矣雞窩北首宿松臨江二會館相去咫尺均爲木商聚會之壇坫富麗堂皇各不相下前年因爭論吡連之屋基僅只數尺肇成訟端經王邑尊一再履勘秉公擬結宿松會館未肯允服息訟復赴省轅上控以致雀角鼠牙迄未稍息兹又經省憲札委蕪湖保甲總局梁若洲太守就近查察覆訊太守遂於前日會同前辦各員親往復勘並婉諭兩造以訟則終凶之義一連數日仍無端倪太守遂據實將覆勘覆訊情形詳禀有知其事者謂兩造負氣頗甚且恃有公家捐費訟籐頗不易斷然視古人　畔而耕亦知有愧於心否蕪湖街道自經兵燹素多蕪穢禾治近年經王邑尊捐廉修治並將水利大加疏鑿地方已 
 
 

Page 2

 
 
受惠不少惟西門外正街綿長數里向係亂石鋪砌且無陰溝因而一經天雨輙積水成潦每有行不得也哥哥之歎邑尊整頓地方實事求是兹已疉次與邑紳籌晝擬一律開築陰溝街面須用石條横鋪庶可一勞永逸工程浩大非有鉅欵不能措手刻已會集邑紳擬令闔埠商董向各商酌籌經費想此舉爲衆民安危所關又爲衆人昕夕所愁苦恨不得一旦而占履道坦坦其集事必較他項善舉爲更易邑尊之恩德入人已深吾知必能有志竟成也跂子望之○莫春以來陰晴靡定晴則赤日行天無殊趙盾之來陰則寒威凛冽恍如隆冬節氣以致居民雜症叢生叅三指禪者無論通與不通陡然聲價日增月之十六日阿香車又飛馳空中隆隆之聲數起數歇後竟霹靂一聲令人失箸不知所擊何物兹聞北鄉人言距蕪二十里之大埠附近擊毁電桿兩根蓋因避雷鐵絲被鄉民剪斷數尺以致雷火不能鑕引及地遂致電桿並瓶擊爲虀粉刻由電局王叔英大令派匠更換並將避雷針逐一查點苟再有毁壤巡丁不先禀報者查出必送縣責懲此亦懲前毖後未雨綢繆也 
[舊地重遊]  
　　新委皖南土藥總卡王珊元别駕奉檄後由中梅河交卸厘卡挈　履新於三月十六日蒞蕪隨卽接事現在騶從暫假横街民房爲辦公之所按别駕從前曾辦蕪湖淮鹽分局恤商愛民迥逾常格枚輿頌至今猶傳人口今又舊地重經想商務輿情益能蒸蒸向上矣 
[罪人解省]  
　　寗波謀斃親夫一案前已疉登報章兹聞鄞縣楊大令已將淫婦史王氏姦夫陸阿五裝入囚籠備文派差押解省垣矣 
[焚楮燒𤲅]  
　　寗城歡喜𤲅弄秋官第徐姓於前日往沙港口地方掃墓祭畢將化冥鏹適是日南風甚緊難以焚化乃移至該處碧溪𤲅山門首焚之不防火星捲入門隙門内堆放稻柴等件均是引火之物頓時延著炎炎直上該處並無水龍鄉人担水澆灌無如杯水輿薪無濟於　霎時焚去山門三間兩旁廊屋數間幸大殿得保無恙𤲅内有城中林徐二姓寄放之祭棚兩座近處寄放壽材兩具車盤兩架均被燒燬住持女僧及鄉人等將徐姓之船扣留勒人令賠償徐姓當卽挽人出爲理處除一一賠償外又許與女僧同向各處募化重建云 
[中丞啓節]  
　　廿一日申刻九江接南昌電音江西巡撫德大中丞奉旨巡閲先鹽九江於廿七日未刻由省啓節 
[天令履新]  
　　署理湖口縣萬秀峯明府世毓於十六日接印任事因刻下中丞過境理應伺應俟緩日再行晉郡謁見道鎭府憲 
[厘捐起色]  
　　漢口牙厘局向例每年以三十六萬銀爲額間有委員辦理未善比較銀兩不能滿額者去年余堯衢太尊接辦漢局公而忘私任用得人一年期届交上銀兩過額五萬此自開局以來創聞之事也詢及過額之由有深知底藴者云漢釐局分設帮查碼頭約二十餘處皆有起色惟子口一務太尊獨以堂兄勳臣在長春公所督辦絶無弊端一年之内較他人辦理多收一萬千餘此過額所由來也 
[老成凋謝]  
　　前任山東巡撫漕運總督現爲鄂垣江漢書院山長周福階制軍恒祺近因後頸忽患廱疽據醫家云名曰對口敷以丹散服以參苓殊未見效竟於本月十六日騎鯨仙遊老成已去典型不存舊史門生當有過西州而灑淚者矣 
[英官公出]  
　　駐蕪英領事阿連璧君因有要公於月之十八日請假赴滬一行先期禀蒙上游派委駐滬繙譯官某君來蕪代理數日並知照道縣並洋務局各署浹旬卽歸云 
[日煤暢銷]  
　　日本煤之運往舊金山印度等處年來銷塲倍旺鐵行各輪船亦陸續代爲載運查其所以暢銷之故因去年英國煤礦　工出煤無多向之慣用英國煤者不得已轉購日煤以濟目前之急後以日煤品質亦良而價値之廉比英煤迥别所以用之者衆而英煤之銷數遂由此而見絀聞其運往孟咪之煤與英國威路士礦所出之黑鑽煤價値减半以煤質較之則日煤所遜者不及十分之一舍彼取此職是故歟 
[拯救衆生]  
　　美國芝加高城去年開設賽珍大會所有受雇在會塲供役者多至數十萬人迨會景旣闌皆另謀一枝之借其中賦聞失業者亦不知凡幾該處好善之士訪聞失業諸人流落無歸顚連困苦約有十七萬餘人特於去月廣求捐助拯諸火水之中現已捐集銀一百萬元妥爲散給善士飢溺關懐固可稱無量功德而百萬鉅資叱嗟立集美國之富饒亦可想見矣 
[中美新約]  
　　美京華盛頓來信云本年二月十一日中國駐劄美京華盛頓欽差大臣楊同美國外務大臣忌利士咸將新立和約議妥此約專言華人往美國事據言西歴一千八百八十年十一月十七號卽大清光緒六年十月十五日經美國同中國立約治理在美華人加以限度及禁止中國工人前往美國後因中國工人在美國數處地方滋擾不肯遵從中國皇家欲禁工人往美因此兩國皇家協力整頓禁止華工出洋以表兩國輯睦之意兩國設法各保護其國子民美國總統特委外務大臣忌利士咸同中國駐美欽差大臣二品頂戴楊利衷共酌辦理新立約章其第一欵云現時所立和約以十年爲期由兩國攺更妥善頒行之日爲始不准中國工人往美邦要有薦紙方能往第二欵云凡中國工人在美國註册將父母妻子及物業値一千元以上者如無物業若有人欠其銀一千元以上亦均不入第一欵内中國工人未回中國之先必到税關寫下家住何處有丁口幾人物業多寡或人欠帳若干由税務司給以回頭執照方可由美返中並他日由中返美如查出所報註册各件俱屬假揑則回頭執照視爲廢紙並税關所給回頭執照以一年爲限卽要遄返倘因事逗留或遇病牽纒不能如限卽將實情報知中國領事由中國領事轉詳税務司再展限一年如有中國工人無回頭執照不能進口卽進口亦不許登陸第三欵云凡華人官員或教習或學習或商人或訪古游歴一槪不入第三欵内可以去美國居位但去之法必由中國皇家或由所居之地皇家發給憑照方得卽中國工人若有回頭執照將來可以任意入内地如舊日一式第四欵云照一千八百八十年十一月十七號在中國北京美國同中國所立出洋約章第三欵所言各華人在美國不論暫時寄居或永遠留寓美國皇家自必竭力保護其人及其物業並照美國相待至優之國一律看待惟入美國籍者不同第五欵云美國皇家由下議院議准各華人照美國例注册注册意見無非欲加意保護中國人民中國皇家並非不悦意美國有此例如中國皇家照此例施行美國亦甘受無詞但中國皇家照此例不能抽銀等美國子民在中國做工不論有本無本與在通商口岸及非通商口岸不論何處照立和約限兩月之外美國子民每將年貌籍贯細細開列詳報注册至傳道人亦如是惟行商及官員或到中國辦事與美國人在中國使喚之人不在其列免其注册第六欵云如十年之期將滿先六月倘兩國皇家未有行十年 
[文宗過揚]  
　　江蘇學政漙玉岑文宗由江南起馬剪江北渡按試通州揚州淮安徐海等屬於本月二十日舟過維揚地方文武印委各員聞信均命輿出城至碼頭恭迓鹽揚等營亦列隊江干燃放排槍致敬憲　並不登岸小泊片時卽起椗向裹河進發約出月中旬卽可旋棹按試揚屬 
[邑騐屍宰]  
　　揚城東獄廟有泰州人竇姓至此歇足旋卽斃命由住持僧至有司衙門呈請履騐等情前已登紀兹悉甘邑宰汪大令於本月二十日午後帶同刑仵等役臨塲勘騐先提廟僧及廟門外油貨攤上人訊問僉供此人年在不惑左右獨行踽踽哴蹌入内踞坐堦石自稱姓竇名長根因酒醉暫假休憇迨至薄暮遽爾斃命等語邑宰隨命仵作依注檢騐先用銀條入探據報此人委係生前服毒自盡而死並無别故邑宰出座親視無訛旋令摟其身畔有蘭譜及家信上書名姓住址並云由里販牛皮坙江南銷售得價洋廿餘示遂附舟北渡行至中途遇同行某某極意奉承巧語花言又結拜弟兄不料人心叵測身畔價洋均被騙去抵岸後遍尋無著自念如許年紀尙復遭騙有何顔面歸見江東父老遂呑服阿芙蓉以圖畢命與人無尤等語邑宰閲悉當飭坊保暫行收殮發封　誌以待其家屬來揚具領一時聞者咸曰同行者旣蓄意騙洋蘭譜中雖有名氏恐亦非眞然面　當可識認自應各處訪緝或尙可相逢狹路乃計不出此自盡而亡徒喪其身於事無濟愚入之愚如是如是良 
 
 

Page 3

 
 
可恂已 
[皖土近聞]  
　　皖省土藥税厘經藩憲德方伯於去春大加整頓另立新章將皖南北二總局攺爲南北二總卡並設分卡多處徵收行厘並落地税餉每百斤計收税厘共銀五十兩又將代客買賣並販售各店一律納費領帖攺爲土行俾税厘有所稽徵迄今年餘收數果較向日陡加倍蓰惟承乏各員意見多歧商販捆運或多趨巧以致章程容有未盡劃一近日南北二總卡提調正値更換之初各抒所見以備採擇方伯處心比竹將舊歲頒行新章重加斟酌於日前刊示通行聞方伯以廬州並非產土之區而運土商販由北而南必出其境往往藉口行厘已由產土之所報納落地坐厘則須運至銷售之地完繳該郡土卡遂致漫無稽察嗣將廬卡攺歸皖南總卡提調管轄俾事權歸一奸商卽無從犜倖再皖南徽寍二郡新添分卡各一所稽徵落地税厘猥因歧路叢雑扼要爲難由各卡員自派司事在蕪附設子卡稽核運進貨數旣費周章更嫌叢睉兹由方伯出示飭令商販凡指運徽寍銷售之土一經渡江卽將落地坐厘就蕪湖總卡報納粘貼印花其有蕪地漏報者則仍由徽寍卡稽查徵收至於該二卡報銷並委員司巡薪糧局用准由總卡隨時劃撥蓋責成仍在分卡不過以蕪湖爲扼要之所使商販無偷漏之弊耳至於南北各卡辦理之法均仍舊章閲者正可互証參觀告示照錄於下頭品頂戴督辦皖南皖北土藥總局江南安徽等處承宣布政使司布政司德爲出示蟯諭事照得皖省南北土藥税厘局務自上年奉撫憲沈奏委本司總理卽經詳定收捐章程由產土之區販買起運仍照舊章先收行厘銀三十兩運抵銷售之處再完落地坐厘銀二十兩設立南北總分各卡分飭遵照辦理在案惟行坐並計共須捐銀五十兩皫數稍多各土卡遂因商販求寛暗子减折以致弊竇叢生適開侵蝕之漸商販未能獲益轉與税厘有碍亟應酌籌明定核實章程以期税厘商販兩無偏累合行出示曉諭爲此仰各行户商民人等一體遵照後開章程凡遇本省鄰省零　土藥應完行厘落地税餉務須照章完繳隨時分别塡發運單大票加貼印花倘敢抗違包攬偷漏繞越定照向章分别充公加罰各宜凛遵毋違特示計開一本省所產土藥每百斤先完行釐庫平銀二十兩運往本省銷售之地每百斤再完落地税庫平銀十兩實收實報不准浮收不准减折上票違者從嚴懲辦一土藥每斤按曹砝十七兩六錢紙包零折之土每包除皮二兩裝簍之土每簍除皮五斤裝箱之土每箱除皮二十斤不准增减以示限制一產土地方新出漿汁稀薄如在五六七三個月期内行厘按七折核收實銀十四兩完納以示體恤餘仍照章落地税厘不准援引俾有區别一鄰省運來土藥應一律酌定照章過秤除皮每凈土百斤先完過境行厘實銀十兩再完落地坐釐實銀十兩實收實報不准浮收不准减折上票經過各卡呈騐加戳放行斤重不符照章補收本省之土運經各卡一律照辦違者從嚴懲治一由各土卡各州縣廣招行土領單繳捐代客買賣完納税厘卽代賣土藥各店亦應攺店爲行分别上中下則捐充其私行私倬一律嚴禁違者重究一承充土行代客買賣務須貨眞價實廣爲招徠不准攙和假土違者從重究治一土藥税厘定章係按銀數抽收如有携錢完納亦聽其便應仍照厘金章程每兩按湘平一七申合庫平收捐以歸劃一總分各卡所用運單大票印花等件只准照章收回票本三文不准任意需索違者查究一南北土藥及鄰省土藥經此次明定核實章程以後卽應永遠遵辦不再增减商民人等食毛踐土具有天良倘敢再有繞越偷漏包攬隱匿各情定卽照章分别充公加罰土卡司勇人等私自浮收减折上票許該商指實控告以憑究辦各宜凛遵均勿嘗試爲要 
[茅龍火化]  
　　蕪湖金馬門外河沿竹籬茒舍類皆窮民無告者所居月之中浣某夕忽肇火災烈烈轟轟幾如風捲殘雲不可嚮邇遠近洋龍聞警馳至噴珠濺玉約歴二刻鐘之入始火滅烟消計燬茅屋十二三家云 
[方伯啓行]  
　　署江蘇藩司陳舫仙方伯於前日下午抵埠昨日午後二點鐘時由小東門金利源碼頭乘超武兵輪船望金陵進發滬上各員均至江干恭送 
[懸賞購犯]  
　　浙江杭州府海寍州屬十九都民人談三毛深夜回家行經吳林橋被人戳死棄屍塘内地保見而報案李直刺飭緝兇手迄禾弋獲嗣訪悉談妻朱氏先以姦情敗露被談逐出潛匿隣村張桂芳家不數日卽有此事情節不無可疑因派差緝張訊辦并繕就賞格移請上海縣代爲協緝其格略謂光緒十九年十一月二十七日據州民酆永慶呈報本月二十五晚伊甥談三毛由鄰鎭回家至離家半里之吳林橋不知被何人戳傷殞命查無失物等情報經本州騐詳飭緝在案嗣後談三毛之妻朱氏先已犯姦敗露於四月間被夫逐去在外傭工十一月間潛匿鄰村張桂芳家不數日卽有談三毛被害之事本州當飭原差密往查拿朱氏桂芳均已逃避屢緝無獲難保不相率遠屬除比差並移鄰封協緝外合行懸賞示諭爲此示仰諸色人等知悉爾等如能將後開逸犯張桂芳談朱氏二名拿獲送州審係首犯賞洋一百元從犯賞洋五十元知風報信因而拿獲者减半給賞此係本州捐廉預備隨到隨給决不食言其各知照須至格者計開張桂芳海寍州人現年二十八歲身中面方色紫無鬚買竹貨爲業談朱氏海寍州人年約三十左右身中臉長滿面有　色細斑點 
[英界火災]  
　　前夜二點鐘時英大馬路抛球塲北蔡同德藥鋪南首濟陽里口長源　館樓上忽然火起射入板壁縫中頃刻冐穿屋頂波及比鄰某老虎灶某洋貨店並西首同信昌烟館福園浴堂英法美各洋龍夫一聞驚鐘立時奔集開取自來水管吸水噴救旋拆毁北首樓房二幢火始得息計共毁門面四幢烟館浴園石庫門二座約共樓房十餘幢 
[種火宜究]  
　　滬南二十三七鋪裏倉橋北堍某姓成衣店前晚十二下鐘時各學徒皆在黑甜鄉尋游仙好夢突有匪人在門隙中將火紙插入適墮於學徒某甲之頸甲痛極驚醒大聲呼喊樓上諸人披衣而下啓户追尋匪人已不知去向矣種火害人爲王法所不宥有地方之責者豈可置諸度外耶 
[訓術司示]  
　　爲剴切曉諭事案奉縣正堂黄札開飭查陰陽生并土役等有無事故務須嚴加管束倘有不法情事仰卽呈送查核等因本訓術蒞任以來潔已奉公并不倚托於人至於親族早已迴避非惟弗用亦且請托不行而所用之差役均給腰脾爲憑向不准在外需索以杜混淆乃訪聞有前任革汰差投胆敢持舊諭票在外藉端滋擾冐充在學當差更有無恥之徒妄稱宗族冐充書役四處招搖索詐等情實屬藐法之極深堪痛恨若不嚴行申禁實爲地方之害現本訓術親飭查拿申解究辦爾等速宜革面洗心棄邪歸正另謀生業毋得輕身嘗試自取咎尤後悔莫及合行示諭爲此示仰屬下諸色人等知悉倘有不法之徒前來索詐准卽扭送來學以憑詳縣嚴行懲辦决不姑寛其各凛遵毋違切切特示 
[滬南道聽]  
　　日來高昌廟一帶每逢禮拜六禮拜等日卽有工藝中人齊集一處作牧猪奴戲呼么喝六聲逹通衢口角打降不一而足賭風之熾抑亦地方之憂也○前日午後有口操外路音之甲乙丙丁四人至滬南廣東街某飯店狼呑虎嚥旣醉旣飽甲與乙忽起爭端敲槿拍凳繼以扭毆鏖戰逾時經丙丁再三排解始各釋手○小南門外吊橋堍每晨有小菜市買物者絡繹不絶有荳腐攤兩起一係某氏所擺一係某甲所設前日因爭奪地位以致用武收市後邀集荳腐帮中人一評曲直後經魯仲連其人以片語解紛始寢其事 
[上海縣署瑣案]  
　　靑浦人陳阿根流落江湖形同乞丐日前手携孩衣三件在英租界東窺西望經巡街捕拘入捕房解送公　宋通剌訊悉孩衣竊自棺中遂移送上海縣請辦黄大令倩帮審委員棄臨恭司馬升堂提訊陳又攺稱在途拾得並未刨棺司馬飭卽備文派差解赴靑 
 
 

Page 4

 
 
浦縣請該管地方官嚴加管束○前者浦左二十二保三十八圖人莊順銓以住屋地單被弟蘭銓呑没爲詞控諸縣署經黄大令判斷後蘭銓心不能甘時向順銓尋釁昨日持刀砍破其嫂頭顱血流被面遂乘輿赴縣呼寃大令諭候騐傷核辦有頃蘭銓亦赴縣控稱被姪毆傷請爲騐視 
[美界捕房紀事]  
　　湖南人桂忠元陳小璜屢次扮爲估客附來往長江之各輪船沿途行竊前日又乘寳華輪船抵滬寄住外虹橋某小客寓昨日爲包探唐靑山所見拘入捕房捕頭詰問之餘自言前者曾在大通輪船上竊得寗綢袍土布衫等物元和輪船上竊得紡綢袍棉坎肩等物現在原贓尙在箱中唐探遂至寓所搜出眞贓將二賊押候解赴英公堂請宋通刺懲辦○前晚十一點鐘時寗波入陸阿保行經蓬路見某甲之妻丰姿楚楚幽婉可入斜托香腮倚窓閒眺遂差近身畔調以游詞甲妻欲拒仍迎將離復合招陸入内室餂以甜言陸不覺色授魂輸心爲之醉甲突毁門而入大肆咆哮扭陸奮毆聲言誓當撲殺此獠以舒我忿一百五十三號巡街華捕聞聲而至將陸及甲一併拘入捕房　　申斥一番卽行開釋○昨日三下鐘時天未破曙楊樹浦一百八十號屋内有徐阿九何登仁施阿靑王金虎倪阿大等九人呼盧喝雉賭興甚高事爲印度捕及華捕所聞破扉直入一併拘獲連賭具解至捕房捕頭着押候解赴英公廨請宋通刺懲辦 
[英廨晚堂瑣案]  
　　一百五十六號華捕解送失路糼孩李漢玉前晚宋通刺　堂訊問李供稱小的年六歲嘉定西門人父故母存耕　度日前年四月附舟來滬倩人薦至新北門内舊教塲同鄉人葛子香所開馮祥源紙紥鋪習藝本月二十日有主顧購買冥箱二口義定價錢一百四十文付下小洋銀兩角找還錢六十文遺下夾貸内儲大小洋銀數枚小的收藏櫃檯抽屜内旣而此人來鋪詢問葛支吾以答迨此人去葛卽將小的猛毆並驅逐出外著尋薦保小的不識租界路程致被巡捕拘送聞昨日母親已來滬今日諒可投案矣通刺著交差看管候傅　來案核奪○包探顧阿六解送方養生黄氏方仁榮吳席氏至公堂宋通刺　堂研鞫養生及黄氏同供稱小的及小婦人原籍金　縣向在蘇州缝衣度日兒子仁榮與席氏姘識私逃來滬賃屋而居小的先不知情近日席氏之夫吳德觀疉向小的索人欲在原籍地方官衙門控告小的不得已偕妻來滬尋至胡家宅遇見仁榮與席氏囑卽回籍不依是以報捕送案仁榮供稱小的前在蘇州與席氏私姘後席氏來滬爲傭小的於上年三月二十日來此與席氏相遇租屋司居先在坭城後堂胡家宅將及一載生有男孩一口小名順金席氏供稱小婦人原籍　锡年二十九歲向在鄉間耕田度日丈夫不務正業日事烟賭將家中田產雜物變賣一空小婦人不得已出外傭工先在蘇州高師巷王某家旋與仁榮姘識後丈夫常向婦人索取工資無奈約同仁榮先後至冶下租屋暫居現願回籍尙求恩宥通刺判令將仁榮笞責二百板席　掌頰一百下遞解回籍姦 
生之孩交養生夫婦具領撫養 
 
真参茸五鞭種子靈丸 
　　此丸補益非常功用甚多悉詳仿單大瓶四元小瓶一元 
　　保腎固精種子隂陽膏 
　　求嗣者貼之包受孕男女可用每對六角加料一元二角 
　　槍上戒煙三香淨藥膏 
　　此法萬穩萬當存心救世减價利人每兩四角加料二角 
　　包戒煙穩善後紫金丹 
　　久年虚弱大癮廿天包能戒净每大瓶一元小瓶二角半 
　　人參立止赤白帶下丸 
　　經水不調赤白帶下老症用之神效大瓶二元小瓶一元 
　　珠珀立止五淋白濁丸 
　　年深月久五淋白濁重症服之立愈大瓶二元小瓶一元遠近函購寫名京都同德堂門懸大憲匾額上海縣告示及五彩仿單套板回信鉛印藥書林和靖梅鶴圖石印發票一萬五千言藥目單附送文昌隂隲詩箋指明上海英大馬路五 
福衖口玻璃門面方免假冒 
 
 

Page 5

 
 
天地絪緼萬物化醇男婦媾精萬物化生此造化自然之理亦無思無爲之道也故有陰陽卽有夫婦卽有子嗣無不生育之理人之不育或男子精滑精淸精冷及臨事不固或流而不射或夢遺便濁或過於强固勝敗不洽婦人之不孕則經之前後或一月兩至或兩月一至有枯絶不通或精血不通而作白帶白濁子宮寒冷獨不成血中伏熱孤陽不生血瘕氣痞子藏不收月經不通等症或男婦交媾則陰陽前後不能受孕本堂主人存心濟世看世間乏嗣甚廣不能坐視將太祖在道光年得異人傳授奇方不惜重資親自督製成丸將此丸男婦各服一丸先能避却百病後男則壯陽助精女則補命門煖子宮能調十二經血脉使藥性到男婦交媾陰陽平和必能受孕實有百發百中之述此丸與朋友親戚無嗣常试靈騐如神眞種子之仙丹也每合二丸價洋二元○凡婦人懷妊後或氣血虧損或勞動房事以致滑胎小產惟有一月之墮胎則人皆不知有胎但知不受妊不知受而墮也此名暗產本堂秘製保孕丸靈騐無比凡婦人成孕後常服此丸立能調補氣血胎元常固永無漏胎之患而且生子有壽其功甚大眞婦人至寳丹也每料價洋二元倘若虚言誘人罪我惟天來往信資貴客自給 
 
 

Page 6

 
 
   
 
 

Page 7

 
 
本堂秘製金柑專治肝陽犯胃惡食嘔吐心腹滾痛等症每服一粒無不見效參茸養元膏助陽補精益髓男子陽痿婦人不孕久貼保元種子靈騐如神附送行軍傷藥治跌傷刀傷打傷每服二分陳酒送下其功不能盡述開設在上海鐵馬路便是 
 
 

Page 8

 
 
科　麥魯輪船早十點半鐘開往東洋高麗琿春等埠日本公司 
 
 

Page 9

 
 
[踢球致斃]  
　　近來西人好爲擊毬之戲其法不一有在桌上敲擊者有在地上抛擊者亦有持短木若槳形彼此擊撥往來者更有一種 
係用足踢此事最爲兇險常有因彼此相爭誤踢傷人至於殞命者以游　而釀成性命殊非自愛者之所爲然少年喜事之流則每好爲之竟忘其險近接各處來函所述去歲一年之内歐洲各地因踢毬之戲以至誤戕性命者共至廿三人之多其餘傷而醫愈者尙不在此數可知此事之至危且險諸西醫目擊情形因欲議立善法俾後之爲此戲者不至有意外之虞是亦仁人之用心也 
[示拿痞棍]  
　　江省痞匪多而且悍其惡蹟摧髪難數有混名天王霸王黑天王蓋天王大頭王安樂王通天大子飛天拐子三千歲九千歲大元帥黄斑虎九老虎大老虎矮脚虎猪婆介螞蟻縣獨眼龍不怕死下得海短命鬼雷公軍師將軍王英李葵李三保等名目繁多不勝枚舉皆游手好閒不理正業專以結黨横行積惡稔凶爲生活從前犯案櫐櫐然不過笞責枷押而已若輩藐官憲如老嫗玩笞責如搔癢輕枷號如承盤視押所如舊廬毫無畏懼日益猖獗署南昌縣周金箴明府嫉惡如仇執法如山訪悉積弊加意整頓日前出示招告其文曰痞棍凶横成性無惡不作最爲地方蠧害兹本縣蒞任訪聞省垣城廂内外每有不法地痞鄭水官等成羣結黨遇事生端肆行擾害或私宰耕牛酗洒滋事或包娼窩賭誘害良民或横行街市强賒勒買或迎神賽會乘機騙訛種種不法實堪痛恨亟應嚴拿究辦以靖地方除將該痞匪姓名綽號查明開單飭差嚴密拿辦外合行出示曉諭爲此示仰闔邑軍民鋪户人等知悉爾等須知痞辣爲害無窮卽示内人數其所犯各情亦屬大干法紀罪不勝誅嗣後如遇有示開地痞鄭水官等各名倘再愍不斂迹仍前作奸非爲藐法罔悛許卽隨時經同蹸保協力綑送或指名呈控赴縣以憑按名嚴拿務獲盡法究辦毋稍姑容飬奸貽患各宜懔遵毋違特示計三百餘人逐一開列姓名綽號良民見之無不稱爲快事從此官憲不復姑息飬奸盡法嚴辦一網打盡自足杜亂萌而靖痞踨豈非地方之大幸哉 
[中江試士]  
　　蕪邑中江書院於上月十二日舉行甄别應試生童共有六百餘人沘由觀察與山長悉心評閲南金東箭儘多遠到之器就中擇其尤雅者計得三百餘人於本月十六日扁門考課並先期出示曉諭諸生現由本道捐廉添設經古季課按年四次專課經文及詩賦策論諸生不乏通理學古之士務各先期報名聽候示期甄别按蕪地士習除八股外每置十三經廿四史於高閣今得賢監司毅然挀起提倡有方從此人才蔚起共趨實學觀察之樂育人才洵非風塵俗吏所能望及肩背矣 
[英界公堂紀事]  
　　余陳氏控梁午橋借銀不還黏據呈求追繳宋通刺准之飭差提梁到案候傅原告質訊○金陵人范吳氏楊張氏携有女孩二口僑居二馬路福星公客棧包探秦少卿訪知有拐帶情事前往查問言是自已女兒女孩則默無一語秦探不敢冐昧從事暗派夥役借住棧中旋聞二婦言頃間險甚今得僥幸無事矣夥役遂告知秦探同往拘拿一孩言姓楊名愛珠年十四歲金人父親楊木匠不知其名一孩言姓王名小妹子年十四歲原籍四川賣與河南人客于金陵周公館某日出外購開水被拐來此秦探因將二婦及孩一併帶至捕房移送公廨宋通刺飭將二婦發官媒收管女孩好爲留飬 
[法界捕房紀事]  
　　積竊某甲在招商局江天輪般竊取某客所携烟槍一枝包探見之將人獲解捕房捕頭命押候堂期解訊○跑難賊某乙在太古碼頭竊取藥材事爲管碼頭巡丁所見交捕解送捕房捕頭命押候解請讞員訊辦 
[上海北市絲業會館籌辦順直新災賑捐滬局瑣記五十三]  
　　廿一日承檳榔嶼中國領事張弼士太守續募洋五百元合來規銀三百 
六十五兩如皋戴星垣善長續募洋二百十元仁慈堂交來金陵籌賑公所募第十一批規元一百五十兩値此春撫需欵之時得諸君子婆心苦口募寄源源俾垂斃飢黎咸有更生之慶則敬承乏後路感篆同深至前解義賑第十批規銀三萬七百三十一兩五錢現奉局憲批開據禀該守會同滬上各賑所勸集規銀三萬兩又附解江蘇撫院奎發交助賑寳坻洋一千元折合規元七百三十一兩五錢轉邀南紳褚教諭成煒帶同助賑員董一併解津已照數兑收轉解災區分撥散放另單據禀前項捐欵内有藍翎五品封職前署句容縣教諭徐燦英遵其故父母遺命捐銀一千兩核與建坊定例相符仰候詳請閣爵督憲李奏獎建坊另檄行知該守歴年辦賑籌捐義聞仁聲昭著遐邇此次畿輔大水復經會同滬上官紳集捐至十餘萬兩之多全活災黎無算具見志切救災規模宏遠敬佩良深現在春撫待欵方殷仍望源源接濟是所盼切此繳等因又籌解十一批獎捐銀五千兩奉督憲批開據禀續勸第十一批順直賑捐銀五千兩交源豐潤號商匯津候行籌賑局查照兌收濟賑此繳等因謹一併鈔登伏祈公鑒 [Z三月廿一日錢塘施則敬子英甫謹啓 
[安徽官報]  
　　二月二十八日委辦鳳凰頸厘卡候補通判張煥楨辭署和州顧懹王到並謝准補太和縣舒城縣劉家　辭候補知府楊奎綬轉假三天縣丞陳儴　到解長江水師餉回署無爲州泥司范銓辭○二十九日前署壽州袁保晉到候補知府杜恩榮知奉撫委皓北支發屬提調府經歴張兆韓到起服來省巡檢上官松禀知奉臬委查蕪湖繁昌驛站並赴皖南牙厘局差遺縣丞林東雲禀知奉臬委查來安合肥驛站差○三十日缷辦狄港厘卡調辦華陽厘卡同知梁安到委辦東門渡厘卡候補知縣彭廷弼辭署和州顧懹壬辭知縣劉籌辭赴皖北督　天度蕪湖緝捕委員知縣徐芝到典史嚴榮謝超委委署靑陽縣訓道鄭　辭○三月初一二日　分安徽試用知縣李文翰到知州奉 
霖面試巡檢金忠李際春均起服來省府經歴何禮賓禀知奉委查無爲川查燒鍋小錢差准補宣城縣丞愼乃初由寗國府差回○初三日浙江候補道袁秉楨到淮北牙厘局文案候補通判李萬淮解餉來省並謝委署頴州府通判候補通判袁保晋禀知奉撫委查皖南牙帖差通判沈策名辭赴桐城清理交代調辦華陽厘卡同知崇安辭卽用知縣文緝熙知奉委解京餉署懹縣章椎藩禀知赴漢口委署雲壁縣典史恭南英辭本任廬江縣典史毛祥　委解京棕辭○初四日署皖北道許景壽到鳳陽府曾樹椿辭候補知縣熊鈺飭知奉委赴舒城查撫火災巡檢湛慶奎由池州府差遺回○初五日候補知府王　霓知奉委捐輸局提調知縣楊學梅赴桐城查勘圩堤回知縣閣恩培禀知學支應屬委赴湖南查探磺價通判劉鴻漸禀銷燕湖總局文案差回府經曹錫杰禀知奉臬委查查英霍驛站巡檢陳師　赴蕪湖差遺回○初六七日署皖北道許景壽辭行交缷氏理定遠縣王詒善到候補知縣龔煌謝委解京餉知縣楊兆琛謝超委缷署潛山縣天堂司巡檢顧產威到○初八日候補知縣張奎光解京餉回知縣閻恩培赴湖南查探磺　州同胡惟照從九沈承祺典史李必昌均謝超委○初九日工部主事賀欣到候補直隷州丁文炳赴繁昌縣提漕折回繁昌縣棄鴻基到缷署潤州州判王樽到 
 
 
 

Page 10

 
 
余患烟癮多年深受其累茲託友人在申江購京都同德堂孫製槍上戒烟三香膏四元用未一月卽將三錢老癮戒除體氣反强不勝感德特登報以謝之杭州悔遲生啓 
 
 

Page 11

 
 
   
 
 

Page 12

 
 
   
 
