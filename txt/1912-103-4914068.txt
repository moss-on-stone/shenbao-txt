# 1912 - 103 - 4914068

 

Page 1

 
 
評論 
[軍界統一會贊成劃分軍政民政感言]  
　　卾軍倡義東南響應清帝退位南北統一偉矣哉共和之盛烈搆造於神聖不可侵犯之軍人矣建設都督兼理民政洸洸纠纠作新民國繼自今軍人權力磅礴無垠民政範圍日漸狹小竭全國財力以養軍即竭全國之人才智心力以治軍兵隊充斥橫暴驕縱意見偶形槍聲立起革命光復曾幾何時干戈之氣橫溢四境起視吾民教育之不興如故實業之不振如才民國之前途所以鞏固其丕基而策勵其進行者經緯萬端百不一舉鳴呼傎矣 
　　一二鑒微燭遠之士莫不探本立論以追求其致此之由曰民政隷屬軍政故餉需之支出曰惟軍政立法之裁判曰惟軍政借維持地方治安以爲名而誘執故殺刦財越貨之聲絡繹於耳鼓一都督之交替一省且有杌　不安之憂一司令之更易一方且有鐵血相尋之勢循此不變唐未五季十國之禍將見於今日痛哉三人文氏之言曰權利之爭時所不免弱肉强食各省同病决非一二年所能平息吾讀此言吾憤塡膺吾涙盈眥而不能自己 
　　幸也黎副總統洞燭機先首創軍民分治之議不惜以武漢爲天下先軍政民政劃分兩事各專責成不相侵越都督主持軍政民政長總理民事一洗軍政兼理民政之風藉此以爲恢復秩序永安長治之前提北軍統一會聞風繼起開會集議以軍政民政取治一人因時制宜可暫不可久通電各省囑變一時之權宜以圖遠久之大計酌量本省情形將軍政民政實行劃分偉哉此舉可謂深知今日之治本者矣 
　　吾知各都督各司令各軍界同胞聞之必有翻然改圖以望風恐後賡續黎副總統之良謨卙酌損益次第實行爲羣生謀樂利爲公衆策安全俾共和民國之肇造以奮武始以揆文終不致長此混线而貽禍斯民若徒濡滯不决而戀戀於大權之統一或者有劃分之名而無劃分之實或且奉此電而充耳罔聞不屑屑以劃分爲事敷衍粉飾藉詞搪塞則是共和民國之罪人而四萬萬人之公敵己 
　　抑吾竊聞之此次民國成立起於愛國志士擲無量之頭顱絞無數之血汗以鑄造此莊嚴璀璨之新民國庸有不擴充其一點愛國之熱忱俾軍民兩界釐然劃分造共和之幸福以揭立於東亞大陸云者即在今日黎公不提倡於先北軍統一會不規隨於後專閫諸鉅公亦必有以補苴罅漏而爲未雨之綢繆而况值此軍界統一諸同志開會集議全塲一致力圖恢宏黎副總統之政見乎行見二大要政之劃分其卽肇基於此日矣吾望之吾重望之 
專電 
　　京師軍政商學各界發起爲孫袁黎鑄造銅像分立三處（一）正陽門外造袁總統像（二）東四牌樓造孫前總統像（三）西四牌樓造黎副總統像不日募欵開工　　交通部將派龍建章爲船政局長葉恭綽爲路政局長蔣尊褘爲郵政局長唐元湛爲電政局長　　工商總長一席因陳其美因公留滬將派熙彦先行暫理 
　　英法公使向袁總統聲明如新政府成立後各省不再有兵變之事决不干涉民國財政　　姜桂題不願赴𤍽河都統任袁總統擬調直督張錫鑾前往 
　　陸軍部因裁節經費减爲一廳四司（原設兩廳八司）名稱亦須更改 
　　袁總統以載漪（即端王）結連升允煽動蒙回意圖擾亂特電廣福袁大化謂巳派員赴塔宣慰總以平和了結罷兵息民爲要若再負隅不服敢犯國旗即認爲全國公敵出兵痛勦 
　　某某三省都督彈劾唐總理電有依勢附利藉同盟會爲奥援植 
 
 

Page 2

 
 
黨營私扼交通部爲利藪不顧大局但徇私情遇事依違因循誤國等語 
　　袁總統議聘美國精琦博士來華充任幣制顧問員（博士前曾來華條陳改革幣制辦法） 
　　袁總統面約徐世昌充新政府顧問徐答以私交論雖非顧问知無不言不必拘此名稱再四力辭乃巳　　　　　　　　（以上北京） 
　　天津某國租界宗社黨機關部近開秘密會議以奕劻首先主持共和指爲亡國禍首主張餉以手槍炸彈時有暗殺部員起言伊子載振現住西賓館旁昨日親見其移居如果部長將其宣布死刑某願担任此事 
　　鄂省畢血圑將士自願退伍袁總統以該圑成功不居深明大義特電黎副總統傳諭嘉獎以資表率　　　　　　　（武昌） 
　　廣西臨時議會主張遷省各議員近在南寗集合通告成立袁總統以都督原駐桂林該會忽遷南寗違背定章恐出少數人自由集合當電陸都督查覆陸昨日電覆亦反對遷省主張另行組織省議會 
　　　　　　　　（桂林） 
公電 
[海軍左司令藍建樞電]  
　　各部長黃留守各軍司令官各都督各報館鈞鑒建樞本海軍舊員以才識謭陋恐羞隕越於甲辰年自行引退茲於四月六號奉大總統袁命令任命爲海軍左司令益慮任重弗勝正與劉總長往返電商適命以安庸拙乃蒙歷示海軍近情責令整頓不許辭職並承獎勵逾恒彌深感激敢不勉効馳驅謹於本月念一號受任祇恐駑駘任重竭蹶中途惟望偉畫鷙誠諸先生時錫南　以匡不逮海軍幸甚民國幸甚除另電呈報袁大總統黎副總統唐總理海軍部外謹以電 
[海軍總長電]  
　　北京袁大總統國務總理各部總長武昌黎副總統鈞鑒今日與藍左司令接洽己將一切艦隊事宜交代清楚商定明日受職雄准明早率屬乘新銘船北上謹聞劉冠雄叩號 
[大通襄安鎭畢鼎等電]  
　　各報館轉全皖同鄉會鑒閲四月一號各報載襄安致中央政府電合鎭驚怪汗下李經成久未來襄此次廬州孫師長委李管帶接蕪襄等處警報督隊來襄維持鹽釐安民除暴秩序井然提倡平糴活民無算全鎭頂戴公立遣愛碑以伸微意安有搶刧等事且黃徐等一貧徹骨黃裕成等店久經閉歇未知何人揑名朦電萬希更正襄安鎭畢鼎李元太合鎭公叩 
[常德楊藎誠電]  
　　袁大總統唐總理各部總長參議院黃留守使各省都督各報館公鑒黔省不幸私黨相傾以致北伐滇軍懹假道伐虢之心行遠交近攻之計於陰曆正月十三夜潜秘入城猛擊軍政府及駐省新防各軍黔軍倉卒兵佔據電報局及各機關其司令官唐繼堯自稱臨時都督一方假黔人名義揑電外省自褒自揚一方買囑私人妄造輿論淆亂聽聞其居心叵測於茲可見誠在南京巳聞其橫告詢問省内來人所言僉同因撮其要條列於次一滇軍假名會匪欲一舉殲滅黔軍其圍攻時槍斃之三百餘人無論矣其投降及被生獲者卽在敵國亦不至誅滇軍竟咸加慘殺剜心剖腹身首異坑如是死者計又數百夫黔軍縱有不良何至人人皆匪卽論誅匪何軍人以外之匪並未聞誅戮幾許推其用心不過以爲黔無軍隊便可爲所欲爲故不惜殘殺同胞借張聲勢二議會爲立法機關議員乃國民代表共和國家莫不尊重唐等以各議員反對甚烈竟用兵驅逐議員盤踞議廳黔人畏威莫敢誰何此其摧殘民氣實爲中外所罕見三經濟足亡人國銀票必囗銀根滇軍以滇票行使市面並不設局兑換民苟不用就即殺身擾亂社會經濟防害人民公安孰有甚於此者乎凡此三端均尃制時代亿未有乃不幸於共和時代見之若非唐衆有所利而爲此何至滅絶人道違背公理若是更有甚者誠所部北伐軍隊及援川黔軍均以急公赴義出而在外今仍歸黔勢理必然乃目爲固位便私分電湘蜀請其解散黔軍雖公道自在人心湘民不爲所動然彼軍心勃勃早巳路人皆知以暴暴行同盜賊較之在川滇軍尤甚反津津以平黔亂自詡其自欺欺人爲何如乎夫吾輩革命原以國利民福爲宗旨今民國伊始黔民反居水省僅此軍隊失此將何所恃乎因不敢自重其身率之歸黔苟黔秩序稍復誓卽退避賢路此蓋誠不得己之苦衷非以區區位置爲去就也而彼等竟指爲爭位固權欺人以方然試思黔省正都督回黔爲爭位則滇軍司令官自稱黔都督非爭位乎黔省北伐軍回黔爲爭位滇省北伐軍據黔非爭位乎孰是孰非不難立判且彼此均以北伐在外而滇軍於己則以不回本省爲是於人則以回至本省善其身惟恐此風一播效尤踵接强者陵弱衆者暴寡統一之局立見分裂民國前途何堪設想且滇軍在川殷鑒不遠可不早爲之所乎滇軍囗行日甚一隅牽動全局實於各國承認民國問題大生障礙至黔軍在外不歸必爲湘蜀之患尤其餘事用特電聞務祈主持一切免貽外人口實全黔幸甚全國幸甚都督楊藎誠嘯要聞 
[保衛國務員之愼重] 　　十六日總統府特召軍警督察長鳥珍前往議事當奉袁大總統面諭謂國務員欲携兵北上保衛屢次電爭乃止現各國務員即日到京保衛之事須由北方軍警擔任此事關係重要爾職司督察軍警尤宜格外注意設有歹人希圖挑起南北惡感生出意外之事不獨余無以對南方諸員且各國公使曾有要求以後京師不得再有暴動之事倘或不愼於各友邦承認民國一事又生阻碍自茲爲始所有京師地方保衛事宜均責成爾担負責任倘有意外惟爾是問烏唯唯而出刻己傳諭軍警各界一律嚴愼從事矣 
　　翌日袁大總統又與禁衛軍統馮國璋陸軍總長段祺瑞内務總長趙秉鈞京營軍警督察長鳥珍大開會議謂國務員即日北來應亟組織彈壓地面之憲兵隊以便保衛治安其詳細計畫如下（一）編練憲兵隊十營分配各地駐紮（二）每營以九十六人編成（三）全年用欵約十二萬兩如此營成立則北京一切軍隊均可撤去云 
[袁總統議改訂参議院章]  
　　總統府可靠消息袁總統以參議院爲立法重要機關最應受輿論之信仰此次南京參議院議决各案南北人士頗多反對實由該院院章尙未盡善現北京叅議院成立大即若仍沿用舊章輿論反對預可料及故决擬將該院院章妥加改訂昨己交諭臨時籌備處人員速訂此項草案以便將提交該院覆議 
[唐總理電釋留滬原因]  
　　唐總理久滯海上刻始北來各處頗有責言茲聞唐由滬啟程時曾有電逹梁士詒囑其轉呈袁總統解釋留滯海上之原因（一）因財政總長熊希齡不肯就職電邀張季直來滬協力勸駕廢去時日不少（一）因江蘇都督莊藴寛辭職難覔替人展轉思維無出程雪樓之右者而程又不肯輕於承諾幾經磋商始克就緒（一）因江蘇境内尙有上海江北兩都督勢必取消而定江蘇都督駐紮之地點於南京此中轉折又不知多少以上各節近始一律商議妥帖故遲滯實非無因云云 
　　另函云國務總理唐紹儀在滬原因確爲運動借欵今聞某國人云唐總理於十三日曾爲此事有密電與大總統議商辦法且聞此項新借欵係由伍廷芳君贊助數在五千萬兩之譜分爲四期交款年息則較各外債減輕五年後始歸還本銀投資者係某大國云 
[蒙藏之風雲日緊]  
　　上次袁總統電飭活佛取消獨立後活佛大不謂然即有覆電抗拒不認茲聞前日庫倫政府又有電報到京内謂蒙古地方維持領土保守宗教均以獨立爲要蓋民心所趨萬難背反並非一人專主將來蒙古問題請交中俄蒙三國議决等語袁總統接電以其語涉不倫大爲駭異惟因内有中俄蒙議决一語故擬先向俄使交涉請其不必干預然後再謀對付 
　　袁總統以外蒙獨立尙未取消各界人士多有主張派兵示威者但總統以蒙古王公既擔任前往勸諭仍擬先用和平手段以期感化故與各蒙王磋商由各蒙王出面詳述利害電復庫倫活佛婉爲勸導命其取消獨立并卽選派議員來京共商組織政府辦法俾可同享共和幸福 
　　又聞取銷蒙古獨立事袁總統除去電設法開導并命帕王等回蒙運動解説外一面早與駐俄外交代表陸徵祥密電商酌己非一次日前得陸代表來電言交涉己就範圍但須在北京詳商條件等語袁總統即派胡維德與駐京俄使連日密議聞將商訂一種臨時條約但不知内容若何 
[又聞大總統日昨曾接駐京某國]  
　　公使密 
　　函一件其内容係稱現在西藏各處漢兵藏兵時起衝突駐藏漢官己無法禁止大有不可收拾之勢務請迅籌平定政策倘再延緩則該國爲保護商務僑民起見自須另籌對待辦法大總統接函後卽分電唐總理與四川尹都督會籌鎭撫藏亂政策以免外人干涉 
[預備解决外交問題]  
　　袁大總統以國務員抵京組織臨時政府後種種外交急待解决日昨特飭籌備處先擬一緩急舉辦之清單探得大旨如下（一） 
關於派專使要求各友邦承認中國共和之手續（二）派專使赴各國答謝對於我國改建共和之嚴守中立（三）籌畫息借大宗外欵問題蓋此次整頓國務非有大宗借欵不足敷用以上三者爲第一次應解决之問題（四）運動减輕賠欵及展緩賠償期限問題（五）修訂條約及收回關税問題（六）改訂華洋訴訟審判法案及重訂出使章程以上三者爲第二次應解决之問題其餘稍可從緩之問題尙有數十起探明續綕 
　　臨時籌備處各股員因参議院將移北京開議己將預備提出交議各法案連日呈請大總統核定茲聞該處外交股員於十四日復將編訂預議修訂各國條約草案呈核當經大總統批定交由外交部作爲交議案探其内容所擬應行改訂者共五十餘件其中應更訂之條文字樣暨關於國制上應汰除各節一律分門簽注以便集議 
[倫敦消行中國國債票]  
　　中國向未嘗在外國發行債票所借外債由在中國之外國银銀行間接辦理損失極鉅外邦一般私立銀行亦頗有疾妬之意前者南京臨時政府以兵費無出議定募集國債一萬萬元以全國歲入作爲擔保物蓋即以國家之信用爲担保此本國家普通借債之法其應募人不分中外其發行地亦無分國界此項債票發行之後方兵戈擾攘之際本國人應募者甚少當時南京政府並將此項債票寄送倫敦托外國銀行試辦發行惟能行與否久無消息昨日始據駐英外交代表來滬報告現在外人見中國己有統一之望對於此項債票頗有購買之者倫敦一處賣去之數己逹數百萬元倘從此我國能將財政整理則外人當益信用此項債票云 
[薪餉搭放公債票之提議]  
　　軍警兩界餉糈及各部署薪俸搭放公債票一事定議五月一號實行茲聞袁總統以事關重要昨日又召趙智庵叚芝泉周子廙三總長復議此事當開議時有主張各部總長以下錄事以上搭放五成軍警官兵搭放三成其餘皆發現銀者有主張軍警官兵一律開支現款各部人員則搭放八成者更有主張各部人員全行發給公債票所有軍警官兵全行發給現銀者議論紛紛莫衷一是聞袁總統甚贊成第二之主張俟南京諸員到齊後再行公同取决實行 
[參謀部與陸軍部之權限]  
　　參謀部雖不受内閣節制而與陸軍部之權限參謀部雖不受内閣節制而與陸軍部互有關係其權限問題聞籌備處己經擬定大致陸軍部中用人行政須得參謀部同意始可施行而參謀部之政令須交由陸軍部通行各省始生効力云 
　　另函云陸軍參謀兩部議定之權限四條如下（一）凡参議人員之任職均由參謀部荐舉送交陸軍部發給委任狀（二）陸軍部荐任右將軍以上之軍以上之軍職須經參謀總長之承認然後方能商請大總統委任（三）國軍編制山參謀部籌定交陸軍部實行（四）軍學局獨立改名陸軍教育總監部 
[北京現駐軍隊調查表]  
　　據最近調查現駐北京之軍隊如左 
外城之部崇文門外欄杆市步軍統領一營騾馬市大街武衛有軍一營（其外另有兵二百名駐紮各處） 
内城之部西堂子胡同親軍一營石大人胡同武衛右軍一營貴胄學堂武衛右軍一營總布胡同武衛右軍一營富新倉武衛千五百名祿米倉武衛右軍騎兵百四十名東四牌樓寳泉局武衛右軍一營東四牌樓六條胡同步軍統領百五十名慶親王府附近武衛右軍五百名西四牌樓禁衛街禁衛軍百名皇城骨禁衛軍兵隊千五百名騎兵二百五十名德勝門外果子市禁衛軍步軍統領八十名正陽門步軍統領四十名（其餘各城門各駐步軍統領兵二十名）朝陽門外武衛右軍千名西便門外白雲觀武衛右軍五營（按一營雖定五百名其實不過三百五十名左右） 
[再紀英國大商船遭難詳情（續）（昨）]  
　　又據卡配西亞號某搭客云救生艇之第一只男子居多因彼等先至甲板之故未幾婦女一擁而上男子乃退至一旁嚴守先女後男之例船員皆握手槍以防擾亂及最後之艇離船後大餐室内樂聲大作羣奏上帝將近爾身之曲既因水水浸入汽鍋轟然一聲世界最大最華美之郵船遂裂成二叚而没於海　　鐵台里克共放下救生艇十六隻艇中被難者援豋卡配西亞號時狀極狼狽年長之人多繞繩於腕孩童則納於布袋之中提登甲板之上而被難者或衣晚衣或衣寢服或裹絨毯其顚沛情形不堪寓目内有四人豋船後頃刻即死蓋驚駭之餘復爲極嚴冷之海風所逼遂與世長謝矣 
　　卡配西亞號於上星期四日晚間駛抵鈕約鐵台里克號搭客之戚友咸集碼棚内守候不下數千人婦女一見該船駛行入港莫不嚶嚶啜泣鈕約股票社以社員捐集金洋二萬置於碼頭分給需欵之餘生者並有醫士看護婦多人携病人馬車二輛預備施救及諸人行入街中時兩旁觀者寂然無聲其一種悽之象見者爲之酸鼻 
　　美國富翁温特萊及哈　里斯君又小説家福脱里爾君命其夫人入艇後均罹於難銀行家斯脱洛斯君之夫人堅不肯先下救生艇卒與其夫同没於水美國中央鐵路總理海斯君於救生艇卸下時尙與管理第六號救生艇之裴成陸軍少佐握手作别海斯君以爲鐵台里 
 
 

Page 3

 
 
克一時不致即沈可待全船前來援救也 
　　鐵台里克號司無線電之副員言其總長菲列浦斯君自該船遇險後陸續發電直至海水浸入室内尙不停手船長語之日爾巳盡爾責任今可自救爾身矣而菲列浦斯君仍辨公一刻鐘之久既因室中浸水己满乃與船同盡嗚呼如菲君之勇於盡職得弗令人欽仰哉 
　　又據在水中救起之人云船長斯密司君辦事異常勇敢至死始己方傳令時其身己爲海水衝倒而該船長猶手執補聽器以傳命令旋沿見其帮助水中之人使得脱生其以傳命令旋尙見其帮助水中之人使得脱生其餘船員水手亦多有法其所爲者 
　　該船搭客以愛斯托陸軍中佐及塔孕脱總統之副官白脱陸軍少佐兩人鎭靜勇敢交口稱讚兩人皆從事扶助婦女下艇高呼祝其平字愛斯托君並扶其妙齡新婦入最後之救生艇而去 
　　鈕約米叶夫人極讚鐵台里克船上各人之勇敢其良人推之入艇後尙高呼囑其盡心撫飬家中兒妇夫人曰當下艇之際伉儷儼儼然而登卡配西亞號後成爲新寡婦者不下七十人嗚呼痛哉 
　　此次富人遭難獨多而貧苦之婦孺則悉經救起其得救者在艇中死去一人豋卡里西亞號後死去五人皆因受驚冒寒所致 
　　美國陸軍中佐葛來西與鐵台里克號同沈於水旋於迷惘中似爲爆烈之聲推至海面旋轉之際搶得格子一具既而見一小艇在上飄浮即行躍入且極力拯救水中之人至三十人後以艇中己無隙地且艇巳進水不得不阻餘人登艇於是水中諸人多瞑目就死且祝艇中獲救諸人曰好運氣好運氣眞上帝賜福爾等也葛來西曰吾人終夜祈禱直至經卡配西亞號拯起而後止艇中諸人項背相對直立數小時之久不敢稍動葢恐小艇重力不均因而傾覆也卡配西亞到時雖有人低語救船巳到而吾人尙不敢回首一视云 
　　鐵台里克號遇難時之情狀傳説紛紜莫衷一是或謂頗爲鎭靜或謂秩序極亂内有數客因爭欲入艇幾將發狂戈登夫人最後入艇據稱船上之客有欲奔躍入艇内者爲船長以手鎗驅回轟倒數人秩序始復艇將離船尙有一人意圖躍入即遭擊斃墮屍艇中 
　　或謂有印人三名因爭奪救生艇爲船員船員并未開放手槍 
　　有華人六名潛伏于救生艇底直至諸艇昇至卡配四亞號後始經人尋出内有二人因搭客疊坐其上壓爛而斃 
　　或謂船長及總機師均用手槍自盡而白萊登君則言親見鐵台里克沈時船長猶獨立船上旋爲海浪衝倒然仍立起未幾復來浪遂被捲入海中隱没不見 
　　據詳細調查鐵台里號遇灾實死一千五百九十五人誠海上巨刧也 
[京華短柬]  
　　外交部於十四日接奉大總統密函十餘件令卽分致駐京各國公使内容甚密據聞係爲答覆各該公使函詢北京臨時統一政府完全成立之時期暨某黨現巳解散不致妨碍治安等問題　　總統府每日收發函電不下數百起大總統逐件披覧雖繼夜不能盡故日昨特顔駿人金邦平施鶴初三人專司普通函電陸宗輿汪袞甫曹潤田三人則尃管收發密電事宜 
　　八旗人士日前大開會議係爲蒙藏青海皆有議员選舉權獨旗籍缺如故公舉代表福榮君上書於袁大總統請將民國約法第十八條添入八旗應選議員若干人以資融洽 
　　内務部長趙秉鈞現與袁大總統議商以該部政事甚繁統轄之範圍褱廣所有部務皆宜責有專一庶幾可收拾治理之効而京師警察乃全國之表前設内外兩廳分担治理遇有重大事件仍須由部裁决殊多周折故擬仿照日本警察法設立一警察機關名曰警察總監仍隷内務部俟總監署成立後即將内外兩廳裁撤所有各區事務由總監署裁決後按日彚報内務部以昭簡易而一事權 
要件 
[海牙禁烟公會訂立鴉片公約（再）（續）]  
意大利國加爾凡洛押 
日本國佐籐押　　　　　　　 
高木押 
西崎押 
和蘭國克來美押 
房台凡德押 
從格押 
蘇來押 
波斯國康痕押 
本約第十五十六十七十八各條因波斯與中國無條約又第三條甲欵均置不論 
葡萄牙國弗蘭衣拉押 
暹羅國伐拉逹拉押 
阿而賽押 
本約第十五十六十七十八各條因暹羅與中國無條約均置不 
論 
鴉片公會　事文件 
鴉片公會由美利堅合衆國政府提議由和蘭政府召集一千九 
百十一年十二月一號開會於海牙之伯爵宮左開各政府均與會其所派議員如下德意志國御前顧問官駐和全權公使頭等全權議員　蘭爾御前高等顧問官全權議員台勃羅克公使館參議官博士全權議員格羅能　御前顧問官内廷衛生事務長博士全權議員盖爾廣東領事博士全權議員洛思米美利堅合衆國主教全權議員勃蘭脱全權議員物利脱全權議員芬格中國駐國全權公使全權議員梁誠外務部主事議員唐國安駐和代辦使事議員章祖申陸軍協參領　醫學堂會辦議員伍連德前牛莊關税務司議員柯爾樂署總税務司處襄　漢文書記官議員葛枚士法國印度支那農商務檢察顧問官全權議員勃來尼愛 
印度支那行政廳長全權議員盖士特屬时軍隊醫官專門顧問員盖特英國樞密院顧問官全權議員斯密刺麥奪拉行政廳書記長全權議員美鄢公使館參議官全權議員美克摩來倫敦郡會副議長全權議員谷蘭斯意大利國駐和全權公使公爵全權議員加爾凡洛下議院議員衆衛生事務總長議員桑篤利基道日本國駐和全權公使全權議員佐藤臺灣行政總廳工程師全權議員高木衛生事務局專門員全權議員西崎和蘭國前藩部大臣和蘭商務會長全權議員克麩來美上議院議員全權議員房台凡德前總檢察官和属印度鴉片税務局長全權議員從格下議院議員全權議員蘇來和属印度鴉片税務局員全權議員房凡多波斯國公使館參贊官全權議員康痕葡萄牙國 
駐和全權公使全權議員弗蘭衣拉頭等總領事外務部代表議員博締愛砲隊大尉前屬地巡撫藩部代表議員美郎逹俄國大禮官國務　顧問官駐瑞典全權公使全權議員薩文思基内廷名譽醫員邊防軍隊醫務檢察官議員沙比洛甫暹羅國駐英和比全權公使全權議員伐拉逹拉公使館參贊官全權議員阿而賽在迭次會議時間自一千　九百十一年十二月一號至一千九百十二年正月二十三號三會議定條約明文附載於此此外復經本會發表之志願如下一本會預信將來必可使萬國郵政公會注意者第一在急宜規定由郵政局寄遞生鴉片第二在急宜視其能力以規定由郵政局寄遞嗎啡高根及其化合質料并本約第十四條所指各物第三在必需禁絶由郵政局寄遞熟鴉片二本會預信將來必可從統計上科學上研究印度桑佛爾問題其宗旨所在蓋如察知其必需則由本國立或由各國恊商以取缔此物使用之痼習各國全權大臣在此文件上畫押以昭信守 
一千九百十二年正月二十三號訂於海牙正本一分留存於和蘭政府檔案中另備鈔稿經校証後由外交官送交與會各國（各國全權大臣畫押與正約同茲不複譯）（完） 
[清談（東吳）]  
　　蘇州兵變三日後即聞某科員言查出贜物將逹三分之二某某等處幾無容積之地記者竊爲被灾商民幸 
　　今據報告總數不過九千餘元以商民呈報損失之數計之不及七十分之一豈某科員誑我耶抑該科員亦係傳聞之辭耶一言以蔽之則我蘇被災商民之不幸而己 
 
 
 

Page 4

 
 
   
 
 

Page 5

 
 
茲有浦東陸家嘴姚慶祥年十歲　尖人於二月廿九日由　候　頭　之出走至今未　該兒父母親友　尋不得查　祥長小白而無　禿頭衣斜紋對襟藍短衫墨綠洋布對襟棉　方　子布褲子兆藍布鞋白布　倘有仁人君子確知該兒下落者祈　信浦東陸家嘴永興泰米店或　該兒送到定當重謝決不食言 
兒父姚全新啓 
[永年人壽保險公司廣告]  
總公司創設上海廣東路十號 
招足資本五十萬兩已收五萬兩 
現存銀欵（結至一千九百十一年三月卅一號）　七百十四萬零三十八兩 
承保平常壽險　孩童儲蓄險　學費險 
以及增費壽險 
據一保欵總數　結至一千九百十一年三月三十一號　進　三千萬兩 
上年進欵二百八十九萬六千五百五十四兩 
總董　白克爾 
總經理　郁賜 
壽險計算員　倪安仝啓 
[新式效用之煤汽燈]  
此種煤汽燈係新發明之式用之者不啻以一倍之價而是得兩倍之亮光現今北河南路商務印書館印刷所以及某某二絲塲業經裝用兼且上海工部局亦經裝置通衡用以照街道井行人其光亮可知也租費極廉欲用者請移駕本公司一詢便知 
西藏路五號甫京路廿九號自來火公司啓 
[油布出售]  
本行獨家經理英國名廠所製等黑油布蓬雨布等類存甚多價廉物賜顧者請來買可也 
美最時洋行謹啓 
 
 

Page 6

 
 
要聞 
[副總統遥領叅謀總長之原因]  
　　黎副總統素以顧全大局力謀統一爲主旨凡南北恊商不諧之事皆得公片言解决近因中央參謀總長一席任命黃克强徐固卿等皆辭不就職袁大總統以叅謀總長計畫全國軍事關 
係重要除黃徐諸人有此資望外實鮮相當人員政府組織伊始此席未便虚懸爰命張大炘君來鄂面商副總統擬請遥領斯職黎公以方今南北軍人感情尙未十分融洽若得叅謀總長雙方調和必能化除意見帮慨允兼任此職日前袁大總統特下任命聞者莫不欽佩袁之知人黎之雅量也現黎君擬於鄂垣設立參謀總長行轅與都督府分門别户以清權限凡關於參謀部尋常分事則由在京之次長逕行核辦重要文書則專差賫鄂省行轅親自批行 
[鄂省實行軍民分權矣]  
黎副總統前創軍民分權之議業己通電各省求其同意並以新委鄂内務司長樊君增祥富有政治經騐以之充任湖北民政長必得鄂人之歡迎惟查歐美民主國制高級軍官雖由政府特任而地方長官必由議會公舉是以咨會鄂省議會尅日開會投票公舉本沔民政長以便選定後呈請大總統任命議員該會知黎公屬意於樊故日前開會時計贊成者四十五票反對者祇十餘票遂即當選 
[蔣次長過漢一夕話]  
　　陸軍部次長蔣君作賓日昨由寗抵漢副總統特派蔣翌武君及與蔣次長同學之馬君祖全等至漢歡迎蔣君即日渡江晋謁副總統席間由黎君勉以和衷共濟等語蔣君唯唯稱是並由蔣表述其調和南北之意見是日黎君當命設席在府欵待召上中各級軍官陪席盤桓一日之久當於十七日乘交通部特備之專車入京矣 
[湘議會解散情形]  
　　湘議會解散情形略記昨報專電茲又得湘友報告綠述如左 
　　湘省特别臨時議會與長沙日報館彼此質問經該報館再三辨駁該議會幾於無詞以對嗣又經湘民研究會開會反對特别議會並電請袁大總統暨呈請都督將該議會解散重行組織等語旋接袁大總統復電略謂臨時省議會爲複選參議院議員機關未便以少數人之反對輕議解散發電人文經緯等大屬非是云云湘民研究會接得此電大爲憤恨又見陳壽吾等撰有公刻約於四月十二日（陰曆二月二十五日）在教育總會開全湘駐省公民大會署名者三百餘人其公啟大意似係反對湘民研究會與長沙日報而維持特别議會者於是湘民研究會亦撰有廣告聯合各界同人均於十二日在教育總會與駐省公民會開會研究以憑解决是日午前八時兩會之人均先後到會研究會首領文經緯發言請公民會宣布理由公民會某君謂現在時間尙早人未到齊（該會原定十時開會）時研究會中有某管帶率同兵士數十人早己到會某管帶即登台厲聲言曰今日如有反對本會維持特别議會者我等即以東洋刀手鎗相向公民會見止勢甚洶洶遂擬調停辦法謂今日兩會意見各殊宜分坐兩旁各將開會理由當衆發表其參觀　賓應居中座據理評議以憑解决其時到會之人約以萬計樓上樓下均甚擁擠公民會發起人擬將坐位排定分左右中三面維時各軍士多據中座不肯讓開有一軍士竟舉椅向排坐人擲去各軍士亦相繼而起兩會之人俱各舉椅亂擲四面玻璃窗格均被擊碎樓上之人聞聲驚恐不知所措或從樓門躍下或由窗也跳出有跌傷手足者有擊破頭顱者擾攘紛紜奔竄四散卒由研究會代表帶同軍士至特别議會先至議員寄宿舍將議員驅逐（時議員多不在舍）並尋獲議長熊兆周君迫令自行辭職及解散各議員要求條件如下一用議長名義即刻呈報都督並致電中央政府自請辭職及解散全體所有前此往來電報均作無效二教育會搗毁各器物應責令公民會全數賠償三各議員行李被帳暫行封存須各具領狀向都督府請領四議會全體限於即日一律出局所有局内等事均應交代清楚不得稍有損失五公民會發起人賓玉瓚（法政官校監督）應即交出綑送都督府究辦以上條件係由研究會提出熊議長以寡不敵衆祇得一一應允始各散去 
[旅湘各界組織聯合會]  
　　旅湘各省官紳商學軍警等界俔由各省發起組織同鄉聯合會均己先後成立現由各省共同組織設一旅湘各省聯合大會以福建會館爲會塲所有幹事各員由各省選舉分配己於四月十二日（二月二十五日）開籌備會議定一切開會事宜並定於十四日開全體成立大會云 
南陽案將結 
[南陽案將結]  
　　南陽府被民軍佔領己經月餘初以爲鄂軍北侵故屢與鄂省交涉現據切實調查知佔領南陽之軍隊實爲旅鄂豫人所組織其中無一鄂人故河南要求退出一層既非鄂軍殊無所用其撤退現經豫省直接與該軍交涉該軍進退無據願歸豫省都督調遣將該軍編作巡防或陸軍以昭劃一惟現今未即了結者因該軍過多當道祇欲選其精鋭編爲陸軍二營巡防四營餘軍遣散該軍則深恐遣散致亂要求全行招撫紳界亦咸持全撫之議事己至此必可和平了結將來陸防各營編就仍命馬雲鄉劉鳳同分統至於府縣知事仍係由河南都督委派云 
[河北鎭易人]  
　　河南省河北鎭馬金叙奉命簡授直隸提督卽赴新任遺缺由張都督季河南全省執法總長十二協統領周符麟接任所有河南右路巡防馬步各營均歸節制周總鎭己於四月九號前往洛陽任事矣 
[贛都督取消浙省辦米案]  
贛省當馬都督任内時浙都督曾派員赴贛採辦贛米五萬石業經馬督認可并飭關保護免税放行在案現經李都督飭屬調查本省米穀實屬不敷民食日昨特電浙都督云杭州都督蔣鑒前接尊電擬在敝省辦米五萬石爾時前都督馬未曾飭員調查米穀確數電復照辦現據商會所報米數及巡警所報丁口數平均計算日食米穀不敷甚巨刻正籌議補救方法准商民所請禁米出口希即消前電停止採辦敝省非背救災恤鄰之公例實屬自顧有所不暇耳特復烈鈞印 
[河口鎭電局委員正法]  
　　贛省廣信府屬河口鎭地方市廛繁華素有揚州之稱電局委員王以夏到差以來歷有年所包娼烟賭任意揮霍以致虧空公欵爲數頗鉅於光復後更人洪江會黨藉勢索詐冀脱夙累此次因與業巳正法之彭管帶志仁一案極有關係經歐陽統領查明屬實密電禀准都督立予就地鎗斃惟王之眷屬尙在贛州且其岳趙金凱現在總兵任内恐聞信之下難免一番驚慘也 
[蒙王私售礦産之照會]  
　　外間喧傳蒙古敖漢札薩多羅郡王擬以各礦私售與德商榮華洋行己有成説其經手人爲陸孫姚關四人茲得其照會一紙合爲宣佈如左 
　　敖漢札薩克多羅郡王爲照會事本藩所屬地方向有五金礦産藏蓄多年惟風氣未開未經開挅以致利棄於地至爲可惜本藩亟思邀集同志冀可即時開辦以闢利源今據陸君昌烺孫君景康姚君志强關君松林等呈稱富國之道實業爲先現我國合五大族建設共和百事待舉以闢利源查貴五所轄境内礦産林立五金俱有惟因無鉅資開採任其利棄於地擬設普利實業公司招集鉅資舉辦等因前來本藩詳查該員等所呈各節洵屬富國利民之計似應准如所請除業與寳興公司騐明各礦訂立合同外其菜芽子溝徐家北溝得力本他拉白塔子後山金銀礦共四處予普利實業公司承辦合行照會該員等會同礦師迅速來藩以　　　俟騐妥後再行商議一切遵照礦章辦理須至縣會者有照會陸昌烺孫景康姚志强關松林中華民國元年三月日 
[浙省豫算不敷之可驚]  
　　浙省財或在满清時代視爲膏腴省分恊餉賠欵要皆甲於他省至於本省之軍糈政費爲數亦巨若不通盤籌劃勢必紊亂無稽茲經財政司飭令主管人員將本年出納各欵約略預算計歲出之數巳逹二千餘萬其無案可稽及臨時追加者尙不在内而歲入僅及千萬不敷約有一千餘萬之譜見者無不相顧失色云 
[杭垣當商之呼籲]  
　　杭垣粥厰業於三月杪截止而平糶亦開辦無期日謀升斗之徒不能不恃典當爲尾閭各典當爲維持貧民生計起見不能不勉力支持每日黎明限開二小時當本限定五百文不料近數日中當户異常擁擠二小時有多至一千數百號者取贖之户雖百計招徠百無一二致成本愈絀萬難支持二十日上午十時羣集總商會瀝陳困　不濟情狀要求呈報歇業者幾乎全體一致嗣經各議董一再磋商僉謂商市岌岌多數窮民賴此一線生機設再杜絶其生路則地方立見糜爛决擬將商情危迫内容呈明官廳要求撥借官欵以拯民命不知能邀准許否也 
[太湖梟匪猖獗]  
　　近來江浙接界地方梟匪日見猖獗聞其機關部彚於太湖沿岸其大頭目各季老四者前充江南某防統領所屬各帮多至十七股每股二三千人不等竟敢在澱山湖中設立司令部事爲嘉防統領董道勝等訪聞特於四月十八晚八時電禀都督要求兩省協勦略稱江浙梟匪騷擾太湖等處請速派兵會同嘉湖各軍合力痛勦等因現聞都督閲電後漏夜飭知軍政司會同參謀處電請蘇都督及嘉湖兩防合師勦辦云 
[徐家橋械鬭案續]  
　　鄞奉兩邑鄉民因拆徐家渡橋致起械鬭一節業誌本報茲將奉邑長壽鄉自治會正副議長蔣颺清等呈文錄下（上略）竊議長前以敝鄉徐家渡地方與貴縣王李諸姓相界之徐家渡橋地處下流有碍水利念前輩之遺言惕去秋之水患因由議會議决重申撤橋復渡之議並請本縣知事孫批准并移知貴知事再由王李諸姓代表王友法李安和等呈請各在案鄉董等遵即擇定十五日行開始撤橋式并請代理知事何蒞場以昭鄭重不意有貴縣前王村著名地　王金才唆同敝邑無賴盛芳芝等率領黨羽多人携帶槍枝多桿備具炸彈三顆將代理知事何拘禁敺辱并擒去隨從及辦事人等十餘名肆行敺打毒　糞缸並將辦事人坐船及停泊商船搶掠一空并探知將殺害代理知事何及辦事被拘人等旋以四處農民聞而大怒羣挾農具往救人數幾及千餘該地　等知衆寡不敵竟復膽敢於橋之束岸据瓦窰及旁近小屋爲壘一面將瓦亂擲一面用長竿中藏火藥外束火油草燃火禦敵持至近午農民聚者益衆該地　等勢不可支將火油草燃着堆積松毛阻截行路以爲拒敵不意是時適有南風火勢蔓延農民急奔救回代理知事亦無心救火竟致所有民房街屋焚去數間該地　等既四竄農民乃相率過橋西岸向王姓問罪王金才等乃不得己將代理知事何及被拘擒人等放囘農民乃將橋西石板悉數撤去始各散歸云現聞鄞奉兩縣知事邀同士紳於日昨往該處履勘酌辦矣 
[南京軍事種種]  
　　漢西門軍械粮餉局前清傅文通爲總辦時人皆呼爲山東會館光復後寗人黃魁元接辦將外省員司一律撤換舊有員司惟留楊祝二人（均寗人）局勢爲之一變黃去戴仁繼之戴係浙人所用又多浙人然不至如黃之一網打盡因江浙兩省較易融洽也遂各聯結爲圑日前戴欲北上黃留守委劉廷棟接任各員司遂聯名反搞决不承認名爲留戴實則各爲巳計現戴因北方所謀未遂劉亦因抵抗故不願到差各員司之目的遂逹近又向戴要求酬報擬擴其勢力於分局及分庫現聞戴巳默許某科員爲之外調矣 
　　黃留守因贛軍亂事昨特請杜淮川洪承點王芝祥各軍師長及南京府辛知事巡警吳總監至留守署會議擬將駐寗各客軍陸續開回原省寗垣但留警備軍及湘軍駐紮以資鎭懾又聞議將某軍移駐城外惟所議甚密如何議决未易知其詳情 
　　前此贛軍亂時黃留守曾諭以戒嚴期中每名加餉三元今己解嚴該餉自應停止詎兵士誤會以爲常典於十九晚羣起鼓噪而以廣軍爲尤甚幸經黃留守令各軍扼要防守並派員勸導始息然己飽受虚驚矣 
　　南京城北紗帽巷一帶人民因廣東機關鎗隊於贛軍肇亂時極力堵禦該巷一帶得以保全因於四月二十日特集資購紹酒十罎金腿十隻國旗花炮等物犒勞之　　浙軍餘兵本擬全數開回該省現經商會紳董等挽留蓋恐某軍勢盛藉以牽制也 
　　北城紳董吳祖培陳祖亮等現以江蘇各縣創立聯合會者甚甚多南京地面遼闊召集不易現己集合同志組一聯合會名爲南京北城地方公益聯合會禀請南京府辛知事立案辛知事以其能輔助自治之進行己准如所請矣 
[蘇都督令示一束]  
　　前清浙西鹽捕營統領洪鷺汀於上年九月蘇垣光復時因偵悉本營中有與之爲難者遂不候都督委任即將關防文卷等件送交王元章代統所有公欵數萬均未移交洪即連夜避匿惟王元章前曾隷洪部下是以接收之時未便爭論茲有前管帶鹽捕後營劉承業赴都督府具禀控告洪爾振貪贓枉法求請飭查辦理並以其被參寃抑並請昭雪等情奉莊都督指令云所禀洪爾振吞没公欵各節如果確實自應查究至前清官吏資格現在一律取消該員卽寃抑撤參既爲共和國民亦無所用其昭雪除訓令鹽捕營代統查明復奪外仰卽知照此令 
　　江浦公民陳士沂等具呈都督府公舉民政長請委任辦理等情經莊都督指令云据禀公舉民政長請核定委任等情核與民政長選舉章程不符該縣民政長應否撤任仰候本都督另行核辦此令 
　　崇明縣理科專修學堂畢業生梅兆福等具呈都督府請飭查禁私運洋鎗等情經莊都督指令云據禀是否屬實候訓令崇明民政長查明辦理仰即遵照 
　　吳江黎里區市公所議員黃元芝等具禀都督府以議長擅假會名私用圖記妄求提辦乞飭縣核辦等情奉莊都督指令云據禀各節應逕呈該縣民政長核辦此令 
[新民會准予立案]  
　　蘇垣新民會黃祖庚顧則潤等日前擬提倡社會實業社會教育議章呈請都督府奉莊都督指令云該會熱心提倡分别組織社會實業社會教育兩部洵爲增益生計開通智識之要圖惟會章所開擬辦實業種類頗多是否同時兼營抑先擇要開辦應切實酌定辦理藉收明效其社會教育各項尤以演劇爲最易感人亦最易滋弊編演之始務絶邪淫尤爲要點演講可先編底本則流播他處爲益斯大感觸圖劃可改爲勸誘圖雋該會員等負茲宏願尙其力策進行俾彰寔益有厚望焉指令蘇州民政長查核立案仰卽知照 
[吉長路事近聞]  
　　吉長路線凡有河橋未修之處自火車開駛均由幫道而行現在驛馬河西百餘里其應有橋樑皆己落成汽車來往己歸正道聞於本月間准將幫道裁撤路線錠道處自錠至土門嶺後卽將工人調回由長春站起首另錠正道鐵軌其汽車由幫道而行前月二號錠至 
 
 

Page 7

 
 
驛馬河東吳家店地方因大鐵未能運到遽然停工聞現僅運到一車約計三百餘截不日又將用盡故該工人等往往因材料不足忽作忽輟馬鞍山站打石工人計共三百餘名自舊歷去年臘月間因三個月工銀未發該工人等購米無資當即一併停工日前石工頭領到一個月工銀按名發放擬即照前工作詎該工人等均謂虧累太多非將工銀領齊不能開工故現在伊等仍皆賦閑 
　　各車站裝卸貨脚費前曾規定不准工人額外勒索詎日久弊生該工人等往往裝大豆一車外索小費四吊日前驛馬河站工人某因勒索小費遂與豆商口角當被公司稽查員查知即將工人逐出 
　　營城子車站由汽車運到洋灰七千餘桶每桶重三百六十觔現該公司派人挨屯雇車擬即運至吉林蓮花泡站以備修橋建屋使用聞所定脚錢每桶二吊文云 
皖江近事錄 
[禀建大漢忠烈祠]  
　　淮北民軍司令程恩普以民軍起義以來潁屬父老子弟頻受傷夷現當共和統一各享自由幸福而一念及同胞烈士賫恨九原能無於邑茲特將穎屬死難烈士吳汲三等事實開具清單請都督以該處僧格林沁祠改建大漢忠烈專祠以祀潁屬死難之士并請遵照部章由地方官春秋致祭以慰忠魂闻孫都督己批飭遵照矣 
[電請阻禁採煤]  
　　懹遠縣屬之舜畊山煤礦曾由前清道員段書雲恃勢佔據當民軍起義時叚仍抗拒甚力迨大局統一叚又復來該山開採昨經淮北軍界全體電請實業部禁止段某開挖當由同人另行籌欵開辦等情頃經實業部電咨孫都督查明該礦情形一面轉飭該軍司令各軍人聽候核辦不得直接干預以免滋生事端云 
[飭查方斗文案]  
　　太湖縣之民人方斗文前由該縣模範險拿獲稱係勾結土匪搶刦某紳等家當經該縣李知事訊明鎗斃惟方某之家屬及該邑士紳以被誣等情屢赴都督府控訴聞孫都督以案情虚實亟應確查擬委專員前赴該縣認眞查明秉公斷結以免纒訟云 
[延年電告接任]  
　　四月十三日總統府接到延年來電稱本日准忠大臣咨奉大總統電忠瑞電悉應准離任就醫所有科布多辦事大臣一缺即命延年暫行署理等因並將科布多辦事大臣關防一顆派員齏送前來延年即於華曆二月二十一日接署視事惟現在國體初更邊局日棘尙望遇事俯賜維持以免貽害 
本埠新聞 
[中山先生行蹤記]  
　　解職臨時大總統孫中山君由滬赴粤己紀前報茲悉孫君此次順道游閩然後折回珂里部署一切再赴外洋各埠考察蓋其夙所主張之三民主義民主民族目的巳達茲更注意民生間題留心社會實業惟以國民程度不足尙須竭力鼓吹故擬往返以兩月爲期大約陰曆端節前後當重來海上現身説法專心公益事宜並以此次在滬開會歡迎之各團體邀而未赴者尙多屆時須公别補行會叙以通情愫云 
[黎宗嶽之來蹤去跡]  
　　前大通軍政分府黎宗嶽因與安徽都督孫君政見不合大起沖突幾致兵戎相見嗣　黎副總統及皖南同鄉會等函電交馳始得和平解决將軍政分府撤銷黎亦交卸離通前日黎輕裝來滬與劉國棟同寓於英租界華湖路七十五號門牌江漢旅館内聞老閘捕房接有匿名之西文信一封對於黎君頗有激烈之語捕頭恐有别情立飭十三號西探與華探劉森堂前往調查當據該棧茶房及劉之家屬等聲稱黎巳于三日前他往劉亦外出未歸該探等卽據情回禀捕頭核示 
[禀請會議閘北界線問题]  
　　閘北商圑會以英美工部局在北四川路迤北華界黑獅路建設捕房侵越主權迭次開會集議並禀請駐滬通商交涉使温宗堯君與外交圑據約力爭迄無效果茲因該捕房開幕後兩方面巡捕巡警因是時起齟齬長此纒勢必釀成重大交涉故商圑會除通知閘北市政廳警務處妥爲維持外昨復禀請溫交涉使照會領袖比總領事暨英領事轉咨工部局定期會議妥章冀速和平解决云 
[海軍總長晉京]  
海軍部人員自總長劉冠雄次長湯𦺄銘外以下各員巳委定黃� 
君锺瑛爲總司令藍君建樞爲左司令吳君應科爲右司令惟右司令一缺以吳君迭次告辭迄未到處接事故擬另行選委開劉總長原擬十九號赴京因是日輪船艙位不敷改於昨晨（即二十一號）由滬乘招商局新銘輪船北上 
[滬軍都督取消之手續]  
　　工商部長陳英士君迭奉袁大總統電催北上任事（巳誌本報）茲悉陳部長因滬軍都督名義取消在卽連日與各部員商辦一切擬將上海各軍隊統歸黃留守節制滬軍財政部名目同時取消一俟部署周妥卽行擇期北上約在阾曆二十日後起節云 
[工商次長北上情形]  
　　工商次長王正廷昨晚偕同南京前總統府各部員乘新銘輪船北上卽經都督府飭令滬防福字全營劉司令在犠牲義勇等隊中挑選精壯兵士十一人護送當由都督府將原支餉銀如數清給一面按名另賞洋十元以作整裝之費將來月餉定每月各給洋三十元云 
[兩浙鹽業協會之通告]  
　　兩浙鹽業協會通告兩浙鹽商文云浙鹽政局創議改革業奉總統命令姑循舊章暫緩實行並云中央政府成立自有統一辦法在案鹽政局雖電抗力爭始以四月六號爲駐册之限其繊以四月廿號爲展限之截止然以敝會所見竊謂其斷不能實行也讀本月十六號漢民日報載都督照會臨時議會文内明言鹽政局爲行政機關且附屬於財政司並云未經財政司轉呈是以不能交議云云議且不能何况乎改其斷不能實行者一又讀十七號全浙公報公電一都督致總統元電内云其他如地丁錢糧鹽課等項皆屬全國収入大宗或議減免或驟更張錯糴紛紜莫可究𨀙應請大總統分飭提案会議公决頒令通行（大總統銑日覆電有財政事宜一俟國務員到京自當提案付議目前以維持現狀爲要義等云）是都督且待命於大總統何况鹽局長其斷不能實行者二又各省新聞欄内載大總統接財政長熊希齝關於整頓財政之意見電一通議决之事凡三第一條各省設立會計院專爲預算每年應用之欵項及調查前清出入之確數彚集送部第三條會計院爲獨立機關可直接與部中交涉以取統一財政之效鹽課係列入預算前清亦有出入之確數不日會計院成立自有送部辦法鹽政局何能擅自更改其斷不能實行者三又讀黎副總統侵日通電内云軍務民政劃爲二途民政長綜攬全權必須操踷議會命諸政府凡現設各司局除路航郵電鹽税海關應劃歸政府不立專司云云是鹽政局且將删除而頒布之策其爲無效也可知其斷不能實行者四又讀是日新聞欄内有經大總統决定准於本月二十五日先行召集參議員即於次日開正式會各項法案巳飭各股員從速預備云云則所謂鹽務統一辦法當在目前鹽政局雖急起直追亦徒勞無補其不能實行者五尤有進者從前贛皖兩商及蘇五屬各地均歸浙江鹽運司管轄以其有兩浙江南名義今以浙軍政府鹽政局立名其區域巳有分别權力卽有不同蘇五屬之劃去者卽此理也贛皖兩商苟不自廢而人其能廢之哉夫亦可憤然悟矣惟展期巳届諸同商必有徘徊莫決用摘所見以供衆覽當可以釋羣疑相安舊業毋致張皇授人以柄而徒自擾也至禱至盼 
[銀行簿據之可疑]  
　　前大清銀行卽中國銀行經理宋漢章被控一案由滬都督派委陳子琴屬熊甫吳璧徐晋甫包文蘭王和卿鄭秿初等爲查帳員在洋務局清查賬目巳記前報茲因查得該行賑目發見缺頁具呈滬軍陳都督其文曰爲奉委查賑發生疑問先陳請辦法迅賜批示事竊委員等奉委清查大清銀行賑目曾以權限未明証物未齊業經具呈請未并請轉商唐總理在案委員等於四月十三號下午在假定辦公之洋務局内當衆將該銀行現在交來各項帳簿先行點驗乃查得辛亥年閏六月份日記流水册内撕去第一百十一號至一百十三號三頁其一百十二十三兩號截下而夾在簿尾一百十一號則終屬闕如查悉之下不勝駭異當由陳子琴向該行執事詰問該執事初答不知及囑其自行檢閲亦未查得緣時巳五鐘各簿仍由銀行帶回竊以茲事體大危象環生委員等以責任攸歸不敢稍涉忽略而日前該行一再阻撓挨厥原因固不待智者而後明也然因嫌生疑卽因疑生懼謹就臆見爲都督陳之當查帳問題發生之初該行主帪自七月查起一若七月以前必無弊實之可言今缺頁之弊適發現於閏六月之簿苟非情虚自餒何以脗合如是此其可疑者一也帳簿號數必須順序該行此項帳簿本定一百五十頁一册乃何以挨次之號截放後而且終缺一頁縱不計貽人口實試問有若是之帳規乎此其可疑者二也今者缺頁之弊幸發現於公衆檢閲之際倘點驗時或者失顧得毋將諉過於查帳人乎此其可懼者三也至簿數可稽頁數可考而簿中添註塗改則非點騐時一覽可窮倘發生於查核時間而該行或以推諉則咎將誰歸此其可懼者四也委員等既承斯乏當負完全責任無論事涉官商公欵卽委員等個人名譽關係亦非淺鮮今甫經點驗簿據巳有此現象至其内容如何固須俟詳核而後知第恐該行意存損害委員等不得不言之於未然也應如何明定懲罰規則我都督自有權衡伏候核示祇遵謹呈 
[徐總督政躬違和]  
　　前南京衛督徐固卿群光復金陵功勳卓著後以積勞政躬時當違和在衛戌總督任内又保衛地方力疾從公愈積愈虧故自前日來滬後卽寓卡德路八十九號延醫調治想吉人天相當可早占勿藥 
[劉司令擬隨陳總長北上]  
　　工商次長王群正廷昨晨進京由滬防福字全營劉司令長福彪派委差弁　炎　帶領衛兵十名保護北上巳紀報端惟聞劉司令長現擬將福字全營司令長一差辭退隨同工商總長陳英士君進京至於滬防福字全營一切事務擬澩現辦該營之鮑營長立華一手經辦云 
[質問添設電綫之意見]  
　　法租界自來水公司前因要求在南市　家厰該公司出水處起至滬杭車站迤西至斜橋綫道西門外華界埋設水管俾與租界水線銜接聯絡當經市政慮核准勘明路線早經動工埋管茲查該公司復于有管地叚添股電線核與原議定案不符市政廳特向該公司質問股線原因請爲答復 
[電車改章加價]  
　　滬上電車近來搭客日擠該公司巳將定章更改以前每站一分現改一分五厘兩站二分者現改二分五厘餘照向章辦理但購一分五厘票者須納銅元二枚二分五厘票者須納銅元三枚售票人找還五厘票一張以後搭車仍可通用倘有遺失或帶往他處一律作廢如購一分五厘票而納銅元一枚錢五文或購二分五厘票而納銅元二枚錢五文者槩不給發車票巳於今日實行 
[選民一份子致市政廳書]  
市政廳長鑒竊維地方之有選　固欲得堪爲人民代表之人爲地方謀公益也其事至爲鄭重凡當選之人必愜地方人望而後可乃以鄙人所聞則有大謬不然者近有友人承貴廳發下去年縣會選舉調查册數本當經按册調查詎册中所列選民多餅師苶保店鋪夥友之類詢其年　捐税等項不特無此力量且茫然未知又詢以去年縣選　何以投票則益瞠目不能對且謂並未見有選　票分來云云鄙人聞之始而駭然繼乃恍然方知去年縣會當選議員調查員居多數者職是之故此中情弊明眼人自能知之何待　述幸而前清縣選舉業巳作爲無效現既由貴廳另行調查則爲核實選民鄭重選舉權起見應一律另季公正妥當之員以前舞弊之人不宜再用至選舉手續初選之後最妙繼　複選庶幾抉副益嚴滥竽自鮮雖定章無此明文但期於地方公益有裨在主其事者斟酌行之耳慨自廉恥道喪謬種流傳買　還珠畫虎類犬義務之思想未見發逹權利之爭競日益猖狂以此等人面與於地方之事虹足饜地方之人望乎徒令僉壬接跡正士灰心壤羣治則有餘謀公益於何有一邱之貉良可痛心不障其瀾孰尸厥咎鄙人爲地方大局計用布所知以備採擇知我罪我聽之而巳 
[不吸捲烟進行會紀要]  
　　二十號下午二時至四時不吸捲烟進行會同人在南市毛家弄商學會内開第十二次談話會研究勸戒進行各方法次議宣講日期决議於陽曆四月二十八號（卽陰曆三月十二日）下午一句鐘齊集准兩句鐘開會會所在虹口中虹橋三官堂内敦請萬國改良會代表丁義華先生及社會黨梅竹廬先生主講此爲進行會第二次勸戒大會准時開謂風雨不移各界愛國同胞均得蒞會聽講無須入券次由總部報告進行近狀醫博士俞鳳賓君痛中上社會陷溺於烟捲中每從百忙之餘任便上電車懇懇然以生活大道理徧告嗜吸之人嘉興路乾新祥烟店陳萬運以經鲁之烟捲無異殺人之藥物每逢買容殷殷勸化遇明白人卽勸其　積零錢以爲發逹本業預防疾苦之用曾備摺試行頗多樂從又會員王蘭君力任内地勸導義務太倉民政長洪伯言茜涇紳士許企周李蔚文崑山牧師吳錫榮常熟紳士孫君等極表同意現正聯絡一致向各處勸導會員殷冠卿力任錫金沿運河一帶勸導義務與同志鄧靜伯余鶴籌龐學明諸君就錫城南市橋蒙正學校設立勸戒支部爲研究及進行機關鎭江民生國計會王　臣君丹徒自由黨員陳子字君對於勸戒捲煙極表同意先後來滬領取榮譽册多分募集同志甚盛憲政會講員戈朋雲君宣導會主事俞惠民君均以掃除煙毒引爲巳責慈溪洪調丞君贈送石印恥辱圖千分俾一般粗人同時警覺誠得各處愛國之士一力圖之煙害不難旦夕掃除矣 
[兵輪水師巡緝浦江]  
　　浦江一帶向多盜匪自蘇寧兵變更形不靖　不最爲巡緝後患何堪前日陳都督特令鈞和兵輪歸滬防全軍統領李英石君節制調遣專巡浦而李統領巳飭該輪董促發管帶到部給予委任狀並發給新式快槍三十支子彈二千顆令日夜梭巡防患未然　此沿浦居民當可安枕矣 
　　鈞和輪船管帶董君仲發奉到李統領命令後卽會同滬防水師第四營楊管帶第八營王管帶各駕水師舳板前赴関行浦江會同操演槍法及各舳板水操順便查察 
[于振廷騎兩頭馬]  
　　仱人于振廷徐燕林等在漢口巳接某戲園定銀詎潛來上海復在新新舞台登台演唱茲經該園主偵悉特令經手人王國棟來中向該仱人等理論詎王巡至西藏路十八號門牌于仱家内將于妻嚴氏誘入廣東路正豐街上海樓旅館内私押經于報知老閘捕房於昨派探錢壽生往將一與嚴氏一併拘入捕房經捕頭詢明以王誘人私押殊違定章本應押辦因于不欲多事代求免究捕頭准之着嚴氏交于領回王從寛開釋 
[懸賞緝拿張陳氏]  
　　虹口西華得路四百五十九號居户張其良之妻陳氏現年三十歲原籍寗波於西曆本月十五號與張口角後卽帶有　戒金鐲金表珠練等物走出迄未尋回業巳報請各捕房查緝未獲昨由代理西探目强生特懸賞洋五十元並開明該氏年貌服式通飭各捕房中西採捕一體留心偵緝矣 
[移文請緝衞寳珊]  
　　光復軍四隊隊長趙前寅領餉濳逃由該營探長楊恕之君協同福字營暗探在邑廟拿獲解究巳誌昨報茲悉光復軍第一營此次係由和州開回趙與一隊隊長衛寳珊領餉之後均逃逸不發現趙前寅雖巳獲到惟一隊隊長衛寳珊迄尙在逃萬難任其漏網故光復軍李徵五統領昨又移行滬防各營隊及南北市政應租界英法兩公堂一體飭探偵緝衛寳珊到案訊究 
[巡士拿盜受傷]  
　　西鄉徐家匯警局巡員查得有盜匪多人匿迹該處地方前晚因率巡士等搜拿盜匪竟恃衆抗拒致巡士受有刀傷幸拘獲七人當卽解至警務公所預審究辦門内有巡士一名被刴去一耳傷勢甚劇巳先送醫院調治矣 
[青年會連日演劇之盛况]  
前昨兩日爲中華演劇團暨文士同志會假座青年會合演新舊戲劇精神活潑情節離奇舊劇如烏盆計目蓮僧等聲音嘹亮做工老到新劇如家庭恩怨記社會革命記等尤描摹盡致渢渢移人以故一時觀者目擊神怡鼓掌之聲遠逹户外第二日觀者尤甚紛至杳來座難容足足見該劇之感動人心云 
瑣聞 
[城内]  
[都督府批]  
　　金開華函禀屢次上書要求介紹迭經批駁在案該生果具有才略儘可往他省効用何患不到處爭迎至此番舉任工商部長雖經參議院通過去就尙未决定惟將來卽便北上燕京爲人文淵藪佐理豈乏賢能屆時本都督亦擬單騎孤行絶不帶員偕往所請應毋庸議江陰錢榮家等函禀該生等積勞成疾熱必可嘉惟現獎案巳止所請無從補發 
[初級審判廳批]  
　　王金福訴王士廉圖賴借欵案批據訴王士廉之子悦明借汝洋元立有借據未曾清還而悦明亡故士廉恃蠻不理如係實情士廉殊有不合仰再邀中向理和平了結毋遽興訟滋累金陳氏訴金心蓮恃蠻圖賴案批據訴爾夫在日借與筠生銀兩未立借據但記明帳簿筠生故後其子心蓮曾付過利息現在藉口無據恃蠻圖賴此種登簿件究竟能否作爲憑証未據呈核無從懸斷一面之詞亦難深信總之爾與心蓮族誼攸關卽有其事儘可央同新族和平理處勿　興訟致生惡　仰卽知照 
[地方檢察廳批]  
　　徐震東等呈訴黃熾等貪　營私忍心諉罪陳請澈究由批察核訴詞該民等無埋欲爲王毛兩地保平反張本但此案早經審判廳訊明事實判決執行雖該地保等家屬投訴亦歸無效况毫無利害關係之人乎至所訴黃熾等種種不法行爲無論所指証據無從搜護卽使確　無疑亦自有相手方出而主張斷不容其獨吞鉅欵該民筀辣不于巳正無庸越爼代謀所請提究之處本廳未便准行仰卽遵照此批 
[民政長批]  
　　商人沈永壽禀詞云查前奉民政總長發交田前縣各項欵目清摺巳於上年轉交清算員備核如有該商欵項在内應候清算員算結核辦所請具領之處殊屬無從辦理 
南市 
[筆墨官司]  
　　南匯人畫師宋祥生前年冬間由王濟川託繪王之故母遺像及伊父之生像雨幅論定洋六十四元隔至年餘始得竣工王以未能合式爲詞不允付價宋卽具控裁判所飭丁調處王竟抗避不睬宋又禀訴前情卽當傳案被告延何飛律師到堂代表伸訴謂當時被告託宋祇畫而貌像　兩個並未訂定全身况其所繪俱属不合宋又屢次滋闌本律師當卽介紹令王付给洋三十二元取還一幅宋竟堅持不允請查明核斷奉判着王交還洋四十元兩造均不遵斷判令退去着自投地方審判廳具控將案註銷 
[嚴查旅館]  
　　南市浦東各處盜竊日益繁多現經警務長嚴飭各區警員及偵探巡士等務於每夜留心偵緝該區員卽於每晩親率巡員人等至境内客棧逐一查問有無來歷不明之人住宿並責成該棧主等隨時呈報不得容隱致干咎詞 
[究竟誰收]  
　　大馬頭益和米店前日有西門外某棕榻店主李洪興定買米三石事送至該店取洋店李阿虎云價洋念五元五角先由店中人収去經該車夫陸咸春回報知並未收過因將李阿虎扭至西區移經陳裁判研訊由益和店夥陳良峰投案訴明兩遣爭執良久判李交保繳還洋十五元該車夫亦賠洋三元五角勸益和店認虧了案 
閘北 
[翁媳小勃谿]  
　　閘北裁判所批民人陳長春禀云前據具呈經明晣批示在案徐氏在所患病由本所醫員診治並非處揑雖據伊兄呈請保領牌示并未照准爾豈尙未附知來呈何得以運動託病保釋爲詞希　挾制况徐氏孀居未能守分爾知之巳久扭控警局懲治之後交爾領回管東卽巳乘間脱逃旣知田單　係重要曾赴上海縣呈請立案何不直捷呈靖提追致有今日之絆葛是爾之姑息養奸本屬咎由自取與人何尤此案當爾起訴時即批准嚴追訊供後不將徐氏押繳辦理原無偏袒有何不愜於心再曉四睫置辯惟爾媳一介女流久　押所終非長計候再提案嚴追勒限贖回田單交爾具領可也 
[查獲匪徒]  
　　匪徒陳海生於前蟓紏同張旺林奚三山在虹鎭一帶圖刦行人財物由六區巡士查獲搜出小刀反麻繩一條因於昨解送裁判所奉孫所長訊供互相推諉判着分别押候查明核辦 
[不准逗留]  
無賴于春保前與蕩婦韓嚴氏姘　剝因意見不洽於去年控奉前巡警總局訊斷各具不再往來切結在案茲于偵知氏與韓　同姘識故於日前向氏尋釁並將氏子强行領去是以經氏控奉裁判所孫所長訊判着于交還氏子卽日回籍不准逗留以斷葛藤 
[控欠猪洋]  
　　劉勝祥因結欠徐秀亭猪價洋三十八元屢索不付經徐控奉裁判所於昨奉孫所長傳訊之下判出外各邀公正理處 
英租界 
[醫院之看傷忙]  
朱榮前日被人用刀　傷狂呼救命經老閘捕房五百六十七號華捕查見帶入捕房飭轉送仁濟醫院醫治實善街源泰襪店夥葛根興前日在該店附近被電車撞倒跌傷頭面等處由捕送請醫院醫治許信賢在某銀行爲夥前日在南京路被某洋人之馬事撞倒跌傷頭額經人車送仁濟醫院療治紹興人傳匯堂前日在南京路被電車撞倒跌傷當由八十二號印捕查見將傅車送仁濟醫院醫治 
[店夥行竊]  
　　河南路廿三號彚新洋貨號夥李培生竊取店内值洋六百元之货物逃逸昨經號主察悉卽開單投請總巡捕房飭探偵緝 
[發封西帽店]  
　　山西路生源祥西帽店因欠租私逃經房主查悉報請捕房禀明公廨於昨飭探錢壽生往將該屋發封矣 
[竊案纍纍]  
　　山西路九號居户蔣文卿前晚被竊皮夾袋一只内儲鈔票洋三百三十四元現洋二百元又南京路三十四號洋人失竊測遠鏡等物計值洋一百餘元又金隆街四號劉康侯家失竊值洋一百餘元之衣物又山東路二百七十三號歐陽翰卿昨在四馬路被賊摸竊去大小洋五十六元五角又退省路七十一號任仲昭家被竊值洋七百餘元之衣物股單業己先後分投新老兩捕房報請偵緝矣 
美租界 
[客死]  
　　昨晨有怡生商輪自大連關來滬搭客某甲年經四旬前晚在途身死由船主報告捕房將該客行李什物送請留　捕頭論送屍體至驗屍所候驗 
[跌傷]  
　　楊榮生昨搭八十二號電車至百老匯路跳下跌傷頭顱由捕車送同仁院療治再核 
[搶鐲]  
　　匪徒王鴻喜昨在楊樹浦搶女孩康阿喜之手鐲被捕追獲解押捕房候辦 
[形似拐孩]  
　　葛者香葛王氏昨領女孩八口行經海寗路由探張阿林查見恐係拐帶拘押候查 
[買牛乳未領執照]  
　　徐桂生沿途兜售牛乳未領執照昨被衛生局查見拘送捕房押候解訊 
[駕馬車撞傷小孩]  
　　欛行馬車昨過西華得路撞倒七歲小孩致傷頭而肚腹等處由捕車送同仁院醫治候　 
法租界 
[公正人公正]  
　　三德堂前與魏清昂爲地租銀紏葛涉訟後判邀公正人公斷了事茲原告以公正人判斷不公復延柏　德律師投廨興訟被告律師蒲石君辨稱被告還銀一千餘兩係是公正人所斷况公正人又是原告所邀豈有偏袒被告之理當奉候下堂諭定斷昨其聶钀員同李副領事宜布堂諭着仍照公正人所斷還銀完案 
[父不以爲子]  
　　男孩顧阿桂前因與顧阿慶串竊金戒案發由公堂訊判阿慶收押一月阿桂着押候傳到伊父具領茲今包探禀稱奉飭往傳孩父據云阿桂不肯習上時常逃出屢次竊拘故巳逐出不願領回求察廨員得禀命還押捕房再核 
[不實不盡]  
潮州人黃聘侯控烟膏店主張秀峰圖賴經手借銀五百兩一案經公堂訊判邀到債主到案再行訊核茲黃邀同債主郭瑞庭投廨稱銀由黃借去與張始終未面官問張交銀在何處有無見証利息是否逐口收取張供含混官以所控頗有不實不盡判交保候查明核斷 
[貧迫求恩]  
　　周勝元欠袁張氏等借欵不還一案經公堂迭次訊追挺押未了茲原告又投請提究周供若有錢料理豈甘禁押九月之多實因貧迫無聊有此景象須求恩宥聶讞員判免覔店鋪担保祇要有人具保卽可開釋向原告商理 
 
 

Page 8

 
 
來稿 
[煙毒論（趙廷炳稿）]  
　　　　社　而大漢復專制革而民國成自由花開共和果熟神州錦　不可謂非新世界之一新氣鋗也然有一物焉隨共和之潮流　入於黑暗之城耗我經濟傷我腦筋不之足以開列强輕侮之　大之足以存　稱　邦之禍世人不察反爲之推波助瀾不思所以禁止之者曾念及此吾腸斷吾心醙而不禁爲之痛哭流涕者也　何物　何物非捲煙之故態復萌乎 
　　軍冀以前愛種志士非以戒吸捲烟自任也耶伍公秩庸提倡於　各報紙鼓吹於後不吸捲烟不吸捲烟之聲風靡全國父戒其于兄　其弟交遊互爲箴規親戚交相勗勵婉勸痛詆聞者戚焉於是有則改無則勉能者戒盡不能戒盡者亦莫不杭其烟而長　管雪茄派律脱無人顧間者久之國貨爲之暢消漏巵爲之稍塞漫漫烟毒行將絶跡於神州富國强種於是乎在吾原不信吾國人士竟有此堅忍毅力除此毒物無惑乎萎靡之中國勃然以興也無何武漢一聲風雲變色捲烟流毒亦隨河山之光復而光復一般喪心病狂之士不思振作舊幟重張上自政界巨公下至取夫走卒莫不人啣一枝肆意狂吸九仞之功虧於一簀莊嚴燦　之中華民國竟满清時代之不若也可不痛哉 
　夫漢满雌雄尙未爭决戎馬倥偬無暇顧及而枕戈待旦之士有事疆場所爭者大遂不恤暫作權宜取其便利猶可説也今何時耶共和底定百事咸新鴉片之禁業巳繼續進行何物捲烟詎可令暢行於光天化日之下詩云靡不有初鮮克有終吾觀於抵制美貨抵制日貨之巳事而知虎頭蛇尾之貽　於外人也久矣然往者爲满清時代之事姑不必論今日何日非新造民國之一舉一動爲列强觀瞻所係者耶而竟有始無終啓外人輕視之漸夫人必自侮然後人侮國必自伐然後人伐勿謂捲烟之出爾反爾無關於前途大局也到强對清政策行將對我中華此嗜烟之足以自侮其害一 
　　且今日中國經濟之恐慌財政之紊亂亦云極矣度支告匮計臣束手債台重重仰人鼻息於斯時也提倡國貨塞漏巵之涓滴挽外溢之利權急起直追猶恐無補於萬一况捲烟者爲漏巵之一人宗耶理財之道首在節流捲烟殆流之大者歟吾人不欲救中國之亡斯己耳如欲救亡也必自整理財政始欲整理財政必自　漏巵之捲煙始捲烟不禁杭烟不消國貨不興國財安裕嗟乎經濟者國家之命脈也天下有國庫空虚難炊無米而猶可以爲國者乎則捲烟之復萌故態雖謂爲監时財政之媒步武埃及之兆亦無不可也此嗜烟之足以速亡其害二 
　　夫鴉片之害婦　皆知矣不知第二之鴉片其害較鴉片爲尤烈奈何世之人視爲無上佳品而不之悟豈不大可哀耶鴉片自禁止以來英俊少年久巳不復遇問其流毒之所及不過老者病者少數人耳今也何如五尺孩童青年學子莫不派律一枝幾爲第二生命前者之害及於衰老之人後者之害遍於少年之人前者爲消極資格之一束身自好者不吸也後者則光復以來一般志士自許者莫不嗜茄有癖矣袞袞諸公吸於上下流社會傲於下惡風所播　邇效尤禹城茫茫幾無處無尼哥丁之流毒淇水猛　爲禍豈甚於此者耶長此以往不至胥四萬萬同胞而咸爲烟鬼不止此嗜烟之足以滅種其害三 
嗚呼烟之一物殆與中國相終始　一波未平一波又起鴉片之害未盡戒除捲烟之毒又遍亞陸吾不料崑崙之下有此一烟世界也我最親愛之同胞不知具何心理必欲以寳貴之金錢而　此毒物前途黑暗險象環生觸目時艱吾憂未巳世之君子亦有回首之一甘乎否則財政干涉間不容髮瓜分之禍爲期不遠尙何言哉尙何言哉 
雑箸 
[論新聞家當有良史之才] [  丁寳銓來稿]  
　　唐劉知幾著史通於史家之流别得失言之詳盡明澈而以才學識三者爲史家專長近儒章學誠推闡其説補之以史德一篇言史家道德純厚發爲文章庶幾天下之公言而非一人一時恩怨意見之私此執簡載筆者所宜兢兢乘持不可踰越者也今失史者所以窮天人之際通古今之變記述數百年或數十年治亂得失之陳迹詔告來　資借鏡焉抉擇惟其才進退惟其識而不爲謗書穢史者惟其德氛擇不精蕭艾雑陳才不逮也進退失據是非淆亂識不足也徵信無從眞僞互見學不及也故必通九流百家之旨經緯而貫通之庶幾作者之林良史之選甚矣哉無才無學無識之不足以言史也才學識三者備矣而道德頽喪之故　空衡平之心蔽於意見恩怨逞一朝之忿以快其一時之私後之觀覧者愚者炫其辨博賢者譏其欺罔此沈約魏收之所以見棄於君子也 
　　史家之天職記述數百年或數十年治亂得换之陳迹以爲後之觀覧者之殷鑒其於當代之政治與社會影響甚微且高文典冊傳之其人非可盡通其説於夫婦之愚故歷史之利弊於政治上之關係間接而非直接者也於社會上之關係一部而非全體者也記述當代治亂得失之故　以特識處以平議於國家社會負完全之責任先河之導羣流所歸則今日新聞家之天職也 
中國古時六藝九流各有師承而新聞家則爲藝文流别所不載説者以縱橫家當之其説非是惟太師陳詩以觀民風其意爲近至於鄕校之議與人之誦皆非其類也秦漢以還專制之威日益甚私家之言日益徽西力東漸報館迺興廿載以前迄無善本甲午以還士君子痛朝政之不綢徇木鐲以令民乃以反動力强艱難頰沛前仆後起九死不渝俾茲五大民族脱離專制威權之下胥登於世界大同之域者滬瀆數新聞家十年來秃穎焦舌之力爲多豈不偉哉自今以往言論之自由爲憲法所規定正新聞家發抒志氣改良政治誘　社會之時則中國國利民福之增進可以燭照數計編卜者己 
　　東西各國其視新聞紙也至重其國中最重要之新聞紙　爲其一國在野政治家所主持英之泰晤士報日之時事新報　知新聞皆有草蛇灰線之可尋其他各國最著名之新聞紙莫不皆然今則美之前任大總統羅斯福君且一退職而爲紐約報　之主筆矣則新聞家之位置重要較然可知藎立憲之國政府之任期恆短政治家之卓識熱心不能於最短之期間發揮展布故藉新聞紙以爲發表政見匡正民俗而普通社會之民人於當代政治得失之故社會升降之原慒然罔覺者亦得耹其説而知其意此東西各國政治之精進民德之進化所以不可幾及也歟 
而論者不察乃以新聞家之論説爲與論之歸墟所以代表輿論其説似是而實非不知新聞紙者與論之母也所以提倡　論改正輿論而不可以曲徇輿論所謂一般輿論者傅會之説多經驗之論少推測之辭多科學之説少至於意見之私恩怨之言其説可以驚心動魄其實恆非事理之平祁寒暑雨亦有怨咨易於樂成而難於圖始人情大抵然也此在泛泛悠悠之口若有若無存而不論可也者以根於學理證於經驗重要矜愼之新聞紙而曲徇鄕人之好惡其於新聞家之天職何也試以今日之事實起例以証明之輕賦免税與民休息一般輿論之所同也其何以儲國内行政之經費償國外應交之賠欵乎寛大簡約不事干涉一般輿論之所同也其何以戢方張之士氣靖頽放之人心乎於斯二者而欲求一完全圓满之解決其必於國體民方財政金融外交内政各方面考察徵實比較推勘乃能得其眞象而非蜉蝣無根之辭説此新聞家所以才學識德四者並重與良史同一例　 
　　由是觀之新聞家之理想科學家之理想也樹立一幹枝節　　橫出旁生不離其本然則今是昨非者不可以成一家之言也新聞家之言論政治家之言論也成敗利害熟籌審思推本經驗不激不墮然則可言不可行者不足以增長國利民福也新聞家之性質宗教之性質也慈懷宏願康　　生毁譽之口不懈其心然則畏難就易者不足以　救世之心也以宗教家之性質証以科學家之理想發爲政治家寔驗之言論則一切阿附　　之心與夫　淺偏宕之　説一掃而空之不徒當時奉爲圭舉抑且後世資以考　其於國家社會之利益至爲偉大所謂功不在禹下者此之謂也世有賢者　予　之矣 
 
 
 

Page 9

 
 
   
 
 

Page 10

 
 
自由談 
游戲文章 
[擬創辦雄野鷄堂子議] [  徐仲升]  
　　文明時代萬事皆須平等不得其平則必謀一抵制之法予觀上海一埠處處皆野鷄堂子爲野鷄者以身媚客徒善趨承而客之入其門者裝乾溼一元住夜廂三五元不等往來既密交際益深則花費數十元數百元不等甚且傾家蕩産以結其歡總之女子之爲野鷄者無不有所得男子之嫖野鷄者無不有所失兩方面適成一反比例夫癡男怨妇同爲血氣之倫倒鳳顚鸞共領歡娛之趣何以金錢之得失彼此相懸若是天下不平之事誠未有甚於此者也予不敏竊有抵制之法於此擬辦雄野鷄堂子廣招男子之年歲少艾面龐俊俏膂力强壯性格風流言辭輕滑衣服華麗者充當其選凡野鷄堂子左右皆附設雄野鷄堂子俾女可以拉男者男亦可以拉女男入野鷄堂子其裝乾湮住夜廂若干元女入雄野鷄堂子其裝乾溼住夜廂亦若干元既無畸輕畸重之殊並無毗陰毗陽之判從此錢樹子之令名不得專歸於彼美抵制之法莫善於是予嘗念雄狐一詠文姜泯兄妹之嫌艾豭一歌南子極宮庭之樂他若牆窺宋玉曲致愛情果擲潘安爭憐美色古今來男女相悦之誠本有同情而無異轍然則雄野鷄堂子之設有不爲怨女所歡迎者乎京都仕宦之族其宴客娛賓往往徵優伶侑酒此即雄野鷄之朕兆予之所議不爲無因嗟乎此道一興姣童輩出將見薰香荀令堪儲買笑之錢傅粉何郎也博纒頭之錦雄鷄脚撲朔雌鷄眼迷離兩鷄馬路走安能辨彼是雄雌此誠達於男女平權之極黠矣至於野鷄堂子皆有鴇母爲領袖若雄野鷄堂子不妨易鴇母以鴇父尤爲完善美備世之談平等之學精抵制之策者當不以予言爲河漢也 
[頑頑歌] [  寂然]  
得頑頑處且頑頑難度光陰百二關國己太平民己福衆人何事涙澘澘 
　　不易遇事今得遇得頑頑處且頑頑閒拈秃敗毛錐子西抺東塗太厚顔 
　　子春三月傷其足坐臥高樓如屈蠖得頑頑處且頑頑世界何勞聞榮辱 
　　素心所託皆師友信口開河去不還饒舌豐干本無意得頑頑處且頑頑 
海外奇談 
[警察身上之電話] [  頌斌]  
　　巴黎近來盜風日熾民不安枕雖有警役加班梭巡頻吹警笛認眞緝捕猶多免脱案懸不破者甚多於是各議員會議禀請政府於各警身上俱帶無線電話機俾緊急之時得以無線電話號召鄰警帮同協緝己奉法政府批准即用雷蜜士博士所發明之無線電話安置各警身畔云 
心直口快 
[西裝歎] [  劍仙]  
　　中華國民禀特質不務精神尙形式大漢虚傳統一名满目五光兼十色更有西裝新少年短衣窄袖嬌自憐足踏黃革履鼻架金絲邊自詡開通世莫敵愛皮西地口頭禪醉心爭購舶來品金錢泿擲輕利權君不見諸列强虎視鷹瞵伺其傍狂瀾倒注不知挽坐使同舟悲淪亡 
[革命後之盛] [  雷]  
　　革命軍興國利民福大言盛革命軍興爭權爭位私心盛革命軍興各處叛兵焚掠盛革命軍興各處强盜搶刧盛革命軍興市面軍用鈔票盛　革命軍興收没满奴家産盛革命軍興手槍炸彈虚聲盛　革命軍興持械擄人勒餉盛革命軍興來滬避亂租界者盛革命軍興來滬採辦軍裝者盛革命軍興租界贓官汚吏盛革命軍興各處巧取豪奪盛革命軍興娶小老婆者盛革命軍興染花柳病者盛革命軍興輪船火車電車搭客盛革命軍興娼寮旅館茶館生意盛 
戲評 
　　演劇同志會新劇（家庭恩怨記）評（昔醉）四月十九晚新劇同志會與中華演劇團假座中國靑年會合演新劇爲籌吳淞红十字分會之經費是晚昔醉偕友往觀見其所演之戲不用唱工與鑼鼓全劇分六幕每幕之末雑以軍樂蓋宗日本新劇派也茲將演劇人員妄加批評如下 
鏡若（係編此劇者）起黃伯强精神雄壯狀態紏桓做工老到説白清爽嫖妓一塲與筱桃紅並肩密語眉目相傳描摹得入情入理同時與孤兒院經理何三山對白謂（現在經濟困難自顧不周安有餘欵以助孤兒院耶）數句説得奕奕有神嫖妓則揮金如泥公益則一毛不拔可爲一般守財虜寫照又夢境一塲謂（我最親愛的兒呀我以一時之昏昧致寃屈汝以不孝之罪汝亦何忍竟舍我以長逝耶）數句説得悽慘動人是殆深於新劇智識而極有心得者也（未完） 
 
 

Page 11

 
 
戲攷[  健兒]  
[飛虎山一名存孝打虎]  
　　唐未李存孝膂力過人時衰運蹇鬰鬰不得志爲人牧奴以度日沙陀李克用乘唐室不振物色英雄擬問鼎中原出獵飛虎山爲猛虎所窘賴存孝打死猛虎得免於禍克用見其魁梧奇偉力敵萬人欣羡不己問其操何業答以牧羊克用不勝歎惜卽與俱回收作養子名以十三太保後克用破黃巢敗後梁存孝之功居多梁之王彦章渾名王鐵槍亦一世之雄嘗以鐵篙操舟業遇存孝爲所窘幾至隕命至以存孝不死某不出世爲誓亦可見存孝之勇冠一時矣然功高忌重卒爲讒人中傷用五牛分裂其尸含寃以死致不能遽滅朱温爲唐復仇惜哉朱素雲善唱此劇調圓聲逸令人心曠神怡現第一台之劉壽峯陳嘉祥日戲常唱之雖不能嫓美素雲亦可稱庸中之佼佼矣 
小説 
[滑稽小説文明結婚] [  鈍根]  
　　某月某日園中有某君與某女士行文明結婚禮 
　　届時男女賓咸集新郎坐馬車來新婦亦自女校中坐馬車來 
　　招護新郎者有二男賓招護新娘者有二女賓兩家父母親戚均不在場 
　　新郎之面黑如鐵新婦之面白如雪彼此相對鞠躬畢新郎欲握新婦手新婦縮手若不屑非不屑遮莫是羞怯 
　　贊禮人唱曰男女賓拍掌言時自拍其掌獵獵作怪響旁人和者殊寡贊禮人又唱男女賓拍手和者益寡如是者三 
　　無何新郎疾趨出新婦自後追之出門己杳觀者乃散 
[皖江血傳奇] [  雨林]  
　　第十六折追悼 
（甘州歌）（生扮黃興上）清廷己倒看雲封鍾阜風靜江　共和政府好把乾坤重造揚鞭漫將金鐙敲整頓中興事正饒收軍隊解征袍江東父老拜前旄歡聲動喜氣高民軍帳下奉香醪 
　　我黃興聯合同志起義武昌大地山河頓生新色中原響應十八省同贊共和政府組成新總統早經選定然此次興師半載光復功成皆歷年流血諸公義聲感動是以孫總統令將徐陳馬三烈士改葬名山并于下關開會追悼今三公俠骨己經安設會場孫總統因公務紛繁命我前來代祭我思三公生逢專制死爲同胞開排满之先聲立共和之基礎茲者民國成立崇德報功銅像巍巍大名自千古矣 
　　（普賢歌）英雄埋骨在荒郊　血剖心爲我同胞攙搶滌盡了生前恨己消改葬名山常祭掃 
三公生前寂寞死後光榮男兒如此收場亦頗值得現在己將開會待我前往會場便了（生行介） 
（菊花新）新旗五色會塲飄料道英魂不用招血涙湧江潮都是我同胞悲悼 
　　現己來至會場你看赴會之人盈千累萬享共和幸福面上難有歡容對烈士英魂眼中都含痛淚不免令場中差役將祭品承設起來讓衆人祭奠罷（副未扮差役上設長案供香花燭酒介）（外扮衛戌都督徐紹楨上見生介）總長果然早到生）知都督必到僵場故未奉約 
（前腔）（外）中原光復戰功高還我河山殺氣消露布早揮毫料烈士九京含笑 
（生問介）衆會員到齊不曾（副本）俱己到齊了（生）就此行禮（雑扮衆會員上立生後介）（　率衆行三鞠躬禮介）（外對衆分）三烈士生平歷史同胞久己共知今日亦不必再爲演説了 
 
 

Page 12

 
 
   
 
