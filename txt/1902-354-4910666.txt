# 1902 - 354 - 4910666

 

Page 1

 
 
[第六次印二十四史售書啓] [  圖書集成局謹白]  
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆冶之宏規下以起民生之疾苦矧自科舉攺章以後大小考試皆以史事命題博求通達之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已竣工裝訂成册紙張潔白墨色精艮視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[書札選仵作後]  
　　獄重初供傷憑細檢此辦理命案之大凡也蓋邑無論大小不能無命案其中雖有謀殺故殺誤殺戯殺之分而當其定讞之時必以相騐爲據然則人命之所重在相騐相騐之所賴惟仵作固彰明較著矣攷例載仵作大縣額設三名中縣二名小縣一名並於額設之外再募一二人令其跟隨學習每名給洗寃錄一部選明白刑書一人與仵作逐細講解每年開印後由縣將額設學習名數造具花名淸册申送該管府州彚册呈送院司存案該管府州每年隨時就近提考一次考試之法卽令每人講解洗寃錄一節如果明白當堂從優給賞倘講解悖謬飭令分别責革及勒限學習另募充補仍彚册申報院司查核並將召募非人懈於查察之州縣分别查叅按之律文何等嚴密迄乎今日考試仵作之事久等諸告朔餼羊在繁劇州縣人命案件較多者其仵作或稍明相騐之法若偏僻之區往往由他役兼充圖領工食設有問以洗寃錄爲何書者竟或茫然莫知所對夫以人命之難之重而令無知之仵作操生殺之權非特乘間作弊上下其手卽使誠實無僞而其所知實止於此又何能辨别輕重昭雪沈寃哉當上海縣主汪瑤庭大令前綰長洲縣篆時曾禀准署臬司朱竹石廉訪在署前設立仵作公所行文各州縣派人來此學習騐屍騐傷一切事宜旋由長元吳三縣主公議舉江都縣仵作李浩爲教習迨李因患病而回所有學生漸至星散刻下長元吳三縣主以仵作一役責任綦重深恐無人學習必至失傳因禀請臬憲效述堂廉訪札飭各州縣選派年輕通文理之人至省垣習業隨將葑門内城南義塾攺爲仵作公所擬定正教習一人副教習數人並由廉訪札委經歴某參軍督察三年後召集學業成就者嚴加考核撥往各督當差所中一切經費由各州縣攤派經此一番振作數年之後必有人才出乎其間而人命或不至視爲兒戲豈非聽訟之至要哉或曰今仵作之師弟相傳所奉爲枕中秘者不過洗寃錄一書耳此書於人身部位體質以及藥物之試騐未嘗不條分縷析剖别精微然按之西國醫學其間議論頗多不合蓋以西國於全體學皆有專門之書非若中國事憑臆斷訛誤良多今欲精研其理宜仿西國輔政科之法蓋泰西醫士向分三科内有一科爲佐治相騐之需當中國順治初日耳曼總學館中始令習醫者肄業後又經名人發明其奥此學遂大興近日各國無不設此科以資聽斷中國亦宜仿其意特設一科遍諭民間有能博習詳究者以時考察果能剖說明白别有心得當給予文憑凡士人委質策名非此科出者不准爲親民之官刑名幕友非由此科出者不准延請如此則人皆知爲朝廷所重自能潛心研究一遇人命重案必反覆推詳而不至授權於仵作豈非事尤捷而情益順哉南面者果能念及此乎閭閻寃慘之氣可以永絶於天壤間矣 
[危地馬拉志略]  
　　危地馬拉與英德搆兵一切情由業已歴次譯登前報兹將危國始末詳哉言之當亦海内外諸君所先覩爲快者也考危地馬拉係阿美利加洲民主之國當西歴一千八百三十年始得不受西班牙覊勒隨於一千八百八十一年宣布國制定章大百里壐天德二年一任今總持國事者爲卡司托路氏於一千九百零一年任事其下有六大臣叅議政務全國分八大州面積五十九萬三千九百餘方英里人民二百三十二萬三千五百餘名口其中土著三十二萬餘民口外人之來此受廛者歲得一千五六百名口民人奉羅馬加特加教任人崇拜不加禁遏一千八百七十年以來民人之入塾讀書者約逾十分之一各處小學堂大學堂藝術學堂音樂學堂航海學堂凡諸專門事業無一不備國勢遂得駸駸日進歲入約三千七百三十二萬四千餘薄利烏矮註薄利烏矮危幣名每枚輕重與法幣名勿郎克相者若歲出約三千八百六十四萬四千四百餘蔳利烏矮公債之貸自外國者約値二百六十三萬八千二百英金磅平時養兵二萬六千名遇有事時可增至六萬名海軍中有小砲艦數號土地分爲三等一耕作地二畜牧地三樹林耕作之處產糖加非椰實畜牧之處專產牛樹林則多膠及烏矮尼辣註烏矮尼辣藥名香艸荳實之類又富有诸礦多產五金而以屬地賢路矮利礦爲尤旺每年所采銀銅鐵約四萬數千啞痕司註才痕司危國權量名每一啞痕司未悉重若干煤及硫磺次之北境海中產珠常有四百餘船在此采取一千八百九十八年稽核財政計外邦輸入之貨共値四千二百七十九萬九千薄利烏矮本國輸出之貨共値七千四百四十九萬七千餘薄利烏矮出口貨中以加非椰實獸皮菸葉牛爲最多進口貨中以鐵器煤木植機器耶美痕托爲最多註耶美痕托　危音譯成華字尙爲未知何物海上貿易有輪船一十二艘帆船一十八艘内地火車鐵路綿長五百二十九英里電線綿長三千八百八十二英里皆英人所設德律風電語亦由英人創興 
[危事電音]  
　　西歴十二月十九號法京巴黎斯由西貢轉電日本東京某報館云十八號英德兩國海軍經意大利人臂助將危地馬拉海口嚴封曩者囚於卡辣卡司之歐洲各國人刻已由危人省釋矣是日又得英京倫敦來電謂危地馬拉戰事刻經美廷裁决任駐危星使薄烏賢痕氏調停至英德二國所封海灣祇禁危艦出入其間他國之船不在此例 
 
 

Page 2

 
 
[危事答問]  
　　西歴十二月十九號英京敦倫來電云英國下議院中人問於首相按路夫啞矮君曰我英與危地馬拉聞戰之事可得而聞乎危之兵艦能設法拘留乎危之海灣必有術以封閉乎隨又有利氏者曰問曾得美政府照會除美船出入自如外准將危國海口封閉否首相答以或和或戰必視中立之國意兒如何註所謂中立之國蓋指美利堅也 
[俄督行蹤]  
　　日本某日報云俄國新簡將軍司化氣氏爲黑龍江總督被命之下即由矮司拔獨省馳赴俄京俟前任總督俄路笛誇夫將任内事務逐一清釐卽須由聖彼得羅堡就道大約下月之杪可馳抵哈巴羅夫斯克任所履新矣 
[日黨分張]  
　　日本長崎訪事人云日本政府中人黨類不一現歸伊藤侯管轄者曰政友黨歸大隈伯管轄者曰憲政本黨歸桂内閣總理管轄者曰帝國黨又有所謂同志俱樂部以及壬寅會者係今歲新立每届會議時如遇政府有重大事必各執已見互爭不休此次議院開議之先政友黨先於東歴十二月四日卽華歴十一月初五日集議於帝國化鐵路憲政本黨則會於神田錦輝館帝國黨亦於五日集議至六日貴族衆議兩院照章投票分派執事各員計貴族院到者二百五十一人籖定第一部長爲子爵曾我祐準理事爲伯爵大原重朝第二部長爲公爵二條基弘理事爲子爵谷干城第三部長爲伯爵淸棲家教理事爲立花種恭第四部長爲子爵長岡護美理事爲南鄉茂光第五部長爲伯爵萬里小路通房理事爲男爵石黑忠悳第六部長爲公爵島津忠濟理事爲富田鐵之助第七部長爲侯爵久我通久理事爲船越衞第八部長爲伯爵松浦詮理事爲男爵小澤武雄第九部長爲伯爵正親町實正理事爲男爵松平正直此外如近衛議長太田書記等人亦各就其職衆議院由三島書記官在門外迎賓到者三百六十七人内有九人未到當日公舉片岡健吉爲議長而以元田肇副之議旣定奏知日皇准如所請此次所定議員政友會中共一百九十二人憲政本黨中九十二人帝國黨中十七人壬寅會中二十七人同志俱樂部中十二人無所屬而中立者三十三百七人合共七十六人 
[文字之獄]  
　　昨有友人由十洲三島間倩靑島使者寄語本館云日本各學校課讀之書脫藁後例須呈請文部省官吏鑒定然後刊行本年東歴二月以來漸漸察知官中鑒定各書每有受賄情事以致汚穢不合理之書籍公然列肆以售殊有礙教育聲名隨由東京地方裁判所設法偵求得有確實證據一時出售教科書之各坊肆及案中關涉者都二十餘户一　源役窮搜一面移知各地方官按名逮捕中有地方廳及高等官數員蹟涉嫌疑亦皆嚴密偵查急如星火東歴十二月二十一日將富山縣視學官正七位高田雄種拘入富山地方裁判所隨卽轉解東京地方裁判所覊留宮城縣第一中學校長從六位西谷虎二由東京地方裁判所移請仙臺地方裁判所拘獲轉解東京是日午前東京地方裁判官中川君召集集英堂書肆主永田一茂普及舍書肆主池部活三令作見證至午後取保回家傳聞文部省大員某某諸人頗有不韙之事目下伺察甚嚴同日午前十下鐘時東京金滿堂書業公司原亮三郎之父經檢事正室川淵檢事正及檢事羽佐君傳問五下鐘時問畢暫許回家晚膳迨十下鐘時又傳去噫今者中國各書肆新出之書每有繆戾荒唐令人讀之髮指者甚且汚衊慈聖指斥宮闈阿附逆臣恣行狂悖公然將革命流血平權自由之語形諸筆墨顧忌全無而列之市中官吏熟視無覩陳諸案上教習置若罔聞遠不如日本地方官有此雷厲風行之舉亦何怪各學生囂張日甚輒以聚衆譁騷爲能事習成踰閑蕩檢之風哉譯竟爲之撫膺太息者再 
[暹儲遊日]  
　　日人禮待暹儲已曾紀諸前報兹得本館派赴日本長崎訪事友人來函云暹儲買槐五齊羅之得於東歴本月十六日行抵東京就芝離宮小駐十七日午前日廷命户田式部次長並宇佐川齋藤渡邊各員陪伺暹儲及所帶隨員司利耶古笛衣等人往陸軍騎兵實施學校陸軍獸醫學校遊覽歸館午餐後召主馬寮各員爲打球之戯至傍晚五點三十分時近衞騎兵警部人等護從入宮覲見日皇及后隨由式部官迎入鳳皇間小憇旣而日皇及后賜宴豐明殿著伏見宮貞愛親王華頂宮博恭王並王妃經子梨本宮守正王並王妃伊都子以及德大寺侍從長田中宮内大臣山本海軍大臣寺内陸軍大臣小村外務大臣岡澤侍從武官長香川皇后宮大夫三宮式部長户田式部次長山内渡邊兩式部官宇佐川陸軍少將齋藤海軍大佐暹羅使臣陪席至黃昏宴罷而散十八日清晨九點二刻時至後苑打網球上午十一點時日皇幸芝離宮與暹儲及衆隨員同映玉照午後暹　訪各大臣並各國使臣至晚六點鐘時赴各王族之讌十九日午前至靑山練兵塲觀近衞師團操演正午赴奥國使臣之宴是日曰皇賜以大勳位菊花大綬章 
[星使之言]  
　　中國出使美利堅大臣伍秩庸星使行抵橫濱已登昨報昨得日本友人手翰云華歴本月二十日清晨九下鐘時星使携同叅贊吳君壽全及叅贊兼繙譯容君揆乘法郵船名東京者抵神户客有修士相見禮者見容君斷髮西裝宛似歐美搢紳子弟詢以征途風景星使謂美人遇僕甚爲優異僕雖回國何日能忘又云我中國封疆大臣中朝廷所寄以腹心者首推新寗宮太保今已騎箕而逝撫時感事能不傷懷僕此行當就上海辦理商務兼代盛侍郎之職與各國會訂通商約大約暫赴京師覆命卽當駐節滬江耳 
[飭修教律]  
　　日本某日報登東歴十二月十八日中國京師來電云欽奉廷寄令呂海寰叅酌泰西法律迅將關涉教案之例訂正頒行等因欽此刻已由政務處傳 
[分桐亂耗]  
　　紹興采訪友人云浙江分水縣境土匪滋事延及桐廬新城等縣率其醜類越貨殺人四出驛騷托名仇教近更由黃材竄入平阪揭竿斬木益復猖狂防軍統領吳游戎聞知急督帶所部勇丁分投剿洗匪人恃衆抗拒致陣斃營中書識一名傷及弁勇數名被匪奪去刀械數十件游戎鼓厲士卒萬死不辭得於陣上獲匪人十餘名縶回正法刻下餘匪方退守靑嶺巢穴如虎負嵎勒令左近各村莊助給銀錢柴米猪羊鷄魚之類稍拂其意卽被蹂躪不堪地方官迭次飛書省垣向各憲轅告警大憲檄令常備軍統帶督率大隊星夜飛馳　剿及至則惟見匪蹤遍地居民鋪户早已遷避一空矣 
[湘設銀號]  
　　有客自湖南長沙至漢口語本館訪事友人云邇來湘中大憲因市中錢業不振若非官設銀號實不足以維持因札委某君鼓輪至漢皋向有成協成二官銀號查閱章程一俟禀覆到湘即須籌欵開辦 
[禀建生祠]  
　　漢口訪事人云鄂省官紳以調署兩江總督張香濤宮保實惠及民同深感戴禀呈署督端午帥就省垣建立生祠以伸愛敬端帥允之刻將擇地興工建造矣 
[甌郡决囚]  
　　温州訪事友人云浙江永嘉縣秦鹿苹大令於本月初八晚接奉臬憲轉行刑部釘封文翌日黎明會同城守營都司王都戎敬廷從獄中提出　犯吳培郎押赴市曹斬决 
 
 

Page 3

 
 
[甌郡官塲紀事]  
　　温州訪友人云浙江温州府王雪廬太守因公赴省於本月初八日由杭至滬附招商局豐順輪船回甌屬下印委各員均詣馬頭恭迓○福建候補道孫蕚齋觀察奉閩浙總督許筠庵制軍委查樂清營胡都司與徐千戎互訐一案本月十二日辰刻乘福安兵艦來温永嘉縣奉鹿苹大令親赴馬頭迎迓○温州牙釐局總辦林少筠太守於本月朔日交卸局務十五日清晨附招商局輪船繞道滬上回省銷差甌郡紳士商民公製牌繖以送 
[鄂省官塲紀事]  
　　武昌訪事友人云兼署湖廣總督湖北巡撫端午帥自攺課吏館爲仕學院卽傳知府同通州縣佐貳等員入院肄業報名者於本月初十日截止十五日辰刻各員齊集吳公祠聽候午帥親臨考試題爲擬湖北開辦仕學院章程并序　此次報名者僅四十餘人午帥以未能滿額復傳未經報名之數十人一併考試○署湖北藩司瞿賡甫方伯蒞任後曾委董頴生二尹爲藩轅監印官莊子彝二尹爲土藥局監印官到差多時勤公罔懈未幾二尹同時病故所遺差使刻尙不知遴委何人 
[寒山采蕺]  
　　紹興訪事友人云自入三冬久未得雨河流枯涸田坼如龜不特菜把難求即荳麥亦無從播種本月十三四日略得雨雪未幾即雲散天晴農民恐來歲二麥歉收無不憂形於色○大嵐山盜匪前由標防各營捕獲首要肆諸市曹而山民良莠不齊仍有死灰復燃之勢大憲飭張游戎寳源會同府縣各官擇要設立捕盜局派勇駐守兼以保護教堂刻届隆冬緝捕尤關緊要游戎因赴省請領軍火頒給勇丁蓋亦雨綢繆之意也 
[漢客談資]  
　　漢口訪事友人云前者有英國淺水兵艦一艘由揚子江下游測量水勢迤邏以抵漢皋小泊江邊隨卽展輪上駛○湖北省垣下游黃州圻州黃石港武穴等處向爲哥匪淵藪夏口同知馮少竹司馬曾派勇分駐嚴爲之防兹因時屇隆冬又出示招募若干名俾防務益加嚴密 
[鳩江雙鯉]  
　　蕪湖訪事人云蕪關自本年七月起出口之米約有三百萬石刻下粤商所賃載米輪船仍紛至沓來藉口於廣東奇荒亟須接濟無如本年皖北鳳潁六泗旣苦亢旱又被蝗災秋稼登塲所收無幾太湖王少谷太史因具禀撫轅請禁米石出口現聞撫憲有每米一石加稅四百文之說而粤商執意不從究不知如何辦理也○蕪湖米市向收日斯巴尼亞銀圓卽俗所謂本洋者九月之杪每圓貴至値銀一兩一錢數分刻經蕪湖關監督吳季卿觀察訪悉情形飭蕪湖縣柳小汀大令傳諭錢董毋使龍斷居奇 
[鶴市葭灰]  
　　蘇州訪事人云欽派日本留學生監督汪伯棠星使大燮於本月十八日銜命南下道出姑蘇甫卸行裝隨乘輿詣各憲轅拜會翌日卽解維往上海以便擇吉出洋○省垣正誼書院經上憲攺爲蘇州府中學堂委候補道劉觀察督辦觀察以創辦之初經費不敷擬先招肄業生六十名俟後再議推廣計長元吳三縣各額設八名常昭崑新江震六縣各額設六名示期本月二十五日取齊二十六日扄試二十八日送入堂中肄業 
[上海官塲紀事]  
　　昨日松江許子原太守因公來滬午後命駕詣道轅謁見蘇松太兵備道袁海觀觀察繼至上海縣署投刺縣主汪瑤庭大令飭丁擋駕○稽查河道委員蔣明府育芬奉蘇松太兵備道袁海觀觀察諭令另候差遣遺差委候補縣孫明府鼎接辦○上海巡街委員李明府晧奉蘇松太兵備道袁海觀觀察撤去差使遺差札委候補縣陳明府啓謙接辦○新任江蘇儀徵縣胡聖餘明府於昨日抵滬命駕詣道轅謁見蘇松太兵備道袁海觀觀察旋復赴上海縣署投刺 
[飭立界碑]  
　　前日上海縣主汪瑤庭大令偕淸丈局員陳明府會同法總領事巨籟達君由八仙橋迤西至徐家匯逐一量丈以便興築馬路隨於昨日飭傳到徐家匯巡防武弁陳少漁千戎諭令按叚立碑以清界赴 
[英界火警]  
　　昨夜七點鐘後本邑英界寗波路中行弄轉角處第一百十九號門牌某姓家不戒於火致兆焚如瞭望臺上鳴鐘報警救火會西人紛紛馳至四圍噴薄閱一刻許火卽漸衰 
[招告流氓]  
　　浦東流氓趙和尙及打鐵連生卽朱連生持刃行兇惡蹟昭著前奉上海縣主汪瑤庭大令飭捕拘拿到案訊供懲治收押所中旋昨日出示署前招人控告略謂如有受該流氓等擾害者許卽據實來案呈告照律究辦來告之人一訊卽釋决不拖累惟不得挾嫌妄控致干未便 
[體恤業户]  
　　本邑各業户每有有地無單者經前升科局總辦許閬仙太守查出一律充公兹經辦理升科局事務之王旭莊太守擬令民人檢出田單從速呈騐無單其者繳價升科免予充公以示體恤日前著各圖地保往催一面已行文上海縣署請縣主汪瑤庭大令出示曉諭矣 
[　　法國推廣租界直達徐家匯邇來西門一帶市面繁興每日清晨設攤售菜蔬者紛至沓來幾難插足是處爲通衢要道車馬往來殊形不便巡防局員王二尹因禀請蘇松太兵備道憲袁海觀觀察在局之兩旁度地建造菜市以便小民於此利覓蠅頭業已鳩工庀材將次擇吉營造矣 
[西節停訊]  
　　昨日爲泰西耶穌誕辰滬俗呼爲外國冬至蓋彼教中四大瞻禮之一也本邑新北門外聖若瑟堂先期陳設一新前晚由司鐸行彌撒之禮教中男婦齊集堂中直至午前十點鐘時始蕆事美界南潯路天主堂則於午前十點鐘時舉行彌撒禮至下一點鐘時始畢午後四點鐘時又行聖體降福之禮是日適逢法界公廨訊案之其法總領事署費繙譯官理應趨詣教堂同仰禱祝因先期飭丁咨照捕房並禀明讞員孫建臣大令停訊一期在滬西紳商照章暫停公事江海新關稅務司飭封關三日英美租界公堂亦停讞政 
[浦東總巡局瑣案]  
　　本年五月浦東人倪耀信欠某姓房租洋銀若干元控經保甲總巡謝岳松明府限期遷去倪以無從覓屋將衣物寄存伊友張仁和家近張已逝世其子德仁掯不檢還倪情急禀請明府提案研訊斷令張子先將衣服給倪具領所少各物償以洋銀五十元○浦東保甲總巡謝岳松明府訪悉高家行一帶時有流氓土棍遇事生風因飭差拘獲甲乙丙三人押候訊辦 
[馬路工程局瑣案]  
　　日前王阿珍冐稱鄭洽記土行夥持僞銀票至長豐土行購取大土四枚經長豐夥察破控諸馬路工程局總辦翁子文太守倩襄讞委員黃衡堂二尹訊明判責王八十板枷號五日昨已期滿帶案疏枷交人保去○船户何秀山扭張德英至工程局控稱被欠米價洋銀三十七元有奇黃二尹研訊之下張供小的已浼人緩頰分期拔還二尹令交人保去 
 
 
] 

Page 4

 
 
   
 
 

Page 5

 
 
   
 
 

Page 6

 
 
[專治咳嗽吐血竟可起死回生]  
廣東宏仁堂秘製包愈咳嗽吐血良藥○靈騐異常○治好萬人○從無復發 
本堂家傳秘方精製包愈咳嗽吐血斷根仙草藥膏屢試屢騐活人萬計專治男女老少遠年初起吐血咳嗽立服立愈無論諸醫朿手危險萬分速將藥膏依法服下奇功立見輕者一料重者二三料全愈永不再發藥性和平不寒不燥有起死回生之功滋陰降火補氣潤肺眞水火旣濟之良方順氣化痰止血斷根之妙品倘若不效原洋奉還每料二元近有假冐多方妒嫉特再聲明購者留心鋪分上海丹桂戲園南首朝西轉灣正豐街中巿宏仁堂發兌 
[奏辦湖北籖捐彩票頭彩五萬元十二月十六日開彩]  
本局奉　湖廣總督部堂　奏明開辦第十一會額設票四萬張每張售洋六元中彩共四千八百三十九號計八張有零中彩一張以八成零派出彩銀之高比各公司爲優准期十二月十六日在漢口開彩得彩紅票憑本局對號單核兌銀元本總局設在漢口鎭上海分局設在南巿久大碼頭吉祥弄Ｏ外埠往來信力票力本分局一槪不付統歸自輪龍洋啞板槪不進出○再得彩紅票如無本分局騎縫圖章者槪不收兌因無票根可查也特白 
[凍河無碍]  
啓者本公司在秦皇島建設車路碼頭經已一度歲其鐵路東通山海關錦州營口及沿途停站至東三省西通昌黎濼州唐山天津北京等處上年津何凍後一切客貨均由秦皇島車路送運各處咸皆稱便今冬本公司添建極大洋棧設在車站碼頭之間均已告竣無論冬夏專備　貴商轉運貨物及相近碼頭車站設有開平昌祥發源兩裝船行及大昌興裝車行經理一切兼有大客棧分號設在其間專接仕商往來無異津滬且快便週妥欲知詳細客侢等精請向該船行面議特此奉佈　上海開平礦商務有限公司謹白 
[萃豐衣莊北京頭等各種滿漢原舊細毛皮衣有到]  
本莊歷年派夥長庽北京專辦頂上京城新舊各種細毛皮衣陸續運申素蒙　仕宦歴年嘉許貨眞價實誠信無欺久遠馳名今庚比上年格外認眞奇别出色花色甚豐所辦皮衣均是京城　什宦自穿自製眞正考究身骨皮路工作鋒毛實誠十美倘蒙　仕商惠顧又承賓主舉蔫請　駕臨至小莊法目賞鑒照碼劃一格外讓仗以廣招徠特白 
[穩如泰山]  
本行獨運德國著名挨花姆廠製造新式堅固保險鐵箱大小數種專誠出租存儲珍貴物件安　庫房以供　紳商貴客寄庫之用本行庫房係用外洋最堅紅磚築佐以美　名廠定製堅固鐵門其箱之堅其庫之固環球所罕有儲之連城珍寳安如磐石泰山倘　紳商貴客欲以珍物契據租箱寄庫者當有憑單一紙該箱鎖匙兩個交給　貴客收行　儘可隨時取用以任其便該箱大小租費庫門啓閉時刻開列如左　高五寸闊十二寸深廿寸每六個月收費十兩　高六寸闊十二寸深廿寸每六個月收費十二兩　高十寸闊十二寸深廿寸每六個月收費廿兩　高十六寸闊廿四寸深廿寸每六個月收費五十兩　啓閉時刻每日上午十點至十二點下午二點至三點鐘止　道勝銀行告白　 
[大德膠州皇家印捐彩票十二月十一日開彩]  
本公司自開設以來歴蒙遠近賜信惟是頭彩不遇效千未足饜　諸君之望茲自十六會起將彩數加增票張减省庶中彩較易得彩較多特此佈告計開第十六會票十二月十一日卽西歴一千九百零三年正月九號開彩額設六千張每張洋五元貴客如欲領額發售者請郵寄本公司或各埠經理處及濟南府化刧堂内不公司分亦可　靑島仁濟公司謹啓 
[新北門必得成恒記第十會湖北頭彩誌喜]  
上洋老北門天成恒記一家兩店兩頭彩第九會頭彩經聲明第十會湖北頭彩第三萬九千零五十五號由本行門莊全張售出將台銜容探明再詳二十八天内竟中兩個頭彩十萬元可爲財臨旺地現售江南票全張五元五角湖北票全張六元半分條六角半北洋票全張六元浙江票全張五元蒙顧指明本行原班回件此佈 
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日縣主汪瑤庭大令偕淸丈局員陳明府會同法總領事巨籟達君往八仙橋迤西勘丈馬路時徐家匯二十七保五圖地保趙象賢屢傳不到及回署飭差提案嚴加訊究趙禀稱小的於去年充當地保今春已退卯前日奉傳小的自清晨候至午後一點鐘時未見大老爺　臨因之回家午餐並非詭避大令曰本縣因新充地保不知底細以故傳爾面詢爾何得著爾弟趙吉甫趙鑑堂投案搪塞遂喝令重責一百板又將吉甫鑑堂申斥一番叱之使退○前有龜奴楊伯順者虐斃妓女彩林控經大令訊責交人保出將受雇移屍之姚阿龍收押所中前晚提案復訊姚供小的借居楊家樓上彩林病死後楊雇小的買棺收殮並不移屍大令申斥一番交人保釋○周子堂控朱炳榮欠債逞兇大令訊究之下周供小的在治下開成衣店五月某日同業朱炳榮浼小的向萬興米店賒米一石計洋銀八元五角至中秋節向朱索還歸朱遲至十七日始付洋銀三元餘欵一再催促約於九月二十四日付清及到期俾約小的至宏園烟館交付洎至彼伊糾同蔡國香等無賴子驀將小的兇毆叩求追究朱供小的所欠米價已於中秋節由周與李姓收去至九月二十四日周復向小的追索并扭小的至宏園言欲褫衣作抵小的情急浼蔡擔保約二十九日照付洋銀届時周並未來收反赴案下朦控蔡供小的與周朱均同業是日周向朱索米價洋銀强欲褫其衣服朱爰浼小的擔保並無助毆之事大令飭朱還周洋銀四元不復深究 
[上海巡局紀事]  
　　糞夫童子江之子誘姦張陶氏之女近已懷孕經張陶氏詰知向童理論童不服控諸南市二十三七鋪巡防局局員高文軒二尹研訊之下以案關誘拐移送上海縣署請縣主汪瑤庭大令訊究 
[英租界捕房紀事]  
　　英租界籮間夫頭周張寳於日前病故旋有瞿姓者具禀上海縣署請卽給示接充縣主汪瑤庭大令准之瞿遂持示至租界領袖美總領事署禀請簽字蓋印美總領事官古衲君恐其中或有不實不盡將告示發交工部局轉發捕房總巡捕頭令包探李星福查知此事衆情未允恐肇禍端因令李探傳諭租界人民如有願籮充間夫頭者卽行禀候核奪○前日有張生元者投捕房訴稱家中失一花缾値洋銀百餘元捕頭派包探徐阿華至法界某押店中查得原贓存候獲賊後解送公堂禀請讞員張柄樞司馬訊核○順昌船局夥某甲在寄泊蘇州河之某姓船上失去皮衣二件報由包探邊槐州至南市王家碼頭查見原贓吊回捕房存候獲賊時解送公堂禀請訊奪○前日下午有陸連連者行經北京路忽然倒地而斃巡街捕回告捕頭捕頭派探張寳成前往令屍屬妥爲收殮 
[美租界捕房紀事]  
　　昨晨偷兒黃阿寳不知在何處竊得衣服若干件携至北河南路某押鋪質錢適爲某號巡街捕所見連贓帶入捕房捕頭令　候解送公堂禀請讞員張柄樞司馬訊辦○昨日亭午時張阿二駕車載貨至北河南路將過大橋偶不留心將蔣四全所曳東洋車撞壞蔣忿甚扭張入捕房捕頭見所損甚微令張償以小銀錢數枚一併釋出○前晚妙手空空兒呂阿連混入百老匯路第四十六號洋房某西人家竊取衣服一件旋經包探錢榮堂查獲連贓帶入捕房捕頭令押候解送公堂禀請懲辦 
[金陵官報]  
　　十一月十一日欽差出使美國大臣梁誠欽差日本監督汪大爕均到會大河口厘捐知府李盛鍾内河厘捐總巡知府桂殿華知府徐乃斌潘永齡湯孚允正運嘉舒紹基張善堉正任甘泉縣周懋謙淸河縣侯紹瀛慶餘橋釐捐知縣禹崧齡到均見候補道張庭照知府孫毓驥回蘇新選議徵縣胡希林候補道徐炳倬謝委赴徐海查米糧出口差十二日欽差出使美國大臣梁誠欽差日木監督汪大燮均會辭行藩臺李總理兩江營務處候補道沈委查徐海出口米糧候補道徐炳倬均見商務局劉傳見二品銜江蘇補用道徐賡陛到見善後局候補道趙禀知今日粥廠一律開放候補道范德培江東門高元錫通濟門炳秦禮漢西門黎錦彝知縣舒均聚寳門黃煊江東門史式珍漢西門均禀知開廠放粥候補道周學洵到由蘇來 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十八年十一月初九日京報全錄]  
宮門抄諭旨均已錄前○楚督張奏修築鄂省沿江隄岸工竣涸復田地數目摺○成都將軍長奏查閱振威旗兵操練洋槍緣由片○又奏查閱滿營精兵操練洋鎗緣由片○又奏秋操查閱旗兵技藝緣由摺 
太子少保頭品頂戴湖廣總督臣張之洞頭品頂戴湖北巡撫臣端方跪奏爲修築湖北省城沿江堤岸九十餘里工程完竣涸復官民田地數十萬畝恭摺具陳仰祈聖鑒事竊照湖北省城之南保安門外白沙洲至金口五十里省城之北武勝　外新河起經紅關至靑山三十里省城外江岸南起鮎魚套内之能家渡北抵塘角十二里餘沿江一帶南路舊堤年久殘廢僅有隄形可按北路間有小埂每年夏間必爲江水灌入隄内之田數十萬畝悉成湖蕩坐棄膏腴居民耕種失業極形困苦且其中有撫標江夏縣馬廠各數十里亦被淹沒畜牧無從實於民田官地關繫甚大查南堤爲前督臣周天爵所築現就日久坍塌前人苦心經營澤民惠政何容聽其湮没且鄂省前數年疉被水災各屬貧民流離失所麕聚二漢間深虞滋生事端因思如將此堤修復旣可以工代振若無數之窮黎又可永安耕鑿得無數之良田維時湖北振捐尙有存欵是以力籌大修之舉爲一勞永逸之計經臣之洞於光緖二十五年春間先將紅關至靑山之堤分作八叚派委各員興修是爲北路之堤民間舊日於沿江偶因春漲築作土埂全不足恃一經夏漲或春水稍大便至漫淹將沙湖大水郭鄭湖連成一片自江岸直抵磨盤諸山一帶一片汪洋現於北路三十里築爲長堤皆係以平地爲基因地勢之低昂定隄身之高低高一丈至丈七尺隄面一律寛二丈旋復於秋冬水涸將白沙河洲至金口之隄分作十叚分别委員興修是爲南路之隄南隄較北隄地叚尤爲廣遠隄内地叚東過東湖門南抵八風山督標馬廠卽在其内有南湖湯孫湖黃家湖春林湖巡司河夏間江水内灌則諸湖及河道連成一片其舊存隄址大半距江岸甚遙今則於沿江附近攺作新隄使舊日濱江被淹之地併包於新隄之内涸出田畝不可勝數計南隄綿亘五十里增築一丈餘不等堤面一律寛二丈工程尤爲浩大諄飭在事文武員弁督率民夫日夜赶築晴雨無間倍極辛勤得以蕆事數年以來南北兩堤新堤之未穩者則復令翻築堤身之衝刷者則復令培厚堤身之較低者則復令加高南北兩隄之地面皆經屢加測量務令一律砥平現已一律工竣堤外令其種植柳樹之外裁種蘆葦以禦風浪而復護堤根惟外江之　旣有堤以禦汛漲内湖之水須有閘以資宣洩因於南北兩堤擇地建閘數座因時啓閉蓄洩有資石閘工費尤爲艱鉅臣端方抵任後察看情形與臣之洞公同商酌以爲興大利不當惜重費因始基乃克垂久長因委員詳加勘查按叚培修長堤悉臻穩固臣等每於堤閘出有險工親往查勘督飭各員極力搶險幸保無虞此先後修築南北長堤及石閘之各工情形也至省城附郭一帶江岸十餘里向來舊有石䃗岸之處尺寸較低且不盡有䃗岸當江水盛漲雨潦日久之際城内之湖塘溝渠城外之濠梁港積水漫溢淹沒路衢不能啓閘以洩之入江而外江之水繼長增高乃至偪及岸路侵入城闤不可不籌抵禦之方因將沿江舊有石䃗岸之處增修加高使内水可洩外水不入並於武勝門外未有石䃗岸之處一律　修石䃗俾資捍衞其南北兩端與新築南北兩長堤相接之處則加築高厚土堤俾與長隄相等至石岸雖　堅定惟以江水之激盪石岸内之沙土椿木不免有年久坐卸之虞仍須歲時撥欵量加修補以期永久鞏固此又增修中叚城外附郭沿江石　岸之情形也南北兩堤旣成之後涸復田土甚多有官地有民地有無主之地從前湮沒旣久一時驟難分晣若不詳細清查實啓民間紛爭之端復經臣等派員設立清丈局按地勘丈詳加考察淸出官地或仍舊爲畜牧之廠或撥作通商塲界址之用或撥作農務局耕牧之需其民地騐有契據糧　者照契管業無主者分别發給執照令其繳租墾種現計南北兩路共清丈有官民田地近二十萬畝之譜係令各暢放湖水後南北兩堤内沿湖之地涸出者尙多其未及淸丈及民間舊業無待淸丈從前被淹現可免淹者殆不可以數計以後永澹沈災長安田宅程功雖艱受益甚鉅此又清查田畝之情形也其最有益者則北路紅關至靑山一帶爲粤漢鎭路發軔之所此隄不築將來修造鐵路塞水塡土工程甚鉅所費殆將以數十百萬計之築成此隄於鐵路經費所省極多裨益至非淺鮮尤有益者省城迤南之金口爲上游自湘岳入鄂省之門户省城迤北之靑山爲下游自黄州到武漢之要隘金口之山名大軍山江狹嶺峻靑山地方岡阜重疉此兩處皆可以置砲屯兵他日若武漢江防有事則由省城南至金口北至靑山此九十里中皆有高岸平堤兵隊及馬砲車可以晝夜通行往來援應調度捷速尤爲省防勝算至此項南北中三叚堤岸工程逾九十里修至二三次加以建造石閘增修石䃗經費實爲不資幸賴有以工代賑之欵動用賑捐銀兩藉資挹注得以竟此全功應由藩司籌領局核明確數彚同工賑案内詳請開單奏銷兹據湖北布政使瞿廷韶曁籌賑局司道具詳請奏前來臣等謹合詞恭摺奏陳伏乞皇太后皇上聖鑒謹奏奉硃批該部知道欽此 
長春片再成都滿營添練振威一營仿照湘軍營制略爲變通經前任督臣奎俊會同前任將軍裕祥奏明立案兹値秋令合操之際奴才長春將該營操練洋槍陣式抽加查閱步伐整齊聲響亦皆聨貫起伏進退甚爲嫻熟並閱洋槍準頭中靶成分均在七成以上仍嚴飭該督帶官員等認眞訓練務使精益求精咸成勁旅不得日久生懈致使餉項虚糜以仰副聖主整飭武備之至意所有奴才查閱振威旗兵操練洋槍緣由謹附片具陳伏乞聖鑒謹奏奉硃批知道了欽此 
長春片再成都滿營原有精銳營一項係經前任督臣吳棠會同前任將軍崇實仿照直隷等省抽練營兵之法在於八旗閑散内揀選精壯者五百名作爲精銳之兵並選派幹練之員充作正副操官籌給月餉俾資操練以備緩急每年春秋季將查閱情形附片具奏在案又於光緖二十一年經前任將軍恭壽奏請攺練洋槍演習行陣奉旨允准亦在案現値秋令合操之際奴才長春將精銳營操練洋槍細加查閱先看連環陣式少伐整齊聲響連貫開合放縱進退起伏均甚嫺熟次閱洋槍準頭較鳥槍尤爲便利其拾槍洋槍準頭中靶成分均在七成以上當將操練嫻熟者分别奬賞以示鼓勵稍有牛疎者嚴飭該營管帶各官員等勤加訓練實力講求仍由奴才隨時抽閱　期精益求精緩急得收實效不致日久生懈餉糈虚糜以仰副聖主整飭戎行控馭邊疆之至意所有奴才查閱滿營精兵操練洋槍緣由謹附片具陳伏乞聖 
奉硃批知道了欽此 
署理成都將軍西安將軍奴才長春跪奏爲秋操查閱成都旗營兵丁各項技藝緣由恭摺奏聞仰祈聖鑒事竊查本年舉行軍政照例考騐八旗官員除另行恭摺具奏外奴才於九月二十二等日前赴校塲將前任將軍綽哈佈攺練陣式曁官兵各項技藝逐一校閱步伐尙屬整齊槍砲亦能聨絡官兵鳥槍擡槍擡砲中靶成分均尙合式　跤騙馬跳高札矛並力上三槍三箭等項亦均可覩幼丁鳥槍過堂均未便捷奴才當將技藝優嫻之兵丁立予奬勵稍覺生疏者當堂　治以示勸懲仍嚴飭協領等馬除積習隨時勤督訓練期成勁旅仰副聖主整飭戎行控馭邊疆之至意所有奴才查閱秋操緣由理合恭摺奏聞伏乞皇太后皇上聖鑒副都統蘇魯岱尙未到任是以未經列銜合併聲明謹奏奉硃批知道了欽此 
 
