# 1916 - 177 - 4915583

 

Page 1

 
 
   
 
 

Page 2

 
 
時評 
[最後之目的巳逹（默）]  
　　西南軍起義即宣言爲約法而戰故帝制取消而仍進戰不已袁死黎繼而仍備戰不巳以約法未復戰之目的未盡逹也今則可謂目的盡逹矣 
　　以南方最初之主張言既可謂爲完全逹到而以最近一致之要求言又可謂爲已得三分之二僅餘懲禍首一端未有表示然亦屢傳其擬議辦法當必有以慰我國人然則南方之志願所未滿足者亦無幾矣 
　　從今以後政府於行政上內憑良心外守法律以進行各事宜民黨於立法上參酌情勢權衡緩急以預備各手續兩方并出其餘力齊心一致以磋商時局上所未了者使意外之枝節不再起無謂之爭執不稍生則所謂收束軍務之時近而民國無窮之希望亦自此始矣 
吾故爲今日之約法國會賀 
[命令]  
　　六月二十九日大總統申令　共和國體首重民意民意所寄厥惟憲法憲法之成理待國會我中華民國國會自三年一月十日停止以後時越兩載迄未召復以致開國五年憲法未定大本不立庶政無由進行亟應召集國會速定憲法以協民志而固國本憲法未定以前仍遵行中華民國元年三月十一日公布之臨時约法至憲法成立爲止其二年十月五日宣布之大總統選舉法係憲法之一部應仍有效此令 
　　又令茲依臨時約法第五十三條遵行召集國會定於本年八月一日起繼續開會此令 
　　又令民國三年五月一日以後所有各項條約均應繼續有效其餘法令除有明令廢止外一切仍舊此令 
　　又令民國議會業經續行召集所有關於立法院國民 
會議各法令應即撤銷此令 
　　又令國會業經召集內務部所屬之辦理選舉事務 
局應即改爲籌備國會事務局迅速籌備國會事務 
此令 
　　又令參政院應卽裁撤此令 
　　又令平政院所屬之肅政廳應卽裁撤此令 
六月二十九日大總統策令特任段祺瑞爲國務總理此令 
[專電]  
　　北京電段祺瑞組織之新內閣擬定閣員如下段總理兼陸軍長唐紹儀長外交程璧光長海軍張國淦長農工商張耀曾長司法孫洪伊長敎育汪大燮長交通陳錦濤長財政許世英長內務 
　　北京電內閣總辭職惟叚留陳不動日內可發表司法决王寵惠敎育定蔡元培一說范源濂其餘唐紹儀湯化龍汪大燮均加入按此電係另一訪員所發　　北京電修正地方官制提出應研究點（一）仍軍民分治抑暫合治（二）行政仍實行（三）級抑復兩級制（三）行政官所並屬機關名稱及職務仍照現行官制抑改元年程式或重爲規定究以何者適宜 
　　北京電財部長籌畫兌現已將就緒（一）撥交鹽欵五百萬（二）美借欵鹽交七百萬（三）由五國銀行墊借短期欵千萬至千五百萬 
　　北京電閣議以倪嗣冲在皖逞殘令開缺來京靳雲鵬繼任 
　　北京電收束軍隊手續經政府調查以黔最易粤最難浙滇桂尙無意外糾葛 
　　北京電電陳樹藩告以遣散民軍辦法湘省所儗最善陜可採行 
　　北京電陳總長决裁財部駢枝機關聞會計局幣制委員會賦稅討論會均在列 
　　北京電公府陳設爲袁家屬捲空黎總統諭國院毋庸續購移府之舉因從緩議 
　　北京電日政府准日置公使告假回國以小幡署理 
[譯電]  
　　北京電政府决議將懲辦帝制黨問題交將來國會核議（三十日） 
　　北京電順天時報載稱陳錦濤已向天津麥加利銀行訂定小借欵一百五十萬元以發軍餉（三十日） 
（以上德文電） 
　　北京電日使日置易定七月初旬離京不再回任由林權助男爵加特别銜號來華繼任英使署參贊美克萊將於八月間由亞爾斯登爲代英使朱邇典奉調回國之說不確叚國務卿曾以非正式之會晤將及早解决中國政局必要之方法就敎於日置易公使 
（二十九日）大陸報 
　　香港電消息靈通之華人謂粤省大局殊多困難蓋李烈鈞活動於北江陳炯明盤踞於惠州聞兩人皆反對龍濟光云 
（二十九日）路透電 
[東方通信社電（日本人組織）]  
　　北京電國務院本日（二十九日）因目下重大問題如恢復舊約法召集國會等特開最後之會議議 
决廢新約法施行舊約法八月一日爲限召集國會並取消參政院肅政廳等定於今夜以命令發表北京內外人以北京政府爲收拾時局能斷然恢復舊約法甚爲稱讚並以舊約法恢復之後政府當局及朝野政客益需揮其手腕責任均甚重大云（三十日）　　北京電前爲疏通南北意見赴滬之丁世嶧氏等巳於二十八日夜歸京卽於二十九日晨入謁黎總統叚國務卿詳細陳述南下之結果（三十日） 
　　北京電段國務卿求湯化龍氏出任外交總長湯氏拒絶（三十日） 
　　漢口電雲南事件發生以來湖北爲防備起見特於新堤武穴黃石港三處設立船舶檢查所茲巳奉王將軍飭令裁撤（三十日） 
　　漢口電第二混成旅步兵一營砲兵一營昨日開回河南（三十日） 
　　南京電南方代表范谷王殷諸氏一行七人於昨晨到寗會見馮將軍後即於今晨九時四十五分由津浦鐵道北上（三十日） 
　　東京電任命林男爵爲駐中國公使已由今日之閣議决定即行上奏當蒙裁可（三十日） 
　　東京電日俄兩國訂結日俄協約以兩國之親善東洋之平和爲主眼其條款三條如左 
　　一互尊重兩國之領土及權利二在滿洲口俄兩國勢力範圍之內互許居住營業與以耕作之便宜三尊重日英日法協約之主旨 
　　該條約大約明日可以發表又鐵道松花江航行權並關軍事等作爲該條約之附帶條件一般輿論以十年前之敵今日爲東洋之大問題即尊重兩國之權利與保全中國之領土訂結協約與日英日法協約相待成爲四國同盟甚表贊成之意（三十日） 
　　東京電日本皇室擬俟日俄交涉一切事畢之後派遣閑院宫親王赴俄以答俄國前派 
科魯奇大公來日之禮並派寺內總督隨伴 
　　（三十日） 
[戰電]  
　　（英人路透電） 
　　巴黎電今日下午公報云德軍在錫哇芒西北從事猛攻爲法軍砲火及機關槍所阻大受損失（二十九日） 
　　羅馬電今日公報云敵軍退至其豫備之陣地抵禦甚猛意軍仍前進已佔據比特斯加拉敵軍在柴加猛力回攻受大損失而退　　（二十九日） 
　　彼得格勒電德將興登堡是否將在里加與平斯克之間施行總攻擊俄京人士頗多推測軍事家謂德軍缺糧縱有援兵興登堡亦未必能在廣闊之陣線上取攻勢故今日公報所稱德軍在浦爾加恩之攻勢大約乃近日德軍 
 
 
 

Page 3

 
 
常行一種散擊而巳德軍刻在斯蒂爾河與斯土克化特河陣能取守勢（二十八日）　　雅典電希臘解除全體動員令巳發表 
　　（二十八日） 
　　倫敦電今日外部副大臣薛西爾在下院稱英法兩國已决計不復實行一部份倫敦宣言希望他協約國當表同意修正倫敦宣言之閣令行將撤回英法將同發公文解釋其理由及關於封鎖之事件封鎖問題亦曾經巴黎大會討論决定辦法俾協約國可協力進行同盡其力首相愛士葵稱下星期中當可宣佈政府對於經濟大會議决事件所欲行之辦法又稱大戰史以帝國國防委員會歷史部所搜羅之資料爲根據者將於戰事完畢後發表內容分海戰陸戰與海面貿易上戰事影響共三大篇編輯事海戰史任考白特氏陸戰史任福台斯克氏度事應否另輯一篇尙未决定 
　　（二十八日） 
　　倫敦電公報宣布竹爲絶對違禁品（二十九日） 
　　倫敦電愛爾蘭開斯蒙爵士已審明犯大逆 
罪由主審員宣布死刑（二十九日） 
　　海牙電荷蘭下院通過加收產業稅所入稅案每年可得英金八百萬鎊（二十八日） 
　　紐約電美政府如募義勇隊則羅斯佛擬請政府任爲陸軍少將並以精備武裝之兵一萬二千人關入戰地刻正從事招募（二十八日） 
　　華盛頓電墨國如不於今夜將在加里柴爾被俘之美人釋放則威爾遜總統或將於明日請國會以武力救之（二十八日） 
　　愛爾巴電駐乞華之墨軍司令已飭將在加里柴爾被俘之美人解往笳萊土而釋放之　　（二十八日） 
　　華盛頓電美兵在加里柴爾被俘者巳經釋放故美墨兩國可無即行開戰之虞（二十九日） 
[公電]  
　　段祺瑞覆伍廷芳電上海伍秩庸先生鑒宥電承敎紉　無旣此事本日已有令公布矣祺瑞卅印　　蜀商公益會致蔡鍔電叙府蔡將軍鈞鑒吾蜀自匪　亂民命不堪商埠農場半歸蹂躪生命財產毁於兵戎昨悉中央命令我公移節鎭蜀歡謳忭舞騰於海巿尙冀捐除小讓蘇我元元時雨之　如在旱歳不勝企禱旅滬蜀商公益會叩　 
　　潮梅高雷欽廉軍民通電唐少川伍秩庸梁任公温欽甫王亮　廣肇公所潮州會館中華新報各報館鈞鑒滇軍司令李烈鈞前奉岑都司令命令率滇桂粤聯合軍北赴南韶固吾粤圍旋以項城薨逝黃陂繼體南北統一戰事告終師次韶州聽候解决詎龍氏包藏禍心令朱鎭使福全閉城　渡開砲轟擊蹂躪全韶波及粤局近益調集大兵四出挑釁戰端立啓塵爛隨之　公田　　墓多在此問宗黨故人義當軫念萬乞聯合全體致電中央罷斥之令朝申兵爭之禍夕弭爲民請命迫切陳詞臨電不勝徬徨之至護國軍廣東潮梅總司令兼陸軍第一師師長莫　宇廉州都護使隆世儲欽州總司令馮相榮高雷總司令車駕龍高雷道尹　武雷州司令楊學紳化州司令陳自先旅長陳德春藍揆芳林成登車渭英國長朱瑞華何家瑞李應鈐梁冠英黎柱國潘成秀馮銘鍍楊開連胡漢卿周桂森薛治和李居久謹率潮梅高雷欽廉全體官民兵士同叩勘 
　　雲南國會議員請罷龍濟光電北京黎大 
總統段芝泉先生雲南唐撫軍長肇慶岑副撫軍長各省都督將軍巡按使鎭守使各軍師旅團長鑒頃閱潮梅高雷欽廉全體官民兵士通電知此次韶州戰禍實由龍軍閉城拒渡開砲挑釁所致原滇護國軍討逆救民轉戰千里冒寒忍飢不辭勞瘁紀律森嚴商民安者中外人士多表同情况屬滇人而忍操同室之戈爲　牆之鬬乎苟非梟獍居心豺狼成性者决不出此乃龍濟光包藏禍心密設毒計陷滇軍於絶地開嶺南之戰端原彼自滇軍起義卽派其兄龍覲光率師入寇復令其子龍用乾聚匪內應種種兇殘悖謬不顧國家不念桑梓倒行逆施直不可以道理喻則此次之仇視滇軍貽禍粤民其爲龍軍之先行開釁决無疑義况彼自督粤以來縱兵殃民殺人斂錢大開賭禁廣賣鴉片粤民幾無死所全國已有公評至其僞附獨立復行取銷無非貪權固位之私謀全無救國保民之誠意文治等籍隸滇南與彼多屬親友素無嫌怨惟爲全國大局計爲粤省同胞計不敢顧私情而忘公義特合詞陳請我大總統俯從民意立予罷斥另簡賢能以息兵禍以蘇民困不勝厚幸盼切禱切雲南國會議員李文治吕志伊陳時銓由宗龍王楨張大義段雄陳善沈河清等艶叩 
　　雲南國會議員忠告龍濟光電廣州龍子丞先生鑒頃閱各方電報知貴部濟軍在韶州清遠等處與滇護國第二軍搆豐曲直暫置不論惟同爲漢人而操戈相向鬩牆互鬬將桑梓敬恭之謂何况公督粤以來善政未聞民怨彌甚今復橫開兵禍糜爛地方何以對滇何以對粤公縱不爲大局計亦應籌所以自處之道文治等同爲滇人誼關親友故敢掬誠忠告祈公速自引退以息兵禍以蘇民困不勝盼禱旅滬雲南國會議員李文治吕志伊陳時銓由宗龍王楨張大義段雄陳善沈河淸等艶 
要聞一 
[英報論海軍獨立之關係]  
　　二十八日英文京報云昨報所載海軍加入護國軍一事巳由滬電證實當帝制運動時劉冠雄施行强硬之手段對於艦隊舉動防備周至凡上級軍官有共和思想者輒被罷斥中下級軍官因領袖無人不能發抒其愛國眞忱設無劉之壓制或有一領袖則海軍早巳加入南方何致遲至今日哉然劉冠雄之得逞志亦僅暫時耳今海軍宣言已表示其橫被抑壓之情愫而對於段內閣因循拖沓之政策提出抗議之書矣以言眞正戰鬬力則海軍或無極大價値但若爲示威之具則海軍此舉之關係實匪淺鮮際此南北爭持不下之會海軍此舉果欲抵制武人派總握軍權之計否歟非記者所能言南方要求恢復舊約法持之甚力段似不以爲然至於段氏是否將以武力交涉則尙無若何表示惟無論其意云何海軍此舉已足使武人派不敢輕試其以武力壓制南方之惡謀矣吾人對於段氏誠無理由疑其與聞以陸軍箝制中央政府之謀但武人派慘淡經營欲得政權而侵削國會之權力則證據具在殊不能令人無疑軍界且明目張膽以武人派不久將能收拾南方暴徒爲言今海軍揭明其態度得勿爲收拾北方武人派計乎海軍今日此舉之關係不在於戰事之復作而在於聲勢上之影響蓋當此事態吃緊時海軍一動南北聲勢强弱立判其關係甚大若言開戰則北方武人派荀不先行起釁則海軍决不以砲火從事也彼不明眞相者或謂海軍多此一舉徒增一困難之根惟識者則以海軍獨立適足驚醒北京之昏迷而促其從速解决耳帝制派與武人派之所以敢反對南方要求者以有北軍爲後援故海軍旣與護國軍一致行動北軍不能南下他日若不幸而决裂則閩省北軍無北方軍械彈藥之供給將先成釜中魚矣各省　　受海軍獨立之影響者厥爲江蘇今艦隊齊集於吳淞其故何哉蓋欲握控制長江之全權耳馮將軍爲南北爭持中重要人物頗有傾向南方之勢但未明白宣言今蘇省旣在海軍掌握中則馮將軍不得不宣告與方抱同一之旨趣而張勳亦可憬然而悟保護帝制派爲非計矣若北方再執迷不悟則海軍僅須禁阻南方食物運往北境即立制北方之死命惟記者確信時事决不至此地位也海軍部黨派不一如劉冠雄派湯薌銘派李和派近來常有爭鬬暗潮惟與此次艇隊舉動無關此亦吾人所當知者也 
[成都之大慌恐（成都快信）]  
　　周駿已率大軍到資陽距簡陽不遠其先遣司令王陵基六月十四號午二時到簡陽十六號上午已到距省八十里之龍泉驛十五號夜與該處狙擊軍開仗因寡衆不敵張之江司令見無援兵乃暫退却王氏遂率衆前進據龍泉驛 
十六號早成都各北軍紛紛開出作戰記者午前十一時聞此耗到都督府訪徐參謀長探詢情形徐係十五號始就職者一似毫無頭緒其參謀室有龔伯楷等軍官十餘人或坐或臥或或立形頗倉惶記者問以昨夜開火情形徐勉强答數語各軍官亦祇扼腕長歎其情形似巳無可救藥者又到民政廳則廳長修承浩因公他往其科員某謂修氏有辭職之說其一般辦事人員亦皆有驚惶氣象繼到參事會則十五號所定之臨事會議巳無一人矣後由后子門出都督府則軍隊紛紛遷出均携有私物形色甚形倉惶云 
　　周駿以蜀軍總司令名義攻取成都現巳行抵資中原駐資中之王陵基分數隊向省城方面進 
行其本隊日前由東大路經過資陽聞昨午後二時已到簡州其支隊由間道繞至簡陽連界之金堂淮州欲由小川北路上窺錦城陳都督派駐防禦之第一混成旅旅長楊志澄因該旅前鋒已受王軍運動不與對敵後隊亦多不穏遂率兵兩連星夜遄返省城請示機宜已於昨十四夜間抵此前方軍情不問可知茲將十五日參事會情形記述如次 
　　參事會於是日午後八時開臨時會議當未到議場時各員皆聚於休息室時警察廳嵇述庾處長亦到謂時機危迫非請參事會員前往與周王交涉止其前進靜候中央解决不可時參事多人皆主張解散顔雍耆欲自由前往曾副會長奐如言須到議場開議方能解决於是全體到議場由孫元靑到都督室報告并請都督蒞會時陳都督因有要公未能到會派第十六混成旅旅長馮玉祥第四混成旅旅長伍祥楨十三混成旅團長丁博霄代表到會馮君云周王雖前進但决不致逼近成都特軍事秘密不能爲諸公詳道將來如周王到成都我們願以頭顱爲徇衆心稍釋馮伍丁三君去後曾奐如向衆報告參事會可否停止　姑虛與委蛇請公决張治祥謂只應討論停止與照常開會如停止則竟停止如照常開會則仍須肩擔重任不能虛與委蛇劉藜青謂參事不僅對於軍事而設不能因軍事而停止某君謂如停止則近於要挾曾奐如則贊成解散請衆詳細推敲其後主張照常開會者多乃照常開會提議對於護國軍司令孫吳丁張及楊辛友等各軍之辦法熊兆渭謂楊辛友昨晚函催孫吳丁張來省大約明日（即十六號）午前八時可抵省俟其到時再行討論乃决定十六號十二時在參事會再行開會後又提議鼓鑄大銅元案而散是日參事會復周駿電云特急資中探投周吉珊先生鑒隹電敬悉時局糜爛誠不可言維持之責端在軍人諸公手握兵柄欲保衛則保衛忍糜爛斯糜爛耳現在省軍已如約返駐資陽公等則節節前進步步爲營大旆所過人民驚畏函電紛馳均求解决而公等所持解决二字意義終未明瞭雖公歌日來電誓言不爭權利然所懷私隠已見肺肝同人今日良心上之解决則惟求公等各回原防鎭守東川以俟中央命令時危至此倘猶死心權利行動自由不戴中央不顧大局勝負之數不可知竊恐大局分裂之患四川糜爛之禍皆自公貽之即陳督不念川人幡然遠行而隣省重兵在公左右護國健兒視公蛇蠍義憤塡膺願與决死豈能任公隨意攘奪公揣情度勢又能安坐錦城自加徽號耶袁氏以失人心而亡矣公其三思參事會叩十四午後三時發 
　　十一日第一混成旅旅長楊志澄　簡陽來電云成都參事會商務總會各報鑒天禍四川周王抗義本軍奉令出發六日行抵資陽即將所部各支隊令飭公路前進扼要駐紥布置尙稱完密地方安讀如常頃奉陳都督電令袁氏巳殁黎公繼任大總統國家大事旣經根本解决各路軍隊自無戰爭之必要除致電周吉珊請將資中隊伍退駐內江並飭省軍前進各支隊亦即調回資陽附近駐紥等因業巳遵照辦理擇要防堵本軍宗旨只知服從命令保護治安斷不使破壞之徒得逞其狡謀致貽我全川父老兄弟之憂知關注念特電布聞第一混成旅旅長楊志澄叩眞十三日參事會開會黃秘書樹滋到會報告謁周駿情形略謂四號抵永川謁周駿責以大　周旣至永即將其崇武將軍招牌收拾並詭稱川中父老子弟派代表請我到成都我不能不順我父老子弟云云現在榮隆兩昌及永川等縣人民遷徙一空沿途兵隊絡繹不絶槍聲時聞情形已大略可覩矣 
[荊楚雜錄沙巿炸彈案（楚客）]  
　　昨紀沙巿炸彈案以倉卒付郵多未詳盡茲再將調查所得者紀錄如下此案首事之人爲曾尙武蓋卽前清護端方入川繼以革命著繼復因案湖北通緝之人也曾之來沙實在六月二日寓某行內卽以此爲其總機關所集者近千餘人有由四鄉招募者有來自漢口者都暗藏於沙巿之江南謀之旣久無機可乘迨項城逝世黎繼總統料更無起事之際會然其衆易集難散不得不冒險一試成則幸不成則不散而自散也昨晨某商輪下駛有親見曾某登舟往漢矣 
　　其起事之計畫本城內外同時舉行以放火爲號故前夜曾於寳塔河左近放火因兩未燃而城內之火已發遂卽舉行時渡江者僅二三百人其餘黨人仍伏於江之南岸擬先攻水警後攻團部營部並擬得手後再及於徵收局鹽局及其他各機關當夜所發之口號仍爲保黎兩字所抄出之符號仍爲護國軍然說者謂荊宜一帶非不擁護中央非不保黎者也 
　　當黨人攻團部時以夏鳴坤督衆先以兩人肩空籮筐一副暗縛利刃一柄於扁擔之下旣抵門外守衛者詢之以運垃圾對復以深夜阻之乃言未及終而利刃現炸彈發矣於時排長居側腿部受傷立鳴警笛全軍出而抵禦衆仍向前猛撲遂開機關鎗擊之其衆始退當記者聞鎗聲時已在追捕之際正劇蓋已演畢矣 
　　事發之後被捕獲者除首領夏鳴坤等數人當場捕獲外餘均由巳獲者所招供計獲電燈公司總理唐某及匠役等九人又鄭某所設啟泰棧內寓客數名共約四十餘人聞皆係內應於此舉絶有關係者也現八時後全街淨巿商民因此所受損失絶巨 
事發之前曾由某輪運來炸彈數箱上書明交某國領事軍士不敢檢查聽其搬運而去惟前一日午時水警巳得起事消息漢口某機關亦有密電來沙報告故能先　預備並　聞事發時水警局前亦有炸彈發現云 
城內之禍較沙巿爲甚被火者不止一處縣署後某姓亦曾同時被焚司令部前僅有炸彈一枚當時被執者五六人頃聞公安縣於同日亦有亂事詳情未悉 
[南京快信]  
　　馮將軍昨電京言海軍宣言獨立當不至有劇烈舉動不可别生誤會致大局愈難解决 
馮將軍昨接楊護軍使電告巳與海軍李總司令協商保安之法此後當不至有意外衝突聞王正廷范源濂谷鍾秀殷汝驪韓玉宸五君昨聯袂來寗晤馮將軍商榷要政卽日北上惟以電話詢某要人則云尙未抵寗 
　　黎總統派郭同（贛人）赴滬與孫中山接洽聞 
郭昨已出京將由寗赴滬 
　　政府電齊使飭將因帝制而支出之特别軍費 
及犒賞金等之統計詳部 
湯化龍昨有長電致馮將軍內容未悉 
　　張勳前日電京贊成廢將軍巡按名義仍稱都督 
張勳前日電京促阮忠樞來徐 
　　張勳六月份軍餉巳由政府電蘇魯皖三省設法 
籌措解徐 
郵電檢查員今仍未撤消 
馬玉仁旅長昨來省謁馮將軍 
　　參政李映庚呈全國水利局副總裁潘復集公司營利害民奉令交齊使會同山東巡按密派妥員查辦 
　　敎育部咨復齊使文云高等師範添設機器工藝科與規章不符應改爲工業敎育養成科在蘇省未有專門實業學校以前暫准附屬 
　　財部咨齊使法商工董局等償欵二千九百餘兩仍請飭財政廳在解部欵內撥付 
此間近日發現喉痧症甚盛 
編輯餘談 
[根本解决（飄萍）]  
　　今後之國會與內閣 
三十日之命令元年約法恢復二年大總統選舉法有效國會召集參政院及肅政廳廢止而同時改組內閣以段祺瑞爲總理 
　　上之數者可謂根本解决疏效稍遲而結果圓滿可深爲民國前途慶者 
　　今後之責任全在國會與內閣矣願內閣其尊重國會願國會其監督內閣而庶政皆依法律以運行 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[瀘縣牛背石之戰况（三）]  
　　（特别紀載） 
　　（一）我軍自十二灣進攻北兵四潰第三連長尹森榮向納溪方向進擊至水利壩北兵全散不見蹤跡楊營長向藍田壩方向追擊至距牛背石二十里之毛斯坪一帶現正在激戰中巳奪得步鎗五支俘虜三人殺傷無算楊營長身受微傷 
　　（二）參謀長以楊營長之兵過於深入已令其相機進止而公兵阨守十二灣金獅山五嶺山一帶暫事休息 
　　（三）請速飛報總司令撥砲兵一營來助以便　　進攻藍田之北兵 
　　張接此報告以戰線過於遼遠兵力薄弱不敷分部乃更調集民團數百人助守要隘而令楊營長等將兵收回防地取攻勢防禦以待援助再定進攻之策蓋知此戰已斷絶北軍納溪一帶運輸要道必將以重兵來爭也五號破曉北軍來攻兵力甚厚張軍堅拒之連擊退其前鋒抵壁壘者三次後得劉存厚軍謝指揮官率兵三連來援張軍士氣復壯午後二鐘北軍復潛襲張軍右翼張則調友軍賀連長之大砲掩護越壘追之殺傷北兵多人奪其步鎗兩支而還自是相持直至夜盡六號早四鐘蔡總司令下有命令其文如下 
　　（一）正面北軍據險節節防禦且被我包圍集成一團非將其分散我軍攻擊徒遷延時日難見大效本軍於六號夜轉移陣地至上馬場附近張支隊及賀連龍連劉連及廖營均分駐牛背石百節灘附近爲本軍右側衛 
　　（二）該支隊如能守牛背石史佳否則應在大小南山附近擇要扼守并聽候命令（未完） 
[現內閣中之辭職要人]  
　　日前海軍第一艦隊司令林葆懌率座艦海圻及所部六軍艦未奉海軍部命令突然離去烟台開往上海部中正深疑訝不意翌而海軍全體要求之電至矣聞劉總長對於海軍巳毫無駕馭之能力此事發生尤深慙憤其辭職呈文日前本已上遞總統遽批示今則非趕覔替人不可預料數日之後當有明文矣財政總長陳潤生氏於二十六日履新視事已載本報現聞該部次長趙椿年李思浩巳於前昨兩日相繼呈請辭職雖經陳總長殷殷慰留恐難挽回政府方面亦擬照例挽留一次如該兩氏堅意求去卽准予免職繼任最有希望者厥有四人一爲王環芳一爲鈕傳善一爲徐恩元一爲李士偉其中仍以王鈕兩氏呼聲最高 
　　曹潤田氏昨向黎大總統堅辭外交交通兩部總長於二十六日復上呈辭職政府本擬即予照准惟繼任者頗難物色將來外交一席仍爲陸子欣最有希望（陸氏現巳奉黎公電召來京矣）交通總長以楊杏城呼聲最高（黎公原擬特任汪伯棠氏惟汪力辭不就）日內必有明令發表惟英文京報所載則稱外間傳聞黎段二公曾勸汪大燮氏出任交通總長一席以資格經驗而論汪氏尙稱合格昨有人面詢汪氏有無此事汪氏答以當時商量祇係外交一席至交通一席未嘗提起云云又據某方面報告段國務卿日前確曾請汪氏擔任交通總長一席未知孰是 
[湯化龍宣言不黨]  
　　湯化龍氏最近發表不黨主義之宣言其文云啓者化龍怵於國家之多故項城雖逝國步方艱不自竊揣欲以欵欵之愚効忠於國民之前此次由滬入都以對於黃陂與合肥之夙誼願本其所以自効於國民與國民所靳請於政府者介之於一堂之上以速時局之解民首途之日先經聲明立於私人地位不執著何方之意見比承主座與當局之不棄辱賜商詢芹曝之忱綠是獲貢之前席已擬刻日南旋稍遂依廬誓墓之私而道路傳聞有謂不佞將由此與於執政之列及謀規政黨者下懹凛凛不敢不白國民對於政治之天職各有公際本不以脫離政壇遂鳴高躅惟自諗棉薄投之現時政局實匪所勝且以惄焉衰絰之躬進而參與政界干禮僨國爲戾滋大友生親舊稍悉生平當不待襮詞　陳惟政黨之役化龍於建國之始嘗追隨邦人君子之後邇來國難政變交錯紛乘竊願與海內賢哲揚榷前途壬癸之交國內賢逹盛倡毁黨造黨之論此次帝禍始作士夫奔走呼號一致聲討不分黨派似即爲毁黨造黨之機會惟以鄙見測之今日誠毁黨之日而非造黨之日也政黨之發生必俟國家大定之後今當構造國家之際强樹政黨或反爲政治之阻障蓋國家大定之後社會各方面之勢力平均發展有發展則不能避劇烈之競爭有競爭則不能無利害之衝突各固執其利害而發紓其勢力政黨乃應時以生政黨政治之祖國如英吉利者貴族資本之階級固執帝國主義中等階級固執自由貿易主義勞動階级固執社會主義所執不同黨因以起勢之所驅非人力之所能矯揉造作也若夫國家初造政治利害多爲國民全體所共同雖政論或有分歧不過一人一事觀察立論之殊决非全體根本之異舍小異而取大同自無旗幟各樹之必要民國初元同盟會改組議起曾以此義勸告亡友宋君遯初當時革命初成正人才恐慌之會所謂立憲派者靡不願披誠瀝膽與革命英俊謀所以共濟時艱若不立壁學携手同行新機發榮當已逐年增長不幸此議無效一政黨出而對抗之黨亦遂相應以生不及二稔兩敗俱傷國事亦陷於紛拿混濁之態　後懲前實足爲吾儕今日之龜鑑凡一政黨之建旗鼓以爭馳也集於其下之國民其思想知識必立於一定水平線之上吾國政治思想之變化實受外來思潮之壓迫變化太劇同時卽現迎拒兩力蓋舊式官僚政治之思想與新式民本政治之思想本爲氷炭兩極之物西洋立憲國家經百年之遞換吾國則百年以上之思想與百年以下之思想同現於一時代之人物以新式思想之人物奠新式國家之基礎猶慄懼其不足顧各立黨派分道揚鑣人才不經濟之結果必無一黨可以任國家之重年來主持政黨者靡不抱乏才之歎而猶裝飾門面爲不堪戰爭之戰爭平必而思未始非對於國家之一種罪惡今當國家大變之餘得予吾人以懺此罪惡之機會惟當集新式思想之人物爲友誼之結合開誠布公以商國家共同之利害同舟共濟以求出於驚濤駭浪之中迨逹彼岸而後分途當亦未晚若其不然而惟故轍是蹈黨之中堅必仍爲此有數之新式人物爲擴張黨勢計舉思想陵越不倫不類之遊士呼歡而集於一團內則苦於枝節之橫生外則力排同氣以自弱被舊式思想之勢力出於政黨之外伺機利用蹈瑕而蹂躪之國家之新機一挫再挫强樹之政黨終於不存而國事乃不可復問滋足慟也抑不侒尤有慮者國家當變亂之後社會過受震蕩其潛伏於社會裏面之汚濁必一一露形而出心理學家所謂革命之後易發嫌惡猜忌浮夸虛榮刻薄之變態心理者是也吾國累世中專制之毒此變態心理潛伏於社會之裏面所有汚澱殆不知其層積辛亥之後政黨從而播揚之柄國者得以操縱其間以濟一人之私欲變態劣性一時呈露無餘此次共和回復首當滌洗社會之沁濁而還於清寗爲政客者苟無愛惜社會之心以汚濁呈露之未盡更推波而助瀾竊恐元一年間政黨之醜史與社會之變態同時暴露或重演而加厲焉憲政之蓓蕾從茲萎悴永無敷榮啓秀之機構造國家之事眞乃茫茫而莫之與屬以此造黨適以仇　後有作者其謂之何不侫之爲此言非謂中國永不適有政黨即不佞一身亦甚願邦基底定政趨正軌將來或有効用政黨之日惟就國家現狀審機度勢確信不適宜於有黨謹以數年躬歷之感想爲肺肝之披露友朋垂愛幸賜鑒察勿更以黨事相聞問並望邦人君子共矢斯志從前黨幟一律消除國家前途或有冀也湯化龍啓 
[帝制餘黨之近况]  
　　交通銀行案前已由參政姚錫光等呈請大總統將梁士詒嚴行查辦茲梁以百餘字之一紙呈文措詞辭職脫離關係竟將原參各案以不了了之該參政憤懣殊甚已决定再行提出質問書對於政府分别質問大致謂前此對於梁士詒彈劾各節是否毫無實據交通銀行內部確情政府已否調查其問是否毫無流弊梁士詒已否出京政府於其出京之舉何以故爲寬縱以上各節非特該參政等抱疑團而一般商民日來亦頗涉惶惑想政府當必有明白批令以慰羣情也惟是帝制派之要人不止梁氏一人如袁朱周楊孫等現皆仍得自由往來於京津之間其行蹤極爲詭密例如楊某赴津則坐於頭等車內身旁總有勇漢二人形影相隨跬步不離然其能度绝不類僕役朱某來京亦有此種情形聞此等勇漢原係以重金雇來者卽所謂保標的是也又日前叚國務卿辭職聲中頗傳國務院中有人爲前京漢鐵路局長關賡麟運動請令昭雪總統執不可謂余就任以來尙未辦過幾件大慰人望之事今亟亟爲若輩解脫是更失人望也因將國務院呈文擱置不批今者段氏旣蒙慰留總統對於關賡麟事意亦稍解關氏以爲又有可望現復極力運動至於北京議員通信處之機關實亦爲帝制派之李慶芳康士鐸等所設立欲以趨附帝制最力之人代表民意議員中之稍知自愛者均不肯從日前開會集議者僅三四十人而其通電稱旅京議員二百餘人者皆虛誑之詞也 
[蔡鍔六項主張電全文]  
　　蔡鍔近通電主張六項略情曾誌昨報茲錄其原文如下國務院各部局署各省軍民長官肇慶軍務院上海梁新會先生鑒頃上大總統電文曰辱承下問謹就目前急務臚陳管見如右一民國三年改訂約法揆諸現勢於總統繼承問題巳多窒礙此外國中人士尚多所慮議似宜及時酌定仍暫遵用元年約法以定民志而資遵守二旣設責任內閣應照法律程序從新組織時事多艱非芝老莫勝此任擬請明令任命改組待國會成立交付追認三百政待决於國會亟宜尅期召集但依法定程序從事選舉則手續繁重緩不濟急若召集舊國會則議員資格變更雖予遷移亦難審查甄别復恐不足法定人數口通變計擬請援照元年參議院之例每省由舊議員中推舉五人以上十人以下齊集開會代行國會職權所有審議約法承認內閣解釋約法現勢之衝突籌定產生憲法之機關决定召集國會期限及一院兩院制定等事均由其議决如此則各省勢便又有前例可援似於法律事實兩無妨碍四軍民分治本圖治之正軌但必待治平之後恐始有分職程功之可言現　百政雜沓軍民區域又無分别多設機關無補治理徒增駢枝牽掣之病擬請廢去將軍巡按之制省設省長一人是即仍名都督統治軍民並政事漸舉再議劃分五軍興以來京外軍隊驟增旣虞不戢自焚又恐耗費無藝稍一遲延將至無可收拾擬請徴集各省見速開軍事善後會議開誠布公共謀收束安插之方六懲辦帝制禍首企以抒公憤而儆將來以上六義伏候採擇迅斷矢行等語諸公卓見如何有據宏謨共策進行爲禱 
[岑都司令與各省往來要電]  
　　岑都司令致福州電急福州李將軍鑒天降禍亂奸邪交煽坐使國本震　土字離析追惟前事實所痛心茲幸天心厭亂項城即世黎大總統依法斷承國家即安兵爭自解前途瞻望欣感同深如煊衰庸本無遠志迫於公義勉出視師夙有宣言項城朝退則煊夕　今幸初志克伸信　可踐一俟軍中之事部署稍定即當告歸田里長作幸民一切善後事宜亦經遺使入京恭請大總統訓示辦理惟閩粤邊界前曾互派有兵防守此因疆域之事不得不然現在閩粤一家無復此疆彼界防戌之兵當然撤退敝處所派方師長聲濤軍隊早經飭令停止進行其駐防黃岡大浦等處之軍現亦飭令莫師長擎宇一律撤回惟據該師長稱閩屬詔安永定一帶尙有軍隊防守擬請尊處亦予調回云云特電奉逹仍候卓裁賜覆閩粤比鄰幸依樾蔭倘荷不棄衰朽時賜匡規尤私衷所爇禱者也岑春煊叩號印 
　　岑都司令致龍濟光電火急廣州龍都督琶江口行營李總司令韶州朱鎭守使張師長鑒龍都督箇電奉悉韶州兩軍衝突雙突雙方報告其詞互異煊已遣參謀兩員前往調查必求迅速解决現時兩方務宜守定駐兵地點不得再開攻擊至爲盻禱煊臨去之躬際此紛擾遠念粤局近思己身俱引爲恨惟從中調處亦祇能盡其力之所能爲務求誠協兩公深諒鄙意不使粤局糜爛是爲厚幸百感在念臨電慨然春煊養印 
　　廣州龍都督鑒現有陳觀賢黃志漢兩人於本月十四日在省域被偵探捕去查該兩人均係學生年齒俱幼并無黨事嫌疑請即查明釋放至禱春煊叩哿廣州龍都督鑒羅百庸臨安建水人於四月由滇到粤聞被拘未詳何故又前陸軍輜重營副營長黃花壽無辜被嫌現押陸軍第二監獄統希查明釋放爲幸春煊　印廣州龍都督鑒現在拘禁廣州陸軍第二監獄之郭廷光原名漢君於甲寅年十月到粤聞因黨事被捕又有林草根一名亦係涉及黨事被押內獄均請飭查從寬省釋又周子括一名早經請飭在案請仍彙查一併釋放統希電復春煊叩洽印 
　　岑都司令致高子益電上海壽彭里二十七號高子益先生鑒兩函以次奉悉極偑高論辱賜忠告尤感深情時局劇變從前計劃自須移易煊之引退已有成言俟料理軍隊稍有眉目即當來滬與公暢談相見不遠恕不多述春煊叩皓印 
　　唐都督來電肇慶岑撫軍副長鑒頃由龍督轉電旅滬中國銀行商會聯合會來電請求維持現狀并承認永久爲中華民國國家銀行各等語查中國銀行本係官商合資倘有敗壞公私兩虧自應設法維持惟現在該行大患均總理諸人乘此金融恐慌舞弊自私應由軍務院宣言嚴飭該行總裁以下各管理人不得乘機舞弊虧公肥己倘敢故違將來秩序恢復定當澈查嚴懲以鞏該行根本至請認爲國家銀行一節俟將來查明該行實情再議鄙見如是乞酌行繼堯叩馬印 
　　張將軍來電都司令部岑都司令鑒奉元電敬讀政見四條救時計畫無急於此所有恢復約法招集國會此間亦本公意電請黎大總統迅即施行倘允厪籌毅力重見太平則軍民幸甚大局幸甚張懷芝篠印 
[袁氏死耗到滇時之民情]  
　　雲南全省軍紳學商政警各界以唐都督此次被舉爲軍務院撫軍長深慶國家得人共和鞏固特於六月五日起至八日於滇公園內舉行慶祝紀念會並迎高台十分熱閙迨至七日正在興高彩烈之際忽由英領事送來一京電謂袁世凱已於六日九時病故滇人聞之或以爲討袁之師起於雲南各省助之今天又助之以竟其功中國此後可享太平云云一時歡聲震地而起雲南護國軍第四軍總司令黃毓成因接四川來電以曹李負嵎重慶不易克復催促滇軍後方迅速前進黃司令乃於六月六日統率所部起節赴川 
　　聞姚安知事由楚雄致電唐都督云四川人方國鈞來姚巳十餘日探詢地方情形據云伊係中將前充講武堂敎練與我都督係同事現奉袁政府口令入滇調查等語形跡可疑有無其人乞示遵姚安知事筠符叩 
　　騰越道道尹張翼樞到任半載聲名平常現經都督調省所遺騰越道尹缺以保山縣知事田人龍前往護理 
　　廣南爲滇之極邊游匪素多騒擾不已頃聞廣西縣知事林君有電來省云梗日回署前以南鄉土匪蠢動出發剿撫日期會陳鈞鑒在案及抵馬街匪已將波摩董角馬坡甲等寨刦焚一空當派兵警團勇先後將著名巨匪周東卜春張耀漢譚二王偑玉陳長發陳五等七名兵獲就地槍斃以昭炯戒餘匪王煥王金鑄等三百餘名隨　招撫送入警衛隊及補充團投効率領赴粤現南鄉土匪一律敉平除將被刧各村受撫人名並旅費繕册詳報外合先電陳 
[貴州通信]  
　　貴州劉都督擬在黔省設講武學校事現正趕速組織諸事就緒定於六月三日開學先由都督脾示凡者送雲南講武學生及新招合格之講武學生等均於是日午前十時一律到堂舉行開幕禮聽候定期上課自滇黔起義後川黔路梗商務不能流通巿面經濟大受影響遵義黔西仁懷各屬一切需用川產貨物價頗昂貴近自川省獨立交通如故往來商旅均已便利而布疋絲棉食鹽等類之運入較上年尤多價値亦爲復原 
　　黔西所屬之新場昨有悍匪數百人闖入將該場商民搶刦一空事後報告縣知事遴派警備隊排長周幼甫親率警隊馳往追剿捕獲甚多現巳安謐大定縣之六龍等處向有匪魁李尙清率黨盤踞村場受其蹂躪已久屢次飭緝亦未捕獲日昨黔西縣長親率警隊前往設法將李擒獲已訊明正法矣貴州組織紅十字會迭紀前報該會於二十七號午後一時在紅十字分會開會舉行正副會長總經理暨幹事等受職禮正會長張彭年以要務繁冗辭職該會即以行票次多數之全庶熙擔任正會長職並由全君推定康敬山爲文牘員羅守一爲會計員王偑紳爲庶務員聞已電報成立於紅十字總會轉全國分會矣 
　　日前貴陽縣長王君致各縣知事函略云竊維本省宣布獨立鞏固共和撻伐立張興戌克肇旣整攻湘之旅復陳伐蜀之師挽民則於危亡之秋奠全黔於磐石之固無征　之 
 
 
 

Page 7

 
 
動地乏烽火之驚心俾同胞出火水而登　席共享此安　幸福者上賴都督經文緯武之碩　下賴　血勇敢之三軍置身於鎗林彈雨血肉相搏之力有以致之也今　垣熱忱志士提倡征兵撫卹之會凡屬官民莫不交相贊助其樂輪將矧吾儕忝膺民社誼屬同舟苟有義舉敢不竭誠相告藉蒞寅恭自當引身作則以爲民勸並經在省同志互相磋商議擬以一等縣七十元二等六十元三等五十元庶衆情如一共襄盛舉除敝縣所捐卹金七十元送交該會外相應通告各寅友先生酌照所議量予捐助 
[濟軍刦掠商場之慘狀]  
　　廣東河源縣自民軍駐紥後商民雖屬恐惶然民軍舉動文明並無騒擾不過勸各商民助捐欵項以應軍需而已迨至本月十二日由惠州派來官軍二營營長一爲盧華龍一爲黃業興是早即與民軍開戰戰至午刻民軍因碼子缺乏遂棄城而走不料官軍甫至即將城內居民衣服首飾財物肆行搶掠無一幸免次日復將城外商店貨物刦奪一空稍有阻止即被鎗斃甚至食米亦被掠去事後調查該處損失約共百萬有奇民人被鎗砲死者甚多現食米甚貴每元僅購九斤佛山廣和店夥前往收賬共收得銀三百四十兩亦被官軍搶去又一消息云李嘉品委黃業興至河源縣逢人開槍慘同巨盜當舗刦搶一空商店被掠如洗輪姦婦女焚燒民房甚至强帶良家幼女十八人及箱籠物件等用輪渡拖往惠州該女人至惠哭訴被姦且擬將其發買李嘉品乃將什長鎗决藉鎭人心 
[浙省議會議員之再請願]  
　　吕都督覆省議會議員書曾誌昨報茲悉省會議員陳鍾祺等九十五人昨又上書都督云敬啓者展誦鈞覆式拜嘉言但仍不無疑義敬爲我公陳之尊函謂現在浙省事實有與省會暫行法不相符合者如省會權限原以本省地方行政事務隸屬國會今國會尙未回復若將國家行政事務并由省議會議决則與省議會暫行法違背若僅議地方一部分这事則一部分如何辦法具見碩畫蓋籌思慮周匝國會與省會各有職權詎能侵越惟慮國會尙未回復省會碍難發生則議員等有未敢贊同者倘省議會尙未回復而國會先行回復則國會將僅議國家政務耶抑并議地方政務耶如并議地方政務則與國會組織法違背如僅議國家一部分之事則其他一部分如何辦法窒礙情形正復相同無論先開國會或先開省會均有其他一部分如何辦法之問題若國會與省會均因事實上之窒碍而不卽召集則此二部分之事有何辦法且民國二年各省省議會均限於二月召集而國會則遲至五月開幕在當日並不以爲窒碍湖南亦獨立省之一其現在事實與吾浙相同姑不問其與省議會暫行法是否符合但其籌備省會之進行巳成定案此證之事實而知省會之速宜召集也尊函又謂行政官廳與省會有爭議時按照省會法應取决於中央機關今浙省與北京政府尙未發生直接關係如有爭議憑何辦理議員等則謂未取消獨立各省應斬以軍務院爲中央機關設官廳與省會有爭議亦無不可訴之於軍務院以憑解决查省議會暫行法第十七條及第三十九條之規定要而言之都督之力爭速開國會與議員等之力爭速開省會所處之地位不同而所抱之目的則一民意抑　於今三年法治來蘇在此一舉合再宣逹羣情敦請速布開會日期以徴法治而符民意云云 
地方通信 
[蘇州]  
　　鄉校冒雨旅行蘇鄉橫涇鎭高等小學校校長孔陟岵爲與木凟各校聯絡感情起見特商同各敎員率領學生前往木凟鎭旅行藉以參觀第六高小學校並游覽嚴氏花園暨靈岩等處風景以擴見聞詎是日適大雨傾盆而各敎員學生等仍冒雨前行精神奮發步伐整齊觀者深爲贊許云 
　　財部體恤當商吳縣孫知事接奉財政廳飭開奉財政部飭 
開案查當票暫自四元以上貼用印花一案前因本部核准截至本年六月底爲限一俟期滿即應一律自一元起實行貼用通行轉飭遵照在案現在此案已届限滿本應實行一元以上起貼以符原案惟念現値金融奇絀當商業尤與貧民生計攸關本部爲體恤商艱起見不得不特予通融以資救濟應將前案再准展限半年截至本年十二月底爲限限滿一律自一元起實行貼用其餘各種契約等據均不得援以爲例除分行外合行飭知該廳查照飭遵可也等因飭仰該知事轉知各典商一律遵照云云 
　　梟盜不擾故鄉梟匪殷阿招同宋老窩子等結合大帮騒擾閭　等情迭記前報茲查殷阿招本名殷阿早係吳縣境橫涇鎭前莊人民幼學剃頭業後經清帮某老大收其爲徒遂入匪類結黨數百人擺賭搶孀橫行無忌迨後由某介召至某水營充哨弁在差雖祇年餘而殷之聲勢較前更甚上年又在車坊鎭私開香堂散放票布廣收徒黨七八百人日則開場聚賭夜則肆行刧掠地方居民受其害者不知凡幾當吳江獨立時各鄉鎭莫不有殷之蹤跡惟横涇一隅爲其鄉里尙不致遭其蹂躪殆所謂盜亦有道歟 
[鎭江]  
　　委員查辦沙田省吏以江都丹徒兩縣洲民每因丈量沙田動輒聚衆反抗特派委員王君赴揚鎭查辦分别傳案會審結報以重公務聞王君刻已先至揚州會縣查辦矣 
　　孫少候之行蹤鎭江籌安會人懷桂芳自帝制失敗後即潛居家中近因北京籌安會首領孫少侯由寗來鎭寄寓其家昨懷某忽然失蹤雖家屬亦不知其下落殆已偕孫他往矣 
　　金融照常流通蘇省自中交兩銀行禁止兌現後軍巡二署亦即禁止現洋出境嗣經各埠商會商董等紛紛呈請弛禁巳奉馮齊兩長官照准昨日金陵道尹接奉此項省飭後已轉飭道屬各縣遵照矣 
[南通]  
　　電燈推廣營業唐閘電燈廠成立多日該經理田獻臣爲推廣營業計特在城西游澹旅館勘定地址擇日安設引擎以便城廂一帶之需 
　　陸軍測量竣事滇黔起義後馮軍督曾派陸軍測量員陳俊升等至通測量沿江要隘繪具詳圖俾便於緊要地點增設防兵或建築砲台以固防務現該員等於通境一帶已測量竣事矣 
[南京]  
　　軍署改給門證將軍行署辦公人員原領有綫質銅質兩種門證佩掛胸襟以爲出入標紀現由副官處將上項門證一律取消改給五色銅質最新門證邊似文虎章中繪七星旗一面內寫一令字較前尤爲美觀云 
[嘉興]  
　　肉業商允謂捐嘉興城區各肉舗向在自治公所認有捐欵補助學務經費自去年屠宰稅實行後各肉舗卽藉口不繳區自治委員陸斅淸以公益事項待欵甚急特與肉業董事金某等一再磋商茲已妥洽每月認繳洋二十六元即由該業殷實舗戶保證矣 
　　僧立小學校長辭職嘉興城內僧立國民學校開辦巳經七載俗家子弟就學者概不收費故學生頗形發逹約有百餘人之多現聞該校長陳乘孚君自下學期起無意　任已於前日提出辭職書經僧敎育會會長極力挽留未議陳君能再允任否 
　　研究小學敎科嘉興學界以私　逐漸淘汰學校勢必發逹惟恐算術手工體操唱歌諸敎科鄉僻之區往往乏人擔任任其懸虛殊爲小學缺點現有張何諸君擬於暑假期內設一研究所專研究上項四科敎材以期養成師資現已擇定地址布置一切不日卽可開辦矣 
[安慶]  
　　鄉民無識之自擾銅陵縣屬順安鎭鄉民前因該鎭失愼延燒謂爲仙姑作祟因此而引起僧道二人符咒作法引起迎神賽會之謬舉引起本月中旬土匪乘機擾亂之謠傳經天主堂陳司鐸先期偵悉赴縣密告當經祝知事親率保衛隊暨司法警察數十名馳赴該鎭禁止一面清查戶口當即查獲形跡可疑者七人帶縣訊究該知事現巳據情禀報省吏矣 
　　挹泩警費皖省公署當民國三年時韓前使任內陸續組織 
警衛隊步騎二隊年需經費二萬餘元本年倪使到任即將警衛步隊取銷而仍留騎隊交警察廳兼管該隊原設長警四十名馬四十匹略事裁減後現尙有長警三十名馬三十匹年支五千餘元核計兩項每年可餘款一萬四千餘元乃甫經節省而無湖道尹又因新招警備隊請欵倪使即批以前項餘數撥充矣 
[湖北]  
　　鄂學界追悼姚彦長湖北通志局總纂姚彦長爲鄂省文學泰斗民國以後權掌敎育江漢人才多出其門近年修纂通志尙未告竣突於本月十四日因病逝世鄂省學界於二十五日就江漢書院舊址開追悼大會禮堂中懸姚君小傳軍民兩長官以及敎育界人均有輓聯王將軍代表李竹吾范巡按代表胡籲門等均先後入弔各學校管敎各員及學界分子往弔者綜計六百餘人云 
[廣東]  
　　岑都司令促滇黔桂粤議員赴滬岑都司令電云雲南唐撫軍長貴陽劉都督廣州龍都督南寗陳護督汕頭莫總司令高州車司令鄭道尹欽廉隆都護使馮道尹鑒頃接上海國會議員公電開國會開會在即所有前參衆兩院議員均應於六月三十日以前一體到滬曾經兩院同人登報通告惟滇黔粤桂議員到滬甚少請代通電各處促速首塗免誤期限等語請即查照電飭各縣知事通告所屬在籍兩院議員從速起程赴滬齊集爲盼岑春煊叩養印 
　　都司令部人員之因公出發者黎大總統迭電岑西林請派代表詣京商議善後經電派周善培由滬入京充當代表聞黎大總統復電請加派都司令秘書長章士釗惟章君須摒擋一切乃能就道現楊永泰巳到上海容伯挺爲京中友人所招亦於日間附輪北上吳貴因陳元泳往汕頭公幹周汝敦往廉州編點軍隊歐陽幹往高州故刻下都司令部事務全由李印泉章士釗協贊一切 
雜評一 
[墨西哥（一子）]  
　　日本將以林權助男爵爲駐在我國使節日人之上海日日新聞繫以論曰林氏　曾爲駐華公使有經歷且官界稀有侃諤之士也今當中國政治混亂之時大事發生不知何日以如林氏者使居中國無論何人固所歡迎但林氏旣曾就大使之職降爲公使是胡可者林氏任命之日或將開官制上之特例也關於此點美國對於二等國之墨西哥亦駐大使爲可泩意之一例蓋墨西哥雖不得列於强國之班而與美國接境最近亦可以交換大使日本對於中國其倣此例也乎云云 
　　猶憶籌安會發生之初楊度等皆以我國恐成墨西哥爲口實擾攘一年幾亡於帝制之國僅乃得免而人固已墨西哥我矣誰之咎歟 
雖然吾終望我國人不以墨西哥自待也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[第三次抽籤禁閉之烟膏土店]  
　　昨爲公共租界第三次實行抽籤禁閉烟膏土店之期仍在南京路議事廳樓上舉行午後工部局捐務處中西各員先後戾止並由商董朱葆珊與老閘捕房捕頭均到場監視議事廳內外派有中西　捕照料迨至鐘鳴三下由捐務處中西各員報明總巡捕房與老閘捕房轄境計抽閉烟膏店七十三家土行十六家新閘方面十二家西虹口二十一家東虹口十五家計共一百三十七家報告畢即如法抽籤今將抽得各家路名號碼抄錄如下 
　　九江路七十七號十六號一百三十七號　四百三十五號一百三十八號三百五十七號三十號三百七十一號一百五十一號三十六號半三十五號一百四十九號三百七十七號三百三十七號四百三十九號三百七十六號 
　　山東路三十九號三百六十九號一百四十六號二百四十六號十二號二百二十五號 
　　福建路二百零二號四十三號七百二十一號 
一百九十五號　七百十八號九號八百二十號六百二十七號二十號四十五號十四號 
　　廣東路一百三十六號二百四十六號四百七十八號五百六十五號六百零二號二百零五號三百三十五號六百十八號一百二十六七號五百三十二號六百三十號土行六百十九號土行五十二號土行五百八十四號土行六百六十二號土行六百零一號土行六百三十三號土行六百三十八號土行六百二十一號土行六百二十四號土行六百十五號土行六百零四號土行　　北京路八百八十七號八百八十九號六十號 
　　湖北路二千三百十五號二百三十號 
　　河南路十五號 
　　浙江路二百五十一號四百八十九號五百七十 
六號二百六十五號五百八十四號 
　　山西路一百八十二號八十三號 
　　漢口路二百八十號三百六十六號八十九號 
　　福州路三百零九號一百十九號 
　　雲南路二百八十四號四百九十五號 
　　東棋盤街七十八號半十九號七十二號土行 
六十九號土行 
　　廣西路五十五號一號五百十三號 
　　金隆街四十五號三十五號五十二號土行 
　　天津路七十八號一百零三四號 
　　江西路二百三十二號二百四十四號土行 
　　新閘派克路五百八十五號六百八十一號五百六十四號 
　　大沽路二百八十三號 
　　太沽路二百八十五號 
　　愛文義路二百十四號 
　　孟納拉路三百八十三號十二號 
　　梅白克路四百零五號 
　　新閘路五百七十八號一千六百二十三號 
　　白克路四百九十號 
　　東西虹口崇明路七十九號一百零三號 
　　海寗路一千一百十一號一千九百七十七號三　　千零零九號一千九百八十二號 
　　天潼路五百三十五號五百二十四號五百四十二號五百二十七號五百二十九號 
　　北浙江路一百十號一百七十七號 
　　阿拉白斯脫路二百七十三號 
　　愛而近路三百二十二號 
　　吳淞路四百十二號　四百十四號 
　　北蘇州路五百三十六號 
　　武昌路七百五十七號 
　　密勒路二十六號 
　　七浦路二百二十三號 
　　東百老滙路三百零三號 
　　東西華德路二千六百四十六號七十號七百 
十四號四百二十九號二千六百六十七號 
　　元芳路二百零四號五百四十五號 
　　東嘉興路一千四百五十二號 
　　楊樹浦路四百九十二號一千零零一號 
　　下楊樹浦路二千六百零三號 
　　華記路六百四十二號六百四十三號六百四十 
四號 
　　以上抽得各家統限陽曆九月底一律收歇 
[中國銀行商股聯合會電拒徐恩元]  
　　致府任命徐恩元爲中國銀行總裁外間輿論頗爲反對該行商股聯合會亦於昨日特開職員會議討論此事後議决電請政府收回成命一面電告本人諷其自退茲得該會致徐恩元電稿錄左 
　　北京中國銀行轉徐容先先生鑒見任命公爲本行總裁公於 
民國三年在財政部向美商訂印紙幣價値二百餘萬元罄本行股本全數以購一千餘箱之廢紙此項鉅欵至今虛懸本會今特聲明萬萬不能承認中國銀行商股聯合會陷 
[調回軍隊前之電飭籌防]  
　　宣武上將軍行署昨日通電本埠軍政各機關云查本省前以時局不靖各地方防務重要節經分遣各軍隊扼要塡紥以保治安原係暫時維持辦法茲地方漸就安謐從前派駐各軍隊自應陸續調回原駐地點及時訓練藉固國防惟軍隊旣須調回所有各地方防守事宜即應由該管長官各就所轄情形預先籌備務期佈置嚴密人民仍常安堵匪徒藉以鎭懾合亟通電即於此項軍隊撤防以前迅將所轄防務事宜妥籌一切以資保衛而免疏虞行署陷印 
[海軍加入護國軍後之種種]  
　　四軍艦駛離浦江海軍李總司令以此次向政府要求者係爲恢復元年約法等問題乃無知人民疑有戰禍以致謠言紛紜人心不免惶惑故特分飭停泊南浦之舞鳳利川永豐永翔等艦於前昨兩日駛離浦江免致人民驚恐惟鏡清軍艦內配之軍火早經卸去鍋爐亦巳損壞似巳無用故仍飭停泊南巿 
　　函懇滬商會調停昨日軍界傳述謂自海軍全體於二十五號宣言加入護國軍後本埠商業不免受其影響當此商界營業凋敝之時不堪再受損害故由駐滬某軍署擬函懇上海商會總董即請磋商李總司令通融解决一面當再電呈中央請將要求各大問題從速發表云 
　　製造局安置快砲松滬楊護軍使以此次海軍全體宣言獨立祇爲擁護黎大總統共同保障共和别無他意政府已允即日恢復約法此事自可即日解决惟恐奸徒乘此時間假託護國軍名義搗亂滬地秩序滬南製造局爲軍廠重地防範益宜周密故於前晚檢取快砲二尊一可射擊一百磅子彈一可射擊四十磅砲彈分設於西碼頭及西砲臺兩處浦灘藉以防範 
　　法捕房注意防範法捕房石總巡以海軍加入護國軍後本埠謠言四起自應預爲防範查界內斜橋十六舗等處均與華界毘連特加派各探捕分往華法交界各要隘嚴行巡防並諭落差各探捕均須駐守捕房以備臨時調遣 
[鼎慶里炸彈案續誌]  
　　法新租界霞飛路鼎慶里三十號門牌樓上因私造炸彈不愼爆裂屋內六人均被炸傷（當時並無炸斃之人）由捕房車送廣慈醫院醫治等情曾紀昨報茲悉內有四人因受傷過重延至昨晨先後斃命當將屍身四具車往輔元堂驗屍所於上午十時聶讞員會同副領事德君到所檢驗得該四屍上身均被炸爛血肉糢糊慘不忍覩下體尙穿袴子並無炸傷驗畢諭令捕房查傳屍屬到來成殮如無屍屬着由堂給棺收殮 
　　又一訪函云法租界霞飛路鼎慶里有人私製炸彈爆發共傷多人內有四人因傷重不及醫治已經斃命昨經法捕房函請上海地方廳林檢察長請爲派員蒞老北門外同仁輔元分堂驗尸所相驗林君立委楊棲安檢察官毛耀堂檢驗員等前往相驗旋據楊君驗畢返廳面禀林君略謂此項炸藥爆裂共死四人今驗明該尸等委係因傷致斃且各尸面目糢糊身上衣服大半已成灰色尙有受傷二人現在廣慈醫院醫治一傷較輕可保無碍一傷頗重恐難保全爲將檢驗情形除塡明尸格論飭由堂棺殮外特此禀復云 
[追究投函詐財之線索]  
　　匪徒王寶山等受劉大烈指使將炸彈藏入楊梅簍內假名送禮携至西姚家弄李逹孚家餽送希圖嚇詐錢財一案經淞滬警察廳緝獲預審後詳解護軍使署訊辦等情迭詳前報茲悉英租界捕房近亦捕獲此項投函詐財之匪徒某甲搜出具名護國軍劉司令之信札五函計致英租界白克路某公館及美租界海寗路某公館法租界霞飛路某姓家者各一函尙有兩函一致城內廣福寺路夏應堂一致南巿毛家弄周星泉其信內措辭大致託名黨人護國軍餉缺乏告假銀錢查與警廳捕獲王寶山等一案似出一類應將王寶山等移提到案究詰以資互證故該捕房昨特派探前往警廳請爲移提徐廳長以案已詳解囑逕赴軍署商請移提云 
[查提洋棧收存軍火續誌]  
　　松滬護軍使署日前查悉愼裕洋棧有新載生洋行寄存馬槍子彈九箱當以事關軍火照會領事團派員會同捕房前往提取存庫等情曾誌前報茲聞此事連日雙方均在調查此項鎗彈內何時存儲究爲何用而該洋行則稟知該管領事提出交涉軍署則以按照約章不能存儲私相售賣應俟查明没收一面並將會同收存情形電陳陸軍外交兩部互商核辦 
[水警兜捕梟匪]  
　　江浙梟匪近在沿太湖一帶聚衆肆擾雖經官軍節次剿捕其勢迄未稍衰近來青浦縣屬珠家閣地方有大帮梟船七十餘隻載匪三百數十名停泊該鎭西港口以致該鎭附近一星期內迭出盜案十餘起日前水上警察第一廳淺水巡輪巡哨過彼查見上前拘捕該梟匪開搶拒敵巡輪因衆寡懸殊勢漸不支事爲第二專署聞知當派師船二十號趕往帮捕四面兜拿當場擒獲匪船二隻梟匪五名餘匪駕船四散脫逃追捕無蹤現已將獲犯解送廳署訊辦一面將船澆油焚燬矣 
[復訊乘閙攫物之匪徒]  
　　匪徒姚阿富陳阿寳方本坤曾於十七號夜公共租界西人救火會成立五十年週年紀念舉行提燈會時在新世界門前串搶婦人顧陸氏金鐲圖逃當經救火會內之童子軍帮同將姚等三人追獲解送公共公廨迭經訊供收押在案昨晨復訊先由原告上堂證明當時被告等串搶情形並由一千零四十一號一百二十四號兩華捕相繼到堂證明將被告等攔獲在姚身畔搜出原贓各節訊之方供在法租界白爾部路十四號門牌爲成衣匠是晚適在該處站立候觀提燈　致遭悞拘求察質之姚陳二人供詞互推中西官核供會判姚押西牢九月陳押半年方押候查明再行訊核 
[訊結頭壩路之刦案]  
　　　居虹口頭壩路一百零九號門牌之粤婦毛湯氏家於上月間被匪徒廣東人梁初（卽陳和）何阿巨糾同在逃之阿淡入內持刀恫嚇刦去値洋四十餘元之銀飾衣物報由捕房飭探將梁何兩匪查獲吊出原贓解經公共公堂訊判押候查明核辦在案前日午後由據傳同事主將梁與何解廨由王崧生襄讞會同英卓副領事升座復訊先由中西探上堂禀明查獲情形繼由原告毛湯氏偕證投案訴明當時被刼各情求請澈究訊之梁供認搶刦不　質之何供詞狡賴經中西官核供會判梁與何各押西牢一年半以儆吊獲之贓給原告領去 
[　　西門外壽祥里十五十六號沈榮記成衣店主沈順卿糾黨設置機器私鑄粤鄂等省銀元爲軍署偵探查悉抄出造成之僞龍洋四百元並僞小洋等連同沈及機器等申解護軍使署訊辦在案茲悉此案業經使署軍法課提訊後以全係刑事性質非入軍事範圍乃於昨午備文飭警將沈並大小僞洋發送地方廳按律懲辦所有機器則存使署午後經該廳檢察官預審之下判沈收押候辦大小僞洋命存案候示 
[研訊私土案彙誌]  
　　福建路三十九號門牌某烟膏店主孫子雲因私藏禁止進口之波斯土紅土並將該土煎膏混售被洋藥公所查悉協同捕房前往搜獲私土烟膏於昨晨將孫傳至公共公廨請究原告代表穆安素律師上堂譯訴案情並稱所抄獲之烟土約値洋一千五百元應請交如數人洋並保如准發還須留存些些以憑化驗再核云云訊之孫亦延羅禮士律師到堂辯護會審員五肇之君核供商之英領康君會同簽判云着被告交一千二百元人洋並保准將搜出烟土發還如訊出被告果有犯罪行爲將保洋充公外該被告另行按律科辦應酌留少許烟膏以備公堂臨訊查考此判 
　　福建路五十五號門牌公興烟膏店因私藏禁止進口之波斯土紅並將該土煎膏混售被洋藥公所偵悉協同捕房至該店三次抄查搜獲碎土一包烟膏十缸並將該店主王子和傳至公共公廨迭經中西官訊供候核在案昨晨由廨復訊先由原告代表穆安素律師上堂訴明案情並稱抄獲之烟膏十缸業經化驗祇有兩缸確有印土應請核奪訊之被告亦延高易律師到堂辯護王襄讞核供商之英領卓君會判王罰洋一千元充公有印土之烟膏發還其餘悉送海關銷燬 
　　吳阿二前日持有値洋六百元之波斯土四包行經虹口西華德路被一千二百三十四號華捕石桂生查見以其形跡可疑將吳帶入捕房搜出私土奉飭拘留昨解公共公廨請究經中西官略訊一過會判吳押候查明下禮拜一解訊 
 
 
 
] 

Page 11

 
 
[選送學員補習之飭文]  
　　本邑縣公署昨飭各巿鄉學務委員　豐芸等文云准江蘇省敎育會函開敝會上年暑假期曾開小學敎授法講習會承派送學員前來聽講極爲踴躍祇　會期尙促敎授未詳猶多愧憾本年復經幹事員會議以比來小學敎育雖已漸趨切實而根本上應行補充之知識尙多因由本會訂請經驗豐富素有研究心得之各講帥擇切要之科目於暑假期內特開小學敎員補習學校仍附設於本會定陽曆七月十日開課至八月二十日畢業公推沈君恩孚爲主任張君志鶴爲副主任今將章程及附表三件併寄宿舍簡則刷印奉寄即希貴公署通知各學校查照章程酌選學員如期來會聽講各縣名額並無規定學科三門子目七種任聽自擇學員中如經濟困乏其學費等儘可由地方公費支給務於七月五日以前先將人數姓名補習何種科目函報到會一經額滿卽須截止事關補助敎育進行敬祈察核迅賜照辦等因並章程表到署除分行外合將章程表檢發飭仰該委員於每巿鄉小學各敎員中國文較　根柢者選送一人由陽曆七月十日上午八時起前往省敎育會聽講各科目得自由選擇惟聲音學及文字形龍學爲研究國文上之必要須聽至講畢爲止應　畢業後廣爲傳播所需學費由公家酌給務於七月三日以前將選送學員姓名開單報署以憑彙報事關補助敎育進行毌稍延緩切切 
[調查震澤鄉之宰孩療病案]  
　　本埠司法行政各機關見日前報載震澤鄉董顧蘭亭宰孩療病各節頗爲注意當以宰孩何事公然焙炙成灰實屬駭聞因各派員前往調查茲據查明該處爲四古墩要道本月中已由吳江署開審原告列名者共有十餘人到案者不過半數顧蘭亭時適染病奄奄待斃由其二子扶掖上堂問官命原告公舉一人爲代表發言遂問爾等列名諸人是否目覩此事當由代表湯丙堂聲稱有見有不見官問見者何人據張文卿聲稱由我目見官曰爾旣目覩應先具結詎張忽稱見者非我一人合鎭皆見官曰何以見者不來張稱在旁目見焙炙者爲 
李秀法也官問可以邀到否答稱可以邀來問官復詰被告究竟是孩抑或是胎顧稱非孩非胎實是胎衣官曰如果胎衣何致遽爲邑人所告發供稱原告列名皆是冒揑大半不知實遭誣控云云問官遂判張文卿具結顧蘭亭交保候查明再訊前日顧巳因病而死屍子等心不甘服行將詣上海地方廳上訴刻該　等業將查明緣由返滬報告矣 
[郵務員作弊之定罪]  
　　西門外郵務支局揀信員周嘉生邇因在差舞弊時將信面上所貼郵花揭下變錢使用前日有殷某在該局購買郵花六分寄信兩封一寄丹陽一寄本埠徐家匯投入該局鄉筒中當爲周潛將兩信之郵花扯下將原信送入路中五十五號郵筒內事爲信差陳蓮甫查悉據情報告郵務局長派員前往周處抄出三分郵花二十五張一分郵花十張連同周發送地方廳訊辦昨經趙刑庭長與樓檢察官開庭研訊據周供稱前日適有友人來局寄洋四十元往松江嗣據該友復來謂不要寄往將洋取去故所有郵花留存我處並不作弊云云問官問曰寄往松江每元需郵花若干答稱三分問官曰然則四十元需洋一元二角今抄出舞弊之郵花祇有八角五分可見爾言不實况某日爾在總局辦公時缺少書信三十四件明信片二張又足證爾一再作弊遂由檢察官當庭起訴略謂周嘉生侵佔國家公務上妨害之行爲應以刑律三百九十二條辦理問官會商之下判處周嘉生四等有期徒刑監禁二年以儆 
[麫粉與油巿之近况]  
　　麵粉業自黎大總統繼任後生意頗現活動之象巿價亦逐步增漲調查本埠各廠貿易近星期內共開出五十萬包大多數爲廣理天津烟台等帮所購去本埠囤戶之收入者亦復不少故巿價較前二十天又漲起一錢以外其原因非僅爲銷數驟增所致實緣新麥歉收價格增昂成本旣重不得不酌加粉價也據業此者云此後巿價尙當有增無減云 
　　滬南油巿近來到貨不旺來者以生油爲多豆油次之生油銷路頗好廣帮等辦去三千二百八十件價每擔漲起四五錢現已跌落一錢牛莊豆油開價九兩六錢半泊兒豆油七兩八錢輕皮生油八兩六錢半夾倉生油八兩九錢膠州生油九兩一錢調查近星期來貨計春茂茂興愼記萃豐等號到有金生順金福星李長源等六沙船裝來靑口貨新記公司到有萬年順金合泰兩沙船裝來牛莊貨晉德號到福合泰沙船裝來沙河貨茂興愼記號到尹恒來金增泰周源興三沙船裝來夾倉貨順記福昌號到金祥順金同福兩沙船裝來泊兒貨共計豆油生油五千餘件云 
[救火會試演技術之緩議]  
　　本邑救火聯合會前擬會集各區洋龍火龍皮帶車等試演救火技術嗣因無相當之地點遂擬改期舉行已紀前報茲聞該會董遍覓南巿境內尙無空曠而已裝大自來水管之場地以故暫行緩議且待秋季八九月間再行磋商實行試演云 
[慶祝美國裁判所十週紀念紀]  
　　昨爲駐華美國裁判所成立十週紀念之期晚間裁判所職員特在禮查旅館開宴慶祝中外來賓到者甚衆席間宣讀美國國務卿藍辛氏及前總統塔孚脫氏等之賀電並有名員演說頗極一時之盛 
[清華學校招考幼生]  
　　上海縣公署昨飭高等小學校長文云奉江蘇巡按使公署飭開准北京清華學校校長咨陳開案查敝校中等科幼生向由各省咨送覆試在案現値暑假期近亟應預備招生按本年貴省應派學額十四名又補賈觀林張明誼病故缺額二名計共應送學生十六名應請貴省查照敝校此次所訂規程考錄送京以憑復試並祈按格切實試驗毋令濫竽充數免致將來復試被擯徒費往返之勞再近有各學生時以不知本省考期欲來本校直接投考者殊於本校定章有所未明尙希貴省於考試一月以前通飭各縣知事布告周知並廣登報紙免其藉口相應咨陳並檢送招考規程二本考卷格式二紙履歷表十八張質證書十八張卽請貴公署查照辦理等因准此合行照錄招考規程履歷表式通飭各該縣知事卽便轉飭所屬各高等小學校並布告週知如有合格幼生志願投考該校務各依式塡寫履歷粘附相片儘七月二十日以前至本公署敎育科報名卽於七月二十六日上午八時齊赴南京城內門帘橋省立第四師範學校聽候考試毌得自誤此飭等因計附招考規程履歷表式到署奉此除出示佈告外合行照刋規程表式飭知該校長如有合格幼生志願投考該校務各依式塡寫履歷粘附相片儘於七月二十日以前至逕按使公署敎育科報名卽於七月二十六日上午八時齊赴南京城內門帘橋省立第四師範學校聽候考試毌得自誤切切此飭 
[青年會第一次夏季同樂會]  
　　青年會定於今晚八時開第一次夏季同樂會准演奇異戲法長片五彩影戲及種種驚心奪目之催眠術並有汪女士演試催眠奇術看資極廉會員每位小洋二角非會員三角　　一律 
[露天演講會預誌]  
　　本埠青年會每逢夏季必預擬有益於青年之各種演講題目分請名人按星期演講頗受聽者歡迎本届定每星期晚八時在屋頂花園叙會俾可消暑茲先將七月分講題及主講諸君詳列於后七月二日青年之希望虞思才君七月九日青年之態度王志仁君七月十六日青年之擇業駱維廉君七月二十三日青年之服務謝武衡君七月三十日青年之决斷王　生君 
[寰球學生會今晚演說人格敎育]  
　　寰球中國學生會於今晚八時請江蘇第二師範學校校長賈季英君演說（人格敎育）賈君曾於去年在該會演說此題聞者無不稱道今繼續講演言論必更切要也 
[南洋商業公學畢業紀事]  
　　北浙江路南洋商業公學於二十九日舉行畢業休業禮並展覽成績首由校長吳衡之君報告三年級畢業事略謂本校雖於今春成立但該級學生向從肄習本届適滿三年應予畢業云言畢隨請道視學余芷江君演說商學之重要斷由澄衷中學校長曹微吾君講世界商業之競爭及學識與經驗並重之理隨由滬海道尹代表楊子永君致訓詞給投文憑次由學監郭虞裳君報告畢業總平均分數并由蔣梓琴君演說商業敎育之宜普及略謂前此滬上商校本屬寥寥自甲種商業學校與務商中學相繼停辦本埠商　更形缺乏迨吳君創辦本校商業前途乃有一線生機近其門人何曾二君復本吳君之志組設南洋植商學校本校敎員嚴君又組設中華商業學校是商學普及已肇其端將來本校畢業諸生歸里後復出所學就地廣設商校灌輸商業智識以靳逹本校普及商學之目的使我國得以步武英美以商富國則幸甚矣云云旋由畢業生張正賢起立致謝詞並校長分給奬品振鈴散會茲將畢業生姓氏列后張正賢陳福憲范鴻藻徐美烈舒柳萬心衡馬之楨姚積培劉邦銓忻元榮鄭國萃曹寳忠其十二名 
[廣東小學畢業禮預誌]  
　　北四川路且樂里後廣東小學定七月五號下午五時假座四川路青年會舉行休業及初等小學畢業禮昨已由該校具柬邀請各界觀禮矣 
[尙賢堂明日開敎務聯合會]  
　　法租界霞飛路石牌樓尙賢堂敎務聯合會於明日星期下午五時開常例會由李佳白博士演說民國政治之改進仍必歸本於道德民國於此五年中道德之墮落爲最可痛心救亡之本端在於此明日博士必有名論士女各界皆可往聆無須入場劵也 
[鹽務署電留蔡統領]  
　　兩浙緝私統領蔡和林君因須回籍養親曾經具詳鹽務署請求給假前日接到北京鹽務署來電云據詳請假回籍養親具徴孝思惟兩浙緝務關係緊要現在大局雖平銷鹽尙未暢旺整頓巡緝正資熟手該統領應以國事爲重無遽引退是爲切囑除詳批示外特先電知鹽務署沁印 
[官廳誌悼袁氏之期滿]  
　　上海縣知事淞滬警察廳同接齊巡按使通電以袁前總統喪禮期內所有應行各節業經飭遵以誌哀悼在案茲應扣至七月三日爲止所有公文印信一律仍照常辦理通電查照卽於七月三日起一律照用紅色印紙撤除青紗云云昨均轉飭知照矣 
[工巡捐局催收捐欵]  
　　工巡捐總局朱局長現因經辦各項工程及巡警慈善學務等需費浩繁而所征各種捐欵因大局飄搖人心靡定難於征收以致異常支絀惟查得各商業中實受影響者雖多而藉口延抗者亦在所不免非嚴加催征不足以濟緩急爰特面諭稅務科許劍青科長督率各司員催收各項捐欵以應公需 
[徐廳長委員點名發餉]  
　　淞滬警廳徐廳長昨委總務科科員沈維杰至閘北四五兩區及各分所傳集長警點名發餉考察警務成績 
[閔行鎭醬園擱淺續誌]  
　　本邑西鄉閔行鎭金義記醬園因於今届端節轉掉不靈以致擱淺曾紀前報茲聞該醬園擱淺風潮發生後即由閔行商會從中調停將其園基房地生財等另行過盤他人接開以待理楚存項惟滬上油荳餅業三泰行等各家被拖欠貨欵共計一千四百餘金尙在虛懸之中據該園主意欲以賬欵作抵三成之數該行等以其對待欠公是以昨在南商會開會集議請該會轉禀上海縣沈知事函致該處商會秉公處理 
[石灰船戶之呼籲]  
　　前有石灰衆商並各石灰船戶等先後在地方審檢廳控金拜宸 
宋金林等在外設立石灰公所將來滬灰船扣留勒索等情曾經檢察官提訊判候查明核辦在案前日復據石灰各船戶十餘人聯名投該廳禀控略謂金拜宸等巧立公所名目初則每灰一擔勒捐洋二分今則加至六分聲言以七成作開支三成辦善舉實則盡飽私囊且在白蓮涇曹家渡添設掛號處灰船經過悉遭扣留覇持致使小民等生計不能自由爲此禀求維持等語奉諭候示辦理 
[皮絲烟號准禁假冒]  
　　滬海道公署昨出牌示云爲牌示事案據林大森皮絲烟號經理林仲卿禀稱商經註册再請諭禁假冒等情據經批縣查復註册屬實自應准予示禁假冒仰該商即日來署領示張貼可也特示 
[輪船上查獲被拐小孩]  
　　來往汕頭厦門等處之新昌輪船昨經救濟會偵探虞占順沈金泉余杏　等上輪查獲被拐小孩二口據稱一年五歲名招弟寗波人住七浦路一年六歲名小黑子江北人住火車碼頭父拉人力車母賣之稷子爲生等語迨查究拐匪巳乘間逃逸該探等遂帶二孩送地方檢察廳核辦 
[凌虐養女之判罰]  
　　老唐家弄二百七十三號門牌婦人郁葉氏因將五歲買女根弟凌虐受傷經隣人周茂春朱顧氏報告捕房於昨派探將氏與女一併拘解公共公廨經中西官質訊屬實判氏罰洋二十元充公女發濟良所留養 
[婦人候夫領回]  
　　婦人李張氏因與其姘夫某甲同庽於福建路公陽里新興旅館內前日與其姘夫口角後即呑物圖盡該姘夫恐被波累逃逸旋經該棧賬房陸兆元得悉報由老閘捕房派探將氏車送醫院醫治全愈昨晨將氏解送公共公廨請示經中西官訊悉前情以氏夫李春發現在意泰汽車行內爲夥判氏留候交其夫領回營朿 
[攫飾案類誌]  
　　流氓李阿星因在新閘路攫取胡張氏金耳環由探查獲昨解公共公廨經中西官研訊屬實判李押西牢半年示儆 
　　揚州人柏榮華前因攫取施程氏金挖耳由探將柏拘解公共公廨經中西官訊實判押西牢三月在案昨届期滿由捕房將柏解送公堂請示中西官會判函送上海縣知事署遞回甘泉原籍 
[匪徒攫取包裏]  
　　向爲小工之崇明人吳長勞昨晨在南巿太平碼頭乘輪回里不料在碼頭上溲溺時被匪徒二人乘間攫去包裏一個內有洋銀六十元衣服數件當場追捕未獲遂報告一區署讀緝現董警正已詳報警廳偵緝隊趕緊追緝矣 
[借傘不還攫帽作抵]  
　　福建人盧文逸自稱在洋商某保險公司爲華總理前日函禀第一區警署指控南巿鹹瓜街捷春桂圓店內同鄉店司方阿鑄於路遇時攫去洋帽一頂及其餘零物數種經董警正派警傳同方阿鑄並執事人吳某到署盧亦俗證人曹松培投署請追方供二 
月間曾借給盧洋傘一頂日久不還今因向伊追索無着故將其帽作抵吳稱盧之爲人性喜招搖方素誠實可靠並不爲非等語奉飭盧賠還洋傘價洋一元然後飭方將所取帽交還領洋完案 
[圖詐行兇之押儆]  
　　張阿江許正喜前日因向開封路四百七十六號門牌居人程加生藉詞圖詐洋十元不遂行兇被控捕房於昨由探將張許二人獲解公共公廨經中西官研訊屬實會判被告各押西牢一月 
[便宜了擲包匪徒]  
　　匪徒陳榮之於前日見住居北河南路十二號門牌之小孩虞永 
昌持物至某當舗質洋八元而出陳即將孩誘入弄內用擲包術將洋騙去經該孩訴知其戚楊三寳報捕將陳拘獲昨解公共公廨經中西官訊供堅不承認當以原告所控證據不足會判將案註銷被告開釋 
[科學雜誌第二卷第六期出版]  
　　科學雜誌社創行之科學月刋前經出至第二卷第五期茲第六期亦已出版此刋內容有楊銓之（生計與敎育）（趙元任之（說 
時）何運煌之（代數學之基本理論）饒育泰之（能量不變 
定律原論）李垕身之（鑿井供水法）熊說　之（處理垢汚法 
）江履成之（銅鐵冶金學大要）秉志之（蟲害）錢崇澍之（植 
棉疏密之試驗）鄒秉文之（種　新法）任鴻雋之（近世化學 
家列傳）等篇崇論宏議見地特高餘如插圖調查雜俎各類亦 
皆精妙絶倫無懈可擊其寄售處在本外埠商務印書館中華書 
局以及著名之各大書肆昨承惠贈兩册用誌數言道謝并介紹 
於留心科學者 
[中國試文獻存徴]  
　　三馬路兆福里中華古書流通處近搜得某著名藏書家古書數千種牙籤玉軸堆積滿室一般之好古者聯袂前往展覽據云宋元明舊刻精鈔善本甚夥皆一時罕見之書有巨紳某閱之頗爲心賞願以重價收藏聞某國人亦欲購置該處因古書不願外溢故尙未議有端倪云 
雜評二 
[安危之機（爵）]  
　　中國安危之機皆莫知其何日能决吾謂决之之機甚近即視此海軍獨立之影響何如耳使此次海軍之舉動足以促起北方之覺悟深知武力之不足恃而幡然一變其素志掬誠意以與南軍協商是則所謂安之機也使此次海軍之舉動北方非特不覺悟反引爲挾制之嫌激動其意氣因此更堅持其强硬之主張從此與南方益相冰炭是卽所謂危之機也 
然觀今日復約法之數命令則中央固已覺悟矣中國前途庶幾其轉危爲安乎 
來函 
[絲業會館來函]  
　　敬啓者昨閱貴報所載保護絲汛之往來電文內有農商部復電並上將軍巡按使會電各一則查致農商部電敝處係函請總商會轉發頃詢商會知尙未奉到復示至敝處接奉上將軍巡按使之復電已蒙登入六月十六號報章一昨所登之電與原電不符合亟函布即祈更正以昭核實絲業會館謹啓六月三十號 
[寶山縣知事署來函]  
　　敬啓者頃閱六月二十八日貴報本埠新聞攔內有寶山川沙之電告一則閱之頗爲詫異查敝署並無於二十七號下午四時密電軍道兩署報告縣境及吳淞口外近狀情中似係傳聞之訛用特函布幸希查照更正以免誤會無任禱切寶山縣知事署啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[新史記（續）] [  多言]  
　　袁克定世家贊（仿司馬稷苴列傳贊） 
新史公曰余聞克定爲人權奇倜儻雖曹丕師昭（晉司馬兄弟也）未能如其智愈其文也亦太巧矣若夫帝坐巍巍爲一家私產何忌憚物議不挾制乃翁乎（八日本報要聞有謂當帝制運動表每退縮之時彼即以祖宗血食非此不保以要脅之云云） 
世多知克定爲人以故不論著克定之心術焉 
梁督辦列傳贊（仿封禪書贊） 
　　新史公曰余綜列帝制作俑附從而比較焉入細微及所建語最惡士詒擔任財政之事於是退而論次自始以來從事於主動者極見其罪惡世有君子得以覽焉若夫審判犯罪之權執行之責則有司法 
周總長列傳贊（仿留侯世家贊） 
　　新史公曰世固罪籌安會然自有人至如自齊膺賀日專使亦可怪矣帝制外困（謂爲外交所困也）者甚矣然自齊嘗有功力焉豈可謂非人乎袁曰夫賣國密室之中拱獻千里外吾不如自齊余以爲其人倜儻魁偉至見其相狀貎如宦官蠢女蓋君子曰以 
貎取人失之張松自齊亦云 
劇故 
[崑劇衰微史] [  劍秋]  
　　崑劇創始於吾邑之魏良輔以前祇有弋陽海鹽二腔魏出始能以喉轉聲音别成一調遂變弋愓海鹽故調爲崑山腔梁伯龍塡浣紗記付之即王元美詩所謂吳閶白面冾游兒爭唱梁郎雪艶詞者是也前清乾嘉之際爲極盛時代吾邑之巿并鄙夫及鄉曲細民雖一字不識者亦能拍板高唱一二折自徽　入而稍稍衰矣然尙未至一蹶不振也至京劇盛行而此曲幾成廣陵散今所存者唯全福一班耳每年春秋二季賣戲於浙江嘉湖各屬蓋浙人猶有嗜之者全福班即從前大雅之舊部余於　　時曾隨先君子至滬傾聽數夕爾時固其識其與京劇孰優孰劣也忽忽二十餘載至本年五月中始復見於吾鎭是日所演爲墜馬吟詩脫靴雲陽法場游殿跳着逹旦十面（即韓信拜將）諸劇余雖崑產然於崑劇固門外漢第覺其聲容飭奏自有一種春容大雅之氣而表情之眞切尤非京劇所能望其項背然後歎今之嗜京劇者大抵皆逐臭之夫也及後遇其班主爲余言崑劇衰微始末凄然涙下頗有李　年淪落江南之感其言曰崑劇之衰極於今日而實遠在二十年前當是時滬上戲園祇有天仙詠霓留春諸家皆京劇也唯大雅爲純粹之崑劇依常理論崑劇應受江蘇人歡迎顧乃不然雖竭力振作賣座終不能起色維持數載卒以顧曲者 
鮮宣告輟業社員大半皆蘇產相率歸去或習他業或爲人曲師貧不能自聊全體幾於星散又閱數載始有人鳩集舊部组織聚福園開演於蘇垣之府城隍廟前雖不能發遂然尙可勉强支持也迨閒門關馬路大觀麗華等戲園接踵而起冶游子弟趨之若騖聚福園遂無人顧問不得巳遂爲第二次之歇業然社員則一聚不可復散乃易其名曰全福而出外賣戲頻年落拓轉徒江湖間舊時老伶工凋亡殆盡　起者又寥寥無幾再閱數載恐即此碩果僅存之全福班亦將爲歷史上之一名詞矣言下　噓不置余維崑劇之爲物含有文學美術（如浣紗記所演西子之舞）兩種性質自非庸夫俗子所能解從前之所以尙能流行以無他種戲劇起而代之耳自京劇盛而遂無立足地矣此非崑劇之罪也大抵常人之情喜熱閙而惡靜穆崑劇以笛爲主而京劇則大鑼大鼓五音雜奏崑劇多雍容揖讓之氣而京劇則多四杰村　蜡廟等跌打之作是猶現在之新劇二年前之春柳社其所演諸劇非不高尙也然號召座客之力决不如民興社男女合演之果　錄此蓋關於國民之程度而非天演界優勝劣敗之公例也魏文　聽雅樂而思睡陽春白雪曲彌高者和彌寡自昔巳然寗獨今日或又曰京劇之流行爲今日北入勞力南下之先兆是亦理之所或然者歟 
小說 
[鬼雄情涙（續）] [  鵷雛]  
　　迭來司反身欲犇陡聞一尖銳之呼聲有類汽笛曰密司忒迭來司日來佳迭來司已亡之魂乃立爲此呼聲所收召蓋此聲固所稔聞　爲彼奇詭之旅行文士無疑乃立鞠其躬翕唇而微笑以掩其張皇之態徐曰佳文學士先生何綠乃荷過存殊下走百思所不能到也文士以手微掻其　　者四顧似有所覔旋曰我來將與先生商乞假我以一席地尤必於鬼雄出没之所其書室乎書室何在速導余往時促矣少緩將弗之及語已乃力挽老迭來司與之同行此文士者其平日與村人交接一出以誠故村之人亦弗以苛禮相求蓋卽迭來司亦夙稔之見其作此狀乃殊弗能怒特曰先生姑少安容我取錀匙卽導先生往語已　匙遂行更一小時彼怪詭之旅行文士遂已安坐於迭來司書室之內交足於椅以手自撫其頷雪茄之芬噴薄一室其旁小几則酒盃與書一巨册之兩事即爲文士寂居之侣而文士目注空際精光耿然弗動亦弗瞬若更無是者殊足使人疑爲石像如是枯坐至於久久不審彼老迭來司於隔室乃何所作亦聞履聲藉藉不已或者迭來司憫文士之愚設一旦爲鬼雄所殛者將復奈何故於隔室之中蹀踨往來以示搖爲聲援之意然心中則又念果此鬼雄今日光臨乃不於書室而至我室者則我　輭之軀殊不足當其光芒如電之雙目注射所及我軀立化於是憂極乃不能寐 
文　手中雪茄已燼則擲去之其第二事則爲進葡萄之盃而目光注窻外之竹影久久乃不稍移然更半小時而聖希利那全島喧傳之鬼雄至矣（未完） 
　　劍秋野鶴逢一鴛雛燕子瘦碧天虛我生冥飛賤牛寄塵王汝鼎 
雙剪警衆茂叔靜廬一醉遇春塵夢俍公雙鳳劍華陳菊儀雲鶴九香汪中明多言諸君均鑒本月應得酬資請向本館帳房領取爲要 
 
 
 

Page 15

 
 
   
 
 

Page 16

 
 
   
 
