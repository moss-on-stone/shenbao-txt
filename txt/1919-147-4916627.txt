# 1919 - 147 - 4916627

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[爲北京政府計（冷）]  
　　政府苟能准曹等之辭職解叚等之兵權散安福等之組合使彼輩盡離政局然後與國人以赤誠相見則中國之一切難題可解大半而國事猶可爲也 
　　若仍以枝節爲之南方反對則和南方學生反對則壓學生人民反對則敷衍人民窮其終日之力以救目前之急我恐反對愈多而應付之法均屬無效來日之難更有千百倍於今日者 
[專電]  
　　北京電　學生聯合會决定五七在津發行派代表前往組織高師所組救國已改石印出版 
（三日下午四鐘） 
　　北京電　學生團今仍分隊出發露天講演警察遵令制止學生隨逐隨講（三日下午三鐘） 
　　北京電　私立滙文等四大學校長酉刻謁袁次長求釋學生解兵圍否則同往謁錢（三日下午十鐘） 
　　北京電　各省來電主各校提前放假敎部照准惟此間學生多數反對部因再派專員敦勸上課（三日上午十一鐘） 
　　北京電　政府决俟和約簽字日將歐會經過及苦衷用明令公布（三日上午十一鐘） 
　　北京電　本日閣議陳籙病袁希濤假討論節省軍政兩費辦法並决定以楊金泰繼賈祥爲晉政廳長（三日下午四鐘） 
　　北京電　政府派員赴北戴河召朱以腦病辭汪江亦緩行 
（三日下午四鐘） 
　　北京電　巴黎電對奥和約提出關係中國各條除膠澳租借地靑濟靑烟兩海線天文器及漢口租界粤滬房産外與對德和約同（三日下午四鐘） 
　　北京電　南方派代表劉光烈偕孫培來京商决和議進行 
　　北京電　安福系放價收買已未系議員己未俱樂部因亦另立己未同志會專爲吸收安系而設袁道冲提出到會三分之一卽可開議之議案己未系極端反對（三日上午十一鐘） 
　　北京電　院令鄂王占元收買漢口至重慶商船聞有特别作用（三日下午四鐘） 
　　北京電　新國會二屆常會六月止多數主延期（三日下午四鐘） 
　　北京電　徐電寗鈕傳善速轉桂陸榮廷迅籌和平統一計畫 
　　北京電　施紹基奉派於二十五赴前線慰勞（三日下午四鐘） 
　　北京電　英招華工總數十二萬已返萬餘未返十萬英給奬牌華工存欵儲蓄銀行達五十一口佛郎（三日下午四鐘） 
　　北京電　熊克武電派胡鄂公黄金鰲爲川省駐京代表 
　　北京電　陳光遠電各界因省議員加公費罷業（三日下午四鐘） 
[各通信社電]  
　　哇姆斯克電　今日聞蓋逹將軍在配姆陣線受小挫已退過維亞特加河漢勤將軍所統之西軍多以怱促訓練之新兵組成爲敵軍所敗退守距烏發西三十哩之防線敵軍有良將指揮現出死力圖奪烏發大局殊爲嚴重蓋軍事失利似足引起反抗現政府之舉也柯爾恰克海軍大將已赴配姆路透電 
　　北京電　錢能訓支（四日）日宴請各代表商令陸續赴滬江紹杰汪有齡專派赴滬說打銷朱啓鈐在北戴河暫不赴滬錢電陸榮廷迅籌統一辦法措詞極懇摯（三日） 
　　北京電　擬任徐樹錚爲西北邊防軍總司令駐紥包頭 
　　北京電　有人主張如和議無成可依坎拿大辦法由西南内部自治唐少川電請容納八條 
　　北京電　據確實報告常德風潮只損壞丸三藥房玻璃一塊 
　　北京電　電王永泉嚴守防線電林葆懌勸令各界讓步（以上二日） 
　　北京電　電王占元將漢渝間商輪悉内租王未允 
　　北京電　陳樹藩電已商于右任乾圍可稍解讓一條路使王郭歸三原（以上三十一日） 
以上平和通信社電 
　　北京電　陸武鳴來電聲明派陳炳焜赴粤確爲聯絡軍界感情及與今岑伍林接洽和局别無他意勿誤會 
　　北京電　中央擬以范源濓長敎育 
　　北京電　王廷楨定明日出京赴寗滬有所接洽 
（以上三日）以上中華通信社電 
　　北京電　江紹杰不肯赴滬汪有齡不願獨行現擬加派徐佛蘇并再商吳鼎昌一同南下 
　　北京電　顧維鈞忽報歸國政府電陸詢詳情 
　　北京電　戌通公司船丁與俄商輪誤會互撃被俄警拘捕一案經外部與俄使交涉已允省釋了結 
　　北京電　蘇紳商各團體紛電内部以蘇省會通過加薪案爲蠧財病民請據轉蘇齊援浙贛例勿予公布 
　　北京電　黎天才唐克明近於防線增加兵力參陸處電吳光新飭鄂西將領戒備（以上三日） 
　　香港電　陸幹卿將來粤隨帶護從兵三千前隊已過梧州（三日）以上中孚通訊社電 
　　北京電　英國公使朱爾典氏爲外交團對政府提出第二次勸告事請徐總統約期會見徐總統决定於五日午後與該公使會見（三日） 
　　北京電　徐總統昨日致書於在天津之朱啓鈐略謂關於南北和議重開問題有須面議之事望速來京 
　　濟南電　濟南區省議會議員違法被選之改選已於昨日施行改選結果國民系得占優勝（二日） 
以上東方通訊社電 
　　東京電　東京府將於今夏派遣實業視察團到華於府敎育會置華語學校於府立實業學校加華語爲必修學課又於星加坡亦將派遣實業練習生以資貿易之發展（三日）以上共同通信社電 
美國電 
[歐洲和會記事]  
　　巴黎電　今日午後四國會議討論俄國大局中日兩國代表皆列席四國會議因承認哥爾楷克政府問題對於俄事繼續注意 
　　巴黎電　奥國代表團已將其第一件公文送逹和會係關於卡巴興山邊界事件之和約條件 
　　巴黎電　賠償委員會接見㨗克九角波蘭與羅馬尼亞之代表團磋商對奥和約 
　　巴黎電　協約拒絶德國所提出之各種意見及抗議僅在薩爾流域一方面接受德之讓步作爲取得他種權利之備云 
　　巴黎電　四國會議决定承認反對過激派之俄國科爾楷克與狄尼堪政府該二政府允許招集眞正之憲法議會並願遵守國際同盟案至於將來俄國政體當由憲法會議决定之 
　　巴黎電　美國因和局不定已將調回駐德美兵一部分之命令暫時擱起 
　　巴黎電　四國會議開始商議對保（保加利亞）和約之條件 
　　巴黎電　中國總統電令中國代表云中國内閣及參衆兩院議長准中國代表簽和約但關於山東之條件保留另提 
　　巴黎電　對奥和約將遲一星期始可提出 
　　巴黎電　法政府據德代表所稱和約展期决不再延長今次最後之期限星期四截止 
　　巴黎電　四國全權秘密會議今日討論付奥和約 
　　華盛頓電　中國廣州政府之代表由巴黎致電美國國會請贊助反對將德國在華權利移交日本該電中有云若果移交日本是世界各處之普魯士方義方遭毁滅而美國與協約國又决計扶植普魯士主義於中國以利日本也云云 
　　華顿頓電　巴黎和會以戰後新立之各國或將發生宗敎上之區别已决計設法保障 
　　巴黎電　克勒滿沙氏已答復德代表之最後兩公文以後並有來文不再收受 
[各國近事記]  
　　巴黎電　聞英美水兵已在波羅的海各口岸登陸將有一有力之艦隊停泊該處最高經濟會議通告匈牙利之封鎖俟彼設有鞏固之政府卽行取消 
　　巴黎電　意大利兵佔據沙的亞地方（在斯米納西南五十里）者已復登運艦讓其地歸土耳其管之 
　　巴黎電　四國會議與日本已將銀錢供給科爾楷克將軍應設法使其能維持各俄政府但科將軍應到莫斯科時召集舊憲法會議如以情形太危險亦當重行選舉云 
　　巴黎電　兹得確息協約之承認科爾楷克政府並不一言供以若干軍隊惟願多數供給以軍械子彈金錢與食物再對於在舊俄國土地上建立新邦之諸非俄羅斯民族將不加以干涉 
　　巴黎電　四國會議批准高級經濟會議之解决準定實行封鎖匈牙利直到匈政府宣言願遵從民意時爲止 
[美國近事記]  
　　華盛頓電　海軍總長丹尼爾氏條陳將海軍建設案内規定之船艦減去大戰艦十艘游弋巡洋艦十艘以表示美國信任國際同盟 
　　華盛頓電　美國第五次發行戰勝自由公債據財政部今日通告成績極佳認購之數共五十二億四千九百九十萬八千三百元超過定額約七億五千萬元 
　　華盛頓電　陸軍部因國際大局繼續不定决定將上次國會未通過之陸軍案重行提出總長佩扣氏云此案規定臨時軍隊約五十三萬人 
　　華盛頓電　現已實行撤回在阿福葛爾（俄北部）之美軍陸軍部得電訊在該處之第三百三十九步隊金體人員正在守候退出 
　　華盛頓電　陸軍部咨國會預擬七月間在法國及德國駐兵六十萬人八月間四十萬人九月間二十萬人麥克尼大佐報告國會及軍事委員會云倘十月間佔領軍尙需維持者得請國會加撥經費云 
　　華盛頓電　威爾遜總統通告此問官員謂四國會議對於美國宣戰時在美國扣留之德船七十萬噸之歸還問題已有完全之了解 
　　華盛頓電　現計五月中歸國美兵將逹三十二萬 
　　華盛頓電　陸長佩扣氏致書海長丹尼爾氏致謝海軍將德國郵艦改造運輸船之功 
　　潑來茅斯（英國）電美國飛機Ｎ·Ｏ·第四號已經安渡大西洋飛抵此間曾先在西班牙落地共行五百英里每小時飛七十二英里 
　　紐約電　紐瓦克船廠造成各五千五百噸之鋼化大船三艘今日下水 
 
 
 

Page 5

 
 
   
 
 

Page 6

 
 
   
 
 

Page 7

 
 
路透電 
[對奥和約記（續）（昨）]  
　　二日倫敦電　（續第三節）普通協定奥國須承認註銷一八三九年所立規定比國爲中立國並劃定其疆界等事之條件並預先承認協約國將來所决定用以代替上述條約之任何公約奥國贊成註銷盧森堡大公國之中立並預先承認協約國與共同作戰國將來所定關於盧森堡之任何國際契約協約國及共同作戰國與土國布國所定之各種辦法關於奥國或奥人前在土布兩國所有而未經處置之任何權利特權或利益者奥國允承認之協約國及共同作戰國與德國所定之各種辦法關於一八六四年條約强令丹麥委棄之土地者奥國亦承認之 
　　一八六四年之保護奥國於若干特别條欵中擔任使其制度悉與自由公道之主義相合並承認視保護少數民族之義務爲國際同盟有裁判權之國際關係事件奥國擔保對於奥國内各項居民不分家系國籍語言種族或宗敎概予以生活與自由之完全保護並許其信仰自由凡屬奥人不分種族語言或宗敎在法律上皆係平等無論公私事件各種語言皆許自由運用不得加以限制奥國對於非操德語之奥人須予以適當之便利俾在法庭上得用其自由語言奥國人民之在種笔上或宗敎上或語言上屬於少數者得與其他奥人享受同一保護而關於學校及他種敎育措旗之事件尤當注重凡有若干非德語人民之境予以學校中之便利以其本有語言敎授其子弟並撥平均公欵供其敎育經費奥政府可規定以德語爲强迫學課並不因上述條欵而受阻礙以上諸端應由奥國列入其根本法律之中視爲權利案凡關於以上諸端之規定由國際同盟保護之 
　　第四節　歐州外之奥國權利奥國對於協約國與共同作戰國放棄歐洲以外關於其自已或其與國土地之各種權利所有權與特權並允承認主要協約國所採行關於以上各權利之任何辦法關於埃及摩洛哥中國暹邏之條欵與德約同略有必要之修正以關於中國者爲甚無庸詳述 
　　第五節　海陸天空條欵陸軍條欵保留未發海軍所有奥匈軍艦潛艇與多瑙河艦隊一律最後讓交與主要協約國及共同作戰國指定之輔助巡洋艦二十一艘解除武裝改爲商船所有軍艦與潛艇在現屬或曾屬奥國之口岸建造未畢者須拆毁之海底撈救艇除用於實業用途外不得施用亦不得售與外國建造或羅至任何潛艇縱屬商務用途亦所不許 
　　所有海軍軍械彈藥與他種戰品在休戰時屬於奥匈者皆須繳與協約國 
　　維也納之無線電臺在三個月内苟未得協約國與共同作戰國之同意不得傳發關於奥國或其與國之海陸軍事或政治消息祇許在監查下供商務用途奥國在此同一時期内不得增造更有力之無線電臺天空天空條欵與德約同惟奥國許於十月以前保留海軍飛機百架與航空人士以搜覔水雷奥國應不許或不派任何陸軍海軍或飛得委員團前往任何外國亦不許奥國人民服役於任何外國之陸軍或海軍或飛行隊 
　　第七節懲戒此節與德約同惟删去關於審判前德皇之規定 
　　第八節賠償與第九節財政皆未發表 
　　第十節經濟條欵除某種詳則如航業者外本約條欵與德約同但加入特别條欵規定奥匈人民獲取協約國國籍之辦法與德約中所載關於亞爾薩斯勞蘭相同所定合同仍維持有效但政府得註銷之 
　　奥國允承認協約國所立之契約允保障協約國人民依據前奥帝國所屬土地内法律而成立各種事業中之利益並允以必要之文件或消息給與協約國人民輸運自由此條與德約同惟删去專屬德國之條欵而加入特殊條欵准奥國有輸運之特别利益可經過前奥匈土地俾奥國得通至亞德里亞海 
　　第十四節雜欵經必要之修改後與德約同本約於奥國與三主要國簽定時爲成立本約與調印後對各個國發生效力（完） 
　　二日巴黎電　今日正午克勒滿沙氏在聖哲滿邸以對奥和約交與奥國全權代表限六月十五日以前答覆 
　　二十六日巴黎電　奥代表團致文克勒滿沙氏請速關媾和談判因如延緩將使奥國内局受不利影響 
[對德和議記事]  
　　二日巴黎電　巴黎回聲報載稱協約國對德國答案之覆文定星期五日交與德國總代表藍超氏德國必須於六月十五日以前受納或拒絶協約國之條件 
　　二十七日亞姆斯特丹電　比國邊界業已閉塞軍人告假者皆經召回因簽定和約之時期將届須準備下動員令之故 
　　二十六日巴黎電　四國會議開始考慮布國媾和條件 
[歐洲過激戰事記]  
　　二十七日巴黎電　波蘭委員會宣稱波蘭軍已佔據太諾波爾及東加里西亞他鎭當地之波蘭軍起抗鳥克蘭軍頗爲得手 
　　二十七日巴黎電　華沙電稱波蘭國務總理巴特里夫斯基氏之辭職現經否認二十二日國會一致通過信任總理案 
　　二十六日丹京電　匈京消息匈國勞兵政府已開釋所拘爲質之人 
　　二十六日柏林電　巴伐里亞社會黨國會通過决議案主張組織郝夫滿混合内閣 
　　二十六日丹京電　柏林轉棗里巴電云過激黨已炸毁拉斯格爾與距里加東北數哩斯汀湖間之鐵路橋該湖渡口戰事進行未已雙方圖占特維拉河口之杜拉孟特鎭里加過激軍退走之前殺死政治犯二十人其餘政治犯悉爲擄去並釋出囚徒一千六百人 
　　二十七日丹京電　愛沙尼亞軍已占據彼斯柯夫 
　　二十七日倫敦電　路透電社探悉協約國一俟將彼得格勒過激黨逐出後即擬以糧食接濟城中饑民 
　　二十七日倫敦電　福斯特氏今日在下院宣稱英軍已占據芬蘭灣 
　　二十六日瑞典京城電　維哥電稱克朗斯太與彼得格勒方面近數日内砲聲隆隆據彼得格勒難民聲稱過激黨領袖大爲驚惶多已挾公欵而逃該城現由華人里特倫人芬蘭人之紅軍旗管理道中近有劇烈之戰事工人設障礙物於十字路口以防華人刧掠城中過激黨出示謂資本家如圖離城須處死刑 
[各國近事記]  
　　三十日巴黎電　法國内務部統計科宣稱法國生活主要用品自一九一○年後平均漲價約近三倍 
　　二十九日倫敦電　泰晤士報載稱聞海軍中將杜夫爵士將任爲駐華艦隊總司令杜氏自一九一七年起即任海軍參謀副長 
[公電]  
　　陸榮廷等致唐總代表電　比因政爭兩載於今民窮財盡舉國騷然天誘其衷幸成和議海内喁喁想望寗息如大旱之望雲長夜之待曙軍士枕戈而候命商賈輟業以俟時庶幾寗處復安生業乃和會開幕數月於茲結束之期遙遙難卜初因陜事小有波折現復因提議條件意見不同全體代表辭職聞之不勝慨懼方今歐洲和會將次各竣我國際發言地位亟宜全力保持内訌不息外交失力國權一失萬刧不復存亡攸係咎將誰尸四民失業怨騰在途一聞和局中輟莫不駭懼以爲分裂在即大亂將至當此千鈞一髮之際國民竭望和平之趨向旣如此其殷國際交涉危急之情形又如此其亟嗟我和平會議尙容一再停頓重釀禍端應請雙方政府迅即力予維持尤望各代表免除私見重開會議各憑良心之主張兩方極端讓步折衷辦理限以最速期間回復統一俾得同心禦侮挽救危亡倘復互見膠持遷延不决蟲沙將化鷸蚌猶爭小民何辜大局坐誤國事前途眞有不堪設想者廷等負有護國之責不能無最後之表示事機危迫竭誠相告幸見愚忱實力圖之國家幸甚大局幸甚陸榮廷陳炳焜譚浩明莫榮新艶印 
　　漳州陳總司令致唐總代表電　唐總代表曁各代表鑒唐總代表删電敬悉和議中止曲不在我外患方亟統一難期正賴我代表諸公毅力維持求安内以禦外遽然引退微特國人失　外交將益陷困難仍望代表諸公搘此危局勿萌退志臨電不勝翹企炯明三十一叩 
國内要聞 
[北京通信（一士）]  
政海觀潮記 
　　一記公府之特别會　公府日前因内外兩和會未經解决之事項亟待解决故於日前召集全體閣員府院秘書長到府會議主戰派首領方因其所發起之馬廠會議遠道固無人與會近如直魯亦竟不一應命從前視若長城之鬍帥一面派孫烈臣爲代表一面又嗾省議會出面發催促進行和議之電是其培植一身之勢力非肯眞心爲主戰派用命已昭然若揭遂幡然變計欲以中央命令使羣帥不得不從是日亦奉召入府府秘書長報告得國會來文贊成政府對於巴黎草約大體應行簽字唯山東問題應行保留之主張當時列席者議據此電告陸專使唯政府前此曾發萬不得已相機應付之電故仍令熟權機宜隨時因應此案議畢接議滬會挽救之方法某派首領遂向東海力言唐紹儀所提八條爲西南絶無謀和誠意之鐵證河間曾數中其詭謀東海不可蹈其禾而不悟非亟爲軍事上之準備萬一西南乘虚來襲將如之何東海以西南兵力財力斷不能更謀大舉故北方决無意外之慮却之某派首領一再抗爭東海終不允閣員中除錢幹丞略發一二語附和東海外其他大都噤不作聲遂無結果而散一記關於滬會者滬會中眞正之難題唯在國會國會所以成爲難題不在兩方具有實力之當軸而在兩方挑撥播弄之政客自朱桂莘北歸政府最初主與軍政府直接謀和然因彼中黨派複雜西林非眞有駕御羣雄之力故躊躇未敢輕進而改主局部謀和不意唐督復電仍是護法之口吻陸武嗚之電意似誠懇然於最難解决之國會問題却不提一字第還叩中央之意旨政府知局部謀和亦未必有成功之望故仍力謀滬會之重開除一面迭商朱氏請其回滬外一面又防其謝絶擬議繼任人物有傳爲王揖唐者並傳王氏若往政府將請西南亦以舊國會之議長爲代表使以新舊兩議長當解决新舊兩會之衝有傳爲梁燕孫者以與粤系有鄉土之關係或較朱氏易於接近但亦有傳政府之擬議及梁僅命之爲調人者又有傳爲錢能訓者以其現正揆席於和議實施上當然負完全責任或較朱氏尤易取信於西南但又傳錢氏雖嘗一度自告奮勇東海仍無聽其離去左右之意衆說紛努究未知孰是也 
　　一記報界之厄連　益世報之被勒停晨報國民公報之被監視京滬各報記者已多現在益世報雖未封門依然未能出版編輯潘君屢保未釋昨日（三十一日）警廳又傳該館李君周君等四人到廳訊問大約將來均不免到檢廳一走此外又有京報日知報蒙邊日報等九家於益世報勒停之翌日亦經警廳將其編輯人傳案有某報者先日登一警察在中央公園搜索五七日刋及在廊房頭條毆傷散布五七日刋學生頭顱之紀事警廳斥爲毫無根據且謂爾輩名曰愛國目中則無政府顧無政府則安有國其措詞直與路易十四朕即國家之語同一口吻可發大噱然非感受路易十四專制之氣習則爲輿論喉舌如報界者亦何至受其蹂躪黄雀捕蟬不知有挾彈之隨其後我無他祝唯祝專制氣運之日昌不至所施之於人者亦有日爲人施之其身則報矣 
[政府與學生團最近狀况（鳴）]  
　　學生團自發生風潮主張停課以來行將匝月漸次波及於各省學校現在響應者已有滬浙津寗湘鄂晋魯粤八九處之多雖政府以强迫手段勒令京學生上課而學生之活動依然如故前日政府於無可如何之中擬提前暑假定於六月七號起實行第學生方面絶對否認聯絡一氣不准出都門一步如有乘此回籍者卽以賣國賊對待聞提前放假係出袁希濤主張爲敎育部自完面子之一法徐錢猶未允也詎昨日張敬堯來電言常德亦發生學生團與日人衝突事撃破日商玻璃窗致啓交涉等語於是政府今晨（一日）開特别會議頒布重要命令二件（一）告誡學生不許干涉政事勒令上課並嚴禁義勇團（一）通告國人聲明山東歷來外交情形爲曹章陸三人辯護以鎭靜爲要其一種强硬之態度顯然與學生爲敵倘此次告誡再不能收效力其手段必將更進一步矣頃聞清華學校於昨日開會各校派代表到會者頗不乏人有留日學生維君等演說洋洋千言勸諸君持堅忍之毅力以博萬世不朽之榮譽云云聞該校近以五七日刋等業已被封停止出版無從發揚民意乃覓得天津法租界某地聯合各校代表組織一良心日報擬仍在京中秘密發行又北京大學學生有羅某等曾著某雜誌等專以鼓吹民意爲己任大爲學界所贊計此次風潮發生羅等即爲某日刋主持之人近有被安福部以金錢五萬元收買之說後被各校探悉其事以羅助桀爲虐君起而攻羅遂不能立足於學生團之内執此以觀學生團之自衛甚嚴團體堅固非但不能威脅並恐難以利誘也 
[美商會通電之效果]  
　　中美新聞社云駐華美商會今日接北京美公使芮恩施來電如下 
　　威爾遜總統令余轉告駐華美商會之宣言已經接到彼將加以極注意之考慮 
　　按威總統此電係答復美商會前於五月二十一日致威總統及國務院之電該原電文如下 
　　和會决議以德人在山東之權利移讓日本雖日本有將來以此等權利歸還中國之諾言但此諾言若不附有保證證明此等諾言將於一相當時期之内完全履行則所有一切維持門户開放及機會均等之約均將成爲具文中國將受在日本控制之下之武力主義之壓制世界不免因此再起戰禍故在華美人對於和會此項决議深爲憂慮 
　　除美商會外并有在華美國協會美大學同學會及在華美國婦女協會亦拍發同一之電云 
[在京吉人反對吉省借欵]  
　　吉林商借日欵五百萬元以官銀錢號不動產作抵東三省新國會議員及京官反對頗力昨致張作霖及吉省議會電請一致反對電文如次（致張作霖電）奉天張巡閱使鈞鑒吉林用官銀號名義向日商東省實業公司借債五百萬以不動產作押查該號不動產均係所收各縣民產一經抵押即不啻將全省土地斷送外人且年來財政紊亂全省人民已在水深火熱之中今對於收入支出毫無辦法以區區數百萬日幣僅足爲數月之兵費不惜剜肉補瘡作最後孤注之一擲可痛孰甚萬懇速電中央勿令簽字保存吉林即所以保存三省諒我公斷不忍袖手也東望故土無滬可揮情勢迫切臨電不勝待命之至東三省議員京官等同叩（致吉省會電）吉林省議會鑒官銀號借債以不動產作押查該號不動產均係所收各縣民產現在金票低落區區五百萬僅足支數月兵費即將全省命脈斷送外人剜肉補瘡莫此爲甚貴會爲數百萬人民代表萬望堅持勿令簽字旅京三省同鄉已一致力爭爲諸公後盾情勢迫切並候明敎東三省兩院議員京官等同叩 
[倪嗣冲主張簽約電]  
　　自段祺瑞氏敬日通電主張山東問題簽字後皖督倪嗣冲於有日即來一電主張簽約原電如次自靑島問題發生嗣冲以邦交重要嘗與僚屬切實研究竊以國力誠强則直接交還未始不可辦到惟廻顧我國本以積弱相沿近來干戈相尋閭閻彫敝對外之力旣屬薄弱異常而壇坫折衝亦恐非空言所能挽救况義國退出和會歐會幾至决裂日本態度强硬復以出會相要美總統卽仗義執言亦豈願以中國事件而任歐洲和議功敗垂成蓋以情勢度之固早知有今日矣至不簽字一節如果於事有益自係救濟之法惟以環球共同之條約各國均已履行卽使我國拒絶簽字亦恐難發生效力今但以靑島之故拒絶簽字若將來爭持無效或反將其利益之條件同歸消滅失敗更甚於今日而挽救亦絶無希望固不如斷之於先之爲愈也駐義王公使來電至爲詳盡無待嗣冲斷斷置辨矣鈞院肩荷仰任當以大局利害爲前提似不便徇悠悠之快論而益陷國勢於艱危至内外相維保持秩序凡爲疆吏負有專責但使中央抱定宗旨卓立不摇自當切實防維消弭禍亂除與省長商辦外特肅復陳伏乞鈞鑒冲叩有印 
[中美新聞社北京雜訊]  
　　中美新聞社三十一日北京通訊云警備總司令段芝貴對於益世報案宣言謂益世報案將視爲純粹之華人事件而解决之並云彼已將該報主筆潘君送交檢廳現該廳有辦理此案之全權至彼對於該案之法權已經終結矣云云内閣將於明日開會討論益世報案據内閣某秘書言錢總理與各閣員皆欲從寛辦理蓋皆知該報頗得衆望若處置過嚴將於政府不利現料該報下星期可以出版惟主筆潘君恐未必能早日出獄該報歸爲美人所有後其董事部已擬將此後政策略從緩和大約可不再有風潮也 
　　昨日美國紀念日典禮於晨十時在英國墳山舉行凡美國軍人死於京而葬於京者其墓前咸飾以花圈美使館衛兵全體（畢格勒大佐部下）在墳山前排隊致祭美公使芮恩施參贊丁家立大佐德來斯戴爾以及旅京美人四五十名均到場行禮首由羅里博士爲死者祈禱繼由美公使演說大致謂死於北京之美兵皆爲美人本時代之最近大犧牲者彼等與在南北戰爭中之健兒同一爲美人之一大理想受痛苦而死云最後演說者爲由通州來之斯密士博士謂彼亦是南北戰爭中之一老兵於是各兵士墳墓爲其友人及使館衛兵等以花圈飾之該衛兵等復放槍三響以致敬 
　　北京國會已將龔財長提出之預算案通過此案包括西南五省之收入支出在内計支出總額爲六萬四千五百四十五萬一千七百八十九元較收入總額超過二萬萬元有奇擬發行二萬萬元之内國公債以抵之至上屆八年内國公債因乏財政界人之贊助已經失敗現將以此新公債作代惟能否成功實爲疑問 
　　北京糧食數月以來大爲缺乏其原因（一）京漢路當局供給運輸事徇私不公（二）江蘇安徽兩省禁米出口京師商會昨特派代表六人赴農商部謁田總長告以政府若不速設法挽救京畿必爲米糧匱乏所制又云京漢軍决不易得若蘇皖二省弛其米禁則可由津浦車與京奉車運京田總長允爲轉商江皖兩省當局勸其許米糧出品但加以限制 
　　茲據靑島消息該處日本當局因巴黎和會决議以靑島歸日本故已着手將該埠擬作日租界之區域重行劃定其擴充線從勞山麓起直至池坊（譯音）所有該埠曾經改良之地産悉被包括在内按果使如此則日本租界以外之新萬國公共租界（換言之即歸還中國之地）必將設在勞山中心面海之一小灣牙子口境内查日人從前所劃之界將靑島住户區域連車站不包在内而擬於總洪上另建一大車站作爲路線之盡頭處而將目下之車站截斷說者僉謂此係棄殻留肉之辦法惟目下日政府以外交成功似欲并殻亦保留之其建築新車站之計畫已經停頓又聞日人已决定將德人在靑島所有公私地産及財物一律保留作爲日本應得德國賠欵之一部分云 
　　濟南消息三十日該處日人報紙載稱靑島美國長老會學堂校長及敎員二人又長老會美敎士二人被靑島民政署召往審訊謂其擾亂公安請美領事到場旁聽該校校長被判逐出靑島以三年爲期學堂封閉按此案被控之理由實不明白據長老會敎士言該校學生均係小學生並未參加排日運動况他處排日消息靑島日官嚴守秘密當地華人毫無所知學堂中人亦無所施其運動也 
[京華短簡]  
　　政界傳出消息前日巴黎唐在禮來電稱專使辦公處定於六月十五日爲止從事結束云云電文簡略未述原委又聞苛方面得巴黎電訊顧維鈞專使奉陸專使之命歸國報告歐洲和議情形已與胡維德公使同時離巴黎首途東歸現京中對此兩事頗極注意 
　　國會問題自此次滬會停頓後政府一方疏通西南同時更欲徵求安福派之意見聞前星期三日政府曾邀集王揖唐等討論此問題王已赴天津未與當局見面一方安福中人近頗唱新國會不能犧牲之說故此問題之解决似極因難 
　　阿爾泰特别區域將改爲道區隸屬新疆之說喧傳已久昨乃見諸命令聞此事發動於去年陳毅之呈請當時政府即交蒙藏院討論而蒙藏院方面以新疆地域旣廣已有鞭長莫及之慮若再將阿爾泰劃入管轄實非所宜故主張駁回嗣政府以改劃區域關係至重爲鄭重起見復交由内務外交二部會同蒙藏院會議其後又令財政陸軍農商各部加入會議而某方面對於歸併改道之說主張甚力遂有决計照行之結果 
　　俄謝米諾夫扣留華商鉅欵迭次交涉無效政府乃决定將俄國應得庚子賠欵項下扣留抵償已通知駐京俄使兹據昨日（星期日）法文北京政聞報消息謝米諾夫扣留華商六百六十五萬羅布一事俄公使業已通知外交部謂此事已電沃木斯克政府請示辦法等語法柏公使及日本小幡公使爲此事曾往訪陳代總長竭力爲俄公使斡旋云云聞政府方面爲顧全與俄使署感情起見似已允俟沃政府復電後再核辦理 
　　北京大學日前内部忽發現學生勾通安福部主張上課之謡實因京中某某數報曾登載一新聞謂安福部召集該系學生囑其勸告同學上課云云大學學生中本有少數人主張上課者旣發現此項新聞同學遂疑及主張上課者之曾赴安福部以致羣情憤激幾以强硬手段對付嗣經調查確係捕風捉影之談且以該項新聞係由安福派之通信社撥出難保不無作用復經同學力爲調處風潮現已漸歸平靜 
[開封學生停課之西訊]  
　　字林報載十八日開封通訊云自兩星期前學生聯合會成立以來會中職員無日不與各大埠進行之事相接觸北京且有代表來此接洽此次風潮竟使此問各校學生團結堅固定謀行事一心一德此爲從前所未有者不獨男學生如是卽各校女學生無論官立或敎會所設亦皆一致意氣激昻各抱力爭國家幸福之决心潮流所盪各校皆然女學生之善演說者悲中國之恥辱憤政治之腐敗慷慨陳詞熱忱奮發聲滬俱下聞者動容咸爲感奮今日午後聯合會集議良久决定自三十日起停止上課電致北京政府及各省以表示南北學界宗旨之一致俟政府承認下述要求後再行上課（一）懲辦曹汝霖陸宗輿等國峸賊（二）不任田應璜爲敎育總長（三）向日本涉要求關於苛待中國學生事之充分滿意辦法（四）南北立卽媾和（五）諭令巴黎和會中國代表勿簽字於和約（六）許學生言論自由聯合會又議决停課學生不得回家宜仍留校結成團體除關於課事外勿背學校普通紀律並决定遣發宣講團每團十人從事於活動之講演至於抵制一事學界業已感動商界關封商會今已决計不運銷日貨此項議案已送交上海商會請其提倡俾全國商界皆以此爲目的並在沿海口岸厲行排斥之政策凡此舉動學生爲之首倡但觀其程序宗旨純正團體鞏固各界華人之有思想者莫不竭忱質助之雖學生所採行之手段未可視爲完全適當但手無寸鐵之學生其能思及之法以促進國民之警悟者固莫善於此也 
[鄂省之特别戒嚴與學生]  
　　武漢學界潮流頗爲穏靜絶無絲毫越軌舉動乃一般好事之徒謡諑紛紛談虎色變故軍警防範迄未放鬆一步二十八日上午忽發生一種密要消息當道據報即以電話密示軍警機關實施臨時緊急戒嚴頃刻間通衢隘口哨線滿布武裝梭巡踪跡不絶儼成草木皆兵之勢迨至下午城門提前一點關閉旅棧均有密探鞫川偵查而蛇山要塞尤爲特别戒嚴山頂上增駐步兵數百名山下之高觀山武昌路西山坡曾公祠先賢宮正處均劃爲要區由警廳派遣消防游巡各隊每處駐守一排警察一署之巡邏隊亦輪流不息異常忙碌或云外傳湖南旅鄂中校（即曾公祠内）有於斯晚密開特别會議舉動故於各該處嚴重防範云云確否雖不敢知而警戒之嚴緊殊非尋常可比 
　　前日午後何韻珊省長以武漢各界對於靑島問題未已而各縣學界風潮又相繼而起當茲大局未定宵小遍地動輒乘機擾害治安尤應預爲防範故特赴軍署會王督軍商議辦法歷二小時之久始决定通令各縣知事限制各學校集便結社並令行各縣駐防軍警特 
 
 
 

Page 8

 
 
别戒嚴遇有聚衆擾害治安之舉動無論何人一經查覺立即拿究 
警務處於五月二十四日呈報學生代表在文華大學聚集議事請省長查核示遵旋經省長指令内開報單已悉學生高鴻縉在文華大學議决三條亟應禁阻露天演說最易浮動人心布散傳單尤屬擾亂市面抵制日貨惹動外交將來事變愈生危險凡此皆應禁阻倘有違抗不遵拘案照律懲究萬不可以一時姑息致害地言之治安也仰即凛遵辦理是爲切要二十八日有在警察四署管轄區内散布傳單者被拘押四人又有某印刷處主人亦已帶署擬加重罰 
　　武漢學生聯合會二十八日午後一時開會各校學生代表均列席首由主席報告二十六日歡迎京津學生三代表並徵求同意各問題經衆依次討論後卽將上督軍省長書之草稿提出表决僉以措詞未臻元妥擬將此項草稿取銷乃散會學生游行演講因被禁止未克順利進行乃確定以個人爲單位不拘形式名曰投機演講宗旨仍以喚醒國民愛國思想爲歸宿昨日該聯合會各代表又復全體列名具書請願於湖北省議會其請願原文詳陳以前組織情形及經過事實與官廳近日苛待之狀况懇請議會决議咨請軍民兩署准予游行演講喚起人民愛國之精神以爲將來外交之後盾也 
　　前日下午三時許公立法校代表茟蕭讓私立法校代表周某外國語校余敬昭中華大學潘德芬第二中學任靜簧高等商業褚匯宗等齊赴議會謁見正議長屈佩蘭氏云學生等爲國苦衷定邀先生洞鑒無如官廳干涉太甚請先生提議以爲敝會後援屈氏答云諸君回校須開管敎員全體大會以張大勢力並囑上書議會以便提議聞各代表卽擬遵照辦理 
[閩南衝突之危機]  
　　中外通信社云閩省戰禍現方暫息而閩南之永春安溪衝突又起是亦一不幸消息也爰將詳情述之如下閩南之軍隊大别之可分兩種曰粤軍曰民軍而民軍之中又分二種一閩南靖國軍其司令爲張貞楊持平在安溪安海一帶二福建護法軍其司令爲宋淵源在永春洪瀨各地民軍粤軍初尙相安後因粤軍中之龔振鵬出一布告指宋淵源爲匪首謂將加以剿辦與民軍大失感情繼而龔假道安溪於夜間龔佔其地並殺揚持平之團長林萬勝是時幾大起衝突幸經譚石屏及浙軍陳肇英等調和由陳炯明將龔調離安溪並約明龔氏不再來安其他各地凡有粤軍駐紥者民軍不得至其界内民軍駐紥地點粤軍亦然始和平了結乃相安未久前月底龔振鵬忽又來安溪粤軍亦紛至民軍駐兵之詩山河市等處而向設護法軍總司令部之洪瀨地方亦來粤軍駐紥當比兩軍勢將衝突之時而粤軍駐紥永春之陶質斌軍隊忽有陳國華之一部譁變粤軍疑爲宋淵源所煽動乃以撃變兵爲名而并及宋氏於是永春方面之衝突起矣安溪方面民軍素仇恨龔振鵬見永春方面宣戰於是亦與龔振鵬衝突刻安溪爲楊持平所佔據并聞粤軍陳炯明司令已分三路進兵以冀收回安溪其第一路司令爲蔣介石第二路爲朱得才第三路爲鄧本殷每路步兵九營并有大砲機關槍預料日内必有一番大戰調停之人現方極力奔走未知雙方能納忠告而暫行息戰以紓民困否 
[贛人對議員示威前之情勢]  
　　江西各界人民因反對省議會加薪無效上月三十一日特集衆至省會爲示威運動步浙公民之後塵茲聞二十九日上午商會代表余鏡秋省敎育會代表吳愷省農會代表項金浚學生聯合會代表段家璵九江旋省商業公團代表于振寰及各團體各發起人旅省各縣同鄉會代表等共計三百餘人曾齊集沈文肅公祠開各團體代表籌備大會公推易之門爲臨時主席報告宗旨略謂今日爲反對議員加薪籌備公民大會到會團體已有數十起之多足見省議員加薪之舉爲全省人民所否認惟今日須砃究種種方法以利進行萬一進行前途如有困難尤應堅持到底現在宜從速呈請軍民兩長曁財廳截留此項公費如已發給則請於下次欵内扣抵言畢即取上兩長呈文交衆看過議决呈内署名先列各團代表後列公民名義有未携帶名章者則請本日午後四時赴蕭公廟五號補蓋主席又提出正式開公民大會日期付討論張掄元主張端節日趁各界休息時間到者必多收效較大余鹤言則恐休息日議員不在會内將無處覔一質問之人主張本星期六即須舉行又有主張星期日者其理由則以學界放假人數更多最後結果决定三十一日（即星期六）舉行公民大會次議集合地點决定仍在沈文肅公祠主席並在黑版書明舊曆五月初三日午時在沈祠開公民大會贊成者請起立付總表决全體起立次提議臨時籌備費及以後郵電各費時有九江旅省商業公團代表于振寰首先出洋二元交主席大衆均爲感動慷慨認助出五元三元二元一元一串數串不等不半時立集洋四十餘元即推易之門暫時保管以作公民大會期前臨時籌備之費後來如需用大宗欵項經自治促進會代表饒寳書及商會代表余鏡秋等表示無論一千八百三千五千均可酌量由加入發起各團體分擔一時掌聲雷勤其後演說者甚多均不外痛駡議員之絶無心肝激烈者並主張先禮後兵最後一着則予議員以嚴厲之對付當由主席宣告休息五分鐘休息後繼續開會仍由易之門主席推舉辦事員用公推法主席提出四十餘名抄諸黑版付表决多數次又就推定之幹事分爲文牘交際會計庶務四科每科並推常駐員數人以專責成至四時散會三十日該會辦事員以現距大會之期僅二十四小時一切進行事件亟應籌備以免臨時倉卒遂於午後二時邀集各科臨時職員開談話會磋商大會手續僉以本會宗旨在反對議員加倍增薪惟外間對本會行動雖極表贊同而就同人集合主旨要以理法爲前提無論若何辦法總以不發生暴動爲至要嗣某君動議明日開大會各界到會者定必踴躍惟人衆議繁行動恐難一致同人亦應預爲防範矧外問閧傳省議員將雇集流氓到會搗亂以便架禍同人尤不得不爲注意經衆一再討論遂决定用先禮後兵方法預由籌備處推定代表數人赴軍民兩署及省議會陳述公民會反對議員加薪意見一面仍開會籌商繼續辦法若各代表至省議會不得圓滿答覆再與各界同人磋商最後方法隨决定開大會秩序（一）摇鈴開會（二）公推臨主席（三）宣佈開會宗旨（四）宣讀請願軍民兩長書及致省議會覺書（改推廖楨劉野樵二君擔任擬稿）（五）公推赴軍民兩署及省議會代表（六）宣佈通電稿（七）自由演說（八）摇鈴散會當晚並由該會函請戒嚴司令部及警廳於明日加派軍警前往議會維持秩序函中詞旨如下敬啓者本省公民反對議員加薪始終以文明辦法進行本日午間開會人數想必衆多憤激之餘難免不赴議會要救撤銷原案而沿途之臨時參加者亦勢所不免誠恐該會議員發生誤會與公民衝突用特函逹鈞部派遣兵士鈞廳飭區派遣長警前往議會維持秩序不勝翹盼 
　　省垣學生聯合會因明日爲公民開會警告省議員加薪之期特於今日（三十）假沈公祠開聯席會討論公民團如畏縮不前學生等應如何辦法兩句鐘時各校學生到者五十餘人當公推盧任華爲臨時主席宣佈開會理由並提議各校學生明日實行警告方法大致與公民團進止取一致行動有陳姓學生大不贊成其說謂本會前日開會議决致書省議會限四十八小時答覆今已逾期尙未見覆是該會已目無學界鄙見以爲明日公民團如不能實行警告我等即應單獨行動整隊赴該會警告主席付表决討論多時决定省議會違限不覆本會應召集各校同志准於明日（三十日）上午十一時在百花洲集合加入公民團如公民團不實行警告本會即取單獨行動主席云今日到會各職員不過五十餘人明日警告時各校應全體同往以表我等學生一致之熱忱（衆鼓掌）遂决定到會各職員歸校後即各對同學說明明日加入公民團各校應集合全校同志整隊前往出發之時並須另整隊伍以資識别表决後陳姓學生又發言云明日對於省議會警告舉動無論公民團是否舉行本會斷無中止但警告之法應先决定其時主張各異主席均認爲過於激烈解釋多時遂决定警告舉動所以逹到取銷加薪目的如一日不得圓滿答覆同人等即一日不退出該會衆贊成主席云明日赴省議會接洽時應派代表是否仍就昨日赴公民團六代表或另公舉六人衆贊成另推於是主席在簽名簿上依次唱名如贊成其人爲代表者即起立爲定議畢其時已六鐘遂散會茲將公推代表姓名誌下段家璵曾剛會致遠賴尙徵王回陳競進省垣總商會省敎育會省農會以省議員秘密加薪各界大起反對該會猶不自行打消非常憤激三十日特由敎育會代表歐陽祖經熊育錫吳愷商會龔梅生盧馥窗羅伯農農會項金浚等會商辦法僉以須先將該會加薪拂逆與情情形用三公團名義電呈政府及電旅京同鄉誓不承認如省議會猶不覺悟則即實行議妥之第二步辦法務逹撤消原議之目的當推商會主稿由聶文牘立時擬就即刻送由敎農兩會蓋章午後四時即行拍發并推敎育會草擬三團體會呈軍民兩長文限明日繕就遞入茲將三團體會銜致北京電錄下北京大總統國務院參衆兩院江西會館同鄉諸公鈞鑒議員薪水月八十元不爲不優今議增加一倍秘密通過人民反對衆論沸騰當此時局艱難憂危迭見公私窘迫上下困窮身爲議員宜如何潔已奉公共撑危局而乃一切不恤惟薪水是謀訴諸良心恐難解說人人憤激必釀事端惟有懇求政府迅電省長咨交覆議從速撤銷以保公安而平民憤合詞呼籲無任悚惶江西省敎育會省農會總商會同叩舟 
[江蘇省議會加費案之眞相]  
　　客有自南京來者叩以此次江蘇省議會之增加公旅費究竟如何眞相何以八年度預算案增加議員公旅費至七萬五千餘元而議員自辯並未减削敎育實業費據其宣布敎育實業費總數且各有增加究竟此欵從何而來客曰噫子居局外安知局中人用心之巧妙耶蓋蘇省與中央向爭一種漕糧省認爲省有中央認爲國有此次交議案未列入而省議會依據歷屆議案仍列入又加以商股收入省有營業收入於是收入項下較之交議案驟增至四百八十三萬餘元雖仍列入補助國家行政費三百萬尙盈餘不少其實無一非空心湯團也然旣於紙片上有此大宗虚數之增加於是樂得慷慨索性將敎育預備費加上十萬實業預備費再加上十萬而議員公旅費自然不用客氣了又問旣然增加收入都是靠不住則議員增加公旅費將來究竟何從取得客曰此所以敎育經常費不得不减去一萬八千實業經常費不得不減去五萬餘也將來虚列之入欵與虚列之敎育實業預備費兩兩對消而議員公旅費之增加固已從其他滅削各項下移補而有餘矣而猶號於國人曰吾並未減削敎育實業費且增加之也吁諸位議員之用心亦狡矣哉顔亦厚矣哉 
[江浙抵制日貨彙誌]  
　　松江　六月二日爲舊曆之端陽節各校例於是日放假一天各校男女學生都有利用假期在外分送關於抵制日貨之印刷品者上午西外童子救國團第一第二兩團於八時左右整隊入城一路高唱愛國歌先後在知事署前及東門外露天演講午後一時起嶽廟内之奉高臺有尊親學校校長姜粟香等在彼開國民大會相繼演說者甚衆中間有趙姓鐵工亦登臺演說略謂抵制外貨全賴舉國一心今商學界熱心進行而我工界獨無聲臭此實工界之恥願各急起直追共同着力云云其言明顯聽者鼓掌同時城内景賢女子專修學校學生左月娟在該校開會該生首易布衣爲同學倡其演說辭謂諸姊妹之不愛國貨以其不能如洋貨之稱體而美觀然若改用國貨不過外觀較陋究不致如亡國時所受之痛苦云云言時聲滬俱下同學均爲之感泣該生又要求暫行罷課即於罷課時間内向各處勸用國貨經在會各同學討論後僉以有妨正課公决於星期六日停課一天縣敎育會發出京電略云外交失敗歸罪曹章京内外學生激於義憤奔走呼號相繼罷課本諸愛國熱沈迫而出此萬不獲已之舉政府當明白宣示辦法則學潮自息母庸强力鎭壓也學生純係愛國份子究非不逞之徒豈能含垢忍辱而屈服於軍閥武力之下苟政府不變態度一意武力對付則羣情愈憤勢將盡入漩渦危及國本云云 
　　蘇州　五月三十一日蘇州學生聯合會集常會於吳縣敎育會是日爲各校罷課之第四日中等以上學校代表到會者有振華女學英華女學慧靈女學崇道女學省立第二農業第一師範第二工業第二中學醫學專門桃塢中學萃英中學晏成中學英華中學中華體操學校福音醫學校東吳大學等十六校又省立第二女子師範及吳江中學學生亦來函報告罷課與本會一致進行會中因屢接報告言本城各店暗進日貨並將國貨價格抬商遂議决舉代表與商會接洽擬定治標治本辦法四種以待採用聯絡進行繼各校報告罷課後情形女校如慧靈議定辦法三種（甲）將著作投登各報（乙）製手工品托國貨社代銷（丙）分赴各家庭作通俗演講振華女校則方從事研究各種工業品製造如粉筆墨水等英華女學則演講團早已組成並節膳充一切經費其餘各男校對於社會服務如演講部調查部著作部等組織大致相同自修之外於兵操軍事學講演資料之預備等皆甚著意其經費籌法大概分三類（甲）儲蓄（乙）節膳（丙）捐輸校中一切管理皆由學生自主規約甚爲周備同日學生聯合會國恥演劇部開會訂定草綱定期練習不日開演又聯合會各校早經議决停燃日商電燈西國敎員亦表同情皆相率斷線改燃臘燭火油燈云蘇州各校敎職員以學生之舉動不可無以盾其後因聯合發起敎職員聯合會其宣言書云外交失敗警耗傳來北京大學生以國之不存學將焉用首先叫號矢以七尺微軀與國存亡義聲所播四方景從識者僉謂今日學生之奮發實吾國前途莫大之幸運苟能及時倡導再接再厲足以摧奸賊之肝膽而戢强暴之氣燄迺政府不察惑於羣小甘冒不韙匪特拂戾學生救國之苦衷而養奸貽患國法蕩然其予敵人以輕視之隙是可忍孰不可忍同人侷處吳下忝爲人師坐視靑年學生虚擲黄金歲月而不禁爲之捐捐以悲也同人爰於五月三十一日成立斯會其唯一之主恉在組成健全機關後援學生以挽敎育一線之生機嗟乎誰無肖子賢女今子女捍衛國家亦旣竭其力矣有敎育之責者坐令子女犧牲而漠然無動於中忍乎否乎爲此宣言深望全國敎育界蔚然興起實國家前途之萬幸焉同人不禁佇足以竢翹首以待云云該會事務所設於蘇城胡書記橋西吳縣敎育會内 
　　無錫　一日國民大會開幹事會演講部主任唐閏生託秦執中君代表提議學生因救國罷課長此以往終非善策擬由本會發起聯合各地國民大會代向政府陳詞以期貫澈學生團所要求之六項一面勸學生一律上課以免曠廢學業當經公决由本會派唐閏生代表赴滬與上海國民大會接洽秦毓鐘提議國賊固屬可恨然非形式上加以侮辱卽足以蔽其辜應由律師團提起公訴嚴予懲辦繼又提議本邑各界組織十人團不下數十團惟行動往往不一致擬由本會招集各該團代表開聯合會經衆討論僉謂各該團實無從聯絡祇可由本會各幹事以個人名義向之勸勉經衆贊成紙貨中之馬糞紙除學校作手工用外板箱作代作木板洋襪廠亦以做裝匣銷路甚廣此係純粹日貨城内寺巷口源通紙號日前曾在申進有馬糞紙十五扎現以旣屬日貨應加抵制該號經理已將此紙如數退回 
　　鎭江　鎭郡洋廣雜貨糖布同業現正清查存貨除現存曁已定而不能止者外如再有暗中新定新進之家一經查出照此次公决例罰充本地善舉某廣貨號掛有日貨商標尙買日本火柴某糖棧買進大批東糖某鍋店某油號在漢口購辦大批桐油鐵鍋由日輪裝運來鎭李某亦由日船裝來大批小麥均爲人所注意第六中學校全體學生復於端陽節各執白旗游行街市並在各市場講演抵制日貨各界端節讌會均已不用東洋魚翅海參鮑魚等品矣 
　　嘉興　秀州書院於六月二日（即舊曆端陽日）在城中敎育講演廳演愛國新劇下午一時開演各界到者約四五百人所演爲亡國慘史五點餘鐘始畢又該校及第二中學前日均已停課所有在校學生不准出外每日温習四小時故秩序甚整不日將有停課原因書通告各界聞第二師範擬遵照省令提前放假 
　　寗波　鄞縣縣敎育會自在明倫堂開特别大會後演講調查已分途進行頃接旅滬甬僑函略謂抵制日貨方法出之以文明持之以永久務請貴會廣發傳單印刷通告而於窮鄉僻壞間尤應注意特寄現洋一百元藉充印刷傳單之用一日午後二時因又邀集職員籌商進行第四師範學生方懋僑周岱殷等四人已赴奉化大橋調查進貨簿並在市樓閣及城内四喜街演講一日又往南渡宣講市農會於五月二十九日開救國大會除城區十九校袁氏崇文學校懷澄國民學校三校全體學生到會外會員到者百五十人會長葉養生謂靑島問題各界響應本會以時關農忙致落人後但能堅持到底亦當見諒於人支云嗣由張時遜張輔倫演說而散南門外通利源榨油廠所出之花頭餅向由太古船報關出口每班約裝出五六百斤售與東洋現已電告該廠停裝另籌銷路商人范多琳包湘濤等以抵制招貼易於消滅擬在人力車旁用油漆寫成維持國貨等字並寫於車夫號衣上計甬埠人力車約一百二十部每件背心製費七八角以及轎旁漆字須百餘金現由錢康興君捐助北心若干件范等亦已募有欵項數十元行將實行豐和區恒足雜貨店主徐明良昨將店中貨物查騐一週所有日本貨裝入一箱定初四日到該鄉自治公所焚燬慈谿公民方善昌等發起國貨維持團一日請商會邀集各界開會推定楊省齋等十二人爲團董分任調查文牘講演會計等事决定辦法四種一不進日貨由商號蓋章爲證二商號自行檢照開單報告商會三嚴杜進貨每日由團員協同商會於航船火車信局到慈時檢查各貨如遇有日本貨當送商會焚燬四由商會函致各鄉分分一致進行 
　　台州　台州救國協會於五月二十八日是午假公衆運動場開成立大會各界赴會者學校團體則有中學校男女師範敬一回浦兩高小毓文女兩等哲商第一東城南城西城比山中津靈江各國民校學生各執小旗書愛國良心爭回靑島請用國貨挽回利權等字樣公推圖書館長項士元爲臨時主席各學校唱國恥歌及勸用國貨歌後公推中學校長毛正沅爲正會長前省議會議員秦楩友臨海商會會長楊文齋爲副會長幹事交際評議文牘書記會計各部及儲金調查販賣各團職員亦先後推出旋由各會員相繼演說對口外交失敗之歷史勸勉永久抵制日貨會場中設有愛國儲金兩櫃投資者頗踴躍有勞動界中人李鋆祥亦擲銀洋一元五鐘散散各學校團體及各界公民游行街市一周隨處演講秩序井然 
[南京快信]  
　　昨日（二日）天中節中等以上二十一學校男女學生三千數百人結隊游行街市午前八時由高等師範學校會齊出發過軍民兩署及總商會均高唱愛國歌前導以軍樂學生均手執白布旗幟隊伍整齊見者咸爲肅敬至下午一鐘始各散隊 
李督齊省長昨有極懇切之訓告勸諭各校學生上課免廢學業已交由胡敎育廳長轉知省立中學以上校長因學生罷課均向省公署敎育廳辭職齊省長胡廳長均温諭慰留 
　　北京國務院昨電各省稱學生風潮已息各校已照常上課 
　　馮河間由津電李督請維持和局李督復電述疏通情形意頗接近和會可望續開 
　　農商總長田文烈因京城缺米昨派部員鄧某來寗謁軍民兩長商由蘇採米十萬擔連京接濟 
　　甯垣各公團因省議員加薪案昨公函齊省長謂復議案不能開會是議員放棄職權應請照七年度或照原交預算案執行并聲明議員薪水不得在預備費項下或决算項下挪支 
　　參陸部昨電軍署徵求南北軍統一辦法意見限五日内電復 
　　官産處沙田局奉令裁撤歸併財政廳辦理會處長劉局長均擬日内入京接洽後回寗辦理移交一說限至八年終結束裁撤 
　　新國會秘書長王印川昨過甯赴滬 
[杭州快信]  
　　各縣裁撤禁烟調查案經省議會决定後咨請省署公布齊省長查此項調查曁督察委員以會稽甌海兩道爲多數浙東一帶閩土臺土最易侵入事關烟禁未便遽予裁撤昨咨覆該會查照 
餘杭桐廬義烏各縣商學機關昨紛電到省以省議會非法延會所决議案誓不承認 
紹縣知事王嘉曾徇富户甘某請求誣某連連長爲盜犯查係因索賭欠起釁現經盛團長組織特别軍法會審已將甘某拿解紹屬戒嚴司令部嚴究 
　　桐廬知事趙成恩被父子山西莊賭匪拒捕毆傷案本指定金華地方廳爲起訴管轄現省署查金華與桐邑相離較遠詷查證據搜捕餘犯手續甚多恐稽時日已飭改發建德縣公署按律訴辦 
　　浙江地方實業銀行濫賬案（官股二十萬元）財政廳前擬就營業盈餘項下按年提還省議會不允通過昨咨行省署一律照僨權訴追先就有物證人證兩項着手餘則責成經理人理償 
省垣錢市因絲業開秤旺用現洋致日拆每百元加開一角二分紹匯每千元有時直出甬匯每千元在兩元以上本届端節各業賬欵收入約有八成現洋已覺充裕日拆可望輕減 
地方通信 
[]  
[蘇州]  
　　點放軍餉　蘇常鎭守使兼第二師長朱琛甫以現届放給五月份餉銀之期特派使署徐參謀携餉前往三旅各團營二師彭參謀携餉前往四旅各團營使署吳副官長携銀前往工程騎砲各營按名點騐放給 
　　水龍會之新章　間門馬路鎭安龍社於前日在長春坊事務所開會討論整頓方法經衆議决添加新會員添配應用器具添購新龍一架又議定無論新舊會員三次不到者罰出救火時之燈燭一斤云 
[無錫]  
　　請究逮章收繭　繭業公所調查員薛岳函致警所云昨昨午後四時調查到白兎橋萬生和繭行悉該行自昨晨開始收貨當見其掛稱二支收貨二三十擔其聯票係用協和祥圖記詢其萬生和曾否報開據云昨日已到公所報過及回所詳查白兎橋萬生和並未報開顯係協和祥繭行有意取巧查各繭行之私設分莊久在例禁尊屆萬生和繭行旣未報開乃協和祥前往掛秤收貨係顯私設分莊而萬生和行主准其掛秤收貨通同破壞定章今已停秤在即應請貴所迅予派警傳集該協和祥與萬生和兩行主訊明辦理 
[揚州]  
　　懸賞購緝匪首　阜寗積匪沈隆之業經剿減頃聞其黨于大漳又勾結海沐宿泗一帶大股流匪爲復仇之舉以辛家蕩爲巢窟八難紳商各界已集議懸賞八千元訪拿于大漳歸案懲治云 
[寧波]  
　　令徵水産製造品　實業廳轉奉農商部訓令以本年美國北太平洋漁業聯合會擬派人來華考察我國水産情形請先行籌備以便接洽我國漁業淍尙屬幼穉各種水産物尤鮮研究此次該聯合會來華調查浙江水産繁衍爲漁業素著之區允宜擇尤徵集彙送陳列旣以謀銷路之擴張且可供外人之參考合即令行沿海各縣及各商會將各該管水面之水産物爲妥徵集送部等因該縣知事已分函商會及水産工廠查照 
雜評一 
[衹做其半（默）]  
　　今日全國人所致力者爲抵制日貨提倡國貨之兩名詞然吾謂國人今猶僅做其半也抵制與提倡名爲兩事實則必先能實力提倡而後抵制乃能永久故此兩名詞實即爲一名詞也今國人於抵制一事可謂一致雖有一二自私之徒或乘機抬價或密謀私運或挑撥是非亦實少數大體則固已熱心進行不稍回顧是上一名詞已能身體力行矣至若提倡國貨則但聞其聲而未見一二有實力之大工廠出現又未見有一二大資本家登高而呼盡力提倡是下一名詞尙在空言時代而未能實行故曰僅做其半也然而此二者有相聯不可離之關係必須同時並舉而後其責任乃始完全效力乃見宏大國人而不欲僅做其半者其速起而謀之乎吾於資本家尤有厚望焉 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[昨日縣商會中之激昻情形]  
　　本埠各校學生前舉代表同詣南市縣商會請願要求顧蘇兩會長通知商界與學界同一態度進行該會長因時值夏節故特訂期昨日開緊要會議迭記前報昨日下午五時該會各會董及各業領袖紛紛到會時上海學生聯合會會長何葆仁曁京師學生團代表某某等四人先已蒞會當與顧會長接晤報告京師各學校經過一切痛苦情形特在會場演說言詞頗爲沉痛並謂上海各學校亦已罷課多日政府仍無相當之表示出於不得已要求貴會通知商界一致行動並請求貴會發電致京師全國商會聯合會迅卽轉致各省商會一體聯絡電致政府力爭靑島懲辦賣國賊曹汝霖等以平國民心理如仍無美滿答復者惟有進第二步停止納稅云云該會會長與會董等僉以此事關係重大非由全體會議難以决定當演說時一般熱心愛國志士鼓掌之聲不絶於耳旋有俄崴口僑商代表凌有光登台演說並與場中人大聲呼一致要求會長趕速拍電至京師俾商學界聯合進行嗣兩會長見此狀况以此舉實行一般苦力何以謀衣食須先謀相當方法方可免碍秩序故一時不肯擔此重任而凌君與大衆仍然要求不已甚至額首相懇兩會長至此已莫可如何且時逾八鐘各會董見此狀况以會不能開相繼退出衆等仍在場將兩會長圍住勸其允照請願之辦法進行其時第一區警察署趙署長恐發生意外特派盧巡官帶同長警在該會門口四周照料未幾兩會長勉允俟明日再謀進行時學界代表則於報告畢已告辭矣 
[總商會董事會紀]  
　　昨日北市總商會各會董開董事會會員中新舉之代表徐菊如等亦蒞會討論適有學校聯合會舉男女學生代表八人到會要求聯絡商界抵制日貨等一切事宜當山沈仲禮姚紫若等向之接洽以會長尙未就職已由會董等拍電致國務院農商部請示辦理並陳明一切云云該代表等一再要求經沈姚兩董磋商良久以會務無人主持須待會長復職後再行領銜拍電請示施行云代表等始各退出 
[上海學生罷課之第九日]  
　　學生聯合會消息　昨日（三號）學生聯合會因徵求總商會意見特派幹事舒志俠朱成信周正煇偕同京津杭學生代表赴該會接洽山會董沈中禮姚紫若出見晤談之頃代表首陳來意沈君等略述欽仰之情惟對於表示同情及商界一致協同停行諸端並未作何答覆僅言現在會長力求辭職本會方竭誠挽留會長不暇須持會長問題解决主能再言進行至於抵制日貨一事本會此次亦已聯盡棉薄滬上有如此成緒其實皆本會提倡之效云沈君復言鄙人當年亦曾留學英國於世界大勢略知一二對於示威運動似非大國民所宜有云相談良久代表等以不得要領遂興辭而出山東會館同人對於此番學生行動極表同情昨日該館特備山東草帽千頂以爲分送各校學生之用魯人熱心國事於此可見一班聯合會學生昨日因聞得河南路美華藥房新出一種臭蟲藥粉即派人至該藥房購辦貨樣以便列入調查錄中豈知購到拆開之後忽露出山産除蟲菊株式會社商標而外層招紙則有請用國貨字樣蓋係眞正的日貨而假裝者諸人失望之餘無不大怒昨日爲南商會開會之期聯合會應該會之約特派陳倫會惲震李果裴國雄及京津寗學生代表到會旁聽開會後商界入席諸者對於國事非常激昻人人無不願犧牲私利以爲挽救危亡之計當即請北京代表許德珩陳寶鍔登台報告京中情形聽者無不感憤隨即議决發電致南京李督軍齊省長請轉呈大總統立黜賣國賊之職如不蒙俯允定當不與同存云云南洋中學代表報告讠校同人已印有國貨及日貨對照表一萬份以便分發各界爲提倡國貨之一助第一商業學校學生現已與華商電車公司商妥在各電車内貼一種勸用國貨之廣告其廣告底子擬託國畫美術校代畫云惠中中學與滬江大學近因罷課之事學校與學生之間頗多糾葛昨特由該會派出交際員多人分頭接洽其結果極爲完美云該會接崇　中學學生團報告書云自外交失敗敝校學生與京滬各校取同一表示一致罷課以救危亡乃校長曹炳麟素無學識且又頑固不化招致軍警横加壓制迫令上課并於學生等抵制日貨提倡國貨爭圖靑島等種種傳單亦嚴加禁止不使貼發其所致各家屬一書尤爲荒謬絶倫（原書附上）書中謂崇明僻處海隅於内政外交素無關係即使全邑罷課亦無關大局又謂學生等當以畢業升級爲前提稍一延誤甚非利益務請貴家屬因勢利導督令上課若貴家屬亦誤從各學生以愛國爲要旨相率罷課亦請明示云云夫曹校長以一人飯碗問題爲摧抑士氣不使學生等有愛國心一分之表示是不惟崇明縣敎育界之大辱抑亦吾全國敎育界之大辱吾聯合會熱忱愛國務請設法相助共除敎育界之敗類崇明中學學生團叩 
　　大同學院　大同學院安徽學生同鄉會通告本省各界云逕啓者慨自外交失敗舉國痛心我學界秉憂國之熱忱爲良心之奔走爰有聯合會之組織而北京政府近爲少數武人所唆使並爲日使所恐嚇竟忍以 
嚴厲手段取締學生如禁止露天演講發封報館等事已有數起嗟手我學生何辜而遭此塗毒耶溯自五月四日以來吾人所以捐棄寶貴求學之光陰而奔走呼號者非爲喚醒國民以爲我外交之後盾乎且以我無黨無偏之學生出此和平之學動救國於危亡外人見之猶爲欽嘆乃者救國之士竟蒙塗毒而賣國者反承慰留叔寳何心至於此極雖然我内地學生亦中華民國學生也豈禁若塞蟬坐視此皇皇祖國斷送於國賊之手耶不然應即有所表示矣同人等原不敢望諸公抛棄寶貴之光陰而與京津滬各學生取一致行動也第念國家興亡匹夫有責且關懷桑樟不忍視我皖士氣稍讓他省爰不揣鄙陋謹陳管見如左（一）組織演講團到各處演講（二）組織印刷傳單團到各處散布傳單（三）組織中日商品調查團調查中日商品牌記印刷散佈或刋入報章俾國人共和不致誤購日貨（四）此後工商各界本救國之旨而進行以上各條望諸君積極進行母越常軌幸勿爲非法干涉所懾服須知頭可斷家可破此志不可稍衰諸君勉乎哉諸君勉乎哉 
　　約翰大學　聖約翰大學宣講團成立旬口係由學生自山報名組織現有講員百餘人舉定（團長）邱培洵（書記）邵鍈馬崇淦（會計兼庶務）朱季衡是團共分八隊大中學八班每班爲一隊以人數甚多每隊又分爲組每日止少有八組出發宣講講員約三十餘人已經宣講地點如南翔黄渡龍華眞茹北新涇樊王渡曹家渡靜安寺路等處凡至一鎭宣講必遍及全地不在一處宣購便作了事講員執有旗幟上書約翰大學宣講團某隊以爲表識於未宣講之前摇鈴以召聽客宣講資料係述外交失敗之可痛抵制日貨之利益及愛國之眞精神言語之間注重勸導不尙激烈多用譬喻以警人心宣講後並問聽者有何疑問以便校正宣講時並用地圖及各種比較表以期易於明瞭　　第二師範　第二師範學生分會提議爲國賊鑄鐵像其意見書如下我們『懲辦賣國賊』的要求是爲第一件緊要的問題但是政府的回音怎麽樣非但没有滿意的答覆簡直是不　我們從此可以知道這事空口要求政府去幹是一定難於辦到所以還是我們自己來幹怎樣幹法呢就是眼前先替這般賣國賊立幾個鐵像現在我把立鐵像的意見說一說諸君有現過西湖的麽玩過的一定至過岳墳你看他墓前的四個像秦檜王氏張俊万俟高給人家小便蹧蹋透了懲辦惡人的法子打也不行駡也不得那麽這樁事還是眼前的一樁好法子呢况且上海地方中外交通四方的人來來往往的煞是不少還有賣國賊的親吓友吓一輩子也住在上海的他們看見了這般「鐵像」便曉得這般人已經爲全國的人民共棄了或者賣國賊知道了使他稍稍的歛跡呢 
　　第一商校　省立第一商業學校支會昨日勸告團委派團員携帶學生聯合會志願書分赴各商號勸告勿進日貨並請該商號經理人蓋章於志願書上以表决心第一次已經填寫商號計四十一家 
　　中醫專校　上海中醫學校勵志會設立以來經該校主任丁廿仁每月捐助二十金故又另立宣講團加入者四十餘人於每日下午四時出題演說以資練習前星期連日往大東門西瘦小南門九畝地宣講聽者甚衆其宣講團宣言書如後風雨飄　國家多難中原有板蕩之憂神州抱陸沉之歎斯民夢夢梁燕興悲外患憑陵亡無日矣雖墨涙素書多驚心而怵目非狂呼痛語難振憤而發蒙自宜相輔而行並進不悖調三寸不爛作五夜鐘聲甯痛哭流涕於父老兄弟之前莫箝口結舌於牛馬奴隷之日此同人區區之愚誓守勿渝者也但是才力菲薄限於一隅勢不能面命耳提家喻户曉則感化未週終有遺憾所望血性靑年熱腸志士宏暢斯恉共樹先聲作警世之哀詞以現身而說法精誠所至金石爲開日月無間明効可覩同人不敏願揮塵以尾諸君之後雖力竭聲嘶無悔也謹此宣言 
　　聖瑪利亞女校　聖瑪利亞女校學生分會宣言書云國事多艱外交失策北京學生振臂而起同人等亦國民之一分子對於國是敢不關心此聖瑪利亞學生會之所以組織也夫風雨飄颻之民國已如大厦之將傾復由武人旦旦而伐之强鄰蠶食而鯨吞之賣國賊私自出售之我國民若再　然不察嗟我民國其何以存是以本會宗旨定爲陶養愛國思想提倡國貨抗舶來之品疏財政之源注意國事各盡天職須知國與民有痛癢之關本固邦寗自古爲然權賊之私自售國不正直也日政府與我國私訂密約不正直也學生當爲人民表率同人等願以正直二字自勵勵人以進社會 
Ｉ> 
[靑年會全國協會舉行新屋奠基禮]  
　　中華基督敎靑年會全國協會爲中國各地靑年會總機關新在本埠博物院路香港路轉角建造會所擇於今日下午五時舉行奠基之禮已略誌前報該會所計五層地基及房屋工料統計約二十餘萬圓國内要人如黎元洪馮國璋伍廷芳唐紹儀及各省督軍省長等咸捐巨資計募自國内者約四萬圓由美國史蒂孫君助美金四萬圖古爾特女士助美金五萬圓該欵項已於四年前募集祗以歐戰影響未能動工遲至今日方告經始地段與上海靑年會會所相近一則爲全國靑年會之總滙一則爲地方靑年會之模範巍然並峙爲滬上生色不少也奠基禮之秩序如次（一）歌唱（二）祈禱（中華續行委辦會幹事誠靜怡）（三）主席宣述宗旨（協會建築委員長聶其杰）（四）演說（興華報總編輯潘愼文）（五）音樂獨唱（六）讀銘及宣告匱藏（協會書報部主任幹事胡貽榖）（七）安置首石（第一任協會會長及現任會長潘愼文鄺富灼）（八）英語演說（上海靑年會總幹事曹錫賡）（九）音樂四人合唱（十）禮畢致辭（協會代理總幹事李耀邦（（十）（一）祝福（倫敦會駐華顧問部幹事施白珩）新屋圖如下 
之德本校一日設立即本會一日存留種種組織力圖永久未可定於俄頃之問因此預備期長而學生聯合會之加入較緩加入以前已邀求校長停課開會以謀進行今自加入之後改本會爲聖瑪利亞學生分會上午温習下午專爲社會服務如發表對於時事之意見繙譯緊要之論說或新聞提倡仿造洋貨并繪種種圖樣使工廠製造其餘進行之策隨時增定總竭我力之所能實事求是堅持到底願與四百兆新國民共勉之 
　　務本女學　務本女子中學學生分會昨致商界通啓云商界同胞公鑒此次國人深維國恥抵制日貨萬衆同心一日千里貴界執商務之樞紐有直接抵制之權近日本埠及各埠商界巨子團體業董或限制定貨或明定懲罰或焚燒大宗日貨或監視同業買賣其熱心愛國與學界相同不但莘莘學子俱深感佩即全國同胞亦莫不欽服惟是滬埠遼闊日貨充溢或因血本攸關意存觀望或因租界保障依舊經營亦有名爲抵制暗中出售號曰圖貨仍雜日貨此種情形就調查所及實所難免試思貨物交易唯商界消息最靈亦唯商界關係最切資本營業事事可爲何必甘心於此與同胞爲敵原知此種情形爲少數人之行爲唯涓滴不塞將成江河所謂五分鐘熱度瞬息冰銷貽羞外人爲害全國本分會迫於熱忱鑒於危亡不忍不有所陳告尙祈貴界愛國君子有則改之無則加勉同爲自立之國民母作他人之奴隸瀝布血誠敬此奉告 
[留日學生在半淞園開會紀]  
　　昨日下午二時旅滬留日學生在半淞園開談話會到者逹五十人議决兩種宣言（一）忠告日本國民此次抵制日貨之舉動並非與日本全體國民爲仇實因日本政府專以侵略中國領土壟斷中國權利爲主義以致若起吾全國國民之公憤如山東問題如二十一條密約及中國軍閥派所訂名種秘密條約皆吾國民引爲痛心疾首者是以全國國民不得不憤恨日本政府卽不得不排斥日貨使日本國民稍受痛苦要之日本國民目前所受之痛苦非受中國國民之賜實受日本政府之賜日本國民若明此意應知尸其咎者不在中國國民而在日本政府原文大意如是（二）忠留日學生目前不必急於歸國將中國全體國民所以積怨深怒於日木者由於日本政府之自召反覆向日本商學兩界陳說務使日本國民瞭然於中國此次排日之眞意其咎專在日本政府此旨旣明收效必大較之全體歸國的消極舉動高出萬倍云云 
[警廳禁止擅自集會之布告]  
　　江蘇淞滬警察廳長昨發布告云案奉松滬護軍使署訓令以據本署稽查處報告本埠各學校團體在西門外公共體育場開會追悼郭欽光並有於散會時列隊至南商會要求援助情事查核所報告學校學生集衆開會並意圖激動商界全體是其行動已越乎範圍殊 
 
[靑年會全國協會舉行新屋奠基禮]  
　　中華基督敎靑年會全國協會爲中國各地靑年會總機關新在本埠博物院路香港路轉角建造會所擇於今日下午五時舉行奠基之禮已略誌前報該會所計五層地基及房屋工料統計約二十餘萬圓國内要人如黎元洪馮國璋伍廷芳唐紹儀及各省督軍省長等咸捐巨資計募自國内者約四萬圓由美國史蒂孫君助美金四萬圖古爾特女士助美金五萬圓該欵項已於四年前募集祗以歐戰影響未能動工遲至今日方告經始地段與上海靑年會會所相近一則爲全國靑年會之總滙一則爲地方靑年會之模範巍然並峙爲滬上生色不少也奠基禮之秩序如次（一）歌唱（二）祈禱（中華續行委辦會幹事誠靜怡）（三）主席宣述宗旨（協會建築委員長聶其杰）（四）演說（興華報總編輯潘愼文）（五）音樂獨唱（六）讀銘及宣告匱藏（協會書報部主任幹事胡貽榖）（七）安置首石（第一任協會會長及現任會長潘愼）文鄺富灼）（八）英語演說（上海靑年會總幹事曹錫賡）（九）音樂四人合唱（十）禮畢致辭（協會代理總幹事李耀邦（十）（一）祝福（倫敦會駐華顧問部幹事施白珩）新屋圖如下 
　　之德本校一日設立即本會一日存留種種組織力圖永久未可定於俄頃之間因此預備期長而學生聯合會之加入較緩加入以前已邀求校長停課開會以謀進行今自加入之後改本會爲聖瑪利亞學生分會上午温習下午專爲社會服務如發表對於時事之意見繙譯緊要之論說或新聞提倡仿造洋貨并繪種種圖樣使工廠製造其餘進行之策隨時增定總竭我力之所能實事求是堅持到底願與四百兆新國民共勉之　　務本女學　務本女子中學學生分會昨致商界通啓云商界同胞公鑒此次國人深維國恥抵制日貨萬衆同心一日千里貴界執商務之樞紐有直接抵制之權近日本埠及各埠商界巨子團體業董或限制定貨或明定懲罰或焚燒大宗日貨或監視同業買賣其熱心愛國與學界相同不但莘莘學子俱深感佩即全國同胞亦莫不欽服惟是滬埠遼闊日貨充溢或因血本攸關意存觀望或因租界保障依舊經營亦有名爲抵制暗中出售號曰國貨仍雜日此貨種情形就調查所及實所難免試思貨物交易唯商界消息最靈亦唯商界關係最切資本營業事事可爲何必甘心於此與同胞爲敵原知此種情形爲少數人之行爲唯涓滴不塞將成江河所謂五分鐘熱度瞬息冰銷貽羞外人爲害全國本分會迫於熱忱鑒於危亡不忍不有所陳告尙祈貴界愛國君子有則改之無則加勉同爲自立之國民母作他人之奴隸瀝布血誠敬此奉告 
於地方治安有碍令卽剴切布告曉諭以後非經官廳許可不准擅行集會以杜滋優而保治安等因奉此在警察治安條例人民集會結社本有先報官廳核准方能舉行之規定况現當時局艱危人心浮動之時一切行爲尤宜出以鎭靜若稍涉囂張卽不免由該會而釀生意外小則妨碍地方安寗大則影響國家全局是利未見而害先彰當亦愛國者所不取也奉令前因爲特剴切布告仰即一體遵照自後無論何人凡有集會結社情事務須先期報告官廳非得官廳許可不准擅自舉行以保公安而杜紛擾切切勿違特此布告 
[道署將議對付罷課事]  
　　沈護道尹因學生罷課事迭奉院部電令勸導現聞沈道尹擬於本月六日下午三時召集地方紳董在署會議種種勸導辦法聞亦擬提前放假云 
[國民大會致五國領事函]  
　　國民大會政駐滬美英法俄意各領事公函云總領頭閣下敝國此次以愛國熱心激而爲抵制日貨之舉國人不得已之苦衷誠非得已第舉動務求文明以嚴毅之精神守秩序之行動俾日本政府知對華政策之悮共釋大錯永睦邦交俾東亞得眞正永久之和平對於日本國民本無嫌怨除抵制其貨物外絶對不能有異烈之舉敝會已本所意登報通告國人至歐美各邦爲我國之良友自不能漫無區别有碍邦交惟國民當發揚奮慨之時誠恐有無識愚民借端起釁與歐美各邦之商店爲難除由敝會勸諭外貴總領事對於貴國之旅華人民及商店如聞有以土情事者亦希函告敝會再由敝會隨時勸告人民俾使注意邦交保全歐美各國商務爲荷 
[各界表示愛國舉動之昨訊]  
　　南匯縣商會　南匯縣商會勸告各業云爲勸告事日本刁狡奪我靑島各省公憤咸以不買日貨爲唯一之抵制本會茲准各界函促進特因於今陰曆四月二十七日在辦公處邀集各會董開會籌議對於日貨問題均主張根據上海商業公團議案今後各業一律止進日貨一面調查各日貨種類再由本會發單通告俾衆周知實行不買之目的吾南邑各業素號文明爲亟勸告務希一體止辦日貨並將各項種類尅日分别列表詳報本會以便彙總通告知所適從實深欣盼 
　　閘北工部界　閘北工商界救國宣講團自商務印書館印刷所同人發起後工商各界先後加入日昨（即一日）上午九時由該團團員推張海星范承基王經明過道政俞士楨謝福甚張文弼程志衡袁士興倪耀先十人出發往浦東至董家渡畔正欲乘划渡江適風雨交作乃折回蓆線街將携帶印件沿途分發至邑廟卽就一曠地宣講聽者均爲之動容又該團前日因夏曆端節特派團員十人至城内一帶宣講愛國原理後購票入勸業場宣講聽者不下千人莫不爲之感動至五時許復購票入内在樓上下各處宣講旋有留日歸國學生蕭柏年當衆演講朝鮮亡國後苦况吾國民須及早猛省聲涙俱下聽者動容於十一時許始各分散 
　　復旦校役　復旦大學各校役近組中華工界救國聯合會復旦分會其章程如下一（定名）本會爲復旦大學校役所組織故定名曰中華工界救國聨合會復理分會二（宗旨）本分會協助總會用切實方法救國家危亡爲宗旨三（組織）（甲）會員復旦大學校役均爲本會會員（乙）職員本會設正會長一人副會長一人書記一人會計一人幹事員四人交際員四人本會職員由大會選舉任期半年連舉得連任會長主持會務執行議决之案件副會長襄助會長書記司往來文件會計掌出欵項幹事輔承會長執行會務交際員司對外交際事務四（會期）本會開會次數無一定期遇有重要事故由會長召集開會惟每半年至少開會一次五（經費）本會會員每月納銅元二枚有特别需欵時山會員自由認捐六（規約）本會會員當永遠遵守左列各規約（甲）不購日貨（乙）不用日幣（丙）不乘日船（丁）不雇役於日人七（懲罰）犯甲乙兩項以貨幣充公用途俟開大會公决犯丙項者罰以船金犯丁項者罰以自受雇之日起至發覺之日止之傭金八（附則）本章程如未盡事宜得於大會提議修改 
　　商校負販團　南市圖書公司舊址之省立第一商校學生近日組負負販團五隊每隊六人携帶國貨化妝品日用品食用品等物分赴南北各車站及各輪埠販賣順便勸導旅客同心抵制日貨各學生之勸購貨物甚爲謙和愛國熱忱殊可嘉也 
　　嚴查鐵路水棧　南洋中學校長王培蓀受滬杭甬轉運公會委託檢查日暉洪鐵路水道棧房有無奸商私將日本貨品運杭故於前日爲始派令各學生就近往該處車站水路貨棧嚴查以杜私運 
　　東洋魚定期焚燬　南車站轉運公會日前查獲意圖運杭之東洋魚三件扣留議罰等情已誌前報茲悉此種東洋魚（即色文魚）三件計重七擔每擔價洋八元購貨者爲劉熙鳳自被查出後迭次央人商懇將貨發還嗣經各團體得悉函致轉運公會請將該貨焚燬故該公會正副會長孫少卿高子嘉又於昨日召集同業議决除將上蓋鮺魚發還外所有東洋魚三件定　本月初十日上午十點時在南車站當衆焚燬已分函各團體届期派員到場監視矣 
　　五業定期開會　顧繡綢貨新衣零剪等五業前經邀齊全體在軒轅殿開會議决抵制日貨等情已紀前報茲悉該五項同業定於今日再邀各店主到場會議各具志願書加蓋各該業本店書柬圖章並將各該店本名下現存日貨之花色貨開列清册報告公所以便一星期派員前往調查等事昨已發單分别知照矣 
　　顔料業　顔料業同行前在南市紫霞路素絢堂公所開會議决抵制日貨不用日幣不裝日船業已實行茲因少數同業除售土産顔料外兼營日本之艾絨泥金粉砂紙黄蠟白蠟茴香桂皮台灣姜黄等人種爰邀集全體同行開會當經公同議决一律抵制全體當場簽字永遠不進隨時由業中互相調查如有再私進者察出議罰 
　　實行重製警告　大東門大街德源祥商號昨日上午接西城學界同人來函略云連日閱報載得悉尊處各商家所懸警告夤夜被人拆除盡絶嗣經貴商等熱心愛國重製警告實屬令人欽佩請諸君始終勿懈等語該商等邀集全體討論之下立時具函答復略謂警告一事業經同人等議决在本街各商家勸募集資數百元已備本色花旗布製成大小警告詞句不一其中咸取文明之語令漆匠用漆成字使其不能脫落不日當可成立承蒙垂詢據此奉復云 
[關於和議之通信社消息]  
　　平和通信社消息　近有旅滬議員數人紛訪南方各分代表詰問外問傳說南北分代表已暗中將各條件接洽妥當將包圍兩總代表迫使簽字並聞條件内山承認東海爲大總統種種陰謀究竟有無此事經南谇分代表某君答稱未曾預聞記者（平和社）按當此南方實力派熱心表示望和之時議員諸君似應大發猛省自謀合法解决之道如徒向無拳無勇之代表肆行責難亦何益耶 
　　聯合通信社消息　昨聞武鳴與陳譚莫會銜自龍州電致各方面（原文見公電）又據洞悉西南情形之某某君等探究武鳴此電之用意大致有二（一）自和會停頓單獨媾和直接軍政議和之說紛紛而起武鳴爲素主張由和會解决者特發此電以息謡言而促和會議和之進行（一）西南某部分一方面主由和會與北方議和一方面其同系之政客或正式代表如韓某坐京與北議和且由其同系之軍人聯絡或欺哄西南其他軍人通電不干與政治以表示其與北方軍人携手之誠意故該電發出後北方軍人羣起贊同又徐菊人近日第言西南事由西南解决是皆某部分欲壟斷和議單獨接洽北方之結果武鳴雖僻處内地而此種情形亦甚洞悉深憤其不顧大局專謀和利且自己亦在被賣之中今發此電將自己之主張宣示天下俾賣西南者有所悔悟買西南者亦知西南眞象不爲某部分所蠱惑若謂此電爲對北方表示好意母甯謂爲對南方某部分下一警告爲當故電文主意一以促兩方政府速謀和議之成一以表示其不欲與聞某系壟斷媾和之事云云記者（聯合社）聞此證以武鳴近月關於廣東問題與某部分之齟齬似某某君等所談頗爲中理姑誌之以餉閱者 
[國外金條大宗進口]  
　　國外之金條久無大宗進口所以滬上期貨價小現貨價高已二載矣昨日（三日）俄羅斯公司輪船進口儎來滙豐銀行金大條五百零四條（每條約金五百兩）中法銀行一百零八條尙有太平洋輪船進口亦有本埠花旗銀行之大條金五十六條據云此項條金共重三十三萬六千兩雖未開盤然各金號之有現貨者得此消息咸欲急於脫手恐現金價將驟跌也並聞此項金條係俄新政府售出云 
[賴稅務司之布告]  
　　海關稅務司賴發洛氏昨出布告云爲布告事案查清宣統三年八月間本關前稅務司墨因各商行夥友常有浮報稅銀欺騙東主情事特訂新式出口報單於下半截另加針眼騎縫一聯以備將完過稅銀若干批明蓋印截交原報人持回作憑藉杜弊端當經傳知在案茲本稅務司查得此等浮報稅銀情弊又復時有所聞在關在商均受其累此皆由各商行不按從前傳知辦法向原報人索取回憑以致有此情弊合特重申前令出示布告並檢同傳知原件仰各商行等一體知悉嗣後務各按照前定辦法索取回憑以杜弊端切切附錄前墨稅務司傳知爲傳知事近來屢經本關查得各行家報關夥友往往有將報運出口之貨浮報納稅銀數飽其私喪欺騙東主情弊茲爲剔除此項情弊起 
 
 
 

Page 12

 
 
見特備新式出口報單該單於下半截另加針眼騎縫一聯以備將完過稅銀若干批明蓋印後撕交原報人持回作憑此項樣單儘可來關領取倘各行家果皆向原報人索取回憑則該項情弊自必不期絶而自絶矣 
[紗廠聯合會公宴扣福君紀]  
　　前晚華商紗廠聯合會因本埠著名紡織專家怡和紗廠經理扣福君即將回國特於午後召集本埠各華廠職工請扣福君在靑年會講演紡織要義並於是日晚六時在該會設讌公餞已誌昨報計是晚到者有恒豐德大厚生鴻裕申新振華寶通寶豐溥益鼎新廣勤濟泰振新等十餘廠經理及代表頗極一時之盛扣福君有極長之演說辭其中要義則稱棉業三大要素（一）改良植棉（二）由該會自營煤礦（三）由該會設立紡織機工專校並爲普通工人興社會上及敎育上各種業務勸與西人各紗廠聯合進行末述及政府不良應由商人設法改革並列舉英國各大公司所創設各種偉業之前例殷殷勸告是日該會副會長聶雲台君因病未能到會由穆藕初君起述答辭略謂茲聞扣福君名言偉論莫名感佩敝會始於去年成立尙屬幼稚致未能與西人紗廠聯合極用歉仄將來必取一致至敝會應辦之事業極多目前僅辦植棉一方推廣棉産一方改良棉質並已設有植棉委員會將來敝會歳月旣久勢力日張必遵扣君之良言力圖進行云云詞畢在座諸君復與扣福君作詳切之討論至夜十一時始興辭而散 
[靑年會今晚之演說]  
　　外交失敗内政紛歧洪水滔天危機遍地此正吾國危急存亡之秋我國人應如何挽救之本埠靑年會特於今晚八時半敦請江蘇省敎育會副會長黄靭之演說（今日之危機及其補救之法）黄君爲敎育家見遠識深屆時必有一番宏論以警國人願吾愛國同胞聯袂往聽之 
[女靑年會明日開會]  
　　基督敎女靑年會訂於陽曆六月五號星期四午後（新鐘）四時開交誼會結束該會半年會務表示各特别班成績並請本縣知事沈藴石演講題爲女靑年會與中華國民並請周森友醫士及醫士之高足張女士合歌又有體育商諸同學之操演業由該會邀請會員届時蒞會矣 
[禁止各省自由借欵]  
　　本埠各機關接南京軍民兩長令略謂頃接中央攻府電現因各省自由借欵日多殊非福國利民之道除分電聲明外嗣後不經中央核准自行訂結借欵條約者政府概不負責倘以國産作抵者亦不生何等效力以免日後發生糾葛云云特電仰即遵照云 
[英皇誕辰之慶祝]  
　　昨爲英皇喬治壽誕晨間英總領事法磊斯在領署前校閱上海團練隊之英國分隊租界商行及浦中兵艦商船多懸旗誌慶 
[南京號輪船抵滬卽行]  
　　中國郵船公司之南京號於星期一日自美抵滬載來郵件約六千袋該船已於昨日午後開往香港 
[越獄犯跌斃之相騐]  
　　西鄉漕河涇鎭江蘇第二監獄前日清晨派囚工唐阿囝朱阿根兩犯在空屋内粉刷平頂詎乘看守早膳之際朱犯用梯越牆脫逃唐犯尙未出牆當場捕獲朱犯則因由圍牆上躍下震動内部頭顱跌傷尙拚命狂奔逃至該鎭南首鐵道旁氣閉倒斃當由該圖地保報請地檢廳相騐一面由新監看守長宋傑報請敖雲亭典獄長核示敖君據報後命科備文函請地方檢察廳派員騐勘並將唐阿囝押解到廳昨日午後由夏檢察官帶同唐書記官毛檢騐員等及法警邵子靑帶領在逃就獲之唐阿囝前往認明據供委係朱阿根正身當經夏君騐明死者實係跌傷腰肋致命而死填明屍格判由善堂棺殮發封厝壇唐阿囝仍命帶回本廳候訊明加等治罪 
[貨船碰撞之慘劇]  
　　麫粉船户陳元和前日由滬承裝麫粉五百包開往浙江平湖駛至滬南長十八里浦面突遇南帮米船孔二官之米船滿載白米一百八十擔迎面而來時在黄昏船身載重不及轉舵致遭碰撞孔船腰間受傷孔二官落水溺斃陳船受傷頭部船夥周春三阿四二人亦於碰撞時震動失足墮浦屍身無着雙方貨物均遭水浸損失其巨昨日陳船勉强開行返滬孔船即在失事處浦灘停擱灘上經貨主偕同陳元和另雇駁船前往打撈屍身矣 
[常熟刦案盜匪在滬拿獲]  
　　常熟居民閔柏華鄭冠倫兩家於去年四月十九號本年四月十六號先後被盜持械入室刦去金珠飾物現洋逃逸業經常熟縣公署緝獲盜匪趙筱洪供出案内關係人石根星（即根與）陳小福章兩人匿居滬北公共租界新閘路前日由該縣知事葉君備文派警鄒德彪來滬協同特别機關中西探目在新閘路某茶館内將石陳兩人拿獲拘入捕房押至昨晨解送公共公廨請究即據中西探目上堂訴明協同來警將被告等拿獲情形並據來警投文聲請將被告等引渡歸案關讞員核供商之美丁副領事判被告等均押候備文准交來警帶回歸案訊辦 
[請撤朦領鹽田部照之省批]  
　　奉賢靑村場一帶沿海鹽田被沈達等向沙田局朦領部照鹽民以生計攸關公推紳耆陶望侃等呈請齊省長主持咨請沙田總局撤消沈等部照兹奉省長批示三則抄錄於下 
　　其一　原具呈人奉賢縣紳士陶望侃等呈爲維持鹽民生計懇請吊銷沈達等冒領鹽場沙田部照由呈悉沈達等所領靑村場五團沙田部照全係現在製鹽之地沙田局憑何發給仰候令行靑村場會同奉賢沙田分局確切查明呈復以憑核辦 
　　其二　原具呈人板户吳金祥等呈爲奸民盜領鹽灘阻碍鹽務環請撤消沈達等盜領部照以維鹽民生計由呈悉此案現據奉賢縣紳士陶望侃等具呈已令行靑村場會同奉邑沙田局確切查明呈復再行核奪課串攝影存 
　　其三　原其呈人張宗悅等呈爲客民冒領鹽灘環請吊銷沈逹等所領部照並飭沙田局將全數鹽地遵章劃歸場知事辦理由呈悉此案前據陶望侃等及板户吳金祥等分詞具呈當經批行靑村場查復在掛發間適據程紳龢商請緩批候陶望侃等續呈辦理仰候據情咨請江蘇沙田總局查察見復再行核辦 
[少年宣講團將赴鄉演講]  
　　少年宜講團在城内也是園開第三次演講會詳情已誌前報茲聞該團擬於下星期日（即八號）赴黄渡高等小學舉行第四次演講大會演講勸導醒世事實届時又必有一番熱閙也 
[商餘交誼社至莘宣請紀]  
　　商餘交誼社宣講員陳緒良莊冠南蘇根立周伸侯錢鐵夫戴秉均張炳蓀朱增祺沈奬伯王貴華黄榮昌張菊蓀連福才等於昨日往莘莊地方爲第二次之宣講上午九時即乘車出發至莘莊已十時許各團員次第至鎭先至縣立高小寄宿舍宣講聽者百餘人繼至小茶肆中聽者亦八九十人及五時乃乘車而返車中又經朱增祺連福才演講皆足發人深省 
[利濟劵獎洋之處置]  
　　瑞源等彩票店前因經售違禁利濟彩票被法捕房探捕前往抄出詎内有四萬四千三百零六號彩票適中頭奬由各慈善團延請巴仁律師代表至法公廨聲請將此項中奬銀六萬元撥充善舉瑞源彩票店亦延逖百克律師代表要求將中奬票發還被告經中西官兩次研訊辯論終結判候下堂諭飭遵等情已誌前報得日由中西讞員商明堂諭先由副領事德君將西文堂諭宣佈畢聶讞員判曰此項彩票係違禁私售前已判决没收豈能更改現將中奬洋六萬元由法總領事移送護軍使署督同分派各慈善機關以充善舉而昭公允此判 
[朱旱襄猝斃]  
　　昨午有某甲持假支票往銀行支取現洋二十二元爲行夥察破喚到總巡捕房九十二號包探將某甲拘入捕房詰據供稱係浙江人朱旱襄託彼代取者當即按址往傳朱至捕房質訊詎知甫入朱寓朱驟患急病倒地不省人事即由探送投醫院逾數小時病劇斃命經院通知捕房將屍車入騐屍所候今日詳報公廨核辦 
[車夫猝斃]  
　　昨晨六時許老西門城門口明月茶樓斜對門某酒店門口停一黄包車該處崗警以其碍路將車上坐墊取去該車夫向之索還該巡警不允將其推跌倒地詎該車夫登時不省人事旋即氣絶身死該巡警即赴二颧警署報告當經杜警正諭飭長警前去將屍看守一而命二十二舖地甲金啓仁投報地方廳禀诅相騐未幾有董學才投廳稟稱鹽城人向在陸家浜爲猪作生理死者爲董家和今年五十八歲向在治下拉黄包車度日爲民人族叔今日駭悉叔父驟斃爲此來案請求免騐賀廳長諭飭不准下午帶同沈檢騐員等蒞場騐明董家和委係跌仆倒地受傷氣閉而死填明屍格判令棺殮發封候示 
[貧病圖盡之可憐]  
　　紹興人章金海前日午後在黄浦灘新關碼頭投浦圖盡經一千零八十八號華捕查見設法救起將章帶入捕房留至昨晨解送公共公廨請示據章供稱向業庖丁嗣因患病歇業迄已四載苦不堪言是以投浦圖盡中西官以章貧病可憐判候函送紹興同鄉會代遣回籍 
[續送女犯至新監收禁]  
　　上海監獄内之女犯現須遷往新監禁錮除先送女犯三十口押至新監收禁外昨日敖典獄長又將女犯二十名派令魏科長送往漕河涇新監收禁 
[碰船溺斃鄉民之涉訟]  
　　曹家渡潘家庫農民唐秀庭上月三十一號在蘇州河擺渡船上被江北人劉金泉董萬成之艙艙船碰撞致唐立足不穏落河身死經屍子唐繼英在四區四分所告發李警佐命解司法科昨經段科員訊明移送地檢廳核辦 
[顧阿榮縊斃之相騐]  
　　二十七保十圖地保沈岐山昨至上海地方廳報稱閘北德勝里二亞第一家有向在火車站爲機匠之嘉定人顧阿榮今年三十三歲不知如何於昨午在其自己房中解帶自縊而死其妻顧朱氏等已經四區警署拘押當因案關人命令飭地保稟請相騐午後朱檢察官沈檢騐員等到場騐明委係自縊而死判令家屬備棺成殮免封縊帶一根與顧朱氏及牽涉同居前樓面婦人王陳氏二房東木匠張瑞生張周氏夫婦一併帶回檢廳訊供判押候再復審辦理 
[妻子被拐之查獲]  
　　閘北徐阿四之妻張氏近被拐匪孫小鴻拐婦孫朱氏趙陳氏等誘拐出外帶至寳山縣屬羅店鎭圖賣爲徐得悉報經淞滬警廳偵緝隊派探張福前往羅店鎭將一千人一併提獲解回閘北送請司法科訊究 
[保人展限三天繳訊究]  
　　胡樂安前因串同楊生甫王錫香朱福卿袁雪山等四人爲中保將受抵已故莫阿炳之單據轉抵與蔡元卿逾期不贖蔡即照據履行轉換道契詎被英妻李氏得悉阻止轉契故由蔡延逖百克律師具控法公堂胡即聞風逃逸旋將四保人拘案判着四保人各賠銀六百四十八兩除楊生甫已繳外王等三人未繳因又提訊王等三人同稱民人等均已破産可得洋二三百元不等曾經民人等妻子屢向原告懇商原告已允請求寛宥原告律師稱原告並未允許仍請嚴追中西官判展限三天繳清如違究辦不貸 
[輪船茶房被毆受傷]  
　　有碼頭流氓十餘人於前晚相率至招商局江裕輪船甲板上臥宿天明爲茶房陳阿東干涉流氓即將陳攢毆其他茶房多宿岸上陳寡不敵衆致身肥重傷流氓即紛紛逃去嗣由該船執事投報小東門法捕房派探查緝行兇人等懲究一面舁送陳阿東往醫院醫治 
[控訴私做顔料洋鐵聽]  
　　蕪湖人施桂生南京人吳小五子被愼昌號延律師在公共公廨刑事科狀訴於五月十九至二十九號止串黨冒名私做董洪茂牌號之顔料洋鐵聽一案由廨准詞出票發交該管捕房昨晨派探周阿金協同八十六號西探將施吳兩被告拘解公堂請究即由原告代表律師上堂譯稱被告現願帮助原告找尋指使之人請求改期再訊中西官諭施吳各交二百元人洋並保候訊 
[女俯行兇之判押]  
　　鎭江婦人張王氏在滬西小沙陀路五號門牌某西人家爲傭前日被其女主至戈登路捕房控氏無故行兇昨由捕房將氏拘解公共公廨請究即據原告西婦上堂訴明氏行兇情形求究訊之張王氏供詞推諉中西官核供以氏不應行兇判押女所兩禮拜示儆 
[搗毁器具之控告]  
　　僑居上海之瑞士國人考咪嘵因與向在卡爾登西飯店爲經理之西人藍道口角互毆後被藍道延律師在公共公廨刑事訴訟處控其搗毁值價洋六百元之器具要求訊究公廨以被告係無領事管束之人應予受理飭發傳單交由總巡捕房特派一百六十五號西探於昨晨將考咪嘵傳案先山原告代表律師上堂略述案情肇譯稱被告藍道所延之律師要求改期及免予交保兩層敝律師並不反對惟須請堂上將本案訂於下午開審因原告方面所有見證皆係船上水手夜間均須作工上午始得安眠之故等語次由被告律師起言譯稱因案情未曾研究故請展期俞襄讞與美副領事思拜愛克君核稟諭令被告具臨訊自行投案結退去候訊 
[藉端勒索禁押三月]  
　　江北孩子王兆奎前日午後經過虹口東嘉興路華租交界處被流氓陳海全幣見以王孩曾在租界犯案遂向其拆梢不遂將王孩强行拖人租界轄境正在纒繞間適爲該處捕房華探尤雲卿與八十六號西探查見詰悉前情將陳帶入捕房收押昨解公共公堂由該兩中西包探分别上堂稟稱被告等在華租交界地方藉端向人拆梢請爲嚴究並由孩子王兆奎到堂訴明被告拆梢不遂强行拖曳情形詰據被告陳海全供稱係某包探囑令往喚王孩並未向其拆梢求宥中西官核供以陳藉端勒索判押西牢三月期滿逐出租界 
[勒索規費之押儆]  
　　滬西徐家滙路三號門牌婦人徐奚氏所設小茶館因時常聚賭抽頭前日舊曆端陽節有陳德生夏寳蘭徐四利蔡恒有同向該氏勒索規費不遂吵閙被七百二十七號華捕查見詢悉前情以陳等聚衆拆梢當將四人一併帶入捕房押至昨晨解送公共公廨請究據徐奚氏投訴被告等自稱探夥前來索詐洋三元當給伊等小洋五角不允吵閙因此鳴捕拘究訊之陳德生等供詞互推中西官核供以陳等不應聚衆勒詐判令各押西牢七天示儆 
[汔車傷人併紀]  
　　前晚十一時許有某西人駕一千四百十七號汽車駛經百克路口靜安寺路撞跌行人冷貴酉碾傷頗劇經新閘捕房二百七十三號印捕瞥見當即前來抄錄汽車號數另雇車送冷投醫院醫治一面歸呈捕頭查核又有八百九十六號汽車於昨日下午六時許駛經南京路浙江路口撞倒某印書店學徒陳常森碾傷甚重當由老閘捕房一百六十九號印捕到來押令該汽車載送醫院未及抵院在途氣絶身死即由捕帶該汽車夫入捕房稟候捕頭發落另由他捕將屍轉送騐屍所候今日報請公廨相騐 
[攫取西人物件]  
　　洪彩蓮在北蘇州路串黨四入將西裘弗倫（譯音）圍住恐嚇攫取值洋三十六元之夾金表等物逃逸被控滙司捕房飭探王桂亭與一百九十號西探將洪拿獲帶入捕房押候解廨請究 
[攖金挖耳被獲行賄]  
　　王時清前日在湖北路攫取婦人吳戴氏金挖耳圖逃經該氏鳴由一百七十五號華捕將王攔獲搜出原贓一併帶入捕房主行賄洋一元求釋經該捕據情稟明捕頭呈出賄洋飭將王管押昨晨解送公共公廨經中西官略訊一過判王押候查明另案於下禮拜二解訊 
[道尹公署批示兩則]  
　　浦東塘工善後局董謝源深朱日宣呈東西兩溝港口咽喉水利重要寛留丈尺請核轉立案分令行知由呈圖均悉查此案前據該局董等呈奉省長令道會同江南水利局派員查明呈復等因業經函局派員查復在案應俟委員復到再行會核轉呈仰即知照此批圖存 
　　上海人餘襪廠陳鍾彝呈預杜假冒請求給示保護由　呈及附件均悉旣據呈縣註册有案所請給示保護之處應予照准此批佈告隨發 
[淞滬警察廳批示三則]  
　　周長福批　呈悉准將王長松交保出外限於十日内將馮寳洞之妻交案訊明給領如敢故違惟保是問 
　　周長格批　呈悉旣經扭訴警所有案如果周榮華等再有兇毆情事儘可就近報區所請備案應毌庸議 
　　馮寳洞批　呈悉業准王長松交保出外限日交人訊奪矣仰即知照 
[誌謝]  
　　昨承振預公司贈勸業場遊劵二十謝謝 
中華職業敎育社通訊 
[第二年度社務概况]  
五月三十一日年會報告告之一 
　　本年度本社事業以籌設職業學校爲最重要（另有報告）此外各項辦事狀况經披露於雜誌茲彙誌大略如次 
　　社員　普通社員五百二十六人連前共一千零七十二人特别社員六十七人連前共二百七十六人永久特别社員五十五人連前共九十一人統計一千四百三十九人七年七月徵求新社員一次八年一月主任赴南洋徵求永久特别社員一次 
　　議事部　議事員仍前全年度聞過常會四次臨時會一次辦事部辦事員顧樹森君專任職學校事務後請王維尹尹繼寿嗣王君因赴南洋辭職請俞泰臨君繼任辦事員會議原定每土曜日開會一次本年改爲每月之第一圭曜日開常會一次餘以事務之繁簡臨時酌定 
調查　十六次内調查學校一次工廠十五次七年六月主任偕總書記赴東三省乃朝鮮靑島調查凡六十日八年一月主任赴南洋調查凡一百日 
　　研究原設研究部自職業學校成立後改隸校内講演在内二次在外六次七年六月主任偕總書記赴東三省及朝鮮靑島講演十九次試演幻燈六次八年一月主任赴南洋講演十七次内試演幻燈四次購置外國職業敎育幻燈影片二十三種又自製本國職業敎員幻燈影片二十二種 
　　出版敎育與職業雜誌第七期至第十二期共六册江蘇省立師範學校附屬小學校職業科敎授要自下卷一册職業敎育一册 
　　通訊全年度計收到函電七百零五件發出四千八百四十七件申報通訊欄計通訊九十一次福建實報通訊關計通訊八次各地分設通訊處續成立者江蘇秦縣之差堰市某肅之蘭州南洋之仰光新加坡檳榔嶼共五處連前三處共八處 
　　附屬事務（一）受南京朁南學校之委托擔任南洋通訊招待各務一面介紹男女敎員前往南洋約計十人一面介紹學生前往經商計八人（二）與北京大學南京高師範學校曁南學校江蘇省教育會合組新敎育共進社本社總書記蔣夢麟君被推爲主幹已出新敎育雜誌兩期 
　　經查收支　全年度收入除特别捐欵不計外共收銀七千九百九十七元八角七分共支銀八千一百零九元三角六分上年度有銀三千四百三十七元三角七分除本年度不敷銀一百十一元四角九分實存銀三千三百二十五元八角八分（詳見收支報告） 
　　基本金本年度收特别捐欵六百元陳嘉庚君第一年捐明幣二千元合上海規元八百五十五兩（詳見基本金報告）八年一月主任赴南洋徵求永久特别社員計共募得國幣四千四百元又梁德權君捐叨幣一萬元（分五年匀交）欵尙未收故未列入 
來件 
[楊瑞葆敬告同志書]  
　　自外交失敗以來吾人引爲莫大之恥辱愛國志士咸呼號奔走結會結團共圖挽救十人團應時組織以自治之精神謀國家之幸福宗旨正大辦法簡易各界聞風興起未及匝月報告成立者已盈百累千葆以其散漫無稽特倡議聯合會以期互相提携共圖實際惟以各方面之牽制心力交瘁故正式大會遲遲迄今尙未舉行現幸加入聯合會者已爲二百數十團（報名者一千三百餘團）一俟章程表决（大約在本月十號左右）即可開會成立此堪爲諸同志及愛國同胞告慰者也惟吾人此次組織救國團體純出天良凡有血氣定表同情然無論入團入會與否均當有一種自覺心庶可以不屈不撓之毅力而保持將亡未亡之國魂否則人趨亦趨人止亦止以依賴爲生活視社會爲轉移恐終淪於奴藉矣蓋社會現狀往往與實際相反如近日報紙消息稍覺平靜傳單警告日見减少此非愛國者之熱度已降乃逼於各方面之趨勢耳故吾人眞正愛國則無論各方態度如何仍應各盡其天職勇往直前堅持到底莫謂我一人愛國亦屬無益遂灰厥初心也嗚呼天下興亡匹夫有責先賢名言葆願與國人共勉之 
[上海商業公團聯合會評議員姓名錄（續）]  
　　中國烟酒聯合會代表陳良玉（大束門東姚家弄）金拜仁（花衣街裡施家弄三十六號）洪小楚（北泥城橋西新安里三十二號）俞　葆康（新開河德隆彰）王闓敷（董家渡王恒預酒店） 
中國邊聯合會代表徐春榮（海寗路天保里對面隆泉公號） 
　　上海粤僑商業聯合會代表勞敬修（三馬路泰和洋行）陳炳謙（二馬路外灘花旗銀行對面祥茂洋行）許奏雲 
　　上海廣肇公所代表湯節之（廣肇公所隔壁富華利號）馮少山（泗涇路文成隆號）黄伯平（廣肇公所對面同孚永號）周錫三（寗流路十一號中美商業公司）盧煒昌（河南路五百四十八號） 
　　上海參業公所代表葉　仙（參業公所）沈詠棠（阜昌參號）李韻芾（德潤參號） 
　　上海藥公所代表葛吉　（鹹瓜街業公所） 
　　素絢堂顔料雜貨公所代表邵仁傑（南市中毛家弄錦泰顔料雜貨號） 
　　上海麵粉公所代表夏明珊（舊教場陳市橋夏鴻興麵坊）湯忠意（小東門外湯氷盛麵坊） 
　　上海南北報關公所代表徐菊如（法界泰和里六號裕和公報關行） 
　　上海西於公所代表俞葆康（見前）穆蕚樓（新開河一林豐西菸行） 
　　上海灰船公所代表金拜仁（見前）王惠衡（灰船公所）陳幹卿（灰船公所） 
　　上海菸業公所代表王頌芬（南市王大生號）魏慶祥（烟業公所）陳良玉（見前）樂准臯（南市丁德泰號）裘子厚（城内太平街） 
　　寗波旅滬同鄉會代表張讓三（寗波同鄉會）虞　卿（和　銀行）陸維鏞（見前）方椒伯（博物院路天生煤礦公司）　　紹興七邑旅滬同鄉會代表田時霖（南市董家渡外灘震升木行）袁近初（四馬路怡和餘號號）曹慕管（塘山路澄衷學堂） 
　　旅滬大埔同鄉會代表藍護　（西門外三多里十一號） 
　　湖北旅滬同鄉會代表劉萬靑（見前）胡召南（長浜路仁勝里四百四十號福安煤公司）盧星階（法大馬路康成酒廠）陶理堂（英大馬路陶正昌瓷器號）劉畫臣（时口源昌路源昌里二十八號信利辦館） 
　　江淮旅滬同鄉會代表王保相（英界山海關路二百八十八號）莉正藩（法界南陽橋九十三號幼童學校）鄭緘三（新疆路二百五十七號飛星公司）劉善夫（閘北長安路五六號半濟堂藥號）金春林（麥根路南洲里一千號） 
　　旅滬肇慶同鄉會代表歐鏡堂（四川路金星保險公司）楊復初（江西路恒安里同泰號）嚴靄庭（二洋涇橋天泰成） 
　　丹陽旅滬同鄉會代表孫海旭孫瑞康（天津路集益里恒泰號）劉景文裴仲變 
　温州旅滬同鄉會代表黄敏之（石路新普慶里五十五號半公興申莊）林楚雄（後馬路瑞康錢莊）陳幹夫（石路新普慶里五十二號）林仲昭謝俠遜（時事新報館内） 
　　嘉應五屬同鄉會代表温佐才（五馬路晋太鞋號内）謝藴珊（英界天津路乾記弄口新昌源内曾際芳莊）李杰臣（後馬路開封棧後面元享金號） 
四川旅滬同鄉會代表朱伯爲（嵩山路五十五號四川同鄉會）吳甘泉李岷江（麥家圈元記字號）王石林（五馬路寳善街乾記綢緞雜貨號）江湘浦（望平街大阪渝内江全泰號） 
　　江西旅滬同鄉會代表鄒靜齋（見前）包荃蓀（無錫路一號信昌隆號）儲湘泉（無錫路一號信昌隆號）（未完） 
來函 
靑年勵志會來函 
　　謹啓者愛國不在空言重在實行救國不尙口說重在身踐凡吾國人咸宜憂勤惕勵時刻不忘惟須佩帶徽章明確表示用以自勉且以勉人本會本公司同人有鑒於斯爰印四種徽章（一）母忘國恥（二）救國雪恥（三）學生救國團（四）救國十人團共百萬枚零辦每枚洋五分躉辦百枚起碼每枚作三分算如承訂購尙祈從速外埠郵遞空函不復商務印書館工界靑年勵志會中華開源公司陳　馥等同啓地址上海寳山路與西里第十號至十三號洋房 
[大東門内衆商來函]  
　　逕啓者自靑島問題發生後凡吾國民莫不同聲憤激大東門内衆商亦表同情故集資懸旗警告以表民意本月初三日晚間舊城門口所懸之三丈餘竹布警告忽被人竊去各商號祗得集捐重置以表堅持之本旨昨閱貴報新聞欄内有一區二分所警署王警佐親率長警詣大小東門大街一帶向大小各店反復開導並云爾等各商號必欲再接再厲重張旗鼓最好晚上收進俾免損失等語大約訪事傳聞失實此次商學各界抵制日貨皆出於人民本願惟恐謡惑聽聞特請更正爲荷 
大東門内衆商公啓五月初六日晚 
雜評二 
[總商會改組說（庸）]  
　　上海總商會自發表佳電以來正副會長因受輿論之攻撃而引咎辭職律以負責之義出處甚明然愛戴此兩會長者則惟恐其去而堅切挽留於是兩會長乃進退兩難去則無以慰留者喁喁之望不去又不足明個人負責之誠且也挽留者留之愈堅攻撃者亦攻之愈甚挽留之結查竟然異爲間接之攻撃而兩會長精神上乃愈感其痛苦吾儕旁觀審察覺此問題多一日之爭持即兩會長多一日之受謗爲總商會計爲兩會長計皆甚不利也 
　　據聯合通訊社消息總商會今已有日内開會改組之說意者挽留兩會長者亦有所覺悟乎 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百二十）] [  一之]  
　　語云種瓜得瓜種豆得豆一國民意所屬演爲崇德報功之舉若其所崇拜者屬於孤忠亮節則後此有忠誠有氣節之人物將見前仆後繼蔚爲國光若其所崇拜者屬於豪傑英雄則後此以英豪自　以演成　　虎躍之事業者又將不可勝數也名譽心之一念往往與生俱來在我有智鐵之國民能利用之興奬掖之而已 
　　令節佳期永垂紀念尤爲利用奬掖之法之一端也我國禁烟 
寒食出於介子綏之抱木自焚競渡端陽始於三閭大夫之投江見志察吾民之所景仰所想慕者皆爲孤忠亮節之一流人　此皆富於感情而務爲消極之行動者相傳數千年遂成我國朝野上下不可轉變之國民性矣在美利堅則不然維倫墅之華翁舊居亞靈墩之李將軍故宅海盡河畔之格蘭將軍墓皆以紀念積極行動而富勇氣之人物也此數人者能以堅强不屈之浩氣履險無畏之大勇與其坦白無私中正無偏之積極行動以禦外侮以弭禍患於發端之始故美利堅自建國以來絶未聞石一受强敵之欺凌也若我中國人物之富感情固未嘗非悠久之道我國立國大地者垂五千年爲彼世界各國所未有固此感情維繋之功所微缺者感情過見偏重終鮮毅力以禦外侮故追稽二十四朝之歷史無非爲戎禍外患所充塞云若我國此後能永葆感情上之所長而兼蓄夫美利堅立國精神之勇與氣則未有不與西方之美利堅携手而爲東西兩人洲之兩大國矣此記者對於國殤節之第三種感想也 
老申報 
[祝由科治病（見光緒二年八月十七日）]  
　　辰州祝由科實於醫道中别樹一幟然世之托其名以走江湖者無非藉以牟利未必果精其術也月之十一日午刻揚州敎場街窰貨舖有客來買水缸看定頂上一雙店夥某即登高翻取不意偶失足連人帶缸同時墮落以致一市驚譁夥之腿骨已折昏不知人矣買缸者早逸去店主痛哭無策鄰人或薦醫或贈藥紛紛未定忽衆中一老者操湘音嘆曰善哉善哉事非偶然然滯我七日歸期矣遂排衆而出謂主人曰爾母懼我能活之不取爾資但須遵我敎主人崩角乞救老者命取茶杯十一個貯以清水又取大公鷄一雙禠夥下衣視之骨斷皮連曰無妨即戟指於杯水中各書符念咒畢含水噀之一噀而微動再而攢眉五六而呻吟七八而抖顫十一杯噀畢目張而大號老者笑曰可矣然後左手取鷄右戟指以人股對鷄股凡畫數十次問傷者曰何若對曰痛不大周身如麻木不仁者老者笑曰命已可保肢可不廢但房事切忌一年發物忌百日終身不能上高吾日日來七日始能奏功好調護之進以茶不飲詢其居不答怱怱去回視其鷄則左股曲而死矣其藝亦神矣哉 
新拾遺 
[緣非緣] [  瘦鵑]  
　　往歲徐滙某禮拜堂中有中國少年夫婦行結婚嘉禮一對豐人百年好合人咸嘖嘖羨之乃最後之一分鐘間牧師問新婦汝願嫁此人否新婦忽毅然答曰否　裂其冠裳而出於是比翼鴛鴦遂作分飛勞燕矣其原由不可考而海上諸報則曾記載其事是殆所謂缘而非緣歟偶閱西誌見事之類此者甚夥爰撮譯之 
　　美國紐約禮拜堂中有新夫婦行結婚禮新婦曰梅康斯頓司才貌兼擅新郎亦翩翩少年也婚禮垂成牧師問汝願嫁此人否梅女士揚聲答曰否否否觀禮者皆駭絶却立不能聲梅女士則微睨新郎作輕蔑狀揚長而出新郎木立移時即扼腕泣下掩袂去後有人知其故者據云是日晨間有陪新之女郎密告梅女士謂新郎實儇薄子别有所眷因求婚被拒計無復之不得已而結好於梅女士蓋亦慰情勝無之意梅女士憤甚故於結婚時拒絶以辱之云 
　　美國本昔文義州之聖喀瑟琳禮拜堂中有少年曰梯木賽福來氏者陜其情人馬格蘭摩亞女士來行婚禮證婚者爲華爾希牧師福來旣作答謂願納馬格蘭爲婦而馬格蘭忽愕然曰神父此時尙未屆結婚時乎牧師答謂已屆馬格蘭立掉首曰然則吾不願與彼結婚遂姗姗出禮拜堂去人叩其故則笑而不答 
　　美國芝加哥女郎佛蘭雪絲密勒將與其情人結婚吉日之晨佛蘭雪絲以一領結爲贈令於是日御之顧其情人因御之頗 
　　不得當别選一結爲代迨行禮時並立禮拜堂聖壇之次佛蘭雪絲見其所御結非復已物心滋弗悅旣聞牧師發問即岸然言曰果吾於此時尙及翻悔者願罷婚牧師頷之遂乞其父挈以歸去聞此女誓以處女終其身後此永不適人云 
　　英國孟乞斯德城中有一少婦與一富家子相愛悅蝶誓鹣盟情深一往一日遂行婚禮吉時將屆而婦怱得一惡耗則此富家子者實非積蓄其資財蓋由盜竊來也婦芳心幾碎猶力自鎭定結婚時牧師以願否爲問婦悲聲答曰吾知之矣不之願也衆賓聞言咸大震牧師復讀聖經促其感悟婦喟然曰然則吾先死可耳遂暈絶比蘇則新郎已潛遁矣 
　　美國聖路易有女郎爲父母所迫字一多金之老人心雖弗願顧亦無如何也結婚之日禮拜堂中花團錦簇備極侈麗觀者如雲集而女郎中心慘怛鬱鬱弗樂牧師甫發問即大聲答曰吾誓死不願嫁此人遂跳而出與其所歡驅車遁去二小時後則於鄉間一禮拜堂中行結婚禮矣 
 
[七星岩（古蹟圖一○九）]  
　　在紹興西郭門外柯山之東茂林秀竹别饒佳景雖三庚時節仍復凉風拂拂寒氣逼人爲越中消夏之第一名勝地也 
雜錄 
[見聞瑣言] [  五九生]  
　　自從五月九日以後大家閙着國恥紀念說我們該永遠把五月九日四字刻在心上不可忘却我說很好就起了個别號呌做五九生借着做個國恥紀念的紀念况且我恰又是五月八日辰時生的只　幾個鐘頭說他五九生也總算過得去 
　　我旣起了這五九年的别號當下就有一個朋友搶着說我呌雙十生好不好我道這也很好只旁的人不要胡亂把一年二十多個節氣也如法泡製的題起别號來甚麽立春生立夏生大雪生小雪生那就不像樣了 
　　前天上海二萬多個學生在公共體育塲上替北京大學殉難的烈士郭欽光開追悼會十分悲傷我說一樣一個人郭欽光死了就有這二萬多變眼睛中爲他落涙要是章宗祥一死恐怕要有四萬八萬多個臉兒上顯出笑容來咧 
　　那天開追悼會時公共體育場中都填滿了千千萬萬戴白軟帽的男女學生有人問他們戴這白帽子可有甚麽意思我說有三種意思第一是頭腦清明像這白帽子第二是心地坦白像這白帽子第三是借着這白帽子禦日（雙關） 
[笑笑錄] [  不笑]  
　　一丐行乞於某富翁富翁吝不與丐哀之曰乞先生憐我我家中尙有兒女六也富翁瞿然曰然則吾當賀君蓋吾年將半百尙抱伯道憂耳 
　　一兒自校中大考歸其叔問之曰慧兒你此次大考成績如何曾得奬品否兒掉首曰否奬品盡爲他人所得矣叔曰然爾後此如努力爲之亦必得奬兒微笑曰是何用者蓋吾方努力阿他人亦將努力是則奬品終不爲吾有也 
　　一傖父設筵宴客席問諸客高談小說紅樓夢并盛稱作者曹雪芹傖父立曰此君居伺處吾當折束邀之一客悄然曰此君死三百年矣窀穸何處吾殊未之知也 
　　警察長厲聲斥偵擇曰吾命爾以十一時來而今已過十二時矣是何爲者偵探曰請恕吾適吾在公園中跡一賊而吾之時計忽爲他賊探囊竊去故不知時刻矣 
　　一小學生謂其父曰日前阿爺不嘗言年長者不當欺凌弱小耶父曰然此固理所應爾也小學生曰然則阿爺請繕一函寄校中舍監蓋彼猶未知斯義今日忽加兒以扑責也 
[海外拾珍錄] [  蘭]  
　　○老而貧之新夫婦　英國哀瑟克司府之白萊脫利城中有老處女曰蘇山娜克拉克者年七十六矣執役於貧民工場中垂二十年手胼足胝斷送年華顧亦安分無他志去歲忽動綺想垂靑於左近巨商巷中一老鰥夫其人名華爾透湯生長於女一歲兩年前喪其婦屢思續弦得女而大悅居未久遂訂百年之約然二人貧甚一無所有蘇山娜因請於貧民工場以後須以養老金予彼夫婦每星期各五先令工場中許之羣人以二老結婚足爲城中添一佳話也咸力爲之助工場主人賜以小屋一所執事諸人各捐五先令爲購結婚約指工人之監督白洛君則以捐助妝奩自任届日新夫婦以汽車赴禮拜堂牧師亦願盡義務爲二人證婚其夫人則特製一大喜糕爲贈焉城中商人合資治喜筵烟濟花球之屬無不具備與宴者甚衆宴後新夫婦即以汽車歸工場主人所賜之小屋中車上香花山積濃芬四溢二老相顧而笑鹤髮鷄皮相映輝云 
　　○奇且怪之離婚案　俄國維爾那城中有一著名女伶曰瑪麗克立索夫王貌綺年芳名藉甚尋爲一華族少年所賞識量珠聘去人方以爲金屋藏嬌從此必能白頭偕老矣乃相安不數月婦怱赴官請離婚以明哲保身爲言官叩其故則謂乃夫好射撃長日以槍自隨見物即試日來散步園中夫恒乘其不備以其文履之高低爲的發槍撃去往往受驚而暈茲爲自身之安全計不得不請求離婚云官廉得實遂許之 
[自由談之自由談] [  不冷]  
　　各種勸告　外人勸告政府政府勸告學生學生勸告商人商人勸告國民各勸其所勸各告其所告誰有效力誰無效力今日尙不得而知也 
 
 
 

Page 16

 
 
   
 
