# 1898 - 222 - 4909098

 

Page 1

 
 
[本館告白]  
　　杭州申報向由申昌發售現移至上珠寶　石庫門内閱報諸君恐未週知特此佈告 
[論改試策論後士人家塾誦習課程]  
　　自蘇秦有簡練揣摩之說後世舉業家奉爲準繩道咸間士氣卑靡文風荒陋所謂揣摩者并不知審題命意立局　　而惟修飾於聲調字句之間一題之文千人之伯如出一手父子相繼歸弟相傳歴三十餘年而其風始少革然而　　之士耆艾之儒墨守高頭講章類聨選本語以詞章且目爲雜學至於史學掌故經濟時務正如武陵原人不知　　　論魏晉者此其人尙復不少今歲五月五日卦氣逢姤陽剛用事時則欽奉停止八股改試策論之上諭文　　　山谷宸驚昔之時文今則束之高閣矣昔之古文今乃操爲利器矣而今而後士人之欲芥拾科第蜚聲學校者其所誦　當何道之從夫各省府廳州縣之建造學堂非易事也籌經費葺屋舍購書籍延教習定章程至速亦須一年　　堂　成勢不能盡一邑之子弟而教之而各省學使之按行歲科者或業已改題或俟奉到部文後改題總之凡在廳試士人先當易轍改弦弗至臨渴掘井而改易之課程當自私家塾師始竊意今日之塾師非往日比也其在僅工八股者自廳退避三舍卽或兼擅詞章稍知典籍而自揣尙未足爲衆人師者亦宜善刀而藏爲閉門造車之計外此惟通才碩識始能勝任臯比士大夫爲子弟擇師自不同於往昔之易得而况當王者貴物罕見珍自非厚幣隆儀不足以廷名　而培後起或力有未逮則數家共延一師至於窮鄉下邑難自得師不妨負笈擔簦　師門而請業蓋今後延師之道非往　比而在爲師者誘掖訓導亦宜周詳審愼别立課程請爲擬其崖略夫學堂章程之所謂漙通學專門學非可一蹴幾也况家塾中亦鮮能多購書籍者今爲應童試者作速成之計則四子經書成誦後欲窺古文門徑首當誦習左國史漢左氏爲史學之鼻祖文章之濫觴質敏者决當全讀次亦須讀其四分之三至國語國策與左傳同例史記本紀世家例　皆當全讀漢書文本史記者第識其異同其餘紀傳當讀兩家書志尤不可不讀後世文章經濟胥從此出得其一　已足殽核百氏矣表不可讀亦須覽記史漢旣熟繼以范陳二書陳書須兼誦裴注以上各書須如幼童背誦而後可得畢生之益外若經餘必讀中所輯諸書宜購各書全本選讀文選質敏者可讀否則不必今時之勢固急經濟而緩詞章也桐城姚氏所選古文辭類纂當全讀此外歸選八家茅選八家儲選八家山曉閣古文選亦可讀漁洋山人古詩選萬首絶句選例同文選以上皆當誦讀之書也至於當閱之書尤要者如廿二史不能全閱則閱資治通鑑朱子綱目王鳳洲綱鑑綱鑑易知錄名臣言行錄困學紀聞日知錄文獻通考讀史方輿紀要天下郡國利病書切問齋文鈔經世文編東華錄大清會典大清律例聖武記先正事略海國圖志瀛寰志略之類次第閱識皆須摘錄中外各種輿圖尤宜童而習之至策論以賈董劉晁爲宗後世如東萊傳議張天如史論童子皆可取法如欲窺其大成則歸震川右編一書足彚周以後奏議之全且分門别類尤便循覽近歲報務繁興家塾中或令初學取報章分别句讀以清文理亦一法也雖因材施教不一其方而挈領提綱大旨不外乎此願以質諸當世大宗歸幸弗嗤其舉一漏萬也 
[本館接奉電音]  
　　昨晚京師飛電傳來上諭二道敬謹譯登○六月廿四日奉上諭方今時局艱難欲求自强之策不得不棄舊圖新兹因内外廷臣半多墨守舊章曾經剴切曉論曾朂以講求時務毋蹈宋　積習諄諄訓　不啻三令五申惟是朝廷用意之所在大小臣工未盡深悉現在應辦一切事務造端宏大條目煩多不得不廣集衆長折東一是遇有交議之件内外諸臣務當周諮博訪詳細討論毋緣飾經術附會古議毋謬執成見隠便身圖倘面從心違惟冀敷衍塞責致令朝廷實事求是之意其本甚非朕所望於諸臣也總之時勢病在痿痺積弊太深諸臣所宜力戒卽如陳寶箴自簡任湖南巡撫以來銳意整頓卽[  等悠悠之口屬在搢紳亦隨聲附和]  
是有意阻撓不守必予以嚴懲斷難至於襄辦庶務需人甚　上曾有考試各部院司員之議著各該堂官認眞考查果係有用之材卽當據實具陳候朕錄用如或　葺不職亦當立予叅劾不令濫竽當時事孔棘　毖後懲前深維窮變通久之創辦一切實具萬不得已之苦衷用再明白申諭爾諸臣其各乃心力除壅蔽上下以一誠相浹庶國勢法理蒸蒸日上朕實有厚望焉欽此同日奉上諭中國創建水師歴有年所惟是制勝之道前在得人欲求堪任將領之才必以學堂爲根柢應如何增設學額添練兵船求　駕駛諳習風濤以備異日多購戰船可期統帶得力著南北洋大臣沿海各將軍督撫一禮實力籌辦妥議具奏至鐵路礦務爲目今切要之　造端伊始亟應設立學堂預儲人材方可冀收實效所有各處鐵路扼要之區及　　省分須增設學堂切實舉辦之處著　文韶張蔭桓悉心籌議辦理欽此昨接電傳諭旨謹敬恭譯惟其中電碼舛誤故謹　之俟電局覆到當再補登本報附誌 
[戊戍科拔貢覆試等第單]  
　　八旗一等三名慶珍玉貴增元二等四名孚保永貞全興侯尙伯○奉天一等一名楊乃賡二等二名張鼎銘李瀛○直隷一等六名盧文明邢錫麟李鴻鈞陳恩寶王治仁陳奎齡二等十六名李維熙田鴻年汪守珍許承祐孫秉清趙德垣李逢年張振寅馬櫆順余永祥吳錫珍唐榮第郭維城步以莊王春滬高廣耀○江蘇一等八名徐潞田步蟾陳國楨夏仁虎程鰲王履康林亮功叚慶熙　二等十二名張祖實蔣壽祺范鎧汪榮寶吳應内朱其揚張伯英潘鈞陳公溥錢人龍韓雲駿夏景仁○安徽一等五名曹鈞許世英左坊孫念祖李經滇二等六名胡位周蕭文華張啓復王元輔戴延儒朱宏煐○江西一等六名鄒國椲饒之麟石雲星周錫藩祝維垙楊宗漢二等十名汪鴻遇滕梅董來江楊忠嗣汪鳳翽古天球李家楨邢大椿鄒令修黄家　○浙江一等七名來杰程鵬楊魯曾吳斯盛汪張黻戚渠清朱允中二等十三名吳以成顧賡虞周思成載廷　周楠魯宗泰馮鴻墀邵詠棠曾春撰丁樹曾朱用寶朱仁積楊譽龍○福建一等五名高稔王宗海王大貞程鴻遠黄經藻二等六名邱鴻文李瑞年謝錫銘陳步紫柯榮試陳慶梅○湖北一等四名李盛和向光泰胡子名陳克耀二等七名張思叡鄧裕榛雷以震李嘉芬李開侁劉鼎三黄澤深○湖南一等五名丁奎聨曹夢弼王漢祥胡傳　吳宗讓二等八名張樹森楊良翹向學耿何聨甲周潤標廖名縉蔣熙瑞文德龍○河南一等五名張蔚　荆性成邢汝霖高步衢于祖謙二等八名王錫臣蘇斯倬陶麟宸趙金鑑吳烈毛葆眞楊克復李國韶○山東一等三名王之範王宗元閻家騏二等十一名陳啓昌李夢弼劉正誼李錦江莊復恩李樹芬張聨董王元瑞宫炳炎劉蔭第莊阿蘭○山西一等四名邢玉霦李愼修閻希　趙國良二等八名宋殿元杜凌雲郎逢庚安國楫薛篤　　 
 
 

Page 2

 
 
淑解榮輅董思　○陜西一等三名靳錫闌張又栻高祖祜二等五名王會圖張紹文馬漸達謝文華景凌霄○甘肅一等一名王友曾二等四名李鏡清葉國霖石懷璋謝樹棠○四川一等五名高益祿謝樹璧李開彬張啓愚劉　岳二等十一名李明智謝世瑄叚愼徽　玉銓蕭殿芬曾國光蕭樹棠王珣李炳春楊慶昶張世聰○廣東一等三名胡彤恩朱汝珍饒衍芬二等八名黄景棠張紹緒何黻章彭杰墀張昭芹鍾用和丁培珊林溥○廣西二等三名鍾家雙吳煥英覃兆　二等六名黄玉培吳寶琛周安元林翰高蔣炳榮李炳文○雲南一等二名沈從賢楊學禮二等四名程履貞黄桂林王垂書張肇基與貴州一等二名歐陽濬余鍾二等七名胡爲和李啓煃黄　廾陶其淦周樹杰周開忠姜鳳陽 
[接錄奏設陜西武備學堂章程]  
　　謹將擬定設立陜西武備學簡明章程十條繕具清單恭呈　御覽　詩開一順天府尹胡燏葉愿奏各省會設大學堂府廳設中學堂州縣設小學堂部議則令毎省設武備學党一區意在節經費而開風氣陜西　氣未開經費尤絀辦法自以簡易爲主然僅於省城立學各詶縣有遠在千餘里之外者必不能躡屩遠來若令其在家肄習旣無　承又無查考實難期其有效下届用新章取士必至赴考窮黎不敷取中如額今擬於西安省城設總學堂一處於同州鳳翔漢中延安四府各就地籌修學堂一處凡武舉武生武童　學者各詣本籍地方官報名申送附近學堂肄習其未設學堂之處如有士紳情願醵資開廠購械延師益家教練者准其遵照部章辦理一省城總學堂規模較鉅應照關中書院之例通省武舉武生武童均准入堂學習各府廳州縣願學者由本籍申送到省先行甄别一次考取者爲正課爲附課爲又附課不列名而願留省肄習者聽之正附課各六十名略仿書院膏火之例月給贍銀若干其贍銀之多寡應俟經費籌定後酌　定擬又附課無贍銀毎月官操一次自巡撫以至首府輪流閱者優者捐廉給奬劣者降黜其四府分調之學堂考校贍奬之法與府學同課額贍銀視經費之盈絀爲差惟捐建之始悉由本地籌欵他屬士子來學者一體給予奬贍則本郡之人必有煩言應令不設學之府州縣酌量捐資輪助如南山之漢中設學則令興安恊助北山之延安設學則令榆綏鄜恊助鳳翔設學則乾邠恊助同州設學則商州恊助不入資者不得人堂考課特入資以樂輸爲準亦不得勒掯求多一武科改章重在易弓箭爲槍砲然專以打靶爲事則秦中官弁勇丁儘有能者勿須借才異地矣不知旣立學堂若籌經費豈止求得兵弁之才要須講求輿圖天算測量諸學實盡講堂操塲之功課方足以安造就而得英才擬於南北洋學堂中先行調取精通西洋戰法兼工輿圖測算諸學者二人作爲總學堂正副教習正教習月給薪水六十金　教習月給薪水三十金歲終核計工　以學生用功之勤惰成才之多寡遲速定教習之考成以其受益宏多請三年優保一次如教練無方卽行咨回原省如是則教習無不盡心而學生方能求益學堂諸生以多識字通文理能學習測量算法者爲上等月餼最優或素未讀書而心思靈敏膂力過人槍砲有準者次之身强質　黽勉從事者又次之如或不受約束或不勤操練或沾染嗜好查出立行斥逐以肅堂規外俯分設各學堂經費未必充足或卽在武營官騹内酌延精於施放馬步洋槍砲者作爲教習其薪水可以稍省至教練考試之法仍與總學堂同若各該守牧能寛籌經費情願延訂名師教以測算籌學者准由各府禀請咨調其月餼保奬亦與總學堂同一部章士予所用槍砲務求一律擬俟酌定後將槍砲名目價值咨行到陜卽先行籌欵備價派員購買來省發製造局存儲先期通飭各省屬曉諭應試諸武舉武生武童各備原價赴局購買不加運費其有力者准一人買馬步槍各一枝家寒無力者准五人合買馬步槍二枝輪流習用如有損壞各士子自行修整購賠惟查家藏火器例禁綦嚴今雖考試改章要當於通變之中寓防維之意其購械之始須由本籍取具五人互結存案備查各堂各廠均須設專司火器一人將槍砲件數註册存案一俟用時領取用畢交收不准各學堂攜歸自便 
[鄂省裁軍]  
　　湖北訪事人云鄂省練軍營勇丁與緝捕營勇丁因事啓釁經督憲張香帥查知分别懲辦事後香帥以緝捕營紀律不謹營規廢弛當此奉旨裁兵節餉之際勇丁旣不得力自應卽爲裁撤因飭緝捕營管帶傅竹湘太守將闔營勇丁優給恩餉一律裁遣又恐勇丁桀鷔不馴不遵約束特派升字營統領周軍門親往彈壓得免滋事其練軍營勇丁本由各營抽調現亦分遣歸伍矣 
[泮林佳話]  
　　湖北訪事人云學憲王大宗師按臨武昌府屬歲試文武生童一律告竣本月十七日爲新進諸生簪花入學之期一時　其衫雀其頂規行矩步雍容於圜璧水間者莫不肅然秩然有某姓昆季四人同與其列大蘇學問小宋科名皆傳爲藝林佳話云 
[鑄錢開局]  
　　武昌訪事友來函云鄂中錢價奇昻民間頗形缺乏張香濤制軍洞悉其弊特奏設鑄錢局購置外洋機器開鑪鼓鑄現在局房建造完竣機器亦全數運到制軍因檄飭陳巽卿觀察綜理其事筮吉本月十七日未刻開工 
[瓜代得人]  
　　沙市訪事友人云江陵縣劉渠川明府以長公子在鄂仙逝痛悼逾恒遂禀知上憲請假二十一日前往部署一切一面禀請飭前帮審委員張别駕志瑛代理别駕奉檄之下於本月十二日附輪船抵埠命駕入城 
[甘令接篆]  
　　揚州訪事友人云新授揚州府甘泉縣周大令懋課蒞揚後暫駐舊城贊化宫擇吉本月十七日接印是日黎明大令朝　而出先至香案前望闕謝恩然後行拜印等禮旋易公服升座啓用印信受本署書吏各役挨次叩賀大令卽退入後堂稍憇未幾排導出城至大教塲隨同府尊沈太守考試武童外塲聞前任程大令已奉憲飭仍加山陽縣本任不日卽當挈眷起程矣 
[盜案已破]  
　　寗波訪事友人來函云寗郡南鄉張俞地方俞姓家日前被盜報縣請騐本月十七日鄞縣捕役在新江橋堍見有一人形跡可疑盤詰之下據稱奉化西鄉人姓鄔名阿德捕見其言語支吾遂扭獲送縣畢大令升堂嚴鞫果係是案搶犯供爲族人鄔阿林所雇次日飭捕往拿鄔阿林到案又供出同黨張桂積綽號大樹張阿寶舟子江阿林立飭幹捕按名拿獲邢訊之下將情罪較重之鄔阿林張桂積二名釘鐐收禁其餘嚴行管押俟續獲在逃各犯到案再行質訊 
[難逃顯戮]  
　　邗江訪事友人云揚州府甘泉縣署於本月十五日接奉上憲釘封公文邑宰程仙舫大令卽片請城守營周守戎届時督隊至署十六日黎明大令升坐大堂標提斬犯如式捆綁訖會同守戎押解至市曹處決是起本共四犯内有三犯已先期病故現仍照例戮屍可見國法森嚴固不能倖逃顯戮也 
[歉收可慮]  
　　湖北訪事人云鄂省米榖向恃湘中接濟本年亢旱日久米價奇昻居民盼望尤切不料衡岳一帶亦因天旱收成歉薄以致來源愈乏米價難望其平蒼蒼者天何不佑我民之甚耶 
[杭垣患疫]  
　　杭州訪事友人云入夏以來天時不正民間染患疾疫死亡相繼小孩亦多患驚風等症毎致不起操岐黄業者如入山隂道上幾有應接不暇之勢日前草橋門外有越人張姓一日中連喪三子其母痛子情切氣憤成疾亦於翌日身故又車駕橋洪姓一家四口數日間已殞其三何天之不佑斯民若此耶 
[營口官塲紀事]  
　　營口訪事友人云福澍芝太守奉軍帥委赴旅順金州等處勘辦界務到營後暫駐西大廟内○前署營口廳范高也司馬現奉尹憲委署岫巖州事到營謁見道憲原擬本月二十二日接印嗣因公務未畢尙須勾留旬日已改於下月初二日接篆○宋祝三宫保 
 
 

Page 3

 
 
以時届炎伏輕車减從至蓋州巡視防營暫行駐節爲避暑之所俟秋凉氣爽然後遄回○署海城縣米穜因案撤任所遺之缺上憲已委榮大令署理○毅軍分統宋鎭軍因病請假赴天津就醫○毅軍分統馬鎭軍三元現亦乘輪輪津聞須入都○陛見○前署海關道軍機處記名簡放奉天卽補道王朶園觀察卸篆後清釐交代業已事畢定於二十一日起程回省 
[京師近事]  
　　京師訪事人云宣武門内象房久無馴象坍塌荒蕪周圍房屋爲當差小戸所居刻總署擬就其苦址改建西式房屋作爲各國公共辦公之所其原住小戸毎家官給遷費銀十兩又後門外故榮公府荒廢已久總署擬改爲頭等西賓館專備各國士公來京息駕之所然尙未興工也至建造大學堂雖曾度定安門内砲廠地而動工尙須時日刻擬先借崇文門内東單牌樓迤北西堂子胡同故大學士英中堂宅第暫時開設蓋中堂後裔久欲出售此房迄無成說故總署大臣與之商借至前聞改隆福護國兩寺爲中學堂乃傳聞之誤也○香廠回教人王五素嫻拳棒尤精單刀人呼之爲單刀王五向在都門開設標局好拳勇者多與之游近日八旗奉直第一號小學堂中司事某君延爲上賓毎日午後來學堂教諸生技藝一時許王更携其門徒二十餘人同赴學堂演技已則在旁指示爲諸生前路之導○京師前門外打磨廠鴻泰店内某匯號主楊某所納小星與庖丁陳某有染楊恐醜絇外揚隠忍已非一日某日陳向索工錢彼此口角楊以六響洋槍將陳轟傷身死當經赴中城司報案禀請相騐咨送刑部籖掣安徽司按例審辦嗣有刑部已革廣東司書吏莫鳳占揑稱代爲關照需中城上下訟費科房班費監獄禁卒陋規京錢各一萬吊定案後尙須從重酬之事經刑部某堂憲訪悉密派五城司坊前往嚴拿未悉能否弋獲也 
[潞河秋汛]  
　　北通州訪事友來函云前任坐糧廳新簡陜西潼關道李馥亭觀察於五月二十九日來通謁見倉帥三十日回京六月初二日由京乘坐火車赴津附輪南下先回湖北原籍料理行裝再行赴任○六月初二日潞河書院輪應州課是日許東藩邑尊親詣書院扁閂考試生題中天下而立定四海之民論學校爲培養人材而設何以整飭俾皆爲有用之學策童題先之勞之論物貴銀賤太水便於民有何良法以除其弊策○六月初五日倉署接到天津電報陳夢徽太守督運奉天米豆已於六月初四日由津開行赴通倉憲當卽傳知北壩委員限初十日一律到差聽候定期提騐惟近日運河節節淤淺何日到壩尙無確音也○裏河平上平下兩閘因山水暴發致潰隄防倉憲委員督飭工役赶緊搶修尅期報竣一面具摺奏叅督河之漕運通判夏徽卿别駕與慶豐閘某閘官照例議處○時届初伏天氣頗炎火傘當空揮汗如雨至六月朔日雨後驟覺凉爽換穿夾衣猶覺寒生肌釁天時不正若此凡講衛生之術者不可不愼益加愼也○近日雜糧　市甚少因是價值日益昻貴白麥毎石增價十吊零八百文紅麥毎石增價十吊零二百文玉米毎石增價九吊八百文居民之數米而炊者無不愁眉雙鎖也 
[析津鯉簡]  
　　天津訪事友來函云天津爲華洋薈萃之區事務紛雜辦公之局名目繁多日前各省奉旨酌量裁汰以裕度支直督榮中堂深恐事無專責難免叢脞之虞爰特議定洋務責之海關道地方公務責之天津道而銀錢出入屬之長盧運司俾之責無旁貸惟洋務辦理交涉頭緒紛繁關道恐難獨勝其任爰就直督行轅設立洋務局仍由津海關道李少東觀察及前河東道奭召南礦務局張燕謀武備學堂蔭五樓水師學堂嚴又陵育才館孫慕韓各觀察旣奏調楊俊卿太守互相辦理○署理天津府李少雲太守現奉學憲檄令卽日舉行府試因特定期本月二十四日開考文塲七月初三日開考武塲業已將取齊日期曉諭各學聽候届期一體扃試 
[沙市瑣聞]  
　　沙市訪事人云本月初五日江陵縣劉大令渠川課試龍山書院遵旨改時文爲策論生題春秋張三世之義論問富弼韓琦何以先同後異童題調人掌司萬民之難而諧和之論東林復社論○洋馬頭房屋自被亂民焚燬後現已鳩工庀材重行興造雲斤月斧折夕從工規模已覺楚楚沙市關及日本領事公館不日卽將告成矣○前月荆州府屬石首縣劉大公達廷因有要公到荆面謁道府勾留數日忽於本月初二日接信知某垸隄被不衝决因卽禀辭回署以便前往踏勘○前署公安縣魏明府宏先自交卸後已於本月初抵荆另候差委○虎渡對岸之太平口隄自癸已年大水後被莠民偷掘以致田疇時有淹浸之患民間無力繕完於水退時種稷甫經成孰又值秋水大至顆粒無收連年飢饉洊臻人皆深以爲苦幸今夏五月間江水尙平遂得刈稯登塲從此桑麻話舊雞黍留賓可無憂凍餒之頻仍矣○江陵縣劉大令渠川自回任後其瀛眷尙未偕來前月某日特遣公子赴鄂犯接不料公子偶攖小極遽赴玉樓大令聞耗悲從中來不勝痛悼聞公子年將强仕爲人和藹可親故聞者皆爲之歎惜云 
[恭迓薇旌]  
　　昨日清晨上海縣黄愛棠大令探悉江寗藩司松鶴齡方伯升任江西巡撫入都陛見乘太古某輪船來滬立卽前往碼頭恭迎 
[軍門返滬]  
　　江南提督李壽亭軍門赴蘇公幹已紀前報兹悉軍門定於二十六日返滬提右營廖叅戎率領弁兵整備迎迓軍本駐節門城中也是園該園内有文昌閣蘂珠書院爲文士棲息之所自强軍兵丁駐紥於此未免有妨誦讀日前道憲蔡觀察縣主黄大令赴雷祖殿致祭時園中董事及肄業生聨名禀請將軍門行轅另遷他處觀察及大令許俟熟籌再核 
[兼攝讞政] 　　 
　　滬南馬路工程局會辦朱森庭明府現奉江海關道蔡和甫觀察札飭兼辦法界公堂會審事務以便鄭景溪大令交卸起程昨日明府接奉憲札卽於上午趨詣道轅謝委工程局書吏差役曁捕頭王榮培率同通班捕勇及十六鋪二十三七鋪十二圖各地甲汛捕人等咸來叩賀各同寅亦先後蒞止道賀九點鐘時明府命駕至法總領事署拜會晤談片刻興辭而出下午三點鐘至八仙橋公館拜會鄭大令聞已定於今日到廨視事矣 
[改用聨單]  
　　本邑英界會審公廨提人牌票向與縣中信牌一律現經代理讞員鄭瀚生大令改用聨單以半存卷俾易稽考而防弊端 
[示領婢女]  
　　代理英美租界會審分府鄭爲招領事照得本月二十四日據巡捕房解送迷路婢女一口訊係不知姓之阿寶年十四歲廣東人頭梳髮辮身穿雪青大布衫青布大脚褲赤脚請爲安挿前來暫交官媒看管如有家屬來認備具店號圖章保領各結送核訊明給領倘有冐領情事一經察出按例嚴究不貸切切特示 
[行兇宜究]  
　　船戸朱阿明向在南市王家馬頭向各米行包裝米石素性喜事專與無賴爲伍往往擇肥而噬魚肉鄉愚人皆爲之側目前日有同業陳黎發因向某姓索逋起釁致將某之頭顱擊破鮮血淋漓被軋至附近某茶肆中評理陳知事不佳倩朱代爲緩頰朱索取洋銀三十翼方可了事陳許以八元正在講論未妥之際適某姓之妻已與母偕來遂將陳朱一併扭赴城内總巡局請究 
[停工被控]  
　　滬上之操淮南王業者名曰作帮邇因各貨昻貴欲向店主加增工資前日聚衆至四五百人在法界天香樓萬福樓各茶肆叙議以致各店無人工作因聨名具禀英廨讞員鄭瀚生大令准詞出票飭差持赴法總領事署扞字復投捕房恊同法包探帶領通班探夥四面兠拿當塲拿獲八人餘衆紛紛逃逸遂帶回捕房禀知捕頭交英公廨差役帶回歸案辦理 
[拘獲賭徒]  
　　楊樹浦著名賭棍曹陀巧昨日在大純紗紗廠東首小茶肆内抽頭聚賭爲巡防局委員姚殿卿二尹所知立飭差勇將阿巧拘入局中二尹判貢一百板斥釋 
[會訊欠欵]  
　　美商信發洋行主控泰昌鐵號主胡佩芝結欠銀兩迭經英界代理讞員鄭瀚生大令與美繙譯衛君會訊著將胡交人保 
 
 

Page 4

 
 
出公平料理前日又傳胡覆訊胡供稱在治下開設鐵號已歴多年從無誤事去年因外洋先令價漲落不定以致虧欠福裕德在兩莊銀兩曾向商妥立摺拔還不料忽有包索債項之信發洋人貿貿然將行門封釘夥伴均被驅逐出門致各行定購之貨不能提出叩求作主大令商諸衛繙譯官著先將各貨　賣再行核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[雨澤不均]  
　　杭州訪事友人云自前日連得透雨後三農望慰固已　足同歌矣乃近有人自鄉　來者言及錢塘縣屬之定南定北兩鄉略得細雨田疇待澤孔殷鄉民從事桔橰頗形忙碌又蕭　縣境亦未渥沛甘霖是　　　雖　　收而晚禾則究因枯槁恐未易發榮滋長也　得碧翁翁普施恩澤耶 
[天竺香市]  
　　杭州訪事友人云本月十九日俗傳爲觀音大士誕辰浙省大憲例須至法　寺預　叩祝典至隆也本届撫憲廖榖似中丞特委藩憲惲方伯於十八日黎明赴寺恭代行禮時府縣各官已先造立伺候及方伯駕　各官迎入官廳小憇旋至　前拈香禮畢住持僧　入方丈奉茶獻點方伯小坐片時始命駕而返是日進香者男婦老幼人海人山至次日尤爲熱閙入夜後宿山者更絡繹而來錢塘湧金二門亦通宵不閉其富家子弟相率乘畫　開綺筵邀集名花徵歌選舞至西湖夜游者計共四舟有某公子製就蓮花燈百餘盞施放湖中隨波蕩漾藉悞心目適有無賴張五者與同類數人見之卽雇划船飛槳追逐　被撈取數盞爲公子之僕所見大加呵斥張等怒激水噴之衣盡沾濕公子乃喝令將小船扣住送官究辦無如小艇靈捷早已逃逸無蹤至四更時　已停泊其僕登岸行走在西泠橋畔見有二人手持花燈而來知卽肇事之徒上前扭住一人其一則已抛燈　遁隨將此人帶回將飽以老拳後經旁人勸解令其叩首賠罪始釋之去是夜風清月朗游人尤覺興會淋漓至天明時猶有出城觀燈者吁何其盛也 
[上海縣署瑣案]  
　　升科局總辦許朗軒太守函請上海縣黄大令飭提不繳遷費之黄華棟一名到縣訊究前晚由帮審委員李葆初二尹提黄研訊黄供因上年春間得晤升科局司事許韜菴稱現有充公之地欲變價出售監生憶及有日商裕記曾托購地一區故卽同許往浦東擇定楊家渡地基兩方一九畝有零議定毎畝價銀四百五十兩一十二畝有零議定毎畝五百五十兩言明此外並無所費至三月初十日付定銀一千兩三月底又由招商局帳房朱姓轉付銀五千三百餘兩收到九畝零之聨單一紙所付銀洋皆由許親筆注明當成交之時又有陳姓目睹尙有十二畝聨單延至十月間屢索不付許托言有事回籍不日當卽返滬詎一去不回日商向監生索地監生曾到升科局禀見許大人訴明其事後來著繳遷屋費洋四千餘元監生將此意轉告日商日商謂議價時言明並無别費執不允從求鹽二尹以奉升科局飭提之人未便聽憑一面之詞判收押候禀明升科局憲核奪○英公廨移送通瀛公所司事趙蓮舫將志成到縣亦經李二尹提訊趙供與蔣均在公所爲司事蔣先用虧洋八十元不别而去前日忽糾多人來公所中强將物件取去董事應朝綱囑所中諸人如遇見蔣卽行扭控昨日小的在四馬路與應相遇故扭控英公堂轉送案下求究蔣供揚州府屬某縣人在公所爲司事與董事應朝　素無嫌隙上年應董借過小的洋一百元迄今未還近因公所内辦事不妥誠恐累及故先辭出尙有鋪陳零物在内前日往取反被誣控求察二尹以兩造供詞不符殊難憑信判著原差帶同兩人至應董處當面質對禀復核辦 
[馬路工程局紀事]  
　　南市沿浦灘一帶新築馬路由工程局派令捕勇沿街梭巡一如英法美租界之式立法可謂善矣不料前晚九點鐘時竟有流氓某甲在大馬頭任意溲溺爲二十六號巡街捕勇所見上前喝阻甲不服反唇相稽與捕爲難施竟恃其膂力將捕扭住大肆兇毆並將號呌奪去致捕孤掌難鳴無可呼救狼狽而逃喧訴知他捕帮同追緝則甲已杳如黄鶴矣捕憤甚立卽回局據情告知捕頭王榮培轉禀局員朱森庭明府飭傳十六鋪地甲令將兇徒赶緊緝獲究辦地甲唯唯而退○昨晨黎明時偷兒王阿大在南市公義馬頭一大木行竊取木植一枝肩負而逸爲三十七號巡街捕勇所見上前盤詰言語支吾當卽拘解至馬路工程局捕房捕頭王榮培略加詢問令管押捕房候禀請局員朱明府題訊○昨日上午十點鐘時賊犯劉金發在南市董家渡馬頭竊取婦人陳沈氏所洗之夏布女衫一件飛步奔逃爲二十一號巡街捕勇撞見卽拘解至馬路工程局捕房捕頭王榮培著押候解請訊究未幾卽有失主前來領贓捕頭許之 
[英界晚堂瑣案]  
　　卜春學挈妻楊氏控沈郭氏與其子沈慶頤將外甥女胡阿三擅自許人帮審委員劉穆庭二尹提訊之下卜訴稱小的在吳淞陳統領處服役甥女胡阿三之父向與沈郭氏姘識當阿在十歲時從父住沈郭氏處去秋其父逝世十一月某日沈郭氏卽將阿三許字寗波人朱姓並未關照小的至前日朱姓糾人將阿三搶去阿三欲吞烟自盡是以扭案求追卜楊氏所訴與其夫略同沈郭氏供稱小婦人係本邑人年四十有八阿三自至小婦人家已歴八載至去年其父逝世小婦人爲之備棺成殮冬間將阿三許字老閘某煤炭店生朱安慶爲妻受有禮金一百圓彌補其父身後之事另有首飾四件不料昨日朱忽來搶親慶頤供稱小的在城内開設珠寶店阿三之事毫不相干二尹著將慶頤管押飭沈郭氏出外於三日内將阿三及朱交案覆訊察奪○高控徐子香汪品臣誘賭經劉二尹研侒高訴稱小的係安徽某邑人在立昌爲夥某日附船來此購辦人參燕窩等物被玉山汪約至德彩堂娼院内賭錢小的允之携帶洋銀三百圓前往與張何同賭共輸去三百餘圓以致不能回去叩乞追徐供稱職員原籍江西九江府屬某邑向在盛京煤礦局辦事三月十四日來申當光緒六年在金陵時卽與汪相識今在治下○慶棧重逢言及有友招讌職員卽隨之而往及至德彩堂么二娼寮高汪張何咸在座及酒閘糾約賭錢職員並不入局汪供稱小的係安徽某邑人向開洋貨店與高之主人張姓相識日前小的在同慶公棧高遣人持名片邀至東棋盤街德彩堂么二娼寮開筵讌客飲後碰和高與王洪之贏得二百九十餘圓小的輸去十餘圓當聚賭時徐高在旁收發籌碼今將高之名片呈電二尹謂爾等都非善順兹逢皇上萬壽聖節姑免施刑著押俟花衣期滿再行究辦 
[英界公堂紀事]  
　　前晚野鷄倡婦林金寶鄔張氏王月仙金阿寶顧阿毛等不顧廉恥沿途拉客至家先後被包探拘獲送入捕房捕頭令轉送公廨代理讞員鄭瀚生大令著交官媒看管候懲○鄔統元梁日甫股開照相店不知因何糾葛在途爭閙不休被三百三十七號華捕拘入捕房捕頭令轉送公廨未幾卽經人理勸明白投案求銷 
[美界捕房紀事]  
　　小竊胡阿雪專向外虹口一帶竊取舊鐵販售與人前日又至華順碼頭乘間竊得青鉛數十磅正欲肩負而遁爲包探沈阿鶴所見拘入捕房押解公堂請究○江北人余寶隆素習胠篋術前夜至虹口吳淞路七百八十七號門牌内掩門而入意圖行竊爲事主當塲拘獲送入捕房究辦○甬人王德勝昨晨至北河南路七百十一號錢星桃家乘間竊取杉木三十餘根當由失主禀報捕房請爲追緝捕頭卽飭金立生包探將人贓一併拘入捕房押候究辦○倫兒李長生前夜至北四川呼二十一號洋房内竊得鐘表等件爲包探吳子剛查獲拘入捕房押候訊辦○有胡小生者前曾犯案遞解回籍昨日又乘某輪船來滬潛蹤虹口某里内昨爲包探石金榮所見拘入捕房押候究辦○江北人陸阿元王阿二昨夜串同至虹口漢壁禮路某姓家　得香　　件爲包探石金榮所見拘入捕房究辦 
 
 

Page 10

 
 
[蘇省官報]  
　　六月初九日候補道羅嘉杰由上海回江隂縣李禀到新任元和縣施禀知接印任事崇明縣田禀辭本班儘先補用巡檢趙家璧浙江人由籍起復領咨回省禀到○初十日調署武進縣郭昨日禀知交缷元和縣任事同知袁保基由松滬局解餉來巡檢孔憲猷禀銷海運　局差補用遊擊准補蘇州城守中軍守備吳廣并由松江來把總程筠禀知到閶門路武巡差○十一日知府沈鳳韶由滬專丁來省禀謝奉委調辦上海糖捐局差江隂縣李禀辭代理丹陽縣郭曾程禀銷清訟局差知縣　俊卿禀知到清松局差又顔澍禀知到官醫局差又倪文范由京引見回省並銷海運津局差十二日候補道王立清由寗來長洲縣汪禀知赴鄉　案直隸州錢錫晉通判覺羅春泰均禀辭赴寗知縣葉光祖禀銷官醫局差縣丞劉芳曜府照磨俞簡均禀銷海　津局差巡檢李芳烈禀知到婁門旱關差又何天綬禀銷婁門旱關差管帶蘇防左營補用都司黄春懷由黄渡來管帶蘇防後營正任常州右軍守備徐誠檀由宜荆查哨回○十三日知府劉慶汾禀辭進京奉旨預備召見同知鄧文堉由滬回禀謝奉委東路總巡差又熊良瑞禀銷華亭公幹回長洲縣汪禀知赴鄉　案回知州洪爾振禀知奉四川賑捐局飭知加運同升銜知縣江錫珪禀謝奉委城外總巡差又沈翰禀辭回上海綢捐局又李輔燡禀銷海運　局差臬轅牌示照得本月分候補同通州縣月課定於十八日考試○十四日元和縣施禀知赴鄉勘案知縣韋勳廷禀知赴寗見制憲○十五日元和縣施禀知赴鄉勘案回調署武進縣郭禀辭赴任陽湖縣高禀到知縣劉允恭禀知由溧陽會算代清結回又富光祖禀請江北措覓假縣丞陳翊榮由洞庭山絲捐局來卽辭下邾司巡檢沈企曾交缷任事回省禀謝奉委調署吕城司巡檢事卽辭赴任巡檢王紹燕由金匱縣保甲回禀謝奉委署吳江縣内史事管帶撫標巡緝快船營補用遊擊宋學成由青浦一帶查哨回管　浙西鹽捕水師營補用都司葛勝林由松江來管帶蘇防後營正任常州右軍守備徐誠檀禀辭赴宜荆查哨撫憲奎升授四川總督業已奉到廷寄○十六日四川補用道沈翊清福建入由京來知縣楊溥由木瀆厘局來候補道李長福專丁來省通知六月初二日在滬丁母憂○十七日陽湖縣高禀　直隸州謝謙由吳淞江厘局來知縣宗能述禀知奉委赴青浦會審案件卽辭籖分江蘇卽用知縣張孚襄河南人由京來禀到籖分福建大挑知縣申　元元和人由京回委署太湖恊鎭朱德明由寗來管帶泊西鹽捕水師中營補用都司葛勝林辭回松江撫轅牌示恭照光緒二十四年六月二十八日皇上萬壽令節應遵光緒三年欽奉懿旨於二十六日五皷應穿朝服齊赴萬壽宫行慶賀禮其自二十五日起至七月初二日前　　三日俱應穿蟒袍補服掛朝珠○十八日四川補用道沈翊清辭行代理丹陽縣郭曾程禀辭赴任○十九日同知鄧文　禀辭赴滬公幹典史張孝先謝委南渡厘局姜 
[江西官報]  
　　　安遠板石司毛鳳翎期滿遺缺以正任斯缺之江鴻逵飭令回任候補縣梁樹棠夺委前赴安仁提案市汊把總陳立貴豐　把總周拔元進賢把總范朝鳳奉新把總周飛鵬靖安把總李孝誠俱禀到候考候補縣李光表代新建下鄉相騐史悠頤解漕折由京回慶豐解輕　由通州回通判首成塏由韥州候差回改掣試用縣饒宗義禀到石城典史錢志鉅署上饒鄭家司賀鍾濟新昌縣丞曾柄銓崇仁鳳岡司袁惟昞俱缷事回浮梁縣丞楊道謙樂平縣丞伊守柟俱謝飭知湖北神岡縣丞金　萃往袁州府屬勸辦賑捐寗都州判黄壽松據報病故以盧來源酌委署理察汝嘉禀謝提前拔委　知石守謙代南昌下鄉會勘豐城界堤叚李祥和胡欽俞省三劉憲仁林向滋張之銳陳業延俱湖北賑捐奬加同知銜樊恭慈顧永煇俱九江道委解關餉進京余承恩請假修墓高安大挑二等敎　徐作霖新淦俸滿敎諭楊用霖府照胡海　俱騐看丁統瑾解漕折由京回楊廷燮代新建下鄉公幹縣丞汪立本丁本生父降服憂南昌新選瑞昌敎諭邱璜浮梁新選吉安訓導余鳴鳳俱謝考騐領憑 
[善欵彚登]  
　　啓者敝堂施醫贈燕延請内外專科選購上等藥料照方配給以期藥到病除同登仁壽久邀公覽今歲此項捐輸收欵驟短不敷甚鉅深用躊躇乃承許春榮封翁爲　配郁夫人五句壽辰將普陀進香盤川資移助醫藥經費計交到洋五十元余紹陵善士求合家平善洋二百元杭垣鄭澹如善士普濟奪命丸七百包辟瘟丹一百　祁胡氏病愈完愿洋五十元隠名氏求媳病愈洋一百元以一時之施與救比戸之呻吟天道好還壽臧可卜又高湻縣李肖　明府交來李鮑氏病愈完愿助賑洋一百元韋正惲求病愈洋五十元恆孚銀樓來程汪西氏洋一百元祥記洋九十九元合觀諸善士所爲非庸庸佼佼福慧兼全而能如是乎請登報牘藉慰慈懷上海六馬路仁濟善堂董事嚴信厚葉成忠楊廷杲黄宗憲施則敬劉芬謹詰 
[上海陳家木電報總局内籌賑公所經收徐海義賑第十五次清單]  
　　東邊電局經募東邊兵備道榮銀五十兩又上虞趙步青銀廿兩双東邊電局吳椒甫銀廿兩又皖桐王錫侯銀二兩又北平　紹圃銀二兩又武垣陳子震銀二兩又江寗馬沛然銀二兩又隠名氏銀二兩又集義堂銀二兩又樂安　銀二兩又上虞趙松亭銀二兩又無名氏銀四兩又金匱孫惠堂銀二兩又東　豐盛庫廳王開振銀二兩又署鳳凰廳經歴徐士祺銀二兩又寛甸縣知縣馬鴻階銀廿兩又二龍渡巡檢徐蔭堂銀四兩又長甸河口各商經募鄭紹韓銀十兩又鄭承源銀六兩又裕泰福銀一兩又復裕昌艱一兩又江雲　銀五錢又　興棧銀一兩又謙增棧銀一兩又福興盛銀一兩又江芹芳銀五錢又孫永興　五錢又和順成銀五錢又聚隆盛銀一兩又恆益棧銀二兩又馬慶田銀五錢又吳秉仁銀五錢又繼祥順銀一兩又吉順公銀一兩又楊肉甫銀二錢又順長棧銀一兩又合成興銀一兩又德聲遠銀五錢又德發源銀二錢積昌德銀一兩又德玉　銀五錢又永和順銀五錢又隆盛公銀五錢又復合隆銀二錢又安東縣各員　募樂善堂施銀十兩又洗心齋主人銀四兩又無名氏銀四兩又樂施齋銀四兩又好善堂銀三兩又式榖堂銀四兩又惡諫堂銀四兩又合盛元洋三元合銀二兩一錢三分又繼志堂銀四兩又綿遠堂銀二兩又桂叢堂銀三兩又聽蕪生銀二兩以上計五十六戸來又換見規銀二百廿八兩六錢四分三厘天津濟生　順　翁何景翁　　翁經募津公砝化寶銀一千兩原合來規銀一千三十八兩七錢四分　詶電局經募洋三十三元爛泥渡保甲局交來張恊忠誤公同欵洋十四元以上共收規銀一千二百六十七兩三錢八分三厘英洋四十七元正 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緒二十四年六月十七日京報全錄]  
　　宫門抄○諭旨三道錄前與直督榮奏爲天津道微收海稅全年期滿摺○又奏爲江蘇協濟淮餉撥抵洋欵短解甚鉅懇　勅　另籌的欵摺○秦撫魏奏爲歸還息借商欵片○滇撫裕奏爲道員飭赴新任片○粤督譚奏道員到省飭赴新任片○黔撫　奏臬司赴滇查辦事件片○六月十七日理藩院鑾儀衛　祿寺鑲白旗值日禮部引見四十九名○恩燾請假五日○錢應溥續假二十日○召見軍機崑中堂○○大學士直隷總督奴才榮祿跪奏爲天津道徵收海稅一年期滿恭摺仰祈聖鑒事竊照天津海稅毎年定額銀四萬兩以二萬六千　作正解部内應開除例支書役工食以一萬四千兩作爲盈餘解司充公歴經遵辦在案兹查接管卷内據署天津道任之驊禀光緒二十三年海稅前署道高驂麟自二十三年四月初一日起至二十四年三月二十三日止該道自三月二十四日起至閏三月二十九日扣足一年期滿查二十三年蘇浙兩省漕糧由海運津共到沙船二百十二隻所載貨物均在奏定章程免其納稅二成之例計免徵銀八千四百六十二兩六錢九分八厘又招商局輪船分運漕糧帶裝二成貨物計免徵銀四千二百八十六兩五錢二分又照案免收蘇浙海運回空沙船由天津牛莊裝運豆貨雜糧出口各稅銀一千一百六十三兩二錢七分又御史胡壽椿給事中洪昌燕奏准免徵稻米雜糧稅計免徽銀一萬七千三十九兩三錢七分二釐共計免徵銀三萬一千五十一兩八錢六分其餘商販雜貨及無免稅護照雜糧無多照舊徵收銀九千十五兩四錢六分二共合銀四萬六十七兩三錢二分較額徵四萬兩之數溢餘銀七十七兩三錢二分此項溢餘銀兩應在恩免數内開除不計外尙有史微銀三萬九百八十四兩五錢四分查歴届免徵稅銀應按正額盈餘四萬兩之數分成攤除將實徵銀數折實計算今免徵銀三萬九百八十四兩五錢四分實徵銀九千十五兩四錢六分毎萬兩折成實銀二千二百五十三兩八錢六分五厘計正額銀二萬六千兩折實銀五千八百六十兩四分九厘内除支銷書役一成工食銀五百八十六兩四厘九毫實應解部銀五千二百七十四兩四分四厘一毫其盈餘銀一萬四千兩折實銀三千一百五十五兩四錢一分一厘應解藩庫撥用禀請具奏等情前督臣王文韶未及核辦移交前來奴才覆加查核並無徵多報少　弊所有徵收海稅一年期滿緣由理合恭摺具陳伏乞皇上聖鑒敕部查核再光緒二十四年海稅應飭天津道照章管理合併陳明謹奏奉硃批戸部知道欽此○○大學士北洋大臣直隸總督奴才榮祿跪奏爲江蘇恊濟淮餉撥抵洋欵短解甚鉅懇恩勅部另籌的欵以濟軍需恭摺仰祈聖鑒事竊查前准兩江督臣劉坤一咨稱准戸部咨蘇州松滬九江浙東貨厘宜昌鄂岸皖岸鹽厘等項派總稅務司代徵按期撥付本息所有前在貨厘鹽厘項下恊解各省餉需應自行咨部請撥等因當經前督臣王文韶以鄂皖鹽厘蘇滬貨厘旣改歸稅司淮餉無可籌解此外尙有江西鹽厘兩淮運司恊餉江海關　改撥加撥並江蘇藩司協餉鎭江關改撥以後各處按年究能實解若干電商劉坤一查覆旋准覆稱淮餉向在鄂皖鹽厘蘇滬貨厘撥解者業經電部允另籌補無庸計議江西鹽厘歲約三十三萬六千餘兩兩淮運庫歲解十二萬兩江海關原撥改撥歲解十二萬兩加撥八萬兩蘇藩司撥歲解十二萬兩鎭江關改撥歲解六千兩共計七十八萬餘兩惟江南五處鹽貨厘金改章進欵驟短不得不將京恊各餉酌重截留彌補現擬將江海關加撥八萬兩全數截留蘇藩司原撥欵内擬截留八萬兩江西鹽厘内擬截留十八萬兩共截留三十四萬兩以後毎年祇能實解銀四十四萬餘兩請咨部另籌撥補等語復經前督臣王文韶轉飭揚州支應局淮軍報銷局淮軍銀錢所會商妥議詳覆核辦去後兹據該局所司道詳稱查淮部咨各軍薪糧等欵前此歲需銀二百五十六萬兩嗣經逐漸裁减約需銀二百三十萬兩之譜光緒二十一年以前收支尙可相抵有分攤洋欵收數頓减不敷支於截至二十二年底止計借用商欵二十一萬五千餘兩原冀逐年撙節彌補商欵無如今年已歴五月之久僅收銀五十餘萬兩出入相衡不敷甚鉅江南恊濟淮餉額數毎年應解二百萬兩歴年欠解巷多二十三年僅解到銀一百三十餘萬兩視額數已少七十萬兩左右今祗允解四十四萬兩計又少實銀八十餘萬兩之多雖有海防捐欵及江漢關洋稅而漢關解數近年亦復短少海防捐欵贏絀無定斷不足恃軍餉爲計口授食要需不容稍有缺乏今來源頓絀無術補葺應請另行籌撥以濟軍需等情詳請奏咨前來奴才查北洋爲京師門戸畿輔要颧聶士成武毅一軍係備游擊之師此外二十餘營分紥各海口操練巡防關藥緊要餉須爲軍士命脉江蘇司關厘局及各岸鹽厘悉歸總稅務司代徵淮軍恊餉毎年實少銀一百五十餘萬兩僅只海防捐欵及江海關四六成洋稅爲數無多實屬不敷支放合無仰懇天恩俯准勅部迅速另籌有著的欵以濟軍實而紷大局出自慈施逾格除咨戸部查照外理合恭摺具陳伏乞皇上聖鑒訓示謹奏奉硃批戸部議奏欽此○○魏光燾片再前奉上諭飭辦息借商觺准於地丁關稅項下按期歸還等因欽此當經前升任撫臣鹿傳霖欽遵辦理陸續共繳到商借庫平銀三十八萬四千四百兩分别解部截留所有頭期至四期止共還本銀三十八萬四千四百兩息銀三萬九千二百八十三兩六錢五分二共已還本息銀四十二萬三千六百八十三兩六錢五分内除在二十一二十二等年地丁厘金兩疑内支銷銀二十七萬五千八百八十三兩四錢三分三厘下餘已還未銷銀一十四萬七千八百兩二錢一分七厘除在二十三年地丁欵内提還商借三期銀二萬五千兩又提撥厘金歸還商借本息銀三千五十兩一錢二共動支銀二萬八千五十兩一錢臣已於奏銷册内分别收支造報仍餘已還未銷銀一十一萬九千七百五十兩一錢一分七厘因二十二年所收地丁厘金不敷支銷經臣奏明截　土厘歸還旋准部復碍難議准除另案撥還司庫封儲等欵銀二十萬兩行令先儘商欵歸還等因時值甘境蕭清各軍遺撤之際當將准部電撥天津洋欵銀二十萬兩全數撥付遣撤各軍勇餉已於上年春撥案内開支造報在案所有三四兩期應還商借本息銀兩只得暫由司庫陸續墊支師還清楚　辦理光緒二十三年奏銷事竣庫欵亟應清理查本年春撥司庫封儲欵内存　四萬一千六百六十九兩五分一厘五毫一絲又留備欵内動銀七萬八千八十一兩六分五厘四毫九絲以上兩欵應卽照數提還墊支三四兩期商借本息銀兩俾清庫欵等情由藩司李有棻具詳前來臣　查無異除咨部查照外理合附片具陳伏乞聖鑒謹奏奉硃批戸部知道欽此○○裕祥片再新授雲南迤東道陳　泰現已領　到省應飭赴任以重職守前署道錢登禀應令交卸回省另候差委除分檄飭遵並咨部查照外　會同雲貴督臣崧藩附片具陳伏乞聖鑒謹奏奉硃批吏部知道欽此○○譚鍾麟等片再新授高廉欽道吉　　已到省應卽飭赴新在以專責成除檄飭遵　外臣等謹合詞附片具陳伏乞聖鑒謹奏奉硃批知道了欽此○○王毓藻片再按察使玉　赴雲南查辦應卽帶鑷前往所有臬司衙門公務飭貴陽付知俯嚴雋熙代拆代行以昭愼重謹附片陳明伏乞聖鑒謹奏奉硃批知道了欽此 
 
 

Page 16

 
 
[光緒二十四年六月十八日京報全錄]  
　　宫門抄○諭旨一道錄前○湘撫陳奏爲湖南各省裁减防勇改營爲旗並添募新勇成軍摺○又奏爲購置外洋軍火片○又奏爲遴員調補要缺知府摺○又奏爲藩司到省飭赴新任片○鄂臬瞿奏爲籲恩陛見摺○越撫廖奏爲甄别各員照例補用片○六月十八日吏部翰林院鑲紅旗値日正黄漢引見六名正白滿四名鑲白滿七名兩翼十六名○那王假滿請安○鈕楞額稽察中左門覆命○蘇嚕岱請假五日○召見軍機胡燏棻伊克坦○閱卷大臣派出崑中堂王文韶裕德阿克丹溥良闊普通武趙舒翹鳳鳴楊頤文治會章綿文○○頭品頂戴湖南巡撫臣陳寶箴跪奏爲湖南各省裁减防勇改營爲旗並添募新勇成軍各日期及現改旂名恭摺仰祈聖鑒事竊臣前將裁汰舊勇改營爲旗並添募新軍緣由會同湖廣總督臣張之洞奏明在案兹據總理湖南善後局司道詳稱湘省原有分防各軍十六營將遣撤親軍副右營慶字右營共勇丁一千名並將所留之一十四營改爲一十四旗毎旗勇丁三百六十名統歸一律計又裁减勇丁一千三百名綜計遣撤裁减共二千三百名所有遣撤二營官弁勇丁及改營爲旗酌裁勇丁各薪糧均截至光緒二十四年二月底止並加撥恩餉一月遣令歸農所留之十四旗作爲通省防軍均自二十四年三月初一日起以三百六十人爲一旗查照湖南歴來防餉章程按旗支給薪糧惟長夫舊止五成勢難再减至添募新勇六旗上年十二月奉委候選内閣中書黄中浩分投招募倣照西法訓練兹准咨報次第派員分赴廣州沅州寶慶鳳凰各府廳縣募齊勇丁一千零八十名編成威字中前左三旗毎旗勇丁三百六十名於二十四年正月初十日成軍又於永州岳州各府及邵陽　鄉縣招募勇丁一千零八十名編成威字右後副中三旗毎旗勇丁三百六十名於二十四年二月十八日成軍先後共計威字六旗勇丁二千一百六十名統帶來省暫駐省城南門外之金盆嶺認眞訓練期成勁旅惟查新募之威字六旂操演步伐陣式旣經仿照西法所有應用薪糧軍裝等項自不能比照本省防軍章程辦理除另行核議詳請奏咨立案外先將遣撤舊勇二營及酌留防軍改營爲旂裁减勇丁截止薪糧加撥恩餉曁添練新軍編成威字六旗先後成軍各日期詳請奏咨立案前來臣覆加查核所有裁留舊勇及添新募新軍均係精壯足額至裁留防勇十四營内將挺字中營改爲發字旗慶字二營改爲强字二旗親軍副前中後三營改爲剛字三旗毅安三營改爲毅字三旗親軍新右營改爲親軍中旗親軍新左營改爲親軍左旗經武營改爲親軍右旂親軍前營改爲親軍前旗親軍新後營改爲親軍後旗此外毅安長勝水師本係毅安二字其親軍衛隊巡緝練勇並選鋒澄湘二水師俱仍其舊除咨戸兵二部立案外謹會同湖廣總督臣張之洞恭摺具陳伏乞皇上聖鑒謹奏奉硃批訪部知道欽此○○陳寶箴片再查近年東西各國兵力强盛實由火器迅烈步伐整齊方今訓練新軍自以操演火器爲第一要義業經臣委員先後赴上海信義洋行購買毛瑟槍二千桿彈子五十萬粒格拉司槍二千桿槍子三十五萬粒解運回湘存儲軍裝所以備操演應用除咨部外謹合同湖廣總督臣張洞附片具陳伏乞聖鑒謹奏奉硃批該部知道欽此○○頭品頂戴湖南巡撫臣陳寶箴跪奏爲遵旨揀員調補省會要缺知府恭摺仰祈聖鑒事竊照光緒二十四年閏三月初一日接准部咨三月初五日奉上諭湖南長沙府知府員缺緊要著該撫於通省知府内揀員調補所遺員缺著裕慶補授欽此伏查定例省會知府缺出應請旨簡放如奉旨於通省知府内揀員調補應擇其人地相宜者無論缺項是否相同及歴俸已未滿年限俱准調補又首府首縣缺出於通省正途人員内揀選調補如無合例例以調補或人地不宜始准於摺内詳細聲明以各項出身内遴選調補各等因今長沙府省便首郡係衝繁難兼三要缺管轄十二州縣地方遼闊政務殷繁且時有發審案件現值伏莽　靖籌辦保甲圑防尤關緊要非精明幹練之員不足以資治理經臣與新任布政使李經羲署按察使黄遵憲於通省正途知府内逐加遴選非現居要缺卽人地未宜未便遷就請補查有衡州府知府顔鍾驥年五十二歳廢東連平州人由　生報捐光祿寺署正捐升郎中同治年積年防剿案内保以朗中儘先卽用並戴花翎揚防案内保加道銜奉部議駁以所保實職翎枝覈與章笪不符行令另覈請奬旋於徐州籌軍餉案内保戴花翎又於禦逢平克復上坪案内保加威品銜同治十一年籖分刑部山東司行走十二年輕原保大臣覆奏前次所保適照部議另行覈奬奉旨俟補缺後以知府分發省分並賞換鹽運使銜欽此遵例指省江西引見奉旨照例發往欽此十三年十一月到江因籌餉力案内保俟烟缺後以道員升用光緒十年遵保人材送部引見奉上諭著交軍機處存記欽此十四年七月奉上諭江西撫州府員缺著顔鍾驥授钦此十月到任力勸辦順直賑捐案内保俟離知府任歸道員放後加二品頂戴十八年七月因拿獲會匪案内仍在任以道員請旨簡放奉硃批著照所請欽此是年　大計保荐卓異丁憂服滿於二十三年三月二十七日引見奉旨著准其卓異加一級仍註册候欽此是年四月十四日奉上諭湖南衡州府知府員缺著顔鍾驥補授欽此二十三年九月初七日到省十月二十日到任二十四年三月調署長沙府洵屬人地相宜據藩臬兩司會詳前來相應奏懇天恩俯念省會首郡要缺需員准衡州府知府顔鍾驥調補長沙府知府俾資治理如蒙俞以該員係現任知府請補知府銜缺相當毋庸送部引見所遺衡州府知府缺遵奉諭旨以裕慶補授再該員顔鍾驥係初次請調照例毋庸核計叅罰合併陳明謹會同湖廣總督臣張之洞恭摺具奏伏乞皇上聖鑒訓示謹奏奉硃批吏部議奏欽此○○陳寶箴片再新授湖南布睡使俞廉三現已到省應卽飭赴新任署藩司李經羲交卸藩司篆務仍　自司本任署臬司黄遵憲交卸臬司篆務仍回鹽法長寶道本任署鹽法長寶道劉選青應卽交卸除分檄飭遵外理合會同湖廣總督臣張之洞附片具陳伏乞聖鑒謹奏奉硃批知道了欽此○○頭品頂戴新授湖北按察使臣瞿廷韶跪奏爲叩謝天恩籲懇陛見恭摺仰祈聖鑒事竊臣接奉督撫臣行知准吏部咨開光緒二十四年四月十五日内閣奉上諭湖北按察使著瞿廷韶補授欽此跪聆之下感悚交縈當卽恭設香案望闕叩頭謝恩伏念臣北平下士知識庸愚由舉人投効河南軍營洊保知府道員光緒十六年蒙恩補授鹽法武昌道嗣調　漢黄德道兼江漢關監督地處華洋交涉時值民教紛乘任重材輇方深兢惕兹復渥承恩命摧授臬司查湖北爲衝要之區臬司匯刑名之總舉凡綏民禁暴察吏安民在在胥關緊要臣前曾兩次署理時越二年有餘溯哀矜勿喜之情切經過知難之懼惟有籲懇天恩俯准臣趨詣闕廷跪聆聖訓俾得有遵循冀仰答高厚生成於萬一所有微臣感激下忱並籲懇陛見緣由謹繕摺具奏叩謝天恩伏乞皇聖鑒訓示謹奏奉硃批著來　欽此○○廖壽豐片再准部咨道府州及鹽塲等官保歸候補人員各於到省一年後　看考核分别　用等因歴經遵辦　案兹查　候補班前補用知縣方寶麟　　　儘　補用鹽大使劉鈞鎔均試看一年期滿據藩臬運三司分案會詳　來　查候補班前　用知縣　　　年壯丁明候補班儘先　用鹽大　　鈞鎔從公　愼均請留省照例補用謹會同閩浙總督　邊寶泉附陳明伏乞聖鑒謹奏奉硃批史部知道欽此 
 
