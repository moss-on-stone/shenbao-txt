# 1923 - 148 - 4918058

 

Page 1

 
 
第一萬八千零五十八號;中華民國十二年 西曆一千九百二十三年六月五號
星期二 * *   
 
 

Page 2

 
 
第一萬八千零五十八號;中華民國十二年 西曆一千九百二十三年六月五號
星期二 * *   
 
 

Page 3

 
 
第一萬八千零五十八號;中華民國十二年 西曆一千九百二十三年六月五號
星期二 * *時論（本館特約） 
[增修憲草談] [  湯斐予]  
　　十二年來國無憲法其爲國家絶大之損失不問可知然因此次世界大戰之結果而有德俄及其他歐陸諸國之新憲法出焉其足資吾借鏡者視二年草憲時殆不可同日語矣今次議憲固以從新起草爲宜徒以格於憲法二讀之成議局於蹈常習故之心理不克如願則惟有從事增修以補其缺失而順應乎國民之要求斯又不幸中之幸也 
　　天壇憲草採自英法舊制爲多國會内閣制其尤著也其範圍單簡及於政府組織而止Ｆramofgovernment以言國家及社會之組織蓋闕如也以吾國情之複雜也如彼憲草之單簡也如此即使及早宣布其施行之效果將無以遠逾於現行之約法可斷言也惟其如此吾人自始不主分期布憲之説既議增修「國權」及「地方制度」兩章以明定國家之組織劃分省國之權限復議增修「生計」「教育」各專章期於確立社會之組織以濟政治組織之窮此其大較也 
　　國家組織之確定基於國權之劃分Ｄivitlon 
of　powers而新憲草關於此問題之規定其要點可得而約舉焉國防外交絶對不統一法典法院編制亦無不統一國家事項既列舉矣而省立法事項其主要者仍具於國權章第三條列舉之内此其一省得自置軍隊不得爲一切軍事上之設備矣而國軍之組織則以義務民兵制爲基礎此其二軍事權固絶對屬於國家矣而平時軍費支出不得超過豫算四分之一此其三舉是三者分配至爲精審實爲民國統一之樞紐不特垂示分治之塗轍已也 
　　國民生計及其教育國本所係應於制憲時定其組織此種觀念於歐憲爲新潮而在吾國則爲舊制所以異者生民之義昔在以禮防其不足今則依法制其有餘教育之中心昔爲父兄今爲學校其單位昔爲子弟今爲國民而已新憲草定其綱要不涉繁瑣俾有所循而不窮於變此其所以得也 
　　地方制度本爲國家組織問題之片面絶非可以單獨解决者在國權章内既對於國家地方事項爲明確之劃分則省當然得自定其根本法以行使之至其名稱之或爲省憲或爲「省制」或爲「省自治法」此在議定地方制度時殊無可以發生爭議之價値又可知也近人每以省憲二字與聯邦並爲一談竊所未喻試問聯邦定義從何確定吾人往往難於置對例如議政之家比較論列果其所言者爲「北美合衆」爲「德意志共和國」爲「瑞士聯邦」吾人尙能知其詞中之意究何所指但曰「聯邦聯邦」則無論在制度上抑學理上均無何等定義可以表現是故以省憲之名稱爲聯邦固不可以分權之實質爲聯邦尤不可也 
命令 
　　六月二日大總統令秦國鏞加陸軍中將銜裕冀袁喆均加陸軍少將銜張耀庭授爲陸軍步兵上校並加陸軍少將銜胡鴻章蔡鍾珣張廷栻均授爲陸軍步兵上校此令 
　　又令兼陸軍總長張紹曾呈請任命杜巍爲漢陽兵工分廠廠長應照准此令 
　　又令海軍總長李鼎新呈請任命陳紹寛爲應瑞軍艦艦長應照准此令 
　　又令海軍總長李鼎新呈海軍總司令公署副官林焕銘因病懇請辭職應照准此令 
　　又令海軍總長李鼎新呈請任命孟琇椿爲海軍總司令公署副官應照准此令 
　　又令司法總長程克呈請任命申福康署京師地方審判廳推事王寳善署河南高等審判廳庭長樓觀光署河南開封地方審判廳推事劉光鼐署浙江第二高等審判分廳推事沈家璠署浙江金華地方審判廳推事艾作屏署安徽第一高等審判分廳推事余覺署安徽蕪湖地方審判廳推事趙毓璜署江西高等審判廳推事蕭篤秀署江西第一高等　　　　 
審判分廳推事杜銑署江西南昌地方審判廳庭長鄭濟洵署江蘇第一高等審判分廳庭長鍾尙斌署江蘇高等檢察廳首席檢察官嚴彭齡署江蘇高等檢察廳檢察官李濟芳署吉林地方檢察廳檢察官　世英鄭溰署吉林長春地方檢察廳檢察官黎培元署吉林濱江地方檢察廳檢察官均照准此令 
　　又令司法總長程克呈請任命宋孟年爲直隸高等審判廳庭長余其貞爲江西高等審判廳庭長蔣福琨爲江西高等審判廳推事吴紹昌葉寅爲浙江第二高等審判分廳推事葉振宗爲山東福山地方審判廳推事均照准此令 
　　又令兼陸軍總長張紹曾呈請授田玉潔馬獻章爲陸軍步兵中校並加陸軍步兵上校銜姚林翼爲陸軍輜重兵中校並加陸軍輜重兵上校銜潘肅楊秀亭爲陸軍砲兵中校李祖蔭爲陸軍步兵少校均照准此令 
　　又令邢麟章祿長增關長慶吴子青均給予二等大綬寳光嘉禾章此令 
　　又令党廷佐給予四等嘉禾章此令 
　　六月三日大總統令齊之彪楊奎羅朝漢均晋給二等嘉禾章王藴登晋給三等嘉禾章蔡鎭蕃汪文明均晋給四等嘉禾章此令 
　　又令張仁侃晋給二等大綬嘉禾章劉維城晋給二等嘉禾章曾鯤化李端怡孫文耀均晋給三等嘉禾章此令 
　　又令徐孤武給予四等嘉禾章此令 
　　又令何鳴　文斌均晋給四等文虎章此令 
國内專電 
　　棗莊電 
　　改編定洋票釋華票老弱先釋其餘聞稍有條件欲與商會磋商但尙未與江馮談判 
（四日下午一鐘） 
　　棗莊電 
　　今日招撫辦法大致議妥鄭士琦温世珍陳調元安特生聯名電府院保洛蘇魯各當軸候核覆即定局王用中昨并先有電致保報告（四日下午一鐘） 
　　棗莊電 
　　現在形勢招撫問題數日可决善後問題急須討論滕嶧紳對收撫事將通電請注重根本辦法（四日下午八鐘） 
 [　　棗莊電 
　　今日胡毓松已放出老少及有病者定明日再放（三日下午九鐘） 
　　棗莊電 
　　碼子糧食現由温世珍安特生接濟陳調元并電津速製軍衣二千備改編用（四日下午一鐘） 
　　棗莊電 
　　商代表江馮宣言挽回外交救護難人别無作用但用亦不欲此事久延爲各方鼓動政潮利器（四日下午四鐘） 
　　棗莊電 
　　今日碼子派丁王二代表親向商代表謝贈物陳温并約江馮與郭其才孫美瑶在陳坐車談話郭等請江馮上山江馮須請鄭士琦示再定（四日下午四鐘） 
　　棗莊電 
　　紅會醫隊借地施醫來治病者甚衆今日碼子代表亦赴該隊就治官阻紅隊上山不令醫救華票甚不解（四日下午四鐘） 
　　棗莊電 
　　某西人云西票將全釋此事將不管官似先撫後剿華票在内華人自要做做聲設法救出（四日下午四鐘） 
　　北京電 
　　棗訊陳調元带旅客胡毓松及匪參謀孫漢經濟振江回棗山中匪新舊兩派均願受編仍按槍枝計算老糼給免死照俟編齊先釋西票及老糼華票武官團到棗對二十旅防線無異議三日華員調查會取齊四日正式開調查會（四日下午七鐘） 
　　北京電 
　　武官團視察抱犢崮第一報告支（四）（日）午到京使團似將責任歸疆吏與軍警（四日下午七鐘） 
　　北京電 
　　田中玉江（三）（日）支（四）（日）再催善後費陳調元來電謂欵到西人可盡釋（四日下午七鐘） 
　　北京電 
　　趙恒惕電院部武陵丸抵埠伏見艦兵武裝上陸擊斃華人二重傷二十餘垂死三四名商學工均罷業經向日領提出五欵（一）懲凶（二）優卹死傷（三）日艦司令向湘官廳謝罪（四）日本政府正式向中央政府道歉（五）擔保今後不發生此種事件請院部駐使同向日本抗議令伏見艦永遠不許入境聞駐湘日領田中不受該條件謂湘省向未統一無説話餘地并電駐京日使向政府要求制止排日運動（四日下午七鐘） 
　　長沙電 
　　趙炎午爲日人慘殺華人事件昨晚與各師長等議至深夜始散除向日領交涉外並商以後防變辦法明日市民將開被害者追悼會日船武陵丸已離湘（三日下午五鐘） 
　　長沙電 
　　日商戴生昌船局所雇華人陳詩卿故駡市民并毆市中小孩又自毀什物圖抵制經警察當塲制止其他日商又秘定抵制法將貴重物移兵艦僑民往漢再嗾無賴先搗日店再放火經政府探悉嚴防故未果（三日下午七鐘） 
　　漢口電 
　　漢口日領因長沙事件江午謁蕭對武漢商學界對日運動口頭警告蕭允負責防止（四日下午五鐘） 
　　漢口電 
　　武漢外交委員會江（三）（日）會議長沙事件决派許鴻羅竺僧前往慰問並調查眞相許羅支（四）（日）晨啓行（四日下午五鐘） 
　　漢口電 
　　武昌各社團三日會議决組織武昌公民外交後援會當推籌備員十餘人（四日下午五鐘） 
　　漢口電 
　　宜昌日海軍擊傷華人案日領提三條件以爲抵制（一）懲辦肇事華人（二）賠償受傷日人損失（三）華人受傷係中國官廳保護不力日不負責交涉因是停頓（四日下午五鐘） 
　　福州電 
　　駐閩日代總領中野函建甌縣知事云據在建甌本邦商南華公司電稱現有不良學生糾衆闖進該公司貸棧滋閙無忌應照會貴官設法保護（四日下午一鐘） 
　　北京電 
　　張閣擬總辭職以要求發表薛篤弼令黎或將軟化（四日上午十二鐘） 
　　北京電 
　　張紹曾有請假一月説（四日上午十二鐘） 
　　北京電 
　　府左右慫恿黎與保硬挺看彼能否硬來并備就通電必要時拍發俾本人去後各方必議其後使大家幹不成此舉甚失算因彼兩人爭競致令國人陪受騷擾之損失實非所以自處雙方不在民意上着想以負氣爲能事結果羡煞漁人某報因有五副座擬議（四日下午十二鐘） 
　　北京電 
　　保派閣員以張不盡聽保津指揮决拆台張紹曾甚痛苦因黎近忽强硬保亦不放鬆張詰黎擅自批准不交閣議爲破壞内閣制黎詰張受疆吏指揮壓迫總統亦非内閣制張憤請復總統制黎曰然則强藩制可乎張既不能踐對保聲明之約又無法使黎諒解在他人處此早已下台（四日上午十二鐘） 
　　北京電 
　　外息某方擬挽一師長通電送白宫以職權交院張之不退尙有握短期總統印機會（四日上午十二鐘） 
　　北京電 
　　端節僅恃庫劵七百萬條例四條自十二年七月起由鹽餘月提三十五萬係將十二年七月前者留作舊一四庫劵還本稽核所核議謂界限確已劃清但舊庫劵十二年六月還不了時則七月新庫劵基金勢必遞延仍未允出函擔保銀公會以此劵延至來年七月起還本届時若無鹽餘又必成爲九六故承購者有戒心即發行而市價必不高不過可供押欵擔保陶某到滬兜售尙無準信頃電話某稽核據覆該庫保證尙待考慮（四日上午十二鐘） 
　　北京電 
　　正金函部六月一日郵傳部債抽籤還本付息貴政府以漢治萍公司債權充基金敝行概不承認英使函外部請仍由鹽餘撥付湖廣債票本月到期息金（四日上午十二鐘） 
　　北京電 
　　三井函交部請聲明京綏路產係交部抵押於比國營業公司應限包寗段鐵路而言至現有進欵及路產並不在内因敝行供給機車四十二輛付欵延期貴部已將京綏路產進欵抵押敝行之故（四日上午十二鐘） 
　　北京電 
　　美使函外部中東路技術部長史蒂芬呈報各節本國政府對該技術部功效與列國辦事人之成績甚表贊同且對於各國辦理國際互助及有成效之事實有寛厚和睦之精神深爲寳貴等語（四日上午十二鐘） 
　　北京電 
　　齊韓電請飭張祖廉停止隴海路東段工程部省會派工程員司測勘决定南北線（四日下午七鐘） 
　　北京電 
　　支（四）（日）參院流會（四日下午七鐘） 
　　北京電 
　　魯昌邑董家莊匪刼去議員董毓枚全家（四日上午十二鐘） 
　　天津電 
　　張英華因崇文門監督更换問題與黎大起衝突黎逼英華辭職（四日下午六鐘） 
　　天津電 
　　某財政家言鹽餘庫劵稽核所反對十二年公債擔保品靠 
不住銀行公會反對所希望者爲七百萬法統重光紀念印花但雕製鋼模至少須五下日印一二分印花及發行手續至少亦須二三十日此欵止能留待過中秋節用午節萬無希望（四日下午六鐘） 
　　天津電 
　　京奉車務總段長伊爾得段長柯拉克辭職經局僱用英人的蘭槎及柯黎佛二人接充（四日下午三鐘） 
　　天津電 
　　王省長以二十三師四十五旅軍隊剿匪出力特由省庫撥欵犒賞（四日下午三鐘） 
　　天津電 
　　開灤礦民國十一年合同满期應收回農商部特派員來津調查（四日下午三鐘） 
　　天津電 
　　英司令富魯少將江晚八時宴在臨被擄釋放之英人詢問抱犢崮匪徒實在情形（四日下午三鐘） 
　　天津電 
　　教廳訓令各學校嚴禁學生干涉政治（四日下午三鐘） 
　　徐洲電 
　　馬吕以皖省蕪湖各埠抵制劣貨風潮激烈外交重要江（三日） 
會令何炳麟回交涉員兼蕪關監督原任（四日下午十鐘） 
　　徐州電 
　　皖財廳長繼人旅京皖同鄉及國會議員反對胡思義皖各公團反對張超一時無從解决（四日下午十鐘） 
　　香港電 
　　省報載孫親赴菉蘭督戰東（一日）晨蔣光亮劉玉山等部向蘇村攻擊以大砲掩護渡河粤軍退數里據險抵拒左路滇福軍由麻柞攻福田戰兩日粤軍退博羅蘇村粤軍因麻柞失江（三日）亦退博羅現聯軍將博羅包圍東有民軍數百佔平湖孫急調蔣光亮所部一團往援已將民軍擊退另訊·三日東江戰事非常劇烈聞熊略等部復由蘇村進佔菉蘭直趨石龍左翼楊坤如又佔深鎭廣九路聞砲聲甚密省垣頗震動（四日下午六鐘） 
　　香港電 
　　洪兆麟一日布告黃岡周團 
 
 

Page 4

 
 
第一萬八千零五十八號;中華民國十二年 西曆一千九百二十三年六月五號
星期二 * *　　長三十一日與敵戰六小時佔分水關敵向詒安退棉湖鄧旅追敵至五經富祇有張毅一旅已願受黃大偉收編又海豐王縣長世（三十一）電稱惠州電機已通前許軍來擾陸豐爲翁馮兩部撲滅（四日下午六鐘） 
　　香港電 
　　李烈鈞敬（二十四）函孫謂洪兆麟月中潛赴上杭勾引部曲作亂鈞治軍無能請崇座治鈞之咎（四日下午六鐘） 
　　香港電 
　　黃大偉東（一日）函孫謂自佗城稱制而護法解體桂林改道而同室操戈馴致斷送桂閩贛此次廣州再變全省騷然大偉愚誠遂有佳電不虞戇言朝進捕令夕頒責偉備極周内偉丁年留學公逃至歐同人資以困乏介以新知於公寗無匡益動曰訓誨十餘年張角無此口吻若南寗梧州嗾殺元戎實等亂命大偉力爭不可指爲抗令抑又何辭粤軍成立許崇智未有寸勞乃回粤後藉公奥援陰懷異志何堪長人且偉與彼各典一軍何抗令可言等語（四日下午六鐘） 
　　香港電 
　　某方訊許軍在揭陽爲粤軍敗後分路逃竄（一）向普寗約三千餘人東（一）（日）被粤軍包圍盡爲黃大偉收編許崇浩沈永福被俘（一）由湯坑豐順退梅縣約二千餘人爲粤軍黃任寰追至梅縣已全數繳械許崇智向臧致平求援並飭孫本戎率部返粤援應孫返至粤邊被林虎阻臧亦無助許意（四日下午九鐘） 
　　香港電 
　　沈軍馮葆初在梧州戒嚴並以江口爲第一防綫界首第二防綫烏鴉山第三防綫（四日下午六鐘） 
　　香港電 
　　馮葆初得林俊廷助由梧發動大舉入粤聞六步封州冬（二日）發生戰事肇人紛遷徙（四日下午六鐘） 
　　香港電 
　　省署冬（二日）令各機云大元帥出征期内派胡漢民代行職權（四日下午六鐘） 
　　香港電 
　　孫擬任湯廷光海軍總司令（四日下午六鐘） 
　　香港電 
　　梁士詒葉恭綽託律師函港報否認指揮臨城刼車案（四日下午九鐘） 
特約路透電 
[外電所傳長沙日兵槍斃華人事]  
　　四日北京電據長沙消息六月一日日船某號入口時有羣衆在碼頭示威日領署聞訊即派職員數人赴碼頭並請伏見號砲艦派水兵維持領署與日船間之交通因電話不可恃之故嗣衆圍毆日人日領署得報復請助於伏見號砲船乃派兵一小隊登岸亦爲衆以石擲擊水兵乃開空槍以啓路衆以爲水兵無子彈圖奪其軍械於是水兵乃發實彈死二人傷六人肇禍後水兵乃回船留若干人維持交通線據長沙最近消息華人仇日頗甚日僑婦孺恐須離開長沙 
[臨城刦案招撫之進行]  
　　四日北京電據棗莊消息改編之舉刻正在進行中惟有匪若干人因不願當兵已棄其軍械他往 
　　三日棗莊通訊星期五日官紳代表與匪首集議時老匪一派已有表示老匪首領劉　　不潢於他匪之受撫致討論頗形激烈聞劉聲稱欲與陳調元拼命會議幾致破裂孫美瑶郭其才從中調解其他匪首之和平者助之勸劉從長計議會議乃續開點槍註册事宜遲至晚間始議及故代表不得不在山過夜次晨始偕被釋四外人抵此聞匪中和平份子建議凡願入營者可註册其不願者可自成一隊自負安全責任劉　　一派已聲言不願索取外人贖欵昨官紳代表回棗莊後即與鄭帮辦會商而郭其才等亦往見領事各事進行尙稱順利代表大部份今日午後復上山匪代表二人則留此今日大約將再討論收械入伍事據官塲意見被俘者愈有早日釋出之希望 
　　三日棗莊通訊飛機運抵棗莊臨城之説喧傳已久惟至昨日始爲人共覩昨晨偵察機一架翱翔天空午後亦然每次繞行抱犢峪一週並無擲下傳單事外俘雖已續放四人餘者亦可望早釋但何日始可全離匪巢則尙未决定談判進行較預料爲順利然尙須數日始可議完除預會現有進步外匪中眞相仍無殊於前匪徒大半願受撫現與官紳辦理招撫事宜唯一阻力仍爲老匪之態度彼等不仇視外人惟不贊同伴之受撫情願仍爲佔領抱犢峪等處之土匪恐目前談判中彼等將作梗也 
　　三日棗莊通訊昨日維里亚氏薩菲爾氏愛里亚斯氏亨利氏自匪藪釋出携來佳訊據謂被擄諸人之狀况今遠勝被擄之初此多由食用各品源源運出及外間消息傳入匪藪之故近今因談判漸有轉機被擄諸人已視前自由惟昨據蘇洛芒氏來函稱匪雖許被擄諸人稍得自由但仍不尊重外人多在外人之前任意吐痰如加反對則即以來福槍或手槍作欲擊勢維里亚爲墨人據稱此次被擄蓋已第三次矣故不以爲異前二次爲墨匪所擄墨匪與華匪所大不同者墨匪志在金錢得贖欵後即釋維里亚氏所保留之物惟手袋練一對乃得諸羅萊特氏蓋以二元向匪購得又據被擄得釋之餘人稱匪於自已之一股固守紀律但對於他股亦時加刦奪維里亚等匹人抵棗莊時精神均佳沐浴修容後形貎頓爲一變昨晚薩菲爾氏出火車時失足墜月台下致受數創現由紅十字人員療治匪藪諸外人均安好穆安素病亦漸愈 
[勞山匪氛之熾]  
　　四日北京電據青島消息勞山附近匪氛頗熾警察長治匪甚嚴現每日處决二人至十人不等聞警廳已警告外員勸外人勿赴勞山游覽外員覆函促速清除匪患 
[廣東戰事記]  
　　四日廣州電孫中山赴石龍督戰廣州大元帥職務由胡漢民代理石龍戰事颇利於護法軍廣州海仍忠於孫中山温樹德解職後已赴香港據傳將往投陳炯明廣州除拉夫所起之騷擾外尙稱安靜 
[奉張在菲購飛機]  
　　四日馬尼刺電馬尼刺時報稱中國武官陳某刻在此間代表張作霖商購前菲列濱航空隊所用飛機五架總督因戰品現禁運華已電請華盛頓政府阻之陳某並在此覓聘军事飛行家數人 
[對華銀團之集議]  
　　四日倫敦電每日電聞外交記者紀對華銀行團在巴黎集議情形謂會衆主張在華會公約所規定之中國關税未實行以前不再借欵於中國此議係因欲暫借三百萬鎊俾北京政府得以應付其目前困難一事而發但此借欵决定須附以從前無擔保的中國債欵應有圓满處置之條件故此事將頗複雜也銀行團近曾探詢意國可否加入銀行團但聞意國現不願供給所必要之大宗欵項云 
[聯盟會中之雅片問題]  
　　三日倫敦電五月二十九日朱兆莘在聯盟鴉片委員會發言反對香港政府每月加增印土十箱之請求謂香港政府果欲取締鴉片之私運則甚易取締之英政府本不難秘密佈置多輸入印土十箱之辦法但竟請國際聯盟會之准許此足見英政府誠實遵守海牙公約規定之意區區十箱之增加渠可不反對但渠必欲知何故須增加十箱耳五月三十日朱兆莘又論一般遠東殖民地之地位謂對於私運宜用極嚴峻方法雖死刑亦適用云 
　　二日日内瓦電聯盟鴉片委員會今日一致通過英代表所提修正美國提議之文規定㈠印度境内依照習慣之鴉片用途應在鴉片公約條文之下視爲合法㈡依照鴉片公約第二欵而用烟膏之用途應認爲合法㈢在鴉片公約條文下之生烟出產與輸入應視爲合法委員會提議國際聯盟會應設法協定切實限制烟膏出產額並減少輸入未禁烟各處之生烟額量 
[德國之賠欵新提案]  
　　二日倫敦電德國新擬之賠償提議本星期内可望 
交出德國實業界巨擘已正式向德政府提出以其若干資產爲協約國債欵擔保之辦法附以條件内有鐵路及其他國有事業歸私人辦理及廢除對外商業管轄權與八小時工制等事社會黨於此反對頗力要求以多徴富室捐爲擔保並舉貢獻太少之危險及勉力遷就協約國條件之必要警告政府同時法比空氣漸有變動比國主張聯合比法英意共同答覆德國之新提議如法比總揆會議時法國贊成比國此種主張則英政府有機會可切實干預以謀協約國與德國間之諒解矣英相包爾温於接受保守黨魁一席時演説以解决歐事爲其政策之前提又據觀察報外交記者之言包爾温已决定方針勸法國對於德國付債能力改抱更近情理之見解云 
　　三日巴黎電巴黎回聲報倫敦訪員稱英財政部現正草擬賠償新計畫 
[日俄談判之前途]  
　　四日東京電蘇俄必須接受日政府所開條件以爲互開恢復交誼之談判之初步此爲日内閣六月六日開會後所决定之態度將通告俄代表越飛氏且此爲日本最低之條件據消息靈通者稱内有極大之讓步現恐蘇俄政府决不致接受日本之條件豫料雙方爭持必歷久長之時期保守黨對於主張與蘇俄交親之宜傳程度漸形驚惶此項宣傳雖表面上由商界數起然其中顯有勞工爲助而熱切贊助蘇維埃者數日增多已爲確無可疑之事實六月二日越飛氏所發之言論已使熱切表同情之日人若干更變態度惟商界則仍竭力運動與俄恢復商業關係並勸越飛氏勿急求承認謂此事自能水到成渠云商界又促請内閣勿要求俄國允負廟街案之完全責任路透訪員曾謁見樞密院最有勢力之某員據稱政府確欲覔取與俄恢復商業關係之門路惟非俟完全商諸英美决不致進行日本迫近現　弱不振之兩大國故其地位與各國異日本且須擴張商業於鄰邦而又不得不遏止逐漸擾害國家之詭密宣傳之潮流云云 
[洛桑會議與布國]  
　　三日巴黎電布内閣决議通告洛桑會議勒伊萊條約曾許布國有通愛琴海之孔道此約非得布國之允可不能修改不得因希土條約而變動之 
[波蘭之國交談]  
　　三日巴黎電波蘭總理宣讀内閣宣言謂英波邦交日見驚厚波蘭願實行與俄國所訂之和約且决計謀使丹齊鎭履行其義務波蘭之政策以與羅馬尼亚永遠聯盟爲基礎自與捷克斯拉夫及南斯拉夫兩國訂約後此舉遂告完成總理之宣言由議員以二百二十六票對一百七十一票贊成 
[銀價進途之推測]  
　　二日倫敦電金融報稱美國既停買現銀銀市狀况將經過重大變遷銀價之落殆爲不可免之事因供給增多而無特别買主也跌落程度將視遠東商業恢復程度爲轉移若商業仍清淡則銀價或將續跌而使除美國外之下等銀礦無利可得云 
公電 
　　湖南外交後援會來電 
　　各報館公鑒昨日午前十時敝省市民在省城沿河一带巡行講演日竟派遣軍艦兵士登岸開槍轟擊慘斃我國市民學生二人槍傷二十餘人垂死者三四人似此兇橫强暴令人髮指羣情憤激已於本日起一致罷課罷工罷市以謀對待萬望全國　致憤起以禦强敵臨電不勝悲憤之至湖南外交後援會冬印 
　　留日學生旅大後援會代電 
　　北京參衆兩院各省督軍省長省議會商會教育會學生聯合會各報館各法國均鑒民四二十一條純係袁氏個人被日本片面威脅所迫結違反國際締約原則缺乏條約成立質素此爲舉世共知自屬根本無效乃者旅大期满日人竟挾以拒我通牒處心積慮非特危害我領土完全且即以此爲實行全部非法苛約之第一步敝會同人置身敵國激刺倍深毆捕傷殘徒增恥辱二次通牒迄未提來外長虚懸公使觀望國亡無日言之痛心兹推湯君志先潘君廷幹二人爲敝會代表準於三日首途出發其经過地點係由奉而京而津而漢而寗滬藉與全國同胞共圖挽救急起直追堅持對日之方針嚴予政府以鞭策庶河山得以無恙苛約廢於無形事關生死存亡不容因循遺誤海天在望無任神馳先此電聞伏維鑒察中華民國留日學生旅大收回後援會叩東 
　　灌雲各界來電 
　　各報館均鑒　海鐵路終點原始測量本以灌河爲優嗣因淡水不敷始有西連島建議現荷蘭工程師測量結果認爲費鉅工繁不易着手而灌河支流之便民河近經華洋義賑會撥欵挑通長流淡水足供最大商埠食用是淡水一層已無不敷之慮至港門寛深形勢宏廣經費减省運輸發逹又無一不較他處爲優若淮揚通所爭之崇明港逼近淞滬緊靠長江商埠　處交通已便更無建設鐵道之必要總之隴海一道有關中外利害斷不能以地方私爭致結果有不良之嘆除　請大總統國務院交通部暨本省軍民兩長張段兩督辦重行勘測外乞貴報主持公道暢發議論唤醒迷途勿誤私爭以重路政灌雲紳商農學許少峯張雲生田伯愚張鵬程王瑞卿方伯孚戴鏡仙王海山支 
國外要聞 
[世界婦人觀] [  昭實]  
　　（一）英美女子之航海事業英國自一九一八年男女平權律公布以來對於婦人犯罪按法嚴懲不若法義等國之特别姑容然義務增者權利亦增最近英海軍部根據前律宣布國中女子得於洋海輪艦擔任船主機師領港等職女子位置益見增高此後凡遇航海家甄録考試祇須其人資格完全學力充足無論男女均許一律應考英國航業界第一女機師維多利Ｖittoria女士爲德柳門勳爵Lord　Drummond姪女曾入海軍學校經六年之肄習乃任機師開始渡航往還歐洲澳洲間者五閲月而同時美國女子之以第一人正式任航海家者名淨是舸Mrs.Westcolt其職亦機師也此外尙有甘沛夫人Mrs.Campbell曾於坎拿大美國間之義利湖Erie設法起出一千八百五十年沈没之巨艦尤足資人談助逆料將來女界人才輩出必有以女船主戴金邊帽立司令橋指揮全船進止之一日但船主之地位非易得除在學校作功夫外必須在船實習海上航行四年在此實習期須雜水手中從最下等之苦役做起辛苦沉悶似非女子所能堪有人曾以此難問題詢諸英國航海前輩貿飛君Captain　Murphy君微笑曰『我不知婦人任船主時水手工役誰願與之同行載運貨品誰家出而保險試問一婦人遇有危險能否不論風雨霧晦在司令橋上堅持六十小時而不睡者水手所恃無非體力有時對於船主亦不免羣起違抗試問一婦人尙能從容制馭此輩各洲各種之人而各如其所願否耶』事勢變遷每爲人意所不及料姑誌貿飛之言以覘世運進步之程軌 
　　（二）法義女子之學術趨向拉丁民族婦女非若英美之富獨立性質然徴諸最近事實覺在大戰而後女子之向學者日見增加義大利汎繫黨人Ｅascisti深恐一切謀生之路被婦女界占盡頗以女子進步太速妨及男子利益爲慮實則職業上競爭女子進步至竟如何亦屬不易明瞭所易明者莫如求學人數大戰後女學生日益增加平均計算中小學所習尋常寫作等事容易謀得位置所增加之速度實較甚於大學師範學校女子幾占全數普通中學女子太抵選實科而不習文科此皆由於經濟之所需求非以應學術之需求也大學中雖有女生所習本不外乎語言與算術最近漸有習法政者彌朗附近之包菲也Pavia大學竟有法政女生十六人他日女律師之機遇旣多而婦人選舉權問題解决之時機當亦不遠最近巴黎大學且有Madeleine　Deries　理夫人以第一人獲得文學博士（如附圖一）天生我才必有用詢足爲歐洲女同胞額手稱慶也 
　　（三）德國女子之交際社會杜工部詩『王侯第宅更新主文武衣冠異昔時』大戰亂後衣冠文物舉目全非益蠲處有今昔之感德京柏林尤其最顯著者最近柏林社會事事無秩序昔日名門巨室大抵一蹶不振無力再行周旋於交際塲中而下流社會人物轉成福交界主人翁日夕酬酢其間窮極奢侈其中盗賊均有品類肴雜有蹴居柏林中心者居屋崇宏陳設精美衣冠整齊儼然古物收藏大家往來交際塲揮金如土終無一人詢其家世職業及金之所從來日前曾有人竊開他家保險箱科罪監禁數年亦今日柏林社交界人物之一其無學問無職業不足爲恥乃以金錢炫耀人前欺弄當世至於婦女則分兩種下等婦女服御縱甚豪華行陋識薄不過一繡花枕居常效上等社會人之舉止一般暴富之男子與之定婚供給一切衣飾費挾之同往交際塲介紹時則曰此某勳爵之姪女也男子有不合度處女子每潛爲更正此種女子昔日多爲旅社侍女故衣飾雖麗終不能脱除一種下流氣習是　所謂婢如夫人難復難姿色或過容度萬不及也暴富男子更無定見凡物價貴者即以爲美人之美衣飾者即以爲佳不論其質之美劣如何昔日上等社會之婦女今則衣飾平常舉止謹愼家庭無宴會僅藉茶叙圖良晤昔日與人談論所常聞者爲品評戲劇今則每及生活遊歷事子女輩昔日好談舞蹈今則十數成羣遊山玩水且行且談有時抗聲高歌休息之頃男子演講科學或美術女子則討論婦女問題此爲將來柏林之社會昔日柏林之上等社會已如花之就萎惟尙存有極美之苞將來必能有嘉卉穠馥之時跂予望之（未完） 
 
[法京大學第一女博士竇理夫人]  
 
 

Page 5

 
 
第一萬八千零五十八號;中華民國十二年 西曆一千九百二十三年六月五號
星期二 * *   
 
 

Page 6

 
 
第一萬八千零五十八號;中華民國十二年 西曆一千九百二十三年六月五號
星期二 * *國内要聞 
[北京通信] [  隨波]  
　　張英華奮勇登台之索隠 
　　此次張英華上台初非津系之意特因張曾向保洛誇口谓有五百萬俄欵可以挪用故許其上台小試耳津系議員曾勸張勿遽入閣謂吾等方與張紹曾宣戰不因君之入閣而停止閣倒而玉石俱焚君再欲入閣不可得已張漫應之進行如故命令將下之日津派重申前言謂令將下矣君須把穏張答稱我决不就職請君等放心津系議員遂深信之比晚令已下張時正在全民社温世霖語張云現令已下君當速爲表示不容再有含糊張謂我已言决不就職君尙不信耶此本敬輿此我當以此告之濓伯張曰可並請爲之致意温聞言即親與吴景濓通電話吴連呼好好時張尙在旁聞温一一相告也次日張氏尙派其弟膺芳遍訪各俱樂部聲明本人不就職請勿因倒閣而連带攻擊各俱樂部均諾之以爲張有言在先决不反悔也 
　　無何張竟就職且挾十二年八厘公債計劃上台吴景濓因質問温世霖謂君保障張月笙不上台今竟如何温憤曰月笙太不顧朋友捉我開頑笑我必面質之因遍邀張知交議員及張氏本人會於其私宅歷數張之失信張嗒然若喪無詞以對次日查辦張英華案遂列入衆院議事日程矣 
　　其實張之上台自有其個人之打算而其與張弧潘復有關絶非臆説蓋潘張（弧）之後台爲靳雲鵬靳以曹謀總座在速和奉因以代表雙方説話自任並以要求第一任内閣爲交换條件彼此相視而笑莫逆於心張英華覓得此隙故深自聯絡靳系而與張弧潘復相約同力合作劉恩源旣去財長一席無敢問津者張固早謀此位見有機可圖因商於潘復張弧能否帮忙二人均應之對外則爲之疏通克利斯溥借欵及提俄法洋欵對内則介紹銀行銀號十三家以爲張英華接洽之處俄欵五百萬約定專門報効於實力派而以爲靳氏組閣之交换條件張之上台人徒知有潘復關係不知尙有如許曲折也 
　　張之長財原因如是矣至靳雲鵬之力予贊助者無他欲因張英華鈞通内閣以彌縫參戰借欵耳參戰借欵案　 
重要文件存於陸軍部海陸軍會計審查處處長張膺芳張英華之弟也張英華就職之次日該處即以火案聞於是張氏欲消滅證據之説乃傳遍長安道上張膺芳雖聲明參戰文件早已送交國務院然何以不先不後獨有此會逢其適之火案是亦蛛絲馬跡極可疑慮之點矣 
　　證於以上二項之事實則張氏之大告奮勇其故可知目下津系議員雖與反對而擁閣議員不下二百人張恃此以與反對者對峙尙足一戰復何所憚現惟竭力籌欵十二年公債固已咨交衆院克利斯借欵墊欵已人英雷德銀行贊助鹽餘庫劵及紀念印花均已付印至短期内银行團一百六十萬借欵雖因王克敏未與贊助僅打消六十萬其餘百萬依舊在接洽中有此種種籌欵之途即爲一五日京兆之財長沾潤餘滴亦可飽載而去某銀行家曾言張月笙如在台上三月至少有五十個合同訂立其意蓋謂張師潘復故智拼命小借欵耳潘以善於小欵成爲大富翁然則張之來意可知矣（六月一日） 
[張英華尙在奮鬭中]  
　　十二年公債與鹽餘國庫劵爲張英華生死關頭之兩大問題自非拼命進行不可連日調兵遣將忙個不休公債條例雖經衆議院列入昨日（一日）議事日程而因有一部分議員同盟不出席致復流會然昨日縱能開議而此案亦絶無通過希望蓋國會中反對張英華個人者已有其人而反對此破壞内債基金之新公債者尤占多數觀胡祖舜等三百四十二人致各地銀行公會之通電（原電見三日本報）國會形勢如何可思過半矣至銀行界方面以此項公債破壞整理基金尤極端反對昨日下午四時北京銀行公會開臨時大會由董事長王克敏主席報告張英華初到任時曾與潘復同往訪談僅言財政困難請求帮忙當答以誼不容辭惟要求維持整理公儥基金及速定整理内外債辦法張君等曾一一首肯不料十二年公債條例公布後所指基金有礙整理案及九六優先權者甚多本公會爲保障人民固有債權計不得不先有表示並不含對人問題嗣由與會諸人加以討論議决呈請政府切實維持整理基金及九六公債優先權俟呈文發出即將呈稿分致各地銀行公會備案該公會此種主張間接即係表示反對十二年公債也 
　　十二年公債形勢如此張英華乃不能不傾其全力以　行鹽餘國庫劵惟稽核所會辦衛爾根業已正式通知財部不能承認並聲明「現時一四庫劵基金祇撥三十五萬元如將來鹽收增加亦應儘先撥足七十萬元不能再挪作新券之用」由此觀之則稽核所之態度已無磋商餘地查財部發行鹽餘國庫劵本不必得稽核所之同意唯歷來爲維持該庫劵信用起見於發行之前必先函請稽核所具出證明基金確實使承募者不致懷疑故現時稽核所雖不贊成而張英華仍主張非進行不可昨日業派陶湘赴滬與該處銀行界接洽俾京滬兩地同時進行較爲有望聞張氏對於鹽餘庫劵計劃本擬於舊劵基金七十萬元之外再撥七十萬元爲新劵基金嗣因此事絶對做不到故又擬就原有之七十萬元中新舊平分不幸此事亦不能成功最後乃思就現有之三十五萬元設法俟舊劵還清之後移作劵基金惟爲期太長新劵價值勢非在舊劵（七折）之下不可若以七百萬元計則實得不過四百餘萬耳一説則謂張擬將此項新劵亦託四國銀團包銷每月仿照正金銀行扣九六債票基金辦法由四國銀行分扣七十萬元十個月還清舊劵基金則置諸不理苟能照此辦法則四國銀行團可以八折承受云云此説確否尙未徴實倘内國銀行不肯承銷則張或出此一着亦未可知不過四國銀行方面肯否承受尙極成問題耳 
[總統問題進行之現狀]  
　　津保活動中之最高問題日前袁家花園宴集時河南議員某君忽起謂選舉總統固是要著惟非須南北統一憲法告成時不便舉行一時拍掌之聲震動四座主人爲之愕然蓋是日所邀請之人皆係對於總統問題提案之連署人間接即皆表示帮忙某方之人乃臨時竟有此態度無怪主人之駭然震驚也其實自提案人得有特别利益之説傳播以來所有連署人均已暗懷不平無可告訴發言之某議員與其拍掌贊成者皆不過鳴其不平而已聞某君發言後主人急拉温某吴某密議片時語秘不能聞旋主人亦起立致詞對於此次提案微表謝意並聲明其係純出義務舉座無言最終乃議到發給冰炭敬問題而散惟不平者終覺未能釋然前日仍在順治門大街某宅集議應付方法同時大小孫派及其他接洽未甚妥貼之政團於前日憲法會議散後亦羣集衆院大總統休息室有所擬議故謂議員方面已經拉攏成功者實屬過早之論也惟某方近日進行尤力則爲不可掩之事實聞除將大典籌備處設在袁家花園外一面更由其嫡派之政團出而聯合較與接近者組織一大選期成會以從事選舉上之種種準備如大選二字多數以爲不便則改用各政團聯合會亦可至經費一節確已由各省分認（據黃報載稱蕭耀南出五十萬元齊燮元五十萬元劉鎭華三十萬元張錫元二十萬元閻錫山五十萬元張福來三十萬元馬福祥三十萬元陸洪濤二十萬元田中玉四十萬元其他雖有未詳但亦不能不表示相當敬意）日來天津方面已分電催其尅日繳交并聞如議會中日内尙不提及此項問題則將先由疆吏來電催促此種辦法大約已正在往返電商中不久即將實現據某方面傳出消息謂吴偑孚態度業已變更日昨曾致某方一電謂連年内爭不息均由元首地位處於飄摇之中大總統表示引退淡泊名位景仰何極仲帥老成碩望以之接替大位將見人民歡舞薄海欣騰神州大地放一異彩云云吴氏雖未醵金爲壽而有此一電誠足爲最高運動之助宜乎津保中人驚喜不置也 
[兩院流會與歲費問題]  
　　參議院昨日（一日）下午二時開會仍由黃鍚銓爲臨時主席延長時間至三時主席報告簽到議員一百四十八人在塲八十三人休息室有三十七人不足法定人數宣告延會 
　　同日下午一時衆議院開會議長吴景濓因事請假副議長張伯烈主席延長時間二時十分主席報告簽到三百二十一人已命秘書往休息室催請各議員到會王乃昌謂本席頃閲國會議員同志會俱樂部啓事一則言今口開會彼等因爭民二民六舊欠及經濟調查局經費相約不出席以待商榷等語不知經濟調查局成立之歷史爲我國會之污點彼等今竟以此項私事不出席致妨議事進行本席主張由現在到會同人共籌懲戒方法褚輔成謂本院屢次常會均因人數不足流會議事日程所列如金佛郎十二年公債各重要議案迄不能開議請主席命秘書廳將今日不出席議員姓名宣布俾明責任李爕陽主張改開談話會討論對付缺席議員辦法楊時傑質問主席出席議員人數主席答謂祇一百一十餘人不足法定人數應宣告延會揮旁聽退席改開談話會聞談話會之際李爕陽王乃昌段書雲等主席警戒缺席議員促其下次大會照常出席 
　　兩院歲費已積欠至三個月之久前日始由財政部發給現欵五成中國銀行十二日期之支票二成兩院遂於昨日開會之前儘先發給各議員三月份歲費五成之二百元職員薪水在百元以下者發給整月各議員在會計科領欵後即陸續出院此亦昨日流會之原因衆議院議員范殿棟氏因未接領欵通知以爲吴景濓藐視本人故意不發通知遂在院内破口大駡咆哮如雷經多人勸解其怒始息 
　　又國會議員同志俱樂部各議員以昨日衆院議事日程列有政府提出之十二年八厘短期公債案認爲乃索討政府積欠民二民六歲費及經濟調查局經費之好機會遂於昨日上午十時發出通知以『不出席』三字爲武器對財政當局下一警告丁此財長同意與公債承諾兩案急待羅漢大力援助之時些須要求自必爲當局所樂承受而有以满其慾壑也兹録該通知原文如次啓者財政部此次發行公債對於民二民六國會舊欠及經濟調查局結束經費並未列入用途本日衆會開會討論此案同人等擬暫行請假不出席以待商榷並希查照爲荷 
[臨城案官匪仍在談判中]  
　　官方各謀居功匪方意見亦不一致 
　　談判固在進行但全部解决尙須有待 
　　一日棗莊通訊云臨城事件原因極雜官場意見更不一致遂至久無解决辦法現在匪方讓步據紳士口述已允按槍改編似離解决不遠今日入山談判者爲陳調元及鄭士琦參謀長黃德本并紳士金省臣李麟閣等隨带有椅轎十餘頂騾馬若干匹預備迎接洋人出山會議地點係在半户地方孫美瑶住於此處距棗約三十餘里（前報謂孫美瑶住小西莊係郭其才之誤）至晚陳等并未回棗聞差一人回報言明日尙有會議洋人可釋今日會議如何情形刻尙未悉大槪形勢尙佳聞昨所傳當軸向匪交涉已發生主客意見今日詢諸各方面此説已信而有徴今日入山談判最初與匪接洽之安特生温世珍二人俱未同往據安等所云初因官匪雙方極爲隔閡外人性命爲重故不得不奔走其間爲雙方溝通意見現雙方旣已直接談判彼等奔走之勞已盡至於條件問題如何訂定自有人出而負責言下大有消極之意當官匪談判未開以前頗賴此二人奔走談判旣開之後何忽將此二人撇開此事實大起人之疑問此案發生山東軍事當軸與交通當軸實負有同等之責任而西人所注意之點尤在車上服務之人與匪有無勾通故外交緊急庚子賠欵第二聲浪最高之時政府苦於無辦法亟望國民起爲後盾當軸且手慌脚亂自甘入匪巢爲質現在外交上空氣漸呈緩和（其實未必不過當局見外交界暫守沉靜態度遂認爲緩和耳）當軸又岸然自大復有官塲自有辦法毋須人民帮忙之意且見政府主撫匪方讓步各人益皆奮起乘時爭功不但將人民撇開而且各生意見交通中人詆軍隊不保護軍隊中人詆交通無報告此已人所習聞不足爲異蓋皆功欲歸己過又歸人此時方到解决之初步即起此無謂之爭亦可謂無聊賴甚矣京滬商會原以外交緊急及救票緊急兩問題推派代表出爲政府帮忙商人有何作用乃昨日忽得一奇異消息有交通界負責之人謂兩會代表有私許土匪可得千萬元之嫌又有謡言謂土匪將架商會代表之票欲索贖價百萬元據熟悉情形者言此事極可注目因官塲近兩日來對匪交涉尙頗順利恐人分其功勞故散布此不根之説此亦可見政界之齷齪刻兩商會代表及紅會諸人以本來目的只在救護難民診視疾病屢請入山而官不給護照不能通過防綫及近調查各方情形漸知作用太多已對救護難民不取急進暫守沉靜態度以觀此事之變化徽聞當軸之意仍在主勦惟洋人未釋不能進攻但候洋票釋出收撫問題仍是一套空文章被難家族來棗者以華票在山醫隊治疾官塲且不許往萬一决裂則新舊華票將無一倖免俱極力求商會代表出而營救但該代表等以尙須觀察各方眞相再定辦法對被難者家族只安慰之而已『頃由温世珍監督處得山内華票名單一紙附録如下洪鍚麒（安徽）焦子琴（山東章邱）鄭熾（廣東香山）王有訓（山東即墨）張繩祖（江蘇吴江）謝三寳（蘇州人）尹莘農（山東日照）沈修夫（浙江紹興）曹星洲（江蘇無錫）秦錫青（江蘇上海）秦溱文（上海）莊澤軒（浙江嘉興）馬少周（安徽毫州）趙義章（徐州府）莊川生（浙江寗波）李榮貴（湖南長沙）錢光治（淮安）吴天福（浙江寗波）張美華（上海）「此二人俱津浦飯車侍者」吴韻甫（浙江鎭海）胡毓松（浙江蕭山）張華軒（直隸永年）劉恩玉（濟南南門外水溝江蘇會館）史仲修（東昌府）笪寳齊（江蘇鎭江）王守密（安徽旌德）周金三（雲南建水）王書棠（徐州）劉金堂（濟南）據温氏隨員劉翰卿薛耀宗云此項名單係住在西人左右者尙有五十餘人因居處尙未查得刻已託人查訪』（尊庸） 
　　二日棗莊通訊云今日十時許有飛機一架翱翔空際旋向抱犢崮方面進行偵察匪情并藉以示威一時居民環而觀者如堵蓋此間向無飛機經過今日係破天荒也聞昨日入山之陳調元温世珍等昨晚未回因赴金莊探問蓋救濟聯合會内昨日亦派劉子幹李麟閣偕温陳等同往旋悉昨晚亦未歸約今午可到晤該會接濟股張君謂昨日送入山上之物已有匪徒替被擄者所出之收據少頃悉入山諸人即刻可到即驅車至中興煤礦公司已人山人海矣旋見温陳諸君及匪首六人偕外人四華人七絡繹而來沿途攝影者頗多有一西人在此攝影戲每見各票冉冉而來均自遠而近一併攝入西人咸衣服污穢一遇其友即握手言歡聞四票中英人二美人一墨人亦一此四西人曾由攝影戲者爲之集於一處合攝一影華票中一曰尹莘農一曰張美華一曰吴天福一曰蔣姓小孩其他三人不知其姓據云張吴二人係火車上之大菜厨司蔣係老票尹君上海寳隆醫院供職當詢尹君在山時居於何處彼謂「與西人同居於巢雲觀内華票約二十餘人渠與張繩祖鄭熾洪錫麒三君因能操英語與外人翻譯得以特别優待與西人一律睡高舖其他華票皆睡於地上一切雜務皆須輪流操作苟遭匪怒鞭撻隨之華票中有閩人陳世韾者與其妻同時被擄陳君本吸鴉片且有疾病一日匪以其妻送至棗莊陳君誤以爲被匪所據且更乏人照料遂懷死意乘人不備躍入山下被匪覺察派人往視尙未殞命乃雇人抬至鄉人村上給以大洋十元囑善爲撫飬如有不測即以十元購棺入殮旋悉不久即死」今日同來之匪首即赴鄭士琦處大約今晚須留宿此間旋見護礦隊與二十旅共計兵士百餘人整隊經過詢諸率隊之軍官據云往迎各國來棗之軍官團因亦隨其前往見有上級軍官數人鵠立道左大約即何鎭守使與鄭帮辦吴旅長等少頃外人乘車來計四輛有護路警察隨從下車時西人趨往攝影者頗多所謂上級軍官者趨至車旁與其握手兵士雙手舉槍而奏軍樂旋相率至中興煤礦公司沿途軍警舉手敬禮絡繹不絶（孫）二日濟南通訊云昨晚（一號）十一時接棗莊電訊謂三十一號官匪會議地點在霧家后匪方代表爲郭其才孫鴻圖劉鳳祥濟鎭江等四人結果議决改編兩千人有長槍者爲步兵短槍爲護兵其餘老弱給與免死執照資遣回里駐防地點由督軍指定此條件履行期問爲一星期至時先釋放外票一半其餘俟改編成後釋放會議閉幕時天已六點惟届時土匪有無反變情事此際尙無把握田中玉雖日言赴棗莊其實至今尙穏坐濟南所借直軍昨晚六點二十三師步八十九團三營營長張履安已带全營官長目兵赴棗莊七點馬隊連長柏　砲隊連長郭永光（均二十三師）亦各带兵一連過濟赴棗各國武官團亦於今早（二日）乘特别快車過濟赴臨城計美兵二十餘名英兵十餘名其餘各國亦均有兵三四名惟日本未加入陸軍部特派高級軍官隨車護送此外省會議員杜尙等六十餘人當此撫局漸成之時忽又撫勿梗剿議原文如下北京各國公使各商埠各國領事均鑒自臨城刦案發生以來舉國震駭如嬰大難數年來山東數千萬人所日夜號呼不足動當道之一顧者今且履及劍及皇皇然奔走於津浦道上而莫遑寗處於是山東土匪之猖獗情形遂以大暴於天下吾東人當此痛心疾首之餘方冀政府以尊重友邦之故必毅然命剿殄此醜類仰託威靈銷我浩刦不意逖聽之下忽而停戰忽而撤圍議編議撫莫可究詰在政府因有友邦行旅之關係遂至低首下心乞憐於土匪之前而不以爲恥友邦當局諸公因本國十餘人儳焉在刦質之中亦遂不遑遠慮僅圖少數人之安全而不顧其後今忽忽將匝月矣每次接洽莫不以交出外人爲惟一條件而華人之釋放與否不遑問也政府之體面如何不遑問也乃土匪恣意要脅得步進步在軍隊尙未完全撤退之際其種種無誠意之表現業已如是果如其撤回原駐地之要求其行動又將何如耶夫漢高分羹太公生還于謙籌防也先奪氣兩國之爭君父之重審機者尙制人而不制於人况區區千百匪徒若能悉力圍剿勿令逃竄智盡力窮獻質乞命亦意中事即十數人不免萬一之危險而土匪鑒於殃及外人之無倖而莫敢嘗試較之開此惡例多數僑民時時在危險之中其得失又何如耶夫保護不力責有攸歸而殺人者死國有常刑然使友邦當局因十數人被刦之故遂不許政府對土匪爲一矢之加遺此風一開人人知土匪之可以發財升官土匪知外人之足爲護符奇貨羣起效尤必至防不勝防編不勝編誰生厲階不知諸公至是又將何如耶夫華府會議列邦忠告首在裁兵全國翕然同聲感偑若對軍隊則議减議裁對土匪則增編增練勢不至人盡爲匪匪盡爲兵不止不惟無顏以對人民更何辭以謝軍士友邦當局試回思前此裁兵之忠告其感想又當何如耶夫土匪以金錢爲目的安顧邦交以狡詐爲專長安知信義一次縱容數年猖獗政府主收撫而益長兇燄人民冀安全而終塡虎口成事歷歷共見共聞友邦賢逹當所素喻懲前毖後除一致嚴剿更無他法古人有言名其爲賊賊乃可服若忽匪忽兵即兵即匪是非混淆功罪無當同舟幸託利害攸關前途隠憂詎可勝計同人等熟權利害用敢合盤托出敬告明逹勿主調停以作繭自縛勿梗剿議以飬　貽患絶刦質之惡風爲安全之久計豈僅山東三千萬人民之福亦友邦多數僑民之幸也盱衡時變五内崩摧披瀝陳詞伏乞公鑒 
　　上海泰晤士報云昨日本埠忽接電訊稱棗莊談判又生障碍此次顯係匪首竟見分歧而致蓋匪中竟見本不一致當此釋放餘人之談判將次妥協時似又重起爭執匪中頗有一部份仍欲爲匪不願當兵星期六下午有土匪代表二人至棗内一人即係主魁之弟據稱匪中意見不一多反對再釋票官軍目下戒備甚嚴以防匪衆挾票他竄 
[美教士注意臨城匪案]  
　　臨城刦案發生以後匪中有無受人利用中外人士皆異常注意鹽城美教士白秀生等曾電保曹洛吴及馮玉祥請對於此點愼重防範兹録往來電文如下「去電」保定曹巡使洛陽吴巡使北京馮檢閲使鑒臨城刦案危及西人正當對日經濟絶交之時突現此奇禍其爲暗中有人勾結野心國冀圖破壞友邦對華好感無疑宜愼防詭計爲盼美教士白秀生公民唐持白王南薫等同叩「復電」㈠鹽城探投美教士白秀生先生及唐王二先生鑒奉讀尊電具仰熱誠卓識感佩良深自應格外注意愼密防範以策安全特電奉復曹錕皓印㈡鹽城美教士白秀生曁唐持白王南薫等諸公鑒昨讀尊電足徴友邦愛 
 
 

Page 7

 
 
第一萬八千零五十八號;中華民國十二年 西曆一千九百二十三年六月五號
星期二 * *我無微不至感激莫名祥等軍人不能早平匪亂累及友邦負疚良深願敝國人經此慘劇有所覺悟力思補過不負友邦之期望至防微杜漸敢不如命馮玉祥敬印㈢鹽城探投美國教士白秀生先生曁唐王二君鑒來電誦悉尊論甚佩自當注意特復吴偑孚號印 
[節關中之馮軍餉與警餉]  
　　節關逼近金融緊迫各方面索薪罷工之風潮相繼而起其中與北京治安有直接關係者一爲馮軍軍餉問題馮之軍隊約計三萬人每月所需軍費至少限度在四十二萬左右自河南交卸移駐北京以來此項軍餉始終無的欵可撥嗣由馮與政府再三交涉遂由閣議决定縮減馮軍軍餉爲每月三十二萬元由財政部每月提前撥給劉恩源擔任財長三個月除最後大舉索餉之結果曾分配馮軍軍餉三十七萬元不計外劉僅撥過現欵七萬元其餘之數均由馮東拉西扯而前後由交通部代撥者亦有十餘萬元今值節關逼近不但從前欠財政部餉無撥付之希望即維持目前生活之費用亦無絲毫把握馮軍軍心雖固勢難枵腹從公馮鑒此困難情形連日焦急成病昨日（一日）上午十時由司法次長薛篤弼檢閲使署參議劉之龍往謁吴毓麟要求吴再爲帮忙吴除於日前撥付現欵五萬元外當允日内再行撥欵五萬元以資接濟惟杯水車薪仍不能維持現狀吴允於日内宴請張紹曾張英華高凌蕭孫寳琦顏惠慶王正廷王毓芝等數人共商分攤馮軍軍餉之辦法此外京師全體警察餉項積欠數月之久值此節關逼近猶無發放欠薪消息亦爲極堪注意之一問題月前警廳提議創辦房捐以爲該廳經費之用嗣經商民反對遂爾停止日前復經警廳提議改房捐爲門牌捐内務部以門牌捐與房捐名詞雖有不同而實質則一恐商民再行反對又將警廳所上之呈文批駁薛之珩鑒於政府旣無維持警廳經費之把握故對於辦事前途異常棘手曾於前日面謁某當局表示辭意某當局雖未照允然於警廳經費至今仍無較好之希望頃聞薛氏在此進退維谷之時又復力圖維持現狀之計日昨特與張榮楣劉基炎等磋商自籌警捐方法擬專從京城所用奢侈品及花票捐戲捐等項增加警捐若干並設立一警捐籌備處即以張榮楣或劉基炎爲該處處長現已呈請内務部立案業經批准 
[北京八校教職員招待各界]  
　　説明八校經濟已無法維持 
　　昨日（一日）下午二時國立八校教職員全體在北京美術學校招待名流及報界記者到會者有熊希齡·蔡廷幹·王克敏·湯爾和等及報界記者六十餘人至三時入席首由聯席會議主席許繩祖説明本日招待各界之理由請各界予以公正之援助次由北大譚熙鴻報告此次驅彭運動及彭允彝之種種不正當情形再次由美專徐瑾報告八校經費之竭蹶情形略謂現在八校經費止發到去年十二月而十二月尙差一二成實欠五個月有奇彭允彝屢次宣言到任五月已發足五月並無其事現在各校事實上早已無法維持除農專法專兩校不甚明晰外北大竭其力量只能維持十二三日醫專如將一切開支暫停亦只能維持十七八日高師已欠寄宿舍膳費一萬七千餘元現在將一切開支暫停已虧空四百餘元以後每日須二百餘元至本月底止須虧空數千元女高師只有學生保證金七千餘元然亦已挪用四千餘元應發還本届畢業生之欵尙無所出至工專更爲困難本日下午如非臨時放假理化學科之火酒一項尙須另行設法美專於二星期前已由私人四處挪借欵項現在私人因此負累甚鉅如非維持各校共同行動二星期前業已停閉各校困難如此同人棉力有限甚望各位予以援助云云熊希齡起而發言大意謂京師教育之一級生機本人素主維持曾因此向政府當局屢有陳述並與汪伯棠孫幕韓各人商議好在非絶對毫無辦法容當盡力之所能及爲教育界稍盡義務次由參議員潘大道發言謂通過彭允彝實國會之責任今日閙得如此國會同人抱歉之至以後希望教育界與國會同力合作務必排去此惡劣政府而後可去惡劣之彭允彝教育界風潮彭氏與政府當局均視若無事謂只要有錢即百事可了此實錯誤教育界對於應得經費自應要索而驅彭一事亦仍須進行方可保持人格云云繼來實中發言者甚多皆表示援助時已五時主席乃起立致謝并請茶點旋即散會 
[醫專與法大兩校之新潮]  
　　醫專改大案之閣議内容國立八校評議會代表聯席會議因見二十九日閣議公布案有醫專改爲大學請任嚴智鍾爲醫科大學校長該大學組織未完備以前即以該員任醫專校長職務一條認爲此事與前此張閣對八校代表之聲明相矛盾乃於一日下午二時派吴清林王季緒吴祥鳳爲代表赴國務院晉謁張氏張氏因事不能接見派張建諤秘書長代見代表陳述來意略謂昨見閣議公布案及本日命令有醫專改大並派嚴智鍾爲校長之事同人甚爲疑慮因同人曾於本年春間謁見總理請其挽留辭職各校長當蒙總理派秘書萬兆芝親赴各校長處挽留並聲言在任一日絶不輕於更動校長今忽有此事似於總理前此之聲明不符特來質問究竟其中經過如何張氏答言謂星期二閣議彭允彝氏提出此案時張總理曾主張不可造次吴交長亦曾主張動不如靜彭允彝謂改大一案於現在醫專無關力主通過張揆又問於舊校長之關係如何彭亦言大學與醫專旣爲兩事於舊校長當然無關各閣員以爲事屬教育部主管彭旣言於舊校長無關遂作爲通過惟當時僅通過醫專改爲大學派嚴智鍾爲大學校長並無下段之事實不料彭氏於閣議散會後忽然加入以嚴執行醫專校長職務一條當時旣莫明其妙及星期四（三十一日）閣議彭氏要求張總理下指令以嚴兼爲醫專校長張揆詢以對舊校長如何處置彭云醫專旣改大學專門部自應附屬於大學嚴氏旣爲大學校長當然管理附屬之醫專然於舊校長之地位仍無關係故不妨派嚴兼爲醫專校長張揆不明内容亦即允許閣議散後彭氏逕至秘書廳要求本人辦指令本人要求須有正式公事彭不得已逕電教育部立即辦公事彭即在院守候本人待其公事到後始爲辦命令稿今聞諸位之言始知醫專改大彭氏有此等作用不特騙揆席騙本人且騙全體閣員政治道德眞不堪言明日（即二日）星期六閣議本人非與彭氏當面對明不可本日並當陳明總理明日在閣議席上必與他力爭代表因問可否於明日與同人以一種答覆張氏云諸位請於明日再來當找彭氏三面對質張氏言下不勝感慨並謂本人辦事向極愼重以爲彼有公事又爲堂堂閣員斷無此等欺騙手段不料結局仍是被騙云云代表興辭而出並定二日午間仍當赴院彭氏此種手段旣爲張秘書長知悉今後彭氏對於閣議席上當不能再出欺騙手段而醫專本身及八校方面亦已决定與彭爭一是非矣　　法大學生議决停課放假法大學生反對劉彥其詳情已誌本報日來因一部分湘籍學生出而擁劉更激動多數之怒倒劉運動進行益烈本月一日倒劉與擁劉兩派又行鬥毆擁劉派多負傷而逃劉彥於一日且派巡警四人在該校門口監視毆後倒劉派又開大會到者極多議决由學生宣告停課放假劉彥方面因認該校預科西洋史教習楊適夷爲煽動學生反對自已之人遂致函楊氏謂楊所任之課業已終了楊接函尙不知所謂以該校旣尙無正式校長此函從何得來兹録楊氏所接原函云適夷先生大鑒敬啓者台端擔任本校預科西洋史學課本學年度截至本月底止所有應付俸金如數奉上以資結束而清手續專肅敬頌教祺國立北京法政大學啓 
[旅京皖人對於導准之意見]  
　　旅京皖人江朝宗·張廣建·汪聲玲·李國筠·聶憲潘·唐啓堯·章兆鴻·丁銘禮·桂殿華·張我華·汪律本·胡壁城·李靖國·張雲翼·吕祖翼·龔慶霖·何雯·賀廷桂·張伯衍·余楶·吴汝澄·唐理淮·鄭衡之·李振鈞·常恒芳·凌毅·陳策·譚啓桂·楊士驄·寗繼恭·湯松年·劉鴻慶·汪建剛·張偑紳·吴日法·汪彭年·陳光譜·王迪成·王源瀚·周學煇·許植材·彭昌福·張敬文·许承堯·吴中英·龔慶雲·蒯壽樞·方時簡·洪鎔·龔維疆·周秀文·張紹烈·張繼　·柳汝礪·東雲云蚌埠皖淮水利協會商會安慶各法團·天津安徽會館轉旅津各同鄉·上海安徽會館轉旅滬各同鄉·南京旅寗各同鄉均鑒淮水失治壅遏爲災皖處中權受禍彌烈適値上下交困遂致坐視淪胥美工程師費禮門君本治水四十年之經騐合全淮大局以通籌核實估工事輕易舉費君乃歐美物望所歸美人以慈善宗旨爲重如果楚材晋用則集欵易而後患無　苟非漠視民艱者詎忍稍持異議惟進行次第亟宜預籌綠此事關繫千餘里人民身家性命在代謀者原無畛域之異而地方意見未必盡同若仍仿普通事例先派督辦會辦以權勢相壓服無論其人是否勝任其中有無别項陰謀而未經本籍士紳協商承認譬如以東粼非親非故之人主持西家至大至難之事匪特無從著手且恐愈益糾紛同人竊以此等地方大事宜由兩院中議員及明悉水利並素有聲望之士紳各謀組合推誠互商一面先决大網一面推舉代表與費工程師及各方面切實接洽並討論機關之組織工程之進行及經費之籌集出納俟意見融洽後再將用人一節公同討論務求盡善辦法以明責任而利進行庶可循序程功不生枝節此緩急後先之要義亦此事成敗之關鍵也乃者各報傳述政府仍以設官爲先務且有極端違背民意之傳聞同人以似此入手則内部必有激烈之反對友邦因以寒心義舉必致中輟淮民昏墊將無已時比即函呈府院部並晋謁大總統及内務總長剴切敷陳當奉面論督辦可暫緩發表惟宜速通知各處士紳協商辦法解决之後呈候核奪等因仰窺意旨此事似難久延不决我皖省人民對於此事利害尤切若不急起圖維則督辦一席在政府雖允暫緩而事勢瞬息有變終恐箭在弦上一觸即發除由同人集合在京士紳組織團體籌議進行俟就緒另行奉聞外應請諸鄉老洞詧利害一致主張速電政府及各法團將此事應由地方人士先籌辦法後議用人及現任軍民長官不得兼領遥制與損失財產信用之士紳不得干預此事各節切實申明俾政府曉然於民意之堅决不至率布命令貽誤事機尊處如有卓見仍祈隨時賜教總期衆擎共舉敦促觀成全省幸甚大局幸甚 
[鄂省鶴峯縣警備隊譁變]  
　　知事周渡遇害城内搶刦一空 
　　各省都會兵變吾人習聞之至各縣警備隊人旣不多器亦不利論理應不至譁變詎日昨軍省兩署接鄂西鶴峯縣電告略謂該縣警備隊（聞係由撫匪改編者）不知因何事故於前日突然譁變知事周渡當被殺斃地方紳士亦被槍殺一名縣城内外搶刦一空雖赤貧亦未能倖免云云聞施鶴道林道尹昨亦有電來省報告周渡爲匪槍斃印交縣紳李保　管秩序擾亂請示辦法聞蕭督擬派李諮議前往查辦並一面由省署委任知事趕往辦理善後三十一日省署已縣出牌示云鶴峯知事周渡因案出缺以任用知事徐正鏞署理」查周渡係前任漢口糖捐局長周超之胞兄周超前日接到鶴峯縣署私電即赴軍省兩署哀請究辦據聞此次肇變原因緣鄉團陳某有勾匪行刦之舉周往開導陳不服頓起衝突竟出手槍將周擊斃彼等見已肇禍遂全隊譁變云 
[依然沉悶之閩局（福州通信）]  
　　孫傳芳之來閩也以周蔭人及所部爲中堅次則以優容王永泉·聯絡臧致平爲惟一政策其他軍隊雖將有聯席會議請舉代表商榷之舉然其精神相去甚遠其關係亦較薄弱近北京政府以周爲閩北鎭守使王爲興泉永護軍使王已失去上游勢力而下游素不相能之臧氏且當其前殊難展拓故欲辭去帮辦及護軍使回籍雖未即見諸事實而孫之欲離王而親臧藉以求統一也可知臧之不能即明其態度本視乎許崇智李烈鈞之勢力以爲衡近李部散而許部敗尹驥地盤悉歸之王獻臣雖有何成濬孫本戎楊漢烈張貞吴威許卓然盧良黃炳武等軍隊在上下游互爲犄角而後方殊乏根據故臧氏之意又漸趨於孫日來黃展雲由厦赴上游及臧氏由厦赴泉州外間盛傳將規取省垣黃或有之臧實未必也 
　　黃炳武前數日在水口截取軍火連日竹崎以上頗有戰事西公園時有槍聲入耳孫軍　夜調集者約兩營以上然現已中止據聞孫氏以黃係薩鎭氷前辦清鄉時所收編正在託蕯勸阻中惟此不過妨碍交通孫部之深入閩永險要與黃部之規取省垣殊爲易事至海軍方面劉冠雄已離閩數日揚砥中軍隊之行動不外佔據地船及爲自身升任旅長而已此可謂閩局至沉悶時也 
[閩省獎勵華僑辦實業] [  智]  
　　福建省長蕯鎭冰以閩籍華僑在歐美各國及南洋羣島之擁有鉅資者頗多欲歸祖國興辦實業恐地方官保護不力於前日通令各縣知事對於回國僑民加意保護不准地痞藉端索詐並擬具奬勵華僑興辦實業獎勵章程十二條咨陳中央立案兹覔錄如下第一條華僑睠懷祖國回閩興辦左列各種實業著有成績者得依本章程呈請獎勵之㈠經營直接輸出之大宗貿易者㈡設廠製造重要商品或經營電氣水力各種大宗事業者㈢懇植大段農地及經營林地逹二百畝以上者㈣開採重要礦產或經營煉礦事業者㈤建設大段道路或建設商埠或創設輪船公司者㈥從事公海漁業或剙辦重要水利者㈦創辦一切實業或輔助一切實業進行而著有實績者第二條呈請獎勵須開具左列各欵經各縣知事或各縣農商會證明實業廳轉呈農商部省長核辦㈠請獎者姓名籍貫略歷及公司商號㈡經營事業及所在地㈢資本確數㈣成立及註册之年月日㈤營業計劃之網要㈥確實成績第三條投資逹一萬元以上五萬元以下經營满三年確有成績者得呈請省長核給獎章第四條投資逹五萬元以上四十萬元以下經營满三年確有成績者得呈請農商部核給獎章第五條投資逹五十萬元以上百萬元以下經營满三年確有成績者得請由農商部呈請大總統核給勳章第六條投資逹百萬元以上經營满三年確有成績者得呈請農商部轉呈大總統特别優獎第七條獨資經營者應得之獎勵給予本人集股設立公司經營者應得之獎勵給予創辦代表人或得力之經理人前項之公司股本在三十萬元以上者並得隨案呈請另給匾額懸掛公司事務所第八條如華僑於奉准核給獎章時應依農商部獎章規則或福建省獎章條例分等繳納公費第九條各華僑凡有創製例應專利之工藝品而經營有成績者除依照本章程請獎外仍得照例享受專利權第十條各華僑所經營事業如須兵警保護時得參照礦塲警察局組織章程及請願巡警繳費章程呈請實業廳轉呈省長飭派長警或咨請軍事長官派兵常駐保護第十一條各華僑所製造之商品如合於機製洋式貨物税現行辦法者得呈請實業廳轉呈省長咨請財政部税務處農商部照章減免税釐第十二條華僑回閩興辦實業如係獨資經營者應依照商業註册規則赴所在地方官呈請註册給照如係集設公司者應依照公司註册規則向地方官呈請轉呈註册給照第十三條本章程自奉農商部省長核准日施行 
 
 

Page 8

 
 
第一萬八千零五十八號;中華民國十二年 西曆一千九百二十三年六月五號
星期二 * *自由談 
[一知半解]  
　　美國衣華前人茉新發明一種留聲機用針製以沙泥每枚可用二百次悉免鋼針鑽針旣易壞片又多響聲之弊 
[南歸小詩] [  天笑]  
　　奔蕩平原馳突中黃河一界劃民風劇憐茅舍參差裹數點桃花似火紅 
　　伊誰風雨臥滄江山勢嵯峨氣不降忽訝酒尊顏色碧一峯飛影到車窗 
　　萬家燈火浸樓台軟熟鄉音笑口開名士味爭如卿美斜風細雨過江來 
　　黃昏渡江時正廉纖細雨也 
　　銜泥莫笑歸巢燕觸緒眞同作繭　可有銀釭人未睡落花膩雨憶江南 
　　滬寗道中懷人之作 
　　天笑先生久不爲詩昨自京津歸以新詩四絶見示　　吉光片羽彌足珍貴亟爲刋出以示愛讀先生文字者鵑識 
[紀約翰與瑪利亚之聯合懇親會] [  許士騏]  
　　四月二日下午爲聖約翰大學與聖瑪利亚女校舉行第一次聯合懇親會是日天氣晴朗驕陽不灸時届初夏宛似暮春日前値陰雨霏霏之後忽獲此清和佳日尤覺凉爽宜人殊可喜也余因友人文翔李子相邀驅車前往獲觀斯盛旣抵該校則見車水馬龍門首密布衣香鬢影雜　其問加以碧草如茵叢樹森列天然好景供我飽覽洵足樂也 
　　塲中幽處木架台一上列中美國徽及該校校幟台旁廣置鮮花男女賓面台環坐鐘鳴四下舉行賽嬰會天眞活潑煞是可愛然一轉念間不禁令人興兒時不復至皓首在須臾之慨矣同樂會節目有演説及中西音樂等并皆佳妙而以聖瑪利亚女校之一曲高歌及朱章女士等之鋼琴獨奏尤擅勝場散會後日晷西匿樹林陰翳大地已由青葱而化深綠猶徘徊不忍遽去迨至萬家燈火始興盡而歸 
[新無情對] [  堃生]  
　　張雨亭對放月砲李鴻章對木　子康有爲對戲無益黎黃陂對青白眼文廷式對武士道陸榮廷對山夾水張鳳臺對拍馬屁勞乃宣對發而中鹿傳霖對龍取水黎菩蕯對閣羅王張英華對聯法美杜錫珪對客闖席楊天驥對本地人馬聯甲對蟬蜕衣張内閣對欺外行羅文幹對演武廳陸洪濤對兩隔壁楊壽柟對雨夾雪張作霖對大落雨王家襄對現世報福煦大將對勢利小人 
　　孔庚對典午林虎對田雞權景對車載黃强對白戰盧　對魚水馬驤對兔走冷　對熱昏戈登對刀會休士對息兵 
　　馬聯甲對劉夢庚張調辰對趙炎午唐　堯對朱紹文袁總統對牛丞相齊撫萬對岑老三陸武鳴對田文烈老洋人對小逹子孫中山對張内閣 
　　大頭議長對强項縣令大孫小孫對内子外子曹三曹四對宜兄宜弟 
　　孫文對蘇武李純對林放鐵良對石秀 
[赤老] [  莊醒儂]  
　　世人謂鬼爲赤老不知始於何時出於何典江隣幾雜誌謂宋時都下鄙俗目軍人爲赤老緣尺籍得名又鶴林玉露狄青自延安入樞府迓者以其久不至乃誛駡曰迎一赤老累日不至按狄青出自卒伍故以赤老目之也由是觀之赤老兩字爲軍人之雅號而非鬼之代名詞可知矣雖然無常一到性命難保俗諺可證鬼之可畏也又何嘗亚於軍人宜乎鬼與軍人齊名世人均稱之謂赤老也（不受酬） 
[中國就好了] [  大鐘]  
　　錫箔店門前的主　何等擁擠我想銀行櫃前爲了贖路去儲金的存户亦是這樣的擁擠中國就好了 
　　和尙道士是替菩蕯奔走的風天雪地他們依舊進行我想 
[至今難近之高下] 爲了國事奔走的有這樣的熱心中國就好了 
　　香烟那一個人不會吃那一個人身邊没有带香烟的我想中國的教育有這樣普及中國就好了 
　　蔣老五呀無錫景呀没有一個人不會唱我想中國的國歌倘連婦孺多會唱中國就好了 
[游戲問答] [  䱐漁]  
　　問罩了一層反看得出不罩一層反看不出是何物 
　　答眼鏡 
　　問不拍了他他反動氣拍了他他反不動氣是何物 
　　答馬屁 
　　問何種臭爲人人之所愛 
　　答銅臭 
　　問何種香爲人人之所怕 
　　答竊賊之悶香 
　　問何種網爲人人所喜鑽 
　　答情網 
　　問何種飯吃了反使人消瘦 
　　答黑飯 
　　問何種餅爲人的終身不願吃 
　　答土匪之烘餅 
　　問何種書爲人所不願讀 
　　答强盗之哀的美教書 
社會小説 
[人間地獄（八四）] [  娑婆生]  
　　第四十九回資金捐欵併作糊塗帳把弟盟兄居然道義交 
　　單夷英道有現成印好的𠴰們自然樂得省事了孫桐耘道這幾件東西明天由我去買便了單夷英道我瞧寫好了也不必揀什麽日子簡直就是明天到褚大哥的家裏去拜罷褚馥齋也極表歡迎正在這當兒洪彩雲出局回来了却躡手躡脚的走進房來早被單夷英瞧見笑道你别嚇人我早瞧見了洪彩雲見夷英已説穿了便撲到夷英身旁埋怨他道單大人你瞧見了你爲什麽響出來我預備嚇一嚇孫大人褚大人呢褚馥齋笑道彩雲你好良心我替你做好了這個媒人你不來謝我反要冷不防的來嚇我我年紀老了吃不起驚嚇咧幸虧單大人通知我不然眞要嚇斷了我的老性命呢洪彩雲道嚇不煞的嚇煞了我來賠你一條命單夷英道這萬萬不可你是我的一件寳貝褚大人是我的老盟兄都嚇不得洪彩雲聽了老盟兄三個字有些不懂道啥物事阿是褚大人的老命凶單夷英笑道這個你不懂了你出了一個局我已經和褚大人孫大人結拜了弟兄了洪彩雲道哦男人結拜弟兄可是同我們結拜小姊妹一樣單夷英道對呀你眞聰明洪彩雲道就是你們三個人拜嗎單夷英道只有我們三個人洪彩雲道三個人阿少一點結拜起來不大鬧忙我們拜起小姊妹來起碼要有十個八個那末老大老二老三老四一直到老七老八來得有趣單夷英道我們不是大家頂要好的們拜弟兄不好亂拜的洪彩雲道那末你們三個人啥人算老大單夷英指指褚馥齋道這位是老大哥洪彩雲對褚馥齊瞧了一瞧抿這嘴笑道就是這個老蔬菜褚馥齋是懂得這句話的忙敲了洪彩雲一下道好你説我老蔬菜你呢洪彩雲也不回答忙問老二是啥人孫桐耘道是我洪彩雲對單夷英道那末耐頂小好算老三了單夷英道他們總比我年紀大自然天生的老哥哥了洪彩雲笑道算我在一淘阿好我本來是老五併在你們一起算老四罷單夷英道你眞和𠴰們結拜罷𠴰們就收你做個小妹子罷説罷又緊緊的將洪彩雲摟抱在懷不住的喊小妹子親妹子孫桐耘見單夷英這般高興也不覺好笑洪彩雲一面笑着一面嚷着道格種樣式也不像阿哥了做阿哥的總要放出點規矩來呀孫大人褚大人你們兩位做大阿哥二阿哥的怎麽不管管這位小弟弟褚馥齊笑道我們别樣管得來他和你的交涉我們一槪不管了我們非但不管並且還要避開了呢説罷笑迷迷的對孫桐耘努努嘴道桐耘我們可以着長衫先走罷 
三言兩語[  鵑]  
　　誰説中國是無勇之國不聽得我們大總統説麽預備第二張勳來逼宫予亦不怕又不聽得我們農商李總長説麽炸彈手槍看慣的這兩句大勇無畏的話同日出於我們當國的要人之口也足以代表我們中國人的勇了至於各省武夫的自已人殺自已人各地土匪的殺人放火擄外國人那更足以見我們中國人大半是勇士了 
 
 

Page 9

 
 
第一萬八千零五十八號;中華民國十二年 西曆一千九百二十三年六月五號
星期二 * *   
 
 

Page 10

 
 
第一萬八千零五十八號;中華民國十二年 西曆一千九百二十三年六月五號
星期二 * *國内要聞二 
[湘十二年度預算交議] [  幹]  
　　屢經波折之十二年度預算由省議會再三催促並以省務員全體總不信任案相逼迫政府始手忙脚亂於昨三十日造成送逹議會而實業司所管各欵尙未列入其原咨云案查湘省十二年度下半期經常臨時普通預算書曁各機關之預算分册業經咨送貴會核議在案惟十二年度預算因各機關新組成立經費多有變更所有預算分册一時難以彙齊遂至編送逾期至爲抱歉兹飭司將各機關已經造送之預算分册彙編總册計十二年度經常臨時歲入一千五百八十六萬零一百一十三元經常臨時歲出一千六百八十三萬五千四百三十七元以收抵支不敷洋九十七萬五千三百二十四元此項不敷之欵擬借欵一百萬元以資彌補雖明知經常歲出不應以臨時收入應付然際此改革伊始財政奇窘加賦旣勢所不能整頓亦驟難收效於無可如何之中爲一時權宜之計當爲貴會所諒解至借欵手續及其條件應俟交涉稍有成議另案咨請貴會議决施行除本年度尙未送到各機關預算分册及十一年下半期曁本届特别會計容俟彙編續送外特繕就十二年經常臨時普通預算書檢同各機關業經造送之預算分册相應咨送貴會即希議决咨覆以便公布至紉公誼按省議會對於預算主張原有三大要點（一）採最入爲出主義（二）軍費應照憲法減至佔全部歲出三分之一（三）教育費應照憲法增至百分之三十迭經咨逹政府兹按之此次所造預算内容於此三點完全相反如入不敷出則隨便列一百萬借欵之收入彌補之無論此借欵尙絶無着落即有成説亦於量入爲出主義不合又如軍費佔全部歲出三分之一其數祇五百二十餘萬元兹則經常臨時兩項共列至六百萬之多（經常五百七十二萬臨時二十八萬）實已超過七十萬元以外又教育費佔全部歲出百分之三十應有四百七十餘萬兹則經常臨時兩項合計祇列三百七十餘萬（經常二百零九萬餘元臨時一百六十餘萬元）實少列一百零五萬餘元之鉅是則又於憲法之規定相反現在省議會第三届臨時會已定今日閉會大約休息三四日即將再開臨時會專議預算將來開議之時於此等處定必有所變更也 
[陳軍再舉後之粤局] [  平]  
　　海軍不穏説攻下惠州説旬日以來粤局危疑雲撼謡言極爲重大蓋自陳軍再舉後潮梅方面進行極爲猛速許崇智抵拒不住潮汕業已失守但此次潮汕之失全由運動而成原因有三一由於黃大偉叛孫投陳黃之舊部在許部下者有數旅而守潮安要地者即爲黃旅此最爲許之致命傷一由於張民逹與許崇智脱離張民逹爲一旅長原爲許所最倚重當回潮伊始許曾允任張民逹爲潮梅鎭守使近乃食言請任命許濟張大爲失望故託故而去絶不返潮迨戰事旣起其部下無主故多不戰而散一由於汕頭海軍與陳部表同情謀不利於許許當對外劇烈時忽見此意外舉動故不得不引退有此三原因故潮汕遂致不守許軍敗耗到省後謡傳海軍旣於潮梅成功即欲於廣州有特殊舉動聞駐潮之肇和海琛等艦業已回至赤灣集中海軍各艦一律趕速修理限三日工竣一若有極大任務者當此人心不安時適虎門又發生軍隊衝突事虎門爲一天然要塞海軍出入必須經此實足以制海軍死命海軍如欲有所作爲必先據有虎門然後可以安全無恐虎門要塞司令廖湘芸近奉孫中山命令無論何項軍隊倘未奉有命令者均不准放過廖已傳飭所屬遵辦五月二十八日忽有船一艘懸海軍旗幟滿載貨物派有海軍陸戰隊數百名押運經過威遠砲台該台以未奉長官命令急爲制止遂至發生衝突海軍艦略受損傷始行退出孫因於二十六日親行巡視長洲砲台到長洲時在新西岡台觀試放二十一生大砲旋往西岡台白鶴洞繼續試二十一生大砲放畢有航空局西員將歐戰新發明之電砲試放該砲射遠力極爲敏速其他牛山魚珠諸砲台均勘視一番此次試砲之舉殆即預防海軍之有異動也二十九日傍晚時航空局演放飛機在空中翱翔幾至一小時殆亦取一種監視行動三十日忽聞砲聲數響全城大爲震動説者謂因長洲附近略有事故云省報又載孫因調和海軍事於二十八晚派第一師第三團團附羅某率同衛隊數人前赴東隄某花舫請海軍司令温樹德親到帥府面商辦法温到後即在帥府下榻連日均未出府蓋已被軟禁矣然亦有某報謂無此事但某方面則謂此事甚確究竟如何未敢臆斷兹附錄港粤報消息於後以資參證 
　　許崇智兵隊於五月二十四日退出潮汕後洪兆麟即於二十六日上午十鐘先命其軍隊數百名入汕其前鋒大旗書中央直轄第一師第二旅旅長鄧字樣洪則隨後亦至軍隊駐第一公園舊善後處内洪及旅長鄧桂生暫憩息於署前洪厝花園其善後處門首仍懸掛潮海綏靖處木牌迨午後總商會正副會長曁會董往洪厝花園晋謁請維持汕市治安當由洪允可並發出布告云爲佈告事現値粤局糾紛民生塗炭兆麟在潮治軍多年與紳商各界諸君情同骨肉義難坐視今特率師回潮維持地方保全秩序所有部隊嚴申紀律不准藉詞搜索擅入商店民房尤不准挾嫌架誣倘有不肖士兵藉故騷擾准予扭解來營控告一經訊實即按軍法懲治决不姑寛爲此佈告仰商民人等各安生業毋得輕聽謡言自相驚擾切切此佈至許軍之入揭陽者現聞亦已退出蓋洪兆麟於二十七日早即派兵數百乘小輪向揭陽進逼於中途河面遇帆船所載許軍百餘人即迫其將步槍百餘桿繳交而返而洪軍旅長紀澤波亦從揭陽東門入與許軍在大街激戰數十分鐘許軍不支退出西門而去惟聯軍方面現雖失去潮汕然苟攻下惠州亦足一振士氣故孫中山特下令并懸重賞飭各軍急攻惠州刻計滇軍二三兩師已有數千人會合劉玉山劉震寰等部進攻省中李福林盧師諦等部軍隊亦連日由廣丸火車路源源出發轉赴前敵加入前線總計調往東江合攻惠城之軍隊不下一萬五六千人頃聞兵站總部三十日下午一時接第三支部長羅桂芳報告（一）滇軍范師長與劉總司令於艶（二十九）日下午十一點二十分攻破惠州城（二）劉總司令已入惠州城（三）敵人向東北方潰退另一消息謂劉震寰自佔領飛鵝嶺後即分撥部隊將惠城三面圍困適滇軍范師長石生復由永湖率隊向惠城之南進逼惠城遂在四面包圍中劉部復在飛鵝嶺開砲遥擊城内敵軍陣地各砲均能命中故敵軍知勢難死守已由東門冲圍而出向河源方面退竄惠城遂於二十九日下午三時完全爲聯軍佔領矣 
[贛公團之聯席大會]  
　　公推代表赴洛請勿續匪軍假道江西各公團以豫匪軍蒞境居民恐慌又聞洛陽吴偑孚有續派八千人來贛之説於是益有談虎色變之槪除日前分電請求止派外特於一日上午十時假南昌總商會開各公團聯席大會討論對付辦法到省教育會長胡薫吴士材趙寳鴻省議會副議長歐陽莘省農會長辛壽恒李林瀚自治籌備處長譚承元陶緒泰銀行公會長包發　商帮協會長涂鶴年錢業公會長徐肇麟商會聯合會贛幹事龔士材總商會長盧芳張述等數十人上午十二時開會由盧會長報告豫軍過境騷擾情形討論結果僉以江西地方兵燹之餘民生凋敝已逹極點現駐援軍猶滞留在省延未開拔何堪增派援軍驚擾地方應再推舉代表赴洛面謁吴巡使請求立即止派援軍假道以蘇贛困當經一致可决公推如下張履春（號宜仲前江夏道尹）譚承元（號震青自治籌備處處長）胡薫（號濤香省教育會會長）辛壽恒（號貞益省農會會長）胡廷鑾（號　生第二届省議會副議長）羅人驥（號伯農全國商會聯合會贛幹事）赴洛代表推定後討論代表旅費問題當經决定每員三百元共計一千八百元山各公團分别攤認現各代表已摒擋一切准日内即整裝出發 
[蕪湖近訊]  
　　財政廳長何炳麟辭職後吕調元即以省令委胡思義繼任胡雖安然接事而各方反對之聲浪日高於是暗中競爭者頗不乏人據政界消息皖籍國會議員張超日前在京運動皖財廳甚力業經閣議否决已不成問題最近閣議席上又提出張繼聲爲皖財廳長但能否實現尙未可知 
　　六月二日爲皖學生姜高琦爭教育費慘死之日此間中等以上各學校是日均停課一日學生皆齊集十三道門空塲舉行六二紀念大會由吕素蟾唐道海龔念祖劉旭光等先後演講六二慘劇聲淚俱下散會後即整隊游行分散傳單警廳派員沿途彈壓故秩序頗爲整肅 
　　蕪湖教育經費困難逹於極點縣教育會勸學所前爲維持教育起見擬援照江蘇成案於買賣田房中資内按契價每百元抽收一元補助學欵業由縣署轉呈省署核辦迄今尙未核准現徐知事以每月借墊一千餘元羅掘俱窮萬分急迫不得已於三日電請省署迅賜核准俾得早日實行 
　　皖省庫空如洗加以節關將届軍政各費尙無着落軍民兩署財政廳已會電各縣知事將派欵尅日解省以濟急需蕪湖縣知事徐傳友現已奉到此項電令略謂該縣五月半解欵期限久逾迄未報解殊屬玩延仰即連同五月底認欵火速籌齊交庫並先電復萬勿飾延致干委提 
　　宣城東鄉沈村鎭商民以新河莊税關前派員在錢村地方抽查竹木捐現除竹木以外百貨經過該處亦須一律完税殊與該處商業有碍特聯名電呈蕪關監督請求飭令撤消聞馬監督擬俟派員調查後再行核辦 
　　駐蕪第一旅二團張子俊所部前經馬聯甲飭令徐知事籌借開拔費三千元以便開拔嗣因皖南防務重要乃將駐宣宋營先行調蚌駐蕪軍隊暫不調動據軍界中人云須俟王普所部第三旅一團來蕪後一旅二團各營方可開拔赴蚌 
[浙議員非正式之會議]  
　　浙議會第三次臨時會自定六月五日召集浙西議員回籍者已有五分之二浙東議員回籍者亦有三分一以上勢將人數不足且抵補金附税雖有减輕二角另籌新税之議浙東派多未承認恐開會後又形决裂故沈鈞業議長停發談話會通告一面由第一師長潘國網警務處長夏超·墾放局總辦王鍚榮·省道局長鳳岐·總商會長金百順·省教育會副會長李𢞼·杭縣會議長顧乃斌·農工銀行經理周錫經等於四日下午五時招集浙東西議員在陸軍同袍社開會調和對於十二年度預算歲入臨時門漕南抵補金附税修正爲每石带徴六角其短絀之十二萬元或抽提捲烟特税或附加騐契費由財廳提案交議如雙方無甚異議即可望七日開會云 
[南京快信]  
　　省議會預算審查會共同商定標凖數則分述如下（一）本年度預算案取量出爲入應先將經臨支出審定後再行設法補救（二）有畝捐及紙烟捐兩案暫爲保留備將來時機成熟時再行提出（三）所有歷届之虚收入暫不列入預算 
　　韓省長因省欵積虧二百餘萬無策彌補擬將數目詳細開列諮詢省議會有無救濟方法 
　　長沙各界通電來寗報告日兵慘斃華人並省城罷市罷課情形各團體閲電均憤甚 
　　齊韓兩長以淮徐等屬與皖境犬牙相錯辦理清鄉誠恐此剿彼竄曾會電馬督理請兩省同時舉辦旋接覆電謂皖省財政支絀僅能就蘇皖毘連各縣着手舉辦刻已從事組織矣 
　　陳調元電告匪已釋外人四華人三聞齊比即急電陳囑向釋出人致慰並請其過寗時入署一談 
　　外交部電兩署谓國際聯合會中有人指摘中國禁烟係紙上空文務希特别注意 
　　東南大學昨接上海總商會來函以接准紐约中國總領事函稱本年十月至十一月紐約將舉行中國物品博覽會請代徴物品陳列用特轉函請將學校成績園藝出品運往陳列 
　　蘇省擬辦紙烟營業税前奉部電從緩聞兩長以此税純取諸買户不致影響外商將會電院部援例開辦 
　　美國亚洲艦隊司令費少將今日（四日）赴軍民兩署辭行後即乘艦赴漢兩長均派代表往江干致送 
　　并寗交涉署接外交部來電謂葡萄牙大將古斯逹氏定本月十五日由寗北上届時妥爲招待 
　　一工校長亦具呈省廳列舉理由請改辦專門 
　　上海震旦大學爲推廣法文起見在寗添設預科校址在城内羅寺灣天主堂刻已從事招生 
　　淮陰警察局長劉志正日前來寗請領餉械昨接局中來電發生警士仇殺巡長案即星馳回局查明處置 
　　趙會鵬電告巡抵鎭屬各地均甚安謚現已赴滬 
地方通信 
[松江]  
　　電燈公司立案松江電燈公司常務董事徐公錫前經造具各項書件呈請交通部立案並農商部註册給照去後兹奉交通部咨行江蘇省長轉飭文云前據商人徐公錫等承辦松江電氣股份有限公司具報各項書類補請立案等情到部查該公司據稱成立於民國三年二月間此次具報各項補請立案核與條例大致尙合惟缺少廠内機器布置圖訂購機器合同及供給電汽章程等件又技術員兼任太多對於該公司工程能否兼顧擔負完全責任應令聲復所請補准立案之處俟該商遵照補呈到部再行核辦至關於公司組織應呈候農商部核辦除咨行農商部查照外相應咨請轉飭遵辦云云當令該公司經理徐公錫查照辦理矣 
　　茶館坍塌肇禍松江西門外石灰橋東蕙芳茶居於三日夜八時許因有鈕子廠工人與桶作工人在樓上口角毆打崗警勸解不從囑令雙方至局解决詎因工人一擁下樓樓梯上而之樓板擱橺因此折斷茶客遂紛紛傾跌下面之老虎灶亦被壓坍因之受傷者不下十餘人重傷者兩人上樓解勸之崗警亦與焉兹已將互毆工人解送二區警局處治另一報告云蕙芳園茶館之坍塌適下面爲老虎灶水鍋正沸有一工人朱關德跌入鍋中燙傷甚劇並有茶客費端人顧少莲二人亦跌得頭破血流慘不忍覩當由該園主馮惠棠報告警局一面將受傷人舁赴湘宗醫院醫治惟説者多謂該樓横木年久朽壞致綮此禍如各傷人無生命之虞尙爲幸事云 
　　荷葉埭火警四日上午一時許白龍潭荷葉埭周姓宅内忽然失火爲鄰人察覺喚起告警由嶽廟等各洋龍馳往救熄計被焚去前　房屋一間事後查見該屋牆上掘有一洞故外問盛傳爲竊賊緃火現警所正在偵查起火原因以便根究 
[嘉定]  
　　頒給獎章蘇省上年辦理直魯豫陜晋等省災賑邑人朱吟江·顧吉生·項如松·王侍庭·顧敬初·朱梅卿·王奎和·高价人·陸衡士·廖孟昂·張頌周·諸君慨助鉅欵齊韓兩長以核與義賑獎勵章程規定相符依捐欵之多寡給予三等四等銀質獎章並塡發證書到縣業已由縣分别轉送矣 
[蘇州]  
　　指定人力車出入路由此間人力車進城以後北區劉署長特派警在專諸巷口指示入城車夫向該巷或水關橋繞道不准直入中市大街至出城之車應取道中市大街不得折入專諸巷 
　　知事赴滬借欵吴縣郭知事以地方經費竭蹶異常學費警察費等無法應付前次息借之欵尙未還清邀集各銀行會議又無結果縣校罷課之聲紛至沓來特親自赴申重息欵聞已有眉目矣 
　　税所請水陸警嚴查販繭蘇城税務所長茹翰臣君以蘇鄕各繭行均已開秤收繭甚微查悉由於私販沿途收買所致殊礙税收比較並聞香山一带有私販及掮皮箱之人至鄕放盤收取每擔放盤至九十元以上特函請水警廳吴孫警察所飭屬從嚴查禁拘究 
　　函請興修橋樑閶門外馬路市民公社以新民橋廣濟橋爲車馬往來車站閶門之孔道惟因年久失修橋木均已朽腐該社特函蘇州工巡捐局請即雇工興修該局蔣董事長特委馬路工程處常駐股員范水鏡前往勘估聞日内均可動工興修矣 
　　高廳男女所押犯大批移監高等檢察廳長周心約二日上午十一時許派遣法警一排將該廳男女兩看守所中所押之男女人犯數十名一併押送至江蘇第三分監暨江蘇第三監獄分别監禁矣 
[無錫]  
　　鬧市中發見刦案無錫北門内楊慶和銀樓於三日晚八時許突來口操蘇音之匪徒四人藉購金飾爲由乘間刦去金表練二支立時袖出手槍嚇禁聲張並即躍櫃肆刦搶去大洋二十三元小洋一百五十餘角即行呼集同類向光復門一带逃逸出事後由鄰店電警求援沈兼所長得訊後立偕警佐馬蔭棠带領巡士等馳往察勘並分别派令第三分駐所巡官盧志廣巡長林程祥雲張鶴林及緝捕人員等分途追捕至黎明時始行返所 
[常州]  
　　對日經濟絶交會成立武進對日經濟絶交會三日下午四時在縣學明倫堂開成立大會到二十餘團體共千餘人公推張鏡淵爲臨時主席何炳芝爲臨時記錄開會後首由主席報告開會宗旨次通過章程次推舉職員結果張鏡淵爲正主任李復稔爲副主任幹事員由商學兩界各推三十人請各校教職員及學生聯合會擔任演講員各報記者擔任編譯員幹事員名單儘三日内報到並議定五日下午四時在勸學所開幹事會集議各項進行事宜擬訂會議規則及辦事細則議畢劉荀八鄒遜厂周冠珠巫榮闓周正文張蓉汪小吾等君相繼演説散會已六時矣 
　　水利會之兩會議水利會於三日下午有兩項會議（甲）理河會議西門理河局縣令歸併水利會辦理水利會特於三日下午三時召集西門各業代表開會到二十餘人龔會長主席議决兩事㈠整頓理河辦法除遵照前届呈准官廳之四條外並延長理河路線其路線上自新閘起下至東倉橋止其間並設上下兩巡船以資梭巡理㈡河經費除西門實業捐外並於往來船雙酌增捐欵（乙）開浚關河會議到朱衷澄等十餘人龔會長主席議决㈠車站河亟待開浚即日組織事務所定名爲籌浚車站河事務所㈡開浚經费以佔水農田及商貨雙方带征㈢公推戴笠耕爲籌備主任六時許散會 
[鎭江]  
　　鎭埠防務加嚴鎭郡軍警各機關以時局不靖防務戒嚴除於江干各輪船馬頭及滬寗火車站嚴查旅客有無違禁物品外昨又經張警局長派員率警在城廂内外各旅館客棧逐日輪班稽查遇有形跡可疑者即須隨時查報以免各處奸匪逃兵入境擾害地方 
[揚州]  
　　請修梁垜滚水壩束台縣屬梁垜市南閘滚水壩爲南鹽運道鎖　年久未修倒塌堪虞現淮揚九縣水利協進會理事夏寅官等以該壩若經大水不獨工程增巨抑且着手爲難特函請運使飭行安梁塲知事召集商灶各董籌議修理以利交通 
　　補助育嬰堂經費本縣育嬰堂經常各費支絀除由堂董勸募外預算尙短二千元擬請商會轉請衆商擔任即經朱會長於二日召集各業董討論結果於舗捐增加二成挹注 
[鹽城]  
　　大逹輪局遇警本月十四日夜兩點鐘突來盗匪多人至西門外大逹輪船局門首手持刀械擁進局門冀圖行刦幸該局經理董際唐因間壁信裕繭行收買鮮繭存欵甚夥早經函請縣署派隊保護因而匪將着手即被衛隊拿獲三名搜出利刃四把當即送縣訊辦有供現充某團或某混成旅兵士者是否假冒未能徴實但已經縣釘鐐收禁矣 
[南通]  
　　選舉教育局長縣知事瞿鴻賓近以教育局長一職任重事繁應徴詢地方紳耆暨教育界意見俾便呈省遴委刻定四日下午三時在城南教育會開會公選教育局長三人以憑報省委任 
　　廣告捐之實行本縣商埠警察局近奉省頒徴收廣告捐條例業於昨日發出布告訂於本月五號開始實行所有各種紙質及特别廣告均須報局繳捐方可張貼至舉行游廣告亦應照章辦理云 
[南京]  
　　妓女與客爭鬭服毒自盡下關招商旅館妓女樊小鳳子因與其熟客季殿卿扭毆後服毒身死旋經該妓胞弟侯世芳報請下關警察署轉報江寗地檢廳蒞屍塲（下關旋吉寄所）檢騐後即令其胞弟具結棺殮聴候調查法辦侯世芳之呈文略云伏思胞姐平日素無疾病昨夜突被季殿卿呌局奪戒威逼服毒傷發斃命實係身死不明季殿卿爲本案正犯見證確　依法懲辦律有明條旣經逮捕應請移送地檢廳歸案法辦以憑昭雪 
　　任用高師畢業生之部咨省公署准教育部咨云據南京高等師範學校呈稱案查本校八年度添招國文史地部數學理化部教育專修科工藝專修科新生各一級應習學分按照本校定章以每週上課及自修三小時歷半年者爲一學分每半年以學習十六學分爲標準若遇有特别情形得减少至十二學分增多至二十學分畢業學分满一百二十八者爲及格該四級學生自入校日起至本年六月底止已歷四年應修學分總數大致均可满足或且恐有超過一百八十八學分者照章均應畢業合將及格各生姓名年籍入校年月造册呈請大部鑒核届時准予畢業並先行通咨各省區令知教育廳轉行各中等學校視其需要量爲延聘俾得各在地方服務以符造就師資本旨統候訓示祇遵等情據此相應抄錄該校應行畢業生名册咨請貴署查照辦理 
[嘉興]  
　　舉行新學制會議嘉興勸學所於三日下午召集縣立各校校長及各區學務委員縣視學等在所集議新學制以便規劃改組兹悉是日共到一高校長吴文開二高校長屠丙華縣立女校校長錢王琬縣立一國校長陳深交縣視學沈衍增二區學務委員朱瑩鏡三區學務委員陸秉鈞等七人由莫所長報告施行新學制規程經衆討論僉謂依照新學制辦理完全小學須增加經費决議造具預算表呈請官廳核示遵行旋即集議籌辦平民學校募欵情形談話多時至四時散會 
　　劇園定期停演北門外文明劇園自陰曆正月元旦日開募迄今三月所得劇資正月份共一千六百餘元係撥充修築西湖街經費及補助小學費二月份餘二百餘元撥充修築公共運動塲房屋三月份尙未結束已定補助衛生會經費現該園定於陰曆四月二十日（即昨日）停演云 
　　女校游藝記盛嘉興德馨女校於二日下午舉行游藝會來賓到者千餘人校長倪錦章宣佈開會宗旨畢來賓西人馬君及其夫人暨教育科長沈琦縣視學沈衍增女師校長方景昭等相繼演説詞旨不外頌揚和鼓勵旋即依照節目表演頗多可觀五時始畢 
　　發行醫學季刋前日嘉興醫藥學會評議部議决自本年夏季起發行醫學季刋當即推定汪桐君趙篆青陳仲南等十五人爲編輯員刻正徴集醫藥文稿以憑分類編輯第一期季刋定於陰曆六月中旬出版云 
[杭州]  
　　諸暨又告水災浙省去年水災共逹五十餘縣振務尙未結束頃省署又據諸暨公民楊善等東電稱南區下定蕩坂災荒已久饑饉特甚兹値霪雨連綿江河水漲田畝淹没禾霉麥爛糧食絶望伏乞特别振濟以惠災黎云云張省長已令縣查勘具復矣 
　　省教育會五月分大事記浙省教育會按月提議事件編就大事記分别詳載以供學界參考兹錄五月分大事記如下五日浙江署期學校第五次籌備會六日第十次評議會常會議决（一）組織公衆衛生救護隊（二）通電反對鴉片公賣（三）電爭片馬交涉第六次學校安全問題討論會八日請張仲述先生暨省教育同人開中學課程改造討論會九日第十三次臨時評議會議决（一）開臨時大會改選會長（二）各省校協助社會教育計畫書（三）禁止環湖馬路行駛汽車十二日請劉海粟汪亚塵兩先生暨省教育會同人開藝術科課程綱要討論會十四日請胡慶生先生講演（圖書館問題）十五日第四次杭州保嬰大會籌備會十七日第十四次臨時評議會議决（一）電爭臨城刦車案（二）組織勸用國貨會（三）臨時大會展期十九日爲爭臨城刦車案通電總統府國務院參衆兩院暨全國各法團各報館二十日第七次學校安全問題討論會二十二日爲禁止環湖馬路行駛汽車事呈督辦省長並警務處二十六日請廖茂如先生暨省教育會同人開新學制中學討論會三十日第十五次臨時評議會議决（一）臨時大會籌備事件（二）電爭捲烟特税（三）電請政府注意外交機關（四）調解省議會爭議第四次杭州保嬰大會籌備會 
[徐州]  
　　六師開往臨棗蘇省陸軍第六師二十一團第二營現奉命開往臨棗一带防匪二營營長王登高已於二日早率領全營搭車北上并带有機關槍兩架云 
　　發現蝻蝗徐州北境微山湖一带刻發現　蟲甚多該處農人無不憂形於色已呈報縣公署轉請省道派昆蟲局人員前往撲　聞海州一带亦有此項害蟲發現云 
[濟南]  
　　宫家口危而復安宫口截溜壩於五月二十九日忽塌陷丈餘甚形危急濟垣人士不明眞象大爲恐慌昨日有自該處來者始悉截溜壩塌陷係東首土築工程無鐵網籠罩之處因水漲溜急壩根下冲刷成孔遂致塌陷三丈有餘幸搶護甚速次日即回復原狀現在已十分穏固他項工程亦仍照常進行 
[漢口]  
　　黃鶴樓頭之慘劇卅一日午後二時黃鶴樓因看水上之輪舶游行者人山人海各茶館座爲之满懷白爲霞二茶樓之間有招鶴茶樓一座前臨地面後係坐空然於支柱之外另有青磚墻一道將樓擱住奈連日天雨墻脚稀疏是日載重太過忽然崩塌樓上百數十人隨而崩下當時壓斃僅八月之小孩一人（聞此孩係送子庵第十四號某姓之子由傭婆抱送山後看病詎傭婆貪看熱鬧遂同罹此刦）重傷者二十餘名（以婦女居多均拆足斷手頭破血出並聞已有四名因傷重斃命）輕傷者二十餘人有一家母子夫婦小孩共四名俱行受傷該樓棹椅器具全行毀損當五署派來武裝警察至該樓門首彈壓未跌傷者登時受驚而散不移時又由二十五師撥來軍隊一排在該樓門首維持秩序一面令該樓將舖門緊閉禁止閒人擠看一面將受傷最重之人送至同仁仁濟兩醫院醫治受輕傷者則由各該家自行調養二時至三時許警士分紮各要路鶴樓之人只准下去不准上來同時懷白爲霞二茶樓見招鶴樓演此慘劇亦將座客全行警散各自閉門停業門首貼本樓並未倒塌字樣以明眞像 
[廣州]  
　　槍斃沈軍旅長黃振邦沈軍旅長黃振邦據守肇慶城被聯軍攻下後逃入西門内天主教堂賢后院藏匿於一大木櫃被第一師部隊搜獲由第四軍長梁鴻楷提出正法其佈告云爲宣示事照得逆旅長黃振邦黨同張逆希栻助沈禍粤稱兵犯順此次盤踞肇慶糜爛地方竟至緃兵焚燒環城商民舖屋大肆刦掠行同土匪慘無人道窮兇惡極罪不容誅曾經本軍長懸賞緝獲呈報大本營請示辦理在案現奉大元帥令著將該逆旅長黃振邦就地槍决以昭炯戒等因兹遵於本日午刻監提該逆騐明正身押赴刑塲執行槍决以昭炯戒除呈報外合行宣示俾衆週知此佈黃年約三十八九頭長陸軍裝二撇鬚一足稍跛身穿白洋布衫褲脚著黃線襪烏布快鞋在監提出正法時當堂寫家書數封隨在身上取出西紙二百元以百元購棺木十元辦酒菜十元僱四人肩與二十元給映相朱槐生囑其生時先映一相死後復映一相寄回家中餘欵分給刑件囑令妥爲殮葬然後飽食大醉當扛赴刑塲時撤去轎頂絶無懼容觀者途爲之塞 
 
 

Page 11

 
 
第一萬八千零五十八號;中華民國十二年 西曆一千九百二十三年六月五號
星期二 * *   
 
 

Page 12

 
 
第一萬八千零五十八號;中華民國十二年 西曆一千九百二十三年六月五號
星期二 * *   
 
 

Page 13

 
 
第一萬八千零五十八號;中華民國十二年 西曆一千九百二十三年六月五號
星期二 * *本埠新聞 
[臨城事件消息彙誌]  
　　胡毓松已釋四五日内中外票可望一律釋放 
　　商總聯會昨晚所得電訊昨晚十時上海各路商總聯會接棗莊代表潘東林來電云今日陳調元偕匪代表四抵棗與官紳商接洽就緒復同上山辦理結束中外票四五天内可望完全出險潘 
　　棗莊救濟會之來電昨據棗莊救濟會十點二十分來電云㈠被擄人士足疾未愈者多人華紅十字會要求上山醫治爲官場嚴拒㈡安迪生對匪代表力獻殷勤匪方對安頗示满意故安所運動私人保證事匪已允可温世珍更爲疎通各方各公團代表暨當地士紳恐遺後累認爲不妥 
　　津浦局車務稽查長周琴芳及交部特派探員史譯宣極力用計破壤國民代表團 
　　紅會往來函電（一）棗莊醫隊張卿王緯文陳少庭六月一日來函云昨日六代表進山商議返稱今日丹等可以進山救護今早七時倪焦二醫與軍界接洽請發護照官廳方面云稍待片刻即當送至車上既而着人回復以前面戒嚴恐有中變不能負責爲詞連日往返數次終不肯發護照不得入山丹等無可如何三人返至棗莊（離中興公司約三里）探訪一切下午五時由臨城運到軍用飛機二架昨日所稱今日可放外人八名刻已下午六時仍未見放深恐别生枝節云（二）棗莊醫隊四日下午來電云今胡毓松已釋明日再釋老少與病者棗莊醫隊支（三）致救護醫隊倪焦兩醫生電云電悉入山救護被阻已分電田鄭兩公飭兵士騐明本會救護證書立刻放行希接洽免費電照即寄總辦事處支（四）致濟南田督軍電云臨城匪劫中外人士疾病頗多並有數齡糼童勢將垂斃本會出發醫隊赴棗純係慈善性質毫無功利思想詎屢次入山救濟竟被阻不能行乞飛飭士兵騐明本會救護證書立刻放行俾資診治而重人命中國紅十字會總辦事處支又致山東棗莊鄭帮辦電文同 
　　總商會之要電總曾會因官塲營救被擄人士中外顯分軒輊昨特電各當道云北京分呈大總統國務院保定曹巡閲使洛陽吴巡閲使濟南分呈田督軍熊省長鈞鑒臨城事起當局雖揚言中外人一律營救實則顯分軒輊近來外人陸續釋出已逾半數華人僅於冬日釋放四人外人通信送食均極自田華人則備受阻難均足爲當局膜視之證乞嚴電前方人員各秉天良實踐其一律辦理之宣言立候示復上海總商會叩支 
　　馮少山之報告旅滬各省區同鄕會聯合昨接馮少山來函云前日奉上之書諒已察閲弟等到棗後自得到官場三日不准上山之通知遂力事審察各方情勢以圖防止趁火打刦者之陰謀故於三日中與江湘浦君等磋議組織全國駐棗各公團聯合臨時救濟會遂於三十日舉行成立會當經規定組織法並公推各股職員諒已見報載當時並議定與匪交涉中西人士出險辦法經推當地紳士及救濟會職員六人擔任前赴昨日開議官塲亦派陳調元等六人出席主張一切同人預定中西人士並救一層竟未逹目的結果官員僅以匪方允許今日（一日）先放西人八員爲此次交涉上之幸事我人旣抱營救擄人士之宏願對於先放西人八嗣固亦當與官場同深慶幸而再鎭靜奮力於多數新舊華票之出險辦法但同人日來耳目所接觸之情形已大有出人意料之痛心華票前途能否避免邀功圖利者之牵制而逹安全救出之目的尙屬問題此本會宜急與他團體致注意也今晨温世珍等特雇空轎八乘上山迎接八西人此刻已五句鐘尙未見下山下知有無變化也現費公俠先行返滬一切情形請先由費君報告當可瞭然云云 
　　赴臨代表二日快函昨某赴臨代表二日下午四時快函云官紳代表陸續上山交涉惟西人與田熊均爭包辦居功温（世珍）鄭（士琦）孫（鳳藻）猜忌尤烈牵制甚力致多遷延中西難民極盼團體代表上山惟京滬代表行動均不自由難於盡力前晚（三十一）小股敵匪刦棗莊鄰村蔡莊與軍隊開火斃一人即四竄謡諑又盛云云 
　　商總聯會代表報告上海各路商界總聯合會（美倫里）昨接駐棗代表報告云今日各國武官均　此來勢頗凶鄭帮辦等照例接待惟暗中極不謂然聞已密電中央設法勸回熊省長之代表宫某等四人亦已由熊密電撤回此間與匪談判事如不生意外即可結束土匪已無堅持能国連日均有被難人士釋放下山惟多西票是昨代表等親往軍務處晤見鄭帮辦請其對於釋放肉票務須中西一律看待忽使華票加增痛苦鄭君允極力設法一體救助並有正式公函答復代表等下午並將此意告知當地紳士及中興公司經理胡君等均贊同此意現對下山被難人士大都衣履不全困苦異常請速寄夏衣帽鞋及組細餅等以便救助惟此案雖將結束然善後問題極多如安慰難民預防將來禍患及防備土匪中變等等極爲緊要此間各方多别有存見凡此種種皆不暇顧及滬上各團體素能立言務請即速舉行聯席大會討論各項建議政府請其照行以免各方要挾云云該會接函後已連晚將第二批衣食等托轉運公司裝運前往明日即抵棗運往物品如下草帽念打布短衫褲二百套餅乾五百磅扇子二百把鞋子二百雙 
　　最近出險三西人已抵滬文匯報云蕯菲爾氏與其他被釋之二西人已於今晨安抵上海蕯病足甚劇面容蒼白惟此外幸無他疾據其語本報記者云現留匪窟之諸人倘若不能即日釋出恐將未免有瘐斃之虞山中所最苦者莫如蠅與毒蟲渠曾爲毒蟲嚙傷至今猶未全愈至於衛生一道可謂不良已極渠所禁之處華洋各票約有二百名其地寛不過二百呎廣約一百五十呎有殿宇七所而數所即爲匪居以如此蕞爾之地而有飛蠅數萬毒蟲满佈被擄諸人之情形誠可謂極端嚴重矣蕯又謂最先三日内諸人確有生命危險匪首嘗欲戕害二西人作爲榜樣華票顯有數人已遇害星期日夜間渠曾親見一人爲匪槍斃此次所架華票原有七十名今祇存二十七名餘則或已逸出或竟遇害該三日内官軍在後追擊吾人居匪中甚爲危險但自談判開始後匪首講妥一項立即釋放一次最近渠輩之得釋乃因政府允匪改編軍隊之故至於現留匪窟諸人之狀况蕯稱穆安素病象甚惡今日稍輕翌日又重常此反復不已熱勢難望减輕當渠下山時見有飛機一架翱翔天空蕯又稱美人營救團之供給物品至可感謝否則諸人境况更將惡劣不堪矣大晚報云愛理亚斯愛德氏·維利亚氏·蕯菲爾氏三人自上星期六與亨利氏同釋後亨利氏即行進京三人乘車回滬於今日清晨安抵北站滬上戚友先期聞訊紛紛至站歡迎三人下車時仍穿被擄時衣服但以久歷艱險衣已敝舊水堪愛理亚斯與蕯菲爾兩氏立乘汽車回家維利亚氏與婦相見後即駕車同往伍雅德氏住宅三人俱抱樂觀謂餘人不難即釋云 
　　外匪加入抱犢崮之歷史抱犢崮匪首姓名歷史前經披露尙有山外土匪千餘人在刦火車後加入抱犢崮者其首領十餘人再誌於下總當家爲趙成志（匪稱首領爲當家的）於清末開始爲匪於未爲匪之前係屠牛爲生其初爲小偷於夜間約同夥數人往偷農人之牛回家屠賣其肉因其係屠牛者故人多不疑其爲偷後因眞相破漏遂放膽爲盗矣㈡董福樓於前清光緒三十三年應徴兵補入蘇州混成協砲隊後升砲目及退伍回籍爲生活所迫遂糾合當地無賴而爲匪彼現年約四十餘歲身體胖大爲人尙和氣寡言笑容貎如富家翁㈢謝清和其人品與董匪彷佛㈣寳二墩亦有人稱之曰寳二其人在匪中最兇悍㈤徐大鼻子亦極兇悍聞徐之槍械主亦較他人鋒利㈥靳廣居係前清之老匪聞其人最狡猾而重愛金錢㈦李廷臣品性惡劣較靳匪猶甚㈧嚴振嚴丙山曾充張勳部下兵士㈨王學理王景隆均尙稱和平之匪 
　　同鄕會聯席會今日開會各省區同鄕會聯席會議因赴臨代表費公俠業已返滬昨特發出通告云逕啓者本會訂定於六月五日（即本星期二）四時開聯席會議報告現時救護情形（赴棗費君昨已回滬）及討論辦法準時務希出席是所盼　 
　　振濟品之捐助總商會昨接醫生朱炳文捐助療傷百病神效萬能膏福禄壽各五十張當由該會暫爲保存云 
[商大學生歡送郭秉文]  
　　商科大學學生會昨因校長郭秉文將啓程赴美特在上午開會歡送由會長王志莘主席致開會詞葉光華致歡送詞郭校長致答詞謂此去任務（一）考察各國最近教育狀况（二）傳播中國近年教育狀况雖在政治不寗之中猶日有起色以免外人僅目中國爲匪國軍閥國（三）教育會議後參與聨太平洋會議末謂此行關係中國至大故雖事務冗忙終須一行云 
[萬國教育大會代表放洋紀]  
　　本年萬國教育大會在舊金山舉行兹因開會日期已近我國代表急須就道昨日我國之總代表郭秉文博士及代表湯茂如·陳繼業·高笏之·林卓然·陳叔澄等諸君同乘坎拿大輪船離滬於下午五時在海關碼頭下船到埠歡送者有黃任之·沈信卿·趙晋卿·王志莘等以及商科大學之男女學生數十人並各代表之親友多人至六時小輪啓椗歡送者揚帽歡呼而散 
 
[六代表肖影] （抛球塲心心照相館攝）郭秉文 
　湯茂如　陳叔澄　陳繼業　高笏之　林卓林 
[華南足球隊選手離滬返港]  
　　赴日參與遠東會之華南足球隊來滬後因與體育場球隊比賽暫覊海上兹悉該隊全隊二十三人已於昨晚六時許將行李送上太古公司之蘇州號輪船晚間仍在本埠隨意游覽至十一時許登船大約今日上午九時許啓椗所有華南領袖劉福基君因事尙須在滬稍作勾留而同行赴日之精武體育會長熊長卿君及女選手熊可欣等五人已於前日赴杭作西湖之游云 
[三團體昨日致贈華南隊銀杯]  
　　香港華南球隊自參加遠東運動會後連獲五次勝利本埠寗紹兩同鄕會及廣肇公所等特公贈大銀杯一隻昨由幹事任矜蘋致贈杯上　『我武維揚』四大字並題有華南足球隊五次在遠東運動會奪得錦標爲邦家光敬撰此杯觴以勞之中華民國十二年六月寗波同會·廣肇公所·紹興同鄕會謹贈·等語 
[海關借撥經費停付後之墊欵]  
　　十萬元落空銀行公會電政府詰問 
　　北京政府借撥江海關建築費分給制憲使領經費因欲改變用途停止付欵一事兩誌本報兹悉中國各銀行自聞總税務司允准照撥此欵後前曾墊出銀十萬元付與國會預備海關付欵時撥還現因新財長違反前議被總税司令飭滬關止付以致墊欵落空銀行公會已電政府詰問催索前欵云 
[議員濫取津貼之反響]  
　　法統維持會通電聲討 
　　法統維持會昨發表電文云各報館轉全體國民公鑒北京現式國會由非法分子凑合而成擅行開會以後摧殘教育破壤司法久爲我父老昆弟所痛惡近更肆無忌憚日假制憲及最高問題以營私枉利有二十元之出席費則擁擠於憲法會議有二百元之水炭敬則奔競於津保道上正如白盡撰金者祇見有金不見有人也我國民素以重義輕利聞於天下願羣起收回主權毋令寡廉鮮恥者冒據議席辱我國體則幸甚法統維持會叩支 
[日艦槍殺湘學生之憤慨聲]  
　　長沙日艦兵士慘傷湘學生一事風潮漸趨擴大本埠各團體聞訊異常憤慨連日開會討論援助辦法兹紀各方面情形如下「對日外交會今日開會」對日外交大會昨日上午十時接湖南急電云十萬火急長沙市民在省城沿河一带游行演講日艦竟派遺兵士登岸開槍轟擊慘斃我國市民學生二名槍傷二十餘人垂死者三人似此凶橫强蠻令人髪指羣情憤激已於本日起一致罷市罷工罷學以謀對待萬望全國一致奮起臨電不勝怨憤之至湖南外交後援會冬該會已定今日午後開委幹緊急會議討論對付兹錄其通告云「敬啓者頃接湖南來電長沙日兵蔑視國際公法武裝干涉市民游行演講傷斃學生多人激成罷商罷學罷工等情全國共憤本會定於明日（五日）午後五時開緊急聯席會議討論對付辦法務希准時出席勿誤」「對日市民大會」該會爲長沙日艦水兵槍殺華人特開緊急會議到會三十餘團體公决電唁并向日使及上海日總領事提出抗議昨晚先致長沙一電文云長沙趙省長省務院市民大會暨各團體各報館公鑒日兵槍殺華人不勝憤激希嚴重交涉願作後盾謹唁上海市民大會賀「兩商總聯會之會議」江西路各路商總會爲長沙日兵槍殺市民事通電全國云全國各報館轉各公團各省長官鑒長沙市民游行演講純爲愛國運動日艦竟敢命武裝軍隊槍斃學生警耗傳來各界震驚此而可忍不僅對日外交一蹶不振即國内同胞生命亦全無保障望全國人士羣起促外交部向日使嚴重抗議懲辦凶手向中國道歉並擔保以後不再有此事發生一面仍勵行抵制日貨以戢凶燄而張義憤上海各路商界總聯合會叩支又美倫里之商界總聯合會昨晚爲長沙日兵槍殺華人案臨時舉行緊急會議各路出席代表到三十一人錢龍章主席議决致電趙恒省長嚴重交涉并將此案提交對日市民大會一致對付其電云長沙趙省長鑒日水兵槍殺華人案請嚴重交涉一面力維秩序無任盼禱上海各路商界總聯合會「滬西九路商聯會」該會昨致趙恒惕電云長沙趙省長鑒我國人民近以旅大交涉羣情憤激全國一致非獨湘省爲然乃今湘省學生以游行演講而日兵橫起挑釁死我同胞二人傷三十餘人是不獨死傷者慘寃抑即我生存者亦同一蒙羞所以此案發生以來凡我國人莫不攘臂裂以求一伸死者之寃一雪生者之恥然後已斧柯所假即責任所在惟望鈞座嚴重交涉勿稍退讓我國四萬萬人悉盾公後可也急不擇言伏惟鑒察「南方大學湘學生之舉動」 
　　本埠南方大學湖南同學會以泊湘日艦伏見丸水兵槍擊市民數十異常憤慨特於昨日午後開全體大會發出快郵代電云本埠各報館轉全國各報館各公團各學校均鑒本會頃發長沙外交後援會代電一文曰（上略）報載泊湘日艦伏見丸水兵因市民勸阻華人乘搭日輪擊斃多人槍傷數十閲悉之下憤激萬分竊日本强佔我旅大反對我取消二十一條暴戾咨雎殊堪痛恨我人忍無可忍厲行經濟絶交原以促基深省俾共維東亚和平而日人不察變本加萬竟至槍擊市民我人尙未盡死豈能有爲刀俎我爲庖肉宰割由之耶兹事體大深望我湘人本兔死狐悲之感人亡已亡之情發現良心賦與同心敦促政府嚴重交涉庶幾日領可撤 
 
 

Page 14

 
 
第一萬八千零五十八號;中華民國十二年 西曆一千九百二十三年六月五號
星期二 * *日艦可驅兇手得以嚴懲傷亡得以厚恤同人等一息尙存誓爲後盾一髮千鈞務盼堅持到底毋負初志回首鄕關莫名悲惜披肝電逹聊表慰思并盼時賜信音以釋懹念南方大學湖南同學會叩支等語望我國人同伸義憤共挽危亡臨電悲惶佇候明教南方大學湖南同學會叩支 
[長沙案之日人方面消息]  
　　長沙軍槍擊學生案昨日日商日清輪船公司接該處分公司來電報告云一日晨武陵丸入港中國學生多人擁至公司碼頭檢查日貨伏見號軍艦之陸戰隊因恐妨礙船客安寗上陸開槍示威兩方遂起衝突現形勢險惡中國軍隊均紛紛下動員令沅江丸已裝置防禦軍用物品長江上游各地均有危險請設法援救云云又戴生昌輪船公司接該處分店電籉謂公司房屋已被學生包圍略有損壤職員陳詩卿受傷幸中國軍隊尙能維持安寗云云 
[商總聯會爲秘魯華僑呼籲電]  
　　各路商總會（美倫里）前接秘魯僑民電詳訴秘人虐待情形經昨晚常會討論議决致電國務院云北京國務院鑒兹据秘魯僑民江之祺等六十八人電稱同人僑秘營商已經七載所受秘人之虐待迭電報告諒邀國人洞悉而自中秘商約絶交後所受痛苦尤爲慘酷向政府一再呼籲迄無營救辦法長此以往行將死無葬地尙望羣起援救云云據此敝會察核電所陳情形異常可慘竊念國人僑秘不下數萬類皆茹苦經商賴以自立祇以政府不爲保護至流爲無告之民反觀各國對於僑華本國人之態度眞令國人汗顏無地諸公亦國民一份子即不爲責任計而已飢已溺當表同情爲特據情轉逹伏維妥籌善後免致失所正不特僑秘同胞感幸已也上海各路商界總聯合會支 
[滬北米聯會催浚吴淞江函]  
　　滬北米業聯合會近因總商會前此發起之吴淞江水利協會對於開浚吴淞江上下游一事尙未見諸實行昨特函協會一案自貴總會發起召集議設以來所有各水利協會一案自貴總會發起召集議設以來所有各業團體對於水利以事關本業利害悉皆應召協力進行上年十二月間敝會尤以吴淞江水利與米業關係至鉅是以遵牵貴會議案邀集行廠·客·及各帮公所積極會議克底於成現在組設之後各米商深望吴淞江上下游河道早日開浚以利航行迭向敝會紛紛查詢敝會前次呈報成立當將組織各種手續及籌備情形呈請察照在案兹因此案延置數月而各業公團之向貴會報告成立者未知如何狀况敝會深爲翹盼貴會領袖羣商對於此案諒已籌有辦法尙希函催各業公團從速籌備俾此項河工早日開浚不特惠利羣商抑亦地方之福也專泐奉佈敬頌公綏並希示復俾有遵循 
[馬玉山呈控會計師之部令]  
　　令實業廳查覆 
　　本埠國民製糖公司總理馬玉山以會計師童師聞破壤公司信用等情呈請農商部撤銷該會計師證書日昨實業廳接奉部令切查以憑辦理其文云據中華國民製糖公司總理馬玉山等呈稱會計師童師登報誣指敝公司本年内流動基金似已無存年底行將舉債並謂公司虧損現收股金百分之八股東旣知虧損孰肯再交第二期股欵等語不獨越出會計師查帳範圍之外且煽惑股東破壤公司信用名譽不僅應予懲戒且干犯刑章懇將該會計師證書即予撤銷等情查會計師童師聞經本部於上年七月問核准發給會計師證書在案來呈所稱該會計師到股東會煽惑股東有意搗亂並登報破壤公司信用名譽各節該會計師旣非公司股東何能代表他之股東任意到會且所宣布之意見復多推測擬設之言論不啻予公司以破產之宣告如果屬實殊屬非是令行抄錄原呈令仰該廳查明具復以憑核辦可也此令 
[周自齊抱病抵滬]  
　　前財政總長周自齊因事留港多日近周氏忽搭田美來滬之坎拿大輪船來滬昨日該船抵埠上岸時有人見周面色蒼白且不能步行坐一方形藤椅雇役抬上汽車聞係得有足病而當差者則謂係闏症同來之婦女亦悉容满面到埠迎接者亦有多人云 
[聯華總會歡宴太平洋會總董]  
　　今日午時黃浦灘漢口路口聯華總會將設宴邀請檀香山聯太平洋會總董福特氏因福氏自去冬檀香山商務大會閉會後即赴日本考察商務並將大會議决案絛陳當道實行此次係由日本至北京於昨晨六時五十分搭早快車抵滬一俟各方面接洽就緒後即赴小吕宋又須參與奥國之科學大會今午席間陪座者有楊晟·趙晋卿·李登輝·蕯福懋·任筱珊·費吴生等云 
[張季直明日來滬]  
　　事務甚多 
　　吴淞商埠督辦張嗇菴定於本月六日由通乘大逹公司專輪抵滬此來除與北工巡捐局會商閘北區域問題及勘視埠局各項工程外南通大生紡織公司一二三等廠訂於本月十·十一·十二·等日在滬開股東大會嗇老須至會主持一切加以南通教育經費支細向有沙田六千畝在川沙縣境内若加工開墾即可値銀三十萬元故擬來滬籌商墾闢工程藉裕教費云 
[日本派員赴歐美攷察陪審制]  
　　日本政府特派村上貞吉氏前往歐美等國攷察司法陪審制度業已由日抵滬昨日由滬乘天洋丸輪船放洋預定先至美國再渡大西洋分赴英法等國依次攷察云 
[義公使新夫婦昨日返京]  
　　義國駐京公使前由京來滬結婚刻偕同新夫人擬於本月四日（即昨日）星期一上午十二點半鐘由滬乘車赴寗轉車回京先期由駐滬義總領事函請交涉公署分别知照許特派交涉員當派陳世光科長前往滬寗車站照料保護一面電請外交部南京督軍省長電飭沿途軍警保護云 
[英法郵船跌價再誌]  
　　大英公司英國郵船之跌價屢誌本報兹該公司又得倫敦總行發來電報令將以下所列各埠之價及來還票一律改照此次發來之票價收費其率如下 
　　（甲）單行價 
　　（地别）（頭等新價）（原價）（二等新價）（原價）上海至雅典五四鎊六二鎊四○鎊四六鎊上海至哥倫布四二五○二四三○ 
　　（乙）來還價 
　　雅典九四一○八七○八一孟買八○九四四六五六哥倫布七四八七四二五三檳榔　三八四五二八三五星加坡三五四二二五三二 
　　此項二次跌减之新價本埠已定由九日出口之蘇第尼亚號起實行 
　　法郵公司本埠法國郵船公司頃得巴黎總行來電云中日綫内之夏季廉價票本年提前出售即於六月十五日爲始至十月三十號爲止規定包島斯·盎高爾·香博特·布爾介·安得來明·亚巴士·高爾提埃·安奇司及智利號等九輪適在此時期内往來故鈞得適用之也惟祇限定頭等室一種跌減計上海往橫濱原定頭等爲一百元今跌去三十元售七十元而赴神户者頭等原定八十元今亦跌去二十元祇售六十元上海用墨銀若由日本來滬價亦相同但須改收日金云 
[航業要聞]  
　　華海員二批往美上次提督公司之麥狄遜號出口本埠已去海員水手等四十餘名係往西雅圖任美國輪中之水手而明日出口之麥堅尼總統號亦有中國水手海員等四十餘人出洋聞亦充美輪水手此外乘該船赴美之客有四十名出口貨中以花衣二千五百件·並雀牌·猪鬃爲大宗云 
　　絲茶新貨之出口中國新茶葉現已上市運至歐洲者已有兩批約一千噸數在萬箱以上至美國方面則尙未起運大約須在月杪月初時始克開裝也昨據大英公司云新茶中之綠茶一項孟買已來採辦大批由該公司輪承運將於本月底開始裝出聞第一批裝至孟買之綠茶在萬箱以上至於湖絲因新貨將届邇來陳貨運歐者甚少惟裝往美國者尙夥聞本日坎后輪出口有湖絲五百件左右載往若歐洲方面須新絲上市後方有大宗數額裝往 
　　日貨存滬之調查最近本埠匯山碼頭之日郵社倉庫内所存之貨共有九萬四千二百二十七件較上次調查减少三萬一百七十五件其中有日本棉布九七○件手杖八九八件東洋白糖五○·七五一包日本綫板一五○件皮件六七一箱油類三四三件棉花五·○四八包白米二·三一二包五金鐵器一四·六五件機器二一六件火柴原料一○○件餘悉雜貨其中白米則非日貨蓋俟起運而存棧者也 
　　商船進出口消息大阪公司之亚拉白姆丸來申由美運來麥粉一萬包香烟錫紙一千二百件新紫銅八千餘條現將開赴香港又大英之第唯那號由菲洲來申船中載有英國海軍到滬换防故此輪進出後須灣青島昨得電告船中有英國來貨一千二百噸云 
　　英國新輪之近聞大英公司之由澳調滬特級輪麥爾惠號自倫敦開出後昨已來電五日可從哥倫布駛出船中所搭之旅客以至星加坡爲最多至上海者祇四名一爲被里倫一名海立生及華完夫·施德尼等此輪尙係頭次東航决定二十日至滬到後不往東洋又藍烟囱公司接利物浦總行電籉該行所建之Ｄardanus號新輪係在倍福斯克賴克船廠造成刻已下水其輪身計爲九千三百噸凈量爲七千七百噸長四百七十英尺闊占五十八英尺吃水爲三十五英尺速率每小時十五哩内容一經布置完備便即派開上海預定七月内來埠 
[納税華人會審查名單]  
　　今日中午開會 
　　公共租界納税華人會昨致各選舉委員會各委員公函云敬啓者兹因被選名單急待審查准於明日（星期二）中午十二句三十分鐘開選舉委員會届時務乞台從蒞會審查一切事關選政惟希注意中荷云云 
[重組太湖水利議事機關消息]  
　　太湖流域防災會於前日開常年大會等情已誌前報兹聞是日開會時各會員以江浙水利聯合會會員多兼太湖水利局職員以致内部衝突二年未能開會會長宣告辭職已爲無形消滅太湖水利與流域内人民關係密切不能不從速組織議事機關公决根據國會議員草議案分呈江浙兩省省長另組太湖水利議事機關在議事機關未成立以前暫行停發湖局經費以免虚糜而便改進云 
[高檢廳令查湯節之解滬詳情]  
　　江蘇高等檢察廳訓令上海地方檢察廳云案據席湯氏訴湯節之詐財一案本廳應將湯節之尙須發解原廳偵查故飭本廳法警王和·章詠生將湯犯解滬詎知該警有受湯犯賄通嫌疑致被法捕房截留兹據有人報告該警押解受有湯犯賄洋一百元先在蘇發電通知到申一點鐘時下車送湯回庽午飯至五時始出湯門未上手拷未打照會在大世界地方即被法界包探拘去等語據此查法警王和章詠生早經本廳押候查究惟該法警等抵滬究覔是否即放湯回庽後於何時出門該犯湯節之是否在大世界旁被法探拘去湯犯被截後該法警等又於何時前赴該廳報告本廳亟待查明合行令仰該廳嚴密詳查并提湯節之訊明其沿途經過情形及其時期尅日具復以憑核奪此令 
[閩徴土布税之請求發還]  
　　土布展期免税一事業經部令核准施行行知各省常關税所等一體遵照在案兹有號客黃豐記向本埠祥泰號購取案花土布二百疋由金鴻運木頭船運赴閩首該貨共裝兩包爲該處常關查知令其照納税欵當將所執之免税單交騐無效仍廹令照繳該貨作爲三百斤計算應徴税欵三元數角繳納後未簽給税票事後又經過水亭總局及大橋鎭分卡兩處亦令照章納税該商即一併照繳迨回滬後據情報告布業公所代表函致上海縣商會陳述前情並聲明土布展免税釐早經由部核准此次閩省常關不遵部令仍廹繳納應請即轉函閩關監督並財政廳分别查明事實迅將前項繳納税釐如數發還以維國貨而示體恤云云 
[髮網免税案猶未解决]  
　　烟台·上海·兩商會往來函電 
　　總商會昨接烟台總商會函云上海總商會鑒據髮網花邊公會函稱髮網征税案承協爭免征至深欽感兹奉税務處令開東海關髮網出口現擬折衷辦理暫行征收半税自六月一號起征嗣後查看情形再行酌辦等因現値工商兩困無力担負輟業力爭仰懇協助以濟民生造切瀝陳等因合亟電聞請貴會主持辦理見復切盼至祈亮察烟台總商會冬總商會復電云煙台總商會鑒冬電奉悉髮網改征半税諒係据山東實業廳查復之結果折衷批定事在貴會轄境且實業廳呈復之文如何措詞此間亦無案可稽尊電欲由敝會主持辦理論職權旣有越俎之嫌論案情亦有隔膜之慮萬弗克當惟舟誼所在未敢自諉如果體察商情礙難照征仍請由貴會備文向税務處力爭敝會俟尊稿寄到再當從旁協助上海總商會支 
[三日間浙屬運來之鮮繭數]  
　　浙屬本年鮮繭由滬杭甬鐵路滙通轉運公司包運自上月十七號開運至月底止到滬繭數已逹三萬二千七百二十八包逐次均誌本報兹將本月一號起至四號止（除星期日外）此三日間由杭屬之閘口·拱宸·長安·許村·嘉興·楓涇等站運來繭數詳誌如下（一號）豫西棧鮮繭四百包　大鮮繭五百零五包永泰鮮繭三百二十包（二號）滋餘棧鮮繭六百三十一包鼎記鮮繭六百五十包天昌鮮繭四十五包裕豐鮮繭六十五包（四號）震大鮮繭六百八十七包信記鮮繭七百四十五包瑞豐鮮繭二百十八包豫西棧鮮繭一百八十包鴻記棧鮮繭三百五十包久成第三廠鮮繭一百三十包鴻記棧鮮繭百六十七包源昌鮮繭一百三十五包九臣廠鮮繭三十包久成第三廠鮮繭一百二十包滋餘棧鮮繭二百四十七包廣恒昌鮮繭三百十七包信記鮮繭二百八十七包中國银行鮮繭四百五十一包豫康西鮮繭五百零三包鴻記鮮繭四百零五包豐記鮮繭四百二十五包滋餘棧鮮繭二百四十九包鴻記棧鮮繭三百六十一包以上三日間共計運到鮮繭八千百六十三包均先後運抵上海南站卸車仍由繭捐委員會同海關洋人查騐放行云 
[浙屬箱茶陸續運滬]  
　　浙屬之金衢嚴一带所產箱茶來滬運銷外洋業於上月二十八日起由滬杭甬鐵路之茂順泰轉運公司報鑒來滬已誌本報兹將本月一號起至四號止由閘口站裝來箱茶誌如下（一號）公昌祥·怡太箱茶一百五十五箱吴怡和·恒豐·潤洪元泰箱茶四百零九箱（二號）恒豐潤箱茶一百十箱王王雲卿箱茶一百二十箱洪元永箱茶一百七十九箱恒記箱茶二百四十四箱又二百四十三箱洪沅永箱茶一百零二箱共計一千五百十八箱均由閘口站運抵上海南站卸車由海關洋人醒驗後由運送處車送蘇州河元記洋棧存儲然後報關出口云 
[友華銀行滙市報告]  
　　昨日友華銀行滙市報告云上星期六日倫敦大條錢價近遠期均弗動紐約銀價亦然倫敦紐約間濂價落至四元六角三分今日此間深價掛牌俱照上星期六日弗動早晨市况頗穏定旣而大軟英　成交最長價六月份三先令一便士六二五七月份三先令一便士半八月份三先令一便士三七五美金成交最長價近期七十二元六角二分半遠期七十二元五角嗣因照此滙價購者甚　市况大軟至午後英鎊售價已不能過六月份三先令一便士三七五七月份三先令一便士二五八月份三先令一便士一二五美金最長售價近遠期均七十二元二角五分日金售價六十八兩二錢半購價六十八兩一錢二分半銀行滙票定價英鎊三光令二便士美金七十四元二角五分佛郎一一五○枚上星期六日倫敦銀市印度購進收盤時市况穏定紐約銀市亦穏 
[上海商業市况彙錄]  
　　金融 
　　昨日銀幣早市之價爲七錢一分八釐一二五午市收盤爲七錢一分七釐五比較上日小去一釐中國銀行由杭州來洋二十四萬元各錢莊山無錫運來繭欵剩餘洋三十萬元裝出無本埠用途亦少 
　　銀拆上午息價爲二錢七分午市爲二錢四分比前日小去一分正金銀行由東洋公司裝來大條銀七十四條又滙豐銀行亦由該輪運來大條銀六十二條 
　　昨晚止各銀行查倉庫存現銀錢二千一百五十五萬兩又現洋三千二百四十萬元大條一百三十六條 
　　公債票 
　　昨日公債行市又漲而尤以金融及整六近期爲最全日買户暢旺人心極好如此觀之公債市一時難以遽跌也金融公債千元票開盤現貨六十九元八角較前日漲高二角後又步步高至七十元以外收盤七十元零二角較前日共漲六角期貨六月份由開盤七十元零三角漲至最高價七十元零四角後稍回跌至七十元零二角餘收盤又漲至七十元零四角五分計漲高六角七月期收盤七十元零二角半計漲四角整六漲高較少現貨開盤五十二元五角較前日僅漲五分收盤價爲五十二元六角半計漲二角六月期由開盤五十二元八角漲至五十二元七角半收盤亦漲二角七月期收盤五十二元八角半漲一角近期較遠期更爲堅硬市上實綠缺貨之影響償還短期八釐極平穏收盤七十元零二角半較前日好起四角而餘票如七年長期價四十七元二角整理七釐五十八元三年小票九十四元四角五年大票一五十四元八角雖交易不多而市面均極堅定云特種鹽餘國庫劵昨有開出價三十五元實際上則無所交易也 
　　國内滙兑 
　　昨内滙行市大致平定京津銀滙各跌一兩計京滙公法掛一千零五十兩津滙行化一千零五十九兩洋滙各跌五角計北京銀元一千零六元天津銀元一千零零五元漢口洋滙仍有續漲之勢昨計一千零十一元較星期六又漲上一元銀滙則因洋水之高續疲一錢二分半計一千零三十三兩五錢餘外烟壺銀元漲一元價爲一千零四十四元濟南濟平漲一兩價計一千零三十七兩七錢五銀元漲一元五角計一千零十元其餘各匯均無變動云 
　　外幣 
　　外幣行市因標金價格繼長增高各票市價亦大有好之勢如老頭票美金票花旗票等價格均較星期六漲起而交易亦頗暢旺銀行買進現貨老頭票計九角四分較前日又好起四厘英金票九元零二分又漲二分花旗票一元八角八分半亦漲五釐此外法郎漲一釐價一角二分六釐嗬　漲一分價七角一分五釐新加坡漲五釐價一元零一分五釐又聞美金二日前有大宗到貨而買户甚多已將無貨應付云餘外羅卜呆滞如前無人問訊馬克一元六仍角亦無變動云 
　　金市與滙價 
　　昨日星期一大條銀近遠期例無驇告標金開盤三百二十七兩一錢與前相等是時買者頗多故高至三百二十八兩五錢未開先令時又小至三百二十八兩先令揭曉弗動惟法滙大五法郎德滙大二千馬克餘價均無更改標金又好至三百二十八兩四錢先令等　况較星期六爲軟銀行賣出八月份先令價三先令一辦士二五買進三先令一辦士三一二五又賣出八月份美滙價七十二元三七五買進七十二元六二五又買出八月份東匯價六八分買進六七七五惟其時人心反較毛盤時疲弱所以標金小至三百二十七兩八錢嗣後市况又平銀行買出八月份先令價三先令一辦士三七五買進三先令一辦士四三七五又買出八月份美滙價七十二元半買進七十二元七五又賣出八月份東滙價六七八七五買進六七二五以致標金即繼跌至三百二十六兩九錢後即好起數錢至收盤時市况又與初開相同故標金買進者仍轉多標金亦漲至三百二十八兩六錢收盤午後標金開盤三百二十八兩九錢商至三百二十九兩三錢先讼揭曉弗動標金三百二十九兩一錢先令等市况與上午相彷惟美滙稍緊銀行賣出八月份先令價三先令一辦士二五買進三先令一辦士三一二五又賣出八月份美滙價七十二元二五買進七十二元半又續出八月份東滙價六八分買進六七七五標金漲至三百二十九兩六錢後乃略小數錢嗣後市况尤軟銀行賣出八月份先令價三先令一辦士一八七五買進三先令一辦士二五又賣出八月份美滙價七十二元一二五買進七十二元三七五又賣出八月份東匯價六八一二五買進六七八七五所以標金最漲至三百三十兩零三錢移時市况相等標金賣者頗甚故又跌至三百二十九兩後爲三百二十九兩五錢收盤 
　　絲市 
　　昨日洋莊絲市仍不振廠白黃絲經因歐美需胃均無交易繼續停頓八繭灰經昨祇由美莊購成上等牌子七八月份貨一百二十擔八月份貨十擔價統扯八百四十兩較前疲賤六十兩市况益趨軟勢 
　　茶市 
　　昨日本埠洋莊茶市各路紅綠箱茶到埠極旺其中祁門紅茶有一萬二千箱各茶棧發出小樣總額不下二萬箱華商對於昨市人心雖趨之若驚然洋商熊度殊形靜怡和·保昌·杜德等行旣趨觀望市面益呈清淡昨市祁門紅茶備天裕洋行去胃稍爲舒暢平水湖惠利略有成交祁紅銷去八百十二箱售盤自五十兩至六十三兩較上星期約跌二三兩較開盤之初已跌十兩平水成交九百十四箱係由震和茶棧售出成盤三十二兩五錢較上週尙無漲跌路莊絲茶警源貨月内閒有在批到滬上星期所到之屯溪茶除珍眉珠茶業已成交外昨日又由　義洋行買進貢煕六十九箱售盤三十三兩與前相仿温州珍眉保昌洋行略有需要成交九十五箱成盤三十八兩至四十三兩仍未回高温州紅茶來源竭蹶市央已届衰藩昨市　由同孚洋行買進五十六箱售價二十五兩七錢五分市盤較前稍弱云 
　　尙有本埠新聞等轉入後貢 
 
 

Page 15

 
 
第一萬八千零五十八號;中華民國十二年 西曆一千九百二十三年六月五號
星期二 * *本埠新聞二 
[滬杭路將開運繭專車]  
　　滬杭甬鐵路　連日浙屬紹興運出之鮮先駁至閘口車站待裝火車來滬爲數甚多該路於本月一號起每日加開繭子專車並由滬各詀調集空車二十餘輛每日掛送閘口車站以便專裝鮮繭云 
[滬杭路變更行車時刻訊]  
　　滬杭甬鐵路自本月十一日起行車時刻略有變更兹將所有訂時刻列後（第十六號列車）硤石三點三十五分開斜橋四點零二分開周王廟四點十分開長安四點四十分開許村四點五十八分開臨平五點十四分開莧橋五點四十分開艮山門六點零五分開杭州六點三十分開南星橋九點十六分開閘口七點二十五分到（八號列車）長安五點四十分到許村五點五十分開臨平六點開莧橋六點十七分開艮山門六點三十三分開（九號車）艮山門四點二十八分開莧橋四點四十五分開臨平五點十二分開許村五點二十四分開長安五點四十五分開（三十九號車）閘口五時零五分開南星橋五點三十分開杭州五點十六分開艮山門六點二十分開拱宸六點三十五分開 
[一週間之洋布市况]  
　　商情通訊社譯上週瑞和洋行報告云孟徹斯德主面星期一日適値假日之後訂貨及問價頗多廠家本來甚渴得此自當善爲接待惟間亦曾拒絶若干起價格則較前略見增進現在棉價見漲匯率又縮疋頭進口洋行殊覺不易應付美國疋頭市面平平承接訂貨無多因有若干廠家停工本埠疋頭市面本週市情尙好疋頭拍賣中共售出四萬五千六百六十一疋白色布及原色布目下均在銷令故去胃驥增售價綠以堅俏存貨現僅三十二萬三千六百六十疋頗可注意白竹布市情稍軟洋紅布銷塲好染色斜紋布市况亦俏翦絨稍軟洋纱羽綢泰西緞花色貨皆有進步兹將本週所售各貨疋數列後原色市布一二三四五疋立素羽綢九三七○疋白布一七五○○疋色花羽綢三九○疋粗布九○○疋斜羽綢一三○疋洋紅布一八○○疋泰西緞二○七○疋翦絨二一○疋羽毛三○疋軟洋紗三三六疋嗶嘰六○疋立斜紋布四八○疋毛羽綾四○疋 
[佛教維持會致孫中山電]  
　　請勿變賣寺廟菴觀 
　　上海佛教維持會同人　廣東有變賣寺廟菴觀之舉蝗特致電孫中山請其作罷原文云廣州孫中山先生大鑒報載廣東現在又有變賣寺廟菴觀之舉竊謂僧尼道衆同屬國民寺廟菴觀及其產業各有主權照約法應受同等之保護若隨意指爲官有輒行變賣護法之區豈宜有此公居南京政府時復佛教會函謂近世各國於宗教盡力保護最可效法又謂約法上人民平等無宗教之區别凡屬承乏公僕者皆當力體奉行云云仁言在耳至今稱頌我公素尊重約法保障人權爲職志所有廣東變賣寺產之舉應請即飭有司作罷並請賜復以慰衆望上海北京路七百五十四號佛教維持會程德全馮煦葉爾榿施肇曾周廷弼李雲書徐冠南王震丁傳紳丁傳琳狄葆賢羅天澤金賢宩王宗炎朱元善歐陽柱吴鍾鎔徐彥如徐軼如許承基　聯承沈惺叔江味農陸稼軒 
[縣聯會定期開幹事會]  
　　江蘇縣議會聯合會昨致各幹事函云敬啓者上次幹事會議决推舉代表赴寗繼續請願當由狄李二君到省提請議書惟刻下省長又有咨文到省議會陽似人一種覺悟陰實爲嫁責地步今省議會尙有提議此案兹依上次幹事會这議商訂於本月十日（即陰曆四月二十六日）下午二時在小花園事務所開幹事會由代表報告經過情形及彈劾案辦案之應否即行發出事關緊要届時務祈撥冗蒞臨爲盼 
[振興紡織公司改選准備案]  
　　本埠振興紡織公司改選監察人呈由省署核轉備案省署昨巴接農部咨復准予備案其文云爲咨行事接准咨稱轉據呈稱振興紡織公司開第十次届股東會改選監察人開具清摺懇予核轉據情咨請備案等因到部查該公司改選徐寳琪曹鈺如爲監察人尙無不合應准備案相應咨請貴省長查照飭遵此咨 
[律師公會新買基地之轇轕]  
　　上海律師公會於上月間在地方廳附近購得楊姓基地一方擬建築公會嗣因楊姓地雖出售因借欵關係單契尙在王姓手中未曾取回交給律師公會因此該公會於上届開春季定期總會時推舉會員王開彊辦理此事兹悉王會員昨將辦理經過情形報告會長張一鵬略謂失主楊姓現已暗中得王姓银錢另立三十年期限典契且避不見面顯有欺詐取財行爲等語會長得此報告後除向原中交涉外一面檢齊契約預備提起訴訟矣 
[吴淞要塞司令易人]  
　　委汪慶辰接任 
　　松滬護軍使署前日通令所屬各軍　文云案照淞路要塞司令砲兵第十團長張長林奉浙江艦督辦調充浙江緝私統領所遺淞路要塞司令一職關係重要亟　遴員接替以重職守即經電逹江蘇督軍查照兹准復電内開淞路要塞司令張長林旣已他調遺缺即以汪慶辰接充除委狀另發外特電查照等因准此除訓令並分行外合行令仰一體飭屬查照云云 
[閘北公團解釋游民債劵]  
　　爲省議員質問而發 
　　閘北中華公義會等昨致南京韓省長函云省長鈞鑒謹肅者前讀報載座訓令各債劵儲蓄劵除游民債劵外一律查禁仰見關心民癌維持公益兼籌並顧莫名欽偑詎昨日報端又有華　　產銓之質問在華議員固無成見然於游民　劵眞相似有未諳不得不爲鈞　陳之查游民工廠開辦於民國十年原以慈善劵盈　撥充經費購地建屋置機興工專收各省游民教以工藝俾能自立純屢公益機關至上年國慶日關幕除廠中學生工人等約一千七百餘人外已收游民二百餘名然布置尙未齊備方欲盡力規盡底於完成而慈善劵奉命停辦經費來源頓絶加以國困民　籌欵不易功敗垂成深滋憾惜不得已始有募集債劵之舉會廠財產計値一百五十餘萬以之擔保無虞不足應募者持有債劵按年給息到期還本於儲蓄之旨亦無違背且工廠内數百游民從事工作各官廳各機關函送游民入廠者幾無日無之尤爲有目共覩有耳共聞與徒驚虚聲不事實在者逈不相同自宜力贊其成使勿中輟孰料驚利之徒見而垂涎乃有各種債劵儲蓄劵之發生掠公益實業等名目行獎劵之實旣無　實之擔保而所辦事業又皆漫無稽考徒有其名甚至儲蓄劵僅售獎証根本上已失其根據種種怪狀層出迭見安能與游民工廠債劵相提並論竊以富　之基首在國無游民環觀國内游手好閒之徒無地無之强者嘯聚爲盗弱者鼠竊苟營此地方之所以不靖而國勢之所以日替也海上士商有鑒於此竭智盡力辦此國内唯一之游民工廠雖在草創成效已具正賴熱心提倡已成者責其完備未辦者促其設立使游民化爲良民國勢於以日隆若並此一處而不能維持辦理者之苦心付於流水姑不具論而已收之游民將置於何地未設之教餋游了機關亦將受鉅大打擊此敝會等所引爲深懼者也鈞座提倡公益愛護民生於假名圖利形同欺詐者在所必禁函實心辦事成效卓著者必荷鼎力保護敝會等同在滬濱於游民工廠情形見聞較切謹特陳明眞相敬祈俯賜察核維持如蒙將游民工廠内容及募集債劵實在情形出示布告俾衆周知以免誤會尤深感譸專肅謹陳敬頌勛安中華公義會·閘北慈善團·浦濱公益謹呈 
[欵產處請驗收天后宫工程函]  
　　上海縣地方欵產經理處昨致滬海道尹公署交涉公署上海縣公署等公函云敬啓者上年八月本處奉縣公署訓令募修天后宫除大殿後進樓房改作縣立第三小學由勸學所自行修理外大殿戲樓兩廊大門等處實用銀一萬三千一百十二元零四分六釐先後募得捐銀七千一百七十六元二角六分尙不敷銀五千九百三十五元七角八分六釐兹工程一律完竣除收支清册另行造報外訂於六月十日下午二時敬請台從蒞臨上次騐收工程以資結束而便核銷云云 
[公共捕房移提盗匪質訊]  
　　淞滬警廳偵緝隊緝獲搶刦城内金姓西門外錦豐押店·英界慶雲銀樓等案内之王玉生等六名並銷賊婦人藍丁氏一口訊押暨請日領事引渡是案起意首犯之韓人三名以便併辦等情迭誌前報兹悉偵緝隊郝隊長業將此案研訊明確王玉生·（即范先生又名陳子林）高德山（即高玉坤）三犯係屬正盗而王嘉桂·楊文田·宋朝玉名並非此案盗匪乃被誤拘昨將訊供情形連同盗犯併解司法科核辦公共租界總巡捕房現須訊慶雲銀樓被刦一案故派探目白鍾其·鍾星南·等昨至警察廳請將該盗犯等暫解英界訊核供情一俟訊明再行解還仍請送交軍法懲辦當由徐廳長允候移送云 
[總巡捕房又拘獲嵊縣逃匪]  
　　浙江嵊縣匪風甚熾自經該處官兵痛剿後各匪乃紛紛逃竄來滬本埠華界軍警新近曾緝獲多名解往浙省法辦昨日下午三句餘鐘公共租界總巡捕房之特别機關中西探員又偵悉新閘大沽路二百五十六號門牌星内匿有此類逃匪當即密往捕獲五名带回收押將於今晨解請會審公堂訊究 
[鄉民半夜開槍之查究]  
　　吴淞商埠警察第二署長米春棠於前夜十一時許派巡官王寳樹偕同長警等數人往張華浜陳家宅一带巡邏在該處忽聞槍聲當即上前查察見鄉民六七人圍集一處并人槍一支該巡官立將槍怪來並詢深夜何故擅自開槍據該民等稱因防備盗賊起見更詢以槍從何來地保答謂係向西人處借來云云後經一巡官將槍带至署中聞尙須訊究云 
[聚衆行兇傷斃工人案之提訊]  
　　女子劉英蘭王杏根朱杏珍等前遭工人調戲起衅致發生鄉人聚衆行兇　死工人胡元鉅打傷工人胡奎祥等五人曾由法庭派員騐明飭令屍妻胡李氏棺殮胡奎祥等發堂醫治嗣屍妻胡李氏投地檢廳禀請提究兇手其中牵涉唐鳳其（即唐鳳吉）宋永和張琴寳等前日由該廳半警將唐鳳其宋永和解案請示張琴齊仍未到案下午楊檢察官傳到小包木作頭嚴德富及屍妻等提同唐等研訊之下判嚴等退去唐鳳其宋永和判着押候交保候示 
[俄人侮辱其女押五年]  
　　僑居卡德路一百零五號屋内之俄國人孛肯代被其女司白壳娘娘指控强行非禮一案迭經公共廨研訊因案關倫常嚴守秘密兹聞此案於上星期六經俞襄　會同英副領事密君訊實判决被告孛肯代禁錮西牢五年以羰風化云 
[機師因醉毆傷船夫之訟案]  
　　官判給原告傷費二十五元被告自請加倍認罰 
　　文滙報云英人約克士氏在畢子堡城輪船上充總機師因於星期五晚間乘醉毆傷一舳板船夫於今晨解往英警務公堂問官判給原告傷費二十五元約氏自請加倍撫卹問官准之按被告在堂上判决後自請加賠認罰如約氏所爲者亦法庭上所罕見者也 
[小學教員對於檢定之冷淡]  
　　上海檢定小教員一事業由勸學所遵照江縣教育廳頒定辦法設辦事處勸學所内於上月十七月日成立呈報縣公署轉呈教育廳備案並分函各學校轉知應受重行檢定各小學教員知照速行到所報告以憑審查在案兹聞各學校各教員聞信後僉以檢定一事在官廳方面增進一種收入而教員則前經受試騐檢定領有憑照已取得合格資格似無重受試騐之　要　在　能生活程度日高百物昂貴小學教員薪金微薄難以重受剥削輾轉負擔檢定費用對於檢定一事極端反對故連日檢定小學教員之赴所報告者寥若嚴星去年各教員因加薪問題曾組有聯合會此次各教員擬聯合全體開會集議以憑解决云 
[紹興同鄉會開會記]  
　　紹興旅滬同鄰會前日（三日）開議事會到者有徐乾麟·　孝天·蔡脊芳·鄭子　徐賓南鄒改　等數十人由曹幕　主席首報告市民大會各團體應認經費本會亦爲加入大會之一對於所認經費應予迫認結果一致通過次報告出席各省區同鄉會聯席會情形並謂臨案起後本埠各同鄉會乃有聯席會議之組織本會乃係發起團體之一對於救護經費及年費應否照繳結果照納嗣由主席提議追認因營救樂志華案所用各費次報告會長田時霖·董事田祈原·嚴成德·先後來函以事冗辭僉謂三君對於本會素具熱心公决去函挽留次報告購造新會所案已在愛而近路購有大厦一所現正從事修理預計須秋季始克竣工並謂有里名擬改爲紹興里全體贊成議畢散會 
[救火車撞傷男孩案註銷]  
　　住居法租菜市街懿德里内十四歲男孩吴同福於上月二十五日行經法大馬路東新橋街口被張海坤所駕之救火車撞傷頭部當由巡捕到來將孩車送醫院醫治兹因醫愈出院於昨日將一干人證傳至法公廨請究先由車務處捕頭李带義上堂禀明前情繼據見證王福根·禇明鼎稱民人等均係電車賣票人電車行馳至東新橋街口因有救火車到塲故電車在該處停止目見先有救火車兩輛馳過被告張海坤之救火車在後原告忽由北朝南從橫衝出以致一時不及避讓撞倒在地惟當時救火車揑喇叭甚響實係原告自不小心所致是實原告吴同福　我雖見前面有救火車兩輛馳過實不知後面尙有救火車故　前行走致肇此禍詰之被告張海坤供詞與見證相同聶　員商之法正領事德君判以原告自不小心將案註銷 
[輪船西職員擊傷巡丁]  
　　海關水巡捕房派駐太古公司監烟囱輪船看船巡丁某甲因於前晚夜半時在輪値差忽被該輪瓜得嗎司西人某乙拖入卧室意擊傷頭部腰脇等處事後經甲投報水巡捕房飭派西捕前往將該西人拘解捕房經梅捕頭騐得該巡丁受傷甚重片送虹口醫院醫治西人判解公堂訊究 
[巡警截獲私鹽]  
　　昨日黎明五時許有鹽販五六人各擔私鹽行經浦東其昌棧地方擬渡浦販賣當經三區長警巡邏經過截獲私鹽六擔連同鹽販許朝四陳香保吴得才鄧家祥張鴻併解至署押候訊究 
[浦東麥田内發現男屍]  
　　浦東沈家弄東首附近草菴頭麥田内前日清晨發現無名男屍一具年約三十餘歲衣衫藍縷身有傷痕數處形似往田間竊取　豆被毆斃命者午後經該圖地保陳某赴地方檢察廳報請相騐 
[冒領行李之抄獲]  
　　西門外唐家灣有寗波人金玉林前與西門内榮華里同鄉人虞雲來同赴陜西省合股開設烟公司嗣因營業失敗將公司取消先後乘火車來滬前日車抵北站適與在火車站送信之鄭阿毛相遇金即將一切衣箱行李托鄭轉送到家次日不見送來急向鄭阿毛根究據鄭稱當日由虞雲來使人前來將衣箱行李一併取去聲言送到爾家等語金乃協同鄭至虞家謂查虞不承認金不得已報告二區二分署請爲查究牛署員據禀後察得虞雲來情有可疑昨午飭派長警協同金鄭二人同詣榮華里一號虞之家内搜查果將金之原物悉數抄出金啓箱檢點其中缺少青種羊皮衣及古玩等物於是該長警將一干人証連同箱物併解到署轉送地檢廳訊辦 
[監犯瘐斃]  
　　漕河涇鎭第二監獄案犯陸根根於昨在監倒斃經典獄長函致地檢廳委派許檢察官等蒞監騐明委係病死判由堂棺殮 
[窯貨船被撞沉没續聞]  
　　兩女孩屍請免騐 
　　鹽城船户王國昌裝得三和土在日暉港口遭馬和尙之窰貨船撞沉溺斃王之六歲女孩小二子·三歲女孩小麻子·屍無踪跡由水警將兩造押送地檢廳訊供判馬收押王夫婦出外打撈二女孩屍等情曾誌本報前悉該兩女孩屍前日已經先後撈得經王投該廳禀報請求免騐自願棺殮 
[女工阮阿娟服燐斃命]  
　　住居北河南路泰和里三百零一號門牌之阮洪生女阿娟向在七浦路永泰繅絲廠爲女工夏曆本月十二日到廠工作時遭管車人綽號黃胖者虐待女受辱忿無可洩返家潛呑紅燐圖盡當經女父阮洪生覺察報捕派探劉幹泉往將阮阿娟車送醫院因醫治無效延至前晚毒發斃命由院通知捕房將尸　送騐尸所候報請公廨相騐再核 
[搶金圈人贓並獲]  
　　無錫人季紀榮昨日在百老滙路攫取女子應月英耳上所戴金圈一副圖逃爲探劉問軒聞訊當即趕來追獲人贓拘入捕房押候解究 
[搶取金飾押四月]  
　　住居法新租界地方之女子高毛囡於前日出外購物行至辭靜處突被無賴陳寳元上前將其頭上之金挖耳金别針等四只一併强搶圖逸當由原告大聲喊捕適有包探王德奎巡緝到來查見上前將陳人賊並獲带入捕房昨解法公堂請究先由原告高毛囡供稱是日陳到來先將女子口目掩住然後搶取幸有包探到來拘獲請求訊究詰之陳寳元供與原告相識實係戲玩餘供支吾　　員商之法正領事德君判以証明屬實豈容抵賴着陳押西牢四個月以儆贓給原告領去 
[跑街私用賬洋押九月]  
　　紹興人周榮德在北福建路五百七十七號門牌裕泰祥煤炭店爲跑街夥前日經店主張連才查出私用賬洋三百三十五元八角因　於　司捕房派探王桂亭往將周拘押　解公共公廨由李襄　會同英咸　領事質訊之下以　侵佔罪已成立判决　禁西牢九個月示儆 
[攫取銅元之押儆]  
　　俄國人乃可提斯前晚在狄思威路攫取張來川所携之銅元二百三十枚飛奔圖逃由張鳴捕追獲人贓带入捕房押至昨晨解經公共公廨中西訊供不諱判該俄人發押西牢十四天贓交原告领去 
[串同拐賣女子分别押儆]  
　　海門人嚴志逹因串拐崇明女子丁小連子來滬託陳鄭氏介紹　賣與北海路仁壽里婦人李氏經女逃出投訴捕房飭探將嚴與李鄭兩氏先後提解公共廨奉飭兩氏各交一千元舖保嚴押候訊究在案兹經包探謝水泉查得婦人潘施氏（即丁女之姑）與本案有關於昨將施氏與以上之被告併解公廨即据丁女供稱在潘施代家爲童餋媳被姑串同嚴志逹等將女带滬賣與李氏是實訊之李氏延律師到堂代辯並據李氏供稱該女係鄰婦陳鄭氏（即陳老二）等領來出洋五百二十元買作義女又據陳鄭氏供稱丁女由在逃之施丕成與嚴志逹潘施氏領鶆託我介紹賣與李氏云云詰之嚴與施氏供詞含混經關　員核供商之英密副領事判嚴與潘氏分别各押二年李陳兩氏各押女所九月丁女暫留濟良所候函致其督丁又華來案再核 
[攫皮夾西牢半年]  
　　無賴王庭相前日午後在靜安寺路攫取某西婦手携中儲鈔票洋二百元之皮夾一只飛逃經該婦鳴由包探馬宗來帮同追獲人贓带入捕房昨解公共廨經中西官訊實判王押西牢半年皮夾交西婦領回 
[私設花會聽筒之科罰]  
　　寗波人顧坤元因在白克路八百七十八號屋内私設花會聽筒雇人四出誘賭　錢前日被新閘捕房包探周桂生查獲於昨將顧及抄出之花會賭具連同鈔票數元一併解送公共公堂經中西官訊明判顧罰洋五十元與抄獲之鈔票一併充公賭博花會之字據燬去 
[兒子神經病交父領回]  
　　粤人唐寳雲日前行經法新租界某洋房前徘徊窺探爲巡捕查見以唐形跡可疑當即带入捕房昨解法公堂請究先據捕頭禀明前情繼據唐其祥投稱唐寳雲實係民人兒子向在原籍某學校讀書邇因忽患神經病故带伊來申診治病症日前獨自出外致被拘案請求准予領回等語中西官判准予交乃領去 
[一再賣烟主客併罰]  
　　法捕房探目沈德福·唐雲卿前日又偵悉居民方復林在李田氏家租賃房屋私設烟子　容人燈吃洋烟有違禁令爰將禀明西探　至該處抄出烟具等物其夥带入捕房　令交保昨日傳至法公　請究先由捕頭稱查得被告等前曾罰過此次又復犯案請爲重究詰之方等供認私賣燈吃不諱中西官判以被告等不應復犯着方與二房東田氏各罰洋一百元充公烟具没收 
[跳電車跌傷兩則]  
　　年約三十許之本地人某姓男子昨晚十時在楊樹浦跳電車跌傷頭腦不省人事經楊樹浦捕房四百二十五號華捕到來抄錄電車號碼另僱車送傷人投同仁醫院醫治聞生命恐不能保云又有寗波人陳金海於昨晚十時半在西門跳電車跌傷頭顱血流被面當由家人送投仁濟醫院醫治 
[私售鴉片罰五十元]  
　　廣東人王雨生在北福建路四十三號屋内私售鴉片烟膏爲包探劉永茂徐重華查悉協同西探榮　生前往將王拘獲抄出烟膏带入捕房昨解公共公廨請究王延律師辯獲中西官以證據充實判王罰洋五十元充公烟膏銷燬 
[挾刃傷人之押儆]  
　　江北人王小三子與劉能前日在塘山路向周青紹索欠口角起　突出利刃戵傷周之腰部等處當經包探趙光　查見將王劉兩人拘入捕房收押周送醫院治療昨解公共公堂中西官質訊之下以王劉兩被告傷害罪已成立判决各押西牢半年兇刀没收 
[糾衆鬭毆各罰五元]  
　　廣東人羅廣在北江西路九十七號門牌私開聚勝和總會而崔麗生亦私設新勝和總會於武昌路雙方因某項利益問題發生衝突前晚乃大起爭執各糾數百人在北四四路崇明里青雲里等處械關互有損傷幸經該管虹口捕房得悉尙早未釀巨案僅由探目蔣阿林·包探蔡添·江標將羅廣及與關之葉唐王金生等拘獲連同兇器带回捕房昨解公共公廨請究羅王兩人分延許理·楊國福·兩律師代辯中西官以糾衆　毆違犯警章判各罰洋五元充公示儆 
[公共公廨訊案彙錄]  
　　昨晨公共公廨民四庭由俞襄讞曾同美阿副領事訊理（一）孫明發訴沈小龍欠房租洋案結果被告不到應判償還原告房租洋四十二元四角並限被告十四天内出屋（二）瑞源號訴隆記號欠靛青價銀案結果着被告償還原告銀二千六百七十五兩錢利息自判决日起至清償日止按年八釐計算並繳堂費保單附卷（三）張渭元訴李東才擔保私用賬洋案結果限李東才於陰曆四月底償還原告洋一千元餘欵限陰曆五月底清償違即押追（四）馬肇慘延博良律師訴馬興來不還存欵案結果候會商堂論宣布存摺一拍附卷（五）明新公司延𠥻維露律師訴美豐公司欠賬洋並違背合同請追損失案結果被告不到原告提出証據本廨認爲可信應判令償還原告洋七十三元利息自起訴日起至清償日止按年八釐計算又賠償洋五百元合同附卷（六）戴理卿延海德理律師訴其妾王氏不守婦道案被告延慕思律師代辯結果改期續訊又午後民四庭由陸襄　會同美白副領事訊理（一）蔡順生延高露玲律師聲請將所訴林逹夫一案准予提前排訊結果照准（二）李永和延高露玲律師聲請移傳所控之茅耀庭到案候訊結果函請海門縣公署協　茅耀庭到案候訊（三）王氏婦人聲請登報傳逹所控之王根元到案候訊結果登報十四天傳被告到案候訊 
[誌謝]  
　　昨承商務印書館惠贈第三九九號「英語週刋」及第十卷第五號「學生雜誌」各一册謝謝 
公布欄 
[上海地方審判廳]  
　　公示遵　（公文在本廳　示　公佈）　件　　種　與　　　　　欵聲請將　扣押案件（主文）朱　祥所開朱漢茂漆店　生財　具應予　扣押朱阿祥如呈繳　保金三百五十元本　假扣押得予　　右仰朱阿祥知照五月三十一日 
　　批示一件錢張氏具交查封費由狀悉繳洋五元存此批一件朱　棠等費洋十元准於本月七日上午十時來廳繳證具領此批一件歐陽旭　具領吕子卿所交合同票據由狀悉准領此批一件楊景時具領　毛毛所交方單由狀悉准於本月七日上午十時親自來廳繳證具領此批一件朱張氏聲請批示應繳訟費數目并晴展斯　案由狀悉查本案該氏　　第一審之判費洋十六元八角仰遵期繳案毋再延誤所請　期之處　毋　議此批一件馮伏氏具領銀洋由狀悉銀洋二百七十三元准予具領此批一件張　銘聲明無力籌措請求展缓由悉狀悉本案逾期已久　即迅速措繳所請碍難照准此批一件曾張氏具領銀洋由狀悉銀洋九十元准予具領此批一件劉黃氏具領銀洋由狀悉該氏應分配銀洋九十六元五角并預繳　行費用洋十五元合計一百十一元五角准予具領此批一件錢鼎臣具領銀洋由狀悉銀洋九十三元准予具領此批一件　糼　具領銀洋由狀悉銀洋一百零六元准予具領此批一件張銀山具領銀洋由狀悉銀洋三十七元五角准予具領此批一件王景元聲明案已在外和解請衆銷案由狀悉應准銷案並准免予查封此批一件王景元具領　封費由狀　銀洋五元准予具領此批以上六月四日 
　　民庭主文一件裁　莊朱氏爲與　良　因債務執行抗告一　（主文）嘉定縣公署於中華民國十一年九月七日第十一號拍賣田畝之布告慶　范良　對莊荻生之債權應就莊荻年私有財產執行六月四日 
　　刑　主文一件吴　仁三鴉片烟一案（判决主文）吴仁三吸食鴉片煙之所爲處罰金三十元收藏專供施行嗎啡器具之所爲處罰金二十元　執行罰金四十元未决覊押日數准以二日抵罰金一元如無力完納罰金以一元易監禁一日烟泡三盒戲子通條三件嗎啡針一支白葉粉半瓶没收一件張月來竊盗一案（判决主文）張月來竊盗之所爲處五等有期徒刑二月未决覊押日數准以二日抵徒刑一日一件葉少邱鴉片烟一案（判决主文）葉少邱吸食鴉片煙之所爲處罰金一百元未决竊押日數准以二日抵　金一元如無力完納罰金以一元易監禁一日烟土没收一件到開成等和誘損　船艘及收　軍用爆裂物誣告一案（判决主文）劉開成共同和誘陳巧子小丫頭之所爲處四等有期徒刑一年共同意圖他人受刑事處分爲虚爲告發之所爲處三等有期徒刑三年　執行徒刑四年未决覊押日數准以二日抵徒刑一日王玉棟共同和誘陳巧子小丫頭之所爲各處四等有期徒刑一年共同意圖他人受刑事處分爲處　　發之所爲處三等有期徒刑三年　執行徒刑四年未决覊押日數准以二日抵徒刑一日周長安共同意圖他人受刑事處分處僞告發之所爲處四等有期徒刑一年六月未决覊押日數准以二日抵徒刑一日以上六月四日 
[上海地方檢察廳]  
　　批示李恩元狀悉仰　　送同級審判　核辦此批張志清狀　均悉該民既係小願廳人唆訟置之不理可也何必又來告訴所請不准此批何德連已訊騐矣此批劉古長狀悉爾尙未受人告訴請求備案預防於法未合仰即知照此批　陳氏狀悉案經起訴同級審判廳訊辦仰即知照此批張俞氏狀悉據訴係買賣糾葛毫無刑事問題應不准受理此批杜春台案已起訴所請不准此批張方氏狀悉案已起訴候送審廳核辦此批姚炳器狀悉候偵查此批夏鴻萃狀悉該案船隻與米由水上警察一區三　保　并未解廳所請應毋庸議此批沈郭氏狀悉已傳被告等訊問并　 
逼嫁情事毋庸屢　此批王元昌狀悉所請各節核與原卷相符候送審廳核辦此批朱文　狀悉案已起訴候送審廳核辦此批　楊氏狀悉案經起訴同級審判訊辦所請不准此批宋文標狀悉仰即罰金四十元先行繳楚再爲核辦此批以上六月二日 
 
 

Page 16

 
 
第一萬八千零五十八號;中華民國十二年 西曆一千九百二十三年六月五號
星期二 * *   
 
 

Page 17

 
 
第一萬八千零五十八號;中華民國十二年 西曆一千九百二十三年六月五號
星期二 * *本埠新聞三 
[新到匈牙利葡葡酒]  
　　四川路十二號棕欖公司經理艾禮山君近有寄售眞匈牙利葡萄酒二十餘箱此酒本由匈牙利婦女带滬因匯費欠缺故將酒託艾君出賣聞該酒爲匈牙利之特產其價每瓶祇售洋一元七角半自歐戰後乃第一批到華者上以中西人士往購者頗多云 
[改用國貨之益身粉]  
　　中國巴登藥廠總理顧伯榮君留日多年頗有心得新近該廠出品有益身粉者原料素用日貨配成現爲挽回利權抵制日貨起見特請留德藥劑師周中一悉心研究改用中華國貨由化學製成主治肝胃氣痛·疑難雜症兼可戒烟云 
[馬百良增設門市]  
　　南京路虹廟對面廣東馬百良藥房自分設上海以來發行各種葡萄酒·及蛤蚧酒·紅酒等極受社會歡迎現該行以原有樓上地方不敷辦公并爲利便顧客起見特在該行樓下增設門市部以便顧客云 
[永安廉價今日滿期]  
　　永安公司自舉行大廉價以來營業非常暢旺今日已届期满聞日來續到大批應時新貨所定價格均特别低廉想今日顧客必倍形熱鬧云 
[先施内部之擴充]  
　　今日爲廉價期之最後一日 
　　先施公司因擴充店基故舉行新舖落面廉價三星期自開始後因天氣不佳故遠道顧客較少惟近數日來天氣晴和故顧客大爲擁擠所有各都雇定之職員大不敷用雖有臨時添聘者然仍難應付故另由東亚旅館職員及侍役中調用多人今各部新貨因定價改廉故購者甚衆惟所定之廉價期今日爲最後一日聞不再展期云 
[除蟲菊有運銷海外希望]  
　　南洋羣島氣候炎燠終年有蚊蚋之患其所用蚊香大抵由日本輸入爲數至鉅近年來國貨之運銷該地者有麝牌三星牌兩種頗受華僑及土人歡迎此項蚊香皆以除蟲菊製成此菊栽培容易適於吾邦風土前年間蘇州農會徐君在楓橋關地栽種現在已獲收成且自製蜘蛛牌蚊香行銷蘇常一带獲利頗厚其種子及技師均由仙樂園主朱啓綏君介紹供給之近來該園在南京路大慶里口設立總辦事處凡欲經營除蟲菊栽培製造事業者所需種子均可向該處購買技師亦可托其介紹云 
[辛酉學社游藝會紀]  
　　辛酉學社本月二日在北四川路中央大會堂舉行游藝會來賓逹千餘人會况如次 
　　首由精武體育會音樂隊奏銅樂及主席盧煒昌君之報告繼乃依序表演所演節目除該社音樂部之絲竹外加以廣肇女學之舞蹈中國女子體操學校之火棍·及木蘭舞浸信會之泰西絃樂精武女子體育會之國技潮州音樂會之韓江音樂及該社絲竹教員許仙君之琵獨奏來賓中則有徐季龍君之演説王寄虹碩士之幻術陳道中君之三絃拉戲陳梁富保女士之粤曲李會亭·陳子正·　振羣三君之國核吕文成·甘時雨二君之　　合奏末更殿以精武體育會之滑稽跳舞更爲觀者歡迎至散會已十二時云 
[慕爾堂討論服務事項]  
　　漢口路慕爾堂現有士女一百餘人從事社會事業將來成績必有可觀昨日下午五時至六時在西藏路愛特生君住宅内開茶話會討論進行辦法到者頗衆云 
[胡醫士之滅蠅演講]  
　　閘北青夜義務日校昨日舉行兒童演講會敦請胡宣明博士主講十時開會孫道勝主席胡君講題爲『滅蠅』講詞甚長兹擇其要點錄后（甲）蠅之生活㈠蠅之剖解㈡蠅之仇敵㈢蠅之生產㈣蠅之危險（乙）滅蠅方法㈠治本的如清潔道路建設公坑流通污渠等事㈡治標的如與行衛生運動·共起滅蠅等又聞該校兒童自治會服務團特組織衛生股刻已從事籌劃不日即可成立云 
[愛普廬將映「非洲歷險記」]  
　　愛普廬影戲院近又租得一著名影片名「非洲歷險記」（Huntung　Big　Game　In　Africa　with　Gun　and　Camera）爲美國寰球影片公司之出品曾在紐約拉立克電影院映過竟連映至十一星期之久座價每人售至一元六角五分丽觀者仍擁擠異常又在菲立特爾菲亚城之樹林戲院開映價目亦同擁擠尤甚惟往觀是劇者都屬學校學生蓋據博物學家云此片爲對於博物學極好之標本聞愛普廬戲院準自明日（六號）起連映五日云 
 
[（非洲歷險記）影片中所見怪獸之一]  
 
 

Page 18

 
 
第一萬八千零五十八號;中華民國十二年 西曆一千九百二十三年六月五號
星期二 * *[格林蘭島將與加拿大相撞]  
　　丹麥科學家之奇妙預言、 
　　上海泰晤士報云據丹麥某科學家言格林蘭島每年向西移動二十碼預計至德國償清賠欵之年將與加拿大相撞云 
[徽州旅滬學會新成立]  
　　徽州旅滬學會前日在徐家匯復旦中學部開成立大會到四十餘人公訂會章選舉各部執行會務委員至六時攝影散會將於本星期日召集執行委員會議云 
[羣賢女學歡迎會誌]  
　　南市花衣街施家衖羣賢女學校全體學生於昨日下午五時開會歡迎教員童醉公君演説畢全體跳舞並有雙簧高小科代表王韞玉單人蝴蝶舞晚間七時又開聚餐會觥籌交錯盡歡而散 
[南洋發行「技擊新刊」預約劵]  
　　南洋大學技擊部成立迄今已届十載現發刋紀念册一種内有點穴·放穴術·臨敵必勝術·基本練習夜行須知·及筆記·小説·等六十餘項該書眞布硬面金字用上等西洋銅板紙精印一厚册爲補助經費起見不得不發售預約每册祇售一元（寄費在内）（接約處南洋大學邱褚聯君）凡公共團體·或技擊團體·等函索即寄惟須簽名蓋章以昭鄭重預約截止期定本月（六 
月）十號出版期三十號云 
[小學生體格之檢查]  
　　西門公共體育塲内之中華武術會體育師範昨日起爲本埠各中小學生檢查體格星期日被檢者有四十餘人内有發現紅色癬一人全身淋巴腺一人其他最多者爲頭部白癬脊柱後彎等症一切統計俟檢查竣事公佈現暑期學校報名亦甚踴躍云 
[武術研究會之成立大會]  
　　楊樹浦龍江路武術研究會昨開成立大會與會參觀者逹千人並表演國技等游藝下午一時開會茅馬二會長宣告成立表演節目多種而散 
[日僑舉行運動會]  
　　日僑前日在新公園舉行陸上運動大會有小學生·婦女·成年人等競走計節目三十六種但競賽成績皆未超過遠東大會記録日僑往觀者逹三千餘人競賽後即給獎攝影而散 
[籌備世界運動會之先聲]  
　　明年舉行於巴黎 
　　世界運動會定明年在巴黎舉行各國選手業正從事預備以期奪得錦標爲國爭光觀望台已在科侖布作大規模之建築並聞歐美各國以吾國足球數敗菲日届時擬邀請前往一决雌雄云 
[戲劇協社之討論會]  
　　推定劇務職員 
　　戲劇協社昨日（三日）下午三時在陸家浜職工教育館舉行劇務討論會列席同志計有歐陽予倩·谷劍塵·潘仰堯·唐越石君等二十餘人議案（一）·報告此次外界對於孤軍新劇之批評（二）·討論社中基金决議俟練成優美藝術後售資募捐（三）·推舉相當職員以專責任結果公推谷劍塵君爲排演主任兼劇本主任唐越石君爲背景主任孟君謀君爲道具主任社務股總務主任爲殳風梧君又推定童宜謙·那豫善兩君爲幹事並公請歐陽予倩君爲劇務願問歐陽君富於劇學此次該社出演即由其擔任化妝成績極優將來必更有所供獻於社會又悉該社下次擬排之戲劇或爲歐陽君之「赤子之心」及「潑婦」谷劍塵君之「婚約」惟尙未决定云 
[今日天氣温暖]  
　　徐家匯天文台昨日下午四時三十分氣象預報云天氣温暖揚子流域有雷雨黄海有微風其方向自南至西南不等馬鞍島以南風向不定有局部之無風區域菲律濱颶風北進過吕宋南部雅泊颶風繼續向西北進行本埠温度在下午三時前之二十四小時内最高八七·四最低五八·六去年同日最高九一·九最低六四·八 
 
 

Page 19

 
 
第一萬八千零五十八號;中華民國十二年 西曆一千九百二十三年六月五號
星期二 * *常識 
常談 
[自由爲善與自由爲惡] [  隨]  
　　今之人大率爲善者怯爲惡者勇以遵守法律爲不自由以破壤法律爲自由何也 
　　曰此不知自由之眞義也凡自由爲善者其結果必無不自由凡自由爲惡者其結果每至不自由蓋自由爲善則其次心爲善也斷不受人之阻撓而無往不可自由矣自由爲惡則其習慣爲惡也必至受人之裁制而終於大不自由矣 
　　孔云爲人由己此自由爲善之説也孟云舍正路而弗由此自由爲惡之説也然則世之求眞自由者爲善乎爲惡乎可不煩言而解矣 
衛生 
[產婦的衛生] [  仲麒]  
　　婦女生育本是極平常的一件事决無危險發生的但是一般婦女往往爲了生育以致危及性命這中什麽原因呢大半因爲缺乏常識不知道產婦的衛生的緣故所以這種事情大都發生於智識糼稚的舊家庭居多一般婦女以爲生育是一件極危險的事偶一不愼便喪了性命因此就想服藥停孕那知市上出售的藥品不但不生效力并且有傷身體本是怕死而服藥的結果却等於服藥自盡這種可歎可憐的事我國很不爲少我歎他們不能根本研究妥善的辦法解决他的難題我可憐他們缺乏常識犧牲性命所以利用公餘閒暇草此產婦的衛生一篇和女界同胞討論一下 
　　㈠婦女懹孕到了十足月離分娩期已近心覺腹痛這就是胎動這時切不可慌張第一要鎭靜 
　　㈡疼痛加重不能支持了仍應當保持坐卧姿勢尤忌搥擊腰腹屈曲肢體否則難免橫產的危害 
　　㈢腹部疼痛不過是試痛並不立即分娩一俟痛陣加緊痛到腰部纔是將產的徴象這時一切臨盆用具都窒安置妥當 
　　㈣胎兒旣臨產門產婦不可性急如用力太猛勢必難產 
　　㈤產婦將產未產之時房中不可喧譁如遇難產之時家人高聲哭泣祈禱鬼神產婦心緒不寗胎兒與產婦更不易分離了 
　　㈥產婦產後乏力應靠坐若干小時三日内的睡眠不可隨意轉側十日後可以離床半月後應注意運動活動血脈一月後纔可操作但視其體力次第增加初次作事不可過於勞苦 
　　㈦產婦食品尤宜愼於選擇五日内應稍食滋養品但是不可多吃（如覺腹饑多吃幾次不妨）至於生冷辛酸諸食料切忌入口 
　　㈧產後百日以内禁絶房事否則疾病發生醫藥難治（乙種酬） 
經濟 
[女界中儲蓄之模範] [  蔡國椿]  
　　有汪秀峰者余世交也安徽銅陵人父母早逝零丁無依舅父查世昌養育成立便在其店内習商見其異常勤勞爲之娶吴氏女蓮芳者爲室年十八克勤克儉執爨之餘輒事女紅每日兩餐一粥一飯年底度歲七件皆平日所儲藏女紅所得之資悉數儲存不動分文刻苦情况不堪言喻如是者十有九年蓄積頗豐秀峰不知也時查世昌年老神衰店事無力維持子又異業欲行招盤秀峰告其妻曰舅父之店將行招盤惜無餘資不能承盤此店奈何蓮芳曰數幾何耶秀峰道生財與底貨約需三百元非有五百元不足以開市蓮芳遂將其十九年刻苦所餘五百四十元悉數出給秀峰秀峰驚道何所來乎蓮芳道十九年來所餘積而生放者也秀峰又詢其儲蓄之道蓮芳曰儲蓄貴在節儉節儉始能儲蓄故節儉爲儲蓄之父母儲蓄爲節儉之子孫二者相爲因果不可須臾離者也節儉又必自刻苦始余刻苦半生方有今日兹君盤此店須刻苦自守勤勞爲先庶可致店務於發逹也秀峰唯唯自盤以後勤儉逾恒店務日漸興盛今其家資已逹三萬設非蓮芳十九年刻苦烏有今日耶誠女界中儲蓄之好模範也現秀峰年已六十有一蓮芳五十有九子女各一（乙種酬） 
道德 
[火車上行無量功德之茶役] [  何夢麒]  
　　今春初余受江浙旅鄭公學之聘由申趁滬寗車至南京過江轉趁津浦車到徐州已鐘鳴一下投招商旅社憇焉余因初次出門坐車上覺頭脹胸悶不思飲食進旅社想食稀飯不得茶役進麵一碗覺屑屑不堪下咽飲茶覺味厚而濁在旅社一夜不眠次晨匆匆上隴海車已覺疲極仰卧坐位上旋有一茶役過來問曰先生是否暈車或有恙也余答以昨夜輾轉不寐今身有潮熱欲卧片時耳茶役知余是初次出門曰身旣有熱不宜仰卧恐受寒風隨身所带之物尤宜當心恐防扒竊余曰多蒙關照感甚茶役即轉身去泡茶一壺飲之頓覺清心又承其時時詢問又慰余云到車時當代爲照料一切余詢知姓袁名阿新上海人夏時在隴海洋人處管打網球之職冬則到車上充茶役凡見有初次出門之客或有孤客抱恙者靡不善爲照拂余感其恩出酬資四角不受只收茶金一角鳴呼世風日下人心不古爲茶役索茶資討酒錢其慾無厭而所謂照料客人非其職也觀此茶役在車上能行無量之功德凡有初次出門或孤客抱病者受其惠不獨余一人已也可敬可感故誌之（乙種酬） 
[西方格言（三五五）] [  謝介子選譯]  
　　惟至苦之經騐回憶最甜（葡萄牙諺） 
　　「順利」亦足使愚者毁智者危（英吉利諺） 
　　人之過即已之師（德意志諺） 
　　以從容對付倉猝之要求（英吉利諺） 
　　學習數種重要技術以防時運之變幻（凱圖）（Calo） 
　　資本爲營業之原動力（白魯逹克）（Plautarch） 
　　人宜温和而堅定（臘丁諺） 
　　敵之禮物殊危險（英吉利諺） 
　　「需要」發生事業（德意志諺） 
　　「憂」有百損但有利於罪人（英吉利諺） 
法制 
[各法團宜自動制定省憲之我見] [  崧]  
　　蘇省議會自發生議教風潮以來已大受唾駡矣兹於五月一日又召集臨時會或以爲此次必能振刷精神藉可補過於萬一詎知本届會期已過省憲起草委員仍未舉出所謂代表民意興利除弊仍無何種成績足述凡留心省政者類能言之固無庸諱蘇省制憲規程早經議决乃閲時已久迄未實行身爲議員但知唯利是圖營私植黨置重大省政於不顧是此等人已自放棄職權喪失其議員之資格當此建設自治需要孔亟省憲不早制定進行方面隨處發生障碍爲今之計唯有由本省各法團自行發起制憲會議推出起草審查等員以期省憲可以早日告成即地方自治可以進行順利吾省不乏明逹之士如能亟起實行爲之執鞭所忻慕焉（乙種酬） 
科學 
[化學常識] [  天夢]  
　　（五十）鈥之説明 
　　㈠名稱鈥 
　　㈡各種名稱拉丁和英德兩國都叫做「Holmium」日本叫做「木几三宀厶」吾國舊譯的名稱叫做「錵」現在决定的名稱叫做「鈥」仍取諧音的意思讀如火 
　　㈢符號Ho 
　　㈣存在稀少已極偶爾存在一二種礦石裡面 
　　㈤性質爲一種淡白色的稀有金屬物具展延性也有傳導電氣及熱度的力量但他的化合性極薄弱 
　　㈥舉例鈥的原質發明最近爲一千九百十三年距今不過十年現正在繼續研究中一時還没有例子可舉 
　　㈦製取用硫酸鹽分析法可以取得該質 
　　㈧總結這種原質的用途現在尙未考得發明該質的人爲「Ｈolmbery氏」所以取名該質爲「Holmium」這是鈥字的來原 
禮俗 
[做壽是無益的一件事] [  笑痴]  
　　現在稍爲有點錢的人遇到了他的誕期都要擺塲面熱鬧熱鬧他們以爲這種舉動可以大家高興可以祈祝將來的長壽其實我覺得這種事體没的甚麽道理不過化費些錢財罷了况且這件事體對於年輕力壯的人還可以去做若是年紀高大的人恐怕益處没有求到反求到些害處理有一位王老先生他今年已七十歲了聽人説他曾做某處知事某處所長宦海歸來襄中的造　錢自然是弄了不少他遇到了誕期當然有一番熱鬧了四月初八日就是他老先生的誕期一時賀客盈堂嘉賓满座狠是熱鬧他老人家高坐中堂　眉間含了無限的樂意那曉得賀客來的太多了他老先生還禮也還夠了當時覺得頭昏眼花就立刻困倒由困而病不到一星期他先生就一命嗚呼了 
　　我看見了王先生這件事益發覺得做壽是無益的是浪費的諸君不信替王先生想想看他現在是熱鬧麽是長壽麽（乙種酬） 
家政 
[家庭談] [  施憲民]  
　　家庭爲父母妻子終日團聚之處飲食起居之所而人生過半之光陰亦靡不消磨於是故與人生幸福有至密且切之關係者厥唯家庭 
　　甚矣哉吾國家庭生活之惡劣也若苦力貧苦農家一則終日操作再則家境赤貧三則缺乏衛生常識其不能使家庭清潔而愉快者猶可説也至若素封之家文繡膏梁坐摩托入戲館費用豪侈者亦每於家庭衛生一道忽焉不講其有夫婦俱受教育者又往往隨波逐流同化於舊式社會所謂家庭衛生者不過人云亦云聊以爲口頭之應酬話而其家庭則弗灑弗掃骯髒如故也可勝浩嘆兹將舊家庭所產之惡果與夫改良家庭之管見臚舉於后 
　　（一）舊家庭所產之惡果 
　　㈠家庭骯髒不堪則直接有害於家庭衛生間接有害於社會公衆之衛生如發生虎列拉等傳染病是也 
　　㈡家庭環境惡劣樂趣索然則失其吸引力於是男子則非嫖即賭婦女則非賭即入游戲塲别關不正當樂趣之途徑據云漉地女界之麻雀賭風較男界爲盛蓋男子尙有公司時間以限制之而婦女則無之也 
　　㈢以酒館爲社交中心點邀宴親友一若非到酒館不足以表示共闊綽雖屬陋俗相沿積重難返亦泰半由平時家庭清潔不講陳設又過於簡陋一旦聚集親友於一堂有礙觀瞻故也其弊賓則多耗用費時間多食則有礙消化易起失眠症而休養身心之正當設備費及時間轉致缺乏其害匪淺 
　　（二）改良家庭之管見 
　　㈠家庭爲夫婦合作之地灑掃清潔陳設整齊務使家庭有吸引吾人心身之能力者迺夫婦共負之職務責無旁貨輕視婦女之家庭以婦女爲玩物家庭不過爲夜間棲息之處者至陳極腐之思想也宜根本剷除之 
　　㈡方今社交中心點輒傾向於酒館欲革斯弊當以家庭代之如是則酒席之無謂浪費旣可省免且有休養身心之餘暇按泰西社交風俗除午晚二餐外尙有所謂家集者如跳舞家集音樂家集談話家集及網球家集等是於交際之外又可鍜鍊體魄陶冶情性交换智識誠一舉而數善備也 
　　㈢若烹飪若縫級若衛生若家庭經濟若育兒法等等皆爲家政常識之犖大者爲婦女所當充分諳練者也昔上海婦女會議（The　Women 's　Conference）開會時多數發言者僉謂「家政常識遠勝於書本上之高尙學問而中國女校及教會女校之女生除注意地質學畫學琴學等科學外對於簡單之家政常識及職務轉有不甚了解者...」雖然今之能澈底有思想之女校校長亦均知家政一科不可不特别注重矣所望舉國人士極力提倡之也可（乙種酬） 
 
 

Page 20

 
 
第一萬八千零五十八號;中華民國十二年 西曆一千九百二十三年六月五號
星期二 * *   
 
