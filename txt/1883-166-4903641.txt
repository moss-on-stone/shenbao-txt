# 1883 - 166 - 4903641

 

Page 1

 
 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒署始蕆事進噖　乙覽　賜名古今圖書集成仍　命傷臣重加編校越十餘年未就雍正時復　詔虞山蔣文肅廷剛督在事諸臣成之凡爲目四十爲卷一萬爲册五千二十爲函五百三十二上自歷象下至方輿以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當之是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部玆已事隔百餘年剝蝕消沈流傳漸少若再越數世恐祇存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報館點石齋蓋用圖章並由美查洋行主人親簽西字爲憑給發收單并將現己印出之樣張一紙隨收單附閱將來此書開印版口之大小悉照此原樣紙其字已較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按刊印此書工本頗多近數百年內恐未必有大力者重刊則今之所印者數傳後必當視爲珍帙故海內藏書家茍欲爲鄴架曹倉增色伏祈早來入股爲盼 
[滬上誣控屢見宜嚴反坐以杜訟端論]  
　　庭堅氏世爲理官明刑弼教其後人遂以李爲姓以李與理通故理官亦稱司李當唐虞之世天下幾致刑措而其君臣上下交警責難恐殺不辜罪猶疑重戒愼其心與柱甯縱科罪重輕如物在衡秦攺置廷尉漢因之故曰廷尉者天下之平也晋庸爲大理今仍其稱夫司宼刑官也復設大理何蓋以詔獄之决御囚之擊掌諸大理郡國上罪狀而信讞成於司宼在上者罔敢怠忽其難其愼有如此者所以重人命養廉恥而防寃抑也則在下者不得認指妄控可知是以主告失實例舉所告罪名反坐之法至嚴也不意滬上誣指妄控之案近日竟層見疊出如前報畧載某甲失女之次適値其鄰某乙數日不歸疑其竊女而逃遂四處蹤跡之以爲獲漏綱之魚而合浦之珠亦將與之俱還也大索數日不得而某乙孑然一身丁無瓜葛欲株連其所親愛者再三尋訪竟無可指之人或告之曰某氏婦私于乙卽滬上稱爲拚頭者是竊女之謀或與婦通乙旣遠颺應舍乙而拘婦甲韙其言至婦家詰之婦指天誓日非但不知此事抑且未聞此言謂已之與乙雖似曾相識而自我不見于今三年捉影捕風殊出意外晴空霹靂胡爲乎來哉甲等意其欺飾遂扭控縣署提訊時問官以事或有因獄終無據畧訊數語未卽動刑暫行管押婦至押所寃憤塡胸以洋刀自刎其喉監者止之不及刃已深入備液淋漓暈　於地報官騐視氣奄奄不絕如縷昇送仁濟醫館死生固未可知也噫婦佩刀而來當未訊鞫時已有死志非賦性之烈也殆以搆此奇寃無司告訴激之使然歟不然螻蟻微命猶且貪生况於人乎殺身取義壯夫所難况彼婦乎婦之生死姑置勿諭某甲誣妄之罪已無可辭若以所控某氏不實之罪反坐之論姦論拐均不至死然則某甲應得罪名應以某氏之傷是否能痊爲斷刻下尚難懸擬也而吾以爲某甲思女情切尚有可原至某氏羞忿自戕初爲某甲所不及料非我殺伯仁伯仁因我而死猶不若城內某衣舖據旁人臆度之詞衊汙士類未經控告先肆毆辱任意妄爲至於此極也滬城之南有楊姓者皋比坐擁卽世俗所稱開們授徒者楊係本邑者生世居漕河涇父子昆季皆列上庠其家有濵河之田五十畝面市之屋數十椽殊不憂凍餒以老父持家嚴楊有烟霞癖短榻橫簫何可令乃翁見遂來滬瀆便覓枚樓演法無礙傳燈設帳何妨托業此茂才之微意惜大之苦衷也然其坐舘頗有酌心非席不暇煖者可比童也吚唔師也呫嗶於余所卜親居僅一墻之隔不見其人惟聞其聲曾一詢其梗槪於居停主人要不失爲讀書種子月之十八日楊晨起盥漱末已突有不速之客二人叩屝而入邀之往南市茶寮且謂更有慕名諸君子已先瀹茗以待矣楊以素昧平生謝不往強之遂行少頃跟蹌而歸怒形於色鄰人叩其故曰咄咄天壤之間豈有此事終日閉門不出而人誣我爲賊語未竟履聲郭索如爬沙之蟹軋軋然排闥而入摔楊辮髮數十人擁之去行次有一人曰誤矣昨日至店中取女衣者係一素服少年辮繼純白髮蓬蓬長寸許此人之冠紅絲結項髮靑靑如初生之草不過三五日誤矣盍釋之服紅邊號衣者曰是非豈汝所知昨髪長而今髪短安知非夜間所薙又一人曰否否新薙則光如壺矣楊憤甚強項掉臂出其不意掌擊摔髪者之頸其人仆楊於地拳脚交下如雨復握其兩足之脛拖之以行如倒推小車然迨至巡局衣穿履墮背面俱傷殆無人色局員某見而詫曰某某先生何得有此誤矣誤矣先生休矣葢某君之子曾從之讀故識之楊不肯歸乃命輿送之楊曰八座雙騶吾有何面月歸見江東父老無已須校官一呼否則不齒於庠序矣局委知事不可已備文移縣不知作何究竟也先是衣鋪有人看女衣六事遣夥偕送南門外馬宅其人持衣入內一夥徘徊庭下見其入而不見其出夥遂空手而回以侯門似海未敢步入後庭也次晨往詢馬宅人叱之曰吾家綺羅叢裏豈眞衣不如故而物色及之耶旁有一叟曰汝被誑矣馬宅有後門衣物已歸無何有之鄕沿何望乎又一人告之曰是非熟悉門戶者不能去年有楊先生曾假舘於馬宅攘取者安知非彼一言之疑竟相誣衊彼妄言者固不足道吾深爲楊生惜而誣人爲盜者果將何以處之 
[諭旨恭錄]  
　　○四月十九日奉　旨稽祭正白旗滿洲旗務着舒恩去欽此○二十日奉　上諭伺璟等奏特叅 
 
 

Page 2

 
 
庸劣不職各員請分別草職降補開缺勒休一摺福建澎湖通判鮑復康辦事乖謬聲名狼籍新化縣南投縣丞王沅任性妄爲頗滋物議署加義縣斗六門縣丞金耿行止不檢操守平常均着卽行革職平潭同知唐建鏞年力尚強辦事竭蹶永安縣知縣孫恭寅器識褊淺難膺民社古田縣知縣魏邦翰辦事迂拘才難勝任均着開缺以府經歷縣丞降祕屏南縣知縣陳慶生人地未宜長汀縣知縣林大受任事尚動難勝煩劇邵武縣知縣富釗尚欠歷練均着開缺留省另稱龍巖州州同扶宗邦精力就衰難期振作着勒令休致以肅官方餘着照所議辦理欽此 
[本館自己接到電音]  
　　○本館於昨日接到在津友人專發電音到本館有四月二十四日　上諭一道謹敬譯登○四月二十四日奉　上諭岑毓英着補授雲貴總督張兆棟着補授福建巡撫欽此 
[茶船擱淺]  
　　○德國輪船名麥式里耶在漢口裝載茶葉前往俄國於本月二十二夜由漢開行離漢約八十餘里忽被擱淺未識能無恙否也 
[船主遭檳]  
　　○香港西字報云美國兵船阿蘇祿前在福州海面失事兹經美國水師提督逐細訊明廉得其咎綿在阿蘇祿船主乃判定其罪令各兵官等環立共聽着將該船主革職永不准再任水師事務並將爰書寄往美國咨會水師部大臣矣 
[良將云亡]  
　　○廣東瓊州鎭總兵彭玉字子珩高州人前在江南充當水師統領旋補授廣東九龍協鎭於洋務頗爲稔悉中外交涉之事一出之於持平現在粵垣辦理緝私各務久授瓊州鎭總兵去年曾以高州莠黨倡亂上憲檄委彈壓彭君星夜馳往立卽解散自粵垣至九龍創行電氣通標以通消息彭君特爲糾資倡首事已有成上憲方資倚畀乃前日遽有電音到滬去猝病驟亡殊可惜已而香港西字報則謂粵人紛紛傳說因聞李傳相有南來之信恐有搆兵情事粵中頗懷疑懼彭君因此而死殆傳聞之失實歟 
[新貢士覆試題目]  
　　○本科新貢士於四月十五日在　保和殿覆試題目列後　如智者亦行其所無事則智亦大矣　賦得月點波心一顆珠　得珠字五言八韻 
[質明存欵]  
　　○本埠殺人放火一案張金鑑之友何材被牽提省質對存欵數目一節已列前報兹接蘇友來信知何材於念四日早八點鐘抵蘇寓學士街斌陞客棧卽日投案次日末刻臬憲郜荻洲廉訪親自提審與張貽道貽惠及毛顧氏對質貽道所誣存欵七千兩之數毛顧氏接供亦属支離均無確實証據俱被臬憲面飭將尸親發縣管押臬憲意欲將孤孩存銀仍交何材領回撫養何材稱已經拖累不敢遵命如蒙恩典不如將孤孩交善堂撫養銀欵存當生息方可保全張金鑑一脈尸親見臬憲洞澈隱衷遂欲挽張乙母舅具結領銀撫養然尚未訊結也按何材以熱心而被累宜不敢遵臬憲之命但其所稱將遺孤發堂將遺銀生息兩層主見最爲妥善想臬憲高懸秦鏡旣一洞燭案情必有以處此 
[墾荒詳述]  
　　○嘉興容民鬧事延至今日竟有不可收拾之勢爰將其事始未備述於左敬請登錄以供衆閱先是中丞招募開墾僅有告示而無章程亦未派員經理客民所到之處無論荒田熟田均欲占爲己有只須驅牛一犁打一圖於田內便可耕種故已卯年冬季新塍鎭北鄕卽有客民與土民爭田客民打殺土民一事其時秀水令僅來相騐一次鄕民告狀轉責自不墾荒作熟安能禁客民之不古田命案不問一意開釋客民其差役人等至鄕專會苛索土民之錢客民不顧而問焉經新塍鎭紳士遞公稟請爲嚴辦亦仍一味延宕竟將此命案擱起客民因此日漸放肆日聚日多恃強滋蔓非但占田而且強占桑地凡桑樹經數十年培植士民恃爲養蠶之資者冬天葉落客民謂樹巳死擅行斫截鄕人有田器名爲借用永不歸趙鄕人有婦女在路上及田地間四顧無人卽行搶至草棚中輪姦越日放還鄕人至縣中告狀在縣令固惡聞其事復加以衙門胥吏之需索費尖十數元方能進得一呈卽使批准出差而硑人轉牌發脚亦要花費洋數元及差人取尖後仍不敢下鄕提一客民到堂是以鄕人屢次告狀徒花洋錢仍属無益且客民去住不常春廈種田時一班人至秋冬時另換一班人故卽勢家豪族亦無從責其還糧納租而縣中胥吏只須田已開種便要士民照册完糧亦不敢向客民過問因之客民之勢日橫士民之勢日衰非但田地占去桑樹截去器用取去婦女姦去還要替其完納銀糧此土民之寃抑不伸爲何如哉延至去春新塍鎭南陡門一帶亦有士民爭田之命案縣尊下鄕相驗被鄕人圍住請其清理田界縣尊無可如何稽留二日乘閒回衙事被上憲風聞始行撤任厥後陳縣尊蒞任經親塍紳士請其到鎭清理田畝陳縣尊尚有胆氣果向客民理論田地已種者每畝償錢二百文令其退出草棚搭費若干照數償還洋錢着其拆去諭以爾等向從泗安廣德而來可仍到彼處開墾不必逗遛在此客民均各應允將洋錢領去限數日退清出具甘結亦可謂周到矣豈知陳縣尊一經回衙此輩照舊不拆棚子不退田畝復經紳士向縣懇說請縣尊下鄕客民又借端推託所以不拆柵子之故縣尊亦不欲過甚仍令展限適移此亦謹愼之道也豈陳縣尊回衙後棚仍不拆田仍不退合計所償拆棚並退田費已上百千文矣此錢亦泒着鄕人再縣尊兩次下鄕衙門骨役個個要錢每次亦要數十千文在縣尊原着地保當差而地保仍派於鄕鄕人費此數百千文力已盡而事仍無益因分不復再請縣官下鄕清理于是客民之勢更橫卽至鎭上買物如烏鎭新塍濮院等處無不強賒硬買一經聲張便聚多人老拳從事至在鄕間則忿爭姦淫之事無日無之至今年二月遂釀成鹽梟與客民交開之一案其實鹽梟亦是代抱不平故有此舉惜其不奉公令擅行私鬥是則鹽梟之罪也至所燒客民草棚准前朱廟至永新官塘迤東　嘉興瀕塘而已若新塍相近之一帶草棚依然無恙客民仍照常居住是以鹽梟客足交鬨後容民約有三百餘人至嘉興礤一百餘人據稱受傷居城隍廟中官給衣食並延醫調治其餘由縣中每人發洋兩元遣其回至泗安廣德不必再居此地給洋之後用船着人押送豈知送至南潯卽行上岸謂盤費不幹事遂仍舊走回新塍與各草棚客民併住每出入則二三十人結伴而行見土民無多卽行打死將屍埋去並聲言要打許宅高宅等情始知每人給洋兩元勸其回去一舉仍歸無益與前拆草棚退田給洋同一情形也厥後許竹筼太史擬章資遣客民所古之田曾經完過糧者每畝給洋兩元未曾完糧者每畝給婪洋一元草棚器械亦照田計算每畝給錢五百文故此月初鋰聞河南人已經遣散悉數回去其湖北人有卽日回籍之說計發去銀尖八千有餘係從積榖欵內支用方謂事已停妥可無虞矣豈知初十日後突聞鳥鎭各處有客民張貼傳單言仍要向嚴徐高夏岳五姓報怨十四五日客民絡釋而來至十六夜突來八百餘人之多以致十七日烏鎭罷市適避紛紛鎭上卽請砲船兵勇紥營梭巡尚無妨害其後絡繹而來者不下三千人均屯住鄕間此時蠶汛正在大眠後鄕人畏客民如虎只好四散奔避是以盛澤震澤等處均有鄕人婦女全家進難者濮　新塍亦名搬家如知許太史資遣客民用八千金之多又歸無益此刻客民司以魚肉土民而土民則不敢冒犯客民遍地荊棘不知上憲將何以處之也以上係旅蘇之嘉興人函述用照錄之 
[防兵回營]  
　　○鄂省去歲子貝淵因水淹鬧事經在省大憲妥籌善策造閘挖河以垂悠久近已功成將去年所調往防守之升字營兵一哨今於十二日調回漢口城上云 
[稅司諭榜]  
　　○欽加三品銜江漢關稅務司裴爲諭知事案查華洋各商報運進口出口貨物須將貨物箱件若干分兩詳細開報此係各 
 
 

Page 3

 
 
關定章均應遵照辦理爲此諭知華洋各商知悉自四月初六日以後所有各商報運茶葉或雜貨必須將箱件担數多寡詳細開刊報單聽候查騐各宜遵照勿得違玩特此諭之 
[科苐盛衰]  
　　○癸未春闡揭曉計江浙兩省獲雋者五十人蘇省元吳兩邑共中五人而連捷者三汪芝房部郎鳳藻中西學並邃凌厲無前人謂春猩紅頂子持節歐西直指顧間事呫嗶之儒無不欽其才而艷其遇至若曹君福元則累世以醫名於吳刀圭奏手頃刻　春固勿具論其周濟貧病尤屬無微不至値機雲之年而躋明通之榜天之報施洵不誣也他若僑居會垣之疁城秦君昆玉則文章臣壁久爲吳下推重六法尤高出流輩知者謂佩鶴大令頗有狀頭之望今雖見抑然翰院當可操券也惟松屬之華要蘇属之常昭金陵之上江文風素稱鼎盛本科均遭脫榜而鎭府之丹陽以蕞爾彈丸竟獲售兩人據邑人士謂已七十三年未開春榜矣科第之盛衰豈不關乎時運哉 
[江西官報]  
　　○藩憲牌示署德鎭同知歐昌熾請假回省就醫所遺該同知印務以補直隸州知州汪宗牒酌委署理袁州府經歷韓鑑前代宜春縣因欠欵未清撤任追繳所遺該府經歷事務之補庫大使萬殼璧署無撫憲牌示照得新授江督西糧道嵩崑現已到省應行飭赴新任 
[皖垣官報]  
　　○藩司盧牌示來安縣典史缺檄委候補典史陳仁原署理 
[皖省信息]  
　　○皖垣菜油價年例於立夏後逐漸跌落今歲菜丁已一律收齊而油價轉有增無减近日每担菜油須洋五元二角云○陰雨連綿菜麥均損江水又日夕增長是以府縣官均詣壇虔禱示禁屠宰求晴也○太湖縣人某甲其妹適同村某姓前年其妹自縊死甲卽率族至乙處吵關謂必因傷自縊乙無以自明甲乃報官謂騐邑辛騐得實係自縊無傷甲又令族之男婦哄鬧尸塲隨後控府控司繼復京控是以省憲現飭該縣將尸棺親押到省　北門外山坡下搭廠設鍋着首府督同懷盅縣譚明府太湖縣曾明府候補縣某大令親臨飭兩造各具甘結開棺檢騐仍騐得遍體無傷實係自縊常將甲帶回收禁健訟者可以鑒矣 
[沈沿續聞]  
　　○招商局之興盛輪船被格　林麥登帆船撞沈一節已列前報兹悉興盛船沈下之時共斃七人一爲二副西人也一爲庖人一爲總崽一爲管事又有　客三人皆華人也同摧於厄而船主之腿亦已受傷現在船主已乘招商局之鎭東輪船來滬就醫并聞格得林麥登係英國順船刻下輪船上之大副等已往烟台欲控於領事衙門究其相撞之故也 
[新船到滬]  
　　○招商局在外洋新造輪船一號船名江裕已於昨日到滬裝來各貨內有牛棚公司乳牛六十餘隻並在船所奎小牛九隻該船行駛迅速船身堅固艙位寬展機器精艮俟在滬裝飾後常川往來長江各埠也 
[本埠官報]  
　　○彭宮保於昨早八點鐘自吳淞來滬其坐船泊於蘇州河鐵路大橋左近傍泊小火輪船一艘砲船八艘本埠各官咸往拜謁宮保亦卽登岸乘兩詣李傅相行轅唔談片刻而出卽往南回拜各官云九點鐘後美國正領事德君偕副領事哲君至李傳相行轅謁見旋有廣西提督浙江提督均來稟安午後四點鐘新關正副稅務可及造册處社君等謁見後傳相亦卽出轅由江西路至小白大橋迤西過鐵路大橋至彭宮保坐船答拜迤邐　轅儀從烜赫氣象森嚴道旁觀者無不肅然起敬云 
[曲體下情]  
　　○大憲旌節所至每由地方官辦差今李傅相蒞滬一切供給支應係由上海縣黎明府承辦乃傅相曲體人情論知黎明府謂此次在滬恐時日過久地方官供應不免太繁嗣後行轅一切供應悉由自備無須辦差所用僕從人等亦皆自行雇用傅相之體恤下情可謂至矣 
[西人測風]  
　　○徐家匯天文臺能神父致書於西字報言近日上海天氣不佳風雨時至又係暴風爲患其風由呂宋之東起掠呂宋北境而過又折而西以至中國亦興前此之風信無異敢致雨隨風至殃及甲廬也 
[訊明私押]  
　　○搜獲賭簿一節屢列于報前日忽有人告知英刑司云義記洋東何理代將徐阿土留在行中私行禁押刑司乃飭傳義記行東何理代訊問並着將徐阿土交出有三狀師在刑司前辨論此事一爲衛爾根生一爲　華托一爲樂皮生工部爲董梅博閣狀師亦在焉哈華托稱係何理代所諭樂皮生稱係工部局所請哈華托先言須問衛爾根生乃何人所請衛爾根生言係國家狀師哈華托駁之曰此事乃屬華人與英國家何涉衛爾根生言國家狀師不特可理英國之事卽他處之與英國通好者皆得管理今有華人爲西人所關禁恐並生事端有傷友誼自當傳訊明斷刑司然之而何理代則稱並無私押徐阿土之事哈華托着人將徐阿上尋來俄而傳至衛爾根生因言哈華托尋徐阿土隨卽交到其中不無可疑刑司謂徐阿土不得受人關禁不妨自便徐供何理代並無將我關禁情事於是刑司與三狀師略加辨論而散傳聞係徐阿上議破詭計之後恐遭怨毒自願避入義記行中云 
[舊事新控]  
　　○去年八月初一日有英國鴨庇股船與中國沙船相撞沙船立卽沈下溺斃三人此已列報玆悉鴨屁股船名金陵沙船名大華洲沙船上死者之家屬與某華人其控于英刑司某華人係去年在沙船目擊被撞情形者現在刑司准詞出單拘金陵船歸案質訊其訊期尚在未定也 
[自刎詳述]  
　　○二十三日本報載持刀自刎一節玆悉受傷人係徐阿九本地人也向以賣菜度日有蘇人孫順昌者銀匠也其妻某氏詭言到滬傭工而實則與徐拼識雙宿雙飛已非一日孫來滬尋妻巳聞人言藉藉旋於城中縣橋前遇妻以家醜不能外所遂領妻回穌詎料其妻情絲難斷復於本月私至滬上重修舊好焉孫又躡蹤而至則祇見徐阿九而不見其妻正在惶惑而適有孫之友張阿海爲言我知爾妻之蹤跡盍往尋之於是孫張二人挾徐至正豐街行至石皮弄中徐突出菜刀勒傷喉管現在仁濟醫舘聞尚不致斃命而孫則經該圖地保送縣前晚經帮審委員蔣明麻研訊孫順昌瀝訴前情蔣委員以受傷人尚不知其究竟着將孫順昌暫交的保以憑傳晚并着地甲人等將張阿海嚴緝然孫妻某氏則不知向往矣 
[緝獲烟土]  
　　○昨早十一點鐘時有某甲衣服甚敝乘坐小車至外虹橋地方巡街捕見其以破衣裏物形迹可疑向之盤詰言語支吾查看包內有大土一隻半遂將人貨拘入捕房云 
[解差回滬]  
　　○津人李占鰲等經上海縣於本月十一日派差押解由招商局輸船赴津今據原解差役回滬稱於十五日抵津投天津縣遞呈解批交明人犯業由天津縣將李占鰲等收禁原差遂掣批回滬云 
[逃夥歸案]  
　　○虹口地方開順記洋貨號之葉順忠投英會審公廨控移趙曲江用虧銀七千餘兩遁逃探得現在東洋求請關提等語陳太守准詞卽稟請道憲備文關提業由邵觀察移文中國駐日領事查提趙曲江移解可華送交道署昨日午前己由道憲將趙發父英會審署矣 
[被告投案]  
　　○朱張氏投蘇撫院控丈夫朱友福含宛身死一案由衛中丞札飭上海縣訊明詳報由縣移請英界會審公廨協提人証惠 
 
 

Page 4

 
 
捕頭以事關捕房稟請會審等情已列前報玆悉星園主張　卿夥王如章均巳投案陳太守均着交保侯訊地保曹裕昌自探康阿順如奉傳喚卽行投質 
[英界公堂瑣案]  
　　○湯阿保稱在慶雲樓茶肆爲堂倌昨夜有木匠數人來吃茶不知何故爭毆致碎茶盌失去水烟筒茶錢無着約共計錢五千零向償不認爲此報捕拘獲三人送案毀物呈閱沈春林王小榮楊小全等各遞稟詞陳太守閱稟之下謂現因湯阿保索償毀夫各物故將爾等交捕至沈春林等所稟因結算工帳銀論云云應先着償毀失之物如另欲控告着各遵式呈候此示現遞之稟均各擲還惟察得湯阿保呈閱之毀碎茶盌所値無幾判沈等合賠洋一元○潮州人翁阿七稱開烟館置有東洋車一輛租與潘錦堂被欠租洋三元零昨日向索反補逞兇將我夥馬咸保之頭顱毆傷適逢　捕拘案馬供與同惟請騐傷潘供曾欠翁之稱錢七百二十文已分二次還清詎昨日又被扭住欲剝我衣其夥馬咸保帮兇被我一推致其頭顱受傷陳太守謂翁姓控欠無憑不准惟騐得馬姓受傷屬實姑判罰潘洋二元給養傷費○沈桂亭稱昨在虹口突遇人拆梢欲拖我往天通菴地方幸逢巡捕拘案胡了頭供沈之外甥欠我洋四元由沈担保是以向索陳太守謂胡了頭事敢拖人情近拆梢判發捕房管押三月○巡捕解送在路爭毆之王小王鄭寶雲請訊王則稟劉　向別人索欠爭毆我不過從旁解勸反被毆傷鄭供向小弟索欠錢一千三百五十文王竟將小弟放走故與計較不知小弟何處去矣陳太守謂王強預人事如果受傷亦屬各由自取至欠錢之小弟旣被放走押令代繳所久之錢給鄭 
[捐數照登]  
　　○滬北棲流公所近有得春軒與集善堂各助洋二十元舫記助洋十元楚記助洋二元康爕章助洋五元該公所司事人函囑登報以伸謝悃 
[四明覺阿子李曉菴先生精星學通相術癸未麥秋因藜床舊主得親塵教拈此奉贈並乞諸大吟壇政和]  
　　○聿斯經是傳家物推命餘功相術精李泌藏書排日讀中郎倒屣下堦迎源頭宗泒師宏景鉅眼今時有子卿吾欲問途勞指點喜從海上識先生 
　　蘇臺夢草詞人石鯨氏 
[題管秋初徵題淑配潘夫人詩啓後]  
　　○系出榮陽郡來歸白帽家人爭欽淑德天若妬才華香草悲留讖芝蘭悵折芽彼蒼何處問底事現曇花　吊影悲騎省凄其不自知賃春思德曜落葉悼微之海外猶遺誄天涯共奠詩邇來慚附驥學步寫烏絲 
　　沈庭瑞隱樵氏未是草 
[贈平江黎床臥讀生卽希政和]  
　　○久切瞻韓願遙欽曠代才文因人品重詞爲悼亡哀風格天涯仰詩壇海上開何時容立雪買棹俟將來 
　　虎林西山樵子隱椎氏初稿 
[題藜牀舊主藜牀臥讀圖]  
　　○風塵逐遂恨無端衛泌棲遲俯仰寬莫笑烟霞貪冷臥世情只合夢中看　槖筆歸來隱敝　撐腸萬卷勵三餘嗤他熱閡塲中客要博功名始讀書　莫漫藜牀擁典墳鸞膠尋覓也須勤蓬門就使躭高隱挽鹿終須倩細君　君　居數載沿未鵾續○寂寂春江負好春繩床經案客愁新輸君別有書中樂萬首詩題禺美人 
　　申左夢畹生黃協壎式權氏初稿 
[吳門波雲詞客曾以佳章見贈俗塵紛擾奉和未遑今夕風雨撲牕騷愁入夢起視硯墨未乾因卽用原韵拉雜成句郵呈斧政]  
　　○黃金擲盡悔前遊擅板銀箏燕子樓歲月徒教銷馬足功客大抵爛羊頭六張五角描離况晨硯宵新遣客憂風雨一天人睡未相思贏得淚如流○驥非櫪下甘心伏人到逢時氣白揚詩酒許渾修靜福　謂用直許壬甫姻丈　壯豪王猛滯蠻鄕　王紫詮姻伯久客粵東　誘懷未必輸茶苦舊恨而今較草長一曲停雲人不見春風春雨總凄凉 
　　平江藜牀舊主管斯駿秋初氏末是草 
[贈王鶴笙書家用三十六峯舘主原韵并呈海上忘機客同政]  
　　○筆夢江郎五色花壯年閱歷富才華斷難戀棧　覊櫪早遂乘風快泛槎夷甫清譚多警語羲之妙墨况名家牕西話雨知何日湖海襟期客久誇 
　　平江藜牀舊主初稿 
[三月三日偕友人乘馬車游靜安寺申園]  
　　○烟在三日暮春天結隊尋芳古寺邊無限穠桃無限柳何妨攀折舞風前　東風吹綠徧垂楊紫陌紅塵樸面香駿馬如飛芳草地一鞭遙指杏花莊　名園花木鬥芳妍烏弄歌聲雜管絃士女如雲憑眺里阿儂爭說散神仙　蹊花野草淡煙似滿眼風情了不迷鞭影歸途須緩緩夕陽斜掛小樓西 
　　王濟清初稿 
[柳絲]  
　　○蘇小門前萬縷斜撚靑搓綠映三又鵝黃因待霜刀剪細雨綿綿春更賒○柳絮　似雪開成幾樹花隨風飄舞滿津涯如教質並吳綿煖不惜平分寒士家○柳線　料峭東風滿壩橋休依綠樹擊千條莫嫌貧女難供養爲愛濃堆雨後饒○柳衣　東者如此最鍾情映杏依桃入畫屏奇語藍袍慶可得安排聞喚狀頭聲 
　　古零居士吉渠王濟清未是草 
[贈姚寶菱校書]  
　　○體態輕盈淡雅妝丰姿絕勝杜韋娘含情脈脈春思起一種温柔壓衆芳　寶髻新妝最可人菱花模樣玉精神廉前携手勞相問倍覺盈盈笑誤親　奏來曉起更妖妍柳擺腰肢步亦蓮知道文君春思亂長卿琴韻寄修然　知鄉誤跡奇靑樓萍水相逢兩意投一縷春情消未得故將詩逎當纏頭 
　　護花居士未是草 
[江督轅門抄]  
　　○四月十九日知縣黃德衣解賑米辭赴皖　同知鄧庚元清江回　安徽知縣陳宗謨山東來　江寗縣丞金朱家山回　通啊魏恒堤工局來　○二十日同知宛志逵奉委南門稽查差　通判唐錫齡朱家山回　庫大使孫彭齡稟到分寗　○廿一日署安慶府成善到由院來　同知李開諒朱家山回　典史胡日階稟知候補知縣陶祖厚十九日病故　廿二日候補道李家驥到安儀棧來　直絲州謝陶估勘輪修艇船工程並採辦鐵條洋木回　補昨日新授漕運總督楊到拜會　○廿三日南捕阮　知六合查案回 
[浙省撫轅抄]  
　　○四月二十日趙慶祺稟辭回籍守制　程聰訓稟知藩委湖属清查客民墾產差　卽用縣何永卓温州差人來省稟知藩司委查客民開墾田畞差　○二十一日縣丞諶熙坤稟知藩委金華差遺吼辭　未入棟張玉珂稟知臬委艮山永門稽查差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百三十二號]  
[光緒九年四月十七日京報全錄]  
　　宮門抄○上諭二道錄前○發抄奉　旨五道○閩浙督何　奏爲遴員請補沿海要缺知府摺○又　奏爲請補省會知府要缺摺○將軍善　奏爲副都統因病請假摺○將軍銘　奏爲疏通錢法片○廣西撫倪　奏請　頌偏額摺○大臣載　奏查補膳上人缺片○四月十七日兵部太常寺太　寺正白旗値日無引　見○兆珪假滿請　安○松溎等塲內專摺請　安○明安稽查中左門覆　命○穆隆阿續假二十日○倉塲奏漕船五日回空○召見軍械　派出閱卷　李中堂　翁同龢　崑岡　嵩申　烏拉喜崇阿　薛允升　錫珍　周家楣　陳蘭彬　許應騤　奎潤　許庚身○發抄　倪文蔚奏援勦越南陣亡病故員弁彙請議卹奉　旨着照所請該部知道單併發欽此○又續查陣亡病故之守備陳日邦等請卹奉　旨着照所請該部知道單併發欽此　又西林令楊先俊署恭城令奉　旨知道了欽此○又柳城令向萬鑠等署平南等令奉　旨知道了欽此○英廉奏恭查陳設及倉庫存項奉　旨知道了欽此○○閩浙總督臣何璟署理福建巡撫臣張兆棟跪　奏爲棟員請補沿海知府以資表率而重地方恭摺仰祈　聖鑒事竊照福寍府知府周懋琦調補台灣府知府所遺福寍府選缺聲明留閩另補光緒八年三月二十五日奉　旨照例於五日後行文按閩省照限八十日减半計算以五月十一日作爲出缺日期歸五月分截缺當因遴員未能遽定咨部展限辦理在案玆查福甯府知府係新章二留一選後第一次出缺新班遇缺先新班遇缺銀捐候補班前現俱無人常捐候補班前知府亦僅蔣鳳藻一員蔣鳳藻因案被叅續經議結於光緒八年五月十四日奉　旨係在禮寍府出缺之後且須隨時察看酌辦例不補本月所出之缺此外應補無人輪用勞續候補班前人員查有勞績侯補班前補用知府袁聞析年六十二歲江西樂平縣人在江浙及閩省軍營出力歷保侯選從九品府經縣丞布政司都事加戴藍翎捐陞同知引　見同治十二年二月到省繳照委署台方同知開山撫番案內奏准俟補缺後仍留福達以知府儘先補用先換項戴續因剿撫番社出力保奏光緒五年八月初一日奉　旨免補同知以知府留閩歸候補班前補用並　賞喚花翎考試取列二等祭看一年期滿奉留閩省補用代理台灣府知府卸事該員才具優長辦事穩練熟悉沿海情形以之請補福寍府知府洵屬人地相宜與例亦符合無仰懇　聖恩俯准以候補班前補用知府袁聞析補授福寗府知府實于地方有益至該員由侯補同知保舉候補班前知府今請補授知府員缺應俟准到部覆給咨送都引　見仍免核計叅罰據藩司沈保靖臬司張夢元會詳前來除咨部查照外臣等謹合詞恭摺具奏伏乞　皇太后　皇上聖鑒　勅部議覆施行謹奏軍機大臣奉　旨吏部議奏欽此○○閩浙總督臣何環署福建巡撫臣張兆棟跪　奏爲請補省會知府要缺以重職守恭摺仰祈　聖鑒事竊准吏部咨光緒八年六月二十四日奉　上諭福建福州府知府員缺緊要着該督撫於通省知府內揀員調補所遺員缺着光炘補授欽此當因揀調難得其人咨部展限在案玆查福州爲全閩首郡政務綦繁時有發審案件並委兼辦通商非精明勤幹之員不足以資整飭臣等飭藩臬兩司於通省知府內逐加遴選非現居要缺卽人地未宜一時實無堪調之員惟查有署延平府事福州府遺缺知府光炘年四十六歲安徽桐城縣舉人同治癸亥　恩科會試中式二甲第六名進士攺翰林院庶吉士散館以主事用簽分戶部奏補雲南司主事題升江西司員外郎光緒七年奉　旨記名以御史用八年京察一等奉　旨記名以道府用補授福州遺缺知府是年九月到省繳照委辦稅厘總局提調旋委署理延平府篆十二月初九日到任該員老成明幹任事實心歷練數月以來閩省情形漸熟以之請補福州府知府洵堪勝任雖調缺請補與例稍有未符但人地實在相需例得專摺奏請合無仰懇　聖恩俯念省會要缺乏員可調准以福州遣缺知府光炘補授福州府知州於地方職守大有裨益該員係遺缺知府請補細俯衛缺相當毋庸送部引　見並免核計叅罰據藩司沈保靖臬司張夢元會詳前來臣等謹合詞恭摺具陳伏乞　皇太后　皇上聖聖　勅部讓覆施行謹三軍機大臣奉　旨吏部議奏欽此　○○奴才善慶跪　奏爲副都統舊症復發實難速愈懇　恩賞假一月俾資調攝恭摺仰祈　聖鑒事竊奴才接准寍夏副都統宗室奕榕稱於上年二月膠卸庫倫辦事大巨印務施卽起程三月十五日馳抵張家口因在途跋涉勞頓感冒風寒觸發舊傷頭痛目眩等症奏蒙　賞假一月調理嗣因病勢輕减力疾銷假赴任於六月中旬始抵甯夏正値伏署之時又復染受濕熱腰骽痠痛右臂時覺麻木以甫經到任力疾從公未敢請假服藥數劑漸就痊愈數月以來時發時止尚不爲患詎意一交春令病藝偶增頭痛目眩益劇右臂前跌之傷遽加抽擊拘痛無方精神委頓不能支持惟有仰懇　天恩俯准賞假一月俾得安心調理一俟調理稍痊卽當銷假當差斷不敢久躭安逸致曠職守自外　生成等因咨請代奏前來奴才查該副都統自上年六月抵任之初體氣未健尚有微疴是由張家口力疾起程數千里跋涉勞苦致未痊愈奴才每勸其靜心調養以冀速痊該副都統以受　恩深重不敢以微疾躭安有曠職守數月以來事事和衷協力整頓每逢禁演必同奴才親赴教塲督練嚴冬風寒交侵不辭勞瘁以致入春以後病勢益居精神减少始咨請代奏前來合無仰懇　天恩俯准賞假一月俾得靜心調理以期速痊出自　逾格鴻茲所有副都統因病請假緣由理合恭摺具奏伏乞　皇太后　皇上聖鑒訓示謹　奏軍機大臣奪　旨奕榕着賞假一月欽此　○○銘安等片　再查街市行使憑帖本因現錢稀少藉資周轉然亦須量成本之多寡以爲開使帖到卽須付錢各省皆然從未聞有抺兌錢帖者乃吉省竟有奸商牟利創此名目始猶不能暢行近自光緒五六年來憑帖多攺爲抹兌現錢掯不開發致使物價銀價逐日加增鄕間農民赴城糶賣粮石柴草終日枵腹奔馳僅持一紙空帖不能換出一錢爲飲食之需住戶鄕民大受其困奴才等深悉其弊立意禁絕當卽熟商於上年六月間會銜出示令戶司吉林前廳後府將諭各商剴切開導勒限收清嗣經各商以來往存欠數止過煩一時收兌不及呈懇戶司吉林府稟請展緩前來奴才等明察暗訪亦係實情誠恐操之太急各錢舖歷轉維艱必多荒閉准予展至年底以今年正月爲期永遠革除抹兌名止通使憑帖現帖十千准取現錢二千俟錢法疏通再行漸次增加當取各商切結存案數月以來街市一律舉行銀價物價漸見减落買賣照常商民安業擬請嗣後如有奸商勾串官吏復敢呈請開禁抑或私自行使抹兌錢帖一經查出官史則從嚴叅辦奸商則治以應得之咎庶幾弊端永絕錢法疏通洵於地方大有裨益爲此奏明查案附片具陳伏乞　聖鑒謹　奏軍機大臣奉　旨知道了欽此　○○廣西巡撫臣倪文蔚跪　奏爲　龍神靈應昭著籲懇　勅賜封號匾額列入祀典以慰輿情恭摺仰祈　聖鑒事竊昭鬱林州属寒山廟供祀　龍神建自前明載在廣百通志係有飛來天石上書感應龍王四字遭旱禱雨應時立沛民間報賽甚殷經升任撫臣慶裕會同前督臣張樹聲題請　勅賜　龍神　封號匾額列入記典嗣准禮部議駁奏　旨依議欽此遵卽恭錄行知去後茲據瀋司徐廷旭臬司國英轉據鬱林州知州董寶書詳據舉人牟大元等呈稱前事並以光緒八年秋季雨澤衍期田禾半槁經該州親赴寒山奉神石至城設壇祈禱連得天雨靈應迭著實有可徵仍懇　勅加封號匾額並到入記與等情剴切陳明理合會詳請奏前來臣伏思祀典所載悉本功德于民則記之經自應詳愼權衡以仰副聖朝進退百神之義鬱林州属寒山　龍神廟祀多年前據紳民所陳附託姓氏加以形容未免近于荒誕惟查上年該州迎石致雨一節因與直隸邯鄲龍神鐵牌同其靈應益徽斯民感報出于至誠合無仰懇　天恩勅賜　龍神　封號匾額列入祀典以答　神庥而慰輿情除將事實冊咨送部科外謹會同署兩廣總督臣曾國荃恭摺具奏伏乞　皇太后　皇上聖鑒訓示謹奏奉　旨已錄　○○載燦等片　再恭查　陵寢遇有茶膳上人缺出例應奏補今　昌陸內務府出有膳上人一缺奴才等公同揀選得拜唐阿鴻亷食錢粮十三年年二十四歲又　慕東陵內務府出有膳上人一缺揀選得拜唐阿瑞山食錢粮三年年三十四歲均堪充補理合附片奏　聞謹奏軍機大臣奉　旨知道了欽此 
 
