# 1891 - 221 - 4906580

 

Page 1

 
 
[聲明影射] [  點石齋告白]  
本齋　印五經三萬選係集各種繼　之菁華復採各省書院社課之傑作兼之廣搜名人窗稿其中題有未備者並延名手補作之兩　　　甫得告成此選是極　　之大　也前月出書巳登報首定蒙賞　近有射利之徒巧將五經文海作底不列盡名中纔並無一字多印封面簽條凡　　　　　數作　文戞造　作五經文府或作五經三萬選　集一書而兼有數名任意爲之　客所欲計誠得矣購者偶不　察　受　　　本反不可　似此以僞亂　獪巧　極爲此特再佈告士君子購書之時務須對題對文詳加察閱勿爲身利者所勝實爲幸共 
[隂隲果報圖注敬送半價啓] [  點石齋主人敬白]  
圖繪隂鸞　報鑠一彰善　惡朗若列眉大有裨益身心今浙湖劉大善士託本齋代印二千部隠名氏五百部於今日起　三馬路北申昌敬送收四半價每本取錢五十六文願樂善君子仿效行之亦廣行隂　之一助耳特此佈告 
[書本報美艦來華後]  
英國電報言中國匪人滋閙教堂各國已邀同聚議將向中國詰問情由美國總統巳首先派各兵艦來華矣夫泰西列邦自進中國以來通商傳教二者並重載在和約具有明文乃何以四十餘年來通商則相安無事而傳教則屢致　　是何故哉或以中國自有儒教足以治國而安民又何煩西士前來播傳其道誠未免多事矣或謂天主耶穌本屬正教自華人心多疑慮遂致誤信浮詞傳爲口實而芥蒂生焉然則泰西列邦但通商而不傳教其可乎不知必不能也彼自謂傳教之人並無利巳之心專以救人爲念視天下爲一家其傳教也不過盡巳之職分而巳雖與通商者同往異邦而視通商謀利者迥爾不同各國教會甚夥選擇傳教者皆品端行正之人必欲歷遍天涯俾斯世俱知天學而始大快於心此其至中國之初志也惟所至之處必建購堂必刻教書必於通衢大道宣揚其教且立義學以訓幼童設醫院以救病人如是存心接物豈有不利於人者哉此法行之西國如此行之中國亦如此乃在西國則以爲盡善至美而中國有以爲不然者甸也則以中西之道不同也如以道之不同卽欲其裏足不前彼必不可今西士所傳之教有三曰天主教曰耶蘇　曰希臘教播傳於地球各國略巳徧矣計南北美洲各國從天主教者西百十七兆二十萬人從耶穌教者三十兆人從希臘教者無之歡洲各國從天主教者一百四十七兆八十萬人從耶穌教者七十一兆八十萬人從希臘教者七十兆二十萬人亞細亞洲各國從天主教者四兆七十萬人從耶穌教者一兆八十萬人從希臘教者八兆五十萬人阿非利加洲從天主教者一兆十萬人從耶穌教者一兆二十萬人從希臘教者三兆二十萬人澳大利亞各島從天主教者四十萬人從耶穌教者一百五十萬人從布臘教者無之由此觀之入教之人如此其衆傳教所至之地如此其廣豈有中國而獨遣之哉其來也勢所必然也美國律例凡出外傳教者必先於本國量其身體詳其品詣註其年貌有無眷屬載明出疆執照之中鈐以國印方令其遠適異國以與和約相符和約中亦載明傳教爲當行之事所以如此者欲保護傳教之人不罹災害也况乎駐京則有公使通商口岸則有領事所以保護之者無所不至竊以爲主客異情遠近異勢彼之自保不如我國代爲之保儀更爲周且備焉今者匪人滋閙教堂事起倉猝公使未及知領事未及料而我國地方文武各官一得消息頃刻馳至拯之於危疑急難之中晝夜邏巡罔敢稍懈我皇上赫然震怒立將兇惡之徒明正典刑屢頒上諭曉示天下則所以優待遠人保護教徒者亦巳至矣且此匪人其所以滋閙教堂者其意未必專與傳教之人爲難將挑中西兩國之釁而從中播散謡言煽惑愚民以冀乘機竊起也今美國先以兵艦來華未知其意何居如但欲詰問情由則詢之於公使諮之於領事訪之於商人巳可澈底澄清卽不然欲鄭重其事遣一介行人以臨我國亦無不可又何必遠勞兵艦跋涉重洋哉且云首先遣發則繼之陸續而至者當必尚有英法德澳諸國也且中國之人非與西士往來相稔者於天主耶穌兩教不知有所區别試舉歷來滋事於教堂者言之山東卽墨之閙教堂美國牧師之教堂也江蘇揚州之閙教堂英國牧師之教堂也江西瑞昌之閙教堂美國牧師之教堂也浙省台湖兩屬之閙教堂皆英國牧師之教堂也福建延平之閙教堂英美兩國之教堂也福建厦門左近之閙教堂英國牧師之教堂也廣東佛山之鬧教堂英國牧師之教堂也皆耶穌教也其與天主教滋鬧獨津門一案而已今者匪人於一月之中數千里之内其所有滋閙教堂皆屬天主教人抑獨何哉匪人之心實爲叵測若深知法人之性情俗尚而特作此狡獪伎倆以冀其借端一逞設使西人而果以兵艦來華豈不墮其術中哉昔時滋閙教堂各案俱歸地方官辦理事平之後民教仍相安如故不過一二選事者爲罪魁禍首而巳我皇上誼存輯睦道備懷柔遠頒綸綍至再至三普天之下凡屬蒼生自無不仰體皇上之心以爲心嗣後通商傳教所至華人之欵待必當異於前時以西人之灼然於滋閙之端明燭幾宜犯而不校存心寛厚力有餘而不輕試其力雖似受虧於今日必酬報於將來天下事恃力不如恃德其服人也在乎無形中庸云寛柔以教不報無道南方之强也此固教之大旨也夫 
[本館接奉電音]  
昨由京友電傳上諭三道敬謹譯登○七月初十日奉上諭巡視中城御史本貴等奏遵保獲盜出力司坊紳董懇恩奬勵並酌擬變通司坊官補用章程各摺片着該部議奏單併發欽此同日奉上諭松森奏理藩院現辦哲里木盟副盟長一缺例案不符且例無帮辦盟務不論品秩關列在前明文各等語着恩承等查明詳晰具奏欽此同日奉上諭剛毅奏特叅庸劣不職各員等語江蘇丹陽縣知縣查文清庸劣無能辦事乖方太湖廳用頭司巡檢暴式昭情性乖張行同無賴常熟縣黄泗浦司巡檢項大猷人甚平庸不知檢束金匱縣典史余森凌虐罪囚聲名甚劣均着卽行革職以肅官方餘着照所議辦理該部知道欽此 
[蓬萊宫闕]  
上月杪有十數人衣服整潔雇坐輕車五六乘赴正陽門大街青梅居内先令櫃上人墊付車價飯資京錢三十千然後入座旨酒嘉有共相勸　至鼉臾兩躍不覺旣醉旣飽共訃京錢八十餘千諸人囊内空空無以應也足快者陸續走散尚有四人仗麴秀才勢洶洶吵閙掌櫃入知是騙食一流人赶往中吏衙署控告當蒙派役拘住四人收押候審但顧一時口腹不計日後災殃將軍不負此腹此腹實負將軍矣○北橋灣永泰茶社徒夥某日晨起打 
 
 

Page 2

 
 
掃巳畢見跑堂某甲依然高臥茶桌方謂紅日巳升何事勞之向依然鼾睡不起屢喚不應冋前撫摩已氣息不續體冷如冰急告知掌櫃存細看視終不解其故遂請隂陽生批就殃楞舁回家内交其妻氏收殮該茶社因之閉歇一日次日始掛幌開張或謂甲頸項間指痕隠約諒係夜間遇鬼搯斃又謂甲白責與人毆鬥受傷深重入夜殞命街談巷議未可信以爲眞也○日前有提署番役多名向提署迤東小胡同内烟館查抄蓋舘内時有著名竊盜在此棲身館主人固未之知也番役去時將吸烟器具曁烟客十數人立時鎖錮一併解至署内收押候訊○某公子於夕陽將下時行至大栅樣東口忽有無賴之徒自後攫取鵰翎扇一柄如飛而去公子乃往西河左哨官廳報案京中呼白畫攫物者爲奪胡此輩眼明手快較别處尤甚也○旗人某甲向阜成門内寓居之某乙借貸不遂糾約十餘人袖藏刀械興師問罪乙見勢凶惡不敢杭拒遂以白畫搶刦等詞往報官廳旋派兵役多名將甲等拿獲由廳解往提署收禁候審 
[告示彚登]  
總理各國事務衙門爲算學錄科事照得本衙門奏定章程各省學政子歲科兩試時生監中有報考算學者俟屆鄕試之年將原卷及履歷清册咨送本衙門覆核錄送順天鄕試統於卷面加印算學字樣每二十名以上取中一名歷經辦理在案本屆辛卯科順天鄕試各省己將報考算學各生原卷清册陸續咨送前來相應曉諭各該生等知悉務於十日内迅速取具同鄕京官應結並携帶貢監執原赴本衙門報到呈騐以便定期錄科過期概不錄送該生等各宜凛遵毋得自悮切切○順天督學部院示諭正案羅試錄科各生知悉爾等有應編入官號鄕試者速赴本部院衙門具呈開明三代及胞伯叔兄弟現任官職姓名以憑造册移送順天府備造冊卷毋得自悮致干重咎再示諭錄科捐納貢生知悉准禮部札開會議年老監生冐頂已故監生執照投卷明定章程一摺原奏内稱本年鄕試所有年老例貢監生錄科應分則大小學　增附識認甘結呈由州縣騐明執照加結申送並於奏請恩賞時將原捐各照送部其並非年老生由例貢監生中式者舉人於塡親供時將執照呈繳副榜卽呈地方官申詳督撫咨部等因通飭在案爲此示諭年老捐納貢監生遵照卽將原捐執照呈院切勿遺漏自悮再示諭羅試錄科各生知悉前准順天府移開會議奉天府丞張條奏請嚴定投卷限期一條應如所請每逢順天鄕試於八月初一日奏定人數學臣監臣卽不得再行錄送以昭愼重等因爲此示諭諸生卽速報到投卷以憑示期考試本部院定於七月二十五日爲度如過期不到概不收考各宜凛遵毋悮再諭正案羅試各生知悉爾等有欠考未經補考者速赴本院報名聽候示期補考倘有隠匿不報任意延玩一經查出定行照例扣除不准册送鄕試再諭八旗順天直屬應試優生知悉爾等領有本學文結冊卷到京者速赴本院投遞以憑示期考試毋得遲悮 
[津門秋汛]  
滬上潤康錢莊學徒焦某年十八歲少不更事日與匪類爲儔後竟被人誘拐於六月十六日乘普濟輪船至天津僑寓西門外永盛店廿四日卽衣食不給哀乞廣仁堂收留堂董詳問姓名籍貫得悉緣由當卽函致潤康莊來津具領潤康與長發棧素往來爰將原信交接客張姓代爲挈領七月初三日張到津向焦研問被拐綠由一言不發惟答稱拐匪係津人劉某而已旋於初四日乘新裕輪船回滬○津人於立秋時食瓜謂之咬秋今年七月初四日立秋居人故事奉行致東陵侯頓增聲價○順直兩屬去夏被水成災不特田中顆粒無收卽薪蒸亦如牛山之濯濯雜糧則賴關東轉運白米則賴滬上輸將是以匱乏無虞不致價增數倍惟柴草無從販賣價值日昻計草把每把須制錢六文從前約重一斤有零兹半斤尚不足云○西學爲當務之急國家曾經遴選幼童赴美國肄業惜年均幼稚而又淺嘗輒止並無成效可觀現在閩浙總督卞制軍擬竟前功遴派船政總稽查沈太地翊清曁製造學生吳司馬德章督率水師學堂年長學生出洋卒業先經咨商北洋大臣李傳相傳相亦擬派北洋水師學生會同前往遂咨覆制軍各派熟悉洋務之員爲之督帶除派定嚴太守宗光外制軍以是議由吳生德章創始且吳生曾經出洋游歷可收駕輕就熟之功遂擬汰太守而派司馬太守爲文肅公曾孫聞之卽束裝到津面乞傳相玉成其事傳相准其一同就道明春冰泮後當卽出洋矣○粤東士子之應京兆試者向來一千三四百人今年嚴定識認出結章程並除京官外額錄遺才七百二十人各生遂不敢輕於嘗試通計目下巳經報到者祗八百餘人耳 
[蕪水秋痕]  
蕪湖來信云内河青弋關委員吳絜生少尹現將有瓜成端甫觀蔡詳請札委按司獄鄭君貽源接辦○每屆鄕試之年猾儈奸商往往冐充考生抗免厘稅其實考生自帶上貨藉補考費者不及十中之一卡員眞僞莫辨操之過急則易肇事端過於優容又恐考成有碍本屆灣沚鎭厘稅委員吳少齋少尹擬自五月十五日起廣募巡丁在河十瞭望遇有貨船高掛鄕試旗號者卽掉小舟尾隨其後俟抵埠闕其將貨起人某號卽就近禀請地方官指名提究補完加罰以儆刁風繕具條陳上之撫憲沈仲帥批示以考生挾帶貨物原違功令前經奉旨照例扣考應無疑議若以該員所陳不但無此政體抑且易滋流弊仰卽裁撤勿用並將原禀及批抄錄札發徽寧三府轉飭各縣一體出示曉諭俾考生觸旦警心免致誤蹈覆轍中丞此批可謂不嚴而肅矣○署太平府史蓮督太守病故署中於月前下浣開吊本月初二日發引由夫人公子扶柩回江都原藉臨行郡中紳士民人執紼而送者多至數百人○安徽學政駐節太平府每屆鄕試本郡士子例得先期就署考取遺材然後前赴曰下本屆錢大宗師於七月初三日舉行錄遺旣竣卽啓卽赴金陵○入伏以來火傘揚威冰紈乏力寒暑針升至百度餘食力之輩因患急痧而倒斃　相望於途近更瘧痢盛行大難調護安得風生頻未一味秋凉使人蠲除煩惱哉○鄕試伊邇皖南士子取道鳩江赴白下者舟車　　不絕於途舟價較平時昻至數倍○本任蕪湖縣王玉如大令缷篆後瀛眷尚住署中兹因新任王宇春大令將下車遂賃屋上水門外諏吉本月初二日喬遷 
[東安閙教]  
前此蕪湖閙教時寗國等處亦訛言四起教民驚駭不安延至四月中旬寗國東鄕距城五里之河裏溪鎭上教堂果爾肇事登時糾聚千百人團團鼓噪幸惠明府先期派差預備飛報入城明府卽到堂喝阻惕以刑法其有强項不服者立拘數人縶諸廳柱衆始鳥獸散邇來風鶴全平四境安堵乃教中人談及上月二十日寗國西鄕距城七十里之東安教堂又險被鄕民聚衆閙毁幸是處教民甚衆羣起禦侮是以僅被擊毁門窓等件餘尚無甚損壞事後赴縣禀報明府派捕前往查拿爲首滋事之人懲一儆百 
[嚴社匪踪]  
特授鎭江府正堂加十級紀錄十次王爲勸聯鄕約事照得前此沿江上下訛言四起以拆燬教堂爲名藉端滋事倉卒之際無知愚氏有謂誤聽而附和者有謂懷疑而忿激者現在各處業已安靖謡言揭帖盡係奸匪所爲城鄕大衆無不周知自此之後再有謡言斷無再悮再疑之理倘後再生事端亦豈　再以誤聽等　妄思開脫本府細察各處生事緣由　因本地莠民先存生事之心而爲之紳董者復存省事之見因而莠氏甘受匪人之惑聽其指揮紳董明知莠氏所爲不加勸阻迨至事端旣肇一鄕爲之不安遊匪遠颺居民則勢難可免子弟犯法父老難辭其咎輾轉株連貽害何極爲此示諭四鄕紳耆人等現在城内業已嚴查保甲毋許遊匪容留一鄕之中同廛共井耳目易周果能互聯鄕約明定章程認眞稽查奸匪自難溷跡地方自然敉平正本清源莫要於此該紳耆等旣負一鄕之望諒無膜視之心本府有厚望焉所有簡約章程開列於後其各懔遵無違切切特示每十家爲一甲各村按照甲數公推甲長數人逐夜分司稽察每甲每夜派出支更一人或俟戸輪流或出錢雇覓聽從其　一甲有警鳴鑼遞傳各中長更夫聞鑼齊集倘夜不支更及聞鑼不到者由中長查出之後酌量議罰孤寡無健丁者附入隣近甲内不入十家支更之例　各家戸口同村共知無須編造門牌以歸簡便一客棧無多稽查尤易每晚投宿之客問明來歷鄕間無 
 
 

Page 3

 
 
可謀幹只准留宿一宵日久逗留責由地保驅逐一菴觀寺院只准本處僧道住持不准容留掛單僧道違者禀究一有形迹可疑之人輕則鳴鑼驅逐重則綑送到官勿狥縱一零　烟膏之店限定二更購門不准留客住宿違者公司初令閉歇或就近禀司究辦一凡村外空廢廟宇准該紳耆等酌量情形或籌　略　　葺安置誠實可靠之人俾司啓閉或因破壞過甚無力重修應卽就近禀明司汛各官前往勘查立與拆毁以絕匪盜茂匿之地仍將所拆木植磚　登載簿籍移作本村公所之用一教堂教民門戸旣分彼本無干涉果有受害之處儘可禀官查辦勿得妄滋疑議致釀事端　　　仇釁端自息至本地鄕愚有不甚安分者該紳耆等尤宜諭以利害嚴加約束一每甲一鑼一梆需費無多責由各甲自辦董事無得藉端歛錢光緒十七年六月廿一日 
[漁民交鬥]  
寗波哄傳澥浦某漁船在洋遇盜將船上諸人縛而釘諸艙下貨物刼掠一空旋遇同里漁船爲之救出詢知被刼情由并悉盜船未遠於是會同各漁父四面兠果餐有一船迅速如飛衆漁船不辨是盜非盜欲向擒拿船中人告以我等岱山漁戸並非盜船漁父不由分說戕害八人岱山人回家紏集二百餘人前往澥浦復仇燒毁兇手屋宇漁父鳴鑼號召霎時亦集多人兩相格鬥互有傷亡當塲被岱山人擒去二十餘人岱山人亦有數人被獲云 
[彩票新章]  
聞得經理吕宋票之西官出示云吕宋票擬出售三萬張一月每張分作二十條如值六月十二月則每月須出售四萬張每張亦分作二十條其得彩銀數尚須酌改此章程由西歷本年終然後舉行云一 
[英界火災]  
昨日將晚七點鐘時本埠英大馬路北首後馬路濟陽里口某藥鋪棧房忽然失火霎時間卽冐穿屋頂直上炎炎英法美洋龍風馳電掣而來吸取自來水灌救捕房更以藥水龍噴之迨至火滅烟消而各龍猶四面圍澆以熄餘燼是以焚去若干房屋倉卒中未易查明云 
[女郎鬥力]  
毆鬥之案大率男子居多若以弱燕之身而賽摶獅之力則釧擊釵飛之下豈尚有柳嬌花媚之情乎有二女郎僦屋法界借問里居同在長干之内數伊年紀居然待字之人南陌踏青時携　履西郊步月同碾香塵惟形影之相親儼苔岑之同契近以所借耳環一對珠離合浦未能壁返秦庭由是嚦嚦珠喉竟作女嬃之詈婷婷玉質齊鏖娘子之軍難解難分再接再厲觀者目眩神駭不敢爲左右袒適巡街捕至遂被扭入捕房管押一宵昨晨備捕頭訊悉情由以事甚細微麾之使去然花容已不勝黯淡矣 
[會訊例志]  
日本人尾本福原奈良等刃斃華人沈關福連日由上海縣袁海觀大令與日本領事官鶴原君會訊情形俱已登諸報牘前日復訊尾本福原奈良及馮夷吾之家丁馮天福至七下鐘始退聞尚須押候再訊也 
[命案三志]  
前日傍晚蔡龔氏偕抱呈蔡福生投上海縣訴稱兒子桃桃於昨晚私取家中洋銀七十五元至虹口賭博輸去二十元覷出破綻向之理說反被毆至重傷延至今日上午十點鐘時溘然氣絕爲此來案叩求詣騐昨日亭午袁　令升堂訊究副地保邢秀秀投案候示蔡龔氏投案伸訴前情並稱此洋留待本年十二月爲兒子完姻現已經親族向小婦人理勸求免騐屍大令問爾所控行兇者爲誰氏良久不答大令察閱報騐禀詞載明行兇者爲范金堂麻皮桂寳陳大不同斗批把阿華等人問蔡福生何在答稱現在家中今日並未來過　令遂着邀福生到來如果不到定須詣騐○三圖地保石烟堂報稱本月初九晚有金姓客借宿英界來發小客寓至次日十二點鐘時棧主施國安以金尚未起身前往呼喚見其神色有異送請仁濟醫舘醫治無效延至晚十一點鐘時斃命醫院中人知照小的查無親族爲此來案求請騐屍昨日下午三點鐘時袁大令帶同仵作書差前往相騐○昨日午後三點鐘時張錢氏　上海縣訴稱小婦人家住浦左唐橋鎭前晚吳長發薙　鋪夥張司務飮酒沈醉行過萬家木橋失足墮河經人救起頭巳碰傷醫治無效而斃吳等竟將屍抛入小婦人家意圖誣詐適袁大令騐屍公出由值差暫行看營 
[英界公堂瑣案]  
包探唐寳榮及某號華捕同禀稱虹口某四人宅畔有荒地一區時人有人在此大便臭氣難聞西人惡之函致捕房經副捕頭令華捕不穿號衣輪流守候今得拿獲劉阿昌等九人其間五人願各罰洋四角尚有四人皆當小工者今特一併送案劉及王奎隆譚阿元張阿連孫阿三同供稱小的等實不知此處不能大便如今自願罰鍰李普濟王馬林胡阿春龔孟生同供稱小的等以後不敢再在荒塲大便矣此次實在無力罰洋蔡太守謂此處荒塲與西人住宅毗連不應任人大便今旣報知捕房捕頭應派穿號衣之捕前去見有人來大便立卽阻止安敢不依如果倔强難馴儘可拘案何必使捕不穿號衣待人大便時拘拿請究華捕等同稱小的等惟副捕頭之命是聽不敢擅專太守曰　隨將情諭知麥捕頭轉諭副捕頭嗣後當派穿號衣之華捕輪流阻止今劉等五人旣願罰洋判令各罰四角撥充某西醫院經費李等四人各押一日○某號華捕禀稱昨夜小的見野雞妓女王寳玉沿途拉客拘送案下寳玉供稱小婦人家在揚州甘泉縣丈夫孝山父親陳蘭高現均在籍耕田小婦人於去年逃荒到此不得己而爲野雞現在惟求恩宥蔡太守以寳玉旣有丈夫太父飭交官媒收管俟備文遞回原籍○包探張九意禀稱瞽人包正揚家住虹口賣卜爲生被朱巧生竊去衣物質洋報捕拘朱吊贓送案包訴稱小的係寗波鎭海縣人十八年前在籍時與朱鄰居今忽到來探望言及邇來命運顚倒妻已病亡乞爲留養如同救命小的因之留養在家小的家與質鋪比鄰伊竟在壁上挖成一孔蔽以水缸使人不見幸經人看破知照小的小的囑妻檢點衣物則巳失竊甚多因卽報捕拘朱吊齊贓物質鋪中幸未被竊如果被竊則小的被累不堪矣朱供稱小的係慈溪縣人在包處寫字竊取衣物尚乞施恩包又稱朱係鎭海人妄報慈溪蔡太守以朱居心可惡判押一月期滿備文遞回鎭海起案之贓給包領去夫包旣以賣卜爲生則試自一占應卽知有失竊之事奈昧焉罔覺至事後而始控官此其課之不靈不亦可見乎嘻○包探何瑞福禀稱曹應寳闖入徐應照家行竊獲交巡捕房捕頭命小的盤詰曹有無他杂詰得曾竊徐蕭氏錢鈞才金氏等家衣物詢其贓物何在則稱綢衣質洋使用物則賣與陳小飛問其質票言巳被徐取去轉問之徐言被落差華捕取去傳問落差華捕則稱當票於看過後卽交與徐之同件人小的隨在曹身邊搜出洋一元今連弔出之贓送案徐稱獲曹時有落差華捕到來觀看卽將曹質票二張取去同件人並不取票徐蕭氏等均投案請領原贓某號華捕投案禀訴前情曹供認行竊泥首求恩陳供稱小的開設舊貨店不知贓物是以誤收現巳將贓交案矣質鋪夥某甲源來當鋪夥某乙請追質本麥捕頭禀稱華捕旣巳落差見徐獲賊不應擅取其票無論是否看後卽交徐友其咎難辭應罰去半月工洋五元陳實係次收贓蔡太守判令將曹管押六禮拜陳管押三禮拜質本不追源來當本應追一半卽將所罰華捕洋五元搜出洋一元歸還源來當本餘充某西醫院經費贓給各失主分别認領○三菱公司帳房鐵箱内失去洋銀報捕請查等情曾詳前報昨日包探王阿二陸阿祥唐寳榮同禀稱小的等往查失竊情形並非外賊入内且箱匙由司帳人蔡裕明經手並不離身不知何以失竊至箱並未撬壞確用匙開三菱庖丁麥阿炳檢得布包内洋銀四十元其間好洋二元銅洋三十八元皆鐵箱中之物細察包洋之布則茶房楊紀祥用以揩燈者以致疑楊行竊楊原是茶房半月前因辦事不妥早經辭歇惟仍躭擱公司中今特解案請訊楊堅不承認竊洋並稱揩燈之布存在茶房無論何人皆可取用蔡太守問麥如何檢得包内之洋答稱小的見爐竈旁有布包之物取而視之内貯洋銀買辦蔡芹生申訴失竊情由帳房蔡裕明供稱鎖匙隨帶在身卽夜間安睡時 
 
 

Page 4

 
 
亦必藏在枕下不知如何被竊太守問楊曰禮拜日爾在何處笞稱午後一點鐘時至晉泰土行探友係二點鐘時偕友人至大馬路清園烟館開燈議事直至將晚又至晉泰夜膳將及十二點鐘回公司洗澡安睡問友是誰答稱李水永及阿二太守再三研詰各執前詞隨飭將楊交捕房帶回查明再核 
[法廨停訊]  
昨日係天主教堂瞻禮之期法公廨因此停訊一期所有各案統歸下期解訊 
[上海報學堂補行戊子彚考本堂學生全案]  
頭班二等張兆圻○頭班三等曾清鑑鄔廷椿○二班一等張兆圻○頭班三等曾清鑑鄔廷椿○二班一等王錫麟徐增彭大經陳榮徐奎麟李桂生黄慧寳朱文學應樂興鄭觀漸陳文祥吳光照經南良朱曾基○二班二等張仲甫李承銓張文逹姚簡徐樹春黄禮福徐韶華彭椿林金智琪陸壽康羅解紳王楷黄中時方志興蕭之忠烏緒淙王利南張應第金智珏○二班三等朱傳珍朱文駿徐仲哲姚景賢陳釗龎鴻熙徐臻黄學振沈逹榮謝豐鎬許乃昌章奇珍錢顯甫黄元植屠方規陳光德李壁經方德康沈紹元榮永祿張鏡湖汪培林許更新謝銘張泳　劉志澄陳福康經嵩處范少卿○三班一等錢泰階黄焜暉陳席儒唐震階王周鏞龔秉華袁長漪余榮登楊佐清鮑忠屺徐志宏尹　松楊龍驤鮑長濟陸楙屠宗仰鄭重楊興源鄭麟章陳珙王水如華光裕朱炳文張仲吉孫永金汪立鈞何棟臣吳廷桂譚懷清陸天來袁長清　文姚文幹屠居松張榮叔唐啓青錢廷楨李煥章陳宰生鄭學成周忠立韓榮貴夏象賢張壽華吳旭升金元泰張桂華俞文茂汪樹銘譚景　石文宗蕭文質汪誠富陶柳佳王春生馬仁勲沈紹皋張書紳程大澂宋　壽馮春熙　良田高吉生夏承綱何師竹鄭皋陸福寳鍾訓彝鍾訓　韓德生　高吉陳玉君張克馨吕成章金根壽吳敬銘周萬恩程惟書毛文鰲朱步鰲殷杞南沈惟新俞松年吳枚言潘寳彤朱澐曹鍾禾徐松　○三班二等沈振國高有成姚訓才嚴昌壽李家祥韓章鑣吳光興楊樂成胡業洪張錦標潘文卿經培基陸紹祖皁耀梅胡國榮黄振邦龔瑞　　家杰陸金成朱澄晏龔洪謝棣華袁長鴻楊忠權金永康金戒三顧潤生席慶麟王忠英朱承法林應　許峻德顧榮增莊文煥宋鎣俞金榮鄭衛生洪仁榮葉昌祺沈蓮沼金榮貴陶鶴梅陸振階沈鴻泉范益生馮寅柏朱澄景賈應衍徐嘉禾沈祿增陳子安董玉卿趙天德徐銘鳳陳金生張之　周桐朱鳳章張同慶袁慶祥程禾生徐安清吳雲生經吉慶趙世鈺施兆駮○三班三等汪慶兆徐元紹經餘慶王忠炎華義方顧廷桂陳秉鈞何潤身孫廷楨蔣永興姚國楨來寛鞠豫聰吳珊夏文光史蘭如丁麟法蔡文熛王月升潘麗生吳清中江筆生蔡履關唐文橋彭俊費丁麟德厲汝澄龔沔漁陳秉銓趙錫禮榮興泉朱森基郭文奎徐文濤徐李生邵文寳陳榮生方元燾鄔謨廷周忠賢王質卿宋朝佐葛子卿顧斐卿王長松蔡薈江葉有聲蔡茂明陳章恩鄭汝樑秦榮○四班一等何廷榮俞朝棨顧三和戚有懷陳紀唐洪家勲馮坤生郭承長顧慶生倪雲章剛石文不○四班二等陶潤洪增亮王彬生鄧天佑邵桐生周樹魁柳永祥汪師雨張榮生夏蓮生姜維棟吳師錫蔣文卿王烈英張　生徐秋樵徐壽彭徐根全蔣志方吳子文○四班三等嚴鳳璇經文萃郭雲書○附班王祖慶陸文焜徐子賢沈兆樑袁文魁潘澤沛胡景　張錦張銳敬憲章馬如雲朱仲安范錫縉李敬熙黄汝賢吳酉紳季季屏金受昌夏馥馨○未入班陸琛劉天瑞徐慶　蔡維藩李家鎬經德懋范型何耀翔陳義觀方錫恩黄堯臣陳開基○巳委局差榮永清○候查究俞釐祥凌雲翰龔琳潘廷獻沈紀南李家震張壽如周淦恩劉　程鋼程人洪○告退　徐佩聰錢選青施樂三姚汝霖胡恭榮吳國鈞○斥革蘇上逹袁長木李正洪黄錫緯趙子封劉榕根鄭河清方丹陽徐純德蕭之正徐肇清張世珍古恒森吳養疇朱煐唐文佑賈文英楊兆麟陶廷獻○已故錢廷棟范學淹命榮陞費樹敏王學芬鄭官壽陸鴻祥吳福生汪國輝朱澄心李洤慶鄭仁廉 
[江督轅門抄]  
江督轅門抄 
七月初七日分發江西補用縣劉壽嵩由京來北捕通判劉化澈禀知任事朱瑞禀知缷事同知聶徽琨見謝泰興厘捐差○初八日羅廷玉謝委　辦金陵城外保甲局及護軍督捕各營親軍水師右哨事務前廣東平遠縣諶命祿禀知今日接江寗縣局保甲差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[瓜代展期]  
寧波鄞邑尊徐翔墀大令奉調入簾禀請上游以楊大令瓜代本擬月初卽涖擇於十二日接印刻聞偶抱微疴擬展限數天須於望後可以履任云 
[敬送治痧良樂]  
蘇郡近日疫氣愈甚自起病至死不過六時竟有前屍甫殮而後屍又擱者自城及鄕而横涇香山等處爲尤甚論者皆歸咎於今年旱乾旣甚居民吸受河中穢濁之水所致然刦運之來亦未始非人心不古使然吳中好善之家施方送藥層出不窮惟悉閶門内申衙前東首馬衛生棧所修合敬送之痧藥一種最稱奇騐歷經治愈多人如有患此症者不論早晚均可往取不取分文 
[申報舘順直山東協振所七月初一日至初十日止經收第一百廿三次清單]  
初一日唐鑒明洋十元皖省無名氏洋十元黄埭鼎隆慶醮費移賑洋三十元○初三日　留名銅洋四元　廣德錢三百文義元錢二百文恒昌錢一百孫裕豐錢三百孫鴻賓錢二百查黎閣錢一百寗振洪錢二百雀吉臣錢二百汪秀麟錢二百無名氏錢二百汪文澣錢四百萬泰錢二百許錦錢二百泰記錢二百查廣和錢一百進才錢一百以上十六戸全全泰洽交來洋三元楊董氏洋一角季幸洋五分李銀姑洋五分張景和洋五分詹春洋五分無名氏洋五分王梅生洋五分明敬童子洋一角以上八戸平署全盛局交來虚對洋一元仁和利銅洋三元○初四日浙慈邑廟人保平安票洋五元隠名氏二元平安子求合宅平安洋一百元○初五日代周成衣王成衣三元○初六日梅鶴生洋四元○初七日隠名氏銅洋一元○初八日無名氏求外症速愈洋十元海寗許徐氏求病速愈洋二元　塘金靜得求長子文炯次子文煜病速愈洋二元○初九日陳子楷洋十元總共洋一百九十一元銅洋八元虚對洋一元 
 
