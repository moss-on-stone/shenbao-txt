# 1902 - 239 - 4910551

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尙書所撰續編爲卷二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[論請停科舉之善]  
　　變通科舉之議昔人已屢有言之者而請停科舉之說則未嘗聞焉可知通商以前風氣未開故昔人僅知科舉之不善亟思有有變之而不知變之亦未必能盡善也嘗讀馮氏校邠廬抗議謂明祖以梟雄陰鷙猜忌取天下懼天下之士起與爲難故爲時文以束縛之其事爲孔孟明理載道之事其術爲唐宋英雄入彀之術其心爲始皇焚書坑儒之心抑之以點名袒索苛細之法以折其廉恥揚之以鹿鳴瓊林優異之典以生其歆羡三年一科今科失而來科可得一科復一科轉瞬而其人已老昔人於時文取士可謂詆之痛切矣然當時之人但知八股之未善以爲攺去八股則士求實學而眞才可以輩出惜乎朝廷未之詔攺仍沿明陋習以致人才不興國勢不振有識之士莫不拊膺悼歎而莫可爲計乃自庚子之變朝廷奮然攺革凡八股詞章小楷之弊一掃而空足見風尙與時勢爲轉移卽取士亦當隨時世而通變在昔欲求實學則惟在攺變科舉舍此别無良法今則并科舉而亦可不必矣何以言之未經通商之時華人眼界未開未知泰西學堂之廣教育之良取才之善故不能不斤斤於科舉今則非但知之抑且效之雖不能遽嫓美泰西而各省大中小學堂已次第舉行旣設學堂則學生畢業後自不必再令應試應試之人斷非從學堂出身當日學堂與考試本相輔而行今則學堂與科舉一若迥不相侔朝廷化普大同先宜絶門戶之見若學堂歸學堂科舉歸科舉是朝廷顯爲之分門戶矣自來取士未嘗分途尙有門戶之患而豈可顯分門戶耶故欲仍科舉則學堂不設可也欲設學堂則科舉斷無可以再行者且以學堂科舉二者相較則學堂似勝於科舉科舉必三年一行卽使試官無絲毫苟且尙不能免屈抑及僥倖之弊若一草率或稍有偏見其能免黑白混淆乎且考試不過數天眞才恐難遽得若學堂則限定功課積日成月積月成歲數年之後自有確實功效旣無屈抑之患目不生僥倖之心非較科舉爲善乎此科舉之宜停者一也况士人讀書寒素居多每至應試費難籌措往往借貸不足繼以典質典質不足繼以干求諺云舉子爲破家之子又云舉人老盤川少此指舉人會試而言若生員秋試更多於舉人而其籌費亦更苦於舉人三年一考有把握者能有幾人卽經改制而科復一科所謂轉瞬而人已老者亦猶昔也若學堂肄業有一定出身之時人才卽易於鼓舞此學堂之善於科舉而科舉之宜停者二也惟方今科舉改制伊始士人之心尙未專向於學堂又誰肯請停誰敢請停者乃匯報則云此次直督袁慰庭宫保入京陛見皇太后皇上垂問學堂近事宫保奏稱學堂爲培養人才之地然必須永停科舉專意誦弦始有眞才可得宫保之見可謂高人一籌宫保之奏可謂緊人一著雖傳聞之說未敢遽信爲眞然久佩其經濟之才定必有此奏對也當拭目以觀其後 
[諭旨恭錄]  
　　七月十九日奉旨截取工部郎中賴清鍵吏部郎中方培愷俱照例用擬補内閣中書渠本翹黄梅瑞俱准其補授保舉河南候補知縣嚴緒鈞甘肅候補知縣粟國珠俱照例用開復前山東蘭山縣知縣陳公亮著准其開復原官仍留山東補用直隷保定府理事同知員缺著平喜補授直隷易州理事通判員缺著清瑞補授分發雲南試用知縣文漸逵梁英明楊挺然劉培祿廣東試用布庫大使周紹昌長蘆試用鹽大使甘鎬兩准試用鹽大使王耀堂文淯徐家驥福建試用鹽大使金廷傑李宗蔭陳祖榛四川試用鹽大使馮天爵廣東試用鹽大使伊光楣俱照例發往次此同日軍機大臣面奉諭旨本日引見之分省試用道松毓著於二下日山東補用知府蕭鳳文著於二十一日知府用在任候補直隷州直隷清苑縣知縣李兆珍著於二十二日預備召見欽此 
[上諭恭校]  
　　昨日清晨京師友人飛電告知本館云七月二十六日欽奉上諭抽釐助餉本軍興時不得已之故現與英國新訂商約加收洋貨進口土貨出口等稅一經定議著卽將各省局卡一律裁撤等因軍機處誤寫一經爲業經刻已傳知内閣速卽更正云云爰卽敬謹校定於此 
[宫門抄]  
　　七月十八日吏部翰林院廂藍旗值日吏部引見四十四員戶部九員太常寺十員榮中堂謝賞頭品封典恩恭王葵公希朗阿各假滿請安廣忠請假五日朱侯請假二十日興伯請假十日寳銘伺候　召見召見軍機及許珏寳銘○十九日戶部八旗兩翼值日無引見克王植公等由東西陵回京請安署熱河都統松壽請訓粤海關監督常恩請訓雲南巡撫林紹年請訓恩公假滿請安召見軍機及松壽林紹年 
[電傳宫門抄]  
　　昨日午刻京師友人專電告知本館云七月二十七日並明發上諭是日皇上召見軍機大臣及熙瑛 
[軺車抵日]  
　　日本某日報云中朝簡赴英國慶賀加冕盛儀之振貝子事畢而返約於東歴八月三十一日或九月一日由美洲行抵横濱適遇新秋炎威未退是以一切迎謁之禮概行婉辭大約須行抵東京然後由日廷按照接待帝室貴賓之節文欵待聞行邸已豫備於上野精養軒中矣 
[誨爾諄諄]  
　　學海餘波已詳前報兹者日本某日報又登有我中國欽命出使大臣蔡和甫星使告示一 
 
 

Page 2

 
 
通爰譯其大略云曩者吳敬恒孫揆均等二十餘人闌入使署謾駡無禮閱日又糾合數十人兩次前來騷擾本大臣已將情示諭爾等留學諸生知悉矣前日秦毓鎏張肇桐復會合十人來署本大臣命隨員勸之使歸自午後至上燈時尙不肯行聲言不遂其願不去致重煩警察斥退本大臣素以寛大爲懷此二次之所以勞警察彈壓者實迫於不得已諒爾等當各了然於心乃吳敬恒等妄肆筆舌之鋒混淆黒白狂妄詈罵猶自謂婉言諫爭一面之詞聽者當不受其誑惑本大臣今將此事始末明以告之須知國家派遺來日之學生送入成城學校培成將才選擇何等精嚴保證何等愼重從未准自費學生隨意入校今者自費生鈕瑗等九名未奉本省大憲咨文贸然請本大臣破格保送本大臣擬俟福島少將歸國委曲面陳不料若輩竟汲汲要求恣行騷擾惡言怒詈幾不忍聞當時吳京卿及小林譯員在旁再四爲之勸諭若輩若據理而論則一二人足矣乃初來二十七人第二次又多至百餘人相約前來恃衆犯上試思犯上無禮之事何國不當深惡痛絶况日本學校爲教育諸生之所若任意送若輩入學難免以二三人之頑梗妨害合校諸生本大臣奉命來駐此邦惟以國計爲重豈能畏懼若輩聲勢應其無理之要求目下正在編訂適宜規則商同外務部然後諭令遵從方今國運艱難志士才人需之孔亟爾等留學海外足見有志匡時本大臣坦白於心斷不令一二狂妄之徒於諸生有所妨害用特推誠披示諸生幸知所自擇焉 
[美禁接吻]  
　　日本某日報云美國配痕希而烏矮尼耶鐵路局員在其耶息車站大張告示嚴禁附車之人與送行者行接吻禮是非惡其有礙衛生之道亦非豫防漸長澆風蓋因接吻者多恐妨及開車晷刻也 
[請攺營章]  
　　聞之天津友人云天津制兵前已改緑爲旗而定其名曰練軍奏蒙俞允在案上月某日各營官乘鎭憲在津駐節時相約備文請示大略謂所有兵隊業已招齊何日改從新章程乞早示知以便遵照 
[闢邪崇正]  
　　賞戴花翎在任候補直隷州調補獻縣署天津縣正堂卓異加三級紀錄五次章爲出示嚴禁事案查接管卷内光緒二十八年二月十八日蒙府憲札開札到天津縣知悉光緒二十八年二月初七日蒙道憲張札開爲札飭事光緒二十八年二月二十五日准布政司周咨開光緒二十八年正月十九日蒙署督憲袁札開據分省補用道潘希祖具禀條陳六事請查核等情到本署部堂據此除批來禀閱悉據陳各條不爲無見第一條分設學堂就書院擴充修葺前奉諭旨已飭各州縣次第舉辦應就各地方情形議定章程詳報核奪第二條調和民教免滋事端前已頌發告示通飭遵行此事全在各牧令隨時持平辦理消患無形若紛紛委員相助地方官轉得有所諉卸第二條設壇扶　足惑人心况當大難初平尤宜防微杜漸以遏亂萌候行司通飭各屬一體禁止第四條蘆商私相授受分辦鎭門據將租禀分銷之戶各加三歸之運庫是否可行並候札行運司查核具覆第五條官幕商民按月輸捐迹近苛歛第六條擬　庫爾哈部落商借礦金有傷政體均毋庸議此繳等因卽發外合行札到該司卽便查照辦理此札計黏抄禀等因查例載師巫假降邪神書符咒水失鸞禱聖煽惑人民爲首絞監候里長知而不首者笞四十又例載各處官吏軍民僧道妄稱扶鸞禱聖書符咒水煽惑人民爲從者發回城爲奴各等語誠以邪說亂正愚民易爲摇動馴致蔓延生亂故立此重典所以杜漸防微也上年拳匪之亂未始非左道煽惑釀此巨禍近來無知之徒妄立名目希圖謊騙人財者所在多有原禀所陳直東交界地方時有設壇扶鸞問事者故城德州一帶不止一處雖無煽動情事適足以摇惑人心他處亦恐難免應飭各該地方官嚴行查禁以正人心而遏亂萌除分咨外合就移咨希卽轉飭各州縣一體查禁拿懲望速施行計黏鈔原禀一紙等因准此除分行外合亟札飭札到該府卽轉飭各州縣一體查禁嚴拿懲辦此札計黏鈔原禀等因蒙此除分行外合亟札飭札到該縣立卽遵照一俟津地收還後卽行查禁嚴拿懲辦此札計黏鈔原禀一紙等因到縣前縣蒙此當以津邑未經交還不克查辦卸事本縣到任接收地面除飭差查拿外合行出示嚴禁爲此示仰阖邑軍民僧道人等一體知悉自示之後爾等務各奉公守法安分樂業切勿如前設壇扶鸞禱聖書符咒水煽惑人民以身試法倘敢故違復蹈前轍一經查出或被舉發立卽拘案從嚴懲辦本縣言出法隨决不姑寛各宜凛遵毋違特示 
[淀河决口]  
　　聞之保定友人云今夏雨澤連綿河水盛漲西淀之水高至丈餘以致雄縣河隄頓開數口村莊禾稼宛在中央清河道某觀察聞之立派各員修葺現已有一二處合龍矣 
[汴中匪警]  
　　昨見天津直報譯登益聞西報云傳聞汴省土匪近又聚黨横行七月某日適有美國教士數人來此宣播鐸音致被若輩戕害不知大吏將何術以敉平之 
[冐教宜懲]  
　　南昌訪事人云月前江西義寗州忽來徐姓林姓侯姓等數人自稱奉建昌縣某教主派往開堂傳教實則包攬詞訟無惡不爲州尊張雲初剌史患之特派妥人親往吳城面謁牧師巴蘭福君詳詢一切始知堂中並無派人赴義寗傳教之事實係地棍冐充招摇撞騙遂諄請地方官嚴拿懲辦以儆效尤如巴君者誠可謂至公至明者矣 
[贛省豐收]  
　　南昌訪事人云本年江西各屬秋收頗豐其上年被水之義寗武寗建昌等縣亦一律滿篝滿車市中新米每升祇售錢十八文瑞袁臨吉撫建諸處米價亦甚廉此後居民當不難鼓腹而嬉優遊於太平之宇矣 
[浙省官塲紀事]  
　　杭州訪事友人云七月十六日浙江藩憲誠果泉方伯牌示鎭海縣知縣缺現飭准補是缺之韓銓赴任鄞縣典史缺飭正任是缺之吳書燾回任○海昌釐局總辦蔣太守德璜現届一年期滿由督辦常觀察札委候補府吳惺庵太守士塏接辦○委署富陽汛王外委錦榮錢江水師營俞額外景發均於七月十八日到營任事○大挑知縣原大令心錄奉釐捐局憲某君札委馳赴金衢嚴各府查辦酒捐已於七月十八日首途矣 
[温郡官塲紀事]  
　　温州訪事人云新任浙江温州府經歴劉彝生叅軍由杭至滬附普濟輪船來温禀到示期七月十一日接鈐任事○永嘉縣學訓導朱仲星廣文赴省送試於七月初十日詣道府二署禀辭○前署温州府經歴童壽伯叅軍於七月十一日交卸○永嘉縣奉鹿苹大令刻經浙江巡撫任筱沅大中丞薦保免補同知以知府用寅僚紳士聞之咸往衙齋道賀馬龍車水極盛一時○温州總捕同知李古漁别駕於七月某日之晚在七聖殿巷拘獲賭徒嗣被府差朱彪賣放因禀請道憲飭府根求温州府王雪廬太守接奉札文立卽飭役提朱朱懼罪遠颺遂將其夥倪昌林福二人帶回管押○瑞安協副將劉藜山副戎於七月十二日因病出缺由温州鎭總兵劉吉元鎭軍委中營游擊黄佐卿遊戎代理遞遺中營游擊委右營游擊秦錦濤游戎代理遞遺右營游繫委馬少舟游戎代理 
[鄂省官塲紀事]  
　　武昌訪事友人云七月某日湖南提督某軍門因公至鄂十六日命駕詣督撫轅拜會督憲張香濤宫保撫憲端午橋 
 
 

Page 3

 
 
中丞均延入花廳茗談良久而别○撫憲端午橋中丞探知欽命湖北正副二主試將次　臨特於七月十六日委候補縣丞王孟兩二尹至河南信陽州帶迎迓○七月某日藩憲瞿賡甫方伯牌示轅門云荆州府同知篆務詳請以試用同知趙鎭署理夏口廳學教諭缺詳委候選教諭黄樹馨署理 
[蘇省官塲紀事]  
　　姑蘇訪事人云元和縣典史瑞少尉成瑞刻已捐升知縣禀請撫憲恩藝棠大中丞給咨赴部引見遺缺由藩憲陸春江方伯於七月二十三日牌示以輪委到班之分缺間用巡檢王少尉登瀛署理○南匯縣學訓導王廣文學淵署事期滿上憲以試用訓導宋廣文蘭芳前往接署已於七月某日懸牌示知矣○新選京口理事同知穆司馬圖布於七月某日來省詣撫轅禀到繳憑二十三日藩憲陸方伯牌示飭赴新任○嘉定縣典史張少尉兆桂在任丁憂遺缺經藩憲陸方伯以輪委到班之試用從九品迮少尹世輔署理○川沙廳司獄王少尉侃及陽湖縣馬蹟司巡檢陳少尹履泉先後在任病故藩憲陸方伯以輪委到班之試用從九品陳少尹其瑞署理川沙廳司獄試用巡檢丁少尹憲顔署理馬蹟司巡檢已七月二十三日懸牌示知矣 
[津客述新]  
　　聞之天津友人云直隷總督袁慰庭宫保約於七月某日由行轅乘輿赴英領事署拜會各國駐津領事官蓋以各領事多有未建官衙者故届時齊赴英署接見也○直隷銀錢所總辦吳觀察家修於七月二十日由何定乘火車至天津假寓河北周公祠内○蘇州織造某尚衣製備蟒袍綢縀等貢物分裝六十五箱札委張君押解至申江附海晏輪船抵塘沽旋於七月二十二日清晨由塘沽運上火車入京交納 
[烟臺雜俎]  
　　烟臺訪事人云六月十七日之晚十點鐘時忽然地震幸爲時不久尙未毁及屋宇舟船○東海灘爲西人往來之地時值夏令鄉人每入水泳游駐烟俄領事見而惡之照會某巡司出示嚴禁並派差令役查拿七月某日有某甲者在彼裸裎而浴巡役見而驅逐甲不遵巡役遂帶至案下某少尹飭枷赴海灘示儆○俄人由奉天貔口解興販私錢人犯三名至登萊青道轅道憲李觀察卽發交某巡司懲治○現值疫癘盛行各埠客商咸欲遄歸故里祗以海關騐疫甚嚴因之相戒裹足○七月某日海關巡役緝獲竊煤賊犯七八名解送巡司署某少尉研訊之下　尤枷號三名發海關前示衆○山東候補知縣林大令奉撫帥札委辦理登州所屬十州縣烟酒捐已於六月杪來烟設局矣○登萊青道兼東海關監督李觀察定於七月十二日清晨八點鐘時乘靖海輪船赴省謁見新任無帥周玉山大中丞○膠州高密一帶連日陰雨纒綿以致河水盛漲居民多被水災駐膠州灣德員某君軫念民艱特捐洋銀二萬元電請東海關監督李觀察派員前往會同放振觀察當卽札委保甲局　聘卿大令前往商辦 
[螢苑新凉]  
　　揚州訪事人云七月某日徐凝門外某村忽來七八人鬆辮窄袖自稱駐防邗上之武衛軍勇丁强向村民訛索中有二人身穿號褂有黠者謂武衛軍勇類皆三湘七澤間人絶無土著留心細察破綻良多遂設法誘至城内某茶寮暗遣人詣宛虹橋武衛軍公所中申訴　弁某君急率巡勇馳至拘獲三人帶至公所研訊然後禀請營主重懲　兩淮鹽捕營水陸巡勇前已遵章攺爲常備續備等軍練習德國陸師操法七月某日鹽捕營都司羅都戎以各勇技藝已臻嫺熟禀請運司程雨亭都轉示期閱視都轉隨牌示二十一日校閱是日黎明鳴騶至大教塲升坐演武廳點名開操事畢勉勵數言然然升輿回署○青口人王某不知與地方官有何嫌隙具禀赴憲轅控陳嗣又乘運憲程雨亭都轉公出時攔輿聲訴都轉怒其事不干已帶回署中喝令重責手心一百下發縣管押旣又因其自稱文生恐有假冐情事因備文至贛榆縣學行查俟覆到後核辦 
[星使行轅紀事]  
　　昨日午後三點鐘時欽命出使比國大臣楊誠之星使乘四輪馬車至垃圾橋北首拜會商稅大臣吕鏡宇尙書至四點鐘時始返 
[朱旙就道]  
　　調署江蘇松江府知府許子元太守於前日由省垣抵滬小駐襜帷昨日午前卽解纜赴茸城任所上海縣汪瑶庭大令率同縣丞劉二尹主簿孫少尹典史趙少尉往舟次恭送如儀 
[女媊光韜]  
　　蘇松太兵備道袁海觀觀察之媳某氏近爲二豎所崇延醫診治效騐全無昨日午前遽返瑶池之駕屬下文武各員均詣道轅弔唁 
[騐棉開局]  
　　蘇松太兵備道袁海觀觀察札委保甲總巡朱森庭明府爲騐棉局委員明府奉札後卽在董家渡賃屋數椽知照花業董事程吟園定期八月初一日開辦 
[英界獲盜]  
　　昨日有行劫蘇州某姓家之盜首張之臣潛逃至滬在英界山東路德星茶樓啜茶捕役郭學鈞跟蹤來此一經覿面盜卽逞强旋由米順徐慶生二包探到來帮同拘入捕房捕頭著押候解送公堂禀請讞員張柄樞司馬訊鞫 
[派查火警]  
　　前晚本邑美租界外虹橋左近仁壽堂藥店忽然火起幸卽設法救熄然已四鄰震驚矣事爲捕頭所聞查得店中曾保火險恐有隱情因令包探沈阿岳前往查明據實聲覆 
[馬路工程局紀事]  
　　日昨太古洋行天津輪船水手岳阿玉與同事周林發夏元貞賀阿虎周杏卿在南市河南中華茶樓索取舊欠以致忿爭突被五十二號巡街捕拘至捕房捕頭令轉解馬路工程局總辦翁子文太守倩襄讞委員黄衡堂二尹研訊岳請予限五天料理清楚二尹准之 
[南市捕房紀事]  
　　前日法租界某染坊傭人某甲由南碼頭雇坐某號東洋車至某處下車之際遺失小洋銀二百五十枚迨移時憶及則已無可尋蹤因之投報捕房請卽派人查緝捕頭允之遣包探黄量海將車夫王二郎拘獲起出原贓押候將甲傳到一併解送馬路工程局禀請總辦翁子文太守訊究○前日小車夫陸洪福應某姓之雇載皮箱一口至法租界旣而某姓下車怱怱逕去陸守侯良久不見回來無奈將箱送至捕房留候認領捕頭嘉之 
[美租界捕房紀事]  
　　前晚甲乙兩車夫行至靶子路見某西人扶醉而來因攫其身伴洋銀瓜分散去後經包探倪順泉查悉拘入捕房捕頭令押候轉解公堂禀請讞員張柄樞司馬訊辦○昨晨梁上君子汪阿二混入北河南路某粤人家竊取水烟袋等物適爲某號巡街捕所見連贓帶入捕房捕頭令押侯轉解公堂禀請懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　季志清控岳父何永盛留妻不放前晚縣主汪瑶庭大令升堂研訊何供小的係紹興人在英界六馬路行醫次女於光緒二十一年嫁季爲妻至二十二年七月身懷六甲被季毆擊墮河忿而將髮剪去意欲遁入空門小的聞之接回家内未幾卽産一孩不逾月而殤因撫一螟蛉子相依度日迄今七閱寒暑季從未來過且聞其另娶川沙某姓女似此恩義已絶以故不願再至壻家求鑒季供何女嫁小的未久卽回母家小的略加訓斥遽爾肆行蠻横自光緒　十二年七月至今已歴七載小的並無另娶之事現求諭令何將女及孩交案由大老爺給小的領回大令喝責何手心十下著季邀同媒妁往岳家服禮准中秋佳節接回完聚○張趙氏將已廢方單借與其婿王蓮村向唐姓抵銀旋復以新單浼某洋商出名請換道契被唐查悉控諸縣署大令提王訊供收押前晚升堂復訊張德芳供嗣母張趙氏前將宅基方單請換道契向十一圖地保談阿坤抵借洋銀一千元嗣因王抵借唐欵無力歸償由小的措資將道契贖回以便轉售與人得有餘貲爲王料理地保黄士泉禀稱張趙氏借已廢方單與王向唐抵銀小的並不干涉及將新單請換道契出售與人始邀小的在契上蓋戳小的查知有抵銀之事因至唐處知照至道契確曾抵與談保得洋銀一千元王供昔時小的因開店乏貲向張趙氏借得方單一紙持至唐處押銀不料實係廢紙致受訟累現求恩准交人保出向唐懇求折减料理以免株連張趙氏供小婦人年已七十餘並未借方單與王向唐抵押到案之張德芳亦非小婦人嗣子實係暗中串揑叩求鑒原張德芳聞之卽將氏所立承繼據呈請察閱大令斥氏年老昏瞶將王交人保出與張德芳措集洋銀繳案候傳談保贖回道契出售與人以便料理唐欵 
[英美租界公堂瑣案]  
　　水巡捕解駁船戶伍阿蘭金東蘭吳新生吳蘭保魏和寳到案禀稱伊等應怡和棧執事人之雇裝運煤斤行竊若干是以指交小的送案怡和棧執事人浼律師高易投案聲稱伍等各船向均承裝怡和洋棧之煤此次輪應第二第七第八等號船裝運每船共裝四十五墩交卸後查得缺少五墩已在工資内扣除三墩今特聲請訊究伍等同供稱煤斤起運時不免沿途狼藉小的等人不敢行竊讞員張柄樞司馬商之英總領事署迪繙譯官判令將伍金各責三百板枷號一月期滿發捕房管押八個月二吳及魏各責五百板○西婦惠爾生氏訴稱已歇工人瞿阿英至祥生紡紗廠吵閙是以送案請懲有阿林者投案訴稱小的囑瞿到廠帮忙西婦見而驅逐並不吵閙尙乞原情瞿供小的以後不再往求宥一遭司馬判責二百板○包探石錦榮解趙發二陳富寳到案禀稱有顧陳氏者失去櫃上所置金戒指二枚及鈔票洋銀等物疑伊等二人所竊投報捕房詰問之餘又牽涉五百二十五號華捕故由小的送案請追顧陳氏供小婦人開設點心店是晚十點二刻偶至鄰家洗浴迨回失去金戒指及鈔票洋銀查得有華捕曾至店中食油豆腐請卽追究陳供是晚店主婦出外後巡捕來食油豆腐隨囑小的出外買香烟餘不知情叩求明鑒巡捕供小的實被誣指時正上差時安能入内司馬以顧陳氏控竊無憑將陳趙省釋仍著石探查明復訊○成衣工人陶阿四將張炳生囑製之衣質錢川去報由包探顧阿六拘解請究司馬判令笞責四百板遞解紹興原籍○梁貴亭行竊主人陳楠銀家首飾及銀表報由包探陳金標拘解請究司馬判責五百板押捕房三月期滿遞解湖北原籍 
[法界捕房瑣案]  
　　裕太新報關行雇船戶陳阿弟運樟腦至某輪船中途以私鹽　換一包計值銀一百八十兩售與南市俞小春報捕後經包探將俞陳拘案讞員杜枝園大令訊悉口供將陳笞責枷號著諭賠銀一百兩又罰洋銀五十元兹者陳枷期已滿釋令回家俞迭次嚴追分文不繳昨日命提復訊俞稱小的願繳罰欵贓則無力照賠大令飭押候過堂嚴比○駐滬法營某弁雇用華人孫阿福冶庖後因事辭歇另雇王裕生接充孫疑王有暗中唆弄情事邀同無賴訛詐洋銀二十元王忿甚訴知法弁將孫送案請懲大令著重責三百板取具攺過切結不准再向滋擾○有蔣某者由某處附某輪船來滬被賊竊去皮箱一口内儲洋銀一百二十元報捕查獲竊賊錢六仔王和尚解案請懲大令研訊之下錢供認分得洋銀七元大令著押候嚴比昨日命提到案判各責三百板還押候追○偷兒李阿生行竊某姓家衣服烟槍等物報捕查獲吊到原贓解案請治大令著笞責二百板 
[上海虹口元濟善堂經收五月六月分一文願常捐清單]  
　　陳鴈記每月五十願王歧記三十願梁日三念五願禮和帳房念願華榮和怡珍居戚益齋潤德堂巢翰齋巢金氏鄭勤修堂七戶各十願致寳長七願至義居六願華榮昌五願守拙子湧幢氏靜慮居張雯波謝烈卿同源茂六戶二願黄式章五願窶樂氏一願筆喇帳房張鏡清各四願願邵春榮各二願陸壽生禮發押各三願李芹香一願樂安主人四願馬錦昌鮑性安范德培費華庭陳耀宗　振林免肖氏七戶各一願陳金堂二願朱蘭記金公遠堂貽德堂北材竹堂三仔堂五戶各二願鄭思永三十願翁頌記吳梅生葉梅生林步瀛姚啓祥梁泮　吳樞垣鄭鴻賓江蓉清李敬普蔣序記尹伯欽曹瑞　梁作舟梁樂記陳楚珍陳森齡十七戶各三願共計三百五十二願共計收錢二十一千一百廿文富貴樓吉羊軒各十願任春元田和尙翁阿元金阿根黄阿新虞阿順沈榮山龔巧生童桂榮邱阿陶周阿裕馮錫記陶小山龔靜川范廷桂金阿裕翁培裕虞南陽金阿六葉阿桂譚三寳劉德寳葉阿安徐新寳周阿福廿五戶各一願吳阿福五願二三五六月分王記五願六月分共收錢六千一百五十文何麗初王禮堂鄭梅庭各五願四五六月分共錢一千三百五十文王尊勳洗烴珊各三願又共錢五百四十文譚始端二願又錢百八十文九章號不計願洋十二角湯鴻賓六角老升和十角洽盛恆二角錢仲厚四角林昭藩羅子敬葛永泉唐藻記吳雄記積善堂六戶各二角盧子洛十角麥羲民佘明三兩戶恤嫠各錢一千二百文通共收錢三十一千七百四十文洋五元六角 
 
 

Page 10

 
 
   
 
 

Page 11

 
 
   
 
 

Page 12

 
 
   
 
