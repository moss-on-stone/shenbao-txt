# 1915 - 125 - 4915175

 

Page 1

 
 
   
 
 

Page 2

 
 
時評 
[沉毅果决之國民（冷）]  
　　往者已矣今後之所望者非有他也非他國之相助也非政府之作爲也我國民而已他國無論矣政府非獨力所能成也國民則人人有應爲責任在也 
且我所望於國民者又非慷慨激烈之國民也才技優長之國民也沉毅果决之國民而已慷慨激烈徒益於一時才技優長僅見於一節我國來日之艱鉅斷非僅僅此輩所能肩任沉毅果决則時時以此自勉也 
　　何謂沉毅不空談而實　之謂也何謂果决始終以之而不游移之謂也我國民而以中華民國爲我人自有之國家乎則交涉失敗尙爲政府一部分之懦怯而國民宜自抒其特性焉不然則中國眞無人矣 
[命令]  
　　五月十一日大總統申令鴉片之禍盡人皆知約計數十年中銷耗金錢無慮八千兆戕害生命奚啻千萬人一爲所染則志氣頽靡形骸枯槁壽者以夭富者以貧乃至奸宄叢生職業廢弛人種衰弱道德淪亡兇於而家害於而國幸賴各友邦之主持公道與中外人士之闡發仁言於前清宣統三年與英國續訂條件議定限期禁絶土藥停運洋藥關於禁種禁吃禁運各端認眞整頓故烟苗淨盡如奉天等省先後停運各無異言萬國禁烟會更聲明限制檢查鴉片商業與中政府所設立辦法同時進行若乘此時機廓清而掃蕩之庶有轉弱爲强之日民國初元重申禁令乃各省秩序已亂成績蕩然蠆起之暴民與雜募之游勇大都沾染烟癖因緣爲奸無知愚民貪獲小利舉從前所懸爲厲禁者一朝廢馳之可勝痛恨或謂貧民生計所關禁種容有阻力不知嗜烟之害實如附骨之疽但可剔骨以去疽豈可醫瘡而剜肉無論利之厚薄亦應剴切勸導使知鴆酒止渴之不可爲生責成團保犂拔易以棉靛麥豆等種俾資抵補由習慣以幾自然豈可執目前生計爲詞賈他日無窮之禍近聞陜西左近一帶仍有佈種鴉片情事經電詰該省長官嗣據陸建章呂調元電呈稱各屬詳報禁絶者已屬多數惟鄕僻愚民於窮谷深山乘隙偷種現已飭縣認眞查禁並明白示諭分路委員搜查等語該省交通未便愚民祇貪小利不知禁令森嚴全在地方官苦口熱誠量其土宜勒令播種良苗豈容任一隅之地敗全部之功著内務部行知該省巡按使申明禁令母任不肖之徒視爲營私罔利之計但不准縱容丁役藉端敲詐致去一弊又生一弊總期全國官民視此事爲奇恥大辱母俾遺種以毒新邦其各猛省母忽此令 
[專電]  
　　北京電昨儲金大會收欵確逹八十餘萬有某君演說時忽拔刀自刎力救乃止婦女拔簪飾代捐者不絶有一糞夫捐金一元 
[特約路透電]  
　　北京電聞中國銀行及交通銀行已收入救國儲金二十萬元此爲昨日公園大會之結果會場演說頗多秩序極爲嚴肅（十三日） 
　　北京電交通部科長柏森藉詞貴州巡按使需其襄助呈請辭職袁總統已准其免官據華人方面消息謂中日交涉危急之際政府密令禁止官員離京柏森及他官兩員携眷赴津爲警察所阻與柏同行之二官乃潛行回庽惟柏則堅稱有要幹赴津後由交通總長呈報袁總統遂有免官之令（十三日） 
[譯電]  
　　北京電日使日置易已接東京詳細訓令擬於明日與陸徵祥會議對較中日約文故簽約之期大約須延至星期六日（十二日） 
　　北京電北京商會及其他團體發起昨在天安門内公園開救國儲金大會到者十餘萬人當人當塲認捐者共十餘萬圓豫料至本年年底可以募足五千萬圓此欵擬用以設立兵工廠建造船港振興實業改革陸軍（十二日） 
　　天津電哈爾濱寄來之洛伏斯蒂希斯尼報載有本月六日華盛頓電内謂德國大使在美報之上登載廣告勸衆勿乘英法船旅行此電日期乃在魯西台里亞沉失之前電内又謂美人擬乘該船赴歐者曾接警電戒勿乘之因船中載有違禁品恐被德人攻擊也（十一日） 
[戰電]  
　　（英人路透電） 
　　巴黎電比境德軍現圖克復昨爲我軍所奪之防禦工程一所但被擊退我軍仍在亞拉北面得有進步我軍奪獲加蘭錫之塋地繼又奪獲加蘭錫之東部及加蘭錫至沙歇之大路我軍復在加蘭錫俘敵兵二百三十人獲機關槍數枝我軍已分三處包圍加蘭錫德軍交通殊形阽危德軍以馬逹車由蘭斯及杜亞所載來之兵未獲勝利昨晚回攻四次均爲我軍擊潰負創甚重尤以羅斯洛萊特聖母院沙歇·勒維爾聖伐數處爲最我軍在勒維爾聖伐附近占有土地俘敵若干至昨晚止俘虜中共有軍官五十餘員昨日德軍復在勒維爾聖伐遭受挫衂德軍猛轟之後奮力回擊完全被敗損失甚重我軍各陣地現均固守敵軍昨以二砲彈擊入登扣克後復以十一砲彈擊入不魯日死十二人旋由我軍發砲阻其轟擊法軍擊毁德飛機一架英軍擊則毁德飛機二架德軍亦擊落英飛機一架 
　　今晚公報宣稱狄克斯末特北面之比軍固守伊塞爾河左岸之橋端星期一夜擊退猛攻之敵軍數次比軍且在狄克斯末特之南得有土地英軍在伊泊爾東面爲敵軍以煤氣攻擊英軍乃以面具保護任令煤氣吹過陣線然後起以機關槍來福槍猛擊密集前進之敵軍敵軍生還者寥寥無幾我軍在亞拉北面所獲之勝利大加擴張羅斯陣線鏖戰之後我軍奪獲德軍巨大之防禦工程一所又獲跨羅斯至凡爾曼爾大路精築之戰濠我軍且包圍稍南土壘一座又洛萊特聖母院之敎堂該敎堂已被德軍改成炮台已堅守數月敎堂南面之戰濠悉爲我軍占據壕内積有死屍數百具我軍擊退回攻之德軍奮勇前進密圍沙歇及加蘭錫德軍之陣地復侵逼其交通路我軍鏖戰後奪獲德軍固防之勒維爾聖伐鎭塋地我軍今已包圍該鎭我軍所俘敵兵日見其衆（十一日） 
　　倫敦電英帥費蘭巨公報宣稱昨日午後德軍猛　伊泊爾東面末蘭路我軍戰濠後以步軍藉煤氣掩護密集進攻我軍擊以榴彈砲敵軍負重創　退今日陣線之大部份有炮戰（十一日） 
　　倫敦電法國北境新聞訪員謂自亞拉至北海七十二哩之陣線上無處不有惡戰此爲爭奪加萊最後最劇烈之戰事兩方面損失甚巨星期六日敵軍轟擊伊泊爾砲火之猛厲爲自開戰以來所未有英軍因以委棄戰壕數道但德軍密集前撲時卒爲英軍擊退（十一日） 
　　巴黎電今晚公報宣稱八日晚間英法軍在加里西亞半島助以海軍之砲火總攻土軍陣地以槍刺奪獲克里齊附近高地之戰壕線數道翌日即從事修繕該地防務土軍未圖回擊（十一日） 
　　彼得格勒電昨日公報謂敵軍在洛姆沙以上之桀伏尼克山境内復密集猛攻損失甚夥死屍堆積致使濠内俄軍不能瞄凖放砲敵軍快砲雖猛俄步兵從濠内湧出衝擊敵軍並以砲火擊潰進攻之敵軍敵軍處處失敗鏖單之後敵軍將柴納維基村附近之俄軍一隊迫退至里斯特河之左岸俄軍先鋒隊已渡里斯特河攻擊查波克魯基與斯特里其河合流處之中間戰地已俘敵兵一千三百人 
　　（十一日） 
　　彼得格勒電今日午後公報謂九日柯夫洛省夏夫爾（前作斯柴夫爾）境内俄軍仍取攻勢頗爲勝利德軍巴維利亞騎兵師團得普魯斯禁衛軍步兵一聯隊之策應遂包圍在基台尼與倍薩哥拉方面作戰之俄軍後爲俄騎隊擊敗德軍退走若干里加里西亞敵軍於惡戰之後在克洛沙附近渡越維洛加河上流而進俄軍在上星期中俘德奥兵士數千人（十日） 
　　雅典電台納杜斯總督電告内務部謂拉洛斯他處砲台悉被擊毁故聯軍艦隊刻專向那格拉砲台發砲轟擊砲聲接續無時或止加里波里半島土軍地位頗爲困難故安佛爾提督與德軍官數人已馳往該處聯軍繼續深入半島之内地已占據控制基里特巴之高原干姆加爾·塞特爾巴與台里杜斯三處中間之海電刻仍照常交通聯軍豫備隊到者頗多已凖備一切如遇必要之時當援助主要軍隊（十日） 
　　倫敦電每日紀聞逹逹納爾訪員電稱五月六日敵軍軍艦入海峽駛至開浦希白魯之外近轟拉洛斯砲台戰局殊爲滿意 
每日郵報蘇菲亞訪員電稱加里波里半島之水源全爲土軍下毒　　（十一日） 
　　倫敦電今日午後上議院克魯侯爵宣告逹逹納爾戰情謂五月二日夜間敵軍猛力攻擊夜半始已英軍損失不多土軍則死傷頗衆敵軍前進時英軍以瞭遠電燈照之法軍遂以七寸五口徑大砲重創之此後敵軍逐夜回擊力氣逐漸薄弱直至六日始止英軍擊敗土軍頗不費力第二十九師團陣地之前土兵死者甚衆英軍繼續前進並鞏固所據之地位法軍在左翼以鎗刺大挫土軍獲一要塞聯軍艦隊掩護陸軍厥功頗偉澳洲軍隊在加里波里半島之狹頸處頗著單功（十一日） 
　　倫敦電海軍部宣稱土耳其公報謂澳大利亞海底潛艇ＡＥ二號圖入瑪摩拉海時爲土艦一艘擊沉軍官三員兵二十九人均就擒惟部中迄今未接此項報告 
　　（十二日） 
　　菲萊特爾菲亞電美總統威爾遜對客曰美國之模範當爲特别之模範和平乃世界拯救之勢力若戰爭則不然世事固有不必以武力折服他人者也威爾遜雖未言及魯西台里亞號事但聞者咸謂此說殆爲魯西台里亞號事而發（十一日）菲來特爾菲亞電美總統對於若干入籍之美人發言其意似謂美國於魯西台里亞號之沉失一事當仍抱和平方針設法使德國自知此種慘劇大乖人道（十日） 
 
 
 

Page 3

 
 
　　瑞典京城電德國各報已稱意國爲敵國因意國外相提出之辦法苟非德奥絶對承認其要求即須開戰也（十日） 
　　倫敦電英國社會黨發表宣言書謂社會黨員在此釋放自由之戰爭中以扶助國旗爲夫職英國拔刃而起實具犧牲私利之高尙精神言中又稱讚俄法並謂非至黷武主義破壞後必不停戰云（十一日） 
　　倫敦電公報宜告六月三日英皇誕辰之慶典無論國内國外一概停輟届時僅懸旗而已（十一日） 
[東方通信社電（日本人組織）]  
　　東京電東京實業家以中日交涉着落爲確定兩國之平和故擬發起招待在留日本之中國官民開一大懇親會有志者現正協議此事（十二日） 
　　東京電日本貴族院中之一部因謀融和中日兩國人之感情擬開一大規模之中日博覽會（十二日） 
　　東京電日本對中國要求之各條件擬定條文已於昨十一日脫稿即經内閣會議决定大體於十二日將此約稿送赴北京因尙須經日置公使翻譯華文等手續故與中國政府當局會見當在十三日以後又條約中之某部分因從中國政府之希望作爲密約故不公布（十二日） 
　　東京電中國駐東京公使陸氏昨日往訪加藤外相松井次官因中日交涉解决交換禮意（十二日） 
　　東京電此次中日交涉雖已解决而國民不平之心未已現對支外交同盟會政黨政治期成會全國靑年團等日日各處會議運動彈劾内閣（十二日） 
　　東京電東京政界今已移注對於將開之議會問題各政黨均各開始活動日來屢屢協議聞政友國民之兩在野黨有欲就中日交涉問題並緊急支出等欵以彈劾政府之勢云（十二日） 
東京電日本政府前爲中日交涉或恐萬一决裂曾作海陸軍之凖備今已悉令撤去矣 
　　（十二日） 
　　東京電日本鑒於日俄戰後處分大連俄人財產之際諸多不便是以此次處分靑島德人財產對於收買或没收尙未決定者將取斷然之處置（十二日） 
[要聞一]  
　　政府注意外交懸案 
　　字林報七日北京訪函云恰克圖會議中國專使畢桂芳氏報告政府謂與俄蒙專使議定外蒙古自治權後即將與俄員劃定賀爾格譯音河界線今關於稅項等事之議案行將完畢故恰克圖之會議不久可有和好之結局中俄兩國均獲其益云副使陳籙氏於恰克圖會議結束之後將被簡爲專使以與葡萄牙國會商澳門劃界事宜中日交涉雖屬吃緊然中政府對於西藏未解决之問題刻頗注意願將此事從速解决數日前曾電諭駐英施使向英外交部妥商續行開議西藏問題或在倫敦由英外相葛雷與施公使我中國另派之專使談判或在北京由外交部與英使開談亦可逹賴喇嘛無須派使與議以免拖延時日班禪喇嘛自中國共和以來即矢忠於民國今又電請政府從速辦理西藏懸案俾其所管轄之境内得以實行改革計畫不待逹賴喇嘛之合作云靑海之王公大員刻仍因種種原因不願將其土地劃入逹賴喇嘛管理範圍之内中國刻欲與各國將一切懸案悉行解决俾日後中國可以從容改革内政 
[德軍佔領利巴之關係]  
　　華德日報曰今者　國官電亦已報告德軍佔領利巴矣於是可見德軍當進攻之始旣已佔據利巴至維爾納一路之中叚卽由拉特斯維里石奇至木拉野沃長有九十七啟羅密逹之一段决然無疑而由分途至黎嘎之木拉野沃赴利巴則　有九十二啟羅密逹但佔領利巴或亦有南來之德軍蓋其地距買梅爾之路程亦不過如是也 
　　十七世紀利巴一市曾爲大選侯之典押產業及庫蘭之公爵贖回方物歸原主今利巴一市計有居民十餘萬人製造廠甚多且爲俄國沿東海最良之港口其水有三十五尺深雖最巨之船隻亦可出進其地軍港在該市之北相距有五個啓羅密逹開辦之初俄皇亞力山大第三曾用胡巨費因見其距離邊界過近對於陸路之攻取難以保守遂又取消矣 
　　佔領利巴之重要關係全在德軍如再前進卽有一作戰之新根據地也向來介乎其地與其後路之聯絡在無路可通之里陶今則除東普魯斯仍舊用爲護衛外更可於掃清港内之障礙物後由水路用船運送軍旅及一切必需之品至利巴然後再由其地用火車派遣軍隊焉惟由買梅爾越波蘭干至利巴之陸路必須首先敷設完備以便軍需蓋此路沿海而行適在德艦重砲掩護之下也 
　　嗣後德軍之前驅無論其北上或南下均無不可而本報則仍傾向舊日所發表之意見蓋南下之際德軍前驅一目拉特斯維里石奇首途卽須陸續趨奔相距一百二十五啓羅密逹之扣舍大里也而迄今此事未有消息查扣舍大里沿維爾納至考諾之路線距離維爾納與考諾兩地各三十四啟羅密逹而且該地一經德軍佔據則考諾鐵路之交通當即斷絶矣 
　　利巴東北尙有狹軌鐵路一段自利巴而向東北行以迄於相距四十九啟羅密逹之哈森波特小市哈森波特屬俄之庫蘭省而由是分途赴米陶圖苦姆黎嘎以及郭爾丁根與文島等地則有陸路可通焉末後一地距離哈森波特約有八十啟羅密逹而由文島赴米陶與黎嘎則有鐵路前者計長一百五十六啟羅密逹後者一百六十二啟羅密逹介乎庫蘭省之阿與海之間凡狹隘處皆有新設之野戰要塞以備防禦 
　　總之德軍佔領利巴苟行動迅速使俄人無暇毁壞其地所有工廠與船塢以便德國艦隊旣用該港爲根據地復用爲停泊地是所切望而記者尤希望不日有專電報告該處戰事之進况焉 
　　據德文報稱德軍大本營之報告與德文電大約本星期内尙難遞到緣德文電夙由美國轉遞馬尼拉與上海間之電線十日晚間十點鐘又已斷折修繕完竣尙需時日據太平洋電報公司之意見恐至本星期末尙難通電（譯者附識） 
[雜評一]  
　　兩國人民之感情（無名） 
　　日本商人擬招待留日官商開一懇親大會日本元老又擬開一中日大博覽會以融和中日兩人民之感情是日本此次交涉亦自知傷我中國人之感情也雖然感情之爲物非一酒一會之間所能挽回也苟中國之感情一酒一會而能挽回者則所謂感情者亦僅矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[答復日本通牒之經過]  
　　答復覺書之會議昨日（八日）上午總統召集國務卿及左右丞各部總長到府預備答復日本之手續至下午二時開特别會議除國務卿左右丞各部總長列席外並有參政院黎院長以及參政熊希齡趙爾巽梁士詒楊度李盛鐸聯芳嚴復諸人亦皆預聞此會議其會議情形如下開議之後首由總統將此次交涉經過情形詳細宣布並將關於此項之文件一律檢齊以備討論總統將交涉情形宣布之後卽徵集諸人之意見以便决定方針列席諸人發言者甚多而尤以陸海軍及參政諸人主張最爲激憤是日列席各參政中無一不發言者中有某參政言尤沉痛略謂此次交涉之結局不惜委曲求全雖屬於不得已之辦法尙望當路諸公從此振拔精神勿忘國恥以後用人行政皆當一洗從前之積習而爲勵精圖治之遠謀亡羊補牢今尙未晚倘再不自思振奮國家前途眞無望矣云云合座聞之均爲之動容討論之結果大致以日本之哀的美敦書於有關吾國主權各條尙不十分堅持吾國若再拒絶不特兩國之國交從此斷絶抑且東亞之和平亦從此破壞故吾國不惜犧牲一部之權利以顧全國交維持和平對於中日交涉案决定爲平和之結束總統即飭外交部備文允諾遂於昨日送交日使惟此項協約全文字句間或尙有商榷正式簽字之期當尙有數日答覆原書不知係何人手筆聞洋洋數千言内容極爲沈痛後由某公主張改擬簡明之答復後交陸總長於昨日下午八時向日本公使館面遞 
　　英報對日之觀察京津太晤土報五月七號北京通信云今日上午十一時日使館一等參贊小幡氏至外交部知照中國當道謂下午所應提出之哀的美敦書已有更改之處云云其後哀的美敦書果於下午三四時之間遞呈中國政府性質實係一長篇累牘之日文公文全係日本文字記者（該報記者）於發電時繙譯迄未脫稿聞書中對於第五宗要求内之四條即爲中政府所力拒者已允留爲他日再行談判其餘則全須承認哀的美敦書所具之最後要求條欵以記者觀之較中國昨夜所整備承認者實已減少又聞哀的美敦書所以全爲日文之故其用意亦至深遠日本方面實欲先發制人於中國未曾譯出以前即能以日人所譯成者刋布天下也記者於今日下午一時至日使館索取哀的美敦書之刋行本二等參贊某君允以予意轉述之公使其他訪員亦嘗紛至該使館惟其答復則謂使館當軸無此權力將哀的美敦書内容公布云總統府顧問某君告予謂中政府對於衣的美敦書答復之性質尙未决定陸軍派仍主一戰惟多數高車駟馬之大人物則趨尙和平均謂交涉不致激烈云云哀的美敦書中日本責備中國之語一則謂其缺乏誠意再則謂其無光明磊落之態度而其所以於哀的美敦書中更改條件之故則又自謂不欲予人以難堪以强使中國承認其所不願承認者實則格雷爵士之宣言已使東京主戰之人物驚異不置矣 
　　日人預備之戰費此次最後通牒提出之前後日人論調屢以開戰相恫喝顧開戰必需鉅費今觀其所預備之戰費如左（一）三年度國庫剩餘金四千萬元（二）四年度追加預算財源六千五百萬元（三）貨幣整理基金及森林基金二千萬元（四）四年度國債償還金三千萬元合計一億五千五百萬元據日人自稱此不過第一期戰費然第一期已盡空所蓄藏且挪動償還外債之欵則第二期第三期更難供給故知萬一開戰日本財力必至先竭也現中國已承諾所求自别無發生危險事件之理由然一究其内容日本亦幸而不至於開戰耳 
　　官吏最近之醜態昨聞陸軍部近因政務異常吃緊故申飭各司人員整頓部務而連日點卯多有不到者長官震怒即將點卯不到之人員等悉予罰辦故該部官箴目下稍爲整飭又近日因中日風雲京曹官吏有潛行出京避居天津者庸人自擾洵屬不顧大局事爲極峯所聞頗爲震怒聞已飭内務部查明交付懲戒矣 
　　軍官學校之電爭陸軍軍官學校致大元帥陸海參各部長將軍護軍鎭守使各師官電云報載中日交涉業經定議利權主權所傷甚巨神明之胃朝鮮之續受侮至此有何生趣政府熟權利害武力難爲後盾故出此委曲求全之舉然種此禍根亡在眉睫我軍人負國之咎萬死不足塞責與其忍辱偷生不若効死雪恥敢請鼎力主持毁約決戰事機急迫罔知顧忌不勝待命之至陸軍軍官學校全體職敎員公叩 
[北京救國儲金成立後之進行]  
　　昨日京師商務總會開茶話會籌議商事公斷處及保安商隊整頓事宜並先時邀京中各界人士蒞會討論舉辦救國儲金事宜聞除京中各行商董及中國交通新華三銀行與各公司各商行均到會外並有隴海鐵路總辦施省之及林康侯程仙舫吳逹詮周作民祝讀樓鄧君翔諸君蒞會報界汪建齋康甲臣鳥澤聲諸君亦均蒞會場當卽宣布救國儲金主旨商界聞之無不一致贊成乃公推馮潤田爲辦理救國儲金事宜正主任趙玉田施肇曾爲副主任復由楊蔭孫胡筆江林康侯汪建齋康甲臣鳥澤聲諸君相繼演說均極懇切動人甚至有聲淚俱下者其演說大意皆謂國家値茲外侮壓迫之日國力微弱抵抗爲難我愛國國民惟有一意心羣策羣力亟謀救國之道救國儲金之舉辦即爲國民救國之職責云云於是即籌商救國儲金辦法由衆公决北京救國儲金會即於昨日（八日）成立一時羣情感憤共起筆認儲頃刻間認交兩銀行儲金計逹十一萬元我華人受此激刺亟謀自保可謂萬衆一心矣 
　　北京救國儲金會旣於昨日由商會發起並有一般熱心國事者輸將巨欵聞該會爲鄭重起見擬於明日（十日）仍偕京師總商會地點開正式成立會 
北京救國儲金會發起之後該會人士决定於本月十一號假中央公園開北京救國儲金大會是日自午後一時起至下午七時止各界人士均可隨便到會中央公園是日開放一天無論何人槪不收取票價 
[江蘇政聞（五月十一日）岐逸]  
　　時局鎖譚選舉及自治餘聞 
當前三數日交涉緊急風雲險惡國人僉爲必不免於一戰所有商務金融驟形縮減省庫已撥之欵一槪停發（除軍用外）如運河工程費等之特别欵項又各稅厘局奉財廳電速儘數解省並同時示知各縣速即解欵皆以備萬一之需軍警艦查加嚴於外人行動尤加注意日商已閉市二日人民之愛平和原較政府爲密切詎我國政府保全和平之熱心竟駕身親戰事之國民而上之交涉辦法旣以含辱爲主自可即日解决面日商復欣然開市矣路人有長嘆者可哀也 
　　近著日人報社說中議交涉事有云非與中華民國談判亦非與政府談判其諾否實係袁總統一人云云其蔑視我國民意如此然而現欲指一可以代表民意之機關窅不可得舍商會略代商民呼籲外則爲縹緲仙山之立法院可望而不可及江蘇籌辦選舉於條例發布後曾一再詳述其經過冀促起對於選舉之熱度三月中旬各縣選舉所長方遴委决定其中有兼委外差者陸續赴任至今日尙未全行接事須至本月杪各所長始能完全詳報就職一辦理選舉之人員費時至三個月之久（三至五）其精詳煩瑣有如此上次籌備事務局咨覆選監督詳報調查日期以使彙核决定呈請總統發布各項日期命令齊使於二月間即行咨復初選約以九十日爲限此文去後久久無音諒係事務局尙未接全各省報告之故然調查日期初選日期審查章程均爲施行選舉之先務今則僅有一官僚之所長及三五之員司關於選舉政務無從進行照已往情形而推測則本届選舉非四年内可以產生至速必於明年實現此說不僅個人之理想且得承辦選舉者之認允余詢其是否因一種意思所表示或有特别原因答謂係照其辦事程序而知之蓋法令綱密調查審查資格審定層層規定不得不然也有人擬之爲科舉制度而非選舉惟時文更爲票紙耳此言謔而有見候補知事得所長差者知明年辦結其意外欣喜感激之情靡可形容若如彼等之意則選舉調查期間雖十年猶爲最速也 
地方自治施行細則已公布而部文未到僅有政府公報尙不能轉行各縣細則中之精神在調查故選舉與自治其術同一所謂調查母寗謂爲延緩而調查中之事項極形廣漠且其伸縮决定之權寄於縣知事故選舉明年可望實現而自治則不知何年辦成因悔前聞人言有自治勝於無自治述而錄之爲自欺也（載一月十一日本報）詎知旣有自治而實仍無自治虚無變幻一至於此政府乃一幻戲家耳 
齊巡按使出巡事前因烟苗蹉跎未行又因時局緊急遲遲未定今勘烟與交涉爲同一之命運而失敗齊使出巡江北乃於失敗後出發惟日期尙未定 
政界謀生爲苦爲樂各有一解而迷於官毒者其現象至可懼現在南京謀事約有數千人久居不獲怪象百出有欺詐者有拐騙者聞以釐稅差爲欺騙之材料大率昌言可得某處差使如有假以銀錢者將來當畀以職務竟有深信不疑出欵百元者聞有一人操此技倆詐有千元而去又城内某街有舊軍參將魯人也開燒餅店爲業積蓄二三百元忽來舊友語以業爲徐州管帶今擬招爲隊官惟缺艦費並未以僞委狀此燒餅店主本其參將資格欲爲隊官遂出其衆資八十餘元授之而去數月不返方知被騙此種情事原爲社會怪狀而作官之熱心實造成之政界汚濁與人格卑劣相因而生外患内治如一轍寗不可恫 
[交涉緊急時之東省消息]  
　　奉天中日交涉發生後奉省雖謠言紛起然中日商民相處尙安不意初四日城關日商均突然停業向西站租界遷移至五號遷移者愈多據聞係於三號晚准日領事傳諭故有此一舉張將軍與巡按使連日在公署召集省中文武各項人員會議警界正佐等亦均與會所議雖無從探悉然可决其爲交涉喫緊之故也并聞張將軍因日商有四號遷移之事即於下午親自便衣出署街行以安人心有在大東門處親見者謂將軍當時並未帶有多人昨日張將軍與巡按使傳見軍警兩界各長官面諭轉飭所部軍警母論外人如何行動我總宜以和平待遇開誠保護切母釁自我開事事壛守公理則人自無從藉口云云 
　　省城工商兩總會亦以日本商民遷往西站恐謠言益多致亂人心特於四號下午及五號早遍發傳單照會各工商舖户一律安心營業母得聽信謠言我國商民見官家出示安慰及工商會傳單均鎭靜如故市面商舗照常營業惟錢法略形緊迫 
　　省城警察廳長宋墨林現在出有示諭略謂人民習慣每有喜慶婚祭多燃放炸砲値此時局不靖應卽嚴加禁止以免與槍聲相混致亂人心倘敢故違定行嚴加罰辦南滿鐵路守備隊近日各處均演火操槍砲隆隆並未先期照會商民驚疑不定經外交員向日領詢問始據照復謂係演習火操舉辦招魂察並允嗣後當先期照會云云言雖如此然觀其情形恐有開始活動之意以示威也 
　　長春中日交涉消息緊急故近數日長春城内頗有風鶴皆驚之勢茲就耳聞目見者錄之如下城内及商埠一帶所有日人開設之藥房質屋洋行以及理髮店料理館鐘表舖等均自初五日起一律遷至頭道溝惟正金銀行電報郵便各局尙未移動自初五日起日人由城内向頭道溝遷移後所有貨物器具均用馬車脚車拉運以致車價驟見昂貴如往日由城内至頭道溝車價一吊五者今則增至兩吊五猶尙有招雇不及者上月中旬本埠小洋價格已漲至十一吊有奇嗣後每日有漲無落官帖已漸失信用近日市面受交涉影響華人以官帖收買現洋日人以官帖購買老頭票官帖日見跌落而老頭票則價至十九吊小洋已漲至十二吊六七百文本埠軍政各當道聞有胡匪窺伺消息除電禀將軍民政長外並派軍警兩界官長於夜間在各街巷分站梭巡以防不測故市面安靜不至有意外之事也回族紳董亦以胡匪希圖擾亂特禀商道縣兩署自願每户壯丁一名請縣署發給槍械並歸警廳督操員指揮以爲保護城區之用 
　　長春另函云日僑紛紛整理行裝搭南滿火車而去據聞前日搭車者中日人異常擁擠故最後不載行李僅載旅客今日早晨中人之搭車者仍絡繹不絶并聞日本南滿公司火車頭在長春者除　三二個以便拉送客貨車外餘均駛往大連等處伊通原有日僑不多於三日前已遷去四家餘則越一日盡行 
　　吉垣省垣日商昨日有停業者省立第一師範學校敎員某氏及其夫人均已請假凖備歸國昨日午車日人挈行李趁吉長車赴長春者甚多約一百二三十人悉係婦孺其男子均未搬動吉長路局特爲添掛客車二輛交涉署陳譯員奉巡按使之命前往慰勞數語囑以不必恐慌各日人均道謝不已 
[哀的美敦聲中之武漢談]  
　　軍巡二署之會議中日交涉於最後通牒未答覆以前形勢非常險惡段將軍於七日奉統率處傳來大元帥電令確爲凖備戰事當日午刻特召集王子春將軍杜鴻寳鎭守使盧金山旅長及武漢各留守防軍團長以上諸官曁軍事各局廠所長在軍署會議良久而散聞段將軍有電致北洋第三師長曹崑（現駐岳州）及新改派第十一師長黎天才（現駐襄陽）鄂軍第一師長石星川（現駐荆州）與該師所屬各出防旅團長等所言即會議之所主張也段巡按使亦於七日午後爲中日交涉危急特開行政會議武漢各機關長官及使署僉事以上皆列席其議案槪略係關於財務及地方治安兩大問題討論至夜九時方散　　日商回國之狀况駐漢日總領事自五日接駐京日公使警電當即傳知駐漢日本商民先行遺送婦稚附輪返國及七日又飭各日商速自整裝回國故當日下午及八日各日商回國者竟逾半數日店關閉暫停者甚多惟八日漢上即已得有電信謂我將承認其要求故此後日人之心可定卽可返來安住也 
　　　　祈籌和平之展期漢口世界和平祈禱會日前在貧民大工廠開會因丁交涉員誤會宗旨飭警禁阻未能開會而散茲於八號復假該廠開會因中外人士對於日本交涉咸存悲觀且見日人回國以爲朝夕必起戰事不獨中國紳商不願赴會即西人亦恐懼中國兵禍之波累故是日各國領署及工部局均開會議維持挽救辦法不暇赴祈禱會於是該會幹事韓立德宣布展期而散然此後即聞承認消息東亞固已和平矣惟仍須祈禱歐戰之速了也 
[坎拿大新布延長華人入境期限令]  
　　字林報云平時坎拿大華人回國者必須於出境後十二個月内復返坎地否則喪失其入境之權利今坎政府發出延長入境期限之命令凡出境之華人於坎公報佈告戰事停止後六個月内復入者並不喪失其權利坎拿大發此命令蓋因坎境已有賦閒之華人六千名又有四千餘名行將依限復回坎拿大不欲一時容納許多無業之外人以擾亂因戰事而發生之經濟狀態故也此項命令坎政府曾否正式照會中國現尙未知 
[山西政界之黑暗]  
　　酷刑·烟賄·苛稅 
字林報四月三十日山西綘州訪函云近從鄰縣得一新聞如下四月二十一日該縣新知事提訊盜匪三人内有一十七歲之少年知事因該盜等不肯吐露同黨姓氏遂令其跪於碎瓦上腿上加桿以兩人立於桿之兩端而跳又以粗如指堅如木之長香燒著插入盜匪眼鼻之内並在其裸體上灼成字跡此後又將盜匪之手足平鋪地上縳於柱間使其不能移動置香於肉而燒之盜匪遂受此爆烙之刑而死迨從法庭移出時幾不可辦爲人體矣該知事乃有材幹之少年三年前入宦途以共和派開通進化見稱者也至於私運烟土一事近來關卡釐金局常有捕獲但其所謂捕獲者逈與外人所想像者不同官員與烟犯彼此相喩兩方面咸以兩得其利爲歸宿故其會見含有調和之性質焉但敲詐賄賂未必能盡使犯者逍遙私土行過某員因烟案繫獄其父訴於人曰已以數百金致送上官惜無十五金以酬兵士致有此不幸云云最新之徵稅法卽爲出賣婚劵但各縣有行之者亦有未行之者其故不得而詳婚劵費分三種按照男宅之聘金而區别其等級規定上級四十八兩中級三十二兩下級二十四兩目下地稅每銀一兩以洋兩元半計算每洋一元合錢二千文或二千文以上 
 
 
 

Page 7

 
 
[蘇州之詐欺取財案]  
　　目今世道日衰人心險惡詐騙之事層見迭出地方人民受害實非淺鮮懲一儆百挽此　風是所望於有地方之責者茲紀錄近日三事如下 
　　火票近來有等專做掮客之人將値價數十元之物串通典當夥當洋數百元當時先取少許（如當票面書三百兩不過先取數十元）其餘俟有人持票贖取之後該掮客再與典夥算賬餘多之欵均匀分派該掮客即持此當票四處兜售此等票名曰火票前日有掮客黃老四持火票一紙係的珠及零星珠子等件當在郡廟前可大當内票面當洋二百五十元在鳳翔春茶室兜售有前充飛划營長湯麓柯之子湯老三出洋三十五元將此票購去即備本利至可大當將珠贖出（計本利二百七十元買票三十五元共三百零五元）細察其珠全係糙黃雜角之貨當時即欲進退不贖該典夥不允湯即持珠赴觀前街各珠舖估計皆云此珠不値百元湯邀約數人赴該典理論爭持至數時之久復經崗警到來再三調和該典夥無可如何遂復當洋一百元湯老三以尙吃虧二百零五元已往找黃老四等理論欲以詐欺取財起訴不知如何了結也 
　　提賬蘇垣賭風素盛靠此度日者實繁有徒以番戲倒脫靴騙人錢財者時有所聞此等事彼黨中人稱爲提賬上月有李觀秋局騙陸鳳初洋千元事尙未了前日又有著名翻戲黨黃貨阿招同謝某等某汪某等在學士街某號門牌内用銅元做寳即以翻戲手段騙去盤門新橋巷内轎盤頭金生及陳金寳二人洋三百數十元事後金等始知受騙現已找向理論大約須涉訟矣 
　　假查司前街石皮弄内參政院參政汪有齡之弟汪子清家於前日晚間突來三人稱係檢查員及巡長警士謂因有人報告爾家吸烟奉廳長之命特來搜查有公文在此並云巡長等不穿制服是顧爾家面子是時汪家止有婦女及汪之戚某姓在家旋經某姓陪同該三人至内室各房搜查翻籠倒箱查至一句多鐘之久未見烟具遂順便將箱内金鐲珠子金戒銀洋等物攫取即匆匆而去詎汪之戚某姓亦即尾隨出門汪氏婦女等心有疑惑隨卽查點物件始知金飾珠物已被擄去約計各物値洋七八百元俟汪君回家即據實報告警區並將戚某姓送區解廳訊究已據供認由伊串同該三人假冐查烟擄取財物現經警廳派警查拿該三人俟獲到原贓究辦 
[知事考試之抽象觀]  
　　昨聞朱内務總長語考試各委員云政府之意此次取錄知事標凖不專重經驗其學識優長者縱不備經驗資格亦得取錄以示拔取眞才之意此次知事試驗報考及保送者幾至萬人而内務部呈總統聲明至多不得過八百人且不列丙等僅酌取縣佐一般與試人員已大失望第一場甄錄試題雖尙易落第者已非少數保送尤甚蓋此等人多無資格者特　緣各部總長或各省巡按出數字考語以冀博得一第此次某部所保某省人多至千名足見其濫故取捨特嚴探聞落第諸君因不久有舉行高等文官試驗之說多擬在京坐候此固作官熱之心理使然惟據内務部人云此種考試何時舉行尙未一定且資格或較知事試驗爲嚴必不容留存現有之保送制度果爾則落魄靑衿誠不如歸去矣 
地方通信 
[鎭江]  
　　批准劃分學欵丹徒縣學欵經理處雖已成立而一切欵項仍由縣署掌管該處董事屢向縣署催請畫分而縣署以學欵種種不敷均係由署挪墊挹注不允所請章知事蒞任後該處王董事又疊次詳請交出學欵以便支配現聞已批准移交並令王董親至縣署會算一切矣 
　　小學十遇紀念會鎭郡揚中縣屬新洲鄕立第一初等小學校自開辦迄今已及十載現聞該校長擬於本月十號開十週紀念大會自上午九時開會至下午六時止邀請揚中縣知事學務科長縣視學員曁揚中諸敎育家蒞會演說届時由本校學生串演時事醒世新劇並添入音樂幻術等類藉以增助來賓之興趣 
[揚州]  
　　學務委員易人江都學務計分十區前因縣知事所委學務委員大半兼充校長經人在省公署禀詰齊巡按據禀飭行周知事轉行各學委辭去兼職以符定章現聞陶秉和駱國章丁寳榮陳德菁等已辭學務委員兼職專任校長昨經縣公署另委張石渠倪伯符王堯清許炳蔚分别接充矣 
　　警區受理民事三江營中閘警察區員趙榮其逾越警務範圍受理民事經李某等數人日昨來城至縣署禀控不知周知事若何辦理也 
　　派警彈壓饑民去歲淮徐海各屬歉收災民南下就食現値栽插秧苗之際各災民紛紛回籍均經縣公署撥船給食送往高郵轉送昨丹徒縣又送來饑民五百餘口住歇東關城外因河下無船尙未能轉送周縣知事即飭城外五區警局派警彈壓以免滋事 
[松江]  
　　配置選舉調查區域立法院選舉省垣派李香波來松爲事務所所長曾誌本報松江户口在四十萬以上照章應得調查員十人前周知事遂就劃定十學區中遴委朱子綬顧吟香周鐵喬葉桐叔張秋田吳和　顧愼之周梁石瞿久餘陳靜嚴等十人擔任調查嗣經省垣駁覆謂不得過八人再詳再駁周適交卸現李知事接續辦理因定於本月十四號召集二十四區鄕董至縣署會議照學區應併應分事宜俾符八人之數至國民會議之選舉公牘已到亦需趧速遵辦矣 
　　籌募四年度公債三年度内國公債松江派定四萬元甫經募竣現又飭辦四年度公債松縣額限三萬元新知事李君下車伊始無從措手祗得查照先例函請各機關襄辦省垣本限十二號認定呈報現請展限擬於十六號邀集商會當舖二十四市鄕紳董互議勸募辦法惟人民擔負已重恐未能踴躍應募也 
　　新知事挽留承審員本報前載李知事到任後王承審員辭職一節茲悉李知事以周前知事蒞任之初任用非人辦理司法屢遭各界指謫自去年九月高等廳委派王承審員來松後審理各案尙屬公允故於王承審員辭職時竭力挽留并准其請假一星期聞王承審員已允爲續任前報所載已登車而去係假期内回家一次並非去　云 
[杭州]  
　　黨人謀浙之心未已黨人饒鏡標前受夏某命潛赴嘉興運動警察乃事機不密爲嘉興縣袁知事所訪悉當將附從謀亂之警察池烈兪肇基二名捕獲解省按法判處徒刑茲聞饒復密携委狀至禾冀再運動前日又被偵探查悉并於南門警察所附近香爐内搜出僞委狀數十紙而饒又聞風避匿現已派探四處偵緝又日前衢邑警隊據線探報告在城内捕獲吳某周某兩黨人由縣提訊據供係受夏某命赴衢運動防軍密謀起事云云現衢縣桂知事已派委將吳周二人於昨日下午押解到省當由軍署發交着守所收押矣 
[南通]  
　　工商團增募團員本縣工商團創於辛亥改革之際成續昭然茲經商會集議加募團員一百名藉充保衛地方之力業已由該團幹事先行分往各商店查視合格人員以便卽日召集訓練　　鎭守使宣示和平交涉和平解决之通電逹到鎭署後隨卽宣示通衢地方人民向抱惴惴之念者立即變而爲和顏悅色其持激烈主張者見此宣示亦徒呼負負而已 
[安慶]  
　　鎗斃搶劫要犯要犯祖老小（卽祖名之）上年與孫漢武等曾在含山縣搶劫田兆豐家殺斃事主嗣在巢縣與邢家榮等組織軍人救國軍總機關勾結土匪希圖大舉經探訪局派允將孫邢二人先後緝獲解省訊辦而祖老小仍被乘隙兎脫此次經駐蕪探訪局探員偵知蹤跡將祖緝獲解省由局訊實詳奉倪將軍批以該犯勾匪謀亂結夥搶劫種種不法罪無可逭旣據訊供不諱應准按照軍法予以鎗斃等因已於昨日（卽五月八號）早七句鐘由探訪局提驗該犯正身綁赴北門外鎗斃並出示宜佈罪狀以昭炯戒 
　　視學員報告學務省視學員郭世授視察各屬學務業已竣事日昨回省面謁巡按使詳陳一切并另具說帖陳述除全來和含當蕪七縣學務辦理不善情形及應如何改良方法業奉韓使批示嘉納一面將所陳改良方法錄飭各該縣知事遵照辦理矣不准鄰縣遏糴皖南徽州六屬每年所出米糧不敷民食必恃鄰縣接濟頃祁門縣知事以糧食缺乏擬赴旌德等處採辦惟以該縣現値禁米出境恐爲所阻特具詳巡按使請飭旌邑知事弛禁茲經韓使批准除飭行旌德絲弛　外並通飭各縣一律禁止遏糴以期食米流通 
[雜評二（默）]  
　　日本稱贊我一般人之態度 
　　交涉解决前我一般人之態度日人報或詆爲一閧或目爲愚昩交涉解决後我一般人之態度日人又以爲能持平靜而稱贊我矣夫彼許我爲平靜者其以我能忍辱負重而平靜乎抑以我麻木不仁而平靜乎許我忍辱負重之平靜未免譽過其實否我國人當思所以自奮也如許我麻木不仁之平靜則其稱贊較言我尤痛我國人當知所以自愧何則事至今日雖紛擾無益故我國人惟有持此平靜態度而已然此平靜態度而或出於漠視國家或生於一時倖免精神上毫無感動則其心已死所謂平靜者不過待亡之代名詞也我國人自思究曷爲而有此平靜之態度乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會紀事]  
　　開幕禮遠東運動會擇於十五號即星期六午後二時半在靶子公園行開幕禮各國運動家先在會場東首齊集每四人列成一行領袖持本國國旗徐步至演說台前由袁大總統代表楊交涉使軍告開幕繼以黎副總統代表王正廷君日本政府代表駐滬總領事菲律賓代表馬　副總督及上海工部局總董相繼演說於是日本運動家前行菲律賓運動家次之中國運動家因爲主人故居後君繞會場一周而散大運動立即開始 
　　交通此次大運動會開中國自古以來未有之奇觀届時觀者必異常擁擠因此滬寗鐵路局鍾紫垣局長特允每日午後十二時半一時十分二時一刻開專車三次直逹會場每人取費一角至五時一刻五時五十分六時五十分三次開回觀者可乘外圓路及鐵路車站到車站乘坐加車自卡德路經過南京路直逹運動場之電車亦已由電車公司允備專車藉以便利觀者外埠來觀之人已由交通部特許持劵購票車價七折運動家如購來回票則可得六折云 
　　學校之注意外埠本埠各學校對此會均非常注意派代表者如北京大學清華學校匯文大學北洋大學文華大學嶺南學校南洋大學聖約翰大學及靑年會等奚止數十多數學校因此放假如約翰大學全星期午後放半假以便學生逐日往觀江蘇省敎育會曾致函本省各學校遣派代表來滬研究因此如南菁學校校長胡雨人君特遷代表三人來申購有長劵三纸其外各處亦均有代表云 
　　評判員此次運動大會由中國盡地主之誼故一切評判員均聘任華人爲之 
　　綱球日本國運動家對於綱球一節異常注意特遣國手古麥開譯音）克喜華（譯音）來滬菲律賓亦殊不弱有蘇亞士甲森加西亞及福格斯四人中國代表則爲凌道揚君等四人現方竭力練習希望爲祖國爭勝云 
　　座位各種運動除綱球棒球以外不論晴雨照秩序單舉行因此座位均造屋頂故即有雨亦可在雨中觀覽此項座位票所餘無多賣完即不再賣欲往觀者從速向售劵處購取售劵處詳本報封面廣告 
　　運動家吾國北方南方運動家均已相繼到申暫寓會場左近特築之寓所菲律賓運動家數十人觀者數百人已由菲律賓副總督馬丁君率領於前星期五午後乘列率爾船來華大約今日可以到滬日本運動家除綱球家外尙有長跑家百碼賽跑家及泅泳家共數十人日内亦可抵滬 
[廣東勸業場廣徵國貨]  
　　商辦廣東省城第一勸業場致上海總商會函云本場經禀准立案開辦廣東省城第一勸業場統計建築裝修約値二十餘萬元其宗旨純爲振興國貨改良工藝利便各行商營業起見問場時期約在來月竊念尊處爲出產土貨之區貴商會熱心振興商務敬講執事諸君力爲鼓吹則商業發逹端報貴商之助力也如貴處有土產欲交本場代售或陳列者請函致本場事務所自當妥爲辦理云云 
[解决交涉後之鰓鰓過慮]  
　　上海軍政各界轉奉統率辦事處蒸電謂中日交涉條文尙待解釋審愼簽訂將來自可宜布以釋羣疑惟海外黨人素抱破壞主義當此人心憤激之餘難保不藉口外交失敗造作謠言希　煽惑務須嚴防云云 
　　本埠軍界昨又接到北京政界來電謂中日交涉確已和平解决現中政府所承認者係南滿蒙鐵路及鑛產墾田森林等欵由中日兩國合辦所有日本要求由日政府派委日員敎練中國軍隊及中國政界各機關聘請日本顧問官曁中國軍用槍械須向日本購辦各條業已作爲罷論中日政府皆已認可實與我國主權並無損失惟恐各省人民或有誤會情事故除於昨日通電各省將軍巡按使迅將中解决辦法飭屬佈告以定人心外特再電聞云云 
[救國儲金紀要]  
　　第二十九日之收數昨日（十二星期三）爲上海開收儲金之第二十九日中國銀行計收銀洋一萬零五百三十元銀五兩又交通銀行收洋二千三百九十四元兩共收洋一萬二千九百二十四元銀五兩連前併計已收到銀洋四十四萬三千一百七十四元銀二千八百六十七兩三錢二分八釐 
　　北京勸集百餘萬儲金團總事務所接施省之君自京來電云本日（十一在公園社稷　開救國儲金公民大會各界到會者逹二十餘萬人來會參觀亦多感動先後共勸集一百五萬元有零已由北京商會通電全國商會同時並舉一致進行務請尊處一體通電各省竭力鼓吹滬上仍希積極進行爲盻肇曾尤 
　　酌加田賦之獻議儲金　總事務所致北京施省之君電云隊尤兩電敬悉滬地辦理月餘所集祇一百十萬京師一會已逹百餘萬人心激昻固屬可喜然非我公提倡之力曷克臻此袁靜翁處已去函知照俟復遵即通電各省竭力鼓吹並通告交通開收事我公爲國賢勞宏濟艱難同人等時常感佩謹代全國同胞額手以謝再昨曾電呈大總統請提倡官吏月薪如能辦到再擬酌加田賦爲辦海軍之用希積極進行爲盼和德等文 
　　對於漢口商會之責望總事務所致漢口總商會電曁各報館電云救國儲金以救國爲宗旨以集欵爲範圍與外事毫無關係各省事務所成立者十居八九貴處爲七省通衢民氣素爲開通前曾一再電請舉辦迄未實行嗣聞華商總會組　就緒而貴會忽欲併人辦理事旣商妥已閱一星期成立大會仍未宜佈何以慰衆商屬望之殷交涉雖和平解决正賴儲金爲他日自强之計豈堪因循坐望貽外人訕笑務乞趕速籌辦成立何日切盼電復救國儲金團總事務所和德等文 
　　總事務所之通電各省各埠總商會曁救國儲金聞事務所鑒上海於九日特開幹事大會討論籌欵進行各事到者甚多認儲踴躍連巴存銀行併計現有一百十五萬元當場議定儲金如能足額以專　國家添設兵工廠一項爲亟國自張之計並决議由中國交通兩銀行收儲辦法照前一律昨接京電眞日公民大會到者二十餘萬人認儲一百五萬元可見人心愛國一致從同交涉雖和平解决實係委曲求全我同胞當將此五月九日之恥作爲紀念永矢勿忘乘此急起　强仍以趕認儲金不可稍爲鬆懈日後方能自立否則仍難免於減亡之禍務請激勵同胞積極進行並須勸用國貨仿製來品雙方並進自强國存在此一舉並祈轉電各分會一致進行切盼切禱儲金團總事務所虞和德等 
　　商帮協會之贊助旅滬商帮協會自開會提倡儲金後各帮認儲異常踴蹤前日紗業公所開儲金團幹事大會時該會代表復當場承認五萬元茲聞該會擬　日邀集全體會員到會籌議特别儲金方法云 
　　戴運來之熱心甬商戴運來曾自儲數千金繼又邀集同業竭力勸儲共約萬餘金近又報告總事所顧將運記自置房屋提出房租一月計洋一千元作爲儲金云 
　　劇場之投擲日昨民鳴社張蝕川君投函儲金團云　社前晚於演劇之際承觀劇男女諸君子惠擲鈔票洋八十元現洋五十一元小洋四角銅元二枚合計洋洋一百三十一元四角銅元二枚除翁旭初君洋十元黃逹川君洋十元高嘉賓君三元洪泰號三元外餘皆無名此欵即日繳入中國銀行以作救國儲金 
　　儲金之存記儲金團總事務所近接存記儲金之來函數封錄其數目於下殖邊銀行同人洋五百元養正糼稚園學生三元豫豐泰杭綢莊同人十元雲成泰杭綢莊同人十元美華利鐘表公司第二批儲金水仁卿等二十一元劉仁卿等五十九元祥裕公和記棧一百元又該棧同人一千二百零二元匯中西旅館同人三百九十三元珠玉業韞懷公所二千一百八十四元方叔勤等七十六元張士德介紹金麗生三十元王宗銘十元鄭澤甫介紹劉利川劉理彰吳財和各五元 
　　民鳴社張蝕川介紹顧無爲五十元查天影汪優游各二十五元鄒劍魂十五元張嘯天十元徐寒梅邵乃琨各五元寳善街榮吉里德源莊同人八十元汪蘇春宵樓校書十元廣東路永豐利同人八十二元永安路東順記同人八十五元泗涇路益順盛同人二百零五元福州路同和棧同人一百七十九元松江路怡順昌一百八十七元三馬路和聚棧一百六十五元三洋涇橋新盛昌同人一百零五元洋涇浜新盛昌德記同人五十元 
[自殘同黨之辯論]  
　　江西人兪子侯至法公堂禀稱年二十九歲前隸民黨現住寳康里七號門牌前年二次革命失敗後潛往日本上年五六月間來申前在口本認識黨人　屏伊因自首回滬與我相遇後劉欲將我暗殺與陳羣甫　量並要　索刑事證據故邀同陳　到請究訊之陳羣甫供江西人年二十五歲亦隸民黨今年陽曆四月十三日借住有慶里十九號門牌劉屏住在寳安里内陽曆四月二十三日劉與我談及欲想法子搜索兪子侯之證據並欲將兪暗殺他說民黨中朱光照尙被他誘拿解至鎭守使署等　請察又據陳俊生供江西光州人年十九歲與劉屏認識陽曆三月二十號劉騙朱光照由杭州來滬與我在車站同被拿解鎭守使署後來劉忽將我保出惟我並不托伊具保現朱姓尙押在鎭署　賞陳世凱供江西廣信州人年二十四歲與朱係是朋　朱在杭州營業近由劉屏與陳俊生寫信邀朱來滬遽被拘拿我深知其細是以投案供明求察訊之劉屏供江西南昌人年二十六歲二月十二日來中本隸民黨業已自首與兪及朱均認識前因兪托我查案預備自首我即至鎭守使署查得兪係暗殺團首領又係國事犯照例不赦我曾告訴他再想法子並無别情求察聶讞員商之法副領事德君判劉陳寺一併還押侯禮拜五再訊 
[緝拿二虎八龍十二標]  
　　長江巡閱使張上將軍現據部下巡緝隊獲到長江帮匪高金標等十七名訊據供稱長江一帶帮匪以二虎八龍十標爲首手下黨羽共有千數百名專在七濠口等處販賣私鹽盜竊行旅實爲長日下遊之隱害亟應按名逮捕嚴行懲辦以除民患除將高金標等十七名一律槍决以昭炯戒外特開單懸賞會同沿江各省將軍通飭查緝上海鄭鎭守使奉飭後昨已分行淞滬警察廳及上海縣公署一體查緝矣茲將名單錄後 
　　二虎張老虎即張春山鎭江人曹老虎卽曹有山湖北人以上兩名拿獲每名賞洋三百元 
　　八龍楊金龍即楊星茂四川人徐文龍即徐老大安徽人唐化龍即唐文柱湖北人孫瑞龍即孫大辫子鎭江人余三龍卽余麻子清江人周雲龍即周老九揚州人張金龍卽張老和湖北人劉元龍即劉山蕪湖人以上八名拿獲每名賞洋三百元 
　　十三標李國標即李山甲陳金標趙 
文標即趙老五楊玉標卽楊三馬龍標即馬四朱標趙得標徐州人盛雲標李福標卽李麻子江金標卽江瑞山王金標鎭江人許桂標高金標已獲案正法）以上十二名拿獲每名賞洋一百元 
[西報紀海門盜匪拒捕情形]  
　　字林報云上海公共租界總巡因上海就擒之盜黨供出某盜現匿海門故派華探一人率夥數人前往捕之該探等携有公文旣抵海門即投遞地方官且因聞盜等持有武器故請派兵數名協同擒拿縣知事不允謂其所治境内無持械之盜該探等赴盜窟時於途次爲伏盜以手鎗擊傷兩人警察聞槍聲退縮不前於是縣知事乃派兵數人馳抵拒捕之所而羣盜已早遠颺矣聞租界西員將以此事報告上海交涉使云按本報訪員亦曾報告此事已載五月九日報端閱者可參觀之 
[八誌徵收落地稅之未洽]  
　　江寗揚鎭等處洋貨同業因反對徵收落地稅先後罷市並派代表來滬聯總同業協助進行旣而揚鎭等埠由各該縣知事出爲勸諭擔任維持已先行照常營業惟貨物依然停運須待上海同業會議妥洽再行起運茲該處商會以事逾旬日尙未有確實對付之方法昨已公函滬上南北商會請將辦理此案之現狀即行函復以憑轉知商家免其懸望等語不知該會等如何答復也 
[永健艦亦將進水]  
　　海軍江南造艦所承造海軍部永績永健砲艦二艘曾於上月先將水績進水茲永健亦已奉部電准於五月十五日午後二時進水昨已由陳兆鏘　國華二君預備一切並邀軍政各界届時前在觀禮矣 
[砲兵練習野戰]  
　　陸軍第四師砲兵第四團團長陳正仁以中央政府將派專員　下考察軍紀並校閱大操亟應先期練習特於昨日午刻督率第一營營長王銳第三營營長周錦成各帶砲兵曁車輪砲六尊與砲彈車等均以馬匹駕駛由第四團團本部出發　往龍華荒地操演野戰陣式事畢回營時已六下鐘矣 
[舉行陸軍宣誓典禮]  
　　總統府衛侍中將銜趙學芳於本月九號奉命來滬舉行陸軍第四師所部各步砲旅團營官兵宣誓典禮已紀前報茲悉趙中將已於昨日清晨七時在製造局外砲臺營操場中間供設關岳二公曁袁總統之油盡肖像傳集步兵第七旅十三十四兩團所轄之各第一營官佐士兵站立兩旁各官兵挨次行三鞠躬禮畢遂由趙中將演述總統訓詞十二條大旨謂凡屬軍人當以保國衛民爲天職勿懷惡意抗違長官命令須則效關岳二公之忠義等語說畢飭令各官兵於所給誓願書上親自簽押事畢分别散去聞定於十三十四兩日清晨七時至九時尙須傳集十三團之第二三兩營及十四團之二三兩營各官兵繼續宣誓云 
[商議焚烟問題]  
　　全國禁烟會副會長安鏡泉君昨日下午至上海地方檢察廳謁見廳長林仲立君擬會商定期焚燒烟土烟膏並一切烟具時適林君因公他出由檢察官招待晤談片刻安君卽行告别 
[新舞臺之榮光]  
　　九畝地開明公司新舞臺定於五月十一日即陰曆三月二十八日將鎭守使鄭君滬海道尹楊君所贈之區額各一方懸掛並開救火會成立大會經紀前報前日屆期新舞臺旁之救火會龍所内外皆懸燈結彩各種救火器具亦羅列兩旁該臺救火各藝員皆頭戴銅帽身穿制服排班伺候總理姚紫若與各股東亦在場招待俄而鄭鎭守使楊道尹淞滬警廳徐廳長上海縣沈知事地方審檢兩廳袁林兩廳長及救火聯合會七區全體會員又閘北救火會員公共租界與法租界等處救火會領袖等先後蒞至即由姚君等一一迎入欵以茶點並奏樂歡迎旋卽入座姚君等命將鄭楊兩君所頒之　額各一方懸掛於舞臺兩面繼即開鐵演劇至四時許暫停演劇由姚君與救火聯合會正副兩會長毛子堅穆杼齏等先後登台演說大旨謂新舞臺自創辦以來因其所編新舊各劇皆有益社會故爲各長官所器重有此賞賜區額之舉况新舞臺各藝員每於夜間演戲停止之後値班輪防火患始終不懈各藝員所設之消防救火會不僅保衛自已實足保衛地方其熱心毅力尤爲各社會所欽敬云云演說畢掌聲如雷於是重復演戲至六時許各官長始離座又至龍所參觀一周而散 
[傳單牽涉案今日開審]  
　　對日同志會黃毅方夢超並留東學生蕭汝霖等五人因有人分 
發抵制日貨傳單牽涉致訟前堂由代表律師上堂聲辯已誌前 
報茲聞公共公廨又將於今日下午二時開訊仍由日本領事會 
審云 
[取締自御汽車之動議]  
　　汽車行駛甚速　肇禍端自通行以來撞斃人命已不知凡幾故捕房取締甚爲嚴厲凡司機人非經工部局考驗給予執照者不 
　　准開車以免危險無如近來有等坐客在自行駕駛每至熱閶地點手忙脚亂　輙肇事公共公廨代理讞　王肇之君有鑒於此特於前日面商英領轉商工部局請即嚴定取締辦法以重生命云 
[遠處盤旋之詰問]  
　　曾入英籍之粤人徐銳（即牙醫徐景明）在公共公廨控華僑令資保險公司經理黃少泉呑没股本及保險巨欵一案訊供詳情屢誌本報前日午後由公廨聶襄讞會同英領康君復訊據被告代表擔文帮辦好卜魯律師上堂詰據徐供父名獻亭原籍廣東兄名景文商人生於香港曾留學美國至於營業除合衆公　外尙有廣東華僑積聚興業銀公司上海分公司及考勃來公司均有股欵考勃來公司係現爲總統府　問之徐困卿等發起由西人强生雪辦二人與一華僑爲經理惟已停止復由好律師詰徐興業銀公司所售一元之小票已售出五千四百七十三號其票上所駐巨產究在何處考勃來公司曾否有票售出票上是否註明每十元將來有三百元之利益據徐答稱與業銀公司在麥根路武昌路均有地產與孫問清訂立合同共計價銀七十萬兩均於本年底第一次付息所有一元之票於前年起發售考勃來公司並未出售十元之票繼由徐之代表費信惇律師聲稱被告律師所問者均係案外之事請堂上飭令母庸盤問以　多費時刻又據好律師辯稱敝律師所以盤問之原因現在未便宣佈堂上要知原告言語是否屬實作事是否可靠一經敝律師盤詰堂上亦能明白辯畢又向徐景明詰問良久因時已晏中西官宣諭退庭候禮拜三午後接續研訊 
[毁壞名譽之起訴]  
　　楊詠村控同益公司吳德先李煥之登報毁壞名譽等情昨由捕房將吳傳至公共公廨請示吳延律師上堂代表聲稱被告先控原告不理帳欵銀四千兩是以被告可以免予交保即據楊之代表律師辯稱照公堂定例被告自應交保請將兩案併訊中西官准吳退去候訊明前案再核 
[警察輔助收捐]  
　　工巡捐局長近據稅務處報告平日經收地方公益稅並邑廟豫園内各種攤捐每有頑梗之户任意留難延抗不繳應請商之淞滬警察　長飭各區署就近派警協同催收以免再有恃强抗蠻之事等情朱局長以本局經收各項捐稅原屬撥充地方公益之用未便再任違抗業已商准徐廳長分飭所屬各區警察署一體查照凡遇該局收捐稽查人員携帶證劵至各區署接冶時即派警察一名協同催收以重公欵云 
[揭穿男女之隱私]  
　　錢道生偕證人潘直卿控韓周氏韓文明韓王英母子女三人違背婚姻契約請救照約履行罰銀二千兩等情經地方審判廳袁廳長等開庭辯論該氏堅稱與錢並不認識亦無將女許字成婚之事袁君判兩造並證人一併交保候派員查明再訊在案昨日下午又由袁君與樓檢察官等開第二庭辯論原被所供仍各執一詞並據錢道生聲稱前次奉訊之下卽有稅務分所稽查員吳石泉及該氏家鄰人張姓等出爲和解連日在法租界福園茶肆商議尙未解决求鑒袁君謂兩造曰此案内容本廳長已經派員調查明白錢道生確無與玉英成婚之事不過於去年陰曆四月間以借房爲由入内與之私識嗣以韓婚章四福在家有所不便故以西門外潘直卿家爲苟合之所至原告呈案婚據亦經查明係由潘等揑造言之會堪痛恨至此兩造皆俯首無詞嗣由和解人吳石泉等上堂聲訴一切袁君判令分别收押聽候宣判 
[女子供訴被拐詳情]  
　　拐匪池立標大兆子串通婦人王陳氏等誘拐鹽城女子張大俊子來　圖賣昨經地方廳堵陳推檢兩官提案研訊張大俊子供年十九歲家住鹽城鄕間父名張四居女子於十六歲時已許字於蔡小揚子爲室遇門童養尙未成婚今年舊曆正月十四日午後女子在田中刈草被池立標大兆子等引誘偕逃女子不從彼等即持刀恐嚇遂被拐至高郵嘉壽鎭住了五六天賣於王陳氏計洋五十六元後來該氏與池等將女子領到上海先住新新旅館繼至後馬路朱四所開之燒餅店中住過三四天又將女子賣於大馬路雉妓院内爲娼女子因不願作此皮肉生涯日夜　哭復　賣往浦東某姓家因女子不允與之爭論遂由巡警喳獲送案是實質之池立標等供多推諉間官以池等串拐良女已據該 
 
 
 

Page 11

 
 
女當堂證明無可諱飾判令分别遭押　候判决張大俊子着發堂　養候傳家屬來案認領 
[警廳召領女孩]  
淞滬警察廳昨出牌示云本月八日據巡邏第二隊解送迷路女孩一口當即發科訊間據供名阿二年五歲寗波人有母無父兄名品昆餘語含糊查該女面圓口大首垂兩辦身穿花布衫爲此出示招領仰該孩家屬來案認領可也 
　　警察廳又出牌示云本月四日據一區警察署詳送迷路女子朱阿二一口訽供年十六歲父名增寳賣蛋爲業爲人養媳婆家之姓不知翁名協冬推麵度日未婚夫名福生亦係推麵不知住址餘語含混除送往新普育堂留養外爲此示仰親屬來廳認領 
[警署召領男孩]  
　　浦東金家橋男孩顧榮祥年十一歲昨日隨兄來滬購物行經法租界忽然失散由捕帶至捕房問明住址轉送南市第一區警察署請爲收留以待家屬就近認領現該警署已牌示召領矣 
[婦人索取產業]  
　　婦人吳王氏控伊翁吳子興（卽滬城邑廟前隆順館素麵店主與伊夫吳石渠不給產業抛棄不顧一案業經地方審判廳袁廳長核准飭吏往傳原告並吳子興父子以及證人瞿硯生黃桂生等到案候示期開庭辯論 
[流氓欺侮鄕人]  
　　流氓張阿三（即汽車阿三）前晚糾黨多人將鄕人談福壽軋至香粉弄七十四號門牌同興小茶館内拆梢不遂强欋談之布疋圖逃適包探石仁信經過將張攔獲訽悉前情遂將兩造帶入老閘捕房禀明捕頭飭將張阿三押候解送公廨訊辦 
[押店不受欺騙]  
　甬婦子朱氏前日持銅質僞銀練一條至洪生馬頭植泰押店付質經櫃夥潮州人翁榮桂察出鳴警拘至第一區警察署轉送警廟司法科訊究 
[收押軍械之罰欵]  
　　虹口瑪禮遜路六號門牌押店主翁錦銓因收押西人埃及司之手鎗團售於西人葛立根被華探目石金榮查悉以翁有違工部局第三十四條定章昨將翁及兩西人傳至公共公廨請究先由捕房代表牛門律師上堂聲稱被告收押手鎗於簿上混書舊鐵期滿出售然出售軍械並未領照應請嚴究繼由中西包探投訴前情並由埃及司葛立根兩西人先後上堂證明付質價賣各情訊之翁供稱悞犯求宥兪代襄讞商之英領卓君以翁不應收押軍械判罰洋一百元充公 
[山窮水盡之怨忿]  
　　温州人張其鳴前日在北四川路橋畔投河圖盡由捕救起帶入捕房昨解公共公堂訊據張供來滬營業因所帶資本洋六百五十元虧耗殆盡不能回籍是以出此下策中西官判張留候函送上海縣知事署遣回原籍 
[工匠跌傷]  
　　工匠林阿其前晚在某木作場内工作偶不經心於高處跌下致傷頭部等處卽由工頭抬送同仁醫院請爲醫治 
[槍斃劇盜之報告]  
　　劇盜王生紀綽號王小老板在紹興縣越獄脫逃來申搶劫英法兩界居民傳朱氏張馬氏等家金飾銀洋爲法捕房華探目黃錦榮等拘獲解經法公堂訊明判交該縣警備隊士帶去歸案訊辦在案現由警備隊員備函並將該犯行刑時所拍照相一紙寄送法捕房謂王生紀一犯提解到縣後由金知事電禀巡按使批准於本月七號宣佈罪狀執行鎗斃特此奉復等語石總巡諭將該犯照相存案備查 
[妨碍衛生之懲儆]  
　　英美工部局衛生處控鄕人張洪卿出售攙水牛奶且無捐照昨由捕房將張傳至公共公堂訊明以攙水牛奶食之有碍衛生判張押西牢半年以儆 
[汽車夫未領執照]  
　　汽車夫李和尙前日在南京路開駛汽車甚速經五百四十號華捕查見阻止並查明李未向工部局領取執照遂即抄明該汽車號數回訴捕頭轉禀公共公廨昨將李傳案訊究先據捕房代表牛門　師聲稱被告未向工部局領照擅行開車有違第六條定章偕其主人不應令無照車夫開駛亦屬非是捕房須另行起訴代理　員王輩之君商之美領康君判李存洋三十元保出候捕房起訴後再行訊核 
[洋東控告出店]  
　居徐家滙路十七號洋房之西人偕證李桂照控出店熊七唆衆抛工向論行兇等情昨由捕房將　拘解公共公堂請究中西官以原告係屬美商判　押候美領堂期解訊 
[西婦控告大餐司]  
　　僑居法租界之英國婦人逹維司控大餐司馮榮春吵鬧行兇等情昨由捕房派探將馮拘解公共公廨訊明以馮不應行兇且係過犯着押西牢半年示儆 
[債務人交保候訊]  
　　英商德和洋行控榮昌祥號主王財運又謝畦城控陳阿狗陸朗清均不付租洋又廣新泰控瞿紹安不理欠銀等案昨由捕房將被告各人傳至公共公堂中西官諭令分别交保候訊 
[過犯在途攫物]  
　　浦東人李阿三前日在九江路攫取某西婦所携銀絲袋圖逃被捕追獲昨解公共公堂訊知李係過犯判押候抄供函送浦東警局究辦 
[攫取手鐲]  
　　閘北警廳司法科前日送婦人孫徐氏偕妹徐阿三控竺信友丁飛壽在途攫取手釧一案至檢察分庭經李檢察官預訊之下判竺收押聽候起訴核辦丁從寛斥退免究 
[閘北之烟禁]  
　　閘北檢察分庭前日將訊實烟土犯提起公訴經審判分庭孫推事分别判决王得勝帶土四兩罰洋六十元顧榮林帶土二兩六錢罰洋七十元莊瑞生帶土一包灰二小包罰洋六十元楊範侯帶土十五兩罰洋四百元吳寳山帶土皮一錢罰洋八十元潘金卿帶烟膏七兩土二兩七錢罰洋一百五十元姚寳成帶土皮一兩半罰洋七十元蔣永根帶烟泡四枚罰洋四十元兪金大帶土二兩七錢罰洋五十元王官生帶土三兩罰洋七十元 
　　前日五區警署又在滬寗車站查獲趙有根劉六七張子山徐震初吳小樓馬紹常王吉門七人抄獲膏土藥丸共三十餘兩一併移送檢寮分庭預訊屬實押候起訴公判 
[工巡捐局批示二則]  
　　押商公興等禀批據禀已悉南市押舖按照閘北辦法一律繳費領照迭經面諭該業代表勸令各該押商一體遵照在案現復禀請邀免斷難照准惟所稱南市押舖資本微薄尙屬實情仰卽傳知原舉代表尅日來局以憑面諭酌量辦理 
　　民人王永卿禀批禀及簡章均悉　該民人擬請繳費承充凌湖迪港兩帮水菓　船船目核與本局現辦市船情形諸多窒碍所請應母庸議簡章發還 
[介紹新著]  
　　昨承棋艦街中華圖書館惠贈等五期女子世界及第四十九期小說週刋禮拜六各二册中多有益社會之作非僅供涵後茶餘之消遣已也祇領之餘書此誌謝並介紹於閱者 
[雜評三]  
　　儲金與加賦（訥） 
　　我人日日提倡儲金者何以故以愛國之心人所同具苟人人能奮此愛國心者則財不患不足而事不患不成故今之辦儲金者祇就儲金言儲金足矣不必於儲金外另籌别法也此無須議及加田賦之理由一 
　　提倡官吏月薪爲儲金分内事各界皆願減薪以充儲金官吏獨非國民那官吏而果國民而果愛國者自當樂從此議初不必有交換品也此無須議及加田賦之理由二 
　　田賦之應加與否爲别一問題且此爲國家經訓大事應由國家機國議决似非一團體人所能可否蓋加田賦與儲金事性質戴然不同也此無須議及加田賦之理田三 
　　乃此次儲金團事務所爲提倡官吏月薪事而忽有擬加田賦之電請得母稍欠斟酌乎 
[救國儲金]  
　　五月十一日交通銀行收欵清單（此爲第二次報告） 
[第一册五十三號至九十三號]  
　　樂第一百元陳四小姐一百元綺琴五十元怡紅軒五十元嘉定縣第二高等小學校職員方劍閣四元兪麗三二元王幹生三元金檢芝二元戴尙潔一元劉開一一元 
　　凌寳樹一元學生林路衢一元學生侯諒吉一元學生淇思賢一元學生孫鐘秀一元學生浦承烈一元學生徐鳳鳴一元學生楊昌譜一元嘉定縣第二高等小學校各級學生零數併計六元陸鑑齏二十元方建廷二十元吳炳昇一元石嘉良二元劉發明一元胡漢成二元霍阿吾一元顏寳華二元吳茂秀一元吳玉書二元李瑞興一元趙茀初一元樂阿芳一元憤憤生六元許醒亞五十元順康錢莊一千元永豐錢莊一千元陳一齏五百元源餘錢莊三百元致和錢莊一百元同元錢莊一百元程伏成二元 
[第二册十一號至十二號]  
　　唱灘簧人發起人鄭少賡毛湘泉吳壽生要全壽戴松甫馮蓮卿戲法人發起人吳品如張鳳祥八人共六元出口公會陸維鏞一千元 
十一日共收儲金銀圓四千四百四十六元連前共計已收銀圓七千二百三十九元銀五百九十五兩一錢二分八釐交通銀行謹啓五月七日中國銀行收欵清單（續） 
[第二百十八册一號至一百號]  
　　許　卿月薪十元王連元月薪一元謝慰堂月薪五元三榮月薪一元葉仲靑月薪一元蔣念萓月薪十元葉愼之月薪十元季筱雲月薪五元何善裕月薪三元姜鍾偉月薪十元吳桐綬月薪十元孫兆鱗月薪五元方炳泉月薪三元唐子威月薪一百元唐雲輝月薪十元胡連生月薪七元袁鈺章月薪三元沈綬之月薪十元魏桂芳月薪七元毛心運月薪五元唐雲培月薪二元顧錫隆月薪十元唐　林月薪七元陳薦生月薪五元徐靑路月薪二元 
　　劉金彪十元沈芝軒十元徐鴻田一元徐和尙一元桑文德一元楊元富一元張經貴一元胡德水一元王紹珍一元劉長玉一元錢萬興一元宋懷祥一元楊永坤一元王家植十元寗寳賢一元劉子衡一元陳子久二元陳頌卿四元陳氏沈氏馬氏二元陳道泰二元周欽華一元潤餘社五元包忠和一元朱華卿一元合興五元周汝基二元周汝奇一元朱酉山三元顧世福七十元祥和皮貨莊各友五元范傳瑞五元莊冠哲明月薪萬和隆謙記茶棧二百元李榮堂月薪五十元胡哲明月薪五十元梁吉臣月薪五十元林占之月薪三十元張杏村月薪三十元金甫廷月薪三十元姚兆成月薪二十元吳蘭舫月薪二十元程漬咸月薪十四元畢霞軒月薪十元 
　　郭瀋甫月薪二十元江叔良月薪八元李筱甫月薪七元　　吳　清月薪七元梁成月薪六元江序東月薪六元胡兆侯月薪四元陶式玉一元秦永清一元吳惟頣一元王舜同一元王俊賢一元王修庭一元洪坤榮一元潘樹鉞一元凌張全一元王　　一元孫非態一元傳必型一元沈慶鴻奚振綬一元王長森一元陳紹裘一元蔡增康一元欋伯申一元奚浪清一元張立成一元殷偉標一元張望屺一元趙伯勒一元許奇松一元（未完） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[山東老人] [  花奴] 　　 
　　月光似水萬籟都寂一片荒郊幾轟山影山之　有茅舍數椽燈光半明半滅從窓罅漏出射入兩少年之目兩少年色然喜望門投止門啓一老人出應問客底事兩少年鞠躬言曰荒郊無處投佰欲假貴盧一席地暫作休止明旦即行寓金當從豐望老丈憐而許之老人曰是易事耳惟敝廬不潔恐屈辱耳兩少年謝曰丈眞仁人也老人無語導客至側室晚膳後别客入内夢裹醒來已父四鼓出溺於庭見側室燈猶未滅躡足近窗窺之見兩少年伏案作畫畫地圖也且畫且相語獻舌之　不能辦爲何語注視壁上懸有兩假辦老人恍然悟私忖曰窺彼兩人殆非吾國人其爲日人歟軀幹矮小無辦是必日人無疑假扮華裝潛入内地測繪况　日風聞中日將决裂是必偷畫地圖爲行軍時導線斯事大有害於吾國吾旣爲國民安忍縱虎回山吾决圖之乃潛入内窒拔劍在手伏於窗外見兩少年皆睡鼾聲初起卽攙門入搜地圖不得見兩少年皆枕箱而眠意必在箱中輕移少年首盜其箱不料一少年已覺推衾起握手槍於掌中撥機欲擊老人見事急揮劍斬之忽砰然一聲子彈掠耳而過蓋一少年亦醒矣老人一躍至其前舉手執其腕劍洞其胸少年倒地猶開鎗回擊一彈貫老人胸老人亦倒縷縷愛國血從心頭噴出若湧泉其子聞聲趨至見三人臥血泊中老人臉上笑容猶未歛也時在甲午年中日開戰前之兩旬其地則山東某縣之東郊云 
游戲文章 
[官聲甚好解] [  吳悔初]  
　　客有問於主人曰余聞之官爲百姓之雇役爲民理事者也旣非　滬之名角亦非音樂之專家而胡斷斷然惟聲之是求主人聞之大詫百思不得其故乃正色而詰之曰子何所見而云然客曰子不見報章所載乎一則湖南高等廳檢舉一知事而曰官聲甚好懇請寛恕一則劉巡按彈劾曾鏡心亦曰官聲甚好得免褫職余意斯二人者必聲音洪亮具可歌可泣之聲調不然以鼎鼎大名之裁判官赫赫威嚴之巡按使竟爲之歎賞不置而公然形諸文牘直稱之曰官聲甚好也竊嘗思之以爲余雖聰非師曠而兩問各物之聲浪亦約略可辦獨此奇異之官聲未經寓耳故敢質之於先生主人曰子誤矣子誤矣所謂官聲者非絲非竹非汪非潭乃包括無限種類結合而成此一特别之專名詞謹略舉一二俾反三焉世有要結上游聯絡劣紳收括　錢濫用私人此官之聲勢也出則兵隊擁護入則姬妾爭妍食厭　梁衣厭文繡此官之聲威也地皮刮盡膏血吸完而輝煌金質之鶴章亦得胸前懸佩祗知有利於已又何憚於人言此官之聲望也至一路之呑聲飲泣聲咨嗟歎息聲合言之皆謂之官聲客聞之嗒然若失情色慘淡默默而退 
譯叢 
[德宮中之女鬼（續）] [  木]  
繼續普魯士王茀萊特立克之第一人爲茀萊特立克威廉其生平遇見白衣女鬼與否即已亦不知蓋茀萊特克威廉沉湎於飲醉眼昏花凡所見者都呈幻象卽使見白衣女鬼亦不知其爲是人是鬼也 
　　至於茀萊特立克第二則生平未遭白衣女鬼之惠顧讀者當知茀萊特立克第二之爲人嗜武日所親接者刀槍劍戰武器而已女色非其所好白衣在鬼卽欲見好於王亦無機可乘矧祟之乎然王早世是則王因好食蝦蟹水族之類致患胃病促其天年誠非别故也 
　　一千七百九十二年茀萊特立克威廉第二方率大軍攻法國之香巴業欲以全力制服法國詎乘勝砲攻凡爾堡時茀萊特立克威廉第二遽引兵而退人乃大惑不解旋得之傳者云因攻凡爾堡時先王大茀特立克顯靈語茀萊特立克威廉第二曰吾普魯士軍再弗引兵退回者白衣女鬼卽將臨汝前作祟此事徵之各方面似信不然當時退兵之事尙有何說以解之乎 
　　數年之後白衣女鬼又大活動於故宮之中蓋一千八百零六年之秋普魯士人士方宣誓欲逐拿破崙軍至散恩河一日晚普魯士親王羅意司德赴羅道爾堡之宴會一靑年女方坐鋼琴之側親王命女郎鼓琴女郎嫣然曰殿下欲歌幾闋乎抑令予所歌闋數適合殿下於明日殺斃法人之數乎親王點首曰爲予歌二十闋可矣女郎遂歌終夜破曉視王按劍上馬命二侍衛同之出是日親王竟死於途茀萊特立克威廉第二知必白衣女鬼之作祟遂偕羅意司后棄都城而他陡拿破崙佔居宮内者垂有兩月之久拿破崙層宮時安然無犯意者白衣女鬼以斯時都城旣失普魯士名存實亡白衣女鬼遂亦棄此宮而他去耶 
　　讀者當知霍亨沙倫族中王子凡臨最後之時期白衣女鬼必一現於宮中此事記不勝記要之至今霍亨沙倫族中人有患病人問必蹙額竊竊私議曰白衣女鬼已出現乎吾有一言可爲諸君告者今柏林人士每當深晚凡過司丕利河畔者必翹首向宮中綠塔冠而望冀於塔之窗後見白色之鬼影也（完） 
 
[陳翠娜小影]  
小說 
家庭小說 
[嫣紅刧] [  常覺小蝶合譯　天虛我生潤文] 　 
第二十七章（續） 
　　當衆搏戰之時復有孺子一人跨馬而立年齡約與威廉相等唯瘦弱甚故望之轉較威廉爲幼至是乃縱馬而前呼曰雪笠兒雪笠兒時方欲行聞有人呼已以爲敎習也則岸然不囘首迨其人再呼乃始回首則笑曰亨利安西來汝何自來耶亨利曰汝懦夫乃集多人毆此孺子吾試問若羞乎不羞雪笠兒曰汝蹩人母與吾事亨利聞語面乃遽頳澀聲曰雪笠兒汝奈何無禮乃敢辱我吾謂汝懦誠非誣也雪笠兒曰吾毆彼本無與於汝蓋彼固無賴也亨利曰無論彼爲無賴爲流氓但汝終不應合衆而攻彼雪笠兒惜予無力與汝相搏否則必與若一决戰雪笠兒曰汝欲有力者要唯再世耳今吾事冗弗願再與若辦難更辦者汝俠義之淚珠又將奪汝眶出矣言次逕自去亦不與亨利爲禮亨利乃迴其馬呼威廉起且曰若受傷未威廉曰謝君吾幸未傷亨利曰此則吾甚喜吾家與雪笠兒亦稍有葭莩親今吾已面斥彼願君恕之威廉復向之道謝亨利遂自去茀來克亦偕小愛克歸威廉則赴洛克特肆中購物寄信之事全然忘之矣小愛克歸備言適才事且張大其辭謂威廉已重創恐不能歸嫣紅乃大驚密斯特理痕因許其晚間不復赴工廠在家稍將息威廉歸嫣紅見尙無恙必始稍放將寢矣威廉忽憶及寄信之事乃立取其冠奪門出直奔郵政局以信塞之郵筒中乃倚牆而喘其時復有一人來寄信詢白理斯吐爾郵班今夕尙將出發否局中人乃答曰否白理斯吐爾之包封今夕久已封裹威廉聞語則大失望知已信亦已無及立奔而歸亦不以其事告人中心轆轤一夜乃不能睡思此信設爲緊要則其結果將如何已之職分將因之而開除乎先者威廉雖未嘗有此四先令之入欵惟今已爲家用中不可少者設一旦失之家境將更陷於窘迫及至黎明遂立趨嫣紅之房告以此事嫣紅曰威廉汝試自思此事當告安西來否威廉曰阿母吾意當告之主人嫣紅曰孺子乎此事必往自白蓋孺子第一惡德實爲文過汝寗失此四先令被安西來開除切弗蹈一般市井兒惡態也威廉曰阿母吾實愧於自言奈何嫣紅曰母汝但放而膽勿畏葸密斯特安西來仁慈必不有峻責且密斯特理痕亦能爲汝道　也威廉乃吻其阿母之手怏怏而去 
哀情小說 
[劫後花（十一）] [  十四齡女子陳翠娜]  
　　素雪曰舅父曷少睡片時蓋病中宜自珍衛多語殊非宜也老人曰予不思睡且予之病危在旦夕初非藥石之所能醫若不乘此能言時而言則恐將來且不能言矣語時回視錦雲則淚垂於頰喉間亦且鳴咽有聲見其父視已則立强爲笑容曰阿父宜少息老人曰否予言尙未盡素雪汝試近予素雪曰舅父何命老人曰予今有一事願汝諾之蓋予欲以汝爲吾兒婦也素雪至是羞喜交作囁嚅良久始曰舅父言兒安敢違···舅乃搥床大笑曰若是者吾目瞑矣言畢狂喘不已於時天已入暮而其舅父之魂亦隨日光以去 
一年以後錦雲遂與素雪成婚鵑兒亦至素雪感鵑兒援已之德乃爲作合爲夢蘭續弦惟其母則至今未有消息有謂其未死者然吾不能以理想續之也 
　　著者曰有志竟成觀此亦可以見一班吾之著此所以諷世之臨難而易志者（完） 
滑稽短篇 
[玉美人] [  醒謝] 　 
　　這一天正是六月中旬的早晨朝曦慢慢地從太平洋裹洗澡出來一張面團團的臉兒紅得好像噀血發出一道道玫瑰色光來一直向克拉忒公爵邸中射去照得書房裹都是一片金汪汪光彩那書房裹陳設着的古瓶咧金鼎咧又是什麽鏡架咧繡幕咧經這麽一照都發出萬丈光芒來和那朝曦攪成一片書室中氤氤氳氳的就像籠了寳氣一般公爵克拉忒便循着老例一兀頭開開一只鐵箱來兩隻眼睛不住的望裹邊瞧枯白的頰上微微露出一些笑容像是狠得意的息了好久才慢慢地取出一件東西來把他放在桌兒上原來是一個玉美人約有這麽二尺多高白得好像結凍的牛油却還要瑩潔些額上嵌着一粒夜明珠約有龍眼能大小兩隻眼睛是用黑金剛鎭做的隨人靈轉有像個天上安琪兒被呂純陽指頭點了一點所以化做這個模樣脚下踏着雲氣欲飛不飛的要是人工巧琢恐怕那裹到得這神情呢這位美人本來是英女皇以莎利伯宮裹的御物後來女皇大漸腦門豆和蘇格蘭歸了統一這位美人也就流落人間不知道經了多少風波磨折忽然又弄到魯意西摩拍賣場裹去這位克拉忒公爵本來是愛古成癖的看得歡喜了就用八千個金鎊買了回來把他朝香夕供當做一件神聖不可侵犯的東西這會兒又就是老公爵禮拜的時候了閒話少講恰說這時克拉忒將他請了出來正要和他行注目禮的時候忽然門簾一動一個侍者用銀盤托着一封信進來恭恭敬敬的放在旁邊桌上公爵拆開一看那兩片唇兒早就白得和他鼻頭下面的胡鬚一樣只把兩個眼睛望着侍者侍者看見這個樣兒還當自已失禮了連忙把手一垂股一彎低聲說道主人什麽公爵不等他說完早把桌子一拍道有什麽的你去看去這是說些什麽說着就把那封信向侍者擲去叉着手一聲兒不言語這侍者呌做安柱是個公爵的世僕因他膽大敢爲所以人家替他題個外號呌做綽天飛這時把信接來一看可就把一個綽天飛駭得變　落地爬　他的臉兒本來是紅紅的如今早白得和死灰一樣腔子裹熱血一直往零度以下降去幾乎把他氷成了個石人兒一動也不動好久才抽過一口倒咽氣來顫聲的說道主人壞了這白菲兒可不就是著名的大盜麽他·他·他·他怎麽要起主人的···的···女公子來公爵先還耐心聽着到了此地不覺啐口氣道𠳝他那裹是要我的女兒就是我也没有女兒給他他是要我的玉美人呢好好你把這信還我我來念給你聽說着就把信搶了過來氣也不換的念道 
汝至親至愛之僕白菲兒致書於我至親至愛之古董搜集家克拉忒公爵僕與足下自受靈魂於上帝以至於今從來未謀一面然予耳足下之名久矣前夜赴克特尼爾之家便道過君室得見　藏之玉美人光華耀燦搓粉凝酥殊令人愛不忍擇本即欲求足下移贈無奈足下正在睡鄕未便驚擾設弗告而取則又未免冐昩不得已乃以尊物藏之原處而去然中心懸懸終未能釋今特馳書左右敢求割愛想大君子推已及人必不致有所吝惜今夜四點一刻二十五分三十四秒時當來登門拜領苟不棄微賤坐而相待使僕一晤丰采則尤幸甚幸甚（未完） 
　　勘悞十一日愛國叢談王秀娥第七行第七字軀誤體又游戲文章第三行第八字無誤所均此更正 
 
 
 

Page 15

 
 
   
 
 

Page 16

 
 
   
 
