# 1892 - 322 - 4907039

 

Page 1

 
 
[精印隨園三十種告成] [  圖書集成局啟]  
　　隨園太史文章經濟冠免古今海内通儒無不仰之如泰山北斗生平撰述博至數百卷益以他　共成三十種兵燹之後原板蕩焉無存翻刻者亥豕　魚幾至莫可辦　本局見得初印眞本悉心　棱排印成書紙張旣潔白無瑕墨色尤光潤可愛分釘四十八本盛以　据木箱刻巳告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[三百十八號畫報告白] [  點石齋啟]  
　　南洋蘇門　　海島俗尚奢華其間婦女尤喜裝飾所穿衣服先以金銀煉爲細線織成片叚然後裁之爲衣故一領衣裳幾費中人之產可謂新奇奪自矣至若店夥之昧良狡賊之兎脫犬則忽生異獸虎則不敵耕生　捕以捉犬而逞兇西人以失鳥而涉訟耆紳排難具有古風鄕婦認屍竟成笑柄及新附點石齋叢鈔並臥游圖等准於初六日出省此佈 
[論金陵添造自新所]  
　　金陵郵筒連日皆言添造自新所事蓋以該處地痞日見其多因事逮案者或十餘人或數十人囹圄之中幾爲之滿因籌欵逮造自新所聚地棍於其中以期化莠爲良現在房屋業已落成在中正街委州縣班一人董　事另有親兵差役更夫二三十人均由保甲局及上江兩縣輪流更派不另招雇以省經費目下兩縣拘獲地棍收入所中者頗不乏人日給白粥兩餐雖不加以刑具然各歸各處封鎖甚嚴不得越雷池一步苟無族隣具結切保終身不得𥼶放此固禁暴安良之妙法也乃規模甫立而拘送者已紛至沓來誠恐地狹人多不敷容納復由各憲籌欵購買荒基增添房屋必使氣宇宏敞庶能收養多人刻聞已委城内保甲總局馬觀察總其成於九月廿六日開工添造矣地棍痞徒之多乃如是哉夫此等地痞無處蔑有在津沽謂之混星在揚州謂之青皮浦東謂之光蛋他處有稱爲光棍者有稱爲土棍者有稱爲流氓者大都皆遇事生風損人利已此等匪徒其心實可誅然比而誅之則王者無此苛政顧苟不予深求僅以枷責了事則彼拚出頭頸一具腿兩條事後一得釋出即依然故態復萌肆無忌憚前者有人議及用刺字之法然刺字乃律例所載竊犯初次剌臂再犯剌面如剌面之後再犯則處以重辟地方官不能有此煞手故又有議及不用剌而用冩者剌則一經刻入膚理終身不能磨㓕冩則用外國　水冩於面上倘能悔過自新數年之後自可呈請洗去蓋此種藥水一經塗上卽不能去必須仍用藥水方可洗凈故議者謂旣經冩字有案可稽彼卽自辦藥水湔洗或再犯案卽可按籍而稽苟未　呈請而面字已去則當加倍重辦如其果能悔過自新呈請洗去亦須有族隣切結具保方准予洗若此則或者知有羞惡有所　憚而不敢公然向人拆梢作惡然但有此說從未聞有人起而行之者顧冩字之法雖妙而旣經冩字仍予放日則彼究木必果能　發具羞惡之良設亦視之如枷責一例拚此面皮反較頸與腿爲便宜則又將如之何如以爲一經冩字面上掛有　脾人之見之者皆能識之自不敢與之親近决不至再受其欺而彼苟不能洗心革面則反因此而自聯一黨如其皮混星之類竟有人借彼以爲護符者則其聲勢將更甚也其僅有此說而無人起而行之者或職此之故則所以辦地棍流氓者更有何良法哉外國有監禁之法罪重者并罰作苦工此法甚妙中國惟死罪及爰書旣定者收入内臣否則皆寄外監至於龍房班房與夫飯歇等類則不過覊留其身非監禁比也各處有待質所亦復如此第待質所中不分等類錢債細故與賊盜悉在一處又有看守之家丁差役從中索賄得賄則待之如上賓不得賄則視之如死囚此種弊端各處皆在所不免試問待質之義云何而顧遭此苛索遭此凌辱乎彼流氓地棍若亦一律收之待質所則彼與差役輩本係一鼻孔出氣必至恃勢横行虐及同類如捕房老犯勒索新犯横加毆凌是又防不勝防者也金陵大憲獨以禁暴安良爲念半棍凶匪旣不能使之盡絶則惟有獲則禁之不使復出爲害蓋毒蛇猛獸獲則殺之以其罪固可殺也若此等棍徒其心雖可誅其情節則尚罪不至死又安得人人而誅之故於無可設法之中設此一法使不法棍徒皆入我網羅勿令復出且寍多造房屋以爲處置之地不忍令若辈肆茶毒於良民此其用心爲何如乎顧房屋則添造愈多棍徒則收聚愈衆終日薄粥兩餐無所事事則亦未爲盡善之道必當再籌良法或勸導以化其舊染變其氣質或役使以勞其筋骨發其精神庶幾莠者可化爲良雖使貪使詐亦可各盡其用是非握要之圖哉非然者棍徒則有聚而無散房屋則添造有盡時卽使董理有人管束有方而百密或不免一疎此中棍徒或有伺隙而動者則亦非地方之福也其如何善後之法想當軸諸公必更有智珠在握也 
[本館接奉電音]  
　　昨由京友電傳　諭旨一道敬謹譯登○十月初五日内閣抄奉旨朕本日殿試中式武舉弓刀右内石力不符之江蘇朱殿卿正藍旗漢軍孟朝桂福建何亨通刀力不符之湖北吳占熊均著罰停殿試一科所有原圍監射較射之大臣著交部議處覆試之王大臣著交部察議欽此 
[燕筑餘音]  
　　京師宣武門西居人某甲年方二十餘齡娶妻某氏貌美而石一對小鴛鴦不作畫中人供養乃倩氷上人撮合另娶某家女爲妻某氏自思實命不猶生成缺陷新人歡笑不免舊人悲啼遂潛於夜間吞服紫霞膏　發斃命幸父母聞訃前往略無怨言俟西正指揮某君帶仵來時禀請免騐某君允之諭以禀詳城憲批准行文刑部存案備查○山東營務處某君於前月某日派辦理營務書吏張某跟隨某武弁帶領營勇二名赴省垣請領餉銀三千兩解至中途張商諸同行人剖分逃逸武弁畏懼不從奔回省垣訐控旣而二營勇以被張鞭責亦回省潛蹤福少農中丞得禀卽派令撫標都司某君帶勇數名前往追捕迤邐訪問至京寓居驘馬市大街某客店内數日前行至三里河中途遇張問悉餉銀業已在途花用四百金餘悉數匯京藏匿問其現居何處答以寄寓西河沿某客店因隨同前往起出匯銀二千六百兩當將張扭交西河沿汛看管翌日由汛解交步軍統領衙門批交大興縣赶急派令妥役跟隨某都戎解赴山東交中丞自行訊辦○某日北營德勝汛張春泉千戎帶領汛勇數名赴京西拿獲客歲刦掠右安門外某典鋪銀物之夥盜三名解交步軍統領衙門訊辦大約一二日内卽須奏交刑部科罪矣 
[東甌市景]  
　　温州米價遞漲而出口之米依然取之不窮奸牙每借批米爲詞乘機射利刻下上白米每石需鷹銀三圓次者二圓八角下等貨亦須二圓六角較之夏秋間陡增三分之一貧家巧婦恐不免愁無米之炊矣○温州所出果品以柑爲大宗其次則冬笋客歲柑商設立公司大爲虧折以致柑客視爲畏途今年出柑不多價極昻貴目下市中上等者每百斤約值洋銀二圓三四角次者兩圓左右又次者一圓八角前次輪船赴滬裝去四五百桶此次僅一二百桶出口冬笋每百斤價在三圓之譜 
 
 

Page 2

 
 
[甌災兩志]  
　　上月十八晚時交四鼓温州東門月城中忽然火起一時赤熛捲地黑燄漫天所幸兩面悉靠城垣雉堞巍峨火勢不能飛越是以噴澆片刻回祿神卽捲斾而回○大南門外美人臺附近有樓屋五楹向設𪵼坊自入新秋坊主以乏貲輟業重門深閉闃其無人上月二十一日夜間譙樓方轉三鼓不知何人遺火遽兆焚如幸鄰佑見之竭力灌救而熄或謂火係匪人所縱然耶否耶 
[禾中火警]  
　　本月初二日傍晚五點鐘時嘉興訪事人忽聞敬鑼亂鳴知是火警出户詢之僉云火起於石條街旋見城内水龍二三架銜尾駛往待回天已黎明矣晨起往問則其地離北門約二里之遥名曰太平橋亦小市集也是晚四鼓後上岸某姓家走水時適飛廉肆虐捲地風狂以致火勢披猖無從樸救直焚至榮號醃肉鋪始止計上下兩岸共燬醬園藥店雜貨店紙店糕店豆腐乾作等十六家大小房屋六七十椽其中惟糕店最苦全家老幼男女赤身逃出後有鄰人給以敗衣始得蔽體徐姓老嫗亦全家盡付刼灰起火之由云係竊賊所種是否未敢必也 
[蘇省决囚]  
　　本月初二日下午省垣接奉刑部釘封文書遂由司監内提出盜犯一名解至長洲縣署大堂王大令飭如法綑綁會同某營官督帶營兵一隊由護龍街押赴北寺大教塲處决迨行刑畢六街燈火已近黄昏矣 
[西報雜譯] 　　 
　　西歴十月十五日倫敦來信言巴西國以地廣人稀欲招徠歐洲人一百萬名前往爲生聚之計英國商務署勸令英人不可前往○西十月十八日英京來信謂官塲談及德法兩國現有齟齬其起釁之由因法國駐紥阿非利加洲侈荷美之協鎭曾奏知法廷謂日前爹荷美之戰德人暗助軍火與爹人法廷得信卽移文德國理論彼此各執一說至今猶皂白未分云○英外務署報章言船之由蘇彝士河經過者計共四千二百零七艘所載貨物約共一千二百二十五萬墩其中英國船計三千二百一十七艘船位九百五十萬墩船艘之盛卽占商務之宏此英國所以獨推爲巨擘也其次則爲德國法國再次則爲荷蘭國意國美國則又次之其餘那國等則等諸自檜以下卑卑不足道矣一年前核計船之經蘇彝士河者每百艘英國占七十六艘有奇今歲計之每百艘占至七十七艘有奇其日益强盛更可知由是觀之英人生意無怪其甲於天下也○歐洲來信言澳國外務大臣家那忌曾宣言於衆謂澳國深欲與俄國同敦輯睦共守昇平之局俄國亦願與澳親睦云○西十月十九日英京來信言日昨美國芝加高城災生回祿燬去物產值銀五十萬圓居民逃避不及葬於火坑者數人○中國醫道敗壞日甚良由學習未精卽出而問世祗顧圖財罔計人命西人則悉心講究精益求精故其醫道日益良善兹閱西報言四年前有人肝部生瘤延留診治僉以爲不治之症姑爲剖割冀其得生於萬一後果獲痊由是知肝亦可割自是而後凡遇肝部患瘡者皆操刀從事計被割者二十人中有十七人已獲痊愈二人死於刀下一人則旣未就痊亦未殞命聞肝部生瘤者多屬婦人至其因何而得此症尚未窮究 
[鐵利大興]  
　　湖北大憲委員在湖北武昌府屬興國州開鑿鐵山執役諸人由山逹河負戴往來爭先恐後往往互相角口各奮老拳一日因秤兌者短給挑力若干遽爾爭競幸地方官極力彈壓始免滋生事端事爲九江訪事人所述 
[武林談助]  
　　九月二十八日俗傳爲財神誕杭州各鋪户均懸燈結彩鼓吹喧闐蓋將求金面虬髯者錫之以福也聨橋直街臥霞巷口咸泰廣貨鋪因此鄰火警幸有一墻之隔並未延燒當此勝會欣逢愈覺興高采烈貲雇清音三畫夜每日設盛席二令各夥友銜杯聽曲翦燭猜拳路上行人駐足而觀者幾至人山人海薦橋某鐘表店亦齋供財神并邀集親朋肆筵設席卜晝卜夜其樂無涯近鄰某甲混入席中席散時竊取抽斗内金表一枚乘隙逃去遂飭地保將甲送交叚巡收押追取原贓○新開弄建有營房一所駐紥楚車上月二十九日夜間忽聞門前有小孩啼哭聲翌晨啟扉見一女孩渾身不掛一絲血污狼藉僵臥地上氣息全無急盛以蒲包瘞諸義塚○宰殺耕牛本干例禁艮山門外農民某姓將老特殺而貨其肉設肆於駐防旗營拱宸門旁縣差聞而往拘百計恐嚇農民願罰番銀兩餅始默爾不言 
[津水霜鱗]  
　　天津東門外石頭門限地方有某素館蓋係蔬笋之廚以享不肉食者九月二十四日忽來一客索食麫筋灶下養將五味調和供於客前正欲舉箸忽呼腹痛伏桌片時倐已氣絶時同座者均經目覩查騐麫筋並無餘毒知其咎不在飯館然飯館以事關人命不得不報請騐屍經縣署委員騐明屍身痗點讕斑且指甲有青黑痕蓋係失足花柳塲中染患瘡毒而又服毒身死者查無屍親當飭棺殮標誌瘞埋並將飯館主帶案訉問數語卽蒙省釋然屍塲各費所耗已不貲矣○津郡西南去城三十里有梁王莊本係通衢大道自秋收以後行人稀少九月下旬有某甲筞馬經過馬上搭有褥套除衣被外並有紋銀四十兩而要□又三十兩時日已西斜急欲赶站投宿忽有匪徒三人健步緊追至荒僻處飛步向前掀甲下馬一人搜其身□攫取□提跨馬向大道而馳餘兩人分路逃逸前途三里□□道冒□□處有四十八鄕巡防所甲卽赴所禀報乞爲追緝紳董飭勇四出尋視跨馬者已無蹤跡惟將步行之兩人緝獲恃無贓証堅不承認且謂紳董誣良爲盜紳董勢成騎虎嗣由甲認明無誤謂如係虚誣願甘反坐遂將兩賊解縣甲亦投縣備質上月二十五日由讞員訊問甫責蟒鞭十下兩賊卽已成招遂飭差拘拿在逃之賊務獲究辦○樂陵人某橋寓城東五十里之贓水沽以炸果子爲生果子者卽所謂油炸橧也其婦勤儉持家生男育女女已十五齡長子尚未成童次子已離襁褓某於每日凌晨肩挑果子赴八里臺等村喊售卽由妻子支持門户習以爲常上月某日某出外未久卽有老媼兩人叩門而入謂其婦曰爾夫行至前途暴疾卒發爾可速去看視勢不可緩婦及女與媼似曾相識不以爲疑婦卽携長子怱怱就道留女及次子在家及時將傍午某無恙歸來而婦轉音□信杳某查詢原委女以實對知被設計拐去卽投天津縣控告飭差緝訪將媼拘獲供稱婦已售與册名軍籍者爲妻遂將媼管押以便澈底根究○法租界小販免捐一節已據傳聞錄報至西歴十一月一號擺攤者照牌捐輸所有肩挑小販果不催捐方以領事格外施仁凡負販者皆願出於其塗詎近日又由巡捕飛下官符照前派捐毫無遺漏前之頌德者又未免爽然若失矣 
[訛索奇聞]  
　　福州南臺鋪前有陳姓者貲財坐擁性好嫖賭今年夏間與妻反目陳妻雉經而死秋後爲月下老人所誤與某姓女訂姻時女病垂危誘陳入贅却扇之夕遽賦悼亡下渡蔣某與陳素相友善許以妹妻之陳因有期喪未便在家行婚娶禮仍入贅蔣家諏吉九月十九日合巹是日陳穿五品冠服輝煌奪目轎後掛官銜燈一盞上書河南提督學政螺江陳等字蓋借用本家陳故紳琇瑩銜燈也陳高坐輿中洋洋得意至下渡十錦祠相近卽有徐秀如端木孝廉棻等攔住去路逼令下輿邀至某進士家衆皆稱陳爲大人以陳不應用學政銜燈掛在輿後也陳因吉期在卽不能延擱受其嚇詐當時付以二百金并冩票六百金以箝其口閱數日陳忽中悔又恐徐等執劵來索無以應命遍告族人咸抱不平囑母鄭氏具禀南臺保甲局閩縣海防廳福州府各衙門當蒙唐太尊批其禀尾略云氏子完姻掛用夫姪陳故紳琇瑩銜燈此亦人情之常地棍徐秀如竟敢因此藉端訛詐殊屬可惡至據稱舉人端木棻等亦有在塲果爾則身列搢紳行同無賴不特士林所不齒抑且爲名教所不容此稍知自愛者所不爲而謂名厠官常者爲之乎究竟是何情形候飭差確查具覆一面飭縣傳訊究追以肅法紀 
[浙省官報]  
　　九月二十三日牌示仰新選山陰縣教諭徐增熙壽昌縣教諭陳榕恩武義縣訓導陳中元委用教諭金埰知悉於本月二十六日來轅聽候本部院考騐給憑赴任入册委用毋違持示方駿禀見銷遂安壽昌二縣勘荒差徐引清由湖郡專丁來省禀知藩司委復勘長安孝三縣荒差李文慧禀知防軍局委騐收楚軍水師巡江右左新左等營師船差候補府經歴戴賓鴻禀謝騐看叩見縣丞鳳錫礽禀到並謝騐看叩見從九品朱瀛禀知臬司委上四叚冬防保甲差黄昌捐免騐看來省禀到二十四日牌示仰江蘇試用道庫大使周□莘知悉於本月二十 
 
 

Page 3

 
 
五日來轅聽候本部院騐看給咨毋違特示候補同知戴啟文交卸寍郡洋廣捐局回省禀到叩見候補縣任環增禀見銷西龍並衢所勘荒差丁憂候補縣程雲驥禀知代辦順直賑捐局委勘捐差叩見候補主簿沈麟由山東省鹽捐案内捐免騐看來省禀到二十五日候補同知黄家瑜江西人由京領照來省禀到王慰祖禀銷仁錢海杭所勘荒差通判葉祖巽安昌局來省禀到禀謝職父蒙恩奏建專祠禀見卽辭貢廷楨禀知防軍局委騐收錢江巡鹽等營師船差候補縣徐寳晉禀知上虞任内交代會算清楚回省禀到胡元溥禀見銷臨於昌三縣勘荒差正任江山縣典史羅堃禀奉委騐收楚軍巡江營後營師船差府照磨張維楨由鹽捐請奬局報捐分浙試用奉到實收禀到二十六日同知郭懷珠禀見交卸金　通判大挑縣柳裔賢禀銷東義二縣勘墾差候補縣何金魁禀銷金蘭二縣勘荒差新選會稽縣縣丞向煦由四川籍領憑來省禀到主簿譚銘瑞禀知臬司委中一叚冬防保甲差叩謝江西候補府余鎔由河口釐局聞訃丁父憂交卸來浙禀到二十七日正任海鹽縣范祖義專丁來省禀知交卸篆務在郡候算交代候補縣王澤民禀銷杭府委於新昌杭所勘荒差並由嵊縣催交代册結回省又並禀知藩司委復催查令交案銀兩差候補未入流陳溶由京起復騐看回省禀到 
[資遣游勇]  
　　福州於數年前因中法失和始召客軍迨事平凱撤散兵游勇逗留閩驕者日多一日止憲節次資遣無如前者甫去後者又來不得不派員稽查以靖地方譚文帥下車以來認眞整頓閩省各勇營向來月餉應四兩二錢者皆折减二成營官薪水營費月應二百五十者折减六十兩以通省計之每年可省十萬金左右當此節餉之秋外來弁勇更難安插總理閩浙營務處鹽法道龍觀察因此出示曉諭其略云頃奉督憲面諭福州省城内外流寓甚多皆係外省籍貫意在求充勇丁當此改歸坐餉之時無可安插飢寒交迫情殊可憫應卽資遣回籍派撥輪船妥爲護送等因奉此該客民等務須先期赴瞿眞人廟報名入册由委員按名酌給口食毋得揑名重領切切特示 
[糜臺寒信]  
　　初一日爲下元令節吳人舁城隍神出游謂之振濟孤魂是日天氣薄寒密雲不雨傾城士女聨袂出游凡神會所到之處觀者如堵眞不數上已湔裙之會各巡局派勇照料匪徒尚不敢公然滋事惟剪綹挖包等事則仍有所聞也○某晚二鼓後有某茂才手携燈籠自北而南行至售米巷忽有匪徒某甲自後趨上將燈踢滅攫取懷中銀表一枚飛奔而逸茂才大聲呼救司更人聞之竭力追赶然已去如黄鶴蹤跡杳然矣○蘇州府署前來源館著名飯鋪也有老饕之癖者趨之若鶩上月廿九夜有某署三尾子甲乙二人至該飯鋪修五臟神殿食畢核算飯資計共一百六十文甲謂櫃夥曰請暫記帳俟明日交付何如櫃夥以素不相識對甲乙大怒高聲詈駡該夥亦不肯相讓唇鎗舌劍之餘各以老拳從事甲乙力大如牛竟將鋪中樹凳碗盞恣意擲毁宛似落花流水該鋪主大怒欲將二人扭至官署旋有某差出爲調處令甲乙賠償洋銀二枚且以香燭服禮始免涉訟公堂○有名阿松者不詳其姓氏家住觀前施相公弄其妻某氏小家碧玉風韻天成本月初一夜黄昏時阿松臥於内室氏在外面操作女紅忽有無賴某甲突如其來向氏調笑阿松聞之勃然大怒一躍而起問甲曰爾來何事甲無以對旣而老羞成怒揮拳相向二人狠鬥逾時互結不解旋經鄰人聞聲趨至竭力勸開甲已頭破血流當卽趨至地甲處告以被阿松無故毆傷地甲遂與同至阿松家詢悉情由以甲不應深夜入人家調笑婦女飭自行醫傷並備香燭登門服禮甲以衆怒難犯只得唯唯聽從然聞者已無不髮指矣○前報紀殺妻斃母一則兹悉該犯並非阿三實姓王人皆呼爲老王理合附正於此 
[鐵甕觀濤]  
　　徒陽兩屬被災較重由坊保挨查大小户口造册呈縣以憑給賑王伯芳大令恐有冐濫之虞預飭人下鄕明查暗訪將稍有收成諸處概不入册日前有某村農人相約至縣以徒屬皆蒙賑濟何我等獨抱向隅之憾恐係遇漏求請補册給賑大令將諸人喚入逐一詢明住處因諭曰汝等田畝實有收成宜各回家守分不得嘵嘵多凟諸人遂諭而退○鎭江關夏稅務司搜出假土罰令充公已紀前報兹聞由某土棧具禀道轅當蒙道憲傳諭該棧靜候數日不必多瀆同業中人聞此消息以爲無大妨礙照常用西土攙和廣土日前有某某土棧等五家所做假土均被稅聰事扣住有某家向道憲具禀爲稅務司所知先將貨物充公同業聞之不寒而慄未審道憲如何辦理也○浦口某姓家女年方八齡爲附近開烟館之某甲拐至鎭江經乙丙两人之手售入悅來堂丁二娘家得身價洋若干旋經某姓控諸縣署飭差至鎭將一干人拘獲由王大令升堂訊問幼女供稱某日至街坊買菜路遇某甲誘至某處先給錢若干又給食物且欲帶至好地方游玩一時墮其彀中同上扁舟至鎭江地方在乙丙處共住數日後至丁二娘家見有許多客人俱令呼老爺王大令得供將某甲乃丁二娘之子各責一千板乙内各責五百板暫押班房再行核奪幼女先交某姓領回○保甲局嚴禁小錢早已三令五申而各店家因爲日已久不免故智復萌有某店主存小錢數千預備攙用被大雲坊更保察出將人錢送交保甲局當經局員賞給更保錢一千文以示奬　判將二人荷以巨枷遊街示衆後二人央某錢莊主向局員懇情局委因罰二人出錢若干將魚巷内栅欄重建並令具改過切結由某店主作保永不再犯始行開釋○大並渠源油坊後面王姓家有子方七齡乳名和尚日前忽然失去家人鳴鑼四出尋覓無蹤想已入拐匪之手矣○江北紅橋附近某村有某甲素業待詔中饋尚虚月前遇一蛇妖顏色督艶意態温存自言與甲有夙緣從此鴦鴛雙宿伉儷不啻也他人弗得見惟甲與之繾綣掠鬢畫眉享盡人間艶福自謂張京兆不得專美於前久之甲形神沮喪病骨支離不復能操故業甚至困臥在牀呻吟隬輟家人患之焚香默禱謂若能保全性命當以香花奉未幾甲竟霍然以蛇妖爲靈應設位奉之傳說如此姑照錄之作齊諧誌異觀可也 
[營口委談]  
　　邇日將次封河各行號并日經營昕宵不輟經紀東奔西走兩足如飛一日某號方宴嘉賓合座皆宦途中人以致車馬闐溢街市適某經紀飛奔過此被范姓駕車之馬踢中太陽穴暈倒於途血湧如泉奄奄待斃後經人敷以藥末始得漸蘇○前報紀靖邊營兵弁在營口豫豐恒店内擒獲盜犯王大箇子云云兹聞王盜押解至瀋陽迤北被餘黨刼去并刃傷押解之官弁數人 
[豸節啟行]  
　　新授安徽藩司德方伯由天津來滬旋於昨晨登鈞和兵艦當啟行時前導有軍健頂馬安徽布政使司親兵四名聶觀察傅叅戎劉司馬及其餘印委各員均至憲舟恭送 
[鳬舄將回]  
上海縣黄愛棠大令因公赴金陵已詳本報昨日署中探悉今明二日約可遄回書差執事等人遂往馬頭伺候 
[泰山壓卵]  
　　無錫人楊某向操油酒業僑寓滬城與其妻某氏素不和睦爻占脫輻時或有之本月初又因細故與妻口角互毆氏以丈夫凌虐不堪忿無所洩突於前晚自經適楊自外歸覩此情形上前解下次晨母屬興師問罪楊無顏見泰山泰水乘間脫逃尋訪再三堅不肯出遂將室中器皿擊毁無遺楊知之急央友人出爲調停乃始無言而退 
[斷令繳錢] 　　 
　　源豐衣莊主楊錫瓚在上海縣控莊上執事人王鶴亭侵吞銀兩其時袁海觀大令尚攝縣篆倩帮審委員宋莘樂二尹升堂訊究兩造各執一詞遂著衣業董事爲之調停此已列諸本報矣此案延宕迄今尚未了結並有趙萬順等控楊欠銀前晚帮審委員竇奠高明府飭提質訊趙萬順行主趙愼典偕夥胡志文投案訴稱行中與楊往來被欠銀五百餘兩現在源豐已閉向索無著是以來案控追某質鋪夥孫子良投案訴稱鋪中被楊欠錢五十餘行叩求追給楊供稱原籍南匯前在治下石路開設源豐衣莊用王執事不料王暗中侵用錢九百餘千向之查問以虧本　　明明歴年獲利何致欠至如許之多至今春無力支持遂於二月初閉歇王復唆使衆夥滋擾不堪無奈扭送案下奉訉之後 
 
 

Page 4

 
 
由董調處令歸還二百八十千計現錢二百千期票八十千所有衆夥宕帳由王措還一百三十千二百文當時勉强應允不料王又翻變現經董事將王付出之洋銀一百十六元合成錢一百二十千齎呈案下兹將期票四紙呈閱至所欠趙欵内有十六年三月付銀二百兩一項實係子虚王供稱原籍徽州楊處之錢早已清理明府判令王於半月内再缴一百四十千給楊收領具結完案萬順等帳候理明再核 
[英界公堂瑣案]  
　　三百零一號華捕禀稱小的於巡街時見陳炳生陳啟福互相打架是以照章拘請訊懲炳生供稱小的係湖北人現在治下賃屋開薙髮店雇啟福爲待詔昨日有人向索印子錢以致口角小的向之喝阻伊非惟不服反與小的爲毆啟福供稱小的在炳生處爲夥有友來談分帳之事伊嗔小的多管閑事致與忿爭蔡太守判令將兩造各管押一日○包探唐寳榮禀稱賊犯高阿通竊取開往寍波之某輪船上舊鐵一塊經小的拿獲人贓解送大老爺案下高供稱小的爲飢寒所迫不得已而犯竊今旣事發尚乞施恩蔡太守判令管押一禮拜贓存捕房以便給還失主○吳繼養訴稱賊犯王阿喜於夜深時糾黨三人穴壁圖竊幸卽知覺羣起追拿祗獲王一人餘皆逸去包探江阿三禀稱小的查知王係箦竊前曾獲案訊懲今仍怙惡不悛且敢呼朋引類求爲重辦以儆效尤王供稱小的前經犯竊兹則圖竊未成雖屬罪無可逃尚求大老爺原情末减蔡太守判令笞責一百板發捕房管押六月○王阿二禀稱昨日小的見周少卿在天后宫前更衣囑令掃除糞穢伊倔强不服反將小的扭毆致傷右手旋報明捕房拘周解案一面送小的至某西醫院倩醫土騐明約敷治三禮拜始可告痊否則恐成殘廢周供稱小的原不應在此大便然王亦事不干已鳥得喝令小的掃除小的不敢行兇尚求明鑒蔡太守判令笞責一百板管押三禮拜○二百三十一號華捕禀稱昨日小的巡至北河南路天后宫前見陳阿寳在此賭錢因之拿獲連賭具解送案下陳供　小的衣食全無漂流在外日效伍相國吹簫乞食安有逸興賭錢巡捕又禀稱骰子等賭具現已齎呈大老爺豈容任其抵賴蔡太守判令將陳枷號一禮拜發犯事地方示衆賭具存候銷毁○包探江阿三禀稱竊賊朱錦春等三人相約在怡和碼頭竊取鐵爐九具經小的拿獲人贓解送案下錦春及朱莫生陸如高同供稱小的等皆係小工貪小竊物原知咎不能辭乞賜恩寛俾得洗心滌慮蔡太守判令各管押三禮拜贓存捕房給還失主 
[法界捕房紀事] 　 
　　駁船户某甲串通小車夫某乙將元利洋貨店囑運之火油數箱私行售去店主查知其事扭甲乙至捕房請追嗣經某包探查知此項火油售在英租界某洋貨鋪遂於昨日告知捕頭帶乙前往查吊○前晚竊賊某丙在太古碼頭圖竊經包探瞭見扣住盤詰據稱本年六月不記日期曾竊過興聖街某姓家衣物搜其身畔有押票十餘紙遂帶入捕房押候解送公堂請葛同轉訊究○甲乙兩鹹貨客因售貨膠轕互詈於途旣而扭作一團誓不釋手適有某號巡捕至將兩人拘押捕房此前日事也押至昨晨捕頭命卽開釋 
[招認屍身]  
　　同仁輔元堂來信云本月初三夜在毛家弄碼頭撈來男浮屍一具年約三十餘歲新剃頭戴吸耳帽三根頭黑辮線身穿黑布對襟馬褂藍布短衫藍布棉襖藍布束腰藍布大脚褲白布小脚褲有襪無鞋搭膊内有當票三張白布小袋内有馬口鐵匝一只錢十餘文當經本堂拍照留堂隨卽殮埋義塚如有親族卽來本堂認照領棺可也 
[正名]  
　　昨報登仁濟善堂來稿内趙馥疇大善士助洋銀一百元悞疇爲勝合附正之 
[叩謝仁恩] 　 
　　昨承會稽施君世經投函本館協振所云讀貴報知順直山東等處水災頻仍待振孔急僕自慚綿力有願莫償兹值本月二十二爲先祖妣百歲冥誕除届期家祭外所有懴資全洋十元移助順直賑求資冥福又本月初六日爲先三姊十週年亦有禮懴等事兹將此欵移助東賑計洋十元兩欵均請查收彚解災區本館奉此當卽遵示填付收條雲南藩署匯來滇平紋銀十兩捐册一本申得規元十兩零五錢六分當此朔風怒號寒威漸至災黎轉徙於冰天雪地益覺困苦難支監門流民圖鳥能繪其慘狀得此仁漿義粟自然頓見生機然則兹二君者謂非救苦之菩提濟人之寳筏歟敬志數言藉明謝悃 
[贈書志謝]  
　　昨承文宜主人介藜牀舊主以英雄俠義風月傳見贈披讀一過覺體例雖不脫乎草回小說而其中叙佳人才子義僕忠臣俠骨柔情惟妙惟肖洵乎如原序所謂借紙上空談一吐其胸中錦繡者乎爲跋數語以表謝忱 
[助賑摭要]  
　　寍波衍慶堂善士捐規元五百兩長沙百忍堂善士規元四百兩湖南補過生存仁子由新泰厚來合助湘平銀一百兩合規元一百零五兩五錢錫山仲記仁丈由同康莊來洋一百元葛其鳳善士爲尊閫紀氏求病速愈洋一百元蘇城祝清善士爲尊閫俞氏惡心血崩卽止還愿求速復元洋一百元汪倪氏因病愈由惠泰莊來洋五十元慶以衍而彌長仁以存而愈溥時艱可挽厚惠永銘矣上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯水寒濤]  
　　時值隆冬宵小易於竊發九江關道涂觀察札委周作賓叅軍鴻飛淩樣青二尹盛瑶王子壽少尹祖蔭金子明少尹丙貞朱楚卿二尹錫森馳往廣饒九南四府督辦保甲以安閭閻○西門大碼頭榮順錢鋪忽於上月二十五日之夜倒閉所出錢帖及各處存項甚多此信一傳支取者屨盈户外至二十六日晚謡傳福昌謙泰兩錢鋪亦已空虚惟致支錢者人數衆多大街　之擁塞幸德化縣羅明府親臨彈壓諭令照票發錢直至十一點鐘時始得安靜○十月初一日遵例迎冬於北郊文武各官先期齋戒三日届　黎明時節恭詣萬壽宫行禮并赴文廟武廟龍士廟拈香肅肅雍雍竭誠致敬是日爲九江府崇濟川太守懸弧令旦僚屬衣冠祝嘏車馬盈　○上月二十九日下午四點鐘有一湖北舿船欲灣泊龍開河進口時悞將先泊之小划船衝撞小划船户大怒執篙將舿船連戳數孔并擊水手墮水中浪急濤奔幾難援救幸經後來進口之船拉起得免魚腹葬身而小划船並未撞損些微實係有心恣横事後汛官聞知情節飭勇拘拿而小划船已飛棹開行他往矣 
[京江道聽]  
　　鎭江越河某醫業擅岐黄其門如市一日有一人似臧獲者坌息而至云主人抱沈疴久矣遍謁名醫終苦寝苓無效耳先生名有素求枉駕賜刃圭　欣然允之急乘飛輿迤邐至某河口至則延登巨艦一盛服者肅入隨有人持藥金輿金交輿夫手誠其上岸稍待須臾緣主人有戚串行亦須求先生診治也詎僕登岸後巨艦卽揚帆而去僕痴立岸上至晚不見醫回乃回告其家舉室倉皇四出偵尋杳無下落閱十餘日忽有數輩挑財物至送醫回親友聞之咸往問訊醫但含糊不肯直告情形嘻異已其果傳之非眞耶抑實有其事耶明眼人自能知之○鎭江東門機坊主　甲娶西門户城内某絲行之女爲室成婚後時占脫輻之爻妻遂歸寍母家誓不復返中控諸丹徒縣署王伯芳大令提絲行主至案斷令將女交中領回諄諄勸其以和爲貴竊以爲此後當琴耽瑟靜不復浪起愛河矣不謂某日又相與勃谿中竟扭其妻而痛毆之妻自怨命窮攔大令之輿而伸訴大令惡其潑悍叱令退去妻無奈返至甲家甲閉門不納妻遂購阿芙蓉膏吞之死於門外廊下母家聞信大興問罪之師協同地保報宫請爲相騐旋有人爲之排解豐厚棺殮以安冤魂未審能從此寢事否也 
[邗江官報]  
　　九月二十七日饒鹺尹祖頀由差次過揚赴省公幹二十八日江蘇候補道穆觀察克登布到揚公幹二十九日梁分轉世禮由泰屬查災回揚温鹺尉　綸吳鹺尉振鴻解海分司餉來揚 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
