# 1909 - 257 - 4913159

 

Page 1

 
 
   
 
 

Page 2

 
 
上諭 
　　監國攝政王鈐章　八月初八日內閣奉上諭度支部奏請簡湖南清理財政正監理官一摺湖北候補道蔡源深著賞加四品卿銜充湖南清理財政正監理官迅速來京預備召見欽此軍機大臣署名奕劻世續張之洞假鹿傅霖那桐 
論說 
[論我國警察之弊及其整頓之方（續）（渭）] 　　辦理警察最得力之處。尤在暗巡。一曰暗警察。卽我國所謂包探也。蓋服裝與常人無異。廣布市會之間。專查究人民所犯之秘密罪惡。藉補明巡之所不及。以明巡防制顯露之罪惡。更以暗巡查究秘密之罪惡。法綱密布。縱使民氣強悍。誰敢輕舉妄動以召禍乎。我國之警察。雖逐叚站崗。不分晝夜。且有地保更夫捕快馬快等相助為理。何盜竊之案仍層出而不。窮也。西國之善法。一經我國仿為。卽歸無效。豈真法之不善也耶。夫亦我國辦理之不得其法。不得其人耳。外國姑不詳論。即就上海租界言之。亦可見其辦理之善而已得其效驗矣。上海為五方雜處。良莠不齊之地。流氓遊民。遍地皆是。巨奸大蠧。時思煽動。而竟不敢耀武揚威。一逞其欲者。固不得不歸功於警察辦理之目方也。此外各種管理事業之有益於人 
 
 
 

Page 3

 
 
民者。不遑備舉焉。我國所辦之警察。將屆十年。為時不可謂不久。固未可以事屬草創。徐圖改良之門面語相諉也。然其現象竟如此。當事者何能辭其咎乎。一言蔽之曰。我國警察之效用。不過逐叚站崗而已。其站崗時所為之事。不過排解爭執而已。其他均非彼力所能及也。至荒涼市會之間。則因人跡稀少。竟有坐立終日。不問一事者。虛靡欵項。養此安享間福之人。豈設立警察之本意竟如是乎。此我國警察之効用也。 
　　我國所辦之警察。弊害之多如彼。効用之微如此。倘不亟謀整頓之方。竊恐因循敷衍。將日趨敗壞而不可收拾也當。事者。尚其加意焉可茲舉私意所擬者。姑列於左。藉供參酌云爾。 
　　（一）對於警察制度之整頓。　辦事之章程。最貴劃一。我國之警察制度。雖由民政部一再更訂。分咨各省遵照辦理。然於實際上頗有混亂而不劃一之象。內部之制度。姑不深論。即就警察服制一端而論。往往此省與彼省異。省城與府城縣城異。甚至此府縣與彼府縣亦異。形式尚未劃一。遑論精神之統一。各府州縣之警察。大抵均歸紳董辦理。且有甲處歸甲董辦理。乙處歸乙董辦理者。草率將事。敷衍塞責。種種腐敗之現象。誠非筆墨所可形容。今欲整頓全國之警察。應由民政部重申舊章。或將舊章重加增刪。分咨各省督撫。責成巡警道。籌畫統一之辦法。凡省城既分設州縣而治。其警察制度亦不必逈異於省外各州縣。現在為籌辦廰州縣警察之期。宜將省城外各州縣之警察一律劃一辦理。由巡警道總其成。每州縣設警察總局一所。派總巡官一員。駐紥城內適中之地。管理全州縣警察事宜。城廂以外分設警察分局若干所。每所派正副巡官。若干員。於巡官以下設巡長若干員。於巡長以下設巡士若干員。其數視地方之大小。事務之繁簡而定。不可拘以定額也。 
　　更將城內外劃為若干區。每區於適中之地。設一警察派出所。每所派巡士二人。一人駐所。一人站崗。不分晝夜。互相調換。凡關於地方治安之要務。如查察盜賊。探訪奸騙。防制械鬪等。皆為其分內之事。遇有犯罪之人。均帶往警察分局。聽候處置。分置不能判斷者。帶往總局。總局不能判斷者。送往地方官辦理。將來初級審判廰設立後。即歸審判廰辦理。法有等差。事有秩序。用人不多。用費不大。而其事無不舉矣。馀若調查戶口。為民政之。一大端亦可由各區派出所分任其。事非惟可知人口之數。并可周悉各人之執業。而匪類無從匿跡矣。故各派出所茍能實心辦事。則執法者遍地皆是。地方未有不獲治安者也。此外又宜養成暗巡若干員。以供查訪秘密案件之用。上所述者。為治安警察之大略。衛生警察關係亦頗重要。舉凡清理道路。檢查飲食物。防制時疫流行等。均為不容緩辦之事。是宜於警察總分局另設巡長巡士若干員。管理地方衛生之事。以專責成。既有治安警察。以防人民之危害。又有衛生警察。以防人民之疾病。則人民於警察而得之幸福。豈有涯哉。總之辦理警察。分區用人。均不求其多。但求層次劃然。足供理事。則用費必不。多用費不多。則各地皆易舉辦矣。將來各鄉辦理警察。亦可照此辦理。但須縮小範圍耳。俟警察辦有規模。於地方治安衛生之要務。均能處理。適當後。即宜將地保更夫快役等悉數裁汰。以免混亂而歸一律。現在內地設有警察之處。偶有紛爭角鬬之事。往往警察地保。同出干預。即人民亦有向兩造申訴理由者。種種糾葛。皆從此出非警察制度不劃一之害乎。至快役一項。則暗巡茍能得力。裁之必無大害。或即令膽識兼優者。歸入暗巡隊亦可以事實。行總在數年以後。然亦視乎辦理警察之有效無效耳。此乃整頓警察制度之大略也。 
專電 
[電一（北京）] 　　滇督李電奏請飭新簡臬司湯壽潛迅速赴任 
[電二（北京）] 　　又奏王正雅堪任艱鉅請破格摺用奉　硃批王正雅著交軍機處存記 
[電三（北京）] 　　吏部議覆陳惟彥馮作舟均降三級調用奉　旨依議 
[電四（北京）] 　　又議贛撫馮汝騤罰俸三月可否抵銷奉　旨不準抵銷 
[電五（南昌）] 　　袁州府屬宜春縣北鄕貧民苛派捐欵聚集千馀人抗捐仇學圍城殺紳槍傷官兵該縣現正閉城待援 
[電六（東京）] 　　日本本願寺法主大谷光瑞伯。將於西歷九月二十四日夜由神戶乘阿利奄塔兒輪船前赴印度。 
緊要新聞一 
[郵部決議擴展交通銀行北京] 　　○郵傅部徐尚書到任以來即以擴充交通銀行。為急務頃得確實消息尚書已與各堂議決再行奏請。仍按官四商六章程續招股本銀一千萬兩。以為提倡各路之 
 
 

Page 4

 
 
用并擬在南北各省。擇地推設分行各一處。俾資周轉 
[光緒實錄館紀事三則北京] 　　○先帝德宗實錄館。開辦後精於清漢書法之員固不乏人惟皆不諳運用竹筆。繕寫蒙古文字。以致蒙古實錄尚未聞修前日該館咨照各衙門。如有精於竹筆繕寫蒙文。六品以下之人員。請即咨送考試。以便趕速恭修 
　　實錄館於上月二十六七八等日分考滿蒙漢三項綦修人員已誌前報今探得考試時除漢股無甚挑剔外滿蒙兩股之咨回原衙門者。計有十二員之多。 
　　又聞實錄館近因需用繙譯滿文人員前日行文繙譯書房。咨取繙譯官二十員分任此差。 
[商部派員調查南洋勸業會北京] 　　○農工商部。溥尚書久擬組織京師勸業會以為提倡商工業之總樞日前特派部員劉世珨。前赴南洋。調查勸業會內容及一切規模。詳細記載以便回京後將該部陳列所參酌改良日為將來組織京師勸業大會之預備。 
[飭議廉甯鐵路辦法合約廣東] 　　○西省寗龍鐵路前經某國照會外部聲請查照前案辦理已紀前報又廉州北海至南寗一路。現亦迭照大部。請即迅定辦法合約。以昭核實此等合約。擬查照廣寗成案酌辦。郵部以路事關係重要應如何妥定互相維緊辦法之處必須妥為商酌。特抄咨來粵飭議具復 
[安奉鐵路交涉近聞奉天] 　　○奉天交涉司鄧孝先司使。以改築安奉鐵路事宜已經各平了結。特於日前派本司袁僉　良與南滿鐵路奉天公所所長。佐藤安之助會同商議購地事宜。聞業於上月二十四日。已將開設安奉鐵路購地局一所。並將購地一切事宜。逐欵議定彼此意見相同均無異議即稟明督撫將此事通飭沿線各地方官轉飭各屬遵守辦理。至丈量一事。聞須俟收穫秋禾後始能從事 
　　安奉路線購地設局一事原議該局日人雖與交涉司會同辦理然其設局繳費以及局員薪津等均歸日人撥給。現聞鄧司使不以為然。擬將此項費用均由我國籌撥。 
改築安奉鐵路協約內載有自奉天至陳相屯間路線。再由兩國委員並工程師妥為商定等語聞郵部司員黃國璋現為此事來奉。會同南滿鐵路技間島君磋商。（黃部郎現寓於公署前某工程處）日前偕赴渾河一帶查勘。並繪具圖說以便商定又聞該兩地路線上月已由駐京日公使與外務部磋商業已決定日本承。認中國所主持之路線。（舊線）以免延擱路工 
[本溪縣令謠傅被侮之原因奉天] 　　○本溪縣王大令被日人侮辱一事經奉天交涉司鄧司使特派金大令前往確查。則云並無其事茲將金王兩大令呈文錄下竊知縣萃康奉憲臺札委以本溪縣王令荷。外間各報紛紛謠傅。謂該令因阻止工人為日本修路被日人送往高麗境等語。飭即前往本溪會同該縣遵照前項指飭尅日據實詳細稟復等因奉此知縣萃康即於二十六日束裝馳抵本溪縣會晤知縣乃知並。無其事。惟知縣荷於七月十一日據縣東二百二十里灤河峪村長方喜有報稱該處山內客民李文貴因事分爭。將其夥同種地之周培增用斧砍傷身死。知縣荷因十二十三兩日。河水大漲不能渡過遂於十四日坐火車至草河口。由草河口騎馬赴該處相驗。該處距草河口尚有一百六十馀里山路崎嶇棄騎而步至十九日回至半途。又據白云寨巡警分區報稱偏嶺地面不知何人。將竊賊戴虞坤用鎗放傷身死。遂趁便詣騐。二十一日始回縣境因鐵軌改修事務紛集而諸事均係確商辦理從無起衝突之事。外間各報載知縣荷解赴朝鮮與阻止華人罷工之事實是毫無影響。華人亦從無罷　之事但知縣荷十四日公出之際有日本官商福島小倉等相送並托沿路查訪日人有無壓制華人情事以保和平等情其時因太子河橋壞一同步行過。河或訪事人因此致疑歟。知縣萃康復查屬實理因會同具文呈復憲臺鑒核 
[詳誌全浙教育總會開年會衝突事杭州] 　　○浙江教育總會開第三次年會會員反對議員不與選舉權致議員全體退會等情已誌昨報專電茲將初六日開會詳情錄下是日一句鐘全浙教育總會假協和講堂開會會員及各屬教育團體代表到者約百數十人來賓約數十人先由副會長吳雷川登臺推舉監察員褚慧僧王梅伯二人報告經費事務所兩問題。經費一層雖由當道答應將來於官紙局馀利項下提撥惟官紙局何年能有馀利實難逆料。則經費尚。在虛懸。事務所前擬假崇文書院。無如該書院破損不堪修費太鉅續　假舊府前之塘工局。而關道已用為統計辦事處。則事務所亦無定處。宣布兩問題畢吳雷川君復將邀請各屬議員入會原因報告。時有寗波某君起言以原定章程入會為會員者須得兩人介紹此次各議員入會。究係何人介紹。應有選舉權與否。吳雷川君云此次邀議員入會因謀本會發逹起。見語次又有某君起而駁詰謂議員入會極為本會所歡迎。惟本會章程入會者須得兩人之介紹決不能以一二人私見。變更定章。現在請帖用全體名義而未經各會員之通過。豈非副會長一人之意見耶。大衆拍手嗣沈衡山君起言各議員之來會者係由教育總會全體名義來請既衆不贊成。可以取消退出。嗣臺州王喣亭君起言議員來會歡迎不暇所不承認者。在變更原定章程。衆又拍手旋有某君起言吳係會長為衆會員代表受衆會員委託倘事事必須通告恐不勝其煩王君又言會員請會長代 
 
 

Page 5

 
 
表係執行本會應辦之事並圖教育普及非委託其擅改定章若會長挾具代表之尊。竟可擅改。則將來凡遇不便於私人之處。均可任意更變。其勢非胥浙江十一府公共事業。盡成私人財產不止。衆大拍手某君起言議員既熱心　育教育非我輩私事不待邀請而始允入言若僅僅來爭此投票選舉會長之權。我輩亦不歡迎。衆又贊成於是會塲各議員。有數人即起欲去。而吳雷川君。亦無駁詰之理由。繼又由王君喣亭言前日閱全浙公報論教育總會提議方法。忽欲變更。區域主　。今日會長報告竟如一鼻孔出氣鄙人於此不能不辨論數語本會創辦之始向層憲立案列名諸君皆以區域冠其首。開辦經費亦以區域分其任。每府十票之說。又創自杭人。本會沿例遵守於今三年經幾次大會通過且從前先有杭州教育會因名稱不正又非　一府公共區域所以消滅杭州而立全浙總會是設會之始已含有區域王義若如所云仁錢教育會固在人人但入仁錢可矣何必再設總會。且仁錢二字非區域之名稱而何況部章各縣設教育會各府不設。而於省城設教育總會。區域界限劃分清楚。何得強爭。滿座拍掌吳雷川君因言土君所說甚是但全浙公報所載並非本會意思。請勿悮會。王君又言報章所載既非本會意思會長應卽辨駁既不辨駁。便是默認。且今日開會手續會長報告投票方法悉如全浙公報所。載是公報非全浙之公報乃會長一人之報安得冒全浙名稱應改其名曰吳會長報。言未竣拍掌之聲喧騰四座具時吳雷川君等諸人仍執採用目的主義。於是演出甲乙兩派甲派採用區域主義。有寗臺衢嚴處等府人。乙派採用目的主義。杭府人居多數。塲中有紛紛議論者謂採用區域主義每府十票第一次開會本出諸杭人之發起上屆亦照辦今見杭屬人多又欲變更之不解何義云云斯時雙方之事執。愈形激烈。各議員忽起而散出塲外。是為塲中第一次風潮旋。經招待員挽留而一半已去。一半歸入樓上之來賓席。會塲已嘈雜不。堪矣。寗波某君又起言速請副會長推舉監察員（前監察員褚王二君皆議員隨同散　）舉定蔡雨香　定候二君。而甲派中余君民進謂每府十票雖非章程所規定。然歷屆照辦。所謂有成文法當採用成文法無成文法常採用習慣法是也況開會秩序第三項係選舉正副會長第四項修改章程今忽於選舉正副會長之前。變更章程。秩序因之紊亂。萬難贊成。其所主張者皆持之有故言之成理滿塲拍掌不絕乙派中溫州許君逹夫起言若用區域主義投票會員到會有何權利某君言今日到會會員均為普及地方教育起見並非為個人權利起見。區域主義投票。地方權利。即是個人權利。若必斷斷爭個人權利而置地方教育於不問便失其會員資格許君逹大無言。此外主張乙派者無甚理由僅金華應君培之。大聲疾呼不贊成不贊成而已。大衆。頗有解散之心而。爭執　聲愈烈是。為塲中第二次風潮具。時天已傍晚毫無成效決定明日在事務所再行集議研究選舉方法然後訂期開會惟聞下日會員到者僅有八人。 
[西報譯要] 　　中俄將開鐵路行政權交涉。字林報載初七日東京電云中俄兩國代表。不日將在哈爾濱會商東清鐵路一帶鐵路行政權之條欵。 
　　東清抵制日貨風潮續聞。又載同日東京電云安東華商現正在討論抵制日貨一事。吉林及牛荘之某華字報均因鼓吹抵制。經官勒令暫停發行。 
　　日本擬在滿洲設立銀行之計畫。又載日本郵報云東京著名各報近紛紛載稱大藏省與正金銀行已將在滿洲設立中央銀行一事。磋商妥洽。其資本金共日洋一千萬圓。大藏省及南滿洲鐵路公司均各認股一萬份該銀行自有發行紙幣之權力。其總理及協理。係由日政。府簡派任期以五年為限其理事則由各股東中選派至少須認股王十份者。始為合格。其任期以四年為限至該銀行採用銀本位或金本位抑或二者兼用一節尚在討論按各報所載言之鑿鑿頗覺可信惟該問題無論如何非先經國會通過。則必不能決議。也 
　　政府擬草訂礦務新律。文滙報載初七日北京電云攝政王擬草訂礦務新律。因實行新政需欵甚巨不得不振興礦利藉以補助外務部奉諭後卽電咨駐紥各國欽差大臣從速將所駐國。通行之礦律詳細報告。以資採取。 
　　興築金焦砲臺之計畫。又載同日南京電云洵貝勒薩軍門已由張督陪同抵此蘇撫瑞中丞亦從行聞閱看江陰砲臺。兩大臣以增添該處防隊為不可緩之。舉兩大臣又擬奏請在金山焦山兩處築造新式砲。臺因該山為鎮江門戶兩大臣定期明日進發蕪湖取道九江以逹漢口 
　　粵漢川漢路債合同大綱。朝日新聞近載東京消息云英法德美代表已於數日內將粵漢川漢鐵路借欵最後之合同。商訂妥洽。一二日內可簽約其合同之大綱如下　一兩路借欵共日洋六千萬元。五釐起息　二該借欵分二十五年還清。每年酌還若干　三所築兩路。即為該借欵之擔保物。不足則以兩湖之釐稅鹽稅補之。　四中政府應派英人一名。為粵漢鐵路之總工程司。德人一名為川漢鐵路之總工程司。　五鐵路之材料。應汕英德法美四國供給。　六設向他國購買材料英德法美四國。應得小費五釐。　七全路工程事宜。均由華官管理。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂省預備恭迎海軍大臣武昌] 　　○鄂督陳小帥以海軍大臣洵貝勒薩軍門不日來鄂特飭巡。警道馮啟鈞漢關道齊耀珊善後局總辦金鼎會同預備供應。並設行轅二處一在武昌平湖門外丙棧一在漢口河街官膏查緝局舊址已由夏口廰江夏縣派差張燈結綵。鋪陳異常華麗。並委候補知縣張賡陛通判唐維藩武昌城守守備歐陽勝為行轅文武巡捕飭於初四日附輪往皖。名為頭接。小帥則俟兩欽使抵鄂境時。乘輪前往武穴黃州一帶迎迓。以昭敬禮 
[浙撫電覆籌定海軍經費杭州] 　　○浙省認籌海軍開辦經費銀一百萬兩暨各司道局分別攤認各節迭紀前報茲悉除開辦經費外又認海軍常年經費銀十五萬兩。內派由運庫認解銀十二萬兩。糧道庫解銀三萬兩。浙撫增固帥即於本月初二日電覆度支部查照。電文錄下 
　　度支部鈞鑒前電囑籌海軍開辦常年費各若十認定確數速復等因遵即督飭司道關局連日籌議據各司道認。籌開辦費一百萬。自宣統二年起分四年勻撥。常年費十五萬。按年協解浙省財政現在正值清理將來外欵即屬部欵目前困絀情形尚無的欵可指第事關要需不得不勉為承認臨時酌量緩急。咨明騰挪籌撥。謹此電聞增韞冬印 
[粵省仍擬鼓鑄大批銅幣廣東] 　　○各省前因停鑄銅元後尚有馀銅當經請準續鑄嗣後存銅鑄竣而市面仍不敷用復經大憲奏請準予再行接鑄在案現聞粵省大吏仍以制錢所出無多。若不加鑄銅元。反於市面流通有礙。爰援照川湘等省。奏請添鑄舊案。咨請仿辦。擬定每日約鑄五萬枚。仍由善後局經理行銷。聞已咨請大部察核矣 
　　又聞度支部前日咨請粵督調查幣制飭局按照奏定四項辦法切實清查具報即由粵督札行財政局司道轉飭各府廰州縣一體查辦在案現悉司道已將應行清查幣制習慣各事。按分金錢銀貨銀元銀毫銅元銅錢各項。逐類詳查所有金銀兩項正在逐細研究惟銅元一項。昨已次第查明。詳報大吏查得粵省所用銅元有光緒年間三次模式。及宣統新模四種。外省流入之銅元有造幣直廠造幣寗廠造幣閩廠造幣鄂廠。及閩浙皖贛鄂各省舊鑄銅。元省城及附近各屬均已攙雜混用其欽廉雷𤩞崕等處。內外各銅元均少行使至各邊界如韶雄連一帶。攙用湘贛兩省舊鑄銅元造幣鄂元亦有混用西江肇羅陽一帶。與省城大致相同潮惠各屬。則混用造幣閩元及浙贛舊鑄銅元惟香港所鑄銅元。省城及各屬均弗流通行用。以上皆查明本省銅元及外省混入銅元之銷用情形至銅元價值。現在省局定價。每銅元百枚約合銀六錢之。譜而市價則因以為等差以制錢比較每銀一元約合錢九百文。而合銅元則至千一二百文。故市間多有以銅元易錢按九折行使者。每銀一元由銅元以合銅錢均在一千有零尚能得園法之平惟省城外各屬。多有以八五折八折行用者。至肇羅韶連陽高以下。則大抵以銅元一枚易制錢八文為多。按合現定銅元計算每銀一元易銅元約一百二十枚折合僅得凈錢九百六十文。是每銀一元尚少二百數十文之用現各處俱已一律通行成為習慣究竟如何平均統計應俟各處報告到齊彙同核辦 
[葡官籠絡華人之甘言澳門] 　　○自中葡勘界問題發生寓澳華僑稍知愛國者紛紛內徒澳門益形冷淡現葡國文輔政司出示。甘言籠絡。雖以平日最忌之自治會香山勘界維持會亦認為輔助國家權利可見民氣發逹外人亦所敬畏也茲將原文。照錄於下澳門輔政司文為示諭華民以免疑懼事現奉督憲諭查省城自治會及得山維持會宗旨。原係輔助其國家之權利。意本至公。惟所說西洋政府及澳門西洋人之意殊屬妄揣凡居澳華人當知其謬卽如近日香山維持會傅單暨在北山會議竟謂葡使向中國要求二事。一禁止香洲埠不得有妨害澳門商務。二抑勒居澳華人盡入葡籍等語。實屬無稽。在本國之意見只按照公法及條約保守本國之權利不用多所貪求至於居澳華民。均在西洋律例保護之下。俾其權利公益財產。無所損害。本國并無勒人入籍之例。所有現居或嗣後來居之華人均如他國人民一體任便各守本國之籍本督凡關於華人自主及利益之事。無不悉心體察施行。經將便益華人之新章程。具奏大君主請準核辦。亦有已經頒行者本督於居澳屬地華人慣用之例俗看待甚優所以近日特將華人習俗訂定章程。不久即頒行作為律例俾華人所有自主權利。皆得以便用其俗例而行。茲因欲免各華人為謠言所惑亟應出示曉諭各華人幸勿輕信此等蠱惑人心之言致生疑懼庶免於澳門商務有所妨害焉 
分類新聞 
政界 
[請收平糶米糧之釐金。揚州] 　　○運憲吳都轉前以購辦平糶米糧 
 
 

Page 11

 
 
電稟江督奏奉免釐已誌本報茲悉金陵釐捐局移吳都轉文略云寗屬釐捐向以米榖雜糧為收數大宗近年收數雖旺而錢價日落撥欵日增以入抵出尚屬不敷本年海州等屬被水成災仰蒙憲恩籌欵賑糶所需米糧奏準免釐為接濟災區加憲窮黎起見自應遵照辦理惟奸商船戶往往藉照影射包攬夾帶不服扦查一經認真查騐即指為留難需索貽誤賑糈究其所運之米是否全係糶糧不可得知徒令釐欵暗虧在災黎未必盡沾實惠在奸商得以藉端取巧亟宜設法整頓以期並顧兼籌本司道等往返會商擬援光緒三十二年詳準成案辦理凡屬平糶米榖雜糧經過各卡一律照舊完釐由局飭令各卡員將所收釐金另填捐票專欵存儲以備分別撥還發交各處上年十二月間蘇滬兩局亦經照此辦理曾奉前憲批飭無論軍漕賑米雖係奉準免捐仍應將應完之釐如數暫繳隨後撥還此次如果照辦在釐金固獲益良多而賑糶米糧亦絲毫無損倘蒙允準即由敝局轉飭各局員按照所填數目核實收捐另文申報俟集　成數再行分別撥還似此略予變通各局卡得有稽攷而夾帶影射之弊不禁自絕云云 
[贛撫電請停辦賑米南昌] 　　○贛撫馮中丞致　鄂督電去贛省米價騰貴已準紳商龥請於七月初一日禁止米榖出口貴省委員吳令炳奎購米一萬石已辦過三批由稅務局發給護照免稅放行此次復執江漢關護照來贛採辦流弊滋多請飭停止以顧贛省民食云云陳小帥接電後當飭吳令炳奎迅速回鄂 
[吳令調補首劇蘇州] 　　○蘇藩陸方伯以元和縣吳令次竹自到任以來斡練有為辦事勤慎堪以調補吳縣首劇業經牌示飭遵茲大令已於日昨稟謝 
[警務公所紀事蘇州] 　　○蘇垣巡警總局前奉上憲札飭改為警務公所並以各路區員不合部章一律改為巡員等情茲悉總辦馮觀察昨特札委日本警務畢業生土焜中路二區巡員蔣遵憲中路四區巡員巡警學堂畢業生張元熾南路一區巡員警務畢業生陳壽陵一區巡員符以誠閶胥路一區巡員理問李朝瑞閶胥路三區巡員巡檢周聲頌東路二區巡員警務畢業生陳均西路三區巡員均已分別謝委到差視事 
　　又該所自經改章以來警務較繁昨特札調西路巡記申彤藻到所派充收發課員已於日昨到差視事 
軍界 
[稟控沙基營勇鬧事案之督批。廣東] 　　○自治會商董陳基建等稟控第八營弁勇妄拿商民毆辱搶毀案已於前日奉粵督批云弁勇罔守紀律鎖拿平民復敢兇毆重傷深堪痛恨昨準廣州總商會咨呈各情當經札飭營務處移提該營管帶並滋事弁勇澈究明確分別訙擬懲辦並飭將所請移營駐紥改收船艇費各節妥核議覆在案據稟擬請將各弁勇按以軍法從事似係未諳行軍律令及駐防營勇與民間搆釁事有區分所稱合隆店毀失財物究竟若干被搶有無切實證據黃逹等傷痕輕重如何既經由縣勘驗仰營務處會同按察司巡警道即飭南海縣迅將情形稟核一面分別咨移查照提集各弁勇逐一澈究務得實情從嚴擬辦毋稍寬縱 
[鹽梟拒捕傷人松江] 　　○初四日傍晚飛劃營領哨沈弁子祥因事泊舟金山縣松隱鎮左近忽有私鹽船數雙連檣駛過沈弁起而攔阻詎鹽梟見沈僅一船竟嗚鎗拒捕並聲稱欲借器械沈即率兩兵躍入水次截擊一面遣人登岸號召鄉衆嗚鑼兜拿梟衆始逃當塲獲住兩鹽船初五晨逕解府署當拒捕時鎗彈橫飛鄰近有一童子高臥家中彈丸從屋壁飛入竟遭擊斃 
學務 
[選舉經理學欵紳董。蘇州] 　　○長元吳經理學欵處前因蔣吳二君先後辭退定於日昨由教育會勸學所聯合選舉各情已紀本報茲悉是日到會者約數十人公推王君鹤琴為臨時主席議定總協董同時投選開筒後尤君先甲得二十二票當選為總董孔君昭晉江君衡均得二十票當以票數相同公推主席王君抽籤定之抽定孔君為協董均已佈函通知惟聞尤君先甲因病支離萬難勝任昨已具函辭謝措詞甚決現聞總董一席該會所應以次多數之鄒君福保推任云 
[學堂監督辭退類誌蘇州] 　　○蘇垣高等學堂監督蔣紳炳章以此次諮議局開會已被選為副議長將來須到局辦事監督一度勢雖兼顧昨特具呈撫憲辭謝聞瑞中丞已電致上海教育總會另舉矣又公立中學堂監督蔣君鳳梧現因部頒新章將來中學須授文科實科此後程度漸高萬難勝任昨特具函教育會竟力辭退當經教育會員勸學所職員公議具函抗留蔣君再任半年未識能擔任否也 
[毓婁女校簡易科畢業太倉] 　　○太鎮公立毓婁女校自丁未七月開辦以來頗著成効今年暑假為簡易科二年畢業之期茲於八月初二日行畢業禮州縣兩尊蒞校給憑男女賓參觀者甚多 
實業 
[營口綫末端之展築。營口] 　　○中國政府已允南滿鐵路公司將營口支路末端展至營口新市街故該公司刻已起工添築期於年內告竣並設一假車站以便暫用聞將修蓋一極宏壯樓房以資辦公而便搭客之上下云 
[江西電燈公司開機南昌] 　　○南昌電燈公司目前年創辦以來近始告竣已於八月朔在該廠內先行試機燃燈遠近士女往觀者不下數萬人現定十一晚所有城廂內外路燈暨各官署學堂以及舖戶公館一齊開點聞各店尸爭先定裝現尚絡繹不絕云 
[批駁意圖壟斷礦權之要求浙江] 　　○前月有自稱候選鹽大使王志耕等聯名具稟浙江勸業道擬在省城城隍山創辦礦務研究所意圖壟斷漁利率請頒給關防業經董觀察嚴詞駁斥不準詎該職等雄心未死又於日前具稟聲辯當奉批云前據該生等稟請改良礦務設所研究當以其宗旨紛歧曾經批駁在案茲復據續稟聲敘仍屬故見未融刻下 
 
 

Page 12

 
 
朝廷振興礦務頒行正附礦章於中國主權商民生計地方治理無不審訂精詳該生等既非礦學專家徒恃耳食騰為口說如所稱每辦一礦動經累年試問辦礦者能朝開而夕成科至謂徒事鋪張而靡費不節不知係指何礦而言卽果有之恐亦非礦務研究所之權所能干涉也又謂未及隹境而半途中止此因股本未能充足之故該研究所果能有資本數十萬抑或數百萬以接濟全省各礦乎又謂私搭洋股而緾訟不休幸浙省尚無此等事耳若或有之恐亦非該生等所能補救也又謂受制官權而上下交征查東西各國所開礦產亦均受官節制完納礦稅該生等不知何所據而云然統閱全稟僅僅嚴禁運出苗口一語尚有見地然亦非設礦務研究所後即能有令行禁止之效也該生等如果有志興礦當先赴外洋留學或聯合同南捐資組織礦務學堂本道自無不樂為贊成若如所稟仍不準行此批 
[武陽出品所之進行常州] 　　○武陽出品所前請各業業董在商會調查商品已誌本報現各業董將次請遍此外尚有未經向商會註冊者或有並未舉有業董者非派人前往調查不可刻又派定科員二人並請熱心之士數人於被六日起分赴各業凡已查者覆查未查者詳查俾免遺漏並由商會刷印淺顯廣告分送張貼如將來物品送交商會隨給收條設有毀害遺失由商會賠償照調查徵集均易措手教育出品勸學所亦已擔任調查各鄉出品亦請兩邑鄉董公所擔任 
雜記 
[札查長興濫世寃獄案。浙江] 　　○浙藩顏方伯札飭湖州府夏守略謂本年七月二十九日由郵局遞到旅滬寗幫商學界沈鵬等函稱據旅湖同鄉報告長興有劉雲光身病癲狂六月十四早辰適伊姘婦張氏毛姐往廟求神劉雲光癲病復發緊閉房門狂呼若雷俄無聲息其鄰人鄭其剛聞聲至伊家見房門緊閉扣之無聲知有他故卽赴廚下取得菜刀將門挖開突見屍血淋漓駭極回走方出門見張氏率其女水珍急步回家據云將至廟見水珍氣喘奔告言目覩劉雲光取刀入房狂呼嗣無聲息正在詢問間雲光之胞弟繼至略問數語即指其剛為兇手買託縣主扭送究治該縣文令受賄蔽法濫刑跪鍊復親執籐條鞭背至五千之多威喝恫逼鄭其剛年邁頺唐熬刑不起含寃诬服該縣文令復飾詞申詳擬成大獄等語據此查郵遞稟函本難準理惟案關人命出入甚大既稱已奉撫憲委員秦令提府查訙自必訙有確情合亟札查札到該府立即遵照會同委員查明劉雲光是否實係因瘋自戕鄭其剛持刀挖門果否另有別情該縣文令究竟有無濫刑逼供逐層究鞠務得確情錄供詳辦以免𡨚抑 
[林提學對於叅案之恐慌。江西] 　　○贛省林提學開墓現聞被叅有旨交贛撫馮汝騤查辦之說甚為慌恐日前林傅詢閱卷官謂外間考試之與論如何謠風如何對以此次舉行選拔異常認真當為衆目所共覩云云 
[欺孀吞欵之昧良蘇州] 　　○蘇垣濂溪坊有前充圖董之張某前年張某將象燭市鎮某姓當舖房屋轉押於孀婦凌費代計銀一千兩嗣後還過五百兩即將契據騙去迄今核算本利尚欠七百馀兩向張索取不惟虛言延宕且逞野蠻手叚現該婦𡨚無可伸昨特具稟長署控告 
[札飭嚴防土匪擾事長沙] 　　○湘藩荘方伯札長沙府文云治匪之要首宜正本清源必使之無所潛藏而後乃無從煽惑瀏醴自匪徒滋擾之後雖迭經拿辦而根株未凈伏莽尚多本司訪聞該縣各鄉時有開塲聚賭之事又有所謂草臺戲者在愚夫村婦無非循俗以祈年而會匪好民卽可乘間以滋事況賭博傾家蕩產實為召匪之媒豈可漫不經心置之不問除行瀏醴各縣查禁外飭即轉飭遵照嚴行剴切示禁 
[清談]  
　　時下最流行之物一。 
我國教育不興。社會之惡風尚。日漸蔓延為類不一。莫可究詰。現在流行最廣者。不得不推麻雀為首屈一指焉。縉紳士夫之家。習於安樂。平日藉以謂遣者惟麻雀。年少子弟閨閣淑媛。莫不沈溺於此。入熱鬧之都市。息心靜聽。必有麻雀之聲。時優於耳膜。窮街僻苊之下流貧戶。不務正業。終日亦惟麻雀是為。大聲喧譁。繞辦踨足。興趣正復不淺。此種怪現家。並非局於一隅。大有萬方同轍之概。蓋無論城廂鄉鎮。莫不犯此病也。我國人之特別性質甚多。不計麻雀與其性質之相契竟如是其切也。廢時失業。莫此為甚。非施嚴厲禁令。後患何堪設想。有地方這責者。不可漠然置之也。 
　　時下最流行之物二。 
我國之人。都以風流葡瀧為高雅。年輕子弟。尤深好之。髪必流海。衣必短窄。猶其次也。現在有一最流行之物而於個人經瀆個衛生均有莫大之關係者。即紙煙是也。曩者未行紙煙之時。祇有水煙旱煙二種。水煙袋不便攜帶。旱煙管不甚雅觀。以故惟中年以上之人嗜之。自有紙煙。水煙旱煙。日就淘汰。凡善趨時尚者。莫不惟此是嗜。細察現在實情。無論老年中年少年。大有無人不吃之勢。謂余不信。試到茶樓酒館。放眼一觀可矣。現在旱煙。每盒約售錢五十文。聞煙癮大者。每日須三四盒。則二百文去矣。積無數之三四盒。其數可觀矣。即此一項每歲流入外國之金錢。何可勝數。朝廷為民除害。嚴禁鴉片。以其費錢財耗精力也。豈知一害未除。一害又起。勿謂紙煙之害不如鴉片。三四盒之老牌紙煙。不讓二三錢之三冬老膏也。雖欲不禁烏可得哉。 
　　嗚呼普及教育。普及普通知識。普及法政知識。有識者苦口婆心。舌敝唇焦。呼號數載。毫無效驗。不謂種種之惡風尚。竟一一而普及於無形之中。藉天然而不賴人為。詎非可怪之事耶。 
[雜評]  
　　自治一。 
禁令。後患何堪設想。有地方之責者。不可漠燈也。消防也。皆其職也。若夫訴訟之事。裁判之權。非自治局之責任。奈何有一設自治局。而即思攘其權利者。權限不明。烏能自治。 
　　自治二。 
自治之要點在人才。有自治之學識。而後可就自治之職務。奈何無法律上之思想。地方上之閱歷。而亦有多方運動。謀佔其位置者。不自量力。烏能自治。 
　　自治三。 
自治之要素在經費。經費之譯集。在協商而不能強迫。奈何有不顧名義之合否。不問彼方之願否。而即妄與他團體爭奪者。名參已壞。烏能自治。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[複選舉開票] 　　貴州。（石阡府）石阡府複選舉開票計譚西庚李榮春黃贊勳三人當選議員余超奎曹鑑民二人當選候補議員 
　　又。（黎平府）黎平府當選議員二人府屬吳培蘭開泰縣徐凌漢候補議員一人開泰曾憲謨 
[催報議員履歷] 　　京師。憲政編查館因各省諮議局議期在即所有各議員詳細履歷前曾次行各督撫飭局造呈彙送本館查核現查各省未經咨報者尚多特於日前電催統限八月十五日以前彙送到館 
[籌備諮議局員司公費] 　　浙江。撫憲增中丞以現在諮議局議員已陸續到齊而局所亦已將次成董所有議長議員以及員司一切公費等項亟須預為籌備以便屆時濟用業於日前札飭藩司顏方伯妥為籌議詳候核奪 
[瑣聞] 　　貴州。（貴陽府）貴陽府議員干德楷君才識兼備頗洽衆望現雖舉為議員聞于君優游林泉不願干預他事擬具稟辭職 
　　又。（安順府）安順府複選當選人張幼輝君素具熱忱自當選後卽束裝來省預備一切并函約他屬議員到省預為研究以免臨時毫無把握貿然從事云 
專件 
[湖南光緒三十四年鑄造銅幣出入各欵並盈馀數目清單] 　　舊管無項　新收　一鑄出銅元八千二百一十九萬四千三百八十一　枚換入售價庫平銀四十二萬五千八百四十四兩三錢五分七釐　開除　購料項下　一紫銅一百萬零一千八百零七斤六兩支長平銀三十二萬三千八百八十三兩四錢四分　一白鉛五萬二千九百斤支長平銀五千九百六十一兩八錢三分　一煙煤焦炭鋼鐵漒水梓油焊錫桐油洋油並裝銅元木箱等項料件支長平銀三千九百五十七兩一錢三分零零一絲　薪工項下　一總辦提調坐辦及各廠委員司事支長平銀六千一百三十一兩二錢七分三釐六毫五絲　一弁勇書役機匠藝徒長夫員司丁役伙食並派勇押運機器往返川資共支長平銀一萬六千八百一十四兩二錢八分一釐五毫一絲　廠費項下　一條埋廠屋移改鍋爐馬力安設水櫃儲汽管各工程支長平銀五千九百八十九兩七錢一分四釐二毫四絲　一員司護勇更棚燈油雜用油燭及各種簿據紙張筆墨等項支長平銀四百六十兩零一錢七分二釐九毫一絲　一起駁銅鉛煤料挑力售銷銅元運費並電報郵費物料價銀利息及本廠一切雜用支長平銀一萬一千九百一十一兩五錢五分六釐五毫九絲　一遵章提出五釐紅成交長平銀一千九百三十一兩零二分一釐五絲內應解部飯長平銀　百九十三兩一錢零二釐　毫合庫平銀一百八十五兩三錢一分八釐七毫一絲提存候撥　以上共支長平銀四十萬零七千零四十兩零四錢一分九釐九毫六絲合庫平銀三十九萬零六百三十三兩八錢零三毫三絲　實在　一存庫平銀三萬五千二百一十兩零五錢五分六釐六毫六絲內應解部馀利四成庫平銀一萬四千零八十四兩二錢二分二釐六毫四絲提存候撥 
本埠新聞 
[奉賢縣移請協緝逃犯] 　　○奉賢縣外監收禁之盜犯馬生堂係夥刦陳紀賢家贓物業已訙實收禁擬辦之犯又丐頭海堂一名係向孫葆寶持械訛詐訪獲收禁之犯又王秀全一名係被邵錫桃上控勒詐之犯均於日前越獄脫逃當由禁卒季升稟報訪縣立飭捕役將丐頭海堂查獲拘回尚有馬王兩犯仍未獲到刻由該縣移文上海縣請為協緝解回嚴辦昨由大令已移請總工程局一體查拿並聲明賞格如能拿獲以上兩犯每名賞洋一百元 
[捕頭拿獲賭棍] 　　○虹口塘山路華洋交界之處近復有人搭棚聚賭被滙山捕房林副捕頭偵悉突於前日督率中西探捕不動聲色前往兜拿當將賭徒張三桃傅子榮陳于生張榮卿朱阿桂陳阿三蔣惠春包金華李阿福陸金壽魏阿林陳根生桂阿福陸永政陳阿林陳大寶張永桂等十七人一併拿獲拘入捕房昨解公堂請究判張三桃押六禮拜馀犯各押一月仍飭包探務將在逃各賭棍嚴緝到案照例懲辦 
[城內]  
　　仍無眉目。 
　　○寡婦奚徐氏探奚張氏串同陸道生盜賣田地一案昨由臬司派來清理積案之劉明府復訉陳氏供此項單地實係故夫嗣父之遺產與姪媳徐氏無干訉之陳氏之子慶慶供向來在外營業此事並不預聞判仍分別還押候再提訉 
　　流氓狡賴。 
　　○陳阿榮張阿生專在租界逞兇拆捎屢經縣令提訉均不承認昨由憲委劉明府提訉二犯狡賴如前判陳笞責二百板張掌頰五十下還押再審 
　　追還贓洋。 
　　○經辦浙江漕務之翁靜安前控執事孫友清舞獘侵吞寄賊法租界同福昌荘曾由縣令移請法𧭜員就近究追在案茲法𧭜員聶司馬已將該荘寄存之洋一千零零五元追到送　　　　大令即飭原差速傅原告到案聽候給領 
　　租息無著。 
　　○范子蘭昨將胡伸候扭至縣 
 
 

Page 19

 
 
署喊稱去年由王姓托胡為中將市房押去洋三百五十元劃租作息今年春間房屋空關租錢無著現已有人接租另立新摺而王姓不將租摺交下私自收用小的向胡追問置之不　為此扭請究追田大令諭飭候理 
　　小孩待認。 
　　○巡長王振東於前晚八點鐘巡至太平街見有男孩啼器帶回一路巡局詰問據稱姓陸名阿囚年十歲住龍華長橋父名小炳榮在滬做小生意母亦在申幫傭昨日到申尋父不辦路徑游巡官諭飭暫行留養候該孩父母來局認領 
　　預備驗屍。 
　　○二十二舖地保金茂昨至縣暑報稱普育堂西首有一無名男子倒斃路旁身畔藏有洋煙空盒查無親屬求請相驗大令諭飭預備尸場伺候蒞驗 
　　官事。 
　　○昭文縣知縣魁福昨日到道稟見巡警總局叅事官夏翌宸稟謝奉委兼辦巡警學堂監督差其原辦之監督倪欽稟請 
銷差 
[南市]  
　　幸未燎原。 
　　○前晚九句馀鐘大東門外張河浜萬馀煤炭店樓上因學徒持燈搜捕臭蟲燃及床帳旋經隣人幫同施救房屋未毀 
　　不出定貨。 
　　○公共公廨實讞員昨日派差持票至總工程局聲梢德商克魯森洋行控南市大東門外張義興絲綫店主張子謙定貨不出請為協傅局中準即派探協同來差往傅未獲當將其子張沛堂帶局經裁判員詰明諭令交保出外著於初九日投廨候審 
　　捕房吊贓。 
　　○法捕房捕頭昨日飭探帶同竊賊小無錫至總工程局聲請協吊贓物局中準即派探至竹行碼頭立興押店吊獲舖蓋一個又至元成押店吊獲布衣四件釘鞋一雙一併飭交來探帶回 
　　遇人不淑。 
　　○金陵人于開山挈同泰州婦人周陳氏來滬議欲賣入花煙館為娼該氏不願在途吵鬧當由巡士帶至工程局研訙氏供丈夫周振華由泰州原籍帶領婦人至南京看會詎中途忽與于開山接洽領至上海希圖賣入妓寮求恩超豁子供前由氏夫托小的帶來將氏賣於某公館家丁為妻有伊夫親筆賣據呈電判子戒責一百五十下押候查辦該氏留堂候其夫來案再核 
[閘北]  
　　懲辦鹽梟。 
　　○鹽梟汪全生姚金敘楊秋林李金生馮燕子陳振華周廣生等七名昨經巡警總局孫裁判提案覆訉均已供認判汪姚各責二百板發押改過局四月楊責一百五十板押三月李馮各責一百板押二月陳周各責八十板押一月期滿察釋 
　　能否改過。 
　　○陳四義王華金因賭潑翻火油燈幾致肇禍已紀昨報昨由四路一區黃正巡官提訉判陳王二人各責三百板其改過結開釋 
　　丈夫有愧。 
　　○住居德生里之邵王氏昨與隣人趙胡氏及其夫趙金龍口角互毆由四路一區巡士拘局請訉黃正巡官以兩造均係婦女趙金龍不能約束其妻反敢附和殊屬非是遂即大加申斥二氏各責手凡二十下一併斥釋 
　　不準添造。 
　　○江北人李二趙玉明徐林山等在夏家弄北搭蓋草屋未領執照經四路一區黃正巡官查悉傅案訉明判罰洋二十二元充公詎李二等昨又具稟欲再添蓋一二十間黃巡官以其貪得無厭批斥不準 
[英租界]  
　　連報火警。 
　　○昨晨五點馀鐘南京路姚泰山堂藥店披屋內起火焚去稻柴一堆旋即救息事後捕房派探鍾新南與七號西探查得該店保有火　銀一萬兩當即回訴捕頭請為核奪　又昨晨六句馀鐘松江路榮華洋貨公司因潑翻汽油燈起火亦即澆息未成巨災事為捕房得悉以該公司保有火險銀五千兩恐有別情即派中西包探往查起火詳情稟候核辦 
　　另有要證。 
　　○捕房代表高易律師控虹口天潼路蔡仁發玻璃店主蔡仁和串同居夥蔡楚生吳才榮吳順芝縱火圖賠一案前日午後由廨復訉高易律師譯稱捕房查得被趙少尉蒞驗由屍親李姓投案求免少尉準兩律師代辯良久判蔡仁和另交要保候補傅要證余友源到案再訉蔡楚生等開釋 
　　巡捕調差。 
　　○英美捕房管理巡捕號衣鞋襪等件之捕頭杜英向駐福州路總巡捕房茲奉卜總巡諭令調駐戈登路新捕房辦公 
　　只貪衣物。 
　　○木作頭薜根敘控妻葉氏捲逃曾經公堂讞員訉明判氏發押棲流所一在在案昨薜投案求將氏之衣物領回李襄讞商之美赫繙譯官不便照準著將衣物併存新閘捕房候氏期滿發還 
　　確曾串竊。 
　　○印度人某甲控徐言怡竊取鈔票洋二十五元一案昨經公堂復訉據包探鍾新南稟稱徐實有串竊情事李襄諭商之西官判徐押捕房一月示儆 
　　慣違定章。 
　　○馬夫張阿四七次違章由捕解廨請究判押一月以儆 
　　穢䙝不堪。 
　　○溫州婦人沈林氏控伊壻之後父金定沛強奸伊女等情昨晨由探將金查獲解送公堂請究中西官因金不承認判押候查明於禮拜拜四訉核 
　　稍安毋躁。 
　　○王梅氏控未婚赘婿張又全紏同林春泉湯阿龍瞿金清搶親致失金環各物昨由捕房將張等四人解廨訉明判張與林等各押一月氏女小紅仍交氏領回俟張押滿釋放再議婚事 
　　兄妹不睦。 
　　○女子陸阿四自投濟良所昨送公廨請訉據供被兄阿榮虐待是以逃出判女留廨候其兄到案再核 
　　跳出火坑。 
　　○濟良所昨送不愿為娼之妓女王福星阿四蘭到廨請訉均供被搗凌虐是以逃出及傅問王妓之父王金蘭不願將女領回判王妓發濟良所留養阿四蘭數行留所候查旋有妓傭投案求追帶擋當經中西官斥退 
　　拆信無憑。 
　　○朱松林朱姜氏控楊慶金私斥家信昨經公堂研訙因無證據將案註銷 
[美租界]  
　　求免相驗。 
　　○某客棧庽客柴實實病斃報驗已誌昨報前日午後本縣田大令委捕廰告實有串同縱火之事應請澈究蔡延德聖之飭具領棺結備查 
　　又斃一犯。 
　　○盜犯朱阿生前由公廨判禁西牢四年昨日因病斃命報知捕房飭保查明收殮 
　　瘋子溺斃。 
　　○甬人袁雙福素有瘋疾住居楊樹浦軋花局相近日前出外不歸其妻王氏因四尋無著甚為焦灼前日午後袁屍在浦江內浮起當由該氏雇人撈　報知捕房飭送驗屍所著保報驗 
　　旋失旋得。 
　　○某俄婦昨在司考子路遺失鈔票數十元旋由包探查知被該處張姓小孩拾獲當今如數歸還了事 
[法租界]  
　　失火罰鍰。 
　　○小東門野莩薺茶食店失慎一案迭次推鞫並無縱火實據前日復由公堂將該店主丁寶榮飭傅至案判罰銀五百兩充公旋有貼隣修洋傘店主婦萬戴氏因被波累求給撫恤聶司馬以該氏曾欠丁之房金二月計洋七十元著將此欸劃作撫恤 
　　另行擇配。 
　　○袁海龍投廨控稱前娶袁浦氏為妾後與朱松林有私控經英廨判朱發押西牢氏給小的領回詎氏仍不安於室私自奔逃請究氏稱海龍素不安分專以騙術為生曾押西牢釋出禾久近又欲將婦人價賣為娼求恩超豁聶司馬以兩造既不和睦準予發堂另行擇配 
　　卿女迷路。 
　　○浦東卿女阿秀年十歲穿白洋布衫藍布褲赤足無鞋因不辨路徑由捕送廨判送善堂留養候家屬認領 
　　電車出軌。 
　　○某號電車司機人周玉書前日駕馳電車在十六舖車站頭出軌致將張杏藻劉傑人馮瑞良三人之包車撞壞當由捕房驗明屬實於前日一併傅廨請示核辦判周罰洋十元充公別賠張修費洋三十元馮洋六元劉洋二元完案 
　　祇可押追。 
　　○永興和肉荘主沈阿大虧欠源成豬行貨洋一千六百馀元控由公堂判分四期理遠在案詎六月份第一期已逾期日久經原告一再稟追沈仍置之不理聶司馬以沈入意逞刁著保交案勒令押追 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯意。（七十）] 　　李醫曰。君試觀之。安索先生時作此態。病入膏盲。痊愈難望矣。愛蘭蹙額曰。吾方以為兄病少痊。思仍作家居。不意病乃增劇。李醫曰。君村居不適乎曰然。然則亦無妨。第慎毋常至此室耳。愛蘭乃出告伴雪。以行裝尚在旅館也。乘車復往。擬明日再寗家。 
　　李醫送愛蘭出後。即至楷羅房中。以愛蘭之言相告。埒根曰。吾知之久矣。今晨吾往見伴雪。伴雪允吾昨日之請。且願與吾儕同居。楷羅曰。汝若何答之。曰速其來耳。彼來奚懼者。楷羅笑曰然。彼果來者。直飛蛾撲𦦨矣。 
　　安索狂疾特甚。至晚間始回復常態。然精氣大耗。遂沉沉酣睡。是日之夜。時計鏗然報十二下時。遍屋克來中人。皆已深入睡鄉。楷羅往時幻夢迷離。輒致驚醒。今日覺心中適甚。乃亦沉沉無夢。沉沉無夢。鼾聲大作。濃睡正酣。賽倫臥於其複房中。漸啟關而出。至於楷羅榻前。時則雲破月來。蠡窗微曉。就光中啟手攜之小囊。出一物置巾上。覆於楷羅之面。旋覺室中滿貯哥羅兒謨之味。乃啓楷羅之衾。取一革帶出。面有喜色。急持之至於已房。剖而視之。中為伴雪與楷羅等結婚之婚約。視畢。仍納之於帶。縛於已身。服一長大之外衣。啓門而逃。疾行少時。即至車站。行於軌道之旁。羅袂生寒。驚喜交集。未幾。夜車來矣。乃急登車。 
　　此為梅黛嶺第二次從屋克來私遁。全書關鍵。行且從此收束。而梅黛嶺一生悉慘之歷史。亦從此有回甘之望矣。顧屋克來中人。則猶深處黑暗之鄉。一片悉雲。深深罨罩。正如昔日海介之所言也。 
[第三十三章]  
　賽倫逃後之明晨。埒根及楷羅同坐朝飱。對食無心。聚議此事。繼乃決定賽倫之逃必係信伴。雪之慫恿。受其愚而為之用。 
　　此議果確。則事端變矣。彼等所恃以制伴雪者。婚約耳。今婚約既入伴雪之手。安有不狡焉思逞者。於是兩人乃熟籌抵制之策。昨日本思延伴雪及愛蘭返屋克來。今乃盻望益切。蓋兩人返後。楷羅黨羽衆多。或能設計陷之。否則婚約一失。永無珠還之日。後患正未可。逆料耳。 
國外新聞 
[法國飛船家獲獎] 　　○初七日倫敦電云法國飛船家濮蘭君已在哇司湯特地方獲獎法郎二萬五千枚濮君於一分一秒鐘內飛駛四十七零二分之一基洛米突之遙 
[奧國減輕海軍費額] 　　○初七日倫敦電云粵國內閣已將海軍預算減至英金一百十六萬磅 
[英國農田之佳望] 　　○初七日倫敦電云西九月上旬英國各處陰雨連綿農田幾至有礙幸近數日以來大放晴光故不致有歉收之虞 
[英國自由黨失援] 　　○初七日倫敦電云巴脫君前於一八八五至一八九二年曾充約克城自由黨會員一八九七至一九零二年復任約克希爾省克萊扶倫一部分之會員近因自由黨所主社會財政政策不滿已意故與該黨絕交 
[北極控險家之言論] 　　○初七日紐約電云北極探險家裴爾萊君已抵勃里頓開浦之雪里鎮（勃里頓開浦為洛伐斯考的亞極東之島）據云彼歷盡艱辛始抵北極當時並未查見柯克博士之踨跡云 
[美國宴待日本親王] 　　○初七日紐約電云星期三日將公宴日本閑院宮親王陪座者有駐日美國大使粵平君及英國海軍大將貝萊斯福君 
[美總統接見日員] 　　○初七日鈕約電云美總統塔孚脫君將在閩萊帕里斯省接見日本專員 
[英國財政大臣之政見] 　　○初七日倫敦電云據世界新聞載稱英國財政大臣喬治君將在下議院宣布按照財政議案所列入欵稅條欸讓與地產主人之實在權利一事聞喬治君所以為此者實因各地產生人曾舉代表由翁斯洛伯爵為首晉謁該大臣從中居間之故該代表當時並向該大臣呈遞條陳外間皆決政府與上議院之意見將因以融洽云又電云財政大臣喬治君自稱將於今日宣布政見深望田主之憂慮可因以消除云 
[英皇注意預算案問題] 　　○初七日柏靈電云巴黎時報載稱英皇愛德華曾諭上議院議紳藍斯唐君及羅司培萊君對於財政預算案應和衷協商毋事衝突 
[駐粵日使宣述政策] 　　○初七日栢靈電云駐粵日本大使內田男爵近復在某報登載紀述謂日本對付中俄之政策均全從和平之計畫而定 
[摩政府報告戰務] 　　○初七日柏靈電云摩洛哥政府近將西班牙與李副司之戰務正式報告湯其愛斯各領事其意顯欲引起各國之干涉 
[俄國發現炸彈] 　　○初七日栢靈電云俄國巴沽地方近搜獲烽彈甚多秘密偵探長已因此被拘現正羅織罪案 
[粵國歡迎德首相] 　　○初七日栢靈電云德國新任首相抵維也納後即經粵皇召見粵國半官報亦著論歡迎 
[英擬維持天津郵政局] 　　○初八日倫敦電云英國殖民部次官西萊中佐在下議院答保守黨議員之問謂天津英國郵政局目下仍擬維持該問題業已商定 
 
 

Page 27

 
 
   
 
 

Page 28

 
 
   
 
