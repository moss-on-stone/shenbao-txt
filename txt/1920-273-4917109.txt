# 1920 - 273 - 4917109

 

Page 1

 
 
   
 
 

Page 2

 
 
   
 
 

Page 3

 
 
時評 
[救入與殺人（冷）]  
　　賑災救人也然而賑災而苟舞弊是救人不啻殺人矣今内部訂條例以防之凡舞弊者加以極刑是又以殺人之法扶助救人之業也故祗此賑災一事而救人殺人之機並寓之矣 
　　夫世間非無以至善之名行其不義者故内務之賑災防弊條例不爲多事特所疑者定條例易而實行查察難僅僅以條例警戒此輩恐非今日人心所能收效也 
　　雖然主其事者而能整躬率物則大綱無誤災民之受惠己多而流弊亦自少矣故我以爲先其在上者也 
命令 
　　十月四日大總統令署財政總長兼鹽務署督辦周自齊呈厦門運副胡文藻調京任用請免本職應照准此令 
　　又令署財政總長兼鹽務署督辦周自齊呈請任命洪忠愨試署厦門運副應照准此令 
　　十月一日大總統令任命陶武經爲陸軍第十三師砲兵第十三團團長此令 
　　又令國務院存記劉尋著交交通部酌量任用此令 
　　又令歐陽藩陳壽璚馬光楨均給予四等嘉禾章此令專電 
　　北京電國際振災會幹事假英館開會通過簡章提議事件（一）由各國在遠東屬地運糧或振欵來華至來年收穫時止（二）購種散放災區（三）設通信機關派員旅行查報災情（五日下午四鐘） 
　　北京電内部擬訂辦振懲奬暫行條例内有經辦人員如侵蝕振欵情弊訊實卽處死刑或無期徒刑情節最輕者亦須處一等有期徒刑不再輕减以資預戒聞巳提交閣議表决（四日下午十鐘） 
　　北京電交部與道勝改定中東路新合同以一八九六年中俄條約爲根據規定該路由兩國以營業性質同辦中國得加入管理將來改組中政府得派董事五名道勝亦派五名路局設車務機務會計工程四部俄人主任華人爲副其他職員於華俄人中選擇不分畛域銀行自擔保爲俄國有限公司與俄國各政黨無關並聲明惟中俄兩國得享該路利益銀行擔任發行中政府鐵路債劵其額由一千萬至一千二百萬此後中國在路線内得收回政治主權 
（五日下午四鐘） 
　　北京電何豐林電俄領館隸租界未能直接接收應請轉商法使電令滬領事團磋商辦理（四日下午十鐘） 
北京電夏壽康宴鄂代表表示到任决心本中央保疆息民之義與王督恊同辦理（五日下午四鐘） 
　　北京電國道局督辦擬梁士詒一說朱啓鈐（五日下午四鐘） 
　　北京電使團照會外部查詢康士鐸被捕原委（四日下午十鐘） 
　　北京電直曹電請將馮旅擴充成師交參陸處核議（四日下午十鐘） 
　　北京電院部决將駐閩耿團調回已飭靖安永康新建三艦分别運輸（四日下午十鐘） 
　　北京電陳籙定一週内赴法接任（四日下午十鐘） 
　　北京電顧使電館事覊留比京米勒會議恐難趕及（五日下午四鐘） 
　　北京電林建章電據日司令聲稱　　伯利日軍撤盡卽將烏蘇里路交還俄國（五日下午四鐘） 
　　北京電海蘭泡裘領電俄代表三十日由阿起程赴哈入都 
（四日下午十鐘） 
　　北京電吉鮑電俄領等原擬送由五站出境惟該領等恐爲新黨所害甚形惶懼兹本人道主義將該領等改送滿洲里出境冬（二日）由吉起程（四日下午十鐘） 
　　北京電南代表郭椿森轉來軍府電李魏雖宣言獨立然以兵少不敢開釁我以省垣地方爲重亦不忍用兵姑徇紳民之請靜候和解省局安靖如常（四日下午十鐘） 
　　香港電支（四日）五時飛機到省將近觀音山桂軍發槍屢轟無效第八甫打銅街均有流彈（五日下午六鐘） 
　　香港電支（四日）各團議决（一）分任籌欵五十萬事定由省會追還（二）莫先交印後交欵（三）請莫三天内交印林葆懌允勸莫實行（五日下午六鐘） 
　　香港電東（一日）莫致陸榮廷譚浩明電稱粤擧湯廷光後各方紛促交缷榮堅持不爲動現由韶惠調回軍隊達萬人佈防嚴密可戰可守决無虞（四日下午八鐘） 
　　香港電聞陳炯明俟莫一兩日不離任卽令前敵猛攻（四日下午八鐘） 
　　香港電惠桂軍數百乘船經西江爲福軍砲擊折回肇並擊沉一船（四日下午八鐘） 
　　香港電聞陳炯明電唐繼堯令在粤滇軍中立後粤滇兩軍已竪旗相應李根源覩狀已派代表面陳議中立辦法（四日下午八鐘） 
　　香港電李魏昨函莫作最後忠告三日仍不交印必有戰事 
（四日下午八鐘） 
世界路透電 
[俄波戰事記]  
　　四日巴黎電星期六日波蘭公報稱波蘭軍巳占據諾伏格羅台克鎭上星期在比亞洛斯土克·里浦夫斯塞·柴摩索陣線之過激軍今敗退一百至一百五十基羅邁當不等近今數役過激軍之被摧毁全部或一部者共有十六師之多波蘭軍共巳俘敵四萬二千人獲砲一百六十九尊機關槍九百九十架及其他戰品甚夥 
　　四日巴黎電法報接有消息謂波蘭輿情因紅軍近在波蘭陣線大遭挫衂故巳漸漸反對與勞農政府商訂任何契約 
　　二日紐約電共同通訊社里加電稱據波蘭消息第四紅軍或全就俘波蘭軍現由里達北進維爾拉旦夕將下 
[俄國内戰記]  
　　四日巴黎電前柯爾恰克部下之洛希斯基將軍近在外貝加爾集舊部成軍已照會藍格爾將軍願受指揮 
[法國財政狀况之演說]  
　　三十日比京電今日萬國財政大會開會時法國總代表佛勒里安氏宣讀法國財政狀况報告内稱法國近竭力恢復戰區之舊觀巳得結果如下被毁及被搶之工廠巳有百分之七十七開工戰前工人因此獲職業者（巳有百分之四十二被毁之道路三萬三千哩今巳修復一萬四千哩但煤礦之被德人炸毁及淹沒者今仍未見起色其出産僅及戰前百分之六法國於戰時所用之費共約英金八千兆鎊國民個人之擔負連同捐稅每年平均須英金二十三鎊而在一九一三年僅英金五鎊然今日法國財政狀况巳漸有進步安固無虞流行这紙幣巳逐漸減少其數云 
[美國之日本毛刷]  
　　二日倫敦電近因用日本薙鬚毛刷患癰症者共有二十六人内有五人不治今又死一人衆聞此耗大爲驚駭聞此項毛刷在禁止入口命令發表以前運銷全國各處者共有數萬柄至今猶有出賣者據某醫士證明日本數種毛刷雖附有無病菌之證書而每柄仍有微生物無數騐官已促請政府下令收回日本之毛刷而賠償店主之損失以免害人生命 
[各國近事記]  
　　四日華盛頓電司法部命查近運入美國之俄金究係何人之物現信此金乃過激黨文字鼓吹經費之一部四日巴黎電法總統將於星期二日午後接見日本新任大使石井子爵石井氏届時將呈遞國書 
　　二日紐約電共同通訊社君士坦丁訪員電稱土耳其儲君阿白杜爾米吉第氏因悲痛國事曾圖自殺 
　　四日華盛頓電美國本季棉花出産當有一千二百十二萬五千包 
　　四日華盛頓電威爾遜總統今日接見美國高等裁判　之裁判員此爲一九一八年之第一次 
　　二日華盛頓電國務部近聞中政府巳接受俄國過激黨某種讓與權故有九月二十三日之總統命令云云曾向中政府非正式探詢虚實 
　　二日倫敦電中國河南主敎懷德氏在泰晤士報論河南旱災事謂收成完全無着由於天旱中國當道爲此災情所迫想可實行若干年來所提議修浚黄河以興水利之計畫矣民生素極窮困而河道堵塞交通不便未能於災區外各地迅速運糧救濟災象如是蔓延故今冬固有飢寒交迫之慘明春猶難免疫癘之流行恐死亡之多明春較今冬爲尤甚英境内現巳籌辦賑災會由滙豐銀行代收捐欵立即滙交中國云 
太平洋路透電 
[海參崴近聞記]  
　　四日海參崴電日本第十四師步兵巳抵此間據消息靈通之各界聲稱日人目下無退出烏蘇里境之志日軍所守之北陣線巳由斯巴斯柯展至希柯土伏境 
　　四日海參崴電此間上烏定斯克代表夏陀福氏提議與日本訂經濟政治條約日本未允因其意以爲僅統一政府可訂此項條約也 
[日本之星期學校大會]  
　　五日東京電今日午後四時星期學校大會會場起火按該大會原定今夜開第一次會議 
[中國之對俄問題]  
　　四日北京電俄使署保管問題外交團建議辛丑和約署名各國應負厥責故巳委派庫達攝福氏保管之中政府之權力不能及於使署區域故未能干涉此舉據說此舉純按和約行事與各地俄領署無關 
　　五日北京電吉林俄領署巳於九月三十日閉門 
　　五日北京電中政府原存於華俄道勝銀行之欵銀五百萬兩聞目下不欲提及但按照合同第十二條中國應得之利息巳有五百萬兩之多將以鐵路債劵抵付政府議以此項債劵爲抵押品向外人借資以辦急振 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路透電二 
[北方救災近記]  
　　四日北京電中政府請外交團許於海關稅項附收捐欵百分之十以辦賑務外交團已將此事請各本國政府核奪 
　　五日北京電今日公報宣布火車運費加徴百分之五頭等客票收費兩角二等一角三等五銅元以充振欵郵電費亦將增加辦法未定 
[和約研究委員會開會]  
　　五日北京電　晨研究德奥條約委員會開會會長王正廷須明日抵京故由劉人鏡暫代該委員會設立之宗旨乃以履行對奥和約條欵之辦法及以對德條約將來應取之行動陳告外交部 
國内要聞 
[北京通信（心藏）]  
　　收回俄界之近勢與政府之方針 
　　舊俄租界自經政府明令收回後各方面抗議之聲紛至沓來細一推索其中固各有各之主張在然其發生影響於政府之方針則一今先撮記各方抗議之經過然後繼述其内情（一）事前俄領之抗議當中央明令發表之後尚未實行接收之先直隸交涉使親往見舊俄領事告以收回俄界事俄領於事前巳有所聞惟懇黄榮良君稍緩時日黄君問緩至何日俄領答待與各領事團磋商之後黄君謂不能多延要求至翌日（即九月二十五日）乃可并定上午十二時而别乃是晚卽接俄領公函謂收回租界無正當理由萬難承認黄交涉員置未答第二函又至謂請勿蔑視第一函弗加注意也黄君亦復置之至第二日遂實行收回矣（二）事前某領事之警告收回俄界之前一夕黄榮良君接某領事電話謂頃得俄領消息謂將收回俄界請加審愼勿以輕率出之黄答係政府命令未便遲疑某領謂俄使將請余提起抗議如何黄答此係貴領事自己决定之事非余所能代籌某領事亦未再辯而罷（三）事後各方面之抗議巳散見各報兹爲省略繁文起見不多贅述惟其中可加注意者卽如舊俄俱樂部之俄僑集會俄僑散居天津不下千餘人在舊俄租界者亦將及五百乃是日舊俄俱樂部之會到者不過百餘人可知俄僑自己心理之中對此並未持極端驚異之態度且是日最初議决之事爲要求中國政府確與俄僑身命財産之保護是則並無反對收回之意而僅以中國管理之不良爲慮耳乃自舊俄領事館秘書長華特之演說歷狀中國政府撤下俄國國徽而易以中華國旗爲中政府侵犯條約傷俄主權之舉謂苟不抗議體面何存因此一番激烈陳詞座上爲動遂有最後抗議﹃萬難承認收回租界﹄之電報實則據俄人親語記者云俄人對於撤換國旗之舉其初並無若何之興奮方之華俄道勝銀行之易俄旗樹法旗無所差異而獨抗議於此者即由華特鼓動之所致也（四）最有關係之抗議爲最近舊俄董事會之電文其抗議之主旨有四一·中國政府收容董事會機關爲侵犯外人産主及租主之身分二·工部局爲人民納稅所建設即納稅人民之私産中國政府佔據該局駐紥軍隊以爲己便是爲侵犯財産三·僭用工部局之工人四·擅行董事會之權如收集准狀特定稅則等類以上種種抗議除俄領事以切身利害關係不能不有此文章而其他各國則恐中國政府相繼收回其他租界治外法權因懷疑而起反抗者亦不在少數（記者於上次通信時巳略言及亦得自外人口中者）此派旋亦轉變爲調和派而以公共管理之說進意以謂俄國租界若歸共同管理非爲中國收回即不足爲收回其他租界之漸至　俄僑方面之抗議非出自本意巳如上述其主旨在得中國確實保護生命財産之安全董事會之抗議全着眼於董事會身上而董事會與俄僑之保護又有密切關係蓋租界上一切設施均由董事會議决交領事執辦故能爲全體人民謀幸福倘撤廢董事會而以中國官廳代之俄界管理必無良好之希望舊德奥租界即其前例一般中外人士咸認董事會之留廢爲將來管理良否之樞機俄僑旣着想於生命財産之保護則爭持董事會之電文所以爲必至之符也上節兩重抗議之脈絡旣明則中國政府之方針可得而言焉中國政府之毅然出此舉者固有所恃而不恐但政府空有收回之明文而無具體之辦法觀於其命令中着各該區官長等妥籌辦理之語氣可知其空空洞洞毫無方針一視外界之趨向爲推移故因某方面共同管理之提議政府遂有代管而非收回之表示因俄僑力爭董事會之結果而有維持舊有權利之决定請再申言之當政府收回俄界之始究爲收回抑爲暫管原無明確之露意暫管則將來仍須歸還正式俄國政府收回則無此必要當時當局中人謂將來歸還與否爲第二步問題現在尚未决定乃近日答覆某方面謂與其歸各國共同管理不如歸一國管理之責有專歸則是巳由未决定進而至於爲暫管之决定矣租界管理倘爲永久的收回當並立於中國土地管理之列無所參異若爲暫管則董事會即不宜廢現因俄僑之力爭乃有前日中央維持舊俄董事會之消息似與所謂﹃妥籌辦理﹄者意巳略有變動蓋所謂妥籌辦理者必非一仍舊貫之意也（二日夜） 
[北京通信（吹萬）]  
　　各救災會之聯合與救災近狀 
　　北五省今年災情之重爲自來所未有故民間各慈善家多有籌賑會之發起團體之多以十數各施其賑毫無聯絡於救災進行上似有偏輕偏重之虞於是中外各救災團體有互相聯合之計劃當於本月一日在石達子廟開會集議一次决由華洋兩方各設一總會再由兩總會聯合組一國際救濟總會卽擬定國際救濟總會簡章十條（一）本會定名爲國際救濟總會（二）本會臨時辦公所暫設在石達子廟（三）本會會員以上列各中國救災團體每團體選出之代表二名及外國救災團每團選出之代表二名組織之此外各中外團體有願加入而得本會同意者亦得加入（四）本會以統一各救災分會迅收救濟實效爲宗旨（五）本會公推徐大總統爲本會名譽會長（六）本會幹事團以華洋兩總團體之幹事及由此兩團體選出人員組織之中外參半惟總數以十四名爲限幹事團主席由團中各幹事輪流充當幹事團以實行統一各委員分會事務爲職責（七）本會每次集會時主席由會中輪流充當本會秘書以華洋兩總團體之秘書組織之本會司庫以華洋兩總團體之司庫組織之（八）幹事團於必要事得邀請政府各部派員協同辦理（九）幹事團於必要時得指派各委員分會委員辦理一切事務（十）幹事團於執行會務事得訂定各種辦事細則當日即推定蔡廷幹黄鳳華爲國際救濟總會華秘書法人鐸爾孟英人修華被推爲洋秘書因外國各團體巳有聯絡而我國則尚無總會故復由汪大燮等召集中國各救災團體於今日（三日）上午十時在石達子廟開會籌設總會定名爲北方救災總會其預定會議程序如下（一）推定臨時主席（二）報告（三）推舉本會會長副會長司庫（四）委員分會委員長之推定（五）推定各部代表（或常川或臨時）到團體凡十有六各團代表到者多寡不等華北救災協會代表梁士詒陳垣直隸救災協會代表李世偉周學熙王其康北五省災區協濟會汪大燮胡海門順直旱災救濟會吳鼎昌籍忠寅聶矗耿兆棣紅十字會蔡廷幹山西籌賑會李慶芳梁善濟山西旱災救濟會景耀月賈耕河南旱災救濟會許相倓回敎籌賑會孫䋲武王振益基督敎災民救濟會劉芳農學濟災會包承志謝恩隆直隸義賑會孫鳳藻北方工賑協會陳向元近畿農民救濟會汪知非山東災賑會侯延爽佛敎籌賑會張修爵馬振寰劉宣葉景莘金紹基二人則聲明非代表團體但助辦事者亦列席十時四十分始開會初擬待熊希齡而熊以香山靜宜園慈幼院於今日行落成典禮不暇至經蔡聲明遂未之待先由汪大燮報告略謂前天與歐美人商議即日成立聯合會由余爲主席因此今日於臨時主席未推出以前先將前會情形大略報告北五省災區協濟會請外人接洽外人方面謂中國方面當有一總團體故召集各救災團於前日與外團聯合開會開會時外人見華人團體衆多（十一）以爲恐無從接洽經與言各團體皆以救濟爲心意見一致外人方滿意遂定總會名義外人方面希望中國亦有一聯合會故有今日之會報告畢即推臨時主席多數主張汪大燮次即推會長即有人起言推梁士詒爲正會長汪大燮爲副會長有一部人拍手贊成有反對者謂舉會長不能如此草率且會章之當有與無亦當公决有無之議未决而遽以少數人推定似屬不合蔡廷幹起言謂七國方面所組織之會有會長本會與之相當似亦當有會長當推名望較隆資格較深者如梁如汪等方爲外人所景仰於籌欵事亦較有信用梁士詒言當先定章程然後根據章程以産生會長主席以梁意詢衆同意蔡廷幹言章程草定需時不妨先有臨時會長先辦事待章程定後再推正式會長李世偉謂當先設北方救濟總會總會未成即臨時會長亦無由發生梁善濟言當先有會始有會長否則貽笑有起言草會章不合議事程序者李世偉言議事程序本無遵守之必要以其原非公意也今若衆意主改則改可也主席以先草章程付表决多數贊成遂請臨時主席推定起草人且决定人數主席主推四人景耀月請用單數主席言章程旣當場由大衆通過則起草員之多寡可不生問題迺推定李世偉陳垣李慶芳孫子文四人起草李世偉起言當由衆議决各分會與總會之權限如何起草員方可着筆梁善濟言可分二項意思（一）各省分會當承認本會爲其總會（二）本會爲形式的爲對外的對於國内爲總機關本會於放賑事與各團體接洽梁士詒言本會放賑非與各團體接洽迺與各地方接洽梁善濟謂因不知何處巳發賑何處未發故不得不與各團體接洽以免重複或遺漏之病迺由四起草委員草定章程六條由主席提出討論第一條本會定名爲北方救災總會（無討論通過）第二條本會聯絡各救災團體以與國際慈善團體共策進行爲宗旨（無討論通過）第三條本會由各救災團體各推舉代表二人組織之第四條本會設會長一人副會長二人由各團體代表選舉之（原文未規定選舉或推舉主席請衆决定多數贊成用選舉法並决定每團體有一投票權）第五條本會設委員會由會長副會長與各團體代表協定之（原文分二種一爲由會長副會長指定一由會長副會長與各團體代表推定 
陳垣主第二說衆贊成後以推定二字文義不合迺由主席改爲協定通過）主席提議謂國際救濟總會有秘書及司庫本會當定否李世偉言委員本爲赴國際救濟總會辦事者此二職員即可由此推定主席謂辦事人不能在代表中推因代表多未必有暇而辦事人必須每日在機關辦事也衆可其議迺讀末條第六條本會辦事細則另定之（原文通過）遂選舉正副會長正會長梁士詒得十一票當選汪大燮五票次多數副會長汪大燮得十一票蔡廷幹八票當選熊希齡三票周學熙三票梁善濟一票孫子文一票（未完） 
[龍軍譁變殘暴之狀况]  
　　天津特約通信云前年龍濟光率其殘餘之舊部北來之後段祺瑞見龍氏大言不慚無能爲力因之留滯北京其舊部兵士分駐小站此次段軍之役龍氏暗允助力騙得二十五萬現洋其所部軍隊并未分潤及直軍戰勝龍氏恐慌異常託某要人向曹使竭力疏通方安然無事惟所部軍隊終成一不了之局陰曆八月節各軍士因平時旣未發餉均有賒欠之舉節關難渡遂羣向該管軍官索餉各軍官亦皆虚言搪塞詎至節其餉項仍然無着各軍士爲債戸所逼均口出怨言詎於八月士五夜其駐鹽山縣屬姜家莊者約有三百餘名忽然譁變軍官上前攔止被亂兵打死二名當將鹽屬之毛圈并滄縣某村搶刦一空所至之處人民紛紛逃避嗣後電禀龍氏囑將未加入叛軍各營軍械一律收回衆兵士聞之大譁皆躍躍欲試有全體暴動之勢經某軍官竭力勸止允稍待數日再作計較詎至十九日又有三四百名在滄縣台家莊一帶肆意搶掠此輩持有利器在手在滄鹽交界各村到處横行更有地方窮民及匪類爲之嚮導愈加猖獗恐未變之兵經此傳染貽害地方更匪淺鮮養癰成患龍實難辭其咎刻該地紳民巳來津向省公署請示辦法結果如何容再誌 
　　附字林報九月二十九日直隸鹽山通訊云直隸南境現發生一種形勢爲直省軍事當道所當立即設法對付之者直省大半部份今年荒歉災情甚詎而警察力薄盜匪勢張生命財産皆不安寗直人巳覺困苦不堪乃龍濟光軍隊一部自七月間小站敗後出沒此間大肆姦掠野蠻絕倫愈使民不聊生此羣敗兵爲張作霖兵擊散後向南逃竄所經之地備遭荼毒此輩乃龍濟光於民國初年從雲南招集者曾數經戰事後乃調赴北方約計逗留此地之龍兵共二三千人司令黄姓全無軍紀可言龍兵由鹽山縣城東赴山東海豐縣附近之高黄沿途肆搶旣而折向西南佔據介乎鹽山與慶雲兩縣中間之村莊佔居半月西竄孟家店記者由南而來今日適於孟家店得與龍兵相值記者游鹽山海豐慶雲樂陵諸縣計一星期常見人民因潰兵臨境驚擾不寗且飽聞龍兵暴行之報告慶雲縣知事爲防事變起見特令各村繳糧與現欵若干贈與龍兵使勿滋擾聞某村繳糧四十斤現洋二十元此數雖微然以五百村合計之則在此飢饉時期其總數不可謂不鉅矣村民甯願傾囊出資以買安寗而不願兇横兵士時來凌虐也龍濟光刻在北京大約向政府索餉然無效果蓋得勝督軍張作霖曹錕方紛紛索欵供給爲難故無人顧及此在比較上不甚重要之龍兵餉銀要知龍兵早應勒令繳械資遣回里不應使民間旣受旱災復遭兵禍也上星期中記者所游之處以鹽山爲最苦但距此約十英里龍兵猶在鄕村任意搶刦焉龍兵之暴行未始非官場漠視龍兵生活且不顧其冬季生命有以激成之此種事狀誠不可不佈諸報章以望補救記者今日自樂陵出發行近孟家店時聞有龍兵盤據南面鄕村田無高粱惟間有枯萎之玉蜀黍計其收成當不足平時十分之一田家所穫者如此而巳繼見兵士三五成羣穿行田中孟家店附近數村各有兵士百人駐紥其中居民多舉室他適以避之村中最好房屋輒爲兵士所佔聞一農夫言兵士因缺燃料輒拆民房取其樑柱窗門劈而焚之居民旁立視之無可奈何也雖結菓棗樹亦被斫伐樹枝充作薪柴其尤可怖者民間婦女無日不爲兵士所欺凌各村情形大致相同不獨孟家店如此即他處亦然凡不駐兵之村亦當有兵士前來搜取糧食囑令供給否則分兵來駐村人亦惟有忍受之耳龍兵在某村誘殺奉回敎黄某家之男子而淫其婦女後雖禀官檢騐然官無權力不能懲辦罪人惟以一紙呈文送呈上憲今此呈文想巳擱於天津某署之高閣矣三日前龍兵約二三百人往攻某村該村四周有牆高約二十尺夜間有人駐守以防外盜保衛較周故人皆視爲樂土村中居戸頗多殷實龍兵於黎明時由西而往佯稱奉政府遣派向東出發以保護人民路過此村請給點心以便前進村人不疑其詐開門迎入爲之治食乃龍兵飽餐後胡哨一聲分頭行刦劈開箱籠搜覔財物無一家不遭其刦且强令村人充當夫役代携贓物有不從者輒被槍斃致村人死傷各一人記者是日午後適抵此村聞村人之言爲之髮指此村乃滄州所屬知事無兵力可用雖下鄕查騐亦未能除暴安良也聞龍兵東行在鹽山縣屬内連搶數村現巳竄近山東邊界此種潰兵苟不速爲處置則爲禍將極劇不先去匪徒言放賑何補於事道路不靖運輸不靈施賑不易物價日昻苟當道不即收拾潰兵則數月内餓死者將不知幾萬人記者願振災會有以促軍事當道之注意焉 
[日使反對附收災稅]  
　　大陸報四日北京電云日使小幡昨赴外部對於進口稅暫時附加一成災稅俾賑災借欵得有抵償之議表示反對謂運貨入中國最多者首推日本故日本擔責獨重但其他公使皆無異議以爲此次災稅係出自銷用人而非出自出口商人然小幡則堅欲打銷附收災稅之議也中政府巳飭駐日代使向東京政府交涉聞可即得充分借欵以辦賑務者祗有暫時加稅之一法 
[關於中東路問題之近聞]  
　　自我國停止俄使待遇後關於中東路問題最宜注意兹將前日所得消息彚誌如左 
　　俄使領待遇停止後中東路所有關於俄國之地方行政及司法審判等事宜均將陸續收回司法審判爲領事裁判權所繫關係尤大政府因特派司法次長張一鵬前往接收該項司法審判事宜聞俄國法庭一律撤銷而改由中國法庭審判惟涉及俄人之民刑訴訟民事適用中律刑事採用俄律原有俄國法官均停止職權無權干與不過爲愼重審判確保俄僑之生命財産起見擬酌聘該俄國法官爲顧問以便隨時諮詢用作審判之參考並聞張次長日内卽將赴哈籌畫一切俄國領事裁判權瞬見實行收回 
　　中東鐵路之司法制度前由院部議定收回辦法電令吉省當局依照實行兹據哈埠確電該處中國官廳對於此事已宣佈暫行辦法四條（一）東路沿線所有俄國設立類似於治安審判廳十一處槪由中國接收改名爲治安審判廳審理違警罪及屬於民事之親屬承繼婚姻各事件（二）哈埠原有俄國設立之地方審判廳一處由中國接收改組選任通曉各國語言之法官審理關於治安審判廳上訴事件呈請司法部選派明習法律之外國人充任法庭調查員及繙譯官等職並允許俄人執行律師事務（三）在東路選擇相當地點設立司法講習中俄法律以養成直接管理治安審判廳之人才（四）治安審判廳及地方審判廳之經費槪由吉黑兩省及中東鐵路分任籌撥 
　　中東路改訂合同問題近日日形重大兹聞此事不久可告成功其促進之原因（一）因道勝銀行可切實證明未改國籍（仍然隸於俄國）（二）中國政府所求之條件全部應允（三）承認中東路内部澈底整理（四）聲明中東路完全脫離新舊政治關係純粹爲商業性質之路有此諸因聞我國政府擬與該銀行代表按照上項聲明改訂一種繼續合同藉維現狀俾免糾紛 
　　吉林鮑貴卿督軍前日（三日）專電政府略云中俄帮交斷絕後關於中東鐵路附近地段内之各事項依照萬國慣例應由我國接管但此事千頭萬緒聞主管各部署正在討論之際謹派何參贊守仁晋京參列一切 
[所得稅徴收規則草案]  
　　政府對於所得稅現旣銳意進行今由主管機關從事籌備而人多不明如何徴收方法兹特覔得徴收規則草案披露如下（第一條）所得稅之徴收機關除依條例及施行細則有經管所得稅之責者外財政部得以明令隨時指定或特設督徴及經徴機關前項督徴及經徴各機關得適用徴收官吏考成條例之規定並印花稅處提成補助警察廳縣知事商會之辦法（第二條）第一種之法人所得由主管官署於各法人每事業年度之末調查决定後隨卽徴收之並報解財政部按此條係採用日本所稅法第四十二條之規定因其程序於現行所得稅條例之本意正相吻合故耳（第三條）第一種之公債社債利息應由經理發息之機關接照定率扣出所得稅繳由京兆及各省區中財政廳或中央特派員報解財政部 
（第四條）第二種所得稅中之議員歲費官公吏俸給公費年金及其他給予金由各員所屬機關於發放此項薪給時分别依率扣出所得稅在京繳送財政部在各省區繳由各財政廳或中央特派員報解財政部（第五條）第二種所得中放欵存欵之利息及由不課所得稅之法人分配之利益應由經理放欵及經收存欵之機關並該法人在各該項利息及應分配之利益中依率扣出所得稅並照第三條手續報解財政部按條例第四條第四項就於放欵存欵之利息及由不課所得稅之法人分配之利益使以其收入之全額爲所得額不准減除各項費用者即欲用溯源法徴收以歸簡便也故本條遵循其意（第六條）從事各業者之薪給如該從業人係由一定之機關傭聘者應由各該機關發放薪給時依率扣出所得稅並照第三條手續報解財政部（第七條）田地池沼之所得應由條例第四條之估計方法在田賦項下依率帶徴之並照第三條手續報解財政部（第八條）第三種所得除别有規定外均照主管官署之决定通知全額依率徴收之並照第三條手續報解財政部（第九條）所得稅率第一種係比例稅第二種係階級累進稅徴收機關應照條例分别核計之前項階級累進稅應按主管官署决定之所得額在其初級之二千元以内先除五百元之免額以其餘額照千分之五課稅凡所得較多每逾一級即遞變其率爲千分之十千分之十五不等毌得含混按現行所得稅條例關於稅率之規定係採瑞士德意志諸國之階級累進制與英日之用遞次累進制者不同蓋在遞次累進制其稅額之核計得適用差級數之公式而階級累進制則否其計算最爲繁瑣易致訛誤故爲規定如本條（第十條）所得稅欵如有未滿一釐之零數時應用四捨五入法整齊之其各期之稅額如有零數時統入首期計算（按本條係採日制）（第十一條）徴稅官署應於每届納稅期一個月以前應將各納稅義務人應完稅額日期及場所載明於納稅通知書發送於各戸其納稅通知書式須由部另定之 
[陸軍官長索餉之衝突]  
　　日昨西城大帽胡同馬宅内外聚集二三百人探悉係陸軍第十五師中下級官長因馬某係糧餉局總辦該師官長誤聞上年七八兩月欠餉已經領到故向馬某逼索當經馬某聲明此項欠餉實未領到並將前後向財部催欵文件檢交大衆閱看以資證明現僅存有由財政部領出大張國庫劵五張計五萬元前經交與劉師長因不適用繳還餉局經馬某疊向財政部交涉請換一元一張者財政部不肯照辦現時仍存局中大衆聞有此項庫劵勒逼交出馬某因未得張監理同意不敢擅發大衆勢甚洶洶必須將庫劵交出並索現洋三萬元馬某因監理遠在天津無法對待只得將庫劵如數交與各該員同來之劉軍需官其現洋三萬元容向監理磋商迅催財政部籌發始各紛紛散去調查以上情節確非馬某將欵領到不發且上年八月以前尚有監理主持大衆不明眞相獨向馬某個人交涉未免不加體諒惟目覩各該員情况亦復艱窘異常並聞各該員均在旅店寄居日久資斧早經告罄此舉實迫不得巳且京師地方居然有此現像殊足駭人聽聞甚盻財政當局體察雙方困難情形速爲籌欵以解糾紛也 
[京聞紀要]  
　　和約研究會消息和約研究會並不因王正廷假期而停頓已定於五日開第一次會議委員原定八人前日由顔氏加派二人其討論案以二十一條及德約兩項爲入手每一問題並准各委員就研究所得發揮意見於第二届會議時公同解决之此後每星期二五開會不得間斷云 
　　張作霖籌備冬防中美通信社云軍界消息中央昨接東三省張巡閱使來電報告三省邊境冬防之吃緊特 
 
 

Page 7

 
 
將設防之地點及軍隊人數防期日限與分防之辦法詳爲陳述聞中央均巳照准 
　　顧維鈞將履新政府特命顧維鈞爲國際聯盟會全權代表並調任爲駐英全權公使原以便會務及使事之得以兼籌並顧兹聞顧使來電巳定於十月十日以前轉赴倫敦履新並即旱遞國書如時不及待則决於十月十五日先赴日采弗參預聯盟會議再赴英倫呈遞就任公使之國書云 
　　汪榮寳將更換我國駐瑞士公使汪榮寳近有更換消息該使署秘書吳昆吾前因事回國原擬於本月間與章宗祥同赴瑞士現巳决不前往業巳改任爲修正法律館編纂並聞章宗祥近來意興蕭條瑞士之遊亦作罷論云 
　　姚步瀛有女可風姚步瀛有女名淑靜留學美國哥倫比亞大學聞乃父巳宣布死刑欲以身贖罪前曾電達中央略云伊父素無不軌之行爲此次誤於邪慝受人迫脅並非出自本心望總統網開三面商之張使幸予寛宥如萬一罪在不赦必處死刑則當廢學歸國以身代父云云 
　　農商銀行之官股政府組織農商銀行一事早經設立籌備處並將各項章程擬定妥協呈由中央批准照辦並由處長江天鐸商由財政當局准予先行塡發一年期有利國庫證劵一百萬元作爲官股俾得著手進行兹聞此項庫劵巳於日前由部庫塡發交由該行籌備處照數收訖矣 
　　農商部之裁員農商部王總長前日發出部令五項（一）裁撤産業調查會（二）顧問諮議一律改爲名譽職（三）所有調查員改爲無給職（四）屬轄各機關實缺委用各員不得兼差兼薪（五）兼任有奬實業債劵局職務各員一律撤差計以上五項人員每月可節經費二萬元有奇並聞部内各員亦將有一大批更動 
　　中央官吏之賑捐自各機關發起扣俸助賑以來辦法不一參謀部因久不發薪槪不捐賑司法部則扣俸百分之五助賑農商部則用自由捐助辦法外交部則扣百分之二十助賑敎育部現由總次長提出招集部員及各學校校長會議决定仿外交部辦法按各員薪俸扣出百分之二十作爲賑捐之用 
[天津通信（若冰）]  
　　工賑聲中之兩路 
　　此次直魯災荒競言以工代賑如滄石鐵路烟濰鐵路本均在計畫之中自民圖初年卽有修築烟濰鐵路之議嗣因資本重大遂爾中止此次山東荒旱各縣災况與直省相同葉恭綽因擬將烟濰鐵道改築汽車道行駛汽車資本旣輕興工亦易遂召津浦路工程司商議進行方法乃徐端甫次長以爲山東災輕直隸災重以工代賑當先由直隸進行滄石鐵路猶爲重要葉氏不便反對遂將以工代賑之重要問題暫時擱起不料吳子玉將軍聞徐氏之議遂電告葉氏力言魯省災情不亞直隸烟濰路關係山東商務極爲重要今不趁此修築反從事無足重輕之滄石路未免輕重倒置言下慨然葉氏乃復照前議規畫進行聞現定資本一百五十萬元六個月完工但徐氏方面亦不能不曲從其議遂將滄石路擬一併舉行聞决定本年動工關於購地測量等事巳由交通部就京漢津浦各工程師内遴員辦理其開始地點以青縣之馬廠據靳官屯減河上游地勢衝要擬即由馬廠起點所經路綫須俟測量完竣報部後方能决定此一番爭議而兩省災民胥受其賜矣 
[王督請假與省長問題]  
　　鄂王督保孫振家長鄂面鄂人反對中央任夏壽康長鄂而鄂人歡迎相形之下巳令王督難堪且京兆拒孫之電接續而至似王所保薦之人幾不值一錢因之抑鬱萬分態度消極而夏壽康長鄂已成事實故勉强發一歡迎之電而請假一月之電亦隨即至京惟外間傳其辭職則未免過甚也據政界近訊中央巳來電温慰備極恭維對於請假一層當然不准並擬托某要人來鄂疏通刻巳在京接洽鄂同鄕三數日即可南下如王仍不允或准給假十日亦未可知至夏氏就任日期則以孫振家位置之定奪與否爲斷現孫氏以見拒於京兆力謀長魯聞將成熟如發表後無他障礙至遲不出下月即可移交夏氏否則展延二三月再行離任此乃面子問題巳取得夏氏非正式許可俟中央代表來鄂即可取决惟夏到任後能如鄂人期望實行軍民分治與否則爲此後之一疑問夏與王宿有交誼去年高審廳長劉豫瑶被逐案中央派夏氏來鄂澈查夏盡力彌縫得以無事其他如漢冶萍交涉商場借欵問題尚能與王一氣王初反對夏氏之號電所云與夏氏素不相習者蓋見逼於魯人故作此違心之語非事實也故使無孫振家關係王必不反對夏今旣有此芥蒂則此後政局殊難逆料也 
[湘省自治法案之近狀]  
　　湘議會此次復開臨時會湘人以其任期久滿多持異議不意省公署又以全省人民憲法會議組織法之制定權畀之該會以致惹起人民激烈反對長沙　館共計十餘家皆著論抨擊促其自省乃該議會以民國日報所著論文内有「那一個不是花錢買來的」之數語指爲有意侮辱遂數開協議會商酌對付之法結果以該報破壞本會全體議員名譽特函達省署請即提起公訴昨省署亦卽轉知高檢廳依法辦理矣 
　　自省會議長彭兆璜以湘省自治利在速成特提出暫行省自治法案後全體議員多贊成之聞俟正式開議時（正式開會日期已定於本月三日）卽將首先提付公决但彭以自治法案關係湘省根本改革各議員對此問題提案者雖甚不少然考核固不厭周詳因雲南省議會訂有關於地方制度法案江蘇省議會訂有暫行自治法大綱特分電兩省議會請即抄寄一份以資攷鏡就目下形勢觀之此案於提出大會後必可完全通過也 
　　湘人旣反對由省會制定人民憲法會議組織法遂多有另圖發動者政界各要人恐事出兩歧轉滋紛擾故又有主張折衷辦法以免此弊者其折衷辦法即係由省議會制定草案再召集各縣縣議會議員交其决定聞譚氏對此辦法頗不謂然蓋以各縣議會尚未恢復恢復方法若何還須加以研究即使能恢復元二年原狀然手續繁重辦理需時設竟因此而牽及於省議會改選問題則更感困難故此項建議必難實行而制定憲法會議組織法之特權遂爲省會所專有矣 
[粤軍獨立之邕垣消息]  
　　桂省方面仍主戰 
　　廣西通信云邕垣各商店於二十八日多接香港來電謂粤軍湯廷光李福林陳德春魏帮平等宣言獨立佛山三水省垣各處將有戰事成議各貨暫時停運等語旅桂之粤商曾推定三邑會館新會書院粤東會館三會長晋謁陸榮廷詢其對於粤局具何種辦法首由粤東會館會長周君謨發言謂巡帥平素忠厚體恤商民故常受吾輩商民推戴此次粤局變動實由莫榮新督軍處理不善所致望巡帥立卽將莫督撤換以平粤人公憤則吾人可爲巡帥助力云云陸答稱若據岑西林來電乃係粤軍受陳炯明所惑故此次宣布獨立非祇對莫督一人不滿意實欲將粤省桂軍一槪撲滅余對於粤事曾於删日通電表示惟冀粤省負責有人即將桂軍調回本省今粤省軍隊複雜統一無人陳競存竟以護法之師攻我桂省護法同志情同反叛此余所難承認至如有公正之粤人肯出負此責任者莫督豈能懲棧且前月下旬又曾屢電陳競存囑其暫時停攻聽候滇黔湘三省督軍正當解决此乃余之開誠布公示以退讓俾息無謂之爭以固兩粤之唇齒奈陳君不允樂從今事巳至此旣蒙諸公出任調停更深感激倘遇事有不然則惟有仍主用兵蓋惠州現未失守穗垣桂軍尚有一萬二千人守攻均可自任况譚督軍韋鎭守使等現均駐紥肇慶桂省軍力　厚余之主張仍從和平解决巳令莫督物色繼任人員但恐余之部下或不以余之言爲是耳言巳面容憤激粤商因未得要領遂亦辭退午後陸又召集陳炳焜李靜城等開會會議關防極緊無從探悉惟據某參諮所稱謂陸陳諸人仍擬主張用兵堅守惠陽援救廣州并預備以肇慶清遠兩處爲大本營現時邕垣各商輪皆聽陸氏命令停止載貨專代轉運軍隊證諸上說則甚洽合若然粤省穗垣必遭兵燹矣 
[成都轉危爲安之情勢]  
　　九月六日以後成都方面戰雲大起縱横數百里全化爲戰區戰事之猛烈死傷之衆多實爲反正以來川省未有之鉅戰龍泉驛山上尸横遍地血跡殷然東大路一帶臭不可遏十八號以前川軍各路雖有小勝總因大隊未集未獲全勝楊森劉湘（二人乃川軍中之驍將）率三師之衆攻龍泉驛堅險之張飛營等處對壘衝鋒連戰十數晝夜知兵家忌攻堅險之言爲可信乃引兵退守成都省城關閉城門另定計劃滇軍以川軍如此必係勢弱乃開大隊困城東北冀斷川軍援助十八號由劉存厚所部靖川軍第一路田頌堯第六路鄧錫侯軍隊迎擊滇軍大敗十九號靖川各軍遂開始總攻擊劉森楊森仍任中路指揮分路攻擊聞滇軍二軍軍長趙又新亦曾親上戰綫督戰在距省城二十餘里之雙林盤一帶與劉湘所部血戰此役川軍共有五師以上之兵力滇軍亦以全力對付聞有三四混成旅並有吕越所部一團餘盧思締所部一旅及盧占魁所部一團之譜因川軍勢盛均不能支吕盧所部向右側退却趙又新仍向中路退却另有一部滇軍聞係田鍾轂所部向左側退却滇軍損傷實力甚多聞已不能再守簡陽擬向仁壽嘉定叙府退却川局從此或有轉機矣 
　　成都省城現巳不聞砲聲劉湘楊森似均已上龍泉驛矣省城衛戌事宜由靖川第三軍軍長劉成勛擔任省城秩序業巳恢復油米柴炭業已入城人民照常安堵現正籌欵接濟前方籌欵之法仍徴房租以軍事公債票爲抵聞尚擬發銅元票二十萬補助傳言借外欵之說係因前此劉湘所部二師急須火餉商會商諸八帮大商有人又主向郵局借欵擬請外國駐成都之重要人出爲擔保後由聚興誠同大中等銀行撥借故未向外人言面即作罷也 
[陜人逐陳之聲浪]  
　　陳樹藩督陜數年糜爛地方陜人痛恨旣深故釀出年來破碎之局面陳樹藩又復倒行逆施變本加厲陜人茹苦不堪忍無可忍近來逐陳之聲浪巳達最高潮兹將各方情形彚誌如下（一）内地紳民之大會議陜西迭經兵燹又遭亢旱干戈遍地瘡痍滿目陳樹藩爲貢獻滇軍强派捐欵二百萬又發行不換紙幣五六百萬分佈各縣强易現金陜民以待哺嗷鴻何堪負此然各知事仰承意旨敲扑甚急因此各縣商會均派代表晋省哀求當道從寛減免陳樹藩不允且痛詆之代表等憤不可遏遂於陰曆八月初五日在西安湖廣會館邀集各界開會討論其結果决定數條如下一擬在舊日府城地方設立各界聯合會由舊轄各縣每縣派代表二人研究反對陳氏並善後辦法意在實行自治以爲根本改革之第一步二公推代表陳永祥符應期入都向府院陳請速逸陳氏簡賢接替三如政府不顧陜人一味庇護陳氏卽停止納稅以爲最後之抵制（二）各校敎職員宣言罷課各校敎職員因陳氏將敎育經費移購軍械大爲憤激一律停止職務並發表宣言書（三）省城商人罷巿陳樹藩新派捐欵二百萬商民不堪其苦於初六日錢布莊全體罷巿各校學生因敎職員停課無法肄業每日三五成羣秘密連動商人全體罷巿此次錢布莊停止營業恐其發端耳（四）陳劉之衝突不遠陳樹藩與劉鎭華感情日惡陳倡陜人自决一面聯絡于右任許以省長位置一面又請政府任命高增爵爲省長要其唯一目的全在驅劉且僞造劉秦生名義在省城發佈一種傳單宣揚劉鎭華罪狀劉覩此情形業將鎭嵩軍全部調入省城不久恐發生戰事 
[南京快信]  
　　李督任蘇皖贛三省巡閱使巳見明令昨（四日）午各機關長官各界領袖齊赴軍署道賀李督當即延見就席演說云鄙人前奉特任爲長江巡閱使適值抱病且自度與國家未建絲毫功勳何能當此重任故一再電辭今又奉任爲蘇皖贛三省巡閱使倘再堅辭中央必有責言故不能不勉爲其難前次諸君來賀適病未起今病漸痊久未與諸君晤談再不能謝絕諸君枉顧盛意尚望有以見敎云云衆唯唯遂興辭而出聞李督日前電京續病假兩月大約一經慰勸不日即可銷假着手組織巡署並聞副使行署將設於安慶云 
　　王瑚尚無來蘇確期齊急欲缷職仍擬令胡翔林暫攝蘇財廳長一缺李督仍屬意文龢所遺兩淮鹽運使缺允由中央擇人簡任 
　　海軍各艦由杜司令經手在蘇財廳借用四十餘萬接濟餉需李齊兩長昨電部請照數撥還 
　　旅寗贛同鄕開會主張贛人治贛電請京滬同鄕一致 
　　前日南門外士橋鎭警察所因搜查阮董烟案被土棍夏益玉率衆將警所搗毁刦去快槍八枝警員受傷頗重兇犯未獲 
　　省議會定十日行常年會開會式錢議長昨由京來電請届時由鮑副議長主席 
　　北京稅務處令金陵關北省各災區在蘇採運雜糧一律免納釐稅以三個月爲限 
地方通信 
[松江]  
　　令查外人所立之學校勸學所奉敎育廳轉來敎育部令飭查外人在内地所立之學校計分創辦人·創辦年月·設立地點·敎職員及學生人數等數項業經勸學所印成表格交由各勸學員於赴鄕視察時隨地查明塡寫 
　　亭林鎭同孚富舖失愼亭材鎭同孚當舖於昨晚九時左右後棣包房内突然火起該處牆垣陡峻無法施救以致延燒内外盡成一片焦土所有當進各物及帳籍等均未搬出該當資本十五萬此次損失約占三分之二可云巨刼該當始創時原名鼎豐於民國三年毁於刦盜嗣改名泰來繼續營業至民國七年而被焚於火今又續被火刼鄕愚無知傳爲狐火或云該當規極壞夥友各有嗜好火起包房實屬事出有因云 
[崑山]  
　　各公團請派員澈查知事侵蝕電北京内務總長財政總長南京省長財政廳長鈞鑒前崑山縣知事藍光策經征六七八三年田賦侵蝕駭有三萬七千餘元之鉅經代理吳知事將經征員殷鶴汀陳紫卿先行看管飭吏清查征解不符確鑿有據應請迅派廉明大員澈究懲辦以重庫欵而肅官方崑山縣農會商會教育會支 
[蘇州]  
　　鴻生火柴廠請警保護胥門外鴻生火柴廠新建房屋己經工竣日内即須開巿而該處一帶附近商民以其所存原料皆屬危險物品擬請商會設法辦理商會巳函請警廳飭查究竟有無危險情事俟復到核奪該廠經理蕢敏伯因恐有閒雜人等托名調查危險之事到廠滋事特函請警廳崔廳長代雇巡警三名常川駐廠保護所有該警月餉服裝各費均由廠擔任聞崔廳長己准如所請矣 
　　工巡捐局稽察辭謝情形蘇州工巡捐局開辦後因問胥盤巿民迭起反對蘇州總商會亦電省請飭縣另行組織而該局亦自覺組織不甚合法遂函請縣署添聘商會巿公所各董爲稽察即經温知事函聘商會會長龐延祚巿董事潘盛年爲該局稽察當經龐會長等繳還原函辭謝不就乃日昨吳縣温知事又復致函龐會長敦勸就職原函略謂查蘇州工巡捐局創辦伊始頭緒紛繁非羣策羣力不足以資進行素稔先生公益爲懷爲邦人所信仰還望屈就藉收廣益集思之效云云會長接函後是否肯就尚難預必也 
　　米糧並不弛禁上月馬日在籍省議員孔昭晋·宋銘勳·金樹芳·錢鼎·馮世德等以北方奇災蘇省米糧聞有弛禁之說電陳督軍省長力請維持一案兹悉己由吳縣公署轉到李齊勘日覆電略稱此次爲北方災重救價起見暫准雜糧輸運出境其米糧並不弛轟等因一般蘇人士聞之莫不爲之大慰云 
　　存欵移助賑災蘇州三元坊工業學校學會長龔保善君平日對於地方公益如義務學校通俗演講等素具熱忱近見北方巨災嗷嗷待哺者不下數十萬人惻　憫之遂於前日該校開評議會時提議將所有該會存欵大洋三百元一慨助賑業己全體通過並聞擬排隊出發聯絡各團體向各大商店大富戸勸募云 
[揚州]  
　　省委抽查戸口江都城鄕戸口早經縣署委員調查呈報省署在案現省署恐有浮報情事特委員姚日新來揚抽查 
[嘉興]  
　　地丁展緩加罰九年份上忙地丁早届征收期滿曾由秦前知事呈請上峯展緩一月加罰以示體恤在案現又届限滿縣知事以本邑風雨爲災民力拮据特電財政廳續展一月加罰以示逾格體恤巳奉覆電照准除由新任汪知事諭知經征人員照辦外一面己出示佈告各業戸知悉矣 
　　收理民刑訴狀本邑民刑訴狀前因新舊知事辦理移交除命盜案外暫行停止收受現新知事汪瑩旣經接篆對於司法事務自應繼續進行所有民刑等訴狀聞己於四日起照常收受矣 
　　義賑會定期演劇秀州青年會以北方災情浩大特組織義賑會籌募欵項滙解災區以惠災黎曾由各幹事員開會討論現悉該會决議於本月七八九三日（即陰曆八月二十六二十七二十八）演劇三天所有座位分頭二三等頭等一元二等五角三等三角所售劇資悉數滙解災區助賑業巳通告各界人士屆時前往觀覽矣 
[武昌]  
　　紗廠工人之大决鬭武昌武勝門外第一紡紗廠規模僅次楚興公司一等只以中經波折開辦數年成效尚未大著現因工人待遇問題復釀角鬭罷工之風潮兹特述其情形如下該廠雖尚局部開工而男女工人巳達二千餘人下江與鄂人各半因該廠股東多下江籍故下江工人與鄂人之待遇不甚平等鄂工久巳滋議向例秋節工人須一律給酒資而鄂工無有且有從十月起減輕鄂工薪資之說鄂工愈憤上月三十夜廠内因他事小起衝突一日晨鄂工至廠相約槪不入内聲言今日須與下江工人决一死鬭廠内下江工人見勢如此特亦聯合將先入鄂工施以攢毆鄂工寡不敵衆受傷甚多門外鄂工聞警擁入援救又爲一度械鬭雙方互有損傷副辦陸某宿舍亦被搗毁一空幸該廠司事先期報知附近警察七署派來警士四十名又由警務處派保安巡緝各一隊武裝到廠彈壓始得鎭住雙方各受重傷十餘人輕傷不計廠内零星物件亦損失殆盡現鄂工要求待遇平等始可上工李經理以雙方勢不相下恐再肇亂特定暫爲停工一禮拜再圖辦法不知將來若何解决也 
雜評一 
[湘之自治（默）]  
　　國人之爭一事也初未嘗不同心一志協力以爭迨旣爭得之也則又無一能同心一志協力以謀成之者故中國之事不患其爭而不得而實患旣得之後意見紛歧互爭私利馴致人心渙散向所竭力以爭得者後遂逐漸破壞消滅於冥冥之中也 
　　此其惡例蓋巳見不一見矣湘之自治非舉全省人之力以爭得者乎非擲重大之犧牲以奪之於武人手中而還諸湘民者乎湘人旣費如此之力獲此自治之機會其必能同心一志協力以圖發展樹全國民治之先聲建各省自治之模範固爲我人所預料而亦馨香以祝禱之者乃草案甫經提議而官廳與議會有意見矣議會與人民有意見矣且議員與議員有意見人民之此團與彼團有意見如此相爭而欲望自治之能實現也期亦遠矣 
　　嗚呼此可以例各省此可以卜中國自治之前途 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
俄領事離滬赴京 
　　英文滬報云本埠俄總領事格羅斯氏五日午前離滬赴京擬與俄使庫達攝夫與中國官場晤商一切聞本埠領事團於上届會議時議决仍承認俄領署至接奉北京外交團切實訓令時爲止 
[反對文龢長蘇財廳之公電]  
　　沈恩孚等昨致北京電云北京大總統國務院財政部公鑒財政廳長純係民政官吏聞李督力保文龢如果屬實殊與軍民分治之意不合江蘇除鹽關兩稅外歲負納稅義務千七八百萬元近年猶復舉債及今得人整理巳屬悔不可追中央若徇李督之請不啻置蘇人於死地務乞愼選賢能以重民治沈恩孚黄炎培朱紹文郭秉文賈豐臻陸規亮莊俞袁希洛顧樹森魚 
[各省敎育會代表談話會結果]  
　　電請粤省延期或遷地開會 
江蘇省敎育會於昨日下午二時邀集各省前往全國敎育會聯合會巳到滬各代表開談話會討論對於本届開會辦法到會者敎育部特派員兼福建代表鄧芝園君甘肅代表劉靜皆君安徽代表趙綸士君江蘇代表黄任之沈信卿郭秉文三君僉以粤省實情尚未確悉各省赴會代表現尚寥寥無幾即使先到香港聽信恐亦難如期開會似以延期或遷地最爲妥善因即議决公電敎育部特派員廣東黎籽訓君請就近將此意轉商廣東省敎育會辦理附錄電文如後香港大東酒店黎籽訓君鑒聯合會開會事蘇會曾電粤會未得復代表到滬者尚少應否延期或遷地請速轉商粤會電復蘇會并示到粤代表省數皖隴蘇閩敎育會代表鄧萃英等 
[籌備厦門大學近訊]  
　　新加坡富商陳嘉庚自上年返國後致其全力提倡敎育除以南洋不動産數百萬金悉數捐充厦門集美學校基金外更認捐四百萬元發起創辦厦門大學敦請黄炎培余日章汪精衛三君爲之規畫籌備等情曾見報端兹悉黄君提議組織厦門大學籌備委員會延請國内有名人士共同計畫設備種種事務該會業巳成立並由該大學主要董事陳君嘉庚函聘黄炎培余日章汪精衛蔡元培李登輝郭秉文胡敦復等七君爲籌備委員會會員不日將開會討論一切進行事宜云錄其聘函如后敬啓者世治日昌端賴學術非多專精人士無以追軼足而挽狂瀾嘉庚經商南溟歷有年所目之所觸惕然神驚此厦門大學之設所以敢於提倡也然兹事體大無通儒碩彦相助爲理不能樹貞固之基而收美滿之效素仰先生陶冶羣倫夙奏敷績厦大之事尤荷贊同敢請爲籌備委員會會員共施鼎力錫以鴻猷嘉庚但當竭其區區不憚勞費率以聽命云爾肅此敬請道緩陳嘉庚謹啓聘書會章附 
　（聘書略）錄會章如下厦門大學籌備委員會簡章第一條本人學爲計畫設備種種事務組織籌備委員會第二條本會委員名額至少七人至多不得過十五人由厦門大學主要董事延請國内有名人士充之第三條本會應行籌備事件如下（一）制定大綱（二）制定預算（三）計畫設備（四）物色校長（五）其他應籌備事件第四條本會爲進行各種事務之便利起見由委員中推舉一人或二人常川住厦辦事其職權如下（一）執行本會議决事件（二）與主要董事接洽事項（三）與他籌備員通信及商榷事項（四）辦理内部一切事務第五條會所暫設於厦門集美學校内第六條本會會議分爲兩種均由駐厦籌備員商主要董事决定召集（甲）常會每年一次於適宜時間及地點行之（乙）臨時會於必要時行之第七條本會籌備員皆爲名譽職不支薪俸但遇召集開會時得酌送旅費第八條常川住厦籌備員之薪俸由主要董事與該員商定之第九條會中一切費用由主要董事擔負之第十條本會將應行籌備事件辦竣後即撤銷之第十一條本簡章由籌備會議决經主要董事認可後發生效力如須修正應經同樣之手續 
[各方面對于雙十節之預備]  
　　江蘇特派交涉公署奉齊省長令雙十節國慶紀念循例舉行希卽預爲籌備云 
　　上海地方審檢廳兩廳長昨日會銜發出布告云爲布告事十月八日爲孔聖誕節十月十日爲國慶紀念本兩廳遵例停止辦公藉伸慶祝惟查十月十日適值星期日查照通例應於十月十一日補行休假一天仰訴訟人等一體知悉特此布告 
　　淞滬警察廳長徐國樑前奉松滬護軍使諭現值特别戒嚴期内所有本届雙十節禁止游行集會等情業經該廳布告在案兹聞該廳昨又奉到松滬護軍使署正式公函略謂本使對於地方商民素持維持秩序安寗本届雙十節因迭據密報有某某等團體欲藉雙十節集會游行之舉本使對此本無所謂禁止第因際此在特别式嚴期内按照戒嚴法則無論何種集會結社槪行禁止且迭奉陸軍部電飭禁止集會用再函達希即詳爲布告務達安謐爲要云云 
　　羣學會昨致會員通啓云謹啓者本會定於雙十節（舊曆八月二十九日）舉行國慶節典并開叙餐會歡迎會長李平書沈潤挹二君倘荷贊同務請將與會證於陰曆八月二十七日前簽字寄下以便列名請帖幸勿稽延是禱附上叙餐會證一紙鵠候惠復再雙十節陰下午七時起叙餐外并於下午二時起合唱崑曲并聞羣學會執行部啓 
[童子軍籌備會操之種種]  
　　上海童子軍聯合會定於雙十節召集全體童子軍在西門公共體育場會操並舉行慶祝典禮邀請各界蒞場參觀等情已誌昨報兹悉該會本屆會操駐滬英美法意各國領事亦均柬請在滬之英國貝登堡童子軍亦到場表演外賓來者必多爲愼重起見昨特函致本邑沈縣知事請其轉呈何代護軍使查核原函云「謹省者敝會於雙十節召集全邑童子軍在公共體育場會操並舉行慶祝典禮昨巳奉函具柬恭請蒞臨校閱查本年敎育廳曾委派視察員令飭各縣童子軍聯合會會操本届召集除慶祝外純係遵照廳令表演功課與因事臨時集會者有别除已柬請駐滬英美法意各國領事及本埠軍政學商各機關届時蒞場校閱外謹再函請貴縣長轉呈松滬護軍使查核仍候示復祗遵」云云又會操一切進行事宜業經支配職員分别籌備兹錄其姓氏如下（會長）楊聘漁賈季英克拉克（視察員）顧拯來沈同一（文牘部）潘競民張玉麟吳德寅（會計部）朱成章王壯飛（編輯部）陳廷禎懷仁（招待部）李頌唐朱伯華沈叔逵錢紳齋賈粟香胡少亢（司令部）姚麟書雷思廉洛挨特（糾察部）張紹載盛毓維（傳遞部）經乾林徐謝康（救護部）趙榛石慕雄（衛生部）翁秩曹朱振廷（布置部）戴企留俞元爵（庶務部）王英超徐勛 
[敎育界議定慶祝與助賑並行]  
　　江蘇省敎育會通告各會員云敬啓者本年雙十節國慶紀念本會本擬舉行聚餐等事兹經幹事員會公同討論以北省鉅災待振是日除循例懸旗誌慶外聚餐一項决定停止請各會員酌量移貲助振諸君樂善當表同情尚希轉告同志并行爲幸專頌公安江蘇省敎育會啓十月四日 
　　上海縣勸學所長李頌唐昨日邀集各縣巿立學校各職員於午後四時在勸學所開會到會者共十四學校當由李頌唐主席與各校員互相討論至六時後散會所有議决事件分錄如次首議雙十節慶祝辦法（一）各校於是日召集全體學生舉行祝賀式（二）行祝賀式後各校學生執旗游行街巿次議籌募振捐辦法（一）各校均設臨時籌振處職敎員及學生共同量力納捐（二）各校捐欵指定作爲救濟災區孩童之用（三）各校捐欵須於雙十節彚交勸學所轉交籌振機關 
[各方面之籌賑聲]  
　　華洋義振會華洋義振會昨接交通部來電云來電敬悉告會成立凡百災黎列生　慶諸公痼癏在抱見義勇爲尤堪欽佩除發交本部振災委員會查照接洽外特電復交通部卅又旅滬晋紳孔祥熙君得太原趙旅長電云上海孔庸之先生鑒晋旱災救濟會請兄充募捐股主幹在津滬各地聯絡義振會諸君爲晋募捐並希示復趙戴文嗎孔君接電後除電復贊同外己將其先數日在滬與唐少川朱葆三諸公曁華洋義振會諸君接洽將晋加入災區經過情形函告山西旱災救濟會矣聞孔君連日復與旅滬山西同鄕磋商振濟事項云又楊翼之君接北京施督辦電云讀兩函均悉豫災縣分輕重情形前巳電知濟生仁濟現據李敷春來電與軍民兩長及葉道尹接洽商定先放豫西陜閿廬三縣昨安陽武安等縣亦來請振該兩縣即爲災重之處滬團到豫自可先從該兩縣人手此時雨後急須趕放麥種遲恐不及播種日前順直旱災救濟會補助洋一萬元用該會與本會名義派人赴順直災區散放麥種每縣三十六名大縣及有特别情形加十石君翔稼壽蔭縣允捐保嬰隊欵俟收齊即滙鄭高仰之行蹤巳電李敷清查探得復再達肇曾支又電云楊翼之兄免票己向渠先索單程票計津浦隴海各二十張本日寄寗山莊惠伯轉交滬團到徐並己囑壽丞偕同到汴襄助肇曾支又接楊鐘鈺函云本年災區至廣災情至慘各當道曆中西紳士協力籌振義概熱誠莫名欽佩惟查直魯豫晋四省災民多至三四千萬欵絀深虞難繼而三江受販米出洋影響米價倍蓰從前即使米禁盡弛於災黎無甚實濟查本年東三省獨豐大豆（即黄豆）收入尤豐哈爾濱大豆每石三百八十斤合價大洋七元每百斤計大洋二元長春大豆每三百八十斤合價亦不及十元大豆滋養料極富南米百斤之價可購大豆三四百斤而振濟平糶之粗糧鐵路照章僅收運費十分之四即中東南滿兩路現值各國熱心助振之時如山外交部商減運費必能如願至長春紅糧（即高糧米）每三百八十斤價大洋九元亦較内地便宜總之南米百斤之價可購大豆紅糧三四百斤可多活飢民三四倍有裨賑務甚鉅敬請各省長官中西辦振諸公多籌振欵赴東三省購運大抵糧食至災區辦理工振或源源購運平糶以活我三千萬溝壑待盡之同胞曷勝盼禱云云又接浙江會稽道尹第一次報告各縣災情（一）臨海縣臨邑沿海各處受災最闊者十里内外至少亦三五里不等海門一鎭輪帆各船碼頭一律坍毁損壞樓房平屋三百九十餘所草屋四百七十餘所淹斃人口一百六十餘人沿淑江而上之葭沚三江口等處村鎭亦均受災又北岸濱海之處皆係塘田塗地適東北颶風大作海潮洶洶而來以致田内之早稻棉花雜糧等悉數冲毁（二）温嶺東南兩鄕沿海一帶廬舍人畜墳墓因十三十五風烈雨劇洪潮掀起冲沒無算知事先赴東鄕查勘行至横河蔡澤莫家新場西王浦南等莊及附必托之頭塘地方距海省十餘里即見田問禾稻被水冲沒再行至莊二塘三塘地方詎海漸近廬舍冲坍屍體堆積於田畔河際者觸目皆是次日更至四五六七各塘廬舍墳墓蕩然無存人民之被淹斃者更多田禾顆粒俱無統計東南沿海四十里東自金清港南至松門情形相同其東南兩鄕淹斃人民約在數千左右房屋冲毁在二千家左右被災人口約在三萬左右實爲百餘年來未有浩刦也（三）黄岩縣東南沿海向分正鑑鮑浦沙南沙北四倉倉各分蕩錯雜關塘蜒長約有三十餘里十五夜間風雨挾潮被冲决口多處茅屋漂沒十有七八淹斃人口共男女九百八十二丁口四五六塘沿塘數里以内田畝被潮淹沒惟因潮含鹹質稻禾萎爛無收被災貧民待哺嗷嗷現據各紳查報災戸共五千一百九十七戸一萬八千五百十一丁口（四）寗海縣連日狂風暴雨寗邑東南兩鄕沿海塘堤多被冲决田地被淹約六七萬畝内廬舍生畜器具及儲藏糧食豆麥一槪漂沒無遺溺斃男女無數淹沒塘地約計三四萬畝坍損廬舍二百數十家且有他縣客民隨水飄流淹斃者數亦不少因其居止無定無從調查確數也疁川旅寗子以次子結褵將取收賀儀計洋五十八元一併捐助賑欵云 
　　商界籌賑協會上海商界籌賑協會係各路商界總聯合會與南洋兄弟烟草公司組織而成該會連日迭次開會對於組織法議定暫不設會長設總主任一人主任二人坐辦一人分設文牘會計調查交際庶務募捐收捐七部前日會議雙方推定簡照南爲總主任鄔挺生陸文中爲主任朱賡石爲坐辦兼文牘幹事包世傑周之璜廿爵一吕靜齋爲文牘部幹事路錫三錢雨嵐爲會計部幹事鄔挺生王紹坡王才運爲調查部幹事簡實卿高定菴陸文中俞國珍鄔志豪王才運宋誠彰陸祺生爲交際部幹事陸文中鄔志豪爲公司查賬員祝志蒓唐伯耆劉豁公爲庶務部幹事簡玉階馬玉山爲國外募捐幹事高定菴趙曾卿爲國内募捐幹事各路聯合會職員爲各路募捐幹事以上均爲名譽職文牘會計庶務三部另請僱員四人收欵處議定中國銀行南洋兄弟烟草公司兩處會議時間每日下午四時至六時普通捐簿每本以十元爲度每人祗發一本以期普及調查災區一事爲辦賑入手之第一步俞國珍朱賡石均主張應與各籌賑機關分頭接洽擔任免得重復糜費現在北京大學學生己有分組調查之組織本會可去信請其報貴災情俾明眞相衆贊成即推朱賡石擬稿致北大學生原函如下北京大學諸位先生公鑒此次南北各省閙了兵荒又加以水旱此種浩刼實所罕見聽說你們要分組到實地調查實在情形眞正是一件大好的事我們得了這個消息佩服的了不得現在我們想請你們把調查出來的實情隨時用書面詳細報告我們更盼望諸位把各地災情印了照片寄給我們使得大家明白究竟荒到甚麽地步可以想個入手賑濟底辦法我們此次要求想諸位必定贊成的再有兩件事要要求諸位（一）因旱成災不是一朝一夕的事何以我們事前并沒有聽人說起也沒有見過各地方官的報告突如其來旱到這樣地步請各位在調查時間要注意的（二）向來大家辦賑都是從施衣施食施錢下手我們想這都是消極的辦法因爲水旱雖是天災實在亦由於人力之未盡但從賑災着想不從弭災着想决不是一種根本的救濟法所以我們要　就我們力量所能做得到的籌劃一個救人救到底的辦法我們决不願意博一個博施濟衆底定名作一種不澈底的救濟請各位給我們想一辦法出來好不好我們的新材理想可實現麽請你們給我們回信並祝諸君健康云云 
　　華僑助賑協會本埠華僑聯合會前經董事會議公决組華僑助賑協會昨又召集各董事開會到會有楊小川沈卓吾等諸君及該會會長李登輝等以爲吾國水旱凶災向來均以爲屬於天意不施人力補救杜絕後患遂致災害頻年常呼賑救殊非完善辦法亟應妥籌永久安全之計互相討論結果分兩期進行先通告海外籌欵助賑然後再將善後辦法徴集各僑胞意見　便實行救國救民之本旨兹錄該會前次通告海外各團體公函如下天禍祖國水旱爲災南方如浙江福建廣東各省低窪之處大半皆成澤國北方則直隸山東山西河南陜西極目都成赤地災區廣至三十萬方里災民總在三千萬以上少壯者尚可奔走求食老弱者祗有忍饑待斃被災境内樹皮草根掘食己盡矣賣孫鬻子世所罕聞一孩只值銀亳數角一牛只得銀圓數枚哀鴻遍野哭聲震天中外人士咸深惻隠遂羣起紛紛組織義賑會百方施救以免死亡或减食捐輸或賣藝籌欵或以工代賑或收養孩童力求博濟吾僑平時對於祖國救助各事無不踴躍爭先義聲久著今此浩刼豈可坐視惟是遠隔海外消息難詳本會同人爰發起華僑助賑協會協助救國設法賑濟所有災區狀况自當隨時報告則吾儕助賑熱誠亦當代達政府如有慨助巨欵得呈請政府特别褒奬上海華洋義賑會乃中外紳商合辦衆皆信仰現查指定上海中國銀行代收賑欵嗣後吾僑捐助亦可滙寄該銀行轉交上海華洋義賑會仍希通知華僑助賑協會以便查攷報告想吾僑痌瘝在抱定必慷慨解囊多施一份賑欵即多活災民一命務懇貴團體仁人君子迅速設法募賑本會謹代災民百拜耳 
　　青年會青年會素以服務社會維助公益爲宗旨其中央總機關全國協會（博物院路二十號）頃以南北七八省水旱巨災範團廣漫災形奇重决請國内三十一處之城巿青年會一百七十四處之學校青年會分别在當地與熱忱士紳各界聯合提倡賑濟以期集成鉅欵日前己分函各該會進行兹錄其斯中一段云（吾青年會素抱非以役人乃役於人之宏旨尤宜急起直追由提倡而籌畫由籌畫而實行諸執事會員等皆滿貯聖靈之弘愛富犧牲服務之精神覩此滿目瘡痍誰非弟兄姊妹援飢出溺責有攸歸但願義風所佈舉國同心俾千萬里之災區得由赤地澤國而成安土三千萬之災黎得從水深火熱而慶重生此實吾青年會最大之工作與上帝所賦最高之使命深信尊處必能對此積極進行也）全國協會尤朂令近災之各城巿各學校青年會躬赴災區實地調查服務一面分頭講演被災實况振起羣衆之同情似此全國協力提倡進行其影響之宏遠必有可觀者矣 
　　上海童子軍第二十七團上海童子軍第二十七團敎練周國驥致各學校函云敬啓者今歲入夏以來頻聞浩劫南北各省水旱連災萬頃汪洋赤地千里哀鴻遍野待哺嗷嗷凡我同胞誰無惻隠敝團天職所在特緣扶助他人之本旨故在雙十節前自製小國徽三萬面分遺團員四處出售所得之費悉交華洋義振會惠濟災黎以期集腋成裘聚沙成塔想際此國慶佳節國人莫不欣佩班爛五色之國徽以表愛國之熱忱也貴校需用若干請與來員接洽先生好義急公當必樂襄斯舉敬代災黎頓首叩謝專此順頌台安上海童子軍第二十七團敎練周國驥拜啓 
江蘇公民之主張申報館轉全國省議會省縣敎育會商會農會公鑒北省巨災哀鴻遍野流離瑣尾慘不忍聞全國各界紛紛籌振以拯災黎無如災區過廣災民過多所籌振欵難望晋徧竊查此次皖系失敗安福傾覆所有三次通緝罪魁沒收財産如果切實奉行查抄所得爲數當屬不資值兹數省巨災待賑孔亟曷勿以沒收之欵悉數撥充振濟之用乃中央徒事枝節問題深恐緩不濟急應由全國各界一致請求政府明白宣佈所有查抄各罪魁家産究竟是否實行查抄所得爲數究有若干且究竟作何用途如將此項巨欵撥放災區旣快民意復振哀鴻一舉兩得莫善於此貴處倘表同情尚希察鑒江蘇公民顧標森汪家棟楊本立黄廷梓錢熊汪鑑榮劉志堃馬志超徐復旦王恩良陳治江樂楊燮明俞良鼎宗曰仁黄洪培姚驥圖陸修釗黄鑠培馬翔聲施應奎潘文安歌 
[收撫災孩所會議出發詳情]  
　　昨日大昌烟公司收撫災孩所開議董會議集議出發事宜經朱葆三周金箴傅筱庵席立功陸伯鴻莊得之朱芑臣陸達權吳引之魏小輔葉愼齋狄楚青包朗生邵仲輝葉山濤周茂蘭劉山農孫玉聲諸議董到會與主任黄磋玖君開會决議當經議定收撫地點直豫魯三省統辦而以豫之鄭州爲入手天津等處繼之鄭州地面由施省三吳引之管趾卿楊翼之楊蔭蓀鄧君翔六君組織保嬰隊即日出發收撫各孩於收得後電致上海大昌烟公司收接所派人接收天津方面由黄磋玖君親赴天津與沈仲英君接洽收撫又經决議以全體名義呈請内務部立案咨行各省並呈江蘇督軍及松滬護軍使道尹等各行政機關又議災孩到滬後年幼者應如何留養稍長者應如何分送各工廠習藝當詳定細則俾資遵守公推劉山農孫玉聲二君起草於下次議會通過以便執行旋散會 
[舊國會議長自渝拍發之通電]  
　　旅滬南方某要人接林森吳景濓自重慶發出通電云（銜略）國會軍府原由諸公一致之主張復經兩院聯合會在滇議决森等於本月皓日抵渝現假重慶總商會爲兩院院址一俟滇中同人到齊即定期集會惟思西南護法數載雖未能立竣全功而基礎巳臻稳固不幸禍起蕭牆叛生肘腋國會軍府同時播遷溯自岑春煊勾結北庭密商投降條件迫使伍總裁曁森等離粤西南政府幾至中斷近復變本加厲慫恿桂系壓迫粤軍無端尋釁冀欲殲盡護法同胞去其投降阻力而後快滇軍有功於粤旣被迫之徙湘粤軍無害於桂復不容其居閩居心狠毒無與比倫今者天向共和滇軍巳克自立於湘粤軍復能長驅返粤國會軍府仍得從容移設渝城正統於焉有屬國脈幸尚未斷所謂邪不敵正要亦諸公熱忱護法有以感召惟此次興師初謀恢復約法之效力繼而進圖亡國密約之廢棄護法救國兩主義爲吾輩舉義之宗旨亦即吾輩應始終堅持之主張邇來北庭信用益失窮蹙愈甚紛向護法各省日肆詭謀挑撥離問陰搆陽煽無所不用其極名爲單獨媾和實則分途誘降倘非護法諸公洞燭其奸詳審利害鮮不墮其毒計岑陸之倒行逆施可爲明證森等忝爲國民代表蒿目及此愧憤同深惟冀諸公益加奮勉念非終持法系無以立國非廢除密約無以救亡堅持素志貫澈初衷速聯西南各省重組軍府以立代表國家之中樞團結西南内部移師北伐以竟護法救國之全功國家幸甚謹布區區竚候明敎林森吳景濓叩宥 
[交涉署預備迎護駐日公使]  
　　江蘇特派交涉公署昨接外交部電略謂新任駐日胡公使維德業巳出京赴任俟抵滬時希妥爲接洽云云聞胡公使准於六號（今日）晨九時抵滬交署因許交涉員北上未回聞由第二科陳世光楊小堂到站迎護云 
[海部所派租船監督呈報接事]  
　　海軍部所爭之沒收德奥船經國務院議决通過准歸海軍部收管其上海之租船監督亦經海軍部派定巳由交通部所派租船監督將文卷等件送交海軍總司令接管當經藍總司令先命副監督兼公署參謀吳光宗接收現新任監督楊敬修業已到滬即於前日接事當卽呈報海軍部國務院備案矣 
[德僑由津南下]  
　　德國人十五名於昨日由津南下將於明日乘滬寗路車來滬 
[廳令取消引虹電燈廠]  
　　省立閘北水電廠蔣廠長前曾粘呈傳單請予查禁引虹電燈廠分呈省公署曁實業廳在案昨日奉到實業廳指令云摺及粘單均悉仰候訓令上海縣知事查明電氣事業取締條例立予取消具報備考仰即知照此令云云 
[南滙知事調查海塘之電覆]  
　　南匯縣朱知事昨復齊省長電云江蘇省長齊鈞鑒奉水利局文日代電飭將境内海塘最近情形詳細查明分報一面加意巡防以期有備無患等因奉此遵查南邑海塘自前年修築以來足禦潮患凡遇損毁之處隨時飭董修整現在並無大損奉令前因除遵令隨時加意防禦外謹此奉復 
[四誌花世界之慘劇]  
　　公堂審訊情形　　陰曆八月十六晚湖北路福州路口花世界游戲場内影戲間之影片着火游客紛紛奔逃致被擠傷多人並有陳榮芳裁縫店學徒張彭年杏林春茶館堂倌闕文卿之妻闕林氏·及年約五旬之無名男子三人均爲衆所踏傷身死業經公共公廨將屍騐明分别棺殮聽候訊核等情迭詳本報兹悉踏斃之無名男子經老閘捕房華探目黄潤甫查出名楊阿福有一女嫁李某爲妻因於昨晨傳同李楊氏及花世界主任隋潤田等至廨禀請關讞員會同美丁副領事升座第一刑庭審訊先由婦人李楊氏上堂訴稱我父楊阿福於十六夜出外未歸次日得悉花世界慘劇我即往騐屍所其時父屍巳由善堂棺殮遂至善堂領棺自行重殮云云次據該游戲場司理影戲機器之費西亞上堂供稱是晚我正在開機片上忽然發火火星亂射我兩足亦爲灼傷但此火之由來或係殘餘之得烟頭亦未可知云云又據金和尚上堂供稱當影片未發火時我在影戲間内望見窗外有一人徘徊遂即出視其人已去我仍回至原處旋即見影片發火想係徘徊之人以吃剩之香烟頭從窗口甩進致燃着等語又由一百十三號救火員王金生上堂供稱我聞火警即至扶梯口照料令奔逃之人從太平門而出無如人衆慌亂羣趨此梯致將鐵欄杆擠斷人遂傾跌踐踏並據一百三十二號救火員張阿金供稱火起時我即以皮帶龍頭汲水澆熄等語又由五百七十號華捕王立生上堂禀稱派站該游戲塲門崗出事時我即登樓通知游人該場後面有太平扶梯三隻儘可從容而下奈各人皆巳心慌都不注意爭趨大扶梯致肇傷人之禍云云時救火會會長西人配脫亦站入證欄陳述經過情形畢始據隋潤田供稱我於是晚七時在賬房晚餐畢至五層樓有事旋聞四層火警急即趨下以皮帶龍頭帮同汲水澆滅等語並延律師代爲辯護結果由中西官宣判以訊得已死張彭年楊阿福闕林氏皆因花世界影戲間失愼致遭壓跌身死該游戲場應由工部局加意取締 
[漕河涇越獄犯候解軍署懲辦]  
　　洪泉清於民國四年用刀將楊樹浦怡和紗廠工人夏新初戳斃被捕解經公共公廨引渡護軍使署判處刑期十四年發交漕河涇江蘇第二監獄執行今年陰曆二月間該獄監犯越獄洪亦逃出匿居虹口西華德路二千六百六十九號屋内近與其嫂口角致將越獄之事露風遂爲該管捕房又復拘解到廨諭令押候通知城内官廳派員來廨指認移提等情兩誌本報昨晨李襄讞會同美約副領事升座第二刑庭提審即由工部局刑事檢查科代表費斯福律師上堂譯稱查被告當時係與夏新初爭奪怡和紗廠生意起釁將夏殺斃及至被捕據被告供兇刀係城内所購藏在身畔至某處茶館守候夏至遂將其速戳數刀而死等語則洪故意傷害人命罪已成立是以公堂判解護軍使署請彼按律懲治如訊無死罪亦應將洪解回後來軍署未將洪處死刑亦不解回直至日前虹口捕房包探在西華德路忽見洪與人口角故將其拘獲據洪供稱昔年由檢察廳處以徒刑十四年禁在漕河涇監獄今年陰曆二月初二該監大批犯人越獄伊亦隨衆逃出等詞惟公堂向來判解軍署之犯該署訊明果無死罪者應送還公堂今該署對於被告並不送還逕行監禁不知何故言畢問官向該律師謂公堂將被告解送護軍使署後係由該署發交上海地方檢察廳提起公訴判决徒刑監禁該律師遂就坐當 
[]  
[]  
[]  
[]  
[]  
[]  
[]  
 
 

Page 11

 
 
　　由此次捕獲被告之特别西探目壳羅香華探周小弟分别投案禀明捕獲及調查情形質之洪泉清供認於二月初二從漕河涇監獄隨衆脫逃不諱中西官訊畢磋商之下判洪押候抄錄前供呈解護軍使署按律懲辦 
[各輪船進出口消息]  
　　國内輪船 
　　長江招商局之江新輪船昨從長江來滬裝來之貨共四千餘件内有苧蔴三百七十件磚茶七百件猪鬃一百十件藥材一百數十件棉花一百九十件烟葉二百餘件紙頭一百餘件土酒一百十件餘均爲米麥兩項又有江孚輪船裝來小麥一千包紅棗三百四十件茶葉三百五十件粘米三百包豆七十餘包銅元二百件及大通昌記之黄絲頭並靛青芝蔴等項又有太古洋行之安慶輪船昨又加裝糖二千餘包及利華軋花機人和雪茄烟並玻璃紙頭鐵管紅皮等各項雜貨 
　　寗波招商局之江天輪船昨日開往寗波裝去出口貨有西瓜子一百數十件湖北紡織局布四十餘件香烟四十餘箱麵粉四百餘包粉乾九十五件其他爲鐵絲等各項雜貨 
　　烟津太古洋行之奉天輪船昨日開赴烟臺天津續裝之貨有白米三千一百包麫粉六千六百包苞米二千包桐油四百件土布一百二十件及玻璃棉花川連鋼鐵等項又招商局之新康輪船昨自天津來申裝來進口貨有源裕之鹹蟹三百餘件又有紅棗子黑棗子葡萄等一千餘包更有水烟四百餘箱此外則爲桃林德順永之知母岑皮等藥材三百餘件 
　　福州招商局新濟輪船昨日開赴福州就上海裝去之貨有黄豆五百餘包豆餅一千餘塊麫粉六百包麩皮四百包鹹魚四十件菉豆三十包柑子三百七十件彩蛋四十件青蔴三百餘件北忌肥皂五十箱玫瑰花千十餘箱其餘爲漆布白壓酒壜汽水及紅十字會之棉絮二十餘件 
[國外輪船]  
　　歐亞法國郵船公司之高而提雷號ＣＯＲＤＩＬＬＥＲＥ自馬賽來華該輪載有九月二十二號以前之郵件取道西貢其抵上海之期當在本月三十號又太古洋行經理藍烟囱公司之海理斯號ＨＥＬＥＵＳ從英國來申刻已在途中該公司現接來電謂在本月之十五號便可抵滬該輪到申後聞須開往漢口等處云又有該公司之ＤＡＲＤＡＮＵＳ自星加坡開赴小吕宋巳於九月二十六日啓行現將開向上海大約下星期日可以抵此該輪到申後即須往瑞士及南洋一帶 
　　中美提督輪船公司之西方武士號ＷＥＳＴＥＩＮＫＮＩＧＧＴ於九月二十二日離開新金山來滬先到日本之門司然後再至上海其進口期當在本月二十號至於ＣＩＴＹＯＦＪＯＬＩＥＴ號自美國之紐約波士頓來華尚在上月十號開行現方在中途大約進口期須在出月之上旬將與該公司從西雅圖來滬之ＷＨＥＡＴＬＡＮＤＯＦＭＯＮＴＡＮＡ同時進口云·又太平洋輪船公司之哥倫比亞ＣＯＬＯＭＢＡＩ從香港到上海在八號夜中可以進口定九號開赴新金山取道日本之横濱及檀香山昌興輪船公司之俄羅斯皇后號自溫哥武來華船上載有九月十八號以前之美國郵件其到滬之期即在明日夜中定八號開赴香港又中國郵船公司之尼羅號巳於十月二日由美開行大約二十八日抵申 
[滬寗路轉運來滬貨物]  
　　昨日（五日）滬寗路運來之貨物如下華盛義由南京裝來小麥四百六十五包又裝來新米三百四十五包由鎭江裝來小麥八百四十包又裝來新米二百二十五包由奔牛裝來小麥三百四十五包由常州裝來小麥三百五十包由無錫裝來小麥二百二十五包茂新由無錫裝來兵船牌麫粉一萬一千包滙通由南京裝來新米三百三十五包由鎭江裝來小麥四百二十五包協茂由南京裝來小麥四百六十五包由鎭江裝來小麥六百三十五包由奔牛裝來小麥三百四十五包由常州裝來小麥二百二十包清記由南京裝來小麥二百六十五包由鎭江裝來小麥四百三十五包永泰隆由無錫裝來小麥三百四十五包又裝來新米三百二十五包又裝來山鹿牌麵粉六千四百包恒大由南京裝來小麥三百六十五包又裝來生梨二百二十八件由鎭江裝來小麥四百二十五包由無錫裝來小麥三百四十五包協豐由南京裝來鷄蛋一百六十八件又裝來小麥二百二十五包悅來由南京裝來小麥三百三十五包由鎭江裝來小麥四百六十包瑞泰恒由南京裝來新米三百六十五包又裝來小麥二百六十包翔茂由南京裝來小麥二百八十包又裝來新米一百八十三包由鎭江裝來小麥四百二十五包由無錫裝來小麥二百二十五包同興由南京裝來新米二百三十五包又裝來小麥一百八十三包運繭處由常州裝來小麥三百五十包由無錫裝來三百四十五包 
[友華銀行銀巿報告]  
　　中美新聞社譯友華銀行五日報告云昨夜倫敦銀行近期跌半便士遠期未悉紐約開盤價跌至九○又八分之一倫敦紐約間滙價現爲三四九此間開盤仍如昨日投機者賣出甚多金鎊漲至五先令八便士金洋九九日金五一半其最高時金鎊竟及五先令九便士又四分之三金洋一○一後中國投機者改賣爲購午後漸平金鎊賣出五先令六便士半金洋爲九七半紐約倫敦印度銀巿俱軟弱數日間銀價必將跌落云 
[景昌公司絲巿報告]  
　　中美新聞社譯景昌華絲出口公司報告云上星期中國機器絲頗不活動歐洲方面購取漸少美國仍不需求察利絲巿况頗呆價照舊土色絲略有交易日本人購去上號二十包每包價三百四十兩亦有巿號數包運往歐洲每包三百二十兩云巿價如下中國機器特别大號銀一○五○兩特别號九五○兩中號八四○兩土色絲上號三四○兩巿號三二○兩察利絲上號七九○兩巿號七五○兩 
[南京路聯合會選擧續紀]  
　　南京路商界聯合會昨日下午二時仍在靜安寺路福源里會所内開第二次選舉會推選正副會長及各部科長由陳惠農君主席報告開會宗旨畢即席周憲章君爲總監察員後即依次選舉（一）選舉正副會長樂振葆當選爲正會長陳文鑑鄔挺生當選爲副會長（二）選舉各馬路商界總聯合會出席董事當選者周憲章陳惠農潘勵紳（三）選舉會計員王才運當選（四）選舉文牘員陳亮公王廉方當選（五）選舉評議員長何鹿山費芸蓀當選（六）選舉評議員周憲章王廉方陳亮公胡錦香方椒伯余華龍沈耐煩當選（七）選舉總務科長余華龍孫紫臨當選各項選舉畢時己薄暮遂宣告散會 
[機器工會開會紀事]  
　　本月三日五時至七時上海機器工會假法租界霞飛路漁陽里六號外國語學社開發起會各工廠發起人到八十人外有參觀者六人當由籌備會書記李中爲臨時主席先報告發起宗旨略謂本會宗旨無非謀本會會員利益除本會會員痛苦但是辦到此宗旨甚不容易其大端爲諸友言之第一莫使本會漸漸變了資本家的工會第二莫使本會漸漸變了同鄕的工會第三莫使本會漸漸變了政客與流氓的工會第四莫使本會漸漸變了不純粹的機器工會第五莫使本會變了掛空牌的工會以上五種都可損失信仰與名譽妨碍將來的工人組合如辦理不得其法則變到此五種工會的地步甚爲容易而顚覆亦在目前吾希望本會會員與辦事員勿與資本家握手勿分出同鄕畛域勿與政客流氓握手絕對的限制非純粹的機器工人入會絕對的熱心聯絡非有絕大的聯絡就不能成絕大力量的工會如不能成絕大力量的工會則又何勞乎今日之經營此等根本問題請大家注意至於經濟人才各項雖有難處尚可設法願各友即以本會看作自家物件關心而且愛借次謂吾們發起此會係機器工人八十人吾們辦的是機器工會機器工人以外的人當然不便加入今日除發起人外又承陳獨秀楊明齋李漢俊李啓漢王平吳溶滄諸先生來會參觀本會發起同志表絕大的歡迎並歡迎爲名譽會員云云次請名譽會員演說（一）楊明齋演說略謂組織機器工會不是爲别的就是爲减輕自家的痛苦救濟自家的生命一時代有一時代的生活現在這個時代的生活都積到資本家手裏去了所以我們勞工生命也就在資本家手裏拿着了換一句話說就是資本家打了無數的鐵鎖把我們勞工捆住了呌我們受痛苦我們就得受痛苦我們要打消痛苦非捨命去組織工會不可（二）陳獨秀演說略謂現在世界工會只有三個團體很有勢力第一就是礦工第二就是鐵道工第三就是機器工這三個團體倘澈底聯絡了那就社會上一切物體都受其支配就是政府也不能不俯首聽命吾聽說有八十個機器工會發起機器工人眞是一件得意的事所以我很願意來參觀並且覺得各位非常踴躍但是我有句話須講各位牢記牢記如果這個工會到了糟了的時候大家就要積極去改造不要見得糟了就作消極思想大家都不幹了這是很不可以的請大家牢記年記云云次報告修改章程次議事務所地點問題經衆通過設楊樹浦次議選舉理事衆通過用通信選舉次議事務所外暫設經募處内設主任一人辦事員五人如果不足用時得由該經募處自行增加辦事員山發起人公推主任由發起人聘請名譽會員充之當即聘定陳獨秀爲經募處主任推定李杰陳文煥吕樹仁陸徴章李中爲辦事員凡關於經濟各項暫由該處負責次議成立大會地點預定青年會時間由事務所通告次茶點乃宣告散會 
[新兵演習實彈射擊之布告]  
　　上海防守司令榮道一昨日佈告云爲佈告事照得陸軍第六混成旅新兵現擬在於西砲臺附近演習實彈射擊兹定本月六日開始操演約一星期卽可完竣爲此示仰一般軍民人等一體知悉届時切勿驚慌並宜格外注意免遭危險切切毌違特此佈告 
[檳榔嶼中學敎員今日放洋]  
　　南洋檳榔嶼華僑中學近聘敎育心理學兼國文敎員張崇玖於今日搭輪赴校聞張君係北京高等師範文科畢業在上海中等學校服務己有三年云 
[羣學會聾啞學校之求助]  
　　羣學會聾啞學校校長昨致會員函云啓者本會創辦聾啞學校問題自去年評議部議决開辦後即由籌備處爲主任於今春聘任專科敎員招生開課本學期開學時學者益衆先後到者計十八人聾啞學生之程度稍高者能講短句言語此敎育之大略狀况也經費一節毫無的欵雖有贊助諸君認募若干總屬難以久持幸會計董事姚君伯鴻董理有方得能敷衍至今此經費之困難情形也惟規模粗具來日方長倘荷協力募助固所歡迎即常年會費源源交下亦足補助萬一而感德於無旣謹此附告羣學會聾啞學校校長高硯雲謹啓十月五日 
[養性女校附設文學專修課]  
　　派克路養性女學校校長袁學孟女士見新閘一帶學校雖己林立尚無專修文學之所特於該校附設文學專修課分男女兩部日夜敎授聘請張元朗孫惕心擔任敎務敎授古今詩賦詞章並毛詩·戴禮·左傳·史記·古今文選·昌黎文集·東萊博議等書他如傳記序誌銘解等各種行文體裁無不精心詳考以餉學者定陰曆八月二十五日開始招生云 
[滬南工巡捐局常會記]  
　　滬南工巡捐局昨日午後三時開常會到者有該局名譽董事莫錫綸朱開甲姚曾綬顧履桂等首由局長姚志祖宣告今日開常會遂將應行交議各案提出經衆會議後决議如下一議划船編號案議决浦江划船有櫓划·漿划·櫓划舢板·三種應分别浦江櫓划·浦江漿划·浦江櫓划舢板·名稱各行編號並定取締章程俾資遵守其餘議案尚未决定因時巳晚遂宣告散會 
[白蓮涇派駐巡官警察]  
　　浦東三區二分駐所轄境之白蓮涇地方向設有美商大來洋行棧房惟因該處接近内港深恐匪徒出沒防務尤關緊要現由該洋棧洋東呈請江蘇交涉員轉函淞滬警察廳長請代募警察十八名並委派巡官一名以資督率訓練藉固防務等情徐廳長准函後查得本縣二等稽查員王嘉安現在浦東六里橋派出所爲巡官當即調回委任爲該洋棧駐防巡官月支薪餉銀四十元一面在所屬各區署所中捕調警察十八名編練成隊歸該巡官督帶前往實行駐防外特通令各區署所警正佐一體查照矣 
[第二監獄更改接見日期]  
　　江蘇第二監獄分監長吳曾善前日出示云查本監幸行人犯短期者居多揆厥情形無非悮入歧途致罹法網凡兹　氓之衆非盡兇頑之徒本監長蒞任伊始體察情狀殊堪憫借在體恤之處無不切實施行兹查接見一事本監向係定例陰曆朔望二日爲接見之期乃監犯旣多各該家屬親友請求接見者每至終日擁擠爭先恐後漫無秩序殊屬非是更且人多喧譁限於時間接見交談亦不便利兹特重行規盡爲格外體恤各該犯起見自本月起改爲每逢星期日爲接見日期時間自上午九點時至十一時半下午自一時至三時半爲止每月共有接見之期四次每犯每期以接見二次爲限接見時各犯家屬祗許一人執持號單依次進見閑人一槪不准屬入以維秩序如逾規定時間即行停止庶於手續程序不致紊亂至各該犯家屬如有遠道來監請求遞送衣服物品者得於每日上午十二時以前向傳達處掛號呈候核准方許遞送傳遞時候家屬應守取該犯本人收據以昭鄭重合行布告仰各該犯家屬一體知悉此佈 
[查獲迭被拐失之常州女子]  
　　向居常州小南門外唐吳氏之女唐荷月今年十九歲會憑縣許字吳姓擇本年舊曆十月初旬完姻又住在該處附近婦人錢陳氏之女錢秀秀今年十八歲待字閑中不料該兩女均於今年舊曆七月初十日被匪拐失無蹤錢陳氏告知伊子篆陀協同唐吳氏到處偵查毫無信息乃托素居滬上杉板廠新橋地方在汽車行駕駛汽車之錢福生等代爲找尋至八月初四日福生尋到菜巿街先將荷月尋獲常向根究據稱遭海門人現居閘北之陸渭堂連同錢秀秀一并被拐來滬初將我姦污繼被賣入雉妓院爲娼等語復詰以秀秀何在則稱秀秀現仍被陸藏匿伊家云云福生於是先將荷月設法領回新橋家中越日又到陸家察看果見秀秀在内適陸他出不在福生亦即乘隙將秀秀帶回到家暫住一面立即函致常州知照唐吳氏錢陳氏等來滬認領詎該氏等皆因病臥床爰函復福生請爲代留數天即當來申往領云云惟福生每日須到車行執業家内祗有伊妻照顧經陸渭堂探悉内容乘福生不在家時又設法將兩女拐去移藏别處迨福生歸家得悉大駭各處調查於前日始知住處遂報告五區二分所飭派長警協同前往將二女並陸一并拘解到所申送警察廳錢陳氏錢篆陀母子與唐吳氏等亦得信來申寓鹿鳴旅館即投警廳候示昨午奉該廳司法科訊供之下判將一干人證備文移送地檢廳究辦 
[引誘人妻偕逃之被控]  
　　鹽城人陳萬德住居閘北胡家木橋前日扭阜寗人楊才林至五區三分所訴稱楊與民妻錢氏似有愛昧形跡日前被民歸家撞見僅將楊申斥放走不料今日復來民家欲誘錢氏偕逃等情當經王署員質訊一過轉解司法科押候究辦 
[婦人投浦遇救]  
　　寗波婦人王范氏即王菊香年二十四歲去年九月間由其夫王寳貴挈領來滬謀事未成後因窮迫無聊即將該氏抵與法新租界嵩山路源興小客棧主婦吳林氏處得洋二十五元當塲書立抵押據訂明四個月回贖不料至期無力措資直至前日姓向領取吳林氏以抵價分文未償即遭阻止該氏遂商同其夫乘隙逃出附搭寗紹輪船回里被吳林氏追至寗紹碼頭擱阻並向王索取前項抵價在途紛擾該氏情急當躍入浦江圖盡經該處警察立即設法救援得慶更生即將一干人證帶入第一區察警署經趙墨林署長詰問前情始知王妻菊香抵與吳林氏己有年餘不應覇阻着吳林氏罰洋五元交出抵押據當場塗銷王范氏即菊香交由本夫領回完案 
[迷路兩男孩之處置]  
　　男孩阿金身穿條子布破單衫兩袖用藍布補就藍布褲子赤脚無鞋和尚頭無帽又男孩張其章身穿藍布短衫褲均在法租界地方迷路爲捕查見帶入捕房昨送法公堂請示詰據阿金稱年九歲蘇州人家有父母爲漆匠生意日前出外游玩以致迷路張其章稱安徽人年十七歲家有母親胞姊日前隨同師傳來申在途失散等語中西官判阿金送堂留養候家屬認領張聽候發給船票遣送回籍 
[電車馬車相撞]  
　　昨日上午十時許有馬夫唐義卿駕駛馬車行經南京路黄浦灘口與某號電車相撞唐義卿自馬車上跌下頭破血流暈倒於地當由老巡捕房四百五十號印度捕到來將電車號碼抄錄另雇車送受傷人往仁濟醫院治一面歸報捕頭候示 
[跳電車跌傷兩則]  
　　寓居浦東招商局華棧後面十八間之江西人杜某昨日下午三時許由南京路浙江路口附搭十二路電車行抵黄浦灘不俟車停遽即跳下以致跌倒身受重傷昏暈不省人事由老巡捕房九百十八號華捕查見雇人力車送投醫院醫治聞頗有性命之憂 
　　又昨晚八時許有江北人在浦灘作碼頭小工之顧楊文附搭電車駛經提藍橋中途躍下跌破頭顱血流被面當由提藍橋捕房一千一百三十七號華捕前來抄錄電車號碼另雇車送顧楊文投同仁醫院醫治 
[召認病斃旅客之遺物]  
　　九江人韓寳雲即譚寳雲寓北浙江路廣安旅館因病身死由寳山縣吉一圖地保陶祥生報告地檢廳委派郭檢察官等前往騐明因無屍屬判令由堂棺殮在案昨又據該地保將譚寳雲遣下綢籃等物開單檢呈到廳奉檢察官諭飭存案候示召屍屬認領 
[賣買鴉片煙之科罰]  
　　鍾九臯在虹口東嘉興路一百三十一號門牌屋内私售燈吃洋烟經人報告於總巡捕房前日派探范德孚協同西探兩人前往將鍾及烟客朱樹柏湯漢吳川根康得勝曹松林金洽生李桂貞等並烟具帶回哈爾濱捕房收押昨解公共公廨由中西官訊明鍾違禁屬實判押西牢一月餘人各罰洋三元無力改各押三天烟具銷燬 
[私帶烟土上訴駁回]  
　　張生元前因私帶烟土四十八兩由水巡捕房拘獲除將烟土送關候燬外張則函送地方廳奉訊判决監禁六個月并科罰金四百元在案詎張奉判不服即在原衙門聲請上訴昨午後奉該廳刑庭長沈君會同堵陳郭推檢各官開庭飭提張生元至案研訊良久以其上訴毫無充分理由依法駁回仍照原判决執行飭令帶下還押候示 
[因收房租起釁]  
　　住居東西德華路之甬人顔伯琴昨向粤人何基婦人麥何氏收取房租衝突在途互相扭毆經二百八十四號華捕查見以兩造均屬違章因即一併拘入捕房飭各存洋一元保出自投公堂候質 
[查獲行兇犯]  
　　寗波銅匠陳阿黎前晚在虹口梧州路帮同在逃之某甲將李忠仙之左腿用刀戳傷被控該管哈爾濱捕房昨由包探尤雲卿查見將陳拘入捕房略詰一過押候解送公堂訊究 
[寳裕里發生搶案]  
　　法租界菜巿街寳裕里一百零二號某姓家於昨晚九點半時有盜匪四人以問信爲山毃門入内各出手槍嚇禁聲張至房内翻箱倒篋刦去金鐲珠飾現洋等物價值頗巨携贓而逸後由事主開明失單投報大自鳴鐘捕房捕頭立飭探目黄金榮包探魏志餘前往查勘一週據情回稟捕頭諭令務獲該匪等到案究辦 
[攫珠花押三月]  
　　住居七浦路一百四十六號門牌之甬人周阿蘭前在南京路龍泉園弄相近攫取婦人俞謝氏值洋二百五十元之珠花一朶案發解由公共公廨訊押查究在案昨晨中西官飭將被告提案復訊屬實判押西牢三月示儆 
[搶火犯收押候究]  
　　共和路有餘里四千三百八十五號賀雲生家失火時有匪徒吳寳官乘火奔入附近徐金壽家搶物當被巡警人贓并獲昨送地檢廳訊辦徐遣代表許鶴朋投廳請追奉檢察官預審一過判令收押候究 
[盜竊飾物押兩年]  
　　無錫人戴阿大前盜竊新閘牯嶺路三百三十一號居婦黄紫雲值洋一千三百元之金珠首飾逃遁前日始由該管捕房華探周少蓮緝獲昨晨解經公共公廨中西官訊明屬實判押西牢二年 
[收贓人交兩千元人洋並保]  
　　愼昌洋行失竊值洋二千元之鐵管報捕請緝去後前日由總巡捕房包探范德孚查悉贓係寗波人王保庭收受因協同一百八十四號西探將王拘獲昨解公共公廨請究王延許理律師到堂聲請交保改期再訊中西官判令准交二百元人洋並保候下禮拜二訊核 
[乞丐圖盡獲救]  
　　昨日午後兩時許有一乞丐年约四十餘歲因脚有爛瘡不能求乞無以活命遂躺臥於十六舖電車軌道内意圖覓死迨由華商基號電車開至爲司機人瞥見急令讓開堅不肯去後由查票員得悉報告崗警將丐强力拖出軌道車始開行一時圍而觀者甚衆當有好事者見而憐之當塲凑給錢文若干丐始領謝而去 
[昨日公共公廨訊案紀]  
　　昨日上午公共公廨民四庭由俞襄讞會同英包副領事升座傳訊三案如次（一）巳故沈敦和之子厚生稟請給諭准予執管其故父之遺産案前命請求人登報七天聲明如無人到堂反對准如所請兹登報期滿無人反對故其律師到案重申前請結果准給諭沈厚生將沈敦和之遺産執管（二）陸進卿訴周老虎不將所抵方單放贖案前諭被告將方單存案候訊兹據原告之律師到堂聲稱被告至今未將方單交案應請訊究訊之周供方單巳由舅氏轉押與黄仲如結果着周老虎交一百元舖保候下禮拜二飭傳黄仲如並帶方單到案再訊（三）顧唐如訴吳藝芳私用客賬洋一千一百六十四元九角一分案結果以本案被告住所營業地址均不在管轄範圍之内應將原告訴稟撤銷 
來函 
[同春新洋貨店來函]  
　　啓者今日午後有人在小號購物遺忘眼鏡壳子一個内藏通用鈔票三數張别無他物何人遺失請本人於一星期内至小號證明票數合符即行交付如逾期不來領取小號當備函移送華洋義賑會充作北省災賑之助也請登報末實感公誼 
雜評二 
[救災與國慶（訥）]  
　　救災所以救垂危之國民而望其重生國慶所以慶巳成之民國而望其發展凡爲人類莫不有愛民愛國之心故對此兩事無不關心也然而國民之被災非一次而今次之救災更踴躍者何也以國民所受災害重也民國之國慶非一次而今次之籌備獨熱心者何也以民國所受變亂甚也民國之國民至今年而苦痛深國民之民國至今年而艱危甚宜乎愛國愛民之心亦至今年而益發動乎 
　　雖然吾甚望此愛國愛民之心勿僅發動於一時吾尤望推此愛國愛民之心於他事而至於無窮盡也 
公布欄 
[江蘇高等審判廳]  
　　民庭判决一件盛伯銘與陸恒蘆等爲田畝涉訟上告一案判决主文本件上告及參加之訴均予駁回上告審訟費由上告人負擔一件唐兩坤與唐耕生等爲承繼涉訟控訴一案判决主文本件控訴駁回控訴審訟費歸控訴人負擔十月四日 
[上海地方審判廳]  
　　判决主文（民一庭）一件决定邢蔡氏與周桂香等因田畝涉訟補交訟費聲請受理一案主文本件聲請照准一件决定謝阿坤與蔡子濤因借米糾葛聲請回復上訴權一案主文本件聲請駁回一件判决劉善夫訴仇長祿欠租涉訟聲請註銷一案主文本件訴狀准予註銷訴訟費用歸原告人負擔（民二庭）一件判决凌志謙等與凌海卿等賬簿及借欵涉訟控訴一案主文本件控訴駁回本審訟費歸控訴人等負擔一件判决盛徐氏與嚴掌金等因借欵涉訟不服松江縣公署判决聲明控訴一案主文本年八月十三日之原判撤銷本案應維持松江縣知事公署本年七月五日之缺席判决本審訟費歸被控訴人負擔一件决定孟根生聲請再審一案主文本件聲請駁回一件判决詹以和等訴趙瑞興因欠租糾葛一案主文本廳民國九年八月二十一日之即時判决維持之聲明窒礙後訟費歸被告人負擔 
刑庭批示一件湯夢生訴沈金生等和相姦案請求追還私訴由批狀悉本案公訴判决業經確定所請附帶私訴與私訴暫行規則條件不符所請應毋庸議此批 
　　佈告執字第二○○號爲佈告得標事照得案准浙江鄞縣地方審判廳函請協助執行愼康等十九莊訴戴理卿欵項糾葛一案前經本廳將該戴理卿所有之不動産查封召買在案兹於本年十月四日開標查周心記所投之標計洋十二萬一百二十五元較之原定最低價額超過應認定該周心記爲得標人除飭吏通知周心記遵限將標價一次如數繳足聽候核辦外爲此仰居民人等一體知悉特此佈告 
　　佈告執字第一九九號爲減價召買事照得夏珊邦訴凌巳生抵欵糾葛一案業經本廳因該債務人凌巳生抗不遵判履行依據債權人之聲請將該凌巳生所有之不動産兩處一律標封並减價召買在案兹復因開匭無人投標再將原價减百分之五特定於十月五日在本廳設匭投標十月二十一日開標凡居民人等欲買是項產業者仰即如期開具姓名年齡籍貫職業住址價額來廳投標届期依法開標以所投標價最高者爲得標人得標人應於即日繳納標價五分之一之定銀餘欵限交産時一次繳足當由本廳給予管業證書收執管業倘逾限不繳即以投標人中價額次高者遞補仍照前開程序辦理仰居民人等一體知悉倘居民人等對於此項標産上有權利可以主張者務自公布之日起十日以内來廳依法聲明並仰各利害關係人於開標之日一律到塲毋得自誤切切特此佈告計開（一）目的物（乙）屋基地四分（丙）則田六分墳地九分五厘（二）目的物所在地（乙）二十二保五十三圖周字圩三十三號凌錫周（丙）同保圖圩三百八十五號凌記田戸又林裕坤戸（三）最低價額（乙）洋一百八十元零五角（丙）洋四十三元三角二分（四）承辦書記官林志定承發吏姜士明（五）閱看筆錄之處所承發吏辦公室（六）領看人債權人夏瑞邦承發吏姜士明（七）標匭號數第十二匭廳長戚運機 
　　公示第二○二號爲公示送達事案據郭建良與談樹香執行異議一案業經本廳判决查本案共同被告郭毛毛巳避匿無踪前次傳票無從送達仍照訴訟通例當事人住址不明者得將書類文件以公示送達爲之該被告郭毛毛踪跡不明應將判同依法公示送達爲此示仰該受送達人郭毛毛知悉特示廳長戚運機民一庭推事許文鎔判 
　　批示一件顧乃林狀交查封費由准交此批一件王福壽狀請押遷由狀悉准予飭吏執行此批一件瞿臬狀請執行由狀悉本案抵押田單業經函請南滙縣知事迅予依法拍賣矣所請着保代償之處暫從緩議此批一件黄雲亭狀保陳樹根由查黄雲記店非甚殷實該具狀人所請保釋陳樹根礙難照准此批一件李茂生狀請展限由狀悉業經函請公廨協助執行矣仰速催陳在慶將案欵理楚毋得遲延自誤此批一件張蘭泉請勿給領由狀悉仰即遵照履行毋得藉詞狡展致干未便此批一件阮餘生狀請執行由狀悉仰候依法執行此批一件印三喜狀請協提由狀悉候即派吏往提訊追此批一件戴子南狀領賬簿各件由准領此批一件徐君道狀交欵洋由准交此批一件顧乃林狀請查封由狀悉業巳當庭諭知矣此批以上九月五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[宋春舫遊記（六）]  
　　我到了香港的感想就是上海有許多的財翁逃不了﹃笨賊﹄兩個字的頭銜香港的店舖無論大小都是四五層樓的洋房上海南京路的地皮不是現在要買到十萬塊錢一畝麽然而河南路以西還是兩層樓的房子居多這幾位在南京路有地皮的財翁何勿也仿香港的樣子翻造一下子把他們都改做六七層樓的洋房一個月内的房租至少也可以加添兩三倍 
　　吾在香港的報紙内看見說「現在倫敦將開世界婦女參政運動大會中國派的代表就是某女士」這位某女士聽見說也曾在巴黎研究過法律這一次巴黎和會開會的時候他也去發過幾次議論什麽ＬＡＮＳＩＵＧＣＬＥＭＥＵＣＥＲＵ都同他認識我是並沒有會過這位某女士不過却很佩服他因爲吾們中國巴黎和會上幾位的代表一聽見這位某女士的大名沒有一個不疾首蹙額的···不過他這一次到倫敦去我却有點不贊成因爲要實行「男女平權」不是單單靠參政運動幾個字上來的··· 
筆剳 
[約指記（一）] [  紓庵]  
　　小室内器皿整潔光澤鑑人不沾微塵望而知爲主婦善於治家者婦蓋莊姓十八歲于歸成氏嫁後光陰忽忽又十八年矣莊幼失怙恃依其外祖母而長外祖母殊慈祥恒念亡女不巳因而推愛及於外孫莊氏雖畸零托庇外祖宇下尚未失其幸福旣笄貌艶於花相士止於其門每顧女而歎息或問其故喟曰惜其福命不齊慮有寡鵠之悲然當得賢兒爲助也聞者皆疑信參半之而相攸之選亦由是益愼巳而外祖母乃見成氏之子成功隆準豐容不類壽夭問其年相若中饋尚虚慨然以女妻之女容姿驚人人人咸欲得之而終不能得顧獨歸成功涓吉之夕成功諦視其婦柔嫚入骨乃疑廣寒仙子未必盡在天上也成功懽忭之餘又有微憾者則嫌女之身世寒凉奩具不豐在成之意則身爲商人苟得新婦奩資足以助其所業之蒸蒸日上若爲一好男子則决無此等卑下之想然成商人也不能責其無志而成功亦未嘗宣之於口特涉思及此便怏怏無歡耳莊歸成功琴瑟甚篤閨房融樂之中恒念及前此無親之苦覺甚酸楚轉念半世苦光陰匆匆過矣今後惟依可意夫壻度快樂時光耳此實上帝慈憫故舁我以無窮愉悅之境念次往往感極涕下新婚燕爾中唱隨之樂凝春欲酥成功忽决計赴燕營業蓋成乃珠寳商遠水遥岑常以四海爲家莊氏知不能留則惟絮絮作竟夜談在此最短光陰中夫妻情境爲酣爲苦惘然不能自辨 
劇談 
[余叔岩之瓊林宴] [  老拙]  
　　瓊林宴一劇三十年前京師菊部中張勝奎之最著名戲劇也後譚鑫培亦以此劇負盛名惜勝奎暗不成聲鑫培則有聲有色是以譚之聲價遠在勝奎之上是劇以做工論首場問樵飾樵夫與范仲禹二人身段姿勢須處處緊凑合拍與鑼鼓聲相呼應方可有觀次場踢鞋吊錨僵尸以及出箱之身段均非有實在功夫不辦常人演此劇每多割去問樵一場即踢鞋吊錨各種技藝亦多付闕如全劇精采頓失又曷足觀此次叔岩登臺第一夕即以斯劇餉座客得長林爲之配搭樵夫可稱得人其做派唱工均取法老譚始終精神貫串無懈可擊綜觀學譚諸子自無能出其右惜美中不足者三場書房中鞭絲三搥白（陰風慘慘鬼哭神號范仲禹范仲禹只怕難逃今晚呵）老譚演此必帶咳嗽一聲寫出心中胆怯借此虚張聲勢情景逼　叔岩尚差此一點耳 
奈此良稅何 
新聞拾遺 
[新郎拉車] [  王玨]  
　　西壩昨有由海開徐之白軍數營過境下船拿小車多輛内有年邁苦力數人因車衆推運遲緩正在四處覔人拉車之際忽見迎面兩乘肩輿如飛而至係新婚夫婦次晨雙雙赴岳家回門者衆丘八故意惡作劇迫新郎下轎拉車百般央求無效只得衣冠齊楚勉强拉有二三十步之遠復跪下哀求方始放去觀者莫不鼓掌 
[奸夫殉情] [  克潛]  
　　浙江某縣某監獄中有犯婦某氏者以結識奸夫謀斃親夫案入獄奸夫某甲則事發潛逃案懸未結詎日久玩生某甲以不忘舊情竟敢僞飾戚串入獄控望幸爲獄吏覬破遂得併逮入案處决有日某氏自問萬無生理雉經死某甲聞之一慟幾絕吞服燐寸竟以身殉說者謂如某甲者未嘗無情其如用失其當何 
[救命符化催命符] [  眉月]  
　　愛而近路某道院住有羽士多名内有魯姓者平時藉靈符治病以索詐爲生涯迷信婦女多以靈大仙呼之日昨有應某之媳患傷寒症因服藥無效遂召該羽士至家用靈符治病詎料符水入口忽起咳嗽即氣湧而死該羽士意欲溜脫被應某扭住將道冠道衣祭焚於死者靈前然後掌頰數下始逐之出 
[美女郎變痴女郎] [  立德]  
　　昨日午後二時許道經南京路陡見一時裝之美女郎偕一年逾四旬之老媼由某大公司購物而出口中喃喃不知作何語老媼扶之而行忽神經大發信口狂駡﹃殺千刀我不從他﹄且行且哭過者不解其意有隨其後者謂係靜安寺路某公館小姐因未婚夫貌醜且跛一足今嫁期伊邇該女不願中心悶悶以致神經錯亂云 
小說 
[社會小說衆醉獨醒（一六○）] [  瞻廬]  
　　老娘肚裏打算時善珍善寳都已開始做工一壁掉絲一壁把翠娥誣人作賊的事告訴老娘知曉老娘聽到安校長偏聽讒言强要搜檢憤憤的說道虧他做了校長恁般不解事學生雖分窮富道理總是一條怎麽學生窮了些有理也是無理學生富了些無理也是有理學生窮了些滿肚皮都是道理他只不信學生富了些放一個臭屁他也覺撲鼻子的香又聽到慧姑等仗義出頭分清皂白便道謝天謝地偌大的學堂不見得人人都和校長一般見識畢竟還有好人相逢我兒你受了人家的好處休要忘懷了善珍猛想到方才門前的事便問娘道房東家的張老三今天到來做甚老娘歎了一口氣道房東張太太椿椿件件福分好惟有生出這個老三郤是他沒福一向不務正業近來益加不成模樣日裏吃太陽夜裏吃月亮專在外面拆梢吃白食胡亂度日子手裏有錢時經年經月不向家裏走手裏沒錢時跑到家裏伸着手向娘索錢他娘又生成一副怪脾氣老大老二會賺錢會養家他娘心裏轉不歡喜老三東飄西蕩兩隻肩兒扛張嘴他娘見了轉是心肝般看待今天老三到來時我恰泡茶進門張太太就我手裏討了一杯茶又把新手巾在杯口抹個乾净巴巴地送給好兒子吃吃那張老三高喝一聲放着又接說道老太婆誰要你這般鬼討好···我在旁邊倒吃了一嚇因掉絲事忙無暇管這閒事使自去做我的活計像張老三這般兒子還不如沒兒子的好你問他因甚上門除着向他娘索錢還有甚麽事他只認得錢不認得娘這番上門不是來望娘是來望錢姊妹倆聽了暗暗歎息 
自由談之自由談[  鵑]  
　　天下事之最有回味者無過於回想吾人當兒時啖果餌則喜被新衣則喜撫弄一貓一犬亦覺其在在可樂回想所及無異橄欖之回甘也 
[大昌煙公司徴文揭曉]  
　　大小嬰孩香烟打油詩（甲等）（莊岑撫） 
　　大嬰孩小嬰孩哥哥弟弟一同來哥哥大大世界弟弟小小世界兩個嬰孩生得快生得快發得快兩個嬰孩做世界世界快活像神仙大家要想吸香烟烟葉好烟枝長大昌公司大改良大改良最頂眞紅蛋嬰孩要看清看弗清就弄錯香烟牌子多弗過牌子多弗過第一要買上等貨上等貨裏看一看大嬰孩大小囝小嬰孩小小囝男男女女都喜歡喜歡抱哥哥哥哥福氣多喜歡抱弟弟弟弟笑嘻嘻笑嘻嘻心花開今朝買匣小嬰孩明朝買匣大嬰孩今年吸香烟明年就是雙胞胎大嬰孩哥哥弟弟一同來 
（住小南門内一百四十二號） 
 
 

Page 15

 
 
   
 
 

Page 16

 
 
常識 
常評 
[北省急賑會之募捐啓] [  箴]  
　　我見籌賑者之募捐啓多矣而北省急賑協會之募捐啓竟有陸宗輿曹汝霖等列名其間我之精神上不覺爲之受重大之激剌 
　　夫彼二人者非全國民意之所共棄乎今政府過持寛大未列於罪魁非國民公意之所許也此等魚龍混雜之籌賑尚能博社會之信用耶 
　　彼二人者果有懺悔之心欲辦賑以自贖耶則何不自斥其私財以向國民贖罪而尚欲向人募捐國民不能信其涓滴歸公也 
　　吾謂彼列名募捐啓之二人固未始無絲毫自新之心吾亦無暇苛責而獨惜與之共同列名者竟甘與國民共棄之人爲伍於是歎我國人之無是非之心也久矣 
國民常識 
[國民承認所得稅當要求以裁釐爲交換條件] [  晴康]  
　　所得稅良稅也然一國稅法之良否當以其稅法之全部爲斷今吾國之惡稅多矣釐金鹽稅其尤著者也即舍鹽釐而言其他較良之稅其徴收之法能無畸輕畸重之弊乎徴收之官吏能無營私浮冒之弊乎故舉中國之稅謂之皆惡非過言也吾民處此萬惡稅法之下困苦顚連元氣彫喪負擔旣不勝其重矣而政府猶欲舉辦所謂所得稅者茫茫然號於衆曰此文明國之良稅也今有人焉不幸而觸法網則加之以刑訊罰之以笞杖劚其鼻刖其足刑浮於罪自謂可以獲免矣而執法者猶以爲未足必死之於電椅之中茫茫然號於衆曰此文明國之良刑也嗚呼吾民雖愚勿受其欺矣今所得稅未經合法代議機關之通過故承認與拒絕之權直接操諸國民之手吾國民將拒絕之乎則拒絕良稅其言不順將承認之乎則惡稅俱在徒自增其負擔竊以爲宜承認之而以裁釐爲交換條件其理由有三 
　　（一）裁釐加稅久有此議徒以更張之際政府驟失大宗之歲入關係至大故未實行今舉辦所得稅其收入之額足以代釐金而有餘國家財政不致受其應響其便一也 
　　（二）釐金之害盡人皆知然政府未必有裁釐之决心今值政府有求於吾民誠千載一時之機遇過此以往恐永無裁釐之機會矣 
　　（三）釐金直接實業之障碍故間接爲所得稅之障碍裁釐則實業發達則所得稅之收額與年俱增故裁釐不但爲國民之利亦有利於政府也 
　　爲人民計則多一良稅不如少一惡稅爲政府計廢除釐金非特無損於歲入且足使他日之歲入與時俱增故裁釐於今日實爲兩利之事吾願國民有起而倡之者（不受酬） 
經濟 
[支票ＯＨＥＣＫ] [  杜芝良]  
　　支票爲存欵人向銀行提取存欵所用之單據凡有銀行莫不用之現在上海銀行開設日多將來商業買賣銀錢收付支票之受授必多故述其大槪或亦經商者應有之常識一支欵存欵於銀行作爲活期存欵ＣＵＲＲＥＮＴＤＥＰＯＳＩＴ者方得向銀行取用支票簿塡寫支欵存欵有定期者ＴＭＥＤＥＰＯＳＩＴ不能開用支票故定期存欵之息必高於活期存欵因活期存欵銀行必備相當之準備金以應存欵者隨時之支取若爲之定期存欵則取欵有定期銀行可毌庸常備多金坐耗利息 
　　一種類支票就其支欵情形而論可以分五種 
　　甲普通支票ＢＥＡＲＥＲＣＨＥＣＫ支票上不記收欵人姓名無論何人持票至銀行皆可支取欵項者謂之普通支票零星支欵用之若支付大宗欵項亦用普通支票則一經遺失損失頗鉅用者愼之 
　　乙指名支票ＯＲＤＥＲＣＨＥＣＫ支票上記明收欵人姓名非此人則不能支欵者謂之指名支票故收欵人向銀行兌欵時必簽字蓋章於支票後面否則銀行例不付欵指名支票亦可轉讓於人轉讓時由收欵人在支票背後簽字蓋章如收欵人背簽時指出受讓人之姓名則受讓人至銀行取欵時亦必簽字蓋章 
　　丙劃線支票ＣＲＯＳＳＥＤＣＨＥＣＫ支票上有斜劃紅線二條者謂之劃線支票此項支票非銀行去收不能付欵故收欵人必先存入銀行然後由銀行去收但收欵人於收受劃線支票時必先自思自己是否有相識銀行可以代收欵項否則寗可換取指名支票免費周折 
　　丁特别劃線支票ＳＰＥＣＩＡＬＣＲＯＳＳＥＤＣＨＥＣＫ劃線支票上之紅線内如寫明某銀行之名者謂之特别劃線支票此項支票非此指名銀行不能收欵蓋較之指名支票劃線支票更爲安全此項支票必收欵人預先通知付欵人方始用之 
　　戊保付支票ＧＡＲＡＮＴＥＥＤＣＨＥＣＫ支票上有付欵銀行加注保付二字者謂之保付支票此蓋付欵人爲欲取信於收欵人故請銀行證明其存欵足以應付而用之在平常則不多見但銀行旣加保付字樣則銀行應負付欵之責故銀行遇有存欵人送票來請保付時必先檢查清簿存欵是否足以應付并註明保付日期欵項以備應付 
　　一注意事項開寫支票及收受支票時當注意左列事項甲日期是否準確若預塡日期則謂之未到期支票ＰＯＳＴＡＬＣＨＥＣＫ不能向銀行兌欵 
　　乙支票角上碼字是否與所寫數字相符若不相符必由出票人改正後銀行方肯付給欵項有時銀行亦可以照數字付欵若是多付亦不能由銀行負責 
　　丙書寫數字碼字必清楚正確不可塗改 
　　丁寫數字時必與「銀」字或「洋」字相接數字之後亦必寫一「正」字ＯＮＬＹ以防人之添註若碼字無小數亦必加二小圈下劃一畫 
　　戊支票簽字必與存欵人簽給銀行之字一式若係公司或團體則必指定一人將其簽字樣子送銀行存查若另換他人簽字則必預先通知銀行否則不能支欵 
己支票收到後應即速向銀行兌欵或存入不可多攔日 
期 
衛生 
[中國古代之運動術（七）] [  鳳賓]  
　　攷角力之文始見於月令班書藝文志有手搏劍道諸篇其兵家技巧一門曰技巧者習手足便器械積機關以立攻守之勝者也其刑法志有曰戰國稍增講武之禮以爲戲樂用相夸視而秦更名角觝云云 
　　昔管子之爲敎以拳勇勉士戰國時齊以技擊特聞兩漢時置材官於郡國平樂廣塲戲程角觝曹子桓典論謂鄧展善有手臂能空手入白刃復自紀與展相對其言曰余知其突以取交中也因僞深進展果尋前余却脚鄛正截其顙則漢魏間拳術之盛可想見矣 
　　梁天監中達摩祖師棲止嵩山少林寺發明見性强身之旨其義以軀殼强而靈魂易悟矯正皈依者志靡神昏之習前後左右不過十八法爲少林之開宗厥後覺遠上人益以技擊及劍術諸學化爲七十二法而少林派之名益著白氏李氏融合舊宗廣爲百七十餘法 
　　不孝等罪孽深重不自殞滅禍延顯考．．府君搶天呼地百身莫贖．．．鳴呼痛哉．．．祇以窀穸未安不得不苟延殘喘．．苫塊错迷．．　　可憐呀皇天呀苦呀你抛得我好苦呀你死了我依靠誰呀你又没有錢剩下来呀你叫我怎樣過日子呀阿呀．．皇天呀苦呀阿呀可憐呀 
　　唐以來言拳勇者率宗少林宋代岳武穆善拳棒之術一時從學紛紛無論身體敏捷或蠢笨者均有以敎焉 
 
[虚僞舊喪禮耿却酬他哭的是誰]  
[肺勞症之簡要治療及預防法] [  嘯桐]  
　　今更將該症之簡要預防及治療法約舉之於左以備採行（一）無論家居作事均宜注意室内之空氣流通日光透入與清潔消毒及掃除塵埃等 
　　（二）每日宜爲適當之戸外生活及運動故戸外工作恒勝於室内職業 
　　（三）避去人羣擁擠及窗戸緊閉空氣惡濁之房屋 
　　（四）每日餐膳起眠等均宜養成有秩序的習慣更宜注意齒牙之清潔大便之通利 
　　（五）操勞過度時亟宜休息及早眠臥室空氣更須流通 
　　（六）須食烹調適宜滋補新鮮及易消化之物絕對屏除烟酒等剌激物 
　　（七）晨晚宜於通風處或戸外庭園行深呼吸法呼吸時須用鼻不宜用口 
　　（八）每日晨間宜行冷水浴夜間温水浴則每星期至少一二次 
　　（九）不潔之室勿住若曾爲患肺疾者所居亟宜行消毒法（十）勿久作曲抑胸部之工作操戸内職業者最好夜間臥於戸外 
　　（十一）袪除煩鬱之思慮培養怡快之精神（乙種酬） 
法律 
[法理法學法律之要譚] Z>乾曜 
　　法理者法之本源也法學者法之解義也法律者法之依據也法律由法理法學而化生法理法學由法律而表示故法理法學法律三者似合而分似離而混自表面上觀之則三者之中當以法律爲最要法理法學其次之也殊不知有大謬不然者舍法理法學而學法律猶之求標不求本求末不求始也誠非研究法律之正義講求法律之精義也蓋單就律文上研究法律不於法理法學上求所以之道則所學之法律必多誤解不能操縱自由引用確當不能特剏學說以言改良不能推測理義以言改制甚矣法理法學之不可不先法律而研究也此所以中外古今之法律大家無不先從法理法學入手進而論法定律故我國漢唐之律首重意義各國法政講義首以法學通論繼於各法講義之中詳解意義嘖述本源此其故何也蓋即先法律而學法理法學也先標末而講本始也先本源解義而後依據也以故擬定律文鮮有不於法理法學上爲立法根本學習法律鮮有不從法理法學上爲進階方針試將我國法律中最淺明之法理法學略舉一二爲諸君言之如暫行新刑律第十二條第一項精神病人之行爲不爲罪但因其情節得施以監禁處分之規定以法理言之精神病人之行爲因受疾病而動作無完全人之意思作用其自己所行之行爲自己並無知覺亦無利已害人之觀念則於法理之間自可爲不爲罪之主張惟以防範其疾病上之舉動恐有危害人民生命社會安良（如精神病人放火殺人各行爲）故有但書得施以監禁之制限若以法學言之則各國刑法規定罪名無不以人之意思善惡而定爲罪不爲罪之見解主義精神病人旣無善惡意思則根據爲不爲罪王義之條件完備自可據爲法學上不爲罪之論斷至但書得施監禁之規定實以補前半之不及而救前半之窮也又如現行律載繼子不得於所後之親准其告官别立之規定據法理論之人之有子所以娱老也所以相依也所以親愛也己旣未能有親生之子而承繼他人之子卽視同親生之子關係何等密切豈容兩不相得促成家庭間之惡劇故律文有准其别立之規定所以統其家庭之安甯而救濟被承繼人之煩苦也若據法學上論之則斷子不得於所後之親被承繼人自有廢繼之權親生子尚可分財異居况繼子耶律文之規定别立實維持被承繼人擇繼自由之原則依上之民刑兩律之學理解釋在不知法律者閱之亦得明白法理法學爲法律之根本要素法律不能舍法理法學而規定法理法學不能不先法律而發生吾故曰法理法學應先法律而研究（乙種酬） 
道德叢話 
[西方格言（四五）] [  謝介子選譯]  
　　青年嗜酒是火上加火也「費爾丁」（ＦＩＥＬＤＩＮＧ） 
惡因緣爲劣運之泉源「英吉利諺」 
　　爲善獲福作惡受禍「土耳其諺」 
　　流光如矢「英吉利諺」 
　　應作之事務須敏行「德意志諺」 
　　購宜秘密售宜公布「英吉利諺」 
　　最大之學者非即最大之賢者也「荷蘭諺」 
　　畫寢之後小坐勿起晚餐之後行一英里「英吉利諺」 
今日爲我有者明日或爲君有「荷蘭諺」 
　　意念之驀然衝動者其見諸事實往往不爲大善則爲巨惡「何滿」（ＨＯＭＥＲ） 
 
