# 1907 - 130 - 4912237

 

Page 1

 
 
   
 
 

Page 2

 
 
[上諭]  
　　四月初五日奉上諭前據御史趙啓霖奏叅新設疆臣夤緣親貴一摺當經派令醇親王載灃大學士孫家鼐確查具奏茲據奏稱派員前往天津詳細訪查現據查明楊翠喜實爲王益孫卽王錫英　作使女現在家内服役王竹林卽王賢賓充商務局總辦與段芝貴並無往來實無措欵十萬金之事調查帳簿亦無此欵均各取具親供甘結等語該御史於親貴重臣名節所關並不詳加訪查輒以毫無根據之詞率行入奏任意污衊實屬咎有應得趙啓霖著卽行革職以示懲儆朝廷賞罰黜陟一秉大公現當時事多艱力冀博採羣言以通壅蔽凡有言責諸臣於用人行政之得失國計民生之利病皆當剴切直陳但不得摭拾浮詞淆亂觀聽致啟結黨傾陷之漸嗣後如有挾私參劾肆意誣罔者一經查出定予從重懲辦欽此同是奉上諭吏部左丞著常裕補授吏部右丞著寳銘補授吏部左叅議著孫紹陽補授吏部右叅議著毓善補授欽此 
[論説漢譯日本法規大全序]  
日本自維新以後。用法施政。百度脩明。明治三十二年。内川義章有法規大全之輯。分别條貫。類區以别。且附索隱編年表。以便推檢。嗣復賡續。及於明治三十七八年創制立法粲然大備光緒辛丑海監張君元濟經始迻譯。越六年而卒業。法律名詞。别爲解字。如繙譯名義集之例。用祛　寤。文核體雅。炳焉可觀。方適以考察政治。目歐美歸國。展卷屢眷。歎爲觀止。爰爲之序曰。古者有世官。國有世學。儒者或通知其政理。而鮮能詳悉其法式。周官一書。所以觀周室牧民之德旣至。又其有益來事之範。殆未有所窮。（論周官用續漢志百官志序文）然分職著明。文如會典。各官事例。必尚有專書。郁郁乎文。無從省覽。據以施治。或乖其方。秦制宇内。以吏爲師。其强迫之敎。似於法律之學。或易普及。然儒者爭謀壁藏。孔鮒至以秦非吾友。吾爲無用之學爲言。可以知矣。漢家禮儀。叔孫通等所草創。皆隨律令。在理官藏於几閣無記錄者。（據漢安帝時樊長孫與劉千秋書見續漢志百官志注）故班志藝文。獨無漢之律令。官司守之。非國人盡能省識也。南唐後主得齊職制。其書罕　。惟徐鍇知之。唐撰六典。公私科律。不盡遵用。僅討論典章間一引據而已。雖有鴻儒詮次政典。如劉秩杜 
 
 
 

Page 3

 
 
　　佑其人。者然亦摭拾舊聞。用資通檢。網羅本朝之憲章。使王制之要。國典之源。區分堂奥。開設戶牗。備一王之制作者。殆無有也。明脩會典。其告成之期必十二年。館臣持爲成例。（詳明管紹寗賜誠堂文集崇禎十四年請飭纂脩玉牒等疏）矜緩殺靑。如劉昭之所云。士目操槧以至歷官。不獲一睹。閎覽劬學之士。雖歡然畢慮。引將絶之吭。欲一周諮邦故。消息世用。而其道無由。以山圍海繞天合地屬之人民。空腹褊心。遂成稱鹽數米於桂廚之智。捐天下而陸沈之。吁可悲也。吾觀東西列邦。其於政書。不密爲藏而速爲布。通人之所論述。學子之所補苴。社會之所　集。坊賈之所叢刻。皆以私家一二人之祈嚮。游國民之志於法政之奥區。悱惻以生其智力。以視官撰之稽匿　塞其贊治之思想者。其有益於人國爲何如也。然則是書之覈求見事整齊纘緝。其益豈淺鮮哉。天下紛紏。事不夙而無以待變。論治之儒。率持有治人無治法之説。長吏更督椽易法制。輒非其故。法之設也多門。於彼於此。皆可坐意以爲輕重。國之蠧。民之賊。風俗之蜚蜮。浸淫緣之以起。辨莫能折。威莫能制。於是取同生並育之民。逆億揣度刻畫其不軌。而豫謀操蹙。文法滋益繁。而固非上下共遵之軌物。孟子所謂上無道揆下無法守者也。天運少遷。列强復重其難。勞師於遠。導天下以競兵。天下怵於非兵無以救亡。不得不從事於兵。然救亡者豈獨兵云爾乎。管子嘗論之矣。曰國無以小與不幸而削亡者。必官職政敎法制失於國也。故地削而國危矣。國無以大與幸而有功名者。必官職法制政敎得於國也。然後功立而名成。（法法篇文）春秋之時。管仲輔齊桓以成霸局。而其爲言如此。及春秋之季。句踐所以謀吳者百端。韓非曾要而言之曰。反國棄龜。明法親民。則夫差爲禽也。（韓非子飾邪篇）法之不明。官職政敎之不得於國。而欲讎之復。國之不危。何可得也。詢國之衆而爲國立法。擇衆之良而爲衆操。法則三公六卿百執庶姓。皆將受範於法。一切空言僞議之囂囂胥歸於無用。而後國事乃可爲也。彼商鞅者其知此矣。故其言云法已定矣。不以善害法。任善則民多言。（商子靳令篇）爲國者不必愛鞅而不能不愛法。則商君之言。何可忽諸。然則是譯之成。示我以周行而導之先路。其爲功又豈小也。吾喜是書之行。樂爲之一言。以諗世之讀是書者。光緒三十三年丁未春日浭　端方序 
專電 
[電一北京（四月初五日戍刻）]  
　　楊翠喜案人証俱已到京由醇邸親自提訊據供實係王益孫所娶與某貝子僅識一面（曰） 
[電二北京（四月初五日酉刻）]  
　　聞各科道昨日會議如某邸叅案含糊覆奏必再確指證據聨名紏參務使水落石出（民） 
[電三北京（四月初六日子刻）]  
　　商部照會各國公使會議商標昨奥使照復外部非請本國訓條不能開議（自） 
[電四北京（四月初六日子刻）]  
　　閩督松壽電咨農工商部據陳大臣稱革道馬景融有北京玻璃公司股銀三萬請澈查歸公（莫） 
[電五北京（四月初六日丑刻）]  
　　南美洲華商公電農工商部稱智利國現至中國招工請通飭嚴禁請部卽據情咨行各省一律查禁（天） 
[電六北京（四月初五日酉刻）]  
　　署理黑龍江巡撫程德全將於日内請旨實授（天） 
[電七北京（四月初五日戌刻）]  
　　蘇杭織造内廷又議裁撤（大） 
[電八天津（四月初五日亥刻）]  
　　美國開軍醫會北洋無人可派電請陸軍部選員前往（大） 
[電九北京（四月初五日亥刻）]  
　　昨日廷寄著黑龍江巡撫程德全迅速來京商議東省要政（自） 
[電十北京（四月初五日亥刻）]  
　　東督徐世昌行期俟程德全到京面商要政後始能定奪（法） 
[電十一北京（四月初五日亥刻）]  
　　京漢鐵路行車監督陶湘經岑尚書查有得賄情事撤差查辦（旣） 
 
 

Page 4

 
 
[日下新聞]  
　　岑雲帥昨與吳仲懌侍郎會議整頓部務。雲帥謂本部創辦伊始各司員於輪路郵電未盡通達竅要必須設法講求方克有濟擬先設立研究所一處。令各司員到所研究。並購各種書籍存儲所内俾資叅考至於前擬考試司員一事。岑帥大不謂然。大試者試其所學也不學而試吾不知其所試何事矣。岑帥之見有以哉 
　　駐藏大臣張蔭棠電奏。前藏粮台候補知縣余鍾麟　案招摇查明屬實。擬請旨罰銀六千兩。充地方善舉該令以縣丞降補。以示薄懲。　旨著照所請該部知道噫曾是招摇也而可薄懲乎哉 
　　内務府一旗學堂。係世那榮三中堂曁内務府繼祿莊山增榮三大臣捐貲創辦刻已漸著成效分立中小學堂數處前日傳集各堂學生。在大學堂操場開一聨合會。卽請三中堂及各大臣蒞塲考察成績夫學生之成績而於操塲考察之是亦尚武之意歟。 
緊要新聞 
[建築油池案又翻前議蕪湖]  
　　美孚洋行在弋磯山建築油池。一案前後情形迭誌本報現聞該商劉懋恩。又於月前到蕪晉謁關道文仲雲觀察提議此事經觀察援引成案再四駁詰。該商始無異議二十八日觀察會同查辦油池委員陳劭吾觀察。與該商訂立草約。申明除建築油棧外不准添設油池。該商自知公理難違。當卽簽字認可。詎次日忽又翻議。謂商人昨將訂约情形電禀本國駐滬總領事後旋接覆電以建設油池一案。須由領事酌核。商人不能擅主。所立草約。礙難作准。等情刻觀察又與之據約立爭矣（少） 
[津鎭鐵路專用華人資本]  
　　泰晤士報云接電傳消息謂鄂督張直督袁。屢次會商始决定津鎭鐵路。專用華人資本。外務部因與駐京英德兩國公使商議將合同作廢。譯字林報 
[添派繆太史稽查接收貢院事宜南京]  
　　江督端午帥因商會接收貢院材料恐有散失派蒯觀察光典等認眞稽查已誌昨報。茲悉蒯觀察奉飭後遵卽囑令商會總理蘇大令錫岱選派妥人先將貢院内實存一切什物移　衡鑒堂後暫儲眼同點驗核收再行造册呈報旋又據衆紳公議謂從前發起各紳張殿撰遠在通州。鞭長莫及。惟繆小山太史。在省居住。便於就近商議。若不出擔義務。商會不敢承認。經理。等語蒯觀察因又呈請督憲加派繆太史爲蘇省稽查。以便早日妥籌舉辦現午帥已准如所請照會繆太史請煩妥籌一切矣（商） 
[冒振革勇電飭正法海州]  
　　海州汪直牧奉督憲電開禀悉該犯楊萬春以已革營勇。膽敢冒揑樹藝公司之名。假造放振施衣等票。誆騙饑民。得錢並揑平糶旗幟。向各船戶訛詐。實屬藐法妄爲較之尋常吞振冒振情節尤重應卽遵照奏案。明正典刑。以昭炯戒電到卽由該牧速提楊萬春正　。具報仍勒拿逸犯卞守佐等務獲究辦飭詳禀批等因當卽立提該犯楊萬春綁赴市曹正法示衆（一） 
本埠要聞 
[飭查閘北轉立道契基地]  
　　閘北設立巡警後所有路旁。翻　房屋。應令。一律収進。以便加闊馬路。茲滬道瑞觀察查得該處基地。有已轉立道契者。因特札飭閘北巡局逐一查明。禀復核辦。一面並函致英總領事請爲查照（皇） 
[江督蘇撫核准開浚河道]  
　　滬道瑞觀察因法領事擬代開西門外一帶河道電禀督撫請由地方官紳自行籌辦並聲明由道墊欵將來在蒲匯兩河工費内照案提還已誌昨報。茲將督撫復電照錄如下 
[江督復電。]  
　　斜橋西至日暉港一帶河道應卽提前撥欵開挑一切照議辦理。候行蘇藩司飭縣遵照 
[蘇撫復電。]  
　　浚河事請卽照辦。已行司飭遵（輕） 
[裕蘇局致函西報辯明僞造鈔票事]  
　　文匯報云裕蘇官銀錢局。函致本館略謂前禮拜六貴報登有來函一封謂敝局所發鈔票。有僞造情事。實屬不確。敝局所發行之鈔票。皆蓋有蘇藩司印信。一望而知此等無稽之言於敝局信用頗有關碍應請將此函刊入貴報以告衆人云云 
[英美部]  
　　字林報云本埠英美工部局總董克錫君告退去滬現由局董議定公請怡和洋行蘭德爾君。蒞局接任 
[庽滬溧紳公禀蘇撫電]  
　　（爲邑令膜視灾荒事）撫憲鈞鑒溧陽被災剔荒征熟而征荒過多。黠吏刁生因緣爲奸屢　發帑。適爲有司墊辦漕糧。致飢民聚城騒擾。縣令仍坐視。人情洶洶。恐釀變故懇速妥幹員振撫幸甚沈士林狄葆賢等公叩（而） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部奏釐定職掌事宜及員司各缺並擬添設丞摺（續）]  
謹將酌擬度支部職掌員缺章程繕具清單恭呈御覽謹按臣部以財政處户部改設除應行劃歸他處各事外今遵照臣部舊有職掌及财政處辦理各事宜從新厘定曁分司隷事辦法條列於後 
　　第一條臣部綜理全國財政管理直省田賦關税槯課漕倉公債貨幣銀行及會計度支一切事宜監督本部特設總分各局廠學堂並可隨時派員調查各省財政 
　　第二條臣部設左右丞各一員佐理財政上一切重要及機密特别之件審定全國通年出入欵目質劑事項兼核奏咨稿件經理本部職員進退升轉註册存案稽核各司人員辦事功過督理本部出入經衆核定預算决算統計報告等項知照各司派員輸流監視堂印當月什宿赴内閣鈔件兼管收發稽察處譯電所各事宜 
　　第三條臣部設左右叅議各一員佐擬本部則例及一切章程草稿會同各司籌擬各項奏咨變通章程擬覆交議特别事件奏章審議各司重要事務 
　　第四條臣部擬設十司其目如左一田賦司二漕倉司三税課司四筦槯司五通阜司六庫藏司七廉俸司八軍餉司九制用司十會計司 
　　第五條田賦司掌事務如左掌各直省地丁正耗完欠奏銷新增地丁隨粮各捐規復徵額差徭籌議墾務及清丈田畝改正地租升科定則並稽核内務府八旗莊田地畝稽核賜復免科除役蠲賦緩徵並稽核州縣交代各事宜 
　　第六條漕倉司掌事務如左掌各職省漕粮漕折漕項等奏銷考成春秋撥册及臨時蠲緩等欵稽核京外各倉積儲支放及各省兵米榖數籌備賑撫各事宜 
　　第七條税課司掌事務如左掌稽核常洋各關收支各直省商貨統税及當雜各税籌計各省新增税項烟酒雜捐機器製造各貨税發給各省田房税契貨商牙帖及一切印花考核進出口税則發給關單執照考核官物曁新法製造應否免税等項查核各關出入口貨税收數比較各事宜 
　　第八條筦槯司掌事務如左掌各省鹽法稽核引票課厘租税規羡雜欵加價折價塲課竈課并課畦税各項考成奏銷春秋撥册貢鹽京餉帑利飯銀紙硃各欵盤查運庫道庫鹽屬各官交代更換綱總認辦引岸兼管茶引茶課羡截土藥統税及籌議專賣各事宜 
　　第九條通阜司掌事務如左掌稽核各省所有金銀銅鉛礦務雲貴等省銅鉛運務籌鑄金銀銅各種貨幣核議製造紙幣代造商家銀行行使憑票訂正總分銀行總分造幣廠各章程籌畫全國流通貨瞥辦法調查全國需用貨幣數目稽核銀行造幣廠印刷造紙等廠局報告核計各省購買銅铅各事宜 
　　第十條庫藏司掌事務如左掌稽核國庫出入欵項各直省報解京餉各項經費收放顏緞兩庫物料核定折價核議蘇杭兩省織造奏銷盤查銀緞顏三庫稽核各省司道庫儲新舊案减平銀册兼管本部飯銀出入各事宜　 
　　第十一條廉俸司掌事務如左掌稽核京外王公百官廉俸各處駐防官兵半俸半餉養贍紅白事賞及各衙門經費事宜 
　　第十二條軍餉司掌事務如左掌稽核全國海陸各軍長江水師在京各旗及各處駐防各省緑營官設警兵餉項並各省報解協餉各事宜 
　　第十三條制用司掌事務如左掌籌撥京協各餉稽核各項工程領欵及一切例支雜支劄庫事宜並各處河工海塘歲修欵項曁路礦郵電本利福建船廠經費報銷及一切官有財產出入各事宜 
　　第十四條會計司掌事務如左掌綜核全國歲入歲出欵歲編列預算决算表式彚纂各部各省財政統計頒布各項簿計法式核定各項特别經費特别報銷籌計頒布國家公債核算賠還洋欵核辦各省春秋冬撥册各事宜 
　　第十五條收發稽核處掌事務如左掌收發京外各項公文函件經理本部公置什物及一切雜項事務並督催各司已未辦結文件查核銷號各事宜 
　　第十六條金銀庫掌事務如左收掌全國金銀銅錠條及各種錢幣並出納事項收藏紙幣及銷燬事宜籌備國家銀行本金存置紙幣兌換本金收掌直省商家銀行請發紙幣之押金各事宜 
　　第十七條寳泉局掌事務如左掌鼓鑄制錢收發銅鉛各事宜　　第十八條暫設核捐處掌事務如左掌核辦各項捐輸請奬各事宜　　第十九條臣部新辦各項如左京師總銀行天津上海漢口山東奉天營口庫倫張家口各分行其餘各處應設分行現撥次第籌辦天津造幣總廠各省造幣各分廠土藥統税總局各省土藥統税各分局計學館 
　　第二十條臣部現擬籌辦各事如左印刷局造紙廠財政研究所財政調查處編譯所財政學堂以上各項由臣等隨時奏明辦理 
内治部 
[條呈抽提中飽之原因蕪湖]  
　　裕谿關委員陳宗壽少尹條呈抽提中飽一事已誌前報茲悉少尹條呈之原因係與該關書役爭奪利權而起蕪關各口向章除正税外所有贏餘作十成匀派委員得三成在關辦事書清簽量等得七成惟各項規費開銷亦卽在此七成中提派委員槪不過問少尹此次蒞關擬於三成外多提二成關書靳不肯與少尹　 
 
 

Page 11

 
 
　　甚遂爲此和盤托出之舉聞少尹歷任關差宦囊頗裕現欲邀集同志各出巨資將蕪關税務歸其承包以公家之正税爲爭利之市塲可慨（少） 
[蘇撫調師防堵。蘇州]  
　　蘇撫陳筱帥近以地方不靖防堵事宜不可不加意嚴密因飭飛划左營楊起元調集鎗船分佈澱山湖及黄浦口松江等處擇要駐紥嚴密提防已於初四日出隊矣（出） 
[批准借撥公款開辦平糶。南京]  
　　東臺縣知縣沈兆褆因紳士請借公欵辦理平糶詳請江督鑒核奉端午帥批示據詳該縣紳士因辦理平糶籌欵維艱請借公欵濟用秋後歸還係爲接濟民食起見自應准如所請仰江藩司卽飭借撥積榖存欵一萬串發交該紳等具領並由縣會督紳董將平糶事宜妥爲辦理務期民沾實惠爲要（商） 
[會考警察畢業生。鎭江]  
　　鎭江警察總局去歲派提調饒子敬别駕選招學兵數十名入堂肄業現届畢業之期總辦承太守督同提調敎習於初一初二兩日分别考騐以備發給文憑（文） 
[湘省舉行考職。長沙]  
　　湘省考職各生已由各屬申送到省吳子修學使於初二日扃門考試頭塲再行示期覆試（亦） 
[畢業生委充副巡官蘇州]  
　　留學日本警務畢業生提舉銜候選通判賈孝銘現奉蘇撫陳中丞札委閶胥門外副巡官已於初四日謝委到差（出） 
外交 
[敎堂房屋未便查封。廣東]  
　　瓊山縣王令以奉飭查封日本敎堂情形具禀周督奉批據禀已悉候照會廣州口日本領事飭令日本人原松來等立速赴縣領回查封敎堂内器具什物了案至該敎堂房屋其原業主是何姓名當日如何訂租未據聲叙應查明分别辦理並查拿入敎歛錢之人懲辦未便據將敎堂房屋查封入官致涉拖累仰廣東布政司會同按察司卽飭遵照繳（爲） 
[東報注意開放滿洲門户。]  
　　初四日東京電云日本國民新聞社撰論謂深信中國在滿洲行政當能以和平爲主措全境於治安復力勸列强仍堅守其宣布之宗旨維持中國在滿洲之主權開放滿洲門户該報復言各國合力請中國選用新政之人才是於中國及各國互有裨益也譯字林報 
[東三省鐵路近聞。]  
　　字林報云吉長鐵路行將開工日本南滿鐵道會社股東定於西六月初間開尋常會議 
軍事界 
[詳請暫挪軍餉。安慶]  
　　皖省一標三營二標一三兩營均係新編成軍尚未支領全餉所有該營目兵匠夫人等月需伙食欵項爲數甚鉅急須先期借給以資兵食現由督練公所禀詳撫憲札飭支應局暫撥銀五千兩以濟軍用俟該營領到全餉此項墊欵卽行扣還云（孔） 
[呈送軍械名數表。安慶]  
　　皖省沿江砲台所儲各種砲位子彈現經巡防營務處飭令軍械所遵照練兵處前頒表格分别種類逐一塡註昨已申詳皖撫請轉咨陸軍部查核（位） 
[營兵操演松江]  
　　江南提督劉華軒軍門日前札飭正副兩營曁護軍中營三管帶各將移駐四鄉之兵先後調回以資練習故近日小校塲操演鎗聲不絶於耳（此） 
[電詢獲匪辦法蘇州]  
　　江北提督蔭軍帥日昨電致蘇撫略謂沛縣鄉民魏正源拿獲曹匪黨羽張閻黄奇桃二名訊供不諱請示辦法等情陳中丞以此項曹匪應由提軍主治業已將情電復矣（命） 
[二等參謀易委蘇州]  
　　蘇省督練公所二等參謀官周錚現擬遄返北洋禀請銷差當蒙撫憲陳中丞允准另委檢閲科科長彭錫範接充業已奉札到差（必） 
敎育 
[師範學校開運動會。通州]  
　　南通州師範學校於四月初一日開第五年紀念運動會校内生徒及本城各小學生徒計有一千餘名來賓亦有七八千人由校特製紀念饅首分贈觀者自始至終會塲規則齊整異常其科目尤以兵式體操收回路權登高測量踰越飛行蓮花行進　蝶穿花園中月爲尤勝拍手之聲如雷貫耳職員競爭校長張季直殿撰亦與列焉開會順序列下（上午）會長演説照相全體唱歌盎　爾酷拉斯兵式體操蓮花行進收回路權廻綫競爭麟行競祘競賑八陣登高測量徒手體操博物採集建築競爭餘興午膳（下午）蝶舞瑞典式體操探　珠拾械短刀舞海戰新式慕利奈踰越飛行職員競爭兵式體操城西各小學聨合運動遊春賽馬園中月啞鈴體操校歌照相閉會 
[運動會歌]  
　　四月纔朱陽開萬物恢豫薰風來開校之日可念哉古者修遊馳及時勿徘徊龍旗拂拂披雲霾戰鼓百疉暄如雷　我靑年大和會勝者勿詡負者亦勿頽要憑藝事舒筋骸賽賽賽（敬） 
[金壇開辦兩等小學。鎭江]  
　　金壇縣王紳日前紏合同志擬於該處組織兩等學堂一所各定學額四十名刻已禀請當道立案矣（女） 
[蘇提學定期赴常。蘇州]  
　　周提學擬於日内赴常視學等情已紀本報現悉省中高等學堂定期初七日開春季運動會經監督請緩起節因改期初十日就道聞常州有某某二學堂期滿卒業須親騐給憑（出） 
[中學堂逐漸改良。蕪湖]  
　　皖江中學自起風潮後經蒯理卿觀察另聘張君心培爲監督蒯君壽田爲管理已紀前報茲悉張蒯二君已于上月杪到堂視事所有堂内規則現均一律改良聞二君之意擬俟本科師範兩班學生畢業後再行力加整頓一變從前積習云（少） 
實業類 
 
 

Page 12

 
 
[補錄周督嚴禁不認權理之札文。廣東]  
　　日前粤督周玉帥札行粤路公司略謂前奉諭旨派伍侍郎張太僕權理路事乃有人登報不認並議四月初一選舉協理當飭公司查明爲首究懲在案近日復有人請行查辦免壞大局本部堂恐再起風潮阻碍事機不得不爲各股東剴切詳告查粤漢鐵路公司雖己招股四千餘萬只交五分之一今續股未交尚未咨部注册又上年所舉鄭道官應等現在人半請假本應遵照部電俟帳目清查再行集議舉董乃二月二十日公司嚷閙爭競至於散會本部堂忝爲民上豈能坐視不問不得已就紳商等禀先電請旨派唐侍郎復奏請旨派伍侍郎張太僕原爲維持路事起見惟禀舉紳商究竟已附股分若干不行而知是以奏明請旨暫爲權理亦爲徐圖整頓按照商律起見伍侍郎張太僕洞悉路事且於粤路關心至切何至於公司有所不便乃必敗壞阻撓昌言不認擇期另舉似此不遵諭旨不顧公論本部堂斷難姑容聽其攙亂大局不加究懲故札行公司查明主謀禀請究辦所有原議四月初一日會議之事應卽停止此等不顧公理不明公益之事必有一二好事無識之徒倡議把持淆混觀聽至公司選舉董事是商律明定之條卽將來必行之事本年六月正届更換董之事期不得不爲爾股東等詳切申明查欽定商律凡一股東有一議事權須知議事在股份多寡不在人數多寡譬如甲有十股乙有百股丙有二百股共只三百十股而丁乃有四百股則丁所議勝于甲乙丙三人餘照此類推又股東有所佈告儘可開明股數人名及議舉董事銜名函告公司或開明股數請一人到會代表不必人人親到又議事固須有股之人决議必須股多之人其發起人及招股之人不能附於大股東之列至議舉董事共有若干人必須於此若干人中詳查實有股份多少定其等差以憑選舉不能僅憑人數衆多卽定爲辦事之人又辦事者自總辦以下略如掌櫃衆董事略如財東衆董事議定章程交總理等辦理衆股東即不得各出私見妄行阻撓如其事出乎章程之外則總理等應邀董事會議總理仍不自專總之董事是代股東議事之人總理等卽代董事辦事之人各有權限不能自認股東不問股分多少動輒言龐語雜攘臂爭論現在如此紛爭何能咨部註册何能催交續股倘續股再遲不交何能趕辦路工早日得利豈非有意敗壞路事如再不知悔悟本部堂爲全局起見不能不執不從事仰公司傳諭各股東及現在招股權理各董事凛遵云云（爲） 
[禀呈陳列品之價值。安慶]  
　　皖省各州縣所出工藝貨品前經大憲委員咨送京師陳列所陳列惟各項價值均未標明旋奉農工商部咨查當由恩中丞札飭商務總局遵辦現聞該局已按照所列貨品查明價目逐件分註繕呈院台請轉咨部矣（頽） 
[禀請開辦礦務彩票。安慶]  
　　安徽礦務總辦蒯觀察近日禀請皖撫略謂現在振興礦務需欵孔亟自應仿照鐵路彩票辦法急速開辦以爲勸股之地伏乞批飭速辦並請咨部等語現皖撫已咨部請示矣（作） 
瑣事欄 
[禁烟局限期易照。鎭江]  
　　鎭江禁烟分局兼稽征官膏局日前諭飭各膏户將前領膏捐局照呈繳註銷已記前報兹該局委員以各膏户仍多觀望因又會同丹徒縣宗大令出示曉諭自初一日起務將舊照　銷更易新照以一月爲限如逾限不繳卽照部章押令閉歇云（五） 
[奉天開原縣多雨傷農。]  
　　初四日東京電云奉天省城北開原縣大雨致豆與豆餅受損甚巨火車二輛因須運送中國軍隊前往黑龍江故貨物不免因之停運矣譯字林報 
[關帝鎭壓公司風潮。廣東]  
　　日前有漢口股東代表某君以粤路風潮迭起疑爲周氏大屋不利所致特親以關帝神　一軸送交公司并有串砲一萬及金花彩紅各物飭辦事人於初一日股東集　時懸掛堂中逐日香火供奉以期鎭壓風潮云（爲） 
[紀查抄當塗縣門丁之詳情安慶]  
　　已革當塗縣郭繼泰發府看管其子德富及印信亦已提回經首府龔太守研訊數次惟供出任内虧空悉爲稿案家丁丁松源侵没人已當卽由府詳院昨經恩中丞諭飭首縣方令率領差役至丁住宅查抄丁早逃逸計抄得屋宇契據數紙並莊摺數扣一併呈案一面仍緝丁獲案訊辦説者謂丁歷充縣署門稿曩年在合肥縣署適值奉旨查抄衛達三軍門家產丁所獲贓物其鉅此次在當塗所侵没者尚不及十分之一云（周） 
[請飭攤修圩堤。安慶]  
　　皖撫前購東門外五里墩保田地建造營房嗣以此項地基原備修築廣濟永豐等圩自應計照租畝一體攤派昨由該圩董鄭濟川開呈應攤修築圩堤丈尺禀請督練公所核辦現該所以常備軍營房正在工作圩工實難兼顧因即詳請大吏札飭懷寗縣雇工修築所需夫價卽由該縣禀請札飭支應　給發一次此後興築仍飭該營承領攤修（若） 
[續誌鹽梟拒捕。松江]  
　　昨紀松江鹽捕中營沈都戎部下在張澤口拿獲兩梟解至華亭縣署訊究等情茲悉所獲兩梟係梟首孔四之姘婦程大令提訊之下當將請女梟發押女待質所一面飭捕往拿孔四務獲究辦（此） 
[懲辦毆打學生之匪徒。揚州]  
　　兩淮高等學堂李積新等於上月二十三日在小金山游覽被匪毆打等情已誌前報茲悉該匪已由巡警局拿獲解訊供係虎字營勇丁時因酒醉以致誤毆趙都轉卽飭笞責數百下並荷枷示衆以伸公憤（司） 
[鹽捕統領與商家齟龉蘇州]  
　　蘇省緝私除鹽捕五營外尚有小巡槍船四十號分佈常州江陰吳江等處是項槍船並無管帶祇有領哨四人一切事宜均歸商家主持近日鹽捕統領徐觀察因欲改委駐常領哨致與商家齟龉現兩造已至江督衙門互控矣（出） 
[批駁警員請加憑照南昌]  
　　省城警察官學堂上月已經贛撫親臨考試畢業計合格者十九員當由警察總局盖用關防按名給憑乃該學員等妙想天開合詞禀請贛撫再給憑照意欲咨部註册另選當被贛撫批駁不准（來） 
[巡檢縱盜記過安慶]  
　　舒城縣曉天巡檢鄒洪訓境内出有盜匪刦殺重案事前隱諱不報迨經縣署　緝僅獲從匪又聽取保私釋現　司世廉訪已將該員記過示懲矣（周） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[偵探小説殺婦奇寃（華生筆記）（念九）]  
　　又良久。聞赫迭又曰。彼白來門性無賴。而又好賭。雖在某玻璃廠工作。顧覓之恒不在。又聞約克屈來笑曰。汝當覓之賭場中耳。我今告汝一言。明日當：：語又遽低。以下遂不可聞。約又過數分鐘。恍惚覺二人皆自椅中起。就燈下檢點一物。旋聞有聲鏗然。似啟其案旁之鐵箱盖者。又似以一物投置箱中者。終乃砰然一震。則鐵箱復閉而加扃矣。余念是必赫迭携來之贓物。計點分贓訖。并包鞄而　置箱中也。轉念未已。忽聞二人已出室。急潛步至牆側微窺之。則二人已在廊下。視赫迭手中之皮鞄。則已不見。但聞約克屈來囑之曰。此事務各守秘密。倘爲福爾摩斯所聞。則我輩事不諧矣。赫迭唯唯。遂别去。余雖僅聞此斷續之數語。然光中已了然明徹。不勝駭異。蓋余方以亞登貌頗誠實。似不至作惡。不謂其竟與赫迭及約克屈來輩。結成一氣。更引彼情夫白來門爲助。而作此殺人刧財之重案。是誠出余意計之外。而决非夢想所能及者。由是以觀。彼海太家中。若赫迭。若亞登。若約克屈來。何莫非海太之敵。環伺以謀海太夫婦。而海太方懵懵若夢。子爾孤立之勢。處此荒寒宅第。而落諸人之勢力範圍中。直不啻金上肉。釜底魚耳吁。海太亦危險矣哉。而幸也。彼海。太忽有昨夜之偶出。不然。亦不免耳。又思余以思疑赫迭之故。而及約克屈來。又以約克屈來之數言。而及亞登。並及亞登之情夫白來門。一夕之頃。登諸兇之奸。而獲斯案之。詳情。歷歷若繪。不啻已入我手掌中。而可一網以打盡之。此其愉快爲何如耶。思至此。色然以喜。遂亦踰短垣以出。甫躍身至垣外。足及地。立尚未穩。猛一舉首。則一人植立於前。兀然不動。相去纔及五六碼。審其形又彷彿類赫迭。頃余中途被窘。警魂未定。一種恐怖赫迭之思想。方滿貯腦中。驟覩此頓狂駭欲絶。幾將驚　出聲。已急掩口。思不走何待。苟再爲所及者。必無幸。方轉身欲遁。而腦後忽發一至熟之語聲。 
國外新聞 
[英國大學尊視日本親王]  
　　初四日倫敦電云英國歐斯福大學定於西五月二十一號以民法學博士學位贈與日本伏見宮親王 
[奥國選舉揭曉]  
　　初四日倫敦電云奥國第一次選舉以通行選舉之法爲本社會黨得占優勝而聨德黨皆失敗頗爲人所注意 
[韓人謀刺大員獲罪]  
　　字林報云高麗人三十一名因謀刺高麗内閣大臣五名被逮已於前一禮拜經法廷先行提審所有供詞當呈總裁判院察核計爲首三人應定死罪其餘應定爲永遠充軍 
[日韓博覽會定期舉行]  
　　字林報云日韓博覽會擬於今年舉行發起人於前一禮拜集衆商議大約開會之期當在西八月間 
[香港天文台總辦告退]  
　　初四日香港電云香港國家天文台總辦道布克君行將告退繼其任者爲頭等幫辦費革君 
[英國殖民地公會事畢]  
　　初四日倫敦電云英國殖民地公會議事以畢英屬紐芬蘭島首相彭恩創議謂英政府如從他國之請不輔助殖民地施行本境之律法而裁撤廢除之則此舉實妨害殖民地自治之權利也各殖民首相皆以此議之用意爲然以上譯字林報 
[奥國社會黨之勢力]  
　　初四日栢林電云奥國議政會選舉社會黨得占多數　聨德黨則漸散渙矣 
[駐英日使禮待親王]  
　　初四日倫敦電云駐英日本公使小村男爵宴請伏見宮親王並開歡迎會康諾德公爵矮瑟親王皆赴會 
[英國遣賀使赴西班牙]  
　　初五日倫敦電云西班牙國皇太子舉行命名受洗禮之期英國矮瑟親王代英皇往賀 
[南斐洲白種工人罷工無效]  
　　初五日倫敦電云南斐洲蘭因德礦地白種人罷工並無效果因不允附和者居其大半也 
[英國擬闢英亞新航路]  
　　初四日栢林電云英國殖民地公會議定立一鐵路兼輪船公司取道坎拿大來往英國亞洲之間以期迅速以上譯文匯報 
本埠新聞 
[工程局出示禁烟]  
　　南市總工程局以禁烟期限在卽爰出示曉諭文曰鴉片一物流毒中國數十餘年實爲生民之大害上年欽奉上諭各省定限嚴禁認眞辦理即經道憲瑞觀察於上年十一月示諭本邑城鄉各烟館目出示日起勒限六個月内一律閉歇在案本年疉奉道憲及上海縣李照會請將禁烟事宜妥籌辦理等因茲復奉道憲函飭到局查禁自應遵照道憲迭次示諭扣至本年五月十二日爲六個月限滿之期一律閉歇事行出示曉諭東西南三區各烟館知悉現在限期已近所有烟館一業務宜從速改圖另謀生計至各烟館房主亦應囑令各該店於禁限期内非閉則遷不得遲緩如敢故違惟有遵照憲飭除將該店封閉充公所並行拘究嚴懲特示（永） 
[戕斃黄排長竊犯擬卽正法續誌]  
　　戕斃義勇隊排長黄勳伯之竊賊王阿仁經上海縣詳請嚴辦已誌昨報茲滬道瑞觀察以該犯應否卽照新章由道提案發訊嚴辦抑仍照例解省訊勘须請上憲核示　特于昨日電禀督撫請示遵辦（企） 
 
 

Page 19

 
 
[滬道批准省釋無辜]  
　　崇明馬鞍山被浙人李召南盜賣與洋人一案所有供出之鮑五水卽鮑寳鐘曾由滬道移請寗紹台道提解崇明縣經魏大令訊明鮑五水並非鮑寳鐘鮑寳鐘另有其人家住寗波陳家埠朱家灣地方當卽飭令李召南指認據稱亦非鮑寳鐘前日魏大令禀請道台擬將鮑五水交保釋放瑞觀察以鮑寳鐘卽未逮案應先將鮑五水保釋以免拖累昨已批飭魏大令遵辦一面移請寗紹台道飭再查拿鮑寳鐘解崇訊究矣（速） 
[玉器公所會議詳情]  
　　城内玉器公所京蘇兩帮互相涉訟已紀　　前報茲悉昨日午後由蘇帮邀齊各幇到所會議詳情照錄如下　　蘇帮董事陳養請潘寳書爲代表演説宗旨云玉噐公所成於同治十二年由沈時豐等六人（均蘇州人）創建旋因各帮皆擬附入吾蘇帮亦願聨絡故承各帮恊助造費造成後即將各帮捐數刊碑勒石以昭核實統計捐數蘇帮居百分之七十廣東潮州常州紹興無錫上海寕波等帮居百分之二十九惟京帮祗居百分之一日以公議舉蘇帮發起之人爲董事詎京帮冀奪主權去年因我蘇帮興辦學堂遂藉詞肇訟奉商部札飭商會查明商同道憲衡情决斷無如商會並不澈查碑摹捐數又不體察發起人之苦心即以日常之茶水桌費爲証判將公所三分其權陳董以年力老邁日後事必難辦具禀退董問各帮諸君有何高見以善其後否 
　　錫帮徐代表謂蘇帮起造公所已數十年相安至今斷斷不可讓權於京帮致各帮咸動公憤 
　　紹帮代表三分其權事必混亂情願分立新公所各歸各辦衆皆贊成 
　　潮湖各帮代表謂商會不以碑墓爲憑可見徇私吾等均願悉照舊章辦理若改歸京帮主權吾等决不承認到各帮所欠茶資定限五日掃數繳清如再拖延　必拆毁公所公取生財物料 
　　上海帮代表謂一切應照石碑爲憑斷不容其反客爲主 
　　廣帮代表謂蘇帮歷數十年之經營辦理頗昭公允忽一旦爲京帮侵奪主權吾等惟有附和蘇帮另立新所 
　　寗帮代表謂今商會判令三分主權吾帮不願如照舊章辦理則可否則惟有分拆 
　　常紹帮代表謂舊董係屬公舉今因畏難求退吾等擬公禀保留若京帮爲董事必不承認萬一訴訟不直願將公所分淅以房屋檯凳諸料爲烹茶煮飯之需亦所深願 
　　各作帮代表謂吾等各玉工積切磋琢磨之資費盡心血創此公所一旦被京帮侵權反將發起之人檳不見用是眞野蠻手段吾等惟有仍以野蠻答之言至此衆皆拍掌稱善 
　　董事代表潘寳書恐大衆暴動復登檯佈告曰事貴從容公議抵制之法萬萬不可暴動貽人口實今旣涉訟願隨衆意再行禀官核示請諸君少安毋躁衆皆稱是請從速具禀遂散會（車） 
[許阿妹之神通]  
　　男扮女裝之許阿妹前經蘇臬札飭上海縣解省嚴辦在案現聞看役以許有病爲詞禀懇李大令從緩解省聞大令已准請暫緩起解矣（車） 
[欽使讌客]  
　　盛杏蓀呂鏡宇兩欽使道憲瑞觀察昨假洋務局設筵柬請廣州將軍景東甫留守飲宴（車） 
[電燈廠議添股本]  
　　南市總工程局將紫霞殿改作電燈廠業已繕修工竣定期本月初八日由各董邀集股東至廠公議添股事宜（夏） 
[控追東侵肥]  
　　職商樊芬葉洪濤等前投道轅上控協記石子行經理股東劉蓮塘莊慶瀾專擅侵肥等情迭誌前報茲悉樊葉等又投道禀催謂劉將次避往烟台請再迅飭英廨讞員速著保人將劉交案移縣押追觀察准之（車） 
[讞員宴客]  
　　公共公廨關太守昨晚在署設筵東請英副領事德爲門巴爾敦美副領事白保羅德副領事師謀及道轅繙譯萬翰香司馬毛協五二尹宴飲（莊） 
[安南巡捕上差]  
　　法捕房新募之安南巡捕五十名業奉麥總巡派往顧家宅羅家灣兩處捕房當差至該處舊有之華捕每捕房祇留六名餘　調回大自嗚鐘曁小東門八仙橋等捕房差遣（浩） 
[情急吞烟]  
　　法華鎭人張松壽前日扭李阿新至該鎭巡局控李誘拐伊妻適計二尹奉委押解秋審人犯未歸卽由局　看管詎阿新背人潛服洋烟前晚身死昨由地保包錫卿偕同屍父李林海投縣報請相騐李大令驗得委係吞烟斃命當將看役帶回訊辦以儆玩忽（車） 
[疑姦挖眼]  
　　嘉定縣方泰鎭屠户褚升卿疑妻與夥陳福興有私紏同朱根生等將陳雙目挖去當經旁人勸釋雇舟將陳載送來滬訴由陳兄萬興投報美捕房請究一面將福興車送同仁醫院求治（西） 
[局員銷假]  
　　北新涇巡防局員吳德培昨到道轅禀請銷假（車） 
[救火恃蠻]  
　　城内安仁橋萬順店主李世昌前日被救火　中人吳海泉路過猛撞稍與辯論吳卽持銅帽當頭毆擊致將李頭面眼目擊傷李遂報由東區局員判各暫押詎吳大肄砲哮將局中雜物任意搗毁局員以吳蠻橫已極卽派巡士將吳解縣請究李亦投候質訊（車） 
[相騐車夫自縊]  
　　美界西華得路張炳千包車夫張炳千包車夫邱友福自縊身死由捕房飭傳地保報縣請騐等情已誌前報昨午上海縣李紫璈大令帶同刑仵蒞驗委係自縊身死因屍屬未到飭由張炳千代爲收殮標封發壇候屍屬來滬認領（西） 
[病丐路斃]  
　　法界菜市街合興里昨有倒斃病丐一口由捕報知捕房飭該處地保報堂收殮 
[吊贓應繳當本]  
　　法捕房昨飭包探帶同小竊張桂生投總工程局請協探至濟宏典内吊取皮衣一件局董以法探未繳到當本不允查吊並飭據情轉告法捕頭照辦（夜） 
訟案 
[六誌縣訊鎗斃西捕案]  
　　鎗斃西捕案犯前晚又經本縣帮審洪明府提訊王夢利供正月廿六午後三下鐘有到案之王阿四卽小的前供之王阿松又名老妹到三馬路烟館約小的於是夜十　鐘至鐵馬路烟館會齊前往搶刦同來者係阿四母舅老李卽眼線李仁玉及不識姓名一人小的偕四人到鐵馬路又遇見七人同至泳康夥搶阿四轟斃西捕是實張阿邦供向在新閘售魚致與茶館主王阿四認識小的於正月十六回黄岩縣家内至二月中重到上海泳康被搶之夜小的尚在原籍有村人可証明府質之王夢利亦供張阿帮素未見面小在同搶之列　阿四供由劉阿三爲首紏小的等夥搶烟帋店同夥金寳被西捕拿住經劉擊斃西捕得脱李仁寳並非小的母舅亦係同搶之人去年曾經嘉定縣出賞格千元求察及訊劉阿三非惟不認紏搶轟捕即前供曾到泳康樓上刦得皮袍銅元亦均悔賴稱皮袍係老丁所送當洋七元明府喝令鞭背五十下跪鍊逾時堅執前供判仍分别禁押再審（車） 
[會訊定貨不交案]  
　　日商半田洋行控孫楚卿定買棉紗逾期不出等情前午襄讞王肇之大令與日領事村山君會訊原告延村上律師 
 
 

Page 20

 
 
　　聲請堂上追令出貨以昭公允訊之孫供求寛限大令判押限七天將派司交案核奪（莊） 
[會訊不還欠洋案]  
　　英商海馬琴行主人控無領事管束之賽克司欠洋一百十五元不還等情昨奉王襄讞與英巴副領事會訊判被告限至西六月五號將洋如數完清原被均遵斷完案（隊） 
[上海縣案]  
　　夥搶吳琴蘭家衣物錢洋之徐如松周鴻樹劉如山吉光六單炳操揚三徐二七犯奉帮審洪明府提出順供不諱判各盖指摹刻日備文解赴府司審勘（車） 
[總工程局紀事]  
　　錦祥泰米店主錢仁鑑前控立大輪船舵工張阿旺欠米洋七十七元嗣因錢夥嚴阿明欠張洋六十八元經官傳到嚴兄代認一半餘由錢代付并將嚴收押候繳等情已誌前報詎嚴於前晚在押意欲自經由管所巡士查知報由陳叅軍判交保理楚○陳家宅鄉人徐福前將田單一紙抵與葉家弄酒店主吳錦標得洋二十元吳又轉抵與王春元近被王松松父子盜賣與鐵路公司得有遷棺費錢三十五千經徐知悉卽將王父子扭案陳叅軍訊判松松押究王交保候查明有無遷坟費再核○張王氏扭丁生懔至南區控稱丈夫全生前代丁向秦姓處借洋二百元丁即携洋逃匿天津近始尋見求追判丁交保理楚並著氏夫到案候質（　） 
[公共公廨早堂案]  
　　老捕房派在福州路看守火塲之華捕王金生串同車夫胡永清行竊皮貨等情已誌前報關太守　之胡供實是該捕起意命小的竊取車至新閘租界以外日前取出晾晒被人識破送局轉送案下訊之王供求恩宥太守商之美白副領事判王枷一月期滿再押六月胡押三月贓給失主具領○過犯王首金竊取全昌祥藍布一疋報捕拘獲全昌祥又送李學應竊取客人陳童甫皮夾一隻内有洋元一併解究太守判王押押六月期滿枷一月逐出租界李押一月贓給陳具領○衛紅生即曹福生竊取食米判枷七天押六月○李阿三竊取江和尚等家衣服棉被判押三月○晉隆洋行侍者王阿榮　阿福劉阿保等人在馬路中調戲蔣石氏繼又兇毆判各枷七天期滿押一月○鴇母張周氏任令雉妓拉客由捕將龜奴李桂卿鴇婦張周氏傳訊判李枷示七天氏押官媒一禮拜○陸阿和王阿三串竊薛雲泉家衣物判押候吊贓於下禮拜四解訊○劉得貴竊取張連生家衣服判枷一月期滿逐出租界○戚家祥控李阿和王阿華賣地不交判押候過堂訊奪○濟良所西董接無名氏函稱清河坊明月閣紅翠閣花鳳英花鳳珠四妓均被鴇凌虐當即報捕派探將四妓拘案四妓均供有親生娘祇因家貧不得已賣娼王吳氏供常州人鳳英鳳珠是親生女並不凌虐唐范氏供明月閣是女兒因欠債甚多故而賣娼王氏供紅翠閣是孫女自愿賣娼關太守商之美白副領事判王唐等各罰洋三十元四妓赶即領回擇配仍著具結備案（霜） 
[公共公廨晚堂案]  
　　黄銓投廨控曹蘭廷兇賴借銀抗傳提押等情已誌前報前晚奉關太守訊黃供去奉曹向商民借去銀兩連本利計共二千一百兩向索恃蠻圖頼求追訊之曹供詞支吾太守以認欠屬實判押候交的保具結限七天理楚（舟） 
[法租界公堂案]  
　　袁潤生短交杜鴻標担保賠銀一案昨又傳追袁求寛限官判於下禮拜一措交如違提保人押追○江生甫偷作塲木板判押三天○林阿新摸竊途人時表判枷一月押改過所二月○陶和尚偷朱寳生銅錫噐具判枷一月贓給失主具領○陳阿福偷陳春羣車照判押五天○沈瑞卿將郁阿四所失之鐵絲網籃售與龔興興報捕拘訊沈稱稱購自他人官判沈罰两元另給還龔贓洋两角籃給郁領去（契） 
[美租界捕房事]  
　　東洋車夫應阿二手持西衣多件授稱衣係西婦所遺捕頭命存下候認○漢壁禮路押店前晚失竊綢衣及銀表二十餘只昨晨報由捕頭飭探查緝○小孩王洪生在百老匯路迷途啼哭由捕帶入捕房旋由孩父投請領回捕頭准之○昨有甲乙二乞丐在北蘇州路空屋内爲隣人撞見疑係種火報由捕頭飭探拘入押候查辦○裏虹口梧州路浜中泊有江北艒船甚多昨由捕頭分飭華印各捕馳往逐出界外（西） 
振務 
[江寗籌賑局三月下旬收到賑欵清單]  
　　（官捐振濟）江西提學司林　洋銀一千元法政學堂監督候補道　德楙捐薪水銀五百四十兩（慨助賑濟）通州直隸州知州恩芳勸集紳捐洋銀一千元（義振捐欵）漢口花樓義通祥職員汪榮募集洋銀五千元通州直隷州知州恩芳募集洋銀二百五十八元又小洋六百二十角湖南督銷局候補道李葆恂募集銀五百九十六兩二錢 
[曾少卿經收泗水華商捐助淮徐海賑欵報告]  
　　恊興陳才銀一千二百盾蔣懋修藍金昇六百盾建源五百盾承順成王振煌林清河錦淮吳阿水鄭堅成陳顯源各三百盾陳春元張石玉各二百五十盾梁壽陽廣同德茂美號黄江淮江淵各二百盾兪宏瑞一百五十盾美成號黄春夏一百二十盾廣生財義和號合利號德裕隆美源號張遠記源發號光盛棧張濟安源美公司萬豐興黄克昌梁壽安黄文咤合記公司蔣報企蔣備廷蔡益亮合和公司黄茂林黄長山洽源號楊光命林銀椿楊綿昌劉續珍陳克春各一百盾謝成助朱同記廣彰號茂興號春林堂黄菊華全安居許綺亭新泰美白圻愚怡盛隆鄭君興庚輝號福源號黄則烺聨祥號義安號林金石張南英運慶號甘飲棧元興號林亞貴寳昌號和源號蔡錦志陳萬安周鐘星蔣以芳美南棧合春棧陳清標鄭良玉楊世遠宏源號萬成　林振照韓應輝建興源林添福黄江澄鄭良仁柯宗郎許瑞陽高安明林登茂公司周文墨盛昌號黄渭和郭瑞傳瑞賢陳全壽慶福各五十盾王茂泰合復號陳仁愛黄應華萬裕成怡安居黄崑隆公司楊　柏吳　　周俊明德春棧增興公司裕彰號王有智仁安堂德彰號蔣報丙崑成號同興隆葉炳祥鄭良璧成昌號貝寳泉林洪淮福美號李福成楊如瑞黄江濆陳天祚吳基華陳清沃桂國楨謙益號如春號傳若泉林瑞良朱富蘭簡芳燾裕益隆李金清陳巨川賭　公司各二十五盾吳全偶林麟趾蔡江海林漢宗源盛號陳媽厚復源號陳增禧陳續春唐守川黄江　江紅目韓錫寛各二十盾廣裕祥福山號廣泰號蘇玉印温清塗朱馥卿陳肇鹿各十五盾陳信初王則裕余奇雪郭瑞求義興號永合興吳駿發黄熙雅和恊號林景瑞乾德號薛克水郭仁堂鄭彪林慶泉周文筆周鍾　廣泰和陳懷振蔣備芍陳文軒黄寳慶陳成錠黄炳貴郭寳興曾生泉姚陞芳陳維熊林昆連林百慶謝執端葉瑞乾陳恭泰茂蘭興林洪河李逢隆吳基　瑞昌號王能治陳健寗柯福榮潘煉精源源號王能慮黄伯璠歐陽英簡社强宋植芝歐陽　南黄雲階郭讚生楊雙鳳德方號泗長成無名氏劉弁茂吳祥良白振勳各十盾王添煌七盾五角蘇春圃蔣以操張德毛元亨棧林保國管承立戴祥滋吳佩官吳垂牆黄北海春裕興萬裕隆廣來居廣順興王則哲王瑞祥陳隆德吳清福陳隆泰陳瑞瑚李良瑞謝福能林致彥保生堂德記何炳炎梁廣潮蔡元談高水白魏昭治周彩金劉育才白成美義成公司锦成號郭尊祿張有根兪保合林永仲陳延吳海臯同和號王有諒吳裕内陳鍾恭泉　號曾榮源吳慶記陳吉甫黄怡昆葉鰲莫楚翹羅澤棠謝長官陳耀東張星南莫礪如黄德慶羅國清黄淮德葉介南歐陽坤歐陽近周餘森莫侣彭區文波黄玉衡簡汴黄錫　　　琴謝禮堂譚耀堂無名氏洪天恩温賀記郭傳枝吳朝陽陳志龍莊清江謝瑞興各五盾周長沙洪聰明張家深榮發號各四盾吳文書昆昌施文輝各三盾李政發吳九科陳扁楊棟鄭位淩黄立金黎榮廣德號裕發號陳懷仁方友柏許摘春李嘉滿蔡順記梁助陳清　無名氏吳記樑盧維椿謝　九黄順榮葉瑞星羅瑞洲葉景舒歐陽鴻葉向榮葉向華莊金豹陳劍歐陽宇王渭良黄鋭恩廣居王忠譚紹唐董榮海黄騤黄扆臣黄芄軒黄操岑容樣黄立仁黄炳俊黄玉田黄社操梁毓鈞譚幹臣蕭緯生陳煜馮廷沃譚廷根林樹斌譚松勝源文林任國榮黄榮謙潘緒德黎振禮林春無名氏鍾伯泉黄壽如洪清安無名氏黄怡慈莊騰求黄淑章黄俊標莊淑振陳紹芬劉佑各二盾五角李妙瑞黎初陳增培廖廷鉞黄輝眼吉雲居吳浪謝文才紀朝及各二盾謝榮德一盾五角莫昌姚羅師　鄧耀顯吳魁陳前輝各一盾德裕隆棧内諸位四十六盾宏　棧内諸位茂美棧内諸位各二十五盾美南棧内諸位二十盾德春棧諸位謙益棧諸位各十五盾三角施國全郭厥中各十盾馮瓏周衷情一百盾龎越義興噸十五盾彭承黎許星月周文能吕泥姑劉千茂魏東來王益章林芳賢各十盾康夙夜吳高泉各七盾五角蔡俊卿吳周元林四合許廉清陳朝餘黄鴻舉郭建寳蔡振瑞黄亞福何存樂黎慶榮葉永賢林國寳廣茂興各五盾黄町　何傳瑞李尾高書銓陳傳章何振寳葉天來賴萬發棣華號黄長川黄两儀黄文圃楊添齡楊迪人吕仲立王順章韓廟榮各二盾五角永茂源謝成發林清冰李元安何華春藍省齋曾國元洪國海各二盾王貴漢許景昌吕仲淵黄嗣宗高業誠曾昆元劉明英各一盾五角韓墨通林泉成陳芷芳李振辰　銘寳施再章朱海沙余德美彭元興陳順禄石馬福陳永銓江友國林德順石春漢林清操張景福黄南生陳全宣楊清溪郭良知吳神選吳諒洪文韓宗發各一盾裕成公司一百三十盾林南金十四盾六角翁志鋭黄瑞嗣各五盾以上共收銀二萬七千七百七十九盾一角除匯費八十盾零一角外去年十二月十九由匯豐匯來第一次洋一萬五千元登入三十一次清單正月十七匯來第二次洋五千元登入五十次清單三月廿五匯來第三次洋二百元登入七十一次清單合共匯來洋二萬二百元正用特登報以揚仁風 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
