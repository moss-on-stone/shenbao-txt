# 1907 - 313 - 4912420

 

Page 1

 
 
崑山縣楊湘涇鎭著名賭棍徐一青素以聚賭抽頭爲事前被該縣諸大令提案嚴辦管押多時詎料伊怙惡不悛上年勾引青浦光蛋張逸甫等到楊湘涇聚賭今年又擺賭檯于彙源染坊隔壁茶舘裏而已有百日之久該鎭經董汪之鑣並地保葉善法等得其賭規爲之包庇並不報縣請究 
[蕪湖新開浙甯葉同慶銀樓　今擇於七月十七日開張]  
本樓開在蕪湖長街寕淵觀東坐南朝北新造洋臺石庫門而自煉丙字十足赤金葉金標金精造滿漢金銀首飾朝頂束帶鳳冠霞帔博古酒噐堆纍鑲嵌搜挑人物中西鍍金法藍仿京包赭金點翠花樣玲瓏珍珠翡翠各式俱全兼收各路砂條荒金凡仕商賜顧認明蔴菇爲記庶不致誤 
[聲明姚花公稱]  
稱維吾姚花裝申一夜之隔信息靈便雖是大宗生意寳係佛面　金滬上經手均是寄莊所叨薄　微乎進客之稱常有輕重未同一例致多爭執今邀集同志以新花爲始設立公稱概用十六兩八錢準足可馬稱以婦劃一而後承　貴客進辦姚花者一例在洋棧用公稱過砠以昭公平恐未周知特此登報聲明諸祈　垂鑒 
[工部局諭第一千八百六十一號]  
照得本工部局設立之華童公學准於西九月二號華七月廿五日卽禮拜一開學監院康普君准於西八月三十號三十一號即禮拜五禮拜六上午自九點鐘至十二點鐘在公學接受新學生學費每半年十五元如欲知詳細章程赴愛而近路請公學詢問取閱可也此論 
西一千九百七年八月廿三號副總辦麻經醴示 
[浙江旅滬學會成立廣告]  
浙人庽滬歳有增益未能團結一氣進步極難是以亟謀創設學會今粗幸成立議于八月初即須舉行大會辦理會中一切事宜以謀全省公益凡我浙旅滬官紳士商之熱心公益者務乞贊成此舉通信處在四馬路東首惠福里口新智社樓上本會事務所或惠福里内科學儀噐舘虞君含章處均可草章即向通信處索閱可也 
[襄陽丸新輪七月廿一開往長江]  
本行由神户川崎名廠製造新輪一艘名曰襄陽丸專走長江各埠船身堅固行駛快捷艙位寛廠裝修精美並有電燈風扇一切便適噐具可稱長江船之魁首今調大利丸買辦石亮丞君爲襄陽丸買辦石君老成精練應酬週到久爲紳商稱許所用各友及茶房等均精選熟手如荷紳商搭趁無不格外道地擇七月廿一晚開行務乞惠臨一試特此佈聞　日清輪船公司廣告 
[經理批發謀得利新到頭等唱戲機器各省頂響戲片]  
價比别家格外公道上海棋盤街北興昌祥愼泰慾昌洋貨號啓 
[蘇省鐵路公司催交第三期股欵]  
本公司自去臘開工以來鳩工庀料以求速成現已將築至松江　車亦已運到者故用欵之多日增一日所有第三期股欵規定於本年七月底爲止現限期將届所有分交各股東請將第三期股欵從速交下猶恐未周知特登報聲明 
[頭等唱戲機噐戲片大减價一月本行之貨比衆不同聲響十倍請賞試之請認本行招牌]  
方知眞正好貨○小戲片每張售洋六角餘者仿單詳明○京調梆子崑腔廣調各省小曲洋操俱全○仕商賜顧請至○上海大馬路東首○謀得利公司 
[中國電報局提派官利餘利廣告]  
啓者本局第二十五屆每股提派官利拾元餘利拾元照章於七月初一日爲始望各股商持摺來局盖戳付利恐未周知特此奉聞　上海老垃圾橋浜北電報總局謹啓 
[欽定古今圖書集成全書每部實價規銀四百兩]  
海内外藏書家欲購是書者請惠臨棋盤街點石齋及各大書坊購取可也再前曾購此書者不論缺頁缺本均可開明卷頁向本公司照補　集成圖書公司啓 
 
 

Page 2

 
 
今日本報目次 
○第一張上諭宫門抄論說專電京事小言緊要新聞 
○第二張晝史要摺（東省督撫奏請派署司道並增改官缺摺） 
分類新聞高州通函 
○第三張小說（幻邦奇遇錄）國外新聞本埠新聞訟案 
件各業行情表 
上諭 
七月十八日奉 
上諭致仕大學士敬信恪愼持躬老成練逹由宗人府筆帖式洊陞鄕貳擢任尙書旋登揆席管理部旗事務宣力有年克盡厥職前因患病奏請開缺以大學士致仕方冀克享遐齡長承恩眷茲聞溘逝軫惜殊深著賞給陀羅經被派散秩大臣溥倬帶領侍衛十員即日前往奠醊加恩追贈太子少保銜入祀　良祠照大學士例賜卹任内一切處分悉予開復應得卹典該衙門查例具奏伊次子玉麒著以道員用以示篤念老臣至意欽此同日奉 
上諭廣東按察使著王人文補授欽此 
宫門抄 
七月十八日召見軍機吳引孫 
論說 
[論鄭編修奏大員子女均由皇上指婚（間）]  
自政府對於滿漢兩族有不平等之意見於是滿與漢不得通婚而兩族之界限截然。遂永永無溝通融化之日。在當時挾勝國之威勢以凌衊一切。固亦不暇計及其他。及近年兩族優劣之數。排擠之形。日以彰明較著。乃至不得已而明降准其通婚之諭。無如服色旣異。習慣逈殊。漢人之視滿人。亦幾不復作攀龍附鳳之想。政府於此雖極欲示聨絡於漢人。而準諸。情揆諸埋。亦惟。有純任自然。一聽。斯民之自便而已。乃不。意化除畛。域。之。旨頒。而鄭。編修。沅乃有二品以上。之大。員子女。均由。皇。上。指婚。之。奏。設惑。於其說。以爲。滿漢。通姻。必如是。乃可。以逹。其目的。則將。來之。流毒。種禍實較諸不通婚而益。深此記者所以聞其說而不得不力辯者也。夫吾國民蜷伏於專制政體之下。固在在不能自由。獨至。婚嫁之權。則尙。操。之於其家之父母。而官。吏不能干涉。之。卽君。主亦不能壓制之。此豈其不欲干涉不欲壓制或。婚姻之事。本乎人情。强天下情意不屬之人。使之委曲以從吾令。則非特拂其父母之意。且恐傷其夫婦之和。害人倫。叢民怨。反常違世之舉。固斷不可以嘗試也。然此。特就漢與漢言也。若夫種。族。旣已不同。情性。又不無少異。而贸焉作合竟欲以。强迫。舉動出之。甚或。以。强硬　手段行之。舉古。所謂父母之命。媒約。之言均可以屏絕。而一。惟君。主。之威令是從。專制。及於夫婦間。而房　之中。將適。成一天下至苦之境。其尙。能忍而與之終古乎。夫至心不能忍。則身受者固怨毒難言。旁觀者益相引爲戒。一二品大員以外必且以不通婚爲宜。是滿漢通姻轉多一莫大之阻力矣。安見其能化除畛域哉記者亦非敢謂二品以上大昌子女必無樂於通婚者也。但樂於通而因以聨秦晉之觀。則彼此均以爲便。不樂於通而强之結朱陳之好。則彼此均有所不甘。樂與不樂之間。固不可以同年語。彼剏爲是說者。但求以一言動主聽而利己身。而不知其說實有不可通者在也。 
且鄭君亦思指婚之制何自來乎。合環球文明國之歷史而求之。不見其有是例。以吾中國四千餘年之歷史考之。亦不聞其有是例。則指婚云者。不過滿洲相沿之習俗。夫指。婚旣爲滿洲之習俗。而入主中夏以來。又未。嘗。以此例概諸漢人。則政。府縱有歧視滿漢之心。猶無。歧視滿漢之迹。他事。縱多壓制惟。此差。有餘地之留。今鄭君乃以欲消界限。請以。指婚之例。行。諸漢人。是使。專制政體。益復。圓滿無缺。而吾。蚩者之人身　。且爲。無。意。識者之一言所。賣鄭君。之肉尙足食乎。况夫婦之際。事最難言。浸假情誼。不投。筮占反目。無論兩方皆有所不願。設漢人因嫌生忌。因忌生仇。益以觸其無限之惡感情。則干戈卽始於枕席。而排滿之說。恐將更劇於前是鄭君此言。非特不足恃以消融滿漢。且適以梗消融滿漢之路而已。要之朝廷旣准滿漢通婚則苟其無黨無偏。同居平等。而又於服飾間改用漢制。以期爾我無猜。將見滿漢聨姻。必有不待君命而自然互相結好之一日。若徒臨之以勢。脅之以威。則愈求其通而愈見其有窒礙。明智之士。當不難深思得。之。况現旣爲預備立憲之時。君權無限之說。其勢萬難久存。又奈何可以大昌婚嫁之權。强奪以歸人主耶。雖然。吾意爲是說之太史公。猶自以爲異想天開而言人所不能言也。嗚呼噫嘻。 
專電 
○電一北京（十八日午前八點四十分） 
居。留。神戶學商兩界公留領事長福。電請外部核。示（大） 
○電二北京（同上） 
 
 

Page 3

 
 
　撫朱臬爲中表親奏請廻避奉旨不准（大） 
[○電三北京（同上）]  
前外城巡警總廳朱啓鈐准十九日赴奉（句） 
京事小言 
　　吳方伯引孫日前召見皇太后面諭云湖南的事情很不容易辦你趕緊到任去罷又云現在也不但湖南一省辦事不容易各省全如此言及此痛哭不止又豈知今之大員初未嘗注意於辦事之難易而惟斤斤於入欵之多寡也哉 
　　駐京義使照會外務部稱坎拿大澳大利亞願派人來華入中國農業會及農林學堂請認可准其入會研究等情案中國並無農業會及農林學堂惟農工商部現擇西直門外三貝子花園地方試辦農業試騐場形式亦未完備研究更屬空談不知外人何所取意而有是請也　　民政部尙書肅親王近日公餘之暇溜覽各種報紙凡有論及警政並各廳官員曁巡警之利弊者立旣查辦理卽有失實之處亦必暗自遣人報信報館更正於是各廳區官　無人不以購閱報紙爲要務矣 
　　憲政編查局所設提調二員仍爲寳侍郎熙劉少卿若曾此外另調留學東西洋學生五六十人到局編查而所辦之事僅將各項文牘分類列表以備檢查不知如許人才又　何所展布也 
緊要新聞 
[張中堂與李護督約定六事武昌]  
　　鄂督張中堂因晉京在卽特與護督李少東方伯約定六事（一）委臬司梁鼎芬署理藩司江漢關道桑　署理臬司鹽道童瑶圃署理江漢關道施鶴道曾履初署理鹽道所有庶政均須隨時與司道商酌（二）設遇外交急要之事須電京商辦（三）道府委差署缺各事須電京商辦（四）從前議辦未行及已經舉辦各項工程新政均須逐一實行不得中途廢棄（五）衙署不能讓出（六）入京以後如未開去底缺有急需用欵須代爲籌措聞前五事李護督均已認可惟籌欵一事須俟商酌云（今） 
[岑雲帥又有改簡兩湖之望北京]  
　　岑督奏報假滿起程摺到京已先奉旨開缺兩宫閱摺頗爲感動意欲另簡要缺故政府中人擬俟張相國奉召來京卽以岑雲帥請簡督鄂云（民） 
[駐俄胡使電請抵禦日俄恊約北京]  
　　駐俄公使胡惟德爲日俄協約事有電至京言日前與俄外部會面據該大臣稱俄日現立專約保全中國土地尊重中國主權其條文共有二欵已由駐北京俄日兩使知照中國政府現該約條文即日將刋發官報宣布各國實爲保持遠東太平開興商利起見别無他意請轉告貴國政府放心等語惟此約關繫東三省全局利害請亟籌抵禦之策云（慕）按此事略見前報專電 
[越郡黨案牽涉醫生之謡傳松江]  
　　十七日松江訪函　松郡西門外醫生韓半池前年納捐縣佐聽鼓之　昨日忽起謡言謂蘇撫陳中丞得浙江撫台密電以韓半池及其子鳳苞與嵊縣逃匪竺紹康認識均係革命黨徒特派鹽捕中營來松搜查其家中人異常恐慌以半池適在浙江嘉興縣沈師徐大令署中爰卽電致彼處囑籌對付而郡紳吳君伯庚居處咫尺以韓生平和靄謹飭其子亦讀書習醫　不染新學浮囂習氣何得有此風浪爰擬聨合同志申禀當道代爲　雪凡郡人之與相識者亦皆代抱不平詎今日又有查抄韓宅之謡致往觀者甚多然此時尙未有動靜也（此） 
按韓醫以交結宜場趨附勢要聞於松捐納佐雜聽鼓之江是乃一熱中利祿之徒安有勾結匪黨之事况醫生係店傭起家稍習醫術其人非特無革命思想且於革命二字亦恐有所不知而浙吏目爲革命黨而欲執之奇 
[長江各督撫提督電奏查緝匪黨辦法南京]  
　　江督端鄂督張湘撫岑院撫瑞院撫馮蘇撫陳長江提台程清江提台廕會銜致軍機處代奏電云六月初八奏電旨沿江一帶匪徒充斥亟應嚴密查緝著曾商妥議詳細具奏並著程文炳常川梭巡勿得拘守分閱上下游常例等因欽此遵卽電商籌議間六月二十日准鈞處字寄六月十一日奉上諭現在人心不靖隱患宜防應如何布置以期有備無患之處著沿江沿海各督撫體察情形妥籌辦理毌稍疏虞欽此仰見朝廷綢繆未雨綏靖疆圻之至意莫名欽感伏查江蘇居江海要衝鄂湘皖贛均爲長江流域江面自吳淞以至岳州綿亘五省包絡湖浸輪舶絡繹伏莾素多近來革命黨匪到處煽惑復有孫汶爲之黨魁時自外洋接濟軍火財用江蘇海岸東北界山東日照東南至金山場紆途四逹港义紛歧太湖一帶兼通海口時聞有逆黨勾結梟匪起事之說巡緝稍疏卽虔滋 
 
 

Page 4

 
 
事自應妥籌布置以期防患未然欽奉前因公同電商悉心籌酌略分三項辦法一曰嚴密探訪向來各匪大都椎黠無賴之徒茲則黠十莠儒昌言革命人類紛雜行蹤詭密尤須重懸賞格廣設偵探鄂省自庚子年經之洞設立沿江緝捕營南北巨匪時多捕獲兩江則自上年端方到任時卽經設立探訪隊分駐各處復將原有兵輪抽撥數艘編立巡緝艦隊派員統帶梭巡命意均與北洋探訪局略合然以此標名轉恐匪黨注意易致驚避擬易名曰巡緝隊舉各種曾匪梟匪盜匪俱括其中江鄂卽就原設營隊認眞整頓多養綫　分投偵探將該匪秘密舉動隨時偵報相機因應湘皖贛三省均卽仿辦總期互通消息不分畛域以協助長江水師所不及至購綫犒賞巡緝等費應請核實報銷俾得放手辦事一曰整頓水師長江水師爲文炳專責應將本標及各鎭師船切實整理仍遵旨不時梭巡上下遊督飭查緝惟舊有船隻形式笨重阻風滯水未能迅赴事機由江鄂各撥兵輪一艘權交文炳應用如有不敷臨時再行酌撥所部皆係水師若無眼綫無從覺察應酌籌探訪經費每月銀一千兩由江鄂分認籌撥擬請作正開銷師船鎗炮最關重要四年前之洞在兩江署任内已全行發給後膛鎗惟砲位各仍舊式今擬換給後膛快砲每營以五尊爲率由江鄂各按本標船隻　撥應用此外無論在何省境内如有須用運船步隊一切器械經費均由該省酌撥應付一曰預備精兵黨匪散布各省勢頗蔓延若使節節設防勢分費多且難得力現擬簡練精兵授以利械並備運船靜以待動兩江卽就現設艦隊實力擴充鄂省新製兵艦尙未招配弁勇此外各省均無艦隊可編應各選步隊砲兵扼要屯紥添制輪船一一艘停泊左近一有警報立卽開駛捕拿該匪初起人必不多心必不一有此勁旅當可隨時撲滅該匪私運軍火多係夾帶貨物現已切飭江海各關道會同稅司加意稽查嚴防接濟惟是沿江沿海地面延長防緝事宜理應以各省轄境爲斷藉專責成尤須聨絡一氣互爲策應長江水師所轄下至圖山鎭内洋水師通海營口而止其上海吳淞濱海一帶應責成提督薩鎭冰專任巡緝應如何預爲布置現已由端方咨商該提督妥籌辦法至蘇省鹽捕飛划等營一併嚴飭該管將弁整理巡防庶可收統籌兼顧之效而免鞭長莫及之虞抑之洞等更有請者巡緝全資戕弁賞罰首貴嚴明嗣後在事員弁如有疏防玩公及兵勇通匪情事卽行嚴參其有心縱匪情節尤重者請旨明正典刑用昭炯戒倘能拿獲匪首及著名要目應請擇尤保奬以示鼓勵除詳細章程由各省妥籌分别具奏外所有籌辦大概情形謹請代奏（齊） 
[鎭關認籌津鎭路債抵欵之爲難鎭江]  
　　鎭江關奉部札飭認解津鎭路債抵欵一事茲關道以關歲征稅鈔僅止百萬兩上下而奏派常年解支各欵已逾百萬入不敷出以致歷年積欠至數十萬兩之鉅且近來派籌各欵仍復有加無已前此奉部派籌川滇邊務經費三十萬兩禀請改撥又未照准祇得斟酌緩急設法騰挪勉爲其難是鎭關不獨無的欵可以指撥卽十年之内每年應還利息亦無箸落至揚由關所收各項稅厘約十萬已抵各項新政更無餘欵今津鎭路費事關大局　應如何統籌兼顧請撥的欵以抵每年應還本利實無良策爰特咨請寗蘇兩藩司通盤籌畵會詳督撫兩憲請示核辦（琴） 
[廣西鐵路公所會議規則桂林]  
　　廣西鐵路公所自開辦後卽由梁主政致書各屬請公舉議員今定期九月廿八日在桂林開第一次會議特揭大略規則於左（一）公所經已設立爲路車總匯所有招集股份全仗各廳州縣力爲肩任就地分勸認股隨時具報（二） 
公所與各府廳州縣原期聲氣相通必得每府一人來所辦事乃易聨絡應由各府公推並希預示銜名以便備文照請（距桂近者派在桂所辦事距梧　者派在梧所辦事（三）蒞會之員必須合於章程現規定之議員資格凡天交銀或交銀不如額者概不接待（四）合格者無論何省人均一律接待惟本省各廳州縣蒞會議員之數至少每屬須有五名若不滿此數是爲放棄義務可以公理强迫之（五）蒞會議員必領有本公所入座票者方可與議（六）先期交過股銀者呈驗收條發給入座票臨時始交股銀者收條與入座票同時發給（七）領有入座票之議員自領票日起至散會日止所有膳宿均由本公所招待至來往川資則由自備（八）臨開會時公推一人爲議長議畢卽銷去議長之名（九）届會期前五日各議員可到本公所索取提議條件從容研究用摺詳陳臨時交會所再行宣說俾能詳愼（十）議員各摺無論去取均存公所作底案（酉） 
[小赤壁採石肇禍事往來要電松江]  
○蘇撫致松江府電頃接蘇路公司王廉訪等來電謂該守以鄕民暴動欲歸獄於張紳葆培一人飭縣檢查有無被控控人案卷以鍛鍊爲卸責之地張紳人素安分今爲公司照料陡遭意外似此任意羅織必欲置公司於無地穆等願以百身保張紳但如此辦事公司前途可危穆等亦將敬避賢路等語查鄕民藉端滋事此風斷不可長應速擇尤拿辦以儆其餘至張紳平日安分與否未便牽入此案藉爲卸責地步該守務宜持平辦埋勿得膠執成見致貽口實撫院銑 
○松江府復電銑電敬悉張葆培家初次微有滋鬧卽飭拿犯其胞伯督張汝翼汝礪等以葆培平日結怨者衆請緩辦以靖人心而示保全初 
 
 

Page 5

 
 
六復被毁鬧親往查勘次日囑　令偕張汝礪乂至葆培家安慰其母葆培亦來府一次以禮相待允其拿辦現已獲犯顧松秀一名管押並提差保到府嚴比務獲首要重懲此事無所謂卸責何致牽連舊案鍛鍊羅織外間謡言似不足據知府揚叩銑（共） 
[減縮東三省日人權限之磋商北京]  
　　日前東督徐菊帥電致外務部稱日人在東三省諸事擅作威福權限過大請與該公使磋商縮小範圍庶一切交涉可以就緒又稱日人在吉黑等省無職業者太多華民時常受其欺侮請速訂定妥章設法節制聞外部已照會駐京日使磋議一切矣（武） 
[法領事之公平交涉厦門]  
　　去厦門數十里石碼地方設有廳署關卡商務素旺前日厦門某洋行運米三十包行經該卡以其私 
運當即扣留充公事爲法領事所聞卽照會廳員謂敝國商人私運米石 
被拿有違貴國法章例應充公貴廳辦理誠是本領事亦所佩服唯船内 
有小洋八千角小孩一名亦被一併截拿此爲不犯法章人物祈卽迅飭 
送還（新） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
[題詞]  
是鏡。中花歟。是水中月歟。鏡中花則必。實有是花。而後。鏡中之花乃顯水中月。則必。實有是月而後水中之月乃形。今日設内閣。明日設内閣。内閣之組織何如也。今日。爭總理。明日爭總理。政界之紛擾未已也以若。輩之人物。仿若斯之政體非空。中樓閣。卽海上蜃樓。其不隨風。之飄飄雲之悠。悠而去者幾要摺 
[東省督撫奏請派署司道並增改官缺摺]  
欽差大臣東三省總督兼管三省將軍事務臣徐世昌副都統銜奉天巡撫臣唐紹儀跪奏爲請派署司道各缺並遵旨增攺官缺以資治理恭摺具陳仰祈聖鑒事竊臣等前經具奏東三省行省官制章程奉旨允准在案查原奏内開公署内分設承宣諮議　廳交涉旗務民政提學度支勸業蒙務七司隷之擬均各設司使一員總理一司事務等語又於光緒三十三年五月二十七日恭奉懿旨各省按察使改爲提法使並增設巡警道勸業道裁撤分守分巡各道酌留兵備道著由東三省先行開辦如實有　各省情形不同者准由該督撫酌量變通奏明請旨等因欽此旋准考察政治館將續訂直省官制咨行前來查原奏内開東三省根本重地經晝宜先此次官制辦法擬先從東三省入手除實與内地情形不同者應聽其量爲變通又清單第七條内開除東三省外各省均置三司各等語仰見皇太守皇上　念東三省官制事同草創與内地情形不同准其酌量變通莫名欽佩臣抵任以後詳加考察實以同署辦公泯　見省承轉爲行政之最善自應從東三省起其自督撫叅贊以下各官除旗務蒙務兩司本爲東三省特别官制外其交涉民政提學度支各司各有專責均應仍遵前奏辦理至勸業有保商之責巡警爲安民之官應遵照此次懿旨將原奏之勸業司改爲勸業道並增設巡警道一缺其奉天分巡道亦遵卽裁撤惟巡警爲民政之一部分而奉省巡警已普及於各屬鄉鎭允宜特設專官民政司以組織地方自治爲重要卽可劃出警務一門俾之分任奉省局所林立公牘紛雜權限混淆亟　挈領提綱與之更始故以上各官卽擬遵照原奏先行分别派員試署以爲開辦之基如有窒碍及增减之處再行隨時變通以臻美備茲查有奉天驛巡道陶大均心氣和平思慮周密堪以試署交涉司司使正紅旗滿洲印務叅領恩志器識寛宏辦事妥愼堪以試署旗務司司使存記道調補奉天錦州府知府張元奇厚重宏通才堪大受堪以試署民政司司使奉天東邊道張錫鑾老成練逹洞悉事情堪以試署度支司司使候選道員黄開文勤明耐事强幹有爲堪以試署勸業道在任候補道奉天府知府鄧嘉鎭樸誠廉正物望允孕堪以試署巡警道仍由臣等隨時察看如能勝任再行請旨簡授其蒙務司尙未選有堪勝人員容續行奏讀試署至各廳司道以下各員容由臣等督率該廳司道擬定分科設缺章程再行具奏其吉江兩省各司道應如何酌量設立之處臣世昌行抵　省察看情形與該兩省撫臣會商籌設再行奏明請旨辦理所有陳請派署司道各缺並遵旨增改官缺緣由　恭摺奏陳伏乞皇太后 
皇上聖鑒訓示謹奏奉硃批著照所請該部知道欽此 
内治部 
[江督奬勵廉潔巡士南京]  
　　鎭江道府前日電禀江督稱鎭警察節次選擇各巡官巡士尙能認眞稽查陸續拿獲拐盜多案並有三區巡士拾得千元票據立時送還原主民情貼服地方安靜等情江督以該巡士恪守警章力求名譽自應酌予奬賞卽札飭鎭道轉　該巡士來省祇領鎭道隨卽派委三區巡官王乃康帶同該巡士張有才赴寗經午帥當堂奬賞該巡士銀牌一面銀洋一百元及紅綢等項以爲拾金不昧者勸（及） 
[江督札催採辦米石南京]  
　　　觀察煇前奉江督委赴江西驗勘採辦糶米聞所辦贛米三萬石業奉贛撫諭准先運一萬石其二萬石尙未奉准出口一俟商妥卽可起運所有匯贛之湘平銀二萬兩已分給各行商婉勸先行收欵俟運抵江寗全欵清付各行商亦已應允惟端午帥以觀察辦米接濟爲日已久日前又馳諭觀察略謂該道採辦贛米原爲江南米價昻貴購運理糶起見自應趕緊接續運寗以資接濟現已節逾立秋轉瞬新稻登塲何須平糶抑卽遵照迅速解運勿任商人朦混漁利是爲至要（宫） 
 
 

Page 11

 
 
[禀請籌備社安慶]  
　　皖省王道吉因皖北各屬飢饉異常思所以未雨綢繆之　擬於各屬四鄕籌備社榖以防災歉特上數則禀請省台核議施行以爲思患預防也（政） 
[松江禁烟餘聞松江]  
　　松郡各烟燈自遵限停歇後改爲挑烟膏者甚少蓋定章挑膏之家需認定消數或廿兩或十六兩至少需每日認消八兩以每兩派捐四十文計之已日需三百二十文故認領執照　尙未有其人再聞膏捐局自禁閉烟燈後所有四五六三個月膏捐一例豁免現忽由局札　各縣仍需將此三月燈捐收取日内婁縣已派人徵收華境尙未有舉動或謂烟燈旣歇多有遷居他處者此項已免復徵之捐欵恐未易收取云（秋） 
外交錄 
[駐藏大臣奏保襄助會議人員北京]  
　　駐藏大臣張蔭棠初二日到大吉嶺業已奏報到京大約日内卽可開議並保舉藏官汪曲倫布精通英藏文字資恪甚深於印藏商務情形亦最熟悉現在調赴新辣襄助會議事宜俟差竣後仍著回東亞關供職云（水） 
[俄使催結北滿鐵路運貨稅章北京]  
　　北滿鐵路運貨稅章迄未定議前日俄　使赴部面　徐菊帥飭令哈爾濱關道與俄員開議該俄官抱　合並無不合而華官於原訂合同似不甚承認因此該議不得連續致有暫行停議之舉惟會議一日不定則各稅關一日不能開辦稅司委員不知應遵照何項章程辦理不免紛歧請飭知該關道從速接議等語已由部電知東省接續開議矣（木） 
[德國軍商之大運動]  
　　德國商人近者行其賄賂政策籠絡北洋軍界之段祺瑞及其他陸軍部之大有勢力者欲將直隷及東三省需用軍械歸德商一手經理又持派運動員數人至湖北聨絡該處軍界中人以壟斷鄂省販買軍械之利　譯大阪每日新聞（頴） 
[日使注意東省借欵北京]  
　　日本駐京使臣近向外務部要請將東三省籌借外債欵數若干預行明白示知未悉外部如何答覆（月） 
[調查鴉片問題]  
　　十七日梧林電云英國外務省次官斐毛立斯氏在上議院聲說英政府並未聞中國政府實行承認美國所倡議交萬國委員會同調查鴉片贸易之事是以未曾派有代表委員譯字林報 
軍事界 
[江督札飭整肅營規南京]  
　　江督札督練公所鎭司令部文云南洋一鎭成軍未久訓練未精内務未盡全賴上級官長首先指導下級官長竭力奉行訪聞各標營管帶以上之官長優遊自適鮮能夙夜在公甚至私服出入軍營有失儀表循此不改恐僚屬效尤無從收拾自此次諭飭之後務使全鎭將校常日到營除燕居外均須服軍服佩軍刀不得稍有玩愒值此時艱孔亟軍政方興其上級官長尤不可援　東西熟練之軍强爲比附以操練敎育内務等　委之排長正副目致精神形式日卽頽敗惟應如何嚴　各級官住營時限與監察勤惰規則仰即妥籌辦法詳復核奪（王） 
[營弁分領查獲私米充賞洋元杭州]  
　　候選通判何汝成日前呈報浙撫謂昨奉兵備處袁道憲面諭卑隊本年春間在平湖縣屬查獲出口私米一案奉派充賞米三百五十石遵卽具領在案茲在湖墅裕通米棧變價洋一千八百六十元除提給哨官段蘭魁等購綫費洋一百二十五元尙餘一千七百三十五元每哨官一員派給洋一百一十元計正副哨官五員共派給洋五百五十元每船頭舵每名派給洋三十一元計五船二十名共派給洋六百二十元正勇每名派給洋二十九元　十五名共派給洋四百三十五元伙勇每名派給洋二十六元計五名共派給洋一百三十元以上共派洋一千七百三十五元均於七月初五日照派給領並無折扣等情業已出示分派矣（火） 
敎育誌 
[江督催學堂經費安慶]  
　　寗院贛三省總師範學堂所需常年經費前經江督定章由三省籌撥接濟各在案刻聞端午帥咨行院撫謂該堂額用活支等欵本屬浩繁待撥孔亟請飭由司迅卽籌撥匯寗以濟該堂急用（未） 
[江督札委曁南學堂監督南京]  
　　爪哇學生來寗留學江督飭在妙相庵特設曁南學堂爲諸生留學之所已誌前報昨又札委督轅學務文案出觀察吳炤兼充該校監督觀察曾隨戴端兩大臣出使各國於學務考察極詳（空） 
[江楚書局編譯需人南京]  
　　江寗江楚編譯官書局編譯各種敎科書籍事務繁重譯纂需人東文議員陳昌緒現有他就近經江督派委趙生徵璧接辦聞已札飭該生遵照到差隨同該局坐辦陳敎論慶年分門譯纂以期日起有功（空） 
[勸學所請給關防常州]  
　　常州武陽兩縣勸學所前經提學憲疊次札催開辦茲聞常府陸太守已擇定先賢祠爲勸學所辦公之處惟開辦在卽一切來往文件必須蓋用圖記以昭信守現聞該所總董屠元博徐　人兩君特於前日函請陸太守詳禀提學憲請將武陽勸學所關防早日頒發給領以便開辦（舊） 
實業類 
[鐵路技術生赴日留學]  
　　湖北原設之路工學堂其目的乃欲養成鐵路技術家俟卒業後卽供粤漢鐵道差遣現該學堂於學生八十名中挑取四十名派赴日本一切囑托日本鐵道廳使之學習經理事務及運輸營造各課譯大阪每日新聞（穎） 
[部議派員調查晉礦山西]  
　　山西礦産晋人屢與福公司爭執刻聞農工商部以該地礦産豐富而開採寥寥致　外人覬觎現議由部派遵專員帶同礦師赴晋逐處測勘一俟調查畢後卽設法厚集資本實行開採以免外人攘奪（木） 
 
 

Page 12

 
 
[禀請試辦商會章程武昌]  
　　武昌勸業廠商董張楫唐際清在武昌省城開辦商會特訂就章程具禀武昌府趙楚江太守云武昌爲南北要衝商務之發逹固可預爲操劵而此時鐵路未成商塲未闢贸易情形究與滬漢各通商大埠迥乎不同商等試辦商會原擬預立　礎徐圖擴充一切辦法必求簡便易行查商會部章凡省城設立商務總會應公舉總理一人協理一人商以試辦之初規模草創暫不舉總協理查警局總紳舉人李文藻熟悉商情熱心提創擬公舉該紳權理會事典帮商董吕逵先經練商業留心時務擬公舉該董專主會中文牘謹候章程批准於商董内推舉數人分司書記會計庶務等項將來商會辦有頭緒仍當舉定總協理禀懇詳咨立案當奉批示云禀賚章程尙稱妥洽仰即先行試辦俟有端倪再行選舉總理各員禀候詳咨立案可也 
[請給開礦執照安慶]  
　　皖省貴池縣職商倪鴻等擬在貴池大凹山開設中益柴礦有限公司業已籌集股本呈繳保單曁照費銀兩禀請商礦兩局會　皖撫咨部頒給礦照以便開辦（政） 
瑣事欄 
[爭墳斃命案之道批九江]  
　　鄱陽縣袁程二族因爭墳山批互毆斃命道憲文卓峯觀察批監生袁鳳翔禀云此案昨據該縣先後禀報袁坤保及程履扁程順保各被毆傷身死大概情形到道均經批飭拿犯訊辦在案該監生等所管石山本無程姓祖墳在内於順治并道光年間兩次經官訊明斷令程姓不准遥祭以杜佔山詭計乃程遠大等現復以該山有程姓祖墳之說希翻數百年舊案以致兩造互斃人命若論禍首實係程姓可恨已極惟監生等稱袁姓族人并未前往阻鬧所有程姓之人由於自相殘斃亦顯係逞刁飾抵仰饒州府卽飭鄱陽縣迅速選差勒拿程袁二姓兇犯務獲傳集人証研訊確情分别正控照例詳辦又批袁鳳翔禀　袁坤保卽使斃於獅子門村而程履扁等則在該山受傷身死試問當時如無袁姓人等前往阻鬧豈程姓之人無故平空自相殘殺况汪裕發乃係病故早已由縣驗明而該監生等猶指爲程姓殺斃似此顛倒黑白謂詞内并無逞刁飾抵其誰信之惟案關互斃人命究竟當時係如何爭鬧情形旣據一再呈辦亦應澈底究明以昭詳愼　饒州府卽飭鄱陽縣查照前批迅速　差飭拿程袁二姓兇犯務獲傳集人証研訊確情分别正控照例詳辦（莫） 
[滸浦鎭匪徒滋擾蘇州]  
　　滸浦鎭現到有大帮匪徒八百餘人至各廟宇硬行住宿並大開賭塲經該處紳董禀報到縣當卽轉禀鎭台派兵　逐事爲撫憲陳筱帥所聞以該縣壅不上聞傳諭申斥（的） 
[飭查僞造奬札功牌南京]  
　　高仲化李瑞麟姬用梅周鏡等四人前因僞造直　及練軍統領關防奬札曾由大名鎭飭探拿獲訊明正法在案兹悉大名鎭王道以該犯等所造奬札功牌恐有收買之人投營冒充特禀由直督袁宫保轉咨各省督撫飭屬示諭如查有前項僞造奬札功牌務即吊銷訊究業由袁宫保咨請江督端午帥札行各司道飭屬遵辦矣（盧） 
高州通函 
[軍事]  
自去年至今匪甚猖獗茂名東路與陽春毗連之處拜會搶劫之事時有所聞信宜山深林密伏莾尤多去年幾成暴動幸莫善積鎭軍率兵至始稍戢耳然自十月至今春二月間又復擾亂平均計之每夕必焚掠二次風聲鶴唳寢食不安所調以爲防守之續備軍寥寥無幾不足以資震懾日管帶員弁不得其人某則苟且偷安某則嗜博麻雀部兵亦絕無紀律惡劣或甚於賊地方官紳一籌莫展富者惟挈眷逃避城市而已四月間黄培松鎭軍舉辦清鄕始略安靖嗣後匪首次第就擒餘黨散竄劫掠之事漸無聞焉今茂名西路盜賊公行蓋信宜之餘波所及也石城與廉州接壤之處邇來甚爲騷動欽廉之亂雖撥大兵到勦褫革官吏飾報平靖然統領郭人漳駐廉清鄕屠戮過慘婦孺憤怨實遍地皆賊矣不過亂民散處現無攻城掠市之事農工商買仍安其常官兵對之亦不接仗耳後患之興正未有艾也各屬團防有名無實當匪勢熾時以軍械不備衆寡不敵則莫敢倡辦至清鄕之後官兵旣辦善後則又廢弛矣所賴者惟東派西調之數營續備軍及各縣城之百十練勇耳然榖米騰貴生計艱難雖日殺人盜風寗能絕耶 
[民食]  
去年收穫甚歉粒食維艱今夏又復如是茂名南路及東路頗有足觀北路及信宜舊圖之地殆不堪問化州去歲仍豐今則未知如何現時新榖價約二千五百錢一石新米價約五十錢一升其有比此價較昻者尚有多處不過平均計之耳中人以下之産啼飢者多矣搢紳士夫曾不設法以救之富戶且因以爲利恐將來有錢銀而無榖米可糴矣 
[學務]  
高州府城有中學堂一所茂名（中小兩級）學堂一所（官立）崇實（中小兩級）學堂一所師範（速成簡易兩科）學堂一所南北關初等小學堂各一所（公立）中學堂因舊高文書院修改者乙已年開學初辦兩學期甚善自去年春大鬧風潮之後則减色矣崇實學堂爲郡守英麟茂名敎諭王樹藩與本郡諸紳富設立丙午年開學校舍借用城外廟宇狹隘劣陋殊有碍衛生師範學堂爲茂名楊君彦清所倡立丙午年開學聘日本文學博士一員高等學生一員前留日學生二員廣東高等學生一員爲敎習初辦一學期内甚爲完善稱全省之冠迨楊君遊學日本後乃兄彦徵孝廉爲監督辦理不當敎習亦換其一半乃大减色今僅有一百餘人視前此殆半之矣府城之外各屬學堂之成立推信宜爲稍多縣城有官立高等小學一所各鄕有公立兩等小學三所初等小學四所現尙有兩等小學附設藝徒學堂一所及工業學堂一所正在籌辦之中尙未　學各校多聘高郡速成師範生爲敎習其管理員問亦用前此之舉貢廪附等充職皆有瑜瑕參半之觀茂名之梅菉市中早有梅坡書院甲辰年改爲小學堂管理敢習俱前日之頑錮者任其事腐敗殆逹極點今漸改良化州前曾辦一師範學堂今己畢業官立高等小學已成立矣惟主持其事者皆二三土豪勢棍内容殆不堪問電白除縣城官立高等小學外水東建有小學堂一所　川石城各邑小學俱次第成立（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（二十）]  
然是時尼卡忒之愛楷麥也。有甚於已。乃乘其彈未出膛之際。飛步而奪之尼卡忒之下也。本以調息兩間爲宗旨。故旣奪其鎗。卽束手而立於側而直提則不勝忿怒。奮勇而來。大有前此對敵之概。尼卡忒方欲應之而楷麥已趨而至。猝握直提之手。自人叢出。復奮力自前而擠之。直提曾不隄防。遽倒身退。而女兵亦遂望後而奔。以援助之。楷麥乃執尼忒之腕低語曰。我其速前。不屑與之爭執也。尼卡忒本無意與之戰。乃亦歷階而升方擊門。而宫門應手闢。於是比肩入焉。旣逾阈而侍者闔其扉。楷麥旋與諸人密籌防衛之策。宫中之人。悉俯首而聽令。幾若聞其言而舉無敢或違者。時尼卡忒方憩於籘椅之上。楷麥趨謂曰。是室也。基礎之立。已及千年。乃先祖之遺產。非直提所得而私有也。或不敢破門而入乎尼卡忒微笑曰。特恐直提之心。非子比耳。言未旣。突聞砉然一聲。尼卡忒急離坐起問曰。此何聲也。楷麥皇然曰。此叩門之聲也。意者直提竟不顧名義之所在。率衆以謀搗毁之乎。 
[第十章挈新遠逸]  
　　尼卡忒傾耳聽之。謂楷麥曰。彼卽能破扃而入。未必卽在此數秒時中。顧吾欲他徙以避之。爾以爲何如。楷麥頓露奇異之色。目念尼卡忒身雖男子前在圍塲時。其氣何壯。何一轉瞬而其胆不啻鼷鼠也。俯首沉思。默爾而息。而尼卡忒已察其色而知之。復謂曰。當我之未至圍塲也。人　安靜而今乃紛紛擾擾。歷久不休。推其原皆我一人有以啓之也。我甚不欲下民有此流血之舉。然我一日不去此。則此間之紛擾。必不能戞然而止。故吾欲急離是處。偕四友以爲逃避之謀。路之所自出。爾其指之。楷麥曰。君旣不欲久居於此。其亦能與我偕行乎。楷麥此言。固　尼卡忒語後所必出此者。然當時尼卡忒雖一往情深。而此說則曾未計及。故被聞之後。猝 
無以應。楷麥又曰。君如舍我而去。則太陰室之入。其能免哉。且吾亦無待 
乎入此室也。行將犧牲其身以殉君。言時欷歔不止。尼卡忒方欲置答。楷 
麥又續言曰我旣成竹在胸而又必嘵嘵於君何者。 
國外新聞 
[大水爲患]  
　　十七日東京電云日本東京四鄰各州縣均遭大水 
之災東京至横濱鐵路及他鐵道均爲淹没不能開駛 
[俄人被拘]  
　　十七日東京電云俄國卡排夫司克郵政局副郵政 
司名騰其毆工民惟勤者曾竊取十萬羅布逃匿無跡前日於東京近郊當俄國官員之前拘獲收禁 
[英國之中國艦隊啟程]  
　　十七日東京電云英國之中國艦隊由 
海軍少將摩爾氏統帶於今日自海參威起碇他往又美國巡洋艦一艘采塔奴茄號於昨日抵海參威 
[美大臣不豫]  
　　十六日紐約電云美國國務大臣羅得氏近怱患神經衰弱症故須至病院作三星期之靜養惟其地所在未聲明 
[法軍死傷之數]  
　　十六日倫敦電云十三日晨克薩勃郎卡地方 
摩法兩方激戰後查得法兵死一人傷四人中有弁員一人亦死之○自經此戰後法軍卽於鄰近一帶嚴密偵察絕無摩人之蹤跡 
[羅馬尼亞國大赦]  
　　十六日倫敦電云羅馬尼亞國皇近將前次謀亂案内監禁之犯八千人盡行赦免開釋 
[歐洲之平和]  
　　十六日倫敦電云奥京維也納政事報紀載最近三次國皇相會事（俄德皇相會英德皇相會美奥皇相會）并紀英皇與法國首相克氏之淡話頗使歐洲全局有同歸和好之勢 
[議院閉會]  
　　十六日倫敦電云英國議院閉會期定於本月二十日 
[美國决計遺艦東來]  
　　十七日倫敦電云前日亞愛司推地方舉行大會時美總統羅斯福與各海軍人員决議於西十二月間派戰艦十六艘東來太平洋 
[英國又添大軍艦]  
　　十七日倫敦電云英國添造第三艘屈雷諾式軍艦名曰添美利重一萬八千六百五十噸業於台文報港下水 
[日艦抵意]  
　　十七日倫敦電云日本千歲筑波兩艦現抵意大利那朴爾埠 
[德皇閱操]  
　　十六日栢林電云德國海陸軍將於西九月間會合舉行大操届時德皇須親臨閱視云 
[僑摩德民避難]  
　　十六日栢林電云僑寓摩洛哥斐資地方之德 
國人民現已遷徙他往 
[意奥大臣會見之結果]  
　　十六日栢林電云意奥兩國外務大臣 
於森茂林地方相會已見前報茲悉當時所議定者兩國對於列國政治 
上諸未結之問題仍共同一致云 
[暹羅國皇又入德境]  
　　十六日栢林電云暹羅國皇現在德境杭堡虚庵地方 
[美政府聲告遺艦至舊金山]  
　　十六日栢林電云美國政府官塲聲告謂本年西十二月間將遺戰艦十五艘繞道南美之南端麥拆梁海峽而至舊金山港及華盛頓之波竭港兩處尙有美魚雷艇多艘亦須隨後駛赴該處云 
[反抗稅則]  
　　十六日栢林電云澳洲之西部澳洲現反抗共和政府所施行之關稅章程 
[水手罷工]  
　　十六日栢林電云德國亨堡商埠各船水手全行罷工以上譯字林報 
 
 

Page 19

 
 
本埠新聞 
[滬寗鐵路工程購地局林道咨滬道文]  
　　案照滬寗鐵路各段購地於撤局之後有未領地價房費之戶照章將官契領狀曁地價房費若干如數備齊移交各該地方官衙門存儲待領如卸任之員卽將此項契領價地等列入交代册移交由後任接續催領疊據各該段員將移縣戶名各數目開單禀報前來現在敝局禀奉郵傳部批准儘六月底裁撤歸併隨辦鍾道台管業已札知各衙門所有此項存縣契領以後續領之戶應由各縣將官契領狀隨時改解鍾道台處核收除禀督撫憲郵傳部並分行咨移外相應將各段員移存各縣契領已繳若干戶未繳若干戶花名畝分洋數開具清單咨道查照轉飭長元嘉華四縣速傳各該業戶具領完案（下略）（速） 
[京蘇兩帮分拆公所之堂諭]  
　　珠寳玉器公所係各帮組織而成前因京帮遇事攬權致與各帮不合京蘇兩帮卽分赴商部曁督撫兩院互控奉飭滬道核明酌斷瑞觀察以同業聨合公所全憑和衷共濟合爲一氣今京蘇兩帮旣互相告訐應爲劃分以清界限曾批飭上海縣傳集京蘇廣浙等帮訊諭飭遵李大令遵卽飭差於昨傳齊各帮到案大令先據司事陸錦亭嚴芝生等稱公所基地房屋值價五千金生財陸續添置共值三千金由蘇帮發起各帮捐助而成惟京帮祇有捐欵八十餘元每遇公事必梗衆議是以各帮不服願將公所分析求鑒大令又傳京帮金吉雲聶祜福等謂爾帮與各帮之情不洽本縣遵奉道諭著將公所瓜分金聶等同稱不願分折大令諭謂如欲不分爾帮須與各帮聨絡闢除私見　各帮商懇允諾將情具禀到縣由本縣轉懇道憲作主准辦若不向各帮商允祇懇本縣作主亦難强之使合隨傳廣紹湖錫上海各帮詢以願否聨合均以京帮遇事蠻執不願合所爲對大令乃傳蘇帮楊德銘等諭曰本縣當遵照道諭妥爲議分爾可速將公所基地生財等件持平估價禀候照份給還　帮完案（車） 
附錄堂諭道憲於該業各帮爭控禀中業經批示飭令分帮以免再生枝節是以此次傳訊只須飭將公所地皮房屋及一應器具估價以憑核定均匀分給卽可消案乃京帮金吉雲等四人訴陳分則無以爲生於該業爲難之狀言之歷歷似非無是質之各帮則僉以京帮人數旣多性多頑悍動輙滋生事端羣情疑畏是惟遵照憲批分劃爲妥善辦法現姑諭　楊德銘等先將該公所產業房屋器具逐一據實開明聽候估計酌售一面仍諭金吉雲等息心平氣與各帮盡情商酌以期彼此化除成見禀候詳請核示則爲分爲合再聽憲示可也惟兩造均 
不得妄執意見動相滋鬧致生事端是爲至要特諭 
[匯豐銀行控案近聞]  
　　滬道瑞觀察函致英廨關讞員略謂劉問芻觀察被匯豐銀行在粤控告英官已再四催訊現又奉督憲行催勢難久宕劉觀察住居滄洲别墅前染外症曾否全愈煩卽親往驗視詢問劉觀察何日起程或赴香港或往粤東均望詳細見復照憑轉報（惻） 
[商會調處控案]  
　　職商朱掌全黄少山趙紀生前在公共公廨控徐采生王文卿串吞鉅欵一案奉訊交保清理詎徐王延玩不理由朱黄趙三人上控道轅奉瑞觀察照會商務總會理處一面札飭公廨錄案詳復等情已誌前報茲由商會總董傳齊兩造力主調停著被告徐采生王文卿等願折償原告洋七百元昨日朱掌全等三原告赴商會出具憑勸情愿領洋完案切結卽由商會總董照復滬道請札飭公廨將案註銷（莊 
[色卽是空]  
　　两門外送子菴住持僧碧雲日前招留瘋　婦屈氏在内住宿又招屈之寄女馬二寳在彼侍病詎有碧雲之友僧人尹生見色生心向二寳强奸馬卽狂喊由鄰人喚同巡士拘獲該僧至西區解局奉孫明府提訊先據碧雲投案供稱僧人時常出外毫不知情訊之尹生一味刁賴判戒責二百下著碧雲迅卽同回遷移出境馬交包探帶出速同屈氏回川沙原籍（永） 
[横行不法]  
　　已革木作董事黄志香因在鄕擅作威福經同業各董禀請上海縣斥退在案詎黄肆惡如故近又誣良爲竊在城隍廟私刑毒打致受重傷控由縣憲飭提到案諭飭交差看管靜候查辦（尾） 
[坍屋傷人]  
　　英租界西棊盤街第十二號門牌某烟館房屋日久失修昨晨忽然坍下壓傷烟客六名及烟館主婦一名捕房立飭包探周志順往查再核（莊） 
[汽車肇禍又見]  
　　昨有吳二生行經英租界南京路忽有一百零二號汽車駛來不及避讓當爲汽車撞傷倒地由吳之業師傅阿如到來昇送醫院醫治（莊） 
[城内火警]  
　　前晚十一點鐘時本埠西門内金家牌樓某紅木作失愼僅焚去平屋數間惟洋龍夫到塲後忽因事與人互鬥反置救火於不問亦可見地方火政之不修矣（軌） 
[上海官事]  
　　海門釐捐局總辦知府施煥昨日到道禀見中區正巡官程明理到道銷假浦東一區副巡官劉廼封改過局委員姚　奉道憲委辦禁烟善後事宜昨日到道謝委設高昌廟巡局委員李錫年禀請病假二天（厘） 
訟案 
[上海縣案]  
　　丁茂德於初一夜失竊黄牛一頭後悉由曹阿樓於初二日賣於卜永新控縣提訊丁供前情卜供曹將該牛兜售本不敢買後由徐照源茶食店作保始出洋二十八元購買乞鑒曹供牛係玉錦林所竊託小的出售判曹押候查辦（車） 
[總工程局紀事]  
　　施張氏至西門外萬生橋親威家途遇流棍四五人攔路調搶去金簪幸由巡士聞聲拘獲沈國英一名解至西區送案審訊供住在壽祥里因目見沙雲祥胡榮祥等在彼調戲婦女上前解勸卽被　拘求察孫明府判押候提到沙胡再核○張小弟之妻王氏被潘秀卿誘往長橋賣於　姓得價成親氏不允乘機逸出由張扭案張供在仁豐木行執炊妻住倉橋被潘先姦後逃訊之潘一味抵賴判潘押候傳到該圖地保及買主沈龍泉質訊氏戒責二百發堂再核○彩票店主吳培生於五月間將安徵紅票彩洋一百二十元並鐵路股票銀三十兩由郵局寄交該公　袁鏡甫請爲換票應售近復向之催取不認吳卽扭控到案訊供之下以事屬無憑判著自行赴縣控追○川沙人陳進生陳阿新私取寡嫂舊衣四件錫茶壺一把來由求質由巡士解案判各戒責五十下逐出贓存局○周瑞旗在南碼頭船上竊炭两簍由巡士解案判戒責一百下贓存局○顧連生以錫茶壺一把用破衣包固至押店求質由巡士拘解忽有林愛生出爲阻止一併解局訊知壺係顧物著交保領贓 
（夜） 
[公共公廨早堂案]  
　　潘王氏控某西洋人將子阿海溺斃並有見証應水金目覩 
 
 

Page 20

 
 
其事等情由捕房將西洋人送至西洋領事署質訊不實飭捕於昨將應水金藩王氏解究讞　關太守以人命至重商之會訊西洋領事博君判氏交保候訊應押候禮拜四九點鐘見証到案再行會訊阿海旣經上海縣騐過無傷結案再斷○地販蔡良山在芳園烟間因與馬夫顧阿生議購田價口角將顧毆傷氣閉身死一案昨解請訊包探張寳榮禀　往蒞驗屍弟求免請核示太守謂蔡金隆曰案關人命爾何故求免驗蔡供因驗屍後須發封是以求免訊之周桂春供是堂倌見他們打架顧打一拳蔡即倒地而斃餘不知情太守以從中定　别情判周蔡交保顧押候禮拜三由捕查明如何免驗情形再訊○妓女文雅卿不愿賣娼奔入濟良所於昨送訊並呈帶出金鐲一對供係常州人父母均故被人拐賣在上海西薈芳口妓院今不愿賣娼金鐲是自物求察判發濟良所留養一禮拜如無人禀控該鐲充所經費其另案迷路之女孩張弟仔由廨召領七天後送幼女所留養○騙子宓　其將顧慕泉古銅花瓶等騙去逃逸經一案昨解復訊宓延某律師投案代辯顧亦延麥根律師投求嚴究誑騙之罪並押追值洋四千九百元之古銅花瓶等物太守以此案情等頗多判宓還押候禮拜三九點鐘再行復訊○王阿炳吞没波彌文洋行内失落之提單一紙　索酬洋十元不允報捕解究太守以王供明單是拼夫某甲所交可以交案判押候禮拜三交到甲再訊○莊阿榮被莊張氏控其紏黨莊阿金等强取票洋一千元不允毆傷一案昨解請辦太守所以控攫洋無証行兇屬實判罰洋五元養傷再罰洋五元充公○王阿二與張阿富攔阻衛生洋人所派之張小毛等查察爛水菓判各枷五天○過犯陳阿桂摸竊李阿福洋元判押西牢一年○陸耀福向王陸氏調戲判枷七天○屬慶才於天未明時在老旗昌地方攫取陳谷賓綢衣等物追獲出刀恐嚇由印捕拘究判押西牢一年○流氓陳阿福與甘春來身匿利刃攫取邱子芳倪永林等十一人之衣服牙扇各物昨由包探張寳榮等拘究襄讞王明府商之英畢領事判押西牢四年甘押西牢一年○妓女老林寳珠後彼屋内失愼經各鄰人救熄昨由包探傳究判罰洋四十元充公○錢永安騙取朱鄒氏眞珠等物於昨提究判押候翌晨解訊（莊） 
[法租界公堂案]  
　　江祥記油漆作前延開逹律師控法商落地尼　掯付油漆工洋　又有國泰洋貨店附控該商賴還貨洋一百五十七元等情經中西官查明江所控是實判該商將國泰欠洋如數償還外再認繳費用洋二十五兩江姓控案候一禮拜内下堂諭定　○劉錢氏前在新租界開設烟館後因捕房頒發新章遂爾閉歇詎邇來並不領照復又私開爲捕頭查見將氏解訊氏稱房屋已轉借與人昨晚是二房東在内過癮並未私自開燈求察聶姑念初犯判罰洋两元充公○某西商投稱現向曹吳大購得市房一所有舊房客王掌生欠租洋八十元非惟不付反霸屋不讓請究提訊王稱房係向曹所租訂定十年期限且當時曾付過押租洋一百元現祗有七年遂欲硬令搬讓押租亦思吞没不還求核曹稱房屋已售與洋人須由洋人作主與小的不涉　馬核供判曹將所收押租扣去欠租八十元令再找還王洋二十元並限王於明日遷去各行交保違干提究○張海　在崇明將姪兒洪生帶來上海舊與南市董和興水菓行内爲繼子旋有陳惠文藉端索詐口角被捕拘案後復由高毛氏投稱該孩是小婦人所失請究判令陳交保張等斥候將該孩提案認明再核在案昨捕房將孩提案毛氏認明確非已孩陳惠文稱實未向張等拆梢詰之該孩洪生供在　隨伯父來　並非被拐司馬核供判陳開釋洪生暫押候伊伯父到案再訊（泉） 
[美租捕房事]  
　　徐阿發昨投捕房報稱髮妻名阿維於夜間逃遁無蹤請爲查繯捕頭准之○梧州路良園小烟　深夜開燈並有容留婦女吸烟情事昨由捕頭查知飾探向公堂請單傳訊○住居北四川路之胡阿惠報有　作興隆大發二人來家强索銀洋多元聲言不允則拔往鄕間等語捕頭著俟再來時扭送捕房究辦（西） 
來件 
[上。海出口花公所規則。]  
第一條本公所名上海出口花業公所 
第二條本公所以增進銷日本之花業利益并防遏花中攙水之弊 
爲目的 
第三條本公所由公所員（即銷東洋莊花業者）及賛助員（卽贊成防遏花中攙水之斃者）組織而成 
第四條欲當公所員者應由公所員介紹欲當贊助員者應由公所員或贊助員介紹申請本公所委員會俟其决定允否 
第五條公所員及賛助員欲辭退公所者應由委員會决定可否俟將賬目結清方能允諾 
第六條公所員及贊助員有背公所規則及總會决議或不遵委員長 
指使調度要求以致公所受虧妨害事務或有損傷體面之行爲 
應由委員會决議除名且可將其押保銀充公 
第七條已退公所者除准領回押保銀外一概不能向本公所另有請　 
求 
第八條公所定立委員五名若員數缺少至三名以下方可選補 
第九條所有委員（卽公所委員）在每年開　常總會時由公所員公 
舉其由臨時總會選補之委員任期至下次開　常總會時爲滿 
第十條當委員者經委員會公允方能辭退 
第十一條當委員者雖在任期内若由總會决議亦可解任 
第十二條委員中有一名稱委員長者委員長係由衆委員推舉 
第十三條委員長總理本公所一切事務兼爲會議長 
第十四條委員會除特定之本規則外當常備委員長有所諮詢 
第十五條委員長及委員均爲名譽職（卽不開辛俸之人員） 
第十六條本公所設有理事一名書記若干名驗查人若干名 
第十七條理事應聽委員長指使辦理事務 
第十八條理事一缺或開或補均由委員員决定此外雇用執事人均由理事推選而仍由委員長决定 
第十九條本公所經費向公所員及贊助員抽收其鐵箍棉花每包捐洋三分大袋一包捐洋二分中袋一包捐洋一分半小袋一包捐洋一分將按照檢查定例所收之檢查費合而充之但本條經費可由委員會决議增减 
第二十條本公所押保銀公所員各應繳上海銀五百兩贊助員各應繳上海銀三百兩卽將此押保銀存入妥實銀行生息充作本公所經費 
第二十一條本公所事業年度以每年八月一日起至明年七月三十 
一日爲止 
第二十二條欲開總會時應於前五日將會議之目的事項并時日地方開明預爲通報 
第二十三條每年九月間開通常總會應將本届之事業報告書并决算書及財產目錄彚齊陳請公認且應將下届收支預算案揭出 
陳請協賛 
第二十四條開臨時總會須由委員會决議或有公所員五分之一以上請求方得取齊 
第二十五條總會非有公所員三分之一以上臨場不得開議又賛助員不得選舉委員及議改規則 
第二十六條總會所議之事以臨塲公所員之票决權過半多數爲定若有由代理人行票决權者其代理人仍應以本公所員當之且 
須交出代理權之証書於公所（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
