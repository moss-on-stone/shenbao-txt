# 1882 - 335 - 4903450

 

Page 1

 
 
[礦務以用人爲最要論]  
中國幅員之大周圍二萬餘里其間五金之礦所在皆是卽窮百十年之人力而未能盡取其藏致富致强之道將於是乎在徒以民情不知通變拘泥成法遂使天地自然之利秘而不發有用之財轉成無用識時務者深惜之不謂物窮思返以泰西人數十年之歆動鼓舞而亦遂能化世人之成見知其利之可取而次苐興辦從前風水之説祖産之遺至今日而已絶無拘牽之意此不得謂非氣運之轉移而晉唐迄元明千有餘年因循苟且積疲成弱之中國將終至於富强也夫開礦之事非一人一家之力所能籌畫也中國人情大都自私利之所在雖家人父子猶不相讓市㕓中之數人而創一業往往不能持久蓋有自私之見則猜忌嫉妬之心時時萌芽一彼一此相防範而相傾軋勢必凶終隙末而始焉合者繼焉卽暌其業安能久遠哉故百餘年之招牌必係一姓之祖傳而無數家之合夥也不知自私其利則業小而利亦微能公其利則事大而利益厚泰西經營之法輙以千萬數百萬爲資本是以商務之盛衰關於國勢之强弱而越海闢土貿易天下諸事皆可以得志焉中國商賈一項所以僅列農工之後而無與於國勢者正以利自私之故也試觀開礦之處若銀銅或從未開採其餘煤鐵二物産於山中土人亦曾取之不過各認　址自勤力作以爲山居之出　而已未聞有各産主併資合力以圖大取者習俗然也今則幸矣土人旣破風水之見又不以祖遺之産守而勿失成舉山以抵作資本或卽將其業出賣可以隨開礦者之所願矣無論已經採取與向未開過之處但驗得礦苗興旺鎔化多成計算利厚無不可以擇地而開較之曩年土人阻撓坐視無策難易判然矣尤可喜者目下公司之例一開而人情大幾每一事出章程初頒而有資本者咸以得與股分爲樂此則三五年前所求之而不得者以故當事之人不必實有資本而十萬廿萬旬日可致噫是何等機會耶雖然目前開礦之舉日益見多亦因人情已變集股頓易故有志者皆欲出而興事創一絶大塲面耳夫創辦之人卽不自抛鉅本而目身家亦必殷實其名望亦必隆重每有一處測實礦苗鎔山成數必請示於南北洋大臣批准而後辦其人之才不才觀章程禀帖之所云而已約略可見卽使有人捉刀亦可知捉刀之人必其人親信之反事成相助爲理見得到然後説得出諒亦做得來禀而准焉非偶然也且不特其人之才也批委之時斷無貿然不知其平時之物望與家道之虚實者有物望足以令人服有家道足以取人信此上游之權衡也若其人僅小有才而素無名望身家式微亦不遽許其辦理也顧創辦者自不足慮推如此事業分任者亦須多人矣用人之法恐有未盡當也開深之處司機噐者第一而測量礦苗有無　寡挖掘井道淺深遠近與夫陰陽嚮背之宜風沙水石之阻若論大槪自經礦師指授而細微曲折隨時地而懸區者礦師或難不遺纎悉要在親歴其境身任其事之人用心體　讀書而拘腐者不知經營而無學者不知性情乖僻處事鹵莽與自作聰明少安喜事者均不知也至於運道則規其遲速省費工役則察其勞逸勤惰無一不需幹練之才而總管銀錢收支出入尤爲利弊之所在而非清廉公正者不能勝任矣鄙人局外人也　謂礦　之興已有一二十處創辦　君精明道達旣爲當道所器重自無他慮顧安所得如許有守有爲之十而分任其事也耶互市以來至今日而風氣始開倘能處處獲利附股之人皆沾其益則此後富　家資者鑒於明效大驗無不願出其金以相托而集股經營之法大行於周圍二萬餘里之内不待數十年之久而國計民生富無限量彼歐洲諸國大　英法者亦且自視而瞠乎後也如其任事非人弊日叢而利日絀或更見弊而不見利附股者灰心索意將來别有興作欲仍如今日之章程甫出而股分挂齊不可得也集股之法不行而經營不廣則地利終至閟而不發而他人或且因而涎其後不特國不能富并不能强故曰今日之公司氣運之轉而機會之來也興則自此興而利賴及於萬世蹶則自此蹶而餘望絶於將來所願當事諸公愼於用人勿徒斤斤焉與尋常生意人謀之也 
[本館自己接到電音]  
　　本館於昨日接到在津友人專發電音到本館内有十月二十二日上諭五道謹敬譯登○十月二十二日奉上諭江西巡撫着潘霨補授欽此同日奉上諭陜西延榆綏道員缺着張岳年補授欽此同日奉上諭寳鋆靈桂廣壽奏聖訓詳校完竣請將出力各員保奏等語穆宗毅皇帝聖訓現經武英殿刷印正本十一分該大臣等督率在人具詳細恭校一律完竣所自出力各員着寳鋆等擇尤酌保候　施恩欽此同日奉上諭王文韶奏懇請開缺養親一摺王又韶之母雖年逾八旬精神尚健且迎養在京該侍　亦可就近侍奉王文韶着毋庸開缺假滿後仍遵前旨照常入直欽　同日奉上諭並據詹事府少詹事周德潤奏叅江西巡撫李文敏昏庸溺職同用私人劣幕　欵當諭令左宗棠確查兹據該督詳細查明具奏所叅各節或查明確據或事屬　因李文敏精力就衰受人矇惑着以原品休　署江西鹽法道候補道喬廷魁嗜利鑽營行同巿儈布政司經歴楊震清謟附逢迎有玷仕籍看一併革職撫署幕友高隆讌着勒令囘籍不准逗遛知縣孟慶雲高隆謙官聲中平尚無實在劣跡均着停委查看餘着照所議辦理該部知道欽此 
[安南疫厲]  
　　香港西字報言安南前有霍亂疫症自初至終計有四閱月之久土人之遭疫而死者共一萬八千人外國人之　居該處者斃十七人目下則已二豎濳蹤矣 
[津沽近信]  
　　字林西字報載有天津西人十八日來信云招商局之保大輪船於是日由滬抵津據云途中突遭風潮頗形危險有一巨浪冐船而過舵房被其掀去掌舵者畧受微傷船主之房亦有小損幸諸人竭力支撑仍得安抵津沽　受虚驚而已又云招商局現將擬派輪船來往高麗不日當先發人赴高麗相度何處可設分局云又言近日冬寒漸逼津沽各池子已兒薄冰然尚未封河也 
[鄉民閙局]  
　　荆州江陵縣屬之龍灣司向設主簿一員所轄湖地爲多離城七十里至百餘里遠近不等該處設有錢粮局由縣派幕友一人差役數名督同地保催徴今歲霪雨累月　廬宛在水中人民已無生氣而某幕及以催科爲報最將追呼不力之地保數名交龍灣司笞責枷示局前鄉民不服於本月初十日聚集三四百人闖人局内差役踉蹌奔避幕友避入張某家乘夜雇船回郡衆人釋放地保將局中衣囊什物全行毁壤米麵肉鷄盡供一飽帳簿銀錢册事等項毫無所動主等詹目到局彈壓衆以來局乞食爲説詹自　衆散去衆味詹　捐貲給發飢民口食且約禁縣 
 
 

Page 2

 
 
差勿下鄉催徴詹無衆諭以情曰汝以日官　卽　錢有　乎余蕞爾一官亦朝討暮吃君也旣無博施濟衆之貲日位卑職小更無禁差下鄉之權無已當具禀邑尊暫緩徴比勉湊廉俸薄給口食耳衆應諾乃清查人數每名發錢五十文而散此係郵友函述者 
[籌賑實數]  
　　前日意　利戯班在本埠外國戯園唱演以籌賑小呂宋災區此已列報兹悉日斯巴尼亞領事官于晉源報内登有謝啓以中謝中西觀戲助賑諸人聞是晚所收戯資除費用外淨餘洋一千七百元邵觀察助賑四百元亦在其内不日卽當運往小呂宋散賑矣又聞意大利國内亦有河水泛濫田疇損壞等灾該戯班請於意國公使亦欲仿照助賑小呂宋之舉演戯一日以籌賑欵惟尚未定期大約總在下月初句想小呂宋旣蒙撫恤之恩意大利當亦得均沾惠澤也 
[棧絲被竊]  
　　每逢冬令鼠竊繁多故冬防最關緊要上海近來聞有新到一班竊賊由南而來東撈西摸屢屢胠篋數日前惇信　行在浦灘營造之屋傍有棧房儲有絲包爲賊濳入解開絲包竊取絲數札而去該行次日查看見絲包之縳被解開者不少度賊必將復來雇人看守嚴加防備賊竟不至及上禮拜六該賊不知何時潜匿棧中至晚又將絲繫於繩上由窗内縋出爲麗如銀行之管門人所見不勝　詫遂大聲疾呼賊聞聲倉皇葉絲而遁迄今尚未獲案時届隆冬宵小益肆居家舖户各宜謹愼防禦巡　等亦當格外留心庶幾若輩無所施其会倆耳 
[輪船濡滯]  
　　有客自津沽來附招商局之海定輪船因途中風浪阻滯至八日始抵滬凟據稱船内有不便之處緣有人畜鴿數籠適當厠間米榖狼藉殊屬不少想招商局章程俱臻妥善辦事又極認眞必當有以整頓之也 
[跌傷臂骨]  
　　虹口鐵馬路之懋泰煤炭店内前因木扶梯不便故易以竹梯使能移動日前有張春鴻者慈谿人年已五十一歲由原籍來滬尋覔生竟暫住該店昨由竹梯跌下梯旁適有竹箱一隻以致墊傷手臂骱脱骨損當經該店送　同仁醫生先將脱骱接好留於醫舘調養云 
[賭風未絶]  
　　虹口地方向爲聚賭之藪大者自老臺新臺等名目小者如各茶館租質桌凳爲牌九之局每交冬令此風愈盛前經捕頭禀請陳太守飭傳各茶舘雖不能盡絶根株然小賭已能稍戢惟老臺新臺終不能洗心革面耳 
[詳錄會審兩案情形]  
　　上海縣范邑尊會同法界會審委員翁太守曁于繙譯官於本月二十四日在法公堂會審兩案其大略情形已登昨報兹將會審細情照錄以供衆覽是日法捕房將在押之陳蓮秀解案邑尊先問陳年歲若何原籍何處控宋書生欠洋七萬二千元何年之事有何憑據陳蓮秀供稱海寍人年四十四歲於咸豐十一年在滬與宋合做絲　生意宋在行内做通事當年九月我往袁化收絲七萬二千元之款係經手鄉人賣絲扣下用錢合成此數者邑尊問當時爾年幾何答稱二十三歲邑尊又詰間原呈上稱在馬義洋行究竟行中共有幾人所稱用錢是爾一人所應得抑是在行之人俱應分泒爾之生意何人所浡答稱生意係視姓所荐用錢自應與衆分得邑　謂旣應與衆分得何以衆人皆不到案請究李所扣用錢果係鄉人情願扣下抑係爾等硬扣答稱係鄉人情願扣下我是管總行中人不知帳情我進去時宋書生説用錢除開銷之外應大槪分用曾有信與我者范邑尊又傳宋書生到案宋書生處呈禀詞邑尊閲畢　據宋聲稱係沈維忠荐進伊本在米莊學徒因嫌辛工太少故到行内行係馬義所開我爲夥計陳爲學徒范邑尊又詰用錢如何提法馬義行幾時閉歇錢欵有多少進出答稱用錢每百元或扣九二九三不一當時因髮匪擾亂我等有洋人保護故鄉人情願照扣　行於壬戌年停閉祇做兩年生意其間進出約有五六十萬銀欵范邑尊謂聞馬義遭風而死該行亦卽倒帳欠人銀兩不少斯時曾由法公廨吊到帳簿至今具在核算進出數目祇有十九萬幾千兩何來五六十萬陳運秀稱外國之帳我槪不知然我曾另立一簿請吊中國帳簿到案可以查對邑尊調行是馬義所開行中之帳豈有不對之理况問過宋書生説並無帳簿此數年内爾在何處如此鉅欵因何不控陳又答稱因有本家在天津故來往津滬前數年在法蘭西銀行爲夥按月辛資八元邑尊又謂爾控伊欠七萬二千元毫無憑據但爾呈詞中自認用過伊洋二千四百九十六元轉應還伊且行已關閉人亦散去果有是欵别人豈有不要之　所抄信底並無七萬二千之説何能牽扯陳又答稱信是宋書生親筆所寫并及帳簿一本均携帶至申前在城内家中但我管押在捕房目下父親在原籍病故家眷囘藉未知帶去否邑尊謂原信亦不能爲憑爾之帳簿旣與外國帳進出不對亦不能算數旋據宋書生稱陳蓮秀今年祇有四十二歲伊説四十四歲自己年紀且不對何論别事翁太守謂陳蓮秀年紀不大出外尚　别圖生意且今日初訊直説尚可從寛若始終狡展待取到憑據証出揑造事情則更屬不便爾可自想采書生又稱行是馬義所開我處並不有帳且逐日晚上與外國人對帳明確登簿出庄亦是如此雖係沈維忠管理亦有外國人在彼對帳且來往者均是外國人經手去年伊兄成親來借洋五十元立有憑據又與伊代墊别欵洋一百數十元今年四月間又來借去洋二十元且同治十二年沈維忠再四舉荐方到銀行中嫌出息甚少又荐到工部局因伊不識洋元致被停歇反來誣告范邑尊謂若照前説帳數不對憑據不必取來至稱七萬二千元託宋放出收息豈有十餘年不收利息之理翁太守亦謂卽使取到憑據亦無數目在上伊倘説已經分過爾又如何本分府看爾總有别事何不直言陳蓮秀稱原信與帳簿確在家内我在匪亂時出生入死辛苦一塲伊總不説我好話現在我有事情伊又説我歹話原信實與抄呈者一樣帳簿與外國帳實又不對范邑尊謂然則亦誣控矣于繙譯官謂外國帳辛工帳上並無陳名諒是小夥邑尊謂取不到眞憑實據卽屬誣控爾知罪否因爾有重孝在身着具誣控切結又着宋書生具完案結邑尊亦當堂書判語於點名單于繙譯官請將陳蓮秀判定罪名交保回去守孝限五十日須到案再行發落邑尊答以酌定函覆着陳蓮秀仍交捕帶回管抑以俟解縣云○是日范邑尊又傳張祥到案呈上功牌一紙係髮逆亂時所得邑尊詰其因何上控汝妻張宣氏上控詞内有交結委員賄通包探有何憑據張祥供稱伊等八人來賣股分祇有三人做生意見伊等常與顯者來往可不過慮我到滬三十年從未犯案邑尊謂上控誣告卽是不安本分又傳張才德詰其如何作抱告答稱嬸母上控命爲抱告不得不然詢其可有眞憑　據答稱别樣雖無憑據奪生意則眞包探將我叔張祥私押寔有其事邑尊問如何私押張祥卽稱法公堂准我出外酌議及委員回去卽將我押在捕房後因有病卽將姪張榮替押到今邑尊隨問包探　據嚴頌眉禀稱帶張祥出外商議畢卽仍帶囘捕房張祥言二日方能商妥并稱今日不及故未曾同去亦曾禀過公堂翁太守謂張祥曾稱瞿子英等所寫合同議單要補登三事卽着波等補註着爾出外商議乃稱不會面六月問審案時大衆皆在公堂看爾去商卽派包探隨爾同往若放爾出外則下期又不肯到案是以將爾管押邑尊又謂張祥爾　燬帳簿　屬不合婦人誣控亦當非坐夫男張祥又稱帳簿是伊等所燒現在伊等又將籮間牌名加上信記兩字矣于譒譯官謂張祥之夫頭業已革去范邑尊亦謂理實應革着傳張榮蔡榮照上堂將張榮畧詰數語隨詰蔡榮照上控詞内有出訟費六百兩之説有何憑據答稱伊等奪我股分派我出銀七十五兩銀雖未出實所不甘邑尊謂一股兩賣要詰賣出之葉全記待其到案再辦至訟費一節旣無憑據卽是誣告又詢張才德　刻印戳之事答稱此係老圖章雖已收錢都交帳内邑尊又傳瞿子英陶桂華陸蘭亭周味蓮王子金宋靜山　案詰詢一遍諭張祥所欠錢文執定不認爾等現欲追還否答稱已不欲追詎意張祥又稱伊等尚欠我錢一千數百千文邑尊謂持到憑據卽可追還所有蔡榮照張祥張才德三人當帶回嚴辦隨卽當堂判斷着將該三人枷號三月期滿杖責瞿子英等着具結于繙譯官謂租界夫頭向由領事官派辦今太古等行雇用扛挑之人一日不能缺故七月十七日張祥革去後七月十 
 
 

Page 3

 
 
九日卽由總領事給發諭單着瞿子英接充邑尊答以再商云 
[撒可惡]  
　　應文森王金和纒訟案疉列前報昨日復將兩人解案翁太守先謂應文森曰爾去拆王金和房屋之後曾在外面説是公堂着爾去拆否應稱從未誰過太守謂爾如此謊説則王金和説爾自言用賄千兩之説未必無因應文森矢口不認翁太守又詰王金和着爾查到憑據幾日可覆王金和認限七天太守謂爾在捕房中説伊等有賄今另泒會捕局王譽同爾前往倘七日查不出憑據本分府自有處置太守卽囑王譽爾每日早上將王金和帶出待伊往查行賄之事任其所至爾祇相隨在後晚上將將王金和送到捕房如此七日卽銷差路上設有别事當卽鳴捕王譽禀稱請再派一人同伊出外太守允之 
[串竊宜懲]  
　　法　堂　洞庭山人嚴東生聲稱向在天津招商局帳房今由保大輪船到滬前晚至法馬路亦園盆湯洗浴後脱下之棉袍及馬甲及袋内免税單一紙鎖匙四個已歸烏有及向堂倌理論則稱未曾交櫃上不能查管故到捕房報明詎該店主至捕房稱有人擲進信壳一個其人卽去及拆信細看則有押票兩帋卽所失之衣服也免税單鎖匙均在其内今已吊到原贓將堂倌傳案請究竊思小竊偷物决無送還當票之理天下亦無如此好賊明係串合圖竊翁太守詰之該堂倌據王渭卿供浴者數十人何能照應週到且彼已浴畢在外故更不留心何能賠錢翁太安着將該堂倌管押俟禮拜四傳到該店主再爲核辦吊到衣服等件着嚴領去 
[老鴇健訟]  
　　妓女王三寳欲從陳三慶一案由陳太守飭傳該鴇李吳氏到案酌斷身價准其從良等因節經列報兹悉李吳氏復赴蘇控諸撫轅揑稱三寳是伊媳婦現被作頭徐順金唆使其弟徐三慶改名陳三慶串同媳婦控告經斷具領其實媳在徐順金處求請提究等情衛中丞札縣覆訊着該氏自行投質已由上海縣范邑尊移請英界公堂恊傳人証到案於前日晚堂訊問李吳氏申訴前因王三寳陳三慶仍執如前徐順金堅稱事不干己邑尊謂李吳氏旣稱三寳係媳婦豈容賣娼旣己賣娼應准從良殊難斷歸姑將王三寳發堂擇配着徐順金具無干切結陳三慶保釋至該氏願具遵斷切結與否聽其自便 
[嫖帳難清]  
　　陸蘭亭投英界會審公廨控稱在寳善街中巿德興銀樓爲夥曾被在科發藥房生理之杭州人丁進生同妓徐瑞卿來取銀水煙筒一只銀杯四只共計價洋五十餘元向索無着求請提追陳太守准詞飭傳丁與妓女到案於昨晨庭訊陸訴前因丁供妓女徐瑞卿向取銀水煙筒及杯邀我作保是實並非我向取者妓旣到案請追可也該妓同母上堂供稱丁姓客曾欠我洋六十四元至今未歸伊自願與我代取銀器作抵我已將此二物抵債洋八十元奉傳到案心固難甘太守問陸銀器究係何人來取陸稱丁與妓同來取去惠捕頭禀稱查得丁姓曾欠妓洋將物作抵是實太守謂妓家嫖帳本不准理兹因陸控追價洋姑將丁姓管押着妓將物交案再行核辦 
[姓氏巧合]  
　　靜安寺相近之命案前經泉憲酌派委員會同上海縣范邑尊嚴比各地保赶緊查緝己列前報迄今此案仍無蹤跡惟死者係徽人姚吉星家之婢女其房東係姚樹山該婢又斃於靜安寺相近之姚橋地方歸二十七保三圖并八九二圖管轄其九圖地保亦姓姚何姓氏之適相合耶 
[英界公堂瑣案]  
　　西婦丙丁投英公堂聲稱傭人沈雲全汪阿多乘醉與我尋釁致被拉碎衣服毁壞物件爲此訴捕拘案請辦沈汪二人同供我等决不敢毆伊實係伊被醉毆我薛捕頭禀稱查得沈汪二人因醉喧嘩西婦喝阻遭毆是實哲副領事謂傭人毆主殊屬不合請笞責管押以儆陳太守從寛判沈汪二人押至年終期滿開釋○陳吉山訴稱前因乘坐東洋車過四馬路口突被野鷄馬車碰翻扑傷左腮由巡捕拘馬夫且送我至醫舘養傷今傷已痊投案請究馬夫莊阿才供照章駕車不知如何碰撞乞爲施恩陳太守判罰蔣阿才洋六元充醫院經費○王阿寳訴稱昨有五人至我店吃飯共計飯菜錢三百五十餘文分毫未付一鬨而出我卽追扭伊等回來索錢又被伊等毁壞盌盞祇獲一人交捕送究王文祥供稱我同二人往伊店吃飯共計錢九十四文當付八開洋一個因論價爭執起見並無吃白飯毁物之事惠捕頭禀稱王係無賴不時擾釁者陳太守判王枷號一月○田錦和訴向以捆包爲業昨因同做工之鐘阿六華阿芬將包推下壓傷找右脚向論持蠻是以訴捕并請騐傷鍾華二人同供壓傷伊脚本屬無心只求施恩陳太守判鍾華二人各罰洋半元給田養傷○徐桂生訴稱在虹口開西國成衣店昨夜有人到我店中聲言索欠然我並不曾欠伊錢文伊一味恃蠻將我衣服扯碎爲此訴捕碎衣呈閲顧仁齋供昨夜係向徐夥王姓索錢因王避面是以吵閙陳太守判顧仁齋管仲三日 
[畵潤助賑]  
　　陳君冠玉善畵人物仕女現游滬上願助寫五十件以潤寳助賑惟卽欲旋里諸君如欲索其法繪望書明欵識早日送交抛球塲芝繭室扇鋪後馬路賞墨居裱　店兩處代爲收付潤資先惠越七日取件扇册兩角帳額半洋琴條一洋堂幅照上减半四五尺條幅一元六角二元工細加半俱歸足洋海上忘機客代啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[落水身死]  
　　寍郡西門外某姓女年約十一二歲於日前早晨向河于淘米失足墮河當經路人急救不轉瞬間而女卽自水面浮出腹脹如斗盖已魂遊澤國無　救治九 
[皖垣雜誌]  
　　皖人某甲年三十餘家在鄉間一日出外購物至暮不歸家人甚以爲疑次日其弟至親串家探訪亦無蹤跡乃遣人入山尋之越數日得甲屍于深坑下赤身仰臥手足均受刀傷衣服皆在身畔其弟審視旣確卽入城報縣邑尊巳於本月初二日帶同仵役人等前往相騐矣○解衣推食固當世之美談不謂奸險之徒竟假公以濟私如某甲者向學賈曩年又充某局司事回籍以後久賦閒居凡鄉中有恤嫠養孤等事甲無不樂爲之倡向人寫捐人方欽其公義而不知　飽其私整也侵蝕旣久破綻遂露某乙惡其所爲欲送官懲辦經人調停令甲服罪而罷○大南門内開雜貨店之某甲有一女赭宼擾亂時避居鄉間鄉人某乙因委禽焉十歸之後伉儷不甚相得乙又貧未免仰岳家鼻息女以此傭奴其夫詬誶之聲日夜不絶一日又籍端辱罵逕囘母家乙獨居一室不能釋然於　遂叩岳家門婉言謝妻且問歸期岳在旁怒營曰不及黄泉女不歸也乙赧然而出欲告親友與之講理未審如何了結也○皖垣西門外之拾馬湖北至山岡南至大江西至山口鎭實爲水道之要隘今夏江水暴漲自小新橋至山口一帶陸地成渠往來之人不得不乘舟以濟刻下時近嚴冬而水尚未退前日有渡船載客三十餘人由鄉至城時則烟雨欲暝水波不興舟至小新橋外忽傾覆幸有漁划往救七人得慶更生其餘則盡與波臣作伴矣○有某宦者在皖聽鼓適有同鄉某甲來依之某宦以其作事勸愼且工書算遂委以守藏之職甲旣得主人歡凡僕婢之獲罪於主人者甲爲緩頰無不立解以此囊中頗不羞澀今夏甲忽明惡念將櫃内所藏銀洋三百餘元埋於屋後空地次日以失竊告主人視其櫃並無損壞某宦乃令僕婢等於三日内不准出入以期水落石出逾期不見失物當送宫嚴辦越二日有老嫗在後園見新土浮鬆心甚訝之用手挖開卽見布包銀洋在焉某宦知甲所爲但念旣往不咎謂某甲此後勿再蹈故轍詎某甲仍不知悔又商通其幼婢將竊主人之銀洋而遁已定計矣適爲某宦所覺怒鞭之甲歴歴供認乃麾之門外云○某甲年二十餘居西門外板井恭向隨某佐雜爲紀綱之僕桂節前甲僞造某佐雜信持致某縣令借洋蚨一百圓書中情詞懇切且相隔百餘里某縣令信之給洋五十圓而某佐雜未之知也適某縣令於前月杪專差至省致書於某佐雜且訽前事某佐雜大駭而甲自得洋後久無音耗乃托人徧尋之適有成衣匠某乙與甲相識並知甲之行蹤某佐雜乃遺人誘甲至北關外娼家坡獲之刻已送官懲辦矣 
 
 

Page 10

 
 
   
 
 

Page 11

 
 
[光緒八年十月十四日京報全錄]  
宮門抄○給事中鄭等奏東省濟武兩郡水災請飭速籌疏濬廣備賑濟摺○浙無陳奏委籌員解京餉銀兩片○織造文奏留司庫庫使各員片○東撫任奏審明重犯按律定擬摺○大臣升奏刊刻木質關防綠由片○豫學政廖奏遵保人才夾片○織造文奏補辦大運委員解京交納摺○將軍崇奏委署知縣片○十月十四日禮部宗人府欽天監廂藍旗值日無引見○純公續假二十日○召見軍機○○吏科給事中臣鄭溥元京畿道監察御史臣孫紀雲湖廣道監察御史臣汪仲洵跪奏爲東省濟武兩郡水災甚廣請飭東撫速籌蔬濬廣備賑濟以救災黎恭摺仰祈聖鑒事竊維山東水患年甚一年今歲自夏徂秋水勢更大以致濼口上游屈律店等處連開四口濟南武定兩府如歴城章邱濟陽齊東臨邑樂陵惠民陽信商河濱州海豐蒲台等州縣多陷臣浸之中人口死者不可勝計前經東撫奏請恩准蠲緩錢　被災羣黎已沐鴻施臣等何敢再瀆無如現在節逾霜降凡自家鄉來者命云河水仍有長無消似此泛濫愈甚淹斃愈多瞬交冬令數百萬災民棲止無所餬口靡資此不得不早爲籌及者也雖撫臣具奏續籌辦法並勸紳富捐資備賑第恐因事體重大稍涉遲疑則緩不濟急且災區甚廣輿薪杯水未能徧給相應請　飭下該撫臣迅催派出委員將黄水下游若馬頰徒駭鈎盤等河速爲挑濬俾黄水早得一日疏消卽小民早免一日蕩析並赶緊體察情形應如何動用公欵籌俻賑恤之處反早佈置庶河患迅消而人心亦因以日　臣等不勝禱望之至謹合詞具陳伏乞皇太后皇上聖鑒誠奏奉旨已錄○○陳士杰片再户部奏撥光緒八年京餉案内指　兩浙鹽課鹽厘銀二十二萬兩又内務府經費撥兩浙鹽課銀五萬兩於開印後分批起解限五六月前解到一半十二月初間全數解清等因恭錄諭旨行文到浙卽經轉飭欽遵業已解過户部京餉銀十六萬兩内務府經費銀四萬兩在案兹據浙江鹽運使惠年詳稱在於縣塲灶課曁綱票課厘項下撥解户部京餉銀六萬兩内務府經費銀一萬兩又搭解光緒八年分滲價銀五千兩委候補鹽太使胡遇莘楊通澐管解仍照成案飭令該委員等由浙至滬搭坐輪船運至天津由陸赴都妥速䟎解所有本年京餉奉撥課厘銀二十二萬兩並内務府經費銀五萬兩業已全數解清等情具詳前來臣覆核無異除分咨查照並行沿途文武各衙門一體撥　前進以昭愼重仍飭將起程日期速行詳咨外理合附片具奏伏乞聖鑒謹奏軍機大臣奉旨該衙門知道欽此○○立琳片再查織　衙門所屬司庫筆帖式庫使等員例於到任之日起扣至五年期滿更換兹查江南織署司庫明昌及庫使成基先後届將期滿例應呈報内務府揀員　賛惟查該司庫明昌老成諳練該庫使成基差務勤能合無仰懇天恩俯准援例將該二員各留二年出自高厚鴻施謹附片具陳　候訓示遵行謹奏請旨軍機大臣奉旨着照所請該衙門知道欽此○○頭品頂戴山東巡撫臣任道鎔跪奏爲審明毆傷親父重犯按律定擬恭摺仰祈聖鑒事竊臣前據禹城縣知縣李惟誠詳報案犯于學塘毆傷　父子化堂並子化堂復被胞兄于肯堂毆傷越日身死私埋匿報一案當因情罪重大批司轉飭濟南府李嘉樂提省審明擬議解司據報于昔堂帶病進監醫治無效於光緒八年八月十三日在監病故飭委歴城縣知縣孫符乾騐訊詳枇核入正案擬辦兹臬司潘駿文將犯覆審解勘前來臣親提研鞫　子學塘于肯堂均籍禹城縣于學墉係于肯堂胞姪于肯堂與胞弟卽于學　之父于化堂同居素睦　嫌于學塘平日侍父孝順並無違犯光緒八年正月十九日晚于化堂在隣庄酒醉罵街于肯堂　知邀同于學搪前往勸囘三更時分于化堂復令于學塘沾酒于學塘因于化堂酒醉未醒卽以夜深店門關閉無處沽酒之言回覆子化堂生氣揪住于學塘　辮撳按拾取地上鐵掀木柄毆打未傷于學塘求饒于化堂仍不放手並稱如不卽時沽酒定行致死于學塘掙不脱身一時情急糊途奪獲掀柄連毆傷于化堂左骽肚于昔堂走　拉散于學塘撩棄掀柄逃逸于化堂拾起掀柄追赶于首堂攔阻勸俟肯日再予訓責于化堂疑護混駡于肯堂回詈于化堂用掀柄撲毆于肯堂閃避乘勢奪獲掀柄毆傷其偏左並右太陽穴相連右腮陜子化堂攏奪掀柄于肯堂又用掀柄毆傷其左肩甲左臂膊並戳傷胸膛左乳于化堂舉脚亂踢于肯堂又用掀柄連毆傷其左臁肕及右臁肕相連右骽肚倒地經于化堂之妻于周氏間閙趨至勸歇問明情由扶起醫治二十日因傷殞命于周氏卽欲報騐于肯堂慮恐到官問罪並因于化堂次子子學文外出未歸起意私埋匿報當向于周氏嚇禁聲張商同于學塘將于化堂　身棺殮抬子塋地掩理卽經該縣李惟誠訪聞差查而于學文亦卽回歸于周氏向告前情囑令投保報縣獲犯騐訊通詳批飭濟南府提省審辦據該府李嘉樂審明擬議解司據報于肯堂帶病進監醫治無效於八年八月十三日在監病故飭委歴城縣知縣孫符乾訊詳核入正案擬辦由司將現犯覆審招解提審供認前情不諱詰非在摥帮毆亦無起釁别故及另有帮同抬埋之人案無遁飾查律載子毆父者斬又例載毆期親弟致死者照本律滿徒加一等杖一百流二千里各等語此案子學塘因父于化堂酒醉後復令沽　未允致被揪毆求饒不放該犯情急輒奪獲鐵掀木柄毆傷于化堂左骽肚于肯堂瞥見拉勸子化堂疑護彼此口角爭毆于肯堂復用奪獲鐵掀木柄毆傷十化堂越一口身死並商同私埋匿報于化堂先被該犯用掀柄毆傷左骽肚僅止紫赤不致戕生惟後被于肯堂用掀柄毆傷右臁肕等處骨折倒地爲重其爲因此致斃無疑當十肯堂與于化堂爭毆時該犯業已逃逸並未在場自懸仍按毆傷本律問擬于學塘除聽從私埋匿報輕罪不議外合依子毆父者斬律擬斬立决先於左面刺兇犯二字該犯于肯堂毆傷于化堂斃命于化堂係該犯胞弟服屬期親亦應按律定擬于肯堂除起意私理匿報輕罪不議外合依毆期親弟致死者照本例滿徒加一等杖一百流二千里例擬杖一百流二千里業經委騐明確案係病斃刑　人等並無凌虐情弊亦毋庸議于周氏於伊夫于化堂被毆身死先未呈報係被于肯堂嚇禁所致旋卽令次子于學文報騐並非私和隠匿應與並無知情匿報之地保楊令堂均毋庸議犯係帶病進監管獄宫例得免議除伞案供招咨部外理合循例恭摺具陳伏乞皇太后皇上聖鑒勅部核置施行謹奏軍機大臣奉旨刑部速議具奏欽此○○升泰片再奴才由伊犂起程時曾將前刊特派接收分界伊犁叅贊大臣木質關防一顆備文咨送伊犁將軍奴才金順銷燬在案此次折回伊犂凡遇辦理分界善後一一切事宜所有應行文件非鈐葢印信不足以昭信守奴才現於途次刊刻木質關防一顆文曰特派大臣内閣學十兼禮部侍郎銜伊犁叅贊大臣關防奴才於本年八月二十九日拜摺謝恩卽行啓用除咨部查照外謹附片陳明伏乞聖鑒謹奏軍機大臣奉旨知道了欽此○○廖壽恒片再臣伏查同治二年河南學臣景其濬奏保副貢生蘇源生等五名奉旨允准以訓導用並蒙諭令嗣後各省學政認眞考察酌保數人以爲鄉里矜式等因欽此欽遵案仰見國家愼重儒官鼓勵人才之　意臣於按試所至博采周諮查有武陟縣拔貢生王輅學有本原澹於榮利敦品勵節至老不淪洵堪振靡式浮楷模後進陜州歲貢生兀煥勳篤志闇修内行純備鄉里咸稱其賢以上二名實爲貞介之士臣見聞旣確自應遵　奏保以爲力學者勸可否援照前次蘇源也等成案懇恩准以教職飭部選用之處出自逾格鴻施臣爲勉勵士林起見是否有當伏乞聖鑒訓示謹奏軍機大臣奉旨覽欽此○○江南織造奴才文琳跪奉爲補辦辛巳大運緞綢等項工竣委派員役解京交納恭摺仰祈聖鑒事竊查前奉户部内務府來文派辦緞綢等欵開單行令依限織辦解京等因前來奴才遵卽咨明督臣飭司籌撥銀欵嗣准陸續解到料工銀四萬兩卽經購買絲斤採訪練染發機督飭工匠開局織辦兹巳照案織辦得户部各色龍蟒緞綢四百十疋内務府緞庫派辦各欵内織辦得各色緞紬三百疋緞袍紬料四十件各色紡絲紬一千疋太手帕三百個及續派布三千疋又茶庫各色紕纓一百斤白絲一千斤通草片五斤又前奉内務府傳派西番子緞二十疋陀羅經被十五個歴經前織造移交奴才接辦現遵照在於庫儲欵内購辦齊全附同大運各欵敬謹裝箱封固派委筆帖式祿廣帶領妥役於八月初六日起程解京分别交納所有用過料工等項除循例恭疏具題外合將補辦辛巳大運等欵解京交納緣由謹繕摺具陳伏乞皇太后丘上聖鑒謹奏軍機大臣奉旨該衙門知道欽此○○崇綺片再實任新民廳無民同知現署廣寗縣知縣亷隅因病出缺所遺廣甯縣知縣員缺查有候補通判凋士懋老成穏練堪以委署除將亷隅出缺緣由循例題報外理合附片具陳伏祈聖鑒謹奏軍機大臣奉旨知道了欽此 
 
 

Page 12

 
 
   
 
