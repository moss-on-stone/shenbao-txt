# 1895 - 190 - 4907984

 

Page 1

 
 
[論俄人之心志]  
　　中倭和欵旣成凡食毛踐土者皆知國家二百餘年以來所受恥辱之事未有大於此者無可如何甘心忍受所謂敢怒而不敢言者此也息游軒主切齒腐心旁皇中夜聞雞起舞慷慨悲歌旣聞俄人仗義執言聨合德法二國於和約將換未換之際照會日本外部謂遼東一境如爲日人佔据則東方永無復享太平之日不如交還中國之爲善等語當換約之日俄國十砲艦泊於燕臺忽爲拆缷艙面礙戰諸器物各水師皆整理軍械若臨大敵洶洶然勢將决裂倭使震懼自願退還侵地而索中國加銀一百兆兩中國政府深德俄人許其各項利益自此中俄之交日益　而天下大局爲之一變主人始聞而喜中而疑終乃大慼蓋深憂又中俄人之計也以倭人之欺凌中國也割地賠費通商權利無所不至有俄人臨之以兵以慴其氣使其不得逞志於中華是以始而喜也同一割地也何以臺灣一島俄人絶不與聞且中國於賠費之内又加銀一百兆兩俄人旣示大德於我何不併此一百兆而亦阻之是以中而疑也中倭開　以後業經布告各國無奈皆作璧上觀絶不爲中國援手卽俄人亦愼守局外之例不動聲色坐視中國之喪師失地而不肯出一旅之師以救之及其約欵已成定期交換俄人忽焉攙越以爲有不利於俄國者不准倭人得我遼東之地又不准倭人預聞高麗之事遏方興之倭而伸其國威震動歐洲諸國而獨當一面蓋已在亚洲中隱執牛耳焉此例一開將來亚洲之事俄人必握其權而行其志中國入其彀中而不悟是以終乃大慼也前日又見本報載倫敦於十六日發來電報云中國向西國所借之銀定於三十六年内還清此欵將各口海關作抵而由俄國作保云云此事議之已久至今始有眉目仍不離於俄國主持目論之士鮮不以爲俄人之助我噫俄人果何爲而出此耶俄與中華爲接壤之國如顧念脣齒之誼則應於倭兵過鴨緑江之時出而排解不准倭人侵遼東之地勸中倭重修舊好彼時中國兵威未大挫海軍未全失元氣未大傷經此一番蹉跌尙可振作有爲何以彼時俄人如酣睡之未甦必待中國計窮力竭遣使求和割棄數百年相傳無價之基業然後命將出師干預東方之局力阻讓地之約以爲此事若早爲之則倭人必仇視俄國而中朝未必感俄人之德也噫是果何爲者耶吾今兩言而决之日俄人實欲自保其利益耳初非有愛於中朝也俄人之蓄意於東南者已非一日倭之厚俄之薄也事有必至理有固然無可疑者試以前事證之俄人於八十年前西侵瑞典與布奥分得芬蘭又戰得土爾其邊境南侵波斯惟東則無所阻直至黑龍江與太平洋交界之地幅員日廣盡由智取術馭而得然其心究無厭也西之波羅的海北之北氷洋東之太平洋皆寒冷之地一年之中有數月不便行船故急需海口而於俄人最便者有三處一由黑海直達地中海而欲達地中海必先併吞土爾其夫土爾其弱國也與他國多有接壤者俄不利於土爾其卽不利於他國他國必出而保護之俄不能得志也二則波斯海灣也欲得波斯海灣必先得波斯而波斯海灣緊通印度洋爲英之屏藩波斯雖弱國俄若有侵蝕之謀是與英爲敵恐不敢出此也計惟有向東而行至太平洋耳觀庫頁全島不旣爲其所有乎然亦爲寒冷之區常有結氷之日最合俄國之用者舍高麗其誰屬耶但在俄皇意中祗欲整頓本國之境界不事多求而國中臣民大半以多闢土地爲榮且有守邊大員借交界之處肇事乘機而得他國之地者故歴年以來拓地不少今日本勃焉以興撃敗中國而割其根本重地整頓高麗而欲倡霸於東方試問俄人之心能無震動乎善夫日本人之言日俄國界石非深埋入土而不動者乃置於車上而任其所之耳然非俄人推之使行實緣有挽之而行者也今中俄之交旣密俄人又爲中朝作保以借巨欵他日必有受其挾制之處迨事至而圖之悔無及矣此吾所以始則躍然以喜繼乃皇然大慼也深願袞袞諸公熟思而圖利之可也 
[諭旨恭録]  
　　閏五月十二日奉上諭御史齊蘭等奏前保拿獲盜犯劉立莊等出力官紳請仍照原保給獎等語著吏部議奏欽此同日奉上諭宗人府刑部會奏宗室錫鈞呈告御史鍾德祥家丁熊翼臣等訛詐銀兩牽涉本官請派大員會審一摺著派徐桐剛毅會同審訊欽此 
[風鶴不驚]  
　　香港來電云劉淵亭軍門延請西人兩名一爲麥個倫一爲栢爾登在臺灣管理海關事務將進出口各貨稅項代爲經收近數日内臺境甚屬安靜並無戰爭之事此係確實消息想見劉軍門坐鎭雍容彎弓躍馬之餘尤有借箸運籌之樂以視外間裝點軍情揑造戰狀同於兒戲者其爲眞贋固不待辨而自明矣吾於是爲軍門幸且爲臺灣得人頌 
[備銀增艦]  
　　日本報言日廷擬添造兵艦備銀一百五十兆圓可供十年之用製造精美兵艦十數艘觀此而知日本之所望甚奢所謀甚狡以我堂堂中國可不於創深痛鉅之餘急行重整海軍以爲保國之本計哉日望之矣 
[共保烟臺]  
　　烟臺來信云聞俄法德英等國現擬每國各調兵船二艘保護烟臺地方常以一船泊口内一船在口外巡視以爲保守之計其意蓋慮將來或有變故則烟臺可作爲局外之地也 
[佔地抵餉]  
　　烟臺西人信云聞日人在威海衛紥營周圍約四十里屯兵駐守豈因中國兵費尙未還清故屯兵以爲抵制歟有兵船三四艘常在此處游弋由劉公島至旅順口往來絡繹幾如梭織 
[北通州近聞]  
　　東路廳謝新菴司馬錫芬履任以來清理案牘手不停批且嫉惡如仇有犯必懲一日有匪人身披灰布小褂满鑲青雲摇摇擺擺游行街市適謝司馬由對面來匪人並不廻避昻然逕去司馬喝住謂此種人斷非善類飭令重笞二百板鮮血淋漓匪人再三崩角始邀恩釋放旁觀者謂其禍由自取○江蘇海運總辦王太守於初四日由津抵通乘四人轎進總局初五日謁見倉廳各憲拜會同城文武各官是日江蘇第頭起第二起漕糧報到於初七日開局浙江海運總辦蔡太守於初七日由津抵通進局初八日謁見倉廳各憲拜會同城文武各官是日浙江第頭起漕粮報到於初九日開局現在江蘇浙江兩省漕粮紛紛報到均停泊小河口外聽候倉憲提騐○當兵氛孔棘時各國駐京使臣皆調西兵入京護衛使署和議成後陸續撤還排隊出京於初五初六等日道經通州道旁觀者頗覺轂撃肩摩也○張家灣駐紥皖軍廿四營去冬冐雪衝風備嘗艱苦今春乍寒乍熱氣候多乖以致營兵患二竪之災各營呈報共有三千餘名之多且死亡相繼每營死十數名至數十名不等行兵之難於此可見○乙未科會試通州中式　士二名張世培入選詞林金鏡芙以主事用籖分工部都水司行走○上年被水歉收三四分各村莊應納本年春徵新賦正 
 
 

Page 2

 
 
雜粮租銀兩前奉通飭緩至今歲麥秋後啓徵現在麥已登塲張直刺示諭照例開徵通飭屬内歉收三四分地保花户里甲粮船頭等應納本年粮銀仍按三八卯期赶緊赴州掃數交納不准絲毫蒂欠違干比追○初十日州考先期牌示是日四鼓舉放頭砲五鼓舉放二砲至三砲開閂諸童各尋認保齊集署前按牌次序站立在大門外有搜檢四名嚴搜夾帶至儀門内有捕廳程少尉設立公案點名魚貫而入至大堂階下散卷扃門考試計應試文童九十五名頭塲文題　將入門至誰能出不由户　次題　仁且智　詩題　賦得清白上通得賢字 
[武林大雨]  
　　杭地於初九日得雨後連日陰晴不定已槁之苗類皆曳翠摇風生機勃發至十四日未刻大雨傾盆不啻銀河倒瀉直至晩間始息次日猶得雲堆墨小雨如酥河水漲至尺許稻田足水慰農心戴復古詩可爲越民詠之矣 
[杭垣仕版]  
　　浙省候補府劉玉延太守至喜江蘇上海人由進士捐納斯職到省後歴充要差如海運總辦文闈内監試内收掌防軍局提調等差辦公敏愼處事周詳早爲上憲所倚重兹奉牙釐局憲委辦湖屬釐捐總局現當庫項支絀之時全賴釐金貼補湖郡爲三省通衢兼係産絲之處商買輻輳絡繹於塗得太守權榷之厘務必日有起色矣○上月浙省教職出缺者計有四員惟海寗訓導一缺因徐季和宗師按臨杭郡教官有送考之職先由首府陳六笙太守委仁和訓導朱廣文啓淦暫爲代理兹於本月初十由藩憲聶方伯札委大挑教職陳諄署理又杭府教授陸柳浦廣文去年病殁任所曾由藩憲委張廣文承煒署理兹已由奉化教諭翁廣文推升其奉化遺缺委坐選鎭海教諭謝光樞署理又秀水訓導趙琴病故遺缺以大挑教職江振杰署理又常山教諭以大挑教職章華國署理均於初十日下委 
[惠州亂耗]  
　　客有自珠海貽我雙鯉者據言惠州府地方近有匪徒聚集多人圖謀不軌設立關帝會名目引人入會四出刦掠顧忌毫無行旅居民大受其害並聞約定於關帝閏誕之日舉旗爲亂經地方官訪知禀報到省刻下大憲已札調安勇數營馳往剿辦而陸路提督係駐紥惠州府城現署提督之張軍門春發已由京　陛見回省大憲遂商請軍門作速回任俾資鎭攝 
[粤防戒嚴]  
　　廣東訪事人云近日省中大憲因臺灣義民不甘屬倭屢挫倭人恐倭復生枝節和局難恃故防務依舊戒嚴不敢稍涉疏懈特札委補用副將梁副戎鴻盛招募勇丁兩營以厚兵力副戎奉札後卽於初十日在東校塲設廠開招一時外省游勇及本地閒民聞風響應紛至沓來有湘人某甲與粤人某乙同時赴廠應募因見額少人多恐不能入選於報名注册時甲欲爭先而乙又不肯落後遂致爭論繼以門毆其時湘粤人之在塲者已千百成羣各爲其黨起而助門湘人多係游勇身畔均懷槍械粤人赤手空拳何能抵禦致被撃斃數人傷者無算後得四營將官帶領大兵馳來彈壓始各鳥獸散犬憲以梁副戎奉委招勇輙滋事端實屬庸懦無能辦理不善著記大過一次並將差事撤銷至撃斃之人均經番禺縣憲騐明飭令屍親先行領回棺殮待購緝兇手定當照例懲辦 
[京口官塲紀事]  
　　鎭江訪事人云廣東候袜谇尹恭保太守前經馮萃亭宮保奏調至京口辦理軍營事務日前請咨赴粤依舊聽鼓應官十一日午前馮相榮觀察餞之於甘露寺鐘鳴二點始散盛筵迨三下鐘時太守命駕出西門詣六吉園碼頭乘招商局江永輪船下駛○新任京口副都統吉晋軒統制接篆後升授廣州將軍保軍帥尙未起節因在軍轅暫駐襜帷　本月初二日軍帥起節入都統制遂飭工匠將衙署粉堊一新擇吉十二日辰時遷入 
[鄉人儺]  
　　鎭江訪事人云本月初旬後炎威甚熾礫石煎沙疫氣流行死亡枕藉醫生藥肆寢饋不遑初十日午後有某甲者衣履翩翩散步金山之麓行未數武忽覺腹痛如割乃小坐王家巷某雜貨店門前好善者餉以治痧丸痛始稍定旋卽扶之歸去至更魚二躍吐瀉交作竟於次早云殂同日有王姓者年近不惑忽患　螺痧初時微覺肚痛遂擁被而臥不逾時聲息寂然迨家人啓衾視之則額上冷汗直流早已體僵肌冷矣八濠口周姓於前數日爲其子納婦洞房之夕紅燭雙輝錦帳流蘇五光十色次日槐陰亭午新郎君猶香夢沈酣揭帳低呼迄不答應近前視之芳魂渺渺早已向離恨天証絮果蘭因新人慟哭失聲幾以身殉眞慘矣哉十二日城内雙井巷某姓家一日之間連斃四命琉璃巷對面陳姓茶寮子年未及冠文定某氏女爲室涓吉十九日行合巹禮不料十三日其子偶感時疫遽赴黄泉一時好事之徒或舁神像出游或設齋壇建醮金鐃法鼓羽葆幡幢如醉如癡昕夕無閒大港鎭居民之染疫者不知凡幾鄉人無識最喜擣鬼刑神十二日徵集巨資迎神賽會前導除旗鑼傘扇及差役執事外又有鼓亭燈牌之類無不雕文刻鏤五采相宣大旗則高可兼尋迎風招展香亭一座舁者均服黄衣拜香者共數十人手持金漆長方小凳中挿炷香彳亍於途一步一拜並有十餘齡之俊秀童子扮成馬上擡閣輕裾長袖顧盼生姿西山白攖桃眞覺其秀在骨殿以緑昵暖轎一乘鼓樂兩起對子馬數匹馬上人袍褂緯帽一律斬新更選勇壯少年肩日有乾坤桿狼牙槊高視闊步赳赳桓桓偶像置諸顯轎中以十六人舁之而走轎後復有紅呢大　一面自午刻出廟周遊各大街至五點鐘時始回去是日也凉風颯颯無異新秋繡户嬌娃蓬門麗質莫不靚裝艷服携手銅街挈妹呼姨情來興往此外如南鄉九里鎭石門村等處亦皆舁都天神偶象賽會謂爲迓福驅災其殆古者鄉人儺之意歟 
[邗溝選勝]  
　　揚州城内河道因地勢窄挾屢次挑濬依然轉瞬卽淤不能暢引外河活水前數日大雨時行河水陡長拍岸平堤一似滔滔滚滚其實皆各處地溝溢出彚流於此污濁不堪奈城内挑水夫貪圖便捷不肯舍近求遠卽於此河汲水暗投黄泥故意攪渾冐充城外河水舁送人家以及校塲茶社試問食之者安得而不受疾有某善士有鑒於此謂近日本城患　螺痧以及瘧痢等症未始不由於此因特具禀於有司衙門請其示禁當蒙江甘兩邑宰嘉許刻已出示河干禁止挑夫叅和黄泥充作食水並責成河快地保不時往來巡察如有不遵立卽扭禀嚴辦一時見之者咸日從此吾儕飲水思源當感頌賢邑宰與善士之德於不置矣○有來自南鄉者云本月上旬雷雨交加時南鄉某姓子正在午睡黄粱一枕其樂陶陶家人驀聞霹靂一聲一道紅光在子臥處穿屋而下驚駭無比見子猶　騰未醒上前呼之則已鼻息全無魂歸泉壤一時遠近鬨傳前後莊人爭往觀看入其屋但聞硫磺氣甚大别無他異據稱子年甫弱冠尙未授室其有隱惡耶抑如泰西人云觸電氣也異已○兩淮聽鼓人員凡遇丁艱病故等事向有恤欵可領然甫經交缷缺差者須满若干月後方爲合例上月有某鹺尹病故家屬循例具禀請領以尙未满限奉憲批駁兹該家屬又據情縷禀奉批云查張大使係曾經署缺人員交缷後尙未潢限前已批駁不准兹復據禀陳該大使故後僅遺妻女兩人貧苦異常等語著淮南總局確查如果屬實准給一百千文以示矜恤此係特給之欵以後不得援以爲請云云一時見者莫不日都轉慈祥在抱矜恤貧員可謂無微不至矣 
[珠江零拾]  
　　粤友信云初十日係機匠錦綸行進香關帝廟之期儀仗繁盛鼓樂喧闐彩幟頂馬皆簇族生新遠近士女結隊來觀如水如雲極形熱閙有某姓婦係河南某鄉人是日携其十齡幼女乘興而來至日暮興盡而返在油欄門碼頭喚渡過海忽有匪船停泊在此見女貌美突起不良竟被掳以過船飛棹而去婦大聲喊救海上諸艇皆欲代爲追逐匪施放洋槍恐嚇諸艇遂畏縮不前任其逃逸婦於翌日赴縣署鳴寃求請查緝未知能珠還合浦否也光天化日之下若輩竟如此猖狂彼有地方之責者其將何以爲情哉○河南龍導尾建香茶居開設多年生理暢旺門常如市一日午候諸茶客正當掎裳聨袂品緑評紅忽聞轟然一聲全座傾圯諸客皆不及走避悉被壓傷有破頭面者有折手足者幸所傷皆不甚重不致有性命之憂然已鮮血淋漓痛楚不堪矣是眞無妄之災也 
[創設紡局紀聞]  
　　聞外間有人招集股分新創一紡紗局由茂生洋行爲總經理人共集一萬股每股一百兩已有七千股歸創始之人 
 
 

Page 3

 
 
自得尙有三千股則招外人承買其地業已修築平妥將來所需機器皆購新式一半在美國購辦一半在英國購辦 
[兵輪過滬]  
　　前日有法國兵輪三艘德國大號兵艦四艘未知由何處駛來在吳淞口外停泊 
[新舊周旋]  
　　新任英廨讞員屠莘之别駕作霖來滬後往道轅謁見業已接奉札諭宋通刺亦由道憲飭知屠别駕於昨是午後乘輿至英廨拜會宋通刺迎入花廳晤談良久始興亂而别並聞英廨書役人等定於今晨齊集益成愼公館叩賀 
[委員來申]  
　　江蘇臬轅發審委員前代理上海縣竇奠高明府鎭山昨日因公來滬命駕進城赴道轅謁見劉觀察繼至縣署拜會黄大令面商良久始行辭出 
[漁舟遇盜]  
　　錢阿桂者捕魚爲業扁舟一葉向無定蹝日前駕往川沙境外海灘捕魚突有匪船隨尾竊追喝令停泊并燃空鎗恫嚇錢初不顧揚帆急遁經盜用鎗子撃中錢身倒於艙内盜匪十餘人持械躍登始知魚舟並非商船大失所望遂捨之而去錢於昨晨雇人舁至同仁醫院求治經曹仇二醫生用圭刀割開肌膚取出鉛彈敷之以藥諒不至有性命之虞 
[花底銷魂]  
　　粤人曾熙緝於前晩獨行踽踽至六馬路德人里野雞妓院尋歡昨晨七點童時妓見其神色有異欵爲吞服生烟遣人報知陳與昌絲棧遣人前往灌救終無效騐旋卽斃命事爲巡街捕所知當卽報知捕房但不知曾熙緝有無家屬能否無事耳 
[青鳥銜書]  
　　英公廨前准上海縣移轉准丹徒縣文開據府學書識潘文彬訴稱妻張氏卷物潛逃匿跡上海四馬路龜鴇四阿姐所開之妓館内攺名花佩蘭賣娼求賜關提訊究等情移煩派差協提轉解歸案訊辦等因讞員宋通刺道照來文簽差往提鴇婦王陳氏卽四阿姐到案訊供管押著交花佩蘭到案以便移解上海縣轉解丹徒縣訊辦嗣因鴇挺押不交又經提比前晩通刺升堂命將陳氏帶至案前訊究據供小婦人原籍蘇州現在治下開設妓院前憑某甲等說薦張氏卽花佩蘭在小婦人處爲夥妓嗣因花妓積欠纍纍未及數月旋卽逃逸前奉將氏訊押後氏卽央人尋緝初尙蹤跡杳然繼而氏向花妓之母某氏查詢始知妓跟隨押客某甲潛逃先至閩省繼至天津居關道憲衙門附近今氏執有花妓寄與其母之家信一封呈閱務求恩准交保尋交通刺姑准氏覓取的實保人來案具保延干咎戾判畢仍飭將陳氏還押候示 
[英界公堂瑣案]  
　　包探顧阿六禀稱西人汾林之侍者姚根榮前曾竊洋東金手鐲金戒指金練白絨毯漳絨大衣等件逃往蘇州現由憲差關提來滬向查失贓則僅吊到金練一條大衣一件餘已當去無從查吊今特解請訊究汾林因事未到姚供蘇州人向爲洋行生意後卽經人薦至洋人汾林處爲侍者因有急需無從措借不得已而竊物料理逃往蘇州通刺據情商之薩副領事判將姚管押捕房兩月起案之物由捕房交還失主○周鴻甫在根福洋行執事私將磁瓶顧綉等件運出寄與賣舊貨之黄金定代爲銷售經包探杜雲卿查獲昨晨解案並稱洋人因事未到周供本地人此事曾與洋東商妥今旣到案叩求判斷黄供不知是私行運出之物故允暫寄本不肯代周銷售薩副領事謂深知此中底細尙有别項枝節起案之贓著交捕房充公周黄具結交保○包探秦少卿禀稱王福生竊取顧殿臣綢衣二件報捕後在長陞客棧拘獲人贓送案請訊長陞棧亦遣人投案請追房飯錢二千七百文顧殿臣請領失贓王供安徽人向曾讀書因來滬投親不遇故竊物以作回籍川資耳通刺聞言爲之惻然所有房飯錢捐廉發給並判將王福生由捕房送回原籍○包探孔阿才禀稱陳順德竊取張阿記布衣四件拘案請究通刺略詰數語判將陳逐出租界贓還失主○管理馬路西人鉛門禀稱美租界三泰公司房屋内之糞現由工部局雇工往挑有宋顧氏依舊着人挑取是以喚捕拘案請判宋顧氏供三泰公司房屋係葉燈衷之産向來由我管理今工部局忽欲往挑曾經告知房主許向工部局說明故仍着人往挑通刺謂房主旣允與工部局說明現且勿往一俟房主說明之後工部局自不阻撓然後往挑宋顧氏唯唯遂判令交保○二百十七號華捕禀稱昨見趙榮慶攫取九和綢莊紡綢一叚飛奔而逸及被我追獲則已將紡綢抛棄九和綢莊遣人投案申訴情由趙供詞含混通刺訊得趙慣攫人物判交捕房帶去映相存查○華捕拘解王桂生朱阿炳到案禀稱王朱二人昨日扭去勞阿元之樓門竊取綢布衣十餘件經我緝獲查王朱均係積竊迭經公堂懲辦今特解案請究勞投案申訴並請領贓王朱供認行竊不諱通刺判交捕房管押半年期满再笞一百板遞解回籍○華捕拘解流氓沈永福戴仁宏蔡海潮袁仁乾等到案禀稱伊等在中途口角爭毆拘請訊究通刺訊得沈戴二人皆係著名流氓判押七日蔡袁二人斥釋 
[法捕房瑣紀]  
　　鴇婦汪陳氏控妓女錢黛玉租賃房間積欠房飯資洋一百餘元及各傭婦帶擋洋二百五十元因假母錢大寳掯阻從良以致欠欵懸宕等情經鄭大令訊供著交保出外理處昨大令蒞捕房會同謝副捕頭發落據傭婦錢三寳投案叩求恩准銷案將黛玉交伊保出大令問錢爾與黛玉是何稱呼供稱小婦人係黛玉之姨母向在西新橋爲某洋行買辦之王姓家帮傭黛玉於去年七月間來滬住於趙和相處迨後又至汪陳氏家借房間共欠帶擋洋二百五十元置備房中檯椅雜物今其母大寳已削髮爲尼須待黛玉從良將房中所存各物變價歸償大令以汪陳氏呈控借洋今據錢三寳供稱帶擋顯見朦混遂謂錢三寳日爾欲具保須覓本租界保人准爾保出料理錢三寳叩謝而退○招商局巡丁鄧雲芳禀稱碼頭上有三十六個黨名目專在碼頭一帶乘間竊物小的以職司巡緝結怨甚深去年因遭該竊等挾怨幾被毆斃公堂有案可查前日同黨吳阿福竊取客人洋傘爲小的當塲拘獲交捕解案洋傘已交還失主大令謂爾爲巡丁應知伊等羽黨碼頭上竊案甚多爾所司何事鄧供伊等不竊物件小的不能拘拿惟輪船一到彼必混雜其間乘間竊物大令謂巡丁專司巡緝果能認眞查察何致時有失竊之虞以後務當留心無曠厥職鄧唯唯而退命提吳阿福到案問洋傘如何竊取供稱已爲巡丁取去交還失主小的被巡丁毆打受傷大令問爾操何業供賣水菓求恩釋出不敢再犯大令俯如所請著從寛釋放不准再至碼頭竊物○烟鴇楊陸氏控流氓陸阿桂張阿全等糾衆行兇索詐洋銀二元四角經大令訊供屬實命提到案各責二百板研究同黨陸張同供均係品三邀來又問勒索酒筵六席究有同黨幾人陸張一味狡展大令著還押送攺過所監禁○新北門外蕙芳閣茶館主陳之楨控流氓趙丫頭李懷才等以賒欠茶資不遂毆傷值堂人汪小有經大令訊供從寛各押三天嗣因流氓聚衆滋事未便姑容著各先行枷號一月發新北門外示衆期满責釋○吳鼎興控兒子吳成全不務正業時在家中竊出物件屢戒不悛經鄭大令譸供以逆子違忤理應懲辦命帶案責手心一百下還押交其父領回管朿如再不悛送攺過所監禁○車寓主董道雲控車夫徐仁奎撬竊照會經大令訊明命提到案掌頰五十下卽子釋出照會給還○扒竊徐桂生在又新園浴堂内竊取搭連袋爲值堂人瞥見拘送捕房解經大令訊供著掌頰五十下從寛釋出○城河浜沈永順凉鞋店主沈寳賢控店夥蔣登發竊取凉鞋衣服等物經大令訊供枷號一月笞責二百板昨已期满命帶案開枷還押待其叔蔣金泉投案具保○偷兒王阿雙竊取料泡洋燈爲巡街捕拘入解經大令訊供責懲兹在押患病送院醫治因病勢甚重命帶案略訊飭探送上寗波輪船回籍不准復來○江永輪船茶房潘阿發因船上失竊洋銀寳紋等物送請究辦鄭大令研訊責比以並無贓證准　交保昨有孫和尙持小東門一家春茶館保單投案具保大令著准子保出○枷犯邱半尺枷期已满命帶案開枷照原斷笞責一百板還押 
[美捕房紀事]  
　　前日陸家嘴角浦中浮起男屍一具氽至美界兆豐路口經巡街華捕所見卽喚小工將屍身帶住報知捕房捕頭函致水巡捕船拖往救生局備棺收殮○本邑人洪介繁縫工也賃居美界武昌路仁智里囑其製衣者頗不爲少忽於前日席捲而逃失主紛紛投報 
 
 

Page 4

 
 
捕房前晩經包探竇如海將洪拿獲惟所捲之物已典押凈盡捕頭命其交出押　以便吊贓解送公堂　辦○山東人混名小鬼阿二在裏虹口成仙園茶館竊得銅面盆一隻於昨晨持往付質經包探查獲人贓拘入捕房捕頭令押候解送公堂訊究○前晩有廣東流氓數人在密勒路打架巡街捕聞聲奔至衆已四散惟將凌伯琪一人拿獲拘入捕房管押昨晨捕頭詰問羽黨供出某某等四人乃飭包探張阿五按名拘拿以便懲辦○寍人某甲住居天潼路昨晨在樓窓潑水適爲巡街捕所見謂其有違租界定章甲不服出言挺撞致　拘入捕房捕頭以事屬細　　罰小洋三角甲仍崛强不依捕頭怒命押候核辦 
[募藥救疫]  
　　謹啓者前接營口三江公所來函述及該處疫癘大興數百里間死亡相繼敝所醫藥難以徧及附有災區募藥啓紙業經登諸報章蒙諸大善士見而興起助來各藥拜領之餘足黴胞與同仁曷勝欽感除當彚數寄去分送外謹列台銜於後並代奉省災民　頓仲謝何存養堂助來甘露午時茶二千服寳順洋行何一千服張　堂純陽正氣丸二百三十八服蘇城有廬主人辟瘟丹二百五十塊午時茶一百塊臥龍丹痧氣丸各二百五十瓶與時堂天中茶三千服戴運來蟾酥丸臥龍丹各一百五十瓶再啓者昨又接營信云疫氣正盛就營口一隅見聞所能及者每日必死數十人其他各地可想而知大抵因寒凉凝結又觸穢氣所致現擬派人携帶各種藥品分頭四出查散然必集有躉數始能分赴各鄉特再函托募助等因切思金復海蓋等處旣遭兵燹田園荒蕪已是遍地哀鴻何堪再染疫疾伏望四方仁人善士大發慈悲慨賜解疫靈丹或各種暑藥救此苦厄俾刦餘殘黎得慶更生皆出諸善士之所賜功德實無限量也如蒙惠助當奉收單上海虹口可熾順四馬路永康里同升恒司啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案彚登]  
　　蟻媒張老二誘拐沈氏賣與朱有發爲室一案前經保甲總局提案訊究後移縣辦理等情已詳前報兹已移到黄大令倩帮審委員夏明府於前晩升坐花廳提訊沈氏供蘇州人年廿一歲已有丈夫在原籍爲人家帮傭每月工資甚微張老二在間壁老虎灶冲水小　人時常泡水因而熟識伊勸小婦人到申傭工每月可得工洋二三元不等小婦人信以爲眞告明婆婆丈夫隨伊到申囑在法界南心街居住候薰人家約有月餘未見動靜心甚驚欵要他同回蘇州閱數日伊說上海一時難有人家祗得回蘇同他下船不料帶至松江賣與朱有發哄說是伊親串家暫住數日後見將欲成親小婦人知受其騙因卽逃走至滬朱有發尋蹝而至投捕捉送總巡局轉送案下朱有發供松江人耕田度日因内顧乏人由素識之韓長卿爲媒娶沈氏爲室送來數日擇日成親沈氏卽已潛逃經小的尋獲送案當時小的出洋八十六元交韓收受轉交前途求恩飭追身價張春春供做館生意堅不認拐混稱沈氏自願嫁與朱有發囑小的出面而已明府日衆供確鑿安得抵賴張知難推　直認不諱願繳還身價韓長卿供松江人做裁縫度日與朱有發素識張春春並不認識某日小的在某茶坊啜茗見有素熟之唐慶山張大龍沈四及張春春沈氏在一處吃茶唐慶山暗向小的說沈氏是張春春之寡弟媳貧苦難度現欲醮嫁小的因思朱有發意欲娶婦因向朱有發說明撮合朱出洋八十六元是小的經手交張春春六十八元其餘十八元小的等均分唐慶山現在松江惟張大龍沈四不知去向明府以張春春誘拐婦女私受身價喝笞責三百板收所限五日繳齊身價沈氏交官媒看管朱有發交保韓長卿不合爲媒笞責一百板收所候關提唐慶山等到案復訊○前有水烟袋作邦薛開梅吳小仁周富林王忠容等霸持行規糾衆行兇經業董等聨名報縣具控黄大令准詞提案訊供枷責在案現已期满由地甲具禀請示亦經夏明府提案薛等一味求恩供訴嗣後不敢再犯明府日爾等動輙覇持聚衆大壞風化雖已枷號期满未便從寛發落問爾等何處人氏薛供孟河吳供江北周稱本地王稱寍波明府判將四人一併收所周富林是本地人應令覓取的實人具保餘則分别　文遞解原籍請地方官嚴加管束○釘書作邦頭目丁紀揚姚寳元顧雲飛等覇持停工滋事毁物經英公廨送縣究辦前晩黄大令升堂提訊　供年三十二歲姚供年四十三歲皆是寍波鎭海縣人在申釘書多年大令日爾等釘書如何停工滋事英公堂將爾等寫立議據会簿送案查閱所寫各欵甚爲可惡載有一律停工衆人畫押如有私做工作察出議罰等句並發知單聚衆覇持殊屬刁狡玩法此等知單議據究係何人　　丁稱是顧所寫顧供是丁囑寫丁是頭目大令日爾等停工因何起見合是因開作之薄天來扣减工資起釁常例釘書一萬頁給工資五百十五又今年减至四百四十文是以衆工不愿相率停工知單不過呌人到文昌閣叙議並非滋事大令日打毁物件强搬書紙還算非滋事乎喝飭　笞二百板諭日前年書作工資每萬頁祗給錢四百廿文可有是事答稱事雖有之後來亦因各工不愿加至五百十五文以前七百餘文一萬頁亦有過的又日前有四百廿文今雖减四百四十比前尙多廿文亦不至於聚衆滋事爾等以後要將如所立議據行事否答稱不敢愿將此據　毁日此係爾等發與作中之議據爾等處必然另有一紙亦令繳案不許作用丁等唯唯愿繳大令均飭收所候繳到私立覇持議據再行核辦○積窮蘇阿狗前在法界犯案遞解回籍兹又復來某日在某洋行門前圖竊由捕解送公堂轉送上海縣請究前晩由帮審委員夏明府提訊蘇供小的前雖犯案遞解今次不敢再犯明府日爲何在洋行門首圖竊答稱方在門前走過被侍者誣指圖竊鳴捕解案求恩寛宥明府日本應笞責姑念尙無竊贓從寛免責著收攺過所永遠覊收 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五月十一日京報全録]  
　　宮門少○諭旨一道録前○蘇撫奎奏逆倫重犯審明懲辦摺○大學士福奏病難速痊仍請開缺摺○兵部尙書孫　　　　　痊懇恩開缺調理摺○杭將軍吉等奏選補筆帖式摺○桂撫張奏甄别各員片○浙撫廖奏保奬海運出力各員　○　　吳奏招募挺字營成軍日期片○東撫李奏流通糧販緣由片○閏五月十一日兵部太常寺太僕寺八旗兩翼值日兵部引　　二十三名正紅满四名兩翼十六名○果勒敏會章各假满請安○浙江藩司明聘之請訓○那王瀅貝勒各請假五日○廣東　府郅馨謝恩○召見軍機胡聘之郅馨○○頭品頂戴調補陜西巡撫江蘇巡撫奴才奎俊跪跪奏爲逆倫重犯審明按律　理恭摺具奏仰祈聖鑒事竊查常熟縣民人戴關茂因拉奪扁担致伊父戴大觀撲跌碰傷顖門身死一案前　該縣騐訊獲辦　報當以案關逆倫情罪重大批飭提省發交蘇州府督同該縣研審去後兹據署蘇州府知府桐澤督同該縣朱秉成審明議擬由司　審解勘前來奴才覩提研鞫緣戴關茂籍隸常熟縣莊農度日已死戴大觀係戴關茂親们戴關茂平日孝順光緒二十一年三月十　日夜戴關茂洒醉回家戴大觀訓斥戴關茂分辯戴大觀生氣卽取木扁担向毆戴關茂酒醉糊塗奪住扁担用力一掙戴大觀站立　穏撲跌水車上致在水車横木踫傷顖門喊痛倒地戴關茂卽將戴大觀扶起經戴關茂之嫂戴陸氏聞聲趨至問明情由詎戴大觀　重旋卽殞命戴關茂畏懼逃避戴陸氏告知伊姑戴楊氏報騐獲犯訊詳批飭提省發交蘇州府督同該縣審辦兹據審明議擬由司　勘據供前情不諱究詰不移案無遁帥查律載子毆父殺者凌遲處死等語此案戴關茂因伊父戴大觀斥其酒醉用扁担向毆該犯輙敢拉奪扁担致戴大觀撲跌在水車上碰傷身死實屬形同梟　自應按律問擬戴關茂合依子毆父殺者凌遲處死律擬凌遲處死　該縣距省有河道阻隔自應在省辦理奴才於審明後卽恭請王命飭委奴才標下中軍叅將常福督飭府縣將該犯戴關茂綁赴　曹凌　處死將首級解回犯事地方懸桿示衆以昭炯戒戴陸氏訊係勸阻不及應與訊不在家之犯妻戴談氏均母庸議除供招咨　外所　審明按律辦理緣由理合　同署兩江總督臣張之洞恭摺具陳伏乞皇上聖鑒敕部查照施行謹奏奉硃批刑部知　欽此○○奴才宗室福錕跪奏爲病難速痊假期又满籲懇天恩俯准開缺恭摺仰祈聖鑒事竊奴才前因感受風寒猝患　疾請假調理嗣因假期届满病仍未痊奏請開缺於本年正月初三日蒙恩賞假兩個月又於三月初四日蒙賞假三個月毋庸　缺奴才自問何人仰蒙鴻慈高厚優子假期至再至三當經先後專摺叩謝天恩一面加意調治計自五個月以來雖步履較便　痰濕不凈舌强手軟迄未就痊伏　奴才所管差使在在均關緊要若以病軀戀棧設有貽誤罪戾滋深惟有據實陳明籲懇天恩　准開缺調理儻蒙福庇厥疾得痊卽當泥首宮門求賞差使萬不敢稍躭安逸自外生成所有奴才病難速痊奏請開缺緣　謹專摺具奏請旨○○臣孫毓汶跪奏爲微臣病難速诠懇恩開缺調理恭摺仰祈聖鑒事竊臣前因怔忡下血並延　症屢次蒙恩給假調理一月以來加意内外醫治乳際未至腫潰而堅核不消時作刺痛脫肛側臥較好起坐逾刻卽覺墜痛右足　木腫硬步履維艱近日牽及左足亦見腫脹夜輒失眠畫卽昏倦每一思慮心跳汗出較初病時精神更憊醫家診視及臣自揣總緣　液損傷以後肝邪肆擾正氣不支以致藥餌攻補俱難措手若不息心靜養寛以歲時再加觸犯恐有脫敗之慮再四籌思惟有籲懇　天恩准子開缺臣年甫逾六十設一兩年　調治氣體漸可復元仍當泥首宮門求賞差使庶竭餘年之力勉酬高厚之施所有微臣病難速痊懇請開缺緣由謹瀝情具陳伏乞皇上聖鑒謹奏奉旨已録○○杭州將軍奴才吉和杭州副都統奴才常恩跪奏爲援案請補筆帖式員缺並擬選候補筆帖式以資辦公恭摺具奏仰祈聖鑒事竊查杭州駐防筆帖式一項前因營制夫復乏人應考未能照例請題揀卷送部録取經前任將軍公連成擬請遇有筆帖式缺出卽在八旗兵丁内認眞揀選清漢通順之兵　奏請補放於同治八年十月二十五日奏蒙恩准歴經遵辦在案兹查杭州將軍衙門隨印左翼筆帖式金海陞任驍騎校遞出筆帖式一缺現無候補人員自應揀選請補惟查杭州駐防營制雖經設復無如應考之兵尙屬寥寥擬請援照前案仍請在於八旗兵　内認眞揀選奏請補放查廂藍旗領催德克基春清漢通順字亦端楷堪以擬補左翼筆帖式又正紅旗馬甲色清廂白旗領催清　廂黄旗馬甲裕泰廂日旂馬甲木存等四名清漢文理均尚粗通字亦端楷堪以筆帖式候補合無仰懇天恩俯准以德克基克擬補筆帖式色清秀裕泰木存等四名擬以筆帖式候補之處出自逾格鴻慈所有援案請補筆帖式員缺并擬選候補筆帖式以資辦公緣由謹恭摺具奏伏乞皇上聖鑒訓示謹奏請旨奉硃批該部知道欽此○○張聨桂片再定例未經筮仕人員如加捐過班分發籖發各省令該督撫詳加查看試用一年期满如果才堪勝任卽據實奏明留於該省遇有相當缺出酌量題補又准部咨嗣後道府州縣無論何項勞績保舉歸入候補人員令該督撫卽以此項人員到省之日起子限一年詳加察看奏明分别繁簡補用等因在案兹查有試用道謝光綺大挑試用知縣陳修補用知縣葉能棣丁桓光劉蔭泉均已試用一年期满據藩臬兩司出具考語詳請留省補用前來臣查試用道謝光綺才識優裕明練有爲大挑試用知縣陳修學富才優讀書本色歴奉差委並無貽誤應請留於廣西遇有缺出照例請補又補用知縣葉能棣精明穩練矢愼矢勤丁桓光年强才裕任事實心劉蔭泉熟習邊情嫻於治理均堪勝繁缺知縣之任應請留於廣西遇有知縣缺出照例補用除將各員履歴送部外謹會同兩廣總督臣李瀚章附片陳明伏乞聖鑒訓示謹奏奉硃批吏部知道欽此○○頭品頂戴浙江巡撫臣廖壽豐跪奏爲海連出力船商牙　書吏人等援案懇　恩獎勵恭摺仰祈聖鑒事竊浙江省光緒十八年起運十七年冬漕海運雇募商船前經经奏明請援歴届成案除運米一萬石以下由外給獎其一萬石至五萬石以上分别給與職銜若已捐至五六品另行酌獎均俟漕糧完竣核辦奉旨允准其兼用招商局輪船恊運糧米擬照沙寗船成案一律給奬亦經咨准部覆照辦俟於漕務完竣將出力委員書吏開單奏奬聲明商船牙埠人等確查另行請奬各在案兹據督糧道鄭嵩齡詳稱據寗波道曁滬局總辦委員具詳上届海運雇募寗沙各船經該管府縣印委各官督同紳商牙夥分頭勸諭整理舊船並經招商局挑選堅大輪船迅速協運踴躍從公毫無遲悮及書吏人等承辦文案查探船隻調照取攬均能勤愼辦公著有微勞查各商船承運漕白正耗米五十萬一千三百餘石一律掃數運津援照歴届成案分别擬請職銜官階開摺詳請奏獎前來臣覆核無異合無仰懇天恩俯准給獎以示鼓勵除咨部查照並飭取各該商牙夥書吏年歲籍貫履歴另行送部查核外謹繕具簡　清單會同閩浙督臣邊寳泉恭摺具陳伏乞皇上聖鑒訓示謹奏奉硃批該部議奏單併發欽此○○吳大澂片再湖南善後報銷局司道詳稱前奉護撫臣王廉會同兼護湖廣總督臣譚繼洵附片奏委提督戴定邦招募挺字中營副將楊毅盛招募挺字左營分省補用道李光炯招募挺字右營旋准挺字各營咨報成軍日期到局查簡放提督戴定邦統帶挺字中左兩營自帶挺字中營並親兵共勇丁三百九十名於四月初五日成軍補用副將楊毅盛管帶挺字左營勇丁三百六十名於四月初六日成軍分省補用道李光炯督帶挺字右營勇丁五百名於四月初四日成軍除咨該營月需薪糧等項由局照章開支給領外相應將成軍日期詳請奏咨等情前來臣覆核無異除咨部外理合會同兼護湖廣總督臣譚繼洵附片陳明伏乞聖鑒謹奏○○李秉衡片再查山東　　　帶居民度日大率蔬食自甘食麥之家十不獲一所産麥豆粟米全行出口易換粗糧自上年秋海氛不靖遵旨嚴禁内地米糧　洋濵海窮民未能以細易粗食用因之不給現在業已停戰二麥將次登塲若非糧販流通不足以蘇民困據東海關監督禀請具奏弛禁前來臣覆查無異合無仰懇天恩俯念民艱將東省沿海麥豆雜糧准其照常販運出入以利民生出自鴻慈謹附片具陳伏　聖鑒訓示謹奏奉硃批著照所請該部知道欽此 
 
