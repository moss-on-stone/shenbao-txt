# 1906 - 44 - 4911794

 

Page 1

 
 
[電傳諭旨]  
　　正月二十五日奉上諭袁世凱奏浙江按察使王仁寶因病呈請開缺一摺王仁寶著准其開缺欽此同日奉上諭倉場侍郎著吳重熹補授欽此同日奉上諭工部右侍郎著劉永亨補授欽此同日奉旨廂紅旗蒙古都統著　耆補授廂紅旗漢軍都統着崇勳補授欽此同日奉 
上諭禮部尚書著戴鴻慈補授未到任以前著陸寳忠署理欽此同日奉 
上諭荆州將軍著載嘉補授欽此同日奉 
上諭工部尚書著松壽調補淸銳著補授兵部尚書未到任以前著松壽兼署欽此同日奉 
上諭陳璧著調補戶部右侍郎商部左侍郎著唐文治補授欽此同日奉 
上諭江蘇巡撫著陳夔龍調補張人駿著調補河南巡撫山西巡撫著恩壽補授欽此同日奉 
 [G 
[源和祥恒記洋布號廣告]  
英大馬路盆湯衖口源和祥全記洋布號今於丙午年正月爲始歸與恆記開設所有以上全記存該兩項及一切作保等情概與恆記不涉恐未週知特此登報聲明 
[招領女孩]  
昨日中虹口姚姓送到敝堂女孩一名年約十歲白面大腳身穿封襟緣布小棉襖外緑布小棉襖外緑布大棉襖潮藍布罩衫潮藍布飯單豆子花單褲外罩潮藍布單褲潮藍布棉　托辮子兩耳銀　圈廣東口音名呌彩雲　是婢女失路因姚姓不便收留特送到敝堂　爲招領請登報該女孩察屬速來領回毋延上海六馬路仁濟善堂司董謹戊 
[李文忠銅像入祠廣告]  
敬啓者月之廿八日午後四點鐘爲李文忠公銅像入徐家匯專祠開羃之吉凡庽滬官商士庶如發東奉邀有未週及者屆時均請光臨同觀盛舉 
[上海日信洋行車糖廣告]  
日本精糖會社開設大阪多年專造各種火車糖運售各口均稱物美價廉莫不贊許今由上海日信洋行經售現在製造日精出貨更佳如蒙惠顧請臨四川路廿號而議是當格外克已以廣招來特此廣告 
[聲明]  
前報登慈谿陸家埠等處賭徒係董羣得賄包庇等云實爲賭徒挾恨謡惑報復董華平日緝捕勤能匪類棍徒不無嫌怨自應公爲聲明以冀認真而分黑白閤鄉書老啓 
[同義善會敦仁學堂招生廣告]  
本學堂係今年創辦設學額五十名其教育程度畧仿　奏定小學堂章程中西載課如有身家清白聰頴子弟年自十一歲以上十八以下願就學者向本學堂報名填册元月廿四廿五起二月初一止有力者當年貼學費十二元入學路先繳六元署假後全行付清無力者免一概不留膳宿此佈設在老北門面 
[上海同行銀樓聲明]  
竊雜市上貿易全藉銀錢爲流轉自錫元盛行於是以錢碼交易者均各改用洋碼敝業銀貨首飾向亦以錢碼定價雖視市而爲升降而門售每多齟齬今公議自二月初一日爲始銀貨工價及錢金裏金等項概售大洋以昭劃一恐未週知特此聲明 
[香港小吕宋源盛匯理營業水火保險有限公司廣告]  
本公司實備資本貳百萬大元由甲辰年開辦經在香港英國政府註册總局設在香港文咸街今設滬局在英大馬路東首晉豐里口門牌廿七號樓上專做匯票保險生意所有匯兌銀兩與及保險意餐賠償無不妥當迅速其水火保險章程悉照英例辦理貴客賜顧請移玉到本公司滬局賬房接洽可也 
[香港總局總司一理人吴理卿滬局司理人郭洙中李次張仝啓]  
[上海禮和洋行軍械經理處]  
今遷移至英界江西路四十五號所有德國格魯泰廠克虜伯數侣　　毛瑟廠等事均歸經理特此聲明 
[浦東華章造紙公司啓]  
本廠所用破布現倩萬昌字號沈君桂山經理望外口各埠及本埠各寳號貴客駕臨老北門外興康里萬昌號内華章經理破布處賜顧交易所有各埠信件亦投交該處勿悮恐未週知行此佈告 
[川漢各寳號各大報關行公鑒]  
敬啓者敝業向例所售川漢兩幇之貨每包於正價外另加費一錢五分敝業於三節代解報關行每包裝費九分今公議於本年正月二十日爲始售貨一律概作凈盤正價外不再加費所有報關行應解之裝費九分亦一律止解由客帮自理以歸簡易面昭公道除分發傳單外另再登報聲明紗業公所謹啓 
[松江府中學堂廣告]  
本學堂定於正月二十六日開學舊班諸生務於二十五日以前到齊如有特别事故不能准期到學須先函報以十日爲限過期傳補他人○添護正額二十名華婁上南青各三名奉金各二名川沙一名由各屬高等小學堂選選畢業及格學生准於二十七日到堂考驗○又添附額十名人寄籍子弟及有志向學之士於英文算學已得門徑者先行覓保報名准於二十八日來堂考騐○凡升送報考各生均須准期到堂考騐過期不再補考○凡科學程度及應繳膳資附額學費刋有簡章堂取閲若學生程度不及毋勞跋涉松江唐中學堂啓 
[化學新出康樸肥皂粉零躉出售]  
啓者小號今承大英商委託提售康樸記皂粉此貨在英國禀准註册曾經御用賜得賞牌可揩去綢緞演汚不變顔色不損物質洗衣異常省力潔凈芳香且價甚廉洗滌衣褲一套只須用皂粉一調羹費錢三文面已用法簡便另詳仿單賜顧者請來小號購用爲荷批發格外公道零售一包起碼　○寄售處法界吉祥街泰源永玻璃號小東門外集水街同源昇顔料號大東門外如意街義大惧蔴號荳市街吉祥衖口藝學計紙號城内邑廟東園門協興祥洋布莊更可拆包零賣　貴客惠顧請就近向寄售處購試可也特此廣告法界德培里般裕泰號謹啓 
[上海新開源豐盛洋貨號零躉批發]  
先行交易擇吉開花　本號向設東瀛已歷有年親自督辦大阪神户等處名機貢緞花素新樣絲布時色被面花白纔布大小毛巾芝蔴呢布彩條膠布絨布别出異樣疋頭無有不備現欲推廣起見分設支店於英界東棋盤街第一衖石庫門内如蒙惠然肯來價當格外此佈 
[上洋日新增洋貨號新正仍回法大馬路原處照常交易特此廣告]  
[德裕當滿衣出售]  
本當所滿綢縐棉襖衣服甚多各色粗細皮衣山積照碼劃一定價克已如業各路紳商惠顧請駕臨三洋涇橋南堍本當石庫門内便是德裕當特白 
 
 

Page 2

 
 
上諭張之洞奏特參不職各員一摺湖北試用知府楊汝康性清狂妄抽捐不實通城縣知縣汪邦柱糊塗卑陋縱丁病民大挑知縣劉漢雲承辦賑務帳目不清均著卽行革職漢陽府通判宋鼎勳猥鄙見小不稱府佐著以縣丞降補截取知縣吳星映專任私人難膺民社惟文理尚優著以敎職歸部銓選襄陽縣知縣李祖蔭規避出洋求委要差興山縣知縣樊汝濟不諳吏治尚欠學習均着開缺另補另片奏參武營劣員等語湖北署永順恊副將提標右營遊擊李占鰲嗜好甚重兵缺徇私署鎭西營遊擊補用遊擊口文揚癃老廢弛形同木偶永順恊中軍都司劉耀官衰老昏憒不顧職守均著卽行革職提標中軍都司傅懋凱縱兵生事人地未宜著開缺留省另補湖北德安營中軍守備張殿揚冒餉剥兵欺騙孤寡著革職提省審訊按律懲辦餘著照所議辦理該部知道欽此 
[電傳宫門抄]  
　　正月二十五日召見軍機壽耆松壽 
[論俄謀蒙古之可危]  
中俄改訂條約。今方開議。據外間所傳俄人要索之條件。關涉於蒙古者。一爲自庫倫達束清鐵路建設之權一爲自恰克圖至庫倫鐵路建設之權。彼其失之於南满洲而欲恢復之於蒙古。包藏禍心。以達其侵畧政策之目的。不足怪也。而自我國言之。則俄之謀及蒙古。較俄之謀满洲。其危尤甚。何以言之。俄之據满洲也。自側背以迫我東三省之沃饒。獲之已暫足慰其野心。未必遽伸手以攫首都也。蒙古之地。正當中國之背。自古獷悍之族。一踞其地。輒大爲邊患。本朝以黄敎之力。覊服蒙古而訓擾之。故得暫安無事。若使斯拉芬族之勢力。侵入於此。彼豈甘以此沙漠無城郭之地自足乎。自北方侵入之蠻族。往往足以亡其國。此例證東西歷史所屢見。以北京之密邇邊墻。自此將無高枕之一日。可危一也。满洲之地。毗連朝鮮而拊其背。俄人得之。而其勢駸駸南下。則大有害於日本之殖民政策。故必奮死力以與之爭。然使日俄之恊商若成。則東三省亦非復我有矣。今蒙古之地。與日本之利害旣無所關。而又夙爲各國勢力範圍之所不及。一旦爲俄所吞噬度各國非熟視而無如何。卽羣起以要求均等之利益决無再有第二之日本起而與之爭者。可危二也。俄國駐於满洲之大軍。在五十萬以上。日俄停戰之後。雖有撤兵歸國之命。而以本國擾亂之故。不敢遽運前敵之兵士歸國。以防其通同爲亂。故有暫以此軍駐於西伯利亞境内之說。自伊爾庫次克至恰克圖以入庫倫。本爲俄商往來之通道。中國素無重兵扼守。一旦議約不成。難保其不以兵力侵入。秦師襲鄭。不得志則滅滑而還。彼俄軍旣受創於日本。而又未得歸國之機。其藉此以求逞於中國也。當亦在意訃之中。可危三也。蒙古諸王昏騃無知者多。聞俄人每出其憤用之手叚。以重金買蒙古諸王之歡心。又厚待喇嘛以籠絡蒙民。去歲蒙古各王。决議建設自張家口至恰克圖之鐵路。以抵制俄人。上書政府。請予批准。東報有知其底藴者。謂出自俄人之陰謀。而非蒙王之本意。此其信否。雖未可知。然俄人之慣用籠絡手段。則人所共知。而蒙古各。王與夫喇嘛之嗜利而易受人愚。亦容有之事。肘腋之内。自生離異之心。而我國又無特别之懷柔政策。足以維繫之。當國初準噶爾之侵蒙古也。外蒙古各王。有議請援於俄羅斯者。土爾扈特一部之居於俄境裏海附近也。以宗敎不同之故奔至中國。彼蠢蠢之衆。曷知黄種民族之主義。惟利是從耳。可危四也。觀近日派肅王赴蒙古視察之舉。似朝廷亦知蒙古之事。關係重要。將有所措施以圖善其後者。吾知議約諸大臣。於俄人要求蒙古之鐵路權。必能堅持之而不至墮其術中。以自撤藩籬。啟瓜分之禍。所慮者。自目前論之則撙俎不足以折衝。萬一俄人悍然不顧。越阿爾泰山而南。飲馬於色楞格鄂爾坤河。則神京將首受其衝而爲之震動。此則不可不早有以備之。母俟臨渴而掘井也。自日後論之。則我所恃以懷柔蒙古者。惟年例入覲之賞賚。與挾喇嘛以爲重耳。今俄人亦襲用此政策。則脱我覊絆勢甚易易不可不改其統治之制度以鈐朿之。非純用懷柔所能奏効也。願當局者熟圖之 
[湘潭中學堂全班退學湖南]  
　　湘潭縣中學堂現在改歸學務辦公所經理去臘經辦公所總董劉君冕執楊君昭樸等會議以該學堂經費不敷酌擬加收膳費致全堂學生屢起衝突迭經總董具禀學務處奉批略謂學堂收取膳費係遵照欽定章程辦理前據該職等禀稱該縣中學堂學生因收取膳費全班抗違實屬浮囂已極業經本處牌示申飭在案茲復據稱劉冕執等因造訪監督王國棟正在談論學生竟敢叱咤不己繼復持械叫囂幾欲以野蠻舉動施於學堂似此目無法紀實屬學界敗類仰湘潭縣卽飭學務辦公所總董將該堂學生全班解散並將爲首滋事之人擇尤懲辦不得僅以追繳學費敷衍了事來歲另取新班擇期開學仍照前禀收取膳費以符定章等因縣主任緝臣大令奉批後卽行錄批出示曉諭將該學生全班解散惟以該學生等年少無知或因貧寒所迫姑從寛免予懲辦所有學堂操衣儀器概行繳還卽令該學生將行李書籍赶緊搬出另期招考新班倘再執迷不悟横起衝突定行遵批嚴辦（事） 
[學部議行强迫敎育新例北京]  
　　學部以廣設學堂尤當注重小學因議仿照東西各國强迫敎育之通例凡七歲 
 
 

Page 3

 
 
以上有不入學讀書者罪其父兄已飭司員一面將此條編入學部則例一面咨行修律大臣沈伍两侍郎核定罪名增入新律隨即通咨各省遵辦（盈） 
[陸師學堂咨两江學務處文（爲游學給費事）]  
前派赴日本留學生等新舊班内三十名奉准每名每月給安家費銀六兩（中略）嗣准貴處會計科委員潘丞立書等呈送掛發印領請領留學生顧琅等三十名是年九十兩個月贍家費湘平銀三百六十兩又領十一十二両個月湘平銀三百六十兩前來除照數交給並報明督憲曁移駐日留學生監督外相應咨發爲此合咨貴處查照核收轉給見復施行（利） 
[鄂省大吏擬减各學堂經費武昌]  
　　聞大吏以湖北財政近更拮據而待舉之各項新政用欵均無從節省惟各學堂經費多係前督端午帥在銅幣盈餘項下動支擬將各學堂經費飭知各該管理員量爲酌減以紓財力（宅） 
[陜甘京官函請同鄉籌興旅學經費武昌]  
　　陜西甘肅两省京官前經集議興辦旅學惟常年經費不資由衆公舉尹克坦李聨芳劉永亨三學士周爰諏太史王步瀛王誠羲两御史劉華吳鈞兩部郎代表全體函致各省同鄉共籌經費不拘巨細在鄂陜甘人員本月十八接到公函後集議籌欵以盡鄉誼（世） 
[湘省法政學堂暫緩開辦長沙]  
　　去臘本報所紀湘省擬就仕學舘添設法政學堂一節茲聞該學堂係遵照學部通咨各省一律舉辦而設嗣由湘省學務處迭次禀商撫轅酌擬辦法撫憲龐劬帥以現在經費支絀難於籌措擬暫緩辦須俟部中催促再行設法籌辦（肥） 
[學部擬編敎科書之宗旨北京]  
　　學部各堂會議敎育事務略謂若欲改良敎育必須改良課本擬卽編輯敎科各書其宗旨以博採經書衆說以爲經學課本并分類編輯中國歷史酌編西文課本審定地輿西史詳定科學名詞按照學堂之大小以定國文之程度免致困憊學者腦力至於初等小學敎科書尤宜將艱深難曉之字删除净盡應選有新智識通達中西各學者數員專司編譯之任編竣後分别頒發京外大小學堂一體疑習云云（甘） 
[擬修預算决算表册北京]  
　　政府擬將中國出入欵項添設預算决算表久有是議日昨財政處會同戶部堂憲議商卽將所有全國收支款項數目澈底勾稽修輯豫算决算表册以期　入爲出裨補財政（上） 
[練兵處經費支絀京師]  
　　日前練兵處王大臣會議現因推廣練軍力求整頓總以餉項充裕方克日臻完備且應擬舉辦一切事宜及各項經費需欵甚鉅無如各省應解練餉又復紛紛請减實屬異常支絀擬於日内商之政府大臣曁戶部各堂從長核計應如何籌欵撥解之處電致各省疆臣妥速詳議以濟要需（和） 
[厦關更易新章廈門]  
　　自常關歸併洋關税司兼辦後漳泉往來厦門等港各商船須赴關報明掛號給予簿據本月十一日税務司示諭略謂内外各港各民船毋論有無載貨進口時必須報明常關逐一登載以便稽查待開時須領簿據方可開駛如違查明究辦至甘税務司所擬常關新章未能一律通行旋與商會磋商仍照光緒二十六年章程辦理（中） 
[皖撫札辦路礦米捐安慶]  
　　安省籌辦路鑛經費業已在蕪湖米釐項下每石議加銀五分路礦各半所收捐銀按章給發股票其路股米捐於去臘起收日前辦理礦務總局蒯道光典以鑛務於正月初五開局禀請撫憲札飭蕪湖米釐卽日照案辦理誠中丞當卽札飭於正月二十日起開收礦股二分五釐米捐（士） 
[安徽鐵路籌議集股情形蕪湖]  
　　蕪湖皖省鐵路局自開辦以來所收各處股銀僅七十餘萬兩（米捐鹽斤不在内）日前坐辦鄭菊舫觀察在鐵路辦事處邀各幇商董會議招股事宜李京卿有咨請皖撫札委許九香觀察爲鐵路襄辦之說因許在蕪辦公多年與紳商頗爲融洽也（門） 
[川漢鐵路設局開辦湖北]  
　　川漢一路前經商部催飭舉辦而道里綿長工程浩大籌度頗爲不易茲鄂督張宫保以該路在川境幾二千里鄂境亦一千二百餘里界限固須清楚脈絡必取貫通事關西南大局亟應合力妥籌以便尅期興辦當咨商川督先在鄂省舊洋務局設立川漢鐵路總局除派委鄂省司道大員充當總辦會辦叅議外並選集川鄂兩省官紳一併籌議凡一切籌欵項招股分募工師定路線購地基勘估工程酌定權限稽核欵目及路成後管路行車計本分利及一切應辦事宜有應歸鄂省自辦者有應與川省籌商者均責令各員秉公察理同心籌畫先爲鄂計兼爲川計不得偏重一省務期平允可行臚列條目分别緩急隨時禀候酌核咨商川省辦理並以來日甚長其難處專在籌欵所有在局各員紳一律不支薪水至局用一切亦須極力撙節以杜虚糜云云刻己開局籌辦川漢鐵路之成立可企以待矣（雲） 
[川督奏派胡峻爲川漢鐵路總辦重慶]  
　　四川總督錫良奏派胡峻爲川漢鐵路總辦奉旨著照所請（列） 
[成都開埠俟鐵路成後再議四川]  
　　商部前因滇督請將雲南省城自闢商埠因電嘱川督亦將成都自闢商場川督錫良因卽電覆畧謂自開商埠洵係要圖惟川省目前無欵可提且蜀道崎嶇更非滇比遽行開埠仍恐難期興盛目前惟有以全力辦理鐵路俟路成後再議開埠通商較稱便益云云商部各堂以所言自屬實情因將前議收回（冬） 
[皖撫札丈租界灘地蕪湖]  
　　蕪湖租界英商怡和指租之地現劃六十丈爲鐵路車站之用己由駐京英使核准關道童觀察奉皖撫札已轉札蕪湖縣曁洋務局定期約同怡和租主及 
 
 

Page 4

 
 
鐵路工程員會丈分界（門） 
[電請核示收回金礦辦法北京]  
　　日前庫倫辦事大臣延祉電致政府略謂俄商所開金礦賠欵甚鉅迭經催請收回自辦曾經電奏在案應知何對待之處務請核示以憑作覆（以） 
[商部咨查梧州金礦北京]  
　　商部日前電致桂撫略云本部現聞梧州府屬金沙甚多請卽飭員查勘該處附近一帶有無金礦可否開採速爲見覆以資核辦（吕） 
[載客小輪被撞沈沒鎭江]  
　　鎭江順昌行江平小輪於二十二日載客八十餘名駛至儀徵縣境十二地方忽被儀棧緝私輪船撞沈搭客悉數溺斃刻由儀徵縣飛報儀棧督辦徐觀察曁鎭江關道矣（工） 
[敎民誣控案提省審辦蘇州]  
　　碭山縣敎民敎金山前因賭博與郭孝力等滋閙斷令孫罰錢了事孫因此挾嫌遂以被郭孝力搶动等詞赴京呈控由京發回解道審明誣告將孫金山照例擬以軍罪現其父孫桂馨又以前情赴京復控經都察院咨解回蘇奉蘇撫陸春帥札飭蘇臬司飭提全案人卷解省飭發蘇州府督員秉公審辦（照） 
[商部乙巳年紀事簡明表四續]  
鑛續 
奉天錦州大窰溝煤鑛職商王歧山等禀辦經盛京將軍咨覆十二月初五日批准開採 
奉天鐵嶺西營盤堡煤鑛職商錫瓊等禀辦經盛京將軍查明咨部十月初十日核准 
安徽廣德州翎猪洞煤鑛職商楊錫琛等禀辦行查皖撫咨覆二月初三日批准探勘 
安徽廣德州梁家山煤鑛職商楊錫琛等禀辦行查皖撫咨覆二月初三日批准探勘 
安徽貴池縣猪形山煤鑛職商孫發緒等禀辦經皖撫查明咨部十一月初六日核准探勘 
安徽貴池縣罐窰山煤鑛　職商孫發緒等禀辦經皖撫查明咨部十一月初六日核准探勘 
安徽繁昌縣强家山煤鑛職商吳德懋禀辦經皖撫查明咨部十月十四日核准開採 
安徽東流縣喜山𡶄煤鑛職商陳啓昌等禀辦經皖撫查明咨部十一月初六日核准開採 
安徽東流縣養山　煤鑛職商陳啓昌等禀辦經皖撫查明咨部十一月初六日核准開採 
直隸曲陽縣白石溝煤鑛商人孫進甲等禀辦行查直督咨覆二月十七日批准探勘 
直隷宣化縣雞鳴山煤鑛職商沈籌康等禀辦行查直督咨覆六月十六日批准探勘 
直隷曲陽縣野北村煤鑛　商人趙文祥等禀辦行查直督咨覆二月初六日批准開採 
浙江桐廬縣皇甫村煤鑛商人張仰雲等禀辦經浙撫查明咨部二月十六日核准探勘（未完） 
[嘉定寳山上海三邑紳董上蘇撫禀] （爲 
鐵路工人滋害請改招内地工人事） 
嘉定寶山上海三縣董事秦本榦周承奭姚文枬等二十人公禀蘇撫云爲路工滋害環請改招内地工人以安良業事竊自滬寗鐵路開辦以來所招路工犬都山東天津湖北等人作工餘閒結隊遊蕩以致沿途搶奪之事日有所聞鄉民入市貿易無論布物銀洋卽魚肉菜蔬俱要搶奪受其害者殆難數記上年九月初四夜嘉邑黄渡鎭董駱壽青家突來匪徒三十餘人刧去衣飾銀洋等件幸本鎭駐防營汛得知尾追至安亭鎭獲盜五名并包二件送交嘉定縣訊辦皆係鐵路工人現時尚未定讞又十月二十八日夜間搶刦寳邑眞如鎭北蔡彦邦家當經蔡姓鳴鑼警衆盜等始哄然而散又十一月十七夜眞如鎭北首有看守陸姓祠堂之某姓家亦被搶去衣飾銀洋等物迨至明日該路工等又羣至陸姓墳前將墓樹盡行斫伐陸姓恐其挾讐報復未曾報縣嗣至十二月初二夜又有眞如鎭搶刧之案本榦經商滬市面老宅尚在眞如是晩二點鐘時忽來盜匪四十餘人打毁宅西邊門明火執仗蜂擁而進肆行搶劫比傭工宋昌華聞聲驚喴卽被該盜等用鐵棍擊傷腰肋並傷及本榦妻陳氏當時刦去衣飾銀洋及毁壞床櫉門窻等件均報明寳山縣勘騐有案事後遺下鐵棍一根紅磗一塊細騐皆鐵路用物現在案雖未破而騐物察理皆疑路工所爲伏查嘉寳上三邑毗連向稱安靖比年以來搶刦之案層見迭出雖非盡路工之故而良莠不齊人心難測懲前毖後實深杞憂董等竊思國家興築鐵路爲便民起見今便民者而幾至擾民豈鐵路之過皆客工之過也彼等外來無著必至游蕩遊蕩無資必至路刦路刧成慣遂結黨横行而不可收拾矣星星之火可以燎原應否仰求憲恩轉諭鐵路總局妥籌善法凡外來客工一律開除回里另招内地工人俾作路餘閒皆有家可歸而不至在外滋事蓋外來者無桑梓之情而内地之人有身家之念也爲此聨名禀叩撫憲大人恩賜施行蘇撫陸春帥批云查鐵路小工良莠不齊聚散靡常結衆滋事誠所難免業經據滬寗鐵路總管理處議有規條責成工頭嚴加約束在案何以該處鐵路工頭並不照章嚴密約束致令若輩仍有結隊游蕩肆行擾害情事實堪痛恨來禀所叙各案寳邑眞如鎭蔡彦邦等家两案未據報縣該董秦木榦家被劫一案由縣勘報尚未獲犯究竟是否路工所爲尚未可知而嘉邑黄渡鎭駱壽青家被劫一案已據嘉定縣獲犯王阿二等訊供詳報俱認曾充鐵路小不卽此而觀該董等所陳路工爲害情形洵非虚語若不設法防維貽害伊於何底所請將此項小工外來者一律開除概川十民是否可行抑或將前議條欵重加釐定以期格外嚴密之處仰按察司移會滬寗鐵路總管理處察酌情形妥議復核（永） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣命案臬批開棺復騐松江]  
　　前南匯縣張大令寶瑔在任時於上海接壤之處浮來一無名男屍飭仵檢騐十指全無委係斫斃抛棄遂塡格申詳詎此案係出上境死者爲王雪卿兇手爲劉金松因妬姦釀命劉經上海縣獲案後汪大令以王屍十指皆全祗頭面受有一傷等情詳報臬憲朱廉訪見兩縣詳文不合批飭松江府細訊前府尊田太守遂調張大令到松會審並提原騐仵作夏昌面質劉始供認因懼死求奉老太爺向刑幕囑托除開消餘剩之洋由秦交還外共用去六百三十元今旣仍欲定罪求將賄洋追還以便養瞻老父太守問爾何由堦進劉稱挽縣差丁照榮關說太守遂申覆省憲一面札上海縣解丁役備訊旣而太守交卸新任戚太守到任於前日提夏昌訊究夏供情願出具甘結求請開棺復騐太守不允詎昨日府署奉到臬憲札文略謂此案非開棺復驗不足以定讞著靜候示期開驗並候督撫兩憲批示遵行（酒） 
[籌設電燈公司常費濟南]  
　　總辦山東機器局劉福航觀察前曾禀准創辦電燈公司籌墊銀一萬五千兩先行試辦擇定院後隙地建廠設機現已裝配整齊並將西大街電桿次第安設不日當掛線開燃計自東按察司街南口起至西城門止統共約須安設新法利利普電燈三十盞每盞月需洋十二元又院前安設大弧燈兩盞月需洋二十四元查南北洋通商口岸電燈係爲公益起見凡有安設之處一切電費或籌有公欵或捐自商民俾資久遠濟南敷設電燈此項費用究應出自公家抑應捐自各鋪當卽遵照部章酌塡表式禀院咨部立案並請札飭商局核議旋奉院札據商局查得濟南安設電燈在公司旣非丞領官本自應一律籌給電費以期埀諸久遠惟西大街一帶得沾電燈利益鋪戶能否酌量認捐總局無從懸揣業已轉札商會卽便遵照將此項電費如何籌給之處妥議具禀以便詳覆云（露） 
[運回炮隊䭾馬安慶]  
　　督練公所查照營制新章砲營應設砲位藥彈䭾馬四十八匹騎馬七匹已於去臘詳准撫憲札派砲營劉管帶及熟悉馬性武弁一員同赴漢口挑選壯馬聞劉管帶現巳將挑選各馬烙印由鄂運皖矣（丁） 
[兵工廠添船運煤武昌]  
　　漢陽兵工廠向用萍鄉及馬鞍山等處焦煤本年廠工赶鑄各項炮槍子彈用煤較多因添雇運煤船隻數十號釘以本廠牌照俾關津一望卽知免致濡滯（功） 
[太湖水師副中營不歸太湖營務處節制蘇州]  
　　巡警飛划水師左營管帶鍾堯堦大令奉撫憲陸春帥飭令與駐紥上海之留防太湖水師副中營管帶林開武守戎對調大令以該營歸太湖營務處歐陽子林副戎節制殊不甘心因於奉札後卽詣撫轅辭差春帥特於札中删去歸營務處節制字樣大令乃謝委赴差（且） 
[鎭江營守備被控鎭江]  
　　王守備占鰲在任多年近忽被人在江督提督両衙門控告聞中有一欵係姚一灣小營盤公地得賄賣與聶某傳言如此未知確否惟營基賣出之事則誠有之但亦係奉提憲批准也（工） 
[東台寳應徵兵赴省揚州]  
　　十八日揚州府屬之東台寳應二縣所徵兵士路過揚城取道赴省經正參領方君咸五率同揚城己徵之兵先於東關外行歡迎　復於南門外行歡送禮計東寳二縣共徵有一百六七十人均係魁梧合格者（聞） 
[銀元局失火餘聞武昌]  
　　銀元局因初五日開廠燃放爆竹失愼損及機器各件總辦擬請將去年應分給在事贏餘一概充公 
[湘省市用錢票一律改兌銅元長沙]  
　　湘省市用錢色向係攙雜私錢故錢價較各處爲低近來尤甚商民每苦不便去冬經首府兩縣曁官錢局會議以爲私錢攙雜實由制錢缺乏之故現在鼓鑄銅元已敷周轉遂於昨日出示嚴禁私錢由官局按照斤两收回設白春毁限自今年正月十六日起所有官錢局及各商號所出市用錢票一律改兌銅元每票錢一千兌銅元百枚並無折扣（阿） 
[湘省銅元局暫作夜工長沙]  
　　湘省南城外銅元新局己於正月初六日開工鼓鑄惟局中現存銅餅無多不敷應用遂令各工匠暫作夜工俟銅餅續運來湘再行照常加鑄（時） 
[湘省警察之進步長沙]  
　　湘省自去歲添設警官學堂及警兵補習所所有第一班學生曁初次所選警兵均於去冬已經畢業其警兵己派歸各分局充當巡查不獨裝束較爲整齊卽一切舉動亦能振刷精神非復如從前之略具形式倘此後各畢業生一律派充警官則規模當必更有可觀又警官學堂所招第二期學生已於去臘考取揭曉聞現已於本月二十日開學至警兵補習所亦由警務總局出示續招新班凡年在二十歲以外至四十歲以内具有警兵資格者均可赴局報名考騐（佐） 
[高資鎭鉛礦停採鎭江]  
　　西鄉高資鎭朝旺山有筆鉛鑛甚多前有胡某謂可製成鉛罐爲鎔化銅質之用曾請某殿撰呈由商部代奏准其開採專利十年所有出口税則亦經商部核定胡某承辦年餘頃忽停工非因資本不足卽係難於獲利也（工） 
[蕪湖私塾改良會紀事蕪湖]  
　　蕪湖私塾改良會刻已成立於本月十六日開特别會到會者三百餘人先由會長吳君松亭發明開會宗旨次汪君孟壽恭祝頌詞次來賓演說然後分送私塾改良章程十二條是日邑尊沈益齋大令亦乘輿到會捐助龍洋一百元以作開辦經費（九） 
[武當宫改爲西路高等小學武昌]  
　　武當宫廟宇前擬改建圖書館旋因地太靜僻作罷茲己議定就該廟基址擴充改辦西路高等小學堂（合） 
[紀鎭江議設學會情形鎭江]  
　　本月初十十一十二等日有學界多人假中學堂議設學會新舊大起衝突有某某等意見書遍貼學堂四壁非痛詈舊監督卽指摘新監督鎭江府承太守因該會事前旣未通知臨事復肆謾駡深滋不悅且會長馬相伯先生并不在鎭乃竟冒托其名紛起聚議於事亦甚不合云（工） 
[皖省官事安慶]  
　　日前藩憲牌示署黟縣張武桐撤任遺缺以知縣周啓運署調補六安州熊祖詒准補滁州陳麟瑞均飭卽 
 
 

Page 10

 
 
赴新任安慶府同知缺以通判周雋署安慶府通判缺以和州州同趙鏡源署（多） 
[江督員接辦湘岸督銷淮鹽局長沙]  
　　湘省督銷淮鹽總辦程觀察龢祥不日卽當交卸江督已委江蘇候補道歐陽伯元赴湘接辦觀察爲湖南湘潭縣人（旦） 
[蘇省官事蘇州]  
　　候補知府吳硯香太守炳元現奉藩憲濮紫泉方伯札委房捐局提調已於二十二日到差○蘇省師範學堂總辦杜伯憩太令召堂府中學堂總辦許子元太守祐身監督江觀察衡警察學堂總辦朱采香觀察廷勱游學預備科總辦錢大令人龍十區小學堂總辦張彦雲大令祖廉同於二十日詣撫轅禀知開校上課○震澤縣楊大令奉倉塲督憲奏保俟得同知直隸州後以知府仍留原省補用業已頒到飭知矣○管帶常備後軍優等畢業生朱鼎銘前奉撫憲陸春帥委派赴北洋閱操茲蒙春帥酌記大功一次○巡警飛划副右旗管帶沈都戎葆義於去臘下旬經上憲飭赴太湖一帶查哨至正月二十二日始事畢回省（康） 
[粤東絲業情形廣州]  
　　廣東絲業爲出口大宗當全盛時被絲業多至一百八十餘家近年虧累以次閉歇至去年開市僅得一百零六家而虧折閉歇者多至二十餘家計今年開市恐不逾五十家向來絲業與銀業頗有相關絲業墮落則牽動銀業而銀業又牽動各業若不設法維持粤省商界前途殊難支持也（務） 
[錢業大概情形漢口]  
　　開正以來錢店之歇業者有義豐元裕和祥兩家阜昌隆因停歇店夥張某之故亦暫有停辦之信集義生亦以例帳受虧勉强小做不敢張大新開者兩家一春生一恒豐大都頂牌接替者至去歲之稱獲利者以源仁太爲最（英） 
[周東生查抄案餘聞廣州]  
　　周東生家産被抄後英領事忽照會岑督欲取回曜祥煤廠現政府電致粤督謂准英使函稱本國匯理銀行借給馮華川二十萬元以廣州存煤四萬墩作抵岑督以該煤廠内有周東生股份周東生欠官款應查抄入官并須傳馮華川研訊查馮前與周合股嗣周已退出且煤歸銀行與馮周皆無干涉如須審訊須赴英署控告請飭開封交出等語岑督亦卽電達外部云廣州曜祥煤廠係周東生開設交與馮華川經理據周之管帳人馮輯五亦供稱該煤廠周占股十萬元附充五萬元今奉旨查抄周産乃英領忽稱此煤廠係馮華川押與香港匯理銀行作抵始稱八萬元後稱二十萬元除還尚欠十五萬六千元情詞歧異己不可解且此案非馮私冒周産作抵卽是周假馮名出脱馮果欠銀行欵應控馮自行償還不能以周之廠作抵希照會英使電飭英領將馮交出歸案審辦（野） 
[蘇臬批昭文盜案蘇州]  
　　去年昭文縣民人龔墉及吕炳元兩家同時被刦報經縣主翁大令履勘後以隔墻鄰居同門出入爲詞朦禀上憲嗣由臬委胡大令查得龔由前門而進吕由後門而入因經朱廉訪批示略謂該縣以兩家改爲同門朦混禀詳欲避處分反蹈重咎自貽伊戚夫復何詞該縣初見語猶含糊至無可掩飾始覺夢醒自請檢舉亦無自解姑念醒悟尚速又已獲犯通禀更正從寛免其揭參應候憲示飭遵再限五日將餘匪悉獲解究提同翁二寳李愛卿訊取確供通詳察辦逾限無獲定予照例請參（康） 
[要犯越獄漢口]  
　　上二年行竊漢口官錢局之正犯楊義陳海清被獲後覊押禮智司監内已有年餘不料本月十九夜該兩犯糾合同黨扭落刑具飛躍上屋被獄卒瞥見狂呼守監勇丁兠拿卽將同黨兩人拘住惟楊陳兩犯己逃脱無蹤事後夏口廳馮韻軒司馬捐廉懸千金之賞謂三日内能將該兩犯拘獲决不食言併行文鄰邑一體恊拿（兵） 
[寧波]  
　　甬郡鄮山書院業已改作高等小學堂其學生於客臘由鄞邑尊高子勛大令出示招考現大令以學堂己定期二月朔開學考取各生一併送堂肄業○甬江棉花自去臘迄今各路銷塲甚滯每洋一元可購上白花五斤四兩邇來出口稍旺銷塲亦暢因之甬市棉花售價較前略昻各花莊門市零售價亦相繼而高每洋一元僅能購上白花五斤○鄞邑上忙錢糧業已開徵而甬市銅元近仍充溢每洋一元兌換一百十餘枚各典當洋價掛牌每洋作制錢九百三十文較之銅元相去有二百餘文之多各業戶輸納錢糧往往多搭銅元邑尊高子勛大令已諭飭庫書通融辦理奈庫書不允特禀請邑尊會同商會董事會議如何搭繳再行傳諭各業戶准照釐定之數搭繳（故） 
[江督周札學務處及各學堂文] （爲嚴禁聨結把持聚衆退學等事） 
爲札飭事照得學生入堂肄業自應勤力向學日起有功將來成就大則蔚爲國器次亦足以榮名資生何可緬規越矩有負期望查得奏定學堂章程管理通則内開有學堂禁令十二條聲明如有犯此者各學堂應卽照章懲儆不可稍涉姑容致滋流弊前經本署部堂札飭學務處通行遵照在案乃風聞近來江南各學堂有生徒聨結把持挾制並創立會名糾衆聚議等弊以毫不干已之事曁傳聞無據之言聚衆多人紛紛議論費財失業固屬可惜長驕習傲尤爲可憂更聞有人意在抗官把持公事務使令不能行課不能督以爲得計如諸生有不願者懾於兇暴威力亦卽隱忍聽從似此情形如果屬實尤屬膽大妄爲查諸生學費出於公家本屬難得之遇現在籌費艱窘異常各州縣生徒嚮學情殷紛紛求入學堂因限於額數不能多選將來如何辦理應候咨商學部訂章通行各學生曁己入堂上課尤應分陰是惜豈可自誤誤人倘有以上不法情事若不將爲首之人查明懲辦何以端士習而重學規除隨時派員嚴密查訪外爲此札飭各學堂總辦監督將此意普諭諸生務各專心向學閉戶自精切勿聽人指使干預非分卽使學堂中有應行改革事宜應將情節呈請敎員查明核辦學堂以外之事概不得違背章程越分妄爲如或躁妄生事暗唆聚衆退學只可遵照奏定章程將爲首及最不率敎者革退斷不姑息致壞風氣各總辦監督曁敎員等亦宜勉盡義務剴切提撕以保學生名譽毌資本署部堂殷殷期望之意毌 
 
 

Page 11

 
 
違此札（雲） 
[備迎新道]  
　　滬道袁觀察探悉新任道憲瑞觀察由金陵乘鈞和兵輪啓行今明卽可到滬故飭滬軍營龍葆珊鎭軍及留防隊隊官各率勇丁預備迎迓（寶） 
[ [定期迎送銅像]  
　　徐家匯李文忠公專祠近有洋商信義董事满德李德包爾羅先苞諸君鑄一文忠公銅像定期二十八日迎送入祠供奉（資） 
[諭查桐油捐數]  
　　淞滬釐捐局督辦陳觀察日來查得桐油進出口所報捐數不符恐有從中作弊偷運情事故諭貨捐局總辦鐵太守嚴爲查辦（資） 
[滬南擬収蔬菓攤捐]  
　　滬南總工程局總董查得郎家橋一帶菜攤等塲林立擬仿照租界章程起收攤捐并爲限定時刻各水果攤亦有一律收捐之說（尺） 
[嚴諭燈夫]  
　　本埠城廂内外路燈連日風雨交作以致有黑暗之處爲各紳董查知嚴諭各叚燈夫勤爲揩擦不得偷惰作弊如違查出重究（資） 
[美界火警]  
　　前夜一點餘鐘七浦路附近某號房屋失愼經救火會西人馳車救息共燬樓房三間（似） 
[禀請駁運垃圾]  
　　城内各街道垃圾向由打掃夫挑出城外暫借源潤煤炭棧左近隙地堆積每月二次由總巡朱明府飭埠雇船裝運出浦現歸總工程局辦理之後已將四月尚未運出以致愈積愈高行人諸多不便業經該處居民禀知清道局核辦矣（臨） 
[盜匪解縣]  
　　盜匪張德勝曹小春唐德友向欣如等十餘人去年十一月二十二日夥劫法新租界瑞祥烟帋店刃傷店主劉蘭亭夫婦投報捕房緝獲奉陳大令判張禁押二年唐等各押半年在案茲因查得張等實係著名盜匪未便姑容故於昨日飭探解送縣署嚴辦（臨） 
[移輯竊犯]  
　　新正初三晩英界老垃圾橋堍寶源祥棧被賊竊去黄絲四包值洋一千九百餘元失主投報捕房經包探竇如海王寳生拘獲竊賊蔡振裕及銷贓之談桂新解廨請訊由襄讞孫明府會同英副領事訊得人贓未齊判押候訊在案翌日又由竇王二探訪獲載贓之船戶吳來法一名亦奉收押前日竇探訪得尚有竊犯避匿鎭江丹徒縣地方因卽禀知捕頭轉請讞員關司馬發給移文著該探親往丹徒拘拿歸案訊辦（力） 
[盜黨被擒]  
　　浦東總巡謝明府訪得張家浜附近有盜匪隱匿卽飭勇捕前往拿獲徐家延劉三等五人並單力鐵棍尖刀及油紙賊物等訊知係元旦夜夥刧西門外陸兆貴米店之盜故將劉徐備文送縣其餘三人留押局中汪大令倩帮審馬叅軍略問判候餘盜到案再訊（嚴） 
[兇手已獲]  
　　去年十一月西南門交界倒斃受傷男子報經上海縣騐得腎囊等受傷詳奉上憲懸賞緝兇在案茲經縣捕購線將行兇之生母及弟顧小二子拘獲詢得男屍姓江名二兇手係顧兄和尚昨已禀請訊核矣（嚴） 
[賊黨槍傷巡捕]  
　　四馬路捕房七百二十六號華捕前晩十二點鐘巡差至棋盤街見有人在萃豐衣莊分店行竊當卽拘獲行至將近四馬路時突來竊黨數人袖出手槍向捕開放轟然一聲槍彈從捕之皮腰帶中穿過該捕大聲呼救無奈身己受傷不能行動迨他捕聞聲而至所獲之竊早已逸去祗剩假髮辮一條尚在捕手當卽投訴捕房捕頭飭將受傷人送仁濟醫院療治一面飭探玉阿巧查看被竊之家已失外國大呢若干碼諭令務獲嚴辦（力） 
[斥革包探]  
　　楊樹浦捕房包探劉銘芝近因悮公斥革（似） 
[斥革巡士]  
　　總工程局駐防所巡士金順甫因行兇毆人經敎習查悉出示斥革（尺） 
[上海縣署紀事]  
　　前日有某氏婦賣得地價洋一萬餘元其子爭取滋閙氏因投縣喊控汪大令著將所賣價洋繳案核奪○杜毛弟前聘彭姓女不爲定期迎娶毛弟忽而病故其弟杜小弟欲　彭女彭姓不願故于前日到縣喊控汪大令判候傳集人証訊奪嚴 
[總工程局紀案]  
　　洪昇碼頭穗豐米行執事朱星熠虧空逃遁原告請提朱之妻弟張書紳查究下落己志前報昨由工程局派探至南翔升和衣莊將張提獲至滬暫押候訊○外鹹瓜街嚴乾生藥材店主嚴雲生因子順德在北市遊蕩不歸前曉至英租界新登豐棧尋獲查由本　歇夥胡永奎引誘將胡扭局請究孫明府提訊屬實姑念順德年僅十七交父帶回管束胡責手心二百下押一禮拜○向爲帽業之袁金福其妻在楊家渡某姓幫傭前日袁往索錢吵閙被巡士拘局孫明府以室袁務正業當堂申斥數語判令領妻回家完案○殷桂卿在某押店門首誤踐楊經泉之足口角扭毆被巡士拘局孫明府訊得但有不合判各罰洋一元（尺） 
[公共公廨晩堂案]  
　　朱子卿控通源莊夥朱仲箎欠銀不還奉關司馬訊供押繳己詳本報茲己多日前晩經襄讞孫明府提比朱供在押實難理楚求恩交保措繳明府判仍還押准先繳洋二百元其餘覓保理楚○吳秀卿控吳警林圖吞定銀一案前晩亦奉明府提訊吳供雖經挽友向原告理楚未能得力求恩交保出外赶緊向理明府判押候准覓妥保限两禮拜理楚如延押追不貸○王章氏控羽士胡崇崙騙洋一千五百元奉關司馬訊明飭押追繳明府亦於前晩覆訊胡供實因無力現願將押在鼎春香粉店内之契據贖出變賣還洋明府判押候赶緊繳契核奪（當） 
[英美公廨紀事]  
　　捕送病人邱阿三李阿三張阿榮三名至廨請爲安插關司馬飭發棲流所留養午後又送到病二人名亦飭送所醫治○鄉民姚爾綱控被胞侄姚星耕卽阿根攔路攫物等情關司馬以星根住居法界簽差協同法包探提獲奉諭管押候訊在案前日經姚之族人出勸由原告具結求請銷案司馬准之○印度人培立生控華人張晉堂不還欠洋五百元由司馬查得張匿跡城内備文至上海縣移提昨日己經提獲押候堂期訊奪（當） 
[法租界捕房事]  
　　流氓陳阿三强搶車墊向某舊貨攤求售爲包探緝獲送入捕房押辦○周阿三竊鳥木數支在法界求賣亦爲包探緝獲押候究辦（臨） 
[美租界捕房事]  
　　任祥林手持槍頭刀一柄道經百老匯路三百三十九號捕見之向詰支吾帶入捕房押候查核○張木林竊吳淞路湯阿金女綢袄多件由探朱桂生拘押候辦○小工胡阿根張葆高陳煜中陳煜龍在茂海路互毆由捕一併拘獲旋由各家屬存洋保出候訊○前晩朱阿廷掩至湯恩路石和興之寡嫂臥室内被石撞見交捕帶入捕房捕頭以朱深夜入人内室决非好人姑寛判押乞丐牢一宵○夏阿九報稱在蜜勒路開公司烟間流氓楊阿木强以僞戒押洋不遂被搶去大洋十七元小洋百餘角請究捕頭允之○董阿龍報稱住塘山路髮妻鍾氏捲物潛逃請爲查緝捕頭著自赴公廨控 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
心惶惑之際多方誘脅布散謡言民間愈相驚恐臣復電咨河北鎭總兵張相泰督帶毅軍親往鎭撫該鎭素有威譽旣臨陜洛疊派員弁密訪嚴捕先後拿獲票匪頭目蘇學濱周秉章楊得祿辛逢和等並搜出票板及會中條約三本報經臣飭由河陜汝道崇繕將該匪等一併訊供明確從嚴懲辦其愚民之被誘入會者復經委員會同地方官曉諭勸導一經呈繳票布概予免究計先後繳出票布數千張禀由臣飭令當堂焚燬以釋衆疑現在地方一律平靖堪以上慰　　宸厪昨准山西撫臣咨奏奬拿辦晋南會匪出力各員摺内聲明河南緝獲匪犯各員咨查職名再行請保等因查豫省此次拿辦會匪緝獲鄰境竄入者猶易銷滅本境誘脅者甚難蓋鄰匪入境其方語不同窩藏無所尚易破獲本境之匪散處村鎭平時與齊民無别或且勾結差役羣相隱庇鄉里畏其報復不敢舉發竟致開堂放票若一經與外匪相結患有不可勝言者幸賴在事文武各員辦理迅速得以駢誅首要緝患無形照章應得奬叙且核與晋省事同一律不無微勞足錄合無仰懇天恩俯准擇尤酌保數員以資鼓勵出自鴻慈逾格所有獲匪請奬緣由理合恭摺具陳伏乞皇太后皇上聖鑒訓示謹奏奉硃批准其酌保數員母許冒濫欽此 
宫門抄十一月十四日禮部太常寺正紅旗值日無引見道府雙綸齊鴻聲周靖方李經湘等謝恩徐會灃等同鄉官謝恩全公因賞府第銀兩謝恩釗公續假十五日召見軍機張英麟 
川督錫奏爲寗遠夷務迭經官軍勦辦畏威悔罪鑽皮具結請將出力傷亡員弁分别奬卹並參違令率行之知府摺 
頭品頂戴四川總督奴才錫良跪奏爲寗遠夷務迭經官軍勦辦畏威悔罪鑽皮具結請將出力傷亡員弁分别奬卹並參違令率行之知府以示勸懲恭摺仰祈聖鑒事竊查本年正月奴才因署寗遠府知府黄兆麟等辦理夷務勦撫均未盡力以致馬家夷支復出焚刦西昌縣屬大興塲請旨將黄兆麟暫行革職與署建昌鎭總兵英秀一併撤任留營並將英秀摘去頂戴均俟立功後再爲仰懇恩施一面添派常備軍營務處候選知府高培焜帶營前往會督進勦俾夷務眞心警慄不致旋撫旋叛等情奏奉硃批著照所請等因欽此高培焜到寗後則繪地圖儲偫糧糗選募士勇佈置咸定分道進攻該夷吉咡等支初據於碗廠河我軍旣逼退保四塊壩而尤以勺勺梁地稱天險强悍之衆扼守於此塹山湮谷又復削竹編刺阻絶人迹我軍先於三月十五六等日擊之於碗廠河濫壩等處已獲小勝二十一日三路進發陟峻履危弩石弗避開砲破壘縱火焚林斃夷百餘獲械不少該夷膽落勢潰紛紛竄散由是狙伏深遠雖曾出而阻刦糧馱然不敢復與我軍迎敵我乃毁其室廬擾其耕牧發其倉窌搜其叢箐該夷等進退失據暴露不安屢次乞降未之遽許六月又有漢民土匪誤殺里換摩西等支十餘命之事迨該鎭府查撫完竣而吉咡等支歸誠愈切適值委署建昌鎭總兵孫萬林到任該鎭威名夙著謀略本優民夷畏而懷之該鎭察羣夷悔罪之甚遂於九月初七等日准吉咡各支次第鑽皮自誓繳出兇夷器械等件歲以里夷換班作質查照向辦規例悉遵約束並由土司嶺鎭榮出具保認該夷不再滋事印甘各結當將前後所獲兇夷等併在軍前正法以示懲戒昨據寗遠府知府李立元等縷禀完案前來伏查此次阿什支與馬家吉咡等支先後出巢肆擾蹂躪地方若非怵以兵威將慮釀爲邊患卽黄兆麟等懲創未能痛切仍恐覊縻稍急變故環生然大凉山附近諸夷種族蕃滋巢居荒散限於地形之奇險迫以雨潦之將至冰雪之重積宜用兵者其時甚暫倘必窮迫遠襲終虞勝算難操歷來勦撫兼施不以癬疥而勞鍼石也當此餉源匱乏更非所宜故募兵不敢過多策功不敢過急惟當奪據其要隘平毁其窟穴使彼歸路阻絶生計艱窘較諸疆塲獲勝尤足攻心疊據該府等切陳該夷窮蹙情形旣知悔罪畏威以後自能安帖並稱近日寗遠屬境夷氛已戢地方平靖當經奴才等商明准如所請辦理俾便將常備軍調回操練並將添募之士勇分别裁留以節餉需而資鎭攝惟出力各員除已給外獎並地方文武毋庸外保外其調派前往者裹甲遠征備嘗險阻衝鋒陷陣深入堅巢洵爲著有微勞自應擇舉尤爲出力各員弁龥懇　　天恩奬叙永寗營參將張連同擬請　　賞加副將銜浙閩候補遊擊許國忠擬請以參將留川儘先補用候補守備陳慶擬請以都司留川儘先補用候補千總涂孝烈武成彦均擬請以守備畱川儘先補用把總蔣虎恩李傳統劉筱亭均擬請以千總畱川補用五品軍功陸得賢於振才劉鴻賓黑得魁丁成信郭如松均擬請以千總留川儘先補用請假來川禮部讀祝官崇瑞擬請以同知不論雙單月選用己革山西補用知縣樊榕擬請銷去永不叙用字樣分省試用府經歷劉藜光擬請免補本班以知縣分省補用附生李壽藩擬請以縣丞選用監生鐵淦擬請以典史選用前署寗遠府知府黄兆麟畱營効力以後益知感奮遇事殫心該員已於計岸鹽保准道員應請開復暫革處分仍以道員留川補用前署建昌鎭總兵英秀亦請給還頂戴飭回夔州恊副將本任常備軍營務處候選知府高培焜於勺勺梁一役督勦尚屬有功乃六月間因吉咡支求撫情眞急於來省禀陳發電後率爾起程事雖爲公實屬有違事例仍應請旨交部議處俾功過分明而人知鑒戒至於連年陣亡之外委王明盛軍功彭陽寛何春開田開基李朝品楊萬順張天德彭紹良侯紹仙張德華簡萬興龔春和彭福康均係力戰捐軀其情可憫應請敕部議給恤典用以勵士氣而慰忠魂除查取各員弁履歷咨部並將其餘出力弁目查明咨奬外所有剿辦甯遠夷務業經完竣緣由謹會同成都將軍奴才綽哈佈四川提督奴才馬維騏恭摺合詞由驛馳陳伏乞皇太后皇上聖鑒訓示謹奏奉硃批該部議奏欽此 
宫門抄十一月十五日兵部太僕寺鑲白旗值日無引見榮昌謝授伊犂領隊大臣恩嚴修謝署學部右侍郎恩禮王額勒春各續假五日兵部奏派查齋之大臣派出希朗阿兠欽桂公常山祥年全福松溎松鶴召見軍機嚴修 
大臣松　奏爲查該喇嘛醋爾陳木慨捐鉅欵建設學堂並購備倉榖其應如何給奬之處懇恩敕下理藩院核議片松壽片再學堂爲庶政之本現在科舉停止尤宜勸諭紳民廣爲籌設以資敎育茲有札薩克喇嘛銜住京嵩祝寺達喇嘛醋爾陳木原籍朝陽情願報捐銀二千兩並勸其姪捐銀五百兩在原籍三角城子購地修房倡設小學堂一所學生以十名爲額一切課程悉遵奏定章程辦理並購買倉榖五十石春放秋收以濟附近貧民計學堂開辦經費及購備存糧共用銀七百兩其餘銀一千八 
 
