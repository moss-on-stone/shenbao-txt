# 1903 - 131 - 4910802

 

Page 1

 
 
[敬募急振]  
[申報館協振所啓]  
　　天災流行無歲蔑有然如今日之兵荒水旱交近一時則亦數十年中所僅見者蓋因皖省之珨肥等處旱魃爲災赤地千里山東之惠民諸州縣因黄河決口數百里内外室廬牲畜漂没無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善郡子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操劵卜也肅此佈陳惟希垂鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八夰三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華　錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　陳終始備舉靡遺方今崇尚實學朝野上下咸究心經世之務官書卷帙繁重購寘匪易私集事言龐雜抉摘尤難是編總裦諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣兹用本局大號鉛字鑄印装訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之之酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外埠各坊均有出售此啓 
[美儒李佳白先生講義]  
　　土耳其地跨现洲一處亞洲之西南一處歐洲之東南數百年前威震宇内儼然一富强之國也其境多古蹟若巴比倫若尼尼微若猶太皆宇宙之大觀古人所景仰者而今瓦檰僅存殊令人過其地登其墟歎塵世之滄桑也邇來國威雖替國勢雖孤而埃及之貢服帝國之主權未嘗損失猶可以復富年之景象也謹以土耳其與埃及合而言之以决其異　焉一曰土地人民土耳地地面七百六十萬方里人民二千萬埃及地面三百六十萬方里人民九百萬且土人好勇不膚撓不目逃埃人喜逸多燕居多優游此土埃土地人民之異也二曰國主土耳其有皇帝之稱故其國主亦稱大皇帝然西名與他國大皇帝不同埃及旣非帝國又非君主其國主卽人總督而權分各債國鮮能自主不如土帝之權無限人民敬而畏之此土埃國主之異也三曰外人之權埃及因借欵不清權利爲外人所侵前已言之悉矣不必再贅土國兵丁雖請德奥兵官訓練而大臣中無一外人在土國之權倍小於埃及然非外人互保則土國無以有今日五十年前土俄交　英法助土未遂俄欲越數年因教起釁劃地與俄和以求苟免後各國阻俄而保土而俄之雄心未敢遽發卒守和平之局此土埃外人權之異也四曰自由權埃及外人之權大故民人自由之權亦隨之而漸大與歐美一轍土耳其君權無限故发人少有自由之權且御以以刻官勢猶張此土埃自由權之異也五曰回敎之權回教盛行土國已七百餘年土帝卽回教之首故回權施於土境者頗大國家律例皆本回敎亞拉伯字之聖經一筆一字不能更改雖土皇亦必凛遵埃及歸回至今六百餘年民人信從者亦多此土埃回教權之異同也六曰京内官員土京堪司炭執政大臣十三人内有二人權勢莫倫一爲宰相總理通國政務一爲阿翁總理回教一切事務彼十一位大臣亦須受制然無一外人執問土政埃及則不然京官多用外人軍機亦有外人大臣有十而外人竟占其四焉此土埃京内官員之異同也七曰京外官員土國京外官員悉從回例鮮知西學且賄賂是貪罔顧公理蓋回民占四分之三餘信天耶希等教埃及京外官員善於土國持守公平惟少遜歐美此土埃京外官員之異也八曰軍務土國常備兵七十餘萬有勇好勝無男不兵曩年敗法之功至今傳頌未已埃及軍務權在英德而軍力不及土耳其此土埃軍務之異也由此觀之埃及天下最古之大國今反屬不大不小半歐半亞之土耳其寗不使人感慨哉噫我知之矣天道無常世事有數非斯人所能想像者也 
[諭旨恭錄]  
　　四月十一日奉旨内閣侍讀學士著墨麒補授欽天監監正著古啓圖補授吏科給士中著蒋式芬補授福建道監察御史著楊聖清補授分發直隷道吳籛孫江蘇道王燮河南知府侯成元山西知府汪德溥河南知府傅文通湖北知府周以翰四川知府李紹德山東同知直隷州知州鄧際昌陜西同知楊卓林浙江同知范慶頤福建同知鍾德銘安徽知州劉蘇山西知州吳蔭桐湖北知州童光漢四川知州舒良輔雲南知州馮爾梅廣東通判李懹清吉林通判定樸江蘇通判方培堤安徽通判顔曾山西通判謝恩承貴州通判馮辰漢江蘇知縣丁乃駿山東知縣姚壽昌俱照例發往吏部漢字堂主事著德泉補授擬補吏部文選司郎中賡善内閣侍讀魁元國子監學錄吳昌燕　京禮部助教錫極盛京将軍衙門筆帖式煜綺俱准其補授欽此又軍機大臣面奉諭旨本日引見之在任候選知縣江蘇吳縣教諭陳重威著仍以知縣卽選欽此 
[本館接奉電音]  
　　昨日上午京師飛電傳來旨一道上諭二道敬謹譯登○四月二十日軍機大臣面奉諭旨此次散館庶吉士著於本月二十八日帶領引見欽此同日奉上諭甘肅西寗道員缺著胡孚駿補授欽此同日奉上諭前據御史李灼華奏叅直隸宣化鎭總兵何乘鰲縱匪殃民各節當經諭令袁世凱確查兹據查明覆奏該總兵被叅各欵或事出有因或查無實據惟於營員多所徇縱未能隨事稽查實難辭咎何乘鰲著交部議處留直補用副将周得勝勦匪延悞著卽行革職永不叙用遊擊銜都司前洗馬林守備朋立於匪徒搶刦衙署揑報規避哨官千總高清選畏葸無能著一併革職都司薛東林以潰弁留營肆行劫掠現復在逃著卽革職仍通飭嚴拿務獲就地正法以肅軍紀該部知道欽此 
 
 

Page 2

 
 
[硃筆恭錄]  
　　四月十四日奉硃筆圈出桂斌稽察正白旗滿洲旗務欽此同日奉硃筆圈出惠裕稽察廂藍旗滿洲旗務欽此同日奉硃筆圈出連陞補授户科掌印給事中欽此 
[宫門抄]  
　　四月十三日刑部都察院大理寺正白旗值日無引見張百熙等閲卷完竣覆命棧貝子續假十日釗公請假一十日内務府奏改派致祭　髻山派出逹公掌儀司奏十七日祭奉先殿倫貝子行禮召見軍機皇太后皇上於明日用膳辦事後至頤和園駐蹕○十四日工部鴻臚寺正紅旗值日無引見恩公普公文璞台布阿克東阿各假滿請安四川知府李紹德謝恩志公桂伯各續假十日召見軍機 
[電傳宫門抄]  
　　昨日上午京師友人專電告知本館云四月二十日皇上召見軍機大臣及紹彝李士瓚策希督札普蘇那未策麟 
[梟匪劫官]  
　　揚州訪事人云日前有緝私營某統領督帶砲船至興安鎭一帶緝私詎料各梟匪膽敢持衆拒捕時板浦塲某鹺尹因公過此竟被拽之而去幸地方官聞信恩威並用始将鹺尹索回事後鹺尹已星夜來揚謁見運憲程都轉禀陳一切都轉諭令迅回職守聞此案梟匪連日已經某大令設法緝獲數名想須照例懲辦矣 
[斥革學生]  
　　漢口日報云日前五城學堂月課有某某學生文中用學生爲中國将來之主人翁等語教習以爲不然大加申斥卽半學生卓煥李宗濓王經雅俞文鼎斥革次日五于察院齊集學堂會議此于本欲将該學生送部嚴懲經全班學生竭力辯白始不追究惟云該學生等之行李書籍不准運去又聞此次學生擬自備貲斧前往日本游學 
[札提平餘]  
　　江西訪事人云江西各屬錢漕税契正雜各欵皆係徵錢解銀當年定章每銀一兩值足錢一千八百文近年錢價愈昻銀價愈賤每銀一兩值足錢一千一百數十文不及三分之二而各州縣仍照徵錢解銀盈餘何啻加倍署藩憲陳方伯署糧道丁觀察查知情形因會銜札飭曰近來錢價大昻每足錢一千文漲至八錢八分内外現在庫欵奇絀自應酌旦加提以資挹注除會文詳請護撫憲核示飭遵外合先通飭爲此札府立卽轉飭各屬遵照凡係本年開徵以後所徵新舊各年地丁一兩加提平餘銀八分連前共解銀一兩五錢漕米一石加提平餘銀一錢連前共解銀二兩本年三月初一日以後到庫丁漕應照此次定章加解平餘此札 
[催繳房捐]  
　　杭州訪事友人云前因抵償洋欵爲數甚鉅浙省庫項空虚無可籌撥因仿照江蘇等省抽收鋪屋房捐自錢三千洋三元以上按月抽取一成主客各半住宅免捐自去奉開辦以來收取不易皆由匪徒揑造謡言謂房捐已停以致各户率多觀望不肯呈繳今正由藩臬兩司會同牙釐督辦嚴定章程責成經收委員會同地方官逐叚催收毋得玩延並定比較如有收數不及三成者立卽記過停差現在春季已過而欠解者尚屬不少各委員不辭勞瘁竭力催收而抗延不繳者依然如故是以知照兩首縣出示限期嚴催命地保雇人掮牌每日在大街市面鳴鑼曉諭不知民人能可踴躍輸将否也 
[水利将興]  
　　金陵訪事友人云此間自甲午以來屢有人具禀督轅請於城内装設自來水大憲以事關興利當卽批准惟此輩皆非殷實紳商希圖藉批招股騙取人材故議論多時迄無一就兹有粤商某君又具禀藩轅曁派辦處據稱備有資本銀一百五十萬兩請准在省垣創設自來水以利民生俟奉憲批卽将資本呈騐藩憲李薌垣方伯據禀已移派辦處核議辦法此次當可望有成不致再成畫餅矣 
[再續粤督德靜帥奏覆查明廣西官幕被叅情形摺稿]  
　　一原摺内稱北流縣知縣梁騮藻沈湎烟酒自稱臥冶終年不出大堂一步詞訟均委刑席潘繼鏐典史趙培審理廣收賄賂兩人分竊厚資捐升官職又向邑紳勒借晉引之資劣紳黎兆瀛爲之鷹犬潯騮藻且徇庇之八月中旬匪徒突入北流陸川交界之大坑寨該令聞警恇怯不敢出署各節查潯騮藻於光緒二十六年初赴新任卽約潘繼鏐至署辦理刑名該縣自遭兵燹以來民貧財盡詞訟較稀非盡不爲審理該令寄情烟酒事少張主潘繼鏐不避嫌怨代爲籌維不利人口典史趙培劣紳黎兆瀛均與潘繼鏐酬酢往來廣收賄賂勒借川資過付無稽尚難指實梁騮藻縱無徇庇未免信任過重趙培現已捐升廣西通判潘繼鏐並在遊幕省分報捐知縣到省所謂分竊厚資似非無因至北流陸川交界之大坑寨委於二十八年八月間突有土匪數百人欲圖焚劫經署鬱林州濮賢恒及陸川縣知縣茹沛澧聞警馳赴撲滅該令率勇後至實屬玩延雖經撫臣王子春奏叅開缺另補似尚不足蔽辜又另片内稱署臬司黄仁濟欺罔險詐左江道瑞霖庇賊殃民人人切齒撫臣王之春倚爲心腹言聽計從各節查黄仁濟於光緒二十五年在右江道任因辦土匪遷延經言官奏叅字寄湖南撫臣俞廉三查覆屬實奉旨開缺二十六年經前督臣李鴻章奏請仍留廣西補用二十八年六月經前撫臣丁振鐸委赴廣東迎接新撫臣王之春該員歴陳廣西匪亂情形王之春飭令隨同赴梧八月間致有陳昭常委署臬司七日而更其印之事該員接署臬篆仍隨王之春赴潯州南寗一帶剿匪專主招撫王之春幾爲所動嗣因匪勢猖獗必須痛剿後方可就撫遂不見信並經奴才以臬司事繁任重函商王之春飭令毋庸在管十一月始行回省十二月交卸臬篆現已准補桂平梧鹽法道尚未到任該員小有才具局量褊淺同寅共事每多不合王之春稍加詞色則恩怨報復形諸語言尤爲人所畏憚此次隨營辦事一味主撫幾誤大局是其識見乖謬迹近欺蒙難逃公論又查瑞霖於光緒十九年簡授左江兵備道二十五年委署臬司卓異引見二十七年回任該員性情長厚辦事寛緩所謂庇賊殃民者或指二十四年鬱林土匪之事而言其時鬱林知州黄桂舟係前撫臣黄槐森同縣族人黄槐森不徇私情奏叅黄桂丹而不及瑞霖七月間且委署臬篆是該員尚無庇匪殃民情事二十八年十月間王之春督兵南甯卽以該員與太歸思順兵備道何昭然互相調署並委何昭然兼辦前　營務則該員才具似屬平常而王之春亦未嘗倚爲心腹也奴才伏查粤西匪亂未平民生　敝亟應整頓吏治以資補救欽奉諭旨確切查辦奴才惟有據實糾參曷敢徇庇准補桂平梧鹽法道黄仁濟居心險詐取巧鑽管隨辦營務幾誤大局桂林府知府孫欽晃身居首要不知檢束於乘輿蒙塵之際張筵演戯尤屬荒謬平樂縣知縣徐步瀛衰庸剛愎民怨沸騰四川補用知府前署北流縣知縣袁寳璐貪婪苛派庇紳病民北流縣知縣染騮藻信任劣幕恇怯縱盜俱未便稍事姑容相應請旨均予卽行革職幕友朱香溪卽文煒屢被彈劾戀棧無恥訪聞已捐分省通判應卽查明革職驅逐回籍不准逗留左江道瑞霖才具平庸難勝重任候補道張棠蔭性近嚴刻委辦緝捕措施失當惟查無骩法營私劣迹應請均以同知降補此外尚有同惡相濟朋比爲奸之劣紳指分廣東補用知縣丙子科舉人黎兆瀛劣幕廣西知縣潘繼鏐及捐升通判前北流縣典史趙培前帶平樂圑練守備鄒世臣應請一併革職以示懲儆除由奴才咨請無臣飭司将所有苛派各案檄查禁止黨慶瓏一案提省另辦並将門丁龍得澄嚴 
 
 

Page 3

 
 
拿懲究外所有遵旨查明廣西官幕貽害地方詳細情形謹據實糾叅恭摺具陳伏乞皇太后皇上聖鑒訓示謹奏奉硃批另有旨欽此 
[借欵述聞]  
　　廣西友人來函云廣西自軍興以來餉糈日絀是以省憲擬向德商禮和行認息暫借銀十五萬兩並無抵押之事而外間謡傳将來以礦路相抵是不無傳聞之失實矣 
[善政不善]  
　　客有自青浦白鶴港至松郡者語諸本館訪事人云青邑尊田春亭大令自奉上憲飭催停葬之札卽派海勇一名身穿號褂手持鐵鍊率領流丐十餘人每到一處必擊碎厝棺數具以示威武骨殖雜置壜中碎板柴草則付之一炬其上焉者用三脚木架横跨棺頂下垂巨索套入棺之兩端抽曳懸起然後就地挖坑将棺放下蓋以淺土旁一人執筆登記名曰義葬事畢向事主索酬錢七百文趙盾橋某甲早聞催葬之信已置備沙泥石灰擇吉自葬不料先一日若輩已到再三向之陳懇不採互爭之下幾欲扭其子至縣懲辦後仍被草草掩埋而止一時若輩蹤跡所至民心楻惶慟哭之聲東西響應説者謂催葬本係善政而驚擾至此則殊駭人聽聞辦理不善之钻想大令亦百喙難辭也 
[學堂添屋]  
　　金陵訪事友人云此間高等學堂及府縣中小學堂所需造屋經費曩經署督憲張宫保飭令以鹽運司裁節薪水項下挪銀二萬兩以應急需兹者各學堂均應添造化學機器等房並體操塲所挪之欵殊不足以濟事昨經派辦處具禀督轅請飭支應局再行挪借一萬金以濟要工督憲魏午帥准如所請卽飭支應局如數撥借不日當可興工矣 
[江督行轅紀事]  
　　兩江總督兼南洋通商大臣魏午荘制軍抵滬後駐節江南機器製造局前日乘馬車抵楊樹浦紡纎局查閲一周下午三點鐘時返局至晚八點鐘伍秩庸星使恭請宴飲至十一點鐘回轅昨日清晨七點鐘時蘇松太兵備道袁海觀觀察上海縣汪瑶庭大令松海防同知劉乙笙司馬江南提督李壽亭軍門提右營參将廖楚材叅戎英美租界讞員張柄樞司馬法界讞員孫建臣大令招商局總辦沈子梅觀察蘇松太道續備親兵營管帶沈賡虞太守帮帶車煥章都戎南洋續備右旗管帶羅楚材遊戎撫標滬軍續備右旗管帶龍葆珊遊戎帮帶韋遊戎左哨肖官彭都戎砲隊營管帶馮遊戎教師張雨春千戎城汛營周鑑之千戎守備程厚菴守戎馬路工程局總辦兼洋務局提調翁子文太守保甲總巡朱森庭明府以及印委各員均詣局謁見至十點鐘時制軍率同袁觀察及道轅法文繙譯萬君翰香乘馬車至法總領事署報謁十一點鐘時詣黄浦路德總領事署旋至福州路大英書信館拜會西人某君然後至泥城外洋務局中午膳未幾命駕而出分詣日本總領事美總領　及各總領事署繼至天后宫側出使行轅拜會　蘇巡撫恩藝棠中丞回轅後商約大臣吕鏡宇尚書會辦電務大臣吳仲懌侍郎升授安徽巡撫誠果泉中丞相繼戾正制軍接見如儀當晚七點鐘時美總領事古納君在署中設席恭請宴會今日亭午日本總領事小田切君假座禮查　客寓請制軍宴會午後六點鐘時法總領事巨籟逹君亦設筵署中請制軍宴會明日午後一點鐘袁觀察假泥城外洋務局請制軍及各國總領事筵會聞制軍此行專事查閲製造局並将所造軍火酌量遷至蕪湖分局故須與江蘇巡撫恩藝棠大中丞籌商一切 
[蘇撫蒞申]  
　　蘇撫将臨已紀昨報兹悉恩大中丞於前晚八下鐘由蘇起節昨晨到申在新閘大王廟碼頭登岸卽乘輿赴天后宫側出使行轅駐節 
[札訂商律]  
　　欽差會辦商務大臣會議商約事宜候補四品京堂伍爲札飭事照得本大臣於三月二十五日奉上諭通商惠工爲古來經國之要政自積習相沿視工商爲末務國計民生日益貧弱未始不因乎此亟應變通盡利加意講求前據政務處議覆載振奏請設商部業經降旨允准兹著派載振袁世凱伍廷芳先訂商律作爲則例俟商律編成奏定後卽行特簡大員開辦商部其應如何提倡工藝鼓舞商情一切事宜均著載振等悉心妥議請旨施行總期掃除故習聨絡一氣不得有絲毫隔閡致啓弊端保護維持尤應不遺餘力庶幾商務振興蒸蒸日上阜民財而培邦本有厚望焉欽此欽遵旋又准北洋大臣袁電請在滬開辦商律等因查泰西各國首重商政律例紛繁倘必盡行仿效恐於中國市面情形難免無窒礙之處必須參用中國商規始爲允洽兹由本大臣遴派譯員精究西律擇要編訂而中國於保商一門尚無專條現擬先從滬埠肇端應由商業公所将本埠各行業各公所商人所定規條議單悉行採訪另錄一分刻日彚齊申送前來以便與西律匯通考證兩相發明是凡有益商家者酌訂入律俾垂永外並著傳諭衆商如另有條陳不妨各抒所見繕致該公所隨時申送本大臣罔不虚衷采納藉收廣益集思之效爲此合行札飭札到該道等卽便遵照辦理須知此舉爲整頓商務起見無稍觀望延遲切切特札札商業公所嚴道等光緒二十九年四月十九日 
[情節離奇]  
　　提標右營守備程厚庵守戎之夫人於本月十五晚從滬北昌壽里戚串家回城行經西門内學宫前被金國寳楊金忠張二張禮四人攔住刧去各物當時将犯拘獲解至縣署縣主汪瑶庭大令刑訊一堂俱不供認因卽分别管押一面出詢守戎曾否在此四人身畔搜出原贓旋據復函云該四犯被獲時将贓抛棄路旁雖經尋覓數件然尚少金飾等約計二十七兩之多務請從嚴究辦到前日忽有程少卿者投縣自稱係守戎姪孫因見守戎尚有髮妻抛棄茸城久不顧問小的心焉不平是以糾合金國寳等攔路毆辱並非攫物值日差轉禀内署奉大令諭飭收押候訊説者謂此案情節殊屬支離其中實情如何想一經訊鞫不難水落石出也 
[英美租界晚堂案]  
　　粤人馮昌衡控流氓謝清齋卽明山藉端滋擾等情前經襄讞委員魏蒓塢大令提訊先押候復核在案前晚大令升堂覆訊馮供今年正月間小的至李劉氏所開雉妓院作狎邪游與妓女杜巧雲情好欲娶爲妾嗣知有謝明山者與巧雲有白頭約因託李劉氏給謝洋銀二百元令謝出立永不詐擾筆據事已了矣不料謝收銀後屢次來家胡閙爲此清急呈控願将巧雲從此離異求鑒巧雲供小婦人籍隷四川某邑向在漢口操賣笑生涯被謝誘帶至上海輾轉押入妓院多至五家所得纒頭均被取用去冬小婦人願隨馮姓因畏謝纒擾倩李劉氏過手付給與洋銀二百元永斷葛藤詎料彼口是心非恣情索詐叩求公斷李劉氏供馮所出洋銀二百元確由小婦人經手轉給謝收去謝供小的自知不合尚乞施恩大令以筆據確鑿何得枝節横生本應究辦姑從寛典押倏遞回朱籍巧雲候發棲流女所擇良婚配李劉氏斥釋 
[馬路工程局紀事]  
　　本邑南市馬路工程局總辦翁子文太守前因電燈廠内機器損壞倩滬北某洋行由外洋定造汽爐業已運滬一俟行仁馬頭新造廠房工竣卽須安置妥貼重加整頓以便大放光明○馬路工程局總辦翁子文太守前将大馬頭大街改造馬路自月初開工以來已将街道翻動下砌陰溝以期水勢流通不致汚垢淤積昨日午後太守親往勘視見大馬頭裏街一帶店鋪堦石窒碍良多爰飭十六鋪地甲傳諭各鋪主立卽拆讓毋得抗延 
 
 

Page 4

 
 
 [G 
[廣濟公司江南義賑票五月十九日開彩]  
本公司江南義賑票係奉　南洋商督憲奏奉　硃批首先創辦溯自呂宋票後本公司實爲第一歴屆開彩衆目環觀僉稱公正每次大彩係在何處及所得諸君均昭昭在人耳目是以誠實素著中外咸欽較之呂宋尤爲馳名更非他票所及今復善益從善將每票酌分二十則以應諸公惠顧之雅意本公司内地各埠並無設立分公司第五十會票已於四月廿一日十一點鐘在本公司如法開彩所得彩號數經印有對號單分派以便核對如有得彩之票祈携到本公司收銀可也第五十一會票已印出二萬全張定期五月十九日開彩本公司發出之票如有中式紅票憑票收兌此佈 
[繪圖字課新説讀本]  
華人智慧之不開由於少識字識字者之少由於訓蒙不得其條理夫華字雖多所習用者不過三千有奇以每日認十字計之一年可畢矣於識字乎何難是書專爲小學堂訓蒙而作彙輯應用各字倩精於書法者繕寫楷書大方字三千有奇每字下註英文東文字義解釋大字編爲四言一句以便童蒙記誦再加分門别類行用之法自短而長自熟而生自俗而雅皆由淺而深由易而難分别八法各具成式一拼句法二嵌虚字法三增短爲長法四改長爲短法五造句法六翻譯法七學作註解法八作策論法首卷詳載筆畫相似各字辨正并字同音異拼用聯語各種程式分類簡明最便初學童而習之至老不廢後附最顯圖畫一見便明易於記認果使戶置一編父敎其子兄敎其弟數年之後華人識字者必數倍於前矣此固編者所祝也每部大板六本收回工料洋一元五角總發行所上海　馬路緯文閣並各大書坊甯波奎元堂均有寄售　　甯東養蒙學塾啟 
[賠欵迅速]  
予挈眷僑寓老垃圾橋北堍第三百四十六號門牌忽于本月十四夜慘遭回祿蕩焉無存幸而早由鄭錦峰翁經手向禪臣公裕太陽保險公司保銀一千五百兩之數茲被災未逾數日已蒙該公司照數賠償如此迅速莫名欽佩良由該公司經理得人信實可靠將來生意之隆定卜蒸蒸日上也此佈　朱佩绅謹白 
[新出西政挈要書經存案翻印必究]  
自科舉變制學堂繁興凡講求各國政藝之書先後印行不下百數十種至欲集中外交涉之事旁蒐博考具載源流則得未曾有惟雉皐姜星橋先生所編西政挈要獨得是道先生費數十年之心力上自廿四史下迄諸家紀述凡所載關繫海外各邦事實者鈎元提要苞括無遺去年江南鄕試正塲第三題論及元代西征之事塲中徧覔出處僅略見于朔方備乘一書而是集則載之獨詳其詳人所略大率類此誠試塲學塾中不可不備之書也兹已印成共釘六本定價洋一元躉批另議賜顧者請向三馬路申報館申昌書室棋盤街點石齋分局廣益書局富强齋購取可也 
[新出國朝名臣言行錄] 　 
新輯石印國朝名臣言行錄如有翻印混名照中西板權例嚴究 
國朝名臣言行錄一書爲浙江名士董菡初编輯自開國以迄光緒廿八年舉　歴朝之偉人大賢事跡彙勒成書計三十卷嚴其體例以載先型略其浮文而詳實事且中興以後中外交涉多故洋務人才關繫尤重故於曾惠敏李文忠諸公等搜輯更詳以備當代外交家稽鏡凡名實未副者概從缺如鈎稽編訂已兩年今秋恩榜特開以　國朝政治取士是以急於問世以資士林研究特用上白紙石印大板大字每部八本收回工料洋一元不折不扣于二月旣望出書局寄售在上海三馬路申昌書室二馬路掃葉山房千頃堂四馬路古香閣書莊○躉售處上海法界樹興里芸華書局啓 
[普天下種子藥惟此參茸五鞭扶陽廣嗣大勝丹爲最]  
名馳中外○京都盛行○惟縈懷嗣續者○請速試之○方信普天第一不謬也 
此丸係鹿驢馬牛海狗腎爲君佐加參茸等品使用種子秘藥專治男子陽痿精衰陽事不舉旣舉不久未交精泄以及精冷精　無子等症推原其故爲先後天虧損或酒色烟所傷或爲少年萌芽成室太早致損腎虧氣虚人患此症妻妾雖多終難生育如服此丸雖衰極朽木之體能與壯年無異非但壯陽煖腎塡精生力且必種子廣嗣試後方知苟能連服十天莫行房事以後精足腎盛男施女必受也凡夫服是丸之後其精必足其陽必壯而爲婦者亦宜經調血旺抑或婦體違和亦難受孕宜囑服婦科續嗣降生丹雖有百病皆堪奏效本齋濟世在懷非圖利益服此應騐者已指不勝數○大勝丹降生丹每料均一觔價均八元雙料大勝丹價値加倍○售處在上海二馬路中市西鼎新里二道石庫門京都天寳齋便是 
[戒煙第一聖藥]  
泰西安利醫生新製經騐戒烟甘露聖藥靈效萬分戒脫者無數○大瓶十元中瓶五元小瓶一元實價無扣函購信力自理 
市上各種戒烟丹片多如恆河之沙大抵用土皮烟灰合成服後卽不得吃烟不服則又思吃烟是無異以藥代烟將來虫積滿腹百病叢生其患豈可勝言哉獨本醫秘製戒烟甘露聖藥並非用以代癮乃待過足烟癮之後用藥和茶送下其藥力能隨烟直入五臟六腑四肢百骸將週身烟虫烟積烟毒一掃而空立刻神清氣爽面目光潤雖二三十年老癮服後不一月非但不思吃煙并能延年種子海外華人因吃烟不便服此而戒脫者何止千萬人開胃健脾固精補腎殺虫消積解毒駐顏除痰止咳種種功效筆難盡述本醫士豈屑於此圖利特欲與沉淪苦海者共登彼岸耳如購大瓶分兩較爲便宜服法詳仿單上海四馬路望平街大隆公司經售 
[婦女白帶聖藥廣東陳恒德堂婦科良方功效啓]  
婦女白帶一症皆因氣血虧損陰虚陽竭或房勞耗傷膀胱受濕以致脾胃不和或前或後總因濕熱積滯月經不調而其病原尤在肝經鬱火寒痰凝結日久則形容枯瘦頭昏腹痛虚損勞傷從此起矣本堂得祖傳良方不惜重資秘製婦科白帶丸此丸專治婦女赤白帶下當日立止屢試屢騐無論遠年初起服之立除宫中之濕平定肝鬱之氣煖宫濟陰培元固本故能帶下立止腹痛立愈月經調和却病延年輕者一大盒重者二大盒包可全愈永無後患妙在神淸氣爽身强體健誠婦科却病之妙品種子之聖藥也虚言欺人罪我惟天每大盒二元小盒一元○假冐甚多購者認明○函購信力自給○鋪分上海英大馬路萬康醬園對門德仁里内石庫門廣東陳恆德堂謹識 
[新到老牌珍珠燕窩牛髓粉]  
小兒常服最易長大婦女常食廣嗣豐容中年常服轉弱爲强衰老常食輕健多壽 
此種奇靈補劑中外咸推第一欲求眞正燕珍牛髓粉請認明本藥房地址牌號方是上上極品函購託郵政局或滬友代辦庶免信局假冐此粉乃本公司獨秘異法創製選肥牛腿骨中九磅重之原髓用藥水去其臊氣煉成一磅重之精粉配以海狗腎龜板油牛乳精官燕粉珠並各種凉而能補滋而不腻等品故力大效速博考環球諸般補劑無一可能比擬尤妙在甘香適口與華人體氣極宜不獨達官鉅商信爲無上妙品卽著名醫士亦嘆爲得未曾有據試騐者僉謂服此種牛髓粉一罐勝服人參十兩况人參非盡人可服惟此粉則人不論男女老少地不論寒熱燥濕時不論春夏秋冬人人宜服有病除病無病作補立奏奇功云凡先天不足後天失調病後産後色傷勞傷一切虚弱之症服之夙疾盡除弱體轉强最能温補元陽封塡骨髓光潤面目健旺脾胃勇健筋骨充盈虜革豁除痰咳延年廣嗣烏鬚黑髮小兒用以代乳功勝人乳百倍交節預服舊疾保不復發行房後尤宜各服少許卽無腿軟腰酸等患久服一生康健百病不侵養生家苟能知其功用之大取而嘗之則不老長生之訣何必舍此他求哉每罐一元每打十二罐十元　上海山東路帶鈎橋北首彭壽堂藥房經理 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　浦東保甲總巡謝岳松明府移送張春泉控嚴老虎私贖田單一案到縣前晚縣主汪庭大令升堂訊斷張供　年嚴将田單一紙計地一畞可小的抵錢十五千文地田小的耕種所收租榖藉抵子金歴有十餘年中間曾向嚴賣絶嚴不允至前日小的因事出外嚴忽糾人至小的家中向媳婦處将單騙贖另售與錢根泉爲業爲此心不能甘控局送案惟求公斷嚴供錢根泉央中向小的價買此地小的卽向張家取回田單轉賣業已立契收價不能挽回錢供小的在上海爲打包小工前月憑中價買嚴老虎單地一畝計價五十六千中金錢五千立契成交尚未過户大令衡情酌斷謂錢曰爾本係小工爲業並非種田之人不必爭此糾葛之地限爾五天将單交案著張春泉繳錢五十六千中費五千歸還錢之原價由張領單管業○蘇福修扭陳楊氏陳道生到縣控被竊匿衣飾亦經汪大令提訊蘇供小的家住西門與陳楊氏同居曰間出外貿易僅留妻子在家妻子有時出外向托陳楊氏代爲照看前日妻子上街購物回家見門鎖已被扭脱急查所有銀洋首飾並皮衣數件均已無存顯被陳楊氏母子竊去求追其妻蘇唐氏供是日婦人出外購物時陳楊氏母子均在家中婦人将門鎖閉托渠代爲照看迨事畢回家陳母子均已出外門鎖扭落正在查檢間楊氏從外歸來伊子未回顯被竊去求追陳楊氏供婦人生有兩子次子在外習業長子因失業在家蘇唐氏出外時兒子已先出外後婦人因有緊要事亦掩扉而出實無竊物情事其子陳道生供與相同大令将陳楊氏掌頰五十下仍不供認判楊氏交官媒看管道生收押候再行查核 
[英租界捕房紀事]  
　　偷兒陳阿三在虹口某姓家竊得綢衣等物携之而逸報經包探方長華拘獲帶入捕房捕頭著押候解送公堂禀請襄讞委員魏蒓塢大令訊究○吳春寳由常州誘領吳近安之女如意乘舟來滬經包探金立生查獲帶入捕房捕頭著分别押候解送公堂禀請訊究○沈阿六與馮方世在南京路兇毆某號巡街捕見之一併拘入捕房捕頭令押候解送公堂禀請訊懲○積賊袁阿二行竊周少蘭等十餘家綢被絨毯銅錫器等物經包探張寳成方長華拘獲押候解送公堂禀請究辦○浙江路某號門牌居民沈忠寳以妻王氏不安於室捲物私逃報經包探竇如海将氏拘入捕房捕頭令送公廨管押俟緝獲姦夫一併解請訊究 
[法租界捕房紀事]  
　　昨日甲乙二積竊潛至長江某輪船上行竊衣服物件適爲包探所見拘入捕房捕頭令押候解送公堂禀請讞員孫建臣大令訊辦○偷兒某丙不知在何處竊得各贓爲包探拘獲搜其身畔得質券若干張一併送入捕房捕頭令押候吊到各贓然後解送公堂禀請究辦 
[美租界捕房紀事]  
　　紹興府屬某縣人沈博泉在虹口蜜勒路瑞綸繅絲廠爲司事素性凶殘廠中各女工稍不合意時被毆辱前日又将女工阿鈴毆傷面部血流如注阿鈴回家訴知父母奔赴捕房喊控捕頭以沈雖爲廠中司事並無毆人之權且阿鈴傷勢非輕令某包探前往查明再行核辦○昨日某號華捕投捕房内報稱西華德路永寳里口有倒斃無名男屍一具衣衫藍縷形若卑田院中人並無屍屬前來收殮捕頭傳二十三保二圖地保轉報某善堂備棺成殮舁往義塚掩理 
[江西官報]  
　　丁憂候補縣王萬育禀知安徽賑捐局委辦皖捐從九王傳桂奬加州同銜指分迎檢賀良謨禀到新建生米司劉克純應飭赴任王廷珍禀謝准補永新縣丞行知湖北候補道鄒凌瀚謝奬加二品頂戴瀘溪縣張鳳岡回籍修墓准升贑縣大湖司浮梁典史李家杰飭赴新任所遺浮梁典史以易紹先署理指分州判毛宗澄禀到署長寗新坪司陳清漢查未在省繳委該汛務以孫文江署理署袁州府經沈溥期滿更替以潘鑑署理龍南典史裘廷襄據報丁憂以桂蔚章署理上高典史劉國霖飭赴准調新建典更新任所遺上高典史以方承祜署理指分知縣田振均禀到弋陽縣吳慶揚因案撤任查舊班試用縣李光表前委釐卡辦理不善應扣輪委以截取知縣豐和署理臨江營顴外黄定發辭退遺缺查有該營巡閲案内存記之馬兵陳大龍堪以拔補候補道汪瑞闠禀知大學堂第七次甄别各屬學生前萍鄉縣顧家相由金陵張督憲任内辦文案回禀到謝會奏開復指分知縣徐慶孚禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十九年四月初七日京報全錄]  
　　宫門抄諭旨均錄正張○兼雲督林奏報個蒙歴年廠匪現經殲除地方一律安靖摺○外務部奏遵旨查明革員被叅各節情尚可原懇恩開復原官升階摺○桂撫王奏爲京官報効鉅欵懇恩奬勵片○護晉撫吳奏遴員接署道篆片 
林紹年跪奏爲個蒙歴年廠匪現經殲除地方　律安靖恭摺具陳仰祈聖鑒事竊查廠匪楊自元前因法員勘修鐵路藉端煽惑矛衆攻撲蒙自縣城謀殺洋人焚刧洋關燒燬税司房屋經前督臣崧蕃調派官軍勦辦先後具奏欽奉諭旨著督飭派出各營嚴拿匪首楊自元等務獲一面分投搜捕以期盡絶根株毋留餘孽並将續辦情形隨時奏報以慰厪系等因欽此當經轉行該鎭道等欽遵辦理在案鉅該匪首楊自元漏網在逃雖經嚴飭偵緝迄未弋獲上年十月間風聞楊自元潛回楊家寨暗樹黨援修築碉堡該處山險箐密形迹叵測大有負嵎之勢署蒙自縣知縣孫家祥購綫偵探楊自元果因鐵路開辦在卽洋員工匠陸續來滇遂于元江思茅一帶往來裹脅意圖報復本年正月内偵悉該匪已回大屯當與臨元鎭標前營遊擊包于蓮會同禀商署該鎭總兵張樑飭帶前營圑防弁兵於正月十四日夜密往圍拿適匪衆先已分遣四出約期起事寨内僅留心腹匪黨數十孫家祥分派妥弁扼紥要隘並卽身先士卒督衆猛攻詎該匪宅大碉堅足以負固竟敢率黨拒敵外委江世清奮勇先進中槍陣亡並傷營兵蒋鎭邦眼線李洪及縣兵二名該署縣等督同弁兵槍砲齊施拚死不退復令布經歴孫鴻楷外委李世昌鄒家春等登高大呼散其脅從把總兵孫自藝等毁壁逼入斃匪多名遂将該匪宅碉攻破槍中楊自元臂膊並斫傷其項頸立時斃命匪衆爭來救護該署縣等恐有失挫卽将匪首臬示以絶其望在外各匪聞信來援並經派隊分投截剿一面極力解散該匪黨見楊自元業被槍斃均各潰遁地方居民安堵如常據該鎭縣先後禀報請○奏前來臣查匪首楊自元聚黨滋事焚刦洋關兩日之間衆至萬餘勢頗猖獗幾肇大釁幸防剿得力隨卽樸滅惟該匪首潛伏松樹寨等處蹤迹詭秘久未就獲現在正值開辦鐵路洋員工匠往來絡繹該匪乃復濳回楊家寨欲圖生事倚非該員等及時探悉馳往密拿必将死灰復燃更肆狂虐焦頭爛額不堪設想兹幸出其不意立令授首並将餘黨一律解散經該文武連日查清已無匪蹤個蒙一帶較常敉平而洋員及行旅往來亦得無恐洵足上慰宸厪當經飭将該匪首級發往犯事各地方徧傳示衆以彰天討查該文武等一經偵悉前情卽能不動聲色星馳往捕又復身先士卒破其堅巢立殲巨熟實屬不避鞙險異常出力合無仰懇天恩賞准将署雲南蒙自縣知縣四品銜准補恩安縣知縣孫家祥俟升同知直隷州後以知府在任歸候補班儘先補用並請賞加三品銜署雲南臨元鎭前營遊擊儘先補用副将調補貴州黎平營叅将包于蓮請免補副将以總兵記名簡放實出鴻慈逾格其餘先後在事出力員弁反傷亡弁兵不無微勞足錄可否容臣詳晣查明開辦彚請奬卹以勵勤事而慰幽魂除飭取該員等履歴分别咨部查照外所有個蒙歴年廠匪現經殲除地方一律安靖并請奬尤爲出力文武各員緣由謹恭摺馳陳伏乞皇太后皇上聖鑒訓示再雲南巡撫係臣本任毋庸列銜合併聲明謹奏奉硃批著照所請該部知道欽此 
臣奕劻等跪奏爲遵旨查明具奏事前護理由西巡撫趙爾巽奏查明教案牽涉人員籲懇開復原官銜翎升階以昭公允一摺光緒二十八年十二月二十五日奉硃批外務部查明具奏欽此欽遵由軍機處抄交到部查原奏内稱花翎同知銜試用知縣田徵葵花翎同知銜知州用遇缺儘先補用知縣趙爾頤前因牽涉教案經前任撫臣錫良以脅於威勢未能匡救奏叅革職在案兹據洋務局司道詳稱據教民杜懷等禀稱堂拳燄方張之際謡傳省北版泉山等處教堂有意圖不軌情事經前撫臣毓賢派往密查田徵葵旋卽力白其誣並諭附近村社妥爲保讌各教堂卒賴保全又北鄉洛陰村教堂被困經田徵葵派人彈壓教堂教民獲以無恙趙爾頤當時因拳匪将二道巷等處教民拘至二百餘名将肆殺戮趙爾頤聞信卽前往彈壓解散中教民獲救得生又太原縣拳匪庻控柳林荘教堂謀叛請兵剿辦幸趙爾頤田徵葵面禀前撫臣毓賢派員往查知係虚誣始将拳匪解散是該二員尚非無所匡救今教案已結教民等追念保全之恩懇予開復原官等語經該　道轉詢主教鳳朝瑞函復所言相同又前署河津縣直隸州知州用遇缺儘先補用知縣趙之燮以境内耶穌教士被害未及保護捐升知縣洪洞縣典史孫鳳如以教民被逼泣求保護不理經升任撫臣岑春煊均奏叅革職永不叙用在案查趙之燮署河津縣任尚能彈壓拳匪是以英國教士密學誠等由吉州敢於前赴該縣及中途被害實非該員保護之力所能及牧師何斯德亦稱趙之燮情節甚輕應予寛免孫鳳如前在洪洞縣典史任内職司監獄本與印官有彈壓之責者不同現經天主教士范儀鳳函稱其被叅寃抑乞爲昭雪由司道等核明詳請一併奏請開復原官銜翎升階等情合無仰懇天恩俯准将已革花翎同知銜試用知縣田徵葵開復原官銜翎前署河津縣知縣直隷州用遇缺儘先補用知縣趙之燮捐升知縣　洞縣典史孫鳳如均開復原官陞階並註銷永不叙用字樣至趙爾頤係奴才堂弟分應引嫌未敢一併籲懇恩施伏候聖裁等語臣等伏查該員田徵葵等被叅原案或因限於權力或因迫於事機酌理衡情本在可原之列現在旣據該撫奏稱當時均無縱匪情事質之各教士亦無違言内應准如所請将已革試用知縣田徵葵開復原官銜翎知縣趙之燮典史孫鳳如均開復原官升階並註銷永不叙用字樣至趙爾頤因人罣誤與田徵葵事同一律擬懇天恩准其一併開復原官銜翎升階以免向隅而昭公允恭候命下卽由臣部咨行山西巡撫並行知吏部遵照所有臣等查明覆奏緣由理合恭摺具陳伏乞皇太后皇上聖鑒謹奏奉硃批依議欽此 
王之春片再桂省兵災交迫民不聊生先經臣奏請開辦賑捐蒙恩允准遵卽委員分投勸辦並諭以如有慷慨好義捐欵至一萬兩以上者照章奏懇恩施去後兹據勸捐委員江蘇補用道蘇元瑞禀稱二品銜候補四品京堂周榮曜報効庫平銀一萬兩爲廣西賑濟之用所捐欵項由蘇元瑞匯解到桂經臣派員核實散放以賑災區伏查廣西正當窘迫之秋需欵甚急該京堂周榮曜軫念時艱旣捐鉅欵得以全活災黎消患未萌踴躍急公　堪嘉尚查前二品頂戴四川建昌道黄毓恩報効順直賑捐銀一萬兩奉旨賞給頭　項戴在案現在周榮曜捐賑銀數與黄毓恩相符　係候補四品京堂職分較崇相應援案奏請奬勵合無仰懇天恩俯准将二品銜候補四品京堂周榮曜賞加頭品頂戴以資觀感之處出自高厚鴻施謹附片具陳伏乞聖鑒訓示謹奏奉硃批周榮曜著賞給頭品頂戴欽此 
吳廷斌片再歸綏道靈椿　奉上諭調補奉天奉錦山海道兼援察使銜所遺員缺已蒙簡放樸壽現在樸壽　未抵晉並據該道靈椿禀請委員前往接署以便交卸遵照憑限前赴調任供職查有試用道志森才具優長辦事穩練堪以委令署理除檄飭道照並咨明吏司　理合附片具陳伏乞聖鑒謹奏奉硃批吏部知道欽此 
 
