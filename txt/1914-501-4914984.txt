# 1914 - 501 - 4914984

 

Page 1

 
 
   
 
 

Page 2

 
 
時評 
[難（冷）]  
　　近人每好道英雄語謂世界無難字余謂難字安得云無况以當中國今日之局耶然而負責任者往往又以難字爲護符余謂難字又安能逃其責任况乎中國今日尙有不難之事耶 
　　何謂難難者不能爲之事而又萬不能不爲者也假使萬不能不爲之事而能爲之無所謂難也抑或不能爲之事而可以不爲之亦無所謂難也今日中國之情勢苟有關係者幾無一非不能不爲而双不能爲也故日中國今日决不得無難字也 
　　然而旣云不能不爲矣則不難當爲也即難亦當爲也苟不爲是自覆其國也自滅其族也人類所决無有也故我謂中國之人今日所家自勵者非以爲不難而爲之也深知其難而仍爲之也不然我輩所報道之新聞固無一非使中國處於難地者矣 
[命令]  
　　十月二十四日大總統申令　昨據司法部呈覆判决王治馨納賄婪贓一案業飭依法執行王治馨前曾供差北洋多年尙稱得力民國成立歷官内務次長巡警總監亦有徽勞不意在順天府府尹任内改行易操竟有　官納賄情事法者天地大典其罪旣無可宥未便因其前功足錄致使國家法律屈而不伸而知人其難言之　深浩歎顧念京外官吏如王治馨其人者未敢信爲必無毖後懲前不可不引爲大戒須知國家之敗由於官邪賄賂公行　茸競進國無不亂京師爲首善之區觀　所繫各部院局長官固宜淸白乃躬以轉移風氣爲己任外省自巡按使各道尹以及財政高等審檢廳長均有用人之責無論地方知事與民最親關係特切即經徵之吏司法之官亦與人民有切近之利害如果政以賄成官以利巿不特薰蕕莫辨曲直混淆庶政因之　壞且長官取諸屬吏即使爲數無幾而屬吏之倍　取償於人民者其受害奚啻數十百家痛苦之深何堪言喻興念及此　焉心傷此等枉法婪贓比諸盜賊殺人刧財殆有過之悖入悖出理無或爽一經發覺去官巳久猶必按律逮問盡法嚴懲身敗名裂悔將何及欲爲盈封殖長子孫計不亦愚之甚乎現今國勢艱危果令上下一心孜孜求治猶慮不足圖存設再貪濁成風其何以國記日大臣法小臣廉官職相叙國之肥也而小廉必自大法始凡爾有位其共勉之此令 
戰事要電 
[其一（本館特電）]  
　　北京電　周村二十三日晚到日兵七百留數十駐車站餘均於翌日開行 
　　北京電　德礦工程司樸爾雷家屬前由膠濟避亂回津所帶行李一車託我接運經路局婉謝日軍到時遂扣留德領及德使請代索由外部函津局請與日軍商辦昨已由該代表如數檢還 
[其二（英人路透電）]  
　　巴黎電　據官中宣稱我軍已克復蒂哇柯爾以南之地一大部分德將請休戰掩埋死屍我軍不允仍主攻勢已得新進步德國官報所稱德軍在該處得利一節實不足信（二十四日） 
　　巴黎電　據今日下午公報宣稱我軍左翼戰事仍在進行敵軍已在狄克斯末特之北及拉巴塞周圍得有進步我軍在蘭化瑪克境尼曷濮特之東前進頗深亞曼蒂愛爾及列里間陣線之戰事曾互有出入惟全線均經守住陣線他處德軍日夜進攻者均經擊退我軍已在華愛佛境内數地點稍得進步我軍仍向芒瑪爾森林及勒泊納特森林一方面前進（二十四日） 
　　巴黎電　據夜半發表之公報宣稱自北海至亞拉南境止德軍猛攻我軍者處處均經擊退我軍在亞貢山奪獲摩里柯爾村該村控制自伐蘭息至愛恩河流域之諸路他處均無戰情（二十四日） 
　　巴黎官電　聯軍右翼之戰事本日仍在進行德軍巳在拉巴塞（列里西北）附近及狄克斯末特（哇斯丹之南）之北稍得進步聯軍已在亞曼蒂愛爾列里（均法境）蘭化瑪克（比國西境）及尼曷濮爾（比海濱）之東中間等處得有甚爲顯著之進步兩方面均受重要之損失德軍一方面尤甚聯軍於二十三日在拉巴塞運河及北海之間俘敵千人其他等處德軍之日夜進攻者均經擊退聯軍在華愛佛境内仍向前進蒂哇柯爾（在聖米葉爾之東德國美的之西南）以南之地多爲法軍猛攻佔得德軍請休戰法軍司令不允即仍進攻得有顯著之地步（二十四日） 
　　倫敦電　英國大本營公報局辦事員報告目覩之戰事情形接續其十七日之報告云我軍雖在雨中試戰然極有凖備我軍閑處濠内數星期孤寂無聊今得進攻逼退敵軍易一氣象士氣奮發據德國俘囚聲稱德軍先鋒糧食缺乏且以常出巡哨殊爲疲乏英軍則休息時多而糧食復豐德軍多有已盡役兩月者然我軍陣前之敵軍現仍奮勇從戰大展其堅忍之性敵軍之作戰恃其精利豐富之軍火者重而恃其人力 
者輕觀於近今諸役益爲顯見惟目下有種種證據知敵軍已用舊式之來復鎗及舊式之大砲此可見敵軍軍火之源非永永不竭者也（二十四日） 
　　倫敦電　海軍部宣稱昨日英國鐵甲艦及其他軍艦會同比軍終日作戰德軍之進攻尼曷濮爾者均經擊退據德國俘囚聲稱我英海軍炮火曾重創德軍陣線我軍且轟擊哇斯丹德國砲隊海軍大將胡特現統率相當之小艦隊諸艦皆無海軍大價値者敵軍海底潛行艇屢攻該艦隊以魚雷轟擊小軍艦維爾特菲落號及魚雷驅逐艦米爾米登號均未中的我軍復將敵軍海底濳行艇擊退敵軍水面飛機及汽球曾向諸軍艦注擊我軍未受損失公報局宣布塞拉勒窩内（英屬斐洲西部之小邦）貢兵費英金五千鎊一事及殖民大臣哈考特君之謝函（二十四日） 
　　波爾多電　法國軍艦兩艘自十月十一日起至十四日止轟擊開末隆及克里皮里（斐洲德屬）營壘法艦曾兩次招其投降未接答復故出此舉（二十四日） 
　　倫敦電　據官中宣稱魚雷驅逐艦巴格號（八百噸）在荷蘭海濱撞沉一德國海底濳行艇該艦艦首稍受傷（二十四日） 
　　北京電　此間接官電謂奥國江行鐵甲艦一艘爲騷河水雷炸沉（二十五日） 
　　彼得格勒電　據公報宣稱俄軍在維斯土拉河外追擊退走之敵軍比列柴河以北之德軍曾抵禦俄軍其力頗弱爲俄軍逐至柯恩維柴比列柴河南面現仍在鏖戰奥德軍陣線其長在二十五英里以上奥軍仍圖守住基安加河以上之維斯土拉河但俄軍刻正渡越該河彼得格勒電社里虚訪員電稱本月二十日奥軍進攻孟塞軍陣缐受挫而退孟塞軍乘勝進攻所至頗遠他處均無戰情惟奥軍已開始向格其夫及米特洛維慈一方面轟擊（二十四日） 
　　倫敦電　法國商船瑪里哇漢里哇特號（來往杜佛哇斯丹之船）在沙爾巴爾東十六英里巴爾福洛海角外擱淺船中載有傷兵維特島站曾接求救之號該船之旁泊有法艦一艘（二十四日） 
　　蘇菲亞（布京）電　衛生會宣稱奥國現有處列拉疫患主張查驗由奥抵布之人民（二十四日） 
[其三（德人德文報專電）]  
　　華盛頓電　駐美德使接到柏林官場報告如下大本營二十二日報告伊塞爾河刻有戰爭英艦十一艘發炮助戰狄克司末特之東敵軍巳敗我軍在伊泊爾方向進行頗利列里之西及西北刻有惡戰敵軍沿戰地全線漸漸退走德軍從土爾方向進攻蒂亞柯爾之高地但被擊敗死傷頗衆比國官塲力請英國統帶在哇斯丹外艦隊之司令勿砲轟哇斯丹但英司令不允其請此事頗爲確實俄境戰地消息謂敵軍在哇蘇維資方面退走我軍刻追擊之並已擄獲敵兵七百人及機關炮多尊華沙左近及南波蘭之戰爭未分勝負昨日未有戰事但戰事仍在發展中大本營二十三日報告我軍昨在伊資爾運河得勝現已進行至狄克斯末特之南我軍攻擊列里之西頗得勝利巳佔數村西面戰地大槪鎭靜俄軍在東歐戰地攻擊哇格斯土伏之西巳被擊敗並失去機關砲數尊東南戰地未有切實報告（二十四日） 
　　紐約電　德軍已圍攻凡爾登砲台（二十四日） 
　　紐約電　尼曷濮特及狄克司末特中間之戰事極爲重要德軍於此得有優勢齊泊林飛船助戰頗爲活潑（二十四日） 
　　紐約電　奥軍在柴里加及伊文格洛左近擊敗俄軍並擄獲俄兵四千人旗一面及機關砲數尊（二十四日） 
　　紐約電　俄國社會黨首領近語俄社會黨員維爾得謂俄國獲勝則俄政府將爲世界反動政界之中心點故俄國平民不願扶助俄政府（二十四日） 
　　北海電　據東京（越南）十月二十一日政府公報宣稱老撾及顔培（譯音）附近之蠻族現有蠢動之象總 
 
 
 

Page 3

 
 
督已赴顔培設法維持治安據二十二日公報宣稱潞澜州（譯音）口岸曾爲大隊蠻族所攻若輩且圖攻擊老撾至顔培間之車站當道已派兵前往平之河内地方謠言頗盛謂法政府力不能衛守東京惟日本現擬派兵援助之（二十一日） 
　　東京電　前上海德總領事署繙譯官希梅林巳於二十一日在靑島左近斥候隊交戰中陣亡（二十四日） 
　　北京電　德國魚雷驅逐艦擱淺後　九十號其船上人員近已抵中國中立境德使要求中政府待遇此項德兵須與待遇侵越戰區而往濟南之日兵相同（二十四日） 
[專電]  
　　北京電　昨約法會將立法院組織法及議員選舉法三讀通過不日公布以後續議國民會議組織法 
[東方通信社電（日本人組織）]  
　　濟南電　濰縣附近鐵道線路有中國兵堆積石塊謀覆汽車事爲日本守備兵發見上前阻止該兵逃入兵營故日本守備隊要求第五師長張樹元查辦張師長允如所請現日軍以鐵道如斯妨礙管理守備必須加嚴云（二十五日）記者按末一語閱者當注意 
　　東京電　靑島德軍以台東鎭爲左翼之中心地急施工事埋設地雷其行動即肉眼亦可得見日軍重砲因欲隱秘其位置故不輕易發射現在兩軍陣地前面時有斥候偵察及中國人之密探徘徊（二十五日） 
　　東京電　膠州灣内德艦現將船桅烟囱改變形色以迷日軍之目（二十五日） 
　　東京電　據由靑島避難之美領事捷克氏談靑島内尙有美國人及英婦女三人德國婦女數十人並多數之中國人糧食頗爲充足又云日本軍艦發射之砲彈時落於市街之内又云靑島之無線電信現仍能與北京及非律賓交換（二十五日） 
　　東京電　確實消息云潛伏南洋之德艦沙隆和魯斯德號（德國東洋艦隊旗艦）萊布基比號及耶魯威比號等九艘以赤道以南東經百四十度之某島爲根據地而隱匿於檀香山南美秘魯間之島嶼行動詭秘出没無常專以妨礙海運爲事二十三日英國海軍發表聯合艦隊搜索德艦九艘想　指此也（二十五日） 
　　東京電　本月十五日入泊檀香山火魯魯港之德艦卡耶爾號其損傷若用水筒排出海水一晝夜間即可修竣乃遲至今旣不出港又不解除武裝故日本已向美政府抗議要求令該德艦解除武裝並予以適當之處置（二十五日） 
要聞一 
[美報之靑島戰紀]  
　　大陸報十一日靑島訪函略云自日本加入聯軍攻擊德國已兩月於茲凡日人之處心積慮現已約略發表日軍近紮濰縣龍口濟南府鐵路一帶且已逼近靑島要塞俯瞰小山面窺靑島内部光日之下相對一望距離不過咫尺之間耳日軍現已裝配大砲妥定方向以備靑島砲台繼續開戰久持不斷日軍爲此不慌不忙井井有序且同時建設營寨作爲長外之計設置法官於平度各處輸進日本制度感化華人靑島居民莫不以爲日人故意緩步進行不然以日本之現狀而言趕早决戰有何難事日軍雖主緩戰而靑島德人亦不張皇前此可驚可怖之情景現巳司空見慣郤覺平靜敵軍子彈爆裂之聲耳所常聞亦不爲怪惟日軍稽延兩月俾靑島得以從容凖備未始非敵人之賜也聞德艦在外者阻止敵國商業之進行頗不淺鮮云 
　　吾人此時對於靑島以外之事極鮮聞知惟靑島以内之事絲毫似難相瞞例如山薯缺乏則翌晨早膳之時吾人必知如日軍飛艇墜彈傷人吾人亦必立有所聞又如十三寸徑口之子彈爆發之後吾人無事者亦必爭相拾其片餘作爲紀念 
　　九月二十六日至二十八日日軍遍入租界德之先鋒隊五隊機關砲八尊野砲十尊均即退入内線負山爲守有砲台爲之護衛未知此三日之戰外間又將如何形容紀載也計至二十八日止德軍死傷及走失者共一百零七人 
　　亨利山巔有鷹巢峰高入雲間極難攻擊德軍置義勇隊六十名於此窺察敵情日軍大隊攻圍該山德人死傷者約十餘人日軍損失亦頗巨德軍某軍官率同兵士十一名衝圍而出逃回靑島其餘降焉日軍進攻之時往往結隊而行並不分陣而列故德艦大砲及機關砲等極易瞄擊據軍界言日軍步隊炮手並不高明惟野砲砲手尙爲可怕云日本子彈較德製者爲小卽偶傷人仍可爲戰此三日中兩軍交綏往往極相接近云 
　　自二十八日以來砲聲隆隆無日無之大半均爲德軍所發遠至李村（譯音）藉以阻止日人安設砲位繼續進行也 
　　本月二日德軍水兵隊兩隊（向駐天津者）夜襲日軍於某嶺距離内線約一英里卒之一隊退回隊官死焉其餘走失者二十四人其他一隊亦有損失數極細微 
　　德軍尙有軍艦伊利瑞白號炮船耶加號及小號滅魚雷艇名愛司第九十號者該滅魚雷艇吃水不深出入自如日軍右翼自此無寗日矣 
　　日軍飛艇時至本晨又有兩艘飛艇巡行靑島統計已有二十餘次惟所抛炸彈無甚效果迄今計之死於是者僅華工兩人此外德兵受傷者一名德軍單葉式飛艇時作遊行亦頗有用惟輕氣艇日前幾爲日彈所中現時日軍近在咫尺此項飛艇若再上升其危險可知矣 
　　海面敵艦亦於二十八日開始攻擊昨又轟擊一次惟均無效果可言德軍均已離營遠出駐守要塞之外以備野戰 
　　昨日日本海軍司令官發一通示令常人（指非戰士而言）迅速遠離駐靑美領事柏克近奉其政府命令離靑現俟接到日人咨照如何出行之後即當就道柏氏在靑島時凡中立國人應盡之義務莫不奮然爲之故德人極敬愛之 
[戰器名詞之說明]  
　　文匯報云各國陸軍所用之新式野戰炮約三寸口徑製造甚巧炮彈發出之際炮身不向後退亦無須重行瞄凖因炮下有架炮向後衝退時即由架上滑下當有緩衝機以阻其後退之力炮車輪上有制動機炮架尾上有一鍬形物插入地下故炮車不能搖動改易方面炮手於放炮時有鋼盾保護可不爲來復鎗彈及榴霰彈所中英國野戰炮炮彈之重量爲十八磅半法德約十五磅野戰炮發射物有炮彈及榴霰彈兩種炮彈外爲鋼鐵内爲炸藥此種炸藥性極猛烈往往以比苦林酸製成名爲里台特炸藥有導火線有出炮腔後逾數分鐘或不及一分鐘而爆裂者有觸地或物而始發作者榴霰彈爲英 
國希拉泊納爾將軍所發明故西人呼榴霰彈爲希拉泊納爾彈彈之外面乃强韌鋼鐵之薄皮内裝許多小彈丸（英國榴霰彈丸二百六十三枚法德三百枚）下有炸發機機炸則鋼皮破而小彈丸遂憑野戰炮發出之速力佈散於空中榴霰彈爲著名殺人利器若攻擊城垣等建築物則榴霰彈無甚效力不若炮彈多矣陸軍多用榴彈炮以攻野戰炮建築物及藏匿濠中之敵兵榴彈炮短矮能將其發射物放至空際作高角度之射擊英國陸軍每師有野戰炮五十四尊榴彈砲十八尊英國榴彈砲爲四寸五口徑砲彈直徑四寸五重三十五磅射距離七千二百碼較諸英國野戰砲之射距離實多一千碼各國陸軍除法國外皆以重砲運入戰地英國陸軍後師有六十磅重砲四尊其射距離爲九千五百碼以此攻擊堅城要塞極爲有效圍城砲更爲重大有時亦用於戰地但極不靈便若兵隊不能保其地位則有利器資敵之患耳茲將各國重要圍城重砲列表如下國　口徑　　　砲身重量　　　　運送裝備重量英　九寸四　　五噸半　　　　　二十噸德　十一寸二　六噸　　　　　　二十八噸法　十寸七　　五噸又四分之三　二十二噸俄　十二寸　　六噸　　　　　　二十八噸此種圍城重砲皆爲榴彈砲每噸合二千二百四十磅其不利於搬運可知機關炮以機械作用發出來復槍彈極爲迅速並可利用其退後之力以裝入子彈輕靈便於攜帶功用又極大且射擊甚凖英國曾試驗其效力以善射者四十二人與機關砲一架相較同用一分時間射擊同一靶標機關砲於一分鐘内射出鎗彈二百二十八枚擊中者六十九而善射者於一分鐘内發出四百零八枚僅中六十二英國機關炮爲麥格沁砲法爲和痴極斯砲或撲土砲德爲麥格沁炮奧爲沙資洛斯砲機關砲率爲步隊所用英法德軍隊每千人有機關砲兩架英兵用機關砲尤爲精熟戰訊中往往有軍團名詞人數多寡各國不同英國一軍團約三萬八千人奧軍團五萬三千人德俄法則以四萬人至五萬五千人組　一軍團步兵一師團自一萬四千人至一萬八千人不等騎兵一師團自三千人至四千人不等步兵一旅爲三四千人騎兵一旅爲一千人至二千人步兵大隊爲一千人以二百五十人之中隊四隊併合而成炮兵中隊約二百人有砲四尊至六尊騎兵中隊約自一百五十人至一百六十人兩軍團以上之軍隊併合而成一軍如德國太子之軍約有四軍團之衆即二十二萬人也 
雜評一 
[戰事盲談（四十九）（無名）]  
　英以海軍之力消滅德國之海上商業德以軍艦襲擊之力使英之商業亦不得安然獨享英又欲以海軍之力大　搜索襲擊之德艦使不得阻碍其商業是則英德二國今日海上之戰略也海上之戰略者即其本國戰事中之經濟戰略也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[山東兩知事　本報旅行記者抱一]  
　　熱心敎育 
　　關心民　 
　　博山縣知事丁惟椽舊爲濟南商業學校校長出任斯　博山爲工業世界敎育程度在山東各縣爲中等鄕間多私塾塾師不肯改良曾設單級敎　飬成所數次來者日以少其影響終不之及蓋學校與社會猶隔絶而此老師宿儒之於學校咸鄙夷不屑　焉丅到任以縣知事名義召此一班老師宿儒皆不敢不至旣至開會縣知事首發言余亦舊人非新學家但學校方法確有可釆處爾等不可不虚心反復伸說皆意爲之動言出縣知　不期動而自動焉乃議設研究所不日講習傳習日研究隆之也以陰曆月之朔望開會命學校敎員一人爲之講敎授管理法大意每期到者至少數十人 
　　曲阜縣知事熊仕導郤吉林高等檢察長而不爲甘就此職以迎養其母曲阜爲聖人之鄕盜賊少詞訟　號易治熊專心籌敎養蒞任未三月巡行四鄕殆徧於各小學錄其優劣爲之籌改良廣勸民種　將大興蠶事規畫水利　設農事試驗場農業學校邑人稱之 
　　此兩知事之所爲皆縣官職分内事絶非塊意琦行然記者皆身歷其境錄自地方口碑　　可信凡爲縣知事苟肯少分其營營聲色之精神從事於敎養斯民之事稍　煦之而頌聲四作焉可憐者民望非不奢而不敢奢莊生所謂見似人者而竊喜耳或者享受此載道謳思其良心上之愉快較勝於銀章雙鶴也 
　　山東蔡巡按嘗語人余見縣知事必詢其敎育如何規畫學校如何推廣有瞠目答以知事恨未學師範者則語之日吾非責汝不學師範但問汝敎育如何籌畫此亦足見蔡巡按對於敎育之高興矣 
　　雖然山東亦有某知事以日兵將佔其境内鐵路車站也電將軍巡按請悉罷境内學校其措語以學校人類不齊夫學校人類誠不齊也有敎員又有學生年齡有大者有小者程度有高者有低者如日良莠不齊也則僅僅停閉此不齊之人類仍在也將軍巡按卒電斥之此將軍亦自難得 
[紀江蘇防務　岐逸]  
　　江蘇扼江海之衝領南部之脊國防江防海防各政均重要而因時局之關係江蘇防務遂爲片面的設施國防靜待中央之孹畫江海防有海軍部負責茲篇所紀者爲防黨人防匪類之江蘇行政事務也 
　　辛亥一役武昌一呼金陵響應而淸室爲墟江蘇之地位實隱有操持全國之　癸丑倡兵江蘇爲首聲勢炫　幸中央布置於先得以據　是爲江蘇防務開始籌畫之日主動於中央爲設置鎭守使七處遴　勁旅四師復以宣武上將軍馮國　氏坐鎭南京爲南部屏障主動於江蘇爲密布緝探分駐軍警設備業已一年而亂　不爲減警戒不爲懈 
　　名　實之賓也亂黨名詞爲共　之産物其實質即專制時代之革命黨中央政府所爲嚴防者也其主要分子逋逃海外而上海爲若　潛入口岸又爲江蘇省之　轄政府希望於江蘇者唯在能防亂黨與希望行政唯　接濟中央相同　方針在嚴行緝捕密　勾煽寄其權於將軍轉而寄其權於各鎭守使警察廳所又　分飭各屬探捕江蘇防務中之最要政之緝探黨人事務乃操於偵探之手而偵探又以江蘇省之人材爲最多各機關之偵探有名額可稽考者　其數有千人另有副役探夥線人等最少估計將有萬名散佈江蘇全省以最機密之事務而其實權乃在萬人手中皆能行使報告拘捕移提查搜等各職權各探目中之最高人格爲曾充帮匪老大哥者次爲失敗無恥之黨人再次爲前清馬快河快江快等甚有書生商賈女伶媒婆等奇奇怪怪之人物故一年來之黨人聲勢猶復驚耳目匪類與黨人遂合而爲一蓋尊匪以黨人之名假黨以勾匪之實而萬名偵探方得生活全省軍警　夕不　矣 
　　清末只有革命黨一名詞爲政治上之謀叛行爲其他皆爲匪也民國則不然黨人之外黨且無數匪則稀少嘗見某機關之緝捕黨名册約略數之已七十餘皆某圑某會某黨甚有桃園黨齊心黨一致黨同死圑三王會等帮匪知識的名目則惡探與流民互相造成而最高機關未體會政府意旨在嚴密防範之密字　遏勾煽之遏字遇有報告立即通飭各機關名爲密飭其究竟則萬名惡探皆得知之流民無賴造作會黨本只哥老三合等名自有惡探入警惶報告某圑某黨而後流民亦模仿之以爲榮惡探復因之以生事層環　生江蘇之亂黨遂有八公山草木皆兵之勢當道者之智識尚不如大觀園之平兒能化大事爲小事化小事爲無事也 
　　匪與流民名異而實　江蘇防務重在名亂黨而實流民之一部份　流民即匪之一部分反不注意此於江北匪患迄未肅清可得知之殊不知實在禍患在匪而不在黨匪者欲倚黨以爲號召黨者徒因匪希得成事匪以黨名可以驚衆也如江北之韓七匪也冐稱韓恢當道聞韓七止飭相機剿捕聞韓恢則通飭戒備此其證也匪名與黨名混淆合一此　黨之所以多匪的智識與黨的眼光併同推察此惡探報告之所以多戰事未開已有亂黨二三起戰事旣起亦日有亂黨二三起一年之惡探報告不下數萬起通飭防範嚴密查緝之語成爲慣話惡探報告又屢不應蓋推想之理由與實在之事實自不相侔以不相應故其防範公文軍警多竊哂之以爲又有亂黨矣此謊也人民聞亂黨起事期之語亦安置之此謊也夫至軍警相笑人民相安惡探之伎俩固全暴露然一細審之其隠　爲何如其防務爲何如 
　　故江蘇防務應注重全省之匪類及無業流民　置上海方面唯在偵查眞正政治犯之黨人淘汰惡探嚴靳黨名黨匪分離則聲勢衰淘汰惡探則人心靜關於偵探報告必細核事情再爲傳飭機密處置江蘇全省之財政實業工商農業吏治經濟各政事一年來受惡探報告黨匪合名之影響幾全停頓不進即負防務責任之陸軍及警察亦日夜戒嚴只行操練其各種軍政亦不能進行戰事旣起報告仍多戒備森嚴固决無事然長此防範何事可了果能實行鑒别報告淘汰惡探嚴剿匪類撫養流民之四法江蘇當爲小康非僅一省之福亦全國之福也 
[邊訊雜誌（二）化險]  
　　東三省中日記者大會實記 
　　余日述東三省中日記者大會先聲於本報矣茲（十七日）果而開會於奉天省城先日經奉天主催者惠我南滿車免票一張遂於十六日起程十七早蒞會現余以蒞會資格來記情形詳述如下十　早長春大連及安東各方面火車抵奉天車站接待委員到站迎接並交付會員會章大發烟花以示優待 
　　會場設奉天省城小南門裹敎育圖書館場前特紥彩門標額東三省中日記者大會）並懸掛中日國旗場前華麗異常場内則秩序尤井井然 
　　會員　全會會員計八十餘名計大連二十四名金子平吉張復生劉仁山泰東日報　田原禎次郎高橋聿郎山田武吉小崎嘉郎關野直次窪田利平渡邊儼津上善七高橋多佳次滿洲日日新聞　大來修治林淸勝大澤重參靑山繁行濱岡福松北西敬一山口淸一寺田　美鯉江憲治角口宏顯遼東新報　竹内坦道滿洲新報　旅順一名西村巳之助滿日　營口六名張梯靑營商日報　王精一營口新聞　鄭爽夷十日刋旬報　田中作滿日　張子恭醒時報　祝寳寛盛京時報　遼陽二名渡邊德重遼陽新報　于燕萍公報　奉天二十一名中島眞雄佐藤善雄周淡秋盛京時報　王晋陽高羽豐英鈍生東三省公報　合田愿柴原祐之河田唯一内外通信社　吹野勘友成達治浦上叔夫奉天日日新聞張子岐張維祺女史醒時報　武内忠次郎米田國松滿洲通信　田村貞一大阪每日　皆川秀孝滿日　李碩夫大中華公報　三島眞吾朝鮮新聞　大西啓七郎安東新報　鐵嶺五名西尾信鐵嶺時報　末廣榮次遼東曹鴻飛泰東　石仰之公報　丁肇甲醒時　開原四名王恩榮張際昌盛京　孔新三泰東　金貢良醒時　西豐二名于顯廷泰東　張雨田盛京　長春三名箱田琢磨長春日報　　原幸之　滿日　張星樓泰東　吉林四名顧　瞿　吉長日報　兒玉多一吉林時報　伊東季藏遼東新報　撫順一名提淨祐滿日　安東十名南部重遠加納紫郎安東新報　成田茂大阪朝日　尾　濟大阪每日　平山梅藏滿日森井國雄泰東　湯銘芳吉長　孫　堯盛京　不川延平川潔鴨江新報計八十二名 
　　委員　委員爲奉天記者所組織而成爲委員會其織員經公推通過者如下委員長中島　雄　會計委員（主任）佐藤善雄　張子岐合田愿　庶務及交涉委員（主任）皆川秀孝　李碩夫王晋陽高羽　張子岐田村貞一原口聞一（欠）三明諒夫（欠）佐藤善雄囑託通譯委員富谷兵次郎興津良郎傅培蔭　接待委員（主任）田村貞一　王晋陽中島爲喜（欠）張維祺女史張子岐三明諒夫（欠）合田愿吹野勘武内忠次郎友成達次柴原祐之會場委員（主任）張子岐合田愿三明諒夫（欠）李碩夫吹野勘　　議長　中島氏承諾即列席向各會員互相接洽旋由議長指定泰東日報金子平吉安東新報南部重造曉鐘日報白曉峰營口新聞王精一四君歷訪將軍府及領事館代表嗣復指定十八日歡迎會答辭委員將軍府爲金子平吉王晉陽二君領事署爲白曉峰南邯重造二君十二鐘午餐休息 
　　正式會　午後一鐘開正式會首由議長中島氏報告開會詞次由皆川氏報告會務由會員傅培蔭君讀張將軍祝詞讀畢由日領事落合氏躬致祝詞次由特派交涉員及巡按使吳道尹等以次各致祝詞再次由日記者讀駐華公使日置氏祝電並大隈總理及加藤外相等祝電旣畢則會員演說其大要（一）記者有負東亞和平之責營口新聞王精一（二）膠州灣問題滿洲日日新聞田原禎次郎（三）記者對於時局之需要及此後之責任東三省公報王晋陽（四）中日關係之根本問題泰東日報金子平吉（未完） 
[戰事起後之廣東（續）　平生]  
　　内國公債亦爲今日一重要之事惟受歐戰影響亦不甚踴躍粤省風氣開通財政廳長嚴家熾與粤人頗富感情曾一再開會宴請紳商力爲勸導其進行巳不遺餘力計粤省派定一百五十萬其分縣攤派以及由各機關認定雖巳支配妥當然據財政廳第一次達部之電第一期巳收之欵不過十餘萬而巳其陸續再交者現調查各縣之狀况粤中大縣每縣攤派十萬元中縣下縣遞減現第一期繳欵將近惟順德縣知事成憲經繳到十萬元並詳稱現復派員到處勸募默計尙可再集五六萬元之譜嚴廳長以該知事竟能於定額十萬元之外再集五六萬雖由該縣商民急公好義實該知事辦事認眞巳詳請巡按使從優奬勵以昭激勸然順德一縣而外繳欵者尙屬寥寥祗合浦縣知事尹輔廷於所攤派之四萬元經已勸募完畢並自購三百元應期繳欵者祗此而已其餘如陽江縣知事則詳稱地瘠民貧祗能募得一萬元其餘攤派一萬元實難發售懇請收回新豐縣知事則詳稱縣中風氣未開五元票難於勸導請將五元改爲一元其他各縣亦多觀望若各機關所承認者惟鹽運使區廉認四十萬巳自行達部軍政機　則以肇慶鎭守使李耀漢認募爲最多額在十萬以上其商界中則由總商會及粤商維持公安會竭力勸導然認募者難得巨欵實緣各行中皆受戰事影響商業異常困竭故也惟匯豐銀行總理陳廉伯以個人認購十萬元比則首屈一指矣財政廳長嚴家熾以其好義急公實爲人所難能因詳請李巡按信照福建蔡法平奬案成例賞給三等嘉禾章以資鼓厲李巡按業經電請吕央照辦矣又香港一方面由財政廳長咨商港督准其發放債票已由港中華商總會承辦二十萬元並竭力鼓吹分函各商會認購其間獨力認購十萬元者惟一劉鑄伯餘則不過一萬或數千而巳港中殷富不少然募集不甚多其故亦因戰事影響港中商務已一落千丈且現時方勸捐英國戰時恤欵其不能多購兩國債票亦勢使然也 
[漢口戰事影響中之外情]  
　　各國防軍撤退說　漢口俄國領事敖康夫君近向領事團提議擬首先撤退一千九百十一年（即辛亥年）俄國特派來漢保護揚子江商務之差遣隊聞因該領事接奉俄國陸軍部命令將駐漢俄軍即速開回本國維勒的福斯拖克地方故有此提議現駐漢英法日比各領事均贊成此舉僉以中國各省埠刻均平靜無虞擾亂各國軍隊不必駐漢均願將漢口防兵一律回本國以助防守昨日議决之後即聯名照請鄂省段上將軍要求調派得力華軍駐守租界附近至租界以内則由西商義勇隊常川任其保護遇有事端再借助華兵并聞領事團業已一面呈報各國公使矣 
　　比商救國大集議　漢口比商不過數家惟比人受傭於英法各洋行工厰者總計尙有數十人昨駐漢比總領事穆拉德因該國被德軍殘破民人受　不堪奉其政府電令募捐救國特於日昨借漢口法華銀行開會籌捐惜比人多已回歐從軍當場僅募集英金二千元尙有比商某允認捐二千元英金惟際此商務停滯一時無力付現比領當飭令從速措交以便由法國銀行匯寄回國 
　　英公政廳長回國　漢口英租界公政廳長兼辦駐漢水陸防軍督理白慈君現因歐洲爭戰　烈照該國徵集後備軍章程渠原在免役之列惟身在異國殊不忍坐視祖邦之禍患業已電准英公使辭職於日昨起程回國從軍 
　　俄政府電購華茶　漢口自歐戰發生以來華洋茶市即行停止各茶號由各埠運來之茶葉堆積不銷現銀不能周轉市面大爲困難昨聞漢口俄商奉到該國政府電令代購茶葉磚末一萬三千石以供本國市場之冓並定茶末每石價銀十八兩至十九兩刻該俄商巳函請華商茶業公所預辦一切華茶得此一大銷路漢市或可稍爲活動矣 
[紀北京兩案]  
　　王治馨案宣判情形　王治馨貪婪受賄一案經 
大理院於昨日上午十點半鐘提集王治馨潘毓桂岳魁等宣告判决王治馨執行死刑潘毓桂二等有期徒刑執行期限十二年岳魁四等有期徒刑執行期限五年零六個月先是法庭上排列高可三尺之木櫃三個及至審判長入席後將王治馨等三人各閉入木櫃内站立左右有庭丁等二十餘人看護隨後由審判長誦讀判罪原由迨念至判决主文時則起立宣告其罪畢遂由庭丁等將王治馨等三人由木櫃中放出簇擁出庭去是時旁聽者不下百餘人 
　　查辦臨淸監督原因　臨淸關監督安茂寅近因虧收稅欵至十餘萬之多總統電令山東巡按使派員查辦一節業已登載前報茲探悉原因由日前有山東人某君在主計局密遞一手摺　列安監督作弊受賄及稅欵減收之原由並該處商民受害之情形極爲詳盡共計二十餘條總統大爲震怒故有日前查辦之命令現財政部以後任朱芾煌現在四川一時恐不能到任已飭現尙在京之騰越關監督熊正琦前往代理聞　君並受有部意不日前往秘密調查安某平日辦事及用人之實情又聞政界某君云安某除虧收稅欵違法病商外某原因尙有二則一爲擅與某國訂立中立條約不向中央請示遽爾應允該省巡按使及外交財政兩部以其優越範圍不議輕重一爲有人密告該監督行蹤詭秘行動可疑與黨人似有關係並有證據故有前日之命令聞該省巡按使現已派科員姚某會同該縣知事將安某拿解入省矣 
地方通信 
[蘇州]  
　　江北流民之兇横　蘇州虎邱一帶前日到有大批流民約有百餘人各持刀子在鄕間砍伐墳樹該處鄕民多人向阻不服互相鬥　致鄕民陳宜香陳樹元劉根壽三名被流民等用刀砍傷多處各鄉民隨鳴　聚集近村各人前來捕拿當將該流民王大發李春生孫之雲孫林之王如泰顧阿火李上根項宜貴朱如泉九名獲住並奪獲刀子等物一併解送該管　胥區在分署轉送區署由董署長訊明解　交司法科訊究 
　　蘇垣拿獲黨人情形　蘇垣三多巷四十五號門牌近有外路口音多人遷入行動頗爲闊綽乃九月初五日夜八鐘時突有警廳所派長警巡士及保安隊等百餘人到來搜捕當時獲住韓伯棠鍾鳴世張姓唐姓方姓李姓等六名並起獲炸彈手鎗及委任狀志願書等物件甚多一併押送警廳訊究聞韓等均受韓恢派來運動者或云韓伯棠係韓之族人巳受要　此次係其同黨之人報告偵探致被拿獲其訊供容續探報 
　　孫廳長回任　蘇警廳孫稚宏廳長前因丁艱奉巡按使電飭給假一月暫委司法科長謝寳華君代理謝君於九月二十三號接印任事現聞孫君以十月二十三號巳一月届滿自應即行回任旋於十月二十四號商准謝代廳長將印信移交接收視事並詳報巡按使殷道尹曁通飭各區隊查照矣 
[松江]  
　　敎堂借欵之交涉　本省天主敎堂統歸法敎士管轄有某甲曾以房産抵押於某鄕敎堂嗣因出外多年不理債務以致積欠頗鉅近欲讓利還要未能如願遂赴縣公署起訴知事受理後已通知天主堂投案辯訴聞本城法敎士焦總司鐸以天主堂如果立於被告地位照章應令原告人投該管領事署控訴今該公署詞憑一面貿然受理爰擬身交涉使提出交涉云 
　　學校議用制服　歐西各國學生均穿制服大學中學一望而知並可因此服裝引起其自珍自重之心松地中學生前曾有此動議近日第一校學生亦擬提議如多數通過則需就商於家族然後定奪 
　　修整馬路辦法　西車站馬路欹斜凹凸不良於行曾聯名請求周縣長　下警局估工興修現在李警務長核計徵入各項飬路捐不敷尙鉅遂信上海捕房章程除　匠外按日派警押同拘留所人犯前往動作以補工匠之不逮 
 
 
 

Page 7

 
 
　　愼選模範兵　京師組織模範團飭下松江楊鎭守使就所部第四師中挑選堪勝模範之兵弁楊君於每連内祗選出二三人合計祗百名蓋需體格學識操法一一完全也 
　　捕獲要犯續誌　前日司法警長楊照在漕涇捕獲鹽勇鎗斃老嫗案内鳴　聚衆之姚和尙一名曾誌前報茲悉姚係著名私販爲浙省屢拿未獲之要犯此次楊奉周縣長命率同六人潛往該處海濱偵悉蹤跡乘夜入草屋圍捕始克成擒聞需嚴訊重懲 
[鎭江]  
　　江灘水利再誌　鎭江江灘前由洋商條陳擬從義渡碼頭至　魚套一帶外灘建築石岸估計約三百萬元華商洋商各　半數等情巳紀前報茲聞華商以此項工程於本埠商務極有關係惟現値金融阻滯殊難籌集該洋商以工程重要未便稽延巳承認籌　三百萬元從事修築該欵由鎭江關就進出口貨按照値百抽五加抽五釐限十五年還淸刻惟外灘地價尙未議妥一有成說即行呈請立案定期開工 
　　省委來鎭調查　齊巡按使委員分往各屬調查接收自治機關手續有無隱匿情弊昨已派王君蒞鎭調查矣 
　　要隘擬加檢查　鎭江施鎭守使以圖山爲長江各省門户昨特會商駐鎭要塞第一旅襲靑雲旅長擬將新洲都天廟大港象山丹徒船隻一律檢查以防不測 
[南京]  
　　派員會議外交　中央前日曾電令各省軍民長官各派代表一人赴京會議山東方面交涉問題聞馮上將軍齊巡按使奉到電令後擬日内各派代表一員入京參與會議 
　　預備部委閱兵　陸軍部現巳委派將校南下閱兵馮上將軍特派本府諮議官陸軍中將孔慶塘前往蘇滬等處實地調查有無軍官擅離職守等情倘各營軍官兵士有患病請假醫治及因事離職者應即補充足額勤加操練以備檢閱聞孔君奉委後巳帶隨員四名乘車前往矣 
[杭州]  
　　浙垣破獲黨人案餘聞　昨日（二十三號）下午六時餘第六師兵士會同憲兵三十餘人至江干化仙橋裹街某姓家派兵守住大門進内傁查約一小時獲去三十餘歲者四人並黃布包袱一個（内物未詳）當即解送軍署審訊探聞此四人者係前夜破獲馬金兩犯所供出之同黨並聞昨日軍署審訊黨案供出鳳山門直街　龍祥亦係同黨家中藏有軍火當於下午三時密派軍　調查數員會同軍警前往圍搜果抄出子彈一排及其他違禁品物即將繆龍祥拿獲連同證據一併押解軍署當由軍法課庭審關防頗爲嚴密云又二十一號上午某軍探會同崗警在羊壩頭滌園茶店所拿獲之曾義順一名解送軍署後經軍法課迭次開庭鞫訊昨已審明曾義順又名曾榮確係袁家匪黨（即洪帮）充西岐山北路僞統領受黨首闕玉麒指使來浙運動圖謀内亂曾在餘杭等處搶刧五家爲謀亂進行之資　據確鑒罪無可逭業經承審官請示將軍不日當明正典刑矣 
　　又聞馬坡巷古鏡菴内拿獲之女嫌疑犯一係陳姓曾在某女校人皆呼以東陽老三洋裝剪髮不知者以爲女學生而實則杭城翻帮中太名鼎鼎之一女賭棍也逐日口含香烟行游於城站茶樓酒肆向住車駕橋戴春生家因積欠房飯金纍纍被戴逼令遷出始於數日前搬居古鏡庵内前次亦因賭被警廳拘罰有案者是夜與陳姓女學生同時被捕實係誤拿業於昨日（即二十四日）由軍府訊明取保釋放至所稱羅振綱之妻實屬誤傳 
官廳對於章家橋道院巷阮姓寄宿舍内　獲炸藥一節非　泩意除派警輪守勒限交犯外昨又一某軍官親至其地調查四鄰蓋因該寄宿舍向無男東亦不　版故警署無案可稽僅有年輕子女三四人支持門户平日排場極闊進出者皆機關中之台州人現所捕拿之陳董二犯亦台州人來住不過一星期尙有一夏姓寓日較久調查未竟又有軍警來將其家中复再查抄並將箱籠物件標封愼防偷運私藏各要證一面仍留警看管正根究間適有進内探友之某姓亦被扣留送署云 
雜評二 
[動機（默）]  
　　敵國外患危國之道也然而國每藉之以興非敵國外患之能興國也人心感觸奮起而國以興矣此次歐亞之戰爲啓發我國人心之機苟我國上下而仍漠然不動者則國眞無救今者政府於外交困難之時忽有志於國民敎育以立改良敎育之基礎毅然鎗斃王治馨以示整飭吏治之先聲則政府之心動矣敎育部發喚起國民自覺心與愛國心之文告則敎育長之心動矣内務部頒不可再事室内操戈之通飭則内務長之心動矣參政院提出强迫敎育强迫兵役之建議案以謀立國根本則參政諸公之心動矣此所謂動不過一時一事之流露將來果否能本此心以圖發展雖尚未可測然已不可謂非天誘其衷矣鳴呼天之所以啓在上者如是而所以啓我國民之心則何如耶我國民日責政府不覺不悟而其所自覺自悟者何在耶全國上下合方圖存此其機矣世界幸有狂波駭浪乃能渡危舟於中流然此危舟我國上下其處者也國民其猛省 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[朱將軍電請偵緝黨人之總機關]  
　　本埠　警各界昨接浙江興武朱上將軍通電内　二十二日杭垣破獲亂黨機關四處捕獲亂徒僞師長張伯森僞敢死隊長何子祥等犯二十六名訊據謀亂各情　逆黨等均由上海法租界與城内交界之總機關　　使有□□□□□□□□□□□□等主持一切組織大中華革命軍機關部此次逆謀遣出黨徒甚多不但謀浙且有某某擔任某處分頭出發欲乘歐戰劇烈之際同時舉事總其逆謀殊堪髮指除電報中央曁分　某某等省並將情罪重大之僞師長張伯森僞敢死隊長何子祥等犯八名訊據確供電准立予鎗斃外特電迅　協緝謀逆機關引渡懲辦以遏亂萌而保公安云云聞本埠華租各界已一體協查異常嚴緊 
[滬楓車站防範之嚴密]  
　　上海鄭鎭守使近日訪聞又有黨人由滬陸續赴杭希圖在浙起事故於昨日特飭駐防滬楓車站各官兵嚴密偵緝凡遇旅客所携行李見有形迹可疑者務須細加查驗以杜夾帶危險品物 
[探報囘國黨人之行蹤]  
　　江蘇宣武馮將軍接陸軍部電開據探報告查有留日學生黃振張偉雷錦春等曾於去年贛亂時充當職務嗣因失敗逃亡海外現乘靑島戰事又復回國擔任勾結軍隊再圖擾亂刻悉黃振等在於滬漢一帶潛自往來秘密運動應　通飭各省嚴緝等情查黃振等前經通緝未獲今旣偵悉回國運動軍隊希圖擾亂亟應嚴緝務獲懲辦除分電飭緝外電希飭拿等因昨聞馮上將軍特飭上海鄭鎭守使轉飭軍警一體協緝矣 
[鎭守使署軍紀之嚴肅]  
　前由某某兩排長偵悉製造局西栅外空洋房有黨人三名潛居在　禀由鄭鎭守使派兵獲交軍法課訊供不認押候調查核辦等情已詳昨報茲悉　鎭守使自此案發現後對於駐局防軍特頒取締條規略謂嗣後守局軍隊上級長官因事告　出外每日不得逾二小時下級官佐及兵士等槪不准告假外出每日上午專司操練下午在營休息入夜分司巡邏外人均不准入内探望親友因事造訪只在招待室會晤以肅軍紀 
[質證蔡銳霆請緩限期]  
　　日前鎭守使署偵探諸元高在兆豐路撞見前九江軍政分府參謀長蔡銳霆以其曾在晋圖謀三次革命當即鳴捕拘入捕房解經公共公廨訊供押候兩禮拜俟山西將軍署派員帶同證據來　預審再核在案茲悉鄭鎭守使以晋省道途較遠深恐兩禮拜期限不及因特函請公廨關讞員轉商承審之英副領事康君緩期訊判俾資來員到堂證明引渡 
[慘不忍聞之暗殺案續誌]  
　　本月二十一號晚停泊黃浦江中太古公司之金陵商輪上有甲乙丙三人所　鋪蓋包裹内分藏屍骸六段之暗殺案發現後法代總巡石維也君非常注意雖將屍身攝影招人認看無人相識實無線索可尋若任兇徒逍遙法外不加重懲又何以儆將來故傳諭通班包探四出偵緝務獲各兇徒到案照律嚴懲 
　　又一訪函云法租界金陵商輪上鋪蓋中發現支解屍骸後雖經法捕房石代總巡嚴飭探捕偵緝兇犯毫無眉目因恐該兇徒等避居華界或竄匿公共租界除函請内地警署帮同偵緝外前日復咨請公共捕房麥總巡通飭各捕房中西探捕一體留心協緝務得正兇 
　　另一訪函云太古公司金陵商船發現支解屍身一案勘騐查緝等情巳誌前報茲悉鎭守使鄭汝成聞有該商輪搭客南通人某甲當各兇犯携屍上船時曾與扳談頗有嫌疑現爲法捕房查獲收押究竟該旅客與兇犯是否認識法捕房巳否尋有線索案關謀殺昨特飭由淞滬警察廳長徐輔洲派偵緝隊士戎順生前往法捕房詳細查詢 
[通緝喑殺許老么之同黨]  
　　長江積匪許老么被同黨張春山汪漢卿李雲卿等勒斃裹尸鋪蓋抛棄浦灘業由捕房將張汪李三匪拘獲迭經總巡捕房刑事科員侃克君詳細向該犯等詰悉尙有同黨六人在逃昨特開明該同黨年 
貌服式通飭各捕房中西探捕一體偵緝茲特照綠於下爲緝拿事照得所開二犯一名袁東年三十二歲身商英尺五尺六寸湖北人身强常戴　外國呢銅盆帽又一名黃才喜年三十二歲身高英尺五尺六寸湖北人身健常戴外國呢銅盆帽曾於西歷一千九百十四年十月十一號謀殺許老么（即許炳甫）一名又以下四人與此案亦有關係合行一體緝拿（一）毛大湖北人年約二十七歲身高約英尺五尺八寸身瘦（二）吳三哥湖北人年約四十歲身高約英尺五尺八寸身强有時留鬚有時將鬚薙去（三）劉福芝湖北人年約三十四歲身高約英尺五尺八寸身健（四）袁勳湖北人年約三十歲身高約英尺五尺七寸極瘦衣服華麗有時西裝有時華裝戴金絲眼鏡上開六名均無職業如有知彼等下落或拿獲者請即報告總巡捕房總巡可也 
[美博士李佳白呈袁總統請復自治國會文（續）]  
　　且夫國家以人民爲主體者也而　於今日世界交通列國相競之會則尤須善用民氣以爲後盾中國民自前淸末葉沃受歐美政敎之影響風氣固已大開鼎革以來尤徵突進雖不無過中失正之弊然一般良民自茲渴想共和三年以來心理未嘗變易且孜孜研究共和法制者亦實繁有徒彼其心固深諒大總統之苦志維持於前尤切昐大總統之實力奉行於後果使自治議會之制闪第重頒不特可慰人民望治之心且可　少年向學之志此其應恢復之理由一也同聲者相應同氣者相求惟其相同之點愈多斯其相感之情亦愈厚此情理之自然而無可易者中美感情素稱融洽自建民國企望尤殷其上焉者固有樂爲提挈之心其下焉者亦有携手同行之慕民國三年以内之事變友邦人民亦羣知此爲必經之階級第其最後之屬望則仍在民國之完成此世界共和國實皆具有同一之觀念而惟美則尤爲懇　者今果於自治議會上着手則必足以起友邦之歡感而得同類之劻　此其應恢復之理由二也歐洲經此大戰創鉅痛深各國各界人民旣羅剥　復增負擔怨咨觖望到處皆然今各國智識之士羣料歐戰終了之日即爲政體代謝之時將來歐洲專制黷武諸政策必將摧陷廓淸新著一種氣象如各國工黨社會黨其潛勢力之結合活動必爲此後絶大之潮流而無可免者中國處於東亞旣經開生面於先苟使因勢利導實行自治議會等制以順大勢之所趨則即無慮再受影響於後此其應恢復之理由三也國勢旣當積弱之秋必　能不資民力之擁護然欲資民力必先激發其愛國心熱欲激發其愛國心必先喚起其責任心自治制與議會制之存　實國民責任心有無之關鍵也誠使妥爲籌立切實推行俾國民對於國家自生一種休戚相關之觀念則愛國之心生而上下之交固用以安内用以攘外其無形之保障有不可以思議者否則良民對之而灰其本心暴民因之而長其氣燄古今中外内訌之禍之烈有斷非外患之所可擬者此其應恢復之理由四也民國肇造以來三年中倐起倐落之事變與夫國民忽新忽舊之思潮說者多指爲國民程度之未及不知就多數之齊民言其程度誠爲不足而就少數之秀民言其程度實綽乎有餘自治制與議會制之設立非欲躋多數之齊民而跤及之其爲用原在率少數之秀民以爲多數之齊民導耳歐美各國之人民程度亦至不一其能取得被選權者亦祗爲少數之有學問經騐或資本家中國不乏學問經騐資本家之民且以數千年文化之甄陶其理想之高尙優美亦逈非泛常所可及前淸之資政院諮議局其成績之優大足爲中國國民程度確到之左證也且此制一行並可以使程度不及者得有嫺習之途故使恢復此制而扶掖奬勸之非物可以造就多數之國民並可以增重國家之聲譽使各國之人知中華民國之眞相實非盡程度不及者則其過爲蔑視之心自茲亦可以稍殺也此其應恢復之理由五也以上所陳恢復自沼制與國會制之必要及應仿照成法酌量變通之處傎夫應行恢復之五理由皆爲佳白個人之臆見不揣　昧　瀝上陳是否有黨謹乞大總統鈞鑒訓示謹呈 
[茶布兩業之近况]  
　　茶葉爲土貨出口大宗自受歐戰影響洋商收買甚稀此項貿易幾至全停稅務處爲維持茶業起見特減輕稅率并商請商部通令各商會勸導華商自運出口在案茲悉本埠各茶棧現有榮吉祥號備綠茶一萬箱（每箱七斤）舉程姓爲經理源成隆號備綠茶四千箱舉鄧姓爲經理擬自滬起運出口由大改搭西比利亞火車運往俄境試銷聞預算水陸盤運保險等費每箱共需銀十八兩云 
　　土布向以廣東汕頭厦疲天津烟台牛莊等處爲行銷最繁之區長江一帶次之除廣莊槪歸輪運外餘均由沙船包運今年自歐戰發生後北地銀根奇緊匯水增高商號無利可圖不肯運往故滬地各布號除做廣莊者稍有交易外其餘銷數頗覺寥寥 
[隊長調回旅部]  
　　步兵第七旅臧旅長近以滬地黨人又有圖動情事夜間防務自應加嚴所有站崗軍隊須派專員查察查本旅參軍兼辦海陸軍警察隊長之王殿魁謹愼耐勞專司晚間嚴查事務必能稱職故於昨日飭令回旅辦公所遺海陸軍警隊長一職查有十三團執事官普仲三（名應科）熟諳警務堪以派委亦於昨日呈由鄭鎭守使改派矣 
[軍官呈請辭職]  
　　現辦步兵第七旅十三團團長李騫及該團第二營營長田傑臣近因防務辛勞均擬辭職聞於前日禀呈陸軍第四師　師長請爲另委幹員接辦未知能邀批准否 
[練習檢察官來滬]  
　　樓舫浙江人茲由江蘇高等廳委任爲上海地方檢察廳練習檢察官於前日來滬到廳禀見汪檢察長面陳一切現已視事矣 
[旅滬商帮協會開選舉大會記]  
　　旅滬商帮協會自經農商部更定名稱後遵章進行本月初七日届常年大會及改選職員之期旅滬客帮除重慶一帮未到外其餘各帮到會者共約數百人午後一句鐘開會先由臨時主席馬乙棠報告已往成績及提議進行一切次由　靜齋深說維持商務狀况及舉辦實業以免商務受將來之危險等語痛快淋漓衆皆拍手演說畢先選舉各帮評議員銅選舉正副會長及幹事以次各職員聞陳少舟當選正會長　靜齋王修五當選副會長馬乙棠當選總幹事長定與九當選評議長崔維舟當選會計員凌舜卿當選庶務員至評議員人數甚多不及詳載散會時已六句鐘矣 
[漆匠聚衆罷工]  
　　本埠南北各漆匠向作主勒加工資不遂在石路富貴樓聚衆會議會經老閘捕房捕頭得悉以其聚衆擾亂治安派探前往拘獲三人詢非爲首從寛斥釋諭後不准再在租界聚衆集議在案詎該漆匠等前日竟相率罷工聚衆百餘人由租界擁至城内薛弄底該業公所内滋擾當經該處警署得悉派警前往驅散昨經捕房偵悉深恐該漆匠再入租界聚衆滋擾因特傳諭中西探捕分往查禁以免聚衆滋事 
　　另一訪函云本邑華界髹工一業向有外作内作之别外作工匠專漆門面房屋内作專漆木器逎來有外作工匠要求工頭加給工資每日四十文每工應給錢三百七十文該工頭等僅許加錢二十五文於是一般工匠聚集三四百人預發傳單昨在大東門火神廟聚衆私議人聲喧雜黨經徐警廳長訪悉恐人多肇事特飭該管警署及保安巡　隊上前解散並發電話通飭各區署一體遵照務須隨時留心查察如有此項工人同盟罷工情事宜善言解散勿任聚衆要挾免滋事端 
[淞滬警察廳示諭二則]  
　　禁止停工要挾　江蘇淞滬警察廳徐廳長昨出示諭云爲出示曉諭事案奉滬海道道尹函飭内開頃據招商輪局函稱近日三公司船上大餐房侍者聯合罷工其意因欲加添工錢惟未先行商量忽然罷工實廳有意爲難怡和太古船因此事未能照常開行經巳禀請英領事瘝理此等人聚集數百人之多在十六舖左近中華樓茶館遇有船到即至船上關照侍者停工如不聽從即用武力拖去誠恐滋生事端道尹應否轉飭警察將此輩拘散之　請　奪等情查工人聚衆要挾滋事堪虞即希查照飭警解散等因奉此查藉端要捧同盟罷工實屬大干例禁惟念該工役等無知盲從或非盡出本心若槪予傳案懲處不免良莠不分除已飭區隨時查禁外爲此出示剴切曉諭仰該工役等一體知悉爾等務須尅日上船安分營生即使要求加資亦必和平協商雙方同意母得要挾致涉非法行爲自干咎戾本廳長言出法隨决不姑寛勿謂言之不預也凛之母違切切特示 
　　整頓渡船章程　徐警廳長又出示云爲嚴禁事照得楊家渡渡船本列八長渡之一按照原定章程最大渡船每隻載客不得過二十人渡資每客五文自陰曆十二月起至正月十五日止每客渡資十文不准渡夫强索加價如有渡客即令開行者按照該船應載客數湊足給資如有獨自給資即不得再向他客散收渡船須修理堅固渡夫應親身在船駕駛不得另就他事歷經遵辦在案乃日久玩生訪聞楊家渡渡夫近有違扔上開定章情事若不嚴行查　實不足以便行旅而利交通除飭該管警署曁水巡隊嚴密查辦外爲此申明原定章程出示曉諭仰該處渡夫及往來渡客一體遵照以後該渡夫等裝載渡客務須恪守原定並不不准有貪多濫載加索渡資及以不堅固之船營業曁渡夫並不親身在船任令婦女兒童駕駛情事倘敢故違除由該管區隊拘究外並准被累之渡客隨時指控定將該渡夫等拘案嚴懲决不寛貸切切勿違此示 
[浙江路火警續誌]  
　　前日傍晚浙江路五百四二二號門牌汽油燈店因汽油爆烈致肇焚如殃及兩鄰已略紀昨報茲悉左鄰長和米店右鄰長興飯店均遭殃及六也亭茶食店亦受有水漬共燬樓房四幢捕房恐有别情於昨派探往查起火緣由禀候核奪 
[元芳路火警續誌]  
　　前晚元芳路寳仁里二百九十號華興訂書作忽然起火由救火會到場救熄焚燬樓房三幢捕房訪聞該書作保有火險一千五百兩昨派華捕看管火場聽候查辦 
[湖珠一百零七粒換得銅元二枚]  
　　騙子某甲於前日（二十三號）至新北門内某珠寳店購取値洋三千六百元之湖珠一百零七　囑該店夥隨同至大同棧算取欵項迨至該棧復將湖靗打開估看之後甲即乘隙走出該店夥久候不來明知受騙復將珠寳開看祗見銅元二枚所　湖珠已不翼而飛於是只得垂頭喪氣回店報告刻已分别投報警廳並英美法各捕房飭探嚴緝矣 
[假開字號之騙子]  
　　林顯榮前假開字號爲由向正順鍾幼鳴等各户誑騙貨物逃逸後由捕房拘解法公堂押追有交判令管押三月在案今又有張蓉江投法公堂稱林前來購去布疋計洋四百三十五元付來期票一紙到期向收已經逃去今押案下求請附追林供該字號由小民與某姓合開此布疋係某姓往購並非小民經手詰其股東何在林供先已逃去不知去向判還押限一月交洋逾限不交再行重辦 
[押儆女拐匪之誣供]  
　　金國昌兪張氏同投法公堂控稱小民等各有男孩一口在門外嬉耍被鄰人張李氏拐去訪知後向伊追問言語支吾連夜遷逃他處後又尋見李氏自願在王天内將孩交還詎逾期不交故報捕拘案在捕房已供認不諱且有胡德林見證可　同求訊究胡供與金同居聽見李氏向金言稱五天内交還小孩是實李氏供並未拐孩亦無向金言過自願交孩之事因被捕房重責故此承認捕頭禀稱李氏被金等扭至捕房公事問控告由副捕頭詰訊本捕頭亦在座中並未看見將其責打之事查閱舊卷李氏於上年亦犯拐案辦過有卷可稽請察中西官問李氏日汝供捕房重責受有傷痕否該氏無言可答中西官以該氏不應誣捕房責打判先押十四天並限交小孩到案訊究 
[查獲拐孩女匪]  
　　拐婦林李氏前日誘拐得小孩陸永年周奚卿保阿六等擬乘輪赴廣東等處圖賣當爲水巡捕房偵探保阿春查悉前往將該拐婦並各小孩一併拿獲解送捕房梅捕頭諭令備文併解地方廳經檢察官將林李氏提案預審之下判令收押各小孩送新普育堂留飬 
[被拐小孩由甬送滬]  
　　小孩朱麒麟趙文福周來生尹信發周雙桂丁連生張關根趙阿大阿頭等八名被拐匪誘拐至寗波販賣爲該處檢察廳派警一併查獲該廳長先將該拐匪處治徒刑後查得被拐小孩家屬人等均居上海故於前日備文飭警將各小孩一併移送上海地方檢察廳以便招各家屬到案認領昨日該警將各小孩押送來滬至廳投文禀明前情經汪檢察長諭令發給回文一面將朱麒麟等各小孩暫爲留飬聽候出示召屬認領 
[拐匪病斃]  
　　拐匪强阿道前因案發爲警拘送地方審檢廳訊供判押候辦在案茲因在押患病奉諭發送新普育堂醫治無效延至前日淸晨斃命由堂中以電話報告至廳汪廳長卽於午後安派李檢察官沈檢騐員等蒞堂騐明强阿道委係因病身死並無别故因無家屬判由普堂棺殮發封厝壇 
[南京小孩迷路]  
　　男孩胡萬巨身穿柳條布短衫藍布單袴在法租界迷途爲捕查見帶送法公堂請示據供十四歲南京人在原籍習業一人私來上海因人地生疏以致迷途是實聶讞員判送救濟會遣回原籍 
[懸賞找尋失蹤婦人]  
　　英美捕房刑事科前日發出賞格一道照錄於下爲婦人失蹤懸賞訪尋事計開姓名沈吳氏年十七歲（巳嫁婦人）夫名沈長順寓香港路十三號失蹤日時一九十四年十月三號下午約八九點鐘面色紫身叚矮足天然目小鼻不高額左邊近髮處有火瘡疤該婦廣東口氣知風報信因而拿獲者賞洋二十五元直接尋獲者賞洋五十元倘有知其下落者請即報告總巡捕房總巡可也 
[被拐女子之可憐]  
　　女子陸阿媛於前日午後投地方檢察廳聲稱鎭江人今年十七歲前爲匪徒由原籍誘拐來申價賣與西新橋附近嚴姓雉妓院内爲娼迭遭鴇母凌虐受苦不堪爲特投案求請超豁　畢席地痛哭當由司法梅巡長將情禀明汪檢察長汪君立委李檢察官提案預審之下判令發送新普育堂留飬聽候召屬認領 
[九畝地開設妓院之難期]  
　　滬城九畝地於去年開　商場建設新無臺戲園後市而漸興今春該舞臺遽　回祿市而復形冷落近經該舞臺股東添資重建大約年底竣工歲首可以開幕所有該舞臺附近空地亦均建造市房聞滬北一般妓院龜鴇乘此欲至該處開設妓院已挽人商請該處房主轉禀鄭鎭守使曁楊道尹准予開設娼寮以興市　而鄭楊兩君以内地開設妓院不但有碍地方風化且易潛匿匪黨以故恐難照准也 
[總巡諭禁易名之淫戲]  
　　英美總巡麥高雲君以近來公共租界内各戲園每將違禁之殺子報倭袍等淫戲巧易名目公然開演雖日改良然究難脫淫　情狀似此有碍風化因特傳諭各該管捕房捕頭凡戲園深唱此等易名違禁之戲派探前往觀看如有關碍風化之處着即禀候傳究不貸 
[不贖抵欵案辯論終結]  
　　王潛甫控訴婦人歐柏氏抵欵不贖一案前日午後經審判廳王推事官開庭辯論命傳兩造至案研訊之下諭辯論終結歐柏氏交保原告退去聽候送達判詞 
[閘北法庭瑣案]  
　　烟土案　前日閘北檢察分庭將警署所獲烟土犯分别訊實起訴審判分庭經孫推事判决張彚如帶土四十四兩並烟具罰洋七百元張得祥帶烟泡少許罰洋三十元王鍚昌帶土六兩罰洋六十元石玉堦帶土四兩半罰洋八十元翁子翼帶嗎啡針罰洋五十元李子卿帶土六兩罰洋一百二十元汪金生帶土四兩罰洋三十元張尙福帶土五錢罰洋二十元張永軒帶丸十五匣十八瓶陳元祥帶土五兩送地方檢察廳核辦 
　　五區警署前日又獲烟土犯　伯坤李張氏王玉大黃根三等四名口抄出膏土二三十兩一併移送檢察分庭預訊屬實判押候起訴公判 
　　拐案　閘北警廳司法科前日送吳步郎吳曹氏控盧學　　徐氏夫婦誘拐小孩一案經檢察分庭預訊一過判押候辦 
　　陳正官偕妻陳程氏控何三拐賣伊女小丫頭一案經李檢察官訊得程氏與何有串賣情節一併解送地方廳究辦 
雜評三 
[浙垣黨案（訥）]  
　　上海黨案之所以熱閙因不僅本地發生之關係也無論何省破獲機關必日總機關部在上海委托來設分部無論何省發現黨人必日黨人首領在上海派某來事運動於是一省之黨案出則必紛電來滬緝黨人搜機關偵探大忙碌軍警大忙碌火車客棧檢查忙碌報館訪員探訪忙碌此所以上海之閙黨案終年不斷也今者浙江之黨案影響又及於滬而大中華革命軍之名詞復喧閙於滬人之口某首領某黨魁復盛傳躬蒞滬上購拿之懸金巨萬爲羅弋者所欣羡然而偏靳不爲若得亦徒忙碌哉 
來稿 
[比國調查公會之報告（續）]  
　　比總領事來函是日最熱閙城鎭局之處巨城内計維華爾與碼里納以及羅文均被搶掠燒去其半或全行焚燒查前項境地在比國可稱最爲繁盛興旺者且居民悉被分散并被拘獲及鎗擊毫無緣故當可推想德軍一味恫　人民并若　逃匿此種事情　着在各　地 
 
 
 

Page 11

 
 
方如下生　斯脫九爾　　勒回次　佛斯帶維斯彼拉維爾斯勒迂　哀斯彼藏槐格柴勒等處查在前項村　僅有敎堂及敎士房屋尙未全燬又在他處他方當可目得尙未被燬之屋德軍張貼告示指明某處房屋不應焚燒搶掠但此等房屋厥後仍被搶刦由他項德兵查該處村鎭婦女當未能逃出悉被德兵虐待再前項區境附近在哀斯考地方此節巳另有報告宣佈德軍在該處地方如何燒燬至論該處區域係在國都之西北部分蛤里培爾及維爾回巨鎭在京城之北面約有二十五個基羅慢脫路程逼近戰地德兵曾擊燬五十家房屋在維華爾城因居民未能出給三十萬佛郎之故且在九月四號及五號德軍用飛船擲擊炸彈在狂　及哀格咾城雖該處並未築造城壘又並無軍隊防衛又有一事比軍退出碼里納之後善軍砲轟該城約有數日且八月二十七號德軍拆燬城中敎堂并轟擊海依脫材鎭雖此節當於軍事無甚緊要德軍自顧凶暴行爲甚爲羞愧故假詞飾說當有緣故彼等鎗斃居民並焚燒搶刧實因居民攻擊德軍之故在數處地方人民並不衆多向德軍鎗擊但有時惹起　端因此緣故當無所藉口倘德軍僅鎗擊此項人民因軍法頗甚嚴厲故也但不論何種光景實因此次攻敵人數孤單德軍當未能飾詞推諉爲虐待人民毫無特别情由爲焚燒搶殺德軍作此舉動並不遵照軍律以仇報仇等情但做出種種野蠻手段雖在維才羅文華爾等處地方並無民人攻擊德軍量德軍在進城之後約有數日焚燒搶撩并鎗斃無幸逃難民人德軍在報紙上假稱比政府分給軍械於民人并勸令將此項軍械試用以便攻擊敵軍又稱婦女從軍攻敵一如男子曾將燒滾之油灌擲德軍等語查此節並無隻字確實在德軍行抵之前不但地方官並未將軍械分給民人且勸令民人萬勿攻擊德軍因恐德軍報仇等情又敎士時常勸諭民人安靜居留舍此以外所有傳述一切照西報上當未能相信至論婦女時常所願意者祗有遠避凶劇之戰禍而巳惟有兩端緣故德軍有犯此野蠻舉動一因德軍擬　嚇敵國人民按照德軍　　之兇暴法律再因德軍搶掠財物德軍察得開鎗轟擊足以假攫取城市即如倘尙未知悉該槍從何處放來由某人射擊某人與該鎗倘由　醉之兵或生力守兵放出迨德兵分别搶刧城市後德軍官要求城中出給巨欵如此數殊屬　巨萬難允会德即照强盜做品擄刧士紳并稱日久此數尙未付給此項士紳應即拘　并鎗斃倘不照數付給雖此係比軍與德軍交戰但德軍擬欲報仇並稱此節係因人民攻擊德軍照此式樣德軍對於無辜人民　相報復因在鄕間曾受懲創本　惟有將確實事情引證之但至今祗能　其大略證明德軍行動違犯文明法律及仁道查此種行爲最極野蠻足資日前談判本會甚願萬國公會察核上項事情並同樣照美國高爾納齊公會調查各節排爾剛地方本會擬請承認以上所述各端均屬確實董事商爾孟等具 
 
 
 

Page 12

 
 
   
 
 

Page 13

 
 
自由談 
游戲文章 
[特别贈彩] [  損絶]  
　　本公司開設有年專辦世界急需之品對證發藥早承諸君賞識近因資本太小公議擴充辦法先備特别贈彩以酬諸君垂顧之雅如有購貨一分者敬贈彩品十分情願虧本必不負客商枉駕惟所備贈品價頗不輕賜顧諸君亦必有特别模樣特别性質經本公司騐明方能送彩否則絲毫不敢妄贈有願得彩者請到本公司查閱章程茲先送閱一份 
　　計開有人　至爛鼻者嶒　嘴一个有人賭至空手者贈金銀錠一提有人吃烟至駝背者贈夾板兩塊有人看婦女至眼花者贈龜板一對有人鑽錢眼能穿過者贈小銅枷一面有人吃佳肴能褪眉毛者贈紫毛出風二寸有人踼球能趾腫者贈四鐵　一副有人跳電車能跌交者贈雙股劍一對有人吐痰狼藉者贈布夾草紙一塊有人酒醉發瘋者贈麻繩一條有人在茶館看報搖頭吚唔者贈酸秀才一名有人善睡難醒者贈還魂丹一股有人吹牛皮能膨脹者贈鼓椎一雙有人舐屁股能舐在痔瘡上者贈滾蛋一枚有人裹足至不能步行者贈脚鐐全副有人留辮子到大淸萬萬年者贈轉生猪一百萬世有人做偵探能誣良貪賞者贈五排子一聲以上所列不過一斑餘有應贈之彩大率類此諸君自視能合格者務祈惠然肯來本公司無任歡迎專此廣告（四） 
詩選 
[秋來鈴語郎當若有嘲諷病寂無人賦此寄意錄上廉樓賢孟梁吟正] [  海庵]  
　　郎當鈴語滿西風落落　冠病厄中碎音巳難完楚　捫心何敢薄吳蒙半生過去荒庸夢一　　　傀儡翁　　于　苦　數白　　　　花　 
[次韻酬李悔庵] [  南湖]  
　　　　空庭來晚風疏黃垂柳水烟中五更鼓角誰堪聽一徑　　不受蒙袖　已無金　　行歌欲訪紫芝翁黃花不解　亡事　下年年發舊叢 
筆記 
[榮光傳（續）] [  錢基博撰]  
　　然後知適所聞者乃有人急運劍疾舞成風心則大驚僧推倒室後垣出走榮光亟隨僧出而垣外復圍石墉旁山堪商僧履險　危疾躍踰墉出矣榮光隨躍起離墉巔纔尺有咫墜下再躍不能上危急間忽頃所見西室稚齒女奔走自後至疾飛一足蹴其臀乃得乘勢　空起越出僧在墉外待已久咎日客頃何駑榮光弗復敢出聲挾　走數里僧猱登道旁大樹榮光隨上忽白光閃逐似金蛇自後追至榮光股慄幾墜地乃亟閉目抱樹柯伏弗敢動僧探懷出一鐵鉢遙逆光來所擲擊光倐定而盜叟首巳持少女手中倒挽其鬚矣僧乃挈榮光下見女則西室二十許長女也於是僧勸榮光歸甚力日客不量敵强弱徒自大弗歸必喪其　遂歸江南不復出後嘗語人日唐有劍仙如聶隱娘空空兒之類聞其殺人祗白光一縷繞頸而首已斷子頃者睹盜叟逐女子其疾如風兩人用劍精能幾見光而不見人以身爲劍光所護掩也疑古之所謂劍仙者類不過運劍精捷故劍光護掩其身不爲人所瞥見非眞别有異術也錢基博日榮光論劍仙之說似信惟博年十二三即聞諸老先輩道榮光事甚詳心志之弗忘及壬子從戒北府里人同僚最呢者惟　君孟幹軍書多睱輙以榮光事詢之而孟幹諉不知也然　　　得一僕日呂貴者山東泰安人也頗精伎擊　　这其　諸城孫子山傳子山蓋無鍚　榮光弟子也意者非邑城鳳光橋　　 
劇談 
[時事新劇佛動心] [  鈍根編]  
　　廣東婦人麥　昭串同姦夫鑒鐵藴誣告本夫賴　謀亂幾釀奇寃幸得官長神明輿論公正卒破好謀置淫婦姦夫於法一時報紙流傳聞者昨舌鈍根無聊戲爲編成劇本以供當世新劇家采演亦警世之　意也　有虚搆境地意造言動之處實爲編劇者不得巳之通病惟閱者寛諒焉 
　　第一幕心社 
　　電鈴一響繡幕忽開場上現大會堂長椅左向排列男女雜坐皆作奇裝艶服左端設講台台上陳小案一剪　西裝女子拍案演說（女子）我們中國向來野蠻極了一個女子定要配着一個男人一個男人定要配着一個女子配了一個不准再配别個我們人類的自由剥奪盡了簡直比狗還不如（拍案）（衆拍手）所以我們在此的幾位文明同胞發起這個心社今日是常會期請諸位到來有甚麽高見可以上台來宣布一下子（女退）（衆拍手）（一鄕曲老兒上台說）我們　心社兩個字諸位可曉得甚麽　說心是我心裹的心我心裹愛那個就愛那個所以兄弟行年　十還没有娶妻人家都笑我窮討不起老婆其實我心裹早定了主意與其丢了錢娶一個老婆不如在社　頭找一個公妻吃他的用他的便家得多呢（衆大聲叱逐）（鄕老而紅而退）（麥　昭昂然上台）（衆拍手）剛纔　位壽萊西君的議論兄弟絶對不贊成我們創設心社的宗旨原要均平貧富的階級免除夫妻的勉强所以窮人只該配窮人富人只該配富人要像壽萊西君的話他因爲自己窮想配一個有錢的妻子占些便宜難道有錢的女社友不會找有錢的男社友偏要找你這窮措大麽還有一層我們的配合原是活動的習時的没有什麽形式上的手續質言之無所謂配我的妻就是他的妻我的夫就是他的夫今天我合這個男人在一塊兒也許明天合那個男人在一塊兒這就呌每日維新隨時改良（衆拍手）旣没有時期的限制便不用夫妻的名義諸君可曉得野蠻社會的男女都被這名義時期兩種關係埋没了終身的幸福譬如張男和李女做了夫妻可恨張男的容貌不及李女張男的財産也不及李女張男的學識也不及李女但是李女雖恨他也没奈何因爲李女和張男名義上已經是夫妻了呌甚麽姻緣前生注定一失足成千古恨愚有甚麽大力量也挽回不轉了若使李女和張男是契約性質的夫妻彼此約定或者五年或者三年那未雖有勉强之處也好等到三年期滿另謀高就叵耐野蠻社會的夫妻好比專制國的總統是終身任期的女子一嫁了丈夫便如受了無期徒刑這豈不是期限太長的大害麽所　我們公妻主義的特色就是不限期無定夫（衆大拍手）（未完） 
小說 
[滑稽小說魔玉] [  卓呆]  
　　三父親訝道零用錢麽頑公的驚訝實在是料不到服從的時間如此短的定一道一切費用都不夠照去年的樣子是一册書籍也質不成的校中還有校友會同窗會音樂會等種種會費雜誌又不能不買運動器械以及課外講義的學費洗衣費點心錢頑公不待兒子說完插嘴道夠十夠了我從前不是定過章程麽一切費用没有校長的證明我决不付錢的但是過分苛刻也不大行零用錢姑且拿一點去頑公就在抽屜中取出一只小皮夾向桌上一倒定一的眼中頓時光彩奪目大小銀幣叮叮噹噹落在桌上還有一朿中國銀行的鈔票那李鴻章的肖像現得淸淸楚楚定一暗想這鈔票我只要有了一張自來水筆也可以買了十三件的小洋刀是不必說還可以同了朋友往館子中去暢飲各種慾望都在這靑色紙中只見頑公將紙幣愼重折好藏入皮夾子内然後把銀幣數了一回數畢另取兩角的三個一角的四個推到桌子角上說道小孩子的零用錢這一點已覺太多了切不可任意濫用好好的藏着罷定一見了暗暗吃驚訝道只有這一點兒麽此時抬頭觀看父親只見他依然眉頭不開定一便謝了一聲打開自己的錢袋忽然大聲呌道呀我倒忘了頑公道双要要求什麽東西咧定一就在錢袋中取出一塊小小的紅玉來說道　非　　　什東　可以給我麽頑公將紅玉拿在手中說道我境是什麽原來是這個毫無意思的東西這是你叔叔從印度帶回來的定一　姊姊說過的他道你拿去也不妨頑公道你拿他去做麽說時再　那玉看着這玉形狀歪斜並無美觀色　　血紅中帶黑中央有孔四面俱有怪形文字已大半　滅不甚明嘹這玉乃頑公之弟野公赴印度探險帶回來的頑公的一家人都呼野公爲吹牛叔叔那人東飄西　没有一定的住處回國之後曾經辦遇什麽亞洲物産公司印度探險會等種種事業　奈屢次失敗總是他哥哥出去替他收拾殘局的所以到今朝兄弟二人差不多已經斷絶往來野公曾經說過玉的來歷他道這玉名呌魔玉在印度是很有名的他的魔力極大得着他的人也都視爲取寳他這些話大家都不信他肯信的只有定一一人他在靑年時代富於妄想未免有些相信暗道我把此玉帶往校中將這奇形怪色給學友們瞧瞧必能引起他們好奇之心倘若有人愛他或者我換得到一枝自來水筆也論不定即答道不做什麽不過喜歡罷了頑公道旣不做什麽何必帶他去呢說時頑公將紅玉載在掌中又道你叔叔雖說過此坟有求必應他是慣吹法螺你去信他做什麽你眞是個糊塗蟲頑公以爲兒子迷信便駡他一聲糊塗蟲迷信果然是糊塗蟲但自己身上將有極大的危險逼來他竟毫不留意還在那裹駡人可稱大膽極　那亞洲未開化的境界内蓄着數千年神秘的大魔玉不知要現出甚麽魔力來咧 
[滑稽短篇女檢查] [  魏水心]  
　　自車站輪埠設女檢查以來檢查婦女尤爲精密嗚嗚一聲汽船抵埠矣時有一尼姑蹣跚上陸巡警乎日汝當至女檢查員處受檢查？至女檢查員處檢查尼姑忸怩不敢前巡警斥日去！去！彳亍何爲者衆亦疑之意必黨人之喬妝者否則懷有烟土者 
　　尼姑無如何遂被迫入婦女隊中受女檢查員之檢查 
　　無何女檢查員檢查尼姑矣由胸而腹由腹而跨下！●●●●●●女檢查員臉大赭斥日惡奴速去！速去！人咸莫測其故有知之者日此非尼姑也實爲某寺之僧因具皮色潔日人疑其　尼姑女檢查員一索跨下知非尼姑是以大慚聞者失笑 
水心日此事某君爲余述之實非空中樓閣雖然此非僧之　警察之咎也（一） 
儉德會 
　　儉德會規則　一不賭博　二不狎邪　三不必以酒肉宴客四不輕寒士 
　　入會者慈豁孫佐臣　沈子炳　鎭海莊　　　廣肇郭天影大埔楊宗湎　漢陽胡　斌 
[來函]  
　　自由談大主筆偉鑒久未通信渴仿殊深今日讀貴報小品中無腸公子上水族總長請禁網罟禀乃拙作曾登於新聞報　談綠中者也全篇祗易十餘字外加批頭及年月日似此隱　他人之作竊爲己有實屬文人之蟊賊未知　曾其人貴館認議之否如或素無往來想貴館自有名譽上之懲罰决不使若輩時相　試以欺貴主筆之耳目難周也此次若不稍予懲罰則嗣後被必時　狡獊專以抄襲之文朦登貴報則自由談名譽亦大有損碍鄙人因事屬干己不得不作此書敬以相告應如何懲罰之處想閣下自有權衡非鄙人所敢贊一詞也　此奉布并　　祺童愛樓鞠躬十月二十三日 
 
 
 

Page 14

 
 
   
 
