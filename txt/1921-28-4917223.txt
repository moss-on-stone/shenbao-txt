# 1921 - 28 - 4917223

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[熱河林墾之研究（老圃）]  
　　以京畿之形勢言之熱河在軍事上爲扼要之地熱河設重兵則京兆各縣不啻在包圍之中今熱河設林墾督辦蓋師充國屯田之意純爲軍事上之計畫若曰爲實業計則張勲與林墾事業固絶無因緣也以張勲之野心言之方將招集其己散之辫軍布置於熱河京兆之間又將招集不逞之徒及一切亡國大夫爲謀臣策士從此熱河變爲徐州而控制北京尤勝於徐州故不恤負櫬銜璧第二次投降民國昔夏姬年踰七十而雞皮三少猶與巫臣生女又嫁叔向張勲雖老猶有夏姬之風情亦民國之妖　矣 
苟非與張勲氣昧相投何至推薦張勲苟非與張勲氣味相投何至任用張勲民國京城之内有皇居民國京城之外有張勲於斯時也殆哉岌岌乎 
專電一 
　　北京電　張勳主組熱河林墾公司本人代籌五百萬預定擴充林墾至綏察兩區隠以未來之察熱綏巡閱自負（二十八日下午一鐘） 
　　北京電　一張勲將在京組督辦公署暫不赴熱並招衞隊以索某爲統領（二十八日下午三鐘） 
　　北京電　謡傳奉直難作查係奉軍檢閱之誤會（二十七日下午四鐘） 
　　北京電　某使向外團提議擬用公共名義對南北當局加以警告促成統一（二十七日下午三鐘） 
　　北京電　琿案赤塚日領向張作霖要求十月二日日人死者警部二商人九商傷十一韓人死者七傷一死者給弔慰金傷者慰藉金日政府及居留民財産損失全部賠償韓人在内又加入馬賊工兵之長官分嚴罰懲罰兩種牟警察廳長嚴罰陶道尹懲戒搶綢緞之巡警李世鳳處極刑（二十七日下午二鐘） 
　　北京電　昨下午五點小幡訪外部所談本赤塚向張作霖所提之條件加以說明無結果（二十七日下午四鐘） 
　　北京電　今晨外長送第三次公文致日使要求撤去琿春日軍并不得留巡警（二十七日下午四鐘） 
　　北京電　庫倫四日無電 
　　北京電　英日抗議中美電台美使署謂政府可將三井馬凱尼及合衆三家條件同時公表請世界公斷誰家條件平允若日英不依則美公司願與日英各契約同時打消將無線承造權奉還政府 
（二十七日下午二鐘） 
　　北京電　昨午德代表華根納訪王景岐談馬獅顔料商標某國假冒政府未允保護請調查王答調查後卽告荷使（二十七日下午二鐘） 
　　北京電　崇文門稅借欵銀行嫌八釐利薄尚在磋商中（二十八日下午一鐘） 
　　北京電　昨財部招華銀行界會議年關籌欵辦法（二十八日下午三鐘） 
　　北京電　財周辭職説忽起忽止但舊年須欵浩繁無法供借周仍擬辭（二十八日下午三鐘） 
　　北京電　財周商准中交各行承墊一千萬隂曆年關所差不多 
　　北京電　史蒂芬頃謁徐力言新銀團善意未及投資語史明日赴滬港考察一星期卽北旋 
　　北京電　政府决於二月初三開行政大會議己通令各省區派代表來京出席（二十七日下午三鐘） 
　　北京電　桂陸不要公債除給現五十萬外改發國庫劵三百萬陸裕光等俟部劵領到卽返桂 
　　北京電朱謙之案經潘復向當局陳述並爲具保卽日可釋 
　　北京電贛公團及督長迭電張宗昌就地籌餉引起主客反感請將該師設法遷調否將以武力干涉昨參陸處决令張部全移鄂境己電王督騰出防地（二十七日下午三鐘） 
 
 
 

Page 5

 
 
   
 
 

Page 6

 
 
專電二 
　　北京電　贛陳電張宗昌派駐高安隊伍將水陸兩路斷絶交通難民來省求救己派旅長陳寳琛卒隊前往彈壓（二十八日下午七鐘） 
　　北京電　參陸電贛陳對張師行動宜先勸解勿操之過急致生事端　　北京電　鄂贛兩省長有暫不換說　　北京電　鄂王請扣留武昌新堤兩關稅欵發二五六各師欠餉 
（二十八日下午三鐘） 
　　北京電　鄂王電孫傳芳部完全佔領施南張學濟己被某部擊斃又稱王安瀾要求投降己電王汝勤如無條件尚可允許（二十八日下午七鐘） 
　　北京電　旅京滇人明日在雲南會館開會反對滇唐以礦抵外債 
（二十八日下午三鐘） 
　　北京電　甘肅省議會電府院謂軍民兩政分治不易現在陸洪濤旣抵省垣可否將省長一席卽以陸督兼任俾易從事（二十七日下午七鐘） 
　　北京電喀什到猶太俄人三十宣專赤化（二十七日下午四鐘） 
　　北京電　吉鮑電准孫督漾（二十三）電滿洲里至札蘭諾爾站間發生鼠疫甚厲冬奎己有傳染並據長春報告日關東廳派來巡查十名駐站檢查等情除哈埠一帶己電董道尹派伍總醫官吉長一帶派郭軍醫課長認眞防檢（二十八日下午四鐘） 
　　北京電　黑省城發現鼠疫哈黑間分設隔離所六處鮑貴卿派醫分析疫蟲係肺百斯篤并將有疫地停止火車通行與俄通車亦展期（二十八日下午一鐘） 
　　北京電　容揆二十電美日加州案莫禮斯與幣原四次談判己有進步中間顧全日本權利並尊重美國地方制度頗費爭論結果日本稍讓步二月初可經國務卿批准（二十八日下午一鐘） 
　　北京電　閣議（一）農部提擬王治昌調任工商司長黄爔升署參事（二）内部提議辦理外事警察擬設通譯委員專額（三）海部提擬會同財農兩部切實整頓漁業將溢收稅額擬充海軍補助費均通過 
（二十七日下午七鐘） 
　　北京電　日法衞隊打靶流彈中華孩檢出子彈係七米里係法兵所放法醫擔任包醫一星期可愈並給養傷費不經國際交涉 
（二十八日下午一鐘） 
　　天津電曹錕吳佩孚擬組模範軍三師分駐直魯豫卽以吳部第三師爲一師魯鄭士楨部第五師爲二師馮玉祥旅擴爲第三師俟徴馮與魯田同意卽實行 
　　天津電馬德鄰長甘回民己舉代表赴京請願並來津敦勸 
（二十七日下午十一鐘） 
　　天津電　省署接部咨嚴查粤來郵電（二十七日下午十一鐘） 
　　天津電姜桂題推張勲任熱河都統府院恐激反響允稍緩令張轉任（二十七日下午十一鐘） 
　　天津電　總統府年關因部無欵撥東海令會計司長朱寳仁來津以債票押五十萬半年歸還己成議朱感（二十七）日返京（二十七日下午十一鐘）　　天津電　十一師旅長魏清和處徒刑十五年（二十八日下午十一鐘　） 
　　天津電史蒂芬擬謁東海力闢日内赴粤係考察金融無特别用意　　天津電　政府對甘事（一）爲維政令以蔡督甘（二）以馬鄰翼長甘（三）以陸洪濤爲會辦（二十八日下午十一鐘） 
　　漢口電　漢商會感日（二十七）改選萬澤生正會長聨任鄭似松副 
（二十八日下午四鐘） 
　　漢口電　被服廠長徐宏恩副官薛玉成劉義德販土被獲王怒甚宥（二十六）晚親訊各責棍四百徐另挨鞭現收押候辦（二十八日下午四鐘） 
　　香港電　自陳炯明通令籌自治各縣己多開議辦法（二十八日下午七鐘） 
　　香港電　程璧光銅像定二月二十六開幕（二十八日下午七鐘） 
　　香港電政務會議寢日（二十六）覆滇唐電略謂聨省自治制現妥籌畫務期應時勢要求立强固基礎與來電所云暫審愼先團結後圖改造同一用意（二十八日下午七鐘） 
　　香港電軍府紐約展覽會代表派馬素就近赴會（二十八日下午七鐘） 
　　香港電　先施公司前由伍借入三十萬經岑莫勒償昨呈財部承認免追伍卽調騐收據賬册再核 
（二十八日下午七鐘） 
　　香港電　粤路宥（二十六）在黎洞撞車兹查因連江站長誤發路簽致斃粤軍連長一兵客各數名餘傷甚衆（二十八日下午七鐘） 
世界路透電 
[德國賠償問題與英法]  
　　二十八日巴黎電　昨日協約國大會開會　英相喬治與法總理白里安互發言論各述英法對於賠償問題之意見喬治謂英國與他協約國同意　欲德國全數賠償但所求若超過德國所能付則亦無益白里安對於波洛業曾議己議定德國付債能力一語不以爲然但欲賠償委員會决定協約國要求之總額如總額太大法國可略犧牲喬治稱協約國欲互相團結至賠欵付清而後己喬治說明英法種種應得人體念之處　謂英國在戰中始終擔負財政上極大責任而法國則喪亡極衆因此大衆絶對承認法國有首得德國賠償之權利　英相績言德國在其境内償付甚易之情形謂如協約國奪其鐵路倍其運費則　人付以紙幣　此種紙馬克一出德境　卽無用途德國惟有以輸出付債如協約國限制其輸入過分嚴峻則德國將無必有之原料　以供製造　喬治末稱波洛業與斯巴會議之决議及比京專家之主張皆可以新議案代之但若休會則非所贊同　蓋協約國與世界無不亟欲知切實之結果也迅速解决較美滿解决　尤關重要　法國財政總長杜美爾氏之計畫在道德上非不適當但在事實上則不可行協約國當先協定德國之能力然後合用其權力　逼令德國設法償付今德國徴稅之程度猶在協約國之下此乃協約國所當監視德國使之仿行者也白里安繼起發言謂人有稱和約不能實施者此乃因果倒置之詞法國輿論不能受之人有稱目前非决定最高賠欵總額之良好時機者但若無證據則法國輿論不願縮減其期望以受波洛業决議之範圍法國贊成按年付欵以三四年爲限法國主張若德國昌盛有增則法國在條約範圍内應分享其結果查法國依照波洛業决議所可收入之賠欵爲六萬五千兆佛朗而法國所欠外債則有二萬五千兆佛郎兩數相抵所餘之數殊不敷兵禍區域修復之經費也專家固能估計德國目前之付債能力但其將來能力則非專家所能估計也今不妨决定按年償付之欵至於總債額可俟日後會議再考慮之云云比國代表昨因英法意見不同擬設法調和之但本星期内能否得有同意尚屬可疑如無同意則下月内將再在比京召集專家會議然後在倫敦開協約國會議對於專家之報告予以切實之决定 
　二十七日巴黎電　今日午前協約國會議未開惟有非正式之談話　一股意見以爲英代表團星期日可啓程同英會議内容現守秘密似賠償問題　苟無新計盡未必有切實解决之望午後集議頗久决定指派專家委員會調查關於賠償問題之某種事件然後再行開議此委員會明日將有報告駐英日使署財政參贊爲該會委員之一 
　　二十八日倫敦電　關於巴黎會議結果之樂觀今漸消滅倫敦人士聞法國所提出之議案颇爲訝異蓋極端樂觀派估計德國輸出每年可逹一萬七千兆金馬克而杜美爾之辦法　則每年竟須付一萬二千兆延長四十二年也專家委員會所據以進行者將爲比國所提出之調停辦法即决定每年所付之欵額其數可隨德國付債之能力酌量增加但不决定付債年數 
[英商部之德國經濟談]  
　　二十七日倫敦電　海外商部發表柏林英使署商務隨員蒂爾華爾氏關於德國實業與經濟現狀之報告此文因在巴黎大會開議之時頗爲人所注意據謂德國除財政部外其他各部皆有顯明活動之象足證德國破産之虞不致實現而實業界之特長　不特渡過極困苦時代且轉危爲安反獲厚利誠足使人欽佩去年實業活動主要特色在能與國内之外人團體與公司聨合辦理而以與鋼·鐵·煤·化學品有關者爲尤甚云 
[德國之軍備報告]  
　　二十七日巴黎電　駐柏林協約國國際監督委員團在柯尼斯堡查獲德員所未報明之砲若干尊有新式霰彈砲兩尊委員團即報告團長諾萊將軍（現駐巴黎）及高等議會 
[美國之海軍論]  
　　二十七日紐約電　被選總統哈定氏函致「吾人之海軍」報謂海軍爲美國之長城若敷衍可稱甚好之海軍將來有碍於美國之安甯較無海軍爲甚美國不欲以海軍制人吾人皆願減小軍備但今旣有國防之必要則吾人必維持此海軍 
[土希與近東大會]  
　　二十七日倫敦電　路透電社得悉土耳其己表示願參與不日將在倫敦舉行解决近東各問題之大會雅典消息稱首相賴萊士氏將代表希臘出席大會 
[愛爾蘭人之對英說]  
　　二十七日倫敦電　據法國某報載稱　愛爾蘭總統台伐勒拉氏現寓法國該報載有台氏之談片稱台爲總統先生據台氏聲稱彼之回歐乃竚待眞正切實之和局惟台氏殊不信任首相喬治氏媾和之提議且謂愛爾蘭未便處於殖民地之地位蓋愛爾蘭與英倫歷史上之關係不能以英倫與殖民地之關係相比較也 
[英美之工黨近事]  
　　二十七日倫敦電　全國勞工大會今日將政府如不接受其失業條件擬取直接行動一事展期二月二十三日表决條件中有（一）每星期一律工作四十四小時（二）政府失業津貼（三）完全拒絶減短工時條件（四）兒童學齡增至十六歳（五）與俄國及中歐恢復通商 
　　二十七日倫敦電　英志開泊氏致書泰晤士報　論比京萬國航業大會建議水夫每日工作八小時事　痛詆職工聨合會之專斷　謂大英輪船公司或將於下季被迫停止大陸某港之載客航務以免受航業工資處之壓迫 
　　二十七日倫敦電　華盛頓勞工大會所定有關係之各政府履行關於勞工義務之十二個月限期今日己滿萬國保工局發表各國之成績報告如下　加拿大己將公約建議付各州當道核議國會將於下届會議考慮此事法國衆院己通過女子分娩前後之工作議案　其餘公约現正在國會勞工股員會之研究中德内閣現正研究關於此舉之法制英國己通過少年工作及女子夜工議案政府擬在印度定每日工作八小時之法　　公約之建議己由政府審查不日將以意見書提交立法院日本己草擬議案豫料將於下六個月内批准各項公約南斐政府己贊成工作時間公約並草擬議案澳大利亞則未經述及　　二十七日倫敦電　國會議員赫德森氏代表工黨於十一月十九日致書俄員克拉新氏臚舉勞農當道於英國勞工代表團游俄時　取締國人以消息通知代表團之各項嚴峻計畫　有意違背其豫發之質言　當請勞農政府宣示意見　克拉新氏於十二月二十八日覆書承認赫德森氏之責言但否認所施之待遇乃爲英國勞工團游英而發 
[各國近事記]  
　　二十七日華盛頓電國務卿柯爾碧氏告知參議員費蘭氏謂國務院對於幣原與摩里斯商定之條約非俟參議院及與此有關係之各方面得提出反對辯論之機後决不贊成之 
　　二十六日瑪德里電　西班牙王今日召見前相逹杜氏請另組内閣 
　　二十七日巴黎電　駐美英國大使吉特士爵士己抵巴黎與英相喬治氏討論美國所最注意之未了各問題 
　　二十七日巴黎電　瑞土社魯黨表决加入第三萬國勞工會之結果如下反對加入者二萬五千三百二十四票贊成者八千七百二十四票反對方面占一萬六千六百之大多數過激黨在瑞士之宣傳運動因此受一大打擊　　二十八日倫敦電　晨郵報亞姆斯特丹訪員電稱荷政府議派德國教員二百人赴荷屬東印度衆殊爲之不安各報纷施評繫下院某議員己請政府解釋此舉之意志 
　　二十七日倫敦電　銀行利率今日減小之預望　未成事實今日並無更動 
　　二十八日倫敦電　顧維鈞博士己山歐陸抵倫敦 
太平洋路透電 
[撤廢軍事協定之交换]  
　　二十七日北京電中日海陸軍官員今日午後在京簽定取銷中日軍事協定（一九一八年五月間訂立）之合同外交總長顔博士與日使小幡明日或星期六日將交换牒文正式取銷此項協定 
　　二十八日北京電　外交部及日使署關於正式取銷中日軍事協定之牒之己於今日午後交换 
[濟南設造幣廠]  
　　二十八日北京電　財政總長周自齊呈請在濟南設立造幣廠己由總統批准 
[廣東之學商界]  
　　二十七日廣州電　公立學校之教員因己六七個月未獲薪俸議罷課要索　二十一行工人公所現組織一聨合會期可舉代表加入城諮議會該會不日即將組織照章工人聨合會得舉代表三人 
[東俄之各國近事記]  
　　二十七日哈爾濱電　新任駐西比利亞日軍總司令立花將軍與客談及謝米諾夫在奉與張作霖會晤事謂彼不知謝張曾訂有任何特别合同如果訂成日司令並未與聞至中日兩國協助謝米諾夫抗拒過激黨一節則彼並未有所協定且未悉日政府之政策視張作霖之態度爲轉移外間所傳日政府改變西比利亞政策之說非俟其履任後不能發表關於此事之言論關於中國改變對付勞農政府之政策事　彼不知張作霖爲中國反過激團體之領袖惟悉張不表同情於過激主義耳 
　　二十七日海參崴電　此間美領事發表文告如下美政府並未請求任何政府襄助其代表或地方當道以保護西比利美人之生命財産亦不希望任何政府予以此種之襄助美政府不知他國政府曾有此請求或有此希望或曾欲以委託權授與任何政府以保護他國人在西比利亞者之利益或管理他國人在西比利亞者之身家産業 
[日本近事記]  
　　二十七日東京電　東京市長加藤男爵昨日正式知照市議會願將全年薪俸二萬五千元捐助市政經費　以辦社會事業市議員業己接受其捐助據加藤言　　在就職之初即無用此薪俸供其私人利益之意原擬不受薪俸但法律不容有此故决計捐助市政局希望他人踵行之庶市政局得於將來舉辦極合宜時之社會事業　　二十七日東京電　大隈侯於其二月份之雜誌中　撰減少軍備之文一篇略謂減少軍備之問題爲日本所歡迎蓋日本現因海軍擴張擔負甚重也　一俟此問題成國際實事日本必首先贊成減少軍備爲人道與世界和平計此問題愈早成事實則愈有益於世界各處英美皆爲世界最大海軍國盍先發動余知日法意必歡然從之此五國有此實際上步趨定可爲造成新紀元之大事而使人類永享昇平幸福也日本實引領望之願有貢獻以觀厥成 
國外要聞 
[日内瓦通信（續本報記者朱少屏一月十八日）]  
　　國際聨盟第一次大議會（一） 
　　聨盟議會　今僅有提議討論勸告等權執行權完全在英法意日比利時巴西日斯巴尼亞及希臘等八國代表所组織之聨盟行政會（ＴheＣouocilortheＬeagueorＮations）中雖各國無大小分别同一代表數同一投票權但若議會之决議自决議而行政會之執行自執行則其决議之能力固亦有限第從他一方面觀察則聨盟議會實有其不可没之功能蓋各國皆得藉此發表其意思舉凡受欺侮於其强鄰之任何弱小國家雖其生命僅奄奄一息但旣來作一會員而不得訴其苦感於衆以求其公平之裁判者則未之有瑞士當道爲各國代表團預備有辦事室各一所即在上曾述及之代表旅館中數凡四十二蓋國數原爲四十二也（因項都拉士（Ｈonduras）代表尚未到故現祇有四十一國代表）每室中置信盤四三屬代表一屬其書記代表各受各種印刷物一份書記盤中則所送不止於一某代表若欲將其著作或演說詞廣事傳佈者則聨盟會書記亦可照辦此等印刷物之欲傳逹於各國代表圑中代表及書記以外其他分子者多由其團中書記轉逹故此時書記盤中所受之份數尤多各新聞記者亦各有一信箱編號列置於其維多利亞旅館中之辦事室内記者各執一鑰隨時自行開取印刷物之文字皆并刋英法文二種此乃規定於聨盟議會之進行規則中者也印刷物之按期出版者計有數種一爲會塲實記此種係由速記而油印者於當日會備一二小時内卽可送出一種可稱爲每日公報此種公報係記載議會之議事日程及時間表與委員會之成立各代表去來之消息并前一日之會議紀略等此外猶有一種逐日出版物專譯載世界各著名報紙關於聨盟會之論調亦足見盟會對於公論之注意矣　　參與此會之世界各報記者約二百七十人（編號座位僅有二百零八）自以英法美瑞四國爲最多計英報記者二十四人法報記者二十九人美報記者二十二人瑞報記者三十六人日本之新聞記者亦不少計其得編號之座位者七人但其數實不止此各記者中之女子計十人二屬英國二屬瑙威而法美日瑞士瑞典荷蘭各有其一（各代表團中所有之女書記亦甚多當可作其書記全數十分之二以上）中國報記者之每日列席者僅記者一人非第不可與一日本比亦且不可與别國之女新聞記者比記者甚盼於明年開會時吾國新聞記者之參與者較多也 
 
 
 

Page 7

 
 
　　各國代表團之駐所分配於十一旅館中此一瑣事亦不乏可供研究之價值各代表團中分子多不全聚於一旅館而多分駐於二三旅館中故有一大旅館所駐代表團中人其國數至有十四之多者如墨脫破爾（Ｍetrotole）是各高懸其本國大國旗爲日内瓦街市中增一新景中國代表團所駐旅館内計駐有八國代表團中分子日本代表團分駐於五旅館中其分駐旅館數之多爲任何國代表團所不及其團中分子逾百多於中國代表團中分子五倍焉 
國内要聞 
[北京通信（心藏）]  
　　喧傳中之勞農對我條件 
張斯　回國後外間頗傳張在莫斯科曾與勞農政府外交黨局接洽數次瀕行之際勞農政府又以對我希望條件交與張氏託其轉致此項條件共有八欵張氏抵京後曾轉逹外交當局當局以我國對俄方針應視協商各國態度爲標準現在時機未至自無討議之必要（聞有人以此條件詢諸外交當局當局尚在否認）但條件之内容外間頗有傳佈者該條件係以勞農外交委員會名義提出大致謂中俄兩國地壤相接關係至深自社會主義聨邦共和國（即勞農政府）創設以來深願削除國際間一切不平與中華民國開誠携手以固歐亞兩共和國之邦交一九一九年七月二十五聨邦共和國曾有宣言願廢除舊俄帝室在華一切之特權重訂新約後以糾事未能成議甚或者嫉視我兩大共和國之聨絡從爲之梗此聨邦共和政府之所爲遺憾無似者也前承貴國政府遣派軍事委員張斯　君來兹實不勝其歡忱今聨邦共和政府謹重聲言今日對華之態度無異於昔日對於一九一九年七月二十五日之宣言亦始終抱持無有中變今重本斯旨提出條欵八項此八項條欵卽爲將來中俄兩國締結條約之基本條件幸賜察焉（第一條）舊俄帝室與中政府所有之一切條約在華取得之一切權利均由社會主義聨邦共和國聲明概歸無效（第二條）中華民國與社會主義聨邦共和國爲求經濟上商務上之發展應訂立通商專約一本於最惠國之條件（第三條）所有在華之反革命黨個人或團體中政府應嚴行取締驅逐出境使在華無發展之餘　又反對聨邦共和國之個人團體或軍隊中政府亦應設法防止或解散其軍隊或逮捕其人員在聨邦共和國境内有反對中華民國之個人團體或軍隊發現者聨邦共和國負有同樣之義務（第四條）中國應負舊俄帝國之庚子賠欵一概退還惟中政府不得以之供給舊俄帝室舊俄公使領事及一切無法律上根據之人（五）聨邦共和國國民在中華民國境内者服從中華民國一切之法律舊俄帝室之領事裁判權應即撤廢中華民國國民在聨邦共和國境内者同此規定（第六條）所有在華自稱爲俄國公使領事未經聨邦共和國正式任命者中政府應即與之斷絶關係所有公使領事房屋財産卷宗等一併扣押交還（第七條）自此約簽字後兩國即應互派公使領事實行通好（第八條）關於中東路之享用權以後兩國同意時當另立專約規定之但訂立此項專約時遠東共和國亦應派員會議一再中政府倘有他項意見亦可提出修改增加務期兩國同臻滿意俾兩國邦交速成完固尤祈迅賜答覆爲幸 
[中日軍約撤廢消息]  
　　取消中日軍事協定前日（二十五）閣議業經通過昨日德川書記官偕同西田通譯官曾赴外交部訪外交當局接洽交换公文事大約明後日即當正式交换其軍事當局大約亦同時正式簽字至取消軍事協定遲延之原因係因該協定取消後關於中東路沿線駐屯守備隊問題中日兩國當局之意見尚未一致以故未能卽時發表至取消之手續以中日軍事協定成立純由中日雙方軍事當局之换文而未經過外交之手續故此次取消該協定先由兩國陸海軍人員彼此協議再由外交當局互换公文以昭愼重前日顔外長將送致日使之公文提出閣議議决後即派秘書熊垓將該公文送致日使日使己表示滿意即日可以實行换文我國將由外長與陸海軍次長簽字日本則由日使與該國陸海軍參贊簽字 
[年關中之財政部]  
近來財政支绌萬分　當局以隂曆年　迫近一切開銷動須鉅欵以是持籌握算己將及月但因羅掘俱窮以故兩旬之間籌到之欵比之應卽開支之二千三百萬元尚差一千多萬之譜近隂曆年關己到　舊債新主相逼愈急部中若果無錢應付殊難安穏渡過向來索欵者外省以軍費爲至急在京以武官衙門爲至急今桂省之善後費川省之軍事費以及奉直與他處之欠餉庫倫之戰事費俱己派員在京坐索不稍點綴其勢至難因此連日財政部方而頗爲焦灼　除决以印花稅作抵向銀行界商借外近又擬向國内銀行别行商借六百萬元之短期借欵此外零星小欵之商借部中亦有數人在外接洽至六百萬元之借欵係以崇文門關稅作抵九三得欵預定以六年爲期利息八釐　交欵後崇文門逐日收入均交中國銀行團收存條件似己議妥但華銀團年前亦缺少現銀未知能承受該借欵否也 
又聞財長周自齊因財政困難早有求去之意節經府院一致挽留未成事實現届隂曆年關軍政兩費約共短少千餘萬元無法挪措其中最急之欵如保定曹錕請發各師旅欠餉以及陳毅張景惠等催撥軍費至少非六七百萬元不能敷衍現在兵變時聞庫防萬急迭接曹陳張等先後來電均有部中再不撥欵則變故發生應由財部負其責任等語周財長受此催迫深以應付爲苦决計乘機辭職一去了之聞其辭呈業經備妥日内卽提出繼其任者有次長潘復承乏之說 
[教育部再阻勤工生赴法]  
年來赴法勤工學　人數過多無法安插教育部前據北京華法教育會函請轉知各地教育機關凡有勤工儉學生從緩起程赴法當經由部布告周知　昨部中又接廖世功等由法來電請立即阻止勤工儉學生赴法並仿湘粤魯各省成例設法滙欵接濟聞部中現己分行各省查照辦理廖等原電如下　北京教育部總長鈞鑒勤工儉學生來法國者多不合所訂條件携欵太少　又無勤工之志且工亦難找教育會維持彼等生活挪借經費爲數甚鉅萬難繼續　現己絶糧擬請籌畫各省按照湘魯粤各省成例在本省地方從速設法匯銀接濟計人數湖南三百三十人四川二百七十人直隸一百五十人浙江八十人江蘇五十人安徽四十人廣東三十人福建二十五人湖北二十五人江西二十人山東十五人貴州十人陜西五人山西五人雲南三人奉天三人廣西三人并祈立即阻止各省遣送勤工儉學生否則萬無辦法廖世功蔡元培高魯 
[政府處置張師勒餉之辦法]  
　　駐贛張師因實行就地籌餉引起主客之反感連日餘贛當局迭有陳訴之電到京外省議會總商會及其他各團體亦紛電中央請求救濟而陳光遠漾日之電且聲言將以武力制止該電略謂駐袁暫編第一師在贛　各縣就地征糧挨户勒索迭經阻止置若罔聞連日紛據各縣紳商團體陳訴被擾情形環請救濟光遠實屬忍無可忍兹己限令該師長張宗昌卽日率領全部由銅鼓義寧出境否則以武力實行干涉特再電聞敬乞鑒察云云據上情形是陳張兩方行將實行决裂聞參陸處特爲此事於前日開緊急會議結果决定將張師全部移駐鄂境以資調解業由院部會電王占元請其顯念同袍之誼竭力維持如一時别無防地麟出卽由鄂省派員赴贛向陳張二人切實疏通咸量予接濟餉欵暫解現園又政府於二十五日閣議將陳光遠戚揚等先後來電討論結果依參陸處之决議確定兩步第一步先令陳督飭贛西鎭守使方本仁會同張宗昌嚴行約束所部尅日返駐袁州不得容一兵一馬停留新喻分宜高安三屬如不能抑止則用第二步由省城派兵一團會同贛西鎭守使所部一旅實行武力對付勒令繳械遣散云 
[賑災借欵合同發表]  
　　政府與銀行團所訂之賑災借欵合同北京某通訊社己於昨日披露全文如下此合同在北京訂立其訂立者爲中華民國政府（此下簡稱曰中國政府）由財政總長内務總長代表　一爲匯豐銀行東方滙理銀行横濱正金銀行花旗銀行（此下簡稱曰銀行）兹因中國政府欲借上海銀元四百萬元爲賑災之用訂立條欵如左「第一欵」此項借欵係由四銀行均分借與中國政府己得英法日美四國公使之同意其實收借欵之用途須照四國公使與中國政府商定之辦法辦理「第二欵」中國政府無條件擔保此項借欵本息之償付「第三欵」此項借欵以中國海關所抽之一成附加稅爲擔保此項附加稅己得外交團之同意並己飭令總稅務司准自一九二一年三月一日起加抽「第四欵」此項借欵總數或餘欠之數自本合同簽字日起以週息八釐計算（即年息百分之八）在最後一次還本時一併歸還「第五欵」此項借欵由銀行按所需之數滙至北京時每上海銀元百元合北京銀元九十九元五角滙到後仍存儲銀行中至實在需用時應按照上述辦法由各銀行平均提出　總以所提數目極近相等爲目的「第六欵」應由政府飭令總稅務司卽將上述附加稅之實收數每星期均等分交上海各銀行收存至該項附加稅收齊爲止總稅務司每月用上海銀元以附加稅之實收數扣還借欵餘數至此項借欵本利全數還清爲止惟各銀行收還借欵餘數時倘願按照規銀計算時有自由選擇之權其規銀折合銀元價格應比還欵日市價增加百分之一計算凡對於收還借欵願以規銀計算者應在預定還欵日期兩星期前通知總稅務司或其代表「第七欵」倘自此合同簽字日起　十二個月内上述附加稅收入之數不敷歸還借欵本利全數時總稅務司應立即在現抵各欵撥付或準備撥付後之關稅項下扣還餘欠之數所有未清還之本借欵本利應較將來他項借欵或他種以關稅作抵之債務有優先權届時倘關稅仍不敷應用中國政府應立卽另撥他宗欵項扣還餘欠之數「第八欵」總稅務司應致通知書於銀行聲明業經接奉本合同所規定中國政府之命令「第九欵」外交部應用正式公文將本合同各條欵通知英法日美四國公使　銀行應於收到四國公使聲明己得此項正式公文之通知書後並收到第八欵所述總稅務司通知書後將此項借欵之實收數備齊以資應用「第十欵」此合同應繕兩份一由中國政府收執一由銀行收執中華民國十年（西曆一千九百二十一年）一月十九日在北京簽押 
[湘省政潮之起伏]  
湘省自李仲麟瞿維臧等被殺後滇系之武人政客即己逃走一空軍界中人亦己成爲一系以爲此後湘省政潮當可平息不意自譚系重要武人如張某謝某等到省政界又起波瀾張謝等以湘省政局之頻起變勤實緣一班政客播弄其間非將政客一律逐離湘境政潮終無平靖之日經一度之會商遂開一名單應逐者共四十餘人將以交諸趙氏請即執行適趙因李烈鈞佔領湘西問題特召集軍界要人籌商對付會議旣竟張謝等即袖出名單歷陳所以聞除各政客外尚牽及現供要職者多人於是高等審判廳長李漢丞請假養病突警察廳長劉濤辭職矣軍需處長成斌請假矣並以倒譚之投林支宇亦會與謀故又牽及於林亦欲將其擠倒幸林之省長爲民選又得趙一力雜持尚不至於危險惟政務廳長碼天柱則己决定撤换以敷　張謝據某方漙開繼任者有張樹勲之說（按張爲前湖南省會警察廳長現任直魯豫巡閱使署參謀）亦有謂將以財政廳長姜濟寰調任而以曹某任財政廳長者究竟如何一二日内尚難確定聞此次被逐人物舊國會議員歐陽某亦在其内現在除向之駟馬高車皇然作上賓者均己襆被離湘警察廳長己另委楊健接任外餘如李漢丞本擬之滬因經趙林極力挽留尚仍寓省城錫慶里私宅大約一俟假滿仍可回任成斌則己經趙氏爲之疏通大約三數日間即可復職惟譚氏回湘之說　日來雖傳聞甚盛而究竟何時抵省即譚系中人亦不能確定也 
[南京快信]  
　　查辦贛省長戚揚案院交蘇省長王瑚就近查辦王派簡任職軍署顧問朱振儀赴贛密查昨晨乘輪往贛 
財廳昨電令各縣催征委員迅將九年忙漕開征日期及初二限己未完數分别開報刻日送候彚辦勿稍遲延赤山湖開工在即所有招夫事宜亟須先事籌備江南水利局特訂舊曆臘月二十五日假湖熟鎭商會開會討論進行辦法 
各縣調查初選舉事宜己告結束省署現正審核各縣選民清册不日即彚集咨送内務部備核 
本月份軍政各費嚴財廳長己籌有的欵隂曆年終難關可以度過 
隂曆年關己迫市面金駛異常吃緊總商會擬向中交兩行借欵二十萬元救濟市面 
王省長以阜寗王以昭丁寳銓被害案兇犯久未緝獲昨咨各省軍民長官請飭屬協緝 
銅山縣知事趙興英沛縣知事于書雲迭被公團在省控告王省長己派委員前往密查 
城内王府園附近昨晚失愼延燒民房三十餘家 
海軍雷電槍砲學校校長鄭倫　京師高等審判廳長朱獻文陸軍少將張家藩陸部諮議明羽林駐日陸軍學生監督聞春榮　蘇督署參議楊立言　昨均由京乘津浦車來寗 
地方通信 
[蘇州]  
　　米商舞弊　蘇州總商會開會處置浦口充公米石一節兹悉此項米石於前日業己運到當由總商會派員持單赴站提貨立即通告各公社各粥廠於次日上午九時齊集車站各備駁船派員持憑領米並請米業董事蔡陳二君各帶店友棧司帮同過磅支配分給詎原包米石不及其半且其中攙雜麩粞等種種劣米照提單重量二萬三千五百斤而過磅祗有一萬九千九百十餘斤當向捷運公司駐蘇辦事人徐某詰問聲言不負責任須向浦口公司交涉且謂若不願提去者仍須將原包送回堆棧尚須照章繳納棧費等語於是大動公憤先由陳董將徐某扭全公司索回提單羣向該公司嚴重交涉各公社粥廠人等因自上午候至下午三時均各枵腹從事咸抱不平紛紛爭鬧後經金頌甫出爲排解其米石仍由該公司收管一面令徐某知照該經理　自投商會磋商辦法云 
　　刦案何多縣屬湘城第七警察分所長支保華於隂曆十八日因公趁鐺鑼船赴蘇行經桑蕩口突來匪船四艘盜匪三十餘人手執快槍利刃喝令停船蜂擁而上將船客二十餘人身畔逐一搜查所有銀洋衣服均被刦掠一空損失約千餘元支所長身穿靑中羊馬褂灰鼠皮袍均被盜匪剥下　現鐺鑼船暫停於太平橋該管派出所門口又唯亭西市江正昌店主江餘翔日前同夥赴各鄉收賬至舊曆十六日賬船開至鳳里村二人向各家收賬後至下午二時下船正欲開船他往忽來盜船三艘盜匪二十餘人手持快槍將船團住羣盜登船將所收銀洋盡行搶去共計大洋三十四元銅元二千四百文皮袍兩件棉被三條白米五斗四升衣服三件臨走時復放槍示威分三路而逸内有一船開至念魚口搶刦角直解賑船約洋三千元又有一船向北開行經過施家浜村見有毛振昇賬船停泊於此若　即時登船將銀洋三十五元鋼元三千八百四十文棉被一條盡行搶刦向洋澄河而去時近年底白晝行刦之案層見迭出聞己各開失單皇報縣署請求轉咨永陸警察一體協緝矣 
[松江]  
　　縣　　塲之成績縣立農塲主任吳履　業將本年八區農場之農作物成績列表送縣其中以一二三六各區成績爲較優第一區本棉平均每畝六十斤稻平均每畝二石稻之收穫量比較附近農田豐收二斗第二區晚發水稻平均每畝二石一斗較之附近農田豐收一斗第三區共栽水稻五種棉花三種稻之收量平均每畝一石九斗棉之收量平均每畝六十五斤比較附近農田稻豐收一斗餘棉豐收十五斤第六區純種本棉平均每畝收量八十二斤比較附近農田豐收七斤其餘如亭林之七區因受鄉民阻撓種植延期柘林之四區莘莊之五區因風雨爲災棉苗不能成長天馬山之八區則因限於財力不能擴充地域故以上四區成績均極平庸云 
　　拉租案最近消息　奉金等縣拉收松縣學租雖經省長明令制止而各該縣暗中仍在進行致松縣學欵不敷支配前日勸學所長張彬士因鑒於學界之憤激晋省謁見王省長請其派員查辦兹聞省署己委令沈陳棨查辦此案松屬省議員方而亦以學務不應摧殘曾向王省長函陳意見　兹據王省長復該議員等函略謂奉金等縣拉收貴縣　租節經敝公署電飭各該知事轉飭停止並令滬海道尹轉令所屬切實制止各在案近據貴縣勸學所長來署遞呈稱各縣拉租迄仍未己全縣學界有憤激决裂之勢等語業經訓令該知事督所經持勸令各校教員母荒職務並派委將奉金等縣拉租　形及貴縣境内學界現狀逐一詳查復奪讀來書殷殷以持平處理爲屬與瑚心理同符諸君酷愛和平關懷親睦如有明教極願佇聞云云至松縣勸學所業於一月分起將各校學欵照八成發給各校教職員不肯受領勢將發生意外兹據縣立學校校長會發出通告云飛啓者本縣勸學所因奉金兩縣拉收學租各校學欵不敷支配一月分起減發經費現狀危迫定於一月二十八日下午三時假城内第一高小校、 
間緊急校長會議共籌維持方法母任翹企 
[鎭江]  
　　勸學所籌欵計劃　丹徒縣勸學所長以本邑城廂市教育經費平日開支原有之校尚可敷用若籌辦義務教育增設若干校數殊覺艱窘然應辦要政亦不能因噎廢食爰擬可籌之欵有四（甲）牙帖附稅（乙）草帽草鞋草蓆捐（丙）忙漕滯納罰金（丁）整理屠宰稅教育特捐昨己呈請張知事核奪矣 
　　油荳最近市面　本週中之油荳市面大都疲軟查本埠油荳市向隨大連近來大連來電謂該處市面不振加以洋莊銷路呆滯故市價日趨疲軟刻下黄荳及油價均跌落四錢之譜 
[嘉興]  
　　槍斃盜匪嘉屬嘉善冶窰之駐鎭水警前被盜匪刦去槍械並槍傷水警當由該管官廳履勘屬實　呈准上峯懸賞緝拿在案現該案盜匪己由水警第二區購線緝獲曹建甫（即曹二窩子）一名解送戒嚴司令部開庭研訊該匪供認刦掠冶窰水警槍械並槍傷水警又串同賈老窩子刦掠浦東興當分得贜物不諱　當經夏司令官依法判處死刑業己呈准督軍於二十七日上午十一時將匪徒曹建甫一名騐明正身押赴東門外宣公橋馬路傍執行槍斃並將罪狀宣佈周知矣 
雜評一 
[再論江西之張軍（献）]  
　　張宗昌移兵就食贛民大驚昨評以政府對此無人管束之軍隊容留不裁任其竄擾引爲怪事或曰政府未嘗漠視贛民也彼其特電王占元請調駐鄂境或接濟餉費也即所以紓贛民之禍而示張軍以就食之途也雖然是說也猶有惑 
謂張軍在贛爲客軍因而移鄂歟則張軍旣直隸於陸軍部鄂王之視張部何獨非客軍擾贛不己而又令其擾鄂是猶以鄰國爲壑之政策也烏乎可 
謂贛省無力供給因以濟餉之責期諸鄂王歟則鄂省方以客軍　集爲苦即鄂督最近之請餉與募債其所藉口亦以客軍欠餉過多爲辭對於原有之客軍尚以領餉五十萬募債二百萬爲少而於未至之張軍責令接濟其可得耶 
然則此種形同流寇之軍隊不裁何待 
 
 
 

Page 8

 
 
   
 
 

Page 9

 
 
   
 
 

Page 10

 
 
[昨日金價又大漲]  
舊曆庚申年先令滙率驟漲驟落商業中之與有關係者損失居其多數惟金業僅上半年稍受虧耗至秋冬先令大條步縮以是該同業大都獲利所有各號盈餘數　己紀日前本報各金號先敗後勝己得滿意之結果　故皆預備結束度歳迨至昨日先令忽又大變遷一日之間共縮三辨士大條銀縮三七五先令上午縮一辨士東滙漲一分七五午後又改縮二辨士東滙僅漲一分　標金市價與前日比較共每條（重十兩）漲起元十兩零六錢手中有存貨者　趁此時機賣出　將先令結與銀行皆得善價據大勢觀測大條與先令之比較金價尚有續高之望年内銀樓飾金須看至五十元如此大漲己有三四月未見云 
又一消息云昨日上下午鎊價共縮三辦士之多爲近三月來所鮮有惟大條銀祗縮三七五故此次大縮並非國外之銀根關係聞係北京政府爲隂曆年關需銀甚巨故連日財交外各部向駐京各外國銀團商借小借欵或三百萬鎊或五百萬鎊合同均己成立儘年内一律交付以故鎊價提高銀價壓低據有經騐者推測至明春正月内鎊價仍須回長緣目今進口貨存滬待售書甚夥而出口貨日漸暢旺届時需銀必巨云 
[銀行公會反對新發元年公債]  
　　電一北京財政部總次長鈞鑒元年公債發行額爲數甚巨卒致市價低落影響於金融前途至深且巨前次銀行公會聨合會議曾函請大部截止發行在案乃近閱政府公報又有一千萬元號碼之公布逖聽之餘母任惶惑除己通知滬埠各銀行遵照前次議案不再收押並通電各埠公曾一律照辦外　所有此次公布之號碼應請迅予取消以免枝節而整金融統希鑒察上海銀行公會宥 
　　電二　北京銀行公會鑒漾電敬悉　己電財部反對并請轉告中交總管理處　請其通飭各分行不再收押此項新票　或代付息上海銀行公會沁 
　　電三天津漢口銀行公會鑒京公會電稱政府新發元年公債一千萬元號等因本會根據前次建議案己電部反對卽希查照一致辦理上海銀行公會沁 
[美商務參贊滬辦事處成立]  
　　英文滬云美國商務參贊駐滬辦事處己於上星期成立其地點暫在南京路懋業銀行參贊安樂德氏在華供職將及十九年據其談話中國前途定將有奇異之發展今雖時局不利阻其發逹然商業仍逐年加多可見中國如僅有一半機會即可使世人知其爲世界最好商場之一目前貿易蕭條此不獨中國爲然世界各處無不如是不久將有轉機中國極有擴張商業之餘地各國在華殊無商業上互相嫉忌之必要蓋資本投入愈多則各方面可獲愈多之機會也安樂德氏極贊成中外人民合資營業將竭力提倡中美合辦事業之活動原擬在美領署内設立商務參贊辦事處奈無隙地故借懋業銀行房屋以資辦公外間傳說商務參贊將舉美商會所應行之事納於自己職務之中其實不然美商會之職務仍如舊貫而商務參贊辦事處不過設法輔助中美商務之擴充耳上海爲中國商業之總口岸故商務參贊不得不分設辦事處於上海俾可就近照料美國商務之利益總辦事處設在北京己逾六年今仍繼續存在現由商業委員米金斯氏代攝各事安樂總氏須俟滬處組織完備辦理順適後方回北京此後分駐京滬兩處現擬在滬覓置住宅俾可移眷來滬助安氏辦事者爲土木工程師富蘭克李氏此人曾在中國調查鐵路材料事故尚熟悉華事云 
[一週中茶絲市概况]  
　　茶今年茶市之疲居各業之冠祁門及平水茶商己議决停業一年以爲維持市面之計己誌前報近週以來（二十八日止）茶市並無起色而變動亦絶少成交者除路莊大盤秀眉平水略有外餘無問訊即成交者亦屬價格極低數額有限隂曆年關轉眼聞届茶業前途殊抱悲觀也查華茶向來暢鎗海外者銷美爲平水綠茶銷英爲祁門紅茶邇來美國方面屢電探問總無回信英國則聞存貨己漸走動英俄通商將成事實故倫敦存茶將陸續運俄銷售近數星期來略有採辦小秀眉及珠眉等又據英商電訊謂倫敦華茶市價最低時曾到過二辦士二五今己漸漲至四辦士餘矣觀此則英國方面似有活動景象明年祁門茶商旣己議决停業則市面必能漸起斷不至如目前之疲軟也最近價格祁門紅茶己低至二十二兩綠茶平水大盤價自二十兩零二錢五至十七兩半不等婺源綠茶大盤自十六兩二錢五至八兩不等眉熙貢熙計十四兩至八兩云又聞近星期中各洋行因時届年關銀根奇緊　料華商將不能度歳遂思利用時機以極廉之價收買華茶曾向各茶棧詢問然華商因出價太低未免虧蝕過巨且存貨己做押欵者居多欲出貨又須先有墊頭故並未成交云　　 
　　絲　本星期之本埠絲市　己大有起色英美法印度洋莊接本國電訊俱有採辦成交數額尚不爲少卽價格亦復不弱綜一星期中七里絲成交者約八百餘擔廠絲約六七百擔灰經數十擔黄廠絲黄絲數十擔將於月内装運放洋云本週中成交者計有英商中和洋行購進十餘擔牌號爲銀雙象價六百三十兩泰和洋行購進柳琴牌二十擔價六百八十兩三井洋行購進黑馬大頭二百六十餘擔扯價七百三十五兩逹昌洋行購進紅龍大頭三十餘擔價扯七百二十五兩法商百多洋行辦去金麒麟牌五擔價五百八十兩　信孚洋行辦去公媽頭大十擔價六百六十兩美莊採辦最多各種牌號合計購去六百四十餘包　計景昌洋行購進雲麟雙馬牌頂頭二號扯價七百九十五兩信孚洋行購去綉麟飛馬頂頭二號一百擔扯價八百兩黑獅牌頭二號四十餘擔扯價七百六十兩金鶴牌頭二號五十擔扯價七百五十兩愼餘洋行購進綉麟飛烏等牌扯價八百兩　單雙獅牌扯價七百八十兩金銀孔雀牌價七百八十兩金銀汽車牌七百八十兩金銀蝙蝠牌扯價七百四十兩逹昌洋行購進駝鳥牌扯價七百四十兩康大扯價七百三十兩鴛鴦牌扯價六百九十兩景昌洋行購進梅恒裕三十包扯價八百兩逹昌購金鳳牌扯價七百五十兩愼餘購進金銀火車牌扯價七百七十五兩　泰和購進黑獅牌扯價七百六十兩停信購進金洋鈿扯價七百五十兩金彌彌扯價七百五十五兩神句牌扯價七百七十兩雲繭價亦因絲市活動繼續漲起故年内苟洋莊繼有動辦絲價必將繼漲云 
[本週中進口之印日紗]  
本星期中（二十七日）進口印紗計二千二百五十擔日紗無進口己出者計印紗四千六百四十擔日紗六千四百四十九擔其運往各埠者計鎭江日紗十六擔南京印紗一百六十五擔日紗八百二十擔蕪湖日紗五百五十一擔九江印紗五十一擔日紗一百八十五擔漢口日紗一千八百七十六擔印紗三千四百十六擔宜昌印紗一百二十三擔芝罘印紗一百三十五擔　天津日紗四百七十一擔　温州日紗二十五擔　大連日紗二百二十擔香港印紗三百擔日紗二千一百十九擔本埠印紗四百五十擔日紗一百五十擔其餘别處日紗十六擔云 
[本埠出口棉紗之比較華紗獨多]  
　　據本埠專做疋頭之瑞和洋行報告云近五年中由上海轉運出口裝往牛莊之棉紗印紗日紗英紗及本紗之比較如下 
　　一九一六　一九一七　一九一八　一九一九　一九二○印紗二○九○○二七三二七一一三七九一○九九七一三○五七英紗　　　　九　　　　　　　　　　　　　　　　　　一五日紗　二三九四　一八○○　五八九七　　九七　九一六○本紗一○八一七　一九三七○四一八七八一七八五九五七八二一觀於此則華紗近年來内埠銷塲之發逹可概見矣 
[近七年來輸出之鮮蛋與乾蛋]  
鮮蛋一項近十年來出口數額日增己爲土貨出洋大宗之一去年雖出口市面大衰而蛋之輸出較前年增加甚巨蛋黄白之出口數額亦與年俱進兹據西報調查近七年來（自民國二年至八年）出口鮮蛋乾蛋以運往日本爲最多英國次之俄國及新加坡南洋各地銷路亦廣兹將七年來運往日英之數額及價值列表如下二年運後日本　一一二三五三○○○枚　值七六五二六六兩　　　　英國　　　九○○五九二枚　　　　　五四○四兩三年運往日本　一一九三二○○○○枚　　六九六九五○兩　　　　英國　　一六三四八○○○枚　　一一四二六五兩四年運往日本　一○八三六三○○○枚　　七○七一八四兩　　　　英國　　一三九一九○○○枚　　　九七五○七兩五軍運往日本　　九一三八九○○○枚　值五八○九○六兩　　　　英國　　三七七一七○○○枚　　二五四七三二兩六年運往日本　　六七二六二○○○枚　值四二七三四一兩　　　　英國　　二四七二六○○○枚　　一六六八六八兩七年運往日本　一○三九四五○○○枚　值六八二七四八兩　　　　英國　　　　三九八○○○枚　　　　二六八七兩八年運往日本　一六二八九七○○○枚值一一五四三四○兩　　　　英國　　四八七七八○○○枚　　三三八三八○兩右表所記民國八年之鮮蛋出口運往日英　其數額超過往年甚巨足證蛋業日趨發逹　將來之希望固未有限量也其餘運往俄國七年中共輸出四六○五六六○○○枚值關平銀三六六五○八四兩以民國二年數額爲最巨計一萬萬餘枚值價以民國五年爲最巨　計一百十二萬餘兩運往美國七年中共六八九九五○三○枚計值關平銀四三四一八一兩以民國三年輸出數額爲最巨計四千五百餘萬枚　值價亦以該年爲最巨計值二十七萬餘兩運往新加坡南洋羣島七年中共八八二○七一○○○枚計值關平銀六二三○一八兩又由香港轉口出洋七年中共六三五七六四○○○枚計值關平銀四八三四五九二兩又零星運往他國甚夥統計七年中鮮乾蛋出口共二二七八三八一○○○枚計值關平銀一七四三五二六八兩以民國三年出口爲最多計四一三四五一○○○枚值關平銀三○○三六四四兩以七年爲最少計二○九八六七○○○枚值關平銀一五五五七二一兩云 
[袁希濤昨日演講歐美職業教育紀]  
　　黄炎培謂日内將因職業教育事赴南洋 
袁希濤君近自歐美考察教育歸國昨日午後三時中華職業學校特請袁君演講題爲「歐美最近職業學校之狀况」聽者甚衆先由顧樹森致詞述延請袁君演講之旨趣次袁君演講（詞附後）並將德國職業學校所贈之德國學生自製鐵器手工一件　畫數幀嵌畫紙手工數件與衆傳觀該手工等均極精美適用鐵器手工係用鐵擊成鐵花二朶並有枝葉且不得用銼僅用敲擊法製成綽約生姿宛如新折圖畫亦一筆不苟光彩煥發嵌畫紙手工係以纎美之彩畫嵌於薄質之硬紙中花樣翻新天衣無縫衆咸爲之觀感滋生袁君並謂俟携往北京後將來定贈存中華職業學校數件以供參考云云次由黄炎培君致詞先爲中華職業學校道感謝袁君之意繼謂對於所觀德國職業學校學生成績有二觀念（一）該成績等均極精緻而凖確絶非潦草塞責之作（二）該成績等均係各出新思亦絶非依樣畫葫蘆之作也於此二點我中國學生諸君可以知所勉己末謂職業教育之見重於全世界因袁君考察後來兹講演而益證明此後中國之職業教育當由授受該項教育者分負其責即授者應負發揚光大之責而受者應負拳拳服膺之責也兹以鄙人於日内即偕中華職業學校王志莘教師因調查兼提倡職業教育事　先赴廣東汕頭繼往暹羅及南洋羣島約經半年始歸今日特便告諸君云云　時己五時許　遂復由顧君致詞而散兹將袁君演講詞紀之於左 
鄙人今日承邀來此演講歐美最近職業教育之狀况感愧感愧兹請先述一概念即歐美之職業教育　以德國爲最發逹幾至職業教育普及之地步其餘歐美　國亦無不竭力推廣也鄙人此次考察所得之關於職業教育情形試析述之如下（一）美國現正厲行職業教育華盛頓教育局己有職業指導諸書之編刋并設職業介紹部等（二）比利時對於職業教育現亦盡力提倡比京己有職業學校七所而設一總辦公處支配各校一切鄙人曾往參觀也（三）英國本注重職業教育惟無一定系統大學中多設夜班講授各項職業之學科端緒甚爲繁冗（四）法國以前不甚注重職業教育　戰後乃竭力提倡二年前提出推廣之法律案於教育部内設工業教育局本年提出二千六百萬佛郎之預算案爲推廣建設之費以前在各級職業學校學生約二萬五千人將按年添加至一百萬人據法國教育家言法之職業教育己後於他國十五年今己一致力謀推廣云（五）瑞士除德國外瑞士之職業教育最爲發逹其國中有用四種語言之地方即法語德語英語及其本國之土語是也其用德語之地職業教育較佳其餘各地亦甚發逹如造錶之工人亦專設造錶學校以教之其他如郵電工人及普通傭工皆有講習之所其職業補習教育有己定爲强迫制者雖各地不同亦可見一斑（六）瑞典由該國政府新設職業教育局於京城及各大城從事擴張職業教育（七）丹麥荷蘭意大利西班牙諸國均提倡推廣職業教育（八）德國在各國中職業教育最爲發逹前代之學徒制現己打破鄙人曾參觀一職業學校内有學生二千二百人祗有工場三處因其學生常往校外實習且教師即工程師故教室與工塲均可上課也又曾參觀一職業補習學校内分三十七科　大别之爲美術的與工業的二種學生有四十歳者　有十五歳者又觀一女子職業補習學校計設十科每科又分三四種可見德國職業學校分科之細與其規模之大故該國距職業教育之普及己不甚遠現憲法所定補習教育四年之强迫在職業教育範圍中之補習尤居多數柏林市政廳專設職業教育局掌全城工藝教育關於職業學校之學生計七萬餘人其職業補習者每週五日在店舖或工廠作工一日至學校補習其欲先習技能略知學理再就職業者則每週六日均就學其課程年期不定大概三年現又在各學校用一種心理的試騐法（美亦然）且打破貴族制而爲平民制一切平民皆可送去試騐視覺觸覺等類其佳者可送入天才學校優待深造又用此法試騐來學工業之學生以定去取誠足令人佩服而當仿行也以上各節僅述概略餘請諸君將來惠觀考察團之報告惟是德國等現皆設法使職業學校之學生不僅學習技藝且須注重修養人格並研究文學哲學等俾免蹈偏重物質之覆轍此亦極可注意者也我中國職業教育方在萌芽時代深願國人曁現居職業學校者努力從事於此且同時注重人格與文化庶有豸乎 
[江浙絲綢機織聨合會開會記]  
　　江浙絲綢機織聨合會昨日下午三時假本埠九畝地高墩路國貨維持會開會　各地各業代表到者會長王介安上海怡生潘祥生浙江金溶熙杭州鎖左孫蘇州程幹卿嘉興蔣萊仙　硤石沈昕泉　溧陽孫昌峻等十五六人議事日程共列三案（甲）開放繭行對付方法案主席略謂蘇議會覆議决定除江寗吳縣吳江丹陽四縣外其餘五十六縣仍一律開放實與絲綢機織各業前途利害關係頗鉅萬一浙省議會踵起效尤則吾兩省各業生計勢將斷絶且最初開放每縣僅許五家至民國六年復增至二十家今將無限制開放所關尤鉅故當以兩省各業全體營業生計爲請願前提總冀逹到兩省九府不添一行不增一灶爲最要目的　惟兩省省長均未悉詳情自宜由各該地團體公舉代表　謁呈苦衷至於王省長意見對於議會且先依事實磋商磋商决裂再謀法律解决故日前政務會議　對於開放繭行案己决暫勿公布可爲樂觀述畢復與各代表討論良久公决對付辦法（一）要求王省長萬勿公布（二）咨交覆議須三分二以上通過爲有效（乙）該會立案事宜公决先由各團體按照「工商同業公會章程第九條」由各該地商會呈請主管官廳轉報農商部註册一方再由本聨合會同樣辦理至於設會宗旨乃在改良商品發逹實業抵制外貨挽回利權自有設立之必要　想官廳必當准如所請也（丙）議定貨價因貨價不定客帮恐來歳價跌意存觀望不即採辦而於來春營業大有妨礙急宜議定以免滯銷惟此次因到會人數未齊俟下次再議三案議决後續有討論比至散會己鐘鳴七下矣 
[組設改良上海港口機關]  
浚浦總局總工程師海德生等　前擬改良上海港口將來進步之報告書譯成華文分送本埠各機關己誌前報兹聞海工程師對於改良上海港口事宜積極進行日前己經該局會議决定　在九江路局址末第二層洋房租屋半埭組設改良上海港口事宜機關分撥中西員司十三名業己開始辦公云 
[德商請還動産]  
我國自對德宣戰後　本埠德國公私各機關及商行等所有動産等件均由管理財産事務局收存保管近有德商亨寳公司具呈和領函轉江蘇特派交涉公署請求將前經收存該商行之物件發還聞許交涉員己電請外部核示云 
[女子歐美同學會叙餐會紀]  
　　前晚六時女子歐美同學會假一品香開叙餐會到會者有史鳳苞·張美珍·周璧玉·周淑靜·宋美琳·周龔定英·孔宋愛琳·盧楊毓英·朱胡彬夏·石非比·張蓉珍·沈彬貞·梅江和貞·應美烈·伍哲英·伍程美鳳·石美玉·湯藹林·五瑞嫻·楊梁金清·與程婉珍等二十人祗因正會長胡宣明夫人業己徙粤　由副會長張蓉貞主席先宣佈開會宗旨（一）歡迎新會員（二）聨絡感情（三）選舉正會長次請書記湯藹林報告該會經過情形並以簡章誦讀嗣以各種重要問題由衆詳爲討論如該會當繼續進行或完全取消若存留之則一年集會若干次會費多少民國十年中該會將有何特别政策等事項結果爲該會須存留每季叙一次會費每年兩元本年叙會之宗旨爲專事研究與設法適應社會上之種種需要末爲選舉正會長經衆合意推副會長爲正會長而重選舉副會長結果石非比爲副會長事畢遂宣告散會　時己九時許矣 
[閩省學生被拘案近訊]  
閩省學生劉開祥陳國瑞許世雄林佑民劉友賢陳晉昌林壽昌王希昂江秀清等九名　因被閩商陳鳴岐父子並謝翔高等遭人暗殺案内牽累訊押上海地檢廳候示在案兹悉此案昨據司法界中人傳言　當時據各學生屬人邀請律師在公共公堂以刑事案起訴禀控閩省派來委員高足崙等違章等情己奉公堂訊明注銷但該學生九名現押檢廳並不主張解閩且本案亦將撤銷己據情申詳上級官廳俟奉核准批回卽當實行 
[逆倫案之昨訊]  
　　張萬興米店主張鑫生被朱紹生控其商通醫生朱健臣用藥毒斃乃父駕雲一案前日檢察廳復將該米店執事許棋新等傳案奉郭檢察官升座將許並該店夥友任關林並張之族叔張安臣及診治駕雲受毒之醫生孫德均六圖地保孫少亭連同在押之朱健臣等一千人證到庭預審直至晚間八時後始行訊畢判將朱健臣等還押許棋新等一并斥釋聽候鑫生獲案後再行傳案訊奪惟自該案發生以來牽涉人證之奉傳問話者極多頗有人向之索詐自數百元至數千元不等昨爲譚檢察　查悉己諭飭司法警長楊德山等按名前往拘究矣 
[友華銀行銀市報告]  
中美新聞社譯友華銀行二十八日報告云　昨日倫敦銀價近期跌三先令八便士遠期跌五先令八便士紐約價跌至六六又八分之三倫敦紐約滙價爲三八九又四分之一此間今日定價與昨同惟金圓漲至七三市况终日鬆動收市時　出價金磅三先令六便士又四分之一金圓六九昨日印度在倫敦買銀　而中國及美國則又賣出云 
[南北貨之最近市價]  
時届隂暦年關北貨正值暢銷之時各貨品市價尚與前盤仿彿惟胡桃瓜子紅黑棗三項銷路最繁而來貨不多市價甚爲堅俏客帮之開貨行家以貨缺不願多開現市天津胡桃開至八兩山東桃五兩五錢毫州黑棗十一兩二錢中擋九兩四錢下擋七兩二錢天津紅棗十二兩徐州瓜子六兩八錢大連子五兩六錢較諸前星期漲上一兩之譜 
木耳金針菜每届隂曆年關銷數較當日增十之三四此貨産自長江各埠今届來源不多而銷路不減於是市價增漲現漢口木耳每擔開至八十五兩中擋七十五兩永城金針菜十六兩亳州貨十五兩蘭州貨十五兩大興貨十六兩市價尚須看高云 
[航空站圈用地畝給價辦法]  
上海縣沈知事昨發布告云案准航空事務處函開本處籌備京滬航空線路辦法及該缐各航空站需川地畝己先後呈奉國務院分咨各省軍民長官查照在案查京滬一綫計由北京起經過天津濟南徐州南京以迄上海共需設立航空站五處前經本處派員調查上海虹橋路终點靑浦縣交界地方頗爲合用業經會同派員前往圈劃二十九保三圖地方約三百畝請派員　同本處人員前往詳細丈量當於一月二十四日由本公署派員並函知蒲淞市經董沈實寅副經董顧視清二十九保三圖圖董陳鴻翔會同航空事務處許委員曁靑浦縣特派正副總經理蔡鍾秀支誦堯七寳鄉經理員楊培天前往該管勘丈一切並經議定上海航空站購用地畝案照圈有航空站收用土地規則第四章第四十條　最高價格比照超等水田每畝給價銀八十元地内墳墓遷費不論磚灰每具給銀十一元小墳每　給銀六元骨壜每具給銀三元靑苗蔬菜每畝給銀二元除函致靑浦縣並分行查照外合亟出示布告爲此示仰各業户人等一體知悉須知上海籌設航空站需用土地係由國家收用所定給價辦法至爲公允務各遵照毋違切切特此布告 
[外洋船進出口消息]  
　　中國郵船公司之尼羅號星期日可山香港還抵上海當日即開赴美國之新金山此次由滬搭乘該船赴美之旅客頭等艙内計有美人三十名華人五名其中有清華學校校長趙國材君亦乘該輪赴美考察教育至於上海裝美之出口貨則以羊毛及瓷器礦沙等三項爲最多共有二百餘噸云又有昨日離滬赴法之法國郵船巴勒介號Ｐauilecat此次搭乘該輪赴法之旅客頭等艙中大小七十餘人均乘至馬賽登岸内有吾國派駐某國之劉某及隨員五人亦乘此輪同往法國又有往波脫賽特之旅客四名奇布低者一名哥倫布者六名星加坡者八名西貢者三名赴香港者十二名云又有奥爾忙佩克號自本月二十五日到滬即經開往日本神户刻己定二月十七號在申開還法國又有意國郵船披蘆斯那號Ｐlisna於本月二十二日從奥國來申後今己開往東洋及大連等處刻己定二月七日由滬還奥國之的里雅斯得云又昌興輪船公司俄后號定三十日午前三時由日本口岸行抵吳淞當日即須開有故其送客之拖船午後三時即由工部局碼頭載客赴吳淞又福來輪船公司之勒加斯探號Ｌancaster此次自美國紐約開來己於昨日下午二時進口裝來進口貨有鐵皮三千五百噸瀝靑二千五百噸又有洋貨呢羬香烟五金等一千一百餘噸現定在上海卸清各貨之後即開天津裝運甘粟二千噸赴瑞典取道香港及蘇彝士河云又有美商茂生洋行之貨船西愛文號ＷestＩvun從北美西雅圖開出以後昨日接到電訊該輪己於本月二十七日駛抵東洋之横濱將於下月一號開駛來滬約四號抵上海聞船中儎有二千噸貨物而以香烟爲居多數云又有日本郵船會社之烈斯奔丸ＩisbonＭaru係去年新加德國班之一船刻在東洋裝貨己定二月二號在申開往漢堡昨得横濱來電謂今晨己在日本開出准定下星期一到申星期三離滬云　又有行駛北美之郵船諏訪丸ＳuwaＭaru此次由西雅圖回東昨日己在日本卸清各貨開　來滬大約明日午後可抵上海該輪停泊於滙三碼頭在申出清各貨之後即定星期一六時開赴香港至二月十九日還抵上海二十號開往北美云又有歐洲定期班輪加賀丸ＫagaＭlaru本日可從東洋抵滬定三十一號六點鐘在申開赴盎凡爾云 
[國内輪船進出口貨之調查]  
　　進口貨（厦門）昨日太古公司之宜昌輪船自厦門開來裝來赤糖六千四百零四包氷糖八百十五包　牛皮二十七件煙絲二十三件暇米十件藥茶四件藥粉八件洋布二件梳打二件空瓶九件海菜六件　冬筍二百六十六件　（長江）昨日太古公司之吳淞輪船由長江裝來鷄蛋七十擔麺粉五百包桐油二百九二桶白米糯米四百十八包小麥一千一百五十八包靑蔴九 
 
 
 

Page 11

 
 
十二件黄荳一千四百零二包花衣五百十八包皮油四百十六桶砲竹一百三十四桶生漆十二桶紙頭一千六百七十件烟葉一千二百二十件煙絲二百十三件機花五百十八件鴨毛二百三十七件猪鬃五十件茶葉一百九十七簍又有三北公司之德興號亦由長江裝來白米黄荳一千六百六十三包棉花五百五十包機花三百零九件烟葉一百二十件猪汕二百零六簍鷄蛋一百零六簍瓷器七十八件小麥一千三百八十八包皮油四百二十桶　材八十件桐油二百桶黑荳三百三十一包本耳五十二包綢貨一百零七件其餘均爲雜貨（煙津）招商局之新豐輪船自修理下水後空船開往煙台昨日還滬裝來花生仁八千六百七十九包小麥五千二百五十包（温州昨日招商局之廣濟號從温州開來裝來綠礬五百包烟葉六十件松香二十件柳板三百十件鷄蛋一百五十二檐烟絲五十四件松木六十五件木柴炭共二千零五十二件傘骨雜貨二十一件（靑島）太古公司之鎭安輪船昨從靑島來滬裝來亂絲十六件黄白絲七十三件汽車兩輛烟葉一千包花生仁五百包牛　二百權料器五十八件銀洋一萬元紅牛皮二十件　　出口貨（港粤）太古公司之宜昌輪船此次聞赴香港廣東乃因出口貨擁擠係臨時增加之班輪定本日開出昨日裝有運港之貨計花生油五百七十簍蓮心十六包粉絲二十六包藥材九百三十五件茶葉六十二件木耳八十二包土布三十件黄荳一百六十一包瓜子六十五包瓷器一百三十七件香烟二十六箱綢緞十一箱栗子五十二包柿餅一百十包參二箱　油一百二十五簍棗子一百包石羔六百件洋紗一百五十件銀洋二十五萬元金條十二箱大條銀一百零五塊皮蛋十二壜雜貨一百五十二件裝往廣東之貨有乳腐六百壜土酒二十四壜藥材九十一件砲竹一百四十五桶香煙一百七十七箱洋布三十九件白糖三十包花生仁二千九百五十二包　黄荳一千四百二十六包麵粉二千包生汕三百三十八簍洋紗二百五十二件石羔二百件柑子五十簍活羊四百四十五隻雜貨一百十八件（寗波）又有該公司之寗波班新北京輪船　昨日裝出白来二千九百六十包麵粉二千六百包葵扇一百件鹹魚一百五十包生油皮油九十四桶靑蔴烟絲一百零一件白糖六十包綠礬六十包紅木四十件香煙十箱餘爲雜貨同日寗紹公司之新寗紹輪船亦裝出白米一千六百五十一包白糖五百包花子一千零五十包機花二百件洋布一百十六件橘子甘蔗八十六件生仁一百包生油八十桶鐵器七十六擔九十斤紙頭四十二件香烟一百十七箱魚乾四十件雜貨一百五十八件 
[滬南工巡捐局特别會議紀]  
　　滬南工巡捐局長姚石蓀昨日午後三時開特别會議到議局名　董事姚子讓朱志堯陸崧侯莫子經姚紫若穆杼齋等首由姚局長報告開會宗旨畢即行提議其一因華界租界通行自乘車輛及華界廣告稅案其二因法自來水公司請求加大水管案當衆討　良久議决如下一議决按照滬北工巡捐局來函融會意見函復交涉員二議决應照雙方簽字之合同辦理議畢即行散會 
[女界義賑會特别會議紀]  
女界義振會昨日開特别會所議案件如次（一）提議游藝會各事並歡迎蕭智吉夫人（二）陳兆元報告日前偕庶務股長盛宗紫玖往四川路靑年會與曹錫庚接洽己允會塲全假每日夜租費五十元一切用費均在内佈置時日不受租費惟開會日期最好在年假期内如不能凑合亦可商量販賣香煙一節亦己允諾停車塲之照會事己由曹錫庚擔任（三）庶務股長盛宗紫玖提讓游藝會各事均須特别高尚（四）蕭智吉夫人己允任本會會員一致贊成即公舉爲游藝會幹事（五）中國音樂一面請孫邦堯往民立女子中學與該校校長接洽一面應由會正式備函懇請（六）孫邦堯報告日前與唐佩蘭小姐商請精武體育曹音樂己家允准惟欲男女合演可否請公議公議准請男女合演（七）公敵男靑年會會員須用半價劵以示優待（八）公議游藝會日期　定夏曆辛酉年正月十七八九日（即陽曆二月二十四五六三日）時刻每日下午三時至十二時（九）唐淑箴提議請楊雪玖女士捐助圖畫由渠前往懇請兼請童子軍（十）許又銘夫人介紹馮　冠來會參觀見本會成績尚佳己允入會唯稱不日須往廣東不能在會帮忙所有廣東一方面勸募由渠擔任云 
[學生總會提倡自治之通函（續）]  
三）地方自治與人民本身之關係社會齷齪破碎爲吾人發展本能與延長生命之障礙而社會事業又非官吏之所能獨力舉辦　缺乏地方自治任有若何良好之中央政府省政府縣知事及國會。省議會亦不過以一紙空文相往還侈言普及教育開發實　修築道路調查户口注重　生均等畫餅齷齪破碎之現象　日俱甚一遇不良好之行政立法機關人民更宛轉呻吟不堪　騷擾剥削矣　比者時髦官　政客輒戴一假面具以加入自　運動第彼輩之所謂自治在以甲省之官僚政客宰制甲省乙省之官僚政客宰制乙省紫亂朱莠害苗自治兩字幾爲彼輩玷辱盡矣非吾人之所願聞者也蓋各省自治必須建築於各縣自治·及各城鎭鄉自治之上更須各縣自治及各城鎭鄉自洽係眞正人民代表之機關若北京政府令省長特别區之武人及省議會各派代表討論自治條例將聚非驢非馬之人物於一堂適以産出非驢非馬之自治條例亦非吾人之所願聞者也惟衡各國之先例察現世之潮流腐敗冥頑之徒己不能襲袁段之故智而無所顧忌吾人亟宜促地方自治之實現至於地方自治大綱應由各省省議會教育會商會農會工會學生聨合會各舉同等人數之代表組織全國民意機關定議地方自治細則應由各縣教育會商　農會工界學生界各舉同等人數之代表組織全縣民意機關議定前者所以防閉户造車之弊後者所以免變橘爲枳之虞如是誕生之自治庶幾名符其實　總之衆擎易舉孤掌難鳴無論主破壞主建設爲國家爲個人皆有賴於地方自治諸君求學有年對於公益事務責無旁貸即祈乘此寒假期内聨絡己畢業之同人及明逹鄉彦分頭演講唤醒農工商界着手籌備縣自治及城鎭鄉自治母爲城孤社鼠所濫竽母爲行政官總所操縱不勝　企之至 
[市北公學籌議自建校舍]  
滬寗車站市北公學創辦五載男女兩部學生己逹四百餘人惟校舍窄隘未能擴充日前校董會常會由校長唐伯者提議自建校舍以期完備當經通過由全體校董組織建築校舍籌備會公推簡照南爲委員長錢新之吳藴齋爲會計委員王一亭吳和士爲書記委員昨日（即二十七日）又假座南洋煙草公司開會商議募捐辦法到會者爲簡照南王正廷錢新之王一亭吳藴齋諸君首山簡照南認捐建築費洋二萬元又另捐南洋烟草公司股票一千股該公司股票每股票面港幣二十元共港幣洋二萬元）作爲基本金而王正廷錢新之王一亭吳藴齋四君每人各認捐建築費洋五千元共計捐得建築費及基本金共洋六萬餘元惟該公學此次預備建一最新式之校舍故估算地價及造費約在十餘萬元之譜深顚該以學各校董及社會上熱心教育諸君共同扶助俾底於成云 
[彚紀各學校消息]  
　　嶺南中學　虹口愛而近路嶺南中學昨日寒假休業並舉行第五届畢業式師範科畢業者五人梁詒榮佘廣澤温聨英林文炤程鴻輝中學畢業者九人歐陽樹康黄宗孟陳季諾陳　榮陳就合孫學悟周祖智盧國安佘廣業英文專科畢業者七人唐侣雲盧玉麟梁官英王振聲劉子棠潘廣英盧宏遠高等小學畢業者吳志杰盧藎戴葆銓等三十人聞該校定於隂曆正月二十一日開學云 
　　湖州旅滬公學　北浙江路湖州旅滬公學男女兩校共有學生一千二百餘人昨日舉行寒假休業禮並高初等畢業式高等畢業者男生八人女生十六人初等男生五十一人女生五十二人由校長凌銘之給發文憑獎品各教員相繼致訓詞而散聞該校定二月二十四日（正月十七）開學二十一日至二十三日招考新生云 
　　育材高小學校大東門育材高等小學即南洋中學預科己於本月十九日放假該校近年己增高程度畢業後得逕送中學二年級是以下届新生報名尤多明春定正月二十一日開學 
　　競雄女學白克路競雄女學昨日（二十八日）上午行休業式首由徐校長報告本學期成績亚致勉詞次教員吳孟芙吳崢嶸陳家英演講女子解放後之自立及　重實　衞生等言並給獎而散聞定於二月二十四日正月十七日）開學云 
　　廣東小學　閘北寳源路廣東小學校係民國元年　由陳鴻璧女士等發起創辦兹定二月二號舉行寒假休業式二月二十五號（夏曆元月十八日）開學該校向只收十五歳以下男女生聞因常有要求破例收錄　故辦事人等擬明春於横浜橋附近先行開　女學一部專收十四五齡以上女生云 
　　培本小學　閘北寳山路頤福里培本小學校開辦己届七載去年分設兩校每校設學額六十人昨日上午十時舉行寒假休業式由校董曁贊助人蒞校致訓並分給獎品計得獎最優者爲黄盈庭瞿樹仁陳賢聊諸生皆能以注音字母作百字以上小文云 
[國民大會策進會各省區代表會閉會紀]  
　　國民大會策進會各省區代表　昨日午後三時開第十四次　議推唐豪爲主席將組織大綱付二　詳加討論於第三條討論最多略有修改至七時餘始完全終了繼由主席提付三讀通過次行休會禮全體向國旗二鞠躬乃摇鈴而散 
[綺藻堂布業公所會議紀事]  
上海土布靑　及關莊清套布同　爲加入紗布交易所事特於昨日當會期間在本公所内開會提議同業到者三十餘家會議之下僉以爲土布一項牌號衆多且産額微少平時交易尚覺不數似乎無加入之必要主席以不加入付表决經衆迪過旋議常會等事至五時散會 
[雜糧油豆餅交易所經紀人籌備會紀]  
本埠雜　油豆餅交易所成立後額定經紀人數一百名兹因期限己滿額數未足故定於昨日先開經紀人籌備會到者「理事長」顧馨一·「專務」陳子彝·蔡裕焜·「塲務」顧士章·陳煜明·葉惠鈞等各職員及經紀人共百餘人下午三時開會議事程序如下（一）振鈴開會（二）理事長報告開經紀會宗旨（三）推舉臨時主席（四）討論經紀人名額案（五）决定選舉經紀人會職員案（六）討論辛酉年正月初五日起試業法（七）研究試業期内買賣標準物品摘要表（八）討論買賣標準物品之代用品價格升降案（九）場務部營　科理事報告成單通知書及場印徽章等式樣（十）鳴鈴散會經衆人討論後有某某發表以經紀人本定額數爲一百名現届截止限期計報名者祗八十一人今遵照本所程序缴到保證金者得六十四尚少十七人按照明限爲數己不能充足且有十七人未繳保證金己違背程序究竟即以六十四爲額截止或展期補足請衆决定有舉手贊成截止亦有贊成展期者結果仍展期二十五日開經紀人成立大會即於明日（二十一日）遷入二洋涇橋新星内定舊曆正月初五起開始試業云云至五時而散 
[久勝洋行營業之發逹]  
久勝洋行爲英京倫敦之駐華英國電氣機器公司所分設代表英國名廠十五家專營各種電氣機噐凡關於電氣事業之材料器具應有盡有惟從前專與洋商交易是以在平和洋行内開設有年華商尚不盡悉自聘吳承齋爲華總經理以來華商各大公司多往接洽故營榮更形發逹現因原有房屋不敷辦公將於下月一號遷移至四川路四十三號新居云 
[綠牡丹准予交父領回]  
　　伶人綠牡丹自現色相於滬上舞臺之後棒之者顧不乏人於是綠意「綠社」綠　吟一之名詞應時而起該伶年纔十四而如此走紅說者謂係受其師之賜近其師己故其父欲向領回而其師之父則以尚未滿師　而不允遂至公共公廨涉訟昨晨開審其師之父戚少英臨訊不到即由其父黄吉人之代表甘維露律師聲稱按照各國法律凡傳授技藝之人己故受藝者應可由家屬領回云云並據黄吉人上堂訴　原籍廣東向在政界民國五年宦游贛省失官後景况蕭條膝下九女六子撫養爲難遂將玉林（即綠牡丹之原名）從被告之子習藝去年其師故世被告一家全恃我子爲活而彼告性極兇殘恐將我子轉鬻於人且我現在尚可敷衍得去故欲將玉林領回等語張襄　核供商之美丁副領事判派捕將黄玉林領回交與原告一面傳被告到案改期一禮拜再訊 
[中華商立壽險公司聲請破産案之開審]  
　　昨日下午二時半公共公廨開審四川路中華商立人壽保險公司聲請破産一案反對該公司請求之保户除延有律師者不計外到堂旁聽之人不下四五十名第四民庭幾有人滿之患據反對者之各律師相繼聲稱該保險公司係繼續永康公司營業比時永康因勢將破産故出盤與該公司從新組織而取今名閱其保險單上所載基本金共有一百萬元成立至今纔祗兩載保户約計有三千平均每年當可收入保費十萬即使亦有賠欵而每年照收入之數决其至多不逾四分之一他項需用縱極浩大然斷不至於不能支持從前英按察使署因保險公司破産之事嘗判以保險公司破産實與保户有生命之關係良以投保壽險者並非皆富户而投保之時其目的係視爲一種儲　事業公司乃一儲蓄機關彼之營業性質旣非賣買行爲其職在保存所收保費何有失敗之可言更無破産之必要且閱該公司聲請破産狀内欠人人欠兩事皆未列有數目祗云寫字間内存有生財是將何物以請求破産而彼所謂一百萬元之資本因何蝕盡殊不明瞭數律師等請堂上查照向例一將此案移交總商會調查而該公司經理　鴻賓今臨訊不到亦請飭傳到案交保云云該公司之律師對於各原告律帥請將案交商會調查一層表示反對謂可先山公堂理眼員清理而後再交商會調查時承審官俞奠蓀襄讞即向各造律師及到堂候示之保户口頭宣諭大致以本公堂之所以核准該公司請求破産者亦係按照修正公司條例内第一百五十七一百二十七一百零九等條辦理今天各律師之請求本公堂極認爲合法准函請總商會調查三事（一）股東股本繳足與否（二）内何破産（三）財産總數俟其復到本公堂　秉　請理亳無偏枯即本副會審官亦係保户爾衆保户可退去靜候核示今與副領事（美領約君）擬就堂諭曰准保户代表羅傑律師梅律師宋律師之請函託總商會查明該公司股本繳足與否實情何故破産現存財産總數詳細復到再核賬簿隨函　去程鴻賓亦應到　帮同清理諭畢各保户即行退去而該公司之二房東徐景明反延林百克律師到堂控追房租要求將其生財變　抵償即經問官判候諭令程鴻賓將公司内生財趕緊　賣得欵除償還房和銀二百八十八兩外餘欵繳存公堂候核 
[昨日公共公廨訊案紀]  
昨晨公共公廨民四庭由張讓　會同美丁副領事訊理（一）妓女姜阿寳（即楚情）訴　婦唐老三迫娼請求自由案前判該妓發濟良所留養兹　妓之父母到堂請求領回嫁人而妓亦到案供良人業己相定惟未成禮等語「結果」姜阿寳交其父母具結領回擇配嗣後不准再有爲娼情事此諭（二）馬汝霖訴婦人錢四記（即馬錢氏）登報誹謗請追名譽損失案原告律師要求提前排審被告律師聲明被告亦有反訴請着原告交保「結果」兩造均自行具結出外候提前排審（三）江芝山訴曹金寳不理方單押欵案「結果」被告免予交保改期再訊（四）林陳氏請求給諭執管遺産案「結果」准給諭林陳氏執管公共租界遺産（五）張海舟訴杜馥卿不還夏布等貨洋三百九十三元六角三分案「結果」改期續訊 
又午後民一庭由陸襄讞會同領袖英總領事所委之俄國人麥拉夫（即己經政府取消俄使領資格之俄副領事）訊理俄人訟案四宗（一）克發洋行訴華人虞瑞清不理擔保新泰號主丁方正欠定貨英金三千八百鎊銀二千六百五十二兩案被告以在押己久延律師到堂請求准其交南京路貿孚木器號保出保數以五千兩原告律師以保數太少反對「結果」虞瑞清着交一萬五千兩人銀並保候再訂訊（二）狄克好夫與華人劉差臣戎友生何阿伙傅惠田徐德生陳開甫倪阿金等環訴阿拉白脫來司號輪船主拉石利疊不賠該輪焚燬時損失一千八百餘元之衣服債欵案「結果」限被告兩日内共交二千元舖保或存現洋二千元作保候訊（三）海滿洋行訴採辦衣食供給品局内之俄人某甲不理欠洋七千二百零七元一角六分案「結果」展期訊理（四）許懷子倫訴惠勒姆司不理欠洋四百元案因時己暮「結果」展期訊理民四　兩俞襄　會同美約副領事訊理（一）妓女鶯嬌（原名季素貞）延律師訴沈福卿孔老二迫娼案據該妓代表朱斯芾上堂聲明請諭令被告不准阻止原告與其分居「結果」　如所請辦理（二）寡婦張忻氏訴聚康莊不付存欵案因時己暮「結果」改期一禮拜再訊（三） 
顧友貴訴張仰之不還野味價洋案前判原告勝訴兹係被告不服請求復審「結果」本公堂訊問唐乃克之口供認爲可信應將上年十二月十七號之堂諭撤銷 
[惠康洋行准予啓封]  
洋人斯脫郎斯基前被美隆洋行延律師在法公堂控其行竊合同等契據等情屢誌前報昨又傳訊先由原告逹商律師聲稱此案牽涉人金王兩人乃係與被告合開洋行訂立合同均各簽字爲憑金姓現己在案　王姓並無其人實係揑造應請堂上注意惠康洋行主金惠泉由巴和律師稱被告斯脫郎斯基與金惠泉所訂之合同乃係用人合同並非併股合同至於王姓雖無其人然對於此案並無關係現將該行發封實與法律有所不合現今該行正在進行之時並非倒閉可比應請堂上着即啓封俾得繼續營業原告律師又起而聲稱巴和律師請求啓封一節敝律師並不反對惟請堂上知照金惠泉以後不得兜攬原告行内之主顧所有被告斯脫郎斯基行竊合同等據罪己成立應請訊究中西　員會商之下判准予兩致英公廨啓封惠康洋行案未判决之前關於美隆洋行之主顧惠康不得接洽 
[呑没託滙鈔票之押儆]  
　　滬寗車站界路中華轉運公司夥嘉興人楊月林因呑　曹焕文託滙往徐州之鈔票洋一千五百元潛經該公司經理龐炳生查悉報請捕房杳緝在案前晚經新閘捕房包探李明泉在新世界游戲比内將楊查獲搜出鈔票洋一千二百十元一併帶入捕房昨解公共公廨先山中西包探上堂稟明前情並將抄出之　洋及楊所購衣服呈案繼由曹焕文投訴本月二十三號託中華轉運公司滙寄徐州鈔票洋一千五百元被告給我收據一紙詎被呑没求究並據被告之保人蔡明偕投訴此案發生後往嘉興邀被告之父來滬料理現旣獲案所有用去之洋願爲帮同償還等語訊之楊月林供稱實因一時之愚求　經李襄　核供商之英包副領事判楊押西牢九月示儆起案贜洋交原告領去所有衣物交保人蔡明偕具領 
[俄人控訴譭謗名譽之傳訊]  
俄國人康攀吟在共會審公廨呈訴同籍人洛克麥諾夫登報譭謗名譽違犯刑律等情昨山總巡捕房西探開納將被告傳至公堂即據原告代表威金生律師到堂譯訴案情以本案有俄國國際問題關係應請將本案展期一禮拜歸領袖總領事特派自到堂陪審並請飭傳本埠俄文報館主筆到堂質證云云訊之被告亦延律師到堂代辯要求准被告交保候訊經中西官核供判被告洛克麥諾夫交五百元人洋並保候傳俄文報館主筆到堂下禮拜五集訊 
[私接電線之提訊]  
　　楊樹浦　朋路四百十七號門牌荳腐店主費錫如被公共工部局電氣處在公共公廨控訴　擅將電燈線接至四百十六五四等門牌及隔壁弄内等情昨由該管捕房將費提案經陸襄讞會同英赫副領事訊據原告代表律師上堂陳明案情並據電燈公司查騐火表人員（海爾）（培江）相繼上堂聲稱　被告店内共裝電燈　每月所用電費約計七十餘字去年十二月十六至本年一月一號竟用至一百四十個字較前增加一倍因恐其有損壤等情特往查騐始查出被告將電線接至四百十六五四等門牌及隔壁弄内四處每處皆裝電燈兩盞所需之電均從被告店中之火表經過致被告自用電燈三盞之電氣遂越出火表云云質之費供該荳腐店原係我開三年之前因另有他事故己租與葛火泉開設原告所控各節請向葛訊問葛現亦到案等語遂由葛火泉上堂供稱該荳腐店係我租開電燈之事與費不涉等語中西官得供判費無干開釋葛交一百元人洋並保展期再訊 
[外甥拐賣舅母之獲究]  
　九畝地聚興里八號鮑金源墨作主皖人鮑宗義前在安徽原籍娶方氏迄己十餘年鮑在滬貿易不歸家者亦有八九年該氏今年三十八歳近遭鮑之外甥詹招全設計誘拐出賣無踪兹爲鮑查悉於昨晨在南火車站將詹尋獲扭送二　警署移送地方檢察廳究辦 
[併紀誘逃男婦之獲究]  
　　徐家滙機匠程子祺之妻顧氏近遭本工楊秋全引誘偕逃匿居西門附近昨爲程及程父　宗一併尋護扭控二區警署轉送地檢廳訊究 
　　江北人張九林之妻董氏於去年九月間被葉德元由原籍誘姦捲逃匿居閔行鎭兹爲張查悉按址前往將葉與該氏一併尋獲扭控縣警察第一分所於昨移送地方檢察廳訊核 
[賭徒與頭家分别科罰]  
　　甬人汪三寳前晚在北海路二百六十九號屋内聚賭抽頭被老閘捕房捕頭偵悉率同中西探捕前往將汪與賭徒張玉山李小泉袁松林方世九孫項祥朱　生俞阿二盛祥林胡長生婦人張沈氏等五十三人連同賭具一併帶入捕房諭將汪三寳收押餘准存洋二十元保出昨晨出廨傳訊即據捕頭開立根上堂稟明前情將賭具呈案請究訊之汪供實因父親病故棺衾等費無着不得己邀友賭博欲將所得頭鈿料埋父喪乞鑒訊之在賭各人均供由汪邀往帮忙中西官核供以汪不應違章判罰洋五十元餘人各罰洋五元一併充公賭具銷燬 
[浮屍委係溺斃]  
　　二十四保九圖地保吳繼生昨投地檢廳報稱江境廟附近小港中余來浮屍一具面貌腐爛難辨年歳查無家屬呈請相騐午刻奉委郭檢察官沈檢騐員等前往騐得該屍周身並無别故委係失足溺斃因判由堂棺殮 
[自願碾斃之獲救]  
　　昨日午後三時許有一年約四十除歳之某甲乘坐黄包車至老北門附近見華商某號電車一輛迎而　來甲即從黄包車中躍出跌入軌道中幸　電車上七號司機人眼快手靈立即截機止住然甲己挿入車下因有救命板護住略受微傷迨由賣票司機等人將其救援出險據甲自言因債負纍纍欠人洋二百除元無可彌補自願覓死等語後即舁送新普育堂請爲醫治不知能保全性命否 
[汽車撞傷行人]  
昨晚七時許有汽車夫王林珠開駛三千六百五十五號汽車行經公共租界南京路山西路口撞倒安徽人吳保仙受傷甚重耳鼻流血當即不省人事由老閘捕房一百八十八號印度捕查見當即前來阻止汽車開行扶抱受傷人入汽車押令載送仁濟醫院醫治一面持傷狀單帶該汽車夫入捕房稟候捕頭發落 
[搶土各押三月]  
　　陳小龍毛桂生姚囝囝薛東升石老其張阿毛王阿三前日與在逃三人至虹口斐倫路刦得某國人所帶重約十餘兩之鴉片煙土一包被中西探捕查獲昨解公共公廨經中西官訊實判陳等七人各押西牢三月土送海關焚燬並補提同黨究辦 
[誌謝]  
昨承商務印書館惠贈第二百七十七期英語週刊及第十二卷第一號小說月報各一册又靑年會今晚聞冬季末次會員交誼會承贈入座劵兩紙又亞細亞火油公司惠贈影印古畫月份牌五張又廣生行惠贈五彩月份牌兩張誌此併謝 
來函 
[江海關徐筆生來函]  
　　頃閱二十六日報載有海關人員竊取支票一則内載徐畢生竊取支票等語不勝駭異鄙人現仍在　供職與貴報所載之事毫無影響應請登入來函欄内　正爲講徐筆生謹上一月二十六號 
雜評二 
[軍人决他（訥）]  
民族自决爲世界最新之潮流蓋皆因有所迫不得己起而决自身之命運也文化隆替繫乎民族國家主權屬於國民故至不得己時非起而自决不可至若軍人惟以服從爲天職軍人而自决則法紀淪喪號令不行國家必兆分裂之禍 
　　然而今日中國之國民日昌言自决而不能自决軍人則日言服從而日行自决之事餉可自籌兵可自招一切擴張權力可以自由行動其甚者非特一己之所求可以自决卽舉凡國家大政用人大權與其他不涉軍事範圍者亦往往操縱於其間政府仰其鼻息而事事奉命惟謹若是則自决以外尚可决他嗚呼軍人而决他非中國獨有之現象哉 
　　奉張力保張勲事自軍人言之可謂决他自政府言之可　他决我恐今日由他决而用一張勲他日將無一不可他决矣 
公布欄 
[上海地方審判廳]  
　　判决主文（民一庭）一件判决姚俊典與李裕生爲贖田涉訟一案主文原告之謂求駁回本案訴訟費用歸原告人負擔　一件决定　國　與戴生壽車價糾葛一案主文本件訴狀准予註銷（民二庭）一件判决姜禮昌訴王桂寳貨欵糾葛一案主文王桂寳匯償還姜禮昌洋七十六元六角訟費歸王桂實負擔　一件判决趙周氏與楊顧等因欠欵糾葛一案主文楊廣順應償還趙周氏本洋三十元趙周氏對於楊廣順利息之請求駁回趙周氏對於曹加文訴訟准予註銷訟費趙周氏負擔三分之二楊　順員擔三分之一一件判决諸夢雲訴喬慶甫因確認營業及賠償損失涉訟一案主文原告人之請求嚴回訟費歸原告人負擔一件判决楊立三訴陳建生抵欵糾葛一案主文陳建生應償還楊立三本洋一百五十元並自民國八年舊曆二月二十日起至執行終了日止按月二分計算之利息訟　歸陳建生負擔　　一件决定關氏訴夏周氏欠欵糾葛一案主文本件訴狀准予註誚訟費歸原告人負擔　一件决定蕭張氏訴江二等車租糾葛一案主文本件訴狀准予註銷訟費歸原告人負擔 
　　批示　一件李陸氏呈請保釋由狀悉孫阿毛業經本廳依法改折工作並己送法執行如果有患病情事該局自有醫生療治所請　予釋放之處殊屬無此辦法着即知照此批一件高阿桃狀請减價召買山狀悉仰速來廳候誠此批　一件王仁忠狀請緩期由狀悉着即將方志恩交案母得藉詞　展致干未便此批一件黄志成狀領欵洋由准領此批一件徐林慶狀請執行由狀悉修傳案訊奪此批一件周瑞生等狀請給領由狀悉己傳領矣此批一件梅建棠狀領欵洋由准領此批一件何彬成狀請　釋由狀悉仰即來廳候諭此批一件梅建棠狀請銷案由狀悉准將王象寳開釋完案此批一件錢口珊狀請銷案由狀悉准予銷案借據一紙着即來廳繳讃具領此批一件張懷廣　請給領由狀悉准予來　繳證具領此批一件諸瑞卿狀請銷案由狀悉准予銷案此批一件黄蓮塘欣讀核示由狀悉仰即來　候諭此批一件黄孫氏狀請執行由狀悉　俟該債務人届期不履行時再予飭吏追繳此批一件李大源狀領撥據由准領此批一件唐王氏狀交欵洋由准交此批一件許金清狀保唐王工由准保此批一件何富生狀請着保交案由狀悉候傳案追繳此批一件朱老一伏交欵洋由准交此批一件王維福狀保周開兩由狀悉查洽源衣莊並非爾所開　何得率行朦保殊屬荒謬特斥不准此批一件朱阿弟狀領欵洋由准領此批一件李朱氏狀領欵洋由准領此批一件楊阿囝狀請給領由狀悉本案卷宗尚未奉高等廳發還所請應從緩議此批一件楊瞿氏狀請銷案由狀悉着速將案欵文清毋得藉詞狡展致滋訟累此批以上一月二十七日 
[滬海道尹公署]  
　　批示　一件代表省議員龔滌瑕等星爲行政司法未便分　請飭縣遵照以符原案由呈悉查此案前據施滋培等以外沙承審員暫駐餘穀鎭等情到　當以該處是否適當指令該縣知事查核具復飭遵在案據呈萌情仍仰祟明縣知事邊速併案體查地方情形核議　復以憑察奪毋再　延切切此批一件　　縣公民許鳴等呈爲劣董包庇烟窟環求澈貪究懲以清黑籍由呈粘均悉禁烟功令何等森嚴該縣經董凌雲湘包庇炳　至有十餘家之多如果屬實情殊可惡仰南滙縣知事澈　明確秉公核辦具報此批一件南瀝民人陳吉士等呈爲違法庇賭環求飭縣從嚴查封拘　由據呈該　土　潘阿二鐘演戲聚賭警匾違法庇護等清是否屬實仰南　縣知事迅連澈查明確漿公核究具報毋稽違延切切此批一月二十八日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[陽山游記（二）] [  小仲]  
　　老虎洞云者以大石連續而成形爲脊爲足爲身爲尾皆畢肖附山直下此乃其首洞則其口驟觀之如虎之疾馳下巖張口有所乘也洞廣可二丈高約五丈仰視赤石森森垂垂欲墮心悸其崩凛乎不敢久留洞頂有拳印傳者曰昔莫天佑略地經此山以洞爲行營一日聞敵襲憤而抵石遂留此蹟予謂莫天佑力誠巨可陷堅石然洞高五丈許莫足踐而手抵之且拳大於常人十倍巨無覇無若斯偉也不經之談附會相傳成爲確論天下事比比然矣出洞攀石直上石峻路峭幾墮者數約五百步至蝙蝠洞洞口偪窄僅容匍伏入入則空闊可五幢屋黑暗無光滿棲蝙蝠故以名洞探首其中隂森可怖導者曰長髮軍擾斯村鄉人入此洞避難者幾千人以大石掩洞口賊滿佈山中不知也忽來一猴掀石闖入匿入震恐喧聲逹外賊搜而殺之無一得免佛說刼數此或其徴更上石益奇路益險手足遞進仰望山巓己近眉睫鼓噪直上攀登益急及躋其巓則祠門所見之高峰尚拱立在數里外也蓋山有二峰予所登者爲虎尾峯老虎洞之尾至斯終故名高祗前峯四之三前峰名文筆峰自遠觀之但見高峰及傅麓虎尾幛於前文筆隠於北故不得而見也至是力疲止而休焉 
筆記 
[婚宴記（二）] [  園]  
徘徊間聞人在旁輕贊曰吁佳哉今日陪新之二女士一答曰然二女士某塾高材生學擅中西嫺於辭令者也回首視其人衣冠工整年少面白皙眼光四射佻蕩類弗覊胸佩花徽識爲司招待者多感之客因遂進問二女士何姓少年笑曰愧未識及殆皆氏蔣未畢言忽爾舉足趨進向此二女士接手多感先生退立西廊下同來一客亦别去幸遇舊友邀往東廂坐茗談片刻微倦辭出外問廊下鼓聲時起客來續續佻蕩少年尚往來馳逐於女客席房厥狀甚忙大類三春蛺蝶聞香而至飛翔於衆芳國裏屢上右手示人壁間懸幛霍霍露指間鑲寳之戒未幾席終諸女賓整鬢理袂盈盈興起自側門入衆皆悵望露蘭苿莉之香蕩漾空氣中久久弗散多感之客己見主人步出東廂後主人者今日成婚之新主人冠年旣届錦藍團花之袍綴以金紐上加玄緞散花對褂不頂而方靴頰膚堅張圓渦弗露向來賓略道寒喧卽匆匆入伺從上更料宴席司招待者六七祗一留助指揮宴席旣整主人復出會觸多感先生握手一笑讀者須知此笑雖名謂笑微動其頰殆出勉强直可名之謂哂耳握己掉首之他多感先生則甚怪憑闌而思與主人非泛交主人交際不聞廣奚爲今夕所見漠不相識多而客來獨盛堂前後先後設宴將近五十席得母主人嗜熱鬧凡屬一面緣皆獲蒙柬邀然又不懌意主人每覩門外車影或聞蹄聲近入門額上立添一皺紋客來續續主人額上之皺紋猶如水波作漪隠隠擠動無己嗟夫讀者羣公至此必以爲主人蹙頞殆爲客非佳客則是主人之客悉皆衣裳楚楚者主人厭客或當别有意在多感先生善推哲理今索解沉沉亦竞莫得要領遂亦止而勿思不圖仰視堂上客座己滿尚餘五六無席可入相顧逡巡座中一客忽引手曰諸君曷不趨後堂多感先生隨衆入則後堂座客亦擁多感先生得向者同來西服之客爲覓一缺餘仍亭立四望欲問招待不知招待諸公斯時方在西廂圍坐索飲傳票催花力倡雅興以寫餘情也 
劇談 
[仙韶寸知錄] [  天亶]  
　　崑曲之唱工着重固盡人而知而作工之細　亦大有研究於逾國鎖門送客接見之微多有講求非若京腔中之「這廂有禮」「謝坐」等念白隨便一坐可比當薛瑶卿壯年唱崑旦湯雙鳳從學打花鼓一戲出場時昻頭而上瑶卿卽唾其面迫其軟腰低頭而出邇時先君子在旁詢薛何必如此認眞瑶卿謂非余過分吹求因其太不合戲情故凡爲打花鼓之女子不問可知爲小家婦女則其所居决係短垣三尺矮屋及肩其出門也必須低首而行安見身居閨閫之名姝亦出而唱此種鳳陽調請觀湯上場時之走路門高於人倍蓰故可昂然出入試問與戲情合乎不合崑曲作工之細膩於斯可見 
活捉一劇爲付角之重頭海上普通人士得見上年天蟾舞台三班合演陸壽卿之活捉皆謂歎觀止矣然據余所見陸安能及姜善珍是劇最難之處在繞桌環行時例不許露足被捉時旦角將繩套付頸内付例須將頸上下轉繞而轉繞時成一绞絲形然不可切緊　管倘一切緊不復能唱姜并有鼻涕流出四五寸可隨意伸縮而不墜皆爲陸所不能者 
新聞拾遺 
[失却表鍊] [  隠厂]  
　　南京夫子廟爲全城最熱鬧處亦即扒手薈萃之區昨有徐某新自北京來衣服闊绰胸懸金表一上繫尺長金鍊鍊上鑲有鑽石兩粒及紅藍寳石各一價值甚鉅在龍門街立觀拳藝忍有一人向其乞火吸烟不意火甫乞去而金表鍊不翼而飛表仍在胸前袋中蓋鍊係被剪去及經覺察乞火之人己不知去向亟起追尋終未獲住惟有徒呼負負而己 
[走了掌珠] [  立德]  
　　無錫横浜口居民朱某生有一女甚艶年逾笄尚未字人邇與江央上張某暱奈朱家教綦嚴未得出門一步張乃央鄒某代向朱求婚朱拒絶旋將女許與何姓鄒探悉前來詰責朱某答謂女吾所生有吾作主與爾何涉繼至互相齟齬武力解决嗣經鄰居解散朱忽生忿意是日將女送交鄒姓令鄒擇配鄒即將女送至張處囑令成婚翌日通報朱某謂女己失蹤現正雙方交涉云 
小說 
[社會小說衆醉獨醒（二五九）] [  瞻廬]  
　　第四十一回　聞警報將信將疑　誇貞操有聲有色慧姑心裏明白多分不懷着好意郤不敢去禀告母親他正得了玉如的凶耗心亂如麻要是禀告了難免他愁上疊愁急上加急况且住在城市裏面又不是窮鄉僻壞怕他們怎的只要自己留意别向冷僻地方走動過了幾天搬家到新村裏吸那新空氣度那新生活一切惡魔自然滅跡那時再把這事禀告母親知曉也不爲遲主意想定然後懶怏怏的入内却見朱氏打扮整齊迎面出來叮屬慧姑道慧兒我到劉家走一趟探聽一個確實消息我没回來時你休得出門且伴着聰兒在家裏坐慧姑道母親儘管放心前去我自會照料門户那時王媽早唤了一乘籐轎伺侯朱氏上轎朱氏道我心急如箭不用小脚娘姨在前而擺轎王媽留在家裏帮同小姐照料門户吩咐己畢便怱怱的上轎而去慧姑回到裏面心中百般不快按下不提且說朱氏到了劉公館下轎進門這些丫環僕婦瞧見舅太太到來宛似螞蟻報信一般接二連三的向主母禀報那時邦平娘子正和小賓娘子在裏面講話聽得朱氏來了兩人部把賬圈揉得紅紅的然後起身迎接彼此相見坐定邦平娘子先啓齒道玉兒這孩子不知爲甚麽事驀然間尋這短見（還須問你自己）我得了孩子的兇信幾乎把這顆小剪得一片一片的碎自從清早見了這個電報一陣陣的淌涙把眼涙都淌得乾了說時又掏出手巾擦那一雙又乾又燥的眼睛朱氏道妹妹玉兒跳海這事眞來得突兀我也揣摸不出什麽緣故大凡自盡的人總有甚麽大失望的事生趣索然方才行這卜策玉兒的家庭又素來美滿妹妹又素來疼愛玉兒難道　活得不耐煩好端端的去跳海邦平娘子也曉得朱氏用話譏剌他但只裝做不知 
自由談自由談 
[記昨日所見] [  鵑]  
　　昨於黄浦江畔見三數間鷗振翅掠波而飛徐徐遠去予游目送之同入烟波中悠然神住覺天下之至自由者莫如此鷗天空海闊任其翺翔哀楽無關榮辱不問其樂也何如 
嗚呼吾安得一變而爲鷗 
 
 
 

Page 15

 
 
   
 
 

Page 16

 
 
常識 
[本增刋二次修正投稿節則]  
（一）投稿本增刊者其材料除衞生道德法制經濟四項外特增維錄一項仍以有關常識者爲限其有語涉攻　個人者恕不登載 
（一）投稿者每篇須在五百字内每句請自加單圖若篇幅過長及繕寫潦草字跡不易辨認者佳搆亦從割愛 
（一）登載之稿酌定甲乙兩種報酬甲種兩元乙種一元即注明來稿之末其願取酬者投稿時須署名蓋章於標題下（但署名不蓋章以不願取酬踚）如登載一星期後無人指摘其轉錄他稿者每逢下月一日（陽曆）可即向本館取酬其取酬時之署名蓋章須與投稿時同（一）投稿者如不願取酬或不願將所署之名發表者請於原稿注明附函恕不作答 
（一）投稿登載時本增刊得酌量增删其字句（一）投稿不登載者原稿恕不發還 
（一）凡投挿盡稿須用　筆或毛筆洋紙墨繪大小不拘盡法須整潔錄後酌酬惟得增減潤飾或不用原稿另紙重繪註明原名 
[投稿注意]  
惠稿諸君均鑒　近投稿者多以抄錄售欺本館所具薄酬反將損害社會道德殊抱不安兹定自明日起諸君惠稿篇末務請開明姓名曁詳細地址最好附一名片所蓋之章務與名片上姓名或别號相符以示確負責任否則珠目難分恕不登載特佈 
常評 
[說錢] [  老圃]  
說文錢銚也古者田器是錢之本義爲田器錢字見於詩經者曰庤乃錢鎛此爲田器之錢錢字見於周禮者據鄭司農說泉府或作錢府此爲貨幣之錢然吾謂田器之錢與貨幣之錢本是一物古時物物交换及農業時代以田器爲貴乃以田器爲交换之媒介物近世出土之空首幣其形如鏟或謂之鏟幣此即古之錢錢卽銚爾雅方言皆作　釋器曰　謂之疀郭璞曰即古鍫臿字方言曰臿燕之東北朝鮮洌水之間謂之　趙魏之間謂之喿今以空首幣較之古鍫臿圖形正與臿頭無異說文鐅河内謂臿頭金也空首幣卽臿頭金其上有空首之柄可納木柄故空首幣當謂之錢或謂之鐅中國古幣自廢貝以後當以空首幣爲最古春秋列國之幣以及新莽所仿諸布或作　形或作　形實皆臿形之變相特下有兩足或謂之方足幣或謂之尖足幣亦有圓足者而要皆臿之一種說文有采字兩刃臿也互瓜切又有　子　臿也矩于切此即方言之鏵吳越春秋之鋘其臿有兩刃漢武梁祠畫象神農執兩刃臿作辟土狀夏禹亦執此物其他又二見形皆與方足幣無異特柄長耳乃知方足幣即武梁畫象之兩刃臿形說文　从丫象形　从人象形則類尖足幣而要以田器之形爲貨幣則與空首幣無異鄭樵謂方足尖足諸布象古泉字之形其說非也抑古人以鍫臿爲貨幣之形尚有寓意三晉之幣多作兩刀臿形猶齊莒之幣多作刀形蓋臿與刀皆有利刃其用意蓋同利字从刀亦此意也 
國民常識 
[送竃的一舉免了罷] [  曹文海]  
我去年曾記得舊曆臘月二十三日晚上沿街堆着紙轎紙馬一張紙馬張和許多的稻草引着烘烘烈火更有無數的愚夫愚婦向火堆裏磕頭我不解他的意思問他有何怨氣拿頭向地蠻撞呢他就駡道小鬼你懂得甚麽繼說今天是臘月二十三日竈君老爺上天又說自古傳下的呌做送竈我再問他送竈的一舉有何益處呢他就回答我說竈神上天去把我家一年的善惡報告玉皇大帝我家善多惡少那玉帝就降福我家惡多善少就要大禍臨頭嘮嘮叨叨說了一大篇把我弄得眞眞不懂 
方今民國成立改革己經十年這種迷信應該没有了輿論家也說了多次可恨國民毫無常識送竈的一舉差不多又快到了那末一般迷信家又要高高興興辦這送竈的事買甚麽紙轎呀紙馬呀糕餅糖果忙個不了算一椿正經的事還有一般經濟困難的人家拿汗血的金錢去辦夢想希望的事可笑不可笑 
我想善惡的事本從自己心裏發出依着正道做事有何罪惡呢拿着無用的一張紙馬呌他竈君老爺七恭八敬就算上天告訴神通廣大一旦焚化變成了灰踏在街上來往的人脚底下有何靈效呢又想現在北方的災民飱風宿露無衣無食也可算得大禍臨頭了難道他們是不送竈麽不恭敬麽所以我想勸勸有常識的家庭與其拿錢去買紙轎紙馬糕餅糖果不如去助救災民就是善多惡少了打破迷信此番送竈的一舉免了罷 
日用常識 
[新一掌經（二）] [  I]  
英國一噸Ｔon（簡作Ｔ）是二千二百四十磅合我國十六擔八十斤此制沿用於我國社會己久兹述由噸合擔斤之手指簡易算法如下 
例如煤八噸合幾擔幾斤法先屈大指呼八次按照倍數比例之理屈食指中指無名指小指而呼十六三十二六十四一百二十八又次將無名指上之六十四退下一位爲六點四與小指上之一百二十八相加得一百三十四點四卽知英國八噸合我國一百三十四擔四十斤（注意小數下一位即幾十斤之位置） 
　　考其理由則小指上之數係先從每噸十六擔合算而八十斤之位置與擔之位置相差一位八與十六又適相差一倍所以無名指上之數退下一位即爲剩下每噸八十斤合算之數兩數相加卽得噸換擔斤之數（乙種酬） 
家庭常識 
[廢止賀年錢以有益兒童之玩具書畫代之] [  陳曼英]  
前讀本刋張悟非君所著之「改良春燈以開發兒童心理」一稿欽佩莫名蓋春燈雖屬玩具然關係兒童心理良非淺也故若能事事改良則舊曆新年中之各種陋俗必可從此掃除逹而至於極點惟應當改良之事尚不僅春燈一端己也即賀年錢亦其一也夫所謂賀年錢者在父母心理亦不過欲博兒童之歡心聊增家庭之趣樂而己惟在兒童方面則非徒無益且有莫大之害蓋得之者彼必任意揮霍賭博也看戲也購玩具也無所不爲矣雖然得之而能積貯者固不乏人似不可一概論然積貯者少揮霍者多也若果能積貯則於兒童方面亦無甚裨益僅博其一時之歡而己故以鄙意觀之不如廢之惟常年老規積習己深廢止一事尤非易言在父母方面則不忍拂兒童之意恐失家庭之歡在兒童方面則似缺少興味故但言廢止一事亦屬大難若長此以往任其進行則此種陋俗必無改良之一日故我謂欲廢止之則不如以有益兒童之教育玩具書畫代之年齡稍幼者給以玩具等物俾知淺近科學智識年齡較大者給以書畫之類使知今古大勢則兒童感激之心尤非銀錢可比且能永永不忘而父母迎合兒童之心亦莫此爲甚也試觀歐美諸　每届耶蘇生誕是否以玩具書畫爲贈給兒童之惟一禮物乎此亦並非盲從實則亦係實情實埋之舉也現適舊曆歳尾因作是稿以告爲父母者一得之愚諸君以爲然否如或果能實行則有益兒童身心良非淺也（乙種酬） 
衞生 
[猝中症之注意] [  宗肅氏]  
猝中之症患之者多爲四十以上之人係一種遺傳性往往其父患之其子亦以此而死問有未滿四十而患是症者則其致疾之原有二一係曾患梅毒毒氣上蒸及腦漸至血管脆弱一遇剌激血管即崩裂而成此症一係飲酒過度亦能使血管脆弱而成此症 
是症異常危險當血管崩裂時若血流之延髓卽不可救故於是症發時在旁之人切不可亂摇動其身體蓋此時血管尚未大破或可以救否則將血管愈震愈破雖有良醫亦不爲功先宜靜靜將病人臥下頭稍高起以濕冷毛巾蓋其上血遇冷則凝結不致流出過多次以肥皂水灌入肛門使腸部運動則腦部流出之血流至腸中不致滯留腦中若一時無肥皂水可用火炙其足血性向熱亦能使血下行血旣下行則病人即能漸蘇惟此時血管尚未凝合當再請西醫治之可望有救吾觀社會上患此症者十有九斃爰成此篇望注意之（乙種酬） 
 
[新青年的前途]  
農業常識 
[棉之害蟲驅除法] [  沈兆荃]  
棉之害甚多水旱而外尚有兩種曰蟲曰病二者相衡蟲害尤甚自播種以至收穫無時無蟲害之虞兹不揣謭陋將歷來研究棉蟲害之防治法略述如左以供植棉家之參考焉（一）土蠶又名夜盜蟲）驅除法（一）棉苗發生時當勒於中耕鋤草以搗毁幼蟲之巢穴（二）每日清晨巡視棉田可趁土蠶未潛伏時捕殺之（三）成蟲（即己成蛾者）發生期可用誘蛾燈捕殺之 
（二）捲葉蟲驅除法（一）於五六月間棉田中可點誘蛾燈庶晚間成蟲來棉科産卵時得誘殺之（二）棉田道路及田埂之雜草須除去以絶蟲卵遺留之虞（三）行輪栽制以免蟲害連年之患（四）於早露未乾之際人工捕殺幼蟲一小時因此際幼蟲尚未捲縮葉内也 
（三）棉蕾蠧蟲驅除法（一）冬季拔株宜早當在成蟲未潛伏前行之最遲期以十月底爲限（二）拔株後即宜深耕并將棉田雜草殘株焚化之以殺潛伏之害蟲（三）種子未播前須精選之（四）於田中見棉蕾蠧蟲可勤捉之 
（四）棉籽蟲驅除法（一）選擇精種（二）此蟲喜濕惡乾稀播勤耘使日光射入株間空氣流通全田之蟲害亦可减輕（三）見棉鈴之近萼處有蟲糞排出者以烟草汁從孔中注入能殺其幼蟲（四）十月問見棉株上有灰色之繭採下燒之（乙種酬） 
工業常識 
[木才保存法] [  逹道]  
木材之爲用甚大人皆知之惟對於保存之法多不注意故每月完美之　不數有　生曲裂之患殊爲憾事兹略述其保存方法於左 
（一）乾燥法　分自然與人工兩種 
甲自然乾燥法　剥去其皮劈成適宜形式置於不受雨雪水火之小室内離地面二尺免吸收地盤上水氣兩片距離至少二时半使空氣易於流通視木材之種類及大小以定其時期普通二年至四年亦可將木材浸入水中二星期至三星期而排泄其汁液然後取置空氣中其乾燥之結果較良 
乙人工乾燥法　此法用於細小器具製造最爲適宜擇其普通者如下 
一沸煑乾燥法　此法乾燥速惟强度與彈力有減少之患沸煑厚一吋之本材約一時許 
二蒸氣乾燥法　置木材於密室内以蒸氣入之厚一吋之木材約一小時此法能防乾腐屈曲龜裂之患 
三熱氣乾燥法　置木材於密室内以熱空氣送入堅硬木材以華氏一百度爲宜柔軟木材以華氏二百度爲宜若熱度過高則往往龜裂厚一吋之木材約一星期惟此法木材未乾之前宜以鐵輪篐其兩端以免龜裂因外部之乾燥速於内部 
（二）外部之塗法 
甲澁塗　由澁柿之實榨取其汁塗木材表面水氣不至吸收此爲日本舊法其價亦廉 
　　乙油漆法　此爲一般所用者惟塗於十分乾燥之木材結果甚佳如内部未乾之木材表面氣孔反爲之閉内部水分不能蒸發反致内部腐蝕不可不愼 
（三）木材燒焦法　地上建設之柱或打入地中之椿燒焦其根亦能防蟲蝕腐之患 
　　此外木之採伐時期及用具亦當注意冬期伐木最爲適宜用斧伐木勝於用鋸蓋用鋸其小孔爲木屑所閉汁液不易除去也（乙種酬） 
雜錄 
[明日歌] [  錦江]  
　　因循稽延爲吾國人一極大惡習凡遇一事本可今日成之者往往好延至明日日復一日欲成之事未成而將成之事且就廢矣朝野上下罔不如是年來國事日見萎靡此未始非病根之一也歐美人士則不然嘗聞王正廷君云一遇事敏捷爲西方人士之特長」故有「一今日貴於二明日」之諺（Ｏnetodayisworthtwotoniorrow）此彼國家社會之進步所以一日千里也邇者九年己過十年方始願吾團人將此惡習隨九年以俱去處事無論巨細概從敏捷則個人進步卽國家之進步也余嘗錄錢鶴灘先生明日歇以自儆惕歌曰明日復明日明日何其多吾生待明日萬事成蹉跎人生苦被明日累春去秋來老將至朝看水東流暮觀日西墜百年明日能幾何請君聽我明日歌吾知讀此歌者當有動於中也（乙種酬） 
識字捷法 
[應用字] [  濟滄]  
是直也從日正揆之以日以取中正也　又非之對又此也 
定　安也从宀从正　又靜也正也凝也決也　又安之亦　曰定　又止也　又不可變動也　又預約也　又男女結婚之前先行聘曰定　又音訂額也 
守　守官也从宀从守从宀寺府之事也从寸寸猶言官有　尺寸謂當守法度也　又議也視也　又主管　　事也 
　又待也候伺也　又攻守也　又操守今謂廉介不妄取　者曰有守　又通狩 
 
 
