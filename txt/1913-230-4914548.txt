# 1913 - 230 - 4914548

 

Page 1

 
 
外論 
[論中國西通大鐵道之重要附譯地訥氏說略（十）（游歐客）]  
　　中國西通大鐵路沿線之礦産森林 
　　一礦産 
　　地質礦産調查不特關於此線利益亦關於一省之工業也以地質論雲南一省爲高原層疊而成中間隔以大河此種圻裂之法當始於第三時代之上半期在喜馬拉耶山脈之搆成期内其方向自南而北約在地球第二十一距等圈上惟其坼裂似非一次蓋亦以漸而進視地之阻力爲差此其理由可以著者勘地所得於地底之斑文石及化石證之更爲明晰地層極厚其地殻弱點處所受地底推力成一山脉與喜馬拉耶之小連山平行此地質上之大略也若欲再加精詳當就全境推究按越南東京方面第一礦層之原石尚在最深之地底非開至二千五百邁當以下不能尋見因之而成爲上層之堅實地質延至老開方面第一礦層之原石則湧出地面漸而延向西方與西北之間則亦循其天然之勢漸次增高其第三期所成之地原係山崖因受海水侵蝕山崖逐漸消磨成爲今日之蠻江左岸惟此時代以前古初之小邱陵漸積成爲今日大理府之叢嶺及其他無關緊要之岡蠻自中國境内以至東京其最古地層之岡卜里陽以及特倭里陽西吕里陽特里亞斯等地層大抵隨處皆可發見惟舒哈西格地層甚爲罕覯而克海逹些地層全然無從尋覓其第三時代之地層分爲碎片散布各處其第四時代所成之漸積地即成爲垷時耕種之壤距近古時代不遠雲南全省一大部分自雲南將至老開均係湖沼而現時之高山多爲湖沼中之小島曾因勘路遍陟山崖尚覩小舟痕跡水流漸退之舊印尤爲明晰此水原係甜水繼帶鹹味更有大多數之介殻未盡腐壞足見當時氣候與今日南方之氣候大相類似西去雲南府境湖迹漸湮乃在百八十啟羅邁當以外湖迹重復發現皆以深狹之山道爲界其湖流漸退之次第亦可以山痕之次第證之稍前於近古時代已有數條大河瀉其水流聚爲小壑此壑即搆成新成石炭層今日平原上所常見者皆此層也再下一層未遇紅漉石之前則有輕煤可供燃燒惟熱力不大尤足與中國内地各礦所出之煤質地略同且常帶有硫質若與他種煤參合可作鍊磚之用其所成之骸炭取供家用最宜在特倭里陽及特里亞斯兩地層間有銅鉛水銀等礦而特里亞斯層尤富鐵礦不多銀礦則在第一期地層食鹽一項多與粘土相和中國嘗取以鍊陶器及蒸鹽此鹽貴甚色雖潔白然質不佳以其常含麻列西也低以北方爲多當於漸積地採之白大理石及雲彩大理石爲石灰質所成土人取之以供華飾之品尚有雄黃及畢里特鑛中國人常用之以採取硫磺者也又有五彩石中國人多用之爲建築以上所誌鑛産實爲全省富源鐵路開通之後工業更有基礎其進步 
 
 

Page 2

 
 
必至速即以建築料論但石灰石一項專供製灰之用其質良美最合恃宜其餘如翠玉瑪瑙之類亦不亞於緬甸之玉礦也（未完） 
時評 
[兵與戰（無名）]  
　　帥不能用將將不能用兵兵不能用器器不能有財以接濟若之何其能戰而不退不逃也 
　　夫兵非以人多可懾敵也戰非以槍砲聲可懾敵也兵有殺敵之能戰爲殺敵之事其目的固在敵人也今南方之用兵第一欲以兵衆之聲勢懾之其次欲以槍炮之聲勢懾之聲勢不能撼於是浪費兵士之生命博之三者俱窮於是乃退乃逃矣 
　　故自此次開戰以來兩方未有眞實之交綏只以虛聲恐嚇而已虛聲不爲動於是乃南敗而北勝至於旣敗之後欲以諱敗爲勝以繫人心抑亦末矣 
[命令]  
　　八月二日臨時大總統命令任命姜桂題署熱河都統此令 
　　司法總長許世英呈口任命蔣邦彦爲直隸天津地方審判廳長戚運機爲直隸天津地方檢察廳檢察長林尊鼎爲直隸保定地方檢察廳檢察長應照准此令司法總長許世英呈請任命許育理署吉林高等審判廳推事祖福廣署吉林長春地方審判廳長闞毓澤葫署吉林吉林檢察官張所軍署吉林長春地方檢察廳檢察官應照准此令 
　　司法總長許世英呈請任命王潤李靈鍾雷人龍署黑龍江高等審判廳推事白斌安郭毓珍署黑龍江龍江地方審判廳推事張錫齡署黑龍江高等檢察廳檢察官張愼修署黑龍江龍江初級檢察廳檢察官廳照准此令 
　　領參謀總長事黎元洪呈稱本部局長楊丙擅離職守不知去向請通飭緝拿務獲懲辦等語楊丙應先行褫革並通飭各省一體恊拿解京懲辦此令 
　　八月四日臨時大總統命令上海爲東亞巨埠中外商民雜居鱗次又爲長江外海帆檣雲集之區環球注目關係綦重五月二十九日匪首徐企文等受人指使突攻製造局經守局防兵擊退捕獲六名迭經電飭江蘇都督程德全搜查防範嗣經該局督理陳榥電稱匪徒密謀再犯恐有疏虞特派海軍中將鄭汝成圑長臧致平率警衛隊一千三百餘名於七月初三日抵局協同海軍總司令李鼎新共圖保衛乃十五日黃興等倡亂南京電迫該圑長出製造局賴我軍忠勇性成一可當百匪首陳其美鈕永建盤據上海擅行要脅嗾使六十一圑三營松軍三營三十一旅步兵三營福字三營滬軍四營砲隊一營岑春煊衛隊二營及新招無賴千餘人環攻數晝夜官軍極抵禦暴徒就殲過半該匪首縱兵焚掠殃及無辜中商人言之鑿鑿該匪等死不足惜吾民何罪罹此鞠凶現在海陸各軍絡繹南下上海城廂業已完全恢復自應論功討罪昭告四方海軍中將李鼎新鄭汝成授以勲三位陸軍少將臧致平授以勲四位其在事艦長營長由該中將等查明銜名呈請叙勲隨同出力之水陸軍官均升一階目兵賞號均按前次電令分别發給受傷者從優賞恤鈕永建劉福彪黃郛沈保義著裭職交江蘇都督民政長上海鎭守使拿辦其餘附逆各官長准自贖者勿究前罪用示彰善癉惡之大公此令 
　　按沈葆義並未附和南軍已由程都督應省長爲之致電中央及咨會鎭守使矣自本日要聞二欄 
　　據江西宣撫使段芝貴護軍使李純電呈該軍在德安迤北老黃河附近與匪軍接仗郵勝情形並瑞昌業已克復另行詳報等語此次該護軍使督飭旅長吳金彪石振聲吳鴻昌蕭安國附近開仗匪兵一萬餘名憑險負嵎佔據地勢官軍步步仰攻形成包圍各將士竟能奮勇攀登分頭猛撲或直衝匪陣或側擊旁抄匪勢不支紛紛潰退官軍乘勝追擊耿子鋪馬廻嶺蔡莊等處以次占領計擊斃匪軍營長蘇妾一名匪軍三百餘名受傷匪軍七百餘名擒獲匪軍營長一名匪兵三十名奪獲機關槍及快鎗多件餘匪向德安奔逃經此大創德安南昌計可卽日收復各軍將士冐暑激戰輙獲大勝實屬猛奮異常吳金彪石振聲應均加陸軍中將銜吳鴻昌蕭安國張敬堯應均加陸軍少將銜出力兵士賞銀三萬元用示鼓勵其餘出力員弁著軍使等查明分别請奬傷亡員兵分别從優給卹仍督領各軍分路追勦尅日盪平以救生靈而除暴亂此令 
　　任命李純為江西護軍使此令 
　　任命劉欵森署九江鎭守使此令 
　　任命方玉景署曹州鎭總兵此令 
　　黃士龍授爲陸軍中將此令 
　　郭殿邦授爲陸軍中將此令 
　　吳祥鵑授爲陸軍中將此令 
　　朱福全授爲陸軍少將此令 
　　馬廉溥授爲陸軍少將此令 
　　梁士許授爲陸軍少將此令 
　　司法總長許世英呈稱江鑁司法籌備處長蔡寅改派高等審判檢察長破壞司法行政權擬請先行褫職等語應照准此令 
　　司法總長許世英呈稱署江蘇第一高等檢察分廳監督檢察官馮國鑫從受僞職逆迹昭著擬請先行褫職從嚴拿辦等語應照准此令 
[警信]  
　　本埠訪稿今晚（六號）十一點半英界石路口天然旅舍有人擲炸彈死一人傷二人聞兇手爲巡捕拘獲一人其原因未詳 
　　吳淞訪稿今日（六號）吳淞聞劉福彪之軍與砲台内之兵約交戰一時許其原因未詳 
[專電]  
　　北京電參謀部得電陳炯明取消獨立但袁處尚未得電據私電謂陳已反正陳初三乘香山多船偕岑逃港粤城大亂 
　　北京電國民黨通告黃陳李柏純係箇人行動除名非大會不能决定惟限迫謹遵令除名 
　　北京電衆議院國民黨昨日僅到八人然因政友共和兩黨所到者已足法定人數仍開會 
　　南昌電省議會電拒宣撫副使趙惟熙又咨賀首長尅日取銷國稅廳籌備處 
　　南昌電歐陽都督將水巡調練圑官長目兵改編决死圑委蔡致華充圑長 
　　南昌電撫州要犯越獄勾匪希圖擾亂 
　　杭州電杭滬火車定初九照常開駛 
　　杭州電天津協統劉詢出師並未到乍浦 
　　南京電仇繼恒蘇錫岱來電云到滬疊晤都督省長商酌已電請交通部飭滬寗局開車至寗隨同遄返 
　　南京電第一師長杜淮川昨在都督府招集各軍官開軍事會議商酌維持地方秩序及撫慰軍隊事宜 
　　南京電現聞都督省長在滬籌畫巨欵不日回寗 
　　南京電聞造幣廠尚存銀二十餘萬兩擬調查提用以應急需 
　　南京電界口釐局現被土匪搶刧一空並擊傷司事陳某一名 
　　南京電昨聞六合城内有土匪大肆搶刧未知確否 
　　南京電此間商界照常交易惟謡啄甚多 
　　南京電新米已上市每石只三元六角 
[特約路透電]  
　　香港電陳炯明已於昨日抵此旋乘約克號赴新加坡 
　　廣州電商民所舉署理都督蘇愼初現爲第二師師長警察亦同心助之昨夜蘇軍已佔據都督府今日下午陳炯明之軍隊與蘇軍在東門外交戰死傷者數人國民恒忠於中央政府深願早底和平惟不滿意之軍恐復將叛變 
　　香港電廣州東門外之戰事與戰之兵共有兩師 
　　香港電岑春煊已偕二女由澳門抵此卽登地洋丸郵船豫備明日赴日 
　　按昨日福州電鼓浪嶼乃羅星塔之誤 
　　南京電外間所傳北軍已離浦口數英里之說今日據浦口鐵路辦事員聲稱實屬不確馮國璋之兵若干雖已佔領南宿州及固鎭惟其大隊仍在徐州府現正修築路軌以便輸運鳳陽府已爲倪軍克復倪軍現由西面沿淮河進發聞張勲之兵與南兵令在六合小戰惟無確信第一師長洪承點第三師長冷遹曾與柏文蔚統帶討袁軍今均逃至上海惟柏文蔚已公然回皖重行理都督職務長江以上各地幾無南軍蹤跡討袁軍總計共三萬人今惟滁州駐有二千人臨淮關駐有一千人而已 
　　南京電鎭江昨日開戰後民心益爲張皇據下游來此之旅客聲稱鎗砲之聲終日不絶聞紅十字會中人曾被砲彈轟斃數名現信死者必係陸軍救護隊中人滬寗鐵路之隧道似已受有損傷 
　　南京電軍隊返此者爲數甚衆居民頗形不安今日因城中無力發給返城各軍之餉銀致兵士蠢然思動軍官籌得現欵付清上月餉銀後卽行逃逸今賴金鼎籌付七日餉銀乃免刦掠杜淮川代表蘇督程德全來此前兩日内曾出示安尉軍民第一師已歸統帶並擔保照付餉銀寛赦自新之兵士 
　　九江電南軍先在沙河繼在某嶺猛拒官軍後現已退往德安第二次一役殊爲劇烈官軍傷兵運回九江者共有百餘名聞奪獲槍炮軍需甚夥官軍進攻甚速一俟攻克德安吳城則將進規南昌據該處消息人民殊歡迎官軍云 
[譯電]  
　　北京電自上月三十一日至本月一日江西大戰四十八小時南軍已退至德安 
　　北京電福建已取銷獨立 
　　香港電陳炯明乘法國炮船於今日（五日）正午抵此廣州聞頗安謐 
　　徐州電有大批盗匪刧掠西北之六村昨日予携紅十字會旗往游某村見村民死傷者共四十三人諸盗佔村三日無所不爲受傷者已運至此間張勲之兵士數人前往追擊亦遭擊敗死者十二人現已返此天津紅十字會隊已行抵蚌埠聞兩方面皆尊重其旗號 
要聞一 
[上海兵禍記（十四）]  
　　文匯報云自星期一日上午起吳淞迄今未見戰事南軍現於距砲台三英里之處開掘壕溝並有拆毁藴藻浜鐵路橋以固防務之說今日下午由船政司卡爾生君通告謂接吳淞電話今日下午二時聞駐紥砲台外之軍中鎗聲甚烈延一小時始止現疑必係南軍自起衝突死傷之數未詳大約必不少云 
　　據吳淞來滬之華人聲稱今日盛傳官軍明日將大攻砲台惟此說得諸守軍一方面殊可詫異故難深信今晨一兩點鐘時製造局一方面曾聞鎗聲四五十響聞僅擊傷住於漢陽鐵廠碼頭之女子一人蓋由某巡洋艦見有小輪一只開往杭州一方面故向開槍阻攔而仍被逃去 
　　據南京最近消息城中頗形安謐上海火車僅開至常州爲止現因鎭江有亂故一時尚不致開至鎭寧 
　　駐泊製造局附近之中國各巡洋艦捐集洋一千八百圓以充賑濟難民經費已於今晨交出 
　　字林報云前載北軍援隊抵滬之三輪船現復開往北方聞至某口岸續運援軍大約一星期内可以返滬 
　　距龍華二十六里之某村駐有南軍若干一節已由當道派往調查之華人報告殊屬確實彼等回滬後復有二三人前往窺探消息聞均爲槍斃該軍皆携有軍械並小砲數尊現疑洋兵蘇州河阻攔之南兵乃該軍之一部分昨日有大批南軍紥營龍華附近惟未見有何舉動 
　　製造局昨接官電海圻巡洋艦確未受傷 
[兵禍中之閘北問題]  
　　昨日下午領事圑以比領事署開特别會議討論上海公共租界工部局請以永遠佔據閘北之建議書轉逹北京公使圑一事領事圑對于工部局之請幾全體反對贊成者惟英比荷三國領事荷蘭領事之態度殊可詫異蓋該領事前嘗公然反對工部局之建議也是日工部局並無代表到會各國領事均全與議 
　　先將工部局總董裴亞斯之函當衆宣讀繼乃從事討論比總領事薛拂特君力主以閘北加入租界意總領事則竭力反對兩人所發議論最多旋乃非正式舉手表决反對照工部局提議之條件兼併閘北者實佔多數故該問題並未實行投票表决 
　　當時有人提議懲戒工部局之舉動及該局佔據閘北之手段由各領事討論應否通過此議並無解决而止外間皆料該圑將查問工部局之函件何以公布於衆惟此函並非官場洩出 
　　該圑並議及中政府出示購拿黃興陳其美諸黨人一事該示文雖由中政府頒布租界之中則由工部局諭禁張貼領事圑顯不欲注重此事故討論數言卽註銷此事殊形簡决繼又提議北京公使圑近請領事圑隨時報告上海大局情形一事决議緩日再辦 
　　昨日領事圑之舉動不啻已將工部局所請推廣租界問題駁絶盖多數領事决議反對以此種手段實行此舉也惟料工部局不致因領事圑之决議而將推廣租界之計畫作罷聞目下已在運動有權勢之人推翻領事圑之舉動及永遠强佔閘北豫料不日將有逹此目的之舉動至閘北之警務雖由北京政府聲明擔保該地之治安而洋兵仍照常巡邏該地 
　　字林報云聞上海鄭鎭守使於星期一晚間函告領事圑 
 
 

Page 3

 
 
謂擬派兵由蘇州河至閘北進攻南軍領事圑昨日下午開會曾議及此事惟尚未答覆鄭君 
[衆議院懲罰韓玉辰之提議]  
　　國民黨議員韓玉辰等提出請總統退位之建議案顯係暗助叛黨破壞約法昨日參議院開會投票後國民黨議員以消極的態度不肯出席進步黨及超然社議員冉欲席議長已宣告散會此案遂暫擱置然國民黨中之稍明事理者亦以提出此案爲違法之事擬將此案打消進步黨全體議員僉以韓玉辰等身爲議員乃違法建議破壞約法實中華民國之羞用全體懲罰案請議長將韓玉辰等即付懲罰以維持約法云查議員建議事件法律定有範圍若濫用建議之職權以遂其破壞國憲扶助亂黨之詭計按法應付懲罰决難稍事姑容此次暴徒黃興李烈鈞勾結叛兵先後僭竊湖口南京一隅之地宣告獨立破壞國家之統一擾亂地方之公安綜其拒敵國軍掠殺中民種種叛亂行爲實國法所難寛政府一年以來對於該暴徒黃興李烈鈞等曲意優容以致暴戾驕横日甚一日今竟不惜舉各該地方人民之身命財産供其犧牲自稱亂旬日以來商泣於市農輟於耕轉徙流離酷慘萬狀似此非常事變悉由姑息養奸醖釀而成若再不按照國家法律速以兵力警戒使大亂早日盪平我國民勢必受無窮之奇禍臨時大總統旣承五大民族付之重在職一日卽應以平亂爲責任斷未有於民生塗炭國本動摇之時而竟聽其無端辭職以去者也乃接閱本院七月三十日議事日程竟列有議員韓玉辰請袁大總統辭職以平大亂建議一案該議員此項建議實係破壞國憲扶助亂黨之行爲應行提議請付懲罰查約法所載議院對於大總統只有彈劾權而彈劾權之行使以認爲有謀叛行爲時爲限至於彈劾事件須總員若干之出席出席員若干之可决約法曁國會組織法均有明文實無以建議而可請大總統辭職之規定且卽以建議案而論約法定明係以關於法律及其他事件之意見爲限尤無以請大總統辭職而可以建議之規定善辭職與否爲大總統本身之意見斷非約法上所稱之建議者之意見所能强同該議員等　於行使統治權之大總統任意欲其辭職置約法於不願充其意見之所至今日大總統之辭旣可以少數議員之意見而建議異日大總統之就職亦將以少數議員之意見而建議則去職者旣可不用彈劾就職者亦將不用選舉民國根本因而動摇約法精神因而喪失此該議員有意破壞國憲之罪一也至暴徒黃興李烈鈞等勾結叛兵僭竊土地依國家現行法律對於此等非常事變只有用兵征討之舉並無所謂和中解决之法乃該議員韓玉辰原提建議案對於破壞統一荼毒民生之亂黨竟稱此次南中反抗中央其主因爲政府種種違法失職所激而成南中興師問罪雖爲法外之行動而略迹原心實防個人之專制執因證果責有攸歸等語夫以稱兵搆亂者而謂之曰問罪興師司馬昭之心路人皆見卽如原案所謂政府種種違法失職果係屬實國會自有正當職權亦斷無聽任人民稱兵反抗之理該議員竟以稱兵者爲心有可原而置該暴徒等之殘民以逞禍延全國之萬惡罪狀於不同我國民等於其大亂初起方將痛心疾首以告哀該議員轉謂有激而成未免樂禍幸災以爲快此而猶忝然以人民代表自負不知是何肺腸况倡亂之徒僅黃興李烈鈞等三四暴民起而蹂躪地方而該議員等乃指爲多數人民起而反抗政府且旣曰南中出師無名何以又曰不待撻伐凡此種種純然爲暴徒黃興等特作辯護之詞是惟恐大亂之有時而平故設一和平解决之說以誤政府者而愚國民以圖遂該暴徒等破壞民國之計此該議員有意扶助亂黨之罪又一也本員等與該議員韓玉辰等誼屬同院何嫌何疑惟該議員等之破壞國憲扶助亂黨實關大局安危應請將提案之議員韓玉辰提付懲罰旣所以保國會之尊嚴尤所以固共和之政體特此提議尚希公决 
　　（提出者）　陳銘鑑　王家襄　籍忠寅　張漢　陸宗輿（連署者）　孫毓筠　程克　宋楨　黃樹榮　丁世嶧　董昆瀛　張嘈　夏仲阿旺益喜　佈霖洛藏逹吉　張烈　王文芹　劉懋賞　扎細山住布　李文治　阿穆爾靈圭　鄂博噶台　色旺端魯布　彭介石　蘇珠克圖巴圖爾　布爾格特　口大坊　哈得爾　扎克爾雅　李盤　孫乃祥　延榮　梁登瀛　宋梓　馬維麟　馬良弼　李耀忠　德色賴　托布　巴圖永泰　龔煥辰　方聖徵　李兆年　蘇毓芳　榮厚　辛漢　解樹强　喝拉增祺誠武　張光煒　齊忠甲　藍公武　祺克坦　高鴻恩　趙連祺　富元　閻光耀　班廷獻　張金鑑　王賡　劉光旭　黃元操　周擇　曹汝霖　玉湘　姚華　龔玉崑　李溶　趙時欽　饒應銘　吳炳臣　何毓璋　范樵　鍾元諧　岳雲韜　吳文瀚　周學源　劉彭壽　張其密　金德馨　傅諧　黃佩蘭　謝書林　吳作棻　陳光熊　徐丞錦 
[七月三十一日之衆議院會]  
　　上月卅一號下午一時開會延至兩點十五分始足法定人數議長湯化龍主席議員出席者三百二十人政府委員四人吳宗慈首先動議變更議事日程第四案提前先議表决多數贊成遂改第四案爲第一案咨請議决國會期滿另開憲法會議案（參議院移付）黃羣謂參議院咨文國會期滿月開憲法會議是憲法之制定與國會分爲兩途照國會組織法第十一條憲法之制定由兩院會合行之今旣尚有許多重要案件且憲法未定宜延長期間以憲法制定總統舉出爲限劉崇佑謂按國會組織法第四條兩院延長期間由兩院自行决定並未限日期現在尚有預算案並許多法律案本議不開國會則已旣開國會卽應行使其職權不能自行抛棄王侃謂宜以參議院咨文贊成與不贊成付表决李國珍謂參議院咨文與黃君動議其性質皆係延長會議期間然其宗旨則逈然不同請以黃君說付表决王侃謂不得不改爲憲法會議蓋因若憲法今年不能制定明年開會成爲同年國會議長以黃裠說以起立法表决在場人數三百一十五人起立者二百六十八人大多數劉崇佑謂宜移參議院咨文將理由聲明黃羣謂現在重要案尚多未議每星期二次會議案何時可畢且此時開會時間一點至五點正値熱時前次提議改開會時於早上八點至十二點旣經否决不能再行提議此時本員主張星期一至星期五天天開會其開會時間改爲下午七點至十一點李國珍謂黃君動議本員有贊成者有不贊成者所不贊成者開會不宜太多况又有審查會憲法委員會恐有不足法定人數之患衆請分兩層表决議長謂贊成星期一至星期五天天開會者請起立少數黃羣謂表决有擬義請反證表决議長謂反對星期一至星期五天天開會贊成間日開會者請起立多數又討論時間問題孫鐘謂前次表决並非反對上午開會乃規定院法時再議旣院法未議及此此時可不必議第二案稅契法案（大總統提出）初讀政府委員說明理由後稍有質問卽付審查第三案擬訂民事訴訟印紙暫行規則諮詢案（大總統提出）初讀政府委員說明旨趣後無質問亦付審查第四案參衆兩院事務廳官制案（大總統提出）審查報告審查委員報告略謂秘書廳職務重要以私法之雇傭關係行使此公職流弊孔多甚不相宜至以議員兼任是與人民選舉議員之本旨相背故比較上應以官吏組織之爲妥旣以官吏組織之則此官制案當然成立也王源瀚反對原案及審查報告謂議院事務重要雇傭實不相宜當於議員中選出六人掌理全院事務有意見發表時再列席討論若以官吏組織之則此官吏皆須議長荐於大總統則是將議長置於行政官地位也何成人民代表劉崇佑謂議員不只有出席及表决義務尚有審查起草等職務若被選爲事務員恐難兼顧是不得不以官吏組織之也王君恐置議長於行政官地位豈不知秘書長簡任卽由大總統特簡其他薦任　　長呈請國務總理大總統任命其又與議長無干又討論良久張國浚動議謂秘書廳已規定院法之内俟院法議决後再議此案議長謂是否不　二讀會打消此案劉崇佑謂乃暫行停議並非打消議長以張　付表决多數贊成議長報告前次開會點唱表决結果彼　在場人數三百四十人起立者二百餘人多數付二讀會議案已畢遂宣告散會時四點四十五分 
雜評一（無名） 
　　吳淞四面受敵矣余昨謂吳淞係絶地各處已無後援據今所聞非特無後援且劉兵與臺兵自行交戰聞劉兵雖未勝而炮臺内之兵又多一敵又弱一支豈不更無後望哉　　浙江之兵可以返矣浙江兵之來也爲護鐵路也爲驅松軍也今松軍已往吳淞鐵路行將復舊而人之訾議之者且有煩言况北軍旣來無須浙助而兩種軍隊遍處一方易滋事端浙江軍隊於此次兵禍獨得能名是宜及早收軍勿貽意外也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[俶擾聲中之組織新内閣]  
　　參議院多數同意上月三十日上午參議院開會對於總統提出之新總理熊希齡行使同意權到會者二百零二人副議長王正廷主席首由秘書長報告大總統來咨令許世英來院說明議長請政府特派員登台說明許就席後略謂國家艱難人才難得熊君在兩江及東三省極富經騐曾出洋考察一切　識亦極淵博於財政尤有心得故今大總統提出任爲國務總理已得衆議院之同意今咨明貴院請同意蔣增燠謂熊君之學識經驗本邑極爲欽佩但大總統旣任其爲總理想必知其政見許　長可否說明許答謂熊君之政見本員無從知悉但伊就總理職時自必表明蔣增燠猶刺不休謂說明政見似易通過藍公武謂此爲同意無討論之必要至政見一層更無先爲說明之理由請卽投票議長先檢查人數在場者一百九十八人議長指定楊福洲阿穆爾靈圭等八人爲監票員散票畢又續來三人共出席二百零一人由秘書唱名投票畢其結果同意票一百二十一張多數通過嗣以人數不足議是乃宣告散會時十點二十分矣　　各政黨之態度熊希齡提出後國民黨雖决定黨義不投同意票然持消極態度政友會及共和黨皆任黨員自由投票進步黨爲維持大局起見全體黨員一致同意故衆議院得以通過及衆議院通過後國民黨態度亦歸穩健且恐將熊氏否决徐世昌又要出現故對於熊氏持一種消極的不同意態度昨日在議場對於無記名投票并未爭持其黨員亦有投同意票者湯漪聞亦投同意票之一人也若進步政友共和超然四黨皆一致同意故有此結果云 
　　通過後之内閣問題熊希齡旣得兩院同意是爲中華民國第四次之國務總理惟閣員問題總統尚須與各黨接洽熊氏到京協商後方能提出以故新政府成立目下尚需時日云 
[湘省獨立後之虛驚]  
　　商會協理被拿湘省未獨立以前外間紛紛傳言謂商界以生命財産所關全體反對已由商會議决並電知各處不願獨立之說迨宣告獨立後外間又有政界須捉拿商會總協理之　於是商會總理李逹璋一面辭職一面藉故離省潛往滬漢以避其鋒乃於二十七日該會協理周國鈞忽被陸軍裁判所提去謂其反對獨立破壞共和一時全省商民大爲憤激比經商會召集本會議員火速到會當卽議决以商界全體名議具呈都督請予保釋　督以衆怒難犯立飭軍事廳將該協理周國鈞開釋始得無事 
　　電報局長受驚湖南電報局局長仇毅原係國民黨中人物對於湘　府甚表同情此次獨立後湘政府恐有反對之人及外來偵探私發電報特派委員某某兩人常駐該局凡發電者無論官商各界必須收發員將電稿譯出交兩委員察閱後始准照發乃數日來電報甚多收發員以每稿祇　閱看大意如必欲全稿譯出不勝其繁請由殷局長與兩委員商定嗣後祇能閱看大意如不關緊要即予照發日昨有某處來電係轉發都督府者收發員登時照轉後循例將電稿擱置一處未經繙譯該委員不明局例瑣屑詢問收發員厭其煩凟亦未詳晣聲明該委員疑其有弊以爲必係奸細賄通隨卽告知都督府欲將該收發員及仇局長一併捉拿治罪一時雷厲風行該局長曁收發員大驚立央某某代爲陳明謂此電係由他處傳來由本局代轉都督府者並非由本局發往他處之電其非奸細可知且此等要電均係密碼本局無從繙譯不過當時未能詳悉說明以致有此誤會云云經此次述明後都督府始各釋然然該局長等已受驚不淺矣 
[沈葆義並未附和南軍之確證]  
　　致大總統電急北京大總統參陸兩部鈞鑒五號奉大總統令具仰甄别善惡之意自應分别遵照辦理惟查松江葆安營統領改充水警專署長沈葆義並未附和叛徒且自水師改編水警後署長專轄水警此次保衛地方甚　出力浙軍抵滬過松時該署長照料周至實屬共見共聞頃奉鈞令亦在褫職拿辦之列不敢不據實上謂應請免予褫職拿辦以符情實除咨明鄭鎭守使外特電陳伏乞示遵程德全應德閎叩魚印 
　　咨鎭守使文爲咨明事五號奉大總統令賞功討罪等因自應分别遵照辦理惟松江葆安營統領改充水警專署長沈葆義並未附和叛徒且自水師改編水警後該署長專轄水警此次保衞地方甚爲出力浙軍抵滬過松時該署長照料周至實屬共見共聞頃奉大總統令沈葆義亦在褫職拿辦之列自應據實上陳懇請免予置議以符情實除電請大總統參陸兩部示遵外合行咨明貴鎭守使查照辦理 
[川路腐敗情形之發覆者]  
　全國鐵道協會蜀分會定於七月十九日特開臨時大會據其報告開會事由臚列三項照錄如下 
　　董事局川路公司最大目的在經營成渝鐵道其銀行航業原爲公司之依附補助至銀行航業旣謂依助公司則川路公司卽爲主腦何持贅言就良心上事理上論之亦必謂俟成渝路線議决歸川公司承辦後而銀行航業始得著手迭次大會認爲成渝一線歸川人承辦别無問題去歳臨時大會得從速解决舉董事者多緣於此然對於銀行航業未限月日成功乃董事局之董事十二人助員十餘人月耗現銀千餘元除皇皇然亟圖設立耗股本便私人之銀行航業客體機關以遮掩股東耳目搪塞履行議案外確未辦了一事雖有承辦成渝路線之兩次文而一接交通部碍難照行之電即藉此擱置有益吾川之路線該董局不據理據事力爭非敷衍而何且按董事報告文自認應遵去歳議决案實行發給股　測量成渝路線開辦銀行航業之補助者乃岌岌於董事中互相推任復公然自認銀行爲通融辦理不曾拘執原議已具苦心報告等語試問必須通融不照原議之苦心　屬有何必要之理由川公司最要者不在銀行何他不通融而獨通融於此議者指爲假手侵漁未始非實於董事爲督執行機關非最高意思活動機關公司自應縮小範圍董事何獨增大權職希圖其名毫無其實未全體從場公然以未過半數之三四人互相推舉銀行總理且向藩竟用董事圖記向公司撥欵四千餘元代銀行執行建築之支撥存公欵於私室忽報失銀一千元竟涉訟在案此中情節明眼人一見卽知其底藴成渝一線旣生問題銀行航業當然從緩專辦付息一事以重股本而保信用現熊登第劉亞覺樂君實張崇文馮國昌袁德奎等紛紛藉赴漢渝滬提存欵航業事均各支現銀數百元爲旅費視股本如泥沙遠去成都逍遥滬上以爲卸身之地尤可怪者董事張崇文爲銀行總理熊登第向公司迫支現銀一百五十元爲赴滬旅費查登第以董事兼清理已居於監查地位今又任鐵道銀行總理謂節省經費起見則登第兼差兼薪謂辦事得人起見旣無銀行學識又非著名號商且無論其對於銀行并無相當抵押担保之資格付各項股息一案政府已還銀二十餘萬元不以之存備付息而政府尚應還公司五十餘萬元又不尅期催收致令付息無着股東啓疑况董事中每爲私人之攻訐卽以印刷物散貼通城此項消耗費是否列入公帳 
　　清理處原限其以六個月僅清理二十三州縣耗欵已逹一萬餘元熊登第藉口曰大會留辦又曰藉資熟手并私加助員十餘人交通部部派員有清理遲誤不承認之函告竟置之不理仍然多人支薪多人兼薪無一實地辦事之確證嗣因公司已設清理科外間人言嘖嘖始於六月内移併公司而清理處人員復改爲董局辦事人員是名易而實仍存也吾得下轉語曰公司股欵大家分幾個何須取銷人查去歳議决付各項股息一案以宣統二年應收租股之一年爲索租股歷案以每年九月後開收多延至次年乃能掃解該清理處以截至宣統二年臘月爲止計算只將解清之二十餘縣列單送公司嗣後又以預算檔竣之日爲截結日期該清理處延不核清部派員少一日核收直間接各欵卽少一日得息清理處疲玩希圖多得薪資只謂此種益支浪費吃虧在國家其賣股欵少一日完全核收認息我股東吃虧則在數萬元以上該清理人員祇圖私利不顧股東其用心可謂巧矣情理長劉君瑞因家事假歸預支現銀三百元去職後仍每月支薪熊登第於本年正月以董事兼清理三月至今則又以銀行總理兼之如劉錫五任清理又兼銀行經理二人均月支兼薪是爲其耗費股欵之確證 
　　公司附設鐵道銀行鐵道銀行金牌上大書川路公司附設鐵道銀行據該行致渝局專函此次議案本銀行係獨立性質與公司毫無關係請托代理係本行固有權責不待公司董局之同意否也本行開市之先董局曾經會議凡渝漢滬存欵全行劃歸銀行備支但以撥交本行匯兌及指定之欵收到爲標準撥交之日即本行基金起息之日等語姑勿論其文字之適當與否就其語氣研究直以鐵道銀行爲該行辦事人之獨有機關渝漢滬所存股欵勿論多寡皆爲該行之資本渝漢滬各局代理匯兌首爲該行固有權責不待公司董局之同意與否以鐵路公司股本轉爲銀行基金仍爲株式會社何得稱公獨立與公司毫無關係况去歳决案銀行資本一百萬元今將渝漢滬各局所存股本銀三百餘萬兩全行劃歸銀行備支并無界限强致渝漢滬各局承認蔑視公司董局直蔑視四川股東此等專横　大放肆厥詞明白人一見卽了然於心故財政部准民政長咨據鐵道銀行註册一案指駁章程各條如本銀行以活動金融籌備路欵爲目的及未開工以前暫辦三月或六月短期借貸并存欵匯兌拆息及兌換金額等事俟開工時確照鐵道銀行辦理與發行兌換券每年小結一次三年總結一次等條均屬不合其餘遺漏尚多如銀行總協辦董事應定若干年更換一次董事是否由股東選出開設分行有何程序是否由總辦一人專斷抑取决於他種機關均屬重要事件均未載入令該公司詳細改定後再行呈請核准註册等語財政部直將該行辦事人以銀行蔑視股東於爲子孫世業之隱衷一一摘出查公司交付銀行銀票十萬元銀行祗折收七萬元又以滬局之藍格志股票押銀二十萬兩備提匯兌由熊登第自行往取竟屬何心又查董事如向藩張崇文等自居監察地位亦允借數百金或千金不等并許其担保他方之貸欵數千金至其他貸出之欵多係私人担保少法人保證及物品之抵押如此營業尤屬危險况銀行開業伊始安設總協理正副經理科長科員等名目數十人少有商業出身及銀行學識者恐難免値黨營私徒耗股欵之議綜以上各情公文曰川路卽應從路事着手銀行曰附設則主權自在公司董事曰監察執行則不應互相隱庇推其用心乘此時植黨營私延至明年三月股東開會卽有責言則欵已在我掌握由我濫放由我去職股東雖多人誰能收集如此鉅欵其奈我何良上有鑒於此不忍坐視是以迭次函請開會况本會會員不下五百人查照總會定章有監督鐵道銀行行政之條似此種種不合應據事據理干涉之庶免殘餘之股欵不致耗罄吾川路事或可挽救故特提出數條以質同人共商酌進行務請及早解决川人幸甚股東幸甚 
地方通信 < 
[安慶]  
　　柏總司令抵抗袁兵之規畫柏總司令日前以臨淮戰事吃緊已挑選步隊令胡師長萬泰督同前往又恐北軍南下復挑選憲兵一營前往太湖一帶防堵昨日傳聞北軍已抵太湖當卽飭令一標柴實山圑長帶領三營開往前敵擬親領機關槍隊前往並帶有地雷數具預備埋伏准於翌晨出發所有都督兼民政長兩職卽令管君昆南代拆代行矣 
[雜評二（萍）]  
　　險哉湘商會之協理政潮澎湃武力競爭其福我者而我右之其不福我者而我左之此亦人情之常無足怪者異哉湘省軍界之蹂躏商會藉口反對獨立諸名詞而捕捉其協理也然亦幸有以商界全體名善者而爲之營救於都督耳否則其不寃沈海底者幾希吾於以歎武力時代商民之苦 
　　勇哉柏烈武之猛進自二次革命軍發現後曾幾何時而黃克强逃而陳炯明逃其或不逃者李烈鈞以湖口垂危而退守吳城陳其美鈕永建等以滬江失敗而退往吳淞獨柏烈武於四面楚歌之中尚爲命將出師之舉嗚呼何其壯也 
　　雖然其亦或淫民以逞者何哉 
本埠新聞 
[上海戰事十五誌]  
　　各方面報告提要 
　　昨日（六號）未刻南石塘砲台開砲反擊劉福彪司令部劉猝不及防率兵潰退又在砲台灣被伏軍截擊受傷甚衆棄械奔逃 
　　昨日午後北軍先由陸路抄至獅子林砲台之後向寳山城方面分排挑戰海軍在洋面遥爲聲援 
　　劉福彪已由張華浜沿海塘由數十人擁護來申 
　　吳淞砲台及聯鯨艦已懸白旗 
　　淞口昨日封閉商船不能進出 
　　淞滬火車昨仍未開 
　　昨日午後又有北軍一營到滬 
　　穆警長通令嚴緝伶人小連生 
　　聞應桂馨匿跡浦東爲南軍偵探軍情甚爲出力 
　　鄭鎭守使昨出安民告示謂城内南市匪類叛兵已節次肅清商民可以無慮　　鄭鎭守使昨派管帶宋國運帶兵一營入城駐防 
　　宋管帶吳知事定於今日偕赴城内各店勸令開市 
　　浙江旅滬學會電請朱都督飭查浙軍有無强姦刦奪情事 
[吳淞特派員函一八月六日申刻發]  
　　六日未刻南石塘砲台上忽向台後連放大砲珠彈直向中國公學（卽劉福彪部軍駐紮所）一帶亂射劉軍驚駭譁閙紛紛往南潰退砲台上砲火又向逃兵中亂擊一時槍聲亦甚雜 
　　繼在淞鎭北首砲台灣與北軍相遇自三點二十分起激戰至四點餘鐘鎗聲始息 
　　是役也劉軍猝不及防爲砲火及伏軍所傷甚衆附近田内抛棄槍械極多鄉人受傷者亦不少 
　　劉福標帶領殘軍往淞鎭西南敗逃旋卽潰散 
　　刻砲台以及聯鯨艦均懸白旗 
　　淞鎭現尚安靜惟潰兵四散堪虞 
　　四點餘鐘余（訪員自稱）親見劉福標腰佩手鎗三枝指揮刀已失去有數十人擁護由張華浜沿海往南來申 
[吳淞特派員函二八月六日未刻發]  
　　昨日（六號）午後一點餘鐘有北軍散隊繞道由陸路抄獅子林砲台之後向寳山城方面進攻被炮台瞭見先發空砲阻止進行北軍分十餘人或二十人一排直前突進砲台乃發快砲轟擊南軍亦出隊以機關鎗抵禦勝負未决海軍亦在洋面游弋遥爲北軍陸路聲援上海紅十字會已乘淞滬鐵路專車來淞救護傷軍 
　　吳淞當江海之衝地居要塞自居覺生（卽居正）爲要塞總司令後半月來種種佈置及購辦糧食器械等項所費已逾九萬餘金近以軍隊日增又派人四出廣購米石以期持久 
　　南軍各首領因鑒於迭次突攻製造局不能取勝故駐軍之處四圍皆開深濠以資掩護 
　　淞口軍事現由鈕鐵生帮同指揮 
　　聞淞口各軍中頗多獵戶出身皆由四鄉羅致而來　　淞口向有水雷旱雷兩營久經裁撤惟所有雷壳則尚有存者現正從事支配 
　　藴草浜係往來淞滬要道故南軍把守極嚴 
　　淞滬火車停駛後陸路交通殊覺不便所恃浦江一路由上海至崇明之小輪惟過淞時旣無一定時刻且以軍事緊急亦未能來往自如故水陸交通均極困難 
　　南軍首領以淞滬鐵路雖經停車誠恐北軍偵探來淞窺探軍情故於各要道均駐兵隊輔以偵探凡遇行人均須盤詰 
　　陳英士往來於炮台寳山之間出行時警衛森嚴如臨大敵 
　　南軍於淞滬交通斷時已由滬上購來舊棉絮甚多爲防禦砲彈炸烈之用近復派人四出添購以多爲貴 
　　南海塘一路現由南石塘炮台担任防禦北海塘則由獅子林炮台担任防禦聞兩砲台已派定快砲各 
數尊專任兩路防禦之職務 
　　羅店鎭亦係寳山轄境早經十室九空劉福彪亦曾派人至該鎭募餉罕有應者現聞貼有通告多條一不准閉市二不准遷徙三不准糧食運售出境餘未詳 
　　昨日淞滬火車仍未開行 
[特别訪函一]  
　　上海鎭守使鄭汝成君昨發通告云爲通告寧照得此次匪徒雲集擾害地方攻擊製造局經海陸軍屢次擊退叛兵四潰紛紛搶掠居民要非一次現我大軍陸續來滬已將城内及滬南一帶匪類叛兵節次肅清前因戰事聞商民扶老携幼倉皇逃避租界亂黨肆虐良民受苦顚沛流離殊堪憫惻現在秩序業已恢復爾商民人等毋庸再慮匪徒滋擾可各自安生業本鎭守使旣奉命鎭守上海地方凡一切關於保衞治安之事無不負完全責任惟滬地五方雜處良莠不濟本鎭守使於不逞之徒罰在必行於良善之民則力爲保護兹將重要各條一一開列於後其各懍遵毋違特示（一）私藏軍火曁一切軍用危險品者處死罪（二）留藏匪類隱匿不報者處死罪（三）秘密結社意圖破壞治安者處死罪（四）流氓聚衆滋事者加等治罪（五）托名善舉集合圑體宗旨舉動不純正者按律治罪（六）晚八點鐘起至次晨五點鐘止一律斷絶交通違者治罪 
 
 

Page 7

 
 
（七）遺言生事淆亂是非者查明情形按律治罪（八）報告匪首蹤跡因而拿獲者從重給賞（九）報告匪類所在因而緝獲訊係實在者酌量給賞（十）公正商民熱心善舉確係爲公者酌給奬勵 
　　上海縣吳知事淞滬警察廳長統領警備隊穆君昨日通告云奉江蘇都督程江蘇民政長兼會辦江蘇軍務應令開查南市連日有放火搶刦情事合亟令仰該知事廳長嚴拿前項匪犯拿到立即以軍法從事切切此令等因奉此查上海暴亂之後敗兵土匪乘機竊發放火携刦日有所聞不嚴拿重辦曷足以寒匪胆而保地方以後如再有放火搶刦匪犯一經拿獲立予軍法從事特此通告仰各咸知 
　　救火聯合會致吳知事函云頃據城廂内外各救火會面稱滬上自開戰以來匪徒縱火之事日有數起吾各救火會員馳救於鎗林彈雨之中以循天職斯時地方火警賴以安靜未始非防範之力也今讀鎭守使鄭頒布每夜限自八時起至五時止斷絶交通命令頗滋危　然當此戒嚴之際取締固不得不嚴但我各救火會素以保衛地方爲宗旨無論更深夜靜聞有失愼之處必驅救火機及皮帶車飛奔往救似於令限時間有所抵觸應如何辦法請爲轉呈示遵到會據此查本會各救火會聞滬南開戰以後日夜防範一聞火警尤能竭力奔救於炮火横飛之際原爲保護地方身命財産維持秩序起見今讀布告限時阻红路途行動果屬防維嚴密萬一民居不愼深夜失火各救火會倘携皮帶救火器具飛奔馳救則不獨恐有悮會且有背命令不出救則有負天職事屬兩難未敢臆晰爲特據情面懇貴知事迅將以上情形轉請鎭守使速即示遵施行地方感甚幸甚專肅佈逹立候復音 
　　浙江旅滬學會致浙江朱都督函云我浙龍華駐軍報載及蘇人傳說有强姦刦奪情事關係浙軍名譽甚大務請電飭該軍長官嚴密查明究辦以肅軍紀如無其事應將詳細情形電致敝會以便轉致各圑體並登各報更正庶免傳訛　　上海城廂一帶前由程都督指定陸軍步兵第七圑駐紮　　署等處責成分叚巡查現因第七圑移駐　茹嘉定等處防守已於前日出發所有防守城廂事宜由鄭鎭守使抽調守護製造局之北軍宋管帶國運所部一營計五百人來城填紥以承其之乏宋管帶當於日昨上午將所部全營兵士服裝輜重開赴城内仍在舊道署安營分段防護當入城之初宋管帶先派兵士一連以一連長率之先於九時到縣公署前站隊伺候越半時宋乃蒞止拜會吳知事當由地方警察長景毓華君接入與吳會面磋商一切吳　　卽委本署科員瞿仲戌爲引領偕玉舊遣署駐紥並委瞿科　　　一切庶務宋管帶旣至道署派其輜重隊　　　陸續繼至現瞿科員正從　安排各兵士等床塌　　　　蓆等物頗形忙碌 
　　　　　　　營長昨至縣公署拜會吳知事籌商防守　　　　事宜時因城内各商店尚未開市現在本軍業已入城　　　　護亟應恢復秩序特與吳知事商明於今日　　　各店挨戶勸令照常貿易 
　　淞滬　　　長穆杼齋君昨訓令淞滬兩地各警察署長略謂滬地自遭兵燹居民遷徙流離强者挺而走險弱者無力生存警察責司保護亟願盡力維持本廳長爲權衡緩急起見暫設辦公機關於南市司法一科仍分設於閘北本廳惟時値戒器事機之乘瞬息千變若尋常事件一律解　匪但轉遞之煩抑且多費周折各署長爲區署之領袖素來辦事爲本廳長所深信如該署及所屬分署遇有關於行政司法兩科尋常案件概由各該管署長處理暫時毋容解廳以期敏捷爲此訓令仰該署長轉飭所屬一體遵照毋違 
　　救火聯合會因現在查取各圑體槍械取締甚嚴限期迫切昨特通告該會體育部員迅將前領槍支刺刀皮件子彈限即日一律繳會以便彚送縣公署存儲並聲明事定後商圑續辦與否俟解决再行通告 
　　穆抒齋君自奉程都督應省長會令仍回淞滬巡警廳長原任並飭招編警備隊一營以來已在滬南中華銀行舊址組織辦公一面招集舊日所部各巡凑足一營編成警備隊保護地方秩序兹悉此項警備隊計分四隊專司陸地巡防水路巡防另設有水巡一隊所有水陸各隊除長隊員現已分别委任兹特調查錄後警備隊第一隊隊長龔國英第二隊隊長徐彦第三隊隊長何楚英第四隊隊長湯潮海水巡隊隊長張超隊員譚漢誠唐桂臣 
　　南市商民以前日高昌廟之戰所受損失約有數百萬現在休戰明文尚未頒布故各行號昨向合衆保險公司會商擔保兵險之法聞該公司係歸華僑積聚銀公司經理資本雖甚充足此項兵險辦法尚須由總理邀集股東代表會議然後解决云 
[特别訪函二]  
　　上月二十二號夜半南軍初次攻擊造製局時首由砲兵營副官胡鞯督率炮隊相助以致南軍勢焰大張嗣因戰敗故即潛往金陵領運砲彈二十五箱槍彈二十箱與朱葆誠二人乘坐共和小輪運滬以便補助詎該輪行抵蘇州時南軍已五次失敗胡見勢不佳遂即將情報告水警總廳飭由飛划營將朱葆誠拿獲槍弊胡則投効總廳盧廳長本擬拿辦姑念朱葆誠已經槍斃是以飭令胡某他往不得逗留蘇垣兹爲上海鎭守使鄭君查悉胡某現匿蘇州某科長處亟應拿辦故於前日密咨程都督令飭蘇州水警嚴密查拿胡某解滬訊究 
　　上海鎭守使鄭汝成君前日（五號）接奉參謀部陸軍部電稱頃據廣州沙面歌電本日廣東陸軍均反正逆督陳炯明已逃往香港岑春煊昨日他往城中大亂等因故於昨日抄　宣布示仰滬上軍民人等一體知照 
　　海軍陸戰隊混成第一旅李旅長昨日佈告云照得亂黨節次潰敗其匿跡城市者自必騷擾商民爲害甚大本旅長率兵到滬職雖剪亂實則首重安民兹特逐日派兵清查街市並分兵駐紥各處無非爲保民治安起見且我軍法令甚嚴凡官兵所在之地不准稍有擾害爲此佈告滬上城廂内外商民人等知悉如我兵所到之處自當安居營業勿得驚慌遷徙互相謡惑而自擾治安本旅長除飭派精明偵探不時在街市往來稽查外倘遇有不守軍紀之官兵定治應得之罪卽爾商民人等亦當與官兵公平交易不准稍有岐視自佈告之後所有城廂内外商民人等仍須照常安居營業倘兵士擾害居民或居民欺壓兵士本旅長執法如山旣不偏袒並不徇縱愼勿懷疑莫定自相擾亂切切此佈 
　　前月廿三號夜間上海縣地方監獄各犯乘間越獄當由城内第二分署即四區崗巡擊獲冋小老漢唐小九子鄭銘吉陳阿生等四名暫押區内兹查縣獄秩序恢復故由分署員尋德星將所獲四犯解送上海檢廳收押候辦 
[城内訪函]  
　　淞滬警察廳長穆杼齋君查悉梨園公所内私藏炸彈等件當派警備隊長湯潮海帶同巡警荷槍前往搜獲炸彈一箱軍用鈔票五箱洋鎗手鎗共五十餘枝一併押解到廳候示在案兹悉穆廳長以此項軍裝炸彈鈔票洋槍手鎗係潘月樵（卽小連生）报藏之物内中定有極大關係若不澈底根究不能折服人心昨特通飭各警署嚴緝潘月樵等到案一面飭派在廳偵探人等迅速嚴密緝拿務獲解究 
　　吳知事以滬地自戰事發生之後城内地方頗不安靜匪徒迭散謡言乘間搶刦之事時有所聞若不嚴行巡查不足以安地方是以於前晚八時起親自步行帶同守衛隊十六名地方警察六名均各荷鎗並帶催征吏六名偵探四名持械擎燈赴城廂大街小巷嚴密巡查以防匪類 
　　上海縣知事吳君昨出六言告示云照得知事公署設立繳械處所居民如有拾獲潰兵抛棄槍彈遵限三日以内一律呈繳給價今日業届期滿逾限律以私藏用再布告傳催務儘本日繳清倘敢因循觀望搜覺厥罪非輕中華民國二年八月初六日示 
[南市訪函]  
　　鄭鎭守使昨派官軍二十排每排二十餘名於午前出發先至城内各段認定路線從小南門至東西門北門等處按段巡察勘定地點在舊道署舊萬壽宫關帝廟分别駐防昨晚八時爲始排隊至城廂内外各段巡邏一次諭令店舗居民屆時勿宜在街窺探以免肇禍 
　　昨日午後又有北軍一營乘招商局某輪船來滬由吳淞對面川沙一帶陸路進發傍晚時即從浦東塘橋過渡至浦西董家渡起岸預甴鄭鎭守使派令軍官在碼頭守候導至製造局駐紥 
　　上海市政廳總董陸崧侯君以現在地方秩序急須整治所有各區城内員司等仍應照常辦事昨已分别函知各區區董赶緊轉知辦事各職員每日到區辦公 
　　浦東第五區警察署呈解搶匪朱洋全周榮生至淞滬警察廳當經司法科提訊據朱周同供由姚阿錫紏同行刧唐家浜張毛大家得贜逃逸被獲不諱司法科以朱周胆敢夥刧得贜不法已極應照都督省長命令以軍法從事昨卽分别槍斃又第一區警察署呈解搶匪周小周張繪昌兩名至廳由司法科提訊周張同供隂暦六月二十五晚周在城内陸家宅拾獲路遺洋槍一支邀同張携槍撞進阿六家中搶得衣箱一只被囊一個水煙袋一支携贜逃逸被商圑拘獲昨亦槍斃 
[閘北訪函]  
　　閘北總商圑會前日下午召集會員開評議會當由會長報告現來應民政長訓令着會同警廳臨時警備隊分叚出巡以維治安等因但本會會員之戎裝均防陸軍制度與軍警服裝大致相同故擬稍加變通以示區别當經評議員議决照萬國商圑裝朿一律換戴黃色毡帽 
　　駐紥閘北共和路華康里之第二臨時警備隊已經成立其向駐警廳之警備隊前日由穆廳長調往南市 
　　程都督應省長所頒捕拿亂黨之賞格及穆廳長禁止賣報人售賣亂黨機關報之通告均於前日張貼通昨有賣報人某甲手持民立民權等報數紙行經閘北被崗巡查見拘入四區警署當將報紙扣留甲從寛開釋如再違犯嚴辦不貸 
[英租界訪函]  
　　鄭鎭守使偵悉黃興陳其美在公共租界南京路某某兩洋行内設立機關請某國人暗中佈置並向該洋行等代購大批軍火接濟業已令行張交涉使照會駐滬外交圑轉飭捕房卜總巡派探澈查在案兹悉卜君昨已諭令總巡捕房捕頭選派幹探密往調查矣 
　　閘北居民因聞吳淞將有劇戰其所劃戰線範圍甚廣週圍約計百里閘北天保里等處適與戰線接近以故彼處居民甚爲恐慌咸遷居公共租界以避流彈 
　　南軍攻擊製造局屢次敗北現在佔據吳淞砲台待援甚急北軍鄭總司令擬調集水陸各軍會同攻擊日内必有一場血戰彼處居民現已遷避一空惟淞口尚有商船進出殊多危險昨聞南軍司令已下封口命令一應商船暫緩進出云 
　　宋案要犯應桂馨於上月二十四號晚間乘兩軍激戰時越獄脫逃現聞匿跡浦東行蹤詭秘據其黨中人所言此次應犯並非私逃實由陳其美命令釋放現爲南軍偵探軍情頗爲出力云 
　　上海鎭守使鄭汝成君以此次與南軍開戰屢獲勝仗皆賴三軍用命除將得力兵弁分别記功外前日復令隊官曹金榮購買猪羊等物以資犒賞詎曹隊官領欵至虹口購得猪羊數十頭並派律脫香煙兩箱車至揚子路東洋公司碼頭擬雇駁船運赴製造局爲南 
軍司令劉福彪所派軍事偵探劉德勝與孫文所派之偵探甬人張某所見以曹私帶軍裝卽糾黨多人上前攔阻將物扣留曹見寡不敵衆趕至碼頭遂鳴一千零六十七號華捕往拿豈知劉等已將物運至外虹橋堍鴻泉樓茶館内當由舟子導往尋見張某乘隙逃逸當即將劉拘入捕房並在其身畔搜出銅牌兩塊上鐫長安江永等船名着即收押立飭八十四號西探與華探蔣阿林將物車至捕房暫存昨解公共公堂請究先由中西包探禀明調查各情形並由原告延律師陳則民上堂聲明前情請究訊之劉供稱在劉福彪部下爲偵探與孫文所派之偵探張某見曹所運木箱疑係軍火是以扣留現張已赴淞報告乞鑒聶襄讞商之英領哲君以孫文劉福彪不應擅派偵探在租界内調查殊背約章即使果是軍火事在租界亦無干涉之權判劉德勝發押西牢一年期滿逐出租界起案贓物交原告領去 
　　南軍司令張祺延因屢次失敗與連長蔡忠華逃匿公共租界三馬路三百零一號門牌同安旅館七號官房内被游擊隊一營二連排長馬鳳樓得悉於前日帶同各兵士至張處索取餉銀因張不在故同張妻葉氏逼索葉氏即以馬等持刀嚇詐爲由報請老閘捕房派探王梅生前往將馬拘入捕房當經捕頭查得馬係四百九十六號華捕於前年光復時抛差逃逸卽飭收押昨晨解送公共公堂請究原告僭証張炳福譚耀明上堂禀明前情訊之馬供實因各兵士蝟集索餉故向張司令領取並無持刀嚇詐情事乞鑒關讞員商之英領康君以葉氏控馬持刀嚇詐案無憑不究惟糾衆吵閙殊違租界定章姑寛着令具安分結至捕房控馬抛差逃逸案判馬押候查明於禮拜五復訊核辦 
[法租界訪函]  
　　法總領事甘世東君前因製造局南北軍開戰故在斜橋十六舗華法交界各要隘堆置高墩安設快砲嚴行防衛現今戰事雖停仍須愼重防護故前晚各水軍各探捕仍照常持械在外至各要道巡邏 
　　法總巡藍維藹君以製造局雖已停戰吳淞續有戰事華界居民尚多恐怖且城内店舗雖已開市秩序是否鎭靜亟應調查故已飭探前往查察矣 
　　藍總巡於製造局開戰後節節設防親自督率各探捕嚴行巡緝敗兵匪徒不敢竄入租界故此界内居民安靜如常惟華界人心尚未大定深恐匪徒潛入界内有暗設機關情事故飭探嚴密查察以保治安 
[紅十字會紀事]  
　　紅十字會平糶局第一局設龍王廟業於五號開局昨日擁擠異常由局長朱鑑生照料頗有秩序每升取錢六十文五升爲限第二局設南會館定今日開局舉唐星垣爲局長第三局局長邵子奮已覓得西門外西方菴房舍尅期開辦誠濟貧民平米價之善策也 
　　紅十字會婦孺留養所已借定十六舗新舞台布置妥善將於九號開院舉定張樂君沈仲禮爲院長葉庚三爲總理事並舉定女幹事數人專收無告婦女小孩以三百名爲額 
　　紅十字會南市臨時醫院假定新舞臺左旁房舍爲醫院現已布置一切約十號開院施診給藥每人取號金銅元二枚 
　　紅十字會城内分會醫院業借沉香閣布置病房可容百人祗收號金銅元二枚不取醫藥等費 
　　浦東六里橋難民千人婦女居多每日由紅十字會施以餅乾麫包藥物乘紅十字小輪致遠號赴該處按名施送 
　　鄭鎭守使致紅十字會沈仲禮會長函云會長大鑒頃奉瑶而誦悉種種足徵貴會具慈善天戰以拯救爲心實深欽感當查敝　　軍防禦界内所有腐尸遺骸已經督飭掩埋殆盡並無暴露之至戰綫以外其遺尸外浮除經貴會掩埋外尚不能盡如貴會派人檢查掩埋祈先知會敝軍以便派員接洽協同辦理卽可杜彼醜冐用紅十字標幟之弊（下略） 
　　紅十字會掩埋隊於五號午後由王培元醫士督隊會同軍隊目兵數人四處搜尋計收殮三十餘具内有無頭者一具缺腿者二具大約已被野狗所噬又翁家宅房内自盡兵士三具鐵道兩旁腐尸尚多昨日雇夫役六十餘名分頭尋覓悉用二寸厚板棺木加以藥水石灰每尸一具掘地五尺四圍多加石灰深埋免釀疫癘查該會現尚存棺木西方菴有一百四十具石暉港清眞别墅有二百五十具 
　　鄭鎭守使因鑒於冒用標幟之弊凡一切救護掩埋事宜祇准紅十字會派員會同軍隊辦理别人不准攔入 
　　中國紅十字會沈仲禮君接吳淞無綫電昨日下午一時業已開戰立派甲隊救護隊乘紅十字小輪漢元日光二艘駛赴吳淞又派乙隊救護隊乘滬寗紅十字專車開往張華浜 
[天然旅舍之炸彈]  
　　英大馬路石路口天然旅舍昨夜十一點半有一人被人炸傷傷者身穿洋裝受傷處似左腰部卽送仁濟醫院醫治當場由西探拘獲一人未知是否正兇並聞該旅舍樓上尚有二人先被炸傷云 
[雜評三（宇）]  
　　兩軍攻守之互易滬南劇戰時北軍孤立無援而卒能使南軍却走者曰佔有製造局之形勝也 
　　今吳淞口之南軍雖已孤立無援矣而其已有之兵則較被困時之北軍多數倍且佔有南石塘獅子林兩炮臺之形勝宜更可以使北軍却走矣乃據昨日吳淞傳來消息則不曰北軍却走而曰劉軍逃散抑又何耶 
來件 
[商圑臨時守望隊簡章]  
　　一緣起慨自滬地不幸痛遭兵燹人民蕩析瑣尾流離同人等目擊桑梓蜩螗沸羹五内崩裂並由地方行政長官之委託義不容辭爰集同志百人爲急救地方維持秩序會同警察共襄進行之方法以收餘燼奠定治安爲宗旨 
　　一定名商圑臨時守望隊 
　　一額數暫定百人舉總隊長一人指揮一切副隊長一人協助指揮書記會計庶務各一人以六人爲隊隊隊有長 
　　一職務凡本隊服務人員如地方或有匪類搶掠縱火等事可即捕拿拘交警察懲辦倘匪徒恃衆抗拒本隊員爲自衛計格殺勿論若無端開鎗致損人命照律擬抵 
　　一約法本隊員服務當無分晴雨竟夜出防分班輪流梭巡不得擅離職守如有警告須協力維持不得託詞規避一俟地方敉定卽行停止防務如隊員有違背約法及個人有不規則行爲者吊還服裝除名懲戒 
　　一服裝服裝等費由公家補助冠服式様本隊自行製定惟帽章另由本隊製定式様以示區别 
　　一軍械暫用商圑鎗械惟須註明鎗號以便稽查 
　　一會所暫設生義弄木商會館 
來函 
[朱少沂君函]  
　　敬啓者今閱時事大共和兩報本埠時事有收回各圑體鎗械一則内載由前司令朱少沂逐一指領搜查機關炮三尊洋鎗二百餘枝子彈百餘箱等情然鎗械子彈各圑體咸有專責人員管理少沂無權指領并且並不在場誠恐各圑體致生誤會此乃軍火關係大約傳聞失實不得不據實聲明務懇登入來函欄無任感情禱之至耑此卽頌大主筆先生俠鑒朱少沂鞠躬八月五日 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[討僞司令檄仿駱賓王討武瞾檄（不署名）]  
　　僞司令某某者性本儇薄迹暱椎埋昔稱市井下流曾以無衾薦寢洎乎光復都督滬江潛收亡命之徒妄設軍政之府汽車馳逐白　自詡驨人微服治游黑夜偏能媚妓害煥章於醫院殺駿保於營門加以叛逆爲心貪殘成性近狎惡黨塗炭生靈勒贖擄人剥膚敲髓國民之所共惡公理之所難容猶復包藏禍心私媾仇國民之共主視之若寇響匪之黨魁奉之如神聖嗚呼李烈鈞之不道黃克强之已亡豫章克捷知國本之未衰建業歸誠識賊命之將盡公等曠世英豪公民表率承黃帝之成業繫祖國於苞桑袁項城之平亂良有以也宋敎仁之斃命豈偶然哉是用義薄雲天志安黎庶因國中之厭亂順宇内之歸心爰舉義師以殄羣醜南連滇桂北接燕遼鐵艦成羣亦幟載道津通紅粟倉廪之儲靡窮海陸雄師撻伐之張何待炮聲起而賊膽落士氣作而民心安嗚喑則海岳效靈叱咤則風雲異色以此制亂何亂不弭以此建功何功不遂公等或擁節鉞或攬政綱或膺疆寄之鉅肩或受父老之重託心苟未死義不容辭一方之巨害未除五族之共和何賴倘能撥亂反正去逆效順共輸愛國之誠無負拯民之志凡諸勲賞同矢山河若其瞻徇騎牆徘徊岐路坐失先機之斷難寛後至之誅請看今日之國中誰勝正式之總統 
[滑稽戲單] [  瘦俠]  
　　共和大舞臺銘澤經手 
　　歷六月三十二日星期八日戲 
　　新排改良殃民新戲并請日本大野心家登台獻技自辦德國新式行頭 
　　湯奇宋小臉史拉夫李烈鈎李仁田柏朱祥伍庭芬牛雄濟黑興章桐張動馮榖昌黃克弱劉福保客串大野心家陳其醜鄭世成冷血鈕鈇牛 
　　財迷傳 
　　劉璋讓位戰潼關三桂借兵孫種散袁唐克亂少義（頭二本）南北講和 
　　烏江自刎走東洋全本江寕血滿台火景屍積如山眞鎗眞炮當場出彩 
[寳塔詩] [  舍予]  
　　鄭汝成有名聲本事頭等政府的忠臣製造局守得穩么魔小醜望風遁總統不可謂不識人 
海外叢談 
[聾子談話器] [  選進步雜誌]  
　　歐美各國多設聾子學堂凡與聾子對語多作勢授意然遇未經敎練純熟者則旣費周折又易誤會兹有法國某醫士發明一種聾子談話器其形與尋常打字機略同有鍵板一字鍵四十二每鍵附一字母以手指按某鍵則機上卽呈露某一字母如有兩手同按數鍵機上卽現數字母切成一音或一字連次按之便成語句聾言　　　　　之時　　大其小　則　　　　　　　　民以外其大者雖相距二十尺仍一目了然云 
[防溺之浮水衣]  
　　某博士新發明一種浮水衣專備目動船乘客之用衣式略如半臂而長中蓄氣便便然服之入水頭自能昻起無溺斃之慮且男女老幼一皆可用云 
栩園筆記 
[其三（劇本稱謂續）]  
　　又按官人之稱唐時惟有官者方得稱之至宋則不復限制若周密武林舊事所載金四官人以棋著李大官人以書繪著陳三官人以演史著喬七官人以說藥著鄧四官人以唱賺著戴官人以捕蛇著吳自收夢梁錄又有徐官人幞頭舗崔官人扇面舗張官人文籍鋪傳官人牙刷鋪當時殆無不官人矣無怪劇本相沿遂成通稱 
[其四]  
　　劇本又多自稱爲小生卑人按漢書朱雲傳小生欲相吏耶張禹傳新學小生此皆以生小爲責人之語非自稱自稱者始於韓退之其與孟東野聯句云小生何足道酬盧院長望秋作云嗟我小生値强伴柳柳州集楊尚書寄郴筆知是小生本様今更商榷使盡其功輒献長句呂和叔渭海集序不遠數千里授簡小生是皆自稱小生之濫觴也至稱卑人則惟漢書劉輔傳引里語曰腐不不可爲柱卑人不可爲主餘惟見諸院本傳奇殆即本此 
[其五]  
　　友人周劍青擬作黃冠涙傳奇以汪水雲及太后自稱之辭頗難恰當就商於予予謂太后當以自稱老身爲妥按五代史漢家人傳太后李氏謂周太祖曰老身未終殘年　此多難惟衰朽托於始終是太后自稱爲老身因有本也至汪水雲則不妨自稱爲老夫左傳隱四年石碏曰老夫耄矣無能爲也昭元年趙孟曰老夫罪戾是懼昭二十四年鄭太叔曰老夫其國家不能恤史記尉陀爲書謝帝自稱曰蠻夷大長老夫臣佗是臣下對上亦可自稱爲老夫則水雲入宫敎琴之際亦毋庸復改稱謂較爲得體 
[詩話拾遺] [  南通月波]  
　　曩過琢州旅店見題璧詩云最愛初三月灣灣曲似鈎郎心鈎不轉鈎起妾心愁摹繪逼肖眞是深閨中切切自憐自傷語惜不知爲何人所作 
　　昔人有戲贈縫窮婦詞云布抺　蓬首小市提筐走問渠胡不住深閨否否否斷線零針殘絲敗絮藉兹糊口儂亦途窮久羞露襟邊肘相逢何物付卿卿有有有白袷衫殘黑貂裘敝敢煩纎手按此詞寓意悲酸令人讀之感喟不已 
自由談話會 
　　上海自起事後禁烟局司法廳卽相繼解散故烟犯監犯竟破檻出亡得重享基儱者之自由（友人告余某烟犯覊禁調驗多日矣逸出後復肆故技近且頌南軍功德不止）我乃知爲同胞謀幸福者僅指烟犯監犯而言其無辜之良民則喪生命失財産食不甘旨寢不安枕於幸福何有 
　　近來城内外居民遷徙者日多故搶掠也放火也竊賊也公然肆其手叚被害者亦無如何也我乃知爲同胞謀幸福者指一般宵小而言其安分之同胞則受鎗炮遭搶刦罹火災於幸福何有 
　　　　　　　　　　　　　坊也尚仁里也又將有若干都督若干司令以沈溺其中營業之發逹可操券以待也我乃知爲同胞謀幸福者指娼妓而言其謀正當營業之同胞則連日閉市無人顧問於幸福何有 
　　南方如建政府則總統也國務總理也舍諸偉人莫屬也於是坐汽車游妓館吃大餐發軍用票將如數恢復其前年之快樂矣我乃知諸偉人所謂爲同胞謀幸福者實夫子自道也於同胞何有嗚呼諸偉人爲烟犯監犯計爲宵小計爲娼妓計爲一身計固可矣其如蒼生何[  奚悲秋]  
　　者番戰事起與諸君别了許久實在忙的了不得今日抽閒片刻爲諸君略陳一二 
　　或問燠軒在警報上投稿卽熱廬之化身乎余笑應之曰只要宗旨相同我是不妨承認的 
　　西文報傳單就事記事不分彼此乃有妄詡通人自甘叛逆偏要在傳單後背譯書華文加以賊軍賊艦字様稱政府曰賊試問爾自居於何等地位嗚呼順逆不明雌黃信口是謂賊中之賊 
　　或謂此番戰事全出於政治革命余嗤之以鼻曰差得太遠 
　　漢陽失守武昌指日可下黎公被刺或云已逃此等專電揑造得毫無意思俗語說撒一個屁還有三分臭氣該報　是一屁不値我鄉向來看民呼民吁報遞嬗至今民字頭報銷場尚好各友來信均稱製造局化爲平地其他種種純是空中樓閣可知人心向背全視報紙之鼓吹幸有大多數報紙持論純正不致陷入旋渦嗚呼世道人心所關匪淺 
　　反對革命之人彼黨均稱之曰袁黨余聞之色然喜曰果使反對者皆黨袁袁氏之勢力日益膨脹恐身列黨籍手捧袁氏飯碗的人早晚襥被出京政席爲之一空重行組織參衆天然反對革命派居多數將來反對革命報可以大書特書曰參衆兩院反對派占優勝又要闢一特别通信攔排列此等消息豈不快哉 
　　某報曰滬寗兩處所託匪人我聞是言很佩服該將記者尚不至一味盲從 
　　某司令斷指誓師勇氣百倍欲以號召人心惜乎一指不足以濟事也如某司令者能斬斷情根並楊梅風流之雅號一掃而空或者尚足以自存[  熱廬]  
　　滬上自血戰以來胆怯者流多已逃回嗚呼春申江浦昔日爲安樂窩爲逋逃藪時人多奔赴之不暇今則一變而爲驅人鳥矣滄海桑田吾知不逮彌月其熱鬧必將更倍於前也 
　　高昌廟開戰後城廂居民遷徙一空因之英美各租界房屋昻貴出人意表噫小民顚連困苦罹此浩刧已屬可慘乃房主壟斷房價惟利是圖致無力者徹夜餐風飲露哭聲震天近日戰事已停而驚弓之鳥尚且逗遛不敢搬回近觀城南及十六舗一帶連天大火鎗炮之餘繼以回祿哀哉吾民其何以堪[  露鈺]  
　　頻聞邊境風雲急豆剖瓜分警兆來此中國之將來 
　　爲我同胞謀幸福敢將衰朽惜殘年此總統之美意 
　　苦恨年年壓金線爲他人作嫁衣裳此孫黃輩之怨望 
　　不謀公益爭私見同室相殘亦可憐此南北軍之鏖戰 
　　骨肉流離道路中砲彈穿腹血飛紅此逃難民之慘狀 
　　欲保子孫當富貴故將錢米濟飢寒此慈善家之惻隱 
　　採得百花成蜜後不知辛苦爲誰忙此鈍根之發起自由談 
　　閉門推出窗前月吩咐梅花自主張此月波之不喜管閑事[  南通月波] （說不管却早管了也鈍根戲注） 
　　天一不喜閱胡言亂道之報紙不喜爲傷道德損公益之事不喜自欺同胞不喜吹牛拍馬不喜嫖賭不喜衣華服 
　　喜慈善事業喜書籍喜弄筆墨喜申報自由談喜將出版之自由雜誌[  天一]  
　　自由談話會何爲而設也欲使閱者談話自由而設也人有談話不自由者有自由談而可以自由矣惟談話之自由亦必須合乎自由談之自由而始可自由也吾知欲自由談話者亦必以自由談之自由爲自由更必以自由談話會之自由爲自由也固非其他不正當之自由者可望共肩背亦非自由談及自由談話會所認爲正當之自由也談話自由是自由談所有也是自由談話會所受與諸君談話自由之權利之義務也諸君自由矣舍予亦欲自由入會談話先以自由談話自由言之願諸君勿以爲厭則舍予將自由入自由談之自由談話會矣豈不幸哉豈不幸哉[  舒舍予]  
[滬上戰事感言] [  海上癡人]  
　　睡夢朦朧近二更忽聞炮火震兩城區區爭一兵工廠忍使居民受巨驚由來總統我民推豈爲私人攘奪來可恨一班亡國賊假將名義肆淫威隆隆鎗炮震城鄉竟把商場作戰場十室可憐空九室更遭不幸飲彈亡統一共和僅二年又分南北起烽烟同胞慘殺非爲勇何不移師去定邊 
　　安得一七首立斬奸人頭賊黨鳥獸散漫天　霧收豈貪十萬賞欲得黃陳頭爲民除巨害億兆僉同謀 
　　驟聞炮火不勝驚老幼紛紛逃出城一過洋涇浜以北若登仙界慶重生富家婦女最堪憐欲走長街足不前僱得車兒不問價只輸銀子不輸錢不堪回首是窮黎露宿街頭見赤肌幸賴華洋慈善會普施饅首暫充饑逃兵多半匿城中料得儲藏未盡空一隊趁風來刦掠沿街放得火通紅極目長江上下游干戈擾擾幾時休民圖福利翻糜爛大海何人挽逆流今朝已過復明朝直把韶光閒裏抛莫笑阿儂太無賴亂離時勢閉門高 
[徵聯四誌]  
　　（出句）甞獨立他日又獨立 
　　（對句）則何如說之將何如（敬詢調停派之伍君輩有以語我來）寄奴城下客 
　　如不善孰與爲不善（怡怡） 
　　哭於斯聚國族於斯遊於途見夫難民麕集不禁感觸故云） 
（秀麓） 
　　罔聞知昔人無聞知（夢蘭） 
醫話 
[船暈之新治法] [  丁福保]  
　　船暈之際戴赤色眼鏡出外眺望便可就治乃曷逹司坦博士之說也據該氏之研究色有莫大之勢力及於腦中之血管赤色有送致血液於腦中之特效故赤色眼鏡有補腦中血液缺乏之功可以兼治船暈又據司棄蒲恩氏之說吾人之醉於船或汽車由二個之眼球而起故閉一眼便無不快之念遂不至發船暈夫閉兩眼乃船暈者之常事豈知兩眼閉後腦部起特别之感覺不如僅閉一眼方可治療船暈 
[襯衣與健康之關係]  
　　人之健康與否與所著之襯衣有關係夫身有微疴之可檢查其所著之襯衣不問其爲麻布或不綿不論其中素洗濯與否决不能如健全無病者所著之清潔常帶黃色或灰色與皮膚密接之部分因著用之時期過長其黃色尤著詢諸洗濯人則謂某氏之衣衫固著汚垢已無法使之脫離大約患某種之病云凡患肝臟病者所着之襯衣其色常如油浸者然 
小說 
寫情小說 
[黄金祟（四十二）] [  天虛我生]  
　　試期旣屆予共仲兄赴院吾母爲予輩料理食品至精且美而一種期望之心殆將以我兄弟兩人化爲明珠擎之掌上今予猶復時時念及蓋吾母之愛憐兒輩實無逾於此時也比及試畢予倖獲售列第五而予仲兄又復堂備見黜兄乃慚憤交併隨卽束裝而赴海寗惟予因此之故轉又不爲吾母所喜非不喜我之獲售蓋因一切開支犒給爲數頗鉅顧念物力維艱則亦不免有所痛惜耳於時掌予家之財政者本爲小曇惟小曇方以假歸則不得不以莊摺付予往取予見摺載丙申之歳結存尚一萬七千餘金去歳丁未終結已減三分之一今乃不滿四千金矣其間用途惟典屋之五千金爲予所知餘則皆非所悉但於平時稔聞吾母常嫌莊息爲輕度必改貸於人而爲之出納者厥維小曇然有何種之抵押品足以堅吾母之信者又非吾所知也旣不致以清質吾母則亦恝置之而已然吾母之所以終歳愁煩者實正爲此吾母夙善居積曩以彙源金號爲保險之櫃詎被倒閉損失十分之四由是視商舗爲畏途小曇於戚屬家往來甚稔則有請以金珠爲質者吾母固無所不可乃於年前閙賊之際又爲胠篋所算比及原主取贖則反益以償金因之漸次改良但以田房契劵爲保證物矣然而月息收入每有愆誤偶遇需要則向索不歸比旣收回則又慮無存放之處必得一人更向貸之而去始於心乃稍安坐是之故吾母與小曇遂勞勞於金錢而無安寗之一日綜言之蓋亦黃金爲之崇耳論小曇之心初亦無所私曲不過忠於吾母而爲此役然而小曇亦非善於會計者也鄉付兒女能有幾許知識世情鬼蜮萬幻千奇未嘗得見萬一亦正與吾母等耳然予仲兄及予當在其時姑無論無干涉之權藉曰有之吾輩亦猶不諳世故且更弗如小曇之精細也則吾書可暫置而弗論時予旣博一矜忝然而居同案百餘人之上少年意氣不無因之自豪抑若自兹以往當有天祿可食不必更爲入幕之賓居停書來致賀並促予往予竟作書謝之乃被吾母痛斥令予内子作書述意逹凌夫人前迫予束裝就道時方炎夏暑氣逼人内子不無隱憂特不敢万慈命則亦無可奈何與人爲别時予内子已有七月之娠益復多病予之戀戀更有甚於初别時也素昔凡予出行必率僮僕與俱此次悉屏謝之託言與友人俱吾母亦深信而弗疑其實非友人也蓋予已與箏兒約乘途之便畫船一舸載與同游於瓜山之麓耳（二） 
故事小說 
[草庵和尙] [  劍秋]  
　　和尚不知何許人和理之敗忽來駐錫於吾鄉之草庵中　故荒僻四週皆叢塜佛像剥落墻壁亦岌岌欲倒無僧尼居住者已數十年 
　　和尚初來時别無長物僅鐵杖一革囊一旣至卽圬其墁除其荆棘闢庵後地數畝而躬自種植之 
　　和尚年五十餘而精神奕奕殆如二十許平時不茹素不唸經亦不向檀越求佈施然香積廚中未嘗以匱乏告 
　　和尚性嗜酒一引數十觥酒酣耳熱則解衣磅礴舞鐵杖以爲戲盤旋上下觀者目爲之眩 
　　一夕盗入室和尚覓鐵杖不得徒手奮鬥盗盡仆一盗持刃入砍和尚首鏗然有聲刃躍出數丈外盗大驚羅拜而去 
　　居久之會朝廷捕和黨急緹騎四出和尚聞之嘆曰此間不可久居矣遂去不知所終 
　　劍秋曰余聞故老言方和坤盛時招納亡命厚養死士故門下食客恒數百人迨其敗也此輩一朝星散大率混跡於黃冠緇衣之内和尚殆其人歟 
文字因緣 
[題玉田恨史] [  拙頭陀]  
　　玉田恨事最凄其惆悵香魂絶命時怪底悲聲啼不住敎儂怕誦斷腸詩 
　　一坏黃土已成塵泉路茫茫記不眞早識依然無覓處也應悔作夜臺人 
　　絲桐一曲奈愁何脈脈癡情夢廟過月尚未圓花已落青衫濕透淚痕多 
　　佳人憔悴總因情舊恨何堪說一聲落葉蕭蕭凉沁骨墳前燐火夜常明 
[題玉田恨史] [  劍秋]  
　　人間無限不平事欲叩天關一問之如此愛情深似海如何不許到齊眉 
　　劇憐我亦多情者每到情深喚票何况有傳神一枝筆令人那不涙滂沱 
[惜分釵題玉田恨史] [  紫亭女士]  
　　魂難遇愁誰訴銀河怕見雙星渡月如霜照銀牀問天無語九轉愁腸蒼蒼風摇樹燐飛墓飄零無主迷泉路泣孤鳳倍悽凉千秋埋恨地久天長茫茫 
[再題玉田恨史次詠霞女史原韻]  
　　欲合偏離用意深送君黃浦涙沾襟妾非不解相思苦枉尺原期得直尋 
　　甘將身代禱天神刲股焚香秉至誠郎死猶希遺腹子傷哉難煞未亡人 
　　苦憶郎魂郎可知幽明路隔枉相思九淵覓徧無蹤影一度回腸一度　 
　　無術能回合浦珠幽冥情事更模糊惹儂一掬傷心淚濕透哀情小說書 
 
 

Page 11

 
 
   
 
 

Page 12

 
 
   
 
