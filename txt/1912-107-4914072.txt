# 1912 - 107 - 4914072

 

Page 1

 
 
評論 
[論改革不宜操之過急]  
　　轼之法制無不隨時世以爲變遷而當國内主權變更之際因革損益尤所不免良以國家之情狀變幻無盡划之法制可以推行盡利者今或扞格而不入矣故一國之法制無論若何美備未有一成而不變者特是法制既定變更不易其在平日或不免因仍苟且不敢驟議更張及至主權變更則舉划之法制一切破壞以從事於根本改革當此之時既無所謂窒碍又無須乎頋慮法制之變更實以此時爲最易亦以此時爲最甚我國之法制窳敗己久近十餘年鑒於國勢之不振怵於强鄰之環伺亦嘗飜然變計思欲改弦更張奈窒碍既多頋慮尤甚即其效法歐西亦第如天吳紫鳳顚倒短褐而己今民國崛興國内之法制自當及時改革以立始基此則毫無疑義者也 
雖然今日之改革亦當權其輕重先後不宜操之過急論者不察以爲我國之革命原爲改良政治今革命功成正當利用時機急起直追豈可再事遷延玩日愒月况徵諸歷史每當主權變更新國肇興之日無不汲汲從事於興革以立永久之良規何獨於今日之改革不宜操之過急乎不知前乎此者悉爲君主專制時代故一量定鼎中原凡所興革大抵獨斷獨行初無他人容喙之地而今日之變更主權己成爲共和國體既以共和爲楬櫫則事事必求合乎共和之實而一切改革自當待諸正式國會成立之後方可著手若貿然爲之於理論上既有背於共和之義而於事實上亦難推行盡利何則今日名爲統一政令實難徧及不幸而有一省梗令則聽之不便强之不可實無救濟之方然則與其輕議更張何如愼重出之乎 
　　是故今日之所急不在法制之改革而在組織國會謀實際之統一國會既開實際統一然後有改革法制之機關推行法制之實力庶不致朝令暮更有名無實不特此也今日正在建設之時既無成法之應守又無習慣之拘牽凡最新之學理最新之主義先進各國所不便行所不及行者皆能實行於我國正當研精殫慮出之萬全不應預存成見草率從事蓋今日之改革關係於我國前途者至重且大行之而善不難與列强爭衡行之而不善則適足以招滅亡即或不至於此而甲以爲是乙以爲非意見相持亦難有良好之結果若於改革之後忽又覺其不善勢必至再事更張不但失信用於國人抑且欲進反退欲速反遲豈非重違初意此所以不宜操之過急也 
夫無動爲大職者所非民國乘積弊之後革故鼎新胥在此時記者非不之知特以國會未開舉凡省制問題財政計畫實非今日所應置議而革命以後元氣大耗瘡痍满目亦不宜紛更况今日之少安毋躁正爲將來鋭意改革之地否則一鼓作氣絶鞅而馳終有失敗之一日及至事己失敗則鋭氣頓消偸安姑息之念由此而起雖袞袞諸公不肯出此然此乃人情之常賢者不免不觀夫歷史乎自非悍然不顧冥然罔覺之君若相未有不亟亟求治者然伊古以來治世恒少亂世恒多幾若以亂爲常以治爲變者毋亦正坐此弊故朝氣方新之時不可見事太易而暮氣漸乘之時又當以畏難爲戒記者不敏竊願秉國鈞者加之意焉 
[專電]  
　　内務部趙總長將民政部舊員大加裁减部員全體辭職現唐總理力主調停 
　　内務部總長趙秉鈞因唐總理主張多留舊部員大起爭論趙負氣向袁總統辭職 
　　聞豫省各團體公推袁總統之公子袁克定爲都督新政府終以嫌疑不便發表 
　　唐總理謁見四國公使聲明前借比欵之理由各公便均己釋然大借欵可望轉圜 
　　聞唐總理己允各國公使之請將比國借欵取銷惟須要求賠償損失各公使不允 
　　袁總統電如黎宗嶽來京聞將任以東三省重要位置 
　　到京民選參議員與南京舊叅議員兩方面各有意見不甚融洽 
　　外交次長馮元鼎上書辭職 
　　前山東都督胡瑛今日（二十五日）來京 
　　腦威國將在北京設立領事署己舉袁總統之顧問員孟士君爲總領事 
　　（以上北京） 
　　漢上巨紳宋渭臣偕同商會代表盛竹書李紫雲萬撝伯業産集合會代表馮墨生金次諸君乘京漢車北上要求袁大總統賠償漢埠兵亂損失 
　　近日票號帮陸續到漢匯來現銀甚多故金融漸見活動 
　　（发上漢口） 
　　都督府接南京電駐寗浙軍准於七日内全師凱旋當道定五月初五日舉行大慶祝 
　　江山遂安兩縣均因鹽梟猖獗疊電都督罕請派大兵前往嚴勦 
　　（以上杭州） 
　　姚軍長雨平發起於今日午刻假模範馬路第一舞台開追悼大會以吊固鎭宿州死難諸烈士 
　　（南京） 
　　外間盛傳蘇都督府民政司次長沈恩孚辭職將以汪鳳瀛繼任其説不確（蘇州） 
公電 
[廣西南寗議會電]  
　　袁大總統黎副總統參議院各報館均鑒廣西臨時省議會在南寗成立經隹電報告計廣西議員總額九十六名而集合南寗者七十七人既過五分四之數報告志成立自爲正當忽接桂林於九號電復報告成立省議會在桂不知稱省議會係一府屬之組織抑係合全省之組織廣西不容有兩個省議會更不容以一府而组織全省立法機關現報告在桂省議會究以何種議員組成乞即由鈞處嚴詰至南寗省議會之報告係由潯州府議員蒙啓勳囗覧時朱廷棟駱鵬程龔改劉經才郭松年南寗府雷愷澤周錫楊梁堉劉振西蘇進琨李家福陳榮湘太平府黃運興楊茂昌囗景榮鍾世烝馮朝綱陸寳樹梁明綸蘇韶熙泗城府黃金熙黃燮中許鵬遠朱集華武鳴庚黃璧璋林相殷吳楸周羅先淸韋佩珍唐之鈞覃占　梧州府囗文滄林繹李炎何窅榮林寳華楊奎光卜世偉封祝椿慶遠府羅囗椿李玉函韋光廷韋冠元覃光祥吳世昭吳原熙楊春榮鬱林府李拔超李秀劉賢侯何梅芳陳賢任龍受 
之譚樹立柳州府楊森楊弢潘廷舉張鴻治翟富文羅雲章陳峻雲平樂府王永錫何綱梁棟昌羅彩林百色府楊兢韋繼祥黃居正譚其紹歸順府曾日省張丙朝莫踰智鎭安府周鼎三楊銘勳上思府江鴻瑞共十四府議員組織而成各議員是否由各地方人民依照法律選舉仍乞由鈞處將議員姓名電詢各府屬長官便悉事實何敢誣報若如桂林之誤報成立淆亂聞聽有意破壞共和尤爲違反法律遷省 
 
 
 

Page 2

 
 
　　南寗由各府人民發動自獨立以後君知内政外交亟當奮進而政治樞機偏在桂林諸多窒礙不若现寗爲全省要區實有政權行使之便利早由各府人民發動意思一致公舉代表集議南寗爲遷省之計劃衆議員等具地方人民代議資格自以地方人民之意思爲意思不敢因桂林一府少數之私意不計全省之利害也謹聞廣西臨時省議會叩　 
[雲南都督電]  
　　袁大總統黎副總統探投程雪樓王釆臣先生各省都督各報館鑒儉日奉大總統敬電據川都督電稱滇軍藉名援陜又經囗藏囗冀圖經過成都科機奪取如占領貴陽情事幸經敝省窺破力爲推却計無復之輙開赴重慶逼索酬三十萬兩敝省爲顧全大局起見隱忍付欵現己交銀廿萬兵隊并未開行仍欲留軍叙瀘爲干預内政地步應請嚴促滇軍迅即撤回等語所陳各節是否屬實尙待查明惟四川光復己歷數月本省兵力既屬有餘客軍自應從速撤退且滇軍將士越境久戍勤苦可念尤應暫行休息以紓兵力希即派員與川都督協議撤退辦法如有不恊之處可就近商承黎副總統辦理并將所定撤退日期先行宣佈以釋嫌疑而維大局等因奉此仰見大總統軫念邊陲維持大局至意欽悚莫名查四川自鐵路事起困於積威慘遭屠戮滇軍以唇齒之誼匍匐赴援師至叙州成都幸己反正而叛兵土匪盤據擾攘刦掠橫行復分竄各屬全省騷然自流井亦爲匪據商民紛紛求援滇軍徇商民之求又因渝軍之約乃爲分兵鎭懾兵力所及民賴以安匪徒志不得逞紛播流言謂滇軍侵略蜀土川府動滋疑議敝省恐以仗義之師反貽內訌之誚迭經電商成渝各都督請釋嫌疑共平匪亂復電飭敝軍聯絡蜀軍勿傷鄰誼而川省電綫多爲匪徒割斷電報稽遲久乃得達滇蜀兩軍尋即和平商辦會師討虜滇軍擬出荊襄蜀軍擬出漢中協議方成而淸帝退位南北共和之信到即飭敝軍撤回其己囗下重慶者取道遵義大定尙駐瀘叙者限道永寗大關分别撤退因前滇蜀協議時有由蜀按月商助滇軍餉銀四十萬之説而由匪手所得川鹽滇軍因變價以給軍士蜀軍又起抗議敝省得渝都督電即飭敝軍勿庸爭持其己售之鹽價由滇省陸續籌還即經電達川都督在案滇省於瀘叙一帶爲之保持秩序蕩平匪亂婦孺皆知及蜀啟嫌疑又復着着退讓乃川都督電至謂滇軍欲乘機奪取成都如占領貴陽情事此眞小兒爭餅之見第就常理而論則四川爲中國之領土滇軍爲中國之人民何所用其奪取至滇軍援黔情形黔省全體人民己有公電計均登覧無庸贅陳惟滇軍援蜀己糜餉百餘萬而黔省公私囗立經營善後電費尤屬不資若云滇軍有占領野心誠何利而爲此不過川黔未復牽動全國滇尤受其害故爲大局計爲人民計不能不勉力應援今川事己有尹張兩都督主持自能力圖治安前瀘叙各屬人民電留滇軍敝省均己婉謝此後無論如何滇軍決不過問至黔事甫定不能不徇黔人之請暫爲維持仍請中央妥籌善法早卸滇軍之责用釋中外之疑大局幸甚滇都督鍔叩全 
[東督趙爾巽等電]  
北京大總統唐總理武昌黎副總統各省都督議會上海陳都督均鑒接黎副總統虞寒兩電及軍界統一會巧電均悉軍事民政劃分兩途各專責成黎副總統指陳時弊尤爲洞澈原委語語眞摰查軍民兩政徵之各國普通官制及我國前代歴史本多各設專官方茲民國建設自應劃分明定權限惟三省交涉繁盛盜匪滋多處處與民政關連判然劃分緩急難顧且恐政權偶岐致釀危險溯起事以來東三省得以對待鄰邦維持現狀贊助共和者實賴軍民統一之力與先破壞而後建設馴至爭攘莫下禍機隱伏者逈乎不同查與東三省密邇如俄之阿穆爾東西比利亞兩總督日之朝鮮總督關東都督皆用特别制度擴張政權我國如用普通官制使關外劃成三段政權分寄六人兩政耦國動輙牽掣共何能治以爾巽小濂愚見東三省設官分治總宜有分有合不宜絶對分權庶可稍救危亡若徒拘於一輙强令從同使爾巽小濂之言不幸而中實非民國前途之福忝任疆寄事關存亡敢不瀝其愚誠倘以戀棧見疑政策苟行爾巽小濂願避賢路以表素志乞爲大局俯賜詳察爲禱趙爾巽宋小濂敬 
[黑龍江都督電]  
　　大總統臨時參議院國務院國務總理各部總次長黎副總統黃留守各省都督民政長各軍司令各報館鑒頃奉電傳臨時政府於四月二十一日組成從此共和鞏固五族發皇經美緯歐日産嶄新政治國利民福與天無極小濂等遭際盛時曷勝榮幸除開特别慶祝大會慶祝民國萬歲外謹佈賀忱黑龍江都督宋小濂率通省各界全體同叩敬 
[浙江都督電]  
　　各報館轉公民急進黨鑒法律人造政府民造誠如尊論但民主政治主權在多數者代表多數者之意思厥惟議會行政機關對於議會所表示之意思自應絶對服從若使人人得干預政體將紛擾無己轉失共和之眞相且共和國人民權利一律平等對於行政官廳均有請願建議訴願之權正無庸以會黨名義自重使必藉會黨名義而後可以行使人民之權利則人民固有之權利反被限制行政官廳使必以會黨名義爲重而政見不同好惡斯别甲黨以爲是者乙黨必以爲非其將何所適從是故歐美各國之政黨均以議會爲活動之地而取决於多數行政官正惟爲人民之公僕故不敢服從少數之輿論吾國共和伊始政黨甫在萌芽人民入政黨者居最少數而行政官吏則某會某黨居多吾儕正惟易主爲奴之是懼三復來電願竊與各會黨員共研究之蔣尊簋褚輔成敬 
[福建沙縣各團體電]  
　　袁大總統参議院閩都督孫政務院財政司民政司共和實進會總部各省報館政黨社會黨諸公鑒民國初立首重信用前羣袁總統令除免民國元年以前實欠在民錢糧電示宣布萬衆歡騰詎逾旬日竟有敬乹解釋查满淸舊例雖以次年四月爲截止期限而原令既稱民國元年以前則辛亥年分錢糧自在應予免除之内易君主爲共和政體己變復何奏銷舊例可沿若强以淸宣統三年錢粮納入民國元年範圍是元年錢糧亦可遲至二年勢必互相推延新糧反受影響且閩光復時己豁免至庚戌年底止果如敬電解釋是此次總統赦令僅屬虚文都督諸公何竟冒昧宣布信義爲立國根本發令伊始啓民驚疑奸徒乘機亂可立待恐非民國闪途之福况兵燹後民困實甚縱官吏强迫追呼民力究無以應是政府徒負失信之惡名於實際上毫無裨益代表爲一方計爲全國計用特聯懇速賜更正宣布上崇符信下弭危機並祈諸君子爰籌大局力予維持幸甚福建沙縣共和實進會支部農商教育自治會同叩 
[夏廷楨上黎副總統電]  
　　武昌黎副總統鈞鑒廷楨恐仰賴外償終非久計特發起愛國勸捐會電禀大總統奬復囑即妥擬章程由部酌核交參議院核議素仰我副總統熱心國事當蒙贊成理合禀聞伏候訓示上海大馬路貴州路角夏廷楨叩簡 
[黎副總統覆夏廷楨電]  
　　貴州路角夏君廷楨公鑒熱心轲事創辦愛國勸捐會深堪嘉許惟須照大總統電囑妥擬章程由部酌核交參議院核議方生效力此覆元洪筒 
譯聞 
　　印度某英文報載江孜訪函云中國駐藏大臣接袁總統宣布建設共和電文卽於陽曆三月七號發出漢藏文合璧告示宣布此事四川隊商己行抵拉薩携有現銀十八萬兩充作軍餉拉薩漢人一律剪髮官員皆衣外國衣帽辦公處懸五色新旗並設立代表議會三月十九號駐藏大臣乃將政務交與四川所派西藏軍統何君辦理於是西藏遂成中國一省之一部分惟藏人殊桀驁不馴聞己密謀殲戮漢人云 
　　據哈爾濱某俄報云俄政府現極注意東方事務己簡熟悉東方事務人员充任公便新任中國公便克羅配斯基君庚子年曾在北京俄使館充當一等書記新任一等媾記泊萊文君曾在阿穆爾充當外交長近復復在遠東辦理事務繙譯柯萊沙夫君亦寓京多年云 
要聞 
[各部增設兩次長消息]  
　　袁總統昨與幕中各員談及國務卿之事謂外交部握全國外交上最高機關極爲重要近來交涉既甚繁劇又甚棘手稍一不愼輒遭失敗貽民國無窮之患因擬仿照内務部設立兩次長以資協理并聞理財交通二部以政務煩重亦均有擬設兩次長之耗但唐總理及各部長多不以此制爲然恐未必能通過也淸理財政着手辦法 
　　袁總統以軍興以來各省財政紊亂己極現在新政府業己完成立宜急將財政一項力謀統一之方以立庶政之基礎日前特與籌備處各財政股员員會商進行手續當經公同决議先行由籌備處派員將直奉吉黑晋豫魯陜甘新𤍽河等處一切財政確實調查其� 
南省財政事項俟理財熊總長來京後再議辦法 
[經畧西北之偉策]  
　　駐魯經武君近電袁大總統謂經畧西北宜用駐防屯田政策袁總統甚徫其議俟胡君到京後卽令前赴蒙藏辦理此事並擬與胡君以便宜行事之權 
[交通部之今昔觀]  
　　北京名譽最劣之衛門向爲郵傳部前淸時幾於無人不舞弊無事不有弊無時不弄弊其劉福彪君攻克製造局時受傷之撮影 
[其一]  
[其二]  
　　司員非權貴之親友卽多金之紈袴俗所稱少爺部者也雖有自好之士一人郵部亦無不傳染每日到署則串通舞弊出署則洒地花天不知所謂公事也尤奇者開部不及五年尙書更易十三次如張百熙林紹年岑春煊陳璧李殿林徐巨昌唐紹儀沈雲沛盛宣懷吳郁生唐紹儀楊士琦梁士詒幾於朝暮易置而侍郎則可以數計蓋利之所在人爭趨之也堂官席未睱暖即己他去其中奥竅如隔九重雲霧司官中之黠者如梁士詒葉恭綽稍能留心公事便露頭角歷任堂官無不倚如左右手梁葉二人遂援引無數粤閩同鄕勾結一氣上下把持司員中如關　麟關冕鈞譚祖任唐士淸譚天池何啟椿梁用弧陳壽彭陳宗蕃林炳章林蔚章黃嵩齡王鴻兟吳焳靈盧祖華皆閩粤産而梁葉之死黨也惟其然也事無鉅細非閩粤兩省人不能預聞满淸有勢力人物如良揆良弼劉道仁李景和盧靜遠沈林一唐寳鍔之類於郵傅部中均有乾薪（聞載振載洵諸人之家丁於鐵路局中亦均有乾薪）爲數甚鉅蓋聯絡此輩俾可日日皷吹於各親貴而梁葉乃得肆志妄爲也郵部電郵船路四政中尤以路政收入最豐梁葉以全副精神灌注其中其弊竇直無從考查盛宣懷到部梁葉信用稍减京奉路總辦改委許引之（浙人）京漢路總辦改委孫鍾祥（蘇人）許孫徒擁虚名不敢整頓因總局總辦仍爲葉恭綽也盛擬以許鼎霖代葉恭綽方商之沈雲沛而梁士詒己指使其機關報三家羣起攻擊事遂作罷越數日盛由其宅内下一堂諭派徐乃光）捖人（爲總局總辦以爲迅雷不及掩耳之計不意盛方到署發表此堂諭載洵忽來電話橫加干涉盛懼載洵之威遂取消成命（徐係載澤私人因此澤洵又起衝突）隔數月盛己革職去官吳楊皆到任數日即去自梁任郵傳部長又兼大總統府秘書官大權在握暢行其志毫無忌憚京奉路總辦改委盧祖書（粤人）京漢路現雖爲孫鍾祥不日亦將改委關賡麟（粤人）從此各路總辦無一非廣東同鄕矣今交通部總長雖爲施肇基其人習於圓融决無整頓之能力况乃岳唐少川又爲梁葉密友施雖就職亦不過形同傀儡實際辦事仍是梁葉諸人而己一般輿論咸謂該部如欲整理非全易舊人不可必如岑春煊江春塛安維峻等毫無顧忌者澈底淸查全體破壤然後大加刷新以專門人才組織之或可有重逢天日之望不然則直一弊窟雖有智者亦未如之何己 
[新官塲現形一斑]  
　　自前日交通部將關於亂事告假人員裁撤後近來外交内務理財教育等部亦有裁减員額以節財用之風聲於是在各部當差人員皆於心界上增添一憂愁之點其中恐慌尤以旗人及守舊派達最高之度新人物尙能强勉自持不呈露張皇之狀况湖北風鶴餘驚紀 
[管帶謀刺統制之詳情]  
　　武漢近有宗社黨勾　　結軍界希圖肇亂迭經黎副總統嚴飭軍警界嚴密偵緝并於四月十九日經密查員在省城斗級營某客棧内偵獲解職軍官胡天鵬（胡前充卾軍某營管帶銷差未久）及某營現在隊官湯佐恒二人係爲宗 [社黨散放票布並常在某營演説肆行鼓惑當報經黎公不動聲色飭傳胡湯二人來轅訊明即在轅前正法並出示解散其脅從概不株連以示寛厚乃宗社黨人見其謀己敗急欲一逞二十一日遂復有漢口陸軍第四協八標一營王管帶謀剌該鎭統制王華國之案發生王管帶亦陸軍學校畢業生任職己久與王統制素有交誼乃以利慾心重近被宗社黨啗以重金遂不惜犧牲生命爲異族用因聞胡天鵬被誅恐當道知其爲黨人爰擬聯合漢口七八兩標軍人起事二十一日午刻乃僞請二鎭王統制到營讌會欲將該統制刺死然後舉事當時王統制己輕騎到營性命卽在俄頃幸有七標司務長某（或云係執事官王管帶擬與之合謀者）窺破其逆謀立如鎭司令處衛隊至時王管帶正與王統制在客廳談話該執事官命衛隊逕入執之王統制尙不知係何事急詢情形該執事官當將王之密謀宣佈且在其身畔搜獲手槍兩支均上有彈藥王統制見証據確實該管帶己俯首不辯遂命該執事官即在廳前殺之懸首號令於衆只究首要脅從概不株連王之黨羽見鎭部衛隊齊至又見王己授首皆不敢妄動王统制乃將該管帶最爲親信之護兵及該執事官所指出之黨羽共六人拘帶回後花樓篤安里鎭司令部親自鞠訊自午至夕惟訊得劉子英一名確係宗社黨當據情電禀副總統核准於是夜八句鐘將劉在篤安里弄内斬决惟出示宣布之罪狀并不明言爲宗社黨但言其槍斃人命造謡惑衆云 
　　此事未發生以前七八兩標每夜出街巡查輒敢擅放槍聲驚駭人民迭經鎭統恊統等嚴令禁止置若罔聞二十一夜乃不派該兩標出查外間議論均恐八標是夜或生他變幸得王統制極力開導不加株連衆軍之心始安現在統制以該執事官不獨有救己之功且能敉平巨禍己電禀黎副總統擢升爲管帶接充王之遺缺以示獎勵 
[應山人民紛逃之原因]  
　　南北統一己有數月正式政府亦己成立然由湖北應同縣境廣水驛起直至武勝關凡京漢路線所經之地節節仍有北方軍隊留守卾省無知愚民 
 
 

Page 3

 
 
見北軍駐紮境内不免猜疑以致人心皇皇謡言紛起以爲統一尙未大定恐卾境尙有戰禍尤以應山一帶謡風爲最盛本月五號不幸新到廣水之汴軍適因換防與卾軍激成戰禍（其詳情己見前報）卾軍死者至三百餘人之多汴軍僅死傷數十人廣水商民誤傷斃命者亦有一二十人卾軍當時敗回孝感本欲再往復仇因副總統嚴令禁阻乃止然近日謡言復仇之説甚熾廣水汴軍亦整隊以待愚民莫測原因疑爲南北戰禍復開因之應山境内居民相率逃避一夕數驚昨該邑自治紳董特舉代表來省竭見副總統陳訴情形當蒙諭以該汴軍係巡防鐵道而來己商請大總統不日散去决無戰事之禍務希轉告商民勿庸自相驚擾 
[白門兵刦之尾聲]  
　　前日贛兵肇亂三牌樓北門橋一帶所搶掠各物件經北區巡警及警備隊各師團等陸續搜拿均送留守府存案現黃留守因物主甚多難以淸查且所存贜物雑亂無序不便發给原主領回爰令警備局移送商團拍賣核定數目再行酌量撫恤被搶各家 
　　城北宏裕公司亦係十一夜被贛軍焚燒房屋二十餘幢深恐官府漏查日昨自向巡警總局呈報聞吳總監以該公司無辜受累自應一體聽候撫卹以免獨抱向隅己飭區局查明呈請核辦 
　　贛兵變後北區紳民禀控留守府云此次兵變實有北區數人從中附和肆行搶掠應請究辦聞黃留守業經嚴飭該區司令查明究辦矣 
　　寗垣自贛軍肇亂後謡諑紛傳人心不靖所有駐寗各軍隊除留陸軍鎭守外餘均開囘原籍粤軍現己開往城外不日當即起行　　贛軍肇亂之次日當由留守頒布戒嚴令十條夜間自九時起至翌日止不許軍民在街市行走後因秩序回復宣布取銷惟兵亂雖平而謡言未靜故各叚衛兵防範仍不稍懈如黑夜有人在街市行走者必須問明口令方可通過否則或由衛兵送歸庽所或拘留俟天明放行各商民見盤查甚嚴故晩間入時以後均不肯外出矣 
　　前次贛軍肇亂在城北縱火搶刦人民均從睡夢中驚醒逃散日前北一區楊區長截留周顧氏少婦一口當卽送交巡警總局訊係南宿州人年十九歲被陳姓兵士帶來南京嫁與周某爲妻十一夜贛軍搶刧合家逃散其夫生死不明故孑身無歸且言且泣吳總監暫令留所一面出示招領不知能破鏡重圓否 
[京華短柬]  
　　四月十二號袁總統與籌備處各幕僚談及各部首領一經發表均請辭職間有至再至三者甚屬無謂若云表示謙退則民國初建止待整新國之興亡匹夫有责正當勇進不宜謙退若就易畏難則難者更將誰屬嗣後不論任命何人如再有辭職之舉决不承認云 
　　四月十號袁總統交諭籌備處略謂參議院不日必當開院所有關於開院種種問題應即早爲籌備并着内政股僚將該院正式召集及本大總統親蒞該院一切應行禮節詳愼釐定呈候核奪以備届期照辦 
　　各國前議裁撤京奉路兵一事現因潯州又有騷亂尙未十分平靖故各國公使决議將屯兵京奉路期限推展前議己歸取消　　南京政府取消後所有各軍餉糈向在南省籌給者一律須由北京統一政府發放惟陸軍部以無的欵可籌近來情形甚爲困難要件 
[改良各省疆域並正各爲各道議（立民）]  
　　民國肇基疆域宜正前淸省制承襲有明區畫支配多所失當歷稽往史代有變更秦漢尙矣或不適用唐宋雖近亦難盡同現在立法行政因省制不當發生種種困難問題若不亟爲改良將來弊害更有甚焉茲則博考興圖量加損益綜其大綱計有六端（一）注重山川形勢（二）注重軍防禦（三）注重財政出納（四）注重習俗從同（五）注重交通便利（六）注重外交應付本此六綱詳爲區畫非敢遽云完善不過斟酌全國概略而己至省之名稱久應廢棄特正名爲道俾免承訛襲謬焉計民國疆域東南際海西北遠逾流沙土地廣大實較勝於往昔除蒙藏外支配國境爲二十四道每道設一立法與行政之總機關稱曰會城其各道轄境詳列於左 
京幾道 
　　治舊順天府天津府保定府河間府永平府宣化府正定府　　順德府遵化州易州定州深州趙州冀州所屬各廳州縣畿南道 
治舊開封府河南府南陽府（桐柏縣不與）陳州府（沈邱縣不與）汝寗府（信陽州羅山新蔡二縣不與）彰德府衛輝府懹慶府大名府廣平府（淸河威邱二縣不與）鄭州許州汝州陜州淅川廳所属各廳州縣 
畿左道 
　　治舊濟南府東昌府泰安府曹州兗州府（　縣不與）沂州府（郯城縣不與）武定府靑州府萊州府登州府廣平府（僅列淸河威邱二縣）膠州臨淸州濟寗州所屬各廳州縣 
畿右道 
　　治舊太原府汾州府平陽府蒲州府潞安府澤州府寗武府大同府朔平府平定州遼州隰州霍州沁州絳州解州代州忻州保德州歸綏道所屬各廳州縣 
畿北道 
　　治舊承德府朝府亦赤峯州所属各廳州縣及察哈爾左翼四旗地右翼四旗地（按察哈爾久欲改設行省現在亟宜從事建設應照各旗分爲入縣 
江淮道 
　　治舊江寗府鎭江府常州府（僅列江陰靖江二縣）揚州府淮安府徐州府兗州府（僅列　縣）沂州府（僅列郯城縣）鳳陽府（　州鳳台縣不與）太平府寗國府（僅列宜城縣）泗州滁州和州海州通州海門聽所屬各廳州縣 
江浙道 
　　治舊蘇州府松江府常州府（江陰靖江二縣不與）杭州府（昌化於潛二縣不與）嘉與府湖州府太倉州廣德州所屬各廳州縣 
江漢道 
治舊武昌府（興國州不與）漢陽府黃州府（僅列黃岡黃安二縣）德安府安陸府襄陽府荊州府宜昌鄖陽府（僅列房保康二縣）汝寗府（僅列信陽州羅山縣）南陽府（僅列桐柏縣）岳州府（僅列巴陵臨湘二縣）澧州（安鄕永定二縣不與）荊門州鶴峯廳所屬各廳州縣江潁道 
治舊九江府（德安縣不與）安慶府池州府寗國府（宣城寗國旌德三縣不與）廬州府潁州府鳳陽府（僅列壽州鳳台縣）歸德府陳州府（僅列沈邱縣）汝寗府（僅列新蔡縣）武昌府（僅列興國州）黃岡黃安二縣不與）光州六安州所屬各廳州縣 
贛江道 
　　治舊南昌府九江府（僅列德安縣）南康府饒州府（德興縣不與）廣信府（僅列貴溪縣）撫州府瑞州府袁州府（萍鄕不與）臨江府吉安府贛州府南安府建昌府邵武府延平府（僅列樂縣）寗都州所屬各廳州縣 
湘江道 
　　治舊長沙府常德府寳府衡州府岳州府（巴陵臨湘二 
縣不與）永順府（龍山縣不與）辰州府沅州府袁州府（僅列萍鄕縣）桂林府（陽朔縣不與）桂陽府郴州靖州澧州（僅列安鄕永定二縣）所屬各廳州縣 
遼東道 
　　治舊奉天府錦州府新民府昌圖府海龍府興京府吉林府長春府琿春鳳凰廳延吉廳所屬各廳州縣 
漠北道 
　　治舊齊齊哈爾哈爾濱呼蘭府海倫府綏代府賓州府新城府洮南府寗古搭密山府依蘭府臨江府興東愛琿漠河墨爾根呼倫員爾满洲里所屬各廳州縣 
陜西道 
　　治舊西安府同州府興安府鄖陽府（房保康二縣不與）　安府（定邊廳不與）榆林府鳳翔府（　州不與）漢中府（僅列洋西鄕二縣佛坪定遠二廳）慶陽府（環縣不與）涇州（鎭原蔡倌二縣不與）商州鄜州邠州乾州綏德州所屬各廳州縣（未完） 
[淸談（東吳）]  
　　内務部趙總長因裁減舊人員甚多而部員全體辭職趙總長則因唐總理主張多用舊部員而亦自請辭職是趙總長與各部員己處於極端反對之地位不知當道將何以爲調停之計 
　　夫僅僅數十部員尙不免於新舊之爭致以全體辭職相要挾宜乎昔之任用閣員至於經月不决矣我不知此後新政府之用人尙將演出若何現象也噫嘻 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[贛都督安排軍隊之計畫]  
　　贛省李都督命令云贛省財政奇絀軍餉不敷甚鉅函應股法改編以固餉源而蘇民困　各軍隊雖多倉卒成師訓練未盡完備而官長目兵尙有恪守軍紀服從命令遽予解散殊爲可惜現在南潯鐵路己由議會决議改　公辦興工在卽第十五標第一第二兩營原係民團改編從前保衛地方頗著勤勞應即改爲鐵路工程隊專司　路工程分叚興工以期速成卽由第十五標楊統帶督飭該兩營管帶詳加考驗造其名册呈候核定改編其原有職業或體弱年者不署作工者並卽分别造册呈候按名　給一月恩餉遣散回藉各報官長亦由楊統帶出具　實考語呈候酌核或另調差委或留帶工兵原領槍械由統帶督飭繳呈軍務司交局存儲至第二標兩　預備軍兵格不齊訓練太差近聞該軍官長不假私逃者甚多軍紀廢弛己達極點應由二標胡統帶督飭繳齊裝械每名發給恩餉三元一律遣散歸農官長　胡統帶出其切實考語另候酌核委用該兵士等同爲贛省人民須知此次飭令遣散原爲減輕人民担負維持財政起見特别給予恩餉己屬格外體恤應各速回本籍安分守法民生在勤務各就其所長分别爲農爲工商以謀生計而固邦本不得棄業閒　滋生事端致于拿究　路爲交通要政改編工程隊各兵並須　心工作以圖全贛福利切切此令此外各標　目兵務須恪守軍紀勤奮操練聽候計畫改編威成勁旅毋稍觀望致負本都督整軍經武之至意切切此令又令云第十五標第一營第二營兵士　經飭合改編工程隊並分别解散歸慶在案茲據該統帶面稱該標兵士多原有職　倉卒應召現在均願退伍歸農等語查農爲民食所關軍興以來田野多荒　應准如所請以重農業而固邦本各兵士深明大義不願　耗餉糈致重民累深堪嘉尙應准每名發給一月恩餉各官長暫支原著另候差委軍佐加發一月薪水銷差除令遵照辦理外該兵等均有職業退伍以後必能各安所業始終守法深慮 
匪徒藉故造謡滋生事端合亟通令軍警隨時查察防範各屬居民無爲所惑致滋紛擾仰卽一體周知此令 
改良景德鎭瓷業公司之辦法 
　　贛省景德鎭瓷業公司辦理非人以致逐次衰敗前軍務部朱總長有鑒於此即擬具條陳數則呈請都督鑒核施行其條陳照錄如下（一）該公司股本據該委員調查不下三四十萬元不爲少矣而爲經理者舞弊敗壞若此今宜如集各股東並另召殷實紳商公同商酌重新組織另舉總理查淸帳目款項責成康總理如數交出不得藉故遲延短少所有瑞澂款以及該公司所借前淸庫欵概存公司作爲公家股本以爲振興瓷業之用（一）景德鎭向有前淸御窰廠積弊尤多向不歸該公司經理現己閉歇惟所有窰廠以及模形并各項應用器具俱在僅未開工製造今宜與各民廠合併爲一統歸該公司經理以便整頓改良（一）公司組織完善經理得法瓷業固可振興然猶賴銀錢周轉靈便以維持之今宜於景德鎭分設支銀行則金融機關既可活動而各瓷商有時周轉不及亦可借息於彼公私均可大沾利益（一）去歲各省起義後商家觀望不前故所訂之貨大半至今尙未提取而各處所用瓷器亦復不能一日缺少故數月以來瓷業生意均爲外洋瓷商壟斷急宜通電各商速來提貨并告知大爲改良以後訂貨儘可源源不竭一面設一分公司於上海庶可抵制輸入外貨挽回己去之利益（一）瓷業工匠以及雑項入工木屬不少前因瓷貨停滯各廠停工無可資生幾釀成絶大風潮今若多方提倡方求改良則銷貨日多所用人工亦因之加增不惟一般遊民可以利益均沾尤可隱消禍愚於無形也 
[浙財政司減收絲捐]  
　　浙江財政司長令杭嘉湖嚴紹各統捐分局長云本年四月二十號奉都督批發本司呈請減收絲捐額數祈示遵由奉批呈悉此項絲捐既經派員赴蘇磋議所訂捐率較前折減商情自必允洽應准照辦仰卽通令各統捐局遵照認眞辦理此繳等因奉此合行黏抄原呈并單行令該局遵照辦理此令計黏單開（一）運絲每包八十觔收捐二十三元二角此項向收正捐十六元滬捐塘工各四元善後　防各二元償欵一元其捐十九元光復後前都督湯核准湖州軍政分府擬呈　税暫行捐章每包収捐二十三元滬捐漏未列入現　派員赴蘇磋議滬捐以八折代收計三元二角此項　絲因照向収二十九元之數八折核減計符上數（二）經絲每包八十觔收捐三十元八角八分此項向收三十八元六角現頭運絲　法以八折核減應捐上數如己執有運照捐單者准其如嚴作低外加収經捐七元八角八分（三）用絲每百觔收捐十五元三角六分此項向収十九元二角現照運絲法以八折核減應捐上數（四）絲吐每百觔收捐二元八角八分此項向収三元六角現照運絲辦法以八折核減應捐上　 
[浙省各法院訴訟範圍]  
　　浙省各級法院己由提法司定於陽曆五月一號開庭日昨發掛牌示略云本省各級法院分省法院地方法院縣法院三級省城設立省法院一所從前各府設立地方法院各一所縣治設立縣法院各一所徒以財力有眼姑仿從前通制就杭屬設第一地方法院寗屬設第四地方法院衢屬設第八地方法院溫屬設第十地方法院所在地各設地方法院一所所有各法院之受理訴訟範圍業經曉諭各屬在案自法院成立之後凡民間一切訴訟其己設縣法院之處均應向縣法院起訴其縣法院尙未成立各屬應向各縣知事兼執法長署起訴遇有判决不服者如從前杭嘉湖三府屬之案即應向第一地方法院控訴寗紹台三府屬之案即應向第四地方法院控訴金衢　三府屬之案即應向第八地方法院控訴温處兩府屬之案即應向第十地方法院控訴如再判决不服均得向省法院提起控告本司署原爲司法行政機關嗣後無論刑民案件來署提起訴訟概不受理 
浙軍勦匪紀 
[樂淸]  
　　温州樂淸縣暘谷嶴土匪戕斃區官曹文昇一案己紀前報現聞温台兩府巡防各派四大營兵力甚爲雄厚而反爲匪所敗二十三號官紳兩方均有電禀茲覔錄各電如下梅統領原電云曹區官及團兵被戕身死經謝易兩管帶尋獲占魁今晨（卽二十三日）親赴暘谷嶴督同各營隊相機勦辦詳情續電占魁漾叩同日又准樂淸大荊等處自治會電杭州都督各司長鈞鑒曹區官被匪慘戕己旬餘温台派謝易李陳四管帶會勦未獲一匪遽退散致匪膽愈張民心惶恐乞速嚴飭勦獲並添防大荊自治會全體叩由海門拍發二十三晩 
[杭縣]  
　　杭縣所屬之皋亭織（距城約四十餘里即　橋喬司各鎭）農民近因連年奇荒特於日前集衆會議要求本管田主暫緩舊欠詎田主不允彼此齟齬竟釀暴動杭縣聞警派兵鎭壓愈激衆怒四出鳴鑼抵抗勢將不可收拾二十四日晨經汪知事飛函軍政司要求派兵略稱二十二日皋亭縣赤岸橋姜家坂等處佃户主管金春元王順福等禀稱該鄉陳富德林志尉等爲首强迫各主管書立本年田不換佃舊欠租米不能追繳之字據鳴鑼聚衆將主管房屋拆毁並又搶刦多家當由分府派警會同　橋巡警分署馳往彈壓解散詎爲首之陳林二人造謡煽惑按畝抽錢以圖滋擾鄉愚無知受其煽誘迄尙蜂聚不散非藉兵力萬難鎭攝除請中路統領派隊外務乞再行指派兵隊各等情業奉都督核准飭知游擊隊三營趙管帶即日遵辦矣 
[蕭山]  
　　紹屬蕭山縣地當杭紹水陸要衝近來南沙沿海各區遍地飢民流離困苦挺而走險動輙滋事迭經官紳設法賑濟奈灾廣民衆財力窘窮現由各鄉自治會聯合與上海備荒事務所别籌治標方法而來日大難人心浮動設或勾結外匪乘機煽亂必至牽動全局當經該邑知事廬君於昨日呈請都督要求即日派兵以資鎭攝兹奉都督核准飭令游擊隊電派前駐臨浦軍隊星夜開蕭會同地方官妥愼彈壓 
[宣平]  
　　處軍分府捷電云宣平鋤頭會匪業己擊散當場格斃十餘名獲匪首鄭才興一名訊供不諱立即正法匪穴赤坑白璴下焚毁二十餘家匪膽寒竄散惟匪首鄭嘉寳等遠颺未獲不免死灰復燃己通飭懸賞緝拿詳情續陳處軍分府呂東昇叩 
[萬里尋姪之涙書]  
　　昨有自署參謀銜新伊民軍馬標主計葉中者由伊犂轉俄國郵局函寄本舘云　逕啟者鄙人由襄至鄂時携帶姪兒其蓁旋入陸軍特别小學堂鄙人亦應調赴伊於庚戌年得其蓁函禀畢業時得列最優等第一名繼委輜重營司務長變亂以後杳無影響鄙人心實難安祈貴館登諸報端俾得尋覓鄙人不勝感激之至陽曆三月初二日參謀銜新伊民軍馬標主計葉中叩 
[吉長路事近聞]  
　　吉長鐵路由長春至馬鞍山路綫告成汽車通行業己數月但因諸事初創而運貨章程無論輕重貨物每噸運費吉洋一元零五分包車者三十一元近來總辦因貨物日多只輕重不一如棉花薄棒及輕浮各物每貨車一輛僅裝十五六噸若以輕浮之貨與各種貨物同一運價不但於木局利權大有損失且與部章不合今改章程凡輕浮之物如包車外運者仍照舊章索運費三十一元如打零担加倍收費以昭公允又聞吉長路綫自長春至馬鞍山一段告竣後四月初十日因春煖凍消河水陡漲以致飲馬河之橋梁忽然傾折故日來由長至馬鞍山之車不能通行往來行人及運吉貨物大爲不便云 
長安看花紀 
[湘省專使來陜]  
　　自去秋起義後凡旅陜湘人大半相率南歸老弱者財産喪失於中途强壯者僅以身免譚延　都督聞知深爲惻然日昨特派專使湯君等來陜齋送大都督公文一件探其内容（一）聯络感情俾資援助（二）請保護旅陜湘人之生命財産（三）凡過境人員給發護照以利遄行己由張都督極誠招待矣 
[大明紙幣發現]  
　　昨有陜人張君携來鈔票一紙審閲係明代之物長約七寸許寛五寸上層橫書大明通行寳鈔六字下書直行壹貫二字次繪制錢壹串之圖式又書户部奏准大明通用鈔票與銅錢一律通行使用僞造者斬告發者賞銀贰百五拾兩並給犯罪人財産等語右書洪武年月日裹面印影猶存聞此紙幣係粮餉都督處幕友從某外國人處借來以作式樣者噫六百餘年之故物外人尙知保存當道諸公能購回留作吾國博物館中之陳列品何幸如之 
[火柴公司被災]  
　　陜省火柴公司向設北關空曠之地所以豫備不虞也自移設東關索羅巷後其地人烟稠密防衛尤宜加愼不意四月十二日午間不戒於火付之一炬並延及本巷富户王宅云 
[妥籌旗民生計]  
　　現今共和成立五大民族本宜一祝同仁自去歲軍興後旗民逃亡情形亦殊可憫日前陜軍政府俯念旗民之苦特派員在满城設廠妥籌安輯昨又由東關教堂亦慨捐巨欵量與賙聞每一旗民發給大錢三百五十文好善樂施可感可風我同胞其有以效法之 
[皖人厚待韓耆伯遺族]  
　　安徽靑年軍總軍監韓君耆伯自被暗殺後其柩己由靑年軍迎入供奉聞韓君在省垣袛遺一妾其正室及一十三歲之子尙居海州諸同志因韓君巳入皖籍其家人應承先志移家於皖昨己由其同志派妥人至海州迎接韓君眷屬來皖並擬集資代置田産俾其妻孥得有衣食以報韓君在皖之功而盡同志生死之誼惟行刺眞犯未得所獲之犯尙涉嫌疑并無實供未免令人憤懑耳 
[豫議會成立紀]  
　　河南省議會選舉會員後於四月十號經大總統來電認可當即開預備會兩次議定分股等事又因定章須議員到會過三分之二方能成立深恐有碍進行因議决交通議員過半即行開會己於四月十五號開成立大會矣 
豫議會自經總統來電認可後第一次預備會卽爲前諮議局淸算交代之事當將各項賬目調查公决爲不正者千餘金擬責由經手各員賠補决議用正式公文呈請都督施行恐又須一番大衝突也 
　　豫議會成立以來以各屬應興應革之事同人在省多有未悉亟宜搜集議案以憑討論因由各員分屬通告各州縣公共團體如有卓識偉論或條陳地方利弊務速函由各該議員代達期於不負詢謀之責云 
[厦紳電爭選舉權]  
　　廈門改設縣治并選議員一人己紀昨報茲悉該縣商學兩界當未發表之前曾公電都督略謂满淸舊制廈門區域爲同安所屬查厦十八保及禾山百三十餘鄉户口之繁盛財産之雄厚均較同安爲最民國成立自應脱同安羈絆而獨立請飭臨時議會加入厦門區域議員以符共和平等之旨 
[廈門鹽務將歸官有]  
　　厦門鹽税向歸丙州陳姓包辦現閩鹽政處新章凡全閩鹽政權一概收爲官有發還商人資本其上府各局鹽務均己收淸唯同安海澄數帮尙未規定昨特電招厦門鹽商上省面議價値聞陳君己赴省接洽矣 
[泉州司令被撤]  
　　泉州自光復後立有二司令官一爲城守司令爲地方司令現地方司令李英被人上控經孫都督諭令撤任另委張海帆君到泉接辦聞張擬辭不就職未知能允許否也 
[蘇州近事]  
　　聞門外被搶一案軍政廳収續贓物約略估計連現欵首飾共有九千九百餘元之繕業經商務總會登報廣告限期召賣現在期限己過聞有出價最多之王澄　以一萬零九百元全數盯定承買按照原估約數加出一成以外昨由商會邀集全體被害商民到會公決承認當卽先繳定洋二千元飶約兩星期内付洋出貨該商會當將拍賣情形連同定洋二千元一併激呈都督府儲候撥給災户云 
　　留園開放游人消息己記昨報茲經探得都督府己委任陶鎔爲該園管守員並頒給委任狀飭令速卽妥擬規則呈候核奪一面先與省議會妥商接洽一切辦法以便定期開放從此紅男綠女聯袂嬉遊金間十里繁華又是昇平景象　亭台猶是而園主己非誦他人入室之詩逋逃海外之盛某未免不堪加首耳 
　　蘇都督府接准鄂都督黎咨開照得漢口事面關係全國前經兵　實難恢復原狀欲謀恢復應從活動金融着手茲據漢口商務總會呈稱銀錢各帮淸理服項分直接間接兩種損失爲調查入手辦法第以在漢言漢損失者自應一律從同其與省内外各埠往來之項端賴照欵収入藉資周轉誠恐奸商狡獪其未貿地方未遭損失於所欠之欵藉詞推諉實爲商務一大障礙本會責任維持曾經據情呈懇分咨各省都督示諭所轄境内商家遇有烫商紏葛仍應照欵還欵倘有掣騙情事一經控告卽由漢商會呈請保護按欵着追等情據此查所擬各節均爲體卹商艱恢復市面起見自應俯如所請以順人心除批准并出示曉諭外相應抄錄原示咨送貴都督請卽通飭大属各商會暨商民一體遵照等因莊都督刻己抄發鄂都督原告示一紙備文照會商務總會通告各分會暨各商民一體遵照矣 
　　國民公會蘇州本部會長張國維孔昭晋姚文棟等以米價昂貴民食維艱呈求都督急令倉董碾穀平糶公家撥欵購米又呈求飭商平價出售並飭市公所趕辦平糶均奉都督指令仰蘇州民政長察核辦理原呈抄發到州宗州長接奉指令刻己咨復該公會云貴會所請購米接濟實得本州長之同意惟商界究能集資若干購米若干應否公家撥欵另行採辦接應俟墒會集議解决呈報到日再行呈請指令遵行又平糶一事己准所市所將豐備倉穀運錫碾米一俟運回卽可開辦至飭商平價一層文告　生效力若竟强令貶價不特米商裹足必將如貴公會原呈所云迫商店以平糶勢將失子害母同入窘鄕除分咨商會市公所相應咨復貴公曾請煩咨照云云故市公所總董蔣炳章董事孔昭晉等自接准宗民政長抄咨該公會原呈後亦以豐備義倉早經公所接管遵卽趧襲龔倉穀開辦平糶以濟民食而臨時州議會議長孔昭晉副議長汪恩錦連日亦開會集議研究豐備義倉公欵性質應否歸属縣有市有二十四日又特開審查會以解决此案問題 
[蘇軍改編之原因]  
　　蘇軍前曾編成第五師第九第十兩旅以劉之潔爲師長嗣後劉因事撤差另委劉毅接充第五師長而全軍將校兵士咸不承認曾電禀要求飭劉之潔回差是以劉毅雖在寗接第五師長差迄未到蘇接管軍隊日前突奉黃留守電飭將第九旅改編爲蘇軍混成第一旅第一二團其第十旅則改編爲蘇軍第四十旅第七十九八十團蓋混成旅不歸師長節制而第四十旅則應屬第二十師管轄師長在何處原電並未聲明使該二旅欲反對師長而無從反對是亦調停之一法也現第九旅長朱熙第十旅長盧世儀均己於前日遵電分别改編矣 
 
 
 

Page 7

 
 
本埠新聞 
[司法權限之研究]  
　　上海地方審判廳爲王阿秀等謀害舵工登林一案覆南市華洋裁判所函云敬覆者頃准台函内開王阿秀高福全在英商游船上故殺該船舵工登林沈屍浦江一案曾經函致公廨力爭移還并豫審在案當據僱用受害人洋商老愛聲稱此案發生在英商遊船之上卽係與在英國土地之上相同外國輪船雇用水手在船犯法向歸英國按察司公堂起訴又提起公訴一層洋水警總巡堅欲執行現經豫審被告供詞己有証據應行正式審判惟洋總巡以此案向由會審公廨審理不肯前往貴廳而洋商雇用受害人亦甚同章爭執指爲華洋交涉案件應如何辦理之處特行函商等因准此足見謙相並維持法權之盛意竊思此案辦理確定管轄第一爲船艦問題試間問該船艦於國際法上能享有治外法權與否查外國船艦在中國領土内惟經承認之軍艦有治外法權今該船係尋常遊船非軍艦可比自無治外法權該洋商老愛以在英商遊船上與在英國土地上同視固屬不明公法至謂外國輪船水手在船犯法向歸英國按察司分堂起訴未識何所依據查洋涇浜設官會審章程第三條華人犯案重大或至死罪或至軍流徒罪以上由上海縣審斷詳辦　有命案亦歸上海縣相驗委員不得擅專等語是華人之犯罪重大者會審公廨尙無管辖之權英按察司更無權干涉此可証英商老愛所爭之無理由也第二爲提起公訴問題按照刑事訴訟律惟檢察官爲提起公訴之原告若警視官巡官巡長不過爲檢察官之輔佐實施偵查處分該洋水總巡之地位亦與巡官巡長相等無提起公訴之權按律實行自應歸檢察廳起訴國法所在不容假借此可証該洋水總巡所爭之無理由也總之此案係華人謀殺華人重案其犯罪行爲地又係華界按之舊時約章及新刑訴律既不容英按察司干涉又不能歸會審公廨審理並無華洋交涉之可言自當由檢察廳提起公訴由本廳依法判決彼洋商及洋水總巡既不立於原告地位其願至本廳輿否可不必顧問素仰台端以悗回主權爲己任應請將該被告王阿秀高福全兩人並案卷派警即日移歸檢察廳提起公訴以符定律除知會檢察廳外特此奉覆 
又上海地方審判廳檢察廳致南市華洋裁判所函云頃閲本日各報載貴所批項玉卿全家被盜一案有項玉卿者靜候本所飭派全班探捕趕緊破獲是案之搶犯依律懲辦等語展閲之餘顧滋疑惑查事主項玉卿是否洋人抑係該案應在貴所管轄範圍以内否則以一案而有兩處管轄權人民對於訴訟不免無所　從殊非正當辦法本廳職權所在不敢侵越亦不敢放棄相應專函奉前卽請貴所詳示以清權限而釋群疑 
[日本人謀財害命]  
　　公共租界南京路十二號門牌德高洋行前日午後有摩利亞埋及唖托二日本人來行購定値銀一萬四千兩　鑽石珍珠當由行主西人特而白格　夥蘇佑泰隨往取銀詎被引至北蘇州路四十號門牌索洋旅館三層樓上竟將蘇諱斃置屍衣廚内奪得鑽石珍珠付淸旅費先後下樓逃逸直至昨晨該館茶房入内洒掃查見屍身卽用電話報知　四捕房派一百九十號西　協同華探往將屍體舁至虹口驗屍所　請公廨蒞驗而德高洋有以蘇當晩未歸深恐携貨濳逃亦投報捕房飭查至是始悉前情午後田關讞員會同美領海君蒞所相騐德高西人偕屍兄蘇振廷投案禀明前情卽經中西讞員飭檢騐吏驗得死者頸有傷痕委係謀財害命當飭屍見自行棺殮旋經日本包探中用查得摩利亞埋與德高洋行夥日人司格特同居於虹口東有恒路途往將摩利亞埋逮獲押候解送日本領事署訊辦 
　　又西報云虹口日本旅館昨晨發見慘殺案一件有住居海寗路一千七百零四號之蘇姓者向在南京路德高洋行辦事前日午時由行中取去金　　寳石等物値銀一萬一千三百兩擬　　於日本人當時行主令其須於兩點鐘内答覆乃候至昨晨仍未回店疑有别故卽往報老巡捕房旋又報日本總領事署當據領事告云刻正在北蘇州路四十四十一號日本旅館發見西裝中國死屍一具店主乃與日員赴該旅館查看至則見死者實係蘇某虹口捕房得最亦派西探兩員日探一員赴該旅館查勘見死屍係塞在三層樓衣廚内其體幾將折斷首夾兩足間一臂己扭　其　查問旅館知蘇於是晩偕二日人入館互談極洽七點半鐘猶見彼等上樓並未聞有聲息後僅見二日人同時離館未見該華人以爲己先去矣迨至昨晨十時有日本下女入室打掃啓衣廚門見有死屍大驚而呼於是旅館中人趨往觀看報告日領事該屍衣服未動左手帶一金戒袖口及襯衣之上均有金鈕頸上有痕顯係縊斃現兇手己獲一名監禁領事署内候獲得同伴一同審訊所失鑽石并未尋獲大約盡爲該同伴携去捕房恐其逃出租界故於離滬各輪船均派人嚴密查訪 
補記卜總巡與陳都督之問答語 
爲拘留劉司令事 
　　滬防福字全營劉司令長福彪前日至總商會赴宴商議維持地方治安之策捕房因劉君前在租界有案未了加以拘留及領事公會議明釋回各情己迭記本報茲悉工部局卜總巡於禮拜二午後二點半時曾專爲劉司令長逮留一案特至滬軍都督府謁見陳英士都督討論一切茲將兩方面問答情形補記於下 
　　卜總巡曰劉君案情原非重要惟所延德雷司及担文帮辦沃沛兩律師辯駁過嚴且加以恐嚇之詞是以不愿釋放 
[滬防福字全營司令官劉福彪君肖影]  
　　陳都督答云虚言而無實事者方得謂之恐嚇若我軍人辦事能説卽能行有實事而無虚言不得謂之恐嚇也 
　　卜總巡又云君爲統兵主將劉之軍人均係歸君節制今君豈不能統一耶 
　　陳都督答云此事與尋當情節不同若尋當軍人滋事自有軍律可以對待今則拘留其一軍之主彼部下軍人因愛戴上官之意自有一致之公憤我非特不能以强硬手叚壓制且深贊其義勇之氣也惟日下尙不　暴動公堂未判决以前我可力爲担任如果稍涉不公恐難保治安也 
　　卜總巡又云此案可由北京政府交涉陳都督答云軍人惟知有公理不知有交涉凡待我軍人有不公者我卽視如敵國且劉君之前案本爲國事犯在满淸時代貴工部局徇满淸政府之情未能力任保護己屬有乖法律今满清政府己推　劉君又爲有功民國之人君豈不知而猶提案耶避駁至兩小時之久末後陳都督又對卜云君在租界以保衛治安爲重我在華界亦以保護治安爲注意如唇與齒相依相輔甚不愿兩方面稍有惡感而妨碍治安也願君以治安爲重卜總巡始允許而退回與各領事磋商釋放之策翌日即請劉君歸警辦事並向道歉 
[商會但保借欵記聞]  
　　聞上海當道現向某洋行商借銀二百萬兩以供本月月底發餉之用己請商務總會各會員代爲擔保俟北京大借欵借成卽行歸還該欵商會即己允許不日可以借妥云又聞當道擬另借銀一千萬兩用以整頓財政救濟市面亦請商會擔保商會以數目過巨未允 
[法工部局預備在西門外監立電]  
　　本埠西門外老馬路由方浜橋起至斜橋一帶前因法工董局擬設電桿曾經民政總長李君等以該處完全係華界土地曾經商阻在案茲法界電燈公司又欲在該段馬路　立交流電桿綠（電車用）是以法總領事喇伯弟君偕同譯員徐仁才君於前日特至西門外西區市政廳藹見穆警務長及莫市政長請爲准予安設當時穆莫二君以交流電一項其性最烈危險異當婉言却之嗣法領事願担負責任穆警務長始允准照設傳諭西區站岡巡士如遇西人安設電桿不得阻止昨日法工董局打樣西人己帶領華工四五人由斜橋迤北經西門外至方浜橋爲止一路測量先行插立小石裝標記預備卽日興工竪立電桿矣 
[購郵票者注意]  
　　上海郵務總辦昨日分諭各郵局云照得自卽日爲始凡購郵票銅元以一百四十枚制錢以一千四百文小洋以十二角作大洋一元核算仰卽一體知照此諭 
[浦江兵艦之調查]  
　　本埠租界浦江計查上星期内泊有英國兵艦二艘美國兵艦二艘法國兵艦二艘德奥荷蘭三國兵艦各一艘又日本國兵艦二艘内夕克納米一艦係於上禮拜四進日其餘各艦均未更改以上十二艦共有兵士三千六百四十八名均泊浦江保護租界　俄國之满洲兵艦業於前日駛出浦江 
[蘇省第四師範招考新生]  
　　昨日上海縣民政長出示曉諭云准江蘇省立第四歸範學校移開案照本校現遵都督新頒師範學校令擬收預科生一班本科第一年生一班並以本科第三年級缺額甚多添招插班新生以冀足額茲定於五月十四號卽舊曆三月二十八日招考新生照章由本省各縣保送考試爲此將本校招考簡章備文移送貴民政長請煩查照飭籍多份通告各高等小學校并出示曉諭境内如有合格學生願來本校肄業或插班者請於五月十號卽舊曆三月廿四日以前備文保送以憑考驗再本校係以舊寗屬師範學堂改股合併移知除另文移請通告舊班學生來校續學外爲此移請查照施行等因准此除通告外合抄簡章出示曉諭爲此示仰師範學校中學校修業生及各高等小學畢業生知悉如有愿入前項師範學校肄業者迅卽請由母校校長於五月初八日以前正式報告本署以憑備文保送愼勿愆期自誤切切特示　一本校以造成小學教員爲宗旨　二本校招收預科生一班每班各五十人第三年級插班生二十餘人　三修業年限預科一年預科畢業後再入本科本科四年　四入學資格須品端體健年在十五歲以上二十五歲以下曾在高等小學校畢業或與之有同等學力者插第三年級者須在師範學校中學校修業满二年或在師範簡易科畢業經本校分科考驗認爲及格者　五有入學志愿者本省人向各該民政長備文保送如籍隷外省者則由各該生本　　　　地方之民政長備文保送　六試驗期定五月十四號卽舊曆三月二十八日上午九時應試者各携帶筆墨於試期前一日至本校呈驗照片文憑視塡履歷　七試驗科目國文作文習字算術整數分數小數之加減乘除及比例插第三年級者照第二年各學科之程度分科試之　八錄収後須塡　本校所定之誓約書及保証書　九籍隷本省者學膳宿費概行免納籍隷外省者每年納膳費銀四十元分三期預繳　十入學者各繳保証金十元畢業時發還每年預繳操衣帽費銀十元每學期預繳課業用品銀四元均有餘發還不足補繳於入校之前繳清　本校地址南京花牌樓門帘橋舊高等學校 
[附特别通告]  
　　寧屬師範學校辛亥七月考取之新生未續証金者作爲無效愿入校者應重行考驗己收証金者持取収條並相片於考驗之前三日來校報到惟入校時須繳衣帽及用品費非本省學生尤須加繳膳宿等費以符新章 
[海容海籌將進塢修理]  
　　海容巡洋艦己於前日由烟台駛滬而海籌巡洋艦亦於日由金陵來申均泊製造局浦茲聞均須進塢修理云 
[高昌廟定期抽收車捐]  
　　滬南製造局高昌廟地方馬路向不抽收東洋車捐茲因該處市面繁盛業經劃入警區兼之往來車輛較前更甚馬路易於損壞修葺需欵是以議抽収車捐藉資津貼穆警務長己諭飭高昌廟巡警分防處區員自陽曆五月分起添設車捐分辦所有就近各項車輛屆期一律投所繳價領照 
[製造局警務長之整頓]  
　　製造局警務長昨日牌示云爲牌示事案查總局巡警規條每日早七點鐘吹號起床七點半鐘操鎗及步法八點半鐘収操下午三點鐘上操四點鐘収操每逢星期六日上行七點鐘半鐘應至講堂聽講警章八點半鐘歸排下午三點鐘再至講堂聽講四點鐘歸排每逢星期日免講免操除輪班上差外其餘均得藉資休息所有本處分處及分防所應卽按照向章一律實行爲此牌示仰即遵照辦理毋違 
[寳山認辦食鹽之文牘]  
　　包認寳山縣結一結九圖鹽棧辦商張元豐呈滬軍陳都督文云案奉都督令閣前由據呈嘉寳引商設立寳興公堂認銷實山縣結一結九兩　食鹽邀免捐巡致與租界内地鹽價大有抵昂辦理以來嘉實銷數遂不及額冲銷租界更不待言似此鹽銷正岸課指帑地租界旣受其影響嘉寳正課亦受侵蝕齋公肥私莫此爲甚所有從前嘉實引商代設之實興公堂應卽責令撤銷以維正課該商擬援照租界成案辦理無分正帑每引繳課洋四元是正辦該處本非正岸誠恐租界輕税之鹽漏入内地故得免繳捐巡減輕售價禦令租界己增課十倍而該處尙沿舊章勢必受其侵銷納課照稚界定章售價以租界爲准侵銷之弊不杜自無至每年認指三千引該處地域非廣户口不多銷數自必有限正不必侈認多額然查寳興近年銷數竟有至一萬餘引者未必盡属冲銷年認三千引度必有盈絀倘有溢銷應卽據實照加目前姑准如呈辦理暫以三千引爲率年續課洋一萬二千元按月分繳候令財政司照章刋頒單照塡發外並令淞滬巡緝營認眞巡緝以資保衛著照租界定章先繳一月課洋准卽開辦可也惟捆運岱鹽似以就近捆運松鹽爲宜緣松盬向受浙鹽限制以致額銷之外流爲私販運銷松鹽既可消弭私販亦可隱免爭持當并指令松鹽政總長准在松屬購運并飭經過地方查驗放行勿銷留難該商既資保護松鹽亦得推廣銷行尤爲兩益然銷售區域極應認淸界限不得任意冲銷至蹈實興復轍等因奉此辦商自應懍遵辦理不敢違背成規惟查寳興公堂發生於嘉實正地其課項在前淸時歸浙運司兑収自光復後先歸蘇鹽政廳繼歸私運銷局嗣又有蘇四浙六分派之公牘究以鹽法未經統一彼此各自爲謀迄未頒有定制此次結一結九兩圖鹽課既責成辦商包認則該商原認之正額二百帑額八百引之鹽課應卽取消歸入現認之每年一萬二千元内併計誠恐前後界限不淸亟　呈乞咨明蘇浙兩都督暨鹽政總理立案以免日後紏葛並指令吳淞軍政分府緝私海巡管帶寳山縣民政長及照會江海關税務司查照辦理一體保護藉裕餉源至捆運處所自以就近捆運松鹽爲便捷查松　現正組織辦法一俟成立遵卽赴捆惟松産雖旺將來擴充後各商捆運必多恐有産不敷銷之慮應請援照租界成案准在岱山収捆運由吳淞進口以資接濟除將月認課洋繳由財政司兑収並領取單照圖記以便即日開辦外爲此　文呈請都督察核迅賜准照施行實爲公便須至呈者 
　　滬軍都督發給鈴記令云案查該辦商呈請仿照租界章程認辦保山縣結一結九兩　食鹽一案業經指令在案茲據人事科以刋就鈴記一顆呈送前來合行發給該辦商卽便查収仍將起用日期具文呈報此令 
[商團會友强迫剪辫]  
　　滬南商團公會各會友因共和告成一般鄕愚仍垂髪辫且經上　縣民政長明白曉諭統限一月一律剪除刻將届限尙多故違特於昨日在各處街道及茶酒館店見有垂辫者上前代爲剪除自晨至暮共剪去數千根之多浦東鄕僻亦復如法代剪 
[覆訊蔡康與朱聰熙之交涉]  
　　前淸江寗造幣厰總辦粤人蔡康因被滬軍政府拘留追繳捲吞公欵疑係朱聴熙所爲因投捕房控朱越界誘押迭經由廨訊供在案前日午後由廨復訊原告仍延博易律師到堂代表並據捕房代表佩克律師偕見証通商銀行顧訹銓馬夫施杏生原告之姪蔡吉安上堂証明一切請究訊之朱由担文　辦沃沛律師到堂辯護奉王襄讞與英翰副領事核供會商之下以時己傍晚諭令各退候下禮拜三再核 
[馬夫見財起意案定斷]  
　　甘肃路晉康里居人蔡　　控馬夫王雙喜與馬販子李桂林等在新閘平橋路附近串攫値洋一萬餘元之金飾金條一案訊供洋情己紀前報昨由捕房傳同証人吳海由張東甫小馬夫譚石子將二人解請公共公堂復訊先由原告投訴前情幾由一千一百零四號華捕禀明當時在平橋路福海里口獲住李桂林情形　據吳張譚三人証明是日蔡携此項金條金飾擬帶往金舗兌換現洋希圖存儲銀行生息云云訊之王雙喜一味狡賴詰之李供是日在福海里口見穿短衣一人迎面而來將皮夾袋一只交與小的旋被拘至捕房不知袋内何物亦不知搶來與王並不相識求請明察王襄讞核供會商美海副領事以王李白日搶刦實屬目無法紀着各押西牢五年期满再核所有起案贓物著蔡自赴新閘捕房領取 
[其督教徒之大會]  
　　中華基督徒黨經於廿一日在麥家闂天安堂開本月份宣講會由浸禮會牧師余士廉君爲臨時主席宣佈大旨後淸心書院牧師李恒春君宣講題目（信徒急要之圖）略謂凡吾教會現今與將來關係民生生義應合力籌備之事有六一建立共和大禮拜堂　組織共和播道團三改辦共和會務報紙社四鼓吹同志樂肩傳道五提倡教友實業爲自立基礎六交通社會以兾互相聯絡當由李君詳細發揮聽者甚佩旋由本堂李福江牧師祝福散會又該堂自立會同人亦於是日上午開選舉會當由各會員選定牛文卿謝鑑泉二君爲董事柯晋英君爲駐堂協董云 
[宣導會演講鴉片之害]  
　　本埠宣導會在抛球場寧波同鄕會開幕演説時務一節己誌前報前晩又由臨時主裁兪惠民君主講民生問題以（生利分利之研究）爲題既而徐子生錢文史嚴忱熱劉人傑諸君相繼發揮宏譚讜論所講中肯復有改良風俗團代表顧君略論分利之害莫大乎鴉片應乞同胞矢志迅除毒害庶達國民生利之目的衆皆拍手遂由理事員報告准於念七晩八時仍在原處開第三次演説會卽散 
[秋瑾女士追悼會紀事]  
　　二十四日下午一時追悼秋女士於滬上之張園造像高懸環入芬芳花蕙哀情满溢託之悲怨詩歌素車白馬來會者以千計焉首由蔡漢俠女士報告開會宗旨次奏樂迎靈次鞠躬致敬次歐陽駿王昌國二女士誦讀祭文次林宗素女士陳述秋女士生前之事蹟次徐自華女士報告秋女士死後之狀况次奏樂送靈次來賓演説沈佩貞君謂秋女士非爲個人而死非爲女界而死實爲我男女四萬萬人共有之國家而死云云沙淦君謂章某阻抑女權以碲礙秋女士未竟之志之進行實人類蟊賊云云次李果君謂欲竟秋女士之志須學秋女士之質樸實行當此民窮國困我同胞可無事裝飾次江亢虎君謂處專制時代秋女士爲謀國家幸福而死處今日共和時代吾人當爲世界謀大同平等而繼之以死次顧無爲君謂秋女士所希望者乃眞共和以今日不倫不類之民國非馬非牛之共和秋女士之志何嘗達到云云次由歐陽駿張叔禾蔡　張克恭舒蕙楨湯樹人王德元等相繼演説言言痛切娓娓動聽鼓掌之聲不絶於耳時己鐘鳴六下未及演劇卽摇鈴散會並攝影以誌盛焉 
[謝券]  
　　昨承徐園主人惠贈蘭花會游券兩紙又震旦大學惠贈游藝會入場券一紙書此誌謝 
瑣聞 
[城内]  
[滬軍都督批示]  
　　前辦米穀雑糧認捐公所禀批據呈各節本府無案可稽現貨物税均由民政司辦理此項米穀雄糧認捐存欵民政司當有成案　候錄呈飭令民政司長核辦商人等卽直接呈候民政司長批示遵行可也此批 
南市 
[民政總長批]  
　　北蔡鎭紳商團隊長徐行健等呈批呈悉所需槍子應准備價領用至手槍向不製造無從核發此批 
[賭博起釁]  
　　前晚有住居南馬頭三多里之滬軍營馬夫王順堂因多人在家摇實内有王和尙同夥汪守餘亦在其内因流氓小南京闖進附賭因之口角汪心不能甘相與紛爭被小南京　刀亂　　傷汪之手臂血流如注後卽由二百九十號巡士將三人一　拘至南區傷人送醫院醫治將二王押候核示昨日由營管帶函區將馬夫王順堂索回另再飭提兇証小南京究辦 
 [P拔短梯> 
　　内地電燈公司工匠楊家全前日在王家馬頭工作修燈用竹梯拾級而上被駁船夥費三三强將竹梯推翻致從高墜下跌傷甚重立時昏暈幸由巡士到來救護並將費追獲一併拘至裁判所提訊楊供被費挾仇所致求察費供在周阿發處爲夥裝米度日奉判拘留俟楊出外自醫傷痊 
[一女三夫]  
　　楊樹浦某紗厰工匠許掌兆前年憑媒馮祥慶等爲伊子海林娶退婚歸楊顧氏爲媳出洋一百四十元成親後甫住十八天卽行逸去去年在新北門内尋回九天後又被私逃無踪前日在西門外南京人電車夫金鴻興家尋見一併扭控捕房送由法公堂因事在華界移送裁判所訊得許代前由王和送來成婚不久卽逃現王己故其子在煙店爲夥氏供本夫楊昭根現在元吉泰米行爲出店因被送回母家留養並未退婚後被親戚誘出逼令成婚心有不甘與金鴻興是隣居向有私好求鑒金供認私　三載其母亦知問官以許自受其愚着尋到王子來案質明金交保氏暫留候查明復訊 
閘北 
[裁判所批示]  
　　民婦黃楊氏禀批該氏夫黃阿華一月限期己逾仍不繳欵實屬故意延宕既據　情陳懇姑再寛限半月准予人洋並保出外理　毋再籍延　寡婦鍾何氏禀批此案既經判决該氏當時並無異言未便再生枝節候嚴催黃阿華缴洋至日傳案具領可也 
[協拿積竊]  
　　長江積竊陳阿四因槍傷探夥唐阿二並用斧砍傷徐春山由探查獲解奉公堂訊押在案其同黨李友山羅阿四曹阿金匿居閘北二區境内前日由美捕房包探楊掌生投閘北警務所聲請派警協往將三人拿獲並搜出手槍一支禀明警務長准交來探帶回解送公堂訊究矣 
[失孩待領]  
　　閘北裁判所長因邇來送破拐案所有案中　留候認之男女小孩有二十七口之多均無家屬認領昨特諭飭將各孩同攝一影懸掛局前以便各該家屬認領 
[原洋給領]  
　　王阿毛因竊船户毛士喜現洋八十四元報由水巡區於昨將王獲解裁判所經所長孫君提訊據王供被同伴李阿狗分去洋二十一元餘洋悉數起案求請從寛奉判洋交原主領回王押候補提人証到堂併究 
英租界 
[定糠不交]  
　　日商華和洋行控瑞源洋雑貨號主夏如山定糠不交前日午後由廨會訊原告由菊池律師上堂請追訊之夏供貨係向裕通碾米廠轉定因被延宕不交以致逾期請察關讞員核供商之日領西田君判交保限一個月交貨至於裕通悞期紏葛准夏另行遞禀起訴歸華案辦理 
[匿單不分]  
　　王妙春王妙榮王春榮同控胞弟王紀生匿單不分一案前晚堂奉聶襄讞復訊因方單抗不繳案與觀審西官美海副領事判押限七天將方單繳案再核 
[男匪女匪]  
　　匪人周阿堂鍾福榮因與祁王氏深夜持刀闖入北河南路五百四十三號房户周張氏家内恐嚇攫取値洋四百元之金鐲由探將周等男女三人獲解公堂分别押查在案昨奉中西讞員研訊属實判周押西牢四年鍾押一年祁氏押限交其子祁珠子到案如逾三月不到再行帶堂訊核 
[男竊女竊]  
　　單阿榮馮梅林萧阿三單沈氏因串竊朱雪安値洋八千五百元金飾鑽戒等物由廨分别押究在案昨奉公堂復訊屬實判賊交原告具領着單阿榮押西牢五年馮押四年萧與沈氏分别各押兩年示儆 
[寗波人注意]  
　　男孩李德女孩楊桂榮均因不辨路徑由捕查獲於昨併送公堂請示李孩供年十四歲寗波人父在上海爲飯司務等語據楊女供稱年九歲亦寗波人女在原籍許與上海陳家爲養媳奉判李孩函送寗紹維持會安插楊女留候認領 
[欠辛資一萬多]  
　　英商台維司控粤人劉問芻不理辛資銀萬餘兩一案昨晨十時奉關讞員會同英康副領事升座特别公堂研訊原告代表葛福來上堂聲明被告請原告經理旅館事宜計欠辛工銀萬餘兩不付請追訊之劉延愛理司律師辯稱原告處亦有房金飯食未付等語奉判兩造退候再訂期會訊 
[糕竊店主解案]  
　　陳友生徐桂喜因將拐來之崇明女孩張巧 
金價賣與閘北楊永興糕　店主楊少山致遭虐斃棄屍子麥根路被捕查獲己將陳徐二人獲解公堂訊供押候補傳楊與王仁福到案質究在案昨由捕房將楊王兩人獲解公堂請究奉判一併英　堂期解究 
[吵閙濟良公所]  
　　南京婦人趙東財前因被拐來滬經公堂訊留濟良所己有四年茲因在所吵閙昨由所董將其餘案訊明判改留太　候函致南京府　　其夫趙銀坤並兄東生到案領回美租界 
[閘院]  
　　日本人某甲昨晨　諱至鴨綠路念六號妓院尋衅將妓女阿妹兇殺受傷當喚西捕拘入捕房押候查明核辦 
[換金磅]  
　　昨有美國艦兵某向天潼路十五號錢莊兌換金磅忽稱遺失一枚着該店賠償致起衝突由捕併送捕房仍在該兵衣袋骨搜出由斥免究 
法租界 
[限期出貨]  
　　立興洋行前控隙小寳所定購白鉛瓦等貨共計五十箱計價洋一千六百餘兩現己逾限日久延不來出請提訊追一案卽經中西官會判交人銀兩保限一月將貨出清茲因届限仍未往出故原告復又禀追詰之陳供貨己售去約七天内定可出淸聶讞員判再限七天如違准原告將貨拍賣理償如不敷仍向追補 
[保人賠累]  
　　金貴才同張某於前年向某錢莊合保協茂水菓行往來銀五百兩詎該行閲時未久旋卽倒閉人亦不見經該莊主何介甫向金張理論允許合賠茲張之賠銀二百五十兩己如數交出惟金之償銀經置之不理故卽控追公堂准詞提張訊追據稱因市面不佳　何商減折還後因不允致未了結　讞員判交保限一月理淸 
 
 

Page 8

 
 
自由談 
游戲文章 
[改良新劇勸夫戒煙（續）] [  愛]  
　　（花旦唱）二更二點月正子個高勸戒烟话絮叨郎年少落圈套恨奴無才作勸告 
初失足第一遭簌簌的涙珠兒爲郎抛人言説道金花誥我説奴命等鴻毛别的都不願但願郎君回頭早建功立業逞英豪縱不能鑄銅像巍峨貌也不枉昴藏七尺稱個丈夫標淸操那知你意馬心猿拿不定　　醉心陳土着意淸膏終日孤燈畔呼呼吸吸吃鴉片惹人譏嘲今日裹這一曲勸郎戒脱莫辭勞（小生白）呀你是個風流女子今日爲何這等道學起來是那個教你唱的（花旦白）奴家既能唱風流小曲豈不能唱道學箴言何必請人教授（小生白）如此你且再唱來（未完） 
海外奇談 
[善識泉眼] [  頌斌譯]  
　　法國有教士名華斯登者夙精地學其目力尤能高出儕輩生平足跡所經凡地中有泉眼處一望而知不必用機器試驗祗於地面上審察土色確指一處挖掘而下即有淸泉汨汨湧出故其所歷如西班牙奥國阿非利加等處搜尋泉眼不下數千百處往往有一泉穴而一晝夜間瀉水至數千百担者其有益於日用飲汲良非淺鮮近又爲土耳其政府重金延去遍察泉眼卽導往罷皮郎省審視蓋該省爲沙漠之區至其地者求一滴水如甘露能於是處廣闢泉穴洵無窮之利也 
尊聞閣詞選 
[述懷] [  蘭貞]  
　　荏苒華年暗自傷怕開明鏡懶梳妝同盟花下三生願偕老心頭一瓣香好事偏教逢挫折慈親未免欠思量深情欲達無由達獨坐深閨涙敷行 
　　萬丈洪濤千傾波波濤不測奈伊何　禽啣石雞塡海織女投梭敢渡河榑徙君應憐命薄生平我自患情多無人能釋閨中恨枉把癡心告素娥 
又 
　　一别又　旬思君涙满巾不堪春雨夜遥憶素心莫話　　苦空悲形影親村居殊寂寰桃李結芳鄰 
滑稽叢談 
[上海俗諺之疑問] [  鈍根]  
　　諺稱鄕曲曰瓦老爺然則何不稱婦人爲瓦奶奶稱死人曰淡老三然則何不稱活人爲淡老二或淡老四 
稱瘟生日猪頭三然則何不稱滑頭爲狗頭四印度巡捕通稱阿三然則中國巡捕何以不通稱阿二安南巡捕何以不通稱阿四 
　　有人對我説道這是壽頭麻子那是滑頭麻子這又是連擋麻子那又是揩油麻子還有掃靑麻子壁山麻子蘇老麻子三光麻子我留心看他們却大半是光臉蛋兒不知爲甚麽都稱他們做麻子假内行（頭斌） 
　　某西洋糖食店其零售之餅餌一一用英字標明其價目一日有某鄉人自以爲能識英字昂然入内見台上糕餅一堆標明每枚計錢（　）八十一文而鄉人以爲字必左行第枚不過十八文耳遂走西人大聲曰尙缺尙缺鄉人不明其意西人喻之曰共計一元六角二十文奈鄉人所携之錢不 
[摹仿西人四深睛法純根]  
　　足以付不得己乃脱外衣質於糖店然後取錢往贖嗣後鄉人以爲西字必右行毫無疑義於是又至糖店見台上糖一盤標明每粒（61）六十一文而鄉人則倒觀之以爲十九文也又不問價値連啖十粒欣欣然以爲儘可以身邊所帶之錢果腹焉食畢付錢一百九十文而去西人又牽其衣日尙缺尙缺其佱六百十文而鄉人身邊依然無錢可補遂又脱衣爲抵押云 
[微有不同] [  悟一]  
　　齋與齊和尙與僧尼有何不同下部不同方與方亡淸與大漢有何不同帽子不同罔與岡嫂子與姑娘有何不同内竅不同鳥與鳥專制與共和有何不同臉兒不同 
戲攷[  健兒]  
[雙鎖山一名下南唐又名俊寳招親]  
　　宋初有女子劉金定英雄蓋世佔據雙鎖山高懷德之子俊寳久耳其名乘間赴山意欲與之較技適劉在外操兵止留頭目守　俊寳索然而返臨行以槍尖勒石述來并道傾慕之誠及劉回山頭目禀知金定劉即率兵往觀見其語中推崇備至悉本肺腑頓起無己之感急追俊寳己不及惟遥見其戎裝煊赫人物風流馳騁於風塵中而己劉目送之歎息而回後俊寳被困南唐賴金定援救（劇名殺四門）得脱於險俊寳感其恩遂告父而娶之前見高德勝十二旦合演是劇高做工純傲素雲而所唱秦腔極幽怨哀艷之致十二旦亭亭玉立於英武之中露出一種嫵媚婀娜之態亦甚相稱 
小説 
[短篇寫情薄倖郎（再續）] [  龍]  
　　路人覩女狀以爲是丐者流均不之顧有慈善者憐其伶仃因叩所事女以覔夫告并詳述夫之姓氏里居其人曰去此數十武綠樹陰中有數椽小屋結構甚精璨者某校監督謝姓居也特不知是否即娘子之良人耳言未己一美少年挾一艷婦飛車怒馬疾馳而來路旁觀者咸嘖嘖曰闊哉謝監督也稱羡聲中忽有一女子辟易衆人狂奔而出隨車後大呼而車中少年殊不之顧 
　　美少年何人卽謝生也女見謝生亟率子追逐之生見女突然來局促無所措女己攀車後知不能脱不得己赧顔相向曰一别數年憔悴乃爾茲卿何自來乎余正擬買掉回家載卿同來此間也今既携兒來此事亦大佳女涕涙交流氣喘不能語姑隨生帥寓泣訴離情生漫應之 
詎獅未吼前楹鶯己啼於後院蓋生之所眷固妾而妻者也今見糟糠踵至前此生之種種迷藏一朝敗露且勢必將不利於己於是以先發制人之策撤嬌覓死好好温柔鄉頃刻變爲夜叉國生見妾宛轉嬌啼如剜心上肉急往温存之置女於不顧女亦不禁憤火中燒漸加誚讓生益惱羞成怒且惡女襤縷損其體面破口大罵寒乞婆不識起倒女聞言痛極面號以頭撞生腹生遽起皮靴踢女中腹女暈倒地稚子立母旁大哭生亦踢以足 
　　翌日之晨謝公館門遲午不啟　無人聲警察疑而周察之後户洞開入則但見一少婦一稚兒聯而周察之後户洞開入則但見一少婦一稚兒聯縊厨下而平日氣概豪華之謝監督與所謂監督夫人者己查如黃鶴矣 
　　鈍根曰謝生眞禽獸哉以後事苦不能知薄倖郎小説以如是結非所以懲惡也上帝鑒臨謝生終當伏法 
 
 
