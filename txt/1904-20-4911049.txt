# 1904 - 20 - 4911049

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉兹本局特將前已鑄就之鉛版重印校讎縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數採入無一遺漏其中更有不經見之書如明刻于愼行讀史漫錄王榖讀史管見魏禧史論尤侗看鑑偶評夏之蓉讀史提　等類不下數百種一一搜錄并各爲之標題以時代　次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室汲各書坊均有代售 
[論棄東三省劃地中立之非計]  
　　嗚呼吾近觀於政府諸臣而知已視東三省非復我國家之土地矣何以見之曰卽於慶親王嚴守局外中立之宗旨見之慶親王嚴守局外中立之宗旨也紀之本報而本報則得自日本東京友人來函函中略謂日政府於東歴一月十日得中國京師來電内開俄日戰務日益汲汲外務部領袖慶親王嚴守局外中立之宗旨但目下尚無力使俄人撤退滿洲兵士是以劃定遼河右岸直隷界線以南爲局外之地與戰事各不相干已飛檄直督袁慰帥設兵以備使俄日不得越界交鋒并聞日前已奉有上諭由電飛逹各省督撫大員斯言也傳自日本未必果信而有徵然就事論事則政府諸臣不已將東三省棄而不顧乎夫以俄羅斯一國强佔東三省我尚無力使之撤兵則於俄日開戰以後我能使之撤退兵士還我版圖乎此必無之事人人所知者也俄人勝則俄必曰此東三省者我俄力征經營以得之者也舊雖中國之疆宇然於我俄有便益焉烏能復歸之中國日人勝則日必曰此東三省者早爲中國所棄俄人所佔我日固奪之於俄人之手也於中國已無所與縱慮越國鄙遠不甚相宜然今著環毬各大國所收屬地豈绵一一脉絡貫通乎我　於戰勝之後兵益强國益盛豈此東三省竟無勢力以覆庇之歟烏能復歸之中國是則俄日既開戰釁無論爲俄勝爲日勝我東三省斷無索還之望卽使强索焉非償以極巨之欵不可將東三省收還試問我中國今時之財力能　共大欲乎而况此亦必不可得之事也更不可解者慶親王以劃定遼河右岸直隷以南爲局外之地與戰事各不相干就目前事勢觀之似乎舍此别無長策然亦思各國眈眈以視中國者豈止東三省一地假使俄日兩國於戰勝之後侵及遼河右岸直隷以南我能逆料其必不出於此乎我不能禦俄日兩國以東三省爲戰場我寍能禦兩國於戰勝後使不蠶食直　豈直隷有險可守而東三省無險可守乎豈直隷爲京輔要地宜以兵力保全東三省非根本要地不必以兵力保全乎此種策畫欺人歟抑自欺歟吾恐自此以往東三省失之於前直隸將旋失之於後各直省之接踵淪入於外人者抑將不可復問彼西人所謂瓜分中國之說至此將貫見其施爲而中國亡矣豈不哀哉豈不懼哉而皆自慶親王劃地中立嚴守局外之說貽之戚也然則當奈何曰宜乘目今俄日兩國尚未開戰之先遣使告於日曰東三省爲中國之地俄日兩國不得以此爲戰場俄人無禮駐兵佔之我中國必極力使之撤兵無庸貴國越爼如俄人堅執不允則必併力助貴國以拒俄人斷不作壁上觀也又遣使告於俄曰日本以我東三省之故將與貴國相見以戎衣貴國如稍　通融不迫我以萬不可從之事則我當另謀利益以給貴國顧全中俄二百餘年之邦交必不使貴國有所失望若必不允則我必與日同心恊力拒之勝負之數未可預决孰得孰失必有能辨之者幸而俄人允從則時局可以無事不幸而俄不允從則背城借一之圖亦出於萬不容已蓋保東三省而亡吾固知此外各地將不獲安全然不保東三省而亡吾亦不能保此外各地將從此可獲安全也如曰無兵無餉則保守直隷寗獨無兵與餉而移以戰守東三省不過益其兵與餉耳至懼因敗而亡中國則中國之亡已於棄東三省時啓之何待戰敗哉吾故謂慶親王劃地中立嚴守局外之策爲目前苟安無事計則僅可矣而未嘗爲後日之國家深長思之也 
[本館接奉電音]  
　　昨日午後二下鐘越三十分時京師友人飛電傳來上諭一道敬謹譯登○十二月初二日内閣抄奉上諭善耆現在穿孝步軍統領並工藝局事務著那桐署理欽此 
[電傳宫門抄]  
　　昨日午後二下鐘越三十分時京師友人專電告知本館云十二月初二日皇上召見軍機大臣是日並無明降上諭 
[藏事公文]  
　　香港循環日報云近有西友譯寄中國外務部照會某使公文大略謂爲照會事疉接四川總督錫駐藏大臣裕駐藏大臣有來文聲稱貴國兵隊行經後藏地方並未據貴大臣照會前因深恐藏民蠻野官兵彈壓不周或滋事端敝國與貴國睦誼方隆恐邊界武員未能深體兩國交情致以細故爭競有碍邦交爲此照會貴大臣伏乞卽行電逹貴國政府通飭邊界員弁恪守界域以符約章而敦睦誼盼禱之至統希鑒核示覆須至照會者本館按所謂某使者似是英國使臣蓋英防俄人垂涎衛藏地方故有進兵之舉也 
[俄路延長]  
　　北洋官報云俄國刻擬建一鐵路由帕米爾經克迭林　以逹西伯利亞西部克魯岡驛將於明 
 
 

Page 2

 
 
春興工攷此咱越烏拉山横斷烏拉工塲所在地工竣後由西伯利亞運貨載客至俄國北方愈益使利矣 
[俄人屯煤]  
　　香港循環日報云有德國輪船名八打威者於華歴十一月二十一日之晚駛過香港載有英煤九千六百墩前赴海參崴交納先一日丹國輪船名布連士華路的麻者亦載英煤數千墩往旅順蓋皆俄人購以供軍需者也 
[英兵東下]  
　　英京每日郵報云上月七號有大隊沙活兵由威島起程東下歸入香港防營當啓行時兵部傳諭各兵毋庸携帶眷屬誠不知其是何居心也 
[法暹交涉]  
　　越南河内友人來信云前者法人與暹羅國家突起齟齬在暹境調集大兵頗有决裂之勢邇得德京柏林來電謂此事業已調停妥恊依然和好如初矣 
[教士禁烟]  
　　香港孖刺西字日報云邇者耶穌教中傳教士某君撰文普告極言鴉片之害大略謂印度有上腴地六十萬英畝　每畝合中國六畝有奇悉爲印政府栽種鶯粟之用所製之烟大半運入中國害人無算而己乃坐收巨利或謂中國自種鶯粟年盛一年彼不自禁而我責印度禁之甚無謂矣不知彼不禁咎在彼我不禁咎在我所謂各行其道也觀此亦可知教士之愛人實有不分畛域者耳 
[商部添員]  
　　北洋官報云上月某日商部堂諭本部公務繁重添派章京陳時利董遇春潘斯熾均在保惠司行走盧晉恩陸長携在通藝司行走李毓芬林燕昌在平均司行走胡祥鑅吳豳在會計司行走 
[兩江總督魏制軍飭江南機器製造局總辦沈觀察邦憲籌議整頓裁併事宜札]  
　　爲特札飭遵事照得上海機器製造局節提經費移建分廠一案前經本大臣酌擬整頓及裁併各條並每年節省經費數目嚴飭該局會商籌辦在案兹已派該道前往接辦究竟現在應如何辦法分廠應如何建造新機應如何購買亟應統籌全局悉心研究妥定詳細章程以便奏咨立案俾有遵守事關要政自宜隨時考究參酌羣言期歸至當本大臣詢謀所及特將酌擬整頓舊局分建新廠亟宜興辦各大端分條列後一工匠宜變通成法也卷查從前槍廠日僅出槍七枝自毛道整頓後日可出槍十枝若再添設機件日可再出槍三四枝以期逐漸擴充是全在督飭之力嗣後各廠小工作則歸點工大工作則歸包工責成本廠委員率同匠首於驗收時逐件考察稍不合度飭令改換如再不合罰扣工資工匠中有手藝優長者隨時奬加工食頑劣者斥革似此賞罰分明斯製造日有起色矣一各廠工匠宜嚴加搜檢也聞該局所設稽查處不過於每日放工之際派人看守局門並未嚴密搜查不肖工匠私竊　件朦混出廠在所不免一年合計失散不知幾許亟應嚴飭各廠員司督同匠首隨時稽查於放工時如有形迹可疑者認眞搜索獲卽重辦倘能一律破除積弊未始不能補救於萬一也一庫房舊存料物宜分别變賣也該局庫房現存有銅鐵渣屑及從前購存不合用之料所值頗鉅聽其朽壞實屬可惜亟應遴派公正員司逐件考求有可設法搭用者留之若實不能搭用及笨重銹澀者可以拍賣得有鉅欵以之生息亦可補新廠經費之不足一局内護勇宜酌復舊章也該局設護勇本爲防範各廠起見自裁撤後飭砲隊營勇輪流供差何能專心緝查亟應將舊　酌量變改除前後各門仍派護勇看守外其餘各廠均由本廠委員遴選勤愼小工充看門支更等事既歸廠員節制不敢稍有疏忽非獨口糧較廉於護勇也一砲隊營勇宜規復舊制也查砲隊營專爲操習槍砲而設名曰砲勇實係學徒非防護募勇所可比必須年輕識字者方可入選教以砲表算法準頭步伐諸技隨時考校俾令識藝兼資並得局廠守禦之助立法甚善後漸失其初意專以此項爲輪流供差之用於砲法毫無講求於人材毫無造就殊爲可惜亟應查照舊章妥爲辦理庶於製造兵事兩有裨益一新廠地基物料宜繪圖估核議購也分廠工程浩大須將全廠地圖繪出以便委員前往估工所用碍瓦木石等物料尤須格外斟酌應在建廠地方就近議購期節運費而免東手臨時以上各條均係亟宜籌辦之事該道等果能破除情面實力舉行自能日有起色除札上海道遵照會同等辦外合行札飭札到該道立卽遵照指飭名節及此外應行整頓之處會同袁道詳析妥籌辦理勿稍遷就瞻徇是爲至要仍將籌辦情形禀復核奪毋違特札 
[合龍可望]  
　　北洋官報云山東臬司尚惠臣廉訪奏派督辦寗海河工遇事認眞時在壩上嚴督文武各員竭力工作以期早日告竣不致虚糜帑項兼使小民得安其居現在西壩已進八占東壩己進九占均甚穩固惟水深溜急未免耗費良多刻下天氣尚未嚴寒大約月内可有合龍之望矣 
[恭迎卾督]  
　　武昌訪事人云本任湖廣總督張香濤宫保現已奉旨回任聞帥節由汴梁乘火車來卾約計臘月初旬卽可戾止夏口廳同知馮少竹司馬已於上月下旬某日出境恭迎矣 
[卾習方言]  
　　漢口訪事友人云卾省設立方言學堂額收學生二百八十名專習各處方言以武昌府知府梁集菴太守爲監督副以程子大太守已於上月二十六日開塾彬彬師弟秩序井然 
[創興湘學]  
　　武昌訪事人云湖南在卾候補人員及諸紳商見卾城所設學堂雖准湘人附學惟額數太少不無憾抱向隅爰特糾集同志諸人禀商兼督端午帥就湖南會館内創設湖南中學堂凡官紳子弟之籍隷三湘七澤間者皆得肄業於内聞午帥業經批准不日卽見諸明文矣 
[振興蒙學]  
　　武昌訪事人云兼署卾督端午帥創興學務餘力不遺省中五路小學堂均已次第開辦現更擬添設蒙學館數十處凡省中居民子弟無力入小學堂者均令赴蒙學館肄業每日不過兩點鐘功課過時仍聽各執其業日來報名者已紛紛不絶惟開學之期則尚未知何日也 
[漢陽學務]  
　　漢口訪事友人云湖北漢陽縣剏設小學堂四處以黄伯雨太守總其成行見槿樸菁莪蔚然興起人才之盛悉于此基之矣 
[調營緝匪]  
　　杭州訪事人云浙江仁和縣境塘棲鎭與嘉興湖州等處犬牙相錯時有梟匪出没其間大開賭塲昕宵博　前經浙西鹽捕營管帶會同内河水師分路進剿無如兵單力薄不克盪平爰　請大憲多派重兵前來鎭壓撫憲聶仲芳中丞允之特飭省防統領李鳴九觀察鶴皋札委常備右營管帶吳副戎忠選將全軍調赴塘棲奮力剿捕繼復添撥常備左營軍士四棚由管帶吳副戎世泰率之以往上月二十四日馳抵彼處卽會同各營將弁妥商一切以期剿撫兼施 
[蘇州府試三志]  
　　姑蘇訪事人云十一月二十九日爲蘇州府屬長元吳江震五縣文童初覆之期長洲首題君子欲訥於言而敏 
 
 

Page 3

 
 
於行義次題蘇秦說六國合從擯秦論元和首題以友天下之善士力未足又尚論古之人義次題漢武帝定律令論吳縣首題遠人不服則修文德以來之義次題楚將項籍救趙大破秦軍論吳江首題君子無終食之間違仁義次題趙王使平原君求救於楚論震澤首題自天子以至於庶人壹是皆以修身爲本義次題漢景帝詔獄疑者讞之論各邑補考首題書同文義次題薄伐玁犹義 
[鄂垣得雪]  
　　武昌訪事人云入冬以來天氣亢旱麥苗枯萎農人望雪甚殷上月十五日之晚朔風怒號寒威刺骨雪花片片飛自遥空平地約得三寸許　野小民莫不歡欣忭舞謂明歲豐穰之兆可操左劵矣 
[吳門得雪]  
　　蘇州訪事人云上月二十九日之夜朔風凛冽寒氣逼人迨更鼓四敲天公忽作玉載槎棉扯絮飛舞長空翌晨推窓望之世界三千已變作銀裝玉琢約共得雪三寸許誠來歲豐穰之兆也或曰是由撫憲恩藝棠中丞誠求所致其然豈其然乎 
[鎭郡官塲紀事]  
　　鎭江訪事人云新委南洋續備新湘全軍統領徐瀚臣軍門到差伊始卽於十一月二十六日乘舟赴圌山一帶點驗所部勇丁瀕行麾下各營員弁咸往江干恭送○長江水師瓜洲鎭總兵高藎臣鎭軍近以長江上下游各處伏莽繁多因於十一月二十七日乘師船往下游巡哨○十一月二十六日有法德兩國兵艦各一艘由申江鼓輪抵鎭既下椗管帶官卽舍舟登岸拜會駐鎭各西官既而兵士亦羣至租界各處閒遊租界總巡周錦堂協戎洋務局總辦邵虎伯直刺均奉常鎭通海道郭月樓觀察之命督帶差勇妥爲照料○駐防金陵之南洋常備右軍副中營管帶彭西園參戎於十一月二十六日附某輪船抵鎭小駐戎旌至二十八日馳回防次 
[浙省官塲紀事]  
　　杭州訪事人云上月二十一日江蘇狼山鎭總兵李總戎定明出洋巡哨順道至杭垣謁見撫憲聶仲芳中丞次日卽辭别○部選衢州鎭中營守備陳守戎景鳳本應赴閩驗看現奉督憲李勉帥咨請撫憲聶中丞代騐故已由中丞給憑到任矣○提摽期滿三等輕車都尉馬襲尉錫侯投撫轅禀請考騐上月二十四日撫憲聶仲帥卽中軍馬參戎傳令襲侯試演洋槍打靶等技○撫轅收呈委員陳司馬祖蔭現届期滿由撫憲聶中丞委陳大令金聲接辦擇吉十一月二十三日到差○烏鎭釐局委員英司馬璿現届期滿上憲因收數盈餘札飭留辦半年○平陽釐局委員某大令現届瓜代之期上憲委卽用知縣郝大令毓椿接辦○新選龍泉縣學教諭周廣文國樑試用訓導周廣文曰羣均於上月二十四日由撫憲聶仲帥傳至署中考騐○松陽縣缺現由藩憲翁筱山方伯詳請以候補知縣趙大令聯元奏補 
[龍山蕉雪]  
　　安慶訪事人云十一月二十三日之晚十點半鐘時皖垣小南門外某姓家忽然火起各叚水龍飛馳往救須臾卽滅計焚去草屋五家被災者皆貧苦小民痛哭之聲慘難入耳○玉虹門内外山路崎嶇每逢隂雨之時行人裏足自楚軍右營劉副戎設戍於此修平道路行旅便之日前同安太平永安各局紳聯名具禀撫轅詳叙副戎德政并懇飭下該營將士將城外清水塘水道疏通撫憲閱禀深爲嘉許卽札副戎督率勇丁從事畚　○上月二十三日某處拿獲陳郭二禀匪經發審局員研訊之下供出楚軍左營教習甘某朋比爲非大約一經審明自能水落石出也 
[故紳舉讓]  
　　本邑紳士前江西廬陵縣知縣李蘭野明府謝世之後定於昨日就西門内西倉橋迤西門府第設奠道營廳縣各官均親臨弔唁隨由文孫恭請松海防同知劉乙笙司馬題主至翼日辰刻舉讓暫厝二十七保三圖家祠卜吉十一日安葬 
[報請騐屍]  
　　昨日午後寗波人葉郭氏偕二十七保十圖地保王順堂投上海縣署報稱丈夫葉長發在新闢公共租界中新馬路福海里蘇婦俞李氏卽老二家當馬夫清晨俞李氏忽遣人來稱前晚已因急病身死小婦人奔往察視見屍身下體血液淋漓顯有别情爲此報求詣騐縣主汪瑶庭大令准之既而屍兄葉長友投報英界捕房捕頭派包探張天林徐榮珊前往偵探實情以便禀請公廨讞員鄧鳴謙司馬飭傳俞李氏訊究 
[暫停發落]  
　　昨日爲本邑法界捕房發落之期適讞員魏蒓塢大令别有要公先期飭丁咨照捕房所有上期定判各案統行歸入下次發落 
[美界火警]  
　　昨晚十點四十分鐘虹口西華德路某店不戒於火遽兆焚如警鐘既鳴由救火會西人驅皮帶車前往救援得卽告熄其如何起火俟明日續登 
[工人慘斃]  
　　前日午後五點鐘時泥水匠楊阿喬應虹口揚子路碼頭恊記作塲之雇建造四層洋樓從高墮下而殞腦漿迸裂血肉模糊隨由工頭出資購棺招其家屬前來收殮殊可慘也 
[上海縣署瑣案]  
　　趙祥和控寡媳劉氏私逃等情前晚縣主汪瑶庭大令升堂研訊趙供小的家住本邑西南鄕梅家弄兒子於今年四月二十八日病故寡媳劉氏不安於室至十月二十六日背逃小的細加查訪知被俞海堂誘匿曾投梅家弄巡防局禀控經局員某老爺提訊俞供認不辭因准交人保出著將劉氏交到不料一經出外置若罔聞今小的已自行尋見求恩發堂留養劉氏供丈夫去世後夫弟欲將小婦人姦佔是以携布來申求售擬卽避回母家至俞家從未到過尚求鑒察趙復稱小的次子年甫十四三子年甫十齡安有姦佔兄嫂之事大令飭將媳婦領回如不願守寡另行遣嫁可也○日前本邑西門内寳章烟紙店夥葉衡生吞烟自盡報經大令騐明將在案一干人帶回研訊店主宓彩彰供稱今夏由葉宏生薦衡生來店司理帳目上月二十三日查知衡生用透錢三十餘千因邀薦保人來店言明用至年終爲止著伊赶緊將所欠歸清伊聲稱近發肝氣故令薦保人帶去不知如何竟吞烟斃命宏生供衡生與小的爲同族弟兄故由小的薦保不料伊用透錢文店主逼令歸清以致羞急自盡大令著將宓交人保出聽候禀詳上憲核示○羅永泉送逆子榮華到縣大令研訊之下永泉供小的係本邑人兒子榮華自幼習京貨業專事遊蕩以致賦閒在家時向小的索錢小的向之訓斥非惟不聽反敢扭住小的髮辫持刀欲殺似此目無法紀萬難姑容爲特禀請禁押待質所以冀悔過自新榮華供小的失業後曾習丹青並無進益現欲小本經營故向父親索錢並未違忤大令將戒尺授永泉令痛責二百下榮華倔强不服大令喝令拉下笞責二百板收入待質所 
[上海巡局紀事]  
　　前晚上海城廂内外保甲總巡朱森庭明府命駕巡行南市各街道至昨日午後繞繞往城廂内外巡察一周○前晚輪應二十三七鋪巡防局會哨之期届時局員李姚兩二尹預設茗點以待迨更鼓初敲十六鋪南北中三局員先後戾止二尹一一延入客廳互談良久而别 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[直隷天津縣知縣章大令請整頓文廟樂舞禀]  
　　敬禀者本年八月奉憲臺面諭以文廟　畿殘缺未備佾舞參差不齊飭　查明現存若干禀覆核奪並奉本府札飭整頓佾舞各等因當卽檢閱天津府志及皇朝三通諸書參稽考證志書並未詳載通考内載直省先師孔子廟樂縣鎛鐘特磬各一編鐘編磬各十有六建鼓一柷敔各一琴六瑟四簫六笛六排簫一笙二壎二箎四搏拑一旌二麾一各有油飾錦績流蘇翟簽各二十有六等語並函屬府學傅嚴兩教職詳查嗣准傅教職等函稱鎛鐘特磬建鼓編鐘磬柷敔旌麾各件如數俱存琴存翟籥各三十有五現寄存與祭會又佾生孟廣慰處尚有笙二笛二通計缺短琴四瑟四簫六笛四排簫二壎二箎四捕拑二筍簴飾績均不全又翟籥各缺一佾生冠服亦無存具覆前來仇查釋菜爲春秋鉅典自應禮明樂備以肅明禋况津郡爲互市名區東西各　　居官商將於是乎觀　尤宜整齊嚴肅用表上儀卑職未仕家居時二仲上丁每多助祭竊見舉行禮節與今所見殊觀而徧查現存各書止有　考較爲詳備惟並無圖說亦難一覽瞭然兹由原籍桂省購來丁祭禮樂輯要一書簡當精詳足爲考證之助用特禀呈憲覽並祈查核應如何製備　購之處伏候鈞裁再歌章應屬何人通考並無明文桂省則屬之博士弟子鳴贊時及祭祀榜稱爲樂生津郡則謂爲歌童猶記保垣碑文亦紀以歌童二字似欠莊雅應改稱樂生執籥秉翟者般佾生藉示循名覈　戴記云敬則用祭器現在禮器是否齊全似應一併查考以肅祀典所有遵諭詳查緣由理合具禀伏乞批示祗道 
[皖江譚薈]  
　　蕪湖訪束人云長江水師提督程從周軍門近在蕪湖設立總巡局以任克庭二尹主其事由長江二十四管内每營撥出勇丁四人共計九十四人歸二尹統帶刻已詳諸督撫憲不日卽可見之施行矣○上月某日合胞劉姓雜貨店突有綠林豪客二十餘人蜂擁而入恣意窮搜劫去衣物洋蚨爲數頗巨事後店主開單具報縣署隨由縣主趙大令親詣勘明飭差嚴緝○全椒縣境周家岡爲南北往來要道上月某日忽有一無名男子被人殺斃路旁地甲見之禀報至縣縣主鄧邑尊帶同刑仵親臨相騐見屍身所受刀傷多至七八十處不知行兇之人有何深仇而竟下此毒手也 
[浦東保甲總巡局瑣案]  
　　前日無賴杜永發于瑞田兩人在浦江中向某沙船戸肆行索詐不遂所欲糾黨行兇被管馬頭之印度人拘解江海關署巡江吏梅羅詰知原委禀請稅務司好博遜君函送浦東保甲總巡局請究總巡謝岳松明府研訊之下杜于一味求恩明府判令各　一百板枷號半月俟期滿覓人具保方准開釋○前日金陵人帥金臬扭江北某邑人嚴四至浦東保甲總巡局控稱嚴在原籍誘領小的之妻來滬變賣今得尋見務請嚴懲總巡謝明府命備文移送上海縣署請縣主汪瑶庭大令訊明懲辦○前日有江氏者控稱小婦人突被蔣和尚夫婦誘匿家中意圖價賣請卽訊懲總巡謝明府准詞立卽飭提蔣及伊妻質訊江氏供稱小婦人係松江人丈夫現在家中上月某日蔣　至松誘小婦人來滬小住伊家近忽向某姓議定身價洋銀六十元將小婦人賣與爲妻爲此情急投案籲求伏乞恩賜訊斷明府飭將蔣夫婦從重笞　荷以巨枷交差帶往各叚遍遊示衆江氏函送普育善堂留養俟夫屬認領 
[英美租界公廨會訊案]  
　　奚鶴鳴前曾盜賣奚土土之地被控到縣今夏其弟鶴九將寳山縣境之地一畝五分永遠租與英商有恒洋行執業不料鶴鳴先已私押與華人張蘭生得洋銀一千五百元既又永遠租與英商通和洋行得洋銀三千六百元事爲有恒行主查悉據情投控該管英總領事署讞員鄧鳴謙司馬接准照會卽簽差將鶴鳴提到前日午後會同英繙譯官迪比南君升堂研訊有恒行主延律師侯魯公到案聲稱鶴鳴將地租出曾付洋銀二千元執有契據及糧串爲憑契上伊等兄弟均經簽字隨有奚鶴高者投案　稱小的與鶴鳴係兄弟行故父所遺龔家木橋及天通庵等處地二十餘畝均經分析兹鶴鳴意圖吞没地價叩求公斷司馬與迪君會商以鶴鳴一地數費自應究懲姑念病體支離從寛免責飭押候交妥實人保出俟查明通和如何永遠承租情形然後核斷鶴高無干省釋○英商有恒洋行主控華人潘鍾鑅欠租行兇等情前日午後司馬會同迪君研訊有恒行主倩其夥宓直善投案訴稱潘租賃行中市房十八間每月租價洋銀六十八元嗣因違章起造過街樓經工部局拆去遂端掯付租金計欠三個月共洋銀二百餘元求卽追給潘供租金已交與經理有恒租務之王松圃司馬飭押候晚堂再訊宓又稱行中另有市房兩間半由潘租賃至今已歴兩用未付租金求一并向之追繳潘稱求　王追繳可也司馬判令潘先繳兩月租金計洋銀三十六元俟繳清後提王訊奪 
[英美租界公堂瑣案]  
　　偷兒吳阿水竊取方雲卿之鑲金鼻烟壺報由包探王長桂緝獲押至温阿三處吊出原贜解案請究温供小的已將鼻烟壺上金鑲口兌換洋銀三十二元兹願照償乞免究辦吳無可狡辯一味求恩襄讞委員王松丞刺史商之美國代理總領事本任繙譯官白保羅君判令將吳笞責二百板發押捕房三個月温追賠洋銀三十二元再罰十元○恊記牛奶棚執事人陳蓮生屢次將生奶　水出售被永平洋人察知報由包探張金林獲案請辦刺史判罰洋銀六十元分充仁濟醫館及同仁醫院經費○老公茂機器紡紗廠女工張桂金乘隙竊紗一包報由包探劉森堂獲案請辦刺史判責手心一百下贓給老公茂夥具領○德泰洋行細崽謝和成無端停歇報由包探趙銀河獲案請懲德泰行主投案聲稱謝尚存五日工貲務請訊斷謝不發一言惟求恩典刺史判令將工貲罰去再罰洋銀十元朱雪李在菜市中竊取柯阿寳衣袋内洋銀十二元被柯扭交包探竇如海解案請懲刺史判令笞責二百板押捕房十日贓給柯具領○偷兒徐阿三掩入朱阿生家行竊衣服水烟袋等物報由包探徐榮珊獲案請懲刺史判令笞責一百板荷校三日○偷兒吳阿三竊取王阿福家東洋車一輛報由包探倪順泉獲案請懲刺史判令笞責二百板枷示十日 
[法租界捕房紀事]  
　　新闢租界中某踏布坊懸掛洋商牌號前日傭人某甲向坊主借支洋銀十五元後不知因何糾同各夥停工昨由某洋人據情投訴捕房捕頭立遣包探將甲拘獲押候追還所借洋銀然後解送公堂禀請讞員魏蒓塢大令訊究○積竊張德生屢次犯案怙惡不悛前日又竊取某姓家水烟袋衣服等物隨由包探緝獲解入捕房捕頭令押候堂期解請訊辦 
[美租界捕房紀事]  
　　前晚西人某甲醉態酕醄在蓬路一帶恣意行兇七十六號印捕見之設法拘入捕房捕頭令押至酒醒時釋出○虹口某押店主鄭少卿收押某機廠所失機器數件經包探顧福其查悉拘入捕房捕頭令押候解送公堂禀請讞員鄧鳴謙司馬訊究○昨晨妙手空空兒潘掌生至武昌路第二百六十五號門牌某木作内圖竊經作主某甲察知追逐　爲五百八十一號巡街捕所見　同拘入捕房捕頭令押候解送公堂禀請懲辦 
 
 

Page 10

 
 
[金藏官報]  
　　十一月初九日安省警察局　邦柱辭大通營叅將陳麟書到叩謝卽辭分統護軍副　蕭有元謝委初十日　補道鄧烜奉委清　　　　　　　　朱恩　由日本　操回候補道趙上逹叩謝奏改江蘇行知知縣韓宗潮謝委界口厘捐秦其增縣丞蕭湛恩均由日本回鹽大便　其肇黄昌　巡愼徐　　府稅　大　　洪　　　示寫　歴州判江慕洵中滬來十　日前營叅將龔炳魁謝委充本營營務處兼督操事宜江西同知王銘　由江西解餉來直蘇州傳　　由　來劉省知縣游　之交卸代　泰興縣事回十二日派充隨員曾廣銓到湖南　候補道左念貽到見由京引見回知縣周用成叩謝甄别辭赴江北查禁私運分局桂　慶　厘捐局委　　　　辭四川守備劉自　到十三日籌防局請補淮揚道楊請補徐州道李支應局曾均由蘇回鹽大使郭步瀛泰示考試憑煥圭奉示察看十四日　防　　補淮揚　楊　補徐州道李均叩謝准補行知知府朱　瑩由蘇來請補海州營守備陳士林叩謝飭知十六日准補鹽城縣張祖綸由　回通判熊支祺禀知赴江北措　知縣　赤　奉委轄辦官錢局卽到差候選縣秦際唐謝委南洋官執總　鳳池校士館掌敎從九周殿魁禀知起服回省巡檢裳國楨辭解鄕試　　京十七日知府賀弼均謝委兼辦　務虚縣丞　方　禀知到省十八日叅將龔先　湖南來署九江後營遊　馬春　到知縣張　獻由　來莊　九崇明來清江城守都司楊金　到徐州府經歴謝　崧辭赴任十九　委　　弁學堂陶禀知接辦巡道徐禀知考師範學堂調辦陸師學堂錢禀知到差並謝委會辦營務虎候補道榻幕　禀知交卸陸師學堂知縣宋　恆辭赴安東公幹候選州回包巖上海來翰林院編修方履中到山京來二十日知府喻先覺謝委徐　督墾禀知到差知縣游　之周坰麟補寫履歴金森奉示察看翁宗彝奉示寫　歴察　考試世　夏　松郭實琛均奉示騐看糧道胡禀知二十四日考高等學堂二十一日文武各官均禀賀准補徐州道李辭赴蘇南捕通判屠作倫奉委洋務局差遣卽到塗知　　　叩謝　别咨行知並奉督　憲批留甯差委　　奎禀知知縣章希浦丁父憂二十二日新授貴州提台潘萬才軍門到會同知常陞碭邳宿睢知縣尋世珍海曁　阜胡文　上江句高深　　懷浦六江甘均奉委催是下忙地丁差請補太倉州謝奉到准補飭知知縣吳錫官奉委勸辦上江兩縣當捐二十三日翰林院編修方履中會候補道左念貽奉示寫　　　方言館總稽查候選道嚴開第到上海來同知吳琪到由蘇來通判方在瀛奉示考試府經歴王鵬元起服回省陳海春巡檢梁紫瀾均奉示騐看鈎和輪船馬廷　上海　軍　來澄波輪船王金相沿江看炮台營並禀知修理機器二十四日糧道胡禀知今日考高等學堂遊擊彭天錫到見湖南來省府羅禀知考試府學堂知府徐乃昌禀知高　　小三學堂今日考試潘陞禀　奉　　辦高等學堂副監督卽到　炮台官王世綏禀知赴鳥龍山閱勘後路情形 
[江官報]  
　　十一月十五日運悉公座掣　唐鹺尹啓泰委實坊寺卡許　尹立綱委總局發照差總局　分轉通分司方分轉庫廳莫鹺尹均　　吏監塲十六日張　尹仁芬謝飭選補金沙　缺叚鹺尹十璋由卾岸來　鹺尉錫曾銷璧虎　救生局差十七日戸部主事彭主政紹宗過楊魏鹺尹璠委南京餉　　　尤城委　北　十八日江鹺尹寳年羅鹺尹　脩黄鹺尉昌熹陳鹺尉際昌均委十二圩河工淮北督銷方觀察碩鋪過揚十九日憑鹺尹煥　郭尹步瀛由　回　分　　　　　孔極卡二十日方鹺尹期辭赴武　河卡宗鹺尹睦先禀知赴省陳鹺尉大潤由　北來 
 
 
 

Page 11

 
 
   
 
 

Page 12

 
 
縣紳士郭賡平等臚列事實禀請入祀鄕賢祠以勸後學等情出府司加勘詳請具奏前來臣查該故員李榮陛學　精深操行純　本經術以治事政蹟昭然爰稽古以證今考正疑志化民成俗修已律人堪爲士林矜式宜　成世旌揚合無仰懇天恩　准將已故湖南永興縣知縣李榮陛從祀萬載縣學　賢　以彰礦德除册結分咨部科核明彚辦外謹會同兩江總督臣　光　　西學政臣吳士鑑合詞茶摺具陳伏乞皇太后皇上聖鑒訓示再該故員已身没在三十年以後其子孫並無現任九卿核與例　相符現逾彚辦之期請入祀鄕賢者祗此一員合併陳明謹奏奉硃批批禮部議奏欽此 
[山西巡撫張奏審明烈婦聞穢語羞忿目盡按例定擬附請旌表摺初七日]  
山西巡撫臣張曾敭跪奏爲審明烈婦聽聞穢語羞忿自盡　例定擬隨案附請旌表恭摺仰祈聖鑒事竊據署猗氏縣知縣張成煦詳報審擬縣民王維雄因與王跟跟用言　　　王謝氏　聞穢語差忿莫釋自行投井一案由蒲州府解經按察司勘轉前來臣詳加覆核緣王維雄與王謝氏之夫王春春並在　之王跟跟均同村素識同姓不宗王跟跟常至王春春家走動王謝氏見面不避光緒二十九年三月十四日王春春出外賣烟是日午後王跟跟欲去赶集找問王謝氏問捎何物出門與王維雄撞　王維雄知王春春外出祗有王謝氏在家卽向王跟跟戲問與王謝氏叙何私語王跟跟斥其糊說致相爭吵經王跟跟之母王徐氏趨　湖散王謝氏亦卽聽聞嗣王春春回家王謝氏哭告前情並稱被王維雄如此戲謔無　做人不如一死乾净王春春當向勸慰未經防範不意王謝氏羞忿莫釋於是日傍晚乘間自行投井殞命報經該縣驗訊通詳批飭審解詰無起釁别故亦無覿面相狎情事案無遞飾杳例載因事與其夫及親屬戯　婦女聞聽穢語　忿自盡者杖一百流三千里又律載斷罪無專條援引他例比　定擬各等語此案該犯王維雄因見王跟跟從王謝氏家走出輙向王跟跟戯問與王謝氏叙何私語致王謝氏聽聞穢語羞忿莫釋自行锳并殞命查該犯與王跟跟並王謝氏俱同姓不宗例内並無與　　不宗之人戯謔致婦女聽聞穢語羞忿自盡作何治罪明文自應比例問擬王維雄應比依因事與其夫及親　戯謔婦女聰聞穢語羞忿自盡者杖一百流三千里例擬杖一百流三千里仍追埋葬銀兩給付屍親具領以資營葬王跟跟訊無不合請免緝究王謝氏以茅檐少婦一聞穢語卽行　糶明志洵屬節烈可嘉應請旌表以慰幽魂而維風化除備錄供招查核外理合恭摺具陳伏乞皇太后皇上聖鑒敕部核覆施行謹奏奉 
硃批刑部議奏欽此 
[署江西巡撫夏奏現任知縣例應廻避揀員對摺初七日]  
頭品頂戴署理江西巡撫陝西布政使臣夏峕跪奏爲現任知縣例應廻避揀員對調恭摺仰祈聖鑒事竊查定例現任官員原　與任所在五百里以内者准該督撫酌量改調廻避兹查有永新縣知縣李克鑅於光緒二十八年九月二十二日到任該員籍隸湖南長沙縣人查永新縣城至蓮花廳七十一里蓮花屬至萍鄕縣一百七里萍鄕縣至湖南瀏陽縣一百五十里瀏陽至長沙縣東鄕九十二里共計程四百二十五里係在五百里以内臣與署藩臬兩司在於通省二字中缺知縣内逐加遴選查有宜黄縣知縣孫家璠年四十五歲貴州銅仁縣人原籍湖南新化縣由附生中式同治癸酉科並補行甲子科本省鄕試舉人光緒庚辰科大挑二　以教職用選授興義縣訓導丁母憂回籍守制奏保學行兼優二十年十一月二十三日奉上諭興義縣訓導孫家　署賞加内閣中書銜欽此服闋夫取到班經吏部帶領引見奉旨著以知縣用欽此選授江西撫州府宜黄縣知縣於光緒二十八年十二月二十八日到任任内並無展參及有關降　之案臣查孫家璠澤躬　雅勤政愛民堪以調補永新縣知縣所遺宜黄縣知縣員缺查李克鑅才具優長留心吏治堪以對調均屬人地相宜據署藩司陳慶滋署臬司汪瑞闔會詳請奏前來合　仰懇天恩俯准將永新宜黄縣互相對調該二員均係二項中缺對品更調銜缺相當均毋庸送部引見亦例不核計　　再永新縣知縣李克鑅呈請廻避於光緒二十八年十一月初十日具詳在三月限内合併陳明謹會同兩江　　臣魏光　合詞恭摺具陳伏乞皇太后皇上聖鑒訓示謹奏奉硃批吏部議奏欽此 
[署江西巡撫夏二奏遴員襄辦農工商鑛事宜片初八日]  
夏峕片再江西農工商鑛諸務迭經前撫臣釐訂章程延訪紳士本擬次第籌辦而風　未　　情渙散事繁欵絀速效難　現在商部議設路鑛農務工藝各項公司欽奉上諭會同籌　悉心經理臣雖愚　收不力爲其難以期有濟伏思農工商鑛無事不與民生休戚相聞官爲董勸尤賴紳爲倡導庶足通上下之情去隔　之弊兹查有　林院編傾黄大壎現在乞假回籍省親該編修識量　深品學端粹留心經濟物望咸孚所著梓桑管見一書論地方利弊潤中肯棨切近而行又禮部主事指分江蘇試用知府劉景熙宅心公正勞怨不辭上年集股創辦贛州鲖鑛漸著成效爲紳民所　　合無仰懇天恩俯准將該二員留於江西本籍會辦農工商鑛事宜並敕下翰林院免扣黄大壎資俸　得安心在籍　成要政出自逾格鴻除分咨外謹會同兩江總督臣魏光燾附片具陳伏乞聖鑒訓示謹奏奉硃批著照所請該衙門知道欽此 
[署江西巡撫夏奏暫革通判已將釐金繳清恩開復官片初八日]  
夏峕片再前　鄱陽縣角山釐卡委員試用通判鄭伯　短收釐金銀一千七百餘兩迭催未解經前升護撫臣柯逢時奏請暫行革職勒　繳清再請開復光緒二十九年閏五月十一日　到硃批著照所請該部知道欽此欽遵轉催去後兹據　理牙釐局署布政使陳　洋詳稱現據該革員鄭伯瑞遵　短收　　銀一千七百二十七兩零竭力籌措如數繳尚屬　公自愛應請奏懇開復原官該通判係暫革之員現於本案開　並　　例　　捐復銀兩邀免送部引見以示鶻恤等情前來臣覆查無異合無仰懇天恩俯准將暫革試用通判鄭伯瑞開復原官仍歸原班補用並照例免繼捐復銀兩免其送部引見出自逾格鴻慈除咨明吏戸兩部查照外謹會同兩江總督臣魏光　附片具陳伏乞聖鑒訓示謹奏奉硃批著照所請該部知 
 
 

Page 13

 
 
道欽此 
[署江西巡撫夏奏江西振捐請再展辦一年摺初八日]  
頭品頂戴署理江西安撫陝西布政使臣夏峕跪奏爲江西　捐　限將滿收數無多不數歸墊請再展辦一年並援案减成恭摺仰祈聖鑒事竊查光緒二十五年江西吉安臨江南昌寺府屬被水成災經前撫臣松春會同前兩江總督臣劉坤一奏准開辦振捐一年藉資工振嗣因二十六七八等年連年復又被災節經各前撫臣先後續請展限收捐接辦振濟均奉硃批允准行司通飭照勸辦並將報捐各生分次奏咨請奬各在案計自光緒二十八年十一月初五日接展之日起除去封印日期連閏扣至二十九年十一月初五日一年限滿本應如期停止惟四川山東等省均已减成捐生舍此趨彼收數愈微僅能辦理目前諸事而司庫歴年墊用工振之欵仍未清還且本年收成雖稱中稔而積歲災歉之後閭閻元氣未充圩隄田畝猶有未能修築墾復者察酌　形尚　量加補助惟有籲請展限一年並請查照四川山東等省成案將銜封貢監等項按照四成收捐所有辦捐員紳向未發給薪水分役勸募不無微勞並請援照四川成案勸捐銀六萬兩照異常勞續請奬一萬二千兩照尋常勞績請奬以廣招徠而示激勸　江　　振捐輸總局司道詳請具奏前來合無仰懇天恩准將江西振捐於本年十一月初五日一年限滿之後再行接展一年收捐章程請援案减成藉以辦理善後清還前墊倘能稍有盈餘亦可留爲不虞之備其勸捐員紳並准將尤爲出力各員先行請奬以示鼓勵而廣皇仁除咨明戸吏二部查照外謹會同兩江總督臣魏光燾恭摺具陳伏乞皇太后皇上聖鑒訓示謹奏奉硃批該部議奏欽此 
[江蘇巡撫恩奏請銷各年續完蘆課錢糧摺初八日]  
頭品頂戴江蘇巡撫奴才恩壽跪奏爲隨奏請銷各年續完　課錢糧　章改題爲奏恭摺仰祈聖鑒事竊據署蘇州布政使效曾詳稱蘇州等屬蘆課正耗未完銀兩奏後如有繼完向於該年隨奏册内分别登列造報至光緒二十九年壓徵二十六年分止在案兹屇查辦二十八年壓徵二十七年分止　課奏　　内應徵二十七年奏後各年未完銀兩除光緒六年起至十三年分止民欠歉熟蘆課正耗銀兩案奉恩旨豁免無庸再入隨奏又十四年起至二十七年止秋歉緩徵銀兩已於二十八年查辦蠲减案内詳奉奏准緩至二十九年秋後帶徵外所有十四年起至二十七年分止民欠熟田未完銀兩於二十八年奏銷後六月起　至二十九年五月底止計有續完光緒二十五年　　二十四五年蘆課正銀三百六十九兩零耗羡銀二十五兩零其餘未完十四年起至二十七年分止民欠歉熟蘆課銀兩現仍督飭各屬實力催輸隨徵隨解歸於下屇隨奏册内造報相應查明經徵接徵各官職名開造各年隨奏完欠册詳請具奏前來奴才覆核無異除鈔原奏同送到清册咨　戸部查核外理合遵照新章改題爲奏恭摺具陳伏乞皇太后皇上聖鑒敕部核　施行謹奏奉硃批戸部知道欽此 
[江蘇掃撫恩奏請銷江寗屬州縣壓並蘆課錢糧完欠支銷各數摺初八日]  
頭品頂戴江蘇巡撫奴才恩壽跪奏爲請　江寗屬州縣光緒二十八年壓征二十七年分蘆課錢糧完欠支銷各數遵章改題爲奏恭摺仰祈聖鑒事竊據江寗布政使黄建笎詳稱江寗等屬蘆課錢糧例應壓年征收業經按年造册詳請奏銷至光緒二十七年壓征二十六年分止在案今屇二十八年壓征二十七年分蘆課錢糧核計江寗府屬之上元江寗句容江浦六合高湻六縣淮安府之　寗安東二縣中正場揚州屬之江都儀徵二縣通州所屬之泰興如臯等三州縣曁海州海門廳等處共應征蘆課正銀一十萬二千八百一十六兩零耗羡銀一萬二百三十兩今據各屬征完正銀七萬六千二十二兩零全數　撥江寗織造辛丑壬寅二年大運並奉辦福方箋　料工曁運河塌工經費之用又已完耗羡銀七千五百五十六兩零内存俟造光緒二十八年耗羡册新收　部銀四千六百八十三兩零造入二十九年耗羡册新收報部銀二千八百七十二兩零統計未完正銀二萬六千七百九十三兩零耗羡銀二千六百七十四兩零内除上元江寗　容江浦阜寗安東江都儀徵通州如皋海門等十一州縣廳災緩正銀一萬五千五百四十七兩零耗羡銀一千五百四十九兩零又除六合江都通州泰興四州縣坍江停緩候豁正銀八千三百一十八兩零耗羡銀八百三十一兩零實未完熟田正銀二千九百二十八兩零耗羡銀二百九十二兩零查明督催經徵各官職名開造分數清册詳請具奏前來奴才覆核無異除抄奏同送到清册咨移戸部科核辦外理合恭摺具陳伏乞皇太后皇上聖鑒勅部查　施行謹奏奉硃批戸部知道欽此 
[江蘇巡撫恩奏揀員請補知縣摺初八日]  
頭品頂戴江蘇巡撫奴才恩壽跪奏爲揀員請補知縣員缺恭摺仰祈聖鑒事竊照蕭縣知縣劉本檍開缺查看接准部咨於光緒二十八年十二月三十日奉旨後第五日行文按江蘇省照減半計算扣至二十九年正月三十日作爲開缺日期歸正月分截缺是月分出有沐陽縣金匱縣等缺應行簽掣掣得沐陽縣第一缺金匱縣第二缺蕭縣第三缺業經聲請留歸外補咨部查照自應照例序補杳定例撤回廻避改教等項出缺專用進士卽用與各項候補人員相間酌補等因江蘇省撤回等項所遺選缺知縣計上次簽掣第二令匱縣知縣方臻峻撤回遺缺用至各項候補知縣汪鳴鳳請署止今簽掣第三蕭縣知縣劉本檍撤回一缺按班輪應卽用知縣到班杳有卽用知縣劉重堪年三十五歲湖南新寗縣人由增生以原名惟堯中式光緒癸已恩科舉人應乙未科會試中式貢士戊戌科在部呈請更名重堪補行殿試二甲朝考三等引見奉旨以知縣卽用欽此遵例捐指江蘇六月初二日給照是月二十一日抵甯繳照加限六日以是月二十七日作爲到省日期查該員年强才裕辦事愼勤以之請補蕭縣知縣海堪勝任興例亦符據江寗布政使黄建　署江蘇按察使朱之笎會詳前來合無仰懇天恩俯　將卽用知縣劉重堪補授蕭縣知縣該員係卽用知縣請補知縣銜缺相當毋庸送部引見理合會同兩江總督臣魏光燾恭摺具陳伏乞皇太 
 
 

Page 14

 
 
后皇上聖鑒敕部核覆施行謹奏奉硃批吏部　奏欽此 
[江蘇巡撫恩奏知縣在任因病出缺片初九日]  
恩壽片再據署蘇州布政使效曾署江蘇按察使朱之　會詳稱調署丹陽縣正任武進縣知縣施沛霖係廂黄旗漢軍爲文佐領下人由江蘇進士卽用知縣請補武進縣知縣光緒二十五年四月十四日到任二十七年四月因病請假交卸二十八年調署丹陽縣知縣是年六月初二日任事兹於二十九年五月十九日　　任病故所遺武進縣知縣　缺例應由外　補等情詳請具奏開　前來奴才覆查無異除咨部旗查照外理合附片具陳伏乞聖鑒敕部查照謹奏奉硃批吏部知道欽此 
[江蘇巡撫恩奏知縣陳請回籍修墓片初九日]  
恩壽片再宜興縣知縣劉樹仁雲南保山縣監生由分省　用知縣　指江蘇到省請補宜興縣知縣光緒二十六年八月十七日到任兹據該員劉樹仁禀稱近接家信夏間山水暴發祖　　　　　　诅開　回籍修墓等情據署蘇州布政使效曾署江蘇按察　朱之　會詳請奏前來相應請旨准予開缺回籍修　除分咨部籍查照外謹會同兩江總臣魏光燾附片陳明伏乞聖鑒勅部銓選謹奏奉硃批吏部知道欽此 
[陝西學政沈奏保奬教職片初九日]  
沈　片再查學政三年任滿例得舉劾教職保奬生　所以核名實資鼓舞也臣於上年通省歲試告竣曾擇尤舉劾教職一次欽奉上諭分别勸懲年餘以來體察各學情形皆尚能循分供職雖無振奮出羣之選亦少闒冗廢事之員暫可無庸舉劾惟查有　職直　州州判朝邑縣拔貢生張遇乙學養有得品性皆純就職教諭鳳翔縣拔貢生牟瑾力學有年制行不苟候選教諭三原縣歲貢生李從吉從公勤愼賦性安詳三原縣優廩生郝秀升涇陽縣優廩生盧志仁學業沈潛操履純篤均不愧經明行修之士臣知之既確不敢不據實上聞合無仰懇天恩俯准將就職直隷州州判拔貢生張遇乙注銷州判以教職歸部遇缺卽選就職教諭拔貢生牟瑾候選教諭歲貢生李從吉均仍以教諭歸部遇缺卽選廪生郝秀升盧志仁以教職歸部卽選以昭奬勵而策其餘出自鴻施逾格是否有當謹附片陳請伏乞聖鑒訓示謹奏奉硃批著照所請該部知道欽此 
[陝西學政沈奏任滿乞假修墓片初九日]  
沈　片再臣伏讀邸抄光緒二十九年八月初一日奉上諭陝西學政著朱益藩去欽此臣現在考事一律告竣俟新任學臣到陝應卽交卸回京惟近接家書今年夏秋間雨水較多先　　有　　松揪逢望寢饋難安謹擬籲懇天恩除去往返程途賞假兩個月俾臣自備資斧由龍駒寨水道南下回浙江秀水縣原箱修墓一俟事舉假滿卽行航海來京恭覆恩命臣不勝欽依感戴之至所有微臣任滿乞假修墓緣由謹附片陳請伏乞聖鑒謹奏奉硃批著賞假兩個月欽此 
[陝西學政沈奏循例考選優生摺初九日]  
陝西學政臣沈衛跪奏爲循例考選優生遵章改題爲奏恭摺仰祈聖鑒　竊查　　全書内　乾修三十四年六月初八日奉上諭向來各省學政三年任滿例應舉報優劣其優生之保　到部者經禮部　　分别　　附作爲貢監送入成均肄業嗣後學政舉報優生著照選拔貢生之例會同該督撫一體考核果　文行兼優者准其會　　題其優劣之例照　辦理等因欽此歴經欽遵辦理在案伏查臣於光緒二十六年九月到任現届三年任滿所有任内據報各學　行生員四百十六名除按各　加察訪外臣復謹遵例調集省城會同陝西巡撫臣升允認　扃試計考選得癸卯科優生三原縣學廳生胡堪　陽縣學附生楊　時等二名性成孝友學有本原應請照例升入太學　業再臣任内並無據報劣生無庸查造所有考取癸卯科優生除造具姓名年貌籍貫清册同試卷送部磨　外謹會同陝甘總督臣崧藩陝西巡撫臣升允等照章改題爲奏合詞恭摺具陳伏乞皇太后皇上聖鑒謹奏奉硃批禮部知道欽此 
[陝甘總督崧奏在任府縣因病出缺循例奏間片初十日]  
崧　片再　甘肅布政使何福堃詳稱鞏昌府知府林星賡於光緒二十九年九月三十日在任病故又准補西和縣知縣王長尚未到任於本年九月二十二日在省寓病故各等情詳開缺前來奴才覆核無異理合附片具陳伏乞聖鑒勅部查照施行再查鞏昌府知府係繁疲難三項要缺例應請旨簡放西和縣知縣係簡缺自應由外揀補合併聲明謹奏奉硃批另有旨欽此 
[直隷總督袁奏報考核商務之四品京堂病故片初十日]  
袁世凱片再豐潤縣人候補四品京堂張佩綸於光緒二十七年夏間前赴江南一帶考核商務旋因感受積溼就近在南延醫　治因積勞之後元氣大傷遂至咯血氣喘同時並作延至二十九年正月初七日在金陵寓次病故由原籍豐潤縣詳司轉請附奏前來臣　查無異理合附片具陳伏乞聖鑒謹奏奉硃批知道了欽此 
[直隸總督袁奏續行籌撥北洋常備新軍應需雜支活欵摺初十日]  
太子少保北洋大臣直隷總督臣袁世凱跪奏爲北洋常備新軍本年應需雜支活欵續行籌撥恭摺具陳仰祈聖鑒事竊查北洋常備新軍自上年陸續募練編成步礮馬隊工程輜重共二十五營其應需雜支活欵如砲馬隊應需馬匹及騎馬鞍套鞦轡砲馬駝鞍套各兵背包洋毯皮袋糧袋水壺油壺折槍器具洋式短　各棚銅盜哨孔明燈大鍬斧鋸鐝頭各哨雙筒千里鏡指南針各營洋號洋鼓號燈德律風電機鋼靶修理槍砲器具料物鎗砲軍器皮袋子盒腰刀手槍並工程輜重各營器具材料車騾等件各目繁多均須酌量緩急　要購置又各營官長兵房亦須陸續建造以資　止均經臣先後奏明奉旨允准在案溯自成軍以後 
 
