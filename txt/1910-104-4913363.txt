# 1910 - 104 - 4913363

 

Page 1

 
 
   
 
 

Page 2

 
 
[宫門抄]  
　　三月十三日召見軍機連培型 
[交旨]  
　　三月初三日軍機大臣欽奉　　　政編查館會奏遵議考驗外官畫一辦法並績增章程一摺又　奏議　山東　　奏　籍紳士籌辦憲政出力請奬應請毋庸給奬一摺均着　　欽此又奉 
　　都察院奏代遞廣東京官胡蓉第等呈爲廣東賭害　烈請飭　　督臣實力禁賭另籌抵欵等語著度支部知道欽此 
三月初四日軍機大臣欽奉 
諭旨翰林院侍讀榮光奏大學堂所設經學三科名稱宜正一片　學部知道欽此 
三月初五日軍機大臣　奉 
諭旨學部奏藍翎侍衛補用司務成林呈請開去侍衛差缺等語成林着駐銷司務仍充侍衛之差欽此 
　　三月初七日軍機大臣欽奉諭旨御史吳緯炳奏旅京舉貢乏資回籍請變通章程量予甄錄一摺著禮部議奏欽此 
　　三月初八日軍機大臣欽奉諭旨農工商部奏南洋勸業會開會有期請派大臣爲審查總長前往蒞會一摺着派楊士琦爲審查總長又奏審查總長蒞會一切經費請　作正開銷一片又奏請派蒯光典就近爲勸業會提調一片均著依　又奏將會塲陳列各品評定甲乙給予褒奬一片知道了欽此又奉 
諭旨農工商部奏修訂礦章遵將切實籌辦情形先行具奏一摺知道了欽此又奉 
諭旨郵傳部奏遵章臚陳第三届　備成績一　著憲政編查館知道欽此又奉 
諭旨郵傳部奏設立印刷處請派員經理一摺著歸度支部印刷局辦理欽此又奉 
諭旨徐世昌等奏遵　津浦鐵路由蚌埠渡淮仍應築建呆橋以期穩固一摺著依議欽此 
 
 
 

Page 3

 
 
論說 
[論各省官紳宜注意湘亂]  
　　民以食爲天。飢不得食。則迫於死亡。而思亂之念起。民已洶洶思亂。而當事者。又無應變之才。以撫慰而解散之。則相催相激。而亂勢遂成。及乎亂勢旣成。然後驚心勸魄。議撫議剿。縱或幸即撲滅。而盜賊之徒。聞風興起。窮困之民。如響斯應。或且潰爛四出。而大局已經動摇。此自古亂事之起。往往百然。夫是以治世之策。當弭患於未萌。也湘省之亂。始於糧食缺乏。米價騰貴。貧民日夕憂惶。官則縱容暇　。而不爲之設法。及其聚衆滋閙。勢且暴動。臨其上者。又不能因機善斷。使有以稍慰其情。而舒散其怒氣。彼滋閙之民。無食之懼。積於平時。憤激之氣。鬱極而發。而大吏於此。乃徒畏憚衆怒。搶攘無措。避匿不見。而無法以弭其變。故其氣滋盛。而亂勢愈熾。焚燒衙署。蹂躙稅關。敎堂學堂。以次被毁。迨乎警告紛出。大兵四集。則萬衆鼠竄。而爲首之人。駢首就戮。外人詰問。遂因以生出種。種之交涉。即以湘事而論。民命以之而傷夷。各使以之而交責。其爲害固亦甚矣。然使從此敉平。亂不繼起。則雖貽害已甚。而大局猶可以無恙也。特以今日之時勢。而適有湘省之亂。則憂時之士。不能無過慮於其後矣。 
今日米價之騰貴。豈獨湘省爲然。蓋各省皆然矣。貧民之困苦日甚。亦豈獨湘省爲然。又各處皆然矣。湘省米貴。貧民惶恐。官不爲動。以至於釀成亂事。他省之米亦貴。貧民亦惶恐。使亦不爲之設法以解其意。則亂事之起。安必獨見於湘省。夫以米貴而地方不靖。搶掠數起。飢民蜂擁。盜賊乘之。以至良民岌岌。不得一日高枕者。蓋亦近數年來之恒事矣。曩者江浙之梟匪。至於擄人勒贖。目無法紀當。其恣睢暴戾。横行無忌。一時之稍有身家者。莫不自危。推其原因。雖或複雜。而不獨由於米貴一端。要其最近原因。固實以米貴致之也。今者東台以搶米聞矣。清河之麫粉公司。亦幾被搶刦矣。泰州亦有行將搶米之謡矣。而河南之密縣。又已毁衙毆官矣。自湘省肇事後。亂機所感。蠢蠢欲動者率。已數處而。其他之飢民接踵。嗷嗷而不得食者。亦所在多有。現象若此。倘不先爲治標之策。急急賑撫。不亦大可慮乎。 
　　夫自米價日漲以來。各省官紳。亦頗有以乏米爲慮。從而設法者。江浙兩省。皆已截留漕米。力圖接濟。其已設局平糶者。亦已數處。迨自湘亂起後。鄂督以湘鄂接壤。惕於已事。已汲汲籌措。多方乞糴。江督亦已加意平糶。命藩司添設平糶局。派員赶辦。以紓民困。當此變亂甫定。人心惶惶。風鶴所傳。各省官紳。諒無不震動於心。鑒於湘亂。而急圖接濟民食。記者亦何必。過慮而告誡之。然欲以濟民食。惠飢氓。其法蓋不外平糶。平糶之際。蓋有有名而無實者矣。近數年來。凡遇青黄不接。米價飛漲之時。何歲不有平糶。平糶之起。經理紳士。或轉因以爲利焉。以故平糶局中之米。計其價値。雖較市價略低。而其米粒。則較市米甚劣。貧民市。得之米。雖以顆粒。窳敗。勉强下咽。而已怨聲載道。然且以其價之稍低。終相率而趨之。使以好米爲比例。而估其價值。則其　糶之劣米。價亦昻矣。不得謂之平糶也。推原其。故蓋以經理紳士。假平糶之名。以行其染指之實。故名爲平糶。而實仍昻價。彼經理紳士者。旣欲染指矣。猶且故意留難。靳而不予。往往與經理人熟識者。得糴之。而眞極貧者。未必果能沾潤也。貧民方苦米貴。一聞平糶。方且奔走恐後。蝟集於局前。哀聲乞請。以冀稍得區區之惠澤。而經理人者。輒盛氣而揮之。環求不已。則更作欲打之勢。爲送官之言。以恫喝之。而調查之不公不明。不顧也。若此者。蓋往往而有矣。事經紳辦者。其弊若此。若或經官辦。而派委以爲之。其弊更不知何若也。使今日之平糶。亦或如吾之所見者。則貧民之沾惠者有幾。且將何以服其心乎。以平糶之美名。而假勢力以欺人。使貧民而敢怒不敢言。　可憐孰甚。設或積憤而發。又未必無事也。吾是以不能無慮。而不惜齗齗以言之。 
專電 
[電一（北京）]  
　　滇督李經羲奏實業關係重大辦礦尤需鉅欵請飭部撥欵提倡奉旨度支部知道 
[電二北京]  
　　南洋二十六埠請開國會代表陸乃翔抵京日與留京國會團籌　進行方法 
[電三（北京）]  
　　郵部奏派李稷動充交通傳習所監督 
[電四（長沙）]  
　　昨日又有兵輪二號載湖北陸軍來湘現城内尚安靜 
按此電又係初十日所發昨日午刻始到 
[電五（武昌）]  
　　署湘撫楊文鼎請帶兵隊隨行赴任鄂督不允 
[電六（武昌）]  
　　楊文鼎今日起行鄂督瑞制軍諭以會商湘紳鎭靜辦理萬勿操切 
[電七（東京）]  
　　日本實業家代表者西五月五日離馬關經歷韓國滿洲 
 
 

Page 4

 
 
北京漢口等處然後前赴南洋勸業會聞各代表并擬前來上海以日本郵船會社長近藤廉平君爲代表領袖 
[電八（東京）]  
　　横濱市及商業會議所於西四月二十日聨合請待滿洲觀光團午餐横濱正金銀行則饗以晚餐 
[電九（東京）]  
　　滿洲觀光團西四月二十二日至大審院司法省訪問司法大臣岡部子爵并考察東京地方裁判所女子高等師範學校而午餐於中國使館午後復至水產學校警視廳考察隨赴中國學生總會之茶會 
[電十（東京）]  
　　日人皆賞贊已沈没之潛行水雷艇第六號艇長佐久間海軍大尉之勇敢蓋該艇長臨死甚從容猶將遭難之重要原因手自紀錄 
緊要新聞一 
[長沙饑民暴動紀]  
　　湘省亂事迭據各埠訪函均已詳載前報兹又得長沙來函情形略異據云亂事初起岑撫即發令調兵而令不行其時亂民四處圍逼遂與長沙府汪太守同時呑金殉亂現長沙縣尚不知下落又謂此次禍源實起於巡警道因該省建築諮議局之小工與木工鬭毆互有傷損巡警道即將小工站斃三名該小工盡是大湖南北兩省飢民因此挺而走險先將該道署折毁聞賴道確已遭難學堂局所凡係洋式房屋者均遭打壞云又漢口函云此間拉長沙來信謂初六七等日湖北援軍陸續到境外國兵艦亦有四五艘在江心下椗亂民見之即全行解散城内已無暴動境象現各店舖亦照常開市行人往來均無危險惟謡言尚未息滅有約日與鄂軍劇戰以决生死之說撫藩憲以謡言雖屬無稽值此人心浮動之秋亦不可不防迭致鄂督瑞制軍三電請再添兵三四營以資鎭攝故又續派第八標砲隊第三營前往防守至亂民起事之由據聞係由泥水匠二人向某米店購米因見米價陡漲遂在大街之上呼岑撫之名亂罵爲巡警拘入局中立即薄責枷號衆泥匠不服紏集同類及木匠數百人欲將被枷者刦走巡警與之格鬭霎時人愈聚愈多警道賴觀察出塲彈壓竟被亂衆毆斃警道一死亂民知事已閙大因將警署拆毁復圍撫署搶刦美孚亞細亞兩火油池四處放火勢遂不可收拾但該亂民雖焚領事館燬洋商行店搶刧財物惟遇洋人則揮手令速避並無加害之意蓋其宗旨祇與官爲難焚燬洋商行店不過欲閙大題目耳現在東西洋人避難來漢者約共二百餘人瑞制軍以其無端受驚殊覺抱歉特飭漢關道齊觀察會審公所吳曉汀直刺轅下文案詹貴珊等分管慰問並請在某外國飯館置酒壓驚以敦睦誼至昨報所紀駐湘英領來漢一節兹悉來者係該領之夫人及繙譯人等並聞有一英敎士及神甫二人因座民船避難來漢行至金口地方爲英國兵艦撞沉敎士等悉遭溺斃初八日漢口英總領事法磊斯君已帶譯人往謁瑞制軍謂湘亂之事全由官塲保護不力以致縻爛如此現正清算損失大約各國人受損總在二千萬以外照理應索賠償等語聞瑞制軍答 
以須大局安靜調查實情再議今非其時云云該領無語而退又函云鄂省瑞制軍初八日接北京軍機處電稱湘撫岑春蓂於亂民暴動不能預爲之防臨事又張皇失措實屬庸懦無能己奉旨着先行解職以湖北布政使司楊文鼎升署等語武漢近來謡言甚多人心極爲驚惶所有各標營一律奉有命令無論官弁兵丁在此數日内概不准請假外出預備行裝乾糧聽候調遣初九日步隊三十標第三營即奉出發之令由該管帶李汝魁率往與湘交界之崇陽縣駐紥緣該邑係產茶之區現有茶工二三萬人誠恐湘匪竄入鼓惑暴動故派兵預爲防範砲隊第八標前日亦開拔一中隊往長沙帶有大砲八尊及過山砲等件連日鄂省各署局及有銀錢軍火曁監獄等處均派有守衛兵防範極爲嚴密鄂督并發禁止謡言告示二通以安人心 
揚州鄕民閙事詳誌 
[東台鄕民搶米罷市]  
　　揚屬東台縣搶米罷市一案已紀前報專電兹接訪函云該縣境内自入春以來米價漸漲百物昻貴人心皇皇加以無賴窮民從中煽惑而米業中人反復藉此居奇以致激成事變搶刦米舖多家市面惶恐全城罷市縣令彈壓無效謡言四起昨日官界電禀府轅乞速率兵親詣彈壓惟嵩太守因泰州亂事率兵前往至今未回未識如何辦理 
[拼茶鄕民擊毁學堂]  
　　兩淮運台增都轉昨接上海江蘇敎育總會電云揚州運台鑒據東台拼茶公私立男女十三校公電稱塲署調查竈户聚衆不散啟秀校長蔡映辰家已被毁次及學校望代轉禀督學運憲速派定字營就近保護會同縣塲嚴拿首要以維學界而保治安等語除另電督部堂外請速賜飭查保護江蘇敎育總會蒸又接如臯來電云增運司鑒昨日如臯調查户口愚民聚衆將校舍器具房打毁現聚集不散請迅派兵前往保護彈壓現運司已飭定字營管帶撥隊前往矣 
江督近復江蘇敎育總會電云拼茶塲公私立男女十三學校因調查竈户滋事昨據來電已轉運司查辦並據該司蒸電内稱已移王統領並電 
 
 

Page 5

 
 
飭縣塲　營妥爲保護彈壓據電前情合行電復知　駿文兩淮運司復江蘇敎育總會電云蒸電悉昨據拼茶各學校公電到司已電飭通分司確查並飭如臯縣拼茶塲會同定字營保護彈壓謹復司厚眞印 
[薩使電催速結中俄交涉北京]  
　　日前駐俄薩欽使聞有電致政府略謂東三省蒙邊伊新等處中俄交涉積壓甚多外部畏難苟安延不議結俄人從此得逞其志任意伸張權力而要求之事乃反層出不窮應請速飭外部將東三省蒙邊各項交涉從速與之了結云云聞政府已將原電交外部閱看不知能少振作否 
[西藏亂後之治標策北京]  
　　軍諮處王大臣前因西藏亂事電飭駐藏大臣測繪西藏全圖擇其險要之處詳細註載何處宜派兵駐紥何處現有兵隊若干駐守迅速繪成咨送本處以便派兵前往分别駐紥等情頃聞此項地圖業已抵京軍機大臣昨奉攝政王面諭片交軍諮處將該圖檢齊速送軍機處以便進呈御覽並聞該圖關於險要各處註載頗爲詳晰 
[中國名畫]  
　　王麓臺山水畫之四 
藏地亂事現已一律肅清駐藏大臣以警察爲治藏第一要政雖經開辦逾年奈辦理乏人毫無成效昨特電致民政部稱開放商埠警察一事最關緊要業已照會某國不得侵越主權按照約章巡警應由中國籌辦然熟悉警政人員一時頗難其選請速多派　曉警務人員來藏襄辦以資得力而保治安是爲望禱 
理藩部壽尚書昨飭司員等將從前西藏選定眞正呼畢勒罕掣籤後所有勅封典禮及御賞頒賜等事皆係何項品類迅即查明舊案以便先期具奏俟駐藏大臣奏報到京時候旨　辦 
[英報力抗中國管轄海關]  
　　文滙報載十三日倫敦電云泰晤士報近撰一論詳論中國海關問題以及裴式楷辭去稅務處之職力勸英政府勿任中國管轄海關以致破壞擔保債權合同並謂裴式楷之入稅務處乃中國欲毁海關曾事獨立權之計劃英政府爲保全中國通商各國之利益起見宜起而維持總稅務司獨立權不可使之稍有損缺而於海關職員升遷之權尤宜注重如英政府聽中國屢次背約而不干涉將來中國仇洋之舉必更澎漲云 
[東三省近事]  
　　延吉六道溝日本領署警兵近將我警局所編釘各家之門牌擅自拆毁事經郭觀察聞知旣派科員陳憲章前往六道溝與日領交涉時適前駐局子街之日副領事亦在座陳君便詰以日警違約要求辦理日領云所折卸之門牌皆是未入華籍之韓民曁日本商店至華人門牌敝國警兵並示折御一處云云陳君旋將中日界務協約附件證以該國法學博士有賀長雄之說又證以日使答覆我外部之公函曁外部與延吉督辦之公函（此二函即前年日本在延初設領署時派有警兵出張所我外部往詢日使答謂不過二三人備守衛今已增至三十人以外）說明日警於商埠内萬無行政之權日領無詞以對旋云容日與貴長官再商即送陳出 
　　聞延吉邊務公署近據各處調查員報告旅延未入籍之韓民已達十八萬四千五百餘名較之華民已多一倍大有喧賓奪主之勢而韓民之渡江覔墾者尚紛紛未已揆厥原因約有數端一因韓民在本國賦稅太重担負不易一因義兵時起不被騷擾即受株連一因旅韓日人日多智識財力均有不及生計日益蹙迫一因與日人　　之事甚多且韓人一涉延境至日領事館報名即得日領之売全保護如與華民有爭訟日領 
 
 

Page 6

 
 
之保護之者一如在韓國保護其内國之日人故來墾者日益衆將來年深月久長此放任不顧延吉地主之權尚不知其誰屬云 
　　聞江撫周少歸以俄人經營邊省殖民開墾已定每歲移民二十萬人需欵二千四百五十餘萬盧布吾國江省荒蕪彌望實邊政策自非移民難收急效現擬仿照俄國移民章程曁奉省一年移民萬人之數辦理惟每年約需銀一百二十餘萬兩爲數甚鉅江省實難籌措如再奏請由内省撥給又恐屢次求欵招部駁詰現正與東督函商辦法 
[京師近事]  
　　聞皇上現在學習書寫楷字奉皇太后親行敎授簡易字畫故近日筆法頗覺進步 
　　樞府某大臣前因中國礦產外人每生覬覦故有添設全國礦務大臣之議現商之農工商部溥尚書以部中欵項拮据若再另設專員欵從何出以是頗不賛成慶邸亦以另簡大員需欵較巨不如飭下農工商部設法倡導免得另開生面亦可藉資撙節監國甚韙其議大約此事當作罷論 
　　度支部據貴州監理官禀請展緩預算報告期限以便詳細覈核免致貽漏等語查預算定限各省均須一律然該省財政紊雜亦不得不略爲變通擬酌予緩限一月俾臻妥善惟現在尚須體查情形再行電覆 
　　督辦鹽政處現擬組織鹽政學堂造就專門人才俟將來畢業後派赴各省充任鹽官聞此項學生除由京招考外並飭各省保送刻正籌畫一切章程 
　　聞東督錫制軍咨會陸軍部稱該省新軍第二十鎭現出軍官額缺甚多自應由近畿選調幹員以資助理等因現陸軍部擬將近畿兵備處提調玉海榮俊及敎練處提調吕凱元金挹第一鎭正參謀官董式挺敎練官文華馬標管帶官定勛第六鎭工程營管帶官劉錫齡二十二標督隊官丁效蘭等九員調赴奉省以便分别差遣現正磋商不久定可發表 
　　督練大臣鳳都護與陸軍部會商近畿陸軍各鎭去歲年終大攷除將一六兩鎭考試外所有駐紥山東之近畿陸軍第五鎭路途較遠尚未舉行自應照章補考以昭劃一故該都護擬於本月底前往濟南補行大考　　現各旗營接到禁衛軍訓練處文開凡有旗丁年在二十二歲以下十七歲以上無論食餉閒散但身體强健者務須一律開送以便挑選 
　　起居注咨行各衙門謂兹值修纂記注所有各該衙門自宣統元年正月初一日起至昕終止承奉特旨及條陳議覆各事宜限於十日内卽將原奏案由及欽奉諭旨分晰月日造具細册咨報起居注以憑修纂記注勿漏勿誤 
　　此次粤省新軍風潮提督李準用機關砲轟斃新軍三百餘人政府頗不謂然故前日粤督奏請優奬多員又請卹一人政府特命從緩辦理 
　　順天府尹王乃徵此次升授是缺出自監國特簡王到任後頗能於用人行政力加整頓現由某大臣密保擬授以某省瀋司而李木齋欽使得此消息有欲繼其任之意據云樞垣已經認可 
　　前廣東運司丁乃揚在吏部主事某宅内與粤省舊商某日夕筵會計畫甚秘近日某侍御奏參粤督專注重於鹽務指粤督准新商加餉辦鹽爲受賄所致業已派員澈查 
[時評]  
　　其一 
湘省此次民變。其遠因則由於大吏漠視敎育。而工商業不興。工商不興。則生計隳落。隳落愈甚。則民無恒心而羣起思亂。其近因則由於隣省連年災歉。而民食多出口。出口旣多則内地缺乏。而價益昻貴。由此二者。小民終日勤勞所獲。不足供八口之一飽。有不挺而走險者乎。 
　　况爲湘撫者。平時旣膜不關心。絶無防患不萌之策。事至則始欲懼之以威。繼乃避不敢出。更無解散勸導之方。欲亂之不成其可得乎。 
　　嗚呼。岑春蓂之不死幸也。開缺幸之尤幸者也。雖然。將何以對朝廷。何以對湘民。 
　　其二 
湘亂雖平。而辦理善後則甚難。岑春蓂可以死而復活。而擊斃之官民。則不能復活。岑春蓂之復活甚易。而所有衙署民房學校敎堂洋棧之被毁。及一切財產之損失。則收拾甚難。嗚呼楊文鼎。將何策以善其後。 
 
 
 

Page 7

 
 
   
 
 

Page 8

 
 
   
 
 

Page 9

 
 
[漢口和豐麫粉公司發息開會廣吿]  
啓者本公司已酉年利息於四月初一日起至四月底止在上海後馬路阜成里口裕源批發所内和豐申莊發給並請在股　諸君於四月底齊集會議因舊八月開會到者不多此番諸乞全體惠臨萬勿吝玉爲幸 
[崔製媧皇補天丹遺精救命無價之寳]  
認明崔製瓣香廬牌號○若患遺精之症救治愈早愈妙若至精竭則性命危矣○另製遺精必愈膏按貼命門能攝精不洩每張七角 
人身性命之根原全賴精血故精血充盈則身體强壯氣宇軒昂寒暑風溼因之不受若精血虚耗則面黃肌瘦腰酸骨痛耳鳴目眩神思倦怠百病叢生現値種族兢爭世界吾輩當尙武精神故本廬求得道家修眞固精秘方專治夢遺滑精薄精冷精陰虚陽虚血虚氣虚及交媾忍精不洩以致精竅不固或少年誤犯手淫以致腎經衰敗或因陽虚多寒或因陰虚多熱或命門火衰心腎不交等症功能塡精鎖髓振弱扶衰補先天之不足培後天之戕伐此係王道正品並非宣淫覇烈可比須連服半料則面色豐潤氣象光昌諸恙悉平陽堅耐戰弄璋之喜操劵可必眞有回天再造之功出神入化之妙近因世風不古每有大言欺人毫無實騐惟本主人有各省治愈謝函裝訂成册可以任憑披覽每盒洋二元每料五盒收藥本洋八元先走過假冐格外小心認明瓣香廬牌號五開間門面方是的眞若誤購僞藥貽害非淺上海盆湯衖過絲業會館後寗波路口五開間門面崔氏瓣香廬藥室 
 [P0德記洋行經理地球火險公司 
本行經理英國地球極大火險公司備足資本英金二百念萬磅公積金二百八十萬磅貨合上海規元四千三百萬兩分設上海數十餘年歸本行經理專保南北廠家棧房行號住宅計色生財衣箱什物等件其保費格外克已且本行有外國權柄倘遇不測賠欵異常迅速　貴客如蒙惠顧請駕臨敝帳房接洽可也　　四川路七十二號德記洋行帳房謹白 
[謝沈製生髪膠靈如仙丹]  
福建延平府現任南平知縣王擴中大令於十月初九日來信云○敬啓者夏間託便友詣　寳室購生髮膠二瓶搽後捷如影響蓬勃叢生從此無頭童疎秃之虞效如仙丹感佩之至無如藥膠用罄髮欠加長茲奉洋一元請再付二瓶爲要順此鳴謝並吿同胞無論男女病後産後陰虧血衰氣虚脫髮疎擇者用膠此包可藥到髮生售價每洋二瓶每料六瓶二元五角上海山西路即盆湯衖集益里對門人壽醫藥室照錄原信留存購者儘可索看以昭生髮膠靈驗之鐵案○各省大藥房均有分售愼防僞藥切切注意 
[上海新開醉翁樓菜館擇於新正月十九日開張]  
本館開設英租界三馬路西首鼎豐里洋式門面專辦滿漢筵席掛爐猪鴨應時大菜京都隨時小酌鎭江餚麵蟹粉湯飽水晶鹽蹄一切美品無不全備特設清潔雅座房寬間大多聘久在申江熟手名司茶房伺候周到電話瞬息通情倘蒙　紳商賜顧至小館一叙方知言之不謬也　本主人啓 
[老聾竟能復聰]  
市上耳聾丸藥極多○當推二馬路西鼎興里京都天寳齋爲第一○僕已親自試過○方知眞實效驗購者留神 
大凡有一病必有一藥有一藥必除一病如服不見效者即非對症之藥雖化費千金終難取效僕年近五旬兩耳重聽已七年矣遍訪良醫盡服諸藥毫無影響於是聰天由命不望復聰矣乃去歲偶觀輿論時事報見京都天寳齋吿曰云萬國九洲耳聾第一聖品除耳聾極妥極靈即由郵局匯洋拾元購耳聾聖品兩料按日試服果覺身體漸强兩耳稍聰又續購兩料虔心呑服漸服漸愈未及服完居然復聰如故矣而且起居一切勝如壯年想數年宿疾一旦失去豈非喜出望外爲此登報以揚仁風謹吿同病者哉　南京四牌樓陳子祥謹啓 
[瓣香廬崔製半夏認明五開間門面瓣香廬牌號方是的真]  
本廬創製消痰半夏　哮喘氣急仙丹　參茸虎筯海狗腎壯陽廣嗣金丹　九種心胃氣痛丹必愈等久已中外馳名無庸縷述　但著名之藥　假冐必多　外埠　購藥諸君　須知此藥乃驥雲氏始創行世　必須認明石印仿單上驥雲三十肖像有工部局驗據爲澄　凡進盆湯衖必須走過絲業會館認明瓣香廬牌號尤須認明五開間門面方是的眞無悞若見一開間門面便是假冒如遣僮僕　必須識字之人　千萬千萬上海盆湯衖走過絲業會館寗波路口五開間門面瓣香廬總發行所崔宗武啓○製藥所仍在北京路根德里内 
[立愈痴癲狂癇萬金不易膏]  
上海美租界仁智里十三弄括打藥房一家發售○每小盒一元全料五元無扣遠路函購槪加套盒携帶極便 
此膏共用中國珍貴藥品念一味製煉而成不製丸而製膏者因丸藥性滯見功遲緩不及膏滋易化可以立刻見功也如或不信試輕癲狂大發之時或則持刀弄棒登屋跨墻狂歌怒罵大笑不止或即自言自誥沉沉默默如醉如睡昏迷不醒即用此膏四錢開水冲當服後立刻平定清醒前後判若兩人故發售以來無論男女老幼痴狂癲癎雖多年重症久醫不愈服此一料無不除根永不復發膏用潔白玻璃盒裝全料可服三十次小盒可服五次初起服症連服一二盒已足斷根注意原方詳列仿單凡艱於寄帶者可以照方製服無不神驗 
[善治耳聾]  
上海河南路廣東彭壽堂眞正第一家始得異法即愈耳聾丸○立服立愈○假冐甚多○購者宜愼 
經售韋廉士大醫生紅色補丸批發 
凡患耳　聾者因腎水下虧相火上炎或鬱火傷肝以致耳聾目昏視聽不靈皆因陰虧陽僭而其病原尤在氣虧血脈不能流通呼吸不能靈動氣逆則虚火向上故有耳鳴耳脹耳聾耳痛言語不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇效轉聾爲聰補眞陰生津液攝納浮陽除退虚熱重者三大盒斷根輕者一大盒全愈妙在神清氣爽身强體健永無復發之患眞乃天下治耳聾之第一奇藥也虚言欺人罪我惟天每盒四元中盒二元小盒一元雙料加倍取效更速如兩耳挖損受傷常流膿水另搽珠黃吹耳散即愈每瓶洋五角鋪分上海抛球塲南首河南路三層樓七號洋房廣東彭壽堂内懸上海縣禁止假冐告示爲記近多冐名仿售幸勿受愚各埠託辨必須由郵局另函通知爲禱 
 
 

Page 10

 
 
緊要新聞二 
[杭垣日商定期遷移紀聞杭州]  
　　日商停市情形迭紀本報兹悉日人自聞商會集議後知此事萬難延挨且迫於各房東追屋甚急擬於城内仁信堂等七户中考察動靜如有人發起遷讓亦可隨之同移聞昨午信濃房主程王氏代表宋翰卿君將與日人决議情形當衆說明謂據該日人自言准即遷徙非赴滬即回國緣拱埠已無相當地址可以營業但橱窗格漏一切須按時價貼還產主云云目下已准定十五日晚間交產其餘據各房主言亦須次第勒令出屋云 
[浙江互選資政院議員紀事杭州]  
　　十二日爲互選資政院納稅多額議員之期互選監督顏筱夏方伯帶同本署總務科編纂員楊太守志濂收發員余大令樹勳於清晨八時駕蒞商務總會投票所除監督席管理員席監察員席外概不設席其餘互選人員均分兩行排坐即以商會總協理爲監察員舒子周等二君爲管理員入席時均奏軍樂門内外及複室均有巡警總局差遣隊警衛未幾方伯鞠躬入席宣布互選情形由舒君代讀祝詞畢即舉行互選以潘燮卿君等二員管理投票初選開票計共五名李厚祐八票張毓琛五票陸希績四票胡煥三票董圻三票及格者僅李厚祐八票一人繼行複選開票計胡煥十二票董圻九票張毓琛八票陸希績七票及格者爲胡煥十二票一人即以李厚祐胡煥爲當選餘均作候補資政院議員内中因二次複選故第二當選之胡君票數較第一當選者爲多互選旣畢即由藩司題名榜示分貼投票所互選人員遂次第出席顏方伯亦興辭告退隨奏軍樂散座 
浙省續請截漕平糶要電 
[增撫上軍機處電]  
　　北京軍機處王爺中堂鈞鑒竊准度支部電開前准奏請緩運新漕四萬石留辦平糶一案經議令如數趕運以重倉儲奉旨依議欽此查浙省上年災歉甚重已蒙恩准籌欵賑濟浙米專恃外濟又値蘇省歉收來源缺少今春米價飛漲民食萬分拮据雖經飭屬開倉碾榖平糶而來日方長衆口嗷嗷深慮難資接濟前奏僅請截留新漕四萬石亦以本届運數較少愼重倉儲不得不兼籌並顧現在青黄不接粒米維艱飢民望澤孔殷惟有再乞天恩逾格俯准前請截留新漕四萬石以濟平糶而恤災黎仍俟下届即行如數補運不敢稍有遲誤臨奏不勝惶悚迫切之至謹請代奏增韞虞印 
[軍機處復浙撫電]  
　　杭州撫台洪奉旨增韞電奏前請截留新漕四萬石經部議令如數趕運查上年浙省災歉甚重請仍截留以濟平糶俟下届如數補運等語着度支部議奏欽此樞齊印 
[度支部致浙撫電]  
　　浙江撫台鑒貴撫電奏請仍截留新漕四萬石以濟平糴俟下届如數補運等因現經本部議准於本月初九日覆奏奉旨依議欽此除錄奏飛咨外先電聞度支部印 
[贛省續舉國會請願代表江西]  
　　贛省諮議局前以繼續請願速開國會已舉議員閔荷生汪龍光赴都現敎育總會職員於三月初一日開會决定先期通知各會員准初八日到會投票續舉國會請願代表二人赴京是日到者四十一人檢視票紙計賀賛元得二十二票文龢得八票蕭輝錦得六票龍鍾洢得六票文景潞得五票郭森甲得五票當由主席宣言以賀賛元（永新縣甲午舉人郵傳部主事現充議員）文龢（萍鄕縣甲午舉人郵傳部郎中現充議員）二人爲當選大衆歡迎傍晚始搖鈴散會 
[奉省民匪不靖消息奉天]  
　　奉省錦西廳東八屯地方鄕民素稱頑梗上月底該廳派員赴各屯調查隱匿田畝抽收警學各捐該屯鄕民鳴鑼聚衆意圖抗拒數十屯鄕民一時聨合至數萬人之多集議對待官兵之法而以抗捐爲目的該廳孫司馬聞信深恐釀成巨案將爲首之馬洛秀等設法傳到廳署再三開導該鄕愚始漸漸解散昨已備文申報到省日内當可平靖 
又農安縣治東北七八里近有大帮胡匪盤據肆擾揚言攻城其勢頗張雖經各巡防隊竭力攻勦而匪已四散刧搶莫可蹤跡查隊兵此次反陣斃三四名又被搶去馬匹匪燄因之愈熾刻下農屬各市鎭商舖每當夕陽未下即閉門休業居民過客咸有戒心 
[紀川省禁烟近狀]  
　　字林報載四川通信云予在此省足跡所及已逹九百英里因憶去年今日鶯粟到處密播今則毗連大路及遠郊之地境無一苗可見予乃研詰各等社會之人其答詞咸不約而同予並問之於各國耶穌天主敎士中國敎民並沿途之居民來往之旅客其所答亦靡不脗合予嘗聞川省極西之某女敎十言有華商某君足跡所及頗遠營業甚大知禁烟事甚詳予即趨往謁見彼毅然告予謂各處已無一鶯粟之苗繼抵某處有地方官與予談論禁烟問題謂曾有一人不遵禁令即將其扭案痛責並加以重罰毁其所種鶯粟以示儆戒予又與農民閒談探其意旨皆曰吾儕不敢再犯禁令云云查自禁令實行以後其成效之可覩者共有五端一地價減低四成之一二鴉片之價較上年漲高十成之八三鶯粟之田改種五榖故物多而價平四游於各村各鎭不見煙館之招牌五裝土之箱多作煮炊之用此種變革可謂奇而罕覩據川督自稱川民七十兆咸恪遵禁令無一敢犯者予意如此變革世界各國殆無一能於一年之内奏功者僅在專制之中國可以有成耳 
 
 

Page 11

 
 
分類新聞政界 
[電禀衢州常山縣苛征杭州]  
　　常山紳民上撫藩憲電杭州撫藩二憲鈞鑒常山縣官苛征去冬已由聶紳禀奉批飭按照市價正月城鄕紳民會議公决一銀元市價作錢千三百二完糧暫作一千文爲官爲民至矣美矣月朔開征糧櫃牌示飾塡宣統元年八月十三日每元仍作八百八十文民怨沸騰迫登期等據實電禀泣求查辦以昭王法而順輿情常山紳民聶登期等叩 
[又致諮議局聶電]  
　　杭州諮議局辦事處聶子老鑒糧價仍舊業電禀大憲乞主持鴻 
[札飭印花稅實行辦法鎭江]  
　　鎭江府承太守奉江南籌辦地方自治局札案奉督憲札開據諮議局呈議决實行印花稅方法等由查此案欽奉諭旨頒行事件旣難中止惟有查照原案遵飭會同商會自治會妥爲籌辦總期於實行之中仍寓寬簡之意無失源奏疏節闊目之旨至自治會未經成立以前即以籌辦自治事務所人員代行其事 
[嚴禁奸商販米出境安慶]  
　　皖省巡警道卞柳門觀察近以民食維艱各屬飢饉薦臻乃奸刁商販往往壟斷居奇高昻市價或有私自偷運鄰省銷售以圖一已之利不顧妨碍大局殊屬可慮昨特出示明白曉諭嚴行禁止私運米糧出境以重民食倘有抗違查獲者立即懲辦 
[警務公所大裁科員武昌]  
　　鄂省警務公所上年因經費支絀曾經將科員略加裁汰近因新督瑞制軍考核該公所職員名册仍多繁冗特飭警道馮觀察再加裁汰以故本月員司薪水至今尚未頒發聞各科員中有全裁者有留一半者業已議定辦法詳復核示 
交涉 
[鄂省購麫賑災之交涉湖北]  
　　湖北籌賑局前向漢口合興公司訂購麫粉一萬五千包已運一萬一千包往沔陽州平糶振灾到沔後經賑務督辦盛觀察辏頤查得麫内攙有麩皮與定樣不符爰禀請鄂督飭夏口廳傳該公司經理議罰刻該公司竟訴由駐漢英總領事照會鄂督謂籌振局無理挑剔違約逕行票傳本領事不能承認並請將下欠之價銀九百十八兩四錢飭速給領鄂督瑞制軍以此項麫粉現已經紳民領去减價售完自可就此了結特札飭籌振局將欠交價銀如數發給該公司具領以免藉口而睦邦交 
[函商收回寳石莫干兩山主權辦法杭州]  
　　浙藩顏小夏方伯日昨承致運署略謂頃奉撫帥函諭收回寳石山莫干山地畝一案現已密致洋務局照會訂明會商最後辦法擬仿鷄公山成例由官備欵收回共約需洋三十餘萬元駐滬辦理此案川資尚不在内亟須分詢各司局關道預爲籌議等因查外人雜居内地損失主權關係非細縱非諮議局提議亦當設法收回憲指擬仿鷄公山成例收回之後再擬賃租章程仍於限制之中稍示通融之意惟需欵至三十餘萬之鉅敝庫外欵羅掘殆盡本年經常出入短絀甚鉅尚當借欵以濟其窮即各庫同一支絀恐亦無從借箸而案經公布藉諮議局爲後盾時機不可再失無論如何爲難必當設法張羅愚昧之見擬俟言定實在應需若干或向銀行商借或向本省紳富集股即以將來所得之租爲借欵之息似尚不致爲難卓見如何即請示以崖略以便定期會商公决 
軍界 
[中外兵輪飛駛赴湘鎭江]  
　　長沙亂事發現後中外兵艦紛紛上駛赴湘鎭懾十二日上午又有中國兵艦三艘日本兵艦一艘經過鎭江並未停泊當即鼓輪直上 
[陸軍小學總辦之悔過杭州]  
　　陸軍小學總辦張復泰自肇禍以來深自愧悔現在遇見學生亦異常謙恭一洗從前傲氣星期一（即初九日）張到堂後即換着衣冠至禮堂謁聖跪拜許久且磕頭無數口中喃喃致詞如婦人燒香許愿者然謂從前所爲實太躁妄以致激成衆憤見者莫不嗤之以鼻 
[通札各屬會同調查軍政湖北]  
　　鄂藩以奉護督部堂楊札開據湖北督練公所參謀處會同參議廳及兵備敎練兩處擬就本公所軍官派遣分往各處調查章程統限於二月初一日出發四月十五日回省調查所需各項經費按員給發共需銀一萬一千五百九十八兩八錢七分五厘倘各調查員中有確實因公或沿途阻隔以致遲回者並應發川資津貼銀兩俟需用時再爲具禀請領核實開報詳請札飭北布政司嚴札所屬各府廳州縣此項調查員到各該地方時希即會同照料詳細商辦調查事宜並派人引導分往所屬各地方調查至所需住所及夫役車船馬轎各項但希飭人代備概由該調查員於所領經費内開支惟各地方官不得推諉致誤軍政要圖又查襄河水道自漢口至襄陽荆河水道自白螺至萬流驛武昌大江上至清江口下至下池口循流溯源非經熟手輔助難期調查週密併請札飭荆襄水師統領選派素紥荆襄之水師舢板各一艘並飭漢陽鎭選派長江水師杉板一艘均希於二月初一日以前移送職處暫資調查長江荆河襄河水道之用用畢應仍移還等因除分行外合就札司希即通飭各府廳州轉發所屬一體遵辦云云奉此合亟通飭札到即便遵照一俟調查軍官到境務即會同調查妥爲照料事關軍諮要件毋稍玩視干咎 
學務 
[提學司嚴禁學生賭博武昌]  
　　高等使現訪聞省城各學堂走讀生寄宿旅館每多明目張膽肆行聚賭甚至在堂住宿學生亦或沾染習氣此害不除不獨敗壞人才實且有傷風俗昨特通札各堂管理員責成勤加考查嚴爲防範如查有學生在外聚賭情事應立即開除學籍照章追繳學費以挽澆風而端士習如管理員漫不加察或故爲隱匿一經查出即將各該管理員撤差並照章報部永不錄用以爲敗壞學務者戒 
[茶業禀請興學未准浙江]  
　　湖郡衆茶樓前因農會與勸學所加抽茶碗捐每碗提錢兩文以會所合得一文餘一文則歸各茶樓津貼等情程安二大令因籌辦新政在在需欵仍將津貼茶樓之一文撥歸地方公益遴紳經管以致該業現起交涉議自辦茶業學校具禀到府爭冋津貼之欵刻經李太守批示略謂辦學極非容易之事將來該業子弟有志向學准其就近各入四區小學堂讀書所請自辦學堂斷難照准 
[寬甸敎育之眞相奉天]  
　　寬屬六十二牌各設小學堂一處學生有一班（四十人爲一班）者有半班者經費按牌擔任内容規模課程尚 
 
 

Page 12

 
 
稱完善惟各牌住户散漫寥若晨星每牌幅Ｘ四五十里二三十时不等學生日日往還殊不便利遂無論遠近悉歸學堂宿膳每名膳費年計約六十元家境充裕者尚可爲力而貧無擔石者遂多向隅平心籌措實無善策云 
實業 
[寗紹路線定期開工杭州]  
　　寗紹路線長約三百四十里聞浙路公司已准本月望後開工惟地畝較長現擬隨購隨築所有路工人夫决意募集該處土人緣時值米珠薪桂之際多用客民必生危險即管理員亦遴擇富於經驗者充當以期迅速而收實效 
[咨明獨資商業註册辦法浙江]  
　　農工商部以公司註册章程係指公司註册而言乃商人往往以獨出資本所開之局廠行號鋪店按照公司呈式填冩到部呈請註册殊屬誤會特擬定以後獨資商業註册不得用有限無限字樣繳納公費銀兩悉按照公司註册章程第九第十第十一等條辦理俟核准後即行文各該省地方官曁商會一體保護刻已行文到浙矣 
[請留縣令勷辦實業湖北]  
　　鄖陽府程太守恩培據竹山縣紳民董延功等一百十二人禀稱署竹山縣聶令廣澤自蒞任以來辦理各項新政均有成績可觀因届瓜期特舉其最要者十四端公請轉禀留辦等情太守以聶令政績可觀本堪嘉尚惟此時委替之員不久即至未便禀留且於例亦不合但所述開礦倉榖織布廠三事辦理未竣即届瓜期請暫留勷辦期勸成效是留差非留任也尚屬名正言順當爲據情轉禀省憲云 
雜記 
[官與匪山東]  
　　海陽縣屬乳山口現有胡匪多名搶刧商號綁人勒贖該令聞警電禀烟台道余觀察當即派靖海輪船前往捕拿及該輪駛至被綁人已贖回七名尚有三人未曾贖回該匪見兵輪至遂留此三人以爲挾制該輪欲捕拿又恐三人性命不保現在該匪不能去該輪亦不能拿遂成相持不下之勢 
[地震與彗星福建]  
　　本月初三日八時閩省忽然地震窓櫺有聲缸水動搖幾將傾倒人之往來街市者眩暈欲跌說者謂因濱海水潮所致日來又當魚更三躍時每有彗星見於西北方或顯或隱晃漾不定愚民覩此又相率謡傳甲申之年法夷搗毁馬江亦曾見此先兆羣抱杞人之憂者不止吁亦可異矣 
[不准湘民登岸之駭聞安慶]  
　　湘省近日飢民肇變隣省聞之咸有戒心皖撫昨特札飭警員每於各公司輪船抵皖時應嚴行稽查有無　湘入口　者有則嚴詰　來歷並須指定的實保人　可登岸否則即令乘原竊返里以遏亂萌 
[取締電訊機關之異想安慶]  
　　湘省變事猝起鄰封疆吏深恐其中黨羽　結圖爲　軌日前皖大吏札飭電報局無論何項人等拍　項電訊須將電稿譯明呈由朱中丞親閱核奪以定行止而昭愼重 
[錢江覆船斃多命續誌杭州]  
　　錢江渡船遇風覆舟一節已誌本報兹悉此事杭州府夏太守奉撫憲札查後即委汪二尹本然前往視察該委昨日到江干協同錢水營都司王元林赴三郎廟遶閱一周並至義渡局救生局訪問一切據云先後救起生者廿八口又六口共三十四口屍身八具然除尼屍外竟未有人認領據航業中人云江中尚多男女屍骸而局中人云大約已經没有現聞無人認領各屍已電知掩埋局先後埋葬矣 
[員司裁減伙食笑談奉天]  
　　奉省官塲裁减伙食之事已誌前報惟局所委員司書向係同室辦公同桌而食今所定伙食司書較委員減去一兩各司書均不爲然謂司書食量不減少於委員且廚房亦多不肯承包若令個人自行買食殊屬不成事體各局所長因此亦甚爲難云 
[三村桃花浪之慘噱江西]  
　　贛省廣潤門外離城五里之三村地方每歲三月初間桃花艶放爲著名之處凡有士女無不前往觀看現因洪水陡漲非船不達以致　船前往者絡繹不絶詎本月初五日有划船二艘共裝男女十餘人行將到境因中流大急划夫支持不住致被大船舵擺翻沉當經游船趕救已斃十餘命聞者莫不寒心而三村桃花境内亦因之冷淡矣 
清談 
[龍華寺]  
　　三月上已。采蘭贈芍。　洧之間。伊其相謔。此　聲之名所由著也。而滬上一隅。穢褻之俗。則尤甚矣。每歲三月。龍華寺香火。甲于一邑。桃夭灼灼。大足怡情。游人如織。車水馬龍。而北里妖姬。小家碧玉。相與馳騁于其間。淫穢之聲。時有所聞。進香也。懷春也。固有僕僕焉樂此不疲者矣。 
　　一日客有游其地者。見夫大家閨媛。遵幽徑。探精廬。排游人以獨步。作永日之流連。噫嘻。此山地也。胡爲其然哉。異而詢之。則此間有赫然　隊者。於焉止止。可以玩風月。可以適性情。山僧于此。獻佳殽。瀹清茗。隨游客之所欲。以相與肆應于一室。然非箇中人。往往有不能探其勝者。 
　　言未已。忽有一人起而言曰。吾近日更　見其秘密之烟室焉。三五青年。　手知心。持一鎗。對一燈。烹雲。吐　傳仰自得。永朝永夕其間。　然自得也。　然無與也。當此烟禁森嚴之秋殆所謂極樂世界者非歟。而二八佳人牽娘姨。扶大姐。妖冶動人。蕩心悅目。清淨之。名刹又。不啻一烟花之窟穴矣。 
說者曰。洵若此殆乎無奇不有者矣。其斯以爲佛法無邊者歟。雖然。猶未已也。更有貧兒院之女子募捐隊在。敎習學生。手一紙。背一。袋。且皇皇焉徵逐游人以冀其解囊者。嗚呼。曾是提倡慈善敎育者。而如是乎。吾至此歎觀止矣。 
文苑 
[送江杏邨御史南歸序]  
　　侍御江君。以言事不得意。假歸鄕里。以養其親。吾於江君有感也。夫朝廷之上。若無奸邪御史將無所掊擊。上有納諫之君。御史所言。雖甚不當者。亦胡至於斥逐。曲直之理。若非甚顯。御史雖斥。亦無所得名。今江君以彈劾權貴。不容於朝。乞歸之日。海内外無知與不知。咸稱道其人其事。而爲朝廷惜。嗚呼斯亦不祥之甚矣。雖然世運之衰也。非一二小人柄國之爲患。而公道不彰之爲患。江君之去其朝也。國人愛之敬之。所至歡迎。此非所謂公道大彰者邪。公道彰。則禮義廉恥。是非羞惡。猶存於八人。此數萬萬有禮義廉恥是非羞惡之民。而　入一二小人共。處於一國。共必終勝之也無疑。大易之封所謂始吝終吉者。吾不於江君卜之。而卜之於海内。愛敬江君之人。嗚呼。斯又豈非甚　也哉。　　　遺　　思肖者。亦　　　化人。與江　之君當相近。不知其子孫若　其　其菒尚有存否。江君歸見太夫人。幸舉其御史之成　言之。以爲大夫人歡。得間儻爲一訪鄭先生之後可乎。宣統二年三月侯官林萬里序 
 
 

Page 13

 
 
   
 
 

Page 14

 
 
   
 
 

Page 15

 
 
[上海商辦鄂路分會招股啓]  
敬啓者湖北據天下中心點其鐵路關係國家之存亡我鄂人之身命財産亦寄於是自代表諸公入都堅持拒欵之議時歷數月書凡三上椎心泣血百折千回乃於本年二月十四日蒙　郵部批准歸鄂人自辦代表諸公已於念二日回漢籌議開工事宜其熱心毅力可感可泣之情狀已載報章無待稱述昨據漢埠報吿代表回漢歡迎者萬餘人在協會交股欵者已數百萬大衆之齊心如此協會之隆盛如此我等身居外埠同係鄂人若不組織分會速集股欵以爲後勁何以答代表曁協會諸公之心况鄂路據天下中樞欵能速集路能速成大利所在較之他省鐵路尤有把握即論個人利益亦應踴躍從事現已邀集同人設立駐滬分會諸公如有願入斯股者本會不分省界均可收股以期同享利益一切章程均照鄂路協會辦理特此吿白即請　台鑒　法大馬路永安街太古昌駐滬路招鄂路招股處謹啓 
[真人參鹿茸靈芝海狗精壯陽種子如意酒補腎生精奇效無比培元固本神騐莫敵]  
廣東彭壽堂無上妙品 
本草載海狗腎能生精補腎助陽益氣一切虧弱之症服之立愈夫海狗腎功力已如此之大况其精乎本堂不惜工本煉取海狗腎之精液佐以滋補上藥製成此酒專治陽痿不著依議先洩舉不堅久見色即洩夢遺滑精面黃肌瘦四肢乏力諸般虛損勞傷等症包可全愈最奇者雖白髮老翁極虛弱之身體將酒略飲少許立刻元陽壯盛精神頓加百倍身强力健宿疾盡除綠酒内重用參茸芝术海狗精故功效如此神速藥性和平絶非霸烈宣淫之品常服補命門煖丹田益氣血强筋骨開胃健脾培元固本有返老還童烏鬚黑髮之功因此酒神效萬分敢稱第一絶非誇口也○大瓶四元小瓶二元雙料加倍取效更速○上海河南路七號廣東彭壽堂啓 
[上海咪吔洋行經理實業材料廣吿]  
本行經理英國著名廠家所製燒咸純碱泡花碱赤燐黃燐鹽酸大斯悌令拍臘氷等各種實業材料價亷物美各國馳名裝置之桶　小均可從便如蒙　光顧請駕至英界四川路七十三號本行接洽其價格外克已倘有遠埠來購須認明連手牌爲記庶不致悞 
[上海中興麫粉有限公司派發官餘利廣吿]  
啓者本公司已酉年綵結已就經董事議决派發官餘利各一分茲定三月初一日起請各股東持息摺至二馬路泰和里本公司批發所支取可也特此奉佈 
[上海景綸汗衫厰廣告]  
本廠爲振興工藝挽回利權起見特創汗衫廠於本埠歷年以來加意改良所出之貨日益完備如雙線單線等衫足與洋貨頡頏久爲商界歡迎也如錦地斗紋衛生衫爲春秋二季所必需桂地椒地衫亦夏令所最宜此四種之衫各色俱全係本廠獨家製造洋貨絶無之品也業經○商部存案註册别人不得仿造故爪哇十七島南洋七洲府華僑聞風爭定應接不暇今再添機器日夜兼製以副雅意茲値當今之際特再廣告惟兾各同胞顧名思義力挽利權稍塞漏巵實爲自强之本倘蒙賜顧請到中虹橋老三官堂隔鄰本廠接洽可也電話三三三五○○各寳號代理批發列後○英大馬路恆昌○英四馬路潤錩○法大馬路德源祥○巨誠昶○美界廣東街口永同昌○天津南京景綸分局○漢口正街鑫濟○廣東　畊街西同昌興○福州南台振華公司○香港中環興隆○南洋庇𠹌中街廣安○爪哇泗水華商總會○三寳隴華商總會○其餘各埠洋貨號均有出售不及詳贅 
[巧奪天工]  
人之初生各具天然好面自經各病致生麻點瘰瘰紅痣黑　雀斑疙瘩縐紋瘡疤等患面目爲之一變當局自慚形穢旁人多不雅觀誠人生一大缺憾也本醫士研究面學獨得精秘開院四月旅滬華洋士女就醫者户限幾穿莫不後　奏效計其數除洋人外華人亦二三百人醜惡變爲美麗蒼老變爲少年鬚髮低而黃使之高且烏皮膚粗　使之細膩面色蒼黃使之白嫩一切烟容酒滯不美之部均一掃而空况醫治時並無痛苦輕則數小時重亦不過數日以我神奇妙術還君本來面目誠巧奪天工千古未有之奇遇也有面色病者請到英大馬路A字十一號向經理嚴之湄君指視未醫前之照片及醫愈後之照片先後判若兩人謂非眞憑實據乎再烏鬚黑髮藥如經函購原局寄上并附章程及用法至他項面病均須來院醫治　美國女醫土吉凌漢啓 
[老大房聲明纏誤]  
本號於光緒已亥年創設董家渡天主堂街老大房自壬寅年分設英大馬路邵萬生西隔壁北號所有南北二家並無别處分店其中貨物粗益求精造法之佳妙非但本埠　貴客稱美即外埠各口亦早經播滿高明之口近來有改陳大房等併將原板仿單牌號掉換一字省儉含糊希圖蒙混自今宣統庚戍年三月起本號將原印各種仿單記樣盡行更換特别新式凡　仕商賜顧以及各項往來諸號恐多傳誤嗣後認明邵萬生西隔壁北老大房爲是特登申新二報聲明　本主人謹啓 
[亞支奶加價預吿]  
本公館經理亞支奶戒煙藥丸在未奉禁令以前考藥之功效定價之便宜專爲裨益同胞廊清烟害區區此心豈市上見禁售方者所可同日語哉去春東洋藥主以藥料漸昻决計加價已經登報維時本公館因禁烟吃緊戒者必多不妨將加價暫停補助禁烟之進步孰意銷行益廣而虧折愈多至年終清算虧本甚鉅加之邇來進貨洋價抵償日本金錢每元折耗兩角有零如此情形固貶良藥聲價即本公館力亦難支况經理不善亞支奶必去吾華區區經理毫不足惜所可惜者靈丹歸國有失戒者之求一簣爲山徒抱遺憾故與洋東熟商贊成加價但藥料仍須精益求精揀選道地其價從四月初一日起每聽售洋一元四角瓶上加戮記爲憑每打售洋十四元大批照加今本公館加價之舉非欲挽回利權不過暫全成本而已務望○分銷曁○烟界諸君曲諒苦衷按價惠顧協力維持恐未週知特此預吿　上海英大馬路壽康里三百三十號亞支奶總經理席裕麒謹白 
[新新公司果子牌商標衛生果子醬油發行廣吿]  
本公司發明之衛生果子醬油係用果汁製成質潔味鮮歷久不變去歲夏間成績已著張園開辦南洋出品協會曾將此項醬油陳列蒙護理江蘇巡撫陸特給獎憑可知確爲美品疑無惟彼時尙未發行以本公司房屋猶未成立出貨無多且精益求精不敢草率從事之故今已再三研究完全法密貨廠屋亦吿厥成功可以每日出品定期於即日起在三馬路中法大藥房發行每瓶售洋二角每打大洋二元如還瓶者空瓶四個准換醬油一瓶購者請即移玉茲將此項醬油之異點列左以供衆覽○一滋味鮮潔除烹飪外用以清熗及凉拌食品尢佳○一久藏不變雖霉天盛暑無礙○一醬油中有果子汁可助消化食物之力大益衛生◎一此項醬油在廠製造裝瓶非常潔凈與蠅蚋畢集者大異 
　　小沙渡路新新公司啓◎總發行所三馬路中法大藥房 
 
 

Page 16

 
 
   
 
 

Page 17

 
 
   
 
 

Page 18

 
 
要件 
[江蘇諮議局覆議補救州縣困難案擬草（續）]  
　　撫部院劄復於賠欵一層謂蘇省不曰帶收而曰規復亦以規復銀價因時損益非若代收之永著爲令蓋誠有所不忍於人民者非可援爲今日之口實也云云按規復固係抵解賠欵一出一入針孔相符撫部院旣知蘇省不曰帶徵而曰規復爲有所不忍於人民然則亟應仍循舊章不更創改名目而轉議永著爲令之帶徵辦法今若劃出應解賠欵之二百文另征於丁銀折價之外何以解於前人所不忍者而忍之蘇省除庚子新案賠欵以外如甲午賠欵及各國債欵等均未嘗以賠欵債欵名目向民徵取絲毫光緒三十二年前督周兩次奏請撥還規復另徵賠欵二百文迭經户部奏駁謂從前因賠欵甚急尚係規復舊價今日因調劑屬員而竟另取於民嚴駁不准成案具在似宜恪守 
右爲名目上不應外加之理由 
　　乙論其實際撫部院劄復謂以市價洋碼爲準是由錢本位漸近而爲洋本位新幣未定以前應有此適當之預備來呈以錢本位爲比較於原案本旨未符又謂同治十年曾摺所謂銀價稍有增昻未嘗不爲後日之計今銀價之高較當日奚啻四與三之比固不得謂之昻矣云云按本局第一次議决案所謂照前說較多出三百七十稍文照後說較多出四百十文省尚就目前之銀價而言若銅元曰漲而銀元日貴民間所應多出之數尚不止此本局非不知幣制進化之原理必由用銅而漸趨於用銀然今日銀銅無法償銅幣無制限是則銅銀兌換及糧賦折徵之數今昔多少自有天然之價值勢不能禁人不以錢數爲比較蘇省賦額本重現時忙價已增至二千四百文之多與同治十年忙價相等十年曾文正第二次奏增忙價原摺固曾聲明嗣後市價雖稍有增昻亦不得藉口增益計當日市價每兩易錢一千八百數十文以現時銀價與之相較仍不過稍有增昻並非指同治四年每兩一千四百文之銀價安得與今日相較成爲三與四之比例乎是照同治十年奏案已不能藉口增益何况於額定錢兩而外更議加徵 
　　若言新幣制適當之預備必使先泯銀元與銀兩之差尤必速籌減縮銅元之法若原案所擬隨市定價之說固仍以錢文與銀兩銀元相較徒於櫃價抑勒以外更增一折價高抬之弊無關於銀銅漸進之趨勢即原案改用洋碼之說亦不過舉徵銀之實而變其名以巧避銅元之流毒而使罹銅元之毒者獨有人民耳曾何當於新幣制之預備乎忙銀折徵之有奏明錢價不啻於稅則上早定法償自非新幣制成立不必輕變成法而議改洋碼或照市價况此兩者均有數百文外加之欵民力已竭何以堪此 
　　蘇省田租額徵米石間有折納亦非盡用洋碼計錢計元悉視彼此契約而定由民間任意締結契約無與政治事宜其果改洋碼與否非本局所當查核若今日稅法必視業主所得者爲比較當請國家明改田賦之標準今無論田賦之標準未改徵銀且迭經部駁自不必更議 
右爲實際上不能外加之理由總之隨市定價之說爲蘇省兵燹以前所行惟因浮收過多積弊極甚故經奏改定價折納不宜輕廢現時成法轉復從前秕政錢洋折合自應照市至額徵銀價無事更張改用洋碼之說非特近年徵銀之議迭奉部駁且光緒三十二年户部於違例不收銅元等事尤嚴申禁因此本局第二次决議仍認以上兩法均爲不可行事件 
　　原案提議補救州縣困難本詢此外有無　策查光緒三十三年度支部復奏稱批解藩庫銀兩若何核算有無虧折以及道府各署一切雜費凡出之於州縣者均足以致賠累應飭確切查明即行分别裁减又光緒三十四年及宣統四年度支部覆奏稱應飭將地蘆等項及經費各欵詳擬辦法送部核明酌中厘定云云本局因此於第一次議决案早遵部議請從節流着手兹經覆加討論應請督部堂撫部院仍照前議更正施行須至呈者 
本埠新聞 
[米董會議平價辦法]  
　　滬道蔡觀察前因米粮昻貴一再申禁居奇屯積而米價迄未跌落復經總工程局各紳董禀請電求督撫設法平糶已紀前報兹悉蔡觀察已接蘇撫電札略云業經飭知藩司撥出庫銀四萬兩並再著籌　道庫銀八萬兩合共十二萬兩仰卽趕緊招商設法採米平價滬道當即照會米業董事顧馨一葉惠鈞蘇筠尚等籌議辦法故昨日各董事在滬北洋務局會議採辦之法 
[閩同鄕歡迎江太史]  
　　江杏村太史來滬庽居彚征旅館今日午後一時由閩同鄕紳商學界均在南市泉漳會館内特開歡迎大會至十五日本埠各團體在張園開會歡迎之舉亦已由預備立憲公會函致總工程局各紳董查照矣并聞太史返閩約在二十左右 
[嚴追欠繳道庫公欵]  
　　王大昌布號主王濟人欠繳道庫公欵曾經宏德莊股東王肄之控道請追蔡觀察飭縣將王濟人提案曾於上年歲底訊究交過銀五千兩餘銀一萬兩限於本年二月五月分兩期清繳刻下二月期限已過蔡觀察札催田大令將王濟人提案押交前晚已將王濟人提到當晚升訊王供求寬限大令判交差限三天交銀五千兩如違押追 
[龔三郎重入網羅]  
　　龔三郎棄枷逃脫一案經田大令嚴刑地保未獲昨日始經縣捕徐文孫駿緝得風聲督夥至虬江橋地方將龔捉獲該犯同黨十餘人猶敢抗拒刦奪幸該捕等奮力抵禦始得解至三路二區巡警分局管押一面入城禀報大令備函提案嚴辦 
[杭州商務總會覆上海商務總會文（爲歇夥戤牌開張生理事）（續）]  
兹該兩商所開之惠恒莊旣已不願開設該經理即應將帳目理清以卸 
 
 

Page 19

 
 
　　責任乃外欠尚未收歸店業自行接做股東全退牌號未更外人未悉内容以爲前東賡續界綫未淸難保不别生枝節該兩商屬令更換事極應當葛震珊何得以習慣相沿爲詞抗不遵改該商等謂其希冀影戤未始無因再帳目爲一店之樞紐全在針孔相符若照來呈所稱該莊饒有盈餘現在紅帳所載不特盈餘無着尚須虧耗帳情種種不符如果屬實自應責令該經理和盤托出方可脫卸仔肩據呈前情除飭順康莊將洋五萬元到期止解俟帳目理淸應給何人再行撥付我合再備文照會貴會請煩查照希即飭令葛震珊將襲用惠恒牌號即日更改並將所執寗敬忠出名萬通當議墨債户抵償之房屋契劵及該莊歷年簿據悉數呈會監同核算等因准此當卽傳知該職商葛惟錡即震珊去後兹據陳稱竊奉傳示各節俱經祇悉查牌號之改爲謹記不待移令取消早已登報聲明原呈云是改惠恒莊爲謹記莊並未云惠恒順記改爲惠恒謹記豈林王二股東必欲改爲惠恒謹記而後可耶一再展誦殊難索解兹已改爲謹記何必於文字之間再爲置辯至蘭溪萬通典股係應丁兩號之業計洋十五萬八千六百元該欵係職商另向他處籌商非由惠恒劃出逮三十四年正月間職商回甬擬將蘭典股分商請林王二股東分受乃深閉固拒堅不肯納職商始另招蘭股承頂惠恒之於萬通並未出有股本紅帳宜無此欵旣未附股而令交出股洋卽詢之三尺之童亦當譁笑若順康到期之欵自有簿據可憑斷非一手所能掩飾商部之法律商會之評判不能爲職商袒護於其間也其債户抵償房屋積年以來何止四則頻年慘淡經營思所以變賣而歸現者實已敝精勞神問心無疚而謂臘底買轉殆未察帳情與所有歷年簿籍已由林氏股東屬司帳朱賡珊偕徐儒珍等如數檢携滬士則和盤托出正不待商會之傳催也如謂豐記名下盈餘未曾派分均已轉入順記則順記經理之陳敏齋倒此巨欵不聞股東詰責而令職商經理豐記之盈餘不彌補順記之虧累而再折盈餘揆之營業有是理乎倘職商經理豐記之時而與陳敏齋經理順記之時同倒巨欵不但順記無可彌縫恐林王二股東亦必解囊以濟且三十三年豐記改爲順記之時房屋一節由職商籌墊洋二萬餘元彼時不部股東爲之資助職商居心坦白始終不出惡言且悉林王二氏與職商並無意見徒以二三羣小朝夕譖言致爲所惑合將呈控情形分晰具復仰乞貴總會核奪轉移至爲盻荷所具說帖是實等情前來相應備文移覆貴總會請煩查照希即傳知辦理俾淸轇轕望切施行須至移者 
[應桂馨又被控告]  
　　美商用人魏淸濤與洋人祿區控應文生應桂馨父子租地欠銀一案去年由廨將應文生提案訊釋兹魏一再控追昨日午後奉寳讞員會同美海副領事會訊原告洋人祿區與應文生均不到堂由魏所延禮明律師上堂聲稱此案已延宕日久今奉會訊被告乃請愛律師到堂代表向堂上索閱原告禀詞而該被告等故意不到然此端斷不可開應請堂上飭令被告到堂質訊　由被告代表愛理司律師辯稱原告祿區洋人亦托病未到至應桂馨現在奉天如堂上傳訊可以電知惟其來滬與否敝律師亦不能决定且應等曾因案逐出租界如奉傳訊請即知照將逐出租界字樣註銷以便令其投質中西官磋商之下以案懸日久未便再延諭令被告律師於兩禮拜内令應父子到堂質訊否則著將被告所有租界内之產業暫歸原告收租俟應父子與原告祿區洋人到案再核 
[十萬金鈴好護持]  
　　公共老閘捕房控繁華報花叢小報主筆任某所登新聞語多穢褻且任意毁人名譽等情昨日由控將任傳至公堂捕房侃克律師訴稱繁華報所登新聞語言穢濁並於西歷四月十二十五十八十九等號毁辱妓女蟾月樓及怡情别墅有違租界定章並於風俗人心有碍應請訊核任延律師徐思義到堂辯稱所登各妓之事容或失實然報有更正之條請爲鑒察寳讞員會商英副領事布君以任登載穢語實有應得之咎判押捕房一月並令停止出報 
[總巡捕頭紛紛回國]  
　　法捕房麥總巡近因事請假九個月回國業於昨晨附乘某商輪赴津再易火車返國遺差由副捕頭賴皮愛氏暫代又小東門捕房捕頭謝爾諾因久未回國故亦請假挈同眷屬於昨日趁法公司論船返國所遺小東門捕頭一差由顧家宅捕房捕頭思什尼利氏調往繼任 
[英副領事返任]  
　　駐滬英副領事布辣德君前因政體違和請假赴日本醫治兹已全愈於前日返滬昨晨已蒞廨陪審矣 
[有其主必有其奴]  
　　婦人姜張氏偕證女子姜素娥控馬夫王氷福攔路調戲向斥被毆受傷等情於昨日由探將王獲解公堂原告偕證投訴前情訊之王供在楊潤之家爲馬夫因該婦等無故辱罵與之爭執並無調戲行兇之事據六百十八號華捕禀稱該馬夫等專在門首調戲路過婦女時有吵閙請爲核辦寳讞員會商英布副領事以楊姓家馬夫多不安分前有馬夫華淸生毆斃工人張大英今又有馬夫王永福調戲婦女不遂行兇實屬可惡判王先枷一禮拜期滿再押兩禮拜以示懲儆 
[彩票號碼須要記明]  
　　金有林王仁林在租界内私售集益保商彩票被探查獲昨日解至公堂經官訊明違章屬實判金罰洋四十元所有彩票着記明號碼一併充公王係買客從寬開釋 
城内 
[官事]  
　　公共公廨會審官寳頤昨日飭丁到道請赴蘇假兩天三路正巡官德淸奉道憲新委調辦一路正巡官昨日到道禀謝並銷三路正巡官差四路二區副巡官蕭鳳翔調升三路正巡官昨亦到道禀謝並銷四路二區副巡官差巡警總局課程課員汪碩禀謝調辦四路一區副巡官差並銷課程課員差浦東總巡汪龍標禀銷總巡差並禀辭赴寗候補按察司經歷金述彤昨日到道縣兩署禀見 
[巡弁去思]  
　　城内東二區巡弁上海警學頭班優等畢業員張光烈昨奉督辦蔡總辦汪拔充巡警總局課程課員張於昨日交卸東區巡弁差區内長警人等於午後齊集全隊長警擎槍恭送至西門外沿途砲聲不絶 
[私開烟館]  
　　道轅偵探程品山昨日在西門外斜橋查獲湯金泉烟館内有王金生陳妹妹曹阿根朱惠生陸和尚及湯妻謝氏等男女七名在内開燈售烟當塲搜得烟鎗五枝烟具五副帶回道轅即奉蔡觀察諭將湯金泉七人解送縣署訊究 
[毆傷巡丁]  
　　浦東總巡昨日函送行兇之王益生王慶周到縣據稱王益生等將開平局巡丁王阿生兇毆受傷特將王阿生送在仁濟醫院醫治請爲驗究大令諭候審訊 
 
 

Page 20

 
 
[罪人斯得]  
　　法租界蘭芳里李姓所開之花烟館門首月初有流氓小南京與小蓬頭小金寳等口角金寳等將小南京失手毆斃曾經縣尊驗明緝兇在案前日已由法捕房將兇手張金寳捉獲解至縣署當晚縣尊升訊張金寳供小的與小南京並不認識此次肇事因小的誤踐伊足即遭伊掌頰小的隨手將小南京推跌磕在車扛傷在太陽求鑒大令判責二百板收押再訊 
[道批]  
　　徐順卿等禀批此案先據薄德明等來禀批廨查訽現又據　前情已查案照會領袖總領事切實飭遵並派員商辦矣著即知照謝永泰等禀批所禀如果屬實殊形擾累仰上海縣查明究辦具報邱潤初禀批林　耀等業已由廨分别移傳所謂交保協差指提之處著不准行 
[淞滬厘捐總局批示]  
　　商董龔覺民等禀批龔覺氏龔鄂照互相禀訐挾私傾軋情節顯然殊屬不成事體此項新塘報効究竟應否分認業已飭縣秉公評議自應靜候核辦毋庸多凟着即遵照仍候撫憲曁財政局批示民人丁大生禀批查水厘章程凡商人來往各貨名目繁多不及備載者概以估本抽收爲定章紙錠灰雖爲水厘章程所未載即爲估本條内所統係該船户未諳章程竟爾多凟仰即前赴小泗江分卡估本核實投報毌得妄生希冀致于重咎 
南市 
[巡官之馬車]  
　　前日午後新委浦東二路一區游正巡官因公渡浦將所乘之馬車暫駐南市大逹碼頭不料破小工徐永江掮貨悞撞致馬驚躍踢傷徐足由巡士帶至工程局經陳副裁判訊判馬夫汪阿桂給徐傷費洋一元了事 
[巡士之警燈]  
　　前晚一百五十四號巡士在久大碼頭查見脚划船户許阿土等多人因酒醉在途深夜胡閙上前阻止不服向拿逃逸追至碼頭畔巡士失足墮浦致失警燈幸即救起追獲將許解至工程局經陳副裁判訊判罰洋一元並賠巡士所失警燈 
[木作頭之警笛]  
　　昨有木作頭朱坤記無端闖至工程局覊所前張望被管所巡士阻止不服拘至裁判所搜出警笛一個由陳副裁判訊判罰洋兩元與警笛一併充公 
[泥水匠之妻子]  
　　浦東人泥水匠陳鑑明前被蔡阿桃霸佔三義園茶館店業誘匿伊妻挾恨持刀　去蔡手指一節又砍傷頭顱由南區獲解工程局先將陳送縣管押蔡送上海醫院療治刻已痊愈昨由局中提回飭送縣歸案併究 
[牽累保人]  
　　操洋貨業之沈幹卿去春在工程局呈控奚祥祿以田單抵去洋二百元延不取贖請爲追給由局訊判押繳後奚因病保出抗不料理經沈一再投催前日陳副裁判特傳保人王聚文到案訊判限二十天交奚訊追如違著該保賠繳 
閘北 
[鄭重衛生]  
　　四路三區畢副巡官查得太陽廟北及潭子港一帶有絲頭廠數家每交夏令臭氣充溢且廠中洗絲頭均在該處河内致使河水垢膩深恐附近居民飲之易生 
疾病於公衆衛生大有妨礙昨特據情禀詳總辦汪觀察飭傳協與正和福來德等三廠經理人王貞榮李進先張阿全等到局諭限半月一律遷徙並着各具遵遷結存局備查違干封閉 
[須待本夫]  
　　烟妓王余氏前與周翰寳姘識賃居總局路嗣因周無力顧家故該氏復與邱松大姘識前日被周撞見遂將邱扭至四路一區誣控拐逃黄正巡官以周所控不實判與邱分别交保開　氏發棲流所留養候本夫余根雲到案再核 
[冐控逞威]  
　　昨有自稱探夥之　如生吳渭生沈巧生等十餘人在新閘橋北堍不知因何將錢阿巧揪毆並欲拔往租界由站崗巡士將仲等三人拘獲餘被逃逸遂解入四路一區奉諭分别收押聽候核辦 
[竊車被拘]  
　　竊賊張福生昨在馬立師某車庽竊得小車一輛推至閘北被巡士查獲拘入四路分局經黄巡官提訊張供認行竊判押候傳到失主再辦 
英租界 
[租牌涉訟]  
　　大同興布號主陳連生控朱硯臣朱少岳弟兄退租布牌希圖勒索一案前晚堂奉孫襄讞提訊因兩造供詞各執判朱硯臣交保朱少岳押候函致布業公所查明理由再核 
[代質無效]  
　　邱潤初控林俊耀欠銀不理等情前日晚堂提訊林由其子林益銓到堂代質奉判交保限七天交其父兄到案訊核 
[認賠翻悔]  
　　方關榮控王慶林不付期票一案前晚由廨提訊據方供伊妻病故後遺有金飾被王妻莊氏竊去控經捕房訊究王認賠洋五百五十元當時出立期票乃至期延不付交請追王供方關榮積欠伊母黄氏洋八百元可以抵劃求察判王交保限三天邀其母到案訉核 
[久押開釋]  
　　王梅史向周文信誑定郎姆牌西酒三百二十箱延約不出被控公廨經中西官訊判王押候補提人証質訊在案昨由捕房將王解訊原告代表律師哈華托聲稱此案已懸日久案中要証裕泰洋行買辦林益之迄未到案請爲訊斷寳讞員會商英布副領事以王在押已久姑寬判王開釋 
[瘋人誑報]  
　　粤人梁杏林家居乍浦路前晚三點餘鐘梁忽奔至捕房報稱家有盜刦等情捕頭立飭中西包探往查並無影響以梁不應誑報將其拘入捕房昨解公堂經中西官訊得似有瘋狀姑寬斥釋 
[俄婦覇横]  
　　紅帮衣匠唐仁興向俄國婦人索取衣洋二十五元無着反被該婦以行兇等情控請捕房將唐拘押昨奉公堂訊明實情判案註銷所欠衣洋着唐自赴該管領事署控追 
[烟賭兼犯]  
　　某包探夥計王桂榮在海寗路四百七十二號屋内私售燈吃並有聚賭拙頭情事被捕查獲解廨訊實判　罰洋十元充公烟賭各具併燬 
[訂期會訊]  
　　和商望賚洋行控蔣容甫蔣友雲不付票銀一案昨由差探與保人金仲賢等將兩蔣一併交案判均押候訂期會訉德商魯亨洋行控陳寳記不交定貨一案亦由探將陳傳案判押候照會德領會訊 
[瑣案併記]  
　　池桂寳控沈三洪搶洋二十元一案昨由捕房將沈解廨訊係原告揑詞誣控判池押一禮拜劉王氏控劉少卿不給家用昨日將劉傳至判候過堂訊理黄桂馨控鄧錦堂匿帳紏葛判過堂候訉 
美租界 
[調查銀樓]  
　　美捕房盤副捕頭日前奉卜總巡諭著將界内共有銀匠舖若干家詳細查復昨據中西探禀報查得界内共有西國銀匠舖一家日本銀匠舖十一家中國銀樓十五家當由捕頭據情轉禀卜總巡請核 
[汽車撞傷]  
　　王錫生昨經北蘇州路　一百九十四號汽車撞跌受傷當即投報捕房捕頭命送同仁醫院療治再行查核 
[押解盜犯]  
　　美捕房包探前在斐倫路浜内緝獲盜船一艘及盜匪七名解經公堂訊供不認還押在案兹經某探查得該盜等係夥刦蘇州吳江縣某姓家贓物逃來上海故於前晚將一干人犯押解該縣訉辦 
[館主已獲]  
　　周禮來在南市開設番菜館虧閉逃逸匿居北四川路昨由工程局遣差投報捕房捕頭當即派探將周拘獲交該差帶回訊辦 
[米店失竊]  
　　天潼路一百三十七號某米店主昨投　房報稱失　銀洋數十元請爲查緝捕頭飭令退去候派包探查明復奪 
法租界 
[即此完案]  
　　王紀望四妬姦戳傷陸長發一案奉判押　傷人醫愈再核兹陸傷已就痊　廨請示聶司馬判王　號一月押捕房三月陸長發無干當堂開釋李陳氏旣經保釋毋庸置議 
[尚未銷案]  
　　王世言前欠張姓洋八十元被控判交保料理在案兹因逾限復由聶司馬提訊王供已與原告理安司馬謂旣經理妥應由原告銷案方可無事姑准交保令原告赶速到廨銷案 
[姦計不行]  
　　吳郭氏發堂擇配後前由氏兄郭星甫偕同生母投案求領判候提氏質証在案昨日捕房將氏提案氏稱胞兄等與夫屬通同一氣若給領去勢必仍墮火坑務求超豁司馬判仍發堂另行擇　 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部會奏議覆江督奏運河堤工險要請添欵修築作正開銷摺]  
　　奏爲遵旨議奏恭摺會陳仰祈聖鑒事内閣抄出兩江總督張人駿奏運河堤工險要擬請添欵修築所撥經費作正開銷一摺宣統元年十二月十五日奉硃批該部議奏欽此欽遵抄出到部查原奏内稱運河堤工光緒三十二年伏秋盛漲以後東西兩隄土埽磚石各工據辦理堤工局道員會同淮揚海道派員查勘分别最要次要再次三項工程共估需銀八萬七八千兩禀請撥欵興修當經前督臣端方於光緒三十四年十月奏令藩運道局各庫分作三年籌撥計已撥銀一萬四千兩修復東堤之通湖橋等處西隄之小六堡淸水潭等處續又請撥銀一萬二千兩修築朱家巷等工此上年奏定另案修理之工程也至本年六月運河復漲添撥搶險銀一萬兩亦經臣會同電奏嗣以東堤修復之後各工尚無損動惟西堤亟須加工修築派委江蘇候補道周家駒前往逐叚勘明列摺禀復自高郵汛萬家塘起至氾水汛槓橋止共八十七叚計長七千五百四十六丈二尺需土三萬八千九百九十餘方應添碎石二萬六千五百二十餘方又高郵臨城一帶隄工共二十七叚計長一千四百五十八丈八尺需土一萬八千一百九十餘方應添碎石一千四百四十餘方又挑濬楊家塢萬家塘兩船塢共長二百四十二丈計土六千三十餘方較上年估修工叚幾增三分之二統計工費雜支共需銀十九萬兩除上年原估未支銀六萬兩外應再撥銀十三萬兩即經照案扎飭江寗藩司兩淮運司江安糧道江南財政局分籌每庫連原撥加撥各應籌銀四萬七千五百兩設法騰挪解濟此本年復估修築兩隄之工程也又高郵境内之車邏壩及南關五里壩新壩均爲運河禦水之關鍵本年汛漲過猛先後開放車邏及南關五里兩壩以殺水勢水落堵壩之後察看五里壩關土橋外冲成深塘約一丈四五尺及六七尺不等原築於石椿土椿之外加築三合土本嫌太薄而第二道土椿僅得一排抵力亦弱此次均被冲刷非大加修補不可據隄工局道員李維翰會同淮揚海道奭良勘估約需工料銀一萬八千六百二十餘兩又車邏壩石椿外之三合士及舊砌石條均被水冲翻動亦須修復完固約需工料銀三千八百兩有奇兩壩並計共需銀二萬二千四百二十餘兩亦應由藩運道局四庫匀撥每庫撥銀五千六百餘兩以應要需此又估修車邏南關兩壩之工程也（未完） 
專件 
[江蘇諮議局初十日議塲速記錄]  
張議長假蔣副議長主席書計長報告甲第一届常會委任常駐議員進行事件（凡四件） 
乙常駐議員協議事件（隨時報告） 
丙本局辦事處職員更選事件（議事課長） 
丁本局經費事件（另有月表）臨時會旅費照表宣讀議長請公决全　起立賛成蔣議長宣告審議長許君鼎霖當選資政院議員當補選四十八號議員中有新補入者不能周知議員全體姓名應否補發名單 
二十七號請但發新補議員數人 
四十八號宣讀議事細則議員用記名投票法定審查長一人以得票過半數當選 
選舉審議長沙元炳得四十八票當選 
議長宣布補選審查員（審查會當選爲資政院議員者四人當選審議長一人共當補選五人） 
十九號審查員仍照議事細則議長委任全體起立賛成 
議長布告補財政股陳官彥　顧詠葵　補法律股　楊廷棟　夏日琦補請議股陶惟坻 
　　宣布全體常駐議員整頓稅契案内劃撥公益捐三分請督促實行案四十八號稅契一事係此次臨時會最有關係不厭再四推求此槁第二節行司核議似不必提因行司　議係撫藩内部之事非對於本局發表之事即以議决學務案依比亦似未合十九號行司核議本不應對諮議局言此案撫覆有行司核議乾實破諮議局已經公布通飭之語故文内有答復之言實針孔相對祇須略改求合體制可也 
四十八號聲明之甲條國家地方之分云云性買似尚有未合可改爲官治行政與自治行政之分 
十三號聲明起草時意見亚請先閱第一年報告中原議决案 
十九號官治行政自治行政等名目果見之章奏但言經費巇濟理財政章程省行政費亦作爲國家行政費是國家地方實與官治自治相同 
一百二號前第二次劄文有如係國家行政皆非諮議局所得干預今諮議局覆文實先欲聲明本省行政費實非國家行政費 
四十八號賛成一百二號言若能再加數語歸縮至地方自治經費中尤爲周到又言乙條二節聲辯越權限現在大會實非僅聲辯如不踰權當仍公布施行 
十九號此稿由大會公决後即係全體口氣遵照部電聲辯不必另議 
十九號此案關係旣重但須急行咨出再遲恐於情事又有不合可否交原起草員稍加修整即行呈出賛成者數人 
蔣議長言如十九號意將頃提出數端父原起草員及書記長修整後即行呈出請公决全禮起立决定 
　　宣布整頓梲契案内洋商道契一律征稅請公布旌行案全體公决即行呈出 
　　宣布覆議節删寗屬稅契章程案 
四十八號劃一折價案内第七條准照云者並非不准不照之謂二語應删去十九號賛成删此二句 
四十八號寗屬稅契章程案末可否引入諮議局章程議决本省單行章程一條其效力或可稍大又此案原剳有裁減撥加地方公用云云應否將裁減兩字再擴充其範圍 
議長宣布删去准照云者二語及末尾引局章兩條即作修整請起立一决全體起立 
　　宣布丁祖蔭提議府廳　縣自治請同時籌備案 
蔣議長隨報告蘇屬自治籌辦情形五月初一日爲議事會成立之期半月而畢惟寗　自治或有進行遲滯之處如得諮議局輔助請督撫札飭州縣同時舉辦實於本省自治有益十九號此議案中孰者共有孰者公有似可去一語丁君答言共有係可分者公有係不可分者淸理地方公欵公產綱要中有此名詞 
十九號又言綱要中言較詳此　甚簡故仍宜去公有一句 
議長請議决此案是否成立公决成立（未完） 
江蘇諮議局議案 
[府廳州縣自治請同時籌備案（丁祖蔭）]  
查憲政籌備淸單籌辦城鎭鄕自治自宣統元年至五年籌辦府廳州縣自治自宣統二年至六年蘇屬四府一州城自治同時成立鎭鄕亦在次第籌備惟府廳州縣自治章程旣布尚未有籌備機關之設以督促其實行竊案上下級自治論主體固有同等之効力依階級則必伴隨而進行現旣不用兩級同一之制度自更直接利害之相關地方公欵公產孰者獨有孰者 
 
 

Page 27

 
 
共有孰者公有處分綦難匯歸無所此須上級處理者一地方公益事務範圍較大有非城鎭鄕力能舉辦有須城鄕鎭合同辦理者决議旣無合一之機關執行必少共同之効力此須上級合議者二下級自治事務旣由官府與上級團體並爲監督城鎭鄕自治一經成立即不免有爭議事件之發生苟非居中判解必至紛擾相尋此須上級公裁者三有此兩級關係之重又　　備期限之年欲利憲政之進行先求　關之完備今擬呈請督撫憲飭下自治籌辦處將府廳州縣自治一律同時舉辦庶法團備具而自治之機得以推行無阻矣是否有當尚希公决施行 
[覆議設立公司開墾淮海章蕩營荒地案]  
案奉督部堂撫部院劄轉江北提督部堂核覆本局議决開墾淮海葦蕩營荒地一案並黏單劄行到局本局於□日覆議議　提部堂覆開各節並不以開墾爲不然惟其中有種種紏葛困難而已本局竊謂開墾之事莫要於因地制宜中國荒地各省皆有其中有眞荒者有因荒以爲利而非眞荒者非爲之準情酌理一一淸釐俾各泯其失所之怨即不免有阻力之生故凡開墾之區無不有紏葛之事然即紏葛理淸仍須考驗土宜審度民習乃能有漸次進行之序整齊　一之方查近十年來江　省濱海開墾施工最難成效最著者惟有通海墾牧公司其地亦兼有兵地鹽地民地三種紏葛聞其當日淸理此三　歷時數載事皆就範且該公司之地距海近而土質鹹禦潮瀉　較海州荒地情形尤爲艱苦該公司所有測繪建築開墾管理之人皆自訓練實習而成其於墾荒之事經驗尤富垷在淮海墾荒情勢相等造端宏大不可不愼請仍予咨行提部堂懇即日照會通海墾牧公司遴涙熟悉墾務之員前赴海州葦蕩營一帶地界之内先行履勘測量大致以定開墾方法並求提部堂飭下營地員弁遇該公司履勘員　到彼此開誠浹洽切實指導此爲經營開墾之第一步理合呈請轉咨提部堂察核施行提議者秦瑞玠夏曰琦　王嘉賓　張家鎭　張蔭榖　王立廷　黄炎培　姚文枬小說 
[社會小說淸夜鐘（十七）]  
　　第五回成眷屬璧月慶華堂度婣緣三星照良夜且說褚觀察送了褚中丞出去。回過身來。見了龍公子。委實覺得有些不好意思。只得勉勉强强的和他敷衍幾句。只說不是自已的意思。一古腦兒都推在夫人身上。龍公子聽了。心上甚是好笑。却也不便再說什麽。翁婿兩個。大家都是面和心不和的。不甚接洽。褚觀察敷衍了一陣。便急急的走了進來。把方才的事情。和夫人說了。只把個褚夫人急得雙足亂跳。却又無可如何。原來這位夫人也。知道退婚的這件事情不是什麽名正言順的舉動。不過横著心腸。明欺龍公子是個窮鬼。又倚仗著自已有財有勢。料想只要花幾個錢。没有辦不到的事情。那裡知道從横裡頭走出一個褚中丞來。硬管閒事。不許他們退婚。又是個本族的族長。更兼和京城裡頭的王爺中堂。都有來往。這樣的大人物。褚夫人那裡敢違拗他的話兒。想要硬著頭皮。不聽他的說話。竟自和龍氏退親。想想究竟不好。一則褚中丞是個族長。姪孫女的婚姻。本來可以預聞的。二則這件事兒。究竟是敗壞倫常的勾當。萬一褚中丞翻轉臉來。也把褚觀察革出祠堂。那可不是頑的。所以褚夫人想來想去。没奈何只得認個晦氣。不提退親的這一層話兒。只恨得咬牙切齒的。也不知把褚中丞咒罵了多少。自此以後。龍公子就住在褚觀察家。褚中丞也時常走過來。和他談談。褚觀察倒還罷了。只有這位褚夫人。心上十分痛恨。北地裡惡口毒舌的。無般不咒。龍公子住在岳家。整整的住了三年。也不知受盡了無限炎凉。耐盡了許多冷淡。只得呑聲忍氣的。放在心上。不說出來。褚夫人又惶小姐知道了這件事情。氣壞了他。密密的分付那些丫鬟僕婦。呌他們只說姑爺住在這裡讀書。不準他們說出一個窮字。這位小姐那裡知道。心上倒十分高興。狠想要自已走出來。認認這位夫婿的面貌。究竟是怎麽的一個樣兒。光陰如駛。日月飛馳。龍公子的孝。早已滿了。又是褚中丞出來。和褚觀察說了。　他揀個吉日。和女兒成婚。褚觀察夫婦兩個。心上狠恨著這個族長。無故出來多事。却又敢怒而不敢言。 
國外新聞 
[小村將游滿洲之風說]  
　　俄國某報載稱俄京外交界盛傳日本外務部大臣小村伯爵不日將赴滿洲游歷俄政府將派代表迎見於哈爾濱伯爵此行外交界中皆以爲與政治上有絶大之關係該報並稱該大臣或須游歷俄京及倫敦等處 
[英下議院採納預算案]  
　　十二日倫敦電云英國財政大臣喬治君已正式呈遞財政議案初次宣讀自由黨意氣激揚謂喬治君所核之數實爲扶持自由貿易之財政及抵制聨合黨起見聨合黨則謂喬治君核算最後之結果盈餘英金約二十五萬磅誠屬確事惟其盈餘之數係得之於提用之公積金欵二百七十萬磅及加原擬預算案内之欵三百萬磅云財政議案已經多數議員採納入項稅亦經採納並無異見國民黨投票贊成政府各議哇白利安君則投票反對預算案聞自預算案採納後股票市面已不復如前之上落不定投債市面亦有起色 
[坎拿大海軍議案通過]  
　　十二日倫敦電哇太樺電稱坎拿大下議院已將海軍議案第三次宣讀通過贊成者一百十一人反對七十人 
[俄國會駁絶戰艦費] 　 
　　十二日倫敦電云俄國樞密院近將國會駁退之增造戰艦經費羅卜十一兆元重行列入預算内仍經國會拒絶 
[英日博覽會之開幕者]  
　　十二日倫敦電云英國皇太子韋爾斯將執行英日博覽會開幕禮 
[德國國會定期啟閉]  
　　十一日柏靈電云德國國會定期西五月四號閉會西九月八號重行開議 
[羅斯佛行抵巴黎]  
　　十一日柏靈電云美國前任總統羅斯佛君已抵巴黎 
[土爾其太子將次出游]  
　　十一日柏靈電云土爾其太子現正整理行裝擬赴歐洲各國遊歷 
 
 

Page 28

 
 
[奧皇擬巡狩新土]  
　　十一日柏靈電云奧皇擬於西六月間赴巴斯利亞及赫在戈維那二州以受州民服從之誓（以上譯字林報） 
來函 
[滬寗路局薛志賢來函]  
　　友人胡某於初十晚九點鐘行經小東門内沿城脚被匪持刃刦掠經胡跟蹤乞巡士圍捕僅獲其一而非持刃之正兇次日胡某到局請追拿正兇嚴辦遊巡官便衣上坐此非正式法堂可知胡向上連打二恭不爲無禮游大聲喝跪對質嗚呼狹路搶刦是有司無術治安之罪胡之到案乃不得已之舉游應如何深自内疚而乃Ｔ然曰見父母官必跪云云試問豈有爲民父母者旣不能保安其子姓而復不分良莠加以威壓乎 
[治牙聖手]  
治牙一道萌芽於泰西我國近亦盛行上海業此者指不勝屈常有旣鑲後逾數日或十數日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙侍如肅親王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額贊揚先生洵治牙之巨擘矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染　先生器具之精良洋樓之華敞尤合衛生宜乎有口皆碑視市上懸壼者相去天壤也惟僕等以社會中貧富相懸恐難普及請其價從略减　先生深韙予言尤徵汎愛之雅意僅譔數語敬爲有牙患者告　沈仲禮龐萊巨周金箴朱葆三同啓 
[北京崔東海君之新證書並肖影]  
中法大藥房主人台鑒鄙人自去秋以來偶患遺精之症延醫調理竟不見效因之百病叢生臥床不起呻吟終日自度命在須臾萬無生理有友人李夢蘭君自滬來京知鄙人臥病在牀在貴號購得日光鐵丸一打相贈并謂此藥百病皆治大有起死回生之功鄙人照法服之不獨遺精之症見愈而精神亦稍增長隨又在京陸續購服至今百病皆除面目較前尤爲光潤心中深感貴號濟世活人之苦心無以爲報特此備函鳴謝并請台安　北京琉璃廠三益祥崔東海頓首上海中法大藥房照登 
[請看减省日費新發明之煤灶]  
啓者上海爲通商巨埠人烟稠密户口繁多用度因之耗費此固勢所必然無須煩贅然近年以來諸事改良般般講求無不精益求精致有銷耗於日用之間而人不介意者即如燒柴一事本局總辦現爲申民想一極省錢省工之法爲斯民開一利源又可保安火險茲特爲在申　諸公細陳其利益如左　一改煤灶可免火險上海地窄人稠房價益貴片地皆爲至寳民居一二間屋諸事仰給于内即賣買家亦無不然欲存儲一二日之柴薪即得累堆成垜一遇火燭勢必燎原不數分鐘傾家者有之傷命者亦有之　諸公不信試聽火鐘報警何日無之若改燒煤灶則片地可存數十日之用即有火險落在煤上永無慮其自行燃燒之患去歲本公司初創於天津曾蒙巡警總辦獎許竭力提倡蓋於居民治安兩有裨益此改煤灶其益一　二可省日費上海稻柴每百觔大洋四角木柴每百觔大洋九角而烟煤之火力比稻柴大十數倍比木柴大五六倍優計每月燒柴二元者燒煤可省一倍以上中下三等户口計之每年即可省三四百元或一二百元至數十元不等改燒煤其益二　三陰雨之時柴不易燃或不易買或高其價或須預存屋内諸多不便若燒烟煤可存於屋内隨處可堆陰雨之時煤雖濕更易燃燒無慮濕缺之患此燒煤其益三　四本局烟煤極佳爲中國第一礦產早爲用者所共賞無須自詡他礦烟煤燒後必留滓渣及礁石等本公司烟煤燒後俱成白灰故燒他礦煤一千觔者燒本局煤八百斤足矣故用於輪機可加其速率用於打鐵煮飯無不省工省錢又燒他礦煤必須用塊者本局煤末已足矣　五煤火快慢均可煎炒烹炸蒸食煮飯無不相宜燒柴須用一點鐘者燒煤三十分足矣故燒柴必須一人燒火一人做工燒煤可省去一人燒火烟煤一燃即旺須隔時再添煤並屋内永不見烟極爲乾凈此燒煤其益五　　六本公司一爲紳民便益起見二爲推廣煤斤消路爰於天津請來改灶師傳手藝極工專爲　諸公改造煤灶並不收工資但須　貴客自備材料如欲改者可來掛號或函致或由電話均可本公司得信後立刻派人去修　七本公司設於東棋盤街十八十九號門牌内有煤灶樣子數個極爲精巧請駕臨本公司閱看並有詳細章程單本公司另有招待員隨時指明一切利益無論紳商士民皆可隨便進觀　八燒柴之灶可隨意更改並不多費錢文末煤價目每噸二千二百四十磅　計英洋七元五角每半噸一千二百二十磅計英洋四元　每籮二百十八磅　計英洋一元外加送力每噸大洋六角正　每半噸大洋三角正　每羅洋二角正○本公司德律風二千五百十二號　開平礦務有限公司啓 
 
 

Page 29

 
 
   
 
 

Page 30

 
 
   
 
 

Page 31

 
 
[江西路二十二號老公茂廣告]  
本行經售張士公司所製各種花玻璃樣新花奇各色均備貴客如要知其價目可向本行函問可也 
本行並經售英國夸克公司所製各種測量鏡水平器畫圖儀器測量杆以及鐵鏈鋼帶測高低器風雨表量雨表等件無不齊全本行備有目錄兩册以供貴客取閱 
本行並經售曼而經廠各種瓦片各種鋪地所用之磁光瓦火爐前所用之耐火磁光瓦以及火爐邊所用之白磁光瓶欄杆等件各色俱全貴客欲知各貨價目請向本行函問可也 
[招尋失孩]  
小兒名阿毛年十二歲面白長方面頰稍現微疤形似呆笨言語半啞不清手上指甲俱咬光滑於本月初九日失去如有人知下落送信尋獲者謝洋十元將人送來者謝洋三十元决不食言爲難特此佈吿鄭家木橋北首　陳源興粥店陳桂卿白 
[白濁一瓶斷根]  
鄙人患白濁醫藥俱窮今承友人指示購得河南路廣東彭壽堂立止白濁丸一瓶試服數次其患若失所費少而奏效神眞不愧立止二字感極鳴謝花柳悔過生啓 
[遺失股票息摺]  
茲遺失川漢鐵路股票息摺計梁廷玉户鄂字第二萬二千一百九十一號零股一百股計股本洋五百元又璧記户鄂字第二萬零八百十五號零股一百股計股本洋五百元以上兩票經已聲明湖北官錢局挂失在案作爲廢紙特此登報聲明　福建安溪縣梁廷玉啓 
[小花園招租彈子房]  
本園有頭等洋房弍大間裝設油漆全新電燈自來火俱全如開遊嬉等品亦屬相宜合意者請至本帳房面議　商餘雅集啓 
[（退股聲明）]  
啓者自光緒三十一年二月初八日合股在虹口武昌路開張萬源號今因楊子才廖天綏二君另圖别業自願將萬源號名下股份退出當將股本溢利如數當面收清楚日後萬源號生意興隆盈虧與楊廖二君無涉特此聲明　萬源號股友謹啓 
[拷綢雲紗批發]  
本號由粤自辦揀選各牌名機紅　過烏花素生熟各色雲紗及紅黑拷綢批發價値公平承蒙　光顧請　駕惠臨接洽可也　上海棋盤街均益號啓　 
 
 

Page 32

 
 
   
 
