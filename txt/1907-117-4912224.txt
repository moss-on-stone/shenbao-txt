# 1907 - 117 - 4912224

 

Page 1

 
 
   
 
 

Page 2

 
 
[厦門隠記善十巨欵助振]  
　　二十一日收到建美號交來厦門隠記捐助皖北水災現元一千兩除掣奉手條並卽如數解交安徽義振局彙解災區核實散放外謹敬登報以揚仁風　　　　　　　　申報館協振所啓 
上諭 
　　三月廿一日奉 
上諭四川總督著趙爾巽補授欽此　同日奉 
上諭郵傳部尚書著今春煊補授欽此 
論説 
[聞黄君勛伯捕盜被殺事感書（僇）]  
　　華商義勇隊。第一排排長南海黄君勛伯。於本月十五夜。因比隣某甲被盜。君徒手往捕奮不顧身。卒將盜捕獲。黄君亦受傷身死。記者聞而歎日。嗚乎如黄君者是可以爲未世風矣 
中國何以亡。日由於士大夫畏死故。士大夫何以畏死日由自私自利之見太明故。吾嘗謂欲救吾國。當提倡斯多噶派教育。斯多噶派者。以徇身救世爲目的。以殺身破家爲究竟。其説與吾國墨家學派至相合。西人今日所以能養成勇敢之風尚者。實數千年前有以孕育之也。吾國近數年 
 
 
 

Page 3

 
 
來。士夫見國事之不可收拾也。則日奔走號呼日欲救吾國不可不提倡軍國民教育。一若此義爲救國之第一目的者然。然H言尚武。而卒無絲毫效果者。無人以實行爲之倡也今黄君因捕盜之故而死因捕隣盜之故而死所謂盜者。爲盜於其隣。非爲盜於黄君之室也使黄君因被盜者隣淡然置之則人不能以不救責黄君而黄君可不死使黄君往救當身被數創之後。痛不能勝。釋手任盜逸。則人更不能以不捕盜責黄君。而黄君亦可不死。然而黄君竟死。然而黄君竟以徒手搏盜而死。竟擒盜而後死。是黄君當往救之時。已明明知是爲必死之境第欲犧牲一身。風厲未俗。其視死固甘之如飴也。是捕一盜賊其功小。而鼓勵尚武主義者其功大也。是黄君之身雖死。而黄君之名不死。黄君之名旣不死。猶之黄君之身之不死也。是黄君之爲救羣而死較之害羣而不死者。其相去不可以道里計也。嗚乎黄君。可以死矣 
抑吾又聞之。黄君年甚少。力甚勇。氣甚盛。便黄君而不死。則異日必且效命疆塲。裹尸馬革。其所成就者。至未可量。今乃以驍勇果敢之材。而斃於一小醜。是黄君之不幸。實亦吾同胞之不幸也。雖然今國勢日益危。外人之輕我日益甚。不日病夫邦。卽日老大國。今得黄君以死爲倡。旅滬西人之聞此事者。必且瞠目相視。以爲得未曾有。從今以後不敢謂中國無人雖謂黄君之死。大有造於吾國之前途可也。吾聞西人之對於救羣而死者。必開一追悼會。今華商團練會同人。已定於二十二日。舉行送殯之禮。并開一追悼會。以慰黄君之靈於地下。記者竊願執紼以從其。後 
　　義勇隊副排長黄勳伯君象贊 
　　　亞洲之東　　厥有大邦　　士習委脆　　靡靡弗剛 
　　　卓哉黄公　　剡遘叔季　　誓回頽波　　而作之氣 
　　　疇昔之夜　　有盜於牆　　鄉鄰呼援　　聲慘以愴 
　　　公日咄哉　　爾醜敢彰　　徒手直前　　鋭有可當 
　　　瞋目擢肝　　與汝偕亡　　人誰不死　　死貴得所 
　　　公不往援　　詎日不可　　我知公心　　天職弗荒 
　　　欲以一身　　爲末俗倡　　擴充公心　　可爲梁楝 
　　　惜哉天才　　而使小用　　黄歇之浦　　寒流怒號 
　　　江水可泐　　公名不祧　　靈兮歸來　　滬城月高 
專電 
[電一北京]  
　　（三月二十一日亥刻） 
新簡郵傳部尚書岑春煊昨日（二十日）召見面奏要政十餘事内有三欵尤關緊要（一）外官制請變通議改（二）請設法挽回東三省已失利權（三）請派大員查辦粤漢鐵路風潮（則） 
[電二北京]  
　　（三月二十一日戌刻） 
二十日駐京俄使照會外務部稱吉黑兩省新設巡撫以後遇有事件須與就近巡撫交涉不與總督直接（旣） 
[電三北京]  
　　（三月二十一日亥刻） 
郵傳部議定各省商辦鐵路限期二十五年一律收歸官辦（生） 
[電四北京]  
　　三月二十一日亥刻） 
農工商部今日（二十一日）電催唐侍郎文治卽日回京商辦要政（天） 
[電五湖州]  
　　（三月二十一日未刻） 
申報館鑒湖州島案經劉澄如京卿張弁羣部郎與教會特派員藍栢二君訂約後議山劃還地建藏書樓及公園已集有萬餘金湖州紳商馬緊要新聞 
[江督核定鹽商補缴票本數目揚州]  
　　兩淮鹽商 
 
 

Page 4

 
 
票本經江督札飭補繳等情迭誌本報茲悉江督業已核定數目電飭運司遵辦略謂尊處送到四岸舊商花名清册查核在光緒四年以前更名之票甚多從前湘鄂各票初認循環每票衹銀數百兩同治五年以後漸有票價亦衹自數百兩至一二千兩不等光緒无年以後票價雖增亦僅三五千兩自四年以後票價驟增萬金三十年來每票均值一萬數千兩之譜以從前本少之票與現時新票同一輪運是舊商本少利寛于理殊未平允現在江南財用異常支絀應責令各舊商按照新票價值如數補捐以昭公允而濟要需本部堂酌核商情按照該司摺開票數湘鄂兩岸凡原認及同治年間更名各票每票補捐銀一萬兩光緒元年至四年更名各票每票補捐銀八千兩西岸原認及同治年間更名各票每票補捐銀六千兩光緒元年至四年更名各票每票補捐銀四千八百兩皖岸原認及同治年間更名各票每票補捐銀二千兩光緒元年至四年更名各票每票補捐銀一千六百兩四岸總計約可捐銀二百七十萬兩此係平均新舊商本分舊商數十年之厚利並非格外苛求各舊商獲利旣久亦當樂於補捐應卽由司督飭局員妥詳以憑核明奏咨云云都轉奉電後已飛飭淮南總局遵照辦理矣（善） 
[度支部對於各省請欵之意見北京]  
　　度支部溥尚書近因京外各衙門舉辦新政多有奏請由部籌撥欵項者惟現在部庫支絀與各省同一艱窘萬難周轉因諭飭司員檢核檔案詳查歷年出入欵目及存庫確數一併繕單以備奏請察閲飭令自籌並聞藉此爲辦理預算决算之預備云其） 
[陸軍部又改訂官制北京]  
　　陸軍部新官制初無丞參繼議仍設左右丞參各一缺草案業經告成當交軍機大臣查核入奏乃軍機大臣多不以草案爲然謂　仍照前議不設丞參卽將所有草案一併繳還故陸軍部堂憲現正會同司員磋商更改云玉） 
按此事畧見十六日專電 
[止付魏池招工有欵福州]  
　　法人魏池在閩省誘招華工經外務部照會法使轉飭法領嚴加約束在案茲閩省洋務局以魏池曾將招工欵項存放本省錢店未便任其領去致貽後患因又出示曉諭略謂本省中國銀行錢舖凡有法人魏池寄存銀欵須禀由本局照會法國領事允准給還方可照付此種辦法係由法領於本月十一日斷定照請飭知勿得贸然私付致貽後累（欺） 
[札飭滬甯鐵路修改路綫南京]  
　　丹徒縣宗大令能述勘得高資一带鐵路頗與農田水利有所關碍鄉民洶洶不平恐又釀成事變因於日前開摺具禀督憲當奉批示旣經會勘屬實不得不亟圖改良以期鐵路民田兩無妨碍云云聞已札飭滬寗鐵路總辦鍾觀察迅速督飭工程師體察情形逐一修改妥善以順輿情而保水利一面并札常鎮道飭縣示諭各商民静候由官商辦不得疑慮生事（久） 
本埠要聞 
[滬道請借部欵開闢商塲]  
　　滬紳曾少卿等前議在引翔港虹江橋一带由官商各半籌欵開闢商塲已誌前報茲滬道瑞觀察已轉詳江督蘇撫略稱僑居外洋華商大都殷富近來因時受外人激剌每有惓懐故國者上年舊金山地震後該處閩粤僑民决意向國屢次函詢滬地情形極有遷地爲良之意惟滬埠華界地窄人稠租界商業較盛房　價昻且舉動須受人範圍實乏相當之地本埠紳商有鑒於此故擬開闢虬翔市場以期自保主權現已議定由官商各半籌欵惟除此庫欵奇絀籌措爲難擬請轉咨度支部借撥濟急以後由紳商按年拔還以重庫欵是否有當乞示遵行（合） 
[江督飭議小輪專借馬頭港口事]  
　　江督端午帥札行滬道略謂據通崇海商學會公呈稱海門地瘠民貧公欵在在爲難查有大生仁和新慶各輪船行駛數年商民便利但海門河道港口碼頭皆爲地方自辦卽有地方自太之權現擬將海門所有馬頭港口專借與大生新慶仁和三輪載卸訂立合同三十年内不得再借與他輪載卸而三輪亦願每年資助海門學堂經費一千八百元以盡義務爲特公請准予立案等語查内港行船本與各國訂有條约章程華洋各商皆宜遵守海門港口河岸雖係爲地方自辦然欲於三址年内專借大生等三輪載卸似向未有此辦法仰該道與鎮江關道核明约章妥議具復（建） 
[照請遞解滋事法人回國]  
　　滬道瑞觀察昨日照會法總領事略稱奉南洋大臣札開法人和爽因在新疆冒教訛詐强姦幼女由新疆巡撫拿獲解寗茲委知縣成日榮縣丞李芳將該法人押解到滬迅卽轉送法總領事遞解回國按律究辦等因茲特備文將該法人和爽送請貴總領事查照辦理（困） 
[滬道自南京覆商團公會總理虞道電]  
　　電悉商團黄君擒匪被戕勇烈可敬已電矚關守届時代爲致唁仍俟回滬查明禀請帥座彙案奏卹謹復澂馬印 
按商團公會本爲滬道所提倡今黄君不幸被戕滬道特命關太守代唁并擬回滬奏請卹典不特足慰黄君英靈於地下抑亦足風中國尚武於將來 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清國礦務附章]  
　　第一條　各省礦務總局派員分理礦務　各省礦務總局總辦應就本省産礦之區酌派委　員分理礦務所派委員歸總局節制凡有呈請勘礦開礦或餘地執照之禀者該委員應照定章經理共事凡正章附章所定委員應辦各項執事均應遵辦 
第二條礦務委員應廻避條欵凡有關涉下開各事者礦務委員應當廻避（甲）凡有關涉委員之利益者無論直接間接應當廻避（乙）凡事有涉委員之宗族親戚者查照大清律例吏部則例應廻避者均照例廻避（丙）如委員或共宗族親戚因在所管界内爭執地産聽候審官判斷之時應當廻避（丁）如礦務委員與两造中素有交誼及錢財交涉者均應廻避 
第三條礦務委員之責任（一）應照礦章所定辦法代具禀開礦人轉逹各事（二）如具禀人情願注銷所具之禀或禀加减或禀攺正所請礦界應照定章代爲禀逹辦理（三）按每月初十日之内應將上月所收呈請勘礦開礦執照之禀詳細具報總局（四）礦務委員應將駐紮辦公地方並每日辦事時刻宣布礦商俾各周知（五）遵奉礦務警察法律隨時查勘已經施工之礦區 
第四條礦務委員開礦小工巡查兵役三項均不得用外國人派駐各州縣之礦務委員專係中國官員充當但須選擇事理通逹畧知礦學或於礦務曾有閲歷者外國官商人民不得充當其礦務總局選用之礦務顧問官則不拘此例所有礦工及執役巡坦人等皆專用中國人民不得　用外國人民 
第五條呈請勘礦執照法呈請勘礦執照之禀必須謹遵礦務正章第二十四欵所載照具正副　件送呈該處礦務委員及該省礦務總局坦核所請勘礦之地由總局飭知地方官查核禀覆合格者詳禀本省督撫批准再飭該處礦務委員即於副禀標明收禀之日期備錄督撫及總局批准全文盖印發還原禀人收執此發回副禀卽可認作勘礦執照無異第六條允許勘礦字據呈請勘礦禀内須將擬勘礦界或係官地或係民地聲叙明白爲爲民地必須酌給津貼　商該地業主给予允許字據方與批准業主允許勘礦字據格式如下立允許勘礦字據人□□□今有坐落　□省○○縣境内自已礦地○叚編列第○號東至○○西至○○南至○○北至○○允許○○○於上開界内探勘礦質所有應給津貼骨賠償該地損失之項業經彼此議明付清今欲有憑立此存照地主○○○簽押中証○○○簽押此項允許字據應須繕寫两分一分給勘礦人收執一分由勘礦人進呈該處礦務委員查核備案所勘之地無論官地民地當批准時礦務委員須批明勘礦人所掘之地應在所准勘礦界内無論横直寛深不得逾工部尺三十中尺以外 
第七條勘礦次第設使禀請勘礦執照者有數人皆指請一處之地其最先具呈之禀應當儘先核奪如果該禀不能核准即按各禀次序先後核奪 
第八條允許勘礦期限倘業主或其代表人與領有勘礦執照人所商未恊該勘礦人可向本地礦務委員處具禀聲請並具保單以備貼業主賠償損失两項用費該委員即將勘礦人所禀之事知照該業主儘两個月内可以來局申訴不允之故如業主並無事故期内不來申訴逾期卽作已經允許諭且於期滿以後該委員應卽妥定辦法如須妥計保單數目卽應按照所估之數妥定惟不得逾於實應津貼賠償之數俟保單塡寫明白呈請批准後該委員卽按下開格式批注在正副两禀之尾○○縣礦務委員○○○爲批注事照得○○省○○縣境内○叚礦界東至○○西至○○南至○○北至○○編列第○號現經該地業主允許○○○前往該地勘礦人呈送保單一帋計銀○两交存本委員處代收以備將來應賠該地損傷之用至應賠若干再由該委員估計估定之後即在此項保單内提付須至批注者此項禀單現經批注交還具禀人收執與所領勘礦執照均不得遺失 
内治部 
[江督之社會主義南京]  
　　安徽鳳陽府靈壁縣文生程芝巂等具禀督轅瀝陳災况經督憲端午帥批示查前據皖北賑撫局卞道禀報靈壁春賑撥銀一萬兩業經批司飭令印委各員妥辦在案茲據禀該縣災民不下三十餘萬口而卞道前禀極貧次貧大小併計約十餘萬口何以數目懸殊究竟被災貧民人數實有若干是否查察未周抑係該生等任意浮報仰鳳頴道會商振撫局卞道遴派妥員切實查清應否酌量加撥之處妥議禀辦至該縣舉人高樹常家頗殷實有田四五千畆雜粮三四千石銀錢二三十萬誠爲巨富值此災廣欵絀正宜激發天良解襄佽助以惠梓鄉并由該道等剴切勸導從豐捐助倘能獨捐鉅欵定卽奏請特别優奬卹貧卽以保富該舉人須知富爲怨府亟宜善自爲謀也仍將認定數目報查此批禀發仍繳（久） 
[通飭造報出入各欵蘇州]  
　　江督端午帥接准度支部咨稱議復御史趙炳麟奏定預算决算表一摺奏旨依議欽此相應抄錄原奏咨請迅將積年未報各案赶緊造報核辦等因午帥當卽通飭各司道局關遵照部議將新辦各項要政未經立案者詳請奏咨立案其餘地方鹽務厘捐學堂出入各欵如係按年造銷應卽接續詳報卽未經報部者亦應查照此次部章一律辦理（物） 
[擬設保衞茶商局安慶]  
　　皖省六安州向以茶市稱盛現因皖北一帶飢民遍野往來茶販均有戒心茲聞署理該州李州牧擬於城内設立保商局遴委紳董辦理並增招兵勇晝夜梭巡如有茶販往來准其赴局報明派勇保送以衞商民而維茶業刻已禀詳院台查核矣（孔） 
[嚴防飢民滋事鎭江]  
　　鎭道榮觀察近以各洲圩飢民甚夥深恐聚衆滋事釀成交涉重案日前特派周副將德標督帶巡防隊兵丁在租界一帶及各輪船碼頭往來查察又派陸如仙赫連兩副將各領小隊保護各敎堂以防不測而保治安（卽） 
外交錄 
[申復查禁巴拿馬招工情形廣東]  
　　日前駐美梁大臣致農工商部函稱巴拿馬開河已决意將全河工程招人承辦惟此項工程無論何人承充何等辦法勢非招雇華工不足成此要舉連日商民學會紛紛呈請阻止亟應速行設法免至臨時因難應請通咨各省出示曉諭不可聽從引誘投身絶地若有奸民强脅計騙定必嚴究等因農工商部以此事關係民命應卽密爲禁止特刷印原函咨行來粤周督准咨後查巴拿馬招工一事中外報帋久已紛傳惟美國並無來華招工明文且美國禁止華工多年想亦不至來華招募現在商民學會旣已呈請阻止恐有奸民强脅計騙如賣猪仔故事不可不嚴加防範應令沿海地方官嚴密訪查倘有奸民希圖嘗試招引華工出洋立卽拘案懲辦以挽澆風當卽札飭廣肇羅道轉飭各屬遵照在案刻羅定州已將查訪辦法並轉札東安西寗二縣遵辦各情形申覆督院核辦矣（爲） 
[外部商撤津鎭合 ]同北京]  
　　津鎭鐵路一事外部近又提議擬向 
 
 

Page 11

 
 
英國磋商先將合同撤銷但此事必須直隷江蘇山東三省紳商合力抵制會同擔認方可向外人措詞當經某尚書遣左右丞就鹿尚書商酌故日前直隷同鄉會議鹿尚書首先演説并商酌一切辦法云（金） 
[東撫行抵青島]  
　　二十日青島電云山東巡撫楊士驤今晚行抵青島駐節江蘇會館明早往會膠督德勒伯爾並在督署用膳大約須勾留三日譯字林報 
[美國官民游歷打剪爐]  
　　字林報載成都訪函云重慶美國領事密溪爾君取道成都前往打剪爐又有美人戴孟尼爾亦西行至打剪爐西藏等處游歷 
軍事界 
[詳請發給軍需欵項安慶]  
　　皖省督練公所前向上海信裕公司訂購新軍需用毛毯四千餘條單褥九千餘件枕頭四千餘個書立合同請詳在案刻該公司已將所購各件由招商輪船陸續運載來皖惟第二第三兩批之價值銀五千八百八十餘兩急須照數兑交以清欵項現聞該所已詳請撫軍轉飭藩司撥款發給矣（若） 
[綏遠城購備軍裝天津]  
　　綏遠城將軍貽留守特派知府斌儀向天津德商信義洋行訂購一千九百零四年最新式毛瑟步鎗四百枝皮带背带俱全並有無烟子彈一千粒每分價銀七十兩五錢已訂立合同限九個月運到驗收現貽將軍已具摺入奏矣（金） 
[禀陳查訊鄉民械鬥江西]  
　　義寗州民人赴新昌縣糴米被� 
殺多命一案茲由南昌瑞州兩府曁縣委各官查明訊結禀復到省略謂蕭理官宅大元毛慶雲劉同和劉乃連漢順王海七犯訊據供稱上年五月間義寗州民人屢至伊村索詐滋擾是月初十日復有六十餘人前來訛詐旋有在逃之毛青雲何新發徐栢春劉彬劉明興五人鳴鑼驅逐伊等卽持械往助義寗州人亦分持担棍向前格　當時人多擁擠不知曾否傷斃人命各等語伏思此案蕭理官等輙敢聽從毛青雲等聚衆械　致釀多命重案殊屬兇殘第查義寗州人屬次率衆越擾情同惡棍本屬有罪之人該犯等激於公憤倉猝幇助遽爾格　殺人非其意計所及似未便遽置重典擬請各予監禁五年其在逃首犯毛青雲等已勒據各族紳具結查拿交案並飭縣認真購拿至天寶鄉紳士事前並不設法解散轉於事後牽引他案揑詞謊報實屬未便姑容擬請將尤爲刁抗之附貢陶爕歲貢劉藻馨增生吳景濂附生劉耀庚劉維翰一併示革以示儆戒是否有當伏乞察核示遵（因） 
[禀請止委輪船稽查安慶]  
　　皖撫恩中丞於去冬防務吃緊之時恐輪船上下或有匪類混迹因論飭督練公所及標營統带等官逐日蒞船嚴行稽查以輔巡防營務處之不逮數月以來均經照辦現督練公所各局征兵紛紛到省事務較繁禀請仍歸營務處專管未知能邀批准否化） 
[派員監放餉銀蘇州]  
　　二月分應放各營餉銀現經撫憲陳筱帥札委陸軍速成學堂會辦沈旭初觀察赴太湖巡防隊水師中營巡　左右兩隊按名監放（必） 
[鹽捕易員松江]  
　　駐松鹽捕中營張都戎因事撤差日前由紳商具禀撫轅請委沈夢蓮都戎接辦當奉陳中丞批准已於昨日札委來松接辦矣（此） 
教育誌 
[電商考察留學生事廣東]  
　　粤省留學生自費者多官費者少茲聞周督擬將留學東西洋官派自費各學生共有若干人某國學校者幾人入某國某項學校者幾人逐一調查清晰以便隨時考察一切昨日已札飭提學司核議詳報并電致學部商酌此項考察辦法矣（宿） 
[公舉勸學分所學員蘇州]  
　　蘇省勸學所現擬於中區及閶胥盤婁齊葑等門外七路巡警分局各設勸學分所公舉勸學員七人分駐各所主持一切定期二十三日在學務公所開會投籤公舉（爲） 
[區學模範鎭江]  
　　鎭江城北蒙養小學堂倡辦以來已近一載日昨宗加彌大令往該校調查教法頗稱美備特將該學堂改爲中央第一區小學校以爲各區模範云（射） 
[禀請抽捐興學安慶]  
　　桐城縣舉人葉文英前日具禀提學司略謂地方遵辦各等學堂除提各處積存充公罰欵作爲學堂經費外尚覺 
柴四項向無抽捐行用情事擬請飭令桐懐兩縣會仝紳商籌議詳察四項銷路情形議定章程飭遵辦理等情昨經沈學憲批示據禀已悉該舉人究心振學殊處可嘉未知所請是否能行候行該兩縣查明會議具覆核奪（頽） 
實業類 
[粤路奏准新總副辦廣東]  
　　粤紳公舉伍侍郎張太僕爲粤路總副理經周督電請郵傳部代奏未允旋由周督親自電奏奉旨允准等情迭紀前報茲悉粤督已札行鐵路公司略謂本部堂前據紳商禀請奏派前刑都侍郎伍前太僕寺正卿張總理粤漢鐵路事宜當經電請軍機大臣代奏茲於三月十三日電傳諭旨周電奏請派伍廷芳張振勳權理粤公司卽便欽遵查照毌違 
附原奏電稿北京軍機處王大臣鹽辰廣東商辦粤漢鐵路紳商互相攻訐齟龉經年前據紳商公禀請電奏派郵傳部侍郎唐紹儀回粤辦理路事二月十七日奉電旨唐紹儀現有要差不能赴粤該省鐵路事宜著該督另行籌商奏明辦理欽此當經傳諭紳商欽遵去後旋據粤紳易學清鍾錫璜等五十五人曁股商李劭初等二百餘人公舉前刑部侍郎伍廷芳又前次商董朱南洲等聯名公舉前太僕寺卿張振勳徧詢官紳商 
 
 

Page 12

 
 
董人等皆言伍廷芳張振勳人公平夙負鄉望伍夙精法律且諳路務張精會計尤洽商情以之管理路務必能有濟等語查粤路關繫重要現值紳商紛爭不已人懐觀望前派總理或已辭差或早請假公司幾無人辦事本應遵照商律由股東選舉董事由董事推舉總副辦早日接替維持一切惟公司初立章程未盡妥協議論尤屬紛岐自應就紳董等所舉伍廷芳張振勳二紳暫行經理粤路事宜將用欵定章等事次第清理設法改良一俟諸事就緒再定期集衆公議照章選舉公司董事總副坐辦等以符商律此乃急則治標之計萬難延緩前日電請郵傳部代奏旋接部復電凡官辦鐵路由部奏派督辦總辦粤漢鐵路係屬商辦應公舉總協理禀明督撫奏派如四川成案本部未便具奏等因查粤路雖屬商辦官有保護之責未便聽其紛亂無紀致敗全局擬請明降諭旨卽派伍廷芳張振勳權理粤漢鐵路公司事宜以安人心而保公益合將遵旨籌商辦理緣由謹請代奏再伍廷芳前經奏請籌度九廣鐵路照章應在省城設局張振勳前年奉旨督辦閩廣農工商路礦等事同住省城均能兼顧合併陳明真（爲） 
[江督擬設農林學堂蘇州]  
　　江督端午帥日前會商江南浙江江西安徽山東湖南湖北七省督撫擬於沿江州縣設立農林學堂招七省沿江各防營子第人堂肄業以期振興樹藝限三個月成立聞蘇州府何太守已奉到札文矣（君） 
[農務學堂定期招考蘇州]  
　　蘇州農務學堂因校舍未定未經成立現府尊何太守擬暫借農務局先行開辦示期四月初二日各縣申送學生到轅考驗一俟足額卽行擇期開學云（兆） 
[鐵路公司移提股款之紏葛長沙]  
　　湖南商務總會近接鐵路總公司文略稱從前湖南鐵路籌欵購地公司及湖南商會所招股銀現由本公司訂定章程均作優先股其所給之收據均應缴銷各換新刋收條以歸劃一請將原招各股東花名銀數存銀處所收條存根曁摺據案卷逐一開單移送備查仍請查照奏案帮同招股等因當以修築鐵路爲全省命脈所關從前招致股欵合千百十股東之財産而成不能贸然提撥因卽通知各經手人知照各股東來省公議一面並備文移復該公司婉辭拒絶（放） 
[運到採礦探筒廣東P ] 
　　張太僕弼士現在外洋購回採礦探筒一副已由香港運來省城完納出口關税以便凡遇産礦之區卽可隨時運往探用惟内地關卡林立若須節節報捐子口厘税未免阻滞因卽面商周督由關務處塡發護照並移行各關卡一律放行（丑） 
瑣事欄 
[杭府禀復鐵路公司囤米被斥杭州]  
　　杭州府卓太守疊奉藩司飭查錢塘縣程令贊清面稱鐵路公司囤有米榖一事延至前日始行具復略稱前奉憲札卽經札飭仁錢二縣查復去後茲據錢塘縣程令禀稱卑職記於月前曾晤湯京卿談及杭州米缺價昻亟須辦米能否將公司存欵移緩就急而湯京卿亦念梓誼謂各憲如能籌官欵備抵先向移挪未爲不可是以上月二十九日面請藩憲暫向公司借欵購米並非謂公司囤米待價也惟卑職措詞不甚明白當引爲已責等情又據仁和縣林令禀稱曾派親信妥友前赴鐵路伙房密查實無囤米亦無奸商借名公司影射囤積情事等情據此卑府以此事關係民食雖據該縣查無囤積仍隨時密加察訪惟尚未得有確據是以詳復稍稽等語旋奉批斥云案經札飭確查宜如何力求實在以重民食並查明有無假名影射以全公司名譽乃僅憑程林二令挾同飾禀意在一律化爲無有率行照詳並不切實澈底查明值此時艱實與查囤平糶等事大有關碍豈容含混如此毫不以地方政事爲重仰再遵照前次批檄查復核辦比 
[段統制之位置天津]  
　　前第三鎭統制段祺瑞辭去差使專管學堂等情已紀前報現東省督撫自徐尚書以下均係袁督腹心如段芝貴者本與統制齊名今已簡授江撫獨統制投置閒散未免可惜刻袁督已保該統制爲東省提督倣北洋辦法募練新軍日前段統制所以去任赴津者實由袁督電招密議要事云（玉） 
[請懲慣收賊贓之窩家松江]  
　　普照寺團防局勇目吳少山家前夜被賊竊去雜物九件報由捕役陳某請爲密緝翌日吳在舊貨攤查見釘靴銅　兩件確係真贓立卽偕同該役及地保張某詢以物從何來詎攤主劉大劉二反大肆咆哮誑稱遺失銀洋十元吳歸訴之局董楊謝兩紳以劉慣收賊贓當卽函告縣署派差往拘乃劉大已得信遠颺僅獲劉二管押候辦（此） 
[巨匪陸蘭清之價值廣東]  
　　三水縣著匪陸蘭清前因爲首紏劫西南輪船一案已懸賞花紅數千元嗣因擄捉灶頭鄧姓三人祇得鄧　西一人生還餘二人均死於該賊之手又增花紅數千元合計已逾萬元頃聞周督以岑督在粤時迭殲著匪戴梅香馬王海區新林瓜四等不下數十名而今日區區一陸蘭清日久在逃故又自加花紅二千元如數存貯官銀錢局一面嚴飭地方文武廣購眼綫務獲究辦如不願領賞則可平地保舉守備刻李直繩軍門亦將花紅加賞並出示諭無論軍民人等能將陸蘭清生拿者照給花紅倘能制其死命亦賞五千元并准其任擇一兵輪歸彼管带云（爲） 
[嚴懲索詐匪徒寗波]  
　　日前有安徽人陳德標紏合憊黨四五人冒充營勇在某娼家索詐銀洋適值某營管带查街經過聞聲探視隨將陳等拘住棍責數百下交保看押聞須禀請吕軍門移送勤縣遞解回籍云（得） 
[飢民奪食鎭江]  
　　江北高寳一带飢民麕聚日間乞食途中晚則坐臥街沿見有購賣食物者輒行攫食日前由地方官向衆飢民切實開導並每人給予青蚨麫餅若干令其各回徐海原籍云（節） 
[閩憊肇事寗波]  
　　甬江大街頭榮昌水菓舖十八日傍晚有閩憊小癩頭在該店門首站立未知如何忽與該店夥互相爭鬥該憊見勢力不敵遂出外號召同黨多人蜂至榮昌店内大肆吵鬧當有建昌烟舖某甲出爲排解詎衆將甲拖曳而去旁觀共抱不平亦卽紏衆將甲搶回並將小癩頭捆解縣署當經勤縣高子勛大令將該憊笞責數千板荷枷示衆（行） 
 
 
] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[偵探小説殺婦奇寃] [  華生筆記（十八）]  
　　余至此。自覺所問已足。彼兇手之貌之同伴。以及携带之物。賃往之車。旣一一確指之若繪不特不虚此行卽我隨我友以探案亦從未有一索卽得若今日之。事之順手者。快哉余心。亦不覺盎然而與之俱足。困日。謝汝告我。感甚。復轉謝弗雷。忻然而别。 
余自銀行出。急急東向。至克所指之車行。向其司事者。告以來意。問御者美林安在。彼知余爲偵探。不敢怠。急呼美林出。余問之日。汝今晨曾駐車於此街之轉角處。有諸日。有之。余日更有一車。亦與汝同時駐此。一老者及童子賃去。有諸日亦有之。余日然則此車是何牌號。爲何處之車。汝必知之。盍以告我。日是卽我行中之車也。車牌爲百零六號。其御者卽我弟。然今又他往尚未歸也。余聞言。頗失望。默念以是賊之兇狡。至殺其人。火其室。並又紿其金。敢於作惡如此。其胆智亦正潑天而非細矣。不急捕。則鴻飛冥冥。更從何所以簒取耶。但不得此御者。必不能得其實在之蹝跡而御者之歸或以早或以遲實不能以意計定日之夕矣可奈何而此賊之飽而思颺。詎稍我待。豈天佑兇人故忽作此波折而授此賊以遁逃之。隙歟躊躇良久無計而出甫及門忽一車轔轔至聞美林自後呼日。至矣至矣。卽前指車沿上一人告。余日此卽我弟也君有言。可問之。其人已一躍下。余喜甚。卽引彼至室中。出券金五磅示之。謂日今晨有老人偕一童子。曾賃汝車。我欲探彼一切。並所往之處汝能一一答余。卽以此金酬汝其人。顧之大樂笑日。我運誠大隹。今一日中。已獲第二次賞金矣。今晨果有一老者及童子。躍上我車。即呼日疾行疾行。倘於二十五分鐘以内至密特而散格斯者。賞五磅。我聞言。卽極我控縱之能。以駕我良馬。幾若風電之不可及旣至。視時計則才二十分鐘耳彼下車而我竟得賞金歸矣國外新聞 
[法政府與美之交涉]  
　　二十日柏林電云法國政府飭其駐美公使照會美外部請於各項關税事務凡以之待德國亦以之待法國 
[俄國國民院裁撤戰地軍法院]  
　　二十日柏林電云俄國國民院會長高樂文不認會員有侮辱俄國陸軍之事國民院已將戰地軍法司裁撤矣 
[俄國海口輪船水手罷工]  
　　日本紀事報戰舊金山電云俄國加斯斑海各口岸輪船所用之俄國水手相率罷工 
[俄國内訂未已]  
　　神户西報載倫敦電云俄國陸軍中人極熱心於陸軍華騷羅士兩處亡命之徒仍殺害官長衛兵並搶掠國家之公産兇手皆脫逃 
[日本搜查股　　票]  
　　二十日東京電云日本郵船會社有僞造股票情事警察特挨户搜查 
[日本輪船同險]  
　　二十日東京電云日本輪船立山九在亞思柯爾島觸礁業已浮起船上共載有華工一千一百名開往海參威俄國輪船貝爾第揩號亦於該島附近因霧擱淺 
[英國下議院議論茶税]  
　　二十日倫敦電云英國議紳費勒初在下議院宣言茶税每英金一磅减去一辨士英國財政部大臣亞斯闊士謂捐税如能減少則當先减糖税且商務情形變更目前如减去一辨士於消貨者初無禆益也 
[英皇小住法京]  
　　二十日倫敦電云英皇愛華德定在法京作數日之留明日將與法總統會晤 
[英京商會宴請各殖民地首相]  
　　二十日倫敦電云英京商務總會宴請各殖民地首相時演説征抽殖民地貨物税坎拿大總督勞連安謂英國卽不免抽坎拿大貨物税坎拿大亦不稍改其愛戴英國之意並力言英國開闢一路經坎拿大而往遠東極爲當務之急且與殖民地貨物銷路亦無窒碍也 
[德相演説關係之重要]  
　　二十日柏林電云昨日德相演説之辭爲議院各黨所懽迎各報亦公認德相立言關係之重要英國早報皆以德相之言光明正大誠實無欺足以消除兩國憤激之辭 
[德屬殖民地總督赴英]  
　　二十日柏林電云德國西南斐洲屬地總督赴英商議開伯殖民地界缐業已行抵倫敦英人以禮待之以上譯字林報 
本埠新聞 
[飭解混用鈔票首犯]  
　　川沙廳前解混用正金銀假鈔票之陸德昌一犯曾經滬道提訊供出爲首之周秋堂曾在租界混用已押西牢是以滬道一時未能訊結茲聞前日已照會租界領袖請飭捕房將周秋堂解道質訊矣(速) 
[妓女在公堂之勢力]  
　　美華書館西文印字人王永昌行經浙江路被妓女翁梅倩包車撞痛腰間當將車夫掌頰一下翁妓卽以王攫取銀水烟袋爲詞報捕解究關太守遂判王罰洋兩元交妥保釋（舟） 
[蘇撫示諭籌備民食事]  
　　上海縣李大令昨日奉到蘇撫陳筱帥示諭一道略謂蘇省各屬米價翔貴前經本部院籌撥官欵採購　米派員駐滬設局分發平售現已陸續運回堪以藉資接濟惟念青黄不接爲日甚長亟應多方維持以期有備無患茲復會同督部堂奏請再行緩運漕米十五萬石留辦平糶秋後補還京倉業蒙恩允已飭司通行各屬會商紳董各就本地災情輕重及米粮情形詳細體察議定需米若干備 
 
 

Page 19

 
 
價領回平糶或由官設局或發交米舖均須認真督率經理務求實惠及民售價領回格外從寛照運交倉一律不准局丁船户人等以剔剩低次之米攙雜如違從嚴究辦除分别飭遵外合亟出示曉諭爲此示仰小民人等一體知悉爾等須知上年蘇省偏災國家議振議蠲已費不資之欵此次借漕平售乃係朝廷軫念民依恩施逾格公家糶賤糴貴虧耗甚多所以爲爾等百姓謀者可謂不遺餘力自示之後富商舖户無所用其居奇陃巷窮檐不至復虞艱食務須各遵功令共保治安勿再受愚滋事自貽伊戚云云（車） 
[修理火車路大橋]  
　　吳淞蕴草浜鐵路跨河大橋建造未久而橋脚木椿已損朽大半經滬寗鐵路工師親自勘視將朽爛之椿木標出卽日雇工修理并將往來砲台灣火車停駛數日（草） 
[膜視軍政]  
　　江南蘇狼福三鎭標内外洋水師十一營砲艇自副叅遊以下各員均於十九日齊集淞鎭校場校試槍靶主閲者衹有狼山山鎭李湘帆軍門一人福山蘇松二鎭强槪未蒞視故此次閲靶甚爲草率（市） 
[廨員示諭]  
　　公共公廨讞員關太守昨日傳諭各班邜役嗣後公堂站班應差務須一律穿著號衣不准再令衣衫襤褸之副役上堂如違嚴究（泉） 
[賽會肇禍餘聞]  
　　新閘橋北　橋欄因賽會擠斷溺斃多人一節已將無名未領各屍招領等情已紀昨報茲悉元號張小弟三號賈輔卿已由家屬前往認明備棺收殮又聞閘北德興鐵店有甲乙二學徒是日出外迄今尚未歸店云（隊） 
[捕頭調任]  
　　提籃橋捕頭代理副捕頭之十一號西捕昨奉總巡捕頭調至英捕房辦公所遺差事派美捕房八號西捕辦理（西） 
[運動會類誌]  
　　開明學會定於二十三日下午一時假南門外滬軍營南市商業體操會操塲開第一次會員運動會并聞擬於會塲内勸募徐淮皖北振欵又羣學會附屬小學亦於是日下午一時在小南門内北城根本會操場開春季運動會昨已各刋入塲券廣爲分送矣（宫） 
[思患預防]  
　　總工程局董訪悉每届端陽時節滬上淮揚各幇船户製紥龍舟在浦江南北划賽觀者極衆恐蹈大王曾溺斃多命故轍爰出示嚴諭各船户今年不准再有划賽龍舟等事如敢故違定當嚴究云云（永） 
[城内小火]  
　　昨晨小東門内平安里某姓家失愼當經鄰居幇同撲滅幸未成災（疏） 
[釋放無辜]  
　　庄家涇搶米一案曾經拘得倪雲山董阿奎何阿榮三人解縣訊押飭查在案前日李大令命將三人提案訊得委係無辜諭令分别省釋（軓） 
[查辦唆訟劣差]  
　　縣差邱某被李大令訪得王氏宗産一案邱有從中唆使　訟情事昨日飭皂頭將邱拘案收押候訊（車） 
[沙船撞損淺影燈船]  
　　吳淞三夾水地方海關設有淺影燈船一只以備進出口輸船認察方向之用昨日忽爲某拖爬火輪所带之沙船撞毁當經張華浜河泊司洋員另雇民船暫行日懸紅旗夜掛紅燈以示水道一面禀請税司查明該拖爬沙船究罰（草） 
訟案 
[續誌縣訊戳斃義勇隊排長案]  
　　戳斃義勇隊排長黄勳伯之凶賊王阿仁經李大令提出訊供與前供相符當飭蓋印指摹汷禁詳辦　 
[續誌縣訊鎗斃西捕案]  
　　鎗斃七十二號西捕之凶犯劉阿三前晚復經体縣李大令提出研審該犯雖稱有病而跪鏈至三句餘鐘之久實情毫不吐露大令判還押續審（車） 
[會訊不出烟葉案]  
　　英商信記洋行控華國民帋烟公司陳藹亭定購烟葉不出經關太守偕英副領事巴君會訊原告延高易律師到堂聲稱陳先定烟葉一百墩出去五十墩後尚有五十嚬藉口烟葉太薄不出請追被告陳藹亭供在國民帋烟公司爲副經理去夏由信記行李德成前來兜攬煙葉先定半墩以貨色尚佳遂准定一百墩先到五十墩詎後來之貨與前定之半墩大相懸殊萬難售銷請察太守商之邓君判於禮拜五復訊核奪（根） 
[上海縣案]  
　　河南固始縣留學生李霖葉淦扭控茶房串竊等情奉李大令提訊李葉供十九日擕带行李衣箱至浦東搭乘金華輪船當將各件點交該輪茶房楊海林生等收　乃至夜安睡被楊勾串水賊竊去箱内副票九百餘元鈔票四百餘元向論支吾求追楊供該生等到船並未將衣箱等點交亦不知有無失竊情事大令判李葉補遞禀詞楊收押候追○朱炳周控汪禮堂呑没銀洋昨日提訊搂供光緒十四年汪與其父紏小的在浦東股開同昌米店小的一股併本洋五十元另有存欵一千五百元近因伊父已故該店亦於上月被火燒燬洤應交付存欵及股本餘利六百餘元共應二千一百餘元汪供米店已歸陳桂生執管求察大令判汪交保限半月理償○公共公堂函送迷路小孩張茂生到縣旋據張阿弟投求給領亦奉訊問阿弟供開成衣店茂生在小的　爲學徒前日出外購物迷路不歸乞鑒茂生供願隨師回去大令判令阿弟具决不凌盧結准予給領○烟妓李金玉投求超　訊供被夫兄押入高姓花烟間爲娼時遭鞭撻又被霸阻從良求發堂擇配大令准之○王福長前因　毆皎傷两人手腕由北局解縣訊嚴枷號茲因枷滿發落當有李少山投稱與王同鄉情願具保大令准之判分具改過保結保釋（車） 
[總工程局紀事]  
　　英界豐裕工行主田子毫去冬控南甫新碼頭衆康小錢荘不將北市長興土行支票銀二百两照付一案當由孫明府判交錢業董事謝筱雲理勸還洋五十元詎該莊主至今延不理楚復由原告投催明府復提莊夥祝紹賢到案訊供一昧挺撞官判押缴洋八十元○薛子梅荐包福祥至大碼頭潘源盛水菒行爲夥乃包於去冬將行中銀洋捲逃行主即將由薛串逃等詞控局奉孫明府判押交包在案旋由張慶杭借給薛洋二百元存案保出詎薛至今仍復延岩不理昨由明府提訊判原被一併送縣所有存洋交薛領回仍交借主○張劉氏在法界乘車至西門外被流呧多人攫去金翠簪三支當有馬夫沈惠榮帮同獲得姚阿福一名由西區解案訊判戒責三百下候提同黨再究○思恭堂董姓前因價賣菩提庵地基付價後另有帶髪婦人吳陸氏盤踞庵內延不讓屋具控到局奉判飭探調停未結昨提人証到案孫明府判吳陳氏押候限將物件遷去後給洋一百元如延送縣夙） 
[公共公廨晚堂案]  
　　李永和控妻胡氏不守婦道等情前日經襄　員王大令復訊李供不願收領胡氏已與伊母胡包氏説妥償還小的身價洋一百元將女領回任憑另行擇配胡包氏供情愿償還李洋一进元將女領回擇酌大令判胡氏交伊母具領著李具　　結完案○楊雲記控楊子良結欠靛青價銀經王大令提訊楊供被欠貨洋三百十五元圖　不還求追楊子良供現在失業無力措繳求再寛限先還洋一百元大令判限十天向原告清理（霜） 
[公共公廨早堂案]  
　　山西路裕成隆烟紙店失愼未成捕房疑有縱火圖賠情事將店東劉芝堂拘案判押候曾勘各情已詳前報昨日復訊捕房西探禀稱查該店生財與保險銀數不符請堂上核奞席寶成供是貼鄰劉芝堂人尚誠實斷非縱火圖賠阿六姐供是左鄰餘供與席同質之烟紙店主供失火委係無心求察關太守商之英巴副領事以人証　　 
 
 

Page 20

 
 
將劉押廨交妥保出外候提店夥邵某再訊○裕源紗廠管車人朱雲生將女工馬翠英兇毆斃命報奉上海縣李　璈大令蒞驗各情已詳本報昨由上海縣將驗傷單函送到廨昨日解究包探陳雲忠供被告願出撫卹洋一百元請奞太守准請判罰洋一百元給屍屬具領並再罰洋五十元充公完案○高中福竊取洋人報時鐘著衣鏡等物賣與李阿二處經失主報捕解究太守判押西牢一年李押捕房两月贓給失主領去○陳福生陳阿川串竊乾泰茂號食米由捕解究判各枷示五天○瞿桂生竊取無主人家衣服由捕解究判押候禮拜一解訊○瞿小川竊西人家衣服判押一月○王阿三竊洋人家香烟判枷七天○流氓吳阿星攫取女人鄔阿保銀圈判枷一月滿　押两月○李阿本違章誘賭判枷七天○朱阿泉竊俞王氏家衣服判枷示十四天泉） 
[法租界公堂案]  
　　徐有德與汪阿元在立大輪船竊得考籃一只由探拘獲同黨周鴻生王德音一併解訊官閲考籃有殷梅房置字様官判籃存捕房候失主具領徐枷示二月滿期押改過局半年王周各押一月○電車公司買辦陳某遺陳梅基投廨控朱福興行竊石子七車經官提訊朱稱此次石子沙泥係陸祥華荐賣與該公司後因石子不佳雇車載回詎被扣住誣竊陳稱石子沙泥係賣自陳某價值早已算去官得供判朱交保交陸到案再訊○鞋作夥潘的盤周潑水起釁毆傷丁春源眼角等情已誌前報昨由作主王嘉定將潘交案官判罰給養傷費大元○籮店人姜福來偕子媳同住某客棧日前代該棧至存頭趙孔氏家雇一十九歲之大姐帮傭詎越日即被姜氏夫婦誘往羅店茲孔氏查悉當將福來扭捕解訊姜稱實是見子阿福所爲官判押候補提阿福再訊○匪徒陸阿大因搶刦途人財物經公堂判押茲已期滿昨日解案請示旋由縣差周春投禀陸在城内亦有搶刦途人衣服情事請带回歸案訊辦明府准之 
[美租界捕房事]  
　　某西人前晚乘醉至　路一带滋鬧並毆擊途人巡捕向阻亦遭兇毆由他捕帮同拘至捕房昨早解送該管領事署請究○單有仁駕車至百老匯路被某西人汽車撞碎車板由捕带入捕房禀請捕頭核辦○柴阿生陸正立在公平碼頭某綫内因堆貨口角互毆由工頭張阿海嗚捕拘入捕房因各有不令一併逐出不理○某號華捕在塘山路巡見孩尸一具回禀捕頭飭傳地保掩埋西） 
來件 
[商務總會移青浦縣文]  
　　爲移請事案據青浦米商某某等呈稱竊商等在青浦縣屬朱家角鎭開設恆益豐及合豐米行恪遵部章代客買賣逐日買進之米當日未賣出者暫存行中倉間一有買客卽行出賣隨進隨出習以爲常朱家角係産米之地進出較鉅計本年二月下旬合豐行存米二千餘石其中除華亭縣購存遭米五伯石及盛大臣定購振米五百石堆存待裝外衹餘一千餘石俱係逐日照市收進藉備隨時銷售值此粮根奇緊民食維艱全恃米行來源不竭轉輾接濟人心方可稍定不料上月二十五日張邑尊徇豐備倉董沈錫麒之請特出諭單諭飭將行中出糶之米暫停販運折價售於豐備倉預備平糶之用并諭如敢推諉定干罰辦迨二十七日邑尊親自到鎭面諭行中執事賴元楨照官定短價每石洋六元勒購白米四五千石賴元楨未卽應允輒將合豐行倉間發封倉董沈錫麒隨携洋六千元至該鎭硬買米千石合豐恆益豐兩行派給洋三千元逼出收條並稱隨後再須添購四千石亦照官價發給以致同業惶惶莫知爲計伏思米行之設所以流通米石與囤户之專事囤積意在居奇者迥不相同米行一停出糶則凡數米而炊之户勢必取糴無從於大局甚有關係至該倉旣名豐備則去年平糶一空之後卽應如數買補　該倉舊存榖二萬二千餘石並存典錢二萬餘千上屇礱米平糶定價每石四千五百文果使冬間買補合之市價自無不足乃沈董於米價較平時　收榖五千餘石較之從前不及四分之一應餘洋五六萬元該董竟盤利肥已及至米判價奇貴議辦平糶乃聳動官長抑勒商民無事則董享其利有事則商受其害似此無理欺壓假公濟私商等血本營生何堪受此虧折爲此迫求迅賜移請青浦縣弔銷諭單飭令沈董另向别處採購實倉俾各米行照常贸易以安商業而杜抑勒公德兩便計抄黏諭單一紙等情據此查朱家角鄰近四鄉均屬産米之地内地米榖應准流通曾奉督撫憲疊次批札有案該商等在朱家角所設恒益豐合豐等米行均係逐日買賣有帳可稽並非囤積居奇現值米價漲至八元内外來源枯竭所存之米逐日應糴尚虞不給沈紳錫麒身爲積榖經董旣知豐備倉陳榖業於上年平糴時動放一空則秋收後理應如數補足乃事前旣疏於籌備迨米價已漲始藉口未雨綢繆欲以六元之官價强行勒買並責令暫停鄰村販運專由豐備倉購買足數再聽另售辦理殊欠平允誠如原呈所稱米行一停出糶則凡數米而炊之户勢必取糴無從於大局甚有關係况與内地米榖流通之旨亦不符合是該董之所爲不獨上違憲飭亦非保商之道據呈前情相應備文移請爲此合移貴縣請煩查照希卽弔銷前諭准令各米行照常運售一面轉飭沈董錫麒將勒派之米尅日註銷卽使一時議辦平糶無米可購亦應清查合境囤户一面邀集紳富公認虧耗按貴治城鄉各米鋪生意大小公派認購照時價進出不准高抬似未可專責米行一業獨認其虧應令沈董另行設法購備以重民食而安商市並希見復施行須回至移者 
通信 
[湘路駭聞]  
　　余肇康王先謙旣謀得奏派總理不候袁樹勛曁諸股東决議擅自開局刋發新章招股頃又行文商會恃强提取衆商所集股欵商界大諽夫余王均由科甲出身旣無能力另籌一欵自入一股乃徒倚仗官勢勒提商欵以冀彌補舊公司歷年之虧空恥孰甚焉又聞該商便坐辦周某竟爲余王所賣乘總理未定恊理公出屢欲奪取關防備文提取存欵移交紳局以獻媚余王幸經衆會董覺察計卒不行否則商股已化爲烏有矣敬懇登入貴報共維商欵實纫公誼商辦湖南鐵路公司啟 
[湖南鐵路紳辦公司虧空帳畧]  
　　購辦銅元機器銀十九萬兩機器棧租銀每月一千兩（席匯湘王先謙議鑄銅元以餘利作辦路經費余肇康深服其理財之得法力贊其成比向洋行購定機器卽奉度支部停鑄之命而機器已運到申江矣廢　無用現存堆棧）開銅鑛耗銀二萬四千餘兩（席匯湘倡議開辦爲鑄銅元之用）送王之春乾修每月二百兩（某年起某月止尚待調查）王席二人送王之春奠儀一千兩（余肇康猶以爲太少頗抱歉不安）爭路時王之春在上海虧空銀二萬八千餘兩（當日爭路王之春系王張以美接美心向合興公司此等虧空余肇康猶允爲提欵彌補　　以衆人之股欵徇一人这私情如此類者不堪枚舉）電報費三萬　　 
爲黄運藩捐中書銀一千餘兩此外　費俟調查明晰再行佈告湖南商務總會啓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[列强在東洋之勢力]  
　　歐美各國在東洋各國之勢力月異而歲不同從前英國海軍力之在中國日本等處允推各國这冠自日英同盟後海軍勢力乃驟减少而美國艦隊反佔重要之地位餘如法德各國亦皆視往者爲少茲據最近調查各國艦隊之在東洋海面才詳述於下 
英國裝甲巡洋艦二隻一等巡洋艦一隻二等巡洋艦二隻 
砲艦一隻合計噸數爲五萬五千二十噸此外另有驅逐艦八隻砲艦四隻淺水砲艦十一隻水雷艇作隻濳航艇四隻 
法國戰艦一隻裝甲巡洋艦二隻一等巡洋艦一隻二等巡洋艦二隻通信艦二隻合計噸數爲二萬八千七百四十七噸此外另有砲艦五隻淺水炮艦六隻驅逐艦七隻水雷艇六隻（以上艦數已包括極東艦隊及印度支那艦隊） 
德國裝甲巡洋艦一隻二等巡洋艦二隻其墩數爲一萬六千六百此外另有砲艦八隻騙逐艦二隻淺水砲艦二隻輸送艦一隻 
俄國一等巡洋艦一隻二等巡洋艦一隻其墩數爲九千八百八百墩此外另有砲艦一隻驅逐艦十六隻水雷艇十數隻 
美國裝甲巡洋艦四只裝甲海防艦三只（以上爲亞細艦隊）戰艦一只巡洋艦六只其墩數爲九萬五千七百四十六墩此外又有砲艦九只驅逐艦五只軍用艦七只小砲艦及水雷艇潛水艇均十數只 
雜俎 
[輪船免撞法]  
　　近年比國天文會有格致家班丹布來克者思得用電石一法仿照海爾慈無線電之製以電石等機配合匣内每船各置一具凡兩船相遇無論相隔幾何電力但能發到卽可撥電問訊方向立卽相避 
[西國國君出遊保護之法]  
　　其法分爲頭等一日宫中之保護二日宫外之保護三日在我微行之保護四日以國君之尊而赴他國之保護凡爲國君者除照例御前護衛之兵外尚有暗行保護之隊每日國君之行止預先知照各衙門隨駕前後護衛遇有舉行大典其保護尤爲周密凡國君外出多有情願微行者以免多受無効之驚按萬國公法載云凡國君出遊人國應享異常優待多端如自願微行則衆人按平常之客欵待惟如其自認爲某國之君主不論何時是國即當以敵國君主之禮欵之 
 
 
 

Page 27

 
 
   
 
 

Page 28

 
 
   
 
