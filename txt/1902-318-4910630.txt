# 1902 - 318 - 4910630

 

Page 1

 
 
[雙璞齋四書五經義增價啓] [  圖書集成局白]  
　　自八股改試經義承學之士驟遇更張輒以師承無自爲慮此次各省榜發所刊第三塲闈作頗因體裁有乖致爲有識者所訾議况現在各省歲科試經義列爲首塲苟非出色當行尤未易破壁飛去雙璞齋主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚搜採富而抉擇精𢌞非市上所售者可比現由本局用新鑄鉛字排印成書都計五十六卷爲� 
文三千篇裝釘二十四本原定洋銀二元四角現因所剩無多每部酌加四角欲購者請速臨申報館購取可也 
[論中國商務有振興之機]  
　　中國風俗素不以商爲重自與東西各國通道雖彼此貨物互相往來而外人之商務日盛中國之商務日衰坐使五六十年來利源之外溢日多徒致慨於人富我貧人巧我拙以爲目今商務難望振興噫是豈通論哉夫西人長袖善舞多財善賈高掌遠蹠固足爭勝一時而其志願之奢心力之毅卒能償其所欲攸往咸宜者非盡由商人心計之工亦由商之一途國家視之甚重宏綱細目皆由商部大臣總其成而爲商部大臣者又能恤商情裕商力商之所好者好之商之所惡者惡之其與他國交涉有口舌所不能爭者則輙調兵艦威脅之務有以饜其心而後已每歲更親詣商旅繁盛之地察閱情形若者爲致絀之基若者爲生財之道旁稽博考務去　結而得本原旌節往來相屬於道用能周知各處商務之利弊因而絫酌損益之若中國則四民以商爲未懋遷之道炒甚講求近年雖稍知商務足以致富强漸移舊日輕商之習而終無專官督理往往明知其利而不能興明知其害而不能去商人冤苦難伸束手坐視此無他商之力有限官之權又不足濟之也前年當事者有見於此以滬上爲通商總匯之區特設商務總局以張季直殿撰爲總辦蘇省亦設商務局則以陸鳳石侍郎主持其事方冀商人得所宗仰必有日新月異之規模不意輾轉遷延耗費多金曾不發一謀抒一策台原任直隷總督合肥爵相李文忠公拜商務大臣之命諭令遊歴南北洋藉資考鏡繼又以盛杏蓀宮保副之天下　然知朝廷重視商務之意使以文忠之才力果能躬親其事精心擘畫興商要政必大有可觀乃以時事多艱元勳倚重事遂中止今者文忠未竟其志已歸道山而各省自庚子以來皆在省垣設立商務局聨絡官商至近日朝旨特命本任湖廣總督署理兩江總督南洋大臣張香濤宮保爲督辦商務大臣未幾直隷總督北洋大臣袁慰庭宮保復奉命會同辦理更以四品京堂伍秩庸京卿廷芳爲會辦朝廷求興商務已如是之汲汲皇皇我知張袁伍諸公必能精究西人經商獲利之原握要以圖非惟與之頡頏且將駕乎其上焉雖然商務甚繁推而廣之頗非易易近時除輪船電報郵政鐵路開礦諸大端收效最著外凡一切西人謀利之術雖已次第仿行惜徒得皮毛未窺精奥終不能奪洋貨之利惟絲茶二者向爲中國獨擅之利藪然比年銷路亦已大不如前推厥原由皆以製煉不精之故是非考求工藝决難望其振興袞袞諸公籌之已詳無待妄參末議惟是天下事欲興其利必先去其害欲暢其流必先濬其源竊以爲今日之計商務綱領旣有南北洋二大臣爲之督辦又得伍京卿絫贊其間張弛機宜自能得法日統籌全局設法挽回或歲派練達明幹之監司大員周察各處商業之盛衰更時遺兵艦出洋保護遠商以示有備無患之至意使内外商旅得失利病皆了然於心目間安見商務之興不可期諸今日哉吾故曰中國商務已有振興之機也 
[諭旨恭錄]  
　　十月初八日奏事處傳出諭旨十月初九日福佑寺雷神廟遣禮親王世鐸拈香風神廟雲神廟普度寺遣睿親王魁斌拈香火神廟雍和宮柏林寺遣恭親王溥偉拈香大西天　福寺極樂世界萬佛樓永安寺眞如洞遣醕親王載灃拈香時應宮萬善殿遣溥倫拈香欽此　 
[宮門抄]  
　　十月初八日内務府國子監廂紅旗値日無引見睿王溥鐦各假滿請安德公續假二十日關防衙門奏十月十五日大高殿拜表瀛貝勒行禮値年旗代奏八旗兵丁等謝賞半月錢糧恩宗人府代奏廣壽謝承襲爵職恩召見軍機○初九日推班内務府呈進九九盒吏部呈進冬季搢紳全書恩佑謝賞綢縀恩召見軍機皇太后明日辰初二刻升排雲殿受賀皇上率諸王大臣行禮　 
[電傳宮門抄]  
　　昨日之晚京師飛電告知本館云本日並無明發上諭皇上召見軍機大臣及祥祿廣綺掌儀司奏十月二十五日祭奉先殿濤貝勒倫貝子行禮 
[議分償欵]  
　　日本某日報云拳匪之亂各國所得中朝償欵合共銀四萬五千萬兩其中分派之法兹已采訪詳明計德國得九百零七十萬五百十五兩奥國得四十萬零三千九百二十兩比國得八十四萬四千三百四十五兩班國得十三萬五千三百十五兩美國得三百二十九萬三千九百五十五兩法國得七千零八十七萬八千二百四十兩英葡兩國合得五千零七十一萬二千七百九十五兩意國得二千六百六十一萬七千零五兩日本國得三千四百七十九萬三千一百兩和國得七萬八千一百兩俄國得一萬二千零三萬七千一百二十兩另由各國就總欵中提出二十一萬二千四百九十兩轉償瑞典臘威二國 
[訂約延期]  
　　日本某日報云美法兩國執政大臣於西歴一千八百九十九年七月二十四號議訂通商條約至本年九月二十四號經兩國朝廷决定再延緩十有二月始得畫諾施行 
[紙幣告成]  
　　日本某日報云中國山東巡撫吳大中丞曩倩日本印刷局印造紙幣若干合銀二百萬兩刻已一律告成因派譚君奎翰李君鳳年往東京領取東歴十一月十三日二君乘神户丸抵神户謁見領事蔡君縱觀布引 
 
 

Page 2

 
 
秋色隨於翌晨航海赴横濱聞須順道閱視印刷局造幣局及農工商務諸局然後遄回按李君曾任神户領事署譯員熟於日本語言文字迨拳匪事起慶邸奉旨議約賴李君周旋其間約成遂分發山東候補云 
[工部侍郎盛杏蓀少司空奏陳南洋公學譯書綱要摺]  
　　奏爲南洋公學推廣繙輯政治法律諸書敬陳綱要大端恭摺仰祈聖鑒事竊臣於本年六月十四日奏陳南洋公學推廣繙譯事宜一摺七月十二日奉硃批卽著推廣繙輯欽此欽遵在案命下以來諏訪通材博求善本數月之間略知端緖近日東西人士觀光中夏者靡不以興學爲自强之急圖而譯書尤爲興學之基址專門之書與普通之書異小學校中學校之書與大學校書異私家著述教門傳習之書與文部所定學校之書又異且各國風尙不同習其學者莫不自尊其說擇焉不察流弊滋多故論譯書則天算製造較政治史學爲難論選書則政治史學較天算製造爲難昔年官譯諸書祇有同文館所譯法國律例製造局所譯佐治蒭言數小種餘皆不及政治蓋不敢率爾操觚其難其愼良有以也現在朝廷舉行新政凡學校科舉軍政財政諸大端欽奉明詔一皆絫酌中西以議施行則凡有關乎學校科舉理財練兵之政治法律諸書均待取資勢不容以再緩臣所辦公學譯院經費無多規模誠未能盡量擴充辦法則不敢不悉心斟酌敬陳綱要凡有四端其一曰先章程而後議論自昔臣工條奏闕於辦法往往難見施行江鄂會奏所謂考求西政者不過粗知大略不能詳舉其章誠學者之通病其故由政令無可考之書而議論之傳自教會報章者斷爛不完且不免　書燕說莠言篤論尤雜難分無所據以正之競騰口說　凌彌甚臣痛心兹事歴有歲年現擬先譯日本法規以啓其端其書取則於泰西一年一修皆彼所身體力行損益去取而後定倘中國再能隨時損益去取積以歲時可期詳備其二曰審流别而定宗旨泰西政俗流别不同有君主專治之政治有君主憲法之政治有民權共和之政治有民權專制之政治美民主而共和法民主而專制其法律議論判然與中夏殊風英之憲法略近尊嚴顧國體亦與我不同惟德意志自畢士馬以來尊崇帝國裁抑民權劃然有整齊嚴肅之風日本法之以成明治二十年以後之政績俄雖號君主專制之國其法律多效自法人制度與國體絫差故邦本杭隍而世有内亂不若德日之鞏固也較量國體惟德日與我相同亦惟德日之法於我適宜而可用臣嘗謂欲求詳備必博選通達古今之士游歴德國逐事諮詢仍於各省多設德文學堂廣譯德書而後斟酌損益可以萬全而無弊今兹公學力有未能姑就東文之繙自德文者譯之得尺得寸爲旱年一漑之計他年經費可籌尙思教德文而傳德學格致製造則取法於英美政治法律則取法於德日縷縷微忱實在於此惟聖訓鑒察而指示之此摺未畢明日續登　 
[續考學生]  
　　京師采訪友人去前者欽命管學大臣張冶秋尙書招考大學堂仕學師範兩館學生選取未能足額因復於日前出示續考其文曰欽命管理大學堂事務大臣張爲續行招考仕學範學兩館學生事照得本大學堂於九月十三五等日考試挑取學生尙未足額本大臣深悉前次未及赶到之人甚多又時値鄉試甫竣亦多趲程不及合卽出示續行招考現定於十月十七日考試頭塲十九日考試二塲所有分塲考試各學科曁各衙門人員呈請咨送應考並候補候選人員舉貢生監人等按照籍貫分别取具圖片印結報名投考各節悉遵照前次告示告示辦理凡與考者届期各於十七九兩日辰刻衣冠齊集本大學堂聽候本大臣點名扃試其前次業經考過未及取錄者槪不再行收考毋違特示 
[黃堂愛士]  
　　松江訪事人云郡城向有求忠雲間景賢三書院自奉明詔興學卽經官紳將雲間改作中學堂景賢改作小學堂惟求忠則仍舊貫議旣定兩書院官師月課自應一律永停士子聞之懼失膏火資遂公推某明經爲首聨名環禀府轅府尊許子原太守懸批慰藉許以設法兩全現聞已札知華婁兩縣籌撥公欵一千四百千發典按月以八釐生息每年可得子金一百四五十千太守又按年另捐洋銀五百元合錢四百五十千將雲間書院改名雲間月課景賢書院改名景賢月課留額八十名計内課十名外課三十名備課四十名每次内課獎錢一千文外課五百文按月由府命題評隲俾多士不致向隅是亦可謂心殷愛士矣 
[機器運津]  
　　聞之廣州友人云北洋鑄造銀圓草創伊始諸事未備太吏特派某員赴粤借用各項機器并請撥工匠前往擇地開爐本月初四日粤中大憲已派員將各機器運至船上由南海縣設法轉運赴津矣　 
[道憲赴塘]  
　　杭州采訪友人云分巡浙江杭嘉湖道崔磐石觀察於本月十四日赴南龍頭一帶查勘塘工蓋因秋汛之後石塘被潮衝激致有損傷現届初冬水勢漸平卽擬鳩工修葺也 
[一團和氣]  
　　有客自桃葉渡頭倩江上紅鱗傳來尺素云秋闈旣撤下第舉子例得向藩科書吏領取落卷以觀内簾之評隲如何其有矜躁未平者酒酣耳熱之餘輒喃喃罵同考官兩目靑盲致錦繡文章不克邀主司之撃節千熊萬狀夫亦大可憐矣某生子執友也平日每一藝成必誦聲琅琅自鳴得意一日冐雨過訪生適因事他出見有本科闈藝在案頭揭而閱之則二塲第三萹也中一叚云且國家貴有鐵血之宰相而尤貴有流血之國民誠以民者國之腦惟國腦完全而無缺斯國民之方針定而國家之基礎安腦何以完全曰必人人握自主之能權人人有自由之思想由起點以抵極點由愛力以長拒力由熱心以成距離心而彼鐵血宰相者復時時演說時時談判示之以目的告之以問題使國民之運勳悉合於中央政府之心而又輸入外國文明俾弱點漸成强點斯國民之團體乃固結而國家之能力可以改良矣同考官不加圍乙惟以一團和氣四字批其卷端蓋譏其不成文理惟獵取和文字面也聨綴成萹也嘻其眞謔而不虐者哉雖然今之學於海外者大都略解俚俗膚淺之和文卽詡詡然自命爲維新人物客誠少見多怪耳於某生乎何尤 
[斬魃奇聞]  
　　廣州訪事人云興寗縣馮大令因天旱太甚禁屠三日禱雨於城隍廟寂然不應忽有羽士上言請行斬魃之法大令爰於本月某日飭役封　南門傳糊裱匠翦紙爲旱魃狀縶以黑索自城隍廟中牽之使出置諸縣署大堂隨公服坐衙歴數其頻年虐民之罪拍案喝令推出斬之隨由局紳某甲泥首階前願爲旱魃具限狀如三日不雨則甘以斧鑕從事大令諾之將旱魃鎖置南門城上至十二日之晚雷電交作雨師稅駕一時愚夫愚婦咸以爲斬魃之效如此其神嘻惑已 
[京口官塲紀事]  
　　鎭江訪事人云月之初十日江南正主考戴星使鴻慈由金陵乘某兵艦東下道出京口下椗江心閩城道府文武各官均登舟謁見有頃星使命駕赴文武各衙報謁迨正午卽展輪赴滬江○前者鎮江府祥遂安太守命駕赴金沙辦理學轅提調事宜刻下學憲李蔭墀宗師科試已畢太守遂於本月初十日乘舟回潤屬下各員均赴官碼頭迎迓○常鎭通海道長久山觀察訪得鎮江府屬各縣每届秋收必有土匪勾串私梟設局誘賭因札飭所屬一體嚴拿究辦丹徒縣洪鷺汀大令奉文後業已飭差四出查拿矣○前者新勝水陸各營管帶徐寳 
 
 

Page 3

 
 
山都戎命駕赴蘇謁見大憲月之十一日乘舟回鎭麾下各哨弁均往江干奉迎 
[燕雲寒雁]  
　　京師訪事友人云翰林院招考供事刻已出示定於十月十五日在本署扃試○九月二十六日之晚有兩翼弁兵在前門外西河沿蕭同會館對門矮屋内拿獲私鑄當十銅錢人犯九名當弁兵入院時不見私爐形迹院内居人遂戟指大駡指爲行刼弁兵督同眼線出而復入者數四居人喧詈益甚弁兵中有一點者登屋窮搜始由兩屋後　銜接處搜出銅範等具隨將各犯縶之而回禀請懲治○駐京姜軍營中某哨弁與某洋藥局掌櫃人王某相識王又與乙丙丁數人稔月初某日乙丙丁言及某處人家私蓄洋槍百餘枝刻欲售錢苦無門徑王遂浼哨弁轉達營官某君議定出價購取乙丙丁先索定銀若干訂期將槍交付届期竟無所得乙丙丁走不知所之王懼亦他適哨弁大爲憤怒指揮營丁將王所開兩洋藥局全行拆毁聞尙欲訪拿在逃諸人云○前者朝陽德勝兩門外刼案中均有外來游勇刻下姜軍門分派親軍在内城各門口擎槍鵠立嚴禁城内各兵不准出城滋事 
[羊城仙蹟]  
　　廣州訪事人云日前商人陳兆祥赴釐捐局禀請承辦淸遠縣出入口糖釐每年認繳洋銀六千元六年爲期擬就章程每片糖赤沙糖一缸重七十斤抽銀一錢糖粉白糖每百斤抽銀二錢二分八釐冰糖每百斤抽銀三錢六分局憲已札飭釐廠查明核本回矣○廣州府中學堂初擬就粤秀山麓撫標操塲創建齋舍現忽改就省城東濠口不日當鳩工庀材矣○上月二十五日之夜某小輪船帶魚船四艘由新會往江門行經黃連河被匪截劫彼此以槍砲從事魚船上人卒以寡衆不敵被匪撃斃九名○南海縣屬大棚圍龍灣基當西北江之衝土　時虞崩裂近年有人在對岸大洲沙尾建築磚窑斷瓦碎磚堆砌水滸水勢衝激陡塌二十丈許南海縣主裴大令聞報往勘遂諭紳士按畞科捐興修鞏固 
[彝陵樵唱]  
　　宜昌訪事人云前英國領事官何男田君在宜時永遠租得三游洞𨻶地蓋造洋房以資避署今夏解任而去臨行售與美� 
最時漢行執事洋人現更將地擴充愈形壯麗矣○宜昌釐局委員某君因比較不及經上憲撤差改委松大令桂來宜接辦涓吉本月二十日到局任事○日前宜昌某川鹽號裝運川鹽二艘來宜行至夔州中流傾覆雖經别船帮同撈獲數百包然受虧已不少矣○上月二十四日快利輪船抵埠運到雲銅三十一萬斤先將五千餘斤運赴漢口餘下二十萬數千斤暫儲招商局内俟固陵輪船抵宜再行裝運○宜昌打包店約十數家均頗獲利兹有某甲者創設打包公司禀請省垣大憲立案每年報効銀一萬兩每貨一件抽銀五分諸客均不願從聲稱若設公司則將原貨運蜀不復在宜改包恐此事終成畫餅也○自土藥加稅以來市價陡貴雲土每兩須錢五百五十文川土三四百文以致近日市上戒烟丸銷數頓旺○德國在宜新設領事尙未建有衙署暫租福音堂辦公近又改租天主教中聖母堂房屋一俟修竣當卽鶯遷○近日錢價陡昻鷹銀龍銀每元只八百有奇所幸米價尙平上白者每石不過四千數百文麻油則每白斤貴至九千内外矣　 
[提解銅圓]  
　　京師市面近乏制錢户部行文江蘇請撫憲恩藝棠大中丞派員督解當十銅圓北上中丞隨於候補各員中遴得知府鐵太守其人頗稱穏練因令捧檄來滬就道庫提解五十萬圓入京交納昨已征驂戾止趨赴道署投文矣 
[遣送難民]  
　　昨日浙江鎭海縣某大令移送遭風失事之朝鮮民人十七名至道轅請照章資遣回國等情蘇松太兵備道袁海觀觀察方在江寗公幹署中人立卽發交上海縣署縣主汪瑤庭大令購給船票派差送上某輪船載回朝鮮原籍 
[邑宰騐屍]  
　　昨報紀浦東民人馬桂卿投上海縣署報稱弟婦陳氏孀獨無依近被其姪友庭誘姦懐孕倩䖍婆金陸氏服藥墮胎以致殞命等情昨日午後縣主汪瑤庭大令已鳴騶出城渡浦往騐矣 
[怒潮可駭]  
　　前日午後浦潮盛漲幾如萬馬奔騰南市各馬頭所泊之船斷纜走錨聲如鼎沸幸救生局董急派巡船護救始得轉危爲安否則當有不堪設想者矣 
[凶占滅頂]  
　　前日南市某沙船由外洋進口駛至陸家嘴左近突與圖南輪船互碰以致沙船受傷欹側旁有一渡船不及避讓驀被壓沈船上二人均占滅頂雖經沙船舵工援救無如潮水甚急恐未易彼岸誕登 
[上海縣署瑣案]  
　　日前歹人戴利春從鎭江誘領王殷氏來滬窩留某小客棧旋被氏夫王斗文尋獲戴畏罪服毒身死報經縣主汪瑤庭大令騐明前晚升堂研訊王供稱小的係丹陽縣人向在鎭江行醫去年娶殷氏爲繼室成婚後卽送回原籍今年七月小的函倩戴伴送來鎭戴乘機誘出强行姦佔小的聞知來此尋覓遇諸某小客棧逼令同回不料當晚戴卽呑服洋烟斃命小的與戴本不相識去年在鎭江某飯店中見伊狼呑虎咽不名一錢値堂人與之爲難小的憐之如數付給因之相與訂交厥後小的知伊失業無聊遂留在寓中授以醫術詎知伊竟人面獸心作此歹事畏罪自盡實與小的無干殷氏供丈夫著戴伴送小婦人到鎭江小婦人不識路徑被伊帶至上海恣意姦污後見丈夫尋至伊允於次日同回當晚驀將生鴉片烟納小婦人口中小婦人驚醒吐出豈知伊先呑服遽爾毒發身死叩求恩典大令命王當堂將妻責手心一百下飭覓的實人作保始准領回戴咎有應得旣已身死姑免深求○前者諸生全被人戳斃報經大令飭差緝獲正兇謝阿田帮兇阮鍚堂吳阿弟研訊之下除謝已供認押候詳請上憲定擬核辦外阮吳迄未供招前晚提案復訊阮供稱此事實由謝阿田之弟阿三爲首今謝阿田雖已獲案阿三不知逃匿何處阿三素與諸有仇怨是日紏衆濳伏路側俟其經過出而　刃小的一時冐昧隨同前往曾執短柄鐵　在諸腿上力戳一下叩乞施恩吳阿弟供小的並不勳手大令核與前供不符喝令鞭背吳始供認用鐵义向諸腹旁戳一下大令著仍還禁候辦○英租界興昌衣莊倒閉後積欠隆昌瑞等三十六家綢縀價被控於英美租界公廨讞員張柄樞司馬飭提莊主邵某訊取口供移送縣署前經大令訊明收押訊追在案前晚提案復訊邵供小的衣莊於今年六月倒閉當四五月間由黃輔卿取去貨物約値銀二千兩自允代還各債豈知後竟徒託空言且倒閉之事係黃主謀當日密令小的暫行逃避待伊料理就緖然後出塲小的誤信伊言以致如此黃供小的店中被邵欠銀甚巨向索無著祗將貨物衣服作抵有帳可稽至邵如何倒閉逃避小的並不知情大令察核帳簿黃收邵之貨價値一一註明顯係邵自將衣物作抵遂喝責二百板還押所中黃交人保出候示 
[上海巡局紀事]  
　　去年陳秀文浼翁正南執柯娶孀婦計蔡氏爲室日前氏忽捲物而逃至前晚遇諸途中遂扭控十六鋪巡防中局局員黃二尹訊悉供詞飭連同行之蔡金生移送保甲總巡局請究○前日蕭文卿赴十六鋪巡防中局訴稱小的偶與同居之郭祥記口角郭忽紏人行凶局員黃二尹正欲提郭質訊而兩造已央人調處聲請將案註銷矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　日前有一婦人在馬路中徘徊觀望巡街捕見而疑之帶入捕房捕頭向之詰問自稱周張氏爰令轉解馬路工程局總辦翁子文太守倩襄讞委員黃衡堂二尹研訊氏供稱夫死家貧來滬謀食二尹乃備函送至普育善堂留養旋有顧惠全者赴堂訴稱氏係伊媳實姓徐堂董令具禀工程局二尹飭提研究顧供稱小的家住浦東二十五保十五圖兒子榮生由王阿和湯阿狗作代娶徐姓女爲室由女兄徐松郡女母舅陳春華主婚詹吉七月十八日完姻不料本月初二日忽然逃逸今已至善堂認明無誤特將庚帖呈電叩求恩准領回二尹問爾子何以不來答稱小的兒子因臥病不能投案氏供稱小婦人甫嫁與顧卽被翁凌虐不得已而乘機逃出尙乞開恩二尹詰其何以改稱周張氏氏供稱恐被人知是以妄說王阿和湯阿狗同供稱徐氏嫁與顧姓確由小的等執柯二尹令顧覓人具呈保狀始准將徐氏領去○某日之晚無賴王大毛潘來甫向董羅祥薛克明訛詐不遂紏衆行兇巡街捕見之拘解工程局黃二尹研訊情由諭令暫管押前日帶案復訊飭將王送改過局覊禁潘交人保釋 
[英美租界公堂瑣案]  
　　包探劉光震解周梅生到案禀稱前者謝李氏家被賊行竊伊冐充新老兩捕房包探自稱案可破獲氏心焉疑之投報捕房兹由小的拘獲搜出所失戒指詰之言向王壽根購得及往拘王先已逃避是以將周送請訊懲周供稱王係氏所雇傭婦之子應請究追讞員張柄樞司馬商之英總領事署迪繙譯官判責五百板管押捕房二年期滿遞解回籍○包探李星福解唐永發到案禀稱伊禀准法總領事巨大人在法租界菜市街開設牛肉莊昨携病牛肉至大老爺治下求售經工部局洋人察悉令小的解請究懲小的查得上年十月伊亦曾將此種牛肉售人捕頭諭令不准再入英美租界法界包探王載堂投案禀稱唐奉法總領事之命准售牛肉是以捕頭著小的來此禀明唐供此項牛肉實由德兵營中人購定故由小的送交司馬判罰洋銀二百元以儆○包探何阿春解戴金魁到案禀稱李金富投捕房訴稱伊被戴去金戒指三枚迨小的拘戴詰問言伊甥因析產紏葛被李栽誣今特送請訊鞫司馬著押候傳同與聞析產之親族訊明核斷○包探劉光震解應壽松到案禀稱伊係愼昌號學徒某日私取羽綢二十餘四赴某押店質錢報由小的拘獲請究愼昌號夥某甲投案求免司馬判押捕房一年○包探趙銀河解朱阿寳到案禀稱伊專誘西人作無恥之事曾經大老爺責逐今又潛來適爲五十六號西探所獲故由小的送請訊懲司馬判責五百板押捕房二年期滿遞解回籍○趙包探銀河解流氓邱阿三瞿桂生喬悅江到案禀稱伊等三人攫取陳榮光所持皮統一件袁笛樓所偑銀質對時表一枚報由小的拘解請究司馬判各責五百板枷號一月期滿押捕房一年 
[法租界捕房紀事]  
　　日前虹口某鞋店主手携綢衣六件乘車至小東門外忽失去無蹤疑係車夫所竊扭送捕房昨日包探陸阿寳查悉竊衣者實係八個黨賊錢六仔因卽拘回管押以特解送公堂禀請讞員孫建臣大令究辦○寳興里某洋貨號學徒某甲收得客帳洋銀三百餘元挾之而逸旋經號主查悉乙丙兩夥友與甲通爰卽送入捕房捕頭令押候解請大令訊究 
[美租界捕房紀事]  
　　昨日午前日本人某甲醉熊甍騰在百老匯路任情胡閙適爲七十八號印度捕所見拘送捕房捕頭令押至酒醒時釋出○昨日亭午時有一販柴船駛至外大橋左近蘇州河中潮水湍急舟子力不能支以致沈入波底三百二十八號巡街捕見之投報捕房捕頭令某包探往查有無淹斃人命之事　 
[江西官報]  
　　候補府翁庚孫奉委大學堂提調知　涂家　帥元鉻俱由京引見回府經姚嘉　往九江洲資徐聨謙酌委一次傳保元覓繁　辦大學堂文案指分巡檢朱瑞鏞新選瑞昌縣陸鎬俱禀到知府姜秀潤委往湖南公幹通判文廷往浮梁公幹陳伯文接辦軍裝所府經達崇阿禀知丁本生父憂署布庫馮晉昌禀知獎　花翎指分試用縣邱鍚淵府照楊浩胡賢炳楊英俱禀到饒州通判吳鳳來據報病故以李餘補委署理武光　酌委優　一次陳鍚疇往鄱陽辦淸賦事宜陸文濬陳華鈞　宜聴俱禀到馬昌駁往湖南查礦務章程國瑞往安　辦保甲南豐　坊司陳占春廻避開缺以萬華祝署理又安福羅塘　徐植本忠病門缺以周最孫署理又委署墨子靑山何　　無力赴任以許子銓署理又南康典史范崧壽據　病故以彭　荃署理候補道坡迪蘇往湖北查彩票章程陳恊采　丁母襄指分知府張允愷　叙知縣何　俱禀到華相兼理　務處文案縣丞葉桐桂禀到守備查啓方稽查德勝門世職曹敦承稽查廣潤門分發試用府楊德　禀到張季煜　統常備全軍兼帶後營王　道陳兪俱查四川倪　隆曹鈞俱查安徽孫如賓查河南沈乾元裘紹算俱查浙江吳錦蓉　永煇俱查湖北何榮煇查廣東李光表郭立朝俱查湖南俱候補州縣佐雜到省年月 
[上海陳家木橋電報總局籌賑公所經收四川山東賑捐第一次淸單]  
　　廣州電局沈由通商銀行文來規元六百兩徐雲生洋五元愼餘堂洋二十元名心氏洋十元○共收規元六兩洋三十五元正 
[各洋貨號秋季捐淸單]  
　　六豐恆興二户各錢二千四百文怡豐萃昌順二户各錢一千五百文敦泰增泰　成德豐恆豐瑞怡豐五户各錢一千二百文日　盛泰記屏記恆茂盛四户各錢九百文天益錦豐鼎豐豐恊豐登豐慶豐義泰四達瑞恆豐信正昌順鼎裕元生日新增振豐恆德順祥瑞豫祥通裕協康元興公愼就泰恆啓泰恆　豐盛萼記福和廿五户各錢六百文天豐錢四百五十文以上共收錢三十二千八百五十文滬北天后宮前廣益善堂司　　借厚龔心釗敬朱偑珍　榮俊　貽釗　　 
啓 
[儀淸單]  
　　藥榮董事邵志翔捐助刣徒聘翁藥業公所時元翁各洋兩元范曉翁李子翁戴章翁金芹翁裝珊翁吳崇翁陳乘翁各洋一元萬韻翁　經翁黃熙　　　翁徐秀翁徐少王章翁合洋七元大豐號大小孩衣九十件滬北天后宮前廣益善堂司董嚴信厚龔心釗施則敬朱偑珍唐榮俊葉貽釗志 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十八年十月初三日京報全錄]  
　　宮門抄諭旨均已錄前○兩廣總督陶奏揀員請補直隷州知州摺○又奏已革知縣虧短庫銀延未解繳請旨嚴緝查抄片○護理山西巡撫趙奏籌解部撥英德銀兩片○又奏援案擬加墾務大臣公費緣由片○福州將軍崇奏駐防軍營練習洋操已著成效擬請擇尤獎叙片 
[頭品頂戴兩廣總督臣陶模頭品頂戴廣東巡撫臣德籌跪]  
　　奏爲揀員請補直隷州知州缺恭摺仰祈聖鑒事竊照案據南海縣申報欽州直隷州知州李光高於光緖二十六年閏八月十二日在省寓病故等由業經題報聲明所遺　州直隷州知州係烟瘴外調要缺容俟選員另詳調補此案於閏八月二十七日申報到司應歸閏八月分截缺辦理先經詳請以候補直隸州知州李家焯奏補嗣於二十八年六月二十三日准吏部咨覆該員李家焯因案降調援例捐復尙未引見奉旨卽此缺人地相宜亦未便遽行請補所請以李家焯補援欽州直隷州知州之處碍難議准仍令另行揀選等因自應遵照辦理查定例各省烟瘴員缺俸滿例應撤回内地候升者遇有缺出於現任人員内揀選熟習此土能耐烟瘴之貝題咨調補不得以候補初任各項人貝題咨補用知縣以上官員如遇例應題調要缺及烟瘴地方俱准升調兼行直隸州知州題調要缺或調或補准由該督撫酌量具題酌量以候補人員請補時該省如有截取記名分發人員應先儘酌量請補寺因今欽州直隷州知州係衝繁難烟瘴要缺政務殷繁且界鄰越時有交涉事宜非得精明幹練之員不足以資治理臣等與藩臬兩司于通省現任合例應調應升人員内逐加遴選非現居要缺卽人地未宜實無堪以升調斯缺之貝惟查有記名分發候補直隸州知州李象辰現年四十歲係河南開封府祥符縣人由監生應光緖乙亥恩科順天鄉試挑取膡錄中式丙子科本省鄉試舉人丁丑科貢士殿試二甲奉旨以主事用籨掣兵部于是年五月二十三日到部分武選司行走充實錄館校對官五年十二月實錄全書慶成奏保奉上諭俟學習期滿後以本部主事無論咨留遇缺卽補並加四品銜欽此六年四月學習三年期滿五月初六日奏留候補九年九月充武選司帮總辦司事十四年五月充會典館恊修官則例館總纂官十七年十一月因遵辦海軍出力保奏以本班遇缺卽補奉旨依議欽此十八年七月奏派管理兵部馬館監督二十年二月奏補武選司主事二十一年十二月捐免歴俸經本部堂官保送直隷州知州二十二年二月由吏部帶領引見奉旨著交部記名以直隷州知州用欽此是年三月呈請分發並報捐指省廣東補用四月十八日由吏部帶領引見奉旨著照例發往欽此二十日經吏部給發執照祇領起程於二十二年六月初六日限内到省因會典館恭修會典全書過半奏保俟補缺後以知府補用二十四年三月二十二日奉旨著照所請獎叙欽此並無在粤遊幕業經繳結詳咨在案該員才長識卓盡職勤民以之補授欽州直隷州知州洵於要缺有裨與例亦屬相符據藩臬兩司會詳前來相應請旨准以候補直隷州知州李象辰補授欽州直隷州知州缺如蔩兪允該員係記名分發候補直隷州知州請補直隸州知州銜缺相當毋庸送部引見除咨部外臣等謹照章改題爲奏合詞　摺具陳伏乞皇太后皇上聖鑒訓示再粤東省補缺例限九十日此缺奉准駁回更補部文係坐二十八年五月十九日行文案照限减半計算扣至七月初四日限滿應以是日起限辦理今於八月初五日選員請補係在限内並無遲逾合併陳明謹奏奉硃批吏部議奏欽此 
陶模等片再據廣東布政使丁體常督糧道周開銘會詳稱查有前任增城縣另案絫革知縣丁墉徵存正雜欵銀一萬五千餘兩米一百餘石迭催延未解繳復經勒限嚴追乃逾限日久置若罔聞難保不無　行回籍或私自離粤若不緝拿查抄誠恐庫欵無著相應請旨將前任增城縣另案絫革知縣丁墉嚴行查緝監追查抄備抵倘潛回原籍卽行拿解回粤追繳查該員丁墉籍隷廣西桂臨縣除咨行緝拿查抄追繳外謹合詞附片具奏伏乞聖覧鑒謹奏奉硃批著照所請該部知道欽此 
[趙爾巽片]  
　　再前准户部咨英德一欵原撥山西省銀一十七萬兩加撥銀四萬二千五百兩每年分二五八冬四個月解赴江海關道衙門兌收彚還等因歴經行司遵辦按期淸解在案兹據署布政使吳廷斌詳稱遵在庫儲釐金項下籌動銀四萬八千五十六兩零發交大德通等商號承領限十月二十日以前匯赴江海關道衙門交納又於該關道收存晉省振捐欵内劃撥銀五千六十八兩九錢零以上兩項共銀五萬三千一百二十五兩作爲光緖二十八年冬月分應解英德一欵淸訖等情請奏前來除分咨查照外理合附片具陳伏乞聖鑒謹奏奉硃批户部知道欽此 
[趙爾巽片]  
　　再准户部咨覆經升任撫臣岑春煊奏請飭定督辦墾務大臣貽穀月支公費一摺查本部向章欽差查辦事件大臣日支銀七兩此次督辦墾務大臣公費自應照章核給每月共支銀二百一十兩至各處查勘路費每月心紅紙硃應支若干仍應由該撫酌量核實辦理同委員薪水一併報部查核可也等因當經行司在案兹據署布政使吳廷斌詳稱查晉邊墾務勘辦方始東爲察哈爾八旗地西爲伊克昭烏蘭察布二盟拾三旗地延豪三四千里一時斷難丈放完竣如原奏興屯設官各節規畫遠大動涉地方該大臣名爲出差實則駐節邊徼綏輯蒙漢擴興地利儼同官缺非尋常查辦各差計日竣事者可比而馳驅往來又非可專駐一隅更經制官缺費用加繁邊外局面褊狹各物昻貴購食物用數倍内地加以事屬草創凡連絡蒙部撫馭地商權宜所需勢難開報尤非從擾支給未能敷用查督辦吉林邊務事宜爲吉林將軍兼差歲支公　銀四千八百兩每月支四百兩該大臣籌辦東西墾務其總轄之劇經畫之難尙過於督辦邊務一差而侍郎本缺支俸極微並無吉林將軍支數且墾務綿歴時日端緖煩重督辦差使勢將與長江巡閱福建船政之設無殊此次經費由部核定卽爲經久規制更宜寛籌支用以期經久似非每月千金不能敷用惟晉省用欵奇絀不能力求撙節現擬請仿照督辦吉林邊務公費暫行酌加月支公費銀六百兩俟成效大著再議增加其勘地路費曁每月心紅紙張店支若干由晉省隨時會商核實辦理至擬支該大臣公費銀兩目下應請在晉省悮庫墊支將來卽由升科新地押荒項下分别歸還動用作正開銷庶以墾務所出供墾務所需於年例出入各欵皆無關礙以重度支等情請奏前來奴才覆查部臣擬按出差定章支給原應遵辦惟該大臣經二十餘旗之墾務節制數千里之蒙疆興利實邊事關久遠與尋常出差迥異亦係實情合無仰懇天恩俯念墾物緊要准令援照督辦吉林邊務公費酌加支給之處出自逾格鴻施所有援案擬加墾務大臣公費緣由謹附片具奏伏乞聖鑒訓示謹奏奉硃批户部議奏欽此 
[崇善片]  
　　再奴才閱看福州駐防捷勝營練軍演習德國新操步伐整齊陣式靈便施零撃排撃各槍亦能隨時運用動合機宜尙非徒襲皮毛者比查該軍於光緖二十四年十二月成軍起練後經署將軍善聨等奏請援照新建陸軍定章操練至三年視其成效如何再行擇尤量給獎叙奉旨允准在案兹演練已逾三年頗著成效奴才仍飭各該官兵勤加訓練如能始終不懈精益求精擬卽擇尤仰懇恩施獎叙以資鼓勵是否有當謹附片具陳伏乞聖鑒謹奏奉硃批准其擇尤酌保毋許冐濫欽此 
 
 

Page 14

 
 
[光緖二十八年十月初西日京報全錄]  
　　宮門抄諭旨均已錄前○直隷總督袁奏叩謝天恩摺○又奏謹擬天津常關歸併稅務司兼管辦法並酌提經費以資辦公摺○又奏調能員差遺片○又奏飭運司赴任片○又奏揀員調補都司片○安徽巡撫聶奏匯解俄法借欵銀兩片○又奏匯解英德借欵銀兩片○江蘇巡撫恩奏知縣病故開缺片 
[太子少保北洋大臣直隸總督臣袁世凱跪]  
　　奏爲叩謝天恩恭摺仰祈聖鑒事竊臣恭閱邸抄光緖二十八年九月十七日奉上諭朕欽奉慈禧端佑康頤昭豫莊誠壽　欽獻崇熙皇太后　旨　世凱著賞假四十日回籍葬親該督之母劉氏加恩賜祭一壇著河南巡撫派員前往致祭欽此跪聆之下感激涕零當卽　設香案望闕叩頭謝恩伏念臣自遭大故疉次陳請仰蒙温言而慰勉摩軀莫報刻骨難忘而臣母溯從棄養以來備沐飭終之典義方教子九州共聞天語之裒封誥榮親一品特極朝班之貴凡此恩施之渥沛均非夢想所敢期兹以卜兆之届時復荷恩綸之下逮深宮埀眷備及歲時饗祭之周詳慈母承恩永爲宗族交游之光寵在聖人孝治天下　莫大乎尊親在微臣身有自來感尤深於生我子孫世世荷高天厚地之隆施寒食年年奉淸酌庶羞以告獻雖恩榮之備至慚報稱之無由臣惟有謹將應辦事件從速淸釐尅日東裝戴星就道故鄉千里履霜而倍覺愴悽帝陛九重戀闕廷而敢有濡滯一俟葬親之事畢從此報國之日長除交卸起程日期另摺具報外所有微臣感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此 
[太子少保北洋大臣直隷總督虑袁世凱跪]  
　　奏爲謹擬天津常關歸併稅務司兼管辦法並酌提經費以資辦公恭摺仰祈聖鑒事竊查前准外務部咨准行在户部覆稱各關界限應照全權大臣所議常關分局在五十里以内者歸併稅務司兼管仍由監督派員隨同經理咨行飭遵等因現在天津常關歸併伊始自應詳擬辦法以期周密經臣札飭津海關監督唐紹儀遵照妥議在案兹據該監督詳稱天津常關歸併稅司載在公約自應遵辦惟應由該監督派委幹員一貝隨同稅司襄理一切其關内所用人員未便任意去留擬由稅務司先行商明監督秉公酌定意見相同方可施行至通商埠岸如須絫用洋人應由稅務司會同監督妥愼選擇在埠岸以外各口一槪不用洋人免與内地商民有所隔閡其所用洋員倘有人地不宜辦事不妥亦應由監督商明稅務司即行調撤以期得力又查從前各國都統衙門所徵内地稅課暫行按照進口稅則减半抽稅現在天津收回常關已復仍遵户部常關稅則徵收以符定章所徵稅課統由稅務司經收移道存儲備發賠欵要需其常稅項下除總稅司札飭稅司提出一成作爲常關經費外查歴年北洋大臣衙門曁關道署常年辦公並洋務商務各費向在常關稅課項下開支現雖歸併稅司前項仍應出自常稅亦擬提出一成撥解關署另欵存儲以資辦公等情前來臣查津海關常稅關係賠欵要需應責成監督會同稅務司認眞稽徵所擬辦法尙屬周妥其議提公費亦事所必需應請准如所擬辦理除咨部外理合恭摺具陳伏乞皇太后皇上聖鑒訓示謹奏奉硃批外務部户部知道欽此 
[袁世凱片]  
　　再津郡收還後百廢待興而理財籌欵諸政尤爲當務之急値此兵燹之餘民生彫敝非得廉明穏練者妥爲經理不足以資幹濟而安閭閻兹查有兵部郎中席淦品端學粹辦事結實又查有户部主事張瑱芳機誠幹練爲守兼優以上二員均歴京曹長於會計洵屬直隷必需之員合無仰懇天恩俯准臣調赴北洋差委藉資臂助如蒙兪允該二員係京職人員擬請援照墾務大臣奏准成案免扣資俸出自鴻慈逾格謹附片具陳伏乞聖鑒訓示謹奏奉硃批著照所請該部知道欽此 
[袁世凱片]  
　　再臣接閱邸鈔奉上諭長蘆鹽運使楊宗濂著開缺以三品京堂候補督辦順直機器紡織局事務長蘆鹽運使員缺著汪瑞高補授欽此應飭汪瑞高迅赴新任仍照舊兼辦各局事務除檄飭遵照外理合附片具陳伏乞聖鑒謹奏奉硃批知道了欽此 
[袁世凱片]  
　　再大名鎭標東　營都司員缺經前督臣李鴻章奏請以儘先都司孫貴初補授經部議駁行令揀合例人員請補等因臣查東明營都司係題調之缺自應揀員調補查有泰寗鎮標沿河口都司劉天章年五十歲河南許州武舉人挑取兵部差官中式武進士差滿以都司用選授玉田營都司於光緖八年十月到任二十一年調補沿河口都司該員妥實詳明諳練操防並無違碍事故以之調補東明營都司員缺實堪勝任亦與例章相符補無仰懇天恩俯念員缺緊要准以該員劉天章調合東明營都司以俾營伍除飭取履歴咨部外理合會同直隷提督臣馬玉崑附片具陳伏乞聖鑒訓示再所遺泰寗鎭標沿河口都司員缺直隷現有應補人員應請留歸外補謹奏奉硃批兵部議奏欽此聶緝　片再前准户部咨每年應還俄法英德兩欵本息分别認還一摺單開俄法欵安徽省攤派銀十二萬兩於地丁釐金雜稅項下請發每年分作兩次於三月内解交六成九月内解交四成按期解赴江海關交納不得稍有延欠嗣因佛郎磅價昻貴加撥安徽省銀三萬兩自光緖二十六年起隨同原撥銀數匯解等因均經轉行遵辦依限解淸在案兹查本年九月應解二批攤還俄法借欵銀四萬八千兩並續撥佛郎磅價不敷銀一萬二千兩共銀六萬兩飭據署布政使聨魁移緩就急於地丁正項項下動撥銀四千兩釐金項下動撥銀五萬六千兩共計庫平銀六萬兩發交號商合成元領匯解赴江海　道交納以便彚付等情詳請奏咨前來臣覆核無異除鈔片分咨外務部户部查照外理合附片个陳伏乞聖鑒謹奏奉硃批户部知道欽此 
[聶緝槼片]  
　　再前准户部咨每年應還俄法英德兩欵本息鈔單内開英德一欵安省派銀十七萬兩嗣又加撥磅價不敷銀四萬二千五百兩每年分作四次於二五八冬四個月接期解赴江海關道交納等因當經行司移會關局按年籌解分别奏咨各在案兹據布政使湯壽銘詳光緖二十八年八月應解本年三批英德借欵銀四萬二千五百兩續撥磅仃不敷銀一萬六百二十五兩共銀五萬三千一百二十五兩在於地丁項下動撥三萬三千二百兩又鳳關解存節省公費銀五千兩淸　充公銀一萬四千九百二十五兩共銀五萬三千一百二十五兩發交號商合盛元領匯解赴江海關道交納依限彚付等情詳請奏咨前來臣覆　無異除鈔摺分咨外務部户部查照外理合附片具奏伏乞聖鑒謹奏奉硃批户部知道欽此 
[恩壽片]  
　　再據江寗布政使李有棻詳稱新選鹽城縣知縣陳光勳係福建古田縣舉人由遇缺先選用知縣奉部選授今職光緖二十八年四月初一日到省繳憑尙未飭知赴任兹因感患時疫於六月初一日病故所遺鹽城縣知縣員缺江蘇省現有應補人員應請扣留外補等情詳請具奏前來奴才覆查無異除分咨部籍查照外理合附片具陳伏乞　　謹奏奉硃批更部知道欽此 
 
