# 1918 - 263 - 4916386

 

Page 1

 
 
   
 
 

Page 2

 
 
時評 
　　 
[○自顧] （冷）　何謂自顧。譬諸一人。必先自身行動自如者。　而後能出而與人角力。若與人角力之時。而　手足不能自由。動輒自行跌仆。則自己且勿　能顧。安能顧及他人。此自顧之解釋也。　今以南北之事言之。北方能自顧北方耶。南　方能自顧南方耶。吾恐兩方之相持相鬬。南　北方自爲計。其勢更急北之於南。南之於北　也。戰歟和歟。今且緩論。我先爲之忠告曰。盍　先自顧。　　 
[命令]  
九月二十五日大總統令　茲修正海軍艦艇職員令第五條第六條公布之此令又令　趙乃裕授爲陸軍步兵上校此令又令　陸軍總長段芝貴呈請授孫尚勤爲陸軍步兵中校裘聯會爲陸軍步兵少校均照准此令又令　許葆英舒厚德陳其采應龍翔均給予二等文虎章陶履謙馮逎章均給予四等文虎章此令又令　吳健給予三等嘉禾章此令又令　劉祖濬給予三等嘉禾章此令又令　丁傳靖給予三等文虎章此令　　 
[專電]  
○北京電　確息段昨已決定下野　現徐段正與田文烈商繼任田　尚未完全允諾（二十七日下午五鐘）○北京電　徐方面所述西南對徐　通電仍表示無可接近似去妥　洽之機愈遠外傳與西南有何　接洽均非眞相雖梁等尚在活　動而徐與西南除通電外未有　消息往來徐甚望岑陸等能先　以私人資格商榷現則不無失　望徐雙十節決就任今後時局　似聽其自然變化混沌狀態之　繼續恐不無甚長時日云云　　　　　　　　（二十六日下午七鐘）○北京電　某督報告天津方面有　人運動復辟徐急派人赴津調　查消弭（二十七日下午五鐘）○北京電　某方尚言馮運動長江　各省於雙十節前表示阻徐就　職但馮派絕對否認　　　　　　　（二十七日下午五鐘）○北京電　馮方面對長江一帶仍　有活動目的在段先下而後徐　就職但徐旣表示十日就職李　純等與徐亦有關係因欲避阻　徐就任之嫌終須待徐就而段　不去時再表示態度目下仍在　醖釀中（二十六日下午七鐘）○北京電　某方面接南京電今晨　奉軍兩列車開赴福建蘇軍有　所誤會將明光路線拆斷奉軍　退至滁州附近（二十六日下午七鐘）○北京電　蘇李督電敬（二十四）晚　突有奉軍兩列車到浦旣未奉　中央命又無奉督通文到蘇何　事乞覆（二十五日下午七鐘）○北京電　段急派員赴寗與李解　釋誤會並託徐方面間接疏通　　　　　　　　（二十七日下午五鐘）○北京電　臧致平敬電今晨敵軍　反攻灌口經辛劉兩支隊擊退　追至江東橋佔領之漳城不日　可下（二十六日下午七鐘）○北京電　童保暄因陳團背變將　留浙各營及輸送隊改編爲團　以補陳團之缺（二十五日下午七鐘）○北京電　龍軍統領袁帶前請募　兵十營尚未奉准今袁在港澳　被莫榮新緝捕甚急港澳官不　肯保護經龍濟光要求政府轉　商英葡公使已允保護　　　　　　　（二十五日下午七鐘）○北京電　劉存厚電平利失陷管　軍調防興安寗廣一帶防務空　虛職部不敷調遣請飭援軍速　進（二十五日下午七鐘）○北京電　劉存厚電唐繼堯在渝　在圖熊意王文華亦聯唐拒熊　唐熊意見似深請即乘機設法　又電稱中央無欵可撥請由四　川前存交行欵撥五十萬　　　　　　　（二十六日下午七鐘）○北京電　閩督前向日商借欵經　中央借定由滙業撥交　　　　　　　（二十六日下午七鐘）○北京電　薩鎭冰與黃培松携欵　二十萬明日赴閩　（二十六日下午七鐘）○北京電　梁因漢口方面有傳其　向徐提出妥洽條件之說昨特　致函各報否認蓋恐觸段派之　忌新舊會同時解散之主張梁　尤不肯承認（二十六日下午七鐘）○北京電　今日衆議院議決參院　咨請規定孔子聖誕即夏正八　月十十七日爲聖誕節放假慶　祝懸旗結綵（二十六日下午八鐘）○香港電　粵省議會議長偕議員　六十餘人聯電肇慶挽留李耀　漢（二十七日下午三鐘）○香港電　廣東軍警俱樂會李福　林魏邦平昨集議反對軍政府　罷免省長以軍政府無此職權　爲理由（二十六日下午六鐘）○香港電　莫榮新通電取銷陳炯　明潮惠鎭守使職（二十六日下午六鐘）　　 
[外電]  
○哈爾濱電　美國赴俄經濟救濟團今日在此開始辦公　　　　（二十六日）○大阪電　大阪東京間之交通已恢復一部分田禾爲大風所　損之消息傳出後米價飛漲現因交通梗阻故損失眞相未能　詳悉惟知河道水溢者甚多而已西京與大阪間某鎭被淹延　及稻田二千五百愛克（每愛克約華六畝）（二十五日）　　　　　　　　　　以上路透電○北京電　海軍部以海軍官佐考績規則與現制不符巳修正　呈請公布　（二十六日）○北京電　國慶節新總統就任將頒給京內外大批勳章　　　　（二十六日）○北京電　內務部呈准將蘇鄂浙各省水陸警廳長王桂林徐　國樑何錫蕃溫朝詒趙會鵬徐列恂等六員以簡任職存記　　　　　（二十七日）○浙江電　浙添設橋工事務分局以杭關監督沈爾昌兼任局　長（二十七日）　　　　　　　以上中孕　信社電 
 
 
 

Page 3

 
 
○北京電　本日衆議院議決組織委員會選舉委員十三名調　查中國銀行之賬簿又參議院決議以陰歷八月二十七孔子　誕生之日爲聖誕節（二十六日）○北京電　和蘭公使館員於本日訪外交部探詢中國政府對　於奧國和議提出之意響而陸總長言關於此件尚不能答覆　　　　　（二十六日）○北京電　美國代理公使於昨日訪陸外交總長爲中國政府　設立製藥公司銷售鴉片則與美國政府一千九百十二年對　於和平會方爲中國之保證理由相反以爲質問　　　　（二十六日）○北京電　政府因湖南南軍攻勢激烈目下將由陝開往四川　之許蘭洲一旅調往湖南又由山西派一旅前往陝西本日已　發電令（二十六日）○北京電　政府所制定之東三省巡閱使官制共十一條其大　要如左○巡閱使直屬於大總統巡閱東三省軍務○巡閱使　公署由巡閱使在其區域內指定地點設置之○置參謀長參　贊巡閱之事○置參謀若干名輔佐參謀長○置秘書長一名　秘書若干名○置副官長一名副官若干名○設軍務軍器軍　需軍醫軍法五處○以上五處各置處長一名○參謀處副官　處秘書處各置課員若干名○置雇員以處理分屬雜務○○　木條例自公布之日實施　（二十七日）○北京電　張作霖本日致電政府表示政府制定之巡閱使官　制有不滿足之意爲具陳意見將派代表進京陳述云　　　　（二十六日）○北京電　李純於昨日電致政府詰問奉軍運往閩省何不先　來通告與敝處接洽　（二十七日）○北京電　李純對於奉天軍之南下一面派軍隊阻止之一面　電致政府詰問其理由政府即地本日覆電辨明云該軍隊係　輸往福建並無他意云云　（二十六日）○奉天電　前電中國兵在北陵附近暴行事件巳報告關東都　督府昨夕又有向滿鐵道線路上置枕木者恐亦係該中國兵　之所爲（二十六日）○奉天電　傳良佐周肇祥昨日前往哈爾濱　交通部鐵路顧　問平井博士擬於明晚來奉前往北京云（二十六日）○漢口電　陸榮廷岑春煊於二十三日電致王督軍云於徐東　海就職以前須謀妥協其能否成立時局之結解攸關能得會　同蘇浙軍通電請願更妙云　又唐繼堯與熊克武顧品珍趙　又新于右任張鈁王文華王天縱黎天才等同靖國軍等一致　希望妥協但舊國會之恢復與段內閣之維持不能犧牲以此　意囑王督軍爲調停者　徐東海電告王督軍曰關於南北息　爭於叚氏之疏通較易但段系之實力諸人尚固持片南俟婉　曲商量此輩讓步至來電主張乞馮君發布停戰令以愚意觀　察不若南北軍事長官一致請願最好云　曹錕電致王督軍　曰妥協請願之事實固可也然時機未至副座一席巳存留爲　時局調停之餘地而新國會只駛利虞難益國家其存廢非能　速定時局也　雙李純來電極言不可不速行南北妥協之所　以且云徐東海雖就任西南尚能疏通然如段氏留任則西南　絕對不承認並倪嗣沖有組織內閣之說則調停更覺困難矣　云云　（二十六日）○漢口電　聞粵川鐵路督辦詹天佑因鐵路工事費不足向某　美國人借欵八百萬元已申請交通部俟其允許爲借欵契約　及訂購材料將有渡美之說云（二十六日)　　　　　　　　　以上東方通信社電　　 
[戰電]  
○里昂無線電　法軍大本營公報云今晨法美軍互相聯絡在　亞貢境取攻勢戰況極爲美滿法軍在亞貢之西於數地點深　入六啓羅邁當現戰事正繼續進行（二十六日）○里昂無線電　美軍大本營公報云今晨美軍第十四軍團在　凡爾丹西南廣二十英里之陣線進攻敵軍移前陣線七英里　奪獲福爾奇瑪倫柯爾·勃脫卽柯爾·奇柯爾·脫里倫柯爾　等業林（二十六日）○里昂無線電　土軍在巴力斯坦完全敗北失去巴力斯坦全　部德土軍瓦解聖桑特爾已下聯軍乘勝沿約爾丹河前進俘　敵五萬餘人並獲大砲二百零五尊（二十六日）○里昂電　今晨法美軍在亞貢兩面進攻戰事進行頗爲順利　法軍在亞貢東而數地點前進六基洛邁當　美軍公報云今　晨美國第十四軍在凡爾登東面攻擊廣二十英里之敵軍陣　線前進七英里佔據福爾巨業林瑪蘭柯爾·白桑柯爾·桀爾　柯爾·特里蘭柯爾四鎭（二十六日）○亞姆斯特丹電　柏林消息謂當道現準備令美資及亞爾薩　斯榮蘭其他各處似將處於敵人射遠砲射程內者之居民從　速退出足徵德國當道現亦爲亞爾薩斯勞蘭憂慮也　　　　（二十五日）○里昂電　土軍完全敗北聖央達克巳爲英軍佔有敵人已失　巴力斯坦土軍已無抵抗力協約軍現於約爾丹兩面追擊敵　敗軍共已俘虜五萬餘人獲砲三百六十五尊　（二十六日）○倫敦電　路透電社得悉英軍在巴力斯坦所獲之砲三百六　十五尊現信乃被滅之土國二軍所有之全數英騎隊現逼近　漢志鐵路之安滿鎭阿刺伯兵巳佔據距瑪安北面三英里之　桀爾登土軍陣地巳於約爾丹東面破裂爲二且皆與台瑪斯　克斯隔斷勢殊危急土軍之得逃者數必無多（二十五日）○巴黎電　巴爾幹法軍大本營電稱敵軍雖得德兵援救仍在　向北退走其後衛亦仍在摩拉斯蒂爾西北泊里列浦之外奮　力抵禦（二十五日）○倫敦電　路透電社得悉塞軍已佔據伊虛蒂浦鎭　　　　（二十六日）○倫敦電　海軍部宣布公報如下　上月英國協約國中立國　商船被沉者共三十二萬七千六百七十六噸英國約佔十七　萬六各噸（二十五日）○亞姆斯特丹電　德國外交大臣辛慈海軍大將在聯邦議會　演說論及奧國媾和通牒謂德政府之意今尚非續申此請最　適當之時機蓋敵國方醉心於勝利不致受納此請也惟旣已　提出則德土布三國唯有贊成而已繼乃論及世界大局謂入　俄之協約國遠征軍因有種種困難不致由末滿海濱續進又　謂德國已允以覊留西班牙之德船賠償所沉西班牙之船以　一抵一俾昭公允末乃論及東歐之和局曰儘力保守白里斯　特里土夫斯克之和約實德國與其同盟國之利也　　　　　（二十五日）○亞媾斯特丹電　德國聯邦議會委員會開議時德首相赫特　林伯爵演說略謂德國人民因戰爭可怖之壓力及於戰爭中　所受之艱苦窘迫多怏怏不平此爲諸君所共知者但此種觖　望若因戰事現狀而起則非事理所應然云旋言及夏季攻勢　之失敗德首相謂時局雖屬吃堅但無可恐慌之理由以目前　事勢尚不若一九一六年夏季之惡劣也奧國今據有意地頗　多而德軍近數日內抵禦西境英法美軍之情狀足徵德軍舊　有之精神今仍存在協約軍擊破德軍之謀將歸失敗故國人　殊無自喪其信任之理若張皇失措則直無人格之卑鄙懦性　耳與登堡與魯杜夫兩將軍當能應付時局如前所爲敵人預　料勝利之呼聲行將銷滅但國民禦外之團體力必不可渙散　尚望國內爲父母者勿任其前敵子婿稍存國事皆非之想此　次戰爭在德國爲自衛之戰爭前所以侵比者徒爲自衛計耳　國猶人也個人自衛法有專條然則國家亦當有自衛之一法　規也當時德國若不迅速行動則敵國必先我而侵入比境矣　德軍初入比境即願賠償金錢爲比國允守中立之交換條件　迨攻陷里愛巨後又重申此議德國天良固頗皎潔也德國無　謀取世界覇權之意今之世界戰爭英皇愛德華之著名圈圍　政策早於若干年前　備及之戰事之導炎線非普魯士軍人　所燃當德皇於最後時間仍欲保持和平之際俄國軍人黨不　從俄皇之志願竟下俄軍動員令於是戰事遂不能免德國於　此可從容鎭定以待後世之評斷焉敵人散佈僞言眞相乃蔽　致使敵國人民多恨德國雖有強健公正之士亦不能發揮言　論法總理克勒歐沙民上屆演說狂憤組厲爲前所無云云後　言及美國之備戰並抵笑英國之承認捷克斯拉夫爲交戰團　末稱西境德軍堅若鐵壁決不破裂而德國潛艇戰爭之進行　其減少敵國噸位限制美國接濟之事業雖緩而穩將來終有　一日敵人將自悔悟不待世界半遭糜爛其人類之精壯者盡　死於戰地而圖結束戰爭吾人今日之事業爲固結團體鎭靜　堅毅以衛祖國赫特林伯爵復申述彼殊贊成列國會議惟須　擔保與會之國享有平等之權利又稱限制軍備之議大可開　會討論末乃約述關於海上自由前具之意見　白魯明化氏　代表海軍部演說謂潛艇出戰者自軍興以來從無如今日之　多者（二十四日）○華盛頓電　財政部宣稱第四次自由戰債六千兆元當年四　釐二毫半起息二十年滿期十五年後政府有收回之權　　　　（二十五日）要聞一 
　　 
[○北京特別通信] （二○六）（　萍）　　　　　　　　　　北京報界之風潮　　　　　　　　　　　政治問題之波及自北京新聞交通社傳布所謂一萬萬亡國大借欵之新聞研究派之晨鐘報國民公報大中報政學派之中華新報孔教派之經世報以及大中華民強亞陸等發載其新聞客凡八家二十三日之晚新聞交通社先被警廳拘去何某等兩人二十四日之晨凡會登載此項通信稿者一律受警廳停止營業之處分而各報社中之經理編輯亦復紛紛由各區署飭傳到廳除籍忠寅（大中）陳煥章（經世）以議員資格未受拘留外二十四日之晚始准各報經理編輯人取保候傳爲第一步之發落北車新聞界受此迅雷不及掩耳之挫折提及此事無不師虎色變以爲前此所未有然其內容原因如何則鮮有知之者愚述其一二所以留北京報界之紀念也此案之由來乃起於某方面之一種匿名投稿內叙一萬萬大借欵之條件信面或書 [唐緘 ]或書 [李緘 ]投送於各通信社者每皆大同小異顯係出於一手且其中含有政治作用亦極明瞭新聞交通社不嫌其爲匿名而傳布之各報館雙因新聞交通社所傳布而登載之釐天動地之風潮遂一發而不過再查風潮發生之動機乃起原於某某兩派之暗鬬蓋確聞某國務員於中秋之前一日接到東京章公使發來一電頗有關於某項借欵問題之消息某總長與某次長商之且約同至國務院擬爲詳細之報告然各處之匿名投稿卽於第二日出現於報界於是某總長引以爲疑於是段合肥聞而大怒合肥旣怒即令秘書撥稿中有破壞邦交擾亂秩序顚覆政府等語督辦參戰處函達警備司令部警備司令部又函達京師警察廳對於新聞交通社及各報館下此嚴厲之處分實則欲於此查得王動之人爲此示威運動非盡與報介爲難也某次長受此嫌疑復稱病不視事者兩日某某兩系之惡感從此益深茲事不過其破綻之一端耳警廳旣明乎此惟注重偵察主動之人其餘各報每多加以以安慰且許爲將來設法恢復各記者旣准保釋候傳而新聞交通社王任之拘留如故然據知該社者所云則主任何某殊不甚親自管理新聞事其以匿名信件傳布初亦屬於無心主動何人似不易查得實據也然則結果不過犧牲一通信社八報館而已（九月二十五日）　　 
[○歐戰特約通信] （六）　　　　　　　　　　西歐戰區最近之形勢在已往之一星期中西歐聯軍之大攻勢愈形猛烈戰地最活動之部份以前僅自伊泊爾起至萊姆止今則幾包括法軍陣線全部九月十二日美軍與法軍聯合在凡爾丹東南廣七十五啓羅邁當之陳線進攻美軍在此役中已表示其大國民這態度九月十二十三兩日之劇戰美軍將德軍自一九一四年開戰以來所扼守之聖米葉凸隅完全剷除如大風之掃落葉投之於美的防線之外（參觀附　）兩日中俘敵二萬餘人並獲砲二百餘尊軍用品無算德軍對於美軍價值之估計今巳自知錯誤彼德人前會詆英軍爲（蕞爾之軍）前進攻巴黎時亦目美軍之參戰爲一種恫嚇手段今德人巳知美軍之價值矣將來戰事進行德人所未盡晚者當能恍然大悟矣目前德人正翹足而待奧國間接提出之和議奧國在盟國中所佔之地位極爲可悲奧國政治家所受之痛苦果如何乎始也德人迫之使向俄國宣戰繼也強迫奧軍使之作戰於德軍陣線後方終也復強令其靦然向列國乞和彼德人者方以爲隱身奧國之後坐享其利與榮譽及尊嚴無關然協約國未易欺也要之奧國之嘗試手段奧國政治家實負賠償之責此次德國之攻勢的議和運動失敗必向其國民痛陳協約國態度之曖昧而求國民最後之犧牲彼德人者唯有俯首聽令而已　　 
[○李蘇督對時局態度]  
天津某報載南京消息云長江督軍組織各平會議由漢移寗開會正在暗中進行主和派自東海當選總統後擬於未就職前預籌解決時局辦法俾大局早歸統一以期達到息事寗人之宗旨李督壽辰中央及各省代表　集寗垣方謂乘此可達和平計畫諜段合肥武力平南政策雖倒閣亦不肯撇手其代表陳廷訓奉其意旨在寗參與秘密會議與倪嗣沖代表李玉麟極力反對致令和議復梗而王廷楨何紹賢皆爲此次運動主和之最有力者受河間密意得李督習同由京偕行南下無論生何阻力總以集合各方面代表　定具體辦法再電雙方罷兵爲目的日前壽事巳畢即在軍署開會討論三小時列席者王廷楨何紹賢孔慶塘楊俊卿朱琛甫張仁奎馬玉仁白寶山陳調元齊變元及魯豫鄂贛各省督軍代表等李督發言極其痛切謂諸君遠道來寗慶壽敝人實不敢當但政局變更戰禍終無寗日湘桂閩奧陝川滇黔戰線延長幾無一片乾淨土近鄂西贛南發生兵事魯豫皖盜匪猖獗我蘇徐淮海匪患尤甚大兵四出痛剿迄今尚未肅清對內言之兵炎匪禍民不聊生握兵符者各抱地盤主義逞兵相爭問心已覺不安況西北風雲緊急出兵防邊倘有疏虞即見危險際茲全國人心厭亂渴望和平應即先息內訌而禦外侮惟是西南方面提出條件未免苛刻近對於東海當選又不承認欲求南北妥協辦法諸君愛國當甚於我有何政見請爲抒陳云云各參與會議人均無意見發表聞何紹賢當場提議兩種辦法○電請馮總統於未卸任前發表停戰命令○電請以明令罷免段職爲交換承認東海之條件據聞何之所提辦法係某要人授意并未經衆表決未識能否辦到也據上述消息則李督主和之活動巳有積極氣象惟北京方面則謂李督二十四日確有一統密電來係轉據部下所請希望時局和平解決但措詞頗爲婉轉略謂頃接朱鎭守使熙等　日（二十二）電稱南北稱兵迄無無寗日國人厭亂思治蓋有同情大勢所趨時不可失促純車申前議出任調人并請大總統頒布停戰命令速議和平解決之法等語查該使等情詞懇切愛國具有摯誠初無他種觀念惟跡近越俎當已嚴電申戒恪守軍職勿再多言當此羣情浮動之秋實國家存亡所繋應如何早決大計以定人心仍候鈞裁云云觀於此電似李督對時局尚未必有強硬主張也　　 
[○時局問題雜訊]  
邇來議和之聲邇漫宇內據政界消息原因雖極複雜然其促成此種聲浪者約有三端○外交界會以私人名義有所忠告○吳佩孚通電主和以致前方軍心渙散○在野各要人運動議和極力鼓吹又據軍界消息近日南北妥協之聲時有所聞刻下蘇皖閩浙鄂湘贛七省計議恐有匪徒利用此等風傳乘機在戰區交界地點有擾亂秩序之舉特爲實行聯防以保治安東海當選後以解決時局必須集思廣益前特商同國務院通電北方各省區長官徵集意見日來已有多數覆電到京聞各電內容主張速謀和議者巳在十分之五主張一面維持續戰一面圖和者則有十分之三仍主持再戰者僅有十分之二主戰之勢可謂弱矣東海前晚會致唐少川電一件（此電係致日本東京）內容略述政爭終須解決稅駕異域無補時艱請其速回廣東向雲階（即岑西林）幹卿（即陸武鳴）處力爲疏通徐東海馮河間段合肥刻因中樞政權遞嬗之交風雨飄搖之日若無善法維持必至政務停滯人心惶惑影響所及恐前途益形紛擾故特預籌維持現狀辦法聞擬於雙十節以前中央再召集各界要人會議一次其所議之件則係關於立法行政軍事外交財政諸大端而於維持地方秩序恢復金融等項亦有具體之協議並聞此議在新舊總統交替以前積極進行而交替後尚有一次之大集議邇來各種辭職之案達到國務院者極多類如曹兼財政某某兩督軍以及駐蒙　辦事大員陳毅陸興祺與某佐理員等均有特別理由政府對此已分請徐馮兩總統核奪聞東海河間均主張擱置容時局稍定再行妥議辦法故已將該項呈文一律封存段總理決心下野前巳屢有表示惟以新總統尚未就任並經東海勸挽勉爲維持茲聞段氏最近已與東海面商擬先下野俾便改組內閣之一部並力保田文烈錢能訓兩總長請東海簡擇其一以爲繼任之總理大約此舉將成事實聞外交團前日復在某使署密議所議之件一爲保護福建外人問題一爲協約國聯合軍由海參崴分駐滿洲里問題一爲南北將來和議成立後各國要求賠償各處旅華外人所受損失問題外間有謂會議及承認西南爲交戰團者其說尚屬不確四省經略使曹仲三援粵總司令張子志前晚來一聯銜要電分致府院及徐東海內容略稱曩自前方多故遂致議多手續迄未進行然日來第二任總統正式選定前途頗抱樂觀今承殷殷諄囑　芝等決意力爲擔任維持現狀俾紓中央厪系至於南下問題亦必積極進行 
 
 
 

Page 4

 
 
本行成蹟斐然可觀經驗素稱富裕機器工程部辦理發動機 
及電燈廠全部機器具有專長並延請工程師駐華指導機器之設施繪圖說明裝配各種大小機器運售 
電汽機器及材　　安迪生奇異電燈　水輪　汽鍋引擎　渦輪汽機及零件　光線及絶緣之電線電　　　濕電連　　力機及全部器物　水泥建築物料　平速機　抽機　汽管及附件　工程儀器材 
料　黑鉛粉　玻璃　油漆等 
本行爲下列各廠獨任代表 
世界最大之電器製造廠美國奇異　電器公司 
美國　輔電器公司　各種電機電料 
美國安迪生奇異分廠設立　　製造電燈 
嘉兩平速機公司　平速機 
固寳製造公司　抽機（卽邦浦） 
貝納波玻璃廠　各種玻璃 
　　　士　　各種油漆 
人牌油毛氈公司　屋頂布瓦 
安迪生儲電公司　乾電池濕電池 
國家炭品公司　各種炭品 
丕爾登水輪公司　水輪引擎等 
聯合機器公司　各種機器 
花旗橡皮品公司　各種橡皮品 
花旗黑鉛粉公司　黑鉛粉 
國家鉛漆公司　紅丹粉二白漆 
上海美商慎昌總行啟　分行 
北京天津張家口庫倫濟南哈爾濱漢口長沙海參威廣州香港紐約 
[先施公司東亞酒樓大擴充]  
樓下發售中國美酒 
上海中西菜館何止數百而論其鋪設之華麗佈置之精緻酒菜之佳交通之使允推本公司之東亞酒樓第一 
兹復於南京路二三樓擴充中菜間數十並於樓下發售中國選莊美酒與樂園新闢之二三樓同日開幕是無異錦上添花各界仕女盍興乎來 
陰曆八月廿四開幕 
[中華德醫學會私立同德醫學專門學校招生]  
入學資格中學畢業持有文憑者免試與之有同等學力者試驗及格入學　試騐科目　國文理化　試騐日期陽歷九月廿二廿三廿四廿五下午一時在本校考試　開學日期陽歷九月十六號　報名處白克路廿四號　新世界對門董振民醫室　老靶子路八十八號孔錫鵬醫寓　霞飛路誦仁醫院　大馬路望平街口龔元炳醫室　麥根路本校（報名時隨繳証金二元簡章函索卽寄但須附郵票一分一　校址上海麥根路十九號德國栢林大學醫學博士中華德醫學會會長江逢治啓 
[泗涇青浦閔行華南七乔　大昌公司]  
大昌嬰　牌　公司向英美　公司定　嬰孩牌香紙其　芬芳　潔呼吸無滯物美　　有口皆　故滬泗發行以來購吸者咸有廳接不暇之勢本公司爲推廣起見特在泗涇鎭　立大昌分公司爲專銷靑浦全縣閔行南橋莘莊七寳　處如在此各埠範圍之内同志諸君欲分銷請至本公司　洽歡迎之至　泗涇大昌煙公司石一靑謹啓 
[聲明]  
前有壳件洋行拍與施豐泰沉没泰和輪船一只在江蘇通州白毛砂江面已售與唐君爲業倘有在股諸君憑股單向施豐泰自行理直登報後限定三天過期作罷此佈 
[日商福壽堂大藥房廣告]  
本藥房在日本發行自製各種靈騐藥料有年全國名馳頗爲信用並運售化學材料醫生器具等一切俱已齊備今因推廣營業普銷中　起見故此先設支店于上海俾華人之樂于信從者即便捷就近購取現在創設伊始無論另躉一槪歡迎定價極廉較之日本總　上海店更克已名目繁多不能細載另備細目章程函索即寄　虹口乍浦路天潼路北首便是 
[南京陡門橋昌記襪廠廣貨燈料磁器分設堆棧廣告]  
本號開設水西門内油市大街歷已久年承蒙長江津浦各埠信寳通商互相稱譽自去歲添辦洋廣雜貨以來因來賓擁擠店屋窄小招待不週今特設堆棧於講堂大街石庫門内以便貴客賜顧有所便利並向東西各國採辦燈料機器時新花式冬令絨貨等品一應齊備以便各商選擇採辦兹於八月二十四日成立開暮在三星期内定價别從廉　　諸遭惠顧之雅意也此佈 
[上海中洋藥房新鮮牛痘苗已到]  
時入秋季男女小兒因種牛痘正得其時可免天花及一切瘡毒傳染各病之虞而獲益匪淺本藥房特由東京續運實爲第一妥當之牛苗也如荷　惠顧不論另拆躉批則價務不克已耳 
[請速購影宋刊友林乙藁一弓彌寗著]  
史公弟子鄭中卿棫手書精鐫流麗娟秀兼饒古趣杜宋槧中别具丰神明代覆本已失眞面然亦不易獲此爲士禮居黄氏所藏孤本今歸百宋書藏袁氏再三商懇始允假印照原樣影出朱墨燦然無異宋本誠至寳也祇存百部好古者萬勿交臂失之每部大洋五元寄售處上海商務印書館 
 
 

Page 5

 
 
   
 
 

Page 6

 
 
要聞二 
　　 
[○北京報界之借欵厄] （一）北京報界因二十二日報端登有新間交通社一萬萬元大借欵之消息由徐樹錚以督辦參戰處名義特交京幾警備司令部轉函警廳按照戒嚴法將新聞交通社員及登載此項新間之大中報等主任分別拘傳訊問（按是日京報除安福派報紙外多轉載此項消息故牽涉極多）一面先處以封閉及停版之罰連日正在根究中內幕如何雖未暴露但報紙自有借欵消息以來（入民國後政府常在借欵度日之中故借欵消息爲報紙所習見）受政府之重視殆未有如今日之甚者故此事反引起各方之注意茲將京報中消息轉揭如下　二十五日甲寅日刋云昨日北京數家報館因登有新聞交通社通信有鳴呼又有亡國三大偕欵一則由警察廳准警備總司令函請將新聞交通社及最初登載之數報館執行封閉並於前晚將新聞交通社之經理人傳去嗣又於昨日將被封各報之經理編輯人傳去經幾次訊問之結果由警察廳決定令各報經理編輯人取保候傳至已經封閉之各報是否猶能繼續出版至昨晚十二鐘止尚未得有確實之報告北京報界經此種空前之風波誠報界最大之不幸及聞取保候傳消息之後同業者始稍爲釋然至當局對於此事究竟如何辦理此則關乎當局愛護與論之程度及輿論命運之前途故一般人極爲注意茲先將被封各報社及到廳諸君姓名誌下○新聞交通社何重勇○大中報孫幾伊○晨鐘報梁南生○國民公報禾詳○中華新報康心如張季驚○大中華日報葉一舟之弟○亞陸日報未詳○經世報陳煥章○民強報　毅夫至其他事容調查清楚詳細報告更將各通信社所報告者彙誌於下○北京通信社云前日京中各報有登載一萬萬大借欵一條其中牽涉太重昨聞此事範圍擴大昨日京師警備司令部函知警察廳於前日　間將新聞交通社何某拘去昨日早晨復將登載此條新聞之大中報晨鐘報國民公報中華新報等五報館主任傳到警察廳又將牽涉登載之亞陸日報經世報等三家主任傳去到廳聞各報主任昨日均未放出大中報等五家已有勒令停版消息但亞陸日報等三家今日亦未能出版其被拘傳之王文聞故意造謠洩露秘密亡肆登載等語詳情如何容探再誌（按此消息中央日報等載之）○亞東通信社消息云前日新聞交通社發出一萬萬元之大借欵一稿京中各報如晨鐘報國民公報大中報中華新報經世報大中華日報民強報亞陸日報等均經登載其事聞警備司令部以此項新聞涉及軍事外交特於昨日通告警察廳傳訊該報館等及該通信社總理編輯人員根究此項新聞之來源並一面將該報館等及該通信社封閉不令出版云○報界同志會消息云日前新聞交通社通信有鳴呼又有亡國三大借欵之新聞一則本月二十一日亞陸日報經世報中華新報國民公報晨鐘報大中華日報北京民強報大中報卽據以登載經督辦參戰事務處查出以此事毫無影響該通信社首先揑造各報隨聲附和顯係有意誣衊於國交治安均極有妨害咨請京幾警備總司令部按照戒嚴法辦理司令部亦以關於軍事外交事項迭經誥試審愼登載而該人通信社及各報館不但不加檢點又復故意造謠實屬自干法紀遂函請京師警察廳將該通信社及最初登載之數報館執行封閉並查傳該通信社各該報經理編輯人等嚴詰內容分別訊究警廳當即令各該管區照辦聞昨日巳將各經理編輯人傳解到廳由司法處訊問後旋即取保候傳將來如何處置想官　　有正當　　物也（此消息公言報載之）○　　編釋社消息　　　　　　交通社有受警廳傳問之發生　晨（二十四）又　　京某某等報記者亦受警廳傳間本社社員　到新聞交通　調查僅有僕役數人看守詢知被傳者兩人又赴警廳方面調查由知被傳之人頗多下午正由該廳司法科詢問因何案由廳員絕對不肯宣布另從他方報告似與某項借欵之記載或有幾分　係詳情如何未便披露總政府素愛護正在明芽之新聞事業必能公平處斷也據此幾種報告始末情形閱者當已瞭然矣又二十六日甲寅日刋云前晚餘新聞交通社　重勇君等尚未保釋外餘皆取保候傳警廳對待各記者甚爲文明至案件之發生係由督辦參戰處函致警備司令部內有損壞邦交擾亂秩序　覆政府顯係有人主使等語警備司令部據以知照警廳略稱關係重要之新聞應愼重紀載已會三令五申今某社散布某項新聞某某等報不加檢點即行登載咎有應得等語而警廳之布告再加和平惟卽令停止營業飭傳審訊前日經警廳法官問明情節報館記者說明此項新聞係據通信社稿轉載其後別家通信社有辯明此事之稿亦照登錄實係守有聞必錄之養並無他意故訊問之結果即於前夜令各取保候傳各報記者即均回復自由惟新聞交通社之何重勇君尚在對質大借欵新聞雖由該社首先發布但聞確係外間匿名信之投稿且新聞編譯社亦會聲明接得此項匿名信之投稿可見此項匿名投稿並不止於該社一家故一般人皆望警廳之平允處置聞警廳現正在審酌之中報界同志會幹事諸君亦關心同業四出疏通昨從各方面訪問悉此雜警廳辦理異常平允對於各報記者均甚優待前日供詞不及畫押昨日各報記者均係奉諭自行前往補行不再票傳至各報原奉令停止營業待此案完結之後仍可希望繼續發刋又安福派某報云（以下均因辭冗節錄）先是北京新聞交通社發出一稿歷述政府與某國締結借欵條件借債一萬萬元之事乃　民俊報晨鐘報大中報英文導報等凡屬研究系一派之報紙皆大書特書據以爲實中華新報亦揭載之以上諸報蓋未嘗無意味存乎其間也乃向無宗旨之民強報大中華報亦據而揭錄則殊不可解計是日登載此項謠言之報紙約有九家即民強報大中華報經世報國民公報中華新報亞陸日報大中報晨鐘報英文導報等九家之多本月二十三日（即前日）京師警察廳奉警備司令處函命逮捕發佈此項稿件之新聞交通社社長何仲容之後即派警察多人赴後孫公園新聞交通社將該社社長何仲容先行拘去復於二十四日（即昨日）早晨票傳登載此項新聞之大中報晨鐘報國民公報中華新報經世報大中華報亞陸日報八家主任傳至警察廳詳細訊問此項謠言之來源並一面將該報館等主任暫行拘押聞太中報晨鐘報國民公報中華新報民強報五家已有封閉消息而大中華報亞陸日報經世報三家其勢亦不能出版至發佈此項謠言之新聞交通社亦已停止發行矣新聞交通社社長何仲容安徽人北洋陸軍學堂畢業生會隸軍籍顧以性情亢爽鬰鬰不得志前年會在北京北柳巷創辦民言日報因復辟亂起宣告停版乃改辦新聞交通社何氏爲人性直日快而腦筋亦甚單簡往往易受人騙至於此項謠言則不知何氏何所據而云言也聞北京著名之新聞記者中如汪君建齊康君甲丞鳥君澤聲等對於此次報界之厄運頗爲歡惜擬設法維持而尹君小隱伍君　晨則主張設法取締通信社以爲杜絕謠言維持報紙之方法蓋自通信社發生以來北京報界幾受其完全之操縱而散布謠言攻擊當道尤爲通信社之特長茍不加以取締將來北京報界受其牽累者尚不知凡幾北京日報總理朱淇君亦會深慮及此其實爲報館計與其月費數百元之通信費不如移此數百元多聘宗旨純正　情穩健消息靈通新聞確實之訪員尚可免去造謠滋事之牽累也惟吾人對於此次報界之事有不可解者即政府對於華文報紙則秉法以繩而對於英文導報則寬大置之意者政府未嘗留意英文報紙而未加深究乎此則吾人所不解者也京師警察總廳將各報記者票傳到廳之後即追問此項新聞之來源各報記者答以此項新聞係根據通信社來稿並非自撰惟當時編輯人未免疏忽未能詳細調查率爾載出嗣後查明確係傳即擬辨正適別家通信亦有辯明此事之稿遂即照錄記者等對於照載此項新聞本無成見不過有聞必警而已訊問旣　　　　司法處即命各報記者於答詞下簽名盡押以得　　因爲時巳　皆不及簽盡遂命取保阿館聽候傳間各報記者均於前晚九時許取保外出惟新聞交通社社長何重勇尚未准其取保警察廳訊間何重勇君因揑造謠言發布此項稿件何重勇答以此項稿件係外間投稿新聞交通社對於政治上向無黨見主張本甚和平但此事疎忽之咎實無可辭此事發生後警察廳對於各報記者皆甚優待故前夜各報記者均得取保外出也以上兩報消息雖互有詳略然在京報中巳紀載爲較詳自此案發生後京師報界除純粹政府機關報外皆極不平茲錄惟一日報以見其凡昨日記者見政界要人某君詢以此次報界風潮政府封禁報館至八家之多不特民國所未有亦前清所未有政府此等舉動是否適合某君答言政府欲齊一國民之耳目以發號施令振起國民之精神自不容有造謠誹謗者日聒於國民之側以淆亂是非此歷來法家之治皆如是此次政府之對待報館茍以此說律之當未可厚非也記者因對某君云報界之是否造謠另爲一事予不敢決但政府欲以封報爲模傲法家之治則予竊以爲大謬法家之治必當全套爲之不能學其一枝一節如執一爪一甲而謂之爲人此必不可也法家最重在不侮鰥寡不畏強禦今軍人不聽政府號令妄通電以淆惑聽聞政府不能執法治之外國報館之在京師自由發言觸政府之忌政府亦啞忍之而無如何今徒施威於勢力微弱之報館是謂務小失大輕重倒置法家之治必不如此也況乎共和國家更當有法律借欵之事若爲登載失實則可以飭令更正此說又確自西報發出今政府不能封禁西報豈徒爲淵敺魚亦令外人取笑故與其過刻母甯失之寬政府素來尊重輿論今次之舉事後平心思之或不以吾言爲罪也　　 
[○新國會衆院開會紀]  
　　　　　　　　　　　質問中交京鈔案　　　　　　　　　　　　曹總長出席答覆　　　　　　　　　　　　　因無結果須再質問二十四日下午一時開會王議長假副議長劉恩格主席不足法定人數兩次延長至一時五十四分始開議在場人數二百二十人秘書長報告收到參議院咨文議員建議案質問書及催開憲法會議之提議案各件主席諮詢議員華惟嶽因足疾請假十日邵晉藩因丁憂請假二十日衆均無異議又報告新到議員陳蓉光宋振聲彭立栻馮翊瀚侯效儒趙國瑞郝天章王廷翰宋梓等由秘書分別抽定席次光雲錦動議本席質問中交兩行京鈔案已經二十日未見答覆要求請財政總長出席王玉樹謂本席質問收買存土案一併要求答覆克希克圖提議變更議事日程請議該員提出之組織特別委員會澈查中交兩行帳目案主席以起立付表決贊成者多數克希克圖登台說明略謂中行京鈔五年時會開兌一次不及幾時即行停兌彼時鈔票價值尚在八折左右其後日漸跌落政府遂發行七年公債爲兩行收兌鈔票之計不意時至今日鈔票反跌至五折所以本席主張照五年成例組織特別委員會清查公債賣出若干現存若干兩行有無弊病云云主席諮詢應否付審查鳥澤聲謂旣有先例不必付審查孫潤宇謂此係提議案當然要付審查光雲錦反對袁榮叟謂應照議事規則辦理吳文瀚謂本案理由甚爲簡單可以不付審查主席以交審查付表決起立者少數主席諮詢是否應照讀會手續黃雲鵬謂本案係議決案非法律案照從前之例可以不照讀會程序吳文瀚贊成孫潤宇謂討論須在二讀會時現未表決不能討論主席以付二讀會表決多數吳文瀚主張即日開二讀會主席付表決贊成者亦多數克希克鬬謂先例委員十三人由議長指定何海鳴主張選舉光雲錦主張指定解樹強請先表決人數主席以委員十三人付表決多數通過解樹強主張指定袁榮叟謂應行選舉主席以選舉付表決贊成者多數光雲錦請省略三讀主席以即日開三讀會付表決多數贊成主席又以本案全體通過付表決贊成者大多數克希克圖再請變更議事日程即日投票選舉衆無異議時二時四十五分主席宣告休息三時五分接續開會在場議員二百零四人主席宣告投票每票連記五人指定鳥擇聲會意文孫潤宇　　等八人爲檢票員投票畢封壓主席謂財政總長已到院是否先　票抑先質問克希克圖請先質問衆附之曹總長遂出席克希克圖謂光議員提出之質問何以至今未見答覆曹謂正欲答覆貴院來催現在口頭答覆光雲錦質問政府維持鈔票何以票價愈跌從前舉辦公債是何計劃中途變更是何原因曹答當初是短期公債四千八百萬而政府歷年所欠共九千萬僅能歸還一半本總長到任後又添辦四千多萬長期公債以足完全還欠之數此項長期公債以常關稅爲擔保兩行不承認政府遂另定計劃賣出公債若干外其餘發行作爲擔保品結果計共賣出四千多萬此發賣情形也當初意料以爲公債賣出後鈔票必愈收愈少其價自然可漲不意結果適得其反本總長亦甚疑之現正在調查兩行收回京鈔究有若干市上流通之票還有若干至於鈔價日益低落之原因不外人民之心理蓋人民對於京鈔信用薄弱欲其價漲亦頗匪易且此四千餘萬之公債大槪積存購買者居多即如京奉路局歷年積存京鈔九百餘萬盡以之買公債其他存戶買者亦多所以公債雖賣出四千多萬而於市面仍無關係也現在政府決定一種辦法即另設公債局不屬於中國銀行將存餘之公債票隨時發賣不設限期凡屬京鈔於收回後即行塗銷不再發出兩行以後亦不再爲政府墊欵其長期公債之利息由政府擔任之如此整頓鈔價當可冀其增高克希克圖質問征收機關及交通機關何以均須現銀曹答初時本擬不搭現銀後因交通路政方面種種外債本息購用材料洋人薪俸工人薪水均須用現電報方面情形亦復如是故不能不搭現銀且不搭現銀仍與京鈔毫無影響其故由於局員之中飽此弊實無法可查云云時議員頗有退席者主席以人數不足宣告查點吳文瀚謂今日是請財政總長商量辦法即人數不足亦可開談話會孫潤宇謂本院提案之意係質問政府對於京鈔有無辦法現據曹總長答覆政府已有辦法本院祇須靜候政府辦理且質問者係全院之質問非個人之質問此時旣不足法定人數無庸再行質問光雲錦謂孫議員不啻爲財政總長護法今日曹總長所答覆者全係浮滑之語下次尚須質問耿兆棟正起立發言在場議員已紛紛退席主席遂宣告延會時四時五十分另一通訊述議員質問曹財政情形較詳茲節錄如下　議員光雲錦提起動議請財政總長出席質問中交票價事衆贊成即以電話請曹總長出席回電允即到院三時五分財長曹汝霖到院即出席開始質問光雲錦問北京中交兩行紙幣價目低落政府屢次維持乃竟由七折復落至五折似此維持辦法更將落至三折一折究竟何以至是應請財政總長詳細答復曹答詞極長大致謂政府前經發行公債九千萬元原爲維持票價其所以不能收效原因至爲複雜但目前正在商議調查兩行債票所收回之鈔票是否封存在庫及市上流通額數究有若干至於不能收效原因則如京奉路原存有鈔票九百餘萬元以此購易公債票又　以存欵購公債票者凡此皆與維持票價無甚影響蓋公債收回者本非流通市上之鈔票也若論票價跌落之後受困苦尚不在商民店舖交易以現洋爲本位收受鈔票皆以市價計算絕不吃虧小民以銅元爲本位出入亦不受影響吃虧之甚者厥爲官吏俸給然因此鈔票乃失其貨幣之效用成爲一種貨物亦維持不易之一種原因現在政府正在籌商維持之辦法約有三端○令兩行將所存公債續行出賣○出賣不定期限○此後公以債票收怬之檢票擬由商會等爲監督機關將此次收回之票保存　　並擬定政府向兩行商　墊欵長期公憤之利息由政府按期　付現均在進行中也克希克圖質問徵收機關及交通各關原議收用鈔票所以維持票價何以又取消此項辦法改收現洋此節是否與票價低落有關曹答交通機關因所存鈔票太多徵收機關因前項辦法行之轉生經收人中飽情弊不得巳而始改收現洋克又質問外傳財政當局有倒把情事不可因噎廢食希望撇換作弊之徵收官吏恢復前項辦法以維票價曹答對於前說絕對否認後說當能照辦鄭萬瞻又起而質問對曹汝霖前節答復逐層駁詰異常激烈議場秩序頗現不寗之象鄭問曹總長所言兩行債票收回之鈔票是否保存及流通票額之多寡何以尚待調查財政當局所司何事人民何嘗不感痛苦交通當局何以竟令路局躉買債票曹答兩行鈔票數目雖知大概實際上往往不能相符故須細查言至此議場秩序益形凌亂孫潤宇起言本日質問巳甚詳盡財政總長亦經逐節答復且現在維持鈔票已有辦法本院似可認爲圓滿可以即請財政總長退席時主席檢點在場人數祗二百人已不足法定人數吳文瀚請改開談話會在場議員已紛紛退席於是主席宣告延會時巳五時仍係一場無結果聞下屆開會尚須再請曹財政出席質問　　 
[龍軍叛變之餘聞]  
出東晏堿匪亂昨日業已平靜張總司令（懷芝）及張師長（樹元）特派參謀長王學彥於昨早到京昨午分謁當局報告一切張師長已率兵回省派留三營由張德厚少將帶領在晏城彈壓辦理一切善後據晏城歸客所談此次匪亂係由顧得麟一人所爲因顧帶領匪衆乘坐火車南下行至晏城下車佔領民房意在久踞自稱坐候發餉張師長（樹元）派員勸顧勿得停頓亟速出境顧自恃　餉聲稱不歸山東管轄不久開動當晚即行譁變幸張師長早已調有軍隊監視遂即趕到開鎗轟擊匪衆帶有大宗子彈故與魯軍大戰三日第三日敗潰至禹城復有一股竄至二百里遠之德州爲官軍一律擊斃矣惟晏城之匪因挾有彈械抗拒頗烈以致官軍用大砲轟擊且當亂起之時匪衆依城抗拒且值黑夜砲火紛發現在晏城全縣垣牆房屋被毀者十分之七一片瓦礫人民除逃散者外悮被擊斃亦屬不少匪衆人民死在車站者積尸成堆車站房間雖未被燬而房壁器具已一律破壞站長被匪捆斃故晏城亂後景象尤爲姜慘現聞魯皖蘇豫四省督軍以龍軍在禹晏等處謀亂與地方治安大有關係前夜特聯銜電達政府自發電日起無論何人不得再在該四省境內招募新兵亦不得隨意屯駐新兵以杜再有禹晏之變此電已由馮總統交參陸處核辦此次魯省禹晏亂事純由龍濟光招匪所聞昨致參陸處密函龍氏謂此次事變雖在未編成隊而潰散究其實情不能謂與振武軍絕無關係今後務請貴使不得再在有匪區域內招兵并停止在魯境招兵聞龍氏現擬派員赴長江一帶招有槍之兵以皖省某處爲集中地點并已派出王某前往進行龍濟光於留在山東顧德林一部不認爲自己軍隊會函參陸處辦白並附電報六件（原函詳前報）昨龍復通電各省表明原委對張樹元之剿辦不無微詞而駐在塘沽等處之軍復力言其克守紀律其實山東禹晏之事塘沽等處之軍眞相如何幾通國皆知亦何庸辯白茲將龍氏所宣布之電彙錄如下以供輿論之評判（龍氏通電）國務院鈞鑒參陸辦公處各部院保定曹經略使奉天張巡閱使蚌埠倪巡閱使濟南張總司令張護督軍龍華盧護軍使各省督軍省長熱河綏遠察哈各都統各鎭守使均鑒統密濟光五月到京奉准在直奉添募新軍兩混成旅早經編制完備駐紥小站塘沽等處待令出發惟尚擬續招小隊補充傷亡適有人告以魯省正在招撫桿匪無地安挿因思該項匪徒旣已輸誠就撫或可化莠爲良即派員赴魯面謁張護督軍會商該匪就撫情形承派少將李德厚代爲招募計共編成三營經敝處點名給餉開駐塘沽旋接張護督軍來電以該處就撫之匪尚多囑再添募三營當辭以兵多餉絀增募爲難嗣後張護督軍如何處置該項就撫之匪敝處並未聞知本月十八日敝處因閩省待援孔急特令舊部潘鴻圖程鳳翔統領前項新編三營由塘沽乘車前進以便南下共分兩列車裝載前列行至張莊適遇魯省軍隊正在前方剿匪禹城以北鐵道巳斷該統領等因會同後列車所載 
 
 
 

Page 7

 
 
兵隊折回桑梓店暫住電請核示前來而張護督軍以該項軍隊係由桿匪改編恐爲他匪勾結已先派員至桑梓店收繳該營鎗械並　張總司令及護督軍電告該項就撫之兵不遵命令已經飭隊勦辦現已擊散等因查前次編撫桿匪不過八百餘名所持鎗枝僅祗六百餘桿且多雜槍子彈無幾本期爲魯省消除隱患不意　因誤會竟至始撫終剿此雖出於張護督軍不得已之苦衷要亦敝處無法曲全之所致愧歉良深至本軍在直奉所招兩混成旅現駐小站塘沽等處日夕訓練均能恪守紀律地方尚無疑謗恐遠道傳聞失實特以奉聞卽希鑒察龍濟光漾印（張樹元致龍氏電）北京探投龍巡閱使鑒統密尊處在魯招安之振武新軍尚有三營已經編就多日迄今仍未開拔該隊原係桿匪改編久留此間無論是否率循商民究不免於惶惑且其他股匪藉此搶掠滋擾眞僞莫分於進勦尤多窒礙務祈俯察羣情囑令李中將殿甲携帶軍衣迅速來濟俾便分別給發尅日成行以靖人心實級公誼特電盼復張樹元文印（龍氏覆電）濟南張護督軍鑒統密文電敬悉敝軍在魯招募軍隊原定一星期成軍不料遷延兩日迄未就伍因恐有悮事機遂從他處招募其後據李中將殿甲報有三營招撫就緒雖鎗械僅有六成而就撫之心綦切故巳收編成軍計逾原額已多若再增招餉項無從籌付尊處謂尚有就撫之匪究應如何安置悉惟桌裁龍濟光元印（龍部潘鴻圖致龍氏電）北京米市胡同龍大帥鈞鑒統領於巧日由塘沾奉命出發皓日抵晏城適日早間撫匪顧德林中變魯軍痛擊死傷甚多本隊抵晏兵士幾乎暴動統領再三戒導幸相安無事惟現駐桑梓店諸多不便務望速電魯督轉知蘇督早日前行如何示遵餘情派宋懷清面陳統頜鴻圖皓印（又電）北京龍大帥鈞鑒十八夜奉命開拔十九抵晏始悉顧德林與魯軍抵抗被擊傷亡殊多且此地尚有軍隊駐紥四面布伏故退回張莊而魯軍亦布置防範拿電話請德州李段長代轉請帥示據云巡帥已同情護督俱有電令開至桑梓易而齊軍亦防範嚴密進退兩難統領等竭力維持我軍雖剛日夜乏食所過之地並未動民間一草一木且不准一兵下車一切遵守紀律護督送有麵包二千斤電張督請示辦法今早彼此長官接洽據云命繳鎗候命究竟如何辦法迄速示遵統領潘鴻圖程鳳翔皓叩（龍氏致張樹元電）急濟南張總司令張護督軍鑒統密號電諒達頃據敝軍統領潘鴻圖程鳳翔自桑梓店來電稱巧日開拔皓日到晏始悉顧德林一股及其他就撫未成之匪因有擾害地方情事官軍正在剿辦前進恐有未便因退回張莊　電話請德州李段長代轉請示奉張護督軍電令開至桑梓店暫駐並犒賞麵包二千斤統領等竭力維持軍隊雖兩日夜乏食所過之地並未動民間一草一木且無一兵下車一切遵守紀律現住桑梓店諸多不便如何辦法請示前來查該項軍隊本欲南下因浦口無駐紥地點故擬暫駐晏城原係一時權宜之計今晏城又因剿匪不便前進復退至桑梓店暫住重勞垂念又厚加犒賞摯誼隆情何勝心感惟桑梓店地方是否可以暫駐抑或由尊處另指地點飭令該統領遵照辦理是所切禱龍濟光個印　　 
[○軍府宣明不知態度]  
廣東消息云日前參衆兩院議員白逾桓彭昌福盧式楷李載賡王保眞張知本彭養光畢鼎琛凌毅彭策遐等百餘人以各報紛載軍府諸公有承認徐世昌爲總統息兵講和之說一時衆情惶惑疑信參半遂連名致函軍府諸總裁質問實情並請其表明態度於報端以袪羣疑除已由軍府登報聲明外茲覔得岑伍兩總裁答白君等書錄之於左足證和議之事軍府實無動機也書云敬復者接准來函內開據連日報載伍總裁士詒贊成徐世昌爲總統並提出條件三欵一新舊國會一律解散再另行召集二中央須承認西南年來用兵之公費三必須舉西南人爲副總統各欵閱讀之下不勝駭異等由准此查所列報載各項均屬訛言早經本府秘書廳函達報界公會屬其轉函各報更正在案茲查本月十七日國華等報經將原函照登並登有督軍署副官處函文亦同前由應請檢閱本會議並擬於本星期日開茶話會表示意見俾釋羣疑免滋搖惑再煊頃接陸總裁刪電內開北方巳舉行選舉和議未必有效主張暫緩辦理卓見極是嗣後關係大局通電各事應請由軍府主政以免歧出似不必由個人發言等因尤足證各報所登純爲僞妄並以奉聞專泐復頌公祺岑春煊伍廷芳軍務各總裁現因重申護法態度商榷特別要政准於星期日（即二十二號）假坐省議會開茶話會以便磋商解決聞各省各軍代表亦列席又聞軍政府岑伍林各總裁緣有重要政府擬與參衆兩院全體議員接洽一切惟以人數過衆軍府地方恐不敷用特定假座省議會開會定於星期日舉行當經各總裁署名具柬邀請兩院議員如期蒞會聞屆時各總裁均躬親出席對於時局將有政見發表俾資討論故各議員視此爲重要叙集決擬一致赴會自北京傳播徐東海上臺消息後軍政府頗爲反對最近覆馮徐各電更爲最後之忠告日昨政務會議又定有種種具體計畫以資對付其不屬於秘密範圍內者大略如下○要求國會方面對於解決時局問題先在院外爲種種之協議○對於外國嚴重聲明不承認非法選舉之旨趣日關於第一項計畫事實上巳在進行聞由某某議員等發起一兩院議員俱樂部其地址已租定長堤附近之東園其發起手續及組織辦法則俟開全體議員談話會再行決定又據某報云各報所接　上來電謂西南電京主和及贊成徐世昌種種傳說訪員以事關重大歷向各方面探詢始悉確係謠言西南軍政府成立各總裁堅決護法不於法外求和迭次宣言巳爲天下所共見現軍政府與國會聯合一致進行爲行政與立法從來未有之洽協云　　 
[○舊議員反對任可澄與殷汝騼]  
廣東軍政府內政部長任可澄自本月十四號就職後聞已委定張軫溫良彝等爲司長岑泳爲第一司員趙恒悊爲第二司員何俊材爲第三司員王彭年宋葆　戴經畬孫傳瑗孫葆琳吳毓麟陳植垣黃衡枬岑德崇等爲辦事員現已開始辦公矣惟國會議員尚在反對據衆議員泰錫圭等上西林書云雲階先生總裁閣下敬啟者軍政府公報任命任可澄爲內部總長內政係執事兼職自出於推賢讓能之意查任可澄在本屆會期內會由前內閣以繼孫洪伊任提交國會要求同意經衆議院大會否決有案依法議會否決之案不能在同一會期內提出以政府不能再行提出之人而軍政府可以自由任命一疑也法律同意之規定非以拘束政府惟以部長重任必得國民所信仰國會爲民意機關故有同意權之　予內政又不在軍事範圍豈一入軍政時代可置民意於不顧二疑也約法無軍政府之規定自不受法律之拘束要當有適用之法律始能居政府之地位而樹護法之徽幟三疑也軍政府組織大綱規定在國會大總統不能行使職權期內得行使中華民國之行政權可以行使正式政府之職權而不履行正式政府之法律四疑也國本未定政府典國會一德一心猶恐未能達護法之目的組織伊始內政重要必用國會否決之人以表示反對國會之意思何以起全國之信仰而慰國會之委託五疑也謠諑繁興謂執事受北方之運動將不恤犧牲國會爲交換之條件亦已暄騰報紙而執事先犧牲國會之議案以啓全國之窺測六疑也總之正式國會依據約法不能以對待政府之法律爲對待軍政府之法律國會如執事何痛我民國久困專制國會能力之薄弱無可諱言非法武人肆無忌憚釀成戰禍勢將亡國豈護法君子亦忍出此竊見執事平日表示具有尊崇國會之主張爲特再具公函陳請執事將任命任可澄爲內政部長理由明白宣示以釋羣疑而慰民望鵠候大命臨穎迫切再任可澄於民國四年雖會附名反對帝制之通電要其經過事實通國所知此次來粵報紙登載卽有其友傳姓特函更正一若深秘其行蹤不日而任命下尤失其光明正大之槪并附陳并乞察核專肅敬請天安諸維鑒照不宣秦錫圭杭辛齊蕭輝錦凌毅高旭前民國財政次長殷汝騼因犯贓案通緝未獲逃往日本近則逗留廣州似與當局有所接洽聞國會議員吳宗慈近有專函致各總裁云雲階秩庸悅卿協和日初總裁鈞鑒竊自西南各省護法興師所以護持法律討伐奸回國家正義所存不容或已初無黨派或南北之見存焉故凡得罪於國家法律者排斥誅逐不遺餘力乃軍政府維一之天職也前北京中央政府財政部次長殷汝騼以國會之分子揭民黨之旗幟護國之役告終遂得登唐朝右乃不知自愛敗於貪邪席捲贓私亡命日本倘長此消聲匿迹於海外爲國家法令所不及則暫逃顯戮雖爲國家法律之不幸未始非殷汝騼之大幸也不意旬月以來其贓污狼藉之影形竟發現於廣東護法旗幟之下初謂政府深居高拱或耳目監察有所未周近則報章騰載舉國皆知夫今日之軍政府乃西南各省統一之政府也整飭官邪責無旁貸殷汝騼以獲罪通緝之身竟公然自由行動於西南護法統一政府所在之地檢察廳之目縱瞽省政府之耳縱聾何軍政府總裁諸公亦均熟視若無聞覩耶或者不察以爲殷汝騼旣非北逆又爲民黨故軍政府優容之然則軍政府非爲國家護法直爲南北地域之爭政治黨派之爭以總裁諸公之明豈宜有此甚或謠傳謂殷以貪棄所儲報効軍府軍府且有以位置之據廣東某報載殷此來與西南大局有關且與某要人接洽夫鮑魚雖臭自有同味之人吾知總裁諸公決非鮑魚同臭者第謠諑騰播殊駭聽聞諸公其何以自解哉將護持法律討伐奸回之謂何西林宮保筮仕前清鋤奸殛惡政績斐然今爲軍政府主席總裁豈反不能行其志乎抑或左右黨阿有所朦蔽忍令護法根本之地爲藏垢納污之所耶是慈所百思不得其解者也故特肅函上瀆默祝國家法律之有靈敬佇下風伏希裁答　　 
[○廣東所傳之厦門消息]  
援閩各路大軍運克名城聲勢頗盛同安長泰等屬自入粵軍範圍後蓮花山西溪一帶防線已無閩軍蹤跡惟覆鼎山東溪等處仍有王克悌殘餘各營與石塔閩軍聯絡防守預備回救厦門現與楊許兩軍相距數里連日戰爭頗劇至晉江左岸一帶共有唐臧兩部軍隊數約二千餘名係由長泰同安兩地退回分守圍頭灣及泉州港口等處者以上敵情現爲陳總司令探悉以東溪一地位處上游爲軍事必爭之點昨經飛檄洪許兩司令各以主力大軍會合進攻將晉江援厦之路全數堵塞又聞陳司令昨據探報厦門海面北軍敷設之水雷昨有一枚自行轟炸毀傷魚雷艇三艘一說則云廈門港口曁圭嶼島各海線前因敷設水雷外人以其有礙航道干涉之經李厚基連日派艦將雷起出載往金門銅山兩海岸另行佈置詎因海潮沖激內有一具日昨自行爆發轟沈魚船三艘永績章安兩艦因距離較遠幸獲無恙滇軍第八旅王支隊自肅清浮山後稍事整頓即率所部向老虎關前進老虎關爲詔安要隘頗爲險峧敵約二營以上分佈新營太平墟等處經該支隊進擊敵勢不支紛紛向走馬塘方面退卻遂於七日午前八時收復老虎關并派一部追擊現已抵福建之乾美尚在前進中陳炯明昨電佈大埔前敵戰況○我軍攻入平和隨即分兵一出柏嵩一出大溪敵人震動臧致平已退守雲霄路○卓副司令作廷佈告追擊敵軍至汾水○臧軍退出東隴我軍進逼蓮花山○依戰略判決我軍主力在左敵旣深知現旣攻破平和直壓雲霄敵無不退之理○泉厦巳在包圍中敵軍糧道斷絕該地官僚巳逃遷一空謹聞炯明叩印援閩粵軍進攻廈門刻據課報處來函略稱閩籍軍官王麒曁警備司令史某徐某並福州延平各道屬紳商以此次兵禍純由李厚基個人主動爲南方所仇視將來李果回省則大好閩垣必爲李所犧牲多數主張拒絕李厚基回省經將此意達之代督姚建平請其主持姚雖未表同意然亦不反對至李厚基方面初由厦門退出即擬返省嗣悉閩人對彼感情不佳深慮返省被拒故決意暫居鼓浪嶼不回福州此說又與前已返閩垣說相反未知孰是也　　 
[○江蘇又警客軍入境]  
　　　　　　　　　　　　奉軍不告而至江蘇浦口方面爲輪軌交通之所前因魯奉各軍過境人民久巳慄慄危懼茲以山東晏城等處有龍濟光所招新振武軍搶擄一事李督軍聞悉深恐其竄入徐州邊境當即飛飭備補陸軍第一團馳往截堵並電令原駐該處之張文生鎭守使陳調元旅長協力兼防昨忽又接張使來電謂又有軍隊數營乘津浦車駛過徐站事前並未有聞亦未接有何處機關正式報告李督軍接悉以軍隊突如其來旣不知其用意何在且與地方治安有緊要之關係非　爲防範不可隨即飛令第六師第二十四團星夜由津浦車馳往三界站以上將鐵道毀斷堵止其軍南下一面飛電中央政府及山東督軍詢問此項南下軍隊是否晏城擊散之餘黨抑屬另係何省軍隊假道何以事前不使聞知請速指示辦理一面將浦口方面尚有滯留未經開赴閩省之龍軍兩營商請第十六師妥爲防範將省垣各城門加派軍隊防衛以防意外而浦口與省內人民聞悉均皆驚恐異常謠諑紛起有謂係奉軍南下援閩者有謂係龍軍竄至徐州以下臨淮蚌埠之間者物議紛紜未能悉其究竟惟李督軍在署開上級軍官特別會議議決除飛令前往軍隊詳細探明報告外專待中央政府來電指示以便遵守又據北京消息李督軍二十四日有電來京略謂頃據浦口楊段長報告奉軍開兩列軍於今晚抵浦並聞尚有數列車亦將到浦等語究竟奉軍因何事故來浦乞速明示以釋羣疑云云據政府方面謂現在到浦之奉軍即係南下援閩之一旅近因閩督迭電相催中央不及電知李督接洽致有此質疑云　　 
[○南京快信]  
此閩連日特別戒嚴晚十二時卽斷絕行人警廳因謠言繁興昨諭各區嚴密查禁李督昨急電中央阻奉軍來浦以免搖動人心軍署昨午前開軍事會議上校以上軍官均列席聞爲討論奉軍壓境事李督連日謂第六師開赴徐州聞因有奉軍兩旅開來浦口之故第六師第二十三兩團前晚渡江開駐東葛截堵奉軍來浦津浦路南段鳥衣路軌被匪拆毀數里至徐州車當時亦暫不通南下奉軍因鳥衣路軌毀斷已折回暫駐滁州近日謠言更熾居民頗呈恐慌之象李督昨諭齊鎭守使王警廳長楊憲兵司令會銜出示安民以定人心浦口龍軍兩營李督擬迫令解除武裝免爲禍患張樹元電告土匪變兵業已擊散請飭訪軍截剿以免竄入蘇境各處匪氛甚熾李督昨通飭淮揚蘇常通海徐州海州各鎭守使嚴密防範勿稍疏忽南宿州大股悍匪揭竿起事陳旅長畢團長昨飛電省告急徐東海准雙十節就任部電軍民兩署預備慶祝典禮北京中國大學校長姚憾由浙考查學務事畢昨由滬乘車來寗公府衛隊司令何紹賢今晨飛輪赴漢轉京漢車回京財政廳長胡翔林委候補知事盧光鼎充本廳總務科科長本月三十日爲五年內國公憤第五期付息之期省署昨巳佈告俾衆週知省議會召集期巳不遠議員來省者巳有數十人連日因競爭議長問題徵逐於酒館花舫中頗形忙碌　　 
[○杭州快信]  
閩訊騎兵營三連連附王澄及浙軍兵站司令部部員陶煥文此次由詔安督隊赴厦門中途被敵襲擊奮力戰退現因傷重殞命童副司令擬請從優撫卹二師徵兵各委員現已一律撤局回省銷差徵補足額之蘭谿局長應捷書及義鳥松陽之周紹金柏順安辦事得力現擬呈請記功示獎江干路局機廠工頭名玉林者甫由滬局調杭被人暗殺於玉皇山腳南觀音洞八卦田坂兩手刴落遍體受傷血肉糢糊不忍逼視已由地檢廳驗明緝兇究辦蘭谿自治辦公處收支委員徐用賓浮收茶捐學費至三千餘金侵吞肥已激動各校公憤已由鄭琰等領銜聯合來省控訴新選杭總商會正會長顧松慶副會長金百順准下月一號任事吏治研究所開課已逾三月齊省長昨舉行第一期考試場規極嚴報名投攷者不及十分之六平日月課剳記雇人捉刀者咸裹足不前財政廳昨委陳齊賢充本廳總務科科員地方通信 
　　 
[蘇州]  
　增設市民公社　蘇城古市巷一帶向無市民公社前由商團團長鄒宗淇呈准警廳設立現該社特於前日召集各商民假雲錦公所籌議一切進行事宜並定期於陰曆二十三日開選舉大會公舉各職員云　晏成中學近況　蘇州謝衙前晏成中學係美國麥嘉祺所創辦迄今已有十餘年本學期添教員四人內有二人係由上海滬江大學畢業新生添四十餘人國文另行分級不因西文之分級而有參差添建禮堂一所可容千人又建教員住宅一所其運動場之大已可與東吳大學相埒下學期又將添一英文專修班爲高小中學間之補習班云　　 
[松江]  
　另購火鐘之提議　去歲美人哈爾將軍損與聯合救炎會之火鐘一架於前月運來松江後即由該會領袖於商會天井內建築森樓懸鐘試擊詎該鐘聲浪低小不能及遠爰於前日邀習會員議決向美國另購一架以期適用惟現時尚在歐戰期內究竟如何定購如何運轉價值幾何擬先函詢上海救炎會探明實在再行定奪　收捐辦學之主張　松江市公民盛元音張芝馬昌期等因松地頻遭螟災田賦附稅爲之減少學校經費恐難維持爰擬移用米捐茶捐水果捐等以資彌補現巳聯名函請勸學所長張彬士即委中區勸學員先將各項雜捐調查明白然後提交教育行政會議籌劃收回方法　奉賢勸學之逐鹿　奉賢縣勸學所自經教育廳委任該縣視學朱幼青爲所長後迄今兩月有餘一切布置已見妥洽惟照章應歸朱所長保請委任之勸學員四人遲遲猶未揭曉聞內幕中覬覦斯職者多至十餘人此十餘人中以沈　才周變臣周鳴岐吳宗輿爲最有把握云　　 
[安慶]  
　秋汛盛漲之防護　懷甯縣知事朱叔琴以現值秋汛盛漲會同委員督飭保董預備椿木柴草等件實力防護圩隄昨已將勘護情形呈報省長矣　飭速訊結水利訟案　桐紳葉振邦與施從濱在望江東興圩組織同豐墾務公司與程丙炎互控被望江孫知事拘押現經桐邑公民光雲錦懇求省長請准保釋候訊聞省長已令望江縣從速訊結以免拖累云　省垣籌辦自來水　皖省自來水前清末季會由沈滙丞金鑑發起舉辦旋因經費難籌以故中止頃皖紳馬伯瑤擬籌欵繼續舉辦並呈請官廳贊助聞黃省長已照會該紳允其承辦云　　 
[漢口]  
　蘆鹽業已到漢　鄂省淮鹽缺乏由榷運局電借蘆鹽五千引來漢搭銷接濟此項蘆鹽裝運到漢者巳有三千五百引之多正在分配搭銷局長熊賓氏恐猶不能接濟仍擬續借若干引來鄂以資補助云　商業近訊　麻業一項爲鄂省大宗出產自嘉魚蒲圻咸甯各處遭兵頭麻巳不見豐富二麻上市之初尚見湧到價值亦平惟出產不多來源漸少前每石售銀十四五兩者刻巳十七八兩矣紅茶一業本年寗祁之茶由九江裝運至滬者所銷十分之六兩湖紅茶則高擱漢地所銷僅十分之三該茶商擬在本埠各金融機關將茶抵押各機關誠恐陳茶未售押欵無着來年新茶上市倘歐洲未靖仍然不能出口因此不肯通融云　　 
[嘉興]  
　上忙丁銀又將加罰　嘉興七年份上忙丁銀自開征以來扣至八月末日止巳屆征收期滿於九月一日起加二十分之一罰金每兩加收銀七分五釐現限期又滿定於十月一日起加十分之一罰金連同四年份帶征每兩加收銀一角五分業由張知事示諭各糧戶於九月末日以前務將本年上忙丁銀赴櫃完納母延干罰　校舍交涉之解決　城區城北國民學校校舍向係租賃民房經就地士紳公決將就近如福菴改築該校校舍嗣經鄭某等認爲家菴具呈官廳禁止改築雙方爭執多時經官廳飭令自治委員陸繼煃查覆亦無美滿辦法現悉此案已由張守義調妥勸令雙方另籌欵項建造校舍由學董發出募捐簿分任籌募限一年內落成其面積以一畝爲度建造兩教室云　　 
[杭州]  
　胡慶餘堂案之重提　旗婦愛新覺羅氏延律師胡紀熙以大丼巷胡慶餘堂藥店向爲伊等七房共有財產光復時由浙軍政府充公標賣於施鳳翔計洋二十萬零一百元後由志森一房向平政院控訴決定由浙官廳償還施鳳翔及經理陸映齊串同志森舞弊吞欵私立契約以共有財產非得共有人同意何能擅自處分今代表六房訴請傳案分配清算云云二十六日陳廳長巳准詞飭吏送達副狀限三日答辯以便開庭審理　杭甬電線之損壞　杭州至寗波紹興電線須經過錢塘曹娥兩江向設有水線三支以一支假與路局一支歸電局自用近日電局所用水線忽而損壞兩支修理需時寗紹電報因而阻滯現爲便利交通起見已將路局一支暫由電局收回俟修竣後再行發還自二十六日起寗紹照常通報惟路局往來電報須向電局拍發　張天師到杭賣符　江西龍虎山張眞人俗稱張天師現雖眞人之名號亦無明文而流俗猶以天師稱之茲有天師張元旭者（字曉初）來杭庽居吳山連日派人持其名片並所謂鎭宅驅邪之靈符分向各機關拜謁各機關以天師情面均將所謂靈符者領受一面犒來使以二元一元不等云雜評一 
　　 
[○議會潮] （默）　今日之議會。又漸呈活氣矣。北之新議員。有質問曹當霖之　潮。南之舊議員。有質問任可澄之事。此種軒昂氣象。久巳未　見矣。然新議員質問曹氏未終。而人數已經不足。其有始無　終。與從前同也。舊議員質問任氏。而任氏早已就職。其空言　無效果。亦必與前之國會相同。是則今日之國會。無分新舊　依然昔日之狀態耳。　雖然。今當局之一部分。方主新舊會同時犧牲。日在爲人犧　牲中之國會。又　論其他哉。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　 
[○推究銀價昂貴之原因]  
英文滬報云本埠重要銀貨經紀人及銀行家咸謂銀價奇昂出口商人大受影響就目前時局察之一時無銀價低落之望且有數人以爲銀價將愈漲高推其原因衆咸歸罪於印度之存積現銀然中國亦未嘗不積現銀不過較印度爲遜耳過去九十日中印度雖運入現銀一千噸（值英金九百萬磅）但中國雖屬欠債國亦運入銀洋約在一萬萬元與一萬五千萬元之間印度在歐戰以前即爲債權國其工業近更膨脹將來定愈吸收世界之商務如油·油子·棉花·棉布·蔴類·礦質·皆爲其大宗輸出品礦質中以錳爲大宗凡此諸物今皆輸出日增印度農工商民不願收受紙幣皆好現資故吸收現銀以充其無厭之慾量而引起世界他處之銀荒前者當道擬招募大戰債以吸其資詎知條例雖優印人殊漠視之以致募儧一舉全體失敗於是銀價遂愈高矣至於中國現銀問題亦如印度之複雜不獨首飾玩物用銀頗多且內地購辦貨物輒付現資民間積銀惟恐不多過去數月中中國運入現洋不爲不多內有一大部聞由廣州轉入內地雖轉運出口者確有若干但究不若留於國內者之多目下中國在各國中占一奇異地位蓋中國在商務上爲債權國而在國際上則爲欠債國也將來金銀間價值之比較無人能預言之但熟於金融情形者以爲銀價不久將更昂貴戰局早了或可使銀價略低然若望銀價大跌則必在多年以後蓋須俟交戰國以現資贖還戰券後始可望銀市穩定也爲目前穩定金融市面計各主權國宜定一種金銀價值之定率云　　 
[○續議協約國聯合商會問題]  
文滙報云美國會幹事部昨日下午開會續行討論在滬建設協約國聯合商會事宜其結果爲推舉委員會草擬實行辦法至幹事部再行擇日開會決之當時推定大來君等六人　　 
[○日兵開赴漢口]  
日本第六師團步兵機關鎗隊等由日來滬一節已誌昨報據昨日上海日報云此項泯成大隊已於前晚乘色丹丸抵吳淞口其軍官等即來滬游覽翌晨溯江上駛前赴漢口預定三十日抵漢所有調回軍隊則於下月三日乘原船出發七日或八日可抵本埠云　　 
[○雜糧業所得之津浦消息]  
南市雜糧同業因聞津浦鐵路花旗營一段軌道雙被拆斷停止通車現值新貨上市之時設有稽遲諸多不便昨特電致津浦各站輔運公司詢盟已否通行各處貨品能否如期裝申嗣接復電謂通事巳照常開行而貨車仍未能加放所有緊要各貨已改由輪船裝運來申云云　　 
[○又有閩省敗兵來滬]  
閩省戰敗兵士陸續來滬遣回原籍已迭紀前報昨晨油頭輪船進口又載有閩省敗兵一百餘名其中帶有薄資者抵埠之後或卽自行回籍或則暫留滬上惟內有張登科施得順等七名均巳身無半文故於昨午至龍華護軍使署請爲安插當經盧護軍使給資飭令憲兵營購給船票派撥憲兵將張登科等七名押送上船遣回徐州等處原籍　　 
[○美國續募戰債之鼓動]  
文滙報云美國第四次自由債券定明日開募而認購者已多英國戰時儲蓄會擬以前募英國戰債時所用之湯　砲車游行租界各街道上貼廣告促請協約國人民購買美國債券　　 
[○保持蘇米出境之禁令]  
江蘇齊省長訓令江海關監督及稅務所長略謂據金陸關監督曹豫謙呈稱茲奉北京稅務處指令所有接濟法軍糧食如貨照相符即便照騐放行等因事關米禁未敢擅專呈請核示辦理前來當經召集各科諮議等在署會議僉謂將來如果指定在蘇省採辦仍照迭次禁令禁止米糧出口除指令曹監督遵　外合亟令仰該監督稅所等一體遵照辦理　　 
[○省吏不負分銷存土之責任]  
蘇省大吏因指銷存土各界反對迭請中央取銷前議業已屢紀報端茲又得有電稿一通照錄如下北京內務部財政部鑒蒸　悉查六年一月合同收買印土只准製藥並無發行印花運銷原料之規定旣在上海收買存土即應在上海製成藥品若任令商人將原料運往他處不特漫無限制流弊滋多且恐有其他營利之事以致違背合同羣相詰責轉失中央厲行烟禁之本意近來紳商學各界反對文電日必數十起情詞迫切已趨極端並聲明無論何項烟土如在內地發現爲地方治安起見惟有集合團體公司杰熾衆情惶急可見一斑當此時局多艱人心浮動倘因此釀成事端何以維威信而善其後察看現狀實未敢輕率從事應請大部另籌辦法俾便遵行是所切　李純齊耀琳　　 
[○政界贊助職業學校]  
本埠政界對於此次中華職業學校之募金均樂爲贊助除盧護軍使特捐銀二百元　淞龍警察廳長徐輔洲君亦慨捐銀一百元江海關監督　孔懷　捐銀二百元並代募數十元特於昨日托科長王雷　君親　到社王君復山主任黃任之君導往該校參觀一切又交通部　　監督薩桐生君自捐并代募共二百元云　　 
[○裱畫店要求書畫店加價續誌]  
城內外裱畫店同業因要求書畫店加價不遂一律停做交行生意巳紀昨報茲悉該同業近來會向書畫店加增工資一成三此次又舉出代表向各書畫店要求再加一成七合成三成而各書畫店以所加一成三爲日未久今又欲增一成七實難允許當即拒卻所以各　畫店至今尚未接做各書畫店裱件昨日午後雙方代表又邀齊大衆竭力磋商大約不日當可解決也　　 
[○再紀搶案化爲賭案後之請求]  
公共租界某捕房控嚴老九吳季玉王國祥張蘭蓀陳瑞二等於八月十二號在乍浦路共和里二百四十九號屋內聚賭抽頭並以賭爲業違犯刑律二百七十六七兩條等情業經公共公廨訊判嚴等五人一併管押見證陳金寶王張氏分別交保存洋出外候訊在案昨晨張襄讞會同英副領事白爾君訊理各捕房瑣案時由嚴老九之代表律師馬斯德投案陳述數語（未譯）堂上頷之次由吳季玉之代表律師梅吉言上堂聲稱前次敝律師到堂請求交保迄已九天未蒙核示但被告雖犯嫌疑究係有職業家產之人故今日重復請求交保出外候示且被告一切犯案證據敝律師尚未知　容俟調查云云復山馬律師譯稱被告嚴老九到案之第一天係由　律師帶領自行投案釋出後第二天亦仍投案候質且查公堂向例除人命重案外餘均可以請求交保至所以責令交保之意無非欲使被告不能逃走今如蒙堂上允如所請被告自有妥當商號或銀錢擔保云云繼由陳瑞二之代表律師與公堂指定之義務律師博良先後上堂陳述數語經中西官會商之下判陳瑞二准予存洋五百元保出餘人還押候本月三十號及十月一號接續研訊再行核奪　　 
[○復審犯案纍纍之盜匪]  
盜匪清江人高子英孫錦義胡鏡如王壽然　輔廷苗清盛胡萬泰周小三子等迭在公共租界內持械夥刦宜昌路六號張義昌福建路泰豐湖北路協豐重慶路四百九十九號大沽路四百另一號山東路九百十一號漢口路四十六號等門牌各烟紙店及福建路德康錢莊現洋鈔票並拒捕開鎗擊傷三百四十七號印捕又流彈傷斃大有榨油廠小工袁金標且用石灰包擲傷六百九十七號華捕兩目後　老閘捕房特別機關中西探目緝獲抄出刺刀二柄解送公共公堂訊供判押聽候訂期研訊在案前日午後由捕傳同事主人證將高子英等八人解廨先由中西探目上堂禀明前情並稱各被告已在捕房供認搶刦今將供單呈請鑒核次由三百四十七號印捕六百九十七號華捕先後投案訴明被告等開鎗拒捕致被擊傷肩部等處並用石灰包擲傷雙目種種情形繼山各事主分別上堂證明被刦狀況訊之高子英供稱前有正當職務因病　退與胡鏡如素來認識然我並未犯案胡鏡如供向爲醫生並不爲匪孫錦義供認搶刦不諱其餘各人均不承認王襄讞商之美副領事德君判高子英等一併還押候下禮拜二上午會商堂諭宣佈飭遵　　 
[○協緝持械搶刦之逸犯]  
澳門人張阿林會入葡萄牙國籍年約二十餘歲向寓法租界敏體尼蔭路第五十號　海寗路第十八號門牌本年四月二十三號會經串同多人至四川路第三百二十六號屋內持械搶刦案發逃逸卽經該管領事出票拘拿迄未弋獲並經公共租界總巡捕房總稽查處飭探緝拿在案昨日復派包探將通緝單送至南市第一區警察署請爲協緝單內開明此人身高約五尺寸面長而瘦髪黑而短身林瘦小面白無血色步行輕快有時穿着　式衣服云云　　 
[○續誌案取欠欵之命案]  
沈阿新（卽范阿新）在虹口有恒路向劉桂泉索取欠洋一元無着遽起行兇將劉毆傷身死由捕將范拘入捕房禀明捕頭飭探將尸舁入斐倫路驗尸所報請公共公廨中西官蒞驗等情巳紀昨報昨晨由捕傳同見證周宋氏張阿生將範帶至驗尸所旋經公廨俞襄讞會同美副領事丁君於十一句鐘蒞丐飭吏騐得死者外體並無傷痕因即升坐公案命將一干人證帶案先由八十六號西探鄧與華探嚴阿慶等禀　案情繼據見證婦人周宋氏供稱向在虹品開設　和染坊死者係我坊中夥友素來強壯並無疾病不知如何被范毆斃應請伸雪又由見證張阿生投案聲稱劉桂泉於今年三月間向范購買秀眼烏一隻言明價洋一元迄今未付前日兩造在有恒路永興茶樓遇見因索欠口角互相揪扭云云中西官磋商之下即在驗訊單上判曰被告范阿新押候西醫將劉桂泉尸體剖驗明白於下禮拜四解案訊核　　 
[○學生會第八次徵求大會紀]  
寰球中國學生會近正組織第八次徵求會員團昨由徵求團長蔡廷幹君且東邀請該會會員七十餘人假座永安公司大東菜館開會　議進行之法到會者如朱子橋蔣作賓沈蘊石朱葆三顧聲一溫欽甫譚海秋唐露園宋漢章錢新之聶管臣歐彬趙灼　曹錫庚郭樂穆藕初趙晉卿勞敬修梁孟亭許兆豐丁庚垚徐申伯李松濤郭八銘畢靜謙朱博泉沈輔倫吳和士黃警頑徐維榮戈公振　泮輝鄺煦堃湯學潛徐寄庼李竹舫　粹　吳蘊齊金子剛陳煥　諸君等約七十餘人先入席共讌讌畢由主席蔡廷幹君演說略謂餘遊歷各處常覺在黑暗之中自到滬以後始覺豁然開朗今日與諸君共室團聚更覺光明諸君皆學生會前輩會員余乃後進之人所　諸君以先覺之後覺則幸甚也夫一人作事必先有思想而後實行譬之矣洲大陸在　倫布未尋獲以前先悟得地圓之理而後實行航海竟得完滿效果至今傳爲　譚　思想　學術相輔而行學術旣深則思想自然精到學生會係研究學術之一大機關凡欲國家強盛不可無思想尤不可不注重學術今學生會有第八次徵求會員之舉吾人欲得學術上之良友與進步不可不扶助學生會想諸君皆明達之士必然玉成斯舉也蔡君辭畢次請總幹事朱少屏君演說謂本會成立迄今十有三載歷蒙海內外名士贊助巳得會員一千六百餘人徵求會員團之組織亦經有七次如伍廷芳唐紹儀沈蘊石羅泮輝徐維榮穆藕初宋漢童錢新之聶管臣梁孟亭唐露園曹錫庚李登輝吳和士許兆豐等會亦盡力於本會今第八次徵求會員開幕公舉蔡廷幹君爲團長蔡君對於本會頗具熱誠蓋本會向無基本金又無官欵補助歷年所賴以維持者祗會員會費曁特損而已本會所辦各事如招待留學介紹職業演講會交誼會　無非有益公衆之事業每年代會員介紹職業者數以百計爲留學　辦理出洋事務者如教育部與清華學校各省選派赴東西各國游歷學生年有數百人之多尚有應辦未辦之事甚繁因限　經濟不能一一盡　深以爲憾今日在座諸君皆知名之士或助以經濟或助以才力連年贊助不遺餘力此次徵求又蒙諸君惠　肯來　相贊助則本年結果之優可操左券也云云詞畢復分贈環球會報等印刷品至十時始告散會　　 
[○美紅會支會會計易人]  
大陸報云美　紅十字會上海支會會計員海爾君因須赴喀爾喀特置立花旗輪船公司經理處故已引退由大來洋行之大來君繼任　　 
[○明日進口之海輪]  
大陸報云興昌公　之孟台格爾號輪船昨日由神戶起椗來滬星期日昌間八時可抵虹口碼頭該船載有滬商之貨三千噸及郵件一大批　　 
[○羅馬尼亞人被拘]  
英文滬報云寓居客利旅館之約瑟加太羅氏昨晨爲法捕携法領事署所發提票由代理美總領事副署者在旅館逮捕而去今日下午有人至法捕房探詢逮捕原因捕房中人不肯宣布現信是人乃羅馬尼亞人其控案有關政治云　　 
[○棉花價格難平]  
本年新花收成平穩市價宜可平定惟因陳貨底盤過鉅加以日商購買甚多而印度貨則頗缺乏近日且有美花禁止出口之消息是以市面尤爲堅固雖值銀根奇堅其價仍不稍降所有陝西新洲漢口等處所產之花已爲日商預先訂購計有十萬噸之多 
 
 
 

Page 11

 
 
市上客花已頗缺乏而通州太倉兩處之花亦遂有連帶之關係故昨日市上餘姚花已由三十一兩四錢漲至三十二兩九錢係遇秤者通太各貨每擔亦漲起銀一兩有餘云　　 
[○碱業公會歡迎英商]  
英商下內門近由倫敦總行特派縵司氏來華調查商務並喊業情形本埠碱業公會以中英商業有密切關係縵氏此次來華調查必有造於中英商業故訂於二十八號（即今日）下午二時假座永安公司大東旅館四層樓開會歡迎云　　 
[○曹錕請修過山砲]  
經略使曹錕昨派副官高恩貴帶同衛兵八名押帶機件損壞之過山砲七尊由津浦車運送來滬請上海兵工廠爲之修理謝總辦即飭砲廠主任黃承慶派匠趕修母稍延緩　　 
[○造船所巡警之改革]  
江南造船所向有巡警四十餘名現因承造美國運送艦十二艘料場船塢均須擴張原有巡警不敷巡緝業經劉所長呈奉海軍部核准增添至一百名惟海軍制並無巡警名稱不合故經海軍部令飭改爲海軍陸戰隊云　　 
[○北橋商家呈控警佐四誌]  
北橋鎭商家和恒泰店主程厚生曹和興店主曹華吉萬泰坊主曹竹泉久安泰店主康靜儂等聯名禀控該鎭縣警察第二分所警佐程渭南違法瀆職恣情賭博縱賊殃民請求撤委等情經上海縣沈知事派員下鄉調查禀復以憑核奪業已屢誌本報茲有禀中具名蓋章之復興裕記主朱裕堂東安泰主杜景泉（卽杜桂祥）二人至縣公署具禀否認列名禀控而程恒泰主程厚生等八人則亦於昨日投縣繼續具禀聲稱商等起初聯名具控之時十家店商一致贊成加蓋書柬圖章並無抑勒情事今朱裕堂杜景裕二人忽然到案具禀否認試問當時禀帖上　章如何加蓋查彼等此次否認係被巳革董事恐嚇脅迫所致商等因案關冒揑爲特據實陳明請爲核辦等語沈知事以此案未據調查委員禀復前來諭候復到再行核奪　　 
[○請求撫恤之批詞]  
民人王文濤近呈交涉公署略謂前年北四川路華警鎗傷中外人民一案迄未結束近聞政府對於日人業已賠償而我華人則置若罔聞若不早爲從優撫恤非惟死者不能暝目生者亦將塡溝壑云云昨奉陳交涉員批示謂據呈已悉此案發生之後當經升任松滬護軍使楊會同前特派交涉員延請西醫前往肇事地方將受傷各人驗明有案本交涉員詳查附卷驗軍並無爾婦秀林之名雙查公共公廨來呈爾女與霍愛珠等同在證人之列足見爾女當時並未受傷何得揑詞廢絕要求撫卹實屬謬妄特斥　　 
[○虞洽卿致浙長官電]  
　　　　　　　　　　　　　爲甬江錢業事杭州齊省長張財政廳長中國蔡行長鈞鑒寒夜奉面諭後和德馳往甬上對錢業各商切實開導並備述省長此次平現實爲整頓市面起見中行願任損失願籌現金種種救濟地方之盛意錢業各商恍然大悟極願遵令照行前次暫定滙費嚴加限制因時際花用正旺甬地現洋雪燥無欵接濟而恒孚洋單又立逼收還無米難爲巧婦之炊並非不遵省令故爲反抗也茲經錢業各商公議均謂甬市現水並非錢業故爲操縱但求有現洋接濟現水霎時可平復不待取消自然取消矣應請省長令飭中國省行籌備多數現金運甬准各錢莊向中國甬號借用以現還現俟舊曆次年正二月之交各路現洋回復先後照還在青黃不接之時不得如恒孚之辦法逼令籌還一面并飭中行趕設堆棧開做押欵市面即可周轉等因業經函請寗波總商會轉詳道尹禀請省長察核施行在案惟此中經過困難及誤會不解之處再爲縷晣陳之和德等前議暫定滙費以年底爲試辦期間者綠各莊對各行之收付計有二千數百萬之多年底均可收束之時從事改革或易爲力若驟將滙費名目一併革除則現水之害雖除而恐慌之害較甚此困難者一也辛亥以後各莊以銀放至上海計有六七百萬之巨迄今逐漸縮小約剩二三百萬若欲一時收回恐難如願倘操之過急非特滬市大受影響即甬莊亦難免受倒欠之累此困難者又一也甬市從前三九兩月底均有六對月之信用長期放欵平現之後範圍縮小勢必相率停放外行無錢莊之欵接濟所放貨賬旣未收回所存各貨不能售現恐年內之閉歇擱淺者必多直接爲外行之損失間接即錢莊之損失此困難者又一也至於恒孚之多單均在銀價高蛙以銀易洋而來並非實在現洋如果恒孚實在現洋運甬則現水不平自平矣此誤會之一也現水一層收付均有並非錢業實得利益不過稍沾手　費而已今以現水爲錢業之利藪測又誤會之一也滙費名稱各埠中外銀行所通原非甬埠獨創前次所議挹高滙費則有之要皆爲甬埠吸收現欵起見否則甬埠存欵盡數流出市面愈形空虛今謂爲巧立名目則又誤會之一也恒孚爲錢業之一固也忽於恒孚外組一同益銀公司聯合中行霸持市面錢業於是頓生惡感其爲維持而設耶何以銀價至最低時傾軋洋單至於此極且每日傳單種種挑撥無理取鬧其令人不解者又一也以上各節係甬市實在情形和德等前次所定滙費辦法煞費苦心面面兼顧事後思之並無荒謬之可言總之此次我省長與恒孚莊東周君宗良以及和德等之宗旨平現則同辦法稍異省長抱急進主義中行顧任損失願籌現金固爲衆商所歡迎和德等以緩進主義滙費銀價先限價格復以年內爲試辦之期使其潛移默他而周君宗良雖備鉅欵接濟富最需要時逼令照還而又不願損失是爲營業主義查甬地田賦國稅向繳現洋公家並無虧損惟認捐及洋廣損性質不同或用過悵蓋甬埠爲浙省商業繁盛之區欲改革數百年來之積習設非眞實力量何能有濟故省議會建議祗云平現不云革現即此意也今行長旣願籌備鉅欵應長又願擔負利息損失是以實力行實事急進自無不可而況自和德雙方調停以來各莊所欠恒孚之銀百萬巳繳還過半則中行之籌現較易但此後不可以規元滙兌必須現洋裝甬耳至和德對於從前錢業之抬撳規元從中漁利本來極端痛恨當民國元年時早有平現之意查寗波係虛洋本位故稱過賬碼頭必須存儲現欵損耗利息在根本上辦理方能平現原非空言平現也嗣因公家莫肯補助是以不果此次奔走杭甬賠錢幹事不辭勞怨原爲保全桑梓市面計一言一動悉由良心上發出可以告天地而質鬼神故將區區愚忱直陳左右伏希公鑒虞和德叩徑　　 
[○甯波同鄉會募捐消息]  
　汲同鄉會建築新會所設立商業學校募欵二十萬元迭紀前報茲將最近捐欵細目錄後　趙滄蓉君募劉子陶君十元徐正甫君募陸慶祥君二十元周永清君五元嚴蕉銘君募李組才君一百元劉顯哉君二十元湯葆瑜嚴元生二君各十元嚴君自助一百元又徵求永遠會董下道一卜維善倪雲卿林石泉四君各一百元顏舜玉君募呂慶記三十元顏協昌十元沈覲舜君募胡一清無名氏各二十元陳才運君十元張敏良君八元虞寅生吳采臣二君谷五元隱名子兩元沈君自助二百元湯以堯君募湯世性君北交票五十元蔡同德五十元同濟堂孫春陽恒懋各十元久康久德各六元阜泰義成三愼五昌人和恒豐葉士麟君各五元濟成四元怡壽三元明德方惠卿除南山洪大戎向琴戎沛然杭州三聯公司馮資榮謝桂芳諸君各二元陳伯剛募和興米行十元葉德權君五元洪峨卿君助洋三十元童芝蓀君募王大吉老號十元王六吉南號五元李康年君四元周松濤君一元童君自助十元石運乾君募怡大號二十元鮑和甫石運坤二君各十元鄭栽祺顧煥章馮逸梅恒和公豐大號各五元龔梅生顧錦帆王桂卿沈基康四君各二元任兆魚立昌成嚴春韶姚長卿陳讓卿葉愼甫樓振甫諸君各一元陳章敏君募胡玉璉君十元徐淇泉君五元聚興陳裕興任寅金張繼發衡康象張涵霖祝純卿李馥蓀陸馥清徐阿春諸君各二元朱苞痕袁芹生俞楚樑葉觀海邵善昌紀才宏胡明貴趙柏年鄭繼發諸君各一元陳君自助三十六元嚴財順君募忻成生陳如釗葉文星三君各五元王寶甫阿財邵生才趙德榮四君各三元竺生元錢阿根李坤鰲三君各一元嚴君自助十元餘再續報　　 
[○呈請保護萃仁殯舍]  
上海縣商會呈松滬盧護軍使文云爲據情轉呈事據豆業萃秀公所米業仁榖公所呈稱竊商等前於清宣統二年間山同業捐募經費設立扶濟善會因鑒於同業中人設有身故異鄉家屬及其遺櫬貧不能歸者即於會欵中量予撫恤會經妥議章程於民國元年十一月間禀請前上海縣民政長員核准備案並蒙獎勵在案近年以來在滬同業客籍較前尤多商等念及善舉必須貫澈始終復由同業募集經費購置本邑二十五保十五圓已字圩斜土路地方地基五畝有奇建築萃仁殯舍一所惟開工在即深恐照料之難周屋宇落成尤慮侵擾之爲患惟有仰乞地方官廳給示保護以維善舉而獲安全爲此聯名繕具公呈並附徵信錄一本呈乞松滬護軍使鑒核准予給發示諭俾資保護懇乞貴商會迅賜轉呈無任公感等情前來敝會查該公所等自行集資建築殯舍事屬善舉其義可嘉理合檢同原呈及徵信錄具呈轉達伏祈鈞署俯賜鑒核准照所請施行實爲德便謹呈　　 
[○學生會之演說會]  
寰球中國學生會今晚八時請中華職業教育社主任黃任之君演說聞尚有音樂以娛來賓往聽者無須入場券云　　 
[○學生會介紹部消息]  
寰球中國學生會介紹部現需幹事一人須會在青年會及他種機關辦事三五年富有經驗兼通中西文字性情耐勞長於口才熟悉上海各社會人名者薪水從優又繙譯員一人須熟悉東語東文者薪水亦優如有能合上列兩項資格而願就事者可往該會與朱少屏君接洽　　 
[○舉行合祀關岳典禮]  
今日（二十八號）爲秋戊祭祀關岳之期在西門關帝廟舉行所有祭品等事業由上海縣沈知事預備齊全屆時主祭者爲盧護軍使陪祭者爲道尹等其餘糾儀分獻等職均由盧護軍使派定沈知事徐警廳長陸林審檢廳長亦均與祭定今晨七時舉行　　 
[○六縣知事相率回任]  
松江縣知事李恩露奉賢縣知事孟仲愷寶山縣知事張允高太倉縣知事溫紹樑南滙縣知事杜福堃金山縣知事詹亮疇等日前赴寗祝壽先後回滬分庽振華孟淵等旅館小作勾留昨因奉到李督軍電令以現在防務吃堅著速回任故均已起程回任矣　　 
[○輪船上查獲女拐匪]  
廣東婦人楊張氏拐得年約四五歲之女孩秀貞一口擬乘輪船他往當爲救濟婦孺會探員余長林在船查見一併拘送地檢廳經檢察官預審之下判將該氏收押候究秀貞即送救濟會留養候其家屬認領　　 
[○派輪巡緝鹽梟]  
蘇屬緝私宋統領查得閘港得勝　處時有大帮鹽梟出沒特飭第二第三兩營余薛二營長轉飭駐紥該二處師船認眞防緝並派鵬飛兵輪駛往該處一帶游弋以重緝務　　 
[○寡嫂捲逃之干涉]  
楊樹浦竹家浜本匠周某於今年三月間病故後其妻龐氏即於八月初二日捲逃出外與陸慶咸姘識同居閘北地方茲爲氏之夫弟周秋秋尋獲偕證周柏春控經警署將該氏與陸一併拘解到署昨日函送地方廳午後經檢察官預審之下判周龐氏陸慶咸分別管押候再訊核　　 
[○租用小輪碼頭之反覆]  
浦東高橋鄉離滬三十餘裡前有人發起組織同興小輪公司行駛小輪載客往返後又有和記公司開輪行駛跌價拚班互相爭競雙方均受損失旣而同興股東陳楚翹等不願再事進行將股拆出其經理人孫幹才亦以獨力難支宣告停班將小輪船局生財等盤頂於謝某接管而和記股東黃成孕因同興經理孫幹才虧負鉅資力勸各股東每年津貼孫氏洋若干元其碼頭地基卽歸和記公司承租經已妥定惟聞近日又有異議和記公司巳另在該鄉購置地基預備自建碼頭云　　 
[○浦東男孩待領]  
浦東北蔡鎭南鄉種家廟男孩孫根生年十歲日前隨其隣人來滬欲往北市游玩甫抵碼頭於上岸時忽然失散致深夜露宿於南市董家渡經崗警查見帶至一區一分駐所詰據聲稱父名孫少卿在滬北泥城橋爲成衣匠家有母親等語王警佐飭留候屬人認領　　 
[○汽車碾傷婦人]  
前日午後有年約四十餘歲之蘇州俞家塘徐更老材鄉婦徐吳氏手携白糖冰糖鉛絲各一包行經北京路被某西人所駕之一千五百五十二號汽車撞倒碾傷頭面手足等處旋爲九十九號巡街印捕查見將氏車送仁濟醫院爲之醫治迄巳二日尚無家屬人等前往探視惟該婦傷勢甚重現巳不能開口命垂呼吸云　　 
[○江北人收買賊贓]  
江北人李阿根因在西藏路十九號屋內收買張阿生所竊之銀表二隻被包探金福壽西探目泮林士查見將李拘入捕房昨解公共公廨經中西官訊供一過判李押候下禮拜五再訊　　 
[○再誌爭洗衣物之釁端]  
住居愛而近路高壽里之婦人吳高氏因與隣婦陳韓氏爭奪自來水洗滌衣物品角起釁將所持之洋瓶擊傷韓氏鼻樑以致流血巳誌昨報昨日由捕將高氏拘解公共公廨經中西官訊悉前情判高罰洋三元充公以儆　　 
[○婦人被夫拋棄之控訴]  
婦人高葉氏至地方檢察廳禀稱今年三十二歲丈夫高鶴卿往居小沙渡前次失業時無力供養將氏送歸母家巳久邇來丈夫在新閘路二十三號李公館爲汽車夫月得工資甚鉅另與他婦姘識將氏拋棄不顧因此來案控訴請求公斷林檢察長得禀後飭派法警於昨日午後將高鶴卿傳到候訊　　 
[○不付票欵之辯論]  
范盈楷在公共公廨控趙筠新不付票銀等情前日由廨傳訊原告代表律師上堂陳明案情請爲追繳被告亦延律師到堂辯稱被告會向掮客徐順發及戚菊山購買洋貨當時被告付給同益莊票規銀三百五十九兩一錢二分此外尚有北洋龍圓戚等不肯收受遂邀我同往光泰莊掉換票銀五百二十八兩當即過割此欵能否收到與被告無涉且原告始終未與被告交易應請將案註銷俞襄讞商之美副領事德君判候會商堂諭宣佈飭遵　　 
[○牛皮號請追貨欵]  
義盛源牛皮號控振和公司陳樹春不理往來貨欵等情前日由公共公堂傳訊原告延代表律師上堂譯稱被告與原告往來貨物欵項未清自民國四年正月起至五月止積欠貨價洋一千三百四十六元八角五分請爲訊追被告亦延律師到堂代辯中西官判被告交保候再訂期訊理　　 
[○錢莊控追欵項之和解]  
連益錢莊在公共公廨控某錢莊經理殷某不理往來欵項銀一千五百餘兩昨經中西官傳訊原告代表律師上堂譯稱本案現已兩造和平料理請爲註銷　官以旣據原告律師聲明和解遂判將案註銷被告開釋　　 
[○妓傭撞見竊賊]  
無賴陳阿根前晚至浙江路六百九十號門牌妓院內竊取銀茶杯等物携贓出外適被妓傭李趙氏撞見喚捕拘獲昨解公共公廨經中西官訊實判陳押西牢三月　　 
[○雉妓強曳行人]  
雉妓陳愛寶前晚在西藏路強曳行人迫令狎游被一百二十三號華捕查見拘入捕房昨解公共公廨經中西官訊明違章屬實判陳妓罰洋三元充公　　 
[○拐匪當場追獲]  
江北人陸文來住居閘北滿洲路與順里有一四歲女孩名喚小妹妹在門前嬉玩被拐匪黃式憲抱去經陸覺察追至新閘橋相近將黃追獲鴨警拘入四區警署轉解司法科叚科員命移地檢廳懲辦　　 
[○婦人不安於室]  
住居閘北胡家木橋之江北人高扣順娶妻桂氏不安於室前會逃往漢口由高追回近又偕其母桂夏氏時往租界某姓家作不正當之行爲前日被扣順之叔高喜子偵知將該氏母女扭控五區三分所轉解司法科請爲訊究　　 
[○扭控硬搬木料]  
閘北談家橋楊發泰木作主楊林發前日扭木匠徐順林至四區警署控徐硬搬木耦合解經司法科段員質訊徐供被楊拖欠工資十四元屢索不還民人因欠人之欵無以應付不得巳搬取作內木料作抵云云段科員判送地方廳核辦　　 
[○江淮公所訟事近聞]  
閘北江淮公所董事吳鶴富張福增等在公共公廨控訴前董王實相侵吞公欵二百七十餘元並將公產契據抵借私債一案經中西官預審三次尚未終結嗣王忽至地方審判廳歧控要求賠償名譽損失洋九百九十五元經公堂查悉判王寶相交六百元人銀並保勒限三天內撤銷審廳訴案日前（星期一）公堂續訊此案王稱已於本月二十日具呈審廳請求銷案中西官諭仍交原保候函詢審廳已否求銷再行核辦在案昨日審廳長派承發吏李福生送達通知書與該公所董事吳鶴富張福增等謂五寶相等訴請賠償損失一案業已准予撤銷云云　　 
[○無賴誘人賭博]  
無賴胡和尚在虹口百老滙路弄內誘人抽簽賭博被二百十一號華捕查見以其違章將胡連同賭具帶入捕房押候解送公堂訊辦　　 
[○攫取小孩帽子]  
浦東人沈阿二昨日午後在虹口漢璧禮路攫取劉德康所抱之週歲小孩所戴上有飾物之桃帽國逃被捕帮同追獲運贓帶入捕房押候解廨訊究　　 
[○出店私通竊賊]  
洋人魏德明（譯音）昨至法公堂控出店蘇福亭淡林生高炎生三人日前串同竊賊王子泉入內竊取物件當被商人察悉報捕將王拘獲旋在蘇福亭房內抄出贓物請爲訊究並由捕頭投案禀稱查得王子泉前巳犯過竊案驅逐出境有案可稽詰之王子泉供實因貧困巳極無奈行竊以後不敢再犯求宥蘇福亭供民人與王子泉素不相識是日王來行竊時民人睡在牀上實未知情中西官曰爾旣不串竊何以在爾房內抄出原贓蘇即語塞淡林生高炎生同供行竊之事民人等實不知悉中西官判王子泉押西牢六月期滿仍永遠逐出租界蘇福亭押一月淡高兩人無干開釋贓給原告領去　　 
[○購物乘間行竊]  
對買賊金阿三日前糾同黨羽至法租界某洋貨店託詞購物乘間竊取白洋布一疋　逃當被店夥徐來發瞥見喚捕將金人贓並獲帶入捕房昨解法公堂由該店夥徐來發禀稱是日金與同黨三四人來店購物乘隙竊取洋布一疋請爲訊究詰之金供認不諱判押七天贓給原告領去　又鐘表店主朱子雲昨至法公堂禀稱馬仲甫前至商人店中託詞鐘表乘隙竊取銀表一只而逸旋經商人察悉立即喚捕追拿人贓並獲請求訊究詰之馬仲甫供認不諱中西官判馬管押一月贓給原告領去　　 
[○觸犯烟禁之科罰]  
法租界大自鳴鐘捕房捕頭日前偵得法大馬路廣大酒店樓上有孫妙雲者在彼私設烟榻容留外人開燈吸烟有違定章故特帶同包探前往抄出烟鎗數支烟燈數只將孫帶入捕房諭令存洋出外候訊在案昨日傳至法公堂詰問孫供認私賣燈吃求恩寬宥中西官判令罰洋二十元充公烟具銷毀　　 
[○欠租展限歸還]  
收租人陳永甫前至法公堂控房客張仲虧欠租洋一百三十八元延約不付請爲訊追等情判張退去限七天還洋在案昨已屆限又經傳訊原告投稱張出外後仍置不理請求嚴追張仲由某甲代爲到案據稱張已出外籌措須請寬限繳洋中西官判甲退去展限三天還洋　　 
[○縣公署批示三則]  
　陸召南呈爲存單遣失請補未准爲再求恩由　據稱二十四保五圖第一號陸士林戶蘆課田串前清繳存縣署查無此項案據無從發給所請補給新單無憑核辦　張陳氏呈爲遵批粘呈糧串請求恩准備案由　應准備案並令岫書註冊備查此批糧串七紙存　興華皂廠代表邵閣臣爲陳明不再仿造祥茂肥皂由　呈結均悉旣據聲稱不再仿造並具結前來俟據情呈請交涉公署示遵可也雜評二 
　　 
[○誤會] （訥）　今日之中國。惟軍隊可以自由行動。前此龍軍南下。不先通　知。而爲張魯督所阻。今奉軍南下。又不通知。而爲李蘇督截　回。蓋不先通知。則不知南下之用意。不得不令人疑。此阻截　之第一原因也。迨阻截之後。無可解說。則諉之爲誤會。失其　南下之目的地。旣不示人。則阻截不得謂之誤會。以軍隊之　如此行動。而謂爲誤會。則人又安得而不誤會。事後雖竭力　解釋。而蘇人巳　驚不淺哉。 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[捕魚者說] [  小孤山人]  
　　東海　漁翁者。善釣。一旦臨不泗之谿。入污濁之澤。捕得一巨魚焉。門下客爭沽酒爲漁翁賀。翁漁意固自得。外若有不豫色者然逎遷延避席而辭謝。客曰。今之釣者。以長鎗大戟爲竿。以天羅地綱爲綸。以　物金錢爲餌。以若所爲。求若所欲。猶且緣木求魚而不得。翁逎不唾手而得魚。是不啻龍伯大人一釣而六鰲也。豈非大快事乎。漁翁曰否。予向者以不得魚爲慮。今得魚。乃反益予累也。尚何賀爲。客曰。何爲其然也。漁翁曰。子不見夫魚乎。出於渾渾大海之中。掀風作浪噴沬跳波。暇兵蟹將起於前。龜形鼈相伏於後。瀰瀰焉。洋洋焉。羣集乎北海。奮躍乎天池。鼓盪潮流。直欲吸百川而吞四海。而不知其爲釜底游也。此所謂水擾魚亂也。故魚之惡者。有鮑魚之臭焉。魚之勞者。有魴魚之頳焉。魚之涸者。有轍中之鮒焉。魚之窮者。有不瞑目之鰥焉。魚之罹於難者。有池魚波及之殃焉。魚之離於水者。有枯魚過河之泣焉。魚之潰爛於內者。有河魚腹疾之憂焉。予固老於漁者。縱欲坐收漁人之利。學老漁父賣三海之魚。顧不忍一綱打盡。竭澤以漁也。且魚爲東海之波臣也衆矣。相煦相沬。孰不望汲西江之水。以求活於予。予即與魚暇爲侶。又安能一一使之魚貫以進。得其所哉。況在今日。內有魚奔之象。外有魚麗之師。人方刀俎以我爲魚肉。而我反自稱魚肉。是必使本海內外盡化爲魚鼈而後已。此予所以如骨在　。鯁鯁而不能下咽也。客曰。信如翁言。將舍魚而收綱乎。抑　魚而忘筌乎魚翁曰嘻。姑徐圖之。予嘗從濠上觀魚者滑先生遊。先生教之曰。夫釣。詭道也。餌欲其厚。鈎欲其曲。餌厚則信手可以調和。鈎曲則乘機可以運動。願上鈎者上鈎。不上鈎者則縣鈎以俟之。性若相狎。而示之以與物無競之心。內不使魚竄於澤。外不使魚擾於淵也。予因持其法以釣於世。乃於北溟得一魚焉。其名曰鯤。鯤之大不知其幾千里也。然而自北圖南。忽化爲鵬。鯤巳逍遙於河上矣是鯤之變不可測也。又於淮上得一蚌焉。蚌彀之厚。不知其若干尺也。然而三日不雨。必有蚌脯。蚌弁將徒於江淮矣。是蚌之肉未足食也。日於海外得一龍焉。龍之爲怪。不知其經幾千萬刦也。然而成則爲龍。敗則爲蛇。龍且爲妖於齊魯問矣。是龍之孽不可逭也。至於遼河之東。有鱗爲　。木漏綱之魚而不易制者。他如長江之鯉。漢水之鲇。鄱湖之黿將軍。皆吞舟之魚。足以障百川而縱大壑。此數者。予皆得而羅致之。但使不失其水。魚安於魚。則釣者不負魚。魚亦必不負釣矣。雖然。其如南有嘉魚何哉。將吞噬之以爲長鯨。而長鯨不可屠也。將調和之以爲小鮮。而小鮮不可烹也。日惟假潮州驅鱷之文。以示信及豚魚之意。而卒無如此魚何。嗟乎我欲爲救世之魚籃觀音。人反以我爲伴食之魚頭參政。吞鉤餌以自戕。然則吾其魚乎。客曰然。雖若此。吾輩終望翁爲磻溪老叟而不願翁爲光武故人也。請就席舉觴爲翁壽。母多累。　　 
家庭常識 
[驅除鳥食作物] [  幻空]  
　農人布種。屢有一般小鳥。羣來爭啄。設綱放鎗。終不能免。現得一種妙法。試用數年。大有益處。茲述如下。凡欲佈散種籽。必加炎油令濕。後用紅色鉛粉。撒於其上。以手擦勻。依法布種。如有小鳥來食。一粒即去。永不復來。且此兩種材料。均無害於種子之生長。 
[培茄之料] [  古虞晉楚]  
　豆腐舖有一種焦豆腐以之培茄。成效極隹。會經試驗。茄幹高至三四尺。且實大而茂。 
客座閒譚 
[遊黃山記（七）] [  冠字]  
　　十七日晨。紅日窺窗。驚我好夢。急振衣　。辭獅子林而首途。寺後松樹業業。婆娑欲舞。松下有清涼台。登台遠眺。則北海諸峯。羅列嚴前。林鳥囑啾。嚶　如樂。清風習習。秀色可餐。石　生一松。覆台上團團如蓋。細竹千竿。緣陰掩映。謂曰清涼。實不虛位。前望光明頂。峭拔孤高。廻瞰獅子峯。雄奇秀麗。而北海門外。則平疇萬畝。一碧無垠。微風搖曳。若大海之波濤。東顧則閭閻撲地。　　蔽天。斗大孤城。人跡蜂屯而蟻聚。不覺神往者久之。乃下台前行。竹　礙路。碎石崎嶇。過一石梁。橫跨兩崖間。一松倒埀。俗名接引松。漸行厓漸狹。從石罅中蛇行以出。大石當路。巨可數丈。曰碰頭石。由石後轉出。得一石台。天都少年曰。此麗田生琴台也。相傳麗田生尊隱此鼓琴。因以得名。松林環繞。枝葉婆娑。古樹參天。幽然意遠。一石柱直立。松生其頂而倒埀。蟠之如龍狀。前行經函相源。沿溪　左。直上天都。道經一絕澖。上架石梁爲橋。闊僅容足。長可數丈。其下流水滔滔。　硡作響。余輩相顧有懼色。獨挑夫等夷然竟過。余乃命一人解下行筐上之繩。令執之。另一人持索過橋。立彼岸。堅持勿動。餘等乃以繩爲欄。扶之而度。過石梁。循斜徑而上。路滑貝險。經一峭壁。較閻王壁尤長。陡峻無倫。冒險奮勇　。蟻附而登。手足俱瘁。心搖如懸旌。旣上稍平。旋上石坡。陡如壁立。登陟之下。筋骨俱酥。辦竭不能前。匐匍爬行而上。坡盡地平。而天都之絕頂至。 
短篇小說 
[五分鐘（一）] [  常覺小蝶]  
　　夏日之晨。朝曦艷如玫瑰。度爾村民數百。皆麕集於通衢左右。揮其素巾。歡送王黨之兵隊出境。人人淚含於睫。　爲無限敬慕之意。實則此六千敗卒。棄甲曳兵而走。殊無可爲人敬慕之處。此輩抱頑固之宗旨。以抗民黨。而入伍者半爲老朽。故行陣亦無行列。當其踉蹌出度爾村時。藍冠已失。衣甲盡碎。皇皇然曳其木屐而奔。爲狀乃如跛狗。蓋民軍主將韋斯敏。已率隊而來。進迫此村。遂使王黨之人。無可留足。不得不棄此巢穴而他奔。一時村民送者。莫不爭呼王黨萬歲。聲如春潮怒起。至其中有幾人出自眞心者。則不可知矣。王黨兵旣去。闔村中人。亦寂然星散。但見靄靄之日光。照映平原一片。沙白如銀。然不及日暮。村路之上。人又駢肩而集。聽其歡呼之聲。則已改爲共和軍萬歲矣。聲浪較晨間尤高。蓋韋斯敏將軍。巳遣其支隊進守是村矣。村之轉角。乃有危樓高聳。中有老人倚窗而立。獨不與衆附和。但默聽呼聲而現獰笑。其人曰富格。村中之律師也。年事已老。面上皺紋。深刻如波。黑服而銅鈕。額上義髪。拳曲如蝟。此三者。皆足以表示人性情之剛愎。老人視久。微發爲歡聲。回顧其女曰。曼黛。汝視此輩。眞狗吠耳。然狗之賤。猶不朝秦而暮楚也。則此輩眞狗之不若矣。言次。切齒格格作聲。曼黛時卽坐於老人身後。雙眸如漆。視樓下兵隊之盛。及衆狂噪聲。頗不能安。則廻其驚懼　眸。時時盼其老父。及聞語。則微展一笑。轉慰其老父曰。父宜恕若儕。蓋晨間之呼。皆出誠意。若夫呼迓民軍。則不過一時懼禍計耳。非由衷也。父豈不能恕之乎。言次。因撫老人之肩。而爲嫣笑。顧老人意仍不解。恨聲曰。即如汝言。亦足見此輩之無膽。與無膽之人俱。而欲　其大事之成。鳥可得乎。嗟乎。我王室其從此頹矣。（未完） 
 
 
 

Page 15

 
 
   
 
 

Page 16

 
 
   
 
