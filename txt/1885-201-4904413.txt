# 1885 - 201 - 4904413

 

Page 1

 
 
[四十六號畫報出售] [  點石齋主人啓]  
　　京師永定門外地勢平坦芳草一色每當春秋佳日人多約伴跨馬以遨遊張朗齋軍門現駐兵於此而其部下弁兵恆於此處彎弓盤馬各獻神通朔方健兒好身手圖之以供衆覽報首畫譜兩圖則一獅一鹿俱係任君阜長所繪筆墨之妙已詳前報無俟贅言准於十六日出售後附淞隱漫錄圖說 
一則閱者鑒之此佈 
[石印重校增廣策學總纂大成附蜀水攷]  
　　是編爲德化蔡梅菴先生所輯盡取廢肆策學廣爲搜括益以經解史論諸子百家羅列宏富包舉靡遺惜坊間翻刻之本頗極訛誤舉業家每以爲憾聞見齋主人有鑑于此延致名宿重加校正並倩善書者楷錄一過囑本齋用照相石印法縮成六本字跡清晰朗若列眉較諸坊本大有上下牀之别現已將次告竣准六月二十日出書每部連綢套實洋一圓六角如欲躉購請至上海邑廟園内翼化堂面議其餘三馬路申昌書畫室掃葉山房均有發售惟所印無多諸君子請早賜顧此佈 
[催賑引書]  
　　星期無事有客就而語曰諺云救災如救火遲延一刻卽躭誤人命不知凡幾自貴報著爲籌賑賓談列之報牘迄今閱六七天不特妓館戲園人皆以爲齷齪地方遊戲生活不屑勸彼輸將卽各善堂亦自以爲我輩施藥給棺育嬰送診諸善事早已餘力不遺粤省遠在數千里外未能舍近而兼圖坐令施陳王諸大善士苦口婆心諄諄勸導上自官商下迄農工負販傭婦牧童量力解囊集成巨欵而彼等一若耳不聞目不睹焉者豈皆鐵石心腸歟抑果實有難處歟主人曰夫所謂善舉者必發於本心隨緣樂助不能强人以所難我等人微言輕本不能與聞當世事無怪各善堂等置若罔聞惟就曰前而論則粤省賑捐實有迫不容緩者試觀本報所登文報局及陳與昌二處賑寓催求廣東廣西賑捐四萬兩以便由嚴佑之先生帶往散給一啓内言嚴公赴粤時必先帶銀三四萬兩續再接濟十萬八萬誠以粤東西數十州縣同時被水流離顚沛朝不保夕使非有若是巨欵則哀鴻數百萬分給爲難欲遍及而無米難炊欲中止而問心不忍故須脚踏實地然後可慷慨成行也幸蒙邵觀察沈周二京兆張大中丞施封翁等或則借墊萬金或則籌措數千金俾得不虚嚴公之善念顧借者仍須歸趙措者後恐不繼則嚴公此行將何以救人救澈得以全始全終耶且卽使目前不必歸趙日後源源可繼而千萬兩之鉅項究屬寥寥祇此十元八元三百五百多至番佛一二百尊集腋成裘緩不濟急亦非所以爲久長之計美善之規將如之何而後可哉然僕則有一策焉不知樂善諸君果肯行之否目下中元節已近會有人勸將盂蘭盆會冥資充賑但必待臨事而捐輸則一月半月之間餓死者已不知多少何弗勸各邦董事先於公費中提出此項带解災區并勸各户有願屇時集欵舉行者先期捐入賑局彚解粤中誠以拯死後之孤魂其說究渺茫無據何若救生前之苦况　事實　而有徵更有人家求疾病速痊或保消災降福往往慨分錢帛賑彼災黎何若勸具於疾病未來隨意輸捐以祈無病災患未至盡力慨助以兾免災庶嚴公早一日啓行卽災民早一日受惠乎客曰如子之說速則速矣然猶苦零星瑣碎也苟能出一良法再集巨資得能多而且速豈不更爲無上上乘乎主人曰有之鄙人雖伏案窮年耳不聞軍國大事然此事亦曾熟思審處矣頻年各省飛災皇上俱立沛鴻恩截漕散賑粤省雖無漕米然海關之所入審庫之所儲其數當必不少恭讀本月十三日諭旨皇上以梁斗南著作郎耀樞之奏諭令該督撫督率所屬認眞查勘應如何賑撫之處體察情形奏明辦理其愛民如子之心早已油然可見凡百黎庶孰不感激涕零苟能乘此機會禀商督撫各大憲奏請皇上破格施恩撥欵撫卹則朝廷已飢已溺久厪宸衷數十萬官銀當不難立時給發此其事雖非臣下所能擅專當亦臣下所可籲請一面仍由南中諸局出力募資以爲接濟則仁粟義漿有不同沾闓澤者哉惟僕尚有一說焉雖見爲迂亦頗切中事理粤東係通商埠頭災後輪舶飛行依舊轉輸甚便苟有銀兩無患米石之不來粤西僻在内地自來瘠苦不堪木石雜糧未必餘三餘九又無輪舶轉運得以接濟不窮自下災苦異常雖有賑銀亦苦無從購米雖未聞如昔年晉豫臠人肉以實飢腸甚且設肆售賣然事之所必無者安見非情之所或有傷心慘目言之凄然然欲從南省運米前往不特水脚過鉅抑且時日稽延考之輿圖該省出關卽係安南邊境安南爲産米之區貧民除終歲食用外常常販入廣西倘克免其關稅廣爲招徠則西省蒼生益覺普沾實惠實亦賑務中必不容緩之一端也客聞此言首肯而退遂書以列報端顔曰此言者盖就原啓而引伸之也 
[諭旨恭錄]  
　　六月初八日奉上諭德魁奉城守尉舊疾復發懇准開缺一摺莊浪城守尉銓興着准其開缺欽此同日軍機大臣而奉諭旨給事中秦鍾簡奏請旌表節烈婦女等語李胡氏鄧何氏王何氏顧羅氏均着准其旌表禮部知道欽此同日奉旨巡視西城事務着文海去欽此同日奉旨稽察鑲藍旗蒙古旂務着俊乂去欽此○初十日太常寺題六月二十二日祭火神廟奉旨遣文興行禮欽此同日又題六月二十八日萬壽聖節祭太廟後殿奉旨遣載敦行禮欽此同日又題七月初一日孟秋時享太廟奉旨遣世鐸恭代後殿遣弈詳行禮東廡遣載瀛西廡遺鍤秀各分獻欽此 
[諭旨恭註]  
　　本月初九日諭旨本館已據訪事人電傳恭錄報首惟内有叅將叚生福着俟補副將後以總兵記名簡放一句傳電時以字數過多偶然遺漏敬謹註明如左[  本舘恭註]  
[鄂中水勢]  
　　鄂省各屬五月間雨水甚多農人深望放晴無不高延鶴頸各憲深體民心日日設壇祈禱無奈雨師興劇依然若倒瀉銀河漢江之水遂逐節增高至廿八日雖露晴曦而水漲仍未稍止迨本月初六日始停漲洋街水漬深至四十四尺六七寸暗溝已蓄滿江流明溝則幸未進水自初七八九等日以來水漬已退三四尺惟暑熱之氣銳不可當寒暑表升至九十六七度所最苦者小户人家蓽門圭竇上有烈日下有污流終日薰蒸頗易受病近日早禾已可刈穫相彼小民不知可免呼庚呼癸否 
[鳩江近事]  
　　蕪采營王梧岡叅戎詣城隍廟拈香見有賭徒匿跡於此當卽提案嚴懲並派弁往各廟嚴密查緝○菊部名優篛日登塲必演淫戲一二齣以聳座客之觀聽邵少尉以其傷風敗俗立卽出示嚴禁○某甲窮途落魄 
 
 

Page 2

 
 
無以爲生一夜二鼓後在長街某店簷下投繯自盡適更夫擊柝至此見而解下得以不死團總地保代向各鋪乞得番佛數尊麾之使去○梁小若觀察前擬移居中江書院嗣因水勢漸退故遂中止而各書吏因屋内積水甚深故皆暫住湖南會館内藉以辦公○前者聯仙薇太守禁止米榖出口各號商皆能凛遵炏價不致騰貴居民感之他處辦米之客亦相率他去矣○疫癘較前稍减然患瀉痢腹脹者甚多醫家謂食水不潔所致宜用布袋裝黑豆或降香置水缸内可解水毒 
[水國偏災]  
　　沿江各屬水災以江北之無爲和州含山爲重江南之當塗蕪湖繁昌次之寗國府屬宣南二縣稍有水患其餘涇旌太甯四縣雖於五月間先後出蛟然水勢不猛尚無傷人害稼之事惟廣建二屬蛟水較大蕪湖道梁小若觀察業已派員查得沿河被水者計有三千餘户其餘各鄕村統俟查明散放錢米觀察除自行倡捐及勸各官捐廉外尚須向各號商籌欵云 
[竹西茗話]  
　　聞黃潄蘭大宗師過揚後有便道至破圩地方閱視被水災民之說江甘兩邑尊遂偕赴瓜洲隨同履勘○邇來瓜洲江面時有男婦屍身從上流隨波汆至說者謂係皖省被水淹斃之民江甘二大令惻然動念飭雇柴船多艘出江撈瘞○東關街錢土店主某甲素有季常之懼獅王一吼懦男兒卽據地不敢聲張膝下一女係前妻所生年華三五貞靜温柔繼妻待之虐鞭鸞笞鳳習以爲常一夜偶因細故氏遽以大鐵針周身烙剌鱗傷遍體幾無完膚鄰右聞女呼救命聲出而詢悉咸抱不平僉謂倘再如此定當公禀送懲氏始虎威稍斂諺云最毒婦人心不誠然歟 
[通州近聞]  
　　江蘇督糧道王觀察五月廿一日抵津浙江督粮道廖觀察廿四日抵津天津江浙兩局廿四日開斛侃米浙江海運龔總辦六月初二日中津抵通江蘇海運王總辦初三日抵通聞倉署于初八日開騐○近日城東北一帶大雨連綿農田沾足連河水已漲至二尺有餘載米駁船可無擱淺之患矣○神機營兵撤退後甘軍仍分駐北門外西馬莊南門外小街二處豫軍仍駐紥張家灣按期操演○甘豫二軍修營築壘佔用民田前經醇邸諭飭州牧按照豐年每畝給通制錢八吊並分别酌給耔種價本兹由高邑尊核實查明開單呈送善軍憲卽於五月二十八日諭各户齊至行轅聽候派員會同州牧按名點放務使實惠均沾不使分文冒濫○高星槎邑尊升授趙州所遺通州篆務尹憲檄委死平縣蔡鶴君明府接署於五月廿九日到通旋於六月初二日接篆任事○通永道薛觀察於六月初一日進京謁見尹憲 
[烟臺瑣錄]  
　　登州蔡鎭軍俸滿遺缺以李鎭軍楹署理按李鎮軍前曾統領登榮水師恩威素著嗣因微隙引退部曲皆爲扼腕今兹重綰虎符豈不大慰軍民之望哉○平度礦務總辦李觀察日前到烟聞將招募分金工匠○海道已通登榮水師照例巡哨以護漕運陳遊戎廷梁率領弁兵駕駛拖罾船二艘於月初到烟○小工人等近以巿面冷淡鎮日無事羣作牧猪奴戯適邑侯路經該處前驅者冋殿而至若輩止在呼盧喝雉一若弗聞也者邑侯立命差役將二人拘去薄責而釋之○五月二十九日北洋水師統領丁禺廷軍門乘康濟兵輪率領超勇揚威及鎭東鎭海等兵輪共九艘由朝鮮來烟初二日超勇湯威分别開赴旅順上海餘船於初三日一律開行聞將繞泊威海仍赴朝鮮云 
[大修貢院]  
　　江南貢院前臨秦淮後至奇望街内建號舍一萬五千間亭臺廨宇又視號舍之佔地者三之二每于榜發後一經閉置便如東山之詩所謂瓜苦伊威者輙三年而始行糞之除之掃之滌之以副國家掄才之意以爲皇華駐節之觀向例五月初旬卽開局委員修理本屇梁方伯力求撙節欲于上屇開銷正供七萬金之中再省一萬金此亦職度支者經營國計不得不然故總辦供給所羅觀察仰體憲意握一把算子晝夜與同局各員將舊簿中所列各色名目逐一核減任勞任怨以爲糜費先在用人用人多則沾潤者衆其勢不得不有所寛假旣寛假便不能如張璪之畫松一潤一枯雙管齊下於是禀明方伯先用委員二十人司事三十人於六月初一日到局開支薪工倘有不敷隨時添派期在一人而實任一事或一人而兼任數事一洗從前之陋習刻聞粗細工作統限於七月十五日一律告竣推貢院東偏奇望街之水已由姚家巷溢入東文場一帶因憶庚午科陽侯曾入文塲大洗腐陋賴升任梅中丞雇用洋龍在西栅口架火車車水水悉由皮管内引入於河計七晝夜水果大减貢院前甬道可無涉褰之患至二場而塲内已無涓滴矣聞當時共花費二三千金此又尋常供給開銷之外者正不知今屇七八月之間又何如也 
[營口談資]  
　　本月初一日廳憲寶司馬升堂提訊葉王氏控欠一案事因海關文案房稅務經承潘直庵與名古愚者借氏東錢一千弔屢經索取圖賴不償司馬勸該氏曰爾已孀居爾夫亦功名中人不可因端速訟氏唯唯無言遂傳被告二人大加訓斥限半月内速卽歸還二人赧顔叩頭而退○上月二十八日以後連朝細雨霏霏濕人衣袂農人以豐收有望不覺欣忭無涯惟粮店以新糧尚未上巿舊糧存貨不多遂皆奇貨自居不肯略减聞高梁進價二兩七八錢今售至四兩三分云○日前湄雲兵輪送雷軍門正綰赴津部下營哨各弁奉軍各營并道廳兩憲統率各印委齊至船旁恭送○前報列仁裕號因裝載豆餅有一小工失足墮河淹斃一節兹悉死者姓連南金州人當斃命時衆小工聲言被仁裕駁船上人打落水中駁船駕長遂投案訴被誣但仁裕素爲衆工頭所仇視此時有隙可乘竟唆令死者之父母以駁船上人打連落水殞命等情控諸海城縣署刻縣令已提仁裕號執事人到案未知如何訊結也○上月廿七日以後銀價日漸從廉現已减去一二百文因六月一之期銀已屆故也 
[禾中紀事]  
　　初八日有江浙兩省巡鹽砲船十餘艘駛過嘉興卽在塘匯寄椗聞係赴同里捕鹽梟者盖緑日前有巡船數艘在太湖内與鹽梟相遇卽行捕捉鹽梟竟敢拒捕是時巡船甚少而梟匪之船則有一百數十號衆寡之勢懸殊巡船弁兵傷斃不少兩省大憲聞報卽行會同派船往剿云○張涇匯盜案内人犯業由臬憲勘定發回嘉善縣收禁○新任浙江學憲瞿大宗師於初七日行過嘉善廣文先生卽掉小船恭迎憲節適爲拖帶座船之小火輪相撞艙棚碎爲虀粉所幸人尚無傷舟亦無恙而廣文先生則已心驚膽裂矣 
[五茸談薈]  
　　法患已平防營類多遣散若輩無以爲生往往聚而爲盜日前柘林某雜貨店被盜搶刼報經華亭縣楊超亭邑尊前往勘視不知海闊天空果能弋獲否也○花鼓戯傷風敗俗例禁綦嚴松城西南鄕一帶多有蕩子淫娼登場扮演事聞于林仲伊邑尊飭差拿得數人懲一禁百想此後澆風或可禁絶也○此次糧米須用駁船駁往上海騐收較上年駁至豆腐浜交卸者爲費較鉅華婁糧書因向甲户索加局駁費甲户多齟齬未允○時萼卿太守到任以來講求水利餘力不遺創議修築吕岡涇壩以殺淤沙而引清水先捐廉俸錢九百千文以爲屬下倡又撥昭忠祠餘欵四百千藉補支絀聞俟秋間農隙之時當卽太興畚挶矣○李質堂軍門集資建造馬王廟現已落成本月二十三日爲王誕辰擬演劇三天以答憲貺云 
[穗垣雜誌]  
　　疫症流行始於西關繼至城内近則河南佛山等處皆有傳染死亡相繼醫者爲之束手何蒼蒼者之不愛我民也○南海張邑宰傳集各渡夫諭以軍餉緊急大小商人無不仰體時艱輸將恐後爾等食毛踐土何竟自外生成多方撓阻渡夫禀稱如捐在未和之前敢不力圖報効惟和局大定仍要抽捐是以不允張邑尊遂將此情廪覆大憲○渡船停載海道不通大憲暫雇民船作爲官渡載送商民往佛山沙 
 
 

Page 3

 
 
頭等處并派員弁爲之監督員弁卓立碼頭上見有行客即殷勤告語而商民不辨口音皆望望然去之如是數天並未有人附搭刻已一律繳銷矣○和局大定營兵多已遣散督撫兩憲深恐游勇易以滋事札飭地方官妥爲彈壓外并出示嚴禁○初二日有甲乙二人在府者前口角繼以兵刃相接街鄰微窺其意蓋欲借端起衅以圖槍掠者立傳練勇逐之始各散去○北江水流復漲東莞石龍埠水已上街幸天色晴明水勢或可卽滅也○初二日綏靜營勇在河南寶崗緝獲槍匪四名并起出刀鎗器械交局究辦 
[湖絲減色]  
　　昨得湖友來云江浙土産以蠶絲爲大宗卽禹貢所謂桑士宜蠶也今歲三四月間鄕農育蠶頗廣適值天氣温和眼起應時以致桑葉甚貴每百觔需錢二三千文不等咸謂豐收可望矣無如上簇之後成繭甚薄故繅絲不能如往年之重且絲條細弱而造不合于造貨用者居多除七里絲只合外洋去路姑不具論卽如江浙所産紗羅縀縐綢綾等貨皆用本地絲經欲選肥光好絲合於造貨用者殊不易購以致絲價甚昻貨價亦因而難减往年尚有二蠶出絲三四成以劑其平今年五月育二蠶之際連旬隂雨遂大减等計收絲不到一成照造綢縀等貨之絲旣少如何不貴而大巿猶以爲今歲豐收貨價可廉豈知竟大相反乎故縷述各情與懋遷諸君共證之 
[本埠官報]  
　　今日係　關道邵觀察之太夫人壽辰凡在寮寀無不赴轅叩賀○黃芝生太守調署川沙履新在邇昨日恭送匾額一方至天后官懸掛○葛大令今日别有要公預飭捕房停解公事 
[吊簿禀覆]  
　　包探王阿二查鐵一事牽涉丁元興冶坊經葛大令飭吊該冶坊進貨簿以憑核對昨據原差及包探禀稱該坊祗將盤頂簿交出進貨簿不在坊内緩日再呈該坊又招出店八人囑爲指認並無當時指看之人據言出店共有六七十人現均他出又言耶松報失二十九條該坊售出三十條何得指爲失贓等語查二十九條一樣有石灰其一段祗半條光景葛大令及麥總巡捕頭諭俟禮拜二覆訊 
[並非私逸]  
　　日前有句容人奚成裕偕答士修扭奚答氏至上海縣署莫邑尊研訊之餘奚供氏係小的族嫂月前無端由原籍逸去偵騎四出蹤跡杳然日前由氏姑訪悉該氏濳匿滬江因託小的偕氏弟士修前來尋見該氏不願回籍爲特扭案請懲答稱與該氏係姊妹行餘與奚供略同邑尊卽命提奚答氏至案據供小婦人欲向同族奚裕蘭索錢因之來滬並不私逃求恩明察邑尊因飭差傳裕蘭至案問爾曾否短欠該氏錢文據稱曾欠該氏錢十餘千現已經人調妥邑尊復謂該氏曰據裕蘭稱欠爾錢文早已有人調妥爾何尚還推諉該氏稱事雖理明然其錢並未收到如可歸清卽當回里邑尊著卽理明赶緊隨弟及族叔回家不准逗遛涙上隨卽一併斥釋 
[比追船主]  
　　前有鴻泰梅記等五號商控船主榮發祥盜賣荳餅一案由縣提訊比追等事節經列入報章榮在押至今依舊遷延不理日前又經鴻泰等各號商投案請追莫邑尊因于前日下午飭差提榮追比榮稱奉諭追繳餅欵小的屢經措辦迄未湊手情愿將沙船上所存鐵錨三個　價歸償邑尊問值價幾何榮稱約值洋百餘元邑尊遂飭差赴顧誠信報稅行令經事人前往估看候復核辦 
[開導屍兄]  
　　船户陳大源等謀害姚阿七一案由縣訊供收禁各情節經列入本報日來屍兄姚阿陶屢次投縣禀請仲雪莫邑尊因於前日下午升坐三堂飭傳阿陶至案再三開導謂爾弟遭人謀斃後已由本縣檢騐緝兇訊實收禁自當秉公辦理毋庸來案多瀆隨飭差赴獄中提出兇犯陳大源陸阿艾令阿陶觀看並加詰訊二犯仍彼此互推陳稱謀害阿七之事小的惟酒後戲言邑尊謂爾前堂已經供　帮兇今日豈容狡賴陳惟叩頭求恩邑尊謂爾等現已供實如無翻變本縣當格外恩施兩犯均唯唯叩謝邑尊遂飭依舊帶回監禁又飭將前次起案儲庫之衣包内棉衣四件交姚具領並諭以後勿再來案姚遵諭泥首而退 
[法界公堂瑣案]  
　　金利源碼頭小工頭蔡潤順逸去後經工人陳大有等以向由德春錢莊林阿明支發工資因仍向該圧索取涉訟等情前已詳登本報嗣翁太守查得蔡果有銀在旗昌洋行遂着林再爲墊付當同旗昌存洋内扣歸昨林弟阿炳投案訴稱陳等工資已付一半向有一半容緩卽付所有蔡未逸前代發工資及旣逸後亦有七八次均已　發留有單子三紥約計墊洋一千五百元未曾向旗昌收取前昨去過據云捕房知照扣留不能遽付單子呈騐尚有九扣一項亦在旗昌太守詰問細情林稱每逢外洋輪船到埠上落貨物一船一單應發若于由我莊墊出積有成數將單向旗昌收取盈絀俱歸蔡核算今核計進出有八千元左右照九扣算應有八百元之譜太守將所呈單子略爲閱看隨者包擬於禮拜一往旗昌問明再核○王阿三前在法工部局充當小工積有餘資娶吳氏爲室住居通元間壁顧裕慶屋中前日王投案遞禀訴稱前月小的染病妻竟私逃今在八仙橋相近處尋到當未尋到向顧詢問什物傢伙顧稱無有洎尋到妻氏同去取物檢得箱中少洋一百元向問托稱不知請提追究翁太守詰問之下吳氏訴稱前夫胡姓故後小婦人孤苦無依是以嫁王爲室本月初一王將小婦人毆逐出外執定不計進門並非小婦人私自逃逸太守問爾旣非逃出寄住何處答稱往句容家内曾有信到上海王稱確有信來但係稱我爲侄伊竟自居叔子太守着王將吳氏領回下期傳顧到案核問○昇茂錢莊控曹青章欠銀一案已由魏勉齋周維翹調處還過現銀一千七百兩子結上控之案所有石仁孝帮曹之銀五百兩存在公堂昨據昇茂莊夥胡寶元赴案具領翁太守問曹尚欠該莊往來銀三千二百數十兩可是歸公堂訊追爾等在各債户中可曾列名答稱俱已列名故歸新衙門追取太守遂著將前石繳之銀領去取有領狀以便申覆道轅 
[上海四馬路浦灘文報局賑寓來往電音]  
　　十一日京都來電云文報局電悉災黎可念容向同志勸助成數奉報蔚復○京都來電云文報局賑寓得電商之張朗齋中丞集腋請寄捐册楣復○十二日鎭江來電云謝兩電悉旣有後路自當前往惟邀約同志須十六日方能來滬嚴作霖○復　佑翁云佑公不卽來必罷議請速來滬面議定奪○十三日京都來電云文報局賑寓謝電悉現與朗齋筱　共商先籌三千金應急秉成謹復○京都來電云文報局電悉順賑所餘無多已發生息無存由沈京兆張朗帥及楣籌欵先借三千金楣復○復周沈京兆電云憲鑒蒙籌三千金敬代叩謝仍請續濟福禀○發蘇州常州江甯揚州鎭江杭州南潯紹興寗波福建安慶九江漢口天津京城各憲各善堂紳電云廣西災重民貧嚴佑之卽日往賑非帶三四萬不能開賑邵小村大公祖借一萬滬紳借一萬尚缺二萬求設法湊濟　叩○發天津電云福叩禀周沈京兆已撥三千金求中堂設法提倡○十四日鎭江來電云霖今夜乘泰和輪來滬○安慶來電云電悉敬憲已轉禀撫憲候諭再復子封先生在蕪已轉電名○天津本電云謝相賑已由直局撥銀五千兩交尊處○天津來電云謝奉傳相諭直隸地瘠　捐不易飭局勉湊五千兩匯滬交佑之帶粤散賑囑轉復希查照賑局李盛頓○十五日復天津電云中堂賑局憲鑒奉撥五千遵交嚴紳領放嚴今日可到滬銀求速匯福禀叩謝 
[來信照登]  
　　戲鴻堂箋扇店來洋七元零三分並云小店代接助賑書畫向　潤單收付概不沾染今承俞逹甫先生酬扣洋六元五角九分葉作涵先生酬扣洋四角四分今特如數逆呈以歸賑欵懇代聲明云云用特請登貴報以彰善舉[  陳竹坪啓]  
[次韻醴李芋老]  
　　刻意工詩例食貧宦游俱是不如人吾躭骨傲妨流俗君苦才多累此身客思凄迷江上柳閒花開落雨中春清時祇可談風月一任旁觀笑與瞋○和作未成大作復易尾韻再次奉答天因奇士設奇貧君是中原有數人入畫青山懷故國無情曰髮老吟身客將疎懶供多病日放晴明爲餞春吾輩雅宜侣猿鶴當迷惟識楦麒麟[  平陵蔡錫齡寵九氏初稿]  
 
 

Page 4

 
 
[上海三馬路與昌絲機陳竹坪經收廣東賑捐六月十四日第十二次清單]  
　　周雲錦洋念元堃記木行萬有全無名氏全盛局來蘇州勤補居士公　戴日永與字六册金承德募麥承德蘭祖又雄記又誠記又文記又芝記十一户各洋十元戲鴻堂賑潤餘欵洋七元又錢三十四文者慶雲又衆友兩户各洋陸元得所郭氏求子病速痊元昌永記南潯全盛局來夢希錦錫氏實心接省甡元交來雲間張以恆求病誎痊五户各洋五元聳燕山古黟延　女史萃泰銀爐無名氏四户各洋肆元恆乾仁源泰衆友雨户各洋三元大吉祥永成祥源耀莊陳氏求保病痊彚昌邵萬生萬豐洋行各友生記泰昌正記杭州全盛局來纎亷後人浙湖春風草廬節省鄕試資十一户各洋兩元錢裕茂徐照源和記祥和載陽乾源仁大順合利夥民求父母康健無名氏樂廣源黃全茂生森泰乾源祥無名氏范晉記安逸子趙同順昌又衆友沈恆泰　衆友九霞樓裕昌慶記寶泰貿復茂行老文元德盛洽成朱莘伊馮海槎宋正興新延齡夢琴居氏袁三十二户各洋一元天悅來日本攔印洋一元同順祥順乾發順無名氏四户各洋五角九大羅源興兩户各虚對洋一元泰盛乾昌仁兩户各小洋五角沈氏小洋陸角愧無力方樂大生行友合錢五百六十五文○共收洋二伯五十二元日本　爛印洋一元虚對洋兩元小洋十六角錢五百九十九文合并聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[白下官場雜述]  
　　六月初一口各官衙叅畢上江兩縣卽分投關聖文昌城隍龍王各神祠致敬拈香以求晴霽當二跪九叩頭時比賦日　名者之望得狀頭更切也○城内保甲委員張哲夫直剌需次十餘年未獲綰符握綬僅以有用之身爲民間抱關擊柝自分職在槖龠如果閭閻靖謐卽上可以副委任之重下可以貽保輯之安不料上月十八日忽爾仙逝身後一貧如洗賴藩憲與善後局憲加意撫卹得以備師終之典先　直剌以撙節存銀六百兩存放裕太錢店裕太虧累後東人念直剌老且貧卽以坐落大宫房屋一所俾直剌得棲止現在停柩在堂比石曼卿之在海外則廿六百金者更甚於范純夫之麥舟矣○善後局門首支一大棚中設茗缸茗椀以惠行人之渴年例又施丸散膏樂蘇寡狐獨往往不能遍給又或司事人等偶奔走之不暇卽斥爲朘削民膏以爲行善之玷現在沓至紛來竟在抱痛向隅者可見博施濟衆堯舜猶病爲善者將何以副普濟之俞耶 
[江西官塲瑣事]  
　　兩江督禁兵粮歲支頗鉅江省應解數萬恊濟日前藩憲已札委候補縣劉樹敏解往金陵交兌矣○藩憲及糧道各有應解齎銀兩已委候補同知林祖炘解往通州矣○七門城外保甲向係候補府戴太守兆英爲總巡刻太守由牙厘總局委辦撫建分局事終接辦總巡者爲候補府王太守明璠○日前候補縣丞周壽芬督解鹽餉前往金陵揚州○九江關道憲李亦青觀察於上月廿二日由省起柱前赴九江履任云○駐守樟樹鎮同知張君更新裁革陋規整飭弊竇口碑載道歌頌弗諼六月初二日交卸冋省先期送牌匾萬民傘以頌德政者絡繹於道張君謙辭不獲始拜受之 
[帮江官報]  
　　吳柏莊觀　中高寶一帶巡閱堤工回韓鹺尹開元奉委通泰兩屬查探水勢初五日湖北李守戎廷芳解餉銀到揚吴仲武司馬繩孫由京回揚銷　餉差初六日新任鳳頴六泗道高觀察萬鵬抵揚登岸拜客聞勾留一二日卽須赴任汪鹺尹丙炎委淮北催悃並解清江餉士直夫鹺尹彬委解甘肅餉　范鹺尹德培解京餉起程運轅傳諭自本月初三日起免衙叅一月 
[鄂渚官報]  
　　五月十二　圻水縣多祺辭赴任藩憲牌示剕門直隸州缺委特用直隸州缺委特用直隸州嚴鷟昌補授十三日候補通判林源自廣四解餉冋禀到十四日漢陽鸚鵡洲竹木厘局候補同知任之騄赴兩院禀知進局十五日署理羅田縣李雯謝委十七日候補通判廣隆候補縣于德麟　奉藩憲委解第六批京餉禀知十八日署松滋縣何學海署枝江縣瞿元燦禀辭赴任前京山縣沈星禁奉撫憲給咨赴部引見二十日潘憲牌示江夏縣缺委特中直隸州嚴鷟昌興山縣缺委補用縣吳國恩東湖縣缺委補用同知韓鑑隨州缺委補用州劉秉懿俱者理漢川縣缺委優貢試用縣陳豪先口署理　陽縣缺飭准補之薛福祁赴任剕門直隸州缺委江夏縣羅緗調署調署監利縣分鹽巡檢事胡邦俊謝委潘憲牌示黃安縣黃陂站巡檢缺以試用巡檢蕭一錦更補廿二日候補同知史悠慶奉委辦軍裝軍火所往兩院禀謝廿四日藩憲牌示通山縣缺委補用州丁國楨榖城縣缺委本任均州馬雲龍俱代理廿五日候補同知章嘉謀通判杜煥章俱解第四批京餉禀辭候補縣叚承霖奉杲憲委駐施南府會審案件禀知新選巴東縣焦奉臬憲委赴江夏縣帮審案件署公安縣吳耀先赴兩院銷會辦樊口厘局禀見謝委調署益利縣分鹽　檢胡邦俊隨州高城總巡張蘭瀛俱赴兩院謝委督銷局委員江蘇候補縣丞黃傳粮奉委剕屬勸辦雲南礦務禀知二十七日委辦駐宜昌應補厘分卡候補縣程晸堃禀辭 
[分府告示]  
　　營口海防撫民分府兼理事府卽升府正當加十級紀錄三次寶爲曉諭遵行事案查前蒙軍督撫民憲札飭准户部咨行籌餉章程屢經通飭曉諭買賣本十廣土呈領坐票行票納稅等因在案現當查明營街除專售廣土仁裕等四家並代賣本土大得福等九家業經該商等投呈領票每坐票一張捐銀二十四兩將鋪號執事人籍貫年歲造册遵章承領坐票行票代扣零捐每个二錢自應准其自五月初一日起照常生理惟查營街零星烟館土局尚復不少若概令領票納捐或有資本不抵捐項又礙難勒捐如有情愿呈領坐票行票捐銀者不妨投報納捐一體生理倘無力納捐仍復私於收買偷賣烟土者遵章自五月初一日開辦之日起概不准偷買私賣烟土以杜取巧其小本營生者或商賈用均准赴領票之家售買以便代扣籌餉捐項爲此示仰賣烟之家自示之後恪遵示諭除飭差約會同納捐土局認眞稽查有犯照新章重懲决　寛貸外仍按小本局販逐家曉諭以杜影射而遵餉章各宜凛遵毋違特示 
[監司瓜代]  
　　上月二十七日新簡九江關道李觀察希蓮由省抵潯旋於本月初四日卯時接印視事府縣印委及鎭標各員弁詣轅叩賀者冠履交　輿僕喧闐濟濟蹌蹌頗極一時之盛前任九江關道嵩廉訪卽於是日將關務交卸擇于初八日乘舟晉省然後取道入都當啓行時潯巿紳商四鄕士庶及九江鎭標各兵弁公送萬民傘德政牌匾以誌去思總而計之約有數十起廉訪謙讓推辭經各紳民陳敬意始肯存留善廉訪莅關道任以來恩威並用寛猛兼施寓渾厚於精明以慈祥爲根本故能使口碑載道頌德弗諼也 
[揀茶告示]  
　　欽加同知銜署理德化縣正堂加十級紀錄十次周爲出示曉諭事案奉巡憲札開據茶帮衆商程暄等禀稱緣九江每逢春茶上場之際城廂婦孺紛紛而來强者爭先弱者退後不依次叙擁擠難堪百弊叢生曼延日甚種種情呈久在洞鑒之中今春蒞新仰何體恤商家勤求民瘼躬親庶務整頓弊端凡在冶民無不銜結惟是榮遷在卽在大人自必昕夕籌畫以期策出萬全者商等見屬管窺會擬一勞永逸之法如今年領得有茶票者揀完後旋卽更換新票交與原手揀茶之人留作來年揀茶之據以後儘此有票者執票往揀無票者毋容空來則人數分明不致混雞至票上應如何填寫之處逐年更換以杜冒充夫茶客雖無定人而茶棧究有定所其執有茶票者仍歸商等派往何棧庶并并有條永泯爭競而獘端無自　生矣倘邀始終成全永定不易之法則民間皆知所法守不致再啓爭端爲此公懇臺前俯賜鑒核賞示曉諭實爲德便沾恩上叩等情前來除批前因九江各茶棧揀茶婦女往往恃衆擁擠滋生事端曾經出示曉諭嚴禁爭執在案兹據禀今年領票揀茶之人將中換給新票作爲來年揀茶之據以後逐年更換無票者毋庸往揀該商等係爲杜絶爭競起見所擬辦法尚屬可行候札飭德化縣出示曉諭永爲定章着卽知照等因牌示外合行札飭札到該縣卽便遵照迅速出示曉諭務使城廂揀茶婦女曁各茶棧一體週知以免爭端而垂久遠仍將遵辦緣由具報查考毋稍違延切切此札等因到縣奉此合行示諭爲此示仰闔邑城廂揀茶婦女人等知悉爾等今年領有茶票者揀完後卽更換新票領冋留作來年揀茶之據以後儘此有票者准其執票往揀如無新票毋許混入强索從引逐年更換永爲定章倘有恃强抗違不將本年茶票換領新票甚至並無票據來年仍敢搶佔揀板踞臥强索一經查獲或被茶棧禀送定將該婦之夫拘案懲究本縣言出法隨决不稍事寛貸各茶業人等並卽一體遵辦以免爭端而垂久遠各宜凛遵毋違特示五月二十六日 
[說怪]  
　　金陵友人來翰云昇平橋附近某姓巨宅規數十畝四圍墻高不過四五尺悉繚以磚磚色已剥落無牡蠣堊痕左右隣皆指爲前朝遺制以墻内廳堂雖深䆳而簷牙高處不及近今華廈之半且梁柱係大材未有規矩如是之不稱故也亂後賃屋者絶少獸環久瑣門户常封排闥數十間有力者旣病其悃愊之無華無力者又嫌其卜鄰之難美恰如諺所謂貧不貪富不愛者又相傳造屋時薄待工匠匠用壓勝法宗其宅使後之人不可一日居今夏奏淮泛漲又值大比之年假宅於人者例應讓考因此准以南紛紛北徙是宅遂大啓魚鑰梅妻鶴子縱横充仞無慮十餘家後一樓係七楹合抱者此中人語云仙人好樓居可舍是以爲甌脫旣成議矣月初忽來甲乙二人願汜掃以居屋主貪其值許之甲與乙固異姓兄弟而同賈於城南者也家各少婦一人相處若妯娌寗俗婦女喜戴鮮花每聞賣花聲雲鬢蓬鬆亦憑欄數青銅選三四朶無此覺脂粉悉減色一日曉粧罷頓聞茉莉香檢視則穿作蛺蝴式者一枝甚鮮豓喜語乙婦婦亦於奩畔得一枝遂猜爲賣花傭所遺鳈不介意午後中婦忽倦欲倚床假寐纔看枕覺恍惚有一美男子坐床沿注視而笑婦欲號則口不能言欲推則手足如縳任其狂暴而去是夕乙以雨甚不非歸婦正掩帷臥遽來一美男子温存繾綣間覩茉莉在枕畔笑曰此卽陳夫人同心結也日間我巴在隔屋成嘉會矣從此兩美同居老我温柔鄕於願已足越數日乙婦尤困頓乃各語其夫俾以法禳醮於是兩藳砧各秉燭懸帳以伺意欲覩其爲何物而後敢興問罪之師然終不能了了辨每當窗紙上風謖謖如蟹爬沙坐者卽懵懂不省人事否則如睡初醒恍惚坐雲母屏風中四面飄飄有靉靆氣據婦云怪雖類陳平之冠玉然髯戟剌吻又丈夫氣太甚每當一夕輙如楊太眞之新浴無力肢體柔膩於綿怪亦若憐其海棠着雨也者因爲分剛日柔日以往來兩楊間雖夫婦同枕同衾亦不能却其在旁鼾睡也聞是宅前年有某公借棲蘭玉已遣人掃窓糊紙矣一夕忽窗紙盡碎且條條黏梁上因卽謝去當有以妖由人興人無釁焉妖不自作之說謂某公有隱慝故望望然而去之由今而觀則某公之不爭此山節藻梲以求一夕之安其知實加於臧文仲一等刻下甲乙已卜定某宅擬效巫臣之盡室以行第不知耽眈者肯舍其舊而新是謀否 
 
 

Page 10

 
 
[中丞遺事]  
　　李采臣中丞疾終津邸一事前報早已錄登兹悉中丞自創設淮軍以來部卒擁旗建纛陳臬開藩者不知凡幾中丞則在山東巡撫任内被議後在北洋充當翼長去冬海疆有事又爲北直團練大臣傳相曾附奏乞恩開復原官未蒙俞允生平尚氣誼重然諾歴官方而不名一錢解組後虧負纍纍幾至身後無以爲殮經津海關道周玉山觀察代營喪費傳相權具債務緩急酌償若干仍由當道再湊若干俾其如夫人率其三歲之公子扶柩回籍擇於五月十六日出殯由南斜街公館至三贫河上船文武官員執紼者路爲之塞船上高扯直隸團練大臣前山東布政使署理山東巡撫部院旗號岸上祭棚中供中丞遺像三毫添頰風采如生中丞原有公子三人長次已故寡媳瓜孫俱在原籍尤難得者如夫人青年寡鵠操凛冰霜此次舉殯歸葬時所有身後一莫一木皆請當道開單點明俾日後有所交代節烈萃於一門其中丞之謂乎又聞靈輀擬由豫河南下 
[巨蛇據穴]  
　　前報列杭垣狗兒山淫祀經趙邑尊禁止後雖片石無存猶有向山麓喃喃拜禱者立碑之處地忽洞開一穴逕七八寸人有就洞口窺之者見其中深不可測有一巨蛇蜿蜒蟠臥昻首仰上雙曰閃閃作緑色其首大如茶杯元黃相錯身則不知長幾許滿身蘚緑班斓黑黃相間舌甚長巨吻翕張直與血盆相似見人不驚亦不動衆爭以香燭茶葉米粒祀之一時街巷喧傳遠近奔集咸以此蛇爲靈爽所憑必非池中之物至晚蛇卽遁去次日視之穴已空洞無物矣或謂蛇被一丐者捉去有人買之放諸城外 
[保甲得力]  
　　金陵白設立保甲局後又分城内外爲兩總局而以威望素著之員綜其事承辦各員分叚爲治如行軍之禀承方略功則賞過則罰不少假借巿無冠虎人驚拔薤之畦户有悅尨吏擊抱關之柝百姓倚保甲局若慈父母近因海防解嚴游手飛食之倫昔藉荷戈業者至是未免吹簫氣短胠篋心長因之竊案層疉如山督捕營爲之羅網各叚局又櫛比而梳疏之數日間如通濟門觀音閂各案均克人以爲贓皆獲先是秦淮有一船湊泊無定所河快見其託名某統帶之眷屬且時有一二雲鬟霧鬂隱現于晚風曉月中因是不敢過問是日有丨人在某茶室樓上挽茶博士兠賣當票爲邏者某所見心竊疑之在旁熟視若有懷欲吐而未徑遂者其人着夾羅衫摇齊紈素翩翩然濁世佳公子故邏者未敢上前其人已學怱怱下樵邏者尾其後將近船被此人下艙瞥見迨邏者查得此船來歴又邀其夥伴再詣盤詰則此船已不知所往翌日其黨與之陸居者爲督捕營所緝獲歴供不諱據稱船上人確曾爲于夫長遣撤後無籍可歸遂結緑林客爲江湖長其婦好身手能飛簷走壁昔　捻匪時以萍梗而爲夫婦者金陵局面小不如西北道上作一勾當可供半年揮霍詎從者以資斧絶遂罹於網然彼夫婦已揚鞭徑去矣現在該黨訊明後皆收江寗縣禁使非保甲又誰能確指其爲柳下氏之佳子弟耶 
[僕嫗節製衣資移助廣東賑捐]  
　　謹啓者粤東諸君子疉次來函籲告災况吾湖陳竹坪善長先生孶孶爲善虔備衣冠徧歴街衢備陳困苦承寓滬仁人義士以迄婦孺者流慷慨輪捐絡繹不絶匯解賑銀承洋東捐免水脚銀兩外洋商賈亦有惻然樂助者積少成多於被災各户大有裨益先生家中所雇僕嫗張其姓本地人年甫五旬下有兒孫視先生不避炎暑竭力勸募亦明大義出洋四元囑解粤東災區其識見超軼尋常矣查該嫗節儉逾恒數年來並不製一新衣求之僕嫗中更難其人實足以爲斯世勸朱子所謂上行下效捷於影響者此也在該嫗勤儉所積不求人知第恐漂没不彰於心有所不安亟紀其顚末以塵閱報諸君子台鑒編列勸善錄俾有力者知所遵循其殆有功於世也夫霅溪青藜閣主人謹誌 
[春莫至毗陵張壽朋兄爲子言吳韻仙詞史之美過訪之眞喜見雲章第一篇也賦此卽贈并呈諸友和正調寄金縷曲]  
　　春滿江南路正長亭東風緑到柳梢青處草長閒階人獨立一院落花如雨却不道美人遲暮刻翠裁紅具高詠儘緜纒好唱陽關句便佳日等閒度柔情判逐離情去忽傳來曲中紅荳風流張緒善病文園支瘦骨倦眼剔開雲霧驚圖畫絳仙非誤倩影娟娟　塵表種相思爲撰羣芳譜證香火晉陵住維揚柳隱詞人草 
[賀新凉賦别韻仙]  
　　握手偏無語忒怱怱曉鶯啼到亂紅深處立冷斜陽自惆悵早把歸期暗數渾未料曲傳金縷記向紅窗題錦字倩東君密密調鸚鵡恐不盡綿纒句春波不載春愁去轉思量美人知已半傷遲暮豔福那堪再消受一任虚名貽誤遮莫問此情如訴其奈漂流悲逝水便忘懷畢竟吟懷吐且珍重别離苦[  柳隱詞人作於晉陵]  
[金縷曲戯寄吳韻仙]  
　　眼底春無價數從頭纎穠爾許萬金誰買未必傾城都絶代似此應推黃甲論花榜問名非亞南國佳人眞獨立最憐卿一口鄕紳話只淪落殊堪訝春駒能否將春化想而今傷神奉倩涙供圖畫咫尺情天如可補絶勝蘭香下嫁還記省風流如乍珍重旗亭金縷曲抵紅窗唐韻書來恰風卷幔畫蟾押[  馬相如稿]  
上海絲業會舘籌賑公所施少欽經收廣東廣西水灾賑捐六月初十十一十二日第十五十六十七次清單○朱槐卿翁來頴川鄂華山舘一百元蔡文照追薦外祖母移助二十四元蘇州同泰祥鐵號錢景苑善士二十元王繼祖二十元莊魯記求病卽愈十五元李永泰公估銀十兩合申規銀十兩零四錢六分九厘虎林仲常求母病速痊五元丫愿氏四元心與力違人求合家平安三元衆香國主經募三元張宗燮求妻病卽愈二元元和楊松亭甬東張楚塘合二元周益三一元濮姓求妻患咯血卽愈一元沈式如一元同盛續募薄俊翁二元莊啓康二元龔省翁一元胡叙翁一元强壽翁一元鄒微卿一元錢豫豐汪鑑胡合一元陳子卿一元八户合來十元○蘇州徐心齋經募必定如意圖養性居士一元潘蔚芩求母病速愈二元運帆居士五百文三户共來洋四元錢五百文○鄷芝琴經募十户共洋二元五角以上初十日○洪偉記一百元常州朱繼山經募一百元許寶輅求病卽痊五十元寶成典經募十三户三十元浙紹德記二十元川沙衛玉年自願减省洋烟移助二十元林子深祈祖母康壽合家平安十元恆受參號經募筠巢氏十元武陵高氏求却病延年十元慶豐典衆友九元五角生大典衆友五元五角仁德堂徐洋二元瀏河釐局無名氏一元○桂香書舍經募廿六户英洋二十四元四開三元八開一元錢四百文以上十一日○蓉湖隱名大善十助洋五百元陳餘慶堂魚行山人募規銀一百兩潘門羅氏病愈完愿六申錢一百兩合來洋六十二元眞州存心堂三十元唐昆華兄募隱名氏曹平銀二十兩估見申規元念一兩二錢七分五厘魚行山人募安徽程氏廿元槐蔭書屋求内外一切平安廿元無名氏穎川氏求病除得子頴川氏求中頴川氏求病速愈頴川氏求平安五户各十元槐蔭書屋八元糖捐局中秋酒席移助八元溪尾周佐庭六元知非子六元常熟無名氏三元拙安草堂無名氏漁霞軒吳吳趙氏爲生辰徐士琛求感冐卽愈胡氏保平安朱吉甫六户各二元求暗病痊愈陳小村求平安無名氏世德堂高祈合家平安涇川隱名氏五户各一元涇川無名氏五角六分一厘涇川昨非居四角三分九厘孫公舘足對開一元榮　莊足對開一元無名氏銅洋三元陸芝香英八月分吕宋票兩條一千零廿一號二萬八千六百廿二號○寶裕經募賑捐啓十二户八元以上十二日登報奉聞 
[上海四馬路浦灘文報局經收廣東廣西賑捐六月中旬清單]  
　　十二日金陵謝志棠本洋一元　郭恊成募申字六十二號軍郭恊成裕泰元二户各八元郭錦記六元陳敬愛堂長豐號郭源茂三户各四元永順永成源順同成四户各三元郭景記始格堂林潮源隆盛源順德隆啓源乾豐樹德祥源程華記十一户各二元信泰德祥信益裕隆信大彭德記恊豐信來益合汪愼泰顧桂芸仰潔十二户各一元共八十元○通州保安堂五十元○嘉興許玉清翁募申字六十三號單樂善士二元五角葛蔚南葛盛氏葛嗚年葛如雲葛三寶潘葛氏許玉清七户各一元沈立記半元共十元○蕪局同事十元梁山電局四元郭軍門行轅電報同事三元黃竹朋二元新陽高朱氏十元○紹興徐仲凡翁募歉心人二百元又募馬惟善翁移助亡姊薇韻女史經懺二百元○常熟有心無力子一元眉君氏二元椒菴二元吳下簟食生小洋二角半○蘇州鄭祥泰募申字六十四號單鄭祥泰二元安定氏無名氏程緯衍鳳梧子鄭寶翁應春林邵家瑞七户各一元趙有俊八角山斗氏不留名各五百文河東氏四百文沈墀翁金履翁無名氏譚欽蓀王仲霓唐覺翁無名氏無名氏無名氏率賓氏力簿氏十一户各二百文張沛三無名不留名七齡童子陸叔來尹春陪無名氏無名氏無名氏無名氏十户各一百文共洋十四元内銅洋一元○蘇州王文濂二十元求保平安子十元無名氏四元不留名三元○九江李耐三翁募電字一百零二號册存德堂李一百元程久也王梅村汪文卿程亮輝四户各十元陳夢熊馮小谷程國榮三户各四元戚明齋　香餘吳眉軒沈松筠四户各二元共一百六十元新安汪成泉五元隱名氏求項氏冥福五元松江廣大沈子兄等十元畢大興四十元○楊州葉翰甫翁募申字六十五號單謙仁恆六元厚生庄無名氏各四元丁仲仁吳門程無名氏三户各一元文蔚堂三槐堂王宏農氏王長寶四户各十千文愼記曹實銀十兩聽蕉軒林佩洲潘蘭亭三户各五千文補過生周松溪不書名趙蔭庭謙益恆寄雲樓寄蘋堂周寄餘生陶無名氏九户各二千文無名氏昌記各三千文久思堂四千文吟香書屋吳儉守居士葉文範堂陳無名氏無名氏五户各一千文共合規銀八十一兩四錢一分三厘○破石恆康典募申字六十六號單恆康典四元留青堂鄭雲卿無名氏延壽氏孫訥氏五户各一元吳小舫一元錢二百五十文寄庵氏娱蝠處各一千文孫朗亭仁泰庄月中桂徐嘉謀董欣甫咸泰庄六户各四百文汪華卿半元關馥泉三百文共合洋十五元○黃佐卿翁募南潯大善氏規銀七百三十八兩山隂潘愼旃六元杭州濟陽女士二元○蕪湖電局龔募申字六十七號單麥邊行張蘭生劉廷甫三户各十元共三十元又募申字六十八號單蔚泰庄口元利源長號三十元卓星向邱玉樵二户各十五元祥安號福榮號二户各十元葉璞生劉禮翁梁培之李聯明四户各二元何子球李汝村梁桓顯程惠佳蘇成恩黃旺江培之江燕榮趙勤盧福堂邱氷臣十一户各一元共一百十九元又募申字六十九號單同發源三十元裕泰庄二十元李俊田十五元萬順義茂仁萬源同泰和興殷少波袁詩丹七户各五元吳祥和四元馮俊臣褚高陸祥登王安泰四户各一元湯善福二元共一百十元又募申字七十號單太古帳房華順帳房各二十元黃履之十五元葉幹之十元廣正源葉少泉各五元黃潤輝葉居之高忠陞鄭培生鄭冠卿五户各一元共八十元又募申字七十一號單寶裕隆三十元黃翥雲水仙花舘主各二十元黃南榮堂十五元陳祿田十元蕭東昇三元大有生二元共一百元○蘇州太湖救生局吳子實翁孫嶼芝翁宋珊寶翁嚴保之翁募申字七十二號單鹿園舊使一百元陸懷廬五十元吳瑞芝椿萱長茂堂二户各十元徐培之李汝逹莊笛生三户各四元共一百八十二元○蔚泰厚交來合肥佩翁蘭蓀等五百元○本日共收英洋一千九百八十六元規銀八百十九兩四錢一分三厘本洋一元銅洋三元小洋二角半此稿未完完 
 
 

Page 11

 
 
[光緒十一年六月初六日京報全錄]  
　　宫門抄○發抄旨五道○大臣升奏遵議酌擬章議摺○又奏新收旗丁入旗片○川督丁奏留總兵暫緩陛見片○雲督岑等奏審明定擬摺○又奏懲辦會匪緣由片○六月初六日工部鴻臚寺正白旗值日無引見○張家驤假滿請安○召見軍機○發抄龎際雲奏衡州守翁曾桂署衡永郴桂道奉旨吏部知道欽此○又常德守劉燡等署長沙等守奉旨吏部知道欽此○又截留京餉抵撥山東河工銀兩奉旨户部知道欽此○又湖南善舉謹家法捐學田二事酌核辦理奉旨知道了欽此○成孚等奏遵查導衛濟運地勢碍難辦理奉旨知道了欽此○○奴才升泰跪奏爲遵照部議裁併烏古滿營官兵以符舊制並酌擬减成折支俸餉章程恭摺仰祈聖鑒事竊奴才前准户部咨開以烏古滿營官多兵少不符體制駁令照章裁併並令將各官兵應支俸餉馬乾等項援照咸豐五年伊犁巴燕岱辦過章程酌减接支各等因准此當經照會各該領隊查照並督飭妥議去後嗣准領隊大臣富勒銘額等覆稱遵查烏垣滿營自遭兵燹後經前都統恭鏜陸續招集旂丁共一百九十名孀婦十五口曾爲奏准設立烏營協領二員佐領二員防校四員主事一員經制筆帖式一員委筆帖式一員前鋒催總領催等共六十四名遞相管束訓練以期漸成勁旅古城因兵額無多然現已設立領隊大臣仍當設協領一員佐領一員防校二員經制筆帖式一員委筆帖式一員前鋒催總領催等八名旗兵十七名孀婦三口原兾廣爲招徠徐圖整理嗣因旗本逃亡雖歸來者無幾致未能以成營歴年名員弁仰蒙天恩照支俸餉律以旗營舊制洵屬官多兵少去歲奉部駁餉維時議遷議裁尚未奉到部覆是以仍暫照舊章辦理今歲復准督辦新疆事宜撫臣劉錦棠轉奉户部咨行前來應卽遵照辦理查烏營現設之官弁核與舊制應裁協領一員每翼計多前鋒校二名前鋒小旗二名前鋒二名傕總二名領催八名計兩翼共三十二名應卽裁撤均併入馬兵數内至古營前設之官弁現在該營領隊旣欽奉諭旨裁撤其餘恊佐防校各缺自應一併請裁歸於烏垣候補照例給予馬甲口粮一分以資養瞻而供差委所餘弁兵人等統歸烏營管束支餉一同操練除議裁古城筆帖式二員飭令仍回巴里坤本營不計外總共現存官弁馬步甲二百九十五名孀婦十八名較與恊佐領舊制所管兵額有盈無絀倘續有歸營者再爲呈請入伍如此轉移歸併則烏營之現設官弁兵丁適與舊制相合擬請自十一年正月起卽照此歸併辦理以清界限至應支各官兵俸餉米折馬乾等項部議令援照巴燕岱支過成案刻下此間各項卷案全無且今昔情形不同自應因地制官體察情形妥爲酌擬現值時艱餉絀世沐朝廷豢養何改照定額希冀第滿兵甫經安集瘡痍之後其艱苦情狀允非從前可此署領隊等公同商酌量爲議减擬春冬二季應支大馬乾卽照七成支領夏秋二季小馬訖卽照八成支領各官員俸銀照八成一半支給其餉銀亦照八成支給仍按章分别扣建庶餉額得有撙减而各官兵亦不至驟形　據理合呈請核辦等情前來奴才復細加酌核所議各節均屬實在情形如此歸併亦與旗營官兵舊額足相符合其應支餉章議以七成八成似亦再難過减除將所議歸併减支各項章程數目逐一聲明咨部俻查外合無仰懇天恩俯准飭部核覆遵行所有遵照部議裁併烏古滿營官兵及酌擬减成折支俸餉章程是否有當恭摺具奏伏乞皇太后皇上聖鑒訓示謹奏軍機大臣奉旨該部議奏欽此○○升泰片再奴才准塔爾巴哈台叅贊大臣錫綸咨送馬甲來玉係烏垣滿營鑲藍旗滿洲年三十七歲所生一子胡圖凌阿年一十五歲現值烏垣整理營務懇祈一併轉咨冋旗請煩查辦等因又准署烏魯木齊領隊大臣富勤銘額咨據該協佐等呈報兹有烏垣滿營鑲白旗蒙古前派援喀喇沙爾陣亡前鋒校慶瑞之子壯丁嘉壽年二十　歲又鑲紅旗滿洲殉難領催葉布肯之子功格春年三十一歲兵燹幼穉被脅在和闐阿克蘇等處負苦前蒙招收旗丁時未及周知今旋烏祭掃同懇收旗當差相應呈請鑒核等因准此奴才查該旗丁來玉四名先後到烏同懇入旗當卽轉飭該協佐等查詢屬實並無假冒情弊除照准並咨部外仍取具該恊佐等切實保結分别記檔以便應差所有新收旗丁入旗緣由理合附片具陳伏乞聖鑒謹奏軍機大臣奉旨該部知道欽此○○丁寶樓片再四川建昌鎭總兵劉士奇現經三年任滿例應陛見惟查建昌鎭緊接夷疆界連藏衛漢夷雜處户口殷煩番夷出没無常匪徒最易濳匿滋事稽查彈壓頗爲不易該鎭劉士奇在任數年辦理得宜地方藉資安靜惟現值滇匪不時滋擾最慮勾結爲害巡防一切極關緊要未便遽易生手相應籲懇天恩俯念地方吃重准令該鎭暫緩赴京俾操防各事不致蔬虞實於地方大有裨益謹會同成都將軍臣宗室岐元合詞附片具陳伏乞聖鑒訓示謹奏軍機大臣奉旨着照所請兵部知道欽此○○雲貴總督岑毓英雲南巡撫臣張凱嵩跪奏爲會匪揑詞京控審明擬結恭摺仰祈聖鑒事竊查鎭雄州孀婦李黃氏遣抱李添沅赴步軍統領衙閂呈控温鶴軒等抄搶誅殺等情一案咨解冋滇發府取供的名周小四因在湖北不記縣名地方解役病故換名頂解並非李添沅正身禀經飭據恩安縣將匪犯李添沅拿獲解省並提到被告人證温鶴軒林鳳嗚鄭效李洪一併發委審辦去後兹據委員雲南府知府鄧華熙等審明議擬解由臬司史念祖覆審招解前來臣毓英督師在外臣凱嵩親提覆鞫緣李添沅綽號金不換與夏宗潰周小四均籍隸鎭雄州李添沅與夏宗潰幼年相識後夏宗潰遷居省城久無往來李添沅在外遊蕩光緒七年聽從昭通逆匪卯昭詳等入會爲匪謀襲府城事發漏網其平口結黨擾害惡跡昭著經委辦善後道員許繼衡查明禀經飭拿李添沅以委員訪聞疑係團總温鶴軒等禀出自知所犯罪重畏捕遠颺起意京控抵飾先是光緒三年十二月十五日夜李添沅行竊唐洪順家衣物經彝良州同飭差鄭效等恊同團首温鶴軒等查起原贓適其弟幼殤李添沅卽以搶殺等詞私列其父李正陽之名控州查傳並不投審復自行出名以前情由府上控批司委員會審經州委提集人証訊係虚誣禀銷在案添沅卽就前事舖張羅織二十餘人白做呈詞赴步軍統領衙門呈控取供解滇中途會遇周小四約伴同行至湖北不記縣名地方解差在店病故李添沅乘接解差役未到向周小四揑稱伊因患病難行願給錢四千文令其頂名替解到案卽可保釋周小四愚而嗜利皆卽允從李添沅逃回家内央其母李黃氏赴省候案恃婦搪延自仍與卯逆餘黨後已拏獲之撒二開在逃之黃雙籠等四處潜匿並以其母李黃氏無人照料憶及夏宗潰住省致信懇託内叙有現與黃雙籠撒二開等會議俟秋收後聚衆起事等語夏宗潰摘信畏累匿未出首時值省城拿獲另案會匪郭應培等之際並搜獲夏宗潰信件解案訊供以李添沅未獲擬將夏宗潰監候待質詳經臣毓英會摺附奏在案李黃氏旋在保病故騐訊屬實批飭歸案附報嗣據恩安縣將李添沅緝獲解省並提到被告温鶴軒林鳳鳴鄭效李洪質審供悉前情毫無疑義應卽議結此案李添沅以會匪畏拿胆敢揑以搶殺重情羅織二十餘人之多京控抵飾訊明概係虚誣實屬不法自應按律問擬李添沅合依驀越赴京告重事不實全誣十人以上者發近邊充軍例擬發近邊充軍業歸會匪案内先行正法應毋庸議夏宗潰居住省城已久與該匪並無往來信内亦無相邀入會之語惟知情不首雖係鄕愚亦應按律問擬夏宗潰合依謀反知情不首杖一百流三千里律擬杖一百流三千里解配折責安置周小四中途受賄頂替雖不知李添沅係屬重犯其所得錢文贓係枉法合依枉法贓一兩至五兩杖八十無祿人减一等律擬杖七十折責發落錢文照追入官李黃氏在保病故應與訊無凌虐之保户人等均毋庸議温鶴軒等訊明係屬被誣亦毋庸議無干省釋未到免提失察解犯替頂之州縣不知地名並免杳究除供招送部外所有審明擬結緣由謹合詞恭摺具陳伏乞皇太后皇上聖鑒勅部議覆施行謹奏軍機大臣奉旨刑部議奏欽此○○岑毓英等片再會匪李添沅綽號金不換爲前照通逆首卯招詳餘黨雄踞一鄕控案如鱗惡跡照著經清杳善後道員許繼衡查明禀請飭拿該匪畏捕遠颺赴京揑控希圖抵卸並在途雇人頂替匿不到案復與匪首黃雙籠等潜藏謀逆僅合其母投案嗣據昆明縣拿獲夏宗潰搜出該匪寄信語甚狂悖當將夏宗潰監禁飭拿該匪質訊經臣毓英附片會奏在案隨據昭通鎭府將該匪弋獲解省提同人証質審京控情詞概係虚誣供認結會謀逆各情不諱由司擬解前來臣凱嵩親審無異查該匪李添沅卽李金不換以卯逆餘黨揑控濳逃復謀叛逆實屬兇狡性成罪大惡極未便日久稽誅當扣飭將該匪先行正法以遏亂萌夏宗潰訊非會匪僅止接值知情畏累不首除歸入京控正案另行擬結具奏並仍飭拿黃雙籠務獲究辦外所有懲辦會匪緣由謹合詞附片具陳伏乞聖鑒訓元謹奏軍機大臣奉旨知道了欽此 
 
 

Page 12

 
 
   
 
