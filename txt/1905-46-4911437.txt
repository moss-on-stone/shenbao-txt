# 1905 - 46 - 4911437

 

Page 1

 
 
   
 
 

Page 2

 
 
[論禁米出口之無益於民生]  
　　西國計學家之通例凡阜民富國之策在乎因任民生羣理之自然第使其民不逐姦利而奮侵牟之私則民上之職巳盡至其通功易事之法則民之自爲慮者最詳使取民之所自謀而代之以爲如是而利如是而損則必少可而多誤吾以此說證之於南省民生彫敝之情形而歎一二大吏徒取無識者之浮言鰓鰓焉代民過慮而實大悖於計學之公例者則莫如禁米出口一事 
　　原夫禁米出口之所以幾成爲定論而舉國不以爲非者非曰米貴之有害於民生耶當四五年前出口數多米價昻貴百物隨而騰漲都邑小民傭率素低所得工價不足以贍其身家不逞之徒乘間煽誘人心驚皇若不終日於是各處官吏競言禁米外出不特此省與彼省絶其交通卽一省中此府與彼府一府中此縣與彼縣亦各分疆而嚴絶自此以後遂以禁米出口爲保衛民生之要策大吏持之於上愚民和之於下咸曰今日之得食賤米皆嚴禁出口之效也而不知其害之隂中於民生者個巳至深且大今日始稍有知其理者咸欲起而研究此問題然紛持之說終猶未定嗚呼計學之理不明而淺識躗言之足以誤事也若是其甚乎今試舉其害之較著者折衷於計學家之說而以最淺顯之經騐證明之 
　　一曰其害之直接而及於農者凡一業之興也必有利以勸之其衰敗也恒以不得利而羣焉退阻去歲蘇松各屬號稱豐稔而米價低落較前年幾减三分之一鄉農咸蹙額而愁生計之窘迫一農人爲予言曰今歲雖號豐年其實吾輩所得反不及前年歉收時猶有盈餘蓋力田之家肥料有費雇傭有費器具有費酒食有費無一不以錢計及至歲暮除償田主之租外餘則以其一分售而償一年之逋負又以其一分留爲一家之食用歲以爲常者也故所入之數足以相償而後免於虧累今米價驟賤勢必多出其餘以售之乃始足以償逋負然則其留爲食用者得勿憂匱乏乎不幸有疾病死喪之需益不能支坐是非負債卽欠租者纍纍矣吾鄉地少人多無地可耕者必先出資以得之謂之頂田有一佃往歲貸於人而頂種十餘畝及冬租旣還竟徒勞而無所得遂折閱而轉頂於人爲農之利如此其薄無怪乎田間小民舍本業而習游手土匪之起遂一呼百應乎斯密氏曰重農者欲重農而狹農産之銷市重之不能反以害之又曰力田有收還地主之租後所餘之利一必有以復其本費（謂田器耕畜子種等）而加以通行之贏率二必有以復其歲費謂若田器之礲損傭人田畜當歲之食等）否則力田之利劣於他業彼惟有違南畝而操他術矣夫穀賤傷農古有明訓故常平倉之法穀賤則增價而糴之正深知此理者使果穀賤之有利於民古人何必爲是紛擾乎未完 
[日捕英國煤船本館東京專電]  
　　正月十七日東京來電云十六日午刻英國輪船名色耳彼耶馬者載重四千一百八十七墩裝載英國煤六千五百墩向海參崴行駛爲日本軍艦所捕同日東京來電云十六夜英國婆大海姆輪船載重三千零十九墩裝載英煤四千墩向海參威進發甫至北海道爲日本軍艦所獲 
[俄派新司令官]  
　　正月十五日英京倫敦來電云俄國在滿洲之第三軍巳派有新司令官譯太悟士報 
[俄料軍情]  
　　正月十五日英京倫敦來電云俄京聖彼得堡之向戰黨謂沙河及渾河止上情形甚爲不明且逆知俄軍將有不幸之結局豫料日元帥大山巖所擬戰策將置柯魯拔托金將軍及其軍士於危險之地譯太晤士報 
[俄報論日俄議和]  
　　正月十五日德京柏林來電云俄國各報近著論說預料日俄有早日言和之情形内有白骨維燕李提塵斯忒報言之更切拿浮扶來姆阿報所刊布之倫敦電報亦謂日俄卽將議和譯德文報 
[俄兵被困]  
　　正月十五日英京倫敦來電云駐戰地之俄訪事報稱俄軍一分隊帶砲兩尊於初十日追逐日本鐡路工人時被大隊日軍所圍困俄軍死傷甚多并失去砲一尊譯字林西報 
[俄將抵土]  
　　正月十七日倫敦來電云俄司徒瑟爾將軍已抵士耳其京都譯文匯西報 
[續紀俄公爵被藥轟斃]  
　　字林西報接正月十五日英京倫敦來電云俄舊都木斯科大公爵府哥盍思在馬車被炸彈轟斃後其御者亦受傷赴醫院醫治行至中途卽行斃命又電云大公爵之首與兩腿爲藥轟飛他處兇犯被獲後惟言我已得行其志雖受殊刑亦所甘心當時有學生多人分布革命揭帖頗被衆人所圍困十六日又電云俄内閣大臣已於昨日舉行特别聚會商酌辦理此事俄之領袖報雖亦以轟斃大公爵之事爲不合然謂俄若早行攺革政體决無此事十六日日本大阪來電云本埠今日接倫敦電音木斯科所拘兇手除承認革命黨外别無他供 
德文報接正月十五日柏林來電云俄公爵被人轟斃後各處人民並無悲傷之意 
　　太晤士報接正月十六日倫敦來電云俄公爵被炸斃後俄全國貴族中人及各大員慄慄危懼因各處革命黨之膽日益大也 
 
 
 

Page 3

 
 
文匯報接正月十七日倫敦來電云英皇因俄公爵被人轟斃諭令廷臣爲之穿孝七日 
[歐州武員論俄將攻日之機]  
　　正月十六日英京倫敦來電云歐州高等武備中人謂俄將柯魯拔托金攻敗日軍之機會惟須暫行退後俟日軍遠離其根據地然後攻其左右兩翼及後隊使之疲於奔命方可敗其全軍譯太晤士報 
[俄國亂事十八]  
　　正月十五日英京倫敦來電云俄京聖彼得堡罷工之事又蔓延甚速有居民三萬人附和此事甚爲可危彈壓之官軍現又駐於各工廠之附近處警察軍則方查察居民住宅拘拿亂黨首領十六日又電云聖彼各堡到處散布革命揭帖木斯宼鐡路工人亦己罷工火車不能行駛十五日日本大阪來電云芬蘭境之革命黨現方積儲軍械以圖起事十六日大阪又電云接倫敦來電謂猶太教之革命黨人亦在各處起事譯字林西報 
[俄國亂事十九]  
　　正月十六日英京倫敦來電云俄國高加索各境亦不平靜送往滿洲戰地之食物在途被劫柯魯拔托金所請之添兵不能運往因所有之兵須留在本國平定内亂也十五日倫敦電云芬蘭境之戰黨現均欲脫離俄國管理之權民間亦願用强以要求自主又電云俄國官塲中人謂目下情形已甚危急惟望俄軍在渾河獲勝一次然後可消弭内亂譯太晤士報 
[沙河戰務十八本館東京專電]  
　　正月十七日日本東京來電云日本大本營接滿洲軍報告日本中央軍各陣地於十五晶爲俄砲軍所攻十六日上午有俄軍約一師團以外田塔山附近南下侵入洪家台子 
[英德載煤船等候俄艦隊]  
　　正月十六日英京倫敦來電云英德兩國裝煤船多艘現方泊於貪奇亞埠等候波羅的海第三艦隊譯太晤士報 
[英船暫泊]  
　　正月十九日英京倫敦來電云英輪船名白靈盆者本擬開口海參威現奉政府之命留泊於加拿大西南萬柯浮埠蓋因海參威已爲日軍封禁故也譯太晤士報 
[普王之行無關國務]  
　　正月十五日德京柏林來電云德聯邦普魯士非特力勒伍普兒親王已由俄京聖彼得堡回至柏林聞此次東亞之行僅係觀戰於國務並無干涉譯德文報 
[美向俄國索取擅回武員]  
　　正月十五日英京倫敦來電云美都華盛頓傳來消息謂美國三藩謝司科埠有巳卸軍械之里拿俄逃輪上之武官三人背其所發不復干涉戰務之誓忽爾濳回本國美政府因向俄國詰問定欲將此三員復回美國作爲罪犯譯字林西報 
[致謝美廷]  
　　正月十七日英京倫敦電云駐美華使巳將中國皇太后御容呈送於美總統以謝美國扶助中國保守中立並謝美國各事均能優待中國譯文匯報 
[怡和股東逝世]  
　　正月十七日英京倫敦電云英魯自奇阿琴寶星係怡和洋行大股東現已逝世年八十譯太晤士報 
[電告商辦潮汕鐡路滋事案本館天津專電]  
　　粤督岑雲帥電致京假謂潮汕鐡路滋事案索賠各欵已嚴飭張京堂自與日本工程司商辦 
[上海道電陳解到鎊虧難抵賠欵本館天津專電]  
　　上海道袁觀察前准豫省鹽道來文稱遵奉部咨將前解磅虧抵解洋欵准其列抵而川省來文亦請以磅虧抵作今歲各期賠欵等語觀察以借欵未定恐賠欵届時必致無欵可付貽誤非輕因卽電請外户兩部轉飭該省須俟借到欵項方准列抵 
[鐡星使抵京京師來電]  
　　鐡星使於正月十七日正午十二點鐘抵京 
[滇省選泒學生分往越南日本雲南]  
　　滇省僻處邊隅民智未開自前年開辦學堂雖中西並授而教習頗難其選敎法程度亦未盡合宜各廳州縣尤難遍及近由撫憲林中丞籌欵選派太和縣舉人張肇興赴日本學習速成師範共籌給往返川資學旅各費銀五百五十兩又已故雲南迤南道陳宗海之子丁憂江蘇試用现咶陳文起雲南試用布經歴譚光煃俱自備資斧赴東游學中丞又以滇越毗鄰需用法文居多法國政府現在越南河内設立學堂一切課程悉臻美備因卽考選心術端正文理明通學生文寳奎等十名每名籌給川資銀五十兩每年各給旅學等費龍圓三百圓刻已委補用知縣梁豫送赴越南河内學堂肄習矣 
[滇省開辦東文學堂雲南]  
　　滇省先後資送出　學生已百數十人但或習專門或習普通或習速成師範或習武備以通省百十州縣分之勢仍甚不敷用惟邊瘠財力有限再籌咨送甚屬爲難邇由在籍翰林院庶吉士羅瑞圖編修陳榮昌等呈請撫憲籌撥官費公同派人赴上海聘定日本畢業學生高島迫田二員來滇充當普通中學教習就三迤會館開辦名曰東文學堂每員認教學生三十人學期訂定三年兩教習於去年十一月初四日到滇不日卽可開辦矣 
[太平設電京師]  
　　署江督周玉帥前准長江提督程軍門咨稱長江毗連五省轄境綿長上自沅江下迄江陰分立二十二營袤延五千餘里值兹粤匪未靖湘防吃緊下游一帶又因日俄戰事未已防範宜嚴每與五省督撫及各標鎮將籌商整頓防務事宜均關緊要除例行案件公牘往來外其重要緊急之事非電傳不能靈捷太平僻處偏隅向無電局平時電報往來皆由蕪湖轉送設遇風雨昏夜往往貽誤事機難期迅速擬請太平府城添設官電局一所該處爲電報線路所經應添電桿電線不多需欵有限查太平爲徽寗出口扼要之所商務稱盛將來局費所需似可取給於此如此辦理於公欵並無多糜而於江防公務大有裨益等因已札飭電報 
 
 

Page 4

 
 
總局遵照派員前往勘估速籌添設矣 
[崇文門稅議歸商部承辦京師]  
　　崇文門稅務本有歸併商部承辦之議嗣以副監督某中堂不允事遂未果聞日前慶邸於召對時忽奏稱崇文門事務繁要自料不遑兼顧致今年收數不旺現值整頓財政之際應歸商部一手經理俾得釐剔弊端切實興辦聞兩宮己允如所請矣 
[結案爲難漢口]  
　　漢口日報館於去臘十二日登載錢店空虚一則店係道勝銀行買辦陳衍慶所開因至報館理論彼此忿爭兩不相讓旣而陳邀集壯丁二百餘人將漢口日報館橫匾取至道勝銀行内併將門旁匾牌及虎頭牌擊毁帳房劉某亦被凶毆隨由館中執事人沈大令寳樞禀知張宮保飭漢黄德道桑鐡珊觀察照會俄領事官轉飭行主將陳交出盡去懲治行主謂陳經手外欵有六百餘萬兩之多若張宮保擔任此欵始可交出否則祇有賠禮了事迄今月餘尙無頭緖故桑觀察辦理頗覺爲難也 
[紀禀開白茆河情形常熟]  
　　蘇省昭文縣界之白茆河自同治八年開浚後淤塞已久迨光緖二十八年徐紳兆障等援案呈請挑浚經調任巡撫恩批准勘估當派胡玉瀛太守到虞嗣以索賄不遂聳令恩撫於將赴調任之先奏明將七縣攤征經費二萬四千串攺浚徐六涇河查白茆河關係七縣水利未例坐視淤塞徐紳等復以攺浚河道緩急失當等情赴都察院呈控當由都察院咨查現任蘇撫有勿以前任奏明在先稍涉迴護等語札文錄後水利局憲爲札委事本年正月初四日准藩司衙門咨奉護撫部院效札開光緖三十年十二月十四日准都察院咨據籍隷江蘇蘇州府昭文縣翰林院編修徐兆瑋等以攺浚河道緩急失當等情取具同鄉京官印結赴院具呈查閱呈詞緣蘇州府昭文縣境内白茆河由常熟上承長洲元和無錫金匱江隂諸水以逹於海自同治八年由得沾木利七縣攤征開挑經費疏浚後己閱三十餘年河身淺阻水滯難消旱淹爲患該編修等於光緖二十八年援案呈請挑浚經調任巡撫恩批准勘估攤征工費尙未開工忽於二十九年將赴調任之先奏明請將七縣攤征挑浚白茆河工費二萬四千餘串攺浚徐六涇查徐六涇河與白茆河雖同爲昭文出海幹河而河身大小迥殊地勢高下懸絶實不便於宣洩懇請轉咨仍照同治八年成案辦理等語事關七縣水利該編修等情關桑梓所呈自係實在情形相應將原呈移咨貴撫確勘妥籌務期工歸實濟欵不虚靡勿以前任奏明在先稍涉迴護仍將辦理緣由咨復本院備查可也等因並呈原呈一扣到院抄呈札司遵照會同水利局卽速派員馳往該縣會同確切查勘妥速籌議詳辦等因到司奉此由司抄粘轉移到局准此應卽派員查勘查有候補同知聶丞宗羲堪以飭派除札縣會同復勘並移司查照外合行抄粘札委札到該員立卽遵照馳往會同常昭二縣及在事諸紳確切復勘赶速妥議禀復以憑察奪詳辦毋違此札 
[鄂督張奏籌議訂造炮艦雷艇辦法並自行試造淺水兵輪摺接十七日稿]  
　　一議明快砲艦實價除砲位砲架自備外每艘日幣四十五萬五千元六艘共日幣二百七十三萬元魚雷艇實價連砲位魚雷快槍手槍彈藥等項一應在内每艘日幣三十萬元四艘共日幣一百二十萬元兩共日幣三百九十三萬元約折合中國庫平銀二百九十四萬七千五百兩此係將常例定艦九五扣收船二釐五聘規及一切花銷使費革除凈盡故船價極爲核實公道一議明川崎船廠承造此項砲艦雷艇自合同簽字之日起限於二十六個月内先交砲艦三艘雷艇一艘又九個月續交砲艦三艘雷艇三艘共三十五個月内將砲艦六艘雷艇四艘一律交淸如無故逾限誤期另行議罰遲至四個月尙未交船可以退回不收將原價如數繳還倘驗收該艦艇吃水尺寸有逾馬力速率不足亦可退還不收將原價如數繳還一議明砲艦總價日幣二百七十三萬元於三十五個月内分五期付淸雷艇總價一百二十萬元於交後展緩兩年分四期付淸此後緩付之價共計五十九個月按照分期應付之價酌認利息計日幣二十三萬六千六百元約折合中國庫平銀十七萬七千四百五十兩如能提前早付利息仍可减免一前項快砲艦六艘魚雷艇四艘分年付價約計共合庫平三百十二萬四千九百五十兩查鹽道庫每年所由川淮鹽練兵新餉正雜欵約計庫平銀二十三萬兩内外又湖北官錢局近兩年經理得法歲有盈餘不下二三十萬兩兹擬每年撥動鹽道庫練兵新餉庫平銀二十三萬兩官錢局盈餘庫平銀二十九萬兩兩共提撥庫平銀五十二萬兩以六年爲度共得庫平銀三百十二萬兩以之分期匯付前項船廠本利所差無幾以上辦法業經議妥飭令善後局司道與駐漢口日本領事官永灑久吉川崎船廠委員四木萬二訂立合同彼此簽押蓋印存案計三年之内湖北得有新式快砲艦六艘雷艇四艘以之布置武漢一帶江面稍足以壯聲威而資防禦若荆州以上則自秋末以至春初江流退落水少沙多洞庭襄河其淺尤甚非吃水極淺之船不能上駛英國前來淺水兵輪吃水曾不足三尺此等小砲艦無論何時何地均可游弋自如我若無以相抵設有事端何所施其阻拒故吃水最淺之兵輪亦斷不能不備再向外洋訂購則需費更覺不貲幸湖北兵工廠現尙有能仿造此項淺輪之工匠兹擬自行試造數艘一種吃水六尺深者以備駛赴荆州宜昌等處擇要駐泊此爲巡緝上游備豫不虞之用一種吃水三尺深者以備南浮湘水可出長沙以達衡州北入襄河由安陸以逹襄郡此爲巡緝内港鎮懾匪徒之用核計每艘工料價值大者不過七八萬兩小者不過二三萬兩期於就淺早用咸宜水陸兵備一律完固仰副朝廷勤修武備綏靖長江之至意除將日本川崎船廠承辦合同鈔稿咨送軍機處外務部查核外所有籌議訂造砲艦雷艇分年付價辦法曁日行試造淺水兵輪各緣由理合恭摺具陳伏乞皇太后皇上聖鑒謹奏 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電傳宮門抄]  
　　正月十七日皇上召見軍機大臣及增厚 
[關内外鐡路大臣袁胡會奏酌提鐡路餘利儲備部撥摺]  
　　奏爲關内外鐡路進欵收數暢旺現於存欵中酌提餘利儲備部撥恭摺會陳仰祈聖鑒事竊照關内外鐡路前因籌造中後所至新民屯及營口各路並歸還津榆津蘆欠欵於光緖二十四年四月經臣燏棻向英商匯豐銀行籌借英金二百三十萬磅訂立合同奏准施行查該合同第三條載關内各路産業並全路脚價進欵應儘先作爲借欵之保又第八條載各路收欵進欵應存天津匯豐銀行所有經理修路應用各費均由該局進欵項下開支俟有餘剩備還此欵之用各等語歴經照約辦理二十八年全路交還一切善後修路等需並付還聨軍管路時所購材料欠款及籌付官商股票本息爲數不貲動形竭蹶迭飭總辦鐡路局員認眞整頓興利除弊俾路政漸著成效適值東陲不靖中國嚴守中立凡有戰例禁貨槪不裝運關外一路進欵短絀兼以運送官物折收半價曁紅十字會善舉運脚全免收數尤形减少且所訂借欵合同已届還本之期逐月按表籌還本息未能須臾或緩該路用費日見浩繁而進欵又不無窒碍經該局總辦道員梁如浩等督率華洋員司切實經營洪纎畢舉遇事殫心籌畫設法招徠使全路一千五百餘里商貨流通貿易往來日見興盛所收車脚進欵頓形暢旺除一切開支曁按月攤還借欵本息外約共計存餘銀一百八十餘萬兩臣等以國家創興此路曾撥鉅帑現該路存欵漸多自應爲公家酌提餘利因飭該局員與英公司商辦該公司拘泥成約初未肯稍示通融磋議再三甫克就範當於匯豐所存餘欵一百八十餘萬兩内提撥天津行平銀五十萬兩作爲公家餘利據該局總辦道員梁如浩等詳請具奏前來臣等查關内外鐡路進欵照原訂合同應存匯豐銀行其開支餘剩之欵備　借欵本息今該路進欵於按約開支及攤還本息以外旣有盈餘復於餘欵内提存鉅數解濟公家際此帑絀時艱洵於度支有裨除將此項銀兩由臣世凱發交北洋支應局暂存聽候户部撥用外謹合詞恭摺覆陳伏乞皇太后皇上聖鑒訓示謹奏奉硃批該部知道欽此 
[滬甯鐡路工程購地局札鐡路所經各縣文口]  
　　總辦滬寗鐡路工程購地局江蘇補用道林爲札飭事案奉督辦憲盛札開據署嘉定縣知縣李樂善禀稱竊據卑邑闔境紳董諸晞沆楊恒福　朝　胡光墉徐書祥廖壽楨等禀稱奉諭鐡路所經墳墓飭速遷移妥爲埋葬因紳等派人查訪按圖登記分别有主無主並囑各廠紳耆就近佈置惟本邑陳店封家浜南翔眞聖堂方泰黄渡安亭等處四十餘里間應拆屋舍應遷墳墓疎密相間多寡不等至今勘估給價均在虚懸而該小民廬墓所在相依爲命卽使預行給價從新營造屋宇本非不日可成祖宗枯骨遷移更難一朝猝辦當此農隙之時給予工食尙易合力舉行今若觀望遲延致使小民無所適從設竟蹉跎東作方興而欲於旦夕之間責令一律拆遷勢所不及且於農務有妨若洋工再事迫脅必致民怨沸騰地方滋擾亦於路工有所窒碍應請從速籌欵急飭幹員沿路詣勘按圖分廠責成董保指引隨勘隨記隨估隨給力爲妥善等情又據南翔鎭紳董周承奭李鏡熙甘鏡書周廷翼李廷榜顧長元錢履恒李汝恒張誠等以前情同日具禀並聲明從前墳墓應用石灰少者掘之尙易打槨葬者工費較鉅若遠年白雲葬灰泥凝結頗費工力其中柩或損壞槨或朽腐槪須易棺易槨又有族葬者數百具萃集一處均須遷移墓前建立華表及石門石窗更難移動情亦可憫可否轉請格外矜憐從豐給費先行發借俾免阻撓等情據此卑職伏查興築鐡路爲富國利民之舉兹因洋工程司猝然蒞境遽行動工開溝民情不無拂逆卑職深知其事不宜緩當經剴切勸導幸未滋事一面禀奉派委來縣購地現經會同丈量巳有就緖且奉發給價值不難逐漸竣事惟應拆房屋應遷墳墓現據該紳等請先由委員督同董保隨時勘估隨時給子全價俾若輩小民乘此農隙得有價值預爲經營分别拆遷可免臨時迫促於工務亦得從容就坦據禀前情除批示外合肅馳禀俯賜准如所請分别飭辦妥商再拆遷一事不但值此農隙抑亦天氣晴霽易於爲力輾轉遲延恐雨雪連綿難免貽誤合併陳明等情據此除批據禀已悉查滬寗鐡路軌道經過地方應遷房屋墳塚前據購地局總辦林道禀請按照吳淞開埠章程大瓦房每間給洋五十五元中瓦房每 
 
 

Page 10

 
 
間給洋四十五元草房每間給洋十二元繁盛處所鋪面房每間加津貼洋六元拆費錢每間三千二百文其墳塚如係磚礦每柩給銀八兩土墳每柩給銀四兩小墳骨罈及浮厝均每柩給銀二兩其無主墳塋均由善堂代爲起遷統照蘇州通商場章程不計棺數每畞義塚給遷費錢十五千文均以每洋一元作錢九百文合算業經本大臣先後批准飭令通行沿途各段州縣及購地叚員一體遵照辦理在案據禀前情候再札飭林道轉飭各叚購地委員一面趕緊會同出示曉諭一面查明沿路應遷房屋及有主墳塋照章分别發給價銀飭令趁此農隙赶緊拆遷繳等因印發外合亟札飭該道立卽遵照迅速轉飭各叚印委一體遵照赶緊督遷辦理尤易順手萬勿有延致令藉口等因到局奉此除分行外合再札縣遵照憲批赶緊會委出示曉諭一面查明沿路應遷房屋及有主墳塋照章分别發給價銀飭令趁此農隙赶緊拆遷不得再行遲延致干未便切切毋違特札 
[蕪湖]  
　　蕪湖長街徽州碼頭蘇姓家於去歲臘月十一十二十三十四等日疉次火起均經救熄至二十三日午前十下鐘又兆火災燬去中進樓屋三間○蕪湖巡警局經費頗形支絀總辦童次珊觀察擬添籌烟燈捐以資局用業經詳奉撫憲批准現飭各叚分局委員限兩日内將各烟館烟燈數目逐一淸查以便訂定章程按燈捐輸○巡警定章不准勇丁門役人等需索各項陋規童次珊觀察試恐日久弊生爰出示嚴禁略謂本總局訪聞現有親兵轎班收取每飯鋪節費錢二三百文雖查無確據不可不預爲嚴禁嗣後如有前項情事許卽扭送來局以憑嚴辦○前蕪湖巡警總辦志文圃觀察交卸局務卽赴皖垣嗣奉撫憲誠中丞委辨皖南營務處因而重蒞鳩兹己於客臘二十八日到差矣○署理蕪湖縣蕭策吾大令前奉撫憲奏補定遠縣缺兹又聞有調署宣城縣之說然尙未見明文也○蕪邑紳士經題臣季次受彭佩文等禀請地方官添設小學堂就鳩江書院公欵項下酌提數百元爲每年經費外復收取學生膳費以資不足刻巳奉邑尊批准矣 
[鎭江]  
　　常鎭通海兵備道兼鎮江關監督郭月樓觀察訪悉鎭郡每届新年時有匪徒在深街僻巷妓寮客棧中高築賭臺勾引外來客商及靑年子弟入局受其害者不可勝數因札諭通鎭文武各員分道稽查有犯必懲母稍輕縱○近年洋商採購牛皮異常踴躍無奈來源不甚暢旺市價遂因之飛漲刻下每擔已漲至洋銀九元左右業此者莫不色舞眉飛云○浙西鹽捕水陸各營統領湖南永州鎭總兵孫少襄鎭軍前以緝私弁勇往往在塲竈附近違章壇拿私鹽肆意騷擾因與署江蘇按察使司朱竹石廉訪及督辦蘇省五屬掣銷引鹽總局浙江候補道常觀察會銜出示一體嚴禁略謂嗣後各營巡船在内地河港往來梭巡以離場十里爲界不得違章擅拿零星鹽斤就端騷擾至貧難老幼婦女將鹽易米度日者祇准在四十斤以内於附近各竈場挑賣不得出十里之外亦不許代挑用船裝載致滋影射如此界限分明各宜遵守如地方遇有緝拿私梟互放槍砲爾等鄉民切勿在旁觀看倘有誤傷與巡船無涉巡船弁勇如有擾累鄉民情事應准指名禀由有司官提究亦不得聚衆滋事挾嫌妄指致干反坐其各凛遵 
[揚州]  
　　去年恭奉皇太后七旬萬壽京外大小臣工均蒙恩署兩淮鹽運司恩新甫都轉荷蒙恩賞壽字及袍掛料等件都轉遴派鹽捕營候補千總高千戎赴都祗領千戎於嘉平月二十一日回揚都轉隨於二十二日辰刻備齊儀仗謹敬迎入城中甘臬縣白大令於去臘奉署運司恩都轉密諭至邵伯一帶查案旋於嘉平月二十三日公畢旋揚○甘泉縣署於去臘二十日晚接奉上憲釘封公文飭將覊禁之盜犯三名卽行正法白大令遂於二十四日黎明將三犯押赴巿曹一一處决聞此三犯均在儀徵犯刧盜重案並有一僧在内以一塵不染者而亦作此勾當異哉○客爵揚城灣子街合興隆客棧忽來寓客一人衣服頗爲華麗未及數日不知如何爲甘邑馬快覷出破綻時邑宰適赴下河公幹遂禀由捕廳朱少尉會同巡警營弁兵驀往棧中當場擒獲旋又在叅府街某客棧拿獲同黨二人一併解回覊禁旣而邑宰公旋查得三匪分駐各棧時皆無保人殊屬違章隨發出封條先將各○分别發封以示懲儆 
[紹興]  
　　越郡山會等縣於去歲經徵地丁漕白南米雖甚踴躍然零星各户向由地甲收取每多拖欠一再按夘責比仍難照數納淸歴來如於年外補完者須照原定銀米之價酌量加增以致胥役有倍加勒索等弊故由士紳禀奉大憲立案務一律不准浮收云○諸曁縣境自開創小學堂後迭經張徲厚大令親蒞查課捐廉采辦書籍竭力提倡復勸紳富廣興蒙學因得風氣大開兹又有臬紳等禀奉張大令允准集欵在灃浦鎭創一小學堂中西算學並授其教習高君等皆係西人薦舉之惠蘭學堂畢業生○紹屬濱海漲灘沙地多難數計惟蕭山縣境前由蔣鼎臣大令淸丈升科後餘尙未經徵賦以致農民互相爭奪鬭毆釀命之案層見迭出已曾有人赴省上控故奉大憲派委孫别駕鼎烈來紹曾同府尊熊太守飭提各地積案某訊 
[甯波]  
　　本月初五日鄞縣主高子勛大令附江天輪船至滬折赴省垣賀各大憲年禧○去臘鄞邑陶江地方出有因姦謀命一案屍親赴縣喊控後邑尊高子勛大令將淫婦奥帮兇一千人拘案收禁正兇葉連生已經潛逃大令雖勒令宗長限日拘送迄未獲案日前大令將次晉省特嚴飭差役密往各處搜拿各差等業於日昨分派多人四出捕拿矣○寗紹台道高嶼卿觀察英擬於日内親往鎭海口岸閱視砲台畢卽晉省賀各大憲年禧 
[蘇州]  
　　崇明縣知縣李大令如松因縱容親丁包攬詞訟 
 
 

Page 11

 
 
經前署撫憲端午橋中丞奏參遺缺經署藩憲陸申甫方伯於上年大除日懸牌以現署吳江縣知縣陳大令守晸請補○上海道憲袁海觀觀察於正月初四日來省賀各大憲新禧旋於初六日事畢回滬○去年除夕省中頒到刑部釘封公文飭將行刧胥門外棗市地方顧姓家盜犯張桂羔行动昭文縣境朱紳家陳阿三及某某等命盜案犯二十一名併山陽縣解省謀斃妯娌之犯婦王羅氏一口一併正法上憲以新年例不行刑因遲至初六日札飭長洲縣蘇靜菴大令飭差由司府縣各獄將各犯提案點驗畢然後押赴北寺後面大校塲分别斬决○省垣有流氓名阿全及福光者在谷樹橋萬商巷等處横行不法正月初二日因姦起釁在春園茶肆互毆經旁人爲之勸散旋復至眞福寺前互相爭鬭福光突出利刃向阿全腿際連戳三下阿全亦出小七首還刺其面彼此受傷倒地當經警察勇一併解至西路警察總局局員瑞輯五大令飭移送吳縣署請李紫璈明府核辦 
[松江]  
　　江南提督楊鏡巖軍門自拜眞除之命例需繕摺謝恩去冬卽由軍門派弁賫摺赴金陵請隨督憲周玉帥摺仵附奏嗣因時届歲莫並無摺弁馳京遂由差弁將原摺恭賫回松新正初五日忽接督轅電報稱有摺弁北上軍門乃仍派差弁高外委立查謝摺馳赴省垣○郡紳奚德腴廣文杜鼎梅部郎自接辦華樓義倉後頗實心整頓去臘又購取西偏丁姓之屋以便添建倉厫屋後有前明錢少司宼專祠惟已傾圮不堪今因倉厫必須築方由某書吏一併將祠基售去錢族聞之咸大詫異其裔孫錢柏森茂才現方游幕廣東已由族人函招回松想不免一番饒舌也○北門人趙姓於新正元旦因賭與漆匠阿二互毆遂成仇隙初八日偕孔楊諸人入東嶽廟游玩適與阿二遇一言不合遽肆凶毆趙力不能敵以致大受夷傷因雇肩輿入城投婁縣署呈控 
[催納漕糧]  
　　去年上海縣漕糧自經汪大令開徵後至歲暮止共收白糧四萬二千餘石合計八成半尙欠一成半大令現定於開篆後諭飭各圖地保按户催繳以便掃數解淸 
[罷招水師學生]  
　　江南水師學堂總辦黎觀察前奉署兩江督憲端秆帥札飭擴充學額添招學生以備緩急當卽札委頭班畢業生黃君會同魚雷艇管帶某君來滬招考學生四十名嗣經黃君考取學生十餘名在滬守候以便赴堂肄業迄今已越二月不意昨日忽聞觀察傳諭暫作罷論各學生以或由各學堂自行辭出或從他處特來投考久留客棧旅費不貲至此進退維谷且有數人川資已罄借貸無門者中國官塲辦事往往有始無終一至於此甚可嘆也 
[申詳命案供詞]  
　　去年常州米船户晏金寳被水巡西捕門司毆擊以致氣閉斃命當由上海縣五瑤庭大令會同美領事驗明訊供定讞不知何故迄今尙未申詳日前大令接奉護理蘇撫效述堂中丞札飭錄供詳報遵卽照會美總領事抄錄是案供詞昨日已飭刑書照繕隨卽備文申詳各大憲 
[上海縣往騐金山弑夫案]  
　　金山縣七保十五圖鄉民王茂松於本月十三夜被妻徐氏謀斃抛棄逃逸旋經王弟銀弟查悉投縣請驗適縣尊蔣瀾江大令因公赴省由金山典史韓二尹鼎具禀請府憲田紹白太守派員相驗太守遂委上海縣汪瑤庭大令於昨日午後帶領刑仵書差人等乘舟赴金山相驗 
[論禁運量船户滋事]  
　　江蘇海運漕糧歴届起運時由各屬雇船駁運漕糧到滬交兌其船家性多蠻橫沿途經行之處每於他項船隻藉故爲難或因排擋口角故意尋釁或因洒水米中誣爲他船攙潮多方索詐人皆畏之現經江蘇糧諸道陸申甫方伯訪悉其事已會同藩司出示曉諭頒行各屬從嚴查禁矣 
[查究總會聚賭]  
　　英界大馬路巡捕房捕頭訪悉六馬路張見秋所設總會名漁隱别墅者内有糾人聚賭情事特飭中西包探至公廨禀請黃司馬發出傳單將張傳入捕房交人保出訂於禮拜五到案訊究 
[惡鴇送縣]  
　　惡鴇陳老三卽阿金前因凌虐賽桂芬經上海縣汪大令認明判令荷枷遊行城内然後押送會審公堂派差遊行英美租界二日再發濟良所門前示衆二日以儆效尤昨巳期滿猷員黃司馬飭差將陳鴇送回縣署聽候大令發落 
[禀須解訊]  
　　南市馬路工程局總辦翁子文太守前因時届新王凡細微事件着捕頭禀明飭令交保調處現在元宵己過一應案件須解堂訊問因於昨日諭令捕頭書吏人等嗣後如有控案隨時禀解到堂以待審判 
[法界定期開訊]  
　　法界讞員陳楚生大令赴蘇省叩賀各大憲年禧現己事畢回滬飭丁咨照捕房定於本月十九日卽禮拜三到公堂會同法總領事署繙譯官魏武逹君訊判各案 
[上海官事]  
　　婁縣黎子新明府昨日來申先詣道轅晉謁袁觀察面禀要公繼至縣署拜會汪大令茗談良久而别○日前蘇松太道袁海觀觀察赴金陵拜賀督憲周玉帥年禧兹己事畢於昨日淸晨返滬矣○昨午道憲袁觀察特傳縣主汪大令到轅面詢要公○昨日道憲袁海觀觀察由金陵事畢乘舟返滬登岸後卽命駕回轅○昨日管帶太湖水師副中營候補知縣鍾明府鴻鈞前南匯縣知縣戴明府運寅新委綢捐南卡委員魏明府允濟先後至道轅謁見袁觀察 
[上海縣案]  
　　前日王宦函送誘妾捲逃之嚴朝海王老四時王氏朱阿珠等到縣請究至晚縣主汪大令提訊嚴朝海供江寗人向業成衣胞弟朝賢在王公館爲庖丁去年八朋喚至公館成衣同鄉王老四由小的薦往帮工至十二月初七日小的回家王于十二月廿四日停工王妾是否同王老四同逃小的均不知悉求察時王氏供去年至公館爲傭今正初三停歇初四至公館取物阿珠言及王妾己於初七日赴江寗餘不知悉朱阿珠供在王公館爲傭王妾被王老四誘逃現由嚴司務赴江甯尋回求鑒王老四供詞含糊大令喝掌頰五十下始供初七日與王妾仝赴江寗是實大令判嚴朝 
 
 

Page 12

 
 
海無干省釋王老四時王氏朱阿珠分别收押究追衣飾再辦○北橋保甲局解送張朱氏張小和到縣亦奉大令提訊張朱氏供夫故多年生有兩男兩女大女現年二十由夫兄掌新主配與管姓爲妾婦人不愿去年除夕夫姪張小和糾領五六人將女刧去女兒呼救婦人與媳出阻將女奪回小和將婦人推跌受傷現始將小和扭至巡局蒙局員轉解案下求究張小和供嬸母朱氏自將堂妹許與管姓爲妾管姓大婦知照切勿許配故勸嬸母不必允許嬸母不從故於年底將妹領至家中並無推跌情事大令判交保候查明再辦○聚衆行兇之流氓包阿元去年奉縣尊汪大令提案訊判枷示在案現已期滿昨晚由差解案大令判疎枷押候嚴辦 
[浦東巡局紀事]  
　　前日英界水巡捕拘送滋事流氓衛嘉福一名至浦東保甲總巡局局員謝岳松明府判枷號數天示衆○浦東金家巷天生堂朱司鐸函送金明卿一名至總巡局聲稱金在教堂左近開設烟館引誘教民吸食鴉片烟有違教規請爲從重懲治謝明府判枷號一月勒令遷移○水巡捕在途拘獲潘發高等八名因販私拒捕解送浦東保甲總局謝明府判分别笞責枷號示衆○浦東二十圖鄉人龔桂春開設小茶肆於沈家弄開場聚賭爲楊家渡巡防局員蕭馥亭二尹查悉帶勇前往拘獲賭徒四人迨帶囘管押忽被地保龔松林一併賄縱二尹卽命將龔保看管候究詎至天明時亦被乘機逸去二尹特函請上海縣汪大令提案究懲 
[會審公堂案]  
　　昨日讞員黄耀宿司馬會同英副領事德爲門君升堂研訊時美界捕頭偕六十六號西探各華探投案禀稱本月十四日訪聞武昌路第八百九十一號門牌屋内有聚賭情事當卽傳集探捕前往拘拿及至則見與賭者均係婦女當場搜獲朱梁氏梁朱氏朱阿俊馬秀珍陳吳氏李阿交王阿金梁王氏龍郭氏李王氏等十口連賭具帶入捕房本擬押候解案請究嗣朱梁氏願存洋銀二十元梁朱氏等九口各存十元均請保出候訊案時自行投案今各婦均未到來特將此項洋银一百十元呈案請核司馬商之德君判將洋銀一并充公姑念新年從寛免提究辦○包探顧福祺解陳阿發王阿寶至案禀稱此二人同至某輪船串竊絨毯五十八條價值洋銀二百九十元今贓尙未吊齊且有同黨四人未獲請將陳王暫押候再送案請辦司馬准之仍著帶回捕房管押○前者包探王長桂拘獲拐賣小孩之楊阿四昨日將二干人送案請究彭沈氏供上年十一月二十一日女兒小連子忽失所在四處找尋並無著落今知巳由王探獲案爲特來案認領李陳氏供小連子曾由楊阿四之姘婦領來欲售洋銀四十元小婦人曾許以十元因小連子年雖十二尙欲遺溺是以未果小連子供被拐之後由楊婦領至李陳氏家越宿退還楊阿四供詞狡賴司馬以衆供確鑿判押西獄二年小連子交彭沈氏領去○包探陳金標解陳阿松王炳榮至案禀稱邇來北京路蘇州路一帶每至傍晚時有流氓在彼褫人衣服受其害者巳有三人先後投報捕房且褫衣時往往以刀加頸如違卽遭其害爲此捕頭令小的通宵守候前日夜半見陳王形跡可疑拘住盤詰並在身畔搜出剪刀一柄插子一把因卽解案請究陳王供詞閃燦捕頭禀稱陳於二年前曾犯案責懲務請重辦司馬判各押捕房一月陳責二百板王責一百板○水巡捕解楊毛毛至案禀稱此人曾於前年十月十八日去年五月二十九日二次犯案被責今又向杜衆和索詐洋銀二十元並攫去船捐執照不肯交還爲此送案請訊杜供請楊帶捐船照不料伊掯不交出勒索洋銀二十元每日又索取捐錢三百文小的情急投訴捕房尙求明鑒司馬判將楊管押六月進出時各責二百五十板○陳阿仁徐阿許等因糾集同黨至山東路卽望产街德興飯館尋衅報經捕房拘獲昨日送案請究德興飯館主某甲投案禀稱十四日陳來果腹與值堂人細故口角次日陳糾衆四十四人各執酒菓恣情大嚼自二點鐘起至六點鐘未去因鳴捕一併拘獲捕頭以上元佳節從寛開釋今止將爲首之陳徐二人送案共計菜飯錢六千八百七十文求恩追繳司馬判各賠洋銀三元各押捕房兩月○前者祝蘭舫控胡德生冐名韓春山將假方單騙銀一萬八千兩等情迭經讞員黃耀宿司馬會同英副領事德爲門君將在案之胡金榮李秋亭徐廷芳胡德生徐阿東及胡嚴氏徐張氏逐一訊供在案昨日午前捕房又將胡德生李秋亭徐廷芳解案在押之胡金榮胡嚴氏徐張氏及交保之徐阿東均到堂候示司馬與德君商議良久以徐阿東訊無干涉著卽開釋胡金榮胡嚴氏徐張氏亦從寛釋出胡德生徐廷芳李秋亭攺押本廨限兩禮拜内赶緊了理高易律師又請將地保之戳給還徐阿東司馬卽令徐當堂具領○安徽人朱兆天因在德興輪船上被劉金生竊去皮箱内所貯留聲機器一具報探拘獲吊到原贓昨日解案請訊司馬判押六月 
[法租界捕房]  
　　甲乙二皮匠因事口角乙力不能敵被甲持刀戳傷旋扭赴捕房聲訴捕頭騐明傷痕令乙自行醫治甲押候解公堂禀請讞員陳大令訊究○昨日老北門外勝春園荼肆有流氓送多人任情滋擾值堂人恐干未便立卽報知捕房當塲拿獲一名押候解請訊究○扒竊某甲竊得行人某乙對時表一枚經包探緝獲送入捕房捕頭命押候解請訊懲 
[美租界捕房]  
　　前日傍晚時甲乙二俄兵仗麴秀才之勢在百老匯路一帶恣意行兇逢人便毆經六百四十二號八十一號兩巡捕先後拘入捕房捕頭令押至酒醒時釋出○前晚提籃橋附近美興街甬人任姓所生六齡之子乳名阿吉忽然失去偵騎四出蹤跡杳然當卽投報捕房請爲查緝捕頭允之○昨日賭棍孫阿友王連生在下海廟前設攤誘賭適爲五百二十二六百二十一兩號華捕所見拘入捕房捕頭令將賭具一并銷燬從寛開釋○陳阿三前在烟迼主平輪船上竊得支票洋銀七百元避匿虹口某處當經某西人函告捕房請爲查緝昨日捕頭派包探陳洪德將陳拘獲押候解送公堂訊辦○昨日午前俄人某甲因在虹口四各脫路被流氓攫去俄國鈔票若干紙當卽訴知四百二十八號巡捕投報捕房捕頭派包探前往查明再行核辦 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
