# 1918 - 164 - 4916287

 

Page 1

 
 
   
 
 

Page 2

 
 
   
 
 

Page 3

 
 
時評 
[大徐小徐（冷）]  
　　總統則一致推大徐軍事則一切握於小徐之手然則今日之中國將爲二徐之中國歟雖然其間蓋大有别也小徐之權力在表而大徐之權力在裏故小徐而一旦失勢者且將與陸建章等若大徐則載沉載浮於民國史中屢見不一是矣是大徐之權力勝於小 
徐也 
　　然猶有不然者大徐之有權力不過爲人傀儡耳若小徐則日以傀儡人爲事者故大徐之權力爲名而小徐之權力反得其實也是小徐權力又勝於大徐也 
　　嗚呼大徐小徐究其極也一徐而已矣一徐之中國中國何福焉 
[專電]  
　　北京電天津會議本日開幕張龍等均昨出京赴議聞總統問題已解决一致推徐軍事仍積極進行張曹即回萍漢分任討伐將發明令（十九日午一鐘） 
　　北京電天津會議對南討伐辦法决分四路並進已從形色上通過仍推張使來京報告故張今晨又抵京（二十日上午十二鐘） 
　　北京電張懷芝已出京總統問題表面現推徐然仍爲馮段兩派之競爭（十九日下午六鐘） 
　　北京電馮小有不適本日起謝客（十九日下午一鐘） 
　　北京電馮自昨日起暫停見客以示冷靜（十九日下午六鐘） 
　　北京電曹錕電馮詢西南來電内容馮派專員抵津接洽（十九日下午一鐘） 
　　北京電張懷芝託小徐設法希望入閣以張樹元署魯督但段芝貴尙無退意正在醖釀（十九日下午八鐘） 
　　北京電聞陸幹卿派人送函於現尙在野之某老陳述意見希望某老出爲疏通此事與時局極有關係（十九日下午八鐘） 
　　北京電段許馮旅擴充一師直隸陸部（十九日下午一鐘） 
　　北京電龍濟光赴津參預天津會議仍須回京待欵携行（十九日下午六鐘） 
　　北京電南軍反攻汕頭被李根源佔領饒平等處亦危急（十九日下午六鐘） 
　　北京電陸建章子承武電詰政府言未被免職何有通緝未去榮典何以驟殺某奉諭轉勸家父抵津而父見殺是殺吾父者鈞座也云云（十九日下午六鐘） 
　　北京電龍濟光在津設振武新軍辦公處南旋後粤軍務即由處向中央承轉（二十日上午十二鐘） 
　　北京電京兆當選之康士鐸張恩波等被選民查獲舞弊實據訴由法庭受理（二十日上午十二鐘） 
　　北京電江庸電告抵日就職（十九日下午一鐘） 
　　北京電駐英施使電告英將派大軍助法法仍盼我出兵（二十日上午十二鐘） 
　　北京電馮派醫官赴津察倪病狀並曯痊可即速來京（二十日上午十二鐘） 
　　北京電吉會路欵已簽字者爲草約原定依吉長路辦理次改爲依津浦路約辦理較爲有利（二十日下午七鐘） 
　　北京電報載政府以全國地租向日本抵借一億元已由財政當局與西原龜三秘密談判（二十日上午十二鐘） 
　　北京電協約國公使對關稅問題將開聯席會議（二十日上午十二鐘） 
　　北京電京奉路舞弊案局員已由奉司法判决徒刑三年路警由部自處分（二十日下午七鐘） 
　　北京電政學會於中央選舉亦極活動（十九日下午一鐘） 
　　北京電浙省蕭紹塘工閣議决由内部勘明核定緩急分年辦理（十九日下午一鐘） 
[外電]  
　　蘭州電聞拉孛來之藏人抗捐暴動攻撃當地　　官員和州已派兵前往鎭壓（十八日）路透電 
　　哈爾濱電西比利亞陣線續來消息謂謝米諾夫大佐因哥薩克兵投降紅旗軍之故處於危境兩日之久其支隊幾被團困費盡氣力始得脫險但曾失砲兩尊鐵車火車一輛奉命往拒紅旗軍前進爲司機者駛入過激黨陣線將士之覺而躍下者約五十人泰半受傷餘兵約一百五十人均爲過激黨所俘華軍司令一員奉命赴波格拉尼區拉調查該地現局（十八日）字林報 
　　北京電援粤總司令之問題因未决定而張懷芝赴天津又在天津與龍濟光徐樹錚協議後龍徐等均一致以張爲適任故定仍推張擔任政府得其報告將於兩三日内即發表（十九日） 
　　北京電龍濟光在天津設置振武軍辦公處聞龍氏南旋後凡關係一切軍事須與中央接洽者及其他各項事務概由此機關辦理（二十日） 
　　北京電張懷芝充爲援粤軍總司令曹錕允爲粤蜀湘贛四省計略使擬今晚發表命令（二十日） 
　　北京電張懷芝今晨又進京（二十日） 
　　北京電本月十八日本興業台灣朝鮮三銀行代表人吉川高秀與交通財政兩總長將關於吉會鐵路借欵之預備契約簽字其主要條件如左一借欵之用途專供建築鐵路一借欵之總數即爲鐵路建築費全部（在本契約未締結以前暫不定數目）一借欵之形式用募集公債之法令三銀行發行之一以吉會鐵路之財産及收入爲抵押一預付欵日金一千萬元作爲建築鐵路準備金一圖們江鐵橋建築費中日各認出一半本契約擬卽繼續締結（二十日） 
　　東京電十八日由中國政府交通部與日本興業銀行代表在北京簽字之吉會鐵路借欵之預付金一千萬元已於十九日於東京中國公使與興業銀行之間授受完畢（二十日） 
　　東京電英康腦脫殿下於二十日午前由宮中派送汽車與隨員及接伴員訪問伏見宮並各皇族及寺内首相波多野宮相後藤外相户田弍部長官等午後又在霞關離宮引見山縣元帥松方内大臣寺内首相以下各國務大臣等晚間臨英國大使館之晚餐會（十九日） 
　　東京電英國康腦脫殿下於本日入覲日皇當行捧呈元帥杖之盛典兹將殿下面奉之詞及日皇答覆勅語錄左康腦脫殿下而奏日皇陛下曰埃沙（殿下之名）舉埃沙之主君即埃沙之皇從兄佐治皇帝陛下之聖旨棒呈英國軍隊之元師杖於陛下並乞陛下嘉納先是階下允諾列入英國元帥之班已附與至高之名譽於英國軍隊蓋英國軍隊深以得與忠勇義烈博中外之讚美之日本軍隊共事爲足誇者也陛下之嘉納英國軍隊最高級之名譽稱號不獨足以鼓舞爲擁護自由與正義而互相協力之日英兩國軍隊之士氣亦卽所以再表示結合日英兩國之同盟友誼之深關係者也佐治皇帝陛下希望日本皇帝陛下以今兹奉旨捧呈英國元帥杖之班位之本使節爲足以爲佐治皇帝陛下之不變之友誼與尊敬之特徵並確信最適合於增進英國軍隊最高班位之表象者更無他君主能出於陛下之右日皇陛下之勅語曰朕今兹第三次恭迎殿下之惠臨敝邦而不勝其喜悅殿下每次來訪常爲朕寸衷之所歡迎朕之盟友佐治皇帝陛下之軍隊不屈不撓常毅然撃退敵人之猛襲久爲世所讚賞今陛下列朕於此饒勇之軍隊之最高班位即所以表示陛下對於朕之友誼之觀厚此爲朕所不勝感謝者朕今親由殿下受納元帥杖快何如之請殿下將朕對於此有光榮之寄贈及因此特派遺殿下惠臨　邦之陛下之誠意之謝忱及朕警慕陛下之志念祈禱陛下之康寧隆祥之誠意代爲慱逹於陛下（二十日） 
　　東京電孫文於十九日突然離箱根赴京都或於今日由神户坐船赴滬亦未可知（二十日） 
　　東京電阪谷男爵之充中國財政顧問官如無特别障礙發生不日即將發表（二十日） 
　　東京電外交調查會昨日繼續開就於重要外交事項加以考查審議（二十日） 
　　東京電日本政府今日准許住居神户華人徐永福（譯音）入日本籍（二十日） 
以上東方通信社電 
[戰電]  
　　倫敦電今晨海格將軍報稱英軍在維萊爾白勒同勒東南敗襲撃兵一隊俘虜數人英軍在亞爾貝爾西南等處襲撃得利俘有敵兵亞爾貝爾南面及塞爾勒西面敵砲隊更形活動（十八日） 
　　巴黎電今晚公報云瓦斯河與愛恩河間之敵軍在北特白拉伊北面敗回攻之敵軍數次鞏固晨間所得之地俘虜三百七十八獲機關鎗二十五架戰　臼砲八尊（十七日） 
　　巴黎電今日下午公報云愛恩河南岸之法軍在安白勒尼南與哥貝爾東撃敵得利俘虜百人法斥堠隊在哇爾克河與瓦斯河間俘虜數人各處夜殊安靜（十八日） 
　　巴黎電法國赴美專員太爾第曷氏由前敵歸來據稱德軍於芒第第愛與洛瓦容間之攻勢幾折八十萬人（十七日） 
　　倫敦電今日所得最近消息粤軍已在比亞夫河上駕橋十四座得芒台洛山地三分之二惟協約軍在芒台洛境之後備兵力甚充足意軍大本營路透訪員謂奥軍若不能固守渡比亞夫河處之橋端砲臺並運砲逹所守芒台洛之地一小隅則渡河之兵恐將爲意軍所俘云（十八日） 
　　倫敦電奥爾公報云星期日奥軍固守前一日所得白倫太河西岸之山地抵禦猛攻之辭軍奥軍在芒台洛境向西進發佔據桑杜拉西面之陣地及加波細爾鎭西南陣線奥軍之俘虜其數已至一萬二千人（十七日） 
　　華盛頓電協約軍所俘奥兵共有五千人其中七百十六人爲英軍所俘二百十六人爲法軍所俘聞奥軍受重創後現正從事整理奥軍共有百萬之衆携炮七千五百尊比亞夫河一帶大戰仍在進行意軍力抗奥軍渡河（十八日） 
　　倫敦電俄國無線電報云俄國中央行政便十四日通過决議案謂現因於各方面爲國際帝制主義所擾害而俄國贊助此主義者實繁有徒故排除會中革命社會黨右黨中央黨少數黨之代表各處勞兵會亦宜排除之蓋若輩曾與叛黨合謀舉兵叛變也（十七日） 
　　巴黎電胡丹氏宣稱日本出兵問題漸有好音（十八日） 
　　倫敦電財政大臣波拉勞氏今日在下院宣稱世界造船工程今始超過沉毁之數故英國就人類之目光料之决不致爲飢餓壓服云（十八日） 
　　巴黎電各報謂布國内閣之辭職因布民對於戰爭結果漸生怨望國内糧食爲德奥收取殊不敷用而土國復有土地上要求之故衆意布國之政策不致因内閣辭職而有變動（十八日） 
　　倫敦電財政大臣波拉勞氏今日在下院提出戰費案英金五百兆鎊三月七日所提出者爲英金六百兆鎊六月八日止之前六十九日内估計須用英金四百八十二兆鎊所用實數較所估之數少九兆五十萬鎊波拉勞氏繼乃泛論戰局謂奥軍此次攻勢如果得利其影響及於法境必匪淺鮮但其攻勢今已失敗足慰人意德軍於近今數次攻勢維得地頗廣而並未佔據軍險地點德國人民今漸失望協約軍今得美軍之助聲勢大振敵軍决不能於其兵力未盡以前使協約軍後備力竭因以獲勝云（十八日）　 
　　華盛頓電追加民政經費議案計美金洋二千九百十五兆元已由衆院一致通過現移交參院核議衆院陸軍股員會採納許總統召集軍役年限内之男子議案（十八日） 
要聞一 
[西報之最近時局觀]  
　　字林報十六日北京通訊略云政局分裂之象日見其甚北軍縱稱獲勝於閩疆然失利於他處蓋湘事未有起色由贛攻粤之謀又一敗塗地而宜昌之地亦未能進取劉存厚且大敗於蜀北退入秦境也記者發電報告督軍在津會議事乃檢查員不忍見其長官運動之秘密爲報章所破壞故不許傳遞今北人之濫竽高位殃民禍國者其卑鄙嫉忌之狀將於天津會議中見之如北方領袖果欲討論將來政策則正當之集議點當爲北京乃有人不以爲然曹錕召集其所欲運動者齊集天津惟在津會議曹方可先將其自已意思灌輸於與議者之腦筋也實則曹爲幕後更黠者所運動徒供人指摘耳會議之目的有二不僅對南戰爭一事戰爲統兵大員索資自肥之最妙機會尤爲黨派藉以植權之要具今權力問題集中於新任總統之選舉如戰而勝也則主戰派即有能力以指定將來之正副總統及新内閣人物是以戰爭與總統選舉兩同題有相互之關係焉今候補總統者其人有三主戰派爲叚主和派爲馮第三派爲长徐世昌此派多少含有如交通系之非軍人氣味不願武人專欋其所以然者則以全國收入傾入於武人囊槖中而不入於無賴官憭之私囊也曹錕在直皖兩系間舉足有所輕重由來已久第北洋派之分線與其謂在直皖省籍之間無寗謂在和戰主意之間曹錕今聞已切實主和而從前主戰甚力之張懷芝旣受棒打於湖南兹復有奉命督師征粤之危險遂成一高倡平和之使徒夫曹也張也倪嗣冲也固段氏權力所由成立之基礎也當李純陳光遠馮玉祥輩代表直系希主牛耳之時段命小徐赴奉調兵此計果成直系遂敗小徐蹤跡所至奉軍輒隨之而往段氏地位因以愈堅小徐誠打敗直系之要人哉小徐一躍而爲偉人功高招忌於是前之助段者今乃不滿於小徐曹錕張懷芝遂相率而加入他方面不復主戰而唯保存其直魯地盤是務矣政治之爲物有動而無靜曹錕如不欲甘居人後莫保其位則唯有加入他派爲之効力非此就彼必居其一於是有天津會議之謀主和派冀於此吸收多數信徒以推翻主戰派今主戰派若能獲勝於外省則段氏將爲元首若軍隊受困於南方則主和派得利而馮將連任總統如雙方勢力平均各不相下則和戰兩派當可互讓而以徐世昌爲總統但徐爲元首徒成傀儡黨爭將繼續存在而各肆其以爭總理一席近日曹錕候補副總統之說頗盛此亦爲時事複雜之一點假令南北可望調和副總統位當屬諸陸榮廷但主和派勢力不振陸氏前途遂呈暗色今副總統一席殆成曹錕與主和派間之交換品以爲曹錕脫離主戰派之酬答欲但此種計劃至未　及南方要知南方並未失敗今旣不爲北方所重視則將來北方所决定者又安能望南方之承認乎目前選政號稱全國大選舉第以吾人所知粤桂黔滇蜀五省全未與聞而湘鄂秦三省亦復因亂不能舉辦如此破缺不完之選舉他日即有何種國會集於北京亦仍屬滑稽的國會而已即今北京傚前所爲指派議員以代表未辦選舉之省分然就憲法言之仍難逃兒戲之譏但創造臨時議會以重擬選舉法之政府未必沾沾拘守憲法之末節吾人行將見代表起義諸省之議員歡然投票而舉壓制南方之人矣噫記者於此尤有一言者以吾人所聞調查選舉人以及規定初選複選相距時期之條例今皆悍然破壞卽使此次國會果能成立亦不過成一不規則之團體而已 
 
 

Page 4

 
 
   
 
 

Page 5

 
 
   
 
 

Page 6

 
 
 [H申報第二張（六） 
要聞二 
[北京特别通信（一六九）（飄萍）]  
收買存土案近聞 
馮段兢爭與時局 
　　往歲馮河間以一養電發起之收買存土問題幾經變遷至最近而又有復活消息東西各報咸論載之愚昨晤與政治上有重要關係之某君談及此事則所聞又與報載有異某君之言曰政府以軍政各費無從籌措遂至飲鴆止渴重提起所謂收買存土間題若與抵押借欵相比則利害程度稍有不同（某君之言如此）而報紙所載與事實不符之處亦正不少以價格言之外傳政府表面上僅索土商以每箱八千元而現時與土商所議之價實爲每箱一萬六千元土商似嫌過鉅尙未完合决定此其要點一至交貨收欵聞係按月收付其總額價格約二千五百萬須一年有半之期間方可收付清楚此其要點二此次問題復活係財政部與内閣方面協議行之此其要點三正價以外有報效費二百萬（如正價稍減則土商願出二百萬若依每箱一萬六千元之價格則土商僅肯出一百萬云）此欵或以之供選舉之費馮段兩方皆知其情此其要點四財部將來爲欲杜絶他種烟土之私賣擬印發一種特别印花貼於是項烟土之上自謂足以防獘此其要點五然則此案尙在進行之中而辦法則約略如上之所述云云某君之是否事實留待事實之證明可也 
　　夫因國家財政之支絀乃羅掘而及於烟土財政所以支絀之原因時局不安故耳時局所以不安豈徒南北問題使然馮段間之競爭實時局糾紛之一大原因也競爭之最可見者莫如此次之選舉馮旣聯絡研究等派急起而直追段則有徐樹錚王揖唐所組織之安福俱樂部爲之對抗王徐之主張必須一網打盡不容反對黨有立足之餘地故以現時揭曉者計算例如某君報告（一）京兆議員額四名安福派當選三名研究派一名（一）天津道額八名安福派當選五名研究派三名（一）江蘇淮陽道額八名安福派當選七名研究派一名（一）保定道額七名安福派當選四名研究派三名（一）奉天遼瀋道額十名安福派當選九名研究派一名（一）安徽蕪湖道當選者全體係安福派（一）安慶道亦然現在各道覆選未揭曉者尙多而革君所報告以上數處之兩派額數雖不無出入之處然就其大概而論安福派在此數處已佔優勢然以愚所聞馮河間方面尙有 
對抗之策（一）如新國會成立將臨時以鉅欵收買議員此舉如奇兵之襲撃金錢勢力恐段派不能禦之（二）如第一項不能辦到則用研究派對待臨時參議院之法而以鉅欵扶助舊國會之成功上之二者似爲事所必至故王揖唐等一網打盡計畫實至愚笨之政策而已 
　　段派所以始終主戰之眞因謂爲對於西南無寗謂爲對於河間蓋馮派欲携西南之手以倒段段派乃亦欲壓西南而及於馮兩不相下政客之播弄以取利此其絶好之機會矣以愚觀之某公之信用南北對之均甚薄弱而某公之武力主義欲貫澈之亦覺甚難將來第三者出現待馮段之疲而爲漁弱其惟東海也乎 
[對俄出兵說又起]  
　　中日對俄出兵問題自中日軍事協定成立後表面上久已杳無聲息乃昨據外交界消息日政府已有訓電致日本林公使謂御前會議已一致主張對俄出兵吾人就近來所得各種消息觀之似日本近數日内並無召集御前會議之事惟知其外交調查會定昨日（十七）開會討論對俄問題後藤外務大臣特於十五日訪臥病大磯之寺内首相寺内首相亦已於昨日遄返東京親蒞外交調查會並擬於下月一日宴會各黨領袖則以日本政界而論此數日實爲對俄問題之重要關頭究竟出兵與否大約須俟調查會之結果而定但使其一旦决定出兵則必有種種根據前次協定之交涉接踵而來此則吾人所當愼重注意者也聞段總理以日政府對於出兵俄境一事積極準備昨日特在督辦參戰處開會討論此事據聞總理之意擬一方平定西南一方出兵西北惟徐樹錚氏則謂平南後再行出兵赴俄并條陳此時出兵西北之五大不可中有謂陰謀派將利用機會以謀調和此時若出兵西北深恐無暇兼顧將授人以絶好之機會云云嗣經討論良久并未有若何結果云云據此項消息觀之則我政府所討論者並非出兵與不出兵之問題乃出兵之時間問題耳又聞昨日參戰處會議對於徐樹錚最近所上說貼有所討論該說帖内容係主張平南後再出兵其餘參戰處人員主張即時準備出兵者頗估多數故未决定 
[醖釀中之總統問題]  
　　關於總統選舉問題曹張兩使意見甚爲一致聞張氏語人今後總統應屬河間總理應屬合肥否則枝節更多並謂關於此節仲帥之意見與余頗能一致云至西南方面近見新國會將次觀成對於選舉正副總統亦甚關切公府中近曾得黔會劉顯世轉來陸榮廷之電報一通略謂此次正副總統如均由北洋派中選出殊不足以服西南之心而時局上之妥協將必因而無望云云言外似有藉此轉圓之意又某社消息謂據最近往來於京津間之南方某有力者所談之時局解决案謂此次選舉如徐世昌當選爲大總統南北將均無異議至副總統一席在段派則推合肥馮派則舉河間雖然不問其爲段爲馮悉恐於南北之統一上毫無效果終唯依然糾紛而已刻南方派亟思利用此機會以冀南北之早日統一其方法即係副總統一席擬舉南方派之陸榮廷或岑春煊總統問題如照此解决或可易於妥協其次即爲國會問題目下所準備之新國會擬僅委以選舉大總統另在新總統之下召集國會使之制定約法云云此說之當否則吾人不敢措一詞矣 
[陸建章死後之各方消息]  
　　陸建章死後其屍身係由省長公署派人前往收殮十六十七兩日到津弔祭者不下數十人多係京津軍界重要人物不盡爲其僚屬陸此次到津僅携愛妾及健僕各一人其健僕已在徐宅格鬭殉主而死據此間傳述其愛妾於陸未死之前五日曾得一惡夢見陸之頭顱忽然改換謂爲不祥曾泣勸陸氏勿與聞時事並私行延請蓮社高僧爲之誦經解厄不意妖夢果踐伊　自陸死　自　　次俱爲人救免至今尙終日泣血不進飲食是亦可謂爲美譚也據某方面消息徐樹錚之殺陸事前概未與各方面商榷即革要人處亦絶未禀聞蓋恐其顧全袍澤之誼或致寛宥及徐已殺陸報告到京某要人大加感喟謂朗齋亦係北洋系中之老人近因誤入歧途致受殺身之禍不得不爲之扼腕云云足微陸之被殺非某要人之本意又聞在津各督軍代表亦事後始據奉軍司令部報告頗爲詫異徐副司令十七日已分途向各方面解釋此次殺陸不能事前報告之苦衷請其鑒諒云云連日外問頗有馮玉祥獨立之風說純係揣測之詞聞中央對於馮氏復官問題先本擬提交十八日國務會議决定再行發表適因十七日午接有馮之來電内有只知大義不顧私恩等當局極爲嘉奬故不待閣議决定提前發表以示優異此爲徐氏方面所傳之言馮是否有此等口脗實不敢必惟其來電詢問陸死始末情由則確有之也至於該旅成師問題則須待圖務軍事兩大會議表决後始可見諸事實昨晚政府已以此意密電馮旅知賬矣又據公府要人云馮玉祥於十六日晚八時十五分致大總統一電計二百三十六字内容除報告該旅在湘西得勝詳情外關於鎗决陸建章一事不過略爲提及又一消息馮玉祥近率所部克復當德政府早擬予以種種酬庸十七日曾電致馮旅惟適值陸建章在津鎗决因其與陸有姻婭關係恐或有所誤會當經附電安慰故馮旅於十七日上午致國務院之電亦於陸死始末略爲附及一二語也又聞段總理以馮玉祥此次克復常德功堪嘉奬擬卽開復原官原擬提交十八日閣議通過後再行發表嗣因陸事關係特提前於十七日晚明令發表并由國務院用急電報告馮又據某方消息稱馮玉祥旅長在常德聞陸氏被鎗决之報已經宣布獨立云云此雖謡言然政府不能無慮故馮旅長復職命令提前發表藉以安慰之也 
[關於時局之京津間所聞]  
　　未來之軍事會議此次張曹倪各督及各代表雖經在津會議而對於時局上之重要問題並未有何具體决定張使日前來京分謁元首總理後即擬在京開一特别軍事會議以資解决其期問聞預定於二十日惟倪曹兩督抵京方能舉行並聞開議時將推由倪督主席倪督本有前日來京之說嗣忽稱病展緩昨經政府及張檢閱使派員催詢據復稱現已定於明日晉京也 
　　天津會議之由來政府近因解决時局以平定廣東爲重要關鍵故乘龍濟光在京特邀張懷芝北來以便接洽攻粤方略而安武軍與奉軍亦備爲將來攻粤軍隊之中堅是以倪皖督親自北上奉軍徐樹錚又前往奉天與張奉督面商一切均係於軍事進行謀通盤籌畫自與湘南方面之軍隊配置攻守計畫極有關係更欲與曹使妥爲籌議分别布署適曹使患病在津故張使倪督先後到津與曹使計議一切徐樹錚亦因此赴天津公同籌商以致外間遂有天津會議之說實則暫使新病初愈仍在花園養疴不見一客僅與張倪徐諸要人有二三度之會晤謂爲會議尙非事實外問近日頗傳曹使請辭第一路總司令之職當係未知此中眞相者又　某要人云曹張倪徐　要人晤談之時决非外人所可列席則所傳種種會議内容之談從何而來可見其爲揣測之辭矣此政府方面之說也 
　　張懷芝在京行動張懷芝本定即日出京因某項要務尙須與段合肥當面接洽又於十七日下午六時馳赴府學胡同第三次訪謁段總理密談至一小時之久張又於十七日晚七時在舊刑部街陳宅召集重要會議一次除對於某項軍事問題有所討論外而於選舉總統亦曾論及張督軍對於大總統一層未有發表意見惟對於副座一席力言以曹仲三爲最適宜云云又據某要人消息張已决定十八日上午時即（十七夜晚）由東站專車出京在津僅稍躭擱即須馳回濟南 
　　倪嗣冲在津患病安徽督軍倪丹忱到津後即患時疾馮總統聞此消息後當即用電話親詢倪氏病狀并約其早日來京倪接電話時謂病愈即馳京面陳一切倪十七日復有電到京仍稱病體未愈遲日方可來京云云十七日政府又派員催詢徐樹錚前日亦親身赴津邀請倪督聞已得倪督允諾十七日段總理派曲偉靑於午後二時赴津迎迓並携去要函一件似係諮詢倪曹兩督參戰出兵問題之意見也 
[兩日之中央政紀]  
　　十七日之公府情况馮總統十七日下午二時二十分蒞辦公室披閱要電三件於三時延見日本前天津駐屯軍司令官陸軍少將石光眞臣隨員參謀陸軍大尉川岸文三郎隨員副官陸軍大尉磯部民彌隨員通譯官中島比多吉使館附武官陸軍少將齋藤季治郎四時見本府政治諮議王金綬四時三十分見前籌備國會事務局局長籍忠寅旋約張仲仁秘書長惲公孚秘書等至辦公室密談良久師嵐峯處長亦入府報告湘事又形緊急師告辭出府後馮遂退休内室張仲仁秘書長於十七日起已照常到府辦公惲公孚秘書并將張赴鍪後所代辦事件之經過情形詳爲告述至張惲等出府時間已在下午七時左右矣又據公府人云魯督張子志上將於十六日晚八時五十分至公府請見大總統九時蒙元首在居仁堂辦公室延見據聞張督軍此次入謁總統最要問題確爲詳陳近兩日與段總理及龍濟光商定分攻兩廣之方針密談約四十分鐘張始行退出 
　　十七日之參陸會議據可靠有消息參陸辦公處因湘省戰事又形吃緊十七日上午十時曾召集例會一次對於湘東湘西湘南各路軍事計劃曾作兩小時之討論惟聞尙無具體結果須俟十八日續行開議此外關於川陜閩贛各方面之軍事情形某次長亦有最詳細之報告并决定援陜規川計劃一件通過即由某副官陳明總理電示川陜兩督遵照辦理 
　　十八日之國務會議十八日星期二國務例會方立之秘書長於十七日上午九時到院後照例發布日程内中稍重要之案件（一）爲追認馮玉祥復官案（二）籌撥各路軍費問題（三）爲任命官吏案關於攻粤攻川行軍最要計劃准於十八日國務會議提出詳加討論又臨時提議之議案（一）財政部清理八旗官産處與就營官産處本係兩機關現在財政部擬將兩官産處合併爲一改名清理京城官産處專管京師城　内外各官産援照綏察兩區墾務局之例由步軍統統兼　　辦　　　　　　公决（二）馮玉祥旅長電呈湘西受匪蹂躪生靈塗炭已久臨澧一帶迭被敵軍焚燒搶掠瘠苦萬狀請加撫卹以上二案均擬於本日議决又聞段陸軍總長擬於十八日國務會議提出以每年七月十二日爲恢復共和之紀念日四因上年張勳復辟時各路軍隊即於是日齊集京師恢復共和之故又聞財政部自端節放假兩日後又值星期故連日停止辦公十七日曹潤田總長到部補閱公事時統計收到各處催索軍費要電已逹十六七件之多總數已在五百萬元以上聞曹總長極形攢眉殊無應付之方乃携各電就十八日閣議時請示辦法焉 
[南京省議會聯合會與時局]  
　　字林報十七日南京通訊略云各省議會代表紛紛抵寗頗爲衆所注意聞星期六日已到七十餘人遠省代表在途未到者有若干惟已到者以時事急迫尙不遑久待决定明日（十八日）開聯合會凡和議問題與國會總統諸要端即將付議不問北京與若干督軍反對與否也此間齊省長乃馮總統之個人代表曾諭警廳阻止集議衆疑省長此舉有鴉片貿易復活一事有關庶免各省議員通過有碍鴉片公司利益之議案蓋南京將成官辦煙業之集中點與蘇省至有關係若聯合會果能集議則蘇省代表勢必首先提出煙禁案雖際此時日督軍在京之勢力較立法機關爲强然聯合會若將决議辦法分告各省議會則未嘗不能引起一種反對力而使政府與一船鴉片專賣者爲之不安也李烈鈞在贛南獲勝之消息此間軍界中人聞之惶慮不寗聞李進逼贛州未遇抵抗當此河水盛漲之時苟得舟楫則不出一星期李可順流而至南昌贛督陳光遠雖有兵三旅未必能拒之觀南軍戰略似以李烈鈞率閩粤桂湘可用之兵直撲南昌同時復以滇蜀軍隊猛攻宜昌然後下趨岳漢此種戰略如能成功則湘境北軍進退無路勢必散爲流寇如此結局長江諸督將陷於困難地位北京自必諭令長江諸督傾　　力以遏南軍惟李純輩未必願爲徐樹錚之爪牙如　逼　作戰則或將犧牲北京之官職而與李烈鈞聯絡同制北方李等皆不欲對於南方積極作戰又不欲對於北京作極端之反對故目下對此前途之困難頗覺躊躇不决焉至於各省議會之聯合會將有何種勢力及於時局則殊難逆覩惟抵寗之代表論及時事並不存此會能挽轉京津當局竟見之奢望蓋軍人跋扈之時省議會烏能批其逆鱗何物議員庸足當北京之一盼此固諸代表所深知者然暢論時事條議補救國難之策縱未能見諸實行究亦慰情聊勝於無今抵寗諸代表因齊省長禁癯集議頗振起奮鬭之氣概若果經此激剌振刷精神而集思確能左右時局之善法則未始非齊省長有以玉成之也 
[陳遐齡與川邊近况]  
　　字林報五月二十五日打箭爐通訊云川邊陳鎭守使近經北京政府許可增兵一閣於是鎭守使所統之兵將共有三團而合成一混成旅新兵已募集頗多不日即將服役新兵泰半乃打箭爐附近之番民能否矢忠服務尙屬疑問故將以若輩防守打箭爐不使入内地助戰北京政府並應陳鎭守使之請撥欵五十萬元以充軍實但欵在漢口非川省爲北軍克復則無法運抵川邊今日急需現欵購辦軍需抵禦藏人内犯陳雖得中央政府之贊助但仍無濟於事諺語所謂遠水不能救近火也陳氏自今春就任迄未移駐趙爾豐所建名招待所之大公署而仍居鎭中　　隊　大之　　陳氏嘗言其不移　 
 
 

Page 7

 
 
　　之理由乃因公署後潮聲擾人清夢後知實因歷來駐節署中之官員自趙氏起至最後之一人皆遭厄運之故陳之迷信固非無因但前任諸員多以妄用公欵失其官職厄運之來實由自召聞陳氏於金錢一端尙無不滿人意之處當此庫欵空虚之際好財之念自無從生陳氏今後果能潔身自愛引用良士則其政績必有可觀蓋川邊久需一幹能之領袖坐鎭之區區住屋不能有所損益也某君言陳之部下同鄉頗多偶有向陳請假回鄉者謂供職多年空手寗家將何以對家人於是陳卽准假之際予以證書俾抵湘時可支銀五六十兩聞陳之正室近嘗與陳諍曰居官者輒積財置産以光門庭此爲政界之通例君乃爲政鬻産何君之與人異耶某君且謂彼信陳以鬻産所得之欵用於此者數近萬兩其部下因以敬重之故其勢力乃得日增云甘孜外之戰情近無官報閱大局仍未有所變動爐軍今遲遲與拉薩兵接戰消息似不佳也外間謡傳逹爾幾少年土司已爲該處華兵所擒惟此間司令部並未接前敵報告證實此事故謡言恐非確實昌圖之大局頗可憂慮當地居民漸露不安之象蓋藏人素與漢人不睦曾拒絶徭役此爲叛變之朕兆遇機即將發作爐兵數隊旣抵該處漢人可以暫安惟其司令如果分兵戰於甘孜則必無力顧全昌圖昌圓如生變故華軍將於側面受撃而其交通線將淪於危境矣據巴塘傳來消息拉薩藏人現願根據舊界線與華軍議和舊界線距巴塘約數日路程有八莫塘界石爲標識其要求尙不過奢如拉薩政府與其主掌軍務各員於今次戰役能堅持此議則可望逹其目的蓋舊日藏人之要求勘界也竟欲佔地至打箭爐其至及於成都平原之邊藏人前乘中國光復之際恢復薩爾文與湄江間之土地此次又乘南北交爭之機逐走湄江與揚子江間之漢人陳鎭守使自知力不能敵故於藏人尙未擾及川邊全部之際向藏人建議議和但察木多境之藏人恝然置之陳又告急並請示於中央政府中央政府命其堅守且允增兵助餉但西南戰事尙無已時援救未至而拉薩藏人已蹂躪東藏土地三分之一矣苟甘孜之華兵不能遏制藏人進逼則戰事恐將蔓延無已藏人此次 
舉事雖以齊心自勉以免蹈前次東藏叛變之覆轍但其地向分無數小部落各戴其長而部長彼此猜疑常啓釁端自歸中國統治後此習仍未革除即拉薩藏人亦染此習故此次舉兵東藏西藏難望一致行事也 
[曹張歸後之軍事新計畫]  
　　自曹仲珊張子志兩總司令相繼北歸中央以替人難覓迄無正式任命昨據政界消息參陸處擬定一種簡便辦法將兩路總司令暫不另設就各省援湘軍將領中提委總指揮各一員分擔攻守責任已於寒日密電到鄂併將各軍防禦線從新支配列表於後一直軍總指揮吳佩孚率第三師本部基幹隊三營及新編之獨立補充旅駐衡州第五旅長張學顔駐株州第六旅長張福來駐耒陽又直軍第一混成旅長兼攻永總指揮三承斌駐常寗第三混成旅長閻相文駐祁陽第三混成旅長蕭耀南駐安仁第四混成旅長曹英駐平岳二奉軍總指揮孫烈臣第二混成旅駐醴瀏第三混成旅駐攸茶第五混成旅駐永豐第六混成旅係最近開往者現由孫氏率同旅長梁朝棟由長沙向李家市出發加入攻永戰線三皖軍新派之援湘總指揮馬聯甲前路安武軍五營抵萍鄉中路五營抵袁州樟樹鎭後路五營亦由銅鼓歸義進拔其前次援湘司令李傳業之十五營由湘東失敗之故奉皖督電令退至贛邊之黄牙萬載一帶收束殘部預備返皖副司令陳德修之五營現已進駐新化爲寳慶後援四蘇軍第六混成旅長張宗昌所部現駐攸醴一帶亦因兵力單薄電准李督將十九師楊春普所部提撥一團以資援助已由吳城開到即以張爲蘇軍總指揮總指揮楊師長係由贛攻粤故也五第十一師師長李奎元自率騎砲兩團擔任省垣衛戌之任二十一旅某氏所部駐朱亭二十二旅長張敬湯駐攸縣六第七師該師爲張湘督之主力軍其護衛一　及新編第一補充旅均駐長沙十三旅田樹勛駐寳慶十四旅吳心田駐邵陽七魯軍暫編之第一師與第一補充旅原有二萬餘人經前次挫敗額缺大半刻由參陸處董令改編兩旅其重要軍官日前紛紛來漢睛示於張于志司令現張已回京其進退尙待張之後命 
[廣東之雷城戰事]  
　　龍軍踞守雷城經粤桂軍包圍月餘龍軍正在糧盡械乏之際忽有大帮軍械偷渡赴雷龍軍得此接濟一躍而起與各軍拚命死戰查自前月二十三日起晝夜連戰不息粤桂聯軍仍四面圍攻砲火連天鎗彈紛飛猛烈無比沈桂軍由城南正面轟撃劉軍林軍由城北側面搶進城邊龍軍於城牆上架設機關鎗連密施放林軍等恐過傷兵力暫退里許嚴緊圍困亦用大砲遥撃至二十四日前敵各軍略事休養迨至入暮朦朧人影莫辨龍軍乘省軍不備派軍偷出北門突向林劉等軍襲攻又由山巔之上亂砲猛撃省桂等軍急即迎戰將龍軍步隊截分兩路但崗上密施巨砲無可掩護迫得棄却稍避其砲線所及龍軍以城北之省軍退取守勢復以全力猛攻城南深桂軍二十五日仍接續戰爭龍軍恃形勢便利再向城外分途衝出二十六七兩日兩軍猶未息戰彼衝此撃相持不下沈桂等軍以地勢上關係還砲轟撃以下向上彈力殊減命中不易作戰情形諒難急進故於二十八日率隊退出白沙村以外麻亭一帶堵守彼此以平陽作戰可以誘敵取勝但龍軍自知兵力薄弱亦祗固守斯城不敢稍逾半步現省各軍當另設法進攻矣日前第三軍司令劉志陸會合第二軍林司令决計用猛烈攻撃以期早收實效聞劉司令即飭某帮統率兵兩營乘夜攻撃逼進雷城已奪佔第三重龍黨死守高山寺堡壘用機關鎗猛烈射撃某帮統祇踞民房鑿穿鎗眼俯射劇戰至夜深仍無結果詎料龍軍由高地用排鎗連放將某帮統頭顱撃破當卽斃命劉軍仍奮勇激戰至天亮即收隊退守要隘聞某帮統因公殞命當道甚爲哀悼特電雷州賣璧兵艦運載靈柩回省開弔已於昨日下午四時抵天字碼頭登岸矣 
　　雷州城本爲石築自龍黨唐維炯黄恩錫等率殘隊死守加築塹濠堡壘甚多討龍軍節節進攻敵衆亦節節拒守苦戰月餘直至五月杪始能接近雷城將其圍困蓋前未能實行圍困該城時祇能三面進撃尙餘近海一面不能遮斷故其接濟軍需糧食尙未能杜絶此爲驟難攻下之一原因也現在水陸協力已逹四面包圍之目的故作戰亦愈加激烈昨聞林司令督率各統領已攻入第七重堡壘初以爲圍困三面使其向南路潰散免貽屠城之慘詎龍黨始終抵抗甚力刻聞南路已請海軍艦用砲轟撃截斷退路免廣州灣之接濟東西北路擬用火攻經已購備火水油數十罐扛入雷城四圍發燒一面卽飭各路統領圍困實行猛烈攻撃并先將高山寺砲台用退管砲轟毁並聞該城各堅固建築工作已被大砲轟撃成爲灰燼一說謂該城已爲討龍軍克復龍軍棄械逃走者不計其數惟尙未有官電報告又一說謂雷州紳商敎會現以兩軍久戰無法解决迫舉代表出任調停以龍軍安全退出雷城爲唯一條件各軍司令未即允准惟仍不拒絶以留磋商餘地故雷城方面兩日來已暫停止載事龍軍亦取守勢並聞劉司令昨特將紳商調停辦法電詳當道核示按此說與前說絶相反對然以官中消息觀之則後說似較近事實也 
[皖省近事]  
　　省議會第二届選舉昨由黄省長電呈中央國會選舉事務所謂皖省衆參兩院選舉現正進行手續紛繁省議會選期應請展緩至八月一日爲初選期九月一日爲覆選期云云 
　　參院覆選當選人早經某當道指定柳汝士倪道杰姜某（即姜桂題之孫公子）尙有兩名未詳惟合肥某鉅公（前任某部次長）亦發議員熱第恐未必中選 
　　倪道杰因參院覆選昨特乘安豐兵艦來省省垣各文武官員均赴江干迎接 
　　大道榷運局長前因衆院選舉赴蕪與祝道尹計晝一切兹四事畢已來省寓公益維持總會 
[九江近事]  
　　潯陽道道尹傅苕生因母喪請假百日其缺已由吳帮辦電保數人聞省長擬委九江縣知事汪念祖兼護　 
　　潯陽道區衆院覆選監督原屬之道尹茲因道署篆務由汪知事代拆代行汪以曾辦初選不便辦理覆選電省另委覆選監督聞總監督擬委二套口統稅局劉蔭昌充任 
　　德化東區衆院初選於開票後重行投票九江選民以其違法赴法庭起訴者約有二起昨日地審廳開合一庭審理旁聽者甚　　李　長　　　　　　　　　　判　　　　　　　　　宣言如爾遣不　判决者俄可上訴 
　　灣陽道區衆院覆選有展期消息 
　　九江縣勸學所長鄭養田辦故出缺汪知事以鄭虧欠學欵過多因暫委縣署敎育科員孫掌卿代理三月藉彌虧空 
　　九江自開放花捐後靑年于弟誤入迷途者頗多商界所受彤響成巨故錢帮函懇商會呈請當道傷令警廳停辦限期遂娼聞商會已據情轉呈鎭道兩暑寨核矣 
[蘇省會臨時會紀事]  
　　今日（十九）爲蘇省會臨時會開議之第四日下午二時開會議員到八十三人沈議長主席變更議事日程先議朱議員紹文緊急勳議劃分省欵主管機關案討論結果表决付審查又王議員撰曾緊急勳議嚴追各縣欠解忙清滯納罰金並規定將來報解方法案表决逕咨省長遂依議事日程接議第一案預算審查會報告實業預算總分册（二讀）通過第二案七年度本省地方行政歲出入預算總分册（三讀）通過第三案預算審查會報告省立各營業機關特别預算册（二讀）通過第四案内務審查會報告南滙陸望峯等請議變更警區案照審查報告通過第五案内務財政審查會佮併報告范球請議出獄人保護事業曁感化院經費辦法案不成立多數否决第六案財政審查會報告崇明施滋培等請議前屆議决清丈費每畝征銀五分應重咨省長實行案照審查報告令其自向官廳請求第七案財政審查會報告武進曾省三等請議清理地方附稅案第八案財政審查會報告馬議員敬培提議改正畝捐名稱二案合併討論表决咨請省署通令各縣工竣分别停止第九案張議員鹿鳴提議請飭鎭江各屬縣知事保存河工畝捐平均支配案付審查第十案陳議員錫朋提議查辦灌雲縣知事案表决咨省長第十一案請願審查報告南滙顧忠宣等請議增設學校案又太倉蔣乃曾請議舊太屬内 
增設師範案付審查第十二案江蘇銀行特别預算案通過第十三案緊急動議周嘉詠請建議省長轉咨院部查照前案辦理淮南墾務案表决逕咨省長時已六鐘主席乃宣告散會 
[南京快信]  
　　北京某要人派將軍府參軍蔡森來事謁李督接洽要公 
　　今日（二十）舉行參院選舉投票場在中正街上江考棚自上午八時起至下午六時止爲投票時齊監督親臨監視明日午前九時開票 
　　參院選舉今日恐成難産因組織當選之張某徐韓某容某等四人集資收買之六百票至昨晚忽然破裂 
　　省議會今日（二十）下午二時接開第五次大會 
　　軍署昨開軍事會議營長以上軍官均列席聞爲整頓軍紀　紀起見 
　　中央迭次來電催解四五兩月協欵以濟軍需省署已飭財廳設法措解 
　　軍械局長孔慶塘製造局長王者化已改任將軍府參軍昨均出京回寗辭軍械製造局長職李督未允所請 
[杭州快信]  
　　二師張暄初師長連日召集各上級軍官在師部會議要公内容甚秘 
　　衆議員覆選在卽票價飛漲每票已增至三百六十元惟參議員票價反形跌減每票僅值一百二三十元般抱選舉熱者大段運動 
　　吏治研究所第一期學員試驗現經沈所長評定甲乙計甲等八名前列五人爲黄麗中謝宸慈談長康廖立元徐行（俱任用知事）乙等二十名餘俱列入兩等即日揭曉 
　　内務部咨行到浙前令各省創辦警察傳習所浙省迄今未據報到成立究竟有否開辦希速見覆 
　　海門梁友波拒捕横行案經楊督軍飭甯台何鎭守使逮案訊辦現已判决無期徒刑呈奉督令照准 
　　高審廳委本廳書記官方東山充淳安縣管獄員 
地方通信 
[蘇州]  
　　開關桐蔭花園盤門外日租界二馬路因地處偏辭市面衰落兹有某械關書記俞某欲振興馬路市面特招集巨欵將舊屋略事修飾仿滬上游戲場模樣開關桐蔭花園園内設有京戲新劇崑腔灘實及各種玩特每門票一紙售大洋二角 
　　　　　　　　本　省　會　　　水　七月一日舉行投票兹　　　民國　　　民浮　呈奉省後核准　員　查一面行知各縣晨緩半月俟名額定後再行通知開選 
[常熟]  
　　縣敎育會電請剔除選民南京省長鈞鑒省議會改選在即劃咨　民有不顧户口稅額任意冒濫希多員額將來不平不均之事即生於立法機關貽誤恐不僅敎育一部分應請將不顧户口稅額任意冒濫各縣切實剔除以昭公允而服衆心乞鈞斷施行常熟縣敎育會叩删 
[鎭江]  
　　飭查廢砲丹徒縣公署近因督軍飭查廢砲日昨通令城内外各警區查明境内有無廢砲存置如有廢砲須將各形式重量大小及圓徑寸口各若干詳細說明限於文到十日内迅速復縣以便彚轉 
　　新絲市價飛漲鎭郡新絲市面近因洋莊活動價頗增漲現頂高細絲每百兩四十六元粗絲因機户開纖價值亦貴現每百兩可售四十元更有一種細内挾肥爲銷行龍頭機廠用者聞肥絲業人將競購云 
　　改組農會先聲徒邑農會自開辦迄今已有數年然各鄉農業並無進步兹十八市鄉董事夏啓泰等擬另行組織以期實事求是業於日昨邀集城鄉各董開茶話會商議改組手續據聞此次改組一般輿論均注重省議會議員張鹿鳴蔣士杰二人將來投票選舉時兩君當獲有最多之票數云 
[清江浦]  
　　史匪竄魯後消息魯匪史殿臣經七十四旅由邳縣花山寨撃敗後復行竄入魯境肆虐益甚現聞魯軍已設法招撫 
　　師校開會報告江蘇省立第六師範學校擇於十九日開會報告赴東參觀各學校敎育狀况遍簡當地士紳曁敎育界諸人赴校聽講 
[揚州]  
　　統領行將晋京兩淮緝私兼巡緝隊劉統領現因公務須晋京一行特赴寗垣面謁李督請假聞已得許可不日返揚料理北上云 
　　新小麥之市况揚州自春徂夏雨水調和故小麥收成頗佳現四增之麥均收刈登場計山田每畝高者可穫一石七八斗次則一石有零沙圩田高者收穫二石次則一石四五斗通扯有八成之收穫售價每石重一百六十斤四元左右現鎭埠之廣肇帮各陸陳行均紛紛來揚購辦 
[南通]  
　　小輪開班大達内河小輪前因水小將東至呂四西至揚州二線先後停班近因連日天雨河水稍大呂四及揚州輸班已於陰曆初八日開駛 
　　鎗决盜匪城東瑞芝橋徐姓家前被盜匪夥刦衣飾並傷事主一案當獲盜犯蔡富坤陳四陸高三名經縣訊明供認不諱卽按照懲治盜匪條例請示遵行昨（十七）奉高等審判廳令准處以死刑午後二時經盧縣長將蔡富坤陳四陸高三名提驗正身押赴行刑場鎗斃 
　　刑訊盜犯地方監盜犯顧門三係前搶刦平潮區某姓案中　犯經前檢廳判處一等有期徒刑監禁十五年在案今春二月問顧犯因挑水乘問逃往常州經法警察洪等購線偵悉於日前前往晒獲押解縣署盧知事即就地方監刑訊笞責加鐐拘禁詳候指令遵辦 
[安慶]  
　　史分統回宿安武軍第一路兼第八路分統史俊玉日前因公晉省兼有要事與馬鎭守使面商刻聞馬仍在蚌尙有一二日方可到省而宿松防務緊要故於十五號下午乘民船至石牌鎭由陸路馳回宿松矣 
　　新敎育廳長赴蚌新任安徽敎育廳長吳文瀚原訂於十六號接篆視事昨因倪督軍來電召赴蚌埠面商要務故即乘商輪前往接印之期又須改緩矣 
　　黄省長考試辦事員皖省規復辦事員業經黄省長諭知本省候補知事定於本月十五日齊集省公署考試以憑錄取分派各官　辦事惟現在皖有分發知事除請假回籍及因公出差外在省者僅數十人十五號各候補人員齊赴公署投考經黄省長拔取三十二名遴選最優者十六員委任本公署辦事員其餘十六員分派財政敎育實業警察各廳辦事每廳四員每員月支洋十五元以　撑　 
[紹興]  
　　張姦　斃寡嫂紹　柯一鄉滄灣村已故周鎗川之妻徐氏業心貞烈屢被夫弟周光吉勾誘婦不爲所動十六日晚間周　用强硬手段乘氏熟睡倫啓後　曁入臥室出示利刃嚇禁聲張强　姦淫該婦　死不從因羞憤交加持取周某威嚇之刀勒喉自斃翌日被尸兄徐某（公立法校卒業生）　悉前情即以周光吉强姦　斃寡嫂等情狀請縣署迅予拘究未議王知事能否從嚴懲辦也 
[杭州]  
　　省議會近訊浙江省議會第三届常年會業已終了議員任期仍照上年議决以本年七月末日爲止秦朱兩副議長亦同時解除職務惟沈議長及辦事處各職員因須保管文件器具擬俟新議長選出再行交替（新議員召集須在九月以後）聞官廳方面以新舊中斷期間究應如何辦理尙須請示内務部云 
[漢口]  
　　江寛撞沉餘聞漢口慈善會昨出布告云前次江寛輪船慘被撞沉溺斃多命當由本會派員在丹水池地方設立辦事處雇用水摸打撈死者屍身業經陸續撈起一百十八具均由本會拍照棺殮登報招領在案除已領去數十具外餘停丹水池地方近奉督軍省長會令官産處將丹水池後地皮一百五十方捐入本會作爲淺厝各屍之用並令夏口縣協同本會淺厝標記徐待屍親認領嗣以地不適宜復向湖北官錢局磋商換出地皮作爲公塜除函知中國紅十字會漢口分會南洋兄弟烟草公司將各屍合厝一處外並將各屍年貌衣履互抄一本以備查攷南洋兄弟烟草公司早將以前所立號簿及屍身所懷財物送交本會存儲現已將各棺分别淺厝標記待領所有本會以前原設之丹水池辦事處亟應即日裁撤合行布告仰各屍親人等知悉以後如有願搬屍棺回籍安葬及具領屍身上懷有財物者即希照章出具領條并邀同的保速來本會接洽幸勿延悮切切此佈 
[濟南]  
　　改委覆選監督選舉總監督訓令各道尹及歷城等四縣知事略謂此次省議會議員選舉前已分别委任道尹及縣知事爲覆選監督在案兹查各覆選監督以縣知事充任者居其大半况初選完竣辦理覆選尤資熟手自應改委以歸一律所有前委四道爲覆選監督應即取消另以歷城縣知事李樹瀛爲第一區覆選監督濟寗縣知事金榮桂爲第五區覆選監督聊城縣知事韓履祥爲第八區覆選監督均以本城爲駐在地福山縣知事萬大勳爲第十一區覆選監督以烟臺爲駐在地除另頒委令及分行外務各遵照 
　　悍婦殺女駭聞濟寗南城八舖王鎭圻娶藥商劉雨村之女爲妻女素性悍潑于歸未幾即唆夫與翁姑異爨徙居岳家迄今十餘年生子一女二長女年八齡子尙在襁褓中劉氏均鍾愛惟次女以其寤生爲不祥當時即欲棄置之經王呵護得免今已數齡近該婦染疾其母爲之延巫療治巫謂女命毒若女活則母犯尅婦聞之殺女心遂益堅端陽節日乘其夫出外遂同其母及弟婦將次女勒斃於僻室倉卒舁出擬即投屍效外詎因戒嚴時期街巷閭門盡行封鎖遂將女屍抛在閭門内返行數武忽聞哭泣聲婦以其甦生也復返身以巨石撃之經街鄰聞聲趨前救護始不再撃然其女已傷一目矣現聞該莊約地恒三等擬將此事禀縣以懲其母之慘無人道云 
　　更正本報前據京報轉載交通部派京奉路副局長鄭洪年赴奉向張督交涉將所捕路員先行釋放一事兹據鄭君來電謂並未奉有赴奉使命則前說當係誤傳特此更正 
雜評一 
[推徐（默）] 　　 
　　以今日而論總統問題之某勝某敗本不足據爲定論蓋必至他日而始證明也第以目前之消息言之則有推徐之說矣前數日所傳爲馮叚競爭而今忽以第三派之東海當之得母馮段兩派俱歸失敗乎非也蓋總統問題表面雖三派鼎峙實際仍兩派對立故推徐之說而成事實者卽馮段之勝負所由分也 
　　雖然以今日相爭之手段論推徐者果能終佔勝利耶以今日之國勢論徐即上台果有能力以收拾此殘局耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[征收稅欵務須按旬結報]  
　　江蘇財政廳訓令各縣知事及征收機關云本月六月十日奉省長公署訓令開案照各縣知事經征正雜各欵例應隨征隨交金庫不准挪移其關於地方附稅由縣留支者亦應按照預算所訂數目辦理不得任便動支凡此皆取事前監督之義寗限制於平日母紛擾於臨時前據該廳擬訂各縣解欵規則即本此意法至善也惟現在風聞各縣知事中能遵章報解者固屬甚多而藉故延宕者亦復不少亟應由廳查明各欵按縣按月隨時行催勿任有前項遲解流用等弊則平日旣無挪掩之糾纒臨時自少拖延之虧欠而國庫與地方卽於無形中交受其益合亟令仰該廳長即便遵照辦理具報查考等因奉此查各縣正雜稅欵按照定章本應隨征隨解唯有中途延擱不解或挪作别用者日久玩生亦恐難免欲杜其弊唯有按旬按月查核收數隨時行催之一法本廳前訂簡章責令各縣將所收稅欵按旬結束報告即爲此而設無如全省六十縣中殊未能一律奉行有積至數旬併案造報者有視若具文擱置不辦者雖迭經文電交催而狃於積習迄難完全遵辦以致稽核收數仍屬偏面而不全奉令前因除呈復外合亟令行各該縣知事凛遵定章辦理母再因循致干咎戾 
[特别巡捕將次上差續誌]  
公共捕房新招之特别巡捕五十五名在戈登路敎諫所學習開放手鎗及步伐警規均已純熟經敎練員禀由麥總巡添置特别警服並規定每日下午七時到九時爲上差時間於本星期六分派各捕房開始辦公昨已諭知各捕房捕頭一體預矣 
[國貨陳列所議决遷移]  
　　中華工商研究會設在城内勸業場之國貨陳列所因借屋合同一年期滿該場主任不願續租商請另遷即經該所主任徐春榮邀集全體職員訂期昨日開會公議辦法已紀前報兹悉該會各職員均於昨日午後二時陸續蒞會未幾會長楊小川之代表卓君及副會長郭建侯陳列所正副主任徐陸兩君亦偕同到會略事休息即振鈴開會首由楊會長代表卓君報告開會宗旨畢卽推該所主任徐君陳述所中陳列貨品及推銷情形並報告一年來收支賬略繼謂現因城内勸業埸合同期滿嗣後應如何辦理請衆公决次由沈卓吾君謂陳列所自開辦以來諸同志熱心提倡成效已著現勸業場合同期滿自應妥籌繼續辦法以竟全功到會各職員全體贊成討論良久沈君又謂本會職員王子鈞君現在美租界海寗路創設愛國來國貨公司頗爲發逹且與陳列所宗旨相合鄙意將該所附設於愛國來公司内陳列推銷所有經營一切概歸王君維持以副熱心提倡之意各職員亦以爲然遂公决推歸王君擔任王君亦慨然允諾並向衆提議謂嗣後提倡國貨必須改良出品應設一研究所於陳列所中以期時加研究從事改良庶國貨得以發逹云云經衆贊成遂决定函復勸業場允爲籌備結束訂期遷移後又討論會務進行事宜多時始宣告散會時已鐘鳴六下矣 
[迎春坊發生暗殺案]  
　　昨晚十句半鐘有年約三旬左右身穿平紗長衫之某甲行經湖北路迎春坊二弄底突然被人持刀連戳數下飛逃經甲狂喊尾追至弄口因受傷過重倒地身死旋由八百八十二號巡街捕到來將甲車入老閘捕房禀明 
捕頭飭探將尸舁往斐倫路驗尸所候請公共公廨中西官相驗一面派中西包探查拿兇手務獲究辦 
[續誌潘月樵家之炸彈聲]  
　　九畝地合康合新舞臺藝員潘月樵家中被人抛擲炸彈已紀昨報兹悉潘藝員於上星期尙在該舞臺演戲嗣因先後接到匿名恐嚇信三封索借軍餉若干否則以激烈手段對付潘接函後恐有不測乃於舊曆本月初七日携眷離滬托稱有事前常州實則不知何往所以合康里家中已無貴重物件不料十一日下午五時果有人前往抛擲炸彈昨晨二區一分駐所馬鳳山警佐將拾獲之炸藥碎片具文申送警應徐廳長卽於午後加派偵緝隊士王愼卿等協同該分所長警嚴緝擲彈之人務獲解究 
[再誌遞送炸彈之嚇詐]  
美租界天潼路某綢莊發見危險物品已據英文滬報所載譯錄十九日報端兹又由本館訪員調查報告謂天潼路恒義生絲線店前日有某甲入内購買絲線等物後遺忘手巾包一個在櫃該店夥見之當即代爲收藏以待此人來取詎未幾接得郵局遞到匿名信函一封索借軍費千元並稱頃間已有炸彈一枚奉贈等語該店經理閱之大駭立即報請捕房派探前往將手巾包内炸彈及原函帶入捕房禀明捕頭將炸彈拆開研究並非猛烈之物遂將原函譯成英文以咨照特别機關一體派探查緝送函之人解廨訊究 
[沙鈞船在洋遇盜]  
　　前晚二時許有金順利王合興及某某沙釣船三艘由閩運貨來滬駛至江浙交界洋面（在羊山之後）忽來盜船二艘上有盜匪七八十人將三沙釣船攔截擁登金順利王合興二船搜刦某沙釣船即乘間逃逸各盜見之立即開鎗追趕逃至數里以外始得出險但船主徐姓已被撃中一彈幸非要害不致殁令現已駛至淞口起岸求治所有金順利王合興二船聞被刦去老大舵墻等數人勒令出資往贖故昨已報告吳淞沙釣船公所及外海水警廳請求查緝矣 
[懲治迭次攔刦之匪徒]  
　　匪徒陳長貴嚴志守先後在虹口崑山花園蓬路北河南路天潼路等處糾黨持假手鎗攔刦許善齋丁光辰楊燦裘建勛等衣服銀表現洋共值四百餘元業經捕房將陳嚴兩人拘解公共公廨訊供收押在案昨晨復訊先由中西包探上堂禀明將被告等拘獲並吊到原贓各情繼由各原告相繼投案證明當時被告等持假手鎗及刀械恐嚇搶刦狀况並由見證王大順子投訴被告兩人與在逃同黨持械攔刧以上各原告衣物現洋是實訊之陳長貴供認攔刦不諱而嚴志守則祇認與陳搶過一次求恩寛宥張襄讞與美副領事思君會商之下思君以陳長貴膽敢糾衆持械攔刦不法已極着陳押西牢七年嚴押三年而張襄讞則以會審公堂無判押五年以上罪犯之權遂於華文案由單上簽判陳長貴押西牢五年期滿帶堂再核嚴押三年諭令捕房照斷執行 
[浦東刦案定罪]  
　　糾衆行刦浦東金家行迤西丁家宅鄉民陸順堂張陸氏王金氏等家銀洋衣飾之盜犯唐川連施玉郎陳阿二陳阿生等携贓至楊樹浦爲捕一併拘入捕房移送三區警署轉送地方檢察顱傳到各失主訊供後贓給各失主分别具領唐川連等收押候究等情迭紀前報兹悉此案業經檢察官預審明確起訴同級審判廳辯論終結昨日午後該廳堵推事官會同李檢察官開第三庭宣判命提唐川連施玉郎陳阿二陳阿生四犯至案據唐施同供崇明人陳阿二供海門人陳阿生供川沙人均一味求恩從輕處治問官諭曰爾等糾衆犯劫强盜罪當然成立當庭宣判唐川連等四犯各處一等有期徒刑監禁十年抄獲之小刀一把没收儲庫 
[印花稅又將檢查]  
　　淞滬警察廳長徐國樑昨日訓令所屬各區署所隊云案照檢查印花歷經依法舉行並經各署所隊官警平時糾發或人民告發執行罰金按月繳廳彚解在案並查印花稅罰金執行規則第一條内開應貼印花之契約簿據每六個月即每年六月及十二月由警察官廳檢查一次等語自應遵照辦理兹經本廳長定於本年六月二十五日爲開始檢查之期除届時會縣派員會同辦理並分行外合亟訓令該署所隊即便遵照依期會同檢查務各勸懲兼施愼重從事旣不得縱任隠漏致碍進行亦不得遇事操切釀生事故附發布告並仰分飭張貼俾衆周知切切此令計發布告十二張 
　　淞滬警察廳長上海縣知事昨日發出會銜布告云爲布告事案查印花稅法罰金執行規則第一條内載應貼印花之契約簿據每年六月及十二月由警察官廳檢查一次等語歷經遵照辦理兹本廳長本縣知事定於六月二十五日爲開始檢查之期除通令各屬遵辦外爲此布告仰各商民人等一體遵照舉凡一切契約簿據務須遵照稅法實行購貼印花切勿漏忽干罰是爲至要切切勿違特此布告 
[設攤小販要求免捐之集議]  
　　滬南工巡捐局姚局長前定於本年五月一號起徵收城廂内外沿路攤基捐欵分甲乙丙三等辦法迨至本月中旬姚局長以未捐者尙多乃移請淞滬警察廳徐廳長加派游巡隊士協同本局員司實行調查業於前日起由該局員司協同隊士等分詣城内外調查大小各攤基其中已捐者祇十之一二未捐者居其七八該局員等着令從速赴局補捐領照以本月二十號爲止如逾期觀望一經查獲加倍處分云云於是各攤户大起恐慌即於昨日午後至本城廟前街某茶肆聚集二十餘人擬舉代表赴上海縣公署禀求豁免以恤民艱云 
[續誌提出敵船債務之訴願]  
哈華託律師委任代表朱斯芾律師向捕獲審檢廳提出敵船債務訴願已誌昨報茲錄其訴願書原由如下一件亞培甘案内關係及債權委任代表出庭訴願由訴願要旨據稱按西報登載中華民國捕獲德船亞培甘案公告譯稱凡對於該船之關係人得由公告之翌日起限於三十日内以書面提出訴願於地方捕獲審檢廳等因查據該德船於西曆一千九百十四年六月八號在日本國馬崎口岸經過曾向該處日商怡大洋行購辦煤斤五百五十噸該價計英金四百二十一鎊零二便士當由該船主出立支票一張並經德國亨堡城該船舶總公司承認簽字寄交日商怡大洋行執證向英國倫敦嗬　銀行照支該日商怡大洋行隨付與英國倫敦萬國銀行往向收取無着故此項債務迄今存在現届捕獲公告期内該日商怡大洋行對於該船亞培甘實有債權關係特委任上海哈華托爲代理債權訴願人並由中國律師代表到庭聽候决定該船所有價值抵償云云已由廳受理聽候公開 
[靑年會募捐續紀]  
　　靑年會新會所捐欵昨日又得朱少屏君報告續得五百元梅華銓君捐得四百元錢新之君募得盧護軍使捐洋一千元張嘉甫君捐得一百五十元歐彬李觀森二君捐得一百五十元是日王正廷君仍至場演說略謂吾人决於兩星期中募捐二十五萬元驟觀之似覺爲時過促而爲數太巨如此大目的斷難逹到不知此大目的可分爲多數小目的試以二十五萬元使五人分擔則每的祗需五萬元更以五萬元使十人分擔則每人祗須五千元更以五千元使五十人分擔則每人祗須一百元矣以上海如許熱心善士何難集腋成裘吾信此舉必收完善之效果願與諸君共勉之云云 
[探報粤省電招紅鬍子]  
　　本埠軍事稽查員偵悉前由大連來滬之紅鬍子百餘人潛居虹口某里内爲首者係李培靑近接粤省來電委李爲軍官着其挑選同黨三十餘名督率赴粤聽候差遣昨已報告該長官請爲查核矣 
[浦東刦案飭傳長警作證]  
　　浦東楊思鄉六里橋附近鄉民張裕祥家上月間被盜搶刧經鄉民鳴鑼圍捕拘獲王秀清一名抄出銀洋交由該處派出所長警押解塘橋警所轉解地方檢察廳預訊各情已誌前報兹悉此案經檢察官提王研訊數次堅不承認故昨由林檢察長函知浦東三區警署轉飭該派出所辦理此案之長警於二十一日投案證明以便定讞 
[兵工廠紀事兩則]  
　　湘省現有七生五口徑之管退快砲之尊因機關損壞零件殘缺送請上海兵工廠修理須於二個月内竣工滬廠謝總辦以值此製造新砲之際工匠無多爰令炮廠黄主任籌議加長工作時間自本星期起各工匠改爲上午六時進廠至夜間十一點鐘放工每日工作除午膳晚膳二次各放半小時外應作十六小時概以雙工核給工資庶幾部限每月製造新砲八尊曁湖南請修之快砲七尊均能如切告成昨已經砲廠黄主任令飭各工師督匠趕造矣 
　　海軍軍械庫舊存四十磅及一百八十磅兩種砲彈下之銅壳共一千餘個因均損壞不能裝藥配彈是以一併檢出交由兵工廠轉發砲彈廠修理惟砲彈廠工匠正在趕造砲彈加做夜工實無餘暇故由該廠郎廠長議定挑選王匠二十名於上午六時進廠至夜間九時半放工除每日仍照額製造炮彈外即以加長之時間修理銅壳各給雙工工資已於前日爲始實行矣 
[武昌高等師範添招預料生]  
　　上海縣沈知事曁省立第二師範賈校長均接江蘇敎育廳訓令云案奉敎育部訓令内開據武昌高等師範學校呈稱擬於本年暑假添招英語部數學理化部博物地學部三班預科學生七十五名相應擬具招生辦法備文呈請核准分咨各省如期選送合格學生到校覆試等情計呈送招收預料學生辦法三十份到部查該校所擬本年招考預科學生辦法尙無不合仰卽接照該校招生辦法代爲選送二名限於九月一日以前送校覆試合亟檢同該校招收預科學生辦法一份令行該廳遵照辦理可也此令等因並發招收學生辦法到廳奉此兹定於七月二十日在寗垣省立第四師範學校舉行試驗合將辦法令發仰該知事校長查照布告如有志願投考學生務飭於七月十五以前携帶相片及畢業證書到廳報名聽候考試逾期概不收考母得自誤此令 
　　附招生辦法（一）大綱（甲）本校本年招收預科學生三班一英語部預科一數學理化部預科一博物地學部預科初試共取七十五名覆試再定去留在本校招考二十名不分省界由本校直接辦理其餘五十五名由各省選送（乙）考試日期由各省酌量情形自行規定其本校考試日期由本校酌定登報公布（丙）此次招收之預科學生不收學費並供給食宿惟書籍文具及制服費等增由學生自備其用講義之學科並應繳講義費（二）資格（甲）年齡在十七歲以上二十五歲以下具有中學校或完全師範學校畢業之資格者（乙）品行端純資質聰穎者（丙）自量能力志願不至中途輟學者（丁）體質健全口齒清爽無肺病目疾及他種傳染症者（三）試驗科目及程度（甲）國文須文理清順能作論說四五百字以上（乙）英文須有四年五年以上程度熟悉文法能作短論如志願入英語部者試驗時應加試口讀及會話（丙）歷史須熟悉本國歷史並略知外國歷史之大概（丁）地理須熟悉本國地理並略知外國地理之大概（戊）理化須曾習中等物理及化學（己）數學須曾習算術全部代數二次方程以上平面幾何及初等三角大意（庚）博物須曾習中等動植物地質鑛物及生理學（附則）以上所試各科志願入英語部者應注重國文英文志願入數學理化部者應注重國文理化數學志願入博物地學部者應注重國文博物地理（四）省試辦法（甲）各省選送學生均有定額按照三部預科審量該省之要依本校規程認眞考試籍隸該省之合格學生如該省合格之學生足額時寗缺勿濫（乙）學生報考時應令註明第一及第二志願並取具西醫檢驗身體無疾籖字證書（丙）各省考試由各省長官就近委託西醫先行查驗體質並延專門學者按照前定科目及程度分别擬題評定分數以平均五十分以上爲及格惟注重科目不滿六十分者不得錄取（丁）各省應於規定學額外另錄備取一二名以備日後傳補（戊）各省錄取學生名數須於七月以内電部飭知本校（己）各省考取學生後應由敎育廳或敎育科造具正備取各生之履歷操行册一份四寸半身相片各一紙連同西醫查騐體質證書及各生試卷一併函送本校查核但履歷册内須註明第一及第二志願（庚）各省按額錄取之正取學生由各省長官給予公文限於九月一日以前齊集武昌連同本校取錄各生一體復試其備取各生應在原省守候傳考（五）本校覆試辦法（甲）本校覆試於九月十日以前舉行各省選送之學生限至九月一日以前親至本校報到遲到者概不收考（乙）邊遠省區選送之學生如因不得已事故由該省長官先期逹緩期來校應試經本校許可者均展期至九月底爲止（丙）各省來校覆試之學生應將畢業證書於試驗期前呈本校查騐（丁）凡覆試不及格相片不符及宇跡與原卷不同者一概不錄（戊）由本校校醫覆驗禮質如查出與體質證書不符或臨時忽發神經傳染等病及其他各險症雖學科及格者亦不收錄（己）學生報考時註明第一及第二志願後不得請求更改但覆試時依各部額數之多寡及各科成績之優劣本校得令其改部（六）新生須知（甲）各省學生來校應試無論錄取與否一切費用均歸自備（乙）凡覆試錄取之學生應按照本校章程填寫志願書保證書及服務願書並交納保證金十元（畢業時發還）校友會入會金一元第一年會費一元二角第一次制服費二 
十五元（制服費合計四年約需五十元左右其餘之數分年匀繳）方准入校否則照章將入學資格取沮銷（丙）覆試錄取之學生入校時在制服未製成以前須着清潔布衣其隨帶衣被等並須大加洗濯（丁）覆試錄取之學生入校時携帶行李不得過三件並不得携帶各種奢侈品及不正當之書籍違者查出懲罰（戊）本校於每年署假期内爲修整校舍之時所有學生不便留校應各自預備旅費出校（七）本規程祇適用於民國七年 
[續誌城東女學音樂會之預備]  
　　南市竹行弄城東女學擬於署假期前開音樂會已誌前報兹已擇於陰曆五月二十七八九三日下午三時開會内有獨唱二部及三部合唱洋琴獨奏聯彈洋琴風琴合琴及風琴獨奏等種種末演歌劇以助餘興云 
[南洋女師範之校友會]  
　　美租界文極司脫路北長康里南洋女子師範學校前日開校友會校友到者百餘人於下午二時開會由校長凌銘之主席報告開會宗旨次通過會章選舉職員討論會務并議推廣該校辦法閉會後復開叙餐會並有幻術助興頗形熱鬧 
[約翰大學舉行畢業式預誌]  
約翰大學於陽曆六月二十九號即禮拜六舉行畢業典禮三時立紀念顧公體育室隅石三時半童子軍操演四時全體諸生兵式體操圖書館内欵待茶點參觀中學成績五時發給學位並請名人演說昨校長卜舫濟君已柬邀中外官紳曁學商界同人届時前往觀禮 
[國貨維持會今晚開評議會]  
　　中華國貨維持會昨日通告各會員云逕啓者陽歷六月二十一日即陰曆五月十三日星期五晚八時半舉行評議常會計論各項應議事件届時務希惠臨共同表决茲將評議題列后即請台閱爲荷特此通告本屆議案（一）高昌工場所製自動襪機函請給予國貨證明書由（一）金山正埠中國交通洋行函請本會代徵各種貨樣及代刋該行特别廣告分寄長江流域及東北各省商會轉發各商並乞登報揄揚由（一）本會職員汪兆麟函請提議續編第五期調查錄由 
[新小麥之價值]  
　　本年新小麥收成頗豐業已陸續運滬漢口蕪湖等處由長江各商輪裝運來滬者每日有三四千包之多山東懷縣等貨則由浦口火車轉申每日亦有七八車昨日南市公會等已開出新貨山東懷縣貨每百斤開價二兩八錢六分漢口貨二兩七錢半蕪湖貨二兩六錢麥價旣平想麵粉價值亦不致增漲矣 
[米價漲落之原因]  
　　滬地米價自春間加入巴黎糧食同盟之說起每石曾漲至八元五角嗣後忽又平落回至六元七八角一般囤户受虧不少近一星期内忽又漲至七元三角因有南市某某等數行串同有力之人在常熟無錫各地搜羅裝運火車擬由浦口北上無如車少不及裝出已被官廳得悉將貨阻截是以浦口車站堆放露天貨如山積所有辦定之貨後批已不能續裝故近兩日市價又回落二三角據大市觀之果能實力遏止私運則各廠存貨統計尙有三四十萬石之多俟至秋收當不致再有恐慌之象矣 
[商團隊長之命令]  
　　工部局萬國商團中華隊正隊長葛君命令預備隊員云本隊第十三年徵得報名預備隊員於本月二十三號（即星期日）上午十時三十分請至福州路工部局新建築操練廳叙集候華隊司令預閱新兵操演 
[籌費請修陰溝之拒却]  
　　城内八舖晝錦牌坊自錫弄底迤西至土地堂止之街道邇因陰溝淤塞穢水積滯以致居户天井中亦往往積水盈尺屢請工巡捐局修理未准近各居民恐釀疫癘特籌修費洋一百元昨由陳秦二姓爲代表送局請修聞姚局長以修理該處陰溝需費甚鉅至少須由居户籌洋五百元方能興修故已將交局九一百元即行却還着再合力籌措云 
 
 

Page 11

 
 
[誣控承發事詐欺取財]  
　　婦人張陸氏與陸毛毛因田土糾葛涉訟於上海地方審判廳曾經該廳傳訊陸始終不到故已缺席判决後陸妻張氏投廳控告承辦此案之承發吏李福生詐欺取財當經沈檢察官將陸毛毛先行提案收押一面飭傳一千人證到案於昨日午後研訊陸毛毛夫婦供稱實係鄉愚無知受人唆使所遞禀帖亦爲他人所作求宥問官以證據全無且原告業已知過將案却下惟被告李福生請求追償名譽損失問官諭候查辦並聞李查悉此事係由律師搶客周某因與李有嫌隙故唆使陸張氏砌詞報復禀呈之後周央承發吏周老華向李索取和解費洋二百元李當場拒絶以致成此訟案爰特據情禀明審判廳陸廳長請爲核示陸君諭候批示辦理 
[再紀托購靛靑之糾葛]  
　　程哲生前延賚美律師代表至法公堂控稱原告前托陸蔭甫購買靛靑十五桶日久不交請求追繳陸亦延巴和律師到案代辯詳情已誌前報昨又傳訊原告律師聲稱原告前託陸所購之靛靑係是廉信牌號而被告於前次開訊時稱係愛利司牌號其貨樣又不相符求察被告律師聲稱當時原告託薛菊平轉託被告購買曾經被告聲明祗有愛利司牌號薛稱不論何種靛靑皆要故敢購下被告並無不合現薛亦在堂可以質訊詰之薛供前託陸代購謙信牌號之靛靑後由陸之司帳趙茂慶用電話通知商人謂謙信牌號無從覓購祗有愛利司牌號當時商人答以不論何種靛靑皆要是實中西官判令退去候商定堂諭宣布飭遵 
[擔保承運生鐵之瓜葛]  
　　日商新大洋行控曹永敏曾爲湯世明擔保承運生鐵延不交貨致受損失請追定銀一千八百兩昨晨由公共公廨李襄讞會同日副領事林君傳訊原告日商新莊皎亮上堂訴明前情並延律師到堂聲稱湯世明旣已逃避保人應負完全責任請爲追償訊之曹永敏供稱此項定銀確由我代收交於湯世明當時由原告律師處之宋士驤借去銀二百兩立有筆據惟湯世明現居胡家木橋地方並不逃避應請提究中日官判曹押候傳齊人證再訊 
[復訊滄洲别墅主人債務]  
　　包蘭文在公共公廨呈控滄洲别墅主人劉問芻不理欠欵銀四萬餘兩昨晨由俞襄讞會同英卓副領事復訊被告代表羅條律師詰據劉問芻聲稱陳逸卿於民國三年三月間因事赴北京於是年十一月間由陳令包蘭文開一細賬託西人居甬雷斯交來係我與陳逸卿往來之賬業已呈案此外並無别項賬欵等語次又由原告代表穆安素律師向劉詰問一過中西官判被告仍交原保候再訂期復訊 
[債務人不知去向]  
　　趙渭記昨延巴和律師代表至法公堂控稱胡傳泉前向原告借洋七千元以五千元交付信昌作爲大通輪船買辦之保證金二千元付於某股票局内迄今日久本利無着避匿不見請求缺席判决且有大通輪船夥布毛吉慶可以證明欠銀之事云云詰之毛供商人由買辦尤百祥薦至大通輪船爲夥胡爲司賬虧欠商人薪水現在避匿何處不得而知應請查訪中西官判令退去候再核奪 
[索欠打架]  
　　張阿大與王榮坤在華記路因索欠口角起釁互相扭毆被捕查見將張王二人一併帶入捕房捕頭飭各存洋一元保出候示 
[姘婦要索衣食費]  
　　鐵路小工陳阿炳寗波人與姘婦李張氏同居閘北夏家弄興華里内已歷多年尙有餘屋轉租與同伴梁志海近該氏與梁有染另賃房屋於共和路餘慶里爲陳偵知日前遂與該氏斷絶該氏所有衣物均令搬去前日該氏又至陳處要求按月津貼衣食費若干元當由陳將氏扭控四區警署余署長却下不理 
[警察換穿夏季制服]  
淞滬警察徐廳長近以時届夏令天氣日熱所有各區署所隊長警均應換穿夏令黄色單制服已經飭發各該警正警佐隊長等承領預備換穿在案兹於昨日爲始上午九時至十二時及十二時至三時三時至六時三差時間先行換穿前項黄色單制服並警帽等惟下午六時起夜差則仍穿黑色夾制服云 
[函請修路通溝]  
　　滬南工巡捐局近因經費支絀虧負公欵甚多所有地方路工事宜現經姚石蓀局長飭即暫停進行如有緊要地點必須修理者應由地方人民酌量津賠方始撥匠修築兹有小南門内東西俞家弄之溝道日久未經疏通每逢陰雨積水没踝且路面均不平坦車輛行人俱多阻滯經該處地方紳商聯名函請姚局長派員勘丈估價興工一面預備籌集經費補助路工 
[客棧留人吸烟]  
　　前夜九時許法捕房西探目阿而風西帶同探捕遍查界内客棧至後新街某號棧見有私設烟榻供人吸食鴉片即將吸煙者三人連同烟具各件與棧主徐培林併帶捕房轉解總行諭送公廨訊辦又後新街精益里四號德隆旅館某號房間亦有數人開燈吃烟當將該館賬房及吸烟人連同烟鎗四支併帶捕房分别繳洋保釋候再解究 
[破壞烟禁罰洋百元]  
　　石阿桃在虹口東鴨絲路五百三十五號屋内私售鴉片前日被捕查見將石與買烟婦人王沈氏連同烟膏帶入捕房分别拘留昨解公共公廨經中西官訊實以石破壞烟禁判罰洋一百元充公烟膏銷燬王沈氏開釋 
[巡長查獲烟犯]  
　　浦東三區巡長王良功前夜在爛泥渡鎭後某號屋内查獲私售鴉片之陳金成並吸客陸龍根徐良卿等三名連同烟具併解至署經解警正訊據陳等供認因病吃烟不諱判併解警廳司法科訊辦 
[搶攫烟土之索連]  
　　英租界捕房包探昨將無賴一人解至法公堂聲稱本月十六號據人報告謂行至台灣路地方被無賴數人搶去烟土數只及鈔票洋一百餘元請爲查緝等語常於次日獲到一人向之詰問據稱烟土賣於法租界民國路二十六號朱順法家現朱到案請爲訊究詰之朱供與該無賴素來相識所買之土不知係是搶來求宥中西官以朱不應收買來歷不明之物判罰洋十元充公以儆 
[西門外火警]  
　　前夜二時十分鐘西門外共和影戲園北首第十一十二號門牌新隆飯店内不戒於火時有二區一分駐所崗警文樹森見有三人從店走出向南飛奔時火勢已不可遏當即鳴笛遞報警區電知聯合會鳴鐘告警並尾追飛奔之三人獲其二人一名張子才王耀宗餘一人爲巡長董倫攔獲俱係該店夥役俄而各車到場汲水灌救得熄計燬去該店房屋兩幢及後面三四兩號房屋二幢旋由警將所獲三人併帶所内報告經馬警佐隔别研訊據稱店係張姓所開張向在某洋行服役店務託其經管惟如何起火實不知悉等語昨晨馬警佐已將三人轉送總廳司法科訊核聞該店保有火險一千五百兩云 
[婦人仍須回家]  
　　揚州人李樹春前至法公堂控妻趙氏於四年前逃來上海與任介平姘識請求究辦並請將妻給予領回等語訊之趙氏供認與任姘識已生有三歲男孩一口不願回家請求成全判任繳洋二百元給與原告以便另娶詎任迭次逾限未能措繳昨日又經提訊任供民人實因貧苦無力籌措求宥中西官判任與趙氏各押滿三禮拜期滿後趙氏交原告領去所生男孩歸被告撫養 
[男女和姦之陳訴]  
　　昨日下午三時地方審判廳劉推事官會同夏檢察官開第三庭審訊陳阿炳狀告伊妻沈氏與徐金生通姦一案問官飭庭丁提徐金生至案訊據供稱年二十四歲南滙人爲木匠與沈氏姘識已有四五年因該氏之夫阿炳不顧家用故由氏人每月貼洋四元是實沈氏供年二十四歲浦東高橋人餘供舉徐略同問官判徐金生監票二個月沈氏拘役一個月期滿交本夫領回管束 
[夫妻反目]  
　　住居閘北义袋角平安里之江北人駱司林與子鴻生均以拖車爲業前日鴻生與妻方氏因細故反目當由駱司林將媳扭訴四區二分所轉解司法科經段科員質訊一過訓斥該氏數語仍交乃翁領回管束 
[姘夫姘婦之衝突]  
　　蘇州人施永生在某烟紙店爲夥與常州婦人鍾王氏姘識已有三年同居閘北安祥里内前日彼此意見不合互相衝突扭至四區警署押候訊辦 
[包車已被拆壞]  
　　靖遠街四十一號門牌許建屏家前日失竊包車一輛報經總巡捕房派探邵仁初查係張桂生所竊將張拘獲昨解公共公廨由原告用人偕邵探上堂禀明該包車已被張拆毁等語訊之張桂生供稱此車係出洋兩元向王姓買來並非竊取中西官判張押西牢三月以儆 
[賠償塘柴墊欵]  
　　康德全控康緒湘卓葆棠李百川及保人朱瑞生等不理塘柴墊欵銀四千餘兩迭經公共公廨訊供未結昨晨由廨復訊原被各延律師到堂代辯保人朱瑞生亦延律師代表辯護中西官以此案迭經審訊業已明晰遂判被告四人共賠原告銀二千兩尙少二千兩由李百川康緒湘卓葆棠三人認償 
[馬車撞傷塌車夫之結果]  
　　高阿四因駕馭送牛奶馬車不愼在鄧鐵路附近將塌車夫施大撞倒碾傷由捕將高拘解公共公廨諭着押候原告傷愈再核在案昨晨由廨復訊之下問官以原告傷勢已將平復高亦非有意姑寛判高罰洋十元充公並着賠償原告醫費了事 
[對買賊分别懲治]  
　　胡道東王永順前日至北四川路一百三十九號門牌某洋貨店以購物爲由乘間竊取值洋十八元之白夏布一疋圖逃被捕查見將胡王兩人連贓帶入捕房昨解公共公廨經中西官訊拱明晰判胡押西牢半年王押三月贓交原告領回 
[糾黨敲詐之處治]  
　　潮州人張心指控甬人王金才與在逃同黨三人將伊軋入廣東路西上麟街十五號門牌老虎灶内藉端勒詐剥取值洋十三元之綢長衫質洋分用等情昨由老閘捕房包探姚錫卿將王拘解公共公廨經關讞員會同美副領事德君研訊屬實判王押西牢二月仍飭緝拿同黨解究 
[否認訛詐行兇]  
　　住居大沽路八百三十三號門牌之婦人陸王氏指控徐阿林王老五藉端訛詐洋三元不遂行兇等情昨晨由公共公廨提訊原告偕一千二百九十六號華捕上堂禀明前情訊之被告兩人供不承認中西官判被告等押候查明再訊 
[匪徒攔刦金壓髮]  
　　匪徒喬生章昨晨在老閘唐家弄攔刦行路婦人某氏之金壓髮一只飛奔圖逃經行人胡永根與包探王桂生查見帮同追獲帶回捕房捕頭諭飭押候查明解廨請究 
[匪徒混用鉛角]  
　　匪徒錢金榮嚴松柏二人專以銅洋鉛角在市上混用若輩稱爲賣白前日又至閘北大統路向某舖購物施其故技被四區巡警查獲當於二人身畔搜出鉛角四十四枚一併解入警署轉解司法科訊辦 
[鄉婦購飾失洋]  
　　昨日爲滬城大東門鳳祥銀樓新張之期購兌金銀首飾者甚衆午後一時許有浦東鄉婦某氏往購金線圈一件計洋五元數角該氏向袋中摸取價洋不料所帶銀洋已爲扒手悉數竊去該氏放聲大哭該店執事時在旁目覩先時氏旁有一小孩初以爲與氏偕來故不之疑至此方知卽係小竊乃命櫃夥將金圈給氏取去所值由該執事代償該氏再四稱謝而去 
[緝獲竊案嫌疑犯]  
　　浦東華通碼頭六七兩號棧房近被匪人竊去夏布七件價值一千餘金迭經該公司買辦懸賞緝拿贓匪迄未弋獲昨經三區警署長警在爛泥渡緝獲是案嫌疑犯小蓬頭一名帶署押候訊究 
[絨毯究從何來]  
　　甬人俞伯林持有絨毯一條在東鴨綠路行走被捕查見向之詰問不能指出來歷當被帶入捕房昨解公共公廨經中西官訊問俞不認有偷竊搶取等情判俞押候查明再行訊核 
[竊取銀行存摺]  
　　四明公所用人陸阿小前日持四明銀行存摺至該銀行取銀行至河南路被江陰人金阿順將存摺竊去陸即報告總巡捕房派探邵和鈞將金拘獲昨解公共公廨經中西官訊實以金係過犯判押西牢半年期滿逐出租界 
來函 
[趙林士來函]  
　　敬啓者横濱僑商因私運金圓違背日本政府命令被逮者數十人滬上各報均載此事有横濱豪商郭外峯與此案有關亦被警署拘留云云鄙人與郭君相交多年深知其平日謹愼正直决不爲此因特函詢詳情兹得郭君復函照錄於左此次華僑因私運金圓出口違犯省令致同鄉營洋服兩替業被逮者竟逹五六十名弟以公所幹事之名義至警署訪友有不負責任之訪事將弟名登諸報端謂郭外峯係此案之魁被拘警署弟閱悉之後即向該報館交涉訪事人因此免職翌日即詳爲更正亦可謂無妄之災矣實情如此因與郭君名譽攸關爲特具函即希揭載是幸趙林士謹啓六月十八日 
雜評二 
[海盜（訥）]  
　　江浙水上聯防自前清已然奈何海盜横行而今又有沙釣船被刦之事耶海盜刦吾商船不過我商民受損失而已緝而不獲商民亦祗付之一歎而已若稍禍及外人責言之至當局能置而不問耶如近日浙洋面英敎士之被害已引起重大之交涉倘任外艦代我剿匪誠與我主權有關若我旣擔任自剿不幸而再有類似之案發生者將又何以對人之責言耶是故江浙當局宜盡全力以防海盜而勿專注意於防西南也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[三太爺傳] [  光啓]  
　　讀自由談八太爺傳於其上半段之歷史同不可謂不詳矣然太爺尙有下半段之歷史在爰戲作三太爺傳聊爲狗尾之讀維哂正焉 
　　三太爺者八太爺暮年之别號也八退伍而爲三故稱三太爺焉當大驪歌三唱之餘繳械解裝返故園而遂初服三年闊别萬里籌來三徑未荒三黨無恙斯時之樂樂可知矣設從此亟復舊業務農則耕九餘三服賈則利市三倍或勤三餘以習工藝或趨三島以作華工謀生之途甚寛太爺晚景安在不足以自豪者無如其爲八太爺時旣有如半癡子之所述則眼光大而不可復小慾望奢而不可復儉每日三餐而外除嫖賭吃着無所事事欲以　業相責望雖重以三老三父之言亦直斥爲三家村之迂談夫何怪妻孥之三諫而不從也未幾而家無三日糧矣未幾而吃光用光當光宛然一海上之三光碼子矣於是太爺乃分爲二派其一則於綠林中謀三窟焉幸而三戰三㨗則八面威風尙不滅當年之景象不幸而三戰三北則八方受困終難免末日之凄凉一粒衛行丸遂若爲三生之有約焉其一則爲第十三等之偉人誘之來滬初亦有三砲台之香煙可吸三馬路之野雞可打而運送危險品或爲軍警所搜捕則網張三面而魂升三天矣縱幸而獲免而支應漸絀無路可歸或約三五個伴侣挾兩三支手鎗向三泰路三益里等處商店民家作搶刧勒贖之舉經捕房探獲從寛坐三年五載之西牢亦太爺所司空見慣者也太爺於無事時嘗購民國新陞官圖自相娱樂以圖中無彼等在也乃自闢一欄擲德則復伍蓋回復舊狀本其惟一之目的也才則十三等偉人功則第三號秘密招兵處差遣良由則三光碼子及　三而贓則路　　紅　　色則可爲大副總統合巧穿花則可爲各級之軍民長官此雖游戲之事而太爺之志願及其結果均由此可想見焉嗟乎西歐之獨逸（舊譯作德意志音固同也）東亞之日本等國凡成年之男子除師範生及小學校敎員有縮短之年限中學生有猶　之期間與夫殘疾犯法當然豁除者外直無人非八太爺而續備後備之期限未滿亦即無人而非三太爺亦安有物殊之歷史足供特殊之紀述也哉雖然吾國井田未變以前虞夏商周之盛軌亦何嘗不爾禮失而求諸野有心人所爲睊睊而悲也顧太爺又有一别族曰四太爺蓋稱八固非現役而稱三則又非正式退伍蓋遭變而遣散者也太爺認爲一本之親亦時與之通往還無彼此之岐視去（三） 
家庭常識 
[自製捕蠅器] [  振回] 　　 
　　市售之電氣自動捕蠅器出自東洋爲值甚昻余試自製一具所費甚廉而其效用與舶來者等特詳述其製法如下令匠製木匣一只匣中夾一木板中鑽一孔則此匣已分爲兩格於一格上面蓋以玻璃一格則裝一方形木板（此木用四板釘成中部徽凹如四瓦合成狀）木心有圓軸軸端釘一銅質之小齒輪露於匣外另將自鳴鐘拆去其壳則見内有一輪動時緩緩旋轉此深合此器之用於是將鐘安置於匣畔即將露於匣外之齒軸與鐘上齒輪貼緊方木即徐徐旋轉矣若塗糖餌於木蠅必飛集其上不知不覺而肇入匣中以下部黑暗故由夾板孔中鎭入隔室每日所得之蠅無算但方木旋動之處宜以活絡板一塊蓋之四邊略與方木平接而能上下所以防蠅之入後逃出也 
[自製捕蚊燈] [  非我] 　　 
　　用馬糞紙（中國之粗藁紙亦適用）剪成圓筒狀空其兩端而於前身開一洞如茶杯口然再捲馬糞紙一小圈塞入此洞則圈口可以罩蚊於後前黏馬糞紙條作柄復於圓筒頂端用刀劃爲四裂之紋依紋向内折轉（如傘頂狀）中留空隙（勿過小）使火燄能上升更於筒底黏附極厚之馬糞紙而由洞口放入洋燭烯之卽可捕蚊 
[驅蚊] [  凌松濤] 　　 
　　夏日之最可惡者莫於蚊驅之不去揮之復來殊足擾人清夢可於池塘中撈取浮萍哂乾爲末以樟腦拌和使匀復搓成丸如彈子大夜取焚之則蚊晝化爲水（却酬） 
[疰] [  厲雪道] 　　 
　　此症大半由花柳中得來白濁之流於　省而成初發時即宜早治即腫痛尙能治愈切切勿可用針科將潰亦不可用刀剌破以致不易收功今有最便最靈之法不費大錢可以治愈累治累效用皂角剌一兩煎濃湯去剌用湯入糯米半茶杯煑成粥分數次淡食食完即愈此粥味頗清香並不難食（即酬） 
[甲魚] [  余元濬] 　 
　　前見逃虚及鑑湖山樵二君之鑑别甲魚法予嘗質之業此者據云此法似嫌較繁只須視其腹部紅者有素白者無妨 
詩囊 
[再題道衍爲中山王所作山水卷后并簡犬養木堂孫逸仙兩先生二首] [  南湖] 　　 
　　雲烟入夢溼征袍客館疎燈氣自豪今日江山太無賴可能一水限孫曹 
　　長風激浪蹴天浮落日孤鴻何處舟後五百年看奇畫鍾山王氣已全收 
集益錄 
[答第一○四問] [  五窮]  
雀斑自古無良善之治法即近今新行各方試之亦難見效良以是種瑕疵深生肉際外治誠非易事是宜求之預防兹將鄙人實驗所得誌之如下以供閱者諸君參考 
（甲）預防 
（一）按日洗臉之盆宜時加以洗滌盆中油汚疑即致生之由 
（二）鉛粉粉蜜最足致生雀斑宜一例屏除弗用最好代以擦面牙粉或市上流行之雪花膏 
（三）每晨洗臉之巾宜稍　藥水皂俾殺一切無名妨害之物 
（乙）治法每晨洗臉時以擦面牙粉如法擦之不使中輟約越一星期或二星期後雀斑上即起微痕可用小箝設法箝去之越日即能結痂痂去則雀斑亦隨之以俱去此爲余之實驗惟宜施於顯明而微紅者甚效而施於若隠若現之雀班則殊不驗是則余所深憾耳 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＯＥＬＳＮＤ）法國囂俄著 
第十一章劵贈（一） 
　　史芘格負其包裹於肩滿面現爲感激之容蓋二人已上道風雨亦止曉色微茫透樹杪而出史芘格曰我今必往前山訪此隠者以謝其救命之愿嗟乎人之不可以貌相者有如是耶吾初以其人乃魔鬼化身而孰知共爲天上安琪也苟無彼者吾寗不爲邏卒所獲而已瑯璫上道乎言時適歷山坡而上雨過之後泥濘滑足力支以杖則沙石礫礫而下幾仆雅谷笑曰史芘格汝母恐邏卒已隨隠士去矣汝但緩緩行不然汝雖倖逃法憲亦且死於山澗之間史芘格曰嗟乎吾於此隠士感謝直無可喻不見適問戌卒蠭擁登樓吾以爲此隠士必且舉發我名矣而渠竟爲我挺身而出謂史芘格者之匿處彼實知之遂引衆人以去於瀕行之時猶復向我一笑吾乃知其必識我也嗟乎彼旣識我而爲我隠若而人者非世所謂大俠者歟吾唯禱於上帝請加福於此人雅谷不答但俯首而行遠望曙色微濛浩如烟海山坡之下則有平原一片野草連天如潑墨瀋雅谷寸心爲平旦之氣所漱轉飛越於蒙貢堡北塔之間乃悔此來實爲孟浪故於史芘格之語殊未能聞而史芘格忽又驚曰止聽之此非馬蹄聲耶雅谷始舉其目則已天色大明迎面有黑衣之人跨馬而前方向二人招手史芘格駭曰嗟乎邏騎至矣可奈何雅谷咄曰懦者汝以我二人之力豈不能敵一夫壯而膽從我行我腰間之刀固不畏人也史芘格曰嗟乎吾亦屢層聞汝言其刀矣顧適間邏騎入塔汝何以竟不一動若非隠士助我恐我此生已不復見曙光矣言時來騎已近黑衣之上沾滿雨漬蓋即塔中所見之牧師也史芘格不禁呼曰天乎上帝有靈乃非邏卒牧師則和祥滿頰勒馬下鞍以向雅谷曰先生少止吾在塔中見君等北向而行意殊不釋故特繞道以要君等之前敢問此行意將何適雅谷曰此則恕我未能奉白牧師誠懇言曰先生何必見諱我非懷有惡意特欲一知君等之行踪耳（未完） 
 
 
 

Page 15

 
 
   
 
 

Page 16

 
 
   
 
