# 1892 - 29 - 4906746

 

Page 1

 
 
[今日附贈月分牌不取分文] [  申報館主人啓]  
　　年例新正印成中西合歴分贈閱報諸君本届刻意研求較往歲益形精美不特年月可資稽攷且用以補壁亦足增新歲之輝兹已竣工定於今曰隨報附呈分文不取如有未經分到之處向經手送報人索取可也肅此布逹順頌春祺 
[新增正續刑案匯覽] [  圖書集成局啓]  
　　刑案匯覽一書爲申韓家金科玉律學者苟揣摩有素則片言決獄卽無難譽起青油近又增輯續編三編於是搜采愈多卷帙益富鏡古書屋主謂亟宜出而問世因倩本局排以新式鉛字用雪白連史紙印成准在今春卽可告蕆如欲預定者計每部價洋六元可至申報舘帳房先付三元掣書票書成之日再付三元卽可取書一部若欲樣張則請移玉至申報舘至出書後購取則當另定價值不能若是從廉矣此肇 
[論爆竹宜愼]  
　　中西風俗本自不同卽以度歲而論西人惟於門首紥冬青栢枝一望青葱以示除舊更新之意而華人狃於積習沿於成例桃符萬户尤必繼以爆竹千聲凡遇送灶接灶獻土地接財神牲牢酒醴羅列滿筵蠟炬爐香輝煌在室主人整肅衣冠酧酒送神必以爆竹將事一若非此不足以示誠敬也者紛紅滿地震響通宵自臘尾以至年頭蟬聨不斷耳根爲之震動好夢爲之驚殘原夫爆竹之製古人所以驚山魈今乃以辟鬼之物以爲敬神之具其用意毋乃左歟姑勿具論第以房屋櫛此之區闤闠闐咽之地當風高物燥之時恒惴惴焉惟恐回祝之稅駕而世俗迎神送神有所謂高升者砰然一聲卽已升至半空迨其墜下時餘火猶未盡息或墮入他家屋簷之下積薪之中卽易延燒苟或不及覺察則星星之焰遇風猝然其患正有不堪設想者自臘底以至新年火患之多未始不由於此滬瀆一隅雖止彈丸黑子然五方雜處烟户繁盛較之臨淄七萬户車轂擊而人肩摩者有過之無不及租界之中有捕房以爲之轄制經理諸務皆有定章不得踰越然放爆竹亦爲西例之所禁故舗户居民苟有任意然放者一爲巡捕所見無不立時拘去覊諸犴狴之中解案時必照例罰洋三角始准釋放雖所罰之數寥寥無幾然當歲琯方新因區區細故而突遭拘繫之苦豈不大折利市有解事者不待其解案而情願先繳應罰之洋亦可從寛斥釋此則於恪遵定例之中仍寓因俗變通之道盖捕房之所以禁止鋪户居民然放爆竹者原爲愼重火燭起見是以見無不拘拘無不罰然亦知然放爆竹爲華人相沿之俗未能一旦革除故雖將其人拘去而僅以薄罰了事其有先期赴捕房報明者亦可免拘不愈見其斟酌變通不欲强人以所難耶獨不解華人於此何以相習成風竟成牢不可破之積習當其拜跪明虔肅恭將事粢盛必潔黍稷惟馨神之來兮惟酒冽肴清之是享神之去兮望雲車風馬以飄然凡所謂有其舉之莫敢廢者固可如是焉止矣豈必然放爆竹始足竭生人之精意冀神靈之來格哉卽以然放爆竹爲相習成風牢不可破之舉未可自我而遂置不行則百子一二串奉行故事點綴景色足矣何必更放高升突然而起飄然而落致伏種種禍機令人防不勝防哉嘗謂西人於租界中整理一切雖恪守定章然於華人所習慣之事未嘗不通融辦理然放爆竹爲西例之所禁而以華人相沿成習之故特示變通卽遇違例然放者僅以薄罰了事且先期赴捕房報明卽可無礙此其準情酌理措置不可謂不寛然吾謂凡事不妨從寛而獨於然放爆竹一事則循例申禁正不妨過從其嚴盖捕房雖有申禁之例而苟辦理不嚴則鋪户居民咸曉然於薄罰卽可了事預報卽可無碍望衡對宇送臘祈年凡以爆竹媚神者必致踵相接而聲相應千慮保無一失百密容有一疎星火燎原此亦事之不可不防者如使捕房嚴申禁令不稍假借則居是地者知定章之不可故違被拘之斷難幸逭自必互相誥誡互相警惕雖使爆竹爲之絶響亦非難事而租界中可以免却無數驚惶省却無數思慮其有益於地方也豈淺尠哉卽以敬神而論香花酒醴亦可以示誠敬而盡悃忱裁去爆竹一項神未必不歆敬未必不著也此外如然放花筒月砲亦易引火然惟花園及大户人家始於良辰令節爲點綴風光之舉至房屋櫛比之處囂塵湫隘之區尚不多見尚可置諸緩圖不若然放爆竹之比户皆然易於引火也諺云同舟而遇風則胡越如一家寄語鋪户居民尚其於此加之意哉 
[諭旨恭錄]  
　　十二月十六日太常寺題正月初一日元旦致祭太廟後殿奉旨遣魁斌行禮欽此又題正月初十日孟春時享太廟奉旨朕親詣行禮後殿遣隆懃行禮東廡遣榮頤西廡遣恩慶各分獻欽此又題同日祭太歲壇奉旨遣載勛行禮兩廡遣桂勛左念謙各分獻欽此又題正月十一日祭祈榖壇奉旨朕親詣行禮欽此○十七日太常寺題二月初三日祭文昌帝君廟奉旨遣魁斌行禮後殿遣桂勛行禮欽此又題二月初八日祭先師孔子廟奉旨遣徐桐行禮兩廡遣翰林官二員各分獻崇聖祠遣薩廉行禮欽此又題二月初九日祭社稷壇奉旨朕親詣行禮欽此又題二月十王日祭昆明湖龍神祠奉旨遣立山行禮欽此又題同日祭惠濟祠河神廟奉旨遣巴克坦布行禮欽此又題同日祭先醫廟奉旨遣啓秀行禮兩無遣周之楨莊守和各分獻欽此又題二月十六日祭文昌帝君廟奉旨朕親詣行禮後殿遣桂勛行禮欽此又題二月十八日祭關聖帝君廟奉旨朕親詣行禮後殿遣左念謙行禮欽此 
[鳳闕祥光]  
　　正月初十日爲皇后千秋聖節是日皇后應詣皇太后前行禮其珍嬪瑾嬪曁敦宜皇貴妃珣妃瑜妃瑨嬪琬妃珙妃璷嬪内廷主位在外公主福晉命婦等進内於皇后前行禮王公文武二品以上官員應於乾清門階下行禮三品以下文武官員應於午門前行禮並應於太和殿照例筵宴皇后亦詣皇帝前行禮經禮部將應行禮儀繕疏於去臘初九日咨送内閣票簽鈐印於初十日恭進御覽十二日發出奉旨是日照例行禮停止筵宴其在外公主福晉命婦著進内行禮餘依議欽此○安徽巡撫沈仲復中丞秉成委弁恭齎徽州府歙縣黄山所産天生野术五十七兩均係上品以黄綾錦匣二個分盛上黏印花條封於去臘初九日報明東華門齎進大内至總管内務府堂上投文交納經坐辦堂即中騐明禀堂於次晨呈進御覽賞收存庫○吏部爲傳知事所有揀補陜西巡撫衙門筆帖式一缺本部於十二月初十日帶領引見相應傳知前經欽派揀選官缺大學士恩等揀列之侍衛處筆帖式惠誠兵科筆帖式葵林大運寺筆帖式長壽等三員於是日黎明穿天青褂備帶補褂並佩帶荷包手巾赴西 
 
 

Page 2

 
 
苑門外六項公所吏部公所書到聽候排班帶領引見萬勿遲悮因用印不及徑行白片○廂藍滿都統恩露圃相國諭於十二月初九日前赴舊泰倉支領光緒十七年十二月季兵丁大檔甲米曁接支銀折米除由該固山印房知照該倉監督届時開倉預備領米外並諭派副都統銜正叅領玉森印務章京兼公中佐領德來二員彈壓倉務照料甲米○吏部爲傳知事准户部咨稱據河南道監察御史降一級調用劉綸襄呈稱今遵例捐銀七百八十三兩錢一千四十四千請加五捐復降一級調用處分對品以部屬用等情當經本部查核該員捐復降調以部屬用旣經吏部奏明核算所捐銀錢數目相符查降調御史劉綸襄報捐銀錢旣據銀庫兌收應卽核准給照並開單知照吏部查照等因前來查降調河南道監察御史劉綸襄捐復降一級調用對品以部屬用所捐銀兩旣據户部兌收核准給照應行引見相應呈堂傳示該員赴部引見○户部縀疋庫員外郎如格業經升授御史所遺之缺經三庫大臣咨取各衙門司員於十二月初十日帶領引見請旨調補是缺奉硃筆圈出户部縀疋庫員外郎員缺着宗人府副理事官宗室恩綸調補欽此○兵部爲咨行事武選司案呈本部議覆河道總督許奏以河標濟寍城守營守備張志有請升補河標濟寍城守營都司等因到部查濟寍城守都司係河標推升之缺所請以張志有升補之處核與定例相符應准擬升補仍送部帶領引見恭候欽定一本於光緒十七年十二月初八日具題奉旨張志有依擬升用餘依議欽此欽遵到部應將原題黏抄咨行河道總督曁山東巡撫查照辦理○内閣侍讀奎華謹禀中堂爲禀聞事侍衛處送到清字旨一道皇上明日辦事用膳畢乘轎出德昌門西苑門進西華門隆宗門内右門至建福宮孝德顯皇后神牌前行禮畢乘轎出内右門由隆宗門西華門進西苑門德昌門至勤政殿召見大臣卯正二刻伺候欽此○侍衛處爲知照事光緒十七年十二月十一日奉旨本日宗人府帶領引見之不入八分輔國公毓祥着加恩賞給頭等侍衛在大門上行走欽此欽遵相應知照正藍旂滿洲都統查照○兵部爲咨行事車駕司案呈本部議覆吉林將軍長奏以管理吉林驛站監督一缺揀派記名副都統花翎吉林恊領全福堪以接充等因查吉林驛站監督旣經該將軍揀派全福管理核與定例相符應准如揀充管一本於光緒十七年十二月初六日具題奉旨依議欽此欽遵到部應行黏抄咨行吉林將軍查照○吏部爲咨行事考功司案呈本部議覆山東巡撫福題以山東滋陽縣典史楊彦臣十年俸滿循例保薦請飭部註册候升等因查該員自到滋陽縣典史任已届十年俸滿旣經該撫題請保薦核與例案相符應准註册在任候升一本於光緒十七年十二月初二日具題奉旨依議欽此欽遵到部合將原題黏抄咨行山東巡撫查照辦理○守護東陵奉恩輔國公麟嘉現届三年任滿預行咨報宗人府照章奏請更換經宗人府開列貝子公等銜名清單請揀員更換守護東陵一摺於光緒十七年十二月十二日具奏奉硃筆圈出固山貝子毓橚欽此 
[東甌紀事]  
　　温州上戍籐橋地方有名岩振者隱其姓平時素行不法村人咸腹誹之去臘誘拐某甲之子年甫大歲鬻諸閩船得身價三十五元後事敗露被族人拘獲載至江心渾身綑縛推入水中迨三日後屍始浮起絶無一人過問者朝潮夕汐任聽漂流噫不肖子誠不足惜然如此辦法致人之骸骨葬於江魚之腹亦太忍矣○大簡巷吳廷嵩年逾弱冠風神秀逸顧影自憐前年聘定東門金氏女爲室結雖綰夫同心詩未賡夫同夢客秋金氏患病垂危倩媒告嵩囑其來見一面以盡結髮之情卽温俗所謂充喜也至去臘底金氏因藥餌無靈遽爾香消玉隕噩耗傳來嵩遂潛吞阿芙蓉膏以相從於地下說者以爲嵩痴於情但嵩尚有萱闈並無昆季乃戀戀於兒女之情而不爲宗視計可謂昧於大義者矣○永嘉縣縣丞徐二尹本立於去臘二十二日趁招商局海昌輪船抵甌筮吉二十八日辰刻履新 
[亭林火警]  
　　亭林在松郡東南係華亭縣轄境人烟稠密商賈雲屯洵爲海疆之鉅鎭也乃去臘二十五日亭午時某姓藥店不戒於火霎時烟燄冲天赤熛怒煽摧枯拉朽烈烈轟轟直燒至三下鐘時方得救息被灾者計有十餘家傳聞如是姑誌之以俟續聞 
[野航被刼]  
　　去年底有張堰野航一艘滿載貨物將擬駛抵平湖道出青楊匯相近之某村落暮景迷離荒烟空鎖突來一盜船攔阻中流將該航所儲物件刼掠一空飛櫂而去按該村爲江浙交界之所想一經盜刦又須金山平湖兩邑宰會同履勘也 
[同時火警]  
　　客臘廿五日上午九點鐘金陵水西門外保甲局右首某姓午炊不愼茅屋盡燃焚去前後居鄰十一家一老嫗年邁龍鐘素有腿疾未及奔出葬身火窟嫗子三十餘歲冐險救親一足被燬氣息已微恐難免性命之慮也及各水龍撲滅餘燼方覓歸途忽見南方濃烟直上知在聚寳門一帶喘息未定奔救不遑查知爲報恩寺塔基旁草舍三十餘椽已成灰燼此地基址前爲報恩寺劣僧押與居人搭盖蘆開房屋事隔二十餘年現經新住持僧墨浪募貲回贖衆人口雖應允而心實不甘遷延多時迄未拆讓經保甲局黄繡生大令城捕廳甘雨民二尹飭差勸諭尚未遵斷兹忽付之一炬豈我佛法力無邊特假手於祝融氏以索地歟抑長官不能斷結冥冥中特爲之調停歟赤熛一煽省却許多口角回祿君亦解事也哉 
[投河遇救]  
　　金陵南門大街李姓女年將及笄性質聰明風姿綽約父母愛之不啻掌珠也上月二十二日偶因細故與萱堂口角嬌癡習慣啜泣嚶嚶家人輩知其故態聽之而已詎人不及防潛赴下江考棚水巷内躍入清流幸是日兩岸人多未爲河伯所得然救起時已腹大膨　矣 
[漢皋瑣錄]  
　　昔年倒帳者均出於不得已今之倒帳則反藉以取利其人往往捐有職銜與宦途中人往來大厦高廳輕裘肥馬倉箱充滿僕隸衆多故意關閉店門空人銀兩或數百計或數千計或數萬計並不避匿反敢揚言謂生意折本或又謂被某姓倒已銀兩令債主聞之易於憑人講折多則十還四五少則僅還二三倘不依從任爾指名控告恃其頭銜顯赫不畏風波挺身到案對質飾詞欺官亦似有條有理爲民上者見是衣冠人物多方原諒曲意成全並不稍加懲責或令憑人斷結或命陸續相還堂上畫押堂下反面如再追索毫釐不償且揚揚然曰聽彼所爲吾何畏彼哉自有此風而接踵倒閉者日見其多實爲有生之所共憤近聞任漢陽縣陳邑侯欲將以上情形通詳上憲另立一例以杜效尤一經審明照例嚴辦不使逍遥法外必追還虧欠而後已如果見諸實事彼藉倒塌爲漁利計者當稍知歛跡矣○漢鎭某甲人甚粗俗去臘十九日至河街永昇平下迎春茶室啜茗坐久欲去取錢數文給付茶價嗣以錢太粗劣互相口角甲怒髮衝冠茶博士亦不肯相讓秉文用武並呼同類相助甲以寡不敵衆抽身而逸茶博士糾衆急追至某洋行門前甲見勢迫欲避入洋行内舉步稍遲被茶博士拖住飽以老拳甲負傷倒地洋行執事見之叱退不理遂呼行衆將茶博士綑縛執送堤口卡不受當著地保將甲抬至茶室觀者見其滿口鮮血以大被蒙頭酣睡案上　宿始不見想已調停明白矣○二十五日鄂垣武聖門外曾家巷某柴院因遺星星之火於積薪中遂至濃烟密布烈焰冲霄斯時警鑼亂鳴文武印委各員臨塲彈壓水龍亦風馳電掣而至取水灌救祝融氏始掃興而去已燬兩柴院並房屋五六椽左右鄰家得免殃及亦云幸矣○某甲者行伍中人也寄寓漢皋生一子已爲之完娶平昔教誨皆以義方奈子頑梗性成弗遵約束甲恨之刺骨上月十六日夜靜因其子犯某事甲怒不可遏徑以繩束縛拖至龍鳳潭茶室後推墮水池竟爾溺斃　而母與妻尋至池邊號泣不已子雖不肖然爲之父者固應婉言曲喻使歸正路卽不然加之以唾駡繼之以鞭笞亦足矣何必致之死地俾宗　無一綫之延且使老妻弱媳號咷痛哭雖鐵石心腸豈能漠然置之哉吾意甲當有後悔莫及者矣○漢鎭江漢關及各署皆於上月十九日封印是夜各署燈彩輝煌異常熱閙聞江漢關傳榮生班在花園演戲數　清歌妙舞座客如 
 
 

Page 3

 
 
雲不可謂非一時盛會也○漢鎭永寗巷有房屋一所除舊更新撤去梁柱四壁摇摇欲圮而後壁先傾適壓在瞵近之妓房時妓方與所歡夢入天台不期霹靂一聲已打入十八重地獄同衾同穴竟成讖語矣○漢鎭苗家碼頭巷内某甲於上月初八日娶某姓女爲妻氍毺交拜賓客盈門漢臯風俗於撤巾後戚友咸集洞房戯弄新婦無所不言亦無所不爲時甲之表弟某乙暗執銅火爐烙新婦後頸婦大驚衆皆　笑不止婦之母家近在咫尺其妹正在隔墻細聽聞說乃姊被人烙傷歸告父母父母愛女情切遂紏集衆人登門問罪當其鋒者無不辟易旋將乙尋獲飽以老拳經魯仲連其人竭力排解始忿忿而去起風波於帷闥之中動干戈於笑談之頃亦足以爲鑒戒矣○漢鎭有某叟年届花甲素以駕舟爲生上月十五日十二點鐘在龍王廟前泛舟中流適有兩大舟一順水一順風彼往此來其勢甚疾叟力弱不能趨避遂被兩舟將船軋碎叟登時殞命當經泊岸砲船將大舟扣留未知厥後若何了結也 
[拿獲海盜]  
　　寗波北號商船前被海盜刦掠官憲設法緝捕出貲招勇扮作商船在海面不時巡緝去臘在定海洋面及吳淞口外共獲海盜十三名又拔出被盜刦去難民六名一併解送寗關道署經吳觀察飭發鄞縣釘鐐收禁聽候訊辦 
[查辦南田]  
　　南田者孤懸浙海本係封禁之地自開禁以來招民開墾設官升糧諸事草創本稱難治近聞有草宼時出刦掠飄忽靡常山民被害實甚浙撫憲崧振青中丞特委輿圖總局總辦宗湘文觀察乘坐超武兵輪船於去臘二十五日三點鐘時行抵寗波於時寗波府胡太守鄞縣楊大令均往碼頭起接觀察卽在察院暫駐襜帷不日往南田查辦想觀察宦甬有年於風俗人情素所熟悉此次捧檄遄征自必措置裕如也 
[飢黎鼓腹]  
　　寗波官粥廠向例於十一月初一日開放至十二月二十日截止去年寗關道吳觀察因見貧民衆多嗷嗷待哺難以卒歲特捐廉俸自十二月廿六日起至正月初五日止開廠施粥以濟窮黎鳩形鵠面之儔無不歡聲載道也 
[輪船擱淺]  
　　宜昌信云去臘二十日固陵輪船由宜都上首馬桶溪地方遣人來宜言該輪船於昨晚行至該處忽然擱淺船之前後觸於礁石致穿兩孔尚欲展輪運動不料竟冲入石溪之上萬不能動是處離宜昌約九十里所有搭客皆坐民船來宜招商局得信後卽派駁船前去以便駁貨來宜關上大副亦坐凌風小火輪往視情形不知該輪船能否出險俟接續信再錄 
[營口郵筒]  
　　營關道善觀察於去臘初八日由省回轅○駐紥營口之奉軍左前兩營前因三座塔匪人作亂經上憲檄往助剿肅清後相率回營兵勇之受傷者僅十餘人陣亡者亦有數人餘皆生入玉關依舊馬騰士飽也○駐紥蓋平之銘軍馬隊去冬曾橃前哨五十騎往三座塔偵傑軍情事畢歸來嘉平十三日在東營子義祥店打尖據騎士云在三座塔與賊接仗奪獲器械甚多亂黨並無槍械火器惟每人執一硬木棍横衝直撞而已以官軍臨之無怪紛紛潰遁如疾風之掃敗籜也又云該處數百里自被宼亂後但有婦女並無男子瑣尾流離有如是之傷心摻目耶 
[剿番示諭]  
　　臺北撫墾總局爲出示剴切勸諭事照得去年十月間内出流番四出滋擾附近居民及腦田人等均有戒心驚惶遷避者有之請勇請械者有之風聲鶴唳幾於草木皆兵業經總辦入山查看會商各將領分防要隘并奉欽憲林到崁捐授機宜分飭定海正副兩營擇要嚴防由水流東枕頭山半路藔迤邐至外加輝新孩兒尖石加歴山計十餘處分别　勇防護此外又有鄭統領新招土勇四哨張都戎新招土勇四哨逐日梭巡隨處搜剿盖以碉堡隘勇四營星羅碁布布置極爲週密番患自可無虞本總辦痛癢相關爲民請命事事力任其難此次調度悉承欽憲方略旣臨以重兵復曉以利害因剿寓撫猛以濟寛所有犒賞番通事激勵各弁勇無非爲保衛閭閻起見乃爾等一聞驚信不察虚實相率遁逃抛棄室盧扶携老幼種種可憐之狀本總辦觸目驚心難安寢饋刻已妥籌長策步步爲營所望爾等守望相助聨絡聲氣共衛身家勿再自相驚擾蓋民居宜聚不宜散軍情宜靜不宜動聚則可以擊散靜則可以制動爾等與勇習處務各視同一家約會鄕隣固結一氣有警則合力救援無事則各安耕鑿在化番久受豢養亟應開導兇番傾心就撫在通事承充譯訊尤當推　勸誡各釋猜嫌如敢陽允招撫陰嗾桀驁此爲番釁之禍根卽爲吾民之巨蠧一經察實立禀剪除自示之後爾等勿事張皇徒壯兇番之膽同心固結共成衆志之城但安居以不動自弭患於無形本總辦念切安民日夜爲爾民熟計凡有所請惟力是視尤願爾軍民共體此意各定厥心切勿聞風驚避輕去鄕里本總辦有厚望焉切切特示 
[花船被盜]  
　　去臘有棉花客某甲在崇明雇舟裝花二百包來申覔售駛抵南門外九十里海濱忽來盜舟一艘攔住去路甲船上人與之對敵盜開放手鎗轟擊致舟子共斃三人傷四人盜遂將花一併刦去事後甲投南匯縣署禀報吳子佩明府觀樂以事在崇明縣境移歸崇明訊辦除日崇明縣主帶同仵作書差前往勘騐嚴飭捕役緝拿 
[之子無裳]  
　　湖北婦某氏水性楊花慣與俏男兒結野合姻綠携其年未及笄之胞妹在法界後新街地方賃得第十五號房屋一　樓下開設小烟館呑霞吐霧之餘兼有握雨携雲之樂有某甲者不知何許人衣履翩翩宛是濁世之佳公子也相見含情因邪入幻雖未三宿桑下居然眞個銷魂妹忽謂甲曰我之臥榻竟作爾等陽臺使我蜷伏地下瑟縮通宵於心安乎甲不得已乃將脫下之皮褂皮袍給付與妹權當香衾不料氏已先與所雇之夥串通待甲春夢迷離時詭稱失愼數人一擁上樓將甲之皮衣搶去甲在夢中驚醒定睛細視不見一點火星查問衣服則言被搶火者搶去矣甲乃恍然昨晨赴捕房控告該氏知事不妥情人出外料理甘願賠償衣價洋十六元甲亦自知咎戾不敢苛求遂默爾而息烟花藪澤本非清凈世界况其爲旁門左道耶狎游者可以爲鑒 
[盜刦鄕村]  
　　去臘二十八日晚三鼓時有口操外路音之盜匪六七人手執兇器至浦東張家栅西首釣魚臺地方張姓家行刦是處荒凉寂寞四邊無居鄰張姓男子皆出外營生室中僅有姑媳兩人夜靜更闌機聲軋軋媳見暴客至知非能以力拒去遂婉告曰爾等來此莫非貪圖財物然寒舍寂寥恐不足以辱貴手如不棄嫌室中諸物請自擇之可也盜聞言尚在驚訝而其姑年老不識風頭突然奔出欲求將伯之助被盜一把扭入以棉花塞口反縛其手綑於柱上盜遂闖入臥房翻箱倒筐將略值銀錢之物被搜盡凈呼嘯而出及盜去後其媳始將姑放下拔出口中棉花然氣悶多時年老人已幾乎難延殘喘矣次日由該處圖董協同地甲赴縣禀報並請飭捕跴緝云 
[名園茶會]  
　　張氏味蒓園擇於今日創行茶會○登告白於本報後凡屬新知舊好皆可入園茶叙際此春日方新履端伊始想聨袂而來者定不乏人創中國未有之舉聨同人大有之歡賢主嘉賓兩情共洽喜可知已 
[禮尚往來]  
　　元旦以來駐滬各國領事官及英刑司天主教堂主教次第至各衙門拜賀新年之喜蓋亦禮尚往來也 
[大令打春]  
　　昨日午後四點鐘時上海縣袁大令衣冠而出率同三廳至大堂向太歲春牛行禮畢執鞭打春循古禮也 
[窮途覓死]  
　　僑居虹口之寍波人某甲小本營生負錢七八十千去歲除夕不能料理無奈呑服生自盡其妻某氏見夫自尋短見遂亦呑烟及鄰人察知轉招甲之親友到來設法救藥甲己莫可救矣氏則先時嘔吐可保無虞云 
 
 

Page 4

 
 
[訊解要犯]  
　　兩江總督劉制憲札飭上海縣密拿李元鏞卽李桂泉卽經拿獲解縣云云俱已見諸昨報兹悉制憲電飭揚州府　行電致上海縣略謂李世忠之子李顯謨案内牽涉李元鏞卽李桂泉係候補道李朗民之次子素不安分屢經其父李朗明出道送懲袁邑尊奉此立飭差役柴樛投文英公廨宋二尹飭差張福協同往捕則李桂泉不在家中據稱在老北門内其父李朗明公館内柴張二差卽至公館述明案由將李桂泉拘拿解縣至晚大令升堂命提至案嚴訊供稱本邑人家住老北門内去年起二足患瘋安守本分並無不端之事叩求明察大令著收入所中派差小心看守隨赴道轅禀明聶觀察立委浦東爛泥渡保甲局員劉二尹於昨日黎明時到縣會同大令將朗明之子李桂泉裝入囚籠派出差捕民壯前後護衛由二尹押解出城乘鈞和兵輪船赴金陵歸案辦理又聞李桂泉係李世忠之子婿竟爾同姓爲婚未知確否 
[打架被拘]  
　　姜春記烟館主姜兪氏率同女兒阿二媳婦尤氏與某甲等爭毆經某號巡街街捕一併帶至捕房捕頭令先將尤氏等移送英公廨宋二尹飭發官媒看管甲等暫押捕房俟初七晨解送公堂訊供發落 
[拘拿惡棍]  
　　上海縣袁海觀大令訪得浦東人莊念祖横行鄉里無惡不爲慣作蟻媒扛孀偪醮遂飭差連伊夥葉蔭堂拘拿到案前日升堂提訊先謂莊曰本縣接巡局來函云爾在鄕爲蟻媒爾須從直供明尚可寛宥莊供稱小的爲二十四圖梱首用葉爲夥去秋曾禀請道憲設立巡防局現在局中劉姓與本地人俞本初欲向各烟館加捐令小的知照各烟舘均不允許以致挾嫌叩求明察葉供與略同大令研詰至再莊仍執前詞大令判令分别收所聽候查明核辦 
[環訴捕房]  
　　昨報紀倒糞新章一則兹聞法界居民以連日未曾倒糞大有不便昨晨鄭家木橋堍之電報局及三德堂一帶婦女數十人咸至法界大自鳴鐘捕房訴稱已有三日未曾倒糞如再遷延則迫不及待莫怪將糞穢傾潑路上也捕頭聞之立飭承辦之人務須勤愼從事不得仍前玩愒使居人嘖有煩言如敢故違定當究罰 
[法捕房瑣事]  
　　法界八仙橋捕房所用小崽某甲因新年屢賭屢輸遂將大崽者某乙背心取去興押作爲賭本被乙查知禀知捕頭將甲管押捕房以待訊究○周喜泉　欠仁和祥柏油行主葉維生銀二百四十七兩八錢原約去歲杪歸楚嗣緣届時不付新春初三日在法界經葉撞見扭送捕房管押昨經周友盧啓揚持廣恊泰保單將周保出限初八日送案再核 
[罰欵移助]  
　　謹啓者敝堂接奉上海縣正堂袁司馬照會蒙以罰欵銀三百兩撥充敝堂施粥經費拜領之下莫名寅感司馬留心民瘼軫恤時艱歴任南匯凡有益於民生纎悉靡遺口碑載道移旌滬瀆治至繁最劇之地興利剔弊恩澤周溥俯念滬北貧黎就食粥廠實繁有徒而敝堂施粥經費正在勉力支持裒多益寡移助善舉不獨飲和食德實惠均沽卽敝堂仰荷慈光亦無旣極心香一辦謹拜仁風上海六馬路仁濟善堂董事施善昌等謹啓 
[賀各埠諸仁丈年信] 　　 
　　序逢元黓胥徵順軌之祥躔運執徐聿洽宣韶之慶敬惟各埠諸位仁丈大人德隨日進福與年增瑞集履端啓牖而新添景象庥凝鼎趾登堂而丕創規模引領芝輝傾心藻頌善昌勉　振務虚擲光陰忝樗質之愚庸片長莫屐對梅花之馥郁芳訊甫通但期兆叶豐穰轉微權於蒼昊從此情多豫樂符下祝於丹忱肅泐無詞莫名篆感祗賀崇喜並請春安上海北市絲業會館籌賑公所施善昌謹賀 
[燕賀情殷]  
　　景仰鴻儀彌殷鵠跂屢叨駿惠益切螘忱兹當黍谷回春定卜蘭階篤祐敬維諸大善長大人履端肇慶鼎座延釐撫四序以宣猷一方被化應三陽而啓泰百度維新甘雨和風沛恩膏於蔀屋彤雲麗日覆温煦於茅檐允宜燕寢祥凝三多並集行見鴻圖瑞靄萬福攸同翹首慈暉莫名視露敝堂自慙　負虚度駒光欣逢淑景方來喜見祥霙疊霈所願時和歲稔栢酒歡斟還祈雨順風調椒花頌献肅薰春柬恭賀年禧祗請崇安伏惟德鑒不宣[  上海虹口元濟堂同人等頓首]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　十二月十八日藩臺瑞總辦上海機器局候補道劉麒祥到老湘營統領王詩正會辦山東下游海河防試用道曾邦桂到山東來提督郭寳昌正任壽春鎭任祖文狼山鎭宋聲平福山鎭黄本富統領太湖水師朱洪章新質營粟龍山水師左營陳正珀右營夏有篤管帶親兵副營借補江西撫標正營遊擊王國權開濟兵船徐傳隆分省補用府歐陽述監掣同知沈元龍二位辭回揚正任江寗縣陸元鼎由蘇回正任宿遷縣黄金鉞運判陳康考試知縣沈韻鏘察看二位均奉示訓導張存彞奉委轅下文巡捕叩謝到差各位均見知縣汪國奎丁經三均辭赴汜水兌米汪家昌奉委解淮餉辭鹽大使饒祖護　看李紹基考試典史彭瑞麟騐看三位均奉示前湖南邵陽縣訓導蕭淦湖南來鹽大使龔照琨揚州來福山鎭標左營遊擊周鼎銘到帶開游兵船徐傳隆回上海運判陳康禀辭知州王端啓禀知到南五六叚差並銷北六七叚保甲正任　容縣張允清銷假知縣顔守銘到起服回省補昨日統領新兵營李占椿帶寰泰快船虞慶堂叩謝太湖水帥哨官錢昌德余炳文均到見通判徐士英奉委河　　藩轅　小署　榆青口司巡檢趙維榮期滿遺缺查有分缺先巡檢吳恩福堪以署理昨日悞登訓導張存弊奉委轅下文巡　差係縣丞張有　奉委轅下文巡捕差今更正二十日總辦沙漫洲緝　鹽厘候補道楊鍾琛到辦江南水師學堂候補道沈瑜慶楊兆　均禀知水師學堂本日散學辦金陵洋務局候選道曾内熙銷假九江鎭何明亮　州營叅將楊文彪無采營參將王鳳祥卯謝免騎射營帶巡緝前營王俊南寄兵右營鄒　堂左營　鴻利均禀到轅下先鋒官遊擊王枝發即謝河連隨漕差知縣力任　龔長　均銷　委署藩導大使吳善槌謝委並銷藩署監印差從九　　謝委藩　監印官廕生孫騐看中協劉光才卸城守協事委署城守協彭仁壽任事並卸署督左營遊擊事委署督左營遊擊李光裕任事三位均禀知管帶　字前營補用　將龍　章到調署泰州都司畢化成禀辭赴任廿一日署九江鎭何明亮海州營叅將楊文彪蕪采營參將王鳳祥福山鎭標左營遊擊周鼎銘管帶巡緝前營土俊南奇兵中營易至忠左營馬鴻利有營鄒理堂各位均見辦何化池厘捐同知徐炳焯丁憂四川同知陳慶　湖南來署沛口營都司宋寳忠三位均禀到通判龔家準請假三天知縣羅忠灝展假三天家人禀報家主候補知府胡裕燕病故補昨日指分江蘇試用　丁德威到由京來廿二日將軍豐都統致二位親拜正任淮楊道謝元福請假赴鎭江措資老湘營統領候補道王詩　禀知赴蕪　　名福山鎭標左營遊擊周鼎銘通判唐錫齡赴汜水兌米管帶水師左營　正　新質營粟龍山知縣汪以誠赴蘇帶寰泰快請虞慶堂各位均辭留鎭補用　擊劉忠　臺灣來知縣秦基府檢校丁昌松二位均皖省回指分貴州巡檢王者謨各位均到補昨日上海道聶蘇糧道景福建同知余貞祥由滬公幹回各位均到見知府石作楨五河縣賴同宴安徽來知縣王之全蘇州回蒯光華上海來府經歴劉廷楝溧水冬防回各位均到委署蒲庫大使吳善植禀知任事 
[萬金助賑]  
　　謹啓者敝堂接奉朱大善士奉其先人敬畏齋遺命樂助熱河賑銀一萬兩善昌前奉李傳相電諭四小兒則敬携欵往賑熱河曾登報章諒邀公鑒該處甫經肅清瘡痍未復流離失所民不聊生待賑情形刻難梢緩當具復電擬俟開河　行前去朱大善士素其善心凡各善舉靡不踴躍今復案輸鉅欵立萬年之功德眞同萬選青錢　萬字之心香合誦萬家生　宏濟艱難大善土不求人見聞風興起後君子諒有同心　現在山東小　河靈欵甚急客臘解去五千金今熱河孔亟籌解正在爲難得此鉅欵莫名感激四小　動身擬　二萬金隨帶前往去歲曾蒙孫樹德堂大善士　助千金其餘零捐指明熱河數百金核計尚少八千餘金惟有仰叩各省善士趁此急賑乃當厄之施早發仁囊四小兒帶往親自查放實救命之錢所望源源而來多多益善附登報牘　祝馨香謹頌元禧伏祈公鑒上海六馬路仁濟善堂籌賑公所施善昌等謹誌 
 
 
 

Page 10

 
 
[光緒十七年十二月十四日京報全錄]  
　　宫門秒○諭旨八道錄前○吏部麟等○奏遵旨議處摺○護新撫魏奏揀員請補同知摺○楚督張等奏據情代奏並陳明捐助順直賑欵摺○又奏請調武員差委片○粤督李奏飭道員赴任片○江督劉奏請　緩副將給咨送部片○十二月十四日内務府國子監侍衛處值日吏部引見二十七名内務府十名國子監二名鑾儀衛十二名○怡王謝充總　長恩○肅王因伊女封郡君謝恩○瀾公德公徐樹銘各假滿請安○江西副考官余誠格到京請安○儘先副將張得勝謝恩○莊王大額駙各請假十日○成公施侯兆伯敬信各續假十日○内務府奏派更換犧牲所值年派出崇光○掌儀司奏十五日察奉先殿載津行禮尚昌懋遞遞摺○召見軍機長有廣忠余誠格○○吏部尙書臣宗室訆書等謹奏爲遵旨議處具奏事内閣錢出光緒十七年十一月十六日奉上諭前據給事中張迁燎奏叅河南巡撫裕寛人地不宜於地方公事未能整　當派尚書崑剛侍郎錢應漙前往查辦嗣據該給事中奏河南尉氏等縣刦案層出該巡撫裕寛毫無振作各節復經諭令崑岡等歸入　奏一併查覆兹壉查明覆奏南汝光道朱壽鏞於隊勇誤拿顧桂生身死一案不卽申報巡撫僅將武弁黄全文發縣審辦實屬　忽朱壽鏞着交部議處武陟縣知縣賈聨堂於所屬刦案迄無一獲實屬捕務廢弛賈聨堂着先行交部議處仍勒　嚴緝逸犯署光山　知　將斌審理案件將原告秦熊氏責　病斃已屬任　妄爲修理城橋各工未禀報上司輒卽派捐錢文顯有科歛欺節情弊臨頴縣知　孫寳璋勒捐科罰罔恤民艱修理衙署派令書役捐辦尤屬糊塗荒謬蔣斌孫寳璋均着卽行革職似此貪劣不職之員該管上司毫無覺察實難辭咎着吏部查取職名分别議處河南巡撫裕寛於地方應辦事宜尚無貽誤惟本年夏間信陽等處百姓因　言驚徒並無拿人激變互相殺傷之事該撫查明後不卽具奏亦有不合裕寛着交部議處等因欽此欽遵鈔出到部除署光山縣知縣蔣斌臨頴縣知縣孫寳璋均卽革職並查取該管上司各職名分别議處之處臣部恭錄諭旨先行知照該撫欽遵辦理外查律載凡不應　爲　爲之事理重者杖八十係公罪降二級留任又事應奏而不奏者杖八十係公罪降二級留任又定例五　　犯未經照案緝拿之先按　將防捕提比其坊宫有廢弛怠玩者降一級調用私罪等語此案　查辦事件大臣查明覆奏欽奉　旨河南南汝光道朱壽鏞於隊勇悮拿顧桂生身死一案不卽申報巡撫僅將武弁黄全文發縣審辦實屬疎忽着交部議處武陟縣知縣賈聨堂於所屬刦案迄無一獲實　捕務廢弛者先行交部議處仍勒限嚴緝逸犯河南巡撫裕寛於本年夏間信陽　處百姓因訛言驚徙並無拿人激變互相殺傷之　　　於查明後不卽具奏亦有不合着交部議處等因應將河南南汝光道朱壽鏞照不應重杖八十公罪律降二級留任例議以降二级留任河南巡撫裕寛照事應奏而不奏杖八十公罪律降二級留任例議以降二級劉任武陟縣知縣賈聨堂比照坊官廢弛怠玩降一級調用私罪例先行議以降一級調用係私罪無庸查級抵銷查買聨堂業經撤任並勒限嚴緝逸犯俟限滿有無獲犯再行照例分别核議至朱壽鏞裕寛應得降二級劉任處分均係公罪例准抵銷可否准其抵銷之處恭候欽定所有臣等遵旨議處綠由理合恭摺具奏伏乞皇上聖鑒訓示遵行謹奏奉旨已錄○○頭品頂戴護理甘肅新疆巡撫開缺新疆布政使臣　光　跪奏爲揀員請補同知要缺以　地方添摺仰祈聖鑒事竊據署新疆布政使饒應祺署鎭迪道兼按察使銜陳名鈺會　稱查新疆改設官制裁庫爾喀喇烏蘇　員設撫民直隸同知兼理事銜該處爲省城西路衝　幅員遼闊地方扼要土客雜處兼　吐　　特游牧事務極爲繁難應　定爲冲繁難三項要缺亟應遴員請捕以重職守查北路改設各缺經前撫臣劉錦棠奏准仿照吉林新設各缺或案由外先行揀補一次在案今改設庫爾喀喇烏蘇撫民直隸同知員缺查有候補同知王迁賛年五十二歲湖南湘陰縣人由優禀生於光緒二年在湖南滇捐局遵籌餉例報捐貢生四年投効恪靖大營新疆南北兩路一舉蕩平案内彚保六年正月三十日奉上諭着以縣丞分省歸候補班前儘先補用欽此新疆南路諸軍五次剿平邊宼案内彚保七年五月二十日奉上諭着免補本班以知縣留甘歸候補班前補用並賞　同知銜欽此新疆六載邊防案内彚保十年十月初四日奉上諭着免補本班以同知仍留原省歸候補班補用並賞給五品封典欽此十一年留省候補八月二十一日禀到十二年四月委署阜康縣知縣是月二十二日到任十五年六月二十五日卸事查該員王廷賛讀書本色心地慈明前著阜康縣任内辦事妥協官聲甚好輿情愛戴以之請補庫爾喀喇烏蘇直隸同知員缺實堪勝任入地亦極相宜等情詳請具奏前來臣覆查該員篤實廉明志趣不苟合無仰懇天恩俯念要缺需員准以候補同知王廷賛稱授庫爾喀喇　蘇直隸同知於地方實有裨益如　俞允俟奉部覆卽行給咨送部引　見以符例章謹會同陜甘總督臣楊昌濬恭擢具奏伏乞皇上聖鑒訓示再該員前在任内並無叅罰案件合併聲明謹奏奉硃批吏部議奏欽此○○湖廣總督臣張之洞頭喆頂戴湖北巡撫臣譚繼洵跪奏爲據情代奏恭謝天恩並陳明捐助順直賑欵仰祈聖鑒事竊據湖北黄岡縣在籍記名提督劉維楨呈稱竊提督一介儒生起家軍旅防營迭次因病請假衡茅伏處未遂馳驅報國之心葵藿傾陽恒慕輸財佐軍之義先後捐助海防軍需及槍砲厰經費各銀二十萬兩疉蒙聖鑒賞給三子國柱四子國樣五子國樑七子國標舉人准其一體會試六年　　榮及一門疉邀逾格之鴻恩彌切畢生之鰲戴近聞順直水災以後賑撫各事目前需欵猶殷提督雖兩輸捐欵而災及　畿疆耿耿寸心難安寢饋兹於無可籌措之中勉罄家私所有共湊銀二千兩藉助賑需不仰敢邀奬叙理合將感激下忱呈懇代奏叩謝　天恩並請現捐順直賑欵查收彚解等情由湖北善後局司道詳請具奏前來臣等覆查該提督六年之申兩輸鉅欵其公而忘私已　不遺餘力曾經臣之洞飭知司屬立案嗣後遇有捐輸槪無庸該提督再捐以示體恤兹復以　畿輔災賑悉索輸將揆諸毁家紓難之風與尋常樂善好施實有不同雖據稱不敢仰邀奬叙究未便没其竭誠報効之忱應如何給予奬叙之處出自　鴻慈所有該提督感激下忱呈懇代奏叩謝天恩及現捐順直賑欵緣由謹合詞恭摺具陳伏祈皇上聖鑒訓示謹　奏奉　硃批劉維楨着交部從優議叙欽此○○張之洞片再臣於上年春間附片奏請將記名提督陶定昇熊鐵生二員調赴湖北差委奉硃批該省現無軍務着毋庸調往欽此欽遵在案伏查湖北爲南北水陸要衝兹當巡防吃重之際業經臣奏請添募勇丁兩營共一千八百名奉旨允准　案查此項新增營勇非得知兵宿將不足以任統率而資控馭查湖北省差委之記名提鎭本屬無多其材器威望卓然出色者尤爲率覯統務之選　難其人再四思維查記名提督熊鐵生謀勇兼優威望素著上年六月丁憂在湖南原籍現已在一年之外惟有籲懇天恩俯念　省　方緊要統將需人准將該提督調赴湖北差委實於地方營務大有裨益如蒙　俞允出自逾格鴻慈謹附片具奏伏乞聖鑒謹奏奉硃批着照所請該部知道欽此○○李瀚章片再新授廣東惠潮嘉道曾紀渠現已抵省應卽飭赴新任　專　敏衆檄飭遵照外謹合詞附片具陳伏乞聖鑒謹奏奉硃批知道了欽此○○劉坤一片再准兵部咨准補江蜜　守營　　劉光才前於補缺案内未經赴部行令卽行給咨引見後再行給劄赴任等因臣查江寗爲省垣重　濱臨長江當此伏　未　緝捕而爲緊要該副將劉光才在署九江鎭總兵任内紀律嚴明聲威卓著足以調回江寗城守營爾將本任並飭令兼帶督標親軍正右等營以資整頓而重巡防現在營務改觀尚須實力訓練且時值隆冬巡緝更形吃緊未便遽易生手合無仰懇天恩俯准暫緩給咨一俟地方情形稍鬆再行照例送部引見以符定制謹會同江南提督臣譚碧理附片陳請伏乞聖鑒訓示謹奏奉硃批着照所請兵部知道欽此 
 
 

Page 11

 
 
[光緒十七年十二月十五日京報全錄]  
　　宫門抄○諭旨一道錄前○發抄硃批四道○戶部張等奏遵旨議奏摺○粤督李等奏知縣循例廻避揀員對調摺○浙撫崧奏台灣藩司在途病故請旨迅賜簡放摺○大臣懷奏遵旨賜奠謹擬起程日期摺○江督劉奏都可請更名片○十二月十五日理藩院鑾儀衛光祿寺鑲黄旗值日正黄滿引見二十名○澍貝勒由東陵回京請安○松溎假滿請安○榮祿謝賞尙書銜恩○崇光謝管　牲所值年恩○愛廉等場差完竣覆命○補用道府陳兆璜等謝恩○直隸叅將阿克達春謝恩○陜西學政柯逢時到京請安○賡音布等謝授缺恩○明惠謝圓明　住班大臣恩○良培謝授通政便　○陞　庠謝授左庶子恩○金保泰謝授太僕寺少卿恩○橚貝子續假五日○良伯續假十日○召見軍機慶福許應　柯逢時○發抄魏光　奏伊塔鎭恊各屬添設叅將等缺請改題外補奉硃批兵部議奏欽此○又伊犁鎭屬舊補遊都守各員一律開缺另補奉硃批兵部議奏欽此○祥煜奏各屬欠交兵米已未完數目奉硃批戶部知道欽此○福潤奏護軍叅領春祿等請仍回神機營當差奏硃批着照所請該衙門知道欽此○○經筵講官大學士管理戶部事務臣張之萬等謹奏爲遵旨議奏事陜甘總督楊昌濬奏各省　撥十六年甘肅　餉依　掃數完解請將籌協各員分别奬叙一摺清單一件光绪十七年十月十九日奉硃批戶部議奏單併發欽此欽遵於十月二十日抄　到部據原奏内稱前　部咨欽奉諭旨甘肅關内外餉銀關係緊要經戶部分别餉數請飭依限報解着該將軍　　　　飭各該司道按照部撥數目掃　解清如能依限完解卽由陜甘總督奏請奬叙等因欽此歴經欽遵辦理在案兹查元緒十六年甘肅新　戶部推撥銀四百八十萬兩各省俱已掃數完解應叙職名經臣分别咨取現准續咨送前來臣維各該司道等當賑務　米之　庫諸支　之時　能竭力籌畫移緩就急遵依部限掃數解清俾西陲軍士得　飽騰地方事宜亦藉以勉力布置實屬著有微勞　懇天恩俯准照案給奬以示鼓勵抑臣更有請者甘肅自定新餉以來各省協歎至數千百萬兩之多且年復一年接遞　撥回由各　司道權其緩急設法挹注尤賴各將軍督撫臣公忠體國不存畛域之見嚴飭各員極力籌措用能源源不濟毫　　欠　該臣等竭盡心力無非仰嗣朝廷鄭重邊防之至意卽微臣得所藉手亦何敢以感幸私忱上　天聽第其間如湖廣督臣張之洞江　撫臣　毅安徽撫臣沈秉成督飭籌辦提前赶解爲數較多而各撥省撥欵繁鉅羅掘之難逈異他處實爲關念大局力顧邊陲　否仰懇恩　將　之洞剛毅沈秉成諸臣均賞加頭品頂戴之處出自呈裁臣未敢檀便外福州將軍臣希元匹用督臣劉秉璋山西　　劉瑞　陜西撫臣　傳霖江西撫臣行馨湖北撫臣譚繼洵湖南撫臣張照升任新疆撫臣前陜西藩司陶模升任貴州撫臣　四川　司　密　西域軍餉均極盡心　撥應否懇恩一併交部從優議叙候旨遵行等　臣部伏查甘肅新疆軍餉前疆奏　章程　總指撥由甘肅　庫統收分支各省掃數解清卽由陜甘總督奏請奬敘歴經辦理在案光緒十六年分　照案　撥　四百八十萬兩並經臣部飛咨承　　餉之督撫將軍等自十六年起報解甘餉務將每批籌欵藩運司道職銜姓名隨案聲敘陜甘　　奏請奬叙　單内亦須聲明某省某批餉銀係由某司某道籌欵撥解以備互相考核等因行知亦在案嗣據各省關報解十六年分甘肅新　有全行聲叙　欵職名者有漏　一二批籌欵職名者經臣部行取迄未報部而是年餉銀先後據各省關報部按照指撥欵項一律　數解清現據陜甘總督關列各該將軍督撫司道協領知縣等職名奏請奬勵臣部查籌解餉銀乃將軍督撫司道監督之責協領知縣官職　　無從籌撥且歴來請奬單從未將此等人員列入自未便開一躁進之門應請扣除毋庸給奬至單開督撫司道職名典從　奏咨案據相符者固多不符者亦復不少第念十六年分各該省係初接部咨未能一律照辦尙屬有因且十五年分解清甘肅新餉係由臣部抄錄原單請旨辦理今光緒十六年分甘肅新餉掃數解清所有單開將軍督撫司道職名可否仍照該督所請奬勵抑或飭下吏部核奬之處出自聖裁嗣後各該將軍督撫司道等籌解甘餉務將每批籌欵藩運司道職銜姓名隨案聲叙陜甘總管奏請奬叙清單内亦須聲明某省某批餉銀係由某司某道籌欵撥解以憑查核倘籌欵並無其名卽行奏駁以昭核資而社冐濫謹抄該督請奬原留恭呈御覽候旨遵行冉查該督請奬單開山西巡撫劉瑞祺山西河東道邁拉遜現均病故應請毋庸道議合併聲明所有臣等遵旨議奏緣由理合恭摺具陳伏乞皇上聖鑒訓示謹奏奉旨已錄○○頭品頂戴兩廣　督臣李瀚章廣東巡撫臣劉瑞芬跪奏爲知縣循例廻避揀員對調恭摺具陳仰祈聖鑒事竊照新選廣西慶遠府宜山縣知縣志　與廣西另補知府志潤係屬同胞兄弟例不准同官一省應以官小之新選宜山縣知縣志爕廻避經廣西撫臣馬丕瑶會摺奏明請於總督兼轄之廣東省實缺内地知縣擇缺對調復經臣行司飭令該員志爕來東聽候揀員對調以符定制　片奏明在案旋准部咨查志爕係廂　旗滿洲附生由坐選原缺知縣選授廣西宜山縣知縣廣西另補知府志潤係屬該員胞兄應令官小者廻避自應准其照廻避對調之例以總督兼轄之廣東省選缺知縣内酌量對調等因光緒十七年五月十四日具奏奉旨依議欽此等因卽經轉行遵照兹據廣東布政使覺羅成允廣東按察使額勒精額詳稱廻避廣西慶遠府宜山縣知縣志爕已於光緒十七年六月二十四日到省聽候揀缺　補查定例州縣等官有廻避應行揀選對調者除所調之缺本係繁要聽候督撫酌量調補如係簡缺其所調之員如有降　留任例應　叅及督催分數錢糧承追虧空贓罰與請調之例未符者不准調補其未經到任或歴俸未滿及試　未滿並試署已滿未請實授者仍准一律揀調等因今廣西宜山縣知縣缺係選缺兹於通省選缺知縣内逐加遴選查有博羅縣知縣邱鴻炳現年六十二歲係福建邵武府光擇縣人由廪生應咸豐五年乙卯科本省鄕試中式第七十七名舉人同治十年遵籌餉例報捐知縣不論雙單月分　指省廣東試用是年十二月初十日經欽派王大臣騐放奉旨者照例發往欽此同治十一年四月十七日到省准署博羅縣知縣光緒十五年十一月初二日到任該貝才具安詳辦事穩練堪以調補廣西宜山縣知縣所　博羅縣知縣員缺請卽以志爕調補等因請奏前來臣等覆核無異相應仰懇天恩俯准將准署廣東博羅縣知縣邱鴻炳與新選廣　慶遠府宜山縣知縣志爕對調以符定制除咨明吏部外臣等謹會同廣西巡撫臣馬丕瑶合詞恭摺員奏伏乞皇上聖鑒謹奏奉硃批吏部議奏欽此○○頭品頂戴浙江巡撫奴才崧駿跪奏爲台灣藩司在途病故請旨迅賜簡放以重職守恭　仰祈聖鑒事竊據　和縣知縣高積勳申報轉據家人薛升禀稱家長福建台灣布政使沈應奎在護理巡撫任内奏准陛見於本年十月二十四日交卸二十八日起程由海道赴滬因舟中遇風感冐在滬調　未痊殊深焦急不獲已轉赴杭州就醫於十一月初七日到杭　　　明浙江巡撫據情代奏請信賞假回籍調理間不料病勢轉重亮於是日戍刻病殁於杭州省城等情由縣轉報前來所有福建台灣布政便出缺緣由理合據情奏報並請旨迅賜簡放以重職守謹恭摺由驛馳　奏伏乞皇上聖鑒訓示謹奏奉硃批另有　欽此○○奴才懷塔布跪奏爲遵旨賜奠謹擬起程日期恭摺奏聞仰祈聖鑒事竊奴才於光緒十七年十一月十五日准　　院咨開十一月初三日内閣奉上諭科爾沁博多勒　　　王伯彦訥謨　忠勤篤實謹愼老成等因欽此欽遵知　前　奴才　　之不隨咨行一盛京户部敬謹遵照辦理曁知照盛京將軍照例委派弁兵前往導引並由驛發到陀羅經被奴才敬謹　　叅　於本月二十日起程應　　盛京禮部印鑰照例移交盛京兵部侍　豐烈暫付署理奴才謹將遵旨賜奠起程日　　　　　　　　陳伏乞　皇上聖鑒謹奏奉硃批知道了欽此○○劉坤一片　再前准部咨遊擊以下非得有實　人　不准　　　　　　當經通飭遵照立案兹准江南提督譚碧理咨准福山鎭標右營都司曾光武名犯祖諱請更名廣斌造具印結咨請　　　　　　　無異除將印結咨移部科外謹附片陳請伏乞聖鑒訓示謹奏奉硃批兵部知道欽此 
 
 

Page 12

 
 
[光緒十七年十二月十六日京報全錄]  
宫門抄○諭旨六道錄前○發抄硃批五道○楚督張奏已故提督戰功卓著謹臚陳事蹟懇恩優卹摺○護新撫魏奏撥給呼圖克圖安揷地方片○江撫德奏更換防營管帶員弁片○皖撫沈奏　别道員片○十二月十六日吏部翰林院值日值年旗引見九十七名○恩佑因伊子以文職用謝恩○廣西按蔡使胡燏棻請訓並請假一個月○王青照郭照奎謝授左右監副恩○候補道府任錫汾等謝恩○倫貝子請假十日○工部奏派承修鐘　工程派出景善謬壽恒○召見軍機裕德徐樹銘　深胡燏棻○發抄崧蕃奏署下江廳白建鋆遇事張皇撤省另行揀署奉硃批吏部知道欽此○崧駿奏試用令畢詒策署龍泉令各缺奉硃批吏部知道欽此○又紹興府屬續完租項各員免議奉硃批該部議奏欽此○裕寛奏上年完解丁耗銀數奉硃　戶部知道單併發欽此○又上半平已未結交代起數奉硃批戶部知道單併發欽此○○湖廣總督臣張之洞跪奏爲已故提督戰功卓著謹臚陳事蹟懇恩優卹恭摺仰祈聖鑒事竊照頭品頂戴已故記名提督廣東瓊州鎭總兵陶定昇爲湘軍知名宿將光緒九年前兵部尚書彭玉麟辦理廣東防務奏調該故提督由江南移軍赴粤駐防海口砲台設險整軍備著勞勩嗣由臣奏委署理陽江北海兩鎭篆務治軍有方北海鎭新設未久該故提督於建置各事宜規畫悉當臣在粤曾經迭次保薦將才光緒十五年該故提督以積勞觸發傷疾請假回籍就醫十六年十一月初二日奉旨補授廣東瓊州鎭總兵而該故提督已先於是年八月十四日據報在籍病故矣查該故提督陶定昇　隸湖南巴陵縣咸豐六年投効老湘營爲統將已故道員王鑫所識拔其後隸前廣東陸路提督劉松山部下倚之如左右手每戰必與之偕管帶老湘第一旗轉戰江西安徽山東河南直隸陜西甘肅等省克復安徽休寗黟縣建總徽州府陜西綏德州甘肅靈州等城盪平甘肅岳平堡金積堡堅巢歴保花翎　擊荐升提督賞正一品封典由冠勇巴圖魯賞換博奇巴圖魯名號賞穿黄馬褂賞給頭品頂戴該故提督勇敢篤實謀定博戰横厲無前善度地勢知進退臨機應變雖倉猝衆寡不敵未嘗退却其剿髮逆也屢破大股悍賊於江西臨江吉安吉水等處咸豐十年攻打吉水禾岡賊勢蠭擁該故提督當先臨陣砲傷左股不少却旋於安徽休寗迪祥湖陣斬衝鋒悍賊蹙僞忠王李秀成於黟縣攻克其城並解徽州之圍十一年二月攻破上溪口踏毁何村石田小當一帶賊壘乘勝克復休寗縣城十二月僞輔王楊輔清圍攻徽州府城該故提督迭次拔關出戰賊斷其右小指猶忍痛前進斃賊多名圍久不解該故提督於黑夜縋城焚賊多壘賊始冐雪遁去同治元年秋間髮酋黄文金楊輔清圍攻寗國涇縣該故提督堅守以待援至内外合擊賊巢二十餘處又敗甘回馬愛王洪於郭家僑馬正和等股竄走吳忠堡南岸自黑城子半個城金積堡數十里火光燭天陜回馬生彥等大舉撲營該故提督由左路冲殺擊退賊衆右胯中鎗子深入骨銳不少挫九月攻賊於靈州賊開南門死拒該故提督從中路猛攻賊退縮入城卽策馬乘勝搶入州城遂復嗣是吳忠堡一帶踞賊節次剿洗殆盡十二月十三日賊衆麕集胡家堡官軍左右夾擊黠賊四出乘之賴該故提督相機策應斃賊七百有奇陜回附堡壕内外支帳抗拒十九夜官軍焚其帳正酣門忽援賊抄至該故提督突起奮擊故未爲賊所乘九年正月合攻金積堡旁馬五賊寨劉松山爲飛子洞中左乳該故提督憤甚引軍　附賊寨縱火焚燒生擒馬五雪憤二月堡賊掘堤撲營勢極兇悍該故提督鳧水横出賊前奮力冲擊斬馘甚多三月擒斬賊目馬二虎陳金子四月該故提督設伏於山後三關誘賊奪糧突起殺斃二百餘名生擒二十一名手刃賊目馬順之七月賊就馬連渠據壘死抗該故提督於五鼓伏隊高梁叢中向賊放牲畜乘隙奪門入賊從睡夢中驚起錯愕狂奔裸屍枕藉立平其壘八月秦壩關敗賊回撲悍甚該故提督挺身殿後賊不敢近全軍而還旋攻堡東卡壘賊木石齊下該故提督從砲眼猱升而上血流滿面不顧卒破之九月進堡西賊壘賊縋人出壘助戰該故提督奮勇衝鋒殺斃悍賊血濡衣袖盡毁賊壘長圍始合金積堡老巢自此盪平蒙賞上方珍物同治十年經故大學士曾國藩調赴江南管帶老湘營督修沿江砲台疏濬新江口便民河西壩鹽河各河道歴經前兩江督臣沈葆楨左宗棠以堪任總兵及堪勝海防任復疏荐左宗棠稱其驍勇素著營官最爲出色又稱爲湘軍營官最爲出力之員委令統領老湘合字等營迨奉調赴粤修築南石頭及虎門大角砲台督塞海心岡海口督軍扼守枕戈經年海防賴以完固復令覆勘瓊廉各海口悍賊次第殄除其剿捻回各　也同治五年四月捻逆張總愚牛落紅一股圍攻山東曹縣該故提督率老湘第一旗充富先鋒力戰敗之又屢敗竄賊於江蘇豐沛徐州唯寗等處七月賊分竄河南上察該故提督追至雙廟冐雨設伏邀擊逼賊鳧水洪河淹斃過半六年四月追　陜西同州朝邑捻匪大股七月自渭南新莊永樂鎭等處節次攻剿至興平吕家莊一帶擒斬無算十一月捻回合股十餘萬踞綏　州該州下游阻山臨水賊營踞其上游以百計我軍僅十八營殊以爲慮該故提督夜領軍伏　葦中朽　一畫夜　奇誘賊突起邀擊賊潰退黑夜窮追六十里立復州城七年正月賊擾直隸追至保定該救提督星夜馳擊彌月不收隊賊南竄跟至滹沱河殺斃淹斃賊衆甚多冬問由山西汾州追賊入陜搗毁懷遠縣大小理川各賊巢鏖戰六晝夜餐宿俱廢八年八月陜回賊目余彥祿馬正利敗竄靈州郭家橋該故提督由中路進勦踏毁砲堤基址綢繆相度不辭勞瘁查該故提督自從軍以來戰必　鋒　不顯身迭次受傷甚多大角爲虎門以外之山所入大爲海風及行營潮濕所侵觸發舊傷在廣東大病幾危請假回籍藍　不至在　病故年甫五十五歲時事多艱將才難得如　定昇者早奮戎行屢摧强宼洎應專閫之寄已爲身後之榮年力正强中道彫部臣竊　之兹據其舊部記名隄督劉立志舒永勝謝玉泰陶國安補用副將易文元陳萬興陶鼎及等臚陳該故提督戰功事蹟具禀前夾合無仰懇天恩俯准將已故　記名提督廣康瓊州鎭總兵陶定昇照軍營立功後積勞病故例從優賜卹生平戰功　蹟宣付吏　立傳並附祀於安徽陜西甘肅等省曾國潘左宗棠劉松山專祠以彰盡績出自逾格鴻慈謹會同湖南巡撫臣張煦恭摺奏　伏乞　皇上聖鑒訓示謹奏奉硃批另有旨欽此○○魏光燾片再棍噶扎拉參呼圖克圖所領徒衆經前撫臣劉錦棠癸明安插庫爾喀喇烏蘇廳屬八英溝地方訪呼圖克圖上年十月抵新疆省城與臣面商以該處不敷安插請飭由該廳並綏來　毘　處所添撥地叚俾　游牧　飭署庫爾喀喇烏蘇間知問鼎銘綏來縣知縣李厚琳察看兩方情形會同履看酌量指撥去後兹據該呼圖克　呈稱勘　庫爾喀喇烏蘇地西自八英溝起東至月牙台止五十餘里綏來縣地西自月牙台交界處起至東頭别道大梁頭止七十餘里統計東西長一百三十餘里南北寛五六十里南抵松樹根北抵山口戈壁爲界地勢聨絡水草豐盛便於游牧查與民屯無碍懇請撥給等清並據該廳縣會勘禀請照撥前來臣覆核無異除飭呼圖克圖將所領徒衆妥爲安揷並委員會立界碑外謹附片具奏伏乞聖鑒謹奏奉硃批該衙門知道欽此○○德馨片再臣案准兵部咨光緒十五年十月二十八日欽奉上諭各省設立防營如有更換管帶員弁並着　時奏　等因欽此欽遵　案兹查江軍水師右營營官南昌城守營花翎總兵銜留江補用　將郭子奇於本年八月十三日病故所遺事務委花翎補用總兵李茂乾接辦於九月十五日到防接管其自八月十三日郭子奇病故之日起至九月十五日李茂乾接管之前一日止所有右營營官事務委藍翎五品銜儘先拔補把總張友松花翎補用叅將謝定魁等會同辦理兹振統帶江軍水師營記名簡放總兵譚文秀移由善後總局可道詳報前來除批飭遵照外理合附片陳明伏乞聖鑒謹奏奉硃批兵部知道欽此○○沈秉放片再勞績保歸候補班道府人員應於到省一年後查看考核出具切實考語分别煩簡補用歴經循辦在案兹查有候補班前補用道袁東楨自光緒十六年六月初上日作爲該員到省之日起扣至十七年六月初四日止試看一年期滿例應甄别據藩臬兩司會詳前來臣覆查得該員袁秉楨才識明敏辦事果敢堪以煩缺留省補用除咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此 
 
