# 1918 - 236 - 4916359

 

Page 1

 
 
   
 
 

Page 2

 
 
時評 
[選舉總統（冷）]  
　　新國會之兩院已决定四日選舉總統矣雖然選舉總統之議案是否如期選舉總統時是否安靜選舉總统後是否承認選舉總統之結果於他日解决時局時是否有效皆與今日所謂選舉總統大有關係者也且勿論今日所選舉之總統果爲誰氏也 
　　夫共和國之選舉總統一盛典也今乃於此悽風悲雨之中行之已可慨矣况乎尚有種種關係在於其後乎我不能不歎息而致言日選舉總統 
[命令]  
　　八月二十八日大總統令陸軍總長段芝貴呈請任命白文寳爲陸軍第二十九師騎兵第一百十六圑第三營營長應照准此令 
　　又令陸軍總長段芝貴呈准奉天督軍張作霖咨公署軍法課課長單春淵回籍修墓懇請免職應照准此令 
　　又令陸軍總長段芝貴呈准奉天督軍張作霖咨请任命顔文海爲公署軍法課課長應照准此令 
　　八月三十日大總統令九月七日爲秋丁祀孔之期派内務總長錢能訓恭代行禮即由該部敬謹預備此令 
　　又令兼署财政總長曹汝霖呈請任命武濬源爲南京造幣分廠廠長應照准此令 
　　又令海軍總長劉冠雄呈請任命博順署軍法司審檢科科長應照准此令 
　　又令丁士源給予二等大綬寳光嘉禾章姜文熙方擎均給予三等寳光嘉禾章此令 
　　又令嚴鶴齡王景春均給予二等大綬嘉禾章陳宗蕃黃贊元高志忠均給予二等嘉禾章關霽黃寳楠張修爵王琨芳均給予三等嘉禾章鄭寳賢葛敬猷均給予四等嘉禾章此令 
　　又令劉道仁給予二等大綬嘉禾章余詒給予三等寳光嘉禾章嚴智鍾吳瀛志林顧儀曾均給予四等嘉禾章此令 
　　又令何守仁給予二等文虎章此令 
　　又令全紹清給予三等寳光嘉禾章陳禮邦給予三等嘉禾章此令 
　　又令士屋禎二給予三等嘉禾章此令 
　　又令北島多一給予三等嘉禾章狄瓅楊懷德給予四等嘉禾章此令 
[專電]  
　　北京電今日兩院開聯合會結果如昨電决定四日選舉總統某派言副座亦將於五日選舉（三十一日下午五鐘） 
　　北京電曹錕有定明日由保定南下説（三十一日下午三鐘） 
　　北京電哈埠日軍衝突案已結恤萬二千我兵由日恤二千無他條件（三十日下午七鐘） 
　　北京電吉軍孟圑撤退暫駐博克圖站候示因礙車路轉運吉督飭回哈埠（三十日下午七鐘） 
　　北京電日派兵守東清路橋樑山洞業與齋籐交涉允轉日政府仍由我擔任守護 
（三十日下午七鐘） 
　　北京電日軍在滿站行軍用票分一角至五元五種（三十日下午七鐘） 
　　北京電李閩督電浙陳肇英圑投南係吕公望誘惑携去大砲四機鎗五（三十日下午七鐘） 
　　香港電粤當局襲取雷故策派員赴瓊勸喻龍兵降南唐紹儀來電準一月内到粤李烈鈞携欵四萬元赴汕頭犒獎浙兵（三十日下午四鐘） 
　　香港電軍政府任吕公望爲浙軍司令駐閩助戰承攬賭捐之副經理起訴財政廳長楊永泰侵蝕欵項並誣指納賄（三十一日下午二鐘） 
[外電]  
　　倫敦電加拿大政府禁止運銀出口有執照者不在此例（二十八日） 
　　華盛頓電墨西哥邊界洛加爾斯之衝突案已和平解决美政府現以郝爾白羅克將軍管理邊務聞墨總統已派代表來華盛頓道歉（二十八日） 
　　華盛頓電駐華美國公使苪恩斯博士曾赴白宫晋謁威爾遜總統（二十九日） 
　　漢城電今日韓人羣集於鐘街初等學校爭買廉價食米午後一時米已售罄而未購得米者尚有六百人彼等大不滿意勢欲破扉而入軍警蒞場彈壓衆投石擲之並擊破學校之門及玻璃窗當場拘獲暴民三十人亂事歷兩小時始息（二十八日） 
　　以上路透電 
　　北京電段祺端將於今明日中通電各省述就職以來各種施設之經過及因西南諸省自前内閣時代起即擁兵抗命破壞統一不得已以武力促進平和之意俟總統選出即將引責辭職云云（三十一日） 
　　北京電本日開兩院聯合會出席者參議院一百十九名衆議院二百四十八人决議於九月四日午前十時開選舉總統會（三十一日） 
　　北京電因徐樹錚爲參戰督辦處參謀長之結果所有奉天補充隊第一第二第四旅圑及保定第一之四旅圑决定自九月一日起作爲參戰督辦處隸屬部隊此項奉天補充軍係徐樹爭曩以奉天軍之名義新招者最近得張作霖之允諾遂以此法安插之（三十一日） 
　　北京電政府命在贛省之皖軍速行前進救閩省方面之危急倪嗣冲覆電稱在吳佩孚問題未解决以前皖軍難以移動（三十一日） 
　　北京電得報告云現留保定之曹錕將於明日（九月一日）啓程南下（三十一日） 
　　北京電有副總統選舉將於選舉總統之翌日舉行之説（三十一日） 
　　廣東電廣東軍政府决議派冷遹或李烈鈞携欵四萬元賞給在福建方面投降之浙軍（三十日） 
　　廣東電參議院議長一席因王家襄不南下王正廷將遊美擬推舉林森（三十日） 
　　廣東電衆議院副議長政學會欲舉褚輔成民黨欲推吳宗慈（三十日） 
　　廣東電孫文系議員擬組織政黨推居正爲首領（三十日）　　奉天電東清鐵道教育主任希比精斯克及烏蘇里鐵道教育主任科拉斯卿以下五十六名視察大連旅順之教育狀態已完來奉皆感嘆日本教育制度之完備遂引起日本内地視察之必要忽而變更旅程擬將渡日因辦理護照手續爲難决先回國改期出發云（三十日） 
　　奉天電張作霖於二十九日召集軍界各要人開關於奉天軍出動北滿之會議其結果决由二十八師及二十九師編混成一旅出動云（三十日） 
　　東京電前於十九日以勅令公布之在外務省增置從事西比利亞經濟援助事務臨時職員於今日任命外務省參事官奥山清沼氏以外十二名爲外務事務官（三十日） 
　　東京電二十八日早有敵騎約百名迂廻於滿洲里東南約二日里之阿巴喀伊多與日本步兵斥堠衝突而在即耶拉伊諾爾守備隊之日本步兵主力赴援交戰約三十分鐘敵被擊不支向東北方退却日軍之損害兵士戰死者一名負傷者一名而敵軍又被若干之損害藤井支隊以掃蕩該方面之敵爲目的已派遣一部隊開往該方面矣又是日夕刻日本騎兵部隊佔領庫拉斯諾耶斯克伊滿以南不見敵軍而伊滿達喀兩鐵橋尚完全但中間之數小橋梁爲敵軍爆裂云 
（三十日） 
　　東京電巴西國駐剳特命全權公使堀口九萬一氏擬於三十一日由東京出發赴任（三十日） 
　　東京電二十九日夜暴風襲本州轉向東北地方京阪間之電信及電話被害頗多（三十日） 
　　東京電八月二十八日之兌换高至八億一千萬元貨四億一千萬元可示爲新記錄（三十日） 
　　東京電外交調查會俟政友會總裁原敬回東京後將於九月三四日開會（三十一日） 
　　東京電日本政府决計派飛行將校十三名赴意國各將校將於九月中旬啓程（三十一日） 
　　東京電佐賀縣相知木島（譯音）兩煤鑛突起暴動鑛工與派往彈壓之軍隊互相衝突因此斃命者二三人（三十一日）　　東京電日本外務省内將設庶務調查管理三部專辦關於西伯利亞經濟援助之事務以外務代表委員松田道一幹事松岡洋右廣田弘毅三氏爲主任（三十一日） 
　　東京電日本司法省參事官檢事等視察閙米風潮各地情形後於三十日全部回東京彼等之意見皆謂此次之騷擾其原因直接之動機雖在米貴然憤怒暴發户之跋扈以致激成變端亦其一大原因云云（三十一日） 
　　東京電青島守備隊中國中部派遣隊及中國北部駐屯軍之任期皆於九月期滿日本政府就於以上各軍隊將從九月起舉行全部交代聞擬從大阪金澤抽兵若干編制一混成營派往青島作爲該處守備軍（三十一日） 
　　東京電據日本政府當局接得電報云日前傳言日軍勒令在邊界之華兵將其兵營全部交出華兵不得已向後面撤退又云日軍强欲自任守備中東鐵路要求華兵撤退云云但以上所言全屬無稽之談蓋因言語不通以致時有瑣碎之爭執而有所爲者故意張大其詞遂造成此種謡言以冀得遂其私願耳（三十一日） 
　　以上東方通信社電 
　　東京電日本小倉騎兵第十二聯隊與加爾姆伊科夫所率之烏蘇里哥薩克騎兵於去十七日共佔領烏蘇里車站北方之烏蘇加資鐵橋又於是夜進至烏蘇里車站北十里之坦賀河在該處俘敵火輪一艘二十八日佔領伊曼車站現正向北進軍然除伊曼河坦賀河之大鐵橋外餘殆槪悉爲敵所毁壞修理尚須時日也云（三十一日） 
　　東京電東宫御所欲備列外國米標本已由濱尾東宫大夫奏請於昨日由井上知事獻上矣（三十一日） 
　　東京電日政府現正計畫發行國幣一億元其條件較前者更爲有利（三十一日） 
　　東京電捷克軍參謀長司巴捷克及西伯利亞議會議員百多魯夫二氏於昨日臨交詢社所倡起之午餐會由參謀長起述捷克族之歷史與目的而以感謝東海日出國之肯援助困　之彼等爲結次百多魯夫氏起演説曰不解俄之實狀者每觀最近之情勢而即輒謂俄之將亡於此紛擾中然余則以此爲建設新神聖國家之端緒日本之對俄宣言於我政府實爲非常之福音日本之多大援助必能脱西伯利亞人民於窮地云云二氏皆感激之情見有面（三十一日） 
　　以上共同通信社電 
 
 

Page 3

 
 
[戰電]  
　　倫敦電今晨海格上將報稱松末河南岸之敵軍夜間仍壓迫敵軍向東進發北岸至方台萊克羅瓦細萊附近夜間較爲安靜跨斯加泊河境之敵軍在維桑亞土瓦東南與東面波瓦里東面加夫萊勒附近反攻激戰後卒爲英軍所敗哇比西南英軍之前哨因屢受敵攻稍向後退英軍自八月二十一日至今共已俘虜二萬六千餘人獲砲百餘尊湯克砲車在松末河南北岸助戰甚力其勇績至可嘉尚（二十九日） 
　　巴黎電今日下午公報云松末河境夜有劇烈之砲火敵軍在勞蘭襲繫未獲效果法軍在香巴業襲敵兩次俘虜十五人陣線他處均頗安靜今晚公報云今日法軍在數地點所得之進步逾十基洛邁當克復四十餘村獲德軍所棄之戰品無算内有滿載輜重之火車法軍於瓦斯河愛恩河間巨維尼境激戰俘虜五百人美軍於此敗反攻之敵軍數次德軍大舉圖渡凡斯勒河亦爲美軍所敗（二十九日） 
　　倫敦電西歐協約軍自七月十八日至今俘虜之數已逾十萬獲砲約二千尊自八月八日至今英軍共俘虜四萬七千人獲砲六百尊（二十九日） 
　　倫敦電法軍大本營路透訪員今日下午電稱法國三軍戰於瓦斯河兩岸者現正密切策應向前猛進亨白將軍所統之軍已於今晨十時三十分佔據洛瓦容鎭滿白將軍所統之軍初次渡瓦斯河佔據左岸之摩蘭柯爾村特白萊將軍所統之軍已佔據加蒂尼東北開斯洛瓦叢林（二十九日） 
　　華盛頓電法境美軍消息謂今晨七時美軍攻擊蘇瓦松西北之德軍陣地於一小時内逹第一步目的美軍於夏維尼西北前進一基洛邁當餘目下多用炮隊作戰以期佔據高原（二十九日） 
　　倫敦電路透電社得悉巴卜末北面戰局未變英軍已攻陷巴卜末鎭進抵該鎭通至波蘭柯爾村之大路目下正在進逼該村（二十九日） 
　　瑞典京城電著名芬黨社會黨唐勒博士宣稱芬蘭白衛軍近曾鎗斃萬人其中多屬無辜良民又監禁二萬人帝制議案已由議會以七票通過反對黨不許投票當局視勞働界之人不啻奴隸議會工黨議員皆被非法下獄（二十八日） 
　　華盛頓電法國消息謂德國滿漢地方有抱産業革命主義者開會討論糧信問題到者六千人衆聞威爾遜總統之名皆爲歡呼獨立黨某員略述威爾遜總統戰爭目的加以良好之批評衆亦爲之歡呼該會會長不允以贊助之决議案付表决（二十九日） 
　　倫敦電美國工黨领袖戈泊士君已抵此間（二十八日） 
　　亞姆斯特丹電柏林發表之半官公報謂英國於二十二日照會德國謂德國如能將交换俘虜條約稍加修改英國即願簽押惟文中並未述及妥善解决中國德僑地位問題此爲德國簽押之條件（二十九日） 
　　亞姆斯特丹電德國各報勸女子踴躍擔任陸軍事務俾騰出男子効力前敵聞迄今募集之數不足一萬五千五百人（二十九日） 
　　倫敦電法國之美人創設專醫煤氣毒之醫院一所按全球各國目下尚無此種醫院（二十八日） 
要聞一 
[北京特别通（一九六）（飄萍）]  
　　何謂先决時局與先舉總統 
　　南北問題乎抑北方問題乎 
　　可憐一般無知之議員先生 
　　自所謂新國會者召集開幕以來多數來自田間不倫不類之議員先生頭戴禮帽胸掛徽章腰纏數十百紙之京津中交鈔票摇頭擺尾日惟以其主人鞭箠所指爲其言動之標準其中階级可分三等一爲奉承最高令而發縱指示者一爲奉承發縱指示者之命令而提案建議者最下則爲凑足人數專以其手與臀爲利器以戰勝少數派藉博主人之歡心而自鳴得意者至主人之目的究竟安在有利於國家乎有害於國家乎若輩絶不過問也雖其中不無一二稍明事理羞惡之心尚留幾希對於吾入亦每吐其良心之語然譬諸良家子女溷入風塵自不得不宛轉隨人勉承顔色傷心之事有不可爲外人道者所謂新國會之内容如是而已北京之報紙大半皆有黨派臭味之報紙也（此所謂黨派非政治學中所稱政黨之謂）最近對於時局之論載可分兩派一爲謳歌速選總統絶不希望時局之解决且以對内主戰之聲撑持現内閣之面子者其最佳材料則兩院議决之案及張作霖倪嗣冲等主戰之電報也一爲憂疑於總統之速舉以解决時局爲號召且以對内和平之論拔除現内閣之根株者其最佳材料則吳佩孚等三次主和之電及張敬堯自請罷斥之消息也論其裏面所謂先决時局云者質言之則先倒段内閣耳所謂先舉總統云者質言之則先倒馮總統耳一方以國會之多數黨爲武器以張倪等主戰之電及五督請速舉總統之電爲聲援一方以前敵將卒停戰请和爲武器以曹銀與長江三督態度沉默爲聲援旗鼓相當日逼日緊京津之間密布愁雲一經道破總統問題時局問題馮段兩派之問題也南北問題和戰問題北方内訌之問題也前次之段内閣以王范林戰而倒不谓今日命令范已復職王氏亦且起用而繼其後者乃有一攻下長沙最稱得力之吳佩孚並有嶄新湖南督軍張警堯幾蹈傳良佐之覆轍總合前後觀之一而二二而一者也雖然論其比較的是非段内閣之失政如此全國國民之痛苦流離如彼主張和平休戰解决時局吾人不問其心理如何不能不贊成之惟馮氏之不尚誠意弄其小策停戰令於前討伐令於後亦非足與言解决時局之人國民苟知此者要在發揮國民自有之能力耳後今日之參議院又將速舉總統之案通過準於三十一日開兩院聯合之會議定選舉日期組織總統選舉會矣選舉大總統在多數派不過一舉手之勞除反對派消極抵制不足法定人數而外徐世昌三字必有與大總統三字聯屬之一日然如名伶之懸掛其名於戲院但言擇吉登臺旣無戲目亦無日期徐世昌今方稱病自娱其寒疾不可以風也而謂兩派爭鬭暗潮劇烈如今日者徐肯貿然獻技耶徐一日不就職馮一日不卸肩段亦一日不下野未來局面似已顯然况大總統旣舉副總統即不能不舉雖某系某派之首領方欲爲緩舉副座之主張然有人不許其緩舉者又有人不許其速舉者彼緩舉大總統之主張公然言之者不過爲遠處湘境之吳佩孚國會尚可悍然行之也至於副總統則關係密切者即在津奉之間昨今且有各調重兵各聯鄰省以臨北京之風説前途黯淡豈可言宣可憐一般無知之議員興高采烈以爲吃着不盡富貴無窮在此役耳又誰計所謂（安福）所謂（太平）之皆適得其反也哉雖然愚不欲盜知言之名但願所慮之皆不中則幸甚矣 
[北系兩派激爭之内幕]  
　　在湘之吳佩孚三電主和軍情大變在贛之楊春普贊成吳之主張在閩之童保暄且有倒戈相向之説政府之對粤計畫本定由閩湘贛三路進兵今三路皆變政府當局頗爲焦灼究竟將來發展至如何程度無論何人皆難確斷姑就所聞彚列如下 
　　政府方面之布置吳電到京後政府已迭次籌議辦法二十九日晚段總理宅復有重要集議對於吳之通電有所準備聞决定兩種辦法（一）對於湘省現狀仍責令張督極力維持不得擅離（一）密電奉皖兩督徵求應付之計畫故昨今兩日外間又傳有張倪兩督復行來津開第二次會議之説也又聞政府電致曹經略略谓湘督電稱三師已向後方撤退請嚴切禁止又電張奉督略謂吳師長已撤退駐守湘南之軍隊希飭奉軍進抵湘南蓋非復命令直到處求援矣 
　　段總理擬自入府吳佩孚主和之電觀其議論恣肆足徵主張之堅决不撓而極力推重元首尤令段總理感觸百端據政界其要人談及此節谓總理擬於三十日入府晋谒馮總統面商關於此事之要略果馮段能會晤者或可有相當之辦法特恐未必成事實耳 
　　段之下野説政界消息段總理現已决定下野業已向人表示决心段希望兩院速舉總統一俟總統舉出後主持大局有人即行下野將來下野時即有一種表示志趣之宣言書或電報發表於外云 
　　倪皖督尚云平南皖督倪嗣冲於感日通電發出後尚有一極密電文專致段總理聞其内容謂此次前敵事變歸根究源咎在某方鈞座幸勿中其陰謀先言高蹈吾皖二千萬人矢必爲公後盾嗣冲只知平南不知有他云云吳師長態度之堅决如彼倪督持論之强硬又如此各走極端誠不知國事之解决果在何日也 
　　奉軍赴衡永换防張奉督二十八日由奉致參陸處電略謂頃據張督沁電開湖南情勢危急當即飛令奉軍暫編第一師長張景惠迅率所部開赴衡永除逕電湘督外特聞 
　　某使署參贊之中國時局評某使署參贊論我國時局云前敵軍官如此干權係一種自然趨勢猶憶去年督軍圑時代督軍可以逐元首王内閣時代督軍可以倒内閣故今日師長即可以逐其上官此例由督軍自己開之尚復何言 
[北滿軍事要聞]  
　　三十日政府先後接到吉黑兩督來電報告滿站日軍要求接防倘不退讓即生衝突我軍擬退駐哈爾濱各等語政府接到此電立開軍事緊急會議咸謂爲避兩軍衝突起見自不得不暫行退讓惟黑省軍隊已抵昂昂溪遽行撤退前功盡棄惟有仍令暫駐該處聽候交涉現已電鮑孟兩督遵照辦理矣 
　　中日軍事聯絡委員中國方面應派三人一爲大谷司令部已派出周家樹并隨員四名一爲關東都督府已派史久光并隨員二名一爲滿站藤井司令部尚未選派但上兩員雖經派出尚需電令章公使通知日政府是否承認俟得覆後方能確定故尚無啓程之日期至日本方面聞亦已派定平原大佐等於日前通知我政府該員等將於日内赴東三省軍署藉資聯絡矣 
　　中東路沿線我軍警備毫無疎虞日前中日兩方協議結果雖决定由我國單獨警備而據某方面密報海參崴協约各國領事及派駐該處之軍事外交人員近又兩次會議仍討論該路管理問題並聞結果已有回復霍爾瓦特管理原狀之决議一説其他軍事行動亦多决定 
　　孟吉督及郭省長請將中東路警備司令移駐海拉爾參戰督辦處已經照准至哈爾濱警備責任則責成鎭守使高士儐擔任並聞高使於三十日有電到京聲稱即日由省赴哈 
　　三十日孟吉督電稱日軍赴黑河者甚衆俄岸華僑與黑河僅隔一江如與激黨開戰發砲射擊殊屬危險乞迅飭國防軍扼駐江東屯口實爲要圖云云鮑黑督勘電稱頃於行次接到江省署電稱現在江埠兵單勢甚吃緊務乞仍照原議調撥奉軍兩旅務請先開一旅星夜抵江以備防禦 
　　二十八日謝米諾夫佔領卜爾扎車站布爾扎羅克兵敗退於烏尼河現焚毁橋樑拆毁沿途行軍地點之鐵路近日交戰時俄國軍官諭令騎兵一隊攻擊布爾扎维克干加孟里洛夫祇因部下未曾相隨故被敵人包圍該軍官揮劍殺敵八人嗣右臂受傷提鎗自殺 
[海參崴之戰電]  
　　字林報三十日海參崴電云以事勢觀之烏蘇里陣地之敵軍現全隊向哈巴羅夫斯克退走蓋日軍側面行動横截鐵路奪獲武裝火車兩輛先聲奪人而使敵軍確知日軍已入戰地矣協約兵從陣亡德軍官某身旁搜得一家書係上星期敵軍獲勝後所繕擬寄其妻者内言英法兵失利之情形且謂不久可望佔領尼古爾斯克由此察之日軍之出現於戰場蓋非敵軍當時意料所及也日軍騎隊近甚活動已佔據烏蘇里河橋敵軍未及毁之乘勝而進又佔領伊們江之大橋日軍先鋒隊進行之際未遇大批敵兵而重要江河復無重兵扼守可見敵軍殊不欲與組織完備之軍隊交綏今晨各協約軍隊連美軍在内已由斯瑪柯夫卡開始進攻一般藥觀派預料協約軍可長驅直抵哈巴羅夫斯克途中當無變端第沿途不乏固防之要塞而適軍未始不能拆毁鐵路轟壞河橋山洞以阻協約軍之進行焉謝軍由滿洲里出發迄未遇阻已行抵大烏里聞該方面敵軍主隊集於鄂嫩江一帶但該處消息不盡可恃自谢軍退入滿洲境後西部敵兵多已撤至烏蘇里陣地尚有赴貝加爾湖以拒捷克軍者故西部敵軍留存幾何其確數無從查知聞赤塔地方秩序紊亂暗殺搶刦時有所聞阿穆爾鐵路亟待修理雖不乏車輛然其與外貝加爾交通之價值業已大減據最近消息捷克軍之在貝加爾陣地者已沿湖東進行抵烏定斯克雖佔據烏定斯克鎭之消息尚未徵實但捷克軍屢戰皆勝重創敵軍則無可疑捷克軍顯欲併力扶助滿洲方面所佈置之攻勢聞過激黨與俘兵軍無紀律士無鬭志過激黨之不敢抵抗正式軍隊久在意料之中今果在烏蘇里河望風披靡委棄德奥俘兵而走矣敵軍缺乏砲彈除不久將爲協約軍所得之哈羅巴夫斯克兵工廠外别無接濟之源統觀戰局可謂大有進步烏蘇里敵軍逐漸潰散貝加爾捷克軍復能乘機進取惟敵軍可集合以阻捷克軍之進取外貝加爾者至少有二萬五千人而捷克軍砲隊騎隊亦復單薄以尋常情勢言捷克軍殊無獲勝之望所幸者協約軍參預戰事已予敵軍以精神上之打擊而孤立無援供給不足亦足涣喪敵軍之鬭志在今日若預言捷克軍於冬季之前定可已獲勝利殊未免言之過早顧捷克軍之機會今似較數星期前爲佳矣聞日本續調軍隊遣赴滿洲至於是否用於西比利亞戰地今仍在協約國討論中若照時事論之則捷克軍應得實力之援助俾可早日進取後貝加爾也 
　　路透社二十九日海參崴電云今日領事圑發表宣言通告衆人解釋其咨請軍事議會解除俄義勇隊武裝之理由略謂領事圑之有此舉動乃欲阻免政黨衝突致碍及良民之生命財産領事圑亟願消釋因二十五日解除義勇隊武裝而發生之事勢如有能逹此目的之辦法領事圑願採用之云云地方議會今强横行事愈增時事之困難今日地方議會拘捕海關監督以其服從霍爾瓦特將軍之命令也協約國宜採堅定態度否則將被牽入俄人政黨之漩渦目下各政黨莫不出其種種方法擬使協約國入其圈套一般輿情多謂在伊庫爾次克未經克復内地未經肅清以前爲保全海參崴安寗計宜即施行戒嚴令聞過激黨在納慶斯克鎭强令農人從軍加米柯夫將軍之兵偕協約軍騎兵於二十六日奪獲烏蘇里河完好之橋一座云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新參院通過要案]  
　　二十九日下午一時參院開會到一百十五人梁議長主席報告衆院來咨擬開兩院會合會並以議事日程所列之吕調元等張玉庚等鄧鎔等請速組織選舉總統會三案同付討論並謂擬於本月三十一日開兩院會合會諮詢有無異議衆無異議遂通過次提議胡鈞提出之修正國會組織法第六條參院選舉法第十七條案並以陳介提出之修正參院議員選舉法第八條案併付討論諮詢無異議議長先請胡鈞登臺説明主旨略有討論最後鄧鎔謂此係一種法律案請付法制股審查現審查會未成立請議長指定若干人交付審查衆各贊成遂由議長指定陳懋鼎蔡儒楷王世澂羅鴻年陳邦燮吳鈁蔣棻陳焕章郭毓璋杜俞陳瀛洲易順豫江紹杰江贊桑布梁善濟等十五人爲審查員次由議長請陳介登臺说明修正參院議員選舉法第八條之主旨有某某等數議員以該案未列議事日程不能開議議長謂已諮詢無異議鄧鎔請照議事細則提起動議變更議事日程附議者在十人以上議長宣付表决贊成者多數鄧鎔復請以本案與胡鈞提案併交審查議長以此付表决贊成者多數遂散會 
　　提議修正法律案附錄如下修正國會組織法第六條修正參議院選舉法第十七條（一）修正國會組織法第六條爲參議院議員任期六年每三年改選二分之一（二）修正參議院議員選舉法第十七條爲第一届選出之參議院議員於開會後依國會組織法第六條規定之任期以抽籖法分爲二班第一班滿三年改選第二班任滿改選嗣後每三年就任滿之議員改選之理由查參議院分班改選之法多數國家均用之以其存一部分之舊人藉資熟手表明參議院重保守之性質也惟分班之法各國不同有用每次改選二分之一者有用每次改選三分之一者有用每次改選四分之一者大抵各視其國行政上選舉上之便利而酌定之現行中華民國國會组織法第六條參議院議員任期六年每二年改選三分之一其酌中取法他國本無可訾議惟揆諸吾國行政上與選舉上之事實頗不便利蓋衆議院議員任期三年每三年改選一次若參議院議員每二年改選一次是本年參衆兩院議員同時選舉後必須遲之六年始再能同時辦理選舉其間數年參衆兩院議員選舉期間錯雜略無寗歳若本院修正國會選舉法第六條爲每三年改選二分之一將來辦理參議院選舉永遠可以同衆議院議員選舉辦理不過每三年衆議員改選全部參議員改選半部耳再證之各國先例若智利國若墨西哥國若北美合衆國之多數各州其上院皆係改選半數本修正案旣不背分期改選之性質又得現時行政上選舉上之便利他國先例亦有可徵謹依法提出兩法修正案請求大會公决提出者胡鈞秦望瀾鄧鎔錢葆青蔡漢卿 
　　提議修正法律案參議院議員選舉法第八條（原文）選舉以得票滿投票人總數三分之一者爲當選當選人不足額時應再行投票至足額爲止（修正）選舉以應出之當選人名額除投票人總數將得數之半爲當選票額當選人不足時應再行投票至足額爲止理由查參選法第八條原文係沿襲舊參法第七條而來惟上届參院選舉本以省議會爲選舉機關選舉人皆有定數故適用上尚無困難現行之參院選舉地方及中央各省選舉會之組織選舉機關旣經更變而選舉方法尚復因仍舊制圓鑿方枘窒礙遂多即以本届辦理選舉之事實而言如江蘇之各縣初選其選舉人數頗多在千人以上者依照三分一爲當選票額投票次數太繁非經月不能畢事糜費曠時官民交病更進以立法之精神言之尤失均衡之原則姑就初選舉例以明之譬如甲縣選舉人三十名應互選當選人一名僅需十票卽可當選乙縣選舉人三百名應互選當選人十人然非百票不能當選則其輕重之失當固已無待煩言至當選票額過高則希望當選困難實多尤爲初複選之共通障礙矣茲爲補偏救弊起見提出修正案如上是否有當敬俟公决提出者陳介江紹杰 
[新國會消息彚聞]  
　　速選總統案之進行速選總統案經衆議院議决移付參院參院已將該院議員提議之速選案刋入議事日程連同衆院移付之案一併於今日提出討論此事第一步須先開一兩院聯合會再由聯合會會商選舉手續並决定選舉日期最後方從事選舉至兩院聯合會開會日期聞已預定在本星期六即本月三十一日茲錄八月二十七日衆院咨參院定期開兩院會合會議决組織總統選舉會文如下衆議院咨本院本日會議僉謂查大總統選舉法第二條大總统由國會議員組織總統選舉會選舉之第三條二項大總統任滿前三個月國會議員須自行集會組織總統選舉會行次任大總統之選舉現距大總統任滿之期不過月餘應由本院會同參議院從速組織總統選舉會定期選舉次任大總統以符大法而慰民望并查照前例定於七日内開兩院會合會定期組織總統選舉會等因業經多數議决應即咨請貴院同意於七日内定期開兩院會合會公同議决組織總統選舉會定期選舉次任大總統相應咨請貴院開會議决見覆可也此咨參議院 
　　朱啓鈐辭參議員書敬啓者頃准梁議長電知本日參議院選舉副議長啓鈐當選爲副議長惟啓鈐現充中興煤礦公司總經理公司重新組織增加股本數百萬均係一手經營責任所關實難一日弛卸倘並騖兼營必負股東之付托缺席曠職終受院法之制裁再四思維啓鈐對於副議長一職勢難應選應请開會另舉無任企禱尤有請者啓鈐年來屏絶政治投身商業久已具有决心一旦見異思遷不但有負初衷而於個人道德實業前途及政治家在社會上信用均有關礙啓鈐議員一席應請一併准予辭職不勝迫切屏營之至此致參議院議長 
　　延長參議員改選時期案二十九日下午一時爲參議院第二次會議之期議員吕調元張玉庚鄧鎔等提出之迅速組織總統選舉會案凡三起所持理由皆相彷佛又胡鈞提出修正參議員選舉法案其要點所在爲參議員規定每二年改選三分之一則六年之中改選衆院全體議員者二次改選全體參議員者一次改選一部分參議員者二次共凡五次而兩院以同時舉行者僅一次耳故不若選舉參議員改爲每三年改選二分之一則每次選舉皆可與衆院同時舉行自選政上觀之最爲便利云云據個中人之觀察此案當然得多數議員之贊同 
　　梁議長之談話二十八日新聞編譯社員訪梁士詒君晤談詢以先决時局抑先舉總統之意見梁君答余對此不便表示主張余前次來京固爲急盼時局速决之一人近日形勢似乎稍變時局非數日内之所易解决觀於已往可以證明則選舉總統之遲速惟有靜待日内兩院之决定又詢以副總統問題報載君擬主張誰氏内容如何梁君答此項問題余絶對不能表示有所主張因關係國家甚大理應愼重因再詢梁君此次南行對於南北問題之觀察何若與西南各派曾有所接洽否梁君答余在香港各派確皆有代表來相商榷陸幹卿之主張與報載其由吳佩孚轉來之電相同大約政治問題儘有可以妥洽之餘地惟法律問題則因意見複雜解决甚爲不易云云 
　　收買議員之流言兩院開會以後於選舉正副議長之時羣情向背已可略見一班而日來某某方面收買議員之呼聲又起不但出諸中流社會之口一般市井流氓皆視爲一種奇貨可居之交易日往來於各招待所各公庽大肆煽惑於會議前途不無妨害當局者似宜注意偵察急籌息此流言之法也 
[三省新參議員之要電]  
　　致蘇浙贛軍民兩署電南京李督軍齊省長浙江楊督軍齊省長南昌陳督軍戚省長鑒收銷存土名爲製藥實則弛禁查蘇浙贛烟毒仰賴諸公大力幸告肅清今茲所爲不特隳諸公已成之功啓鄰邦背信之責仰且吾三省人民何辜復誘而致之黑籍邇日各方悲憤呼籲拒銷諸公惠恤黎元萬乞俯從所请尤盼堅執不渝用竟全功而保國信三省幸甚國家幸甚蘇籍國會議員藍公武段書雲孫潤宇王玉樹黃家璘韓世昌葛夢樸孫靖圻徐果人張從仁陸家薡蔣士杰浙籍國會議員黃羣林同吳鍾鎔蔣季哲周承菼潘補王行健沈椿年贛籍國會議員宋育德邱珍魏會英吳道覺熊坤劉樹棠熊正瑗黃大壎梅士焕葛莊同叩儉 
　　致蘇浙贛三省省議會總商會電南京省議會總商會浙江省議會總商會南昌省議會總商會公鑒收銷存土名爲製藥實則弛禁查吾蘇浙贛烟毒以官廳之嚴禁與夫地方圑體之共同稽察幸告肅清今茲所爲直是盡棄前功失信外人不必論試問吾三省人民何負於國家乃必欲誘而復之黑籍以爲快乎邇日各方悲憤呼籲拒銷同人等南望梓桑同深悲憤除電請軍民兩署嚴拒并由院提起質問外務望諸公一致進行不逹目的不止萬一呼籲無效則惟有聯合各縣圑體嚴爲監視其有以製藥之名行銷土之實者即予截留起訴法庭按律懲辦用拒大毒再風聞土商方面以大利所在不恤以鉅金買收反對之人滬上報館現已有受其籠絡者尤望諸公并爲注意如果查有此項事實則當嚴籌對付之主用警敗類不勝企盼蘇籍國會議員藍公武段書雲孫潤宇王玉樹黃家璘韓世昌葛夢樸孫靖圻徐果人張從仁陸家薡蔣士杰浙籍國會議員黃羣林同吳鍾鎔蔣季哲周承菼潘補王行健沈椿年贛籍國會議員宋育德邱珍魏會英吳道覺熊坤劉樹棠熊正瑗黃大壎梅士焕葛莊同叩儉 
[曹錕最近之態度]  
　　曹仲珊經略自津抵保以舊督署爲行轅文武屬員紛來晋謁星期一日曾出署檢閲軍隊一次連日天雨且因各處有重要電報披答鎭日在内簽押室辦公來客槪屏不見據督署中人傳出消息曹使日内尚擬回津一行再行南下但聞其致政府電則謂連日陰雨二十七日天始晴霽現正趕籌補充定於二十七日至九月一日檢閲軍隊事畢即南下之語並未提及來京入覲而政府某要人所談曹二十八日專電有日内來京面商要政之語復詢諸某某要人亦稱曹使確有來京之意至所謂補充者曹以直省軍隊不敷調配防務决意添募騎兵補充圑一圑並擬派陸軍部高等參議官馬仙洲君擔任圑長又聞大總統因吳師長等有對於文日通電發表主張事特命殷鴻壽將軍於二十七日上午九點二十分赴保謁見曹使並將由保赴衡向吳師長等接洽惟自吳師長等通電主和以來曹使業經去電婉爲解釋猶恐不能盡意特命赴湘之張永青副官便中赴衡州與吳師長接洽一切又聞參議院議員曹鈞即曹經略使之五弟於二十七日下午兩鐘前赴保定張總司令方面二十八日亦有感電分致府院略謂各方面催促南下之電均已閲悉苟佈置妥善芝亦願早日南行請轉告曹使并詢曹行期云云互相推讓之曹張究不知何日誰先南下也 
[張作霖回奉後消息]  
　　張作霖現對於巡閲使問題提出就任條件三項（一）不設國防司令將來應屬該司令外交事務即以巡閲使名義辦理（二）外交財政司法歸巡閲使監督（三）東三省奉天督軍由巡閲使兼任或推薦以上各項已向中央提出其所部奉天第七混成旅將由豐台黃村更進一步移駐南苑十五師所駐之營房第十五師則令移駐天壇此事業經商議妥協日内即可互相更换駐守矣又有電致國務院謂蕪湖本年秋收頗佳請在該處訂購軍米一萬包經過各關卡請飭令免税放行云云想又可照辦也 
[財政總長之避債病]  
　　需索軍費之電中央日必得數起近日劉川督電催欵餉子彈李奎元師長電催臨時軍費陳贛督電催援粤各軍軍費吳光新此次來京亦復請領軍費所要求之數爲三十萬元并須俟此欵領到後方能啓程回鄂曹使由保定轉來馮玉祥宥電略謂湘西重要各山嶺如天台山天平山奇山晋朝山天門山均爲敵軍占守縱不望恢復而激勵軍心嚴守原地自屬未可緩圖應請速撥三十萬元以便發還官兵欠餉等語參陸處將此電交財政部酌量先撥若干又政府前存四川賑欵五十萬元現川督劉存厚以川省軍需萬急擬挪移此欵暫作軍費先電囑張瀾就近向院部要求更自來一電促中央滙交具領兼財長曹汝霖於此事異常棘手又以近日政潮中所發生之某項問題多集矢於其身因之頗極懊喪據聞曹又有稱病不視事之表示并將於日内移入法國醫院暫避一切矣 
[外交消息彚聞]  
　　林日使之歸國日本林公使已决定於下月初旬歸國刻正凖備一切公使歸國後即由芳澤參事官代理公使職務該參事官月前因回國養病二十八日晚八時已偕其家眷歸京至林氏歸國原因表面稱係養病恐必有與日政府爲重要接洽之舉也駐京協商國公使將乘林公使回國前於下月初開一重要會議 
　　林日使介紹駐阿日使日本駐華公使林權助氏二十一日偕該國駐阿根廷公使中村氏造謁段總理會談約半時許聞此舉專爲介紹中村並無别故或則謂與某項派使問題不無關係　　北滿調查日員之出京日軍開赴北滿中日軍隊間頗有感情不甚融洽之處駐京日使特派駐京使館武員鈴木義雄氏前往北滿視察以謀中日軍隊之聯絡鈴木氏於二十八日已起程出京矣 
　　順利飯店之交涉案崇文門内有順利飯店者係德人經營之商店前者朱爾典公使曾以敵僑聚會店内密有陰謀各節商請中國政府代爲封閉當即由外部行咨内部飭令警廳密查去後日前廳查結果呈覆内部謂自向德宣戰以來敵僑行動監視甚嚴遷移游歷原所禁止京中止有一店可資敵僑之聚處迭次密查密聚陰謀各節尚無憑證倘即力行封閉未免不足以折服其心理應從寛大待人之主義以待敵僑正未可激於感情待之過苛等語闻内部已將警廳呈覆行咨外部據情答覆朱使矣 
[無線電話機借欵内容]  
　　軍事當局向英人麻克内無線電話有限公司定購最新式能通話一百二十華里之無線話機二百架計價英金三十萬鎊該公司承允於九個月内將機件運華裝置完竣中國則須聘訂英人專門技師教導實用各法該公司前由英倫派來之代表業與軍事當局丁某接洽其手續闻係與該公司訂借英金六十萬鎊合同除扣原價三十萬鎊外其餘三十萬鎊在最短期間内由該公司交付常年八釐行息分兩期給付由政府給予八釐金鎊通行國庫劵爲擔保還本期間則定由民國十三年起分五年清償惟將來一切機件修理及另購话機等項須與該公司合資辦理該合同正文聞已於二十七日由雙方正式簽字矣 
[對南軍訊之京聞]  
　　福建福建平和爲童保暄司令部所在地近有失陷消息二十八日政府接到官電亦有平和不守之報惟駐紥該處之浙軍司令童保暄並無電報到京又據院秘書某云政府曾於感日去電詢問李厚基李於二十八日覆電略謂童師一部不無變更但厦門尚有他軍維持可保無虞云云可見浙軍確有問題矣又聞李厚基於二十七八兩日迭有急電至京請電撥欵項二十萬元以濟急需而龍濟光所部之新振武軍爲亟於赴援閩省自二十七日起已開拔兩圑乘津浦路南下續有後隊出發均擬抵浦之後换輪至閩而閩督亦已派定專輪在浦守候 
　　陜西秦省近狀陳樹藩雖屢有電告皆非眞相據聞與陳爲難之各軍現已另改編制分地爲戰第一路司令郭堅第二路司令樊毓秀第三路司令曹世英第四路司令胡景翼第五路司令高峻第六路司令盧占魁舉子右任爲總司令將軍府參軍張鈁爲副司令以圖大舉圍攻省城誅討陳督郭堅現在　　一帶胡景翼由三省進至壩橋一帶張鈁現在藍田一帶互相聯絡聲勢頗張陳樹藩株守省城直同坐困前電所云欲赴固市鎭督師一節恐難成爲事實也 
　　湖南自前敵各將領通電主和吳佩孚復有即日離防之説前敵軍隊行動頗堪注目迄二十八日下午五時止吳佩孚仍在衡陽所來電報亦均自衡陽發出並未移動至駐在祁（祁陽）耒（耒陽）等前線各軍則兩月以來與南軍相约勿犯彼此陣地僅隔二十里互通聲氣并時有往來云 
[閩省之戰訊]  
　　閩省連城一帶刻經陳總司令檄令洪熊許各軍分由長汀上杭龍巖等屬三面夾攻原駐東隴之第一支隊李司令所轄各營曁韓江西岸關國雄一軍亦向黃崗方面同時進迫以分敵勢又敵軍圑長馬步雲沈柯等前與莫　宇部曲駐守饒平永定一役曾由沈柯自率一軍馳往援救及聞永定城已爲粤軍克復中道折回軍至小　爲鄧本殷部隊埋伏要擊損折極衆截獲戰馬四十餘匹軍品不知凡幾沈柯僅以身免現在饒平界首招集敗殘以備復進 
　　上杭數城向由第二支隊許崇智扼守本月初旬因奉陳總司令抽調多營協攻永定上杭兵力驟單敵軍大隊乘虚來襲上杭城内軍隊因軍略上之關係特將該城退出以俟後援其時各路大軍圑攻永定將下未下之際陳總司令恐分兵往救轉誤戎機遂飭上杭退出各營嚴守要隘以防掩襲至十號日許司令以永定城完全克復特將第二支隊勒兵回救上杭連日戰况極形劇烈距城十五里之長領腦鴨頭舖各陣地業由我軍完全佔奪大約上杭一地日内即行克復 
　　援閩軍第十統領趙光自克復永春後奉陳總司令檄令向安溪進發迭與閩軍唐國謨各部劇戰於德化大田一帶均獲勝利陸續將敵擊退於本月上旬完全克復安溪率隊入城駐紥並一面電請陳司令派遣知事前往治理一切 
　　粤軍報告捷電如下（一）頃接命令傳逹所所長葉舉十八日報告我軍自十六日正午克復龍巖後隨即派兵進攻漳平寧洋現漳平寧洋兩縣經於本日收復并權派熊副官子勳暫署漳平縣知事黃副官凱暫署寧洋縣知事以資安民仍請總座委員接理（二）接第一支隊李指揮蔭軒十六日報告本支隊與各部隊已於今日午刻將龍巖完全佔領斃敵甚夥各部隊奪獲軍械子彈及糧食無算本支隊奪得大砲一門快鎗數十桿子彈砲彈五十餘箱并鑄造子彈機器一副電報機一副（三）頃接命令傳逹所所長葉舉八月二十日午前六時報告敵軍自龍巖爲我軍擊敗後即退守適中上坪一帶扼據險要堅守待援并以保障漳靖我軍熊梁兩部及第五營追至適中於十八開始攻擊至昨十九日午時敵復大敗紛向漳州潰逃現我軍尚在追擊中是役斃敵甚衆所獲軍用品鎗枝子彈甚夥詳情續報（四）大埔行營電云洪部本日辰刻克復平和墟漾（五）大埔來電衆議院鑒捷報昨據許司令崇智十一日報告稱敵軍便入長汀約有一混成圑我軍蔣部於五日進攻此敵劇戰兩晝夜敵軍不支紛紛潰逃我軍遂於七日午後三時完全收復長汀是役斃敵數十名獲鎗二十餘桿各種子彈數十箱馬二㘘其餘軍用品無算等語合即電聞炯明删叩 
[西南軍政府之近訊]  
　　自伍總裁遷入軍政府後連次開政務會議重要政務次第議决現又定今日開第三次政務會議聞此會議對於各軍進行方略何如調動之法特别注意至海軍次長已决定以海圻　長湯廷光充任至海軍司令一職林總裁亦擬請湯擔任惟湯君以一身不能兼任三職向林總裁力辭現司令職務由林總裁暫行兼任矣 
　　軍政府内政部次長一席自各要人主張留此以攬賢才後迄今尚未派定何人頃聞某要人現頗屬意孫洪伊以孫資格閲歷均備委令擔任内政次長可無缺憾聞現正徵集各方意見俟衆論僉同然後提交政務會議决定 
　　軍政府自經非常國會通過改组後孫文早已咨照非常國會促辦交代并由財政員詳列各項收支表请其承認時非常國會即已開會議决承認軍政府所布告之收支表旋咨復孫氏謂須俟新軍政府正式成立乃可依正當手續接辦交代此事業見前報茲聞孫中山以新軍政府旣稱成立特派前代理財政總長廖仲愷返粤辦理交代事宜廖回粤先赴海珠謁伍林二總裁伍謂此事宜與岑春煊商酌如何辦理廖於十六日往農林試驗場謁岑請其定期清理一切交代手續謁岑後不得要領廖回寓復將非常國會咨復軍政府原案繕錄一份以公函咨照新軍政府請其尅日照非常國會咨文辦理交代 
　　李參謀總長烈鈞前自西林抵粤迭電敦促來省商决大計軍府成立後唐總裁以滇粤遥隔當此軍務倥　參谋總長一職萬難遥領因依軍府組織大綱舉定李爲參謀總長兼代行總裁職權李以南韶方面戰事方生控制須人不欲受職後屢辭不獲政務會議又加特任各要人紛紛電請就職李乃有效日之就職通電旋於二十二日在八旗會館舉行就職典禮門首高懸國旗軍旗衛士對立軍容肅然二門以内布置井井廓間置茶會席備僚屬之歡聚午前十時聯軍司令部軍官佐及參謀長僚屬整肅衣冠請李總長受禮李御便服自休息所出步至會議廳官長士兵一律行禮致敬李答如儀即對衆宣言曰今日爲參謀本部成立之期西南護法以來於茲一載僅乃有今日之現象不可謂非大幸吾人即抱樂觀似無不可然自鄙人觀覺今日西南局勢謂爲大好固可卽目爲危險亦無不可吾人苟以平日之决心與毅力奮迅以赴自不難逹吾人完滿目的不然則機會難常正復可慮鄙人抱此觀念故對於今日局勢只認定爲可爲之時而時凛六馬之戒諸君久相贊助獲益良多但願亦本此觀念努力以行爲公爲私時時　勉不使有幾微私念　雜其中則國事正大可爲願與諸君共勉之語畢各官長復行三鞠躬禮李乃退入休息所時各要人之來賀者已盈門矣十一時各官長同赴廂間茶會而罷省會聯合會前因時局危迫外患頻仍特通電各方面籲懇休戰聞陸巡使復電略以榮廷和平望切深表同情當前此和議發佈之先實在長沙北軍潰敗之後其時武岳籌防未固北廷佈置未週聯軍倘有黷武之心何難乘彼空虚爲先發制人之計乃一經三督以调人自任各議會以罷戰爲言卽謹飭前敵停止進攻載舟之師亦復折返區區苦衷諒蒙鑒察豈料中央陽託和議陰實進兵長岳旣得再攻衡陽湘難未寗再窺川粤是非曲直天下萬世自有公評茲承明教勉以大局爲重之言凛以兄弟　牆之戒敢不曲體諸公盛意苟利於國靡不贊同臨電不勝企盼之至 
　　聞岑西林現擬日間出巡察閲黃埔海陸軍學校及虎門長洲沿海各砲台虎門要塞司令潘其霑聞耗即飭牛山沙路上下横擋大角蒲洲各台將士連日加班操演以備校閲并與海軍各艦長聯同海軍學校曁番屬士紳等假座黃埔公園開會歡迎刻已先期佈置一切矣 
[舊參院議長改選消息]  
　　廣東通信云昨據參議院議員某君談謂風聞王家襄氏近以廣州國會業已正式開議不甘在京久居閑曹已由京赴滬並有擬不日由滬來粤消息以故遂惹起一般議員之注意大都以王氏係於六月十二日正式開會後兩個月以内尚未到院之人且又久已超過法定期限按照議院法第七條之規定是王家襄議員資格久已歸於消滅其議長地位又豈得尚謂存在故日來迭向各方接洽聞即將提出議案於參議院議長一席主張依法改選以維國會尊嚴云云惟據北京方面消息則謂王以堅持制憲主張與南方意見不洽故已自願聽其取消資格决不赴粤矣 
[粤省楊永泰彈劾案（平生）]  
　　日來社會上所最注意而資爲談柄者蓋莫如省議會之糾舉財政廳長楊永泰一事楊之押留山舖票商人梁泊偉其詳情已登載八月十六號本報中粤人好賭山舖票當時道路喧傳但知賭商被拿而已其評論此事者或嘉楊永泰之守正或謂楊永泰之好名别有一種言論則謂財政廳非不欲受錢因錢不能吞下己不舉發他人將從而舉發故被逼而爲特借商人以解責此三種言論紛紜莫衷一是識者已知此事之必有曲折日後或將弄大蓋楊永泰上台時已多有不同派者監視於旁紛紛肆其攻擊也 
 
 

Page 7

 
 
楊永泰本一趨時之政客於軍政府改組時贊助最爲出力楊又曾爲法政學生爲省會議員參議院議員人極微活當其接任伊始曾親到省議會宣言决不要錢以表明其操守之可信及舉發賭商之行賄似已能行踐其言然查其舉發賭商之始末頗多權術粤省之承捐商人與官廳一氣其積習已非一日而財政廳尤爲一大狡窟向來承捐商人其上場伊始必有公禮及至欠餉甚鉅請求緩追又必有黑錢官受之而不以爲恥商獻之而不以爲諱已成風氣矣此次山舖票賭商因欠餉而有所請求因請求而有所行賄其關説伊始許納廳長四五萬金而财政廳中有職員與之接洽一一皆爲應許故一次行賄若干二次行賄若干三次行賄若干迨旣收得數萬金又由財政廳職員與之應酬請賭商在酒樓讌飲觥籌交錯迨至酒已半闌出其迅雷不及掩耳之威遂呼特務警察掩捕之而去此種手段未免過於詭秘楊永泰呈文所謂爲不得已之辨法而外間人言嘖嘖則謂其借商人以解責者也但其中内幕若何非身與其事者不得其詳談者不過引以爲一時之話柄而已乃日昨省議會即爲此事提出彈劾楊永泰案業經全體通過其彈劾之通電亦已發表自省會有此彈劾又惹起外間一番議論或謂其爲受賄商軍動此必不確賭商現方破産斷無巨欵以爲運動或謂此關於黨派問題且有欲圖握財政權者伺之於旁此則較爲可信蓋粤省派别複雜省議會原爲舊國民黨之根據地而楊永泰爲舊國民黨員忽脱離而歸政友會且反牽掣其舊黨之首領而圖傾覆之此其爲舊黨所不容固在意中且楊之前任爲曾彦曾楊交代時粤中物議繁多當時謂楊欲攫曾之位而中傷之者有人謂楊善於理財而曾不識理財者亦有人究之螳螂捕蟬黃雀在後互相窺伺謀覬𧢢權位者固大不乏人矣一有話柄則乘瑕抵隙者紛紛而起在楊永泰爲岑西林軍務院舊人今岑之軍政府方開始辦事其倚重於楊者甚重斷未必遽解楊職然省會旣有此撤職之請財政廳長即無恙亦未免有失尊嚴其當財政萬難之時不得已始言加抽租捐發行彩票然此二事省會又决然作梗交議必不能通過不交議而執行人民又有所藉口而漠然視之其於財政不能生發則軍政又恐受影響此又楊永泰處今日之地位所極難者也 
　　省議員糾舉楊永泰之提議案如下議員陳巽簡劉佩書李鳳墀提議案云自西南首倡護法義聲著於天下凡我官吏宜如何守法奉公方無爲政體之玷本省財政廳長楊永泰自到任以來遇事專横罔知法治夫監督本省財政及議决附加人民負擔爲議會天職乃楊廳長凡一切籌欵如加抽租捐變賣公産發行彩票等案動指軍事範圍無交議之必要致使本會職權摧殘殆盡種種悖謬不勝枚舉而其最違法而有玷官常者莫如誘賄增賭釀成有獎義會鉅大贓案查此次贓案喧傳已久有交换條件如緩追欠餉及准令增收聯榜等類報章紛載並有科員經手説項人名人所共知即楊廳長扣留賭商之呈文其中虚與委蛇及曲爲周旋顯含有許多不正當之行爲在此是則賭商之敢於公然行賄直楊廳長有以誘之也許其緩追欠餉准其增取聯榜利之所在誰不趨之况在賭商乎故梁商等之公然行賄固罪有應得而楊廳長之誘賄尤歷古所無之官吏環球所罕之政體其自貶人格有失尊嚴孰過於斯此其應糾舉者一聯榜之爲害粤人痛恨已久爲向來所厲禁乃楊廳長不恤人言不惜違法始以聯榜之利誘梁商等以行賄繼則由己派人監收而公然增收聯榜爲粤人增一莫大之害歷前數廳長所不敢爲者而楊廳長竟違法而弛之又何貴有此違法害民之長官此其應糾舉者二且賭商梁有誠等並未潛逃旣拖欠鉅欵何時何地不可押追乃必謂絶之過甚希望已窮又密囑職員與之陽示允許此等行爲有傷道德抑亦無非飾詞爲下屬洗刷罪名也又賭商旣欠鉅欵公然向官廳行賄理應押追革商並交法庭治以行賄應得之罪其派員監辦有獎義會布告云一俟該公司將積欠餉項掃數清解後此項監辦名義即行取銷等語查其主旨若該商能清繳欠餉即可復業毫無罪也詎非有意包庇賭商不知行賄受賄律有明條乃楊廳長弁髦法律旣誘賄於前復縱賄於後因包庇屬員遂不得不包庇賭商此其應糾舉者三夫以堂堂官廳居然與行賄商人委蛇良久又惡知其中有無何項情弊縱無别情而官廳公然誘人行賄尚復成何政體本席對於楊廳長之誘商行賄以爲大失長官之資格而增收聯榜容縱屬員賭商尤爲違法害民爲此提議咨請督軍省長迅將不法之財政廳長楊永泰撤職查辦并案内行賄商人梁有誠等及該廳經手職員統交法庭盡法嚴懲以正人心而肅官常再有獎義會旣因欠餉而發生贓案近且增收聯榜違法害民應即遵照本會議决原案永遠禁絶無任賭禍復萌是否有當請付公决贊成人陳炳濂李濟源劉公冠陳俊朋容文鎭陳念典謝景濂李綺菴張星槎林商翼梁建候 
[藏番擾亂川邊之戰况]  
　　（成都通信） 
　　藏番蠢動已及年餘頗爲國人所注目然東麟西爪眞相難得茲有某君由戰地寄來一函述甘孜狀况特將原函照錄如下七月七號雲峯（邊軍劉營長）率八連向絨壩岔進發某等押運輜重於十一時起行至白利離甘孜三十里地方聞前面約十里地方砲聲隆隆未敢前進旋雲峯由前方歸來言伊等於十一時經過該地尖兵過時藏番并未開鎗及至本隊經過四面碉房鎗彈直射該番約有千人甚爲勇猛着某將報告擬就後伊又復上火線該番已將各碉房山口佔踞我軍先全在河壩隠避之地甚稀加以彼衆我寡連攻三次均未得利戰至午後八時因已晚始行退轉駐紥白利我軍陣亡士兵四名帶傷十三名官兵行李損失無算外雲峯之大旗因開戰時即將執旗之人打斃碉門亦未奪回自開戰後卽飛函請戴營救援該營於昨日午後到來今晨將出隊間忽得偵探報稱藏番前面派增馬隊百餘匹外有四百餘騎由後山繞去勢將攻甘孜雲峯聞報未敢前進萬一有失我軍歸路即斷當赴戴營面商共派兵四百名將白利以下渡口緊要碉房分紥設甘孜有幾我軍亦可救援分派後已十二時始行出隊戴營率兵百餘名由左山抄上作爲主攻雲峯由大這前進作爲佯攻第等仍住白利戰至午後七時匪勢不支將前面大小村落五處佔領并未收隊六小時又行出隊突來馬隊數百餘騎意圖衝擊我軍當同戴營分頭迎敵該番且戰且走至林冲地方（卽周副官被圍地）忽有藏番騎兵大隊將我軍圍困戰至十日午後六時擊斃番兵百餘名圍始解該番完全退入碉房我軍無大砲實難攻取即於是時收隊仍退駐白利十一號該番又來馬隊百餘騎在對山紥駐轟擊我軍因米逹過遠我軍並未還擊傍晚始行退去在前面十里之譜惟白利以上道路盡有碉房我軍旣無大砲又乏子彈昨特向鎭府報告請速添大兵大砲前來以圖進攻旋接朱王兩圑專人越山由絨壩岔遞來一函云六號被該番圍困後戰數日陣亡排長三員連長二員士兵數十名李營長邦鈞亦帶重傷尚未得大聖喇嘛寺側三水碉取得白利去必經之道因該地有亂石窖并云大聖喇嘛寺已投藏番該寺甚爲闊大有圍牆二道約有一丈餘厚朱王二圑帶有大砲一尊亦攻打不開周副官承平機關連長彭聚廷排長羅東林張司務長等約二十人押運獎品至林冲白利去只十五里卽被番圍困因我軍不能援應聞已繳械投番昨日砲兵全排長由絨壩岔越山逃出問以該處戰事云朱王兩圑雖有兵五連所帶之大砲因力量太小故碉房未能攻克且新募之兵見仗卽退故連排長傷已數名之多現各兵心多畏却恐不能得用該排長即於昨日返鑪面陳鎭府請兵救援該番如此猖獗者因内中有漢人甚多昌都投番卽有一千餘名並有外人從中調度所用鎗枝强勝我軍數倍並能自造子彈調度甚屬有方非尋常軍務可比幸我軍與戴營嚴將白利防堵甘孜尚不致有失鎭守府若不速增兵力恐難操勝算且再小覷番酋則甘孜糜爛更將不可收拾矣 
[衡州龍王遊歷漢陽之異聞]  
　　（詹詹） 
　　往昔航行洞庭者嘗云湖中有五大王異常靈騐即上年天津水災百僚恭祭之物也余過洞庭數十次習聞此語久矣然從未一覩聖顔終不能堅我輩之信不意天怒人怨之國内戰爭能使湘澤大王懷威畏勢顯跡於煙波江頭亦異聞也據稱先是夏曆上月中弦某民船由衡陽掛帆時有一鬚髮皤然之老者趁船赴漢僅携包裏雨傘各一事船主問所從來聲稱係衡州本籍人赴漢陽衡州會館訪友船主不疑且以鄉中長者待之沿途约行二十餘日飲食均如常人亦無别異洎將抵岸促客束裝編索舟中不見老者蹤影旋於艙底發見形似鰍鱔長僅尺許之活物一時舟中人咸以大王稱之焚香燃燭環跪船頭祈王爺賜福當由船主飛報漢陽東門外衡州會館會首復轉報全省水警總廳長何錫藩氏蓋何氏籍隸衡州常寗縣爲大王之鄉親且爲近今篤信神權之一人登時派役將自乘之四人肩輿抬至江干迎神入館一時哄動居民紛紛往觀摩肩擊轂途爲之塞其實無一能得見者因大王居於最潔磁盤中高供案上不令俗眼傳觀所以示崇敬防褻瀆也該會館自辛亥以還已停止演劇祀神之舉今因大王聖駕降臨破例連演三天以表歡迎之忱繇是武漢湘僑靡不親詣禱祝日來拈香上表乞符求籖者户限幾穿地方官碍於何廳長之情面未便禁阻又恐此事愈傳愈遠來者愈多或致别滋事端故尚在遲徊中嗟乎先民神道設教意在警通憑頑助益法令而今乃視爲邀幸祈福之具良可哂也 
[杭州快信]  
　　中行蔡行長以革除現水案現經官廳維持各界贊成鋭意進行分電各省籌畫現欵昨已一律答復旬日内可得四百六十餘萬之譜市上金融一時大覺圓活 
　　上海中國銀行昨解到現欵四十萬金已由浙行加援二十五萬元即日運往紹郡接濟現市並函請官廳派軍警沿途保護 
　　省會女子職業學校前因校舍不敷呈准前省長指撥花市路官地二畝以資擴充旋因該地距校甚遠迄今尚未建築現又據情呈請改撥已奉官産清理處撥指奎垣巷一百六十七號一等地交换即日動工 
　　浙江緝私统部向設馬坡巷現因房屋不敷辦公已准即日遷移謝蔴芝巷胡姓大厦 
　　湖州舊屬安吉孝豐兩縣交界區域山林邃密迭經绅商創設山林警察辦理迄無成效今春又因掘笋起釁與保衛圑衝突釀成命案現經安吉農會會長張畇電呈到省已促兩縣趕將辦理善後詳情呈報並奉部催尅速勿延 
　　天台勸學所長孫壽祺擅離職守潛行赴鄂事爲省長所聞已飭教育廳派員查辦 
[南京快信]  
　　聞康有爲昨日晚車已由寗赴滬陳某亦與偕行 
　　張勳之參謀長萬繩栻奉令特赦即匿跡津門昨有人見萬乘津浦車過寗赴滬 
　　張湘督派諮議　以莊來寗接洽軍事今日轉津浦車北上 
　　東海派來與李督接洽之代表吳某今日早車赴滬轉車赴杭 
　　浙省公署機要秘書王國鐸奉派入京昨過寗乘津浦車北上 
　　開抵浦口之新振武軍昨已全數轉輪運閩龍運乾尚留浦辦運輸事宜 
　　蘇浙赣三省紳民聯合組織拒土會刻正電商進行辦法 
　　海州鎭守使白寳山因剿匪清鄉事宜派參謀長錢家鷺來省請示機宜於今日事竣遄回海州 
　　僑工事務局已在下關覓定地點本月即行成立 
[地方通信]  
　　蘇州 
　　蘇民一再反對銷土政府收買存土指銷蘇省迭經各界電請南京督軍省長轉電中央收回成命茲又有吳縣省議員孔昭晋金樹芳陶惟坻錢鼎等公電南京督軍省長云鴉片流毒垂及百年前幸政府毅力决心禁種禁售禁吸期限届滿甫告肅清即戒煙丸藥亦在禁銷之列近忽收買存土借製藥之名引指銷之實並明定以江浙贛鄂四省爲壑四省何辜受此荼毒將來奸商公然包賣私土混銷流弊殆不忍言誘人犯罪貽鄰耻笑政體何存國信何在蘇省早經禁絶萬難承認謹合詞籲懇鈞座爲蘇請命會電中央取消前議不勝迫切待命之至 
　　水警沈區長來蘇駐松水警第一區區長沈葆義因所轄汛地浦東浦西一帶時有盜匪出没原有鎗划不敷分布擬欲酌予添製故特乘火車來蘇面謁水警二廳趙雲生廳長請示辦理聞沈區長今早已由蘇公畢返松矣 
　　新任常熟知事到蘇常熟縣知事張鏡寰奉調蕭縣知事遺缺經齊省長另委本署諮議葉祖修接任葉君奉委後即於昨日禀辭省長乘車來蘇謁見高等審檢二廳長及鎭道各長官請示一切機宜日内即須赴常蒞新云 
　　劉銘勳案和平了結南區第五分駐所巡官劉銘勳將賣報人徐榮卿掌頰後即行身死經人控告省署飭查飭查及吳縣公署提訊劉巡官屍母要求開棺檢驗等情迭記前報此案昨經縣署續傳審訊屍母徐黃氏供稱伊子榮卿實係因病身死並無别故請求免予開檢而劉巡官則稱該屍母前供伊子被我打死並要求開棺檢驗依律法辦今旣自行供明則理當按律反坐等語經裁判員諭以此案原告旣經供明請求免驗訴訟已不成立判令將案撤消至劉銘勳提出反訴亦卽駁回並派警將劉銘勳送交警廳此案遂和平了結矣 
　　吳江嚴墓之拒土電吳江各區辦事處各商會各教育會農會諸君鑒報載存土製藥吾蘇亦在指銷之列各縣貪利商民運動包銷吾邑亦不乏其人業經敝處聯合各圑體公電省署力拒文曰南京督軍省長鈞鑒蘇省分銷存土破壞烟禁紳民紛紛電拒側聞鈞座亦已彚案電陳中央惠政及民端在此舉乃竟有本縣陳明德其人甘冒不韙登報聲明包銷全縣實屬淆惑觀聽仰乞明定辦法以釋羣疑並令行吳江縣查禁迫切待命云云素仰貴處會熱心公益而本邑烟禁功敗垂成定必維持尤力尚祈一致進行共圖抵制務使賣土奸商不敢托足於其間以毒殺我同胞全縣幸甚吳江縣嚴墓辦事處市教育會商務分所程世瑞王徵壽施宗潮鈕善方祥茂叩艶 
　　桐蔭園之擴充盤門日租界地方偏僻素向冷落今夏自桐蔭花園開幕後一時紅男綠女連袂而來冷落地方一變爲熱閙市場即車馬等營業亦莫不利市三倍刻聞該園又聘俄人克浪配君及美麗夫人於陰曆八月二十六日起開演各種奇術想各地之往觀者定較平時爲尤甚也 
　　松江 
　　收買螟蟲之進行縣署根據螟蟲考查圑圑員吳步蟾顧吟香之報告及省委史樹章李　賓之督促令飭去歳蟲災較重之楓涇五庫小西涇小崑山四市鄉自治委員先行設局收買自開辦以來至本月三十日止僅卵塊一項已收足一千二百餘萬個初時鄉人持卵塊求售者每個由局予錢一文近因來者愈多已減至每十個予錢一文核計經費前後共用去二千餘金縣署因其爲數較巨他日報省時或遭駁斥爰卽商請省委史君共同負責已由史君允可現在除楓涇等四市鄉已經設局外其他如官紹塘吕蕩兩鄉亦於二十九日踵請撥欵收買並聞官紹塘自治委員周鐵橋已於二十九日開買當日即墊用洋五十餘元故三十日即向縣署領去洋二百元此外更有人向四鄉收集後抬送城内警察第一分駐所然後要索代價者縣署對於收得之卵塊因其極易孵化現擬每三日焚化一次第一批已於二十八日在署前空地焚化是日計燒毁卵塊六百餘萬個笔二批定本日續燒燒時並擬將實在數目榜示通衢以昭核實 
　　試種美棉之續聞本邑縣農會農場及縣立第一高等小學校校園今春均植有美國棉花枝幹扶疏成績均極優美而第一校因地力較勝更爲肥碩每株長三四尺葉大如桐幹巨盈把放花六七十朶結實三四十枚該校附近並無種植土棉之地可望不致因花粉夾雜而變種預計秋後可以大穫現該校校長錢魯詹擬定期開放校園供人觀覽而資提倡云 
　　奉賢 
　　松鹽封閉之反對北京鹽務總稽核處近以松屬各鹽場收數不旺聞於九月起一律封閉不准曬鹽沿海一帶民心惶惶奉賢孟知事據各紳士公呈以此事關於地方治安及海民生計召集全縣士紳籌擬辦法均以沿海地方遼闊民風强桿械鬭之事時有所聞若一旦絶其生路即用軍警彈壓恐鋌而走險隠患無窮於地方治安前途殊多妨礙現經孟知事電省力爭並由全縣士紳聯名具呈請軍民兩長迅賜電部維持原狀以安人心茲將縣電探錄如左南京督軍省長鈞鑒松鹽産銷歷數千餘年板户數千人口數萬大都無田可耕賴鹽以活忽予封閉非惟失業可憐且海隅强悍動起風潮扼吭奪食以死命鋌險斷非軍警所能彈壓據沿海士紳公呈以灶民生計可憫地方治安可虞迫請咨部取消前議確係實情不敢膜視除詳呈外謹先電禀乞軫念民依立賜電部維持原狀以安人心地方幸甚奉賢縣知事孟廣悌勘叩南京李督軍齊省長鈞鑒松鹽果廢沿海數萬灶丁生機頓絶禍亂必起聞丁恩亦慮有風潮乃以十萬元爲督軍省長維持費如公明逹寗肯殘民命以博虚餌况海濱遼闊防不勝防梟匪乘之迭起騷擾松民無安枕矣窮黎託命於公地方秩序亦惟公是倚懇電部力爭勿以民命爲嘗試地方爲孤注迫切籲陳伏祈垂察舊松屬公民雷奮等七人公叩一南京督軍李省長齊鈞鑒聞丁恩氏議廢松鹽松地沿海土客雜居以沙場爲恒産鹽板爲生涯遽聞苛令必洶起抵抗藉曰用兵我軍民長官寗忍驅十數萬無辜奪之食而又戕其生乎鹽板果廢斥鹵餓殍皆地方之憂如謂運销松鹽損失數萬寗屬小縣及税所有收不抵支者豈因此廢去縣治及税所乎我軍民長官勤卹民隠懇電致鹽署立予取消安靖地方保全民命頌德無量舊松屬省議員沈惟賢葉理封閔瓛朱祥绂黃申錫朱世瑾盛元音同叩 
　　南通 
　　乞免布税土布免税早經國務會議議决全國常關無論在海關五十里之内五十里之外均應遵令停止收税通崇海泰總商會因通知崇各分關違背院議尚未停免土布商人迭次至會質問日昨函致江海關馮監督請即頒發免税單通令通如崇各分關尅日停止收税以維貧民生計 
　　拒絶烟土通崇海泰總商會近爲澄清烟毒計昨特函邀地方紳商農學各界到會研究抵拒方針聞已擬就電稿聯銜拍發寗垣呈乞督軍省長轉呈中央取銷原議 
　　惡症流行日來天時不正乍熱乍寒城廂一帶已發生一種署涇惡症流行極速罹之者均不思飲食頭暈作嘔其重者咸有性命之虞騎岸石港兩區尤重 
　　鎭江 
　　創設初等小學公民楊雲等以教育普及爲當今急務鎭郡學校雖已林立大半收取學費貧苦兒童仍屬向隅茲特集合同志各自捐資創設初等小學校二所惟經費有限不得不力求撙節擬以城内紅梅閣内之餘屋作爲校址俟禀請縣知事核准後即行開辦 
　　積竊不應輕縱滬寗鐵路查票員沈君前在車查獲用迷藥害人之匪徒解請重懲後近日又在三等車内查獲積竊寗波人　才一名並搜出贓洋數十元一併解由車務總管飭交鎭江鐵路巡警局從嚴訊辦不意鈕巡官從輕釋放事爲車務　得悉以該犯在車屢次行竊有害行旅此次破獲不應輕縱　巴　令　巡官將該犯嚴辦矣 
　　嘉興 
　　定其會議拒土辦法嘉邑自治會教育會農會三機關爲拒土事特定於九月一號下午假座前秀學明倫堂開會集議對付包銷土商方法以維烟禁業已通告各界届時蒞會與議矣 
　　東塔寺前發現浮屍東門外東塔寺前河内於三十號下午發現女浮屍一具年約二十左右服裝係北人裝飾身上並無血跡惟腰部頸部似受重傷想係被人毆打推入河中者現經該處圩甲坊正報縣請驗 
　　杭州 
　　反對指銷存土消息南潯鎭商會電吳興縣公吳興縣强縣長鑒浙省煙毒首告肅清政府不省飲鴆止渴之危言忽有製藥行消之過舉流毒所極直欲驅我人民再入陷阱前經電呈軍民兩長請免指消已蒙彚案電部力爭竊謂人民服從政府要以命令爲標凖此種倒行逆施政策政府亦自反不縮未有明令公布人民即可認爲不生政治效力敝會據是理由請求鈞署示禁包銷並令所屬警察嚴重執行俾徇利忘害之奸商有所憚而不爲闔邑人民馨香祝之敬候察核覆示施行南潯鎭商會宥又旅滬鉅商虞洽卿復杭總商會函云昨奉惠示及電稿警告仰見造福桑梓除害務盡之至意敬　莫名此事滬上進行最切近者爲敝處同鄉會報載各節諒在洞鑑此後如有進行條件尚祈時錫南針以匡不逮是所企禱 
　　革除現水消息省垣錢業董事倪幼亭宓廷芳等以現水之升去以銀根之多缺及商用之旺稀爲評定之標凖現在官廳命令杭紹甫各市現水限十日内革除萬一商用奇旺銀根枯薄不加升水則欵無從籌集此時銀行方面能否撥欵接濟此與市面前途大有關係因於三十日公同議决即與各銀行行長妥爲磋商一切善後法又聞杭州中國銀行自奉財政廳令革除錢市現水着手進行頗著成效滙水自百五十元續短至今日僅十餘元並令錢塘會稽二道尹及鄞紹二縣知事切實辦理擬將杭寗紹三埠現水限十日内革除市上缺現由中國銀行接濟自令之後各商業亦均無異議茲聞中行蔡行長以紹市花用甚旺日需現欵五六萬元且甬埠現底亦乏故特向申行籌辦現洋一百萬元即日將運往甬江及分運紹興以備接濟並聞省署擬即明令指定限期將杭寗紹三埠現水曁滙水名目一律革除以絶弊端 
　　漢陽 
　　漢陽兵工廠試演新砲漢陽兵工廠近又製成新式五生七大砲十數尊業由該廠劉總辦慶恩將製成砲數及試放日期呈報陸軍部並請咨逹在案刻鄂督王子春氏接到部咨已轉令漢陽縣知事陳作霖出示曉諭於八月三十號在縣局赫山（距城十五里）地方實彈試和如遇風雨順延一二日届時附近居民勿得誤會驚惶云云 
　　天津 
　　津海一帶土匪之猖獗津海所屬南皮鹽由慶雲滄縣四縣年來土匪蜂起所搶之案每歳多至百十餘起近忽來大股土匪約七百餘人均服灰色衣持新式鎗械分住於南皮盧關滄縣堤東莊石橋莊鹽山縣之馮家汙姜家汙周家窰慶雲黑龍村孫店等處各於附近肆行搶掠毫無忌憚自七月十三日至八月六號而四縣所出搶案已有百餘處之多而盧山所屬蔣家圜田莊二處鎗傷五人所三人擄去五人滄縣南皮所屬鳳　店盧關附近各處均被搶掠擄去人十四名聞已贖回五名而鹽山原駐有巡防兵一營滄縣南皮慶雲亦駐有巡防兵皆坐視不救而附近居民大都夜間逃至田内以避其鋒風聲鶴唳雞犬不甯矣 
雜評一 
[四日之選舉（默）]  
　　總統已定期四日選舉矣是速選與緩選之爭速選派已佔勝利也戰派主速選是亦即戰派之勝利也 
　　然而速選與緩選之爭末也要點在選舉之人物耳故選舉之日期雖定而總統之爭仍未定且因選舉日期之近而爭將益烈此四日中之競爭將演成若何變態正未可料况乎總統之爭縱能安然經過總統安然産出而和戰之爭依然存在爭總統而又失敗者則必出全力以爭和戰之最後一幕然則爭之前途寗有已時耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國自由國債將在滬開募]  
　　大陸報云勸募美國第四次自由國債之各幹事部主任已於三十日晚會議時擇定一俟各部主任擇定助手及與本埠各銀行接洽後即將在滬開募不稍延緩 
[美紅會購辦海參崴用品]  
　　英文滬報云駐滬美國紅十字會書記尼古拉斯氏接海參崴來電謂西比利亞醫院仍急需臥具故該會辦事員日來備置被褥等物頗爲忙碌不日即將運出海參崴紅會所需之汽車今已有人捐助三輛美國青年會戰務幹事部已撥欵美金洋二萬五千元交採辦員在滬購辦各物供西比利亞青年會招待兵士帳幕之用現擬購紙烟二百萬枝蘇達麵乾二十萬及照相運動影戲機等物儘速運往海參崴 
[日本皇后號郵船之行蹤]  
　　大陸報云興昌公司之日本皇后號郵船三十日下午駛離神户星期一日晚間八時可抵吳淞定星期二日晨間開往香港 
[江寛被撞案行將開審]  
　　英文滬報云江寛沉船案由海軍部派專員至滬開審已誌前報茲悉開審日期約在九月十日左右其地點乃在江南製造局新造之海軍公署承審員共七人五爲海軍軍官二爲文員文員爲許秦二君該法庭有傳訊證人之權判决後不再覆審 
[犯案葡人越獄消息]  
　　文滙報云據香港某西報載澳門消息上海股票大騙案之葡人迦尼諾氏已由獄逃逸但此説尚未徵實 
[拒土問題之近訊]  
　　江蘇淞滬警察廳訓令各署所隊文云案奉松滬護軍使令開據上海市經董趙履福等聯名禀稱聞有人運動將存土行銷江浙贛鄂四省查政府禁烟何等嚴厲近年烟毒漸消除豈容巧立製藥之名陰隳禁烟之令我軍使疾惡如　必不使上海人民重淪苦海連日父老子弟奔走震駭咸懼大禍將至不敢不迫切籲懇迅賜嚴拒行銷一面令飭警廳加緊查禁以清煙毒是幸等語稱前情合亟令行該廳仰即遵照飭各區署一體查禁勿任流毒地方是爲切要等因奉此除分行外合亟令仰該署所隊一體遵照務須切實查禁勿稍疏怠以清烟毒是爲至要切切此令又令四區一分駐所文云案奉松滬護軍使署訓令内開據閘北市經董錢允利禀稱存土指銷貽害甚巨現有人在本市設立機關藉製藥爲四圖專賣之利全市公民憤激萬狀懇爲查明呈請禁阻勒閉前來茲經詳查是項機關確已租定本市蒙古路二百五十號門牌房屋内部業經組織完備惟尚未懸牌營業而已竊思閘北一市係屬特闢商埠處處毗連租界觀瞻所繫實未便留此不潔之玷况且人心憤激恐將來釀成意外之慮除電呈督軍省長外爲特不揣冒昧備函陳請務乞鈞使俯察輿情迅賜轉呈中央重申禁令以除流毒一面令飭淞滬警察廳速將該機關勒令遷移出境　滋異議無任迫切待命之至等情據此合亟令行該廳長仰即遵照轉飭該管區署認眞查禁爲要此令等因奉此合亟令行該分駐所仰即遵照認眞查禁是爲至要仍將辦理情形具復核奪切切此令 
　　寗波旅滬同鄉會致四明公所函云四明公所董事先生公鑒敬啓者運銷存土一案自本會拒絶以來迭接本省督軍省長會稽道尹甯波警察廳長鄞慈鎭奉象定南田各縣知事内地商會自治會函電一致贊成可知袪除毒害人同此心伏念我四明公所爲吾甬圑體最大機關名聞中外久矣事關國恥當爭人格應請諸公奮起聯合進行共謀抵抗務絶根株爲此具函奉逹即希察照施行實紉公誼此請公安 
　　邑紳江確生對於存土製藥指銷江浙贛都等省一事曾經函電请政府收回成命茲復邀集同志設立全國禁烟大會其宗旨以房屋不租土商爲治標法苦勸同胞切勿購取洋藥爲治本法聞不日即可成立云 
　　基督教上海傳道聯會同人以曩時禁烟起點係由熱心教士在英國議院痛陳華民受毒之慘乃由國會力請政府注重人道保持公法允予轉咨華政府訂商條約得以掃除毒害今忽聞有存土製藥事將發生恐煙禍復萌未便緘默特定明日（二號）四時在會所集議對待方法以維约章而除毒害 
　　三十一日字林報載北四川路一百四十三號西人梅森氏投函曰前讀報知北京各國人民開重要大會以期提倡中外人士反對官賣鴉片之熱力並设法襄助以打銷蔓延漸盛之鴉片貿易自余觀之不願見鴉片貿易復活並願竭其棉力襄助剗除烟害者上海定不乏其人抱此善念者不限於一國之人亦不拘於一部份之人余未審現在上海有無一種機關俾志在除毒者得發表其意見並集合其力量以爲北京同志之後援如其有也則閲報者多願知之不僅余一人已也如上海無此機關則余敢請海上同志願集議討論如何扶助中國銷除烟害之策者惠書賜教寄交北四川路一百四十三號可也 
[反對運米出口之消息]  
　　吳淞商會請嚴申米禁電云南京督軍省長財政廳長實業廳長鈞鑒蘇省頻年荒歉民食維艱近傳政府忽有指開米禁以應日本乞糴之求影響所及奸商囤積米價騰踴萬一蘇省禁令果弛則蘇民生機勢將頓绝淞口輪船交通洋船　集平日牟利船商假借護照希圖影射出口者在所不免現在暄傳弛禁各口私運米石弊資益復滋深用敢電請鈞座嚴行拒絶重申禁令飭行海關局所嚴密稽查以維民食吳淞商會會長孫汝俊等叩　 
　　上海泰晤士報略支上海新組織運米赴日之公司其發起入爲前充財政總長之王克敏一般米商以爲此乃官辦公司頗爲憤恨某米商昨爲記者言上海米價每石漲高九角左右實由運米赴日而起米店非慈善機關進本旣昂自不能不保護其利益其結果國内食米者深受其害矣推究禍始則不能不歸罪於運米公司之貪心實則此種公司不應許其設立而公然以運米赴日爲宗旨之公司尤所當禁聞上海當道已諷示該公司令其收歇此説不知確否衆意該公司得有勢力者之奥援不易打消但若上海米商合力行動則亦未嘗不可使之退避也今食米最次者每石尚售七元二角彼月得十餘元之進項而家有數口者處此米貴如珠之時日眞不易支持矣 
[護軍使署之特别會議]  
松滬護軍使署連日接到中央及各處萬萬火急密電不下二十餘起均係極關重要昨日（三十一號）上午十時許即在軍署召集特别會議凡師部上級官佐均與列席議畢即由機要處發出密電數通關防極爲嚴秘故内容如何未能詳悉 
[龍軍赴閩過滬續誌]  
　　龍濟光所部振武軍百餘人由香港乘輪來滬暫駐泰安棧候船往閩已紀昨報茲悉該軍隊抵滬時本擬即乘便船赴閩迨帶領該軍之盧軍官與某軍界接洽後因有某項關係須在滬稍待且因商定之某公司輪船尚未抵埠故盧等現定在申稍留數日並於昨日將來滬候輪情形電告龍濟光查照聞該軍隊所需軍械已由龍預向奉軍商撥交津浦車運至浦口由靖安艦於日前裝運新振武軍赴閩時帶運前往故此項軍隊徒手由港轉滬往閩俾充新振武軍鄉導會同閩軍攻粤並聞龍亦將於本月中旬南下赴閩督戰業已遣派其姪運乾先赴浦口照料輸送軍隊事宜事畢後即須來滬往閩籌備龍之行轅云 
[請止駐潮滇軍索欵之來往電文]  
　　廣東各會館昨接潮陽縣保衛圑曁紳商學界來電報告滇軍在潮勒捐地方糜爛已電該軍領袖制止請爲援助是以於昨日邀集旅滬全體同鄉在洋行街潮州會館開會楊小川黃少宕等均蒞會籌議後决定電陳廣東軍政府請爲澈查茲將來往電文錄下 
　　來電分送潮安滇軍方總指揮夏旅長鑒現有貴部牛委員幼成林樂學等來縣藉名勸捐派兵荷鎗住宿居民商店被騷擾者數十家甚至拿人拘禁商民岌岌地方不安乞急電制止撤回以維治安潮陽縣保衛圑曁紳商學界代表陳名成等謹叩 
　　去電廣州軍政府政務總裁岑伍陸唐唐孫林諸公莫督軍省議會并轉李參謀總長方總指揮潮州潮梅陳督辦曁諸公鈞鑒靖國滇軍駐潮各部强向住户索欵甚至派兵荷鎗坐索拿人拘禁脂膏已竭而需索無窮此種奇慘情形潮陽更甚人情憤擾民不聊生岌岌不可終日伏思靖國名義何等正大當事諸公本意護法救國所以福利民生乃部下蠻横騷擾一至於此必爲各總指揮聞而駭詫更爲鈞座所怨歎而髮指者也務懇急電該部嚴令立即認眞禁止如係冒名即請重辦肅軍律顧名義安閭閻即以挽人心國民幸甚共和幸甚旅滬廣東全體紳商公叩 
[重定土布減徵海關税標準]  
　　上海總商會昨接北京農商部第七二七號訓令云爲令行事案准税務處咨稱查上年四月間曾由本處核定土布標準六條以爲各海關對於土布減徵出口正税及免徵復進口半税之準則已通令各海關遵辦在案嗣因各省土布織法間有不同前荋標準尚有未盡適宜之處迭據各處土布行商呈請酌予變通本處爲便商起見復經令由總税務司轉令現充修改税則委員會副主任税務司賴變洛將前項標凖應如何變通盡利在滬詳加研究茲據該税務司體察商情另擬標準四條由總税務司轉呈核奪前來本處查該税務司另擬之土布標凖四條係按布之粗細酌定範圍自較原訂之六條更爲簡便易行應即發交各海關一律改照辦理惟此次改用之標準四條仍專爲各海關對於土布減徵出口税及免徵復進口半税而設其土布納内地税釐案内由貴部提交國務會議議决採用之標準六條各常關仍應照舊遵辦與此案無涉除分行外相應抄錄另擬土布標準四條咨行貴部查照轉飭遵照等因前來合行抄錄重訂之土布標準四條令仰該總商會轉知各商遵照此令附抄重定土布標準四條（一）經紗每英寸不能逾七十條之數緯紗不能逾六十條之數（二）織布之法不能用斜紋布織法並不能用花架織法（三）織布不能用絲光線（四）如經緯之内或經或緯一有用雙線者則每百斤徵税一兩二錢五分如經緯俱用雙線者則每百斤徵税一兩五錢 
[再誌豆麥行空盤貿易之失敗]  
　　南市洪昇碼頭裏街長和泰豆麥行虧欵倒闭已紀昨報昨經各債權人聯名投上海地方審判廳並淞滬警察廳禀控該行虧欠十餘萬請求飭提執事楊家炳楊樹森父子到案追究並要求派警蒞行看守云云聞此案已由商會出而調查該行存貨並外欠若干以憑辦理云 
[松江輪船失事五誌]  
　　此次太古公司之松江輪船在汕頭左近洋面失事業已全船沉没所運搭客未傷一人惟所運貨件雖經打撈十不獲二詳情已迭紀前報聞此次該輪中有遍地某某私土機關私運之大小烟土及罐頭膏爲數甚鉅亦被沉没耗損約數十萬金云 
[華商電車司機罷工餘聞]  
　　華商電車公司各司機人前因反對九號二十四號兩暗查致起罷工風潮車務主任周銘初乃自願告假陸總理未允旋風潮平息陸總理正欲將車務規則詳加整頓茲聞已經周主任擬定節省電汽及管理司機辦法面商陸總理訂定妥善章程俟董事會開會時提出討論云 
[寓客私帶軍械]  
　　英租界廣東路四百八十九號門牌志興旅館二十三號房間内寓客甬人施銀泉因私藏軍械被老閘捕房特别機關華探目李星福偵知禀明捕頭協同西探目壳羅香前往將施拘獲搜出勃郎林手鎗一支子彈兩匣一併帶入捕房昨晨解送公共公堂請究經張襄讞會同義羅副領事訊據中西探上堂禀明前情請求展期研訊以便查明證據中西官得禀判施押候查明於下禮拜六審訊 
[南翔雨雹紀聞]  
　　昨據嘉定縣之南翔鎭農人來滬述及該鎭於昨日午刻天忽下冰雹约半小時以致花苗稍受損傷云 
[棉花難望豐收]  
　　蘇屬松太崇通海等縣皆爲産棉之區現已將值鄉民收刈之時惟本年因天時久旱渴望下雨詎日前得雨後棉花所結鈴子被曬旣久驟然着雨竟致脱落蓋因枯潤不調之故是以已有歉收之象江北一帶則上沙收成尚佳下沙較爲減色 
[一星期之金融調查]  
　　邇來各外國銀行之大條銀並無進口茲將上月二十六號至昨日止之逐日進出口銀洋列下（星期一）交通銀行從南京來洋三萬元中國銀行亦來洋三萬元又裝去銀七萬兩（星期二）中國銀行裝往南京銀六萬兩又來洋三萬元（星期三）中國银行裝往福州洋七萬元裝往南京銀二萬兩來洋三萬元滙豐銀行裝往香港大條銀五十條（星期五）台灣銀行裝往東洋銀九十萬兩（星期六）各錢莊裝往寗波洋二十萬元 
　　鎊價與大條銀此一週間並無升降然中外銀根甚緊昨日銀拆增至三錢午後略小計二錢八分英洋與龍洋邇因寗波餘姚花衣旣新米均將登場業此者咸先籌備所以昨日下午英洋漲至七錢三分一釐半龍洋七錢三分零七五其價爲數月來所未見本月份標金昨已結束價均作二百十九兩而九月份者自二十七號開盤至昨日每條已跌四兩至六兩五錢蓋恐先令此後一二星期間或有大變動之故最小之價開過二百十一兩五錢至收盤又漲至二百十三兩三錢 
　　昨爲星期六調查中外各銀行（金城永亨聚興誠四明鹽業興業中孚等銀行所存銀洋不在其内）所存大條銀及銀洋之確數列下麥加利存銀一百六十九萬洋一百二十萬滙豐存銀五百八十九萬洋一百三十四萬大條銀九十九條德華存銀四十六萬正金存銀二百八十九萬洋七十六萬大條銀二百七十一條道勝存銀二百五十萬洋五十萬大條銀十六條通商存銀三十萬洋五十萬東方存銀二百十六萬洋八十萬花旗存銀一百七十五萬洋八十五萬華比存銀五十七萬洋八十五萬和蘭存銀三十二萬洋九十五萬中國存銀一百零六萬洋三百二十六萬台灣存銀五十六萬洋七十萬住友存銀二十八萬洋七萬各錢莊存銀一百四十四萬洋一百零二萬交通存銀七十五萬洋一百二十七萬有利存銀三十五萬洋十二萬三井存銀十五萬洋七萬三菱存銀九萬洋四萬朝鮮存銀三十萬洋四萬中法存銀四十九萬洋三十一萬總計存銀二千四百萬洋一千四百五十六萬大條銀除各銀爐熔化寳銀一千一百九十七條之外尚存三百八十六條較上月二十四日多存銀十四萬少存洋二十萬少存大條銀一千二百四十七條 
[駁船撞壞兵艦之訊結]  
　　駁船户楊根生等前因駕舟不愼將停泊南浦之湖鵬魚雷艦撞壞當由海軍司令部將楊等五人一併拘送地方審檢廳請辦並請赔償損失業經檢察官豫審明確起訴審判廳辯論終結押候宣判在案前日下午該廳趙毓璜推事官會同夏檢察官特開第五庭宣判命提楊根生黃榮郎計順發姚秋生陳阿金等五人至案略詰一過判楊根生等五人各監禁二個月並賠償該兵艦修費銀八百三十兩判畢飭令分别還押聽候執行 
[南海同鄉之會議]  
　　廣肇公所近因發生改組董事問題以致旅滬粤僑非常注意昨日（三十一號）有南海同鄉於下午二時許就南海邑館開會集議到有一百餘人討論之下推某君起草擬具意見書布告同鄉並提出議案俟開大會時公决至四時許始散 
[寗波同鄉會募捐消息]  
　寗波同鄉會募捐本日止計募到洋九萬零九百九十六元八角八分銀五千一百五十五兩茲將逐日收到捐欵細目補錄於後童亢聆募到大源製鹽公司洋四百元板浦同和公莊二十元李廷官十元童亢壽無名氏各六元姚丕承四元童潔哉李銘志各二元童君自助五十元余成焕募到奚良濟堂二十三元童炳生二元余君自助五元鄭良裕助洋五百元張朝陽募協源祥五元張君自助二元樂嗣基募到邵慶裕劉成德李紀生各十元李瑞裕李銘衷施庭槐李德興李瑞祥盧和生各五元元豐成傅瑞庭徐勤甫鄭榮和各二元鍾鳴樓一元樂君自助五十元何基康募鴻寳齋書局唐純香各二十元何其康何祖蔭合助洋八十元沈文鑑募到楊慶和久記洋一百元衆友五十元揚州寳盛銀樓十元沈君自助五十元周倫彞募到唐鼎臣鄭源興承裕公司蛋業公所協新愼各十元葉玉範助洋十元周振聲募到新鳳祥銀樓二十元衆友十五元周君自助五元王方鼎募到信裕莊一百五十元周家墇向偉昌傅廷緒各五元王君自助一百元陳寳興助洋五元舒承德募到葉杏生五十元馬錦珊孔復興黃元芳各十元張在良五元邊田慶王忠泉各三元邵光複傅家華洪順來察財星各二元陳明善吕寳泉各一元舒君自助五十元黃國樑募到戎慶雲十元王榮棠金永釗樓岳年俞蘭亭各二元黃君自助五十元餘再續報 
[學校秋季始業紀]  
　　女子職業學校定於陽曆九月五日（即陰曆八月初一日）開學自今日起每日上午九時至下午四時招考新生八十名有志者速往報名考驗校址在大東門内魚行橋北首曲尺灣華慶里 
 
 

Page 11

 
 
　　新閘愛文義路聖公會培立學校自下學期起遷入高大洋房擴充學額添招新插班生聘請約翰大學文科學生李硯南爲代理校長增設教科故日來報名肄業者頗多開學時期定於陽曆九月二日（即陰曆七月二十七日）聞英文專修科及高小預科均有餘額有志向學者可速往報名 
　　寰球中國學生會日校已於禮拜一開學夜校則定於今晚七時開學聞日來報名者已逾五百人 
[嘉定知事呈報給賞之交涉署指令]  
　　江蘇交涉公署昨日指令嘉定范知事呈報發給賞金由云呈悉密勒氏報主筆好愛夫人所失紅寳石袖口金鈕一副及皮裝袖珍鑰匙等件前據呈送到署業已函送美領轉給並發給賞銀五元在案至小洋十五角張桂福本不應化用姑念貧苦免其押追該知事奉令卽行具見平日辦事認眞深堪嘉許南翔警察分所長石藴潔辦案敏捷勤奮可嘉已據情呈請省長傳令嘉獎矣仰即轉令知照令令 
[高檢廳派員調查監獄]  
　　上海地方檢察廳長及上海縣知事均接江蘇高等檢察廳長王樹榮通令略謂各縣管獄員責任重大前次考取各員業已分别委派其中學識優長經驗宏富者尚多而行爲卑鄙措置乖方者亦在所難免自應嚴加甄别以資整頓茲分别派員馳赴所屬各縣切實調查具復核奪外爲特通令知照云 
[漁户代表請領大北公司之貼欵]  
　　大北電報公司津貼寳山南滙川沙等縣各漁户保護水線欵項本年夏季併共票洋五百元由英領事函送交涉公署分行各縣知事傳知各漁户代表遵照例案來滬具領茲聞該代表等持各縣公文印領同請交涉署核發承領云 
[美國書信館循例休假]  
　　英文滬報云星期一日爲美國法定休假日是日花旗書信館辦公至正午爲止 
[定購湘賑獎劵之踴躍]  
　　本埠慈善救濟會此次接辦湘賑獎券政府核准定額本五萬張不料本外埠定劵分銷爭先恐後致原額不敷分配蓋因該會前次開獎信用卓著之故瞬届開獎各處訂定之劵存在該會現已不多而各埠專人到會商懇添劵接濟并預定第二期獎劵者日恒數起聞第二期獎劵已經政府准予加額一萬張當此捐務困難之際得該會籌集劵欵專資接濟不禁爲災難同胞額手稱慶矣 
[鬃業公所開成立會]  
　　我國猪鬃爲出口貨之一業此者分滬鄂常三帮在滬工作者共有五百餘人向無公所行規不相聯絡近各帮集議發起公所訂立行規租賃閘北蒙古路房屋作爲公所辦事處推定王春生爲臨時總代表呈請上海縣公署及淞滬警察所立案給示保護均已批准所有領取行單等事均已告竣照章正式選舉董事及職員故定本月二十六日開成立會並選舉董事云 
[湘賑總幹事回滬之報告]  
　　紅十字會湘賑幹事部總幹事阮子衡於七月二十八日由申赴湘至醴株一帶調查災况現已於本月二十九日回滬即赴紅十字會報告一切詳述災情極爲沉痛並因湘民衣服被刦一空擬趕冬衣於十月中運湘散放同日該部又接總幹事長唐孚鄭來電云今日義診會評議辦法以麵粉二千包乘漢冶萍煤船運至株州再以麵粉三千包由株州運醴陵均由商會散放浩等督同監視以二千元交寳慶商會由旭東兄前往監視其餘各縣鄉兵匪出没實難散放云又一電云今日湘陰有被傷人洞穿　腑抬來診治其餘受傷誤傷兵民類此者不絶浩擬儉日出發往醴株一帶將來冬賑冬衣如何辦法想會長唐校長必熟籌也云云 
[公立上海醫院院長王彰孚健在]  
　　前昨兩日本埠某某等報所載公立上少醫院院長王彰孚逝世一節今知不確且聞王君身體素健宅心誠正昨日有人晤見王君詢已查悉此事之稿實係該院被王君辭退之某某所投云 
[張敬堯之謝賑函]  
　　湖南張督軍覆謝寰球尊孔總教會函云逕覆者昨接大函並滙助賑湘省水災欵洋七十元已如數收到仁風遠被惠澤同沾除滙欵散賑外謹代哀鴻鳴謝再海上爲大家所畢集貴會爲中外官商所同欽如荷登高一呼必可衆山響應尚祈貴會長廣勸普濟則災黎感戴鴻慈與湘江以俱永也專此布覆順頌籌祺 
[親家母誘媳私逃之扭控]  
　　某洋行庖人潘金水於去年冬間忽患瘋癱症不能營業其妻吕桂姐見夫已成殘廢遂抛棄五歳兒子及年已七旬之姑　私自逃逸旋　潘母張氏尋回詎前日又由吕氏之母董氏將其女誘逃無蹤昨晨潘張氏在南市會館弄内與吕董氏遇見向詰又吾遂訴知崗警將吕董氏拘入一區警署署員訊悉前情以案涉刑事立命函送地方廳經檢察官提訊一過判吕董氏收押限交伊女到案再行核辦 
[拐逃案解送檢察廳]  
　　公共租界嘉興路捕房七百零一號華捕王永林之家屬向居高郵原籍上月間王媳吳氏被宋李氏勾引捲逃來申匿居滬南高昌廟地方旋由宋李氏串同吳沛洪吳老三等將王吳氏押入娟寮吳氏不願復由吳等領出帶往杭州圖賣未成復回滬上茲爲王永林查悉於前日將吳沛洪尋見扭入提籃橋捕房並提到吳老三並吳母屠氏宋李氏連同王吳氏由捕頭研訊一過以事出内地遂將一干人證就近移送閘北五區三分所昨日備文轉解地方檢察廳午後經檢察官豫審之下判將吳沛洪吳老三宋李氏王吳氏等分别收押候究王永林退去候示 
[蕩子忤逆之公憤]  
　　漕河涇鄉民吳阿毛素無正業專事遊蕩且吸食鴉片私打嗎啡對於其母吳湯氏時出惡言挺撞前日吳又向母索錢不遂竟將母推跌倒地並聲言欲將房屋放火焚燒於是鄰人代抱不平唤警將吳阿毛拘入縣警察第四分所轉解事務所傳到吳湯氏轉送地方廳昨經檢察官豫審一過判吳阿毛收押湯氏退去聽候訊辦 
[輪船搭客私帶烟膏]  
　　廣東人吳球由香港夾帶罐頭烟膏四盒計重四兩昨乘綏陽輪船來滬停泊浦東華通碼頭登岸時爲關員查獲當用電話通知水巡捕房將吳拘去押候轉解地方檢察廳訊辦烟膏則帶回海關存儲候燬 
[巡警查獲烟犯]  
　　前晚十一時三區巡選警張榮福等在爛泥渡典當弄後面某號屋内查獲吃食鴉片之張永升李仁貴及婦女徐孫氏等三人連同烟具一併解署昨經曾警正訊據張永升供認吃烟不諱判解警廳司法科訊辦徐孫氏李仁貴係向張處索欠驗無烟癖飭即省釋 
[流氓攫取烟土]  
　　江北流氓陸勞三糾同在逃十餘人在北四川路青雲里弄内攫取榮四金身畔值洋一百四十元之烟土十三包圖遁被二百六十號三道頭華捕與包探沈崇禮查見將陸追獲解入捕房捕頭諭着押候解廨訊究 
[私賣燈吃之處罰]  
　　前報載法租界大馬路吉安里一號門牌居仁山家因私賣燈吃爲法捕房捕頭督率探目黃金榮等前往抄獲烟鎗數十枝烟具數十副一則茲悉實係抄出烟鎗五枝烟燈四只當時並將居帶入捕房諭令存洋保出聽候解堂訊究昨日捕頭飭探將居傳至法公堂訊據供稱民人家屬甚衆吸烟者居多故有烟鎗五枝實非私售求察中西讞員以居私賣燈吃實違定章着罰洋五十元充公以儆烟具銷毁 
[肉店失愼續誌]  
　　法新租界愷自邇路一百五十一號門牌張雲生所開之洽泰肉店披屋内於日前早晨失愼延燒貼隣高升茶樓順泰棧烟紙店等披屋當由捕房飭探將張帶入捕房聽候解堂訊究等情已誌前報昨日將張解送法公堂訊據張供是晨商人不在店中披屋内如何起火不得而知求察中西官判張從寛斥退 
[夫妻母女之訟案]  
　　住居虹口狄思威路之婦人王繆氏偕兄繆懷德控贅壻王順生與女秀英及王阿茂竊物背逃匿居鴨綠路四百七十一號門牌王茂昌糖食店内向之理論反被凶毆等情業由公共公廨將三被告傳案諭着各交一百元人洋並保候再傳訊在案昨晨經公廨復訊先由原告代表律師上堂詰據王繆氏供稱其夫王阿茂於十八年前出外不歸將我抛棄詎於本年三月間串同贅壻王順生與女秀英竊物背逃向論被毆云云被告亦延律師到堂代辯向原告駁詰數語中日官判被告各交原保候下禮拜六再訊 
[懲儆花會賭徒]  
　　甬人趙阿金潮州人翁阿生同在海寗路兜售花會被包探查獲解送公共公堂訊判翁交三十元保出趙押候查究在案昨晨由廨復訊翁阿生延律師到堂代辯質之趙供不承認中西官得供判趙罰洋十五元無洋改押二禮拜翁從寛斥釋 
[追欠案手續未全]  
　　洋人助拉惠而（譯音）前至法公堂控稱吳濤清在漢口欠伊銀四千餘兩逃逸來申今扭案求追等情後因原告不到判候原告投案再核在案昨又傳訊原告由茂新洋行洋人代表並延逹商律師到案聲稱此案手續尚未完全請求堂上展期訂訊中西官判吳交保出外聽候覆訊核奪 
[原告請求銷案]  
　　百利洋行前至法公堂控稱日前雇用顧富生楊寳生沈小大三船户由湖州裝運貨物來申顧等運至蘇州希圖偷税致被洋關查出罰洋一千六百六十七元洋由行中墊付惟被顧等拖延日期不及轉運出口致受損失甚巨請求訊追等情經中西官會訊屬實判顧等於七天内將原告所墊之洋如數繳出原告請追損失一節着顧等交人銀並保候核在案昨又傳訊原告禀稱現被告等已托人前來情商先還洋五百元餘洋出立票據歸還求請銷案中西官判准如所請將案註銷 
[鶴亭茶樓前之兇劇]  
　　網船户朱大寳子（即朱永來）前日在浦東陸家嘴浦邊撈獲烟土數只被無賴蔡在江得悉向朱分潤未遂在鶴亭茶樓門首互相扭毆朱力較大將蔡之左眼擊傷旋經崗警將兩造併拘至署經曾警正詰訊朱不認撈獲私土曾警正以行兇毆人已犯警律遂判朱罰洋十五元蔡從寛斥釋 
[工人聚賭被拘]  
　　浦東爛泥渡淞滬警察第三區警正曾永奎於前日午後委派巡官劉恩誠督同長警出外梭巡在自來火廠附近查獲聚賭紙牌之揚州人黃得時李照新陸玉福及通州人蔡大曹春寳張順等六名同時又在該廠北首查獲聚賭麻雀之丁志金徐國楨二名連同賭具併解至署經曾警正分别略詰一過姑念若輩係該處碼頭工人無力受罰判各予拘留一日賭具銷燬 
[地保被控]  
　　本邑二十七保南十二上圖地保孫廷坤近被該圖人民吳威顯赴縣呈控該保嗜烟頗深遇事勒索請求撤换經縣署收發處收受呈詞諭候批示 
[迷路女孩待領]  
　　閘北四區崗警前日在大統路查見迷路女孩一口帶回警署訊據供稱姓江名林弟年十一歳常熟人家住永盛里後面父已故世等語余署長諭令留養候傳女母到案認領 
[虐待打盆女孩之懲罰]  
　　北浙江路四十二號門牌延祥絲廠管車人胥自新用竹　三次將九歳女孩袁愛寳答責股際受傷被控捕房昨晨由探將胥拘解公共公堂請究經中日官訊供之下以被告不應虐待打盆幼女受傷判罚洋二十元充公再犯嚴辦不貸 
[頂名開設外國酒店之傳訊]  
　　閘北五區一分所署員孟浩吾查悉虹江路王阿三所開之外國酒店係某德人資本託王頂名開張昨日將王傳案解送司法科轉解淞滬警廳訊辦 
[再誌新世界經理控告菜館主]  
　　泥城橋新世界遊戲場内之大菜近因不堪適口經各遊客紛紛　　該遊戲場新業公司經理張蝕川以承包大菜間之葛月亭故意烹調不和違背合同損害全部營業請爲撤銷等詞控由公共公堂訊供各情已誌本報前日經公廨張襄讞會同英領白君復訊兩造各延律師到堂代辯良久中西官會商之下判兩造暫行公舉公正檢查員監視候此案訊理完結再將檢查員辭退檢查員薪水由被告擔任 
[貧民棲身無所]  
　　十六歳女子朱生娣前日在新閘派克路醬園弄内迷路當由三百六十九號華捕查見帶入捕房昨送公共公堂請示經中西官訊據朱女供稱原籍常州父名朱掌寳耕田度日此次我因家貧來滬帮傭人地生疎以致無處棲身迷失路途等語中西官判函送救濟婦孺會安插 
[飯店營業並不停止]  
　　揚州人李才祥在培克而路一千四百八十二號門牌開設飯店因收拾不潔被衛生西人查見唤捕將李拘入捕房解經公堂訊判勒令停止營業在案詎李陽奉陰違依然售賣被捕查悉禀廨出單於昨將李傳至公堂經中西官訊判李罰洋五元充公令即停止營業違干提究 
[洗面水濺及衣服之衝突]  
　滬南太平弄某報關行夥彭基章在樓上臥室内洗臉誤將面盆内之水　及同事嚴寳根之衣服致起口角繼以用武嚴之手腕爲玻璃窓碰傷血出如注由警到來將彭嚴兩人帶入一區警署趙署長詰得事起細微因嚴曉曉不休飭一併移送地檢廳訊理 
[無恥男婦互毆]  
　　小販高榮榮與婦人陳许氏姘識賃居閘北大統路前日因拆姘起釁口角相毆經四區崗警一併拘入區署押候訊明核辦 
[宵夜館違章科罰]  
　　南京路四百十八號門牌某宵夜館因出售冰忌林不捐工部局執照被衛生處西人查見以其違章禀請公廨出單於昨將該店經理粤人魏頌平傳至公堂經中西官訊實判魏罰洋十元充公 
[行兇科罰]  
　　先施公司出店常州人江子西前日被經理人辭歇後向該公司用人馬玉軒爭論行兇被馬報由捕房昨日飭探將江拘解公共公堂請究經中西官訊明江行兇屬實判罰洋十五元充公以儆 
[竊取音樂隊號衣]  
　　趙福元周阿海二人前日竊得音樂隊所穿之號衣二十一套被閘北偵探隊查獲人贓併解司法科訊究 
[圖竊駁船上貨物]  
　　浦東人曹掌林崇明人顧林其串同在逃之四五人隨帶蔴繩叉袋　頭等器具在虹口某公司碼頭乘坐舢板圖竊某駁船上貨物經營碼頭西人查見唤捕將曹顧兩人拘入捕房捕頭諭飭押候解送公堂請究 
[誌謝]  
　　商務印書館英語週刋一百五十三期已出版昨承贈一册謝謝 
專件 
[中華民國六年上海口華洋貿易情形論畧（三）]  
　　一土貨貿易土貨出口軍往外洋及通商口岸（連復出口在内）本年出口之價值以關平銀核計較之上年约少五百五十萬兩其故有一部份實因本年全年銀價增高前已論及之矣此外又因開往外洋之船隻缺少除外洋各處必需之物品销運外各貨之出口者不免見絀本年東西各國棉花之價格大漲爲前所未聞十二月間美國中等棉花在英京每磅價在二十三辦士以土而歐洲未開仗以前之尋常價值僅七辦士而已值此機會中國棉花出口貿易自可振興詎知本地各廠家需用過多致棉花上市後餘剩之貨運往外洋銷售者爲數甚微其出口總數較之上年只多十分之一通計棉花由本口出口共八十四萬三千七百擔大半係運往日本民國六年至七年中國棉花之收成通盤而論幾不及往年通常之數惟本地種植家之所穫則尚無不滿意之處陜西棉花之收成顯然歉薄其可注意者爲該處所産之棉花其品質現已逐漸變壞該花本美國種子約前六年運進者也本地棉花價漲之高爲從來所未有八月初間通州棉花在滬售價每擔竟逹四十二兩之譜惟收穫之後爲時未久其價竟非常跌落至十月中旬每擔時價只二十五兩云今年滙水漲落無常印度棉花不易購辦而各棉織廠尚能操算裕餘因普通棉值高昂本埠華商不敢多購華廠之布減輕重量價格因之較廉製造輕質布疋需用之洋棉甚難得有充足之供給然此種布疋出口仍覺加增土製粗布之驟多實由土製麵粉出口之加增所致蓋裝粉之袋卽由此種各色粗布所製成也出口土紗亦見蒸蒸日上且有新開華商紗廠三處共有紡機三萬筵紡製不停今年絲商對於絲業皆不滿意且出口貨表中之各项絲厅亦皆減少日本絲則非常進步因其採用最新之養蠶學術且受其政府監視其勢力之增高殆於歐美商場中佔奪華絲之地位矣華商絲業均屬一蹶不振即全國各絲廠亦皆如是養蠶家只知守舊不圖改良對於新法則漠然視爲無足重輕甚或加以反對誠非前途之福也去年天氣雖佳桑樹亦茂而絲産仍不暢旺蓋因前年蠶子受病過多以致失敗也今年蛋業情形極其順利各種蛋産出品之價值上年尚在八百萬兩之下今年則有一千一百五十萬兩雖然蛋業興創未久而出口蛋産之價值已居於出口表册中之第五位矣至論土製麵粉今年出口幾有三百萬擔之多較之前年多有一成之譜然大半係運銷於本國商埠英國於今年二月間有禁止茶葉進口之舉除印度茶之外餘皆在禁止之列惟至十月間此項禁令始經修改准將華茶運入再轉他埠但今年華茶運往英國僅有二萬七千擔較之去年有八萬三千擔者相差甚遠但各種茶葉運往美國今年則有十六萬五千擔上年則僅有十二萬二千擔而已其增多之原因大约爲美國政府禁賣烈性酒類故人皆樂於品茶也俄國擾亂情形致使華茶運往海參崴及西比利亞他埠不及往年常度之半數總而言之華茶由上海運往外國去年則超過一百萬擔今年則跌至六十九萬五千擔至於今年茶葉之收成尚稱滿意也上海所製纸酒之銷路日廣本年出口之總數共有十萬八千五百擔約六百萬米而（一米而合一千枝共合六十萬萬枝）上年祇有九萬五千擔此項紙烟幾全銷運於國内雖有運往香港新嘉坡等處數並不多其他出口貨物頗亦有足論者則爲　生牛皮山羊皮芝麻此等貨品均係交戰國必不可少之原料查上年純銻出口之總數祇有十五萬六千擔本年則增至二十三萬一千擔生銻由十九萬五千擔增至三十二萬九千擔當戰事初起時此項貨物爲製彈壳必需之品其價甚高本年價已大跌聞其緣因有二一因聯軍各國曾將其所定買賣軍料之法更改妥善一因住在中立國之德人不能運銻至德國生牛皮上年出口之總數二十三萬六千擔本年增至二十九萬六千擔山羊皮上年出口七百七十二萬四千張本年增至九百五十八萬五千張多係運往美國爲製造靴鞋及大衣以供聯軍之用芝麻多用以製假奶油上年出口之數一百三十三萬擔有零本年則減至二十三萬五千擔其減少之故實因船隻缺乏故直至年底尚有大宗芝麻堆積以待輸運土貨進口不具論 
雜評二 
[和平與平和（訥）]  
　　南北法律之爭戰派與和平派之爭也北方總統之爭亦戰派與和平派之爭也今以表面言之和平派之勢力日見其盛要人政客紛議息戰前敵將領紛請主和且於此傾向和平聲中而忽有南軍佔領平和之報是殆即和平派獲勝之朕兆歟 
　　然而北軍則稱之曰平和失陷是又爲不和平而久戰之朕兆也和平歟不和平歟其機將誰屬歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[各聯語一束] [  徐勵吾]  
　　初　價　複　　　　三字　　　金錢　　　　過　　藥　賣者得利買者得名千萬人舉一個寳貝代表原　代價來（右選舉場對聯） 
　　能眞收買乃得分銷購去作仙丹治人呵欠連連涕涙雙流坐臥難安諸疾苦非假斷　不可復吸重行登鬼錄勸　回思歷歷烟燈一點飢寒交迫有由來（右預擬官賣烟土局對　） 
　　往年逼散今年乃又另招省十二月議員俸金算去算來選舉費依然不足比日告成後日姑置不論惟四百兆國民代表有新有舊擔負力何以能堪（右新國會場對聯） 
黑盒坐椅諸武器飛舞在議事場回首望神京未識感傷奚似 
　　琴囊行李又文旌聯翩　目的地宣言爲民國幾經詳審而來（右舊國會會場對聯） 
　　高陞副座鴻禧將來三軍中瑞　祥光朝朝發現　總攬大權虎威可畏四省内聞風怖影個個投降（右某使署對聯）（三） 
家庭常識 
[燴魚糕] [  孤鶴] 以白魚或鰱魚和肥猪肉爲之配合量爲凈魚肉一斤肥猪肉半斤其操作法如下 
（一）先逆批去魚鱗剖腹去鰓及内臟以清水洗淨放於俎台上用刀刮去其皮再頻頻將肉刮下至　出魚骨爲止於是檢出細剌以刀背力擊刮下之魚肉使成泥狀 
（二）洗淨之肥猪肉放於俎台上細切之以刀斬之亦使成泥狀（注意）宜用凈肥猪肉以背部皮與瘦肉間之脂肪層爲佳腹部者不可用 
（三）將已處理之魚猪肉同放於磁盆中酌量加食鹽（味宜淡）芡粉及碎葱薑少許用手攪拌務使均匀 
（四）放已調好之原料於大磁盤中以手敷平厚約半寸許蒸飯時置於飯鍋中蒸之飯熟亦熟以刀切爲寸許之長方小塊用鷄湯燴之　嫩味鮮甘美異常 
[清凉茶] [  程松甫]  
　　紅茶葉三錢甘菊花金銀花麥冬各二錢四洋參鬚一錢或五分生甘草五分花紅三個鮮荷葉洗淨一角入磁器壷内開水泡微冷飲之味甚甘凉而芬使心清氣爽潤燥除煩免受夏熱秋燥之氣則人患燒熱口渴之症亦稀如有患者將此茶飲之渴止熱退身凉庶免醫家誤宗辛温散熱之弊 
農業須知 
[普通肥料之製法（二）] [  鄰]  
　　（二）廐肥刈取雜草置諸廐中使牛馬踐踏而成肥料者謂之廐肥亦肥料中之不可缺者也惟所刈之草宜取山谷間或園間之肥草置廐中與牛馬之糞溺混合（注意水分過多之草久置廐中牛馬易生疾病夏日宜常掃除而更换之）待完全混合後移置厠中或附近場所堆積之緊壓令堅勿爲風日雨露所侵致變乾燥而散失安莫尼亞之營養質宜常注以糞水用田器翻轉之更用稀疏酸石灰草木灰池泥等覆其上以防消散積久乃成肥沃之肥料 
　　（三）燒肥將草木塵芥等燒成灰和以糞汁（須腐熟）以培麥田及其他作用可除害蟲且能速植物之生長用之　卑田濕地又可去寒濕而助生發惟草木灰之性甚烈單獨施用足令植物枯死故須與别種肥料混和施用也 
　　（四）乾草與枯葉製肥未枯已枯之草皆可製肥皆有效用而刈取未枯者曝乾製之爲更佳法於秋委刈山草曬乾堆積之宜防雨露冬春之交運至廐中任牛馬踐踏如無牛馬則加馬糞稻葉落葉鋸屑等與田土混合堆積之時注以糞水更以糠少許撒布之數十日後逐漸腐熟即可施用至樹木之落葉亦可製肥但枯葉少發酵性欲使速腐須與稻草塵芥等混合堆積而注以糞水自能發酵或加生石灰或和以馬糞亦效惟糞堆上面　打堅並須覆以黏土爲要（未完） 
聯話 
　　　　　　　名謝生才藝冠世終身不遇卒老死山谷間曾記輓　由某學生　云　同堂三載諸生問字汝先來可憐瘦比梅花　　邊也在　　也正虚懷就教祇望蘭　桂馥與人爭金榜功名那期忽忽辭　竟成子　夢半場　花一現再安硯九宫（山名）弱　登門兄未到　則　歸　　其妻殉之其父繼之想苦　　風定非艾　　紅　我醉　　光景所以遲遲不弔怕聽　白頭　　　口兒號　　沉痛可　絶作[  汪汲青]  
長篇小説 
[冰山奇俠傳] [  常覺小蝶合譯天虛我生潤文]  
　　原名（ＨＡＮＯＦＩＣＥＬＡＮＩ）法國囂俄著 
　　第二十一章獄配（二） 
　　此時獄門忽砑然而闢一年老之牧師探首而進雅谷叱曰汝何來而牧師則微笑曰男爵已忘怪塔中贈劵之人歟吾固獄中之牧師也當時我乃不識貴爵即爲費立戈公子雅谷始肅然起曰謝君當日鑛工窟中幸得汝券使我重生然又不圖今日更得汝爲我送死之人也來願汝爲我懺悔并爲此女郎祈福吾當於斷頭台上以熱血酬君也牧師莊容曰男爵語甚壯仁慈之上帝必相汝也猶憶當日吾常願於男爵結婚之日特赦犯人十二雅谷慘笑曰然不謂今日吾即躬自爲犯人矣天下事有不可料者一至於此思之可發一笑牧師亦微點其首曰天下之事固惟帝力至偉可以左右人生吾獨惜吾願之不償耳雅谷正色曰神　吾今托汝願汝在我死後爲我轉白總督謂其子臨命之時留一誓願未償即願特赦十二犯人吾知吾父愛子之心必能償我之願亦即以償神甫之願矣牧師感極涙溢於睫喟然曰君眞仁人也然因何故乃犯此殺身之罪則又吾所不解矣雅谷慨然曰此吾不能告汝汝但信我之身雖犯死罪而吾心則固坦白也牧師曰此何故則又自語曰但我能知此人决不至於犯罪乃自懷中出黑色小十字架懸之壁間合十以向雅谷曰上帝臨汝汝試自爲禱告吾當少頃再來向瓊仙曰女士吾儕宜出且吾伴君至此爲時亦甚久矣瓊仙緘默已久至是忽現爲愉快之笑容曰神甫願君　上帝成人之心爲雅谷證婚旋向雅谷曰雅谷汝旣不願爲亞菲爾之壻則我終當費立戈之人生雖不能與汝同處死必與汝同穴也雅谷汝其許我乎雅谷大慰立攬瓊仙之腰曰瓊仙此吾所求而不得者顧牧師曰神甫汝爲我良友此爲我妻今卽以獄室爲婚　借汝聖書即爲吾二人一證其婚禮也瓊仙汝跽即請牧師爲吾人行禮牧師初尚驚詫繼忽笑曰此女郎者豈竟爲亞菲爾女公子乎瓊仙曰否吾蓋舒黑客之女也吾二人相傾許者蓋有年矣願汝勿再猶豫趣爲吾人證婚婚禮畢行且向天國爲蜜月之旅行也牧師乃微歎曰上帝鑒我我憐此二人臨死結婚不得不一破其例矣乃以聖書置之二人手背微祝有辭及二人起立之時雅谷始自惜其死在目前而瓊仙轉爲笑容曰雅谷吾二人之幸福初不能得而不料竟得之於臨死之時吾愛汝亦欲聽吾計畫否吾今夜歸後當日坐於　次望斷頭之台俾吾二人之靈魂乃得同向天國度其蜜月吾愛此事佳乎雅谷乃抱其身發爲懇切之言曰瓊仙吾心亦不自知爲歡爲悲吾不能言矣牧師因曰孺子夜央矣女士不宜久留此其隨我出也瓊仙乃跽曰雅谷吾儕今日不免暫别願汝爲我祝福雅谷微撫其柔髮　向十字架曰上帝福汝言已乃釋其手竟向室隅飲泣亦不知瓊仙與牧師果於何時去者蓋其心有所戀始覺　别之可悲也 
（第二十一章完） 
　　　冰省吾龍眠客蔣雪常覺召侯吳皈生振回冠字恨蒼賊菌張伯英睡仙靜一病弇恥穀竹軒喋瑣　雨時普瑶王哀吾石子雲立逹楓隠讓竹陳麟書秋夢黃温如修翁榮半仙十七齡童金沛然汪夢花劍平黃華綺羅三緘棣華館主四緘琴魂　厂朱呆瘦鵑袁病　潘宗傳蔡選青卿子沈凱黃鏡逆旅過客炳張甡樸胡杏　村士稻場山農張幼琴孤鶴守拙子江陰夢樓鞠塍小蝶黑子皖江一粟存義汪蔭德東園徐勵吾伯秦謝覺豁庵壽千横惜餘胡旭峯嘯漁鄰知非韓蓮孫陳兆元沙錦章氷伯諸君鑒上月稿潤已具清册送會計處請各具函蓋向望平街本館營業部收取此佈　編輯部啓 
　　非我生鑒來函領酬囑寄本埠二馬路太和園對門錦華號收本當照辦惟前稿與今來函筆墨逈殊恐有謬誤應請明示姓名加蓋　章並將原文誤字更正指明所用典實寄天津路本館自由法編輯部核明即當照奉 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[上海城隍（見癸酉年七月二十日報）] 　　 
　　上海縣城隍神秦裕伯公爲元朝進士易朝後明太祖曾三次下聘乃一代之賢臣墳在浦東裕伯橋今因新造祠宇恭請神位供奉於前十八日由邑廟迎往是日向常隨巡在會書役盡皆恭送大爲熱閙均送至碼頭下船隨往者惟紅粧等會首耳餘者一槪撤回此次城隍神並因上届海運全數無險由大吏奏奉恩旨加封靈祐二字以答神貺其加封之典天后風龍海神皆與焉蓋上年之海運不但風波無險更無湖濕及船户水手盜賣等項情事實爲從來所未有焉 
傳記 
[曾文正公别傳（見壬申年四月初三日報）] 　　 
　　同治十一年二月初五日太子太保武英殿大學士一等毅勇侯兩江總督湘鄉曾公薨於位遺表上聞兩宫皇太后皇上流涕輟朝震悼屢日特思賜諡文正蓋異數也謹序次其事如左按公諱國藩字滌生湖南湘鄉人也由庶吉上改檢討兩次考試翰詹皆列一等未及十年遂躋卿貳咸豐二年奉母諱歸里時值髮逆　擾湖南公奉旨督辦鄉圑墨絰從戎誓志滅逆練成勁旅沿江而下陸路則稱湘勇水路則用礟船創立營制陸師以五百勇爲一營統以營官一哨官四每哨各統百人其百人爲營官親兵餘則帮辦文案糧臺等員分司營事長夫百人以備炊餵拔營等用數營則設一統領數十營則設一大統領如身使臂臂使指然水師亦分二等大曰長龍船設砲位　用水勇三十人小曰杉板船設砲位二用水勇十八人兩旁輔以洋鎗每船統以哨官一數船則以一營官統之皆公之所特創也定法席申約束號令嚴詳器械精良旗織鮮明見者知爲湘軍云公統率出楚會同湖北諸軍克復岳州武昌以下等城入江西境轉戰將十年　摧大寇攻復堅城殺賊幾至百萬戰功難以悉數當是時大江南北皆設欽差大臣軍旅大政屬之公僅得經營江西一省故江西雖遭寇亂而人民尚未孑遣者皆公力也十年金陵大營潰髮逆連陷蘇浙各郡縣東南震動朝命始授公爲欽差大臣兩江總督受命於潰敗之後任事於危難之時公處之晏然不動聲色若無事焉者遣將率勇克復九江及大小姑山各要地公遂移節駐紥於安徽之祁門縣居中調度十一年克復安徽省城公又移駐其地以圖恢復金陵遣季弟江蘇布政司國荃統師　下肅清沿江諸城剿滅劇寇直抵金陵孔營逆會屢令悍賊統率大隊來撲我營我軍拒戰迭獲大勝剿平附城各處賊　遂合圍進攻金陵城逆酋復調蘇浙各逆來援我軍力拒不令近城斷逆救援接濟同治元年蘇常各郡紳衿來皖乞師公乃奏保在營差委之福建汀漳龍道李鴻章權　蘇撫統領湘淮諸軍赴滬規復蘇浙陷賊各郡縣並招募洋人爲洋鎗隊奮勇力剿由是戰無不勝攻無不克陷賊各郡縣因得以次克復金陵首逆被圍日久援絶糧盡　守孤城遂於三年六月我軍開挖地道轟坍城垣諸營弁勇肉薄以登魚貫而入遂將金陵克復逆首逆酋及從逆者盡殲之捷　封公爲一等侯世襲罔替賜侯號曰毅勇並賞戴雙眼花翖方浙江全省之陷於賊也公力薦統軍京卿左宗棠爲浙江巡撫遂由江西進攻衢　收復諸郡縣至是杭城亦已先行克復江浙肅清後公遣提督鮑超赴江西提督郭松林等赴閩助剿四年而東南各省均經　定矣惟捻逆尚肆猖獗擾亂直隸山東山西陜西河南江南安徽湖北各省公奉命移駐徐州督師剿之公自揣長於將將短於將兵兼之身患痁疾不能東奔西馳恐誤大計遂舉署兩江總督李鴻章代己督剿公爲後路籌餉接濟源源不絶軍餉充足故士卒用命三載之間捻亦全滅南北諸省一律肅清七年改調直隸總督九年辦理天津敎案旋奉命仍督兩江兩江士民亦日望其復來至是竟如所願（未完） 
四十年後之新世界 
[紙之妙用現在之纸衣未來之商品]  
　　美京華盛頓商務公報載有駐日洛瓦美國總領事報告曰米蘭之伊爾沙爾報載有一文謂德國蕯克遜尼邦乞姆尼資地方近開紙紗及紙紗織品展覽會凡德國所製各種紙品均陳列於二室之中第一室所陳列者爲各種素色紙紗及供潛水者所用之紙紗此外尚有紙紗織成之手套襪褲頸巾花邊等物及各種繩線第二室爲紙布所製之各種家用衣物如衫帕兒衣被褥錢袋檯布地氈裝飾品等類尚有一部分乃陳列可代棉羢之織品有用古古果織維者有用柳樹皮者有用卷鬚草者有用蘆柴者有用數種之草莖者乞姆尼資之德國製褲社且於展覽會開放之期内聘用名員按日蒞會演説各種紙品之効用蓋棉羢材料旣不可得則自不能不以此爲代也德國織布廠因無棉紗等物今多用紙紗織布預料德政府不日將收買紙紗以供軍用目下紙紗銷路甚廣各廠所製不能供應需求云云 
　　又據自德回國之某美人云德國棉花大缺紡紗廠皆爲停工近皆改紡紙紗以免紡錘閒置織棉麻布之各廠則改織粗細紙纱布據專家聲稱此項新實業現方在發軔預料歐戰之後紙料製品必將盛行入口之棉麻必將大減德國製造家甚至夢想以紙貨輸運出口與英美之棉貨競爭於世界之商場紙貨之耐用不遜於棉羢貨惟須於温水中洗之不能煑絞且須以熨斗鋪吸水紙平之第名曰紙及爲人所不喜故德國男子與尋常婦女甯願檻褸外出而不願易新紙衣也此蓋習慣使然久之自能漸化也又據英國商部公報云紙紗可以製各種布疋囊篋非新異之事歐戰之前英美日本瑞典等國亦有爲之者第今日德國棉麻羢料價均奇昂故乃推廣用途始引人注意耳言難若是但他日紙貨於商品中必占一席地則必無疑也 
　　又法國某紙廠嘗由法國科學會指導苦心經營製成一種紙料柔軟而强韌且能免蛀而不透水用裝兵士之襯衣輕暖而耐用爲費亦廉寒冬戰壕守夜之兵士皆着此衣此紙製成之後以特别方法黏於布上且自一種油中濾過旣乾　施化學避蛀品於是旣不透風又不透水用製襯衣則身熱不外洩誠　寒之妙品也以紙製衣美國於數年前　爲之第所用之料乃尋常之厚紙無上述之優點而法美紙衣之製法與彼德　之以紙紡紗以紗織布以布製衣者又不同矣 
 
 

Page 18

 
 
   
 
