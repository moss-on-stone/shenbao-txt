# 1921 - 134 - 4917329

 

Page 1

 
 
   
 
 

Page 2

 
 
   
 
 

Page 3

 
 
時評 
[不滿意（冷）]  
　　此次津京會議之結果自各方面觀之多有不能滿意之象各爲私事無一及於國家之利害人民之不能滿意固也名求統一而實現討伐西南之不滿意更無論也因謀欵而改閣因改而去周葉下台之交系其不滿意又意中事也三使各有爲而來不能如願以去不滿意亦己隠露矣新入閣員或招人反對或懼難勝任故多有欲行且却之狀雖非不滿意而亦自知當無滿意之結果故綜其全體以言無論議者被議者因議而去者因議而進者聞其議而旁觀評論者皆無滿意之可言而不滿意之情形且續續以見也 
我嘗言之中國之事有敗者而無勝者有失者而無得者有受害者而無得益者今於此次津京間會議亦云然 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　五月二十日大總統令内務部呈准署山西省長閻錫山咨請任命徐昭儉爲新絳縣知事牛葆忱爲汾陽縣知事馮延鑄爲大同縣知事李兆微爲壽陽縣知事吳潔己爲平遥縣知事潘祥和爲寗武縣知事郭學謙爲代縣知事汪志翔爲岢嵐縣知事李撫辰爲遼縣知事熊介爲繁峙縣知事杜偉熙爲河曲縣知事鍾英爲定襄縣知事均照准此令 
又令　内務部呈准兼署山西省長閣錫山咨試署代縣知事盧重慶久經離任請予免職應照准此令 
專電 
　　北京電　昨三使議將烟酒稅舉大債分潤京外軍政費某使并請續訂吉會路借欵一千萬 
　　北京電　財長李因條件不達目的仍未就職某使言財長不負欠餉責任何必更换周自齊靳頗爲難　　北京電　三使無天不說出京但欵不到手不走政府請派員在京守候亦辦不到十九日張宴曹王靳席間談陜豫督地位問題甚不一致二十曹宴張王靳决暫不更動免受反動（二十一日下午四鐘） 
　　北京電　奉張因張勲巡閱使人延不發表昨夜憤欲行經靳勸止 
　　北京電　奉張雖經留住餘憤未息今晨聲言張勲任命段芝貴特赦兩令不下不走但兩令徐靳仍互推諉一時尚難解决故曹王亦因連帶關係行期又展（二十一日下午三鐘） 
　　北京電三使昨晚駕車未行保定方面連電催曹返任曹令熊炳琦夜車先回（二十一日下午三鐘） 
　　北京電　頃外長顔德代表卜簽字於中德協約（二十日上午十一鐘） 
　　北京電　中德協約簽字經過首由德代表卜爾熙施爾邁華根納三氏到部由王景岐招待約二十分鐘外長出見中德各出全權簽字訓令顔報告畢卜報告施宣讀協約條欵首由顔氏讀中文後由卜氏讀德文王氏讀法文畢午砲響雙方簽飲香檳各執一分散（二十一日下午四鐘） 
　　北京電　閣員除教財陸三長未就外餘均到署（二十日上午十二鐘） 
　　北京電教職員因新閣對舊閣三條辦法全部推翻决再提出總辭職惟學生團與教員團意見兩歧現由八校畢業生出任調和求歸一致（二十一日下午三鐘） 
　　北京電　内務部齊任烏澤聲爲秘書（二十一日下午四鐘） 
　　北京電　王景春昨就路政司長職劉景山日内赴吉長會辦任 
　　北京電　財李己允暫時擔任請以一月爲期並求三使量予協濟三使亦各口頭許諾（二十一日下午三鐘） 
　　北京電　蔡成勲來京允就職第一師長商准以旅長楊以來署理　　北京電　交行股東年會二十二日在銀行公會舉行（二十日上午十二鐘） 
　　北京電張景惠請撤張家口郵務局長商本安謂阻撓檢查鐵士蘭大惱請加派洋員（二十日上午十二鐘） 
　　北京電　有胡仁鏡等組亞州實業公司專辦中義貿易請立案 
　　北京電　農部將准滬總商會之請將江海關出口派司展期二年以維土貨（二十日上午十二鐘） 
　　北京電　遠東政府電政府云遠東與黑龍江省所訂條件日内行將批准本政府爲施行起見頒發緊急命令如下一滿洲里俄稅關照華稅率不超過二准華人由俄境運出金銀皮張請分行接壤商會周知（二十一日下午四鐘） 
　　北京電　吉孫電今謝軍幾將俄南部遮斷所有四巴至興凱湖及哈爾濱航道均入謝軍範圍是否聽其自然趨勢抑應會同黑省挽回請速示遵（二十一日下午七鐘） 
　　北京電　甘陸急電甘邊與三音諾汗接壤之區東（一日）發現大部蒙匪侵入東樂一帶商民紛向武威逃避此項蒙匪是否與俄黨有關雖難探悉其勢汹汹似有所恃所用械彈確係日本所造由玉門運入請示應付（二十一日下午七鐘） 
　　北京電　滿站電篠（十七）由烏運到難民一千五百十七人巧（十八）運哈 
　　北京電　新楊電俄舊黨敗兵數千牛羊三四千軍需車二百餘輛寒（十四）抵塔城該敗兵卽係前次遣回現由巴奇赤勾來私運軍裝居心叵測刻己解除武裝半數 
　　北京電　　黑吳電赤軍己將三次備戰計畫定妥俟舊黨進攻終有劇戰擬請暫行恢復向日對俄辦法雙城子設防軍衞司令部派張海鵬充司令又赤塔沈領電赤塔政府因恰城方面中央不能負責驅逐俄黨特派第二團向恰城進攻期早肅清惟以主權所在除請其停進外並允我國軍隊前往攻擊免生枝節請速派大軍前往阻止俄黨行動以昭信用而維國權（二十日下午七鐘） 
　　北京電　新楊電入塔城俄黨敗兵確數千三餘人有快槍二千餘枝機槍六架現一半己解除武裝一半闖入巴奇赤營内不允解裝將有暴動之勢防務吃緊己由省派隊往助請迅撥快槍二千山砲六尊（二十一日上午十二鐘） 
　　北京電　探報巴龍有久據庫倫意俄蒙匪有槍者約二萬餘人内漢人十之一日人百餘名 
　　北京電陳遐齡電番匪分兩路進攻雅康雅江己擊退康定仍在激戰又昌都番匪又增數百人巴安存亡未卜（二十日下午十一鐘） 
　　北京電　府院及學生會均派代表赴津留范（二十日下午八鐘） 
　　北京電　中央又將召集統一會議三使允各派代出席（二十日下午八鐘） 
　　北京電　日代辦函日政府派博士吉田等六員赴陜甘新視察農業　　北京電　蒙邊報駡刁作謙吸鴉片刁延林行規律師控該報頃有人調處（二十日上午十一鐘） 
　　北京電　交部撥去車輛借欵百萬交趙慶華付怡和購車用 
　　北京電　昨公園報界聨合會通過反對日英同盟繼續案 
　　天津電　姜桂題藉口籌餉勒令熱屬種烟按畝抽捐 
　　天津電　磁縣災童被販賣一百十二人（以上二十一日下午十一鐘） 
公電 
　　盧　闢謡之通電各報館均鑒西南爲護法區域貴州尤能始終不渝當爲天下所共鑒去歳改革以後復亟亟厲行民治以樹聨省自治之基礎與北方政局如風馬牛之不相及何至有通電協商之事更何至有派員接洽之事乃京津某報時有種種無根據之記載燾以名譽攸關業經通電否認近聞滬漢報載燾派代表薛尚銘王裕華等在部接洽降附北庭且謂王督助兵攻黔係受燾之請求爲投北條件中之一變本加厲愈出愈奇凡稍知黔事者皆知爲袁祖銘之所揑造絶不至派一乾没軍餉被劉前督通緝查抄之薛尚銘爲鄂代表以禍黔人而自禍也袁祖銘素受王公電輪之恩遇扶植羽翼以有今日乃受北方二十萬元之賄賂見利忘義倒行逆施暗害王公乞師武漢不惜糜爛桑梓一逞其平日之野心嗣爲旅鄂鄉人通電反對黔中中各界亦復去電痛斥鄂軍界中之明大義者更出而阻撓之乃知衆怒難犯天理難容賄通報館巧辨文過外以掩天下之耳目内以啓黔人之疑心並爲自軍將來乘機觀變之地步用心至險且毒其如黔人不受其欺何除懸賞購緝袁薛以謝黔中父老昆弟外特此通電伏希諒鑒黔軍總司令盧壽江叩印 
世界路透電 
[上西萊西亞問題]  
　　二十日倫敦電　路透社探悉上西萊西亞叛黨因糧餉俱乏多懷怨望時局故又大變現有脫離國家運動變爲過激主義之趨勢糧食缺乏半由德政府囤積所致德國此舉現引起倫敦有責任方面之不美滿印象 
　　二十日巴黎電　小巴黎人報云法總理照會英國允在波洛業召集高等會議但附有上西萊西亞問題須先協定後再開會之條件 
[美國參與高等會議之解說]  
　　二十日倫敦電　駐英美使哈維氏所發渠將參與高等會議之說聞者異之蓋前國務卿柯碧氏在職時曾拒絶與聞波蘭事件之請求而休士民就國務卿職後復於五月十七日照會波蘭聲明駐歐美代表不參與上西萊西亞問題之討論因此問題純爲歐洲事也昨哈維氏聲稱美總統准其參與高等會議與聞上西萊西亞問題之討論殆如日前路透社華盛頓電所傳哈維氏僅奉命出席旁聽庶上西萊西亞事有礙及美國經濟利益之發展時得以保障美國經濟利益耳 
　　二十一日倫敦電　據紐約來電　華盛頓當道聲稱美國出席於高等會議之代表現僅積極參預與美國利益大有關係之問題官塲對於英法間意見之參差嚴密注視聞此事美政府完全表同情於英國將於必要時發出此種同情之正表示 
[拉門德之對華談話]  
　　二十日倫敦電　對華銀行團之英國團宴待美總代表拉門德氏與宴者皆有名人士愛狄士爵士演說謂今日之問題含有與世界和平有重大影響者莫過於東西關係之釐定英美兩對於此事應彼此相諒銀行團並未完全勝利但於計謀消除混合利益之困難己可謂盡人類之智力當銀行團合同簽定後列强適遭世界市塲之紊亂中國南北之失和故銀行團恐一時尚不能活動但乘此養精蓄銳以圖將來未始無益銀行團不欲直接或間接干涉中國之内務中國之政體當由中國自决之銀行團對此毫無成見銀行團所關心者僅欲見一有統治能力之政府非俟此種政府成立則充建設用途之金銀供給必須大加限制拯救中國之舉須由華人自己努力始克有效故銀行團乃邀中國銀行團之合作請其參與討論俾將來能力充足時得肩荷擔負一部分中國銀行今己組成團體其宗旨之一爲供給國家之借欵此項新運動如能引起國民之積蓄供國家之用途則對華銀行團之目的可謂己逹（衆歡呼）愛狄士爵士又謂中國南北之爭點多屬虚幻當此中國商業與入稅日見加增之際斷不能指爲有内戰也中國處共和政體下之進步殊堪注意如殘刑之廢除報紙之自由教育之擴張婦女之解放皆足爲證彼對此道德程度若是之高之國不爲失望也（衆歡呼）拉門德氏答詞中言及日本取銷對銀行團保留案之成功謂此項取銷大有利於日本彼信日本銀行團將如他國銀行團之以誠信行事拉門德氏又謂彼游華之際對於華人性質之堅毅及其勤儉誠摰殊爲感動竊信中國前途之有望曩在北京所遭之困難極足令人阻喪食由政府各部不能和衷共濟所致拉門德氏末謂彼意中國必决計向銀行團磋商借欵 
[英報之國内銀行團借欵評]  
　　二十日倫敦電　英國海外商部己接到北京寄來中國銀行家締結鐵路借欵之合同一份財政報評論之謂此項合同乃穏固而有進步之辦法以國家眞正發展爲趨向華人供給購買車輛之經費當可使英國製造家之欲供給原料但不欲受中國財政之糾紛者獲其益也 
[法議院之外交辯論]  
　　二十日倫敦電　法國衆院外交政策之辯論現己展至本月二十四日故在此數日内高等會議未能舉行　　二十日巴黎電　衆議院辯論外交政策時仍有人訾議賠欵之不足德國出口新稅之無實效及倫敦大會所議之其他辦法賠欵事務大員則爲政府辯護謂抨擊之言過於事實倫敦協定頗爲穏善 
[各國近事記]  
　　二十日羅馬電　外交大臣斯社柴伯爵己緩赴波洛業　　二十日巴黎電　今日巴黎交易所英金收盤價每鎊元佛郎四五·○○ 
　　二十日倫敦電　棉紡業工人聨合會己决定使其會員投票公决願否罷工抑接受减資百分三十之通各本月二十八日左右票可投畢 
　　二十日倫敦電　官塲消息英國呈報註册之失業工人現約有三百萬人此外尚有百餘萬人從事短時之工作太平洋路透電 
[中德商約簽字]  
　　二十日北京電　中德商約今日午後己在北京簽字内附德國聲明書（一）德國表示對於廢除德人在華領事裁判權之願意（二）德國表示未能將山東權利交還中國之歉意（三）德國擔任履行由凡爾塞和約内中國條欵發生之義務（四）德國擔任將北京德人兵塲交還中國（五）德擔任償還在華德人收容費正約條件共七條（一）中德互派外交代表（二）中德互派領事（三）載明相互的旅行居住貿易權利與中德人民生命財産各服從所在國法庭之管轄中德人民繳稅不得超岂過所在國本國人民所納之稅（四）載明中德各有稅則自主權惟此一國人民所納進口稅出口稅與通過稅不得超過彼一國人民所納之額（五）載明上述聲明與本約爲將來正式條約之根據（六）載明本約用中德法三國文字繕成遇疑義時以法文爲准（七）載明以中德兩政府通告本約業己批准之日爲本約發生效力之日 
此約附有雙方互换解釋此約某項條件之照會德代表照會如下（一）關於本約内第四條中國得適用凡爾塞和約第二百六十四條除賠付中國戰事損失外德國並償還德人在華之收容費願繳付如下（甲）一部分爲整數等於在華德人産業己清理者收入之半及在華德人産業己没收而未清理者價值之半未清理之德人産業其半值爲四百萬元（乙）餘爲津浦鐵路與湖鐵路債劵（三）本約批准後華人在德之産業即行給還（四）德國援助在德之中國學生中國外交總長對於德代表詢問各節答覆如下（一）中政府允完全保護在華之德僑並擔任如德國予中國以同樣待遇中國不再没收德人産業（三）關於德人之訴訟事件由新式法庭依據新法律審理之並許德律師襄理（三）中政府對於會審公堂之德人案件願設法保障公允（四）本約批准後對敵通商條例即無效所有德人商標如重行註册即可有效而關稅於國定稅率未實施以前依照通行稅率繳納（五）中國無加入協約國清算所之意又中國鑒於德國擔任以整數償付賠欵一部分故允不再没收德人産業俟賠欵收得後中國願以清理德人産業所入之欵及没收之産業一律給還德人中政府願與德華銀行及井陘礦務局討論解决方法 
[征蒙之進行]  
　　二十一日北京電　張家口奉軍現準備前進征蒙軍不日即將出發征蒙之主要目的仍在驅逐恩琴於外蒙境外蓋恐蒙人自己無力爲之也中政府對蒙政策則未更變將照政府前宣布之辦法與蒙人和平解决 
[鐵路紀事一束]  
　　二十日北京電　粤漢鐵路株衡一段之工程不因交通總長易人而受影響該部仍擬月撥四十萬元以充建築費 
　　二十日北京電　京綏鐵路定六月一日行開車禮觀禮者將於五月三十一日午後九時四十分由京乘專車啓程一日午前九時抵綏遠 
[北方近事]  
　　二十一日北京電　教育會星期四日議决懇請列强取銷關於庚子賠欵之權利而以此欵撥充中國教育基金　　二十一日北京電　公報宣布任王景春爲路政司長　　二十一日北京電　日飛機擬由東京飛至長春之舉己無限期展緩因沿途降落塲所頗難擇定也 
　　二十日北京電　賑務處不日將改爲防荒委員會改定之後賑務處會辦陸徴祥將由京赴國外旅行 
國外要聞 
[巴黎通信（昭昭）]  
　　法國凱旋門下之無名軍士墓 
　　巴黎凱旋門爲代表法蘭西立國精神之大建築物平逵九達集中於此最近五年大戰爭告終聨軍戰勝德奥時當門環繞之鐵索連鎖五十年不開者忽焉解放一次任凱旋軍士由九逹大道中正向門樓之大軍蔭道ＡvenuedeＧrandearmee直入巴黎爲法蘭西最近極大盛典本年二月下旬凱旋門下忽增一不知名之法蘭西陣亡軍士墓此軍士靈櫬係就全部法蘭西陣亡軍士墓地任遷其一以代表一切陣亡之法國軍士者此種設施用意至深而法蘭西此後過凱旋門下憑弔之人必見摩肩接踵而至且凱旋門爲全城車馬綰轂之區登凱旋門而望巴黎尤爲春秋佳日勝游佳會有此無名軍士墓其足爲歷史紀念地增光彩更無論矣在此墓未告成時中國駐法使館首先向法政府商訂日期擬獻花圈表敬意因各國派代表致敬乃意中事中國與法蘭西友誼甚切非先爲之不足以動一般人士之觀聽也 
二月二十七日爲無名軍士墓完工後第一星期日巴黎 
 
 

Page 7

 
 
士女羣往凱旋門下下午二時前即有中華五色國徽由冠蓋雲集中飄揚而至執大旗前導者爲中國少年軍士以某軍校殿之次爲中國留法諸女士以鄭女士殿之次爲法京内外之留學同志及使領館人員駐歐高監督駐法陳公使駐巴黎廖總領事等行最後隊中人有執旗者有携花圈者或軍服或常服或大禮服不雜一外國人不舉樂不揚聲不於事前傳布報紙備極嚴靜法政府派兩武員在塲招待中國代表演說者四人某軍校代表軍界前天文臺主任高監督代表教育界鄭女士（毓秀）代表女界陳公使（籙）代表政府均用法語鄭女士演說要旨爲此無名軍士此無名英雄足代表法蘭西人「不居功不好名犧牲一切大公無我」之眞精神故不欲以眞姓氏自顯而長此爲無名之英雄云云陳公使演說要旨略謂爲國犧牲乃神聖高尚之行爲乃中國人所最尊仰之事我中國人恒以尊親敬祖爲天職推擴言之中國之成本屬祖宗艱難締造之力今我法蘭西人士所恃以救法救歐救全世界人類之眞精神旣隠藉此歷史紀念地而表示留存則後此之世界有過而憑弔者安得不深念大戰中法軍士與各國軍士犧牲之偉烈歟我中國人亦猶是今日見此無名軍士一坯土而施其敬禮不啻身登關羽墓而敬禮中國之大英雄此大英雄法大將福奕氏名言固嘗稱爲全世界武士之同胞全世界人類之赤子矣而本代表更進一義當謹尊爲文明保障與全世界之救星云云言時即以中國政府追贈之四等文虎章安置墓前之十字牌上此後數日各國代表相率蒞謁并有元首親臨者觀衆之多且繞凱旋門數匝喧傳遍都市哀榮備至 
中國留法學生聨絡感情之機關在歐戰前頗完備近數年來稍見頓挫以記者最近調查中國留法學生會現又重行組織曾於三月二十日午後開籌備會一次其大團體未成立前之局部組織較著者有四種（一）爲留法學生靑年會每星期六晚在全宅聚會全君爲天津全校長之弟曾在北美留學最能熱心公益其會刋名「新聞摘錄」每兩日發行一次用謄寫版油印每兩月收費三佛郎巴黎大學旁南京蕭錦榮開設之中華飯館即有此會刋按期張帖（二）爲留法學生體育會現因開辦未久先設足球部每人徴收入會費四佛郎月費一佛郎（三）爲勤工儉學者同盟乃苦學生相助之機關惟未詳其内部辦事程序（四）爲留法勵學社頗具極大志願現正從事籌備擬聨合全部留法靑年同志成一留法學生會其宣言書極有條理此事果成實足爲海外留學界别增一敬業樂羣之良會且我中國人士近年人人知愛其國如歐戰前分畛域存私見之故習自可掃除淨盡也國内要聞 
[北京通信（直言）]  
　　新内閣最近之形勢 
　　新内閣之閣員業己紛紛到任惟尚有一二人因條件關係尚在觀望中連日各部長周旋於酒食間異常忙碌所謂新内閣之大政方針固尚未有所發表也 
　　李士偉初受任固曾來電力辭然其留京之親信者曾用天津電話詢李行止李告以必就但欲稍留數日以覘輿論之應付如何今李果來京矣雖仍自謙謂不敢就又謂止能擔任二十日然皆面子語耳李在津時早爲上任預備周輯之龔星澄皆允爲援助說者謂李此次來京携有五户萬借欵偕來（以中日實業公司名義向日本借得者）據吾人觀察無論此五百萬之欵未必可恃即確有其事而在此端節前至少須有千五百萬方能安渡且近日京津空氣反對日借欵甚烈學生復有將大游行之傳說惟此等現象决不足以減少其上台之興會昨李對人言借債不難但必有確實擔保品且需補足前此借欵之擔保品又以世界金融關係借欵條件必苛利息必大吃虧必甚亦實無可如何云云最近傳李就任之期爲二十一日届時當必不再延期矣 
　　范源濂自被教職員攻擊後己决定不幹學生方面則恐范去而邊傅來教育更不可設想故公函挽留北京學生聨合會與八校聨合會各有公函范氏學生會函云「北京國立八校停課己二月荒廢學生學業喪失國家體面此固先生所深悉無庸贅述比者解决方法稍見端倪徒以教長虚懸貧貢乏人以致上課無期殊爲惋惜本會爰於五月十九日開會討論僉謂教育人才頗難與選先生爲學界名宿海内欽仰數長教育駕輕就熟苟能允肩重任則全國教育有整頓革新之希望至於教潮雖八校教職員於先生略有微辭尚無惡感八校學生素所欽遲故先生一長教育京師教潮可以早日解决莘莘學子得能速復學業不再坐廢光隂固本會所期望亦先生之初願也敬祈允任教氶不勝感激」八校學生函云「溯自國立八校停課以來迄今兩月有餘求學光隂付諸流水言之痛心現内閣改組特任先生留長教育學生等方冀教育指日恢復原狀今聞先生有辭職之舉伏念己去之日月無法挽回目前之教育一髮千鈞先生不出中國教育更不堪問矣夙仰行生道宏學富總不至過拂學生等殷殷盼望之誠急望大駕即日到部力拯危局則數千學生馨香切禱者也掬誠上請佇待旋旌」此函雖出而范氏己携眷赴津蓋萬不肯來矣明日（二十日）十二時之政府答復即教潮之大權紐亦即教長問題爭執之點也校長教職員有主張以張志潭兼者其意何在非所能知矣 
蔡成勲要求以陸長兼任師長意仍在得督軍也現熱之地位己允與秦華蔡就任則姜之蘇皖贛巡閱張之特别區巡閱秦之熱皆將同時發表此事在那宅宴會時决定奉張宣言曰我北洋派今無主臘非所以自固之道曹三哥年高望重以後有事吾儕當惟三哥之命是從衆稱善曹氏經此一番恭維故對張提出之要求不傳反對其議遂决但此後有無變更亦不能預料蓋今日要人往往在酒席上滿口允諾散後即不承認其例甚多也 
[陸財兩長就任之條件]  
　　新内閣閣員截至昨日（十九）止己多數就職所未到部者祗教育財政陸軍三部陸軍之蔡當命令發表之第二日即出京赴津並無辭職或就職之表示靳氏一再派人赴津勸駕蔡氏始終無具體之表示惟謂遲數日再行入都蔡之觀望原因有二（一）爲陸軍總長與其他總長不同而且自度其資格並不在各省萬能督軍之上故事前非得大多數督軍有賀電到京藉作贊同之表示則不敢貿然上臺（二）爲空空洞洞之陸軍總長究不如師長之有實力故對於原任之師長不願辭去且有以陸長而兼師長之要求更進一步提出以該師調駐南北苑之條件徐靳均謂不可開此先例故蔡之就職尚待磋商財長李士偉來京後經張志潭氏再三勸駕己有就職之表示但祗允擔任二十日要求靳氏於二十日内速覓替人蓋二十日期滿正值舊曆端午節關如届時籌不到大宗欵項以應付各方面之索債則仍將一走了之也李氏前夕於某宅與新閣員矣談謂予實無能力支此百孔千瘡之財政局面各省欠餉己在一億以上而庫空如洗抵押品全無且今後借外欵亦頗多困難况世界金融奇窘今後借欵利息必大吃虧更甚所有以上問題未解决以前本人實不能擔此重任云云聞李在津時曾以某公司名義進行五百萬借欵惟午節中央政費預計至少之數亦須在一千二百萬元以上始能度過即使李五百萬借欵成立亦不敷尚鉅職是之故所以李氏態度尚在猶疑中也 
[京教潮收拾無望]  
　　北京教育界因政府對教育經費一再失信上月三十日閣議所决辦法迄未實踐致校長團憤而辭職教職員則發取後之宣言大有不可收拾之勢兹據遠東通信社消息上月三十閣議四項辦法原係前交通總長葉恭綽所擬定惟時閣議席上財教兩部均係缺席葉氏爲維持教育起見特電邀財政朱次長教部陳司長陳秘書到院討論當將所擬辦法通過並訂明此後交部所撥之教育經費財交教三部均負有保障之責此議决定後遂由教部通知各校長請轉逹教職員一面由交部將應撥二十二萬元之欵立即撥交財部轉撥教部發給教職員方面得此消息均認爲滿意因有宣言復職之舉經費問題至此方告一段落惟該項經費雖經交部撥交財部但因教長范源濓業己辭職拒絶領欵署名部中又無人敢負領欵之責以故停頓至今刻内閣改組雖己發表而教長一席尚未解决教部旣無人負責領欵財部亦未敢將此欵撥出故此事在教育總長未决定以前恐不能得一解决之法 
教育經費問題旣陷於不可收拾之境刻下國立八校學生即籍隸南方者亦紛紛整裝歸里就中以工專爲最多因該校學生皆寄居校外費和較重男女高師則以不需宿膳之痪出京者較他校爲少北大離校學生己逹千人故各校皆呈凄凉景象國立罷課八校學生臨時聨席會是爲學生方面爭教育經費之最高機關但此時各校均不能召集全體大會故該會除文字上予教職員以援助外若欲舉行羣衆運動事實上恐難辦到數日前該聨席會曾議决聨合校長團教職員及中小學生爲大規模之請願運動但校長團己提出辭呈在勢己不能參加而教職員又因此事與學生方面小有衝突對於此項運動之提議業己表示謝絶然學生聨席會期在必行將於一星期内聨合中小學生大隊赴國務院請願作第二次之讀書運動惟八校留校學生贊同此議與否現時尚在不可知之數又據學生某君云本星期日將有大批同學襆被還鄉故日内即得解决經費問題恐本届學生考試亦不能舉行云 
[旅京蘇皖贛人再請裁巡閱]  
　　蘇皖贛巡閱使在政府任命王士珍之時三省人士己屢次呼籲上書政府請明令裁撤此缺迄未得政府應允現當局以王士珍久不蒞任擬改任熱河都統姜桂題爲蘇皖贛三省巡閱使連日外間傳說極盛該三省旅京同鄉聞此消息特於日前招集全體同鄉開會討論對付方法僉以爲無論政府將此缺任命何人均一致拒絶誓不承認并上書府院仍請裁撤蘇皖贛巡閱使一職以安人心而節政費兹照錄呈文如左呈爲蘇皖贛巡閱使一職懇請明令裁撤事竊自前蘇督李純出缺其甫設而未成立之蘇皖贛巡閱使迄今未奉明令裁撤即去年任命之王士珍亦屢辭不就并以裁缺爲請本會等亦迭次呈請鈞座明令裁撤期去官制之贅旒免政費之虚耗并杜野心者覬静斯銜成紛爭之局事經數月未奉明令查蘇皖赣三省其初本無巡閱使之設置迨政府爲人設官始創此職然李純未就職於前王士珍亦未就職於後歷時己久而三省晏然無驚可見此缺毫無存在之必要且三省人民一聞有巡閱使之說即不禁色駭股慄恐將由此惹起政爭轉受池魚之禍尤非裁撤不可爲此呈請大總統國務總理俯允王士珍及三省人民迭次裁缺之請毅然下令裁撤此缺以安人心而免爭競以節政費而免虚縻不獨三省人民隠受其賜國家前途實利賴之謹呈 
[中日會巡國境之新協定]  
　　延琿日軍撤退後日本小幡公使又向外部提出兩國會巡國境之要求兹據外交界消息此事經外交當局與日使往返磋商現己訂妥中日兩國會巡國境辦法之草案六欵共十五條内容專注重巡緝韓黨與從前中法兩國會訂之安南邊境對汛辦法相類似此項辦法須由地方官執行在協定成立以前例應徴求其同意故外部業將該草案全文轉電奉吉長官請其擬議具覆 
又據日人方面消息云間島警備問題亦係殖民地會議重要不項之一日政府對此問題詳籌精畫煞費苦心迄於今方始决定自主的撤兵蓋此項問題向中國政府提出交涉無論迄於何時亦萬難望有歸宿故日政府决然抛棄從來之主張擬援維持安南國境秩序中法所結協約之前例由中日另結一種協約以維持間島之秩序此次殖民地會議業己提出詩論一俟决定後即向中國政府從事交涉前者中法協約之所由立係因安南國境土匪蜂起取締上諸多不便故於一九一五年四月由外交總長陸徴祥與法國公使葛希吉氏締結一種協約藉以維持安南國境之秩序今日本爲警備間島欲結中日協約即係準此兹將中法協約内容揭示如下（一）法國官憲苟探悉中國革命黨或土匪在法國領土内集團時即應盡力解散又中國官憲探知以上情形報告法國官憲時亦决無遲滯概執同一之措置又安南叛徒或土匪集團於隣接中國之省内時亦出以同樣之措置（二）法國官憲嚴禁新聞及其他印刷物在中印地方宣傳革命及其他反戾中國秩序之一切思想又逃往法國領土内者一律令其解除武裝加以拘禁（三）兩國官憲應在國境嚴重查禁軍火及軍需品之私運及其他犯人引渡事項 
[楊增新痛論武人流毒]  
　　新疆督軍楊增新近有咨文至國務院痛論武人專制之毒其文略云中華民國十年三月三日准國務院電開中華無政府共産黨邢哲文等在滬密設三無學社鼓吹平民革命工界中贊成者頗多希密飭所屬切實查禁等語竊自歐戰發生中國武人主張加入歐戰其實參而不戰雖有參戰軍之組織不過欲擴充私人之權利以釀成内亂之行爲而己至於參戰之影響於中國者厥惟協約國招募華工之一事華工之應募而赴歐洲者不下數十萬人回國者實居少數其僑居俄法諸國者無不結黨開會發行報紙演說平民革命社會均産無政府諸主義查各國革命其動機多發於下中國革命其動機多發於上自辛亥迄今共和成立己十稔矣前清以兵而亡民國以兵而亂紛紛擾擾統一無期一言以蔽之曰武人專制而己中國擾亂實由武人問商界有倡亂者乎曰無有也問農界有倡亂者乎曰無有也問工界有倡亂者乎曰無有也是中國之敢於爲亂使全國無寗日者不過有勢力之二三偉人而農工商各界方望治之不暇絶無附亂者故曰中國之革命其動機發於上也雖然少數之偉人倡亂於上使全國之人水深火熱而無人不被其害則各界之人又安能束手待斃而不思革少數偉人之命以求保全多數平民之命乎於是農工商各界之革命亦必因之而漸起所謂各國革命其動機多發於下者此等風潮必漸漸傳入中國一發而不可遏其傳播革命之種子必以歐戰期間内所招之華工爲萌芽該華工之在歐洲者於平民革命社會均産無政府諸主義旣習聞其說習見其事及其回國未有不互相傳播以期推倒京外政府中不良分子者幸而國中無大工塲也假使工塲遍全國則革命之事必不崇朝而遍全國然中國雖無大工塲而華工由歐洲回國者始而煽惑工界繼而煽惑商界煽惑農民我知昔日革命動機之發於上者今日革命動機未必不發於下矣至是而把持軍權政權之少數偉人乃無立足之地而中國亦將變爲第二之俄羅斯四分五裂雖數十百年而無以善其後中國前途豈不危哉今日補救之法仍望有勢力之二三偉人激發天良解除害民之兵厲行利民之政或可挽救於萬一否則平民革命之說必將實行非可以一紙空文所能塞源而絶其流也增新久膺疆寄與國實同休戚其所以苦口危言者非故爲無病之呻吟也實見禍機所伏鬱極必發不能不直揭病根以相警覺我政府及各當道果能共籌根本救濟之法而有以防患於未萌則中華之幸亦即增新之幸也兹准前因己飭屬嚴行查禁並將根本救濟辦法呈請鈞裁敬候核奪 
[楊慶鋆改署後之贛政局]  
　　楊慶鋆於十四日奉到改署令即於是日布告繼續任事並電總統瀝陳謝忱財政廳長内定劉印昌因財政總長更動尚未提交閣議通過大約日内必見明令其贛關監督一席前有書記處長夏同龢繼任之說兹聞陳督以夏參預機要頗稱得力未便遠離己保開缺九江關監督景啓（景爲李秀山之師亦陳之前輩當前改放黄祖徽時陳即電請保留故黄迄未到任）政務廳長沈祖恩爲戚揚舊人楊初因護理未即更動現沈己提辭呈楊允派一稅差以調劑之（沈本留贛簡任職）現充省署機要處長財廳總務科長郝爾泰爲楊之左右手當然繼沈惟郝向有脚疾不良於行且僅保簡任升用資格尚差一點也楊又於十四日發表稅局廳員多起如良口統稅局長曹運鵬廣昌熊伍瑞昌李壽曾湖口路股局黄有易南昌火車稅局張鞱及辦事員胡獻梧蔡澐等均爲贛籍并聞有以政廳長畀諸贛人消息豫章道尹何剛德贛南道尹邵啓賢亦有辭職之說聞廬陵道尹董錫成將調豫章其廬陵贛南二缺高蔭昌夏同龢均有請補希望一說楊將以此二缺還諸贛人以爲實授省長之交换條件未知確否京代表葛莊前來贛調和議會兩社黨爭頗爲出力楊己商請水利局總裁李國珍將江西水利籌備處大加擴充改設水利分局即以葛爲局長李葛同爲研究系分子委令發表合羣出而反對迭電李國珍否認昨葛致函合羣聲明運動自治與個人進退兩不相妨合羣則以葛非由衷語非逹到推翻目的不止今日（十七）聞讜言合羣對楊均表示滿意楊與社員會晤亦格外謙恭但葛之局長因黨爭關係一時恐終不易解决也（五月十七日晚） 
[杭州快信]  
江浙教育協進會今日（二十一）下午三時在省教育會開會蘇代表沈信卿己乘早車抵杭 
省憲期成會明日（二十二）開成立大會現會員己達二百餘人前民政司褚轉成·前官産處周金箴前代財政司蕭鑑均介紹介會 
　　羅純嘏侵佔西湖湖面案經省議會一再質問後省署當令杭縣知事會同水利委員會丈該羅苑建築地面比照原買數確係溢出一畝三分七釐三毫零又水閣湖埠佔用二分七釐三毫零至今尚未收復昨省議員鄭邁又提第三次質問 
永嘉知事王家琦因前在海鹽任内徴收主任陶汝梅僞串舞弊案牽涉省令到案備質杭地審廳昨開庭鞫審陶汝梅供有三萬金由王取去王則諉稱係會計張月仙冒名騙去現張在逃諭候改期復審 
　　大批薦任職劉康孟晋吳廣齡宋丹拱等十一人前昨兩日先後來省稟到 
　　台屬臨海請領平米一萬石現由省署核定米價計七萬七千五百元准分三期報繳 
[尚有要聞二及地方通信轉入每頁]  
雜評一 
[烟酒稅（默）]  
　　以押盡當光之中國而尚有人人艶羡之烟酒稅宜乎其爭如投骨矣政府欲以烟酒稅爲抵債用三使欲以烟酒稅供欠餉用各省督軍又截留而視爲禁臠各徴收官吏又侵蝕而視爲肥肉可憐哉此押盡當光之烟酒稅 
　　然而探其究竟何以此烟酒稅成爲甘美有味之烟酒稅而爲各方所競爭乎則國人嗜此甘美有味之烟酒故也徴愈重銷愈暢國人愈嗜烟酒政府愈有羅掘之希望使非然者何以各方覬觎此烟酒稅若是乎可憐哉押盡當光之國民 
然而揭其内幕則此甘美有味之烟酒稅早己層層剥削朋分無餘實際上初無一顧之價值非特欲供欠餉者失望即欲供抵借用者亦大失望也可憐哉押盡當光之政府 
 
 

Page 8

 
 
[開封通信]  
　　吳佩孚與河南自治 
　　汴學界與新文化運動 
近來各省區提倡自治高唱入雲不謂災荒·兵燹·之汴省亦有此種聲浪隨悲慘哀呼之請願聲而起河謂非吾汴三千萬人一線之希望也查汴省發揮自治之原動力向推靑年學子蓋當京中鬧「讀書運動」時正豫省學子致力於「自治運動」之秋省城自治總所之設立分子以教育界人士爲多汴西各屬靑年學子聞風繼起日昨河洛一道又組織一自治講習分所費用均由各屬自籌本月十七日爲該所舉行開學典禮式吳佩孚是日亦親蒞講演記者認爲職務上有報告價值遂趁車赴洛參與盛舉該所前門高紥花圈綴成「激揚民治」四字先由所長致訓詞畢次學界來賓演說大雨淋漓間吳副使偕參謀長李濟丞怱怱至入座後即起立演說略謂從來有治法貴有治人時至今代始發展地方事業其要宜先培養自治人才總期大多數人民瞭然於自治眞諦各奮其猛進之精神爲官治之輔助樹憲政之基礎云云語次手寫「一年樹穀十年樹木百年樹人千年樹德」等語於黑板反覆推論自治之眞理而歸重於「實事求是明體逹用」兩語洋洋數千言歷二時半始止最後由副使李參謀長演說其扼要之言則謂頃吳公關於自治之一切論理己詳切透澈無俟再談鄙人之意以爲自治學員宜首重公德心異日本其所學措諸實用方有爲地方民衆發展利益之望不致徒擁自治兩字之虚名鄙人不敢自信此語爲書紳之言獨竊自信爲由衷之言也該所長即以河洛道尹楊葆元兼充是日來賓中學界方面爲多對於該所以現任官僚兼充則頗引爲「美中不足」各學會於次日即發表意見於省垣報紙上略謂河南文化之區自治豈甘人後歷年旣飽受旱災兵匪之教訓應有澈底之覺悟自治而以官僚出之（指以道尹兼所長）則眞所謂官辦自治也吾曹對此次吾汴破天荒之自治萌芽當有根本法積極行之勿太樂觀而委責於人學刋連日對此事亦有所討論汴學界思想進步於此可見一斑矣 
　　汴學界近自感受新潮以來頓洗從前不良習慣最近學界聨合會所刋新文化運動之報籍省垣一隅竟逹二十餘類（外縣尚不在内）女學方面且有以「勞工」「互助」「博愛」爲本人之名氏者說者謂女子如是男生可知頂河南全省學生總會演說部因鑒於省城學潮旋起旋伏致有一部分靑年或見迫於官廳或見逐於本校（指前日國恥紀念學生被逐事）决議由學生自身方面發起一讀書會爲「自動自决的教育」倡和此說最力者爲省立甲種工業學校該校學生素以提倡「識業教育輔助人羣驅除軍政分利蠧民」之說爲當道所不慊兹將河南全省學生讀書會旨趣書宣布如下（自從那東西洋文明輸入中國後許多的革新家便知擱起陳編舊說願與世界學者公開研究五四而後迄今己少蘇我們愛國念頭我們中國新文化就從此揚波競瀾各界亦漸知覺悟進化的路程可算一日千里了我們均是新中國將來託命之靑年當這時代若還是鎭日閉門向故紙堆中討生活不但不適合新時代潮流長吾儕罪惡但要是一知半解以假新學對付環境那也被明人齒冷所以處現代要想曉世界進行到什麽地步那末非博覽現世出版物也是萬不能的但現在的新出版物眞是那「汗牛充棟」無論你經濟方面能否如願就讓你眞能什集兼收也恐怕「智不足以周當時之務識不足以濟天下之變」吧想到這裏我們旣不想落一個孤陋寡聞所以下得不集合幾個同志　體分訂世界的新出版書籍約一定時刻在一定的地方把智識磋磨磋磨交换交换這就是我們成立新文化讀書會的徴意免爲惡環境所同化也）云云自此宣言披露後頗轟動社會當道己連日派遣偵探四出密查學生會方面亦愈唱愈高廢督請願亦正擬實行（此係學界某君所言）而官廳方面聞亦擬將關於與學生會名稱相同臭味相投之各塲所封閉（學生會己封）說者謂逆料學政兩界行將有一塲大奮鬥也第一師範鬧學之風潮起後（情形己詳昨報）全體學生己散教員亦己離校刻聞全部學生有請願北京之說并有主張鼓動全省各校罷課以期實行改造教育結果如何正未易預料也 
[川局善後會議之第一日]  
近各軍聨合辦事處召集之軍事會議前定名爲川局善後會議五月十日正式開會到會將領及代表共廿餘人由但軍長主席第一討論修改各軍聨合辦事處議事細則其所修正多無關大體原規則第十條爲會議議决者由處長執行兹改爲由臨時政府執行第二决議將成都綿陽兩處聨合辦事處行營徹消第三討論推舉川軍總司令辦法有某代表主張參照參衆兩院選舉總統辦法用鄭重手續選舉者經大衆討論多數主以敏速而簡單之手續選出總司令討論頗久仍未付表决第四討論臨時政府組織大綱多數主張先推定起草員將臨時政府組織大綱擬定後再詳細討論衆贊成第五討論財政廳電請將收回之川劵滇券中行劵截角事因三軍軍長劉成勛及省會各學校均請將收回川中各券撥濟教育經費衆以此事關係政府信用仍决議照財政廳所請將各劵截角至教育經費則電劉軍長及財政廳另爲籌借第六潘文華自請將靖川軍名義取消改用四川陸軍第四師名義衆贊成時己三鐘遂宣告散會 
[南京快信]  
省議會昨日開預算審查會今日開各項審查會審查省憲案之特别審查會己選定劉伯昌爲審查長馮世德爲理事 
　　財廳長因省庫窘迫擬發行省庫劵百萬以濟急需 
王占元代表沈庸昨日晚車由寗赴滬 
徐州鎭守使陳調元昨電軍署報告由豐邳各縣查防畢十九日回徐淮揚鎭守使馬玉仁電告十七日由泗陽赴漣水阜寗鹽城興化等縣巡防 
律師公會以司法部公布無領事國律師出庭暫行章程傷國體失國權昨函各省律師公會請一致協電院部力爭務達廢止部令目的 
地方通信 
[松江]  
　　認投屠稅之觀望縣署遵照新章招商認包屠稅於本月二十日在縣署大堂設立標匭聽人競投由財廳委員郭知事那警佐等監投事前規定底標正稅一萬六千金須繳保證金八百金方得領標競投午後一時各商家陸續到署詎皆來看熱鬧並無缴費領標之人直至傍晚開匭一標俱無聞各商觀望之故因稅額過巨不願承辦云 
　　水警防務之考察駐松水警分隊長徐貴臣昨奉沈專署長訓令不日當派該管勤務督察員徐亞伯到松考察各官警防務成績徐分隊長奉令後業己轉飭所屬各師船巡官一體遵照 
　　騐傷舞弊之揭破前日西外抬轎帮與出店帮大打架毆傷周姓轎夫及修轎杭人某甲報案檢騐後某甲無傷周有輕微傷事後有商董張省三進謁縣長謂杭人某甲傷肋骨兩根己經松江醫院侯醫生騐明塡有傷格爲證貴署檢騐員何得朦稱無傷當由縣署承審員將周等重行提騐仍經原檢騐員騐明某甲傷在肋骨屬實並當堂聲稱前日傷痕未顯故未騐出周姓轎夫並於堂上聲言予於前日送洋四元至該檢騐員家見其正在吸食鴉片云 
云承審員謂汝有證據不妨正式起訴至此乃宜告閉庭 
[蘇州]  
　　安挿備補水巡水警廳長趙雲生近通令各區署略謂據本廳教練所呈稱竊職所自開辦以來己經五月學衞兩科將次教竣下月底爲頭班修業期滿照章應發往各區補充水巡俾資服務擬請通令各屬遇有水巡額出概行停募等情兹經規定自本年五月起各巡船遇有水巡額出一概停募期將備補水巡畢業後安置無餘合亟令仰該區長即使飭屬一體遵照 
　　知事更調先聲吳縣温知事自經商會等三法團呈控後省署以所控各節虚實均應查明故先令蘇常道尹就近查復嗣又委員來蘇詳查昨由南京傳來消息謂温知事力謀他調或或達到目的繼温後者現任武進知事姚紹枝曁現寓蘇州之翁某均有希望云 
[無錫]  
　　繭對公所定期開便錫邑繭業公所以蠶汛己届大眠鮮繭不久上市特訂本月二十四日下午三時在北門外黄埠墩公所内開會議定繭價及開秤日期等項業己函告各繭商請其維持蒞會預議矣 
[靑浦]  
　　各校聨合運動五月十五日爲全縣高小聨合運動會城廂國民學校全體加入市鄉國民校之加入者亦有七八校運動種類分田徑賽與團體操共七十五節團體運動多數整齊純熟成績優良田徑賽分立定跳遠百碼賽跑擲鐵球跳高四種翌日天兩休息十七日童子軍會操與操者七團計二百零一人並乙種商校新辦之幼童軍一團計二十一人上午爲開會式下午各團宣誓並表演各種功課省總教練員顧君眞來到塲訓詞並校閱各軍考騐功課第三團在塲募振計得一百餘元云 
[川沙]  
　　援助華僑學務　縣教育會及勸學所昨致北京電云國務院外交部教育部鈞鑒英屬南洋居留政府頒布學校註册條例摧殘馬來聨邦四州府華僑教育殊背公理務乞迅向英政府抗議取消條例至深感盼江蘇川沙縣教育會勸學所叩馬 
[鎭江]  
　　都天會定期舉行鎭江都天會之盛爲蘇省冠故名馳遠近本届擇於舊曆四月十六日舉行外埠如揚州南京蘇州清淮等處來鎭看會者絡繹不絶連日各旅館各茶館酒館生意甚形擁擠己有人滿之患 
　　風雨損壞春熟鎭屬各縣目下春花將次成實詎前晚（十八𨺗起暴風繼以大雨計一晝夜始止沿江一帶各洲圩田所種荳麥棉子等遭此風雨大受損傷一般農民莫不憂形於色 
[揚州]  
　　各校比賽網球揚州中學聨合運動會董事部發起於六月七日起互相比賽網球業得美漢各校之同意分單雙兩組假公共體育塲爲球場届時必有一番熱鬧也 
　　縣署定期焚土江都王知事以九年十月至本年四月所獲之烟土尚未焚燬十九日特列表呈報省署請予派員監焚以昭愼重 
[徐州]  
　　電請懲辦知事蕭縣知事吳鵬吞欵受賄被控撤職現該縣公民以吳雖經撤職調省尚未見有懲辦明令乃電請省署依法懲辦以儆效尤兹將電文錄下（其一）南京王省長鈞鑒蕭縣知事吳鵬吞欵受賄己蒙撤職感極仍祈依法追懲儆貪慰民是禱蕭縣旅京學生王慶蘭等叩元（其二）省長鈞鑒蕭縣知事吳鵬吞賦賣災蒙查調省籲懇令飭新任核復依法懲辦以伸公憤而彰國紀公民代表胡方乙叩 
　　藝校設立售品處宿遷縣立藝徒學校自開辦以來成績尚著所出物品社會極爲歡迎現該校吳校長以所製布疋等物品向在校中出售銷行不能十分發達特在校外賃一市房專售該校出品以擴充營業 
[嘉興]  
　　蠶種滯銷原因嘉邑人民所育之蠶其種子大都係餘杭種蓋餘杭種子類多佳良且飼葉二十三四日即可作繭其作成之繭大而且厚繭衣又薄鄉民售繭繅絲均得善價故該項種子人多爭購今歳餘杭蠶種頭二帮均己到嘉由各鎭商號寄售無如各鄉民以本届蠶汛不佳咸多觀望銷路不若往年之暢旺現營該業者連日雇人手携蠶種赴鄉挨户掗賣以免虧蝕 
 
 

Page 9

 
 
   
 
 

Page 10

 
 
本埠新聞 
[遠東運動會消息]  
日本遠東運動會駐滬委員團於今日起事務所設在虹口蓬路日本總會内會長本埠日總領事山崎君（Ｍr.Yainasaki）副會長日華紡織紗廠經理田邊輝雄（Ｍr.Ｔ.tanabe（）此次日本全國實選運動員一百十一人並同來委員十三人其委員之姓氏如下加納治五郎（Ｍr.Ｊ.Ｋano）（萬國體育會委員）岸清一（Ｄr.Ｓ.Ｋishi）（全日本體育會委員長）大下東作（Ｄr.Ｔ.Ｋinoshita）武田千代三郎（Ｍr.Ｃ.Ｔakeda）近藤茂吉（Ｍr.Ｓ.kondo）日日野寛（Ｍr.Ｋ.Ｈibino）以上四人均爲全日本體育會委員此六人爲此次來華者主幹己賃定禮查旅館一俟抵滬即下榻該處鐮田芳雄（Ｍr.Ｙ.kamada）峯豐（Ｍr.Ｙ.Ｍine）以上二人與後列五人均係全日本體育會技術委員此二人己先來滬現住虹口萬歳館野口源三郎（Ｍr.Ｇ.Ｎoguchi）後藤（Ｍr.Ｈ.Ｇoto）金栗四三（Ｍr.Ｓ.Ｋanaguri）金成（Ｍr.Ｔ.Ｋanari）澤田一郎（Ｍr.Ｉ.Ｓawada）以上五人己賃定萬歳館到滬後即住該處云 
[復旦大學運動會紀]  
　　將參與遠東運動會者並舉行决賽 
　　徐家匯復旦大學校於昨日舉行第七届運動大會該校及各校運動員將參與本届遠東運動會者同時舉行末次决賽中外來賓參觀者共約千人全場職員如下總評判阮志珍糾察李登輝·張季量·邵詩舟·蘇莘垞徑賽評判于雲峯·姚繼唐·顧拯來·戴企留·沈同一田賽評判吕運亨·陳定謨·劉明智·鄭覺民記時曹霖生·黄純道記數章益幹事冷鑑徐永發報告王志剛童子軍糾察宣剛發令李駿惠招待龐聲鍾·張匯元·馮樂之·梁宗顯早晨十時起舉行預賽有百碼賽跑·二百二十碼賽跑·一百二十碼跳欄賽跑·二百二十碼跳欄賽跑·擲鐵球·擲鐵餅·跳高·跳等類午後二時舉行正式决賽至晚七時賽畢給獎而散阮君並將關於預備參與遠東運動會者决賽之成績詳錄一分送與遠東運動會事務所葛萊博士以便再爲决定兹將關於該校運動會之成續及關於遠東運動會之成績詳紀於左 
　　關於該校運動會者（一）百碼賽跑（乙組）第一黄金阜十二秒第二李國義第三莊聨輝（二）百碼賽跑（甲組）第一張彦甫十一秒五分之一第二吳炎章第三楊錦濤（三）擲鐵球（乙組）第一張磊三十八英尺四寸半第二鄭長涵第三梁國靈（四）半英里賽跑（甲組）第一段鴻蔭二分十八秒第二張天勝第三李漢堯（五）擲鐵球（甲組）第一王振升三十八英尺六寸半第二崔燦鶴第三林忠孝（六）半英里賽跑（乙組）第一秦競二分三十秒第二王俠痴第三林頌勛（七）二百二十碼賽跑（甲組）第一楊錦濤二十六秒第二崔燦鶴第三張德平（八）二百碼賽跑（乙組）第一黄金阜二十七秒第二張磊第三莊聨輝（九）跳高（乙組）第一顧毓方五英尺一寸第二張磊第三沈伯荃（十）跳高（甲組）第一吳炎章五英尺九寸第二奚毓麟葉棣萱（十一）一百二十碼高欄（甲組）第一張錫恩十八秒五分之四第二楊錦濤第三吳炎章（十二）擲鐵餅（甲組）第一林忠孝九十一英尺八寸半第二崔燦鶴第三金振淦（十三）跳遠（乙組）第一朱信恩十六英尺九寸半第二秦競第三張磊（十四）跳遠（甲組）第一崔燦鶴十八英尺一寸五分之四第二吳炎章第三葉棣萱（十五）四百四十碼賽跑（乙組）第一黄金阜一分四秒第二顧毓方第三李國義（十六）四百四十碼賽跑（甲組）第一張彦甫五十八秒第二張錫恩第三楊錦濤（十七）擲鐵槍（甲組）第一崔燦鶴一百三十一英尺六寸第二王振升第三張錦濤（十八）二百二十碼賽跑（乙組）第一秦競三十二秒五分之四第二李國義第三陳德明（十九）二百二十碼賽跑（甲組）第一張錫恩二十九秒第二吳炎章第三楊錦濤（二十）撑竿跳高（乙組）第一秦競八英尺第二鄭長涵第三楊春生（二十一）一英里賽跑（乙組）第一楊春生五分五十六秒第二曾觀濤第三王俠痴（二十二）撑竿跳高（甲組）第一段鴻蔭五分三十秒五分之三第二林忠孝第三吳維周又半英里替换賽跑初級優勝 
　　關於遠東運動會者（一）「參與遠東運動會選手甄别」（甲）百碼賽跑哈元龍（復旦）十秒又五分之三（乙）二百二十碼賽跑哈元龍（復旦）二十五秒又五分之一（丙）撑竿跳楊錦魁（復旦）十英尺一英寸半張天掄（東吳）九英尺十二寸（丁）擲鐵槍何達仁（曁南）一百二十三英尺五寸（戊）擲鐵餅朱恩德（長沙）九十英尺十寸（己）一英里賽跑吳啓泰（南洋）五分二十六秒（庚）擲十六磅鐵球朱恩德（長沙）三十一英尺　　復旦大學運動會攝影 
十一寸又四分之一（辛）擲十二磅鐵球王振升（復旦）三十八英尺六寸半（壬）五英里賽跑高誠學（福州協和道學）三十一分三十三秒李安（復旦）三十一分四十三秒（癸）跳遠林仰秀（福建省立第一師範）十八英尺七寸（二）「五項運動」（甲）擲鐵球劉崇恩（東吳）二十五英尺七寸四分之三楊錦銓（約翰）二十六英尺四寸半吳德懋（福建省立第一師範）二十七英尺十寸四分之三（乙）二百二十碼賽跑劉崇恩第一楊錦銓第二吳德懋第三（丙）一英里賽跑劉崇恩五分四十八秒楊錦銓五分四十九秒吳德懋五分五十二秒五分之二（丁）跳遠劉崇恩十七英尺六寸半楊錦銓十六英尺九寸半（戊）擲鐵餅劉崇恩七十八英尺一圤半楊錦銓七十八英尺四寸吳德懋七十六英尺一寸四分之三（三）「復旦比賽最優勝者」（甲）跳高吳炎章五英尺九寸（乙）擲鐵球王振升三十八英尺六寸三分之一（丙）擲鐵槍林忠孝九十一英尺八寸半（丁）高欄張錫恩十八秒五分之四 
[約翰大學校友懇親會紀]  
聖約翰大學校友懇親便一節己迭載本報昨日（二十一日）爲舉行之期午後該會分派汽車二十輛在靜安寺路電車終點往返迎接絡繹不絶旣抵校見門上交懸國旗校旗中張聖約翰大學同盟懇親大會錦額一幅入門招待者以摺扇分贈與會者扇之正面用英文詳書開會節目本届職員曁秩序招待輸送等委員姓名詳前不贅反面則有校訓曁校友家屬攝影三幀行稍進有校友簽名繳費處旣繳佩章爲識二時半與會家屬參觀校舍畢該校中學童子軍一隊曳錙車魚貫入草塲隨奏西樂樂止散隊紥營三幕片刻即成旣成奏樂升旗隨請榏友余日章博士劉鴻生會長檢閱閱畢分演拳術武器旗語結籃演畢佯爲歸營露宿另有一小隊遥隠叢樹中爲敵敵方先燃爆竹以作槍聲宿者聞警出營迎擊先然爆代槍繼互擲花砲花砲落地砰砰作響一時彈雨槍聲恍如戰塲兩方鏖戰片刻敵敗多傷俘之而歸纒頭縛足頽臥綳床情景宛眞演畢觀者鼓掌稱善旋令校友子女八歳以下者爲拾芋競走之戲是戲設空盒十史排成一列兒童各據其一前方縱置山芋數枚一一相間漸置漸遠設畢多人詳爲指導令其隨拾隨置盒中每次一枚爲限並將給獎之小汽車置諸塲中以鼓勵之及銀笛一鳴諸孩咸爭先恐後以赴之故有互撞而仆者有拾兩枚而置諸他人盒中者更亦有遜讓者拾時口中喃喃互語曰「儂給我」「我給儂」頗堪解頣而兒童之個性亦可藉此觀察而有得焉是戲結果勝者六童第一顔一清（連卿之公子即圖中坐於小汽車内者）得汽車餘爲蕭家濤（智吉公子）·張瑞麟·秦裕芳·邱雨祿·張謀芳（嘉甫女公子）·楊聨貞（潤身女公子）·古大啓（逹成公子）等各得童子軍所結之藤花藍·糖菓·玩具等奬品戲畢校友與眷屬男女各九人對立兩方爲ＮeedleＲace穿針競走之戲是戲眷屬九人各持針線綫端正對針孔聞笛隨跑隨穿隨授對方奔來之男子穿入而速授者勝即湯女士）Ｅ.Ｌ.Ｔong）·楊潤身夫人·殷女士·及刁慶歡·周啓邦·古達臣·陸鳳石等四君是也戲畢校友更爲拔河之戲同仁醫院胡蘭生博士獨能左右勝負力莫大焉諸戲悉畢乃延與會者入席聽講觀劇席設於綠蔭爲蓋芳草爲茵之廣塲上對席有台台中交懸中美國旗下掛卜校長畫像一幀用幕遮隠以待啓揭坐定會長劉君致歡迎詞並述在開平煤礦局深得同學詹天佑·吳清泰兩君之助可見學友之不可無同學會之設不可己旋又致詞感謝徴求委員曹发賡蕭智吉諸君以誦賢勞繼請卜航濟校長演說卜君操華語甚熟略謂今日懇親會同學諸君之太太·奶奶·小姐·孫子·孫囡聨袂偕來喜不可言頃劉君請予演說而以十分爲限予雖不善言郤擬分三段說來故請寛以二十分俾盡我辭（一）「致賀」蓋去年校友入會祗二百人耳今借越歳己臻五百此可喜而必須賀也（二）「請客」今歳九月二十五日舉行畢業式時希望仍如去年畢業式授名人余日章·黄炎培等博士學位時之盛况故請今日與會者仍聨袂惠臨共襄樂事（三）「佳音」一即昨日本校與東吳大學合開辯論會喜獲優勝其二則聖瑪麗女校改建校舍舊屋讓於本校應用而該女校新舍遷西從此我校同學課餘散步又將自東徂西永諧舊誼聞者無不解頣鼓掌旋由黎謀君Ｍr.Ｒemer致謝同學捐資美金千元爲卜校長畫像由蕭智吉君代述繼行畫像揭幕禮蕭君代表主席略謂今日本請主教蒞止爲事所阻改請本校教務長伊廉先生Ｍr.Ｅiy代行至於贈像微衷亦有可陳者（一）卜師年邁宜娱暮景像懸校中同學當視如卜師在校使其安心出游（二）像係油畫遠視則美愈遠則愈美近則漸醜愈近則愈醜新舊同學對於卜師之感情殆亦近是旋即揭幕形容宛然洵係名畫同時燃爆慶賀繼復報告現己醵資萬元存於銀行以周同學更謂如遇同學逝世校友各賻五元由會代送以現在校友五百人計之逝者家屬可得二千五百元之撫恤教育費此如合會然先繳後收自己亦不致受虧措詞詼諧聞者哄然末演新劇鬼新郎五幕表情頗多可觀觀時並饗茶點演畢給獎與會者有余日章黄任之深楚臣·張竹平等千餘人莫不盡歡而歸亦云盛矣　　約翰大學校友懇親會攝影（一） 
（三）楊潤身（二）劉鴻生（一）牛惠生 
約翰大學校友懇親會攝影（二）有Ｘ者得獎兒童顔一清 
[中德航務之發達]  
　　去年滬上各公司之航業競爭其目光專注於太平洋一途增加中美輪舶添闢中美航路莫不竭力以圖發展迨至今年中美間往來貨件甚少甚至有赴美之船因無貨輸運而以湖泥壓艙者故自四月份以後各公司又移其目光於德國一路矣日輪之於四月份後添加行駛德國者計日郵社五艘大阪公司三艘怡和洋行除本年己開三輪外現又有勃里斯朋城號格里爾崑號glcqua（該輪第一次開出當在六月十五號）添入此路即怡泰洋行之船向不開往德者今亦派定格林亞齊爾號在下月十八日由申出口時逕往亨堡寳隆洋行之船曩駛丹麥者刻亦開往德國矣此外如好時洋行之愛爾卡號白里爾號藍烟囱公司之麥執安號（己定六月十日赴德）亦均係四月份以後新加者故中德一路之航務其發達之程度己爲各處航線之冠即在四月以後其增添之船數己達十數艘之多而後來之增加者則尚方興未艾也 
[輪運進出口之金銀]  
　　昨日寗紹公司之老寗紹輪船進口由漢口裝來浙江興業銀行之現洋二十萬元計四十箱而太古公司之奉天號今日開赴烟津有本埠麥加利銀行裝赴威海衞之現銀十一箱又裝赴芝罘之金條一箱 
[昨日車運出口之銀洋]  
　　昨日（二十日）日滬寗路大通運銀公司承運中國銀行現洋十萬元交通銀行五萬元鼎康莊一萬元慶成莊六萬五千元裝至蘇州又交通銀行十萬元福康莊三萬元裝至無錫又中華銀行五萬五千元裝至丹陽慶祥莊一萬二千元裝至崑山 
　　滬杭路同和運銀公司承運浙江興業銀行現洋五萬元裝至杭州渭源莊五萬元裝至臨平大成莊一萬七千元裝至長安五豐莊二萬元福康莊二萬元信元莊一萬元鴻祥莊五千元寳興莊一萬五千元裕康莊一萬元裝至嘉興 
[一週間之金融調查]  
　　進出口銀洋數此一週間各銀行自國外運來大條銀一百七十四條又現洋一百十五萬元而裝往各埠現洋一百四十五萬元老幣三十萬元寳銀三十萬兩所有大條銀己如數運往香港至各銀行存銀較上届少存三十萬兩洋亦少存五十七萬元兹將銀洋進出口細數調查列下「十七日」中孚銀行由美國裝來大條銀八十七條即售與廣帮大德昌裝赴香港又本街從長江各埠來洋三萬元金城銀行由天津來洋三十七萬元又本街某銀行五萬元道勝銀行由哈爾濱來大條銀八十七條本街廣帮裝香港去寳銀十五萬兩中國銀行裝南京去老幣十二萬元又交通銀行亦去老幣十二萬元又金城鹽業兩銀行各裝老幣去三萬元（以上三十萬元老幣係造幣廠開爐之基本金）「十八日」興業銀行由漢口來洋三十萬元又交通銀行亦來洋二十萬元又本街各錢莊來洋二十萬元交通銀行裝杭州去洋十萬元又裝蘇州去洋五萬元廣帮裝香港去洋二十萬元又大德昌裝去大條銀八十七條「十九日」中國銀行裝常熟去洋五萬元本街錢莊裝杭州去洋五萬元「二十三日」並無進口銀洋惟出口者計交通銀行裝蘇州去洋五萬元本街裝厦門去洋五萬元「二十四日」交通銀行裝蘇州去洋五萬元又裝無錫去洋十萬元本街裝杭州去洋四十萬元又寗波去洋二十萬元又無錫去洋十五萬元又香港去寳銀十五萬兩 
　　洋釐上届（十三）日調查時現洋收盤價爲七錢二分五釐三七五本月半期洋七錢二分五釐半嗣後各埠來源甚多且繭市雖届各絲廠携洋往各産地收繭者較去年减少十之四成於是洋釐步步鬆動適南京造幣廠己於昨日開鑄一般有存洋者莫不恐慌紛紛易銀所以昨日收盤己跌至七錢二分三釐二五期洋七錢二分三釐三七五預料至夏曆五六月間洋釐必到七錢二分上下蓋因造幣廠日有新幣十二萬元鑄出也 
　　銀拆邇來各大商業均自設本業之銀行有抵押品即可用銀況錢莊方面此一星期間放出殷實各商家三個月之長期銀甚夥利息按月九兩五錢至十兩以是拆息頗爲平穏常在二分至五分之間至出口貨以金銀雜糧爲多進口貨鋼鐵五金佔多數疋頭呢羢除公平怡和元芳等洋行每星期二·三·四呌莊之外餘者寥寥因華商與洋商之定貨瓜葛迄今完全了結也 
　　國外滙兌此一週間之近期大條銀共縮去七百遠期亦縮八七五鎊價於十七日改縮一辨士至今未有變遷羅比最大到過二百五十四元七角半最小二百四十八元昨日爲二百五十三元五角法郎又小三十元美匯共小一元五角東匯大一分半荷金小五盾新加坡匯水亦大一分七五馬克現掛三十三元惟最　掛過二十八元因聞中德商約己簽字日後匯率必高一般華商預購馬克者頗旺俄國羅卜票又高至五萬元據云連日銀羅卜運滬者共有二百萬譜而新票之出數日見其多將來兌現恐無希望云 
[生油貨缺漲價]  
夾倉輕皮泊兒等生油自本星期以來市價頗爲堅升每擔漲起五六錢之譜昨日南市采菽堂夾倉生油又有茂興恒盛等號開出八百件價爲八兩三錢半係廣帮汕頭等去路爲多囤户買進亦有半數銷場甚見活潑存底己薄緣各沙船近日來滬裝豆餅爲多裝油甚少貨缺則市價見俏也現據該業云生油價尚須看好各棧房存底己罄本星期内各種生油其售去四千餘件云 
[定期追悼法故使]  
　　駐京法國公使卜柏氏在京病故己誌前報兹悉駐滬法總領事韋禮德君定期本月坥十三日上午九時在法租界新北門外天主堂爲卜公使舉行追悼會昨日致函江蘇特派交涉公署查照聞許交涉員當即轉函本埠各軍政機關於是日下午旗誌哀并擬率同僚屬親往弔唁云 
[美艦隊司令之赴京期]  
　　美國駐遠東艦隊總司令海軍上將史特拉斯前乘旗艦來滬現定五月二十四日（星期二）上午九時帶同隨員乘滬寗路中班車赴京此行約有旬日在京公畢仍將回滬暫駐云 
[工商協會電爭學校註册條例]  
　　中華全國工商協會昨日電致外交部云北京外交部鈞鑒南洋英屬海峽殖民地及馬來聨　新頒學校註册條例有礙華僑教育迭經華僑向當地政府請願無效特派代表廖衡酌返國請願協助抗議務乞鈞部迅向英庭嚴重交涉以維華僑教育不勝待命之至中華全國工商協會叩又致教育部電意略同 
[黄任之演講南洋近况]  
本月十九日曁南學校校董黄炎培君自南洋各埠回滬二十一日上午九時在本埠徐家匯松社曁南學校商科演講南洋近况到會者有商科全體教職員學生及校董趙正平君等首由該校教務主任高陽君起立述黄先生於前日自南洋回國於南洋近况知之甚詳諸同學大抵來自南洋必喜聞南洋近况因請黄校董來校講演云 
云繼黄君起立首述在南洋各埠與諸生家屬接洽大抵對於曁南皆尚滿意但望學生能節用學校管理須略嚴次述南洋各埠教育之進步甚速菲列濱補習學校甚發逹因之半工半讀者極多英屬各埠華僑所辦學校進步亦甚速各校皆有精神新加坡華僑中學所辦之童子軍且爲居留政府所讚許而加以承認暹邏全國人口九百萬内華僑及與華僑有血統之關係者共七百萬但以暹邏政府甚有能力華僑雖多不足有爲平時常以中國缺點於政府機關報宣布意欲使華僑忘情於祖國又施行教育條例限制華僑教育凡華僑私立學校之校長及教員須通暹邏文字於到暹後六月初試閱六月覆試如不通過則不得在暹邏任教員因之任教員者甚恐慌也而教員亦不易得所幸者暹邏華僑皆 
 
 

Page 11

 
 
熱心興學耳最後述華僑大資本家於歐戰後因消路礙滯皆受損失恐一時不易恢復但國貨如麵粉及布疋等消行南洋日多一日故國際貿易之人才甚爲缺乏云云演講畢學生起立答謝散會後照常上課 
[鄉孩浜愉摸獲炸彈之慘劇]  
　　斃一孩傷兩孩 
住居法新租界善鐘路小劉家宅地方之鄉孩朱木根（年十五歳）於昨日上午十一點餘時伴同同族之朱阿土（年十六歳）朱金龍（年五歳）至附近之小浜内摸魚蝦爲戲旋由朱木根摸得巨大之炸彈一枚該孩誤爲貴重物件當即擊開啓視不料該彈轟然爆裂當將該孩兩臂炸去肚腹炸開腸亦流出登時殞命命血肉糢糊目不忍覩阿土金龍兩孩幸離隔十餘間房面故祇炸傷頭部腿部等處當爲一百七十一號一道頭金線華捕查見將受傷兩孩送往廣慈醫院醫治一面回稟捕房捕頭立即親自帶同包探等前往查勘一週諭令尸屬棺殮候核 
[被拘閩學生己保釋五人]  
暗殺閩商陳鳴岐父子並謝翔高等身死案内牽累之福建學生陳國瑞等九名在申被拘訊押上海地檢廳迭次求保當因手續不全迄仍在押兹悉此案延至昨午始有福建商人嚴堯舫投該廳願保陳國瑞等出外候示且保單上加蓋福佑路鴻發碗店圖章請求恩准等語譚廳長據稟後派警偵查屬實惟因陳國瑞一生現難取保而許世雄一生前因有病送院醫治外尚有林佑民劉友賢陳晋昌劉開祥江秀清林壽昌王希昻等七名姑准嚴商等保去候示詎該生等以當時同遭訟累今不忍陳國瑞一人獨留揆之公誼私情情甘同押不願出外當經人再三解說林壽昌王希昻二生仍堅稱伴陳受押於是祇保劉開祥林佑民劉友賢陳晋昌江秀清等五生出外 
[輕質銅元問題之函電]  
滬寗滬杭甬鐵路局長昨接江蘇省長公函略云近日上海市面發見輕質銅元小民生計大受影響爲維持生計市情起見特令上海縣知事邀集上海總商會曁華商電車公司會議維持方法己經公同議决辦法三項（一）禁止銅元進口（二）由總商會限制銅元價格即每元兌换銅元不得逾一百五十枚（三）電車公司必須收受市面通用之各種銅元其（二三）兩項己經總商會及華商電車公司經理各各認辦惟第（一）項必須鐵路與海關互相認眞嚴禁來源除函請江海關對於輪船進口特别注意外其往來火車及貨件應請飭屬從嚴檢察以免私運云云該路局長當即飭令車務總管轉飭兩路各站員司切實檢查矣 
　　上海縣沈知事昨致南北兩商會公函云逕啓者案照民國十年五月十八日奉財政廳銑電内開本日奉省長元電開據上海縣知事電稱上海英法租界並華界電車公司因銅元市價暴落拒收新鍴輕質鲖元業經設法提議維持一體遵辦惟思限制銅元市價與磋商電車公司收用銅元僅足爲目前救標之計究其所以拒收銅元由於銅元市價暴落所致銅元市價之暴落又由於新鑄之輕質銅元充斥市面所致根本問題斷非禁止鋼元進口不可銅元進口不外水陸兩途擬請分電中央及海關監督鐵路局並令行稅所嚴密稽查禁止外省銅元運滬以遏來源俾可平市價而徐圖補救是否有當伏候鈞裁等情仰即飭屬加緊嚴密稽查毋稍疏懈並將辦理情形具報等因奉此除分電並呈復外合亟電仰該知事局所長即便遵照嚴密稽查勿稍疏忽切切等因奉此相應函請貴商會查照爲荷又函云逕啓者案照民國十年五月十八日奉交涉員函開前因電車拒收輕質銅元事囑爲轉函領轉一體維持當經酌函領團並先奉復在案兹接法總領事函復内開查此事駐京公使團亦所反對本總領事不能强令電車公司收用輕質銅元殊深抱歉各商家祗有設法拒絶此種鋼元不使流通市上惟爲順從尊意起見如果貴交涉員一方面能使各中國銀行（如中交兩行）准將該公司所收輕質銅元按照市價調换銀洋定可使其一律收用相應函復查照等因准此查近日各商店對於輕質鋼元均己照常通行兌價並無低昻今法領來函云云究竟是何情形應請詳細調查見示爲荷除俟英領復到再行函遠外先函請查照等因奉此相應函請貴商會查照並希查明迅賜見復至爲盼荷又函云逕啓者案奉省長指令據上海縣知事呈輕質銅元妨礙市面籌議本省外省鋼元一律禁止運滬由奉指令呈悉迭據該縣知事電同前情業經轉電中央並分令關局嚴寗查禁在案仰即轉知此令等因奉此相應抄錄縣呈函請貴商會查照爲荷又函云逕啓者案照民國十年五月十八日奉省長訓令准幣制局蒸電開魚電敬悉各省濫鑄銅元貽害市面本局自應力圖挽救尊擬迅定劃一輔幣辦法以重幣制而維民生洵屬扼要之圖實深欽佩除由局飭廠先行停鑄俟妥定劃一辦法再行飭遵外特先電復等因准此除分行外合行令仰該縣知事轉知各商會查照此令等因並抄發魚電到縣相應照錄魚電函請貴商會查照爲荷 
附王省長致北京財政部總長及幣制局總裁電云案據南京總商會呈稱銅元爲輔幣之一種而與社會一般平民之生計爲最有密切之關係今使過剩爲患實價與法價相縣忕遠不惟破壞幣制之統系而小之足以擾亂市面之金融大之即足以蹙損人民之生活此實生計學原理所規定而無法可以避免者也前清光緒三十一二年間各省疆吏貪鑄銅元贏利之厚爭相鼓鑄每歳所鑄至一百四十餘萬萬枚之多遂使市場充斥流毒無窮有清之亡其原因雖屬多端而濫鑄銅元隂促小民生計未始非速亡之一種巨因也所幸民國以來各省停鑄此項毒燄因以稍殺今不幸而各省又相率爭鑄矣且有質較前清爲劣其量又較前清爲輕故市面交易之價格向之銀幣一枚易銅元一百三十枚左右者今則增至一百五十枚而後此價格之低落尚未知所届此商塲上所以頗引起恐慌而一般食力作苦之小民尤復感抬高生活程度之苦痛而無可告訴者也惟是此項秕政政府何嘗不知徒以有利可贏遂不覺飲鴆而甘而一切皆所不顧然長此鼓鑄不己則價格日益低落市價必有與實價相等之一日公家所覬之餘利旣不可得而試問彼時社會之情狀當作如何態度瞻念前途實覺不寒而懍擬請電咨財政部幣制局立飭國内各造幣廠一律停鑄并一而速行規定幣制統一制度俾幣制統系不致紊亂庶國家人民交受其益等情據此查銅元之兌價日增一日影響生計所關尤鉅該商會所陳各節確係實情而滬埠亦同時發生拒用銅元之風潮若再任各省源源鼓鑄將來錢荒之患生活之高可立而待爲維持民生計爲調劑金融計似應迅定劃一輔幣辦法以免恐慌而維現狀除批示並咨幣制局財政部外希即會同察核辦理王瑚魚印 
[外洋輪船進出口消息]  
　　好時洋行新加中德班商輪勃里爾號現己由亨堡及阿姆斯得丹開出昨接該輪電告將於下月二十五日到滬來貨約有二千噸 
　　昌興輪船公司之蒙抵格爾號由温古武開出現將駛抵日本昨據來電報告定六月二日進口又亞細皇后號定本月二十八日由滬開還温古武 
　　提督公司經理巴勃商輪公司之倍爾福惠號原定上星期六由紐約開抵上海現接來電該輪在途運卸貨物故須展期十日進口己定月底抵此又有東方提督號爲該公司實行世界商輪之一現亦由紐約開出定六月十五日抵此卸清各貨便開往英法荷比云 
　　藍烟囱公司之息執雪斯號自利物溥開出後己抵香港本星期内可到上海此次運來進口貨共有三千餘噸抵申後尚須赴日故定六月十八號還歐云 
[國内輪船運貨進出口之調查]  
　　進口貨（長江）寗紹公司之老寗紹輪船昨自長江裝來白米三千九百二十二包茶葉一千零三十二件黄荳菜子七百九十五包黑荳一百三十二包機花一百四十二件黄紙三百二十七件綢布十九件藥材三十一件棕蔴三十五件皮油六十桶樟腦三十件炮竹二十桶又有轉甬白米一千五百包藥材五十一件又招商局之江安號從長江運來秈米四千二百五十八包茶葉二百九十四簍紙頭六百九十九件川菜八百九十七罎棉花五百十三件棕毛皮蔴二百四十一件夏布三百六十五件白絲二十五件桐油一百桶甘草三百五十三件皮油五十桶烟葉三十一件洋酒六十三桶生漆十四桶瓷器十七件餘爲雜貨（寗波）招商局之江天輪船昨由寗波裝來棉紗七十件土酒一百二十五罎酒糟五十罎竹笋六十五擔茶葉三百二十七簍杉木九十根竹蔑六十三件紙傘十六件草蓆四十二件下纸二十件雜貨十四件竹器一百三十六件 
　　出口貨（港粤）太古公司之天津號昨日因上海裝赴港粤貨較多故加開臨時班由申裝至香港貨計有烟葉六十六件粉皮七件大頭菜十六件炮竹一百九十一要桶茶葉一百二十簍藥材三百六十四件雜貨二十件裝往厦門有炮竹一百十一件米酣三百罎藥材五十五件土酒七百罇草蓆十五件夏布八十二件蓮子二包裝赴廣東貨計有糯米三百五十三包棕衣九十八件炮竹二百十九件五金及銅器十三件大頭菜十三罎雜貨四件轉口貨有荳油三百桶綢子二十六件黄荳六百六十八包麵粉二千二百四十包（烟津）又該公司之奉天輪船昨日裝往烟津有土酒一千罎麵粉六百三十包香烟二百三十五箱苧蔴一百六十八件乳腐一千罎竹器四百六十件桐茶油一百七十五桶棉花一百二十包紙頭七百二十三件白糖一千四百十二包洋布三百八十九件鐵器七百二十三擔靛靑顔料五十五桶牛奶一百五十桶洋酒二百零九箱汽水二百七十四桶花樹一百八十件茶葉九十七箱西藥藥材八十八件白米六十三包白蠟一百件炮竹三十桶馬口鐵之管五十九件瓷器三十九件水菓二十桶雜貨九百十三件又有裝往威海衞有土酒四百罎白糖二十包洋布八十五件下紙一百五十件棉花三十件肥皂二十箱士多四十七件靛靑十桶番茹三十擔雜貨三十三件香烟十二箱靑蔴十件 
[美盛公司棉市報告]  
　　中美新聞社譯美盛公司報告云上星期華棉市况疲滯絶鮮變動直接買賣極少因存貨頗多故市况大致鬆動詢問者似不急切故此後市價殆須視存户之態度而定新花收成無甚發展據各處報告均謂新棉大有進步所種畝量較去年爲廣預料苟非收成極惡則棉價必將跌落棉紗市况在上星期初逐步堅定迨星期末跌價二兩但内地存貨己罄本地紗廠亦無現貨故此後市價恐有增無減也利物浦等中等美棉七月份貨八·二三便士紐約現貨十二元四角二分孟買五月份貨二百五十四羅比華棉出口自去年九月至今年五月爲止共二十四萬五千四百七十擔 
[昨晚菜市街之越貨傷人案]  
　　昨晚九時許有蘇州人俞貴生自恒孚銀樓兌元寳兩只置於手提皮包内行至法租界菜市街瑞記錫盒公司入内稍作勾留即出詎知被盜匪窺見跟踪而至俟其出門即上前搶刦皮包圖逸俞大聲喊捕被盜開放手槍兩響擊中右臂及手腕痛倒於地盜遂飛奔逃去旋由瑞記店中人雇車送俞貴生投仁濟醫院醫治一面報請大自鳴鐘法捕房緝盜懲究 
[汽車肇禍兩則]  
　　傷老婦斃　　 
昨日下午四時半有一千八百二十五號汽車駛經虹口北河南路撞倒五十九歳老婦陳邵氏身受重傷當由閔行路捕房八百十二號華捕到來押令汽車載送受傷老婦投同仁醫院包裹傷口後再送廣仁醫院醫治一而帶該汽車夫入捕房稟候捕頭發落 
又昨日下午五時某號汽車駛經公共租界四馬路撞倒四歳女孩朱根林受傷甚重經老閘捕房巡捕前來抄錄汽車號碼另雇車送女孩往仁濟醫院醫治及抵院己傷重斃命即由捕回捕房稟明捕頭將屍送往騐屍所候明日稟請公廨中西官相騐核辦 
[盲童學校游藝會紀]  
　　本埠盲童學校昨日下午假夏令配克戲院舉行第四次游藝大會表演各節略述於下（一）本校生唱歌（二）舞蹈（三）美國學校唱歌（四）本校生鋼琴合奏（五）上海女子體操學校學生拳術單刀（六）學生趙九疇獨唱（七）英文故事（回聲）（八）西人瑞樂時昆仲諧樂（九）幻術（十）本校生唱歌（十一）上海女子體操學校舞蹈（十二）約翰大學西樂（十三）美國女學校唱歌（十四）本校生疊金字塔表演時均有精采來賓以西人爲多塲内並有西安售物籌欵西人某君演說大致謂盲童學校造福無窮諸君子當可臂助一切云並聞下星期一尚須開會表演成績地址仍借原處仍由靑年會謀得利洋行兩處售票云 
[委定省會覆選監督]  
　　上海縣公署昨奉江蘇省長公署第四九九○號訓令云查省議會議員選舉法第十五條第一項載覆選區設覆選監督應於選舉年限六月一日以前由選舉總監督委任之又第二項覆選監督駐在地由選舉總監督定之又各省覆選區表列江寗句容溧水高淳江浦六合六縣爲第一區吳縣常熟崑山吳江四縣爲第二區江都儀徴束台興化泰縣寳應高郵七縣爲第三區松江上海南匯靑浦奉賢金山川沙七縣爲第四區太倉嘉定寳山崇明四縣爲第五區武進無錫宜興江隂靖江五縣爲第六區丹徒丹陽金壇溧陽揚中五縣爲第七區南通海門如皐太興四縣爲第八區淮安淮隂泗陽漣水阜寗鹽城六縣爲第九區銅山豐縣沛縣蕭縣碭山邳縣宿遷唯寗八縣爲第十區東海贛榆沐陽灌雲四縣爲第十一區等因自應依法分别委任以專責成查有陶思澄堪以委任江蘇省議會第一區覆選監督沈祖緜爲第二區覆選監督曹慕時爲第三區覆選監督陳洪道爲第四區覆選監督舒鳳儀爲第五區覆選監督劉于禮爲第六區覆選監督夏翊宸爲第七區覆選監督吳寳棣爲第八區覆選監督龍曜樞爲第九區覆選監督高莊凱爲第十區覆選監督袁恩煋爲第十一區覆選監督除分别委任並分行外合行令仰該知事即便查照此令 
[學生會義務學校展覽會之第一日]  
　　昨日爲上海學生聨合會第一義務學校曁莘莊第二學校假寰球學生會會所開成績展覽會之第一日自下午一時開幕至傍晚爲止參觀來賓頗形擁擠兩校成績陳列二室如第一校之手工成績旣具美術尤切實用其他課卷均斐然可觀復由第一校男女學生行二部合唱國歌校歌華音協律娓娓動聽繼又表演疊羅漢觀者咸加贊賞第二校以女生居多陳列多爲剌諸品聞今日尚有一天歡迎各界前往參觀云 
[十人團國技部紀念會預誌]  
法租界南陽橋中華救國十人團聨合會國技部成立己届一載現定今日（星期日）下午一時半假座白克路上海公學開一週紀念會表演武術並舉行初級畢業式聞該會印有參觀劵分送各公團及各會員云 
[捐欵贊助市北公學]  
　　滬寗車站市北公學自籌議自建校舍後各界均踴躍捐欵疊誌本報兹悉上海各團體如糖業點春堂振華堂洋布公所錢江會館等捐欵後近聞上海銀爐公會特捐洋五百元順直會館捐洋二十元北京外交部顔總長亦函致該校由外交部捐洋二百元此外如劉鴻生允捐洋二百元馬玉山允捐洋一百元云 
[證劵物品交易所消息]  
上海證劵物品交易所市塲第二百八十一號揭示云准經紀人公會函稱第十八號經紀人楨瑞伯請將該號棉紗買賣於六月一日起歸併於六十四號經紀人乃父賈蔭希繼續營業等情並據十八號經紀人函同前由查十八號與六十四號旣屬父子關係似可准其歸併但十八號一切未了之權利義務均應移轉與六十四號完全負責并須無人反對方得准其實行歸併如有人主張異議者須於五月三十一日以前報告本所否則到期准予歸併特此通告 
[駁船斛米違章之議罰]  
　　南北市各米行之駁船裝米斛卸與米店時所斛之米升合出頭向有定章每斛十石外出二斗前年經米業仁穀公所及各帮米客開會改定十石出頭一斗並由南北市各駁船一百五十餘艘結合團體贊同照辦在案詎前日南市某行之陳鴻發駁船破壞定章卸與虹口某米店私行加放仍斛十石外出二斗圖攬生意事爲同帮各船户察出擬照定章間洋一百元充作善舉以儆其餘而陳係不入團體之内故不肯允遵以是未曾解决昨日發出通告知照南北市各駁船定明日下午在南市荳市街新民樓會議處罰並修改定章云 
[壳羅香請假回國]  
　　管理特别機關中西探目之西探副總目壳羅香稟准麥警務長請假六個月於昨午後四時乘英國公司輪船回國所遺職務由麥君諭令匯山捕房六十二號西探目柏生暫行庖代云 
[通緝徐承庶之訓令]  
　　上海地方檢察廳接江蘇高等檢察廳訓令云案准京師高等檢察廳咨開案准京師高等審判廳咨開案查京師地方檢察廳檢察官不服該同級審判廳判决徐承庶僞造私文書控訴一案前因被控訴人徐承庶經原審判决取保後潛逃曾於民國六年十二月曁八年二月十二日三次咨請貴廳通緝在案迄今日久該被緝人徐承庶仍未就獲相應再開徐承庶年齡籍貫職業咨請貴廳查照煩爲設法通緝務獲解究等因准此相應照錄該犯年齡籍貫咨請貴廳轉令所屬一體協緝務獲歸案訊辦實級公誼此咨等因准此合開該犯年齡籍貫令仰該廳一體協緝務獲歸案訊辦此令計開徐承庶年三十一歳廣東番愚縣前殖邊銀行上海分行行長 
[爛泥渡之小火警]  
　　浦東爛泥渡典當弄後面陳連升開設之大餅店内於前晚十二時收市安睡後灶披内忽然起火登時火勢燎原當經三區崗警急鳴警笛由附近居民人等帮同灌救得滅僅焚燬房屋一間事後經曾署長飭警將陳連升拘署押候研訊 
[昨日公共公廨訊案紀]  
　　昨晨公共公廨民四庭由俞襄讞會同英包副領事傳訊民事訟案五宗如次（一）長源莊訴寳盛金號主馮壽朋不理往來欠銀案原告律師以查賬員所造查明被告賬目之報告書尚須詳細察閱請求展期「結果」改期十四天着理賬員派代表帶同賬簿到案候訊理賬員報告書附卷（二）徐貫恂徐浩淵聲請給諭執受遺産案「結果」以旣己登報無人反對准給徐貫恂徐浩淵將遺産執管（三）蕭國琛聲請執行判决蕭文孚償還代賠用空賬欵安「結果」准再函致浙江餘姚縣知事請將被告地畝及其他一切産業恊助執行得價送廨再核（四）恒業公司聲請撤銷所訴天泰亨不將房屋交還請飭押遷案「結果」照准（五）陳蔚靑訴袁子俊不理賣買棉紗棉花賬欵案「結果」以原告所訴證　不足註銷 
[竊取妓女飾物案之和解]  
　　福致里妓女徐第在公共公廨呈訴狎客紹興人在伯川前在漢口竊取伊值洋一萬三千二百八十元之金珠飾物鑽戒等件逃滬業由公廨將任提案訊押各情經紀本報昨由捕房傳同見證王汪氏周馬氏將任解案請究即據原告代表律師上堂聲稱本案經人理勸明白原告不欲進行願意和平解决請將控案撤銷而被告代表律師亦到堂與原告律師同意請求經張襄讞核供商之義副領事費君以旣據原告律師請求銷案應即照准判任伯川開釋 
[王懷德控沈琢如父子案註銷]  
　潤昶錢莊歇夥王懷德在公共公廨呈訴醫生沈琢如與子沈秉甫吞没寄存值洋四萬二千元之華商證劵父易所股票四百股等情由捕將沈父子先後拘解公廨判均交保候訊在案昨晨由廨復訊據原告代表律師上堂譯訴案情以本案係屬民事性質故原告另以民事起訴現此事經人理勸明白兩造均願和解應請將案註銷而被告代表律師到堂反對原告律師之請求以被告被拘留捕房數天受及損失要求賠償中西官核供判准照原告律師請求將案註銷被告父子開釋 
[藏匿婦女之聲辯]  
海門縣知事移文公共公廨以周浩之妻朱翠郎於三月五號被朱和尚略誘來滬藏匿虹口吳淞路一百零七號門牌徐成義所開之蔴油店内請爲將朱引渡歸案訊辦等情公廨立即出票發交該管捕房派探劉永茂與西探愛許勒往將徐拘獲昨解公共公廨請究徐延律師上堂辯稱周浩與朱翠郎並非正式婚姻係屬自由結合故其身體仍可自由無所謂藏匿請求准徐具結出外候訊云云陸襄讞商之日副領事林出君諭徐交五百元舖保展期下禮拜六再訊 
[老翁客死之免驗]  
　十六舖地甲盧永德昨投上海地方檢察廳報稱寗紹輪船昨（二十日）午後開船時有一老者忽在船中冒血勢將垂危當經茶房等扶送上岸旋即在該處三號棧房門口倒斃查該屍身畔有皮夾一只内有現洋七元鈔票一張洋五元小洋十二角銅元二十六枚此外還有藍布大袋一只袋上書有林記寛房四字袋中有元色布單夾袍各一件及短衫褲等查無家屬出認爲此報請相騐譚檢察長據稟後正在委員往騐間忽據徐焦生帶同十五歳小孩林寳根投廳稟稱查死者各林萬春今年六十一歳係寗波人向在原籍耕田度日林寳根即萬春之子向在上海八仙橋鼎新里親戚張生記家讀書己有多年今年舊曆四月初旬林萬春由甬來滬住在張處游玩甫於昨日動身回家民人并送其上寗紹船不料萬春舊病復發即行斃命今晨聞耗爲此帶同屍子來案請求免騐自願棺殮譚檢察長准如所請着屍子林寳根等具結送查 
[售土賣烟之科罰]  
　　住居法租界地方之林阿大婦人馬王氏龔王氏等三户邇因私售烟土及私設烟榻容人燈吃現爲該捕房捕頭偵悉前往抄出烟土烟槍等物甚夥帶入捕房諭各交保候核昨日傳至法公堂請究先由捕頭稟明前情詰之林等供認不諱判林罰洋一百五十元馬王氏罰一百元龔王氏罰洋五十元充公烟具没收 
[可憐之泰縣男孩]  
　　男孩湯金桂前日在法租界地方途中啼哭爲捕帶入捕房昨送法公堂請示詰據湯孩供稱年十五歳江北泰縣人此次實因母親在家病故無資收殮特來申找尋父親未遇惟母親屍身現尚暴露在家言訖放聲大哭聶讞員惻然憐之遂商人法副領事葛君准予給資回籍 
[尚有本埠新聞與來函公布欄轉入後頁]  
雜評二 
[南北之孩童（訥）]  
　　北方被災各省之孩童被人販賣者多至以萬計令人聞而酸鼻然而官廳則視若無視或出一禁止販賣之文告以了之絶未聞有盡力以謀收養者也其不被販賣而委諸溝壑者據義賑會調查其數尤多我中外人士之出資救災不可謂不力而尚有如此之現象此果北方孩童之命運然耶抑亦官廳不盡職之故耶 
返觀南方所以教育孩童保護孩童者如是其至同一孩董何有幸有不幸若此耶我望北方之官民有以保全其孩童吾更望南方之官民以其教養孩童之餘力援救北方之孩童 
 
 

Page 12

 
 
[虧欵圖逃之扭控]  
朱富春在北新涇開張小雜貨店虧空各户貨欵共六百餘元閉歇圖逃前日被債主黄友亭等偵知將朱扭探四區四分所經李署員質訊一過轉解閘北司法科核辦 
[搶鈔票之押儆]  
　　無賴馮阿發前日在法租界强搶吳光才家小孩手中所持之鈔票洋五元圖逸當爲巡捕查見上前將人贜追獲帶入捕房昨解法公堂請究先山原告投訴被搶情形詰之馮認搶不諱判押三體拜以儆贜給原告領去 
[誘賭花會之科罰]  
　　花會賭棍范阿根等日前僱用陳忠裕陳維金等在法租界地方設立聽筒誘　婦人入局賭博現爲法捕房包探等偵悉於前晚至陳等家中抄出花會字據等物一併帶入捕房昨解法公堂請究先由捕頭稟明前情詰之陳等供認誘賭不諱判陳忠裕罰洋十五元陳維金罰洋十元字據銷毁 
[刦案關係人解警訊究]  
　　浦東陸家渡開設樹行之湯阿囝家於上月七號晚被盜匪七八人刦去銀洋飾物一案業經該管三區警署飭警在陸家渡緝獲山東人劉長和一名訊不承認當經曾署長傳到事主之子湯永隆指認當時搶刦實有劉盜在内故於昨日午後判將劉長和押解警廳司法科訊究一面飭緝在逃各盜務獲解究 
[誌謝]  
　　昨承中華圖書館惠贈惠贈第一百十期「禮拜六」兩册又中華書局惠贈第一百零八期「英文週報」一册誌此併謝 
來函 
[會審公廨來函]  
　　啓者閱五月十五日貴報本埠新聞攔内載有吸食鴉片人開釋一則内有汪延律師到堂代辯以租界内吃食鴉片並無專條不爲有罪要求將案註銷烟具發還經張費兩君核供判被告一併開釋烟具銷燬云云殊與事實不符且足淆亂聽聞查本廨爲中國法庭對於販賣收藏吸食鴉片各項案件歷經按照暫行新刑律辦理在案本案據新同芳客棧棧主池阿寳到堂作證供稱在伊臥室内查獲之烟具係伊所有被告五人均係該棧住客偶至伊室談話實未吸烟等語（捕房對於池阿寳並未起訴故將烟具一燈一槍銷燬完案）對於被告五人毫無吸食鴉片證據因判一併開釋責報未悉本案訊判情形致有誤會用特函逹應請迅即更正或照登來函以明眞相而昭核實爲荷順頌著安會審公廨副會審官張鑑文啓 
公布欄 
[上海地方審判廳]  
　　公示送遠（全文在本廳揭示塲公布）第六九號（民一庭）一件張順　與張隆泉等侵佔貨物私訴賠償一案（决定主文）張隆泉應賠償張順寳皮底布靴二十八雙白皮雙層鞋底三十雙錫燭　一付蔴線一東張順寳其餘之請求駁回張順寳所訴朱竹林張邵氏部分應即註銷訴訟費用歸張隆泉負擔右仰被告人朱竹林張邵氏知照 
　判决主文（民一庭）一件判决凋天祥與汪榮慶欠欵紏葛一案主文本件　礙之聲明駁回聲明　礙後訴訟費用歸被告人汪榮慶負擔一件判决顧鏞藩等與時明甫貨物牌號損失等項糾葛互訴一案主文時明甫應賠償顧鏞藩陳志卿貨洋一千二百五十五元七角六分九釐明大牌號顧鏞藩陳志卿不准再用顧鏞藩陳志卿其餘之請求時明甫其餘之反訴均予駁回本案訟費及調查費均歸時明甫負擔一件判决朱張氏與楊叙坤借欵涉訟控訴一案主文原判撤銷被控人應籌還控訴人錢六十八千七百五十文控訴人其餘控訴駁回本案訟費控訴人負擔四分之二被控訴人負擔四分之一（民二庭）一件决定宣蔭周與莫家銓因欠欵糾葛控訴一案主文本件控訴狀撤銷本審訟費歸控訴人負擔一件判决唐梅汀訴張子山贖田糾葛一案主文原告人之請求駁回訟費歸原告人負擔 
　　批示一件單湛園狀請銷案由狀悉准如所請辦理此批一件袁志剛狀領欵洋曁賬簿由准領此批一件王鴻狀請執行由狀悉查本案尚未確定所請應從緩護此批一件卜金火狀請傳案由狀悉查　伯寅之子媳曁長女屍棺三具應由爾依照允洽據尋交其楊伯寅之父母屍棺　具亦係爾自願向楊顯華之孫保寳索回交由原告人收領均經分别判决確定和解成立在案所請飭傳楊保寳等到案勒交之處不在本案執行範團以内未便照准着即知照此批一件郭晋英狀交扣押費由准交此批一件俞馨如狀請銷案由狀悉准予銷案此批一件俞　如狀領單簿岬准領此批一件沈某棠等狀請更正由狀悉仰即遵傳來案聽候訊奪此批一件周元慶狀請發回原卷以便執行由狀悉本案送證迭經本廳函催原縣迄未准繳還仰候再催原縣繳還該送證後再予核辦此批一件錢玉麟狀請原卷發回照判執行由狀悉查本案原　尚未奉高等審判廳令發下廳所請應從緩　此批以上五月十八日 
　　公示送逹（全文在本廳揭示塲公布）第七十號（民一庭）一件葉鍾甫與徐鍾明等租屋糾葛一案兹本廳續定於五月二十七日下午一時爲公開審理日期仰該被告人等依期來廳候訊母　特示告　被傳人徐鍾明陳正福顧以美准此 
　　判决主文（民一庭）一件判决陸蔡氏與陸　生界石糾葛一案主文原告人之請求駁回訟費歸原告人負　一件决定朱鼎臣與袁厚金欵項糾葛涉訟聲請假扣押一案主文本件聲請駁回聲請費歸朱鼎臣負擔（民二庭）一件判决康靜儂訴徐康氏等爲房屋及承繼糾葛一案主文徐康氏應還康靜儂租洋八十元徐康氏沈阿福所住馬橋鎭地方房屋應即遷護交康靜儂管業　吉生之請求駁回本案訟費除主參加費用歸康吉生負擔外其餘徐康氏負擔三分之二沈阿福負擔三分之一一件决定吳頌九與施根郎等爲債務涉訟控訴一案主文本件訴狀准予註銷本審訟費歸控訴人負擔一件决定胡毓麟聲請糾正一案主文本件聲請駁回一件判决孟子祥與孫麻子因賠償涉訟一案主文被告人應償還原告人洋十四元五角二分訟費歸被告人負擔一件判决朱兆祥等與管聡文爲贖田涉訟控訴一案主文本件控訴駁回本審訟費歸控訴人等負擔 
　　批示一件王生林狀請開釋由狀悉爾所有之房屋基地前准川沙縣知事函稱顧秋泉己不願承買業經本廳函託該縣迅予重　召買矣應俟將該産拍賣後再予核辦此批一件倪潤生狀領欵洋由准領此批一件倪潤生狀交單串由准交此批一件陳葉氏狀領單串由准領此批一件楊鏡倫狀請執行由狀悉准即飭吏嚴追此批一件夏仁培狀請執行由狀悉業己派吏執行矣此批一件徐紫峰狀請批示由狀悉查九年八月二十日之本案訴訟紀錄載有令嚴林泉徐裕　交保之庭諭並無令嚴林泉交人銀並保字樣至爾徹銷假扣押之聲請狀係於九年八月二十一日上午十時二十分投遞本廳即於是日决定照准又普通保之被保人苟旣經物故則保人之責行自應銷滅來狀所稱人洋並保變爲普通保曁撤銷假扣押之聲請狀尚未投遞即預下决定又普通保人對於被保人死亡如未據情呈報即應令其交出死亡者之財産總承人等語均屬毫無根據未免誤會仰即知照此批一件張晋陞狀請勒交由據狀己悉此批一件葉錢氏狀請執行由狀悉該民應領訟費己飭吏向秦毛郎追繳矣至系爭地六釐三毫候派吏便同該氏等曁該圖地保到塲立界完案此批一件周悅卿狀交鑑定費由准交此批一件王孝豐狀請銷案開釋由狀悉准將黄在文開釋完案此批一件季龍海狀交欵洋由准交此批一件蔡黼臣狀交鑑定費由准交此批一件黄阿根狀請銷案由狀悉准予飭吏啓封完案此批一件黄阿根狀領洋據由准領此批一件阿公逹狀領筆據由准領此批一件朱葆元狀交鑑定費由准交此批一件阮裕生狀保陸祥生由准保此批一件蒯聚昌狀請執行由狀悉己飭吏執行矣此批一件虞恆足狀領賬簿由准領此批一件稽漢江狀請傳案由狀悉准予傳案　奪此批一件蔣楊氏狀交查封　由准交此批以上五月十九日 
[上海地方檢察廳]  
　　批示周根桃狀悉查此案業經本廳訴請公判在案所請酌减之處　向同級審判廳請求毋得來　率凟此批陳友　狀悉仰即來廳候訊此批　周文華狀悉候送審屬核辦此批俞銀如狀悉查宣告失踪係非訟事件應由同級審判廳受理本廳未便照准此批張金祥狀悉案己起訴所請熙毋庸議此批以上五月十八日 
　　批示黄福生等狀悉查此案因租佃糾葛係　氏事問題該氏等對於原審判决或批諭如有不服應依訴訟物價額之多寡上訴於高等或地方審判衙門以資救濟至所訴該縣繕狀員徐和祥僞造批示一層如果　實僅可向原縣訴請查究亦毋庸來　越凟此批王周氏狀悉查此案業己由本　債查明確訴請公判在案所請交保之處應毋庸議此批許雲臺等狀悉仰即邀同地保來廳候訊此批程文泉即陳文泉狀悉案己撤銷仰即知照此批顧廷良候查辦毋凟此批以上五月十九日 
 
 

Page 13

 
 
   
 
 

Page 14

 
 
自由譚　小說特刊　　（第十九號） 
論文 
[小說中情節之次序（四）] [  張舍我]  
　（三）情節之分布於結構動作近代有價值之短篇小說其形式精神之異乎戲曲者極不多覯小說中之三種運動Ｍovementoo常與近代戲曲中之分三幕者相同其第一種運動則現下列之三種（一）地方（二）人物（三）情形大概即所以引起錯綜者第二種運動表現二類要事（一）錯綜（二）人物對於錯綜之反動第三種運動則發生（一）危　情形（即最高點）（二）結局（遇必要時加以複述）此即小說中情節排列法之模範也小說作者决不能背離此則若作者欲表之單純感想或其他結構動作中之特别組織必須使此捲列法變更時始能改動之蓋小說中情節逐漸表出一若戲曲之分幕表演則小說讀者所受之印象正與戲院中觀客心中所起之情感相同如禮拜六第一百零七期中王鈍根之「生兒觀」其情節排列之次序悉與吾上述之三種運動吻合凡讀畢此篇後之感想殆與吾人觀戲院中演天雷報後所起之思潮相同祗無其激烈耳至情節排列法模範之應用則有下列之四種 
（一）竭力觀察每次運動中之情節務使每段情節皆爲發展小說之全體之職務者 
（二）若情節中之微細不能觀察周到則從事描寫必要之純粹寫景但必須以不妨害小說中之單純情感者爲限 
（三）以一種運動之末段暗示與下一種運動之第一段相連爲最妙之接徇 
（四）小說情節之天然秩序必須祗爲二種原因而變動（一）除變動外小說不能得强有力之結局而落於平淡致減小小說之價值（二）結構中之情節由人物之一自叙以其所知之次序而寫述 
除以上四條外而可增加一項然學者若能就此四條研究而運用之則排列次序時己可頭頭是道矣 
傳記 
[亞倫普小傳] [  匿雲]  
　　本報小說特刊上每期發表現代歐美各國名小說家的肖影並附小跋我常常嫌他太略想於說明外再做個小傳說得要詳細些希望讀者諸君對於每期所刊肖影的名小說家的觀念明瞭些可是一向時委實不有功夫現在特刊出至十八期了我想從此做起惟每期小傳與小影不能並刊當隔一期這是因爲時期的干係没奈何就請大家原諒罷 
　　上期史特林堡Ａ.Ｓlrindberg將小影旁面的跋語較從前略詳詳細我現在郤偷懶了牖雲誌 
　　亞倫普allenpoe本姓普poe名依特加edgar美人也一八○九年生於波士頓祖父逹威普原爲愛爾蘭血統爲人頗負高志的凡巴爾鐵模人咸知其名父初學法律不適於性靈乃改途學歌舞一變而爲梨園弟子焉母曰愛麗沙·皮絲·亞錙兒（英人著名女伶女也與其父在南美洲結婚而後即於里虚門紐約等之舞台上現其色相頗失意閱四五年悉無聊以死生子三聖倫普其第二子也普於是時不致以孤兒而流離失所者則約翰亞倫夫人之力也蓋普以無人護持拜亞倫夫人爲義母矣亞倫夫人爲里虚門豪商之婦愛並有逾親生普遂轉享亞倫氏天倫之樂入學校讀書嶄然露小時了了之頭角未幾隨亞倫氏移家倫敦去居於城外村中景物甚佳花明柳暗不異仙鄉普之文學事業受此時環境之影響者不少也觀其威廉威爾遜Ｗilliemwilsonl書即描寫此時鄉中之環境者也一八二○年又隨亞倫回里虚門以隨亞倫氏久遂爲聖名亞倫普此後讀古文做拉丁詩他日文豪之名悉基於是一八二五年進威金海亞大學攻讀拉丁西臘法蘭西希班牙意大利諸國文字惟不甚勤閱二年忽投筆從軍於軍書旁皇中常偷暇爲詩彼曰我年本逾二十己儼然一詩人矣蓋靑年時之自豪語也一八二九年其所作alaaraaftamerlaneminorpoems三部集子便在巴爾鐵莫baltimore出版以後又有lenorlＴoＨelenＴheＶallayofＵnrestＴheＣityinthesea諸詩集出版普之詩名遂隆然而起然命運不齊文人慣例窮而後工普蓋亦潦倒極矣平生拓落不覊其名士氣嗜酒彷彿我國之李白終其身無吐氣揚眉時亦異矣當其中年之時屢爲波士頓里虚門紐約各地之雜誌之主筆因亦嘗爲小說惟多言想與神秘之篇蓋寓言占什之八九其妙處則發宇宙之秘萬物之玄人生之不可知讀者如嚼橄欖永然有餘味也最有名之作如ＴheＦallofthehuoseofusherＴheＧo 
ld |bugthemurdusintheＲuemcrguemillianＷilson諸短篇嘗自編全集行世死於一八四九年評論家謂美國近代文壇上之人物欲品行之放浪者困無亞倫普其人而欲求一天才之卓絶者亦不得云 
批評 
[不如歸抉微（中）] [  逹紓庵]  
　　第三精義乃在痛惡時俗凉薄社會中人苟其不具鬼蜮伎倆則步步受人揶揄至於不能存身武男與浪子皆樸愿之流未懷機械天眞爛熳但圖情好第三章武男挾浪子采蕨武男以事離去浪子浪子年遇千岩千岩素思得浪子而妻之卒爲武男所奪則大恨浪子此時四顧無人則以惡聲窘之洩其積忿己而武男至見浪子色變苟諳世故當能得其八九而武男誠　疑爲患作此眞世間忠厚人也事後浪子亦不舉以告諸武男則浪子賢淑亦屬罕匹以此誠實無雙之夫婦造化慈悲當令同死同穴不圖曾未幾時即遭仳離至於浪子瘵殁而武男求死於兵間而不得此仳離之罪雖在川島寡婦與千岩及山木兵造三人實亦武男浪子二人忠厚之過蓋二人苟不忠厚過人則其情義必弗深醇如膠伉儷勿篤則忌者自少而離别之苦亦免即使情愛深切而其神志機警乃將愛情内藏肺腑之中而不外洩則其母氏不妒千岩無隙而入漸亦淡忘山木兵造欲爲其女豐子道地苦無間罅則亦中止其謀而二人不察環境秉其天眞但知燕好旣弛防備攻者四至而夫妻堅如城堡之情愛頃刻爲毁萬刦不復矣家庭之奇變夫婦之慘離一言以蔽之曰忠厚之咎也然而日人性情於此可見 
次乃描寫天下爲人交母者蓋至艱難川島寡婦私出浪子雖云殘忍暴厲實亦愛子心切不過愛子之道亦有區别教以仁義便爲正當教以眈樂便不正當况川島寡婦因愛子而教其子殺其心所最愛之婦加此之愛殊不正當若片岡中將愛浪子則眞仁至義盡慘淡極矣十五章山木兵造代表寡婦來面中將說休浪子事中將乃閉目寗神义手於胸脣吻堅翕而微動中將不言心痛著此數字而胸膈隠痛畢現紙上雖爲文章家十二成腕力而爲安徒生Ｈ.Ｃ.Ａndetson以一八○五年四月二日生於丹麥之福南funen綜其生平著述以神怪及寓言小說爲多而意中皆有寄託非徒作也有「醜鴨」「錫兵」「皇帝之新衣」「火 
 
[丹麥大小說家安徒生氏小影]  
絨箱」諸篇篇幅雖短寓意却深且狀物寫生絶富興趣歐美兒童僉好之氏以一八七五年八月四日卒年七十 
人父者見其親生女兒遇此蹇運却亦有此肝腸寸斷之情狀也中將曰「山木君旣有兒女則亦知身爲人父者之難也」中將此言洩苦衷於萬一耳及見浪子被出歸來言曰「吾兒我心戀汝不己即抱浪子於懷中」中將不曰浪子可憐而曰戀汝蓋言可憐則愈引起女兒悲而言戀汝便可加以慰籍然而中將愈不言悲而其懷中愈悲慈父之心我知紛碎矣第二十五章中將携浪子游歷西京長日無事但覓清幽之區游目　懷冀去女兒之病其愛浪子之心大苦假使浪子之母在世或其繼母慈祥者則中將顧覆浪子之心可以减其大半乃前妻殂謝續絃黑心符又遇浪子生不逢辰則看護浪子之責不得不一肩荷之中將愛女寡婦愛子同一愛也而有天淵之别 
新話 
[小說新話] [  小松]  
　　白話小說佳作絶鮮恨水謂爲硬語盤空如人之初學韓柳文者或非欺人語譯体更弗論矣寒雲主人曾在晶報露一文標題曰創作用以嘲新小說者未免謔而虐其實新小說亦未始無佳搆只以醜作太多剽竊甚繁而新說家寃矣曩在小說月報中讀氷心女士作超人短篇結搆大佳寫愛字在情在理絲絲入扣令人悠然神王不知無母孤兒睹之又將伴何彬墮幾許傷心之涙也又在俄國名家短篇小說集中得九封書一篇蓋言愛情者譯　暢適且措辭佈局旑旎温柔直是得未曾有然則茶花女諸作又奚足道哉餘如周瘦鵑之「白爾大佐」（法國曹拉原著見婦女雜誌）一圭之「兒時息物」（法國愛加爾原作見禮拜六小說週刊）友鸞之「紗廠中的賊」（見時事新報餘載）陳德徴之「别」（見民國日報覺悟）數文皆極其妙苟代以文言恐將患辭不逹意矣善哉瘦鵑寒雲之立言曰新尚其新舊崇其舊各阿所好可稱得此中之三味者矣 
瑣錄 
[說林拾雋] [  我愛玟瑰]  
　樂根於心此心樂何適而非樂 
人生際遇變幻無常不可以恒理測也 
凡遇横逆之事必靜心處之毋亂方寸地 
致用心力當得乎適中之道若殉身以求學即學成亦何益男女皆當以愛情相待庶得夫婦之道（以上波乃茵傳） 
無論老少男女凡處逆境當挺其膽力往迎之决不能陷身其中即爾皇惑無主 
非偶之婚姻無過宗旨不同賢不消之相去 
無閱歷之愛情非眞能愛（以上塊肉餘生述） 
情場中的恨事往往刻骨難忘 
世界中的人不論文野都稅不了一個情字的圈兒（禮拜六一○八期留聲機片）不受酬 
小說 
[古屋] [  紅蕉]  
　　據說他們這所祖傳的古屋造了以後孫子就中了舉做孝廉公風水是很好的而且屋的四面造着很高的風火牆從來没有被鄰居累過一回火他的四隣都燒過四次自從他門前街道改造了馬路他們家裡的風水就壞了窮也窮得乾出除了孝廉公還在窮教育部當差以外其餘族人大都不事生業墮落不堪但是孝廉公在部中當差也半年没有領到薪水了什麽東西都上了長生庫押無可押住在京城裡吃食東西又貴還要應酬朋友省吃儉用至少也要二百塊洋錢才可以敷衍要是辭掉了罷欠薪格外没有希望了不辭罷又困難到如此他想到外省來謀個事情所以跑到南京家鄉來找了好許多人也没有結果徒然化了許多川資加許多債務瞧着家裡古屋的情形格外使他感觸傷心不己 
他從民國元年以後總在外面奔走不很回到南京家事己託付弟姪輩去管理自己管理也徒然賠錢他們管了反有些贏餘因爲這所古屋雖然很大但是很膚廓能住的屋子很少各房住了就是還有些空屋可以出租可是所收的租金抵每年的修理費還敵不過其餘還有祭祀祖先應酬親友都要在這房租裡開支孝廉公又一點一畫不會設法移挪通融祖傳的産業又只有一所古屋所以他便要賠錢其實要像現在他們弟姪輩的辦法不祀祖先不修理房屋不應酬親友自然可以賺錢孝廉公走到門前不敢進去因爲他墻門三開開都出租開了店舖一家是烟紙店兩家是彩票店掛滿「頭獎誌喜」「頭獎五萬元」的紅牌子他先向彩票店衷夥計問了一個訊知道是不錯便敢進去走到第二進轎廳上瞧見一面堆的是柴一面堆的是破東西還有一竹竿一竹竿的衣裳袴子都掛在梁上那些洗的衣袴都還没有洗得乾淨又是破的格外不成樣子還有許多破鷄罩破馬桶束也一個西也一隻六七個拖鼻涕的孩子便蹲在地上抛石子那轎廳兩面邊屋裏有兩家租房一家是唱灘黄的一家是糊火柴盒兒的孝廉公想吾十年没有回家家裏糟到如此吾出去的時候還是好好的一個大宅子很有鄉紳門第一般現在是不成話了第三進大廳上是破得不成個樣窗户格子一扇也没有單賸幾根柱子狗糞鷄尿滿地皆是走路　要看正了揀脚屋頂上東也有光西也有亮一只牆角裏雄滿了垃圾還有一只尿桶進出的人都在那裏撒溺女人們進出經過此地他們也不避庭中却還有一件極奇怪的事情 
庭中有一顆大樹年代很久了三個人人圍起來才可以抱住高也有五六層樓的高不知道因了什麽大家都跑來燒香剥些樹皮回去算是仙丹可以醫病也許有就此吃好的大家都來上匾樹身上釘滿了「威靈顯赫」「有求必應」與「靈」字的牌子一人高横樣的樹根上的皮却剥的精光樹下每天猶有許多善男信女來點著香燭叩頭像搗蒜一般孝廉公的不肖姪叢樂得拿幾個香燭錢也隨他們去胡鬧一天到夜香火不絶 
裡面各房姪輩住著各自爲政常爲了一些小事爭咒半天原因都起在妻子身上弟兄不睦叔姪不合像路人一般還有許多不正當營業的租户也夾在裡面拌嘴引誘他們嫖賭及其他不當的事情孝廉以瞧著以免得一天也住不下便去住旅館他發着一種憤激的議論有錢千萬不要造鉅宅傳給子孫有産業的可以立個遺囑捐辦慈善事業現在這所古屋便是一個不好的榜樣 
[自由談自由談] [  鵑]  
　　小說之新薦不在形式而在精神苟精神上極新則即不加新附號不用她字亦未始非新反是則雖大用她字大另新附號亦不得謂爲新也設有一腦筋陳腐之舊人物於此而令其冠西方博士之冠衣西方博士之衣即目之爲新人物得乎吾故曰小說之新舊不在形式而在精神也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第八十七期　　　吳香　表　　　星期增刊 
[一週間世界大事撮要（圓）]  
　　爲上西萊西亞事英法又生意見 
　　倫敦高等議會之對德索償哀的美敦書旣經德國無條件接受矣歐洲方面之政治問題宜若可告結束矣孰知一波甫平一波又起英法兩國又以上西萊西亞之亂事而發生意見矣 
上西萊西亞者德國東南隅之一區域也地方一萬五千方哩居民二百五十萬人舊爲波蘭領土一一六三年始隸日耳曼一九一九年五月七日凡爾賽和約原案斷令德國讓予波蘭嗣德國提出抗議謂該地雖有波蘭住民而依據選舉成績德人實佔多數操不純粹之波蘭語者祇佔全人口百分之二十二且其地産煤甚富若予波蘭則德國實業將受一打擊曷若開公民大會由住民投票解决其前途協約國許其請修正原案故六月二十八日在凡爾賽簽定之對德和約其八十八條規定和約實施後十五日内德國官員退出該地設立國際委員會暫時管理政務六個月乃至十八個月召集公民大會投票解决云 
今年三月中旬上西萊西亞開始舉行公民大會德波兩國競爭頗烈結果波蘭得東區德國得西區華沙柏林同時舉行慶祝然究竟孰佔勝利兩方消息五殊未易言也至本月初旬而辦理公民大會事務之波蘭人柯方蒂氏Ｋorfanty忽自稱狄克推多擁衆佔據城市宣言驅逐德人維護波蘭利權其時倫敦高等議會方提出對德哀的美敦書也於是西歐輿論咸疑柯氏之亂或出諸德人之宣傳運動蓋德人宣稱上西萊西亞實業區域皆己屬德以煽起波蘭之抗命波蘭抗命則德國可藉口於境内有亂以延宕履行和約中解除軍備之條欵也 
柯氏之亂蔓延日廣其叛變行動雖非受波蘭政府之指使而波蘭政府束手停觀之態度與前年意大利政府之於達倫齊哇（矯命佔阜姆）去年波蘭政府之於齊里夫斯基（矯命佔維爾納）如出一轍協約國之駐在委員團兵寡力弱德國乃謀派兵平亂請命於協約國而法不允於是英首相以十三日（上星期五）宣布對付上西萊西亞之政策於下議院其大意謂柯方萊之行動未必不受波蘭政府之指使波蘭在大戰中未有鉅大功績今旣根據和約恢復故國而又破壞和約侵犯協約國關於上西萊西亞之决議國際駐在委員會之法國代表旣己贊助柯氏之行動其政府又與之締結休戰條約承認上西萊西亞之現在局勢此則英國萬不能容忍者也今德國欲在其境内剿平亂事恢復秩序在英國意見以爲其理由充足未必不可承允也法總理對於英相之宣言大爲懷疑即於次日亦發布宣言大旨謂柯言蒂稱兵而波蘭立即封鎖邊界即此可見波蘭政府之與亂事無涉今德國如欲出兵則法國以爲忍無可忍惟有對德宣戰耳兩國首揆意見大見逕庭而其報章又復推波助瀾互肆抨擊於是英法之齟齬不可收拾矣聞己由英相發起召集高等議會解决爭端云 
[遠東運動會與中國興盛有何關係麥克樂]  
　　本月底要在上海舉行第五届遠東運動會頭幾個月的時候就捐欵子忙碌預備一切所爲的就是一個星期的正式比賽在這一個星期之中必定要有計多興奮的事情有的人是得勝有的人是失敗有的人覺得狠有榮耀有的人覺得非常懊惱過了這一個星期甚麽事也没有了只殘留一切應償的僨務好像一個人在結婚的時候化了一萬塊錢鋪張一切當時是狠忙然而後來過了喜事就没有多少存在的價值我這一次底評論不是爲批評乃是要問遠東運動會和中國有益處没有這一次的遠東運動會和中國有甚麽關係 
這一次的運動會要耗去四萬塊錢只爲幾個選手運動員激發幾個人少微講究一點運動據我看來除了這個以外這一次的運動會在中國是没有别的意思 
恐怕單看以上所說的話必定要想如遠東運動會這一類的競賽更是没有價值那就錯了現在就遠東運動會在中國舉行看就好像一個久病的人還没有復元以前就舉行慶典那是没有多大的意思如果眞正復元以後再舉行慶典那就狠有興味這樣看來我想遠東運動會底弊病不在耗費金錢底多少也不在運動員人數較少乃是因爲遠東運動會在中國是一種單獨的事情和中國體育實際大没有連屬 
如要問遠東運動會和中國社會能有的關係是甚麽那實在是有研究的價值一國底能率和一國國民底康健率有最密切的關係社會體力技能和全國人格全國人毅力更有關係據我說在中國最要緊的不是大運動會乃是要在普通社會之中推廣體育如果再過幾年中國能在全社會中推廣運動發逹各少年人底體力和耐勞增進他們底魄力和勇敢發達他們底自動性和社交性加添他們所缺少的果敢效力如此過了幾年必然有許多少年人因爲注重運動的緣故體力德性一定比較别人爲好並且喜歡比賽若使那一類的人加入大運動會等那個時候遠東運動會在中國舉行可說是很有意思因爲是能表示中國全社會體育底澎漲力好像病夫全復元以後又有幾年的康健再開一個慶賀大會又好像很好的牛奶面上慢慢凝結了一層奶皮前十幾年在菲律賓就没有甚麽體育當時美國政府就極力推行學校和公共運動塲的體育到如今在菲律賓地方開遠東運動會就很可以表示他們體育底澎漲美國加入萬國運動大會的時候也是這樣由這一方面看來我想在中國不是應當反對遠東運動會說他没有意思乃是要努力在社會當中推廣體育等到下一次在中國舉行遠東運動會可以使他大有意思近幾個月我在報上總看見有許多唱高調的言論家對於運動破壞的批評或者說學生要運動恐怕妨礙他們讀書底工夫或者說恐怕使學生身體有害或者說單注重選手運動不好請問如果一個人有一肚皮的學問而没有果敢或没有魄力合毅力這樣的人在社會當中有甚麽度 
用處能做奮鬥的生活不能或者要問教育總是只用智育嗎或者我要問除了游戲運動之外有甚麽實騐的事業能發逹學生底性質呢有人說現在所用的體育制度内含有毛病所以應當廢去請問智育的制度没有甚麽毛病還能廢去一切的教育嗎我想無論在那一國如果只有破壞的批評是很難有甚麽進步批評是不可少的可是我們所應當下的批評是要屬於建設的不可說要廢除遠東運動會乃是應當說下手創設一切普及體育的運動等下一次遠東運動會在中國舉行的時便拿這個會可以代表中國全社會多數人底體育成绩恐怕有人想這一個事情是難做有甚麽程序可以有普及中國呢要知道在中國社會之中普及體育底難處不在方法也不在執行在甚麽地方泥是因爲没有多數的人願意犧牲自己底工夫去提倡和辦理這一種實用的運動等下一期的星期增刋我再登一個實用次序大綱就盼望批評運動的人合主張運動的人都聨絡起來又可以謀一個建設的計畫去醫治中國社會缺乏體育的毛病又可以犧牲一點光隂盡一點减義務貫澈這個運重使中國社會人在忙裡偷閑寗可做一局連用體力的游戲競爭來代替那普及的方城賭賽須知一國之中如没有文武兼全的國民就不能有富强的國家没有高尚的習慣就没有高尚的理想合道德所以對於遠東運動會就不要說「没有意思廢除了罷」乃是要說「雖然現在没有意思毛病不在運動是在教育系統實行的不當我們這六年之間必要使遠東運動會有意思等下次在中國舉行就用遠東運動會來慶賀中國社會體育興旺的慶典」 
[對於英日同盟之輿論一束]  
本年七月十三日爲第三次英日同盟滿期之時其繼續與否關係於遠東及世界局勢者甚大日太子以皇儲之尊遠涉重洋訪謁與國此其用意彰彰然在締兩國之舊好也下月之英國帝國會議亦與英日同盟前途有重大關係吾國除遞出一紙聲明外社會懵焉未曾注意也因選譯各方對於英日同盟之輿論及三次英日同盟之約文連續登載本刋以供國人研究之資料 
（其一）京津泰晤士報華特海特之論 
Ｗoodboad 
當一九○二年二月間英國宣布其與日本訂結同明己告成功舉世莫不驚駭僉謂英國何爲抛棄其世守之孤立政策而忽與一遠在東亞之小國締結同盟乎一時歐美報紙紛紛議論無日不有論文評隲其事即英國國會之上下兩院亦復以此爲辯論之好資料政府人員之赴國會答辯者亦並不諱言此後英國責任之重大當時克朗旁子爵ＶiscountＣranborne解釋英日同盟之原因曰吾人（英人自謂）欲保持中國之現狀耳故美國之贊同爲必不可缺英之志願即在阻止種種侵犯中國政治獨立與領土完全之行動克朗旁氏之言對於此層尤爲注重克氏又曰吾人不願在中國行使勢力範圍之政策今雖爲時勢所驅不得不採用而終非適合吾人之良政策也吾人所企望者全中國之開放以謀工商業之發展也 
英國牛津大學以名譽法律博士學位贈與皇后是爲婦女得名譽學位之第一人圖中與皇后並行者爲大學校長克擬爵士隨皇后者其女美麗公主也 
[英國皇后受其學法律博士學信]  
平和自鳴高尚而實則冒大不韙以摧殘之又常干涉中國内政結合中國舉國共棄之政府中人訂立不正當之借欵合同凡此種種祗舉大略己足表示其無誠意與蔑視英日同盟之精神與書面矣蓋英國之結此盟約其主旨所在爲保持中國之完善而防他强之侵陵也今日在華之英人莫不惡視同盟加拿大澳洲紐錫蘭各地並皆反對之英國本部則以與日政府之行動諸多隔膜故其疾惡之情不較上述各地爲顯著美國則己悉變其當年贊同與滿意之態度而咸以此約爲英美間提携之障碍矣一九一四年九月間英美訂立仲裁條約聲明日美若有戰事英可脫離助日之義務此約雖成而美國人民猶頗懷疑蓋恐日美不和時日本未必不能索援於英也此種懹疑大足爲英美覩睦之梗阻云 
英政府今將召集帝國會議imperialconference赴會之各屬地代表可决其對於此約必不願其照現在之條文賡續存在若果重修而得彼等之允准則其允准之理由必以爲英人無充量之海軍保持太平洋中央國之權利也 
在　英人竭力反對此盟重修之原因觀第三次盟約之言而可以知矣蓋此盟約己不能視爲鞏固維持東亞與印度大局平和之保障反之日本軍閥之煽惑政策非僅爲中國和平之阻遠東寗息之障且亦擾及西伯利亞矣亞細亞月刋asiareview者日本領袖政客之機關在英國國外德國報章反對最力蓋將藉是挑起英國與俄法二國之惡感也至在美國則輿論均表贊同紐約太陽報者當時仇英派報紙之健將也顧其對於英日同盟之評論則曰美國人民之視英日間新訂之盟約異常滿意蓋在道德上及商業上皆贊同盟約中之原則也講壇報則以高尚一字評繼英日盟約之用意紐約時報則謂英日盟約者美國外交政策勝利之表象也此可以見一九○二年初次英日同盟訂結之時大得英美兩處輿論之歡迎矣 
　　至去年夏間即三次同盟規定應行申明一方願意廢止或繼續之時則形勢爲之大變英國每日新聞記者迦定南氏評英日同盟目爲危及中國自由且妨礙英美親善之具僑華之英商亦上書政府謂非待兩國確能實行盟約序言之目的時則終必爲反對續盟之表示并謂如欲續盟則須恢復一九一五年以前之原狀蓋一九一五年者日本違反盟約之精神與條文以攫奪中國之數種利權也 
遠東英人之反對英日同盟不自去年始在日俄戰後訂立樸資茅斯和約之時英人之於英日同盟己表示不滿意蓋日本在南滿所得之利權其經營之方法在在足以妨碍英國及他國之工商業利益至大戰發生則反對英日同盟之聲浪遍及於各國人士英商無論己即在遠東之美人團體亦大肆其攻擊或者謂大戰之時日本固亦曾應英國之請立即與中歐諸國斷絶關係派遣海陸軍士攻克敵國在遠東之唯一根據地協助英國海軍遏止德船之活動巡弋於印度洋澳洲之間攻擊地中海中之德潛艇矣日本有此功績則上述之抨擊英日同盟云云者亦無稽之談耳然在英人觀察則日人之加入戰團者非眞爲正誼公道而戰也日本之軍人教員大都仍對德國表示好意彼將利用戰事藉口同盟以增厚其對華之地位逞其私圖耳此觀乎後此日本之舉動而可以知吾人之非架詞誣陷也例如佔據膠濟鐵路鞏固其在魯利權提出廿一條要求（除第五類未正式成立外餘皆迫脅中國如願以償）平昔以維持東亞報也讀其所主張則知日本對印度之政策非爲維持和平而實提倡革命矣至於日本對於擔保中國主權獨立領土完全以维護列强在華共同之利益及各國當有均等機會以發展其在華工商業諸端之志趣則試披讀一九一五年二十一條之要求而其居心即己昭然若揭矣彼所謂對華對英對世界各國之責任固何似耶吾人可以同樣眼光觀察同盟約中兩締約國在東亞印度共同保護其土地主權特殊利益之一條蓋衡諸一九一四年來日政府之政策與約文無往而不相剌謬也就日本論約文緒言中第三節之維持與保護兩字可以擴張一字代之則日本七年來在華之行動庶幾其言行相符矣 
近來英屬各地之政治家嚴重聲明謂若續盟而令英國捲入日英戰爭袒日以攻美則誓不承認然余據在華英人之輿論以爲續訂同盟時所當注意者非徒爲美而應亦顧及中國蓋此盟約之損及中國主權利益者甚大中國政府容或柔弱而絶望然其輿論之勢力日見高强若英與日本爲伍續訂同盟以維持中國之主權獨立與領土完全爲標榜則二國在實際上猶諸自處於共同犯之嫌而華人對英之信用與友誼必不能增進矣故華人宣稱此盟與中國之關係旣較他國爲深則烏可不先與之謀而后訂立或竟邀其列入同盟亦爲締約國之一員乎現在中政府己有反對續盟之正式抗議其人民苟有惡視此貌爲保其國家利權實則阻止英政府以對日本對華政策之約文則世人嘗視爲情理中事而不容驚駭者也 
英政府若不以前事爲師堅使盟約繼續有效則吾人願其於下此决心之前當對於中美輿論熟加考慮之也默觀大勢計之長者莫若廢棄前盟聨絡中美兩國同立新盟以維持東亞大局然欲中美與英日聨盟則其約文條件必有能使中美兩國容受之點而事乃得諧欲得中美之贊同則當以恢復一九一一年東亞之形勢爲依據换言之即須將是年以還中日所訂條約合同换文等全行取消也據余個人意見以爲英日同盟當根本打消而代以英美協約以處理太平洋問題如欲使日政府取消二十一條要求放棄其後此違背英日同盟攫自中國之各項權利似乎逼之太甚然苟非若是此後英日間盟約無論其爲質若何英國斷難逃其默認日本一九○二年以來行動之責也大戰中英國致全力於西方以博最後之勝利故不克制遏日本在遠東之行動今則可行所欲爲永遠與未嘗贊同之日本政策脫離關係矣又若美國人民對於此約不再加以消極的批評而能洞悉英國眞能維持大西洋畔兩盎格魯撒克遜民族之友善則英國必能利用時機離日以自潔也無疑矣英美在華之政策在在不謀而同　英國反對勢力範圍之熱度自一九○二來未曾稍减兩國對於他國人民在遠東之行動常負責任兩國同有亞洲人種移民來侵之患其間關係之切斷非英日間所可比擬若兩政府能見及此層則英日聨盟之策將不攻而自破英屬各地對於賡續情形隔膜之英日同盟其領向之念不排自袪矣 
[附第一届英日同盟約文]  
　　一九○二年一月三十日訂立 
（重譯一九一九年日本年鑑） 
　　第一條　締約國交互承認中國與朝鮮之獨立因申明凡在中韓兩國之一切侵略行動完全不生影響惟鑒於種種特殊利益例如英國在中國之利益日本除在中國之利益外并在朝鮮國内自政治上工業上商業上均有特殊利益故兩締約國承認此種特殊利益如爲他國之侵略行動或中韓本國境内之騷亂所危及而必需締約國之一方加以干涉以保護其人民之生命財産時則應取凡爲保穏此種特殊利益所必可少之種種手段 
第二條　若英國或日本爲防衞上述之特殊利益而與他國開戰時則締約國之彼方應維持嚴格的中立并應竭其全力阻止他國母使加入同盟國之敵對方面第三條如在上條機會竟有他國加入同盟國之敵對方面則締約國之彼方應即力助其同盟國共同作戰非經交互贊同不得媾和 
第四條　　締約國互認無論何方苟不與彼方磋商不得與他國結單獨之協商以損害上述之特殊利益第五條　如在英日兩國之意見上述之利益遇有危險時則兩國政府應互相誠實通知其詳細 
第六條　　本約自簽字日起立卽實行此後五年内繼續有效如在五年滿期之十二月前締約國兩方各不表示廢止之意旨則應繼續有拘束力直至餘剩之一年滿期爲止又若五年滿期之時締約國之一方適在戰事中則本約應繼續有效至媾和時爲止 
第二次英日同盟約文下期續登 
[美國議員團視察中日韓三國之報告（十三）]  
（十五）奈良勝景 
　　三大奇觀鹿圃大佛大鐘 
　　八月三十日抵奈良奈良者日本著名名勝之一也由西京乘車二小時可逹地處高原廟宇邸第各有佳妙之、 
風景一若同處於一公園中者然所居館純爲日本式屋宇高敞平頂皆以木製並不髹漆其深廊臨一小湖 
奈良在千二百年前嘗爲國都足資游覽之地甚多其尤著者有三鹿圃大佛大鐘是也 
在吾人所居二三英哩之内馴鹿觸目皆是余等乘人力車魚貫前行時有以米餅分給吾等以銀鹿者鹿見余手持餅逕趨車旁舐余手而食餅後至一公園息於其長廊中前臨塲地離坐呎許有一屋二日人啓其門有鹿一大羣自内蜂擁而出計其數當在二三百頭之間俄頃而滿塲皆鹿矣廊高於塲地故彼等不能依余等之身本團顧而樂之特至塲中享以食品 
其次足以觀賞者爲大佛佛以銅製聞昔時坐空塲上後始爲之蓋屋故肌膚己見剥蝕全身高五十三呎半面長十六吋寛九吋半嘴闊三呎八吋半肩闊二十八呎八吋半全身有鬈紋九百六十六各高一呎闊七吋半背後圓光高八十三呎闊二十五呎厚五呎俱以銅鑄聞是佛己有一千一百七十一年之久在日本全國佛像中其龐大可首届屈一指後余見鎌倉大佛則較此佛小甚 
奈良廟内之大鐘亦爲三大奇觀之一納微資即得聞其聲信佛者與游歷者往往不吝此費以使之鳴鐘繫於架錘以木製懸於鐘之内以繩拉之聲即　然而發（十六）純粹日本式之宴會 
　　歌伎嫌其太呆板 
是晚友人納烏享余等以正式之日菜陪客有國會議員神田男爵寺島伯爵樋口田中竹澤等余等相將至一極著名之日本菜館館臨加諾河（譯音）數餐室半臨河上四面通風上蓋以頂入室時侍者爲客脫履而易以拖鞋蓋地板皆郷　漆光澤若餐桌上覆細席以普通鞋履踐其上恐毁傷之也無椅而以墊代之旁置憑几以安手臂菜則盛於小碟中桌高僅呎許是日與席日人皆穿和服用筷箸余則用刀义近來於筷箸雖己稍習之而此次未敢一試席上碗肴極爲佳美並皆可口有魚切作片紅白相間置磁盆中佐以湯一杯不能舉其名也第一道爲湯味頗美中有雞數片筵豐菜盛惜未能一一舉其名爲恨宴時有華裝少女相侍彼等姗姗而至座旁二三折其躬始席地坐於客前坐少選其中數人弄細樂餘皆起而作舞觀其衣服之美麗容貌之端莊疇能知其爲歌伎惟若以此輩加入美國之游宴會中則當嫌其過於守舊而不敏捷苟使之參與教堂中之令節會集則甚爲相宜也 
（十七）皇宫 
八月三十一日晨游皇宫門前有武裝守衛入鬥照例换鞋後過華堂數進一切陳設未必完美屏幛畫幔均極簡樸行加冕禮之朝堂則最高大而亦最華麗雕琢設色工細奪目匀凈相稱朝堂有二皇帝之殿最宏麗皇后殿在左近五六十呎外則稍遜外人之得觀皇宫者甚鮮朝堂則禁令更嚴 
（十八）西京之本地風光 
　　銅牛頸繞一繩之疑問 
　　西京有一物頗惹人注意牛車是也余嘗在他處見之而在西京則隨在皆有每車駕黑牡牛一繫牛之法或以鐵圈穿其鼻或以蔴繩繞其角自頭至背蔽以草縫或柳織之布又在數公園中見銅鑄之牛頸亦繞有一繩余再三欲圖探悉牛頸之繩究作何用後見一銅牛即詢諸稍能操英語之某日婦渠不能了角余意本團某婦乃代作簡單之英語詢之曰「彼問汝牛頸有繩究作何用」詎知彼之答覆仍不能解余之疑 
（十九）記一日火車中所見 
　　自西京至東京 
　　九月二號離西京吾等之特車照例掛於常車中間是日車游之樂爲余生平所僅有者天氣甚熱間有暴雨所見風物隨地殊異離西京不遠一望平原無不肥美嗣過一湖週約數英哩背湖崇山成列嗣又穿一容令余回憶吾美同司茂dunsmuir鄰近薩克蘭蔓托Ｓacramentso山間之游後循海邊行數哩其地絶似吾美聖太白白拉ＳantaＢabara之海岸唯有島嶼參差排列海岸爲不同耳海景則似聖太克羅司ＳantaＣruz與聖密固爾ＳsnＭiguulo相差異者不過此地較爲靑翠耕植較密耳漁邨連續綿延數哩午後游舉世聞名之富士山雲霞四繞幾不能辨崗峰所在各峯高下相稱勢甚莊偉巔有積雪隠約可見宛似夏司大山shastg唯積雪稍薄耳夏司太山巓之雪終年不溶而較富士山爲多也 
傍晚抵横濱車站上迎面見十餘年之前舊友大谷君一九○九年相遇時彼之鬚髮猶祇灰色今則化而爲白矣站上美日人士之來迎候者甚衆自横濱至東京不滿一小時途中電光相映不絶東京人民無數麕集站上警察驅使後退以容余等前進然中間被照相師阻 
 
 

Page 19

 
 
留數次攝影機之鏡光閃閃射擊若戰塲上之火光每次來襲者約有十餘道之多後卒排衆登車逕至皇家旅館余中遇雨 
（二十）國際間之正式酬酢 
八月三日星期五本團旣抵東京即以全體名義正式訪謁東京政治機關先至美國公使館該館地位雖便利而其房屋與英法各使館較殊形遜色馬立司morris公使適在歸國假期中公務由盤爾君bell代理後至國會訪日本兩院議長相見時雖皆情意誠篤而於禮節毫不苟且余等旣留名剌訪謁彼等亦即於是日還致名剌於旅館答訪後復往見東京市尹田尻伯爵於其公事室余等至時彼方據案辦公服裝輕便蓋天熱也余等就詢水道路政埠頭各端伯爵對答如流井井有條 
是日午後日本國會同人即於吾等所居之旅館中設宴欵待共設四五百席東京日人之有資望者莫不與宴日美婦女之戾止者亦不少日婦皆穿和服 
内閣總理原氏身長玉立容光輝然髮作深灰色偕内閣各員亦在席余之舊友也與余祗相隔二座余居首席右爲金子伯爵卒業於哈佛大學左爲田尻二君談論風生爲平生所僅遇者市尹畢業於耶魯大學金子則尤爲倜儻善言渠與羅斯福爲三十年之至交嘗爲樸次摩斯和會中日本代表之參議現極爲日皇所信任云席間上院議長操絶佳之英語致歡迎辭渠身材短而胖貌豐而直率今貴族之領袖也本團由衆議員司邁爾氏small致答辭日本上院有議員三百餘人其權限與美國之參院等下院有議員四百八十五人下院議長以日語演說原總理之日文演辭由舌人譯爲英語是日日皇降諭旨授爵位得膺晋爵榮典者其人甚衆原氏亦得擢爲上院議員原氏辭之而仍以居下院議員位爲樂正式酬酢即以此宴告終是日吾曹所獲餘暇皆消磨於週覽風景購買物件任情游覽無稍覊絆固同人所樂爲者也 
[九年度通商各口貿易總論（一）]  
本年貿易情形舉歐戰以還因而發生之所有狀况論之則本年實爲世界各國重整經濟之期故戰前原狀間有多少之恢復胥由此際得之第處於過渡時代乃有濫發紙幣空立信用之弊益以物産缺乏日用昻貴各處匯兌又漲落靡常殊足影響國際貿易使各大國商務無不爲之朿縛然本年開始覺有佳景堪期因物價一央自上年年初以來步步漲高有利可圖咸以此項遭逢延長時日爲願而物價之漲何以異乎尋常者其故會經聞諸討論見諸著作姑不詳論僅能摘其大要爲之陳述即如生産力之減少直接皆由歐戰以後人民曁財産受有距大損失田園荒蕪地方糜爛之所致至於貨物消耗力之加增自係公共購用較多其所以然者實由濫發紙幣空立信用而來夫物價旣己日見其漲而值此貨物缺乏之秋牟利者反操縱其間物價之高豈不更甚然事有非意料可及者本年年初各國中己覺先後轉機查日本物價於三月間仍屬高漲其時絲與米及棉花雖經略爲貶價而大跌之日則在四月初美國物價繼長增高至四月爲止五月間稍爲退縮自是而後日見跌落英國物價三月底己逹達極高之點迨後亦日見跌落中以織造品曁無鐵質之五金類兩項爲尤甚坎拿大法國義國及其他各國均有上述之同等情形究之世界各大工業中心點之蠆售物價其跌落緣因何在大概由於下述之數端情形如投機事業之信用有限曁稅課重徴以及匯兌爲難與夫物價擡高人民無力購買因而銷路日狹以言金融其初經濟一道雖有强盛可爲之兆而以物價跌落之故依舊南轅北轍未幾衰敗之徴即層見迭出於是金融與工業之所在又復糾紛難理當歳聿云暮之際綜環球貿易而言工商兩界盡行停頓存貨如山無從銷售是世界貿易各國旣己如此中國何獨不然本年年初貿易始而銳進繼而進退失據終則往下直趨一落千丈迨至歳闌幾乎全行濡滯即此可見各國經濟地位此摇彼動其故竟有若是相類者至銀價抵落與匯價大跌實爲影響貿易之主因銀價一層俟下文詳爲討論查匯價跌落足爲洋貨流入之梗而匯價高漲之時洋貨之流入當尚未登峯造極之前無不拾級而上今者匯價跌落於土貨之輸出究未獲有若何實濟蓋國外銷路旣少得價又不見高以致國外市場所積之中國貨物未能出售者爲數甚夥則中國大宗貨物之輸出尚有何利可求夫貿易之壤旣如此而更有大不幸之事在其後年中國事蜩螗工商不能安然前進加之直魯豫晉秦等省饑饉洊臻災區中廣大罹此鞠凶者約有三千萬人政府賴有外人團體之助力亟謀拯救並深得各國慨捐鉅資復於國家歳入之上施以附加稅辦法訂於來年三月一日實行起徴無如哀鴻徧野恐待哺之不及而成爲餓殍者殆己溝壑爲滿豈知天心猶未厭禍十二月十六日甘省北部猝然地震損毁財産不計其數甚至村鎭被其傾陷者亦有數處之多而生命之喪於斯難者更僕難數進言國内混沌之政局自意見參差南北分裂以來雖屢有調和之表示馴至本年縱有成效亦屬無幾而北方且有所謂安福派者擁段祺瑞爲首欲藉兵力排除異己操持政柄旋由曹錕張作霖吳佩孚以所部直奉各軍擊之於七月間在京畿開戰卒以人心向背之故該派不支致歸敗績而南方更爲淆亂年初岑春煊之一派盤距軍政府排出孫逸仙之一派迨後岑派爲陳炯明輩鋤而去之由是孫派旗幟於年終時又巍然高揭南北之爭至此一段落可稱爲政潮掀播犖犖之數大端此外則有數省每因意見不合輙訴諸武力者本年國際上之重要問題爲對於俄國舊政府所派駐京公使於九月二十三日由元首命令停止待遇所有駐華各俄國領事當即隨之解除職務而俄人向所享受之領事裁判權亦即宣告中止津漢兩處之俄國租界己由政府派員接收總而言之本年中國情形實處於逆境之中如上述之政爭局勢紛擾曁災荒地震以及銀價跌落環球商務不振等事然而美國哈定内閣人的 
（一陸軍總長維克斯）waeks（二）財政總長美朗mellon（三）内閣總理休士hugbes（四）總理哈定harding（五）副總統柯利次coolidge（六）海軍總長鄧碧denhy（七）内務總長福君fall（八）郵務總長海希斯hayes（九）檢事長陶糾戴dauhetty（十）農務總長華萊斯wollace（十一）商務總長好華hoover（十二）勞工總長戴維斯Ｄavhs 
（右角）中國之老友海軍總長鄧碧（左角）中國之老友商務總長好華洋貿易之貨價與各關稅課均有空前之鉅數此爲本年出人意表之事於願亦可謂爲滿足兹將各口貿易情形摘其要者述錄於下 
[哈定内閣中之中國舊友]  
哈定氏之閣員中有二人焉一名好華herberthoover長商部一名鄧培edwindenby長海軍皆中國之舊友也好華氏畢業於司登福大學standforduniversity酷嗜地質學年二十二英國某煤礦公司派渠爲駐澳代表勝任愉快聲譽鵲起二年後清政府路礦督辦張某聘之爲礦工程師其一半薪水仍取諸某英公司蓋好氏得膺是選爲該以司所推薦關係猶未脫離也 
一八九九年好氏始以新法治理清政府國有各礦其總辦事處設在天津並立化騐室以分析礦苗美國工程師會以連絡美人全華礦務爲之一新前之入不敷出者至此而始獲盈餘後創直隸礦務局延聘人員搜集關於中國礦業之著述迻譯而編輯之並選派地質學家化學家測繪人員至各地考察礦苖而報告於總局關於各礦應有之機械鐵道等備有詳確之統計且令美商投標承攬焉 
至一九○一年好華氏計劃之初步實行以來己見成效方擬繼續進行期告成功而拳亂忽作好氏在華礦務生涯因此而告終止然管理糧食之功能亦因此而發展拳禍作津城被圍華人之避難於前總理唐紹儀之宅者以數千人計苦不能得得食唐君召好華氏謀之好華派人至各米舖搜集餘糧建倉廩定平糶之法恐慌遂息 
拳亂旣平越七日好華氏整理行裝擬偕其夫人離津張督辦與津關稅務司造訪之求其聨絡中外人士相助創辦開平煤礦其時日俄資本家方垂涎該礦莫不躍躍欲試張督辦患之故有斯議好氏允之遂赴倫敦與其素有關係之皮維克bewick公司訂約創中國工礦有限公司thechineseengineeringandminingcompanyltd籌備妥當好華氏以總經理名義返華開始進行一切機械購自美國開掘方法及增加工資等亦盡仿美制並以新式簿記介紹於該公司創辦伊始最難之點爲購置地産華人以田産出讓爲恥若售諸外人則以國權關係更不願爲故好華氏不得不委曲求全凡不願賣田者皆使爲該公司股東然彼等雖獲利甚豐終以爲辱好華氏以事不順手遂辭職而去時年祗二十七而己爲皮維克公司之後輩股東矣其後工礦公司即改爲開灤公司 
好華氏旣辭開平煤職乃於後此數年中漫游世界各地悉心研究礦務閱歷旣深聲名益顯雖然好華氏之聲名猶祇限於礦業界也迨歐戰興比國蒙大創其人民流離失所慘不忍言好華氏奔走呼號組織救濟比災大會比人德之後充美國聨邦糧食督辦遂爲全球咸知之人物矣現任各閣員中其熟悉世界各國之狀况者當首推好華氏而於中國知之尤深並可信其至今猶未忘郤蓋中國不啻爲好華氏生平之發跡地其最初之砥礪奮勉實與其華友共之今身居要職閣議中有關係中國者好華氏必將竭力謀中美共同之利益也 
海軍總長鄧培氏之父却爾司鄧培氏於一八九四年由總統克蘭佛蘭cleveland簡爲駐華公使於時鄧培氏祗十五歳後二年入中國海關供職一八九四年辭海關職回美習法律卒業於密希根大學後在特脫勞脫detroit充律師美西戰爭起投美國堯賽麥脫艦yosemiti爲砲兵戰平仍業律師一九○二年被選爲密希根州議員一九○四年被選爲國會議員聨任三届歐戰起復投入海軍充小卒及歸而己升至少佐矣鄧氏亦頗關心於商業鄧培式機器塌車乃鄧氏創立之公司所製造者也 
氏能操純熟之華語近嘗語某記者曰恐己稍稍荒疏然其對華之好意固仍甚固也鄧氏之兄嘗充代理駐華公使後任上海領事今爲william＆wigmore公司之遠東總經理鄧氏與中國關係之深可見一斑矣 
[戰後英美邦交之蛻變（續前期）]  
　　米索波達米亞油礦問題米索波達米亞油礦問題亦爲英美間爭執之焦點若欲探究此案之眞相宜先瞭解世界油産之大勢自六十年前首先開掘油井以來世界之煤油事業惟美國堪稱覇主然此覇主之地位非能永持不墜者也蓋美國産油雖多而用油亦繁豈能取之不竭據最近統計美國油産佔全世界總産額百分之六十六而其用油額則佔全世界百分之八十本國所産不敷需求乃購諸國外美人預計全國産油量當於五年内達其最高度而於二十年則當用盡矣今雖發見大宗油泥可用科學的方法化鍊成油而手術未精在商業上未能佔重要之地位故在數年内美國之將失去世界煤油市塲之覇主地位而仰給於他國也當無疑義今美國諸油公司在客利比安海沿岸墨西哥哥倫比亞委内瑞辣諸國之産油區域獲有重大讓與權將來中美之覇權當由美國操之石油似可以無虞缺乏矣惟全世界除美國以外之油産其四分之三爲英法荷蘭諸國所主有美國油公司不得挿足其間即有一二獲得讓與權而亦條件嚴酷幾己無利可圖矣米索波達米亞巴力士丁亞米尼亞皆有廣大之油田而在本届講和會議中皆將由國際同盟委託一同盟國代管值兹美國渴求世界産油地域之際故其管轄問題乃爲國際政治上經濟上之重要爭議矣 
米索波達米亞一區雖未經開闢而藴藏煤油至富今由國際同盟委託英國代管據代管權規條如英政府之開採煤油産祇顧本國政府或其人民之利益而排斥他國經營則爲重大之違法事件然在去年四月二十五日英法當局會於桑里摩訂立瓜分米索波達米亞之契約其第七條規定英政府在該處經營油業應以其凈利百分之二十五歸諸法國若爲私家公司之經營則英政府亦當爲法國取得百分之二十五之股份又此項煤油公司應永遠置於英人支配權下美國聞其事乃大詫異政府即頻致抗議其詞旨之嚴重可於去年十一月二十日國務卿柯爾貝致英之牒文中見之大旨謂在美國政府之意以爲從前敵國領土今以戰爭之結果而移轉其統治權者其處理之道當使各國人民受平等之待遇商業享平等之機會此蓋於世界未來之和平有重大之關係美國旣己重視此項原則故深信戰勝國所獲敵國領土而將置諸代管權下者其處理權不當違反全世界之利益也米索波逹米亞産油之豐旣爲英美以及全世界諸國人民所共知則當然爲重大之經濟問題若有一國欲獨攬其利源攫爲私有而排斥他國於市塲以外則難免不發生國際之爭端今吾人之所以重視上項原則者即爲避免未來爭執之地步也且全世界正患油荒煤油在商業上之關係日重一日各國莫不竭力搜求未經開闢之天産以應付世界之需要則煤油事業之宜應用最光明正大之原則亦昭然若揭矣 
英國方面對於美國抗議之辯護則謂英法間關於米索波達米亞採油權之桑里摩契約實根據於戰前土耳其舊政府所許予之讓與權故不當於此時反對之然美國以爲一切戰前之不平等契約今後是否仍當尊重當由國際聨盟行政會解决之英國如欲與美國維持友誼則桑里摩契約即當撤銷否則委託代管制度之信用全失而在全世界之重視國際同盟者爲侵奪權利之舉矣 
　　海電問題海底電綫之管轄問題亦爲英美間爭點之一當一九一四年開戰之後英法二國即將大西洋中德屬海電二綫割斷二綫原程一自紐約至英國之彭藏斯penzance起陸一自紐約至法國之勃雷斯脫brest起陸至一九一六年則紐約彭藏斯之綫改自坎拿大之哈利法克斯halifae發軔故從前大西洋之德屬海電在今日一自哈利法克斯至彭藏斯歸英國管轄一則仍自紐約至勃雷斯脫歸法國管轄对於太平洋之海綫則自戰後即歸日本管轄前年和會中凡彼管轄太平洋大西洋中德屬海電之諸國皆謂此乃一種戰利品直無爭議之可言於是美國大不滿意在和會中雖曾幾度爭持而未有和解之道於是决將此案留待國際交通大會解决去年二月國際交通大會開會於華盛頓美國代表亟待解决而他國代有主張延會以待美國新總統之蒞任故兹海電問題仍未有滿意之解决也 
美國代表在交通大會之主張爲英法二國應將舊美德間之直通海電交還原主而日本則應將太平洋德屬海電移交萬國公管菲列濱與關島間之雅浦島有海電東通關島北通上海西通荷屬東印度羣島故爲太平洋海底電綫之中樞（參觀本刋第七十七期何謂雅浦島）據巴黎和會議案太平洋中赤道以北之德屬羣島應歸日本管轄赤道以南者歸澳洲紐西蘭管轄雅浦島在赤道以北故劃歸日本惟在討論之時美總統威爾遜即提出雅浦島之保留案留待將來處置當時和會並無異議故威爾遜之提議即似己經默認及華盛頓開萬國交通大會則日本强稱威爾遜之保留案未經他國承認故日本之於雅浦島應有完全管理權英國初雖贊助日本之主張而繼則贊成美國之調解辦法即將關島雅浦間海線歸美國雅浦上海間海線歸日本雅浦東印度間海線歸荷蘭也法國則贊助日本之主張非以德國之於雅浦島有何特别利益也蓋恐太平洋海電如照美國提議分屬各國則大西洋中舊德屬海線之今歸法國管轄者亦將有爲意大利分割之虞也故在交通大會之中法日主張保持戰時現狀而美意則主張公轄英國則在表面上贊成美國提議者也 
　　海上軍備問題美國前海軍總長丹尼爾氏所釐定之海軍計畫亦足以惹起英國方面之懷疑丹氏謂現在世界海軍强國惟美英日三國耳苟英日同盟而仍繼續有效者則美國之在大西洋太平洋兩方面應有偉大之海軍力方足以保持均勢太平洋之艦隊應以檀香山爲根據地軍艦之數量亦應從速增加惟如加入國際同盟或各國俱贊同限制軍備案則或可以變更計畫也以上所述雖屬簡略而最近英美間邦交上蛻變之原因己盡縷舉兩國之爭點雖若複雜而證諸己往歷史英美間之風浪類能安然渡過則此後之誤會亦自能化爲無事也惟非兩國以誠恕相待交互讓步則必不能維持友善於久遠也（美人賴泰納jhlatane原作） 
 
 

Page 20

 
 
   
 
