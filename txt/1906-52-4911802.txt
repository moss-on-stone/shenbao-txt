# 1906 - 52 - 4911802

 

Page 1

 
 
   
 
 

Page 2

 
 
[電傳上諭]  
　　二月初四日内閣抄奉上諭山東登州府知府員缺著張學華補授欽此同日奉上諭山東沂州府知府員缺著李于鍇補授欽此 
[電傳宫門抄]  
　　二月初四日召見軍機姚舒密 
[論南昌縣令被刺事]  
　　自上月二十九日戌刻。南昌縣令至天主堂赴宴。被敎士行刺受害本埠電信紛馳私相忖度。竊莫明其被害之理由。以爲戕官殺吏之事。蠻横無狀。蓋吾國無敎育無思想之亂民。謀反起事。往往有此行徑。二千年一部膿血史。素爲外人所醜詆。而吾輩亦嘗引爲深恥。彼天主教徒者。素以事天愛人爲宗旨。决不襲用我亂民之政策。犧牲其名譽。故此電信初來吾輩心甚疑之而未敢信爲實然也。乃無何而贛撫胡中丞電致滬道。商請對付矣。又無何而南昌商會致上海總商會。據實報告矣。是則法敎士王國安之行刺。我南昌江令之被害。情眞事確。已無疑竇。以記者之管闚。其中不可解者。尙有數端。摩西舊約託上帝之誥誡曰。如陰謀詭計殺人。雖逋逃於登壇。亦拘執以償人命。彼中敎旨。固以愛人如已爲主義。而相戒殺人者也。乃南昌法敎堂敎士。始則誘之赴宴。非舊約所謂陰謀詭計耶終。則拔刃相向。刺及咽喉。非舊約所謂殺人耶。處敎士之地位。而違敎主之誥誡。名曰救靈母乃神甫之靈。先有不獲救之理耶。此其不可解者一。 
　　自庚子闖禍以來。痛定思痛。調和民敎之名詞。朝野上下。幾於一致。然所謂調和民敎者。必使我國官民。盡其保護之責彼中敎士。守其公平之理。交相愛護。然後有調和之効力。今敎士以嚴厲之手。腕刺傷我朝廷之命官。萬一愚民誤會其意。積不能平希圖報復。彼將。得所藉口。厚集夫鬧敎之勢。或者旁溢横决。致不能保其肉體之受。用。試思。爲敎土者究有何利耶。雖欲不謂之大愚不靈而不得也。此其不可解者二。 
江西民情固執。閙敎之案亦甚夥矣。去秋贛撫胡中丞通飭各屬牧令『凡民敎案件議結之時。必須各該州縣先行擬議辦法。禀請核准後。方可斷结。』是江西州縣辦理民敎案件。必先由上司核准。而初非一縣令之可以擅專者也。此次肇事之由。旣因干預獄訟而起。則縣令懾於敎勢。諒不至有抑敎袒民之舉。卽使南昌縣令。果其　袒我民。不能得敎士之歡心。吾意爲敎士者。亦當明告上司。核斷結。以定一正當之辦法。文明舉動。固宜爾爾也。計不出此。貿貿然挾。其戕殺官長之伎倆。設計以招之來。辣手以肆其毒。一若敎宗之名譽。無甚可愛惜者。我誠百思其故而不能通其說矣。此其不可解者三。 
　　不可解之處。不勝縷舉。略舉一二。餘可類推。竊謂際此時艱。遇此異事。吾國對付之法。一面由政府電逹敎皇。請示辦理。一面戒國民靜候朝旨。勿出暴動。致成國際交涉。如此則中國之敎禍。可以不作。而國家之命。或稍可苟延以待醫乎。嗚呼。 
　　撰論甫竟忽接南昌專電報告敎堂焚燬三處死傷六人。記者勸勿暴。動而巳幾於暴動。矣小不。忍亂大。謀記者無暇爲國民哀其愚而重爲政府憂其對付之難。 
[本館接到南昌焚毁敎堂專電初四日十一點鐘到]  
　　昨日接南昌專電云南昌縣江令被敎堂戕害後羣情忿激於昨午焚敎堂學堂三處死傷六人 
[法總領事致贛撫電]  
　　江西撫台胡鑒南昌敎堂敎士請竭力保護並請向南昌令詢明一切又電云本總領事現得本國駐京欽使訓令卽於日内乘兵輪前赴南昌與貴撫部院面議此事所有敎堂敎士仍請竭力彈壓保護（如） 
[贛撫胡覆法總領事電]  
　　法總領事巨鑒兩電均悉南昌江令因敎士王安之函邀便飯議商棠浦荏港舊案彼此爭論江令忽受刃傷據江令夫痛手書言被逼自刎各敎堂於初一日已派兵保護並出示嚴禁暴動不意民情憤激痞徒乘機煽動初三日巳刻忽然聚衆彈壓不服兵民受傷致毁貴國敎堂學堂三處被害六人殊堪惋惜本部院與司道府縣營員紳士均上街分路彈壓無奈蜂屯蟻聚防不勝防業將救出貴國及各國人派輪委員送潯被害屍身妥飭棺殮仍嚴飭各府縣保護所在各敎堂一面拿犯究辦本部院竭盡心力於事無濟不勝抱歉敬候惠臨商辦（之） 
[江撫電致滬道籌議敎士刺傷縣令辦法]  
　　初二日江撫胡中丞電致滬道云南昌江令召棠被敎士王國安殺傷人心憤動事關大局應如何籌對付之策滬道當卽電覆略謂江令被傷殊深駭歎事關交涉頗難著手惟其中情節及致釁之由伏乞從速詳示（者） 
[南昌商會致上海江西商會電]  
　　（爲敎士剌 
傷縣令事） 
　　上海江西商會鑒南昌縣江大令在天主堂被敎士誘宴剌傷咽喉危慘萬狀事關大局祈轉逹總商會南昌商會公叩冬（　） 
 
 
 

Page 3

 
 
[上海江西商會致江撫南昌令及闔省紳商電]  
　　（爲敎士刺傷縣令事） 
　　南昌撫台胡鑒江令被傷事關國體乞據公理力爭寓滬同人引爲奇辱咸集商會聯合羣力俾効壤助除電南昌商會闔省紳商相戒暴動外伏乞嚴禁匪徒煽惑免貽外人口實并賜示近日詳情支南昌縣江鑒聞公被傷同深駭憤事關國體乞將詳情賜覆政躬善攝支 
　　南昌商會轉闔省紳商公鑒寓滬同鄕現擬恊籌辦法並另電中丞南昌縣惟事關國體當合羣力靜候中丞據公理以爭勸鄕人萬勿暴動免貽外人口實並速將詳情電覆支 
[南昌亂民仇殺敎士]  
　　初四日九江電云得南昌府傳來消息有本地亂民一人殺斃江西省西北部基督敎會會友金黑姆敎士夫婦及幼孩二人又電云除金黑姆敎士夫婦外尙有天主敎士六名被亂黨殺害江西巡撫已將南昌之敎士載送來潯譯文匯報 
[諭禁排外主義之傳播]  
　　初三日北京電云中政府因日本駐京公使之規勸特電諭各省督撫禁止排外主義之傳播譯字林報 
[中俄協約困難之原因]  
　　初三日北京電云前 
任奉天將軍與俄國遠東總督亞歷克塞夫所訂關於滿洲之密約雖未經中國政府批准而俄使濮科第堅謂事須實行并要迫中政府列入新約是以中俄協約益行困難譯字林報 
[北淸撤兵問題]  
　　初三日柏林電云德皇深信中國之兵力足以防亂頗願撤退中國直隸省之駐兵惟以日本亦己預防中國將有排外舉動故此處異常注意 
[考察憲政之端戴兩大臣巳抵倫敦]  
　　初三日倫敦路透電云中國考察憲政之端戴兩大臣巳抵倫敦譯字林報 
[斥逐李蓮英起復董福祥之風說]  
　　初二日北京電云探聞内監李蓮英業已斥逐宫中皆有御兵防護而董福祥則有入京起復之說譯德文報 
[山西紳商决議自辦本省鐵路]  
　　初二日 
北京電山西官紳儗自辦本省鐵路由太原府經行宣化城紫荆關而與京張鐵路相連之議刻己决定相與集股以便開築譯字林報 
[京津鐵路添建車站天津]  
　　京津鐵路飭以經費支絀僅修單軌以致火車來往多有不便去冬該局總辦以京津一路近日客貨日臻繁盛行車過多亟須添修雙軌方免貽誤並議在楊村張莊之中間及郎坊安定中間之萬莊二處添設車站各一所以備往來停車之用刻經指派工程師估工勘築所有往來該處各車暫行停駛聞三四月間方可工竣通行（雲） 
[日領事議租鐵路隙地武昌]  
　　京漢鐵路大智門車站毗連租界有隙地千餘畝爲京漢鐵路所有近來日人來漢日多禀由日本領事商請江漢關道繼蓮溪觀察擬照約租用觀察以此地係鐵路之産未便准允一面知照鐵路漢局鄭淸濂觀察酌核聞觀察以事關利權亦不肯作主仍須請上台核示（奄） 
[洋行創設鐵路漢口]  
　　德界瑞記洋行派人在確山信陽等處所購猪鬃牛皮芝麻各物爲數甚巨由火車運漢在大智門外停止必須多派挑夫方能運行諸形不便因就本行門首創設鐵路一條與大智門之鐵路相直接以便利運（兵） 
[車站炸彈案之株累北京]  
　　火車施放炸彈之吳越其株累者已有人矣聞北洋大臣以吳係保定高等學生該堂監督王觀察景禧漫無覺察已記大過一次其檢查官某著卽撤差以示懲儆（辰） 
[鐵路大臣唐咨蘇撫文]  
　　（爲滬寗鐵路議租自豸山事） 
　　爲咨會事案查滬寗鐵路議租滸墅關白豸山一案經前督辦大臣盛咨請貴撫部院札飭長洲縣蘇令會委議租在案前據該路總管理處沈道敦和王道勳禀稱據蘇令等禀稱該山戶等膠執成見呈遞公禀皆以坆墓太多爲詞不允議租等情職道查滸關一帶别無可租之山數月以來因是遷延不免停工待料禀懇咨請貴撫部院轉飭蘇令再行諄切勸導等情據此查鐵路需用石料爲數甚鉅若必須取諸軌道界綫以内則綫内爲地無多未必卽有石料從前蘆漢幹鐵路如北段之周口店南段之和尙橋皆係租山自採民間旣多一生計路工亦運用不窮國家擔任鉅債興築鐵路凡間接之利益附近百姓無不均沾矧蘇紳素具熱心因欲挽回利權屢言節省糜費租山採石亦爲節費起見則該處紳民自當合力同心何至自相矛盾况此次議租石山除租錢外尙有撥充善舉之州錢又山頂山凹之坆皆准先遷坆而後開採是則造路者委曲愛民之心實己無微不至山戶等仍復固執殊所未解至謂地痞藉端撓阻本大臣雖不忍故爲逆億亦不能不預爲提防相應咨請貴撫部院請煩查照札飭該縣蘇令會同購地委員再行傳齊該區董保等剴切勸諭就原日指定山頂地叚尅日議租母任再有推諉實所厚望須至咨者（蘭） 
　　記者按唐督辦前日爲議租烟墩山事咨蘇撫文曰蘇紳因地價過昂成本過鉅再三陳說何以旣愛惜此重利之資本今忽又吝此無用之荒山先後情形頗相矛盾（見昨日本報）今爲議租白豸山事又云蘇紳屢言節省縻費何至自相矛盾唐督辦屢以自相矛盾爲言實屬不解豈以爲反抗租山之人。卽從前請。節縻費之人乎則唐督辦當不若是之愚。抑以我江蘇人旣具愛國之熱心。而以節省縻費爲請。應無一人不具熱心者乎。則我江蘇人程 
 
 

Page 4

 
 
度未至。何僅據無知識之山主與一二紳士之意見而卽以概我江蘇全省之人也。夫各山主與鮑紳固執舊見。不肯讓租。誠爲不知大體。然此等人本無築路思想。并無减輕成本。撙節費用思想與前此再三陳說之紳士無關故無所謂自相矛盾。且此輩亦祗 
者。前督辦盛。與今督辦唐。本兩人也。如唐督辦言。則我江蘇人。倘以前督辦之辦理不善而以慨接辦滬寗鐵。路者爲皆不善試問唐督辦之心安乎否乎。 
[電商籌辦川漢鐵路四川]  
　　川督錫淸帥與商部　　電商擬將川漢鐵路分作三叚次第修築（第一段）由成都府至重慶府名曰成渝鐵路路綫一千餘里（第二段）由重慶府至萬縣名曰渝萬鐵路路綫五百餘里（第三段）由萬縣至湖北宜昌府名曰萬宜鐵路路綫一千餘里（吕） 
[電禀仁錢學費請改設他校杭州]  
　　杭州仁　錢塘兩縣小學堂經費前因有人提議謂兩學堂經費係崇文紫陽兩書院舊欵爲全浙公産不當爲仁錢所獨占此議旣興浙撫張中丞擬將兩學經費撥入新立師範惟師範學堂經費業巳籌足崇文紫陽舊欵集自民間雖爲公産亦不能與官欵相混浙江學堂甚少如實業各校均未設立理當以此項經費添設别種學校爲合現由庽滬浙紳電禀撫憲將仁錢經費改立他校原電列左杭州撫署大帥大人鈞鑒仁錢兩學經費伏乞改設他校萬勿撥充師範（望） 
[奏准派辦漢口戶部銀行之消息武昌]  
　　昨得官塲確實消息云分設漢口戶部銀行已由戶部具奏派黎道大鈞總辦己奉旨允准開辦之期約在二三月間（公） 
[鄂督反對釐金動撥欵項之議武昌]  
　　鄂省財政支絀如京餉協餉旗餉邊防備荒洋欵賠欵各部經費飯食及本省新政各項巨歀並無指定之項急則移挪他項昨聞戶部奏限各省凡動用欵項必須釐定不得輒挪鄂督得悉後甚不謂然（世） 
[札飭換立購存日金合同江寗]  
　　江南籌防局以向日本訂購之淺水快船三艘應需第一二期價日金四十四萬八千餘元除分别匯交並存備應付外尙有前購存日金七萬餘元在正金銀行以備應付第三期價欵現因距付期尙遠特委汪大令澤與正金銀行換立合同以八個月爲期所有換立合約及結算前存七萬餘元起止日期計息若干一併由大令帶回以便具報（天） 
[江督咨英臬司請交寰泰賠欵江寗]  
　　上月 
下旬江督周玉帥咨英國駐滬按察司云昌興公司股東及寰泰船船東爲印度皇后輪船駕駛不合寰泰船東及他索賠人請賠在船貨物等件一案查寰泰兵船及船上水手人等均隸南洋海軍隊該船所裝軍火並存儲各物皆爲湖北及江南機器局配運該海軍隊及該機器局均隸南洋大臣轄下今本大臣授權與貴按察司並請交付上海道銀三十六萬七千九百三十五兩三錢三分即是昌興公司繳呈貴署賠償寰泰船貨軍火存儲各物及行李等物該道所立收據足可爲憑　　附上海道原禀竊查英昌興公司應付寰泰船賠欵業經英臬司斷定數目由職道報明並會商律法官催交茲接羅道貞意函開英蘇臬司須請南洋大臣授權與伊方准交銀送來華洋文授權據一件嘱卽轉呈南洋大臣於華洋文上分别蓋印查此件體制字樣尙屬合式卽日專差呈請蓋印務於二十六日赶回訂定時刻陪同職道赴英臬署領銀等因理合將華洋文授權據禀送仰祈察核迅賜蓋用關防發交原差齎回以便會同羅道取銀實爲公便（平） 
[鄂督擬鑄一文錢漢口]  
　　鄂省近來銅元過多錢價大賤閭閻受害不淺茲聞督憲張香帥擬從三月起於銅幣局内兼鑄一文重之銅錢以廣利用（聚） 
[電飭豫撫嚴防匪盜北京]  
　　昨日政府電致豫撫陳筱帥略謂近聞豫省大河以北民風强悍動輒滋事並有勾結晋邊匪黨擾亂情事查自蘆漢鐵路開通北自安陽縣南至黄河橋數里之遥軌道聯貫商旅絡繹若不設法稽察爲患良多應請貴撫督飭地方營弁認眞巡防嚴密查勦勿使人心浮動以期消弭隱患云云聞此因日前有某御史條奏之故（叔） 
[子口膏捐將次開辦武昌]  
　　八省土膏捐柯大臣曾封奏宜昌土膏子口捐辦有成效請於各海關均由局派員會同稅司辦理茲聞已奉旨依議並由外務部令總稅司轉飭各關遵照其應給津貼由局酌撥（曲） 
[法相對於摩洛哥問題之宣言]  
　　初二日倫敦路透電云法首相魯浮君在上議院宣言於摩洛哥交涉頗願和平了結惟須於法國完全之主權無碍云 
[俄監獄罪犯充塞]  
　　初二日倫敦電云俄國十七鎭之獄官電逹聖彼得堡政府謂各囹圄所押之國事犯業已充塞請即示諭辦法 
[英國擴充海軍]  
　　初二日倫敦路透電云英國海軍省己决議照前任海軍大臣之議籌集英金二百萬磅擴充卜茲墨斯船塢使足容最大之戰艦 
[英皇定期出遊]  
　　初二日倫敦電云英皇定期本月廿八號（即二月初六日）往勃利茲地方游覽 
[南非叛亂情形]  
　　初二倫敦電云南非洲尼基利亞之亂異常猛烈該亂黨皆自北部經行沙哥托而至者該處之法國郵便局亦被毁壞計殺斃郵政官五名拘獲二名譯字林報　 
[訂立德美商約情形]  
　　初三日倫敦路透電云德國上議院因德美商約將有難成之象己允將德美互相輔助之約章展期一年以免稅務上之戰爭 
[會議摩洛哥情形]  
　　初四日倫敦路透電云摩洛哥代表人巳允將摩國國家銀行之事托付阿勒支西拉斯會議故此事交涉益形棘手譯文匯報 
[法相聲言法報排德之不合]  
　　初三日柏林電云法首相魯浮君在 
議　聲言法報時創排德之論彼實異常扼腕云 
[駐德法使回國]  
　　初三日柏林電云法國駐德欽使考西勒斯男　已回抵巴黎柏林德人頗伸愛情於該男爵譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再志粤商會議路事情形廣東]  
　　正月二十日　　粤東總商會又會議鐵路集股事宜是日到者數千人提出議案十二條第一條港澳及外埠議定由該處粤商妥商設立代理處（如香港東華醫院華商會館金山中華會館之類卽通知本公司聯同一氣）旋議定俟楊西巖胡翥堂俟回港妥議公舉第二條暫時辦事地方决定在某地以便布置鐵行傳西巖獻議定華林寺第三條指定辦事處所卽遵照商部公司定章在所内設立董事局俾各員在此磋議公司應議問題第四條舉權理人可否採用綢綾行之議權理人資格列下（本人姓名至少有公司股份四千份以上者）（精理强幹而能任勞任怨者）（熟識路政而能公牘者）各會議諸君以爲可行應將前認股諸人擇四千股以上之姓名標出以便選舉第五條請今日决定現下所收存小股及將來續收小股銀兩應如何存貯請决定由銀行担任旋定俟該行傳行再商第六條本公司暫時用費在某欵支撥請今日決定（梁造廷獻議借用公欵卽由鐵路款項提支）（鄧君壽獻議鐵路股份尙未收齊宜借商會公欵爲妥俟商部有明文准商辦方宜支用鐵路欵項）第七條議撥招股册一事擬在册内首頁聲明小大股銀兩無庸交招股人手要交本公司指定收銀處所取回收條爲據請今日决議並立卽印刷招股册（候煕朝獻議主發股册惟必須有實力担任方能領股册）第八條八大善堂七十二行旣舉定代表員將來有事由代表員簽允否則卽爲該善堂及各行公認第九條舉定人員之後應如何分任職事擬將各堂院行商代表姓名標帖登報改日由由衆公推第十條鐵路之錢銀公件現雖暫由商會代理惟事關緊要應由卽日舉定之代表人先行推舉數人接管以專責成（公推成興黎國雍）第十一條鐵路股本甚鉅觀善堂及七十二行担任之外其餘股東仍須按照商律妥舉人員同爲担任第十二條各行善堂所舉代表員如有錢銀交手或有不妥爲該行該堂是問（蔡卓琴獻議暫由銀行代收小股銀両俟傳行集議再定）（陳惠圃獻議其銀祇作暫貯不計息）（吕祖璜獻議應計息）○二十二日八大善堂紳董又集廣仁善堂會議臨時公推鍾君符階主席每堂各舉代表二三名爲議員其議案照錄如下一議鐵路事宜各善堂皆因實力擔任因八善堂係出名發起斷不能稍存放棄也二議各善堂宜結團體三議各善堂宜除私見四議各善堂分墊鐵路開辦經費俟奉有准定商辦明文然後支用小股萬一路事或有意外不能逹商辦目的則各善堂經收之小股銀兩應原數派還以昭大信五善堂如肯公認先請簽允再立合約爲據以上各條各善堂皆無異議惟愛育堂許君雲濤等因分墊開辦鐵路經費遲回不决云須回堂熟商始能决定時合堂皆不謂然聲明嗣後議事必有全權代表者始許與議於是衆皆簽允除愛育老堂不計外尙有廣仁廣濟述善崇正惠行明善潤生等恰符八大善堂之數又聞二十三日七十二行在廣濟醫院集議二十四日在總商會大集議（來） 
[浙省礦務之交涉杭州]  
　　浙撫張筱帥日來電詢外部畧云現有英商及礦師二人到省提議浙省礦務之事聲稱寳昌公司浙紳高爾伊所辦衢嚴温處四府礦務所有股本實係英義二國合辦者惠工公司亦係英義二國所設此節曾於光緒二十五年間由英前使竇樂克照會總理衙門在案以後礦事均係英商伊德辦理有前撫聶中丞諭件爲憑請飭澈底淸查等語務請大部示以辦法就近駁復英使云云（吕） 
[外部電詢土司沿革北京]  
　　聞外部於去臘二十五日電致川滇兩督曁黔桂湘三撫飭將境内各土司姓氏年歲及受封原始疆域界限從速查實電覆或謂此舉係因英使照請而起外部不得其詳因遂電咨各督撫云（暑） 
[贛省裁撤測算學堂江西]  
　　省垣警察總局於八月間由提調沈太守就局設立測算學堂考取敎習一名考選巡兵二十名除各兼要差外作爲學生專門學習從代數學起限期八個月畢業由文敎習李大令總理其事僅學個月學生程度頗高已至方田均輸盈不足凡九章及各種比例勾股等法均經熟諳倘再加三個月如期畢業則勾股測量三角測量槍炮測量均可一律純熟去冬提調首府徐太守大加奬賞於原派學生二十名外添派十二名一律學習惟因文案某大令將伊表弟某甲派作書寫生月領薪水五両其一切文稿告示公事均飭測算學生代辦學生苦受勞役頗有議論新正四日某學生偶然酗酒某大令將該學生押發工藝廠罰作苦工一年並朦禀學生程度甚低將测算學堂裁撤全體學生解散說者謂爲山九仞功虧一簣殊屬可惜云（云） 
[陶觀察請將弁目養成所畢業生與將備畢業生一體委用詳文並批]  
　　爲詳請事竊職道上年會同督練公所詳請設立弁目養成所係因考收第二期將備學生合格者多而限於額數不能遍取棄之未免可惜故議設該所招額滿見遺各生以敎育之自開學日起至去歲年終甫及三月職道督同各敎習分門考驗其中不乏挺拔之材若將來概用爲弁目殊不足以示鼓勵伏查該所學生經職道等詳定一年畢業計本年秋季畢業之時卽將備學堂第二期畢業之際擬懇憲恩屇時將該所畢業前列各生准其與將備畢業生一體委用以示優異而動感奮實於學界軍界均有裨益是否有當理合連課卷二十份呈請憲台鑒核示遵督帥批據詳已悉該所肄業各生將來畢業時如考有學問優長者與將備畢業學生一體錄用仰督練公所轉飭接辦該所之員遵照繳試卷存（雲） 
[揚州]  
　　江督周玉帥有甥女某姓無父母兄弟向寄住於督署上年受故太史詹嗣賢胞弟嗣英聘爲長媳於今正二十六日成婚督憲先期遣其如夫人至揚送嫁府縣各官照例供給一切○無業遊民往往編鬆髮辫又將額髮梳成流海箍一名羅漢圈甚不雅觀昨經巡警局方提調捉去一名將圈箍剃去枷示遊街（領） 
 
 

Page 10

 
 
[來函]  
[振武宗社三十七次報告]  
　　寓吳頼德卿林仲卿馬贈章蘇計六來函略謂某等擬組織振武分會於金閶一設閶門内中巿林仁和一設南濠賴德興烟號凡三吳同志之願入會者可就二處註册隨時彚報貴宗社登報奉揚○南匯三墩鎭倪靑山戴晉藩倪璋逹倪聯豐許阜韓玉城等創設支社於該鎭之明善堂廣勸同胞入會者列後王惠新倪宗德許我先倪伯康倪永康陳傳裕方錦濤劉丕承衛花閬倪保康○黄渡鎭於元宵節開設振武分社入會者金開章黄咸澤夏淸煕章欽亮錢鑾夏曰瑔陳鼎咸施家鼎臧維淸臧鏞金開甲施有斐王德光夏淸嘉黄瑞夫黄步汀金湘材王景淸張維翰張維幹鄭紀動金培生吳澄伯童致祥李芹伯陳鼎師錢志澄王乃仁居以仁趙承珪葛柏餘時雲龍夏淸煦章欽言孫德恆孫嘉生楊福聯陳昌鼐葛根元方松祥萬祥生李鴻儒金揚章金開敏周柏榮施恩濟金子良秦元墉許錦含張　泉方錦蘭金運靑陸光遠陸光耀錢鳳元陳煕山徐蘭亭莊自新應伯泉楊殿英王伯生許伯和侯永臨婁吟雲陳鼎恆金春瑞李子誠徐肖榮顔澤榮戴祥生陳梅生徐世英程經畬張鑑淸金伯鴻戴華閣張關華趙桂吳舒生蔣錦含陳樹滋鄭南杜王其華金蔚章趙璜 
[今日本埠新聞在第三張内閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[松江府詳報中學堂變通畢業年限曁改撥經費酌添附額文蘇州]  
　　爲詳報立案事案照卑郡中學堂自三十年冬工程告竣後當由卑府督同堂中監督敎員考取學生置備書籍器具於三十一年正月二十四日開學曾經繪圖册報詳禀各憲查核在案現第二學期已滿查學生畢業年限前經遵照奏定章程定以五年續奉江蘇學務處憲頒發蘇省暫用章程中學堂畢業改爲四年此時該堂開辦未久而肄業諸生以爲四年卒業升轉較易無不樂從現准諸敎員一再會商會稱中學堂甫經第二學期程度尙淺如果改爲四年期限雖有叅差學科尙無出入請照暫用章程作爲四年畢業每年應改三學期一切課程鐘點悉遵定章總期届期畢業以歸劃一而免參差至該堂提撥各項公欵當時因常年經費不敷加提求忠校士館餘欵錢五百五十千文復以融齎精舍改設師範學堂從前原撥中學堂邑捐錢四百二十千文仍還融齋以資學費曾經造册通報旋因師範學費不敷議由校士館通融津貼該館董事宋承昭遂藉口欵無盈餘將續撥中學堂經費錢五百五十千文延不遵繳而中學堂用欵以入不抵出更形竭蹙復經卑府督同華婁兩縣邀集紳董會商妥議現據各董公議允洽擬將融齋原撥錢四百二十千仍歸中學堂収用而以校士舘續認錢五百五十千逕撥師範學堂之用似此一轉移間在中學堂所短無幾而融齋師範亦得藉資挹注洵屬兼籌並顧卽經批准照辦不過中學堂經費有限齋舍無多堂中正附學額前經暫定百名規模本嫌狹窄現在科舉停止舍學堂無進身之階各生踴躍爭先來堂肄業因學額已滿往往情抱向隅不得己於署假後酌加附額生十名共計正額八十名附額三十名仍俟籌添經費擴充齋舍再行增廣學額以仰副憲臺興學育才諄諄勸導之至意除仍由卑府督同學堂中員董認眞訓迪切實整頓並將未盡事宜隨時改良禀辦外所有卑郡中學堂變通畢業年限曁改撥經費酌添附額緣由合先具文詳報鑒核俯賜批示立案實爲公便（且） 
[查禁耕牛出口厦門]  
　　近來厦門某洋行至泉漳各鄕搜買耕牛裝運至小吕宋銷售每幫多至四五百只現因各鄕耕牛缺乏於農務大有關繫邇日商務總會據情咨請興泉永道姚觀察電禀軍督諸憲核准電飭廈關包稅務司一律查禁（中） 
[馬路工程司將次蒞鎭鎭江]  
　　前鎭關稅司雷樂石君請於赫總税司開去稅司實缺在鎭專辦自世業洲至北固山馬路現總稅司已札派爲工程司飭於今春開築（工） 
[蘇省擬設銅元分局鎭江]  
　　寗省裕寗官錢局設局鎭埠兌換銅元生意頗旺致鎭江巿面惟江南銅元充塞而江蘇銅元則罕有所見頃聞裕蘇官錢局亦欲仿照寗省章程來鎭開辦（工） 
[安徽公學附設師範安徽]  
　　蕪湖二街安徽公學正月杪考取新班生定於二月初六開學自本年起每人歲收學膳費操衣課本費洋四十八元客籍六十元該學附設師範科暫租公學附近房屋合併辦理俟暑假後再行推廣（州） 
[招考蠶桑學生温州]  
　　温州學務處總理孫仲容因郡城中學校及各邑蒙小學堂均經次第開設惟蠶桑學堂尙未興辦茲特出示招考蠶桑學堂定於二月初一日至初十日報名再定期考取肄業并聞學務處已遷進考棚規模殊形宏敞云（即） 
[蕪郡官事蕪湖]  
　　前蕪湖巡警局鄭道紀常正月二十日交卸後於二十七日晉省接辦洋務局差○巡警局總巡王弼臣現因辭差晋省總辦黄潤九觀察仍詳委臧令少香接辦（九） 
[敎堂購地糾葛巳了武昌]  
　　博文書院去年所購陳姓地豫備修建學堂因陳姓族人前江西臬司慶滋不許稅契呈控督轅院長狄亦堅不讓步昨經鄂督婉商以賓陽門外較大之地相換而以陳姓之議作廢始克了結（宅） 
[押追倒欠廈門]  
　　程厝口永成號去臘倒閉應欠許榮泰等號銀一萬餘兩現許等禀控厦門廳署經龐司馬飭差提該號東廖永順到案押追（中） 
[紀濬浦工程師奈格應聘情形]  
　　日昨上海稅務司將濬浦工程司荷蘭人奈格應聘來華緣由并擬辦法情形轉致滬道云竊查本工師於去年西十一月初二卽華十月初六日接到駐滬本國總領事阿來電内開上海道現代其國家託本總領事邀請貴工師前來上海辦理浚浦工程所有一切辦法情形且俟到滬之後再行商訂請速電覆並聲明大約何時可到云云本工師接電之後畧爲籌度越二日卽於初八日電覆臘月底可到不料整理家務一切稍有躭擱至西正月初九卽華十二月十五日由本國起程至西二月十三卽華正月二十日始抵本埠至於此來承辦浚浦工程茲先將其大意詳列於後一本工師係爲辦理浚浦工程之總工師二本工師薪水擬請每年給領英金三千磅三應預備本工師辦公並連住宿之房屋一所共須六間之數所需一切家具亦須備全四本總工師以外如副工師等或准由本總工師選派或由别人舉薦亦必須由本總工師察看認可方准錄用五訂立合同應自本總工師起程來華之日起以五年爲限止（乎） 
[新道暫駐洋務局辦公]  
　　新任滬道瑞觀察前日接印以後仍駐泥城外洋務局辦公聞須升道袁大京兆初六出署然後進轅云（當） 
[南匯開辦警察]  
　　南匯縣紳董邀衆集議仿辦警察曾向滬紳抄錄章程略加增改茲聞開辦在卽故已禀經該縣尊轉詳滬道核示矣（曰） 
[建廠興巿]  
　　滬南滬軍營左近有某敎堂董事租得堂内地基五十畆籌欵起造翻沙紡紗各廠刻已年餘將次工竣蓋欲振興巿面也（寳） 
[裝燈免費]  
　　滬南電燈廠自歸總工程局接辦之後改稱内地電燈公司分設城内梅溪學堂報名處如有各店鋪在城廂内外裝設者以三月底爲止一概不收裝費刻已遍發傳單矣（尺） 
[准詞飭遷]  
　　滬南王家碼頭張同昌花砲店遺火火藥　内 
 
 

Page 18

 
 
震坍房屋壓斃人命之後經鄰居公昇泰南貨店等聯名投總工程局禀請飭遷已詳前報茲經局憲准詞昨日發貼示諭並著包探地甲將花砲店驅移至僻靜之處以免肇禍（尺） 
[嚴諭埠頭約朿船戶]  
　　滬南浦江中所泊淮揚幇　漿划船往往爭奪生意異常兇横經總工程局總董查明嚴諭垃圾船夫頭隨時彈壓井諭艒艒船移泊南浦之後設或偶在浦中暫停須離鐵欄十五丈以外惟該夫頭不准藉端需索違干並究（寳） 
[飭役嚴查聚賭]  
　　上海縣汪大令近准松府札飭出示禁止賭博查得滬城張家弄太平街彩衣街等處仍有日夜糾衆聚賭情事因諭差役嚴密拿究（嚴） 
[藥販虧負自縊]  
　　滬南老太平弄義成藥材行所庽販買藥材之殷慶本現因虧負甚多前晚自縊身死由行主報明總工程局飭派地甲傳尸弟殷恒芳備棺收殮具結存查（寳） 
[少尹驗屍]  
　　陳勝千卽陳七偕姘婦寳林在小東門戲舘街開花烟館凌虐烟妓順寳致死陳知事不得了挈同烟妓二口潛行逃避尙有一妓名喚鳳寳因病遺下事爲捕房訪聞飭探協同地甲張仁投縣報騐汪大令因别有要公委水利廳孫少尹往驗已志昨報茲悉少尹帶同刑仵官媒等人蒞塲先由包探將病妓鳳寳帶案請訊鳳寳供亦遭陳七夫婦不時凌虐以致患症赤體臥床幸由捕房包探賞給衣服方能到案順寳實遭虐斃求請伸冤少尹命官媒騐視屍身騐得委係凌虐受傷後因病身死遂飭地甲赴同仁輔元堂領棺收殮發壇標誌鳳寳送普育堂留養（深） 
[米捐公所失竊]  
　　閘北常熟米捐公所前夜被賊竊去帳箱一具内有銀洋及鈔票銅元等物昨由所中司事投巡局報緝局員唐二尹准卽往勘飭捕拿辦（當） 
[飭傳事主赴案]  
　　太興縣備文派差來申禀請汪大令派捕往浦東關傳事主蔡洪生指認贜盜已誌前報前日大令飭捕往傳着該事主從速隨同來差赴案指認候示（曰） 
[拐犯獲案]  
　　某麫店主余茂榮投法公廨扭控店夥張仁慶誘拐伊媳經陳大令訊飭押候查明復核在案昨日余投案伸訴伊媳實被染司陳德友拐至紹興藏匿求提訊究大令准詞飭探前往南巿將陳提入捕房押候堂期解訊（臨） 
[法廨停訊]  
　　昨爲法公廨訊案之期緣代繙譯官惠副領事别有要公先期咨照捕房停訊一期（臨） 
[十一訊誣控拆稍牽涉通匪案]  
　　昨日午後英副領事蒞公廨會同關絅之司馬會訊錢鼎成控朱海郎王毛毛應桂罄陸頌和等誣控拆梢一案被告律師愛禮思聲稱今者英國陪審官已經更換本律師應將前次各見証供詞述詳一遍俾可洞悉故將最關緊要之事提述數語併稱此案上年會訊時欲查原告劣跡刻已查得三事第一係唐姓控錢及朱連生馮慶發等拆稍事在光緒二十七年第二係打報館訪事拘縣究責第三乃二十五年閏五月接濟鄧姓梟匪被巡局拿辦且查十九年分尙有冒充淮揚董事任意勒捐由南巿二十三七鋪巡局送縣究辦之事應請堂上移文至縣查吊案卷俾知果有各事與否司馬准之愛律師復將前次所供各人供詞詳述一遍時已四點半鐘中西官遂欲退堂郝門律師聲稱此案查陸頌和自始至今已押三月有餘應請堂上交保候訊中西官會商之下判陸准予交保如傳訊不到保人交銀一千兩朱海郎王毛毛仍交捕房帶回並訂翌日午後再訊（力） 
[上海縣案]  
　　正月初一夜刦爛泥渡北首陸順德米店之盜犯薛四等五名解縣訊押在案前日汪大令接浦東總巡謝明府函稱拿獲窩主董二起出贜衣十九件究係何犯寄頓煩請訊究等情因於前晚提訊劉三徐家延兩犯僉供雖與董二同居贜衣由四人扣門寄入四人中薛四在内薛四供祇有衫褲一套寄在董處餘不知情大令判各還押候函致總巡將董解究○新任關道瑞觀察前日接篆有本轅小轎夫小張悮差兇霸經夫頭蘇竊林禀明大令提究蘇供小張派在道轅爲長差小轎夫昨日派候差使非但抗違兼霸衆人不許當差求究小張供因酒醉所致大令姑念認錯判責二百板枷號七天交十九鋪帶往道轅示衆○警察西局前解在大境關帝廟拔攫婦女金　之羽黨陳慶元韋才富到縣訊責收押在案茲因陳母一再乞恩大令飭提兩人到案申斥交保（嚴） 
[英美公廨早堂案]  
　　今正初三日寳源祥棧房失竊黄絲一案包探　如海拿獲代銷之蔡振裕窩贜之談桂香船戶吳來法等又赴丹徒緝拿逃竊未獲昨將蔡等三人解訊寳源祥遣張茂生上堂供共失黄絲四包求追吳供摇船度日初三日夏三保王小二小金貴等雇船摇至垃圾橋裝絲四箱云係有人欠洋作抵後由小洪取去三包其餘夏等陸贖取去不知竊贜談供絲由夏三寳托銷蔡供先後代銷去三十觔之譜計洋六十餘元小的得洋十四元十一角不知竊來孫明府得供商之英副領事以逃犯緝獲愆期應即擬結判吳不應窩贜押西牢陸月談知情寄贜押捕房三月蔡不應銷贜押捕房一月○廣福里妓女曹秀蓉不願賣娼投入濟良所中昨日送訊供年二十一歲四川人自幼被兄賣來上海在鴇婦吳云仙家接客時遭凌虐叩求超豁明府判發棲流女所半年後擇配○濟良所又送婦人王夏氏請訊兵供年廿四歲寗波人嫁夫王潤甫時被姑娘及婆婆等毒肆毆打叩求超豁明府判發濟良所候提夫姑等訊究旋有王仁甫投供妻子夏氏不守婦道違忤父母胆將四個月乳孩悶斃曾經控奉前憲訊明欲請發堂未蒙允准今求恩准發堂明府因判發棲流女所一年能否改過再行核奪○吳文照盧阿德撬竊榮記東和公兩報關行洋紗賣與法界丁洪祥等人由探獲案解究明府以人証未齊判押候移提王等到案再訊○陸阿毛陸瑞江串竊日商武井洋行内古玩報探獲究判阿毛押捕房六禮拜瑞江無干斥釋○張潘仁陳阿培等私鑄銅角小洋元至王順法油酒店兌換察破由探方長華拿獲解究王供張以銅角子硬兌不允又出一角仍是銅質吵閙之下由捕抄出身畔共有銅角廿四枚求察訊之張供此洋乃張子勳交下餘供支吾訊之陳俯　求恩明府以人証未齊判將抄出鐵模及銅角存查外張陳還押候再訊辦○著名流氓陸順興卽徐阿毛陳玉林劉阿毛張坤泉等犯案開釋又在坟山路即馬立師路剝取孫連方劉炎泉薛東通等衣服洋元鈔票各物報捕拿究併獲蔡小根張紀郎王連生王阿四沈桂林張洪生等十人一併請究中西官判還押捕房候訊嚴辦○過犯陳阿三串同王金生在長江輪船上竊王少堂陳阿保綢皮馬褂由探獲究明府以陳係過犯判押西牢十八個月王押西牢半年○過犯李佩至利康洋行圖竊由捕拿究判押六禮拜○江北人劉金榮因貧投河自盡由捕解廨請訊明府判卽開釋（當） 
[美租界捕房事]  
　　某俄人報稱住百老匯路一百廿三號房屋同居德人手持手鎗闖入房中滋閙請究捕頭當飭七十七十九號西捕前往將手鎗奪下帶入捕房再核○前晚有俄艦兵一名乘醉至有恆路將工部局所點修路燈擊破多盞更夫朱根郎喝阻不依交捕拘究奉飭押送俄領事署訊辦○華特路十號西人報稱被竊花盆六只請緝捕頭准之○自來水廠西人報稱在西華德路失去水龍上皮帶多丈請予查訪捕頭允爲飭緝○昨有俄兵七名至百老匯路將崇明人戴英信衣包奪去經戴狂追該俄兵等逃人老船塢内由管廠西人將衣包索回同戴至捕房禀明捕頭將衣包給　　事（似） 
 
 

Page 19

 
 
   
 
 

Page 20

 
 
百兩存堂生息作爲學堂常年經費朝陽府縣取具印甘各結詳由熱河道轉　覈奬前來奴才查該逹喇嘛醋爾陳木以方外之人慨捐鉅欵建設學堂並購備倉穀以濟窮困洵屬熱心學務誼篤桑梓雖據稱不敢仰邀奬叙究未便沒其好義之忱查所捐銀兩數在一千兩以上若照士民捐助地方善舉例准予建坊惟醋爾陳木係住京嵩祝寺逹喇嘛與地方土民不同其應如何給奬之處合無仰懇天恩敕下理藩院核議施行除將送到各結分别轉咨備案外理合附片具陳伏乞聖鑒謹奏奉硃批該衙門議奏欽此 
宫門抄十一月十六日刑部都察院大理寺鑲紅旗値日宗人府引見十二名戶部二十名禮部一名刑部十一名理藩院十名大理寺一名正黄漢二名鍾靈假滿請安志公　假十日希朗阿張仁黼各請假五日鑲紅蒙奏派備察壇廟派出景恩召見軍機沈家本 
[政務處奏爲遵旨議覆摺]  
　　政務處謹奏爲遵旨議覆仰祈聖鑒事九月二十日准軍機處鈔交盛京將車趙爾巽奏裁改官缺更定職掌各摺片奉硃批政務處議奏片三件併發欽此原奏内稱盛京將軍舊兼三陵總理事務大臣而典禮工程欵項驛遞則分隸於戶禮兵工四部現各部旣裁應請以盛京守護大臣定爲承辦事務首領衙門原設關防以下官兵等悉歸兼管又禮部之讀祝官八員贊禮郎十六員戶部六品官二員禮部六七品官各一員工部四五六品官各一員應改隸三陵總理事務衙門並歸首領衙門兼管所有應供各項品物悉歸督催應送永陵祭品一切典禮及每年供獻東陵西陵祭品曁東省山川祠廟各祀均由首領大臣督率承辦各員後妥愼籌備一切公牘儀節由首領大臣主稿仍送將軍稽核等語俱係爲愼重陵差統一事權起見自應准如所情惟盛京守護大臣旣兼管三陵承辦事務應卽定爲三陵承辦事務衙門大臣所請改稱首領衙門大臣之處應母庸議戶禮工部旣裁原設之讀祝贊禮四五六七品等官均歸三陵總理事務衙門管轄應卽改爲三陵總理事務衙門讀祝贊禮四五六七品官不必更冠以各部舊稱以符名實原奏又稱各官丁應付别項差徭仍由將軍督催官員馳驛貢送祭品亦由將軍飭屬應付並商由鐵道運送至恭送永陵祝版祭品均請由永陵守護大臣自行備辦其必須由奉省備送者仍照向章辦理又興京守護大臣應辦他事仍徑咨將軍等語應如所請責令敬謹妥辦另片稱戶禮工外郎二十缺請裁十一而留九缺以現任外郎九人改隸三陵總理事務衙門这五六七品官幇辦差徭管丁一切事務作爲領催升階此項額缺由將軍會同守護大臣選襲升補又戶部六品官二缺請免其滿漢兼揀作爲本屬外郎升補專缺又裁撤戶部管理喇嘛丁銀委六品官一員及戶禮工三部郎中以下各員缺咨部改用又戶禮工四五六七品官屬有領催三十五員均有催差管丁之責此項額缺應改隸三陵衙門並守護大臣兼管三年無過咨部照裁缺部員例改用又片稱兵部所設驛丞二十九員改歸州縣管轄驛丁事務暫由驛巡道經理原設之正副監督及兵部郎中以下各缺一律裁撤驛巡道請兼按察使銜承轉通省刑名案件刑部司員槪行裁撤分别咨部改用各節均應照准其奉錦山海道所兼按察使銜在當時專爲辦理外交准其專摺奏事而設與辦理刑名本不相干該將軍所奏請將該道所兼按察使銜裁去之處應母庸議所有臣等遵旨議覆緣由謹繕摺具陳伏乞皇太后皇上聖鑒謹奏光緒三十一年十一月初一日奉旨依議欽此宫門抄十一月十七日工部鴻臚寺正藍旗値日無引見善豫等謝伊子賞翎緞恩景恩謝備查壇廟恩成安謝准借俸銀恩明啓續假十日召見軍機英綿 
政務處奏議覆趙爾巽奏請裁軍糧同知改設省會知府摺 
政務處片再正再正在議覆間十月初四日又准軍機處鈔交趙爾奏請裁軍糧同知改設省會知府一摺奉硃批政務處議奏欽此查奉天省城事務殷繁應如所請設奉天府知府一缺歸驛巡道兼轄金州一廳遼陽復州二州承德興仁海城蓋平開原鐵　六縣悉歸該府專轄定爲衝繁疲難請旨揀調要缺每年支給俸銀一百五兩養廉照開封等府例支給並另給津貼辦公銀五千兩以上各款均准照奉天新設各缺之例支給實銀以示體恤軍糧同知一缺應行裁撤卽以該署爲奉天首府衙門現在同知　照裁缺例另行請補俟奉旨後卽由臣等知照禮部鑄發印信其餘一切未盡事宜悉由該將軍奏咨辦理所有臣等議覆緣由理合附片具陳伏乞聖鑒謹奏光緒三十一年十一月初一日奉旨依議欽此 
兩江總督周奏爲所有徐州土藥現辦情形片 
周馥片再江蘇徐州士藥行銷本省境内每一百斤向徴稅銀三十三兩又案賠欵膏捐銀十二兩如果出口再捐稅銀十九両八錢本年因四川雲南貴州土藥行銷湖南湖北廣東廣西江蘇江西安徽福建八省合辦土膏統捐徐州土藥亟應酌照八省統膏捐章程實力推行飭據徐州道袁大化勸諭土商加征膏捐於本年四月初一日起每百斤加收銀五兩又經臣節飭再行加征疊據該道禀復徐州土藥滋味淡薄比四川土藥百斤約少售銀六十兩且四川土藥每百斤熬膏七十餘斤徐州土藥僅能熬膏四五十斤折耗懸殊徐州西接河南北接山東南接安徽該三省稅捐皆比徐州减少人情皆知避就平原千里無隘可扼處處可以走私委屬無法查禁再勸諭該土商等請加銀八兩等情當因該處商情疑阻不前其時己在六月下旬爲時迫促祗能批准於七月初一日起暫照每百斤共徴稅捐銀五十八兩明年如何議加再行舉辦一面經臣將徐州土藥新加膏捐每百斤共銀十三兩先行奏明凑辦撥江北練兵經費在案嗣又電據徐州道復稱本年旺巿己過收數較去年大爲减絀己吃加捐之虧全年究能收數若干實無把握自宜通籌全局視各省土質優劣酌定捐數之多寡方能暢行無阻歷久不敝等語臣與管理八省統膏捐事宜正任貴州巡撫臣柯逢時往返商酌接准咨復業己妥定章程咨商財政處曁戶部外所有徐州士藥現辦情形理合附片陳明伏乞聖鑒謹奏　　　 
 
