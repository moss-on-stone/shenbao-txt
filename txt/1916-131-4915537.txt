# 1916 - 131 - 4915537

 

Page 1

 
 
   
 
 

Page 2

 
 
時評 
[權利（冷）]  
　　中國人之舉動往往以道義之念始以權利之念終故余以爲今日中國之時局道義之作爲盡矣由今以往不過借道義以圖權利耳即非全爲權利計亦必於道義之中參有若干權利思想也 
　　我之推測雖如此然事至危急之時往往能自克其私心以救一時之大局者故今後而能仍以道義爲重捐棄權利本其最初之良心以救中國則中國可望也不然難言之矣蓋道義者趨於一致而權利則紛擾無歸也 
[命令]  
　　五月十二日大總統策令特授馬鴻賓以動五位此令 
　　又令朱家珂給予三等嘉禾章此令 
　　又令馬鴻逵給予三等文虎章此令 
　　又令任命黄陞署理黑龍江財政廳廳長此令 
　　又令任命孔庚署同武將軍行署參謀長此令 
　　又令任命趙戴文署理晉北鎭守使此令 
　　又令任命馮紹閔爲陸軍第一師騎兵第四圑圑長此令 
　　又令外交部呈特派湖南交涉員劉道仁原係兼任請一併免職劉道仁准其免職此令 
　　又令任命陸恩長兼充外兖部特派湖南交涉員此令 
　　又令陸軍部呈請任命錢崇培爲陸軍第一師副官長藍彬爲陸軍第一師步兵第二圑第一營營長譚振和爲陸軍第一師騎兵第一圑第二營營長張恩華爲陸軍第一師輜重第一營營長應照准此令 
　　又令内務部呈准山東巡按使蔡儒楷咨請任命宮毅爲山東省會警察廳廳長應照准此令 
　　又令陸軍部呈請以李毓麟充任陸軍第七混成旅將校副官應照准此令 
　　五月十三日大總統策令干順存口順均晉　二等文虎章黄容惠王濤王玉科譚士先均給予四等文虎章此令 
　　又令國務卿呈據秘書長王式通詳請任命趙廷珍歐陽熙雷延壽唐在章曹秉章向瑞葬章華王立承劉式程濮彥珪　　　彥鴻盧文明勞勤餘毛祖模黄永墀江保傅秦樹忠吳鼎昌王　綬　僉事應照准此令 
　　又令内務部呈請將秘書王彭史啓潘叙列四等應照准此令 
[專電]  
　　北京電　日用品陡然昂貴以中交紙幣購物者價須抬高三四成 
　　北京電　陜南陳鎭守使已宣布獨立陸將軍往攻反爲所敗 
　　北京電　統處昨具密呈一件列議决備戰案四（甲）徴調軍隊餉費增加案（乙）在征各軍家屬由政府養赡案（丙）進兵區域與駐守區域案（丁）紀律從嚴規定案 
　　北京電　查報前敵大本營所在地一總司令曹錕設重慶一第一路司令周文炳辰谿一第二路司令張敬堯瀘州 
　　北京電　陸徴祥將任某國公使有以曹調外交葉恭綽升交通說　 
　　北京電　唐在禮徐樹錚代有中央赴寗應特别會議 
　　北京電　海部呈報拖輪駁船工程批着軍需局給價 
　　北京電　龔心湛報稱涿民抗阻淸丈巳將經界局員調回另遣 
　　南京電　國事大會議已到代表多省近者已齊 
　　南京電　馮督令江蘇中國銀行今日照常兌現 
[譯電]  
　　北京電　馮國璋張勳倪嗣冲致電南方領袖要求取消南方所設之軍政府指爲不合憲法　　　　（十五日） 
　　北京電　徐世昌熊希齡陸宗輿充政府代表赴滬議和南方代表爲唐紹儀王竉惠温宗堯　　　（十五日） 
　　北京電　順天時報所載美國借欵將於二十五日付洋一百五十萬圓六月十五日付洋二百萬圓之說尙未徴實　（十五日）德文電 
[東方通信社電（日本人組織）]  
　　北京電　馮國璋提議之調停問題恐難收效袁總統曾電馮氏謂勿破壞北方之勢力致爲他人所乘云云　　（十五日） 
　　北京電　外國人因中國交通兩國 
庫銀行禁止兌換問題對中國之財政抱非常之悲觀推想終至由列國監視之下從根本上整理去　　　（十五日） 
　　北京電　重慶電云隆昌安岳地方亦已獨立四川之獨立雖難稱爲確實然一般之形勢巳有不許北軍駐屯之傾向曹錕或　水道危險不得已必至由陸路向陜西方面退却　　（十五日） 
　　南京電　山東革命黨蜂起以來寗垣中國官憲對日本人之行動因猜疑而加注目取締旅館等非常嚴重遂生關於日本種種之謠言如前日熊本商業學校生徒四十餘名來寗觀光官場頗爲驚惶有派偵探伺察努力警戒之形跡是因此次山東事變妄測或爲日本人所嗾使而起云　　（十五日） 
　　北京電　據與財政有關係之某要人言禁止中國交通兩銀行之鈔票兌現一事部中亦多反對以信用流通之鈔票竟以一紙命令禁止兌換而强制其流通是直中央政府對乏政治智識之一般商民自毀其信用政府財政窮困實態爲之暴露攪亂各省金融使國民自覺政府之暴政惹起重大之惡影響政府固以歐洲戰亂與各國先例爲口實而一般國民則以係由袁氏帝制之結果爲此擾亂國内因此且知其軍事費及收買費並大典籌備費等所費甚鉅之事實又如各國之先例皆以完全國家對外戰爭特别之時施行之財政策今我中國各地則有他國信用素厚之外國銀行發行鈔票而我國又爲貨幣不統一之國今竟禁止兌現徒苦未設外國銀行中國内地之商民耳此外無何效力是以反對甚力究之該兩銀行發行鈔票約有一萬萬元之多而無十分之凖備金近因天津及他各地提兌之急中央政府欲將上海奉天天津漢口各地該兩銀行凖備之現欵千餘萬元急卽提集北京乃不得已發此禁令遂使國民周知現政府與前忽然取消帝制同一無信用無誠意似此情形殊堪憂慮云　　（十五日） 
戰電 
[英人路透電]  
　　巴黎電　今日下午公報云亞伏柯爾叢林及三○四山砲戰未止法軍夜在二八七山附近續得進步昨晚德軍復在末斯河右岸杜哇芒砲台東南進攻旦先發砲轟用力雖猛法軍陣線毫未移動德軍進攻者均被擊退且大受損失敵軍　在錫哇芒田莊北面進攻者亦爲法軍砲火所阻今晚公報云香巴業砲隊頗活動末斯河左岸砲火巳弱法軍在三○四山西擊退進攻之敵軍敵軍希圖襲擊摩爾化末東北之坡完全失敗末斯河右岸稍爲安靜星期五日夜間法飛機十一架以炸彈擲擊敵軍營壘頗獲效果　　（十三日） 
　　馬黎電　今日下午公報云前敵除摩爾化末境有猛烈之砲火外餘無重要戰事今晚公報云凡爾登有間斷之砲戰惟無步軍戰事（十四日） 
　　倫敦電　英外相葛雷語芝加哥日報訪員日英國與其協約國不能容受未矯正戰局罪惡未鞏固公法尊嚴之和局德相所謂英國志在破壞德國自由一節英國實從未抱此狂念吾人其願見德國人民與世界他國人民同一自由德人旣消除其大日耳曼全球帝國之夢想必約束其政府之所爲於是歐洲之自由國家之獨立乃可保全蓋德國民政主義必不若德國軍制主義之謀備戰局也人類苟不因此次戰禍而謀避戰之道則此番惡戰直無效果可言而人道且將爲不顧仁慈之各種慘殺利器所殘賊而無遺又曰自由人民寗願死而不願服從德國黑鐵和平之主義也　　　（十四日） 
　　倫敦電　今晚英公報云昨夜敵軍猛轟松末河與瑪里柯爾間英軍戰壕後連攻三次一次攻入英軍戰壕即被逐出陣綫他處有砲戰及戰壕日砲戰事沙歇等處砲火極烈（十三日） 
　　倫敦電　海格將軍報稱昨夜敵軍猛轟之後分三隊進攻泊洛格斯特里特叢林一隊攻入英軍戰壕即被逐出餘兩隊則爲蘇格蘭兵擊散淸晨英哨兵一隊攻入拉巴塞運河南敵軍戰壕英軍轟擊摩希北面及凡爾美萊東面敵軍陣地瑪里柯爾魯斯沙歇等處敵砲隊及日砲頗活動　（十四日） 
　　彼得格勒電　今日公報云高加索貝布爾方面敵軍之進攻者均被擊退且大受損失土軍於歐新疆方面亞虚加拉境聚集重兵以取攻勢激戰一小時後擊退俄軍哨兵數隊但因大受損失不得不停止進攻美索波台米亞摩蘇爾方面之俄軍佔據里凡杜柴敵軍倉皇逃亡　　（十四日） 
　　紐約電　羅斯佛致書本黨某氏第一次宣布彼爲下届選舉之候選總統　（十三日） 
　　倫敦電　政府已舉定委員會　商援救沙克爾登探險隊之辦法　（十二日） 
[公電]  
　　嘉興方於筍等致浙督電　呂都督鑒我浙獨立賴公駐節嘉禾地方安靖備荷　籌現就督任光我浙江福我民國望風頂祝臨電神馳嘉興方於　沈鈞儒陶元　高如灃吳文禧沈文華金燮陳思成蔣世芳顧宗况等叩 
要聞一 
[北京發布停兌令原因]  
　　非扶持商務　　將留供戰費 
　　十五日上海泰晤士報社論曰北京政府爲國人所反對其畢命之期已不在遠今尙頒布停付現金之令諭中交兩銀行封存現銀記者知中政府此舉其所得之效果必與其所冀得者相反也段褀瑞解釋此令謂歐戰發生金融停滞商業凋敝但此乃半實半虚之語較諸完全虚僞者更屬可惡中國商業或不免於凋敝然若謂爲歐戰之所致則無寗謂爲由於中國時局之不靖苟北京早從民黨之言亦何至有今日之時局不思變計而反下停付現金之令於北京政府何能有濟記者敢信其徒自速亡耳記者之意此舉必出於政治作用與經濟無關使此說而果確也則北京政府之罪爲不可逭矣旣不能嘉惠商業奈何舉糾紛之局而使之愈增紊亂乎今中外商人巳受其影響華人之執中交鈔票者見不能兌現且見外人銀行不肯收用羣相惶駭夫外人銀行之不收用中國鈔票即外人銀行不承認中國各銀行之謂也時事之大可哀者詎有甚於此者乎市面之恐慌將從此而愈甚試引殖邊銀行事以明之該行因無稽之謠言頓遭被擠之禍現銀發完繼發他銀行之鈔票夫他銀行之鈔票固殖邊以現銀所換得者也其中以中交鈔票居多其以殖邊鈔票換得交通鈔票者今日將見其所換得者轉爲不可兌現之鈔票其懊喪憤恨之情狀可不言而喻矣政府縱謂鈔票可以通用然銀行不兌現錢店不流通商舗不收用政府實破壞國家之穏固而已維持云乎哉觀於叚祺瑞之院令可知政府無統治國家之能力國人不能滿意長此不巳中國大局將日趨險惡矣此令之眞正主因尙無所聞然就各方面情狀觀之其爲財政支絀所迫成也殆無可疑北京財政窘困由來巳久聞五月份經費毫無着落當籌備大典時糜費金錢爲數甚鉅迨革命初起政府猶以巨欵運動各省使其効忠中央今則外省解欵多多停止國庫空無所有且中交銀行之欵聞已爲政府提用頗多北京至是遂陷於經費無着之地位不能籌措戰費不得已乃倒行逆旋宣布擾亂全國之停付現金令矣故此舉之唯一原因不在於扶持商務而在於保存現金以供戰費而阻民黨之進行耳此舉實含有政治臭味如不速行撤消將不爲中國之福外人之利益與商務之活動將大被破壞其患不可勝言北京政府苟能重行研究斯爲善矣 
[外人討論中交停兌事]  
　　京津泰晤士報五月十二日北京通訊云中政府財政支絀若不能借成外債則政府輔助與擔保之銀行所發行之紙幣恐將無力付現一節外間早有所聞政府近曾竭力籌欵以期維持中交兩銀行之信用但智盡能索終無從得於是袞袞巨公乃於昨夜開會商議抒困之策其結果若何今尙不能探悉惟當時曾决議通告財政部謂政府因外國於金融窘迫時國家銀行有暫行停止兌現之法故已决議仿照辦理該部應轉飭中交兩銀行暫停兌現候政府籌得脫除金融困難之法再行定期兌付云云說者謂政府出此蓋爲欲用兩行現存之欵以充行政經費起見今晨往視兩行作何狀况至則見其雖照常營業而門前各貼暫停兌現之通告此項命令且已電達各省分行矣此間各外國銀行現均不收用兩行紙幣聞今晨 
 
 
 

Page 3

 
 
某外國銀行曾携中國銀行紙幣一大包至總行兌現該行不肯照付政府之此項舉動此問人民大爲驚嚇若不從速設法挽救則大局將不堪設想聞政府曾言擬派代表與外國銀行家討論各事但至昨日午夜猶無動靜外國銀行家則定今日下午開會討論大局外國銀行家是否將輔助中交二行尙屬疑問蓋旣不知兩行共巳發行紙幣若干且不能阻其於脫除今次困難後不再發行新紙幣也兩行發行之紙幣且有每張一圓或數角者流行甚廣貧民之有此者無從兌換受害匪淺此間大局就目前而論尙稱安靜惟恐延日稍久則難免不發生騷亂也外國銀行家存有兩行紙幣爲數頗巨作何辦法尙未宣布 
[停兌令與外債關係]  
　　十三日英文京報云昨晨政府頒佈中交銀行鈔票停止兌現令北京人士大爲震動數日前財政部曾正式否認發行不兌換紙幣之說今政府似得一法較發行不兌換紙幣尤爲便利蓋停止中交鈔票之兌現即可得不兌換紙幣之實利且可省去印刷新紙幣之勞至於執中交鈔票者當然由政府擔保蓋承繼現今政府者將來無論爲何人自必肩負今日財政家所惠賜之責任也然而商人苦矣旣不能向銀行兌現又有必須收用之强迫恐不多時而商人所存積者悉爲不能兌換現金之鈔票其影響所及必至商務式微入口貨減少關稅減收而現銀且將爲民間所圃積不復流通於市矣外人輿論對於此舉尤不滿意記者責任所在不敢不略陳之以促當軸之注意焉有責任某外人曰國務院此令　於宣告北京政府破產之公文苟不迅速設法取銷此　則姦邪之徒益將肆其茶毒而外債義務亦將不能履行蓋全國稅關鹽局鐵路所入之欵將全爲不可兌現之鈔票上海不復能按月以現銀解付外債與賠欵矣外人之言 
如是政府其加之意哉 
西報論中國今日救亡策 
[各國承認黎元洪爲大總統]  
　　十三日京津泰晤士報云今日中國時局之危逈異尋常有非記者所忍言者不獨南之諸省實已公然革命鄰近京師之濟南有大亂之消息且財政現局又呈危亟之象焉院令發表停止中交銀行之付現以致中交鈔票不爲外人銀行與中國商人所收用將來兩銀行之鈔票雖不致失其價值然目下財政之恐慌則自不可免如北京國庫果屬空虚政府鈔票暫成無用之廢紙則北方全境將不免兵變之禍如政府爲保存現銀以備兵餉起見而有此舉則中國全境經濟界將發生空前絶後之騷擾政府貿然出此毀壞國家之信用其害之大非語言所能詳政府舉歐事爲先例徒足供人笑柄蓋中國時局與歐洲各國完全不同也中政府喪失國人之信任今採用停付現金令適增國人之仇恨而已中交兩行不獨不兌換鈔票且停付存欵及各種期票支票由此觀之似政府財政已窮不能籌措應有之行政經費其傾覆之期殆不遠矣政治亦有日益危迫之象所謂和解者似無實行之望南方果如記者所料仍力持袁氏退位之要求不徒以口舌爭論且實行去袁之計畫而正式宣告依據臨時約法奉黎元洪爲中華民國之大總統矣北方將帥各有所圖馮國璋張勳倪嗣冲密議後要求在南京召集會議而叚祺瑞亦有所經營不爲保全袁氏地位即爲希圖總統一席二者必居其一諸將軍至今日猶不知南方所爭者爲何事而各運其手腕爭爲總統不知若　私人議定者或與南方一部份所議定者皆不能爲全國所公認也南方各省所取之態度殊合正理袁氏旣因背叛民國而失其大總統資格則按諸臨時約法黎副總統當然繼之以待重行選舉當時訂法者豫防及此故制爲法律乃擁護袁氏者則稱袁未失其總統資格應大削其權而容其留任若輩不惜巧辯以求何全袁位要知此種舉動適以表明袁氏往昔濫用職權之罪及南方要求之正當耳北方各將帥似知袁氏必不免於退位故各思排黎而代之此事旣不合理且不合法蓋袁氏如果違背法律失其總統資格則唯一合理且極妥善之法即依據約法推副總統以承其乏耳以記者觀之袁不久必被逼去位蓋調停留位之說旣屬無望而武力解决與金錢運動兩策亦無從施行國人因袁氏帝制自爲方憤恨之不暇焉肯一誤再誤今若謂除袁氏退位外别求解决之法則誠非記者所能知矣未來之事實不僅關於中國且外國之利害繫焉今欲使無政府之時代不復延長中國之喪亡可以倖免外人之利益不致大損則唯一之希望乃在多數訂約國之聯合行動耳聯合行動之道欲求稍避干涉之嫌而使中國迅速恢復秩序者其在立即承認黎元洪爲大總統乎此策一行則野心將帥自不敢復逞其陰謀矣武夫如張勳竟議論國家將來大事竟自由擅定辮子軍所可贊助之條件而欲求其有益於國恐愛國之華人無有信其然者黎元洪縱無超邁庸衆之才能然有外國之奥援定可得守法公民之贊助而轉危爲安也南方所推舉者或爲北方所不承認而北方將帥之欲以總統自居者亦必爲南方所反對黎元洪無黨派之嫌疑且無野心况按諸約法袁氏去位總統一席當然屬於黎氏乎 
[南京大會之代表銜名]  
　　各省代表在寗大會議本定於十五日舉行軍署自昨日起已派汽車兩輛專在下關迎接茲聞各省所派代表尙未到寗未便遽行開會有展期二十號之說並聞倪張二將軍有電來寗言十九日偕同來寗躬行與議茲先將各省將軍巡按所派代表銜名查列於左江西將軍代表何恩溥巡按代表程用傑河南將軍代表畢太昌巡按代表葉濟山西將軍代表崔廷獻巡按代表李駿山東將軍代表孫家林巡按代表丁家嶧奉天將軍代表劉恩鴻巡按代表趙錫福熱河都統代表夏東曉吉林將軍代表張恕巡按代表戴蓻篔察哈爾都統代表何元春綏遠都統代表熊開先黑龍江將軍代表李景林湖南將軍代表陳裔時湖北將軍代表馮煦巡按代表楊文愷福建李護軍使代表賈文祥上海楊護軍使代表趙襌吳淞慮副使代表王賓四川將軍代表張聯棻巡按代表張軫援直隸將軍代表吳壽巡按代表劉錫鈞蚌埠倪將軍代表裴景福徐州張將軍代表萬繩栻以上所列計十三省三特别區餘者巳否派定代表未詳自魚電拍發之日起算至十五僅爲十日之期　遠如東三省四川等省無論如何　趕斷雖如期到寗展期固情理中所宜有者特二十號之時期亦有限如果展期主因或不在此 
[軍府成立與改編民軍]  
　　雲貴兩廣四省聯合之軍政府於八日組織軍務院成立大槪情形曾誌前報茲藉得其宣言書原文爲錄如下本軍政府設置軍務院權理軍國重事業經宣言並將組織條例公布在案今於五月八日組織軍務院成立遵照條例以繼堯顯世榮廷濟光春煊啓超　烈鈞炳焜等任軍務院撫軍並往復通電互選繼堯爲撫軍長春煊爲撫軍副長啓超　政務委員長暫定廣東爲軍務院所在地繼堯因雲南地方職守未能遠離依條例第四條第二項由春煊攝行撫軍長職權繼堯等菲德庸材迫於時艱勉肩重任請掬血誠督以公心効忠國事一俟大難削平即當退避賢路皇天后土實鑒斯言爲此布告中外咸使聞知再浙江都督屈映光遵依條例應任撫軍因交通被梗電商未復除專函通知外合併聲明雲南都督唐繼堯貴州都督劉顯世廣西都督陸榮廷廣東都督龍濟光兩廣護國軍都司令岑春煊兩廣護國軍都參謀梁啓超護國軍第一軍總司令蔡鍔護國軍第二軍總司令李烈鈞廣西護理都督陳炳焜陽三印 
　　兩廣都司令岑春煊核閱廣東民軍册報計有二十八萬餘人之多其中難保無冒濫情弊現已會商龍督擬定改編民軍辦法大致數條出示布告俾衆遵守一不論各路民軍必須自備有六米里八或七米里九或九響單響毛瑟等項長鎗一枝逼碼有一百顆以外者始爲合格一有以上合格之民軍其首領頭目如部下有三數營者委爲統領有一營者委營長有一連者委連長有一排者爲排長有一棚者爲棚長一有以上合格之民軍而不願編入北伐者准其歸農其鎗碼繳官發還價值一各路民軍無論合格與否自出示後如不報名請編始終負　抗拒意圖擾亂治安者卽作土匪論調集大兵嚴加痛剿 
[江西最近之軍事與防務（南昌通信）]  
　　贛省玉山獨立後黨人分往上饒　豐聲勢甚大同被佔據上饒雖經駐防河口警備隊長賽秉林收復旋又有二十九日復被攻陷之說　　他方面消息則謂上饒雖被黨人回攻並未陷落省派第三混成旅步兵一營已於本月四日抵河口距上饒祇九十里聞巳拔隊進攻迄今數日尙無捷電來省而新委廣豐玉山上饒三縣知事又遲遲不行則上饒復陷之說似或可信鉛山河口弋陽一带日來人心甚爲惶恐當黨人復攻上饒之警耗傅至河口時所有　信河鉛山河往來渡船及浮橋均禁止交通戒備異常嚴密富户紛紛遷徙並聞黨人現復用贛東護國軍總司令名義電浙請兵果有後援則戡平殊非易易矣 
　　九江方面黨人雖曾失敗然猶積極進行不稍停止前經駐潯定武軍破獲秘密機關拿獲譚鳳岐等三十餘人日昨又在城内馬王坡拿獲開私烟館之汪某一名聞係柏文蔚派來運動江九炮臺退伍軍官圖謀獨立業經馬營務處長訊供不諱移送贛北鎭守使吳金彪核辦巳將譚汪二人判處死刑押赴岳帥門外槍斃餘則尙待覆訊聞譚曾充某軍營長汪亦充過排長云 
　　省城防務近亦異常吃緊新募省防陸軍現均陸續到贛已經昌武將軍飭各長官趕速訓練成軍指定駐防區域第三圑駐吉安第四圑駐吳城一三兩圑暫駐省城聽候調遣並飭駐汴募兵官於額外再募千五百名聞係改編警備隊之用該隊兵士日前開往常州駐守内有兵士十二人行至新喻縣潰變搶刦電報局及商店並鎗斃長官之事擬將前就本省新招三營悉行解散另以北地土著改編 
　　警察處長閻恩榮以省城警察雖有千餘名然當此防務加嚴之時尤恐巡查難週現擬添募警察隊六十名分班梭巡以輔各區署崗巡之不及已詳請巡按使批飭財政廳籌欵開募但本省財政近日異常支絀行政經費尙多無欵開支現有軍餉十餘萬立待動放所有行政各機關領欵金庫收發處已帖有條諭暫行停止錢糧尙未開征統稅又極短絀此項經費一時似難籌措並聞閻處長以當此時局不靖偵緝一項亦爲重要且投機應變有不能槪以正途常格相繩者用費浩繁彌補無計已詳請巡按使將由廳判罰之違警罰金槪行截留用資彌補每届年終專案核實開　 
[南京快信]  
　　中交兩銀行紙幣停兌之院令到寗後各界駭然市面爲之震動昨日該二行紙幣巳不通行旋警察廳長王桂林特召集各商在商會開會曉以利害各商僉云該二行旣不兌現倘按月軍餉均發行紙幣軍人持票向錢莊强索兌現商人實難應付云云經王廳長擔保軍人當不至有此野蠻舉動各商迫於官廳命令已允市面暫時流通惟兌現一層恐難辦到今日（十五）之十五省代表大會議各代表尙未接有開會時間之通告展期與否今晨尙無確息 
　　軍署現指定大行宮華洋旅館爲各省代表招待所 
　　張勳所部之軍隊每月軍餉四十七萬五千（新軍十五營在内） 
　　聞張日前又電政府請每月再追加八萬政府有允意 
　　張勳所部之第三十五營前在大通逃散現已有兩哨歸隊管带張盛林前日赴徐請罪張勳卽飭張文生司令將該管带提出執行槍斃死後張勳每月撫卹其家屬四十元 
　　昨日下關又到有濟南難民據云前日省城黨人又猛力向將軍府進攻炸彈鎗砲之聲甚烈城内人民逃避一空 
　　前安徽巡按使李兆珍昨赴滬過寗 
　　新大通榷運局長孫廷林昨赴大通接事 
[二十二省旅滬公民唐紹儀等致馮國璋書]  
　　華甫將軍麾下元首叛國禍演玄黄九有震驚四民失業我公坐鎭東南擬聯各省解决時局羣衆屬望豈不曰善乃閱報載竟有尊銜領首通電八條舉國詫駭視爲不祥明達如公何遽出此此次義師坌起聲罪討袁莫不以維持約法爲志幟今日之事亦惟使約法效力發生而後有息事寗人之餘地公等通電言以法律爲依歸誠爲扼要乃細察八條内容除第四條經濟問題幾無一不與法律違反即如第一大總統問題開口即稱袁大總統受淸室付託試問於法有何根據即略法律而言事實袁世凱經南京參議院依法選出始有臨時大總統名號嗣由國會依法選出始就正式大總統職務若淸室可私授大總統則經此繁重之選舉豈非多事且袁氏失其大總統地位者以其叛國僭帝也黎副總統本無附逆嫌疑安能與叛國僭帝之大總統同歸消滅是黎副總統當然有繼任資格按諸大總統選舉法規定甚明若並此而不承認國家將何恃以生存第二國會問題無論國會組織法及選舉法應否修正皆屬國會立法之職權其未修正以前斷不容他人任意竄改第三憲法問題旣以民國元年公布之約法爲標凖又安能以非法定機關妄行擇其適意各條以資援引第五軍隊問題若如所議則川湘抗義之師皆將歸駐京畿有包圍新政府之勢危疑震撼　以相安第六官吏問題若如所議則浙江抗義之朱瑞廣西附逆之王祖同皆將復職紛亂恐益甚第七禍首問題明知楊度等數人罪積邱山擺髮難數而但以削除國籍蔽其辜則逆黨事成則公侯事敗亦不過屏不與齒人心又何苦而不好亂至第八黨人問題率因反對袁氏之逆謀而横遭蹂躪本非其罪當然恢復其自由豈容妄加判别現聞公已電商未獨立各省派遣代表刻日開會即將此八條議决實施須知戴叛逆爲元首爲人格所必爭竊高位而無名亦理勢所不許而况一人引退萬象昭蘇袁氏曾屢有犧牲一身救民救國之宣言又何爲戀棧而不去故言解决時局於今日惟有袁氏引退黎副總統依法繼承天經地義不容稍有異議其他問題皆新政府所有事與袁氏退位無干若蔑視法律而不顧妄冀留袁任意造作匪惟與袁無裨且使戰禍延長課責有歸國人萬難承認抑更有不能已於言者袁氏不即退位謬傅理由有三一曰外交困難二曰軍隊譁變三曰財政竭蹶夫各國所承認者爲中華民國依各國國法繼任之人當然爲友邦所公認且外交圑不信任袁氏至今日已達極點即爲解決外交困難計亦舍袁氏退位外無他法軍隊爲國家服務非爲袁 
氏効忠若謂非袁氏不能統馭假如袁氏倉卒暴死軍隊將何由收拾壬子京津之變確爲袁氏嗾使遐邇皆知豈能諱飾故袁氏一退若當局不主使譁變必可相安至財政問題袁氏在位四年羅掘無所不至而財政紊亂乃與日俱深近以搜括現銀預備顯武强令中交兩銀行停止兌現釀成經濟上未曾有之恐慌可知袁氏在位一日財政之紊亂即日甚一日以此爲詞適得其反紹儀等痛亡國之慘求弭禍之方一言可决端在守法故與背馳禍益不測謹附公民之義值陳抗議之書高明埀察國家幸福肅頌勛安旅滬公民唐紹儀等一萬三千九百七十一人同叩 
 
 

Page 4

 
 
[每禮拜二不限價拍賣公平疋頭貨]  
啓者於禮拜二上午九點半鐘在本棧内不限價拍賣公平洋行由英國名廠運來老牌疋頭各貨按期刻有貨目簿詳細載明並列各貨樣任客觀看兹將本期拍賣各貨開列於後計元羽綢元泰西緞尺六元絨色花素羽綢花羽布棉呢絲羅緞洋紗細布巿布原布漂布漂洋標洋紅布等上海英商瑞和洋行啓 
[禮拜二拍賣上等住宅木器]  
魯意師摩洋行始創自同治十三年即英一千八百七十四年准於十五日上午十時在蓬路卅五號拍賣上等住宅木器房間式火爐邊火爐鏡地毯扶梯毯大沙法椅子大餐檯黑籐椅寫字檯書厨小檯子大小鐡床晝鏡茶檯布厨房傢生電燈自來火燈及一切另物不計卽日可看此佈魯意師摩洋行啓 
[禮拜二拍賣甯紹棧回祿貨]  
魯意師摩洋行始創自同治十三年即英一千八百七十四年 
十五日下午三時在南迊寗紹棧房拍賣小麥芝麻花生内赤豆米菉豆柏油紅棗棕　蛋黃火紙維黃　背藥材烟葉拍後付現銀即日出淸此佈 
魯意師摩洋行啓 
[禮拜弍拍賣上等木器寶和洋行]  
准于十五日下午三點四十五分在本行拍賣特式亞克大菜間木器柚木房間色緞子面書樓椅織絨地占背椅電汽檯風扇白銅高柱雙人床打字機器留聲機器各種寫字檯椅大洋琴電汽脚踏車晝鏡銀器刀叉擺式等物不計此佈寶和洋行 
[瑞和洋行禮拜二拍賣]  
十五日十一點鐘奉曾審公堂諭在漢口路第一百四十五號内拍賣生財木器另物拍後再至東百老滙路第三百三十三號内拍賣木器另物不計 
[禮拜三拍賣檀香]  
壳件洋行始創自同治九年即英一千八百七十年 
准于十六日下午三點鐘在虹口滙山碼頭一號棧房内拍賣稍漬檀香一百七十擔分小莊拍賣拍後當付現銀限即出渍此佈壳件洋行啓 
[禮拜三拍賣上等住宅木器]  
魯意師摩洋行 
始創自同治十三年即英一千八百七十四年 
准於十六日上午十時在霞飛路（即寶昌路）四百六十五號拍賣上等住宅木器房間式書樓間式大餐間式串堂間洋琴一只鐡裁縫一只以及一應木器另星不計禮拜二可看此佈魯意師摩洋行啓 
[瑞和洋行禮拜三拍賣]  
准於十六日兩點半鐘在本棧拍賣順發三喜白牡丹九老得利漂布十磅劉先主巿布惇信秃元新花絲紗信昌縐地新花洋紗元芳海牛圖元羽綢稍漬老沙遜一本萬利孔雀漂布祥興漂布十二支紅大班印度棉紗六包餘貨不計此佈 
[禮拜三拍賣九句半鐘]  
本行于十六日拍賣人馬鵝牌色羽毛元虎牌人馬馬頭羽綾大紅馬頭雙鳳虎圈虎牌單鳳嘰大紅孔雀棉嘰大紅單雙鳳色呢元五雉神童狀元紅諸仙鎭满堂紅龍鳳金彩福壽有餘西緞元千花嬉魚運動會三鼎甲和合九桃漢家宮四合黃花酒多子長生羽綢元音樂會寗綢三美國斜羽綢怡和公益廠粗布細斜五磅至七磅藍蟹綠蟹人鑼藍獅毛布４８紅蟹人　鷄心藍蟹紅鐘僧帽藍鐘紅瓶單瓶三Ｄ綠五福藍錢三Ｊ雙瓶雙叶原布十磅胭脂虎大發財紅七子紅蟹蘭花藍蟹藍鑑三Ｄ萬倍利日利千金彩蟹彩鐘大跑馬十一磅馬孩茶　彩人船巿布十二磅雙梯槍人面鳥人槍三Ｇ中國人槍細布４２藍五福標三十四十碼單兎電車藍鹿藍蟹細斜單金獅金九鼎漂標金人鎗花藍金九怡藍金一等榮華富貴送子多子八仙雙英四合長生綠金彩鳳漂布等貨此佈　　再本行每逢星期二送各帮號呌莊簿因敝可患病不能照例分送用特附告望各寳號自行來取可也　怡和洋行告白 
[瑞和洋行禮拜四拍賣]  
十七日下午二點半鐘在九江路第四號同孚棧内拍賣柚木寫字檯元檯印字架電風扇火爐屏風鐡灶地毯棕毡玻璃橱窗樣子檯以及舊木料等不計 
[每逢禮拜四]  
元芳洋行不限價（拍）賣疋頭 
本行創設在上海已四十餘年專運英國名廠各種疋頭來華按期于每禮拜四上午九點鐘起在本行不限價拍賣後列著名本牌各貨瀝來悉遵舊章永無更改按期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標巿布原布洋標細布細斜紋白竹布漂布漂標等不計　上海英商元芳洋行啓 
[禮拜五拍賣]  
壳件洋行 
始創自同治九年 
即英一千八百七十年 
奉工部局諭舊銅鐡 
准于十八日下午二點半鐘在本行拍賣由工部局棧二千餘只舊紫銅黃銅數百担又大鐡鍊一條加物等生鐡數百担分小莊拍賣拍後當付現銀限即出淸此佈　　壳件洋行啓 
[懷德堂眞正老醫局珠珀立止白濁丸]  
及靈極速○永無後患 
此丸專治一切淋濁或酒色而起或濕熱而生或虚虧而來或花柳毒傳染所致凡服靈丸立刻見效止濁每盒大洋一元　惟宿娼傳染花柳之淋濁重則毒氣傷筋小便閉塞痛苦難忍溲溺時痛如刀割或下部酸痛膿水淋漓紅腫欲破凡服本堂珠黃止痛止濁丸　痛止腫退濁止驗告仙丹　每料洋二元　如重症淋濁不肯早治必成楊梅結毒燭卸下疳橫痃魚口楊梅内疳血淋重症楊梅風痛損形爛鼻下疳廣街其害無窮本堂在申醫症七十餘年見多識廣治愈下部潰爛筋骨疼痛咽喉腫爛損形爛鼻砂淋石淋極險極重毒症可以復原全愈永無後患活人無算　如用水銀輕粉刧藥合丸天誅地滅雷殛火焚不效還洋　下疳腫爛珠黃霜一元　橫痃魚口内消丸一元　貼消膏加料珠黃掃毒丸　眞珠珀立止白濁丸每盒二元　近有假冒請認明上海六馬路中巿朝陽萬年茶樓西首第四家恒和油酒店西隔壁懷德堂王雨香醫局便是 
[注意戒烟聖品龍涎香]  
本藥房存心濟世不惜鉅資採購參苓補品配製龍涎　香戒烟丸葆元雪垢培養精神發行以來功效卓著遠近馳名兹爲便利起見特將裝瓶分爲三等大瓶八角中瓶四角小瓶一角批發格外克已以廣招徠上海法大馬路興聖街口　老成濟藥房謹啓 
[新春花園柩車老靶子路西巿]  
大减價用一次洋十四元鮮花儀仗照極低碼對折電話二四八一 
巴拿馬萬國博鑒會特等獎金牌 
農商部國貨展鑒會給一等獎 
南洋勸業會最優等之獎憑 
[環球著名碧螺春新茶已到]  
茶之特色此茶味妙於回香氣芳馥顔色靑翠能泡至多次色香味三者皆不稍减酒後飯餘飲之尤能淸心解悶生津止渴和胃平肝 
茶之馳名此茶馳名環球已久前於南洋勸業會與各名區佳茗比賽竟得最優等獎憑兹又預以巴拿馬賽會與萬國名茶兢賽偉獲金牌之榮獎上年農商部國貨展覽會竟又獲一等獎之優譽茶之價値亦可見一斑矣 
茶之裝璜式樣精雅瓶貼鮮麗最優者瓶外另裝玻璃錦盒作酬應贈送品極爲相宜欸待嘉寳尤爲恰當 
茶之價格天字錦裝中盒二元小盒一元天字普裝中盒一元六角小盒八角地字錦裝中盒一元六角小盒八角地字普裝中盒一元二角小盒六角 
總發行上海望平街中報館隔壁新世界 
[白帶聖藥調和經血之奇方]  
專治婦女氣血兩虧白帶淋漓或則經水不調臨期腹痛子宮寒冷以致赤白帶下終年不休面黃肌瘦廢寢忘餐帶之久流猶碍衝任何能約制經血由此元氣虚損白帶更然難愈豈可生育本藥房有覽於斯煞費苦心精製良藥百試百騐包愈婦女赤白帶下立服立止且能調和衝任之血平定肝鬱之氣凡有赤白帶病奏效甚速治愈之人不可思議唯推調經止帶世無永不復患誠乃婦科必需之要藥外埠函購郵局回件每料四元半料二元小盒一元 
上海三馬路大舞台對面鍊雲大藥房謹啓 
[作新醫院]  
地址仍在英界抛球場恒升里升里内戒烟分等悉踵前規　西醫徐生棠博士門診出診其時間亦均如舊式 
[高德洋行]  
上海英大馬路三十六號便是 
創製吒力克化學灣形鏡片 
製者華人於眼鏡一道頗尠研究自敝行張幕以來半明蒙昧近視老花等光使之復原光者不勝枚舉矣邇來滬上步敝行之後　者層見疊出然于光學一科殊少登諸彼岸無非係炫利而立幟登報紙上豐詞揚言有名無實無用贅評深得其中三昧者自能明其　鼎也故凡諸君欲配正準合目之光線而載最優等華美之眼鏡者請　惠顧一試方知言之不我欺也醫學博士費德雷華經理蔡佑網啓 
[上海四馬路中巿美大公司優待劵]  
將此劵剪下向本公司購辦綢緞洋貨照碼九七折禮劵九五 
[遺失派司]  
兹有去年八月三號飛鯨輪由牛莊來申唛獾毛二件報過一件尙存一件該派司遺失今向海關補妥將前派司作廢望　各寳號切勿收用特此登報聲明 
[消痰橘紅半夏露聲明假冒]  
此露純用中國化痰藥品製煉而成味甘可口非若湯藥味苦難嘗本號自前淸光緖念七年始創發行以來治愈咳嗽痰疾各症不知凡幾惟近日世風不古每有無恥之徒以假亂眞不顧誤人生命到處混售殊　痛恨除着人細查外特於民國五年三月望日年有從前用之仿單一律取消更換新式仿單以别假冒惠顧　諸君請留意焉此露主治男婦老幼傷風咳嗽久咳失音痰中帶血痰多氣喘日咳夜咳及一切痰患每瓶八角每打八元上海二馬路晝錦里北首保太和啓 
[鹿芝館藥丸老店]  
本號由粤分設上海英租界河南路三馬路口已歷四十餘年所製各項丸散膏丹無不神效歷蒙　諸君贊美故名譽日隆消流日廣近世人心不古僞藥百出稍一不愼易爲所欺本主人心焉憫之爰將靈藥各種表而出之神治病者知所問津不特金錢可免虚擲更可保全生命尙望　諸君留意庶不負小號濟世之心云爾○藥丸名目繁多不能盡錄欲知詳細來取目錄或函索亦可 
[參茸白鳳丸]  
此丸乃本號家傳之秘方久已遠近馳名專治婦女百病靈效異常靈方久已遠近馳名專治眞婦科常備之要藥也病則愈病無病則補益雙料每元五丸　單料每十丸 
[兒科回春丹]  
回春丹一物乃小兒百病之聖藥也國人無不知之惟製不依方雖有若無一號於此等要藥無不照方精工督製故服一丸有一丸之效力其能永久馳名非偶然也有兒之家不可不備數丸以防不虞每盒十丸大洋一元 
[太乙神油]  
此油乃本號最近發明治症之多功力之大實難盡錄非特勝　如意油百倍直可爲種藥油之冠如不見信祈爲試之便可立分優劣耳　每瓶大洋一角 
[珍珠牛璜解毒丹]  
花柳乃危險之症也若一不愼誤服僞藥毒入骨内輕則絶嗣重則致命實爲可慘本號特製是丸以應世用無論何項花柳均能斷根輕者一瓶重者三瓶立可全愈並保永不復發有花柳病者切勿觀望自悞每瓶大洋一元 
[萬應如意油]  
本館祖傳始創此油扶正抑邪性和功峻内外俱治或食或搽隨症施用無不立效眞居家出門之要藥也　大瓶洋一元　小瓶大洋一角廣東槳欄街　上海河南路　蘇州閶門内　鹿芝館老藥丸店佈告 
[愛衆聯保壽險有限公司廣告]  
本公司章程之美備取費之細微久爲各界所推許故創辦不過數年而投保者紛至沓來日不暇接間有道遠者每以不獲投保爲憾是以本公司爲便利遠人起見特多設代理於崑山蘇州無錫常州南京硤石松江閔行珠街角杭州等處以期便於接洽　諸君如欲有投保壽險者請就近與各代理處接洽爲荷本公司無論總行及代　處向無與人認欠及擔保等事至關於營業單據仍須　行本總公司圖章及總理趙詠郇恊理鄭式華二人中之一人簽字方能作據此白上海四川路愛衆聯保壽險有限公司謹啓 
[醒獅牌淨石膏粉]  
此石膏粉製煉精美質凈色白爲恒茂廠出品國貨中實首屈一指者已訂定歸上海華英大藥房經理凡賜顧諸君認明醒獅牌商標是荷該價列后○一磅聽洋一角半○七磅聽洋九角○五十六磅舊洋四元　角半○百十二磅聽洋八元此佈 
[沈製生髮膠]  
本醫藥室主人發明沈製生髮靈膠不論男女老幼氣虚血衰髮黃髮白病後産後陰虧血薄脫髮等患均可秃髮重生係生毛髮唯一之良品久搽能鳥黑滑亮淸潔馨香光可鑒人永無吐落之虞洵固髮妙劑也自本醫藥室行消十年以來治好已不勝計不靈包可退回惟生髮藥名目繁多切記認明○藍龍商標○本主人餘年小像方是的眞售價每瓶大洋五角每料六瓶二元五角○又製一種咬髮癬藥咬髮者係吐去之髮根上有白癬爲之咬髮若不早治久癬變爲秃頂此藥專治此症靈驗異常每瓶大洋四角每洋三瓶　上海盆湯弄集益里對門人壽醫藥室　 
[遺失提單]  
本月十四日由新寗紹輪入口第四十二次二十九號提單一紙木板三件該提單在途遺失今向公司另補提單倘有人拾得作爲廢紙特此登報聲明 
[寳利]  
本號向在四馬路十有餘年專製西店食物餅干糖葉食品及咖啡茶果果茶牛肉茶牛奶茶等無不精益求精兼備意法大菜亦已遐邇馳名有口皆碑兹因該處翻造巿房今遷移至三馬路大舞台東首定造高大巿房刻已工竣照常交易倘蒙各界諸君惠顧請移玉至無任歡迎恐未週知特此佈告　電話三二三六本人謹啓 
[歷代名人才子書晝出現]  
條幅橫屏中堂山水人物眞草各色俱全誠希世之珍家藏之寳不忍湮没以公同好有意鑒實者辛勿交臂失之　　　旅滬北京路慶順里森盛恒茶棧存古主人告白 
[嶺南翻譯函授學社微文發表]  
（一）金順寶上海（二）梁雲龍天津（三）潘宋村九江（四）郭子熊奉天（五）梁逹三天津（六）章壽靑平湖（七）樂俊廷上海（八）謝永欽上海（九）羅　湖南（十）徐耀梁平湖　第十一名至七十名姓名詳載全案凡投稿諸君各贈一份即日付郵　虹口愛而近路嶺南函授學社披露 
[遺失棧單告白]  
啓者小號有四月初三日上存祥安棧花生仁二百四十六包第八百四十六號棧單一張又有買入永營舊歲十二月十二日上存東安棧白缸豆一百十五包第四千五百九十八號棧單一張槪已遺失經向該兩棧聲明掛失外再報申報如有中外人等拾得作爲廢紙特此佈告　江西路海陸豐啓 
[上海林裕隆興記皮絲號開張廣告]  
本號開設法大馬路永興里口已歷四拾餘年所售益豐景記裕順曾記等各牌皮絲早蒙　各界贅　　　今歸興記接辦另增特别改良雙蕪牌氣味馨香沁人心脾各貨均從福　　　上　設顧督　兹擇陰歷四月拾五日另行開張特别放　照碼九六扣現兩星期以廣招徠凡蒙　光顧格外歡迎此佈 
[前商餘學會操塲扶持團淸理處通告]  
本團　所　地産已於去年　　　　曾經登報在請兹已淸顧妥貼所　之　　丸　　　　　　　　　　　　　十九　　　　　　　　　　　　　　　　　　　　　　　　　　　　　　　　　　　　　　 
[本號聲明]  
兹本　　　　王　　　　　　　　　　將其　年在　州時由　州本　　士　　大士　　　　　　　　　　　　　　　　　七　購　及早　　定價列後　記爲　　　乾燥　銀器　聽　舟車携帶　　　　　　定本行十二月　　　　　　　大洋　售一元　仙記　兩八元零售大洋二角三角五角　寄售處上海五馬路怡珍茶居後函東棋盤街口　　土行王　　　　 
[遺失木戳]  
本月十二日由寗來申帶有南京裕通愼記公司圖章一顆遺失途中今將所失幸希　各界諸君注意爲要 
[（南京裕通眞記公司）]  
圖樣附登申新兩報聲明凡嗣後無論何項票據盖有是戳者作爲無效南京裕通愼記公司經理章念椿告白 
[感謝存濟局淋濁聖藥治白濁血淋剌痛真正當日立止功效如神]  
余患淋濁者纏綿兩閱月受害無窮先則臨溺剌痛繼而紅腫破爛苦不勝言延醫診治殊鮮效騐斷服各藥房丸丹一變而成血淋危城日坐寢食不安嗣承我友指迷　六馬路朝陽樓茶館對面存濟局周文卿先生包治即服藥覺稍愈並服先生湯先生秘製珠黃止痛止濁丸每料一元　最可奇者报丸僅半點鐘而血淋立止其痛亦瘥再服　先生立止白濁丸每料一元　症竟斷根久未復發　僕友沈淸笙君患下疳之症被某堂治壞再服輕粉倒提霸藥梅毒深入骨髓下部反而增重僕亦荐到周文卿先生診治即服　先生珠黃花柳掃毒丸每料二元　外搽先生珠黃下疳散每罐一元　内服外敷未及旬日其症均已斷根足徴存濟局藥丸可推滬上第一也　該局秘製橫痃魚口内消丸每料二元　橫痃魚口退消膏每張一元要皆靈驗無比特此登報鳴謝　三馬路貿易公司紀才駿　沈淸笙同啓 
[上海新開四馬路大新街恒得利眼鏡鐘表公司大開張]  
自陰歷四月十五開幕日起以廣招徠各貨特别放盤一月 
[瓣香廬驥製氣急丹無病不瘳]  
人體百病莫苦於哮喘氣急之症此丹乃本廬第一家創製行世牟利之徒相奉效尤遍地皆是致使求藥之人無從辨别玉石良可慨也考哮喘之症皆從氣衰感寒邪而起此外亦有腎虚火不歸經陰虚金被火尅更有痰火鬱於中風寒束其外者當盛發時聲嘶氣促頑痰上壅甚至水漿不能下咽片刻不能安臥睜目喘吼旁人不忍目覸本廬創製此丹竭十載之心血經萬人之試驗有功卓著無病不廖早已馳我中外頌聲載道特將功用詳登各報俾海内病家採辦　痰哮水哮風哮鹹哮　氣喘痰壅久年不愈　體虚發喘汗出如雨　肺氣不宜痰火上壅　長夜咳嗽老年氣短　氣急多痰胸腹滿悶　痰遏哮喘腎虚喘吼　以上諸症無論新病久病老年少年男人婦人只要用白開水送服三錢迨藥性一到立見喘平氣順痰化咳止凡輕症一瓶即愈重症一料全痊且可永保斷根非如他家之藥服持稍好不服即發所可同日語也○大瓶二元附送止哮膏一貼小瓶一元每料六瓶五元不靈包退還銀上海盆湯弄絲業會館北五開間門面崔氏瓣香廬總發行所啓　本廬分設天津北門東獅子胡同○長沙城内糧道街安慶軍署西○杭州陳列所○南京下關江口大馬路○無錫北門外江陰巷○北京觀音寺街靑雲閣内商場 
[通惠實業有限公司廣告]  
本公司現移北京絨線胡同板橋西路北大門内經董事會擇定五月十六日下午二鐘在本公司開股東常會届時請各股東先期三日持交股收據到本公司騐給蒞會劵以憑招待入場集議此告 
[廣昌號戒煙丸警告只此一家並無分出]  
本號開設上海虹口元芳路東貴方弄内一概裝就一百粒一盒售錢七百文烟癮一錢呑丸五粒藥性補氣血生精液温和不燥有口皆碑近有無恥之徒仿冒射利僞藥欺世貽害非淺經理各寳號及購藥諸君祈注意裝璜藥性效力有一異者即是假藥况本號外埠向無店夥持藥抖售至妥來函直接原班回件此佈 
[婦科經閉乾血癆聖品]  
京都天寳齋　婦科閉經聖藥　有此蓋世良方　服後活人無算　若有虚言欺人罪我惟天　遠埠函購郵局妥速即班回件此藥專治婦女衝任損傷及腎虚血枯血少血閉而或憂鬱思慮過度而經不流行則中氣益損陰氣益乾致成瘀血凝聚癆瘵險症本齋世祖秘傳良方再加研究新法化學秘製成丸久已馳名活人無算無論男女老幼遠年初起一經服此聖藥三日立刻健脾開胃養血 
滋陰重者一二料足矣輕者一料無不血脉流通功效大見因此丸十分靈騐故敢出面問世非圖漁利實因婆心濟世每料洋四元每盒洋二元不靈包退還洋以昭信實另有婦科續嗣降生丹專治婦女衝任之血平定肝鬱之氣去瘀生新開鬱解悶煖宮止帶聚精旺血 
固本調經却病壯體凡婦人望子者苟能連服一月中途不間斷無不應手而得且素未生育之婦服後亦能懷胎晚年經斷血枯服下從此月信來潮何艱　道之憂矣價每料一斤洋八元半料四元起碼二元舖設上海二馬路中西鼎新里内京都天寳齋啓 
[高易律師代洽新公司聲明收條作廢]  
遵照公司與周季記訂立之合同所有經公司於丙辰年正月三十日出給第二號第一期周　記股本洋二千二百元之收條一紙業經作廢倘關于此收條在外抵押或私相授受等情均無效力特此聲明　民國五年五月十二日　高易律師啓 
[懷安施醫局特延陳伯威醫士耑治一切毒門花柳惡症]  
花柳毒莫多於滬上而花柳毒藥之廣告亦遍貼通衝稍不審愼誤服藥品或劇烈之劑以致殘廢終身痛苦萬狀殊堪深恨至貧苦小民因醫藥價昻而失治者尤堪憐憫同人等因于六馬路電車轉角處和興米店東首間壁第五家石庫門左設立懷安施醫局久仰陳伯威君行首有年于花柳一症醫藥均得自秘傳經其醫治無不立碒奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有藥局所有各種掃毒靈藥如珠黃下疳散立止白濁丸均一律平價出售患者幸注意焉　遠近多假冒請認明四十二號門牌勿誤　　贊成人　朱葆三　丁欽齋　錢逹三　孫彌卿 
[萬枝春緊要廣告]  
本館夥凌迎瑞早已分手現訪悉有用本館名義在外招摇借貸等事要知本館從未收到凌君借欵或股份銀洋並悉在外出立有盖本館圖章之字據顯係假冒或私刻無疑除搜查証據另行起訴外合亟登報聲明幸　各界勿受其愚再者風聞日來凌君在外招股欲受盤石路口某番菜館爲萬枝春分店等語更無其事併此聲明 
[京都天德堂包醫包愈]  
血淋白濁　魚口便毒　下疳腫爛　一切毒門 
本堂在京設局行醫已百餘年矣分設上海四馬路羣仙戲館傍開設京都天德堂醫局又有二十餘年也治愈患病同胞不下千萬人之數此非本堂親自張誇早已名揚四海無論男女新舊初起梅毒疑難等症或被前醫治壞誤服輕粉水銀倒發楊梅陞天落地遍身紅斑潰爛筋骨酸痛五官破形更相下部潰爛一切凶險惡症均可包醫包愈好後保管復原不痊還洋出立保單如有妥保先醫後謝以分眞假况今海上每多醫生胸中毫無實學其不精醫藥專精告白長談闊論各自誇大虚揚名醫以　牟利病家一信迷術誤投此種滑頭庸醫不獨終身殘廢且遺客妻妾留毒子孫特誌俚言告患醫病同胞注意注意本堂主人濟世存心如用霸藥雷　火焚特備凈室膳宿均可門診隨到隨診外埠不便就洽函購各樣靈丹更妥 
[上海二擺渡江西路五福里五弄内公昌和雲紗拷綢批發]  
各貨已到色式俱備取價從廉格我克已　諸君光顧請移玉趾　電話上八四六 
[信昌仁現銀收買珍珠鑽石]  
上海三馬路中美仁里對門專收各種精圓珍珠新光老光金剛鎭石上等　翠寳石等件出價特别從豐並發兌各種珍珠新光老光鎭石等件門莊零售照躉批發格外克已如蒙　賜顧無任歡迎此佈 
[屢試屢騐痔瘡第一靈丹]  
瓣香廬驥雲先生有道僕患痔多年時而痛癢時而膿血行動旣多不便坐臥更覺不安閱報悉先生化痔仙丹功效甚奇奈僕曾服過各處馳名痔藥服時稍愈不服即發故心甚猶豫後遇同學張君述及渠患痔近二十年管生四處發時覆藈痛哭百藥無功賴服　先生化痔仙丹而愈至今未發余乃二月間寄洋二元購化痔丹兩罐不意時値春分其發尤劇肛門腫爛被褥膿血殆遍一星期中日夜如刀割針剌雖受慘刑未必過此甚至聲嘶音啞伹求速死忽接到先生寄來妙藥立即外塗内服居然若有神助約一刻鐘即安然睡去醒後大便毫無痛苦非常爽快及栻凈時痔管觸手脫落從此遂獲全愈履行房後此症必發今多次未見復萌一時僕之親友隣里同病購服者雖其問輕重不一然服之無不奇功立奏有口皆碑屈指計有十七人之多眞是屢試屢驗治痔第一靈丹爲此馳書誌謝請代登各報爲禱　河南鄭州榮陽縣城内　桑學堂王壽嵩頓首　原信有郵局圖記爲證謹存本廬案頭任憑購者閱看附價每瓶洋一元每料五瓶四元外痔去管齋單料一元雙料二元不靈包退還洋 
[上海盆湯弄寗波路口崔氏瓣香廬驥雲氏總發行所啓]  
本廬分設天津北門東獅子胡同○長沙粳道街○安慶軍署西○南京下關大馬路○杭州陳列所○無錫北門外江陰巷○北京觀音寺街靑雲閣商場 
[商業國文函授學校招生廣告]  
本校成立後有志嚮學者已陸續報名現爲學者急謀進步起見每月出題三次俾可早得國文門徑所刋講義除目前急需者外於商業各學科間有載及期先灌輸知識爲畢業後研究之預備未附編輯除談採　精華趣味　永使學者課餘之暇旣得遺興且可開豁胸襟爲增長文思之助同人等均任商界重要職務鑒於辦學者之忽起忽滅不足以堅學者之信用是矢以恒心以盡吾人之天職（學期）的足六個月（學費）每期二元報名請寄上海滬寗車站東首升順里四弄五十六號函索詳章須附郵票 
[皖財政廳廣告]  
皖省茶巿已届適値大通暴徒小有擾動誠恐遠道傳聞各商入山辦茶不無觀望現在大通一隅業已安請即其他各處凡屬茶商經過之地亦由廳詳請派撥軍警並分飭各知事隨時隨地認眞保護以安商旅務希各商照常貿易毋稍疑沮是爲至盼 
[珠家阁陳蓮舫徴君沙子山農醫寓移滬]  
門診兩元兩角○每日午後三鐘開診○六鐘出診○星期停診○寓新世界對面巴黎西飯店後面第一條弄中十七號門牌○號房啓　 
 
 

Page 5

 
 
   
 
 

Page 6

 
 
要聞二 
[中交停兌之京中情形]  
　　兩銀行停兌原因　某京報云中國交通兩銀行之紙幣暫時停止兌換一節業由國務院令發表關於斯舉之原因據確實消息該兩銀行發行之紙幣其額極巨自客歲以來已超過凖備金規則以上若一朝持票取現盡額而來則立成不換紙幣之狀態本年三月以後益形紊濫故在上月之杪已有决定發行不換紙幣之議其實際固不待另發行别種不換紙幣也而彼兩銀行所旣發之紙幣在事實上已不能兌換現金矣是以前日上午在國務會議席間遂議决暫時停止兌換然猶擬數日以後始行發表不意前日天津中交兩銀行持票取現者擁擠異常當局者深懼此種風潮傅至北京則危險益甚故遂於昨日急急發表焉又據政界人云本月十日時中國銀行存現欵三十五萬兩銀元四百四十八萬元交　銀行存現欵六十萬兩銀元五百四十萬元此說縱使確實銀根已可謂極其薄弱較其所發紙幣不啻九牛之一毛耳今國務院命令中謂將現欵一律封存說者謂此欵無待封存其一部分已充帝政費及戰爭費其他一部分當已由政界要人寄往外國銀行去矣 
　　京市中恐慌現象　自中國交通兩銀行禁止兌現之院令發表後京城市面陡呈一種恐慌之象商民皆持紙幣急赴中交兩銀行及各兌換所取現但見門前有巡警多名荷槍彈壓旁貼有京兆尹警察廳步軍統領會銜之告示一紙讀之知已有院令禁止兌現商民等莫不爲之色變而退者聞是晨警察廳恐銀錢市各商人有以現欵買賣情事故先派去巡警監查次又飭各區巡警分赴各商舗傅告此事囑令照常交易惟各錢攤得此信息有不敢營業者有已將其攤擺妥而復收撤者此外聞有人在某綢緞店買衣料其價竟較平日漲出十分之二其人聲明係用現欵購買該店即減價歸原又聞各行商會關於此事於下午一時齊集商務總會討論前途之關係惜未知所議結果如何耳惟是日市面之商務頓作蕭索商家愁嘆之聲县處可聞再歷數日京城市面當更有一番變態矣 
　　官商間表面敷衍　十二日發布院令時隨有步軍統領衙門京兆尹公署京師警察廳布告徧貼街衢共文云准内務部咨開奉國務院令云云（院令全文已見前報從略）等因奉此除多派官員兵警分别彈壓照料外合行布告官商軍民人等一體知悉該兩行紙幣務各遵照國務院令一律照常使用不准兌現付現所有商民買賣及一切契約預定欵項凡在一圓以上者槪用紙幣至一圓以下者現欵紙票均可聽由搭用如有違抗不遵及任意滋 
擾情事定即依照條例執行其各凛遵云云次日京師總商會爲此問題召開特别會所議辦法大略係將京師各繁要地點多設銅幣兌換所聞一元左右之紙幣均能兌換銅元零角洋元及平市官錢局錢票等類此項辦法今明日准可開辦所有各省之滙兌中國交通兩銀行不收匯費均以紙幣通行藉以維持全國之金融並於午間代爲勸導各商舗一律通行鈔票不得張皇并聲明所以不兌現之故 
　　帝制報尙爲辯護　以平日通行兌換之鈔票而忽以强力制止立變爲不兌換之鈔票此爲何如政策盡人而能知其法之良惡獨北京某帝制報則名之曰政府維持財政之良法並特撰新聞爲之解釋其文略分四層一曰此舉爲維持國庫現金不使流出二曰採用歐洲通行辦法三曰停兌爲暫時的數月後大局解决卽當開兌四曰商民當恪遵功令和議成財政必有所發展文中再再以愛國救急等字樣責備人民至於全國各界受此金融倒亂之痛苦則一槪不提誠可謂别有肺腸者矣 
[天津金融恐慌紀]  
　　近日因山東省地方擾亂該地紳民多逃往天津持紙幣向中交兩行兌現者日衆昨日一日天津中國銀行兌換五十餘萬元交通銀行兌換六七十萬元該兩行臨時發出通告非天津所發紙 
幣槪不兌換而持票來者仍源源不絶該兩行乃致電中央請速撥現金以便應付而本行之困難亦復與支行相等無法應付遂急請國務院發出停止兌現之命令是爲實行不換紙幣政策最近之一因又一說謂北京政界要人均知不換紙幣政策政府决計於日内實行故派遣私人將自己所存之紙幣均持往天津兌現（在北京兌換恐惹人注意）故天津之恐慌實政界人有以致之至其兌現時之情形則聞是日由早九鐘起中交兩行辦事處取票者巳甚多旋經楊處長及五大警區署長體育社杜君小琴勤務督察長丁君振之到場楊處長對於取票之人多方譬解勸其不得擁擠并諭無票之人不可混雜其間旋查出一無票人擁擠令即带廳懲罰其後取票之人懾於嚴威乃不得已勉聽警察指揮魚貫而行惟人數仍不爲稍減楊處長即到商會姒縣長及該會總協理並中交兩銀行行長均已到會核議維持金融機關方法楊處長並在中交兩銀行門首黏貼手諭忠告取票之人無生疑慮此早十二鐘之現象也旣而錢業公所對於市面金融滞塞特召集本行各董事開茶話會討論一切辦法警察廳長亦於下午四鐘傅知五大區署長署員及各錢商假南市丹桂茶園開會核議維持特金融一切方法並有熱心演說者如雷鳴遠王伯辰馬毓寳楊曉林劉瑞廷劉俊卿等十餘位特爲此問題大開演說然實際上終無補於人心之恐慌也 
　　又十二日天津日報云自西南事起後此間中外人最憂懼者即金融界之擾亂是也北京政府及警察廳雖曾再三與商務總會設法維持人心漸安但近因鄰省之動搖與中央財政之窮境達於極點故昨向中交兩銀行持票取欵及提出存欵者絡繹不絶該行等幸得設法應付不料昨日午前十時忽有多人紛紛持該兩行票索兌現欵遂釀小小風潮其向中國銀行兌現者一時達數百人擁擠不堪至有擁入辦事室内者該行雇有巡警三名彈壓以維秩序每次止許三人入内兌取然非天津行之票則拒不兌換其後來兌換者仍不稍减而交通銀行亦然其兌換經理室内異常嘈雜該行與中國銀行同一辦法非天津發行之票一槪不兌現欵云 
[南京會議之都中觀察]  
　　當此時局搖搖無定之際而馮張倪三將軍忽有寗垣協議之組織其中之密因性質效力等項均屬費人猜索茲據各方面調查大槪此項協議係預經與段内閣秘密商妥期以多數意見解决留位問題惟其性質不過集合各省意見以討論時局之解决尙不能成爲正式和議及何種立法機關其時期雖已預定十五日以前各代表齊集寗垣目下尙多無覆電而獨立各省更多不承認此協議仍以先行解决退位問題乃有開會討論之價值以此種種衡之是此協議之究係如何性質能否成立及有何效力之處均尙難悉又一消息政府於十一日接馮將軍來電覆稱現届限期祇餘四日除滇黔桂粤浙等省均無覆電外其川湘魯奉黑吉新（按湘省駁電昨報已詳而此謂無覆電不知何故）等省亦竟均無覆電未知何故頗極焦灼茲正設法敦催無可奉告等語若然則寗垣協議一節在事實上問題如何蓋可槪見矣 
[北京指駁南方政府電文]  
　　南北兩軍停戰期滿議和尙未成立北京政府雖請再行延期一月南軍力拒不承並一面在粤組織軍務院宣布中外遙戴黎公元洪爲大總統一面預備軍事行動在湖南江西兩方面已進軍取攻勢該新政府經於九日有正式通告致駐京各國公使駐各省之領事及香港澳門總督等謂以後對於民國一切交涉須與新政府接洽同時北京政府亦接有廣東宣布新政府成立之電文當經再三密議日昨乃由國務院發出通電指駁南方新政府之電文語氣甚爲嚴重仍以此種行動爲少數革命首領之所支配於項城地位則力爲回護於未獨立各省則力爲激動至有十八省五特區漢滿蒙回藏之衆爲一紙宣言所降服吸收等語特於籌安發起後之一叚帝制時期則無一字道及耳其原文云除雲貴兩廣各省將軍巡按使都統護軍使鎭守使續接廣東電開革命首領宣告南方獨立各省已組織成立新政府以廣州爲首都以黎元洪爲大總統及陸海軍大元帥廢除北京政府其宣告中並謂設立軍務院定明權限並兼理外交財政陸軍各行政事務雲南都督被舉爲軍務院主位岑春萱爲副主位各等語查北京政府始而臨時繼而正式幾經法律手續始克成立全國奉行列邦承認豈少數革命首領所能廢除首都問題係由國家議會决定奠定業已數年有約各國駐使所在地點載之約章國際關係最切對内對外豈少數革命首領所得擅易大總統地位由全國人民代表按照根本大法選舉全國元首五族擁戴又豈少數革命首領所能指派至指派黎公爲大總統一節尤爲駭人聽聞黎公現居北京議守法度又豈肯受少數革命首領之指派廣東距京數千里强假黎之虚名而由唐岑等主其實權不啻挾爲傀儡侮蔑黎公莫此爲甚凡此種種違背共和剗除民意舉十八省五特别區域漢滿蒙回藏之衆欲以少數革命首領之一紙宣言而降服吸收之蔑視國民激成破裂是將欲使我數千年統一之國家從此自爲分剖前途慘禍思之能不懍然自滇事發生以來政府息事寗人但期不破國家之統一能維地方之安寗卽不惜曲循一部分人之意見凡能遷就者正在協商進行而少數革命首領竟公然不顧全國國民利害國家存亡竊據一隅僭立政府實係與國家爲仇國民爲敵豈能與語息事寗人之誠意以共和爲號召乃竟將共和原理國民公意一槪蹂躪而抹煞之此而可忍國將不國尊處如有意見望徑電南京請馮張倪三公會同各省代表併案討論院處電 
[外交總長辭職之裹面]  
　　外交總長陸徵祥於初十日提出辭職呈文即日通知部中各廳司勿將公事送閱現在政府將以陸宗輿繼任外交陸本不願就次長今授以總長或能滿意又聞財政廳長孫寶琦亦有辭職消息繼任者大約必屬之梁士詒氏又聞現在當局以現在外交中以對日外交爲最重要總次長中須有一人熟悉東文者辦事方不致隔閡近因陸宗輿肯就外交次長一席所有中日交涉仍由曹汝霖代辦惟曹長交通該部事亦繁重勢難久兼陸總長徵祥感此困難故提出辭職書以讓賢者 
[陸都督抵邕後之消息]  
　　香港消息云八號晚有梧州輪船數艘來港船員僉稱陸都督已於前星期上柳州後復由柳州直返南寗現巳抵邕多時近日梧州西水已退去大半地方亦極平靜惟近日有桂軍陸續由南甯下梧州故梧州刻下駐有桂軍三千餘名且皆係少年英偉聞此等兵士係預備將來改編　伐隊特暫紥梧州聽候岑都司令調遣者 
　　昨有某君述陸督軼事云陸督與龍覲光本係兒女親家去年八月陸督政躬違和已接其女公子赴桂迄未回粤月前桂省宣布獨立覲光征滇軍旣經消滅亦即前赴南寗暫作寓公聞陸督於率師東下時曾一見覲光語之曰僕之此行乃迫於公義然亦雅不欲與粤省以干戈相見倘能和平解决女翁媳不妨暫留南甯此間雖小擬以世外桃源殆不相下若不幸而手執鞭弭以與令弟周旋留君則有爲質之嫌留女則不免舐犢之愛丈夫所不爲也吾必有以處此云云陸督之光明磊落於此可見一斑 
[粤東各要人近訊]  
　　魏邦平　魏邦平覆各圑體函云九善堂總商會列位先生偉鑒逕覆者接誦惠函備聆種切附致徐總司令函一通經代轉去矣此次敝艦隊首先倡義純逼於愛國熱　斷無先糜桑梓之理前此經過事實種種難誣各江河道未通豈惟今日戚然如搗先經電請龍督派回段船在案所惜彼所注重止在省城而各路義軍又多不由敝處組織無權制止慨自海珠變起已無商榷之足言嗣張前巡按譚督辦竭力調停始有一線和平之望惟所訂約九條龍都督至今尙未完全宣布倘仍不推誠布公則各路方備戰不遑似無餘力以代剿假冒之刦匪前途莽莽流禍何堪總之鄙人等所爭在人格祇有嚴正之行爲但根本之解决不先惟有遵奉岑都司令徐總司令指揮厲行進攻務達討袁之目的故鄉可懷而大局尤重何敢稍存瞻顧以增罪戾承示民食爲重敢不竭力維持目下祇得盡吾力之所能就地保護馬口以西一带尙屬安謐堪以告慰廓淸有日良晤匪遙先此馳覆順頌公安 
　　徐勤　護國軍總司令徐君勉本月二日抵澳門因澳督約見是日下午四點鐘徐偕同譯員同往澳督歡迎謂前日得上海西洋總領事介紹書知閣下到澳今得相見甚爲欣幸徐君答稱二十年前曾在澳門充知新報主筆今日再到所見宮室道路煥然一新可見澳門政治之進步且華人居此甚爲安樂足見貴政府保護之力不勝感謝貴國與中國通商四百餘年邦交向稱輯睦爲世界外交歷史上所罕有况貴國　中國同是共和政體感情尤爲親切澳督云足下係民黨中重要人物祝貴黨早日成功凡足下有欲求助於本督者必當盡力相助並請遇事隨時通告云云徐君答謝復縱談數刻握手而别徐君翌日離澳隨入内地與各黨重要人物籌畫進行 
　　李耀漢　李耀漢近致朱執信鄧鏗書云執信仲元先生大鑒上月得奉惠書猥承獎飾慚感何似耀漢治軍端州將垂十載迭遭變故幸托庇佑得告無罪於地方此次帝制發生義軍雲集復荷提携誡飭貴部勿相衝突肇陽羅十六屬皆當拜君之賜固不止耀漢一人感謝已也惟吾粤獨立倐將一月北伐計畫尙無頭緒皆由内部未能調協之故長此紛擾殊礙進行素仰中山先生領袖羣英必能合爐而冶可否由執事商請命駕返粤俾得早日調和此不特吾粤禍福所關亦大局安危所繫也專此布捆卽頌勛祉李耀漢謹啓五月五日 
[山東時局譚]  
　　山東濰縣宣布獨立歡迎民軍入城一節已紀前報茲經詳細調查民軍共提出條件八項（一）五師宣布獨立（二）濰城大開歡迎民軍入城（三）張師長與北京袁政府山東靳將軍斷絶關係（四）居正自任總司令張師長任爲北伐軍司令受總司令之節制以下四條關於安民維持秩序等事自十一日上午十一鐘開始談判至下午　鐘了結終未解决十二號尙繼續談判大約不久定可解决惟聞班西到濰晤張師長後張態度頓變頗爲强硬據此則和議解决與否尙難料也 
　　日前紳商學界公推五代表與民軍接洽因濰縣和議未决遲遲未往昨又公推張公制孫水平二君先赴周村與護國軍司令吳作洲接洽巳於今日八鐘起程前往矣 
　　日昨日本駐濟警備隊司令貴志中佐晋謁靳將軍談話頗長略謂昨見將軍通告確實表示反對袁政府之態度與民軍携手與敝政府所持政策同出一轍鄙人極表贊成云云靳將軍之答詞則甚爲含混 
　　蔡志賡巡按使蒞東二載其政績如何有目共覩勿庸贅述日前濟下有紳民運動獨立之謠蔡聞之大怒一面密電中央張大其詞一面自圖防維嘗語僚屬曰外間無知之輩妄冀獨立倘成事實予雖不敏旦夕間可調大軍到濟看他們敢獨立不敢獨立據此觀察其决心可見一斑乃自三號炸彈發現後張皇失措一切政務忽皆停辦院曠人稀儼同梵宇已於某號早將愛妾並其少子潛赴津庽矣 
　　濟南紳商各界組織聯合會一節已誌前報近會内諸君以該會之發起雖得各人之同意而無一定統系難收協力進行之效昨日經衆議定會内辦事分爲交際調查文書總務四股以淸事權各會員於每日上午九鐘均須到會一次討論後即分頭進行免誤事機各股並派定值日員以便隨時接洽　 
　　旅津同鄉近以東省亂機四伏險象環生甚以爲念特公推代表趙眞吾來東視察最近之實在狀况並與紳商各界共籌保衛桑梓消弭禍患之方法已於昨日抵濟矣 
　　五月十二日上午二時三十五分濟南商埠緯弍路德華銀行門首因有人燃放炸彈五響并開鎗擊斃警察二名之事一時居民大爲惶恐九十四圑及第一圑聞警排隊趕至立放步鎗一排其人乃紛紛逃去當場擒獲一名察係服中國式之靑布長褂者同時新西門口亦有炸彈爆裂聲兩響將該城門炸破一洞及駐防軍隊聞警搜捕已不見蹤影於是居民又飽受虚驚今晨逃避者更多城内外竟遷閉一空成爲空城間有少數居民留住看守然欲購食物亦已不可得矣至革軍方面至今仍未見代表前來商磋 
[安徽教育界之悲觀]  
　　倪巡按使通飭各縣停止教育經費移作辦理圑防一節已誌前報茲將蕪湖祝道尹前日所奉此項飭文錄下以告關心吾皖教育者其文曰爲飭知事時局不靖風鶴類驚皖省當江淮要衝恒有亂黨匪徒出没其間意圖乘機起事邇來鳳泗等處土匪蠢動地方官紳紛紛告警雖隨時酌拔軍隊前往鎭攝以期轉危爲安而地廣兵單不敷分佈興言及此瞻念良深再四思維惟有由各縣舉辦圑防自謀以輔兵力之不逮而策地方之安全但辦圑必需籌欵無論如何節省總不能不取之於民現在捐稅煩苛吾民擔負已重更何忍以保民之政轉以病民計惟有停不急之務提有着之欵查照民國二年圑防章程尅日籌辦以維現狀而靖 
 
 
 

Page 7

 
 
匪氛必先保百姓之身家求閭閻之安謐而後其他政事可以進行也查教育爲今要政各項公益亦屬不可緩之圖然使盜賊横行地方蹂躪尙何教育之可言更何公益之可辦乎除已電飭財政廳將學欵等項緩發以濟軍需外所有省内外各種學校一律暫行停辦各教職員及各學生暫行回籍其由國家公欵舉辦之學校即行停支以地方欵舉辦者責成該縣知事督同學董將該欵提存爲辦理圑防之用並由各縣知事查明境内如有辦理一切公益事宜亦即停止將此項公欵補助圑防經費如果學欵及辦理公益之欵不敷辦圑之用地方官紳應即設法就地妥籌總以衛民不致擾民爲主旨要知此次飭提學欵等項以辦圑防係爲急則治標之計一俟時局稍定地方敉平再行解散圑防重理學校並辦各項公益之事區區苦衷當爲全省人民所共諒也至各縣地方如果財力充裕儘可舉辦圑防不須借資學欵及各項公益欵則現辦之學校應免中輟現辦之公益照常舉行亦屬兩全之道除分行外合亟飭仰該道尹即便遵照辦理仍將遵辦情形具報查考刻聞財政廳已通飭各學校領欵以本月底爲截止之期 
[漢口又有炸彈案發現]  
　　漢口租界歆生路漢大旅館炸彈案當時並未捕獲擲彈之人官場鑒於山東黨人四處抛擲炸彈之前事立卽於華界各繁盛處均加派軍警巡查并因天巳放晴易於放火復由警廳通知各圑徹夜警備各街水管皆安置救火皮袋以備起火即救是夜幸無事變乃次日（即十一日）下午二點半鐘後花樓正街離警察廳不遠之處又有人抛擲炸彈一枚與昨日歆生路炸彈係屬一式幸當時該地行人稀少未傷多人祇太白酒樓有一送菜小孩罹此横禍炸彈正當其胯下暴發血肉横飛裂爲數叚實屬慘不忍睹警察聞炸轟之聲趕急捕獲上下堵住交通其人擬從租 
界中逃走立被捕獲解廳訊究聞有即日就地正法消息然其人堅不承認身上又别無證物渠供係因畏炸彈逃跑致犯嫌疑究竟是否此人所放現正調查一經查明卽無口供亦須處决炸死之小孩由警廳收拾地上石板亦炸裂數塊漢口商民現見行路危險皆不敢出外 
閑游繁盛之區皆爲冷落情形大不如前又聞淸和保安會前夜曾查獲放火之張某一名已於所住屋内滿淋煤油旋被拿獲商民未遭損失刻各圑體爲地方多故生命財產危險擬開大會謀保安方法特由商防保安會出名發布傅單通知各界定日開會後經警廳查知恐有黨人從中主持運動已剴切勸止並請將軍明令禁止紳商開會議及國事其爲地方公益開會須先一星期報告警署轉詳核准方許舉行否則以秘密結會治罪商民人等有婚喪讌客亦須先日報告派警監視又前省垣謀炸軍署案牽涉陳懷慶魚行現其行主湖南軍署秘書長陳寳書因公返鄂已證明此案與其子姪無涉可免連累矣 
[范守佑接篆後之鄂政局]  
　　湖北新任巡按使范守佑已於十二號舉行正式接篆禮其瀛眷人等均於是晨十時入署沿途以警備隊鼓號爲前導馬隊後衛左右亦有騎士擁護至爲熱鬧並因在戒嚴期内恐人民驚懼故公署所預備道賀之鞭砲槪未燃放兼代江漢道尹胡俊采因不復願爲政務廳長刻已電呈奉准兼署道篆一俟范使將政務理有頭緒政務廳長必須易人惟胡果否與新簡江漢道尹金鼎動對調尙在未定之數現金已由京覲見畢來鄂所嘗沙市藕池口征收局長差已經財政廳委沈某前往接辦金氏即須返沙淸理交代來省接印之期不遠届時必有調移明文也茲將范巡按之歷史略誌如下范巡按字小　汴之開封人與項城舊有戚誼少不得志棄儒習申韓幕游皖蘇達十年光緒中葉蒙保以知縣分發江蘇歷充發審局稽核案件委員銀元局收支墨吳江等縣繼保直刺復納資以二千石改直隸省由項城委以北洋行營營務處兼發審處提調及審判研究所監督嗣徐東海督東奏調署理黑水廳及龍江呼蘭等府辛亥護黑省民政司保以道員即補是年因丁母艱回籍守制民國二年由前汴督張鎭芳委辦軍需旋經政府令充河南全省淸鄉督辦甫期月即補鄂東觀察使旋改稱江漢道尹先後兼充清鄉公所總辦漢口理債處長曁國民代表大會事務所長今擢現職 
[浙江軍事參議會條例]  
　　第一條軍事參議曾設於都督府備都督重要軍務之諮詢爲主 
　　第二條軍事參議會内所列席之人員如左都督府參謀長師旅長其他軍事各長官特任軍事參議官 
　　第三條軍事參議會會議由都督或參謀長主席臨時召集前條所應列席各員行之 
　　第四條凡關於軍事上重要事項非個人意見所能决定時槪得付軍事會議議决 
　　第五條軍事參議會列席各員如有關於軍事上必須集議之項得隨時提出經主席許可然後開會議决 
　　第六條於必要之時期得由主席以命令召集在要職各軍官參與會議 
　　第七條所有議决之件由主席者交由各該機關執行之 
　　第八條軍事參議會議决之件由書記登錄會議簿經各參議官親閱蓋章或簽字後由都督府參謀長保管之 
　　第九條本條例未盡事宜　隨時由軍事參議議决修正呈由都督公布 
[浙江省文武各官現行公文程式條例]  
　　第一條都督對於所屬各文武官均用飭各文武對於都督用呈 
　　第二條凡文武官有統屬關係者上級官對於下級官均用飭下級官對於上級官用呈 
　　第三條民政財政警政各廳廳長對於道尹用咨道尹對於各廳長用咨呈 
　　第四條鎭守使民政財政警政高等審檢各廳廳長對於各縣知事均用飭各縣知事對於鎭守使各廳長用呈 
　　第五條凡文武官無統屬關係者往來公文槪用公函 
地方通信 
[蘇州]  
　　匪擾太平橋續誌　梟匪宋老窩子胡旭臣殷阿招等率徒黨數百人在車坊搶刧後復至太平橋鎭刦械燒船各情略記前報茲將匪擾太平橋鎭詳情續錄如下本月十一號傍晚先到有匪船三號匪徒八九人各持洋鎗登岸至警察派出所（該所係湘城第七分所派出）適該所巡長王恩基巡士車姓因公至蘇所中祇有巡士四人火夫一人匪等持槍威嚇逼令交出槍械巡士等答以尙未領到槍械匪等用槍背將各巡士亂打又復至所中搜尋一周而去遂赴駐防砲船該船係水警遊緝隊李標勝所部第一區第二號舢板巡官胡姓（河南人）船上有一二三等巡士九人火夫一人胡巡官見來匪無多即督各巡士荷鎗戒備詎是時宋老窩子等大帮匪船均巳隨後開到胡巡官卽督巡士開鎗轟擊匪亦還鎗迎敵兩相交轟約歷一小時匪徒愈聚愈多胡巡官等力不能支遂鳬水逃走匪徒被打死三人水警中火夫一人被鎗擊斃巡士二人均受槍傷各匪等隨將砲船上洋鎗六枝盡行取去並以洋油灌澆船板放火將船燒燬然後喚同地保至董事富户商民各家商借洋數千元以充軍餉約定在某茶肆候信紳商等立刻凑　洋二千八百數十元交付匪等始於次早黎明開去胡巡官等即連夜至蘇報告水警二廳趙雲生廳長立飭水警遊緝隊長李標勝率師船三十號淺水兵艦兩號跟蹤追緝李隊長已於昨早出發矣 
[常州]  
　　表面業已解嚴　常州自澄台告警即下令戒嚴城門水關於下午五六時即行關閉四城門守衛處均設臨時通夜電話藉以靈通消息電燈亦改爲通夜燃點以防不測近澄事已平常地安謐日昨商會及市公益事務所已函請縣公署傅達各營所有通夜電燈電話均於十四日停止表面已見解嚴 
　　紙幣停止兌現　自中交兩銀行鈔票奉令停止兌現後常州人民異常恐慌分釐由六錢九分七釐頓增至七錢零一釐二毫半銀根緊急異常商業亦驟見停滞現兩行紙幣各商號已不復收用交通分銀行前已由翁知事發出六言韻示懸貼略謂此地銀行本由無錫分來所有紙幣可向無錫兌現聞縣署存行之欵業已提出行中存洋僅一百零一元云 
[鎭江]  
　　張圑長奉調南下　駐防淮北泗陽陸軍混成旅第七十一圑圑長張國榮前奉電調赴省泗邑防務則由海州鎭守使白寳山改派步隊第四十一營塡紥現聞張圑長已於日前由泗拔隊星夜至浦改座民船用小火輪拖带南下業於昨晚道出瓜洲暫住一宵翌晨溯江上駛逕赴金陵擇要駐紥以厚兵力 
　　王總司令定期閱台　江寗鎭守使兼寗鎭澄淞四路要塞總司令王廷楨以四要塞爲長江門户關係重要前已迭次電飭各該駐塞司令加意嚴防現擬親自出巡查勘聞已定於十五十六兩號乘坐兵艦下駛先至鎭江查勘象山焦山各砲台鎭江要塞葛司令已奉飭知届時預備迎迓云 
[安慶]  
　　李前使偕眷離皖　李前巡按使自交卸後即於十二號下午偕其瀛眷乘江輪赴滬是日自巡署至江干沿途均有軍警排列護送公署各科人員以及各機關長官均往接官廳歡送云 
　　法政學校畢業試驗　安徽法政學校學生學績已於去冬完畢惟未舉行畢業試驗現該校校長因奉倪兼使通令各校暫行停辦故遵照部章舉行畢業大考以便分别等級詳部錄用刻已定於本月十日開始試驗昨已牌示各生知照矣 
雜評一 
[同歸於盡（一子）]  
　　今日所最聳人聽聞之一語曰如南方不允讓步者寗同歸於盡是也其實自帝制發起以來全國商業遭摧殘矣固不第滬漢諸埠也自戰事開始以來全國生命受茶毒矣固不僅川湘之民也自各省注意防務以來全國之教育公益等等皆停頓矣固不必如皖省以明令止辦之也加以銀行停止兌現而全國金融之生機絶各地土匪蠭起而全國治安之秩序亂所不同歸於盡者亦幾希矣 
　　雖然官僚派亦第言之而已亂則先走利則先攫彼爲一身一家計其肯同歸於盡耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌中交兩行之强弱]  
　　上海中國交通兩銀行自奉北京政府停止兌付之　令後中國銀行以信用攸關照常兌付而交通銀行則因無可抗命暫時停兌詳情已迭誌前報茲將昨日得悉種種分别錄后 
　　中國銀行之通電中國銀行股東聯合會昨致北京國務院財政部各省將軍巡按中國銀行通電内開此次中央院令停止中交兩行兌現付存無異宣告政府破產銀行倒閉直接問接宰割天下同胞喪盡國家元氣自此之後財收信用一刧不復滬上中國銀行由股東决議通知經理照舊兌鈔付存不能遵照院令辦理千望合力主持飭令中國銀行遵辦爲國家維持一分元氣爲人民留一線生機幸甚中國銀行股東聯合會鹽 
　　各國官商之協助　駐滬各國官商對於中國銀行維持現狀無不深表同情各國銀行亦願協力贊助出爲維持昨日匯豐等各銀行於午間十二時半特在麥加利銀行内齊集外國銀行圑開會集議聞擬先籌銀二百萬元借給中國銀行以爲兌換鈔票支付存欵之準備一面電禀駐京各國公使請爲設法維持亦可見外人熟心贊助矣文滙報云十五日下午外國銀行家曾在麥加利銀行開會討論中國銀行問題未得切實之解决聞各銀行均願以相富之方法協助該銀行 
　　商會議案之要點　上海總商會近日迭開會議其臨時提出　案約分數端錄　要點如下一南北市各錢莊一律通用中國銀行兌換劵如收　躉數立赴該行兌換以資流通而免擁擠一出該行分存現欵數十萬於南北市曾經註册大小同行其數約分三等（甲）一萬（乙）五千（丙）三千以作爲兌換之預備一多銀之户不得於此時吸收現欵因市　恐慌已逹極點社會上應公共維持（一）四明銀行資本雄厚預備充足凡商號不得於此時附和致擾市面一殖邊銀行　在紙幣巳收過半應互相維繫一中外各銀行之拆票於此時　力顧大局照常出入一已受風潮各銀行平時如有餘力凡遇市面銀根吃緊之際須各盡維持之責以保滬埠商市 
　　蘇鄂兩國之維持　蘇鄂各省對於院令中國銀行停兌止付一事多不贊成現南京分行巳由齊巡按使撥銀五十萬元令該行照常兌付蘇垣亦由朱鎭守使籌欵維持故兩處　不停兌昨已電致本埠行政官廳布告商民一體知照並聞鄂省漢口分行亦不遵　院令照常進行以維市面云 
　　中行信用之回復　本埠中國分行自　股東　合會出而維持後所有發行紙幣仍照常收兌計昨日一日由本行收兌者十餘萬元託由匯豐銀行代收者六七萬元各銀行代收者數亦不少因此各商民知該行信用可靠人心大定兌現風潮已漸就平息再過數日當可恢復原狀矣 
　　文滙云聞中國銀行星期六日共付出紙幣兌現欵三十萬元星期日付出二十萬元星期一日付出之欵大約三十萬元 
　　交通恢復之希望　交通銀行停止兌現後一般輿論甚不贊成中外金融界亦均受影響　午有人晤政界中重要人物叩以金融機關之狀况據稱上海爲中外通商要區一切須變通辦理余連日會同商會極力維持中國銀行得以照常營業交通銀行刻由各方面磋商已有頭緒不日將仿照中國銀行辦理云云并聞該行迭次電達交通部歷陳滬地情形力請取消前令業已　到復電允爲轉商閣員不知能達到目的否 
　　停止兌現之原因昨據政界中傅出消息謂此次院令實係梁氏所主張因北京政府所有戰地軍餉均需現欵必取之於中交兩行嗣經中國銀行各股東開會决議保全股東及存户血本不允墊付軍餉乃僅恃交通一行支付而交通系之梁氏恐周轉不靈遂將禁止提取存欵停止兌現之條陳　翌日卽由院令宣布又據商界中人言此項院令之由來以當時北京政府擬發行一種不兌換紙幣嗣以輿論譁然旋即打消改變方針以國家銀行已發行之鈔票停止兌現爲李代桃僵之計云 
　　各小錢莊之抑勒　中國銀行紙幣日前在外兌現各小錢莊烟紙店雖不免有抑價情事現因該行照常兌換故巳不敢過事抑勒租界内如英大馬路等處兌換該行紙幣每元僅貼水十文而楊樹浦等荒僻地方每元紙幣則須貼水一角或五分奸商乘機刦財實爲可恨現南北兩商會已設法勸導商民照常行用幸勿自擾徒起恐慌 
　　乘機攫利之取締　淞滬警察廳昨接齊巡按使來電略謂中國交通係屬國家銀行所發紙幣現奉國務院令暫停兌現原因金融緊急不過爲一時權宜之策所有發行各處紙幣凡於公　出納市面行用自應照常流通一俟大局平定即可兌換本無損失可慮現聞上海發生兌換風潮自起紛擾不肖奸商乘機抑勒兌價甚至有以八九折收兌者實屬圖利害公不願大局飭　嚴行查禁以維信用等因徐廳長遵即傅集所屬各區署警正警佐等到廳囑令轉飭各長警隨時調查遇有前項勒價情事務須愷切勸導照常通用如敢故達带區究罰毌稍寛縱又上海總商會通告云上海中國銀行凖備充足信用堅固昨今兩日照常兌換不折不扣近聞各小錢莊店舗故意抑勒貼水使商民無故吃虧望各持票人勿爲所愚如有持上海中國銀行鈔票者可逕至該行兌現勿自驚擾且上海中國銀行巳確定永久營業萬勿無故驚慌特此通告 
　　無知婦孺之可憐中行鈔票已照常通行而　知婦女紛紛自擾手持該行鈔票到行兌現在人叢中擁擠推軋稍不謹愼　將鈔票遺失或被宵小乘間偷竊殊屬可憐深望有人隨時知照勿使婦女自相驚擾致遭意外損失 
[四明銀行之鎭靜]  
　　四明銀行於前兩日因受市面影響小有擠軋昨該行黏貼一條略云本行爲完全商股卓立多年信用素著年來因鑒於市面諸從謹飭平時現欵充足儲庫以待昔年本行曾　受市面風潮絲毫未損且本行票額無多現金多過票額諸君惠臨當寛放時間從容應付云云聞該行自上星期連發現欵數十萬元昨日已安靜如常矣 
[五誌殖邊銀行之風潮]  
　　殖邊銀行上海分行突然受擠詳情迭誌前報茲悉昨日星期一照常開門兌現非常擁擠駐滬交涉員楊小川君應該行總理徐君之請於昨日淸晨親自到行調查一年來營業出入相抵有盈無絀受押者有某公司等股票計銀六十萬兩楊君又赴銀行圑擔保銀三十萬元訂於十六日（今日）可以交付并聞行董事會昨特開會各股東亦擇定會議日期預備補救方法以全信用云 
[駐滬四川國會議員致段内閣書]  
芝泉國務卿左右國是翻覆項城不得已　委重於公望成和局以彼食言　幻誰則信之公於危難之交　然受任我國人所不忍以疑項城者疑公蓋信公於帝制風發之際堅自樹立不與項城同趣今茲復起收攬兵柄財權昌言恢復舊約法息戰議欵凡皆以爲項城退位之地雖决策稍近委曲苦衷實可共諒乃者停戰届期方復聲求展緩而增兵籌餉大爲戰備其事竟日有所聞此其發端或在公柄政以前或出他力牽率而　其本計然責任内閣之目旣巳翹然昭示則欲匡救此類過舉自不能不集望於公某等蜀人請言蜀事北軍所至殘暴異國人騰爲口實蜀民羅禍非止一地一時而害之最烈莫過於扼塞江路斷絶行旅蓋重慶爲百貨集中之地而宜昌則其出入之門軍興以來絡驛　師船户大半避匿偶或冒險運貨半途遇兵輒遭　止非拉夫以去而貨船聽其浮沈即强載軍人而船貨被其抄毀稍一支吾鎗砲立發人鉛俱碎以是相戒裹足數月於茲貨滞宜昌者其值巳逾千萬而重慶危城之中欲出不得欲售不能其置血木於死地者更不可紀算商業不行全川血脈皆窒曠日持久不燬於　必死於窮方冀停戰之間商路或稍可無梗乃最近復聞宜昌有兵萬人將相繼入蜀豈三萬豺虎猶未足極其搏噬而必多多益善以使户無噍類耶愚所不解者此一事也荒年之後　以大兵民力凋敝救饑不給乃聞將軍陳宦以籌餉故請豫徵明年副稅而財政部亦旣允之雖有戰區内許豁免之說豈知蜀境糜爛非獨戰區兵所不至匪則出没其力窮供億實無戰區非戰區之别誅求太急挺險愈衆稅不可得亂乃益滋固爲蜀人之殃亦豈中央之利况公方以恢復奮約法風動天下如此任情科歛又出約法何條旣飽餉以兵燹復欲斷其饘粥蜀誠何罪乃至於斯愚所不解者此又一事也於不可解之中求一解則借停　之發行購戰之計庶幾近之顧以項城之才地勢力積累半世一朝隳頽至於智愚共笑親舊離心其失雖有多端其大病惟在不信而好術使術可以終恃而不信可以久立則項城固無今日之憔悴而　亦必無今日之軒舉前車尺咫豈公鑒所不及舌蜜腹戟緩兵伺𨻶謀國有本此策必不可用利人之不我疑而售其術則尤賢者所不爲敢信公决不出此勿亦項城尚無决去之心遂累公有依違　跡然公誠欲使南北息兵爲靖難固宜毅然定策勿爲敷衍如上所指增兵歛餉備戰於停戰之時實無異仍守項城故步若不及時改絃國事必無可復讖而大信一虧前途荆棘人皆可疑心機相戰慘戮循環不至於與國　亡不止則於寗不多此一出耶敢布區區儻辱采聽立罷增兵入蜀之合並飭沿江軍隊不得强乘商船拉用商船船夫及諸擾阻商旅之事一切禁斷其陳將軍所請豫徵明年副稅尤爲非法不時之舉令其迅速停止通路以蘇民困而卽以表著公力求和平之誠心與左右軍政財政之大力國人視瞻於此焉集國議前途所關非細此不獨爲蜀人言也而蜀人疾苦卽亦不宜在外視之列否則遷延遲誤戰事復作　舉國　性命　曲直蜀人粗識趨向或有不暇向公作呼籲者即今圖之焉未晚也率箋上惟垂察不宣駐滬四川國會議員楊肇基李爲綸廖希賢蒲殿俊王湘趙時欽龔煥辰張瑾　叶華啓 
[商輪拒絶改扮苦力之北兵]  
　　駐紥　南圖書公司舊址之北洋鹽務巡緝隊三營及在山東招募之補充兵六百名均暫時駐滬待有船隻到來起程　閩已迭紀前報聞此種兵士本待福安兵艦來滬運載旋恐民間疑慮遲遲未行現接陸軍部密令飭將該兵隊改裝苦力工人陸續乘輪赴閩於是前日有乘招商局海晏輪船希圖起程者該船買辦大副　密得此項苦工均操北方口音且垂髮辮頗爲疑惑有細加調查果係軍士改易服裝當即拒却俟一律登岸後船始開行事後由泉漳福州厦門等處同鄉開會集議因北兵旣有改換服裝混乘商輪之事此種舉動關係閩省人民安危不得不實力抵拒遂議决函告各商輪公司嗣　如有同鄉赴閩必報由會館預先知照未經知照者一槪不許附乘一面派人隨時查察以杜後患 
[金山獨立未成之餘響]  
　　蘇省軍巡二使查得前在金山附和黨人率衆譁變之水警巡官譚清河張得和劉筱祿章海淸李鴻海等現均畏罪逃逸所有該巡官等之年籍履歷自應調查以便通緝　於日飭由第二廳趙廳長責令該管上官查取履歷淸册送候核辦 
　　又聞前在金山被脅之水警巡官李國楨昨日由郵通函駐滬水陸軍警各機關曁旅滬松屬同鄉略謂　次金山倉卒譁變因先有人在金山縣署索取餉銀當堂散放猶嫌不足勢甚汹汹鄙人慮有波累商民之禍且係桑梓之邦忍默視彼時並有素識之穏健分子數人迫令出而維持是　鄙人允爲擔任保衛地方治安並無隨同勒索商民行爲且在新廟之時因有所部士兵舉動不合立即執法以繩雖經全體代求仍令責逐今有謠言誣爲勒索實於名譽生命均有妨碍爰特請爲派員澈查舉有勒索情事　受國注處治云云 
[另設銷售私土之機關]  
　　公共租界各烟膏土店大半以禁止進口之波斯土紅土混賣漁　業經禁烟督銷局分投查悉禀請公共公廨出單協同捕房分往抄查搜獲私土甚多故該業中人大起恐慌潛至某處另設機關秘密運銷茲又爲禁烟聯合會調查員偵悉訴由會長倩代表律師轉商該　官長援　公共租界辦法由官給諭協同查搜以重烟禁 
[擒獲太湖梟魁]  
　　梟魁楊得勝曾老五子久在江浙交界太湖沿岸各地方販私聚賭迭　兩省宜廳　緝未獲近來　梟魁又糾集鹽梟光蛋裁兵多名駕船數十艘在濱湖各處向紳富强借銀洋已由馮上將軍齊巡按使查悉通飭水陸軍警及軍署巡緝員一體查緝務獲懲辦前日巡緝員蔣某等偵得該梟魁有潛赴浦西消息當即會同水警第二廳第三專者所轄之四五兩　師船至白蓮灣守候乘楊曾渡浦時上前擒獲寄押第三專署一函電禀軍巡兩署請迅核示遵辦 
[查拿江北匪徒]  
　　浦江水巡隊偵探陳榮華偵知有大帮江北匪徒於前數日齊集北市蘇州河地方形跡可疑後悉該匪等已在蘇鄉蕩口等處搶掠得　瓜分四散遂留心偵察前日果有匪黨多人携贓潛匿南碼頭浦中船上　岸上當卽報告潘隊是協警前往獲住韓小蓮子一名並匪船一艘當在船上搜也兇刀兩柄銀飾兩袋約重二三斤一併带至水巡隊詰知同黨蹤跡繼又協同一分駐所警察至南碼頭一千三百八十七號門牌查拿匪黨嚴六詎嚴已　風逸去僅將其婦某氏拘住在氏身畔搜出銀飾四十餘種銅元三百六十枚　將人贓解回一併移送警廳司法科訊究 
[探報黨人發行彩票]  
　　宣武上將軍行署駐滬巡緝員查得本埠新老北門民國路九畝地十六舗等處各小錢莊烟紙店近來秘密發行兩種 
[敬謝陳滋醫生眼科聖手]  
余女七歲時雙目生白障而失明至今已有八年遍請名醫無一奏效後遇鄰居滙源當夏耕良君夫人　目經陳君醫愈乃就診焉陳君設法取去白障果然重明行動自如又長子大腿生疽成營　　膿水三年不收口經陳君亦醫治得全愈八年瞽目三年疽患均蒙君治愈感激無已特登報以頌揚之君庽在壽聖菴前貴州路芝罘路口　上海眼科醫院盆湯弄鼎崙綢莊陸淡成同子女敬啓 
[虞譯戰塲醫務出版]  
　　醫務一　爲美國　軍部軍　　　可得勞氏所著詳兼南北美法普日俄　爭時代之　　爲軍　學家必　之　　由廣君心炎譯述筆法靈數　表　明尤爲譯本中之特色並承克威將軍楊善　海軍少　醫文治　公爲之　　此　觀　　　　不　爲　醫學家之補助也　册售洋一元半　　售處商務印書館并各分啓 
[公記靛行啟事]  
本行棧司姜松福年四十左右南通縣八索鎭人於本月初九日出外未歸恐其在外私取賬目等情特此登報聲明小行交易均以成單聨票爲憑銀洋則以回單收條爲准倘有私情往來與本行不涉恐未週知特登申新兩報告白　 
 
 

Page 11

 
 
彩票一名同義　一名民心票每張十條全張售洋五元每條五角係　聊黨人假名籌餉所製其總發行所設在九畝地及某處昨已報告松滬護軍使淞滬警察廳請飭一體查标矣 
[演講靑年之預備]  
　　五月十三號晚八時朱友漁博士在寰球中國學生會夜校演說題爲（預備）謂人生世界約分三時期五十歲以上爲休養時代二十五至五十歲爲經營時代二十五歲以下爲預備時代欲知經營之效果當視預備之良否爲斷無論何事皆須有預備有預備而後有希望　今日競爭劇烈之世界非預備不足以國存預備之中有三大要旨曰身體曰腦力曰道德余今先論身體人之身體固最寳貴父母予我以强健聰明之身體較之予我以金錢名譽優勝多多矣有强健聰明之身體而後經營世界何事不可達到目的今觀在座諸靑年無殘缺不全之身體得非幸　然在少年時期往往有不惜身體或耽嗜好或甘暴棄不管自戕其身體根本旣損將來如何競取故欲求最良之結果當以强健身體爲首務余今再言腦力人言腦力係天然生成無可更易然欲强固　腦力第一要注意要休息無論何事着力注意久之自成習慣則記憶力亦漸增長勞苦雖是美名然不可過傷腦力第二要觀察因果凡一事發生必須經過此兩途譬如法王拿着崙之一生戰爭當其戰爭發生時必推想其從何而起再推　其結果如何　驗己之腦力腦力爲助我成事之具不可不一研究之也余今再言道德人恒言先輩無愛國無公德無社會思想此言良是蓋先　無機會以究心新學惟有固守舊法故對於社會公德思想薄弱宜其無愛國之心今則繼起靑年皆受有良教育人人腦中有愛國公德社會之觀念將來普徧全國不難收效故預備道德亦爲要著但預備爲不可見之物然將來必有顯露之一日以今日無形之預備而望將來有形之結果 
云云詞畢復由校長徐紉蓀君登壇道謝握手而散 
[對付不顧人道之漆店主]  
　　乍浦路義源漆店主周信山王聖堂於陰曆四月初一日夜將有病夥友吳春水遺棄僻巷旋即路斃　經該業各店夥得悉咸抱不平遍發傅單於十三日邀集同業在城内火神廟隔壁漆業公所開會公議僉以該店主不顧人道非訴諸公律不足以平衆憤議决辦法五條如下一公　汪天源主汪崑生爲公衆代表所有訴訟法上一切行爲均由汪君代表二在場辦事人須破除情面以公正爲主義三　源店主旣經公衆函請託辭不到可知其不願和平解决我等必須訴諸法律以求公正之裁判四興訟必需經費各店夥友悉按月薪多寡酌提二成預備應　或有慷慨捐助者多多益善已經各友允諾五籌欵之初誠恐緩不濟急暫由各店東　墊若干以應急需 
[龜鴇之交涉]  
　　福建路普慶里八十八號門牌妓院鴇婦朱翠弟前日被龜奴王阿根用刀戳傷頭面手腕等處當經妓傭鳴捕將王拘入捕房禀奉捕頭探將朱鴇車送仁濟醫院醫治昨日將王押解公共公廨先據包探禀稱被告由華捕拘至捕房後即由捕頭派往該妓院調查搜獲洋刀一把現已呈案請究繼由見證黄王氏投訴被告内向原告借洋不遂持刀行兇訊之王阿根供稱與朱鴇姘識四年所有積蓄悉被　去今向索取不還適　酒醉以致肇禍求宥　審員王　之君商之英領康君判王還押候原告傷愈再核 
[姘夫肆虐]  
　　寡婦王徐氏夫故後無所倚賴　老白渡篩桶店主嚴長山姘識 
時常被　虐待昨日又因細故被嚴毆傷面部氏即報告第一區警署傅　到署問明屬實飭送地方檢察廳訊究 
[小孩被車撞斃]  
　　前晚九時許有祝姓攜　婦女在租界　坐汽車至九畝地新舞臺觀劇　車司機人楊福寶將車駛至該舞台附近海蜃樓影戲館門前適有甯波婦人張朱氏之十三歲兒子張品芳在彼游玩不及避讓被該汽車揥傷倒地當爲崗警拘獲解送二區一分駐所立送地方廳經檢察　驗得張品芳受傷頗劇立即　送上海醫院醫治楊則判令收押候示不料張到院後經醫生察得傷及内部無可醫治着令張朱氏舁回延至昨　殞命張朱氏　備九舖地甲同投地方廳禀請驗究午後由宗檢察官沈檢驗員前往驗明張品芳腰肋並左右面部等處受傷致命而死塡明屍格判令屏母張朱氏自行棺殮候返　提同在押之楊福寶到案訊辦 
[汽車碾傷女孩]  
　　昨有某西人所駕之四百六十四號汽車駛經西華得路相近元芳路口將甬人項某之五齡女孩根弟碰倒碾傷頭面胸部等處迨由一千一百九十一號華捕聞信到來該西人巳將受傷小孩車送同仁醫院醫治該捕當即歸禀捕頭請示核奪 
[兩人均是服毒]  
　　向任鄭家木橋附近某煤炭店爲跑街之甯波人婁福全去冬十二月間舉婦人沈氏姘識同居北門内九畝地相近貽慶里中相安無事不料本月十二日下午婁忽然斃命沈氏亦出外無蹤該處二房東知事不妙協同十二舗地甲金文至地方廳報請相驗未幾沈氏　到廳具禀聲稱婁福全素有疾病此次實係痰湧氣閉而死但其寗波原籍尙有家屬業已發電前往大約即日可到請免相驗等語林廳長以該氏所禀情有可疑未便允准當於昨日午後委派宗檢察官沈檢驗員前往貽慶里檢驗據死者之表弟周楚卿投案禀稱在某書局爲夥此次婁福全之死與人　尤請求免驗俟其家屬到申棺殮宗君曰今日本檢察官旣到此處不得不爲之一驗况爾與死者並非近親未便求免遂飭將婁屍抬出驗視良久驗明婁福全指甲靑黑口涎血沬實係服毒而死塡明尸格判將婁尸暫交地甲看管候尸屬到來棺殮沈氏带回候訊 
　　又閘北寳山路地方人力車夫海門人張旺坤之妻施氏忽於前日身死張旺坤同父張榮郎正擬備倌收殮由死者之表嫂陳宋氏出而干涉因其身死不明阻止棺殮一面協同地保投報地方廳請爲相驗昨午由林廳長委派賀檢察官沈檢驗員等　場驗得張施氏委係服毒似吞赤燐而死塡明屍格判尸夫等備棺收殮一面飭將張榮郎父子並陳宋氏分别带回候訊 
[監犯患病而死]  
　　匪徒陸安前因在外滋事由警拘送地方廳訊供收押乘間脫逃旋復拘案經審檢廳訊明判决監禁在案茲因在監染病發交新普育堂醫治無效延至昨晨斃命報經地方廳賀檢察官沈檢驗員等到堂驗明因無家屬判由善堂棺殮發封 
[投河遇救]  
　　前日下午有年約三十餘歲之某甲奔至新閘浮橋上跳入河内由停泊該處之救生船救起已僅存一息後經地保送往醫院請爲療治候再查核 
[抛擲飯碗]  
　　朱子餘昨向印三寳索還欠洋一元無着將飯碗擲傷印之頭面由警拘入四區警署訊問一過判解司法科聽候訊辦 
[勸阻益觸其怒]  
　　東楊樹浦鄉民葉福春疑妻侯氏與隣人姚富全有染於前晚向姚尋釁侯氏勸阻葉即出刀將氏之手臂等處戳傷由捕查見將葉拘押昨解公共公廨經中西官訊明以葉不應持刀行兇判押兩禮拜以儆 
[擊傷頭部]  
　　昨有陳阿金在吳淞路與陸金和尋釁將陸頭部擊傷由捕一併拘入捕房捕頭命送同仁醫院醫治陳收押候辦 
[軍官毆打郵差]  
　　高昌廟郵務支局二百九十九號郵差於前日（十四號）午前十時乘坐脚踏車由北送信回局行至兩栅内南池胡同地方撞於某圑機關鎗連某排長之身上軍衣稍有泥污該排長卽將郵差毆打並損壞脚踏車之機關該郵差當於昨日報告郵務總局請爲致函該處軍隊以後勿再毆辱郵差妨碍郵務云 
[高昌廟商家之隠忍]  
　　昨日午刻高昌廟地方有一形似艦兵之人手持交通銀行浙江鈔票一紙向陞號紙烟店兌換銀元該店夥告以此種鈔票已暫停兌現不能收用詎此人突然發怒遽將該店所懸招牌一併卸下該店因畏其强横未敢與之計較　其携取招牌而去 
[剷除蘆草之代價]  
　　製造局西砲台一带浦灘蘆芽叢雜步兵十四圑圑長因其阻碍防務曾經函致李總辦飭由地保分　各　户購買以　剷除在案茲悉此項蘆芽已經李總辦核定每畝給價五元昨已分飭十四十五兩圖地保傅諭各業户知照矣 
[偵探援救三孩]  
　　廣東拐婦蕭王氏拐得四歲江北男孩弟弟又通州拐匪姜錫昌拐得三歲小孩三海均於昨日乘輪擬往汕頭等處販賣當爲救濟會偵探何連寳趙再靑等上輪調查一併拘獲該探等正欲登岸又聞統艙中有小孩哭聲急往察看見有被拐十歲常州小孩林大在彼啼哭惟拐匪已聞風逃逸該探等當將林大弟弟三海等三孩及蕭王氏姜錫昌一併解送地方檢察廳訊辦 
[領回被拐女孩]  
　　長浜路阮阿祥家五歲女孩萬英被江北人王阿四與吳阿狗陸何氏串拐出外賣於閘北住户陳沈氏得洋三十六元阮得悉報捕將王拘解公共公廨訊供押候移提人證再核在案前日由捕房協同閘北警署將吳與何氏及阮女一併提獲昨日傅同買主陳沈氏解至公共公廨由王襄讞會同英卓副領事訊明判王阿四押西牢九月吳與何氏各押三月陳沈氏身價不追當堂開釋女交其父領回完案 
[木作主尋見學徒]  
　　滬北公共租界虹廟弄木作主顧安生因有學徒龔金生蔡小江私逃出外已有二十餘天昨日顧與張根郎二人至南市三泰碼頭王晋卿木作内尋見龔金生一名立卽告知崗警將王及該徒带入一分駐所詰據王稱龔來作借宿餘不知情飭將人證移送警廳司法科訊究 
[攤還欠欵之爭執]  
　　許立忠許尙琰蔣　川同延德爲理律師代表至法公堂控沈泳興皮鞋店主沈瑞山虧欠往來貨欵等項洋二千八百二十五元向索不還求請訊追迨經　堂飭提沈已病故判將該店拍賣作抵後又有滕鴻年丁森睦劉明順各户投案同控被沈虧欠洋銀請求公攤現又由德律師投稱許立忠等具控在先應請堂上將拍賣所得之洋如數給領中西官判候於七天内商定判斷 
[船户甚不可靠]  
　　俞錦德至法公堂控稱商人於上年歲杪將洋一千元交於船户壽華福带往盛澤鎭付於往來之户　被用去洋二百五十六元查悉後向之追問壽卽出立借據到期分文不還上月間又將洋三百元托伊带回盛澤又被如數用去兩共計洋五百五十六元請爲追繳　有吳新傅投稱我亦被壽虧欠借欵洋三百元又代賒米洋九元又有魯永淸稱托壽带洋二百元至盛澤被伊私自用去查壽原籍紹興置有田房產業同求移請該處地方官封產備抵訊之壽供認虧欠私用吳魯二人之洋是實惟俞處祇有一百五十元並無五百餘元之多現在無力措置祇能陸續料理聶讞員判壽押九月如能繳洋准再從輕發落 
[學徒冒取莊欵之薄懲]  
　　九江路裕大洋貨號學徒錢一淸因用該號各義向天津路滋康錢莊冒取鈔票洋三百元逃往蘇州浪用殆盡繼復返滬被該號經理徐蟾桂報捕將錢拘解公共公廨訊押在案昨由捕房將錢解廨復訊屬實中西官以此欵已由保人劉少文賠償姑念年輕判發押改良所習藝九月所有起案之金戒金絲眼鏡等物交劉領去 
[安插在途搶物之泥匠]  
　　泥匠張阿五前在南京路搶取顧王氏金挖耳由捕拘解公共公廨訊實判押西牢半年期滿再核在案昨届期滿由捕房將張解案請示中西官曉送水木公所妥爲安插 
[匪徒自投羅網]  
　　匪徒趙阿意綽號小外國人前因摸竊吳連榮現洋鈔票逃逸由捕房禀請公共公廨出票提究在案詎趙前日又來租界由探查獲昨解公廨經中西官略訊一過判令還押於今日解案核辦 
[摸竊支票現洋]  
　　吳裕堂　日在廣東路摸竊楊鐘輪支票現洋當被察悉鳴捕拘押昨晨解至公共公廨經中西官訊實判吳押西牢四月期滿再核 
[美署參贊來滬]  
　　駐京美使署參贊牛維雷君前日因公乘輪來滬假寓禮查旅館一俟公畢即須回京 
[灰船公所請求保護之批詞]  
　　滬海道公署昨批灰船公所代表孫厚培等禀云據禀已悉已分行廳縣飭警妥爲保護嗣後如再有人擾害仰即隨時報告就近水陸各警區拘究可也毌庸給示此批 
 
[歸併救火會之文告]  
　　上海第二區救火會歸併以來業已成立茲由上海縣知事給示云案據上海救火聯合會會長毛經疇詳稱據第二區救火會函稱敝曾遵照併區辦法將西北城原有之九舗衆安十二舗北鎭八舖安濟衆安西社宏農永安寺五處救火會歸併爲上海第二區救火會於口口路中籌建總滙龍所向外洋訂購救火引擎及馬拖皮带車等一應改良器具仿照第一區救火會辦法雇定專員日夜駐守以期臨機迅速施救得力曾將籌備建築情形函請轉詳前縣長吳備案給示佈告在案現在龍所房屋業經工竣訂購器具亦次第到滬定期開會落成惟自劃　建築以至工竣並添置器具等共計費銀二萬餘金雖承地方諸大善士慷慨捐助其如車薪杯水不敷甚鉅現正分投勸募以期克　全功其平時經常電燈電話馬料煤柴並雇員工食會員服裝以及添換皮带修理一切等費年　需銀四千餘金若無挹注何從支配業經公同議决將所併之八舗九舗十二舗等五處救火會向收之各舗救火月捐於民國五年五月一日起統由第二區救火會名義收取不敷之處再行酌募以補不足而埀久　惟各該社旣經歸併所有各該社舊時名稱自應一律取銷以歸劃一改稱第二區分所以備就近救應以後對内對外一應事宜均以第二區名義行之從前各該社對外契約關係當由第二區救火會繼續承認爲特將歸併情形及統一收捐取銷舊有各社名稱辦法函乞詳請立案給示曉諭俾衆周知等情到　准此查該會歸併以來不辭　瘁募集捐欵經營數月方始落成添購器具亦已次第來滬維持火政實屬不遺餘力所　各節亦經遵章辦理爲特據情詳請電鑒俯念火政關係地方公安甚爲重要迅賜察核准予立案並給示曉諭以維火政而利進行等情到縣除批示外合行出示曉諭仰舗户居民人等一體知照特示 
[誌謝]  
　　昨承惠斯得明斯得香烟公司惠贈土　其香烟數包其味和平其氣馥郁又承雲衢鞋莊送來優待劵四本書此誌謝 
雜評二 
[銀行之信用（納）]  
　　中國滬行不遵停止兌付之令人稱之爲銀行獨立今者寗蘇湖北等處之中行亦相繼宣告獨立矣能獨立而後各方面能維持各方面能維持而後金融恐慌可減輕市面可少受影響商民可少受損失　行獨立之成效已彰彰也 
　　故自中行獨立後　測其營業之前途非特不因此次風潮而稍受挫跌且因是而益增其發達　何以故以政府力迫其爲失信用之事面竟能堅守其信用則此後對人對物之信用必益固而自無搖動之虞矣 
　　吾甚望各省埠之中行皆　起而宣告獨立其關係蓋至鉅也 
來函 
[魯定格律師來函]  
　　大主筆先生電鑒頃　敝辦事員李亮星君聲稱以貴報今日新聞欄内登有廣乾源烟膏店並涉及伊所聞設之乾坤泰以私售紅土攙和料子由洋藥公司聯合曾查悉協同中西探捕在廣乾源並乾坤泰抄出紅土烟膏各等查李亮星君所開之乾坤泰素以誠實自許且亦並無探捕查抄情事所登純屬子虚必係貴館訪　傅聞失實之所致但是此事與李君店業名譽有絶大關係所以除由李君知照貴館聲告外特再函請貴主筆從速更正俾重名譽而昭實在不勝感激之至專此敬請著安魯定格律師五月十五日 
[乾坤泰來函]  
　　敬啓者頃閱貴　本新聞載烟膏店搜查紅土一條内有乾坤泰搜出私土送交捕房化鑒等語深爲該異小號並未經搜檢安有搜出私土送交捕房之理想係貴報訪事人傅聞失實事關名譽亟應更正并請登入來函門以昭愼重無任企盼順頌日社 
[殷佩六啓事]  
　　佩六與何君嘉禄前月在吳江宣布獨立純爲擁護共和起見及與蘇軍衝突後所部即由何君督率退至王江涇僕即於　月二十四日抵滬迄今未出滬地一步近讀本月十四十五兩日某報及各報所載僕率領梟匪五六百人滋擾蘇地　郭巷車坊等處不勝駭異僕縱不肖何至爲盜敢布近况以釋羣疑明眼人自能鑒之 
[劉民畏宣言]  
　　近日殖邊銀行之風潮與鄙人初若風馬牛之不相及故未措意亦未閱看此項新聞乃有余友某君來　謂近有某某報登載殖邉銀行之新聞有牽涉及於鄙人者遂索原報閱之略謂（王文典君曾以一萬元託劄某辦一機關報）云云閱之不禁一笑不知此劉某是否即指鄙人也然不將此事眞相揭門則聞者或生誤會略陳愚悃邦君子幸垂聽焉民畏雖無狀然當辛亥革命時曾力斥和議之非民國二年即知袁氏之必帝而以文字發表於　某報口誅筆伐不遺餘力無如富時不諒和平派所詆爲暴烈分子者也今皆不幸而言中矣癸丑之役雖不才如余而袁政府網羅遍布亦在緝捕之列乃出走南洋　持民黨機關某某等報忽忽三年餘矣今以帝制發生護國軍起民畏昔日之所主張亦多爲國人所贊同乃由南洋返國方期邦人君子舉國一致以撲滅專制之根株建設眞正之共和爲歸宿　民畏亦得長　編氓克享眞共和之幸福乃忽聞和議之聲竊恐蹈辛亥之覆轍也誠心焉痛之適有南洋華僑紛紛以函電請鄙　倡辦一言論機關而　滬之小呂宋華僑蔡某林　亦託王文典君來言謂鄙人如辦報可助以欵項　畏以今日之事端重實力且自顧疏庸恐難勝任尙謙讓未遑是民畏果願辦報與否尙屬一問題但民畏將與諸君一言民畏不辦報則已如　辦决不作一圑體或一私人之機關必當本　初心以求達希望眞正共和之目的主持正論發　眞理是者是之非者非之苟有謀不利於我眞正共和之進行者必以全力與之對壘也至民畏與王君文典之關係亦請約略述之四年前余識王君係由江君亢虎之介紹厥後曾由余介紹王君入國民黨原由如此至若王君個人之事局外人本不欲置喙惟有詆其爲黨袁者則民畏旣與有交際不可無言查四年十一月十八日雲貴尙未首義之時王君曾經登報聲明並未贊成帝制原報尙在可覆按也謹佈區區尚望公鑒 
[王文典來函]  
　　十五號某某等報本埠新聞記載殖邊銀行近事有　文典做橡皮股票虧去銀二十餘萬現下人亦不知下落等語閱之不勝詫　文典因維持行務終日在　辦　自晨至昏　無片刻至於橡皮股分虧去鉅欵究竟有無其事行中有眼可稽衆目昭彰無可欺飾此等　言本可毌庸置辨惟恐謠言所惑阻碍大局除函請該報更正外乞登貴　來函　内以昭核實　王文興啓五月十 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[救急理財策] [  燕子]  
　　方今外債停止戰事叢生羅掘無計司農興仰屋之嗟止兌遙傅總理發驚人之電善後但聞梯響維持只怕台坍紙上談兵聊作芻蕘之獻空中設想莫疑游戲之文謹具條陳以備採納天下幸甚大局幸甚 
　　一捐免廢民藉自前淸禁烟後一般嗜痂者依然吞雲吐霧興致甚高惟政府白眼輕視削爲廢民停止選舉權及被選舉權以致隠居遺老　袴豪商未能逐隊附膻不無怏怏茲擬通融辦理另訂特别章程如因病成癮者報効十萬元捐免誤入烟藉者倍之專心習下雙倍之俾各廢民捐免後得以展其頑固抱負放蕩行爲 
　　一捐免軍籍滇義發生戰雲四起傷亡之數必多逋逃之兵　有一般愛財又愛命之軍官平日施其攘竊手段積有多金一旦變起倉卒逃則恐誅戰則怕死茲擬兩全妙法訂章捐免上級捐十萬金者終身削藉中級減半下級再減半仿此而行不十年可稱全球第一富國　　（未完） 
世界思潮 
[飛行病（譯大陸報）（逢一）（續）] [  鴛雛]  
　　至於忽然猛下在軍旅聞安得無此變故惟膽氣過壯與無戒心之人容易罹此痛苦而傑全斯飛行隊少將因其飛機已中一彈故不得不挺而走險後此以經驗達之筆墨用示同業云余目上而上是時思想神經與身體上各種機關猶之完全損壞當余前此之身體固完美壯健者至是頭腦似爲爆裂血沫冲口而出眼球受酷烈之壓制耳鼓大震似聾矣忽爾知覺全失不知處身何許迨至置之醫院乃覺 
從前軍隊中飛行僅在三千尺至四千尺所以受病者鮮而現在戰事攻擊飛機之炮彈漸臻極度則逼迫飛機至一萬尺高亦已司空見慣因爲逃避攻擊之地乃飛行自一萬二千尺至一萬五千尺矣是種高度釀成身體上至大之擾亂惟眞健者僅免傷害飛行家下駛之時其速度爲一句鐘占一百餘英里自一萬二千至地發生一種結果與壓力過重相等在飛行中最普通傷害耳鼓爲之打入眼睛不能忍耐痛苦與壓力呼吸幾爲之阻而身體有空𨻶之處皆遭痛苦之壓力五官問爲血沫所冲塞此種病狀可以較之游水所得之病同 
　　游水病之甚者可以立死卽勿然終生已成廢病脊柱爲之擊壞四支爲之麻木此種情形與死途較近或積漸而來發爲慢性之疾病四支失其能力若病而較輕則現象可以弗見苟病重者身體爲之胖大因空氣澎漲於身體之組織血質洩之耳目口鼻問尙有血管流出於皮膚 
小說一 
[情俠（續）] [  劍癈]  
　　太守乃懸牌集訊先令女至案前謂汝無尊長婚姻本可自主即不貞庸何傷若驗而非　累人自累反覆開導無非爲公子地女堅請檢驗太守不得巳飭穏婆驗之恐得賄妄報令夫人監視旣而反報驗得沈女確係閨體并未破身太守故揚其聲令堂下聽審者悉聞之並治女族以誣告及坐罪時公子嗣續猶虚力勸納之作妾公子謂乘其危面娶之人其謂我何不之允梧桐葉落金粟香飄公子病　冷而不汗甚時如入寒冰地獄苦楚不可名狀醫者謂亢陽生陰須婦女赤體抱持之則陰陽和而病可已太守召土娼入署以伴公子而越俗悉私娼畏官府若虎狼聞召悉遁去女聞而詣府自陳願伴公子太守恐違公子意郤之而女請益堅不俟太守之許可即褫衣登牀公子正昏迷不之知而病竟漸瘥女每詷公子曰此身不願作富人妻祇望作才子妾公子豈有意乎公子謂靑田聞笛柳陰艤舟此時猶有所希冀迨沽橋夜話全存悲憫之心高潔情愫悉返太空若據爲巳有則從前之貞潔操行盡付諸鏡花水月我必爲爾代謀决不使流離失所也適社友玉溪後人戀膠未續公子任蹇脩具粧　遣嫁焉期年而公子瑤台亦傾索居岑寂益復無聊乃以縣令出山心愛西湖亦指浙省奉委讞局而折武康之獄 
小說二 
[俠情小說紅蘩蕗别傅] [  天虚我生]  
　　第三十七章（續） 
　　亦能容我入室否亞猛木然不知所答但少偏其身以讓舒勿林入此室即兩禮拜前舒勿林誘獲紅蘩蕗處也舒勿林坐定即以信授亞猛曰此信即汝領袖所手書汝可剖視亞猛剖之向燈細審彼亦欲於信中藉得一二隠語顧乃一無所見乃不禁大疑念紅蘩蕗如何人豈肯竟寳嘉蓓而此書竟又一無破綻可得則又何故思至此忽然念及前次馬克格尼爾授己之書其中有言謂此後再有信來無論内容如何即當照書而行并以其信付安特魯或馬克格尼爾由此言之則其中必有奇謀特此信中不便明言耳舒勿林見亞猛沉思弗語則曰小友汝能否以此書反我蓋我行將此書貯之國史館令後世之人知大俠紅蘩蕗白拉根内男爵竟亦有時爲舒勿林國民所屈服則亦一紀念也亞猛不語徐徐移其紙近燭紙質本薄着火乃立燃此着實出舒勿林之不意則失驚曰亞猛汝奈何焚此亞猛徐曰吾友勿怒此事實出無心舒勿林曰汝雖忠於紅蘩蕗然亦無益蓋紅蘩蕗願獻嘉蓓此辱實已永遠爲後世污點縱焚此信亦豈能掩亞猛不答 
 
 
 

Page 15

 
 
   
 
 

Page 16

 
 
   
 
