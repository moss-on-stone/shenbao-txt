# 1883 - 375 - 4903850

 

Page 1

 
 
[點石齋聞印新書] [  點石齋主人啓]  
　　本齋開印新書列下直行中版康熙字典不日出書經籍纂詁年底告　發賣五經體註十二月初印成皇清經解明春出賣　　通考明年印出以上數種兹皆開印尚有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齊於隣近處新近購得曠地將卽另建印書館並信至外洋速購機器多副一俟屋宇造成機器運到立卽開工有願附股者務祈速來預定此布 
[論官員私財書鄧給諫疏後]  
　　明季餉需奇絀流賊蠭起之際朝廷命臣工助餉一時都下鮮有以富自居者竭情報効銀數皆不過數百數十兩至慨然以千金獻者僅止一二人而當時傳播以爲乃心公室能分君國之憂其所見逈出庸碌者流之上不意李賊陷京師大肆搜括囚數敲比無一能免諸臣始將家財盡數獻納以買其命鉅萬之金終非巳有向使朝廷勸捐不吝樂輸俾勦宼之師有餉可撥則兵事未必如此决裂而國家之存亡亦未可預知諸臣履厚席豐安然饗其富貴何至受流賊之迫辱貽後世以穢名乎哉我朝立法悉凖明制而内外統屬之體滿漢牽制之形凡所以防微杜漸期諸有利而無弊者則視前明之法更爲周詳妥慎故二百餘年雖不免積弊日滋而爲臣下者猶知束修自好不敢封殖私財具見上下相維法制美備世宗憲皇帝又從而振作之凡属貪官汚吏雖位至極品一經發覺立予重懲黷貨之風自此永戢然嚴以御之尤必優以贍之若一味嚴懲則人人自危例定之俸至多不過百餘金京官加以祿米亦如銀數奔走小臣起居儉約自奉菲薄然一命之貴有異齊民眷屬雖不多而朝饔夕飱不能自食其力也衣履雖不華而冬裘夏葛不能不章其身也親故世誼同寅幕友束修酬應在在需錢苟藉微俸焉能自給其補得一缺者或有自然之利卽不貪非分之財而事故開缺需次候補之員其情形更可憫矣至於大員其養尊處優關繫體統苟稍儉嗇卽已貶損而謂區區例定之俸可以瞻其身家資其酬應哉乾隆承雍正清查之餘羣下畏威政治畫一聖明在上體恤有加因於俸銀之外添設外官養廉顧名思義豈徒爲是靡費者蓋以外官起居不如京員之可以自約而欲社其貪黷之謀也自是以後外省臣工無不藉養廉以正給而國家紏察貪婪定爲律令大臣之權勢顯赫者或開賄賂之門羣下之親治民事者或多贓私之欵賢否邪正不能一致朝綱肅然無不巖譴近世寛大相仍官邪日甚全盛之軌幾不可追然律例森巖究竟畏法之心與貪利之念相間而生于官刑者固多守官箴者亦自不少乃如昨日報錄鄧承修所叅廣東巳故大員及前數年曾任監督學政首府首縣各員皆自服官廣東始有家財請旨查辦一案不禁慨然於今日貪婪之風之甚而居官可以致富也夫廣東著名富庶此數人者皆居要地而又值時勢之適然故能立致富厚然粤中素號多財商民之資産百十萬輙千百户筮仕者爭豔羡之以鄧君所知者臚列數人安知前乎此數人者不如是之貪又安知後乎此數人者亦不如是之富且粤東一省固爲諸省之冠竊意他省不如粤東而身居重地仕至監司上而封圻下而州縣其有著名美缺坐收自然之利而又不檢細行廣納苞苴則卽不如之數人之甚而亦自有十百千萬之財特素不著名或又以清貧之氣掩葢豪華爲紏彈者所不知耳嘗謂道咸以來國窮民来而官獨富或疑此論之刻今見鄧君所奏乃知曾仕美缺者果有家財也方今海宇又安内外甯謐民間休息共樂承平雖各省間有偏災法越幾成戰局而大勢固未嘗震動藏富於官無異藏富於民猶是國中之財緩急自足相濟何必遽效明季勸捐之事而爲之一一指摘者顧如鄧君所奏如此而現在各省所辦又如彼則不禁竊竊然以爲憂矣試觀各督撫所疏陳官員助賑之案或則現任之官遵其父母遺言以銀若干充賑或則在籍紳士亦奉祖若父之訓籌捐若干兩不稱巳意不敢邀獎叙也稱其先人善則歸親也恩諭褒嘉或則錫以先代封典抑准其給予樂善好施字樣建坊旌表非不激公好義乃其銀終一千二千兩甚有限也夫使其罄私財以助則災區雖廣以此等人集資養之自可立活何必煩東南義士口敝舌焦拔來報往以搜括此數萬數千之銀哉獨奈何其僅出微資以邀譽而不肯輸巨欵以行仁也吾故以爲充此輩之量其與明季勸捐亦無以異也世風若此安得不抱杞憂哉抑有證焉咸豐間剿匪籌餉曾有富商出其家財巨萬以濟軍食而當時顯顯赫赫曾任大員之人並不聞有此然則其居心與明季魏藻德一輩人殊無甚區别矣噫豈國家之福哉 
[上諭恭錄]  
　　十一月十二日奉上諭本年各直省辦理秋審人犯經刑部由緩决攺情實者湖南省多至五起該撫並臬司於秋讞重犯未能詳審核議着交部查明分别議處嗣後各將軍府尹督撫等務當督同所属遵照定例酌核案情悉心究擬固不可失之刻核亦不可惑於救生不救死之說故從輕减總期執法持平無枉無縱用副明慎用刑至意將此通諭知之欽此同日奉上諭游百川奏山東河工亟宜妥籌長策及請攺築縷隄各摺片着户部工部堂官速議具奏欽此同日奉上諭吏部奏遵旨察看司員據實覆陳一摺據稱吏部郎中王琛被叅性好摴蒱一節徧加訪察不爲無因該員近來頗知收歛未聞有别項劣跡等語王琛着將記名御史撤銷欽此○十三日奉旨吏科給事中員缺著萬培因補授欽此○十四日奉上諭御史屠仁守奏内外城啓門太早請申嚴門禁一摺朝廷日理萬幾披覽章奏召見臣工不遑暇逸各衙門先時呈遞摺件由來巳久若啓門過遲必致延悮惟申嚴門禁極關緊要迭經諭令該管大臣嚴密稽察著步軍統領衙門前綘統領護軍統領申明禁令於内外城啓門時督飭官弁認眞查察毋得視爲具文欽此同日奉上諭御史屠仁守奏近來外省游勇革弁多有潛至京師假冒官職無所不爲又有兇惡痞棍遇事生風動輙羣毆請飭拿辦等語輦轂重地豈容匪徒肆擾著步軍統領衙門順天府五城御史嚴飭所屬如遇有外來形跡可疑之人嚴切根究卽行驅逐回籍其無賴棍徒藉端生事者卽著嚴拿懲辦以靖閭閻欽此○念五日奉上諭書申着調補户部右侍郎兼管錢法堂事務禮部右侍郎着熙敬補授欽此同日奉上諭畢道遠周家楣奏遵查阜康銀號文煜存欵一摺據稱查核該號票根簿内有撥號開列銀四十六萬兩第號上注明文宅字樣除前江西布政使文煇 
 
 

Page 2

 
 
呈請究追阜康銀欵十萬兩稱由文煜代爲經手外其餘三十六萬兩簿中祗注文宅字樣等語着文煜明白囘奏欽此 
[桑台續聞]  
　　法兵攻桑台信息節經登報此事傳言不一莫衷一是昨又得西友傳言云法兵之攻桑台全賴十餘隻小輪船之力蓋陸路地險守固仰攻不易法軍先以步兵阻住黑旗不使得出一面用小輪船十數隻每船載砲一尊水手等绵在船内開砲遥擊一面分兵繞至桑台背後一齊夾攻黑旗不支遂紛紛奔潰是役也法兵之死者計有四百餘人所帶之阿非利加兵雖覺强悍而陸路進攻亦復無能爲力但於黑旗潰走時追奔逐北而巳現在法人巳往攻北寍但候北寗消息設北密再一攻破則越事爲巳定矣據此則昨所載法軍中計全軍覆没之信果非真確不禁爲越南擲筆三歎然此說究亦得諸傳聞確否仍未可定本館祗知有聞必錄以符新聞體例焉耳 
[募兵駐閩]  
　　福州於月之初十十九兩日有官輪船及商輪船由汕頭載到潮軍千餘名人皆雄壯隨帶鎗砲亦皆新樣利器現聞在馬尾租住棧房紀律亦甚嚴肅蓋將駐防長門地方也祗因官輪船不敷轉運特雇商輪船裝載赴閩云 
[匪犯就獲]  
　　齋匪王覺一曁其子王繼泰在逃左侯相飭令各營鎭兵弁嚴加跴緝務在必得兹聞由淮揚鎭標中營守備郎桂林帶領兵丁喬裝遠出在江隂船帮内搜獲王繼泰朱某等於十四日押解到浦當經漕道鎮各憲迭次審訊據供吃齋雖巳數世而傳教謀反實無其事現將該犯寄清河縣獄中聞須解金陵候左侯相委員覆訊也 
[密查軍械]  
　　念二日江裕輪船由滬到漢口關道惲觀祭先接有左侯相密札謂該輪船裝有私辦之軍械鎗砲數百件着卽搜查是以關憲卽照會稅務司於是日船到後飭總關簽子手從事且飭該船貨物盡數提棧無論銀箱鄭重之物概不准提去除當將隨客行李察看外次日逐件挨查果於蘇木包内搜出舊洋鎗數十桿似不可用者現聞關憲巳詳知左侯相請轉飭上海道根究緣由云 
[小竊甚多]  
　　蘇城鐵瓶巷汪公館屢次失竊本月初賊由大門而入竊出桫板十餘塊大花盆連架數具業將地保送總巡比緝贓尚未獲兹於十六日夜又有小賊撬後門而進竟至上房竊去衣服等件仍將地保送究巖行道緝未知得獲贓物否也又干將坊巷某武弁家十六日抵暮忽矢去大門一扇當卽喚地保查緝詎賊肩門至樂橋頭爲巷門栅夫所見知爲竊物隨卽盤詰賊語塞栅夫卽喝令將門放下賊哀求言吾尚欠某飯店錢十四文今夜不還以後無處賒吃矣栅夫卽與以十四文而去俄地保見栅夫談及竊門事卽將原贓送至武弁家詎此門甫獲忽對面某公館主人送客出門驚呼失去竹絲大門一扇係用鐵鍊鎖住者卽問地保保言願赶緊追緝詎公舘之僕不由分說竟將地保用繩穿其髮辫縛於門側罰使守門該保凍飢一夜明日跪求願爲賠補始行釋放焉冬令初交而小竊如是之多居家者其慎諸 
[重利輕生]  
　　某道員寄籍蘇垣建造第宅巳數年矣其僕甲乙二人兹以爭奪進款甲爲乙所攘甲不甘心十七日潛吞生鴉片烟死於宅後門口十八日經吳邑尊陳明府帶仵相騐詢知情節卽將乙管押云 
[路不拾遺]  
　　寗城湖西某甲販賣蔬菜以餬口日前清晨出門見路遺手巾包一个包内有洋銀十元又有洋票一紙計數二十元知係他人遺失乃守候路旁久待不去嗣有一人怱怱尋至詢係袖内遺落洋數與洋票記號符合當卽交還是人卽謝以洋銀一元某中固辭不受而去噫如某甲者窮爲販夫尚不貪此遺金是可風巳 
[移禍江東]  
　　前日寗波念條橋地方有一鄉老見一婦女在銀樓兌換銀貨不問情由遽扭而痛毆迨拖出街心始知誤認意將釋放恐反不便乃設計移禍於他人囑旁觀挑夫某甲曰汝能爲我將此婦代管謝錢一千文我去投鳴地保送官究治中信以爲眞許之此老遂金蟬脫壹而去少頃有地棍白眼阿福見婦被甲所扭遂掌其煩甲欲尋覓老者則巳杳如黄鶴阿福乃釋婦而扭甲至茶坊痛毆不巳又索其賠償銀貨甲無以自明延至傍晚潜服洋烟自盡以後不知作何料理也 
[螃蟹入斷]  
　　有某甲者徽産也身軀厖大人遂以螃蟹呼之昔陷賊中賊以其肥也將縶其手足宰而烹甲之巳爲張倉之伏鑕矣聞磨刀霍霍之聲涕涙如雨適有爲滕公之惜其肥白如瓠者再三緩頰始得免且隂縱使逸歸甲家固小康弟兄多業典亂後質子肆林立通衢甲遂棄團臍而來金陵在某典内管首飾重任也典規凡首飾另置一房房内四面列大厨厨各爲小格庋首飾其中按前後次第編以甲乙號號有簿出入必記每夕點簿遍查一周如點鬼錄司是事者坐臥起居足跡不離此閾卽須臾他顧亦必嚴其鑰佩其匙亦可謂鄭重之至矣一日甲有同鄉人至卽昔在賊中時救甲者也此人亦係典業中巨手惟性近貪墨歲易其主久之人無敢推轂者旣至與甲寒暄甚暱口中自說此不容他人鼾睡之處然兩脚巳跨進門就甲床上坐又將所著之縀面皮馬褂脫置床卜正談論間有一友持票向廚中對取物事厨門大開又有一人持數事在桌上用紙撚纒扎甲遂就簿專顧挂號令同鄉友自取紙煤點火抽烟友見房内七手八脚勢殊擾擾自稱不便以屠沽着此間碍人推挽一面披馬褂于肩抖擻再四擠人叢後唱諾而出撞厨有聲甲搦管在手笑語遥送回頭又與後輩夥友述其生平甚悉少頃堂上巳開飯各人收拾而散晚間遵故事按圖索驥忽失夫體字一千數百號金飾七事彼此相顧失色推原其故不得不疑及甲之同鄉卽甲亦不免致疑怱怱持燈尋至南寺樓某棧内諷同鄉人以隱語同鄉力爲剖辨無怍色甲見其終不引咎急以長纓請同畢命于東籬之下以明心迹相持半夜樓中人迭爲勸慰終不可解一時街巷中見甲冒雨蹀𨇾倉促與人言輙口沬四噴咸擬之曰螃蟹入簖以爲笑柄云 
[女孩待領]  
　　小東門外法捕房昨遣出店抱一三四歲之女孩到公堂聲稱此孩於三日前在捕房門首啼哭似係走失者問其名姓住址茫然不恐爲匪徒抱去留養捕房巳有三日爲此送請安置王司馬著暫送普育堂收管待失主覔保到案給領 
[凶毆解案]  
　　昨報列流氓兇鬥一節捕房巳將逞凶人解案據十四號西捕稱十點鐘上晚差之際見小街上人多不能行走略一推開卽被扭住抓傷頸項拉破號衣王司馬詰之解案人據稱田正和南匯縣人到申賣布五疋王司馬詰其布係自家紡織抑係販來賣在何處得價若干如何與西捕打架答稱布係販來賣與大東門内某宅得洋三元找還錢一百數十文旋在小東門外復興樓茶肆被拆梢黨將洋拆去以致不能回鄉伊等與捕打架時我在酒店聞聲出看被巡捕悮認將我毆打拘押實則與我無干王司馬謂旣被拆梢黨將洋拆去汝又不報捕房不喊寃反去從容吃酒有是理乎究竟同吃酒者幾人田正和堅稱祗我一人王司馬着法句探帶往買布人家詢明確否再行核辦及帶出後田正和向法包探云並無賣布之事包探因卽轉禀王司馬着由捕房再爲研訊 
[田單轇轕]  
　　朱維新同弟朱維賢遞呈法公堂稱住居二十七保三圖陸家觀音堂維新爲木行生意維賢前做土行生意現在家種田有坐落二十五保四圖祖墳基地二畝方單一帋曾託吳子蓮抵押錢文係光緒二年之事吳非但不借錢文竟將方單扣住人亦避面現得遇見扭送捕房王司馬詰其方單是何户名答稱此係先人買瞿姓之地不知瞿是何名王司馬詰之吳子蓮據供湖州人本做雜貨生意光緒二年分曾做土行生意其時朱維賢借我洋七元後將方單一帋託我質錢我初時應允後託二馬路之馬姓友人觀看伊云買時祗值錢十六千文如何 
 
 

Page 3

 
 
可抵故將方單還伊後聞伊自將方單携往南巿質押我於三年分回鄉七年分復到滬司馬詰其回鄉之時朱維賢旣欠爾洋保不向索答稱其時伊拉東洋車索亦無益且不知其住處據朱維新稱與吳是不相識方單係我弟交伊者朱維賢稱吳子蓮常到我家極爲契洽在土行時雖向移挪不過早借晚還從無積欠伊將方單取去後一向避面現不知如何將方單繳在堂中充善舉該地保現在外面司馬卽著傳進據盛炳華稱充當二十五保四圖地保有承善堂董事王承緒老爺喚小的前去說造殯房欲竪界石方單巳呈縣署并將縣大老爺告示及諭帖給小的看過小的曾與王承緒說過該地乃朱姓墳墓有七房承值卽使子孫賣出亦該通知朱姓族人豈能草草建屋王司馬詰其可知該地方單如何到王承緒手内該堂所爲何善該地保答稱據聞該地方單在王承緒老爺之鄉親朱福仙翰林老爺繳於堂中朱老爺用名片送縣存案聞閱尚有契張亦在縣署王司馬詰其可知何人賣出答稱不知王司馬謂此事實堪註異方單等旣在縣中着該地保投縣具禀原被三人一體送縣辦理 
[英界公堂瑣安]  
　　平總巡稱天仙戲園伶人周鳳林姜善珍周釗泉孫瑞堂等均立有合同期限先支工銀今未滿期竟自辭歇而往新開之老丹桂戱園演戱情殊不合且天仙戲園係高易洋行亦有交涉者囑請傳提該伶人等訊究黄太守卽飭差協捕於前夜往傳周鳳材姜善珍周釗泉等三人昨晨投案孫瑞堂未到高易洋行之西人投案申訴前因趙錦華投案稱是天仙經手人該伶等均有合同呈閱并訴前因周屬林姜善珍周釗泉同供前在天仙唱戱欲加包銀不依爲此辭歇去留原由自便並無不合黄太守飭該伶人等暫口停演料理且高易係英商如料理難明俟會同英領事訊斷合同存堂○陳王氏稱紹興人在洋婦處傭工因親戚陳阿福時來借擾昨又因借錢口角洋東聞之將伊交捕送案黄太守飭該氏資遣陳阿福回籍完結○包探陳阿九稱前獲竊犯李阿三搜出時辰表一只解奉飭查失主在案今查得失主係輪船買辦同時尚失錫洋七元故又將李解案李阿三供認行竊銀洋巳經用罄黄太守判管押一月贓交捕房給還失主 
[紅光避德星]  
　　細察紅光將及兩月其形勢之迅猛浩大直令天爲變色日月無光幾能衝到周天四無阻礙岌岌乎令人避地無從矣然天心仁愛先呈其象以示下民豈無默挽天心之術終哊桃源避秦之方故於前篇之議論不題休徵佳朕四字者良有以也譬如欲戰者衆而局外人俱欲言和則愈以壯强直勇敢之瞻恐非解紛之善策也要必寒强直勇敢之心存輔車相依之勢則天心或悔禍而人事轉可補苴矣乃今日之紅光竟有固結不解之勢人幾疑其無遠弗届而僕則謂其尚有所避也所避者何曰避德星也德星者何鎮星是也鎮星居於何地曰居於昴畢之間也昴畢非古之燕趙乃今之西方也所謂今之西方者乃無定之西方非有定之西方也何言乎避鎮星鎮星好靜而不好動并好行隂德之星也何以實見其避者十月初旬鎭星昏尚未見於東方故初昏之紅光雖大盛而不能衝到鎮星也及至十一月初旬平旦之時紅光衝到滿天宜若衝及鎮星者不知平日之時鎭星巳入地平紅光雖最盛亦仍舊不能衝到鎮星也如此看來紅光每每與鎮星相避亦可以知天道之微而顯巧而密矣蓋鎮星者譬如長厚誠信之人好行隂德之事並無陽德之名較諸行事素尚秘密慝怨而友其人一旦稍有得手則思盡下逐客之令者相去羹啻霄壤哉凡若此者皆爲鎮星之所唾棄也人豈可以不學鎮星乎哉苟其不學鎮星必轉爲紅光之所逐也故曰紅光避德星也[  尚湖漁隱子稿]  
[鎮江電局十一月中旬代收沙洲賑清單]  
　　道憲黄發運憲委解庫平銀五千兩周來鎮一百五十九號册汾蔭書屋二十元又一百六十三號册綠野堂十元祁平安四元延壽堂四員善餘堂二元又約禮堂顔三十元清電局來清二十號筆鑒軒二千文陳世棟　　　李孟材九七錢十千章復秋來三百五十四號册萬和洋行八元善記五元黄恆記求消灾三元通州李棉衣褲本布六百廿件土洋布三百八十件如皋縣揚棉衣三白件溧陽縣朱棉衣四百套清江電局來新興塲楊汝舟募上岡各户直振移棉衣二百四十件○中旬共收庫平關紋銀五千兩申二七　五千零十一兩八錢五分洋八十六員六六九令二七寳五十七兩五錢三分四厘錢十一千七百文六零九合二七寳七兩零七分八厘五毫○大共中旬扯收二七寳五千零七十六兩四錢六分二厘五毫 
[鎮江電局代收十一月中旬順直山東賑捕清單]  
　　漕憲發錢一千串合洋八百九十六元八角六分此項細户巳專登報和州分銷局來十五齡童子十元存性堂章五元又直賑五元黄　記求消灾三圓無名氏八件表一個　洋六　逸廬吳石仙畵屏四幅售一元六角海陵反哺子五十元曲阿無名氏洋一元錢一千文清電局來清十四十五號餘堂萬二元十六號徐州無名氏求　疾愈二元十七號一善堂求病愈四元十八號京江在兹堂十九號板浦程德夫二户各一千文二十號不用專一員廿二號慎餘書屋七點二六寳五十兩廿三號守拙齋七點二六寳三十兩廿四號癸未人二元廿五號京口在兹堂直賑九九四錢一千文廿七號上岡鎮各户直振四十千文廿八號陳鏡衫十千文廿九號妙吉洋堂二千文三十號浙紹保寗堂爲先君資冥福直賑三十元以上清局來銀八十兩毛五錢六分洋九十二元六角内撥洲振二千文合洋一元八角五分二厘淨洋九十元零七角四分八厘鎮江府學陸直振十圓潼陽無名氏直賑八員巿隱愚人助順賑點耶表一個翠搬指一個墨鏡一副翠烟壺一個牙骨油摺扇一把紮沙茶壺一把共售洋八圓二角六分無名氏九八錢六百三十文○中旬共收七點二六銀八十兩合二七寳七十九兩四錢四分洋一千零九十五圓四角六分八厘六六九合二七寳七百三十二兩八錢七分八厘錢一千六百三十文六零五合二七寳九錢八分六厘一毫○大共中旬扯收二七寳八百十三兩三錢零四厘一毫 
[接錄蘇州天庫前電局内順直山東沙洲賑捐公所經收十一月十一日清單]  
　　揚州黄家園賑所王步洲先生來揚字六十七號劉健翁手李萬盛諸兆昌二户各一千文濟仁堂胡一圓袁裕乾章九吉二户各二千文揚字六十八號漢鎮槐蓀書屋募守庸氏二十圓義合興無名氏各二圓信義生二圓七角裕通祥雲茂興二户各三圓六角求免路灾求免口角同心居士三户名四圓求速登報主人四圓一角求補過人竹林居士十圓○金匱學署可園公寓殷君還甫楊君叔賡來沈蓮乙手丁兆麟四圓王仲悔手無名氏二十圓○京都吳芷林農部來京平銀八兩八錢合補水銀八兩四錢五分連十月十八日京平三十兩合補水銀二十八兩八錢合共補水銀三十七兩二錢五分計募鎮字三百九十號黄紹箕十兩馬吉樟十兩千頃堂四兩博知堂二兩忍訥堂二兩張翰卿二兩李亷甫四兩鎮字三百九十一號陳少秋二兩鎮字三百九十二號孝友堂張京蚨四十吊合京足銀二兩八錢○金陵朱劉氏十圓○常熟凝善堂來蘇字三百四十三號綵怡室募康娱室一元無名氏一元茂萱堂一元無名氏一元綵怡室四百文寳善居二百文○朱小峰來無名氏洋三十圓包李氏二圓愛古堂陳指捐直東賑二圓姚衡之募蘇字一千零六十五册匡救人一圓愧列名一圓無力人求母臂痛速愈四百文追非子三百文不留名二百文遺餘堂一百文實收洋三圓錢二十文[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十一月十二日清單]  
　　揚州禾嘉巷項耕娱項詩侣先生來無名氏移書院膏火鳳平銀八兩四錢○金匱學署可園公寓殷君還甫楊君叔　來殷承堯手可字册種善會無名氏寳康紗庄無名氏柯瑞堂無名氏六户各一員殷義祭四員李荻修手錫字册高叔平棉衣願十員○崑山正心崇善局盛巽卿先生來蘇字二百八十四册石來主人洋二十員周存仁氏靑雲主人各五員求壽萱干壽萱盛德堂許懋亭周子椿允升堂許拙生七户各一員以上十户共三十七員正○九江新關何梅閣先生來蘇字九百八十號留香書屋廖精業山房吳二户各四員樹德堂馮誦芬堂簷慶安堂鍾耕心堂范受祉堂高德滋堂諸景中堂顧鬱林堂李八户各二員敦和堂張敬善堂劉六順堂石敬慎堂歐四户各一員以上十四户共來爛板洋二十八員計重十八兩五錢二分烊見補水銀十一兩零四分○武林無名氏奉慈命還願洋二十員○李芍孫來朱小蓉二尹募三户八員詒榖堂指捐直賑洋二十元[  原辦桃塢協賑同人謹啓]  
[接錄蘇州天庫前電局内順直山東沙洲賑捐公所經收十一月十三日清單]  
　　瑞號洋貨號來衣字第二號計榮昌一員又來益大洋貨號一員利豐緞莊一員錢六百文寳籀山房主人二員棲霞仙舘居士一員黎里毛秋涵先生移掩埋費指直賑洋三十員又抽租米花息指直賑洋五十員履康來杭裕源莊十圓問潮舘由衛瑞書來十圓延桂廬由衛瑞書來一圓[  原辦桃塢協賑同人謹啓]  
[浙省撫轅抄]  
　　十一月二十日直隷候補同知李鳴梧天津來省禀見前署孝豐縣胡培元交缷回禀到開化巡檢仰朝瑜禀見叩辭赴任○二十一日同知王啓甲銷解京餉差並領兵部火牌回省禀到署富陽縣華松年禀知藩飭委署叩謝羅嘉稱交缷靑陽匯厘局回省禀到凖補仁和主簿吳崧生平陽典史陳祥雲俱禀謝飭知赴任叩謝新選西興驛丞吳禀謝飭知赴任叩辭○二十二日陳懋采由京騐放來省禀到胡湘春禀知厘捐局委義橋厘局差署富陽縣華禀見叩辭赴任題補餘杭縣路保和禀知防軍局委江蘇查硝磺差叩辭東陽縣路履祥差人晋省禀知初三日交卸寗海縣事在台候算交代○二十三日杭通判黄餘杭等縣查屯田回省禀知奉委會同王備查杭嚴 
 
 

Page 4

 
 
衛屯田荒産差補用同知莊人寳平海監漕差包鳳章銷假辭赴江蘇查硝磺差安溪務大使安炳文謝飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月一日京報全錄]  
宫門抄○發抄旨四道○尚書瑞等奏遵旨議處摺○尚書廣奏請開去要差摺○大臣謙奏請停閱秋操片○蘇織造文奏解交傳辦各物摺○大臣毓等奏請查勘修理各工學子○又奏爲請飭查勘片○十一月十一日理潘院鑾儀衛光祿寺八旗兩翼值日無引見○惇王等謝賞綢縀恩杭州協領德楞額謝恩○芸公請假五日○兆玨請假十日○温紹棠請　一月○内閣呈進勾到本○召見軍機德楞額○發抄彭祖賢奏審明咸寗縣民魏萬里京空不實案定擬　旨别部議奏欽此○丁　楨奏解參價銀兩奉旨該衙門知道欽此○又候補入員壅滯擬叅革一項仍歸外補奉旨吏部議奏欽此○又請　　　　報之廕生江應葵等革審奉旨着照所請該部知道欽此○○兵部尚書臣宗室瑞聯等謹奏爲遵旨議處事内閣抄出光緒九年九月十六日奉上諭前據雲南糧儲道前詹事府右贊善劉海鰲奏叅前吉林將車銘安貪濫恣横聲名惡劣及啓秀查辦代爲彌縫各節當諭令崇綺確查具奏兹據奏稱遵旨查明據實覆陳並民人郭繼光控告王紹元一案請交吉林將軍核辦各摺片此案巳革知府劉光煜前在吉林奉派查　燒鍋酒稅及錢當等行厘捐輒收受商人饋送謝儀錢文合銀七千兩之多情節較重着照所擬杖一百流三千里照例依限追繳完贓後發在軍台効力贖罪通判劉維禎州同朱文卿府經歴王謙各因事故收受饋送謝儀着一併革職知縣李宴卿於劉光煜等辦理稅厘輒代各商請託迭次承辦謝儀實屬有玷官箴着卽行革職縣丞趙維藩卽趙健邦因事請託收受謝儀着卽行革職並著直隷總督飭屬嚴拿解　吉林將軍訊辦銘安於劉光煜等實犯贓私失於覺察看交部議處啓秀被叅各情旣據崇綺查明均無其事卽着毋庸置議餘着照所議辦理該部知道欽此欽遵到部除文職各員應由吏部核議候補遊擊周江勳離省歸部候選之處臣部另行辦理外查定例屬員貪婪如實係失察者同城之統轄官罰俸一年公罪又例載提督總兵濫將匪人徇情洊舉者降二級調用私罪各等語此案將軍銘安於劉光煜等實犯贓私失於覺察欽奉諭旨交部議處查失察属員貪婪例止罰俸一年惟原奏内稱劉光焜劉維楨朱文卿等三員或係銘安專摺奏調或係指名保留查與僅失察属員貪婪情節不同自應比例定議應請將前任吉林將軍鉤安比照提督總兵濫將匪人徇情洊舉降二級調用私罪例議以降二級調用係屬私罪毋庸查級紀議抵所有遵旨議處緣由自否有當伏乞聖鑒訓示遵行謹奏請旨奉旨巳錄○○奴才廣壽跪奏爲懇恩開去要差恭摺仰祈聖鑒事竊奴才自同治初元入直内廷二十餘年未離禁闥仰承皇太后皇上生成之德黽勉從事幸少愆尤惟奴才　有痼疾時發時愈近來氣體漸衰舊患因而頻作屢次請假調理均蒙恩寛丁假期優容逾格奴才自顧何人受斯渥眷所以不卽引退者一則念奴才過邀知遇久巳恩重命輕况值時事多艱何故以養疴自逸一則念奴才責任旣重凡宫府之事總思竭力規畫兾少有益於國家中夜徬徨莫能自釋此則奴才不敢引退之下清也然奴才自揣部旗各事尚能勉力支持推内務府一差尤爲煩要必須逐日入直事事躬親方不至稍　遺誤若以病軀從事實覺力與心違萬難勝任籌思王再惟有據實上陳籲懇天恩俯准開去總管内務府大臣差使俾奴才得以量力自効則感戴鴻慈實無涯涘所有奴才因病請開要差緣由謹　摺具奏伏乞皇太后皇上聖鑒不勝悚惶待命之至謹奏奉旨巳録○○謙德片再查奴才所屬永平府等四處營伍按年由奴才將本城官兵馬步槍箭技藝閱畢卽於秋間親往各屬巡閱一次回任後將校閱五處營伍情形恭摺奏聞歴輕辦理在案兹屇秋季應行巡閱所屬之期奴才自應前往惟因永平府喜峯口二處猝　水患正在籌辦賑撫一切事宜未克分身原擬辦理就緒再行前往　閱現在仰蒙天恩撥欵賑撫該兵等衣食藉可有資而災患之餘元氣仍恐遽難復舊若照例前往巡閱以災餘之卒馳騁荒邊廣漠之間諸多苦累且時届嚴寒冰霜在地爲時似覺稍遲自應紓緩兵力以示體恤而冷口羅文峪雖未成災該二口教出等處亦有冲刷處所奴才悉心體察尚屬實在情形查歴日副都統有因公未克校閱秋操均經奏明奉旨允准在安惟事關校閱奴才未敢檀便合無仰懇天恩將本年巡閱所屬秋操可否停閱一次恭候今下祗遵除由奴才札飭各該防守尉等認真　演不得因被災籍口致滋廢池倘有庸劣不職之員仍當隨時察看叅辦萬不敢稍涉遷就其本城官兵馬步槍箭技藝操演陣式俟奴才一律校閱竣事再行恭摺奏報外所有援案奏請停閱所屬秋操緣由理合附片陳明伏乞聖鑒謹奏軍機大臣奉旨看照所請欽此○○蘇州織造奴才文琳跪奏爲奉傳緙繡朝袍龍袍褂如式辦齊解京交納恭摺仰祈聖鑒事竊奴才於本年二月十七日奉内務府來文總管劉福奉旨傳織上用黄緙絲五彩朝袍面一件繡黄江綢五彩朝袍面一件黄直經地納紗五彩朝袍面一件黄緙五彩絲金龍袍面二件繡黄江綢五彩金龍袍面二件三藍緙絲金龍袍面一件黄直經地納紗五彩金龍袍面一件黄芝蔴地納紗五彩金龍袍面一件石靑緙絲五彩金龍褂面一件繡石靑縀五彩金龍褂面二件繡石靑江紬五彩金龍褂面一件繡石靑實地紗五彩金龍褂面一件石靑直經地紗五彩金龍褂面一件俱隨賀特哈等因欽此奴才遵卽約估料工咨商督臣飭司籌欵撥解分别敬謹製辦現巳一律齊全選派妥役由寗護解起程航海赴京交納除將用過料工等項銀兩另行專摺奏銷外理合恭摺陳明伏乞皇太后皇上聖鑒謹奏軍機大臣奉旨知道了欽此○○奴才毓　溥豐英廉跪奏爲恭勘陵寢外圍牆垣今經大雨間有坍塌水洞閘櫺被水冲失情形甚重援照成案陳請查勘應否修理恭摺具奏仰祈聖鑒事竊奴才等恭查風水圍牆自東北正關城起至正西葦子峪止計長二十二里每年間有倒闕之處係由永濟庫撥欵派管理石門工部司員等修補案查同治四年十一年光緒五年因倒塌叚落較多永濟庫欵項不敷辦理經前任守護多羅貝勒奕劻等先後奏請欽派大臣查估歸入專案修理所需錢糧俱由户部照章發給委派管理石門工部司員等按叚修補各在案嗣於光緒六年二月内經工部奏請東陵圍墻工程不得專案請修仍照向章辦理等因奉上諭着景瑞查照該部所奏嚴行責成各營开認真看守倘實係年久坍塌亦不得率行專案請修以符舊制等因欽此奴才等自到任後遵卽轉飭各營弁晝夜巡查不准稍有疏懈惟查本年夏秋雨水過多山水漲發當轉飭各營弁加意防守去後隨據馬蘭鎮左右兩營至報查得圍墻自正關城起至葦子峪止實因本年夏秋大雨連緜山水漲發過於湧猛河道難容致將圍墻浸坍劈倒四百三十六丈八尺並水刷地脚三十丈八尺冲去水石閘櫺六百七十三根各等情開單禀請核辦前來怒才等分往覆查均與原報情形尺丈相符併查磚塊多有破碎其整齊處所尚有水没痕蹟奴才等公同籌商此　圍墻工程風水攸關且左營坍塌圍墻相距陵寢甚近尤爲緊要自應遵照定例極爲修整第查現在永濟庫無欵可籌又未敢任其敝露奴才等亦深知庫欵支絀何敢率行專案奏報然此項工程關係綦重非别項工程可比必須妥速修整方昭嚴密奴才等再四思維惟有援照成案會同專摺具奏除圍墻間有脫落墻項並磚塊酥鹻之處暫請緩修外所有被水冲倒甲墻叚落尺丈曁冲失閘櫺根數另繕清單恭呈御覽請旨飭交工部俟欽派大臣查估明年急修歲修時一併查勘應否修理之處奏明遵辦奴才等謹將圍墻被水衝倒以及閘櫺冲失各情形擬請援照成案查勘修理緣由理各恭摺奏聞伏乞皇太后皇上聖鑒訓示遵行謹奏軍纞大臣奉旨工部知道片一件單二件併發欽此○○毓橚等片再據馬蘭鎮左右兩營呈報所有看守風水禁地員弁居住灰瓦堆撥因年久失修更兼本年夏秋雨火淋濯間有滲漏坍塌處所共計灰瓦撥房七十三間又據各總管衙門呈報看守各禮部金銀器皿庫值班房間全行被雨淋濯滲漏坍塌共計二十間均係情形較重實難栖止各等情開單呈報前來奴才等隨卽前往查勘俱與原報相符查各處撥汛班房現在滲漏坍塌情形較重各該值班員弁等無處容身誠恐曠悮要差如不卽行修　再經雨水情形增重必致愈資糜費奴才等公同熟商此項工程若歸歲修案内核辦永濟庫欵項不敷動用惟有援照同治十年二月内奏請添建金星山前面堆撥瓦房旣修理圍墻成案請旨飭交交工部欽派大臣俟查勘圍墻工程一併查勘應否修理之處奏明遵辦奴才等謹將所有坍塌滲漏灰瓦堆撥班房各情形另繕清單恭呈御覽謹附片奏聞軍機大臣奉旨覽欽此 
 
