# 1911 - 194 - 4913809

 

Page 1

 
 
   
 
 

Page 2

 
 
[宫門抄]  
　　六月二十三日召見内閣總協理大臣倫貝子澤公 
論說 
[評内閣屬官制（續）（選）（稿）]  
第三制誥局及叙官局制誥局之事務。舊屬於内閣及吏部之一部分。叙官局則純屬吏部之後身也舊内閣之職司制誥。幾等閒曹。聞其撰文之員。不過數人。其餘則終年無所事。事至吏部之職掌。雖蔚然成一大國。然大率拘於。成例。牽於文法。員司遂得因緣爲弊。不可究詰。整釐而節簡之。職務常减其。泰半綜而言之。二者固皆機械的。之職務。合并爲一局。如各國之賞。勳局勳庸局等。已恢恢乎有餘裕。然乃今之制誥叙官兩局紛紛調員。必蔣舊吏部舊内閣之員安插凈盡而後快。則舊日衙門之餘毒。皆傳染於新内閣矣。多此一番改革。甚無謂也。 
第四統計局及印鑄局兩局之機關。雖皆有所承襲。然其所用之人。頗近新派故論者皆期望之雖然。統計者。恃以周知一國之情况。以立行政之方針者也。今則各省之調查。僅成具文。以此嚮壁虚造之調查。而編製一糢糊影響之統計。其足資行政之參考者。幾何矣。况編製統計。不徒在偵密之調查。而又恃有精確之計算。今此種人材。已養成者幾何。能應用者幾何。豈不可爲統計前途慮乎。至印鑄局重要之職務。目以改良政治官報爲最要。我國文牘之繁。甲於各國。爲政者往往不公布之。以啟人民之疑。因譌傳譌。其弊匪淺。故該報誠宜擴。充篇幅。改編門類。然今日内閣文件。皆由承宣廳發抄。不發抄者。在勢不能公布。則改良云云者。恐未易遽逹其目的也。 
第六法制院新内閣屬官制。以法制院列於各廳局之外。不隸屬於閣丞。蓋以承襲憲政編查館之舊。所以尊視之也。雖然。法制者期其一貫。今於彼則隸屬之。而於此則獨立之。誠不解其用心之所在。且統計之在憲政館。與編制相對立。今乃重視編制。而輕視統計。不知二者果有何軒輊也。是則法制院之設立。不外一駢拇枝指之制度而已。不外一推崇憲政館人員之心理而已。法制云乎哉。用人云乎哉。 
要之政府之設官用人。抱定一爲人擇官之主義。故雖萬變而不離其宗。今新内外官制又將發表矣。行見蹈内閣屬官制之覆轍。而莫可救正也。嗚呼。政治之根本不立。即改制安有望哉。 
要件 
[唐蔚之侍郎致中央敎育會說帖（續）]  
　　蓋科學深邃。算理精微。且以中人讀西書。科目繁多。事倍功半。斷難以科舉時之考試。相提並論。文治愚見。曾擬裁去末一次學期考試。專以 
 
 
 

Page 3

 
 
本期内平時積分爲憑。無須再試節。經兩次咨請學部變通辦理。前准覆稱。學期考試與畢業考試。性質逈殊。未能偏廢敝校至今。仍循舊章。顧學期考試。雖未可偏廢。而畢業考試。似又未嘗不可變通。查泰西各學堂。有分門畢業之法。所授之科旣畢。卽於該學期内統核積分考分。定其等次。給以該科畢業文憑。我國中學以上。似亦可採用其法。所有主要科目。某科授畢。卽給以某科之。憑唯通習各科。統於末學期試畢後。核定分給。如患其碎。卽將各科憑内之分數。填入部頒畢業文憑。量加變通。未嘗不合式。而畢業考試。卽可省去矣。至高等學堂畢業後。應送學部覆試。中學畢業後應送提學使覆試。長途跋涉。勞民。傷財。尤爲上下交困之事。且查東西洋各國。並無此等例文。應請學部奏明停止。此項覆試。各省學堂學。生畢業後。應分别將試。卷申送學部提學使覆核。如果及格。准予畢業。給以相當學位。仍不失中央集權之義。總之試塲時間少一日。卽講堂功課多一日。而學生不至以有用之精神。浪費諸無用之奔競。庶與人才心術。兩有裨益。 
三提倡軍國民敎育查學務綱要。各學堂兼習兵學條。下云。中國素習。士不知兵。積弱之由。良非無故。揆諸三代學校兼習射御之意。實有不合。故凡中學以上。悉用兵式體操。並有敎中隊敎練槍劍術野外演習及兵學大意等語。定章之初。極意注重體育。原所以挽柔弱不振之風。而救從前文武分途之弊。謹案憲法大綱。臣民有當兵之義務。現距實行立憲。爲期至迫。欲使全國人民。克盡當兵義務。必先於學校敎育。趨重尚武主義。上年十二月間。陸軍部會奏請明訂軍國民敎育摺内。稱京外普通各學堂課本規則。應請旨飭下學部按照軍國民敎育宗旨。特爲編訂等因。業經奏准咨行在案邇來時艱孔亟。文治讀左氏傳。民生不已。禍至無日二語。輙爲寒心。目下蘇滬各商界。尚能集合團體。勤習打靶。冀以自衛衛國。學生爲各界表率。若不作其忠勇之氣。無以立强國本根。擬請學部奏請特頒諭旨。宣布軍國民敎育主義。並通飭高等小學及與同等之學堂。一律注重兵式。體操。將體操一科。列爲主課。其中學及與之同等以上之學堂。除東三省特准練習打靶外。其力能購備藥彈者。應准其一體實行打靶。唯須恪遵本年三月初五日學部奏准之案。愼重將事。防閑已密。自無他虞。不宜因噎廢食。此外高等小學以上之學堂。有願習拳術者。悉聽其便。庶尚武精。神不至徒託空言。而與奏定章程注重體育之本指先後相符矣。奏派郵傳部上海高等實業學堂監督唐文治提議。請奏派學部中央敎育會副會長張元濟代表。 
專電 
[電一（北京）]  
　　長庚奏甘肅黄河航路已通請建歸化城至包頭鎭鐵路并請飭部向大清交通兩銀行借欵五百萬限十五年還清奉旨着内閣核議 
[電二（北京）]  
　　長庚又電奏武威縣匪勢仍介猖獗雖已正法多名近復勾結外匪肆掠拒捕請示辦法奉旨着選精兵嚴勦期早弭平 
[電三（北京）]  
　　赴俄議約專使陸徵祥電奏擬陳修改商約應亟磋議者八條惟俄意甚奢請示核奪 
[電四（北京）]  
　　溥頲密陳經濟困難庶政待舉請飭部協欵當以撙節費用裁汰冗員爲入手辦法 
[電五（北京）]  
　　科布多辦事大臣忠瑞密奏阿爾泰山建治原勘未妥請移駐承化寺以扼全蒙咽喉並陳二要四不可八便奉旨着内閣議奏 
[電六（北京）]  
　　度支部奏遵議鄂督奏改度支部銀行爲國家銀行以後新設各銀行須驗明資本非經度支部註册不准營業 
[電七（北京）]  
　　内閣通電各省凡關憲政法律事件應先歸内閣核議 
[電八（北京）]  
　　盛宣懷奏江皖新捐收數微薄借墊之款委難歸還查照兩次部議展期勸募以清墊款並將災區善後事宜妥爲籌辦奉旨依議又奏捐欵緊要請將翁斌孫暫留署任奉旨着毋庸議 
[電九（北京）]  
　　中央教育會由部交議任免小學敎員案及敎育經費諮詢案 
 
 

Page 4

 
 
[電十（北京）]  
　　中央教育會會議國庫補助案會長謂須偕度民兩部共决 
[電十一（北京）]  
　　弼德院奏遵議辦事議事細則繕單呈覽請示奉旨依議 
[電十二（北京）]  
　　攝政王進見皇太后面奏皇帝典學最要應選聰穎子弟伴讀并請定還宫日期太后諭着陸陳伊三師傅嚴愼選派語言清晣聰明頴俊者開單呈覽併定七月初還宫 
緊要新聞一 
[李殿林不願爲禁烟大臣]  
　　李殿林此次不得皇上師傅之任外間紛傳謂陳寳琛係由皇太后特簡故李遂落後兹經詳細探訪則其内容有大不然者緣李向爲監國師傅甚爲監國所敬禮監國以此次皇上總師傅之資格旣有陸潤庠不欲將李置其下故副師傅一席適因慶邸保荐陳寳琛遂以命之至李之位置監國初意以禁烟一事最關緊要向歸各王大臣兼辦每因力有不逮以致禁令多疎故决意用李以大學士專任是職並重定養廉費隱庽尊崇師傅之意已商之慶邸得其同意遂使人示意於李而李殊不願以禁烟一差爲衆怨所歸前此恭王等辦理並未十分認眞皇族中已謗怨交乘輿論則又責備其廢弛如此兩面不見好之事何敢以埀暮之年輕於一試監國見其辭旨决絶欲予以清閒之位置適有禮部改爲典禮院之議乃决計以該院院長委之李亦以此事無甚難辦意頗樂之惟禁烟一席現尚未得其人未知届時又有變卦否 
[内閣叙官局各科處人員名單]  
　　叙官局所設六科兩處之總司各事宜人員姓氏已錄昨報兹再將分管各該科處事宜者之姓名錄下第一科錫年高稔文　藻　陳登第　福　廣　象　鏞　清　樸　岳　凱　包榮第鐵　山　崧　元　恒　愛　第二科　國　銓　陳　陶　鍾　麟祥　山　謝榮熙　李錫璋　花沙納　李鍾瑨　魏元戴　李學仁張　珩　王道元　第三科　陳　震　廣　煦　陳輝嬀　瞿宣治李景綱　荆育瓚　田鴻年　李樹聲　榮　全　徐際恒　龔延渤邱樹梓　蔣乃曾　第四科　石雲星　陳世昌　桂　森　隨勤禮李如棠　許頌清　王文海　吳燕紹　延　桂　張有垣　穆　印文　良　吳嘉賓　高汝清　韋錦恩　孫　雄　第五科　崑　瀛林輝曾　陳燕泰　保　龢　富　英　南壽田　許育琪　純　厚普　壽　張　泰　第六科　齊　徵　永　芳　劉方岳　廣　濬桂　端　世　鎔　常　存　豐　濟　衡　平　邢殿元　舒良弼舒龍標　崇　錕　易樹芳　捐册處　繼　昌　益　鎭　耆　齡承　煜　趙曾檣　李長華　陳　畬　胡　潛　蔣廷黻　文　和熾　昌　庶務處　王進賢　榮　光　泉　海　渤　雙　榮　堃容　元　壽　頤 
[中央敎育會會員抵京]  
學部大臣唐景崇因此次開辦之中央敎育會所有議案甚繁已飭司員將各議案序次編成一册其最注重者爲强迫敎育及提倡實業籌劃經費三事各省札派之會員到者尚少奉省所選之會員如蒙務公所總務科副長王鴻文敎育會副會長曾翼高等學堂監督海清東關東模範小學堂長魏福錫均於十八日由奉來京此外如廣東所派之張師石陳佩實江蘇所派之謝葆鈞沈恩孚黄韌之等亦已於二十日到京矣 
[劃一全國官廳簿記之準備]  
　　度支部以近年辦理預算决算必須有通習簿記之才因議於宣武門内西墻根銀行學堂附設簿記講習所培養會計人才現已咨行各部院衙門選擇合格人員咨送考試七月初間即行開學授課兹將該所章程擇要錄下一本部爲改良收支實行預算起見設立簿記講習所培養簿記專員以爲劃一全國官廳簿記之預備一本所所長及敎務員庶務員皆由本部人員兼充一本所授科目如下（主科）普通簿記官廳簿記甲普通官廳簿記乙特别官廳簿記（附科）財政大綱會計法算術一本所肄業學員以度支部及在京各主管預算衙門中有左列資格者由本員出具志願書呈由該管長官保送二十歲以上三十五歲以下者才具優敏有普通法政智識略通算術者現在從事於會計出納之事及爲將來辦理會計出納之預備者一度支部爲財政專管衙門　員人數隨時酌定其餘各主管預算衙門保送之額每衙門五六人爲限一本所修業以半年爲限修業期滿由本所行畢業考試 
[大員攻訐處分案之運動故人樂有好兒子也]  
 
 

Page 5

 
 
開缺新疆巡撫聨魁奏查明大員互相攻訐請旨分别懲處一摺已於初五日奉硃批着照所請該衙門知道兹聞此案開缺藩司王樹柟候補道陳璋等各以監司大員互相攻訐照例皆係私罪應得革職處分陳璋之子某部員外郎及王樹柟之子現均在京聞此消息大施運動擬求改爲公罪已各出其手段分道進行不知將來能逹目的否 
[未大操而先小戰]  
此次秋操人員係禁衛軍及二六兩鎭之人員組織而成而北軍多係軍官學堂出身未出洋而閱歷較深南軍多留學生出身雖知識較富而寡於閱歷北軍聲氣較通潛將内中計劃告其統領故兩軍所上說帖北軍獨見許可此次先鋒隊至開平盧廳長與章統領面商南軍紥營之地意見不合盧廳長遽面斥章統領宗元章亦負氣不下經人竭力勸解始罷 
[路局總辦可望復活]  
　　郵部派阮惟和接收蘇路北線一事迭誌前報兹見京報又載新聞一則云開徐海清鐵路暫行停辦員司均已遣散阮惟和之總辦自應一并消滅頃聞阮之收束該局實緣於别有命意並非眞停辦也提調夏仁虎回部當差帮文案朱文藝總核算孫遜核算林元釗陳君屏均回京原差其餘員生司書均已各給川資遺散而阮之總辦名義依然如故薪水照舊支領大約不兩月又須重行開局不過員生司書等另換一般新人材而已 
[海陸軍大臣注意製造]  
海軍大臣洵邸日昨致駐美欽使電文一則聞係請轉致駐美監造軍艦員之海軍管輪中尉王良英海軍船長楊慶紹等將監視美工廠製造所訂購巡洋艦現在情形及工程狀况即日電詳本部以備查核并聞此電之發係别有原因也 
陸軍部廕大臣與軍諮處大臣濤貝勒會商擬向度支部撥欵若干擴充湖北製造軍械局并擬添聘法國著名某製造家招生學習製造以免軍械仰給於外人之流弊云 
鼠獺兎貂鼬羊之作崇 
[鼠即旱獺]  
　　陽歷六月二十七日滿鐵公司於北滿洲地方再行發見鼠疫當時即電致哈爾賓俄國領事館請其詳細調查隔數日俄領事館回電謂後貝加爾湖地方有旱獺種族近日此種族已繁衍至哈爾賓據醫學最有名之博士薩伯落脫尼日前捕獲旱獺二個解剖用檢騐鏡細看其中確有黴菌云云現日俄兩國領事對於此種傳染病頗形注意 
自滿洲里車站北俄國境内近又有旱獺傳染病發現後外務部即派伍醫官連德及曾醫官普隨帶帮醫二人衛生夫役四名於十六日啟程前往該處攷查一面又電飭黑龍江省地方官妥愼預防免致傳染入境聞滿洲里華關薩帮辦已經電請撥欵六千兩作爲考查經費並由外務部發給該醫官等川資五百元 
　　兎貂鼬羊黑龍江地方日前有兎貂鼬羊等獸發生一種最劇之傳染病由黑撫電致趙督請派專員調查現趙督命衛生局委員吳某赴該省調查并研究預防之法以免蔓延 
[得罪於親貴無所禱也]  
　　北京國風日報曾揭載天津警道葉崇質之罪惡葉恨之次骨適吳籛孫新授外城總廳廳丞葉即面託到任後首先封禁國風日報吳慨然自任特於前日謁見民政大臣提起干涉該報問題肅邸謂該報並無違犯報律情事何得無端干涉惟警廳有檢查報紙之責宜隨時留意勿任放誕可也吳頗怏怏嗣其事爲程君家　所聞立謁吳丞稱報紙爲輿論機關外界無端干涉總廳尚當保護若摧殘者反出於保護之人竊爲廳丞不取且該報何罪而廳丞乃欲以非法取締之吳曰該報罵親貴大臣何云無罪程曰使親貴無可駡亦烏乎而駡之吳語塞然終不見有釋然之意故該報之命運尚不知如何也 
[黑龍江邊務種種]  
　　江撫派員調查沿邊情形後兹據第四路調查員舒龍光禀覆公署調查自愛琿至漠河沿江一帶人烟稀少雖次第安設卡倫大都相距百里或數十里之遥較諸俄屯遠近相接守望相助大有强弱之分且俄人鑒於庚子之役大江不足以全恃軍事上之預備不遺餘力自四大列津以至玻璃長亘九千餘里新築海濱鐵路以資接濟以水路而論在松黑兩江者俄國兵輪七艘商輪一百七十有奇以陸路而論小北屯新蓋營房二千餘間駐步兵七萬餘沿江一帶屯站移民約十三萬餘户均係退伍之兵無事則務農經商有事則操戈從戎至其開採金礦之 
 
 

Page 6

 
 
規則與吾不同每逢採出金苗由官督率分溝淘取此溝未凈不准越採他溝務使毫髮無遺而後已吾國沿江處處與俄毗連若不亟圖振興殊不足以固邊隅而　外侮 
　　俄阿爾武巡撫以我國近年對於邊防設置大有一日千里之勢且日人勢力漸次北進擬於黑河對岸阿穆爾省增駐常備軍十萬並建築礮臺數十座以資守備之用果爾則我黑龍江邊外又多一勁敵矣 
[京師近事]  
　　交通銀行查賬員本月初十日到京後已面謁郵傳部大臣即會同郵傳部所派查賬員前往查賬業已定於十六日開始清查 
　　鐵路局局長一差自梁士詒撤任後盛杏蓀初擬派朱恩黻充當嗣許某極力運動盛已畫諾吳侍郎不以爲然因至今尚未派人現朱已到京盛仍擬以局長一席畀之大約不久可發表矣 
　　日前法部奏保廳丞有八人之多聞其中最有希望者爲鮸琪豹蓋鮑前曾由法部保過一次名列第三未曾圈出此次鮑名在第一必可仰邀圈放矣 
　　馬神廟大學堂改作内閣官署一說外間或疑不確其實甚確新大學之校舍早在德勝門外從事建築八月内准可竣工遷入 
　　民政部因歸併内外城巡警總廳擬另在吏部舊署設一巡警廳一事已誌本報兹聞民政部却有利用吏部舊署之議惟所議係將該部遷入并非即在該處創設巡警廳此事聞已出奏矣 
　　陸軍部蔭大臣以兵丁逃匿之事實由官長管理太苛業己札飭各該鎭如每隊一月逃兵二名者着記該隊官過一次每營一月逃兵六名者管帶記過一次并有詳細章程飭令各該軍官長一律遵守 
　　民政部部員汪守珍陸增煒均已外放胡礽泰顧鼇等均已調法制院計共遺郎中員外五缺聞均擬補有人矣 
　　美國農會將開大會聞有照會到外務部請派員赴會外務部刻已咨商學部農工商部酌議是否派員前往如擬派員應如何籌辦請兩部從速定議 
　　駐京義國使臣聞我國有組織實業團前往美國游歷之舉特照會外部請該實業團到美國後卽便赴義京一游緣義京舉行世界博覽大會各國均派員前往赴會故有此請并謂實業團如行期已定請早行通知以便轉逹政府曉諭人民豫備歡迎云云聞外務部業已轉咨農工商部詢問究竟有無組織實業團游歷美國之事併能否直赴義京以便轉復義使 
[時評]  
　　其一（希夷） 
中美聨盟之議起。而日英改訂之新約成。就美日一方面之關係研究之。將因此日英新約。而美日愈增惡感乎。抑果如日人之所料。將因此盡釋前嫌。而有續成美日公斷條約之機會。以爲兩國永遠和平之保証乎。就美英一方面之關係研究之。將因此日英新。約而促成前此英。美所提議之平和裁判條約乎。抑因此而阻礙該修約之成功乎。 
　　是故欲知日英新約發表後。世界大勢之變動。必視美政府之趨向爲斷。塔虎脫爲倡議保持世界平和。締結擴充裁。判條約之首領。彼果誠心歡迎日英新約也。則非特將來日美公斷條約。英美裁判條約。相繼成立。即其他列强。若德若法之主張减輕軍備。以贊助美政府保持世界平和之議。而與各國互相立約者。亦不無幾微之希望。否則平和之局。從此破壞。而風雲之變幻。將不知所届矣。若我中國。不過爲列强之附屬物。一隨世界大勢之變動。以卜命運之永暫而已。聨美之議。何足以動大局於毫末也哉。 
　　其二 
慶邸演說詞有昔以量入爲出爲主義者。今必以量出爲入爲主義二語。而其對洵貝勒言。則曰吾輩所行政策。須視財力所能勝者而爲之。然則果以量出爲入爲主義乎。抑以量入爲出爲主義乎。是其言之自相矛盾者一也。 
　　其演說詞雖不以軍備特别注重。然亦未嘗不列於應行籌辦之子目中。（有若軍備一語）而其對朗貝勒言。則曰海陸軍旣有軍諮府主持。自無庸内閣參預。然則軍政果應爲内閣參預乎。抑不應爲内閣參預乎。是其言之自相矛盾者。二也嗚呼。以内閣總理大臣之身分。而其言忽二忽三如此。殊可笑已。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[宜昌綠營裁撤爭產之風潮]  
　　宜昌鎭潘軍門以綠營裁撤在即遂將所有營房概行定價售賣計得價銀二千餘兩原定與官兵共分兹因潘軍門得銀六百兩中營參將得銀四百兩中守備得銀三百兩中哨各得銀三十兩科房各得銀五兩所餘二百餘兩發給各兵士每名僅一兩（因兵士早經裁减數次故只餘兵士二百餘人）刻潘軍門遂將二百餘兩發給各哨官飭令轉發各兵士詎各哨又復從吕舞弊任意侵蝕每名兵士只發給銀五錢各兵士以此欵係公費應平均公分何得任其侵蝕分呑遂公同向潘軍門要求潘軍門當飭各哨如數發給詎各哨堅持不允各兵士又復公同會集與各哨官大起衝突各哨官以此欵旣係公費應平均公分潘軍門亦不應得六百兩中營參將亦不應得四百兩中守備亦不應得三百兩我等名下只得三十兩各兵士應向潘軍門及參將守備請其分發不應與我等爭執亦公同會議誓不發給各兵士依然向潘軍門要求潘軍門謂此營房係本軍門與各官所建修與爾等無分今不過爲愛恤爾等俾同沾餘潤故將二百兩餘銀分給爾等何得如此要求倘再要求不休本軍門分毫不得發給各兵士氣急竟協力執爭謂營房係公費建修我等亦身受勞苦應同享利益隨向潘軍門要求極力爭執復公同與各哨官大起衝突各哨官終不肯發刻各兵士以彼旣不仁我卽不義愈激愈憤率同軍人與各哨官協力死鬭各哨官見勢不敵復恐激成變患特公同會商對待各兵士一切方法未知如何了結也 
江湘沉災慘澹之一斑 
[江蘇]  
　　鎭郡水患屢紀報端兹悉二十一二兩日江潮又漲一尺四寸水勢澎湃有增無已連日府縣親蒞沿江新老各洲圩察勘水勢距圩脚約僅尺許岌岌可危農人惶恐萬狀二十二日常鎭道林梅楨觀察派員赴下游太平洲等處勘災並電飭沿江各地防營隨時助民守圩防禦水災近日鎭埠沿江一帶水已上岸招商太古怡和東方各躉船跳板皆浸入水中此外小碼頭東碼頭金山河各處均水深及股隔斷行人其丹陽一帶現亦患潦圩堤防守頗嚴練湖附近之東西大隄連日加築子埂以防浸灌該縣陳大令因連日巡圩過勞致抱微疾昨已返署調理至江北高寳運河一帶綿長二百餘里連日水漲數尺各閘洞宣洩不及堤岸異常危險揚州府嵩太守已據情電禀省憲飭開歸江諸壩以資宣洩聞洪澤湖附近之低窪田畝所插秧苗盡没水中邵伯湖及六閘等處一片汪洋無分畔岸惟見數椽老屋一片埀楊映帶銀濤白浪間而已 
[湖南]  
　　湘省常德岳州益陽等處水災迭誌前報日前民政部以此次災情頗重特咨行來湘請將詳細情形造成簡明表册從速咨覆以憑查核楊俊帥當於日前電奏謂常德龍陽益陽等處災情極爲可憫請將應解廣西貴州等省協餉從緩匯寄留作各處振欵日前業已奉旨允准聞常德圍田以龍陽爲最多該縣此次水災因上下游水勢相激較之平常大水不同以致所有圍田衝倒大半房屋人畜之被漂没者比比皆是現在尚多有露居野處者該縣各士紳特具禀層台請卽迅撥鉅欵以便將垸堤修築補種晚禾益陽水退後卽由該縣設立粥廠並散放振欵民情尚爲安貼惟被水冲倒各堤亟應從速修復以衛城堡而安生業但工程頗大費用甚繁民力實有未逮現經邑尊梅會同梅張兩委員擬定辦法具禀大憲請由該縣收存稅契項下截留鉅款撥借民間以資修復其所借錢文均俟來歲秋間收繳歸還均已批准照辦矣 
[湘省邊匪猖獗詳情]  
　　湘省日來災患迭至濱湖各屬則水災漫衍不可收拾正在怱忙之際而中西南三路邊境會匪又復相繼而起西路如澧州常德各屬毗連黔境則黔匪猖獗中路如寳慶之城步綏寗新寗武岡南路如就州之江華江藍道州寗遠郴州之宜章桂陽州之桂東桂陽永順之桑植龍山保靖等廳州縣均毗連粤境則粤匪蔓延連日以來湘省邊界同時吃緊羽檄交馳警電紛至城步縣桂匪李永茂黄運祥等前由龍平獨車等處直撲寳慶府之長安營鎗斃官軍甚夥現在粤西龍勝廳匪勢更甚兩面直搗而來該府縣兵力薄弱已由寳慶府楊守履晉飛撥兵勇馳赴城步迎頭堵截一面即馳禀到省乞速撥兵往援刻已經楊撫飛檄中南兩路統領速撥勁旅前往協勦而北路各屬如岳州華容南洲等府廳縣又因濱臨大湖水勢滋蔓長江一帶之大刀三點各會匪曁黑旗帮盜匪聞風麕集匪划數十號聨帮結隊大肆搶掠而東路巡防隊曁 
 
 

Page 11

 
 
各水師舢板又須跟踪遊擊扼要堵截以防竄越楊撫以災患迭乘亟亟可危特於日前通飭各屬仍照去歲章程一律就地籌欵舉辦團練以期各靖各鄕免致匪徒溷迹其西路一帶會匪大都皆土著之民兵來則去兵去復聚行踪詭秘防不勝防兹楊撫據西路巡防隊統領謝澍泉禀陳會同三省防勦情形並先由地方官切實清鄕舉辦團練另擬具章程八條請予迅速電咨廣西貴州兩撫院轉飭遵照辦理等情當經楊撫批飭照辦 
分類新聞政界 
[道員屈就統捐局差之創例漢口]  
　　漢口百貨統捐落地釐金下局每年比較一百餘萬爲鄂省著名之優差向由司道主政詳委府廳州縣專辦近因省城各大局所均已裁撤歸併道員一項差使日少鄂督特以各處統捐釐金局比較之最大者改爲道府並委但統捐差使例由藩司下札出考各道員咸不願屈就故迄今尚無道員出任捐局之事兹因漢口統捐局員鄒守嘉年收數短絀當道以其所用執事如陳福生韓蓮靜等（即嚴史氏一案之影響）皆輕薄之徒終日以狂嫖浪賭爲事收數之無起色實爲若輩所中飽該守殊難辭用人不愼之咎爰令銷差改委已摘頂戴之堤工局總辦袁道勵楨接辦聞係由鄂督下札藩司錄札移知以崇監司體制現該道已捧檄到差矣 
[土膏商反抗牌照捐新章湖北]  
　　湖北十膏牌照捐原由各土商認繳並非取之吸户凡吸户凡吸户只須領照一紙無論何處土膏店均可交易以故售者購者尚易遵從刻禁烟公所改定新章九條須實在取之吸户一月一換照領照時按烟量先納一月之捐又須於牌照上註明在某店交易字樣否則照違章罰辦且不時由公家自由入店稽查所存土膏數有私賣者即行封禁現各土商以如此限制殊與商情有碍羣起反抗連日在土業公所會議合籌對付如公家不允變通定行罷市情甘歇業不甘遵辦當道以漢上土業亦佔貿易之大宗深恐罷市遷動市面已飭查緝局員洪燕謀吏目出爲調停然日來土膏店自行暫停營業者已有十餘家矣 
[電飭道府遴員代理化州牧廣東]  
　　粤督現據高州道府易順鼎鮑振鏞艶電禀稱儉電謹悉查化州潤牧眞寒電請挪倉欵募勇百名並稱應由省憲核准云云經職道等詳詢一切該牧筱電又云若集闔州紳士會議事難急就現另籌款暫募四十名等語亦經職道等以奉憲電復准並電復該牧遵照在案惟前擬募百名後改四十名現又請撥數營官意紳意或多或少均難測度據職道訪聞該州歲抽米捐二萬餘大可辦團養練乃久歸中飽不可究詰現正諭飭該牧督紳查欵未知能否清理兹復奉憲電候即電詢該牧禀復再聞等由督院據此除札行司處遵照迅即遴員接署化州缺以重地方外並電復高州易道鮑守文云艶電悉潤牧請挪倉欵募勇事迭次來電詞多反覆且經紳民禀報足見不能勝任已飭司撤換惟新任需時化州捕務現正吃緊應由該道府先行遴員代理並督飭將米捐一款認眞清理辦團養練以靖地方 
軍界 
[八鎭自行檢閱之原因武昌]  
　　陸軍部近派部員吳紹璘雷鏞等四司員至沿江各省檢閱陸軍業已先至寗皖等省有六月中旬到鄂之信以故第八鎭軍隊預爲準備已久不料各部員等日前抵漢又往湖南檢閱湘軍八旗統制張軍門恐官兵以部員檢閱尚無定期意存懈怠特商同正參謀官劉錫祺督同鎭部各員先行檢閱一次以察其準備是否合宜業於十八日開始舉行所有担任校閱各員職務如下參謀官檢閱學術兩科各項科目中軍官檢閱風紀衛兵規則軍需官檢閱會計經理被服裝具保存是否合法軍械官檢閱軍械經理保存是否合法軍醫官檢閱醫務治療及衛生細則執法官檢閱法務條例及懲罰細則書記官檢閱秘密文牘 
[鄂督約束軍官冶遊之手續武昌]  
　　鄂督近據陸軍警察隊管帶果清阿報告三十一標一營後隊排長明定安在漢口土娼干玉清家因爭風鬭毆服毒自盡等情當以此案旣經該排長家屬赴地方檢察廳控訴應如何訊結自應由法庭核辦惟軍隊人員輒敢私出挾妓不獨玷辱聲名實屬有違軍紀該管長官平日漫無稽考約束不嚴實堪痛恨應先將該管長官嚴行申斥查鄂軍駐紥武漢各處軍隊似此習氣恐亦在所不免應由協統標統以下各官長嚴申紀律加意稽查倘再約束不嚴致有此種不名譽之行徑定即據實紏參云云刻已札飭兵備處轉移鎭協統制統領傳知各營遵照矣 
[札催清理回籍管帶欠欵湖南]  
　　湖南前路巡防隊第二隊郭管帶因虧欠本隊公欵至數百兩之多經上憲另委柳司馬苕喬接管並飭統領袁軍門熙龍從嚴追繳在案現在郭管帶回籍已久欠欵尚未歸清軍門特於日昨飛札前往飭該管迅速來營將欠款掃數歸清并將經手未完事件趕緊了清幸勿故意延宕致干未便 
學務 
[劉洪烈大抒敎育政見武昌]  
　　兩湖師範學堂監督劉洪烈現奉督學兩憲派赴京師參與中央敎育會議以策各地方敎育統一及進行事宜聞劉已偕其門人輩將鄂省敎育利弊編成意見書大意以敎育普及全在師資得人擬定提倡優初兩級師範辦法洋洋數千言現已賚之北上呈由該會審查矣 
[修業學堂舉行畢業式長沙]  
　　湘省公立修業中學堂開辦巳歷多年頗著成效昨十四日爲該堂高等小學第二班中學預科第一班畢業之期經監督彭紳國鈞柬邀各界員紳並恭迓藩學道府縣蒞堂舉行畢業正式云 
實業 
[通源莊倒閉案再誌松江]  
　　前報紀通源錢莊倒閉一事兹經詳細調查實有言之過甚之處聞該莊經理方奏庭亦並未遷徙已於前夜自行到案婁邑劉大令立即升訊方經理供祗虧三千數百金有賬可查立可措繳司賬茅稚竹大權獨攬挪用萬數千金之巨現竟逃逸應請緝 
 
 

Page 12

 
 
拿歸案比追大令得供着俟查明賬册再核目下各存户紛紛至商會報告商會遂書明字條懸貼該莊門首請各存户先往掛號公舉查賬員查核細情商定辦法再行禀請婁令施行刻查該莊賬簿出入尚可相抵松地商業亦平穩如常不致爲所牽動 
[張督不准商辦鐵路暫借洋債慶東]  
　　新甯鐵路公司總理陳宜禧前以甯路展築新會江門路線工程未竣欵項支絀擬向外國銀行借欵禀請督院察核備案批示祇遵當奉批云新甯鐵路該職商招集華股一手創辦經營數載克底於成洵足爲　省商界特色上年據該職商禀請展築由新會至江門白石支路據稱預算兩段工程約須添招股本一百三十萬元即可敷用本督院以爲粤中人士向以籌辦公益爲各省冠該職商辦理鐵路已著成效則此百餘萬元股本定能刻期而集當不至有徘徊觀望之虞乃查現禀内稱上年請展新會江門路線時因粤漢公司出而爭阻各股東則函電交馳堅請推廣迨經大部奏准展續收股未及過半而海内外股東忽又裹足不前勸催罔應夫以粤省紳商素稱殷富海外華僑尤號急公鐵路交通可爲桑梓振商務興利源乃竟任其功虧一簣淡漠置之實非本督院意料所及矣該職商前因股本銀不敷暫向交通銀行息借銀三十萬元訂期本年六月通車後分次歸欵乃爲春雨所阻未能竣工目下工程最急交通借欵追討頻頻該職商迭經變產充資以爲提倡而奔走月餘苦無應者言之可嘆據稱現集股東紳商會議思一變通之法轉向外國銀行轉借六十萬元訂期兩年清還等語在該職商於工程緊急出此權宜原屬不得已之舉惟商辦鐵路訂借洋欵流弊最大即都人士縱無異議而按之事理究屬非宜且郵傳部奏定該公司章程第七條業經聲明將來擬續請接展路線總在所集股銀支用不得抵借洋債等語該職商現請暫向外國銀行借欵尤與原禀不符未便照辦惟閱該職商來禀惶迫情形溢於言外自不能不設法維持以保公益候卽電商郵傳部飭令交通銀行將該公司前借之欵酌量展限俾易周轉俟准電後另飭遵照其餘應需路工及購買汽車等費仍由該職商招集股東設法湊集以竟全功興辦實業爲粤省目前最要政策粤省明逹紳商關懷桑梓諒亦不忍坐視該公司功敗埀成必有衆擎之策也仰廣東勸業道卽飭遵照 
雜記 
[端大臣另擇新行轅武昌]  
　　督辦鐵路大臣端午橋侍郎抵鄂之初係以平湖門外乙棧官房爲行轅現因其叔太夫人夫人等全家瀛眷由京抵鄂乙棧内員司衆多居住殊多不便故擬以乙棧爲鐵路公所另擇行轅居住眷屬聞已函商藩司轉飭首縣勘定城内三道街已裁督學院衙門與乙棧距離甚近且寬宏合用惟該衙門現設有清理財政局應卽騰讓已經司道會議决定將財政局遷至甲棧一面撥欵將學署大加修葺所有從前考棚卽改爲兵房以便衛隊駐紥至喬遷之期大約須在下月耳 
[水警察索詐潯陽客江西]  
　　江西鄱陽縣警察委員不以警務爲事縱容巡長余某帶領巡兵彭某等二十餘人沿河訛索如遇船上有年少婦人不詢來由不問去向輙指爲花船　局勢欺凌聲稱帶回警局懲辦勒索錢文凡由省往景德鎭之揚帮妓女無不被其訛索者日前有省城某署家丁偕其親眷舟過饒州泊船河岸該巡兵等亦復來船訛索指爲妓女後經該家丁往鄱陽縣署求其相識之某家丁等往爲辨明始未破費一文云 
[數營勇姦刧三尼姑廣東]  
　　粤省東門外海關地方有北山寺乃比邱尼清修之所也寺中中尼三少尼一去年始受戒上月底被匪數人由瓦面而下旣刧其財復漁其色并少尼之銀褲帶扣亦被掠去當時尼等認得各匪係駐紥該處某營勇日前曾借游玩爲名入寺窺探地方彼此認識但畏勇等報復不敢報案隨由陸軍警察查得代爲報案即將該勇捉去惟至今日久尚未聞如何懲辦云 
清談 
[借債一]  
今日其大借外債之時代哉。部臣借債。疆臣借債。有借債以改革幣制者。有借債以攫奪民路者。甚至有兢兢焉借債以還債者。聆其言則無不曰吾藉以增殖母財也。庸何傷。雖然今天下固有借債以興國者。然如埃及之一蹶不振夫非亦因借債而致此乎。然而今之大借外債者則曰吾之所效。乃在彼而不在此。 
[借債二]  
　　國有鐵路。可舉外債。民有鐵路。不可舉外債。此其事昔旣見之於蘇路公司矣。今又見之於新寗鐵路公司。 
　　記者曰。以余所聞。何若是其不相類也。東西各國。大率民間名義舉債者多。而官家名義舉債者少。誠以借債本個人之交涉。而出自官家。一或不愼。將釀國際之交涉耳。 
　　然而粤　今日則固振振有　。曰借債流弊滋多。即都人士縱無異議。而按之事理。究屬非宜。嗚呼抑何其言之明晣利害若此也。然一按之大借五百萬外債以維持金融之危局者。則又今昔之不侔矣。 
雜錄（再）（續） 
[各省優級師範全榜覆試名單]  
河南優級數學選科最優等一名鄭樹桐優等五名孫遇吉　趙宣化　張維俊　王振鑫　劉敏章　中等二名　王 
袑　魏允祥 
浙江優級師範數學選科最優等一名黄鶴如　優等三名　姚　鑑　張　衡朱　權　中等三名　孔昭明　鄭道壽張　幹 
湖南優級師範數學選科最優等一名曾　沖　優第三名　吳觀明　徐祖幹李文英　中等一名　向丙 
四川優級師範數學選科最優等一名李　林　優等八名　張　翕　曾　鎔張治統　徐　凱　岳忠國　蕭秉鈞　謝怡辛　王玉　中等七名　黄丕基　劉人傑　王訪周　李奇祿　黄　澤　曾樹藩　帆舟 
廣東優級師範數學專科　中等一名　馮允烘 
奉天優級師範數學理化選科最優等十名　范先炬　林成秀　馮廣民　佟兆元　張旭升　栗宗周　王崑齡　劉東藩武紹文　曲宗海　優等一名　李友蘭兩江優級師範數學理化選科最優等一名　朱煥章　優等一名　張　沂　中等一名　李　潔 
廣東優級師範國文專修枓　最優等二名關朝棟　李朝俊　優等一名　關孟熊中等一名　雲茂鉢 
廣東優級師範英文專修科　優等一名容卓志 
直隸優級師範圖　手工選科優等一名鍾　　 
兩江優級師範圖畫手工選科最優等七名姜丹書　陳　琦　黄鎭平　潘景洛　李　健　王景祥　孫應受　優等十二名　夏煥雲　潘宗張　鍾祥鸞　儲灝 
程用賓　鄧觀濤　漡有光　利德芹　尹士珍　朱太陰　王希莊　徐保和　中等四名　朱　輅　鄭　燕　羅鼎新　唐堯臣 
京師大學堂優級師範第三分類科　中等一名　范　梁 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[鏡面散]  
人壽醫室　藍龍商標　認明沈製留心僞藥 
商標龍牌餘年氏只此一家 
認明門口有藍龍商標門内有銅版謝信屏條藥内有告示簽字仿單爲憑託人代購格外當心外埠郵政局最妥如欲經理特别公道儘可函訂 
本醫藥室發行沈製羊脂珠粉鏡面散一藥專治男女面上烟容粉剌雀斑酒剌紅瘰白點油光黄黑瘡疤汗斑等類業蒙恭親王府内葆生君兩次嘉獎又承官界學界紳商女界賜額贈聯並惠保證謝信均連郵局民局蓋印信封選集裱成屏幅廿四條張掛門口以昭鏡面散靈驗之真憑實據各省各大藥房以及南洋各島均有分售近有無恥奸商私造冐牌因有悮購反害衛生實深痛痛恨爲此禀請　上海英美會審分府寳大令化驗存案並出示嚴禁假冐凡惠顧諸君認明地址人壽醫藥室有藍龍商標藥内有嚴禁假冐告示本主人簽字仿單方是的真外埠寄郵政局最妥不靈包退還洋售價雙料重用羊脂珠粉每洋二瓶每料六瓶洋二元五角單料每瓶二角五分每洋五瓶總發行上海山西路即盆湯弄大街集益里二弄對門人壽醫藥室主人餘年氏佈告外埠如欲經理代售另有特别利益儘可函訂 
[寳塔牌水門汀]  
湖北水泥廠　商標　 
ＨＵＰＥＨＣＥＭＥＮＴＷＯＢＫＳ 
本廠所出寳塔牌水泥（即水門汀）中外商人咸樂購用前已詳載各報無庸贅述現經上海英工部局暨上海工程總會各洋員一再試騐推爲亞東第一等貨色實在外國貨之上有切實憑據公論所在聲價日高并蒙　郵傳部札行各省鐵路一律購用敬告吾國同胞如需用水泥當購中國自出之貨挽回利權而塞漏巵如蒙　賜顧無不克已謹此佈告 
分銷處　蘇州　全昌號　東三省　怡大洋行　長沙　禮和洋行　　　　金衢嚴　公記　杭州　清泰第二旅館　温州　胡甸蓀　　　　青島　衞里洋行　鎭江　瑞記洋行 
本廠總批發所設在上海中旺衖二百念一號電話三四三一漢口河街昌平里第一家電話二百七十六 
[參茸珠术海狗腎汁壯陽廣嗣金丹]  
凡購此藥務須認明崔氏瓣香廬牌號附近假冒切切小心○附送奇藥包治陽痿神妙莫測比衆不同 
海上壯陽種子之藥在坑滿坑在谷滿谷所難得者王道而兼神驗也本廬自開創以來未敢出售此藥者因無盡善盡美之奇效良方故也去秋始於陳尙書家得此出神入化之秘方第藥本昻貴不易製煉故遲至今日始克告成先將老年陽痿少年精竭之人一一試驗無不回天再造健如龍虎乃敢出而問世蓋本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年悞犯手淫或後天戕伐太過以致腰酸腿軟耳目昏眩神思恍惚百體委頓等症服之壯陽煖腎固精滋陰益命門之眞火療氣血之虚寒腎經旣固諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娛且儘可保險身體轉弱爲强更有比衆不同者如　諸君服無功效儘可將原藥退還情願原洋奉璧惟請留心假冒須認明藥帋包上有驥雲氏肖像五開間門面方是的眞每兩實洋二元每料一觔收工本洋廿八元雙料治老年久痿每盒洋五元遷設上海盆湯衖過絲業會館寗波路口五開間門面瓣香廬總發行所驥雲氏啓製藥所仍在北京路根德里内照常交易 
外埠來信須寫明甯波路第一百十五號批發格外克巳如無消路包可退還 
[上海萃豐綢縀衣莊翻新奇樣巧製新衣廣告]  
本莊向在棋盤街南首始創四十餘年專做綢緞四時男女衣服選製蘇杭名機定織上等金銀庫緞摹本寗綢羅紗線春新樣花素線緞顧繡朝服蟒袍别出翻新巧製各種異樣衣襲挑剔優等縫工好手精造一切艶色定貨以副●貴客賜顧歡愛尤屬雅緻耐用價物較前亷美克已本主人不惜重資每赴京師採辦各種細毛皮貨早荷●仕商嘉許咸稱價值之公道貨物之精良已蒙環球洞悉毋庸贅述今於三月初十日遷至棋盤街北首平和里口開張恐未週知特此佈聞○電話一千九百六十八號 
[東山惠記汽船公司廣告]  
本公司新船業已出塢船名洞庭於本月二十二日起每日山蘇往來在山停泊渡水橋清晨八點鐘開駛蘇州車站在蘇下午一點半鐘開山風雨無阻貴客光顧招呼格外周到以慰行旅請惟　公鑒 
[沈製生髮膠如枯木逢春發]  
人壽醫藥室主人台鑒僕去秋進京引覲道出滬江躬到貴醫室購歸生髮膏六瓶旋被友人讓去一半緣室人産後大病脫髮將已秃頂因之不敷收效繼託上海匯豐銀行帳房志亷舍弟續購六瓶用後漸漸發生自入春以來蓬蓬勃勃生機繁甚較之未脫時更增倍蓰噫生髮膠之靈驗如枯木之逢春令人感激之至今有敝親同病委辦六瓶兹由郵局匯洋三元從遠寄回俾可同還本相則感德尤深矣（下略）廣西試用道馬吉人頓首○認明藍龍商標售價每瓶半元每料六瓶洋二元五角上海英大馬路中進盆湯衖約十餘家集益里二衖對面第二百廿五號門牌人壽醫藥室抄錄閏月十四日郵政局來原信裱成屏條張挂門口人人可看外埠由郵局購各藥均有寄售 
 
 

Page 18

 
 
本埠新聞 
[續議裁釐認捐問題]  
　　蘇省裁汰釐捐一事日前由滬南商務分會董事邀集蘇屬商會各董特開聨合　議訂章程曾紀本報本月二十日續行開會仍以商務分會爲會所是日各處商會總理及代表到者約二十餘處午後兩時開會先由王一亭君宣布宗旨推舉蘇州總會杭小軒君爲臨時議長議定以每年三月爲常會之期至會長副會長俟各商會總協理名單彚齊後印寄各處投票選舉繼又提議統捐問題咸稱統捐開辦貨物積滯商情尤多困難應將各地釐捐由各商會各向上憲認繳以蘇商困簽名贊成者計有十餘處爰即議定於閏月初十日以前彚集認捐數目卽行禀認議畢散會已鐘鳴六下矣 
[南滙縣令之仇視學生]  
　　南匯縣城南女校監學徐守清與敎育會董呈控傅鵬調戲女生等情曾經該縣賴大令將傅提案久押不釋由傅之嗣母傅沈氏以勒罰不遂有心冤陷等詞控奉學道兩憲批飭松江府查明具報在案兹悉賴大令業已通詳督撫藩學臬道府各憲請示核辦詳稿節錄如下查傅鵬即光祖又名搏九係一學業未成　學生（此乃賴令之開口見喉嚨）略涉詩書不守禮法新塲同人傳單雖不足據以爲信然其平日舉止輕浮已可概見此次僅於輪船中一晤女學生□□□輒竟兩次投函意存挑誘其第一次信已爲該女生所毁無從查悉如果措詞得當何至遽行毁去即第二次之函詞意隱約佻　之情形諸筆墨以致該女生至今未敢到校實足令人髮指祗因該女生清操自重接其初函謹守秘密未經發覺迨二次投函始訴其父前往問詢事遂發露大動公憤女校監學查知其事並接該女生請究信函因事關風化即由教育會呈送到縣飭提傅鵬到案見其髮已剪去倣效西裝望而知爲不安本分（剪髮西裝即爲不安本分賴令之見何蔽塞若是耶不知今之刁生劣監方且利用髮辮以結納頑固官塲若如賴令之言則若輩均是安分之良民矣）乃節次提訊投函一事狡不承認及檢閱原筆信函則致口女士一信爲其所冩無疑自應處以相當之罪（相當之罪若何）以儆效尤惟徧查律例並無恰合正條（傅鵬無罪矣）而案關風教亦未便輕縱（是乃有心傾陷）應否將傅鵬如何懲儆之處呈請憲台示遵再傅鵬在鄕則稱爲監生遞禀則稱爲職員不問而知爲假揑現已勒追牌照一俟呈到再行核辦 
[圖害公廨幕友之駭聞]  
　　公共公廨幕友王博謙君於前晚一句餘鐘乘坐包車行經廣西路油頭路轉角長春總會附近突有人從車右開鎗轟擊其時適因狂風細雨已將車蓬撑起王君驀聞鎗聲側身回視鎗彈已　左手指等處血充如注開鎗之人見已擊中如飛逃逸包車夫張阿四　主人被鎗彈擊傷立即停車追捕無着旋由王君之友張平甫君聞信趕至見王君傷無大碍即着車回家内醫治張君代投老閘捕房報告一切捕頭得稟立飭探目張寳榮包探劉森堂沈阿岳踐壽生王梅生等四出兜拿未獲至昨晨捕頭即傳包車夫張阿四至捕房詰問詳細情形以便偵緝至九時許寳讞員飭傳總巡捕房探目李星福至簽押房内諭將圖害王幕友之人從速緝獲解案嚴究午後上海縣田大令法廨讞員聶司馬同蒞公廨詢問一切當由寳讞員曁孫德兩襄讞陪至王君庽所問候 
又據王君親自函述云廿二夜鄙人在三馬路花鳳英家請客散時將兩鐘乘包車往同春坊高田玉家因先有友人盧君約在彼談話也由三馬路往南行至汕路地方時正微雨車蓬密張忽覺蓬際有聲訇然轟於耳鼓即覺有物如爆竹突至胸際旋掠左手兩指間而出車夫聞聲返顧見一人着白短衣袴赤足而逃卽停車往追時鄙人在車中亦不覺痛尚不知其爲手鎗也疾呼車夫速返拉車重行忽覺手指間盡濕胸際亦盡濕就車燈俯視則盡血也驚極即命車夫飛駛回家則内外衣袴盡皆浴血細騐傷痕右手一破皮微傷係鎗子初出時掠過者胸際正中一傷衣袴四層皆洞穿肉際子入分許傷洞圓如菉荳大不知何故子旣入而復出此間殆有天得以不死也子自胸際復出後横掠左手三四兩指間而過指肉盡焦努幸筋骨未傷現請巴醫生診視後神志頗清痛亦不大劇生命决無害惟返衷歷數平生爲人以謙退和易爲宗旨絶無怨家横逆之來殊不可解殆辦公之際有人挾恨於無意也乎此則非鄙人所敢知也該兇手放槍時係將鎗插入車蓬内轟放槍子想當時已掠左邊車蓬而出故至今尋覔無蹤惟當時車内並無烟氣亦無火藥氣足以證明係最新式之槍也 
 
 

Page 19

 
 
[勿再放棄選民權利]  
　　上海縣自治監督田大令前日出示云爲再行出示曉諭事案照本邑城鎭鄕自治公所業經先後成立亟應賡續籌辦縣自治選舉事宜前經明晰曉示在案兹查籌辦處憲前訂縣自治籌備日期詳表内載各廳州縣長官出選舉告示載明選舉區及各區應舉議員額數及選舉日期告示内載明凡居本城鎭鄕接續已滿三年於示後二十日以内一律向本城鎭鄕自治公所自行呈報補入名册自六月初一日至三十日止現在時期已届亟應遵辦閏六月二十一日即須投票時日迫促爲再示仰闔邑居民人等一體知悉勿再自悞 
[工人有志讀書]  
　　城内骨器業向來兼做骨牌近奉蘇撫諭停止製造該同業店作工人以鈍根頑性首宜設法開通一面訂立章程自行禁止一面籌立簡易識字夜塾招收同業子弟敎以粗淺文字豫爲改業地步業於上月二十七日在新北門内骨器改良公會會所開課來學者頗爲擁擠近聞有洪永益號學徒華清因夜中工作忙碌不暇報名入學深爲遺憾日前特託某號友作書致骨器　夜塾聲明有志赴學深恐有誤工作不得見許於店主故託夜塾經理商勸永益店主言如得讀書凡於應有工作自當勤加勉勵云云嗚呼有志讀書不圖出之於骨器賤業不識之無之人醴泉無源芝草無根其是之謂歟 
[姚伯欣追思會記事]  
　　昨日下午本埠紳商學界假南市新舞臺爲故紳姚伯欣君開週年追思會除發起人外來賓到者約三百人孤兒院學生私塾改良會附屢小學及商餘學社兩等小學檯上懸姚君遺像中供花果綴以松栢二時半開會由楊千里君報　宗旨畢各向上行一鞠躬禮次張鐵民君讀追思文葉惠鈞君演說謂人孰無死死後而有多數人追念必於社會上有不可湮没者所以人不可不注意於公益次李雲書君演說謂辦理地方公益必經濟學問二者兼備方可有效姚君以聰明之材與伶界熱心諸君在南市則辦新舞臺以改良戲劇爲轉移風俗之先導其智識誠加人一等矣次毛子堅君演說謂世界之蟊賊人道之公敵則人皆望其死而姚君死後令人忽忽如有所失則姚君之足以感動人心者固自有在次馬湘伯君演說謂人生在世渾如一夢夢生夢死皆在人爲齊景公有馬千駟伯夷叔齊餓死首陽其孰優孰劣固顯然也夫榮華富貴轉眼皆空人必有道德然後能歷久不朽故開會追思者蓋假死者以勵生者也然死者長巳矣生者其如來日之大難何次孫玉聲君演說謂人當方死之時固有嗟嘆者憐惜者迨境過情遷則習焉忘之矣苟歷一年後而猶令人追念則其人於社會上必有極大之關係而感觸者姚君一生之最著報界與劇界是也苦心孤詣誠有令人長念不忘者次朱少屏君演說謂明末遺恨一劇爲姚君手編能使昏昧者明熟睡者醒爲社會所歡迎於吾國有絶大之關係焉其創辦新舞臺也運心思費財力非爲牟利計也冀有以改良社會之積習耳今姚君死後一年矣而新舞臺仍蒸蒸日上九泉之下當亦瞑目矣次楊千里君代吳懷疚君述追思書次梅竹廬君演說謂姚君在報界其膽力識見固爲社會所共知者然其膽力識見乃道德之見端也次孤兒院私塾改良會附屬小學商餘學社兩等小學各學生唱追思歌末由姚紫若君代姚伯欣君乃尊善民先生致詞答謝並由姚君三子匍匐叩謝殿以軍樂散會 
[中日醫學校舉行畢業]  
　　愛文義路中日醫學校於本月二十一日午後一時舉行正科甲級生畢業禮是日天氣炎熱而來賓甚衆出滬道委閘北巡警局長姚季之太守代表發憑訓辭次姚太守曁上海縣田大令與張織孫君等祝詞次爲日本浮田副領事及吉益東洞青木藤五郎汪惕予諸君相繼演說比散會己四下餘鐘矣兹將畢業生名單列后　謝毅　華廷笏　沈光藩　沈瑛　陳盖勛　首冠寰　倪安懷　陶旒　吳士奇　劉翰聲　金斆盧　沈廷奎　陳彝鏞　吳逖雞　李光新　吳淇　薛大用 
[假公濟私之榜樣]  
　　水爐公所首事俞俊臣控成都路某老虎灶主陳國卿僞造入塲劵舞弊呑洋一案昨晨復由公共公廨孫襄讞會同美哲副領事研訊原告代表聖文律師偕見證陸忠仙證明前情並陳在閘北警局揑詞岐控各節請爲嚴究訊之陳一味推賴旋由王子恆上堂證明呈案之入塲劵由陳交與商人轉售不知眞僞乞鑒中西官會商之下以陳等均非上流社會中人欲借公益名義歛錢私肥實屬可惡判陳罰洋二百元充公如無力認罰改押三月 
[船户遇盜續誌]  
　　滬南久大馬頭船户陳德有裝運黄荳由滬開行至西南鄕夏家嘴停泊遇盜搶刦報區請緝已紀昨報昨經上海縣田大令訪悉立飭捕役赴自治公所警法當值處查問被刧情由旋以該處未據報案聞在南區呈報即赴南區查問明白禀復田大令候傳事主訊明跴緝 
[唐醫生將次回滬]  
　　郵傳部尚書盛杏蓀宫保近因舊疾復發於端節後迭次電邀上海中英大藥房西醫唐乃安君到京診視唐辭之不獲於上月旣望應召留診一月諸恙漸痊因即辭歸南下詎行至煙台復由宫保急電召還聞刻下已占弗藥康復如常故唐君亦於前日出京不日可以抵滬 
城内 
[何苦纒訟]  
　　本縣田大令批勞文榮禀云謝有福因把持厘頭組織新公所向成昌布號借洋二十三百元嗣經提辦發封充公所有新公所之借欵旣經中人沈傳金邀集裕昌等六坊把作工司議明厘頭照向章繳歸公所借欵亦由公所拔還六坊工司旣經允洽與把作朱寳生何得獨自違議扣除厘欵並向新開各坊把持阻止惟前次勸議旣由沈傳金在塲且裕昌等六坊把作工司亦俱允洽應即邀集理論如再不允即歸原議諸人聨名具呈否則佊遞一　此呈一禀各自爲利纏訟不　殊爲該業不取也 
[誘匿婢女]  
　　邱阿虎誘拐潘夢齡婢女金菊帶往法租界某小客棧姦宿兩宵復領至城内寄於朱鳳祥家由潘遣子尋獲扭交崗巡拘至一路分局經德區長訊實判金菊給潘領回管束邱阿虎發押改過局半年朱鳳祥從寬不究 
[諄諄告誡]  
　　一路巡局昨出四言通告兩則照錄如下（其一）當街露宿居民習慣大街小巷行人往來男女混雜風俗攸關納凉致病衛生有碍特申告誡務各自愛（其二）邑廟乞丐絡繹往來東奔西走交通有碍派警巡察一律遣散倘再逗留　局嚴辦 
[道批四則]  
　　高素恆等禀批案經本　訊結堂諭早已宣布此案應以堂判爲憑仰上海縣轉諭遵照辦理至另禀拍賣一節如果紙廠股東逾限不贖該存户等應與商務總會墊户按照堂判各節會同妥商辦理未便逕由存户一方面擅專並即一併飭遵原禀 
 
 

Page 20

 
 
抄發張海泉禀批案經控縣集訊飭繳軍據仍敢抗延殊屬可惡據稱賄差阻擱不爲無因仰上海縣訊予澈究勒限呈案秉公斷結以免拖累王子雲禀批仰會審官查案迅予分别辦理飭遵具報查濟鐄禀批前呈批飭查禁迄未具復兹又據具呈前情仰會審官寳令迅即遵照前批辦理毋任訟延切切 
[道轅紀事]  
　　順直諮議局議員張書元因公到道拜會提右營守備蘇慶隆禀知赴松公幹回滬銷差直隸州州判平步隆禀知回籍治喪事畢銷假 
南市 
[債臺高築]  
　　南市貧兒院監院函致裁判所稱有翁漁笙前在院内充當敎習兼庶務員被其用空公欵洋九十餘元久不歸楚請爲究追經陳裁判傳翁到案研訊翁供現已央人担保料理判交人洋兩保限期歸楚旣由陳悅盛碗店主陳少堂附追借欵洋一千四百元亦交妥保出外分别理明 
[用人不易]  
　　西門外羊尾橋朱雙喜家所雇揚州女傭唐阿三仔上工四天即將朱妻之金戒兩枚金鑲鐲一副鈔票洋十元竊取逃逸前日在高昌廟地方姘夫李全豐處被朱尋見扭至巡局報請四區提回解由裁判所訊究唐供由李起意串竊判戒責二百下交其表兄趙玉堂領回原籍完姻李　二百五十下押一月贓給失主具領 
閘北 
[咎由自取]  
　　吳淞鎭萬瑞祥米店夥許順生控流氓祁阿二徐元郎等持刀恐嚇拆梢洋六十元由吳淞區解送總局昨經陳裁判訊悉該米店因私收贓物被祁等軋住敲詐實屬咎由自取判許罰洋二十元具結保釋祁徐二流氓還押　將所詐洋六十元繳案再行核辦 
[追還借欵]  
　　王錦成控顧錫發欠借洋二十元逾期不還昨經四路分局蕭區長集訊判顧先繳洋十元餘限月底歸清 
[男女扭毆]  
　　崇明人黄根昨與婦人某氏細故口角在途扭毆由崗巡拘送四路分局蕭區長諭令各具改過結從寬斥釋 
[騙案待究]  
　　水爐公所董事陳國卿控余錦成以代請滬道給示爲由騙去洋三百元避匿不　昨經四路分局蕭區長略訊一過判解總局訊辦 
英租界 
[小孩肇禍]  
　　南無錫路三十八號門牌陸姓家小孩瑞林前日紏同小孩王鼎三馬仁發等將北京路一千另九十一號李姜氏家之十四歲小孩李高賢毆傷回家斃命由姜氏報知老閘捕房派探王梅生將陸王馬三孩拘押一面報縣相驗昨將三孩併解公堂經　襄讞會商美蓋副領事判均還押候上海縣將驗屍情形復廨於下禮拜三訊核 
[兩不留心]  
　　靜安寺路味蒓園主張叔和君前日乘坐馬車與日本人小倉長次郎之脚踏車互撞致該日人跌傷控由該管領事照請公廨於昨日將張傳案張延徐思義律師到堂代表聲稱此事係兩不留心且原告並不到堂應請將案註銷中西會商之下着將刑事案註銷判張交保候照會日領作爲民事案訊理 
[伊誰指使]  
　　小沙陀路附近日商内外紗廠小工蔣蘭生因爭奪生意紏黨將同廠工人劉龍生張仁生陳福泉楊小狗丁松林朱生荃賈阿毛等毆傷由捕查見將各人拘入捕房昨解公堂訊明判楊等七人併交該廠司帳鄧洪　領去代爲醫治所存捕房保洋給還蔣押候指使之人到案併究 
[私收貨欵]  
　　許吳氏控許榮春私收貨欵等情昨由捕房將許傳至公堂過堂候訊 
[無力繳洋]  
　　姚季臣控丁阿福竊物等情曾經公堂判丁賠洋二百元因無洋收押在案昨由捕房解究丁供實因無力措繳判押西牢半年示儆 
[竊賊解]  
　　朱少卿控石裕清竊取值洋二百元之衣物昨由捕房解廨經中西官訊明事起蘇州判石押送上海縣轉解蘇垣歸案訊辦 
[混用銅洋]  
　　江陞寳因將銅洋向劉怡才肉莊混用當被察出鳴捕拘入捕房昨解公堂訊明判江押兩月銅洋銷燬 
[不認成姦]  
　　朱炳元之妻李氏被施姓家包車夫王文洵誘至法租界東新　堍永和小客棧内姦宿十四天被朱偵悉報捕飭探將朱妻與王併獲昨解公堂訊供不認判分别押候查明於禮拜四訊辦 
[流氓敲詐]  
　　流氓孫福林朱金生陳阿大沈阿四等前晚同將福臨里王許氏花烟間内狎客劉阿福毛五實拖出誣指劉等攫取衣洋任意兇毆由捕查見一併拘入捕房昨解公堂訊明判孫押一月朱陳沈三人各押一天示儆 
[夫婦串竊]  
　　僑居法界寳昌路之法國人挨爾脫控傭婦王妹妹與其夫劉有串竊值洋二百餘元之金表等物昨由法捕房將劉夫婦解送公堂請究判仍交法包探帶回候禮拜四解案訊辦 
美租界 
[浮屍何來]  
　　昨晨公平路碼頭旁浮來巡名男屍一具由捕查見歸禀捕頭飭報水無捕房撈起收殮 
[乘車跌傷]  
　　昨有許阿星乘二十九號電車至閔行路一躍而下跌傷頭足由捕車送同仁醫院療治再核 
[拐匿婦女]  
　　張楚香昨至捕房報稱其妻邱氏日前被地棍姜生發誘拐來滬匿居楊樹浦地方捕頭諭張自往查明赴廨禀控 
[負欠纍纍]  
　　華特路二十六號張榮記木作前因虧欠莊欵拍賣作抵由楊某出銀千餘兩一併拍下昨日忽有某甲雇用印人一名前往看守據云張亦欠伊欵項楊即投報捕房請爲查核 
法租界 
[爲子受累]  
　　　新友虧欠房租三月私行搬逃後被收租人尋見扭控公堂奉判交保限七天理清迄已逾限尚未保出昨日復又提訊趙供此欵係兒子所欠小的無力料理聶司馬判趙還押候提伊子到案訊追 
[拍賣抵租]  
　　張杏莊前至公堂控稱房客洞庭春茶館主欠租二百餘元棄店逃避求請飭探點明生財等情曾紀本報昨又投廨請示核奪聶司馬商之顧副領事准予拍賣生財抵償 
[押交單契]  
　　杜杜氏前控堂弟媳　顧氏覇佔家產經公廨聶司馬一再推鞫實是顧氏不合判將所佔房屋四間之單契父保限七天交案轉給杜氏管業詎逾限已久違抗不理昨日提案復訊顧氏堅不遵斷判押限三天交出違干未便 
[拐匪狡賴]  
　　高殿奎曹嘉榮日前同至公廨控被郭二拐去女孩各一口訊供不認判令收押候查在案兹兩原告又均投廨禀追郭仍執堅前供狡賴不認聶司馬以捕房現已查明郭非安分之徒判令還押從嚴訊追 
[海上閒談]  
　　國將興必有禎祥。將亡必有妖孽。若某商店之商標。某學堂之方旗。某女校學生之裝飾。某報館所登之□□。皆妖孽也。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[贛撫馮汝騤奏遵籌統一國庫發行國幣懇請提前辦理摺]  
　　奏爲遵籌統一國庫發行國幣懇請提前辦理以利民用而重財權恭摺仰祈聖鑒事竊於宣統三年二月間准度支部咨開資政院會同本部具奏統一國庫章程一摺單一件欽奉諭旨允准刷印原奏清單咨行到臣復於四月初七日欽奉電傳諭旨恭悉籌借鉅欵以爲改定幣制之用仰見朝廷鞏固財權釐定圜法之至意欽服莫名查統一國庫章程第二條國庫統由度支大臣管理其現欵出納保管事務委任大清銀行掌之第五條歲入歲出各欵統由國庫收納支付第十條京外各官欵之匯撥由度支大臣令大清銀行任之等因臣伏念理財之方以度量權衡爲準蓋食貨無非取决量衡而錢幣所以轉輸食貨若幣制不能畫一任聽各省平色參差自爲風氣旣乖財政本原難收統一實效且國家銀行之設内以運輸國計外將馳逐列邦各省分行尤以維持市面爲第一要義今旣責以執行國庫收納支付官欵匯撥必須發行國幣流通市面使金融機關毫無阻滯庶幾操縱可以自如緩急亦足有備是統一國庫發行國幣相輔而行勢難偏舉臣細繹奏定章程體察江西情形尤須請旨提前辦理以清積弊而鞏財權謹爲皇上縷晰陳之江西本屬腹地交通不便銀根素促銀色則有粉寳東寳次東寳二四寳又有鹽封釐封捐封等項名目雜糅競逐錐刀自行用銅元以來本省鼓鑄獨少當典錢業多出錢票遂使銀錢兩虚商業日見衰耗銀色隨時漲落每至年終通用足色一交春初每千兩升色至百餘兩歲暮銀色低落商户正當歸結賬項之時無不掯留現銀競圖息借其收得現銀者均知有利可圖誰肯通融概以九扣洋銀書立銀票商業受剝削之苦不免倒閉大賈鑒倒閉之害不肯流通市面窒塞商務敗壞此弊之在於商者也各處秋收土產素日皆運省發售所有完交糧課無不藉其貿遷以資輸納今因歲暮色落優者貪銀色之厚利不肯市易黠者貪物價之便宜任意拖欠遂使士產不能暢銷小販益多折耗生計日衰百物昻貴此弊之在於民者也公家各項匯解之欵當此財力支絀勢難於銀色合宜之時預儲一年解款旣須隨時應付且有臨時挪墊暗中虧耗數亦不貲至地丁錢漕稅課等項民納之官者多錢官解之窡者用銀故官常利於銀賤初不慮夫錢荒而州縣經收錢糧不無賠累交代虧短日見其多此弊之在於官者也凡此諸弊若能速行國幣以資國庫之利用不難次第廓清綜言其利約有三端合國權財權爲一分掌財用財爲二權限甚嚴莫能侵越國庫之基本愈固國幣之信用愈堅其利一平色有定出納一律吏胥不得因緣爲奸官民不致貼補受累其利二商賈交易畫一無欺旣便於行旅亦便於匯兌駔僧無權商業自固其利三江西自歸併局所之後祗有藩關兩庫現在清理財政端緒秩然統一國庫手續尚不甚繁臣忝膺疆寄竊念欵絀時艱亟應補救惟有請旨敕下度支部督飭大清銀行籌備一切臣當督同司道財政局會同江西分銀行妥擬章程咨送度支部覈定即行試辦除咨度支部幣制大臣外所有遵籌統一國庫發行銀幣請將江西提前辦理緣由理合恭摺具陳伏乞皇上聖鑒訓示謹奏宣統三年六月十二日奉硃批度支部知道欽此 
國外新聞 
[波斯新舊兩王之爭鬥]  
　　二十二日倫敦電云據德黑蘭電稱前任波王之弟薩拉愛毒里布告推舉前任波王爲波斯君主現已占據西拉及哈買丹兩地並率兵四千人向寇曼沙進發當地主事孤立無助已向德黑蘭請兵救援按目下之波王於一千九百零九年七月間登位西拉及哈買丹並寇曼沙地形成一三角式哈買丹離德黑蘭最近僅隔一百二十英里 
[法國組織特别偵探隊]  
　　二十二日倫敦電云法國政府編成一特别偵探隊以查鐵路之木屐黨蓋自去年十月以來已出案二千九百三十六起之多 
[土將遇伏受傷]  
　　二十二日倫敦電云愛特海姆將軍所統之縱隊在伊配克及狄阿柯伐之間爲阿爾巳利亞回敎民人伏兵所攻將軍在陣受傷兵士死傷者約二百人 
[日報評論英日新約]  
　　二十二日東京電云各報評論英日條約均謂修改舊約實時局變遷天然之結果此約能移去英美締結公斷條約之障礙朝日新聞豫料俄日兩國必訂協約尚有數報討論英美日三國聨盟問題外間謡言謂日政府曾向美國提議締結公斷條約其基礎與英美所訂之約相同國民新聞不認有此並謂日本此後必巍然獨立云（以上譯字林報） 
[日本海軍官員陞級]  
　　二十二日東京電云日本東鄕海軍大將將於西十一月二十號陞爲大元帥上村海軍中將陞爲軍事參議官島村海軍中將陞爲第一艦隊司令長官伊知地海軍中將陞爲第二艦隊司令長官其他各員之陞級亦將於同時發表 
[日本陸軍官員調動]  
　　二十二日東京電云朝鮮駐屯軍司令官大久保陸軍大將擬於西八月十八號辭職第十四師團長鮫島陸軍中將擬於九月六號辭職參謀本部總長奧陸軍大將擬於十一月十九號辭職陸軍大將伏見宫貞愛親王將任參謀本部總長 
[德報評論德日新約]  
　　二十二日柏林電云北德意報宣布德日商約全文並稅約之新條欵該報曾詳紀稅則最重要之更改並有數報討論該約頗爲滿意 
[德國火車失事]  
　　二十二日柏林林電云由培賽爾開往拂蘭克拂脫之快車於中途脫軌死者二十人 
[美國實業家赴德游歷]  
　　二十二日柏林電云美國赴德國調查 
 
 

Page 27

 
 
事務之實業代表由抱斯登商會領首已抵柏林大受德人歡迎 
[英皇巡游蘇格蘭]  
　　二十三日倫敦電云英皇英后及皇太子等昨日已抵愛汀堡擬駐四日國民歡迎極爲誠摯（以上譯文匯報） 
小說 
[殖民小說華僑涙（七十五）]  
　　那些歐美各國。見了這個金沙島。已經有了完全政府的資格。便都按照公法。承認金沙島爲中國的有權屬國。大家都和金沙島政府。立約通商往來互市。這個時候金沙島的商務已經十分發逹。金沙寳石的礦苗。出得甚是暢旺。鎗砲機器的製造。又製得甚是精純。更兼農業發逹。種植茂盛。南洋各埠的華商。都把金沙島做個總匯之地。歐美各國的郵船貨舶。都絡繹不絶的。來交易貨物。把南洋各埠的生意。竟奪去了好些。比那幾個有名的商埠。還要熱閙些兒。就是現在南洋各埠的華商華工。也都歸入金沙島民籍。由金沙島政府。派委領事官。分駐各處。保護商民。受了外人的凌侮。小則由領事照約交涉。大則由金沙島政府。移文詰問。那南洋各埠的西人。到了這個時候。也就不能任意欺辱。把華僑當作牛馬一般。自此之後。金沙島的人民十分富庶。公舉范鳳洲作金沙島總統。范總統登位之後。便和張月華舉行婚禮。又要聘請莊仲山。做金沙島行政大臣。莊仲山再三不肯。只得把莊仲山聘作客卿。就和那顧問官一般。大家齊心合力的。治得這個金沙島。就如金城鐵桶。水泄不漏。也有許多歐美各國的商人。僑居島上。却都一個個安分守法。没有一些兒恃勢横行的舉動。范鳳洲四年任滿公舉鄭國昌繼任。鄭國昌任滿。又公舉楊惠君繼任只有莊仲山不肯做金沙島的官。還是當他的客卿。中國政府。見金沙島居然竟能自立。甚是歡喜。各國政府。也都派個三等公使。駐札島上。辦理交涉。只有以前那幾個主張虐待華僑的政府。大家都是懊悔非常。懊悔。着當初不察。要千方百計的虐待這班華僑。如今閙出這樣的事來。就是懊悔也不中用的了。在下做書的做到這裡。便算全書告成。至於那尋覓新地的如何冒險開闢荒島的怎樣艱難。待在下做書的得了閒暇的工夫。再著一部冒險小說出來給列位看官看就是了。敬頌我大清國萬歲我中國同胞華僑萬歲我金沙島政府萬歲。（完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
來件 
[遠東通信社來稿]  
　　連日函述限制軍備問題美英旣有同意論者均謂當視德國意見以取進止兹特將德下院情形及首相演說大旨略記於下本年德國下院討論外部預算社會黨議員首言英法下院提議平和問題吾等陳請政府速與英法協議限制軍備進步黨議員倡議亦與社會黨相同中央黨議員則謂英外部大臣演說實有研究之價值守舊黨議員則謂彼於平和裁判極表同情惟恐不能實行徒有此理想耳社會黨議員演說德須設法與法連合倘德法之隙全消則法俄同盟必解是戰事已無由發起實爲平和之福歐陸倘有戰事定爲資本家所釀造吾社會黨當以全力盡其所能以反對之自由國民黨議員亦極表同情於萬國平和裁判惟謂關於國運生死問題恐非法廷之力所能及急進黨議員則謂德宜隨世界潮流隨各國同情限制軍備特不能爲各國首倡則以所處之地位然也首相起而答詞其言至有關係略謂社會黨要求政府加入减限軍備之運動當第一次海牙平和會時原有是議其後僅以須由各國深加研究一語而擱置之今日議院各黨演說皆係理論無一提及實際辦法者須知由政府專擅肇起戰禍已成過去歷史不至再見於本世紀其肇戰之理由因感情而發生者非特德不能盡去即他國亦不能盡去德喜平和四十年來未有戰事是其明證吾深致敬於限制軍備問題惟實行之方法如何尚須諸君明示始能有所討論英欲提議限制軍備至其主旨則以其海軍力當强於數大國海軍連合爲斷此其用意豈能逹實行之目的乎列强眞力如何舉世究無定評故限制軍備因難之點即在考察此眞力也譬如德减陸軍十萬人則法應减若干英義應减若干無從懸揣世無一國肯令他國判定其眞力者不能得其眞力是减之一說終不能實現而限制軍備問題永無結果必將與國家相終始矣有謂英首相演說欲連合英德同减海軍製艦等費一節頗有研究之價值此語極是惟德之海軍預算乃爲世所共知德固不難據此告英而英之能信德與否是又一問題也至於擴充平和裁判問題是否能並關於國家榮譽及獨立問題並重大利益及有第三國牽入其内之各種困難問題爲海牙法廷所不管者一併付之裁判現方由英美協議吾德不便干預但以鄙意度之此事與限制軍備同一困難吾德若與丹麥和蘭等國訂立此項平和條約自屬易事倘與其他强國則不得不有所斟酌耳英美協議眞能就緒吾恐世界去眞和平尚不能無間蓋一旦有大衝突則此項平和法廷立時消滅弱肉强食終爲天演之公例實無術足以逃之總之一國人民不能以其武力令他國敬畏者必墜入第二級自有其他强者取而代之德人不可將此眞理抛擲腦後而放言高論虚無縹緲也實則世界惟眞知自强者乃能保障平和願吾議會共勉之 
 
 
 

Page 35

 
 
   
 
 

Page 36

 
 
   
 
