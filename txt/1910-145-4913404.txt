# 1910 - 145 - 4913404

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
上諭 
[監國攝政王鈐章四月二十三日内閣奉]  
　　上諭五月十六日夏至大祀地於方澤遣莊親王載功恭代行禮四從壇　派希瑽扎克丹延秀承蔭各分獻欽此 
上諭吏部奏遵議湖南官紳處分各一摺開缺湖南巡撫岑春蓂開缺湖南布政使莊賡良均著照部議革職湖南按察使周儒臣長沙府知府汪鳳瀛應得降三級調用處分加恩改爲降三級留任前國子監祭酒王先謙分省補用道孔憲敎均著照部議降五級調用欽此 
上諭直隷承德府知府員缺緊要著熱河都統會同直隸總督於通省知府内揀員調補所遺員缺著陳應濤補授欽此 
旨此次考承各省保送舉貢著於五月初二日在保和殿覆試欽此軍機大臣署名奕劻世續鹿傳霖假那桐吳郁生 
監國攝政王鈐章二十五日内閣奉 
　　上諭御史儼忠奏州縣懸案不結監禁多人無辜被累請飭認眞查辦以維憲政一摺近來舉行憲政訟獄一事尤宜實心淸理惟各省審判廳尚未能一律成立各州縣辦理命盜案件難保無覊繫牽累等弊著各直省督撫認眞查察如地方官有懸案不結無辜久禁者從嚴叅辦以副朝廷矜慟庶獄之至意欽此軍機大臣署名奕劻世續鹿傳森假那桐吳郁生 
宫門抄四月二十五日召見軍機陳應濤譚廷颺 
論說 
[行政綱目彚評（錄憲志日刊）]  
[其一責任内閣]  
　　以我觀之。眞正之責任内閣。惟政黨内閣耳。必議會有兩大政黨。或雖有小黨。而必附屬於其一。然後大臣乃以議會之可否爲去留。必行政大臣以議會之可否爲去留。而後自政治言之。乃有眞得民意之内閣。自法理言之。憲法。上所謂大臣對於輔弼君主。負其責任者。乃有意義。否則大臣之所曾輔弼。卽君主之所曾勅裁。以君主所自曾勅裁者。而復問其責於人。於條理不順。此自憲法之責任云然也。然於普通懲戒法上之責任。則立憲君主國及專制國。百工庶司。統於一尊。無有異。特其手續異耳故必曰内閣對於議會負責任。乃有特别之意義也。今中國之所謂責任内閣蓋以官制秩序。内外上下。不相維屬。輔弼大臣。（軍機處）與中央行政大 
 
 
 

Page 4

 
 
 ]HH [ 
臣。（各部尚侍）中央行政大臣。與地方行政大臣。皆各自爲政。支離滅裂矛盾抵觸。責無所歸。因明權限。正紀律以規正之耳。故非於大臣所向未曾有之責任。而增加之。乃於大臣所本有之責。任而明劃之耳。權限明而後責任定。故原著所述。首以明皇室事務與國家事務之分。終即以國家事務分配於現有之機關。其本不屬於國家事務者。取而麗之於官制之外。存廢分合。都置不論。將使國家之行政事務。分配明確。而其總攬機關一歸之於内閣。内閣大臣。即以諸部大臣爲之。故此制旣立。軍機處會議政務處。憲政編查館。在理皆宜罷廢。而中國之所謂責任内閣乃立。本著於責任内閣之事。所紀述者祇二語。而通篇實以責任内閣爲前提。此實中國今日救標之策也。嗚呼。吾人所第一希望者。實在政黨内閣政治之責任内閣。第二希望。乃在開明專制之責任内閣耳。今者並此開明專制之責任内閣。亦似不甚協於朝議矣。國家無政府不足以立。非權限與責任明確。不得云有政府。危急存亡之所在。吾固望賢明之立法家之以精心毅力持之也。 
　　其二内閣吏部禮部翰林院與都察院 
據此綱目所引之理論言之。凡今日之機關。若憲政編查館。若會議政務處。若軍機處。皆當在廢罷之列。惟不便盡取其職守而消滅之。亦必併合於内。閣爲一局所（若憲政編查館是）而舊内閣禮部翰林院。自無論矣何則。其听掌者多非國家事務。雖間有關係。而職權不足以立爲獨立衙門也。吏部所司專在懲戒考績。而普通官吏之懲戒考績於理須由各該長官或各部省所附設之會議機關掌之。對於高等官吏。又須由特設合議。機關掌之。而其制須與現制大異都察院近似高等懲戒所矣。然其職在彈劾。不得云懲戒也。當兹國會未設。官紀隳壞。所恃以維持正論。爲海内畏憚者。賴有此耳。而行政綱目中。於此中國特有之制度。不爲一言。豈不曰將以有待。然按據事理及中國今日政策言之。都察院庸無特别之價值足以。丐一二言於此短篇册子之中歟。 
　　其三中央官治與地方官治 
作者所最苦心而經營者。其中央官治與地方官治之分乎。以立憲國之公律言之。中央集權。旣爲事理所萬不能已。而中國今日地方分治。已成積重之勢。故特於中央官治之中。設爲間接官治一種。以其實權歸之地方官吏。以其名義隸之中央各部。此實權名義。果得調和與否。果得收上下内外。相統屬之效與否。直接官治與間接官治之分配。果合於事情與否。皆屬疑問。今者鹽政處之與地方督撫。即行間接之法者也。而其衝突之現象已見端矣。繼此以往。必不能如地方電報局鐵路局。之逕由部轄者。反能收統一調和之效。可斷言矣。據現有之制。不過使中央。與地方分爲二橛。據間接官治之。制恐中央與地方將成三橛。（未完） 
專電 
[電一（北京）]  
　　昨日（二十四）十鐘復召見慶邸那相商議開御前會議事及某交涉案 
[電二（北京）]  
　　澤公擬調劉慶汾到財政處辦事 
[電三（北京）]  
　　鄂督瑞澂電覆樞府西藏軍械亟待接濟遵即飭局趕造工竣即運 
[電四（北京）]  
　　聞政府又有密電通致東南各督撫防範匪黨煽惑饑民乘機滋擾 
[電五（北京）]  
　　資政院草會塲規則及議事細則將百餘條脫稿 
[電六（北京）]  
　　昨日（二十五）午前九時半日本公使伊集院彦吉君帶同實業團長近籐廉平及土居大谷松方永井等詣養正殿蒙攝政王召見加以慰勞之辭并諭詢近籐君實業團旅行之狀况及今後之行蹤諭畢復賜饗茶果始各退出 
[電七（東京）]  
　　中國駐日公使胡惟德將於四月二十九由東京啓行回國定二十八日謁見日皇告别 
[電八（東京）]  
　　印度巴魯陀王已於西六月二日由横濱起程回國 
緊要新聞一 
[法部派員密查各省積案北京]  
　　法部爲淸釐各省積案起見曾經通飭各省限期訊結以免積壓在案兹聞該部因近有某侍御奏參各省州縣仍有積壓案卷延宕不結等弊以致民隱難伸殊非體恤之道現擬派員分赴各省密查一切藉資整頓并聞已派本部某某等四司員潜行出京矣 
[軍事上嚴守秘密之新法北京]  
　　自賣國奴趙郁卿被獲後軍諮處海軍處王大臣以吾國軍情往往漏洩不可不用特别方法加意防範現擬將緊要秘密事件多用對文代替如用天字則以地代用日字則以月代之類謂之暗記簿其思慮之密有如此 
 
 

Page 5

 
 
 ]HH [ 
[憲政館中之新人物北京]  
　　憲政編查館中均係留學界上所謂矯矯之人物尤以章宗祥汪榮寳陸宗輿曹汝霖四人最爲鋒利故館内館外均稱之爲四大金剛而金剛之中又以汪榮寳爲巨擘昨在憲政館中不知議辦何事忽以一言不合與李侍郎家駒犬起衝突嗣經汪君再三駁詰李侍郎竟俯首無詞亦可見丈六金身神力無邊矣 
[郵部又派道員調查鄂路漢口]  
　　鄂路協會所招股欵已認定者確有一千餘萬現繳到之股尚不足二百萬其最大原因係爲源茂隆錢莊倒塌後萬副會長昭度頓失財産之信用而劉副會長人祥又因受鄂督之嚴斥頗有辭職之意主持會務者祇劉廉訪心源一人而已劉爲人過於長厚非創業之材加以年荒米貴商業蕭條致繳路股者寥寥無幾且自代表回鄂以後路事集會又在禁止之列故始終未開大會人心不免懈弛部批六個月之限轉瞬届滿如公司尚不能成立兩路必仍爲部中攘去將來借欵官辦鄂人又將何詞以拒日前黎京卿大鈞已由京卸差回鄂然亦毫無舉動蓋鄂人之意欲借大淸銀行力號召路股乃公請黎主持路事不料黎竟以是去職也又聞郵部以鄂路近日無甚舉動且未聞有組織公司之說疑代表前呈所稱優先股已經繳齊一語不無誇張故又密派湖北候補道陳兆葵調查鄂路實在股欵究有若干以爲對付地步鄂路近情如此其前途殊爲危險鄂人鄂人盍急起而圖之 
[僑商禀請組織商艦協會杭州]  
　　浙江諮議局參議員留日華僑吳作鏌爲創設商艦事上浙撫禀云竊維作鏌經商海外埀三十年稔知僑庽各埠同胞不下千數百萬每年進出口貨物殆占世界貿易額十五分之一我國旣無軍艦保護又鮮商輪轉輸寄人籬下動輒掣肘困苦情形莫可言喻查列强義勇艦隊辦法係由人民醵貲購備船隻平時裝載貨客酌收運費以供添置及修葺等用倘值國家有事則編入海軍艦隊聽候指揮不費造艦養艦之資而得衛國衛商之益法良意美似可仿行作鏌仰荷憲台體朝廷德意招令回國晋接之下禮貌優加曷勝感激今願首輸規銀二萬兩以爲組織商艦協會之倡當此預備立憲時代國民程度日見其高急公好義具有同心凡有輸資悉儲大淸銀行不得移作他用待有成數卽繪圖訂製新式商艦至於會中一切辦事經費由作鏌一人擔任不動存欵以昭大信兹逢南洋勸業會將次開幕海内外商民接踵而至乘此時機廣爲勸導庶使衆擎並舉積少成多將來協會發逹小足以擴張遠洋之航業大足以補助國家之海軍一舉兩得舍此莫屬誠爲目前至急之務應請憲台先行電奏俟奉旨准行再將詳細章程商定妥洽呈候奏咨立案 
　　附浙撫上海軍處電北京籌辦海軍處鈞鑒慈谿吳紳作鏌僑商日本屢冋本籍捐辦學堂水利輸欸數十萬之多辦有成績頃招致來浙勸辦實業允籌鉅欵共謀公益現據禀擬仿照各國義勇艦隊辦法倡辦商艦協會該紳先捐銀二萬兩並擔任辦事經費餘欵由該紳勸各華僑捐辦等情查此項商艦平時經營航業有事編入艦隊於海軍不無補助應請察核電示以便奏咨立案脅 
　　海軍處復電增撫台鑒電悉吳紳作鏌擬創辦商艦協會用意甚善貴撫所稱裨益海軍一節本處極表同情海軍處個印 
　　浙撫致江督電南京張制台鑒日本僑商慈谿吳绅作鏌在籍捐辦學堂水利望重鄉邦此次延招來杭允籌實業吳紳擬仿各國義勇艦隊辦法設立商艦協會倡捐銀二萬兩並擬就貴省勸業會轉勸華僑共成此舉倘吳紳晋謁鈴轅務希優加靑睞指示一切得承賛助忻感同深馬 
[浙撫請借公帑之失望杭州]  
　　杭州錢業風潮增中丞曾兩次電求度支部撥欵接濟其意誠爲懇摯無奈部中不允以致銀行來電亦甚游移浙中官商殊爲失望兹浙省風潮幸已略見平定以此事爲商界所注目急將往來各電補錄於後 
浙撫第一次電度支部督辦鹽政大臣鈞鑒洪浙省以絲茶上巿省城錢莊現洋均捆赴出産處所巿面銀根驟緊各存户誤聽謠言紛往提現竟將多年巨莊鼎記慶餘兩家相繼擠閉又當半荒之際金融機關復形阻塞全局異常震動非亟撥借公帑洋五十萬元暫行扶助不能救目前之急而藩運兩庫又甚空虚擬先於藩庫勉籌洋十萬元運庫勉籌銀十萬兩併計僅洋二十五萬元所短猶多兹據勸業董道禀據商會呈請電商鈞部速再撥借銀元念五萬元即由鈞部銀行電滙到浙解此倒懸並據聲稱此欵由浙省之大淸浙江興業三銀行具領由借欵之各錢莊五家連環結保然後准領以昭愼重辦法尚臻穏妥一俟絲茶巿過銀根鬆活即可全數收還浙省大局安危所繫禱切施行增韞咸印 
　　浙撫第二次電度支部督辦鹽政大臣鈞鑒洪篠電謹悉飭據勸業道詢准杭州大淸銀行聲稱該行業經發出之六十萬元係前此陸續發出兼含有營業性質現在别無他欵可撥等因是與商會所請整批五十萬元專爲維持巿面者判然兩事壽豐鼎記慶餘各大錢莊倒閉後久無現洋接濟巿面益形恐慌十七日著名巨莊保泰又經擠閉此外尚有數莊亦將不支全局危急萬狀錢莊爲各業命脉所關事機迫蹙間不容髮務乞仍賜查照咸電即日飭由大淸總銀行電匯二十五萬接濟其浙省 
 
 

Page 6

 
 
 ]HH [ 
藩運兩庫前經認籌之數亦祈示覆動撥以解倒懸而靖人心禱切盼切增韞效印 
　　北京大淸總銀行致杭州分行電杭州大淸銀行鑒浙撫有電部無欵撥日來巿面情形如何乞電示總諫 
[西報譯要]  
　　　濤貝勒在德近狀文滙報載二十四日倫敦電云德皇以紅鷹大十字帶圈寳星一座賜與中國考察陸軍大臣濤貝勒同日柏靈雲云濤貝勒已赴洛安將在該處閱看最新電話局之機械二十五日倫敦電云柏靈戍軍春操已由皇太子代表德皇臨塲校閱濤貝勒及各隨員均往參觀 
駐京俄使告假回國又載二十四日北京電云駐京俄使將於明日啓程回國休假若干時俄日交涉因之不免稍有稽延聞他日交涉旣定日本即將宣布實行併韓政策 
[中日報界交歡記]  
　　昨日午後四時駐滬日本總領事有吉君因日本赴南洋勸業會之觀光記者團到滬特設盛筵於虹口扆虹園介紹上海中國報界諸君往赴此會握手連歡本埠報界各經理主筆届時臨會日本記者團以加藤爲團長率諸團員早經蒞止其餘旅滬日本通信員商界名人赴會者約數十人五時開席首由日本總領事演說略言中日交誼之關係與兩國報界和親之必要并請兩國記者乾杯次由汪漱塵君代表報界答復畧言南洋勸業會在中國爲草創乃蒙諸君惠臨不勝榮幸以中日關係至切昔時漢學由中輸日今日日本報界來臨互相切磋俾中國報界智能增進尤爲歡欣明日擬請記者團及諸著商臨蒞預備立憲公會（現仍改在扆虹園）以表歡迎云云次由東京讀賣新聞記者皆川君演說此次來遊及連歡之旨趣復次由團長加藤君演說日本報界懷抱之連歡希望復次上海日報并手君致報界大會祝詞復次撮影中日記者雜坐於中餘則排列爲前後兩行復次鍾樸岑君宣讀頌詞畧云此次南洋勸業會事屬草創殆與日本第一次國内博覽會相似過蒙貴記者團不棄惠然來臨今日因貴國總領事館之紹介得以並聚一堂敝同人不勝欣幸惟自西力東侵亞洲諸國被噬罕完其能存立者惟淸日兩國而已然則就東亞永久之大計言淸日兩國必不可不互相連結以求免於外族之侵此固當然之事勢頗聞昔年美國曾爲日本之提携者然觀今日之日美感情則他族之不可久恃其勢顯然易見試閱外交歷史凡種性不同之國終無長久之聯合翻雲覆雨紛紛無定其能長久聯合者必其種族歷史形勢皆具輔車相依之實而後能致今幸得此機緣爲兩國報界交歡之始深願中日永久之聯合從此益固謹進此言以爲息壞云云復次楊千里君演說略云今日合中日記者及各方面負社會盛望之人集合歡讌實爲近年亞東有名之盛會與兩國國民交際之前途大有關係從前兩國有極親之邦誼然因兩政府之國際國民不能詳知致兩國報紙誤會生意外之猜嫌今日相見實爲溝通之機會甚願嗣今兩國記者常相往來游歷以鞏固交誼云云至是已六時遂互爲獻酬盡禮極歡而散 
　　上海日報社長井手三郎祝辭庚戌歲六月初二中日兩國報界記者會合於滬上趙家花園日本總領事有吉君實爲東道余幸忝陪未座敬呈一言於兩國報界諸君夫報紙爲開通民智之利器人人所印故覘國者視其國報館之多少卽可知其國民程度之高低故國愈文明報紙必愈多蓋報紙不僅代表輿論且爲社會敎育之一端其關係較諸　堂尤廣學堂不過敎育靑年報紙則一紙風行專觀殆徧不啻敎育全國人民試觀　泰西諸國無不報館林立可以知其故矣 
　　中國報紙風行未久初惟上海有之近年風氣漸開南北各省亦多繼起無非師法上海是未始非上海報界諸君提倡之力也揚子江一帶交通最便爲中國輸入文明之樞紐而上海又爲其中心上海報界諸君實握輸入文明之機關然則上海報界諸君所負之責任不重且大乎 
　　日本變法維新固係取法泰西然皆採長補短咀嚼拆衷幾經試驗有利無弊而後實行致　今日之効中國之與日本同處東亞情勢相同中國政府有鑒於兹故凡新政亦多取法日本吉昔日本取法中國以輔文化者不爲不多知今中國之派多數靑年留學日本者亦不爲無因也然而中日報界久未有互相接近開胸襟之機難免有悮會之事因此或傷國民感情誠非中日兩國之福也又非東亞平和之道也今也南洋勸業行將開會日本新聞記者諸君組織團體前來觀光道經滬上獲與中國報界諸君歡聚一堂實爲兩國報界連絡之好機會是宜彼此開誠布公交換意見後此必免悮會且可組成東亞奥諭一大機關連轡駢地以對外以規内共扶大局庶中日兩國日益親密日進文明日增富强則不特中日兩國幸亦東亞大局之幸也用貢斯言以代祝辭 
時評 
[其一]  
　　藏事之壞皆由駐藏大臣。因循坐誤所致。樞府之言是也。然旣知其因循坐誤矣。則曷勿參之撤之。懲處之。而必以另設新藏總督。爲整頓之不二法門曷故。 
假令設有新藏總督矣。而駐。藏大臣之因循如故。坐誤如故。則奈何。 
　　且假令所設新藏總督。其因循。其坐誤。一如駐藏大臣。則又奈何。 
[其二]  
　　新京官制。籌議數年矣。草案屢改纂。宣布屢緩期。非新官制之不易行也。實反對新官制者。强而有權力故。 
新官制何。以有反對。以窟穴舊官制而因弊以爲利者。有所不便故。今新官制又核定而擬頒布矣。且定有頒布日期不逾五月外云云矣。意者向日反對之者。已徐悟其非。而甘喪失其舊來之權利乎。 
然而吏禮二部。且以此張皇恐懼。而具摺請旨矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[預定南洋勸業會開幕秩序南京]  
　　南洋勸業會經南洋大臣奏定二十八日行開幕禮已由事務所擬定開會秩序并禮節分别通告兹特照錄如下一本日赴會各員均着公服有制服者均着制服其不便着服各員限着對襟馬褂並着靴帽一午前八時以前各赴會人員一律入塲一午前九時審查總長正會長入塲先入事務所休息一午前九時三十分赴會各員一律入禮堂坐定一奏樂 
一午前十時審查總長正會長入禮堂一奏樂一正會長請審查總長恭繹旨意一審查總長恭繹旨意一坐辦請正會長宣示開會詞一正會長開會詞一坐辦報告一奏樂一農工商部祝詞一地方官代表祝詞一各省地方官代表祝詞一江蘇諮議局議長祝詞一協賛會總理祝詞一各出品委員代表祝詞一僑商代表祝詞一出品人代表祝詞一各學堂學生代表唱歌一奏樂一十二時各館開門一正會長導來賓巡覽各館一園游會 
[浙省大風雹誌變杭州]  
　　二十三夜九句半鐘杭城雷雨交加中夾氷雹大如胡桃小如豆粒瞬息平地水深五六寸嗣查撫署大仙樓被暴風吹折牆角瓦簷惲總辦休息處桐樹二枝其一枝竟吹斷一枝吹損鹽政科大樹三枝亦吹斷一枝折二板軍政科門前有冬靑樹一株係六十餘年老樹竟連根拔起壓倒亭子四楹署前棋桿二枝吹倒東首一枝横臥紫薇宫屋上計損屋四所賚奏廳皂隷公所禀事公所俱被壓損惟當風大時簷瓦飛揚有左近柴姓婦被瓦傷頭部鮮血淋漓幸傷尚輕其西首一枝折爲三叚棋桿斗打向照墻之外壓坍小屋二間内有三姓婦一人小孩一人均受微傷又藩署棋桿吹折一枝幸地處空曠尚未傷人又織造署前吹折一枝二標營吹塌廚房一間總督行台旗斗二個被風吹失不知去向鹽橋直街裕通當間壁某店夥觸電斃命又聞錢江纜泊各船斷錨漂失者十二艘聞家堰覆没航船一艘生死人數未詳當雨驟風暴時織造聯尚衣適由申乘小輪拖帶家眷幕府隨從等共七船至三里洋有從船一只被風攔腰吹斷全舟盡没被淹十人當救起七人計斃三人（一係執帖家人乃世相國所荐餘二人係尚衣隨從）現悉撫院所折棋桿已由中座飭由釐餉局勘估復堅其餘被風雨所損者尚難逐細調查以倏忽之間損失如此亦可謂巨災矣 
[浙屬匪亂近狀]  
　　上虞上虞縣學堂敎育會勸學所統計處自治研究所等於三月十五日被南鄉痞匪脅衆拆毁禀由層憲札飭紹府包守馳虞查辦疊誌前報兹悉該地紳士以包守到虞並無切實辦法僅於本月初五日派役兩名携有購拿賞格一紙到虞協縣會拿痞首王阿堯等其時洪令規避卸任葉令貿然受事意主敷衍祇派縣役四名偕同府役下鄉差役等揣知官意竟中途逗留未入匪地一步懸賞告示又密藏諸身以爲訛詐地步以致脅從等衆懷疑不散痞首王石糜三人遂重復嘯聚挾制官紳並串通鹽梟指索绅界章金二人葉令聞信遽請紳士糜某赴糜家山與糜痞等講和告以派差拿人出自憲意及紳士等再三要挾並非縣官本意云云故痞匪之膽愈張現因米價昂貴頗有尅期大舉邀求平糶之謠南鄉及城中二紳人人危懼各團體辦事人束手無策已於日前公同來省邀求層憲設法維持 
　　遂安嚴屬遂安縣鄉民閙事官紳互訐一案現經桂南屏太守查明實情禀覆省憲略謂遂安小學以書院租息充用向歸生員余識龍經管因交息延遲校長曾與爭論租息旋以縣學費仍屬不敷復經前任啓守准於各屬洋價内抽出二十文爲辦學之用此次鍾令到任因新政浩繁以二十文挪作别用該校長再三禀請批令照發鍾令迄未能給是以辦學諸紳與鍾令不無意見。二月内城中貼有揭帖紳士禀求鍾令出示亦曾照辦但未能先時。勸諭至聚衆毁學鍾令兵本無多知府留下防兵十人到堂稍遲尚不致坐視不救惟學費固貴寛籌官欵殊形支絀學風固應提倡士氣亦不可囂張學費旣給以後整頓學中士習紏察堂中開銷皆地方官應辦之事除嚴拿首要懲辦謹將毁學情形禀覆察核 
[拼泰毁學案尾聲揚州]  
　　通分司陶運判據拼茶塲申稱竈民滋事已分别嚴密查拿現據差役陳高等協同東臺縣差役拿獲王文波繆喬書胡二等三名送交東臺縣訊辦等語當即據情禀請增都轉核示 
　　泰州趙牧前奉江督札開泰州調查滋事自應嚴緝首要訊辦曲塘王家樓兩學堂被毁該僧第開旣形跡可疑已交曲塘汛看押該外委吳敬芝竟敢擅行保釋殊屬膽玩應飭勒交嚴辦將廟産充歸學費並查明吳外委是否得賄禀請撤究等因兹該州牧業准都司張克謨移據吳外委將該僧第開交案訊得吳外委並無得賄情事昨已據文申詳上憲矣 
[東三省近事]  
　　哈爾濱通函云聞駐京俄國欽使郭索維慈現已請假回國一行准於月内過哈聞須在哈勾留數日會商松花江航行及自治會等各交涉問題並將與貿易公所商辦北滿洲商務進行方法事畢後方乘車返俄 
　　齊昻鐵路公所穆西齋總理呈請公署謂齊昻軌綫自烏站迤北至省垣商埠止延長十三里餘半屬低窪易於受水半近沙磧動輙沉陷擬改築軌線由四家子屯迤東取直線徑向齊站計僅八里此叚地盡平坦向屬閒荒并無廬墓田地之碍最易鋪設軌道較之原有路線縮近五里之 
 
 

Page 11

 
 
 ]HH [ 
數此舉修築旣省即平時養路之費銷耗煤厅亦有减無增已飭員按叚測量從實估核約計工料需錢一萬二千七百吊請由官兵應找荒價項下并路工尾欵銀兩内飭司撥發云云聞黑撫周少帥已經批准飭由民政司照案給領 
　　東省華俄各金廠均有極多之朝鮮人在内淘金近來該國人忽相繼輟業出溝而去聞該國有召其還國之說因之該國人謠言益多互相傳說謂與某國將有戰事故盡數還國以爲孤注一擲者一時韓人意甚騷動皆戚焉有亡國之憂 
　　猶太人在俄領各大埠者巨商甚多且該族人以受外族激剌已深故其團結力尤大近見黑河一帶已爲彼族遠東會聚之所有富商某聯合同志在黑河埠設一新聞社刻經辦有頭緒遍登廣告聞日内卽擬發刊分類新聞 
政界 
[江督通飭接續調查户口鎭江]  
　　江督張制軍以各處調查鄉村户口毁學閙事風潮劇烈江寗素號開通亦韜覆轍深關厪慮兹以此事務在實行不能停辦特撰刊白話告示切實剖白並無造橋攝魂之事應由地方官派委本地熟悉情形之人趕緊接續調查不得阻抗倘有奸民從中煽惑及冒充調查員需索情弊准其報告拿案嚴辦切勿再生疑慮致滋事端違則重究現已刊刻文告數千張飛遞各州縣遍貼城巿鄉鎭俾衆周知日昨丹徒縣倪大令接到此示當即分派差保張貼各處示衆 
[實行印花稅之預備鎭江]  
　　蘇省實行印花稅方法業由江蘇諮議局議决依據原奏從寛簡入手疏節闊目略植初基但求養成人民貼用之習慣不能驟計國家收入鉅欵呈復督撫核准公布在案兹丹徒縣倪和甫大令奉札特移知自治會及商會請即查照先後來文將全境總分發賣人迅速會議舉充分别承領認辦復縣轉報 
[浙撫電詢交涉司位次杭州]  
　　日前撫憲電詢吏部謂浙省奏設交涉使員缺業奉硃批允准惟該司是否秩視正三品其位次應在藩學臬三司何司之次到署任後應否具摺謝恩統希電示飭遵等因旋准吏部電復交涉司係正三品位次奉天吉林在提法司之後雲南在按察司之後到任後應專摺謝恩云云當由增中丞分飭所屬一體知照矣 
[鄂督維持米價計畫湖北]  
　　鄂督瑞制軍以武漢人烟稠密日需糧食甚多近日米糧價昻大半由于各米商囤積居奇所致現在所購西貢洋米已有大批到漢而價值仍未减少特飭籌賑局委候補知府陳樹屏尅日會同武漢兩總商會傳集各米商剴切開導勿再高抬米價致礙大局則身家且不能保全富厚反足爲累云云又由商會派員至各米行店號調查存米若干有無囤積居奇情弊聞遍查武漢三埠米店祇漢口有振華米號一家存米五千餘石當勒令平價售出以資流通 
交涉 
[東邊林業互閧隠憂奉天]  
　　安東函云昨據上江來人言鴨綠江左岸韓境刻下日警察隊分駐要隘布置極爲周密係防木把暴動風潮至我國水上營業警察聞於本月初三日始乘艚船溯江北上此刻尚在途中又得臨江縣來電據稱上江木把代表于永龍爲本年大江桃汛漲發漂流木植與日人爭執决裂對壘羣毆當塲木把斃命一人被綁一人旋又聞此役並非木把聚衆與之抵抗係某木把隻身前往韓岸查找流木至被日兵槍斃云 
[德人越界修路交涉漢口]  
　　漢口華景街興德租界毗連現德工部局因華界内有某姓曠地與本界馬路相接竟私行佔據擴充馬路漢上各官均朱察覺幸該處紳生鄧毓翿等偵知乃以自治團體往謁德領請照約讓出即日停工詎德領拒而不見各居民遂大憤欲聚衆阻止鄧紳以此非文明舉動極力勸導一面具禀漢關道懇照會德領飭令工部局停工以保主權當奉齊觀察批准以杜後患並飭該紳等極力開導愚民聽候官辦勿爲暴動之舉致被藉口 
[英提督過鄂之酬酢武昌]  
　　英國氷師提督某君乘斯拉甫號兵艦由津航海於十八晚抵漢擬赴湘省調查亂情十九日至武昌拜會鄂督泊輪於文昌門外當經瑞制軍飭派步隊一營軍樂一隊在紡紗局碼頭恭迎該提督登岸至督署讌畢復行登艦瑞制軍旋即乘馬車赶至答拜以盡地主之誼刻聞已上溯湘江矣 
軍界 
[江貞兵輪移駐大通安慶]  
　　日前大通鎭有匪徒遍貼匿名傳單從中煽惑造謠起事當經皖岸督銷局總辦會同文武嚴密防範旋經李參戎振標秘密偵探捕獲佘老五等三名業已解省訊供懲辦兹聞督銷局以大通鎭人烟稠密爲輪船上下碼頭商賈往來難保無匪徒溷跡其間自應嚴爲防範俾昭周密頃已禀請撫憲擬請將江貞兵輪永遠駐紥大通上下梭巡俾咨鎭懾而壯聲威 
[陸軍刑斃民人之結果吉林]  
　　樺甸縣陸軍刑斃良民一案日前由陸軍部法部會咨東督派員會審各節兹悉來吉會審之岳總辦等對於此案頗覺爲難因撫帥前咨兩部曾稱被兵刑斃之張金全確係良民故歸獄於陸軍某管帶及某隊官酌定罪名今若仍依前情定案恐軍界不平出而反對然若承部意開脫軍官又恐有礙撫帥及提法司地方官之體面不易爲左右袒大約一時尚難定案 
學務 
[學部核准畢業獎勵無錫]  
　　光緒三十四年下學期金匱東林高等小學堂畢業諸生去年由該縣申請提學詳撫咨部請獎在案兹經學部核准該校畢業學生侯鳳岐王世芳二名獎給增生華宗仁秦爕源二名獎給附生 
[游美學生分期傳考辦法杭州]  
　　本届考送遊美學生袁提學迭奉大部通劄轉行各屬定期傳考現已一律取齊本日揭示轅門排日試驗略稱前奉學部劄發考選遣派遊美學生辦法飭司遵照辦理等因奉經黏抄通行傳知務於四月十五日以前齎文前赴學務公所報名投考並開單出示曉諭在案兹准各該處先後保送並據各該生陸續來所報名投考前來合行排日示期傳考爲此仰選送各生一體遵照後開應試各科日期每日於上午八點鐘備帶筆硯前赴學務公所聽候命題按格 
 
 

Page 12

 
 
 ]HH [ 
　　考騐（二十六日）第一格中文論說第二格中文論說（二十七日）第一格上午英文歷史下午英文地理第二格上午歷史下午地理（二十八日）第一格上午英文算學下午英文格致第二格上午算學下午英文（二十九日）第一格上午英文論說下午德文或法文 
實業 
[杭州商會公舉總協理紀事杭州]  
　　二十四日午後爲杭州商務總會公舉總協理之期官塲到會者有勸業道董觀察有章幼樵觀察錢塘縣李大令勸業公所委員李大令藩署委員王少尹諸人商界到會者一百餘人投票者八十五人首先顧協理推舉王竹齋少君爲臨時會長繼由王會長宣佈開會理由及一切方法又繼由孫君佑臣代表潘君赤文宣佈辭職之原因又繼田顧協埋宣佈意見謂如此次再選鄙人作爲無效云云又繼分送選舉票選舉議董當選姓名如下張小莊王逹夫嚴少山丁和甫高培卿周梅卿宋錫九韓淦堂王湘泉宓廷芳祝詩安舒愛周嚴雲樵金月笙沈文逹顧竹溪潘子韶金潤泉倪幼亭沈午亭葛震珊陳用卿潘子杰王棟臣吳毅亭蔣海籌潘赤文又繼就議董中選舉總協理總理以顧君竹溪得四十六票當選協理以張君小莊得念二票當選二君力辭衆不允時已繼燭多時不及演說遂散會 
[烟台維持絲巿辦法烟台]  
　　烟台絲價入春以來大爲跌落現在各纊坊均紛紛停工多有不可支持者探其原因蓋外商購辦檞絲者以其價值過高運歸本國不能利獲倍蓰遂互結團體限三個月内不准購買而又到處揚言謂本年印度槲絲大獲成熟其價值較烟台低落過半各外商皆赴印度採辦故烟絲銷路遂形停滯蓋逆知烟埠各纊坊皆無大資本不能持久停至三個月後必自貶其價值也俟價值一落再挨次購買不相爭執則無窮利權可自彼操之矣目下絲價果頓落不出外人所算絲業公所見此情形大形焦慮密派人赴滬上一帶探聽印絲之價值并詳究銷路陡滯之原由盡得實情知係外人商戰上之手續且知印絲本年價値尤倍於烟台故日昨遂約各家不准减價出售違者重罰實不能支持者即將絲交於公所按所值之多寡代爲息借互結團體以期與外商相持 
[請開牛頭山礦産安慶]  
　　皖屬廣德州牛頭山東冲一帶所産烟煤苗質極旺久爲外人埀涎頃有職商分省補用道羅飴籌集股本備具保單照費呈請皖撫咨部頒發執照開採以闢利源而杜覬覦 
雜記 
[撫帥與財政江西]  
　　贛省財政困難已逹極點藩司有籌理之責已設財政會議廳每期必請撫司道府與議以昭妥愼惟馮中丞因爲種種困難旣有藩司專責不願赴議遇期推脫亦可見贛省財政困難之現象也 
[方伯與財政江西]  
　　贛省藩司劉方伯春霖因遵新官制裁撤本署舊有科書改造度支公所以便淸理財政所有一切工程已派大庾縣朱建勲督匠繪圖估價請欵興造惟劉方伯主張改造洋式樓房可以多容辦事人員工費稍大已經估價三萬餘兩現已造册呈報督撫以便撥欵動工矣 
[台屬選舉訴訟結果杭州]  
　　台屬選舉訴訟積案盈尺三次遴派大員赴台裁判大都意存苟且含糊取巧甚至納賄徇情怪象百出而原被之土控者仍接踵臬憲李廉訪深悉内容詳奉撫帥决擬一律提省詎承審官候補知府吳蓉慮原被到省庭訊必致揭破假面預先具禀臬轅辯護當時爲難各節意存文過本日奉廉訪批牘略稱各案人証卷宗皆在台州省中萬難周知張志蒓等屢請提省亦知人証一時未能齊集爲挾持朦混之計乃節次派員會審或不問而歸或問如不問在該員等自爲脫卸計則得矣至於各案能否審結固非所計也如此辦事實爲取巧之尤現各案旣不能在府了結張志蒓等又堅請提省審辦一俟人証到齊仍由該員隨同本司訊問倘有應調卷據即仍由該守赴台提取以了此案不可再存取巧之意是所深望 
[雜箸]  
[哈雷彗星說（三續）]  
　　彗星之光芒其光芒。由極稀薄之瓦斯所搆成。非依於日光而放光。原因於日光之壓力。反抗其方向而生。又據千八百九十二年。撮影史維脫彗星之光芒。含十七色。距核三百萬哩之部分。尚得明認核之七色。然時而光芒之中。除普通之瓦斯要素以外。尚有微細之物體。即千八百八十一年之逹巴多彗星。普通之瓦斯七色以外。依日光反射而現七色。是由於含有前記之微細物體故也。關於彗星之迷信聖書中記載之彗星。如約翰默示錄第十二章式（謂天見異象。赤龍横空。戴七首與十角。其尾曳天星三分之一隨之於地。）又古代之迷信。以彗星與魔王相比。謂（彗星有可怖之毛髮。卽由其毛髮。發生疫病與戰爭。）又謂（彗星出現。是宇宙壞滅之徵。卽起地震戰亂王國改變等之前兆。）云云。此等迷信。在當時不足爲奇。蓋人類之智識淺薄。非如今日之可以預言。其恐怖彗星。自無。足怪也。（未完） 
[文苑]  
[湘省飢民肇亂竹枝辭]  
　　（長沙來稿） 
帥府門前吼石獅。磨牙厲爪幾多時。如何僵臥蹲難起。任是雄風也化雌。 
運動多方苦不禁。好音將報督滇黔。無端湘水風波惡。輸却慳囊八萬金。 
五年相戒出頭門。爲怕東來革命軍。試問者番諸暴客。幾人曾識漢和文。 
屬吏歡呼拜印忙。尻輪一轉任封疆。城中火著奔如電。蝴蝶沈酣卻夢莊。 
京兆昔間誇五日。中丞今不及終朝。摩挲斗大黄金印。知道何年再繫腰。 
[軼聞]  
[徐生殺虎復讐記（二）]  
　　生獨坐沈寂。思兄慘斃。不覺淚盈兩頤。時將夜半。冷月盈窗。生不能寐。移步出。徘徊中庭忽耳畔隠隠有弄棒聲。生大異。細審。似從後院來。緩步入睨之。則舞猶未竟。棒法飛騰。旋轉如龍舞。生大喜。遙贊曰。神乎技矣。舞者忽止。凝視則沙彌也。僧猶高坐指點。生知爲異人。急趨入稽首求敎。僧笑曰客富貴中人。習此奚用。生泣。訴兄禍。且自停謀雪恨狀。僧義而許之。自是生遂寄跡寺中。殫心苦練。期年學成。僧促令歸。生猶戀戀。旣思離家日久。家人盻應切。歸亦良得。乃别僧歸。歸則家人環集。悲喜交併。顧生以殺虎念切日携棒入山跡虎。而無所遇悶甚。一夕忽夢兄來。携生同游。生覺。身飃飄然。如御風行。至一山。樹木蒼鬱。澗水湛湛。方睇視間。忽前山風起。飛沙揚塵。急驚顧。則兄已失去。有一巨獸撲面。來生避不及。恍惚墜澗中。突然夢醒。則身猶臥榻上。殘燈熔然作慘綠色。生曉起又携棒往。尋昨所夢山徑。越數峰。果聞泉聲流響佇立移時。腥風驟起。不葉亂墜。生知虎出。急持捧作勢以伺。轉瞬間。虎果撲至。生急避。乘虎撲過時疾舉棒從虎腰猛力擊去。忽聞咆哮一聲虎巳墜澗而斃。樹上綠葉。猶紛紛墜。生大喜負歸。斫首祭兄。以皮鬻于巿。先是生將行。過塾。白于塾師。師嘉其義。壯而勉之。至是聞生歸。虎已就戮。遂詣門慰生。生治杯相欵。席間師謂生曰。子旣有。此絶藝。埋没殊可惜。宜入行伍爲國家効。力生韙之。會有土宼亂。募新伍。生遂應募。官久聞生勇拔隊長屢戰捷。土宼平。以功授游擊。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要件 
[蘇松常鎭太五屬士紳蔣炳章等呈鹽政處及蘇浙兩撫文（續（爲鹽斤改洋碼事）]  
　　若本虧之說非獨鹽業亦非獨浙商鈞處勢難一一代籌盡人而悅况塲鹽成本近雖較重然大率每斤不過十三四文多至十七八文益以課釐運費雜捐等項平均計算按之原售五十七八文之鹽價仍可有盈蕪絀據去年度支部請將各省鹽務歸部管理奏案固明云員司冗濫苛擾婪索爲淮浙之通病而鹽務廢弛以兩浙爲最甚又明云課釐出於商民不得不於商民加之體恤而恤商視乎官吏更不能不於官吏加之整飭然則果慮商本之虧欲加體恤亦似宜照前次奏案整飭官吏剔除浮濫裁减各種陋規報効不必專以向民加價爲恤商之惟一政策銅元之流毒中於細民者最重而鹽商爲較輕近年各州縣有地丁改錢徵銀之議紳等早知其不可而力爭之即户部及度支部亦共知其不可而屢駁之鹽商之請改洋碼亦何異於州縣之請改徵銀舉此濫惡無藝之銅元悉棄疾於人而已轉因以爲利民獨何辜而莫之或恤如欲改用洋碼宜不分官吏與商民務使通國一律不容彼此厚薄致有偏枯此則有根本之圖無補苴之策今者旣奉明詔確定國幣之本位及銀銅之法價且嚴定任意折扣之禁祇須恪遵諭旨妥爲籌備不使銅元如前充斥致淆王幣是則新幣制實行完備之日洋碼不改而自改似不必於此時多一更張轉啓爭議總之無論計銀與計錢於鹽斤之價目驟增過鉅民力實有未逮羣情自易恐慌擬懇奏請停緩電飭之司轉飭各鹽局仍照向來鹽價計錢出售徐俟新幣制之實行期於民商一律均沾實惠倘爲新舊過渡促進銀銅主輔之勢起見亦仍懇奏請變通飭各按現時所售鹽價折作洋碼仍合原售之錢數不使因此而有加絲毫庶彼此相安無慮他變紳等梓桑所在痛癢相關迫切上陳不勝屏營待命之至謹呈 
[吉林全省商務總會曁各屬總分會公請督撫代奏即開國會呈]  
　　呈爲請願卽開國會以實立憲而維大局謹合詞仰祈代奏事竊商等恭讀宣統元年十二月二十日之上諭仰見朝廷於開國會之事仍遵先朝遺訓必俟九年始克實行以爲預備尚未完全復慮人民程度不及設一旦速行召集恐難收立憲效果屬在國民自應恪遵况吉省遠在邊徼智識尤遜於内省又何敢徒博開國會美名以上瀆天聽乎然觀今日内憂外患覺有非即時開國會不足以適存於二十世紀者蓋政治之改革如何必有國會始能上下一心人民之程度如何必有國會始能意思統一且開國會之利更僕難數幾於盡人皆知勿庸商等贅述商等謹以今日國事之失敗以徵未開國會之弊約有數端縷陳於左試以政治言之何以國是未定有名無實内外官制尚未改責任内閣亦未設其餘應改革者未徵實宜舉辦者未施行曰無國會參預故以財政言之何以欵項混淆仍如故侵蝕中飽仍如故國債之籌還匪易公債之召募尤難又何有於預处决算案之可言曰無國會監查故以外交言之何以今日强借欵明日佔領土旣攘奪礦路權復陰施殖民策人視我如爼上肉各欲擇肥而噬以强權爲公理以武裝示和平當軸者肆應失策遂退讓之不遑曰無國會援助故以立法言之何以草案甫頒非有背於習慣卽有碍於推行疆臣指摘人民駁議曰無國會通過故以言乎敎育何以守舊者反對科學維新者輕視道德停科舉而優拔猶試重專門而畢業投閒日無國會維持故以言乎實業何以農工未發逹路礦失權利官辦而半多耗折商辦尤苦乏保護曰無國會審查故以藩屬言之何以蒙藏爲外人所涎改省之經費無自致有逹賴之梗化潛逃外蒙之借欵私　曰無國會籌議故以言乎軍政雖大權目有所屬何以徵警與常備激變爭私忿而少公德海軍爲强國要圖乏正欵尤鮮公募曰無國會扶植故此可見政府之不負責任釀成今日之貧弱亦皆惟無國會監督故然則就以上所舉足見不開國會之失敗適足徵必開國會爲有益且值此内政外交之棘手不速開國會無以圖補救故與其延時日而貽悮事幾何如早成立以維持時局此中遲速利害所繫諒在聖明洞鑒之中况不開國會猶爲專制政體必開國會始爲實行立憲時不可失理宜早斷此商等本愛國之心效芻蕘之獻僅就愚見所共及而不敢壅於上聞也所有請願即開國會以實立憲而維大局緣由理合具文呈請代奏伏乞憲鑒批示施行實爲公便　 
本埠新聞 
[西捕毆傷公投四誌]  
　　滙四捕房某號三道頭西捕等毆傷公共公廨役夥蔣兆仙已三誌本報昨晨復由寳讞員照會英美總巡卜羅斯君畧云四捕違章毆打役夥一案於十八日函請查明見復迄已一星期尚未准復查西捕無故毆人實屬干犯警章貴總巡辦事公正必能迅速查辦務望尅日見復母再遲延 
[淫婦謀害本夫]  
　　閘北永順里住户江北人王德鈞之妻崔氏與同居王吉才私姘前晚德鈞歸家晚膳該氏將水銀藏於粥碗内欲圖謀害正被察破盤詰王即奪取食剩之粥傾棄於地後由德鈞奔訴崗巡將氏與王拘解四路一區昨經黄正巡官提案研訊氏供由劉某指使與吉才無涉德鈞供劉係親戚且與小的無仇定係吉才所爲質之吉才祇認姘識餘不知情判笞責二百板氏掌頰一百下分别還押候再覆訊 
[滬寗火車受驚]  
　　二十四日午後五時滬寗鐵路第九號快車由寗來滬駛至中途忽靠近三等車走廊之車頂爲火燒著急將汽門關閉安慰大衆勸令下車少選火熄各客仍登該車駛抵上海 
[互控盜賣公産]  
　　務仁善堂經手周雪耕近將該堂公産地五十餘畝盜售其半被前經理陳紹唐控奉本縣田大令提訊周不認盜賣祇稱堂内添造房屋因此出售充作造費查陳經手之商田子廟公産確被售去三十餘畝請爲澈究訊之陳供不承認大令以各處公産現正奉省吏派委淸查兩造公地曾由佛敎公會及地方公益會淸查均未陳明今兩造供詞各執無從核斷着俟省委查明復到再行訊核 
 
 

Page 19

 
 
 ]HH [ 
[布倫帥額君后抵滬日期]  
　　文滙報載二十五日香港電云德國聯邦布倫帥額君后昨晚乘德國郵船約克號啓程赴滬二十七日淸晨七時可抵吳淞 
[絲廠女工要索工資]  
　　昨晨有繅絲女工一百餘人擁至公共公廨喊稱婦人等咸在新垃圾橋附近乾康絲廠做工被欠工資三禮拜向索不付環求飭追當由寳讞員讑令退去靜候派差飭知該廠給發詎一時人多口雜不允退去復由孫襄讞一再開導各女工始漸漸走散 
[軍諮處催造村鎭户口表册]  
　　松江府札上海縣文云奉藩憲陸排單札奉撫憲寳札開准軍諮處咨案查陸軍部咨行貴省調查村鎭户口等項並限定文到一年内彚送到部宣統元年七月十一日復經本處電致貴省分飭照期趕辦有案現在逾期已久除四川一省已送到七十餘州縣外餘均未據造送爲此咨催貴撫速飭該廳州縣趕緊造齊彚送本處等因到本部院准此查此項表册前准督部堂咨會逕行發司分發各廳州縣一體照式分晰塡列彚案詳送核咨等因即經陳前部院札司通飭各屬遵辦嗣准軍諮處庚電又經瑞前升院行司遵照前札辦理各在案兹准前因合再札司飛飭遵照前札辦理等因到司奉此查此項表册前經通頒各屬照表塡入送候詳咨嗣奉兩院憲抄電行催又經前司轉催在案兹奉前因合特轉札飛催札府立即轉飭所屬速將前發原頒表册調查明確遵式塡列仍另錄一套同送備查部限已逾萬弗再延干咎等因到府奉此查此項表册前奉藩憲札發即經移行在案兹奉前因除將排單申繳外合就轉飭札到該縣立將前發原頒表册調查明確遵式塡列仍另錄二套呈送藩憲曁本府備查部限已逾萬弗再延干咎 
[滬寗試車續記]  
　　本月二十三日滬寗鐵路試行新車略情已紀前報兹再將詳情補紀於下是日午前十鐘中西各報館記者抵車站時由車務副總管劉君代表郁文杰君介紹見代理車務副總管立德養路工程司克利爾機務總管鄧士登電汽司葛雷諸君在車前合撮一影卽於十點十五分鐘開車是車係吳淞廠自造駛行甚速且極平穏車中談話由郁君譯述據立德君言是車行坦道每一點鐘可行四十五英里遇欹側難行之路每點鐘可行三十五英里平均計算每點鐘可行四十英里該車外面分三色頭等黄色二等藍色三等紅色旅客所購車票亦按照黄藍紅三色分三等以便乘車者辨色上車不致於怱忙時誤入他等車室頭二等車位置寛闊適意頭等車可容四十六人二等車可容七十二人三等車兩種共可容四百五十人電汽司葛電君言是車所用電燈即藉車輪磨擦力所生之電僅設一蓄電箱一面收電入内一面取而用之車行愈快愈明停時燈光較减並不借用外電而取之不盡用之無窮此係新發明之品較他車所用更爲便利并可免線斷等種種之弊（電汽風扇亦用此電）葛君所設電燈廠蘇州上海吳淞共三處車抵蘇州時適十一點三十六分（照所定時刻快二分）可見時刻之准也抵蘇後下車葛雷君導觀車上電機命匠工拆機指示記者不明電學機械學不能言其妙也并導觀車站所用之電燈廠及停車室（修車亦在内）蓄水室觀畢即返車於午後二時駛回滬上車中備有西餐郁君殷殷招待記者因有事在蘇勾留一日不及乘原車回滬二十五晨返申故補紀於此并聞此後所開之特班車即用此車 
　　記者曰二十二日滬嘉試車記者以有事不克躬其盛憾何如乎今紀滬寗試車事益祝滬嘉車進步採其善者而仿之記者之意也 
[揑詞訛詐之慣技]  
　　貴州人李瑞榮與南京人畢鍾餘同庽金隆街高陞客棧内因畢妄稱失竊洋二百二十二元希圖向李訛詐控奉捕房解廨請究李偕該棧用人朱永祥投案訴明畢圖詐各節訊之畢供係南洋巡警學堂二等畢業生因妹于歸在卽來滬購物忽然失竊洋二百二十二元是實旋據探目李星福禀稱查畢在南京某客棧内亦有此等情事孫襄讞商之美海副領事以虚實均應澈究判畢押候交出畢業文憑於下禮拜再行訊核 
[浙江海運局催解截漕]  
　　浙江海運滬局自去冬開局迄今共計收兌漕米十八萬石至截留備振之米二十萬石現僅有杭嘉湖三府解到二萬由局兌收存儲招商局棧房以備浙省上八府各州縣具領濟急餘均未到兹該局總辦李時泉觀察以月秒卽須撤局爰特分札各該州縣赶緊運解母再稽延 
[浦東總巡示禁龍舟]  
　　浦東總巡昨出示諭一道照錄如下照得龍舟競渡　事本近於游戲　不惟絲毫無益　且有意外之慮　現值端陽節近　深恐復萌故智　一時譁噪競爭　往往因之誤事　亟宜先期示禁　不准相沿爲例　倘敢故違不遵　定予拘局懲治　諭爾沿浦人等　愼母輕意嘗試 
[華通公司開股東會]  
　　華通水火保險股分有限公司昨日午後二時開第三届股東尋常會議到塲股東甚多先由主席董事演說略謂鄙人忝爲總董謹將營業情形報告按此届係宣統元年四月初一起至今年三月底爲止是爲第三届結帳此届經營進欵共收元二十四萬一千四百十一兩六錢一分三釐除賠欵開繳辦事人花紅外盈餘元八萬二千五百十一兩二錢零四釐今議提股息元三萬九千一百十八兩二錢九分三釐又提公積元一萬另一百八十三兩三錢五分又提留存下届併結元一萬七千九百三十四兩五錢三分一釐又提股東餘利一萬五千二百七十五兩零三分定五月初一日發息計股息八釐餘利三釐一毫二三八六又報告公司公積欵現共有元二萬四千八百四十二兩九錢四分七釐存放銀行錢莊及做出押欵等項規元六十萬另五千七百七十六兩一錢四分七釐又報告董事局諸董事任期未滿無庸選舉惟經董任期按註册第七十三條章程以三年爲限今年届滿又查帳員任期按註册第一百條章程以兩年爲限今亦届滿定章均云如續舉者可續任云云主席至此起問諸股東謂以上所議各節是否妥洽又經董及查帳員可否續任經各股東全體贊成並贊成續舉經董及查帳員續任議畢即搖鈴散會 
[謝劵]  
　　南巿商學補習會定於廿八日下午一時行第四次卒業式昨承惠贈入塲劵五紙法租界吉祥街興商勸業塲即日開幕蒙贈特别客劵二册虹口重慶戲園嗚盛梨園各贈入座劵四紙併書誌謝 
 
 

Page 20

 
 
 ]HH [ 
[城内]  
　　弄巧成拙○滬道蔡觀察批謝志恆禀云該商所欠押欵立有憑票挺押不理可惡已極仰會審官寳令檢齊原卷迅將謝志恆押解來轅聽候定期集訊核斷毋稍遲延 
徒受申斥○本縣田大令批李黄氏禀云氏子家奎等不將頂首淸還又不先遷讓前據原差具禀是以飭提氏子不赶緊淸讓而反推於租户並令該氏出頭實屬刁狡特斥冐牌罰洋○李愼初昨將詹松林吳榮林二人扭至東區轉解一路巡局審訊李供湖州人向在馬姚弄口開設李鼎和筆店時常有人將次筆冐刻鼎和牌號今又查見詹松林手携冐牌之羊毫在街兜售商人扭住盤詰據云由吳榮林托伊轉賣求請罰辦訊之詹吳等互相推諉判詹等罰洋五元僞筆充公一併斥退 
來歷不明○北區樹巡潘鑒臣拘獲黄阿六鄒和尚兩人轉解一路巡局審訊黄供前日有友人阿二交與小的紫銅一塊向同業鄒和尚兜售鄒查問來歷以致口角鄒供黄阿六之紫銅實係來歷不明因向查問判鄒開釋黄交保限三日交出阿二訊究 
搶匪示衆○陸阿五在邑廟搶奪王周氏之金挖耳當塲捉獲解送一路巡局訊究判責三百板枷號半月發犯事處示衆 
[南巿]  
　　簿據不符○南邑某而號主汪士元前被　客嚴德江欠去布洋二百八十四元又吞匿包皮布廿八匹迭追不理控由工程局訊知因汪透支洋二百元由公所董事勸令找洋八十元汪不允給遂致涉訟判仍同往公所理處在案昨經陳裁判傳案復訊以嚴所呈簿據數目不符判嚴交保移送商務分會理處 
各有不合○大平街火腿店夥吳元上月間被該業公所司事徐竹圃紏至城内道前街伊兄處賭博輸去洋三十餘元昨日向徐理說口角互扭至工程局控究陳裁判訊知因賭起釁各有不合一併斥退 
交保拔還○葉姓經柤人陳布因昨將房客車庽主鄭懷慶扭至西區控被欠租洋十九元四角前經立據每月拔洋兩元刻已到期向索無着反被毆辱當由該區解至工程局訊明判鄭交保照數拔還 
[閘北]  
　　釋放有期○著名流氓郭松松（卽臘武松）前因窩藏賊贓經巡警總局發押改過局三月昨已期滿解回發落判再枷號一月期滿責釋 
荷枷游行○寳山縣吉九二圖地保夥馬禮生向土渣膏作主蔡正才吳劉氏誑騙捐照費洋一百零五元一案昨經巡警總局孫裁判覆訊判先行枷號一月游街示衆其滿再行核辦 
懲辦賊黨○夥竊潭子灣復大染坊土布三十四疋之竊犯夏林生供出同黨朱鐘淸一名由偵捕隊周隊官至公共公廨移提歸案昨經督局孫裁判提訊判責一百板還押候辦 
[英租界]  
　　拐婦歸案○拐婦陳奶奶卽陳王氏串拐揚州女孩小銀仔來滬賣於女伶水仙花被孩父田德勝偵悉控奉江都縣移請公廨將小銀仔及該女伶家之幼女金寳寳卽張寳寳一併查獲分别收留在案昨晨復訊判張寳寳交其生母張周氏覓保領回小銀仔與拐婦陳王氏交江都縣來差帶回歸安訊辦有無見証○金陳氏控未明正何金榮王陸氏串拐小孩由廨訊判陸氏暫交妥保朱何兩人收押候查在案昨日復訊據原告供稱王陸氏曾央人來勸愿出洋二百元中西官以一面之言不能作據判朱何二人押候原告邀到見証於下禮拜二再核 
婦人肆潑○王朱氏控趙陳氏毛趙氏陳三妹因爭取自來水肆行兇毆昨由捕房將三人一併解廨訊明判被告各罰洋五元充公並令給原告醫費洋五元押候繳洋開釋同一頑固○李陳氏因夫患病甚劇引誘隣孩金毛官到家取其小便爲夫醫治嗣經孩父金阿茂得悉以爲有耗精神控由捕房於昨日傳至公堂訊明判氏給原告洋三元了事 
敗家之子○劉加生不務正業甘入下流前日向其母錢氏索錢無著肆行吵擾被其母扭送捕房昨解公堂訊實判押一月以儆騙取綢衣○葉金生騙取龔阿土綢衣由探查獲昨解公堂訊供不諱判押一月 
投河圖盡○蘇州人陸毛囡因無資回籍前日跳入蘇州河内圖盡由捕救起送至捕房昨解公堂訊明給洋一元著令自行回籍查閱承攬○作頭徐金源控蘇庭槐馬謙之不付造屋價洋三千餘元前晚由廨提訊判蘇馬各交一千元人洋並保限十天自赴水木公所查明承攬所載工程是否相符禀復核奪 
追還車輛○姜桂文控楊呵生租車逃逸昨由捕房將楊查獲解廨訊究判楊交保限一禮拜交車再核 
存欵紏葛○韓福堂控潘惠幹不還存欵洋二千元前晚由廨提訊潘由其子潘子庭到堂代質德襄讞因兩造供詞各執判潘交保候移請商會算明帳目再行核斷 
責成股東○傅德盛控萬裕莊股東張德生李杏芬倒欠存欵銀一萬二千餘兩前晚由廨提訊判李交原保張交一萬五千兩人銀並保限一月淸理 
各認一半○日商松村洋行控史悛臣沈吉生不交定繭洋三百元昨日午後由廨會訊史在湖州原籍未及到案判沈史各認一半自六月分起每月拔付洋十元一面移請歸安縣傳史到案責令認償 
限期還淸○德商捷成洋行控趙輯五不還貨銀六百餘兩一案昨日午後由廨訊明判趙交保限兩禮拜還淸 
[美租界]  
　　小工跌斃○江北小工某甲昨在怡和碼頭英公司輪船上起運貨物偶不經心墜入貨艙内受傷身死由船主報告捕房將尸車送騐尸所諭飭地保報縣請驗 
婢女跌傷○北江西路一百二十二號粤人陳鳳山家之婢女趙連喜昨午在晒臺上晒晾衣服失足墜地受傷甚重由陳投報捕房送往同仁醫院療治 
西人負欠○江西路二百十九號外國木器店主丁芳盛昨至捕房控稱住居西華得路一號洋房之某西人於上月購買木器計洋三百餘元收過洋七十元今該西人將遷往南浸路尚欠洋二百餘元請爲究追捕頭命丁自赴該管領事署禀控 
償還傷費○姚里生乘脚踏車至西華得路撞倒行人嚴松發頭面受傷由捕拘入捕房飭償養傷費一元了事 
調戲日婦○昨晨有一日本婦人至蓬路菜塲徐阿林肉攤購肉詎徐乘間向該婦調戲由婦鳴捕拘送捕房捕頭將徐申斥從寛開釋 
[法租界]  
　　補提要証○朱漢押控季煥章不還牛皮欠欵一案前日由廨復訊季供原告所控欠伊洋三百五十五元並無如許之多不但牛皮磅數不合且内有牛皮腰帶一百六十八條價亦不實朱稱此項腰帶價值由被告之叔李盛春所定有信可憑判候補提季盛春到案再訊 
有無别情○王雙善戴金秀二人前日帶領婦女張小姑卽王張氏陳金安即戴陳氏在某花烟間内出入情形慌張某包探恐有來歷不明情事一併拘入捕房送廨研究王供湖南人在漢口開設長春客碊胞弟雙桂在治下販賣京貨爲生小姑在湖北胡姓家爲使女現由小的　爲弟媳伴送來申戴供住在八仙橋亦做京買生意陳金安係湖北農家女子曾出錢一百七十吊娶之爲妻於三月廿六日過門帶來上海詰之兩婦供詞相同判一併交保候查明核辦 
伊誰虧欠○洋行街德盛土行主郭瑞庭前控帳房裘潤雨通同學徒沈瑞祥等舞弊盜用銀二萬二千五百餘兩由廨提沈詰訊供認盜用銀二千餘兩餘係裘等所用判押候關提裘潤甫到滬再訊在案前晚裘忽恃醉自至該行理論當被送捕解廨訊究裘稱在店司帳七年所有缺少之銀俱伊等所欠求察判沈還押裘姑念有病准予交保候核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要摺 
[雲貴總督李經羲奏滇省擬籌設鹽政公所摺]  
　　奏爲滇省鹽務敗壞擬籌設鹽政公所藉資整頓恭摺仰祈聖鑒事竊臣欽奉諭旨鹽務一切事宜統歸督辦大臣管理産鹽省分各督撫均授爲會辦大臣該大臣等務當通盤籌畫一切事宜隨時奏明辦理等因仰見朝廷整飭鹺綱興利除弊之至意欽服莫名查滇省鹽務自臣前任藩司巡撫任内疊加整頓幸復舊觀近數年來時移勢易變端百出銷不及額則趲運以作彌縫煎不逮供則挪新以掩舊額敷衍粉飾年復一年以致每并懸積之鹽動至數百萬每年欠繳之欵動至數十萬敗壞决裂不可收拾至有上年五月署石膏井提舉王澤深因整頓無術服毒自盡之案臣到任數月目擊情形迭次電商督辦大臣日籌所以挽救之法竊以爲滇省鹽法之壞一由於外私充斥一由於禁烟影響滇本陸地跬步皆山運道之艱既爲各省所未有而柴薪之貴尤爲往昔所未聞成本日重鹽價日昻又復各處私鹽率皆價廉質美民間惟便利是圖趨之若鶩以故沿邊之水昌順寗臨安開化唐南等府直爲海私灌輸之地又迤東之東昭兩府向本爲川引借銷麗江府屬之維西中甸兩廳復爲沙鹽浸灌而猛烏烏得之磨掃等井更近接照茅廳境分道充斥遂致曲靖麗江以及普洱沿邊一帶到處皆私官鹽之引岸日狹私鹽之勢力日張雖亦嚴責營兵分途堵緝無如頭頭是道無隘可封緝禁雖勞苦無把握此私鹽充斥之實在情形也又查滇中出産向以鴉片爲大宗鄉民賴售土以資日用比比皆是自縮限禁烟而後貧者日用無資半甘淡食即稍堪自給者亦抱定節衣縮食主義銷售遠不如前加之煙土盛行以前湘粤等省之土商輦金入境年不下數千萬兩巿面賴以流通而邊民購鹽鹽商繳課又多半以烟上交易今則銀源已涸銀根奇緊商民交困鹽雖計口授食而人人節嗇積少成多遂釀成今日現象此禁烟影響之實在情形也夫滇省本著名貧瘠經常費用向以鹽欵爲大宗敗壞如斯何堪設想因卽訪之士紳詢之僚屬僉謂救治之法自分標本兩端言治本當以振興實業紓民困厚民生爲要圖自屬確論然利雖宏而效則緩當俟另行籌辦爲目前治標計則非大减邊價不能力敵外私非講求緝務不能遏塞來源非流通金融不能救銀根之乏缺使之銀鹽相劑非收回舊有引地並剔除一切積弊不能兼籌並顧以甦商與民之困難以上四者言易行艱必先事調查乃得次第設施之序必機關特設乃收提綱挈領之功據雲南布政使沈秉堃鹽法道載林具詳前來臣覆加查核滇省鹽務敗壞已逹極點其疲敝雖與他省同其情形實與他省異非得身親經歷透澈情形之員熟籌審處穏愼措施誠恐利未見而害先形轉難措手因飭設立鹽政公所札派藩司鹽道爲總辦遴委曾任黑鹽井提舉開缺雲南府知府簡缺候選知府鄒馨德爲坐辦已革黑鹽井提舉李訓鋐爲提調責成該兩員審度情形通籌全局先從疏消邊岸籌禁海私入手以次淸釐内地以保全額課爲宗旨以便利商民爲歸宿期以一年責其成效用以副朝廷整頓鹽政之至意即以固邊省岌岌莫保之利權惟是一年之中經營擘畫頭緒紛繁旣非因勢利導之方必多阻塞横生之力將來一年期滿奏銷或不免參差惟有飭令據實開報仰懇聖明主持飭部稍寛成法通融核計俾免窒碍除俟擬定章程再行咨商督辦大臣奏明辦理並分咨外理合恭摺具陳伏乞皇上聖鑒訓示謹奏宣統二年四月十二日奉硃批督辦鹽政大臣知道欽此 
小說 
[中國偵探小說繡衣盜（六）]  
　　第二回忤軍機尚書致仕慶春宵元夜觀燈 
那兩個女子見他們人多。又不敢發作。只兩個人手攙手的。要想竭力擠出人叢。却那裡擠得出去。那一班無賴。都是有意要來調戲他們的。那裡肯放他們出去他們走到東邊。那班無賴。便跟到東邊。他們走到西邊。那班無賴便跟到西邊。急得這兩個女子淚汪汪。的幾乎要哭出聲來。馬尚書見了。不覺心中大怒。高聲喝道。你們這班人。平空的圍著那兩個女子做什麽。難道是不知王法的麽。馬尚書雖然這般說着。無奈正是。人多擁擠的時候。大家都七張八嘴的。笑語喧闐。馬尚。書這幾句話兒。有那一個來聽他。馬尚書一連喝了幾次。那班人聽都没有聽見。也没有一。個人。去理他。馬尚書没奈何。眼睜睜的看著他們。把兩個女子擁到前面去了。馬尚書想要跟在他們的後面。去看他們一個下落。究竟把這兩個女子怎麽樣。便跟着他們。向前便走。不多幾步。又被一羣人從剌斜裡直冲出來把馬尚書隔在後面。擠不上來。連忙用盡平生之力。擠出人叢。再往前面看時。已經不知那兩個女子。被他們擠到那裡去了。馬尚書心上十分忿恨。連忙回過頭來要叫那個家人時。誰知連呌幾聲。都不答應也不知擠在什麽地方去了。馬尚書見家人擠失。雖然没有什麽要緊。但是自已是不認得路的。連自已停船的碼頭。都不知道是什麽地方。那一班出來看燈的人。又擁擠得水屑不漏。連方向都辨不出來。只得約莫署來路的方向。回過身來。慢慢的擠過去。擠了半天。漸漸的覺得街道冷落起來。不像是方才走過的來路。馬尚書心上倒有些著急起來一連轉了幾條街巷覺得越走越不像起來。要想找個人來問路。却又不知道停船的地方叫作什麽地。名轉來轉去的。轉了幾蹚。找家人又找不著。問路又無從問起只得揀一個高大門樓的底下。立定了脚。略站一站。等定一定神再走。心上想道。若是眞找不著家人。又找不著船。只好找一個人。呌他同著我到地方官衙門裡頭去。借住一宵。等明天再呌他們去尋我的船就是了。正 
 
 

Page 27

 
 
 ]HH [ 
在心中想著。忽有一。個人在後面走過來。輕輕的在他肩頭上一拍。 
國外新聞 
[英國治埃之得失]  
　　二十四日倫敦電云羅斯佛君驅車至基爾特堂時道中之人咸向歡呼致敬羅君旋在該堂得倫敦自由民之名號羅君當時演說深讚英國治理宇干逹及蘇丹之政績謂英國於埃及組織之政府爲埃人二千年來所未遭遇惜猶顧瞻徇情不能盡展鴻圖羅君並詆斥埃及國民黨之妄爲謂英國經營埃及之地或是或非必居其丨設果違理則英國當作速棄之但余深知英人必將自决治埃之舉以盡應有之責任云 
[南斐洲政府開幕]  
　　二十四日倫敦電云南斐洲聯邦政府已於今日在泊里托里亞正式開幕按南斐聯邦爲開浦殖民地賴脫爾特蘭斯佛爾及哇蘭巨自由邦諸地組織合成其政府設於泊里托里亞立法部設於開浦該聯邦國會將由康諾脫公爵前往開幕同日又電云英皇於南斐洲政府開幕之時下詔電逹斐洲國民謂新定憲政必能賴上帝默佑增進南斐洲無上之幸福擴張帝國之勢力此朕所切盻而深信者也 
[日員參聽議院辯論]  
　　廿四日倫敦電云德川公爵日本農商務省大臣大浦男爵及國會議員某君昨日在普魯士國會兩院參聽辯論 
[德國歡迎比君]  
　　廿三日柏靈電云今日歡迎比君比后由皇太子代表德皇席間曾奉觴致頌今日皇太子將在皇宫校閱御林軍巳柬邀比君比后濤貝勒德川公爵大浦男爵等員前往參閱並將欵以盛筵 
[三國聯盟之鞏固]  
　　廿三日柏靈電云德國已頒發文告宣布意國外務部大臣遊德之事先紀四月一號德國首相與該大臣在拂洛倫司互會情形謂兩大臣皆知國際邦交以和平爲第一要義兩聯盟國今咸决意與奥國内閣維持三國聯盟主義以保和平云（以上譯字林報）來函 
[顧實等爲信義儲蓄再覆商務總會函]  
　　金箴先生大人閣下敬啓者十五日閱申報來函蔡明德致貴總會函當卽擬具函剖辨嗣於十六日接得貴總會函示並錄示田邑尊函諭均敬悉一是疊荷鼎持銘德曷旣竊實等三月十七日肅函有鑿指蔡明德爲招搖撞騙等語不謂明德竟敢架空揑造誣實與道署某姓莫逆云云卽以招遙撞騙四字爲反坐設心很毒勢同狂噬矧該明德又復自負公益詡言追欵足以惑聽聞而誤將來實等愈難嘿爾而息夫能幹辦公益者第一曰誠實不欺第二日廉潔不貪而明德所言種種誣揑與誠實不欺背始終以藉端歛錢爲目的與廉潔不貪背請　據實一一指陳查實訪到蔡明德在二月二十八日非二十七日在伊開設之老虎灶内非伊庽所而明德所言不實其連揑者一勒索减成在三月初一日有該明德二月二十八日函約爲證而有德竟移併其事於二月二十七日爲掩飾地步其誣揑者二實等應領之欵有數百餘金明德見利生心始而勒索未遂繼而兩次過訪度無非意圖設法開支而竟誣言爲欲與實商量向道署設法其誣揑者三明德二朋二十八日函聲言日來報明掛號者數千金何其數之多乃竟言三月初五日須欵到塲者祇十二户發欵祇七十三元何其數之少足見明德前函顯係有意招搖其誣揑者四明德廿八日函又聲言如照案分攤未免受虧云云滿意欲推翻成案是何等賣弄而今竟言仍照六成成案辦理又何等馴良足見明德今函顯係有意抵賴其誣揑者五明德第一次函爲約三月初一日即勒索减成事第二次明信片乃約至城内某茶肆領欵而今竟言兩次函招赴縣領欵其誣揑者六且明德函旣前言令實自行赴縣領欵何必後又兩次函招赴縣領欵亦見所言之矛盾其誣揑者七明德前後數函一則曰京省禀控籌墊各費再則日凡繕禀登報籌欵獨墊三則日明德京省禀控是案卷宗俱在其京省禀控一節亦旣言之鑿鑿爲明德事矣而孰知王君靜莊與明德同爲代表明德全仗王君王君見明德所爲不合早已辭退代表而王君四月初五日由郵局掛號來函猶聲言爲此案原經手紙墨筆硯皆係自措向不責人認費京控並督控各呈詞多由郵局託京官同鄉或蘇省世好代遞並無開銷川資等語以王君此函爲鑿證則即有京省禀控亦係王君經　且並無川資等費明德初何賞有京省禀控籌墊各費而明德攘竊王君之功不自知恥猶揚言京省禀控云云顯係有意招搖胡言撞騙藉口籌墊爲索詐人錢地步其誣揑者八由此八誣揑者觀之明德之所不誣揑者幾何宜其事之有者誣揑之以爲無無者誣揑之以爲有錢之少者誣揑之以爲多多者誣揑之以爲少比閱中外日報有某某等爲明德辯誣儲户名簿盡在明德處又安知非明德之誣揑爲者而謂明德是誠實不欺能幹辦公益之人乎其不可一矣又查二月二十八日明德老虎灶内儲户盈坐明德持簿一一掛號一一叮囑領得欵後須有小費向實亦一再叮囑實言些小之費理宜貼償斷不有誤乃當晚明德即發函約於三月初一日仍往老虎灶内會議如約而往並無一人在座明德聲言兄弟京省　控等費墊欵浩繁凡來領欵者概須提二成作酬勞卽出紙筆勒寫據証其時已暮夜店門緊閉實以個人自度危險權詞再商僅幸得出事後追恨悔不執取明德所勒各貧户已寫之筆據爲　致使明德逍遙法外而明德至今抵賴然觀明德種種誣揑縱有狡詞抵賴將信之者誰乎此明德私行勒索之實在情形也迨初二日後實等先後函告貴總會曁田邑尊明德聞之自知敗露即於初六日時報新聞欄内見有蔡明德發給儲欵宣言願貼償者不拘多少不願者聽等語爲明德急自掩飾之計然平情論之除王君靜莊經手而外明德因襲已成惟縣禀與登報卽有所費亦至有限而欲以其至有限易各儲户隨願貼償之至無限顯係以已之至少易人之至多僧徒之仗佛歛錢也實曰由大衆隨願樂助而亦必有香火諸費方能以其至少易人之至多明德之行何以異是是明德雖經實等反對勒索之後一變其面目而仍不能出藉端歛錢之範圍也此明德公受貼償之實在情形也由此始而私行勒索繼而公受貼償者紳之明德始終以藝端歛錢爲目的縱百口無以自解三月初五日發欵誠祇七十三元其由儲户之　貼償者誠甚無幾顧此祇一次耳假其至於多次重以陽公陰私雙方敲吸明德之腰囊他人其焉識之而謂明德是廉潔不貪能幹辦公益之人乎其不可二矣至於明德追欵以實等所聞殊可笑者去歲信義倒閉高君素恆等追出信義餘欵現洋一千元現銀一千兩零押契等不計數繳入上海縣署蔡明德聞之屢闖入日英學堂向高君索欵七月十三日爲高君拳搥揮出户外嗣明德聞欵在縣署遂自舉代表慫恿王君靜莊禀請各憲竟得先發玲儲欵此卽明德所言自去秋迄今呼天籲地心力俱瘁以追得欵者也又聞今其由縣發給之儲欵實卽有高君所繳之餘欵作抵道憲方推籌墊者然則追欵者高君等也蔡明德不過因人成事衆機得當冀借公益牟私利耳恐無高君等無信義　欵雖有百蔡明德未必有欵也卽曰幸有蔡明德而各貧户待欵以救旦夕之急然明德非有利可圖亦不爲此與人之能辦公益者固當如是乎實等存儲信義都數千金有册可稽亟欲追欵而苦無由前此不察誤投蔡明德處遂來饒舌之禍適觸發奸之機明德儲菩信義僅三百四十元方陰利儲户代表之可爲謀生計遂至揚言欲與實等對質公庭危詞挾制棍訟慣技殊不知零星儲户其貧民小家受明德之勒索恫嚇而莫可誰何卽一二有家亦不欲饒舌以致爲小失大惟實等書生贛直知理不知勢浪擲黄金之時間横遭刁狡之噬囓然假令信義存儲各户出頭干　者盡如蔡明德或更甚於蔡明德則實等汗血資本將盡爲奸徒所把持所舞弄而自有之財物竟不能一步過問是而可忍孰不可忍爲此不得不再據實瀝陳環請責總會查察詳明該蔡明德藉口籌墊勒索撞騙借公濟私顯干法紀是實迅即移縣嚴加懲辦以維倒欵而惠各户伸公理而儆刁頑實爲公便其王君靜莊來函一併錄副附呈察核再實等比巳疊持簿向信義帳房王君小崖照成案如數領得儲欵並無一紙小費旣有王君經手更何必蔡明德再横架其中以後凡儲户應領欵者逕向五馬路寳善街新鼎陞棧問明五十四號信義帳房王君小崖當交簿據掣取收條隔日持條照成案如數領欵收回簿據並無一錢小費合　聲明顧實陸世鰲等同頓首廣告○滬寗火車表現已改定時刻因尚未排就故暫停一二日俟排就卽逐日合登報 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
