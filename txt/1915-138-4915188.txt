# 1915 - 138 - 4915188

 

Page 1

 
 
 ]G>ＳＨＵＮ　ＰＡＯ 
中華民國四年西曆一千九百十五年四月廿六號星期三 
舊曆乙卯四月初十三日 
今天四張售大洋三分　 
第一萬五千一百八十八號 
本館開設上海望平街第一百五十八九二號電話九十五號 
[本館定報價目]  
中國境内　全年逐日寄大洋十二元　半年六元　日本全年十二元　半年六元　歐美各國全年十八元　半年九元　由西比利亞寄全年念一元六角　半年十元零八角　報資先惠　郵票不收 
[本館告白刋例]  
論前二行起碼第一日每行一元二角第二日起每行七角五分中縫價例同●後幅長行三行起碼第一日每行四角第二日至第七日每行二角四分第八日起每行二角短行五十字起碼多則以十字遞加第一日每字五厘第二日至第七日每字三厘第八日後每字二厘半 
[本館贈送屏條預佈]  
本館向例每年製有五彩石印美人畫屏條一幅贈送　各界購閱本報諸君藉酬　雅誼此項屏條原須湊成四幅爲完全其前三幅早已分三年贈送備受歡迎第四幅茲已付印不久即可出版凡購閱本報者仍照前一律贈送俟出版有期再行通告此佈 
[本舘廣告𩂜啓事]  
惠登掛失告白請於稿底加蓋圖章並書明住址俾易查考務祈　各界注意 
[逺東運動會緊要廣告]  
本會爲提倡體育起見本擬於今晚舉行提燈會茲以時局艱難恐有誤會擬暫不舉行特此佈告 
[延請内地火險經理]  
今有滬上極大英商火險公司欲在鐵路經過各大埠推廣營業如有各該埠殷實商家並熟悉此項營業者請投函本館第六號信箱可也 
[姜雲洲啟事]  
鄙人向業牛作生涯自先父遺傳迄今已歷五十餘年所有招牌以及圖章均用姜祥興三字茲因族姪姜和尙係属同業彼之招牌亦用姜祥興三字鄙人當時以同業招牌不能相戤向之理說無奈彼置之不問鄙人本當控諸公堂與彼涉訟然竊以叔姪誼属同宗隨作罷論惟自登報日起所有招牌以及圖章均加雲記兩字以免互相混淆故以前鄙人所擔保之事均當易蓋姜祥興雲記圖章嗣後如無雲記兩字槪作無效特此佈告 
[南京中國銀行經理民國元年六厘公債付息廣告]  
查民國元年六厘公債利息自三年九月十五日起至三年十二月底止共計三個半月利息業於本年一月十一日起由本行陸續付訖並登報廣告在案茲又將届付息之期除三年十二月份之息已經付給外所有四年一月初一日起至五月底止五個月利息仍奉　財政部飭由本行遵照債票定章於六月初一日起開始付給凡持有此項債票者親自持來珠寳廊本行騐明號碼由本行剪取息票付給利息如持票人在一海亦可就近親自將債票送交上海中國銀行騐明號碼剪取息票寄交本行照付發給日期查照債票規則以一月爲期至六月底停付其未取者可於下期付息之時併付特此廣告 
[寗紹快輪准陰曆四月十五日禮拜五晚開往長江等處　本帳房張春敬啓]  
[第一省費電報書親民電報彙編詳細廣告登在後幅請注意]  
[滬杭甬鐵路更改行車時刻及乘車價目廣告]  
行車時刻　自民國四年六月一號起在上海南站與杭州站間之行車時刻將一律更改其更改中之最關重要者開列于左　下行車　上海南站特别快車下午二點鐘開改作下午三點三十分鐘開　杭州下午五點三十分鐘到改作下午七點零九分到　上海南站慢車（祗有頭二三等）上午九點五十分開改作上午八點五十五分開　杭州下午四　　十五分到改作下午二點三十分到　上行車　杭州特别快車下午二點鐘開改作下午三點三十六分開　上海南站下午五點三十一分到改作下午七點十五分到　杭州慢車（祗有頭故均不）上午十點鐘開改作上午八點五十六分開　上海南站下午四點三十四分到改作下午二點三十八分到　江墅枝路之行車時刻亦將更改俾幹路各車得以啣接　乘車價目　全路乘車價目自民國四年六月一號起實行如下　如由上海南站至嘉興站原價爲　頭等二元三角四分　二等一元六角二分　三等九角　新定價目則爲　頭等二元一角　二等一元零五分　三等七角　如由上海南站至杭州原價爲　頭等四元零六分　二等二元八角一分　三等一元五角六分　新定價目則爲　頭等四元三角　二等二元一角五分　三等一元四角五分　寗波叚　由寗波至餘姚原價爲　頭等一元二角五分　二等八角六分　三等四角八分　新定價目則爲　頭等一元二角　二等六角　三等四角　所有行車時刻表及詳細情形請向上海北站運輸總管及上海南站運輸副總管或各站站長處分别索取探詢可也　運輸總管烈德啓 
[中國救濟婦孺總會誌謝劉守和君敬求保父康健增壽慨助洋一百元]  
啓者茲承劉君親自送到捐欵洋一百元據云父親年老故特發此志願祈禱父親身體康健益壽延年以盡子職查劉君年纔十五竟能抱此孝行兼作善舉如此後生可畏可敬除當奉收條欵交經濟科核收外特此登報表揚以爲靑年學子勸　上海泗涇路中國救濟婦孺總會虞和德朱佩珍貝仁元等謹啓 
[信成銀行辛亥年新股東鑒]  
本會已遵在會各股東議决進行方法已延請律師赴公廨控請出票傳提周總理在案所有簽名各股東户名股數已開單附入禀内誠恐新股東有未經入會簽名者致未列入禀内併追殊深遺憾用特登報通告凡有辛亥年之新股東如願加入一併控追者迅將户名股數開單寄交本會以便彙齊併案辦理　蒙　賜敎請惠臨本會當面接洽可也　再本會遵股東議决按股攤繳之費現因需欵支付正費迅乞繳到掣取正式收據以利進行附啓　上海香港路五號信成銀行辛亥新股東聯合會謹告 
[中國紅十字會謹謝淮安丙德堂大善士爲姑母祈冥福助山東急振洋四百元]  
淮安丙德堂大善士愷惻祥和向爲慈善界中斗泰前承慨捐鉅欵活我灾黎此次又蒙惠賜捐洋四百元指助山東急振兼爲　令姑母祈求冥福祥光善氣宇合彌綸詎惟逝者昇仙即生者亦當永亨幸福也拜領之餘曷勝銘感除將該欵交會計董事朱葆三君核收外謹登報紙以揚　仁風　上海二馬路中國紅十字會總會總辦事處沈敦和啓 
[商辦山東嶧縣煤礦中興有限公司董事會謹啟]  
啓者本公司股東會向在棗莊本礦今因進行諸事必須在京取决特移至京都西河沿羣賢旅館於陽曆六月十一二日開會除已專函通知　各股東外恐有未週特再登報廣告務祈屆時　早賜惠臨倘因道遠不能親到或就近公推股東一人至京或托在京股友代表到會爲荷 
[春季蒔花會]  
本會會場設於英大馬路市政廳即小菜場樓上於陽曆五月廿六日即陰曆四月十三日開幕一天場中陳列各種奇花異卉五光雜色光怪陸離種種特色不可勝計並佐以西樂以備淸興屆時務請　各界惠臨以擴眼界入場劵每張一元童僕減半 
[新發明省煤鍋鑪引擎出售]  
茲有現貨三十餘匹馬力羅柯馬便即省煤鍋鑪引擎全 
電機碾米機器等最爲相宜其價無不格外克己如蒙　賜顧請至後馬路廣肇公所對面瑞生洋行機器陳列所面議此佈 
[華安合羣公司大鍳]  
啓者茲因陳祖蔭君曾在華安公司投保壽險今陳君不幸患病身故當由其家屬委託鄙人代表領欵立即由　貴公司撥付規銀五千兩毫無折扣妥而又速由是知保壽一事實爲人生必不可緩之圖而在　貴公司投保尤足爲長城之恃蓋　貴公司之辦理合法信用著聞久已有口皆碑逈非尋常公司所可比擬者也我國民欲在生計上謀善後之道者應知所適從矣此泐布臆順頌　台祺　　李詠裳謹啓 
[貴重地皮召人承買]  
頃有貴重地皮連馬路七十餘畝坐落新閘路西江寗公所隔鄰新開大通路前臨馬路後臨蘇州河地内馬路規畫精詳交通利便合於各項大工廠及住宅房屋建築誠上海現時不可多得之地皮也内分四大段全買或分買均可合意者請到寗波路廣肇公所賬房閱圖接洽可也　廣肇產業公司啓 
[浙寗陸氏老醫局基康長子丕善遷寓聲明]  
本局向在上洋小東門外大街歷有四十餘年今於陰曆四月初三日即陽曆五月十六號遷寓小東門口北首新　民國路第十五號門牌設局開診　　號房謹白 
[漢冶萍公司股東公鑒]  
現定五月二十七日即舊曆四月十四日下午兩鐘在上海四川路一百念號靑年會地方開股東大會務祈　惠臨並請於會期五日前各持股票或息單赴本公司總事務所驗取入場劵以憑屆期與會爲盼　漢冶萍董事會啓 
[恕報不周]  
汪淵若先生於民國四年五月十八日卽乙卯年四月初五日亥時壽終擇於陽曆五月二十日即陰曆四月初七日午刻大殮特此報告　醬園二弄汪公館帳房具 
P>汪公玉啟事 
先嚴淵若府君不幸於四月初五日逝世以後所有各親友及店舖往銀錢等事若收條筆據内無鄙人圖章者槪不作憑望各留意爲要 
[戰場義濟游覽大會廣告]  
孟子云惻隱之心人皆有之西哲云好生之德人人共之可知當仁不讓見義勇爲中外古今同此心理慨自歐戰以來鐵雨金風戰地人民死亡狼籍何可勝算誰無父母誰無妻子死者已矣生者奚堪顚沛流離無衣無食不必情形目撃爲之傷心即因遠道傳聞亦應酸鼻是以旅滬西商與我華商一昨在愛儷園開會擬假游覽之資移作矜恤之舉承哈同君慨然而諾以愛儷園爲游覽之場定於陽歷五月念七八九號即禮拜四五六爲游覽之期名曰戰場義濟游覽會時也群花盛放萬木爭榮際此風日淸和爲游覽愛儷之絕好機會加以種種新景設色增妍非敢謂太平無事樂與優游亦藉以慈善爲懷同任利濟所有入場劵資定以每元一劵每劵一人一切費用悉由發起人共同籌墊聊盡區區之微意期收滴滴以歸源其所得劵資如數分撥戰地酌量支酌所望　仁人君子善男信女以有限之遊資作莫大之功德馨香頂禮盍歸乎來 
[絲繭總公所通告]  
今接錫公所函開舊曆四月十四日午後三點鐘邀集同業開會集議整頓行規酌定繭價以及開秤日期並於是日午刻備有便酌務請同業屆期准到爲盼等云除已分送知單外恐未周知謹登再報佈聞 
[壽富公司緊要告白]  
本公司總董聞冠塵君由太倉來信因接　皖電招往公幹決意辭聯本公司袛得暫爲淸理改組自舊曆四月初九日起以前所出保單本埠限三日以内外埠限四日以内速將舊單持向本公司銷號所有繳過之保費當憑收條照數給還逾期無效切勿自誤除知照各保户外登報聲明 
[省立女子蠶業學校招工投標]  
本校添建事務室八幢養蠶室十間貯桑室十間浴室六間校役室二間及墻垣等工程如欲承包此項工程者限陽曆六月十號以前來校取閱圖樣及施工細則照章投標可也　滸墅關本校啓 
[滬江大學招考新挿班生須時]  
考期●陽曆六月五日九時逾期不收▲程度●擬開預料一年級新班凡有高等小學畢業與相當之程度者可以投考其餘挿班生考本校前一學期課程▲報名●陽曆五月二十九日九時起四時止爲報名報名費一元無論取否槪不給還証金洋二元不取者當交還取者於學費内扣除又報名時隨帶照片爲要▲校址●楊樹浦下軍工廠跟　　▲校長　　魏馥蘭訂 
[南通餘中大有晋公司股東公鑒]  
本公司查照原章每年例開常會一次茲擇於陰曆四月二十日假座南通京江公所開第二次股東常會並報告上年營業進行事宜敬祈　與股諸君屆時　會討論一切　大有晋公司謹啓 
[上海殖邉銀行廣告]  
本行呈准　大總統財政部立案爲完全中國自辦商業銀行股本定額二千萬元先後於北京天津奉天張家口漢口上海成都重慶哈爾濱杭州等處設立分行並與倫敦紐約桑港孟買小呂宋浦鹽斯德東京横濱大阪香港各大銀行訂約代理共念餘處經理各種往來存欵定期存欵儲蓄存欵借欵貼現放欵國内外等處匯兌押滙生金銀買賣有價証劵買賣貴重品保管發行信用狀及其他一切銀行業務無不敏捷公道上海分行在南京路三十三號　電話○事務部三八九三○營業部四九九二　活期往來存欵利息二厘半　通知存欵三厘　定期三個月存欵三厘　六個月四厘　九個月五厘　週年六厘　長期面議 
[上海公共會審公堂佈告]  
已故沈梅伯之夫人或其代表鑒查得上海四明銀行於本年五月十三號進禀爲已故沈梅伯於光緖三十四年十一月初四日抵借銀二萬兩以英册第一千五百四十八號地爲抵押品過期不贖請求准予沒贖並於本年五月念號由本公堂給諭登報通知等情茲在三種中國報紙佈告限爾等於本年六月三十號之前親自或由律師代表到堂過期不到即當闕席判决此佈 
[劉翰怡敬謝]  
敝廬落成荷蒙　諸親友惠賜隆貺媿不敢當理應設筵以答盛意惟念丁此時艱灾鴻徧野因推　諸公樂善之意特以欵宴之資洋二千元助入上海義振協會以拯邳宿兩縣灾黎爲諸公造厚福爲鄙人抒謝悃該欵已交　馮夢華年丈滙至淮徐散放特此登報奉閱敬答　高情謹以誌謝劉承幹謹啓 
[愛國公債第七期發息通告]  
財政部爲通告事查六厘愛國公債照章應以每年五月及十一月爲付息之期所有本年五月三十一日應付第七期利息業經本部核定仍在北京中國銀行按票發付除知照中國銀行外合亟通告俾衆週知此佈 
[廣東自來水公司派息廣告]  
本公司開派第八期商股利息定期新曆五月十六日起（即舊曆四月初三日）至六月十六日止（即舊曆五月初四日）每日上午十一點鐘起至下午四點鐘止請各股東按照時期携帶息摺或息單到本公司騐明核發如逾期未到收取應照向章每月新曆逢五日補發其新購官股者並請携帶股票到公司加蓋圖章註明現在官商股份實數其舊股則容日登報通知換發新票以歸劃一此佈 
[诚可格天萬试萬應]  
本會以尊重人道救灾卹難爲唯一宗旨以故薄海内外諸慈善家或求親壽或求身安或求家宅平安或求兒孫迪吉或求財運或求病愈莫不慨解仁囊紛紛樂助誌謝之書徵信之錄亦旣多如朿筍諒早邀諸同胞所洞鑒矣語曰行善格天又曰積善之家必有餘慶報應昭彰毫髮不爽况本會實在功德有不較求神許愿其效驗尤形神速耶爲敢奉勸諸大善士倘有以上種種愿心曷一試之　　上海二馬路中國紅十字會總會總辦事處沈敦和啓 
[盤頂聲明]  
上海老北門外北新街慶泰煤炭店其主干姓物故無人營業自陽曆五月十四號始將招牌生財棧貨議歸慶泰甡記盤頂當場交劃淸楚所有以前慶泰名下存欠欵項一應與甡記無涉特此聲明　　　慶泰甡記佈告 
[遺失蘇路息單]  
遣失蘇路股票息單一紙禮字第七百二十三號計十股已向蘇路淸算處報告掛失特此登報聲明作廢　　彭福記啓 
[高長順牙科回滬]  
前月廿八日應長江巡閱使張上將軍電招赴徐州醫治全愈茲於昨日囘滬知蒙諸君惠臨有失迎迓深爲歉仄現已照常應診如患蛀牙拔除鑲配醫治諸症均可包治不痛恐未週知特此佈告　　　寓英大馬路壽康里 
[精印書籍]  
沈石田集一元　甌香館集一元　棉津詩鈔八角　畮香詩鈔七角　齊東野語八角莊子集釋一元二角　墨子閒詁一元二角　廣虞初新志一元二角　荀子集解八角　莊子集解五角談史志奇三角　談異四角五分　孫子十家註六角　淮南子五角　楊子法言二角國朝文錄四元　韓昌黎全集二元五角　三魚堂全集一元五角　歷朝名媛詩詞一元　彭羡門全集三元古今詩選二元　帶經堂詩話二元　李空同詩集二元　壯悔堂全集一元　茗柯文編四角王漁洋詩問二角　吳梅村詩話一角五分　三二家宮詞二角　明宮詞一角五分　埋憂集五角 
（總發行所）▲上海▲婦葉山房 
[梁公任著]  
歐洲戰役史論定價大洋七角完全華商商務印書館啓 
快！快！快！快去儲金救國 
 
 

Page 2

 
 
時評 
[世界兩大事（冷）]  
　　中日條約已於今日簽字矣意大利已於昨日向奥開戰矣此世界兩大新事其形似相反而其質極相類也 
　　意之行動頗似日本而中國之處境又似奥匈然而一則簽約一則開戰其相似者又極相反焉此可深思者一也 
　　中國爲中立國而奥匈爲交戰國日本爲交戰國而意又爲中立國一則以交戰國要求中立國之利權得而訂約一則以中立國要求交戰國之利權不滿意而開戰相似之中有相反之結果而相反之中仍有相似之態度焉此可深思者二也 
據此二事以觀各國之根性與東西人之氣質無不暴露焉 
[命令]  
　　五月二十四日大總統策令任命蕭漢儒爲辰州關監督李欽爲潯州關監督袁世範爲潼關監督此令 
　　又令財政部呈據河南官銀錢號監理官孫孝劼因病詳請辭職孫孝劼准免本職此令 
　　又令財政部呈請任命蔣爾安爲河南官銀錢號監理官應照准此令 
　　又令海軍部呈科長魏子浩另有差委請免去本職等語應照准此令 
又令海軍部呈請任命陳應濓嚴鼎元爲科長應照准此令又令陸軍部呈請將太永寛授爲陸軍步兵上校李華授爲陸軍步兵中校魏淦授爲陸軍步兵少校應照准此令 
又令陸軍部呈請將廣東獲匪出力之姜萬雄授爲陸軍步兵中校並加陸軍步兵上校銜應照准此令 
又令陸軍部呈請將何保貴授爲陸軍步兵中校傅幹臣譚有才雷震吳玉崑劉玉福廖熙隆均授爲陸軍步兵少校應照准此令 
　　五月二十四日大總統申令據吉林巡按使孟憲彜呈查勘民國三年伊通舒蘭樺甸等縣民旗地畝灾歉分數擬將應徵地租分别蠲緩開單呈覽等語上年吉省伊通舒蘭樺甸等縣夏秋之季雹水相繼爲灾若將各該縣三年租賦仍行照常徵收民力實有未逮應准照所請將伊通舒蘭樺甸等縣應徵租賦按照戰開分數及被水冲廢等情分别蠲緩豁免以紓民力該巡按使即將單開詳細數目刋刻布吿張貼曉諭務使實惠均霑用副國家軫恤民艱之至意餘並如所擬辦理交内務財政兩部查照單并發此令 
[專電]  
　　北京電中日新約准今日（二十 
五）簽字 
　　北京電英文報載美政府照會原文因中日交涉經過情形及中日將有新約簽字事美政府今謹吿中政府凡關損害美國之條約權利及旅華美人權利與中國之政治權或領土權並開放門户主義之國際政策等結約無論已允未允美國决不承認已經照會日本 
　　北京電日使日置氏照稱本月八日北京商會發激烈之排日通電十一日北京儲金團在公洋園唱排日貨十二日漢口暴民襲擊日店曁漢口續發生之暴動接本日訓電對此等不謹愼之舉動極爲遺憾應速向貴政府舉以切實之警吿漢口損失應議賠償外部轉飭各團體對外言論務須密愼北京電各巡按有更動消息者如下河南張壽齡山東田文烈直隸蔡儒楷湖南陶思口　　北京電財政次長將補龔心湛北京電陜西商縣駐兵日前有一連兵丁潰變殺死連長一人兵丁當場脫去軍服紛紛向鄂逃走現陸將軍派兵嚴緝　 
　　奉天電奉天張上將軍日前交涉吃緊時極籠絡日本人並言中央萬不能稍涉疑慮之處當派參謀長張鉞與日僑開誠布公勿事張皇聞張精神大壞日行諸事均由張鉞主持所以屢電辭職 
[特約路透電]  
　　北京電中日條約於今日午後三時簽定共分（一）山東（二）南滿東内蒙（三）漢冶萍公司（四）福建（五）交還靑島五項聞日本議攺約中旅大字樣爲遼東半島一節業已作罷南滿洲一項之各款除關於居住權貿易權等兩條展緩三月實行外餘均立即實行聞陸徵祥明日擬至參政院報吿中日交涉經過情形（二十五日）北京電華人消息云周學熙對客曰外國所傳龔心湛任財政次長兼鹽政處會辦後鹽政處政策將有攺變之說殊不確實鹽政處自洋員丁恩等攺革後去年成效卓著華員雖有變動然亦爲國家及債權者之利益起見（二十五日） 
[譯電]  
　　北京電聞中日條約今日將由中日代表正式簽定日人方面傅稱日使日置易與中國陸外交總長現方討論歸還靑島問題據華報載稱日使日置易將由前駐京日使伊集院代之（二十五日） 
　　北京電北京日報載稱英使昨照會外交部促速解决西藏問題該報又稱中政府已命駐英施使抗議達賴喇嘛參與藏務會議中政府提出談判之方法如下（一）由施使與英外相直接辦理（二）由中國派專員赴倫敦開會（三）由駐京英使與中國外交部會議（二十五日） 
　　北京電數日前美政府以通牒致外交部聲明日本之要求有碍開放門户均等機會主義聞美國且以同式牒文致日政府袁總統大約將派梁敦彥赴美會議此事梁氏且有駐美公使之望（二十二日） 
[戰電其一（英人路透電）]  
　　羅馬電今日公報謂意國魚雷驅逐艦一艘駛入邊界附近布沙島擊毀埠頭轟沉電氣輪船多艘並俘獲敵人四十七名敵或飛機兩架轟擊威尼斯兵工廠擲落炸彈十一枚未有重損（二十四日） 
　　羅馬電公報謂今晨奥國飛機攻擊威尼斯兵工廠旋被逐去飛機又攻擊柯錫尼及安可拉後爲意飛機驅去奥國斥候艦及魚雷驅逐艦攻擊愛普里亞省巴勒太但爲意艦及驅逐艦擊退柯錫尼抵制飛機砲向奥飛機轟擊並以飛機追擊之敵飛機轟擊安可拉之目的乃欲毁去彼處鐵路上該路略受損毀奥飛機欲以炸彈轟擊桀錫飛機廠（二十四） 
　　羅馬電意大利全國異常興奮上議院下議院議員呈請准入海陸軍効命者幾占全數各廠及電車工人已紛以婦女代之動員事務將於數日後吿竣（二十四日） 
倫敦電德皇已離车里西亞省西去現信乃赴意大利前敵（二十五日）羅馬電意政府宣吿依據海牙公約敵國商人須於和局結束後方可回國駐羅馬德奥使臣皆已出境（二十四日） 
伯恩電意奥德三國宣稱極力尊重瑞士中立（二十四日） 
　　倫敦電羅馬電稱意大利捕獲於宣戰時留於意大利海港内之德奥商船八十艘共値英金四百萬鎊（二十四日）巴黎電今日午後公報宣稱斯台斯特拉特與伊泊爾間數地點有德兵先用煤氣播散陣前繼乃進撲處處敗退二十三日終日亞拉之北戰事進行非常劇烈法軍俘敵兵一百二十人德軍在勒雜爾聖伐村北面回攻多次均遭衂挫目下惡戰未止據最近消息德軍於二十二日在該境負創甚重德軍雖調援軍怱遽臨陣奮力進攻三次卒歸失敗今晚公報宣稱英軍在拉巴塞北面進攻得有新進步勒維爾聖伐村北之德軍以大隊進攻爲我軍步隊所阻且加以重創昨日我軍所獲之勝利殊關重要我軍在洛萊特東北以槍刺激戰盡殲敵兵且獲機關鎗數枝（二十四日） 
　　巴黎電據公報宣稱洛萊特高地敵軍視爲堅不可拔者也法軍激戰十三日後已占據之是役可謂一光榮之勝戰敵軍旣失是地力圖克復是地之價値可以槪見法軍於戰時殺德兵三千餘入俘敵兵千人除獲戰利品甚多外且每日于塡塞之戰濠内覔獲麥肯沁砲及白砲多尊我軍損失固巨然已達到亞拉北面戰事主要目的之一士氣爲之大振人人皆信必勝我軍戰術之精更爲明確（二十四日） 
　　倫敦電費蘭巨元帥報吿謂今日英軍擊毀德砲三排伊泊爾東面今晨德步隊藉煤氣之掩護向前進攻德砲又施放煤氣砲彈英軍被迫離棄戰濠若干德軍衝入英軍陣綫二三處戰事刻在進行中英軍已奪回戰場一部分（二十四日）彼得格勒電公報宣稱敵軍在夏夫里境力守固防之陣地俄軍在克里芒土夫境擊退奮力回擊之敵軍一次俘敵兵千名加里西亞敵軍多取守勢敵軍圖破泊里齊米塞爾與里斯特地沼澤間之俄軍陣線未得利俄軍已在里斯特河附近取攻勢俘敵兵九千名（二十四日） 
彼得格勒電公報宣稱俄軍回攻之後 
迫令敵軍於加里西亞全陣線大部分 
反攻爲守星期日俄軍占據里 
斯特河左岸數村俘敵兵二千二百 
人獲護彈砲數十尊（二十四日） 
哈爾濱電羅京來電稱土軍官十人因不遵從達達納爾高級德員之命令刻被解至君士坦丁運送艦四艘滿載傷兵已抵君士坦丁土國當道諭令居民海家照料傷兵數人桑斯特伐洛與查拉茄中間集有土軍五萬九千人君士坦丁居民因聞亂謀發覺之肖息頗爲驚恐奥飛機數架向塞國基拉杜夫飛行時擲下炸彈數枚落于羅國特拉塞夫林鎭中羅兵二人略受損傷駐羅向使即向羅政府表示歉忱謂事出錯悮並非有心奥國當賠償遇難之人該鎭官吏亦示宣吿謂炸彈墜落出於錯悞但國會議員率領君衆仍至奥領署高聲醜詆（二十五日） 
　　波斯伊斯巴漢電俄國副領事開佛氏在德领署附近被人殺死據目覩者云兇犯避於德領署内（二十四日）德黑蘭電波斯外交大臣因伊斯巴漢俄副領事遇害特至俄使署道歉俄使對於此事頗爲憤怨謂波斯官場不能設法阻止德人之煽惑故應負責任云（二十四日） 
　　倫敦電公報局宣稱三協約國睡府照會土政府謂土兵屠殺亞米尼亞人民須由土政府負其責任按圭兵曾於前月在愛士魯姆及亞米尼亞其他六鎭大肆屠殺凡恩附近百村之居民全就殲（二十四日） 
雅典電士麥拿土兵五百人與軍官等逃登灣内美國軍艦（二十四日） 
羅馬電聞奥國首相布里安伯爵已辭職由鐵斯柴伯爵代之（二十四日） 
 
 
 

Page 3

 
 
雅典電希皇疾稍愈危象已減（二十四日） 
其二（德人德文報專電） 
柏林電德國外交部宣布五月二十二日大本營公報如下新福音堂村南英法軍進攻者受挫而退德軍曾於該處及洛萊特聖母院高地俘獲英國色種捕若干人今有數處戰事仍在進行列里西南及亞貢之敵軍現用毒氣地雷作戰（以上西歐戰情）文杜河西面夏夫地尼附近有馬隊戰事俄軍在夏夫里附近及杜比薩河夜攻敗走被俘者二百人（以上東歐戰情）東南境戰地無重要變動（二十二日） 
　　柏林電德國外交部宣布五月二十四日大本營公報如下新福音村與其凡希間夜攻之英軍及洛萊特聖母院高地北面亞白蘭勒維爾附近進攻之法軍均爲德軍擊退負創甚重被俘者一百五十人未斯河與摩塞爾河間僅有砲戰法軍進攻負蝕而退（以上西歐戰情）東境及東南境戰局均無變動（二十四日） 
　　柏林電北德意志報載有意大利風潮之歷史謂意國初未因奥國攻塞加入戰局意國旋因巴爾幹之權力平衡行將變動依拋三國盟約要求利益德奥對於意國解釋條約之言並未討論即加允諾且與意國開議談判以便承認要求意國忽於五月四日宣稱奥國之攻塞乃屬破壞盟約之舉故取銷依據盟約進行之談判奥國甚至在五月十日猶允以較大之利益賠償意國即德首相五月十八日在國會宣布者也該文結曰意大利如與其聨盟國啟釁是爲失信以求無庸流血所可得之物也意國社會黨之亞凡蒂報復謂意國人民不主開戰者實居多數又謂意國豫備兵乘火軍赴米蘭者公然反對戰事即羅馬國民報向袒政府者似亦默覺與奥啟釁之罪惡俄國里區報承認攻擊博斯波魯斯海峽極爲困難損失必大德國工報載稱德國工事日盛賦閒者日少有人發明一新式打字機專供僅存一臂之人用之而以一足代失臂（二十二日） 
柏林電瑞士白勒報新蘇里治報皆載有回國之意民反對開戰之消息蘇里治報且謂意人逃入瑞士境者頗多已被拘留據布京消息俄國鐵甲巡艦班特萊孟號（一九○○年下水一二八○○噸）在黑海被沉死一千四百人據洛特丹消息英國檢查員曾拆閱美國輪船菲拉台爾菲亞號據載軍往荷蘭之美國郵件德政府宣布白皮書紀比國平民仇視德軍之情形如開鎗潑沸水行剌軍官斷傷兵四肢之類且載有證人姓名甚至敎士婦孺亦參此種挑釁舉動大衆咸聽敎堂之鐘聲爲號德國在洛文等鎭施行之計畫實爲遏制此種攻擊起見又謂比國官報所載德兵之暴行全無證拋實不足信（二十四日） 
[東方通信社電（日本人組織）]  
　　北京電中日新協約已於今日午後三時在外交部調印（二十五日） 
　　東京電中日兩國全權委員於今日午後三時在北京將關於山東恊約關於滿蒙協約並關於漢冶萍取决文書關於福建取决文書調印完畢（二十五日） 
　　東京電中日協約調印旣畢即命高尾書記官賫送該協約正文回國 
　　中國方面前曾請將滿洲土地口口（此二字電碼不明）問題作爲秘密惟此協約世人業已盡知故均不作秘密條約全行公表（二十五日）東京電貴族院今日午前開會仲小路氏又復質問外交問題加藤外相許於午後答辯（二十五日）東京電衆議院本日午後會議望月圭食氏前日曾在議場呼加藤外相爲賣國奴今自願取消此失言先是島田議長謂望月氏曰君可認錯取消云云於是國民黨之望月長夫氏遂發議謂議長越權以議長無要求謝罪之權也島田氏及退議長之席辯云余意不過以望月氏須表認錯之意取消失言而已旋交調查委員討議而委員亦决非爲要求謝罪云（二十五日） 
　　東京電島田議長關於望月氏之失言謝罪問題已决定並非要求謝罪（二十五日）濟南電山東守備旅團長宇宿少將並尾野少將等於二十三日由靑島來省昨日訪問靳將軍蔡巡按使宇宿少將伉日仍回靑島尾野少將則向北京進發（二十五日） 
東京電松石中將病勢危篤事達日皇蒙叙勳二等瑞寳章（二十五日） 
　　東京電大藏省本日發行證劵一千三百萬元利息日計一釐三毫（二十五日） 
要聞一 
[意國加入戰局之影響]  
　　大陸報社論曰意大利作戰之行動與各交戰國之命運有極大之影響不數日意國且將與德土交戰研究時局者多謂意旣加入則希布羅三國亦必相繼趨入協約國方面故此後數日中之新聞當爲讀者非常注意也維泊萊氏曾著世界貿易一書於各國交誼研究有素一月前論意國加入戰局事茲錄其言於下以見德奥之不能挽回意國之决裂早在人意料中矣維泊萊曰意國得斐洲北境特里波里後地中海與黑海之事狀遂與意國極有關係故意國他日在歐戰結果中當有何等地位已爲意人所深知意國要求愛德里亞海土地勢必爲奥國所拒絶即使奥國唯命是從意國仍未必以爲美滿蓋意國執政者野心勃發方以爲意國如始終中立則將來巴爾幹與近東重定政治疆界時意國利益將處於危境也今意國之與歐陸戰爭與昔日羅國之與巴爾幹戰局地位相同羅國不加入而得利益今意國若守中立亦可得利益但守中立僅可擴充土地於北方而不能使協約國尊重其南方利益也意之陸軍可用者約百萬人若施以壓力則可得二百萬人海軍頗强且係新式推測其戰略當爲嚴守北界派兵助塞並活動其海軍耳若謂遣重兵假道法境而北或以大軍進迫奥國則似未必蓋意國邊界地勢困難不易爲之也聞瑞士允借道於意國以便意軍北上此言若確殊關重要但吾人未得徵實之消息未便信以爲實意果入戰則德奥意三國盟約從此消滅而德奥兩國在政治上與軍事上皆處於孤立之境吾人於此亦可知條頓民族與拉丁民族斷不能維持親善有效之友誼矣今意人之預聞國事者大半爲政論家而非爲政治家意之經濟情形未必堅因社會秩序未必安寗一二年前尙有革命之象但執政者常藉戰事以避政治危險故意之作戰殆欲轉危險爲安全轉散漫爲凝固歟意之執政者以爲協約國勢力强大似將操支配歐洲前途之大權若意國與之提携行事定可均分利益且可泯滅國内政治上之紛爭也意國陸軍爲强迫制退伍者皆爲預備隊意國若召集所有之兵力則其影響及於美國者甚大因美國有意人數十萬名將應召回國故也若意人不應召則將來不能復還祖國伹意國之加入爲侵略之戰爭非防衛之舉動僣敵軍壓境國家埀危者逈不相同故意國或無驅全國人民而使之從事於戰爭之必要英法爲欲縮短戰爭時期保全若干萬生命起見故贊成意國之加入否則固不願其中途破壞中立意國之目的難免於訾議意國並無被人受害之危但在戰爭時代道德倫理之說早已消滅於無形故意國之加入定爲協約國所歡迎而進攻德奥之兵將爲之加增矣 
[美報之俄人與戰局談]  
北洋德華日報記紐約公報云據深悉世故者自俄京來函曰現在俄國之輿論甚受壓制而尤以其京城者爲首焉今日俄國已無人迷惑於戰事之結局即政府黨亦無甚樂觀俄帝尼古拉當莫斯科大貴族之代表覲見時嘗乘機聲言曰今此戰役乃俄國人民之戰非余所欲也　　俄國政界謂俄帝此種怪異之言論是有意如俄果有絶對之敗績即令俄政府諉擔負戰事之責於全國人民故俄帝有余未嘗欲開戰之言若論現在俄國所持之狀態亦殊可記查俄國保守黨原反對開戰今且伿從速媾和焉而自由黨則仍欲繼續作戰但俄國自由黨亦分兩派故其所持之態度亦各有不同其一派屬極端之自由黨謂德國若敗則無異俄敗蓋以俄國保守黨於魯斯保守黨有培養之土壤也其他一派自由黨之政治家則希望繼續作戰綠戰事一久俄國武力消耗旣罄則俄帝國政府之系屬必日形衰弱然後俄國可惟自由黨之令是行也 
　　俄國保守黨有一部分於六個星期前旣陳請俄帝與德國訂結特别和約當時俄帝雖未允與德單獨媾和而俄國各市之市政廳則有數處一聞此風卽爭先恐後紛紛電請俄帝尼古拉二世速結戰局舊日俄國外交總長薩沙諾夫氏對於所謂復古黨人者嘗有不久卽和之方諒讀者尙能憶及而今俄帝則聲稱曰余必須從吾國民之志一似尼古拉帝曾隨其國民之志者焉 
　　俄軍總司令尼扣萊尼扣拉野維赤氏爲今主戰唯一之人物不特俄國人所共悉且亦經宫中人員證實現在聖彼得堡上等社會紛紛談論俄帝與其總司令所交換之電報據稱俄軍總司令尼扣萊尼扣拉野維赤氏黨以俄若與德單獨媾和則彼必率其麾下大軍進攻聖彼得堡等語恫嚇俄帝自是以還俄帝遂被其壓服不敢再談迅求結果矣惟有五星期之前俄帝在聖彼得堡嘗有令波蘭人士憤不可遏之宣言蓋當時有波蘭代表多人因求朝見俄帝之故在聖彼得堡逗遛有數星期之久不得一見顧俄帝尼古拉二世雖始終拒絶不見而卒被波蘭代表輾轉請託得一睹天顏當波蘭代表團之領袖於尋常問候後方談及所允之波蘭自治時俄帝即搖手使令波蘭代表諸公自知彼不欲聞此問題於是乎六個星期前又大有希望之波蘭人今遂恍然洞悉俄帝尼古拉非波蘭自治之友焉但其夙日亦絶未之面許也若據俄國夙有名望之元老員某君稱則俄政府當道諸公於波蘭自治問題嘗有言曰吾俄國若予爾等波蘭人以自治是吾俄於同時對於爾等劃界自守從此爾等在政治上或得中喘息但爾等在經濟上則難免自斃也俄軍總司令尼扣萊尼扣拉野維赤氏爲人過於嚴厲故其在俄國將校團中人皆恨之刺骨計自開戰以來俄國上級統兵大將中因奉行此令不力除被其當而申斥外而又被其掌嘴擊耳者不勝枚舉有一老將因率其軍隊到遲一步而受其棍責幾至於死嗣後其人養疴多日方始痊愈於是可見俄軍統師拳脚之粗魯性質之野蠻矣遑論其他乎但其在俄國將校團之目中不特視爲不學無識之戰略家且亦視爲不稱職守之主將故今俄人皆知其將帥之間甚形不睦但殊有裨益於今所受壓制之輿論也 
雜評一 
[外靜内動（無名）]  
　　他國有以致敵於外以安其内亂者蓋謂政府之對於人民然也中國則異中國之所謂外靜内動者外患雖不急則國中之官吏紛然更動是中國者特官吏與外人相對峙而已人民何預焉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[簽字聲中之交涉善後譚]  
　　簽字延期之原因中日交涉至今尙未將正約訂妥簽字外間之揣測均謂係因條文整理及中日文對譯之一切手續急切未能妥協之所致茲經詳加探詢該正約簽字之所以遲延者並非爲此所有條文整理及中日文對譯於本月十八號會見之際已全部議妥目下所討議而未决者係關於東蒙區域之解釋本來此項間題應明訂於附約中正約實無規定之必要唯我政府以此問題極有關係於正約訂結簽字之前應議有大槪則來附約議訂之際斯不至再有何等因難之磋商聞關於此項解雙方主張已漸趨一致所有正約訂結簽字二兩日内即當實行决不至十分延擱調和感情之作用近日外間所傳日本駐京公使日置益氏有將回國報吿中日交涉始末情形之說茲經詳細調查其事甚確據聞日使已奉到該國政府訓電令其於中日新條約簽字後即行首途回國并聞該使回國之後即不返京將量移他國公使此中原因蓋以日置氏辦理此次交涉與中國朝野人士感情已傷以後關於條約上種種事件正無慮中國怠於履行不妨攺派一與中國當局素有交誼之人充任駐使較可調和感情因是彼邦人士揣測將來駐華公使一席以伊集院　爲相近云 
　　條陳國事之討論中日交涉解决之後條陳國事慷慨直言者日有數起近肅政史又全體上一封事箴切時局聞當局以諸條陳激於一時義憤未能語語着實然亦多有足資惕勵之處現擬一律定先交政治討論會如有切實可行者分别摘出交各主管機關核議 
　　政府防民之别報二十一日天津日報云中國政府决於不日發表中日新約時將中日交涉始末情形一併宣布冀以慰撫輿情之激昻而維持時局於安寗等語茲悉袁總統深恐中日新約一旦發表影響甚大地方民心難保激昻動之槪今政府爲鎭撫地方民心起見昨將中日新約大槪情形通電各省將軍巡按使等令其將政府此次承認日本要求實出於不得已之苦衷剴切曉諭地方人民預加防範俾無搖動之事云云 
　　靑島學生之陳詞靑島戰事畢後該地歸日軍管領所有公益建築物及其中儀器物件與戰事無關係者應按國際法妥爲保存靑島特别專門學校係德國所創設我國人士游學茲校爲數甚夥因靑島戰事影響倉卒逃歸一切書籍物件多未帶回前以中日交涉示定無暇議及此種問題目下交涉事項業經解决曾在靑島學校肄業各生多禀請政府設法取回聞敎育部擬咨請外交部先與日使接洽後再行派員赴靑點收 
[敎育會聨合會表决之議案]  
　　案遠生寄 
　　此次表决案共十三件逐案分日登載 
一請設各省敎育廳議案（建議） 
竊本年一月直隸等省敎育會擬請設立各省敎育廳當經合詞具呈大部在案本届全國敎育會聯合就天津開會互證各地方敎育之現狀揆之敎育行政上關係之要點各省敎育廳之設實有不能再緩者敢舉四端諓爲縷晰陳之一就事務性質而論敎育爲一種特殊事業與他項政務不同其考核宜衷諸敎育原理其整飭各種學校推廣地方敎育尤宜悉心體察實際情形加以妥切之籌劃乃可確收成效現行省官制雖設敎育一科而主持政務之權則屬之巡按使巡按使綜一省大政處理要務日不暇給卽政務廳長參劃機宜亦復簿書旁午其於敎育事務即不偏癈亦祗能視爲各種政務中之一種不能有詳確之籌劃所屬敎育科則秉承指示或祗司文牘册籍之勾稽恐難策敎育推行之宏效故欲求發展敎育而督促其進步不能不專設敎育廳也二就責任專屬而論各省敎育行政機關旣遞降而爲政務廳之一科視財政司法之專設機關特重其責逈然不同一年以來各地方之敎育頽落者尙多未能規復舊狀各地方官對於學務恒不如賦稅獄訟之自顧考成今者共知敎育爲立國根本則此時學務之進行與否學校敎育之合法與否實爲國家前途榮悴之所關卽宜有事權較重責任較專者以任其事矧籌備義務敎育已迭奉大總統之命令苟無專司督察之機關恐進行或滯而普及無期故欲明定職權而使負敎育行政之責任亦不能不專設敎育廳也三就中國歷史而論我國興學起源紧古黨庠遂序由夏例周無代無之當時地方敎育行政未設專官要由施行封建制度中央政府即取放任政策亦無所害漢興本儒臣之建議太學辟雍相繼設立設官分職則恃貢舉之法以收得人之效地方敎育雖無專官而有選政以爲補敝即不虞有所廢弛由唐宋以迄明淸疆域遼闊勵行郡縣制度地方政務中央政府鞭長莫及於是觀風問俗之使提舉學事之司幾於史不絶書淸承明制以科舉取士各省學政皆由簡派巡行直省權擬督撫輶軒所至瞻仰爲榮有淸末葉庶政窳敗猶復極力興學省設專司督理敎育故一般人士爭以問學爲榮今苟鑒於敎育之消沉察夫歷史之習慣因以維繫人心推行學務更不能不設敎育廳也四就各國通迄而諭德意志聨邦之各皆有學務局其下復有學務委員及學務廳法則全國劃爲若干學區有學區長更分爲若干中學小學區每區復有敎育局英之地主敎育行政以敎育局及敎育委員會與副敎育委員會行之美國各省有學務廳各自治區復有學務局由是觀之歐美先進諸邦之對於地方敎育莫不各設主管機關我民國肇建邦基甫定擴張敎育最爲救國之要圖宜參酌歐美良注特設專官提絜綱維期收遠效則尤不能不設敎育廳也综上四者則各省敎育廳之設立關係至爲重要至其職權範圍則參酌前淸提學使舊制定之上受巡按使之監督而直接管轄督察各學校及各縣知事之敎育行政其關於敎育經費事項應會商財政廳詳由巡按使及主管部核定辦理本會管見所及不敢緘默謹建議大部伏祈鑒核據情轉呈大總統裁奪施行 
[湯總長有留任消息]  
　　敎育總長湯濟武氏一再辭職迭誌本報聞湯氏去志甚堅總統亦不忍拂其高志强爲慰留惟因一時難得相當之替人故遲回審愼迄未允湯去職邇因湯氏第三辭呈提出政府乃因嚴修氏摰友某公挽其擔任席顧嚴氏自遊歐回團益堅其從事社會敎育之志雖以總統相須之殷某公說辭之善卒未首肯總統環顧當今辦學人材除嚴氏其資望適合而又極可倚畁者莫如傅增湘氏復屬人致意於傅聞傅氏雖未毅然以之自任亦未表示絶對不肯擔任之意故敎育部一席已有九成屬之傳氏近因中日交涉京内外官民爲一時熱血所鼓勳上書言事往往借題發揮中有黨派關係推論近年政局者於舊派人物頗有不足之語總統以國事艱難輿情激昻之時進退大員尤宜愼重未來之傳敎育總長乃因此而姑且緩議最近外間盛傳敎育一席將歸之新會梁氏梁氏之文章學問誠爲海内有數入材惟外間多謂梁氏有誓不入政界之說而梁氏又尙未回京故恐難成事實頃又得一消息政府鑒於目前時勢對於敎育總長一席頗有引用新人之意日來新會梁氏之繼任說政界確曾有此擬議惟梁氏不允擔任故將仍令湯氏接續下去聞日昨徐相國曾向湯氏極力慰留矣 
[李次長去職之因果]  
　　海軍次長李和氏以篤守敎義不赴宣誓典禮總統 
爲維持軍紀起見將李氏調入公府當差已見 
前日命令茲聞當此項命令未發表以前宗敎界之李 
佳白丁義華諸氏曾向總統請爲通融辦理而總統 
則以軍律爲國本所立不能通融特將春開缺 
以維紀律又調入公府當差以示優待聞李氏平素篤守敎義品性甚高開缺之命已下而李氏尙按時到部辦事如常一若不知有升沈之事者及去部之日親至各廳室與部員辭行一種親睦惜别之狀見於辭色部員因之大爲感動而宗敎界之西方入士以李氏能不以官位犧牲信仰對之大爲傾服訪問其人者絡繹不絶聞李氏粤人由船政學堂出身留學英國精於駕駛術甲午之役曾躬親戰事又聞此次海軍次長繼任人物部中有此次格者頗不爲少惟係閩籍中人劉總長以避引用同鄉之嫌乃推薦奥籍之曹嘉祥與吳應科二氏而曹以在公府當差爲總統素所深知之故遂得荷此任命聞曹係美洲留學出身 
[鳴呼湘人之血與生命]  
　　血書一束湘省自中日交涉解决後發見血書九紙用紀如下一以身殉國王洪潤書一立志不願國破家亡彭超書一永永母忘胡鎭華書一至死不變周乃武書一母忘此仇宋子植書一受國同胞母忘國恥李書田書一誓雪國恥張道書又有兩紙一爲讎讎宜復一爲爲國捐軀眞男子均袁宗元書並聞張道爲湖南造幣分廠之工人昨十六號爲星期休息日該廠工人在廠内開工人國恥會由工匠黃開運等先後演說後有張道登台極言日人之橫暴及中國之屈辱痛哭流涕旋出小刀將手指砍破用血塗書誓雪國恥四字同人大爲感動當經護定醵貲將血書用紅墨印刷分寄各埠張貼一刹那間集有印刷費四十七串隨即持往印刷店訂印矣 
　　捐軀二人湘省蔡福泰錢店夥友楊渭明因憤於此次交涉之失敗特於本月十八號午前至大西門外河邊喚一划船口稱渡河行至江心楊君忽躍入江中划夫駭極大呼救命幸撈救頗急尙未致死迨扶至船中衆划麕集楊君大呼曰快去救國莫來救我言交復又投身入水經各划夫合力救出則已奄奄一息矣船上遺有一傘傘内藏書信甚多嗣經報由水上警察詢明事由而楊君氣已稍甦言有姑母住省城如意街當卽送往該處令其調養聞楊君名善述又名全别號渭明巴陵人年十七歲平日安守本分絶無嗜好終日守店不出自聞中日交涉解决之耗即時作憤激語是日午前十時尙在店中並無他項情事忽然出去投江自盡該店内搜出絶命書一束各書之末均有血塗救國二字云（原書甚多不及備載）又津市第一高等小學校學生周全仁自聞交涉案了結遂將左手食指用刀割破出血大書以身殉國勿忘國恥八字貼於講堂之黑牌上悄自出校交屈大夫故事蹈澧水而亡該埠人士大爲感動故日來對於救國之各項義舉以該埠最爲急切云 
雜聞三則（一）國恥牌湘省第二中學校全體學生現爲激厲人民自强起見擬製洋鐵牌數百餘塊長二尺寛一尺用油漆大書無忘國恥四字懸掛各通衢以期觸目驚心當由各生出資共得三百四十七串五百文即在廣興漆店定造矣（二）國恥報省城甲種商業學校學左蔭棠等發起組織國恥圖畫報將交涉經過及失敗一切狀態繪畫成圖並用淺顯文字說明事實張貼通衢務使中下等社會中人閱之皆能印入腦海已經擬定簡章禀請警廳立案一俟批准卽行定期出版（三）徵集意見湘省學界對於此次交涉之失敗極爲憤懣一致主張廢約業由敎育總會電逹中央兹聞學界同志會以此事關係甚巨不可輕率從事昨特分布傅戰徵集各界人士對於廢約主戰之意見以資參考而策萬全並限於下星期日（即二十三號）爲截止之期 
[昌江新語景民通信]  
　　救國儲金之努力救國儲金係商會發起十四日假洪都書院特開大會是日到者除本鎭工商政學各界外浮梁各鄉亦有代表與會開會時首由商會會報吿副會長會董及各來賓依次演說熱心毅力情見乎詞低界除少數富紳外聞各校敎員多係貧士則無論如何竭力總不若彼富紳大賈之大力然咸以天職所在莫不願効涓滴昨聞竟成小學模範小學女子公學等校敎員皆已議决每人各將一月所入薪金之全數充作此項儲金該敎員等薪金雖有限然苟能由一鎭之學校推之全國之學校由學界推之各界果能一致進行則五千萬元之數當不難立致現在浮梁各鄉均已紛紛組織分所矣 
　　攺良茶葉之動機政府以茶葉爲我國輪出品大宗因製法不良日就茶敵現届製茶之時特聘請英國茶業技師前來產茶各地切實視察以求其獘竇所在爲斟酌攺良之地今該技師二人偕同繙譯由祁浮事竣來鎭備悉我國製法之劣首在用足蹴踏蓋以所摘茶葉係取其芽茶質旣繳細胞尤弱足力過猛最易敗壤原質况足力尤爲重輕不均攺良之法宜用機器惟驟用機器不徒成本浩大不易購置小民生活尤有妨害就祁浮一部而論每年需用茶工數萬人此數萬之中男婦老幼均可從事工作於此短少期間之中取得工資以供一年衣食之用若一旦攺用機器則工人必減少四分之三小民生機陡絶何以爲生故入手辦法須以足之蹴踏攺用手之搓揉則動作旣可均匀而力亦不致過猛該技師並在祁租賃某山親製茶葉數十箱爲其用手製茶實驗之成績其結果實勝於用足所製者遠矣 
　　九行罷工之無理九行頭者即各色匣廠　裹及瓷行各種職工之統稱其中匣廠尤以蠻悍著名而本鎭商務旣大妓寮尤盛上等妓寮皆開設於匣廠左近皆吾人度之該匣廠泥首垢而之苦工得此鶯儔燕侣之藷隣縱非秀色可餐而粉紅黛緣當可以爲該廠之百土黃泥生色則匣廠工人護花鈴之責當無旁貸矣乃計不出此驟作惡劇不各罪孽時有摧殘芳菲之事而嬌弱花叢不堪蹂　爲乞憐計遂於每年醵若干金以爲工人壽不知何時九行頭中之他八行以九行旣有相關之休戚應享同等之利益遂定爲每年妓一名則出洋九元以爲九行均沾之利益每年共計一千餘元由來已久尙覺相安近則已開抽花捐該妓察已有享受法律保護之權利欲取此無謂之耗費此項陋規遂爲官廳所知知事以該職工無故收捐實屬訛詐爲化私爲公之舉提充警察之費工人等明知無理可說恨恨而已惟匣廠尤不甘心以破壞妓寮之心說挽回風俗之話呈請知事將妓寮取銷知事旣洞燭其奸見如此無理取鬧遂以大笋片餉之詎該工等不責自已懷意不良反謂忠而受責匣廠遂一律罷工此外各行因匣廠犧牲兩股原爲九行遂亦相率罷工以報之聞知事已定有正當辦法勒令開工所幸目前瓷業尙不發達當無甚礙也 
[俄人經營滿蒙之兩大銀行（化險）]  
　　一蒙古銀行俄國財政部機關商工新報載稱蒙古銀行之成立及西伯利亞商業銀行等組織之資本團所陳請而由俄國内閣會議委任全權之財政大臣所認司者也其資本金爲一百萬圓成立之日起經五十年之後蒙古政府得收買之本行設於俄京彼得格勒於庫倫鳥理雅蘇台及科布多各設分行蒙古政府得其贏利百分之十五該銀行所許可之營業科目極多殆酷似俄亞銀行該銀行之設立於俄蒙通商寂之必要當爲其唯一之金融機關此方面金融機關之欠缺亦俄蒙貿易不發達之主因也前此西伯利亞之户商對於與蒙古直接從事貿易之中問商人貸以高利之資本面此等中間商人更发同樣之條件由俄國小商人挪移於蒙古商人如斯則從事商業之最後小商人等第無贏利之可言焉缺乏金融機關之尤感不便者則滙欵方法是也卽現欵除託便人帶去别無他法故在蒙俄國官署守備所需之欵時特派護衛兵齎至有時其護衛費至與　欵額不甚相懸者然今俄蒙貿易額達於數千萬留若少銀行則難從事於商業此接壞諸州之行政官領事館商人團及蒙古人之同聲一辭者又千九百十三年於總督司會之下義爾古德斯克及彼得格勒二州所開之會議亦暗示蒙古銀行設立之必要焉該行之實現本决非易舉之事蓋先有一資本團旣由蒙古政府享有設立之特權欲收買其特權則先不可不開始談判又有一困難者則俄亞銀行曾於蒙古損失數百萬留則以私立銀行而政府不與以一定之保證至使拒絶該方面之事業開始以俄國國立銀行法規上不能設分行於國外也然此諸困難之事乃終均掃除至一九一五年一月一日遂得見新銀行之開始營業而新銀行重要之問題在設一關於貸出之適當方法蒙古政府之認許條件第六條特規定之曰蒙古銀行對於銀行之貸欵欲有責任則銀行不得貸出们在蒙喇嘛僧汗王及其他人等此爲對说新銀行成效之保證是銀行星貸出於銀行曾貸欵於蒙人因不悉土地之情况特擔保無效之公債結果大招損失此外銀行於貸欵之期限亦不可不注意者以蒙古商業猶在原始的狀態殆爲交換之現狀則資本之運轉頗緩故由該地之習慣則貸借之最短期約在一年云最後聞銀行以商品擔保之貸出方法而加意於保護俄國商業之事要之蒙古之商業以有物物交換之性質而更咸其必要伹如往嘗之經驗則與土人商業之競爭不可不避又銀行貸出以土地或不動產抵當之俄國臣民亦佳蓋蒙古之俄國人土地及房屋之所有權而在滿洲則僅限於租借耳 
　　（二）中東路銀行中東鐵路公司總辦霍爾瓦特氏以吉江兩省紙幣濫發漫無限制因致信用掃地各處商務爲銀價漲落所影響損失極鉅故於去春發起俄國鐵路銀行由北滿各埠俄商共集銀百萬元作爲基本金並於羗帖外另發行一種紙幣以便抵制吉江兩省之官帖當經秋林洋行賓聶司及沙木澆爲池等巨商一體贊成方有成議而歐戰忽起事遂中止現在霍氏又倡斯議各巨商仍力贊成惟戰後財政支絀擬縮小範圍共基本金五十萬盧布暫先開辦聞現已經集有三十五六萬元之譜俟集至四十萬即行進行成立云 
[奉吉百二十里之鐵道權]  
　　吉長日報載稱閔有日人宫井者在奉省臨江縣（即帽兒山）之陳家堡偕同華人數名修建輕便鐵道已首手半年有餘造成六七十里擬直修至吉省濛江縣之平岡地方爲止計長一百二十華里其起點處已迫近鴨緑江源西北環帶沿松花江上游之二道江迤遞進行經過地點皆森林茂密之區然此事探詢吉省政界曾未接到奉省公文 
 
 
 

Page 7

 
 
咨照亦未據日領提起要求以理想測之殆卽日 
人之自由行勳也昨有漾江來省者啻該路已日造日長轉瞬 
即攔入縣界一旦通接前來不知我官民如何對待也 
[二十一日知事口試揭曉]  
　　昨日（二十一）知事口試應試者爲湖南陜西湖北廣 
東雲南之第一二試合格入員昨晚業經合計他數揭曉計 
取一百九十三名茲誌取録名單如左 
汪仁東（九十分）馬育麟程兆元吕承著寇陳網許思頴九桐陽楊國敦伍毓璜任民仰鄧典謨譚毅譚子榮張季獘馮煥奎沈桂華涂宗經朱希雲張光邦梁竇躬鄭永淸（以上人八十分以上）黃薦鴞文丙任勳銘徐兆松谷巨山吳獻箴田瑞璜曹緯徐憲敖金森周秉鈞鍾英吳德槐楊希震吳英翰邵伯營魏仁榮蕭潜石鎭湘常健學劉閉斗黃中理李本深李　伍其昌李之蔚楊光覺饒贊元王志鶴董　堂梁镜寰徐文燦熊貢吉陳魁蔣宗坊劉懋暉王寳曾駱鳴鑿吳潔已江龍圖陳永淸謝國欽曾超蕭傳霖李鳳耀段體全張樹棠劉桂榮陳樹森梁鴻灝廖邦　彭矩李鴻輝張本睿吳兆廷榮國璋丁慶康張善均祝鴻鈞胡壽金劉書麟甄　勞國榮寇從義陳用敏張鉞鄭世中賓鳳儀常組鄭業賴楊士瀛李誠朱懷宣李瑗陳德愷陶　盧執中劉燦黎江匯東李慶蓉馬文芳曾繁蔭陳培琪李沅湘何賓權鄧甘泉李銓文若火譚祥麽瞿浚周方楙黃振河瞿崇文鄭桂麟胡毓藩彭念祖趙振海廖秩達程毓璘楊豐張勝懿雲光中韓和協劉漢昌柏鎭堃彭孝達尹彬楊式閶陳銧高誦先梁峻鍾毓崧余銘新曾師孔成苻孟鄺兆雲李國章王伯梧李觀國黃敏段體正周啓曾（京兆補考）丁建中李壬劉吕鉅梁士淦宁　陳心徐世鐸毛駿蕭烜廖贊陶唐德銓謝潤鴻陳詩庚黃本溥熊士儏劉映芙賈又新于大僚黃應元張漢網楊文煥王棣鄧卓漢周士吉馬繼奎涂樹藷杜文藻江泉巴會東劉澤沛張叙藩王永焱傳兆泰周運恭鄧元禧李應庚蕭曉憲楊　李夢麟江楫張達瑔吳錫畇藩憲增江思舉羅藻思朱振基林正煊丁潤年荀景賢何毓琦 
地方通信 
[松江]  
　　西葉村命案尙待調查西葉村在跨塘橋西材有彭木根者近因在竹園爭笋與寡嬸李氏衝突翌日寡嬸去世外間傳言謂彭木根與嬸互爭掘笋順手取笋鏟毆擊誤中笑腰嬸遂獰笑而斃此信爲舊婁差沈傳根所聞馳往該村以調人自任勸彭同洋三百二十四元以一百五十元給苦主家餘均乾沒附近居人以案情重大草草賄結咸大不平乃聨名函禀李知事李君以入命巨案虚實均應澈究爰委那警佐易服親往離村不遠之中橋鎭秘密查訪盡得一切回局即傳四十三保五圖地保金友發及屍子福林凶手彭木根族人彭根裕根發並沈傳根等通案人證到局研訊均不肯肯承遂併解縣署夜分由王承審員推訊務欲究出眞情而兩方均不肯承遂令將彭木根福林沈傅根三名押　調查明白再行核辦 
　　西外失愼之餘波西外恒大興油蔴顏料店前夜不戒於火焚燬鄰右多家翌晨店主韓石生復諉壁鄰延壽堂藥店爲禍首衆多不謂然韓之棧房店舖失火已七八次均獲救免此次聞有謂其虧空過鉅因而縱火者或且謂其保有内地火險衆以其學陡案即起火原因遂淸空局　詰 
[寳山]  
　　新民小學舉行學藝書寳山長興沙孤懸海外風氣鄙塞民國二年春由該沙紳士孫念蒓會同業户施葉侯施景周戴邵施慰萱顧維新等任費纯織新民初等小學校成立以來頗奢成效今由敎員郭引源發起學藝會以試生徒學力於本月五日上午九時起展覽成績下午一時起學行學藝會登壇各生口齒淸利均以促進愛國思想爲目的餘則切合實用主義五時畢復至運動場舞蹈頗有興味六時許散會 
[蘇州]  
　　師參謀檢閱軍隊將軍府參謀長師蘭芳奉馮將軍命率領本府副官軍法官軍需長軍醫長及軍事科課員等十餘員蒞蘇視察陸軍略誌前報茲悉師君抵蘇後寓盤門外第三旅旅本部第一日會同第二師長朱熙及張旅長蘇旅長金團長等赴竇帶橋第六團考試下級軍官並校閱兵士操法視察内部情狀第二日午午入城往滄浪亭參觀第四旅部並考驗各官佐及師部衛隊第三日赴楓橋簡閱馬砲工程輜重各營并擬今日前往蘇鄉巡閱陸軍紮防各地俟考察蘇垣事竣再往崑山黃渡上海浦東海門南通等處沿江至揚州江陰檢閱各軍限四十日閱果復命 
[杭州]  
　　鹽商報効案行將解决兩浙鹽商報効一案折久相持不决問主持其事者一方而將運使記過示不測之威一方面授意向銀行貸欵務促其成於是浙西代表先就中國分銀行議有眉目浙東繼之合電總行請示咋已得復飭由金行長妥爲草定詳候核奪茲將鹽商對於銀行借欵提出之條文擇要緑下一銀數額共一百二十萬二解期遵陽曆六月十一日前一次解足三介紹人運使任之四擔保人各地經商承當五償限分五年本利還淸六利率長年五釐行息惟第五第六兩欵尙在磋商中聞銀行主張期則至寛三年而息非七釐不可想日内不難擬决然在商家經此一重負擔雖著名暢銷引岸亦非三五年不能自拔矣 
　　吳興發現奇異紅光前日（二十日）上午九時下午五時半八時零吳興東門外南門我及北門外三處忽發現一種奇異紅光日間爲陽光所掩尙無注意者至晚間八時北門外一帶天空霎時紅光冲天直透霄漢其光上下均紅中現碧色鎭守使署瞭望台守警誤爲火警火鐘亂鳴一時鬨動全城人民羣相登高觀望約歷二十分鐘之久始行澌滅於是一般好事者遂造成種種蜚語目爲不祥願世之天文家一加研究 
[鎭江]  
 
茲聞新設稅卡委員旣爲商民迫脅離鎭該卡司事二人谥擾壤之問飽嘗木徲香味司事等受此奇辱然亦莫得主名無可如何現在該鎭僅食物店舖零星販賣此外各店瘦首貼有淸理賬目暫停交易字樣尙不知如何了結也 
　　搜撲蝗蝻之心碌徒邑四鄉蝗蜅陸續發現各警區迭經詳報省委道委駐高資鄉等處督率鄉董人等撲滅章縣知事亦逐日赴各鎭查察聞西南鄉寳堰鎭一帶又有蝗蝻貨現知事聞信於二十三號督率軍警往除 
　　水利局長赴寗江南水利局長沈佺於二十三號午後乘車過鎭暫駐即赴金陵晉謁齊使籌商寳山海塘工程 
[南京]  
　　江蘇加募内債之通飭財政胡廳長現准財政部内國公債局來電略謂蘇省上年認募公債一百餘萬元此次認額不及上年之半未免太少應請力任其難於原認五十萬元外加認四十萬元無論如何公難必須奮勉進行婢期呆　本部並爲鼓勵購債人民起見特定凡六用以前交欵者均預付半年利息六月以後交欵者預付計月利息扣至九月底爲止其收欵截止日期並展至七月底止其已經講倆交欵者應行預付半年利息可先補發或俟債票頒到核給收據時如數補還亦可如此通融辦理集欵自當較易務望廣爲募集督飭各屬切實進行仍望電復以便彙呈禱切云云昨特電飭各縣局所立即遵照部電竭力籌募按照前派額數再行加募謂本廳與各該縣局所同受委託責有修歸無論如何爲難仍宜奮勉進行集成巨欸隨時電復以便彙數報部是爲至盼 
　　江寗發現蝻子寗坦神策門外北固鄉一帶及太平門外新威岔路口等處發現蝻子幾於徧野皆是雖經各鄉村鎭董事督率農民日夜搜索無如發現地方甚廣一時難望盡滅昨特聨名據情禀懇發給補助經費江寗縣吳知事立時親往各鄉查勘一周旋在蔣王廟地方設立收買蜅子事務所無論何人挑挖蝻子每重一觔給錢百文多則遞加並雇小工百餘人併力搜挖矣貧民工廠之規畫近來金融枯竭無業貧民益多若不代謀生計勢必流爲盜賊現有高培新黃愛庥等籌備銀十萬兩擬上海購買基地建設中華貧民工廠呈請立案齊巡按使以該民等籌此鉅欵深堪嘉許昨特飭將所籌之欵存儲中國銀行候咨准農商部再行籌辦 
[江西]  
　　船捐裁併計畫贛省船捐係財政廳長王純任内報部派員分赴各屬設局開辦迄今半載收數寥寥比較預算相差過鉅而各局開支雖已力求節省合計仍屬不敷現任廳長濮良至擬將撫州河口吳城湖口吉安饒州樟樹贛縣八處船務查驗局先行裁撤所有查驗事宜撥歸就近統稅徵收局兼辦惟省城商民輻 
暫照舊設立免予裁撤該局收數較鉅所需經費仍照原定章程開支其餘派定各稅局接辦船務查驗事宜所需經費除註册費一半仍准照支外再准於所收船捐正欵内扣留百分之七作爲津貼該局添派司巡之用並按照審計定章實領虚解以符通省收支分立辦法現已具文詳報巡按使預備實行矣 
雜評二（默） 
[負責之能力]  
　　政府受此次外交之激剌毅然負其責任而欲整理一切政務者已見於明令者也整理一切政務事事需財而國庫又支絀若此則必注全力於財政可預料也政府言理財者已數年於茲迄無頭緖急而治標惟有從事於搜括之策此後各種新舊捐稅進行必更加厲又可預料也雖然負國家責任必有負之之能力民力充裕卽爲負之之能力譬之一人之身必血脉流通元氣充足而後身體健全身體健全而後能負擔一身應盡之責任若其理財政策僅僅以勝削爲事則國民之脂膏竭精神耗流離轉徒救死且不　更有何能力以負救國之責耶民不能負救國之責而謂政府能獨負之耶近來各地商民爲苛徵捐稅而罷市閙事者已日有所聞亦足以證民力之枯涸矣故今後理財者而仍不從根本着着不爲開發利源計則所云負責負責者仍不過徒託空言何也搜括政策之結果未有不剥喪國民負責之能力者也敢以此爲財政當局吿 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[九畝地之國民大會續紀]  
　　前日（二十四日）九畝地開國民大會未成大衆擁至縣署公舉代表詹天民李祖　劉海滄劉榮等四人與上海縣知事淞滬徐警廳長同往鎭守使署請予發電中央阻止中日交涉簽約等情已誌昨報茲將昨日各訪員報吿情形摘錄於下　　前日之情形前日下午沈知事徐廳長偕同詹天民等四代表詣鎭署晋謁鄭君禀陳前情該代表等要求速發急電赴京阻止簽約鄭君以該代衣等雖熱心愛國然交涉權衡悉由政府豐能任意要求乃諭令沈徐兩君先各回署供職該代表等四人着留在本署候商辦理鄭君又以九畝地一帶聚集之人尙未散去恐與地方治安有碍爰飭目兵一營分兩隊持槍實彈赴九畝地並上海縣署及監獄等處彈壓其初九畝地一帶商家見來者愈聚愈多深爲恐懼擬先收市以避其鋒後由警到場往來照料各店始安衆人亦紛紛散去是夜城内各處通宵由陸軍來往梭巡各公署亦由第七旅十三團團長派兵駐防並由警區各分署加派雙崗持械出巡以防匪徒滋事 
　　昨日之防護昨日黎明衆國民以代表被覊使署未見回音頗懹疑畏有擬即日午後再以九畝地爲會場集衆會議公謀援救代表辦法者事爲官廳偵悉遂加派軍隊多名戎服荷鎗在九畝地各要道並新舞臺之前後左可實力站巡禁遏該處戲園茶酒等店多有暫停交易者（如新舞台九華春等是）該 
軍警等遇有行人三五成羣經過該處均不准通行惟獨行者及老幼婦孺輩方准自由通過衆民覩此情形不敢冒昧嘗試遂各四散該處獲此彈壓故白早至於日　秩序整　毫無紛擾又一訪函謂昨日鄭鎭守使訪悉九畝地地方仍有人民聚集再欲開會因恐匪徒乘間擾亂除先飭淞滬警察廳長示禁不准開會外（示文録後） 
並派調查員盧家有廖守忠參謀長趙聨黃等於午後二點鐘時會同上海縣沈知事淞滬警廳徐輔洲等帶領該會代表詹天民等四人偕往城　九畝地彈壓並由陸軍步兵十三團周團長派兵一　亦往九畝地梭巡以防滋事鎭署趙參謀長等到場後見弟一樓茶館樓上人數衆多勢甚嘈雜故即登樓慰　衆人始各分散趙參謀長等見衆入散去亦即回署禀復鄭鎭守使查照又聞昨日華法交界之民國路法捕房亦派安南捕荷鎗巡邏以備協助彈壓云官廳之示諭昨日鄭鎭守使楊道尹會銜出一吿示云爲出示曉諭事照得中日交涉解决以後曾經統率辦事處通諭各省以此案和平議結無損主權中外敦睦曉諭人民一律安輯等因經淞滬警察廳長示諭遵照並禁止假名集會藉端騷擾在案查滬上爲通商巨埠文明智識早已灌輸紳商學界類多洞達時勢深明事理之人是以凡遇國事率皆仰體時艱力持定鎭第以五方雜處良莠不齊無識流氓所在皆是此輩假托名義從中播弄以冀煽惑滋事是其慣技遂有昨日集衆九畝地開會演說之事此種集會本係不規則之團體聨合而成並以毀約主戰爲詞迫令政府承認當經本使訪明協同警　前往解散詎竟違抗不遵且率衆擁至縣署任意滋閙本使覩此情形知難理喻爰飭將代表帶回本署訊問開導以維秩序查私行集會聚衆演說本干例禁况又托嗣反對要挾政府經官廳勸導解散違抗不導似此騷擾行爲實屬有違法紀律以愛國之義斷不若是之謬本使等官守斯土負有保衛地方治安之責誠恐愚民不察受其鼓惑致再發生前項情事除飭軍警嚴密防察外合亟出示剴切勸導仰爾各界人等務宜各安生業發憤國强勉爲売全高尙之國民勿爲宵小調言所惑致罹於法本使有厚望焉其各凛遵切切特示淞滬警察廳長亦於昨日特出示諭云爲示禁事照得集會結社應得警倧官長許可方可開議本日復有人在租界各處分佈傳單擬欲再在九畞地開會等語除已派保安隊嚴防外並諭新舞臺不准將舞臺借作會場如違嚴罰爲此示禁務各照常營業勿生驚疑惟各商民不得再在九畝地聚衆圍觀以免紛擾而防危險本廳長爲保護地方治安起見務各遵照母違云 
　　發電之拒却聞昨日有人往電局發電内有外交失敗普天同憤請斬陸曹以謝天下等語電局以此等電報不能遞發却之云 
　　會議之未結鄭鎭守使原定昨日午後開會籌議請求電阻簽約事故沈知事徐廳長等均於午前十一時前往使署聽候示遵直至下午五時尙未遄回未知會議如何也 
　　家屬之訪問昨晨有李某氏乘坐馬車至上海縣公署聲稱丈夫李祖聃字更生廣東梅縣人係前淸湖北候補知縣光復以來歷當要差現住滬北貝勒路（或云斐倫路）三十三號門牌昨晚丈夫不回爲此特來叩問當經沈知事傳諭該氏謂爾夫現在鎭守使署不久即可歸家爾不必着急等語該氏奉諭仍乘車而去 
　　保釋之風說又聞昨日午後經某君面謁楊道尹請求偕至鎭守使署將詹天民等四人保出當由楊道尹允許遂偕謁鎭守使聲明一切現詹等四人已均出署回家矣此說未知確否 
[禁烟聨合會切中弊竇之呈文]  
　　全國禁烟聨合會得因禁烟事宜繕具呈文請政事堂轉呈大總統茲覓得原稿特披露於後全國禁烟聨合總會爲部定禁烟政策藉顧目前愈增後患警陳管見懇請轉呈事竊查中英禁烟條件第九條内開此次新定條件日後兩國彼此歷經考驗若有他故於七年限内或將該條件全行删攺或但攺數欵均可隨時由兩國政府互相商酌辦理等語蓋以前八條所訂關於禁烟各種條件本有商攺地步年來我國禁烟迭奉大總統申令積極進行各省對於禁種禁吸禁運明查暗緝周密備臻勞瘁勿辭上海烟店前昨兩年雖驟增加本年以來停業者時有所聞原因私行運銷各省迭被破獲焚燬且近來烟價日昻吸食之人除富有資財者外多設法自戒故烟土銷路不從前暢旺果趁此時於江蘇江西廣東等省一面嚴加取締私運私吸一面酌設戒烟會所子人民以自新之路則一般販烟洋商雖再運多箱其如吾民之不購吸何及近讀財政部致江蘇巡按使電文不勝駭詫本會職員近在上海購焚烟土迭次演說鴉片之害至毒禁烟之令森嚴吸烟者咸有戒心方擬組織戒烟醫院以爲人民超脫苦海之計適聞前因而三省官紳之在滬上者及一般輿論僉謂此次任命之禁烟特派員在財政部不過徵收二千一百萬元之烟稅實則無異爲販烟洋商加派一督銷員以推廣其銷路是收入之稅欵有限而三省人民則受烟害之實毒無窮不但與數年來所施行之禁種禁吸政策大相衝突卽此後私種私吸私運勢必循環無間將察不勝察防不勝防其弊　豈可縷指此外尙有一重要關鍵即特派員與販烟洋商訂定合同變更中英烟約增加稅率縮減箱數外交當局與英使預先訂明照第九條或全行删攺或互相商攺　理尤爲烟約上一大疑問等語因本會上海幹事在滬聞見較確函述前來本會以禁烟大政我大總統个惜三令五申殷殷誥誡原以爲人民除毒害爲國家謀幸福今茲財政部所訂計畫瞻前顧後實有自相矛盾之處用敢不避忌諱呈請鑒核飭下内務外交兩部統籌全局勿爲目前飲鴆止渴遺害民生則全國幸甚烟禁幸甚是否有當伏乞照呈施行不勝悚惶待命之至 
[救國儲金紀要]  
　　第四十日之收數昨日二十四日（星期二）爲上海開收儲金之第四十日計中國銀行收銀洋三千四百四十一元又交通銀行第十四次收欵計收銀洋九百三十四元兩共洋四千二百七十五元連前併計已收到銀洋五十四萬一千六百三十六元銀三千一百九十一兩二錢二分八釐 
　　外埠儲金之報吿汕頭分事務所電吿總事務所云儲金團總事務所鑒汕事務分所銑日成立現認儲金達七萬餘元另派人分途演說勸導當有後效可觀汕總商會敬 
　　西塘分事務所日昨開單報吿總事務所略謂自五月九號開會以來經過情形尙稱踴躍茲於二十四日由敝鎭恆吉錢莊滙繳嘉興中國分銀行儲金八百元合將儲金者之姓名開單報核 
　　宜昌商會來電云上海商會救國儲金事務所鑒本會分所業報成立公舉李總理姚琴爲正幹事前總理曹　卿等爲副幹事本日開全體大會當場認儲者六千餘元仍須分途廣勸俟有成數再聞宜昌商會漾 
　　日昨奉賢東二鄉宋叔儉由民局滙儲交通銀行大團宋三德堂各户計洋七十六元並函吿儲金團存記 
　　本埠儲金之存記日昨總商會周金箴君函報儲金團總事務所謂認勸範圍内恆裕大有兩油廠各一千元今先各儲五百元在交通銀行掣收矣廣生行同人贊助月薪儲金函報刻解第二批計洋二十五元已在中國銀行掣收矣靜安寺路七十七號黃涵之君長函申請廟金團總事務所函催各處中交兩銀行按旬彙報收數登報鼓舞並開戰報吿自儲千元外合宅諸人及傭僕車夫又凑集一百十元 
[推廣海外貿易之歡迎會]  
　　國貨持會前日（二十五日）在中旺弄錢江會館該會事務所開茶話會歡迎新任小吕宋總領事施紹常君滬海道尹楊小川君亦親自蒞會各業代表及來賓到者二百餘人午後二時開會首由副會長王介安宣述歡迎理由並報吿該會闊辦五年以來成績次由楊道尹對衆演說略謂此次施君赴小吕宋新任必能爲吾國國貨竭力提倡推廣海外貿易從此逐步臻進不難普及全球矣施君起言承諸君開會歡迎不勝榮幸貴會熱心愛國提倡國貨成效卓著實堪欽羡惟我國物品在一千九百零四年第一次赴比利斯賽會第二次赴羅馬賽會第三次小吕宋嘉年華會開會貴會人舉伍秩庸王文典兩君代表前往成效頗大令人敬佩際此商戰時代全在國貨優劣爲根本上之解决貴會提倡國貸最早近雖印入國人腦中而對外事宜尙不能層層溝通國外貿易氣候嗜好亟宜設法調查較之學生出洋尤爲重大云云繼由副會長王文典起言謂本會成立五載及經過之歷史諸承楊道尹深表同情極力提倡今施君奉命赴菲律賓總領事之任故本會同人今日特開會歡迎而文典上年承本會公舉同伍秩庸君赴菲律顮賽會一切情形略知梗槪特再備述希望於施君者有四第一件國貨素無直接對外之貿易行號文與上年赴菲雖迭次直接負易公司其中一切尙未詳盡施君蒞任後乞將該商情詳細調查吾國國貨對於該埠時勢的關係及稅則人民嗜好何者投其所宜種種日新月異花樣標本務望採訪詳示以期推廣銷路第二件美國禁止華工登岸久矣上年文典與伍秩庸君赴菲律賓時曾向該埠總督提議請其取銷禁止華工登岸之例已得議會多數同意今施君赴菲務望繼續進行期達目的第三件運載貨物前往由香港登岸換船赴菲諸多虧損擬由中國設法組織中華輪船公司俾便直達該埠以免虧損並冀將招股及商人裝運國貨先行訂約各情輔助進行第四件前由菲埠華僑中華商會總理施光銘君等擬於該埠組織國貸貿易公司直接交易前經文典一再討諭訂定草約近來運貨前往者日增但抵埠時不免稍有阻碍此後務望竭力保護登岸更有請者裁釐加稅問題尤希望二次請願極力進行云云次評議長徐春榮起言吾國國貨不易推廣者因不熟悉國外關稅川資致不能出洋又因厘卡種種苛虐亟應整頓以免病商等語次由舒蕙楨女士起言今日楊施兩君到會不惟本會榮幸於國貨前途亦無量希望吾國圖强全在振興商務苟國貨　達不難轉弱爲强云云末由余魯卿趙鏡淸王鳳儀等相繼演說至鐘鳴五下始散會 
[江西商帮開提倡國貨會]  
　　旅商帮提倡國貨並設國貨陳列所於慶雲里協會内各情迭誌報端茲悉江西商帮因前日商帮協會開大會時該帮包竺峰儲湘泉等曾議及提倡國貨一節故發通吿於各莊客訂於陰曆四月十二日（即昨日）午後二句鐘假麥家圈慶雲里商帮協會開會討論辦法昨日午後二句鐘江西旅滬莊客全體曾會適有江西商會會長章潤齋君因事蒞申亦到會與議當場由鄒靜齋君提議各條辦法頗屬周詳經全體贊成散會時已鐘鳴五下矣 
[商會聨會聨合會之文稿]  
　　全國商會聨合會總事務所致各省商會公函云案准臨時大會公舉請願人盛炳紀朱佩珍余鏡淸報吿書内稱炳紀等受本會之委託赴京請願修正商會法遍謁當道將應請仍舊並不便奉行者逐欵說明要求加以修正猶恐參政諸君於本會議决旨趣未能十分明瞭因再繕具理由書分投遞送嗣聞參政院開院須遲至九月一日炳紀等未能久待祗得束裝南下將此事吿一叚落至將麥參政院開議應否再行前往届峙當候示遵行惟查第二次通令攺組展限三月爲期已迫各省分會必受恐慌可否請再禀請農商部分電各省巡按使轉飭各縣遵照大總統前次批令俟參政院代行立法院開會修正條文後即行攺組以順輿情實爲公便再胡君鈞堂因病稽留海上刻已抵京廳請將前項禀請農商部公文函請面遞母任翹企等因當經具文禀請農商部分咨各省巡按使轉飭各縣暫緩催迫統俟參政院代行立法院修正條文後一律攺组以免參差爭執茲將禀稿及請願人所具理由書分别刷印送請查照爲荷 
　　附録呈農商部文 
全國商會聨合會總事務所爲禀請事本年四月十三號奉第六一八號鈞批據全國商會聨合會會長周晉　等勘電已悉查商會法内規定商會攺組日期原以六個月爲限除各省總商會前經呈奉大總統批准暫緩攺組外所有各省應行攺組之各商務人會自應依法遵限攺組未便再行緩辦近來各省咨報攺組之案業經本部陵續核准誠恐各處道路遼遠輾轉詳報往返不能一律如期經本部於本年四月二日呈請准予變通展限三個月奉批令准予展限即由該部通行遵照此批等因奉此除商咨外合行批示轉知遵照此批等因仰見鈞部體察商情委曲求全之至意當經分函各省總商會轉知各會查照旋准各總會來函僉以展限三月爲期已迫各省分會或攺組或不攺組仍必參差爭執徒多紛擾現聞參政院代行立法院開院須遲至九月一日懇再禀請遵照大總統前次批令俟參政院代行立法院開會修正條文後一律攺組等語理合具文禀請鈞部准如所請分咨各省巡按使轉飭各縣暫緩催迫統俟參政院代行立法院修正修文後一律攺組以免參差爭執實爲公便謹禀 
[愛儷園義濟會之布置]  
　　本月二十七八九等三日本埠中西紳商各界在愛儷園（卽哈同花圜）舉行戰場義濟大會係專爲振卹英法俄比塞等國陣亡兵士家屬而設會場分組英俄法等各部陳設甚爲華美而尤以歐洲各國女士登場合演習練經月之西劇及跳舞各戲最爲特色其中有歐風東漸一處（即哈同君住宅爲進園第一勝景）爲吾中國特組之部係陳列前淸中和殿所藏乾隆初年内廷供奉美國敎士郎世寗君繪畫之倫敦巴黎等風景三幀幀各盈丈并有内府收藏珍玩瓷器多件均非賣品他若退思齋之沈製各品瓷則爲前淸御窰廠仿製康雍乾三朝各器畫則爲唐宋元明帝皇御容及名人法繪皆係吾華國粹洵屬洋洋大觀餘如燃放氣球等衆激戲亦能點綴勝會發展興趣臨時并發行會場報三天即以義敎士之畫三幀附刋之届時想我華紳商男女各界必聨袂偕臨同襄義舉也 
[槍斃盜犯顧和尙]  
　　昨日上海鎭守使署將判决死刑之盜犯顧和尙一名於午後二點半時綁赴西砲台地方鎗斃茲將罪狀録下上海鎭守使鄭爲出示曉諭事案據淞滬警察廳詳解拿獲夥刧上海縣屬沈行鄉王生富家並敺傷事主之盜犯顧和尙陸安高振强三名到　經飭軍法處訊據顧和尙供稱本年三月十六夜聽從逸犯施和尙糾約轉邀睦安並夥同高振强及不知姓名共九人同往王姓家搶刦毆傷事主頭部不諱提訊陸安供稱聽從顧和尙糾約同往夥刧祗在門外望風等語又譸拋高振强供稱聽從陸安糾陸約協司顧和尙上盜均在門外望風不知傷害之情亦未分得贓物各等語　該犯顧和尙糾黨夥衆入室强刧並毆傷事主實犯刑律第三百七十三條各欵之罪兇惡昭著法無可寛應卽按照懲治盜匪法第二條處以死刑以照炯戒其陸安高振强兩犯情節較輕應照刑律第三百七十三條滅處徒刑移付該管法庭依通常程序辦理業經電奉江蘇馮上將軍復准照辦除飭緝逸盜務獲懲辦外應將顧和尙一犯依軍法執行槍斃爲此示仰軍民人等一體知悉此示 
[眼線爲盜供牽涉]  
　　住居閘北華界之江北人韓立山素與匪類爲伍此次破獲鎗斃新閘捕房包探田廣林等一案韓曾充作眼線茲因爲已經鎭守使署鎗斃之盜匪陳萬木等供内牽涉奉飭緝拿前日由新閘捕房華探目陳雲忠將韓緝獲昨晨押解公共公廨請究先由中西包探投訴前情訊之韓供稱向爲小販並不爲匪經代理讞員王肇之君核供商之美領畢君判韓押候查明鎭守使有無通緝公文再行訊核 
[張子健具禀自首]  
　　皖省黨人張子健曾由中央政府通緝未獲現因袁總統頒有赦免黨人命令張子健遂於前日親具悔罪切結並攝印照片禀送上海鎭守使署遵照赦令自首請求發給免罪證書鄭鎭守使據禀後以該自首人究竟有無謀亂實跡本署無從查考爰特據情咨請倪將軍曁韓巡按使飭查俟覆到再核一面於昨日批答該自首人知照矣 
[搜查私販米糧之嚴密]  
　　滬海道楊道尹前因本埠米價日益飛漲攸關民食曾經飭屬嚴查禁止私行抬價並搜查私販出口在案淞滬警察廳徐廳長奉飭後特派偵緝隊士多名專在十六舗沿浦大達寗紹等輪埠扼要密查並飭浦江水巡隊長潘伯恒每於深夜時嚴查好商私自駁運米石似此水陸分查該奸商亦可稍知歛迹矣 
[會議淸理沙田之議案]  
　　上寳兩縣沙田分局專辦蔡堯燨副辦楊濟奉委辦理上寳沙田事宜在西門外官契局舊址組織分局惟淸理事宜頭緖紛繁特提出種種議案商由該分局局長沈寳昌知事於昨日午後一時假也是園開會邀集本邑紳董姚子讓陸松侯李英石吳懷疚錢貴三丁賡堯梅玉書莫子經郭聘之凌伯華劉　雲曹謙等公同會議徵集意見藉資進行沈分局長因另有要公不克蒞會派委縣署第二科科員姚鑫之爲代表茲將提出原案照録於後（一）上海爲通商巨埠華洋雜處商業繁盛與他處情形逈乎不同灘地價格遂亦因之而昻此次奉發章稫所定田灘價値係屬並通辦法亦爲專指種植棉稻蘆草者而方若建造之地利益豐厚自未能相提並論歷來縣屬地價均係酌量估計似嫌漫無依據現在另訂單行法擬比照鄰地時價酌收九成是否可行應請公决（一）歷來租界灘地業户於呈轉道契後豁除糧賦以地租抵補此外未經劃歸租界之地向應照例納糧比年以來竟亦時有呈轉道契之户界限不淸關繫甚大現在辦理升轉應如何設法取締請公定（一）定章不分官產公產民產一律查明該沙田每年 
 
 
 

Page 11

 
 
收益比照鄰近擅科酌定升轉現經調核縣中蘆課欲册僅載花户及完課數目並無畝分坐落亟應從事調查其有坍地及逃亡絶户亦須查明豁免究應如何着手方能有益於公無擾於民請公議一）奉發章程第八條内開此次辦理升轉應令各業户將　有契據及單照串票一律呈驗按其現業畝分塡給部照註册如或照契均已遺失須照驗契成案塡具申吿表取具董保切結派員丈量準確再行給照註册等語現經總局詳奉巡按使通飭各縣此後欠租覇耕等案必須查明確係已經註册之沙田方與受理應請經董諸君查照定章條文搶任具結並催令各老案沙民迅速逗章赴局註册領照以保產業（一）私自團墾灘地或團墾畝分溢出原報之數者定章均限出示一個月内自行禀報逾限查出除照新章繳價升科外並照五倍枓罰係他人舉發者以罰欵一半充賞現計總局出示已將一月應否招人首吿或再由本局示諭嚴催請公酌（一）定章上届大丈以後接漲新灘或突漲續漲各灘不諭已未報領一律丈放繳價給照承領應請經董諸君各就所管地段查明報吿以便勘丈召領 
[紀工業專門學校之技擊聨合會]  
　　前日（星期日）工業專門學校歡迎遠東運動會中國運動員特開技擊聨合大會藉以提倡武藝表揚國技二時開會先由中國體操學校開演技術嫻熟精神活潑工業校次之白刃飛舞劍戟交　鞭槍棍拐各極其變次爲來賓中國精武體操會會員運動拳術架式均臻其極時將五下由李禹卿君試演幻術一時歡聲四起繼欵來賓以茶點引導運動員參觀該校工廠試驗室等處而散 
[强恕學校開游藝會]  
　　本邑西南馬橋鄉强恕初高等小學校開辦已久成績頗著本月二十三日爲該校成立紀念日並開第一期游藝會會場滿綴燈綵男女來賓不下四百餘人自下午一時至四時止共演二十四節其中以國文讀講爲最多均見淸晰其餘如修身作法之救國儲金地理之靑島尤爲切中時事至體操國畫等亦皆娴熟合法來賓無下稱賞 
[後崗鎭藉烟索詐案辨論終結]  
　　松江縣後崗鎭人汪望雲偕司賬蔣咸於齊巡按使蒞松時攔控禁烟委員沈成兆巡警所員孫品三串通孫家相等以查抄烟土爲由索詐去洋五百元一案當由齊使諭飭前松江縣周知事將案移交上海地方審判廳訊辦曾經該廳開庭辯論未結在案茲悉此案又傳到要證當時在場之巡警金子培前日袁廳長會同賀檢察官研訊汪蔣兩原吿供訴前情請求究辦沈成兆孫品三等供多推諉潘杏卿供與原吿略同孫家相供去年舊曆八月十八十九等日因事他往並不在後崗並無隨同沈孫兩員向汪索詐之事質之金之培供在後崗鎭巡警派出所當巡警本所警員孫品三與标烟委員沈成兆向汪望雲處取到洋五百元後先將一百元送交沈委員收去尙餘四百元當晚押同汪前往松江此四百元之洋元卽托巡警收管迨到松後將洋寄在夏子美家嗣由縣公署判决罰汪洋一百二十元其罰欵即由孫品三等在四百元内提取尙餘二百八十元孫品三復送一百元與沈委員當送去之時沈處有一穿孝之人不便取出故俟其人去後交付事後孫品三又令巡警往購密棗桂元洋二元送與夏家作酧謝又購綢緞等料洋三十元爲孫品三自已做衣服之用餘欵悉爲品三用去此等均係實供云云又據兩造律師互相討論賀檢察官即陳述事實聲明沈孫兩人假公濟私詐欺取財罪當然成立袁君遂諭辯論終結判沈並兩孫分别還押金退去汪等仍命交保聽候宣布判决 
[實行官賣烟土後之閘北烟禁]  
　　烟土加稅三省統銷業已實行連日五區等署探警在滬寗火車站查見有印花之土已一律放行惟烟膏烟灰及烟具等仍在應禁之列前日有侯臥雲帶有印花之土一包計價洋三十元另有烟泡九錢並無印花又馮錫周帶烟灰一兩二錢均被該區探警查獲一併移送檢察分庭預訊還押聽候起訴公判 
　　閘北檢察分庭前日起訴之烟犯經審判分庭孫推事判决胡雲卿帶烟膏七錢罰洋二十元王德勝帶烟膏十九兩　洋一百元 
[北山東路之火警]  
　　前晚十一句鐘公共租界北山東路第十八號門牌某綢號内起火經捕房皮帶車馳往澆息殃及比鄰四川銀行共燬房屋兩幢 
[愍不畏法之匪類何多]  
　　流氓張榮林　號一粒焦因在成都路攫取陳張氏金環及戴水高等現洋九元又　人王阿大俞全文均因在湖北路搶取俞席氏葉關氏等金挖耳又匪類凌易生在山東路弄内搶取汪高玉現洋四元又流氓蔡阿桂在虹口漢碧禮路攫取女孩金巧弟銀鐲均經包探查獲於昨併解公共公堂由中西官先後訊明判凌易生押西牢半年蔡阿桂俞全文各押三月張榮林王阿大各押四月分别示儆 
[先究行兇毀物罪]  
　　山海關路一百十一號門牌居户洪述之控林春亭無故吵閙行兇毀物等情昨由捕房將林拘解以共公堂訊據供稱因原吿欠欵不理控奉准飭傳訊抗不到案是以向論等語並據洪供被吿是　用人並不虧欠伊錢無故遭毆並被毀物請爲譸究中西官核供判被吿押滿五天以儆至稱欠欵旣經起訴聽候傳訊 
[招領迷路小孩]  
　　淞滬警察廳前日通傳各區署文云茲有迷路男孩小松子一名年十一歲浦東人隨兄來滬在途走散詢伊姓及住址均不知悉業經送往新普育堂留養仰卽出示招失孩家屬速往認領 
[覆訊失主阻撓建築案]  
　　寡婦王李氏前在眞茹鎭價買楊潘氏之樓房三幢平房三間近欲遷入居住於日前雇匠將該屋修葺詎楊潘氏之子楊福生糾衆阻撓將已砌牆壁拆毀王李氏投檢察分庭控訴嗣經該鎭董事洪偶樵調處因楊不聽迄未了結前經李檢察官傳訊一過以被吿房屋旣已出賣不應阻撓他人建築判令退去聽候偵查核辦 
[拐匪訊實定罪]  
　　拐匪唐阿章姚瑞生因串拐徐賢章家八歲男孩紀榮五歲男孩紀才及柴之貴家八歲男孩厚法帶往法租界串同安順輪船茶房將陔藏於艙内擬帶往漢口販賣經徐偵悉報捕將唐姚兩匪與三孩一併查獲昨晨押解公共公廨訊供屬實判唐姚兩匪各押西牢四年該孩等各交其父領回並著補提供出同黨解究 
[父女重行完聚]  
　　嘉定女子吳桂珍於去年陰曆五月初十夜被匯四捕房四百八十四號夜差華捕山東人蕭振海誘入家内串同王裕堂將女帶往奉天得洋七百元價賣爲娼近經吳女函吿其父吳錫山訴由救濟會轉吿該處警署將女送滬前日由女投訴隨四捕房派探將蕭捕與王裕堂一併拘押昨晨併解公共公廨請究先由中西包探偕原吿父女禀明前情並稱該捕業已斥革解案請究訊之蕭捕與王供詞互推聶襄讞核供商之美領畢君判蕭捕與王各押西牢五年期滿均逐出租界吳桂珍交其父領回並着補提擔保出賣之人到案究辦 
[控妾捲逃]  
　　壽靜投法分堂控稱民人娶小姑娘爲妾詎伊不守閨範與車夫丁阿三私通將金飾衣服席捲逃逸報捕將妾拘獲解案請究訊之小姑娘供因被大婦凌虐受苦不堪故此私逃丁現兆往何處實不得知求察聶讞員判將該妾送善堂留養弔出之原贓給壽具領尚有缺少之贓候丁阿三提案再行訊辦 
[查獲私設花會之機關]  
　　賭徒甬人鄔金與子鄥瑞卿同黨朱阿小張阿惠張極五等在虹口華記路四百八十四號屋内私設花會賭博並私售燈吃被捕房查獲昨將各人連同烟賭具一併拘解公共公廨訊明判鄔父子各押西牢一年朱等各押半年烟賭具併燬 
[懲辦巨竊]  
　　皖人朱阿四串黨賃居重慶路四百九十一號門牌空房行竊附近居户顏鄔氏値洋一千餘元之衣物又匪類嚴阿根因串竊顧金生梁理生日本人森木等十一户衣物經包探將朱嚴兩人獲解公共公堂訊押候辦在案昨經中西官復訊屬實判朱嚴各押西牢五年期滿均逐出租界吊案各贓交各原吿認領 
[美領署失竊]  
　　美領事署内於前日忽失去貴重物件昨經美捕房派探前往查勘　 
[醫院傭人私質衣服]  
　　顧維榮向在山東路仁濟醫院内爲出店近因私將留院病人朱介泉薰立祥等十户所囑洗之衣服質洋化用經監院查悉於前日報捕將顧拘押昨解公共公廨請究經中西官略訊一遇判顧押候吊贓再訊 
[王萬靑失足溺斃]  
　　海鹽人王萬靑現年二十二歲向在本邑西南鄉閔行鎭營生前日因事乘小輪來滬舟抵董有渡碼頭王急於上岸偶一失足墮入浦中溺斃屍身至昨晨浮起撈獲報經上海地方檢察顧委派鍾檢察官毛檢驗員等前往驗明並無别故委係溺斃因無家屬到場判令棺殮發封候廳認領 
[搭電車跌傷]  
　　劉正寳昨在北浙江路搭某號電車偶不經心失足倒地致傷頭部等處由五百四十二號華捕雇車載入捕房轉送西醫院療洽再核 
[挑夫頭目請分權限]  
　　十六舗沿浦灘大達等輪埠之野鷄挑夫前經工巡捐局長飭舉頭目三人並備號衣六十套由局給發各夫承穿以資查考並責成該頭目率令衆夫專挑輪船客商行李在案茲悉大東門　行夫頭裘豫材以該野鷄夫混挑民船貨物侵及權利據情禀請縣公署出示禁止嗣復具禀工巡捐局請爲一體查禁以分權限朱局長據禀前情並粘附縣示前來遂批姑准查明事寳以憑整頓並候飭知該夫頭目遵照 
[流氓黨之自投羅網]  
閩人林阿弟鄭炎森專在公共租界混用鉛質小洋鄭已由包探獲解公共公廨訊寳判押西牢四個月在案林於前日至匯山捕房探望被包探查係鄭之同黨當在林身畔搜出僞小洋四枚禀奉捕頭收押昨解公共公堂訊供不諱奉判林亦押西牢四個月僞小洋銷燬 
[欠債判令還洋]  
　　劉善甫在閘北審判分庭訴蔡淦泉不還米洋及借欵計二十一元請追一案前日經孫推事傳集原被並證人吉一峰開庭辯論之下判被吿還洋二十元交保限繳 
雜評三 
[此非紛擾時矣（訥）]  
　　今日之開大會發電報所爲紛紛擾者非欲爭廢約乃然而約已簽矣爭廢約之時期已過矣自茲以後惟有速收拾其紛紛擾擾之心以圖後來之補救我國人祗須時時刻刻記取毌忘五月七日一語而痛自　勉力盡其應盡之天職則所謂救國者有日也特恐今日紛紛擾擾而轉瞬即泄泄沓沓耳 
　　記者敢有一言吿國人曰知其不可爲而爲之非豪傑也人人應爲而不爲亦非有志之士 
來函 
[漢口商務總會來函]  
　　敬啓者昨閱五月十五日貴報譯電欄内載有漢口一電謂俄租界搗毁日本商店一家暴動原由顯因誤會電文所致蓋此問商會接上海來電謂日人如果舉行提燈會則當閉門罷巿大衆以爲日人已决計舉行人心大憤云云閱悉之下詫異殊深查本鎭十三晚之事傳言何來實莫知其所自若據該電所云竟謂敝會接有上海來電以致大衆誤會生事不知敝會固未接有此項來電也應請貴報館查照更正以照核實至盼專此奉達敬頌箸祺漢口商務總會公啓五月二十一日 
[華慶公司來函]  
　　逕啓者敝公司開辦之初原爲洋貨營業性質故所採各貨問有爲某國貨現以此種貨物獲利甚微且吾國適當提倡國貨之時敝公司旣係華商自應抱有愛國思想因議自存貨銷盡以後不復再進專售國貨以爲同業倡幸將此意宣佈報端以資鼓吹不勝感切此上敬頌大安華慶公司謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[叛奴之母] [  常覽]  
　　阿拉多者土耳其邊境之一鎭也與俄境毗連某年爲俄軍隊環繞緖數星期矣每交黃氏俄軍中火光燭天土耳其守軍乃於陰森之中登城竊望則見營中憧憧黑影者大隊敵軍也繼聞馬嘶聲軍械鏘鏘聲與夫軍士歡呼聲覩狀若獲勝利儼然可操左劵者環鎭之溝渠鎭中人賴以生活者盡爲敵軍以死屍塡塞水乃盡赤鎭之葡萄圃以及田中禾稻悉爲敵軍燒爲焦土所有樹林亦已暫盡無餘除此城牆之外一無屏蔽而敵軍方着着進逼槍彈砲彈方直冲城牆而入勢如潮湧嗟夫鎭中人民已如死囚之頸環以繩索待劊手之行弄矣鎭之街上惟連日不食連夕不寐困憊無倫之守軍蹀　其中屋中則受傷人之呼號聲婦妇禱吿聲以及孺子啼泣聲而已然亦間有相聚而爲談話聲惟其時間恒暫蓋入力欲堅其耳以聽敵人動靜也一至午夜鎭中人之生活益無聊賴蓋聲聲都寂惟哭泣之聲乃益清晰而由回之問則蔚藍之霧陣陣可辨山巔剛團黑氣方飛騰而上月色慘淡無光似古時盾牌爲敵人刀劈其上面徵碎開之者嗟夫鎭中人對於外援旣絶守軍又疲弱無能希望旣絶覩此景色益增無限凄楚無情之天復無一點明星照人之頂慰此哀哀無吿之人民嗟夫一日晚濃霧電罨直壓鎭人之頂而此濃霧之下乃有一人躑躅其中繫何人緊何人蓋一女郎也女郎冠黑冠衣黑衣往來鎭之街頭無片刻之休止見者詫問曰殆即彼人乎或應曰然人乃趣避不遑街上巡邏隊遇之者則叱女郎曰馬林娜汝猶出現乎汝須愼防此問人士或將置汝於死吾巡邏隊亦弗爲汝捕兇也妇郎不答巡遜隊逕去女郎徘徊街頭如故荷鎗之軍士空手之平民見者咸弗與之理一若視女郎直如死尸也者而女郎之服裝厥狀有如此鎭惡魔之化身實則女郎固人且有子面爲人之母矣女郎自有此子其心念之中時留吾子將來必能爲祖國宣力光大門楣今乃竟率敵人至直欲搗毀此莊嚴之鎭嗟夫女郎之視此鎭愛護有加即一草一木亦愛不忍摧矧此鎭之城牆爲其祖宗手造乎此鎭之土爲其祖宗埋骨處乎综言之女郎之愛此鎭實與愛其子同其比例今則一片芳心中方自爲交戰顧其子乎抑顧此鎭乎然寸心之中則又莫能决有如天秤之兩端猶未衡得其孰輕孰重女郎之蹀躨不去者蓋爲此也人有以爲女郎之黑影乃鬼而非人則念已之死期且不遠矣有識女郎者則逕叱之曰此叛奴之母也無何女郎躑躅至城牆之一隅則見一婦人方跽於一死者之側而爲祈禱距此不遠處列軍士一隊女郎趣問婦人曰死者爲汝夫乎婦人曰否死者乃吾子也吾夫於前日爲祖國戰死今吾子亦爲祖國戰死言至此婦人即起立曰天乎凡事惟上天知之吾子今日能爲祖國戰死殊出吾料蓋吾子之平時好爲娛樂吾乃深憂之惟恐其如馬林娜之子賣吾祖國 
爲其母者亦將如馬林娜之遺羞人問天乎今吾幸矣弗爲馬林 
娜之續矣馬林娜聞之大顧亟棒乎掩而而遁（未完） 
游戲文章 
[國恥日序仿王右軍蘭亭集序] [  半仙]  
　　民國四年歲在乙卿五月九日會於外交部之迎賓館議和約也參政畢至代表咸集此約擴滿蒙政擅閩湘礦產又有鐵路債欵首先諸國引以爲哀手美敦要挾於後雖除揚子鐵路之條一網一目俱足以駭人聽聞是日也天黯雲沉乾坤慘淡陽夫輔車之依陰鼾臥楊之睡所以疾首痛心足以震國民之魂信可恥也夫國之公理强權所繫或攫耿任人甘心主權之失或禮護爲國恣意肉食之謀雖强弱萬殊憂樂不同當其怵於邉釁敷衍一時孱然自得曾不知亡之將至及其大厦旣傾種隨國滅憂辱係之矣國之所恥朝野之間均蒙其孱猶不能不以之復仇苟　然不振同歸於盡古人云春秋書梁亡豈不痛哉每覩波蘭埃及之亡若合符契未嘗不愴然涕下不敢發之於言固知越知恥而吳沼明知恥而元滅身之視家亦猶家之視國悲夫故列叙國恥以吿同胞儲金救國震興中邦作民氣也世之讀者亦將有感於斯文 
栩園詩選 
[淮安紀行十六首] [  張季子]  
　　朱雀航邊起客悉廬龍城下水悠悠誰能更憶前朝事山色靑葱滿舵樓 
　　帆檣影晨落晨星曉色翻空見一亭我亦年來同燕子不堪江上　山靈 
　　一鞭斜日亂山蒼華表空陵事渺茫消盡六朝天子氣看摹碑版出蕭梁 
　　鐘山如黛水如螺靑骨封神事若何畢竟莊王能好色完紗兒女廟傍多 
　　一寺栖霞月色明藥苗是處說長生誰知竟夕江頭水盡作還家夢裹聲 
　　建炎時事重江淮故壘茟肅說將才欲問中興宣撫使悉雲無際海潮來 
　　浮玉山高夜兩縣瓜洲星火隔江天坡公玉帶分明在鐘鼓淮南已可憐 
　　南風簫鼓盡船新無數紅妝照水濱自是掦州風物侈不因佚女虽靈均（未売） 
筆記 
[西戌途中日記（二十六續）] [  桐城劉雨沛] 　　 
閏六月二十五日早九時自古浪西行路古如溝水石盈道車行濡滯三十里雙塔堡食麵路多小石車行不平子興張君乘馬十里至大墩堡假坐候車又二下里至邊靖驛宿　 
　　閏六月二十六日早自靖邊驛出發路多河灘石卵纍纍車行異常困難子與張君仍乘馬行十里黃渠堡又十里河東堡遇大沙河河幅約二千米突河底砂石河流散漫步砲通過俱不易又二十里大河驛午餐復行里許雨大至張君季珊乘馬行衣濡濕子坐車而石梗車輪坐之搖曳不定亦良苦遇數河約三十里至凉州城宿凉州府治武威即禹貢豬野周時狄地秦小月氏漢初爲匈奴休屠王地晉爲姑藏唐河西節度治此東北控帶長城西南阻雪山支脉涌泉雪水合於城北其大如河自餘溝渠流入漠中其間乃無燥地山川險阨土田肥沃且宜牧馬班固謂凉州之畜爲天下饒唐置八監牧馬三十萬匹而張勒以後恒以此一隅之地角逐於羣雄西夏得此能以其物力侵擾關中蓋自古爲河西基礎來　襟要也 
　　閏六月二十七日在凉州小住一日　 
閏六月二十八日自凉州西行沿途溝洫條分水利甚漙村落自爲保　以資守望蓋凉攙逼近蒙古明時屢次犯邊邊將設此家自爲守之謀相沿至今至四十里舖午餐餐最復行十里渡河數道至懷安驛又十里隆昌堡又十五里豐樂驛宿是日之路仍多石予與張君俱乘馬行 
　　閏六月二十九日拂曉自豐樂西行途多石子車馬困難十里沙灘堡又十里柔遠驛又十里九壩堡俗名巴巴驛堡北十餘里岡巒綿亘草木繁茂者名蘇武山即蘇屬國持節牧羊處巴等在丸壩堡午餐換馬即行十里淸溪堡又十里藥豐堡又十里宜德堡又十里通津堡又十里眞景堡又十里永昌縣宿縣當甘省最狹之區北連蒙古南鄰靑海西控焉支鸞鳥諸山北負武當金山諸山唇齒姑藏犄角張掖襟山帶水戰地有資河西一線實東西萬里衝要之途故漢奪焉支山以斷匈奴之右臂沮渠蒙遞屯軍於此以固武威之防惟蒙羗窺伺在在堪虞縣城空虚終非長策惜守土諸官大蒙未醒不足語此耳縣市有織毛襪甚好予與張君各購兩雙以爲禦寒計 
自由談之自由談 
　　自救國儲金團發起後雖賤至走卒莫不爭先投儲而彼擁資巨萬號稱富翁者獨緊握囊口一毛不拔豈其不知國家之危耶抑 
不知愛國即愛已耶抑甘爲亡國奴耶吾欲間之[  鈍鶴]  
杜預曰國雖强好戰必亡天下雖安忘戰必危觀於近事乃知今 
人識遠突過古人[  劍鋒]  
小說 
家庭小說 
[嫣紅刧] [  常覺小蝶合譯　天虛我生潤文] 　 
第二十九章（續） 
　　楷洛格乃慍曰汝言亦殊亡吾何能誘彼彼····密昔司梅生曰旣非是則卡露零每謂我言何爲每謂在君所者實吿汝吾今已知此少年者即爲安東尼特雅故予以爲與其令卡露零出醜於人間直不如埋之地下之爲佳楷洛格曰然則彼今已在何所密昔司梅生曰錮之耳且錮之於樓上楷洛格詫曰汝錮之耶此事殊非蓋卡露零之爲人初非下愚不可敎耳汝但能處之以和煦之家庭彼亦未必出而作此種之事密昔司梅生聞語怒氣乃益熾岸聲曰吾慢彼耶如汝語吾將奉之如神庥衣之以錦繡乎楷洛格曰非如此語吾不過謂汝當說之以理不應以野蠻之手叚耳密昔司梅生曰此吾不能此吾不能汝欲我釋彼者則汝與卡露零先繯首而死我或能向汝賠罪耳言時逕出以手推門顧力重門乃仍勿閩楷洛格目送其去不禁徵歎然彼的歎亦非爲卡露零悲蓋歎蜂蜜村中之人皆無審别是非心耳 
軍事小說 
[托爾斯泰之外孫（續）] [  劍虹]  
　　明日諸探咸于于往此新酒肆時方八時許哈尼司尙未至衆皆坐待至九時哈尼司怱來一電話謂吾適爲探務所覊須以十時三十分至諸君幸稍待語至是電話寂然衆以欲飽啖之故皆未進早餐匆匆來此須時衆之飢腸乃大肆騷擾鳴鳴作聲如火車之汽笛而俄俗主人未至不能先自進餐且哈尼司之電話囑稍待果不待而去又違背其指揮衆方枯坐無聊忽來一少年據案大嚼衆聞酒香菜味　涎欲滴少年則豪放殊甚且啖且與隔座語雖操俄國語有時間雜一二德音衆於是大疑目灼灼盡注於少年之身而哈尼司仍未至果哈尼司來必能立辨其爲德人與否少年睹衆目之爭注𨺗現恐慌色旣恐慌則語中之德音愈多諸探爲益疑少年呼侍者匆匆付酒資復探手衣袋出一鉛筆於壁上書一日字返身而去諸探斯時不復順哺啜咸尾此少年而行少年步履殊速至一曲巷而沒諸探皆愕然相視時通衢之巨鐘恰十時三十分也諸探恐哈尼司久待於酒肆遂躑蹌返而酒肆中仍不見哈尼司之蹤影咸有憤色謂哈尼司長者不應以飲食之事誑吾輩衆乃詣哈尼司所至則哈尼司方徘徊室中酒氣醺如衆方欲啓口哈尼司先發言曰新酒肆之殽　殊饒佳味諸君以爲然否衆曰哈尼司君旣負吾等約復以調侃吾輩哈君非長者矣哈尼司笑曰吾固未負約惟諸君不肯餐吾誠不能抉諸君之口而强納酒肉也衆愈謂哈尼司之誑已哈尼司曰諸君勿躁吾當與諸君以左證也乃入室有頃復出衆視之非哈尼司矣蓋即酒肆中所遇之少年衆乃大驚哈尼司去其面具語諸探曰吾且於壁間留隱誌諸君爲弗知耶衆始恍然咸服哈尼司之神技哈尼司曰吾於德　事已略得端倪因此新酒肆中所往來之人物大足以供茲案之研究吾故易裝往探所以易裝者非爲諸君戲特以彼物克洛市中誰不知我爲警署之老探眞而目往徒僨事耳諸探咸詢哈尼司之所謂端倪哈尼司曰吾此際不能爲諸君吿案揭當自白也諸君且歸休有需諸君者當以電話相邀也衆唯唯退晚七時哈尼司復易裝爲亞拉伯之商人徒步往新酒肆時肆中酒客已滿座人聲嘈雜哈尼司就屋隅之小案而坐隔座有酒客五人酣飲之餘抵掌談戰事有謂波羅的海艦隊全軍覆沒者有謂德國四十二生的密達口徑巨砲已轟繫倫敦者其實皆里巷無稽之談頃之一中年人言曰德國入之狡詐遠非吾國所能及近聞吾國官場中且有爲之作偵諜者一長鬚者曰吾知之綦詳中年入曰君殆醉言耶彼特克洛偵探之耳長如電線君其愼之㈢（未完） 
 
 
 

Page 15

 
 
   
 
 

Page 16

 
 
   
 
