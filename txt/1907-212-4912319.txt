# 1907 - 212 - 4912319

 

Page 1

 
 
   
 
 

Page 2

 
 
論說 
[論革命恐慌之結果（通）]  
　　皖撫被刺以來。政府官塲之恐慌。恒若相驚以伯有。謡諑紛起。傳信傳疑。而有新撫被刺晉撫被刺湘撫被刺之說出第據其事而論之。則三撫萬無同時被刺之理。必有一撫被刺而其餘則爲謬傳。若以理想推之。恩撫被刺未久。各有戒心。詎更有撫帥被刺之事。且其傳聞異辭。或謂被刺於某國人。或謂被刺於某縣令故事之有無不必論。說之誰確亦不必論。而卽以今日恐慌之現象測之則。中國前途之危險。未知所極也。天黯殺之禍可謂烈矣。捕獲之網可謂密矣。在政府幾以搜捕黨。羽爲。惟一之方針。而株連無罪。在黨人專以黯殺破壞爲惟一之目的。而蹈死若飴。如水。益深如火益熱。相激相抵必。有縻爛而莫可收拾之一日。推其極端之弊。則其直接間接而受恐慌之影響者。莫可勝言。試舉其一二如左。一阻　 
止學界之進步革命之禍起點於東洋。於是政府即以革命黨視留學生。遣派偵探。密爲調查喜事邀功。多方羅織。自是而留學生盡爲革命黨矣。自秋瑾以受誣而死。浙省官吏。恐被彈劾。於是大通學生。嚴被煆練。火練火磚。血肉縻爛。至昏厥數次。箠笞之下無求不得。自是而内地學生無不爲革命黨矣。在官場恐慌已極。所以羅織維嚴。株連旣多。則求學者懼。是以此次紹興中學招考。而應者寥寥。此由於學界恐慌　極。人人將視學堂爲牢獄之地而不敢。入人人將視學生爲牢獄之囚而不敢爲。白此學界之黯黑。將百倍於今日。父勉其子兄勉其弟。諱言求學矣。此學界之進步所以從而阻止也。一阻止政治之進步在今日政府之所引爲巨患。莫若革命黨。故政府恐革命黨特甚恐慌甚故搜捕愈亟。而國弱不以爲恥。外患不以爲。憂而惟以革命黨是敵在官塲之所有事者。莫若搜捕革命黨搜捕既酷不免多所株連而并恐黨人之報復。故恐。慌革命黨亦特甚。恐慌甚則若黨人愈多。而外患日亟非所知。内治腐敗非所顧。而惟以革命黨是敵。循是以往某命之禍不能息。而日見其激烈。内治之秩序不加修。而益形其腐敗如是則政府永無高枕之日人民永無安寕之期。國家永無轉强之望。不察革命所以起發之原理。而爲之道其流。專事殺戳以立其威。而不爲之平其氣。如是則立憲之望終虚。而革命亦永無消除之一日。此政治進行之所以阻止也。 
故當衆心危疑之秋。國事紛亂之際。務當有以立大信於天下。推赤心於國民。宣布實行立憲之詔書。消除滿漢不平之分界。則革命之禍自消。徒 
 
 
 

Page 3

 
 
事恐慌無益也。徒事恐慌。必思所以去其恐。慌之計。非一夕數遷。即多遣偵探。是以犬吠鼠嚙。深夜恒驚。疑似株連多方騷擾。而恐慌之象自若也。然則欲消除革命之禍。屏絶恐慌之患。非實行立憲其道無由。 
專電 
[電一太原（二十七日午後五點二十八分）]  
　　申報館宥電悉晋省得雨麥秋中稔政界商學界均安地方一律寗謐承問奉復恩沁印 
本館日前先後接新撫晉撫被擊專電因其情節離奇恐有不實特于昨日分電迪化太原詢問確否今得恩撫覆電先錄如右以息謡喙 
[電二北京（同日午後八點）]  
　　浙撫張曾敭因秋瑾事不利衆口奏請開缺養病某軍機恐張新黨氣燄擬駁而醇邸謂現當預備立憲時代應准開缺以息浮言是以未定（　） 
[電三北京（同日午後九點十分）]  
　　政治館及會議政務處均議定裁撤擬改爲資政院或上議院未定（慕） 
[電四北京（同日午後九點四十分）]  
　　會議金幣事卽須覆奏由内閣主稿己呈堂畫押（大） 
[電五北京（同日午前十一點）]  
　　外務部爲日法協約事咨商各省督撫有必以實事見之施行方克有濟之語（大） 
[京事小言]  
　　大學堂監督原定以奉天提學使張鶴齡充補而以參議林灝深調署奉缺外間傳說已久卽揭曉之前一日學部中人亦尚如是云云乃次日忽爾中變不獨外間疑訝學部人員亦相顧眙　旋經探得部中開列名單實不止一人而是日遞摺時適東督徐菊帥有電至京竭力挽留張提學請勿更動故政府隨卽面奏臨時改定以朱益潘充補嗚呼區區一監督其亦有幸有不幸耶 
　　陸軍部十九日假貴胄學堂考試司官鐵尚書因鑒於皖撫之事擬委丞叅代往嗣以丞叅皆由司員出身甫經升補未便遽爲監臨故仍由尚書前往以　鄭重惟是日監場悉以司員之得頭等烏布者充之又此次考試司員本擬非實缺者概令與考嗣因頭等烏布中有極有勢力之公子數員悉不便於舉筆一經考試底藴畢露情面攸礙舉劾爲難乃改目充二等烏布者始須與考云又與考之郎中員外郎主事筆帖式共計二百餘員另有四五員未曾與考皆留學外洋現充各學堂敎員者也出洋之牌子誠赫赫哉 
　　内城總廳總務處僉事榮厚外廳行政處僉事許十英均經東三省咨調差遣所遺之缺關係重要近日民政部堂憲擬用投票公舉法拔選眞才以重職務惟僅令部員投票而不及廳員查部廳互調奏定章程已聲明在案乃廳中出缺而公舉者爲部員然則部中出缺亦能舉及廳員耶且旣言公舉部廳人員皆宜有投票之權今獨優待部賆是每出一缺部員皆得侵奪而廳員永無擢升之望矣故内外廳人員對於此意皆有不平之色云 
緊要新聞 
[袁督奏請速辦新政之要點天津]  
　　直督哀宫保奏請速行改革新政已略見前報專電聞摺中語甚重要已發交各部院堂官集議兹錄其要點如下（一）日法協約於吾國至有關繫宜籌抵制（一）速定實行立憲辦法自慶邸以下應恭詣大廟發誓（二）將毫無實際之政務處考察政治館撤裁（一）　政院爲會議之地應速設立（一）各省應速辦地方自治（一）教育必須普及（一）國家信用必須保全（一）陸軍部宜整頓（一）財政宜速清釐（一）大臣中有分滿漢意見者須加懲處（西） 
[兩宫注意滿漢平權北京]  
　　據　廷消息廿一日軍機大臣召見後乂蒙兩宫傳旨進見面諭籌議憲政當先實行滿漢平權辦法及嚴禁大員徇私以立憲政基礎則革命風潮庶幾亦可漸息云益 
[法部嚴禁各省州縣濫用非刑北京]  
　　法部近以新訂刑事民事訴訟法雖據各省將軍督撫奏陳未能一律通行然於刑事上應用刑具亦須愼重詳定章程至外省州縣濫用非刑尤須一律嚴禁倘有陽奉陰違者定予從重懲辦刻已飭令各司將關於刑事之應用刑具詳定章程一俟擬定卽當通咨各省俾有遵守不至濫用酷刑以重 
 
 

Page 4

 
 
民命云（皮） 
[庫倫大臣電奏蒙俄邊務北京]  
　　庫倫辦事大臣日前電致軍機處請予代奏略云恰克圖爲中俄兩國通商要地近來該地俄人蒙人日多交涉日繁而該地駐紥之章京官權位太低實不足與俄人對抗且該地徵收茶稅一項俄人每任意偷漏　稅入權利損害不少嗣後請在該地改設一叅贊大臣增加其權限兼使管理茶稅事務此外庫倫地方宜以中俄兩國資本設立一大公司合採蒙古金礦惟須妥訂條約釐定權限實於國權　源均有裨益等語聞已交軍機大臣曁度支部外務部議奏矣（丁） 
[蘇省大吏接見僚屬之愼密蘇州]  
　　蘇省某大吏自道員徐錫麟刺斃院撫後恐慌殊甚近日接見僚屬防閑周密非有緊要公事概不接見如必須面禀者亦不得近身接洽出見時必以多數之戈什哈及護勇人等各持手鎗四面圍繞並先期傳諭各員一切公牘不得如從前之置於靴統内如接見時有以手探靴者則護者不問情由卽當開鎗是以僚屬之詣轅求見者咸預相儆戒云（爲） 
[度支部奏准裁制外債咨江督文南京]  
　　爲欽 
奉事北檔房案呈本部奏外債貽患甚深亟當預爲裁制以防危害一摺光緒三十三年六月初六日具奏奉旨依議欽此相應抄錄原奏恭錄諭旨飛咨貴督欽遵辦理可也須至咨者 
　　計抄奏奏爲外債貽患甚探亟當預爲裁制以防危害而顧大局恭摺仰祈聖鑒事竊維國債之稱起於泰泰向爲中國所未有自甲午以後以非常特别之用不得已始行稱貨續以庚子賠欵外債遂深今每歲應還之數合新舊子母併計已居一歲財賦之半竭蹶不遑致成大梗年來庶政待興卒以窘于財力未能悉行施設固知時艱偪迫久安簡陋非所以力圖富强然勢實處于無可如何自不能不次第經營以漸求尺寸之效頃各省因久處困約多擬借貸外債以辦要政興實業爲言臣等一再思維隱憂特切誠利害所關不能不急爲論列查近世東西各國其公債平息率占其預算表中一大部分然彼于議會通過即爲全國人民所担任至内倩居多則民信大孚論者且將以公債爲固結民心之具中國歲入未有定程租賦旣難以取盈則索償究歸於無著政體不同自未能相提並論加以外債辦法如借欵時之抵押交欵時之拆扣以及還欵時之磅價漲落種種　累皆爲内債所無至竭歲資以填漏巵民氣不平又適與彼國固結人心者相反論者所爲以息借外債爲飲鴆止渴之喻也今試言外債之害無論其借濟一時並非興利要政卽用以投諸工商實業其初旣無的欵預償成效未可遽期則臨時追逋勢必至以所備母金轉而先填子息况以久經窘約一旦而外資輸入雖當事者不必遽萌汰侈而取携旣便難保不消耗於無形昔埃及其開濬穌彝士河借資外債續又募以經營工商實業其時出口貨物驟見增加自以爲外債之效驗卒以逋負過多隨而顚覆然則今之所謂挾外資營實業者固未審虚名實禍之常說也臣等忝掌度支兼顧統籌無所逃責旣熟察於消長盈虚之故自不無長慮郤顧之懷自洋債頓增年來竭力圖維僅能無誤期會近以京師籌　陸軍各省推行新政捉襟見肘財力彌艱近來如江北之灾賑東三省之籌辦各項雲南之練兵賑糶以及藏衛要需川滇邊務其用欵之鉅或數百萬或百數十萬除東三省之三百萬兩提撥磅價盈餘其他均輾轉騰挪或暫由部墊或以關稅餘存多方凑集均未曾强派各省臣等正以物力艱難當悉索之餘思與各省稍謀休息若此時再興外債其如何籌還之法臣部旣無術點金勢必至仍舊攤派各省是以前此之　累爲未足乂從而益之則民困永無穌息之日後患眞不堪設想矣至於各省自借自還在臣部似可稍寛其責任然天下財賦止有此數若各省以負債之故自顧不　原有京協各餉即不至藉詞裁留萬一有臨時要需勢將何所取給且以内外一體休氣相關亦斷無各私一隅之理臣等極慮進思竊以爲地方要政所需只可就地籌辦近如直隸勸募公債四百八十萬不逾年而欵集他若各省興辦鐵路認股均極踴躍中國地大物博民氣可用但使誠信相孚原不難隨時舉辦應請旨飭下各省督撫嗣後興辦一切應就地方籌撥不得輕易息借外債以防危害而維大局臣等爲顧全大局預籌裁制起見是否有當謹恭摺具陳伏乞皇太后皇上聖鑒訓示謹奏（克） 
[詳紀紅燈敎匪失敗情形重慶]  
　　開縣紅燈敎匪與官兵接戰失敗後分竄鐵橋場南埡塲新寗縣等處該處團保先期預備酒食并設旅館迎迓匪黨入境佯示恭敬教匪不知是詐深信不疑盡將軍械卸下不意酒酣時新寗縣馬令率領差役并鄕團一齊圍捕受刀鎗死者二百餘人拿獲者三十餘人餘匪潰散更有一股竄擾火堰　經續備軍統領劉觀察率兵要截殺死十九人擒獲六名解交臨江寺由侯令審訊斬二人其餘四人以其年幼從寛釋放匪首韓洪順胡雲合等業已拿獲正法其餘李文華余老師父王射兒余裁縫吳玉田徐啟發跛子和尚均在逃未獲（環） 
[大宗竹筏夾運軍械杭州]  
　　二十二日杭州内河（通江干湖墅）有大宗竹筏雇工渡送閘口行經黑橋地方與貨船爭路押運竹笩者勢甚兇悍舉竿毆舟人舟人不服將竹笩拆散詎解散之竹大半沉下舟人疑之試下水負起則重不可舉更覺疑異迨剖而視之内有舊銹前鏜鎗舟人大譁以告巡官官場甚爲驚恐以爲必與革命黨聨絡惟細審之運械者係台州人盜或似之若遽指爲革命黨無乃張皇過甚乎（頴） 
[蕪湖關道文觀察禀皖撫文（爲安徽鐵路在租界内設立車站事）]  
　　敬禀者安徽鐵路公司車站設立蕪湖租界之内前奉督憲批示蕪湖租界訂有專章無論中外官商切應遵守鐵路車站應照租界章程一律報官丈明畆數繳價領契並奉聲明分咨李京堂查照辦理在案職道到任遵卽函催查照辦理去後茲准安徽鐵路公司皖紳李大臣經方孫道傳檙聨名函開鐵路車站所用地畝應照界址由尊處派會丈委員會同敝公司購地處委紳丈明畝數結算地價惟敝公司所定蕪湖口岸購地站目卜則每畝銀二十五兩餘則遞减此乃專指有主之民地而言若車價之地來諭指明爲官地查鐵路爲安徽全省要政以本省之官地營本省 
 
 

Page 5

 
 
之公益事屬正辦揆之地方公義似不能與洋商租借給價者相提並論擬請尊處丈量清楚後給發印契免其繳價等因職道當以查蕪地租界每畝本洋一百八十元另加遷費四成本洋七十二元計每畝二百五十二元又每畝每年完稅錢三千文因業主不清爭執糾葛繳價存官由官給契查明的業給領係禀奉外務部與駐京英使核定章程給發地價遷費辦法圩埂以内之出應以印契糧串爲憑圩埂以外江灘應以報墾升科印據爲憑係奉督撫憲會銜示飭辦理安徽鐵路設立車站在租界地内自應遵照原定章程辦理方免外人有所藉口係奉外務部咨行遵照各在案今貴公司飭遵鐵路購地章程辦理核與原奉部文示符未敢擅專抑更有請者租界旣與外人議定章程辦法勢難兩歧免致貽人口實承其事者實有爲難之苦衷當爲識者所能曲諒也鐵路所用租界之地究屬無多埂内之田各有業主租界章程繳價存官由官查明的業將價給領事歸一律以免外人藉口最爲正辦至埂外江灘如無升科印據遵奉兩院憲告示應作官地此項官地鐵路車站所用若干照租界章程一律繳價存官擬卽由官撥入鐵路公司領執股票作爲官股似於鐵路車站尚屬無甚出入如此通融或尚可以做到管窺所及無當之言聊備酌裁函復在案職道伏查該公司來函民田照鐵路購地章程辦理官地應請撥入鐵路免其繳價核與部飭應照原定租界章程辦理之文懸殊應否據情咨商外務部郵傳部核復飭遵以免外人有所藉口狡爭廢章之處伏候鈞裁（化） 
淞滬要聞 
[鐵路採石案靜候商辦]  
　　松屬鄕民反對鐵路公司採用山石已迭誌本報兹婁青二邑所轄之小赤壁神山兩處山民朱應奎等四十餘人因該處均有祖瑩公禀滬道請商公司改至墳墓較少之山開採昨奉瑞觀察批示云此案現據府禀己將辦法轉商蘇省鐵路公司應俟復到核明飭遵爾等靜候商辦切勿疑慮藉端生事致干查究仰松江府轉諭知之（盧） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
奏牘 
[吏部奏舉貢籤分新部錄用摺]  
　　奏爲舉貢錄用部屬人員學有專長擬請統分各部以資歷練而期得力恭摺仰祈聖鑒事竊查此次禮部考試舉貢取中三百七十一人照章應以主事中書小京官知縣等項錄用將來錄用後除中書知縣等項另行分别辦理外其主事小京官兩項人員應卽簽掣各部行走惟此次錄用主事小京官兩項人員爲數較多若僅簽分臣部及度支部禮部陸軍部法部等衙門未免擁擠似應量爲疏通查外務部農工商部民政部學部郵傳部大理院所辦事宜此次考試舉貢凡經取中者大都於交涉財政警察鐵路礦務政法算學地理兵事各項科學均有一長可取與捐納勞績人員之未經考選者迥不相同臣等公同商酌擬請將此次考試舉貢錄用部屬小京官人員覈計員數之多寡部務之繁簡擬定某部應分幾員擇其所長專門與外務部農工商部民政部郵傳部大理院各衙門相當者先行分别坐掣如所掣部分無主事小官名目者即以對品相當官階酌量改用以期學皆適用其餘剩之員仍歸吏禮等原掣各部及學部分掣庶於整頓部務培植人材兩有裨益所有舉貢錄用部屬人員擬請統掣各部緣由謹恭摺具陳伏乞皇太后皇上聖鑒謹奏光緒三十三年六月初四日奉旨依議欽此 
[學部奏法律學堂照舊辦理摺]  
奏爲請將法律學堂仍交原辦大臣管理以符原案而專責成恭摺仰祈聖鑒事竊准修律大臣沈家本咨稱奏請將現辦之法律學堂改歸臣部管理一片奉旨依議欽此知照臣部欽遵在案臣等查光緒三十一年前學務大臣議准專設法律學堂摺内聲明奏定章程大學堂政法專科須俟豫備科及各省高等畢業生升入現在豫科甫設專科尚未有人所請專設法律學堂實爲當務之急自應准如所請將來專科畢業人才日出届時酌議歸併各等語是沈家本所設法律學堂須大學專科畢業後方議歸併現在大學專科尚未成立卽臣部新設法政學堂亦在甫經開辦臣部遽復接管法律學堂似與議准原案稍有未符且學堂之弊莫大於紛更若管理屢易其人即成效無時可睹擬請仍責成沈家本照舊管理俟三年畢業時請旨簡派大臣會同臣部考驗以符原制届時查看情形如大學專科畢業有人再議歸併臣等爲造就人材力求實效起見所有請將法律學堂仍交原辦大臣管理緣由謹恭摺具陳伏乞皇太后皇上聖鑒訓示祇遵謹奏光緒三十三年六月初七日奉旨依議欽此 
内治部 
[米價復貴之原因江西]  
　　贛省米價較他省爲賤六月初間上等米石僅四千一二百文後因稅務總局通飭各屬釐卡自六月十五日起一體准運出境以示流動各米商遂紛紛會議每石漲價四百文而各省之來贛購米者因此不無爲難云（因） 
[鄂藩嚴禁丁役舞弊之手諭武昌]  
　　鄂藩李少東方伯因各銜署書役家丁種種舞弊日前特手諭屬僚略謂本司忝列科目謬領監司自愧識闇無以表率僚屬而清白自守未敢稍負初心當爲寅友所共諒惟本署專司用人理財二事而弊端卽伏於其中内而家丁外而書役若輩罔識名節惟利是圖雖本司迭次誥誡恐置若罔聞查委署各缺向有家丁小費相沿成習久已視爲定例本司内疚於心無時或釋自今以後凡委署各員准於三日後自行到署領札由本司面交一切小費概行革除不令奉委之員有絲毫之累本司前在臬署家丁人等均由賬房按名發給薪　絶無需索等事今遷此階尤可自給至於書役多　　之　或假名索賄或指署騙財種種弊端尤屬防不勝防惟有隨時查察有犯必懲藉以稍挽類風少寛本司之咎戾區區愚意尚乞鑒原云云（泰） 
[湘省停收七項常捐長沙]  
　　湘省去歲開辦銜封領枝貢監捐輸及七項常捐以濟振欵當經部議准以一年爲限在案現在限期已滿而振欵仍屬不　昨由岑堯帥奏請將封典翎銜貢監等捐展辦一年藉資彌補惟七項常捐係部庫專收之欵且實官捐升已停未便再請展限因即照章停止以示體恤（旡） 
[災區改種早稻之得計揚州]  
　　揚屬興化高郵寳應等處農民以去年湖水下注淹没田禾因一律改栽早稻預防水患今己收割登塲尚稱中稔將來米價可望鬆减矣（司） 
[東省統一幣制之發端]  
　　奉天財政局現已議定將東省舊有之官銀號一律廢止新設東三省官銀號以胡觀察爲總辦自此以往東三省幣制或有統一之日也譯大阪朝日新聞（頴） 
[詳請核减油餅釐釐稅安慶]  
　　安省頴州府裕興榨油公司係浙江候補道程觀察恩培於去年禀准開辦所出餅油請仿照浙江通益公廠暫行免厘俟五年後再行酌加等情當奉札飭核議在案兹據淮北牙釐總局詳稱裕興公司每年所用黄豆爲數甚鉅而淮北各卡以黄豆爲大宗者乂復不少如五河三里灣首集洪河口與三河尖等卡黄豆厘捐十居三四頴上一卡不下五成且黄豆本係土貨興洋貨機器製造貨不同若由該公司自于買豆時卽由自出運單誠恐歷卡過多於額比厘金大有防碍擬請仿照海州贛豐公司成案經過各卡照章完釐以顧餉源至該公司所出油餅查隸上等卡豆油每石捐錢一百二十文餅則每塊捐錢四文油由上遊出口則有三里灣首集二卡由下遊炪口則有頴上五河二卞以每石每卡捐錢一百二十文計之無論由上下遊出口均應每石捐錢二百四十文查與海州贛豐公司所出之油僅完青口釐捐一道情形不同第釐金爲餉項所關固屬要需而商情亦宜曲示體恤現擬量予變通酌加捐益旣于生貨完過豆釐或于餅油熟貨查照淮北各卡完釐章程减半抽收或報統捐一道以歸簡易似此辦理庶於厘務商情兩 
 
 

Page 11

 
 
無窒碍云（取） 
[札委戒烟局醫官武昌]  
　　鄂省戒烟官局總辦馮少竹太守昨委陸潤琴楊筱川等六人爲本局醫官按日輪班到局考騐戒烟者之體質以便分别給藥（讀） 
[蘇省禁烟事宜彚誌蘇州]  
　　蘇省禁閉烟館設立戒烟習藝所安置烟夥已迭志前報兹悉是所已由委員馬瑞熙大令佈置定妥禀准上憲於念五日開辦蘇州府官醫林先夔組織之醫學會現愿担任戒烟治病義務擬在省城設立戒烟分所十餘處俾無力者赴診領藥不取分文禀經府尊何太守批示云據禀該醫會會員人等均愿担任戒烟治病義務擬設分所十餘處給照領藥赴診不取分文等情具見熱心公益當此禁閉烟館之時自應赶療涸疾免受烟累候給示曉諭該醫生等愼勿於戒烟藥内攙用嗎啡致貽後患併約束所丁人等不准需素干咎是爲至要仍先將分設處所報查以資查考長洲縣差役向察院巷同興及觀東愚園二烟館藉禁閉爲詞勒索洋銀經禁烟局禀請上憲轉飭長洲縣吳大令將該差吳金壽汪寳寳郭標民杜阿滿四名各笞五百板荷校發察院巷示衆以昭烱戒（必） 
[奏定懲治私鑄案犯辦法蘇州]  
　　北京政務處以各省私造錢幣及私鑄銀銅等元之案層見迭出因特奏定辦法頒行各省大旨謂私鑄之數在十千以上者爲首擬斬從者發遣新疆知情使買者杖一百徒三年昨蘇省官塲奉咨文照辦（出） 
[平價局章程之内容常州]  
　　常州官紳禀准領運川米在武陽巡警總局附設平價局於二十三日開辦已紀前報兹聞官紳所議平價章程係專爲中户人民而設每日定賣米二百石以五升起碼至三斗爲度並不開設分局云（言） 
外交錄 
[電告熱河金礦簽押日期熱河]  
　　英商伊德前赴熱河商訂礦約已誌前報兹廷都帥電告外務部云熱河霍家地金礦洋商伊德華商孫世勳繙譯譚華於本月初二日到熱初三日面議合同遵照部駁各條訂結該商於初四日晚六點鐘簽字九鐘即就道回京云（金） 
[吉林農工商局之内容吉林]  
　　吉省農工商局奏調農工商部主事胡宗瀛爲局長業己數月尚未定有辦法現擬先設絶大工藝廠一所製造各種貨物取材於地以收速效並兼及森林礦產惟聞局中　入外股故連日不少與某領往還商議立約現某領允擔任股本並索有主持之全權至胡之能否如約現尚未定云（皮） 
[熊岳城漁業交涉解决奉天]  
　　中日漁業交涉於月之二十日經徐督與日總領事會商己將熊岳城附近漁業問題解决此後關東洲漁民均准其自由出漁每漁户但徵收牌照費若干並不徵收保護費惟保護權則仍歸中國云（皮） 
[法人奬勵商業重慶]  
　　法商義昌洋行管事柯斐納君由法來渝已近十年其採辦猪羊皮毛行銷本國獲利甚豐該國王以柯君入川與華商貿易頗能和衷共濟力顧邦交特賜寳星一座以爲奬勵（運） 
[日人新設電綫奉天]  
　　奉省城東鐵路北由千金寨西至蘇家屯原有俄人遣設之電綫近日人又由鐵道南另設新電綫仍由蘇家屯直至千金寨逐日督同苦工築豎電桿其由蘇家屯南至遼陽之電桿業己立竣且將俄人所遺之舊綫改牽於新桿之上矣（火） 
軍事界 
[嚴定領用槍彈章程北京]  
　　陸軍部鐵尚書因各鎭兵丁時有　鎗逃亡恐不免轉入匪黨之手爰商之督練四鎭鳳都護嚴定章程於領用鎗彈時切實稽查如此後再有此項情事即責成該管帶罰賠以重軍紀云（木） 
[撥欵撫卹欽州難民辦法廣東]  
　　署廉欽道王瑚具禀督院以欽州地瘠民貧自經兵燹之後更多失業流離當此庫欵支絀本擬以匪產分别撫卹惟匪首旣未盡獲逆產未易查明現擬分三等酌卹（一被焚者給資先起房屋居住（一）有田可耕者量給資本（一）窮無所依者每人酌給兩月口糧查郭趙宋三軍戰地所燬及延燒約在千家以上每家酌給二十兩合二萬兩其有田失業及窮民兩等約在萬人以外均平每人給銀二兩亦須二萬兩合共四萬兩等語現護院已轉行善後局議准電知王道將該處解省之欵先行墊發如不足數再田兵輪解往云（丁） 
[管帶被控撤差安慶]  
　　卓勝第三鎭管帶楊澤魁因嗜好太深日前被兵丁控由壽春鎭陶副戎咨明撫軍卽予撤差另委補用游擊李振芳前往接充以重軍務（孔） 
敎育誌 
[批奬赴東考察之日記南京]  
　　署蘇提學使陸鍾琦日前將敎員吳亮欽所呈赴東考察日記詳送江督察核當奉端午帥批示云據詳已悉察閱該教員日記具徵考查絀心其所登記亦均切實確係心得之言與摭拾陳編者不同實堪嘉尚旣經派令在小學總匯處演說以資各教員之考鏡辦法甚是又經委派初等小學教務長仰即轉飭該敎員悉心經理凡從前敎育行政以及敎授管理法有不合敎育規則者務須體察情形逐漸禀承該學司改良一切以期日起有功是爲至要并候撫部院咨部備案繳（克） 
[僧人朦禀阻撓興學南京]  
　　江督端午帥批普通僧學堂顯恒禀陳阻撓興學情形略云查該僧所辦僧學堂前據揚州舉人晏玉琦禀控該學堂勒派本城及外縣僧尼捐助懇請勒飭仿照揚郡地藏寺儒釋普通小學堂章程一律改良不得藉名歛費當經批飭寗學司飭縣查明有無藉端勒派各情弊據實具復至今未據詳復前來據禀今年各寺院僅收過洋百餘元實由高旻地藏等寺不諳學務希冀破壞阻撓開辦儒釋小學堂暗爭權利並運動學界中人出名禀控又稱地藏寺等所辦之儒 
 
 

Page 12

 
 
釋小學現又公議由暑假後歸併普通僧學堂承辦亦照僧立敎育總會所設小學堂章程辦理察核所陳各節語多矛盾地藏寺旣以開儒釋小學爲抵制僧學堂地步何以又歸併僧學堂承辦其中有無抑勒誣飾無從懸揣且去年九月本部堂曾經批飭該僧等所設佛敎學務公所應遵部章改爲僧立敎育會不得稱爲總會乃禀中一再聲叙仍沿總會名稱是該僧之張大其辭意在託名公益擴張私權已可概見仰寗學司飭縣切實調查該僧學堂是否遵章辦理該僧自辦學以來是否安分併同前案確切查明詳候核奪（克） 
[頒發學堂課本程式鎭江]  
　　蘇提學毛慶蕃學使近以省屬各學堂所用課本叅差不一以致計分升級稽查不易因將各項課本程式詳加審定日昨特飭學務公所頒發各學堂照弍辦理以期統一藉便查考現鎭郡各學堂均已奉到札文矣（射） 
[諭催中學堂工程湖南]  
　　常德府官立中學堂於今正興工建造由該郡學界中人公舉吳紳督修工務所需欵項僅由彩票局撥錢三千餘串將該校禮堂前廳及四圍圈牆修竣其餘講堂自修室敎員室因無欵可籌尚未興造現經新任常德府王伯苹太守查悉彩票局餘利約共萬餘串除已經撥用及局中雜費外應存四五千串現值該堂添招新班亟宜赶速修竣因特面諭該校辦事員紳將所有存欵儘數提撥督催工程尅日完竣以備下學期推廣一切云（敏） 
[學部咨請延訪通儒武昌]  
　　鄂督張香帥日昨接學部來咨飭令延訪鄂省博曉古今之耆儒碩彥或臚舉成蹟或徵其著述一律送部破格錄用俾成專家等因昨香帥已轉飭各屬一體遵照矣（新） 
[督批調查閘鎭學堂情形南京]  
　　江寗學司陳學台伯陶前奉督帥委查板閘鎭求是學堂被控各情及實業學堂辦理情形兹已查明詳請鑒核當奉端午帥批示云板閘鎭求是學堂旣據該司查明校舍校具尚屬完備學生額數未足因地方風氣未開開　未久之故朱儀昇等先後禀控因所圖不遂挾嫌誣陷應飭縣傳案申斥並不准干預敎育事宜錢聨桂旣無虚縻侵蝕情弊准其免予置議至該堂半途輟廢亦屬可惜應由該司飭縣　紳公舉通曉學務正紳接辦添招學生認眞經理所有經費仍照原案由淮關三成票費項下如數撥給以資補助該校應將按月支用各欵榜示堂外俾衆周知並造册分送查考期昭核實實業學堂旣無國文各門課程度改爲勸業所以符名實除飭淮關遵辦外仰卽轉飭遵照辦理（宫） 
實業類 
[議飭各省設立鐵路銀行北京]  
　　郵傳部各堂現以各省興辦鐵路往往因存收股欵未盡妥洽致認股者嘖有煩言殊於路政有礙現擬通飭各省凡商辦鐵路均宜速設鐵路銀行妥放路股庶足取信商民不致再阻路政之進步云（批） 
[岑督乂勸總協理任事廣東]  
　　粤路總協理一日不任事卽公司大局一日不定岑督有見於此昨又電致龔臬憲云龔臬台甲篠電悉鄙恙漸愈承注甚感粤路總協理現旣經舉定又經由部奏任萬無可辭卽由兄傳述鄙意敦切勸諭並將經管財政之人妥爲議定從速接辦免滋疑慮而生覬觎煊個（西） 
[敎員發明製造洋漆湖南]  
　　湘潭縣張君咉垣夙精理化垷充各學堂理化敎員前曾製有草紙油墨酒精以脫燏酒花露各品頗能適用近日又發明一製造洋漆之法需本無多獲利甚厚已在該縣興工製造以期開闢利源云（亦） 
[西潼鐵路咨請招股安慶]  
　　皖撫接陜西來咨略云西潼鐵路約計需欵四百萬金應以官商各半認股除洋人不許入股外無論何省官紳商民皆准一律招納凡沿江沿海商務繁盛之區擬奏派鄭道思賢往上海設局專司招股督辦事宜請煩轉飭所屬一體照辦等因現升撫馮中丞已遵照辦理矣（若） 
[官銀錢分號遷移江西]  
　　江西省城官銀錢分號向設翹步街近因生意冷淡市面蕭條擬遷至洗馬池大街開張以期擴張一切（成） 
瑣事欄 
[捉拿革命黨之目的揚州]  
　自皖撫被戕後凡有緝捕權者無不以搜拿革命黨爲進階兩淮虎字營統帶徐寳山都戎奉督署密電並領巨欵往上海購線捉拿黨魁某某當經吳姓眼線將在滬之留東學生某誘出租界拘送督轅是否屬實尚未訊明而徐已由都戎保升參戎先換頂戴矣（同） 
[吉撫勦滅鬍匪之示諭吉林]  
　　吉林巡撫朱經田中丞前日出示云鬍匪擾害地方擄掠勒贖横行無忌大半皆由官軍不能認眞勦辦鄕團不能協力緝拿以致如此富者因保家起見爲匪逼迫只好與匪通氣希圖免禍　者因謀衣食起見爲匪勾引亦投入匪黨希圖分贜所以匪勢更爲猖獗不可收拾本部院到任後第一要義卽勦辦鬍匪業已通飭各府州縣認眞舉辦巡警鄕團各項事宜如有匪黨竄入立卽派兵分頭搜捕務將境内鬍匪驅除凈盡如百姓曾經投入匪黨或有曾經通匪者從此改邪歸正本部院决不追咎旣往如執迷不悟不法妄爲拿獲到案無論投匪通匪即照鬍匪懲辦不貸 
[新簡廣東提督之行蹤江西]  
　　贛臬秦廉訪炳直奉旨署理廣東水陸提督篆務業已交卸臬篆於六月廿五日起節赴潯順道遊歷盧山以擴眼界約勾留數日卽須乘輪赴粤云（因） 
[叚委與坐辦衝突安慶]  
　　安省城内五壋坡地土娼王蓉兒家日前因犯禁事經四段委員查封詎王　與坐辦黄潤玖觀察相識央黄關說黄卽差片囑該委啟封該委不允遂啟衝突說者謂將來官塲現形記中又增一段佳話矣（化） 
[詳請開復局員原缺安慶]  
　　代辦安省振捐局委員江蘇候補巡檢顧光第欠繳捐項正欵銀兩前經該總局詳請前任恩撫咨請蘇省參追在案兹該委員已將前欠捐欵如數凑齊解繳清楚該總局督辦卞觀察柳門刻已申詳馮升撫咨請蘇撫奏請開復石浦司巡檢原缺以示體恤（化） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[冩情小說幻邦奇遇錄（美國企格林原著）（二）]  
　　第一章幻術移居三舟旣抵維金之側。衆相繼起。一躍而登。手一枝。以嗅守望者之鼻。所嗅之物。其式若香。微烟裊裊。朗然有光。守望者旣被嗅。睡勢愈酣毫無所遂。衆乃分途入艙。嗅亦如之。俄而艙中五人。以次移入三舟矣。三舟遂同時開回。尼卡忒與喜爾逹居於最前之舟。利輔賴敦企次之。若第三舟。則惟喬克一人而已。五人自爲所嗅。鼾聲愈大。幾若被酒而臥者然小舟容與中流。不無欹側而五人竟不知之。迨尼卡忒旣寤。方欠伸而以目啟閉者再。旋又閉目以息。之約半時許。飢從中來迫不及待。忽憶充飢之品。昨猶有置諸枕側者。摸索久之。未有所得。乃張目以視之。甫啟睫。則身偃臥於高大之室中。驚愕不知所出。急闖然起。揉其二目。周視四圍。則室中之點綴異常精緻。而布置亦復井井有條。陳飾之物。有爲生平所未覩者。乃怱遽自榻下。趨至欄前窗猶未啟。而疏櫺中之玻璃闕如窮目所之。則兹之所居者。卽爲四來復前至此偵察處也。不禁驚異久之。自語曰。必爲妖人所迷弄。已無疑義。繼又思維金泊於培年喬河之側。距此約三百英里。卽奮力盪漿而前。亦豈指顧間事。豈固有縮地之幻術乎。抑我爲所迷。酣然處睡夢中者。相隔已多日也。顧明明疇昔之夜。鐘鳴十二下我。猶與諸人絮語未休。詎意僅五六小時耳。而此身已變幻莫測乎。俯首凝思。終不自解。忽又念昨宵於就寢之前。曾疊其所去之外衣。置諸枕後尺許。不知今何若也。急趨視之。則所疊各衣。秩然有序且一如已所置。曾未稍易其處。沉思半响。又自語曰。詎心有所感觸。乃成幻夢耶。然心澄不滓。而所接於目者非幻象也。思至此。又以手屢揉其目。疑異者久之。以衣加諸身。復趨而出。啟窗之鑰。凭欄而觀之。學清新空氣。撲人而來。而日光作波黄色。俯視多時。未見行人之跡。知若時猶未晏也。更左右望之。則巨室巍峙於兩旁。不辨其數之多寡也。方注目間。忽聞言笑之聲。如鶯啼燕語。温潤和緩。轉宛可聽。自微風中吹送而至。而芬芳之氣。亦樸鼻而來。知必有少女至矣。乃急返身自閾入。 
國外新聞 
[韓國亂事平靖]  
　　二十五日東京電云漢城暴動現已鎭靜韓國官民死者五十六人傷五十八人拘禁爲囚者六百餘人各道守備隊定於星期六實行遣散 
[日本大博覽豫告]  
　　二十五日東京電云日本定於一千九百十二年開大博覽會簡伏見宫親王爲總裁 
[謡言何來]  
　　二十五日紐約電云外間咸謂駐美日本公使青木子爵己赴柏林而華盛頓人民均不知有是事 
[美大臣引退]  
　　二十五日紐約電云近聞美國海軍大臣美克甫氏因前次宣告遣艦隊至太平洋事將自辭職 
[英法遣艦至摩國]  
　　二十五日倫敦電云法國戰艦蘇芬夏爾孟蘭波立克巡洋艦瞿茀維裕唔台賽均已整備自法都倫軍港起行至摩洛哥另有運兵船三艘載兵二千五百名前往○英國駐於琪孛老推軍港之巡洋艦亞屈林亦已受命整備隨時出發 
[議案通過]  
　　二十五日倫敦電云業主没產議案已在下議院行第三次宣讀贊成者二百二十八人反對者四十九人遂卽通過 
[西班牙運兵至摩]  
　　二十六日倫敦電云有愛爾權利兵隊三千人及前駐西班牙南部之數聨隊現均前往摩洛哥聞此項軍隊須俟愛爾權西拉條約所指定八埠齊置新警察後乃能撤回云 
[英國海軍之聲威]  
　　二十六日倫敦電云英皇及其后同蒞沙倫軍港觀内國艦隊之演習此次共有兵艦一百八十八艘瑞士小隊亦與操全隊共延長二十四英里殊爲壯觀是日天氣亦晴明以上譯字林報 
[紀德俄兩皇相見情形]  
　　二十六日栢林電云德俄兩皇相見于斯温蒙特倍形親睦德皇偕首相蒲羅氏親至俄皇舟中會見後德皇于其御舟呵恩然倫上設宴相欵隨後復偕同閱視德戰艦二十三艘與魚雷艇二十五艘會集演操聞俄皇定于二十八日當重行巡游云 
[泰晤士報之譌言]  
　　二下六日栢林電云泰晤士報當德俄皇相見之際謂有三國國皇聨盟已成之說（指德俄奧而言）又謂遠東之新政策亦已定妥云云實係譌言世上各處必無信之者云 
[列國對付摩洛哥亂事之大略]  
　　二十六日栢林電云法國諸大臣議會聲言法國在摩洛哥之舉動均將按照愛爾權西拉條約切實施行現法國與西班牙已會同遣兵赴克薩孛朗卡矣至于攻城之舉頃尚未及此惟被拘之英人麥克連或可釋放德英兩國現尚在觀望 
[奧皇道歉]  
　　二十六日柏林電云前有德國游歷家數人在梯勞爾及屈倫脫地方被人虐待奧皇知此卽向德政府道歉並允將肇事者予以重懲云以上譯文匯報 
本埠新聞 
[新關洋員擬謁江督]  
　　新關巡工司戴理爾去年回國時曾奉江督端午帥諭飭代詢英國海軍事件現復來華擬將調查一切面告江督因特禀請稅司好君轉函滬道代禀江督核示（昆） 
 
 

Page 19

 
 
[日領與平湖縣令之交涉]  
　　日商蔭山又吉前控平湖陳二觀所開陳源興花生號不交定貨一案曾經日本總領事函致英廨經關太守移請平湖縣飭提該號主陳二觀解滬追繳定銀在案兹因日久仍未解到以致日本總領事以平湖縣令有意庇護陳二觀是以抗不到案刻下日商蔭山又吉虧蝕折息甚鉅須由該縣令賠償等情函請英廨核辦昨關太守爰卽禀經滬道轉電杭嘉湖道飭令平湖縣迅卽遵辦矣（惻） 
[滬商擬設機器錫箔公司]  
　　滬上各商以錫箔一項銷場甚廣每年約有三百餘萬元因擬集股十二萬元在上海創設機器錫箔公司兼製錫包香烟並請日本技師敎授日昨將機器繪圖呈請縣主李大令轉咨商部立案（疏） 
[東鄕董事禀請籌加渡捐]  
　　東鄕董事潘偉績等二十四人具禀上海縣略稱浦東二十二保二十四保等地方自界浜起迤西至陸家嘴折南白蓮涇止綿長四十里計圖四十有四南鄰南匯東北毗連川寳所有沿浦灘地售於洋商者已十居八九今謝朱兩董創議闢路籌加渡資開具節略呈請道憲鑒核當荷分函核議在案董等邀集浦東紳商學界會議兩次議定航船渡船每人各加五文以三文充作路工經費以兩文留爲船户利益惟雙槳划船不遵憲示往往爭攬渡客曾荷諭飭該管帮徐德貴將划船編號造册呈核兹擬重訂新章限制渡客區畫碼頭各歸各渡所擬辦法另摺開呈并請轉禀道憲一體出示通詳立案所有捐務工程如何辦理之處懇請照會發起紳董議章辦理謹禀 
附整頓籌加渡捐章程（甲各口航船）查東溝西溝三港口航船共有十餘艘每人收錢三十文載客素無限制前上兩年疊遭不測現議分爲三等大號限載一百六十人中號一百人小號三十人違章送究其在船帆檣物件隨時查驗倘有腐敗勒令更易（乙義渡渡船）查八常渡義船浦江東西預定碼頭不相攙越原定撑駕兩人大號載客二十人小號載客十五人渡資每人五文道署按月津貼垷議撐駕兩人必須選用精壯大號載客限定十五人小號限　十二人破爛船隻遞年更易以上兩項船隻每客各捐錢五文（丙雙槳划船）查划船淮揚兩帮婦女撑駕船身窄小停泊無常載客無定到處擁擠爭攬雖有管帮仍無約束現議大號限載四人每渡四十文籌繳月捐二百文小號二人每渡二十文籌繳月捐一百文編列牌號領照繳捐各就區定碼頭停泊不得混雜舉用管帮兩人酌給辛工以專責任（半） 
[大令飭查是否揑禀]  
　　箍桶店主瞿妙生被巡士毆傷經縣主李大令訊騐後飭差查明覆核在案兹有瞿之鄰居以瞿受冤屬實聨合三十餘家加蓋圖章赴縣禀訴李大令恐有揑禀情事特遣親信前往各店查詢確實覆候核辦（尾） 
[鹽捕營派弁承領鎗珠]  
　　浙西鹽捕營統領徐觀察賡陛前日禀由江浙兩撫奉准勦辦梟匪昨經派弁來申赴製造局承領舊式毛瑟鎗密碼鎗珠四千顆業由總辦飭備以便領解矣（夏） 
[新定南市救火章程]  
　　製造局總辦張楚寳觀察昨日札飭砲隊營帮帶張玉發千戎巡警處劉萬祥千戎專司督理火政並將未備器具次第佈置其水龍分給砲隊營巡警處砲廠練鋼廠銷防會等安設計定處章程十二則每禮拜各自操演一次每月由提調定期會操一次並　龍夫司理整齊如逢操演及火警限定日間一分鐘夜則兩分鐘均須到齊排隊施救如有逾限卽行罰鍰惟龍華子藥廠因路遠不及故由局中另備水龍三架水鎗四十五枝以備不虞該處巡防局亦照章辦理工食經費均由局給發不准取給災户並附鳴鐘地段凡遇火　先鳴亂鐘一分鐘然後分地記數鐘鳴一下晝懸黄旗夜懸明燈一盞火警在局内東至外局門北至鑄銅鐵廠等處西至西砲台南至局前各碼頭鐘鳴二下晝懸藍旗夜懸明燈兩盞火警在局東東至望道橋北至同樂里西至外栅門南至江邊碼頭鐘鳴三下晝懸黑旗夜懸明燈三盞火警在局北東至聚星里北至桂墅里西至南池胡同永清里等處南至砲廠新馬路楊家宅鐘鳴四下晝懸白旗夜懸明燈四盞火警在局西東至龍華馬路口北至沿馬路口房屋西至日　港南至沿馬路房屋鐘鳴五聲晝懸綠旗夜懸明燈五盞火警在局西南東至日暉港北至沿局房屋西至子藥廠龍華鎭等處南至沿局房屋（夏） 
[札委警官]  
　　巡警總局督辦瑞總辦汪會同札委巡警局各項差使計開以知縣用景崧爲書記課員布經歷楊寳同爲巡稽課員知州姚捷勳爲警務科員試用縣丞崔延釐爲收納課員巡檢張保青爲核對課員昨日各員均至道轅謝委（軌） 
[巡捕避暑之界限]  
　　法捕房向章每逢六七兩月晨十點鐘至午後五點鐘所有出差站崗巡捕均著輪流歇差避暑以示體恤今届適值界内築造電車鐵軌應加派巡捕照料故各華捕仍照常值差站崗西捕則循例减差避暑云（泉） 
[西員酬酢]  
　　法工部局總董栢爾德大律師及其夫人前晚在寳昌路本宅備宴邀請代理領事喇伯第君副領事惠德君總巡麥蘭君法國頭等醫生利果君法銀行大二班及法郵政大班等男女賓客十四人納凉飲讌（泉） 
[包探禀復鹽城拐案]  
　　沈榮梅之妻被夏大狗子誘拐至鹽城由沈控經法廨將夏之妻弟拘案一面飭探陶金標帶往鹽城禀由縣宰席大令將抗庇之夏戚某紳董傳案勒令當堂具結將夏限日交案一面備文給陶探帶回銷差現該探已於昨日返申即將原文投交並禀復一切 
[時疫流行]  
　　公共租界松江路昨有徐士林因患急痧倒臥不起由捕送入仁濟醫院未幾身死當卽知照捕房舁送斐倫路飭保查無家屬報堂棺殮（莊） 
[萬壽恭祝]  
　　前日爲皇上萬壽日期本埠文武官員循例停理刑名滬道瑞觀察復在泥城外斜橋洋務局接見外賓並招菊部演劇東西各國官商咸往道賀如儀（莊） 
[案卷旋失旋得]  
　　徐王氏與鄭華華賣地糾葛在縣廨歧控由公廨移縣吊卷核奪等情已誌前報前日上海縣飭承將卷編縫蓋印派差送廨經收發處將卷呈奉讞員關太守察得卷中失去第三十五縫一件當將原卷移還函請查辦縣宰李大令以查無著落飭承赴廨與收卷人對質詎收發處公事房忽稱原件已經查獲關太守恐廨中有人舞弊當卽撤查一面將情函復縣署（根） 
[界外控案未便准理]  
　　王袁氏之養媳自幼在絲廠作工前日女 
 
 

Page 20

 
 
在廠中領取工洋適爲生父某甲所見遂將該女連洋一併拖去袁氏聞信即赴廨喊控讞員關太守查得兩造均住租界之外未便准理飭捕帶出界外不准復來（根） 
[烈風雷雨]  
　　前日午刻本埠大雨傾盆雷電交作時楊樹浦大花園路旁有電桿木三根觸電自焚又鄕民沈某之屋角被狂風攝去（西） 
訟案 
[公共公廨紀事]  
　　義豐公司經理人夏德訓具控東大洋行夥唐美鳳宋棟生定購麫粉延不交清等情經廨員讞關太守派差飭查兹悉被告唐美鳳係德商用人宋棟生住法界該差遂回廨據情禀覆太守核示○客民陳海泉前在公廨具控長發棧主李剛吉圖賴允賠被燬行李一案經關太守准詞派差飭傳在案前日原告陳海泉以李剛吉抗傳不到禀催前來當奉太守批准改提○程堯卿在公廨禀控　季良不還代索奚國榮欠銀票據一案旋據　季良以票托英商秦利洋行代延律師爲程控追是以律師掯票不還等情具訴到廨關太守以華人控案該被胆敢勾串洋人干預實屬荒謬已極除批斥外業已派差傳訊矣○曹啟元控妓女薛金蓮結欠貨洋二百餘元不還經關太守准詞飭差催令該妓赶將貨洋如數歸還曹啟元收領違干未便（莊） 
[英租界捕房事]  
　　某甲行經二白渡橋堍爲某洋人汽車　倒碾傷肋骨三根經巡捕將甲舁送仁濟醫舘救治○北京路洪春記家被賊竊取水烟袋各物追喊出外爲捕拘獲解入老閘捕房押候解辦○公共租界坟山路岳魏氏之女被同居無賴趙慶山奸佔繼將女賣於汕頭路妓院爲娼女心不甘趙卽持刀威逼女母魏氏得悉卽鳴捕到來將趙拘入捕房捕頭著卽押候解辦○昨晚　印度人闖入汕頭路雉妓朱桂仙房内硬欲求歡該妓不愿鳴捕拘入捕房捕頭將該印人從寬斥逐了事○著名流氓王阿四沈金寳至松江路鄔天生所開剃頭店内店主婦調戲不遂恃蠻行兇並毁壞店中什物由鄔鳴捕將流氓等一併拘入飭將沈王兩人押候解究○閘北迤東一帶租界居民時遭行准昨巳報捕飭探張天林緝獲積竊俞阿青王阿餘二名押候解廨請辦（莊） 
[美租界捕房事]  
　　侍者吳阿永竊去洋東金表付質由西探拘入押候查辦○華記路洪成甫失去四歲男孩一口報捕請緝捕頭允之○朱林華竊費阿木銅鐘一架由西探拘獲人贓押候道究（西） 
[通函]  
　　蓋浙省釐局定章向分浙東浙西浙西港Ｋ紛歧非比浙東一水可逹分别起驗此皆指未捐者而言近來在上者港之不疏盜之不捕河乾水淺擁擠廢時盜船出没一經被害無從喊報所以經商者卽在滬瀆報完至嘉興稅金由木瀆運海寗報起彚集裝船至江干再報起捐甘冒怒浪風濤之險無非潮汎有期節省　費駁費而已不意湖墅總局乘鐵路開軌觸動貪智假整頓爲名聳惑上峯　布分卡於閘口螺　兩處任意苛索顧久于捐務絶無影響卽加以不足之愆不管江潮惡浪置客貨血本如腐草留難騷擾百般勒索如此貪酷於公家毫無益處商家受害非淺竊謂此次分設實爲安插可丁飽其慾壑起見不然海寗有局江干有局已經棋羅星布節節須查抑江局海局查不足持必待湖墅總局稽查布後已進而言之如果虐商民而有益於公家商家亦納之無可如何况事出節外生枝安能使人默默分一卡須多一卡開處要不苛索騷擾其亦難矣試觀某某太守之心腹司事去年犯案經某局員護送笞押由人保釋有案可查其謂所用司丁矢勤矢愼可想而知嗚呼商界挾資營生均守本分朝廷設立商部保衛商民而該局委反以爲賊爲盜有此貪官猾吏欲求自强其可得乎所冀浙省大吏視民如傷恩賜裁撤全浙商民幸甚 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
