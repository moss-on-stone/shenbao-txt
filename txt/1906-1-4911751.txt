# 1906 - 1 - 4911751

 

Page 1

 
 
   
 
 

Page 2

 
 
[電傳宫門抄]  
　　十二月初六日召見軍機陳曾佑 
張學華萬理清 
[論近日國民之動機]  
　　自老氏以主靜之旨著書立説後世被其餘毒者二千年天下相尋於因循苟且之治以不辦事爲宗旨官吏以坐嘯畫諾爲盡職士民以不預外事爲安分俗語至有一動不如一靜之説中國人民之索索無生氣者其由來非一日矣蓋專制政體之世恒惡民氣之囂張而樂其靜謐非必盡出於鉗制之私心也彼其平日所施之政教旣一本老氏之説以愚民爲宗旨則是受治於其下者咸爲蠢蠢無知之族可知利其馴擾而不利其騷動亦出於政策之不得已也習之旣久遂成一麻木不仁之團體天演之進化遂爲之停滯阻塞此則我國自來好靜不好動之流弊也 
自海禁旣開西方踔厲奮迅之民族蹈瑕乘間而入以奪我主權幾如入無人之境莫之與抗於是洞燭先幾之士返顧弱點之所在莫甚於民氣之不張而務思所以激揚鼓舞之將欲破千載沈沈之夢一躍而與各强國之民族相與角逐於二十世紀之舞臺使炎黄之胄不致等於棕黑人種之淪爲奴隸斯亦不可謂非志士之苦心也於是譯書辦報開學堂設演説會盡種種之方法以激刺人心其大要不外使國民知有世界之大勢與夫優勝劣敗之危機而踴躍以赴之此爲我國人心由靜轉動之一機會也 
雖然天下救弊之事正程子所謂如扶醉人扶其東則向西倒使動矣而不軌於正不適於時機則暴動之禍更甚於不動庚子拳匪之亂一二主持之者不過憤外族之憑陵思有以抵制之而已其始固未敢有攻使館殺使臣之舉也然其機一動如火之燎原不可撲滅民族主義之思想遂因此受一大挫美禁華工一事其始倡抵制之説者不過憤上等華人之遭禁阻上岸思停銷美貨以要挾之而已其後乃變本加厲併美貨之已在華人手中者概欲阻其銷售詆疏通存貨之説爲奸商之運動至欲聯合下等社會罷工以阻其運貨之途幸有識者力持不爲動不然暴動之起恐必在數月以前矣近日公共租界之罷巿其名固以保主權尊國體爲言而其結果乃卒至於釀事其主持力爭者初未嘗必欲興此風彼也自激烈者爲之推波助瀾或張大其詞以恫喝儔類或藉此口實以因緣爲姦利一倡百和無意識而盲從之者旣多遂至一旦决裂而不可收拾夫民氣之活動固我國前途之大幸今乃轉因此而授人口實阻塞進步此則誠不能不爲之痛心者矣 
綜前事以觀之乃知國民之程度逾高者其動也無往而不利否則多一急激之舉動卽多一意外之失敗動一也而成敗之樞機於此判焉故曰吉凶悔吝生乎動我國志士鋭於求進往往有破壞之力而無建設之才其欲藉下等社會之力以成事者又不知其不足與謀而轉以僨事則有餘法國大革命之亂良民受其荼毒者不知凡幾俄國近日之亂革命黨聲言欲傾覆專制政府而所在焚刦無異亂民是亦可以證無教育之民易於暴動而斷不可以助長之心鼓之舞之以求速效以病夫而飲狂藥雖一朝奮起辟易千夫終未有不卒然而蹶者前車已覆來軫方遒願愛國之志士深鑒於茲也 
[江督致外部電（爲從速修改會審章程事）]  
　　外務部王大臣鈞鑒上海罷巿一事現督同印委各員與領事商辦大致可期速了惟善後之策尤關緊要所有上海會審章程曾經各國駐使商請修改另由滬道核議禀復酌辦亟應赶緊議定彼此遵守以免再啟齟齬連日與吕大臣等晤商意見相同務請大部主持從速商辦盻切馥歌（調） 
[江督照會英領事不允賠償]  
　　日前英領事照會江督請賠償此次租界損失各欵旋經江督照覆略謂查向來教案賠償因係地方官保護之地失於防範致任匪徒滋事自不能不任保護之責至租界内西人分界而治華官兵開不能赴界拿人不能貼出示諭地方旣爲華權所不及而巡捕房抽收捕費保護商民是其專責此次二十二日印捕全撤並不彈壓只保護捕房以致流氓乘機搶掠官兵不能持械搜捕匪徒兇肆是其釀成事後反責令華官賠償殊非公理現飭之海道邀集華洋董事查明華洋商民損失人命財産實數若干應歸何人賠償核明再行辦理（顛） 
[直督對於公堂閙事之意見京師]  
　　聞直督袁宫保上月二十七日請訓時兩宫詢間上海公堂一案應如何應付袁宫保碰頭連稱上海道及會審委員皆照章辦事並無不合自十六日以後上海道及商董再三電禀外部已有衆論憤激恐難彈壓之説而英人遷延直至二十二日始行罷巿可見非華官之咎至於暴動則係租界内之匪徒更與商民無干現維有堅持定章和平了結云云太后甚以爲然（調） 
[駐日楊星使致江督電（爲勸令學生照常人學事）]  
　　日來邀集大學高等各學生開維持學會以解散被脅罷學者爲宗旨勸令學生照常入學此會昨甫成立入會者已近二千人默體情形東歷年假後或可上課樞歌印（顛） 
[江督批優貢生吴雲等請抽米釐興學禀詞]  
　　現科舉旣停興學爲目前要務該生等創辦學會傳習師範改良私塾足爲教育普及起見殊堪嘉尙本處江廣米厘公所抽收米厘能否專撥地方興學之用仰蕪湖道會同米釐局卡道查明通詳核奪此批（見） 
[擬派學部丞叅消息北京]  
　　學部侍郎嚴京堂修力辭新命并函懇袁督代逹苦衷情詞懇摯袁復函勸駕併由榮大臣電催故不日卽可至京謝恩聞已擬定黄紹箕喬樹楠李家駒子式枚諸君派爲丞參惟因有奉差出京者故須俟嚴侍郎到京再行核議云云又學部奏各省學政回京請以原官原資留部改補（冬） 
[學部咨催鄉士誌京師]  
　　今春學務處曾奏准通咨各省編訂鄉土誌以備編撰學堂教科書之用乃咨行多月迄未 
 
 

Page 3

 
 
編送茲聞學部又咨催各督撫一律轉飭各屬卽速編訂送京（日） 
[衢郡援設學務公所衢州]  
　　浙衢士紳近來籌興學堂不遺餘力有詹紳請以試院改設師範學堂俾廣啓迪外復援甌越二郡成案聯名具禀省垣學務處設立衢郡學務公所學董經辦擬訂章程四章一定名二地址三職員四規則頗稱詳寗（貞） 
[奏請審定學堂唱歌科課本杭州]  
　　日前杭州將軍瑞留守奏稱前在荆州副都統任内以湖廣總督張之洞所撰學堂歌音節調適詞旨顯豁雖章句無多而於中外政學源流已能得其大概且於當時邪詞誣説闢之尤力果能於童蒙時講明此義將來自不爲歧趨所惑於學界不爲無裨因將原本照繕進呈奏請飭下管學大臣審定後頒爲各省小學堂唱歌科課本以宏教育惟此歌本祗爲湖北學堂而設其中六七八三叚比專指湖北事實而言應否删改之處亦卽由管學大臣參酌議訂現已奉硃批學部知道欽此（露） 
[擬頒學堂服制繪辕入奏北京]  
　　日前政務處會同學務大臣議商學堂服制分禮服操服昨已委員繪圖參定俟入奏後卽行頒發各省轉飭學堂一體遵照（帝） 
[飭造學生品行分數表册安慶]  
　　日前學務處接奉撫札准管學處咨開中明學堂按期須彚造學生表册等情略謂查學生以品行爲先苟品行有缺雖才學美備亦無足取本部院前曾奏請頒發學律亦卽有鹽於此仰通飭各堂於品行分數確實考覈毌稍瞻徇均按學期彚造表册以憑察核云云現已出示通曉各學堂一體遵照矣（詩） 
[貢院改爲陸軍大學之原因京師]  
　　日前練兵處擬將貢院改爲製造廠已誌前報日昨王大臣復提此議以經費過鉅勢難籌辦擬仍改爲陸軍大學校内附軍械學堂地址亦足敷用款項較易籌措業已飭傳木廠估修定於明年二月開工 
[電飭蒙古地方設立武備學堂北京]  
　　日昨練兵處王大臣會同學務大臣議卽通咨熱河察哈爾庫倫西寗科布多塔爾巴哈台等處蒙古地方將軍都統及辦事領隊大臣督飭認真練軍並速添設武備學堂以固邊防惟宜照頒發章程其課程功過奬罰當略爲變通比内地學堂稍加優待以勵蒙民云（師） 
[改編營制重用陸軍學生武昌]  
　　鄂督張宫保改編營制奏摺業已拜發聞俟批准後擬將標統管帶等員均專用陸軍學生凡營弁行伍出身者改派他項執事不得有統帶之權以示限制而重軍學（文） 
[派員赴内地勸募徵兵鎮江]  
　　両江督練公所在鎮江開辦征兵業已徵集合格新兵九百餘名一律裝送金陵訓練成軍茲駐鎮徵兵總局委員周錦堂恊戎曁陶莊二君以徵兵照章尙未足額爰會派員弁馳往金禀溧陽丹陽内地各縣設立徵兵分避以便督同紳董選募云（常） 
[部郎條陳添設民政院北京]  
　　日昨禮部中某君具呈政府條陳時政略謂現在京外各署弊竇未能廓清皆因上下隔閡聲氣不通以致上有所施下不能行下有所議上未得知擬請設立民政院藉使上下情形互相通逹卽有應行興革利弊化俗籌欵等事不難立著成效云云聞慶邸深以此議爲然（火） 
[電飭將軍嚴查教民佔地北京]  
　　日得外務部電致綏遠城將軍云近聞屢有教民在伊克盟等處私行佔據地畆情事請卽查明嚴禁並將實在情形電覆以憑核辦（帝） 
[議飭編輯交涉全書京師]  
　　慶親王近與外務部各堂官會議以本部司員絶少精通外交之人且無專門學問倘有要事出使外洋難收樽俎折衝之效應卽妥爲立法培育人材擬將與駐紥各國欽使往來文牘及本部准駁約章條欵編輯成書並將公法公約一併附八以便飭令司員留心研究俾資任使（師） 
[調查各國條約京師]  
　　中俄現方議訂約章英德美等國亦均有磋商事件日昨慶親王因諭飭外部檢查近年與各國所訂條約案卷一併調齊詳慎考證俾不致因應失宜（師） 
[東撫電調德文譯員北京]  
　　日前外務部接到山東巡撫楊蓮帥來電畧云近與德國往來交涉日益繁多實屬需才任使仍請大部揀派精通德文繙譯二員速飭來東朿以資襄助等語昨聞該部大臣以德文繙譯甚屬缺乏恐一時無從調撥云（火） 
[長崎領事署修理工竣日本]  
　　長崎領事署前由楊樞欽差在長崎領事任内建造迄今已逾十六載未經修理今年夏間卞領事詳禀楊使向外務部請欵修繕現已告竣（望） 
[議覆奉天將郓奏裁軍糧同知改設省會知府京師]  
　　十月初四日政務處准軍機處鈔交奉天將軍趙爾巽奏請裁軍糧同知改設省會知府一摺奉硃批政務處議奏欽此兹已議定旋查得奉天省城事務殷繁應如所請設奉天府知府一缺歸驛巡道兼轄金州一廳遼陽復州二州承德興仁東城蓋平開原鐵嶺六縣悉歸該府專轄定爲衝繁疲難請旨揀調要缺每年支給俸銀一百五兩養廉照開封等府例支給並另給津貼辦公銀五千兩以上各欵均准照奉天新設各缺之例支給實銀以示體恤軍糧同知一缺應行裁撤卽以該署爲奉天首府衙門現在同知應照裁缺例另行請補俟奉旨後卽知照禮部鑄發印信其餘一切未盡事宜悉由該將軍奏咨辦理等因業已附片具陳奉旨依議矣（露） 
[奏請起用李撫消息京師]  
　　政府前擬保奏起用前任桂撫李經羲久有是説昨日慶邸與各大臣議以湖南巡撫奏請將李補授蓋因端方回國上意擬留内用云（火） 
[警部咨商江南塩巡道改爲巡警道江寗]  
 
 

Page 4

 
 
江南鹽巡道一缺比年裁汰冗宫樞臣屢議裁撤江督以該道兼充金陵關之任故未裁去日昨周玉帥接准巡警部咨文略謂該道缺實屬贅旒卽關督亦係兼差並非本任之職今朝廷特設警部各省興辦警察宜别設一巡警道專司全省警察事宜江南旣有此閒散衙門自當改名巡警道以專責成其金陵關督一差仍可委該道兼辦云云大約來春卽可實行矣（道） 
[漢沽鐵橋竣工天津]  
　　漢沽鐵橋經拳匪燬壞旋築木橋因不能持久於光緒二十九年經關内外鐵路總局查明詳請重建不活動之鐵橋於光緒三十年正月奉袁督批准卽飭工程司德基認真建築現已工竣橋長五百六十五英尺用五丈長橋架一座二十丈長橋架一座上月初二日以火車頭兩個拖帶軍輛先行試驗甚屬稳妥旋擇於本月初十日開橋行車（露） 
[鐵路車站尙無地基蕪湖]  
　　鐵路局原擬在租界内留地一區爲車站之用英商謂租界太狹堅執不允故刻下尙未勘定合宜之地（子） 
[奏請接辦勸業銀行京師]  
　　福建已故林侍郎維源前曾奉旨承辦勸業銀行後以棄世未果現經侍郎之大公子爾嘉於月前到京情願出貲二百萬招股三百萬繼其先志并禀請商部應否將勸業銀行名號改訂以便遵行聞商部不日亦將代奏立案并擬請旨賞加卿銜以示奬勵（珠） 
[商部批奬條陳債律京師]  
　　商部三等顧問官周廷弼日前具一説帖條擬債律茲奉商部批示云據禀已悉所擬債律條陳一百二條本部詳加披閲條理分明組織細密洞中棨要切實可行查法國商律内打帳一門亦分情出無奈事屬有心兩大綱日本破産律之宣告破産保管財團辦濟債務申清復權各條約與條陳内所論相合足見于中外律學商學研究有素深堪嘉予業交商律館採擇编訂嗣後几有關涉商律事宜仰卽隨時條列送呈本部核奪可也（顛） 
[電飭嚴拿長江會匪京師]  
　　日前軍機大臣面奉諭旨電寄江西巡撫胡略謂萬載縣屬會匪匿跡勾結爲患雖將匪首楊青山等正法而長江一帶黨羽甚多竟敢到處糾人入會實爲地方之害應飭該撫分飭各屬會營嚴密巡緝務將逸匪悉數擒獲勿使漏綱（龍） 
[盜匪焚掠之猖獗紹興]  
　　上虞縣境近多匪盜蹤跡因前署是邑之何大令昏庸不理雖由上峯卽行撤參而匪燄已覺日熾到處嘯聚誘賭刧掠幾無顧忌如松厦之塘下村富户何貽孫家於某夜突被匪衆百餘人擁人肆意搜掠及臨行時分投縱火烈燄四起迨由鄰農聞警集救已燬三十餘户焚斃老嫗幼孩數口灼傷十餘名當卽報縣禀府陳請設法防剿（貞） 
[元分消局被刧紀聞湖南]  
　　洪江爲湘省上遊繁盛商埠自九月間設立銅元分銷局該處因未見省憲告示而又有奸民私鑄之謡傳以故觀望疑難銷塲不能暢旺本月初有棍徒多人以從前兌出之銅元至局向退彼此爭論致起衝突棍黨乘機蜂擁而入逾時愈集愈衆幾至千人大肆刼掠至將該局打毁刦去銀錢洋共約九百餘金所有器物行李搶掠殆盡刻已電禀省城銅元局卽由省局電飭地方官查明嚴緝究追（美） 
[八縣公禀規復銀價事常州]  
　　江陰縣金元烺宜興縣恩厚無錫縣趙謹琪武進縣賴豐熙陽湖縣王念祖靖江縣許應奎金匱縣汪鳴鳳荆溪縣顧元亨會禀各憲略謂本年八月初六日各憲欽奉上諭有人奏江蘇徵漕折價違例病民一摺並抄粘下縣奉此伏查抄案原摺所陳係爲蘇屬徵收條漕近年浮勒弊滋亟宜整頓起見核其語意直以闔屬州縣皆祇顧私利罔恤民艱並累及上司蒙見好屬員之過抉摘不遺餘力殊堪惶駭近年州縣經辦徵解條銀其中艱困情形已至極處兹奉抄案飭查所有經辦爲難下情應卽和盤托出原摺所指是否足徵抑或得处傳聞致滋訛誤惟是職等仰蒙栽植各備一官雖勉力奉公而按年按月按日之開支咸指漕忙公費近年辦漕虧折各屬皆同常年公用不敷尙恃兩忙餘資挹注自本年夏初銅元暢行銀洋價漲忙餘又將枯竭支拄實難將來虧折情形誠不堪設想數窮則復在上憲統籌全局自有權衡而治本治標似宜急其所急忙銀價旣未便准行折漕定價過高亦恐有妨民力懇恩可否將規復銀價每兩二百文一欵從本年下忙起暫免專解以資貼補辦公一面籌挪以抵賠疑抑或另行設法顧全之處仰祈鑒核批示詳請祇遵（愛） 
[江督批職婦黎黄氏被誣請雪禀詞]  
該職婦以官眷回籍有護照可憑被英租界巡捕悮指爲拐帶拘送會審公廨經該廨員關丞判留廨交保英副領事德爲門喝令捕頭牽押西牢殊堪憫惻本大臣據理力爭始行釋放應安心扶柩回籍所有違章濫押毆差辱官之人定當查明罰懲以伸寃抑失去銀物仰上海道飭商董查明追繳失單並發此批（見） 
[川督電請派員照料川省返滬學生]  
初五日四川總督錫良電致江督周玉帥云川生自東抵滬擬飭施守煥赴滬料理請尊處就近飭委卽日馳往至感玉帥接電後已發電金陵飭應守速卽來滬矣（顛） 
[江督查閲製造局及新建船塢]  
　　江督於昨日傍晚赴滬南製造局察看各廠併查閲新建船塢徜一時未能遍閲或卽在局勾畱一二日至起節之期須在本月中旬在右（顛） 
[梅溪學堂設立紀念碑]  
　　昨日下午城内梅溪學堂各學生爲創辦談學堂前校長張經甫先生設立記念碑公請顧緝庭方伯行開幕禮到者數百人首由梅君問代表行述穆君杼齊雷君繼興演説均以張先生教育開山宜亟擴充爲善聽者拍掌　　　一時之盛（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再續順天學政陸寳忠奏條陳學務摺]  
一陸軍水師學堂皆應由小學堂升入現在各省皆設陸軍學堂沿江海各省亦必設立水師學堂凡小學堂學生如身體健硬資性靈敏卽有軍人之資格皆可升入陸軍水師學堂一宜令小學堂以上多設實業學堂從前科學之士不辯菽麥遑論實業故幸得一衿而屢試不第則終身廢棄分利之人日益多生利之人日益少上下交受其困今於各州縣小學堂以上多設實業學堂如商學農學工學蠶學林業漁業之類務使通國學人於實業占其多數其程度高者自可漸次升選否則於升選之外人人亦皆能自養富國强兵實基於此一宜令蒙學堂以上多設尋常實業學堂中國下等工商或略認之無便營執業或一丁不識而自爲生理此卽工商窳敗遊民充斥之由今於各鄉鎮蒙學堂以上多設尋常實業學堂其平民無力或學生資質魯鈍不能入小學者皆令入此等學堂如尋常商業農業蠶業工藝卒業後卽能自求生計雖無恒産亦不至遊手無歸國無廢民皆由此道一奬勵公立學堂並改良私塾欲求養育普及官立學堂勢有所不逮則莫如奬勵公立凡地方紳富有能獨立捐辦及鳩資倡辦學堂遵照文部教科書及教法專書辦理著有成效者由地方官禀知學政派員查驗分别奏請奬給虚銜封興其學生卒業之後均准其一體考選按級升送其私家學塾或由有力之家各自延師訓其子弟或由各師招集生徒自成私塾今若概令歸入學堂學堂旣不勝容而人情亦或不便若能遵照定章改良教法則不妨聽其並存但各塾教員須得有師範文憑方能充當以期一律一蒙學最關緊要凡七歲以上不入學者罪其父兄家長除編入則例外應請並飭修定法律大臣將此條增入新定法律飭各省切實查辦一各省府廳州縣宜令多設幼稚園幼稚園與家庭教育相聯絡家庭教育不足之處必須有幼稚園以助之國民之格須基於此一地方官辦理學堂之勤惰歸學政考察會同督撫三年甄别應設蒙學堂之多寡爲州縣殿最若有成績異當及廢弛太甚者並准其隨時會同分别督撫舉劾一各學堂積分表册平日由學員審注若至學期經主考者試騐不符教員應有處分若至畢業經文部學政考騐不符主考者應有處分以上各節似可備文部編纂一請特頒明詔迅飭編訂教科書並頒發教授詳法及教科書目以一指歸也現在各州縣蒙小學堂需用教科書甚急近日直隸湖北雖各有編輯成書呈學務大臣審定然篇簡無多不敷教授各省仿刻希圖射利所出之體例多不完善宜飭部臣多選精通學務之員擴充編書辦法先從蒙學下手並通飭海内學人及出洋明逹之士分編各科學粗淺教科書經呈文部鑒定予以版權傳得專利或由國家購回其版權速刋頒發各省廣爲排印分行各州縣又各省有現行各種教科書及編勘善本亦可由學政選擇彚送文部審定編入教科書目以圖省便並應由文部先行刋佈各教科書目詳列提要以其傳布迅捷到教授通法現在奏定章程大略尤應迅速繙譯東西各國中小學堂教授法專書參以中國現在情形由文部酌核審定一併通行各省編發州縣兼辦一現在高等及中小學堂應請通飭學政嚴行甄别以齊學級也從前學堂創辦伊始務廣招徠年歲材質不盡合格由高等以及小學堂名稱雖别學生程度無甚差殊查定章蒙小學堂爲普通學至中學堂則漸入專門凡文科理科法律政治以及各種科學皆基於此今府治皆立中學堂邊郡士風僻陋勉强招　　　　　現在應卽切實考察各中小學堂學生由學政隨時派員查騐如中學堂學生不合格者卽令退入小學堂小學堂不合格者卽令退入初級小學堂其各省高等學堂由學政自行查考有不合格者各按其學級程度所至退入各該原籍中小學堂補習功課現在高等學堂合格之人極少應卽暫改爲初級師範或高等預備科俟各府中學堂學生或高等預備生實在畢業再行舉辦高等以符名實京師大學堂已經奏議暫改習師範及大學預備科應請卽行通飭各省一律遵照辦理不得濫混科級迨三年之後大學堂改建落成分别專科教授各省高等學堂亦必實有成效然後由學政奏請簡員會同考察咨送應於編訂則列内責成學政隨時認真清理各學堂學級以便升選不致再有參差以上各條臣爲統籌學務大局起見如蒙 
聖明採擇飭下廷臣議核施行學界幸甚是否有當伏乞皇太后皇上聖鑒謹奏 
[阜陽縣鋪捐不收銅元蕪湖]  
　　皖北頴州府各屬自本省銅元開鑄以來巿面稱便近因阜陽縣工科書役某於收納房鋪等捐如有繳銅元者任意低抑鄉民持銅元赴櫃完糧者櫃書又不肯收納以致銅元滯銷刻下彼處銅元百枚僅能作制錢九百文操錢業者殊受累也　 
[電燈公司註册蕪湖]  
　　蕪湖明遠電燈公司已經開辦商務局喬筱鶴觀察諭飭公司總經理張性存速繳商部註册公費張君已於前日遵章繳銀禀請轉呈解部矣（猶） 
[請撥米釐興學蕪湖]  
　　蕪湖附生齊宗海等創設學務研究會並議私塾改良辦法已禀明両江學務處立案惟開辦伊始經費爲艱前日聯名禀乞駐蕪安徽米捐局卞柳門觀察請撥米業一釐義捐以興學會旋奉批示米業一厘義捐係由商務避歷次禀奉撫憲核准如各帮米商公所經費餘欵存儲爲舉辦商會公積之用力今商務與學務並重商業公欵除常年支銷經費外凡有動撥均須報明商部核准本總局無從指撥（猶） 
[地租欵撥充學費蘇州]  
　　長洲縣蘇大令以城内亭一圖上元妙觀西有織局廢基一大段經前蘇撫端午帥勘明飭建師範學堂其地處緊靠觀西大街自太監弄起至北倉橋止計各店鋪五十餘家屋後官地盡被侵佔當時各户曾認繳地租錢文嗣師範學堂改建他處事遂中止茲據户部主事顧彦聰及丁有庠潘榮治等以侵佔官地各店鋪情愿按地出資租用約計每歲各户共繳租洋六百元並可先墊五年繳洋三千元作爲開辦學堂經費等情其禀各縣擬卽將此欵撥充開辦長洲縣高等小學堂經費之用已通禀到憲核示矣（榮） 
[編改四標六標之措施鎮江]  
　　駐鎮四標現奉両江督練公所改爲六標謂之要塞兵原有之六標兵士業已將老弱裁去大半乃改爲留防隊三隊云（思） 
[撫批倒欠巨欵案蘇州]  
　　裕厚德惠怡原義源裕恒益義豐元源茂各號商董周紹渠張述具禀蘇撫陸春帥略謂被漢口洪江帮販油字號王恒聚倒塌銀入萬二千餘兩有常州金匱王源來油行桐油五百桶源泰隆油行桐油四百桶均被楊朗山等中匿並晉餘等莊匿帳串倒各等情經春帥批云查閲抄黏案經臬司迭次批府行縣照催商會秉公議結所稱王恒聚帳簿私匿不交是否屬實飭金匱縣照催商會邀集兩造調核簿據查明公斷云（基） 
 
 

Page 10

 
 
[蘇垣官事]  
　　蘇撫陸春帥以現屇十一月分放餉之期特派委朱承昌觀察赴常備第一二營太湖水師親兵正前等營葛德潤太守赴飛划左右兩營副左旗水師中營姚繩武太守赴常備第三營巡警左右兩營分另會同各營官點名發放餉銀○蘇垣師範學堂監督由學務處參議候選郎中蔣黼代理已於十一月二十日接辦矣（榮） 
[滬城官事]  
　　總工程局正裁判官孫耳山明府英美公廨讞員關司馬昨均因公到縣拜會○新授福建延平府通判孟慎亭别駕昨日由京南下住北巿某棧（近） 
[禀請製新槍]  
　　江督周玉帥因船塢洋工程師巴君禀稱德商信成洋行洋東潘振鐸之友出洋考察得頭等新式毛瑟槍一種極可仿製等因玉帥札飭製造局總辦魏觀察往該洋行詢問前日潘君已將此項樸鎗一支親送至局拜會總辦魏觀察將樣留存局中以便呈請玉帥試騐（欣） 
[派員勘修文昌殿]  
　　本埠大南門内也是園内之文昌殿近因損壞經道憲袁觀察札委總巡朱明府估勘禀復聞明府勘得約需修費洋九百餘元於昨日復請觀察核示（近） 
[驗收工程]  
　　滬城改過局房屋前因損壞由局員姚殿卿明府禀道撥欵興修刻已工竣故奉道憲袁觀察札委松海防秦司馬前往騐收（近） 
[西節停公]  
　　今日爲西歷一千九百零六年元旦本埠江海關與各銀行停辦公事英美公廨亦循例停訊一天（見） 
[西兵耀武]  
　　昨早十點鐘鍈國團練兵約計百名至大馬路菜巿紅磚洋房内會同駐紥該處之水兵二百餘名由洋房起排隊出巡首樂兵中水兵殿以團兵由大馬路向東而去頗極如火如荼之盛（見） 
[美兵借洋滋事]  
　　前午後有美艦兵一名至百老匯路向素識之東興西國成衣店主借洋不允突開手鎗店主急避幸未轟及當卽投報捕房奉飭六十六號西探往拘適美兵弁在途遇見當向西探索回帶至艦中治以應得之咎（古） 
[催繳被災卹銀]  
　　法界永安街廣悦興打包店主莫若流前因失火延燒左右鄰居經讞員陳大令判罰銀三百兩并以被災各户環求撫卹另判交銀七百兩分給在案茲因莫所有罰欵業已照繳惟卹欵未繳分文故經大令飭探嚴追昨日莫遣伊姪投案禀稱叔父現因患病保險銀尙未領到求請寛限大令姑准展限三天將銀照數交案延干押究（居） 
[派差守提]  
　　前有華洋各商控甡大錢莊執事朱兆福倒欠巨欵經關司馬准詞提究因朱另案管押無錫縣署故又簽差移提旋得無錫回文以朱在該縣押繳銀三千兩俟其繳楚方可解滬乃致案延未結現經各原告續禀求追司馬當於前日重復備文派差守提聽候訊辦（見） 
[懸賞緝凶]  
　　華興寳前在法租界寗西里被仇人用刀戳斃經縣尊汪大令緝凶未獲昨日發出賞格一道略謂無論軍民人等如能將此案正凶拿送賞洋四十元知風報信因而獲案者减半給賞云（近） 
[自來水管爆裂]  
　　昨日美界元芳路自來水管勿然爆裂由二百二十號捕回報捕頭函知自來水公司趕緊修理（古） 
[私鑄銅元]  
　　昨晨新閘捕房包探徐阿華恊同五十號四探頭目至美捕房聲稱漢壁禮路三百八十七號烟間内近有私鑄銅元情事當往拘拿業已逃逸請派華捕速赴該烟館看守美捕頭當卽照辦（古） 
[法租界火警]  
　　鄭家木橋南首張萬祥製造軋花機器店樓上前晚九點半鐘不戒於火延燒左鄰同順板木店及某起課店共燬房屋五幢捕房查得萬祥保有火險因傳執事人陳小山訊問陳稱店生因事回籍捕頭准予交保着交店主解堂候訊（居） 
[失慎未成]  
　　松江路一百九十六號房屋樓上老媪向爲鐵器生意昨晨出外購物遺火灶中迨歸始覺大聲呼救幸經鄰人撲滅僅毁蚊帳被褥捕頭聞之飭探石金榮往查姑念事出無心從寛免究（見） 
[總工程局諭捐車照]  
　　滬南總工程局前日示諭各車夫知悉凡行經裹街各車於明年正月爲始均須一律來局報捐如無本局捐照一經巡士查獲除補捐外並須照章罰捐切勿自悮去（欣） 
[示禁沿途偷卸垃圾]  
　　滬南總工程局堆積垃圾之處已在浦東白蓮涇六里橋東置買一地是以示諭承裝垃圾各船人知悉嗣後務須載至該處不得沿途偷卸如違定千查辦（欣） 
[上海縣案]  
　　警察西局函解寡婦李周氏扭控倪順才拐女藏匿一案到縣前晚汪大令提訊氏供長女小妹今年十七歲早已許字某姓因女常往城外方浜橋紗廠作工被倪順才在途勾引鄰人無不知之上月十七日女竟被倪拐去藏匿迄今未歸爲特扭局解案倪供父親在西門外開有踏布坊小的卽在内居住向未到過李家何能拐匿伊女大令判倪帮尋小妹到案訊明虚實再核○蔡月忠控姪女奪取單地亦經大令訊究蔡供次兄故後祇遺二女小的長子嗣於次兄爲後寡嫂身有瘋癲已嫁長姪女陳蔡氏歸侍母病乘隙私取田單三張共地八畆左右内尙有未絶之産爲此控求追究蔡氏供叔父月忠將長子嗣於故父由母親出資完烟仍與叔父同居母有瘋病婦人歸家侍奉並無私取方單情事至此項地畆早由原業　贖所收贖價按四房均分惟母親一份被叔吞没今忽揑控求鑒氏夫陳勝華亦供無奪取岳家田地之事大令判飭差督同蔡陳二人將蔡氏之母有地若干開單呈候察奪○周阿大前控妻葉氏被人拐逃茲由大令飭提葉氏訊問據供因貧不能交府租被房主逐出婦人挈所生二子到老閘戚家躭擱旋與陸和尙妨識租房同居求宥大令判氏重手心一百下著周具結領　管束（近） 
[總工程局案由]  
　　巡士在老馬路王家碼頭查得晉成押店與大章衣莊成大舊貨店拘拿竊絲帶之陳嘉源任意吊打喝阻不服報局派探將陳拘訊並帶晉成店主張阿如至案由正裁判官孫明府訊得不應私刑弔打大加申斥姑念無知寛釋陳判責手心一百下押兩天○總工程局總董昨日央諭各包探因境内近届嚴冬宵小易於竊發晚間梭巡更宜嚴密並著將前報之案赶緊破獲解訊（欣） 
[公共公廨晚堂案]  
　　粤婦鄧余氏控粤人曾方四糾同曾阿華梁劉氏强搶女兒求提究辦等情讞員關司馬准詞簽差恊探將曾等拿獲前晚由襄讞金大令提訊氏供生有兩子三女長女已經適人次三兩女未字梁劉氏因時至鄰居處閑談相識忽欲爲女作伐小婦人當卽回絶乃翌日竟有素不識面之曾方四率領多人來家搶親事雖未成殊駭聽聞求請提究質之曾阿華供係方四之叔不知配親之事並未同往搶人曾方四供親事由梁劉氏爲媒曾出 
 
 

Page 11

 
 
財禮洋一百元並衣飾等約值五百餘元之多聘定後擇吉完烟梁以女病爲詞嗣言女已亡故小的不信訪明乃是虚言故擇十月初四日迎娶詎料女宅不納但小的向在美界開廣鴻盛烟館亦係貿易中人不敢糾搶求察訊之梁劉氏供詞支吾大令判曾交妥保梁劉氏押候復訊究辦○徽人詹紀林以倪桂華懦弱嗾令與胞兄分産不遂帶至僻處令其簽就字條嗣由德商泰來克控倪賣地不交請追定銀五百兩經前讞員黄司馬會同德麥副領事訊明判令分期還銀了案迭詳本報茲因倪榮華心不甘服具禀控詹挑唆致訟司馬准提到案於前晚訊究榮華投訴桂華被詹唆騙各情桂華亦供不合受愚簽字賣地質之詹俯首求恩并愿將中費洋二百元如數繳案司馬因判詹交原保限明年正月底繳洋二百元完案如違究辦不貸（見） 
[英租界捕房事]  
　　大馬路巡捕房二十七號西探朋山現已請假九月回國鮑總巡特派四馬路捕房八十六號西探哥别庖代於昨日起辦公○周金生控興讓街五芳齋糕糰店主沈金洲圖吞股本奉關司馬准詞飭提昨經包探石金榮拘入捕房押候解訊○天津路八十五號房屋有某甲在内教讀前日其妻外出甲疑其必有外遇四出找尋旋在某處相遇扭作一團巡街捕以其違章一并拘入捕房捕頭詢甲是否花燭甲稱在棲流所領娶現願領回捕頭隨申斥一番揮之使去○某乙於前日掩入蘇州河船上行竊棉花由探拘獲吊贜解辦（見） 
[美租界捕房事]  
　　陳寳初在狄思威路應炙堂酒店内爲夥私取銀洋逃逸報由包探顧福其拘押候辦○某號東洋車道經武昌路悮將工部局夜間所燃修路燈撞破由五十二號西捕拘入捕房飭賠洋一元七角了事○邱阿三竊東洋車一輛由探朱子藩拘押候辦（古） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
有臣寺欽遵懿旨擬請裁撤駐日值年主事筆帖式等差缺並裁革書吏及駝長駝丁各緣由是否有當理合恭摺具陳伏乞皇太后皇上聖鑒訓示謹奏奉旨依議欽此 
[奉天將軍趙奏爲請裁奉天府府尹以袪窒礙而規久遠摺]  
奴才趙爾巽跪奏爲請裁奏天府府尹以祛窒礙而規久遠恭摺具陳仰祈聖鑒事竊奴才疊經欵奉諭旨令將奉天應辦各事認真整頓詖除成例並令兼管五部事務等因仰見朝廷顧念根本力圖振興之至意伏念奉省局勢艱危自非改絃更張無以圖鋪救於萬一歷來論奉治者皆以軍府事權不一　叢弊之源致弱之本恭查乾隆年間諭旨卽謂將軍府尹過分畛域於是有府尹歸將軍節制之命旋以府尹不便節制又改於五部侍郎同箇一員兼管府尹事務光緒元年又改令將軍兼管是奉省軍府事權動多窒礙屢煩朝廷爲之更改久在聖明洞鑒之中刻下情形尤非昔比與其襲舊而多礙不如因時而制宜且上年因督撫同城事權不一已奉諭旨將湖北雲南巡撫裁撤奉天府尹以右副都御史行巡撫事湖北等省巡撫事同一律署府尹驛巡道增韞亦以裁撤府尹爲請已於奏陳東省事宜摺内披瀝言之此奉天府府尹亟宜裁缺之實在情形也至裁缺以後應如何設官分職凡廟堂之籌度臣王之論列鄉校之擬議綜其大要莫不謂當務久遠之制而不當爲補苴之謀宜參列國富强之成規而不宜拘内地行省之陳迹蓋中國政制治民官少治官官多名臣大儒言之詳矣今欲因利乘便掃除更張務宜審慎從容斷不可張皇苟且應請特旨卽將奉天府府尹裁撤所有原管之田賦鹽法以及旗民户口册籍或暫行選員試辦或歸併各局經理仰懇朝廷寛假時日責成奴才切實籌度一俟東事大定再行彚来中外政制察酌地方情形詳擬改章請旨辦理以仰副朝廷整重根本乏圖所有請裁奉天府府尹以衼室礙而規久遠各緣由理合恭摺具陳伏乞皇太后 
皇上聖鑒謹奏奉硃批另有旨欽此 
宫門抄八月三十日禮部太常寺正紅旗值日無引見祥普續假五日召見軍機 
[外務部奏爲遵旨議覆摺]  
外務部謹奏爲遵旨議覆恭摺仰祈聖鑒事光緒三十一年七月初八日准軍機處抄交湖南巡撫端方奏常德湘潭自開商埠籌辦大概情形一摺同日奉硃批外務部議奏欽此欽遵到部查原奏内稱湘省自岳州開埠章程一切尚稱謹嚴顧地處下游干湘省全境仍隔重湖士貨貿遷無甚關係又夙爲經過孔道並非商貨聚集之塲故開辦多年洋商不樂僑居關稅亦從未暢旺迨英日在上海議訂商約仍不免于長沙開埠之要求長沙固省會要區然南來商貨率聚于長沙上游外來商輪停泊暫經仍換内港執照上駛以就巿塲此亦他處開埠所罕有之辦法查湖南全省商務本以常德湘潭爲兩大巿塲蓋黔滇百貨輸委中原由沅水經流以逹長江流域無不以常德爲停儲改運之區湘潭則西南路煤鐵紙烟行棧所集河水寛深擅商場之形勢遠勝省坦而又萍鄉鐵路已逹縣屬湶州尤爲夾通要道派委司道就該兩處切實履勘查得常德東門外皇經閣一帶堪以建設商場惟地較卑下尙須填築方能合用又對河之善卷村洲形勢略高或可預備擴充作爲租界湘潭繁盛之處在城外西南一帶袤延十餘里英日商人二年前已援照内港章程在該處租設碼頭堆棧與長沙從前情事相同而該處人烟太密品類不齊未便卽作爲租界止能劃定河街一叚爲輪船停泊之處惟對河南岸驛枕止面水氣局較寛擬在該處指明界址爲將來各國商家租建之區以上兩處均因迫于地勢故叅用内港行輪附件中沿河兩岸之説不爲指定一隅且免限制過嚴轉令範圍易越其各種章程則謹守岳州自開口岸舊章苟非于地方情勢大有不宜不致輕爲改動而所尤爲注意者則地方巡警工程諸事必操之自我庶足泯異議而保治權至該處關務監督常德應歸岳州關監督兼辦湘潭應歸長沙關監督兼辦其開埠經費常德踞江漢兵州両關之上流商務擴張局面自必恢闊建置各項未便過從減省擬請飭下户部先行籌撥的欵二十萬兩以應要需仍責成該監督核實動支逐欵報銷不得略涉濫費湘潭與省城相離僅九十里輪船往還頃刻可逹用人辦事兼顧非難應卽作爲長沙分關一切可從節省擬飭該監督轉從關稅項下提撥動支實用實銷毌稍浮冐以上籌辦自開口岸各情均于開通商務之中力存保守主權之意如蒙俞允應請飭下外務部先行立案一面督飭洋務局司道曁該監督等會同核議詳細章程再行咨部覆核通咨各國駐使定期開關等語臣等竊維自中外通商口岸已逐漸增添内地亦終難閉拒實屬時勢使然湖南近年風氣大開正宜擴充商業該撫以當德湘潭爲全省商務最盛之區請于該兩處自闢商塲以期保守主權自係切要辦法並擬以常德歸岳州關兼辦湘潭歸長沙關兼辦亦屬簡便易行均應准如所請辦理其所勘定地段擬用沿河兩岸不爲指定一隅係參照内港行輪章程准各國商民在河道兩岸租設棧房碼頭之意查各口租界情形稍有不同應俟議有詳細章程咨送臣部再加察核至開辦經費除湘潭卽由長沙關稅項下提撥外其常德一埠請撥的欵二十萬兩應恭候命下再由臣部咨行户部查照成案酌量籌撥所有臣等遵議常德湘潭兩處自開商埠緣由理合恭摺具陳伏乞皇太后皇上聖鹽訓示謹奏奉旨依議欽此 
 
