# 1911 - 288 - 4913903

 

Page 1

 
 
   
 
 

Page 2

 
 
評論（無名） 
[我民今日之急務]  
　　我民今日之急務。非搬家也。非避。難也。非藏匿現銀也。非日望官平亂而得了也。非日望革命軍得勝而萬事定也。所最宜急行者。唯速圖自保而已矣。官軍之力。已不足恃。非但我人民不足恃。即外人亦以爲不足。恃即官府。亦自以爲不足恃。而革命軍。無論得勝與否。必當急其所當急者。其於我人民。不相侵。擾已爲文明之尤。决不能於一時之間。於各地各處。盡保護我人民。使之一絲一毫。不爲土匪所。損此則可料者也。然而我國各處除官。軍與革命軍外。尙有各種的土匪一見官力已應。革命軍未來之時。勢未必不從而擾亂此擾亂之鎭壓者。其職旣不得責。之官。又不得望諸革命軍。而我人民之身家性命。於此最易受損。故我不得。不望各地之士。紳與各處。地方有力之人。速行設立。機關以圖自衞自。保其設立之意義。旣非扶助官軍。亦不能褊袒革命軍。其責任唯。保侍。地方治。安以抑。無識。匪徒。乘機肇事。蓋匪徒原無知識。設或一旦不愼。侵及外人之生命財產。爲外人所藉口。則他日革命軍與政府均有所不利焉。故今日若能設立此機關。旣以自衞。復衞外人。則於政府。與革命。軍兩方面。裨得安心接戰。不至牽。及别種。事情似與革命軍與。政府均有。所大利也。我國有心之士。曷勿急行盡力以謀之哉。 
[浙江銀行致新聞報館函稿]  
啓者頃閱貴報第三張第一頁載此次暫停付現係華商信成浙江四明興業四銀行此外外國各銀行及官銀號均照常收兌等語閱之殊甚詫異本行凡來鈔票無不立刻兌現雖巿面恐慌本行原有現洋儲備凡來支取者無不立付每日兌至四鐘始歇近在本埠訪事者不難一望而知貴報何所據而云本行暫停付現毁我同胞游揚外人希將根由宣示專條登報俾共週知否則本行惟有具控必須賠償名譽損失專此佈聞即希查照登報示復八月二十七日 
[浙江銀行致民立報館函稿]  
啓者頃閱貴報第五頁鄂江潮流之銀行一條有云信成四明浙江等銀行昨日巳于門首均貼廣告略謂華商各銀行公議凡持票取現者暫緩一禮拜給發等語本行現洋本早備足雖連日巿面恐慌無不隨取隨付未停片刻每日兌至四鐘方止門首並未貼有廣告衆目共見衆耳共聞貴報何所據而云門有廣告豈訪事者均無足無目並無耳者耶望速即查明宣示專條登報否則本行必行具控須賠償名譽損失也此布卽惟查明登報示覆八月念七日 
[蘇州留園義振游覽會展期開幕特别廣告]  
本會因今歲吾蘇適遭水患曾仿上海籌賑辦法假定留園特開義賑游覽會早荷各團體紳董曁各埠好善諸君均極贊成並捐助開辦會費本定於八月廿四廿五廿六日開會三天現因會内接到樂善諸君報告陳設物件者甚多一切手續尚須斟酌盡善當經同人公議展緩定於九月初七初八初九日舉行所有佈置各項除前報所登外並須力求完備以副游覽助振諸君之盛意至前所發之入塲劵仍一律照常通用特此佈告惟希亮鑒 
[頭等洋房住宅出租廣告]  
今有坐落英租界九江路十號内頭等洋房一所上下共十二間租金從亷出入近便伹作公館行轅更宜如欲租者問順全隆洋行賬房領看面議可也順全隆洋行告白 
[普樂惠登第植橡有限公司廣告]  
本公司於西十月十六號由董事會議决開收第二期股銀一兩分四次收欵每次交元二錢五分第一次之欵須在西十一月九號（即華九月十九日以前繳至總經理處并望携帶股單以便簽註以後續繳三期之款俟有定期再行登報宣佈　總經理甡記白 
[高大公館房屋召租]  
兹有高大洋式樓房一宅計三十餘間用作公館最爲相宜轎馬進出直到大門江西路泗涇路均可出入租界甚亷如合意者請至英大馬路泰昌外國木器號面議 
[遺失莊票聲明]  
今遺失恆祥莊第一萬四千三百九十三號莊票一紙八月三十日期計　元二千四百兩正此票巳向該莊聲明止兌作爲廢紙望中处各 
[趙君光祖鑒]  
自足下到滬後府上日夜紀念僕於廿八日來滬知君寓全安棧刻巳赴蘇僕亦旋陵望足下趕緊回府不必遠遊以免親憂是所望厚　金陵馮種時謹啓 
[遺失帳箱賞格]  
廿八日江孚船抵埠房艙内失落漢口介綸帳箱一只内係要帳别無值錢之物如有拾得者送至二馬路昇記綢莊内酬洋十元儲欵以侍 
[上海五洲藥房捐助軍用藥品通告]  
川亂未巳鄂變復起　此瘡痍彌深縈慮兹者上海醫院院長張竹君女士發起赤十字會躬率高足馳赴戰地施展仁術救死扶傷本藥房特捐助軍用藥品交呈張女士區區微忱無非爲人道計各地同業倘荷賛成尚祈各具宏願同襄義舉曷勝企盼上海五洲大藥房正告附告人造自來血大小瓶每打念元十二元納佛補天汁大小瓶每打念元十二元 
[籌防捐局廣告]  
七月二十日本局在南巿浦江緝獲漏貨蠶豆一船計二百另一包現奉道憲批准照章充公如有願買者可到本局看明貨樣照投標法繕具願書盖具圖章來局投遞本局定於九月十六開標以價高者得此佈 
 
 

Page 3

 
 
[專電]  
　　沿路綫（離漢約一百二十里）今日（三十日）復有戰事官軍又敗革軍乘勝追擊將進據武勝關 
　　二十八日革軍以三千人攻張彪營官軍望風而潰追三十里乃止獲軍火六大車 
　　二十八日革軍發號進攻北軍前隊漢兵即向後退後隊旗兵見有異開鎗擊之漢兵反身回擊於是革軍乘勢擁進北軍大敗漢兵投降革軍者約二千人陳亡者約四千人 
　　聞薩提督艦隊兵心甚不可恃開戰時大砲皆向天轟放革軍無一傷者故艦隊已退泊下遊 
　　有小砲艦一艘兵士盡降革軍該艦現泊九江相近因無人駕駛不能他往 
　　先數日革命軍政府照會北京外交團及税務處請派員往觀戰事聞其照會外加黃匣上刋篆字文中係用軍事參謀官名義大致即湯化龍手筆 
　　黎元洪照會各領事如革軍與官軍開戰當於二十四點鐘前通告以免危險 
　　荆州確已失守由曾廣大軍（前三十標標統）佔據按以上各電仍由漢口專差住九江拍發 
　　昨開御前秘密會議旋卽密寄陜撫將西安各事妥爲布置 
　　袁世凱電奏准初二日率兵前進以段芝貴爲前隊統領并陳平亂六策奉旨嘉獎著即迅速前進以慰朝廷憂厪 
　　某御史奏請予袁岑特權專辦勦撫端方專辦路事蔭昌調鎭京師 
　　又奏勢急餉鉅庫款支絀請頒内帑以勵軍心 
　　湖北藩司連甲學司王壽彭聞已微服到京濳謁各國務大臣面述遭亂情狀 
　　劉廷琛奏請治瑞澂以棄城而逃之罪歷陳髮匪亂時失機各臣莫不治罪伏辜有設再遇此等事朝廷何以處之等語旋奉廷寄着袁世凱蔭昌相機妥辦 
　　按瑞督應否加罪朝廷自有權衡何必命袁蔭相機妥辦意者瑞匿某國兵輪已有國際性質耶 
　　某御史奏劾部員辜恩紛紛逃避出京請飭各該部查取職名從嚴懲處（以上北京） 
　　聞孫汶向歐州某國購定戰艦十八艘暫不付價已將契約訂妥（廣州） 
　　浙諮議局明日（初一）停議 
　　紳民在師範學堂會議招練民團二千人款由公家籌撥 
　　今日專車運到現洋三十萬請撫院出示墨元龍元通用商市稍安（以上杭州） 
　　革軍預謀進據之武勝關 
　　美國倡議謂湖北革軍得手勢將蔓延他省戰事非一時可了且恐革軍蔓延之後其首領或不能約束周到則將釀成排外之勢與寓華外人生命財產關礙殊多現全世界對於此次革命皆料必能推翻政府逐出滿人如果有此一步值此中國與各國外交未定之時代若非各國豫先商定共一之政策及應變之方法届時必起萬國爭端美國發起此事蓋欲保全中國及外人之利益美國不獨無干涉之心且欲杜絶各國妄起干涉如一國不得已而干涉亦非經各國公允不可（二十九日華盛頓電） 
 
 

Page 4

 
 
　　京漢鐵路漢口一面四十英里一带聞有小戰政府接有消息謂兩軍開戰二次頗爲劇烈政府禁止收發密碼電報致各銀行不能得金銀市面之消息極爲忿怒擬請各公使向中國外務部抗議駐鎭江美孚火油公司代理人電告美使謂該處情形危險請派美國炮艇保護利益（二十九日北京電） 
　　滬漢電信仍未通昨夜武昌忽能與滬通電惜僅有數分鐘電線復斷故未曾得有實在之消息九江至漢原有兩線一在江之北岸一在江之南岸昨夜既通而復斷者爲南岸線今兩線皆不通以致今日幾無確實可恃之電信（二十九日九江電） 
　　俄國報紙謂俄國視湖北革命爲中國内事决不干涉（二十九日栢林電） 
　　革黨與官兵於二十七日在漢口下江岸互戰官兵旋沿鐵路北退薩軍門亦退往下流漢口居民極與革黨歡洽租界與鐵道之間現有大火數起或爲革黨用軍之計在大智門之德商嘉利洋行貨棧已經焚毁（二十九日漢口電） 
　　德國巡艦隊長克羅錫率砲艦一艘魚雷艇一艘抵漢（二十九日漢口電） 
　　昨晚本埠日本領署接二十八日漢口電謂革軍三千人攻擊官軍各租界皆安靜 
　　漢口匪徒蠢動欲肆搶刦革軍舉動可欽已佈告軍律 
　　今日戰後北兵投降革軍者約有二千餘人死者約有四千人（二十九日子時漢口電） 
　　大智門有革命軍政府招兵旗幟應募者甚多有操北方音者亦不少 
　　廕昌前陣軍隊爲漢兵後陣爲旗兵漢兵槍頭均向下不與革軍接戰後隊旗兵距革軍數十里之遠已開槍放砲前隊漢軍槍頭旋向後隊旗兵攻擊聞後隊旗兵死者頗多（二十九日漢口電） 
　　星期四日本埠某商接九江消息革軍與官軍交戰時揚子江水師保護官軍左翼即先開砲轟擊革軍側面爲時極久忽武昌之下江之南邊有大砲猛轟砲艇及巡洋艦官軍大驚蓋絶不料革軍於該一方面駐有軍隊也於時水師自知處於危境乃向九江而退惟巡洋艦一艘魚雷艇一艘高懸革命軍旗號向武昌而進 
　　薩軍門統带砲艦下駛之故因念六日某砲艦駛降革黨軍心不足恃也今接可恃消息謂中國水兵多降革黨當轟擊武昌時某砲艦忽然沉陷實由自沉並非爲武昌砲台擊沉也該艦管带有弟現充革命軍官員故自轟沉以助革軍之威於是中國艦隊乃少一砲艦矣 
　　北京接漢口最後之電謂武昌革軍發兵接應前隊與官兵接戰車站終爲革軍所奪 
　　北京慮浙省亂事將作 
　　雲南府英領事告雲南軍餉逾期不付致有兵士將叛之謠聞相率不肯開赴四川李制軍已飭將陸軍子彈收回 
　　北京公使團知美政府已請各或公認如中國革命軍聲勢增大則公守保護寓華外人生命財產之主義聞此事中政府尙無所知美國國務部發起此事之宗旨並未全行揭布惟信其意則在擔保中國土地之完全及行政之自治權美國欲各國公認此事者蓋志在阻止各國非先照會各國不得在中國有重要之舉動凡有措施須由各國合謀 
　　此間各公使今日開會議决公請中國政府以洋四百萬元借與上海中國各銀行由江督存儲上海以保市面惟須得有極大之抵押物聞東方匯理銀行已以一百萬元借與大清銀行其一半將在上海交付 
　　北京今日未接漢口消息羣料官軍必爲革軍擊敗否則不當如是寂寞聞信陽州已開戰革軍據武勝關 
　　漢口軍事京中全無消息外間大起猜疑電報交通似已阻斷蔭昌報告已在信陽州設立司令處擬將陸軍内容組織完全並請各統带贊成其意一俟事畢即擬赴漢其軍醫隊司法隊等及官軍大隊已由信陽州出發中政府謂該軍數日之内可抵漢口可操必勝之權蔭昌軍報之中除謂 
 
 

Page 5

 
 
官軍在鐵路附近小戰獲勝外并未述及他事 
　　袁世凱已開用湖廣總督之關防竭力召集舊部各員以爲臂助而投書自薦者頗多政府深爲欣慰皇太后已發私帑二十萬兩付袁世凱用以周濟因亂事受累之人民 
　　北京各使署因政府不准傳遞上海發來密碼電報特照會政府抗議此舉（以上二十九日北京電） 
　　舊金山中國革黨禀請美總統及國務大臣嚴守中立 
　　東京某報謂袁世凱或與革黨聯合 
　　東京有中國新聞記者謂革黨前在粤省起事時曾電請袁世凱統带革軍爲共和政府之總統袁電覆有時機尙未至之語 
　　聞革軍現有現銀一千五百萬兩日本在中國海面之兵船共有十七艘内有戰艦一艘巡洋艦三艘 
（以上二十九日東京電） 
　　此間華人聞革軍勝耗大爲歡忭即捐集革命經費美金洋三百萬元（二十九日紐約電） 
　　聞環球各埠華僑咸發慶賀革命之電上海電局檢查嚴密不爲傳遞故賀電未逹武昌 
官電 
[滬道接江督電]  
　　上海劉道頃接豫撫電今午接信陽電北軍昨今兩日與匪兵在灄口以南兩次交戰各三點鐘之久陣斃僞管带一人叛兵傷亡六百餘人北軍傷亡數十人特聞等語望速發中外各報督卅印 
　　各省制台撫台蕪湖鎭江上海道台鑒本日寗安駿艶印本埠電局接各局來電 
　　九江無湖安慶南京開封均稱平安 
[蘇撫接各處電]  
　　郵傳部電有電敬悉已電飭滬寗路局電局一體遵用官局鈔票龍元 
　　江督電轄境均安 
　　赣撫電此刻上駛各艦宜椗泊黃石港以下田家鎭武穴小池口等處使匪徒不能下竄請會奏 
　　浙無電報紙謠傳實因電阻近日浙省情形尙臻安謐請睾蓋念 
　　粤皖豫閩湘桂各省督撫電地方均安 
要聞一 
[漢口戰報（三）]  
　　漢口來函謂革軍與官初次（二十七日）交戰革軍稍獲勝利嗣以軍需不足乃退回然已奪得官軍梅格森大砲一尊送至司令處矣此役革軍傷者二十六人均送至倫敦會醫院醫治戰前各領署並未下離埠之命惟英人議定若英租界工部局警鐘亂鳴則英人悉集江干以便乘輪他去 
　　江新輪船二十七日由漢啟椗已於昨日下午抵埠據該船大副韋恩君談述是日戰事云革軍紮營於跑馬塲故陸地砲火之聲船中並無所聞下午兩鐘中國水師開砲轟擊船上始聞砲聲薩軍門共有巡洋艦七艘魚雷艇四艘砲聲至垂暮六時而止革軍曾否回擊無從得悉聞該軍亦有野戰砲數尊是日之戰兩軍各有三千人惟於遙遠之處見革軍在漢陽山上用望遠鏡瞭望並有兵工廠工人數千名照常工作雖在戰事不稍休息該船啟程之前英領事署發出傳單謂諸婦孺以離租界爲妥船中有外國搭客謂曾經過中國城中見一切頗爲安靜迨過九江時見有雙烟囱之中國砲艇一艘艇上並無兵士聞全艇之人已逃降革軍所餘者僅六人耳據漢口之人聲稱薩軍門曾接革軍統領私函兩通請其投降云 
　　南陽丸輪船船主云二十六日清晨有革軍一千名由武昌渡河至漢口華界携带野戰小砲數尊向官軍紮營處而進革軍皆衣新式軍服狀如洋兵惟服色尙黑自帽至靴上下一新頗爲壯觀當晚有官軍多人棄其軍服乘夜逃降革軍者漢口之人皆言中國水師各艦軍火已斷 
　　武昌革軍首領倡議組織紅十字會已於二十五日告成當時到會者七十餘人皆武 
 
 

Page 6

 
 
昌知名之士公推曼克維里君博士爲會長裴脱生博士及湖北敎育會會長某君爲副會長柯逢時君爲名譽會長各會員討論詳章頗久並推舉各辦事部内有一部即時辦公從　掩埋武昌屍首是日捐款者頗多首先認捐者爲某外人柯逢時君亦捐洋一千元聞敎會醫士及看護婦皆願入會帮盡義務云 
[京師之鄂亂談]  
　　度相澤公上月二十六日艦查庫欵共存一千四百餘萬兩除撥付大清銀行四百萬兩京師商會五十萬兩以維持京師市面外餘皆儲爲鄂事軍費昨已撥付漢口五十萬又一電致各省速將應解部中之款以半數兑交鄂省餘解京部 
　　軍界消息陸軍一鎭調鄂之兵大都半途潰散司令官見勢甚急擒獲遁兵十三人軍前正法始一律前進 
　　軍諮府廿四日電飭山西派撥軍隊三營赴河南邊境助勦 
　　濤貝勒等日來專籌京畿防衛事宜至鄂省軍務則責成哈漢章一人策畫 
　　京城金融界異常擾亂聞二十三日晚某邸由大清銀行撥出銀圓十萬元交信成銀行於二十四日照舊開發其大清銀行亦由度支部撥銀一百二十萬預備開發 
　　外交團消息漢口外交團有電到京革黨在漢口行使軍用手票信用甚大列國不得不暫行承認 
　　吳祿貞此次赴鄂係自告奮勇二十五日國務大臣會議以該統制雖係新軍人才恐不可靠擬勒令該統制自行請假回京 
　　昨日有人奏參瑞澂封疆大員棄城逃走種種辜恩溺職約十餘款監國覽奏大怒發交慶邸閲看如何辦理現擬俟袁督到任後將瑞澂押解進京交部治罪 
　　瑞澂昨又電催懇速匯銀二百萬以資應付軍餉要需并言漢口自被匪黨占據各機關均失作用云云政府接電後卽與度支部籌商先撥五十萬濟用 
　　瑞督前日又電陳鄂亂情形謂此次亂黨掠奪鎗砲藥彈甚爲豐足其亂黨癕戴之僞首領黎元洪爲張文襄督鄂時重用之武弁鄂軍編成第八鎭後黎即升補協統旋升標統故能深知軍情又云張文襄督鄂時經營十數年糜帑數百萬不料今日皆爲匪用其意似欲歸罪於文襄後又奏劾張彪謂黎元洪在其部下如此之久平日何以不能察覺其匪情臨亂又復脱逃云云瑞澂可謂明於責人昧於責已也 
　　又聞二十日連甲曾發電到京彈劾瑞澂棄城而走瑞不知連甲已有此電二十二日亦電參連甲逃亡可謂笑談 
　　黨人佔領電局後京中乃於二十四日忽接漢電並有請欵等事且稱謂亦不能如例因審爲僞托現經各衙署覺察槪置不理 
[革命軍起事紀（八）]  
　　革命軍承認各國條約借欵曾紀前電茲聞此項對外宣言書係於上月二十三日送致駐漢各領各領曾開私議一次惟并未發表亦未回覆盍一經答覆即係承認正式文件此時似有未便也今將原書大略錄下中國黃帝建國之地也國民黃帝之子孫也我等爲國家主權爲國民安𡩋屢次圖國土之恢復徒以時機未到不能逹其目的此次因四川宣言獨立得其動機茲得遂其目的之一部我輩之主旨原在計國民之幸福故保護一切軍民及居留外國人民自不待言即所有關係條約及借款契約一切遵守担負無有變易只望駐在各國嚴守局外中立萬勿援助清朝若有接濟軍械糧食項援助清國查出後不得不執相當之手叚我輩與外國原無仇隙各外國人其諒此意勿使我等與無仇之外國糾轕也特此宣言 
　　近數日間革軍預備戰事聲勢甚大漢陽漢口遍地樹立白旗大别山高張旗幟書司令部長四字戰線界内樹大都督黎大旗數面所有街市及人烟衆多之處均派人安慰彈壓命勿驚恐 
　　聞京漢路軌確已毀去四十里係革軍預備與官軍開仗作爲戰地者 
　　武漢陷後調查損失之數計楚望台儲藏之新毛瑟槍四萬餘桿子彈一千七百餘萬機關炮二十八尊火藥二百餘桶（每桶五十磅）藩庫現銀六十餘萬鹽庫現銀四十餘萬未解賠欵現銀三十餘萬新幣八十萬元預備造幣現銀一百三十餘萬兩 
　　聞漢口大清銀行所存現銀百餘萬曁其鈔票均已先期搬入漢口租界故匪徒焚 
 
 

Page 7

 
 
搶時未致大受損失 
　　又聞瑞督逃至楚豫兵輪後目覩兵變情形疑楚豫亦不可恃遂要求英國領事保護避入英國兵輪惟當時領與瑞督約定只能保護性命不能干與兵事該督唯唯茲聞確已渡登他輪逃避滬上矣 
　　革命軍政府前日特出賞格略云砲隊敢死兵士深資得力本都督甚爲嘉許業經特别獎賞以示獎勵在案嗣後凡有能同心協力將敵攻破或奪獲敵之兵艦主將者各賞洋五百元拿獲口賊瑞澂及漢汗張彪者各賞洋一千元如陣前戰亡者可將籍貫履歷開具每人賞洋一千元以安家屬决不食言 
　　又出示云湖北官錢局發行之錢票銀元票又户部通商交通等銀行之鈔票乃爲便民而設凡本軍政府所領之處仍舊一律通行近聞有不法之徒藉端阻擾所有商民受害不淺爲此出示曉諭凡屬湖北官錢票及户部通商交通等銀行之錢票鈔票仍准一律照常使用倘有刁商胥吏藉故阻擾一經本分府查出立即嚴辦不貸爾商民人等各有身家萬勿以身試法 
　　革命軍都督已在閲馬廠築壇祭告天地宗廟社稷文云維皇帝紀元四千六百零九年秋八月朔越二十有一日代表鄂軍都督黎元洪率同全軍人謹以大牢元酒之儀恭奠於先黃帝在天之靈伏以黃帝接中華文明之國演神明奕稷之祚禍衍至今越四千餘載逹四百兆人聖神功德丕著環球崇報盻饗自表同情惟是囗囗囗囗横侵政權二百年來我族痛心疾首久思光復故物克纘先烈卧薪嘗胆匪伊朝夕茲幸義旗一舉不崇朝而克復全鄂鄰疆響應不旬日而抵定東南衆志一心務以殲除囗囗恢復神州爲目的元洪德薄智淺仰托先臬靈爽之憑依賴同志進行之鋭誓必逹到目的而後已循序布憲足與寰球各國並駕齊驅使我五千年文明古國歷史上發異常光彩子子　孫永保幸福維我先皇帝實式鑒之尙饗 
 
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[京師錢市鄂亂影響紀]  
　　二十日武昌失守消息傳至京師京中人心尙未動搖至二十一二十二兩日謠言紛起總廳適禁各報登載鄂事於是人心始驚惶無定其意以爲外報之消息必確而總廳之禁登爲秘密亂情也又有人暗中收買現金而金價遂驟漲至四十餘兩銀圓價遂驟漲至七錢八分尤可惡者崇文門税關首先不收鈔票各店家繼之一律不用鈔票錢票存欵之家則紛紛赴行提取現款豪富之家赶購米食而米價遂大漲逹十兩左右旅京者見之紛紛挈眷出京人心於以益慌及二十四日始稍鎭定而鈔票錢票之不能通行如故提取現欵者亦如故各票莊錢店閉門停止交易者前仆後繼民相桂大臣恐因此大起恐慌特與内外兩廳商議擬定告示略謂凡城内各票莊銀錢號票存及存款市面仍照常通用由度支部民政部兩部提保决不令存主吃虧人民勿得無故自擾紛紛提取現此示已由民部咨行度支部允可畫行飭由警廳遍貼各處以安人心而天津造幣廠現貨亦已陸續運京昨度相澤公又飭大清銀行轉交商務總會設法維持撥借銀一百萬兩於是日下午如數撥發傍晚又將大宗現銀分撥各爐房市面以是大定提取現欵者已較前稍减矣茲將内外城總廳擬定辦法照錄於後一各鋪户照常使用名錢行票莊銀錢各票如有不遵者一經查出從重罰辦一凡持票欲取現銀者凡銀票五十兩不得過十兩銀元五十元不得過十元并註明原票仍交本人收執一定期存款非到期無論多少不得支取如有取存欵欲赴外省者准兑換外省鈔票不得全取現欵一凡臘舖烟酒鋪及兑換錢攤等處遇有持票換銅元者須照數兑換倘有折扣從重罰辦 
　　大清銀行是日（二十四）以星期休業其附設儲蓄銀行仍照常辦事次日爲星期一故仍按定章於上午九時至十二時下午一時至四時所有銀票鈔票一律隨到隨換當日由該行於門首貼一紙云本行見票全行付現凡來提欵無須疑惑 
　　信成銀行是日爲星期照章下午休業該行特展長至下午四時照常交易由警廳出示曉諭商民自昨日早始取銀者由巡警在門外發給一牌始能入内所有支欵發二成現銀八成紙幣云 
[𡩋郡錢市之恐慌]  
　　甬埠各錢莊前因武漢告警大受影響規元計價現升至二三十元不等商情惶遽謙和大和各莊於二十八日被滬上莊號及中國銀行停止匯兑以致擱淺由錢業董事懇請商會總恊理在商會籌議維持市面擬集合各大錢莊設法補助俾謙和等莊泉布流通毌失信用以保錢業郡城内外當舖不下十餘家近因民間典衣質物逐次加多而舖中存錢旣少各莊現銀不多大有應給不暇之勢聞擬限制每人典物取錢不得過若干以上至本郡商舖林立百貨存儲頗稱繁足近日因錢市影響有碍流通昨前二日大小各商舖營業情形驟形冷淡云 
[杭防戒嚴情形]  
　　杭垣官廳一方面自張標統載陽到省迭謁中座力保新軍無他萬不可稍加歧視致生携貳中丞頗韙其議故新軍出防命令現已取銷並派輜重砲工三營逐日輪流巡街昨今兩日因居民紛紛搬逃深恐匪徒乘機竊發牽動大局特於廿八夜半出示曉諭廿九晨又接水陸軍大捷滬電立派衞隊多名分路肩牌鳴鑼宣告一面添調駐紮江干新軍一營入城分隊保護車站及錢江船埠等處以資鎭攝惟八旗駐防晝夜操演並在各營門及留守署各安置舊式大炮多尊致居民愈形惶懼不但營内者相約遷届卽近營住户一律搬避箱籠器具㘅接如梭各當舖非常擁擠二十八日凡持貴重衣飾往質者每人限給五元廿九日改限二元而求質者愈多現銀缺乏各銀號錢莊同時告竭如無特别接濟則三十日勢將罷市下午二時兩業董召集全體羣集商會公議救急辦法並要求總協理立刻上院面禀市面危迫情形請再借撥庫帑當奉中丞立傳電話知照藩司卽晚動放庫銀七萬兩運司三萬兩槪由商會擔保以救眉急一面出示海陸軍捷電立請傳知商民以定人心其時錢典衆商在會候信聞官廳允借多係寶銀惟城厢内外現洋早涸時間已晚萬無兑換之所續請再謁吳方伯設法籌兑已允撥放現洋制錢暫濟明日之急能否勉强支持未可料綢業中機坊料房於念八日起同時停工照當發料者僅得十之一二萬一數萬人束手 
 
 

Page 11

 
 
坐食勢必釀成巨變故該業董及某巨商焦急萬狀創議編充民團惟軍械不敷軍用未經大吏認可現聞已聯合絲業先行招選一千人每名先發一月餉暫資覊絆並延聘體操敎員兩名限期成立分班巡夜以資守望近又聞諮議局本届常會如期召集全體議員亦早報到詎近日鄂亂蔓延謠言日烈各議員驚心風鶴携裝潛遁爲局中訪聞函電追回者甚多至念九日下午澈底查詢尙少數十人核計三分之二亦缺四名故初一日開幕恐將因此停議陳議長萬分惶窘因該局經費及日當川資等早已領出温藉議員并有預先借支者深慮監督詰問連日與書記長密謀派人赴上海羅致尙不知能否如願昨今兩日該議局接到川鄂革命軍函電四件要求協助民軍共圖大舉或請趕辦民團該議長獻媚監督業將原文一律送院請示矣 
[贛皖之防維鄂亂談]  
　　南昌贛省近日謠言甚多市面慌恐洋色陡漲人心搖動現由馮中丞札飭警道示禁謠言命勸業道官銀總號會同商務總會設法平價以維治安日來巡警道因鄂境奸徒暗中通遞消息亟應嚴密防範所有往來郵寄函件一律稽查如軍界來函則彙交督練公所學界來函則彙交學務公所警界及高等巡警學堂巡警敎練所等處來函則槪送警務公所分别查明轉交本人手收其由本城郵寄他處各信𨽻於何公所者即由該公所� 
加蓋章記其各學堂學生亦須由各監督加蓋圖章方能郵寄此外紳商學界以及居民人等來往信件應由本公所每日派員赴郵局會同檢查以昭愼重而保治安業經擬定辦法報院照會郵政局查照辦理矣 
　　安慶皖藩吳方伯以鄂亂正熾亟須赶辦防務惟司庫所存現銀僅有十餘萬兩兵餉爲目前要需實深籌慮現已電飭各厘卡將已收捐款無論銀洋先行儘數起解俾應急需並飭即行專人押送來省幸勿由錢莊匯劃以免躭延近日市上本洋牌價漲至一兩一錢英龍洋亦至八錢殊爲駭人聽聞惟兑皖官錢局因上年發行紙票過多近來持票赴局兑取現洋者擁擠不堪頗難應付現經藩司出示擬變通辦法凡需龍洋應用者分别改兑寳銀銅鈔以資周轉聞已收回龍票約有十萬之多至大清銀行所出龍票基本金預備甚豐而民間兑欵者頗不多覯尙稱信用各行生意頗形冷落典舖異常擁擠計鼎和鼎興同春恆豐公裕等五舖每日出欵約在一二千金有出無進實屬難以周轉且恐此後當者日衆致滋事端因將困難情形陳明商會每日僅當零星小件數在一二元之譜其餘大宗一槪不當并請巡警道出示曉諭由各區分派巡士妥爲保護云 
[龍巖州滋事詳情]  
　　肇事之原因州城外西山社之義倉積榖二千餘擔爲救荒之用本年因米貴該社有林士英者邀衆懇自治局員開倉賑濟詎章某等局紳數人早已私糶殆盡衆民謂歷年所積旣粒米無存亦不計較惟現年之榖斷不能再行呑蝕局紳置之不理民等無奈偕赴州署求官作主郎州牧即刻升堂謂該民等滋閙殊屬不合將爲首之林士英責掌二百百姓環觀如堵俱各抱憤鬨堂州牧見勢不佳即行退入私室百姓亦散而林某等被責不甘聲言欲得呑蝕倉榖之局紳而甘心焉次日局紳聞此消息將自治局之册簿及鈐記各件送至州署謂辦理公益土匪反對將有殺身之禍某等不敢辦理云云郎牧卽婉言勸慰允其行文請汀漳龍道撥兵勦辦而眞正土匪名翁矮古者乘機煽亂卽日到處勾通紅錢會匪欲藉端起事在西湖岩聚集數百人聚議謀亂林遊擊以該匪乘機煽亂謠言四起民心惶惑恐大局决裂出爲調停勸解親至西湖岩詎意是日午後道兵適至該匪等卽開砲拒捕傷匪十餘人拿獲二人翁矮古逃至赤水橋次日由該處村民拿獲送官就地正法 
　　懸賞拿黨此次因西山社自治員呑蝕義倉致起風潮而匪徒翁矮古等遂乘機煽亂欲攻城刧署當經拿獲就地正法外其餘在逃者郎牧特懸賞購拿賞格錄下案照西山社監生林士英勾通匪首翁矮古等盤踞西山擬即日攻城劫署經本州拿獲翁矮古就地正法在案其勾通匪首之林士英未經弋獲又匪中頭目數人已被逃逸合行懸賞購拿爲此格仰軍民人等及鄰縣人等知悉如能拿獲林士英（即林秀）者賞銀四百員知風報信因而拿獲者賞銀二百員能拿獲林選灜者賞銀二百元知風報信因而拿獲者賞銀一百元拿獲鄭箕山（即金燕子）邱龍山者賞銀一百五十元知風報信因而拿獲者賞銀八十元本 
 
 

Page 12

 
 
州儲銀以待决不食言特示 
　　首事之近狀林士英因事决裂後卽逃脱無踪不知去向翁矮古正法後各屋被燬合一般無辜波及之平民皆聲言此次起事因自治局員呑蝕倉榖而激變欲得該社局紳而報仇局紳等近日俱寢食不安驚佈異常云 
　　居民之驚慌是日道兵與匪開仗後匪黨各散而城厢内外之居民風聲鶴唳草木皆兵城門已閉晚間各皆越城而出或縋而下紛紛逃走南門外有浮橋一座是夜人心驚惶逃者擁擠計自橋上失足墜河而溺斃者十六七人哀哭之聲慘難言狀當避亂時雇人挑物或雇轎他徙價極昂貴除貴重之物搬走外俱各抛棄損失甚多街市上生意亦皆停止寂無人聲 
　　州牧之燒屋郎州牧以此次滋事由某某等竟將各人之屋放火焚燒共七八間聞所燒之屋均係大厝户口非止一家城門失火殃及池魚民怨滋甚　 
各埠通信甘肅 
[鉅紳慘被寃殺]  
　　寕夏府靈州鉅紳王玉清本係回敎徒十餘年前與回佛兩敎積有宿惧其同族某曾於今年春間與佛敎顧姓因澆黃河渠水將王本族歐斃二人顧又誤控於地方官揑稱王玉清縱子强姦等情官署聽一面之詞竟於閏六月十二日將王玉清就地正法矣 
廣東 
[粤督撙節財政]  
　　粤督以粤省國家地方收入每年二千六七百萬爲數甚鉅人民之所負擔實已不遺餘力徒因近年新政繁興財用遂皆不足本年遭遇亂事用度頓增更形艱窘乃者受鄂亂影響爲維持治安保全人民計籌防諸費更大有增加當此民力凋敝旣不忍再有徴求自非停罷不急之務節省可緩之需不足以卹民艱而濟軍用今自本督院爲始先將按月支領公費於九月初一日起減半開支以爲各僚屬倡應即責成司道將各署各局各所一切行政事宜通盤籌畫無論新舊未辦者槪行停辦已辦者苟非當務之急亦應暫行停止其有萬不能停辦者亦須認眞釐剔極力撙節省一分無名之費即留有一分有用之財亦即爲吾民稍留一分有餘之力時艱孔亟凡我僚屬務當普體此意破除情面妥適辦理統限文到十日内五司兩道會商核定將應停應省各項開具清摺詳復核奪毋稍刻延一札藩司提法司兩廣鹽運司提學司交涉司巡警道勸業道 
[廣九通車後之近聞]  
　　廣九鐵路自十七日通車而後英屬境内就上星期内核計十三日收銀二百五十元十四日收銀四百五十五元十五日收銀三百五十元十六日收銀六百五十元十七日亦收六百五十元十八日收銀五百五十元十九日收銀五百一十元統共收銀三千一百七十五元據聽工程師言豫料日後每日可收至七百元蓋所收者多是搭客車費查該搭客多非直往羊城乃往沿站鄉落者且其出行又非因遊歷皆綠事往來者至於華境收數現未得知諒俟核算月結即可宣佈有以粤垣所收車費交以香港銀紙仍須補水爲間者連士言所定車脚以港銀爲本位則交港銀者即無需補水此必經手人所爲當向華官詰責俾澈底查究以杜流弊面便行旅云 
山西 
[巡警擾亂治安]  
　　霍州警長呂鍾嚴自四月到差以來種種劣跡不堪枚舉七月二十四日有王順虎朱炳洪家其婦女作葉子戲馬某带同張劉多人闖到二家屋中以抓賭爲名將婦女硬拖下坑搶去首飾等物大肆恫嚇後經房主出而調停一家賄錢二十五千一家賄錢二十七千方爲了事其餘不法行爲種種不一自治研究員廪生劉鳳書將伊劣跡開單報告自治所核議又將過付人及主事等一同喚到所内對證經所長任鴻鈞招集全體所員開議呂某見事敗露急央刑書荀某到所求解並將馬某暫革受賄之罪亦盡爲承認但不知該所職員等肯爲留一自新之路否耶 
[是亦地方自治之一端]  
　　大同街道舊多不平車馬往來殊多困難今年七月間紳董施君藻薛君永福武君奮張君衍鯉等公同提倡籌欵修理每日輪流監督月前業已工竣東西南北四大街儼然平線景象爲之一新該紳等又將餘資重修鼓樓以壯該路之觀瞻昨已開工不日即可告成現時文明各國莫不重視路政該紳等能創辦是舉將來地方起色可拭目待矣 
直隸 
[永定河合龍先聲]  
　　永定河前因大水决口經天津道派員督率兵夫搶修奈因工程浩大雖兼工堵修迄今尙未合龍茲聞官塲最確消息現正極力經營運料擬於九月十五日合龍云 
[茶税局將立新章]  
　　張家口下堡皮行每年由關東運發灰鼠到京上税一次抵口在監督衙門上落地税完事並無茶税局上税之例今年秋季該茶税局必欲上税皮行皆堅執未允日前該局已出示兩次非令上税不可於是皮行大起公憤聯名在監督衙門遞禀求爲保護不知如何批示 
福建 
[鹽局新定公費]  
　　福州官運課釐各關局常年公費前經鹽政處飭令寶行現已照章遵辦其數目列左浦城三千八百四十兩建郡二千七百六十兩洋口三千兩光澤一千九百二十兩邵武七百二十兩建寗一千九百一十兩泰寕一千九百二十兩良淺七百二十兩順昌四百八十兩幹寨四百八十兩洋墩四百二十兩峽陽四百八十兩蛟漢四百八十兩泉永一千九百二十兩安溪二千四百兩永春一千九百二十兩白石一千九百二十兩石碼九百六十兩七塲一千二百兩金門九百六十兩詔浦二千四百兩水口關九百六十兩延平關八百四十兩房村關六百兩 
安徽 
[派兵保護敎堂]  
　　皖省天主堂費司鐸以皖屬英山縣境呲連鄂界該處山林叢雜素爲匪徒出沒之區所有該處敎堂亟應預爲防範昨經函請皖撫𨑙賜派兵保護聞朱中丞已飭六十一標撥隊前往分駐藉資防堵 
浙江 
[撫台太太之鎭靜]  
　　浙省自鄂亂後外間紛傳撫署眷屬業已搬移出署茲悉撫署僕婦中曾有請太夫人出至他處暫避者太夫人正色謂之曰予爲撫帥之母若一出走則百姓之驚慌更不了倘事急惟一死以謝朝廷耳故日來文孫輩仍誦讀如故惟錢席王在文之妾與兩孫并一老媽確於念六日夜出署至同鄉某家暫住於翼日早渡江返紹餘則無婦女出署也昨日增中丞之太夫人特乘輿而出在城中各大寺廟燒香以安人心而示鎭靜 
[兵民大激戰駭聞]  
　　錢塘縣屬之留厦鎭向有天曹廟住持某僧富有積蓄飽緩思淫久爲地方側目八月二十六日偶有天竺地痞（搂天竺諏該鎭僅隔一嶺）五人入廟游逛突見一少女與該僧共榻吸烟該痞等視爲奇貨向僧敲詐洋一百元不遂悻悻去該僧知其復來立刻召集本鎭流氓三十人每人允給洋二十元守候山門詎該痞等去未半時果然召集同類五十餘人蜂擁來寺比較寺中守衛本佔優勝不料駐鎭巡防隊據寺僧誑報爲盜又值戒嚴之際不問眞僞立刻出隊致地痞敢績並有逃回天竺乞援者旁晚時績來六十餘人且带刀棍等械彼此混戰至晚夜半十二句鐘終不敵當塲被兵轟斃兩名被擒者十二名昨日綑送來城仍指爲盜並得該鎭紳董左袒將和尙挾妓反抗一節抺煞故天竺人民亦具公禀赴各憲轅公請澈究矣 
[清談（東吳）]  
　　兵禦敵者也化兵而爲敵我即敵之敵也將不調他兵以禦敵則敵勢不可滅設調兵焉則聚敵於一處而敵𦦨且益張勢非� 
四面受敵不止 
　　是故國家最困難之對付莫如兵變而其禍秧則種於失軍心 
 
 

Page 13

 
 
[英商賚孚洋行廣告]  
本行現請方瑞文君爲買辦專理承接繪圖打樣翻造房屋及産業掛號轉道契並押欵經理房租等事如蒙惠顧請駕臨江西路三十九號本賬房接洽格外克巳以副　誼此佈電話一千八百五十六號 
[新發明秘製美髯衛生槍上戒烟膏]  
夫福片流毒中華佈遍行省皆因貪片刻之舒暢貽悮一生之鉅累富貴之家財産就此中落少年子弟不思上進終日横陳一榻家破失業皆由鴉片烟所害當今時代禁令森嚴催期巳　烟價步漲讅受成癮之人豈不竭思戒除有者身體素弱有者戒志不堅其故類皆巿上所售藥丸和以烟灰魂靈僅能代烟實難戒除反覺身疲力弱　病叢生致愈戒愈深於是戒烟容易而戒藥難求實驗兹本藥房叅攷經驗秘製美髯衛生槍上戒煙膏發行以來　球咸知衆皆讚美惠賜保證卷積千篇本主人煞費苦心益加研究修合此膏竟有仙　之妙按照八卦神數計八八六十四天自然離槍真能掃盡烟毒驅逐心癮凡巿上所售戒烟藥報稱一二星期堪能戒絶試問鴉片成癮非一朝一夕之功而且不握烟槍心癮難除况久年老癮烟漬癮蟲勢必充滿臟腑致烟癮發起坐臥不安此皆癮蟲不安於臟腑呼吸之時癮蟲之口向上受接烟味癮遇之後倦伏腸胃人即神清氣爽此膏有殺蟲之能力無復　之後患獨用此膏亦可法泡進斗呼吸與烟無異神仙莫識如有毒質堪請化驗服法另詳仿單大匣每盒一元每打十元小匣每盒五角每打五元開設上海英界盆湯衖周昌記棧隔壁北無錫路　文政玉記藥房謹啓 
[江隂義振會演戲改期廣告]  
啓者江郡水災深重籌欵無方定於初一日（今日）在新舞台演戲售劵充振兹因秋風急急國事爲重而金副亦房恐慌暫延二三星期　行登報期定期開演所有戲劵仍憑初一日驗收特此佈聞　江隂義振會沈子卿啓 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[鄂亂影響]  
　　德商美最時駐設漢口之分行所有行内中西夥友每日需用米麫均由漢口就近購買近自武漢變亂以來糧食甚缺因於前日電致滬行擬在上海購米五百石麫粉一百包　漢以資日食故由該洋行禀經德總領事照會滬道請致海關税司騐放運漢等語茲聞劉觀察以滬地前因米貴來源缺乏曾經禁阻出口現值鄂亂之際各處商民咸皆來滬寓居因此人口日增本埠尤恐不敷食用擬須採購外埠米糧來滬接濟豈可再由滬地辦運米麥運赴漢埠所請實難照准現聞已復德領飭知矣 
　　張督憲以各屬所設敎堂地方官有保護之責茲值鄂事吃緊之際恐有匪徒播散謠言思乘間搶劫或因民敎齟齬致生意外此亦不可不防所有各屬境内設有敎堂之處亟應加意防護爰特電飭滬道等飭屬妥爲保護仍將境内敎堂處所開呈查核 
　　裕寗官銀局司道以沿江一带近自鄂亂之後商情市面不無恐慌金融機關遂形迫促裕甯之分局分莊各埠林立而駐滬分局尤爲官局各部之總機關有聯合維持各分莊之責值此時機緊迫之際雖由滬局正經理陳子蘅主持尙恐耳目難周故於昨日又委候補知州張義澍爲滬局駐局委員以資遇事與滬上中外各銀行錢業等隨時隨事鑄商辦理一面咨請滬道請移商會傳諭知照云云 
本邑城自治公所董事李平書等電禀蘇撫轉度部請以寄滬新銀幣四百萬暫借作爲抵押欵分交各銀行各錢莊通用以救滬市並電北京郵部大臣盛宫保寓所已紀前報茲得宫保冋電業已會商度部准予維持照辦已電逹上海大清交通兩銀行遵照又電滬道轉知商會一體維持矣 
　　江督張制軍頃撥現銀四百萬運滬接濟分儲於大清交通等銀行内備用此項現銀即係李紳平書懇商度部借撥之一元新幣其式與龍洋相似惟花邊稍爲改良正面易團龍爲雙龍作上下交抱之式中列一圓兩字幣背排列滿文兩旁鐫有花朶中刋大清銀幣下列宣統三年四字製法精良分量亦足惟恐市儈抑勒其價一時難以流通云 
[信成銀行洋慌之回復]  
　　鄂亂風潮波及本埠一般居民爭向各銀行提取存欵兑換鈔票以後市上現洋缺少華商各銀行大受擠軋萬不得已公議暫停收付七天現信成銀行籌備充足其自香港裝運之現洋均已將次就緖准定初三日照常付給矣 
[上海救恤公會開成立會之傳單]  
　　啓者武漢變起影響全國本會（即四川恤濟公會）約與法國律師逹商羅鋭陳繼武巢漢卿諸君發起之戰地慈善會合併辦理定名上海救恤公會派遺會員分赴川鄂兩省現有兵事地方救恤一切難民定於九月初一日午後兩鐘假開成立大會推舉職員實力學校開成立大會推舉職員實力進行佈請中外各大慈善家及旅滬川鄂人士届時賁臨會所共襄義舉各種善因實爲無量功德發起人法國逹商　帮辦羅鋭　日本錦貫與三郎　伍廷芳　沈仲禮　李平書　沈縵雲　陳潤夫　朱友侯　巢漢卿　陳繼武　劉昌言　謹啟 
[三新公司訟案近聞]  
　　英商美豐洋行控三新公司股東朱蘭若定貨不出一案由廨訊判朱交四千四百兩人銀並保候補傳人証再訊在案前日午後復奉公共公廨集訊先由原告代表哈華托律師譯稱被告於去年十二月間與原告訂立合同承定電鍍金飾共計銀四萬兩嗣朱以爲數太鉅復向原告商明改換合同詎貨到滬又藉稱貨樣不符延不照出應請飭追虧損銀四千四百兩訊之朱延高易律師辯稱被告雖係三新公司股東現因年老進出各事均由正經理王標士副經理沈子眉主持此項定貨亦該經理等承定被告並不經手且公司已盤頂與原告肜人趙子和立有草合同註明定貨亦歸趙料理請堂上傳王沈兩經理到堂可以証明旋由費信惇律師代表趙子和上堂聲稱趙與朱所立係草合同且朱之家眷仍住於公司内以故事未實行應請堂上向原訂合同人追償王襄讞核供曾商英康副領事判朱仍交人銀並保趙交妥保候下禮拜一早堂復訊核奪 
[押犯因烟賭改押捕房]  
　　著名地販奚朗如與湯禹臣錢根元李昌炳張仁才杜俊生施元生王逸卿等八人均因錢債糾葛被控公共公廨分别押追在案詎均挺押不理且有押吃食洋烟聚衆賭博被駐廨西捕查悉昨將各人並烟具等一併解至公堂經王襄讞會同德師事領事訊明以施元生王逸卿前亦在押賭博曾經公堂訊辦有案判各押捕房一月奚朗如等六人着各改押捕房兩禮拜詎各人聞斷均謂一等商人且係錢債糾葛自應收押公廨倔强不服嘵嘵置辬不已堅請寳讞員復訊迨中西官退座後即經駐廨之西捕三人將八人一併押送匯四捕房收押期滿仍着带回公廨押追 
瑣聞 
[城内]  
　　便宜了汪倪氏○鄉民張德章控汪阿堂汪倪氏夫婦勾引女兒張鳳囡與徐阿二姘識串誘來滬希圖價賣等情前晚經田大令提訊先據張鳳囡供五月初七日由絲廨内領得工錢至姑娘處住過兩夜意欲回家路遇同廠做工之阿堂嫂即汪倪氏騙我來滬看會住宿棧房十天被徐阿二姦污嗣被徐带至大塲鄉下住宿供家兩個多月等語官問爾今幾歲答稱祇十五歲官問徐阿二在此吃官司爾知否答稱不知官問爾父告爾十九歲爲何瞞小年紀顯係刁狡質之汪倪氏供不承認張鳳囡對倪氏曰今年正月間頭一次你引騙我到你家中拉徐住宿一夜尙何抵頼倪氏堅稱其誣又訊徐阿二供被阿堂嫂等倣就圏套喊人捉姦等語大令得供以其男女均屬無恥喝令將徐阿二笞腎三百板張鳳囡汪倪氏各掌頰一百下並傳張德章汪阿堂到案論謂張曰爾女搭了姘頭自行走失拖累多人今交爾領回須要嚴加管束又諭問汪曰爾妻規矩否汪俯首乞恩判令倪氏交汪領回管束一併叱退了案 
　　妻子鳳誰尙未定○蕩婦張雲蘭即張逸囡走失多年被本夫毛文生壚見今歸被姘夫劉得勝覇阻互毆由巡街捕一併带入捕房解送公堂訊移到縣請究前晚經田大令提訊毛文生供本地人髮妻張雲蘭十九歲時併親向在絲顧做工至二十四歲時走失今年六月初十日在市浜橋地方遇見向領即被劉得勝覇阻據稱伊妻互扭被巡捕带入捕房由公堂送案乞恩給領質之張雲蘭　 
 
 

Page 19

 
 
供年二十六歲自小許配毛文生爲妻十九歲時併親前年三月間至新馬路王公舘帮傭嗣被常來王公館之珠寳掮客老嫗薦至南碼頭劉姓處每月許以薪水洋四元被劉姦佔嗣開劉有带往天津販賣情急偵知本夫住居市浜橋地方前往找尋等語又訊劉得勝供稱向有鐵路上做工張雲蘭係絲厰做工有張陳氏陳趙氏爲媒由伊弟張永興出面立契出洋一百元價娶張雲蘭爲妻庚帖呈鑒乞察大令得供判張雲蘭收押劉得勝交差看管毛文生斥退候查再核 
　　追還紙刀○大東門内截紙匠陸阿三扭控李有芝借去截紙刀一把值洋四元向討不還反借端拆稍由站崗巡士带入南區轉送一路一區警局訊究經德區畏升訊明確判李將刀還陸一併從寛叱退 
　　欠租押遷○住居沈香閣之民人馮南如控張洪根欠租覇屋一案亦由德區長升訊判限九月底搬遷違干未便 
　　拐孩賊自宜重辦○廣東拐匪鐘阿七在滬拐得張小山仔張桂泉顧阿三等三小孩意圖带往廣東販賣被人告發由一路警局查獲移縣訊供由馬阿福經手出洋五十元價買七歲一孩其餘二孩係王子義所買托带等語前經帮審承明府訊判三孩發堂留養撮影召認候提馬阿福到案員訊將鍾還押在案業經原差將馬阿福提到禀復請訊前晚經田大令提訊鍾阿七狡展不認馬阿福供王子義現住新垃圾橋浜北地方乞恩大令得供以案懸已久串拐無疑判鍾馬二匪各押改過局三年如能交王到案准予减罪核辦 
　　小孩不宜金飾○𥲑笠橋民婦傳陳氏扭控洗衣之傭婦劉林氏剪去伊予之金鎖片一塊價值洋十五元由跕崗巡士一併带人一路一區警局請究當由德區長升訊以傅陳氏所控無憑斥浪自去訪查再核 
　　一路一區警局批示○民人華桂山禀批收受學徒是否安分該民自應愼之於先何以早未立據及至逃逸始欲歸咎於人至朱桂榮李籌根等唆令多人到店吵擾如果所禀不誣當時何不交由崗巡拘局請究事後率請提訊殊屬不合所請不准此批職員徐標禀批案經訊諭判飭周錦山繳洋遷屋在衆茲閲來禀何以該被至今仍未繳洋且轉租房客又未搬遷殊屬可懸据票前情仰候飭傳訊奪此批商人王家棟禀批據禀趙崑林擔保飯費向討避匿求追等情是否屬實候飭傳案訊追可也此批 
[南市]  
　　偷兒並獲○偷兒衛阿金在寗紹馬頭竊取行客衣包一個内有綢布衣服十六件約值洋七八十元之譜由馬頭探李文祥拘獲人贓解送裁判所訊實奉判戒責二百下押七天贓由失主同茂藥材行陳章萬投案具領○李探又解楊海喜至案禀稱楊係長江積竊今在馬頭竊取某輪船搭客所带皮衣料三件人贓一併獲住請究湯裁判訊實判戒責一百五十下押七天贓存候失主認領 
　　疑竊暫押○金連發携有網籃衣包在十六舖迤南大成里地方東張西望形迹可疑被巡士拘住盤詰支君即行解至東區轉送裁判所由湯裁判研訊金洪寗波人向爲小工頃在馬頭間有一不識姓名之行客雇令負送衣包網籌至大成里許給力錢六十文不料中途忽與該客失散小的正在招尋該客下落是以在彼探望並無别情判人贓一併暫留候該客來案証明情由再行復訊發落 
　　女竊未獲○大碼頭鄭洽記土行被傭婦戴氏即常鍾氏竊去金鐲一枚又與其同伴夏氏婦之洋二元四角及包金押鬤銀簪各一支亦被竊去逃逸無蹝由該行主鄭芳鈞具報東區飭探傳到薦頭張氏及常懹仁解案請訊張氏供父名桂泉向爲薦頭現值有事赴松江今悉鄭洽記失竊之事因該傭婦戴氏前由戴忠邦領來云是夫婦托爲薦傭並又挽同住居上海縣暑前賣牛肉之張得標作保是以敢爲代薦現知　與該婦確係姘識是常懷仁之妻惟常並未來過詰之常供向爲扛捧夫小的之妻本姓鍾因與人私識已有兩年於二十二日有十六舖相遇一次就與同回家内住過一宿翌晨又復不别而去小的與妻同回時見其並未携物求察判常交保候未張氏女飭探带同指傳張得標戴忠邦二人來案訊究以便責令交出傭婦追贓嚴辦 
　　是　　惩心　　○言晚夜　王　　　　老白渡裏街榮和煤炭店叽連之棧房内忽然火起烟霧迷騰即經崗巡報告東區傳知救火會各社洋龍到場施救得即熄滅僅燬去平房屋面半間貨物畧爲受損昨日飭探查得該店棧房曾保火險銀二千五百兩當時執事人許南山傳區移送裁判所湯裁判研訊許供是晚人俱睡熟不知火從何起並無别情尙求明察姑判暫存洋十元保出俟查明若係無心失火將洋充公 
[閘北]  
　　巡警總局批示二則○淮北衆民禀批來禀旣無姓名所控又無確實証據反敢率請究辦實屬荒謬已極龍佐才父子逮案之後韋伯成即將官照呈驗難保非脱缷罪名起見無論虚實自應另案傳究爾等事不干已何庸妄凟特斥○民人李佩純禀批禀悉該女已由濟良所領出交爾壻周炳元带回完聚何以忽又送來究竟其中如何情節仰司法課剋日傳訊核斷以杜紏葛 
　　小竊破獲○偵探隊警王少卿前日緝獲行竊永順里王汝康家衣服自鳴鐘之竊賊賈阿土林和尙二名解入總局押候訊辦 
　　絲廠交涉待查○華純絲廠經理曹承久因廠内失竊乾繭數百磅带領多人至同居祥記絲廠車間内搜贓與祥記經理張錦培衝突互毆已記前報茲悉張於事後投報四路一區稱被毆失大洋一百二十元小洋三百數十角鈔票一百八十餘元金表金鋉各一事金戒三只銀表六只並搗毀絲車九架蘭子七十餘斤當經蕭區長派長警勘查一過諭候照會絲廠公所查明理處 
[英租界]  
　　竊鉛絲○王桂福徐文慶因串竊法商立大洋行浦東棧房内值洋三百元之鉛絲由探查獲昨解公堂訊供據稱與管棧人阿狗串同等語奉判王徐押候查明下禮拜六再核 
　　竊衣飾○張芝文因竊陳沈氏衣飾由探查獲昨解公堂請究官以已由其戚代賠洋四十元姑寛判張押三禮拜洋交原告領回 
　　竊金表○吳金生因竊靜安寺路一百六十四號門牌某洋人家　洋一百余元之金表金針等物由廨訊押在案昨奉中西官覆訊不諱判吳押西牢九月贓交原告具領 
　　竊物無憑○北京路紹興婦人王沈氏控截髮華裝自稱敎員之趙鴻龍竊取房客寄存之火油二十一箱一案訊勘詳情已屢記前報昨奉中西官復訊一遇以勘無實在形跡遂判趙開釋 
　　拐孩完案○恩慶里揚州婦人郎李氏與郎殿才控卜洪元何連祥王松山串拐伊家六歲男孩一案昨晨由廨復訊明白王襄讞會商德師副領事判王押西牢半年卜何兩人各押一月孩交郎李氏領回 
　　馬夫拉韁不愼○馬夫周阿桂因拉韁不愼將康炳生之包車撞攘由捕拘獲　解公堂訊明判周將車修理原式違干未便 
　　龜奴偏思翻案○龜奴潘耀祖因容留幼女違章由廨訊實判押三月在案茲潘母以該妓院係鴇婦朱錢氐所設不甘伊子代人受過昨延律師上堂聲明前情請爲復訊判候提朱鴇到案下禮拜六復訊 
　　學徒忽然翻案○鴻盛土棧學徒鄭葆元因冐該號名義至火車站轉運公司騙取值洋一千四百元之大土十只得價化用由探獲解公廨判鄭押追在案昨由捕房將收贓人鄭雪波拘解公堂質訊不認判令開釋鄭葆元還押候傳保人到案訊核 
　　反要逐出租界○遇犯劉阿寳陳阿才均因復來租界由探查獲於昨併解公堂訊供明晰奉判劉押西牢一年陳押九月期滿均逐出租界 
　　何必如此蚤起○新閘成都路新興押店因清早開門有違定章被捕　見昨將該押店主傳至公堂訊實判罰洋五元充公示儆 
[美租界]  
　　路斃○斐倫路重慶里口昨有形似小工之某甲倒斃於地由捕禀報捕頭飭地保查明收殮 
　　狗嘷○住居茂海路之小孩孫興旺昨被一犬咬傷腰際由其母孫張氏禀報捕房捕頭允爲查緝 
　　無賴毆○住武昌路九百五十一號之梁 
 
 

Page 20

 
 
國義昨報捕房云被無賴多人揪住蜂毆等情捕頭飭探查明核辦 
　　討債毆蘇友觀昨向吳淞路挑膏店主翁阿昌索討借洋三十元無着口角扭毆被捕併送捕房捕頭諭赴英公廨禀控 
　　車夫毆○倪松茂昨雇徐忠義之東洋車至塘山路因徐爭索車資致遭揪毆被印捕併送捕房候辦 
　　丈夫毆○俞阿寳住西華得路昨日不知因何將妻周氏扭住痛毆由捕拘禀捕頭從寛斥釋 
[法租界]  
　　研訊起火情形○萬豐茶葉店失愼中西官往勘各情曾紀前報昨捕房將店主周子卿夥友唐小高丁金生學徒陳甫生傭婦張吳氏等解案周供是晚在夢中驚覺火已上熾即從晒臺跳至鄰家始得脱險事後查知火係樓上所起求察質之唐丁等俱供睡在客堂店堂中迨驚覺已不可收拾遂各奔逃不知火從何起傭婦張吳氏供臥在樓梯上面前房火係樓下扶梯角邊空茶葉簍子内所起故即奮命拖同店主女兒阿心逃命未遭遇害是實聶司馬得供判各交保候再訊核 
　　搜出賣孩洋錢○老婦羅汪氏前在安徽無爲州原籍因水災带同楊陸氏吳朱氏兩人各带小孩逃難來滬當將陸氏小孩賣得洋三十元涉訟公堂訊押日久該孩尙未交案茲中西官以案懸日久吳楊兩氏寄在堂内歸鄉之念亦急迫萬分故於昨日提案將搜出羅汪氏賣孩之洋二十八元給予領去以便即日乘輪回籍羅汪氏仍還押嚴究 
　　夫也不良○東新橋新長發客棧主陳錫奎因店中乏本回籍措資店托王安桃看守詎王通同王忠華將棧内賬被等物竊出變價分用陳回店後查知情形報捕拘究聶司馬詰訊得實判安桃押一月榮生忠華各押三月 
　　賊性不改○積賊顧春元在南市花衣街行竊陳子敬家翠玉鼻烟壺等物繼又在永安街胡茂炳金張氏等家行竊衣物由探獲住送廨訊究各原告俱投案候示司馬判押三月飭送工程局訊斷後再行带回照辦 
來函 
[告租界居民應流通鈔票存款]  
　　自鄂耗一傳全國震動此數日間上海一埠金融恐慌兑鈔标提存欵錢莊銀行相率被擠其實不必如此無故自擾也 
　　上海係中外通商第一大埠中西財產悉萃於此無論革軍守文明法律不能擾及即界外官兵有官長之約束更不能肆擾租界之中巡捕林立義勇數千守備嚴因浦江又有各國兵船駐泊保護尤爲周密更無城門失火殃及池魚之灾况各國領事又已宣告上海租界作爲中立之地更斷斷無兵禍之横起也 
　　在稍有識見者方視租界爲案樂之土所有資財應儲之於錢莊銀行以防盜賊蓋租界絕無革軍官軍之來擾祇懼盜賊宵小之竊發家存現洋何等危險是廣　奪之機也然則儲現洋者不如存鈔票存鈔票又不如存之於錢莊銀行收儲更爲安穏租界旣已作爲中立之地革軍官軍斷斷不能攔人鈔票照舊通行存欵照常儲放市面不驚工廠照舊上海租界永永爲幸福之地矣 
　　竊願租界居民凡有鈔票者不必兑現彼此流通有現銀者不必提出仍然存放鎭定二三日恢復市面之秩序自然風平浪靜若無故自擾擠錢莊軋銀行試問中國内地何處是安身立命之所耶不如流通鈔票存款保衛上海料可安居樂業也此後無論革軍官軍若何相持誰勝誰敗均與上海無擾及之危險租界居民其三復斯言 
[海上閒談] [  鈍根]  
　　上海人之對於鄂亂。極爲注意。在報館門前佇觀者。觀鄂亂。在茶寮酒肆狂論者。論鄂亂。朋友晤談一室者。談鄂亂。親知書札往來者。書鄂亂。夫關心世變。固是佳事。然因此而張大其詞。好爲快意之論。不求事實之符。則又迹近謠惑。而非上海人之福也。願與有識者共勉之。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
[咳嗽全愈]  
廣東彭壽堂獨創順氣化痰四寳半夏露治愈産婦咳嗽之鐵證 
産後感冒最難用藥表泄則體虚不支填補則淤濁留滯求其萬穩萬當出險入夷者其惟本堂四寳半夏露手此露性極和平功最神奇無論内　外感一切痰咳等症投之無不立效者前接杭省陳君來函爲其尊閫道達病愈之狀甚爲詳悉其言曰○内人久患痰火咳嗽苦不堪言頑痰壅塞愈吐愈多每遇天氣隂寒或勞役過度其發更劇自去冬分娩以後將近滿月偶失調　遂致大發始以爲者病常發無甚介意詎料愈咳愈烈臥不能安食不能下馴致肺痿失音吐血潮熱氣息奄奄將成癆症求良醫　妙藥不知費却幾許金錢曾不得少效以紓内顧憂心甚焦　一日閱報見半夏露告白左列證治有産後虚咳一條因遣人購　一大瓶歸而冲服一大劑開塞傾盃之際但覺一種清香快人心意惟不知於病情何如探候動靜略停片刻覺腹中　　有聲似將胸膈藴結之痰盡從下降未幾而大便一次頃刻遍身暢快思進飲食　日精神大振咳嗽頓止仍照常調服以冀斷根不發今一料旣完業巳平復如初矣防患未然不可不信爲特寄洋四元即懇再發一料以備不時之需杭郡湧金門内陳省吾啓每小瓶一元中瓶二元每料四瓶上海河南路廣東彭壽堂　 
[學界諸君均鑒]  
高等小學堂中學堂師範學堂適用之書出板廣告 
敬啓者敝處所印江南各學堂課藝現巳出板裝訂四册定價五角是書係蒐輯近時各學堂年考月考　列諸君論說數百篇類皆文氣精卓筆法敏妙詢學界高才諸君之傑作也凡中學以上可作爲敎授課本及　考之用如承購閱祈即駕臨或函示均可此請惠顧諸君台安上海棋盤街五百十三號掃葉山房謹啓 
[請鑒天然戒煙丸加價之苦心]  
本藥房爲希望同胞脫除黑籍起見特由黄醫生創製天然戒烟丸一種其中不攙嗎啡等害人毒質與巿上混用魂靈不顧大局以圖目前之微利者實有天懸之别故發行有年凡因之斷癮者莫不交口稱譽視爲尅煙聖藥也特是近來煙禁尤嚴煙價尤漲竟有吸煙之人並不抱定戒絶宗旨因煙貴藥廉竟以藥丸爲代煙之品而不思尅除是則大背黄醫生之初志而亦非國家煙政進行之道也本藥房旣以除害爲先故不計營業之利鈍特加價值每瓶向售一元五角者自九月初一日起定價二元每打二十元每袋向售四角五分者自九月初一日起定價六角好在此丸自有特效與巿上賤價之煙丸優劣自分也用佈數語以伸天然丸加價之苦心庶吸煙者知所困難俾得早日戒除則中國幸甚同胞幸甚上海三馬路中法大藥房啓 
[湖北傳来之報告]  
八月二十三日得漢口中法藥房報告云地方平靖管業上未受影響惟昨日午間曾有多人圍住本藥房門首不知者以爲遇險其實因新到哈麥腦血多箱路人爭相觀看也銷路因之大暢恐有傳誤特先告知 
[家用電氣噐具清潔便捷]  
家常廳用之各種新發明電氣器具列左電氣火爐電氣爐灶電氣熨斗電氣烘麵包器具電氣吸灰塵器具譯名浮肯克林以上各種異常清潔靈捷諸君不信請嘗試之火爐熨斗及煮飯爐灶電費每度祇取銀三分半正此外如電燈亦可謂燈中之費最亷者如蒙賜顧請駕臨英大馬路四百七十一二號本處樣子房德律風二千六百六十號接洽可也公共租界工部局電氣處啓 
本報印字機純用電機轉動 
[紹興餘姚熊氏修譜]  
竊惟吾熊氏始祖伯三公自咸豐七年修譜迄今巳將五紀况兵燹之餘舊譜遺失殆半理合及時修舉以承光緒惟念子姓散處各方未及周知爲此佈告同宗務將應開履歷限自今辛刻年五月朔日起至今年年年終止趕送至本祠譜局以便會　各毋自誤特此通知　寄申江美界北四川路靶子路南公益坊口新昌烟紙號内熊松南便是寄餘姚周巷郵政分局專遞本祠餘姚熊家街孝友堂啓 
[最新方之大雜誌進步出現]  
中國少年之最恩物定於九月出版每册一角五分常年一圓五角 
預定者請至上海四川路一百二十號三層樓本社可也 
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便随時通信惟原稿恕不奉還 
游戲文章 
[二續觀漢口新大舞臺演劇記（愛）]  
　　五幕閉後。開第六幕。曰水戰。臺上懸大油畫。佈長江水景。但見風帆沙鳥。烟雲竹樹浩浩蕩蕩氣象萬千。見有無數兵輪自臺内出有懸英旗。有懸法旗有懸德旗。有懸俄旗。有懸日旗。有懸龍旗。在臺上盤旋而駛迴還錯雜。目爲之眩。須臾一一泊定。即有小舢板一艘。自塲内出。中坐三人。卽大員及其姬妾師爺。攀登龍旗。兵輪上又有一懸龍旗之兵輪。卽開砲向城轟擊。忽城上還出一砲其彈適落於該兵輪之上。兵輪遂被炸沉。是　用五色電光以相映射更覺美妙絕倫。有聲有。色嘆爲劇界奇觀。六幕閉後。開第七幕曰陸戰。幕開後即有火車。一輛約十餘節。從臺上盤旋而駛風馳電掣快疾無比須臾泊定。有一隊軍兵隠隠而來。約以數千計軍中見有一衆星拱日之旗。高出人上。及行近視之。乃革軍之新旗幟也。革軍上火車後。盤旋而駛。旣定。革軍下車。列陣如長蛇式演至此。雖後臺金鼓齊鳴。而扮敵軍者遲遲不出。座客大爲埽興。臺上忽有人呼曰來矣來矣。只見一小丑。扮隊長。率領小隊上曰。大軍一時裝扮不及。特令末將前來一戰。言畢見革軍即投降。又逾一刻鐘。敵軍終於不出時亦逾夜半十二點鐘。看客遂散幕亦閉。欲觀終劇。須待接演矣。 
[中國麻雀大學校招考簡章] [  培基]  
　　一宗旨以振興賭業養成一般高等人才爲宗旨。 
　　二課程按照部定科目注重實習。分爲高等中等初等三種。高等有調　法麻雀大。義賭法原理三種。中等有做竊法。麻雀易解二種。至於初等。僅有學碰法一種。其中惟高等　得自行擇科。免去實習。 
　　三資格亦分三等。而有左列之資格者。 
甲年　三十以上。而得有牌九學堂畢業文憑者。入高等科。 
　　乙年在二十歲以上。得有接龍學堂修業文憑。在三年以上者。入中等科。 
　　丙年在十二歲以下。而有遺傳賭性者得入初等科。 
　　四學額無定數。 
　　五學膳費無論高中初三科。均一律住宿每學期學費千元。膳費二百五元正。 
　　六年限高等科以三年爲限畢業後給與麻雀博士一個。中等五年爲限畢業後升入高等科。初等八年畢業。後依次遞升。 
　　七考試驗手之敏捷與否。若手有疾病者。概不收錄。 
　　八考期宣統無窮年隨到隨考。 
　　九報名二十二行省各處皆有由各省督。撫會同麻雀大家。監考之。 
　　十開學半月三十一日。 
　　十一校址中京七馬路賭鬼。橋堍附則本校章程係初次訂就。諸多未安。尙須逐漸改良以臻完善。[  發起人賭神菩隡啓]  
海外奇談 
[大日本貧死者之多（欽）]  
　　據日本内務省報告。謂日本人民之自盡者日漸增加。十二個月中自盡者計有一萬人之多。其自盡之因大多係貧窮與不得意所致。其自盡之法。縊死者佔百分之五十投河者居百分之三十。其伊爲服毒。或鐵路軋斃。或用刀剌死等因每年西三四月中。自盡者之數漸加七月最多至八月始逐漸減。少至次年早春止。 
[羅馬婦人之飲博]  
　　古時羅馬婦女。無飲酒者。因政府禁止之也。有犯酒者。其夫或近親得責罰之後政府頒行法律凡有犯者一律解至法庭懲辦故婦女無飲酒者。但現時羅馬婦女多飲酒。甚至與男人賭博以能多飲酒爲勝。舊時所定之法律。已歸無効 
[電話之發逹]  
　　電話在昔時。惟近處能相通。故有電報以輔之。然電話之組織。與電報之組織不同。現有一化學家。能以電話之綫加長。爲前時所未曾有釜山與漢城間已設此等長電話不日將爲世界所通用也。 
尊聞閣詞選 
[感逝四律再疊埋公無題龍（俶髠）]  
　　秋宵耿耿夢迢迢。萬斛愁塵未易消。鴛枕影寒寒已渺。鳳箏絃澀韻難調。祇餘錦。帕緘紅涙。無復香囊嫟翠苕。風雨茂陵人正病。那堪腸斷又魂銷。 
　　最是堕歡扶不起。雙眥逬涙寫哀吟。十年遽了三生夢。九死難灰一寸心。屋角廌魂嗁夜月。堦前苔露泫秋陰。深房獨坐凄凉甚。况聽嬌雛索哺音。 
　　玉沈香死奈何天。身世難如脱蜕蟬。自歎勞生何草。誰知此恨更緜緜。同功繭破愁銷骨。感逝詩成苦聳肩。縱飲濁醪拚醉臥。怕看狐影挂　邊。 
　　西風欺夢。刮秋衾。一味酸辛祇自斟。隰草有葹心不死。仙禽無雁信終沈。短箋寫恨愁彌永。淺土薶香涙更深。似答愁人悽悵意。前溪擣徹女郎碪。 
 
 

Page 27

 
 
[遺聞軼事（半固）]  
　　孫文定公嘉淦。太原興縣人。父好義任俠。同邑趙氏子。仗威勢。武斷邢曲。無惡不佑。有貧者積欠趙三十金。無以償。趙窺其婦豔。勒令以婦署劵尾。率健僕二三輩將刦之。貧者夫婦號欲死。公父聞知。解囊與之。趙以不得婦。㘅之深。後遇公兄於野。揮僕毆之。越數日斃。鳴之官。令得賄庇之。公年十八。憤甚。夜入趙氏家。手刃　。偕仲兄鴻淦逃之都。一畫夜行三。百餘里。城啓而入。適有肩瓦缶者與之觸仆焉。盡毁其器。遂成訟。事未解而捕者至。喧傳公兄弟殺人事。請解歸案。令審其時日曰。安有越一宿而能殺人三百里外者。爲之解辨。卒得釋此興縣崔子山爲余言之。較本傳爲詳。 
[千金一笑]  
　　有一官喜作吉利語。有家丁二人。一名發財一名高陞。取陞官發財之意也。一住樓上。一住樓下。元旦早起。急喚曰發財發財。不知發財正好熟睡。負氣面對曰。尙早官聞之色沮。急下樓喚曰陞官陞官。陞官忙應曰。恭喜大人下來了。（柏身） 
心直口快 
[前因後果（愛）]  
　　有鐵路收歸國有之前因。即有西川不靖之後果。 
　　有川。督但事勦殺之前因。即有武昌崛起革黨。之後果。 
　　有僞立憲之前因。卽有眞革命之後果。 
　　有仇視漢人之前因卽。有驅逐滿人之後果。 
　　有側重滿員之前因。卽有民心渙散之後果。 
　　有曾胡左李忠滿之前因。即有袁岑復出之後果。 
　　有眼前殺戮漢民之前因。即有他日報復政府之後果。 
　　有自私自利之前因。卽有公仇公敵之後果。 
　　有格殺勿論之前因。卽有勿論格殺之後果。 
　　有宦囊滿載南歸之前因。即有終身祗能旅北之後果。 
　　有忽然變親計民之前因。卽有無窮報答奉上之後果。 
[同而不同（緊追）]  
　　政府。懸賞欲得黎兀洪。革軍亦懸賞欲得瑞澂。懸賞欲得之心則同。而其人則不同。 
　　張竹君女士發起紅十字會到鄂。後。革軍受傷則救護。北軍受傷亦救護。救護則同而救護之人則不同。 
　　近日各報館門首。人頭濟濟各銀行門首亦人頭濟濟。人頭濟濟則同而其心則大不同。 
　　岑三先生回滬後。親戚皆往拜三先生。朋友亦往拜三先生。往拜三先生則同。而見三先生之面略有不同。 
[戲攷（吳下健兒）]  
　　平北海。一名大回朝商朝紂五寵妲已。荒淫暴虐北海先叛。西歧繼之使聞仲往平北海。日與佞臣尤渾費仲。寵妃妲已等酣歌淫舞。龍逢比干竭忠進諫。俱遭慘。戮又設砲烙之刑。以絕言路。姜后爲妲已所讒。挖目而死聞仲平北海回朝。見御座塵封。同僚零落。不勝感慨。再四盤詰。知比干剖心姜后挖目俱爲奸佞讒害。憫其死之𢡖。不覺哭之慟。氣憤塡胸。將尤費二。人打死於殿。王反怒其無禮。傷其嬖倖。大加申斥。後聞仲征西岐。殉節於絕龍嶺。此劇滬上名園。多排在第一二齣。以極劣之凈充之。遂致精彩毫無。不堪屬目 
小説 
[短篇小説痴人夢（四）]  
[鈍根]  
　　生肅然起謝。遂進飯。粒粒圓潤香甘。非極盛之國。不能有也。飯罷出游。土謂之曰。此間人習爲勞動。非百里外不坐車。未知先生能徒步不疲否。生慨然應曰。勉爲之可耳。於是携手徐行。沿途觀覽景物。車輛往來。祗有汽車馬車自由車。而無人力車。可見其民力之豐裕。人道之平等。途人皆衣服整潔。笑語温和。見王皆脱帽爲禮。仰視天空飛艇如織。蓋空中旅行者也。道闊百丈左房屋而。右溪河萬街一律。定制也。河中水平如鏡。小艇蕩漾其間。更有自由車。往來水面較陸行爲速。蓋水面自由車也。行行復行行。不覺已逾二十里。生生平不健于行。而此日精神飛越。竟不覺。乏土亦力譽之曰。使貴國人而盡如先生。何致以病夫國見稱于世界哉。生赧然無以應。未幾抵一公園。爲官民公暇游息之所。花樹繁茂。草地一碧無際。有夫婦駢肩閒步者。有朋友携手偕行者。有並坐情話者。有聯袂跳舞者有入氷宫玩賞者。有踵升降梯。登晶樓瞭望者。生問曰。吾聞泰西各國。盛行屋頂花園。何貴國無之。王笑曰。屋頂花園者。地狹人稠之國。居室擁擠無隙地。或好爲奇異。遂有此不得已之製。吾國無須此也。王又導游博物院珍禽異獸。莫可名狀。而以一種侏儒爲最可觀。侏儒者小人也。得自侏儒國。身矮祗三寸。皮膚齷齪。口邊鬑鬑。居然拿破崙鬚。鼠眼鶻鶻。頗露奸猾。手荷空槍。見人作欲擊狀。口中喃喃如鳥語。有解得者。譯其言曰。吾嗣今日已爲世界强國。有不許吾國以特别權利者。請以驚國爲準。蓋侏儒國曾於三年前戰勝驚羣。小人得志。宜乎有此夢囈也。旋登圖畫樓。樓凡數百室室廣數千尺。四壁精繪其國古時革命軍戰績。詡詡如生。（未完） 
 
 

Page 28

 
 
   
 
 

Page 29

 
 
[醫學博士劉銘之方製之新出品]  
補益藥中之大元帥商標血素商標腦素商標腎素三素合服强種强國 
漢口一埠巳成戰域矣外交各團巳守中立矣國事至此何堪設想各埠商業經營倍難吾人生於斯世斯時惟有力求衛生强健之一法俾得身體康壯動健智謀敏捷精神煥發侍時應　可也兹當羅威醫生新創之腦素腎素血素發行之初適逢其會一若此品之功力可使我同胞咸成爲剛强有勇有智有爲之人是藥將來布滿遐邇誠可謂世界最大一　念物也羅　　創腦素賢素血素均係生物有機體補益料精　製合而成所謂以腦補腦以血補血以賢補腎之珍品其功用善能消滅身體各種致病之原點使各部變弱爲强功力之偉駕　各種補腦補血補腎藥品之上其餘詳細服法均有仿單兹值初次發行本藥房主人但求衛生普及起見應使病家同享利益易於購服定九月朔日起至十一月終止兩月爲期凡本埠門巿現銀交　購買腦素賢素血素者一　照碼六折以示特别優待時届秋冬投補合宜凡我同胞無分男女欲成爲有勇有智有爲之國民者速請購服之近日各埠函定三素者不可數計日　趕製不及可知本藥房所出之三素巳爲各界歎迎無不　相贊賞是以門巿暫定每日每人每次至多以買十瓶爲限諸希諒之至於三素均以其名商標業巳註册以杜假冒總之本藥房創製之各種藥品無論功用效力無不異常靈驗且藥品精良比衆不同各種藥方均由劉銘之醫士手訂由二十餘年之經驗而得之者諸君惠顧請認明羅威藥房牌號庶不致誤　 
總發行所河南路十五十六號羅威藥房謹啓 
[仙品馬寳治痴如神]  
京都天寳齋○真正西藏馬寳專治文武痴癲痰迷心竅○　騐萬人○靈效如神○上海二馬路西鼎興里便是遠埠函購原班回件 
馬寳能有的真經云治痴癲第一對症本齋濟世存心不惜千金採得真正以救世人其性能入心肝脾肺腎專治百藥罔效之症惟各種文武新舊癎狂發痴作呆以及豬癎羊癎錯心失驚服之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅憂鬱驚恐痰滯胸腹糊塗不醒或事結于心或功名未成或見色而痴或爲財而癲致染失魂落魄之症則自語自述大呼小呌弄文作武嘻笑怒駡染此之症受累無窮世人如患此症者請即試服輕者二三分告痊重者一二錢斷根最奇者愈後永不復發誠天下第一險癲救命寳筏也○每分洋二元或購一錢照碼九扣另製天下馳名癲狂鎮心丸曾經試驗萬人○雙料每粒一元○單料五角遠埠函購郵局妥速信力自給 
[救我惡痔]  
鄙人患痔十年醫藥罔效瀕死者　矣有勸我赴外省就醫者予悉拒之以其憚於奔走而枉費多資何益乃今新正五日酒後大發痛不可忍舍姪以本埠河南路康東彭壽堂化痔丸並外治藥靈驗異常勸吾服用　未經親試一概抹煞亦屬非是况藥恆有彼用之而不效此用之而效以予所聞彭壽堂之痔瘡藥業巳經　多人内有三人向所熟　雖未知痔病之輕重然服該堂藥而愈者確有的據想必該堂之藥自有把握　不與他家等類何妨一試幸而獲效并可除根豈不終身脫累僕鑒其誠即遣人至河南路囑其問明廣東彭　堂招牌爲買化痔丸雙料一大盒外治藥一中瓶照單服用果然痛止水乾起坐平服因再按次施治至第三次痔核縮小因竊　姪言固自不虚若果能除根豈不大快俄而姪來告之故姪曰觀現在藥力甚大必能　根或者前買之藥尚嫌不够耳僕曰旣有靈效何難績購爲再來洋八元乞照付雙料化痔丸一大盒外治　一中瓶務選佳製以繼前功由是依治數日果然逐漸輕减久年惡疾不半月消患無形欣喜之狀溢於言表繼念天下之如僕者何可勝道特再表明俾知問津嗚呼人生在世藥石安可不　乎哉滬城西門内戴彦臣頓啓 
[京江公所催柩囘籍特别廣告]  
竊以公所寄柩向章係以二年爲限兹查房間地　房等處所寄之柩延不來領有積壓八九年者殊　不成事體伏思諸公於曩年重訂寄柩章程統以一年爲限無非因廠房逼仄難資周轉令　惟行遵守勿失乃破壞於箇人之私責人嚴責巳寛殊不足以昭公道兹公議房間地板房等處之柩出有寄費似應稍寛期限酌以二年爲度其有早經滿期一律以宣統三年年終爲止如仍不來領無論官商所寄准於來春清明節代葬義塚除分别函告寄户外特此登坛聲明伏惟公鑒 
[上海開設林益豐景福建皮絲號擇於九月初六日開張]  
本號創辦皮絲巳歷二百餘年始設總號於湖南繼復分運於蘇州揚州申江等處銷售久巳膾炙人口各省馳名乃有無恥之徒屢以低貨冒充本號牌名前曾禀請示禁有案可稽惟射利之徒仍属假冒不絶兹特在上海法界新開河浜開設一家卽取名林益豐景號庶免以僞亂真並設有益豐管記裕順曾記益豐亷記益豐乾記等牌以便惠顧者就近購買荷蒙仕商賜顧請認明本號牌名及烟包紙内有林益豐景永印睹票並烟内放有當蓮子者庶不致誤特此佈告 
[江隂華澄公司緊要廣告]  
本公司設在江隂城内專爲挽回利權起見精織新時花樣雙線絲光布疋三百餘種五彩　面門帘等二洋勸業會賽品得有優等及金銀牌等獎憑今復精益求精研究染色確有把握可使始終不渝布身亦更加闊加重近來踵效者多選料旣不頂真顔色亦易變淡甚有以紗充線减輕成本冒充牌號以欺人者本公司爲首先創業第一家因名譽攸關爰特加印獎憑登明商標附入布疋中並於布面上加黏封條以誌區别凡各界惠顧者均請注意再者本公司從不肯希圖重利以低次之貨胡亂混售因貨無存積亦從未派夥向遠埠抖賣邇聞有人在廣東一帶自稱莊客專賣劣品冒牌欺人殊爲可恨除查究外用再聲明請各界嚴辨真僞爲要 
[永年公司新法保壽出現]  
啓者本公司將發行新保壽單一種爲中國前此所未有名曰還費保壽單後如遇不測除賠償保欵外並將所付之保費盡數歸還按此類保壽單别公司從未在中國發行然而利益甚厚人皆樂保欲知詳細請駕臨廣東路十號向總經理烈士詢問可也烈士啓 
 
 

Page 30

 
 
   
 
 

Page 31

 
 
   
 
 

Page 32

 
 
   
 
