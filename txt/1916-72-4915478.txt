# 1916 - 72 - 4915478

 

Page 1

 
 
   
 
 

Page 2

 
 
時評 
[廣西之關係（冷）]  
　　廣西之獨立其關係於軍事無論矣蓋戰事之要點今日在湘廣西之軍本所以攻滇以� 
援湘者今乃助滇以攻湘其關係自非淺也况乎關係於戰事猶其小而關係於其他各事者更多且大也 
　　因此而使人信此次之反抗不僅雲貴二省雲貴之外有廣西廣西之外不知尙有何省否也因此而更使人疑以前之擔保無事者雲貴或出於偶然今雲貴其一廣西其再既一而再矣則所謂擔保尙有若干價値否也取消帝制有人謂其恐失威信矣今若此雖有威信人亦何從而畏其威信其信哉此則廣西獨立之所係大也 
[命令]  
　　三月十六日政事堂奉策令那楚克多爾濟給予一等嘉禾章此令 
　　又令蘇珠克圖巴圖爾給予一等文虎章此令 
　　又令奥國法學博士上議院議員賴馬先給予二等大綬嘉禾章此令 
　　又令劉道仁吳庭光均給予四等嘉禾章此令 
　　又令王用霖李壽庚均給予四等文虎章此令 
　　又令口德利給予五等嘉禾章此令　 
　　又令據財政部奏覈覆豫省經徴釐稅得力人員照章擬請給獎等語河南陜靈閱盧徴收稅局局長吳大方增收稅欵在一萬元以上辦理克著成效着給予五等金質單鶴章以昭激　此令 
　　又令陸軍部奏准察哈爾都統張懷芝咨隋以台斐音阿接襲輪管佐領應照准此令 
　　三月十六日政事堂奉申令滇黔匪徒肆擾川南湘西各縣橫被蹂躪業經特派大員分往宣慰並頒發帑銀以資撫恤惟念遭亂人民多受損失春耕播種益覺拮据亟應寛免徴賦用紓民力所有被寇各縣本年應徴錢糧著四川湖南巡按使迅即查明概行蠲免並出示曉諭俾衆周知交内務財政兩部查照此令 
[專電]  
　　香港電廣西獨立現已徴實 
　　北京電告誡前敵司令四事軍報須據實進行須審愼軍需須愼重軍防須嚴密 
　　北京電特派倪道炯赴蚌埠會議要事現來電已經商妥並陳乃父暫緩來京 
　　北京電財部訂各省協餉新章分三等大省月五十萬中省三十萬小省二十萬邊瘠戰域免解 
　　北京電電催各省限期解欵（一）一二月分欠解尾數限本月哿日解淸（二）本月分限有日前解到（三）下月分應本月底提前解出至少匯解半額或三之一 
　　北京電肅政合上維持國際信用密陳 
　　北京電張壽齡連喪子女兼染時症展假總統昨派員慰問 
[東方通信社電（日本人組織）]  
　　北京電廣西省於十五日電達中央政府聲明如左 
　　廣西省以雲南貴州兩省維持共和之行動認爲正當政府宜有悛改方可若不反省廣西省不得已惟有與雲南共同行動並限三日回答 
　　其署名者以陸榮廷爲首計巡按使各師長各道尹等二十一名其中並有梁啓超中央政府返電大意如左 
　　四川湖南均已攻破雲南軍一部不逞之徒維持共和究難濟事勿爲此等之說所惑云云（十七日） 
　　北京電據政府某要人言本月十五日廣西陸將軍王巡按使及第一第二師長等二十餘人連名 
電達北京政府略謂該省贊成雲貴軍之趣旨北京政府應容雲貴軍之主張北京政府若不允從則本省即加入雲貴軍云云並限以三日回答北京政府接到此電即開秘密會議其結果决定拒絕目下北京表面尙屬平靜自接此電政府當局甚爲憂慮云（十七日） 
　　北京電陸榮廷現仍在桂平（十七日） 
　　北京電又廣東電云龍將軍禁止各報登載關於廣西省軍務紀事人心甚爲不安梧州方面有不穩之報（十七日） 
　　北京電廣東電云佛山附近十三日暴徒紛起龍將軍即派兵隊一千五百人前赴該地討伐（十七日） 
　　東京電政友會委員之質問由加藤海相辯明日英艦之行動係據英本國政府之命抑係東洋艦隊司令官之單獨命令現尙不明而該英艦果爲羅深基克號與否亦未明白東洋方面之海上警戒以日英兩國軍艦之協同動作惟擔任任務之範圍等無詳細區分的規定是以協同動作難期完全又目下馬尼喇以東拘留德奥兩國之艦船達九十艘之多英國之所憂慮恐其脫出此次之臨檢似即以此原因其他一切正在交涉之中云云石井外相對該委員之說明亦略同海軍部内多據信賴日本海軍之方針持協同動作須更明快之論並希望英艦撤回（十七日） 
　　北京電交通總長梁敦彥將辭職其後任聞以次長葉恭綽升遷（十七日） 
　　東京電經濟同盟會議委員决定派遣坂谷男爵（十七日） 
　　東京電海運業者爲停止英艦之單獨的臨檢條陳請願開兩國政府之協議（十七日） 
[譯電]  
　　哈爾濱電阿穆爾省總督戈達梯將軍現充敎育部代表來哈查閱學校事畢將北上查閱阿穆爾鐵路及鐵路一帶之各鎭 
　　哈爾濱電據本月十四日庫倫電稱蒙政府已允賠償一九一二年蒙人奪佔科布多時俄商所受之損失（以上十六日） 
　　北京電據華字報載稱朱家寶已辭組織責任内閣之任 
　　北京電政府命曹錕將司令部由成都移至叙府 
　　北京電順天時報載稱政府接駐英顏使駐日陸使重要報告 
　　北京電張作霖昨已回奉（以上十七日） 
戰電 
[英人路透電]  
　　巴黎電今日下午公報云末斯河西面之德軍未續進攻法軍以炸彈及鎗刺在白桑柯白及克米萊間回攻奪回二六五山方面敵軍所佔戰壕一段法軍現固守白桑柯爾化末山克米萊叢林邊際及克米萊村陣線一帶德軍砲轟甚烈法砲亦奮力回擊末斯河東及華愛佛僅有間斷之砲火今晚公報云末斯河西面自白桑柯爾至克米萊陣線砲火已弱且未聞有步軍戰事末斯河右岸伏村及丹洛法砲火頗厲前鋒哨兵曾以炸彈小戰於伏村砲臺東面之坡德軍砲轟華愛佛士斯河山麓之各村全陣線法砲隊頗爲活動亞夫里勒叢林東面尤甚曾撃散砲兵運送隊又在佛萊斯萊北使德排砲起猛烈之炸聲比境海薩斯及蘭巨瑪克之敵軍戰壕曾受猛轟法軍轟撃愛恩河北面通維勒哇波瓦村之入口且佔據香巴業聖索泊 
萊南敵軍戰壕一道（十五日）　 
　　巴黎電法公報云凡爾登德軍一聯軍中三分之一爲一九一六年新兵而法國一九一六年新兵則尙未用於戰地（十五日） 
　　巴黎電下院議員赴凡爾登觀戰者稱法國摩託運送車行動靈便皎諸德軍所有十四鐵道線尤爲便利凡爾登司令裴丹自信可操必勝之權（十五日） 
　　亞姆斯特丹電凡爾登作戰之德兵今至比境休養乘間逃至荷蘭者頗多據云凡爾登戰事之經驗極爲可怖傷兵過多不及運送援軍與 
 
 

Page 3

 
 
軍械已由比境運赴前敵云云（十六日） 
　　洛特丹電某中立國人近從栢林來此謂德軍在凡爾登之攻勢乃欲早了戰局之謀德國之不能久支戰局即德軍官亦公然自承如戰事仍限於壕壘之戰爭軍人將不復爲國人所崇拜其亟望和平之情筆難殫述若凡爾登不破則德國將受一前所未有之打撃矣（十五日） 
　　倫敦電昨日意奥二京皆發公報紀載意戰地之惡戰情形奥公報自認意軍猛攻之後衝入伊森沙奥軍壕線並言及特里斯特之天空戰爭意公報謂意軍砲步兩隊在泊勃索流域已得進步（十六日）　 
　　倫敦電海格將軍報稱昨夜英軍在凡爾洛蘭化克南小攻獲勝今日胡魯區伊泊爾等處雙方交轟甚烈今日有天空戰爭多次德機猛攻英軍哨兵爲英兵逐走英機以炸彈 
通令敵軍膫望汽球一具降地（十五日）　 
　　倫敦電東斐英司令斯末資將軍電稱十三日英軍佔領摩希刻向阿魯沙而進大約德軍已棄該處向南疾退得唐加鐵路之便利行動甚速沿途河流甚多追軍致爲所阻奇土伏之敵軍受創甚重英軍在山林中發見許多敵屍并檢獲敵軍所棄之機關鎗三架砲一尊（十五日（ 
　　倫敦電官場發表美索波太米亞之戰報謂萊克將軍電稱十一日英軍一隊將外陳線之土軍擊退殺敵頗多並俘敵軍官二員兵五十人而回（十五日） 
　　倫敦電公報云埃及東界司令白登氏昨已佔據蘇魯姆星期日敵人自毀彈藥庫昨日僅有小抵抗英軍以武裝摩託車騎隊及駱駝隊追擊之殺敵五十内有軍官三員生擒二十五人與軍官三員並奪得機關鎗九架敵之營壘已爲英軍所得來復鎗彈二十五萬餘粒與來復鎗百枝及大砲彈藥若干均被轟毀（十五日） 
　　紐約電德幣馬克價今已跌至七一又分之七紐約通報謂德國財政家不遺餘力欲挽回馬克價値但不獨不能維持現狀且低落不已亦可見世人咸知德國財政與軍事之不可恃矣云云（十五日） 
　　巴黎電由柏林回國之葡使稱德國從前之奮鬭精神今已變爲疲倦懊恨之氣象民間所必需者惟和局而已（十五日） 
　　亞姆斯特丹電奥國召集一九一八年新兵（十五日） 
　　倫敦電英國民政經費預算減少英金一百五十萬鎊（十五日）　 
　　倫敦電陸軍大臣吉靑納今日在上議院稱即使全國未婚男子盡數從軍國家仍須於數星期内招練已婚壯丁故國内之已有室家者當先公後私先國後家政府自應設法使可以從軍之未婚男子一概入伍不達此目的不已云云（十五日） 
　　倫敦電聞第二次召集已婚男子入伍之期今已展緩（十五日） 
　　倫敦電今日上議院辯論徴兵事宜竇比爵士稱未婚男子先行入伍一層確有必須破格通融之處但内閣新委員刻正竭力分别辦理務使全國未婚男子之閒冗者盡數從軍至於製造軍火之工人則當别論蓋目下乃正需軍火之時若召集製造軍火之未婚男子則必使製造軍火之事業因以擾亂殊不利於國家也（十五日） 
　　亞姆斯特丹電荷蘭公司船土邦第亞號（一三九一一噸）由亞姆斯特丹開往南美阿眞廷中途發來無線電據稱船將沉没今佛魯興之驅逐魚雷艦與荷蘭角之救生汽船皆已出援（十六日） 
　　海牙電土邦第亞號今晨八句半鐘尙浮於水面船客皆入救生艇是否誤觸水雷抑爲魚雷所擊今尙未詳（十六日） 
　　亞姆斯特丹電土邦第亞號刻在北角燈塔附近據最近電信云爲魚雷所擊（十六日） 
　　倫敦電路透電社探悉德國船隻泊于巴西領海者共有三十艘德政府不欲與巴西磋商租船問題（十五日）　 
　　丹麥京城電德國海軍大臣竇比士氏已辭職 
繼之者爲加裴勒氏（十六日） 
　　倫敦電荷蘭公司船土邦第亞號已沉没 
人皆平安（十六日） 
　　紐約電法國公司船巴特里亞號（一一八八五噸）載客九百内有美人二十今日駛抵紐約船長報告在土尼斯外爲潛艇所攻未接警告幸魚雷經過後相距二十尺未曾擊中（十六日） 
　　哇太樺電坎拿大沙尼錫爵士今日在上院稱坎拿大徴兵會多贊成改良强迫徴兵制（十五日） 
　　羅京電駐羅德使刻返柏林（十五日） 
　　里斯本電葡國國民内閣已成立以阿爾米達氏爲首相（十五日）　 
　　華盛頓電陸軍部稱巴拿馬運河定於四月 
十五日復通（十六日） 
　　華盛頓電上院大多數通過議案許威爾遜總統增足常備軍至十二萬人（十五日） 
　　紐約電美軍已在新哥倫布附近入墨境（十五日）　 
　　紐約電馮斯登將軍稱白興司令之軍已 
入墨界而與墨總統加蘭柴之軍相合（十六日） 
　　紐約電軍事家預料墨西哥戰事將歷三年之外並謂墨總統加蘭柴之軍隊必有數千人加入亂黨而與美軍相抗今美兵已召集一萬二千人駐於墨國邊界大約所召集之兵二萬五千人將全數作戰聞維拉已逃至山中將施用散擊戰術（十五日） 
要聞一 
[東報紀廣西獨立情形飄萍]  
　　昨日上海日日新聞（日本文）載有一節題曰廣西獨立 
之飛電又附註曰形勢其一轉乎中言昨日自廣西達於本埠某機關之電廣西於十四日接收北京政府所匯軍費四十萬元遂於翌日（十五）宣告獨立又聞與廣東之龍濟光似有内約廣東亦將出同一之徑路有兩省合力以攻擊湖南之說兩省之兵力約七個師團云 
　　該報又紀一節題曰廣西獨立之前後與前節互異言北京昨今兩日中與廣東龍濟光密電往復有十餘通之多據所聞廣西確宣告獨立云某有力者之言曰廣西由第一師團長陳炳焜氏署名電北京政府與之斷絕關係蓋陸榮廷將軍自赴枊州以一切軍務授諸陳氏由陳氏宣言獨立其用意有二 
　　（一）陸氏自與南軍合兵攻湖南 
　　（二）獨立宣布後或與廣東有戰端而陸將 
軍與龍濟光有姻戚關係故由陳炳焜 
宣布 
　　該報又言陳師團長與雲南第一軍司令蔡鍔交誼最厚陳實廣西軍中反對北京之有力者故廣西獨立早晚必當宣布今果已接十五日宣布之飛電云云 
[雲南通信]  
　　近日滇省有七八天未接滇軍入川進攻重慶成都� 
捷電外間遂起謠言謂北軍現已到川滇軍與之大戰因北軍人多械利滇軍不能取勝已被擊敗鄧太中梯團長亦身受重傷未卜生死云云唐繼堯即於日昨電達滇軍旅長劉雲峯詢問虚實旋接回電略謂各路滇軍現已陸續到川兵力甚厚正在謀攻渝城日内可下鄧團 
長並未受傷謠傳切勿輕信云 
　　滇人李鴻祥於辛亥起義之時爲有功人物因由第一師長署任雲南民政長於前年入京充任參謀近日携有鉅資來滇充任宣慰甫至海防即有電來滇剌探滇意唐繼堯隨發復電略謂君此次回滇如係贊助民軍自當派員歡迎倘是爲袁効命雖彼此至好不忍加害恐部下兵士有所冒犯悔之莫及云云李鴻祥既接此電不敢前進現在在越逗留 
　　滇省彌勒縣屬西山十八寨竹園一帶向爲盜匪淵藪搶刧時聞近更有慣匪李春元嘯聚匪類百餘人遍處搶擄勢甚猖獗該縣知事乃飛請省垣派兵剿辦省中已電令鐵道總局遴派鐵道巡警及游擊隊員兵前往會剿現在正在搜捕中 
　　雲南鎭雄威信一帶因與川地筠連連界滇省起義後只注意叙府瀘州等處未暇顧及鎭成邊地面四川竟又 
添兵三四營意欲攻鎭日昨該處縣知事行政委員有電來省告急軍府當即電令昭通派兵馳往堵擊 
　　近日滇省突起謠傳龍軍已至百色人民不免恐慌頃悉軍府得該處更電略云迭電現昱春團營已全隊到廣分紮邊要主力集於廣南對桂作戰早凖備完妥雖郎恒天井關各要處嚴密防堵往來人等特由旅部專員與防軍嚴加檢察並偵諜内地各處奸細不敢稍鬆近桂軍並無何等動作亦無何事發生地方人民官兵實行保護故邊民對我軍隊感情甚洽請勿厪念惟戴營募兵甚難雖曰風氣欠開實由知事疲玩查係實情縱再經數月亦難招足懇請將文山馬關江那游擊隊飭撥歸戴以便成營急用張開儒叩永寗來電滇軍義勇隊第一支隊長張煦報稱該隊襲擊牛背石二十二日黎明已佔領北軍司令部現正追擊等語蔡總司令官已於二十三日起節前赴納溪督理軍務矣 
[貴州通信]  
　　貴州轄境英法兩國設立之敎堂遍地皆是日前由軍府出示保護其文云照得世界大通各國政府對於人民有互相保護之誼載在約章貴州省垣以及各縣鄕場市鎭均早有敎堂凡敎堂所在地點及傳敎人等自應認眞保護以重邦交現在本省宣布獨立凡民國頒行一切法令規章皆繼續有效從前訂定約章尤當繼續履行誠恐不逞之徒在外造謠生事或偕仇敎爲名擾亂秩序以致惹起國際交涉本都督未雨綢繆各路均派有軍隊並責成地方官嚴密查辦遇有此等行爲定即盡 
法　處不稍寛貸云云 
　　貴州軍府以現當用兵之際全賴餉糈充足亟宜創設專局經理其事故於黔省設立一經理局專事籌備一切軍需用品及糧秣現該局已就護軍使署内附設矣黔滇兩軍府日前往來電商擬就貴州至雲南四� 
川添設驛站以爲傳遞軍事之機關現復擬設驛站於鑪山平越黃平諸縣及羊志潢水塘大風洞重安江諸地方 
　　日昨滇軍蔡總司令有電致黔云貴陽劉都督鑒微電敬悉已電劉師長董支隊長俟下瀘時加意保護鹽署並先設維持晏運使矣頃據劉師長電我軍與敵現正鏖戰於藍田壩敵軍右翼已退却旦夕即可得手並聞鍔叩麻印 
[官兵過漢時之印象]  
　　十四日英文楚報云江孚船星期日抵漢載有官兵二千此輩在九江上船任意行動船上事務幾皆爲其把持買辦畏其氣熖不敢與較乃避往他處船搩漢口時司令諭在十基羅邁當處登岸但兵士置之不理不肯在指定處下船堅欲在城市附近登岸俾可游玩取樂軍官等無奈不得不從其要求遂開至招商碼頭各方面雖力爭然亦無可如何兵士登陸後散至各街店舖與行人大爲所擾深望有統率之責者速將此輩召集運往他處否則難免不肇禍也當道對於政治犯隨捕隨殺辦理尙覺不難惟對於紛紛過境之不法兵士眞有辦理棘手之苦云 
[南京快信]  
　　齊使昨日（十六）下午三時赴軍署謁馮將軍籌商機宜關防甚密所議要政無從探悉 
　　某軍事機關據探報黨人已有三十餘名潛赴江北勾結上匪蕭縣匪首王士珍已與之聯絡不日圖謀大舉 
　　軍署迭據偵探報告有某黨魁私運軍火擬在蘇省響應滇軍特飭各軍事機關嚴密防範� 
有某要人來寗詢馮將軍是否有與朱興武聯結婚姻之說並述極峯頗有贊助之意聞馮將軍 
不承認有此事 
　　張巡閱使電請入京覲見中央以長江防務緊要復 
電勸阻 
　　聞萬德尊中將昨由浙來寗未入城即渡江乘津浦車回京 
　　湖南湯將軍來電懸賞五萬元購拿譚人鳳二萬五千元購拿譚穆 
　　孫多森參政昨來寗 
　　據財廳人云中央因軍費非常吃緊現又擬發售各種有獎證劵昨電該廳核議即日詳復以便派人從事勸募　 
　　財部電齊使趕將四年蘇省欠解中央各欵限三月内掃數解淸 
　　籌備國民代表事務局印刷五萬餘言之長告苦辯滇軍政府發表之非法電報日昨郵寄數� 
萬份來寗分發各屬現省垣各通衢已到處張貼矣 
　　聞事務局已將國民代表一切文電檔案編成書本公布 
　　中央擬定三項要議電令齊使嚴飭所屬特别注意（一）淸查户口以杜亂萌（二）嚴行禁烟以重功令（三）查放賑飢以濟民艱齊使昨已通飭所屬一體遵照辦理　 
編輯餘談 
[宣慰（飄萍）]  
　　自西南戰事發生以來北京所派之宣慰使亦云夥矣果有何所宣何所慰耶 
　　雖然吾於若干宣慰使中而得一陸榮廷將軍受命不數日率師方詣柳州而各報皆載香港來電謂已以宣告獨立聞 
嗚呼宣則宣矣其所慰者爲何方耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[桂湘鄂川之現勢觀]  
　　桂湘形勢之所趨東京報知新聞云據北京電報謂龍覲光部下已由百色進而佔領雲南之剝隘一方李烈鈞自蒙自赴廣南府聞亦將到百色然李烈鈞非欲迎擊龍軍而在監視陸榮廷之態度陸氏自第三次革命發生時取中立之態度最近亦對龍濟光交涉陳中立之意見恰與貴州宣言獨立前相同十四日新支那報云雲南事件發生以來廣西將軍陸榮廷之態度頗爲世人注目聞陸部下軍隊之一部向柳州進軍電致政府謂竭忠勤自赴雲南宣慰之說尙不能遽信陸將軍近來之態度寗表同情於南軍配置軍隊無論何時皆可進攻湖南及廣東惟待時機到來而已云云惟據政界消息則謂政事堂統率處同於十四日午前八時分接湘西宣慰使熊希齡貴州宣撫使陸榮廷密電各一道内均異常緊要中央重要各大員旋在居仁堂開臨時會議據聞熊之來電係分陳會同湘省紳商擬定北軍入境之某項招待辦法又密陳仍請准予勸慰滇黔黨� 
人調停息戰以免塗炭生靈等要政陸之來電係陳明因與臨武將軍龍覲光預商某項軍政及協同宣撫各事宜尙未决定辦法十三日未克起程等情聞兩電中均有請示調令亟等電覆之事是以特開會議此息而確陸將軍之行止一時尙難遽定其何向然而東電早已有言陸將軍於十一日到枊州京中昨亦盛傳陸之大隊集中於枊州均與官場之信不能相容道路傳聞多有已將宣佈獨立之說而又苦於無從證實要之無論如何陸氏之軍隊既向枊州則與湖南戰事必大有影響蓋可斷言也 
　　鄂湘大局之緊急近來外間傳聞鄂湘兩省大局緊急之消息者頗多各省將軍巡按使及特别行政區長官都護等亦多有密電到京紛紛請詢鄂湘之近狀昨聞由統率處分覆密電各一道略謂鄂湘兩省近因戰事之影響未免謠諑繁興或係有黨人從中煽惑亦未可知因之人心頗有不靖惟襄武靖武兩將軍籌防周密各路軍警亦均極可靠大局决不至有何危險外間各項謠傳皆不足信云云此爲官場之公事措詞自應如是以實際言湘省之方在運將調兵形勢岌岌無待多述即以鄂省言施宜爲湘省北出之要途宜漢爲揚子江流域之中樞最近又有南湖之警訊人心恐惶官吏遷移其眷屬其形勢之可危亦非空語所能掩飾茲據政界某湘人所得私家消息貴州軍確與政府軍相持於寳慶方面至寳慶縣城此時似在貴 
州軍之手政府軍將城外民間房屋拆毀凈　預備進攻時免礙砲線然此事尙未得公報徴實又聞政府現以湘省軍事緊急曾有設立駐湘征黔總司令之議因嗣權限過繁未克實行刻下中央擬先添設湘省軍務帮辦機關駐紥湘西緊要區域專任防務及指示抵禦南軍各種軍略以期責有攸歸聞有該席希望者以第八師師長李長泰及安武軍統領倪毓棻兩氏至於鄂省一面除荊宜添駐軍隊武漢實行戒備外又飭令漢陽兵工廠將應需軍械比照二月份出品數目再行加倍趕造以濟急需然則湘鄂之現狀如何殆可概見矣 
　　川中戰事之進行公府近日疊接四川成武將軍陳二菴來電報告富順隆昌榮昌各縣土匪乘勢蠭起情形並云各國縣知事告警文電不一而足特請將該省全境一律宣布戒嚴以　 
免他虞政府以此問題關係重要已覆電允准昨前兩日公府開軍事會議時又將川南淸鄕案提出討論所議結果聞擬命毅威將軍胡景伊赴蜀擔任淸鄕督辦以資熟手而利進行俟得胡氏同意後即以明令發表至於行軍一方面之近狀則殊沉寂惟聞曹錕周駿張敬堯　司令昨曾密電急告中央略云此後進兵將有最困難之四大要點請由中央指示機宜聞所謂困難之要點大致爲滇中山川紛雜道路奇險而氣候多雨瘴疫� 
叢生兵士最易染疾凡可進兵之各路滇軍又設伏極險所有滇中軍火實有外人接濟亦於軍事影響甚大等情軍務處蔭午樓主任昨爲此電已發出通告定於下午一點開全體密議未識有何相當之解决又成都陳二菴將軍亦於昨日來電略云據四川兵工廠總辦楊肇錫禀稱該廠自加工趕造以來所有各種軍械及子彈以及其他各項軍用品較前多出三倍可供三師軍隊之用等語現在川中各路軍隊集合將近五萬人該廠所出軍械雖已較前倍多然尙不能供足前敵各軍隊之用仍請飭由漢陽兵工廠 
按時接濟據此以觀川中戰事固猶在亟亟進行中也 
[東南與西北之目今局勢]  
　　馮將軍之消假馮華甫將軍已於十日消假此事底裏言人人殊茲姑取京津各報之所述及者列舉一二以供參證英文京報云南京馮將軍得政府電諭暫勿北來且已銷假視事茲悉此事未發表之前南京商界學界曾各舉代表二人來京陳說地方情形懇求政府勿輕任馮將軍告退該代表等到京後事已解决遂於日昨相將出都然尙未得政府方面報告以徴實之順天時報云馮將軍當滇亂初起時頗不以自相殘殺爲然及見政府擬定以武力解决之策將軍即毅然爲藉病乞退之舉現在政府因鑒於用兵困難乃有講和意思然又不便明言調停故以馮將軍曾有聯和各省軍民長官調停滇亂之舉於是密秘派人赴寗將總統决意取消帝制迅求和平的意旨述告馮將軍並勸其銷假以資維持時局而各報所傳將軍銷假者裏面即如此之情形也天津益世報云新華宮内昨日上午九時特召陸國務卿楊錢兩丞及干局長諸人商議要公當時關防甚密散後僅知有加急密電致浙江朱介人將軍探因馮華甫將軍又來電辭職特令就近諄勸勿萌退志因朱前曾有電懇請元首勿許馮氏去任知兩人感情甚好且爲東南保障故令其力勸並另派文武兩大員刻日馳赴南京面囑馮氏以國事爲前提即日銷假以顧大局而息浮言兩員均係親信之人其姓氏則應守秘密云云 
　　關内外之匪氛據政界消息政府鑑於西北亂事電報頻來故日前特開會議現已决定添設新疆天山南北鎭守使聞中央之意擬以前噶什喀提督楊得勝阿爾泰辦事長官劉長炳充任不外或可見諸明文並聞近日蒙疆各地屢有股匪出没尤以與泰晉甘新接壤各地方猖獗爲甚除已分别調遣軍隊相機剿辦外沿蒙疆各地防務之妥籌佈置起見决定特設巡邊使一職督帶得力軍隊巡視秦晉甘新各邊境以綏邊疆而靖匪氛唯以此巡邊使一職非知兵大員且熟悉西北情形而又深通治理者不足以勝任目下正在審查選擇之中又據某京報載靖遠縣函云該縣北鄕近有楊某帶領匪類數百人大張旗鼓日肆刦掠居民財物馬匹被掠殆盡行人被刧者日有數起目下路斷人稀十莊九空昨又將小紅溝官鹽局搶掠一空局長曹執中被戕身死該縣已宣布戒嚴人民異常恐佈市城極其蕭條聞蘭山道尹已調軍前往剿辦並扼紥入省之要道矣 
[帝制前途之徘徊莫定]  
　　運動實行之難點自戰事緊急之際政府對於帝制聞有取消之意惟因時機未至故不能明白宣布茲聞政府因迭次官電告捷覺征平滇黔甚易爲力又欲實行帝政而某派遂從各方面運動希達從速登位之目的各省長官又有來電爲此請求者惟聞尙有困難二點即一爲南方組織國會正在派員調停尙未就緒二爲各國方面尙在協商對待中國方針態度猶不明瞭故仍不敢從速實行 
　　維持大局之密議十三日公府中爲國事大局問題召開第六次密議是日軍政兩界出席者計有二十餘員其提出之議題純係對於黨人手續上最重要之間題並由當局對衆發言略以黨人日來之情形非常活動彼輩對於帝制既處在極端反對之地位一面鼓吹破壞一面率軍蹂躪雖經政府與各方面一再勸導然終毫無反悔頑梗不化情殊可惡現已牽涉外交極危之險象於國家前途命運存亡甚有密切關係諸君有何美滿切當良策速即發抒不可因隱諱致誤大局等語是日會議如何結果其間詳情尙在秘密中 
　　内閣成立之一說政界消息近來公府連日特開秘密會議關於責任内閣問題仔細研求頗有端緒其擔當總理一席擬就各種人物中拔選其尤或曰陸君徴祥當然擔任國務或曰朱君家寶本係滇人便於靖平南亂聞政府對之尙無何等之言明而朱氏問題亦屬一部論者所主張未足壓倒衆論惟據最近消息不論總理一席由何人擔任組織内閣約在本月底或四月初旬可望成立 
　　代庖立法之疑問自立法院由國民會議選出議員代庖後外間致生種種傳言有謂政府擬將國民會議取消者日昨訪之政界人云國民會議爲造法機關立法院爲立法機關以造法機關議員當選人改充爲立法院之議員因名實不副致起外間種種疑問之風說然今次政府急欲立法院成立之原因蓋有國家根本大計問題尙須經過該院表决於時勢上之關係不能不出此變通辦法至將來國民會議如何處置現政府在秘密研究中取舍問題尙難逆料 
[借欵運動之外報消息]  
　　近傳北京有秘密借欵之說昨報已述概略茲又據順天時 
報載稱梁君士詒　向駐京花旗銀行請借欵而美國銀行方面設亂答覆略謂列强未承認中華帝國故頗不便於商議請俟日英俄法及其他諸國承認帝國而美國政府亦承認之時再開借欵商議等語於是梁君猶未斷止其念更向曾充中國鹽務顧間而現爲美國國際興業協會駐京副總理葛漢章君運動以烟酒公賣稅爲擔保請借銀一千萬元之欵然而葛君亦未輕於承諾此事適中國政府擬募集洪憲元年度内國公債當此時間梁君再向葛君云中國政府將委託美國國際興業公司在國外舊金山等處代銷中國公債以極優之利益給與該公司而中國政府所希望仍爲美國國際興業公司先交一批墊欵令中國政府使用該欵以救困難云云未 
知美國方面如何答應也 
[招選軍員與檢閱新兵]  
　　自滇黔進攻川湘等省以來中央政府派往軍隊陸續征討勝負靡常喪亡甚夥又恐退職軍人潛出都門投効敵軍於是陸軍部特出示招選旅京賦閑軍人補充差遣名目以供驅使而藉維繫軍心茲聞個中人云關於該項考選章程其規定月餉按分等次每名自十五元至三十元之譜最初報名用備審查俟審查後再用筆試面詢一切手續試驗日期每逾二星期舉行一次或三星期舉行一次揭曉茫茫更難捉摸一般賦閑軍人久困長安典質度日擬另謀他途無奈先已報考希望派事又覺夜長夢多政府密派之偵探百端伺隙誣陷可危該軍人等生當此時殊屬進退維谷云云 
　　又聞政府對於近日募來新兵頗爲注意蓋恐匪徒混跡其中故預令各路征兵委員於招募時格外注意迨招來後復派靖威將軍蔣雁行一一爲之檢閱其有形跡可疑者即行扣除 
[龍建章入京紀聞]  
　　龍建章交會議處一節茲聞此事復由廣東京官梁士詒梁敦彥等極力爲之緩頰並謂建章以前諸事實係出於糊塗現已深悔前錯應逾格鴻恩貸其前罪來京後必有種種嘉謨入告蓋建章性素懸直此次肯以來京即係再願報答政府之意寛其既往彼必能効力自贖士詒敦彥關係較近願爲擔保等語政府以龍氏此來大有利於西南軍事故已允不加深究是以龍建章日前方敢由天津來京十四日上午十鐘餘入公府在居仁堂内辦事室晋見同時陸國務卿及交通梁敦彥陸軍王士珍兩總長參政梁士詒等均列議當密詢關於黔省附入滇省合謀各情形經一小時之久始行退出次日或� 
是日晚間尙須詣府蒞議云 
[合川縣驚惶未已（成都通信員）]  
　　四川合川縣亂事已兩誌前報二月二十二號傍晚該縣又有散兵再來之謠城中頗爲惶恐先是二十一號早有壯漢飛奔至城時城門未開伊在下大呼開城守城者心恐有異間其何人來此何故伊謂武勝縣警備隊現駐錢塘鎭隊長修有信緘令我趕來呈遞等語當將信緘用繩縋上送入縣署囑壯漢暫侯及將信函拆視則係武勝警備隊長枊某所寄函中大意係聞合川有匪徒攻城之舉誼屬鄰封輔車相依 
亟率該邑警備隊及各場保衛團共約二百餘人欲來救援現整軍於錢塘鎭是否需此務速回信云云時縣署中有人知武勝警備隊長現非枊姓當以値此風聲鶴唳之際該縣轄境不廣兵力單弱自衛猶虞不暇何有如許多兵來合救援現合川凖備已周城内軍警團合計有衆六七百人縱來攻城亦無可爲固不賴武勝之助當將送信暫行扣留二十二號午後據探報有數百人麕集於距城十八里之思居舗正在强鄕民爲彼造飯察其行動似有來城之意旋又捕得私越城垣者三人聞在身中搜出信函亦係約於是晚攻城旋又有人傳言衆已至距城十里之黑岩頭當將軍警開至北門外要隘各處分别守候一面傳令居民守城沿街舗户皆須懸出簷燈附城居民曾受十六號之危險幾委身於槍林彈雨遂紛紛往鄕間趨避守候通宵竟無一影一蹝到來或謂是晚直係謠言未嘗有其事實或謂衆至黑岩頭探知城内防備甚嚴知難而退嗣得可靠消息是晚確有散兵來城半塗沮興是以不果并據縣屬東里人入城者云散兵已竄往華營山内聚衆甚多即以之爲根據地日事敎練及一切整備且於附近各場張貼告示撫慰人民云云至於越垣入城搜得信函之三人聞二十三號塔耳門曾暫首四人即有該三人在内云 
[紀黨人在順德起事情形（廣州通信員）]  
　　黨人圖刦肇和兵艦本圖大舉四處皆有響應刧艦雖不得手然其所設伏不能解散於是又有順德起事之舉順德縣屬素稱多盜十號大良省渡不見上省旅省順邑人皆爲怪異訪之始知其已有警耗也據田維來省者云行經順德三紅旗見有民船六艘被手纏白布黨人騎船刦械懸掛白旗甚多適遇水上警察廳江固巡艦駛至奪回民船二艘兩方互戰鎗彈橫飛極形驚險迨回至省河登岸見水上警察廳總稽查蔡春華督率大隊由天字碼頭駁赴江漢巡艦即行開駛想係得接江固巡艦無線電報調兵馳往助戰云又聞大良午渡昨日由省開行至中途忽然駛回大約亦因聞有警耗所致又聞九號晚有黨人千餘人在黃蔴涌起事撲攻淸鄕行營搶奪軍械聞駐紥該處之江鞏艦亦被刦奪駛往大良圖攻縣城故十號大良早晏拖渡均無到省刻下當道已調撥士軍馳往攻擊矣 
[粤黨人攻擊肇和後之消息（廣州通信員）]  
　　黨人謀奪肇和軍艦各情迭詳前報茲續查福軍在東圃獲之馬某等六名馬名伯倫年約三十歲身體高肥供認係海軍畢業生現充海軍總司令中有四名乃山東鬍匪其餘一名聞係寳安縣人至西興巡艦所獲之黨人名李定當時併搜獲駁壳槍一枝子彈百餘顆龍將軍親爲審訊後仍發原監押候其永固輪船九日仍然扣留原處聽候查辦搭客倘有舗擔保亦得釋放以免無辜受累又昨日福軍司令李福林復在士瓜鄕拿獲黨人陳友一名謂與此案有關即詳解軍署訊辦 
　　巡按使頃據水上警察廳長馳報連日迭接督察長探報澳門黨人有水陸會合圖陷省垣消息黨分飭省河各艦及各叚艦畫夜梭巡詎六夜四時許突聞東邊砲響即派衛隊登陸前往查探並飭江漢雷震二艦分載衛兵火速駛赴東邊河面去後旋據西興艦長陳鳳賡報稱巡至魚珠河面遇永固輪被黨人騎刦向肇和抛炸彈彼此鎗砲相持卑艦即飛駛上前協助黨人見勢不敵駛赴東浦沙淺擱登岸逃走卑艦追擊見有黨人數人奪獲小艇其中一人指揮駕駛黨即喝令停止甘副長率兵跳下該艦將指揮之一人拿獲稱名李定身懷駁壳一枝碼一百八十手章一幅餘人泅水遁去等情當飭提李定據供係黨人留梅卿部下炸彈敢死隊長部設澳門監牢街影戲場此次受命帶隊三十人各携槍枝炸彈由澳搭該輪來省臨行密謀如抵省河遇有大兵艦即先刦永固乘機奪艦以便駛入省河放砲向觀音山轟擊省中已有内應即望成功並認如何刧輪如何接仗如何敗走如何被拿各情不諱正擬辦又據江漢雷震報告大致相符並經江漢艦長何烓祥親赴肇和查察全艦無恙僅一兵腿受槍傷一面由雷震江漢趕赴東浦附近村落查拿餘黨旋晤駐東浦福軍截獲黨人六名一爲僞海軍總司令馬伯麟餘均北省馬賊據供砲台内亦有黨人響應等語是連日探報澳門黨人舉動不盡無因請飭軍警嚴密偵防云云 
　　福軍司令昨將李玉山等六名解赴軍署時有某參謀及某營長見李器宇不凡向問出身原委并許代邀恩典 
李稱勝敗常事大聲叱之以示不欲邀恩 
 
 

Page 7

 
 
之意隨與同黨從容談革命事並稱前在滬攻奪該艦實因自己延誤未到致砲手無一幹才殊可慨云云嗣由龍將軍提進内署密訊據李玉山供從前任山東營口海軍司令長交替後投入該黨得充今職此次帶來部員共三十人二十三人爲同鄕山東人先由東京回魯招集赴滇初三日抵澳門先遺部員十� 
八人赴黃埔運動該處砲台内應自帶十二員攻奪肇和艦以進攻觀音山及製造局不幸失敗并無悔心餘六人恐已盡遭不幸云云將軍飭暫押洋樓西偏歐陽浩押東偏不必收監以便密訊又水警廳委員何從恒訊據敢死隊長李定供稱十八人中李定月餉六十元廖旦四十元黎昌廖鍾榮何永各三十元已炸死黃勝朱成曾有黃信區寗伍才盧然朱達劉章蔡勝龍然衛成各三十元餘十二人尙待研訊並稱三十人中共携駁壳二十六枝炸彈四個云云 
　　又搭客中之釋放者詢其情形據云黨人均有毛巾一條纏繞頸際皆穿新白背心袋中滿裝槍碼炸彈手携曲尺駁壳短槍形容雄健對於各客均以溫言慰撫使之勿警勿聲且云如能據有肇和兵艦則直撲魚珠砲台及長洲砲台以待四處響應即將該艦駛進省河謀攻觀音山等處以圖大舉等語又謂艙下搭客死者二人徴傷者甚多永固船伴僅傷朱同一人或不致有性命之虞云 
　　黨人在黃埔海面圖刦肇和兵艦不成龍將軍據各方面赴報即通令省城各要隘駐軍勿得擅離職守一面指令水上警察廳迅派兵艦馳往東浦一帶會同福軍搜查黨人蹝跡現仍恐省城各旅館娼寮有黨人藏匿昨特派出濟軍二十餘人會同警察將各處旅館娼寮嚴密搜查 
　　七號晚廣九鐵路石厦車站附近距省二十二英里叚内路軌忽被人炸毀丈餘鋼軌變作曲形木枕石子均被焚去迨至八號早由省落港之快車駛至時瞭見情形即行收機停駛電知省局立刻飭派工程師前往修理計歷點餘鐘始行修復現該局總理已將遇事情形禀請將軍巡按使飭行該管官吏查緝究辦按炸毀車軌亦在七號晚與圖搶肇和兵艦同時大約黨人約期大舉必在七號左右此亦響應之一端特刧兵艦不能得手故他處鮮有響應耳 
地方通信 
[蘇州]  
　　軍警特别會議蘇常鎭守使於日昨（十五號）下午一時召集本城軍警各長官在署開特别會議第二師朱師長禁衛軍劉夢九團長魯軍第十八團上官靖卿團長憲兵營王營長及水陸警廳趙崔二廳長及參謀營長等各官均到至四時始散聞因得探報黨人某某等有濳入蘇常内地起事之消息故有此密議云 
　　典商開會集議蘇城典商向以十八個月滿期光復時各處典當因受種種損失遂公同集議擬改爲十四個月滿期經該業董事潘濟之將所議各節禀經程應兩省長批交前吳縣知事宗能述核辦宗君移交城市公所議事會提議公所議員以典當爲接濟貧民而設遂將潘輩所擬見意駁回並備文詰責故縮短期限迄未舉行近年以來典舗認購民國三四兩年公債票及購貼印花稅票負擔逐漸增加前日縣署又知照各典將攤派本年之公債票并欲推廣印花稅銷路定於四月一日起一元之當票亦須粘貼印花云云因此之故江蘇全省典商由各縣公舉代表到蘇會議前日代表紛紛抵蘇均寓惠中蘇臺兩旅館昨日（十五號）下午三時假座閭門外盛氏留園開會議决具禀申說典商擔負愈重貧民受虧愈大現欲攤認公債推廣印花須改十四個月爲當物滿期并酌加利息當業乃可擔認然利息加大期間改短貧民之受虧不鮮矣云云 
　　發表劃定學區吳縣學區前經劃分爲十二區城區派學務委員二員其餘十一區各派一員嗣奉省飭按照自治區域改劃即經孫知事議定改劃爲八學區第一至第七七區各設學務委員二員第八區學務尙簡僅設學務委員一員業經詳奉省道核准昨已發表茲錄規定各區域如左　第一學區蘇州市　第二學區五濃涇陸墓沺涇唯亭四市鄕　第三學區用直周莊陳墓車坊斜塘五鄕　第四學區蠡市橫涇尹山郭巷四市鄕　第五學區木瀆光福香山善人橋四市鄕　第六學區滸關黃埭金墅西華四市鄕　第七學區東橋南北橋湖城三市鄕　第八學區東山後山西山三鄕　學務委員共設十五員原有十三員除陸基張繼祖二員辭職外尙有十一員應行添派四員惟聞謀充是缺者已有一百五十餘人大半係上峯所推薦故孫知事頗費躊躇目下尙未委定聞其中最有希望者爲費廷璋胡如玉汪遵祚朱家元諸人云 
　　飢民遣送回籍日昨蘇垣到有江北徐海一帶之飢荒難民二百數十名口成羣結隊沿途求食經吳縣孫少川知事會同警區派警前往彈壓並按名發給口糧一面商准火車站傳站長備四等車一輛將各飢民押登火車遣回無錫並備文移知無錫王知事逐站接遞送回江北原籍以免沿途滋擾 
　　蘇垣最近商情蘇垣自發生謠言以來營業上頗受影響茲將最近商情摘錄於後（金市）上足赤六十元足赤金五十九元五角（銀洋市）例洋六錢九分二釐一毫半規元九五八五五小洋六二十五銅元二九英毛二五銀拆五（米市）白米六元八角次米六元四角秈米六元四角上白六元七角高白六元五角次白五元高秈五元五角中秈六元四角次秈六元二角糙梗五元六七（油市）三豊牌面潔菜油十三元八角牛莊荳油十三元九角煤油五元八角　 
[無錫]  
　　紹酒漏稅之敗露日昨有自紹來錫之紙船在游山船浜上貨艙中抬出無印花稅票紹酒數百罎適爲酒業公賣支棧稽查員陶伯華周鶴亭陳玉書行過查見立喚地保將私運之酒如數扣住雇舟駁至公賣支棧存留以便照章充公旋復經駐錫督征之李委員在遊衖内章萬源酒棧房内查出無印花紹酒一百數十罎當將詳情禀請蘇局核辦唐愼坊局長據報後於日昨率同第三區分棧經理錢鈞石乘車來錫督飭支棧經理陶贊臣將該酒店從嚴罰辦聞其罰欵數目照章須在千元左右云　 
　　公園經費之捐募崇安寺旁公花園開辦已久種植及建築兩項已楚楚可觀園之西偏自上年動工起造西式樓房五間業已工竣而東偏一帶因經費支絀尙無財力建築茲由市董事薛錢兩君分頭募捐聞已集有二千餘元矣 
[鎭江]  
　　派兵分駐要隘駐鎭要塞掩護隊第一旅龔靑雲旅長以現値滇事發生海内戒嚴加以皖屬和縣西梁山土匪　起勢甚猖� 
獗鎭江地當孔道亟宜愼重防務特加派所部軍隊分往鎭屬之丹陽高資新豊龍潭下蜀等鎭險隘地方擇要駐紥以免鄰匪竄擾現聞第一旅各營連長等已於十五日星夜督隊分赴各鎭駐防矣 
　　更易局長所長分徒沙田積弊甚深非熟悉情形者難於奏效淸理沙田局長金獻琛現已辭職省委丹徒紳士洪鑪代理已於本月十二號接任視事矣　又駐鎭淸理江都丹徒官產事務＋所長一席現由齊巡按使委任王子贊充任聞定於十六號接差視事所有局中舊員現正趕辦交代 
　　稽查郵差勤惰　鎭江郵政局長對於稽查郵差遞信遲速平素本極認眞近來又恐郵差等日久疲玩常秘密發有試函令各處尅期答復並囑書明何時收到何時復寄是否郵差親交以便稽查勤惰 
[杭州]  
　　兵士查鹽之小風潮日昨黎明錢淸十二埭地方突有身穿軍服肩荷鎗械兵士二十餘名向各曬户搜查私鹽該各曬户以奉省頒告示停煎改曬毫無私鹽人聲嘈雜該兵士立即開槍子彈亂飛槍中倪傳有一名傷在脇肋對穿立刻斃命並槍傷金仁有一名係彈中腰下股際對穿奄奄一息又金仁法一名槍中右足膝際陳瑞雲一名槍中左手對穿此三名傷勢頗重生死未卜並聞該兵士等同來有不識姓名一人在叢中亦遭槍中由該兵士等自行抬去故外人不知底蘊聞此案現已由錢淸場知事電陳胡運使核辦矣 
[江西]  
　　學績試驗之籌備贛省學績試驗道試已定四月二十六日舉行茲聞豫章道尹定三月二十八日以前爲報名期限凡癝增附及各學校畢業得獎癝增附及由各縣知事甄錄取列者均應於限期前造具切結繳存相片由縣彙送道尹公署以便發給票卷應試已於日昨出示曉諭矣又聞考試場所雖指定南昌舊有之考棚但何道尹以豫章道屬二十三縣將來選送與試人數甚多南昌考棚恐難容　因特擬具分期考試辦法詳由巡按使於𧰟日電請政事堂核示已得電覆照准矣� 
　　吳鎭使仍駐潯陽自馬繼增師長率師離贛後李將軍因贛省軍務紛繁曾呈請以贛北鎭守使吳金彪帮同辦理已有明令發表茲聞李將軍以九江爲贛北門户與皖鄂毘連當此謠諑繁興之時不可無大員坐鎭該員蒞任年餘於地方情勢極熟於人民感情極治自後仍當鎭守潯湯不必移旌來省如遇軍務磋商 
祇須函電往返云 
雜評一 
[代庖立法（步陶）]  
　　立法而可以代法治國實無此先例即熱心帝制如某某參政亦曾一度當衆大呼曰參政係由政府任命其代行立法並非眞民意機關云云何居今方以厲行憲法號召於人而北京社會乃忽有代庖立法之疑問囂然塵起也 
　　欲召集立法院則直接召集之可耳否則仍率三四年成規以待將來大運之轉移吾儕小民誰敢起而過問者茲乃召集者其名代庖者其實游移其說曰變通辦法隱約其詞曰時勢關係研究又研究秘密又秘密當局者爲此立法二字之經營誠可謂大費苦心矣然而世人其果謂之何哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會議事廳今日開幕]  
　　上海總商會議事廳建築告成定於十八號（即今日） 
舉行開幕典禮已預誌前報茲將秩序單招待員及預邀觀禮之行政司法軍警各界姓氏與馮上將軍送來祝詞分列於後 
　　開幕秩序　鳴鐘　奏樂　開幕　請來賓入座　行開幕禮起立三鞠躬　奏樂　會長報告建築概略　來賓致頌辭　會長致答辭　會長偕會董一鞠躬謝來賓　奏樂　攝影　禮成　　接待員　二層樓上東廳接待官紳來賓諸君　（在廳接待）陳潤甫　嚴子均　顧馨一　王子展　姚慕蓮　姚紫若　蘇筠尙　（引導入座）張樂君　錢貴三　錢達三　胡稑薌　聞蘭亭　二層樓上接待商業來賓諸君　潘祥生　黃綏臣　魏靜庵　朱五樓　施善畦　林蓮蓀　余魯卿　張雲笙　葉鴻英　三層樓後接待商業來賓諸君　田澍霖　項如松　尤森庭　賈典三　金介堂　徐菊如　樂俊賈　陳翊周　秦潤卿　三層樓上東廳接待西賓諸君　（在廳接待）楊信之　祝蘭 
舫　郁屏翰　沈仲禮　葉明齋　唐露園　宋漢章　傳筱庵　（引導登樓）陳震東　楊筱棠　謝衡窗　丁汝林　洪文廷　三層樓上西廳接待西賓諸君　（在廳接待）貝潤生　丁欽齋　勞敬修　朱吟江　李柏葆　（引導登樓）鄭錦峰　朱鑑堂　顧子槃　張蘭坪 
　　官場姓氏　巡按使齊耀琳　宣武上將軍馮國璋　松滬護軍使楊樹棠　滬海道道尹周金箴　外交部特派江蘇交涉員楊少川　上海縣知事沈韞石　上海地方審判廳廳長袁麟伯上海地方檢察廳廳長林仲立　製造局李正卿　英公廨關絅之　王肇之　王崧生　俞奠孫　法公廨聶榕卿　會丈局王伯言　官產淸理處曾孟樸　工巡捐局長朱壽丞　警察廳長徐輔洲　江海關監督施理卿　閘北水電廠曹憶萱　江蘇財政廳長代表周慶瑩 
　　祝詞　宣武上將軍督理江蘇軍務馮國璋謹祝上海總商會議事廳開幕詞　二十世以來環球競尙商戰商戰者以商戰勝他國其競爭之心較兵戰尤烈東西各國所以蒸蒸日上者皆以商爲基礎吾國從前風氣未開商務　敗國家之於商人渺不相屬商家疾苦亦無由上達商日敝而國日貧非細故也前淸末造特立農工商部各省郡縣亦同時設立商會於是官商之情通而商務亦漸有起色民國元二年間兵戈擾攘商賈裏足比年海内想望太平則振興商業尤爲當務之急上海爲全國商業所蒼萃總商會諸君子敬業樂羣提倡實業厥功甚偉頃更設議事廳所以急思廣益有裨於商務前途甚非尠鮮國璋治軍此邦與邦人有休戚相關之意惟冀諸君子毅力熱心因勢利導有利必興有弊必去中國地大物博他日商務勃興與東西列國競爭灜海　諸君子莫大之光榮而尤國璋所深望矣　聞馮上將軍以軍書旁午未獲來滬特屬衛隊長兼稽查農務處辦理雷電練習所馬榕軒君代表 
[西捕要求加薪續誌]  
　　大陸報云公共租界西捕等爲增薪一事多主開會討論對付方法但查彼者之合同凡聚衆開會必先請准長官而後可今若長官知西捕等爲要求增薪舉行會議則必不許况警部中尙有素性持重而有室家者不欲逕與工部局爲難以免有失業之虞而少年不負責任之輩則盡所主張以爲工部局必能優待否則寗願回國從戎故彼等之態度不以要求能否如願爲慮但大多數之人心爲增薪問題發生年餘此事究將如何彼等皆有應知之權云工部局對於此事今尙未有舉動大陸報訪員昨日（十七日）往謁總巡麥高雲君及工部局總董披爾士君二君均不欲討論此事亦未云及報中所載各節有不實之處 
[西報紀湘桂紅會消息]  
　　大陸報云上海紅十字會接湘西分會來電請速寄藥品及裹傷布等物聞湘西各紅會醫院共有受傷官兵二千餘人滇兵三百人桂省紅十字會亦� 
來電請派醫士前往 
[湘省需用軍火]  
　　大陸報云江南製造局奉命將大批軍火運往湘省江威巡艦已由寗來滬俾載軍火至漢 
[游歷外人與軍事國際之關係]  
　　江蘇特派交涉員公署奉外交部電飭以現在西南戰事發生各路軍隊均雲集川湘一帶征剿亂事所有各處遊歷外人務須設法嚴行保護俾免釀成意外交涉近查各處遊歷外人或請發給護照親赴各處戰線區域參觀軍隊戰事並在險要之處測繪地圖皆於軍事國際上極有關係現爲限制外人遊歷保護起見凡　畫歸戰事省分遇有各國遊歷外人一律停止發給護照如外人擬在内地自由行動出入未經發給護照者如有意外事件發生概不擔任保護此後無論各國遊歷人員非持有陸軍部准在某省某處閱抄字樣護照文件者不得赴戰區參觀軍隊所有險要地點概不得入境擅行遊歷俾免發生意外危險之虞飭即遵照辦理等因現場交涉員已轉行所屬十二縣知事一體查照矣 
[杜絕已革軍警之窺探]  
　　松滬護軍使署巡緝處查得本埠各黨人近有利用軍警兩界因事斥革之人使向各機關探聽秘密情事此項革除軍警逗遛滬上者不少當禀請楊護軍使嚴行取締以杜窺伺昨楊君已通飭軍警各機關轉飭所屬　 
此後對於已革軍警人等概不准擅自出入營房區署如有軍警招留查出重辦 
[探報黨人起事之籌備]  
　　南京省會警察長王桂林近據探報某黨魁現在滬上 
招集舊部軍人並在虹口地方招募帮匪遣往鎭江江陰蘇州常州等處圖謀起事其機關部設在某處照相館樓上報請轉詳通緝嚴防等情當經王警務長詳由巡按使已於前日通飭蘇滬常鎭江陰等處駐紥軍警嚴密防緝 
　　又淞滬蘇廳據探報告訪悉某黨魁現在上海籌議起事辦法訂有各項條規並擬就旗幟式樣分寄各處現經覔得規條旗式報請核辦等情現聞徐廳長已 
將探報各節暨規條各件詳送蘇省齊巡按使通飭查緝 
[查禁黨人遞寄之印刷品]  
　　馮上將軍近日派員至郵局檢查黨人所發函件茲有上海郵遞印刷品一紙係黃耀卿泣告潮州旅滬父老兄弟急助餉欵之文并有詆毀元首之語聞已於昨日飭行駐滬軍警一體查禁 
[浦東又出盜案]  
　　浦東嚴家橋北金家宅地方金阿關家於前晚突來盜匪十餘名各執利刃撞門入室行刼金阿關起而喊捕致被用刀戳傷刦得銀洋一百餘元呼嘯而去事後經事主報告該警區許即查緝贓盜飭獲究辦 
[赫德路盜案預審終結]  
　　公共租界赫德路二百九十九號門牌吳炳荃吳王氏夫婦開設之小烟紙店於上月二十九號晚九時被盜匪劉官奎糾同在逃之三人各執手鎗以購買香烟爲由擁入店堂出鎗恐嚇刧去現洋銅元逃至哈同花園經該園司閽印人瞥見上前攔阻被劉開鎗擊傷斃命旋經中西探將劉拘獲解送公共公廨訊押各情迭詳前報前日午後由俞代襄讞會同英卓副領事升座鞫訊先由捕房刑事檢查員牛門律師 
上堂譯明前情請爲嚴究繼由事主吳王氏吳全根女子兩人上堂供明當時被告出示手鎗嚇刦情形並據見證廖雲卿上堂供稱我在哈同處看守花園是晚九時許忽聞捕盜我與看門印捕出外見被告往西奔逃當即上前截獲由印捕抓住劉之領口我揑其左手詎劉在衣袋内摸出手鎗向印捕肚腹射擊倒地劉印逃入花園由三十二號看門華捕拘獲云云訊之劉官奎供年二十六歲原籍徐州向做小工因於是晚行經該處見有盜刦我即帮同追拿所有鎗彈五粒係一强盜給我實被誤拘請求恩宥中西官以此案業已訊明無可遁飾判劉還押候飭承錄供備文詳解護軍使署按律嚴懲 
[絲線亦須加價]  
　　本埠花色元色各絲線染坊因顏料價値日益飛漲所定染價不敷成本自上年冬間起同盟停染要求線店酌加工資相持日久尙未解决茲悉南北市各線店共有五十餘家咸以各染坊因受歐戰影響商請加價自屬實情惟斧鑿相尋絲線亦須加價故該業已邀集同行迭次開會籌議惟事多困難未經决議現正徴集意見公同討論云 
[米糧分運單仍以五月爲限]  
　　上海稅務總公所吳所長致南商會函云奉財政廳長胡批本所長詳米業仁穀堂禀請米穀雜糧分運仍以一年爲期據情轉詳請示田奉批據詳已悉查上海地不產米所需米穀雜糧皆由他處運往以濟食用縱有餘多出運數亦無幾按照產銷併征定章驗單換給運單以三個月爲有效期該處限定五個月爲期已屬從寛何致尙難周轉且取締分運期限即係該所長電請核准豈容出爾反爾即使果有窒碍亦應試辦數月察看實在情形再爲陳請所謂辦事須求實際也仰即遵照母違此批等因奉此查前據該業仁穀堂具禀到所業經據情轉詳在案奉批前因除通知 
該業遵照外合亟函知貴商會查照 
[道契亦須投驗]  
　　駐滬外交部特派并涉員楊小川君據上海縣詳稱竊查驗契條例久已實行凡係田房契據無不查驗迭經奉飭遵照辦理在案惟上海驗契情形與他縣不同緣華洋雜處洋商租用道契之地與民間田地互相連接設專驗民間契據不驗道契勢必脈絡不淸而手續亦未能完備同一契據同爲條例應行查驗之契似應規定劃一辦法俾免遣漏查道契由會丈局發給地由洋商或華商租用即可查驗洋商租用之契如蒙鈞使核准請商由駐滬各國領事轉飭洋商租户將前淸之契概行投驗其華商租用之契仍照曩例由商會註册應請函知商會通告各華商如有未驗之契速行投契是否有當伏祈鑑核批示祇遵云云聞交涉員署業 
已規定辦法分飭遵照矣 
[交換地畝之查復]  
　　東亞同文書院因建築校舍佔用路基迭經雙方交涉由該院購地交換經楊交涉員飭行上海縣知事查復在案茲聞昨據縣詳以查得該處交換之地在該院迤西較原有官路路線必須繞道距離甚遠且地畝必須築路此中關係頗巨應請察核云云 
[註銷牯嶺路賭案]  
　　新閘牯嶺路居户張李氏因容留婦人丁譚氏任李氏王陸氏王陸氏丁尤氏張陳氏潘李氏彭劉氏郁薛氏金陸氏張李氏林阿寳包阿土蕭阿巧張阿生等十六人在家聚賭被人密　新閘捕房派探前往將張李氏等十六人連同賭具一併解送公共公廨經中西官訊判爲首之張李氏存洋二百元餘人各存洋五十元保出另有一張李氏因代伊主王陸氏到堂朦混諭着押候訊究在案昨日午後由俞代襄讞會同英領卓君在樓上公堂復訊先由牯嶺路張李氏之代表悔吉言律師上堂譯稱前堂未將辯護理由聲明查此案所控被告聚賭捕房全憑報告人口供而見證吳候氏所稱自己賭博輸負因此報告然此事實因當時被告不許其入門致遭挾嫌報告且牯嶺路一帶均係體面人家是晚係被告請年酒有見證三人可以到堂證明即據張李氏投案由梅律師詰間爾夫是否姓榮母家何姓氏答稱丈夫姓榮女家姓張阿木林係姊妹行於正月二十日請年酒共請十九人均係女客惟請帖或有或不有大約八時坐席十一時散席後我因酒後微覺不舒和衣睡於床上先聞各女家擲狀元紅繼又麻雀與見證吳侯氏並不相識是晚彼與兩少婦同來　欲賭博因與彼素不相識拒絕不允彼即氣忿而去言至此由捕房代表牛門律師詰問既不賭博何以人人多帶銀洋捕房搜獲之骨牌籌碼何用該籌碼大得幾何小者幾何且吳侯氏所供在爾家賭輸後又令大姐回家取洋四百元復又輸負此事是否實在氏答稱凡稍有身家者無論男女身畔多帶銀錢此係華人習慣至抄獲之骨牌備打五關消遣捕房在衣厨内搜出籌碼十角一角不等係又麻雀所有吳侯氏所供在我家賭博輸負實無其事請察另一張李氏亦由其主母王陸氏延羅禮士律師到堂代表辯護中西官會商之下援筆判曰本案訊係暫時娱樂與賭博財物不同着被告開釋將案註銷此判 
[私燬制錢之罪刑]  
　　淞滬警察廳長徐君昨出告示云案奉巡按使公署第一另四六號飭開爲飭行事案准内務部咨開前據京師警察廳詳報辦理天增銅局等鎔化制錢賣給日商一案情形並請咨會財政司法兩部統籌辦法以便遇案執行等情當經本部分咨財政司法兩部彙核辦理茲准司法部咨稱當經本部擬訂銷燬前淸制錢罪刑奏請核准業於本年一月二十日由政事堂奉批令准如所擬辦理即由該部通行遵照此令等因准政事堂鈔交到部除通行外相應檢同印刷原摺咨請查照轉飭各該警察廳遵照等因附抄原奏一件到署准此合行飭仰該廳長即便遵照此飭附抄原奏一件各等因奉此查鎔化制錢自前淸早經懸爲厲禁茲奉司法部奏准治罪辦法通飭遵行第恐日久玩生陽奉陰違貪圖一時微利以致身蹈法網其情亦堪憫惻爲此摘錄原案出示曉諭以期一體周知按原奏内開有銷燬前淸制錢數在十千以上或雖未及十千而銷燬不止一次者處以一等至三等有期徒刑其將前清制錢剪邊圖利者處以四等以下有期徒刑定法至爲嚴重幸勿輕於嘗試致貽噬臍之悔自經此次出示之後一經發覺或被告發如有銷燬制錢剪邊營利等情本廳定當執法嚴繩拘解法庭從嚴究辦决不姑寛凛遵母違 
[嚇詐鉅欵續誌]  
　　已故前淸鄂督瑞徴之子國潤章在公共公廨指控王子君（卽王華章）在九江路嚇詐洋三萬元一案昨晨由俞代襄讞會同英領卓君在樓上公堂研訊先由原告代表穆安素律師上堂譯稱前淸時代原告父親爲江蘇藩司時被告在署充當親兵因事革除被告因曾與原告之父至江西娶妾自爲有功乃於光復後至白克路原告家内向原告之父勒詐洋五千元原告允給洋八百元兩去詎至本月五六七三號原告在二馬路戲園内觀劇被告見之又向原告恐嚇並將原告毆打勒詐洋三萬元否則置原告於死地是以報捕拘究繼由原告投案由穆律師與被告代表阿梅達律師向之詰明前情並據見證邱利川投訴六號夜與原告在发江路戲園曾見被告向原告索詐不遂行兇當時經我鳴捕到來解散次晚又與原告同往觀劇被告率同多人至戲園内向原告尋覺迨至戲園門首原告即鳴警笛後有巡捕到場扭入捕房是實又據五百八十七號華捕陳阿林到堂證明當時情形訊之被告供稱前淸時代伊父會爲統領光復後伊在江西爲警官原告曾借伊洋一千五百元在江西時有信來滬索取無着是晚在戲園遇見向索借欵原告將伊毆打並非嚇詐且查原告在公堂涉訟數次均係借錢不還言至此由兩造律師向之逐層盤詰良久中西官會商之下判被告交一千元人洋並保以後不准 
再向原告吵鬧如無保人改押西牢半年以儆 
[螟蛉子交還產業]  
　　戚正樑前控其伯父之螟蛉子戚正發强佔寗波原籍田房產業等情迭經訊判交還正發竟挺押不理直至前日始供民人前將房屋出租與人居住現已遷去即可交還公堂因原告供稱產未收回故又備文飭探王世楨前往寗波鄞縣查　已於數日開交淸禀覆請示當又傳同原告並提被告到案判產交正樑收管並着正發具永遠不再佔產切結存案備查再交店舗保釋 
[修改菸酒公賣單照細則]  
　　上海縣知事公署接江蘇省烟酒公賣局函開案照蘇省菸酒公賣貼用徴費單照前於開辦之始卽經依照部式分别印製通用其甲乙丙三種印照蘇省係取分徴主義故於詳訂施行細則内將粘貼方法分聯規定通行遵辦在案迄今數月以來迭據各局所報告辦理情形並詳加考查所　原定细則尙未詳盡者茲再修訂單照細則十條並刋刷單照書十種詳奉全細菸酒事務署核准分行各區一律通用查公賣事宜素資協助相應檢取修訂單照細則暨單照書投送貴知事煩即查照備案並希轉飭各警區一體知照俾知辨别而使稽查等因並函送修訂單照細則改銷陳請書聯單二種印照七種到署覔究知事已咨請地方警察所轉飭各盡區一體知照矣 
[禮與其奢也寗儉]  
　　上海縣公署昨出六言韵示一道照錄如下　照得時屈淸明掃墓原係古俗　藉展霜露悲思　豈容往來徴逐　敬祖貴乎誠心　草庫草　無益　即或焚掛紙錠　尤應去奢崇實　現在生計艱難　浮麻更宜屏絕　爲此諄諄誥誡　幸勿再沿陋習 
[從犯送至地方]  
　　盜犯徐二前因糾衆在浦東陸家嘴地方行刦經護軍使署軍法 
科訊供明確禀准上臺將徐鎗斃其夥犯孫小桃子蕭魯林子等二名當因情罪較輕於昨午備文飭警發送上海地方檢察廳分别收押候究 
[探夥證據何在]  
　　昨有紹興人張少堂自稱探夥向南馬頭復昌小貨行索取規費聲稱汝行收買來歷不明之舊鐵三羅須給洋數元方免拘辦等語其時行主沈連南他出由其母沈張氏央出隣人陳德瑞代爲婉勸旋被崗警查知將張及該氏母女二人連同證人一併拘至一分駐所由宋警佐詰同張供在某偵探處爲夥不認訛詐當以並無探夥證據著即移送警廳司法科訊究 
[女子受人哄騙]  
　　王華亭於昨日午後携同女女卜鳳英乘奉天輪船擬往他處當經救濟會偵探何連寳虞占順上輪查見王知事不妙乘間脫逃該探即將鳳英拘送水巡捕房由梅捕頭詰詢據稱王華亭哄騙女子同赴天津游玩故趁該論起程現在王某不知逃往何處梅君即命備函送請地方檢察廳訊辦　 
[男女供詞各執]  
　　通州人孫仁忠偕朱阿炳扭董家渡某洋鐵店主浦東人劉金林及婦人洪氏（即桂雲）至一分駐所控稱妻洪氏於去年陰曆十月間在本籍洋紗廠内做工被劉拐逃來滬覔尋無蹝今適遇見請爲給領詰之氏供年二十七歲幼失怗恃由寄母作主許字於孫因逼令每夜接客賣淫婦人不願故潛自來由倩劉代覔紗廠生意訊之孫不認逼娼劉亦推諉當因供詞各執飭即移送警廳司法科訊究 
[同居且又同宿]  
　　住居閘北大統路之吳炳才前日扭同居毛阿大至四區警署控稱伊妻吳吳氏被毛姦佔經姜警正略訊一過判毛收押候辦 
[婦人轉嫁]  
　　常州人顧蠟哥之妻謝氏近至上海由蔣管氏等爲媒轉嫁於邵蓮靑爲妻前日被顧來滬在閘北尋見扭控四區警署押候究辦　 
[誘拐女孩]  
　　胡阿彩因誘拐海寗路松盛里一百零七號門牌周王氏之七歲女孩桂江被控昨由捕房派探將胡拘獲帶入捕房押候解究 
[妹夫情急]  
　　張六春住閘北梅園路前日扭其妻兄王金羊至四區警署控稱伊妻王氏被金羊藏匿向領不放等情奉諭暫押聽候訊核 
[截留被拐小孩]  
　　招商局廣利輪船昨日由滬起程時經救濟會何虞兩偵探上輪查獲被拐七歲江北男孩陳桂山又六歲崇明男孩唐雲虎又六歲男孩福江惟拐匪已聞風逃逸該探等即將三孩送至水巡捕房轉送地方檢察廳查究 
[塌車夫糾衆械鬭]  
　　塌車夫王大生等因與同業陳二實等爭奪裝貨起覺於昨午各糾數十人至寗紹碼頭浦灘各執棍棒等决一勝負聞陳二寳一面人數衆多致將王大生蔡四靑蔡國紅蔡四弟彭浦淸等五人毆傷當經巡警到場將爲首逞兇之陳二寳查阿二張寳慶瞿和尙馬紀生劉惟章陳阿炳等七名先後拘獲抄出木棍數支連同王大生等五人解送第一區警署逕送地方廳請辦午後經檢察官提案預審驗得王大生等五人所受之傷尙無大碍判令分别發堂或國去自醫兇器木棍存案陳二實等收押或交保候王等傷愈再行訊辦 
[人力車撞傷小孩]  
　　昨有人力車夫某甲拉車至北四川路將乘坐自由車之某姓小孩撞跌傷及手臂由巡街捕一併帶入捕房捕頭飭將受傷小孩送院醫治候核 
[兩案均准復訊]  
　　匪徒翁子香（即龔子祥）因與著名流氓小炳全之胞弟阿福等串攫重慶路陳姓家鈔票洋六十五元由探拘解公共公廨訊實判押西牢九月又工部局電燈公司控式拉夫馮竹州私收賬銀四十五兩亦經中西官訊明判押西牢一年各在案茲悉該被告等不服判决昨晨均延穆安素律師投廨聲請復訊中西官准予復訊再行核奪 
[貞女立嗣之煩惱]  
　　婦人姜趙氏住居閘北醬園弄前日至四區警署報稱伊之胞姐趙阿二現年三十七歲守貞不嫁立姪兒趙慶桃爲嗣已於前年聘娶趙陳氏爲媳不料近來慶桃夫婦反將阿二百般凌虐並欲迫令出嫁日前阿二逃至伊處趙陳氏又糾合同在絲廠做工之陳嚴氏陳劉氏姜陳氏陳戎氏陸王氏及趙廣松等擁至伊家吵鬧搗毀器皿什物等件請爲勘查提究當經姜警正派警往勘將一干人逮案押候訊辦 
[查獲冒牌香烟續誌]  
　　英美烟公司控小販鄧德桂謝其澤在北蘇州路喊售冒牌香烟等情由公共公廨訊判被告各交十元人洋並保在案昨晨復由捕房將二人傳案請究中西官判仍交原保候查明現行刑律於下禮拜五再核 
[不交定貨之糾葛]  
　　陳彬彰至法公堂控稱前向朱堂慶定購外國靛藍粉若干擔當付定銀五十兩商人定下後已轉售於厚昌祥詎到期向朱出貨一味延宕而厚昌祥則向商人再三催交貨物無奈照市價賠償盈餘銀六百六十五兩嗣又向朱催索置之不理請求嚴追朱供此貨係由商人與同順號合購下來後同順將貨售去以致無貨可交是實聶讞員判朱交保限十四天交貨如不交貨賠償原告 
損失銀六百五十兩 
[冒托貨樣之懲治]  
　　張子仁前持托樣貨並無樣單擅入太古十號棧房冒扦木耳等物爲管棧人張紀查見拘送捕房解由法公堂訊據張供商人向棧中人王姓言明方敢入内扞樣故判指出王姓其人再行核辦現由捕房飭探帶同前往該棧指認實無王姓其人顯見冒扞續解公堂請訊張俯首求恩判押兩月以儆 
[累及家室]  
　　押店主錢吉生至法公堂控稱店中用馬桂榮爲經理詎被私用洋六百餘元察出後向之理論人即逃逸業已報捕將馬妻陸氏提案請求訊究陸氏供丈夫如何在外私用銀洋及現在逃匿何處均不知悉求察判交保限七天尋交伊夫到案訊追 
[緝獲一羣匪徒]  
　　匪徒奚德寳張惠生胡仁興朱蘭生周阿福江林全等先後在山海關路白克路成都路大通路等處串攫巡人季顧氏韓徐氏朱顧氏陳李氏等金押髮金耳環逃逸經各原告報經捕房於前日午後派探將奚等各匪一併緝獲昨晨押解公共公廨經中西官略訊一過判均押候查明於下禮拜五解究 
[德商控告冒牌]  
　　陳子廉因假冒德商順利洋行香皂商標混魯漁利被該行西人 
 
 

Page 11

 
 
阿立門查悉以其損害商業控由公共公廨出單將陳傳案訊判交保訂訊在案前日午後經德裴副領事蒞廨會同王肇之襄讞升座提訊原告延担文帮辦律師上堂譯稱原告製造之桂花香皂商標曾經呈請德奥兩國工商部註册被告不應將低次資料仿造一樣裝飾實屬有意冒混請爲澈究訊之被告亦延律師到堂代辯中西官判陳交原保候再復訊核奪 
[美人結婚]  
　　本埠英美烟公司經理美人畢高克君現娶同籍人貝也生君之女爲室於昨日午後四時在三馬路禮拜堂行結婚禮男女來賓甚衆頗爲熱鬧 
[捕房不理民事]  
　　陳林生胡興發二人昨在漢璧禮路因索債起釁扭至捕房控訴捕頭以案關民事着赴公廨起訴 
[餅攤主糾人賭博]  
　　南市豊記馬頭某餅攤内前日糾人賭博被第一區一分駐所巡官安義泰查悉立即親率長警前往拘住賭徒楊幹臣徐香郎施楚郎葉黃毛張榮虎徐榮郎王葉氏等七人連同賭具帶署諭飭攤主施楚郎罰洋三元餘亦分别酌罰從寛開釋賭具銷毀 
[搶案證據不足]  
　　甬婦殷王氏控趙伯良在新閘長沙路攫取金耳環等情昨由捕房將趙拘解公共公廨訊供不認中西官以證據不足判將被告開釋 
[流氓冒名敲詐]  
　　流氓江阿寳因在滙山碼頭以搜查私土爲由向胡寳宏拆梢被捕查見拘入捕房禀明捕頭押候解究 
[嫌疑人存洋候查]  
　　辛富林張阿尤秦阿蘭康時榮徐財源等因在楊樹浦碼頭徘徊窺探被包探楊阿泉查見以其形跡可疑一併拘解公共公廨訊供管押候查在案昨晨復訊先由中西包探上堂禀明前情並由見證張阿四投案證明當時目睹包探將各人帶入捕房等語訊之辛等同延律師到案代爲辯護會審員王肇之君商之英領康君判被告各存洋三十元保出候查明復訊 
[捕房查究收贓]  
　　松江路二十三號門牌染坊夥沈阿毛因竊該坊内値洋四百餘元之顏料被控經公共公廨訊實判押西牢半年在案昨由捕房將收贓之法租界西式染衣店主紹興人陳雲祥拘解公廨請究陳延担文帮辦律師上堂代辯中西官判陳押候下禮拜一解訊 
[偷竊外國紙牌]  
　　福利公司控用人王榮生竊取値洋三角之外國紙牌昨由捕房將王拘解公共公堂請究原告偕看門印人投訴前情訊之王認竊不諱中西官判王押西牢三月示儆 
[摸竊與收贓並究]  
　　黃幼香控劣孩張金連在南京路電車上摸竊値洋二百餘元之珍珠三粒消贓於住居廣西路四百八十四號門牌之四川人李漢江昨由捕房將張並傳同見證人等解至公共公廨經中西官復訊屬實判張押改良所一年李罰洋一百元充公無洋改押兩月贓交原告領回 
氣候報告 
[（上海徐家滙天文臺天氣測候報告）]  
　　已過者之報告三月十六日反旋風駐在中國中部山東及黃海等處北風甚厲多數地點天氣陰　十七日氣壓表甚高天氣晴日出前氣候寒　十七日下午四時前二十四小時内上海氣候温度至高五四．四至低二九．三去年同日至高五一．八至低三三 
　　未來者之預測十七日下午四時三十分預測天晴各處幾皆有信風 
來函 
[陸軍第二師七團三營來函]  
　　敬啓者三月十六日貴報本埠新聞欄載有黨人潛襲崑山消息一則事實訛誤崑山係數營防境自去秋以來即經聯合水陸警察籌辦防務至今地方安謐如恒並無籌信貴報所載想係傳聞之誤應特函請更正爲務　江蘇陸軍第二師步兵七團第三營營長趙金城啓　三月十六日 
[上海地方檢察廳來函]  
　　逕啓者昨日貴報本埠新聞欄内登載盜匪改解軍署懲辦一則查盜犯顧三等持械夥刧開鎗拒捕核與懲治盜匪條例相符律師請求公堂送歸軍要辦理事屬正當本廳原無庸過問惟内中牽引前年有盜案一起經捕房破獲解由公堂奉美領海德禮君訊明判送檢察廳後當將從盜執行鎗斃而盜首反得釋放致該盜首釋出後復在租界搶刧經捕房第二次拘解公堂訊明仍奉判送檢察廳又欲開釋嗣捕房查悉函致該廳詰問始將該犯轉解前鎭守使署懲辦等語閱之殊堪詫異查本廳對於判處死刑案件執行槍斃者僅僅謀斃陳蓉舫案内之兇犯董朝貴卜阿奎二名此案係民國三年冬間由法公廨引渡民國四年夏間由本廳執行該兇犯之爲首爲從曾經本廳通告有案人民當已周知舍此以外無執行槍斃之人犯（中略）况查前年會審公廨並無引渡此項盜案到廳則所謂開釋及函詰釋放之言更可不攻而破矣本廳爲保持法院名譽起見相應函請貴報登入來函一門以明虚實無任盼禱　上海地方檢察廳謹白 
雜評二 
[總商會新屋落成（字）]  
　　吾國商業以上海爲總樞紐中外觀瞻咸集於此其所關不甚鉅哉今總商會新屋告成美奂美輪規模宏大今日之開幕誌慶料必賓朋滿座中外偕來是亦吾中國商業之好現象也從此合力經營蒸蒸日上安知國勢之不可賴以挽回乎惟曾記部飭有不許商會直接請願之語又於各種新稅斥商會聯合會爲不諳稅法絕無商量之餘地則政界與商界之隔閡仍如故也是尤宜有以疎通之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[代冬烘夫人復賀者學究書（原書見本月九日本欄）] [  蝶仙]  
　　冬郎吾愛如吻吾作此書時彷彿覺汝可愛之威廉鬚剌及吾頰 
而一種酸馨之氣撲吾鼻也敬維吾愛學究天人博通中外學庸論孟數武庫之羅胸加減乘除有記珠之在握十年窗下剌股功深一旦盧前題名望重是誠足爲吾愛伸眉吐氣者也可賀可賀側聞試題爲自行東修以上吾未嘗無誨焉據吾愛之高材生云同學研究此語實爲門人所述而非孔子之言故當認此誨字爲悔之誤不知吾愛當時制義究作何解乃獲列在前茅吾惟念及朿修二字實足以引起吾人注意果使吾愛懸牌之日生意興隆及門授業者居然亦有三千則依朱註所訓十挺爲朿預計歲入當得三萬隻火腿現値滇邊戰事斷絕交通宣南珍品勢必供不應求吾家有此大批躉貸豈不利市三倍特以高材生訓誨爲悔吾乃不能無慮若果縣長衡文亦認誨爲悔則已不啻明明許其翻悔雖涉訟亦必不能行使償權將奈之何至於官塾之稱吾意亦殊不妥君不見從前之官媒須供賤役現在之官中須繳學捐加一官字虚銜竊恐有損無益而且鄕村之人畏官如虎束脩所入或意入官亦正未可預料甚或習字之紙必令購買官紙敎授之書必令購用官板而吾人所吃之醋或亦勒令向官醬園購買是有百弊而無一利竊期期以爲不可耳如何如何試請吾愛於私塾敎師研究會提出付議幸勿盲從須知劍秋先生之滑稽小說不可當作高頭講章讀也汝理想中之黃金屋中之顏如玉上 
海外奇談 
[壯麗之庖廚] [  蓮]  
　　世界皇室之庖厨以波斯爲最壯麗見之者幾詫爲宮殿其天花板均髤以極工細之綵畫其柱以大理石及瑪瑙砌成火箸咖啡磨及零星用具概以銀製餘如盃皿小缽小刀食又羹匙等悉用鈍金且嵌以寳石說者謂波皇庖厨及食具品物至少須費一百萬金元以上云 
[一分鐘之快樂]  
　　奥國披爾士伯爵富且貴者也渠對人言生在富貴中七十年心中極快樂者畢生惟有一分鐘時間而已人叩其故伯爵曰一爲二十四歲在維也納大學得博士學位時凡半分鐘一爲向吾妻求婚蒙其允許俯接一吻時凡半分鐘合之蓋一分鐘也 
楞華庵隨筆[  劍秋]  
[宣化小脚會]  
　　我國幅員廣大南北各行省微特方言互異即社會風俗亦千差萬别余前記義烏鬭牛事已令人聞所未聞不料有較此更詫異者友人方君定一新自直隸宣化還爲言該處小脚會之盛據云宣化風俗每届五月十三日例有酬謝城隍神之舉先數日城中居民必折東往邀親戚朋友來觀盛會届期城隍廟中重門洞開高搭彩棚并屬梨園子弟演劇江湖賣技之輩相率戾止各家所邀親戚朋友亦均畢集廟前長街一帶車摩穀擊踵趾相接大有揮汗如雨之概午鐘甫報一般婦女覩妝艷服成羣結隊而至上自名門淑媛下至小家碧玉莫不皆然問其原因則非進香亦非觀劇蓋專爲賽小脚來也既至廟中即挨次雜坐出其雙鈎於石榴裙下任人品評不以爲羞間有優薄少年從旁調笑雜以游詞謔詰亦不爲怪聞有讚其雙翹之　小者則欣欣然喜形於色視爲畢生無上之榮幸最可笑者鄕間天足婦女亦復東施效顰以十丈蓮船抝作三寸凌波之狀一種扭扭揑揑之態直令人見之作三日惡然彼輩固自以爲美也如是者約三日始罷相傳此會之緣起實因該處有漢壽亭祠祠中故有侯之盛甲每遇五月十三日誕辰必曬甲一次輾轉沿訊遂誤曬甲爲賽脚云余按此等風俗與蘇州之軋神仙松江之軋秀（從前科舉時代每届考試婦女輩輒成羣結隊游行於一般士子之中謂之軋秀）同爲冶容誨淫之尤有地方之責者宜加意禁絕之也 
劇談 
[坤伶雜評] [  包大圭]  
　　趙紫雲爲坤角武生中最佼佼者所演諸劇毫無巾幗氣是爲坤伶中不可多得者　 
　　坤角花衫終不能脫一俗字與淫字演劇時每眉來眼去骚形怪狀實覺令人作三日嘔予觀上海坤角能脫去一俗與淫字者首推羣仙小蓮英次則丹桂張文艷二人耳 
　　張少泉之鬚生雖不若陳善甫之洪亮然近演戲妻斬子等劇頗能動聽而其缺點嗓子稍唖又每每不肯賣氣力耳　 
　　孫桂秋筱金鈴雖坤伶中後起台步扮相均甚老練洵非池中物每演一劇精神煥發所可憎者不能脫一淫字且二伶面部俱肥胖令人見之淺疑爲無錫大阿福也 
　　謝秀鳳初名金秀英藝甚惡劣惟不帶一淫字是其優點 
自由談之自由談[  梁溪小競]  
　　古人稱不朽者三曰立德立功立言此外皆如浮雲幻影鮮有能長存者今之人亦思爲千載之圖身後之計矣而其所爲適反是語云緩事宜急幹急事宜緩辦今人處事正當危急之際無不曰從緩曰延期殆已深得此訣 
小說 
[俠義小說復讐（一）] [  小靑]  
　　褒賽樊洛温特者日耳曼產也姱容婉態艷光照人方其嫁時妙齡才十八身材修頎豊而不腴媚髮纍纍盈額朱唇皓齒狀殊嫵媚而雙眸漾波色作淺藍肌膚柔嫩而白晳緻緻如琢玉風貌旖旎一時無兩顧褒賽不獨姿容絕塵即其秉性之貞懿幽嫻亦非常婦所及結褵以後惓惓忠事其夫綿密無倫兩情醴馥牌合無有間隙夫名歐斯忒樊亞耳敦爲一英彪之少年儀表亦秀佳長身玉立觥觥有武概英颯之氣溢於眉睫蓋樊亞耳敦一姓實爲舊望奕世英烈恒以武功見著當歐斯忒父在日曾爲統兵大將戰續赫赫炫震一時而歐斯忒繼襲先業亦投身戎間此時方隸錫搿門軍爲中佐頗以勇敢稱　同儕 
錫搿門者驃悍能戰在日耳曼軍中最有聲譽歷功晉候爵食邑於色欠耳森堡擁重兵氣燄張王炙手可熱而錫搿門尙欿然以爲未足猶貪榮顯權進取無饜錫爲人剛愎難犯睚眦必報國中朝貴及諫譎之士咸憚其威勢相戒引避莫敢或批逆鱗而軍律尤嚴峻異常違之輒死法重心駭威尊命賤往往因纎芥之失至不保要領蓋錫　門　於驕恣矜功自伐御卜初不甚恤故士卒怨艾不勝其苦惟彼竉視僑兒則又立改其梟桀之面目温慈煦育逈然兩人當吾書開叙之始錫子甫六齡伶俐聰慧善伺人意長日嬉戲於爵邸之中跳躍爲樂博取其父歡顏而跳時項中銀鈴震動琅琅作聲狀尤嬌穉可愛錫搿門顧而樂之縱當沉憂結轎之時恒不期爲之解頤以錫搿門自責偶以後鰥居未娶悠悠六年中但恃此嬰嬰孤難以自慰藉以爲繞膝有人嗣續無憂足娱暮景矣内之百端愛護珍惜逾掌上珠惟其遇人接物仍不稍改其蛆酷常態則誠非造福此寗馨兒也 
　　一日午後錫搿門留邸未出突有一少婦求謁少婦顏色憔悴皇皇若嬰重憂面時長跽於錫搿門前嚶嚶乞哀狀至悲楚少婦非他即中佐歐斯忒樊亞耳敦之妻褒賽樊洛温特爲乃夫請命來也先是軍中有騎官腵白倫克者與歐斯忒同伍臘艷褒賽美色隱有垂涎之意歐斯忒審知其事妒心立萌因隱以言辭諷之令翦絕癡念勿存匪想臘白倫克恃勢傲藐頗不自遜兩不相屈遂至决鬭及其結果臘白倫克死焉在理臘白倫克互鬭致死律無抵償惟决鬭一事適背錫搿門軍中禁條以德人尙武勇於敵鬭意見偶忤往往愬之於力挺刃相搏雖死創無恤獨錫搿門雅不喜此以爲私鬭匪勇不足爲式因懸爲厲禁凡隸尺籍之人不許參與鬭事今歐斯忒違犯禁律遂不察緣由立時宣判死刑行刑之時定午後四時即在邸前曠場中執行惡耗既布褒賽驚駭亡魂乃倉卒造邸冀爲乃夫求免方褒賽詣邸之時已交三句三刻去歐斯忒臨刑之時僅十五分鐘是時錫搿門正獨坐書室褒賽多方　說幸不爲鬭者所闌得導引而入書室面臨曠場長窗洞敞可以瞭外褒賽既進即伏地乞哀求赦乃大違禁之罪貸其一死宛轉陳懇繼以啜泣就常情而論褒賽爲夫請命理直而氣壯情殊堪憫矧其悲哀愴惻之狀出之至性尤不能無動於中顧錫搿門别有肺腸則殊不爾以爲吾身遲兵柄宜有堅忍自鎭之心戰勝一切斷不能爲外物所撼今烏可以一女子之眼淚遽嚴吾命凝思久之因以莊肅之容顧褒賽曰夫人休矣爾夫既犯禁條罪殊莫逭吾詎能以夫人之請遽恕爾大須知軍律神聖胡可違梗吾生平執法嚴重未嘗徇情輕　無論彼翁生前勳續若何吾都無恤蓋違令者死律有明訓今吾果枉法曲赦則地下鬼雄亦將爭詈吾過又何以對前此伏法之士卒實告夫人吾令出如山萬無更變之理吾心雖深憫夫人之悲實亦愛莫能助爾夫當死願勿復見哀呶呶無益也褒賽聞言面容益慘白如死灰仰首視錫搿門神色凛凛偪人目光兇射獰厲可怖狀類噬人之獸毒方磨牙厲吻以待殺人雖褒賽涙涙枯聲嘶仍不稍動其鐵鑄之心褒賽見狀百憂攻心如以利刃錐剌知一刹那間其夫將飲彈歸冥後　焭焭空閨何以自聊乃今吾百端哀鳴此撩仍漠然無動何一無心肝至此思極不禁失聲號曰動爵汝宜仰體帝心稍存仁慈之懷聲未了立仆地而暈錫搿門亦斗然離椅以手指示窗外呼曰夫人！蓋此時陡聞有鼓角之聲自遠而近褒賽聞聲乍覺立自地上躍起疾步趨窗次及引目外瞰見有多數藍衣之卒荷鎗於肩整隊經邸前而過直趣曠場同時書室之門驟闢似一稚子踴跳而入銀鈴之聲琅琅入耳繼以嬌脆之笑聲言曰爸爸今試觀此窻外兵隊羅列狀殊悅觀若輩殆爲吾生日來乎褒賽雖初不廻顧而耳中則歷歷聞之旋聞錫搿門作聲呵曰吾愛母忘言行矣言已即引之出室（未完） 
 
 

Page 15

 
 
   
 
 

Page 16

 
 
   
 
