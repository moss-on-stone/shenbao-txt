# 1907 - 65 - 4912172

 

Page 1

 
 
   
 
 

Page 2

 
 
[電傳宮門抄]  
　　正月二十八日召見軍機承祐 
[説欺（斧）]  
　　嗚呼。中國蓋以欺立國者也。無論智愚賢不肖。其一颦一笑。一舉一。動。莫不含有欺之性質。而欺之最甚者。尤無如今日之官場然欺之範圍甚廣。欺之門類不一。欺之之心愈巧則欺之之術彌工。欺之之習益深。則欺之之形反隱。其受欺之累。食欺之報。日居于欺之中。而欺人且以自欺。不惟毫不自知。並習爲故常。覺非是殆不足以存立。一若無形中。隱隱有一欺之敎科書。以潛移默化之也者。蓋如是之心傳當受自其先人而其先人之先人。應亦必有如是之敎。于是彼又將授其子孫。而子孫復欲代代相授。悲夫悲夫。陳陳相因。伊何底止。不惟子孫躬受其禍。卽其他之農工商賈之儔。孰不蒙其影響耶。質而言之。中國幾成一欺國矣然則欲問何者爲欺。試卽言官之一。身其欺見于形容者有之。見于言語者有之。見于筆墨者有之。見于事實者有之。 
何謂見于形容。則如懽呼舞蹈。對于上也。然龍比其貎。而莾卓其心。矣。如吁嗟歎息。對于下也。然子產其。形而張湯其行矣。其于家庭。則請封誥。嚴祭祀。儼然顯宗之孝子矣。問其衷。則一分羹之漢高也。其于僚屬。則訂同盟。投名刺。居然同舟之知已矣。叩其隱。則一賣友之酈寄也。是手版脚靴。其面具也。叩首請安。其姿態也。承顏希旨。其作用也。賄賂財幣。其憑藉也及。至得一差。獲一缺。而乂大其室廬。美其衣服。嬌其妻妾。盛其僕從。窮極奢侈以恣誇耀。使一世之人得而敬。畏之。嗚呼。此欺之見于形容者一也。 
何謂見于言語。所謂口是心非是也。一聆厥聲。則其和平似人人皆。惠。其淸廉若人人皆夷。其謙而有禮。仁而愛人則又不啻人人盡周。公孔子。然一察其私。則心之冷之虐之毒。殆比氷銕豺狼蜂螫且有。以過之。夫有唐得一李林甫。即足以亂天下。而今日之官塲。又何。口蜜腹劍者之多耶。至于大人也。卑職也。恩典也栽培也此一種之喉。音。幾若老嫗之誦佛號。一日殆千百遍焉。焉則其所以寡廉鮮恥。而好欺之至于欺者。良以呼翎頂耳。索元寳耳。如旣升官發財矣。則又當趾高氣揚。大言不漸以恐嚇一世嗚呼。此欺之見于言語者二也。（未完） 
　　附正訛昨報續論彗星將見之不足異明世宗嘉靖十一年 
[一節有誤茲爲勘正如下]  
　　明世宗嘉靖十年（卽一千五百三十一年）閏六月乙己彗星見于東并長尺餘掃軒轅第一星芒漸長至翼長七尺餘東北掃天罇入太微垣埽郎位行角度東南掃亢北第二星漸歛積三十四日而沒 
乂第三板紀遣散愷字軍之大風潮新聞一則第一行吳元愷下脱軍門將赴定五字第二行末成字誤此字第三行首演軍門將赴定五字第四行此字誤成字 
[專電一北京（正月廿八日亥刻]  
　　各省擬設警察司○政府擬於各省藩臬學三司外添設警察司業將定議（章） 
[專電二北京（正月廿八日酉刻]  
　　度支部擬辦四大財政○度支部現在議辦四大財政（一） 
鑄銀幣（二）造紙幣（三）辦國債票（四）辦印花棁天 
[專電三北京（正月廿八日申刻）]  
　　定期綜核外省官制○外省官制草案已定二月初一日由軍機處叅預政務王大臣會議綜核（法） 
[專電四北京（正月廿八日申刻）]  
　　定期會議移改都察院各事宜○都察院議移置給事中六科衙署及趙御史奏改給事中爲殿中侍御中各事亦經軍機處叅預政務王大臣定於二月初二日會議（生） 
[專電五紹興（正月二十九日亥刻）]  
　　貧民鬨毁米店○紹郡因米價昂貴貴有不法匪徒勾煽貧民聚衆鬨毁各米店卽時拘住三人（又） 
[軍機處近事]  
　　林賛虞軍機自人値以來辦理新政必叅酌舊制故兩宮頗倚重之近日所有政務事無大小必先垂詢林紹年然後再决辦法同事諸大老敬承上意亦頗器重其爲人惟林軍機專事謙和近因慶邸請假凡遇應辦之事必推瞿尚書世相國以爲兩人者皆老前輩也因是近來軍機諸老頗能沆瀣一氣 
去年派大臣出洋考察政治歸國後乃有預備立憲之上諭然出洋各大臣皆未能邀兩宮之殊寵是可異也近據政府消息謂兩宮考察澤公才具明幹奏對敏捷漸有倚重之意日前曾諭軍機大臣載澤若兩加歷練將來可入軍機大約慶邸時病恐軍機處皇室勢孤故澤公已簡在帝心矣（仁） 
 
 

Page 3

 
 
[民政部近事]  
　　民政部徐尚書早經政府議定奏請簡放奉天總督近日天津拿獲炸彈政府之意若徐尚書一經離任左堂毓將軍恐不能如徐尚書應變多才因此暫未宣布 
民政部右堂趙智庵侍郎確有簡放吉林巡撫之事并聞趙侍郎擬保現辦外城巡警總廳之朱廳丞啟鈐爲吉林臬司而徐尚書亦擬奏保該部叅議錢議堂能訓爲奉天藩司大約不日卽可宣布 
民政部日前奏定推辦四郊巡警現經林賛虞軍機建議將保定府所練之京旗常備軍調回分紥京城内外地面其原設駐叚巡警一律派往四郊俟與徐菊人鐵寶臣兩尚書商酌可否後再行奏明辦理（性） 
[農工商部近事]  
　　農工商部昨發堂諭一道大致謂從前收掌監印司班皆係輪流値日現在除收掌兩班外仍因舊名所有司班應改爲聽視班照舊輪流値日其餘不應住班各員每日均於上午十點鐘到署下午五點鐘散値所有應派公事均於各堂未到以前逐件辦齊先送丞參閲看俟各堂入署即行呈閲以免匆促 
農工商部自去歲唐侍郎丁内艱後司員中之藉隸江蘇者頗受影響蓋各存南北之見以致傾軋之風大起聞郎中毛祖模因親老在籍定省久疎乃於正月間呈請開缺回籍省親旋經批准不日卽可束裝南下叙天倫之樂事遠官海之波濤此一見幾而作也 
農工商部自奏請祝瀛元等在參議上行走各司所遺印稿等各烏布本擬即日點派嗣以御史江春霖奏參某堂因此不悦致各烏布暫停點派茲於本月十九日分别派充以工務司主稿良中胡祥鎭調充部務司掌印庶務司主稿郎中魏震調充工務司掌印農務司掌印則派郎中王　貞庶務司掌印仍爲顧祖彭其餘主稿以次各員均按等第各有調派至參議上行走之祝瀛无邵福瀛袁思亮袁克定四員均各月給銀三百兩以資津貼旣） 
農工商部近以硝鏹磺鏹水兩種所用甚廣洋商多於上海建廠製造未免利權外溢議在上海南市或閘北兩處擇地建廠自造以挽利權日前已電商南洋大臣酌核辦理一俟接到覆電如果可行卽由該部酌撥官欵會同南洋籌辦（生） 
[鳳潁道與皖撫往來電(爲嚴拿亂匪事)]  
　　撫帥鈞鑒現聞靈璧界楊橋地方有匪徒燒搶情事已飭管帶沈位勳帶隊前往查拿董統領准撥之隊尚未到防請飭催速撥職道山 
鳳陽道台電悉靈璧楊橋地方燒搶情事應嚴飭沈管帶妥速拿辦一面密查是否飢民乘飢燒搶爲要董鎭飭速撥矣院（上） 
[壽春鎭致皖撫電（爲查拿逆弁事]  
安慶撫院鈞鑒念日據徐思忠呈報董哨官强拉鹽挑帶隊私逃並被毆傷等情如果屬實定將該哨官按法嚴辦已委右營周都司往查俟禀復實情到日再行另聞二十二日又據查防差官回稱董哨官現在霍未動茲飭中營長遊擊星夜前往將前營妥爲節制照料回壽細情另肅高敬印（作） 
[駐津英領事提審挾彈被拘之英人]  
　　西三月四號北京訪函云英人高林司偕華人一名於西二月二十七號在京津鐵路車站爲中國警察拘獲經駐津英國副領事巴勒德於西三月一號在總領事署先行提審查問因審時大門關閉故一切情形無從探悉高林司被拿身畔搜有炸藥故應照刑法案審問其同行之華人聞係爲回華之日本留學生業經袁宮保之陸軍叅謀於西二月二十八號詳加推鞫惟該華人供稱沿江各省革命黨皆不知悉現經華官收禁聽候再審譯字林報　 
[滿洲大員信革命黨起事之謠言]  
　　西三月四號北京訪函云外間傳言匪黨入京爲亡命之舉者人數不少滿洲大員因見革命黨及其黨間諜驀然出見於中國北境遽以所傳革命黨及各會匪不久將如髮匪之起而作亂反抗淸朝等謠言爲眞確可信譯字林報 
[再紀高郵鄕民暴動事揚州]  
　　揚屬高郵貧民聚衆搶米已紀前報茲又得揚州訪函云高郵紳董馬維臯宋子蓮等均稱巨富每家積存租稻數干担居爲奇貨不肯出售鄉民聞之咸爲憤憤遂於二十二日鳴鑼聚集千餘人將該紳等房屋什物搗毁一空揚州府榮月帆太守得信恐飢民乘此肇亂即於二十三日督帶勇丁前往彈壓（可） 
[營口日本人不允繳納地方捐欵]  
　　西三月四號北京訪函云營口領事公會與梁關道因向日本人產業抽收工闸局捐欵意見不合梁道臺力持日本人旣在營口居住貿易自應納捐輔助華官修理道路興辦地方要政之説不稍退讓日本人則自以謂與歐美同爲外國人日本領事不認華官有向外國人收捐之權且以此説如行則中國各口岸華官將援例仿辦力爭不可此事已由中日兩國在北京提議矣譯字林報 
[鄂督總文案被參武昌]  
　　聞督轅總文案汪太守鳳瀛（官塲稱爲小宮保）近被御史黃昌年列叅九欵大旨係攬權納賄物議沸騰並波及香帥已有旨交江督查覆矣（今） 
[電知升孔子爲大祀儀節松江]  
　　松江府戚升淮太守奉蘇撫通飭各府州屬電内開頃准禮部咨具奏遵議先師孔子升爲大祀典禮事宜一摺除原奏行司通飭外查内開牛二籩二豆一樂舞擬用八佾添用武舞祭品加二籩二豆爲十二籩豆崇聖祠加一直省府州縣文廟規制供奉禮器樂舞曁崇聖祠祭品並同太學行禮儀節仍遵舊制承祭官出入向例由左側門今擬改 
 
 

Page 4

 
 
由右側門不飮福受胙丁祭期近特先電知希卽轉飭所屬一體遵照毌誤禮儀等因太守當卽札飭各縣臨期一體遵照辦理矣（知） 
[續誌强盜槍斃西捕案詳情]  
　　强盜在美界愛而近路與克能海路轉角鎗斃西捕案巳紀昨報前日下午捕房麥總巡派五十四號西探馬克濤及華探廨差等至寳山縣署投文請派差會同查緝時適王大令公出廨差告知來意謂請派差協同至各鄉查緝署内門政收發等以西人下鄉恐别生事端不敢允從後經馬克濤再三商酌謂如查有身帶凶刀或洋鎗軍械之人始行拘拿其餘一槪不問門政始允派　四名至鄉間查詢 
一週時己溥暮旋即返滬 
西探頭目阿姆斯脱郎亦於是日帶同各西探並督同華探陸協庭楊掌生等附乘滬寗鐵路火車至南翔車站邏察旋見並無匪跡復乘火車而回 
是日傍晚時關太守偕同王襄讞親至泳康烟帋店勘驗一周 
昨晨捕頭飭探竇如海米順等至泳康店主婦處詢問當時情形據稱各盜均短衣窄袖大半手持利斧口操上海土音事畢呼嘯一聲均向北而去 
廿六夜十一點鐘時該盜等先至英租界中旺街鐘秀里陳姓家叩門圖刦陳堅門不聞盜始向北而去出此刦案亦有幸有不幸也 
昨日捕房麥總巡嚴諭中西各探捕上緊查察嚴拿盜黨務獲懲辦晚間各捕房飭各華探至北浙江路各小客棧盤查如遇形跡可疑之人卽禀請查辦並令西印各捕各持手槍以備不虞 
昨晨英國駐滬按察司蘇瑪利君於十點鐘審訊此案先問英國騐屍官杜君何處致命傷杜稱驗得該捕共受三槍惟腰間一彈爲致命又傳二百八十六號捉狗華捕名小辮子者到案訊供稱時當十二點三刻鐘小的行至愛而近路轉角適天色黑暗兼有大霧自來火燈亦不明亮小的靠於轉角站立不謂後面突有四五人各將軍械藏在身後挨近人家門户走來一見小的卽各動手撳於地上將小的綑縳另有一盜喝令開鎗其餘四人遂將小的棄諸泥淤中即去搜劫在後不知又提捉狗夫訊供稱小的見二百八十六號巡捕被縳卽飛奔至捕房報知適七十二號捕在差一聞小的之言伊卽携槍而去在後不知蘇君又問該捕能辨面貎否捕供突如其來兼之黑暗不能辦識訊畢已鐘鳴十二下矣 
字林報云昨晨西虹口出有西捕被戕一事查得兩句鐘時有匪黨一簇約計有十四人至二十人之數由克能海路而入租界當行經華童公學時公學僕役見其皆手持鎗械有華捕一名適在克寗漢姆及愛而近路轉角處巡邏卽被匪黨捆縛塞入路傍洞内以板門覆蓋之使不得旋動闖入兩路西北角華人所開店内有目覩者謂匪黨四面派人瞭望持械示威使人不敢格拒其時又有一華捕到來匪黨開鎗擊之捕逃避匪黨遂恣意搶掠適有管提狗車之苦力路過瞥見卽至西虹口通報謂鄰近有盜西捕茅露値夜巡查將畢由捕房値差西捕告以此事當卽馳往沿克能海路而行匪黨見其行近卽連放一二鎗未中遂放排鎗茅露卽受重傷倒地捕房中有聞鎗聲而驚捕頭哲爾浮卽將軍裝藥彈發給各西捕立卽馳往而匪黨已竄入鄉間但見茅露倒仆地間似己斃命當納入車内送往醫院至則業已氣絶查茅露年僅二十有七自一千九百零四年卽充當西捕 
匪黨所至之處經各捕細加察勘在路中覓得空彈不下十二顆四圍居民卽華童公學之監院夫婦皆聞鎗聲驚醒逆揣匪黨勢甚洶洶昨日租界同紛紛談論此事皆以謂以後西捕印捕晚間値夜巡查必須持鎗當匪黨鎗擊茅露時路傍尚有印捕雖持鎗　無藥彈故無力與匪黨　拒茅露屍身己經西官驗視見証皆到場　供今早尚須覆訊今日（二十八日）下午五句鐘舉行葬禮下禮拜晚間尚須在敎堂開追悼會探悉捕房能設法將匪黨捕獲數人云當時此事由電話報虹口捕房時値差西捕誤聽開槍爲起火 
譯者按開槍起火二字西文分别僅在尾音不同處西捕之誤聽在此因撞警鐘救火西人紛紛前往至則但見病車一輛由護兵擊槍保衛緩行而往醫院耳本報發印時匪黨尚未有被拘者 
[上海縣渡浦履勘盜刦巨案]  
　　上海縣王大令前日上午渡浦至三林塘西鎭龐家宅地主踏勘盜刦龐允諧家鉅贓一案午後一句鐘到鎭由該鎭巡局員唐二尹迎入小坐即由二尹陪同大令至龐姓家其時地保周耕餘已預備公座大令升案後先詢事主龐允諧當時被搶情形龐供二十五夜十二句鐘時聞輪船放汽聲閲數分鐘卽聞有多人在門外高喚商人名字其時家人等輩均已熟睡由長工起身在門隙中張見衆盜各持洋鎗將門用石亂撞長工驚懼奔至房中呼喚迨商人聞聲起床盜已毁門入内遂將商人縛住以刀架頸嚇禁聲張并言赶緊將洋銀獻出免受一刀商人噤不出聲惟察其口音似浙江人羣盜又將商人兇毆受傷縛置一隅即紛至各房搜索所有衣飾銀洋綢縐貴重物件囊括一空至布舊衣服抛棄滿地箱籠篋筒劈破無遺始各揚長而去及至門外乃招集盜黨仍聞汽管嗚嗚聲知羣盜已放輪而去茲將拾得盜遺之銅帽鎗彈繩索臘燭火把等物呈電地保周耕餘供小的住在鎭上離龐家宅三里故被搶時並未知覺至翌日探聽咸謂該盜黨共有快船三隻均由小火輪拖帶駛至等語復由事主引導徧至各房踏勘一週大令核視所開失單約値贓洋五六千元勘畢回滬卽飭捕役赶緊跴緝母任遠颺 
[美國艦隊開往長江興淞]  
　　美國遠東提督某君督帶新式戰艦四艘砲艦四艘於二十一日由巴拿馬小呂宋等處遊歷來淞停泊多日本擬於禮拜日（卽二十六日）開往長江因是日迷霧故於翌日啟輪前往金陵聞該提督須謁見江督面商要事在寗駐泊一禮拜再往漢口拜謁鄂督至西歷三月二十五號（卽二月十二日）駛往日本遊歷云（蛟） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[郵傳部咨查儀泰鐵路情形江寗]  
　　前有史觀察龍標願認儀泰鐵路招股事官曾經江督照會江蘇鐵路總公司是否商淸允洽嗣因招股未足改由運商朱幼滋觀察承集商股今史觀察又往郵傳部呈稱自願集股並酌借運脚等情業已由部咨行江督轉飭運司查明情形辦理茲附錄江督札文於下爲札飭事光緒三十二年十二月二十二日准郵傳部咨光緖三十二年十二月初八日候選道史濟禮等以招股認辦儀泰鐵路公司等情禀請本部立案查泰州至儀徵等處向爲場鹽轉運之要道水運之難與火車運載之捷速利弊懸殊洵屬實在情形惟路線緊要應准商辦抑應歸官辦並商股是否殷實民情是否相安本部無從遙揣相應抄錄原禀咨行查核速復等因並抄單到本大臣准此查此案前據該道來轅具禀當查據禀淮南通泰鹽運向由泰壩迤邐循河道達棧阻礙甚多擬集股築造自泰州至十二圩鐵路一道運鹽外兼搭客貨等情查蘇省鐵路業經商部奏派總協理設立商辦有限公司應由該職等自向公司商辦如屬可行卽查照鐵路章程妥爲議一再由公司報明立案至請飭塲運兩商或多認股份或酌借屯運水脚一節杏公司招股事宜商辦誠信交孚人股者必爭先恐後所請飭商認股酌借運脚等情無此政體礙難照允批飭遵照在案茲准前因應田蘇省鐵路公司及淮運司按照咨飭各節分晰確查妥議具覆以憑核咨除照會蘇省鐵路公司總協理查照議復外合行抄單札飭云云（辰） 
[遼陽客談奉天]  
　　某君遊歷東省憑弔故蹟得其函告云鄙人寄宿遼陽者數日東距遼陽六里有東京城周圍三里許之力城也其城環山帶河内設八門丘陵逶迤内有農家　有二百餘户之多聞此城係太祖哈亦勃興於滿洲攻取瀋遼之後據以居住故址其規模雖小廢墟殘濠歷歷可徵令人不禁起感慨之念又遼陽城之西北有遼陽古城之址土壁半損半存蜿蜒　六里至於太子河邊可徵前朝城垣之結搆鄙人在遼之日曾登遼陽城門樓近瞰前朝之遺址遠望東京之故城襟山帶河形勝雄偉眞足爲遼東第一重地也渤海國後遼金元明均以此地爲滿洲之首部不爲無故矣然世　漸進首都之規摸愈大淸朝遂棄遼陽開奉天爲陪都亦擇地適宜之策竊案將來北部滿洲開發而滿洲首都必應北進是自然之趨勢也將來之奉人爲今日之遼陽今日之吉林或爲將來之　天不難推測但吉林距南滿鐵路稍遠稍失利便故就南滿路沿線地　具地唯有公主嶺其　勝雄偉足爲將來之大都會蓋公主嶺不唯爲北滿洲與志滿洲之中心點又西控蒙古扼其咽喉洵南滿路線中唯一無二之重要地也 
遼陽城内半歸荒蕪禾黍離離老樹鬱茂四城門樓高摩半天二萬户之屋宅大小參　點綴其間若夫曳杖而遊乎近郊有千山有首山有運河太子河有古塔古碑遊覽旬日尚不足盡其一切蓋風光之秀美與歷史上之趣味相調和詩境雅味令人恍然其間奉天雖富歷史的建築物其惹人之興感遠不及遼陽雖然遼陽己往之帝都也非將來之王都歷史上之都會也非商業上之市塲也其商人專務保守而不鋭進取其商業昔時殷盛令則日衰談時務者不可不留意矣（星） 
[會禀辦結敎民祀祖案江西] 　　 
　　饒州府東鄉縣屬十二張姓與安仁縣屬十三張姓因奉敎祀祖兩相爭論迭誌前報茲悉此案業由安仁東鄉李陳兩大令議定辦法和平了結已將詳細情形會禀贛撫原禀節錄如下 
此案先經卑職元焯傳集十二張族紳議定辦法两條會商卑職　堂迭經催傳十三張族長等屢次延約至下八日始據張懷高與敎堂會長易承先來縣據稱曾向十二張附生張文會等商議未妥正在勸　間詎易承先張懷高忽稱鄧埠敎堂現接饒州敎堂函詢應否祭祖竟不辭而去卑職等迭次往返函商以原議辦法两條其範圍不過三十千文爲數不多旣官爲墊給亦非難事惟十二張之意重在十三張雖已奉敎仍不忘其祖宗祇因碍於敎規故酌令出錢願爲代辦十三張應得祭肉祠餅亦照舊分給若官爲墊給則十二張心不允服事必不諧奉札後遵又分諭各該族紳族長等遵照　議和平商辦一面復函致高敎士易承先請其轉飭十三張迅速遵照辦結以杜釁端祠據十二張族紳張家獻卽嘉猷等來縣面禀與十三張族人張懷高邀同中人熊協臣曁　承先等三面議定遵照第二條辦法由十三張出銀二十五元交十二張代辦祀祖以幾永遠免其出費十三張應得祭肉祠餅及祖遺等物仍照舊分給两造均已允願當經訂立合約各執一紙等語卑職元焯當即飭具遵結存案卑職　堂亦據十三張族長張懷高等禀同前情具結備案並又據會長易承先以勸解两造立約息事禀請移會銷案前來卑職等仍恐届時人多言雜或有意外之虞遵照憲批卑職元焯移派把總蘇繼式縣丞陳體堯卑職瑋堂移派縣丞程仁漢千總朱永林督帶兵役分往彈壓茲據蘇把總等覆稱該族祀祖之日適値風雨交作到者祇二百餘人如天晴日暖當逾十數祭畢將祖像迎至祠堂安奉十三張言明不與祭其應得肉餅已提出另給地方一律安靖等語現在事經和平辦結堪舒憲厪抑卑職等尤有請者我中國爲禮敎信義之邦敬祖睦宗垂爲政典自耶敎西來華人一經奉敎卽悍然不顧自遁於禮法之外甚有毁主裂牌以示其信敎之篤者浛海橫流莫可挽救而迎神賽會等費免派敎民一節奉敎者斷章取義尤易滋生事端今十三張雖已奉敎仍出祭費不敢忘祖訂立合約經該敎堂會長在塲塲執筆共見聞嗣後如有情事相類者卽援照辦理似於世道人心不無裨益是否有當伏祈察核施行（苦） 
[考查税務員赴湘漢口]  
　　去臘度支部派考查漢關税務委員忠君樓君等在武漢調查畢後卽赴沙市宜昌茲已事竣乘輪往岳州長沙常德各關杳考今） 
[新署壽春鎭過蕪蕪湖]  
　　新署皖北壽春鎭陶榘林觀察於念二日由安慶來蕪念三日在湖南會館會議湘省創辦旅學事念四日渡江進裕溪口取道巢湖赴任（少） 
[飭嚴禁職官挾妓蕪湖]  
　　蕪湖巡　總局督辦日前札飭各區略謂照得職官挾妓例禁森嚴蕪湖市面日興風氣極爲奢靡雖向來繁華之地不禁笙歌而在差各員豈得漫無防檢况警局當差各員多有彈壓地方之責必須嚴正奉法方可臨民查本督辦所轄各員平時謹愼奉法者誠居多數而應酬所至亦未嘗無逢場作戲之人亟應整飭官常懸爲厲禁爲此通飭各該員一體遵照嗣後務須互相告戒不准隨波逐流稍涉放縱如敢陽奉陰違一經察出定卽按例嚴懲云云（少） 
 
 

Page 10

 
 
[局差更委蕪湖]  
　　大通皖岸督銷陳邵吾觀察瓜期已屇現由江督更委前辦宜昌鹽厘張萬樓觀察接辦○皖北牙厘局總辦志文甫觀察現屇期滿由皖撫更委石叔冶觀察接辦○駐蕪米捐蘇局總辦因事撤委由江督改唐子仲觀察接替（少） 
[蘇垣官事蘇州]  
　　撫署文案候補道楊懿年奉憲委會辦商務局差督辦洋務局候補道陳瑜春福建鐵路總辦陳閣學照會委辦招股事務法政學堂敎務長金彭年大令由寕回省知縣畢培先奉委總辦車坊厘局差（息） 
[皖撫通飭預防蝗患安慶]  
　　皖撫恩中丞以所屬各府州縣上年多被水灾恐有魚蝦遺子流傳田中釀成蝗患特通飭各屬熟計預籌早爲之備如果查有蝗蝻卽切諭農民趁其甫經出土尚未長翅時實力搜捕挖坑深埋一面明定章程給價收買俾鄉民有利可圖踴躍從事此爲今歲大局所關故誥誡不嫌太早仰卽各抒所見擬具條程統限二月以内一律詳候察奪云云先） 
[管帶撤差不准挽留安慶] 　 
　　駐紥大通鎭巡警左軍管帶王洪喜因案撤差垷由該鎭紳士洪某等來省請留當經藩司馮方伯批斥不准化） 
[洋務總辦委辦米厘安慶]  
　　洋務局總辦鄭紀常觀察現奉皖撫委辦蕪湖米厘所遺洋務局差使調楊彝卿觀察接辦（化） 
[贛撫札飭開辦研究吏治公所江西] 　　 
　　贛撫瑞中丞日前札飭臬司略謂州縣判斷案情稍涉疑難卽不能悉成信讞至重大案件又必假手幕友强援成案與犯供情詞不盡符合不知命盜等案情節重大例得分别起意爲從問罪且防挾嫌誣陷其中輕重固爲民命所出入卽户婚中土鬥毆細故亦應隨時訊明理　以免管押拖累古者引經斷獄治稱廉平今求吏才正無庸高談迂遠若仿泰西裁判之法以之治中華百姓慮與目前程度尚難悉合計惟有設一吏治公所購備牧令全書大淸律例折獄龜鑑洗寃錄等書兼備奉部頒發之民事訴訟法刑事訴訟法商律等書以資研究派一才識明練熟悉法律之逍府大員充監督卽由該司會同布政司選心地明白文理通達之同通州縣若干員人所肄習各給日記簿一册設有心得作爲劄記呈由監督評閲該司及南昌府　疑難案件隨時發交審訊並田監督每月命題面課兩次以覘才識如有能用心講求確有功效者准予提前委缺其未經在所肄習考驗之員槪不派委代理署缺　於吏治民生兩有裨益仰卽酌擇相宜之處開辦並妥議章程詳候核奪云云（因） 
[准予設立初級師範杭州]  
　　處州府蕭叔蘅太守擬設初級師範學堂業與士紳商議妥洽即以貨厘串捐爲經費日前具禀來省浙撫張筱帥以事關學務當即批准惟貨厘兩捐年人若干應與串捐三千元撙節開支無任絲毫虚糜云（士） 
[藩署附開學堂安慶]  
　　皖藩馮方伯喣於地方敎育要政無不實力提倡茲就本署儀門内之號房大加修葺創設蒙學堂一所刻下正在籌畫經費妥訂章程（非） 
[學堂用品運皖安慶]  
　　師範聞校在即應置各品業已撥給官欵速購辦日前已將電學化學各儀器植物動物各標本配齊運皖交該堂監督驗收美） 
[三十五標續徵兵士鎭江]  
　　駐寗步兵三十五標第一二三營現缺兵額百數十名經督練公所札飭蕭統帶徵補足數現已遴委督隊官明翼飛來鎭假郡廟紅梅閣設局開徵小） 
[擬提關税存欵助餉安慶]  
　　皖省添練常備軍隊需欵浩繁前經皖撫札飭司關局庫通力合籌詳復核奪現鳳陽關道已將出入用欵分晰開摺詳請酌撥當經批飭藩司核議聞擬將該關存候部撥之茶糖加税並鹽船料銀四萬餘千兩儘數動用云（化） 
[巡警學堂添委照料安慶]  
　　巡警學堂添招官學生已紀前報茲該堂梁提調以兵生官生同一學堂事務更繁因禀請督辦札委按司獄王德淵幇同照料（化） 
[嚴飭書吏戒烟安慶]  
　　皖藩馮方伯自奉到禁烟上諭後手書硃諭嚴禁本署各書役不得吸烟有癮者自正月始限六個月一律戒絶否則黜革重懲（非） 
[補述孫毓筠告發原因安徽]  
　　孫毓筠被誣爲革命黨以致 
捕拿先後各情均誌前報探悉孫此次猝罹於厄係爲劉迺弼密函告發現劉由東京返皖謂與孫素來相善各無芥蒂被此疑案未免受誣惟聞告發密函確山東京某偵探寄來内地云非） 
[關道嚴防米貴肇亂鎭江]  
　　鎭關道榮觀察以如皋通州等處囂然不靖其原因皆由米貴所致鎭地爲通商巨埠華洋雜處全賴民情安謐現在米價每石仍售七元以外深恐民不聊生挺而走險爰一面飭縣設法疏通米穀來源一面札飭總巡周德標等認眞彈壓防患未然（下） 
[丹徒縣與商船會館衝突鎭江]  
　　丹徒縣署船差江快近來紛紛封船以備遣送飢民之用藉端需索時有所聞商船總會目擊情形不能坐視特向常鎭道禀揭詎宗人令深滋不悦卽請船會代備船隻以爲壓制並傳諭該船差乖弗受船會驅策云（小） 
[江西催運淮鹽揚州]  
　　江西督銷淮鹽局疊次電達運司謂西岸有鹽僅敷一月銷售甚爲可慮運司得電後隨卽飛飭運商趕緊配船裝運以濟岸銷奈江西向銷和碱之鹽此時儀棧無此鹽色故連日文電交馳籌商辦法頗爲忙碌云（可） 
[饑民局司事之淫惡揚州]  
　　徐海留揚飢民内有阜寗女子一口年十九歲頗有姿色近與飢民局某司事私通事爲衆飢民所知羣起滋鬧幾釀大變幸經籌賑局彈壓勸解其事始息現該女子已暫寄育嬰堂移請阜寗縣飭令親族來揚領回其司事則畏罪逃避矣昧） 
今日尚有繙譯本埠新聞及小説來函均列入第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[伊籐侯回韓]  
　　廿七日東京電云駐韓　監伊藤侯今日起程回韓京 
[日本舉行戰勝祝典]  
　　廿七日東京電云昨日東京各處循例舉行瀋陽戰賄大祝興 
[法京仍城開不夜]  
　　廿七日倫敦電云法國巴黎京城電汽工人罷市業已平定諸事如當戲園皆開報舘亦出報 
[俄國社會黨之要求]  
　　廿七日倫敦電云俄國國民院社會黨仍立意 
要求太赦國民院以期必得平和黨聲言社會黨如固執已見則國民院恐又解散也 
[歐斯福大學之校長]  
　　廿七日倫敦電云歐斯福大學校長一席接充者或爲羅斯般雷伯爵或爲寇仲伯爵尚在未定彼此爭欲得之其爭競之意日見其劇禮拜四當毳選舉法密爾南伯爵袒助寇仲伯爵而大員金君亦與寇仲伯爵所立倫敦董事會聨合該會會長爲瀾斯福侯爵羅斯般雷伯爵之董事亦刊布公啓力言此事之爭競與政治無關並聲明羅般雷伯爵實爲合格之備舉人員也 
[英無裁减海軍兵力之意]  
　　廿七日倫敦電云英國海軍部大臣德維摹在歐斯福演説謂英政府並無裁减海軍之意因政府深知海軍必須强盛糜欵在所不計也政府固甚願海牙和平曾研究弭兵問題然各國如不與英國同意則各國當担其責任也譯字林報 
[江督端致湘撫電（爲往湘運米來滬平價事）]  
　　長涉岑撫台鑒客秋曾徇滬紳之請電商請購湘米十萬石已承劬帥與湘紳諸公商允現在價已備齊弟恐遽購十萬湘米因之騰貴擬陸續運滬平價如此則上海民食得藉接濟湘省米價亦不致有陡漲之虞似屬兩便茲由鄙人塡具該照選派妥商赴湘採運務祈查驗放行無任感禱去歲湘災滬曾竭力恊助非敢挾此望報除電王張諸公外專電奉懇方養另電致長沙王益吾張雨珊諸公與前電語意大致相同 
　　（附湘省官紳上年電文）八月十一日龎劬帥復電周督帥呂盛两大臣瑞道台曁曾朱施觀察鑒洪豔東支陽四電均悉前次湘災渥蒙思賑鉅欵今聞蘇省圩田被淹米價騰貴湘雖勉助棉薄實爲抱歉承示擬派員給照來湘購米十萬石自應通融查湘省當奇灾之後雖屬有秋尚未弛禁僅鄂省購米救荒米價已較前漸漲現在市價在四串以外請飭承辦委員陸續採辦免致市儈　户聞風居奇敝處當飭關局查驗放行因會商湘紳所以稽答乞原鴻書眞八月十二日午帥文電瑞道臺曾少卿朱葆三施子英觀察頃接龎劬帥復電云湘災承蘇惠賑今蘇省米價昂貴請辦十萬石自應通融惟須陸續採辦以免騰貴云云特轉達方文八月廿五日湘紳復電瑞道臺及曾少卿朱　　　子英觀察鑒　奉公電以勛未到省又値湖北購米念萬石之後各縣阻撓甚力如數籌備頗難比勛來後會議均謂湘省賴貴省官紳恊濟賑撫轉危爲安至今紳民同深欽感雖今歲收成豐歉各半尚須預備明歲靑黃不接之交然報德卹鄰誼無可緩已公同决議無論如何必如數照運十萬石以副雅命答復稽遲至深歉疚尚乞鑒原先謙之春錫仁祖同匯湘樹勛等同叩敬刻聞瑞觀察已接上峰電示商由曾少卿觀察選派妥商往湘陸續運米回滬平價而洋米開又接續可到故市上高白米已由八元三角落至七元七角粙米亦跌至六元五六角開此價尚站 
不住云（川） 
[上海官事]  
　　候補京堂龐元濟湖北候候補道李儒江蘇候補道袁思亮昨日均至道轅拜會江西試用通判楊昌焌到道禀辭總工程局正裁判官孫賡梅明府昨日請假赴蘇垣勾當公事（哲） 
[賭風熾]  
　　吳淞賭博日盛自河鹽廳景二尹捕賭受辱後淞防統領周君與景二尹以及寳山縣主鎭董某君均有意見各存袒護以致若輩更無忌憚本地流氓且紏合光蛋屢次因賭閙事寶山縣主王大令雖已派差提究縣差等亦碍於官紳情面諸多製肘云（草） 
[江督批浦江洋船泊界詳文]  
　　前者上海道以議定浦江　船泊界及起下貨物界限等詳由江督茲得世云據詳已悉查浦江洋船停泊起下貨物界限原定界址旣係不敷布置經該道電禀外務部復准推展現商税務司飭令理船廳酌擬三叚辦法由税務司送請領袖總領事分致各國總領　察閲均無異言察核所議亦尚妥洽自應照擬辦理仰候將圖説咨送外務部查照備案仍候撫部院批示繳（皇） 
[諭保嚴催未完錢糧]  
　　昨日王大令飭傳四鄉各圖地保到縣諭將所有去年未完漕粮速卽往催赶緊完納並諭圖内業户賣買田房催令到縣投税承糧如有私宰耕牛演唱花鼓叙賭抽頭等事須隨時禀報提究各保遵諭面退（車） 
[拍賣三萬昌烟館生財]  
　　美界吳淞路三萬昌烟間聚賭發封已紀前報昨由魯意師摩洋行將該烟間一應生財拍賣（西） 
[提勘民犯]  
　　滬道瑞觀察前將太倉州解勘誘拐陸王氏等擬流犯人陶阿八發縣收禁前日由道憲親自提訊陶照單順供觀察飭陶加蓋指模判仍還禁候備文發回（車） 
[總工程局嚴防匪蹤]  
　　總工程局近因連日地方迭出刧奪之案特於昨日傳東西南各區巡長巡士到局諭令格外嚴防不准請假每夜並須由裁判官督同差丁及巡長等至客棧烟館及借宿地方嚴加搜捕以杜匪蹝（永） 
[查明起火情由]  
　　美界同善堂藥店失愼一則己紀昨報昨日由彙司捕房包探查得該藥店實因烘藥起火當卽據情禀復捕頭核辦（西 
[永安街火案]  
　　前晚九句鐘新北門外永安街協昌泰報關行火起旋由救火會救息事後捕房卽將行中經理人張松仁拘入研訊據稱索晚炊遺火所致捕頭命交保出外候堂期傳訊（露） 
[附輪失足堕浦]  
　　前晚一點鐘某輪船自滬開赴長江時有甲乙等四人匆促登輪偶一不愼甲竟堕入浦中同伴擬設法施救已無及矣舟） 
[飭拿舞弊關書]  
　　江海新關供事陳海如將税單舞弊事發潛行逃逸好税司以事關税餉未便容隱於日前禀請滬道瑞觀察請爲飭屬一體嚴拿陳海如到案究辦前日公共公廨關太守已奉札照辦矣（該） 
[搜獲兇刀]  
　　前爲某西人侍者之陸英田前晚在胡家宅西首福林里某花烟館尋釁鳴捕拘入老閘捕房捕頭在陸身畔搜出插子尖刀一柄卽著收押候今日解廨請究（莊） 
[刦案未成]  
　　前晚十一點鐘時小南門外羅義泰米店被匪多人擁入意圖搶刧幸店司等竭力抵禦衆始知難而退昨日店主報明南區請爲嚴緝（永） 
[拘獲持刀圖劫凶犯]  
　　前晚滬北永年人壽公司夥張樂峯行至南市茅山殿前被匪圖刦腰際致受刀傷報由南區飭探在茗 
 
 

Page 18

 
 
香園指獲湯獻文一名解至總工程局押候研究（永） 
[訊德商控定靛不出案]  
　　德商信昌洋行在公共公廨控華商孫肯堂定靛不出一案曾經中西官判交公正人理楚在案前日午後經德師繙譯蒞廨曾同襄讞王肇之明府覆訊原告博律師稱被告所定之靛靑逾期不出因此控追請堂上責令賠償虧折銀兩被告延穆律師辯稱此案實因原告所到之貨與原樣不符因此紏葛况當時所定係德國之貨刻下貨非來自德國故被告不願照出旋有見証洋人勿老克投稱查驗來貨確非眞正來自德國且含有品色中西官互商之下判候傳調停之公正人到案再核（莊） 
[會訊英商控定布不出案]  
　　前者英商拔維晏洋行在公共公廨控華商同益號主高同彬定購洋布不出一案前日午後關太守會同英巴副領事集訊原告禀稱高定買洋布四十件出過十七件尚有二十三件未出應虧耗銀三百餘兩求追中西官互商判令商同彬交妥保限七天内自向原告理處仍著禀覆核奪（該） 
[上海縣案]  
　　搶奪何榮生銀洋之兇犯沈桂生曾經訊責收禁在案前晚王大令提案復訊沈供年卅歲本地人廿七歲前曾犯案四次現做印書生意去年何榮生收得賑洋爲李某阿四王某及小的所見李將何戳傷搶得洋百餘元當時逃走被何追至陳市安橋由巡士攔住李將洋棄地巡士拾得交何將小的拘住現己知悔求恩寛宥大令判還禁○江北人何阿四由局送縣曾經訊交地甲保去前晚廿七保十一圖地保陸正祥帶何至案禀稱奉諭將何阿四交小的具保但何雖住圖内只有草屋一間並無著實保人無從管束求鑒大令判仍帶出覓保○李德裕前欠劉實甫銀洋將女抵押旋又誣控李敬三一案曾經訊判交差覓保刻已多日由差解訊李供常熟人已托妹夫代央保人寫信同家借錢料理尚無囘信求寛限大令判將李押候備文遞解常熟就近訊追（尾） 
[總工程局紀事]  
　　去冬台州人陳如蒼因在十六舖地方糾眾搶親由巡士將陳及被搶之女子小妹與帮搶各人解由孫明府訊判邀同媒証投案小妹發堂留養昨復將一干人提訊陳偕媒証戴文祥及女母范李氏投質范李氏供女已許嫁吳姓爲室判送縣訊究○晉康板棧主俞錫堂扭周裕記木作夥陳靑雲至西區按稱以支票糾葛等情茲由區解局孫明府判交保出外交到周裕記再訊○在西區境内三星園犯賭之六十四號巡士彭文祥經孫明府訊供著交警務處斥革卯名昨解案復訊判責四百下押改過局三月茶舘夥李天寳責二百飭探帶往限三天遷去（永） 
[公共公廨早堂案]  
　　常州女子毛小妹逃來上海被姊夫周榮犬在婦孺醫院内誘騙出來由朱勝華顏姚氏爲媒嫁與董再興爲妻得價洋一百十元已詳本報昨解覆訊朱勝華供所有身價洋元均交與周榮大小的分文未得茲周已到求追訊之顏姚氏供並未得有媒金訊之毛小妹供實被姊丈周姓騙出嫁與董姓所有禮洋均被周榮大取去襄讞王肇之王明府判分别還押捕房候禮拜四訊斷○去臘汕頭路張姓妓院内因容留幼女順金由濟良所送案奉中西官判押候補提張子仁到案再斷昨包探王阿巧禀稱張已逃避應請訊結陸王氏供順金實係親生求恩給領明府以張龜未到未便訊結遂判順金及大金子仍交所帶回候催提張子仁到案再斷○劉陳氏在揚州甘泉縣騙拐王姓女小才子來滬價賣爲娼控奉甘泉縣移文來申關提到案奉中西官訊判押限七天交人昨已逾限人不交到明府判還押官媒候催提花小保到案再訊○搗母李許氏逼令妓女陸顧氏王張氏在途拉客由捕拘案奉判押候補提李到案再訊昨將李提到明府判二妓各罰洋八元李罰洋十元○上禮拜四老捕房包探王梅亭解曹十子曹姚順阮竹如等三人至案聲稱據高子山控被曹等攫去鈔票現洋金表鑽戒等物故將曹等拘案關太守判令押候查明再訊阮暫行交保昨解覆訊據王包探禀稱原告高子山已經避匿其控案實是子虚王襄讞著將二曹開釋阮仍交保高子山因南市總工程局及法廨與本廨均有案未結候出票提案究辦○者四川各帮恆興祥和聚祥記正和同等控北京路鉅昌永皮毛店主張子林收買歷來所失竊贓太千餘两一案昨日又届覆訊之期捕房飭探何阿春將銷贓之王阿金朱阿生解案恆興祥等投案請追先據張子林供稱皮張係向王朱二人收買實只有四十餘担王朱同供向舊貨担買來王阿金共買二百餘斤朱阿金亦只買三百斤原告禀稱此項皮張極賤之價總須八九十兩一担張子林收下之貨只有五十兩一担顯餐貪賤收買王襄讞商之白君判張子林仍以四千兩人銀並保王阿金朱阿生還押捕房候赶緊備文至美國皮皮會詢明價値下禮拜二再訊（莊） 
[法租界捕房事]  
　　陳少山於深夜在途行走巡街捕以其形跡可疑拘入捕房當在身畔抄出質劵七紙奉飭押候解辦○孔掌福行竊東洋車上布衣蔴繩爲探解入捕房押候併究丹） 
[美租界捕房事]  
　　孫阿根楊美生吳阿三在北蘇州河爭泊船隻起釁亙毆由捕一併拘入捕頭以各有不合斥釋○前晚有莫阿生王阿大投捕房報稱塘山路後十五圖村内有流氓百餘人聚賭捕頭捕頭當飭各中西探捕往拿已逸該探等卽回禀捕頭查核○小孩阮瑞林在漢璧禮路迷路由捕帶入飭傳家屬具領（西） 
寓言小説雙靈魂不准複印 
[第二節]  
　　此一中國人。當是時。踰泥城橋而西。至派克路口。忽見一紫面虬髯。身長丈餘。目大如卵者。直奔己。大震懼。 
　　人胸中有肝。十二葉纍纍然下垂。正中一竅。穴向下。名曰魂舍。乃靈魂之所居處。（内經云、肝藏魂）穴外四圍有油。膜名曰膽系。所以繫膽者。人當驚恐時、宗氣下墜。膽系爲之振蕩。遂生動力。掣開極秘密之魂舍門。魂方安居其間不設備。今豁然門驟啓。如人從樓板上。忽傾墮然。聶聶爾逸出竅外。循肝葉而之肝系又由肝系。而入脊骨。由脊骨而達腦室。將騰出於囟門。（案五臓皆繫於背、故通脊骨、脊骨上通於腦、髓充滿者、腦汁亦足、故内經謂腦爲髓海也） 
　　此一中國人之魂。甫抵囟門而未出也。而印人警爾亞之魂已搶入。時適有疾風從派克路中斜捲至。雪片亂擲領項間。肌膚筋節。警於森寒。皆拘歛。而囟門亦因之復閉合。（氣驚則下寒則收也） 
　　於是少定。兩魂皆循故道歸於舍。君相火上下注射之。成聚光點。而知覺力遂漸蘇。（西人謂知覺出於腦汁、而心不與焉。又或以爲靈魂出自膽汁、而生知覺總之腦汁膽汁。皆眞水也。水不得光。無以印照百物。故其知覺。仍賴心火命門火之注射也。心爲君火、命門爲火相火） 
　　忽憶頃所遭者。不知何物。何以奔己。凝神四顧。茫無所覩也。忽又憶頃所奔己者。乃六七匪黨。甞發槍以擊己。幸己之能疾走。不爲所陷。此時夜已深。當速返捕房。 
　　行頃之。忽又自詫曰。咄咄我固蘇州人。姓黃而名祖漢者。今當歸宿 
 
 

Page 19

 
 
　　派克路庽所矣。而胡爲自謂之印捕。將與彼亡國之奴隸爲伍耶。忽又自顧其左右手而駭怪曰。嘻我手中梃已失落。乃不自知。今豈欲以徒手復往戈登路。格鬥匪黨耶奚又貿貿爾西行爲者。 
忽又訝曰。唉我豈病歟。我明明中國人。且明明蘇州人。奚自昧乃爾。我年今才二十六血氣方壯盛。而腦力之不足。何以若是。然則無怪。世俗之對於我蘇州人也。曰蘇空頭蘇空頭。 
案空頭云者。謂腦汁不足也。腦汁與骨髓。皆腎水之精氣所成。腎水壯實。則精氣足。腦髓滿。其人多智謀。有决斷。今曰空頭。其腎水之虚弱可知。内經云腎藏志。腎水虚弱。則志不堅定。志不堅定。故多惶恐疑惑。不能自立自强。而外邪因得乘間入之此生理也。亦心理也。醫學也亦哲學也。○又案西人謂腦氣筋不壯盛者。其人不能辦大事。義與内經正合。 
[來函]  
　　江蘇敎育總會致陳筱帥周學使函敬啟者接常州府無錫金匱兩縣紳士農工商部郎中唐浩鎭户部郎中廉泉分部主事尤侗舉人俞復舉人裘廷樑增貢生胡爾霖副貢生丁寳書附生汪士瀛函稱該縣紳士在上海所設之錫金公所附辦兩等小學堂名曰錫金旅學所有開辦常年經費爲數甚鉅均由該所總黃花翎三品銜候選道祝大椿獨爲擔任開辦以來凡旅滬同鄉子弟懽然稱便查照部章應請總會轉報立案以便將來學生畢業一體考試給憑及奬予各項出身以符定制祝紳大椿獨力興學每年經費至四五千金之多非尋常慈善事業可比應請破格奏奬以爲出資興學者勸等語查地方普及敎育全賴紳富捐資以副官力之不及上海流　最多若均如祝紳大椿創建旅學以敎其同鄉子弟推廣此意以至各都會各商埠皆以旅學爲先務有庠序盈門之樂無離鄉背井之憂風氣所開裁成愈廣旣據唐紳等函稱各情並附來禀及章程各一扣嘱爲代達台端乞賜核准立案至祝紳大椿應如何奏奬之處敝會未便擅擬亦不敢壅於上聞伏希裁察敬請台安○敬再啟者又接該縣紳士函稱無錫縣廪生侯鴻鑑於乙巳年正月開辦競志女學獨力置辦校具分班授課將屇兩年經前學政唐到校考查成績優加奬勵明年擬再擴充學額添辦附屬幼穉園兩年之間計開辦常年兩項已需五千餘金除所收學費二千金不足外均係侯紳一人籌墊應請總會轉報立案等語查女學爲敎育之母無錫當蘇常之衝風氣早開而尤喜熱心毅力之士紳勉爲其難爲鄉土之矜式附禀章程各一扣合并呈台鑒請核准立案再請台安 
陳筱帥復江蘇敎育總會函奉片送公函並錫金紳士唐部郎侯廪生呈禀摺件備悉具見賢者提倡激勵盛意而錫金一隅好義接踵輸財奮力黽勉公益尤堪慶幸當卽飭提學照章立案至祝紳慨捐巨欵常人所難俟並由提學詳請奏明破格奬勵一切均照辦泐此奉復敬請台安（川） 
[源通官銀號代收江甯七邑水灾賑欵第六次淸單]  
　　陳彥淸先生經募大豐號五十元恊大號慶太號寳康號虞瑞翁袁恆之翁各廿五元公愼號源豐號盛記號復泰昌敦和莊和昌成德忍堂各十元泰仁堂餘大莊各五元無名氏二元○夏逸齋先生五十五元又經募無名氏曹恊順席秉生朱永淸龔貽榖堂各十元十二齡童子夏全印十一齡夏全綬積省平日點心費各二十元六齡夏全璧二齡夏全圭母氏代節點心費各五元夏湘娥女士夏周氏各十元盛志謙李佛羅格拉蘇各五元陳世助　志勤吳玉堂况　庭羅錫康各二元雨花書屋二元○周韓記節省年費二十元壽水生六元董金生種福十五元安徽樅陽釐捐局蔣伯偉十四元蔣石卿五十元德薰氏求合宅平安五十元無名氏銅洋三元以上四十四户共洋六百十四元銅洋三元容卽彙解灾區竹行登報奉揚仁風 
 
 
 

Page 20

 
 
   
 
