# 1909 - 167 - 4913069

 

Page 1

 
 
   
 
 

Page 2

 
 
上諭 
　　 
[監國攝政王鈐章五月初六日奉]  
　　上諭前以預備立憲係奉先朝明諭朕御極後復行申諭内外大小臣工共體此意翊贊新猷毌得摭拾浮言淆亂聰明乃陜甘總督升允前奏請來京面陳事宜當經電諭儘可由摺電奏陳原以新政繁鉅不厭詳求内外大臣如有所見不妨隨時條陳以資採擇兹據該督奏陳立憲利弊並即懇請開缺迹近要求殊屬非是本應予以嚴懲姑念該督久任封疆尚無大過着照所請卽行開缺欽此 
　　上諭陜甘總督著長庚補授迅速赴任毌庸來京請訓未到任以前著毛慶蕃暫行護理欽此 
　　上諭湖南按察使著周儒臣補授欽此 
　　上諭湖南岳長澧道員缺着王乃澂補授欽此 
　　上諭廣東高雷陽道員缺着王秉恩調補徐土隹調補直隷熱河道欽此 
　　上諭升允奏甄别屬員以肅吏治一摺甘肅卸署封州府事正任涇州直隸州知州張元森見理不明優柔誤事岷州知州童立綱才欠開展難勝邊要河州知州高光斗性情偏執不洽輿情武威縣知縣梅樹南未信勞民致滋怨讟均著開缺另補署會寗縣事議叙通判陳乃訓糶糧營私販十漁利署合永縣事候補知縣楊懋源有文無行縱丁濫刑丁憂前署秦安縣事試用知縣蔣希惠貎似有才心實貪狡裁缺補用知縣成瑞縱子爲非被控有案候補知縣劉廷璜猥瑣貪鄙不知自愛署東樂縣丞試用府經歷秦學堅膽妄無恥不堪造就補用縣丞鍾蔭收釐舞弊需索被控武威縣典史張溥霖粗庸無識辦事操切候補典史汗克承輕率誕妄不知檢束均著即革職平番縣知縣湯霖迂緩遲鈍難膺民社姑念文理尚優著以教職歸部銓選靖遠縣知縣傅曾熙玩視賑務造報遲延著以府經歷縣丞降補又片奏貪庸不職營員請予懲儆等語卸署靈武營叅將儘先補用游擊劉德貴居心貪狡行同無賴卸署西鄉營都司儘先補用叅將吳國鎭賦性鄙陋惟利是圖均著即行革職該部知道欽此軍機大臣署名奕劻世續張之洞鹿傳霖那桐 
　　宫門抄初六日召見軍機方碩輔駱楙勳孚恒庚耆同林陳應濤緒良善英裕芳 
論說 
[駁外務部致豫撫電文東吳（續）]  
　　原電云豫省所爭者祇是保全土窰生計現籌擬兩全之策或官商合股立一總公司專購福公司煤炭免彼意爲低昻或將土窰出煤减輕稅釐貨捐京漢運脚俾亦得出口銷售 
　　駁之曰。甚哉外務部視事之易。視民之輕也。夫今日汴人所爭者。注重豫商不能包運。英人獨能囤積一層。固與土窰生計。關繫最爲密切。然論民足君足之義。必人民之生計裕。斯國家之財政裕。則固關乎國家者也。今外部獨以土窰生計爲言。且加以。輕藐之形容詞祇是。二若土地窰生計。係屬無足重輕之事。小題大做何爲者。其視民之輕。可爲至矣。不知外部有保全人民權利之責其所以必欲保全者。正恐人民之生計日蹙。國家將無以成立。關繫極爲重大。乃外部不惟不知關繫之重。反以人民生計爲輕。遂貿貿然籌擬兩全之策。夫曰兩全者。兩方面皆無所傷損。皆得保全之謂。也外部對於我民已失之利權。曾未敢向人稍有抵抗。稍謀挽回。而於他人奪我之利權。則反擔當一半保全之責任。不欲少損其豪末。何其薄已厚人若是乎。一言以蔽之。外部旣視本國之民輕。自視交涉之事易。是故汴礦交涉。在汴人心目中。皆皇皇焉慮其有十大害者。一入外部諸公之口。則以爲祇是保全土窰生計而已矣。 
　　原電云專購一層恐難全包英使亦未必能允保全土窰似以第二層辦法爲宜 
　　駁之曰汴礦續約。未經汴撫與外農兩部認可。未涇汴省全省紳民認可。僅由交涉局員擅自簽押。不得謂之有効。按諸法理。儘可要求英使撤銷。所以外部籌擬兩全之策。記者亦不加以駁論。蓋除撤銷以外。不必更籌他種曾法也不意外部於自籌辦法之中。猶恐前一層之要求太過。逆料英使未必能允。不敢貿然見諸公牘。而必以第二層爲歸束。蓋第二層辦法。若减輕稅釐貨捐減短京漢運脚等事。本屬我國自有之權。與英人毫無干涉。與前約亦不違背。則英使自不至再有他言。萬丈波濤。頃刻可以風平浪靜。而外部旣可巿惠於民人。又不開罪於外人。固自以爲萬全之策者。雖然。何其畏葸無能也。兩國交涉。人可以要求我。我亦可以要求人。而其要求之條件。祇問於已果有利益與否。初不必先料他人有無損害。能否允從。而後始出諸口也。今英人何以能得汴礦採掘權。何以能迫我修訂續約。何以能强認委員私押之約爲有効而索我賠償。在彼絶無絲毫正當之理由。然彼祇圖損人益已。初不問我之能不允從。而且公然肆其要求。則我國今日。即要求廢約。猶較彼之要求爲正當豈有退步又退步。至於集欵包買。猶恐其未必能允。百先呐呐然不敢出諸口者。外部諸 
 
 
 

Page 3

 
 
公一何小心謹愼至是乎。且外部曰未必能允。猶有或可允從之希望。旣可望其或允。何妨姑要求之。待其答覆。奚必一再退讓。先自立於無可回旋之地乎。充外部之意。第二層辦法。設英使猶未必能允。則并土窰之生。計亦可置諸不聞不問矣。 
[原電云關繫貴治利害]  
　　駁之曰。外交之道。如形體然。一髮牽而全身動。如奕棋然。一著錯而滿盤輸。尺土之失。貽無窮之憂。一朝之誤。胎十世之毒。其利害之關繫。往往不在一時一事。而常見諸天下後世。如進口稅之訂人約章。領事裁判權之行於租界。當時不明公法。至今猶爲大患。皆前事之彰彰可見者也。今汴礦續約。成於交涉局員之手。未受汴撫命令。亦可視爲有効。則我。國不少貪利忘害之人外人。豈無得寸圖尺之見。萬一事有大於此者欲謀挽回。其保能及。此利害之關繫大局者。外部爲全國交涉之總匯。督撫爲全省交涉之總匯。今以督撫未經認可之約。外部不惟不能。撤撥而反視爲有効。則此後外交。益將紛亂不可究詰。政府權力。更何所施。此利害之關繫國權者。各國之在東方。皆取均勢英人旣得汴省包運煤斤之權。他國。設在内地。紛紛各有要求何以應之。此利害之關繫各省者。我國礦產。大半落於外人之手。其在汴省。旣可不准汴商包運其在他省。豈不可援例不准他人包運。如是則我民之生計益困。此利害之關繫全國人民者。據是以。觀其關繫之重之鉅。不止屬於汴省一省明也。而外部獨以爲與汴省有關繫。豈其昧於利害之見。一至此乎。或者外部將爲脫卸之計。以爲利害旣屬諸汴省。責任自屬諸汴撫。而外部可免左右之爲難。此則外部諸公。可謂善於自處者也。（未完） 
專電 
[電一（北京）]  
　　江督端奏烟膏專賣一摺已經度支部議覆專賣洋藥約有五難一土藥洋藥味有厚薄迫令盡絶土藥則洋藥肆毒益甚二禁種土藥後洋藥價值已漲若專賣洋藥勢必飛漲無底三洋藥來源並不盡由印度查察難周四東南各省吸食土藥者亦多可照西北辦法嚴禁吸食五現在辦理禁煙吸者日少照數賣後餘者何用且外人必令賣足十年種種窒礙應母毋庸議現在惟有仍令禁吸禁種限宣統五年改種雜糧除絶烟土餘三年籌立善後自可早收禁烟之效 
　　按禁吸固要而禁種尤要如慮土藥絶而洋藥價益漲毒益甚則必種土不禁而後可以抵制且外人禁藥出口恒視中國禁種寛嚴爲方針若中國不先早日禁絶外人必將藉口度支部乃以洋藥漲價肆毒爲慮不知何意其殆尚有戀戀土稅之意乎 
[電二（北京）]  
　　浙撫增奏士紳捐資建三忠（許徐袁）祠於西湖 
[電三（北京）]  
　　趙爾豐奏准理藩部咨奉旨開去駐藏大臣差專辦邊務尊即移駐巴塘前請駐藏關防請飭銷毁 
緊要新聞 
[徐尚書挽回航路擴張鐵道之新計畫北京]  
　　郵部徐尚書昨與丞叅各堂會議略謂十餘年以前外人投資本於中國者以航路爲大宗然所通航者率在沿江沿海而已自光緒二十四年英國始得内河通航特權洎後諸國繼之所謂東方鐵路公司（按附辦航路）漢堡亞美利加公司西江輪船公司鴻安公司怡和太古瑞肈大阪美最時各洋行以及大東汽船合資會社湖南汽船株式會社等殆如林立若不從長計議設法挽回即此一端已足制中國之命脈故已面諭各司員各抒所見詳具說帖以備採擇 
　　徐尚書曾以邊省鐵道關係邊防至爲理要擬會同陸軍部奏請由國家辦理刻又與鐵尚書提議以邊省路政亟待振興惟籌欵一層甚屬不易莫如設法變通先行倣照各國軍用鐵道辦法暫行敷設輕便窄軌用費必可節减且邊省之地皆極荒僻非若腹地人民稠密往來紛煩者可比將來此種鐵道辦有成效再行擴充推廣以增完善聞鐵尚書深韙其議謂由國家辦理邊省鐵道舍此確無别法云 
[俄國經營蒙古之新政策北京]  
　　近聞俄人在科爾沁地方新行兩種政策其一爲馬賊懷柔策從該國陸軍部内派出精練之士官使投身於馬賊之間有馬德利羅夫大佐者曾在科爾沁勾留甚久熟諳蒙語去歲十月受俄政府之命專任懷柔蒙古之馬賊收置麾下以兵法部勒之其二爲蒙古王公懷柔策以貿易牛馬爲名餌之以金錢暗遣哥薩克兵僞作商人駐屯各處又從滿洲里至張家口設商用定期郵便線路以爲將來布設鐵道直逹北京背後之基礎頃又於洮南府屯兵三百餘名大有乘機駸駸南下之勢 
[直督猝患中風紀聞天津]  
　　上月二十六日直省各紳士議决不認李德順爲總辦二十七日李德順上院辭差蓮帥答云各紳雖不肯承認此事儘可商量辦理特虚與委蛇而已李退後孫慕韓欽使 
 
 

Page 4

 
 
往見蓮帥談及站台事極言站台設在南關外與租界相近直是專爲外人做飯無怪各紳抗議云云蓮帥由是更不以李德順爲然孫欽使去後蓮帥痛恨李德順不已二十八日午後傳見李德順即大加申飭自是心中鬱悶已極至晚間在屋中閒步猝然暈倒不省人事赶即由署中電告北京楊士琦侍郎約同某醫士連夜乘專車到津醫治至二十九日略見輕減然至晚尚不能言語云 
　　又聞楊蓮帥前曾偶患便血症旋經張介眉觀察診治痊愈乃二十八日晚忽覺手足微麻語言吃力因添延法醫梅大夫並屈桂庭觀察虞思誠部郎同診已略見功效說者謂蓮帥致病之由係因多服補藥加以偶飲烈酒故一時痰湧致疾其實不確也 
　　楊蓮帥因病請假業紀昨報專電兹悉現委提學司傅增湘代拆代行並延請正定府劉太守紹業診治 
[川省籌辦自治研究所四川]  
　　川督趙次帥具奏云伏查憲政編查館奏定議院未開以前第二年應行籌備事宜清單内開一籌辦城鎭鄉地方自治設立日治研究所民政部各省督撫同辦等因兹奉明綸復於宣統元年二月十五日經憲政編查館將奏定章程頒發到川亟應統籌全局逐漸推行以收比户可封之效惟是川省幅員遼闊風氣晚開重以自治體大事繁諸關創舉欲爲體國經野之圖宜有挈領提綱之地查前護督臣趙爾豐於去年夏間曾設立成都自治局一所籌辦首郡自治事宜奏明有案嗣奴才調任來川即飭該局仿照鄂省辦法增大規模重訂規制改名爲四川全省地方自治局中設法制調查文牘庶務四科分曹治事皆以官紳之明習法政者任之而以藩學臬三司爲總辦巡警勸業鹽茶三道爲會辦總司其事一切法令之解釋章制之綢製以及各屬籌辦地方自治各事宜皆由該局考核主持並令搜輯東西書籍及關於自治之各種章程條例演成通俗話報由奴才親加核定刋布閭閻藉開民智此次奉到城鎭鄉地方自治及選舉章程即飭由該局詳細研究督率各屬次第施行惟查憲政編查館原奏各省地方自治事件應由諮議局籌俟處賡續籌辦此時該處部署諮議局選舉事宜無暇旁及應暫仍其舊俟諮議局成立之後再由自治局移交該處照章辦理此外各廳州縣地方亦有由官紳提倡設立自治分局以爲提倡本境自治之準備者亦皆受成總局期歸畫一此奴才設立全省地方自治局徐議更張之實在情形也凡事非才不辦而實行自治所需之材尤鉅我國地方習慣良善者不肯管公而管公者半多出於貪猾庸謹二途近自新學輸入攻訐喧呶風氣又爲一變自非簡擢秀髦研明法理使之咸知大義注重公德一旦縱令自治必難克副所期去歲成都自治局甫經成立即開辦通省自治研究所招選各屬士紳來所肆習教以中外政治及地方自治制度俾人材有所養成奴才到任後力加整頓復於前班學紳卒業之餘另築新校推廣名額續招學紳四百餘人於今正入所分班肄業奴才並不時親往演說諄諄於啓瀹新知激發公義庶幾學校多一正人即地方多一佳士惟川省一百四十餘州縣僅此數百學紳猶慮不敷分布故又爲之酌定通則令所屬各設一自治研究所選紳授課並多設旁聽以期周溥已報成立者立予嘉勉未報各屬嚴切督催年内可望徧設此事爲自治根本所關人才消長地方之榮瘁係焉誠有不能不亟爲儲備者其他民間自立之研究會宣講所等但不出自治範圍之外者亦皆隨時提倡設法維持以輔公家教育所不逮此奴才籌設全省及各廳州縣自治研究所之實在情形也至於推行自治先城鎭鄉而後廳州縣爲一定不易之次第合九年籌備觀之雖城鎭鄉地方自治在第六年始一律成立而經營規畫要未可視爲緩圖且能提前赶辦尤足使人民早沐一日之膏澤何敢以爲時方長稍存玩愒奴才於奉到頒定章程即迭與在省官紳反覆籌商合數年之通定程功之則綜計本年限内所應首先籌辦者約有四事一曰劃分區域擬飭各廳州縣按照定章叅合舊日里甲情形除城廂不計外若者爲鎭若者爲鄉一面調查户口即一面明定經界以爲分治合治之標準一曰清理欵項川省行政經費半委紳收自治用項亦多資官助必澈底澄清而後地方之委託財政與固有財政不相混淆其各地之財力不足者亦可查明妥籌籍資捉注蓋辦事固以籌欵爲先著也一曰調查選格此次第舉行諮議局選舉於紳民之具有公權者業已得其大凡惟自治諮議選格各殊非預行調查必難杜隱匿欺飾之弊但不必先事張皇即飭各屬於查户分區時一并辦理一曰釐定細則查城鎭鄉地方自治章程除定章外各省得自定施行細則以利推行現已督飭在事員紳原本法意斟酌情形妥愼擬定務以因地制宜仍不失自治精神爲主俟草案告成再分咨憲政編查館及民政部立案遵行以上四事或甫經創議或粗具規模約年内均可竣事其餘應辦事宜容俟籌有端倪再行隨時具奏此又奴才奉到章程籌辦城鎭鄉地方自治之實在情形也總之天下積郡縣而成王道以鄉閭爲本比值國家力行憲政地方自治一事實爲切要不可緩之圖、奴才忝領封圻責無旁貸惟。有倡率宫紳修明法。制務期全川自治及早觀成。（照硃筆圈點於責無旁貸句旁硃批一是字）以仰副朝廷明德新民殷殷望治之至意四月二十九日奉硃批該衙門知道 
　　蘇省自治研究所章程錄今日本報第四張要件欄 
[兩廣督撫奏覆守令叅案北京]  
　　光緒三十三年冬間御史張世培奏叅廣西守令昏謬貪殘罔恤民命請飭查辦嚴懲一摺刻始由粤督張安帥桂撫張堅帥會同覆奏略云臣等伏查阮志觀莊炎彭治河錢振榮趙邦澤吳寶書高廷梅等七員原叅各節現經逐欵查明阮志觀所部勇丁迭次滋擾釀事難免縱容莊炎於委員翁璜收受賭商謝銀明知不究並招用革役廖子誠承充船行彭治河禁賭不力並在令州判吳炳榮嚴刑訊供錢振榮於承書經收錢糧稅契均有弊混親兵什 
 
 

Page 5

 
 
長私收賭規司事引誘婢女入局飲酒一無覺察並令革書林桂芳改名復充以致串丁滋事趙邦澤縱容哨弁在署開賭翁璜收受賭商謝銀爲數甚鉅吳炳榮代訊匪供用刑嚴酷均屬咎有應得前署慶遠府候補知府阮志觀蒼梧縣知縣莊炎前署陽朔縣候補知縣錢振榮前署融縣正任思恩縣知縣趙邦澤鬱林直隷州州判吳炳榮等五員相應請旨交部議處已革廣東試用縣丞翁璜提傳歸案訊追究辦前鬱林直隷州知州彭治河業已在任病故應請免予置議前置北流縣歸順直隷州知州高廷梅前署長安司巡檢准補忻城土縣典史王希和被叅各欵或事出有因或查無實據應母庸議已革平南縣知縣吳寶書性情乖張緝捕不力先經彚案奏叅革職該員被叅查實之欵亦不外是應免再議再此案被叅七員欵迹繁多經三次委查務求詳確是以覆奏稍遲合併陳明四月二十九日奉硃批另有旨 
[京師近事]  
　　上月外務部堂憲慶親王世相國梁尚書與日本駐京使臣伊集院提議中日南滿久未議結之交涉先由梁尚書述明攝政王訓飭之意甚望中日懸案速結擬付海牙仲裁裁判伊使答以日清交涉决不使第三國置喙兩相駁論至久嗣據伊使表明該國政府之意略稱本公使來清之時親奉日本天皇訓旨責成相機辦結以保兩國睦誼不必付仲裁裁判云云昨聞伊使已將退讓條欵略節送部不久即可定議矣 
　　學部自開部以來案訂各項章程及通行各項文各時閱七年積儲甚夥而各省實力奉行者尚復寥寥該部頗有鞭長莫及之勢爰特搜集歷完所奏所咨各案擇其可爲典要者彚成一編名曰奏咨輯要現已印刷年竣不日頒行各省俾學務官紳入手一編以期速收教育統一之效 
　　恭辦喪禮人員禮部堂官已擬定擇尤開保按照異勞續奬勵不日出奏聞所擬辦法或歸陞保或將原官保實或保花翎升銜 
　　美公使柔克義已于初二日出京在天津逗遛一日初三日在天津下船張相國于初一日親往拜晤美使以送其行 
　　此次戴尚書與振貝子出使答謝皆由外務部備辦贈禮四份一份係皇太后贈遺者一份係皇上贈遺者一份係攝政王贈遺者一份係振戴兩大臣贈遺之公禮其餘私家遺贈之禮物則由本人自備 
　　川督趙次帥日前電陳川省情形宜將鐵路赶速敷設因川省地勢古稱富饒所有山川莫不蘊積厚利若將該省險峻之區敷以鐵軌火車往來毫無阻難則商民販運旣便百利自興應于實行立憲年限以前將川漢路赶行修建工竣以便交通便利於立憲後國會召集議員時亦不致遲誤會期云云故政府現正籌畫速建辦法 
　　貴胄學堂監提以王公聽講班將次畢業應如何發給文憑不可不預先商定擬以到堂日期之多少定名次之高下 
　　外部周参議自齊對於皖人爭銅官山案近嘗語人云中國之人殊屬可笑自已有酒放置不吃人欲吃則起而爭之豈非可笑 
　　按礦主權也酒贈禮品也周叅議以礦權比酒宜其餽贈外人而不稍愛惜也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[接緊要新聞]  
[蘇撫之身後談蘇州]  
　　蘇撫陳中丞當病亟時各醫生曁署中人力勸再進洋烟中丞謂此舉上欺君父下欺一身寗死不再吸烟蓋中丞本有烟癖自迭奉禁烟之詔并因貽書諷誚者甚多故立志戒烟致有此不起之症然較之酷嗜烟霞怙惡不悛者尤爲彼善於此又聞中丞臨死時嘗謂子弟等一切新政雖未能切實舉辦問心似覺有愧然我一生爲官於錢財二字從未妄取可以上對國家等語現聞中丞身後餘蓄無幾不過數千金蓋較之歛財自肥者又已加人一等矣中丞於初五日大殮時闔城官紳均前往弔唁素車白馬一時稱盛 
　　又聞蘇州官塲昨晚得兩江來電曁京電有寗藩樊雲門方伯暫護撫篆消息日内當見明文 
[保國粹輸文化之圖書館山西]  
　　晉撫寶棻奏稱查學部奏定學務官制權限曁教育會章程均以設立圖書館爲要務近年直隷山東湖南湖北等省亦皆先後報立漸啓規模晉省雖僻處山陬然其地爲唐虞舊都聖神遺澤歷久常新春秋時韓起羊舌肸之徒以博學多聞重於列國至隋世王通講學河汾一時如魏徵房元齡輩皆出其門自風流遞嬗代有聞人今當振起士風必先旁羅典籍兹勘省城學務公所之西偏隙地於光緒三十四年創建圖書館計楹樓五座廊屋四十七間閱覧室五間標本陳列所五間北面接待所五間經營累月始克落成館内所藏經史子集一萬八千卷東西各國科學書七百餘種九流七略共識淵源斜上旁行咸歸甄錄又本省土產亦搜爲標本分所列陳凡兹草創之規尚屬椎輪之制此外東南各省凡有專家著作以及新譯圖書均擬次第調取以廣庋藏擬訂管理閱覧章程派員專司典守由提學司詳請具奏前來奴才查學問之道必求本末具備體用兼賅現風氣日漸開通而學術轉虞龐雜豈知中國數千年來大經大法之垂足與天地相持於不敝而古今異勢其所爲因時而濟變者又不得不舍舊圖新以求適於世之用今者儲四部之善本收列國之寶書兼綜博採俾保存國粹與輸進文明兩者均無偏廢於以贊維新之化發思古之情是圖書館之設其有裨於教育者實非淺鮮惟是地處偏隅又限於經費一時未能求備當飭該司督率管理之員妥爲收儲仍當設法籌欵將應置各書次第添購及分赴各省調取尚有未盡事宜並由該司續籌辦理以期漸臻完備四月二十九日奉硃批知道了 
[浙人電請挽留浙路總協理北京]  
　　浙江旅滬學會致北京同鄉電云北京浙學堂轉諸鄉老鑒二十四杭開浙路股東會湯劉决去路事危甚乞設法挽留 
[西報譯要]  
　　東沙島交涉之眞相字林報載初五日東京電云東沙島主權爭端不日可以解决日政府聲言設中國能賠償該島日民經營各費則日本卽將要求作罷現聞中國擬備欵照日人索價購回該島營業並議由兩國各派委員前赴該島調查實情以便可將該案議結 
　　粤省擬購置巡洋艦泰晤士報載初五日香港電云廣東官塲招人投標承造鋼質巡洋艦四艘每艘長自三百尺至三百五十尺左右須有每點鐘駛行二十二海里之速率德人及香港各船廠均已投標攬造 
　　川漢鐵路債事續聞文匯報載初六日倫敦電云路透電探悉美政府聲言如美國利益可以安保則擬向中國詰責川漢鐵路借欵之議亦可作罷聞英國已照會美政府允不拒絶美國與借此債 
分類新聞政界 
[電禀教民扭毆巡警杭州]  
　　浙江遂安縣電禀杭州撫藩臬洋務局憲文云二十八日有天主教民阮邦選在葉祠戲塲聚賭該處巡警王金魁往拿反被同教王誠烈等拖入教堂綑毆並自毁神軸燈籠虎頭牌至縣喊控希圖抵制知縣立即詣勘查點毁壞物件開單附卷飭將被綑巡警釋回聽候查辦賭博無分民教巡警分所應管該教民於衆目共覩之地扭警綑毆毁物反噬事跡昭然紳民共憤即日赴府晤商教士能否理喩相機議辦事關交涉合先電陳遂安縣知縣瑗謹禀艷印 
[批斥請釋監禁五年之罪犯南京]  
　　江督端午帥批上元歐陽梁氏禀云查前據江寗壽辦自治局曁上元縣田令先後禀詳到院均稱歐陽連魁平日行止不端專以刀筆著名敲詐爲生無惡不作控案纍纍與縣署書差勾結此次詐索方家祥業已得贜且曾有威逼釀命及冐充委員嚇詐鄉愚種種不法情事前上元縣陳令任内曾因案斥革嗣陶令批准開復更益無忌憚等情經本部堂札飭斥革監禁五年仍飭縣查案從嚴禀辦各在案是前此札飭監禁五年尚僅就該犯嚇詐方家祥一事而言仍有由縣查案嚴辦之語並非謂監禁五年即足蔽辜乃該犯不自悔悟胆敢慫令該氏揑稱母病求恩保釋希圖朦准不知此等人犯核其情節實與兇惡棍徒無異例應駢首僅予監禁已屬格外加恩若輕予保釋正如兕虎出柙擾害閭閻必較平日尤爲兇狠即如縣詳該犯開復後益無忌憚此其明証亟應牢固監禁於限滿之後再行詳加察看如仍不悛改應再酌加年限遇赦不准查辦以除兇暴此禀嚴斥不准即便遵照 
[飭查革生獲罪情由南京]  
　　川沙廳民婦顧郭氏禀求江督恩准開復氏子衣頂以全終養一面飭府銷案頃奉端午帥批示略謂查此案經周前署部堂訪聞該革生顧鳳劣跡多端控案纍纍札府飭廳密拿究辦旋經該廳提訊堅水承認恃符狡展詳請斥革復據松江府訊詳雖無不法實據被控至六案之多足見平日行爲苛刻盛氣凌人批飭監禁一年以銷其桀驁之氣嗣遞解該廳中途脫逃又據上海縣禀經批司飭緝並移該廳一體協拿務獲各在案兹據禀氏子自愧無顏遊歷外洋迄未歸里該氏年近七旬思子情切求請開復衣頂銷案等情現值恭逢恩詔 
 
 

Page 11

 
 
該革生所犯情罪應否在准予查辦之列仰川沙廳查明核議詳復 
[自治籌辦處遷移紀聞蘇州]  
　　江蘇蘇屬自治籌辦處現因滄浪亭自治局業奉裁撤歸併房屋已空聞擬於初十日左右將諮議局籌辦處一併遷入滄浪亭内以爲辦公之所 
交涉 
[粤人對於佛山輪船命案之近狀廣州]  
　　自治會日昨爲佛山輪船命案被葡領事誣衊延擱特開大會到者甚衆先由胡心澄陳惠普陳柱朝譚少圃演說佛山命案之關係葡領種種誣衊無理并中外同胞憤激之情形掌聲頻震屋瓦至兩點鐘摇鈴開議公推陳惠普主席羅少翺先宣布開會理由略言此事去臘奉督憲示諭靜候正式裁判不可提倡激烈擾亂治安以故數月以來未有提議今靜候已外忍無可忍迫得通請同胞籌議衆皆憤激次宣布各外埠華僑函電再次宣布葡領前次誣衊各界照會曁督憲駁復原文主席提議佛山船員踢斃華人何與聽當時船中搭客咸動公憤港商馮爵臣譚少圃省商張基鎏禪商楊和佳皆殷實商人仗義告發切實指証并投本會請爲宣佈中外欽佩熱誠乃葡領事照會一則曰假愛國之人一則曰不合例之自治會一則曰報館應嚴辦一則曰證人應責罰一則曰明明係自治會賄囑肆口謾駡野蠻無理葡領竟不自顧其名譽并不惜損害他人之名譽尤復篾視我政府置此事於不理迭接外埠函電交催實已忍無可忍究如何辦理請公議座間次第起言各抒已見多屬激烈主席乃宣言此事中外所憤者以葡領誣衊我同胞之舉爲最今日辦法由本會先行函詰葡領請其荅復並禀請督憲照會英葡速開正式裁判衆決議限其三日答覆如不答覆再開大會合籌辦法議畢散會次日遂函告葡領云去年貴領事因佛山輪船命案照會粤督文内種種誣衊證人報館及敝會之處殊駭聽聞當經我粤督據理駁復並飭敝會靜候辦理敝會以貴領事主持公理共保和平此種無稽之言終當自見乃數月以來未見有所答覆敝會以證人熱誠仗義報界言論自由社會代表輿論慘被誣衊有損名譽情實不甘用敢以私人交誼函請貴領事速將前所謂證人應嚴辦報館應嚴辦之理由並假愛國不合例之名稱果何所指其證人口供旣云明明係敝會賄囑者必有証據務於三日内致覆省城西關華林寺内敝會至禱至盼 
[豫紳對於爭礦案之堅持河南]  
　　豫省全體紳民抵抗福公司擅續條約攘取内地售煤懽一案該省士紳與京官函電交馳屢誌前報兹聞汴人對于十五日外部來電主持調停辦法均不滿意仍堅持廢約宗旨擬醵資請賀君赴英控訴决不稍事退讓致失權利 
軍界 
[慰留禀請交卸之總鎭南京]  
　　江督批皖南鎭觸發舊疾懇請交卸禀云該鎭日飲溪水皆係石泉性極陰寒致發瘧疾舊證延醫調治稍有輕减據醫者云若再飲石泉仍當復發懇請另行委員接替等情係爲恐病復發起見惟際此時局艱危營務最關緊要前因該鎭才略兼優是以委署皖南鎭篆藉資整頓來禀所云捐軀以報固屬言之過當但能將一切應辦之事殫力經營共濟時艱即所以無負委任也至服官之人本不能擇水土之美惡且瘧疾旣已輕減足見天相吉人更不必信醫士一面猜擬之詞致乖素日不躭安逸之志所請交卸之處應毋庸議 
[哨弁發縣究辦之原因蘇州]  
　　蘇垣鹽捕後營哨弁梅長春日前控稱前飛划營陳統領得龍兼帶後營時種種舞弊一節現經代統汪觀察瑞闓查明並無其事實係該弁請托未遂挾嫌所致業已札飭該營管帶詹國楨將梅撤差發縣究辦 
學務 
[蘇提學鄭重畢業文憑蘇州]  
　　蘇提學司通飭各屬勸學所文云照得學生考試給憑事關重要按學部奏明改定考試章程内稱現在學政業經裁撤自應酌量變通而各府州縣所設學堂逐漸增多若專由地方官考試亦恐不能人人諳習學務擬各按學堂程度由各省提學司或地方官會同各項學務人員公同考試俾得互相稽核等因是以本司於各學堂考試畢業或親自蒞堂或派員監察必以試卷爲憑又密派妥員認眞校核始分别准駁乃各學堂往往於考試畢業後先行給發文憑然後具詳及檢閱試卷不符始行追繳文憑更定等級殊多周折嗣後畢業考試應俟試卷送司核定飭知後方准給憑自本届暑假前考試畢業爲始一律遵辦除牌示並通行外合就札飭札到該所即便傳諭各學堂一體遵照 
[定期考試擾拔蘇州]  
　　蘇學司以考試優拔定暑假内舉行昨特札飭三學報考優拔名數限四月底截止造册呈候察核並示於二十九日取齊惟本届先考拔塲正場史論二篇二塲四書義五經義各一篇次考優塲如上届例正場經義史論各一篇二塲專門策一篇次考職員至考舉貢一節另行擇日取齊 
[畢業請奬之限制無錫]  
　　東林學堂高等科於去歲年終畢業各科試卷由各教習評定分數并照章塡具履歷分數表由勸學所移縣轉詳學憲請奬在案兹奉批云詳册均悉所有考列優等之侯鳳岐王世芳二名中等之華宗仁秦爕源二名四學年分數無缺檢閱試卷尚無大謬應候彚案請奬此外考列最優等之顧曾慶陶泰基孫榖陽優等之華廷燦侯傳紱朱宗愈中等之薛壽圻等七名均缺一二兩學期中等之顧樹穫一名亦缺第一學期應准一律升學不得請奬以示限制惟朱宗愈試卷較爲匀凈發給師範講義一部以示奬勵 
實業 
[禀報慈邑種棉情形寗波]  
　　鄞奉鎭象等縣種棉情形已經分别禀報兹經縣委續查慈邑實情禀報省台略云慈邑植棉以北鄉沿海一帶沙地爲最多其餘各鄉間亦栽種甚屬有限其品類俱係草本有白花紫花二種紫花居少數僅二十分之一產數視歲之豐歉爲差最豐之年可獲值三四十萬銀元其銷路係裝至寗波出洋運往溫州上海等處歲 
 
 

Page 12

 
 
出土布亦多係用本機織造每疋約長三丈左右寛一尺一寸有奇因近餘姚槪稱爲餘姚布行銷之地遠者皖之徽州約銷六成近則鄞縣象山石浦等處約銷四成本地無紗廠製品無優劣可考播種之法在立夏前後下種不施肥料得雨則生惟鋤土鬆芟去蔓草八九月間即可收穫慈地偏僻並無紳商創設公司亦未著有此項專書云云 
[商船公會勒加米捐安徽]  
　　運漕鎭地方爲商賈雲集之區近有合肥巢縣米商在該處設局堆存米石原爲便利經商起見不意該處商船公會協理侯毅清任用地棍韓必達藉公謀利勒加會費殊屬有碍商務刻經該商等聯名公禀撫憲飭委查究以維商務 
雜記 
[蔡其銘革職訊辦廣東]  
　　廣西上思廳蔡其銘私縱逆倫重犯一案早經奏奉諭旨提歸粤省訊辦已押解抵省在督署提訊人証指供甚確業經張督電奏略謂竊照桂撫奏印官揑改案情疏縱逆倫重犯並有被控朦禀枉殺情事兹據廣西臬司將全案人犯証佐委員押解到東經駿特派司道先行會提訊明解候覆勘蔡其銘先後所犯情罪甚重應請旨戕廣西補用知府署上思廳同知蔡其銘即行革職以便歸案訊辦昨准軍機大臣電開奉旨張人駿電奏悉廣西補用知府署上思廳同知蔡其銘著即行革職歸案訊辦欽此 
[小官之幸不幸南京]  
　寗藩樊雲門方伯近見試用府經歷余高陞舉動荒謬言語糊塗似有心疾且並不請假擅行離省詳請斥革以肅官箴聞江督刻已會同蘇撫咨部斥革蘇松鎭標中營輪船都司員缺前據狼山鎭李祥椿禀請以游擊黄一桂奏補等情兹悉午帥於正月間蒞通曾經查知該游擊辦事勤幹其前次撤差亦已偵悉實情且水師人員候補無多此缺又應用揀發人員合例者僅黄一桂一人遂准以該員請補云 
[土木工程之狀况南京]  
　　兩江督練公所前經江督札委工料所提調許鈞在督署後建造洋樓爲辦公之所開工以來已經半載現已全工告竣規模宏備惟四面圍墻尚未改築屋内器具亦未置備一俟布置齊全該公所即可遷入矣陸軍第四中學堂業已開工建築惟工程甚鉅距落成之期尚遠學堂門外新浚一河直逹秦淮昨已告竣矣 
[婁令訊鞫命案松江]  
　　西門外猪行街兪耀卿之妻張氏被殺案雖將耀卿刑訊尚無端倪其可疑之褚松時及縫工徐增祥均在逃未獲婁尊劉大令以徐爲應訊之証人嚴飭差役偵尋於初三日在眞如地方拘獲解案大令提兪對質徐供是日晨到兪家索取工商見兪單布衫黑布腰圍早餐巿畢似與婦有口角形時婦尚取水烟袋餉客臨行送出關門婦尤面含怒容有同業蔡阿小候在門外可証取資不獲當赴典舖質洋五角赴眞如姊夫家並非逃遁大令因謂兪云爾稱事出後高臥未起何以與徐供情節不符兪支吾莫對大令見該縫工供詞侃侃並無可疑因即釋出初四日下午提兪姘識之禇姓女及其母到案刑訊 
[青浦生員考職揭曉松江]  
　　今届考職之年青浦縣陳大令會同陳儒學在本署扃門考試首題學而後入政論次題銅元本以濟錢荒乃行不數年官民交困問用何術以挽救之是日與考者約有三十人大令親自閱卷錄取十五名業已揭曉兹將名單錄上楊振基戴克仁徐士廉邵獻忱吳元裳趙鴻書郭慶鏞諸維時錢學坤邵獻琛茅承基王之藩卓志仁朱光華王永甲 
[中路巡官之邀功蘇州]  
　　蘇城觀前街各商舖因宫巷内失火延燒損害甚鉅該處各商爲思患預防之計擬協力籌欵開公并八口整頓水龍太平水缸等事不意中路巡官程令開吳反以置備官龍勸商捐欵添鑿官井八口竟據此申報上憲以爲邀功之地致各商辦事灰心嘖有煩言 
雜評 
[學生衛生思想之發逹]  
　　皖省高等學堂。因早餐惡劣而全體罷學。贛省高等學校。因飲食細故而閙風潮。又模範中學。因飯菜不如意而起種突。嗚呼學生。何吃飯思想之發逹耶。 
　　或曰非也。學生以衛生爲最要一飲一食。不可不犧牲至寶之光陰至貴之學間以爭之。清談 
[議員與非議員]  
　　非議員欲與會儘與會耳。何必曰時勢。何必曰性質。夫所謂時勢者非他。蘇寗兩屬已經舉定議員後之時勢也。所謂性質者非　。研究諮議局議案之性質也。 
　　然而今之執時勢之說者則曰。諮議局未開幕以前。何必先存一議員非議員之見解。不知諮議局雖未開幕。然議員旣已選定。而所謂研究會者。正預備開幕之研究會也。於此而猶以非議員混之。將成何現象乎。如謂國民尚無正當之輿論。而以各屬初次舉行之複選常選人。預議案。而即不容非議員一參預之微獨非國民期望議員之心即議員亦無從知國民之意旨。則斯言更不可解。夫使因初次預備議案。國民尚無正當輿論之故。而欲以非議員混之。則所謂正當之輿論。非一時所能成。開幕後亦何獨不可以非議員參預之乎。何必紛紛選舉爲也。且所謂　員者。即從非議員中選出者也。如慮議員不知國民之意旨。而謂非議獨能知國民之意旨乎。又何其輕視議員而重視非議員也。今之持性質之說者則曰。况研究會者。旣爲輔助諮議局之機關。而又立於政黨之地位。非僅爲諮議局之督進者。實爲諮議局之張助者。則記者誠愚竟不知研究會之性質。并不知政黨之性質也。然試問今日所謂諮議局研究會者。究爲預備　關乎。抑爲輔助機關乎。如僅爲輔助　關。而爲諮議局之督進者。則預備議案之謂何。且所謂督進者。立於旁觀監督而促進之之名詞也。今此會若非爲預備議案而設。而又以議員混雜其間。使自督而自進之。於義當亦有所不順。又試問研究會何以有立於政黨地位之性質乎。側聞所謂政黨者。永久之　關也。今研究會者。臨時之　關也。且政黨云者。必先有統一之宗旨。先有固結之團體。欲發表一政見而後發生一會以研究之。於是凡同團體同宗旨者無論何人均可入會焉。今諮議局研究會者。先有臨時發生之會。先有研究指定一事之會。而後有與會之人。則此與會之人。必與此會有關係者可知也。烏可隨意入之。此研究會之性質。與政黨之所以不同者在此。又鳥可囂囂然以政黨之性質附會之乎。 
嗚呼。非議員欲與會。則儘與會耳。何必曰時勢。何必曰性質。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局複選舉開票 
[奉天]  
　　興京辛酉山候補人邵芳齡 
　　海龍府二十四日開票當選者正元杜爕銓王蔭棠王在鎬候補當選人張允中謝書林齊偉臣勝春 
預備舉行複選舉 
[浙江（寗波）]  
　　寗波府屬各廳縣初選舉業已告竣即須預備複選舉事所有管理等員早經登錄兹將派定監察員姓名錄下（定海）丁中立（鄞縣）盛炳緯陸廷黻范翊鉁（慈谿）陳訓正（鎭海）劉崇照（奉化）王序賓（象山）王予袞 
初選舉投票 
[京師]  
　　京師二十六日係内外城各區八旗投票期二十七日係左右兩翼投票期二十八日係大宛兩縣其他各鄉鎭投票期每日由上午八點鐘起至下午六點鐘止已由順天府凌大京兆擬定五月初六日大宛兩縣公同開視選舉票聞此次辦理選舉役票大興縣王令繼武宛平縣廖令毓英等辦理最爲妥善並聞兩縣具有公函知會有選舉權者略云前遵憲政舘章程辦理初選舉事兹已佈置完竣定期投票凡在合格諸君務請於是日早八鐘起至午後六鐘止至（某投票所）書到取票冩明投匭伏查選舉爲議院基礎所以伸民權逹民隱法至善也複選後被選諸君充當議員叅預政務於個人之利甚大萬祈大駕親身到所風雨無阻切勿託人代辦是所盼禱除登報外仍恐未能周知用再專函廣佈 
初選舉開票 
[湖南（長沙善化）]  
　　善化縣初選於四月二十八九兩日開票票數及額者僅二十餘名該縣已配出初選當選人四十名尚缺十餘名現由初選監督商同各員紳擬定另期重舉 
[又（長沙湘潭）]  
　　湘潭縣初選原定四月二十三日開票旋因第五區七都並無一人投票次日將票　繳縣當由初選監督另派監理員令於二十二日補投並將開票期改至二十四日開票後當選者二十餘名該縣已配出初選當選人四十一名尚缺十餘名仍須另期重舉 
[又（當德武陵）]  
　　武陵縣初選原定四月二十日開票詎第四區管理投票員黄朝俊將該區票　私開外蓋封條並留家兩日迨賫繳到縣官紳駭怪不敢開驗故各區雖已開票尚示揭出宣示當由該縣官紳電禀撫台曁籌辦處請示核辦旋接復電云該縣第四區票　旣被管理員黄府經朝俊私開外蓋封條留家兩日所投之票應作爲無效仍由初選監督改派管理員另期補行投票至黄府經究竟有無情弊迭據選舉研究所曁職員余佑銓等先後電禀彼此大相逕庭其實如何情形應由該府縣會同嚴訊禀候核辦該縣王令於此等重要事件一任紳等互訐絶無一字電禀視若無與已事者然深堪怪詫該府彭守近在同城亦應認眞督飭母再貽誤 
[浙江（紹興新昌）]  
　　新昌縣再選六人連前初選當選五人共十一人足額兪伯棠八十二陳念祖六十四吕文臣五十二兪葆鑑四十八粱葆成四十三陳福堂三十九候補當選人二人張懷甫三十六張殿華三十三初選舉重開票 
[湖北（夏口廳）]  
　　夏口廳初選舉初次合選者僅密昌墀一人重選舉於三十日開票計劉人祥九十三票張福甲四十七票楊鴻漸四十四票汪曜章三十五票陳青選二十三票馮兆綱三十六票高國勳二十六票鄧毓翿二十九票王承毓二十五票（候補當選三名）馮辛李哲明王樾均二十四票以上均當選 
官長設立 
[浙江]  
　　浙藩顏方伯詳撫院文云按籌辦處預算經費表核計需開辦經費銀三千兩當年用費洋五萬二千七百七十六元又活支費洋一萬四千五百元兩共洋六萬七千二百七十六元以巿值核計約合庫平銀四萬六千數百兩連開辦費三千兩併計共需銀五萬元左右　時正值籌辦處組織成立遵飭元行挪欵墊給詳奉憲批尚有建築費一項應估定確數再行飭籌一併奏明作正開銷等因查有光緒三十二年間杭嘉湖三府水災案内奉飭運庫兩次籌解協賑銀五萬兩除由前司支發杭州府車守承領辦理平糶虧耗買補補連漕米價脚不敷銀五千兩外尚截存司庫銀四萬五千兩未曾報撥當請將此項截存災賑所餘銀兩以公濟公儘數動用並另籌銀五千兩以足五萬兩之數一併撥作先設籌辦處辦公之用由處核實造銷詳奉憲台批准立案此遵飭籌撥上年先設籌辦處一年限内辦公所需請助賑餘銀兩作爲的欵之情形也至省城諮議局亟應建築屋宇業經擇定省城適中之歡樂巷總織局舊址爲建造議塲之用由籌辦處詳考成式規定應建議塲一座辦公室一座議員住舍一座羣房一宅轎房門房厠所大小過路大門圍墻馬路明溝陰溝之圍泥墻後門花壇井竈等項工程材料做品訂明圖様招由上海工匠估價投 
 
 

Page 19

 
 
標包造兹奉憲飭以各匠估單内惟李合順報價最廉訂工料銀六萬八千九百二十五兩應歸該匠承辦所需建築費應即預爲籌備以便開工時分期發給札司迅速籌撥諮議局收用等因並經籌辦處與該工匠訂立合同攬據盖印分執另派正監工師一人移會前來遵查是項工程限十個月完工估單銀數係按上海規元合算亦分十期預領司庫正雜銀欵均關要需外消存欵亦無如許大宗堪以撥濟惟查有各年所收請奬籌防絲捐洋元一欵原備防務緩急之需約計存數差足敷用今諮議局工關緊要自應尅期建築所估工料規元銀六萬八千九百二十五兩擬請即在前項籌防絲捐存洋欵内移緩就急酌量動撥隨時按巿折洋由諮議局紳承領督飭臨造工竣核實造銷此又遵飭籌備建築諮議局議塲等工費請動籌防絲捐作爲的欵之情形也以上請動之銀洋兩欵均非地丁正項與京協各餉無關惟同屬報部之欵應請奏明准予照撥作正開支庶諮議局建費有着得以從速成立 
本埠新聞 
[自謂約束甚嚴]  
　　警察總局巡邏隊前獲搶刦曹家渡裕康米店案内之盜犯成長生一名嗣因該犯供詞牽涉滬軍營勇丁顏姓及該營已革劉姓勇丁故由汪總辦先將成長生發縣收訊一面移請滬道札飭滬軍營管帶著交顏劉二勇送縣訊辦在案兹該營管帶王雲華禀復滬道略云卑營勇丁向來約束甚嚴不准擅自出外即有要事出營亦須親向該管官弁請假限時囘營不得在外住宿且查該米店被刦之日並無勇丁請假出外至後哨一隊正勇顏錫恒前因不守營規已於閏二月二十六日開革所供革勇劉姓一節旣已革除不知現往何處營中實難查拿云 
[請飭搬除危險物品]  
　　瑞生洋行大寫洋人將電石堆儲華界寶山路江姓花園内由警局查悉移請滬道照會德總領事勒令速遷已誌前報兹悉滬道蔡觀察業已照會德領略謂查電石一物遇水即炸性最猛烈租界定爲違警品物不准收藏以防危險華界事同一律今該西人擅在江姓花園堆放電石至數百提之多迭經該處巡官等函商不允遷移設有危險誰任其咎爲此照會貴總領事請煩查照轉飭該西人速將堆存華界寶山路江姓花園之電石一律遷移凈盡並希嚴禁嗣後凡屬危險物品一槪不得私在華界存放以保公安仍望見復　 
[洋人欠欵避匿]  
　　東沽吉盛興機器號因被法國人萬能虧欠工料銀一萬餘兩避匿來滬故由該號禀由津海關道移請滬道照會上海法領事飭追在案兹悉法總領事巨君查得該法人已赴香港應俟囘滬再行追繳昨已函復滬道查核矣 
[電車撞斃行人]  
　　法界包探協同十舖地甲張仁投縣報稱今晨浦灘有無名男子被電車撞斃業已氣絶屍身舁在老北門外同仁輔元分堂田大令諭飭靜候蒞騐 
[官紳恭賀新撫台]  
　　江蘇藩司瑞莘儒方伯昨在滬北小沙陀行轅接奉上諭補授江蘇巡撫滬上各官紳咸至行轅道賀 
[派委縣署帮審]  
　　本縣襄讞員一差刻由田大令禀陳滬道請派浦東二路正巡官沈雪門明府潮兼辦是差昨已奉蔡觀察批准下札矣 
[行夥恃醉閙事]  
　　南巿洪生碼頭長和米行夥顧元生前晚飲酒過醉奔至龍德橋北堍吉長發剃頭店内囑令薙髮該店以適逢午節照例停工却之詎顧不允遽將該店内檯凳及火油燈盡行打翻旋復糾同該行同事楊文棟江少剛魏秋芳王長生鍾洪德及酒業公所内之吳壽泉恒升酒行夥顏長生等定欲將各薙髮匠推出時有對門之餅攤主鄭福生出爲勸解亦被咬傷手指後由萬源米店夥汪慶賢急吹警笛召集巡長趙連生李慶雲及九十三號巡士楊洪生等到塲排解李亦被毆繼即同至工程局經當值處詢明情由飭令退去翌晨投避候訊昨鄭福生等均各投案顧則情虚畏避現已飭提訊究矣 
[城内]  
　　是否誣控○嚴長桂控沈春山串賣田地由縣將沈監禁在案昨提復訊沈供小的於光緒三十年分輪當地保當時有嚴了頭將地售於有餘公司買辦沈子雲小的見單契俱全確會蓋戳嚴長桂之田地因與了頭所售之地毗連伊遂藉端妄揑求宥判沈還禁候傳原告質審察辦 
　　未便圖賴○吳錫清控葉福圖賴借洋昨日由縣提訊吳供葉福前向小的借洋一百五十元逾期不還現因母病沉重商令先還洋五十元詎葉圖賴不允求追葉供一時無力求恩寛限判葉押追 
　　限期還清○紙行主鄭克明欠同興莊銀四千九百餘兩由縣押追在案昨日訊比判鄭還押限五天還清又程邦干欠立豐莊銀一千八百餘兩昨亦提訊判仍交保限十天繳銀又湯賛卿欠徐品蘭欵項亦奉復訊判限十天理楚 
　　展限理欠○邱潤初欠已閉元源莊銀七萬三千兩昨由本縣田大令復訊邱空言搪塞判仍回押展限十天如數還清 
　　因何自盡○二十三保十二圖地保楊開泰昨投縣報稱住居楊樹浦楊樹街二百九十一號房屋之陳裕生不知如何吞烟斃命現將屍身畀至驗屍所死者之母尚未來案求請相驗田大令飭即預備一切聽候蒞驗　　醉漢咆哮○三牌樓莊同順綢緞店主莊明五前晚將李長生扭至一路警局控稱同業李長生時向店中借錢今又來店滋擾恃酒辱詈求究詎李不服番訊大肆咆哮游正巡惡其無理判即送縣重辦昨日李已酒醒急央同業多人環求免究縣令准之 
　　誘拐婦女○淮安府人熊佳田之胞妹施熊氏被張惠蘭誘拐來申態即追至上海在浦東尋獲扭至該處總巡局訊明原被均淮安人熊隹田業已在籍禀控判即移送上海縣備文押解歸案訊究 
　　縣批三則○孫雲南等禀批卷查總工程局函送抄稿應納垃圾照費各船以隷於渡船管幇名下爲限並無有檣無檣之分斷不能以有檣爲藉口該船户現禀仍以有檣爲名且以沈桂林承包藉口無非希圖免捐寶屬不知公益着即照章安分輸納母再飾瀆致干嚴究特斥顧吳氏禀批収押日久無濟於事據禀前情候提案查訊交差帶赴該公司清理奚蘭芳等禀批該民人嗣父於同治六年賣於陳福林田九畝七分五厘六毫如果僅交糧七畝四分七厘二毫則是錯在出主不得謂受主偷漏前據陳福林具呈係照總串完糧並無缺少現禀謂伊少完二畝三分究竟有無憑據未據叙明何得平空請提 
　　官事○記名總兵江北兵備教練參謀處總辦鄢玉春昨日到道拜會 
[南巿]  
 
 

Page 20

 
 
　　押遷客棧○增祥碼頭張順記小客棧迭次窩姦昨經工程局提案復訊判戒責二百下限三天内移遷出境如違封屋重懲 
　　責成保人○大碼頭鼎茂小錢莊執事李善甫昨將劉子喬扭至工程局控稱劉代愼興號主徐某担保將二十五呆十五圖田單一紙計田一畝八分七厘九毫抵去銀四百兩迄今四載延不贖還請爲追究判劉交保幫尋徐姓赶緊理楚 
　　實係盜匪○無賴林掌全即徐榮生專以誑騙財物爲事前日被南區包探在南碼頭三角街某飯店内查獲在其身畔搜出銀簪七枚銅戒兩只洋銀三元三角當票四張解送工程局經陳副裁判訊明屬實判戒責二百下押一月贜存局旋由縣捕徐文投局禀稱林掌全即小掌全係夥刦浦東金家橋陸姓家之要犯請交帶回歸案訊究局中准之　　責押竊賊○崇明人周錫康在碼頭上竊取施念生之黄魚一包冒稱已物昨經工程局飭探查明判戒責三百下押兩禮拜期滿拍照逐出 
　　以卵敵石○三林塘鄉民楊如山前與南區小學教員陳某因抵單紏葛互相控告由工程局將湯収押在案昨傳該處四圖地保李長達到案飭令保出並諭湯勿再滋擾如違重懲 
　　協傳欠户○德昶莊控爕昌烟葉棧主邵少丞將烟葉抵銀逾期不贖避居南巿昨由公共公廨派差至工程局請爲協傳局中准即派探將邵傳案諭令交保自行投廨候訊 
[閘北]  
　　追還押欵○鄉人陸鳳祥陸瑞祥二人前以基地一畝向王炳桃押洋五百元近將此地賣於胡耀亭被王探悉向討押欵無着將陸弟兄二人扭入三路一區由德正巡訊判交保理處如違提案押還 
　　屍棺何往○寡婦夏駱氏扭吳錦標至三路一區控稱氏夫棺柩託吳看管暫厝分水廟地方每年給吳地租洋一元今欲遷柩回籍詎已不知去向求請究辦質之吳供詞推諉判押候查明覆核 
　　吞没工資○哈姆斯登馬戲班昨趁滬寧火車往蘇開演雇用小工三四十人搬運物件迨開車時管工頭某甲忽乘隙潜逃各小工四處找尋僅將甲之同伴吳革尋見扭入三路一區控稱召雇時甲言定每名給洋二角今被逃逸求請向吳追繳德正巡判吳交保如數給發如違究辦 
[英租界]  
　　尚待質訊○葉偉屏陸卓屏等串騙河南路利源通號銀五萬八千餘兩由探先後緝獲已紀前報昨由捕房將胡解廨請當訊究中西官諭仍還押候禮拜五與葉質訊 
　　錢莊追欠○元春等八錢莊控永盛恒號主李安洲虧欠銀三萬七千餘兩昨由捕房將李解廨判候過堂訊核 
　　賣地不交○姜渭濱控陸仲珩賣地不交昨由差探將陸仲珩傳至公廨判候晚堂訊理 
　　控告騙洋○徐紀林控唐東蘭騙洋一百元昨由包探將唐拘獲解廨請訊判押候查明於禮拜五再訊 
　　娶妾捷徑○著名龜棍兪阿虎即靳阿虎又名兪正卿在小普慶里開設妓院兹因霸阻妓女平香樓從良被狎客嚴紀生控奉捕房將兪拘押昨解公堂請究嚴延律師聲稱妓女平香樓情愿隨嚴除將首飾交還該棍外又勒索身價實係覇阻從良請爲澈究兪供因嚴祇出洋二百元是以不允平香樓供年十七歲於九歲時被人賣於兪家賣娼數年今決計從良求恩作主中西官以嚴已立契愿出身價洋五百二十元着照契給價將妓領回兪姑寛斥釋 
　　拐賣女子○張慶祥誘拐粤婦王阿三之買女阿賓託王錢氏徐萬氏爲媒賣於奚楊氏爲媳由探查悉將一干人証拘入捕房昨晨解廨請究判王錢氏交保阿寶暫行留廨張慶祥押候繳出身價洋一百十五元於下禮拜一再訊餘均開釋 
　　未便取巧○山東路尚仁里妓女賽月娥因負債纍纍投入濟良所昨晨由所解廨訊得該妓共負債洋八百元判交其母顧謝氏領回以後不准再行賣娼所欠各債仍著清理 
　　凌虐妓女○龜奴唐寶慶與鴇婦唐朱氏凌虐妓女陳阿巧昨由捕房查悉一併拘解公堂請究判分别収押候下禮拜二訊辦 
　　拐案訊實○徐掌生控王長發誘拐伊妻徐談氏一案昨經公堂復訊屬實判氏交其夫領回王押四月 
　　兇器何用○住居北京路三百九十五號之蔣仲高前日帶刀在貴州路行走被四百五十二號印捕查見以其違章拘入捕房昨解公堂請究判刀存捕房候查明再核 
　　阻止工作○葉菱控莊金福阻止工作等情昨晨由探將莊傳至公廨判交差候晚堂訊奪 
　　傭婦収押○某洋人控沈兪氏竊取金鐲一案昨晨由探將荐頭張李氏一併解奉公堂訊明判沈兪氏押滿女所一年張李氏交保候查 
　　收贓罰洋○天福洋行控黄金華竊取磁器銷贓於沈立昌由探一併查獲昨解公堂訊實判黄押三月期滿驅逐出境沈罰洋十元無洋改押十天 
　　須問巡捕○洋人魯賽西控馬夫楊阿會在南京路撞壞脚車一案昨經公堂提記楊不承認判押候傳在場巡捕到案於禮拜五再訊 
[美租界]  
　　緝獲逃犯○奥人意立斯在天津犯案遞解回國中途潛逃來滬匿居美界前日駐滬奥領事接得津電當即知照捕房立飭中西探戕該犯緝獲押候究辦 
　　酗酒滋事○前晚有二西人在百老匯路酒醉滋鬧持刀行兇路人均畏其兇　相率遠避後被西探查見喚同印華各捕將二人拘入捕房押候懲辦 
　　小孩被拐○住居薛家洪之范林華昨至捕房報稱家有六歲四歲二男孩被匪拐去又住居茂海路之黄永春亦至捕房報稱有一六歲男孩被拐找尋無着捕頭諭各退去候派探查緝 
　欠租封屋○西華得路龔源陞麵館積欠房租昨申房主控准公廨將屋發封 
[法租界]  
　　失火罰緩○永安街協綸紙店日前失愼昨由捕房將經理人陳士欽店夥徐士卿楊熒生陳仲安等傳至公廨請究陳供該店於去年三月間開設保有火險銀六千兩存貨約有七千餘金是晚持燭入内取貨火煤遣於紙堆中致肇焚如求宥判罰銀三百兩以儆疎忽 
　　自認酒醉○小飯店主李阿二前日與主顧章阿三口角用武戕碗擲破章之頭額由捕車送醫院醫治李解公廨請訊據供因欽酒過多以致誤犯判押候受傷人醫愈再核　　從寛交保○徐　記紅幫裁縫店主徐寶珊向假裝髮辮之某僧人謊騙洋一百餘元已由公堂將徐與當時牽引之陳阿品一併収押陳即保出昨又將徐傳訊准予交保交僧訊核保人毛星泉著限七天將阿品交案　　無理取鬧○某西婦昨至公廨控稱四十九號電車司機人浦金榮在寶昌路行駛因馬不能受驚令其停車詎浦不允致馬奔跳幾遭不測浦供該西婦所坐馬車停在路旁小的緩緩行駛後見該馬奔跳小的立即停機並無不合中西官以兩造均有不合判各退去聽候堂斷 
　　馬夫疏忽○野雞馬夫馬士林停車鄭家木橋已則遠離致馬溜韁昨由一百二十七號華捕解廨請究馬供小的向坐客收錢忽有東洋車爭奪生意碰撞馬頭致馬受驚奔逃求宥判罰洋二十元如無力　　改押捕房二十天 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇自治研究所章程]  
　　第一章宗旨第一條本所謹依憲政編查館奏准定章之辦法以教授關於地方自治諸學科養成辦理各廳州縣研究所人才爲宗旨　　第二章學科第二條本所教授學科如左一憲法綱要二法學通通三現行法制大意四諮議局章程及選舉间程五城鎭鄉地方自治章程及選舉章程六調查户口章程七其他奏定有關於自治及選舉各項法律章程八自治籌辦處所定各項籌辦方法 
　　第三章學期及授課時間第三條本所畢業學期定爲八個月以四個月爲一學期兩學期畢業第四條本所授課時間每星期以三十小時爲度每學期課程表列於左 
　　學科時間（每天上午九時至十二時下午二時至四時）　　第一學期 
　　法學通論同前 
　　憲法綱要同前 
　　諮議局章程及選舉章程同前 
　　城鎭鄉自治章程及選舉章程同前 
　　學科時間（每天上午九時至十二時下午二時至四時）　　第二學期 
　　現行法制大意同前 
　　調查户口章程同前 
　　關於自治及選舉各項法律章程同前 
　　自治籌辦所所定各項籌辦方法同前 
　　第五條本所學員定八十名通飭各府廳州縣每屬選送二人惟長元吳三縣爲省會之區須寛送幾人以宏造就但至多不得過四人至京口駐防當咨請都護酌送亦以四人爲限第六條本所附設研究會凡各屬士紳向辦地方公益事務而有資望者每月會聚一次或兩次選任講員講解自治學理及其辦理之方法俾實行地方自治時可免紛歧陵躐之弊第七條各屬選送學員須具左列資格者一在該地方繼續住居三年以上及有職業者二年齡須在二十五歲以上五十歲以下者三品行無虧者四文理清通者五身體健全者六未犯國律明載之刑罰者七不染嗜好者 
　　第四章入學及退學第八條凡各學員由該管地方官選送到所時經本所覆加考驗須合於第七條所列資格者方得取入肄業其不合格者遣歸飭令補送第九條凡經本所覆考錄取各學員須塡寫履歷書及志願書呈由本所查核其格式臨時發布第十條凡學員遇有左列事情由所長呈明總會辦提調酌令退學一行爲不良二荒廢學業三學期試驗成績有三學科以上不及格者四身有疾病不耐勤學者五不遵守本所規則及命令者第十一條凡各學員中有遇不得已事故自願退學者須具理由書由所長呈請總會辦提調許可後得令退學 
　　第五章假期第十二條本所假期悉遵部定章程如年假署假星期國慶聖誕節日照例停課此外如每逢本局開辦及本所成立之日亦放假一天以表紀念 
　　第六章試驗第十三條本所試騐悉照部定學堂試驗章程辦理亦分臨時學期畢業三種臨時試驗於每學科授畢業時行之學期試驗於第一第二學期末行之畢業試騐於兩學期外呈請撫憲考試以昭鄭重第十四條凡臨時及學期試驗由各教員校閱成績彚請總會辦提調核定揭示惟畢業試驗由撫憲蒞所出題面試合兩學期及大考成績充計平均分數之多寡以定等第之優次八十分以上爲最優等七十分以上爲優等六十分以上爲中等不及六十分者爲下第四十分以下爲最下等不及二十分者爲不及格 
　　第七章奬勵第十五條凡各學員於試騐成績較優或已及格者槪由撫憲發給自治研究畢業文憑藉資鼓勵第十六條凡有畢業文憑之各學員由本所詳請撫憲飭知本籍地方官查照得首選爲各屬研究所講員及管理員之權第十七條各學員在修業期間如有功課勤奮確守本所規條並能匡正同學過失者由所長商承總會辦提調酌加考語呈請撫憲予以名譽褒奬 
　　第八章罰則第十八條本所學員悉照部章所定各學堂之罰則辦理第十九條各學員中若有平日功課未能勤奮於畢業時平均分數又不及格者祇給修業證書以示區别 
　　第九章職員教員等職務權限第二十條本所設所長一人監理所中一切事務第二十一條本所設教務長一人管理教科一切事宜如分配學科編定課程表及稽查學員功課勤惰試驗時總核分數評定甲乙等事第二十二條本所教員應聘若干人當視學額之多寡而定惟担任何種學科須於開課時會同教務長商議各從所長者分任之第二十三條本所設監學一人監察學員在學之行檢並管理關於課堂秩序之一切事宜第二十四條本所設書記二人掌理所中函牘及鈔寫印刷講義之事第二十五條本所設庶務一人管理不屬於教務之一切雜務事宜第二十六條本所設會計一人管理所中收支預算决算之一切事宜 
　　第十章經費第二十七條本所經費分開辦經當臨時三種由總會辦提調核定數目禀請撫憲批准撥充 
　　第十一章附則第二十八條本所學員槪不留宿僅備午飯一餐惟外府廳州縣學員住宿需費每人每月津貼三元以示體恤若住居本城者不在此例第二十九條本所講義均由教員自編以恪守奏定章程不越範圍爲要義俟編定後呈請撫憲核准始作定本以昭鄭重第三十條外府廳州縣及地方士紳自願照章設立之研究所其教授課本應由本所頒發以歸一律第三十一條本章程禀候批准後即行實施俟有應增應改之處仍由本所呈撫憲核奪施行 
 
 

Page 27

 
 
小說 
[俠情小說縵卿小傳（一名像片案）叜著（三十四第十九章惡感之消釋）]  
　　縵曰。公無作態。我固知公之知爲魚鴻浦也。顧魚。某與妾之情愫。公所習知。連日正爲妾作秘密之計劃妾前日歸來。不先關白公。而先就之者。正爲與之再一謀。而後取决於公耳。乃公不之察。以爲妾之視公也。比例有差。遂忿而徑去。其時妾思公值盛怒之下。縱與公謀他事。公必以爲詐也。而不樂聞。故任公自去耳。漫曰卿無若是瑣瑣。請即言秘密之計劃。 
　　縵卿方欲詳訴。忽樓下有人聲曰。招張縵卿侑酒。即有人問曰。何地耶。聞應之者曰招商局。縵即起曰。是與妾有密切之關係。不可以不即往。公其必候我。復笑曰。我今日又留公矣。漫曰否。我將往訪燕山公也。縵曰極佳。燕山公於妾之　　　悉。公去必語公。晚餐後公再來。一謀可耳。漫頷之而去。 
　 
[　第二十章秘密之計劃]  
　　漫眞旣至江西會館見應客正滿。博而爲戲。燕山公見漫至曰。漫公來大佳。必俟晚餐而後去。我有要言語公也。漫乃隨意就座。已而燕起招漫入他室。問曰漫公何來。漫曰自縵卿處來耳。燕曰想已知之矣。漫曰否。乃以在縵卿處之情事略述之。燕曰是無怪乎其不知矣。我爲公述之。縵卿現已立意屬公。惟知公力不足以償其逋負。且先需脫離張素雲之範圍。即首需多金。故已計定。有魚姓者。亦縵之客。願爲縵暫假貸。俟旣與張氏絶。乃獨居不多應客。惟所素熟習者乃得往還。表面則謂已屬公獨贍之矣。而寔則魚姓任其責。俟端陽後逋負旣清。而後乃從公以歸。公亦願爲之作護花旙否。渠前日曾囑我轉致。漫公必應其求。事乃有濟。以我計之。與公固無傷。想情之所鍾。公當能可其請。端陽後之計劃。則老夫必有以善其後。公更可無慮客囊之不裕也。漫乃默想移時。應曰果如所云。似無不可。特未知其情事略無慮虚僞否。燕曰眞而又眞。即令人招縵卿來。漫公面一諾之可矣。乃即令人往招縵。 
國外新聞 
[美國奇案已破]  
　　初五日倫敦電云薛格爾將軍之女孫係爲華人李安林殺害其人在美設肆多所現已在紐約城斯坎萊克他堤地方被獲據警察聲稱該華人因嫉妬死者與華人某氏情投意合故忿而殺之現某氏亦經警察拘押以便到堂作證 
[澳洲華商演說]  
　　初五日倫敦電云澳洲雪梨中華商會總理近在某處演說謂澳政府設採用颟頇法律欲與華人聯絡商務必不可得蓋華人心目中已默認白人澳洲之政策若竟實行賤視華人之法律則必羣起抵抗現在澳洲政府自宜消除種族之私見昭示大公 
[英民集捐購船]  
　　初五日倫敦電云倫敦晨報提倡捐金購買外國最佳飛船貢諸英政府以英金二萬磅爲限現已收到二百磅陸軍部大臣哈爾丹君致書該報陳明部中極樂領受之意聯合黨議員克勞斯君亦致書該報謂議院飛船防衛專部業已商妥將以所造最大最堅之飛船由巴黎駛至倫敦並謂購船以供國用之計業已定議云 
[美國稅務續聞]  
　　初五日鈕約電云美國人欵稅事本定　今日在國　議决兹因總法官維克歇姆擬重加增刪是以展緩 
[俄外務大臣位置安固]  
　初五日栢靈電云俄德兩君會談之後俄國外務部大臣伊斯華克之位置已復安固 
[德員獲賞寶星]  
　　初五日栢靈電云德國以海軍大將柯斯脫整頓海軍大會有功特賞黑鷹寶星一座 
[阿比西亞國君病篤]  
　　阿初五日栢靈電云斐洲阿比西亞國王墨納利患病甚劇 
[摩洛哥之新爭端]  
　　初五日栢靈電云摩洛國王米臘哈菲復與酋長勞琪起爭勞氏在摩境東北阿爾其利亞邊界附近頗有勢力 
[德國稅事續聞]  
　　初六日倫敦電云德國議院財政專員復將修訂之死人稅議案駁退該議案爲政府修訂稅則條議之一部分保守黨教會黨及泊爾黨現均反對此議故首相蒲羅親王處境極爲困難 
來函 
[盛澤商會來函（爲補救銅圓事）]  
　　自銅元官鑄私鑄漫無制限充塞巿面而民大困今官亦駸駸乎受其弊矣當時浙民減浙行用吾蘇松兩屬處處與浙比鄰勉從官紳之禁勸茹苦守法實越三年今嘉湖一帶且減至八折灌輸不已無術抵禦於是甘冒不韙紛議减九風潮迭起後禍無窮恐日前震澤葉榭等處之罷巿舉動尚其小焉者也查浙省銅元價值嘉湖各府現均作八紹屬則作七除省垣方寸地尚當十外全浙無不減折使用乃浙撫電部猶謂商民稱便從未減折欲以一手掩天下耳目然則吾省大吏往返電商得母多事也耶獨是吾蘇松人民旣受銅元充塞之害又何爲而復受减折紛擾之害推原禍始烏哥無言幸而吾午帥關念民依馳電商度竊擬宜乘此時將蘇省銅元充斥官民交困情形及各處效尤減折原因合詞籲求設法補救一面電乞大部奏飭各省一律停鑄銅元以清來源曁咨商江督蘇撫憲暫准本年忙銀牙釐雜捐一槪全完銅元以定民心並會商度支部籌議幣制萬全之策庶幾便民便官培養國家元氣於無形易曰窮則變變則通通則久其在斯乎鏞等囿於鄉隅知能薄弱伏祈貴處提倡勸令蘇省紳商合詞呈請部憲省憲迅賜求濟以蘇民困實不勝禱祀之至盛澤商會張慶鏞鄭慈榖等謹啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
