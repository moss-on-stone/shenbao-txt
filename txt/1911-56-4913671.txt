# 1911 - 56 - 4913671

 

Page 1

 
 
大清宣統三年辛亥二月初三日共二張 
[本館定報價目]  
○每份售大洋二分○ 
中國境内　全年逐日寄大洋九元六角　半年四元八角　日本全年九元六角　半年四元八角外國　全年十四元四角　半年七元二角　報資先惠　郵票不收 
[告白刊例]  
論前二行起碼每行以第一版爲準第一日每行八角半第二日起每行六角半多則按行照算後幅長行三行起碼短行五十字起碼多則以十字遞加第一日每字五釐第二日至第七日每字三釐第八日以後每字二釐半 
西歷千九百十一年三月三號禮拜五 
本館開設上海望平街第一百六十三號 
第一萬三千六百七十一號 
電話第九十五號 
[萬國體育會第一期游戲賽馬廣告]  
本會定於本月十一日禮拜六舉行第一次遊戲賽馬下午一點半鐘起賽共賽八次是日滬寗鐵路特備專車自上午十一點半鐘起至下午七點半止隨時開行會塲内備有午餐每客計洋一元須先向虹口同興號（德律風一○九五號）預購菜票觀賽入塲劵頭等每張售洋二元二等售洋一元發售處江灣本會塲門首及上海車站分售處大馬路萬和木器號四馬路信豐洋行虹口百老匯路同興號○與賽之馬祈先向靜安寺路一百廿六號本會或龍飛馬房索取馬名入册單各自塡寫限本月初六日下午六點鐘截止　馬員須於本月初九日以前致函本會報名俾免臨時局促特此廣告 
[上洋新開眞不二價元昌成洋貨抄莊]  
擇二月十二日開張 
本號開設英大馬路望平街口自運泰西紗羅綢緞鏡面貴企畢嘰羽毛海虎絲絨異樣錦緞呢絨奇種花素羅絨羽綢洋紗花樣督染精工廣竹各色咈布特别花色廣採博取定價從廉藉圖推廣零躉批發一律克已凡蒙○紳商學界光顧者請認明本號招牌庶不致誤特此佈告 
[代吳樾辯誣者請看]  
鄙人前登告白質問吳樾干涉繼案之故爲日許久未見答覆意者吳樾非吾郡人乎今忍由族長開崧名登載報紙廣分傳單爲吳樾作辯護士砌詞架空種種謊繆不値一笑本不欲浪費筆墨化此無謂之申辯顧置若罔聞彼不幾疑爲意懾面詞窮乎茲擇其最可笑者條列數則與當世明眼人公論之一原文（吳公與嵋青相知多年交情甚厚）鄙人年五十餘矣少嵋青公十歲在滬隨侍三十餘年之久酬酢往來未見蹤跡或者吳某秉性孤峭相交以心不以跡嵋青公前年作古凡屬友朋咸來吊唁吳某旣與嵋青公交情甚厚憑棺一慟亦屬至友之常情或者吳某作客天涯當時未及前臨何以殁後年餘並一束生芻亦靳而不　豈生前至交一死即相絶乎揆吳某之心亦不忍出此（一原文）謂族中不服申訴吳公按吳某與吾族中人並無往來究係何人申訴其申訴之人即爲扛挈插訟之人吳某爲其所愚以毫不干已之事貿然上書增撫託言姻世自捐名舉纏訟不休即基於此且事旣成訟地方官必能秉公判斷何竟延不到案暗中買囑豈地方官不足信不得不申訴於吳某耶可笑者一　一原文（嵋青死於十一月初四日已時初三夕即口不能言惟氣未斷此乃衆人所共見爾所揑遺命中僅有爾及二壻之名當時房長丕恆住在同懋相去咫尺何無簽約）按嵋青公病危時至親均侍牀前固不僅鄙人與陳張二君在側也當時見囑時衆目昭彰豈有當衆揑造之理且易簀之日房長雖不在側而事後立據簽名允遵確證具在何得謂並無簽押一原文（又謂立同璫爲繼孫理宜使同璫繼母蔡董氏先爲承認）按同璫成服之日伊母董氏固同在滬江也母子同服衰絰衆所共見則其承認可知其後四月二十日登報曁呈府署聲明蓋迫於族中紛爭深懼禍及情迹概可想見其非圖産尤屬無疑又原文）謂自嵋青病危而死迭次來電並未提及遺命兩字）按嵋青公病殁之日曾由胞弟和靄電致寗波松房其電曰）嵋叔病故己奉遺命以琴孫承繼祥）有電碼可查何得謂來電並未提及遺命可笑者二　一原文）敢將同德之銀賄串諸親等妄控族中子弟爲搶擄）同德銀錢管理者誰鄙人豈能予取予求供我賄串之用乎至控族中子弟搶擄一節當時鄙人在上海無論事變之起旣不知情即事後亦並無一紙呈詞訴於當道此皆有案可查非鄙人一手能掩衆目者也此等彰明昭著之事尙欲揑詞陷人則其餘顚倒是非混淆黑白概可知矣可笑者三　以上三端畧舉其大鄙人不欲瑣瑣鬭口且不欲盡情傾露自傷厚道况宗長年逾古稀見利忘義受人嗾使情亦可憫雖其對於嵋青公繼事反覆無常致釀成此次之變態然鄙人終期其及早悔悟以補前此之失而弭將來之禍否則始終爲人傀儡不惟他日無以對嵋青公亦無以對我蔡氏之祖宗矣良心具在請三思之　　蔡和霖雨巖甫白 
[上海南北商團均鑒]  
啓者西北風雲迫在眉睫同人等現擬組織義勇隊以籌對付之策擇本月十二日下午一時假西門外西園開特别大會務請　本會及各操會各界同志諸君届期到會共議辦法是所至禱特此佈告　沈縵雲王一亭虞洽卿　胡寄梅　周豹元　葉惠鈞　顧馨一袁恒之同啓 
[蔡山泉先生追悼會]  
定於二月初五日下午一時在城内蓬萊路地方公益研究會開會鄉約局放生局保嬰局滬城體操會西城澤濟社城内西區洽濟社九鋪衆安社中城利濟社同善學堂東華學堂中城兩等小學堂公益會義務小學堂地方公益研究會同啓 
[轉運公所遷移廣告]  
謹啓者本公所於月朔遷趾東首坭城橋西堍金隆西飯店後弄第十五號洋房内電話仍是一千另五十五號除宣告同業外特再登報佈　聞 
[俞佑喬醫寓遷移廣告]  
在老垃圾橋南洪德里内門診六角過午不候出診二元半過橋加五角車資號金不取 
[漢口裕號綢莊聲明]  
本莊在申蘇杭等處辦貨數十餘年與各莊往來貨帳按年清結毫無　欠亦無銀錢票據在外恐未週知特此聲明 
[可貴輪船二月初一日起兼走短班每逢]  
禮拜三短班由上海開往穿山定海 
禮拜四由定海開回穿山上海 
禮拜五長班由上海開往穿山定海石浦海門 
禮拜日由海門開回石浦定海穿山上海　錦章號啓 
[發售法官必讀法學名著預約券廣告]  
司法獨立各省設立審判廳凡舉貢文職刑幕皆可應法官考試考取者以推事檢察官用吾國地方遼闊需用法官約在數千考試科目有各國 
民法商法　刑法　訴訟法等苟未從事法政者必致茫然本館特延法學名家十餘人編譯一書顔曰 
法學名著分民法　商法　刑法　民事訴訟法　刑事訴訟法五種共十二册凡百六十萬言文筆明潔徵引繁富應考法官者得此可爲金針之度現任法官者得此可無覆餗之虞茲將發售簡章略述於下（甲）定價全書十二册布面金字定價十四元預約八元（乙）期限預約期以宣統三年三月底爲止遠者展至六月底止（丙）出書第一期民法第一册刑法民事訴訟法刑事訴訟法等共五册已出版 
第二期民法後四册商法全部共七册五月出版（丁）預約方法預約價八元一次交足卽取第一期書五册及預約券一紙俟第二期出版時憑券取書○此外郵費等章程並各書内容詳見樣本函索卽寄　上海商務印書館啟 
 
 

Page 2

 
 
[浙路嘉属集股總經理處催繳四五期股欵廣告]  
我屬以路工先成之故各處按期分繳有增無减去秋會議以繳股爲請　後盾嗣後各處併期繳全已居多數現距二月念六日股東常會不遠務請提前繳集以維進行凡我　七邑股東有尙未照繳者切盼　從速向各分經收處繳全換票如有欠繳過期力難補足者亦可與原經手熟商减繳我禾熱心素著名譽較隆諒不致觀望後期也此啓 
[浙路公司招包橋工投標廣告]  
本公司杭甬綫甬紹叚橋工現欲招人承辦工料全包如有熟悉橋工確有經驗資本者可於二月初九日以前至上海老垃圾橋貽德里本公司取閱圖樣章程定初十下午三點鐘在本公司當衆開標如均不合意本公司有權全不包出特啓 
[中興麵粉公司開股東常會廣告]  
本公司經董事會議定於二月初五日一點鐘在二馬路泰和里本公司賬房開股東常會報告營業情形並宣佈帳略議决一切事宜除知住所函達外有未悉　諸君住址者無由函達特登申新二報以俾週知届時務祈在股諸公　玉趾惠臨是幸　中興麵粉公司謹告 
[皖路股東公鑒]  
敬啓者學銘於前歲謬承同鄉公舉綜理路事自維疎拙深虞隕越袛以桑梓公益義無可辭不得不勉承其乏以冀稍副同鄉諸公之屬望竊維公司律以股東會爲主體任事伊始即擬招集股東舉行正式會議惟念皖路自創辦以來中多變故因之進行艱滯成績未彰是以夙夜籌維思欲先成蕪灣一叚藉以表示成績再行開會集議乃以籌欵爲囏莫償素願瞻言大局良用疚心洎今預算蕪灣一叚本年内勉可告成則第二段之進行辦法益當審愼圖維藉免延誤　不得不期望於衆股東之合力維持者也茲訂期於今春二月十五日特開正式股東大會一以報告歷年收支欵項曁工程情形一以照章設立董事局公舉總理及查帳人俾得羣策羣力敦促進行而達第二叚尅期告成之目的現在己將開會事宜照章設備用特具函奉達届時務祈　台從携帶股票及息摺惠臨本公司會議一切如因事未能到會亦請　轉託他股東代表維須於會期前三日將轉託書及股票息摺送交本公司登記以便接冾無任盼禱除登報通告外專此奉布敬頌　新祺統惟　荃照不備　皖路公司總理周學銘謹啓 
[通海墾牧公司第一次股東會廣告]  
本公司自光緒二十七年冬創始至宣統三年冬首尾十年矣中經壬寅乙已兩次颶潮之損失經營回復遲我懇務殆有四年今幸八隄及附屬小隄粗告成功歷潴淡種青必經之階級次第可墾者已三之一凡辦事人効勤之甘苦設計之得失土地變更之狀况農植試驗之程度歲有報告各股東想均寓目約計本年秋收以後有利可分矣後來之事擬而待决者甚多是以敦請股東於三月初二日特開大會並祈會前三日即蒞公司公便分途導引周視庶形勢事實一切瞭然可以得討論决議之準的其有留心開墾或富有經驗之農對家不恡賜敎肯作來賓尤所歡迎竚誠敬聽附陳末說以便取途（甲）各股東如允到會者請先寄一名片以便設備或交上海小東門大生帳房或交郵局遞通州轉寄（乙）三月海濱尙滯餘寒請帶薄裘陸行防雨請帶雨具（丙）至公司之路有二東路由上海附大生新寗小輪抵崇明川洪港登岸至大生分廠住宿次早乘車至公司西路由上海附大和大安長安德興輪船抵通州天生港登岸至大生廠住宿次日乘小輪抵吕四至鹽公司住宿又次日或肩輿或小車至公司（丁）自上海上船及沿路水陸接替處皆有人照料可勿多帶僕從 
[上海復昌和記參號遷移廣告]  
本號向開望平街朝西石庫門面自運吉林人參關東鹿茸西洋官燕高麗野參東西洋參交趾玉桂天貨野术暹邏毛角一應俱全素蒙　紳商雅愛祇以本號地仄客廣應接不週殊多簡慢茲擇本月朔遷移抛球塲二馬路口坐東朝西新造三層樓洋房門面並加和記爲號先行交易擇吉開張本主人濟世存心生色揀選道地價目格外克已以廣招徠　賜顧者請認明本號招牌庶不致悮恐未週知特此佈告 
[敬謝永年人壽保險公司賠欵迅速]  
先夫陳居坤在日清公司大吉丸長江船爲買辦於去年正月份由友人介紹在該公司保有壽險銀三千兩不料當年十二月十四日先夫船至漢口偶而失足落水身故其時氏住居寗波聞信之下即赴漢口奔喪過申時隨至公司報明先夫身故情形即蒙如數照賠毫無留難之處先夫生時祇付出保費銀二百十兩一遭不測今得賠欵三千兩足見該公司誠信無欺惠及孤寡藉此登報以鳴謝悃未亡人陳周氏泣告 
[寗波和豐紗廠開股東會廣告]  
啓者本公司定二月初十日下午一點鐘假座寗波商務總會開第四届尋常股東會并報告庚戌年營業帳略情形届期務望到會集議幸勿自失權利爲盼 
[祥大源五金號告白]  
祥大源記五金號於本年正月拆換股東改爲祥大源號所有祥大源記於宣統二年臘月底爲止帳目銀錢貨物一概交盤清楚議單重新繕立自宣統三年正月起以後生意盈虧歸祥大源號承召特此布告　股東朱葆三嚴漁三傅筱庵周金箴恆昌祥輪船機器廠唐華九謹白 
[祥大源記告白]  
本號於宣統三年拆換股東重立議單改爲祥大源號所有宣統二年臘月底以前帳目銀錢貨物一概交盤清楚以後盈虧與源記無涉特此布告 
[上海慶餘堂藥舖]  
擇吉於二月　初八日開張 
本堂開設鐵馬路南首坐東朝西石庫門面發兌各省藥材自運參茸官燕遵古法製飮片虔修丸散膏丹杜煎諸品仙膠沙甑四時花露奇效膏藥各種藥酒凡　仕商光顧者須認明本堂招牌爲記庶不致悮 
[楊君謀開追悼會及家奠日期]  
二月初四日荷旅蘇旅滬皖省紳士憫念亡子君謀爲賑捐軀特假西門外斜橋西園開追悼會翌日（初五）下午一時即在西園行家奠禮君謀知交甚廣不能徧訃哀此通告　楊敦頤謹啓 
[利華日光肥皂洋行啓事]  
自本日起始公發洋行不復充當本行上海經理本行特在九江路十八號自設辦事所諸行號客商賜顧者請移玉該處接洽爲荷 
[謹告]  
誥封恭人　晉封淑人行岳母何太淑人原訂於初五日在愛而近路永源里宅中領帖惟嫌地方狹窄兼之叔岳及内弟等交友素廣恐客衆諸多不便現準于是日後借壽聖巷内設奠一天恐未週知特此謹告　子婿陶梅生啓 
[圖書公司股東會改期廣告]  
朱君志堯李君平書均因事入京李君瀕行以報告事託沈君信卿祁君冕庭並屬賢爲主席頃得南京諮議局電以初一開臨時會而議員到者不及半數照例不能開會因此賢不能不即日束裝往寗沈君又以會議廳事赴寗而此間會期不得已須改于三月初五日仍于南門外本公司印刷所開會務乞諸位股東原鑒是幸　狄葆賢啓 
[承印學部初高等小學女子小學中學師範女子師範各種教科書廣告]  
部頒敎科書關係全國敎育至重且大去歲○學部以初等小學年限業已○奏准改五年爲四年特將舊頒書修訂改良通飭各省一律遵用並訂新章每省准由商店一處粘貼印花翻印發行以期統一而速普及本公司禀蒙○學部曁○提學憲批准立案指定承印計初等小學（修訂新書）高等小學女子初高等小學各項敎科敎授書及中學校師範學校（簡易完全）女子師範等用書共數十種業經領到樣本陸續付印紙張定價均恪遵○部章特此預告　學界諸君公鑒一俟各書出版當再登報發行伏希注意○再此項敎科書本公司訂有批發章程視購銷之多少定折扣之豐廉凡内地府廳州縣加有情願承銷者無論書籍同業敎育機關殷實商號均請　惠臨接洽或通函商訂　處准歸一家特約販賣特并附告尙祈　垂鑒　上海棋盤街集成圖書公司總發行所謹啓 
 
 

Page 3

 
 
[宮門抄]  
　　二月初二日召見軍機桂春 
[交旨]  
　　正月二十五日軍機大臣欽奉 
　　諭旨貝勒載潤等奏酌擬陸軍貴胄學堂職司階級列表會陳一摺著依議欽此　　正月二十七日軍機大臣欽奉 
　　諭旨農工商部奏派員隨同兵艦巡歷南洋各埠一摺又片奏派員撫慰南洋華僑欵項請查照成案辦理等語均知道了欽此又奉 
諭旨郵傅部奏交通銀行關係重要擬派員查帳以防流弊一摺知道了又片奏請賞各洋員寳星等語著外務部查核具奏欽此 
論說 
[論收回旅大亟宜準備（續）（轉錄）]  
　　二由於人民無進取之思想也。中國數千年來。事事祗有退讓政策。而無進取政策。縱觀歷史。周患犬戎而遷九鼎。秦畏胡人而築長城。漢魏以降。益復懦弱。致使青衣行酒。而西晋東遷。二帝北狩。而高宗南渡。予每讀史至此。未嘗不掩卷流涕。痛恨中國歷代之退讓政策。演出亡國之歷史也。乃積弊相沿。馴至今日。巳成麻木不仁之國。布坦。（布坦在喜馬拉野山下距今四十五年前即一八五零年尙爲中國藩屬）失而退守西藏。安南去而退守雲南。朝鮮亡而退守滿洲。沿海州失而退黑龍江。試問。 
今日割五城。明日割十城。日蹙國百里。至於退無可退。尙有何地可以。託足乎。亦惟有蹈歷代亡國之覆轍巳耳。今東三省目日俄協約。日併韓國以來。危如累卵。而全國人民除奉天人力謀救死外。自餘各省。皆漢然不動。謂非民氣懦弱。知退而不知進之過乎。持此心也以往。神州且將陸沈矣。何有於旅順大連。噫 
　　三由於聨日黨之邪說惑人也。近有聨日黨出。唱導棄去滿洲之說。一則曰覆水難收。破甑勿顧。再則曰蝮蛇螫手。壯士斷腕在主唱者不過買日本之歡心作第二之宋秉畯。而流毒遂波及於全國。一若東三省之土地。當然爲俄日所有。而不必挽回補救也者故中國一般輿論對於旅大之收回。冷淡異常。豈非由於。聨日黨之邪說。流毒全國乎。果使滿洲可以棄去也。則何不逕請政府。撤回東三省之官吏。節省數千萬政費。公然拱手奉送白山黑水於他人之手。而何必曉曉然爲袒護某國之詭辯也。聨日黨甘心賣國。其罪固不容於死。乃淺見者流。但慕其昔日提倡變法之虚名。而不研究其今日所說之眞是非。竟爲其所惑。其愚亦可憐矣。 
以上所說三端豈故人人罪之言哉。實中國之現象。至於此極也。使旅大棄去。果無關於中國之存亡也。則吾亦何必抱杞人之憂。喋喋不休與國人謀收回旅大之計。而無如旅大一去中國之瓜分卽定也。何以言之。日本之於旅大猶德國之於膠州灣。法國之於廣州灣英國之於九龍威海也。日本之於南滿猶俄國之於北滿德國之於山東。法國之於雲南。英國之於長江也。使我國承認旅順大連爲日有。是不啻承認膠州爲德有。廣州灣爲法有。九龍威海爲英有。也使我國承認南滿爲日有。又不啻承認北滿爲俄有。山東爲德有。雲南爲法有。長江一帶爲英有也。甲國占得優勝。乙國即援以爲例丙丁諸國。亦紛纷起而效尤。中國惡得不嬉瓜分之禍哉。夫中國今日尙未瓜分者。豈中國人之能力或。列强之均勢爲之也使旅大棄去。則均勢破壞。頃刻間東亞風雲大變。中國雖欲不爲砧上肉而不能。况乎旅大與中國之關係。更有非常密切者。微論旅大一去。中國之瓜分即定也。卽不慮此。而旅大苟不收回。則黄河以北。决無高枕而臥之日。蓋以其有三大重要之理由在也。 
　　一旅大爲侵入滿蒙之進路。日本侵入滿蒙之進路有三。一則由吉會鐵路。一則由安奉鐵路。一則由旅順大連。吉會鐵路。此十年内萬不可修。日本雖强横。然終無迫我修此鐵路之正當理由。安奉鐵路。不久告成。今雖在日人掌握。然據光緒三十一年之北京條約第六條云。（至光緒四十九年止至此期限雙方選他國之評價人一名評定該路之物價賣回清國）按光緒四十九年。卽宣統十五年。我國到期。應即請人评價買回。如此則吉會安奉两路。旣巳斷絶其進路。所餘者旅順大連耳。倘旅大不能收回。則雖謝絶吉會鐵路。贖回安奉鐵路。日人仍可由旅大而滿洲而蒙古以入内地。日本野必勃勃。屢欲乘隙而動。然終不能南下牧馬并吞中原者。以我國尙有滿蒙。故滿蒙者。中國之屏障也滿蒙一失。則日本直長驅於内地。而全國將糜爛雖欲不亡而不得。故救中國。不可不救滿蒙。救滿蒙。不可不收回旅大。此必然之理。固巳洞若觀火。又何俟多辯哉。 
[  （未完）]  
專電 
[電一北京]  
　　御史胡思敬奏參資政院對於新刑律之意氣用事并參梁士詒侵吞路欵請旨嚴查又柯劭文參劾資政院摺均留中 
[電二（北京）]  
御史陳善同奏度支部所議之皖捐甄别降革捐復新章流弊甚大請飭撤銷另議 
 
 

Page 4

 
 
[電三北京]  
　　查賑大臣馮煦奏災區甚廣貧民二百萬杯水無濟請辦春振爲治標之計興辦實業修治水道爲治本之策奉硃批所陳各節殊堪憫惻着仍督飭所屬妥爲振撫江皖多積匪該督撫等應妥爲範毋任滋事 
[電四北京]  
　　民政部奏報遵章編訂户籍奉旨憲政館核議 
[電五北京]  
　　濤貝勒議覆秀昌請將馬隊攺爲巡警應毋庸議請着攺爲巡防隊認眞訓練奉旨依議 
緊要新聞一 
[請看列强對付中國之大會議]  
　　帝京新聞據歐洲訪員加緊報告云去冬各國在法京巴黎開秘密議會謂中國政府之腐敗日甚一日不拘何時迫以兵威皆如摧枯拉杇但中國人民久知政府之不可恃又見日併朝鮮危亡在即洶洶思動欲挾政府以行革新之謀觀請願國會之踴躍可以窺見一斑日本於此旣不得不採急進主義以速併東三省吾各國對於機會均等之約尤不能不就鄰接適當之土地實行併吞此時分割之能平均與否旣不可知而因分割不平之故致生戰端亦事實之所難避但以今日兵學之發達火器之精利往往經一番戰事之後雖十年休養亦難復還元氣得失相較未必相償然則吾儕何苦因中國一塊土荼毒無數生靈故舍平和瓜分殆無二策且瓜分不於今日而于後來亦斷難達平和之望云云衆均贊成其說遂定草議但事甚秘密迄未發表又謂德皇儲東游中止與此事似有關係蓋聞德人亦曾與議此事今旣定有草議則不便再强顔與吾國周旋故特託詞鼠疫以敷衍耳目云不知我政府我國民將何以處此 
[片馬事件尙無結果北京]  
　　日前政府又接滇督李仲帥來電略謂英人據我片馬法人近京增添重兵藉口保衞鐵路似此西南交迫大局至爲危急務請速籌良策即日電覆蓋此事關係滇省全局决非敷衍主義所能了事云云聞樞府巳電覆該督請其先行勸止該省民人抵制英貨一面熟籌對付之法 
　　翌日仲帥又有電致樞府詳陳英佔片馬情形並請飭部速選長於測繪之員趕赴該省詳細測勘以便交涉並自請充審查界務專差略謂國界重要未經實勘必應有重臣周歷履查將山川形勢邊隘險阻夷民種類了然心目交涉始得有所著手否則縱横二千里之野人山將從何處劃去末謂經羲　弱又鮮專門學術願解現任勉任斯乏時勢處萬難之地但使力所能爲何敢愛惜軀命務請朝廷速簡賢員選帶精良測繪之員來滇經羲必和衷贊助揀選熟悉邊務之員隨同護導搜索証據力任其難必達目的而後巳 
　　前電政府尙未作覆仲帥又有一長電請樞府代奏探得内容仍係條陳勘界之事略謂舉其大要有三可慮分途異轍辦法紛歧尋端理緒莫可商究一慮也祗由川滇派員無重臣監督輕而難信二慮也各據所查報告此疆彼界無從折衷三慮也以上三端稍一不愼貽患無窮并謂片馬之事急就則易墮彼狡謀延緩又恐漲其勢力故異常棘手云 
　　另一訪函云英國進兵片馬一事外部尙無辦法日前又接滇督來電謂英兵進窺大理大道防軍實恐不濟請設法與英使交涉等語又接川督來電謂英兵占據片馬恐其間道入藏直窺川邊萬分危迫川民亦異常驚懼恐激他變等語故前日軍機散值後慶邸那相特蒙監國召入三所密議良久是日那相并到外部與鄒尙書會商一切隨即飭司備文照會英使訂于上月二十七日到部開議至其會議情形如何容探續誌 
　　又函云英兵侵佔片馬外部屢接滇督告急之電巳迭與英使交涉因毫無結果不得巳仍移向倫敦交涉命我國駐英公使劉玉麟直接與英國政府速開談判云 
[印度英報論片馬之異詞]  
　　文匯報轉錄印度某英文報云本報前謂中國所載ＢＩＭＡ里麻或名片馬在緬甸北部厄蕯密極北邊界之外茲據他人稱述似乎里麻確在英國邊界之内故中國屯兵該地實屬越權行事且引印度官報所刋之地圖爲証實則其說亦不足恃該地圖設一顔色界線介於緬甸上部馬羅卡城（譯音）最遥遠之處及中國西部之中間但 
 
 

Page 5

 
 
該線遽於北點終止並未延亘向西以達藏境夫中緬界線雖大概以爲係沿潞江上游之西分水嶺爲定實則從未明白勘畫故里麻不特在厄蕯密邊界之外且在米希米部（譯音）之北該部土地爲吾人所未嘗注意而圖管轄者也至西藏之人曾否欲管理該處土酋則屬疑問今中國欲將西藏改爲行省於南面邊界之利益捲括無蹟以故占據里麻屯兵以守本報近曾宣載謂華人巳進兵甘姆（譯音地在前藏東南）欲據巴塘拉蕯交通之路故必將里麻據爲巳有其地就行軍而論爲必爭之地而亦爲巴塘至拉蕯商務必經之途印度各報邇來屢次登載印政府擬於厄蕯密築造輕便鐵道穿越里麻而達巴塘之說北京外務部於此消息必有所聞故爲先發之計以杜此謀今無華人助力雖欲查看此路亦不可得矣 
　　譯者按片馬之名西報譯音爲ＰjeＮＭa稱之爲ＨＰＩＭaw而印度報則名之爲ＲＩＭa（譯音爲里麻）檢查西人之地圖片馬多不列入惟ＲＩＭa里麻則有其地係在前藏與厄蕯密交界處華境之内其經緯度與各報所稱者相去甚遠且不與滇省相關而觀上載之印度報譯文語氣似即認此里麻爲片馬故該報定其地在厄蕯密極北邊界之外且指爲厄蕯密巴塘交通必由之路是則英人於片馬一地實在之位置今猶聚訟未定何得卽據爲巳有耶 
[俄國尙未十分滿意耶]  
　　字林報載初一日北京電云俄國巳照覆中國之覆文申明對於某某數事之滿意並謂深望所許各節能即達諸實行惟關於新屬地自由貿易一事尙須中國格外明白宣言並問中國是否擬將發遞覆文時口述之美意達諸明文以爲確証且按中國覆文似以先將條約分别修改爲第一要務而俄國則視此爲次要之舉末後又謂俄國對於交涉之態度全憑中國承認俄國要求之分寸以定方針 
[庫倫電請速派交涉專員北京]  
　　庫倫地處邊遠人才缺乏目下强鄰壓境困難交涉時有所聞對付殊覺不易前月杪庫倫辦事大臣有電奏請速派交涉專員略云庫倫逼近俄境平日雖少交涉重案而刻下外勢日迫一有交涉卽關重要此間人才短少且無諳習外交人員伏查理藩部行政綱目各路將軍大臣應設涉使得奏請選派外交人員請飭外務部速派長於外交之司員馳驛迅赴庫倫充交涉專員並請由部暫墊治裝費二百两月薪照奏定印房各員章程先儘就地自行籌畫酌量優　給旋奉電旨著外務部速派得力司員趕赴庫倫專辦交涉事宜 
　　記者曰俄兵巳壓境矣此時雖蘇秦復生使充交涉專員而欲以口舌爭也寗有濟乎（叔） 
[日報紙之樂觀說]  
　　英俄两國以强硬手段對待我國東京新聞紙多主樂觀說日昨某新聞揭載二則一日俄清談判之前途一日英清問題之眞相亟譯錄之以哭告我國民 
　　（其一）清政府今竟屈服於俄國權力下矣二十日清政府回答俄國之公文全部承認其要求强硬手段之効力如是對清外交可不注意哉然俄國今後必更入事實之問題清國政治一切委諸地方官而地方官必又遷延解决此可預料故吾人對於本問題之前途今尙有遼遠之觀測也 
（其二）英國進兵雲南將占領片馬之警報來矣吾人觀測英國今回之運動似無侵略的意味惟以緬甸國境在雲南騰越附近一帶有如我日本之間島問題懸案待解英清間各爭主權至今不决故今回之出兵英國爲保護自國之領域計耳清政府知之否 
　　外交貴神速我政府獨以懸案爲秘訣然一言恐嚇無不立解觀日俄之自由行動可知矣嗚呼政府此舉不啻促人以强迫手段對我也寇深矣可奈何（康） 
　　嗚呼中國秘密之外交北京 
　　東三省邊防交涉政府向來嚴守秘密主義遂致釀成今日之現相茲者川滇各邊又有外兵竄入之交涉各樞臣仍抱定秘密宗旨所有與川滇两督及川滇邊務大臣往返電報均由那徐两軍機親自譯繕故其中情形外間無從探實並聞日昨由那相國諭交樞垣各員謂此次滇邊各處交涉現正嚴密關防如有輕易洩漏者一經查出卽按洩漏軍事秘密之罪從嚴懲辦 
　　中俄交涉之起也因我外部秘之又秘故中國報界得信甚遲輾轉從外國報紙譯出以貢獻於社會天津某英 
 
 

Page 6

 
 
字新聞於两週前登有北京訪員通信一節謂現在中俄交涉緊急之消息遍傅于世界各國而中國報界尙若不知其事者然不獨無論說而且無新聞誠不愧睡獅之名云云竊聞北京各國訪員日奔起于各國使館及吾外部之門故朝有舉動夕卽遍傅各國而惟本國新聞記者則因報律中嚴訂洩漏秘密之罪故一工发不容探訪箝一國人之口而不防屬垣之耳此何心哉 
[京師近事]  
　　監國近日見外交棘手内政紛亂每召見樞府輒謂主少時艱國勢危蹙内外臣工均宜實心任事共濟艱難言外頗有青當道平時玩忽臨事張皇之意退至三所批覽奏件吁嘆之聲時有所聞 
　　鹿傅霖紹英查辦貽榖一案原參謂有贓欵二百餘萬之多法部辦理此案經三年之久四易尙書而信勤到任後專事調查者二年費盡心血摭拾無遺前日始經該部奏結完案聞其内容貽榖不唯欵項未嘗承認而于丹丕爾一案亦未供認當事者以案懸日久因僅以數萬两之多敷衍了局又原參斌宜景褆二員定罪發遣新疆法部謂其本無貪黷不法情事亦准其援免云 
　　胡思敬日前遞摺特參廕昌李家駒楊度汪榮寳李廷爕章宗元諸人冀以推翻新政巳誌本報茲悉其摺中所參最爲注重者爲廕昌李家駒楊度三人並謂新刑律施行則民亂於下新官制施行則官亂於上等語其意不過專爲保存都察院之個人地位現其摺巳交會議政務處知道　　海軍部洵譚两大臣以從前南北洋水師學生現在散處各省不少其中曾經戰陣學有根底者頗不乏人現值振興海軍之始此項專門人才亟宜蒐求備用特於日前通電各省督撫曁各統制囑爲物色舊日將士可勝駕駛管帶之任者咨送來京聽候遴派要差 
　　學部新司長業巳派定茲聞參事廳昨將堪勝司副人員開單列保呈請唐寶李三堂點派昨巳點定總務司司副劉芸生專門司司副彦明允普通司司副范靜生實業司司副崇鎭東會計司司副宗梓山司務廳司副崇季卿所有圖書調查督學三局局長副局長仍舊不動其司長司副科長科員增减薪水於上月三十日一律發表 
　　陸軍部接東三省總督錫清帥來電一件聞因東省胡匪猖狹擾害商務而本省新軍編練未久殊難鎭攝請將直隸武衞左軍遣派來東襄助新軍彈壓云云廕大臣據電以錫督請調之武衞左軍卽前提督馬玉崑訓練之毅軍該軍現正拱衞京師未便擅行准駁故巳向軍諮處會商辦法矣 
　　去年學部圖書館購入皖北徐氏歸安姚氏藏書甚多徐氏多普通備用之書姚氏多專門名家之書而由内閣移交者計有十餘萬本雖其中重複甚多精本亦不少現巳由局長繆小山太史逐漸清理矣 
時評 
[外國人之客氣]  
　　我俗欵客之詞曰勿客氣考客氣之言出於左傅用以欵客適 
成將欲取之而故與之之義失當孰甚然移而用諸外國人近 
時侵掠之手段則確切不移於土地不曰占有而曰租借租借 
者賓詞也客氣也不曰代握主權而曰保全領土主權保全主 
權亦賓詞也客氣也旅大租借條約期滿之日不遠矣彼旣客 
氣吾切勿客氣吾若客氣彼將勿客氣 
[中國人之闊氣]  
　　又不與人計較者曰闊氣。而屑屑爭論者曰小氣。日本亦有小 
氣之俗語。中國人至日本恒笑日本人小氣。吾以中國外交上 
比較。則中國乃眞闊氣。日本移民被逐於美國。政界學界軍界。 
痛心疾首。設法抵制。而吾東省人民被逐於俄國。流難失所。不 
過自謀撫恤而巳。闊氣孰甚。日本於滿洲蒙古各地。繪圖帖說 
不失尺寸而吾雲南片馬。則英人以列入緬甸版圖。指爲去雲 
南境尙有六開錄米突。（一開錄米突當千米突一米突當中 
國尺三尺餘）闊氣孰甚。吾願中國人毋寗小氣。切勿闊氣。若 
再闊氣。不免靈氣。 
[俄羅斯之霸氣]  
　　昔腓尼西希臘之稱霸於歐洲也。以商業故。今英吉利之雄長 
於全球也。亦以商業故。後之繼起者。則方興之德。新進之日。若 
俄則南滿挫折以來。良港旣失。宜有蜷伏之志矣。乃觀近日之 
行動。則正不然。昨報聞俄將設東方商。業會社於上海設分社 
於蒙。古而又見諸前月西報確否雖不可知。然俄不得志於旅 
順而欲。自蒙古出張家。口由鐵路達天津與上海航路聨絡。則 
實有此志也。是爲俄羅斯之霸氣。 
 
 

Page 7

 
 
   
 
 

Page 8

 
 
[歌舞臺大戲園]  
新排連台燈彩新戲並贈月份牌廣告 
補情天 
連臺十六本 
此戲連臺十六本加製各種燈彩景片内有海底龍宫危崖飛瀑獨木橋樑深林峭塔　神仙變幻水法火光有參用西法别出心裁與衆不同現已排練純熟擇日登演特此預告 
[（出售橡皮東洋車）]  
今有橡皮輪新式東洋車一百數十部情愿賤價出售鋼輪木輪俱有車身係用中國榆樹所製極爲堅固車輪橡皮亦闊而且厚欲購者請至申報館帳房卽可領看零買躉買其價均格外從廉 
[禮拜五拍賣]  
奉花旗公館諭 
魯意師摩洋行 
始創自同治十三年即　英一千八百七十四年 
准於初三日十點鐘在虹口百老匯路第二百八十七號拍賣櫃檯洋酒檯椅電燈電汽扇火爐皮酒龍頭大八音琴零物洋酒食物不計初二日可看此佈　魯意師摩洋行啓 
[禮拜五拍賣]  
回祿貨　壳件洋行 
准於二月初三日下午二點半鐘在河南路金隆街口第五百三十一號門牌洪盛南貨店内拍賣日前遭火餘剩魚翅海參鮑魚冬菇口磨白木耳胡桃蓮子壇香筍貨絲粉蜜棗白糖氷糖赤糖等貨不計拍定即付現洋限即日出清此佈　壳件洋行啓 
[禮拜五拍賣]  
木器什貨 
寳和洋行 
准於下月初三日上午十點鐘在本行拍賣油木大菜間色書樓色房間色古董架帽架寫字檯椅書　信箱牌檯地毡銀器刀叉火爐鏡畫鏡鐵床銀光皮璃東洋各色花瓶打字機器大菜盆茶杯絨毯外國棗子廿箱蘋菓三十箱老姆酒廿箱小人車魚肝油紗窗簾廿對鳥鎗一切另星木器什物不計此佈　寳和洋行啓 
[禮拜五拍賣]  
奉會審公堂諭 
不限價 
貴重産業 
魯意師摩洋行 
始創自同治十三年即 
英一千八百七十四年 
准於初十日下午四時半在本行拍賣地皮一方坐落楊樹浦龍江路即相近楊樹浦路自來水公司對面有中國方單三紙照單計地一畝八分六厘在龍江路面前計一百廿一尺並連大中國鄉下住宅約十四個房間不計此佈　魯意師摩洋行啓 
[禮拜六拍賣]  
凈漬什貨　寳和洋行 
准于二月初四日下午二點半鐘在本行拍賣小漬木棉線十四箱顔料二箱黄斜文一包絲襪五箱方糖二箱衞生衫二箱象皮鞋五箱永汀聽坭念餘箱魚翅二伴皮帶三箱檯燈一箱電燈泡一箱口琴一箱油漆三桶香皂十餘箱皮酒十餘箱平菓二十箱頭髮一箱一切另星什物不計此佈　寳和洋行啓 
[禮拜六拍賣]  
魯意師摩洋行 
始創自同治十三年即　英一千八百七十四年 
准於初四日十點鐘在江西路第廿四號培高住宅三層樓拍賣串堂書樓大菜間房間厨房一應上等木器洋琴什物不計初二初三日可看此佈　魯意師摩洋行啓 
[禮拜六拍賣]  
囘祿貨　瑞和洋行 
准於初四日上午十點半鐘在河南路即金隆街口第五百廿九號文瑞樓書坊内拍賣被焚遭漬各種書藉數十莊拍後即付現銀出清此佈　瑞和洋行啓 
[禮拜六拍賣]  
啓者禮拜六卽初四日十點鐘在本棧不限價拍賣各色海馬鵝牌無牌黄褂等呢各種八仙母子利市洋紅標等貨此佈　義記洋行啓 
[禮拜一拍賣]  
精亮機器油 
壳件洋行　毛瑟林牌　不限價 
ＭＯＥＳＩＬＩＮＥ 
准於本月初六日下午二點半鐘在浦東亞細亞火油公司上碼頭拍賣精亮精機器油其牌號及量數如左　輕力機器油五百聽　加重力機器油五百聽　船用機器油五百聽輕力機器油五百聽　以上俱屬上等　器油每聽約裝三十八磅合美量五加倫　本行火輪准於拍賣日下午二點鐘由美最時碼頭開往特此佈告 
[禮拜一拍賣]  
奉公堂諭　房屋地皮　寳和洋行 
准於二月初六日下午三點半鐘在本行拍賣貴重地皮一塊座落在錢業會館後面愛而近路洪興里計地八分五厘二毫道契英册五千五百十號其地上連市樓三幢衖内單間庫門樓房九幢均歸一莊拍賣届時祈請　駕臨小行面拍可也如欲知一切詳細可先請至小行面詢此佈　寳和洋行 
[清快丸　治痾保康]  
大阪市高橋盛大堂虔修 
ＴＨＥＢＥＳＴＰＯＣＫＥＴＭＥＤＩＣＩＮＥ 
註册商標 
ＳＥＩＫＡＩＧＡＮ 
[清快丸効用專治]  
中暑中寒　時疫霍亂　目眩暈倒　溜飮痰疫　飮食不消　胃脘痞悶噁心嘔吐　精神鬱結　赤白痢疾　肚腹疼痛　瘴氣不服　船車暈眩酒醉昏迷　並有戒煙後之身體軟弱復思喫煙此皆煙毒不清等一切危急諸症 
總經理處　上海四馬路　日信大藥房 
[禮拜一拍賣]  
公信貨 
准於本月初六日十一點鐘在本棧房拍賣三磅至七磅岳陽樓官誥圖壽鹿圖祝壽圖彩美人財星照綠馬牌綠氣球羊牌猴牌各種洋紅布等餘貨不計此佈各貨均限二禮拜出清　老公茂洋行啓 
[禮拜二拍賣]  
奉法公堂諭 
房産地皮 
寳和洋行 
准於二月初七日下午三點半鐘在本行拍賣地皮一塊坐落二十五保一區四圖改字圩三百八十六號業户曹瑞章計地一畝四分七厘九毫正又改字圩三百八十七號業户奚張茂計地一畝二分八厘九毫又改字圩二百四十五號業户任泰巧計地五分五厘正共計地三塊均是方單均歸一莊拍賣如若貴客要看請　駕臨小行問觀可也此佈 
[刦票聲明]  
本月念二日寄杭州金德源收票一封第五十二號二月初四期計　元五百兩係南京通和上申江潤昌棧張興甫先生照兌此票廿四日中途被盜刦去已向該客說明作爲廢紙望各寳莊號切弗收用恐未週知特此登報聲明　南京源和啓 
[禮拜三四拍賣]  
外國書藉 
魯意師摩洋行 
始創自同治十三年即　英一千八百七十四年 
准於二月初八初九日每日十點鐘起在本行樓上拍賣已故有恆洋行洋東金司美而君各種一應頭等外國書藉字典册頁簿子等類口琴五箱信壳一箱洋針筆梗三光燈一箱沙四板磁花盆二箱及一應樣子貨不計再于二月初一日起每日八點半至晚六點半止任人觀看此佈　魯意師摩洋行啓 
[聲明告白]  
啓者前同樂戲院主洗蘭舫無貲給發我班船費及贖回借押之項致累我班數十人返粤無貲押欵牽累無奈只得將情禀明在案我班現經換領照會改名活趣園准于初二日自行開演籌費所有前同樂戲院主來往經手未清數目各宜趁洗蘭舫現在公廨候審早向其清理倘有遲悮概與本園無涉先此聲明以免後患　活趣園丁財貴班謹白 
[（廣東種德園）]  
新到雲南火腿 
本號揀選雲南宣威火腿寄售貨色美味取價公道自製各種滋補衞生藥酒送禮合宜　上海老巡捕房對門種德園謹啓 
[（赫雷司大律師）]  
遷移廣告 
 
本律師向在圓明園路二十一號門牌現已遷至北京路Ｂ字四號如有要事請至該處接洽可也特此佈告　本公館白 
[立止折濁丸]  
每瓶三角雙料半元不效倍罰上海二馬路晝錦里東首保太和啓 
[（警船告示）]  
大清各口巡工司戴　查風雨警報現與上海徐家匯天文台合議將可報風雨之表刷印通法新書已頒發向有警報之海江各處即如　牛莊　大沽　之罘　鎭江　吳淞　大戢山羅星塔泊船處　厦門　汕頭等處按照新法號令於本年一月初一日起其大致一如前式不過略有加增如須查閱是書或在巡工司處或在上海工部局報風雨處去取亦可　宣統三年正月三十日　第五百三號示 
[汽車出售]  
茲本行有大號新式汽車一部係著名大廠所造機器零件一應俱全今願以廉價出售如蒙貴紳商欲買斯車者請駕臨仁記路一號增裕洋行面議可也 
 
 

Page 9

 
 
   
 
 

Page 10

 
 
緊要新聞二 
[國民外交之起點]  
　　東京通信云日本衆議院議員户水寛人日向輝武等組織支那研究會巳五誌前報該議員等巳在議會提議數次並要求政府設法對待我國之新聞輿論羣情躍躍殊可注意在留國際新聞協會中國會員王蔭藩君特謁該會幹事四五次拒不接見日昨王君又致一長函於該會幹事長日向輝武並附寄北京日報一紙（該報有一論關於此事者）函中詳述日人在我滿洲虐待華民種種情形及安奉問題自由行動之破我方權封禁民呼日報之傷我輿論機關並要求其今後對清政策亟須注意數事（一）請求日政府飭令在留我國之日本領事嚴禁日人不准欺負華民（二）速將在滿洲之無賴日人一律驅逐回國（三）在華日本領事對於我輿論機關可申訴情實不准藉勢破壞（四）此後日本對清政策各會須准中國記者人塲旁聽然後中日感情方可融洽否則若藉我政府之力以相壓制無益於事等語函去習日卽得日向輝武君覆函今譯錄之以誌我國民外交之起點 
　　王蔭藩君閣下聞名久矣疊蒙走訪僕皆在議院報公有失迓恕罪恕罪我支那問題研究會同人初以貴國到處盛唱排日京滬新聞鼓吹尤力揆厥原因確係我國政府對清政策之不善有以致此故屢次開會公議要求政府以圖日清两國之賀滿頃得大示讀之茅塞頓開指我迷途曷勝欣感而今而後同人始恍然貴國人排日原因之有由來也同人當就大示細加研究以定方針公餘有暇尙乞來會一談日向輝武頓首 
[两湖交涉使規定俸給湖北]  
　　鄂督瑞澂稱奏湖北交涉使兼轄湖南所有廉俸公費外交經費及所屬員役薪工公所費用等項自應由两省按成分認當與湖南巡撫電商湖北六成湖南四成查官祿以品級爲衡交涉使定爲正三品與提法使品級相同所有應支俸銀養廉擬請比照提法使數目年支俸銀一百三十两扣除六成减平銀七两八錢實支銀一百二十二两二錢在於两省司庫正項欵内動支又每年額支養廉六千两八成應支銀四千八百两除扣六成减平銀二百八十八两實支銀四千五百一十二两在於两省司庫耗羨内動支又公費一項亦請比照提法使數目每年擬定一萬七千两遵照現行部咨减爲九成開支計銀一萬五千三百两湖北六成支銀九千一百八十两在於此次奉部核减一成公費内暫行動支湖南四成支銀六千一百二十两擬在長岳两關税欵項下各半動支至外交經費爲交涉之要需開支本難預計現每年約中定數七千两又員役薪工公所費用等項目前籌欵維艱自應力求撙節每年擬定一萬七千两湖北即以當日裁去之洋務局費仍在江漢關正稅項下動支湖南亦在長岳两兹稅欵項下各半動支以上三項仍照各司道公費奏定辦法遇閏照加免其扣建如有特别支欵應由交涉使隨時請示辦理如係一省之事即歸一省籌給若事關两省仍按四六分成由两省認撥至該司衙署公所現在暫賃民房居住查湖北裁併各局尙有餘賸公所巳飭令選擇一處略加修葺作爲交涉使衙署公所以資節省正月二十三日奉硃批該部知道 
[庫倫籌備憲政之紙上談蒙古]  
　　庫倫辦事大臣三多具奏云庫倫地屬外蒙風氣閉塞語以新政往往舌撟目瞠前大臣延祉巳將諮議局地方自治两事查無合格議員專摺奏明臣愚以爲之二者實爲憲政權輿今民間旣無自治能力則官治能力之所及者尤當急起直追以樹其鵠查憲政編查館奏定籌備事宜自光緒三十三年至本年止凡各督撫自行籌備者除咨議局地方自治外尙有數端曰人户總數曰歲出入總數曰預决算曰審判廳曰簡易識字學塾曰巡警臣自本年二月到任即併力進行如人户總數歲出入總數試辦宣統三年預算巳次第造册咨送主管各署又以庫恰两處中外錯居民刑案件日見繁多非司法獨立無以收回治外法權擬裁去部派領催五名理刑司員一員騰出經費設立各級審判檢察廳業巳與各部院文電會商别案其奏又庫倫本止有蒙養學堂一所臣復添設半日學堂两所併遵章改爲簡易識字學塾前巳電請學部遴派敎員如果風氣漸開來學日衆再當竭力擴充以期敎育普及至巡警一項從前止有七十七名復以宣化防兵四十四名錯雜其内共足成一百二十一名臣於春間將防兵剔出募足一百二十一名使之各專責成現准度支部咨開添募之四十四名於預算册内開除庫地又無别欵可籌勢難遵章完備報明年新軍分期成立兵備較充則原有防營卽可兼任巡緝以輔巡警之不足此外雖非館章所載而與憲政及財政有關者亦酌量緩急或辦理就緒或尙待籌議總期循序漸進默化濳移則成效可期知識日啓庶議員資格由漸養成而憲政推行亦不至茫無基礎矣 
西報譯要 
[達賴喇嘛將抵俄京先聲]  
　　文匯報載初一日柏林電云達賴喇嘛不 
久將抵聖彼　堡現正與中政府商議復回拉薩事宜 
[北方疫患收歛之佳報]  
　　又接初一日北京電云據中國官塲消息哈爾濱昨日全無疫症發見京津两地現亦無疫 
分類新聞政界 
 
 

Page 11

 
 
[鎭城續設自治研究所鎭江]  
　　鎭紳前在城南及楊家門設立自治研究所两處均巳先後舉行畢業惟小馬頭新河等處地居偏僻相距甚遠有志之士未能就學不無向隅之歎現學界李仰彭等擬在該處適中之地續設自治研究所一區以便住居相近者前往研究自治事宜巳禀請地方官立案矣 
[丹徒令遵章不用刑訊鎭江]  
　　丹徒縣文章卿大令素性仁慈凡研訊訟案遵照新章俱不用刑訊悉心盤詰爲宗旨日前拿獲去冬東鄉某姓刧案内盜犯二名詳细研鞫連訊两次不用一刑巳據該盜自吐眞情監候詳辦 
[法司對於添設律師之鄭重廣東]  
　　粤省俞提法司對於審判廳添設律師一事異常注意昨因此事具詳督院略謂凡爲律師者必須於法律學堂考取合格給有堪爲律師文憑且立誓具保始許爲人辯案以杜濫竽之弊至審判官本有秉公裁决之權祗當聽其辯論之曲直若果察知律師唆訟誣告欺騙或其他重大不職情事准卽罰令停止立予黜免按照所犯科以應得之罪昨將所擬定章程詳請張督察核示遵矣 
[張督嚴防各屬苛捐害民廣東]  
　　粤督以各屬州縣辦理苛細雜捐每每不先行禀明輙先開辦竟至屢釀事端不可收拾殊不足以蘇民困以後無論何項捐抽均須先行禀報批示後始准給諭開辦以昭愼重而恤民艱昨巳將前因通行各屬一體知照 
[推廣牌照捐之怨望長沙]  
　　湘省去歲由藩司趙方伯仿照廣東辦法詳請開辦推廣土膏牌照捐卽就財政公所設立總稽核處並招商附設經收牌照捐公所巳於臘月舉行收數頗稱盛旺惟原定章程係用二土一膏辦法每土二两可煮烟膏一两各土店自煮烟膏祗須報明土數以後按數繳捐乃自　正以來各委員按户稽查令將烟膏呈騐核與前報土數多有不符卽指爲前次匿報或將烟膏提去充公或再另議處罰各土店心實不甘寃忿己極推原其故實因每土二两巳不止煮膏一两而又加人烟灰更覺有盈無絀致與二土一膏之數本不相符今乃指爲匿報動至議罰充公以故怨聲載道現聞各土占一面禀請按照原章祗論土數不論膏數辦理一面議定如不蒙批准祗得一律停貿免致不能謀列反先受害云又派赴常德經收推廣土膏牌照捐之宋某抵常後所擬開辦情形不免過於操切致各土商均赴商會懇予設法調停昨由常德商會電禀藩台略稱經收常郡推廣土膏牌照捐之宋某所擬辦法核與原訂章程多有不符商民甚爲惶恐紛紛來會請予維持究竟宋某是否由省札委可事由常郡另派妥員經收均乞電示 
[武漢承修鐵橋之規畫武昌]  
　　武漢雖一江之隔然遇颶風巨浪即大輪亦不易過渡去歲瑞制軍繼續張文襄之議擬於漢工襄河各建鐵橋一座以便三鎭交通嗣因估計需費千餘萬欵鉅難籌乃議攺建鐵練船藉電力以通航後又因論者以鐵練横江於行舟有碍且危險之處甚多故制軍又提議招股五十萬元定造大輪船两艘往來過渡嗣電商郵傅部詎不賛成斯議復電謂現川粤漢路歸部修築必須在武漢建造江橋以便川粤與京漢連軌云云瑞制軍恐將來部中將橋造成則輪船必無人過問是以仍持建築鐵橋之議與諸紳會議妥協借貸外欵辦理以免部辦侵奪本省利權聞巳飭藩司延聘漢陽兵工廠總工師格拉森兼充工師月支洋例銀五百两爲薪水暫由藩庫動撥 
軍界 
[鄂督電奏黔江匪亂肅清情形武昌]  
　　四川黔江温朝鐘倡亂經川卾軍會勦平靖巳紀前報茲卾督巳將用兵肅清情形電請軍機處王大臣代奏以慰宸厪並電請陸軍部查照其原電云缅據施鶴道曾廣鎔等電禀湖北後路巡防第三營管帶王澤吾會同川兵將黔江匪首温朝鐘圍攻匪竄咸豐縣境之蛇盤溪等處該管帶商借川兵四棚晝夜追捕十六晚至破水坪八角廟夜戰两時十七早傷斃悍匪數十名生擒温逆交酉陽州正法另擒悍黨二十餘人奪獲槍械百餘件概交酉陽州歸案此次戰地多在鄂之咸豐縣境仍飭嚴緝餘匪解散脅從等語此次匪事仰賴朝廷威福川楚協心得早安靜除嚴飭將善後事宜妥爲辦理外謹先電聞 
[目兵班分往偵察演習戰地武昌]  
　　卾省講武堂總辦張提軍以該堂目兵班原爲本年陸軍大臣檢閱而設所有將來戰鬥陣地亟宜預先偵探熟悉默識心胸以便臨時進退自如指揮適當庶免盲然不知趨向遺誤全軍聲譽昨特以此傅諭該堂監督鄧協統承拔飭派該堂敎員日人木村大尉及助敎彭道成君於日昨前往南湖北岸磨盤山之陽偵察地形擬自二十九日起每星六由該敎員率同全班學兵赴該陣地預行演習以資研究 
[軍醫院攺制之原因廣東]  
　　廣東陸軍軍醫局設立多年原聘有日本醫生駐局經理現督院准陸軍部咨開謂查奏定營制軍醫局辦法一軍两鎭乃有軍醫局粤省現僅有混成一協卽設立軍醫局核與定章不符應將軍醫局改爲醫院况醫院以内不宜參用外人該局所聘用日醫應卽另予相當位置期滿即行辭退不得賡續訂聘如粤省需用軍醫人員可咨商本部遴選派往以昭愼重張督准咨巳移行督練公所查照 
[駐湘軍隊撤防回卾胡沙]  
　　湘省去年亂事之後曾由卾督瑞制軍分派陸軍來湘駐紥以資鎭懾旋因各屬均巳安謐遂卽先後撤回惟第三十標两營前經楊撫以冬防緊要曾電商卾督暫爲留湘巳經卾督允准電覆在案現在年節己過卽須撤防回卾聞該標統帶巳定於本月二十七日拔隊北下云 
學務 
[各校敎員大起恐慌之眞相武昌]  
　　卾省各級學堂雖於二十日後陸續開學而敎員薪水尙未發給驟聞學務公所因欵絀有停發正月薪水之說於是大形恐慌經各堂敎員集議公請監督轉呈學司早日發給以資周轉至各初等小學業巳劃歸江夏縣督辦所有從前委派各敎員均經學司牌示飭令銷差聽候江夏李令重行支配各堂敎員共一百五六十人深恐李令淘汰另行位置私人無不惶恐異常特紛至公所懇求普通課課長劉鳳璋爲之緩頰劉應答失詞諸敎員羣起鼓噪人聲嘈雜巳極幸江夏總紳李文藻至婉言開導謂學台令諸公銷差實無别意因恐權限有所不及也諸公不必誤會各敎員始唯唯而退次日各敎員又聞江夏縣有不給正月薪水之說並有以後薪水照曩例减爲七折之議乃由保安小學堂長嚴履中邀同各敎員禀見王學使求其維持當蒙王學使招待甚至且言曰諸君之來意吾知之矣吾日前巳將諸位名册彚送江夏倘諸位有被黜者吾定提前記名儘先錄用正月薪水吾定勒飭江夏縣隨二月份薪水補發至减折月薪一則吾定設法維持但各堂理管員薪水恐難照原數發給然總在念元以上决不准其任意裁减時 
 
 

Page 12

 
 
各敎員有以十六元之薪水不敷用度爲言者王學使又答曰我昔年在京當敎讀月僅束修銀五两尙能顧一家三口之用現在生計程度與前雖不相同而以十餘元之月薪亦不得謂之菲薄現在經費如此支絀應各共體時艱勉爲其難云云言談約二小時之久各敎員始興辭而别 
[優級師範添招以共科長沙]  
　　湘省櫌級師範學堂招考完全公共補習科各一班業經學司吳子修學使通飭各屬申送合格學生來省分塲考試取錄在案惟補習一班因投考學生能與定章程度相符者甚屬寥寥以故不能成班昨經學使牌示將補習科暫行停辦另招公共科一班定期四年畢業其入學資格須在中學堂或初級師範五年畢業得有文憑年在十八歲以上二十五歲以下者爲合格學膳等費一律免收惟入學時須繳保証洋十元畢業後仍舊退還凡願往學者自正月二十一日起至三十日止親持文憑相片前赴該堂報名聽候示期試騐 
[敎育分會定期選舉幹事長沙]  
　　長沙縣敎育分會現巳組織完竣定於本月二十六日起至二十九日止在學宮街長沙勸學所開正式敎育會選舉幹事並研究一切辦法昨由該縣自治公所發布公啓以事關敎育前途凡我邑敎育總會東鄉敎育研究會各會員及各學堂敎職各員本會會員届時務乞早臨以收集思廣益之效 
實業 
[蒙城縣創設商務分會安徽]  
　　皖屬各州縣商務分會均巳次第籌設維持商政茲聞蒙城縣各行商號又經籌議創設公舉職董母可登爲總理並遵部章擬定會規請由正陽商務總會移請勸業道轉詳皖撫咨請農工商部加札委充以憑開辦 
[六安州商民請减菸絲捐欵安徽]  
　　皖屬六安州境菸絲商業從前頗形發達每年所認捐欵較各行商業捐欵爲重近因皖北各屬荒歉頻仍以故生意異常冷落兼之銀根緊急商力更屬難支所有奉抽前項捐欵實係無力呈繳茲經該商業張祥興等將困難情形請由正陽商務總會轉禀皖撫懇予量爲核减以蘇商困 
[來安縣提議招墾辦法安徽]  
　　皖省來安縣屬官荒甚多迄今未獲墾復若不設法招墾不足以興地利茲經該邑自治員紳擬訂招墾章程如有紳商領墾上則荒地一畝者卽令繳納價銀一两五錢中則每畝繳價一两下則繳價五錢將來墾熟之後即行照章升科以闢利源刻該縣巳據情詳禀撫憲核示立案矣 
雜記 
[瑞制台遠迎志將軍武昌]  
　　瑞制軍現聞杭州志留守銳調守伊犁刻己交卸不日將由杭來漢乘坐火車晋京陛見制軍因與將軍有戚誼特檄委度支公所庶務課員孟丞廣悌巡江艦隊袁統領楚瑛於二十六日乘楚材兵艦前往上海迎接將軍以敦姻誼 
[交涉司擇定新衙署武昌]  
　　湖北交涉司施炳爕司使上年到任後在大都司巷租賃公館暫作公署其交涉公所各科人員則假甲棧内辦公現施司使以科員與公署隔離殊多不便業擇定巳裁撤之防營營務處房屋撥欵略加修理改爲該司衙門一俟修葺工竣即率科員遷入 
[廉州府援案請臥治廣州]  
　　新放廉州府長潤到省數爲忽患風癱久治不愈因聞譚鍾麟從前任粤督時有滿人國運司病風癱不能衙參後得都中顯要致函譚督碍於情面始行許其到任所有公牘皆其子與幕友辦理臥治數年滿載而去現家屬擬援某運司成案禀請許其臥治未悉大吏允准否 
[鐵甕城同時两火警鎭江]  
　　正月三十夜三鼓時鎭郡銀山門大街生豫衣莊偶然不愼致兆焚如計燒去房屋三進衣服貨物悉付一炬約值一萬數千金同時西門橋左近某姓家又報火警延燒居民數家幸各水龍一時齊集施救尙易故未成巨災云 
清談 
[滇邊今昔之觀感]  
　　滇南天未遐荒。而騰永。則其極邊之要。塞也内有七土司以。資環衞。外設八關以爲保障。其錯處於七司八關。外者。則爲蠻暮孟。密孟養孟拱諸土。司夾江两岸雄踞上遊。以大金。沙江爲第。一重門户。以野人山爲第二重門户。自乾隆以後不勤遠略。一任諸土司。生長消滅其間。宛若滇緬間甌脫者然。然當時猶得諉曰緬非强敵也。自英人併緬。險與敵共二十年來。曾候绸繆於前。薛使徬徨於後。乃當局不察一誤再誤。以至於今向之所視爲。門户者。今則悉棄以界敵矣。向之所視爲保障爲環衞爲要塞。者今則不啻授敵人以刀砧。而供敵。人之魚肉矣。昔董漢董之烽焰。甫經告。熄而茨。竹派賴之。燒殺又繼起矣。今則旦灣淫。而及北方。以揚威於片馬。尙沾沾焉。以維持治安爲名。若華地土司有。越地侵佔。之舉者然。我則事。事張。讓敵乃着着占先。歷稽十數年來邊事之變遷。披閱曾薛两使爭執之。遣贖有不禁。南望天末面痛。哭流涕者雜錄 
[命婦怨（奇）]  
　　某。埠爲通商大口岸。凡往來於揚子江流域者。道必經此。以故商旅相望。輪舶交通。而女閭亦因之繁盛。斜日旣嚑。電燈四照。艶花冶葉。歌管嗷嘈。入其中。者殆不知人世有悲苦事然紅悉綠怨。所在多有。籌聞述及某校書之歷史。不禁爲之三歎息焉。 
某校書者。以色藝爲時所推許。顧弗張艶幛。知之者則召使侑觞。或留髠下榻。皆弗之拒。校書善度曲。而善歌苦調。每至音節妻婉處。輒聲涙俱下。人或詢其身世。以面向壁。不作一語。逼視之。則瓊瑰盈遲矣。以故。客雖往還。綦密。莫由知其底藴。 
校書生平雅愛淡妝。不以華飾自炫遇客甫交數語。則紅暈於類。羞澀之態。楚楚可憐。弗類風塵中人物。人以是或疑爲大家逃妾而不知非也。 
校書有夫某。承襲先蔭。饒於財産。某幼失敎養。揮霍成性。童年時以賭博蕩其資。校書爲少時聘妻。入門時家巳中落。然猶有田十數頃。廬舍稱是。苟得人經理亦可無凍。餒憂。願某旣趣。於豪賭。則割腴棄沃。良不之惜。久之産稍稍耗其半。校書深致婉惜。進以規觀。不聽某官與忽發。盡貨其産納貲。以大使需次於某。郡挈校書往。旣至則鹺政人員多於　。其富。於資格。者視得差若缺。恆弗爲異。而後進。之士。則終歲株守。竟不能得一委札。某固紈袴子。疎於閱歷。復不解奔競術。旅邸坐食。　金漸匱。又久。之逋。負山積。或長日不得一飽。乃謀於婦。出此下策。以郡中多相識。因渡江僦居該埠。爲神女生涯焉。校書每得貲。輙遺之某。某後亦知寳貴阿堵物。運動得一優差。校書於是始輟業。復爲官眷。然風塵之味亦飽飫矣。 
記者曰。茫茫宦海中。百靈儻恍。不圖某鹺尹。乃以絪君之姿首。易得人間之權勢。其境亦可悲矣。 
 
 

Page 13

 
 
○辛亥二月初三日申報第一張後幅第五版○ 
 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院會奏議决運送章程請旨裁奪摺（續）]  
　　第三十二條運送之貨物因損害之多寡及損害之額两有爭議時可延請公正人判决其公正人或由两面公請或由地方官委任如提貨單上巳載明物價者仍照單計算第三十三條運送之貨物如有易於毁損他人之貨物者隨時可令發貨人起卸如巳爲之運送可照收最高之運費但毁損他人貨物時或毁損運送器具仍可向發貨人索取損害賠償第三十國條發貨人可以請求運送營業者停止運送或返還運送貨物此時須按照己運之路程照算運費並支付其他之費用但運送之貨物己送交收貨人時其請求爲無效第三十五條收貨人於收取貨物時如無特約即有照約交付運費及其他費用義務 
第三十六條旣作提貨單必執此單方可接收運送之貨物第三十七條執單取貨不限於運送書中指定之收貨人第三十八條收貨人之住所無從訪知而收貨人又延不來取時運送營業者得將其貨物寄存推棧或商店若寄存需費得向將來收貨人或原發貨人索取 
遇有前項情事運送營業者應催告發貨人定一相當期限詢明如何處置並登報聲明若發貨人經過期限無回答時即將貨物拍賣但拍賣時仍須先行通知發貨人第三十九條前條之規定於收貨人當收貨而有爭執時准用之運送營業者於拍賣之先預定一相當期限從速催其收貨如過期不收可速催告發貨人第四十條遇前二條之情事如確係易於損敗之物不須催促即可拍賣拍賣之欵除充運費及一切費用外餘者存儲候領第四十一條運送營業者之責任自收貨人接收貨物併支取運費及其他之費用後卽行銷滅但運送貨物之毁損或一部遺失一時不能發見者收貨人由接收之日起一月内仍可通知運送營業者追究損失之件前項之規定於運送營業者故意損失時不適用之第四十二條第七條第八條第十二條第十三條之規定於運送營業者准用之第二節旅客運送第四十三條旅客之車船票如其票爲記名式或附特别之條件者不得轉賣於他人 
第四十四條旅客所帶之行李如不超過章程所載重量或約定之範圍不得别索運費第四十五條旅客對於運送營業者之債務如不能履行不妨扣留其行李但旅客之身體及隨身衣服不得扣留第四十六條旅客於運送途中因意外之危險致受傷害者運送營業者苟不能証明非自巳或使用人之過失不得免損害賠償之責第四十七條前條損害賠償之額如協議不諧得就近向該管審判衙門起訴 
第四十八條旅客死亡時運送營業者卽就近禀明地方官廳騐明會同旅客親族收領並須以最有利益於其家族之方法處分其行李第四十九條運送營業於旅客將行李交明運送時應與運送貨物負同一之言任第五十條行李至到達地旅延不來取運送營業者應將其行李存寄催告旅客定一相當期限來取並登報聲明如到期仍不來取卽行拍賣但於拍賣時仍當通知於旅客如旅客之住所或居所不明無可通知時祗須登報聲明經過期限不須催告第五十一條旅客未將行李交明運送而有遺失毁損情事運送營業者除自巳或使用人過失外不認損害賠償之責第五十二條旅客於車船應行時刻因事自誤不及起程致運送營業者不能待時旅客卽巳付運費概不退還運送營業者違誤約定或表示時間致旅客不能啟行時應將巳付運費全行退還第五十三條旅客於未起程前巳交運費若干臨行有事故發生不能起程者運送人不得向索全數其起程後中止者不在此限第五十四條運送營業者因中途修理器具或其他事故不能運送時應照巳經運送之路程算收運費或另託他運送營業者代送至到達地附則本章程自頒行文到之日施行本章程各條於商律内另有規定者至商律頒行之後卽行作廢關於輪船鐵路運送事宜除本章程明文規定外得另定章程行之 
本埠新聞 
[世界女子恊會職名章程]  
　　女書界周偑宜等諸女士發起世界女子協會假定西門内關帝廟圖書館開成立會經紀前報茲將舉定職員名單及公决章程分别錄後 
[名單]  
　　（總務部）陳王慕青劉蔣畹芳姜葛學潤姜黄照姚周周周偑宜姚吳景宣朱蘇本綺邵趙履貞沈黄守淵（評議部）胡王琪齡徐韻清袁希浩邵潘鼎烈顧吳承賢（古學部主任）吳沈茝筠陳王慕青（科學部主任暫闕（美術部主任）湯蘇本楠袁希楨（家政部主任）甘周容莊葉蘇本清（敎育部主任）邵趙履貞王蘇本喦（實業部主任）暫闕（書記）陳姜映清姚楊藴玉姚文蘭姚明偑（洋文書記）丁明玉周蕙君（幹事）范王嵩齡姚葉鴻楨（通信兼招待）上海陳嚴箴南京姚夏清懿蘇州吳黄靜英（會塲招待）郁姚明琬吳顧明貞楊淑貞盛珠麟范煕瑛徐菊生（會計）范姚文柔 
[章程]  
　　一命名本會定名曰世界女子協會說明两則列後（甲）女子爲國民之母須有世界觀念今國民程度幼稚但知競爭鄉土權利而無雄飛世界之思想致外人疑爲奴隸性質此在母敎亦分其咎同人有見於此特冠世界二字以自警此本會命名之義也（乙）本國女書幼稚視世界列國女權大昌者未足比倫急宜採集世界之所長而袪其短以競爭優勝於天演時代况萬國女界本宜交通庶進化速而效果宏并以祝世界之大同焉此又本會之餘義也二宗旨以聨絡世界情誼振興女權結合團體互相維持保護并練習技能交換智識切磋學問陶鎔德性爲宗旨三會員資格不限年輩不限門第階級不限省界國界不限宗敎凡有會員二人以上之介紹并經多數會員之認可均得人本會爲會員倘有損本人名譽或損及本會名譽者經全體會員之以决可令其出會四會中事業約舉六門列後（甲研究科學）凡好新學者宜多參考并宜專精一二科（乙保存古學）凡好古學者宜注意保存互 
 
 

Page 19

 
 
相搜討（丙興辦實業）如花果蜂蜜蠶桑織染等凡農藝工業皆可隨宜商辦（丁提倡美術）如顧繡及書畫音樂彫刻等凡有關美術者宜各盡所長實力提倡（戊講習家政）如裁縫中饋等事及有關家政者皆女子分内所應盡亟宜講求（巳家庭敎育）身爲國民之母卽負敎育責任由家庭而幼稚園而學校皆包在此條之内三育並重植基尤不可忽五會期每年大會一次或两次先期由衆公决每月各就本地開常會一次如特别議事得開臨時會六會費凡入會爲會員者每年各出大洋一元歲首繳齊如春秋两季分繳每次小洋六角其有　心捐助鉅欵者特别登報廣告七職員不立會長等名目脫除俗例務求實際分立總務評議两部一爲言論機關一爲執行機關不定員額不拘年限隨宜擴充量力擔任其家政美術科學實業敎育古學六門輪推正副主任各一更迭倡率至會計書記及遠道通信臨時招待各員均由總務部酌議委託八會所大會六處上海張園愚園蘇州西園南京莫愁湖曾公閣及後湖湖神廟杭州宋莊臨時由衆决定上海常會城内两處南城也是園蕊珠宮西城關帝廟圖書館城外两處閘北徐園斜橋西園亦臨時公决九附則本章程由發起人公同擬稿復於成立會逐條討論多所攺訂作爲公决暫行試辦嗣後新入會之員如有意見加入亦隨時攺良上海通信處西城小學堂隔壁陳宅姜映清女士蘇州通信處宏志女學堂内吳黄靜英女士南京通信處寗屬初級師範學堂隔壁姚寓夏清懿女士 
[再誌裕蘇分局不付本票之糾葛]  
　　駐滬比總領事薛福德君前日午後駕蒞公共公廨會同讞員寶明府升座復訊比商華比銀行控裕蘇官銀錢局駐滬分局經理解理庵卽解履安不付蘇裕本票銀十一萬两一案先由被告代表梅吉言律師投稱原告買辦胡季梅前堂所供各節無非與元豐錢莊代索今悉該行西人欲請攺正該買辦之供詞堂上未便照准本律師亦不能承認寶讞員諭曰裕蘇銀票輾轉用至華比銀行前堂巳經訊悉毋庸再述惟銀行期票規例本分府並未深悉自應詳細述明以憑察奪諭畢即由原告經理西人蘭妙訴稱凡銀行所收各錢莊票銀無論匯劃拆票均有期限或五天或十天不等自去年正元兆康廉餘等各錢莊倒閉後各銀行卽議减短期限嗣因有碍市面仍照前定規則質之被告解履安供稱此項銀票因原根到局知照是以止付本局未便代墊並據被告律師聲稱總之此票係付於元豐錢莊應由元豐控告與華比銀行毫不相干應請堂上將案註銷原告代表哈華托律師譯稱滬上錢莊所出銀票曾由瑞前升道與駐滬各國領事訂定規則除倒閉遺失止付外此外無論如何均應憑票付銀今原告執有裕蘇銀票往收不付試問該局信用安在應請究追中西官磋商之下判解仍交原保候會商堂諭飭遵 
[議事會定期開會]  
　　城自治公所定於本月十三日起開春季議事會先期知照各議員將提議各項案件先行呈請議長轉送董事會彚齊交議巳於初二日截止送案昨日復由董事會曁議長等知照各議員届時一體蒞會集議 
[自治公所不願代人受過矣]  
　　城自治公所昨致城内巡警東局張巡官函云城内各業户修造房屋歷由貴總局知會敝處派員查勘其如何收讓及工作情形除詳細註册外另開清單函復貴區轉報貴總局發給執照方准動工乃近日各業户所領執照輒有舊址尺寸並不註明或以修理悞爲翻造者迨經查出校對執照匠頭巳有詞可諉敝處反代人受過按之事實殊多關碍爲特專函奉達尊處以後發照務祈報明貴總局詳晰批註以便稽核 
[川沙籌辦自治之阻礙]  
　　滬道劉觀察訪聞川沙廳境二十二保十二圖龔家路口一帶鄉民因辦地方自治與各紳董多方爲難竟有拆毁房屋情事因特諭飭上海縣田大令派差前往上川交界之處調查明白禀復核辦 
[賭徒豈怕受罰乎]  
　　自治公所警務長訪悉新馬頭裡街福興園小茶肆日夜開賭牌九摇寶各種賭具無一不備爰於前日飭派巡員帶同巡長巡士前往拿辦詎店主陳子蓮巳聞風避去僅獲賭徒沈艮壽范健初龍耕三徐金生朱阿三吳阿三孫福千蔣生泉等數人旋有陳阿寶出爲拒捕將某巡士手指咬傷後仍一併獲住連同店夥陳生發解至警法當值處諭令陳仁發罰洋八元陳阿寶罰洋两元其餘各罰一元充公從寛釋回賭具毁去一面補提店主到案究罰 
[攺良監獄之手續]  
　　本縣内外監獄翻造攺良業巳工竣茲聞左提法司巳札委松江府戚太守卽日來申騐收工程詳復備案昨田大令巳飭差預備迎迓矣 
[美副領事赴寗]  
　　駐滬美副領事海德禮君因有要公於昨日乘坐火車赴寗大約勾留三天即須返滬 
城内 
[命垂呼吸]  
　　虧欠大清銀行押欵之葉徽生在押患病迭紀前報現葉病勢增劇又由家屬禀求交保昨奉田大令諭交捕廳看管仍由家屬延醫診治 
[匪徒解勘]  
　　匪徒蘇阿菊蘇鴻生均因盜掘古墓由縣訊實一併收禁在案昨經田大令飭承備文選派差役將該二犯押赴松郡禀請戚太守過勘應辦 
[盜犯患病]  
　　盜犯鄧漢秋在監患病昨奉本縣田大令　送善堂妥爲醫治 
[押犯病斃]  
　　木作頭邵秀山因欠久記木行貨　銀五千餘两由收撥待質所在案前日病重由看役禀報田大令飭令交保及家屬到縣邵己斃命當即暫放白虎殿後由家屬舁回東溝家中備棺收殮 
[道轅紀事]  
　　高昌廟巡防保甲局委員李錫年奉委押解火藥交付吳淞巡防隊昨日到道銷差浚浦局提調關炯謝委清理公共公廨未了重案及錢莊倒欠案差候補知縣洪遹聲候補府經歷陳瀚章江南高等學堂敎授甯屬帥範學堂通譯黄家瑞均到道禀見 
南市 
[整頓路燈]  
　　城自治公所路政處昨出條諭一道照錄如下仰各燈夫知悉自二月初一日起至四月底止每盞路燈日給煤油三两二錢准五點四分鐘上火應點至次晨四點半熄滅毋得偷减 
[售賣姪子]  
　　法捕房派探帶同沿途兜售 
 
 

Page 20

 
 
男孩之奚金氏俞劉氏两婦至南市裁判所指提供出之周朱氏錢王氏留候公堂提回巳記前報茲由該孩之伯父陶三海自至法公堂禀稱該孩父故無依由小的帶至滬上託錢王氏代爲售去是實隨由聶司馬將一千人証移送裁判所請爲發落當經湯裁判提同在押之金劉两氏詰明實情姑寛開釋該孩陶新侯着陶覓保領回 
閘北 
[累及保人]  
　　朱金和至四路分局控稱戴明生前代金雨亭沈燮堂担保借去洋三百元延宕不理請爲追繳昨經黄正巡官傅訊戴供此項借欵有田單抵押請定限期由金等備齊本利前往取贖判戴交保赶緊理處 
[節外生枝]  
　　李田方昨將朱德才扭至四路分局控稱去年由朱爲媒聘某姓女爲媳議定聘金首飾若干件詎朱近與女家串通希圖賴婚請爲究辦訊之朱供多推諉判令各邀公正人出外理勸 
[蟻媒何往]  
　　海門人馮餘川控蟻棍陸寳華拐賣其　趙氏經四路分局黄正巡官判陸交保帮尋在案詎陸保出後逃匿無蹤昨日馮又投局請提保人陶文卿宋月明等着交該蟻棍追出趙氏巡官諭馮退去聽候傅訊 
[補提蟻棍]  
　　寡婦梅陳氏控寡媳陳蘭貞被夏家弄開設陳生記瓦筒作之蟻媒陳潮湧串同媳母陳顧氏誘匿逼醮一案昨由四路分局黄正巡官諭飭保人將顧氏交案一面派長警協同地保補提該蟻媒到案從嚴懲辦 
英租界 
[追還田單]  
　　禇永茂控湖州人閔申初以代荐徐家匯路鬯園帳房爲由騙去值銀二千两之田單一案昨晨復由公廨孫襄讞會同美郭副領事研訊即由園主某西人將田單及與閔訂立之合同一併呈案中西官以田單旣己繳案判給原告具領至該洋商所呈合同亦即批銷將閔開釋 
[出爾反爾]  
　　木作頭薛根聚之妾葉氏前因捲逃由薛控奉公堂判發棲流所管押在案茲薛母王氏屢請給領昨由官媒解案並據差探禀稱氏之本夫巳允簽押請准領回中西官准之判交王氏覔保具領 
[限期交人]  
　　高金氏與張章氏串同張松林誘拐沈阿松之七歲女孩金雲由捕將两氏拘解公堂押限交出張松林訊究在案昨日復訊據張章氏供稱張現不在滬驟難交案判两氏還押限下禮拜四將沈孩與張交案再核 
[瘋子胡閙]  
　　成衣匠丁松林前日因患瘋疾自將洋紅塗於面上在途胡閙巡捕恐其肇事拘入捕房昨解公堂請究據供浦東張江栅人叔父張玉成在鎭開設肉莊餘語含糊判暫留棲流所候傅家屬來案領回 
[聚賭獲咎]  
　　北西藏路小茶館主瞿道利容留張阿金等聚集賭博巳由公廨將張收押在案昨日復由捕房將瞿傅至公堂訊明屬實判押一月以儆 
[竊案類誌]  
　　某西婦失竊值洋一百元之金練及鈔票洋五十元疑係侍者傅義和所竊控由捕房拘解公堂訊供不認中西官以雖無確據情甚可疑着押两禮拜江北小孩趙小梅子竊取竺佳祥家銅吊被探查獲昨解公堂訊實判押習藝所三月洋人卜老特司控張雙雙張小福串竊東洋車昨由捕房將两張拘解公堂訊明張小福無干先行開釋張雙雙押候交還車輛免究否則賠還原告洋二十元限三天繳案遇犯李阿二張紅生竊取謝子南王永義等衣物均經包探查獲昨解公堂訊明判李押三月張押一月期滿一併逐出租界李海門闖入祥茂洋行内竊取琉璃由捕拘獲昨晨解廨訊實判押一月 
美租界 
[西人酗酒]  
　　某西人前晚乘醉雇坐李阿三之東洋車至天潼路不給車資反將車身　壞逃入五百十九號雜貨店内當由車夫鳴捕拘送捕房押候核辦 
[師徒衝突]  
　　西華得路一百二十號張順榮絲線店學徒朱雲甫中途作輟被張扣留舗蓋索償飯金致起衝突昨日扭控捕房捕頭命赴公堂控告 
[毫無証據]  
　　周和尙住居虹口李三福家其妻高氏忽於前晚逃走疑李拐匿扭控捕房捕頭因詢無証據斥退不理 
[走失女子]  
　　住居磨坊橋之張李氏昨報捕房云女孩彩蓮年十二歲於前日走失請爲查訪捕頭允之 
法租界 
[祇能變賣]  
　　陳東生前將某絲廠股單摺子等件向某西婦抵押銀两後因逾期避匿不理致被具控公堂將張弟樹德傅案訊據供稱東生係父親所領之女子早在福建彼此分居所有押欵一事小的毫不預聞當來中西官判令出外尋交在案前日復訊樹德稱四出查訪實無下落聶司馬以東生有意不理蓋將抵押各件悉由原告變賣抵償 
[僞造烟膏]  
　　粤人楊子培將芝麻等料熬成假烟膏混售圖利昨被捕房查悉解廨訊究楊供是膏賤價售賣攙人烟内並非冒充判罰洋五元充公僞膏棄去 
[並非違章]  
　　宰牲公司西人以潘子林所擺之肉攤上有未盖印花之肉將潘送廨請究潘供此是鹹肉係由内地運來聶司馬以旣是鹹肉未便援照違章辦理遂商之顧副領事判令開釋肉亦發還 
[小孩迷路]  
　　江北小孩張小葉仔隨其叔父紹仁來申住在小客棧内近紹仁獨往南京爲木匠生意致孩出外迷路由捕送廨發堂留養候其叔來滬認領 
[海上閒談]  
滬上金融界。自去歲夏秋之間。大起恐慌。迄尙未見恢復。即輾轉票之糾葛。亦未一律理清。而彼在押之罪魁禍首。則或烟或賭或酒。任所欲爲毫無拘束較之被累者之苦心彌補。日坐愁城。其身心反覺安泰。人亦何所顧忌而不尤而效之哉。且聞若輩近更日出其運動之手叚。希圖保釋。其將重張黑幕。演第二齣之怪劇乎。抑挾其不義之財。退居鄉里以享餘年乎。中國政以賄成。或能達其目的。亦未可知。但恐無以解於張制軍懲前毖後。必須嚴治一二之言。 
 
 
 

Page 21

 
 
商務 
[滙票　二月初二日]  
上海匯至倫敦 
銀行電匯　二先令四辦士八一二五 
銀行即期　二先令四辦士八七五 
銀行四個月期　二先令五辦士零六二五 
銀行買進四月期匯票二先令五辦士三一二五 
又　六月期匯票二先令五辦士半 
帶根電匯四個月定貨二先令五辦士四三七五 
又　六個月定貨二先令五辦士六二五 
大條銀　二十四辦士三一二五 
[上海匯至法國]  
銀行電匯　三佛郎零三分半 
銀行電匯四月期匯票三佛郎零九分半 
[上海匯至德國]  
銀行電匯　二馬克四十五分半 
銀行買進四月期匯票二馬克五十分半 
上海匯至紐約 
銀行電匯　五十八個三七五 
銀行買進四月期匯票　六十個二五 
[上海匯至印度]  
銀行電匯　一百七十九個 
[上海匯至香港]  
銀行電匯　七錢五分 
[上海匯至日本]  
銀行電匯　八錢四分六二五 
銀行買進初一日期匯票八錢三分八七五 
[金市　二月初二日收盤金價]  
現貨驃金　四百零二兩五錢 
足赤條金　四百零九兩五錢 
沙金合赤　四百十一兩五錢 
[錢市　初二日北市銀拆及銀銅元錢價]  
龍　洋　七錢三分四厘半 
英　洋　七錢三分七厘七五 
本　洋　八錢五分 
小　洋　六錢六分六厘 
銀　拆　借 
洋　找　七錢三分五厘 
錢　找　一千文 
衣　牌　一千二百七十文 
銅　元　一百七十四千文 
市　錢　一百五十二千文 
[股票　昨日上海股票現盤各價如左]  
藍格志　每股賣　元　一百十二兩 
古拉客偷傍　賣　元　十五兩半 
斯呢王　買　元　四十三兩 
公和祥　買　元　九十八兩 
[元芳呌莊　二月初二日元芳拍賣行情列左]  
（羽毛） 
九老大紅　每疋十七兩六錢七分半 
又　莊青　十九兩二錢五分 
又　桃紅　十七兩五錢 
又　洋藍　十七兩一錢 
（羽綾） 
元色頭號　每疋十六兩五錢七分半 
又九老　　十二兩二錢五分 
又紅路燈　十六兩零五分 
（嗶嘰） 
十磅半路燈大紅嘰每疋六兩八錢七分半 
（元色泰西緞） 
三十碼衣砵相傳每碼二錢七分二厘半 
又　納我藏經　二錢六分七厘半 
又　如意圖　二錢四分 
又　射雁圖　二錢三分半 
又　返駕圖　二錢二分半 
又　黄金印　二錢四分二厘半 
又　馴鸚圖　二錢一分七厘半 
又　春日畫梅　二錢四分七厘半 
又　買花圖　二錢二分七厘半 
（元色羽綢） 
三十碼一海狸每疋五兩七錢七分半 
卅二碼花燭圖　九兩九錢 
又　二美圖　九兩七錢五分 
又　三大顯　八兩六錢七分半 
又　九獅圖　八兩五錢二分半 
又　笙蕭歌舞　八兩五錢 
又　彩八士　九兩零七分半 
又　安殿寳　八兩八錢二分半 
又　鸞鳳燕　八兩五錢五分 
又　竹林圖　八兩六錢七分半 
又　賜樂圖　八兩一錢二分半 
又　燕國公　八兩一錢五分 
又　天姬圖　八兩三錢五分 
三十碼壽星皇母　七兩三錢七分半 
卅二碼十八子　八兩四錢七分半 
又　觀蘭春社　八兩四錢 
又　雙路燈　七兩六錢七分半 
又　必勝圖　七兩六錢五分 
又　忠孝圖　七兩四錢五分 
又　品簫圖　七兩六錢五分 
又　人倫圖　七兩九錢 
又　醉鐘馗　七兩四錢二分半 
又　送子圖　七兩二錢五分 
[東洋紗　昨日各牌紗價如左]  
十六支藍魚大包　一百三十兩 
又　立馬　一百二十九兩五錢 
又　三馬　一百二十九兩五錢 
又　福島　一百二十八兩 
又　二喬　一百二十七兩 
又　雙喜　一百二十六兩五錢 
又　麒麟　一百二十六兩 
又　花蝶　一百二十七兩 
又　扇面　一百二十八兩 
又　雙鹿　一百二十七兩 
二十支紅漁翁　一百三十四兩五錢 
[中國紗　昨日售開在價如下]  
十六支藍魚大包　一百二十二兩 
又　紅團龍　一百二十一兩五錢 
又　藍龍　一百十九兩 
又　紅龍　一百十九兩五錢 
又　鐵毛　一百二十兩 
又　丹鳳　一百十九五錢 
又　三星　一百二十二兩 
又　日光　一百二十三兩 
又　雙虎　一百二十二兩五錢 
又　胭脂虎　一百二十三兩 
十四支藍團龍大包一百二十兩 
又　鐵毛　一百十七兩 
又　藍龍　一百十六兩五錢 
又　丹鳳　一百十五兩五錢 
十二支藍團龍大包一百十七兩五錢 
又　得利圖　一百十八兩 
又　鐵毛　一百十一兩五錢 
又　藍龍　一百十三兩五錢 
十支　龍虎大包　一百十四兩 
又　鐵毛　一百十二兩 
又　雙虎　一百十三兩 
又　荷蜂　一百十四兩 
又　團鶴　一百零五兩 
又　松鶴　一百零六兩 
又　藍魚　一百十三兩 
[印度紗　昨日市價如下]  
十支　牛耕田　一百二十四兩 
又　金寳星　一百廿二兩五錢 
又　地理圖　一百廿兩 
又　送　子　一百十二兩 
又　四仝人　一百十兩 
又　四洋房　一百十兩 
又　雙仝人　一百零八兩五錢 
又　老中國人　一百二十兩 
又　担茶　一百十一兩 
又　紅人竹　一百十兩 
又　彩美人　一百零九兩五錢 
又　紅半人　一百零八兩 
又　彩人鵝　一百零八兩 
又　天主堂　一百零九兩 
又　雙大哄　一百零六兩 
又　鹿人馬　一百零六兩 
又　紅人面　一百十四兩半 
十二支紅大班　一百十四兩半 
又　藍大班　一百十七兩半　 
又　敎子圖　一百十五兩 
又　九星球　一百十五兩 
[花衣　二月初一日市價如下]  
新沙花　每担元二十八兩四錢 
又　次　二十八兩 
新姚花　二十七兩 
滬南四名牌新花二十八兩 
滬南各統牌新花二十七兩八錢 
新子花　每担洋十四元五角 
又　次　洋　十四元 
[糧食　昨日米價如左]  
機白新綆每担　八元次七元五角 
當白新綆　七元八角次七元三角 
蘇同白新綆　七元七角次七元二角 
珠角雙專折新綆七元六角次七元三角 
機新白洋籼　七元八角次七元三角 
機新白蘆籼　七元七角次七元二角 
蘇同新白蘆籼　七元六角次七元 
新白客籼　六元八角次六元 
機白元　八元一角次七元七角 
當白元　七元九角次七元五角 
蘇同白陰元　七元六角次七元 
當小麥　六元八角次六元 
[火油　昨日收盤市價如左]  
老牌火油　每箱二兩五錢三分 
英牌聽油　一兩九錢四分 
僧帽牌油　一兩九錢四分 
十字聽油　一兩七錢九分 
（以上價連聽在内用三分未除） 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
 [H <○申報第二張後幅第一版○ 
 
 
 

Page 26

 
 
專件 
[軍機處咨資政院覆議修正報律文併單（續）]  
　　再以事實而論若報館損害他人名譽概以爲公益爲解免則登載者不復負法律之制裁被害者無從求國家之救護赴訴之門旣絶怨毒之蓄日深横决而流易生危險現在長江地方往往有因載個人陰私之事而報館主筆致釀不測之禍者持派員所提修止案對於報館雖顯示以登載限制之防究隱寓有保障報館之實苟不觸犯則人人有樂於閱報之心不至轉與報館爲敵不脛而走未始非報館之利此對於議决案之不以爲然者三也有此三種理由本王大臣一再審酌雖不必堅執前交原案及特派員續提之修正案然報紙登載損害他人名譽之語若純然以專爲公益爲詞而於摘發陰私之事不加限制實與現行刑律曁新刑律過於抵觸殊非立憲國尊重個人名譽之道且於施行尤多不便故於本條專爲公益下應加不涉陰私四字庶報紙登載確有一定之範圍而解釋公益亦有一定之標準矣 
　　第十二條外交陸海軍事件及其他政務經該管官署禁止登載者報紙不得登載 
　　按現行律載凡聞知廷及統兵將軍調兵討襲外番及收捕反逆賊徒機密大事而輒漏洩於敵人者絞若邊將報到軍情重事而漏洩者徒三年以先傳說者爲首傅至者爲從若漏洩機密重事於人者絞各等語又光緒三十四年陸軍部奏定懲治漏洩軍事機密章程内載漏洩軍事秘密各罪重者死刑輕亦監禁亦經通行欽遵在案又新刑律分則第五章於漏洩機務罪各有專條如第一百二十九條凡漏洩中國内治外交應秘密之政務者處三等至五等有期徒刑又第一百三十一條凡知悉收領軍事上秘密之圖書物件而漏洩或公表者處二等或三等有期徒刑各等語定律極爲森嚴依本律法例第二條之規定則雖外國人在中國犯漏洩機務之罪不可不受本律之支配更依日本法例第二條之規定則雖外國人於本國外犯漏洩機務之罪亦不可受本律之支配誠以機務之漏洩繫於國家存之亡故也可知報館有犯應絶對適用刑律不能適用報律其報律所規定者皆在刑律範圍以外而程度較淺於刑法之犯行者也故此次政府交議報律原案第十二條係規定普通文書未公布而關係秘密者不得登載之制限第十三條係規定通常外交海陸軍事件經官署禁止登載者不得登載之制根直言之則前條之解釋凡文書未公布者卽爲秘密不必問其文書内容之事件果應秘密否也後條之解釋凡通常外交海陸軍事件旣經官署禁止登載報館卽有不得登載之義務苟未禁止則登載與否胥聽報館之目由其科罰乃罰其違反官署之命令非罰其漏洩機密也皆與新舊刑律及現行懲治漏洩軍事機密章程之規定截然两事而資政院議决案乃以原案两條併合一條而明定爲（外交海陸軍及其他政治上秘密事件經該管官署禁止登載者報紙不得登載）對於違犯本條者爲僅則規定處罰金是一不禁止則無論何種機密報纸皆可登載矣而不知果係刑律所謂秘密不論本國人外國人亦不論旣禁止未禁止皆有保守秘密不得漏洩之義務今如資政院修止案巳侵蝕刑律之領域亦若未經禁止之政務機密事件各報館比於一般人民獨有隨意漏洩之特權即登載巳經禁止之機密事件亦不過處以罰金而止較之現行刑律一般臣民應科之絞徒各罪及新刑律之有期徒刑輕重大相懸絶此本王大臣對於本條議决案不以爲然之理由也茲特再爲修正將議决案所稱秘密字樣删去而規定凡由官署禁止登載者悉指通常關係外交陸海軍事及其他通常政務而言其機密事件本毋庸再由官署禁止當然不得登載此本律規定與刑律規定區别之所在也 
來件 
[青浦勸學所傅知闔邑各學堂文]  
奉縣照會奉學憲樊札開庚戌下學期各學堂成績由司派委查畢造表報告本司詳加察核應仍分别宣示以昭勸勉而期攺良合行黏單札飭札縣即便督同勸學所一體遵照單開指飭切實辦理毋違等因奉此查上學期申斥四校業經照良攺良茲俸前因合亟傅知各校一體遵照辦理幸勿視爲具文同干未便爲此將單開指飭各校開列如左計開 
　　官立高等初等小學堂辦理精神振作敎授管理一一注意學生成績亦佳青邑城内各校以是爲最 
　　公立崇溪两等小學堂施校董恩霈辦事熱心義務五年校中開支不敷旦捐墊欵項深堪嘉尙堂長潘其偉任事誠懇各敎員亦均能實心敎授 
　　公立競新两等小學堂倪光耀莊邦傑二敎員於初等敎授循序漸進頗有法則莊堂長辦事認眞於學生編制一事頗有心思張敎員炳樞敎授國文亦甚佳 
　　民立具體初等小學堂編制合法學生年齡相等郭敎員敎授極有研究學生人數亦漸發達青浦民立學堂不多斯校甚可寳　 
　　公立崇溪分設初等小學堂敎員敎授盡方學生亦循規則 
　　官立高等小學内附設簡易識字夜墊主任係塾師補習所生王鴻銓敎授認眞并能合法學生共四十人年長失學約十人工作居多餘均年幼寒苦子弟 
　　公立簡易識字模範學塾章敎員係塾師補習所生敎授合法且勤懇任事 
　　統觀以上高初等小學共五所簡易識字學塾一所辦理均屬合法應由該縣傅諭嘉奬　　公立金溪初等小學堂作文攺筆虚字欠洽學生答講國文及認字祇有十分之五可以不誤算術三四年生乘除題未能看出學生平日請假甚多宜力求整頓以冀進步 
　　公立崧浦初等小學堂敎員敎授講解欠明晣且有誤處 
　　公立來蘇初等小學堂分級欠清敎授困難楊敎員授課有誤解處以後上課課前需有預備工夫講解時自能精神活潑指點清切 
　　公立西莊初等小學堂學生答講國文尙明算術乘法亦略諳悉唯　生請假甚多宜整頓敎員攺國文少興會 
　　公立養蒙初等小學堂學生答講國文尙可惟算學則全然不明非循序詳細敎授難冀進步 
　　公立蓮西初等小學堂黑板不合用需重做學生答講國文約十分之五可以不誤惟人數太少須求擴充敎員敎授再求勤勉爲要 
　統觀以上初等小學共六所辦法不合應由縣傅諭申斥令各遵飭分别攺良 
　　公立田山莊務本初等小學堂黑板不合用敎員敎授不合法學生成績不佳認字不多習字筆畫倒置算術　敎加法尤爲不合亟須力求攺良該敎員倘難勝任應即撤退另舉深明敎育之人切實敎導以期進步 
　　公立見山初等小學堂調查日敎員學生均不在校詢悉該敎員等係至喪家酬應因招敎員至集各學生至堂一一令其講解並試算術講解約十分之七可以不誤算學十二人 
 
 

Page 27

 
 
中三人能看題边演草弛怠成習隨意放假非竭力整頓不可 
　　公立維新初等小學堂課堂不潔敎授亦不合法且有嗜好學生不能答講到者亦甚少應將該敎員赶速撤換以免貽誤[  （未完）]  
國外新聞 
[名畫將歸國有]  
　　初一日倫敦電云藍思唐君擬以珍藏之風磨圖售歸國有如經公認願減少代價英金五千磅按此圖係萊姆勃蘭脫所畫現有美人願出十萬磅購買巳譯登昨報 
[英國政界近事]  
　　初一日倫敦電云政治家近咸注意聨合黨對於攺革上議院一舉所持之態度下議院聨合黨昨日開會集議並未邀請諸法學家聞聨合黨因藍思唐君擬上之修攺上議院憲法議案將不避情面掃除障礙故頗滿意案内規定世襲之貴族將占少數並擬仿行民政主義之制選舉他員（以上譯字林報） 
[法國新内閣之人物]  
　　初一日倫敦電云台爾卡賽君巳簡爲海軍部大臣裴爾托君巳簡爲陸軍部大臣馬里斯君擬請里巴脫君或帕横卡里君任外務部大臣舊内閣外務部大臣闢匈君不願留任（按合爾卡賽君於一九零五年曾任外務部大臣後因德國反對所主之外交政策故卽辭職）初二日倫敦電云據巴黎電稱新任首相馬里斯君將仍行前相白利安君之政策稍從急進主義並稱馬里斯君現欲將背離白利安君之各團引入内閣據新相宣稱内閣將續行僧尼還俗政策惟將反對虐待各事帕横卡里君巳辭任外務部大臣惟克呂坡君將受此任巴黎農報謂馬里斯君現請台爾卡斯君人内閣據謂願悉從其意以定外交政策云 
[德國皇太子定期赴意]  
　　初一日栢林電云德國皇太子及太子妃將于本月五號前往羅馬勾留三日外間所傅外務部大臣將與皇太子同行之說實屬不確 
[奥國外務部大臣病假]  
　　初二日栢林電云奥國外務部大臣阿乞倫賽爾伯爵現告病假两月惟並未告退假期内將由奥國駐土大使派拉維亞里侯爵代理其任 
[德國與西維亞之猜疑巳釋]  
　　初二日柏林電云德國與西維亞之猜疑自西維亞陸軍部大臣米拉洛維克君辭職後業巳消滅 
[英國組織空中戰隊]  
　　初二日倫敦電云英國陸軍部下諭組織空中戰隊共計一百九十人 
[美將之美日戰爭談]  
　　大阪日報載前月二十三日舊金山電云據華盛頓電稱陸軍大佐好白森君近在下議院演說謂美日將在十月以内開戰美國今當注重防守較善進攻此戰想甚激烈因日本富有豫備之故然日本終必受美人之痛擊使其傷失威名永不能恢復云又日本某西報載同日舊金山電云陸軍大佐好白森君在下議院演說豫料十月之内必與日本開戰該將對於美國國防政策頗爲嘉許並謂日本備戰甚殷此次惡鬥美國將遭不幸云譯者按两報結語不同未知孰是（以上譯文匯報） 
小說 
[言情小說投海孤兒（三）]  
　　密司脫克來斯者。爲銀行之股東。平日至激賞福德討克之爲人。而薏麥玲之遇福德討克。料雅有禮意福德則敬仰薏麥玲。直同天人。每值星期六之下午。好夫克來斯必延福德至家中晚膳。與薏麥玲談論至洽。福德又於星期日偕薏麥玲出游效外。呼吸自由之空氣。久之。薏麥玲漸覺除父母而外。僅有福德一人。至可愛戀。其爲人和婉而懇摯。温靄無倫。非若兄姊之詪詪然。日以怒容相對。福德亦姁姁宛宛。以對此嬌穉之女郎。絶不敢有毫髮之忤。彼此無猜。日即親稔。顧福德初　敢求婚於薏麥玲。以爲位分懸殊。胡可自忘其分。果求婚而女郎見允。固爲一生之幸福。萬一女郎不願者。則擯我之言。直同蹴狗。此何可者。福德雖執業於銀行爲書記長。然固亦世家子。有數萬磅之財産。非若窶人子弟。必欲藉此職産以餬口者。好夫克來斯外欲以福德爲薏麥玲之婚。至是商之夫人夫人。亦諾克來斯乃於福德之前。微示其意。福德乃鼓勇求婚於薏麥玲。薏麥玲立諾。 
　　福德旣與薏麥玲成婚。則仍任銀行書記長之職。夫婦之愛情。乃若膠漆之附合。不可復解。逾一年。而好夫克來斯遽卒。夫人慟甚亦罹疾相繼逝至是薏麥玲之兄姊乃大快。在父母喪中。即日與弱妹牴牾又遷怒於福德。斥爲無用之傖人。福德聞此大怒。立辭書記長之席。而偕薏麥玲遷居於威廉街之五百三十七號。另闢商店於倫敦之市。福德躬理其事。二年之間。商業乃大發達。得利倍於其　又一年。贏更倍蓰。此福德討克者。遂一躍而爲倫敦之富人。此時薏麥玲巳生一子名之。曰白雷姆夫婦皆愛之甚擊。而白雷姆亦韶秀慧點。至可人意。乃白雷姆甫生五歲。而福德討克遽以瘵殞。此可憐之孺子。遂長爲無父之孤雛矣。密昔司討克痛夫之殞。則日夜恣哭。幾欲以身爲殉。顧自念果使以身爲殉者餘此五齡之稚子。又將如何。輾轉再三。則又涕不可止。數月之後。始能少殺其悲。專意以撫白雷姆。以消遣此孀獨之歲月。霜晨凄厲。寒夜瑟縮。密昔司枯坐一室念及福德。則消然而悲。涙珠蓛蓛。下墮於襟袖之間。淋浪不能自巳。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
