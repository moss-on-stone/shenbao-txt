# 1880 - 99 - 4902497

 

Page 1

 
 
[康熙字典縮本出售] [  點石齋告白]  
　　本齋所購機器近日精益求精於縮本一事雖細如牛毛而明於犀角復訪求原板康熙字典縮成九分之一每一頁上合印六頁備共三百餘頁以連中紙刷印成書每部一本以絹爲面以經木爲夾板裝潢工整莫與比倫而其字跡仍復行列井然一絲不亂雖曰縮小較詣　治平略等書略加放寬閱之不費目力不特在家繙閱可以如取如携卽舟車携帶亦莫便於此今於月之初七日出售每部價洋一元七角正有自共賞固不待言此佈 
[中國第一名勝着色西湖全圖出售] [  本舘告白]  
　　杭州西湖爲中國第一名勝六橋烟柳三竺雲峰士女遊觀春秋絡繹洞天福地奇景萬千久居者每多不克徧遊若但聞其名者尤以生平未得一見爲憾地學舘主深爲嘉惜特訪得前浙撫楊石泉中丞所辦實測精細全圖爲之增修照印以供好遊者雅鑒從此遠方豪士香閣　　凡屬不能親到者皆可壁掛一圖終日神遊目賞矣每輻洋三角 
[西論普俄事]  
　　普京伯靈日報云近者俄於國之西鄙廣築砲臺又以那輔地方最爲阨要而　普國爲最近　設砲臺更多幾如金城玉壘令人望而生畏雲疎一省及俄京重地則又於寄羅那添置鎭兵軍容整肅復於巴理士督城廣貯軍火多購鎗炮工匠雲集鼓鑄風生俄之爲此其意非防日耳曼而何查俄主西征失算內患時形疑人之乘間抵隙而來者當以日耳曼爲首難之人其孜孜然於西鄙是憂者職此之故然今以普與俄相較則普不特不能伐俄反恐俄來伐普普東界於俄西界於法昔者法爲普勝此恥必無不報之理普一勝法當時廷臣如伯爵美　田等早已洞燭機先謂法欲報仇必東與俄合今俄人大加興作日以砲臺軍火爲事安知非法人與之合謀哉此則不可不慮也 
[兵船集滬]  
　　字林報稱駐劄北京之各國公使前曾信致各水師提督將所管之兵船會聚滬十故現在上海已共到有十四艘計花旂四日耳曼三法蘭西三英三俄羅斯一數日後聞尙有陸續駛來　論者謂俄之兵船大半在琿春及東洋各口而近據電報謂尙須再添五艘來華則俄之水師萃於中東海面者亦云盛矣 
[失愼未成]  
　　杭垣有玉橋某姓婦以鍋渣爲業其店屋前後共祇三椽極其窄狹上月二十三日下午時忽然失愼其桌上所供之燭臺鎔化殆盡婦尙未覺迨至火延帪頂黑烟直冲始爲驚喚幸鄰近之二聖廟水龍公所聞聲卽至而店之後門又　有玉橋之河取水尢爲便捷故火未漫延而卽行撲滅云 
[鴛鴦併命]  
　　揚城餅店夥某甲與一浣衣婦素相識現爲其夫偵知　將　　　　人婦知事不可爲商於甲甲亦無如之何前晚竟彼此吞烟自盡兩家苦主始欲報官繼念人已同死亦復何　爰各出資棺殮浣婦之夫復令甲與婦同葬一塚以遂其生前之志穀則異室死則同穴或亦一時佳話也 
[節會减色]  
　　蘇郡每逢上中下三元厲壇祭祀各廟城隍土地例得出巡儀衞執事誇多鬥靡兵燹以前數至三十餘起由金閶至於山塘虎阜旌旗飄蕩金鼓喧闐益以歌船畵舫扇影衣香尤增吳巿之輝　吳人之魄庚申亂後十餘年漸次復原前數年間廟神之出巡者亦有十數起雖不逮前時之盛而昇平景象已有可觀此次清明因護撫譚起丞示禁燒香賽會並不准於會中裝扮罪犯模樣蘇人靡不恪遵禁令是日出巡者惟蘇州府及長元吳三縣城隍並春申君水仙兩土地六起會中儀仗惟用旗牌傘扇此外暖轎小轎一槪删除故雖當良辰佳節而盛會不行遊人亦復無多白隄春色未免爲之黯然也 
[嚴佑之善士二月十八日大城賑局來函]  
　　浙滬蘇揚諸善長大人閣下頃於大城厲次奉到正月下旬二月初二日各賜函并賑欵一萬四千兩計匯票五紙一一照收諸善長苦心籌勸衆善士竭力輸將大款源源挹彼注此以每口給銀七錢論足活二萬人一月性命再造宏恩不獨集　哀鴻零涕感激卽奉揚仁風者　手有資多所全活欽仰之餘感同身受也此閒自楊殿翁赴津一局遂分兩起人手旣少弟又不才勉與繆啓翁支持殘局心日惴惴南望停雲惟冀一二同心惠然顧我日閒殿翁書來以李秋翁將至又云金苕翁不口抵津邀令起翁前赴不便屢郤將次束裝弟雖不聞苕翁來津之說郤甚望潘振翁卽日莅止庶俟此間下旬竣事卽可同賑文安大文兩邑隸順屬南路廳東濵子牙河鹽河北濵中渟河西濵同河南濵滹沱河地如釜　自明時東西淀池淤塞渾河泛入雄覇諸邑後陸坤吳尙義諸公始築隄　康熙中因以爲千里長隄亘雄覇保靜大文諸邑之間以禦水患北方沙土遇風卽颺堤工難於堅固時虞滲壞一遇淫潦畿內六十餘河之水無不漫隄而過淀池旣淤不受蓄水卽散流各邑大文兩邑地勢最低一經受水並無去路非脩固隄防不能禦將來之水非疏淀開渠亦無以消已積之水否則大旱一二年方可涸復所以歴來水災惟大文兩邑受病最深隣折之任邱 
 
 

Page 2

 
 
第二章 
安州雄縣肅寗保定武清霸州靜海交河阜城等邑亦無不水高於地上年五朋中旬後雨水過多西北邊外山水亦無不順流南下滙入各河漫隄散注水勢之大爲十數年所未有雖經官民合力培埝疏消然低窪之處在在積水入冬皆成冰海入春雪澤應時天不加旱田不加漏春麥能種與否秋熟能望與否災民待哺與否賑事能已與否諸善長揆情度理似不待弟縷述矣所幸者　朝廷加惠官憲仁慈截漕籌欵保有此百餘萬之災民以至今日然現在隄工等事需欵已不勝其繁豈能徧十餘州縣處處放賑人人給粮以待田里涸復後播種收穫而後已哉弟等助賑一舉似亦萬不容已疉承大惠眞是立地救命之錢分文皆收實效並非救窮䘏困已也往年晋豫助賑皆在死亡枕藉之後故賑款省而救命少此次直賑尙在將近死亡之前故賑欵費而救命亦多總之一經絶糧便成餓莩生死關頭救援宜急弟所以引領南望不敢再請勸募又不忍不詳述災狀代爲告哀弟之行止總以來欵有無爲斷此後賜書幸遞文安爲要手此奉復敬請善安嚴作霖頓首 
[上海協賑公所來函]  
　　昨接嚴佑之先生來書云二月廿四日抵文安該縣全在水中極苦者非死則徙所存者皆是往日大户近來均變作窮民困苦情形萬言難盡弟等助賑亦不過苟延旦夕終塡溝壑而已奈何奈何昨接振翁由保定發來之椷得悉苕翁紫翁均未來直振翁以試期日迫卽由省進京所帶二萬一千兩匯票有天津有京都其票並未寄來囑弟至京面取弟以人手無多萬難往取然旣有此欵項又不能不設法辦理殊費躊躇再四思維請繆啓泉兄至都一行各處待賑災黎如嬰兒之望乳弟等因無餘欵推廣卽有欵項亦恐查辦不及有悞春撫日期卽如振翁之欵擬留爲雄縣之用若候弟等文安保定辦畢已至三月杪矣最妙尊處與綏翁商量邀約二三位來直分辦由輪船來三月半間卽可推廣雄縣弟爲急救災黎起見並非畏難推諉祈諒之云云敝公所接讀之餘殊深焦急適經君蓮珊自揚返滬不辭勞瘁願與張君雪堂王君詢周同往訂於月之初七日起程公所先借墊銀五千兩想蘇浙揚鎭公所與四方諸君子聞之當必踴躍輸將務於卽日交下庶彚數帶往代施大德濟彼孑遺則感激之私直與億萬災黎同深項祝矣刊此布閱尙祈垂鑒 
[德皇孫將來上海]  
　　德國皇孫坐船已抵吳淞昨已登報兹聞皇孫恐煩供給又恐潮水長落不時不欲駛入上海故德總領事及其水師官三員皆往吳淞謁見再四邀請始減從而來各國西官訂定在德領事公館恭謁並聞禮拜日劉道憲擬請進城欵待云 
[上海求志書院庚辰春季題]  
　　經學題斝彝解豆脯解木桃木李解席閒函丈解○史學題魏絳和戎五利論鼂錯制邊縣以備敵論司馬光十科取士法尙有可推廣否漢世鄉亭之職其制若何○掌故題富國說富民說鹽法利弊水雷製造之法○算學題有大小兩弧之正餘弦求半較弧正弦法以兩弧之正弦相減以大弧倍正弦乘之於上又以兩弧之餘弦相減以大弧之倍餘弦乘之以減上位開平方半之卽得試證之圓內容四小圓法以大圓經幂倍之開平方如大圓徑爲法大圓徑自之爲實法除實得小圓徑試解其理圓內容五等邊有圓半徑求邊法以半徑之三乘方五之爲實從空半徑自之五之爲負上廉下廉空一正隅開玲瓏三乘方卽得試演細草假如以正切級數爲一率半徑爲二率正割級數爲三率求得四率爲餘割級數試演二三率相乘一率除之之法至正切正割之級數式代數及徐戴諸書具有兹不贅述○舆地題涇以渭濁解汝潁故道攷韋顧昆吾夏用師次序論書賈捐之請棄珠厓議後○詞章題棚車鼓笛賦以家給人足頌聲並作爲韻新緑詞詩詞均可班超投筆終軍棄繻相如獻賦劉向校書各七律一首 
[獲盜續聞]  
　　前報新陽縣境新漕港地方鴻源等局信船被搶經淞北葉副戎會獲曹發林一犯解縣訊辦兹悉該犯曹發林曾經夥同陸百受搶奪浙江石門縣三里橋外程姓行船得贓逃避黃渡經石邑尊緝獲陸百受究出首夥姓名　泒丁役關拏以故曹發林得能就擒云 
[白虹亘天]  
　　昨下午二點鐘時先有黑氣一道自西北而東南橫亘中天長不可以尋丈計俄而色變白約有二點鐘之久始漸隱滅咸謂爲𧍝蝀之屬也然乎否乎願以質諸談天者 
[英公堂瑣案]  
　　華捕戴金保禀稱落差後路見華洪才斥駡婦人向前查閱不服以致爭扭同入捕房華供我與婦人口角華捕來助以　爭執蕭順山供與華爲朋友代勸忿爭致被併送捕頭禀華捕落差不應在外生事昨已將三人一并管押送讀究罰陳司馬判罰戴華二人各洋半元充醫院經費蕭順山無干斥釋○日本輪船洋人至英公堂稱爲小工王阿元竊去白糖十餘斤人贓並獲交捕送究陳司馬判笞八十板贓交失主○富捕頭至英公堂稱製造還魂茶有害口腹租界早已示禁今查得廣東人李阿慶家有還魂茶十八包是以送請核尊李供係鄭姓友人所寄今在輪船爲水手已往厦門陳司馬以旣非己物卽將該茶燒燬李阿慶毋庸置議○開泉洋行管房之西人至英公堂稱在棋盤街房屋爲廣東人租開烟館積欠房金十二元逃避無蹤所遺生財已交捕看管請派差檢點物件拍賣償租陳司馬准如所請云 
[法公堂瑣案]  
　　朱福盛木器店主前禀稱有王姓客來買木器價洋十元半送貨取洋另加力錢詎送到後陸秋泉付我店已銷之十元票一紙不肯收受全入捕房陸秋泉稱票係去年該店買樹之價未曾收到今仍付彼也昨日集訊陸秋泉携找錢投案並執前語 
 
 

Page 3

 
 
第三章 
張司馬詢陸付洋時可有人知則稱有丁長升眼見遂着於下期偕丁投案再核○朱和尙昨投稱前年憑媒娶　婦陶氏爲　　同法界開設烟館相安無事今年陶氏忽然變心同福建人阿秋寫就筆據給我英洋二十元着我畫押謂嗣後店中生理與我不涉陶氏亦不肯從我并云若不取洋亦不能再入店中無奈畫押收洋然心實不甘特請提究張司馬謂旣已收洋畫押何能再控遂斥使退○鮑吉甫稱於前晚被竊由捕房獲到人贓請究被告周艈吉稱是王阿五所竊託爲抵質致被獲案張司馬謂串竊是實贓着失主領去周責三十板以儆○巡捕獲陳洪元送案謂見其手携硬木言語支離張司馬着爲責懲木招失主認領○徐阿福竊黃魚一尾捕見獲究張司馬悉物已還訖事小斥釋○胡瑞祥稱在烟館爲夥爲二人串竊烟燈四隻錢四百文又華張氏稱被竊元縐裙而法公廨門房中亦安去水烟袋一隻今均查得是王正全所竊年止十四歲或寄稱同黨周姓處或寄舊貨店或押小押店張司馬遂着包探帶往吊贓今日由捕房發落○顧尙新控稱開外國食物店前晚有兩西人來店買物購價不合而去又一人獨入取去大鷄一隻畏其力大不敢拿獲報明捕房法捕頭亦知該西人行止有虧數日前曾有竊鎗之事張司馬查得該西人雖居法界並非法人驟難傳喚待商諸領事再爲核辦 
[禀請銷案]  
　　前報列久記益記復茂三號控有買定海帶被掯不交一案昨據該三號復稱業經建帮董事出爲理勸已在外了結請准予銷案云 
[光緒六年二月二十三日京報全錄]  
　　宮門抄○上諭錄前○發抄旨五道○川督丁奏爲瀝陳鹽務積獘夾片○黔撫岑奏爲府廳各員察看期滿循例甄别留黔補用摺子○東撫周奏爲出省察看隄工並委藩司代行事件夾片○織造定奏爲絲斤價仍未平減奏聞摺子○織造明奏派員解京夏布交納摺子○二月二十三日户部通政司詹事府正白旗値日無引見○澂貝勒由東陵回京請安○剛毅謝授廣東惠潮嘉道恩○豐紳泰預備召見○召見軍機豐紳泰○發抄○吳元炳奏五年分徵收地丁錢糧分數比較奉旨户部知道單併發欽此○　鍾麟奏籌解本年地丁京餉情形奉旨户部知道欽此○又解五年四批京餉奉旨户部知道欽此○又找解京餉並參價等銀奉旨該衙門知道欽此○又請將浙海關洋稅撥京餉免其續撥奉旨户部議奏欽此○丁寳楨片再川省鹽務積滯引張之多積欠羡截之鉅爲他省所未有臣詳細體察在同治七八年以前猶可藉口　黔邊岸久未疏通迨同治九十年以後邊岸旣漸有轉機而濟楚引張定爲五邊一計銷行亦暢何委引積羡懸轉甚於前十倍且厘金亦　年遞減推求其故始知前任四川鹽茶道傳慶貽在任時創　撥厘作羡之法自此羡厘兩項頗多含混以致收數愈形短絀隨飭清查局司道督飭委員檢查同治九十年以後鹽署檔案切實核辦兹據詳稱傳慶貽任內創議撥厘作羡係於商人應完厘金項下准其每引一張撥出厘銀二兩抵作應完羡截二兩收厘計自同治十一年三月初一日傳慶貽定章撥收起至光緒三年冬間奏攺官運停撥止前後五載有餘　收過撥厘作羡九七平九九色鹽厘銀一十四萬七千三百七十一兩零折寔浄收庫平色銀一十三萬八千八百四十五兩零復按引分算其各任欠收羡截銀數自同治十一年三月初一日起截至光緒二年年底止除撥厘塡羡外各商寔共欠羡截銀三十九萬二千五百一十九兩九錢零其光緒三年十一月以前短少銀三萬三千六十六兩有零尙未併計在內綜計自咸豐九年起至光緒四年止前後共積欠鹽羡截銀一百四十萬一千一百八十五兩六錢零該司道查近年奏銷册籍比較各年欠數同治十一年以前未經撥厘作羡每年積欠羡截不過四五萬兩至同治十二年以後業經撥厘作羡每年積欠羡截轉多至八九萬兩及光緒三四兩年奏改官運停止撥羡每年鹽道衙門計引積欠又不過三萬數千餘兩此中得失較然可覩是傅　貽創爲此法名爲撥厘作羡實則挪厘減羡耳且稱撥厘之後解羡務令找清一似於厘無損而於羡且有益者一時朦混詳准豈知商人趨利隱壞鹺綱不但應找羡銀不肯找清且比上年解繳之數多寡懸絶卽如富順縣因商人不完新徵羡截續禀請將本年撥收之厘抵解本年新徵之羡一案經傅慶貽嚴批申飭責其抓抄抵水一面詳明嚴催撥厘之欵原爲彌補舊欠不准挪抵新徵今若由縣挪抵每届新徵商人則專恃此項撥厘作抵新徵之羡必難催收舊欠更何從籌補等語可見撥釐作羡傅慶貽早已洞悉如肯卽時據實更正截然停止其時虧欠無多尙可設法彌補乃因循不攺年復一年坐使國家數十萬之正供化爲烏有實爲可惜當日如果爲　商起見但將一切陋規浮費稍加裁減已足相抵何致挪减釐羡正欵如謂减羡撥釐實出於萬不得已則與其减羡二兩不如减釐二兩蓋每引減釐二兩不過二兩而止其未減之數猶可照常徵收也此釐撥收他引之羡又以此釐抵　所撥止一引之釐遂使兩引之羡並歸無着此傅慶貽續詳時所已慮及者也至於已減之羡旣經抽釐塡補而未減之羡亦並藉厘搪塞撥一引之釐遂使一引之羡全歸無着此則傅慶貽所未慮及者也夫羡截固屬正供而厘銀亦關軍餉同一庫欵原無彼此之分何必多此周折遂至得一亡十數年之內商欠羡截積至四十餘萬兩减收之釐尙不在內鹽務積弊至於無處不壞向非奏攺官運則此撥厘作羡之獘虧欠正欵尙不知伊於胡底今計自開辦官運以來邊計稅羡均由官運總局核入成本照數徵收符先課後鹽之意絲毫不能拖欠而邊引應納厘金又均滴滴歸公無復挪此塡　之弊一年之中一出一入挽囘正欵不下十餘萬行之十年具數不下百十餘萬川省庫欵盈絀卽此一端已可槪見惟傅慶貽當日旣知撥厘之舉有碍正供並不據實更正停止　致虧欠厘羡各欵如是之多實難置身事外現查 
 
 

Page 4

 
 
第四章 
咸豐元年起至同治十一年未經撥厘以前應收羡截欠欵容查明官欠商欠引欠分别核追外至同治十一年三月初一日以後劃撥塡羡之厘一十三萬有零至今無從還款積欠羡截三十九萬有零至今亦無從徵收據該司道等造册會詳請核前來臣查傅慶貽創爲撥厘塡羡之舉名爲撥厘實係挪厘名爲塡羡實係减羡事後旣明知其悞又不急爲更正以致頻年羡厘兩項短收愈甚其貽悞要需傅慶貽亦無可置辨但此時若責令原辦商人每引補繳羡截二兩各州縣商人必以遵照鹽道從前定章辦理並非私自撥塡爲詞藉口不補且事隔多年商人歇業死亡者亦復不少追呼實覺無益查上年官運一辦邊岸之挪抵早停現在清查已以計岸之挪抵亦從此永禁以後别無可作獘合無仰懇天恩准將各前道撥厘作羡之一十三萬八千八百四十餘兩照數開除毋庸飭令再補用恤商力其歴年積欠羡截銀兩仍由臣督飭新任鹽道另行設法催繳以重公項至傅慶貽辦事錯謬敗壞川省鹽法旣據該司道等查明具詳何敢因其已經離省代爲隱飾惟核其情節究與扶同商人作弊者實有區别可否懇恩從寛予以革職免議之處伏候聖裁理台附片具奏伏乞聖鑒謹奏軍機大臣奉旨覽欽此 
　　貴州巡撫臣岑毓英跪奏爲府廳各員到省一年期滿照章甄别恭　具陳仰祈聖鑒事竊查定章道府州縣無論何項勞績保歸候補人員應以到省之日起扣限一年詳加察看出具考語奏明分别繁簡補用等因歴經遵辦在案茲查有鹽運使銜儘先補用知府談廷桂三品銜儘先補用道留黔補用知府蒲蔭枚鹽運使銜補用道候補知府王繼先候補班前先補用同知直隸州知州羅俊賢補用同知李兆奎補用知府遇缺卽補同知江煦和補用知州楊藻補用通判施澤廣補用知州吳昌霖俱已到省一年期滿應行照章甄别據藩司林肇元臬司吳德溥造册會詳核奏前來臣查看該員談廷桂辦事安詳廉能卓著蒲蔭枚爲政寛仁子民愛戴王繼先明白諳練辦事勤能羅俊賢事務通逹李兆奎才具安詳江煦和樸實勤謹楊藻才識穩練均堪留黔補用除册分咨部科外合將府廳各員一年期滿照章察看甄别緣由謹會同督臣劉長佑恭摺具陳伏乞皇太后皇上聖鑒謹奏軍機大臣奉旨吏部知道欽此○○周恆祺片再東省挑北路運河業經臣委員勘估並因張秋運口溜勢遷移籌議另改口門修築南北兩岸隄工以利漕運所有辦理情形各估需工費銀兩均經恭摺奏報聲明至月底再行親往查勘在案茲將署中公事逐一清厘定於二月初三日起程出省至張秋八里廟一帶查看口門形勢嚴飾該府　等將改口築堤桃河諸事核實經營並將御史葉蔭昉奏請導衞濟運各節確切履勘是否可行以憑會商妥譜具奏臣出省以後署中日行事件照例飭委署藩司靈杰代拆代行緊要公事包封送臣行次核辦除咨部查照外理合附片陳明伏乞聖鍳謹奉軍機大臣奉旨知道了欽此○○江南織造奴才定昌跪奏爲織務需用絲斤仿查巿價仍未平減恭摺奏聞仰祈聖鑒事竊奴才查江甯織局承辦各項緞綢向係先　浙省　湖產絲之區採購絲斤發局揀染開工織辦近年三處織造於浙省採買經緯絲斤各絲行易於居奇且係先加厘捐後方出售以致價値驟難平減奴才到任後稔知大運緞綢實爲部府要需本届己卯大運亟應接續籌辦以免貽悞而現在新絲未曾上巿絲價較前仍屬不相上下奴才身受豢養深恩淐埃未報曷敢畏難苟委　有據實　陳仰懇天恩准照蘇坊織造現辦絲價一律辦理奴才謹當嚴督匠役開工敬謹織辦斷不敢稍事慮所有訪查絲價仍未平減懇恩准照蘇　採買巿價緣中謹恭摺具奏伏乞皇太后皇上聖鑒訓示謹奏軍機大臣奉旨着照所請户部知道欽此○○江南織造奴才明勳跪奏爲補辦　布二萬疋委派員役解京交納恭摺回祈聖鹽事竊查接管卷內前奉户部傳派夏布二萬疋行令辦解等因當查此項夏布巳准前任織造錫奎按照時價估計共需料工銀四萬兩奴才於到任後照案咨明兩江督臣飭司陸續撥欵前來奴才核實撙節籌辦飭承分巿採購茲已一律齊全敬謹裝箱封固派委筆帖式德祿帶領妥役於十一月二十八日由甯起程解京交納除將動支銀兩及裝盛解費等欵敬　黃册奏稍外合將補辦夏布解京交納緣由謹恭摺具奏伏乞皇太后皇上聖鑒謹奏軍機大臣奉旨知道了欽此 
[光緒六年二月二十四日京報全錄]  
　　宮門抄○　諭錄前○發抄旨六道○廣西撫張奏爲局員舞弊貪劣請旨革職夾片○直督李奏爲員弁輸賑請旨給千建坊夾片○　江督吳奏爲節孝婦請旌片○豫撫涂奏審明革弁分别定擬摺子○廣西撫張奏爲升補烟瘴要缺通判摺○三月二十　日　部宗人府欽天監正紅旂値日無引見○恩　稽查中左門覆命○朱內壽預備召見禮部　派致祭先劗蠶壇派　志和○召見軍機朱丙壽○皇上明日卯正至奉先殿壽皇殿行禮派出閱卷沈中堂景廉董恂徐桐童華烏拉喜崇阿麟書松森邵亨豫殷兆鏞奎潤錢寳廉○○發抄○丁寳楨奏請將守備楊承恩革職奉旨着照所請該部知道欽此○又蠧役趙貞永遠監禁奉　該部知道欽此○又道員陳席珍給咨引見奉旨知道了欽此○又請將游　沙秉忠等留川差遣奉旨兵部知道欽此○又着臬司崇綱等各飭回本任奉旨知道了欽此○又委謝廷榮署糧道奉旨知道了欽此○○張樹聲片再粵西省城向設軍火局收發軍火軍裝並司製造採買之事臣夏問扺任後提騐帳房軍械各件率多窳　不堪節經嚴飭局員核實購製毋　處糜兹據善　總局可道　得該局委員相納試用同知元忍容開報採辦土布銀二千六百餘兩布薄價昻每文較巿價多開銀七分顯係串同行店浮　　漁置俻他物亦多不實不盡又准提臣馮子材函稱關外米同委員試用同知黎楨　帶諸子入管縱容舞獘浮開米數並有托名　搖而索　軍銀兩之事近因大軍凱撤與南官清厘米銀該局數目混淆致不能迅速核給歸欵各等情臣惟武備以器械　重師行以糧米爲先四省岩疆餉源方絀年來外有征軍內有防勇方省衣縮依以應供支承辦軍械軍米各　宜如何潔淎公楫力撙節以期務濟　用少該委員等狃於積習仍敢任意弊混實屬居心貪劣　大妄爲除飭善後總局將元忍容除辦土布銀兩勒限道還並咨請提臣查明黎　浮開米數曾否　吞入己另行辦理外　應請旨將廣四試用同知元忍容廣西試用同知黎楨卽行革職以爲營私肥己罔顧軍　　戒　附片具陳伏乞聖鑒訓示謹奏奉旨已錄○○李鴻章片再分發浙江試用道徐潤之父從一品封典花翎　掔　　　衍　助直隸賑銀一千十二兩零又候選中書科中書龎雲鏳捐助棉衣合銀一千六百七十六兩均解交籌賑局兌收濟用洵屬救災　勇於爲善與建坊之例相符應請旨俯准徐佩衍龎雲鏳各照例建坊給予樂善好施字樣以示旌獎理合附片具陳伏乞聖鑒訓示謹奏軍機大臣奉旨着照所請該部知道欽此　　　　此日未完 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
