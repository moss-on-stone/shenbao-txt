# 1920 - 344 - 4917180

 

Page 1

 
 
   
 
 

Page 2

 
 
   
 
 

Page 3

 
 
時評 
[碩鼠與哀鴻] （老圃） 
　　科所得税其名曰興敎育也商人皆惡之非惡敎育也惡其借敎育之名以歛錢賑捐加徵其名曰慈善也商人皆惡之非惡慈善也惡其借慈善之名以歛錢 
　　財政部所言商人弗信也大聲言維持敎育而虐待敎育愈甚大聲言維持實業而苛税即以摧殘實業大聲言禁兼差而財政總長之兼差愈多大聲言裁冗員而財政部之員額愈擴充故商人不顧納新税非有所吝也惡政府之無信故弗納也 
　　收税官吏及各縣知事之行爲商人弗信也此輩如狼如虎本以敲膚吸髓爲能事多一新税之名即多一發財陞獎之路其實國庫之所得微乎其微災民之所得更微乎其微徒以汗血之資入於汚吏之槖故商人不顧納新税非有所吝也惡官吏之貪黷故弗納也 
　　然爲商人計當自組機關自集鉅欵以發揮其博愛之主義并以表示其自治之能力超然於政府官吏之外自盡其國民應盡之義務與人類應盡之人道夫而後有以間執政府之口夫而後有以折服官吏之心 
[專電一]  
　　北京電今日上午九時自治聯會代表六人宜昌代表四人赴府吳笈孫代見宜代表述兵變慘狀吳謂總統得公呈極感動己電王詳查當嚴辦自治會代表請撤鄂王吳謂無此力量又請裁兵謂無欵但須辦惟現係責任内閣當呈達後再覆十一時至院許鍾璐代見代表請派重兵去解散變兵答擬派馮玉祥去請懲王答人民可説政府難出口又請政府聯合人民提倡民圑維持地方允轉達并約後天書面答覆（十四日是午九鐘） 
　　北京電各省區推曹張領銜電復滇黔解釋統一善後辦法（一）法律以舊法辦新選舉尊重南方意見（二）外交在軍事協定今正提議取消（三）借欵本無私密自宜公諸輿論至和會不必更拘形色善後之商榷宜使國人共見共聞 
　　（十五日下午五鐘） 
　　北京電蘇皖贛巡閲副使徐容納某要人密保准以李長泰繼任卽令出駐寗垣秉承王使執行職務（十五日下午四鐘） 
　　北京電王瑚今晨赴津與曹交代振務約留一日卽抵新任（十五日下午五鐘） 
　　北京電王瑚昨晚出京赴津聞三四日後卽赴蘇（十五日下午二鐘） 
　　北京電新銀圑在某使署决議願與我政府磋商借欵修件備文照會外部請訂期開始談判（十五日下午五鐘） 
　　北京電財周專員赴滬漢張羅小借欵備渡年關（十五日下午四鐘） 
　　北京電巴黎八日電今晨第十六次大會第二股報告經濟財政交通衛生各常川專門委員會之組織方法坎澳代表均反對大致謂各該會須先得各國政府同意始能成立法與瑞士代表起而辯解尙無决議（十五日下午四鐘） 
　　北京電胡使電川自費生來署索津貼夜分不散官費生又届付欵期請切商日使或日本實業家暫借十六萬元（十五日下午四鐘） 
　　北京電皖聶查復齊耀琳彈劾案稱齊查無實據唯俞紀琦確有不法行爲閣議己决定查辦俞（十五日上午十鐘） 
　　北京電交部議將北京郵電學校鐵路管理學校上海唐山兩工校各併改爲交通大學閣議通過（十五日下午五鐘） 
　　北京電鄂王以湘局稍定電阻吳佩孚前往（十五日下午四鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電院甘督轉各將領曁公圑電中央對甘事至爲愼重自必權衡至當用協羣望迭接來電間有以漢回畛域爲言殊屬不明大義中華五族一家約法具在同隸共和豈容歧視乃竟將此等謬談公然登諸電牘乖違法恉殊堪痛恨應由該管長官嚴行申斥剴切誥誡（十四日下午九鐘） 
　　北京電鄂王轉陜陳電請緩換甘督（十四日下午九鐘） 
　　北京電贛陳電告湘局趙雖復職能否統率全湘尙屬疑問李烈鈞乘機竄擾尤應戒備（十五日下午四鐘） 
　　北京電院電蘇皖贛三督詢對湘意見（十四日下午九鐘） 
　　北京電廟街案由外部道歉作爲完結（十四日下午九鐘） 
　　北京電皖省議會電請取消大陵公司礦權詞極激切（十五日下午七鐘） 
　　北京電陳遐齡電報我軍佔領錦川悠甸等要塞進據白菓灣前敵肅清出力及傷亡員兵請予獎恤並飭部撥欵三十萬以濟眉急（十五日下午七鐘） 
　　北京電鄂報藍天蔚在建始以鄂豫聯軍總司令名義召開軍事會議擬改編爲五軍以吳醒漢李化民胡廷翼王安瀾張矩濂各領一軍李化民反對與藍己起衝突藍又派員赴湘西聯絡林修梅張學濟王育寅等圖進攻荊宜 
（十五日下午二鐘） 
　　北京電蘇議員黄申錫電王士珍廢置巡閲驟難實行爲目前救濟計非我公坐鎭長江莫能解决懇勿遲疑卽日就任（十五日下午七鐘） 
　　北京電院復浙沈滬字林報載新協定説毫無影響此種謡言除飭外部令與該報嚴重交涉外並通電各省力訟其謬（十五日下午七鐘） 
　　北京電奉督報據哈埠張旅電十日日軍剿韓黨至一面坡妄捕農民百七十餘名恣意殘害人心惶恐請向日使交涉轉知日軍不得妄誣良民（十五日下午四鐘） 
　　北京電某方面力攻陳毅懦弱無能要求以張景惠調任（十五日下午四鐘） 
　　北京電满洲里發現俄黨實行戒嚴邵領電謝氏欲由漢城至長春證明前探種種顯堪注意（十五日下午四鐘） 
　　天津電交涉員擬管理俄界辦法（一）辦公處設俄領署内設正副主任各一遇事受交涉員指揮（二）俄領職權由交涉員接辦如界内發生特别事故關於警察治安隨時會同警廳長辦理關防暫用特派交涉員印信名義（三）己聘俄前副領事索古诺夫專任調查前領館章程及與俄人接洽事件 
　　天津電十一師變兵先解散高陽一部分每人給餉十五元由吳佩孚軍押赴保定再由曹錕派隊彈壓上車（十五日下午十二鐘） 
　　漢口電宜昌變兵之旅王督擬加裁汰旅長張繼善聞己交警備司 
令部看管（十五日下午三鐘） 
　　漢口電王督擬派尹同愈金鼎赴京催請欠餉（十五日下午三鐘） 
　　香港電聞王占元派封某來粤與軍府接洽（十五日下午七鐘） 
　　香港電孫洪伊昨抵省（十五日下午七鐘） 
香港電孫中山昨日回省 
（十五日下午七鐘） 
　　香港電軍府因外圑不允付關餘擬西南各省自由贸易豁免關税己運動先由各圑商請願藉便進行（十五日下午七鐘） 
　　香港電陳以黨人誣訐案多特定取締法收禀先騐圖章審原告不收郵禀（十五日下午七鐘） 
　　香港電元（十）（三）政務會議聯省政府組織草安獨裁制與會議制主張不一無結果（十五日下午七鐘） 
　　午港電總商會昨日集議維持中行紙幣主席宣佈後經謁陳面詢辦法陳謂中幣應由中央負責現粤自主本不應有此行似無維持之必要卽欲維持亦無現欵其行用否悉聽商民求以中幣換省幣則辭不允後邀謬財長來署謬謂俟三月後省行有成績始能籌商又求於徵收機關以中幣銀毫對收亦不允觀陳意絶不贊成行中幣（十五日上午九鐘） 
川界路透電 
[愛爾蘭大火與警備]  
　　十三日倫敦電今夜下議院甘維雪氏提議休會以便討論柯克大火事件並要求此事宜調查公正工黨阿丹孫氏贊成此議愛爾蘭事務大臣格林胡答稱生命損失較諸房屋損失更爲重要但此次火災中僅死一人且係搶物之婦人今甘維雪氏接柯克市尹及華施與羅吉二人來電據稱上星期中街中男女輒被搜刦無辜良民當衆受辱撻之以鞭擊之以槍且有在屋内活被燒死者吾人要求立即撤退佔地軍隊云云此電所稱是否屬實今日己由史特里克倫將軍開始調查政府將電囑其召柯克市尹及華施與羅吉等訽問一切當道將給以安行證决不拘留之他人調查乃不可能之事唯一能秉公調查者即司令史特里克倫將軍耳兵士無放火行爲政府無報復玫策政府竭力阻止報復舉動苟遇有炎患即指爲兵士所放則有失公允此次柯克大火兵士不獨未放火且帮助救火保全柯克城 
　　十三日倫敦電愛爾蘭總司令在頒行戒嚴令各處出示謂民間所有軍械彈藥炸彈等物須於二十七日以前繳出此後如有私藏此項物品者或擅穿國戎服者或助持械人作亂者皆處死刑 
　　十四日倫敦電愛爾蘭戒嚴令現己頒布故駐防軍隊將增多十大隊 
[中英間之新國情]  
　　十四日倫敦電星期四日特開籌募捐欵振救中國災民之會主席爲倫敦市長演説者爲朱邇典愛狄思施肇基諸人各處將設募振機關由前上海郵政司杜诺文主持外務部對此舉頗贊助之聞在英國之中國外交官與領事皆每月捐薪二成以充振欵 
　　十四日倫敦電每日郵報社論勸英國設法訓練中國學生以免對華商業墮落謂鑒於美法日三國之活動尤不可不從事於此日本以庚子賠欵一部在華設施肇基乃康乃爾大學生顧維鈞乃可侖布大學生即其證也 
太平洋路透電 
[南北近事記]  
　　十五日北京電財政總長周自齊函復銀行圑駐京代表之抗議詞頗簡單僅謂得悉銀行圑並不欲壟斷財政亦不欲以地丁爲借欵之抵押品聞之欣慰即國人亦 
以爲满意也 
　　十五日北京電外交部某秘書與日本某軍官密議廟街案件進行　順大約尙須續議數日然後將結果呈報兩國政府今最大阻力即日本要求道歉一事 
　　十五日北京電政府接孫文來電謂須實行下述三項辦法否則廣州不能議和一政府軍閥中人一槪免職二撤回統一命令三不借外債政府以第一二兩項皆爲萬難接受之條件故視此電爲廣州拒絶議和之證　　十三日廣州電一月初旬廣州將組織民政委員會以敎育部財政部警務部公安部公共事業部公共衛生部六部長組合之 
國内要聞 
[北京通信] （穆） 
　　行將赴蘇之王瑚 
　　遲遲吾行之王瑚自見任命以後因湖北問題之糾紛及直奉兩方各欲染指於京兆政府　局旣欲藉江蘇之催促以催孫振家離鄂又欲不使王瑚遽離京兆以杜軍閥之要求以是遷延至兩月以外本月三日孫振家就京兆職上述難題完全解决而江蘇適有省議被打之事京滬兩方面皆認南京陷於無政府之險狀如齊耀琳如王桂林皆犯有嫌疑而催王瑚赴任之勢益亟以愚所知本月五日張一麘莊藴宽黄以霖錢崇固與王瑚相見於莊宅與談赴蘇之事五氏允以五日之内卽行起程黄錢二君向之留京敦促必俟王有行期而後歸者至是亦算告一段落乃於本月八日由京南下本月十日省議員陳大猷張福增又至於與在京同鄉商榷移省治收警權以外仍負有促王赴任之責任今日上午陳張二君又訪王一次王允以日内即行卽其親信者所言亦謂本星期内决可抵寗矣 
　　王氏十日來之狀態如何耶此不得不一言者王自卸任以後與其連帶辭職之各員寄居京兆署之西花廳辦理交代聞所謂交代者關係京兆之事尙不繁難其所注重者厥惟賑務王本有會辦賑務之名義京兆易人此名義未見明令而王氏經手未完各件則王必欲辦結但自卸任以後不接收新發生之賑務上事而己本月十一日王氏始上一呈請改任孫振家爲會辦此爲賑務交代之手續日内王氏起程仍將先赴天津與所謂賑務督辦之曹鋭作一日周旋交代一切也其次則省議會被打案於本月七日接奉内務部之公文令其嚴密杳辦而旅京蘇紳以此問題前往赴愬者亦不一而足道路傅聞王氏於未行之前密派人往查眞相俾到任後得有辦法故表面上仍紆迴其行也然王之行期聲言不欲人知國務院曾電詢何日起程俾囑路局備專車王答以决不誤期無須專車故行期仍不可捉摸不過吾人所知王確己將交代各事面囑其暫時留辦之謝郭二氏並拼擋行李而己 
　　十日中王氏所辦之經手未完事件無過於通縣兵災之卹欵先是通縣兵變之後王氏往查歸報東海如賠賞損失須七十五萬元東海允付五萬爲賑卹之用王尙未允數日以後東海忽以五萬元交姜桂題謂此欵係我所出但因通州之變毅軍有關可由君轉交王京兆卽以君名義出之姜遂以電話告王謂總統囑付君五千元爲通縣卹欵王氏不受親謁東海陳述再與姜氏交涉而姜氏答以四萬五千元己發軍餉無從補交糾葛至三月之久未有眉目最後由姜氏給以一紙印領係向財政部領餉者囑王向部領取以給通縣然此種印領向不生發欵之效力四萬五千元依然脱空王氏因己面許通紳不肯不將此欵手續辦清而去交代之前數日曾召京兆財政廳長孔昭焱囑其向財部設法亦未有效果七日有蘇紳某訪王王曾語以此事謂現有通縣知事及紳民皆候領此欵我己許之不能委之以去明日我將見總統請示辦法一有着落立即起程並作詼諧之語謂否則通縣人疑我捲欵逃蘇如何是好云云頃聞財政當局己有轉圜之法謂此項印領之外必須姜氏再行一函卽可付給王氏己向東海陳述此函可以取得此欵可以撥付蓋王之行程實爲此四萬五千元所覊絆也 
　　外間傅述頗有謂王氏與王士珍同行聘老不去鐵老亦不去者此説雖非全無根據然謂王士珍不去王瑚亦不去則絶非事實王氏與蘇紳某談謂公等歡迎我而拒聘老此最不解現在四圍形勢譬如蝗蟲將有飛集蘇境食我苗藿之勢貴省人之自身旣無防衛之實力如李秀山在或可有抵抗之老面子齊撫萬資望不及秀山且其致我之函自稱鄉晚所派來京之人亦言諸事仗我主持我一無拳無勇之人遺大投艱實有不勝之懼則何如不拒聘老之易擋風浪也云云蘇紳某以廢便非對人之説及本無巡閲不願添設之説詳爲解答彼亦釋然蓋與王士珍同去留之説實由此類談話輾轉傅訛以致發生實則省長之任命在前巡閲之發表在後且巡閲與省長本風馬牛不相及者王之赴任决不受此影響也 
至王氏長蘇以後之政策今日尙不得知但近來蘇紳多與相見前之黄錢今之陳張由本省來者亦屢與談話彼唯一之宗旨在任何事業有欵可籌始可與辦似仍是從消極方面不欲加重擔負者如參事會一事爲京滬蘇人同聲要求者據接近王氏者所述謂己决取消諮議廳卽有必須安插者以掛名秘書消納之參事會一機關在所必辦但須到任以後斟酌於省署收支狀况而定其範圍至其相携赴任之人則惟報紙曾　之謝郭實己確定此外笔靳各有推荐用否尙未可知而各方面荐信一千七百餘封則己於京兆署内束之高閣矣（十二月十三日） 
[北京各省區代表之請願]  
　　爲廢督裁兵問題 
十三日上午九時各省區自治聯合會代表朱和中等七人携帶請求廢督裁兵之公函一件偕赴新華門請見總理閽人謂總理赴津未歸各代表請見總統總統辭以牙痛未愈時宜昌報告兵變災情之代表屈德澤陳應龍等亦請見總統並携有王占元故意縱兵殃民之證據與宜昌人民受禍之報告多件兩方面之代表因請求去兵之目的相同且各省區自治聯合會此次赴府之原因第一目的即要求中央救湖北之兵禍遂會合進行一致　求請見總統總統仍稱牙痛不能出見各代表羣情憤激乃大呼曰中央旣似此漠視人民吾民將求救護方法於西南聯省政府矣人民之須有政府者原頼政府以保護人民今者湖北之兵禍連天各省宣心摇動值此人民危亡請命之際代表請見總統上達輿情且不可得是政府負人民非人民負政府也請轉告政府此後如有自决之行動勿謂人民背叛中央某辦事人員以此語轉告總統總統遂電約吳笈孫秘書長代見各代表空腹候至下午四時吳猶未來總統乃派人出而安慰各代表並允定於本日（十四日）上午九時傅見各代表始散歸茲將「各省區自治聯合會上府院公函錄下本會同人觀察國情知非廢督裁兵無以救人民於水火故屢推代表恭謁鈞座陳述意見鈞座輙以時機未至廢督裁兵當待統一以後爲言是鈞座對於廢督裁兵初非不表贊同也今統一命令下己有日裁兵廢督似可着手矣近者李奎元之十一師全部潰變於高陽河間人民不能安居損失之巨至難爲計鄂省軍隊在在譁變數日之内變者十餘處人民之苦更可想見非速廢督裁兵不足以救人民於此益可證明王占元身爲鄂督對於該省軍隊不能統率致令譁變是該督己無約束部衆之能力中央業之究將如何處置同人以爲該省軍隊放棄其保衛地方之職守中央誠宜乘機首廢此不能統率軍隊之督軍裁撤不守約束之軍隊凡一師有一部旣變者裁其全師且不得再行改編以爲人民除害曩者張敬堯部下不受約束而王占元歸爲己有野性未除致有今日之禍今倘不全體遣散則後日之禍更有不可勝言者且中央如不於此嚴懲變軍及其官長將來各省效尤勢將不可收拾人民之心在今猶望中央之能除其害借令此種希望再絶人民激而自起以除其害同人殊爲中央危除公推尙因培（晉）王若璧（閩）韩述獻（京兆）包庸（京）柴春霖（甘）孟儒修（察）孟學孔（綏）朱和中（鄂）許用海（皖）張煊（蘇）王撫州（豫）曾震（贛）王　渭（川）恭謁鈞座陳述意見請賜接見外謹布腹心諸希明察 
[借欵與裁兵之關係]  
　　近數月來各省區兵變頻仍商民交困外人方面嘖有煩言當局各要人迭經集議知非從事裁兵不足以資消弭連日外財兩部接美京來電謂新銀圑對於借欵條件微有讓步之意但聲明借欵只能供裁兵之用若以充發欠餉維持現有之軍力則絶對不能承認等語因此靳總理益具裁兵之决心業經秘囑財政當局預將借欵手續上應行準備各事計議妥協候與史蒂芬開始談判一面並飭參陸處擬具裁兵計劃一俟借欵略有眉目即招集各省區軍事長官或派代表來京開一裁兵會議定其實行此項裁兵計劃現己由參陸處人員依照靳總理口授意旨著手起草内容大旨將各處軍隊汰弱留强改編若干師旅編定之後按照大中小三等區域分配駐紥如大省應駐幾師幾旅中省次之小省又次之此後中央不再置一兵各省亦不得藉口增益至餉糈問題則由全局攤派先擬一總數爲標準拒絶自由支配現因奉直兩省軍餉最多辦理最難計奉省月需餉欵百二十萬元直省亦須八十萬元聞靳己密電曹張兩使預爲接洽請其大事核減免礙將來通案矣 
[安福罪魁事件之又一覆文]  
　　大陸報十四日北京電云今日外部又致文日使署言安福罪魁匿居日使署事對於日使所稱依照國際公法庇護逋客及小徐脱逃不負責任之説辯駁甚力聲明中國態度不認安福罪魁爲政治犯又謂卽爲政治犯外國使署在國際公法與中國歷史上亦無有權庇留之前例張勲在荷蘭使署之前事雖與此稍似然中國從未承認其爲前例也日使署此種行爲與其理由不足之解釋乃凌辱友邦之舉動末又重申中國於小徐脱逃後向日使署提出之四條要求 
[京聞紀要]  
　　贛人自治之運動贛人要求撤去現省長戚揚並反對丁乃揚長贛進行甚爲踴躍旅京同鄉會因日前晉謁府院要求贛人治贛迄今並未見有若何回答憤懑異常該省旅京學生聯合會尤形激烈日昨在某校開會僉以自治風潮日亟本省人治本省亦有先例可援此次政府若不允贛人治贛是政府岐視贛人决定以不辦本届選舉爲抵抗並聞該省同鄉會幹事日前亦在某處集會由某理事提議謂此次贛人長贛之運動純爲實行民治起見並非爲何派何人謀地盤須設一暫行省參事會法制倣加拿大洲憲法内含有省内閣精神得由省長於各派中任命不管廳事之參事數人以期省政公開藉免誤會當時全體贊成日内卽可脱稿提交職員通過聞丁乃揚前者迭次來京運動江西省長奔走甚忙政府亦己應允正在籌備發表之際而贛人十分反對丁大恐乃由天津來京於十三日上午晋見總統請從緩發表俟將贛人方面疏通妥協後再行公布以免波折 
　　馮玉祥條陳兵變昨據政界人云日昨旅馮玉祥氏呈文總統祥陳歷來兵變之原因均由於欠餉之故内中並述及該軍隊最近之情狀及該旅欠餉最近己達十七萬各節並謂兵變之原因不外四端一軍官不加選擇平素敎養官兵無感情可言間有宽猛失宜以致積怨長驕一旦遂至譁潰一士兵家屬因欠餉不能赡養以致失士之心一實行裁遣不易見之事實以致積弊難返一凡欠餉者請假不准固屬爲難而旣難之後又别行滋事請假滋事革除不易以致聯環失度諸 
 
 
 

Page 7

 
 
弊叢生 
　　參謀部員　哀語致府財政竭蹶欠薪欠餉積如山丘而尤以參謀部爲尤甚計至今日己有十五閲月未發薪俸日昨該部全體人員爲請求發薪問題上一呈文於大總統其原文甚長内容分節瀝陳艱因情狀懇請拯救以資生活略謂該部欠發薪俸自民國七年以來未有如今日之甚春秋屢易一文莫名從前維持過活俱由典質轉假而來今則典質俱窮彼此則同澀阮囊呼籲則楚囚對泣值此山窮水盡之餘欲求縮衣減食而無術與北五省之災民名異而實同然北五省災民尙有中外各慈善家爲之救濟在職員等忝列士大夫之流風雨歲寒併食毛飲血穴居野處之方而不可得凡辦事員以下至於錄事月僅數十元或十　元年餘未領每日平均不得一角之數較之五尺市廛中之人力車夫相去幾何雖向長官陳述徒仰屋興嗟惟有　求我總統哀矜賜卹迅飭院部從速籌濟云云 
　　張壽齡辭職邀准説全國烟酒督辦張壽齡因種種原因不安於位曾呈請元首准予辭職昨聞張氏並己將急於求去之决心向政府盡情訴説故政府己决定准其所請免去本職對於烟酒督辦一席之繼任人物自下正在物色中據聞在一個星期以内定可發表 
　　奉天學生之游街琿春交涉國民無不憤恨奉天學界對於此事亦不後於人七日上午十時小北關第二中學生二百餘人由校整隊出發先到總商會要求勿用日貨崔會長頗表同情當時敎育廳長謝氏出來解釋希望學生勿爲軌外行動而學生方面亦毫無不規則舉動惟沿途發散油印傅單甚多説明日人無理取鬧之理由及我國民應卽覺悟迅籌對付方法之必要散布畢仍整隊歸校 
[湘省兵變後之籌餉]  
　　發行軍用兑換劵之條件 
此次湘省兵變之結果旣宣示於舊曆年内發欠餉兩成以後餉薪按月全數發給現欵則目下惟一重要問題厥爲籌餉（數日以來各方面因此均極忙碌省署於八日特開籌欵會議後九日上午商會及淮商公所各人員即在商會　議辦法所得結果不承辦商業銀行而另訂答復省長條件如下一票劵名稱擬改稱湖南軍用兌換票二機關名稱擬定名湖南軍用兌換處三發行擬定爲三百萬串文（因該會只認出銅元票）四兌換處分設長沙常德衡州三處均各個獨立三處發行之票各自任兌換之責五凖備金官商各籌光洋五十萬六先行設立籌備處推處長一人副處長二人七指定造幣廠銅元兌換之凖備無論何項出欵不得挪用八規定借欵利息九抵押品須加入白鉛砂十餘萬噸及電燈公司股票並推定陳子喗史春庭周衡香王聘莘章樹雲魏桂松陶鎔青蔡馥生蕭善生王佩金陳國鈞嚴轉章等十二人爲籌備員朱菊尊劉藹堂孫雪初三人爲副處長此條件草定除即日答覆政府外並定於次日再開籌備會乃届期遲至午后四時朱菊尊竟來函辭職劉藹堂亦未到會淮商籌備代表則聲請票幣上僅用商會名義該公所不附帶出名商會長學謙等以似此情狀不異根本動摇乃電請財政廳長長沙知事同往省署署商辦法又經論良久由省長决定將淮商所應籌出之二十五萬提開由政府負責設法使之籌出其政府應籌之五十萬當以嗣後各項收入儘數劃充此項基本商商應籌之二十五萬則請商會負責訂約商會長則以淮商旣未在塲條約自難草訂省長以條約不成此事即無可靠擔保於是由衆議定推長沙知事及商會長往晤朱菊尊務得一切實辦法商會董魏桂松則仍回商會與各行會董接洽一切儘本晚分途磋商明日再議各人分散時己鐘鳴八下矣 
[紀湘亂之經過]  
　　長沙此次因一　分軍人索發欠餉省城秩序一時大亂商民愓於從前之苦痛莫不驚惶萬狀紛紛逃避當趙林二氏避匿之際省中頓成無政府狀態當時一般人推測者咸謂長沙此次遭刧仍恐不小因湘省商業近漸回復原狀又　冬令正商市暢旺時期各舗積貨均甚充足然而進城各軍除因該日天雨曾向鞋舗强取釘鞋或棉鞋少數外其餘商店居民則皆毫未擾及推將趙司令林省長唐驚長三人之住宅擣毁一空索餉行動之文明較河間宜昌等處藉索餉之名行匪徒之實者大相懸殊也聞各軍於未發佈索餉之前曾經秘密開會數次商决辦法謂近來天氣日寒各人棉衣尙在無着而餉被欠甚久彼等高級長官全不代爲設法祗知自己享用皮衣美膳日必數換至若商民則錢糧關税一切苛捐擔負日重而商民從未短欠分文故我等索討欠餉祗能向長官催問不可驚動商民是實我輩良心之主張云云刻下大局己經平息因發動之時確有一種野心之人欲思利用此機會推翻趙林歡迎程氏因各方面未盡同意而商會及淮商公所等又出而擔任籌還欠餉故欲利用者之目的未達而趙林得仍復其位一天風雲此時可暫告無事但湖南經濟窮迫己達極點積欠旣如此之鉅月支又如許之多不從根本着想湘局前途恐終不許樂觀耳 
[鄂省署移駐争執之所聞]  
　　孫傳芳部移防荆宜 
夏壽康遭山東系軍人之威迫勉强在漢就職因鑒於軍界情勢即具非孫傅芳離省彼即不返省之决心以致訛言朋興驚慌迭起調停派雖想設法使孫調開緩和夏氏之態度無如孫乃王督之驕子非先得王之同意頗難實行卽王督方面亦想設法令夏來省適第十八師長王懋賞因宜昌兵變引咎辭鄂西警備司令兼職王乃浙人爲山東系之敵派且因荆宜鎭守使爲趙榮華所得不無觖望且久病滯漢深爲王督所不满故王之辭警備司令不啻予孫傅芳以調防之一好機會乃孫繼王後任消息發表後而駐宜第十八師三十五旅旅長王都慶反對之電即至措詞頗爲激烈經杜錫鈞鎭使居間疏通始告妥協孫部遂從十一日起陸續開拔赴宜孫亦於咋十二日下午赴督署辭行兼請訓與王密談甚久乘招商局江通輪船上駛孫旣離省於是調停派遂又乘此機會爲轉圜省署問題之活動其轉圜方法仍請夏氏返省辦公擬日内邀同各界要人向夏爲一度之懇摯請求後卽由各圑名義在省垣設筵歡宴王夏一方面爲融洽王夏之撮合一方面即爲夏一到省即不返漢之張本但夏能否同意刻尙無把握惟調停派則進行甚力耳至武漢市面以省垣各軍欠餉均己由商會墊欵發放不慮再有變動人心亦漸見安定但種種不稽謡傅仍未稍息王督與夏省長日昨特會銜出示闢謡安民略謂武漢爲南北要衝一有動摇關係全局追溯數年以來迭經政變均得安全渡過市廛不驚詎近日外問謡傅紛紛並有少數無知愚民無故搬家情事實屬不成事體查此等謡言其來有自必有搗亂分子無頼流氓故意造言生事圖亂治安或謂兩署意見不和禍機難測或謂軍隊欠餉過多譁變堪虞豈知同舟固絶無猜嫌餉糈亦早有籌劃本督軍省長有維持地方治安之責己分飭軍警嚴密防範查拿匪徒務獲究辦仰商民人等各安生業母得輕信謡言自相驚擾云云並縣賞緝拿造謡匪徒此亦夏氏就職後與王督會銜出示之第一聲也 
[贛商帮反對新税大集會]  
　　全省商民大巡行之預備 
自中央發布賑捐加徵一成印花加貼四倍所得税定期施行命令後江西官廳又有统税加徵一五之明文近年江西市而蕭條營業不振商民病莫能興驟加種種新税其何以支前南昌總商會曾據各商帮請願電請政府取消各税政府置之不理商民不得己乃求自衛之道山商帮推代表組織各業商帮聯合會印就白話警告曁宣言書並製各式旗幟以爲將來巡行警告請願官廳之需連日在某公會秘密集議衆以官廳驟加四種暴税實與取息四分無異小商店己負二分重息再加四分何能負擔行見富者愈富貧者愈貧勢將激起社會意外暴動此事關係重大咸有切膚之痛自應組一大圑體以與官廳奮鬭俾收實效當推商界陳小梅商會董爲首袖陳向與官廳接洽頗有説話能力顧其老年畏事未知肯擔任此席否也 
　　十日各商帮開會者有鑒業賑商公會洋貨　會數南兩帮南貨公會十一日錢業　業出江木業白紙行商及燒酒業烟業靛業各公會亦均閉大會討論難述政府官廳横加重税之非力謀自衛結果各推代表加入商帮聯合會積極進行今日（十二）各業尙有陸續加入者俟開大會議决對付辦法後再集全省商亿巡行警告分向軍民兩署請願贛人素以謹愿著聞此項特殊舉動實開各省先例陳督戚省長聞知此事並不先事撫慰聞其主張一面託省商會勸導一切如不獲允則於大巡行請願時再據情電請中央核示然則何勿卽先電告政府説明商民憤激情况而必待至日後耶 
[東南大學進行近訊]  
　　民國初建敎育部曾議於南方創設國立第二大學嗣因國内多故迄未成立年來東南各省中等學校學生畢業者日以衆多高等敎育之需要日形急迫值范静生氏長敎　後有志刷新敎育於是東南各省熱心敎育諸公如張　蔡元培江謙三正廷袁希濤穆湘玥蔣夢　郭秉文沈恩孚黄炎培等乃公同斟酌擬就南京高師校址建設東南大學以慰中等學校畢業生有志研求高深學術者之渴望當卽擬具計畫預算送部聞其辦法爲將南高所有本部仍前進行而以南高各專修科歸併大學擴而充之是項計畫送部後己由敎部提出國務會議通過並任命郭秉文博士爲國立東南大學籌備員籌畫進行其籌備經費即於南高九年度預算臨時費項下撙卽撥充 
[蘇商會聯合會開會記] （二） 
　　江蘇全省商會聯合會今日（十四）下午二時開第三次大會簽到者三十五縣二十二會列席者二十九人二點三十分開議副議長馬炎文主席（繼續昨日議程未討論各案）宣布第二案第五項木釐附征治運經費二成案經江北各代表極力陳述否認之理由結果交付審查第三保存絲織原料以维實業案第四請維持繭行條例案合併討論蘇州代表主張舊取締江北各代表謂與農民有碍主張開放或仍照特别絲區辦理結果付審查第五修正商會法意見書第六對於商會法第二十四條限制過嚴施行窒碍擬訂補救辦法案第七對於修改商會法及所得税意見之案合併討論多數主張當俟全國商會聯合會時建議結果付審查遂依今日議程繼續討論第一湯節之對於裁釐加税及所得税意見書第二東坎商會對於上海總商會裁釐加税之意見駁議第三興化商會對於所得税加粘印花附征一成振捐等案意見書第四松江商會對於所得税印花加粘加征振捐各案請一致力争案第五盛澤商會對於所得税加粘印花開放繭行均否認案第六如臯商會對於印花加貼不能承認案第七仙鎭商會請取消江北税所常關附征振捐河工以免貽患意見書合併討論表决合併昨日各案審查第八通崇海泰商會土布免税請求展限三年以全貧民生計案經提案人説明旨趣後擬一電稿電部（錄後）多數通過第九仙鎭沙溝上岡商會爲江北木釐偏重請提議改税以蘇商困案付審查第十南京商會請取消烟酒門銷捐案經提案人説明旨趣結果據情呈部並用公函通知菸酒事務局第十一泰興商會與縣屬黄橋鎭商會劃界糾葛案經提案人説明要求照商會法第二十八條辦理經衆討論有主張此案不成立者有請付審查者有請照三十里以内規定設商會者結果以贊成三十里以内以原有商會辦理函知實業廳多數贊成可决第二蘇州商會請查照前案議向政府請願要求平等税率案付審查時己五點三十分主席宣告散會請求土布免税展限電如下北京國務院財政部農商部均鑒土布免税請求展限三年一案前經江北各商會呈請在案茲復提交大會公决乞速核准以维貧民生計迫切陳詞急盼電示江蘇全省商會聯合會叩塞印 
[南京快信]  
　　省議會日來仍難足法數開大會 
　　關於搗毁議會毆傷議員案内之陶小甫等己由寗商曾向檢　保出其餘禍首檢廳責令緞業董事交案懲辦齊督今日（十五）上午在小營舉行閲兵式 
　　省署昨委馬儉餘充本署第一科股員二科股員葛能杰兼選舉事務所課員 
　　上海某洋行西昨偕同伴來寗打獵至雨花台見有鳥在前負槍急行同伴之西人亦追隨於後不料前行之西人跌倒旋即躍起致將槍機發動將後行之西人擊傷即抬至鼓樓醫院療治旋因傷重斃命 
[杭州快信]  
　　省議會定今日（十五）起按照議事規則下午一時議長首先蒞席各議員須二時前簽到不能使人代簽逾時延會未到議員即扣薪 
　　河南省議會來電稱接順直省議會宥日代電擬由各省議會選舉三四人即日會集上海共同制定省自治法等語極端贊同請一致進行 
　　省立女子師校定十八十九兩日在本校奏技售劵助振學生聯合會亦定二十二十一兩日假座第一舞臺演劇籌欵 
　　省敎育會今日（十五）下午四時開臨時評議會聞係討論答復北京敎育會促成南北統一問題之函 
　　沈省長昨午邀請高等審檢陳陶二廉長到署午讌商榷整頓浙省司法問題 
　　杭州殖邊銀行去冬倒閉欠督署一萬餘元未收紙幣一萬餘元欠各户存欵兩萬餘元經理張達初託言赴京向總行請欵清理至今不返各欵均無着落杭總商會現函致該總行詰責 
　　吳興　塘亟須興修需欵甚巨現由地紳李愷等籌集半數餘欵請自浙西水利經費項下分六年撥還官帑俾便動工己令浙西水利會趕　開會議决 
　　黄岩路橋商會會長洪尙文電控會董蔡兼谷把持選舉昨己令縣查辦 
地方通信 
[松江]  
　　盜案紀聞半月以來南北鄒叠出盜安七八起鄉七圖施姓一案至戕斃事主前晚賣花橋俞姓墳屋及叙七圖范溥泉家復先後被盜范姓男女五人悉被綑縛並因逼索財物刃傷兩人兩處事主均係貧户故所失贓物俱不满四五元業均由縣委令尹伯華前往踏勘至鄉七圖案内之正兇王大才及女盜趙氏己由偵探在西外竹器店内緝獲攀出之羽黨三八子亦由水警除長徐貴臣跟蹤尋獲並起出槍械兩桿一併於十四日解縣訊辦矣 
　　清查客民水警專署長沈葆義以訊據連日緝獲胡家橋懋與典當被刦案内之盜匪阮本扛衛四毛子孫肖松何甫孫次雲李俞進何錢海孔武蔣心葵蔣子雲等所供均謂原籍巢湖　居松江之漕涇張澤與金山洙涇八字橋等處若不嚴查取締不足以清盜源爰擬取締旅居松金兩屬巢湖客民辦法呈請趙會鵬廳長核准備案一面即委督察員徐公庶兼充松金兩屬客民清查委員率領師船五艘前往漕涇等處從事調查並令客民另編户口出具連環保結以杜後患而保公安 
　　私設巡船松邑南門外之荳腐浜口有類似痞棍者多人公然私設巡船遇有裝載稻草等船迫令繳納捐税並由該痞棍等給予收條一紙現此事己被公家探知業經派員查緝矣 
[蘇州]  
　　更委監長江蘇第三監獄（蘇城柳貞苍内模範監）監長孔繁藻奉司法部令調充吉林第一監獄監長遺缺先委吳魁接充吳魁因籍隷吳縣自請迴避經司法部續委吳棠接充吳棠曾充第三監第一科主任現克　山縣典獄員日内即須來蘇接任又上海漕河涇江蘇第二監獄監長　家楨奉司法部令調京另候任用遺缺即委上海第二分監長吳曾善（伯英）升充吳君奉委後旋即來蘇謁見高等審檢二廳長現己赴滬日内即須交接任事 
[鎭江]  
　　假充密查委員鎭屬揚中蘇新洲地方有王某者於日前假充密查委員意圖招摇誑騙該洲警士以其形跡可疑迫令到所詢問得實昨己派　押送縣署聽候懲辦 
　　賈家苍火警鎭郡銀山門賈家苍周姓成衣店於十三晚六時起火旋即救熄計延燒妓女高小才子等四家餘皆無恙 
　　糖價最近市　鎭郡赤白各籍自夏迄今價格步漲近　來源甚湧市面鬆動刻下三五温十七元五角四温十八元二角吕赤十四元四角 
[揚州]  
　　傚徵各公圑電南京省議會議長議員諸公鈞鑒奉電敬悉貴會被毁全省之羞事係官廳主動與論己徵實在旣經訴諸法律應即依法解决祈勿含糊放過致貽後患除電請政府撤底根究外謹此電　並以慰問受慯諸公儀徵縣敎育會商會農會勸學所元 
　　扶元局裁撤揚州扶元局係濟貧局所乃自慈善總董魏秉鉞委任車壁臣經理以來每多剥削貧民之舉經人在縣控告在案現魏總董己於十三日函請縣署將此項機關撤銷免遭物議 
[來函]  
[湖北圻春公民來函]  
　　潰兵騷擾慘象 
敬啓者蘄春自六月潰兵入境姦擄搶殺無日無之前者不勝枚舉茲就其最近者略述之夏曆十月十二日有永福鄉之清廪生李爕峯年七十被潰兵白日勒索槍斃十八日又有大同鄉之士民詹利見被潰兵用洋油燒死并搶錢八百餘串二十日有崇居鄉居民葉海波被潰兵傍晚捉去槍斃復擄其子二人索錢五百串二十三日有潰兵三十餘人在大同鄉之大佛衝白日將田少岳田小玉田世芳捉至車門衝勒索錢三千一百串如數繳清始放二十四日將桐梓河吳求利君居屋燒燬數間此其槍斃放火勒索之最著者復有搶刦之處如大同鄉之張家塝鎭搶錢八百餘串汪家　市搶錢五百餘串芭茅街搶錢三百餘串青山鄉之獅子口市搶錢九百餘串永福鄉之彭思橋市搶錢一千八百餘串安平鄉之下石潭　搜搶錢一千餘串徐亮灣之徐幹臣家搶錢一知一百餘串王斌臣第二次搶台票五千餘張寶紋一千餘兩洋元五百元衣服手飾搶刦一空最傷心者現在各地潰兵雜以土匪或三五一陣或數十成羣手執快槍毫無顧忌稍稱小康之家莫不逃避遠方下至勒索貧民少則五六串多則十餘串不等負擔小贸亦被攔路搶刦鄉民畏之若虎士農工商均己歇業鳴呼蘄民何辜遭此酷毒倘當道不急設法救濟後患無窮恐蘄民無噍類矣湖北圻春縣公民同叩 
雜評一 
[民意與政府之意] （默） 
　　民意與政府之意須互相貫通政府能容納民意則民亦自能容納政府之意政府與民之意互相通而後乃能互相助若兩相聧隔而各不相顧卽民與政府衝突之所由生而國家之亂源亦即肇於是矣 
　　人民請求於政府者若廢督若裁兵若罷巡閲皆民意所歸政府宜容納者也而政府乃曰此皆非人民所得顧問於是政府有急請求於民若公債若新税若加附捐而人民亦曰此皆非人民所應負擔矣蓋政府旣不以民意爲意則民亦不以政府之意爲意此乃自然之結果而爲勢所必至者也 
　　今日政府一方以人民不允加捐增税而不满抑知人民一方亦以政府不允廢督裁兵而表示不满乎政府當局奈何不悟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[聶雲臺任青年會演説紀]  
　　述考察歐美實業之情形 
上海總商會會長聶雲裘君昨晚八時爲青年會邀往演説其考察歐美實業之情形先由該會徐可陞幹事與衆唱愛國歌繼請聶君演説 
　　聶君之辭曰余深愧此次赴歐美考察所得無幾承青年會邀致演説與諸君蒞會候聽均極感荷茲請分述各端如下（一）余此行注重機器製造及製造機器二者其餘各種實業等亦尙多乘便考察者特未能悉覧耳（二））在德國曾參觀克魯伯廠歐戰前其工人有四萬二千人戰時增至十六萬人現仍有四萬六千人其餘各工廠亦多有七萬人者且廠極多（三）又見德國之大船載重五萬三千噸有樓十三層用電梯如我國最大之船僅有二萬餘噸耳又見一大砲十六寸口徑可射擊二百里（四）美國之廠較德尤多而犬余曾參觀計賑機器廠一所其司鄉導參觀之職員己數十人其大可想有廣廳一每邀來賓入坐觀實寫該廠内容之電影其對於工人生活極爲生視一切居室圜囿運動場等均有之（五）又曾參觀美國福特卡（一種價最廉之汽車）廠每日能製該車三千五百輛余五年前在美知其每一分鐘能製成三輛此次則一分鐘能成八九輛矣（六）在美又參觀玻璃廠見其製法己全不用口吹氣而用若干棍壓之機器温度逐漸低降玻璃遂成省去人力甚多（七）在美曾注意蠶絲一項一九○八年華絲超過日絲現則華絲爲一日絲爲六矣而美絲亦極多進步（詳况己見前報）（八）美國對於各種果品等亦有特殊增進法皆因政府有獎金又有農業學校農務局亦佳之故也（九）美國漁業發達（己見前報）（十）美國之所得税每年出數萬萬人民皆樂輸之因其政府能爲民謀種種之幸福也（十一）美國定强由於敎育普及其大學以千計成人補習敎育如夜館等亦多（十二）歐美人民現極注重人種之改良即思人人爲健康之體也故禁酒一事己見實行且經收效聞波士頓之監獄每年昔有一千八百人現則僅有八十人因飲酒之害直接間接均足可畏也（十三）上述美國禁酒現聞將又禁烟如愛迪生氏曾發明九百餘餘事其工廠中懸有簡單之禁令卽凡吸烟之工人不用是也因伊謂曾實騐凡吸煙者工作必少云云現今即吾國之研究體育者亦多實驗謂吸烟者比賽必負故當戒之若大毒也美人禁酒運動凡費五千萬元每年烟費爲二十萬元我中國之最近調查烟費每年爲一萬元何能不戒之（十四）美人喜食糖每年竟費三十萬萬元此實不可爲法（十五）花柳病實有大喜余在德曾觀此病内容之電影在美双觀此病與烟酒病狀之電影知其均極危險駐德我國公使曾爲余言留德習海陸軍之學生甚多而眞能歸國致用者寥寥無幾且曾有數十人死於德國大都患心　病此病實花柳病之雖愈　結毒於心臟者也余昔有友赴法志甚壯及此次晤之則形容憔悴不堪探悉其甚放蕩不檢以致如此亦可慨己今之在外留學者甚衆頗聞其多有蹈此弊者且居於國内同胞亦多未能束身自好之人瞻念前途實覺可慨（十六）現在謹述此次漫游之唯一心得卽「吾人欲福己而利人當自注重本身之健康始所謂健康者卽健康之思想健康之身體健康之德行是也」諸君乎愚者千慮必有一得此區區者實余自命爲一得之言也願與邦人君子共勉圖之 
[智利號輪船離滬赴法紀]  
　　法郵船智利（ＣＨＩＬＩ）號昨日午刻離滬赴法先由渡船黄浦號於清晨九時在外灘海關碼頭駁乘旅客至南满洲碼頭換登郵船此次乘該號赴法者有駐法公使陳籙與其眷屬隨員萬國交通大會代表章祜及航政專門委員陳天駿聯運專門委員徐墀秘書祖興讓（章君以下由法赴西班牙）前參議院議長張繼之夫人（赴香港）考察歐美實業馮少山唐寶書（兩君由法赴歐洲各國及美國）華法敎育會之男學生一百四十四人女學生一人總計該號乘往馬賽之客共一百八十八人往星加坡者西人十九人華人祗有王項二敎員及女敎員一人往西貢者西人十三人往香港者西人三人華人十人昨農往江干送别者如任矜蘋馮溢源趙廉臣等數十人聞本埠船業公所均安公所新記水手館焱盈社等特具節略請航政委員陳天駿赴西政牙後代爲聲白各種苦况陳君允以俟有勞　會議時當可盡力云 
[太平洋航業競争之又一訊]  
　　美商太平洋輪船公會前因某國行駛中美之輪船減收水脚與美輪競争營業致往來太平洋之各美輪公司頗受影響爰議減少往來中美之船雙維持運貨水脚曾誌前報茲悉該公會近又集會議决各公司抱競争進取之主義對於中美往來運裝貨物一律照某國減收之價以八折實收將於明年一月内實行並聞美商方面决定如果某國再跌水脚美輪亦當繼績照減寗使受運費之損失不願使營業之落後云 
[美銀圑代表將抵滬]  
　　大陸報云美國之銀地圑代表史蒂芬斯將於下星期三日乘昌興公司蒙梯格爾號輪船到滬聞須在滬勾留數日然後赴京 
[詳查俄郵局之省令]  
　　江蘇特派交涉員許秋颿前奉外交部令所有俄郵局及儲金應即停止曾經許交涉員查得俄郵局及儲金定於本月二十七號停止將情呈報外交部曁南京軍民兩長去後昨交署接南京軍民兩長快郵代電略謂俄國郵局是否祗上海一處其與該國郵局有關係者共有幾處係何名稱究竟儲金有無損失合電仰再詳細查明具復仍候外交部核示云云許交涉員奉電後現正分投詳查并函地方官廳一體詳查云 
[河南旅滬學會之函電]  
　　致河南督軍省長電督軍省長鈞鑒我豫學生因檢查日貨致起學商風潮以至學生被蹂躪學會被封閉繼又强令各校放假本會對此不禁髮指眦裂茲以桑梓之誼敢有獻於二公者幸垂鑒焉按學生查貨舉動原爲救國利民熱誠毅力神人共鑒凡我中華國民孰不頂禮加額不謂二公以我豫之俊傑竟至庇蔭奸商蹂躪學生試思庇蔭奸商滋仇敵也蹂躪學生毁志士也深恐自茲以往國民視婿外爲善舉以愛國爲畏途好好中華將由二公斷送於異族矣近且逮捕學生解散學校而猶美其名曰提前放假以維持敎育此種維持敎育之方法眞千古之奇事中外所未有也倘使各省皆效二公之行則中華敎育有不一網打盡者乎此皆二公之倒行逆施混亂黑白忍心背理莫此爲甚我豫戴豫人治豫之名獲豫人毁豫之實二公撫膺自問曷足以慰先祖而謝豫人乎爲二公計請速改弦更張恢復敎育原狀完歸學生自由並痛懲奸商以謝國人庶幾桑榆未晚令名早復不然輿論有歸人口難防維二公詳察之 
　　致洛陽吳子玉電豫督黨庇奸商摧殘士氣包圍學校封閉學會近且變本加厲逮捕學生以興大獄解散學校而逞淫威敎育前途何堪設想無學則亡國何以立將軍德望卓越民國砥柱坐視巡閲區内有此殘民逞威之武人而莫之禁日無以慰民望乃報載將軍且與其謀故豫督有恃無恐兇暴愈甚人言嘖嘖羣情駭異將軍爲國爲民均宜嚴飭豫督迅速復學校原狀歸學生自由並　奸商以謝國人而維正道特此電懇即希垂鑒 
　　致北京同鄉會函逕啓者趙督軍張省長摧殘民氣不遺餘力黨庇奸商毆傷學子近且拿辦學生代表封閉學生會所更迫令各校提前放假以蹂躪敎育而誤青年光隂常此不己敎育前途奚堪設想敝會對此極爲痛心除己電詰趙張吳佩孚謹懇費會協同旅京豫人速起力争並就近派員向府院詰問務使豫校恢復原狀學生得其自由桑梓攸關諒不膜視此致也京河南同鄉會公鑒河南旅滬學會謹啓 
[旅滬甘人請撤張廣建電]  
　　北京大總統國務總理鈞鑒張廣建以窮兇極恶未甘罷免挑撥回漢之争欲遂戀棧之謀致使甘肅一隅禍機四伏不幸觸發影響至巨務望俯順與情速爲撤究廓清亂源鞏固邊陲迫切陳詞伏維垂察甘肅旅　同鄉會叩 
[湖北夏省長致旅滬同鄉會電]  
　　湖北旅滬同鄉會諸君均鑒辱蒙電賀慚感交縈承示機宜尤深韋佩江天翹首佇企嗣音謹謝夏壽康叩文 
[旅滬湘商所得梓鄉消息]  
　　聯合通信社云旅滬湘商昨得漢口快函謂長沙近日表面上秩序略平而内幕仍極紛擾附郭一帶搶刦之案幾無日無之趙恒愓亦無法维持軍隊派别不一且欠餉過多日虞譁變林支宇籌餉之法係由總商會淮商公所設一商辦銀行發行票幣三百萬元預備發餉以改良家庭會中之假設看護圖湘有公産作抵權救目前之急而譚延闓任内所出之票幣價值即因之暴落商民所受痛苦較民國六年更甚並囑此間商號暫停辦貨因金融枯竭辦去本難獲利且甚危險至外間傅王占元又擬乘機窺湘尙未徵實云 
[杜錫珪回鄂]  
　　駐防武漢之長江海軍第二艦隊司令杜錫珪日前因布置冬防由武漢乘楚泰旗艦溯江下駛一路巡察先至南京江隂等處視察繼抵上海晉謁藍總司令面陳要公茲因宜昌兵變後長江上游防務吃緊是以於前日禀辭暫總司令附搭滬寧火車到寧再乘楚泰趕回防次以便布置藍總司令當即呈報海軍部備案矣 
[組織糧食調查會之建議]  
聯合通信社云日來因有人囤集米石希圖私運以致米價奇昂本埠各界爲維持民食起見咸思設法制止日昨各路商界總聯合會董事會議由原提案之新閘路聯合會代表王肇成擬一具體辦法開會討論茲又有大同學會鍾士英擬具糧食調查會之説帖一通向總商會與總聯合會建議説帖略錄如下一本會聯合上海各公共圑體組織而成定名爲糧食調查會一每圑體舉委員一人至本會出席一雇用專員若干調查各奸　　圑　販獲有實據者得由本會扣留嚴重處分如學生會抵　某員辦法）或禀請官廳予以充公外另加罰金一本會經費由發起及加入之各圑體共同擔負一振米軍米之有護照者亦應特别注意一此項説帖略述大意詳章由大會另定之 
[贊成防禁私運社糧之復文]  
　　南北浙江路商界聯合會以滬上米價日高皆由於打包上棧私運出日之故曾電江浙　道請求派員偵查嚴辦迭　前　茲　該會接浙江　子嘉督軍江蘇許秋颿交涉員答復電函原文錄下一盧督電云上海南北浙江路商界聯合會全體會員曁孫總幹事長均鑒快郵電悉所陳　案禁米出口止發護照原爲維持民食起見惟事屬滬境　己分呈應候護軍使署核辦可也希即知照慮永祥元印二許交涉員函云逕復者接閲來函以近日米價復漲查同奸商打包上棧希圖偷運請迅籌核辦以維大局等　查此事現經滬海道尹呈奉省長電飭轉商領圑查禁　　業經本署轉致各領在案特此函復 
[米船户之呼籲]  
　　滬南浦江中停泊之各米船向以承裝内地米糧來滬藉得水脚爲生活本年自新米登塲以來出貨正值湧旺而各船所裝之米較之往年大減蓋錄米商直接向内地收買别僱客船儎往目的地御至火車或沿海輪船致各米船生意盡被侵奪各船户以空船停泊生計攸關昨日相約同帮在一枝春等茶肆叙議以盛銷之候無貨可裝則臘盡春回勢必更缺應請行家設法補救云 
[關於附加賑捐之省電]  
　　上海總商會曁縣商會昨日均接江蘇省公署快郵代電文云蒸代電悉先令暴縮商力維艱所陳各情自係實在惟查此次北北五省災區東起海岱西薄關隴南包河洛涨抵京畿爲近古未有之災非一手一足之烈昨　部處來電將附加一層反覆　解亦尙非昧於商情本署先己督同財廳根據聯合會籌擬辦法於蒸日電達部處仰候部處電復到日再行飭遵省長齊元印 
[工部局十一月份收入之銀數]  
　　公共租界工部局十一月份各項收入共爲三十五萬二千一百三十四兩八五自一月分起計十一個月共收入銀四百三十六萬八千零十三兩五一 
[美商務參贊女秘書抵滬]  
　　美國華盛頓法科專校畢業之史密斯女士由美商部派往中國充商務參贊安樂德之秘書現己到滬暫居懋業銀行内下星期一日卽須赴京 
[交涉員請獎法國旅滬官商]  
　　江蘇特派交涉公署前日接法領署來函略云駐滬法國總領事雷務法副領事兼租界會審公堂陪審官雷樂法國駐滬華工事務局長蘇滎理中法實業銀行總經理李雍均將於明年二月間離滬回國特爲函請查照云云現許交涉員查得雷務等四君均在華服務有年於中法外交深資臂助故昨日特爲呈請外交部轉陳大總統　請給予獎叙以　賢勞而敦陸誼云 
[解犯中途脱逃案五誌]  
　　行使大小僞幣之王金福陸明園二犯前奉地方審檢廳訊明判决王陸二犯各監禁三年旋命法警汪鶴琴蔣雲階將二犯送監執行王金福卽在中途乘間脱沈除將汪蔣二警收押外并派司法警長楊芝階等嚴緝在案楊警長奉文後即帶同法警錢子餘顧其昌覓到眼線各處查拿直至昨晨四時許該警長等始探悉王金福避匿吳淞鎭市梢伊之親戚家中遂不動聲色破門入内搜尋一過不得再四查抄始在後面破屋中躱匿即行拘獲就近送入淞滬警察六區警署詎該犯堅稱姓汪名桂實並非王金福該警長與錢顧二警上堂堅指該犯實係逃犯王金福無訛該署允許備文派警乘小輪護送淞滬警察廳再行送往檢廳楊警長遂即先行返申回廳據情報告矣 
[高等廳令緝程冠吾]  
　　己革上海地方檢察廳書記官程冠吾前因賄縱犯劉刁根等案發脱逃迄今己半年有餘現上海地檢廳奉高等廳令飭上緊查拿譚檢察長當於昨日加派司法警長楊芝階等着令趕緊購線嚴緝務獲解究母延 
[勸業銀行宴客紀]  
　　本埠新開之勸業銀行昨晚六時假座大東酒樓宴請各界人士與銀行同業與宴者如方椒伯應季審徐慶雲田特霖錢新之陳介卿孫景西盛竹書聞蘭亭謝　　倪遠甫江少峯君等約百人由該行董事虞洽卿榮宗敬行長張壽　經理石運乾副經理陳延鐘營業主任穆景庭君等招待約十時始散又聞該行定於今日開幕其歷史大略如下該行發起於虞洽卿潘　航滎宗敬諸君呈請政府嗣得靳翼青總理竭力贊助並徐總統黎前總統財政周總長農商王王總長投入巨資爲商股提倡今日始得成立查勸業銀行條例係民國三年頒布經國會通過政府保息五釐十年及發行勸業債票之權利茲因政府財力困難遠期債票一時未易發行現聞特許發行鈔票經理國庫兼辦商業儲蓄信托又聞該行股本官股占十分之四其官股之利息輕於商股以資輔助將來營業發達時官股可隨時請求退出該行額定股本五百萬圓官股己投五分之二商股己投五分之三實收資本二百二十五萬圓董事行長俱從商股選出總行設在北京總董潘　航協董虞洽卿行長張詠覺副行長吳雪　滬行經理石運乾係聖約翰大學畢業前任寗紹商輪公司經理副經理陳淮鐘美國哥崙比亞大學商科碩士云 
[閘北自治研究會致京同鄉函]  
　　閘北地方自治研究會會長俞國楨陶冠緯朱斯芾致江蘇旅京同響會函云逕啓者前見滬地報載有貴會致上海商會等各圑體函籍悉諸公聯絡各省旅京人士組織各省區自治聯合會爲促進民治主義之籌備並囑地方各公圑速組自治研究會俾得一致進行相爲表裏具見宏謀碩劃欽佩莫名查敝會組織於民國五年秋季聯絡閘北市民爲恢復自治之籌備一時入會者皆前地方自治各區區董及本市士商會所設閘北寶山路西寶通路議訂章程選舉職員成立迄今己經五載平時研究自治原理及策進地方公益事項積極進行茲得貴會爲恢復地方自治之先河敝會爲桑梓謀幸福敢不勉力以從諸君之後伏祈時賜箴言是　至盼專此佈　祗頌公安 
[國民大會策進會評議會紀]  
　　國民大會策進會昨開第二十八次評議常會公推唐豪主席張振逮紀錄（一）報告出發代表曹慕管朱定一爲振捐事在山東途次致國務院等電請勿將振欵移作别用（二）張振遠報告十三日在蘇開大演講情形聽講者八百餘人（三）幹事部報告各省區代表會議己定一月十日爲開議日期（四）報告接敖文藻來函請補推代表至東吳中學旁聽公决仍由幹事部推舉（旋由幹事部出席報告添推唐豪一人）通過（五）决定下星期六爲改選評議委員日期（六）報告出發代表曹朱二君來電准今晚（即昨日）九時到申公决一致到車站恭迓 
[華洋義振會消息]  
　　華洋義振會近撥河南各災區新棉衣二十四捆計二千四百件交鄭州辦振員張賢清收又撥新棉衣十五捆計一千五百件又餅乾二十一箱　粉五十袋運至天津華北華洋義振會轉交保定正定云 
[委員覆查煙苗之省令]  
　　上海縣沈知事昨接齊省長訓令云照得蘇省禁烟事宜歷經積極進行本年春間派員馳往各縣查助迭據報告並無私種等情在案目下時交冬令亟應委員復查以期周秘查有唐紹壵堪以派往該縣親赴各鄉逐細履勘倘有煙苗發見立即查明佈種之人從嚴懲辦並將查勘情形隨時具報所有薪水旅費均由本公署發給不得稍受地方供應尤不得敷衍塞責視爲具文致干嚴讉一俟查竣即行回省銷差除令委外合行令仰遵照仍將委員到境日期會縣具報此令 
[裝運耕牛之通融辦法]  
　　自取締裝運耕牛之令實行以來滬杭甬鐵路由杭州各處連滬之耕牛因未領地方官護照彼路局扣留者己有數起現滬杭甬鐵路車務總管因裝運耕牛領取地方官護照客商極爲不便而與鐵路營業亦有影響特於前日呈請局長轉商官廳通融辦理現己照准嗣後裝運耕牛倘有當地捐票爲證及轉運公司保單（保護）並載明此項耕牛僅銷内地不得私運出洋者准其裝運將來倘有不符之處由該運公司負責如此辦法手續較易昨日（十五）由該路局長轉致車務總管通飭全路各站人員一體查照矣 
[水警隊呈復檢查烟土之經過]  
　　意華通利輪局指水警爲盜一事曾由該輪局禀呈意領事轉向華官交涉在案現悉該管水　第三隊隊長王壽良昨將奉令調查各節呈復第一區沈區長文云呈爲意華通利輪船夾帶烟土不受檢查並擄去船隻謹將始未情形據實呈復仰祈轉請嚴重交涉勒令送還原船澈底根究以維警政而尊國體事案查上海意華通利輪船公司之申常班各輪船往往恃掛洋旗夾帶煙土屬　於九年九月十三日據派駐莊家涇巡官周金標在申常班之公信輪船之通還拖船内查獲無主鴉片烟　十八包紅紙五百條十月三十一日據派駐北新涇巡官唐有恒在蕩口班之通財輪船内查獲大土一　只建土二塊戒烟丸三包大洋八元小洋二十四角當票一張信五封嫌欵人即該輪代舵金阿泉一名又十一月二十三日據派駐周太僕廟巡官張祥生在申常班公陞輪船之通雲拖船内查獲烟土六兩戒煙丸七十二兩賑摺一扣均經隨時就近解交上海地方檢縣廳依法辦理取具回證存案並報明　緝帶土逸犯另行解究各在案惟通雲一案曾據張巡官聲明當檢查時該巡船尙在修理因片借附近陳家渡蒲淞市船捐局巡划一只以資辦公正着手檢查間不料該輪突放警笛故意喧譁一時搭客警慌秩序大亂致檢查無從順序實施幸經該處淞滬警察第四區第四分駐所署員李得貴帮同縣警多人聞警來船查問情由以該輪故事張皇妄放警笛大爲不合常衆申斥人心始定秩序漸復惟當喧擾時巡官己數數聞有重物墜水之聲不在大艙抛棄煤渣地位以意度之無非船中帶有違禁物乘機抛棄爲漂滅證據計尤可駭者巡官等甫返划船該船突　快輪猛烈非常激湍震撼划船勢將傾覆適陳家渡有一渡船接近巡官等急不暇　奔　過船得以出險一面大呼該輪停駛解放划船詎該輪置之不理將划船强帶而去巡官等倖逃性命雖煙土搜獲而划船己被該輪帶去無力追回實屬有辜職守等情據此隊長復又派員實地查明無異除將烟土等移送上海地方檢察廳外飭令張巡官直接向該公司談判索回划船免傷和氣俾商情警政兩有裨益此除長委曲求全之苦心也迨二十六日張巡官復稱遂往該公司之上海輪局見擄去之划船業經收藏局内向之理説該局執事聲稱本公司係華洋合辦勢力甚大須向官廳交涉未便輕放云云待至三十日尙無解决方法隊長爲息事寧人起見另派代表重往該輪局和平商榷詎該局中人一味　擾原船掯不交還（未完） 
[歐美郵船進出口行程]  
　　福來輪船公司之愛迪化號由美國之實提满來華裝來進口貨共有紮鐵及建築原料之鋼條二千三百噸現在公和祥碼頭起卸出清來貨之後便即開往香港及小吕宋又有法郵船矮姆瑞號於本月二十七日可從日本還申定二十八號開往法國該輪仍泊楊樹浦之南瀟洲碼頭旅客行李及郵件等項於是日九時由公司渡船黄浦號載登該輪尙有安得來彭號從馬賽來華昨日該公司接到電報在本星期六（即十八日）可抵上海定下星期一開赴日本神户該輪載有十一月十三號以前之法國郵件又有英國郵船公司之笛而惠亞號己於本星期一（十三號）從孟買開出昨來電報謂刻己抵哥倫布將於二十三號抵星加坡大约一月二號抵申又有自本月三號在滬開還歐洲之蘇瑪利號昨亦自星埠發來電告謂自七號至香港本星期日由星加坡開出將於十八抵檳榔嶼月底至愛廷十月十二日可到馬賽至從倫敦開出之三角洲號今日己至北山裝貨將於一月九號抵上海太平洋郵船公司之愛瓜多號自本月四號在申開出七號至神户十號離横濱昨得電訊將於下星期三到檀香山月底可國到新金山又有委内瑞拉號己於星期六（即十一日）在新金山開出約出月七號到申 
[國内輪船進出口貨物之調查]  
　　進口貨（厦汕）招商局之愛仁輪船昨日從厦門汕頭來申裝來進口貨有烟絲七百五十五件烟梗十二件赤糖八十七包舊蔴袋五十件蓆布二十件銀箱六十只雜貨二百二十二件（港粤）太古之新疆輪船昨自香港廣東來申裝來有赤糖七百二十八包車糖一千九百十三包甘蔗八百三十六件香蕉六百件橙子四十件冰糖二百九十六包餘均雜件（長江）招商局之江裕輪船裝來棉花一千六百四十包汕二百四十八簍黄荳八百四十包茶葉四百九十一件銅元二百二十三箱雜糧四十七包麫粉二千包磁貨二百十四包其餘零星雜貨一千七百件（焑津）昨日太古公司之通州輪船從烟津裝來黑棗六十二包紅棗三百九十六包洋灰五百桶鴨毛一百四十七件蔴菇十七 
 
 
 

Page 11

 
 
件毯子十八件杳仁二百六十件羚羊角一箱麝香一箱細皮六十一　　蔴四十三件木耳十五包細瓦十七箱花生及花生仁一千四百包雜貨一百八十二件猪毛十件藥材二十四件 
　　出口貨（烟台）招商局之愛仁定本日開往烟台在申裝出之貨有白米五千九百三十六包麫粉六千二百五十包黄荳八十七包桐油一百簍棉花七十件洋布二百五十九件鐵四百二十件水菓三百二十一簍銅元五百箱苧蔴一百四十八件夏布四十八件紙頭八百十八件炭五十簍牛皮七十一件小竹一百十件雜貨三百四十四件（寗波）昨日太古公司之新北京輪船裝出之貨有麫粉二千包青糖三千一百包皮油一百桶花生油三十桶金針菜地二十九袋苧蔴二百十一件玻璃一百件沙條一百零五件白米一千二百七十二包棗子八十五包蔴袋二十件絲三十一件餘爲雜貨至新寗紹所裝出口貨計有米荳二千九百八十九包花衣二百包洋布四十八件海貨八十件香煙二百八十箱水泥六十箱鹹魚三十六件青菓十件棗子一百六十包白糖四十包洋靛二十桶（長江）昨日太古之武昌輪船在申裝赴長江之出口貨計洋燭五百箱紅皮二十件　麥三百包肥皂六十箱蔴袋四十件牛奶三十箱魚乾十五件鐵絲二十四件機器三十件又有招商局之華大輪船昨亦裝出有烟絲六十簍洋紗七十件蔴袋十五件紙頭四十件其他爲零星雜件云 
[雜糧油豆餅交易所股票漲價]  
　　雜糧油荳餅業自組交易所由長義禾大仁成協順興等十九家發起集資一百萬元股額四萬股每股繳洋二十五元自上月十五日截止以來股票之買賣市面異常發達未幾每股己加至十餘元近與麫粉證劵等交易所聯合購買基地建設會所外間遂視爲奇貨前昨兩日敏股漲至四十九元尙難購得云 
[斛司加費問題之昨訊]  
　　米　斛司增加斛費一事迭經仁糓公所董事張樂君等調　南北市迄未一體允洽昨日張　商諸米業司月各行家以冬季較斛己訂於本月初十十一兩日在邑廟萃艉堂舉行届時各斛司均須到塲故如費問題旋於是日一併議定解决業己分知各斛司矣 
[友華銀行銀市報告]  
　　中美新聞社譯及華銀行十五日報告云昨日倫敦銀價近遠期各跌一先令四便士紐約價跌至六二又四分之一倫敦紐約滙價三四六半此間開盤價與昨同其始交易價金鎊四先令一便士又四分之三金圓七二投機家傾向買進午後市面大漲金鎊漲至四二半金圓七三倫敦紐銀市均稳静此間金融漸緊隂曆年前銀市當有漲無跌云 
[新閘商界聯合會開會紀]  
　　新閘九路商界聯合會昨日午後七時開十八次職員會到者甚衆公推王肇成主席（一）提議糧食一事略謂糧食關於各界生計極大非深切防禁私運不能平定米價查該奸商等近有專行買賣　客包辦採辦者在滬蘇常州無錫蕪湖鎭江松江嘉興等處從陸路火車裝運至南京轉浦口北上易車至大連或運至青島等處從滬地浦江出口者混名轉口或偷關未便言者亦有之故少數力量不足防範非大多數圑體不可深願各界圑體急起圖之且近來公廨對於奸商圑户希圖出口者非常注意因將來貧民或起恐慌租界上治安攸關故對於此事頗表同情敝會乃圑體之一分子故己提案總會通過並組織糧食調查員會當時推王肇成起草俟有具體辦法再行召集各圑體開聯席曾云（二）報告附加徵捐己一致反對（三）報告元旦日總會通過休業一天並懸國族（四）會長問題擬具函請其答復後再開會討論（五）對於義務學校事教員多數主張整頓（六）本路募特别捐待未出席職員同意後再爲實行（七）提議義務捐推王肇成秦光拳徐愷君謝冕峰多數爲收欵員（八）該路擬推舉　問董事十六名大衆贊成諸事議畢遂散會 
[僞造鄂錢票案之判詞]  
　　僞造及行使湖北官錢局假鈔票案内之胡芝卿莘才陳河南陳文良四人在福建路浦江旅館被捕抄出僞票解　公共公廨訊供專情迭詳本報昨届本案辯論之期捕房將四被告解廨山各造律師開始辯護戴之代表高　玲律師所辯大旨以戴祇處於嫌疑地位不能作爲有罪陳河南之代表林百克律師則以陳當時係指　捕房人員將陳文良拿獲故對於本案實一見證捕房之所以將其以被告人解公堂者欲請堂上開釋蓋陳係一有極大執業之人斷不幹此非法之事云云而陳文良之律師亦以伊之當事人與本案無關等詞爲辯旋山捕房代表律師聲明各被告中祗陳河南對於本案證據欠充惟其對於本案介紹陳文良將假票交與胡戴二人似亦有連帶關係應請准湖北省政府之律師請求一併解往内地官廳訊辦云云問官得稟退入休息室磋商一過升座宣佈判詞曰陳河南雖涉嫌疑然訊無確實犯罪證據若交一千元舖保兩年内不准再觸犯刑律胡芝卿戴莘才陳文良押候錄供　文詳解護軍使署轉解湖北司法官廳訊辦 
[王一之調奥消息]  
　　駐巴西公使隨昌王一之君頃致電其岳丈李拔可君謂奉外交部令調充駐奥公使館隨員不久動身抵法後順道先往瑞士云云王君曾在北美有年後赴南美今歲十月初旬其夫人李昭實女士曾生一孩今又調赴奥國其喜可知矣 
[中華工校技擊加入游藝會]  
　　本月十七八九三日上海學生聯合會在新世界開急振游藝大會本埠中華工業專門學校學生等　念北方哀鴻亦將其數年來習練之技擊一門加入游藝聞該校自成立以來即聘請精武體育會技擊主任趙振羣擔任敎授己數年於茲進退剌擊等法練習純熟者三十餘人此次加入游藝大會届時必有可觀也 
[寰球學生會介紹部消息]  
　　寰球中國學生會介紹部消息云茲有美國哈佛大學貨殖院畢業得有商學學士學位之某君願應大學或專門學校敎員之職如國内各學校有需此項人才者可向該部接洽云 
[青年會中學校同門會消息]  
　　四川路青年會中學校組織同門會發起人三十餘人曾於上星期六開會討論進行事宜經衆舉定臨時議長張道中臨時副議長王　賢臨時書記許長卿及薛俊才謝武衡等五人爲籌備員并曾擬定草章九條由發起人徵求舊同學入會預定陽曆元旦開成立大會並聞該校舊同學均可向許長卿函索草章志願書云 
[太倉士紳請減忙漕二成]  
　　太倉縣士紳蔣汝坊吳敬恒金文梓蔣乃均顧聘璜陸國彬蔣恩錫等呈省長道尹財廳文云竊查太倉全境於本年九月三日起颶風淫雨傷害棉稻事經　前知事據情呈報荷蒙鈞鑒在案自九月十日以後天時尙屬適宜顧前此六七晝夜之久風潮挾雨雜以蒸熱偏於處暑白露之交相間迭怍竟致　　腐脱功敗垂成禾稻花蕊亦被飛揚收穫之期間又遭害虫重以去歲偏災米糧奇貴工價隨以增加同一收成資本因之而較鉅入秋以後時疫流行大之霍亂吐瀉小之寒熱勃　綜計全邑幾於十人而四五苦力小民尤居什之八九茲己交冬至而病猶未己棉稻兩項農産全持收穫之及時爲病所纏失時不少凡此直接間按之損害均經省　會縣履勘現雖各項農産均己收穫而統計全邑收成仿之中稔之年不過六成左右太倉困於重　業經仰蒙大總統恩准特減祗以手續未備應俟十年起實行而事實所在我少長道尹廳長痼癏在抱自應予以默加體恤之恩汝坊等耳目切近聞見較眞就地方積困言之應請特别減輕顧以當茲庫帑空虚凡在人民仍宜仰體國家籌欵之綦艱勉加擔荷謹爲國庫民力雙方兼顧起見合詞籲請准將太倉本年忙　普減二成實收入成以恤民艱　邑銜感云云 
[工巡捐局姚局長將回滬]  
　　滬南工巡捐局姚石蓀前因要事赴天津原籍曾呈何護軍使王道尹請假兩星期並以該届總務科長潘某暫代職務即於月初起程茲聞該局昨接姚局長快郵代電據云業己由津起程回滬約今明日即可到申蒞局視事云 
[催令菜攤倒換新照]  
　　滬南工巡捐局税務處查得沿浦灘一帶之秤販菜蔬各商民向例於每届十月换照一次前經該局布告傅諭趕速來局隨繳照費將舊照倒換新照以便照常營業在案乃該菜販等頗多隐戤甚至以一照而用及兩處菜攤者殊屬有意取巧爰特派員詳細調查分别傅　　緊到局倒換新照並呈繳分等之照費如再抗違一經逾限定予照章科罰將舊照吊回示儆 
[將有大批紡織機器到滬]  
　　年來吾國紡織業勃興津滬尤甚所需機器大有供不應求之慨本埠華昌贸易公司經理美國文素等十大紡織廠機器精良適用聞上海華豐天津華新南通久安等廠均係該公司承辦近又有大批全副紡織機器行將到滬文素廠并派有高等技師亞丹斯君來滬輔助裝置各項機械云 
[鐵路人員公餞沈成栻預誌]  
　　前滬杭甬鐵路車務副總管沈成栻因就懋業銀行經理呈准趙局長及交通部辭職遺缺以楊先芬正式接任茲該路全體人員擬於一月八號假大東旅社爲沈君餞别並贈紀念品現經車務上級人員規定各人員份金分爲福祿壽喜四等福字每份三元祿字每份二元壽字每份一元喜字每份半元由各人員自行認定簽名聞全路人員與沈君感情素洽簽名與份之人甚多云 
[萬國儲蓄會開標記]  
　　昨日下午二時洋涇浜萬國儲蓄會舉行第九十九次開標計本月共有一萬六千五百十四會共收入會欵十九萬八千一百六十八元發出獎洋四萬九千五百四十二元計開出頭獎第一七三四號上海西倫利君得第三○九六號北京高士鑾君得第四七七五號上海朱務仁君得第七八○○號天津楊聯章北京唐賢君合得第七○四一號天津薛而乏得第八九六七號烟臺陸華生左經武得第九九五號汕頭譚于記（未付欵）第一○二一九號上海華永清杭州胡佐卿得其餘小獎尙多（參觀廣告欄）凡會單末尾有四字者均各得獎洋十二元云 
[指控冒用商標之傅訊]  
　　美商晋隆洋行在公共公廨指控虹口天　路嶺南磅廠及歐　路協大昌瑞昌祥邢永昌應鴻興昌等四家翻砂作僞造天秤火爐冒用商標在市混買損害營業等情昨日由廨傅訊先由原告代表律師上堂陳述前情要求追償損失銀二萬五千兩並詰據原告西人台维特摩斯譯　哈華公司製造各種天秤火爐悉歸晉隆獨家經售曾在領事署註册近由用人朱桂生查得市上發現冒牌天秤及火爐其式標商標信造似眞係被告等混售是以控究云云被告嶺南磅廠與協大昌等同延許理律師到堂代辯以原告所控案情被告等均不承認繼向原告逐層盤詰又據瑞昌祥之代表律師聲稱本案被告完全否認等語經關　員核供商之美丁副領事判候展期再訊所有存堂之冒牌磅秤火爐若暫留捕房 
[昨日公共公廨訊案紀]  
　　昨晨公共公廨民四庭由關讞員會同美丁副领奉審訊各案併誌如次（一）南昌當舖之陳梓南倒欠各欵案由理賑員之代表許理律師上堂將理賑員清理本案賑目情形詳細稟陳一過而債　人陳藴山等之律師以各原告前繳堂費請飭被告擔任着理賑冒撥還又陳梓南之妻鄭氏亦延律師到堂對於其夫還伊之欵如何處置亦陳述一過「堂諭」所有本案各欵應照理賑冒報告辦理並着提出百分之三償還各債權人從前所付之堂費其陳鄭氏應得之欵提出一千元營業餘欵存放生息作爲赡養全家子女之資（二）姚新卿訴姚星坦欠欵案雙方人證未齊「堂諭」改期再訊（三）王丄記孫宗耀不理貨洋案前因原告臨訊不到故己註銷茲原告延許理律師到堂請求恢復原狀「堂諭」准予排訊（四）同慶堂藥店主陸賢生訴房東干傎德堂私將房屋另行招租請追裝修費銀五百兩案由被告干慎德堂主婦干周氏上堂訴明因原告時常拖欠房租故先行通知而後另租與人至裝修費係原告與伊故夫交接且事隔二十年伊不知情云云「堂諭」註銷（五）姚正甫　許理律師訴談福山（即地保沈阿新）地皮糾葛案（堂諭）被告屢　不到應函請上海縣飭傅護被告到案取保（六）褚永源訴姚妙林地單押欵不赡案被告飭傅　着「堂諭」准原告登報十四天通知被告到案逾限不到應即缺席判决又午後民二庭由俞襄　會同西洋魏副領事訊理西洋商綿義洋行訴汪懋記定購火油貨到不出請追貨價案被告延許理律師到堂聲明因原告之火油桶内並無火油貯藏苟非空桶自當付價出貨云云「堂諭」着兩造出外和解被告再出火油一桶完案後准將保銀發還 
[法公堂訊案紀]  
　　借寓行兇山東人劉新生前晚至法租界後新街某客棧内借宿不遂互相衝突劉將該棧主婦俞李氏眼角毆傷後由巡捕到來將劉帶入捕房昨解法公堂請究先由俞李氏稱是晚因婦人棧内並無餘舖故此辭却不料劉竟强欲留宿不遂所欲即行動手致將婦人毆傷玻璃窗亦被擊破請求訊究詰之劉新生供民人實於前一天己經向該棧主預定一舖是以於晚上前往住宿因原告推辭不留故此行兇是實中西讞員以劉不應行兇判罰洋十元充公外再賠償原告損失十元如無力繳洋押西牢一月以儆 
　　過犯賣烟李春和王阿狗薛永培三人　在法租界小東門外私設烟榻容人在内過　現爲該管捕房捕頭偵悉前晚帶同包探至各該户抄出烟槍焑具甚夥連同焑客一併帶入捕房烟客薄罰斥退李等交保候核昨日傅至法公堂請究先由捕頭上堂稟稱查李等均由公堂罰過有案可稽請核詰之李等供認私賣　吃不諱中讞員判以李等不應復犯着各罰洋五十元充公烟具銷燬 
　　汽車夫違章汽車夫徐紹滎前晚駕車至法新租界不聽巡捕指揮當由該捕抄錄號碼回稟捕頭昨晨傅至法公堂請究先由該捕上堂稟明違章情形詰之徐供民人因時己夤夜故未見該捕舉棍求宥中西讞員着罰洋十五元充公 
　　攫取孩帽無賴施阿連毛福興王阿四薛兄才等四人前晚串通在法大馬路攫取小孩趙金生頭上所戴之皮帽一頂從弄内逃 
逸當由該孩大聲喊捕　有包探巡緝到來將施等四人一併拘獲連同原贓帶入捕房昨解法公堂請究先由原告稟明前情詰之施等供認串搶不諱中西官判毛押西牢二月施等三人各押月以儆贓給原告領去 
[公共租界火警併紀]  
　　浙江路前晚六時半浙江路六百四十一號張順興修理人力車舖失愼救火隊聞警出救旋即救　計燬　樓一間損失有限宜昌路昨晨八時五十一分新閘救火隊聞宜昌路第三内外紗廠失火之報告即　　往救見院中有洋鐵搭成之房屋内裝棉花火勢正熾廠中員役己着手澆灌救火助之未幾火勢即裒惟棉花着火撲滅校難故費時稍久 
　　東西華路虹口救火會昨晨十一時十一分得報東西華路有火皮帶車馳往則見Ｊ字一千三百號某紙畨煙店光熊熊救火自恐火延燒西鄰極力救灌得未殃及他屋僅姑隣米店樓上稍受損毁耳 
[程善本控告女婿之移傅]  
　　住居公共租界雲南路會樂里之劉泉生近破其妻父程善本在地方檢察廳呈訴伊女程順美身死不明請飭移提訊究業經該廳准飭移傅在案昨晨劉泉生偕代表律師林百架投第一刑庭聲稱劉於本年二月間憑媒娶程女爲室成婚後感情甚好詎至十九日程女患痧身死有醫生藥方呈察原告至檢察廳呈控有欺詐行爲應請准被告交保展期七天請開棺相騐以明眞相云云中西官核供判劉存洋二千元作保候展期一禮拜再行訊核 
[拐賣人口案之訊供]  
　　駐紥浦東太古公司碼頭三區第六派出所巡長趙際武在武昌輪船内查獲嫌疑男女拐犯吳根生劉張民等五人解由三區轉解警廳訊辦在案昨經司法科劉科長將吳等提案隔别研訊據劉張氏供稱　吳來滬索取身價劉馬氏供稱向在蕪湖爲娼此次由親夫租與吳根生帶至上海仍操舊業言明三年爲满租金一百二十元當付二十元尙餘一百元説明到滬再付馬唐氏供稱被丈夫賣與吳根生得身價洋一百三十元是實李沈氏供稱被叔父誘至蕪湖價賣與吳姓質之吳根生　稱此三女實係友人吳三所買託我帶至上海吳三另搭火車來滬劉君得供以若　販賣人口有干例禁判飭押候備文轉解檢騐訊辦 
[學徒携帶鈔票被攫之偵查]  
　　滬南船會館碼頭承泰花衣行内學徒即小主鄭宗培昨日午後四點半鐘時至太平衖正泰錢莊内支取鈔票洋二百元中途被流氓窺破尾隨其後比至洞庭山碼頭弄内突被流氓二人手持剌刀恐嚇乘機强攫去鈔票一百八十元飛步奔逃當流氓携贓脱逃時將鄭推跌於地旣而鄭回行訴述前情該行立即報告第一區警察署請爲追緝趙署長聞報後立派巡官協同巡長前往出事地點調查據該處居户僉云未知有搶洋之事當將鄭傅到詰問何以遲至六點鐘方來報告云年十九歲因被攫後人志昏迷且攫洋流氓内一人尙矣面熟故獨自在外找尋因此回行略晚並據崗警聲稱左近一帶未聞有人聲喊不知有搶洋情事旣而傅鄭父備質以便定奪一面仍飭長　確查眞相 
[侮辱幼女之懲儆]  
　　西洋人利墨仇司與馬夫周阿根於本月十十一號將愛爾近路度洋里一百五十八號半門牌金濟孫家十三歲女吉祥從滬寗車站左近誘入北浙江路興發小客棧内施以非禮後由　司捕房包探奚德安西探麥克濤查悉分别將女送往醫院騐明下體己受姦傷該西洋人轉送西洋領事署訊辦周拘解公共廨押候究辦在案昨晨捕房傅同興發小客棧主唐平祥及金濟孫並該婢將周阿根解廨承審官張襄讞與英赫副領事以此案與風化道德均有關繫故將各人帶至休息室秘密研訊结果判决周押西牢一年唐罰洋三十元婢女吉祥發棲流所留養 
[信局船遇盜三誌]  
　　浦東大國鎭星寶順兩民信局信船在尖口廟被盜搶刧鉅贓等情兩誌本報茲悉此事據逃回之船夥報稱是晚爲盜匪五人駕駛划船迎面而來係紹興口音而大圑商界自前日開會討論後一再派人調查被刦眞相其中頗有疑點須澈底根究故近日各商店對於信局交通暫行停止一而組織商界聯合會公舉各業代表向各機關呈訴嚴緝澈究 
[汽車碾傷工徒]  
　　大南門口建造電話局洋房一所日來因工程吃緊工匠甚爲忙碌前日下午有工人顧順林之學徒紀榮生年祇十一歲正在搬運料件之際忽有汽車夫徐金濤所駕六十八號汽車裝載某北貨行黑棗十餘件由中華路自東往西駛至大南門不及避讓致將紀滎生撞倒碾傷右足由警將徐拘護押送一區三分所收押紀因傷重立送新　育堂醫治紀母湯氏亦自浦東六里橋聞耗趕到咋偕顧投警所稟訴要求伸雪劉警佐以案聞刑事　文飭警將徐押送地方廳究辦該氏等命自行投廳伸訴下午奉檢察官提案研究顧順林紀湯氏均投案稟陳一切質之徐供詞支　堅稱該學徒實從横邊冲出所致問官判徐收押顧與該氏退去候赴該堂察騐紀榮生所傷若何再行辦理 
[科罰撞傷行人之兩汽車夫]  
汽車夫洪榮法於上月十二號午後在楊樹浦路開駛九百九十三號汽車不愼將天津人李二撞倒碾傷腦部當經五百八十號華捕查見將李車送同仁醫院醫治並將供解送公共公堂諭令交保候李傷愈再核在案昨晨由廨復訊即據五百八十號華捕與包探季立成投訴當時被撞狀况及調查情形並據李二投訴現傷勢漸漸痊可經俞襄讞核供商之英胡副領事以見證楊裕山未到且原告傷將全愈姑宽判洪給醫院飯金洋六元再賠償李養傷費洋十元着令繳洋開釋又汽車夫邵阿福前日午後因在虹口百老　路開駛五千一百六十八號汽車不愼將董阿桂撞倒碾傷經四百二十二號華捕查見當將受傷人與邵一併帶入捕房奉飭董送醫院醫治邵暫釋昨晨由廨傅同證人陳榮　質訊明白以董傷勢甚輕判邵罰洋三元充公示儆 
[汽車撞傷小西崽]  
　　静安寺咱路一百七十三號小西崽寗波人劉洪明昨晚八時許在静安寺路行走被某西人駕乘之一千七百六十七號汽車撞傷倒地當由該西人扶入汽車送往醫院醫治一面自投捕房報告 
[農民騐係自勒身死]  
　　浦東念二保五十三圖東溝朱家弄鄉民李晋泉因其族人毛毛向　田畝在毛毛外甥徐掌福家用鎌刀自勒身死經該圖地保嚴逢春報請上海地方廳相騐一案昨奉譚廳長委派許檢察官沈檢騐員等乘坐小輪前往檢騐李晋泉委係鎌刀傷及咽喉致命而死塡明屍格判令屍屬自行棺殮案中一干人證己據警所派警解案問官略請數語仍命該警帶去由警所備文解送來廳歸案訊辦傍晚許等始騐畢返滬 
[指控行兇案註銷]  
　　鄂人居正前被同鄉人范鴻鈞在法公廨指控居率衆行兇等情被告亦延律師代辯判聽候覆訊核奪等情己誌前報昨由原告律師聲稱現今雙方己經在外和平解决請求銷案中西讞員判准予將案註銷 
[逆子押候解究]  
　　住居克能海路一百九十三號門牌之王立元煙瘾甚深迭向其母姜氏索資過瘾日前又向其母索資經母嚴詞訓斥詎王竟敢持刀行兇幸經其妹秀形瞥見將刀奪下訴由包探王桂亭與六百八十二號華捕將王拘入捕房稟明捕頭押候解廨請究 
[多儲火油之科罰]  
　　滙司捕房包探汪開富西探約别生查得克能海路三百五十七八號及北蘇州路六百十九號兩處雜貨店内堆積火油各百餘箱對於火政殊屬危險違背捕房定章爰稟由捕頭轉請公共公廨出單昨將該兩店主洪祖恩邵小石傅案經中西官訊實科洪邵兩人各罰洋二十元充公 
[混用僞角押一月]  
　　蘇州人徐阿福前日身藏僞質小洋二十七角在市混用被特别包探蘇長生查出拘入捕房昨解公共公廨由中西官訊明屬實判徐押西牢一月僞小洋銷燬 
[沈佩林在押吸煙之定罪]  
　　沈佩林素有烟癖近因債務被控在押公共公廨遂以竹管洋燭等物爲烟具在押所内吸煙過癊前日被駐廨二十九號三道頭西捕查出稟由捕頭惠勒於昨將沈提至刑庭經中西官訊悉前情判沈押西牢一月期满仍送回押所 
[煽惑罷工之拘究]  
　　浦東英美烟公司新廠鷄牌問小工約七八十人於前日午後向該廠主要求增加工資未遂忽於昨晨同盟罷工當經該廠司事等向衆開導午後有少數人進廠工作當將煽惑罷工之小工陸四海拘解三區警署請爲訊究 
[誌謝]  
　　建設雜誌第三卷第一號業己出版昨承該社惠贈一册又江蘇省立水産學校贈第三期水産雜誌一册又銀行週報社贈第一百七十八號銀行週報一册均此誌謝 
[雜評二]  
[糧食與選舉] （訥） 
　　糧食爲民生之源選舉乃民治之本二者皆甚重要者也米蠧包販糧食以禍民生選蠧包辦選舉以妨民治此二者又皆人民所深惡者也 
　　欲防斯二者之弊於是乃有調查糧食會與監督選舉圑之設然而近數日來包販糧食之徒仍暗中進行包辦選舉之徒仍極力活動絶不以人民之注意崦稍歛其跡則今後國人對於一般米蠧與選蠧當益嚴爲防範旣不避勞怨而負斯調查監督之責尤應以恒心恒力濟之若僅爲一時之奮興或僅務設會結圑之名而不務其實則於糧食與選舉前途初無絲毫之補救也蓋彼叢旣非可以空言所能警覺舍合力防止外豈有他策哉 
公布攔 
[江蘇高等審判廳]  
　　民庭判决（民一庭）一件馮連發與朱永康爲借欵涉訟上告一案（判决主文）本件上告駁回上告訟費歸上告人負擔一件耿道冲等爲地方欵産糾葛聲請指定管　一案（决定主文）本件聲請駁回一件趙　森與鄭少芝爲煤欵欵告一案（判决主文）本件上告駁回上告審訟費歸上告人負擔一件錢紹青爲倒棧糾葛不服泰縣知事批諭聲明抗告一案（判决主文）本件抗告不合法駁回抗告訟費歸抗告人負擔（民二庭）一件張冠三與江家盛爲貨欵涉訟控訴一案（决定主文）本件控訴不予受理　一件張漣春爲債務糾葛抗告一案（决定主文）本件抗告駁回抗告費用由抗告人負擔一件蔡瑞卿與樊春元爲經界涉訟上告一案（决定主文）本案上告駁回本審訟費歸上告人擔負一件張以琛與巫韞玉爲契據涉訟上告一案（判决主文）本件上告駁回上告訟費由上告人負擔一件李陸氏等爲婚姻糾葛不服海門縣知事批諭聲明抗告一案（决定主文）原批諭撤銷本案由海門縣知事公署吏爲調查裁判以上十二月十四日 
[上海地方審判廳]  
　　判决主文（民一庭）一件判决詎志賢與俞予略因基地糾葛更審一案主文本廳民國八年十二月二十九日之即時判决廢棄之本件控訴駁回本審及前上告審訟費除因聲明　礙所生費用歸被控訴人負擔外其餘均歸控訴人負擔一件判决　文甫與陳銀權因貨欵糾葛一案主文陳銀權　償還聶文甫　設之滙源藥行九八規銀八十九　四錢六分六釐聶文甫其餘之請求駁回訴訟費用歸陳銀權負擔一件判决沈仁溪與楊四九欠欵糾葛一案主文楊四九應償還沈仁溪洋一百七十八元二角五分四釐訟費歸楊四九負擔一件决定盛谷氏與盛劉氏因　笆涉訟一案主文本件訴訟不合法駁回訴訟印紙費用發還原告人具領（民二庭）一件判决李尤氏與曹炳根會欵糾葛一案主文曹炳根　將　暦十月份會欵洋四元交與李尤氏收領並以後十個月每月四元於舊曆二十八日　付訟費歸曹炳根負擔一件决定楊阿海訴許阿實　田涉訟一案主文本件訴狀准予注銷訟費歸原告人負擔 
　　牌示一件朱錦亭呈爲遺失期票請求　案由　呈　榮　於本年隂暦正月間向爾借去三月十四日期本票一紙書銀三百五十兩嗣據聲稱票巳遺失未曾返　旣經登報聲明作廢無庸再請備案此批　　批示一件莊萼亭狀交欵洋由准交此批一件鄭世賢狀請執行由狀悉查本案擔保人己指出債務人之不動産請求查封拍賣如該産不足抵債該保人情願負責况正依法執行於爾債權毫無危險所稱各節　屬刁狡特斥此批一件錢宗　狀請押追由狀悉准予飭吏執行此批一件劉郭氏狀請開釋由狀悉候傅到萬長有再行核　此批一件席裕錄狀交椅子訟費由准交此批一件伍學運狀請銷案由狀悉准予銷案此批一件　殿元狀　押追由狀悉仰速來廳候　此批一件王學勤狀請發遠賑簿由查該　尙未審結所請發　賑簿之處應毋庸歸此批一件孫　康狀領證物由准領此批一件　仲良狀請核奪由狀悉候傅原告訊　此批一件錢宗　狀請孰行由狀悉　派吏執行此批一件蔣　　狀請給領由狀悉准予竟保來　具領此批一件　吉生狀領　簿由狀悉准領此批一件徐海林　領欵洋由准領此批一件楊保廷狀保陳子恩等山准保此批一件徐尙亭狀交欵洋由准交此批一件蔣楊氏狀領訟費由准領此批一件邵松　狀領欵洋由准領此批一件　沈氏狀請鑑　　狀悉此批一件王實康狀請執行由狀悉准予　吏執行此批一件　楊氏狀請執行由准即　更執行此批以上十三月十四日 
[上海地方檢察廳]  
　　批示邪羅氏狀悉案己　訴俟送審廳核辦此批　鄭氏狀恐候傅案訊奪此批張正富狀悉所訴各節與刑律易科條件不符仍難准行此批劉大成等狀悉仰即補具理由書以便申送此批尹德宽狀悉諍候偵查毋庸多　此批以上十二月十四日 
[滬南工巡捐局]  
　　批示徐守文等呈爲　拆桑　街口陸姓等竹笆由呈悉此案前據　玉　等呈業經明晣批示東陸家浜一帶陸姓等竹笆之暫緩拆進係因陸家浜東西甚長路工分段進行手續上不能不略有後先一俟四段工程竣事東段即賞一律辦理並無軒輊之分也仰即知　此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[南溟息羽記] [  中實]  
　　五曰熱帶植物之花果大由此一端足知巴西爲世界富源六曰通都名墅之園場大巴西富紳均能於一城之内分置别業數處其財源之茂盛可想其别業内園場之大園花之奇不獨北美名都不能想望即我中國有數之巨宅亦不能比其宏麗七曰巴西交際社會上流婦人之軀幹大貴婦人美衣豐食每甚肥碩歐美各國己犯此病然尙不若巴西垂老婦人之又大又黑者「怪面相」ＣＡＲＥＴＡ星期畫報載有貴婦人妆竟見比王之圖旁立侍婢反甚窈窕可發一　（如圖四）八曰保摥車懸十字旗招摇過市之速率大巴西縣十字旗之何傷車無論有無傷人必使用其『撞倒人不償命』之權威日覧報ＯＪＯＲＮＡＬ載一諧畫（如圖五）而以細字兩行注其下肖甲乙兩人問答之狀甲詢乙曰彼何事而忽遽乃爾乙曰報喪耳（此係準酌我國俗語譯之蓋我國市井之徒駡當街亂跑竹撞不管者爲報喪其音又與『保傷』二字相合就同音字爲一語雙關之諧謔頗似日覧報所載之原文也）然在初抵麗河之輩一見紅十字車疾駛者之頻繁必誤以麗河全城一日間罹傷之人反視北美紐約市爲更多矣 
雜錄 
[秋霖嘆] [  尤敦睦著]  
　　愁雲慘霧黯終日秋雨綿綿月離畢邇來非病亦非懶閉門經月不能出泥濘載途多怨咨欲補漏天渾無術濕扉薄暮有人叩踉蹌入門賣柴叟淋漓衣敝满脚泥雨脚懸肩泉生肘問翁自苦何至此揮泪嗚咽言甚久自言家住在城南有屋屋大大如斗晨起負薪入市廛晚歸提壺沽美酒得失無心使足樂安貧轉覺天意厚今年秋雨多舊年經旬積月久綿延我屋如我老將顚俯見流泉仰見天蛙躍床頭蛇入竃廚空鎭日斷炊烟束薪免强綠街走身寒腹飢無人憐濕柴何從獲善價從晨過午不得錢吁嗟秋雨久不住人盡爲魚魚入田我聞一語一嘆息默然有感説不得膏澤可以潤蒼生如何失時反爲賊連年人民苦災害言之淚下生凄惻聊以緩辦須臾死衣之以衣飯以食我今幸免受天殃小惠微恩敢爲德如翁之苦千萬人欲盡衣食愧無力君不見豪富人賞雨筵開雜主賓山珍海錯紛然列豈知天下有孤貧我對秋霖嘆不己世間苦樂何不匀噫嘻吁秋霖落聲不止濕葉蕭蕭打窓紙夜深坐冩秋霖嘆水氣侵人鐙欲死 
新聞拾遺 
[買彩票] [  此巖]  
　　前日蘇州觀前街某彩票店前有賣五香豆小販二人手持某種獎劵對號未中竟失聲而哭旁人　集勸慰始悉二人自今秋起日減一餐月積一元二角以爲購劵資本連日隂雨生意不佳抽去劵資餐費無着己枵腹一日悲從中來不期對泣後來一老者憐其無告給與小洋六角並囑其後勿再妄想發財二人始收涙而去 
[　破額角] [  丕承]  
　前日下午三時餘在北浙江路見二女郎挽臂而行由北往南經某米店門口忽聞屋上作響抬頭觀看詎有瓦片一被風吹下正欲避讓豈己不及乃適中一女額際額破血流時傍有一丐謂可用　粉敷傷口再用墨搽之血竟立止女郎乃喚人力車去丐攀車索酬嗣經旁人勸令該米店予以銅元數枚云 
[賽球] [  冰]  
　　本埠南洋約翰兩大學因月前比賽足球不分勝負復定於今日（即十四日）在約翰河北操塲再行决賽各界人士往作壁上觀者約近六七千人至兩點半鐘銀角一鳴開始作戰雙方競傁極爲激烈未及五分鐘南洋即攻入約翰一球約歷二十分鐘時約翰又攻入南洋一球休息後繼續比賽雙方防守甚嚴均不易攻入故下半時無勝負結果仍爲一與一之比云 
小說 
[社會小說衆醉獨醒（二二三）] [  瞻廬] 　 
第三十六回貼報單鄰舍驚心買文憑先生染　邦平起立拱手道老夫子見多識廣一切都要仰仗大力應該怎麽辦便怎麽辦老夫子儘可便宜行事青巖假意道晚生怎敢一人做主令郎的母舅陸先生是府上的長親又是喜發議論很有意氣的人一切事情還是請他主政的好邦平皺眉道這個怪果西理會他做甚自從那天和我搶白了幾句幾個月不上我的門近來聽説他到湖北去了（子才出門隨筆點出）也不曾到我這裏來辭行也不曉得他何日才能回來似這般的親戚宛比没有一般所以一切事情都要重託老夫子不用客氣也不用過慮説畢便轉身去了原來陸子才到湖北去公幹青巖早己探聽確切并且想利用這個機會和張老三商量甚麽詭計擺布慧姑（我替慧姑揑一把汗）這番見着邦平假做不知便把便宜全權招攬在身心裏暗暗快活借這開賀結婚兩樁事多少總要掏摸些油水使我手頭滑溜滑溜當下便向報房裏通個消息呌他们前來報喜討賞那些吃報房飯的本來没事可幹窮得狗肝都出得了這個消息怎不满懷歡喜登時劉公館的門前朝也一棒鑼聲暮也一棒鑼聲驚得左近的鄰居大呼小呌都説劉剥皮家裏遮莫失了火在那裏打着亂鐮求救也有神經過敏的不問情由先自慌亂起來丈夫棒了破棉胎渾家抱了小嬰孩急煎煎亂糟糟預備要躱避火災比及探問確實説是劉公館裏報喜不是劉公館裏失火白白的吃了虚驚惹得鄰人背地裏唾駡道該死的劉剥皮打甚麽亂鑼報甚麽鬼喜（邦平之結怨鄉黨即此可見一班）那時劉公館的門牆裏面密密的貼着五六張報單甚麽京報官報省報疊牀架屋不厭其多下函還署着報喜人的名字無非是高陞金印卜魁聯元 
自由談之自由談[  鵑]  
無線雷之製世界稱便而輓近則更有新無線電之發明西方人善用其腦故其國家之文明日進不己吾國人未嘗無腦而多用之於不正之途今日吾國之衰落亦未始非不善用腦爲之厲階也噫 
大昌煙公司徵文揭曉（丁等） 
[大小嬰孩牌香烟歌] [  李涵秋]  
先開花後結果養個了丫頭抱小夥我道此語不盡然了頭那裏及得我嘴似小櫻桃臂如雪花藕頸繫　項圈添上黄金鎖弟弟體態固端莊哥哥姿顔允嬌娜紅蛋圓又圓混沌先未部哑哑脱殼出妙理君知否世人誰不望麟兒吸此香煙劵操左老人吸此因丹田運眞火老婦吸此烟蚌裏　迸顆青年男女吸此烟一索再索穏而妥東方病夫休浪猜熊熊英物自天來憑君記取香烟盒小嬰孩後大嬰孩 
　　今君足下前兩函迄未見復念念本星期六如克一來感甚弟鵑白 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[銅像之像不像] [  箴]  
　　中國之銅像有二種一曰官鑄銅像一曰民鑄銅像 
　　官鑄銅像表彰其爲官造福也民鑄銅像表彰其爲民造福也其目的不同而銅像亦因之有像不像之别 
　　有議爲李純鑄銅像者則以李之督蘇軍費自四百八十萬元增至一千萬元以外爲軍官造福不淺故受其福者思以銅像報之而此銅像則不像矣 
　　有議爲陳炯明鑄像者則以陳之治粤下車伊始即毅然革除數十年之賭風爲粤民造福不淺故受其福者亦思以銅像報之而此銅像則像矣 
　　李之銅像官鑄銅像也陳之銅像民鑄銅像也等此銅也而銅之用途有幸有不幸若此等此銅像也而銅像之像不像國民之感想若此夫孰謂人心無是非哉 
國民常識 
[國人應除之冷性] [  一正]  
　　外人譏吾人爲四萬萬散沙嘲吾人以五分鐘熱度者以吾人多數常具有一種之冷性也世事浮雲何足問不如高臥且加餐對於事業之冷静也國家治亂興亡事自有周公孔聖人對於國家之冷静也各人自掃門前雪休官他家瓦上霜對於社會之冷静也得失榮枯總是休人生世上一蜉蝣對於個人之冷静也爲冷静故主静不主動主保守不主進取主柔順不主剛强主退讓不主競争主實現不主理想爲冷静故對於眞僞不辨對於是非不究爲冷静故感情爲之遲鈍節操爲之不明意志爲之昏惰智識爲之淺薄思想爲之卑下感覺爲之遲緩昏沉如醉夢如失神受潮流之刺激不能奮興無量之痛苦不能覺悟即奮興矣覺悟矣不轉瞬又回復其水平之狀態是冷性之結果也故一屬於冷性範圍之内必爲怠惰爲遲緩爲模稜爲苟簡爲頑固爲守舊怠惰則乏進取之精神遲緩則無自振之能力模稜則是非兩可苟簡則劣敗是安頑固守舊則將排擊新理抵制文明矣凡此皆國民心理之大障礙非破除之不可（乙種酬） 
經濟 
[簡單生活] [  蔡俊夫]  
　　現今社會問題最難解决者莫如經濟消耗日增生産力未見進益慕浮華者動學時髦談改革者醉心歐化其實經濟力量己低至不可再降一衣一食之費須耗幾多心力以求之簡單且不易爲而况糜費舊式家庭坐食者多生産者少更非從事儉約不足以言維持故在家庭制度未能改革社會生産力未能增進以前似宜提倡簡單生活略擬數則如左 
　　一服御之簡單衣以適用爲度不求其多更無取乎美綢衣價貴布衣價賤布衣之士自古爲尊誠得多數同志熱心提倡風尙或不難變易至裝飾品物更可不必 
　　一食事之簡單慾壑無饜食費萬錢猶難下箸藜蒮之食衣可充飢吾人食料但求價廉而富於滋養者爲宜水陸之鮮五味之調不必多所講求至簋數亦宜減少吾鄉某姓家平常食事祇具一簋近來境况頗不惡 
　　一用具之簡單余常厭家中用具太多以爲必宜減少蓋屋舍旣少用具又多錯雜縱横竟難容膝衣食旣力事簡單則一切用具亦自可減省萬勿多購非惟傷財亦難以整理也兒童童玩具最易　蹋爲父母者特宜注意能自製免購則大佳 
　　一酬之簡單待人以誠不以物自世風日趨浮靡而酬應上之需用益繁其實酌理準情亦何須如此崇　節儉力求誠樸斯爲得矣 
　　一婚嫁喪葬之簡單一婚嫁也一喪葬也動須中小人家二三年之需用平時旣鮮積蓄臨事不免舉債竟有竭畢生之力不足以償所負者何如其簡單之爲愈　獨是婚嫁之事須得兩方同意不若喪葬之可以自由作主也松江浦東均有婚嫁改良會力崇儉約如能擴而充之是亦仁人之用心也目前社會經濟狀况枯窘己極救濟之方竊以爲不得不爾以上所述亦不自知其陳腐也（乙種酬） 
家庭常識 
[火油箱養雞法之發明] [  呆]  
　　養雞法本分放飼棚飼二種今又有發明箱飼者且箱飼之效力大於放飼栅飼遠甚 
　　養雞之目的有二曰肉食曰産卵肉食求肥産卵求多箱飼之法尤適於産卵 
　　放飼棚飼之求多産以運動爲要旨箱飼反是且箱不宜大以僅容一身之火油箱爲適當 
　　發明者之試騐先於一雞罩中飼雌雞三三火油箱内亦各飼一結果箱内俱産卵而罩内不産然不知其故蓋疑雞罩之不適於産卵也乃以大板箱（裝疋頭者）容雌雞三然亦不産而健康狀態則頗佳於是忽念及豈以獨處爲宜乎乃取出二雌各置一火油箱内大板箱也祗留其一由是火油箱中即産而大板箱則否 
　　至此更不解其故雞本愛羣居正疑其豈獨處反致多産不意獨居者又不見其産矣其中必有眞理存焉研究之心更油然而生復取大板箱四各飼一適於火油箱中連産之雌雞其最初二三日間固仍産卵其後即突然中止竟百思不解其故 
　　一日立此等箱前見大板箱内之雞在箱中亂搔聲息頗多火油箱中之雞咸寂静無聲默忖廣大箱中尙略能運動自信此法較妥豈意反不易産卵抑别有原因乎或運動有害於産卵乎乃悉移大板箱中者一一入火油箱果然即見多産 
　　要之成雞不必運動運動則徒消耗養分營養分不能助生産矣故産卵不多二十年苦心研究始有此發明（乙種酬） 
 
 
 

Page 18

 
 
法制 
[省長監督司法行政之解義] [  竹賢]  
　　研究　律以圖改良使逹完善制度爲國家社會謀幸福乃共和國民應負之責然研究之法似非於現行法令彚集參考不能知利害是非而立改良之論此所以現行法令不論爲合法不合法亟應研究之參攷之也現行之省長監督司法行政制度人多以妨害司法獨立言之惟鄙意則以前項制度如謂爲不合法之制度則可如謂爲妨害司法獨立則實覺未悉内容未經研究之也茲姑以省長之監督司法行政之意義及不合法之點述之於次 
　　省長之監督司法行政發生於民國三年係依省官制第一條之規定者也以故新簡之省長奉策令後聞由司法部查照省官制具呈聲請特别委任監督司法行政歷年以來己成例案惟未經司法部呈請委任者及委任後有不勝監督之任而撤銷者仍無監督之權緣省官制第一條規定之意義須經委任後方有此特别監督權也然此爲法意範圍果經任命省長而未委任監督司法行政者亦不多見至委任後不勝監督之任經部呈請撤銷者則未之開也 
　　查省長監督司法行政之權限依省官制第九條之規定計有四種一稽核司法經費二考核司法官吏三核辦各縣承審管獄等員之任免戀獎四各級審檢人員經省長查有貪劣欵蹟得飭該管廳長先行撤任呈請懲戒 
　　按省官制規定省長監督司法行政之權限其第一二三三種固可歸省長監督惟第四種之各級審檢人員經省長查有貪劣欵蹟得飭該管廳長先行撤任實與臨時約法五十二條法官在任中非依法律受刑罰宣告或因免職之懲戒處分不得解職之規定違背又由省長呈請懲戒一層復與司法官懲戒法第二十三條各監督長官對於司法官認爲應付懲戒者應經司法總長呈請懲戒之規定抵觸據此則省長監督司法行政之省官制内所規定之第四種權限己受根本法上之廢除當然不能存在 
　　總之省長監督司法行政雖未妨審判上之獨立究非合法之制度深望司法經費從速籌備俾縣知事之兼理訴訟得早日廢止而省長之監督司法行政亦可同時撤銷之矣（乙種酬） 
衛生 
[除臭法] [  純英]  
　　凡動植物一經朽腐卽起化學作用各種原素漸漸解體而其所含之　　及硫質互合而化爲　氫三（ＮＨ３）及氫二（Ｈ２Ｓ）發散於空氣中感觸人之嗅覺名之爲臭氣　廐溝渠及工廠等地發生最多吾國人對於臭氣素不注意不知臭氣薰人非惟惹人嫌惡抑亦有害衛生嗅之過多傷肺非淺故除臭之道亦人人所當知而當行茲就其易行而不多費者略述如後 
　　一木炭除臭法木炭又名桴炭燒木而成質鬆而多微孔故能吸收多量氣質令漸變濃厚使之與空氣中　氣酸化而成硫酸及硝酸等木炭一立方寸能收　氫曰一百立方寸氫二硫五十立方寸他種氣質亦能收至若干且炭之能吸臭氣其量實遠過於吸他種氣質蓋炭與臭氣有天然化學愛力ＣＨＥＩＣＡＬＡＦＦＩＮＩＴＹ也故無論糞溺汙濁和以炭屑即能立消臭氣　廐溝渠工廠等地苟能多置木炭消臭之功蓋非淺鮮但該炭須時時調換不然一經吸飽臭氣卽失其功效也 
　　二煆泥除臭法帶植物之泥圭煆過之後亦能收除惡臭其法先將泥土掘起和以植物在密器内燒之燒成之泥即富具吸臭性其量實不遜於木炭用後又能壅諸田中爲一極有價值之肥料 
　　吾國舊法往往以薰香除臭不知薰香之效祗能散佈一種香氣抵抗臭氣使吾人不覺其臭决不能消滅臭氣故嗅覺雖不感其臭而臭氣之爲害固猶不減也此謂之治其形而不治其本然則治本之道其惟上列二法乎（乙種酬） 
婦女常識 
[説婦女宜戒妆飾] [  女士]  
　　家庭經濟首宜量人爲出然後蓄旨禦冬始免匱竭此理人盡知之而卒之不能實行者則妆飾爲之害也 
　　夫人之美醜出於自然衣履之屬求其清潔足矣而必欲被綾錦飾珠玉亦何爲哉蓋當其始也非無顧恤之心及其繼也遂成奢　之習鏤金刻翠眩異争奇於此而欲其袪除紛華歸於儉樸殆不可得是猶爲象箸者則必爲玉杯乃必然之勢也古人有言曰由儉入奢易由奢人儉難可不懼哉 
　　且以有用之金錢擲於虚牝失資本流通之作用其愚與守財奴之窖藏金銀者無異如居家者知節儉之方有餘則儲蓄之日計不足月計有餘可以積錙銖而成巨額然後存之於信用昭著之銀行按時取息使衣食有資無虞困乏則比之好妆飾者徒貽容悦之譏而遭慢藏之禍相去殆不可以道里計矣 
　　曩吾求學江南見同學者尙崇儉樸近以風氣所趨亦復習於奢華矣有識者尙且如此無知者更不待言吾不禁爲女界浩歎也邇來北省災民方嗷嗷满野倘吾界能以慈善爲懷移其無謂粧飾之資爲救人之用亦吾之所企禱也（乙種酬移賑） 
工業常識 
[普通皮鞋油製造法] [  福]  
　　皮鞋油爲修飾皮鞋所必需皮鞋一物我國現極盛行故其需要我國現己不小而其出品我國現尙寥寥且所有出品製法無一適當色澤旣甚醜陋品質又極惡劣非特無修飾皮鞋之效反有損害皮質之害不能稍博購者之歡迎致普通所用無一不惟舶來品是求金錢流出歲亦不資誠漏巵之一端也研究改良豈容一刻緩耶爰將其製造之法述錄於下 
　　法取骨炭十二兩入乳鉢研成極細微之粉末用最細之絹篩篩過再入乳鉢加鯨蠟三兩而再研之至己和匀移入玻璃製或磁製之器内加糖漿適宜調成漿糊狀更取淡硫酸六兩漸漸加入之隨加隨用玻璃棒迅速攪拌加畢再攪拌十分鐘使之和至極匀攪和後加醋適宜調成油狀之稠度卽成黑皮鞋油裝入玻璃瓶中與市上售者無異（乙種酬） 
 
 
