# 1903 - 307 - 4910978

 

Page 1

 
 
[新印江西闈墨出售] [  圖書集成局啓]  
　　江右爲靈秀之地龍蟠鳳逸作者代興本科慶榜宏開闈藝傳來傑搆鴻篇尤多戞戞獨造本局特用新鑄鉛字急爲排印讐校精詳每本售價洋銀一角二分今日出售此布 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閲者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克己此佈 
[中國倚日拒俄試陳其説]  
　　今者中俄兩國釁已開矣釁非自我而開乃俄人所開俄人開釁之心雖見端於今日而實蓄謀於要索東三省各欵之時本報前昨兩論已略述之矣雖然俄人旣甘爲戎首驟開釁端其慮之也熟其謀之也久開釁後如何應付之策度早有成竹在胸所可憐者我政府中人如醉方醒如夢方覺驟遇此變不免張皇顧徒張皇亦無益也譬如火已然物必思撲救之方盜已登門必思抗禦之法今俄旣以蠻横無禮之舉動猝然加之於我則我應付之策必如何而始爲善乎如竟秣馬厲兵與俄人以戎衣相見則我軍實未備財用又空當甲申甲午庚子之前我陸海各軍未至於全行喪失國家帑藏未至於實在空虚猶且一戰而失越南再戰而割臺灣三戰而受城下之盟償四百餘兆之鉅欵以今日而猶欲言戰識者固知其必不可矣如仍與俄人竭力磋磨持之以堅行之以忍喻之以衆怒之不可犯折之以公理之不可違百折不回孤行一意無論俄人如何强如何猛而我東三省終不肯讓試問此時俄人果能知難而退乎倘不肯退則我又將以何策處置之乎是知堅持定議力拒俄人蓋亦未爲有益也然則朝廷應付俄人之策當奈何曰我竊窺朝旨蓋知意向之所在矣意向何在曰在曰本何以言之曰以那琴軒大司農之調任外務部尚書知之也那尚書曾使日本素主親日聨日以冀强亞洲而弱歐美各洲况用以拒俄則非徒我中國之利而亦日本之利日本當無不從何也日本與中國同爲俄之近鄰俄人嘗有眈眈注視之意一旦中國爲俄所蠶食則日益孤立無助而必蹈　亡虞不　之覆車故余嘗謂日本之可聨者實地勢使然也且更以甲午一役俄人嘗逼令日本退還遼東一地挾有夙　我苟與之相聨日人必無不願之理以兩國敵一國俄人雖强勝負之數亦未可必然而斯言也尚我之自爲計而未嘗卽曰人之心深思之也日人之心以爲地勢相連唇亡齒寒之調固不可不懍挾有夙嫌應圖報復論事論理亦當存必出於如是之思所不能無慮者俄人之雄强而可畏也如彼中國之孱弱而不足聨也又如此於是易一政策爲俄日恊商所謂恊商者日人非有愛我中國欲以存東三省之地也不過思各得其利耳恊商未遂日人知無望於俄而俄人亦知日本之必轉而向中國乃爲此先發制人之舉重佔東三省使中國無所措其手足而不能先爲之防中國於此乃亦不得不變其親俄之心以親日本冀失之東隅者猶可收之於桑榆也然於此而始思親日吾以爲日人得有狡謀焉蓋將以中國人爲先驅使之與俄人戰戰而中國勝則固日本之至願也戰而俄人勝則於日本毫無所損而彼且從容布其政策俾亦可分得漁人之利焉是故不聨日於前日而聨日於今日斯又政府之昧於從事而不可倚以爲重者也 
[本館接奉電音]  
　　昨日午後四點鐘時京師飛電傳來旨一道敬謹譯登○九月二十日内閣抄奉旨希璋現在穿孝正紅旗漢軍副都統著英信署理欽此 
[電傳宮門抄]  
　　昨日午後四點鐘時京師友人專電告知本館云九月二十日皇上召見軍機大臣及延祉 
[奉天警信]  
　　北洋官報云奉天俄兵春間已陸續撤退九月初九日忽有俄官帶兵三營回據奉省堅守城門强佔衙署並把持電報華人搭坐火車信物任意搜掠又於初九夜由奉天過火車百輛初十晨又過火車百輛均載俄兵南行 
[示期蒐軍]  
　　武昌訪事人云湖北巡撫兼湖廣總督端午帥以目下時局艱危經武整軍急不可緩因定於卄月初一日在青山一帶調集鄂中各營勇操演行軍布陣之方刻已由張虎臣吳元愷二協戎轉飭所部各營一體遵照矣 
[濟匪破案]  
　　金陵訪事人云江寗府署東首大街有鐵鋪數家積慣私造軍裝接濟匪類以致大江南北會匪梟匪皆持有火器如虎附翼爲害非輕迨經有司訪拿若輩卽潛行逃散近復羣聚江浦縣境浦口鎭某姓家工作如前無人知覺日來有某營　弁賃某姓餘屋棲其梅鶴每於深夜巡哨回時窺破其跡突於某夜出其不意會縣密拿當場獲住三人搜出所造軍械若干遂解至省垣禀知兩江總督魏午帥午帥飭發江寗縣署訊鞫大約不能免於刑誅矣癸卯恩科江西鄉試官板題名全錄 
　　熊元鍔南昌貢　徐侍清義密監　吳孝展宜黄廪　劉存一萍鄉貢　楊　綸南昌廪　湯　漪泰和廪　　黄爲基德化附　胡祖瑗新昌廪　喻　磐萍鄉附　饒孟任南昌附　宋育德奉新貢　彭　灼南昌增　　張洪翼德化貢　楊翼寰豐城廪　徐永煜龍南監　劉　龢南豐附　歐陽成吉水貢　邱　璧寗都廪 
 
 

Page 2

 
 
劉詠溱安福廪　祝爾宏鉛山附　彭學　案福附　許業飭彭澤廪　　欽德清江廪　蕭輝錦永新廪　張祖培上饒附　劉九穗萍鄉附　鄧　鞏臨川廪　朱彭年蓮花增　吳定川萍鄉增　湯嗣若臨川附　歐陽楚興國增　燕善達南昌廪　褚景澂高安附　賀鵬武萍鄉監　涂騰驤新城廪　李玉文金谿附　龍旂光萬載廪　王國鈞安福監　潘學明鄱陽廪　蕭燮均萍鄉廪　孫振清泰和貢　彭衣言新昌廪　聶在畇豐城附　熊錫晉清江增　潘學海武寗廪　熊燮師萍鄉附　歐陽彦謨南城監歐陽增勳萍鄉廪陳立賢靖安附　李承修臨川監　熊　騰新建廪　鄒　鵠廬陵廪　蕭贊勳永新監　劉炎林泰和附　涂澍霖新建廪　章志謙南昌附　黄　楨崇仁禀　陶　楨進賢附　吳鳳翾興安廪　張尚賢鄱陽附　陶緒泰新建附　黎呈銓南康廪　古廷松長寗廪　余　審南昌附　童啓槐玉山附　包嘉賓南城增　袁　焵新昌附　程忠誠宜黄增　辛際周萬載附　顧士元蓮花附　胡　薰新建附　葉　湘新建增　諶福謙南昌廪　黄福頤宜黄貢　郭廻瀾萬載增　王盛春德化附　除鳳鈞樂平貢　周肇基永新附　黄邦器贑縣增　曾秀章餘干增　賀長治蓮花廪　黄兆鵬廬陵增　萬方儼南昌廪　李盛鏳德化附　涂駿聲豐城廪　華　燻崇仁附　漆喻梓新昌增　劉應嶽永寗附　彭鴻年萍鄉附　吳　青德化附　趙鴨搏南城附　張家鼎建昌廪　丁永暉清江廪　龍行言萬載廪　歐陽紹祁分宜廪艾作屏高安廪　張德漢萍鄉附　孔紹堯贛縣貢　曹汝杭義寗附　舒偉俊豐城廪　劉應元吉水貢　裴炳耀豐城附　李正誼永新附　葉光圻萍鄉貢 
　　副　榜 
張甘澍瑞州廪　蔡　峴南昌貢　熊元鋆南昌貢　鍾天貞泰和附　熊獻瑜清江附　張友善南豐附　葉東泰龍泉廪　許德烜宜黄廪　李儒修鄱陽禀　黄　震南昌附　何紹休臨川附　吳起鑾高安增　徐舒鏘南昌增　謝繼明永豐附　熊謇修奉新附　丁繼光樂安貢　楊士亮都昌附　顔振聲廬陵廪 
湖廣總督張宮保擬陳議鼓勵日本遊學畢業生章程○一中國遊學生在日本各學堂畢業者視所學等差給以奬勵但須由中國出使大臣總監督查明該學生品行端謹並無過犯出具切實考語咨送歸國由欽派大臣詳加察核果係品行端謹毫無過犯並按照所學科目切實詳細考驗果係所學等差確與所得學堂文憑相符方准奏請奬勵一在普通中學堂五年畢業得有優等文憑者給以拔貢出射分别錄用一在文部省直轄高等各學堂曁程度相等之各項實業學堂三年畢業得有優等文憑者註在學前後通計八年給以舉人出身分别錄用一在大學堂專學某一科或數科畢業後得有選科及變通選科畢業文憑者註在學前後通計十年或十一年給以進士出身分别錄用其由中學堂畢業徑入大學堂學習選科未經高等學堂畢業者　在學前後通計七年或八年其奬勸應比照高等學堂畢業生辦理一在日本國家大學堂曁程度相當之官設學堂三年畢業得有學士文憑者註在學前後通計十一年較選科學問尤爲全備給以翰林出身一在日本國家大學院五年畢業得有博士文憑者　在學前後通計十六年除給以翰林出身外並予以翰林升階一除以上所列之外在文部大臣所指准之私立學堂畢業者視其所學程度一體酌給舉人出身或拔貢出身一遊學生原由翰林進士舉人拔貢出身者各視所學程度給以相當官職　一凡畢業學生首以品行爲貴應請各學堂注重學生品行與各科學一律比較分數必所定品行分數滿足方爲及格一遊學生於各學堂畢業年限須與日本學堂原定本科畢業年限毫無短减不得别自爲班希冀速成一此次定章以前已經畢業回國之各省官派學生均照此次章程由各省督撫考查其品行心術如實係端謹無過者考驗其所學程度查騐文憑實係相符者卽照新章給以出身已有出身者給以相當官職其在速成科畢業减短學科年限者應查明所短年限以回國後當差勞績之年資補之扣扣年限亦一體給以出身或相當官職凡定章以前之畢業回國學生其中如有請賞舉人者俟奏准後應咨送京城由管學大臣覆試 
[教堂興學]  
　　南昌訪事人云江西教案於辛丑年議結賠銀三十四萬兩並省城地基一方旋經洋務局委員李君仲誠邀同天主堂司鐸方遂志勘明松柏巷菜圃由官購贈迨壬寅年由教堂撥欵數萬兩就其地創立法文學堂今春工竣復撥常年經費若干至孟夏禮聘法文教習數人擇日開學無論教内教外皆得入堂肄業九月初五日主教郎守信面晤撫憲夏菽軒中丞次日中丞率同司道州縣各官前往游覽盤桓良久始呵殿回轅 
[規復保甲]  
　　揚州訪事人云郡城保甲總局當程雨亭都轉綰兩淮運篆時禀請太憲裁撤所遺事務歸揚州府兼理邇者本城紳士以此間地當衝要土客雜處瞬交冬令宵小繁多恐府尊余石蓀太守公務殷繁不遑兼顧禀明運司恩新甫都轉轉詳兩江總督魏午莊制軍仍委監司一員專司其事制軍允之檄委前辦是差之章觀察蔭前來接辦觀察捧檄戾止小駐安徽會館涓吉本月十三日蒞局視事 
[調員來浙]  
　　杭州訪事人云安徽候補道許九香觀察素爲聶仲芳中丞所器重中丞調任浙無後因合州教案釀成巨禍電商皖撫誠果泉中丞請飭觀察迅速來杭襄理此案觀察遵奉憲札卽日起程於本月十三日到杭趨詣撫轅禀見 
[漢興警察]  
　　漢口訪事人云此間警察事宜定於十月初一日開辦就青林樓曾姓曲院故址設立總局招募警勇四百名連舊有之團勇二百名合成六百名所需一切將燈捐悉數撥充並委楊心如司馬恊理讞政 
[運憲丰裁]  
　　揚州訪事人云兩淮運司恩新甫都轉下車伊始查悉所屬官吏夤錄請託奔競成風因於日前貧發手諭黏貼官廳略曰兩淮鹽務官塲風俗浮靡函信囑託相率效尤人才不振江河日下殊可惜也本司蒞任以來凡遇缺差挨酌各班或循例按資或擇人破格皆一兼至公不論信函之有無惟察其人之賢否此後鹽務實缺候補各員槪不准來署投遞信函並嚴飭號房不許收接干究爲此諭仰兩淮鹽務人員一體遵照見者曰此誠整肅官箴之道也都轉眞丰裁卓卓哉 
[總辦易員]  
　　金陵訪事人云江南銀圓局總辦沈幼彦觀察邦憲奉委到差甫逾半載近由南洋大臣兩江督憲魏午莊制軍調辦江南機器製造局務而令沙漫洲緝私局總辦潘觀察汝杰接辦銀圓局事蓋以現辦江南機器製造局之趙渭卿觀察已由鄂督端午橋制軍奏調回鄂故不得不另簡能員任之也 
[轉運得人]  
　　金陵訪事人云自桂省軍興以來糧餉軍裝半由各省協濟此間大憲屢准兩粤督撫之請調兵撥械先後解往者固已書不一書兹者兩廣總督今雲帥以匪亂未平軍中一切所需仍往各省源源接濟方不至有僨事之虞並慮軍火由外海起解雖覺迅速設有失事藉宼齎盜後顧堪憂爰咨請兩江督憲魏午帥就白門設立轉運粤省軍械局委水師船廠總辦龔虞賓觀察專司其事此後所有江浙等省解濟 
 
 

Page 3

 
 
粤軍器械子藥均由此處遣派兵輪船運載午帥許之已札飭觀察遵照辦理矣 
[浙省官塲紀事]  
　　杭州訪事人云撫標右營學習騎都尉世職王襲尉炳錢現届期滿呈請考騐經浙江巡撫聶仲芳中丞示於本月二十日備帶馬匹洋槍赴羅木營試演并委杭恊郭副戎親往騐視打靶以便給咨赴部引見○温州府同知吳司馬因事撤任由藩憲札委候補同知王司馬念祖往署○滿營延齡門吊橋年久失修甚爲朽壞現由鎭浙將軍常鶴卿留守委左司恊領松協戎樑雇工修葺并移知防軍局派員會同估價已於九月十四日開工矣○委署磐石巡檢顧少尹光燦於九月十六日起程赴任先期詣各憲轅禀辭 
[四明近事]  
　　寗波訪事人云浙江鎭海縣屬白家浦人王思琴素稱純孝人無間言前經紳士聨名禀准浙江提督學政文叔平大宗師頒給孝友可風匾額迨皇上三旬萬壽復由在籍紳士户部員外郎李正郎濓糾約同志禀由縣主詳請撫憲奏奉諭旨准其建立牌坊由官給銀三十兩用示寵錫至近日始遵照辦理聞者榮之○鄞縣所轄横谿俞家嶴等處近有惡棍大開花會貽害小民事近經縣主周少軒大令訪聞飭差拿獲任雨昌俞小代二棍徒研訊之餘供認不諱遂飭釘上脚鐐荷以巨枷押往犯事處示衆枷上粘貼封條硃書釘朽木爛然後開釋蓋亦可謂不惡而嚴矣 
[苎蘿山色]  
　　紹興訪事人云浙江蕭山縣境沿江沙灘本爲旗丁牧馬之所略徴蘆課以備杭州乍浦八旗弁兵月支馬乾近年江灘數十里皆成平地農民互相爭奪時或集衆械鬥釀成命案現經紳士聨名赴省禀請升科藩憲翁筱山方伯當卽派員來紹會同縣主李香畬大令查得此項灘地共計數千頃之多擬將寗字號圍牧地先行清丈繪圖造册准鄉民納價承領○越郡自中學堂開辦後山陰縣卽以蕺山書院改爲小學堂雖因陋就簡而規模亦頗可觀惟會稽至今尚付闕如兹者蔡畏三大令因士紳屢以爲請擬將某書院改設特不知保日始克告成也○南門之應天塔雲宮月窟高聳層霄相傳建自炎漢時迄今千餘年巍然獨立誠越中名勝之區也本月某夜忽然火發炎威照耀數十里内幾疑不夜城開居民麕集其間苦難施救閲一晝夜塔上回欄杗桷悉付劫灰惟磚石甚堅屼然不動説者謂起火之故大抵乞人夜炊不愼所致殆或然歟○省垣保甲提調宗太守舜年奉大憲委赴曹娥鎭公幹聞因彼處教民某甲等人在車家浦開壩故須察勘是否有碍江塘也○日前西門外江中忽浮起一男屍年約三旬身穿藍竹布衫紡綢褲白襪無鞋頸上有刀傷顯係被人謀害當由地甲撈起投報縣署縣主某大令驗明照塡屍格飭交保備棺收殮一面派差捕嚴緝兇手務獲究懲 
[逸犯成禽]  
　　日前上海縣署差役顧陞在南巿平陽茶樓拘獲前在浦東攫取洋銀之要犯浦阿泉張阿弟被巡街捕指爲違章拘入捕房捕頭將顧開釋浦張暫行管押旋經陳華華等保去召顧回縣禀知縣主汪瑶庭大令卽函告馬路工程局總辦翁子文太守將陳華華提至縣署訊明限交出浦張昨日捕頭在法租界新恊成烟館將浦拘獲解入法界捕房隨禀請太守給予名片訴知法捕頭將浦帶回轉送上海縣署訊究 
[法界停訊]  
　　昨日爲法租界公廨訊案之期讞員魏蒓塢大令適沾清恙不可以風因飭丁咨照捕房並禀知法總領事署新任繙譯官魏武達君暫停訊判一日 
[法員赴漢]  
　　法總領事署繙譯官費亨祿君升任漢口領事繼其後者爲魏武達君現已來申任事費君遂交卸公務事於前晚附某輪船赴漢口履新 
[會訊撞船]  
　　中國寰泰兵船被昌興公司皇后輪船撞沈於汕頭洋面事後控諸駐滬英總領事署華歴九月十八日英刑司威金生君傳訊此案有武弁二員及蘇松太道袁海觀觀察在座惟尚未訊問確實故一時未克讞成也 
[英皇壽誕]  
　　昨爲英皇壽誕先期由英副領事迪比南君照會英美等國公共租界讞員鄧鳴謙司馬暫停讞政一日午前司馬隨侍蘇松太兵備道袁海觀觀察至英總領事署慶祝是日南京路菜巿大洋房廳事中陳設奇花異卉任旅滬英國士女前往嬉娛入晚舉行跳舞之戯紅男綠女聨袂踏歌誠盛事也 
[祝賀英皇]  
　　昨爲英皇六十三歲誕辰各國輪船之停泊浦江中者均高懸五色旗章以伸慶祝駐滬英總領事華倫君於午後一點鐘時接見本埠中西官之前往慶祝者車水馬龍一時稱盛 
[三續興學陳詞]  
　　尚賢堂半年事務經李佳白先生陳説已畢復將堂中出入欵項分作三端布告於衆一爲半年常費計收前存銀行銀三百三十一兩九錢三分收由京過滬帳銀一百五十四兩六錢收以上兩項利息銀三兩五錢四分收花旗銀行總辦費君捐銀一百兩收美醫生衛君捐銀二十兩收祥泰洋行總理師君捐銀一百兩收英總領事滿君捐銀五十兩收南洋公學教習羅君捐銀十兩收英商啞君捐银七十五兩收總税司裴君捐銀一百兩收美教士福君捐銀八兩收寓烟臺之美國女教士密氏捐銀十八兩五錢五分收美國報館德君捐銀十六兩一錢二分收美國尚賢堂董事領袖羅君捐銀一百十一兩八錢三分收尚賢堂總辨李佳白捐銀三十兩收尚賢堂學生束脩銀五百八十兩三錢四分收商務印書館付華人筆述薪水銀一百四十三兩九錢二分收李佳白著書銀三十一兩九錢收李佳白在英禮拜堂講道銀三十七兩七錢收李佳白在格致書院講學十次銀七十四兩九錢收常存銀行利息銀六百八十九兩九錢八分以上均係入欵共計銀二千六百八十八兩三錢一分付尙賢堂總辨李佳白半年薪水並房租等銀一千五百兩付學堂華教習三人半月薪水銀一百零一兩四錢五分付英教習半月薪水銀九十八兩二錢八分付華人筆述薪水並筆墨等銀一百四十四兩二錢七分付學堂使役工食銀八十九兩五錢八分付告白並印公啓陳説等銀一百六十九兩零九分付西司事薪水並打字筆墨等銀四十二兩五錢付學堂租銀三十九兩三錢七分付函致各國之中西郵政票銀三十三兩四錢三分付西國紙墨銀四兩五錢以上均係出欵共計銀二千二百兩四錢七分除付尚餘銀四百六十五兩八錢四分存在銀行二爲建造房屋並每年經費之本前存銀行一萬五千九百四十六兩四錢八分美國豐裕洋行捐二百兩以上二項利息銀六百八十九兩九錢八分共計銀一萬六千八百三十六兩四錢六分除付本年常費六百八十九兩九錢八分並墊出地價銀五十兩外其存在銀行者祇一萬六千九十六兩四錢八分此稿下半節留俟明日接登 
[上海官塲紀事]  
　　新任福建副都統制由京南下昨晨行抵滬江假寓長發棧午後命駕赴道縣各署拜會○昨日江蘇候補道徐雨之觀察命駕至縣署拜會縣主汪瑶庭大令大令飭丁擋駕 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贑藩過烟]  
　　烟臺訪事人云新任江西藩司吳方伯引孫由京南下本月初九日繞道烟臺因與登州府知府吳太守筠孫係同胞昆季故藉此稍聨棣蕚之情蓋不徒宦海之良緣亦天倫之樂事也 
[屯田杳竣]  
　　武昌訪事人云鄂省屯田自經上憲分派各員次第清查而以候補道繆觀察總理其事迄今已將一年各縣分　委員已陸續告竣日前已由觀察造具清册申報督轅矣 
[委解京餉]  
　　杭州訪事人云浙江應解京餉現由藩憲翁筱山方伯撥銀五萬兩委候補知縣鄒大令鎔管解於本月十六日釘　固　旋卽部署行裝擇日北上 
[沈寃待雪]  
　　安慶訪事人云日前有孔氏嫗以某巡檢之子誘姦其媳未遂所欲聳令其父飭差拘案誣以倚門賣笑大肆鞭召時媳方孕珠胎瞬將臨蓐突遭荼毒遽爾云亡嫗寃無可伸具禀上控撫藩臬各署各憲批飭州主某刺史研訊果得嚴明之吏悉心推鞫三尺具在當不能爲劣子寛也 
[烟臺火警]  
　　烟臺訪事人云自慶豐戯園偃旗息鼓以來久已寂寂闃門無人過問本月初五日之晚九點鐘時忽烈燄熊熊灼及樓　雕梁畫楝頓化劫灰迨各水會聞警而來竭力施救至十二點鐘時始漸熄而昔日燕舞鶯歌之地一變而爲零磚斷瓦之墟矣聞園屋經某甲看守當火烈具揚之際甲方深入睡鄉以致模模糊糊葬身火窟吁慘哉 
[彝陵瑣志]  
　　宜昌訪事人云此間警察事宜已於本月初一日開辦東湖縣熊大令恐各洋行及各教士或未明原委不免有　齟齬特將所訂章程分别傳諭初二日卽由委員督率巡勇按東西南北四路分投巡緝以戢匪蹤所有負販之徒均令將貨物移至後街出售　上各肆如有櫃檯爐灶招牌之類有碍道路者一律撤去是蓋巡警之先聲也實事求是愼始圖終是在有經理之責者○宜地各商家逝得四川消息知彼處洋棉紗價值飛騰每包售至銀一百三十餘兩因思爭著先鞭源源販運無奈江水消漲無常舟行殊爲可慮某日有一舟滿載貨　行至燕尾石忽觸暗礁以致損壞當由小划船船帮同攏岸將貨曬乾然已所失不資矣 
[上海縣署瑣案]  
　　本邑城隍廟西房住持羽士龔桐生自縊後縣主汪瑶庭大令飭差提集地甲嚴升及屍母勇吳桂生屍兄龔琴生新充住持邱金生等一干人前晚升堂研訊嚴甲禀稱小的由邱金生遣人喚至廟中時龔桐生業已氣絶陳屍榻上詰問原由邱稱吞服　灰所致至究竟緣何自盡小的不得而知吳桂生供龔桐生係小的之第二外甥冋與邱同爲龍王廟住持迨後調至城隍廟西房自前住持曹　梅奉　逐出後廟務均由桐生經管今忽被邱謀充是席本月十七日桐生至小的處告知其事並言邱因所費不貲倩伊轉向小的借貸江銀一百元小的疑之偕伊至邱處質証邱言並無其事小的惡伊花言巧語責手心數下不料伊竟因此含憤自盡今已棺殮求免騐屍邱供小的　充住持後並未與桐生爲難實被伊母勇掌責以致含羞雉經龔琴生供詞與吳相同大令著吳與琴生同具求免相騐切結一併斥釋○去冬王以能控韓松琴贖屋糾葛當經大令訊供著王將田單呈案准韓備價贖回至今仍未理清前晚大令升堂復訊兩造各執一詞無可理喻大令謂爾　故意延宕應各重懲王韓同求免責願卽秉公料理大令予限十日赶緊理明延干比究○前日内地自來水公司經理人某甲查悉陳阿順陸仁生曹松山在西門外方浜橋南首租界之外接裝法界自來水管因函致大令請爲提訊大令准之至晚提案研究陳供小的開設老虎灶見比鄰來芳閣裝設自來水龍頭小的因亦乘便裝設共需洋銀六十八元今尚未付陸供小的租開王姓豆虧店甫閲二十四日王因不知是處地非租界故用法界自來水曹供小的家内自來水龍頭係前租户所裝大令著不得越界購水以免敉節叢生 
[馬路工程局瑣案]  
　　本年六月二十一日江北某邑人王索志携其妻陳氏投馬路工程局控流氓陳雲卿卽小無錫及吳阿桃曹忠等屢向勒索錢財等情總辦翁子文太守提集陳吳曹研訊供詞判令將陳禁押改過局半年吳曹各押三月昨日管所委員王二尹以吳曹二犯押期已滿函送至局太守倩黄衡堂二尹略訊數語著卽覓人保出○羅蘭生扭控蔡毛金任意行兇等情前日黄二尹研訊之下羅稱小的賃蔡房屋一間開設烟館每月洋銀六元自二月初二日起付過一月迄今積欠三十餘元無奈生意清　擬將所付頂首洋銀四十元抵償　還清卽遷去蔡强欲索取爲此扭送案下叩求恩斷蔡供此屋由小的租下轉租與曹曹又轉租與羅今被欠租錢三十餘千叩求追給二尹飭羅赶緊遷移○電燈廠工人陳阿岳竊取銅絲二十餘磅售與王家碼頭某銅作經同廠工人杏悉扭訴捕房解送馬路工程局黄二尹研訊之下陳認竊不諱二尹判責八十板 
[英美租界公廨紀事]  
　　前者施熊以其妾李月紅被著名女棍楊巧雲誘令捲逃控經前讞員張柄樞司馬提案訊明别懲治並將月紅發棲流女所管押一年今已期滿由所中董事函致公廨昨日讞員鄧鳴謙司馬飭差提至公廨諭令暫交官媒看管候傳施到案給領○前日午後周榮飛扭控其子天生違忤等情司馬諭令暫行管押著周補遞呈詞聽候訊明懲辦○奥商瑞嘉洋行主控馮仰舟欠銀圖賴等情司馬訊知内有要證黄秀軒賃居法界因卽移請法界讞員魏蒓塢大令派令包探恊提昨日法界某包探將黄送至公廨司馬諭令押候訂期會訊 
[英租界捕房紀事]  
　　楊永興銅器店學徒朱永法被火灼傷送至仁濟醫館求治無奈受傷甚重無可挽回延至昨日午後斃命醫館中人遣丁報知捕房捕頭派包探劉光震傳令家屬備棺收殮○北京路天寳祥茶棧雇某甲之車載茶葉至某洋行交卸中途忽失一箱因卽報捕查緝捕頭允之 
[法租界捕房紀事]  
　　流氓某甲犯案後匿跡南巿十六鋪附近經縣差前往拿獲馬路工程局探捕指爲違犯局章拘入捕房捕頭將縣差滬釋甲則交人保去迨縣主汪瑶庭大令飭差往局中提甲而甲不知所之乃將保人解縣押交昨日南巿捕頭偵知甲在小東門外老恊成烟館因即訴知法界捕房協同包探拘獲押候移解縣署訊究甲爲誰卽本日報章逸犯成禽一則中所紀之浦阿泉也○東洋車夫某甲前因拉車違章被巡捕拘入捕房捕頭著罰洋銀一元車寓主某乙如數給令赴捕房將車贖出甲將洋銀用去車仍抛在捕房昨日車寓主將甲尋獲扭訴捕房捕頭令押候堂期解請讞員魏蒓塢大令訊究 
[美租界捕房紀事]  
　　昨報紀粤人陳阿明行至吳淞路見山東人某甲持絨衫至恒康押店求質冋之盤詰甲卽棄衫而逸陳奮力追逐致被刺傷等情兹悉當時受傷者實係江西人董福生董追至靶子路左近甲突出利刃向臂上連刺四刀血流如注痛極而踣西人過而見之雇 
 
 

Page 10

 
 
車載送仁濟醫館求治事爲其友陳阿明所聞將甲所業絨衫送入捕房訴明一切昨日捕頭已派某包探前往查拿矣○前晚無賴沈阿桂在下海浦某茶肆與同類錢阿大作葉子戯一言不合互相兇毆旋扭赴捕房呶呶聳訴捕頭以兩造均非安分之徒令各押乞丐牢一宵然　　出○昨晨妙手空空兒某甲潛入唐家弄某姓家行竊衣服携之而出適爲某號華捕所見拘入捕房捕頭令押候解送公堂禀請讞嗣鄧鳴謙司馬究辦 
[蘇省官報]  
　　九月十四日知府孫毓驥由錫金釐局來同知何希曾由常昭内河釐局來知縣萬銘璋禀知到發審局差縣丞吳家　禀謝奉委城外下叚水巡差　勉擠銷海運京姑局差並禀知甘六年冬漕　連案内由府照磨蒙倉憲奏保免補木班以縣丞仍留原省歸候捕班補用王來炳禀知奉府委　　吳縣主簿昨日接印江事府經歴周之威巡檢葛之覃均禀知奉藩憲飭傳甄别者試朱世敍由滬見迫憲回指分江蘇議敍試用縣主簿李代銓安徽人由京騐看領照來省禀到兩江儘先補用遊擊王維　謝委　　留防太湖水師右營差十五日花翎鹽運使銜江蘇候補班遇缺卽補知府汪撞安徽人禀知由京領照到省長洲絲蘇禀知下鄉查閲團練並勘秋成元和縣金禀知卜鄉查　團練並秋勘回丹陽縣楊禀到卽辭並謝委接署知縣瑞成禀辭解書赴都府經歴俞訓恭由寗來巡檢李喬由甯見制憲回韓團禎禀謝奉飭徒陽運河出力　給予勞　班　委署事一次並謝奉委北路編查保甲差前　徒　知縣　德迪於十四日申時病故十六日知縣姚詩　栗辭赴鎭江保甲兼府帮審差癸卯舉薦經濟特科小　　　　　　蕖由京來縣丞孫麟瑞巡檢屠義瑛均禀知服滿由籍領咨回省府照磨汪鳳翶赴澟湯巡檢王光祖赴江都均禀知奉　解首級差卽辭周以藩禀知奉府委赴吳江　幹　辭汪聿桐由松江差次來禀謝委署陽湖縣馬蹟司巡檢事金燿　期服假廿一天典史品瑜由太倉專丁來省禀知　十三日交缷代理太倉州吏目事十七日知府　毓　　辭回錫金厘局同知何希曾禀辭回常昭内河厘局知州畢兆熊知縣吳邦彦禀　本日奉藩憲傳考甄别學院文巡捕　寳琳由江陰來卽辭赴杭州迎接新學憲　署引沙廳　獄胡澄江禀辭赴任巡檢張炳樞禀　奉委齊門外警察差秦兆勳由甯來汪承祖禀知丁本生父憂典史徐之楠禀知服滿由京領照回省五品衛　巴城司巡檢汪　曾　九月初二日交缷在途感冐風寒延至十二日疾　蘇寓盛家浜管帶留防水師右營儘先補用遊擊王維典禀辭赴平望十八日萍轅牌示照得署荆溪縣知縣全善前據　　　　　經札委候補通判　齡代理　據禀報全令病故前來應卽改委署　候補道孫茂德辭行赴甯知府陸桂　禀知由蒞接收英國運到第一第二抗機器回同知　　恩　辭　淮安會審知縣盧運昌由甯來馮步衢由甯回禀知丁父憂巡檢沙濟禀謝飭知前辦　海綢捐北卡查獲大宗偷漏蒙記助一次從九係多照禀知奏委代理昭文縣白茅利巡檢事卽辭朱世叙禀知由部繳新海防捐銀指項府照磨未入陳葆和禀謝奉飭廿二年分海運冬漕出力　保捕缺後以縣主　用中軍　府伉辭行赴甯見制憲 
 
 
 

Page 11

 
 
   
 
 

Page 12

 
 
   
 
 

Page 13

 
 
　口外收成歉薄報領寥寥荒銀本無從徴繳而開設之始已在冬初舊墾未清新墾何能招放所幸今年歲收中稔現已實收銀八萬餘兩此後領地納價自當踴躍於前此左翼墾務成效過半之實在情形也伏查直隸兩次開辦左翼官荒馬廠地畝於光緒八年奏結一次計放地八千餘頃二十四年復行續辦截至上年五月底止張獨多三廳　荒各局僅放地二千九百餘頃押荒復未經收齊此次該四旗蒙地曁王公馬廠已墾羣牧台站各地旣一律擴充開墾較之以前僅辦空閒廠地隨報隨開者情形迥異難易尤屬不同惟念在事出力各賈或分司勘丈或綜核簿書或勘判訟爭或測量圖繪罔不奔走於逆摸荒塞之域辛苦墊隘靡敢定居今者阡陌相望草萊　闢羣力微勞誠不可没前次奴才貽榖奏報右翼墾務成效過半擬請援照奉天大凌河牧廠熱河圍塲開放荒地　奬成案異常營績分别奏保此次左翼事同一律合無仰懇天恩俯准將出力各員援案擇尤酌保以資鼓勵之處出自逾格鴻施所有辦理察哈爾左翼墾務成效過半擬將出力人員援案請奬各情形理合恭摺會陳伏乞皇太后皇上聖鑒訓示謹奏奉硃批准其擇尤酌保毋許冐濫欽此 
河南巡撫陳奏豫省兵力太單請調毅軍營哨以靖地方摺 [X>二十五日河南巡撫兼管河工事務臣陳䕫龍跪奏爲豫省兵力太單一時無欵添練懇恩飭撥毅軍營哨以靖地方而裨大局恭摺仰祈聖鑒事竊照豫省地屬衝要兵力太單臣到任後歴陳大槪情形業經據實奏明在案惟是界連七省路礦繁興交涉之案日多伏莽時慮竊發自非有一枝得力勁旅彈壓悛巡設有疏虞在綬輔則爲門户之憂在豫省則爲腹心之患臣猥以愚陋仰荷聖明眷四重寄忝膺受事以來夙夜圖維難安寢饋不得已思一變通辦理之法以期統籌兼顧敢爲我皇太后皇上敬陳之查甘肅提臣　　題所統毅軍爲宋慶舊部而食豫餉當時同嵩武軍奉命由省征勦前撫臣錢鼎銘卽有腹地不宜空虚調回本省駐紥以作活兵之奏嗣在北洋海防多年一應餉糈豫中源源恊撥自光緒二十七年每月復加撥新餉銀一萬兩隨同舊餉搭解此軍現歸　臣姜桂題總統總兵郭殿邦分統近紥南苑原備隨時策應之需刻值朝廷鋭意整軍直緣　臣袁世凱文武兼資節節布置籌辦不遺餘力約計北洋各軍何止七八十營兵力本厚而豫營爲中原綰轂拱衛神京藩籬之備稍疏卽根本之虞益大若於毅軍内劃撥數營塡紥豫境不特大河南北聲勢頓壯且爲近畿各營益布遠勢洵足以協輔　之象而增錯環之防臣與袁世凱往返電商並商之姜桂題彼此意見相同擬撥毅軍步隊三營　隊一哨交郭殿邦統帶來豫歸臣調遣其每月加撥新餉銀一萬兩卽照原案截留就近在豫搭放此外留駐南苑尚有八營足資策應所需舊餉仍　數由豫恊解似此變通别理不須另籌兵資其久練且在直在豫無非權衡緩急計及通盤一轉移間亦與前撫臣錢鼎銘請　勁旅以作活兵奏後先　合相應請旨飭下袁世凱姜桂題轉飭郭殿邦迅帶毅軍步隊三營馬隊一哨來豫塡紥實屬有裨人局出自高厚鴻慈如蒙俞允應俟奉旨後分别咨行欽遵辦理除隨時體察情形容由臣續行具奏外所有豫省地方緊要兵力太單一時　欵添練籲懇天恩俯准調撥毅軍營哨緣由謹恭摺具奏伏乞皇太后皇上聖鑒訓示謹奏奉硃批准撥毅　　隊三營派張柏泰帶往餘依議欽此 
河南巡撫陳奏請將蘆鹽新案加價銀兩由直徑解滬關緣由片 [X>二十五日陳䕫龍片再准直督臣咨擬將蘆鹽新案加價由直豫兩岸商人通力合作每年包繳銀二十四萬兩於光緒二十九年六月二十二日奏奉硃批著照所請户部知道欽此當經欽遵轉飭司道核辦兹據署糧鹽道胡翔林會同署布政使鍾培詳稱豫省抽收此項加價專爲奏還賠欵　繫重要今旣改爲隨引包交若由長蘆運庫核收始行解汴復由汴匯滬不惟徒多周折且恐延誤限期再四思維擬援照二十三年蘆商包交運庫之欵逕解滬關成案將此次包繳運庫之加價銀二十四萬兩統歸直按月先期匀發徑解滬關兌收劃抵河南應解賠欵其豫省現徴蘆鹽加價本應截至七月底止第查蘆商包繳之銀係屬按月匀攤之欵本年連閏截至七月底止計八個月應攤加價銀十四萬餘兩核計目下收數截至本年七月止所短尚鉅如援照二十三年成案則所短之數應由運庫照補解汴且杳豫省應解賠欵業已照章解至九月分爲止此次蘆商包繳運庫徑解滬　之欵應以十月分爲始計改章停收加價以後尚有八九兩月之欵亦應由運庫解回豫省以符每月包交二萬兩之數惟值此蘆商困苦正在加意體恤之時應將加價一欵查照向　按季截數辦法展期至九月底止截數結報所有長蘆運庫徑解滬關之欵亦卽預解以十月分爲始如此通融辦理蘆商旣不至籌措爲難豫省亦不至要欵無著惟是河南奉籌新定賠欵以鹽斤加價爲大宗兹因體恤蘆商改由運庫包收實屬萬不得已其餘潞淮東三綱槪不得援以爲例且查直省來文有商力復元銷數暢旺再行酌加之語日後蘆鹽暢鎖仍當另議加價不得僅以現時包繳之數爲定額寺情詳請奏咨前來臣覆加查核行豫蘆鹽實占全省引地過半若按斤核計由豫經徴多　一引之鹽卽可多加一引之價現旣歸蘆商包繳豫省已受虧於無形該司道所議各節意在展期以清界限撥抵以顧要需議曰後之酌加原冀商銷之暢旺杜他綱之援例庶期償欵之有著皆係體察豫省情形及體恤蘆商起見俣無仰懇天恩俯准敕部立案施行除咨部曁直兩江督臣查照外謹附片具陳伏乞聖鑒謹奏奉硃批户部知道欽此 
順天鄉試監臨陸奏報三場完竣情形摺 [X>二十五日順天鄉試監臨兵部右侍郎順天學政臣陸寳忠跪爲恭報三塲完竣仰祈聖鑒事竊臣奉派監鹽順天鄉試業將到汴日期奏聞在案八月初一日正考官臣徐郙副考官臣葛寳華溥良熙瑛行抵河南省城臣出迎跪請聖安卽送考官入内簾其同考官分作三起到汴卽日入闈此次各直省士子共計到九千餘人三塲皆恪遵規矩安靜無譁所有中額按照禮部咨開知照内簾如數取中其北貝北皿中皿官生不及二十名十五名之數照例散入民卷無庸另編官號南皿官生共到二十三名應取中二名此次彌封遵照部　辦理公同責成彌封官手自經理現第一塲卷於十五日進齊其二三塲約二十日可一律完竣臣仍駐監臨 
 
 

Page 14

 
 
皖督同内外關防出入以昭密至恭繳欽命題目進呈前十名卷及頭二塲題紙題名銔匀照禮部奏定章程俟搗曉後由臣封固專摺齎呈合併聲明所有三塲完竣一切情形謹專摺具陳伏乞皇太后皇上聖鑒謹奏奉硃批知道了欽此 
順天鄉試監臨陸奏報三塲已畢一切均甚嚴肅片 [X>二十五日陸寳忠片再近來士習日漓人心日巧科塲之弊層出不窮臣此次到汴情形較熟凡叢弊之區無不悉心搜剔本年應試士子有九千六百餘人較去年多至三分之一此皆叨逢壽㝢各省士子歡欣鼓舞而來凡應體恤優待之處斷不肯稍涉苛煩而冀得眞才不得不嚴杜倖進於入塲前一日將龍門内人役逐一檢查内外界限分明以絶變通之路點名時復派員彈壓尚不擁擠每塲盖用坐號戳臣在至公堂親自監視委員分班蓋戳不假胥吏之手聨號之弊已絶受卷後派安員四人在試卷第一第四頁騎縫中蓋用加截其篆文仍用順天鄉試監臨惟改用方式彌封後蓋用部頒監臨關防以昭愼密每逢試場臣督同提調道胡翔林監試道何廷俊在至公堂隨時監察遇有形跡可疑之人立卽拿究署藩司鍾培署臬司王維翰總巡道吳峯在圍牆小晝夜梭巡始終不懈内外執事人員經臣再三誥誡均能仰體朝廷愼重科塲之意兢兢從事現三塲已畢一切均甚嚴肅惟試卷加用戳記例應　明仰懇飭部立案以備磨勘謹附片具陳伏乞聖鑒謹奏奉硃批禮部知道欽此 
督辦墾務貽等奏擬請移設廳治摺 [X>二十六日督辦墾務理藩院尚書銜新授綏遠城將軍奴才貽榖察哈爾都統奴才奎順察哈爾副都統奴才魁福跪奏爲察哈爾左翼四旗墾地日廣體察情形應行移添廳治以資治理而固邊防恭摺仰祈聖鑒事竊維招墾所以實邊實邊必先置吏查察哈爾兩翼八旗所屬郡縣蒙古而左翼尤密邇畿輔屏蔽北門當振興　務之時尤應預爲因地制宜之計左翼原設三廳曰張家口曰獨石口曰多倫諾爾多廳向駐口外張獨兩廳則借駐口内之萬全縣赤城縣竟計該二廳所轄　祇就招墾升科之地附近何廳卽歸何廳治理從　地土荒蕪人烟稀少事尚簡而易理然一遇命盜詞訟各案輙待拘質於數百里外不惟駐口内之張　兩廳大有鞭長莫及之勢卽多廳亦以地叚袤延不無顧此失彼之慮况現在左翼各地業經放墾過半計縱横千有餘里其間漢蒙錯處民教雜居轇轕事件日多一日若再將新墾之地分附三廳而張獨兩廳仍駐口内幅員旣廣周顧愈難口外商户半多四方不逞之徒覇佔强爭動輒械鬭兼以馬賊土匪出没無常搶劫之案所在多有調兵往捕兵至則遠颺兵去則復聚官力不足其勢然也夫聚民以闢地設官以治民事本相宜而起自非移添廳治不足以規久遠而策治安現旣墾地日廣户口日繁保教輯蒙安氓緝盜在在均關緊要奴才等體察情形似宜將原設張家口廳獨石口廳均移駐口外適中之地使民就治並宜於兩近直晉新界地方如大塔拉老虎山等處擇設一廳以控制西北又張獨之間如張麻獨多之間如閃電河均係衝要處所或再酌添一廳抑設分防於吏治邊防實屬有裨查上年山西護撫臣趙爾巽奏請於察哈爾右翼添設陶林興和各廳業經奉旨允行在案左翼與右翼情事相同如蒙恩准移添新舊廳治一切定治所劃疆界修署獄籌經費及興辦警察保甲各事宜擬由奴才奎順陛見後就近馳赴天津與直督臣袁世凱詳細籌度再行請旨辦理所有察哈爾左翼　地日廣擬請將張獨兩廳移駐口外並擬添設廳治各緣由謹合詞恭摺具陳仰祈皇太后皇上聖鑒訓示謹奏奉硃批吏部議奏欽此 
山東巡撫周奏遴員請補知府摺 [X>二十六日頭品頂戴兵部尚書銜山東巡撫臣周馥跪奏爲遴員請補知府員缺以裨地方恭摺仰祈聖鑒事竊查萊州府知府裘祖誥於光緒二十九年閏五月二十日奉旨革職應以五日後行文按東省照限減半計算扣至六月初十日作爲開缺日期所遺係屬選缺業經扣留外捕應歸六月分截缺是月分祇此一缺毋庸掣籖例應選員請補定例道府同知直州知州通判叅革選缺先儘記名分發人員請補不准聲叙人地未宜如記名分發無人始准以各項候補前先候補正班人員酌補又欽奉特旨以何項官員留省卽補及明保人員引見奉特旨以何項官員留省補用儘先補用遇有缺出悉准該督撫先儘補用不稱各項班次之缺不扣甄别等因東省知府班内現無坐補原缺裁缺卽用廻避卽用新選新補留省另補以及記名分發人員臣督同藩臬兩司逐加遴選查有明保引見奉旨發往原省儘先卽補知府蕭鳳文現年三十四歲江西廬陵縣人由附生應光緒十四年戊子科本省鄉試中式舉人壬辰科會試三屇期滿註册揀選知縣二十一年投効新建陸軍供差二十七年遵例報捐直州州同指分山東試用是年九月堵築五楊家河工合龍出力保以免補本班以直州知州仍留原省補用並加四品銜十月初二日奉諭旨著照所請奬叙該部知道欽此旋因疊次剿辦山東土匪出力保以免補本班以知府仍留原省補用並加三品銜十月十六日奉旨著照所請該部知道欽此二十八年五月經直總督臣袁世凱以該員才具開展辦事勤能洵爲有用之才奏保奉硃批蕭鳳文著交吏部帶領引見欽此七月十八日經部帶領引見二十一日軍機大臣面奉諭旨山東補用知府蕭鳳文著發往原省儘先即補欽此遵例補交留省銀兩十二月十八日領照二十九年正月初二日到省該員辦事每决宅心慈善睛係特旨發往人員例不甄别以之請補萊州府知府實堪勝任與例亦屬相符合無仰懇天恩准以特旨發往儘先即補知府蕭鳳文補授萊州府知府實於地方有裨銜缺相當毋庸送部引見亦毋庸聲叙叅罰仍不積各項班次之缺除咨部查照外理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
山東巡撫周奏籌撥撫標左右兩營勇餉摺 [X>二十六日頭品頂戴兵部尚書銜山東巡撫臣周馥跪奏爲籌撥撫標左右兩營勇餉以資軍食恭摺仰祈聖鑒事竊查山東省於光緒二十六年因防務吃緊各路設防剿匪兵力不足經前撫臣袁世凱添募撫標馬步八營分紥要隘以資彈壓官弁勇夫薪餉等項按 
 
