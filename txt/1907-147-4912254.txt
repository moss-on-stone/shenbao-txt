# 1907 - 147 - 4912254

 

Page 1

 
 
   
 
 

Page 2

 
 
[上諭]  
　　四月二十二日奉 
上諭廣西巡撫著張鳴岐補授欽此 
上諭廣西布政使著余誠格補授王芝祥著補授廣西按察使欽此 
上諭安徽按察使著鄭孝胥補授欽此 
上諭廣西桂平梧道著王人文補授欽此 
上諭奉天欽州府知府員缺著張元奇調補魏震著補授湖南岳州府知府欽此 
[宮門抄]  
　　四月二十二日 
召見軍機　孫寳琦　王得勝 
論說 
[論競存公學黃君自盡事（畸）]  
微夫悲哉。人孰肯死。人孰肯無端而死。夫至於無端而死。則其心必有萬不堪。其意中目中必有萬不能達之目的。而一死之後。或者後死之人。聞風激昂。其所日夜懐望之目的。萬一因是而得逹。則一死不足惜。而他人之受其賜者多且厚。而黃雅苹於是乎死矣。聞黃君創辦競存公學。已越兩載。由理化補習科。進爲師範科。今又擴充理化師範兩科。其規則極整齊。而其經費極支絀。黃君奔走募墊。心力交瘁。夫官辦之學堂。千金萬金唾手可得。往往以辦理不得其人。至於耗擲虚牝。而黃君獨赤手空拳。抱其偉大之志願於敎育界中。自立一幟。則苟有敎育一分子之責者。宜如何殫誠竭力以爲之援。乃猶有喪心昧令之縣令。涎此吾百金。欲入其私囊。遂甘心破壤已成之學堂而不惜。則吾國之官吏。直可謂無人心者也。微夫悲哉黃君死矣。所難者後死之人耳。使僅僅開一追悼會。懸數十花圈於慕門。吾知黃君之心不死。夫黃君旣爲競存而死。則黃君之心。固欲後死之人。聞風激昂。出其全力。而使競存得以永永成立也。競存乎。競存乎。諸君受競存之敎育有年。亦知生存競爭之說乎。諸君此後當益自濯磨。益自奮發。富者出其貲。貧者劬於學。使競存公學。常於學界留一記念。黃君之死。常於競存留一記念。則庶可慰黃君之死於地下乎。黃君其無憾。學生其無怠。 
 
 
 

Page 3

 
 
[論警兵兇毆學生事（尹）]  
我國自庚子肇釁以來。創深痛鉅。一切新政。無不以養成國民爲第一要義。如學堂也。商會也。巡警也。徴兵也。其所以振刷精神者蓋密。然自數年以來。冲突屢見。載於各報章者。幾難粒舉而砂。算其間尤可異者。殆莫如警兵兇毆學生一事。夫今日警兵之設。大率召募於倉卒。辦事者閒有中等社會人格。其餘皆市井無賴賊。耳雖有劇盜狙猾自朝至于中昃不敢殺人於市者。以其中無所恃也。惟盜隠於官。而又有不官不盜亦官不盜亦官亦盜之人。爲之上下瞻徇以張其燄。乃敢肆行兇暴。無所不爲。此卽曩者拳匪之變態。是必有職其咎者矣。雖然。巡警者。地方自治之基礎。必執一眚之失。力持破壞主義。愚者亦知其不可。以今長江上下四千里。匪黨散布。往往與市人雜居。喜則歛財而羣飲。怒則爭財而閧鬭。情核罪加。大率不及於誅。然天下之大亂。常伏於小亂。其初常以爲不足憂後乃一發而不可制。明季之流寇。咸豐朝之亂匪。可爲前鑒。苟警政襄辦得人。隨地邏察。俾奸宄無藏匿之所。則不特爲地方之公益。并爲全國之民之公益。特恐尚武精神。不擇地而用之。乃使詰計之善政。不免與盜賊同過也寃乎哉。 
專電 
[電一廣東（四月二十二日亥刻）]  
　　潮州亂事奉廷寄著李準（水師提督）嚴速防𠞰母任蔓延（長） 
[電二北京（四月二十二日亥刻）]  
　　東督徐世昌擬於奉天吉林兩省設上級裁判所派奏調之法部員外郎汪世杰辦理（章） 
[日下近聞]  
　　軍機大臣瞿鴻機以岑袁有聨絡之意頗爲驚恐蓋此策果成則彼軍機大臣一度必爲人奪去適因粤東迭次告警卽乘間進言太后謂岑某係勦辦粤匪熟手疆臣中未有能及之者于是有再任兩廣之命此亦可見相臣謀國之一班矣 
目陸總憲趙炳麟奏請寛免趙侍御罪及江春霖以死相爭各摺留中後言官意愈不平遂有聨銜奏請之說然台諫中眞敢上言者曾無幾人今朝陽鳳鳴之趙啟霖已經革職而直言敢諫之王步瀛吳鈁一授江蘇知府一補奉省提法使所餘皆庸庸碌碌者耳故聨銜奏請之議業已作罷專制政體之刑威有如是哉 
聞振貝子辭差後閉門閑居日以讀書爲樂有談及時事者輒亂以他語平日所閱各種報帋最多刻皆屏去或曰不欲以時事攖心也然則貝子其亦觸目於時事之不可爲而有屏棄一切之心乎 
度支部簡放各丞叅山東司晏海瀾未得預列而劉士珩以外省之人資格甚淺反得預選故京中嘖有煩言烏虖資格二字久牢注於做官者之心目中而不可磨滅矣尚何言哉或曰劉於某邸父子壽辰曾獻萬四千金是否出於忌者之口未敢知也 
度支部尚書澤公到任後命各司員於八鐘到署十二鐘散値母庸衣冠官塲中人咸謂澤公於新政極爲熱心惜於部事尚少閱歷故司員呈堂畫稿雖留心考察終屬茫無頭緒云然吾謂較有閱歷而不肯留心考察者猶稍愈焉 
緊要新聞 
[奏准興辦長江水師北京]  
　　陸軍部鐵尚書與慶邸議及長江一帶梟匪潛滋自非添練水師置備戰艦不足以資控扼前與壽王兩侍郎商議欲在日本船廠定造各式戰艦十餘隻分駐長江南北以備遇有緩急得以呼應靈通嗣以欵項支絀未果實行現在贛粤各省亂匪四起所有訓練水師置備戰艦各事自應及時舉辦卽日電商南北洋大臣幇同籌集鉅欵以便本部得與直接向日本船廠定購等語聞慶邸深爲贊諾翌日卽面奏兩宮奉旨俞允（同） 
[學部提倡尚武精神北京]  
　　學部近日會議擬即咨行各省提學使轉札各大小中學堂於體操一門加意訓練並嚴定章程頒示各學堂如有考試體操分數不及者將來考試畢業皆入不合格之列以重體育而振尚武之精神（易） 
[巡警兇毆學生六誌蘇州]  
　　蘇垣西路巡警兇毆學生一案兹悉吳縣金大令奉上憲諭飭已於二十夜將管押縣署刑房之一百二三兩號巡警釘鐐收禁外監聽候緝到正兇一併擬辦（間） 
又承蘇垣友人抄寄江蘇敎育總會蘇州評議員蔡俊鏞元和縣會董祝 
 
 

Page 4

 
 
秉綱致會長函稿照錄如下蘇城巡警於十四日傍晚攅毆學生一案羣情駭愕奔走相告以警兵如此暴横此後學界將人人自危人民以就學爲畏途士紳以辦學爲大戒敎育前途何堪設想乃當道不察含糊定讞一則曰巡警與學生鬥毆再則曰起釁之初該學生亦不能無過三則曰學生與巡警本無交涉從中究有何因夫徒手雞肋與挾刃持挺者相遇何得謂之互鬥據各報所載及學生所報告固明明有其起釁之事主矣乃案中證據旣不調齊犯事地方又不究問不知所謂該學生者伊何人莫須有之獄何以平學界之心究竟事主何人起釁者何事是否在督練公所門首號召巡警拘拿無辜學生者又何人　爲此案緊要關鍵今放過此丄半節但故作疑詞曰從中究有何因此何語也是非曲直自有公論畸輕畸重皆足以激社會不平之氣而釀成莫大之隠患非學界提議之初心豈得謀地方之報福哉主持此案者徉迥護不守規則之開除學生以圖結學界之歡心實抵銷巡警逞兇之罪案以掩飾警政之腐敗蠢兹警兵有何知識恐如此辦法未必諒當道之苦衷猶以爲受屈於學界睚眦之釁終無已時思之可爲寒心應請迅賜推舉專員來蘇調查一面電請山丞調集案據澈底嚴究方爲正辦否則學界蒙默許違　之惡名地方受擾亂治安之實禍而受傷各學生反千起釁之嫌疑豈得謂平俊鏞等研究此案之眞相用敢就管窺所及以備采擇學界幸甚地方幸甚（敦） 
[滬寗鐵路總管理處申復郵傳部文北京（爲高資鎭建造橋梁事）]  
　　（前咯）奉鈞部札開准前督辦鐵路大臣唐移交卷内准兩江總督咨開據丹徒縣詳據商民楊漢池等禀稱竊以治下高資鎭靠山瀕江每當春夏山水急流江潮泛漲民房田產常常受淹去歲鐵路創興商民等屢禀各憲於本鎭廟灣地留一高大之橋以洩洪水當蒙恩准不料今年正月栢工程司突於平地造一小橋不依河道難以洩水非獨出房受淹卽車站亦恐不免懇恩作主或就河影開河或就此橋開河實爲公便等語到本大臣據此除分别批示札行外合咨貴大臣請煩查照希卽轉飭妥籌辦理等因本部查資鎭鐵路造橋於田房車站究竟有無妨礙該商民等請就河影開河或就此橋開河二節按之該處情形是否相宜合亟札飭將原咨隨箚抄發仰該道轉飭總工程司相度情形妥籌辦理期於路政民生兩有裨益並禀報本部該奪等因曁抄發原咨下處奉此先於三月初一日奉江蘇撫憲札同前因又據丹徒縣禀陳並開具淸摺到處旋經職道批覆該縣禀内以鐵路建設橋沿卽所以保軌道順水利期與路工民生兩有裨益該商民等一再禀瀆固係爲田廬起見但於工務水道全無實騐一切皆出懸揣已是無謂爭執疊據總工程可禀稱停工久待縻欵滋多殊屬不成事體所開淸摺除已逐條按復黏附於後並禀報撫部院外希卽迅速出示曉諭該商民等仍候分段工程司按照原圖辦理勿任無理取閙致誤要工是爲至望等語印發去後一面由職處札派差遣委員王牧斯沅馳往該處會同丹徒縣宗令曁水利委員姚令彈壓委員李令會勘情形妥爲辦理務使路工農田兩有裨益除己申復江蘇撫憲外理合備文具申（下略）（諟） 
本埠要聞 
[江督飭阻工部局塡築界浜]  
　　工部局擬塡築上寳兩縣界浜經滬道一再照會領袖領事飭阻並禀請江督轉咨外務部向駐京公使商阻等情迭誌本報兹悉瑞觀察已奉到端午帥批示略謂該界浜係上寳兩縣公共之地坐落租界以外工部局何得塡案馬路越俎代謀除咨請外部核辦外仰卽仍與切實商阻妥速辦結（困） 
[江蘇敎育總會致各分會書（爲帶徴積榖辦學事）]  
　　敬啟者本會前以帶徴積榖請全數撥歸地方留爲辦學之用咨呈撫帥及蘇藩司在案兹接蘇藩司照會業經會同蘇提學司詳院請示詳文略謂地方興學欵絀亦係實情儗遇中稔之年除撥五成積榖外其餘五成應淮全留本地辦學免其提省大熟之年則留七成興辦本地學務提省三成補助省城學費叅酌成案似於學務民情尚無窒碍等語事關闔屬籌欵興學合先摘詳通告（温） 
[澄衷學堂核給奬品]  
　　新任粤督岑宮保前次蒞滬時曾臨虹口澄衷學堂視察一切頗爲嘉悅留奬金章三銀章七面囑監督堂董擇優奬勵現聞該校於春季考試後由監督蔣志范君察核先儘最優等前列又詳核各科學平日功課分數與各敎員公同認可然後給奬以昭公允計得金章者中學班余承任常州陽湖人楊錫仁蘇州震澤人高等小學班張宏祥寗波慈谿人得銀章者中學班竺可楨紹興會稽人鄭紹濂蘇州長洲人高等小學班劉甫生常州武進人鄭國藩常州宜興人初等小學班高虞四川成都人鄭祖亞常州家興人武書懷寗波定海人又該校於去冬初辦中學畢業時有浙撫幕賓張讓三太守寄贈銀杯書帖等件兹亦由蔣君核發畢業生最優等嚴佐淸項杏芳李世桂鄭文榮傳盛勛優等陳寳勤王祖慶朱安濤趙敬承高長利銀杯各一具中等沈東昇顧奉榮等書籍碑帖有差（敬） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[東三省督撫先後奏調人員名單]  
　　存記奏留廣東卽補道謝汝欽　民政部郎中舒鴻儀　民政部郎中陸宗輿　湖北試道用胡俊采　記名直隸候補道倪嗣沖　候選道黃開　文民政部員外郎成沂　胡礽泰　蔣棻　吳笈孫　候選道祁祖彝　直隸候補道傅芑孫　廣西試用道黃世珍　直隸候補道錢明禮　陸軍部軍學司馬隊監督吳祿貞　陸軍部軍學司步隊監督岳開先　候選道唐家楨　丁憂民政部外城總廰司法處僉事汪守珍　禮部郎中歐陽熙　法部員外郎汪世杰　陸軍部主事黃維翰　吏部主事梁志文　直隸候補道徐鼎康　民政部主事凌雲　候選道沈琪　候選道陶仁榮　陸軍部主事王彭　陸軍部主事巴哈布　江蘇補用道袁照藜　江蘇試用道于德懋　湖南岳州府知府張元奇　丁憂廣西慶遠府知府王祖同　廣東候補道李鳳年　候選道劉元祺　候選道王冶馨　候選道陳玉麐　候選道陸樹蕃　度支部主事賈鴻賓　度支部主事陸世芬　直隸補用副將田中玉　翰林院主事英銳　内閣中書歐賡祥　民政部主事胡嶸　江蘇候補知府關烱　道員用浙江候補知道呂鈺　候選道廣東候補直隸州知州朱孝威　分省試用道湖北候補知府鄭葆理　候選知府陸緒聲　在任候補知府順天東路廰同知許元震　知府銜浙江候補同知和廷彪　直隸候補直隸州知州都林布　直隸試用道景州知州謝鑒禮　卓異貴州廉哈州知州楊紹宗　山東試用直隸州知州趙學治　知府銜候選知州于秉良　候選道江蘇昭文縣知縣張瀛　存記直隸東鹿縣知縣張鳳台　直隸安平縣知縣金永　湖南候補知縣李見荃　湖南另補知縣程壽保　直隸卽用知縣李維楨　直隸元氏縣知縣葛亮升　直隸候補知縣潘震聲　浙江大挑知縣尹溎　直隸候補知縣林國雲　四川候補知縣姚詩馨　揀選知縣張一鵬　丁憂直隸候補知縣王𣘼曾　丁憂熱河候補知縣鄭焯　江蘇試用知縣葛繩武　江蘇試用知縣汪德植　候選鑾儀衛經歷姚煜　分省鹽庫大使賈耕 
　以上七十三員由三省督撫會銜奏調量予差使均請免開底缺及免　扣資俸俟奏留後再查照奉省奏定章程辦理 
湖南岳常澧道薩蔭圖　掌山西道監察御史張瑞蔭　開缺郵傳部右丞陳昭常　丁憂翰林院修撰劉福桃　翰林院編修孟錫玨　記名道沈桐　丁憂道員用直隸候補知府戚朝卿　直隸天津鎭總兵張懐芝　　以上八員由三省督撫附片奏調分别任用均請免開底缺及免扣資俸俟奏留後再照奉省成案辦理 
掌京畿道監察御史吳鈁　直隸候補道吳燾 
以上二員由三省督撫片奏吳鈁請簡署奉天提法使吳燾請簡署吉林提法使果能勝任再請簡放開去底缺 
署江蘇提學使周樹模　民政部左丞錢能訓 
以上二員由東督徐奉撫唐會銜奏調周樹模請簡署奉天左參贊錢能訓請簡署奉天右參贊並請暫留底缺果能勝任再請簡放（愈） 
内治部 
[度支部請簡丞參北京]  
　　載澤等具奏略謂臣部前照官制通則請設左右丞各一員左右參議各一員業經奏奉允准嗣遵旨豫保堪勝丞叅人員禀請記名備簡各在案伏維臣部事務較繁又値改章伊始百端待理需人賛助合無仰懇天恩迅賜簡放臣部左右丞各一員左右叅議各一員以專責成而資佐理云云（大） 
[奏奬鹽商四品京堂揚州]  
　　淮商周扶九蕭裕豐前經濮方伯何觀察再四勸募各捐銀十萬兩以濟江南財政之絀現由江督端午帥奏奬四品京堂一歸農工商部一歸郵傳部擢用云（徒） 
[東報紀東省督撫會議滿洲財政策]  
　　徐世昌唐紹儀朱家寳三督撫議妥整理滿洲財政策四條一徴收烟酒兩稅而豁免從前一切課稅二鑄造銀銅兩幣並籌統一幣制之策三凡蒙古新開墾之地租統歸東三省使用四各省協助之東北邊防費其未彚解者計有四百萬兩廳催解前來以後邊防經費每年應由各省彚解三百萬兩以爲補助譯大阪每日新聞（頴） 
外交錄 
[東督與後藤男爵同車出京北京]  
　　十七日晚間日使林權助邀請徐制軍及唐朱兩中丞與後藤男爵等公宴聞制軍與男爵相談甚歡意氣亦極相投男爵初擬二十日出京赴津制軍勸以展期數日同車出京男爵允諾故已改期與制軍同行矣（玉） 
[限制日本軍用手票北京]  
　　前日外部瞿大軍機及東督徐制軍奉天巡撫唐中丞聨同會晤日本林公使告以東三省所用日本軍用手 
 
 

Page 11

 
 
票及老頭票流行市面民間甚若中外各物異常昂貴東省百姓怨聲載道市面亦日見蕭索務請電達東三省日官速將此項手票設法限制又日本娼妓酒館日見其多恐滋事端亦須設法禁阻以免横生交涉聞日使頗韙其說甚願相助爲理（玉） 
[不允英國兵官校閱兵操蕪湖]  
　　關道文仲雲觀察前日接英領事來函謂該國兵官副將某君擬於日内由皖來蕪遊歷并校閱蕪湖各營兵操請轉飭各營官知照文觀察以未奉省憲來文未便照准且蕪湖駐防兵士無多不足校閱昨已致函婉辭謝絶矣（少） 
[禁止私訂採合同]  
　　奉天府鄧嘉縝以華人往往有與日人私立合同合資開礦不特有違禁令且與中國權利多所損害業已出示嚴行禁止譯大阪每日新聞（穎） 
軍事界 
[派員查辦滋事新軍鎭江]  
　　前報紀鎭郡某新兵紏同流氓赴萬年春巷内搗毁妓家物件并區傷妓女等情兹悉十八日統領吳觀察疑此次肇事之兵卽係南門外三十六標一營兵弁因卽札派叅軍王某切實查辦以肅軍紀（庶） 
[挑選兵士之難杭州]  
　　浙省第一標標統李直剌前派隊官張載揚前往金華一帶設局徴兵業已來省聽候考騐惟聞所徴之兵因見一切軍制未盡改良大有不願入伍之意日來乘機逸去者已有多名且品類甚雜或謂尚須挑選云（士） 
[議定川省募練新軍北京]  
　　四川總督前曾具奏請練新軍一鎭以固邊圉昨經陸軍部核議謂練兵固屬要政然當創辦之始則以巡防爲先循序擴充方爲合法該省募練新軍宜先練成兩營或三營務期訓練純熟不必拘定一鎭一協之數以免徒託空言（玉） 
[陸軍部將聘日德顧問官]  
　　陸軍部尚書鐵良以部中編制均未妥善欲改良整頓必須有人贊襄其間因决意延聘德日兩國軍事顧問官爲助譯東京朝日新聞（穎） 
[東報紀潮州亂事]  
　　會黨在潮州起事汕頭一帶人心惶惶而饒平縣爲尤甚恐不日卽爲會匪所據兩廣總督周馥聞警卽遴派軍隊分乘輪船兩艘向該處進發譯大阪每日新聞（頴） 
敎育誌 
[批斥臨海縣放棄責任杭州]  
　　臨海中學堂學生因體操敎員陳志遠係該縣左令私親藉勢欺壓電禀省憲查辦等情曾誌前報兹左令具禀聲復語多推諉當奉浙撫批斥云前據該縣中學堂學生公電禀陳各節當經飭府查辦旋據該府禀稱體操敎員陳志遠並非左令私親因服得勝衣敎操學生李萃等妄意要挾並迫脅各學生回堂搗毁勸解之莫頌淸什物等語查李萃等舉動野蠻實屬有犯學堂禁令旣經斥革應由縣查明情節較重者開具籍貫年貌照章詳司通飭不准收學至該令所禀該堂監學陳潤芳嗜烟庸懶并濫引烟癮卑汚之李作羹講經荒繆之朱炤充當敎員等語果如所言殊屬不勝管理員敎員之任應田　府查明屬實卽准其與陳志遠一併辭退督縣另行遴聘接充學堂爲當今要務亦地方官考成攸關該令聘用監學敎員不先留心訪察今乃委之本府之諭飭監學之私延彭令之保薦雖未任用私親究屬放棄責任亦有不合應卽申斥仰提學司飭台州府遵照查明督縣妥爲辦理仍將辦理情形具報查考母違繳（比） 
[學堂遵定暑假日期松江]  
　　松郡各學堂暑假日期向例遲早不一現經周提學使札飭本年暑假統定五月十八日至七月初旬開學故各學堂現擬一體遵照矣（伏） 
[學部優待外人設立之學堂北京]  
　　學部以西人在各省設立之專門學堂頗有造就人才之效擬除宗敎學堂性質不計外其各種專科學堂可見用於世者均當體量情形給予立案俾畢業生與中國官學堂一律升保以廣育才之路（玉） 
實業類 
[川漢鐵路之大會議北京]  
　　昨日四川同鄉京官在永光寺西街全蜀會館議鐵路事宜特將情形錄左 
午前九下鐘四川京官均齊集館中郵傳部岑尚書吳侍郎均蒞會岑吳二公均坐室之左川京官有與二公同坐一圓桌者有坐兩旁者有以次向左分行列坐者約大小京官得五十餘人岑尚書言川省議辦鐵路數年成績猶無可表而紳士皆謂官塲移挪至四百萬之多官塲又謂絶無虧空則欲解羣疑求實濟須從查欵入手衆皆賛成喬左丞樹楠謂宜派二人查辦陳子均京堂謂應卽派在籍之河南候補道費道純衆人或以爲費一人不足取信宜添派一人或以爲費係錫所保宜由京派人往查方足昭信有謂宜舉余御史堃者曾叅議鑑謂余本奏調回川專辦路事後又經咨留若又調往未免更換頻煩恐於事未便各人辨論許久意見不同岑尚書乃命隨具說帖俟酌喬左丞又言路線及延工程師事岑言應以延洋工程師爲妥蓋延定工程師方能勘路能勘路方能定路線否則無論如何說法均是憑空之談不能作準各人又言延工程師之要點大略謂現川中所恃者僅胡君棟朝然胡雖有學問却無經騐欲使一人擔此巨任恐力有不及岑尚書謂中國學成鐵路且有閱歷者祇詹天祐一人勢不能兼顧各省惟有延洋工程師之一法如能妥訂合同固亦絶無流弊衆皆贊成曾參議謂如此則查欵後即延洋工程師岑尚書謂二事可同時辦因延洋工程師甚須時日若必俟欵查竣方議及此未免誤事衆人又議及榖捐一節或言此事苛累太甚擬停者岑尚書言此事似不能停川路太無底子若一朝停止直恐絶無籌欵之法惟有嚴絶弊竇使不病民之一法岑又言凡收欵均應給予股票否則民旣捐錢又無憑據安怪其怨但不知川路定章每股若干衆對每股五十兩岑言太多十兩可矣聶九愚部郎言現在川省州縣辦榖捐之苛擾又言定章 
 
 

Page 12

 
 
宜少寛凡收租榖二十担以下者宜均勿捐岑謂今日所論數端各人意見如有互異之處儘可條列送上以便斟酌於是岑尚書吳侍郎及川紳等均出已而滇之京官又入室候議岑吳二公復入蒞會滇紳等歷陳滇越一路前由總署率然與法人訂約而滇人茫然不知後外務部與英訂滇緬接線之約又未定妥而歷任滇督於此等事非任意允許卽漫不經心至自辦之川滇鐵路經費數年杳無頭緒言之痛切因共議如何著手之法岑尚書亦以此事尤重大令再　手摺呈部候行於是各人均散去（玉） 
[開築齋昂鐵路之預議黑龍江]  
　　日前江省鐵路肄習社社長陳鳳岐君開第一次會議計畫齊齊哈爾至昂昂溪鐵路長四十餘里每里約估銀一萬兩共銀四十餘萬兩調查省城居民共計八萬餘人每人平均約擔五兩計算每股五兩共作八萬股限定在城中招足現在十區初等小學堂正副敎員已首先認股各學堂父兄亦願認股凡入股者皆入社會早入者歸晚課班後入者歸七日班無論何人一律講習將來站長技師機關夫會計員皆以入股最多及試騐分數合格者任之（玉） 
瑣事欄 
[巡防隊哨弁之聨額湖南]  
　　駐紥醴陵巡防隊哨弁彭介臣與該處士民感情極淡有謂其自置旗傘鋪張功德者遂戲撰聨額以嘲之其一云介節全隳與匪類夥詐夥姦貪淫無厭藐國法敗營規若使上憲有知小小奴頭眞不穏臣心叵測假他名送旗送傘粉飾邀功挾私情壞公德勿謂下民易虐恢恢天眼斷難逃又一聨云佳姑本佳淫樂固能消永夜（女名佳姑與弁有私）德斌無德風聲想已到長沙（弁號德斌）又題一額云竊比老彭（此句爲卷簾格）人言如此未識彭之劣跡果如是之甚否（顧） 
[元和縣署大堂坍塌續誌蘇州]  
　　元和縣大堂於二十夜忽然坍塌已誌昨報專電兹悉是夜八點鐘大堂坍下後縣主張春泉大令立用電話請吳縣金苕靑大令商酌一切金大令飛輿到署見大堂前半間均已坍倒壓斃賣燒餅之山東人一名當時金大令以瓦鑠堆積不能入内因卽回署翌晨張大令即傳工匠逐一估價以憑興造一面並飛禀各大憲請示遵辦（必） 
[于侍郎過皖安慶]  
　　郵傳部侍郎于式枚到皖密查要案已見十九日本報專電兹悉侍郎來時隨帶一僕先至各衙署門前一過乘便至銅圓局略爲閱視卽回舟次省城内外官員均未知覺當晚乘輪仍返下游究未知其密查何事也（若） 
[批查華景街開辦菜廠漢口]  
　　漢口華景街商民陳宏發日前禀控漢昌公司私立菜廠納租過重不利小販等語當經關道桑鐵珊觀察批云查華景街貨攤林立汚穢不堪殊屬有碍衛生漢昌公司建造菜塲首開風氣利商便民莫此爲甚前據警察四局禀報各攤業於初五日遷入市亭此等守法小販皆係良善小民倘該局員等明白開導曉以利益何敢又來凟懇况菜塲距華景街原設采攤之處不過咫尺之間何致生意寥寥該公司所禀章程亦屬妥善該菜塲有無充弊各攤户是否純良如其初經遷入生意未旺不妨商諸漢昌公司暫時酌减租金以示體恤仰警察總局會同夏口廰查明禀覆仍飭警察四局隨時稽查不准各攤擺設街面倘該貨攤等安分營生警察局亦須妥爲保護勿令失所（安） 
[造幣工匠求給恩餉安慶]  
　　安徽造幣分廠所有工匠經恩撫憲遵照部飭於十六日一律停工詎該工匠等以服役多年一經解散無以謀生現擬禀請撫台各給恩餉以免失所（美） 
[滿人之杞憂]  
　　東三省自設立督撫後凡舊有之副都統一概裁撤（副都統缺計奉天四人吉林六人黑龍江三人）某滿大員語人云東三省八旗民兵約有百萬今將一切長官裁撤則日後之裁撤旗民亦在意中漠官如此舉動將來旗兵恐有大暴亂之事譯大阪每日新聞（穎） 
[欠讌臬漢口]  
　　調任云南臬司沈毓楠廉訪日前由蜀來漢關道桑鐵珊觀察等於十四十五兩日在東海樓及海國春兩處請宴以盡賓主之誼（今） 
[農工商礦局員紳停支薪水江西]  
　　江西農工商礦總局所有員紳薪水皆以抽收燈捐挹注現因禁止鴉片停收燈捐是以此項薪水經沈方伯商同該局總辦諭飭停支以節糜費（因） 
[禀請設攤賣扇江西]  
　　江西省城洗馬池街每逢夏間必有多數小販擺設扇攤嗣因警察整頓淸道槪行禁止該小販等遂　四月十五日聨同百餘人至撫轅跪香禀准設攤以安生業未悉瑞鼎帥能准如所請否（因） 
[車夫因捐罷業漢口]  
　　漢口後城馬路近因人力車過多以致生意寥落各車夫久有減捐减租之約詎馬路工程局於十六日復出諭示令改章加捐爲培修馬路之費以致各車夫不服羣相罷業警局總辦周松甫太守聞信前往彈壓後經公記車行某君調處擬照舊章再減捐錢二十文車夫始各解散（泰） 
[關道添建簽押房漢口]  
　　江漢關道桑鐵珊觀察以時届暑令原設之簽璑房狹隘不通空氣特於二堂後添建數間修築潔淨已於十五日遷入矣（初） 
[飭縣提訊控告鄉約寗波]  
　　鄞縣東鄉王振廷等十人日前聨名具禀撫憲控鄉約董事某君得賄害民當經張中丞札飭寗道喻庶三觀察轉飭鄞縣高子勛大令差提王等到縣審訊是否鄉約董事得賄害民有無証據或係王等挾嫌誣控詳加研訊禀覆核辦（躬） 
[禀罰賭棍撥充學費寗波]  
　　定海縣大展庄有賭棍翁阿香素以開塲聚賭爲事數年以來家道頗豐日前爲寗道喻庶三觀察訪悉密飭定海廰拿辦錢司馬又恐差役得賄徇縱特委捕廰帶差親自赴鄉嚴緝適該棍在蕩田某木行賭博立卽拘獲解廰押辦昨有某紳面謁錢司馬請將翁棍罰洋若干撥助學堂經費並請轉禀道憲察核施行（行） 
[更正]  
　　十六日報紀禀辦私加糶價之劣董一則兹悉揚州虹橋鎭董張承業人素勤愼此次經辦平糶係由紳商公舉並無私加糶價情事前報所紀係屬傳聞之誤（南） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）四十]  
　　夫人即至愚。天下豈有犯殺人縱火刧財之重案。而肯自詣偵探之前。一一直承其罪者。然則此其中必有故。此其故則余思之思之。又重思之。而終不可得其解。已而现回首間。則見福以目視余。方微微而笑。一若顯其料事之無悞者嘻。是可異矣。 
旋聞我友問曰。約君。此皮鞄何以得入君等之手。君等盍爲我道之。約曰。其事甚奇。此皮靶之所以入余等手者。非我之功。乃赫迭一人之功耳。君欲知其詳。曷請彼述之。語至此。赫迭即起而言曰。福君。此事言之甚長余今者與余妻勃谿者數次。與約君往復奔波者又累日。竭志勞神。迄無寗宇皆以此皮鞄之故。今以是屬之。君則一切惟君所爲。而余可以告罪矣。福曰。請言其故。赫迭曰。余隨侍余主人者凡七年。主人遇我厚。初無去志。自女主與余不洽。余始於再上一禮拜辭歸。又以年老無可圖生計。遂出所蓄。設一酒肆於密特而散格斯村。不意諸事粗定。而資本遽大絀。因於上禮拜六日。赴近李之開晤脫村。告貸於某友。行時天已近黑。一路又頗荒僻。遂携一手槍以自衛。旣與余友晤談久。夜益深。因卽止宿其家而於次晨黎明時言歸。迨行近密特而散格斯村外之巨林。忽有野禽二三。集道旁。飛鳴啄食。余覩之。雅興忽發。蓋余性喜獵少年時射飛逐走。殆無虚日。而余鎗法之佳。又自命爲百不失一者。於是出防身之鎗。急擊之。弗中。則禽已紛飛入林矣。夫余以昏花之老眼。猶欲强效少年時所爲。未免愼甚然余當時意猶未甘。急奮步而入。則四顧不見一禽猛一回首。瞥見林之彼端。有茂草一簇。偃然鋪地。若適經人之横臥其間者。此森森之茂草中。陡發見一種雪白之光亮直剌余目。目光驟爲之奪。逼視之。則卽貯此三千磅贓物之皮鞄也。 
本埠新聞 
[農工商部箚商務總曾文（赴美照費准半收取）]  
　　稅務大臣咨准兩廣總督咨稱出洋貿易爲振興商務之一端自美國限制華工凡出洋游歷經商者由關繕給護照送與廣州口美領事簽字蓋印方能起程前往此項赴美照費至金山大埠者每照繳費九十二元至小呂宋檀香山者每照繳費四十六元均爲前監督留作内署津貼自岑前部堂接管關務卽已化私爲公歸入新增盈餘報部現値朝廷嘉惠僑民維持保護無關遐邇如仍取費過重不足以示體恤兹擬赴美商民照費一律减半在官欵所損有限而小民遠適異國旅費所需不無小補咨請查照等因轉咨到部本部查此項赴美照費旣准兩廣總督減半收取於出洋貿易商人深有裨益亟應廣爲布告俾衆周知（下略） 
[上海縣爲國民捐事照會商務總會文]  
　　爲照會事案奉府憲戚札奉藩憲陳札奉撫憲陳札開照得蘇省辦理國民捐創議之初卽屬聽民自便不准苛派抑勒言之深切著明嗣准度支部來咨又經據實奏覆欽奉硃批先後行司通飭各屬遵照在案誠恐日久于生或有偏僻州縣土棍劣差藉端敲詐愚民無知身受其累是以國民急公奉上之名爲若輩叙財取怨之地事有難測弊當嚴防札司遵照通飭所屬前項捐輸祇民間自願報劾不得絲毫擾累如有棍　假揑勒詐並即嚴行禁止訪拿懲懲母稍玩延等因到司札府奉此　就轉飭札縣立卽遵照憲札辦理勿稍玩延等因到縣奉此查此案業奉憲飭卽經王前縣照辦在案兹奉前因合行照會爲此照會貴總會煩爲遵照憲札辦理須　照會者 
[讞員赶辦遺交]  
　　公共公廨讞員關絅之太守前奉上憲准調奉天差遣遂擇於二十四日啓行惟太守以動身在卽廨中一切交代尚未辦理當飭承差將各項案牘通宵赶辦以便移交新任故昨日廨中頗爲爲忙碌云（舟） 
[上海縣批示划船載客事]  
　　徐德貴等禀批前准義渡局委員陳送楊家渡董事孫思泮等聨名公禀以攬渡滋擾等詞請禁雙槳划船不准攬渡致違義渡章程據經　銜　示去後旋訪悉渡各船攬載久已違章人言嘖嘖而獨於划船則苛以相求忍令貧苦小民窮弱婦女頓有生機將絶之勢不特無知之輩因此將釀事端亦恐義渡船夫益形横惡恣其欺凌逼逐至令爾輩失所是以諭飭地甲將有示暫行收回擬再妥籌善法以期彼此相安日不知底裏者視之方疑本縣朝令夕更形同反汗不知改過不吝古訓可徴區區之心斷不肯自護前非致失持平之道兹閱該客民所具公呈聲訴爾等苦情尚非膚受之比而於該划船等亦有不合之處則諱莫如深是亦一面之詞不能爲爾等偏聽也須知楊家渡碼頭爭渡對岸升縣黃任曾示禁有案凡雙槳划船濟渡　宜　浦東泊聖堂灣於浦西泊大關碼均應遵循照辦若因日久現生仍楊家渡擁擠爭攬卽爲爾輩之失且船皆狹小不宜多載亦不應裝至四五人之多玖虞失事該划船多係婦女駕用習於無知動輙恃婦吵閙或至爭毆尤屬不合爲今之計應飭爾徐德貴等約集淮揚本帮商議公舉一二誠寔妥靠之人爲划船幇會首卽將該划船等編號造册開具姓名具禀呈送隨時稽查約束俾免與義渡紛爭卽爲自謀衣食之善策本縣即當移請浦東巡防局督同紳董稽察保護庶不至土客成仇動滋齟齬爾等亟　互相勸戒無令别生枝節違則必干提究勿謂言之不先也至義渡違章之弊現爲設法整頓母遽授爲口寔徒事詆謀仍候移知義渡局查照可也 
[會議選舉董事]  
　　總工程局每年例須選　董事經理局務其選舉之法已由各總董會議擬禀明滬道仿照北洋章程辦理（永） 
[家政改良會記事]  
　　滬南家政改良會第十八期講筵由競化師 
 
 

Page 19

 
 
範女校監察程頴女士主講演講喪禮祭禮改良方法證引詳明理論懇切來會女士至爲感動（川） 
[法廨員赴蘇就醫]  
　　新委法廨讞員聶格卿司馬蒞差後以抱恙不適禀由滬道另委萬輪香司馬庖代兹司馬病仍未痊定於今日赴蘇就醫云（浩） 
[縣差不諳拘盜章程]  
　　前日有寗波府鎭海縣差役王良高林星海並不知照捕房亦不至公廨投文私在英界内拘獲劇盜陳阿福一名事爲華捕看見以該差等在租界違章拘人當將王林及陳盜一併帶入捕房禀由捕頭着將三人一併押候今日解廨請究（舟） 
[協拿著名賭棍]  
　　公廨讞員關太守前接杭州錢塘縣移稱向押本縣之着名賭棍倪大毛脫逃來申匿迹租界因飭差投廨請派差協探拘獲解杭歸案辦理等因太守卽飭差協探金全聚於前日在英界小花園某妓院内將倪大毛拿獲交老閘捕房收押於今日送廨禀請核辦（舟） 
[相騐吞烟身死]  
　　前日有某甲吞服生烟倒臥在英界太古路廣濟善堂門首經巡捕查悉車送仁濟醫院療治無效當卽身死昨由九圖地甲姚其祥禀由上海縣李大令於下午騐得死者年約三十許身穿藍布短衫褲委係吞烟灌救不及身死以無屍親認領遂飭保報堂收殮 
[盜犯遞解歸案]  
　　鎗斃探夥之盜犯胡二林由法捕拿獲轉解英廨訊明送縣訊明正法惟胡在縣供出同黨胡四喜曾夥刦海寗州厚成典亦經拿押在縣昨上李大令在獄將四喜提出飭差押解海密州歸案辦理（舟） 
[浦東盜刧]  
　　浦東高家行西南二十二保五十圖地保倪雲洲等股開之恒泰布米莊於前晚二鼓後突來盜匪十餘人將店夥　人縛置屋隅所有大小銀洋貨物約値三百餘元搶劫一空始呼嘯而去已由事主開單投縣請緝矣（夜） 
[不允飭遷租户]  
　　英商泰利洋行投報公廨請飭差押令租户卜春學立即遷移等情經關太守飭差查得卜春學並未短欠該行租金未便照准着卽註消（舟） 
[上海官事]  
　　調署寳山縣竇甸膏昨日到道禀見辭赴新任道轅譯員毛昌嗣請假北上㭝土渡巡局員嚴曾鋐昨奉滬道撤差巡警畢業生劉迺封　滬道札委接辦西區副巡官到道禀知廿二日接差（軍） 
[查勘失火]  
　　陳家木橋南堍森昌布莊失愼各情已紀前報捕房以該莊在太古行保有火險二萬餘兩恐有别情故麥總巡昨晨帶同繙員包探前往查勘以憑核辦（契） 
[洋房失火]  
　　昨午美界茂海路十九號洋房失火經救火會驅車救煊僅燬樓梯樓板等物（西） 
[罔之生也]  
　　二百七十六號捕投捕房報稱外灘新花園坿近有無名男子倒臥氣息僅屬捕頭飭送仁濟醫院療治旋卽蘇醒當飭回家調治（莊） 
[凶犯患病]  
　　戳斃義勇隊排長黃勳伯之盜犯王阿仁自解道過勘後收禁縣監候上憲電覆卽行就地嚴懲詎該犯在監患病頗劇縣尊李大令當面飭傳官醫醫治一面禀明滬道核辦（軌） 
訟案 
[上海縣案]  
　　張阿福閔奚狗投控懐誘引捲逃一案前晚奉李大令提訊張供女兒許配閔張氏之子爲室張氏夫故三載今被沈海和誘拐捲取田單逃逸故偕閔姓宅長閔奚狗控告訊之閔奚狗供同張氏壞抱其子供廿九歲夫故遺田九畝半售去二畝半爲故夫棺殮之費婦人率同前妻兩女茹苦耕繡去歲贖田一畝半另購二畝半婦人誓無異志且與沈海和並不認識因夫姪林生屢向婦人借錢不遂糾向夫母舅張龍全來家將田單契據抄攫一空復令張阿福及夫堂步閔奚狗誣控求恩究追太令得供痛斥張等欺侮孤寡奪產誣告姑寛免責判張奚交保着向閔林生張龍全將搶去單契　半月歸遠張氏如違併究○王鑑榮赴黃浦司署禀控王桐仙搗毁店貨等情經司官往勘屬實將原被解請大令訊究鑑榮供開小什貨店桐仙屢賒貨物未還分文前早又來强賒不遂將生財貨物搗毁殆盡並失大小洋銅元共拾餘元求究桐仙供在本鎭師範學堂肄業大令大怒斥曰此等形爲甚於匪棍學　焉　此敗類喝令笞責五十下判押候傳到地保訊辦○徐雲亭偕妻沈氏喊求驗傷訊之徐供湖北人被同鄉劉某積欠貨銀六百餘兩不還反向小的索銀今在同鄉公所結帳伊竟恃蠻行兇妻來解勸亦遭毆傷求驗沈氏供同大令飭仵驗得該夫婦頭上均有微傷惟詞不近理判退候查明察奪○粤人梁本餘投保伊妻訊稱在蘇州麫粉公司營業妻子劉氏在曾剛四紏搶命余氏閨女案内管押今母親病篤求恩保回侍奉大令判劉氏父伊夫具結保出候訊（車） 
[總工程局紀事]  
　　嚴大生藥店棧房與　恊興燭棧均保有火險失愼後由總工局傳到大生號主嚴子林諭令自造高墻防禦或遷往他處限即禀復候辦在案兹局董以嚴日久抗不遵復殊屬玩延爰派探前往催傅復訊○南區巡目王桂生前央浦東陸家嘴人俞春甫爲媒　築某紗廠女工程氏爲室已付財禮洋一百元並首飾等物詎屆期迎娶而人已避匿遂將俞妻陸氏在浦東扭獲解局奉飭押候研究○周浦婦人趙顧氏乘船來滬帮傭在路訪問路蹤巡士以共形迹可疑帶至局中當奉飭探送回原船（夙） 
[公共公廨紀事]  
　　昨由新閘捕房包探馬阿美送婦人王某氏到廨請爲收押並稱尚有人証押在捕房至所犯何案俟今日解案時禀明關太守著交官煤收管○美界匯四捕房捕頭飭捕送誘拐人口之趙吳氏到廨請押候今日提齊人証訊太守飭將趙吳氏封押官媒暫押（根） 
[英租界捕房事]  
　　偷兄顧阿金至沈家灣某洋房内行竊西人帽傘各物由探王梅庭拘入押候解辦○趙龍生掩入馬立師西大路王義芳家行竊綢紗衣服若干件報探周志順將趙拘入捕頭著押候解辦○船房陳丫頭陳雲山泊舟蘇州河前晚倫兄王毛弟掩入船中竊去棉被衣物等件報由包探緝獲人贓一併拘入押候今日傳同原告解案請究（泉） 
[法租界捕房事]  
　　陳小齋前晚掩入新租界寳昌路某學堂内行竊當塲覺察拘入捕房押候解辦○王阿三陳萬康行竊某作塲木頭七根爲看管人拘住交捕送入飭一併押究○積竊王桂生柯阿三昨又在輪船圖竊客物由探拘入押候解辦○譚阿三偷松板數塊在途兕售由捕拘入押侯解究（絲） 
[美租界捕房事]  
　　劉小兎子前在江北誘拐胡姓女子來滬匿跡裏虹口嚨晚爲女父胡有良跟蹤尋獲鳴捕將女及劉并送捕房捕頭以胡不欲多事飭將女領回劉押至昨晨釋放○某印人乘醉至漢璧禮路胡閙由捕拘入押候核辦○經理馬路西人查得北四川路十五十六十七等號門牌違章傾倒垃圾報由捕頭飭　往查各户姓名淸單傳罰○王子生行竊火塲鐵噐由探拘入押辦○押犯施崇明陸寳華昨在押所向新犯邱阿土拆捎兇毆由門差禀由捕頭候送廨重辦（西） 
來件 
[文明總會同人在張園賽珍會售物助振淸賬]  
　　一收各會助賑欵洋三百二十五元一付貨價洋一千零十七元五角一收助物洋四十元一付費用洋一千一百十五元五角 
一收圓適山人助古銅圑一對售得洋二百元 
 
 

Page 20

 
 
一收又助磁瓶一個値洋一百元 
一收又助楊守敬五言聨一百對値洋一百元 
一收黃巽卿翁助七星岩石杯三套售得洋九十元 
一收謝鹤翔翁助銅宣爐二個値洋三十元 
一收胡太太助花絲巾廿打售得洋一百元 
一收售各物所得値洋二千四百六十八元八角 
比對應存洋二千一百四十元另五角 
一存爲封銀行洋一千七百四十八元 
一存未售去貨物値洋三百九十二元五角 
兹議定將未售去之貨物設立彩票四百張每張售洋一元該彩票洋俟彚齊後再送交華洋義賑會充振之用 
圓適山人因聞本會將未售去各物開設彩票續承助理洋屏風一座任立凡山水横額一幅呂養泉山水掛屏一幅以備贈彩以上之物計値洋三百元山人樂善之心有加無己殊堪欽佩前議開設彩票四百張每張售洋一元今因加增彩物改爲三百張每張售洋二元所得之欵仍悉數充華洋義振之用謹爲聲明并揚仁風 
[  文明總會同人再啟]  
通信 
[安徽高等學堂全體學生對於嚴監督之公憤書（續）]  
　　一放棄責任嚴公於去二月初受吾皖聘月修六百兩到三月半始來未及暑假而返滬兩次假期已通而尚未回堂諸生因候渠大考强半病暑迫電催而嚴憚遠行即覆電停考放假秋後到堂未浹旬又走京師寒假始回住一星期許今正月招考新生各處學子麕集千餘候渠一人竟至二月秒始來多半因資斧告匱試期尚遠而太息廢學以去者考竣未久又赴滬迄今未回統計三星期用銀萬兩餘在堂僅兩月而兩月在堂又高拱深宮學生欲一睹容顔一聞聲欬而不可得秘密踪跡之所惟烟縷縷自户外出香氣撲鼻端而已所以新生居數月尚有不識監督爲何許人者其課程敎育可知矣嗚呼學堂貴身敎而嚴公之身若此使夜氣偶萌自問當亦慚汗矣 
一奴𨽻學生自去歲下學期高等學堂即分爲數等偕級每有要事由嚴之跟僕指揮齋務長周獻琛周之跟僕號召學生學生雖有婚喪大故亦不能直接請假須遞禀候批始能作定去冬師範生周孝達父死禀請奔喪竟謂大考在邇而不能照准以致周君痛哭流涕幾不欲生今歲新生　因母病危篤電令速歸者具禀請假閱十數日始行批出而該生已鬱憤成疾不能歸省種種隔閡毫無愛情尤可恨者周之對待學生專以鄙笑辱詈爲能事甚至上堂時蹴翻校具示其横暴之威使學生屏息慄慄不敢一語至渠輩飲食噐物視學生優異數倍如主僕之不能一致猶其末焉者由此觀之其子弟我也奴𨽻我也不待智者而後知也吾皖以十數萬之鉅欵請渠輩製造奴𨽻倘石林肯其人者吾三百同學均當俎豆馨香以奉之 
一虚糜光陰去歳上學期於預備科中闢一師範左右班右班多新生未曾習英文算術左班在堂日久即程度淺者英文亦讀過國學文編三集而算學亦學至代數而周献琛令回誤字毋復學加减半年功課只温英文啓蒙十課算　　除迨下學期又廢去英文一科而左右兩班之光陰均虚牝矣嗚呼往者不可諫來者猶可追孰云今歳之新生又如去歲之敎授矣其害伊於胡底乎不寕惟是去歲甲班旣經任意開除零落不成班次今年遂將乙班併入程度叅差已難收效而又迫令回讀二集帝國讀本文法以英文漢詁爲讀本此書　嚴於烟燈　倉卒纂就敎習因其不合　例講授不便復從漢文譯成英文　後互相矛盾以致敎習學生兩困而毫無實效嚴來乃貿貿然謂學生用功不勤抑更有甚者去歲嚴到堂新增音樂一科聘一英國人敎授月俸二百餘金購樂噐僅三十六件而共價竟需二千餘金合計敎習薪水樂噐價値共費四五千金左右金堂　三十二人學習旦暮鼓吹塞暑不休冬季考成得足分者居多數竟爾開除大半致不成班况堂中可學者不只此三十二人今年開課竟不提及（音樂）一事以學堂數千之公欵學生一載之辛苦棄若弁髦毫不之顧吾不知其是何居心也 
一信用私人嚴公所用之人非親戚子侄即門生故舊使若輩果能稱職正如古人所云内舉不避親也於吾皖何損奈周献琛等中文不通英文復劣其平日誤綿亘爲綿旦呼洪違爲洪達讀句主爲勾主謂春蒐爲春鬼甚至寫氣盛言宜之盛爲甚種種譌謬學界已　爲笑柄吾同學猶曲爲之原謂英文尚佳當節取其長不能以寸朽棄達拘也前月視學攷問竟無一人敢應查所授之音義又多錯訛視學去後周獻琛上堂首次攷卷以受事位用於句立位二次出題認施事剛聲爲受事柔聲此皆有試卷及題目足憑者推原其故渠等大半係北洋水師卒業生距今二十年風氣未開凡文字稍　根據者皆　重科目而不肯就渠等從此出身此中學所以不通也歷時已久當日之所學又多遺忘於軍書旁午海艦灰燼之餘酒地花天藉道咄咄各種科學不復有心過問此西學之所以亦劣也中西俱劣故於敎育心理上毫無研究惟知諂事嚴公冀以附靑雲而騙金錢嚴公身性驕傲易於蠱惑遂𢌿之重責任其以腐敗氣習野蠻手段對待諸生而不之顧以至　陟顚倒新生以一年程度而師範畢業舊生以數載功勤而多數開革將高等之士氣摧折殆盡猶復盤踞侮傲以爲長之計此吾等之所由公憤也噫嘻今日之咎嚴公者多矣吾得一言以蔽之曰信用私人貽害學務也謂予不信請公調查 
一浪費公欵嚴公去歲到堂時代學堂購書籍儀噐支欵甚鉅聞所到之書只値二三萬金冬月又支銀五千兩寄英國購書查倫敦至中國不過兩月路程何以自去歲迄今已　五月而書仍未到尤可異者樂噐一項本堂購價買費千六百金而督練公所止用八百餘金竟將全副購來然此或别有原因亦未可知姑不具論論先生之以公欵濟私人如齋務畏薪水向係四十兩自換周獻琛一躍而增至百七十兩監學官薪水向係三十兩自換嚴家騶一躍而增至百餘兩其餘舊有之敎英文者不過六十兩八十兩惟嚴公所請之人雖敎字母亦未有在百兩内者至於飲食用度之縻費加增數倍猶其末焉者也吾不知先生來皖之初衷其欲栽植人材乎抑欲調劑私人也其欲達敎育之目的乎抑欲騙金錢之主義也嗚呼先生尚爾何怪敎育之腐敗耶嗚呼先生若此猶望學界之振興耶 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
