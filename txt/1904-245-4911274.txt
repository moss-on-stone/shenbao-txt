# 1904 - 245 - 4911274

 

Page 1

 
 
[重印明季稗史發售] [  圖書集成局白]  
　　明季稗史一書搜採名人箸述十有五種所紀皆前明鼎革時事中間如廷臣門戶之爭疆吏撫宼之議以及庸奸之賣官鬻爵奄宦之納賄擅權舉凡勝國之遺問皆足爲盛朝之殷鑒惜坊間向少刊本本局曾用大號鉛字排印成書紙張潔白校對精詳每部六本僅售洋蚨六角定價尤極從廉以是海宇風行久爲有識者所鑒賞兹特重行付印以廣流傳售價仍照曩例海內士大夫之欲研究明季遺事者請臨申報館及各書坊購取可也續繼葺華尤廣不日可以出書肅此佈陳諸維雅鑒 
[日得人和說]  
　　執筆人觀於日之勝俄不禁喟然而歎曰有是哉其眞天時不如地利地利不如人和哉夫俄之於天時地利誠可謂獨占一籌矣俄處亞之西北方時值秋冬卽冰雪連天嚴寒砭骨必迨明年春盡始得漸轉陽和在俄人生長其間性頗耐冷冰霜雨雪習以爲常若他國之兵罙入封疆未有不墮指裂膚死亡相屬者雖以法皇拿破侖之勇悍殊絕而木司科一役大軍數十萬幾於片甲不回是俄之天時惟俄人能耐之有非他人所能習慣者矣以言地利俄國居高臨下無殊高屋建瓴雖黑海阻於土人而改途以向亞洲數萬里長途無處不有車轍馬蹟洎西伯利亞鐵路告竣而火車飛駛尤不難企五嶽而凌三山迥不若日之黑子彈丸浮於海上處處可以受敵卽處處無可設防是俄之地利更有非他國所能抗衡者矣然而日能勝俄而俄卒爲日所衂者則以日之衆心如一獨得孟子所謂人和也說者謂日之黨類多矣曰守舊黨曰維新黨曰改進黨曰自由黨曰憲政黨曰立憲黨門分戶別出主入奴安在其見爲和睦殊不知若輩雖各樹一幟而一言乎尊君親上類能萬衆一心觀夫俄日尙未搆兵而日之朝野上下間已莫不踴躍同仇氣吞强敵及夫兵刃旣接勝負未分則又輸貲而頣竭倉箱赴召而爭先效命雖荷戈之士卒恤緯之窮嫠黃口之嬌兒朱顏之少婦亦岡不深明大義以殺敵致果爲榮激勵戎行絕無兒女子惺惺之態民心之固結有非俄人所能企而及之者雖天時之嚴肅如俄地利之險要不如俄而得此親士死長之羣黎以固國本而摧敵燄更何患攻之不克而守之不堅耶或謂曰本惟人心之和以故臨陣則强者仆於前弱者繼於後籌饟則富者輸其產貧者傾其囊苟禍結兵連曠日持久不特人民悉化沙蟲猿鶴卽僅有存者亦將衣食不給流爲中澤之鴻可奈何則應之曰此固日人之所不遑顧慮者也猶憶俄人爲中國索返遼東之際日人曾自謂縱使全國人民四千萬盡數化作遺塋誓不效俔俔伈伈之懦夫低首而事仇敵及此次遼東事起日人咸自願轉於溝壑傾家產以助軍需此皆血性使然非出强致以此制敵何敵不摧以此圖功何功不克人和之效不高出於孤虛王相之占騐與夫險阻城池之堅牢哉曰然則日人正可恃其民心之固民志之堅直搗俄都犂延掃穴曷爲而謂旣得旅順之後可望干戈暫戢從此休兵息民乎曰此則日人之不欲窮兵黷禍也使竟乘破竹之勢長驅直入一往無前卽不步拿破侖之後塵而民命之傷已堪逆料則曷若可了卽了藉以揚令譽而保生靈乎或又謂日之得人和固已然俄人亦曷爲而不和觀其萬里遄征冐寒觸熱沙塲喋血絕脰折肢死者固甘心效命沙塲其生者困守於旅順一隅糧盡矢窮旦夕岌岌不自保而招降之書迭至士卒全無貳心甚至謂卽使他時祇剩一兵亦决不覥顏降服其人心之堅忍亦可謂衆志成城矣而卒敗於日人者亦足見勝敗之數無常豈必人心旣和卽可勿操必勝哉則應之曰和固未見其必勝然不和則未有不一敗塗地者謂予不信請靜以觀之可也於是　毫而作日得人和說 
[本館接奉電音]  
　　昨日午後七㸃鐘越十分時京師飛電傳來旨一道敬謹譯登○七月二十五日內閣抄奉旨崇文門正副監督仍著奕劻世續接管欽此 
[電傳宮門抄]  
　　昨日午後七㸃鐘閱十分時京師友人專電告知本館云七月二十五日皇上召見軍機大臣 
[攻遼專電]  
　　昨日清晨本館得日本東京友人專電云華歴七月二十四日之晚九下鐘時日本陸軍右翼及中軍左哨進攻駐守遼陽黑英臺之俄軍註黑英臺係譯音旣而右翼右哨向西直進左翼則由遼陽西南方攻入刻下遼陽火車站左近俄人貯物之屋已悉數付之劫灰矣 
[占遼急電]  
　　昨日午後一下鐘時本館得東京友人所發加急專電云自華歴七月二十四日之夜至二十五日之晨日人與俄在陸地交兵激烈情形幾無其匹刻下遼陽各地已全數被日人占而有之矣 
[得遼捷電]  
　　昨日午後三下鐘越十分時本館得日本東京友人所發專電云華歴七月二十五日午前八鐘下時日本滿洲陸軍總統某君電告東京大本營內開自華歴七月二十三日至二十四日之夜我日大軍與俄鑒戰直至二十五日清晨遼陽地方始盡爲我軍所占然太子河右岸如何戰鬥尙未探得備細情形逆料我軍之死傷者其數必不過少也 
[焚燬車站]  
　　昨晚日本駐滬總領事官小田切君以二十五日正午十二㸃四十分鐘東京發來官電見小內開大山元帥報知大本營本月二十四日夜九㸃鐘時俄中軍與左軍在遼陽西南攻擊俄人將鐵路車站相近之處所有房屋悉數焚燬 
[日佔平原]  
　　昨晚日本總領事官小田切君以二十五日下午一㸃半鐘東京官電見示內開大山元帥報知大本營本月二十四夜至二十五晨我軍將遼陽附近之平原悉行佔據 
 
 

Page 2

 
 
[奏留提督]  
　　廣州時敏　云浙江温州鎭總兵葉桐侯軍門祖珪奉旨擢升廣東水師提督業已陛辭出都旋由直𨽻總督北洋大臣袁慰帥奏留北洋差遣蓋以北洋海防重要交涉紛繁且值俄日搆兵鄰氛未靖防守中立悉賴維持故也 
[委探軍情]  
　　武昌訪事人云俄日搆兵東三省關係緊要而旅順一帶消息難通鄂督張香濤宮保因於日前特委胡玉臣觀察馳赴遼東偵探情形隨時電告日內觀察已捧檄起程矣 
[協禦西匪]  
　　安慶訪事人云長江水師提督程從周軍門以目下廣酉土匪竄入湘邊札飭各省水師協參各員分遣師船協力防堵旋議定協戎派船八艘參戎派船六艘遊戎派船四艘赴岳州宜昌一帶分投駐紥安慶協王儀鄉協戎接奉行知已遴派得力弁勇將次拔隊登程矣 
[藥庫被焚]  
　　九江訪事人云本月十二日午刻潯城火藥庫內第三重忽然火起焚去小桶火藥六桶藥力上升震穿屋瓦說者謂內所貯火藥以數千計開花砲子亦爲數甚多設竟火勢蔓延實屬不堪設想當火起時前營游擊申游戎化理偕守備陶奎臣守戎　兵登屋汲水灌救旣而常備續備各營及府廳縣各官均飛輿到場得以卽時撲滅不致釀成鉅災誠萬幸也 
[嚴懲妖道]  
　　蘇垣妖道陳友志異言異服晉謁撫憲端午橋中丞中丞飭吳縣李紫璈大令拘獲派差至其寓處搜查旋卽研訊供詞禁之於獄本報前已歴紀情形兹得姑蘇訪事人續函云此案現已訊實府尊許子元太守擬料以永遠監禁之罪詳經中丞批飭再行研鞫按例重懲乃會同發審局諸讞員提陳推勘陳詐作瘋癲模糊以對太守以其所帶小七首會經傷人擬定斬决罪名業已詳請臬司朱竹石廉訪核奪矣 
[查勘輪船]  
　　紹興訪事人云前有法商莫尼諾者欲就越郡創行紹滬公司輪船雖由府縣力陳其弊詳請上峯阻止奈法商堅持烟臺所訂行輪條約有內港二字志在必成府尊熊再靑太守因邀集紳富徐金諸君會議擬籌集商股由官倡設赶緊自行輪船以絕外人覬　各糾富互相觀望上峯乃派員來越察勘法商所指行輪河道及各馬頭情形未識果能操先發制人之算否也 
[禀認席捐]  
　　寗渡訪事人云寗屬席捐前經某商禀請設立公所爲客報捐司榷者以章程未盡合宜批斥不准現有李某等人禀求各當道詳請省垣總局憲批准按年認繳捐欵洋銀一萬零數百元大約俟下札後卽可開收矣 
[開辦酒捐]  
　　金陵訪事人云兩江商業甲於我華邇者大吏因經費難籌設法將土產起捐以資挹注查得江北泰興縣土產以酒爲大宗爰札委候補縣宋大令康恒前往會同縣主創訂捐章縣主某大令隨卽邀集酒業董事若干人籌議數次遵諭繳捐大令遂來省禀陳並禀請發給鈐記以昭信守 
[甬江獲盜]  
　　甯波訪事人云甯屬慈谿縣嚴姓家前被盜匪行刼報縣請緝後各盜俱已遠颺迄未獲案日前胡茂堂陳阿四二盜夥　匿定海廳境經差捕緝獲禀由廳尊飭差押解來寗羈禁鄞縣獄內閱日慈谿縣主王大令備文飭差來鄞請鄞縣主周少軒大令准將二盜解回歸案訊辦 
[購拿盜黨]  
　　紹興訪事人云紹屬餘姚縣城內某當鋪前被盜劫所失甚多事主報案後經縣主胡大令飭差跴緝尙未破獲現聞盜黨實係游勇近均逃匿滬江大令因購得綫人同協同差役往緝矣 
[廣信水災]  
　　九江訪事人云上月二十五六兩日雷雨大作江西廣信府屬鉛山弋陽興安三縣山洪暴發河水陡漲五六丈淹斃人口數千衝刷房屋牲畜甚夥 
[浙省官塲紀事]  
　　浙江訪事人云浙省課吏館雖奉撫憲聶仲芳中丞嚴定章程諭令各員一律應試奈各員互相推諉觀望不前兹届七月課期與試者未滿百人某日列榜揭曉前列一等者大班中爲知縣方象堃伊象昂陳金聲小班中爲佐雜伍步楹蔡錦鴻盛元齡均得另給獎銀并准拔委錄用○杭省洋貨捐局委員薛太守邦龢現奉牙釐局總辦文蜀生觀察札飭調辦蘭溪釐局所遺洋貨捐委何太守彥達接辦○臨海金華甯海三縣各當鋪應納部帖稅延不繳淸近奉藩憲翁筱山方伯札委王大令嵩年分往各縣催繳○本月某日藩轅牌示云杭州府城中務大使缺現飭准補是缺之曹炳炎赴任温州府經歴缺以曾任本班實缺之袁培請補金華縣縣丞缺詳委試用府司獄胡東海署理台州府訓導缺詳委舉人就職敎諭朱祖同署理寗波府教授缺詳委大挑二等教職洪錫承署理常山縣典史缺以曾任實缺之候補未入流廖加理署理 
[甬江雜錄]  
　　甯波訪事人云日前甬江茶食鋪各夥相率向鋪主懇加工資鋪主不允遂相約停工鋪主惡其聚衆把持遂將爲首之甲乙二人扭送甬東司署請巡檢丁少尹訊懲嗣有人出而調停將甲乙保釋一面照常開作其事乃寢○寗屬象山協總兵劉熙齋協戎前由閩浙總督某制軍調補福建金門協遞遺象山協一缺遴委某協戎接署○前者寗海歹人謠言蜂起提憲呂道生軍門委張易軒遊戎統領甯防練軍副中營前往駐防以咨保護現在彼處謠傳已息地方平靜如常游戎遂於日前帶勇回郡○江北岸新浮橋左近新築馬路被潮水衝壞甚多特於上月重行修築沿江遍打釘椿中椿上平鋪砌石再用泥土塡補現已將次竣工矣 
[星使行轅紀事]  
　　昨日清晨七㸃鐘時欽差大臣鐵寶臣侍郎自北河南路天后宮側行轅發出公文一角飭丁齎送江南機器製造局十點鐘時江南機器製造局總稽查委員汪太守立元提調周別駕純李大令鍾玨帶同洋槍樓練鋼廠水雷廠等處委員司事四十餘人赴行轅禀見星使將委員以次傳見詳詢局中一切情形繼令各司事入內一一垂詢至午後四點鐘時始散旋又發出公文一角飭丁齎送江南機器製造局定於今日傳見廣方言館及工藝學堂委員司事明日傳見龍華火藥局委員司事星使每日必飭丁將滬上各日報購齊披閱聞日內將赴蘇州查辦要公 
[上海官塲紀事]  
　　天通菴保甲巡防局委員高二尹彥和奉蘇松太兵備道袁海觀觀察札飭另候差委遺差令西門名保甲巡防局委員李浩然二尹接辦遞遺西門外保甲巡防局差委江蘇候補縣丞羅二尹樹勳辦理又梅家弄保甲巡防局委員汪少尹晉　因事撤差委江蘇候補按經歴沈霞標參軍辦理十六鋪保甲巡防中局委員董衡堂二尹札飭另候差委遺差委前辦改過局委員王二尹坤元接辦昨日各員均已趨赴道轅謝委矣○昨日閔行鎮團防局武弁陳星齋千參因公來滬泊舟大碼頭午後乘馬至縣署謁見縣主汪瑤庭大令 
[撫軍文告]  
　　日前上海縣署奉到江蘇巡撫端午橋中丞治匪告　卽由縣主汪瑤庭大令飭役黏巾通衢其文曰欽命頭品頂戴 
 
 

Page 3

 
 
兵部尙書署理江蘇巡撫湖北巡撫部院端爲剴切曉諭事照得蘇省濵臨大江連接太湖松江一帶港泌紛歧素爲梟匪出沒之地近來私梟○黨日增常鎮各府亦有靑帮紅帮各匪名目雖殊實則一通同氣自捕務廢弛營縣毫不得力於是搶殺盜劫擄人勒贖之案日有所聞爲害閭閻殊非淺鮮本部院撫鄂之時卽首以緝匪爲事本年拿獲曾國幛在鄂正法衆所周知自奉命移任以來尤以治匪爲第一要政沿途接見僚屬咨訪情形梟匪之橫大抵始於不肖州縣於尋常劫盜之案漫不經心迨至匪黨橫行不能不專恃各營練緝捕各營練猶復苟且敷衍遂至滋蔓難圖始而窩盜銷贓繼且聚衆拒捕釀至今日聚至數百人或百數十人連檣列械與官兵對壘官兵畏葸不出無可如何語云爲虺勿摧爲蛇奈何貽誤因循可堪痛恨本部院忝任重寄總以綏靖地方爲主現將水陸各營竭力整頓務期搜緝渠魁勿任漏綱惟念匪徒蹤跡無常營練或未能時時兼顧且緝捕之責州縣與各管維均現在匪黨成羣固非該州縣所用一二庸劣捕役所能跴緝然全以緝捕屬之各營不惟使各營有所藉口該州縣亦豈能無媿於心必須興辦團練始能望其息息相通合力查緝查蘇省各屬團練惟金山縣川沙廳二處辦有成效其餘皆不能及亟應責成該州縣切實整頓先於各鄉挑選紳董仿照金山川沙辦法辦地制宜速行舉辦其要在清查境內匪蹤必使無可藏匿如有著　梟黨盜匪到境立卽拿獲送官禀辦倘該匪膽敢持械拒捕准其格殺弗論惟不得妄拿無辜致干咎戾團首練丁果有勤奮出力拿獲巨匪者並准據實禀請獎給功牌以示鼓勵倘格鬥致傷更必優給賞䘏至匪黨中如其悔過自新亦不絕彼生路從前有悔罪投誠者曾經督部堂電奏准其立功贖罪有案可稽本部院亦當援辦才具可用者並當派入各營俾圖上進總之梟匪鴟張已極本部院誓必絕其根株决勿稍存姑息在州縣惟以緝匪爲先在團練惟以保民爲急果能實心辦事未必無效可期至於梟匪則試思所行不法豈能倖逃犯有必懲衆何足恃本部院徒以爾等半多脅誘不忍不教而誅若再觀望遲疑正恐悔之無及除分飭各營縣一體遵辦外合亟剴切示諭爲此示仰蘇省合屬軍民人等一體知悉毋違特示 
[星使觀兵]  
　　前日午後欽差大臣鐵寶臣侍郎由美界北河南路行轅乘馬車至江南機器製造局將各工廠巡閱一周隨命砲隊營勇丁操演德國陸軍步陣之法并傳令滬軍奇兵兩營勇前來會操於是兩營管帶龍羅二遊戎督率哨弁帶領各勇試演種種技術侍郎合校三營惟砲隊營頗蒙賞識云 
[賢令課士]  
　　本月二十七日上海縣主汪瑤庭大令牌示七月二十七日考試敬業書院舉貢生監黎明齊集書院聽候㸃名給卷扃試毋違特示 
[諭飭會議]  
　　日前吳夢林等投上海縣署環控五麟書蔣子衡違章開設浴堂等情縣主汪瑤庭大令質訊明確發出諭單其文曰爲飭議事案據吳夢林等呈控浴堂董事王麟書蔣子衡等違章開設浴堂一案訊供各執已經移准水利廳詣勘牒復當查所添浴堂離舊店僅有六十間之地確在二百家以內係屬違章卽飭押閉在案兹據蔣子衡呈訴並據原呈吳夢林等曁該差親復前來除此示外合亟飭議爲此仰原差奚慶遵票立傳城廂內外各浴堂主齊集公所公同查議究竟該浴業行規四面離開二百家是否四面統計二百家抑或四面各離二百家秉公議明罰究該差一面傳諭蔣子衡立將浴堂閉歇不得開工興造倘敢抗違隨票帶究限三日取具遵閉停工切結并將議罰情形據實復縣以憑核奪該差毋稍任延干咎速速 
[姦夫飲刃]  
　　浦東塘灣鎭二十四保方一圖民人王曉賢與張鑑堂之寡弟婦素有暗昧情事前日被張所見糾同任海潮孫阿順等人併力兇毆并用刀連戳九下以致身受重傷當時斃命屍親聞悉訴知地保張茂發奔投縣署泣請伸寃縣主汪瑤庭大令准之大約須親臨相騐矣 
[車馬傷人]  
　　前日鄉人某甲行經南市董家渡適江南提督楊鏡巖軍門乘坐馬車風馳而至不及避讓致被撞倒巡街捕見其略有傷痕帶入捕房捕頭據情禀知馬路工程局總辦翁子文太守太守飭送歸其家延醫調治 
[法界火警]  
　　昨日清晨六㸃鐘時法租界三洋涇橋南首裕昌仁報關行忽然起火致兆焚如捕房中人急驅水龍施救旣而救火會西人亦聞警到來協同救熄祗焚去披屋一間事後包探將行主婦葉董氏及學徒周琪桂拘入捕房捕頭略問緣由准卽交人保出限禮拜一偕行主葉仲華投公堂聽候讞員陳楚生大令訊究 
[東三省新民屯分會四月分資遣難民並給發車票號數清單]  
　　四月二十一日第四千一百五十八號於百祥一名直𨽻寗河縣人至蘆臺第四千一百五十九號李孔氏一口直𨽻獻縣人至天津第四千一百六十號何耿周一名廣東人至唐山第四千一百六十一號劉廣才男一名女一口小男二名小女二口奉天廣寗縣人至溝帮子第四千一百六十二號韓樹棠一名直𨽻天津縣人至天津二十二日第四千一百六十三號張九珠一名小男一口山東濟南府人至天津第四千一百六十四號衛德生一名直𨽻昌黎縣人至昌黎第四千一百六十五號馮雲舟一名直𨽻天津縣人至天津第四千一百六十六號劉殿英一名山東齊東縣人至天津單方林一名山東濟東縣人至天津許記寶一名山東濟東縣人至天津二十三日第四千一百六十七號傳守業男一名女一名小男二口直𨽻樂亭縣人至昌黎第四千一百六十八號石永年一名直𨽻廬龍縣人至欒州二十四日第四千一百六十九號王永興一名山西太原府人至天津第四千一百七十號張清泰一名直𨽻滄州人至天津第四千一百七十一號王春玉一名直𨽻交河縣人至天津第四千一百七十二號楊鍾才一名河南祥符縣人至天津第四千一百七十三號張秀發一名山東萊州府人至天津第四千一百七十四號王少庭一名直𨽻豐潤縣人至蘆臺二十五日第四千一百七十五號劉德一名直𨽻豐潤縣人至唐山第四千一百七十六號崔漆林一名直𨽻寗河縣人至汗沽第四千一百七十七號林長春一名直𨽻寗縣人至天津第四千一百七十八號司祿一名山東平原縣人至天津司盤興一名山東平原縣人至天津第四千一百七十九號李秀亭一名山東館陶縣人至天津姚培堂一名山東館陶縣人至天津第四千一百八十號曹發一名直隸建昌縣人至錦州第四千一百八十一號王春林一名直𨽻豐潤縣人至唐山第四千一百八十二號孟慶林一名小男一口直𨽻豐潤縣人至唐山二十六日第四千一百八十三號劉孟淸一名直隸遵化州人至唐山第四千一百八十四號李鍾亭一名山東東昌府人至天津第四千一百八十五號吳國善一名直𨽻遷安縣人至欒州第四千一百八十六號周德榮一名奉天甯遠州人至甯遠第四千一百八十七號賈萬發一名直𨽻昌黎縣人至昌黎劉魁一名直𨽻昌黎縣人至昌黎第四千一百八十號劉九如男一名女一口奉天錦州府人至錦州第四千一百八十九韓春一名直𨽻欒州人至欒州此單未畢明日賡續 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　禮拜四拍賣　魯意師摩洋行始創自同治十三年即英一千八百七十四年 
　　准于廿九日十二點鐘在南京路碼頭拍賣頂快白相船一只船身柚木包銅船底蓬桅帆櫓錨均好不計此佈　魯意師摩啓 
　　禮拜五拍賣　魯意師摩洋行始創自同治十三年即英一千八百七十四年 
　　准於三十日十點鐘在泗涇路第三號拍賣新樣能上落開礦機噐一部等貨不計此佈魯意師摩啓 
　　元芳禮拜五拍賣 
　　於廿八日二點半鐘在本行拍賣寳隆畫觀音元羽紬水戰五彩月華斜喴厘漁滃元羽綢魯麟伐　都色花羽綢九蝶伐子都色素羽綢興隆旗女雀橋圖色花標梳粧樓色絨花布裕康大富貴紅花畢嘰愛禮司黑地彩花畢嘰等貨此佈元芳洋行 
　　禮拜六拍賣　魯意師摩洋行始創自同治十三年即英一千八百七十四年 
　　准于初一日十點鐘在南京路第十八號卽前洋文書院底址拍賣自來火機器一部計六疋馬力又一部計兩疋馬力傢生均全不計此佈魯意師摩啓 
　　被盜會同聲明 
　　　　　十七日　和　　　　　　船至大通是日早起卽呌小車　　裏卸交船上不呌小車　途卽收網籃小帳箱内盜去程昆記會同　張併零物等件當時叩至巡捕房禀明惟會　一張其時因檢點忘記放在何處　亦未請捕房追查後因十九日到大通憶會同係擺小賬箱内當卽尋翻無始知被小車盜去今故員函來市請　登　此會同係法馬路萬昌恊靛青　　股本洋五百元此後如有人私得卽作爲廢紙今故登報聲明程昆記謹 
　　禮拜六拍賣　魯意師摩洋行始創自同治十三年即英一千八百七十四年 
　　准于初一日十一點半在本行拍賣貴重產業地皮一塊在楊樹浦界相近七十五畝前面靠水在英公館掛號如欲知詳細可請至小行看樣圖此佈　魯意師摩啓 
　　老太古告白　　　　　　　公司八　　　　　　公司　西火公司柯里仁火險公司家走火險公司 
　　在　行經理以上五保險公司事務現司代　保房屋棧房及各屋内所存衣服生　貨物等保費格外公道本行更設經理處在寗波鎭江蕪湖九江漢口宜昌蘇　杭州沙市烟臺天津生　等處貴客欲保者請臨面議可　特此佈告 
　　英華書館 
　　本館開設至今已歷五十餘年其間造就成材出而爲世用者指不勝屈今按常例歇夏檡七月二十六日卽西九月五號開館先付脩金一季計英洋十五元離家遠者已特備午膳膳資按月二元凡願就學者務祈早至靶子路第九十號門牌本館報名庶可預爲位置此佈　監院慕啓 
　　泰隆保險 
　　啓者　有今蒙英國紐瑞蘭派　利亞的克火險兩公司專托本行經理俾得目主權衡承保南北市房屋住宅生財美物各種機器廠棧等險保貴照律克已賠欵異常迅速倘蒙貴紳商賜祖仍請駕臨二馬路泰　洋行帳房面議可也　司理　竺錦意毛奎生仝啓 
　　黄夢畹啓 
　　嫁綫勞人日鮮暇晷荷蒙諸君衽顧請於午後二卞鐘前移玉如有緊要公事仍可隨時賜敎惟乞恕簡慢不恭耳肅陳繼　鑒不宣 
　　東都天寳齋 
　　八寳化毒丹　珠黄下　散 
　　珍珠琥珀立止五淋白濁丸 
　　淋濁一症夫因酒濕熱毒而成或花柳塲中　染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛清火化毒去濕輕者一瓶重者二瓶能可包痊不但病除而且身壯體健培元養精治淋濁之妙藥也每盒洋一元八寳化毒丹每瓶二元珠黄下疳散每瓶七角專治男婦楊梅結毒横痃下疳小便腫爛等症服則立愈永無後患上洋二馬路中西鼎新里石庫門交易 
　　同交館啟 
　　本館自開設以來成材者頗不乏人計由海關郵政電報諸局業考取者約百餘名外則如洋行司事買辦及繙譯與寫字等職亦爲數不少足見本館敎授純良格外較别弗同近以天時酷熱循例放給暑假　於西九月一號復課凡有志向學者望趁此假期請至上洋四川路五十八號本館報名　勿吝玉爲要特此佈聞　　 
　　　請買辦 
　　啓者同茂洋行開設二馬路第九號門牌辦理地基房屋及經理一切事務現欲用一買辦須有保人保銀一千五百至二千兩合意請求面議可也特此佈聞 
　　半顚僧命相課三神 
　　老僧由京來滬三十餘載並無他往上至公卿下至庶人無不神乎奇神現今時局艱難人以先貧而後富貴有先富貴而後貧賤運來反守之運敗反求之埋没　雄錯過光陰終身受苦可惜老僧心存濟世减價指引迷途諸公心有不决或來申决相或寫八字寄申寳善街新鼎陞棧内批命五角細批一元終身二元大六壬課五角飛星全部六元奇門會叅十元擇日合婚各一元信力自給 
　　鐵床籐椅大减價 
　　新到黑籐椅每只一元八角銅横單人鐵床每只十六元雙人每只廿二元以及各色木器留聲機器比衆格外公道全房出租倘蒙仕商賜顧者請至四馬路大新街口便是瑞昌號告白 
　　京都同德堂䖍製時下要藥送彩緣起 
　　隨藥附送八月彩票 
　　本堂隨藥送彩之舉　曷爲而始乎　或曰製藥存多　以送彩爲遠近銷路地步　或曰立心推廣　以送彩爲招徠主雇先聲　衆論紛紜　人且惑焉　按踵效尤　旋且告止　　　誤矣　誤矣　諸君亦知人以藐藐之身　而立于天地間　所恃以生我者何物　寧不見魚之游於水乎　唼喋於蒲藻之中　洋洋如也　而魚之所以能游者　爲有氣也　寕不見鳥之飛於上乎廻翔於霄漢之間　翼翼如也　而鳥之所以能飛者　爲有氣也且不特　魚也　鳥也　推之蠕蠕而行者　則爲濕氣所生　蠢蠢而動者　則爲化氣所感　至於餐露之螗蛦　食泥之蚯蚓　飲血之蟣蝨　伏土之蜣蜋　其爲類雖微　嗜好亦别　而有氣則生　無氣則死　均之無足異也　夫人爲萬物之靈　具身體髮膚　抱七情六欲　無一不需乎氣　順氣則和而通　違氣則戾以疾　過於逸樂則氣損　過於歡笑則氣急　過於飲食則氣滿　過於哀懼則氣促　其致疾之由　若斯其甚　旣有疾　要不得不投以刀圭　服　藥石　以回其固有之元氣　然天時有陰陽寒暑之變更　藥氣有攻補辛鹹之分别　病端有緩急輕重之殊異　設應急故緩　應重故輕　藥非其疾　其氣愈傷　而疾愈危矣　况人身之有肺也　主在呼吸　一呼而炭氣出　一吸而養氣入　故肺爲一身之主宰　尤爲受病之原因　肺色白　其居在金　其應在秋　秋之爲疾也　遂甚於春夏冬三時　今歲寒暖不時　氣候失序　秋令之疾　尤重於往年　本堂察時達變　選剔材料　不惜鉅金　預備各種時下要藥　俾人按病投用　沉疴立起　又趕製萬應救急良茶數百箱　分致各埠　善士代爲分送　俾窮鄉僻壤　有恃無恐　適前月間　本堂後排左鄰兩遭火患　旣未保險　不損絲毫　設非天神默佑　何能至斯　爰是爲善最樂之私衷更切　善與人同之希望彌殷　除預備仍育各品　創辦新式贈彩發票早已風行外　并著秋令宜備　下要藥解　自慰自警說　刋登日報　俾六合同仁　汲汲爲未雨之綢繆　而指顧間卽屈八月　凡應贈各種彩物　雖陳設堂中　茲　旗彩映日　紅炬高燒　幸蒙　往來　仕商燭照無遺　慨解囊金　爭相携取　旣却病　延年　復育珍之是獲　種荳得荳　種瓜得瓜　蓋天之報施不爽也　故樂書緣　於報端　里辰七月旣望　上海英大馬路京都同德堂藥局有限公司謹 
　　果非凡品 
　　余服種子藥多矣鮮克有效前舍親談及上海二馬路興隆里廣東彭壽堂參茸海狗精如意壯陽丸酒靈效非凡函購試服果然精神煥發强壯異常今春次姬已舉一雄足見名不虚傳感極鳴謝六十老八李銘之拜書 
　　盤店聲明 
　　啓者法大馬路寳興里口　通烟燭店今盤與李姓改號源通愼記受業倘後如有前東張姓該欠各項銀錢貨債等情前東張品生自理與後東愼記號無涉特白 
　　廣東陳恒德堂馳名　虎骨熊油膏 
　　此膏專治男婦○五勞七傷○左癱右瘓○遠年風濕○筋骨疼痛○四肢無力○中風中痰○痞塊癓瘕○肚腹偏痛○半身不遂○不能行動○腰膝酸軟○諸處百損○以上各症無論醫藥不能取效一貼此膏立覺調和氣血舒筋活絡輕者一張包愈重者二張除根愈後非但病除且能培元固本屢試屢騐每張一元鋪分上海英大馬路萬康醬園對門德仁里内石庫門　 
 
 

Page 8

 
 
   
 
 

Page 9

 
 
[荆沙人語]  
　　　沙市訪事人云日前湖北荆宜施道余堯衢觀察發出番佛六百尊以充荆屬遊學東瀛之諸生旅費培植人材可謂加入一等矣○施南教案迄今尙未了邇由大憲札委左觀察前往相機辦理觀察抵沙時荆宜施道余觀察親往舟次晤談一切○北間天久不雨禾苗大半焦枯辛本月初一日大沛甘霖生機陡覺暢旺四鄉農人不禁欣欣然有喜色矣○沙市警察局自樊大令接辦以來規模頗覺嚴肅每一地叚必懸一小牌標明警察勇某人清道夫某人俾巿人一望而知設遇事故不至互相推諉其法可謂善矣○南嶽廟左近水龍總公所去歲築一圍牆近經告竣本月初四日𥑟然一聲忽爾傾圮數丈壓傷一賣糕及某姓家小孩幸皆無性命之虞然亦險矣○邇來商人之來沙採辦棉花者皆用制錢以故錢價陡昂前者每錢文換銀八錢六七分者現已加至八錢九分五釐矣 
[鄂垣小志]  
　　武昌訪事人云本月十二日晚十點鐘時省垣華景街後某姓家不戒於火延燒左右鄰茅屋三十餘椽貧苦小民一經慘劫風餐露宿殊可憐已○已革廣西巡撫王之春於本月某日乘某輪船至漢皋渡江赴鄂垣寄寓某客棧不知其有何事故也○自入新秋天氣陡凉繼又酷熟寒暖相薄調護殊難邇來武漢各處發痧者頗多是亦天時不正之所致也○前端午橋中丞撫鄂時曾因撫署正對蛇山往來不便雇工將路修築平坦以利行人邇者因居感於風水之說謂爲不利地方堅請上憲興工塡築俾復舊觀上憲曲徇人情復飭挑土塡補計所費已不貲矣 
[漢皋小志]  
　　�漢口訪事人云兹有職商宋某創設利源小輪船公司往來京口內港咸寗法淵洲等處業已禀請商務局立案准行矣○漢陽保甲局已於本月初一日改爲淸道局惟事當創始規模未能宏暢且籌欵甚難諸事益形草率於地方無甚裨益也 
[潯陽瑣錄]  
　　九江訪事人云本月十一日午後一點鐘時潯城小東門內火藥局旁王宅失火焚燬房屋一間十二日午後四㸃鐘時西門內梅花菴前李姓家又兆火災焚去後屋數間十三日午後三點鐘時祝融氏復稅駕於道署前扈宅幸文武各官飛輿到塲督率巡丁及水龍夫奮力救撲得免釀成巨禍○邇來德化黃梅宿松三縣瘟疫大作牲畜斃者甚多是殆天災流行非人力所能挽救也 
[捕頭回滬]  
　　法界總巡捕頭克賴美於前月請假赴東瀛逭暑本月二十一日附日本公司某輪船回滬昨日禀見法總領事治事如常其庖代之謝副捕頭則仍回小東門外捕房治事 
[英界火警續聞]  
　　前日傍晚六㸃半鐘時英界正豐街失火情形略誌昨報兹悉火起於老錦順紙紥店延燒戴春林香粉店廣福昌烟膏店其老源興刷染店樓房二幢僅將樓面焚去聯陞客棧門面雖未被燬內屋已一炬無遺當火熾時匪人李春元奔入聯陞棧攫取伶人時炳奎房中戲衣等物後經包探趙銀河拘獲帶入捕房捕頭令押候解赴英美等國租界公堂禀請讞員黃耀宿司馬訊辦 
[鄉民患盜]  
　　昨日清晨本邑人朱阿五朱阿六昆季投美界捕房報稱家居唐山路第七十六號門牌屋內一昨之晚十一㸃鐘時突有盜匪數十人蜂擁而來意圖行刦當卽鳴鑼告警集衆兠拿盜黨見勢不佳紛紛逃去誠恐若輩不遂所欲未免故態復萌捕頭頷之令包探往查上盜形蹟 
[孩屍何來]  
　　垃圾橋迤北錫金公所西首南林里某姓板箱作每將製成之箱堆積弄內昨日辦事搬移募見一箱藏有男孩屍一具年約十四五髪綰白辮線身穿藍色舊洋布衫褲赤足登圓頭白布鞋一時觀者甚衆類皆不識其人旋經地甲報知天通菴保甲巡防局局員高介臣二尹略視一周默然而去地甲遂報請某善堂備棺收殮 
[浦東保甲總巡局瑣案]  
　　前日湖北人魏永林以同鄉高駕子圖賴米價向索被毆等情投控浦東保甲總巡局總巡謝岳松明府研訊之下命高將所欠如數歸還並向魏服禮○前日開平礦務局煤棧中人拘送竊毀竹籬之王順榮至保甲總巡局總巡謝明府向之研訊王供小的實因貪小所致並非敢於行竊尙乞施恩明府令交人保出赶緊賠修○偷兒孫小二竊取某姓家木板經汛捕拿獲解送保甲總巡局總巡謝明府研訊之下孫認竊不諱因判令責三百板驅逐出境 
[英美等國租界公廨紀事]  
　　昨有男孩陳阿大者徘徊歧路不知所歸經某號華捕送至公堂禀請妥爲安揷讞員黃耀宿司馬詰知年甫七齡諭令留候出示招人認領○昨日某號華捕送病民張阿大至公堂禀請妥爲安插司馬飭役送至棲流公所醫養○陳榮春控吳維卿吞沒繭價銀一千二百八十餘兩等情司馬准詞簽差協同包探錢少蘭將吳傳到押候訊核 
[美租界捕房紀事]  
　　前日傍晚時無賴張小狗在西華德路某茶肆中與邱榮福互毆突取茶碗向邱猛擊傷厥頭顱適爲第一百號印捕所見一併拘入捕房捕頭令人將邱扶送同仁醫院療治張押候解送公堂禀請讞員黃耀宿司馬訊辦○前晚妙手空空兒楊春桃不知在何處竊得衣服若干件行經西華德路適爲包探沈阿岳所見連贜帶入捕房捕頭令押候查明失主住址姓名然後解送公堂禀請懲辦○前日薄暮時甬人王阿才乘王阿九所曳東洋車行經百老匯路被某西人所駕馬車撞仆碾傷足背流血如泉遂負痛扭馬夫某乙入捕房西人隨之而至稱願出洋銀二枚爲養傷資捕頭乃命從寛釋出○有潘阿三者賃居斐倫路某號房屋前晚流氓小狗福媛等索詐不遂恣行毆擊身受重傷遂據情投訴捕房請爲查究捕頭允之○前晚九㸃鐘時有無賴西人數名相約至天潼路晏樂春番菜館沽飲不名一錢揚長而去細崽某甲向之索取反被兇毆並擊毀館中器物甚多後經二百三十六號印捕到來將若輩悉數拘入捕房捕頭令押解請該管總領事訊辦 
[金陵官報]  
　　七月十六日督轅牌示宿遷營遊擊李東武升補叅將遺缺本部堂查有捐納　補遊擊艾國楨堪以請補楊懿年謝委會辦江南商務總局差金山遊擊曾樊貴常州左軍守備牛錫恩宿遷遊擊艾國楨均叩謝請補守備高維完交卸海州守備回知縣秦其增禀知奉委營務處提調兼文案差十七日營務處朱將弁學堂　均　見知縣陳杭禀知分寗差委孫筠禀知赴下關勘驗建成建安兵船新兵營統領營官均謝勞十八日正任興化縣謝元洪知縣羅先覺湖北知縣陳文祺均傳見知縣潘陛叩謝甄別加考中協將總統常備左軍陳均傳見十九日　防局李揚屬隄工局范血塊培常備右軍一營杜淮川二營陳法淸三營余志鈞謝委同知白鶴年辭赴蘇後至通州查勘知縣唐樹槪謝委營務處帮審差丹徒縣楊紹時到叩謝准補並謝隨辦營務處差左翼王繼美陸師學堂繙譯楊錦堂劉維騤均叩謝知縣用又放習謝向榮叩謝縣主簿請補巡檢鄭崇恩禀到營務處朱籌防局李均傳見二十日藩轅牌示署安東縣知縣曾紀寅調省另有差委遺缺查有候補知縣羅先覺堪以署理知縣羅先覺叩謝委署安東縣牌示帮代新軍後營劉沛鴻鎭江　候補道楊懿年禀知今日到會辦商務總局差糧道胡洋務局徐知府張景祜均禀知三學堂開學潘陛高等學堂葉國往府學堂並禀知分寗差委均禀知今日開學劉壽嵩到由海州公捐局回孫　堂辭赴如臯勘辦釐洲差卽用知縣陳兆槐由京來到省副將何品忠湖南來縣丞張樹棠由京領照來禀到典史李道芬禀知分甯差委知府　祖錫專丁來省叩謝請補邳州　示 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
請核獎等情由布政使瑞良會同高等學堂司道詳請奏獎前來臣覆查士民捐助地方公用善舉數在千兩以上者例准請旨建坊復核奏定學堂新章亦有一人捐資較鉅奏明給獎之語今泌陽縣武生韓澤周慨以所置地畝捐歸學堂價錢合銀已逾千兩洵屬好義急公有裨學務與請獎例章相符合無仰懇天恩俯准給予樂善好施字樣令其自行建坊以資觀感而昭激勸理合附片具陳伏乞聖鑒訓示謹奏奉硃批著照所請禮部知道欽此 
　　河南巡撫陳奏爲懇恩俯准將河北鎮總兵郎桂林前署河南府知府袁鎭南一併交部從優議叙片初五日陳虁龍片再豫省匪風素熾全賴地方文武認眞防範弭患無形河北鎮總兵郎桂林到任以來督飭所轄防緣各營嚴拿盜匪不遺餘力前署河南府知府候補知府袁鎭南在任時率屬講求捕務調度有方前次首要會匪迅速就擒營縣緝捕爲此得力實該總兵該守第平時督率之功合無仰懇天恩俯准將河北鎮總兵郎桂林前署河南府知府候補知府袁鎭南一併交部從優議叙出自逾格鴻慈理合附片具奏伏乞聖鑒訓示謹奏奉硃批郎桂林袁鎮南均著交部從優議叙欽此 
[貴州巡撫柯奏爲遵設罪犯習藝所摺初五日]  
　　調補貴州巡廣西巡撫臣柯逢時跪奏爲遵設罪犯習藝所恭摺具陳仰祈聖鑒事竊照前准刑部咨飭將設立軍流徒各犯習藝所一切辦理詳細情形迅速具奏統俟彚核辦理等因當經臣轉行遵辦去後兹據臬司劉心源會同藩司張廷燎督飭署桂林府知府吳徵鰲於光緒十八年署臨桂縣知縣任內曾禀設遷善公局擬議章程謂將凡犯偷竊及情罪稍輕待質未定罪各人犯定限將所習藝按月由善後局籌發銀八十兩由臨桂縣捐銀二十兩統作所內費用以冀遷善嗣於二十八年內該所不戒於火屋宇被燬大半兹就原設遷善所量爲展拓籌欵重修完竣易其名曰自新工廠經藩臬兩司勘驗工料堅固廠內可住習藝人犯一百二十名現在原收遷善所人犯無多先撥入廠習藝每月原有之經費銀一百兩足可敷用惟通省各道尙未設廠凡各道常　可原得免發配之軍流徒各犯定案後卽暫發省城自新工廠一同習藝俟各道工廠建成再行分別發往收入此外各省解粵軍流人犯亦分別監禁撥廠悉照部章辦理將來人數加增經費再行另籌有遵新章捐贖者卽將贖銀撥廠經費應用至人犯所習各藝係織布織蓆織草帽打　繩四項工藝易學成本無多且布席帽繩類皆民生日用要需造成尙易出售現籌備工本銀四百兩可資周轉仍俟開辦後隨時體察情形如須損益再行酌辦等情前來臣覆核所詳及酌議章程尙屬妥協除將章程咨部查核外合將遵設罪犯習藝所情由恭摺具陳伏乞皇太后皇上聖鑒敕部查核謹奏奉硃批刑部知道欽此 
[河南巡撫陳奏爲揀員調補要缺知縣以裨地方摺初六日]  
　　河南巡撫兼管河工事務臣陳䕫龍跪奏爲揀員調補要缺知縣以裨地方恭摺仰祈聖鑒事竊照滑縣知縣盛元均修墓於光緒三十年三月十三日奉硃批照例坐第五日行文按照限减半計算扣至三十年四月初二日爲開缺日期業經歸入四月分截缺造報在案查例載各省知縣以上官員如遇例應題調缺出俱准題調兼行聽候督撫酌量具題又調補州縣以上官員必歴俸三年以上方准揀選調補又調補官員題奉請調到部其任內如有承審案件承緝盜案徵解錢糧已起降革叅限者槪不准其請調如因缺係繁要人地實在相需爲地擇人者應令該督撫據實陳明吏部仍查照其餘並無別項不合例事故亦卽議准各等語查滑縣係繁難兼二題調要缺例應在外揀選該縣地方遼闊與直隸山東接壤民情强悍政務殷繁非精明强幹之員不足以資治理臣督同兩司在於通省現任候補正途並各項出身應調應補應升人員內逐加遴選非本任緊要卽人地未宜惟查有郟縣知縣呂相曾現年三十六歲係山東萊蕪縣人由監生遵新海防例報捐知縣分缺先選用光緒二十三年丁父憂服闋起復在部投供二十六年四月分簽選河南郟縣知縣是月二十八日蒙欽派大臣驗看五月初三日引見奉旨河南郟縣知縣著呂相曾補授欽此於初十日領憑程閏八月初一日到省飭赴新任十月十八日到任一十七年七月在湖南振捐案內報捐花翎四品銜二十九年冬間經臣奏保奉旨嘉獎曾經試俸三年期滿詳請銷去試俸字樣核計核員任內並無承審緝盜案件徵解錢糧已起降革叅限之案以之調補滑縣知縣人地相需與例亦符據藩司瑞良臬司鍾培出考會詳請奏前來臣查該員呂相會年壯才明勤求治理合無仰懇天恩俯准以　縣知縣呂相曾調補滑縣知縣實於要缺有裨全該員係現任知縣請調知縣銜缺相當母庸送部引見且係初調人員任內一切因公處分例免核計所遺郟縣　選缺豫省現有應補人員俟奉部覆按月截缺另行請補理合恭摺具陳伏乞皇太后皇上聖鑒敕部議覆施行謹奏奉硃批吏部議奏欽此 
[盛京將軍增等奏爲覈銷金銀庫光緒二十九年分出入銀錢等項數目摺初六日]  
奴才增祺溥　跪奏爲覈銷金銀庫光緒二十九年分出入銀錢等項數目恭摺仰祈聖鑒事竊查盛京部庫出入銀錢各 
項每年於五月內具題等因在案今據金銀庫掌關防等將光緒二十九年正月起至十二月底止出入銀錢等項造册呈報前來奴才等覆核無異除將送到光緒二十九年分奏銷清册共三本另案咨送戶部查核外理合遵章改題爲奏謹繕清單恭呈御覽伏乞皇太后皇上聖鑒勅部核議施行謹奏請旨奉硃批戶部知道單併發欽此 
[熱河都統松奏爲常平倉均儲倉糧各項穀米銀兩報銷遵章由題改奏摺初六日]  
奴才松壽跪奏爲常平倉均儲倉糧各項榖米銀兩報銷遵章由題改奏仰祈聖鑒事據護理熱河道英啓詳稱前准直𨽻布政司移會查得直屬常平均儲倉糧先於乾隆八年奏銷案內經前司議請將各屬捐納漕米通倉及領運外省並積榖以及永平府撥剩截留宣化府屬京倉等項仍照向例按項分晰管收除在查照省總州縣細册並將各項倉糧彚造常平倉均儲簡明四柱總册以便稽核額數細欵等因當經按年造册報銷嗣因口外錢榖案件自道光八年爲始改歸熱河辦理將承德府併所屬常年捐納倉糧底案抄錄移送到道覆加查核所有承德府及平泉豐寗灤平等縣光緒二十九年平倉均儲並捐納倉糧等項榖米銀兩擬照依 
 
 

Page 14

 
 
司造奏銷冊式清查案內收除銀欵分項造具道藩奏册詳送查核奏報前來奴才查册開舊管承德府屬捐納存倉榖八千三百八十石八斗一升八合九勺米一百五十五石八升八合新收無項開除無項實在存倉榖八千三百九十石八斗一升八合九勺米一百五十五石八升八合存儲道庫榖價銀八百九十一兩九釐三毫存儲藩庫榖價銀三百六十兩除造册送部外理合恭摺具奏伏乞皇太后皇上聖鑒勅部核覆施行謹奏奉硃批戶部知道欽此 
[熱河都統松奏爲夫馬工料報銷遵章由題改奏摺初六日]  
　　奴才松壽跪奏爲夫馬工料報銷遵章由題改奏仰祈聖鑒事竊查承德府併所屬應支夫馬工料等項銀兩前由直𨽻總督按年題銷嗣於道光八年爲始改歸熱河都統核辦在案兹據護理熱河道英啓詳稱查得承德府管理熱河站實裁存並增添夫馬工料正閏共銀一千零二十三兩一錢八分八釐內除减平銀五十九兩七錢六分七釐二毫六絲小建銀十八兩零六分七釐廪糧銀九兩外實支用過銀九百三十六兩三錢五分三釐七毫四絲又平泉州實裁存並增添夫馬工料正閏共銀四百三十六兩三錢一分一釐內除减平銀二十五兩三錢四分一釐七毫八絲小建銀六兩七錢四分八釐廪糧銀七兩二錢實支用過銀三百九十七兩二分一釐二毫二絲又灤平縣實裁存夫馬工料正閏共銀五百六十八兩六錢三分七釐內除减平銀三十一兩四錢二分七釐五毫八絲小建銀八兩八錢四分四釐廪糧銀三十六兩外實支用過銀四百九十二兩三錢六分五釐四毫二絲又豐寗縣實裁存並增夫馬工料正閏共銀四百三十八兩四錢八分六釐內除减平銀二十五兩六錢零二釐一毫八絲小建銀七兩二錢八分三釐廪糧銀四兩五錢外實支用過銀四百零一兩一錢零八毫二絲又建昌縣實裁存並增添夫馬工料正閏共銀三百八十六兩二錢九分五釐內除减平銀二十二兩三錢八分七釐八毫六絲小建銀五兩九錢六分四釐廪糧銀七兩二錢外實支用過銀三百五十兩零七錢四分三釐一毫四絲又赤峯縣額支夫馬工料正閏共銀三百八十四兩二錢九分五釐內除减平銀二十二兩二錢六分七釐八毫六絲小建銀五兩九錢六分四釐廪糧銀七兩二錢外實支用過銀三百四十八兩八錢六分三釐一毫四絲又朝陽縣額支夫馬工料正閏共銀三百八十四兩二錢九分五釐內除减平銀二十二兩二錢六分七釐八毫六絲小建銀五兩九錢六分四釐廪　鉅七兩二錢久實支用過銀三百四十八兩八錢六分三釐一毫四絲以上各府州縣通共額支夫馬工料正閏共銀三千六百二十一兩五錢零七釐內除减平銀二百零九兩六分二釐三毫八絲七忽小建共銀五十八兩八錢三分四釐未支廪糧共銀七十八兩三錢實支用過銀三千二百七十五兩三錢一分六毫二絲合將該府及各州縣支用過光緒二十九年連閏分夫馬工料等項銀兩造具奏銷清册詳請奏報前來奴才覆核無異除將清册咨部外所有承德府併所屬光緒二十九年連閏分夫馬工料等項銀兩報銷遵章由題改奏緣由理合恭摺具奏伏乞皇太后皇上聖鑒勅部核覆施行再查夫馬工料銀兩經前任都統奴才宗室延煦會同前任直𨽻總督臣李鴻章奏准自同治九年起免提二成應按十成支給合併陳明謹奏奉硃批該部知道欽此 
[河南巡撫陳奏爲豫省審辦命案遵旨改題爲奏摺初六日]  
　　河南巡撫兼管河工事務臣陳䕫龍跪奏爲豫省審辦命案遵旨改題爲奏恭摺仰祈聖鑒事竊據安陽縣詳報縣民李小四仔札傷尹丑仔越日殞命又據華縣詳報縣民榮連櫃札傷賈淸海並侯林妮擬護札傷賈須妮各斃各命又據祥符縣詳報客民徐大杜毆傷耿魁移時殞命又據睢州民李不好卽李　砍傷伊小功堂嫂奸夫李打鍋登時殞命又據北平縣詳報縣民王四毆傷圖奸伊妻未成罪人秦鳳昌移時殞命等案共五起當經臣批飭審辦去後兹據各該州縣審明擬議由府訊明解經按察使覺羅鍾培覆審解勘前來臣逐案親提研訊無異除將供招咨部外理合詳叙案情罪名謹繕清單恭摺具奏伏乞皇太后皇上聖鑒勅部核覆施行謹奏奉硃批刑部議奏單併發欽此 
[四川總督錫奏爲揀員調補要缺知縣以資治理摺初七日]  
　　頭品頂戴調署四川總督閩浙總督奴才錫良跪奏爲揀員調補要缺知縣以資治理恭摺仰祈聖鑒事竊照四川雅安縣唐枝中改教遺缺接准部覆應扣至光緒三十年三月二十一日作爲開缺日期係要缺應歸酌量毋庸掣簽業已報缺咨部自應照例揀員調補查例載州縣題調要缺令該督撫於通省現任人員內揀選調補等語兹查該縣係附郭首邑政務殷繁非精明幹練之員不足以資治理奴才與藩臬兩司於通省現任知縣內逐加遴選非現居緊要卽人地未宜惟查有永寗縣知縣田耀焜年三十七歲湖北江　縣人中監生於光緒二十年遵新海防例報捐知縣遇缺先選用二十一年選授山東長山縣知縣因親老告近改選四川安縣和在縣是年閏五日引見奉旨准其補授欽此九月間到省二十二年四月到任二十五年補行二十四年大計保薦卓異是年七月丁憂囘盡守制二十八年三月服闋引見奉旨准其卓異加一級註册候升欽此是年七月選授四川永寗縣知縣八月引見奉旨准其補授欽此二十九年四月到任核計該員歴俸早滿三年例准調補據布政使許涵度按察使馮煦會詳請奏前來奴才查該員年强才裕明幹有爲以之調補雅安縣知縣實堪勝任與例亦符合無仰懇天恩俯准以該員田耀焜調補　安縣知縣缺裨資治理如蒙兪允該員係　難中缺知縣調補要缺知縣銜缺相當毋庸送部引見所遺永寗縣知縣係選缺川省現有應補人員應請扣留外補除咨部外謹會同署成都將軍奴才蘇　岱恭摺具奏伏乞皇太后皇上聖鑒勅部核覆旋行謹奏奉硃批吏部議奏欽此 
[盛京侍郎溥奏爲光緒二十九年分應徵各該旗地並帶徵地畝分別彚造考成摺初七日]  
　　奴才溥　跪奏爲光緒二十九年分應徵各該旗地並帶徵地畝分別彚造考成恭摺仰祈聖鑒事竊查乾隆二年十二月准户部咨　原任都統轅光基奏盛京各城旗地照奉天民地按界催徵造具考成經部議奏奉旨依議欽此又道光十年請定 
 
