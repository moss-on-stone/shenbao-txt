# 1921 - 225 - 4917420

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[活變之世事（冷）]  
　　所謂世事者乃活變而非死板者也試觀歷古以來之權力疆界以及典章制度更推而至於盟約條例幾見有一經制定而永無變更者乎或數百年而變更或數十年而變更或且數年數月而變更其所以變更之由則以其時之實力實情爲之原則故實力實情而變更速則其時之世事變更亦速故所謂應付世事之至道莫若儲已之實力使此實力所成就之實情人盡共見則無論外界世事成何景象斷不能不因此而别有變更此美利堅於國際聯盟英日同盟之外所以有此太平洋會議之召集也而我謂我國民對於太平洋會議之觀念亦當如此 
我國民其知之乎所以應付此太平洋會議及太平洋會議以後者厥宜以實力所成就之實情陳諸世界列國也 
 
 

Page 8

 
 
   
 
 

Page 9

 
 
   
 
 

Page 10

 
 
[命令]  
　　八月十九日大總統令財政次長代理部務潘復呈陜西財政廳廳長高杞懇請辭職高杞准免本職此令 
又令任命陳士凱署陜西財政廳廳長此令 
又令國務院存記之沈其昌著交外交部酌量任用吳鑑段星垣著交財政部酌量任用舒賡勳著分發直隷交該省長酌量任用此令 
又令阿納拉福勒敏均給予一等大綬嘉禾章克勞賽格業馬松格維培林馬瑟吉賢均給予二等大綬嘉禾章卜雷爾馬登蒲軒福勒夏博賢均給予三等嘉禾章剛特理馬時比奈勒吕理愛均給予四等嘉禾章此令 
八月十七日大總統令據内務總長齊耀珊呈准河南全省振務處張鳳臺等函汲縣境内連日大雨山洪暴發被災各村悉成澤國坍倒房屋淹斃人畜請予撥欵振䘏等語該縣迭遭災患殊深憫惻著財政部迅速撥銀一萬元交由該省長遴派妥員馳往核實散放以惠災黎此令 
[專電]  
　　北京電十六京電滬交易所包辦十年公債全部確於十五夜間秘密簽字除前述關係人外津資本代表朱曜京資本代表盧學溥合同面爲六十八元尙有預扣利息滙水等項實收百分六十三 
北京電十四京電航空借欵續訂百萬鎊事十七下午二時由代署長與譚諾森在維克斯事務所簽字（十九日上午十二鐘） 
北京電蘆運使王鴻陸代財部借二百萬交曹錕巧電財部轉賬 
北京電蕭電吳使派代表陳禮堂魏哲雲赴湘軍會趙蔣趙答極願和平惟請廢督吳使已訓令備戰以武裝求和平（十九日上午十一鐘） 
北京電靳派倪文翰到漢見吳佩孚婉商扣留鄭州以南就瘕入謂該路日欵未償清又係兩種債劵擔保外團責言宜另設别法昨俞人鳳又馳赴保定會曹商救濟辦法（十九日上午十一鐘） 
北京電黑河李家鼎電阿省華工協會權力凌駕領館而上遍設分會韓俄社會黨均聯絡爲將來大患請向俄交涉禁止（十九日上午十一鐘） 
北京電何代海軍司令霰（十）（七）電派江犀江鯤開武漢（十九日上午十一鐘） 
北京電李兆珍長皖（二十日下午八鐘） 
天津電直軍十三十四兩混成旅均巳調鄂吳蕭電曹請中央俟湘軍退後准該兩旅改編成師駐鄂天津電孫傳芳决意辭職曹錕示意奉張欲以長江總司令讓於奉系（以上十九日下午八鐘） 
天津電曹錕因川軍有由夔萬入鄂西說請張作霖派奉軍一混成旅往鄂駐防卽以旅長梁朝棟爲施宜警備總司令 
天津電細預算表日内擬派趙玉珂王毓芝往京接洽（以上十八日下午十一鐘） 
漢口電右翼皓（十）（九）無大戰湘軍正布置城陵磯道人磯兩處險要沿江岸高處皆架大砲扼守以固岳州屏蔽 
漢口電吳皓晨自嘉魚返省定皓午後赴咸寗督戰中路皓日戰事爲湘鄂破裂後第一次惡戰湘軍實力不繼退出中伙餔至抄攻咸寗官埠橋側面湘軍被直軍截斷接濟死傷幾盡直軍死傷亦衆連日運去盛屍棺材三百餘具皓晚仍在中秋餔以南激戰 
漢口電聞湘趙來電乞和吳必欲湘軍退出鄂境方可磋商 
漢口電川軍窺鄂甚急吳蕭議定委盧金山爲鄂西總司令趙榮華爲前敵總指揮 
漢口電蕭皓在督署宴趙玉珂吳錫麟談調和湘鄂事蕭無所可否惟决於吳（以上二十日下午六鐘） 
滁州電津浦工程司調查路壞三處臨淮係淮河曹老集係淝河新橋澮河身高泛濫水深數尺尙未退盡石子土方均衝壞日夜趕用大石片塡修完工仍須十日今日北來齊督賀客何恩溥等名伶梅蘭芳等專車開達新橋北換車赴寗明日津浦可照此互易乘客通行蚌埠鐵橋僅橋下石子被水衝鬆巳修固馬聯甲李維源倪道烺乘三次車赴寗祝壽 
（十九日下午九鐘） 
香港電陳炯明巧（十八）通電贊成各省派代表集滬議大法圖統一 
香港電劉炳寰所部滇軍寒（十四）由黄大偉解散黄培桂韋榮昌任往龍繳械未得手香港電馬濟宣布戒嚴戰事仍恐不免聞沈鴻英父子竄入湘境（以上二十日下午八鐘） 
[公電]  
　　常熟徐宗鑑代電上海申報館轉各法團均鑒太平洋會議爲我國存亡生死關鍵巴黎會議旣無佳果此次苟再陷於荆棘國將不國北京諸先覺已發起太平洋問題討論會爲政府外交上之協助上海爲東南巨埠法團林立理應極時響應組織協會合力考求表示國民大多數之趨向有裨國家當匪淺尠渴望火速發起共策進行無任盼禱常熟徐宗鑑叩皓 
世界路透電 
[英愛議和之預測]  
　　十九日倫敦電司法大臣白根海特貴族爵士今日在上議院演說謂彼對於他員所發愛爾蘭時局演說所具之樂觀不與同意如此次談判未能告成則吾人將與愛爾蘭開戰其範圍之大將爲前所未有如有任何必要計畫可阻愛爾蘭脫離英國者吾人必不可稍事退縮十九日倫敦電首相喬治氏今夜在下院動議休會時宣述愛爾蘭之時局謂政府致伐勒拉氏之書載有政府所以爲可以讓步以購和局與愛爾蘭人民好意及得大不列顚·愛爾蘭·全世界公論贊許之各節所提出之建議或須解釋或須切磋但其大綱不容更改且不能變其基礎如雙方能得同意則將審愼商訂細則不使留有誤會之餘竇然後將儘速草成議案提交國會首相於是謂彼切願避去可以釋爲恫嚇之言詞惟政府之條件如遭拒絶則大局之嚴重將爲吾人從來所未遭遇此次條件釋明爭端較前詳盡如愛爾蘭加以拒絶是與帝權及帝國統一有所爭抗於是政府將被迫施行舉動且將予國會以對於此種舉動表示意見之機會首相末謂今事實上能現不安靜之性質但彼仍望愛爾蘭領袖能爲理折服而不拒絶前所未有之自由至大計畫 
[國際聯盟之上西萊西亞問題]  
　　十九日巴黎電國際聯盟行政會定於本月二十九日在日内瓦開會討論上西萊西亞問題最先將决定應否判决各項文件或另行調查但專家與協約國國際委員會提出之圖表與報告爲數甚夥多經高等會議接受故再實地調查似屬多此一舉預料行政會將於十月初宣布其辦法時報宣稱國際聯盟之西班牙代表勒盎氏將於行政部特别會議充報告員以上西萊西亞問題所含之困難各點詳報行政會各員 
十九日倫敦電石井子爵以國際聯盟行政會代理會長之資格邀請西班牙代表勒盎氏以關於上西萊西亞問題爭論實情之公允報告於八月二十九日提交日内瓦行政會會議 
[法國與太平洋會議]  
　　十九日巴黎電某報評論華盛頓會議今已成事實謂某某數界如希望列强總揆不出席而使該會議成流産則白里安氏明白接受請柬已打銷彼等之詭謀 
[美將軍主張保留戰艦]  
　　十九日華盛頓電裴興將軍正式報告迎合飛機以炸彈擲擊戰艦之結果主張保留戰艦將軍之意飛機與潛艇固增戰艦之危險但戰艦仍爲防海之主要利器而商業或運輪之平安航行亦與戰時勝利有至要之關係 
[俄國飢民之慘狀]  
　　十九日柏林電據萊姆堡消息有饑民五萬人深入烏克蘭之哇爾哥帕爾地方沿途搶刧各村且與農民互鬭芬蘭京城消息稱俄國敎育總長致書泊拉夫達報紀俄國饑荒之慘狀謂有孩童三十萬名爲其父母所棄現由國家收養之伏爾加河濱有孩童數千名露宿於野賴乞食與偷竊度命薩瑪拉所設之孩童城居其中者皆食不果腹 
[各國近事紀]  
　　二十日倫敦電每日郵報開羅訪員電稱茲接巴格達航空郵函謂美索波太米亞國民大會已一致選舉愛米爾費蘇爾爲美索波太米亞君主又謂三十萬人已赴巴格達參與明日國王登位禮 
十九日法國列里電羅倍與土爾柯旺地方之織工五萬名宣布罷工 
十九日巴黎電各報載稱霞飛上將將於九月二日奉特别使命前赴日本 
太平洋路透電 
[日本之太平洋會議預備]  
　　十九日東京電前首相及駐英大使加藤子爵與客談話時殊不以日本各界關於華盛頓會議所表現之張惶爲然其言曰吾人對於此項會議之關係旣不可輕視之亦不可過分重視之吾人深知多數人民切願限制軍備但此問題甚爲錯綜苟非列强於容許此問題之解决較其他各項事件爲重時存貫澈公允之心則礙難獲一實際的解决中國歸列國共同管理之議倡之者顯爲賀佛氏而非美政府此議目下不値討論蓋無正當理由可不願中華民國之獨立也中國必將反對此種建議日本確將不贊助列國管理之說聞日本今日發出之覆美公文措詞頗恭文内聲明日本參與會議之志願以和平與减輕軍備是求各國對於七節固已完全同意又聞文内規定日本於諸國際問題所處之地位及表示維持和平增進友交之願望參與會議之代表尙未决定有力分子現促請原敬氏親自出馬如喬治氏白里安氏决與會則原敬氏或允一行惟或以日本政局未便久覊國外而作罷果爾則將以内田子爵任總代表石井子爵幣原男爵珍田子爵林權助男爵均有代表之望如原敬决計赴華盛頓則外交副大臣植原氏大約將偕其同行各報於會議消息初發表時所具之驚疑今已漸見消没有責任之各界固深知會議之重要但甚不以驚疑自擾爲然路透社得確實消息日本將於會議之前及會議之際譯解日本之意志與行動復特别留意以防有誤 
[湘鄂續戰紀]  
　　十九日漢口電聞吳佩孚定計於二十二日攻陷岳州如趙恒惕仍不服從條件則將率全軍進取表沙武昌商會會長現允貸欵一百萬元漢口商會允貸五十萬元川軍助湘者已抵宜昌附近砲船江西號今晨自浦口開抵武昌第十三師已全抵此張作霖欲派兵助吳吳婉詞謝之吳軍七千名携砲船兩艘昨由簰洲進至寳塔洲今晨拂曉之前占據新堤據官場宣稱英砲船格萊特號爲退走之湘軍轟擊英砲船回砲轟之頗有效力 
[香港近聞]  
　　二十日香港電政府將於十月十一日拍賣舊郵局及舊高等裁判所地址定價每方尺四十五元 
國外要聞 
[倫敦通信（紀鴻六月二十三日）]  
　　回復紡織業頓挫之經過（三續） 
此一度大會英國人極爲注意如望生材價格之減低包裹運輸（指棉花）之改良皆爲注視之點會場中之演說條陳以英人對美發言爲多利物浦棉紗協會會長柳特南Lieutenant君演說主旨希望美國人低減棉價會長殷莫爵士亦附和之當時喝采聲甚高美國農林部代表米打施W·R·Meadows演說美國公定棉價格並促世界各國通用輿論對於此事亦頗注意曼卡斯特正報云其法蓋適於美國人之利益而不必適宜於美國以外之國也又云「」無絶對必要之理由而偶然遷易其致害良多」又云「美國人亦且從事於國際間之協作（指紐阿連會議）矣然自食國際間協作之利以來即委棄此國際間之公共活動而不顧計其他之利益一般業紡紗者集極大之資朝夕工作而獲利之豐無或美人若也」云云此論足以代表英國一般人之心理是故此次會議與其謂爲「世界棉業會」母寗謂爲「英美棉業會」而會場中之演說又强半爲英人對美國而發會議報告書已用三國文字編爲九卷由英外交部分送各國政府蓋其意一方對世界各國宣布苦衷而一方則欲促起美國人之覺悟冀爲將來恢復之一助也 
六月中旬煤礦問題將有結束之望而「世界棉業會」中英人又極得手於是蘭卡斯之棉業巿塲又有活動之勢殆爲兩月來所未有之佳象及逾中旬礦工問題紗工問題仍未能解决而曼卡斯特與利物浦之巿場遂復沉淪於黑暗在此月中一般人推測以爲煤棉兩業皆可於中旬内外動工不意又有此迂廻之文章難以結束於是各方面又不能不束手靜觀矣 
今日海外各國需要俱極沉寂如在印度南洋羣島及近東數月以來皆無消長其惟一希望者惟中國可以作先驅故认疵窮困之中又不能不注意於中國日來曼卡斯特報紙對於中國消息又備極重要矣英國以工業立國在十九世紀固極興盛之國也乃戰後陷入此艱窘之境者一方受制於原料之國一方須仰鼻息於消費之區以至社會一般生活不獲安寗此亦其勢所不能免者然以英人之毅力猛進以圖共渡此難關苟一旦煤工紗廠罷工問題立時解决則不列顚之工商業固不難迅速發展也（完） 
國内要聞 
[西報論太平洋會議與領事裁判權]  
　　中美新聞社譯密勒論報云太平洋會議將近中國有一部分人以爲時機已至可要求撤除外國在華之領事裁判權者彼等之視此届大會猶一萬能之靈藥可以蘇解一切困苦因國家之衰弱政府之不穩前此所輕許外國之權利亦將於此恢復之中國人之所希望者除撤除領事裁判權外餘則爲退還租界稅率自管等等總之欲完全收回中國之主權此事之發動業已於前三年間發動第一步中國即收回國内各地之俄國租界而取消其領事裁判權方今俄國擾擾不靖中國之爲此誠爲合理而同屬重要者則最近之中德商約中德國亦自願抛棄其治外法權目前之表示則擬廢止上海之會審公廨而代以中國法庭恢復中國之主權凡中外有識之人無不以爲當然之事惟中國第一要着須先組織一完善之政府凡一舉行政法律稅率等皆當從事改良内政旣修則退還租界撤除治外法權亦未嘗不可若在今日則中國之内爭不已中國與外國人民皆有身家性命之危險輓近如武宜之亂受其害者幾何人故中國提出此等問題而欲得西方諸國之同情難矣撤消治外法權足使中外發生良好關係並有益於商業此固可信特中國首當擔保外國僑民托庇於中國之法律與保護之下能否免去身家性命之危險耳其中國人中之主張撤消治外法權曷先盡力以鞏固其國家而造成一統一之中央政府使他民日能普告世界謂中國已有一强有力之新政府有合於現代之新法庭并能保護其國境以内之各國僑民如此則治外法權不撤自撤觀於英國商會及他國會社之宣言亦無不以此爲言也今者於太平洋會議中如先提出退還租界與撤除治外法權問題或反有損無益日本固已由報紙中轉告美國等彼將首先執言撤除在華之治外法權彼之爲此豈出誠意彼固知一經提出斷難通過必有人歷舉中國現今之内亂及一切短處彼特藉此巿恩而已故爲中國計不如置此不提而注重於重施開放門户政策予各國以均勢山東問題遼東租界問題與日本勢力圈問題則皆當於太平洋會議中解决之須知日本之政策其危險有什百倍於治外治權者治外法權之存在究不可作侵略疆土用也即如租界力圖地方上發達中國之人民亦仍爲中國之籍初不因之而同化他日中國而果成一新造之强國則中國之人且可利用租界而與外國人通力合作以有裨於本國也 
[修正稅則問題之外論]  
　　政府對此論調何以自解 
宇林報昨論中國請修稅則事略謂據日前人消息中國修正稅則之請求已由各外使向本國請示迄未接覆某數國有願在原則上承認修改之趨勢此項消息其末後一語顯不眞確查一九一九年各國批准實征百分五之修正稅則時曾切實允諾於兩年後討論續修是以願在原則上承認修改之說自不成問題是年修正稅則係以一九一二年至一九一六年之平均價値爲基礎中政府則以物價因戰事而有變更爲言故各國允於兩年後再討論之但討論稅則之修改爲一事而接受討論後之修改又爲一事外交家不難區别之此外尙有一差異之點無待外交家而始知者則今之請修稅則者並非中國但僅北京耳再以金錢供給北京而加以監督人皆知其傎矣今所實施之稅則係一九一八年终年磋商之結果起初六個月費於稅則子目之商酌以後六個月則費於日本撤回反對之勸解日本代表對於修正各條一一反對以爲將妨及日本之商業經半年之勸解至一九一九年一月二日始有修正稅則提交列强批准之消息未幾乃克見諸實行北京因此每年可多得收入約三百萬兩就國家收入而言此數誠不爲巨但統合近年來北京所得他種欵項計之則其數之大殊足令人莫明其用途也如關稅之增收庚子賠欵之緩付匯率之盈餘賑捐之收入爲數不爲不多乃兵士欠餉而搶刦頻聞敎員欠薪而罷課屢作北京猶今日向此乞借數千明日向彼告貸若干借債度日敷衍苟活如此行政亦奇觀哉以此成債而欲執兩年前輕率允諾之言强令列强無所考慮將其金錢傾入北京之無底洞烏乎可且此爲中外商人有權要求宣佈詳細用途之事聞上海若干商家曾經其公使徵集意見事關機密商家未便宣洩但公使所詢問者是何性質全體商人皆有與聞之權前外交團未商諸商界遽自允許賑捐之徵收吾人尙未能忘焉現據某方面消息有人建議以爲目前修改稅則之問題無需有長時討論之勞祗須再加一個百分一二五之附稅即可解决以良心言苟再有附稅之說則當在蠲減附稅之方面而不當加增附稅之方面今修改稅則一事可簡言之如下如加稅而可稍有益於中國人民斯固甚善但不如是也無論何種欵項一入北京之手即彼濫用無遺然則奈何使中外人民對於舶來品多付代價而爲少數人戴政府之假面具侵吞億兆公欵任令國民受苦者之利益哉 
[西報追述中法銀行停業原因]  
　　字林報七月六日巴黎通訊云中法實業銀行之倒閉衆皆視爲遠東法國商業與信用所受之重大打擊事前能否或應否設法補救以保全公共利益一般人士對之頗多討論當絲價與米價暴落致該行吃緊之時寳貴光陰竟虚費於籌畫無效計畫之中當時曾擬將所存値一三○·○○○·○○○佛郎之中國庫劵折扣換現法蘭西銀行本可擔任此事但因該銀行所需之保證未全乃不果行繼乃乞助於其他法國大銀行（各大銀行前曾聯合受取抵押品付出一○三·四四四·○○○佛郎）各大銀行會商後决議不能續予佽助法國財政總長與其顧問會商後亦覺不能用國帑助之蓋以國會未必 
 
 

Page 11

 
 
贊許也至是一線之希望唯有請巴黎各銀行協同救助組織一團體接收中法實業銀行而整理之翌日各銀行代表在財政部舉行會議衆意該行地位業已絶望縱加補救亦徒苟延殘喘耳其結果中法實業銀行乃於德華銀行在華復業之日閉門歇業矣其他銀行之决議束手旁觀也頗受公衆之詆責但以中法實業銀行曾以特殊優美之條件給予存户且以他種方法侵奪開設在前各銀行之營業故各銀行去一競爭者自不引以爲戚此乃銀行家公然言之不諱者至於財政總長對付此事亦殊失算政府前以一·二○○·○○○·○○○佛郎付與俄舊黨柯爾察克將軍又以一·二○○·○○○·○○○佛郎付與藍格爾將軍復以六○○·○○○·○○○佛郎付與台尼金將軍均未請國會許可今此三欵已全數無着法政府且曾以値佛郎一○○·○○○·○○○之法國庫劵易同數之羅馬尼亞國庫劵俾羅馬尼亞繳付逾期借欵之利息設此數舉因事勢急迫而可通融辦理則中法實業銀行之倒閉使法國信用受巨大之損傷不更有挽救之必要乎自由報嘗紀載中法實業銀行倒閉之影響其言曰「北京公共大事業使法國得在中國京城操絶大之勢力者因而放棄浦口事業·志在使該鎭成揚子江極大之口岸·及爲北華各重要鐵路之交接點者因而放棄四川鐵路·將沿法屬印度支那邊界興築而使該路周圍成法國勢力範圍者因而放棄烟酒及印花稅爲中國未來信用之樞石而爲中國各項實業借欵之附屬抵押品法國對此而得之優先權因而放棄整頓此數稅必須設立數大管理部管理部所用之外國語文當然須用有讓與權國之語文商業以語文爲先導故法人於今後長久之時期内將不能與華人貿易而日人　人英人美人等均將乘間占有絶佳之地位矣」辯論報之財政記者曾經提出銀行家對於此事之意見謂中法實業銀行匪特將其資本與儲備金用盡且第三方面之欵一大部分亦被銷耗所餘財産悉屬抵押品等類一時又不能變現縱加補救亦難有濟當困難發生之初固當早事籌備但一再延宕致陷絶境照目下情形非有數百兆佛郎不能彌補損失償還存經重置資本各銀行顯無能力籌此巨欵且縱能出此未必確有效果是將與股東無益而有害至於政府之出助須有國會特别法令彼倡政府協助之議者亦知碍難實行其他救急方法則爲開募中國借欵由中政府用借欵之一部分輔助中法實業銀行脫離困難然此議亦屬難行巴黎金融巿塲供給種種修復兵燹區域之借欵已覺費力若請公衆投資於彌補私人事業損失之借欵顯必無人過問至於外間所傳法政府不許在巴黎發行中國借欵之說實屬不確蓋中政府並未提出在法發行公債之請也有此種種原因中法實業銀行之倒閉乃不可免就國家觀念點而言該銀行之失敗固屬可憾但其爲害並不若人言之甚該銀行之在外信用數月前業已破壞過去數年中該銀行營業資産出入之數大爲增多但人若祇知營業不問代價亦不問往來者資力若何則出入增多固不難也察中法實業銀行之營業結果可知其營業方法之不善該銀行聞雖得中政府之讓與權然無所成就不過在巴黎募集實業公債而已此項公債本用以建築浦口口岸但在事實上建築工程迄未開始一部份已交付中政府餘則應由該銀行收存以付債息乃第一項債息於三月一日到期該銀行竟未支付也 
[湘直軍决戰之形勢（漢口通信）]  
　　湘軍方面稍不利鄂人發起弭兵會湘直談判决裂業經發生衝突其十五六兩日戰况已如昨報所述茲續得前方消息正面汀泗橋以南湘軍於十七日紛紛後退集中於中伙鋪如直軍向前追擊則再扼守蒲圻天然之險以抗直軍此爲一種軍事上策略蓋直軍前綫兵力甚厚不能不避其鋒也惟崇陽通城方面湘軍葉開鑫夏斗寅金華袞各部猛向咸寗後路官埠橋附近横溝橋攻擊意在牽掣汀泗橋方面直軍之前進且可以中斷直軍後路之接應十七日雙方在官埠橋站旁十華里外接火極爲猛烈直軍由省站運去軍需頗受損失軍用無綫電機十數架幾被湘軍所奪張福來師長昨電省乞援省中因無兵可撥當命二十五師營底及督署衞隊開往官埠橋防守督署則由鄂軍第四旅長劉佐龍派第七團一營警衞直軍第十三混成旅昨自涿州開拔到漢當即趕赴前綫至右翼形勢變化尤速直軍十六日奪回簰洲後十七日仍繼續攻擊吳佩孚又親往督戰海陸軍隊向前夾攻湘軍陸路作戰固甚勇猛惟水路無大軍艦掩護其勢已不敵直軍是日激戰結果大嘴寳塔洲嘉魚縣均被直軍佔領新堤至夜間亦被攻下湘軍賀耀祖趙鉞各部紛向白螺磯臨湘退却據吳語人云湘之不利水戰余可於一星期内得以攻下岳陽是言雖近誇大然湘軍形勢確已漸趨危險鄂人以湘軍援鄂本爲鄂人所招致今湘直談判决裂兵戎相見無論誰勝誰負鄂人未便置而不言除以單獨名義函請吳蕭停戰言和外昨日又由漢口各團聯合會正副會長馬剛侯等邀宴各界於英租界一江春大菜館討論罷兵方法當决議發起兩湖弭兵會今日（十八日）午後二時在茶業公所開籌備會舉定職員四人當塲捐欵五百餘串即於明日通電京津湘鄂要人要求即日停戰以免戰禍延長一日湘鄂人民即多受痛苦一日但吳此時正志得意滿能否容納湘鄂人士罷兵之要求尙是一疑問也 
趙傑有兩電發出照錄如下（一）保定曹巡閱使漢口吳巡閱使開封趙督軍鈞鑒我軍於十一號移駐咸寗擔任左翼防綫彼時後方軍隊無車輸送兵力甚單十二號上午七時敵即以大部兵力向我左翼激烈攻擊並以小部斷我後方交通我軍極力抵禦敵始少却午後敵復增加兵力連次三面猛撲勢頗洶湧史軍以極烈槍火兩相對抗傑以敵勢甚强若不先挫其鋒不足以振士氣遂親督各隊奮勇前進約戰四時之久連奪大山五座敵遂退出數里我軍現正追擊計劇戰一晝夜敵軍傷亡數百名我前方官兵氣極勇猛尙堪任戰謹電略稟用紓厪念餘容詳報趙傑元印（二）急保定曹巡閱使開封趙督軍鈞鑒統密十二至十三日早止戰况業經電聞茲復將連日戰鬭情形特再電達十三早十鐘敵三次來搶下河橋均被我守兵擊退彼又以部隊攻我左翼經我楊段兩營長迎擊至家灣斃敵五十餘名傷者不計其數得敵子彈五箱步槍十餘枝當場生擒敵兵數名昨經吳使帶往前方一名是晚大雨一陣天色黑暗敵乘機來攻約兩小時始被我軍擊退惟該敵負隅蠻抗狡玩異常若不集合各軍行總攻擊似難尅日鑯除現在我軍固守防綫當可保無虞堪慰厪念趙傑叩删印 
大陸報十九日漢口電云蕭耀南稱戰事定僅限於兩湖渠與吳佩孚皆爲湖北之利益而行事但此言迄未能略减戰爭吳尙未表示願否受湘鄂巡閱使職之態度蕭自言贊成自治但須逐步行之非一蹴所能達蓋以躁進將危及自治之穩健與現抱之統一計畫也渠不以目前戰爭之繼續爲然吳佩孚仍在戰地已照會各國領事俟到漢後當來答拜又一電云吳佩孚之兵士昨復佔新堤但湘軍攻擊咸寗甚力咸寗恐不能保距岳州四十五里之城陵磯今日將有戰事吳佩孚親自督戰在戰地附近之砲艦内發施命令王占元部下之敗兵現歸孫傳芳統帶駐紥武穴有搶刦武穴之意蕭耀南已派兵一隊前往防變聞孫傳芳謀自戕但爲僚屬救阻已入醫院爲人監視吳佩孚因武漢商會不允借欵已派員七十分赴鄭州漢口間各車站提取欵項晋督閻錫山不允派兵赴鄂助吳張作霖電賀吳佩孚望吳與南方議和統一國家華人銀行團因軍人提取京漢鐵路收入已提出抗議此項收入係荆人銀行購買車輛借欵之抵押品財政部潘復允商吳氏另籌軍費又十八日電云聞孫中山擬遣陳炯明率粤兵七萬四千人攻擊湖北故湘軍戰志大振孫中山已告趙恒惕謂必派兵來援戰事刻在進行中聞砲艦一艘爲湘軍擊沉吳親自在前敵督戰昨夜未回司令部但今夜可回漢口人民已組織弭兵會今日在茶業公所開會請求雙方停戰 
上海某日人通信社十九日漢口電云直隷涿州之近畿第二十三混成旅由昨日始陸續來漢第一團已於昨日到此今日又到第二團及砲兵一營吳佩孚立以拖船令溯江往金口方面吳佩孚因數日以來依第二艦隊之援護長江沿岸之戰鬭意外成功故欲乘此機會攻陷新堤岳州開通長江水路由各方面使北軍上陸令南軍腹背受敵現方以拖船開始運送之隊至上游目下北軍中應援之軍艦爲楚同楚春元康江亨建中五隻今日更命停泊九江之海容廣濟溯江而上吳佩孚自戰鬭開始以來各方面和平停戰之提議紛起其中主要者爲黎元洪熊希齡及上海北京等各地之湖北同鄉會咸攻擊吳之行動與最初主張相反以促其反省又二十日電云十九日北軍用軍艦掩護於新堤上陸且占領之嘉魚方面雖亦有多數北軍上陸然北軍主上長江之北岸其南岸嘉魚臨湘方面十九日由宜昌來漢之日清汽船大吉丸船員語人云軍艦鳥羽由重慶來宜昌據該艦所齎之消息則有四川軍一萬五千目下集中於夔州據彼等所語將由陸路攻擊宜昌不日雖當出發然由夔州到宜昌之陸路必須七日始到又萬縣之下流亦有四川軍一部隊又天津電云據山東督軍署致直隷公署之電報在館陶縣之王占元住宅衞兵忽起暴動掠奪附近居户出走臨清縣侵煤油公司有竄入直隷之勢須爲戒備 
[湘鄂戰事重演中之消息]  
　　武漢通信社消息湘鄂議和條件報紙所傳時有不同實由於雙方意見各有變更也現在最宜注意者厥爲軍隊去留問題據確實消息兩方當局正在磋商湘省方面所要求之最要條件其關於軍事者（一）夏斗寅所部鄂軍改編成師駐紥鄂境軍費由鄂省負擔（二）湘軍自援鄂之日起至和議成功之日止所有軍費完全歸鄂省償還（三）鄂省自治軍及省防團未告成功之時由直軍負維持治安之責俟將來組織完備能自行保護直軍須一律退出鄂境其期限定兩年或三年即實行撤退而鄂省方面所要求者（一）除夏斗寅之一師外無論何項湘軍均不得駐紥鄂境於湘鄂事件終結時一律撤回（二）湘省不得再有不能辦到之要求此項條件如不能雙方諒解則戰禍之起必不遠也 
湘鄂兩軍雖云停戰然作戰計畫仍在積極進行近自吳子玉南來後一方面派遣重兵防守各要隘一方面電致湘軍首領勸其息兵謀和其謀和目的一本鄂人之宗旨提倡自治方以爲雙方目的旣趨一致則以後可不再以兵戈相見乃頃據南軍方面傳來消息湘軍氣燄甚盛對於議和條件態度非常强硬聞其作戰計畫業經確定　先奪取漢口漢陽并不注重武昌其用意以武昌係一孤城得之不可以守必須先取漢口漢陽則武昌不攻自破且以漢口爲繁盛商埠籌餉較爲容易漢陽設有兵士廠供給槍械更爲便利現該軍擬由水陸並進水路由簰洲至金口順流而下陸路由咸寗汀泗橋長驅直入并聞該軍昨已派有偵探多人探察沿途形勢及北軍内容該軍首領守鶴庚已至前敵作種種之準備其水路先鋒隊已派定金華袞陸路先鋒隊已派定曾某聞該兩人均爲湘軍中之善於作戰者即前此之屢次獲勝多係該兩人之功吳子玉聞訊已派大軍前往抵禦矣 
崇陽失守後文縣知事徐士毅於十六日携印抵省寓斗級營大同旅館據其所述失守情形如下南軍於本月四日由大沙坪進攻崇陽其時城内尙有躍龍軍隊兩團湘軍攻至距城西十五里之打石嶺搶去機關槍一尊劉軍不支湘軍直至駁岸此處有大河橋劉軍見勢不佳劉躍龍率所有軍隊及該縣知事由東門出走該軍尙有百餘人未走完即將此處橋梁拆毁只得浮水而過湘軍向前追擊至該縣所屬之白霓橋而止劉徐兩人及部下軍隊星夜奔至白羊由此至通山抵陽新所餘軍隊只有四營劉氏即駐節於此而知事則由此赴武穴搭輪抵省行裝及公私欵項損失殆盡惟印信尙存統計損失約三萬餘元所帶警備隊二十人傷亡過半至科長承審等九人現在僅有一人偕知事抵省又該知事於事變之先曾命帳房率帶五人解欵來省在汀泗橋被匪刦掠只剩二人該知事於十六日下午四時晋謁督軍省長面陳經過情形蕭劉兩氏均優加慰勉云 
隨縣棗陽一帶自治軍之旗幟幾乎佈滿自湘鄂戰事發生後該軍即乘時而起以爲内應藉以牽制王占元之兵力其在隨縣之一部分曾與該縣民團開戰茲據軍署消息該縣自治軍自崛起以來愈積愈衆聲勢異常浩大昨接該縣知事緊急電報謂自治軍刻已圍攻縣城請求派兵援救蕭督據報後當即派兵前往以解重圍 
黄陂縣接近鐵路爲鄂北重要　點該縣近日亦發現自治軍勢頗洶湧刻該軍有意圖佔黄陂縣城以爲根據地該縣士紳恐遭戰禍特來省聯名稟呈蕭督請派兵防守昨據軍署消息蕭督據稟後已派兵一營星夜馳往矣 
直軍第二十五師在來鄂之初因缺額頗多曾派員前往陽新大冶等處招募新兵以資塡補茲聞已招足一千餘人於十六日裝載民船十餘隻由盛京輪船拖帶抵省當經蕭督諭令暫行駐紥聽候編練 
[武昌各團聯合會發起停戰運動]  
　　自湘鄂戰事發生武漢商務影響甚巨人民痛苦不堪言狀故省農會長湯丙南特與律師公會楊绵漢等發起通知武漢各團體於十五日午後一時在三道街法政研究會開聯合會議屆時到會者有省議會屈佩蘭時象晉省農會宋康益（湯丙南因病未到）湖北各界自治健行會孟繼旦周亮暄湖北全省地方自治籌備會伍造盧夏口律師公會林丙炎武昌律師公會楊綿漢湖北各縣巿自治聯合會蕭經李襄宇湖北自治協進會胡咸林黄彭壽湖北省憲討論會陳廷璧及湖北敎育會湖北敎育研究會漢口商會武昌商會等二十餘人公同討論調停湘鄂戰事方法其所議决條件有四（一）先電吳子玉請其停戰如覆電允許再議條件（二）派代表赴蕭耀南及湯將軍處請其向吳使爲切實之勸告（三）是會定名爲武昌各團體聯合會（四）宗旨以無論何方面有侵害吾鄂主權者願犧牲一切爲最後之對付 
[蔣作賓質問吳佩孚電]  
　　億萬急武昌探送吳子玉將軍鑒曩者武宜兵變鄂患方殷士商奔愬洛陽呼號求救僅以鄂人應速自决一語却之未聞公有所表示也迨至鄂人本自决之精神起自治軍湘省徇鄂人之請出兵援鄂自治作賓曾有豔電請公主張公道仗義執言冬電請公申明意嚮以彰公道而釋羣疑又未聞公有所表示也及我聯軍冐暑急進轉戰皆捷不旬日而蒲圻崇陽公安嘉魚通城通山俱下王逆畏誅逃遁鄂人方私相慶幸謂已獲發展自治之機會忽聞公奉昔時所稱菊人先生命令爲兩湖巡閱使蕭耀南爲湖北督軍春雷一聲大夢初覺從此兩湖俱攫入菊人先生管理之下賣鑛賣路任其所爲一般擁王逆黨攀龍附鳳再慶彈冠摧殘復摧殘鄂民行且無噍類矣初尙未敢遽信繼聞公令部兵集中要隘爲王後勁阻遏自治軍進行復聞公已親率所部勁旅威臨武漢耀兵耶挑戰耶平鄂耶征湘耶武力統一有成算耶竭天智天通以爲之如願而償項城合肥何難比烈竊恐史家斧鉞不畏權威而歐美人之觀察且太息痛恨於新舊軍閥皆爲一邱之貉而已昔公於琉璃河戰後以國民大會詔全國其旨趣蓋欲順應新潮發皇民意曾幾何時湘鄂自治獨不見容於公耶作賓仰慕聲華匪伊朝夕茲有數義竊願奉商（一）省憲建國舉世公認公素以主張民治得名是否承認鄂人自治贊成聯省自治（二）鄭州會議宣言不爲督軍今爲巡閱是否承認巡閱之威權大於督軍督軍巡閱制度是否應與自治制度並存以上所陳亟盼明白宣示以釋疑慮否則出師無名甘冐不韙竊恐天怒人怨之來必爲段祺瑞所匿笑也事機迫切民具爾瞻謹佈區區伏希察復蔣作賓叩咸 
[湘省方面之和戰消息]  
　　長沙通信云黎熊諸氏對於湘鄂戰事力主調解除逕電湘趙外並囑贛陳出任調人陳氏業已來電徵求同意茲聞趙氏巳分别電覆其文如下（一）覆黎熊等電湘省此次援鄂不惜重大之犧牲者深念兩湖爲兄弟之邦連年受陷溺之苦急圖順應人心完成民治共臻上理不僅無南北之見實欲奠統一之基區區悃忱可質天日現王氏辭去主持正誼端待公論諸公仁言利溥振導和平恒惕夙志所期極端贊同但何以滿鄂人之盼嚮何以謀鄂局之奠安國家前途所關匪細此又恒惕急欲聞敎者也（二）覆陳光遠電現春公旣去解决鄂局正待公論黄陂鳳凰諸公聯電主張和平我公慨然出任調解蕭衡珊兄昨亦來電表示恒惕同此心理極端贊成但雙方目前所急欲妥協者一在停戰日期一在劃出中立地點至此後解决方法何以滿鄂人之盼嚮何以謀鄂治之振新均關重要我公主持正誼關懷倍切端賴鼎言解此紛糾披肝奉復願聞明敎（三）覆蕭耀南電庚電眞晨奉悉我公恭敬桑梓維繫時局具有苦心良深佩仰湘省此次援助鄂省無非順應人心使兄弟之邦共臻上理和平解决極所贊同前派代表趨漢承敎同此衷曲請尅日派遣貴代表蒞湘磋商一切實爲大願特此奉復立候回示但聞鄂人方面如鄂議會省憲籌備處各縣巿自治聯合會武昌夏口兩律師公會均先後特派代表蔡嘯龍等多人來湘請求湘鄂聯軍乘勝直下武漢以貫澈自治宗旨準此以談湘鄂戰爭已無和平解决之機會矣 
[尙有要聞二及地方通信轉入後頁P ] 
雜評一 
[旬日平湘（默）]  
　　吳蕭不出旬日可平三湘此曹錕之大言也兩軍相爭哀者勝而驕者敗曹以此誇吳蕭之能而吾則以此爲吳蕭憂 
觀前敵情勢吳蕭尙未能操必勝之劵也即使吳蕭竟能旬日平三湘試問能平西南其他各省乎即使能平西南亦不過造成一强大之軍閥安能立足於今日之世界曹錕能對蒙發此大言吾人猶服其膽氣之豪若對湘發此大言則不値識者一哂 
向之國人視吳佩孚所以稍異於他軍閥者以爲吳識大勢顧民意必能導曹於正軌而不專以戰鬭之能助長曹惡今觀曹言則吳佩孚亦不過一曹部之勇將耳安足稱救國匡時之士 
說者謂此次張作霖不與曹錕爭鄂因環顧左右皆酒囊飯袋僅足供驅策之徒覔半個吳佩孚而不得遂爽然中止出兵其艶羡曹三哥之吳佩孚如此然使吳佩孚而僅以善戰爲能則張苟得吳將必更無忌憚而無所不爲無吳安知非張福使曹錕僅挾吳佩孚之善戰自誇則志驕意滿將來人之惡曹安知不甚於張作霖軍閥愈强其亡愈速吳佩孚之善戰又安足羡 
 
 
] 

Page 12

 
 
國内要聞二 
[廣州之罷工潮流]  
　　茶居工人廣州茶居西家全體罷工已歷一星期尙未解决前日東家方面廣州茶居餅行協福堂更發出第一次佈告將工人要求加價經過情形分派各界末謂查該工會初則規定替身加價再則由長工要求補工四天本行即經請其舉派代表磋商乃該工會旣不派人會議復將補工之議作罷另提出種種煩苛條件予人難堪且於未通函之前該工人即相率告退以圖要挾遂致各店不能營業此等舉動有無賓主感情於所提條件是否公平特爲揭出聽候高明裁判云云聞孫巿長特親　茶居工會對衆演說大意忠告各西友工人處於罷工期内須靜候解决守文明規則將來自可達勝利目的等語衆皆鼓掌稱是又一消息謂茶居工人自提出散工加値條件一致協同進行一般東主即羣起相抗如惠如五如巧如瑞如銘珍襟江樓等且欲先發制人以罷業爲抵制復又聯行定期十二號一律罷業惟各工人舉動均甚文明雖至十一號晚最後之賣茶時間亦咸無惡意至於罷工者皆在巿内四十餘分館食宿米糧則向工會簽字領取會内除原有調查糾察等員外於罷工期内更舉出財政糧食外交偵緝文牘等員並一面組織十人團以維持秩序一面派人往港澳佛山阻止各鄉工人上省免爲破壞而糧食一層則因工會積儲甚富故非常充裕昨日復得酒樓茶室工會之援助慨捐欵一千元用以接濟而辦事人等雖異常感激然亦擬待至不得已時方始領受云 
建築工人廣州建築工人總計共約二萬餘人現因潮流所趨亦於八月十日特由土木建築總工會集合五巿十堂工人討論該行工人之生活問題多數以爲苟非力圖維持必不足以謀生存經全體决議提出向東家方面要求照原價工値加五以稍濟眉急如東家方面仍無完滿答復則全體罷工以爲後盾云云茲錄其致各東家原函於下逕啓者我工人奮起之呼聲現已轟動全球矣蓋感痛越深則反響越大沉沉黑獄何可長埋諸君旣屬血氣之倫自當稍存恻隱之念計少數之肥罔知大羣之利明哲者必不爲也邇來生計困難物値腾貴各行提議加薪無不克償其願惟我土木建築工人每日工資四毫數年如故從前物價非昻維持尙易今則米珠薪桂事蓄難堪終日勞動於烈日之中而所得工錢猶未贍一身之奉遑言敎育遑言衞生此我工人等所感受最痛苦之事有不能不仰諸先生激發天良少加憐念者也爰於八月十號我五巿十堂各西友假座土木建築總工會開全體會議討論生計問題經多數議决定下各項辦法條例於後請後十三號答覆是爲至盼若故意延擱則是無誠意之磋商迫不得已而爲最後之行動决於十三號全體自行解决除派出代表十人準於十三號到貴商行接洽外相應函達仰速示覆 
[杭州快信]  
　　奉化寗海等屬因日前風雨釀成水患已電告災情到省杭地自昨夜起亦疾風暴雨湖水平堤低窪處盡成澤國迄今午雨勢仍未稍殺 
昨午後四時基督敎創設之兒童義務學校在青年會（共計二十二校）行總散學禮學生曁來賓到者不下二千人由鮑哲慶主席王卓夫演說全體唱歌祈禱及背詩篇講故事演拳術與聖經雙簧等技頗具精神 
省垣甲種工商兩校及第一中校今明兩日假省敎育會聯合考試新生約七百餘名其聯試方法先將各卷由工校檢定取錄如額再將未錄各卷遞送商校中校校閱分别棄取 
法團聯合會自前日風潮後全體渙散現雖有人極力調停然分子複雜一時恐難望和平解决 
新任杭地檢廳長劉以茀今午接篆視事 
地方通信 
[松江]  
　　欵産處清理附稅忙漕附稅及積榖備荒經費前被歷任知事隨意挪用積欠甚鉅現郭于埜知事奉令調署吳縣欵産經理處各董以本年度附稅郭未掃數交出而歷年積欠亦亟應向之清算爰於十九日召集會議邀代理知事沈岫芝出席當面清算聞交涉之結果除已由沈代知事陸續交出八萬餘金外其蒂欠萬餘金沈亦允於十日内交出云 
勸學所開緊急會松邑勸學所於十九日午後召集緊急會議其議題如下（一）省令規定以前融齋書院欵組織舊府屬七縣共有學校問題議决服從省令辦法組立甲種師範學校由勸學所呈請縣知事咨請各縣知事轉令各該勸學所長定期來松集議進行（二）組織義務敎育期成會支會問題議决即以现席人爲發起人以縣立各機關爲籌備處　事籌備定期成立 
[嘉定]  
　　請禁學生投考交易所嘉邑省議員電云南京敎育廳廳長鈞鑒滬上交易所買空賣空爲害之烈通國皆知業由農商部及省公署嚴厲取締在案惟查各交易所必有所員養成所之設置一般中等以上之學校之學生正在意志不定之時見獵心喜趨之若騖舍正道而莫由擲光陰於虚牝貽悮青年莫此爲甚應請廳長明令禁止以維學紀省議員侯兆圭周凱印 
[蘇州]  
　　洞庭西山發生敎案洞庭西山例於舊曆七月間舉行孟蘭盆會本屆因山民徐永慶向敎民錢瑞星捐錢不遂釀成　毆駐山行政委員劉省雲無力制止乃由該敎民等請求敎堂張績夫電稟省署矣電稿錄下南京齊督軍王省長鈞鑒吳縣西山徐永慶等意圖仇敎强迫敎民錢瑞星盂蘭會捐費並擾亂營業當即報告警所該所長劉澍一味敷衍以致釀成次日復至錢處將枱桌完全搗毁並斷絶敎民買賣生路阻止績夫往來其勢兇猛野蠻異常事在危急速乞督軍省長仍照約章保護外並祈飭傳徐永慶等依法嚴究以免無賴效尤而得民敎相安西山耶穌堂敎士張績夫電叩八月十九晚 
廳令批駁證劵交易所鐵路飯店主人陳蘭亭前經發起創設蘇州證劵交易所延聘張一鵬爲法律顧問陸翥雙爲籌備主任即在鐵路飯店設立籌備處業經組織就緒呈請官廳立案昨日已奉實業廳指令駁斥略以此項交易所現奉部令嚴格取締所請立案未便准行等因該交易所似難違背祗得結束撤銷矣 
人力車劃分站數車力蘇城試辦人力車業奉警廳核准八月一日先由自用車通車其營業車雖經各户報領而手續尙　時日（現定九月一日始可通車但所訂章程行車價格及劃分站數悉以從前籐轎公司所定站數爲標準大約間胥盤葑婁齊六城門至元妙觀前概作四站論此外逐段分劃至每站價格祗收銅元三枚因籐轎須二人可枱車輛祗一人可拖也 
崇明嚴知事過蘇蒞新江蘇任用縣知事嚴翼字燕生福建人現奉省長委任崇蛤縣知事特於昨日由寗乘車來蘇謁見高等審檢二廳長請示一切隨即稟辭蒞新矣 
招考學習助産看護婦吳縣勸學所近奉縣署轉奉省令飭選學習助産看護婦一人送省肄業當即通告女子亮等小學畢業各生如願應選於本月二十九日前赴勸學所聽候考騐以便申送肄業 
[無錫]  
　　暴風雨爲災錫地自本月二十日天未黎明時忽起極大颶風繼以猛雨河中船隻之未及防　者均各斷纜走錨大河中並有傾覆者城鄉舊屋倒坍不少附郭一帶之草蓬悉被吹倒田禾均被摧殘尤以早稻爲最電線多被絞亂有數處竟不通電話云 
[鎭江]  
　　調查風災損失本月十五六七等日鎭江一帶狂風大作江潮盛漲徒邑西南各鄉山田禾苗花稻遭風損害甚鉅濱江圩田亦被江水灌入淹没田禾不計其數昨經丹徒縣張知事派員分往縣屬各處鄉間實地查勘報告到縣以便轉詳省署查核云 
[揚州]  
　　電知取消籌借軍餉湘岸運商前以拒絶該省當局籌借軍餉聲明停止運鹽曾由運使電達該省查照頃得該省胡君來電以前因財政支絀軍用孔亟特别向鹽商籌借事屬權宜勢非得己旋查悉商困情形巳由上官特令取消以示體恤云云聞已照來電飭知各商遵照矣 
敎職員會議學欵江都各學校敎職員爲學欵支絀特於十九日上午又假公共體育場會議進行方法結果以縣敎育會及敎職員聯合會名義向縣要求即日宣布九年度敎育經費决算以憑研究支絀之由來云 
[高郵]  
　　電請省長保壩下河六縣各士紳頃爲保壩事致省長電云南京省長鈞鑒比來東興鹽阜等縣連遭窪雨數尺低田己成澤國値此匪多米貴復遭水患地方已屬可慮倘再啓放郵南各壩雖少數早稻得收而多數中晚各禾均將淹没來春二麥勢更絶望食絶民窮大局何堪設想現運河水勢雖日有增漲但爲數無多較五年日漲數寸形勢逈殊况督運局調查淮水報平已經旬餘截至删日高寳湖亦即報平似此來源已絶儘有把握擬懇鈞座和主保壩咨行督運局兼飭淮揚道尹令勿輕議啓放以裕民食而救地方鹽城趙雪張延壽金元潤胡毓彬孫翰宗薛文奎陶達胡應庚董仲陶儼阜寗季龍圖陳伯盟熊鍾麐陳亞軒淮陰朱紹文張福增興化顧詠葵王景堯顧顗王庭芬沈廷璋成啓昌薛鈞培東台田嘉樹汪淮李萃高郵陸恩豫高樹敏王倓忠吳潢自高郵下河八縣水利研究會公叩眞 
[清江]  
　　鎭署槍决匪徒前日（十二日）清江警局曹隊長士彬在大閘北王姓飯館内查獲匪人郭得標周保山倪四三人當送總局解交軍署茲聞軍署已於昨日（十五日）將該三匪犯一齊　赴城西門外刑塲執行槍决矣 
車邏開壩不確本年伏秋大汛較之往年水置大至數倍下游各壩向例立秋後五日即可開放惟今年節氣稍遲所有下游各縣早稻未盡成熟胡道尹自覩情形並經下游各縣農民要求遂傳諭沿運汛員暫將各壩緩放大約舊曆体月中旬俟各處收割清楚後方可從事開放前傳車邏壩因上游水大業已開放之說尙非事實云 
[嘉興]  
　　省初選投票情形嘉興於十九日舉行省初選十七投票區均由選民會推定監察二人嚴行監視是日城區及其餘各區均能依法投票惟塘滙等區因選民會所派之監察人監視過嚴雙方衝突未及投票而散 
泥水匠集議加工嘉興各泥水匠因生活程度漸高所得不敷養贍特於日前召集同人集議公决每工酌加工資洋三分共計每工大洋四角三分夥友每工發洋二角六分於二十日起實行業已通告照辦矣 
來函 
[陶希銓來函]  
　　張開圻黄培元黄克沅諸君鑒閱申報來函欄内見君等報告之三中概况内有陶某（常熟人）時取快鏡沿路照人家婦女之語查三中内陶姓之常熟人惟鄙人一人而已鄙人素以品行自勵在校三載從無不規則行爲此同學所共知以快鏡沿途照婦女非特鄙人不敢爲亦鄙人意念中所無君等果於何日何時何地見鄙人有此等行爲君等旣自命爲學生家屬諒有子弟在校以上之事君等親見之耶抑根據子弟之報告耶請有以語我來否則無端誣衊鄙人亦有父兄必不甘默受也三中學生陶希銓啓 
 
 

Page 13

 
 
   
 
 

Page 14

 
 
本埠新聞 
[紀昨日之颶風大潮]  
　　上星期六本埠大風暴雨兩日即止日前觀象台又報十九二十兩日將有大風由江浙洋面而至各項浦江船隻聞風砲告警之後皆加抛鐵錨纜索以備不測至前晚七時餘風士漸起嗣後東北風大作加以暴雨迨昨晨更劇烈昨日全日風雨未息而午後潮水大漲溢出馬咱此項風雨大潮實爲數年來所未見各種損失頗非淺鮮茲將各訪員報告分錄如下吳淞昨日（二十日）下午吳淞方面之風潮更爲猛烈泊在江中之大船隻斷練走錨者十餘艘中有滿載貨物之二根桅子帆船陡被大風全船傾覆沉於河底尙有船隻得海關之小輪船及黄浦工程司之小輪船救護幸未傾覆惟船上器具已損失不少一時號救之聲不絶於耳前日（十九日）由滬開出之江輪及寗波班如日清公司之岳陽丸等駛至洋中因狂風甚烈退回吳淞浦面避風太古之新北京輪船亦停在三夾水至江灣吳淞一帶棉花及稻遭此次風雨大都傾倒低田浸至水中四周將成澤國矣 
公共租界昨晨工部局工程處曾遣工人四出查察如見電線及道旁樹木爲風吹壞者當立即修復但樹于屋脊及釘于墻壁之木質或洋鐵質之各種廣告牌子被風吹落者不可勝計各處花園内之玻璃房子花卉樹木等損失極多迨至午刻觀象台預報之異常大潮陡然而至霎時水與外灘馬路齊平蘇州河亦大漲低窪處之陰溝内均有水溢出如福州路廣東路及九江路天蟾舞台門前漢口路山東路轉角曁天津路寗波路北京路轉角之浙江路牛莊路等地方水深約有二尺望之一片汪洋宛然發現多數支港行人不能涉足黄包車夫乃大發利巿廣東路馥興園左右至下午六時尙未退盡當風猛潮湧之際三路十五路電車開至北泥城橋爲止因迤西軋道稍損俟水退修竣方行 
虹口楊樹浦路華特路西華德路等處路傍所栽樹木大半被風吹倒有竟連根拔起嘉興路北四川路等華租交界處之草棚屋頂有被風吹塌者昨日午後浦江潮水隨風增漲蘇州河兩岸已浸没於水中甘肅路七浦路西藏路開封路阿拉白司脫路以迄海寗路華界並哈爾濱路鼓興路等低窪之處水均没踝沿浦一帶各碼頭堆貨棧預將底層擱起大約尙無何種重大之損失 
法租界法新租界霞飛路及徐家匯等處路畔所栽之樹木昨被颶風吹倒甚夥現由工部局雇令小工前往設法再栽並在樹畔加繫木桿以资堅固又新老兩租界各居户所搭之蘆蓆凉棚亦被大風吹去甚多惟房屋幸無受損午後潮水大漲菜巿街天主堂街等處水均溢出地面一二尺 
城廂昨午後風勢仍未稍殺浦江潮水大漲海關巡船與救生局水巡隊等分投派出巡船到處調查船隻如有傾覆加以救護但失事者尙少城内外地形稍低之處交通斷絶行人水没足踝老北門與西門南門白漾弄一帶原有破舊房屋與高牆有被風吹坍者惟黑橋北壓傷年逾花甲之老婦某氏受傷頗重家人車送滬北醫院求治民國中華兩路所立之電桿亦有被風吹倒者喬浜路之大楊樹亦被吹倒幸未壓傷人口下午據西鄉來滬農民述稱目下田中所種禾棉正當緊要時間遭此風雨打擊將來難免收成減色云 
南巿昨日南巿閔行及杭嘉湖各班小輪均停駛浦江内各渡船一律停止擺渡惟一般江北盪槳划子船貪利冒險載客上午十一時許有划子船兩艘由楊家渡過渡至浦東者甫至中流東北風甚勁又値潮漲之際舟子力不能支大聲呼救當由浦江水巡隊小輪巡察過此趕將兩船竭力施救一船已經覆没内有搭客三人均未救起其一船得救帶回該隊沿浦一帶近岸貨棧預防尙早惟至午後一點餘鐘浦潮上岸十六舖至關橋一帶之裏外馬路水可没膝店舖居户俱已浸水划船等可以駛入馬路中用以載客往返而華商電車之行駛高昌廟至十六舖長路車因道路没水且多垃圾穢物阻滯祗得暫停直至傍晚六時後潮水退去始行照常開駛其關橋一段地形略高尙未浸水滬南工巡捐局及第一區警察署均有潮水浸入尺許之高以故各崗警出勤時穿着皮鞋有所不便均一律去鞋而行大碼頭所泊之垃圾船内所儲垃圾均汆至路中直至傍晚始轉南風夜間潮水或不至再上岸沿浦屋面遭風吹失者頗多董家渡某麵館之屋頂損失最鉅昨日下午一時許所有停泊南碼頭浦中貨船民船皆避風躱於薛家浜陸家浜小港内後至者無停歇餘地祗得抛錨相近浦邊詎船隻過多將地龍鈎斷一時人聲鼎沸船皆漂流幸攏岸尙近時在白晝肇禍尙少 
閘北新閘各米行交易寥寥河下不能開斛祗廠貨略有賣出皆新客秈等貨商家停頓行人稀少新閘迤北义袋角太陽廟曁鐵路兩旁江淮客民所居之草棚被風捲坍者有數百餘家之多漢中路梅園路某姓平房亦坍二十餘間電桿電綫亦受摧倒鄉間禾稻更受損不少所有沿灘之江北艒艒船一家老幼數口男子或作皮匠或爲苦力女子縫窮小孩拾荒度日朝出晚歸依船棚爲居屋船底擱岸旣久皆已滲漏浸水即入此次被潮水漲發上岸數尺該艒艒船皆水入艙底一時手足無措大哭小喊有被汆離原處者加以狂風肆虐蘆蓆篾篷盡皆吹失無遺幸人口尙無淹斃 
浦東前日夜半潮水盛漲浦東沿浦一帶平地積水高幾三尺居民於睡夢中驚醒頗多恐慌天明猶未退盡各處建築物及樹木等吹倒損壞不計其數農産亦大受損失浦江波浪甚巨船隻因早有戒備故失事者尙少有已裝之貨不及卸者不免損失昨日各跑碼頭船户等承裝之貨皆停止載運各渡口渡船杉板船等皆停止載渡即各公司小輪亦多停駛浦江交通幾於斷絶陸家嘴各貨棧自前次大潮水損失之後每逢七八兩月潮汛將貨堆放樓上以免浸水故所有布置有方者已得預備有不及搬翻者仍遭水漬不少 
淞滬路冲壞淞滬支路在吳淞機廠間外面之鐵路約有一華里浸在水中石子冲去故往來上海至砲台灣之尋常客車自昨日（二十日）下午起開至吳淞張華浜車站爲止在寳山吳淞鎭之乘客冒雨赤足從水中行走又羅店寳山吳淞等處之郵件亦派役差由水中走至張華浜車站接送該段之水現已减退由工程司從事修理今日（二十一日）火車仍可直達至砲台灣車站 
滬寗車遲到昨日（二十日）滬寗路由寗開滬之六號快車因被狂風到滬已慢四十分鐘又八號四等及十號快車亦慢四十餘分鐘惟十二號特别快車因風勢已减到滬僅慢幾分鐘昨日滬寗路上海車站由電務處周稽查加派工匠在風雨之間查察電線倘遇損壞之處登時修理 
巿面冷靜昨日上午至暮全日風雨幾未一刻停止馬路行人非有要事不出所有雜糧公會及各交易所皆較常日所到人數不及十之一二馬路黄包車價倍漲不論遠近動以角數各游戲塲闃然無人戲園日夜戲賣座均大爲减色 
米船阻滯未到南巿及閘北兩米巿昨日被風雨阻碍河下浦江均未開斛到船祗二三號所有北帮船隻皆在黄渡周太僕廟等處侯風息開來南帮米船在石灰港閔行一帶暫泊巿上米店向行家辦者亦無甚交易南帮公所及行家接米船消息謂停泊中途俟風息再開故巿價無甚升降 
漂失木料濬浦局吳淞張華浜工場所儲木料昨爲颶風漂至吳淞砲台營地産上被該營兵士所撈獲濬浦局據洋監工呈報後已備函送至砲臺司令部略謂漂去木杆木料尙屬可用旣承貴兵撈取請仍送還本局工場願爲償還撈費等因聞砲臺司令已准照所請函復濬浦局矣 
蔬菜魚肉漲價自前屆風雨以來各種蔬菜及魚腥巿上非常斷缺正値中元節鮮魚蔬菜買者較多昨日皆須漲至一二倍無處　買 
氷化爲水浦東高橋及南碼頭六里橋等處近浦沿灘各氷廠被風吹倒草屋者及潮水没入氷坑者氷皆融化爲水幸炎暑已過所積不過一二成現已全數無用損失亦不少也 
西崽觸電殞命常州人陳進生年二十二歲在四川路漢冶萍煤礦公司寫字間爲西崽於昨下午二時許風雨交作時在屋外洗衣適頂上一電綫爲風吹斷墜落洗衣盆内陳進生頓即觸電身死由公司報知老巡捕房派捕將屍車送驗屍所候驗 
坍屋壓傷工匠本地人宣金福徐明初陳士梅同在日暉橋南洋機器廠作工昨日下午五時許該廠因遭風雨坍倒房屋一間宣金福左腿骨爲斷徐明初腰亦受傷陳士梅足趾壓碎當經該廠車送仁濟醫院醫治道尹電縣飭查滬海道尹公署昨飛電沿海各縣知事以此次風潮有無損害田廬人口及堤塘如何保護仰即迅速查報云 
觀象台昨日午後之報告觀象台二十日午後四時半報告云現測大風之中心點已於午後二三時經過格資拉夫島之南現或稍偏西北晚間六七時或將經過此間距離甚近將有颶風大潮杭州灣與長江下游將有大水大風抵陸後其中心點或將趨入太湖而向鎭江 
[南洋公司赴美學生昨未離滬]  
　　因船爲風阻進口延遲之故 
南洋兄弟烟草公司與簡照南君所選送赴美留學學生潘序倫·周厚樞·倪尙達·王家驤·祝隆惠·李安·張漢文·馬景行·嵇儲英·張潤田十人本定昨日下午五時在新關碼頭乘昌興公司之俄國皇后號放洋因風浪大作該輪約於昨夜十二時始能入吳淞口故赴美學生十人改於今日放洋惟風雨未息該公司亦尙未能决定今日何時開輪該公司在北京路H三號欲問消息者可於今晨八時半往接洽也 
[美國門羅博士將來華]  
　　美國哥倫比亞大學敎育科主任門羅博士Dr·PaulMonroe將於陽曆八月十一日乘昌興公司亞細亞皇后號EmpressAsia船來華約陽曆九月一日前後可抵上海博士學識素爲學者所欽佩屆時羣起歡迎諒必有一番盛况也 
[大風潮中之紗花巿况]  
　　棉紗自湘鄂戰事發生後棉紗巿價跌多漲少各客帮交易兩日前四川帮因有便船開往宜昌二次辦進一千餘包巳誌前報昨日因有颶風大雨現貨本紗售開者更爲清淡故價未見升降但物品與紗布兩交易所之期紗爲大風潮關係做多頭者趁此時機抬價爭買各漲銀七八錢倘天氣即日放晴紗價仍看鬆動也 
棉花邇來蘇松太通崇海各屬之新棉花正在開放之際適遇此次之大風潮所以人心恐惶棉業與物品兩交易所之標準花漲起銀兩許惟本月份之價反在九月份之下緣存花解繳本月份標準花者業已足額之故據浦東南通一帶農人來滬述稱今届新花苗因小暑節雨水過多發生稍遲以是黄花尙未一律開放此次大風潮尙無大礙故通帮太倉帮趁此機會昨在棉業物品等交易所抛出新花甚夥天氣放晴花價亦須步步回落云 
[甬屬風災水災之滬聞]  
　　頃據鎭海來滬某君述稱八月十五六兩天鎭海靈岩鄉地方忽發生颶風狂雨不上平地水深二三尺不四五尺不等據鄉人所傳係出蛟之故並聞該鄉大碶頭湖塘鄔隘紥馬徐家洋石湫等處週圍約有五六十里已成澤國且坍屋倒墻之處實不計其數目下水仍未退勢必釀成災荒云 
又一消息陰曆本月十一夜三時許鄞縣小溪鄞江鄉地方因暴風疾雨山洪陡發所有沿溪六七百家人口及瀕水田植均遭漂没哀鴻遍野慘不忍睹幸漲銳退速離溪二十丈許以内之户口尙無滅頂云 
[昨日車運進出之銀洋]  
　　昨日（二十日）滬寗路大通運銀公司由南京造幣廠裝來現洋六箱計三萬元又蘇州裝來現洋一千元均於昨晨到滬又該公司承運中國銀行寳銀十箱計重三萬兩又交通三箱計重九千兩又鹽業一箱計重三千兩裝至南京造幣廠又現洋三千元至鎭江又同和公司承運中國銀行寳銀四箱計重一萬二千兩又交通四箱計重一萬二千兩又鹽業五箱計重一萬五千兩裝至杭州造幣廠又現洋三千元至硤石五千元至嘉興 
[一週間銀洋進出之調查]  
　　昨爲星期六調查中外各銀行存庫之銀洋數比上週調查時多存現銀八十萬兩現洋亦多存三十萬元大條銀共多存一千一百七十八條（華商之不入外國銀行團者所存之數尙不在其内）叉麥加利花旗等銀行交由各銀爐大條七百十一條係囑烊造寳紋又查此一週中各銀行進出口銀洋大條銀等爲數不少外洋運來共有二千三百六十二條而裝出口者祇四百七十三條又寳銀十萬兩其餘均出入本國口岸茲將逐日來往之總數彚錄於後中交兩行各莊等由南京來洋二十九萬元又中交兩銀行由杭州來洋七萬元又中國銀行由鎭江來洋十萬元而中交兩行各莊等裝往杭州銀十五萬兩又裝往南京造幣廠銀十三萬兩又本街裝入雲南銀二十萬兩又裝往汕頭厦門洋各十一萬元華比銀行由英公司船儎來大條四十七條又麥加利銀行亦來三百二十九條又安達銀行亦到五十五條又花旗銀行由新金山等埠共來大條七百十條又安達銀行由嗬囒公司船來大條三十四條麥加利銀行又由東洋公司船裝來一百三十一條匯豐銀行亦來一千零五十六條廣帮大德昌裝往香港大條二百二十六條（係匯豐出倉）匯豐銀行亦裝去二百條華比銀行亦裝去四十七條本街亦裝去寳銀十萬兩此外尙有各莊與内地往來亦有少數進出云（銀行庫存表參觀商務欄） 
[一週間之金融狀况]  
　　本星期中金融巿况變動極少洋用季節已過來源亦不暢旺巿價趨向堅定銀拆甚鬆漲落在七八分之譜先令掛牌勿動結價略有軟硬大條仍趨長風標金巿價未跌今錄詳情如下 
洋釐本星期洋價最高七錢二分四釐六毫二五最低七錢二分四釐二毫五相差不過三七五漲落極少蓋洋巿已呈堅定之象南京杭州二埠略有新洋來源出口則蘇州鎭江及内地諸埠略有去路惟規模甚小市面不生變化當此洋用季節已過來源又不暢旺巿面本趨堅定惟本埠存洋尙豐連日銀行錢莊皆有收藏現洋今後苟銀巿較緊洋價當下跌至用途須俟八九月中或可略見起色耳 
銀拆本星期拆息最高僅一錢小至五分用途不多銀行亦少需要巿面已見鬆動連日進口貨不旺銀行收欵日祇三四十萬兩故銀行劃頭銀價率至高不過一錢本埠銀根似仍緊大條雖有來源大都轉運出口幸本街存底尙好拆息不至抬高耳現銀香港需要已减南京杭州二造幣廠略有裝去云 
先令大條本星期先令掛牌勿動計三先令八辦士内盤結價仍硬大條星期三長半辦士星期五縮一二五昨日又回長二五結果較上星期末長六二五本埠銀根仍緊先令仍當望長蓋倫敦方面將有華商繼續購銀本埠進口大條大都轉運外埠本埠洋商尙不乏向歐美訂購大條者 
標金本星期金價略跌自三百四十七兩跌至三兩昨今二日又回高至五六兩之間東洋匯價雖有漲跌結果仍與上星期四先令亦少變化故巿面大致平靜人心大概看小以爲先令有放長之望東匯或當縮小金價總須看跌云 
[本星期洋布運往各埠之調查]  
　　本星期中運往各埠之英美日本本廠疋頭數額較上星期减少六萬餘包共計十三萬五千三百八十九疋計運往寗波五千五百九十三疋南京三千零五十疋鎭江三千九百七十疋蕪湖四千三百六十疋九江一萬四千一百八十一疋漢口一萬七千五百二十一疋宜昌重慶二千四百四十三疋高州一千八百八十九疋烟臺七千一百五十六疋天津一萬一千六百八十疋牛莊一萬五千二百六十一疋温州六百三十疋大連二萬四千一百九十七疋福州一千四百九十五疋香港一千零六十一疋高里一千四百七十三疋蘇州四千零八十五疋本地二萬九千三百六十疋其餘别處一千二百八十疋花色以白貨及洋標居多云 
[英美華絲價格日漲]  
　　華絲市况邇來已稍臻活動英美巿價漸見增高八月十日紐約廣東繅絲十四至十六條份價六元（美金）較七月底時好起一角餘金雙鹿牌上海廠絲價六元八角半亦漲一角餘倫敦巿面更好復搖廠絲價三十先令較之七月底時之價格漲起四先令之多公記馬牌價二十七先令六便士致六月底漲五先令餘云 
[北雜貨之巿况]  
　　北雜貨巿况因交易不多故久無報告邇來申市如切蔴等存貨極缺故售盤驟緊計高切蔴開十一元五角統切蔴亦須十一元又新瓜子因今庚産地蛟水爲患收成不佳巿面亦硬計徐魁子九兩四錢交頂子十九兩明光子七兩八錢東昌子十二兩南子十二兩至十兩零五錢又菓肉因銷路不透巿形略爲平軟其外棗子胡桃桂圓湘蓮及其他海味等各雜貨則均與前盤不相上下云 
[海軍部派員慰勞駐鄂艦隊]  
　　海軍總長李鼎新以湘鄂戰起駐鄂海軍第二艦隊所屬各艦艇現均派赴前敵協防所有各該軍艦餉糈更爲急要前經第二艦隊司令杜錫珪曁各艦艇官佐聯電催促卒因財部無欵撥付無以應付目下戰事未停防務重要武漢各處謠言甚熾有謂各艦艇因缺乏餉糈將自由行動之說李總長聞此消息深爲焦慮除電海軍總司令及第二艦隊杜司令竭力勸導各該艦艇安心防堵維持現狀外一面派本部軍法司司長鄭寳菁由京南下與駐鄂第二艦隊杜司令接洽分赴各艦艇慰勞以安軍心云 
[江蘇童子軍聯合會常會紀]  
　　昨日（二十日）爲中華民國江蘇童子軍聯合會常會之第一日上午九時開會到者除副會長黄任之幹事員沈信卿章伯寅諸君外各縣如無錫常熟吳縣江陰嘉定江寗武進如臯吳江宿遷淮陰崑山等處均有代表出席計本外埠童子軍敎練員及聯合會職員等到者共五十餘人首由沈信卿君報告九年九月至十年八月一年中之狀况次討論問題至十二點午膳休息午後繼續開會直至五時散會今日爲第二日將推舉省總副敎練員及幹事員茲將昨日議决各案擇要紀錄如下（一）各女學組織童子軍者日多應如何詳訂辦法免致紛歧案（議决）各女校組織童子軍在章程細則未决定以前暫由各校參照各女校巳辦女童子軍情形自行酌量辦理一面由本會將上海女童子軍研究會及女青年會等所擬計劃書分發各縣徵求意見定期開會取决（二）提倡注重專科課程案及利用相當時期開辦童子軍講習所以養成專科敎練案（議决）以上兩案由各縣童子軍聯合會及童子軍團審察本地方需要情形指定應注重何項專科報告本會以便搜羅敎材定期講習（三）鄭重證書及徽章案及取締外界仿製出售童子軍徽章案（議决）以上兩案證書徽章等物品應由本會充分製備先期函詢各縣聯合會本年究須若干以便備價購領應用一面將私行發賣商店請各縣聯合會嚴密調查實行取締至如何取締之處交由本會幹事會議决施行（四）限制童子軍送喪案（議决）通告各縣童子軍聯合會及各團如有要求列隊遂喪者應概行謝絶其他如省副總敎練員定爲每道區一人各團副敎練員之任職二年以上者亦得有被推舉省總副敎練員之資格由幹事會議定各團童子軍表册格式組織童子軍用書研究會設立童子軍用品代辦所通函各縣聯合會自行籌備慶祝國慶三十節諸案均經分别議决通過原案冗長從略 
[陳國瑞送醫後派警守護]  
　　閩學生陳國瑞在押染病奉諭發送新普育堂醫治在案地檢廳王訪渠檢察長爲愼重起見爰於昨晨起飭派該廳法警數名不分晝夜到堂輪流防護云 
[渡船户徐永明解送法庭訊辦]  
　　徐永明渡船在曹家渡附近談家渡江口被風吹覆溺斃渡客女子王金秀婦人許薛氏男子陳阿五等七名報請地檢廳稟求免騐在案昨晨由警廳備文飭警將玩忽業務之渡船户徐永明押送地檢廳歸案訊辦 
[國語講習所演講紀]  
　　昨日（星期六）上午十時商務印書館附設國語講習所舉行畢業禮首由所長報告畧謂此次商務印書館爲推行國語起見委託鄙人辦國語講習所從五月一日起到今日止初辦師範班學員六十餘人早已畢業繼辦暑假班學員凡至五百許至今卒業商務書館爲此事所耗者已在三四千元鄙人辦事極不周到而得諸位敎員及學員之熱心竟能收得良果則鄙人亦可貪天之功以自慰矣云云繼由王藴山演講畧謂當本班開學之日鄙人曾以責任二字贈與諸君盼諸君在此四十日内預備能力以將責任負之肩上今諸位預備已畢出校以後當能將責任擔負維必先有耐心及决心然後可肩之無憾云云次由胡適之演講畧謂國語之推行必須政府與私人之組織相助爲力國語運動之歴史可分作四期第一期爲白話運動第二期爲字母運動第三期爲國語運動第四期爲國語文學運動吾人須注意首三期所運動者皆祗爲一般人及小學堂而設未嘗將吾人參入至第四期乃打破此人我之界而將國語之用抬高今已入第五期矣此期爲聯合運動期諸位實此期之先鋒王藴山先生之所謂責任者諸君必勿忘之尤須對於國語先起信仰心信其爲現時求高深智識之惟一工具然後能起王藴山先生所望於諸君之耐心及决心也云云嗣由胡君給憑而散 
[商品陳列所之昨訊]  
　　商品陳列所派員分途向行業及各廠家催促出品各節已誌昨報茲聞該所派出各員報告本埠出品人有隆茂冠亞福茂愛華各皂廠久和振興廣昇祥興華各襪廠鑄豐景華建華各磁業公司永大隆永成泰廣興利各皮箱號華豐三新福成等布廠恒昌利民兩火柴公司粹華製藥廠普益習藝所善工五金工廠愛華螺甸扣工廠第一毛絨廠中華織物機器廠錦華錫紙廠天福餅乾廠中華鳳記玻璃廠泰康和興兩碱公司等數十家出品均下星期内即可備品送到該所陳列云 
商品陳列所近因各處送出品日益增多又距十月十日開幕之期不遠連日迭開職員會議研究陳列裝飾方法該所購置甲乙丙三種玻璃櫉枱共計銀二萬餘兩所有各處出品擬分十二部陳列現已將各櫉枱按照陳列部位佈置妥帖其甲種櫉式四周玻璃高有丈餘將來各品陳列櫉内四周擬用盛澤綢或府綢繡成各種花色作爲櫉幕聞有某家繡工願意代辦即作爲該繡工出品但因所費不資現擬請求陳列所所長酌加補助又乙種櫉之裝飾法則擬用花絹做成各種像生花卉懸掛四周以壯觀瞻云 
[民生鐵工廠覆總商會函]  
　　上海總商會接民生鐵工廠復函云逕覆者頃奉手示敬聆一是承代趙君轉詢各節尤見貴商會熱心公益感佩無似茲將轉詢各節解答如左（一）本公司附設紡紗傳習所因上海難覓房舍無從租賃僅於暑假期内借得本埠中華職業學校暫行開設今暑假期滿該校行將開學本埠所設者不得已暫行停辦現祗設於南京大倉園十七號該處房舍較寛膳宿均可房費每月一元雜費大洋五角膳費約四五元學費免收僅说入學時收普通生實習費二元特别生實習費一元（二）學生體力宜强壯以能久轉動輪爲度大概年齡以十七八歲爲最相宜（三）全機職務儘可由單入管理（四）純熟後當然可購機在家工作十六錠者每架價銀三十二元二十錠者每架價銀四十元附屬機械五元均各另算（五）該機一架闊十八英寸高四十八英寸以上各節相應函達貴商會請即轉覆前途爲盼至說明書敝公司亦曾多刊 
 
 

Page 15

 
 
小册分送於人茲特送上十本簡章十份祈收存以供衆覽實紉公誼此致上海總商會 
[美盛公司棉巿報告]  
　　中美新聞社譯美盛公司棉巿報告云一星期間棉巿仍寂寂如死所有貿易全在交易所中活動江浙兩省棉産現狀尙佳收穫當有望山東直隷河南等省則因多水之故棉産幾於全毁陜尙不惡棉紗巿况尙寛鬆利物浦巿中等美棉現貨八·四一紐約巿現貨爲一三·○○孟買巿九月份貨爲三一八蘆比上海巿爲二十七兩通州二十八兩太倉二十七兩半華棉出口總額自去年九月至今爲三十六萬○○三十五擔 
[昨晚敏體尼蔭路之搶案]  
　　昨晚九點許法新租界敏體尼蔭路餘康里某姓家突來盜匪數人一擁而入袖出手槍嚇禁聲張當被搶去洋銀飾物而逸旋由事主報告捕房立飭探目徐阿東前往查勘一週回稟捕頭諭令務緝各匪到案究辦 
[護軍使通緝川沙刦案贓盜]  
　　川沙縣西鄉沈少港浜北七圖地方鄉民莊元生家於八月十日夜十點時突被盜匪八九人持械侵入内室綑縛事主妻女撬開洋箱刦去現洋鈔票並金珠飾物股票等件曾經報縣勘緝一面呈由松滬護軍使署通令水陸軍警協緝在案茲悉何護軍使據呈後查核粘呈被盜刦去各物之失單價値甚鉅内有上南川長途汽車股票三張計洋六百元又現洋三百二十元鈔票洋二百八十元小洋二百七十餘角銅元三十餘千枚金鐲兩副一重五兩一重六兩均係上海老慶雲牌號金押髮二支計重一兩八錢上海裘天寳牌號金戒十九只内闊板者一只鑲寳者三只金鎖片兩個鐫有莊伯才莊培劍名字金四開三個金線圈四副均由事主妻女耳上攫去眞珠二十顆珠押髮一支銀鐲三副銀百家鎖一個銀押髮兩支約値二千金之譜據稱該盜等口音能操土語必定素在鄉間之鹽梟糾黨搶刦自當認眞查緝故將失單印刷多張分函本埠軍警各署及租界各捕房飭探一體偵緝矣 
[戳斃姘婦監禁五年]  
　　江北人包得勝用刀戳斃姘婦周徐氏一案昨晨由公共公廨俞襄讞會同英包副領事升座正式開審首由捕房代表律師陳述案情略謂被告係在租界外某戲園爲收票死者受僱於日本人家爲傭兩人姘識同居於東嘉興路一千四百五十三號屋内六月十六號夜被告先歸以死者歸遲因疑成妬遂將其殺斃捕房控其犯新刑律三在十一條殺人罪惟後將被告拿獲在捕房所供諉爲死者自殺殊不足信查騐死者所受之傷係在右腿裏而深三寸半闊一寸半刀鋒向下實非自己用刀所戳且兇刀係在室内箱子後面抄出血跡尙在豈有自殺之人於自殺後而仍將刀從容安置之理云云次由工部局醫生華人上堂報告檢騐情形再次哈爾濱捕房捕頭戤畢生·西探奎爾·華探葛祖元等相繼上堂稟明出事後前往查勘抄出兇刀緝獲兇手各節旋由見證江北婦人胡氏上堂證稱與死者同屋彼搬來祗有四十二天臥室在客堂後面陰曆五月十二夜（即陽曆六月十六號夜）十時被告歸家死者於十二時始歸被告以其歸遲遂與爭吵死者答以因洋東家小孩發痧不能走開以故歸遲並堅邀被告同往洋東家查詢以明心跡兩人遂去行至嘉興路橋由我勸歸均言不爭我乃進房安睡迨至三句餘鐘聞死者在房内呼痛並欲飮冷水我即出房見被告開後門而去及入彼房見床上鮮血淋漓死者倒在地板上轿泊中褲子已脫至脚跟我駭極而出訴由二房束報捕來抄出此刀等語旋由被告律師向以上各人盤問一過即訊據被告供詞多穢褻而少實在之語一味含糊抵賴末由兩方面之律師辯論終結中西官核供磋商之下以被告故意傷害致死罪已成立爰宣判曰包得勝實犯三百十三條第一欵之罪應處二等有期徒刑監禁西牢五年 
[戳斃張阿才案候提人證再訊]  
　　常州人吳得明朱裕昌張福昌（即福生）季福昌吳海山胡阿三陸錦山張阿東俞阿二劉金生朱和尙朱兆泉婦人胡陳氏趙朱氏等與湖北人張阿才同在楊樹浦日商協隆紗廠内做工近積不相能各召多人持械互鬭致將張阿才刀傷身死由捕報請公共公廨騐明棺殮並將吳等男女十四人獲解公廨奉飭押候訊究在案昨晨由廨提訊據包探謝水泉投訴本案正兇尙未緝獲請求改期以便侦緝等語訊之被告各人由趙朱氏延律師到堂代辯要求交保候訊經李襄讞核供商之義副領事羅君判被告男女仍分别押候提齊人證再訊 
[美國飛行家白爾氏到滬]  
　　白爾氏自幼習練飛行技藝爲美國飛行家之有名者其技衞之精彼邦人士早巳稱許茲偕其同人來滬擬於星期六星期日（即二十七二十八號）下午二句半鐘在江灣跑馬塲獻技二日即行返國内有别立白爾女士年僅八歲亦在空中演技爲環球之最幼女飛行家又有開白爾君在空中由一機而躍入他機更有各種人所未曾見之絶技屆時見之者當驚異不止也 
[寗波同鄉會消息]  
　　理事會開會寗波旅滬同鄉會理事會於昨日下午在會長室開第二次會議各理事均准時到會四時昱開會由理事長李徵五君主席先討論理事會規則及各科辦事細則逐條修正通過次討論借座辦法應否徇各方面請求酌量變通結果僉主仍照原定章程辦理不再變更次議第一科各委員會組織權限并由事務監方椒伯宣布擬聘之各委員姓名均一一通過决定由理事會具函聘請此外尙有臨時動議案若干起皆經詳細討論末由理事長李君報告會丰腺葆三先生經誠懇勸駕已勉允就任全體俱表示忻慰公議擇日開一職員大會請會長理事曁各委員合攝一影以留紀念 
演講會預誌寗波同鄉會定每星期舉行演講會一次今晚請總商會商品陳列所主任王大章演講商品陳列所與商業之關係先期揭示通告并廣發聽講劵劵中大書講題繫以說明引人注意 
[各學校消息彚錄]  
　　坤範女學梅白格路坤範女子中學昨日下午二時舉行秋季開學禮學生到者達二百餘人秩序如下（一）鳴鐘開會（二）向國旗行三鞠躬禮（三）國歌校歌（四）師生行相見禮（五）主席報告（六）敎職員相繼致訓詞（七）茶點散會聞該校敎職員繼續舉行叙餐會云 
久記社義務學校芝罘路久記社近籌欵設一義務學校籌備以來附近貧苦子弟報名入學者已有五六十人一切佈置均已就緒定於本月二十一日行開學禮校址因一時不能覓到相當房屋故暫時附設在該社云 
博約學社英文夜校該校由李洪達君等創辦校址在小南門外裏倉橋堍先於本年暑假設補習科數班茲李君等因鑒於滬南鮮良善之夜校故决計擴充於原有敎員外更聘新由留美回國之張君錫我擔任敎務已定本月二十六號開學 
基督公學梧州路九九九號基督公學日夜部均定於陽曆八月二十九日開課二十六七八三日招考 
銀樓業學校大東門外花園弄銀樓業高小國民學校暑假補習已屆滿於昨日行秋季始業式雖逢烈風猛雨而新生報到者猶不乏人聞該校擬於下星期一（夏正七月十九）上正式課云 
養蒙學校仁濟善堂附設養蒙高小國民學校已於昨日（十七）舉行科季始業禮舊生到者約百六十名新生又加增四十餘原有校舍勢難多容故擬建築新校舍於大沽路以免來學者向隅云 
[北大在滬招考記]  
　　國立北京大學本屆在京滬兩埠招考本預科插班新生聞京埠報名者有一千二百餘人滬埠一百二十餘人上海考試地點假定第二師範學校舉行由胡適之馬寅初主試錄取者本科無定數預科三百人昨日爲考試第一日茲將規定考試時間科目誌左昨日上午九時至十二時試國文下午二時至五時試外國史今日上午九時至十二時試數學並本科論理學預科化學博物下午二時至五時試本預科歷史地理及預科物理學俟攷試終結將試卷封帶北京核定去取再行發表 
[滬北新普育堂建築醫院]  
　　閘北鄉民徐山珊茲將上邑二十七保十一圖作字圩二百七十一號户名徐永康則田三畝四分七釐又同號則田二分九釐一併助與滬北新普育堂充作建設醫院之基址業由堂董陸伯鴻君往勘測繪圖樣以便飭匠建造醫院惟該地因有江北貧民搭蓋草棚甚多須先飭令搬遷昨特派員通告限於舊曆八月十五日以前務將草棚律拆遷一面雇匠動工圍築竹笆以備購料建造房屋云 
[法廨會審副領事之交代]  
　　法公廨會審副領事葛禮邦君前奉法政府命令調往雲南府署理職務已誌前報茲因雲南府公務甚繁故葛君於昨日起程所遺之缺由福州候補領事歐善君辦理現歐君因一時未能到申法總領事委醫學博士　都亞暫行代理 
[刻字店夥友要求加工資]  
　　南北巿共有刻字店百餘家約有夥友二三百人近因生活程度日高舉出代表高乾元等四人要求店主加工資照舊章加七成店主方面亦舉代表邱菊人朱錦堂金少甫周廷熙范志恒吉耕生揚企榮秦雲得等八人於昨下午二時在文昌閣該業義務學校開聯席會議店主允照舊章加二成半夥友堅執前議並宣言如十八日尙未解决擬即罷工云云議無結果散會後店主即分投淞滬警察廳上海縣公署呈請維持商業以保公安等情　知如何辦理也 
[莊票揑稱遺失之糾葛]  
　　上海總商會商事公斷處前據南巿大碼頭元來油蔴鐵號主沈映泉聲稱兼營通崇海一帶之紗花生意上年有南通縣新河鎭長福祥花行主邢子嘉由該縣城内大同錢莊經理李澄如并湯耀宗等爲之擔保往來至十一月初偕在滬銷花之施宗瀛先後將大同莊滙票三紙計銀一萬兩又崇源莊滙票五紙計銀一萬五千兩又瑞豐莊匯票二紙計銀四千兩懇請調換現銀當以該莊等均係信用素著該票雖未到期惟有允即悉數兌去現銀至是月十四日長福祥忽來函聲稱該票遺失登報作廢等語查滬上錢莊之滙票期前抵用現銀係商業上常有之事因匯票列憑押脚圖章出票者負有完全責任仍該莊等事後並無何種之聲明及止兌等事顯有别情請即函咨通崇海泰總商會傳知該莊等迅行如數追理等情一案當經該會據情函咨後旋接通崇海泰總商會復稱以據大同莊等聲稱是項匯票係據邢子嘉來莊聲明遺失止兌并以經函南通縣公署將邢子嘉拘案押追等因該號主沈映泉即赴該縣質訊之下以是項滙票是否遺失候移上海地方廳查明再核在案嗣因案延八個月迄未理結曾經迭次狀催奉批後又以擱案不理任意偏袒等詞上訴省署當奉省令候飭該縣即行秉公訊判等因去後仍然延擱不理沈無奈又赴上海總商會請再咨通崇海泰總商會轉呈省公署令縣速予斷結等情後經省署查核總商會函咨以南通大同等三莊票欵因邢子嘉揑報票據遺失以致止兌涉訟一案前准以縣署延不訊判請轉呈省署令縣速予斷給當經具呈聲請去後茲於本月十一日奉省公署指令内開呈悉此案前據沈元來號東沈映泉呈訴當經令縣秉公訊判在案據呈各情候令催南通縣知事迅遵前令辦理勿延 
仰即傳諭知照云云 
[保洋先交原告具領]  
　　南京路大陸礦務公司陸佐元在公共公廨刑事科狀訴寓於大東旅社内之嚴漢三用詐欺手段騙取洋五千元等情業由捕房將被告拘解到案諭交一千元保候訊已誌前報茲悉嚴已畏罪潛逃無蹤昨晨原告代表朱斯芾律師投廨請求飭緝外並請求將保洋發交原告收領被告之代表廿維露律師等仍到堂略辯經俞襄讞商之英包副領事判被告旣已逃避先將保洋一千元給原告具領聽候提究 
[跑街夥挾綢潛逃]  
　　虹口吳淞路八百六十二號門牌日商田北洋行跑街夥廣西人高文斌前日下午由大班囑將白色夏絲葛六十疋雇車送往天津路某綢莊中途高將其貨悉數乾没折回北四川路崇德里六百零九號寓所挈眷潛逃後爲大班日人得悉報告捕房派華探蔣阿林協同日探馳往高家抄獲遺棄器具等物運入捕房昨晨據情稟經公共公廨中日官諭將起出物件給原告田北洋行領去現原告已稟由總巡懸賞購緝矣 
附錄麥總巡賞格爲懸賞緝拿事照得高春發即文斌一名廣西人業收賬年四十一歲身高五尺一寸身重一百十磅長面濃眼限黑中等身材面黄前寓北四川路新增租界崇德里六百零九號茲因竊取其主縐紗計價值洋四千五百元當即偕同伊妻年二十九歲及女兒三名年十四歲十三歲六歲者潛逃無踪業由會審公廨出票拘拿在案爲此合行通緝仰各色人等一體週知如有能查獲贓物者當給予賞洋二百元儲欵以特主其各遵照特示 
[滬杭車碾斃鄉人]  
　　昨日（二十日）滬杭路由杭開滬之特别快車駛至長安車站附近有一鄉人在軌道中走被車碾斃當由該站站長派警前往照料 
[塌車夫被電車撞傷斃命]  
　　利川碼頭復記樹行塌車夫陸銀郎前日下午車送貨物迨卸貨回來行至十六舖地方忽被電車碰傷頗重立送南巿紅十字分會求治因陸不願在會醫治即出會返行行至離行不遠忽然倒地不省人事旋即氣絶而死該處崗警報告一區一分所令飭二十三舖地甲查無家屬即投地檢廳報騐委派張檢察官沈檢騐員等往騐 
[汽車撞跌行人]  
　　某號汽車於昨日下午六時許駛經吳淞路海寗路口撞倒行人吳卿成跌傷頭顱血出如注常由閔行路捕房一百六十五號華捕瞥見另雇車送吳投同仁醫院醫治一而將汽車號碼抄錄呈報捕頭請究 
[小河中發現無頭男屍]  
　　寳通路嚴家角附近小河中昨晨發現無頭尸身一具周身一絲不掛下體腎囊有刀傷數處當由巡警查悉報告警署立命寳山縣三十一二圖地保談杏林查無尸屬投上海地方檢察廳報騐奉委張檢察官沈檢騐員等前往相騐 
[指控甥婿誘匿孫女]  
　　老婦潘楊氏昨延律師至公共公廨稟稱有孫女名大新現年二十五歲近被外甥婚誘姦藏匿請爲提究中西官准予請求聽候飭提 
[逆子毆母之拘究]  
　　住居西虹口北西藏路之談鶴庭昨因家務細故與其母談陳氏口角爭執後竟敢忤逆肆毆經同族談步明等鳴由五百四十三號華捕到來將鶴庭拘入捕房稟明捕頭奉飭押候解廨請究 
[私售鴉片分别科罰]  
　　法捕房探目沈德福偵悉寳裕里陳督卿許長卿何國寳等三家私設烟榻容人燈吃並私售洋烟實屬有違禁令故於前晚稟明西探率同通班包探前往抄出烟具烟膏等物甚夥帶入捕房諭各交保候究昨日傳至法公堂請究先由沈探目稟明前情詰之許等供認私售不諱中西讞員判許陳兩人各罰洋二百元何罰洋一百五十元充公烟膏烟具銷燬 
[私設花會聽筒之罰儆]  
　　法租界霞飛路捕房探目徐阿東偵悉貝勒路吳興里二十三號門牌内有無賴周汝榮朱根生兩人在内私設花會大聽筒誘引附近婦女入局賭博日收數十千文實屬有犯禁令故於前晚稟明西探率同通班包探至該處將周朱兩人並賭客七八名連同抄出之花會字據賬簿及銅元十餘千一併帶入捕房諭令賭客罰洋斥釋周等交保候究昨日傳至法公堂請究先由徐探目稟明前情詰之周等供稱民人等祗爲聽筒將欵收下後再送至虹口猛將堂地方總筒内以後不敢再犯求宥中西讞員判周朱兩人各罰洋二十元以儆抄案之銅元花會字據一併充公 
[婦人誘賭花會之科罰]  
　　住居虹口温州路三百九十六號門牌之蘇州婦人吳王氏前日往鄰居誘人賭博花會被七百九十八號華捕查見拘送公共公廨押至昨晨解由中西官訊實判罰洋五元充公 
[指控串竊巨値白絲]  
　　北成都路協源絲廠指控茶房錢阿大串黨行竊値洋五千元之白絲三擔等情昨晨由探何正喜將錢拘解公共公廨原告由用人潘瑞甫到堂稟明被竊情形請究經中西官向錢略訊一過判令押候查明再訊 
[介紹新著]  
　　邇來自治論調風靡全國都巿自治問題尤爲重要朱君毓芬有鑒於此特譯「英德法美比較都巿自治論」一書借鏡先進供我參考爲研究自治者必需之書也出版伊始書此介紹 
[誌謝]  
　　昨承中華圖書館惠贈第一百二十三期「禮拜六」兩册又中華書局惠贈第一百二十期「英文週報」一册誌此併謝 
更正昨報紀福建路元甡錢莊倒閉一節茲悉福建路閉歇錢莊係不入錢業公會之小同行牌號源甡並非元甡至元甡莊係入錢業公會而開設在天津路者昨報所紀牌號中之「元」字實係「源」字之誤特此更正 
雜評二 
[萬能靈藥（訥）]  
　　密勒報論中國人視此次太平洋會議爲一萬能之靈藥凡從前輕失之權利皆欲於此次太平洋會收回之其實多數明白之中國人皆不存是心也中國人亦知今日平息内亂建設一良政府革新一切政治乃眞中國萬能之良樂使今後之中國而仍一如從前泄泄沓沓者則非特此太平洋會議不足以醫我膏盲之病即使更有靈於此之藥亦無所用故我國人正竭全力以促當局之覺悟冀先統一内部以立新中國之基礎至若對於此次會議則不過希望各國主張公道廢除國際間一切不平等之待遇藉提挈之力以入於共作之途而已初非有其他之奢望也 
故吾敢望友邦勿以此爲疑吾尤望國人自求所謂靈藥而勿專恃太平洋會議爲靈藥 
來函 
[商校學生致敎育廳函]  
　　廳長鈞鑒曩以本校無故更換校長學生等迫於公理及爲自身求學計一再上書請求收回成命蒙批示因黄校長在外兼職是以未便再留學生等曾函請本省敎育界有關係之人物出而援助蒙省敎育會坐辦沈信卿先生函約面談并指示學生等謂如能請黄校長解除經紀人兼職則敎育廳當有商量餘地學生等奔走呼號三赴黄校長門請其解除兼職黄校長察學生等誠意可感頗有允意而高踐四先生亦尊重學生等公意業經兩次辭職是二先生之一出一處均爲本校計也乃不蒙鈞廳亮察堅執成見突於前日派第三科長楊平疆先生到滬恃其權威强迫高先生就職並促令黄校長約期交代是鈞廳直欲犧牲吾三百青年使之廢時失學忍乎否乎鈞廳維持敎育責有攸歸而獨使我數年辦有成效之商校一旦陷於破裂之地位恐吾蘇全省父老見子弟之流離失所或亦出而據理力爭斷不忍默爾而息也現學生等爲最後之請願務請收回成命在鈞廳未必有失威信而學生等求學有方實感荷鴻慈於無旣矣肅此恭請鈞安伏維霽詧省立第一商校全體學生同叩 
公布欄 
[江蘇高等審判廳]  
　　民庭判决王華誥與王過氏爲田産涉訴上告一案（判决主文）本件上告駁回本審訟費歸上告人負擔陸朝鵬等與老陸徐氏等爲繼承涉訟控訴一案（判决主文）本件控訴駁回本審訟費歸控訴人等負擔八月二十號 
[江蘇高等檢察廳]  
　　批示蔣世堯狀及附件均悉　令江寗地方檢察廳迅予依法核辦此批曹心田狀悉查馬心忠聲請再議一案業經本　依法駁斥所訴各節即自向宜興縣訴請核辦可也此批虞石氏爲深水縣知事准刑事被告遣派代表提起抗告呈遞一狀張施氏請求撤銷控告呈遞一狀張顧氏請求撤銷抗告呈遞一狀以上三狀業經本廳查閱函送同級審判廳核辦仰即知照此示王蔭培狀曁抄件均悉仰候令　江都縣知事迅予依法辦理此批諸時狀悉候仍令　青　縣知事依法偵查秉公辦理至該民前在同級審判廳聲請邇避業經審廳將原卷函送本廳核辦巳訓令青浦縣知事毋庸引避乘公辦理矣仰即知照此批陸沈氏等狀悉仰　調卷核辦此批陸錫卿狀悉查此案前巳明白批示毋庸嘵凟此批方鑑才狀悉候調卷核辦此批任惠孚支楨元狀悉據稱請求移轉管轄核與暫准援用刑律草案第十九條之規定不合礙難　准此批張壽開請求註銷上訴呈遞一狀業經本屬查閱函送同級審判廳核辦仰即知照此示以上八月二十日 
[上海地方審判廳]  
　　判决主文（民一庭）一件判决沈德興與朱阿榮爲牛乳價洋涉訟一案主文原告人之請求駁回本案訴訟費用歸原告人負擔一件判决陳孝財與馮裕興等爲保證債務涉訟一案主文本件窒礙駁回聲明窒礙後之訴訟費用歸馮裕興陳聚興負擔（民二庭）一件判决王能才與王能選因贖田糾葛控訴一案主文本案廳維持本廳本年六月二十九日之即時判决聲明窒碍後訟費歸控訴人負擔一件判决曹愼齋與馮子卿因掯單糾葛控訴一案主文原判撤銷馮子卿應將活　曹文玉户坐落上邑二十八保八九圖堂字圩四十七號一畝九分八釐七毫田單一紙分劈一半與曹愼齋執管本案訟費歸馮子卿負擔一件判决高金氏訴金劍卿爲回贖田單涉訟一案主文原告人之請求駁回訟費歸原告人負擔一件判决顧乃佩訴顧乃林保證債務回復一案主文本廳民國十年七月二十六日關於顧乃林部分之即時判决維持之聲明窒碍後訟費歸顧乃林負擔一件决定瞿阿五聲明窒礙一案主文本件窒礙之聲明照准一件判决張記福訴屈漢清爲欠欵涉訟一案主文被告人應償還原告人會欵貨欵洋一百九十五元原告人其餘之請求駁回訴訟費用被告人負擔二十分之十八原告人負擔二十分之二 
批示一件徐英山狀交欵洋由准交此批一件馬湘恆等狀請拍賣白狀悉着墊交交查封費洋五元以憑核辦此批一件李謝氏狀請示遵由狀悉案經三審終結仰速遵照判决主文辦理毋得藉詞延宕致干未便此批一件王景亮狀保李松山由准保此批一件廳長貴狀交欵洋由准交此批一件孫秉康狀保洪杏林由狀悉仰該民即日自行來廳聽候訊奪此批一件周福鑫狀交欵洋由准交此批一件朱鳳祥狀交租洋由准交此批一件印景高狀領證據欵洋由准領此批一件吕順發狀請勒交餘找由狀悉查本案業經陶炳炳於本年四月二十八日具狀銷案並無執行之餘地所請勒令交還之處碍難照准抄件存此批一件陸劉氏狀請銷案由狀悉准予銷案此批一件李史周等狀請傳保追繳人洋由狀悉着即來廳候諭此批一件哈利哈狀請執行由狀悉巳據范如林具交到案矣仰即來廳具領可也此批一件范如林狀交欵洋訟費由准交此批一件阮小明狀請給領由狀悉查本案卷宗尙未奉江蘇高等審判廳發回所請應從緩議此批一件張全生狀請銷案由狀悉准予銷案此批一件顧鏡清狀請免予執行由據狀已悉此批一件趙龍泉狀領契據保證金由准領此批一件戴天保狀領田單借票由狀悉業巳當庭諭知矣此批一件周德標狀領欵洋由准領此批一件張阿順狀請暫緩執行由狀悉准予暫緩執行此批一件吳鶴富狀請委任朱　門爲代訴人由准委任此批一件吳鶴富狀請建將陳在慶拘案由狀悉准即飭吏拘案訊辦此批一件江盤生狀保浦桂生由准保此批以上八月二十日 
 
 

Page 16

 
 
   
 
 

Page 17

 
 
   
 
 

Page 18

 
 
家庭週刋第二號 
[改革家庭舊制度商榷] [  沈雛鶴]  
　　家庭者組織社會之主體人類歸束之地點也假家庭制度不良社會與國家均蒙其間接或直接之影響是以吾人欲建設良好之社會非從家庭之舊制度入手改革不爲功謹將管測所見筆述於左與關心家政者作一度之討論焉 
（A）婚姻吾國婚姻向爲父母所主持且受旁的第三人爲之支配「「爲子女者常處於被支配地位不得有所越權顧問近來於男子一方面雖已打破此種阻力惟女子則依然無自擇權一仍秉父母之命媒妁之言是從不知此種强奪其自决之本能壓抑其選擇之意嚮是欲造成家庭間種種之罪惡也豈非可危鄙意爲今之父母者對於子女婚姻當立於監督地位糾正地位以培養其高尙志趣斷不可剛愎自用凡婚當以情愛爲初步但其成立則視兩人間之品性體格年齡及門第而定旣婚須另居自立門户發揮其經濟獨立之精神 
（B）分居我國同居之風相傳已夙其弊竇之多實難勝舉最顯見者一爲姑媳奾娌之口角紛爭二利益心各異三剥蝕經濟而重擔負若分居則凡此諸弊可免且各有獨立經營之精神至所育之兒女亦較優良 
（C）遺産遺産問題爲資産界之子孫依賴宗産不能獨立謀生之大禍原欲盪泯此風則凡遺産不必規定子孫承産手續當由遺囑上規定後始發生效力且法律爲之保護譬父不授諸子子不得强求能如是不第將爭産依宗産之惡習掃除而其子孫更各能有獨立謀生之精神於是不勞而食的資産界蠹蟲自然淘汰 
（D）納妾納妾以女子爲玩物蔑視女子之人格實爲文明國人之汚點但現敎育尙未普及欲望女子自己覺悟其事甚難吾意欲厲行一夫一妻主義者凡男子納寵女子可據法律起訴 
[小家庭之眞諦] [  黄厚生]  
　　自五四學潮而後吾國人數百年之迷夢漸呈伸欠欲起之象而小家庭之提倡亦於新文化之洪濤巨浪中翻騰而出故一般號爲文化運動者莫不津津焉以小家庭制度明詔於羣衆之前羣衆亦惟唯唯否否默而識之降至今日試問眞正之小家庭有幾所乎眞正明小家庭之眞諦者又有幾人乎 
挾妓藏嬌置父母於不顧者豈非小家庭乎曰非小家庭也直浪子蕩客之獸行耳千里貿易仰事父母俯畜妻子者豈非小家庭乎曰亦非小家庭也直姑息之庸俗子豢養游民爲國家之蠹耳夫婦同居朝夕詬詈上無父母下無子女者豈非小家庭乎曰亦非小家庭也直淫婦鄙夫之聚集塲均不足語爲小家庭謂爲眞正之小家庭也 
然則眞正之小家庭果何如乎余謂眞正之小家庭不在同居人數之多寡而在同居之各個有各個之精神不憑他人以生活不仰他人以苟存換言之即經濟獨立也如經濟苟獨立矣則兩性之結合純屬於對等之地位固無爾尊我卑之階級亦無此憑彼藉之流弊夫耕田婦挽車同力合作融融洩洩白首齊眉樂也何如璇閨之惡聲不作堂上之二老承歡即或麟兒繞膝亦爛漫天眞宛然寗馨兒也是則眞正之小家庭實一享樂之家庭也實一經濟獨立之養成所也苟吾國家庭盡能人人之經濟獨立則舉國之人皆爲有職業之公民盡爲國家生利之優秀分子國安有不富且强哉縱有老弱殘廢者亦不得爲無告之人矣 
[婆媳列傳（家庭苦惱史之一）] [  瞻廬]  
　　（二）勢利之婆 
勢利起於家庭季子拜相嫂亦蛇行賣臣負薪妻乃兎脫崇拜勢利自古然矣至若婆之於媳其待遇之厚薄往往以妝奩之豐嗇爲標凖諺云「容貌好嚇丈夫嫁妝好嚇婆婆」寥寥數語洞囑人情觀於張太太之待遇其媳而益信張太太者余之比鄰也生有二子先後授室矣其媳一貧一富而阿婆之待遇彼此相差至不可以級數算猶憶三載前張太太爲了長子娶媳媳猶未入門而媳之家世赤貧里之人已家喻而户曉蓋張太太蹀躞里巷中喜逢人作絮絮語人或賀其行將娶媳者則攢眉而語曰窮鬼入門門第將黯黯失色尙何稱喜之有或訽其故則曰吾兒不幸爲媒妁所誤竟與窶人女締婚彼窶人者兩肩荷一嘴至不能能瞻養其女從來「開當不催贖養女不催娶」而窶人獨不然女纔字人窶人已央媒登我門數數以吉期相探問名曰探問實則催娶也脫非饗飱不繼奚爲作如許窘態吾兒再不娶彼女將以槁餓終矣語次作冷笑狀張太太論調輕薄大概如此里之人固耳熟能詳也其媳甫進門張太太銳利眼光不注射於媳之容止而注射於媳之奩贈世俗恒稱女子爲賠錢貨嫁時奩贈多少總不免賠貼亦有女家無力賠貼僅就男家所送之財禮量入爲出以作遣嫁之資諺所謂「貌尾拌貌飯」者是也張氏所送之財禮數旣不豐女家挹彼注茲嫁妝亦至草草張太太唲而視之即此形式不備之嫁妝已足證實其媳之罪狀謾駡之辭不一而足其尤難堪者謂女家婪索財禮而所辦之嫁妝曾不及財禮之半若欵自肥居心叵測匪曰嫁女直賣女矣紅氍毹上新嫁娘聞此論調語語剌心正不識作何感想然而猶未已也結婚之翌晨新婦臨窗挽髻欲坐無椅則又引起塲之鬨鬧蓋女家遣嫁品止有箱二桌一杌二及他物數事置諸室中寥寥可數也設或姑嫜諒解新婦之困難則添置雜物以彌縫其闕固亦分之所當然而張太太竟當然而不然明知新婦嫁妝形式不備而又故設三陽陣以窘之何謂三陽陣一郎一牀一房是也郎房牀三字均屬陽韻故名之曰三陽也郎以外惟有牀牀則空空如也專待女家被褥以實之牀以外惟有房房則空空如也專待女家箱籠以實之新婦處此地位捉襟肘見納履踵决大有進退維谷之狀房中二杌用以疊箱挽髻之際竟無坐處不得巳商諸阿婆思借一坐杌語未竟而阿婆怒火萬丈不可遏止謂汝需坐杌不向汝父母索而索諸老娘何無恥也因立逼其媳坐虎子上挽髻鄰右聞之用相傳說他日其媳偶出人必竊指之曰此即坐紅馬桶上梳頭之新嫁娘也彼此屬目播爲笑談然在旁人口中則爲笑談在新娘心中則直痛史矣自此張太太待遇其媳益復苛刻長日竟無好容媳本忠厚則强忍而不敢抗人有過張氏門者聞門以内拍案抵几雜以怒詈輒逆料而知之曰此張家婆駡媳聲也忽忽三年張太太爲次兒娶媳則又一換共面目結婚數日前張太太又蹀蹀里巷逢人絮絮語所語者無非女家之若何殷富奩贈之若何豐盛迨至吉期徧邀鄰右往看妝金銀器皿若干事貴重箱籠若干件銅錫木器若干種張太太一一指示如數家珍一種得意情狀難描難寫蓋三萬六千個毛孔孔孔都含有笑意也顧嫁妝雖美備而新婦則至凶極悍視阿婆如無物氣燄萬丈挾其豪富以驕人大有王姬下嫁諸侯之概張太太之銳氣乃屈服於金錢之下長日惴惴仰承新媳之顔色而不敢一拂其意非惟不敢拂新媳意即對於舊媳亦不若向之聲色俱厲懼因是以攖新媳之怒也新媳由是益驕對於其姑喜怒不常喜則稱之曰婆怒則老乞婦老婆子之呼聲竟愈呼而愈高張太太輒隱忍而不與較蓋名義上爲婆實際上則奴矣人又有過張氏門者聞門以内拍案抵几雜以怒詈輒逆料而知之曰此張家媳駡婆聲也 
[成功之家庭（譯新成功雜誌）] [  杜覺頑]  
　　父之成功在···作事 
母之成功在···智慧慈祥 
長子之成功在有···普通智識 
其餘諸子之成功在能···忍耐。忠實。純良。勤懇。熱心。合羣。聰慧。 
長女之成功在有···品行 
其餘諸女之成功在能···快樂。忠厚。禮義。精密。節儉。篤實。仁愛。沉默。 
嬰孩之成功爲活潑 
入人家觀老者或長者默察其品性之温祥抑暴戾即能知其家庭之成功與否矣 
[食糖果之常識] [  劉豁公]  
　　糖果一物婦孺恒喜食之而糖果之染彩色者尤爲孺子所歡迎以其五色相間鮮艶悅目也查糖果爲滋養品之一日食少許良有益於衞生惟着色者則反是蓋緣歐戰以前各糖果廠所用之顔料胥爲德人特製之「果子顔料」此項顔料專爲染糖果而設食之當然無傷迨歐戰後德人與協約國斷絶邦交此項「果子顔料」之來源遂絶各協約國糖果廠向之購用德國「果子顔料」者今皆以「尋常顔料」（即染物顔料）代之如是着色糖果不堪食矣良以製造「尋常顔料」者其本意上於供人染物故但求顔色鮮艶不計其他今竟用爲食物其有害於於衞生不待智者而後知矣閱吾文者有以糖果餌小兒者乎今後務宜留意凡未著色之糖果皆可食著色者不可食也 
[家庭危險的動物（下）] [  張碧梧]  
　　幽蘭祗知要好看不知物力艱難一雙鞋子穿不到一星期就嫌變了樣子再也不穿一雙絲襪剛洗了兩次就嫌顔爸褪了給他的娘姨甚致於一件衣服穿不上幾次就覺得不新奇有趣藏在　子裏永遠也莫想再出世 
先前幽蘭爲着大婦要時時尋的錯處很命的傾軋他所以不常出去如今大婦是死了煜峯早就屈伏了煜峯的父母也搬出去了一家的大權都握在他自己手裏還有甚麽顧忌一天到晚甚致通宵達旦都在外面賭錢不把所帶的錢輸個精光也不回來回來拿了錢又出去有時輸極了手上的鑽戒頭上的珠花都肯拿下來作爲孤注他的賭運很壞每賭必輸不到一年工夫把煜峯的財産輸去大半煜峯有時勸勸他呌他莫賭幽蘭就豎眉瞪眼惡很很的道你配管我麽我想怎樣就得怎樣你莫想多說一句話煜峯不知怕他甚麽果然就不敢再響 
幽蘭又把他輸剩下的煜峯的財産席捲一切不知逃往那裏去了煜峯不能生活他父母恨極了他再也不肯收留煜峯弄得無家可歸眼看着前妻的兒女就想起前妻的賢慧覺得有說不出的傷心他四面八方都想徧了却想不出一條生路來他就咬緊牙關跳河死了河水受他身體的激動起了許多浪紋冒了許多水泡這起浪紋冒水泡的聲音好似說道這就是家庭危險動物的成績 
[談屑] [  鵑]  
　　人有家庭一身始有歸着之地否則如鳥之無巢廻翔不定曹孟德繞樹三匝無枝可依之句正可爲無家庭者咏歎也 
世之有家庭者願各寳其家庭 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
一週間世界大事撮最（圓） 
[籌備中之太平洋會議]  
　　本週所得海外關於太平洋會議之消息極爲稀少。蓋正式請書旣已發出各國除答覆接受爲派遣代表之準備外自無其他之發展。美國主任代表巳定國務卿許士。參議院外交委員長洛志已被任爲代表。渠以不甘居許士之下尙未受任。（十六日華盛頓電）惟次日一電謂渠在參議院宣稱擬竭力促成各國一律减輕軍備之舉又曾入白宮與總統面談政務。則似已表示願意受任矣。前年參議院討論凡爾賽和約批准案時洛志氏反對山東條欵最力。關於山東事件之保留案即渠提出。故洛志之爲代表當爲吾人所歡迎。又美國女權會亦曾有派遣女代表一人加入代表團之請求。英國首相喬治前擬親自赴美出席。惟上星期倫敦一電謂因國内有事或將中止。法總理白里安則已有親自參與之正式表示。英領各殖民地美國亦極願其參與。故美政府擬定各國代表團人數以六人爲限。使英政府自派二人加拿大澳洲紐絲綸南斐四殖民地各派一人凑成六人之數。蓋英領殖民地關於遠東問題之政策與哈定内閣所抱者相同。有殖民地加入則將來會議席上可望美國之主張得佔優勢也。又據倫敦傳來里加消息勞農政府建議在莫斯科另開一太平洋會議以與華盛頓會議相抗。現擬邀集中國蒙古遠東民國及各勞農國參與是會以期籌議自衞方法抵制英美法日之帝國主義云。日本大隈侯在對東京報界談話中發表關於太平洋會議之意見。大旨謂若在將來大會中有欲干涉凡爾賽和會關於山東與雅泊島之决議者日本應反對之。日本在西比利亞與南滿所享有之特殊地位應得適當之承認。此二語大可代表日本軍閥派之眞態度矣。吾國政府接美政府正式請書後總統已發布正式宣言。惟以請書文字無參加限制軍備權利之意義故覆書措詞頗費週章。朝野籌備外交部有籌備處之設立就中政客有討論會研究會之組織報界有太平洋新太平洋日刋之發行京報東方雜誌之徵文滬上有十團體之集合統一會議之建議。果能乘此外交緊迫之時機由我國民爲主動力銷除内訌促成全國統一之局以獲得外交上之立足地則亦未始不可樂觀者也。 
[無結果之高等會議]  
　　本屆巴黎之協約國高等會議開會一星期至十三日而閉會英法兩國關於上西萊西亞劃界事宜意見不同討論無結果最後由英意提議移交國際聯盟行政會辦理法國自亦不能不允從。其詳情曾在本增刋前兩期繪圖解說。現在國際聯盟行政會特爲此案提早於本月二十五日在瑞士日内瓦城召集會議。惟國際聯盟行政會之是否能有辦法亦爲英相喬治所懷疑。將來或將爲公法學家委員會或另一公斷人處决亦未可知。（據英相回國後在下院之報告）今之最要者爲英法意日四國之是否能豫先聲明願意承認聯盟行政會所委任何團體之决議是已。 
此届英法在高等議會中意見不合者非徒上西萊西亞事件而已。關於對德懲戒問題亦復爲兩國爭論之焦點。英國以爲德國旣已接受倫敦會議之哀的美敦書履行賠償條件矣則協約國在德所施之軍事管轄權即應陸續撤銷。而在法國意見則以德國仍未有誠心履行賠欵條件之趨勢境内秘密儲藏軍械製造飛機迄未稍已故對德事未可遽抱樂觀。最後决議以德國八月底償付各項債務爲廢除經濟上懲戒辦法之條件而軍事上懲戒辦法則仍不取消云。 
總之英法對德政策根本上已呈差異。吾在上兩期中巳詳論之矣其差異之原由可結晶於今届兩首揆在高等會議中所發之二語。英相曰與其宰牛成脯無寗瀝取其乳。法總理曰余所欲者不使蠻牛轉其角以向吾人耳。 
[若者爲太平洋問題]  
（美人波威爾J·B·Powell著） 
（一）對華開放門户政策與藍辛石井協定（二）日本移民問題（三）山東問題（四）滿韓問題（五）西比利亞問題（六）英日同盟問題（七）雅泊島代管問題（八）菲列濱獨立問題（九）檀香山複藉問題（十）新銀行團問題太平洋問題一語非僅爲一種時尙之名辭其蓄義之重且要恐窮美國外交學之辭句未有能與之京者也。哈定總統以太平洋問題與裁减軍備政策相提並論而皆擬取决於未來之華盛頓國際會議中二者關係之密切渠固已明認之矣。據國務卿許士之意亦以二者爲相繫而不可分解的。太平洋問題亦即爲世界問題其解决之道若何此後世界之和平即於是繫焉。 
太平洋問題中最大者厥爲海約翰氏在美國國務卿任時所宣佈之開放門户政策。當各國處視耽耽圖攫取中國天然富源之際海約翰出而阻遏以開放中國門户爲主張謂各國不能在華很特殊之利益而祗可同享對華商業均等之機會。故海約翰主義爲美國維持中國自决主權之明徵也。 
此届美國宣佈召集裁减軍備會議之前一日其國務卿對於開放門户政策重行申解此事極堪注意。蓋換言之美國政府此屆赴會仍以維持門户開放政策爲職志也最近美國對於遠東之態度可於一九一七年藍辛石井之協定中考跡之。該協定對開放政策重復申明。惟有涉及特殊利益之條文。故於遠東問題稍有研究者以其措辭含混不免慮其將爲糾紛之原。協定中謂美國政府承認日本在華有特殊利益。中國領土之與日本接觸者此項特殊利益爲尤大。所謂接觸之領土協定中並未切實指明。然爲山東滿洲及一八九四年中日戰後日本所得台灣對岸福建之一部份可無疑也。 
所謂特殊利益者果何所指耶。藍辛氏在美參院凡爾賽和約外交委員會中被請解釋巴黎和約時謂據彼所知特殊利益云者祗指一種因地勢接觸而發生之利益。例如美國對於坎拿大墨西哥所享之利益是也。藍辛氏繼謂當彼與石井磋商協定時得知日本之所謂特殊利益者乃指一種首要最高之利益也。惟協定中何以不將此義詳確訂定之原因則藍辛氏未嘗說明之。 
藍辛石井協定未曾訂定以前兩方面在磋商中往還之公文至今尙未公佈。其間交涉對於美國加入戰團及協約國希冀日本繼續參戰兩節上所發生之種種問題錯綜相關。當協定未成之前英意法俄與日本訂有密約承認其在山東與赤道以北太平洋各島嶼上有特殊之經濟權。此種密約已在巴黎和會中披露於世。故已證實而可無容置疑矣。藍辛石井協定旣成日本即遣其驅逐艦在地中海中撲滅德潛艇。故日本在太平洋會議對於特殊利益一語自將根據密約而固執其前項見解也。 
特殊利益一語旣有兩歧之義故今届美國國務卿許士對於開放門户政策之重復申明益見重要矣。許士致中國駐美公使施肇基博士一書中謂美國政府從未與聞各國圖在華建設特殊權利之條約以損減中國及他國人民之權利。余並樂爲閣下擔保美國政府抱定主見凡能助他國在中國指定地域内建設優越經濟或商業權利之條約或能建設一種專利權優先權足以排斥他國政府在華經營合法之工商業或中國共同辦理各項公共事業者美國决不與聞亦不願獲得之。 
吾人讀此聲明可知美國政府對於任何國家在華圖得優越權利者其所抱之態度至爲明顯矣。由此並可知門户開放政策並不历藍辛石井協定而稍受損害也。施博士讀此書後深感美國對華歷來之友誼故即宣稱美國政府之地位極爲穩實而難以動搖云。 
太平洋問題之次要者爲日本移民入美問題。數年以來美日邦交常呈隉杌之象者以美國西部各州反對日僑之入境也。加利福尼亞州反對尤力。一九○七年兩國簽定君子條約日本承認對於本國苦力之使欲赴美工作者不給護照以期阻遏。然加州人民謂此約未幾即爲日本所破壞。一九一三年美國訂立禁止日人在美置有地産之法案而以三年爲租地之限期。上年十一月間加州議會復以大多數票在上項法案中加一條文謂他國孩童之無公民資格者不得有業産之主有權。蓋前此日童之生長於美者多以取得美國國籍而置有地産也。此等新取締法新州長蒞任之後即行公布現皆有實行之效能。日人以取締過嚴嘖有怨言而加州人民則謂日本取締外僑之法較此更嚴。其對於華人及其他東方人民之入境者防範綦嚴俾日本勞工無有勁敵與之相爭然則安得責他人之取締日僑哉。 
其他英屬沿太平洋之領土若坎拿大澳州紐錫蘭等對於日本僑民咸有種種取締之法故見美有此舉皆表同情云。 
山東之是否將完全歸還中國自亦爲太平洋會議必須提及之問題。日本現在該省内享前此德人所得之種種經濟權利。並在和會中以加入國際聯盟爲條件而得享關於山東之種種新權利。日本嘗允以完全主權歸還中國。然歸還之時期則從未訂定也。中國謂自彼加入協約對中歐宣戰後凡前此所讓諸德人者當然可以收回之。然日本在一九一九年二三月間與協約諸國訂立密約又在一九一五年迫中國接受美國所反對之二十一條要求故其在巴黎和會之地位極爲堅强。 
與山東問題有連帶關係者爲日本以經濟政策侵略滿洲以陸軍勢力控制高麗之問題。中國對於此等舉動極爲憤懣。日自敗俄以後即佔據滿洲。南滿鐵路幹線現爲日人所有。與之相聯者有支路八條。蔓延滿洲全境。路線兩旁五英里内地亦俱受其節制。故滿洲在名義上雖仍爲中國領土之一部份實則巳在日本勢力之下矣。保持高麗獨立本爲日本對俄宣戰主旨之一故中韓人民俱謂日本侵佔高麗乃自食其言之明徵而亦可爲併吞全亞之初步也。歐戰勃興之後韓民即圖抵抗日人脫其覊絆。其革命黨咸謂今朝鮮之併入於日本帝國下者日人行動之結果也。 
日本謀在西比利亞握有與在滿洲相同之控制權亦當爲太平洋會議中討論問題之一。據美國國務院之視察西伯利亞實已與中國陷於同等地位。大戰中美日共同出兵西伯利亞扶助捷克司拉夫軍隊之撤退以維持西伯利亞鐵道之交通。此等行動實爲美國與協約國對過激政府之共同行動。事平未幾美軍萬人即全行撤退而日軍七萬則其大部至今尙駐於境内也。薩哈連島之南半部本爲日人於日俄戰爭中所得報酬品之一而今則北半部亦爲日本所有矣。旣得海參崴復據薩哈連日人其可控制黑龍江流域東海濱省與西伯利亞之内地矣。西伯利亞之富源與亞拉司加及坎拿大西北部相彷彿然則安可以忽視之哉。 
英日聯盟問題自亦爲太平洋會議中之重要問題。是盟已歷二十年。近數月來歐美各地同盟有賡續之提議於是羣注目於遠東問題議論蜂起。大不列顚領土皆謂美日如有戰爭英以同盟之關係而助日以攻美則此同盟當竭力反對之。據現在所協定者英日互相擔保若第三國有侵犯任何一國之權利時二國當共同抵抗之。然並亦聲明若美日有戰英可不負助日之責。 
英日盟約以今年七月十三日告終而哈定總統召集太平洋與裁减軍備會議之公佈適發表於七月十日。據美國人民普通之推測謂哈定總統於此日發此公告者乃所以堅英國輿論及政界反對續盟之决心也。若英國在加入太平洋會議之前與一與太平洋問題最有關係之國續訂盟約則不啻先自束缚於手足而後赴會矣。今則大不列顚比較的尙屬自由。英日盟約中雖曾訂明若滿期之後兩方各不聲明廢棄則滿期後之一年内盟約當繼續有效。然英日兩國俱已向國際聯盟會正式聲明苟此約進行之程序有與聯盟約章不符之處則聯盟約章所規定者當作有效。 
複雜可懼之雅浦島問題亦當爲太平洋會議議案之一。美國對此問題之主張仍以國務卿許士之政策爲根據。許士謂凡他國在該島所享之權利美國當得均等同享之機會。日本則謂巴黎和會認其在赤道以北舊德屬太平洋島嶼有代管權。故對於雅浦島亦有完全統治權。雅浦島之所以見重於美者以其爲美國太平洋海電之唯一轉電處也。 
菲列濱羣島之前途亦當爲太平洋會議議案之一。美國對於該羣島始終有令其獨立之决心。現在美國輿論以爲美國非俟至有一條約完全擔保該島無他國可以侵犯之之時不願使之離美獨立。今試按輿圖繞菲列濱羣島之地方皆日人之版圖也。 
對於檀香山一島在太平洋會議中容或有日本重複國籍問題之討論。日本所持之政策與德在戰前所抱者略同。彼以爲日人雖生長於異邦獲得居留地之公民資格而日本母國仍認其爲日本國民爲天皇之屬民。檀香山島上日橋户口日增有盛。據可靠之推測謂數年之間檀島日人可得大多數之投票權云。 
關於對華銀行團之事項太平洋會議中定亦議及。新銀行團爲一種經濟上之結合産生於巴黎和會中由美英法日四國共同組織專以經濟力協助中國公共大工業之發展藉以限止或消除破壞開放門户主義之舊式勢力範圍政策爲主旨也。是團之成立或可使各國在太平洋會議中另行組織一種範圍較廣之結合而中國亦得以獨立國之資格參與其間。中國對於該團之告成頗慮其或將變成外人管理其土地之新計劃。故在組織之始阻難殊多。然料列强必設法以消除此項誤解也。 
綜述太平洋各問題之後尙有一根本問題吾人須加以考慮者。即是否當讓中國以其人民之完全主權組成一民主式之政府是也。若中國得依此軌道前進則黄禍之患永可免除。苟不然者聽其受軍閥之支配而使之合併於一大黄種帝國之内則全世界將受黄種侵略之患矣。 
苟日本牢守軍國政策永不知變而使亞洲各國受其同化則黄禍之起乃勢所必然者。自德俄蹶後日本可目爲今世獨裁政府之最强代表。惟邇來日本自由黨之勢力漸形澎漲。彼等對於軍閥派之野心計劃俱示反對。遠東政潮平息之希望其在斯乎。日本自由黨領袖見德俄之倒深用戒懼。若假以時日彼等定可制服軍閥派。彼軍閥派者常起陰謀非徒使日本見疑於歐美抑且爲其東方鄰邦所疾惡也。故太平洋會議若能驅使日本輿論爲其自由黨之後盾即或别無絲毫建樹則其有助於此後世界和平者已非淺鮮矣。（通一譯） 
[關於太平洋會議輿論一束（四）]  
　　日本言論界之論調 
現時日本言論界對於太平洋會議之態度可以思緒萬端一語形容之。其懷疑之狀與其朝野之各派相同。即謂在太平洋會議中日本是否將處於被告地位而受人裁判乎。太平洋會議仍爲一種國際上之仲裁機關乎。抑爲誠意的了瞭乎。日人類此之疑竇眞不知有若干也。日人以美國召集太平洋會議爲别有用意。東京朝日新聞謂美人提倡裁减軍備之舉其主旨非眞欲裁減軍備也。故願日本朝野竭力謀此舉之得以貫澈實行以圖抵制。讀賣新聞之見解則異於是。以爲美之有此舉乃爲加利福尼僑民問題及鞏固關島問題也。而以開放門户主義破除日本特殊勢力爲其最後之目的。讀賣新聞並以英國將在太平洋會議中賣日爲慮。曰英國萬不願結怨於美。英之棄日而聯美爲意料中容有之事。 
大阪每日新聞主張日本應竭力使中南北美洲門户開放亦予各國以均等機會。並願此等政策當普及於全太平洋。 
現時日本報界對於中國毁譽參半。其普通之論調則以中國在太平洋會議中將處於原告之地位。大阪每日新聞力主日本當將其在華軍隊全行撤回並應力助中國撤除領事裁判權收回關稅全權。蓋日本固常以鞏固中國國基保持其主權獨立爲懷者也。東京日日新聞對於中國擁有多量軍隊一層論述甚長。據該報之意此層大可於太平洋會議中討論之云。讀賣新聞並頗以中美提携爲慮。謂太平洋會議中中美二國對於山東及其他問題將加駁難。中國當攻擊尤力。故太平洋會議者將予彼等以極佳之機會以破壞日人之根基而置之於死地也。 
報知新聞報謂開放門户與機會均等兩主義現有實行過於確切之患爲保全中國主權起見此等主義當使更形抽象。該報謂日本極願中國日臻發達故開放門户與機會均等兩主義苟能重行討論則日人極願其更爲概括的。若使之更爲具體則非日人所願聞者也。 
大阪朝日新聞謂將山東問題提出於太平洋會議討論之非爲不可能之事。然中國之永久利益非祗爲山東問題而即完全犧牲也。山東問題純爲中日兩國間事。中日兩國當以誠意將此問題妥爲解决以奠遠東和平之基礎。 
中外商報請雅泊島問題亦爲一種已經解决就緒之事實。此後手續當由日美兩國自由處理之與他國不相涉者也。 
東京日日新聞謂赤塔政府已經成立此後對付西伯利亞之政策自爲不可少者該報並謂今非籌磋臨時政策以掩飾日本前非之時云。對於美國懷疑之讀賣新聞報頗望其政府改變現在之態了度而將伯利亞日軍全行撤回以袪各國之疑竇云。（通一） 
[太平洋會議美國提案之預測]  
　　關於遠東問題者或言七則或言五則其一 
美國世界通訊社訪員第希君華盛顿消息云未來太平洋會議中關於遠東問題議事範圍雖經美國政府通知日本謂須俟大會本身規定未能事前擅自作主而在華盛頓政府意念中未曾無大會議案之準備。將來開會時縱不將此種預備之議案作爲書面的提出而必逐次取爲討論之資料則可無疑也。現由官場方面得可靠消息將來大會中所擬討論之遠東問題可分爲左列之七項。 
一將來中國在世界各國在所處之地位美國當然主張維持其土地之完全。 
二將來俄國之地位以及爲凡爾賽和約所奪去現在設立自治政府而未經美國承認之波羅的諸省亦在應予考慮之列。在美國主張俄國之土地完全亦應維持。三開放門户主義應重行建樹此問題應單獨爲中國而討論因中國之門户如或關閉則將有可懼之事端也 
四雅泊島之處置當區别於一般代管權之外。蓋美國之目的將使列强發表宣言不許任何一國單獨握有對於世界商業有重大關係之海電便利也。 
五處置德國舊屬地應根據下列原則。 
六何謂代管權列强應下一確當之定義。美國政府前已致同樣之聲明於英法意日四國謂代管之土地者猶諸付託之財産其商業利益應由共同對德作戰之各國平均分派之。 
七一國在代管土地建築軍防之特權。此問題與一般代管土地均有關係而與雅泊島關係尤大故當作一單獨之建議提出於大會。 
以上七條擬議雖未確定而將來開會時美政府對於遠東問題一態度將不出此云。 
[其二]  
　　舊金山觀察報云據行政官長條舉太平洋問題之與美國關係最切者爲下述之五條。將來太平洋會議之議題即以此爲根據云。 
一無條件的承認對華之門户開放主義。 
二凡他國以隱私或秘密條約而在中國獲得重要之讓與權以遂其侵略之私者當竭力反對之以保障中國之土地完全爲門户開放政策之一部分。 
三西比利亞之舊俄屬地應由列强共同處理之。日本利用機會從事侵略美政府極端反對之。 
四雅泊島爲太平洋交通之樞紐其處置方法當重行厘定之。 
五英日同盟之賡續問題今方爲懸案。在美國觀察以爲從前英日因防制俄德二國而締結同盟今俄德之地位不復能加害於英日則同盟已無續訂之必要。故在將來之减縮軍備會議中美國必聲言英日同盟如再成立必將損害三國之邦交也。（圓） 
[世界報界大會續聞]  
　　世界報界大會定於十月間在檀香山火奴魯魯城開第二届會議其詳情已誌上期本增刋。茲將本週間所得之消息彚述於左。 
會期原定十月四日至十四日茲以籌備不及展緩一星期自十一日至二十五日爲兩週之會集。美國哈定總統本亦主筆出身現雖不能親自蒞會惟巳决定臨時派遣國務員一人代表出席宣讀開會詞。會長韋廉博士得此消息後即通知檀島總督費林頓氏（前檀香山星報經理報界大會檀香山籌備委員會主任）預備派遣報界代表遄赴白宫邀請云。 
美國國務院已以正式公文邀請各國政府多派報界代表加入大會。據會長韋廉博士宣稱現已有世界報界著名人物四五百人報告蒞會。亦有携眷屬同來者。故届時檀島當有外賓千數百人之多自紐約芝加哥將有專車開赴太平洋沿岸自太平洋沿岸至檀香山則有特定輪船專爲載送代表之用。凡持有代表證書者搭乘太平洋任何輪船借寓檀香山任何旅館其旅費寓費俱可照定價八折計算。 
大不列顚帝國報界聯合會之赴會代表已定勞生氏。EdwardFrederikLawson勞生氏者倫敦電聞社之副經理電聞社主人潘漢男爵ViscountBurnham之猶子也。 
倫敦泰晤士報主人北巖爵士LordNrtbcliffe已自倫敦出發將游歷太平洋一週考察各地情形而後來檀出席。（北巖氏道經蕃古洼時對英日同盟問題曾發表演說已見路透電。）會長韋廉博士八月間赴壇島參預太平洋敎育大會事畢即駐檀島不擬返國以待報界大會開幕。 
下屆開會地點各國已有爭先預定者。西班牙王將邀請火奴魯魯之各國報界代表乘一九二三年塞唯爾開世界博覽會時在西班牙開第三屆大會。而英國則建議於一九二四年在倫敦開會。他若瑞士將以日内瓦爲下屆大會地點。荷蘭以安斯德丹爲請巴西以麗河城爲請皆已紛紛請大會幹事部考慮。惟在會長韋廉博士意見則擬定此後世界報界大會每五年舉行一次。其下分期設立區域報界大會每二年舉行一次。如聯太平洋報界大會聯歐羅巴報界大會聯亞義利加報界大會聯拉丁亞美利加報界大會等。本届檀香山世界報界大會中所擬産生者當爲聯太平洋報界大會。其他區域報界大會以後遂漸設立。區域報界大會之下分設局部報界大會每年在適當地方開會一次。如在聯太平洋報界大會下者可設遠東報界大會大洋洲報界大會等。在聯歐羅巴聯亞美利加聯拉丁亞美利加報界大會下者各依國别之輕重或每國設一會或二三國合一會。如是則氣息一貫程序井然報界大會爲永久的有系統的組織矣。各國報界每年有赴局部大會之機會每二年有赴區域大會之機會每五年有赴世界大會之機會。合全世界報界爲一有組織的有機體人類之幸福可無垠矣。 
今屆檀香山之大會固以聯絡感情交換智識爲主旨。而其所討論之重要問題當爲新聞學之研究爲謀新聞交通方法之進步新聞思想之傳播新聞程度之增高以及新聞事業之擴大等等。 
今年紐約絲貨展覽會之陳列品（其五） 
 
 

Page 23

 
 
會長韋廉博士爲米蘇里大學新聞學科敎務主任。今全美新聞學科當推米蘇里與哥倫比亞兩大學爲最優。太平洋沿岸諸國新聞學家大都韋廉博士門弟子密勒評論報總主筆波威爾君即共一也。英文日本廣告報中有米蘇里大學新聞學科畢業生九人近又添聘三人。此外馬尼剌上海北京東京檀香山諸大埠莫不有韋廉博士高足之足跡云。 
又據二十五日火奴魯魯通信云東京英文日本廣告報兼聯太平洋雜誌發行人費拉休君B·W·Fleisher及墨爾邦史戴評論報主筆史戴君HStead巳受任爲聯太平洋報界大會正副會長。聯太平洋報界大會亦將在十月間在檀香山開會爲世界報界大會之一支部。費史二君爲遠東與澳洲報界之著名人物在本届大會將有演說發表力謀組織太平洋畔日報雜誌之永久機關。澳洲首相許士紐絲綸首相馬思今自歐洲回國十月間或將蒞檀島參與大會。密勒評論報主筆波威爾君今在美洲届時亦將蒞會出席。中國廣東明星報之黄新君亦爲中國代表團之一。渠之演說題爲「何以報界代表團體不來中國乎。」上海申報之代表爲王天木君。大陸報之人表爲許建屏君。（按本報除就近派王天木君列席外又派王伯衡君自國内出發遄赴檀島出席。）（圓） 
[美國海軍實力之試騐]  
　　盛修戰備爲仗義執言之地步 
將來之海戰術當大異於歐戰前美國吟定總統接任伊始國務會議中即首先以海軍國防爲討論之重案。未幾而傳出消息謂全部海軍均將移驻太平洋惟未曾見諸事實。於是謠諑蜂起議論紛纭。嗣悉移駐太平洋者約當全美海軍之半。政策旣定即見實施。故現在美國海防其重心實在太平洋也。國會對於現在海軍計劃態度何如雖不可知而華盛頓政府之視太平洋爲將來唯一之活動範圍則彰彰然矣。假以時日美國之海軍全力必將駐屯於太平洋海面無疑矣。其他建築海軍根據地給養根據地潛水艇根據地以及各種海防空中防利器之計畫亦必隨之以起也。參衆兩院通過决議請政府邀同英日討論裁减軍備問題而哈定總統即發起華盛顿會議。除英日而外并邀意法中國諸國即今之太平洋會議是也。在事實上言之今之美國乃欲與其也强國一决勝負而在未曾開塲之前則欲先上上風。今在海軍力旣有備無恐矣乃敢向日本聲言曰吾人已準解决太平洋問題矣。吾人意使討論裁减軍備問題。貴國若停止浩大之殺人經費則吾人樂與貴國週旋。貴國若仍勇往直前添造軍艦圖與與吾國則吾人亦將勇往直前。貴國建一戰艦美國海軍之實演習（其一） 
美國今雖盛唱裁减軍備而國内整軍經武不遺餘力。蓋非有此武裝則不能强他人之從其和平生張也。平日海軍上之實地演習時復有之。是圖爲戰艦與驅逐艦（或譯毁滅艦）之假海戰。參加演習者戰艦四艘驅逐艦三十六艘。驅逐艦一面放出濃厚之黑烟使自身不爲敵艦瞥見一面放出魚雷中伥敵艦。 
現在驅逐艦爲美國海軍中最有力之份子。蓋速率旣大而又能放出濃烟使敵艦不知其所在。故往往運送艦或大戰艦出發時多山驅逐艦數艘護送濃烟一　　被護送者更得一重保護矣。 
美國海軍之實演習（其二） 
是圖爲飛機擲炸彈於海面時所攝即本文中所紀述之演習也。一潛水艇一飛艇吾人必建六艘。夫兩國競爭若是其烈則凡稍知兩國之財力者當可預度其競爭之結果矣。將來之海戰碩大無倫之戰艦與後捷輕巧之飛機潛水艇孰佔優勢乎。茲問題者自歐戰終止以來爲各國海軍界辯論之焦點。專門家研究兩者之利害或主戰艦之效力不以飛機潛水艇而減弱。或主與其耗鉅費建造呆笨無用之戰艦不如以一戰艦之費用建造多數潛水艇飛機驅逐艦可收殺敵制海之效。兩論各有理由而各不相讓。其在各國關於此問題之辯論皆嚴守秘密不輕發表。而在美國則辯論公開無有限制。最近海軍部以空論之終無補事實也乃决定實地試驗以察其究竟。其始以爲此屬軍事範圍應守秘密不令局外人知悉。嗣以海軍建造費均出諸國民所納之稅欵故應令國民與聞一國軍備之試驗乃邀請各報記者咸來參觀。厥後擴而大之并他國人亦在邀請之列矣。蓋海軍部中人員以爲美國一舉一動務須光明正大即使軍備要務亦應公開。於是英法意葡日本巴西俱有海陸軍航空界專門人員來塲參觀。凡美國人所見者亦爲他國人共見矣。 
本文所記者爲飛艇對戰艦施行攻擊之實地試騐。以六月二十九日在查色比克灣ChasapeakeBay口外一百哩洋面上舉行。參觀人員倶在運送艦亨德生號甲板上。有新聞記者有國會議員有海陸軍人員有外國特客等。在記者之旁者適爲一日本駐美大使署之海軍隨員。記者見其時而凝神注視時崦執筆疾書不知彼在此參觀之時心中作何感想也。記者前曾遊日本全國矣。凡關海陸軍備之事宜彼邦政府務極秘密不使他國人知悉。美國旅行家偶不經意誤入其防守區域或以興之所至攝一山巔海濱之影即可爲日警捉將官裏去受數月之拘禁。此種案件在記者記憶中亦有一二起。又任何國藉之船隻駛近日本港口時即有日官之文告不許旅客隨意攝影。今其心目中之對手國舉此有關國防影響戰術之海軍試騐則反公開若是。彼日人之在塲參觀者能無愧煞乎。 
是日所用戰艦爲阿埃沃荆號olowa所用飛機則爲馬丁Martin式DH4B式及戰鬭Combat式。阿埃沃華號在美西戰爭時爲最有力之戰艦。然在今日則陳舊不合用故將以爲犧牲品。船中無一人而能左右進退疾緩一如人意。蓋駕駛者在五英里外手按不等之電機則空無一人之戰艦改易方向矣改易速度矣。是日阿埃沃華號假設爲攻擊海岸之適船。而飛機則若爲搜捕敵艦也者。預以廣百哩長二百哩之海面爲試驗塲地。戰艦先在塲内疾駛務在避去飛機之視線是故試騐開始之時游弋水面之戰艦躱避無蹤遨翔天空之飛機則高囑搜索。相持一小時許卒由一機偵見即發電通知他機。於是飛機數十皆在此喬妝敵艦之上廻旋注視高下相去四千英尺。俄而飛機上紛紛擲下假製之炸彈每枚重自一百五十磅至五百磅不等。戰艦猶欲逸出飛機視綫故時而返身退行時而繞塲疾駛。故作種種欺敵之手段。然艦中猶是空無一人五哩外之電機起落不止則此空艦亦竭盡海戰之能事。同時飛機上之三和土炸彈則如雨下。歷四小時而試驗告终。其結果空艦雖未損毫末而有炸彈數枚落水迫近艦身致甲板船舷俱遭水漬。苟爲眞炸彈者戰艦殆矣。蓋據海軍專家言如在艦身四週五十呎内有炸彈落水則艦必遭重創。故此試驗足證在將來海戰中飛機對戰艦施行攻擊其效力必其居云。 
在今和平之時代中太平洋旣爲海陸軍略家視線所集。故此種軍事試騐當爲太平洋人民所注意。且美國之軍力與軍秘密旣已悉數暴露使各友邦並可能之敵人洞悉其底藴則將來關於世界和平之談判共最强之障碍物當可銷去無餘。蓋美之所以修戰備者非爲戰而修乃爲將來談判世界和平時有强有力之後盾足以强他國之欲擾亂和平者不得不就我主張和平之範圍也。自此屆試驗後海軍界中人之論調皆謂戰艦制海已成過去之陳跡。今後只可爲防禦海岸之用。蓋其地位頗似中古時代之帶甲騎士當其御堅甲跨駿馬之時非不耀武揚威。及至爲矯捷步卒所乘翻身落馬則一無所用矣。故今後之整軍經武者軍艦只可用之於内國之防禦。其在海外眞實作戰者當惟遨翔天空之飛機游弋遠方之潛水艇及高速度之巡洋艦等是賴蓋巨大之戰艦須盡力防禦飛機之攻擊自顧且不暇安有對敵作戰之餘力。故戰艦只可改爲飛機運送艦或有飛機運送艦與之偕行始可駛入大海而飛機則可投擲致命之毒氣炸裂物以及易燃炸彈等非徒海面輕易不可航行即陸上要塞亦危如累卵矣。 
以上論調關係至大。蓋從前美國普通人民不知太平洋爲何物惟見地圖上有此一片淡綠色人亦不知注意之。自今而後則軍事學校中之繪地圖者當異於前此所爲。舉世莫不知此部分地面將爲未來戰爭之場地。大學學子亦皆漸知其重要而欲加以深密之研究。凡遇遠東回國之美人莫不首先叩以日本危及世界之現狀而在西美者其相關之情爲尤切云。（美國JBP記述圓譯） 
[美國特約通信（三續）（志希）]  
　　蔡孑民之美遊紀略 
約翰哈蒲金大學之心理學實騐室國際研究院與國家博物院 
十五日上午參觀權量局其分析之精密以百萬分之一二百萬分之一計誠足令人欽佩。白金長標準尺尤爲可貴。局中建築十八所各分門類如量如衡如度如冶金如電機如氣壓等等均由各部主任引導參觀。彼等極望中國採用米達制以與世界齊一。中午赴使館宴會在座美人有芮恩施等。宴會後即由施公使開茶會招待華盛頓中國留學生由嚴恩桓夫人主持。午後在亞林敦旅館見芝加哥舊金山譬次堡蕃古洼等處華僑代表商議西行路程事。 
十六日早赴卡匿基學院訪麥倫博士DrMerriam。又赴斯密梭林學院訪華爾考第博士Dr·Walcotto二人在學術界極有聲望華氏尤係世界著名國際法學家。下午參觀統計局及國内國外商務局余均因事未去甚可惜也。晚赴華盛頓華僑歡宴會在座有各處代表。蔡氏演說對於美國敎育之感想而以圖書館捐欵事爲歸。十七日晨赴波定謨參觀約翰哈蒲金大學。JohnsHopkins見其校長前中國顧問古德諾博士Goodnow。古氏比回國時容顔較老而精神極佳。身上掛一大串鑰匙特爲蔡氏四處開門操法語解說一切。古氏最初助白來士成名著成「平民政治」以後對於行政法著作甚多。然休爲贊助袁世凱帝制實爲一逢問·此不但爲古氏個人名譽問題亦係世界學者身分問題。如學者而可以因權勢及地位關係任意改變主張則所謂眞理之爲何。芮恩施博士曾與余談及謂古氏並未作帝制之主張。袁世凱强之故彼所作之文均係虚假語氣SubjunctiveMood而譯者去其"lf"字成爲肯定語氣致眞意盡晦。此次在華盛頓芮氏與余談及此事彼謂曾聞古氏言袁世凱要求共發表帝制言論彼僅謂君主國家惟繼任一事不常發生紛擾爲長處未及其他。此不得謂贊成帝制。據此觀之古氏當日在帝制空氣包圍之中不能毅然拒絶此古氏當負其責者。若謂古氏果眞贊成帝制以誤中國則殊非事實。吾人所責者尙不盡在受人欺朦之古德諾而在好愚弄書生之袁世凱也。（在華盛頓與羅文幹先生談起彼亦謂古德諾與有賀長雄當有别。有賀因受袁世凱之賞賚遂稱外臣在事實即無可恕。古氏言論在原文未見一字僅見譯文此可注意者也。）美國某大學敎授告友人某君云一日古德諾韋羅貝但尼思三博士相遇談中國事三人皆曾任中國顧問但氏年較少而氣壯最抱樂觀韋氏適中古氏則抱悲觀。但氏樂觀未免太早而古氏之悲觀則遲矣。 
旋參觀該校心理學實驗室。在美國就實驗心理而論當推該校爲首。由其主任敎授譚落浦細細指導並實行試驗儀器多種均係創作之物。繼參觀生物院由該校贈詹凝士敎授HSTennings之照片二紙與蔡氏與北大。詹氏以生物學名於當代與EBWilgon,THMargan,EGConklin爲美國四大生物學家。中午赴該處中國學生歡宴。席間蔡氏演說。謂對於該校自由研究之精神極留好感。且謂聞該校著名敎授並不願學生人數之多而在乎能對學生個個照顧到敎授與學生能作共同之研究。如以前最著名新派心理學敎授華特生Watson任敎時僅限制收學生四人絶少上課僅爲共同之研究作無定限之實驗是以能獨標新說有所供獻於當世。欲學術之進步首重研究事業。（R。earchWork）學生固當眞有研究功夫之根底將來方可談學問而敎授尤當研究且與學生作共同之研究。約翰哈蒲金大學爲美國首先提倡研究事業之學校且敎員多能招呼得過來望諸君勿失此機會云云。下午參觀該校附設醫院及瘋人院皆可謂醫學·生理學·及實驗心理學·學生之實驗室。觀汪敬熙君之實驗室其中蛙鼠成羣别饒興趣。由芮虚特博士指導參觀且及於彼自已所作之實騐。彼與汪君極相得現均注意於動物心理學。芮氏操德語解釋一切。傍晚乘電車回華盛頓。十八日上午蔡氏往國際研究院訪其院長克羅格博士VKelloggo克氏爲著名生物學家其職務亦極重要。克氏謂該院之目的在鼓勵美國關於物質科學（PhysicalScience）及生物科學（BiologicalScience）之研究並及於輔助各大學之研究事業。現與該院有關係作研究事業之學者有一萬二千餘人之多均按期交來研究所得之報告。該院於物質生活及研究工具二方面均極力與研究者以扶助。曾作大規模之調查計有調查美國一百八十餘大學之詳細報告研究其關於研究事業之優點弱點而設法扶助之。現與該院生密切關係而受該院補助之大學已有七十餘所。該院尤注重各大學敎授之研究。克氏謂美國大學本科學生預備不充分普通功課太多不能有眞心之研究。大學院生因忙於論文於研究事業亦不甚便。最好大學本科學生當先有預備。有第二年以後即有研究之事業。余等告以北大新式預科二年本科四年制彼極贊成以爲使大學成眞正學府應當如此。克氏又有最警策之言曰「研究當以大學爲根據絶對不可分離。數年前美國大公司往往以一倍之資延聘大學敎授爲之研究。在開首兩年成績未始不佳而數年後則將一位學者斷送矣。事跡昭然俱在故余現正反對此種舉動云。克氏又謂該院對於中國科學研究事業之發達尤有興趣願與中國以援助。又謂明年該院將舉行重要學術集會各國向來均有學者代表希望北大亦能派代表與會。當由蔡氏允許。 
旋赴農林部圖書館參觀其關於動植物之書籍。關於東方材料甚多。當與施文古博士DrSwingle討論中國書之分類法。又赴卡匿基和平基金社訪司確弟博士Dr·Scotto司氏爲該社總秘書因該社無社長總秘書即社長也。該社由卡匿基捐資三千餘萬而成專注重於世界和平事業賓主談話均用德語。最近由該社捐給北大圖書館書籍四百册約値美金二千元均關於世界問題。此事袁同禮君與有力焉。復由司氏面允蔡先生將來該社此類書籍當繼續贈送與北大圖書館此亦可忻慰者也。下午赴戈爾戈蘭美術院CorcoranArtGalleryc是院收藏甚多油畫多屬義國派。雕刻中有作小孩像合掌而帶哭容者形態絶佳題曰「强迫禱告」尤有深意。晚間蔡氏在蘇爾曼旅館宴請美國各學者。所請有卡匿基學院院長麥倫博士斯密梭林學院總秘書華爾考弟博士國會圖書館長卜弟門博士（DrPutman）卡匿基和平基金社總秘書司考弟博士國會圖書館副館長格利芬博土（DrGriffin）國會圖書館編目主任邁爾博士（DrMeyer）卡匿基學院秘書蓋爾伯博士（Dr·Cilbert）華盛頓喬治大學校長瓦爾斯博士（Dr·Walsh）前駐華公使芮恩施博士國會圖書館中文書主任施文古博士等。席間談話甚多不及盡記。 
十九日本係星期日辦事人休息之期顧仍由華爾考弟博士特别招呼國家博物院及斯密梭淋學院爲蔡氏開放由各部主任專家特爲指導。國家博物院分新舊兩建築。新建築内一部分關於自然歷史如古生物學人類學地質學等等所藏岩石尤富。一部分爲近代史之物如大戰時之軍用品漸漸移陳列其内。舊建築專注重於科學上之發明及其應用。如第一發明之電話機電報機無線電機等等。又陳列各大科學家之遺物以起人敬慕之心。其中私家珍藏之物尤多。最可令人注意者爲美國大元帥潘興所用之歐戰地圖圖之大小如一輛火車但稍狹。全歐戰地細微萬分幾使人疑非人工所能測。此圖在戰塲上守護極爲嚴密潘興元帥時時觀看以各色銅釘插於其上以代表敵軍及協約國之軍隊。故陣線之變遷異常明瞭。最後停戰之日潘興元帥插上最後一銅釘曰「願我美國小學生讀歷史時永遠留此紀念。」斯密梭林學院規模亦極宏大有世界之榮譽不及備述。下午乘摩托車漫遊大公園一周四時遂離華盛頓至水牛城（Buffalo）觀瀑布。 
二十日早抵水牛城旋乘電車至尼格拉加Niegara大瀑布。瀑有三一名美國瀑一名龍拉瀑一名馬蹄瀑即坎拿大瀑。龍拉瀑較小界於兩者之間爲加美天然分界之處。美國瀑寛計一千八十英尺馬蹄瀑寛三千零十英尺誠世界之偉觀也。吾曹初坐船在瀑下觀瀑已覺奇景。最後換雨衣過瀑下危橋繞瀑後觀瀑更爲奇特但瀑雨飛來全身盡濕體弱者不能忍受。蔡氏當之行若無事其體力與精神均有不可及者。二十一日離水牛城聞綺色佳附近之瓦特金風影特勝遂留宿一宵得見康南耳大學北大同學十餘人相談甚歡。二十二日由北大同學林士模博士伴赴芝加哥余即留綺色佳入康大暑期學校。故余所記僅及東美。此後詳情當囑他人報告想亦國人所樂聞也。 
總之蔡氏此次來歐美各處所享之榮譽爲從來所未有。此不特蔡氏個人之榮乃中國之光也。（完） 
 
 

Page 24

 
 
   
 
