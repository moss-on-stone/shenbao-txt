# 1912 - 73 - 4914038

 

Page 1

 
 
評論 
[新敎育方針之商榷]  
　　　　　　　　今欲審定吾國敎育方針鄙人有一言焉竊欲致問於人則吾國欲以敎育之力造成如何國民以吾國歷史習愼社會性質造成將來國民應取如何方針始能收其效果是也由吾國敎育歷史上言之固一造就官吏而無國家思想者也由吾國習慣言之固一注重保守而忽略開發者也由吾國民質觀之固一消極思想而無積極主義者也由吾國社會觀之固一家族組織的而非團體組織的多私德少公德者也以上各種特異之點雖自庚子後稍稍變更然以前清學部考試畢業及所頒章程言之於全國多數民人思想上察之固變而未變改而未改依然故我之狀况也今欲漫然相許僅以理論之占勝而即解决敎育方針此實至爲鹵莽武斷之舉吾不敢贊同之若更由今日亞東情形及中國狀態上之不同而猛憶吾國敎育之造成如何國民與以吾國歷史習愼社會民質種種方面將來取何方針以收効果則關於全國敎育前途之手續非淺鮮也由中國内情一方面察之即如何改良吾國社會如何維持吾國經濟如何擴張吾國武力如何啟發吾國實業其輕重緩急之處必有不同果吾國以振興實業開發財源整理經濟爲國家政策上之前提則於實業敎育宜加注重果吾國以擴張武力整頓軍備澎漲國力爲國家政策上之前提則於軍國民敎育宜加注重然吾所切望敎育之種因獲果者獨在量力審勢一點彼兢兢焉主張軍國已敎育主義固爲愛國保種之熱忱然試思之吾國十年内外能一戰乎能爲戰爭設備而可與列强競爭乎財政不整理歲入不增進國富不擴張能豫爲戰鬥上之設備否乎此軍國民敎育之欲收其効果必以振興實業整理財政導其先也若更以國家財政言則吾國每一年度之歲出歲入今尙不及日本至以社會經濟上言則與埃及義大利往昔之困迫相同而更甚焉軍國民敎育乎實業敎育乎此又不待辨而可決其先後緩急者也試更進以參之吾國歷史習慣與夫民質社會上不同之點敎育方針若取激進的軍國民敎育主義則適與吾國輕兵避戍視軍人爲畏途之心理習性相違雖或可收効於一旦然較之主張實業敎育主義適乎吾國人民得利私已之心理者則其中殆難以道里計此非我同流合汙每况愈下之言也實就大多數中等社會性質習慣心理上祥唽之耳此點旣明吾國將以敎育造成如何國民乎亦昭昭然不待辨而自明矣况吾國政體國體旣由專制一躍而立憲由君主一躍而共和取美洲敎育系以爲方針其道易取歐洲敎育系以爲方針其道難何則歐洲之敎育較美洲之敎育造因有違近之不同又自然的理勢而非臆度者也雖然美人立國之始憂在對外其武力足以維持國力故當日取實業主義不得不然非若吾國此時之憂在對内而武備亦不足以對外若沾沾焉僅取實業主義尙恐囿於一偏故吾展轉思維今日新敎育審時度勢急宜於實業主義之中隱寓以軍國民主義以爲將來收效方針此雖余一人之私方乎竊願與國人共商榷之 
大總統命令 
[三月二十一號]  
　　　　　　　臨時大總統命令現在民國統一共和告成破壞之局旣終建設之事方始凡我國民當此存亡危急之秋皆有締造經營之責必須尊重秩序方可弭内亂而免外患乃疊據各省報告擾亂之事時月所聞此種舉動毫無宗旨旣與公安有害卽係犯罪行爲若不執法懲治社會將無寗日前經通令在民國刑法未布以前治罪之法除與國體抵獨各條外暫行通用新刑律嗣後各地方遇有此等犯罪行爲照新律各本條分别審斷總期無枉無縱以保治安此令 
[專電]  
　　六國銀行團代表與各公使會議後决計晉謁袁總統反對華比借欵 
　　聞銀行團意見比國借欵如果成立則前議之六國大借欵决計作罷并議定永遠不再借債與中國 
　　外交界消息英國東方銀行（贊助英比新借欵者）已允代募中國借欵英金一百萬磅惟英政府尙未允贊助 
　　北京各部首領決議不俟新政府成立即行交卸退職 
　　袁總統因彰德等處軍隊截拿叛兵甚爲出力特派袁克定前往慰勞頒賞 
　　日本駐華公使伊集院君今日晉謁袁總統此爲中國革命後之第一次 
　　日使伊集院君定於明日（二十二日）由京取道大連回國 
　　闻張錫鑾已接直隷都督之任派姚鴻發爲軍事參謀處總辦顔世清將任外交長 
　　駐紮石家莊之張錫鑾衛隊昨晚開回天津以充護衛之用（以上天津） 
 
 
 
 

Page 2

 
 
　　奉天拘獲剌客一人又嫌疑者數人聞係藍天蔚派往行刺趙爾巽者 
　　奉天拘獲之刺客據供有同謀者四十人星期二日曾有炸彈運至奉天（以上東京）按右電係東京發來明眼人當發别觀之 
[公電]  
　　山東同盟會電新總統袁前總統孫副總統黎及各部長參議院各報館均鑒山東不幸禍亂未已全境軍民洶洶秩序擾亂無非張廣建等舊官虐吏之所致共和宣布以來全國熙熙咸臻樂土惟我齊魯三千萬同胞尙昏昏在地獄中公等坐視沈淪不爲援救致水深火熱益無涯際某等不得已只有聯合全省父老兄弟進兵濟南誓剪除此輩民賊庶可恢復秩序保全治安我公等爲國爲民當必有以敎之也特此謹佈山東同盟會全體徐鏡心謝鴻壽蔣洗凡李鳳五樂星壑左汝霖邱特亭李五丹公叩馬 
　　山東軍界電　袁大總統黎副總統唐内閣總理孫中山先生黃參謀總長各部總次長參議院各都督各司令各報館公鑒南北戰爭魯事極危舊官搜捕民黨並縱軍隊騷擾閭閻兼之土匪四起乘機爲害各界人心憤恐交集經孫總統尊重魯人公意委派胡都督來煙始獲鎭定而舊官盤踞仍肆威虐阻碍進行以致土匪未靖民不聊生政局長此黑暗大局仍此糜焵濟屬各地相率請兵又爲胡都督辭謝基等目擊現狀非鐵血解决不能納魯民於共和屢請胡都督允基等以一旬死戰爲魯民購共和之代價胡都督始終堅持謂當靜待大命解决且謂總統决不肯棄魯民以殉一私人之位置乃遷延事機日復一日天下同享共和幸福惟我魯民仍蜷伏於專制官吏淫威之下種種事狀言之痛心昨忽奉銑電巡撫改稱都督胡都督以事權極應統一决意宣告辭魯人及我三軍之司命胡君一去魯事如何同人瞻望前途五内焚裂務懇我總統爲我魯大局允留胡君我總統履任伊始東人望治喁喁尤願昭大公以踐共和之約勿以一人而啓天下之憾基等忝爲軍囗以一死爲共和二字殉皇天后土具鑒此心惟我總統鑒之迫切待命魯軍總司令連承基曁軍界全體一萬二千人同叩馬 
　　山東統一會電　袁大總統孫大總統參議院黃參謀總長各部總次長各省都督南北軍事統一會各報館均鑒閱魯撫張廣建致黃總長文電謂無逮捕代表之事而語語彌縫處處矛盾閱者苟細爲參考常無不知其爲遁詞然事非身經容有不知其詳情者故將原電逕一解釋以袪閱者之惑原電謂電准胡君將遣派人員旋卽取消乃張承治丁惟汾侯延爽三人不奉胡君命令濳行來濟抑知張承治等之赴濟南係由張廣建電請胡都督所派及到靑島彼又派代表虞維鐸等七人來阻商在靑島開議張承治等以奉胡都督命到濟協商有委任狀有咨文可憑故於二月廿四號赴濟嗣後張撫乃電胡取消彼時未接胡公取消之電何得云不受命令又謂張承治運動軍人密謀起事有寄本地紳士函電可證抑知張等甫到濟次日即被逮捕何暇運動軍人所云密謀究在何時何處與何人密謀何不將同謀者逮捕作證所寄紳士函電係何人函電又在何處何不宣示又謂張在五鎭日久物腐虫生久任盤桓恐釀巨變仰知五鎭紳士感情果能融洽斷非他人所能煽惑張僅個人何從釀變且即以虫喻張而物腐又誰爲之又謂將張送北京託大總統左右代謀位置抑知張承治現充魯軍參謀長何勞張廣建代謀位置左右二字究指何人當赴京時彼派人押送且旣恐張勾通山東軍隊獨不畏其勾通北京軍隊乎猶云氏謀位置何其支離又謂丁侯二君亦謀保護前往靑島查丁侯二君下火車時即有警兵跟隨次午丁在石駿靑處忽有合肥人王某謂丁欠債二千金强拽之至三區黑屋中嗣送警署獄中則見侯已先在少遲入見吳炳湘彼謂此等債務我不便管不如仍還靑島丁謂未奉烟台命令不能私歸且所欠何債吳大肆咆哮仍送獄中次辰派兵四十名押送靑島起囗便溺囗來監視又張等逮捕之日靑島本部有人在電局中見張樹元吳炳湘電告虞經鐸云張承治勾結軍隊現已押解北京丁侯二人護送靑島以全代表顔面云與代謀位置一語自相矛盾又謂張承治等到濟時並無代表資格查到濟在二月廿五號代表尙未取消又携都督咨文待投何得云無資格彼不以代表相待强行逮捕抑知卽非代表而以共和國民在共和國民土地但無犯罪實據即可享自由行動及居住之權又謂電達胡經武君旋接覆電亦深諒之查本都督亦發電稿並無此事又謂少數紳士共和以前宗旨各殊抑知東省初倡獨立時到會三千餘人俱表同意何云少數又謂現當大同之世不肯和衷抑知諸城黃縣一帶凡無髮辮俱被慘殺文登之亂殺新黨千數百人又在匪首王嘏禾家中搜出萊州知府楊芾手函聳令誅鋤新黨禀省請獎近濟南逮捕一事係由敝處通電各處何得云係傳聞原電謂京津兵變頗受影響是濟南泰安冀州一帶兵匪滋事彼已自認總之張承治等之充代表其宗旨在謀山東統一到濟以後凡我濟南同胞以此宗旨爲是也卽拒之亦將自來以此宗旨爲非也即招之亦不肯至張等三人豈有召集煽惑之手叚乎張撫究以蛇蠍視之罪囚待之必以押送出境而後快似此侮辱我東代表即係侮辱我東全體彼乃敢作而不敢認巧言自解化日光天之下不料猶有此鬼蜮故詳辨之以質天下山東統一會全體叩哿 
　　山東臨時議會電　袁大總統黎副總統唐總理孫總統及各部長參議院各都督各報館公鑒閱三月十八號北京亞細亞日報登魯紳汪𢡟琨覆丁世嶧書聲明汪毛王諸紳爲張廣建辯誣一電係張竊名私發證據確鑿是張於十四大罪外又犯揑名之罪魯人誓不與之兩立我總統受職誓詞言猶在耳所謂建設共和改革專制豈自欺欺人者大總統爲萬民托命之身决不容不肖官吏而棄我魯民貽天下以口實也疾首蹙額待命悚惶山東臨時議會全體公叩馬 
　　烟如詹大悲電　各報館參議院議會藍天蔚係陸軍中人不諳海軍此袁總統所早知今用非所學故授海軍一部予人反對之隙損藍信用藍果不才卽可不用今出此殊非大公願共質之袁大總統詹大悲馬 
　　廣東報界電　報界俱進會轉孫大總統各報鑒報轉東南關商民訴受軍戰慘情陳督忿拘主筆並及司理兩日封總商會等三報未赴法庭質訴破壞共和乞電揭封維持廣東報界公叩 
　　香港報界公社電　報界俱進會轉各報鑒陳都督因廣州各報轉載商民訴詞未經法庭裁判擅封公言總商會佗城等各報並逮捕各報司理人記者似此摧殘言論破壞法紀實爲共和所不許乞秉公維持大局幸甚香港報界公社公叩 
　　板浦乞賑電　各報館轉旅滬諸君鑒前爲災荒疊經電請各機關設法賑濟近旬餓斃尤多慘不忍覩望從速維持陳君伯芳何日回士璋 
　　南陽李總司令電　各報館轉南京孫大總統北京袁大總統武昌黎副總統各省都督各軍司令官公鑒南陽僻處消息隔閡昨北來民國諸代表與亞東接洽稔知民國大局實已底定忻慰無任十餘年志願已償即開正式會議當衆宣布亂職歸農特此敬聞豫軍總司李亞東叩 
　　江寗各團體電　蘇州莊都督鑒議會舉公實任萬衆歡迎想公必不固辭以慰衆望都督主持全省江寗人士尤値望君如歲之時務懇即日蒞寗不勝切盻江寗市自治公所黃思永商會蘇錫岱敎育會張汝芹農會仇繼恒曁士民人等公叩號 
　　徽州公民會電　各報館皖同鄕鑒徽州公民會皓日成立舉胡君耀華爲正會長郭君成沛爲副會長謹布汪章瑞胡孝齡吳長榕洪維璜等哿 
[譯電]  
　　英國外務部大臣葛雷君在下議院答某議員之問謂售賣軍械與中國新政府有何限制余實未知惟政府曾告戒各商人勿於中國革命戰爭時代經營此業 
　　英國超等特萊諾脫式戰艦阿桀克司號已在葛里洛克下水載重二萬三千六百噸每小時行二十二海里 
　　奥大利亞特萊諾脫式戰艦脫其沙夫號載重二萬零三百噸昨在特里斯脫下水（以上倫敦） 
[要聞一]  
　　唐總理有用人特權 
新政府國務員遲遲發表之原因外間傳聞不一茲聞此事須俟唐總理至南與各員接洽得其同意之後乃能正式宣布蓋恐發表之後又皆紛紛辭職致蹈從前弊病也并聞其中尙有小問題必須唐君到寗之後始能解决且聞唐君此次南行對於新政府之用人袁總統已予以完全特權如原定諸國務員須有更動時可以由唐君隨時酌定不必再與袁總統往返磋商多費手續云 
[外交部取消稅司發給護照權]  
　　去電　北京外部首領胡君鑒華人赴美護照向由華官發給美領事簽字軍興後請外部與美使商訂暫由稅司代發現下大局稍定各處均設有交涉司此項發照特權應即收回母任國權操縱諸外人所有前訂之暫行辦法希迅向美使聲明取消外交部總長王竉惠艷 
　　來電　王外交長艷電悉護照事現切商美使至再據稱應俟美國承認中華民國後方能照辦此時祗可仍暫由稅司代發云希查照惟德冬 
　　去電　北京外部胡首領鑒冬電悉稅司代發護照一事宜速改正否則主權喪失日久恐難挽回查此項護照向由通商口岸之地方官發給稅司並非地方官自不應授以給照之權前清外部雖與美使訂有暫行辦法此等辦法僅於清帝未退位時始有效力在彼時稅司猶可勉强以清官名義給照今清帝已退位稅司究係何國官吏以何名義給照與我國人民以此折之彼必無詞以對又美使以民國未經承認遂謂　照不能由地方官發給本部以爲此實美使之强詞現下各國遇有交涉無不惟地方官是間是已承認地方官爲事實上執掌政權之人夫辦理交涉且已承認地方官爲有權何以區區一護照反不能由地方官發給實所未解希即根據以上理由再向美使力爭如彼仍抗議祇可暫禁人民勿向稅司領照葢與其任令國權操諸外人母寧暫予人民以不便也但無論交涉若何所有稅司發照之權應請先行劄知總稅司通飭取銷爲盼外交部灰 
　　來電　王外交長灰電悉稅司發給護照本係一時權宜辦法現又與美使交涉至再據稱各屬地方官事權不甚畫一未知究應承認何人俾美館有所遵循等語查上海廣州汕頭厦門等處發給護照最多該各處地方官經尊處承認有發給護照權者請卽開單電示以便再商美使囑轉飭美領接洽外務部鹽 
[蒙古新政府將起内訌矣]  
　　蒙古宣告獨立後即以庫倫爲首都活佛行御極典禮釐訂官制分配職司儼然一國家也聞亦有所謂内閣總理者以某盟長松彦可漢充之惟松之爲人性頗剛愎慣行專制手段自攬有政權後事事把待下以僚屬爲土芥上以活佛爲傀儡於是外蒙古各台吉大爲不平力持反對主義其内訌之機已伏發見之期必不遠矣 
　　總統府自接到蒙古宣告獨立電報後即擬派人前往勸諭取消茲聞外蒙各盟將起内訌頗覺在機可乘前日特請在京各蒙古王公到府商議對待方法聞已决定卽請蒙古王公中聲望最高之數人前往蒙古陳說利害勸其取消獨立冀以口舌收安邊之效 
[北京總統府新事]  
　　統一稅法案昨日已由臨時籌備處呈請大總統核定不日即將知照各國公使以臨時政府現已成立所有各省關已収未解各稅課應即由臨時政府指提解部備用 
　　袁總統前擬調查各省軍政情形昨日亦由籌備處將擬定表式呈請頒行各省聞表中所列係所有全省駐兵數目及軍官銜名軍餉統計并現在實存欵目等項均須按表塡註以便通盤籌畫 
　　前日總統府已發令各省督撫一律改稱都督又另委任山西民政長一人茲聞俟南北合一後都督未取消以前東南各省將一律簡放民政長以清軍政民政之界限 
　　京漢鐵路局會辦關賡麟氏與北京郵部梁首領在密切關係人人所知也近因總辦孫鍾祥告假所遺總辦一差聞梁首領已商請袁總統以關氏充補遞遺會辦一差則聞梁首領擬採内舉不避親之義卽以妹婿鍾文遠薦任云 
[故宮禾黍太凄凉]  
　　清帝退位後一班大臣對於清室均已斷絕關係現惟陸潤庠尙日日到毓慶宮敎讀遜帝固欠聰頴陸又係蘇州人雖當過數十年老京官尙不能作京話滿口吳儂大有格格不入之苦其所敎之書又無一適用者故在遜帝毫無所得而在陸潤庠已喘冲兩脇自以爲鞠躬盡瘁殫忠竭智矣世徐兩人亦天天進内世專管一切雜務實做老管家身分徐則一到即去無所事事人謂之串門子云 
　　宮内現狀一切如舊所異者祇有不問政治之一事而已内務府中飽冒濫亦如舊日惟收入减少大有入不敷出之勢日前内務府尙命欽天監進呈宣統四年時憲書並送頤和園游覽券於外務部令其轉交各國公使 
　　弼德院所存公欵皆爲堂司諸人席捲而去榮慶所得最鉅而每秘書官一人亦分得六百六十兩錄事初無所得則向榮慶大吵榮給以一千兩錄事諸人仍不允又加給一千兩始將就散去噫此等公欵皆國民之脂膏也豈容如此刦奪耶此風一開則各部衙門之堂司皆可以將所存公款瓜分而去有是理乎 
　　學部首領張元奇連日尙到署清理公事而該部丞叅及各司員則皆不到署祇張元奇一人往來閒步而已其一種悽慘情形甚爲可憐 
　　前清太保徐世昌向有津浦鐵路之兼差自民國成立徐不願問事遂在袁總統前極力辭却惟袁念係舊僚尙未照准 
　　日前北京兵變都御史張英麟庽内被搶一空張之身上尙穿一裘叛兵將其推倒地上褫其裘而去張訴之袁總統袁總統以千金贈之 
[天津激烈黨遣散爲難]  
　　共和未定以前有吳友石者招募鬍匪隊及各項激進黨人駐於天津現共和旣定此項隊團無所用之經舒君鴻貽徑告唐總理以達總統總統當許以與欵遣散唐總理卽發洋三萬三千五百元著友石到津與張鎭芳協商發放詎友石至津只發洋若干遣散鬍匪以致鐵血監督團駐津某某會等羣要求友石將原領洋欵如數分給各團體友石則以此欵係以個人請領得來與各團體無干各團體自不應出而預問以致大起衝突由各團告之張鎭芳又將友石送交楊以德管押旋又送至法國工部局張鎭芳乃電總統言共和大定一切權力全歸政府豈容再有匪人任意横行應請總統發令一律嚴拿以伸國法等語總統得電以問梁士詒梁亦力主重辦各團倘有抗違即案軍法從事惟聞總統甚不以張梁主張爲然已交民政部由趙首領派程君伸漁赴津設法辦理矣 
[津埠之刦餘灰]  
　　字林報云此次天津兵變據某訪事函告有一引人注意之事蓋某處有店一家其主人爲靑 
 
 

Page 3

 
 
　　　　　　　年會會員素奉耶敎店内存有綢縀絲貨約値銀數百萬兩其富爲該處街市之冠此次兵亂左右鄰居皆遭焚掠成爲瓦礫之場而此店巍然獨存毫未受擾亂兵不掠中國敎民産業亦一異事也 
[招商局請發還商輪酌償虧耗]  
　　致袁大總統電　北京袁大總統鈞鑒我公受職南北統一億兆同胞其蘇有日神京遙望抃賀議呼輪船商局押借款事承公一言中止大英雄眞豪傑所見自遠全體股東同深感紉此局曩隷帡幪獲利棊厚洎公歸隱郵部把持武漢軍興損失尤巨中國航權僅此碩果洋人覬覦商力脆薄維持補救尙待宏籌快利固陵兩輪去秋見拘武昌新銘新昌新豐致遠泰順五輪昨運兵烟台又復見覊春貨暢旺無船承載局益難支務懇分電黎副總統煙台軍政府將該七輪一律迅予放歸藉資轉運停泊虧耗酌予賠償以恤商艱而重實業並祈電復不勝翹盼待命之至輪船招商股東維持會同叩 
　　致黎副總統電　武昌黎副總統鑒頃閱報知前拘商輪均飭發還敝公司快利固陵兩輪去秋承軍政府假用現軍務已竣春貨需船甚殷乞速飭發還停泊虧耗並祈酌予賠償以安商業而恊共和感盼招商股東維持會叩 
要件 
[重訂民國法政大學校暫行規則（再續）]  
　　第三年 
國際公法（戰時）　二 
國際私法　二商法（手形海商保險）　六財政史　二經濟統計　二經濟學（應用）　三財政學（各論）四銀行實務　三外國匯兌　三銀行論　三 
外國語英語四　　　日文　　乙專門部 
　一法律科　二政治科　三經濟科 
以上專門部三科之課程除外國語及英法德三法外均與大學部同 
　　丙速成科第一學期　　第二學期　　第三學期法學通論　三國際公法　四裁判所構成法　三政治學　　三國際私法　三地方自治　　　二經濟原論　四商法　　　四商法　　　　　五比較憲法　五民法　　　六民法　　　　　六民法　　　六刑法各諭　三刑法各論　　　五刑法縛論　三財政學　　四刑訴　　　　　五比較行政法二刑訴　　　三民訴　　　　　三監獄學　　三民訴　　　三比較行政法　　四　　比較行政法四第十三條　本大學畢業之學位從大學校令及專門學校令之　規定 
第十四條　在本大學畢業者從文官法官考試法令之規定均　有受高等文官法官考試之資格並得廳辯護士試 
第十五條　各科學生除歷金另訂外每學期須納學費十五元　均於每學期開始時一律繳納 
第十六條　在本大學畢業者均發給畢業文憑及第十四條所　定之學位証書列最優等者特給徽章及其他獎品 
第十七條　各科講義由本校發給之第十八條　各科學生須服本校之制服 
第十九條　本校休假除本校記念日外從通常學校令之規定第二十條　本規則俟中央大學校令專門學校令頒布後卽遵　令改訂辦理民國法政大學堂開課並招生附則本校於正月二十四號開學業經更訂分科課程改良辨法所有本校正科法律政治經濟三班别科丙丁戊三班民歷學期皆繼續接算按照新章分别辦理至新班錄取各生志願插班者亟應舉行編入試驗現定於三月十一號（陰曆正月二十三）開始上課茲再招新班大學部三百名專門部六百名速成科二百名自開課後限一個月截止本校因體恤遠道諸生起見隨到隨考恐未週知特此布告簡章列後一資格（一）凡在中學校畢業精通英法德文語之一者及在高等文科畢業者得受大學部各科之試驗（二）凡在中學校畢業及有與中學相當程度者得受大學　科及專門部各專科之試驗（三）凡有與中學相當程度及中文確有根　者得受速成科之試驗（四）凡在法政法律學校及講習所修業一年以上者得照性質程度受各科編入試驗封入相當各班 
　二學　費　學費及講義費每學期十五元午購費每學期七　元五角寄宿早晚陰費歸指定寄宿舍辨理 
　三校址　南京兩江法政學堂（完） 
譯林（蘇譯） 
[金剛石]  
　　　　　　　世有所謂文明生活抑知文明生活者非他即黃金與寳石之生活也黃金萃集之所文明自見寳石萃集之所文物燦然人世旣好虚榮金玉遂得而乘之近時又發明人造金人造寳石市塲之中所在多有驟視之美麗光澤直與眞黃金寳石不相上下製造者竟能令其眞　不分誠爲工業上之大進步而貧乏者每以胸指飾品不易購致爲憾今旣有人造者可以爲飾彼貧乏者之虚榮心庶得滿足矣 
同一可寳之物而人之好尙不同故或好燦　之金剛石或好精圓之眞珠又或於此二者以外别有珍愛之物惟黃金之爲物則舉世之好尙大略相同若寳石之爲物則各國之好尙不能一致至於今世之好尙則漸趨重於眞珠與金剛石故無論行至何處無無寳石之所上飾帝王之冠下飾土人之耳小兒之首下婢之指類皆煇煌悅目各從所好其品雖異其貴則同一旦寳石附於其身莫不以爲榮耀甚且以爲文明人無是必致爲人嘲笑而飾品中人人所最好者又莫如金剛石與眞珠今一年之中金剛石之産出額値一億六千圓其中有十分之七爲美國人之體飾美國人視金剛石與金一例有金錢者任意求其美者美國人之風尙於此可見一斑而紐約之細工品八分爲金剛石二分爲眞珠巴里則八分爲眞珠二分爲金剛石英國眞珠與金剛石之地位在伯仲之間每以此爲飾體之具故英國人與美國人不難一望而知（未完） 
[清談（東吳）]  
　　　　　　　　今日社會上之新流行物爲白郎林手槍今日行政官之普通用品爲不出錢之萬急電報數十年來我愛國志士流無數寳貴之血以購得之新共和之新氣象止於是矣嗚呼我可愛可敬之志士其生者以熱心共和胃萬死而不辭其死者因夢想共和或一靈之不昧曾是所謂新共和之新氣象而止於是耶嗚呼 
小說 
[俄王之偵探（三十四）（無名）]  
　　　　　　　密烏蘭爾道在吉野斯脫余道是在多少時候以前的事密烏蘭爾道是在兩年以前余乃取照細視見那照上所印的照相館名字和余在綠蠟船上所見的照上所印相同余乃僞爲叫道這眞是一個最美的小照密烏蘭爾道不差郤是好看的但是這照還拍的不甚像他的眞人比這照還要好哩余又問道他現在何處密烏蘭爾道葛蘭先生你爲何這般多問你可是看見了照便愛了他麽余便正色答道我决不如此卽使與我相仇之人也不說我是這等好色之徒你想是否密烏蘭爾道我亦信你决非好色之徒因爲如此所以我絻喜與你相談余便道謝你見信密烏蘭爾道但是你雖不是好色之徒郤已被那愛末的美貌迷了心了余此時仍携照在手說道我說他眞是個極美的人現在你還看見他麽密烏蘭爾道我自從離開學堂之後從不曾看見過他他比我小兩歲我聽人家說自我離開吉野斯脫兩禮拜後他也被他家人領回去了現在他在那裡我不知道他家是住在逗海地方他的父親是一醫生余聽了這話心中甚是失望但是余郤已經細認照上照相館的名字牢記在心必能因這照相館探訪那愛末的居處據我清度那愛末的行蹤必與秘密船綠蠟有關係决不如密烏蘭爾所說的樣子 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新彊承認共和]  
　　　　　　　　新疆巡撫袁大化曁司道慶賀共和成立致袁大總統電云新疆僻遠文電久塞頃讀郵傳部電傳去年二十五日隆裕皇太后懿旨改建共和政體成立全賴大力維持從此寰宇享和平之福無復塗炭生靈之事何幸如之新疆遵旨一體承認恭拜鴻禧惟前電迄未奉復極深盼望袁大化曁司道等謹肅三月十二日印 
[甘肅承認共和後之近狀]  
　　　　　　　甘肅藩司趙維熙等電致袁大總統云共和宣布全體承認早經電陳惟長督帥篠電請開缺後去志堅决公事槪不過問亦不交派辦理以致庶政延擱雜亂紛龐連日紳民開會舊黨妄生擬議尙無大碍而軍學各界之稍具新思想者則疑其有意反對擬自舉都督以相抗深恐釀成暴動致遺共和新政之汗點熙等現雖竭力維持由司道挈銜宣示共和政體冀可化險爲夷特慮日久變多則非所能逆料也應乞迅派才望兼優之大員持節鎭撫免滋他虞是爲至叩此間自奉二十六鈞電即與陜軍開議盡善辦法擬用漸進主義陸續裁遣庶不致别生枝節重費鈞籌惟日來接甘南警報有川軍銳進之說並懇電川迅速撤回共保和平爲幸再前請急餉二百萬務祈早撥以資裁撤回兵之費雲霓盼望幸賜成全民國旗是否紅黃藍白黑五色望示遵甘藩司趙維熙率司道等同肅 
[廣東之痛定思痛]  
　　虎門亦已和息　廣東明字順軍黃明堂通告略謂十三日由海軍司長咨會敝鎭統特派本部三協二標一營長鄧麗鵬乘駛東彛兵輪前往虎門面謁惠軍陸協統妥爲解决陸恊統領亦深明大義安撫一切虎門惠軍已和平息事盡泯前嫌從茲兩面融和免猜弓蛇之影萬家康樂再無市虎之虞云 
　　派人洗刷血腥　衞生司以日前戰禍傷斃人命極多積屍滿地數日始能拾楚其間多已腐爛血肉狼籍臭氣薰蒸當此春温癘作易生疾病昨特派出粗工數十人於伏屍之地打開自來水管洗刷乾凈以免有害衞生 
　　搭棚安置各軍　十三號勸惠軍收隊後由明 
崗地方搭蓋大棚將安撫之惠恊等軍如有携帶槍枝者則酌量給價如無槍枝及無業遊人并此次遇難無家可歸者妥爲送赴該棚暫爲安置以免失所 
　　城内仍然戒嚴　十三號下午惠軍收隊由李福林送赴河南寳崗棚廠安置後是晚城内行人稀少仍奉派各軍隊在城内通夜梭巡至各署仍戒嚴放飄督署戒嚴尤甚放飄東至倉邊街口西至衛邊街口如遇路人來往仍甚注意 
　　聯請賠償損失　此次戰禍商店居民損失甚大聞昨日南關一帶波累之商民特會議聯請 
賠償損失未識政府將如何處置之耳 
　　縣長請䘏灾區　南海縣民政長盧梭魂爲呈請事竊以此次惠軍肇釁軍政府不得已而用兵城廂一帶居民遷避不及流彈所至其中無辜誤斃之生命與夫轟破喪失之財産尙未調查實數惟以三畫夜烽烟倉皇又在長堤東南新城一帶要地均屬殷商巨鱗排櫛較之野戰其株累之數相去自遙梭魂忝有地方之責痌瘝在念目覩同胞顚連狀况頻日往各店調查慰問聞其縷述之詞見其驚駭之態不禁傷心者久之計自年來吾粤商塲凋敝前此亡清苛政抽剝之苦受累已深近者兵燹頻聞市面寂寞即未以此次兵燮而論寓目商界已有憂色際此瘡痍未復波浪又生慘怛情形苟非妥爲周恤以爲善後之方素號富庶之廣東誠恐一落千丈實有非梭魂所忍言者大都督素持人道子惠之政藎籌偉盡泱泱百粤企盼同殷梭魂忝長一隅飢溺關懹亦何忍坐視弗言用敢不惴冒味爲民請命伏望大都督迅賜宣示撫恤藉慰羣黎惟有廣宣惠意勉勸馳驅内策安全外通民隱應如何辦理之處敬候訓示祇遵呼籲上陳不勝悚惶待命之至須至呈者 
　　港團爲民呼籲　南京孫大總統北京袁大總統武昌黎副總統鑒粤新軍惠軍連日巷戰互用開花砲房屋焚掃甚巨流彈四散商民斃命者多至目不忍覩乞即電粤都督先自停戰以保居民財産性命遲則全粤岌岌可危不堪設想火急維持切盼旅港番禺南海順德東莞香山梅州高要等商會車茂軒何藻雲等叩 
　　再出安民告示　十五號城内各商店已開門者有七八成之多惟各城門仍有軍隊駐守晚上都督府各兵士仍放飄至倉邊衛邊等街現陳都督恐商民疑懼卽出四言告示謂王和順逃軍事大定分札重兵地方安靜凡我商民謠言勿聽交易如常各宜鎭靜云 
[粤都督告退之照會]  
　　　　　　　廣東大都督府爲照會事粤省反正以後軍政不能統一幾陷於無政府地位亂繼之伏識者憂之本代督任事以來卽首以整頓軍政爲先務其抗命肇亂惡跡昭著如石錦泉張鐵震等皆立予顯戮不稍姑容凡以爲廣東治安計而已此次王和順立心煽亂罪不容誄惟其黨羽甚多蓄謀已久本代督早有所聞惟慮驚擾商場忍隱不發乃爲先事預防之策調回龍督辦濟光會同何督辦侶俠以保幛西關沙面城厢内外徧布巡查軍以資鎭懾一面開誠布公期曉以大義一面速行編遣使散者復安本業編者各有責承故自三月初一日始開籌辦編遣民軍事宜至初九日計共解散四十餘營隊爲兵約三萬有奇各民軍統領皆深明時局且有自請解散以爲倡率者餘皆遵守命令欣欣領受恩餉功牌而去詎王和順深恐密謀已露解已兵權迫不及待希恩餉功牌而去詎王和順深恐密謀已露解已兵權迫不及待希圖先發制人借端肇釁阻止巡查軍回營必經之路本代督姑爲容忍仍下令迂道而行謀不得逞次日復造繳械之謠以煽動部下而亂事遂起本代督仍不欲卽行痛剿有投鼠忌器之心因姑諱其罪狀勒兵嚴守城垣派員趕往撫慰自初九晚以至初十晚竟致勸止無方而王和順率兵攻城其勢益劇至十一早不得已下令團捕而四面兜剿賊巢已破自非本代督以商場所在不忍用兵則於初十早柒其黨羽未集一鼔而平何至延長至於一日一夜之久此皆由不忍擾害商場之心以由此柔懦誤機之策使城　居民仍不免受此恐慌本代督之咎也本代督自維德薄能鮮不足以肩此重任惟有躬自引退以避賢路夫廣東亂象四伏鎭壓全仗兵力此次剿辦王和順　出於不得已之故而社會之不知寔情者竟誣陸軍以惡名是非不明毁譽失當以後誰樂於用命者若欲以道德平亂則本代督實非其還此其應辭退者一本代督就在以來自知德望未孚屢東引退誠以本代督人望不齊故粤省人心不能統一時啓奸徒覬覦之漸以爲搖動政府之謀此非得有人望素孚者不足以鎭之早讓賢能以杜亂源此其應辭退者二况且編遣民軍事稍就緒卽急宜從事東西北三江及外府州縣使全省脈絡貫通而後血氣乃旺本代督一無所長然勇於任事不避艱險削平萑苻之責常躬自扉任以謀桑梓治安若使本代督事務接替有人俾得在外從容展布吾知必有以報我父老子弟也現在汪化精衛屢經電促回粤接任均不允來應卽電請胡督回任名正言順難選舉都督爲貴會之權責本代督無庸干與然當寔事求是母爲徒召紛爭况胡督因公去粤現中央政府另行組織胡督本可回粤且其天資精明富於學識實有建設之才本代督共事有年深所欽佩如粤人能電請回粤並不以本代督爲不肖仍可輔佐胡督削平盜賊恢復秩序使各府州縣之亂稍戢而日進於治安是則本代督之 
願也爲此照會貴會查照辦理是荷特此照會 
[龍沙政界之改革譚]  
　　　　　　　　黑龍江省地面遼闊設官分職向以旗缺爲最多近因國體變遷首宜擴充武備爲急務從前籌辦新政去年預算遽增百萬統計歲需五百萬之譜通　出入尙餘百萬無着際此籌防維殷需財孔鉅勢不得不設法撙節以資挹注聞日昨會議以裁改各缺爲前提查自改行省以來大東邊治設有興東道一缺徼隅孤懸爲三邊犄角之一該處東臨大江其餘方面多深山邃谷人煙寥落東北距署窵遠爲奉吉黑三省萃盜淵藝實有鞭長莫及之勢擬將裁去改設駐防用資鎭懾至東西布塔哈舊設總管擬亦改爲防營其餘若海倫府鐵山包等處協領素餐尸位無裨地方擬亦一律撤去悉置重兵如此略爲變通庶不致擲黃金於虚牝而收指臂之效果也 
[關中軍事近聞]  
　　陜西三原縣函云舊曆正月初一日醴泉失守初二日下午已有少數人傳說至初三日則道路喧傳乾醴失守矣其實乾州未失也甘軍仍復進攻縣署局所屢遣偵探以偵探人不敢前進僅到臨襟河（去三原約四十里）爲止初四日下午有自醴泉歸來兵士述醴泉失守情形甘軍入城大約六七百人似不能進攻乾州仍固守民心稍靖至初五日雖城門戒嚴而民心則較初四下午鎭靖矣 
　　湖北季雨霖援陜之兵一部已抵商州軍政府已派人往接東路現亦無事駐潼清軍趙倜因和議就緒共和成立相約彼此釋爭不得輕開戰端趙倜兵已撤退僅留少許兵駐紮園鄕 
　　我兵駐紮乾州者約五十餘營自醴泉告警省城紛紛調兵西往又聞蜀軍援陜之兵已到漢中三路合兵西路當不難蕩平也 
　　土匪則九月初起義時頗肆搶刧未幾省城派招撫使四出招安蒲富臨渭一帶及各處豪俠均敢之幕下爲復漢効用目下刧案甚少故省中秩序亦甚安云 
　　陜西因東西軍事不已需餉甚巨軍政府擬提先前存積商號官欵以濟要需但市而疲滯各商號無欵可交甚有停業私逃者茲經商會中人關懷軍用慨念時艱擬集股一萬五千份設立商業銀行一處已與軍政府嗟商先交十萬兩以資軍餉積欠公款之商號請免追交以故商界歡迎入股者甚爲踴躍已集得十五萬兩擬卽發行鈔票云 
[寗波罷市續紀]  
　　寗波因統捐激成罷市已紀昨報茲又悉慈谿呼舖户商衆每家各舉一人於十九日（舊曆二月初一日）晚潮特雇烏篷船十五隻星夜上甬到北門局請求撤消統捐局而城鄕聯合會又公舉代表陳屺懷錢吟葦等三十人誠恐肇事特各乘輿赶赴捐局勸解不料局長鄭衡避匿不見約半小時忽有兵隊數十人到局前開鎗示威於是商民船户大動公憤誓必拆毁局所形勢洶洶幸各代表分頭勸諭一再開導局員當將捐局名牌及旂張撤下商民以爲捐騐旣停靜候諸代表與局長商辦待至下午四時詎巡丁等依然仍向來往船隻索捐於是衆商又鬨其勢較上午尤急鄭局長始牌示局門（局長晉省邀請免捐先行停辦云云）現已由商民船夫等向各代表乞查開槍兵士並聞各代表當擬普省呈請撤消云 
　　附寗波商會電　杭州都督蔣財政司長高鈞鑒統捐細則繁苛稽征多處將來留難需索更甚舊清釐金商民惶懼東日慈城罷市今日北局聚集商船百餘號洶洶滋擾已肇禍萌萬一激成巨變何堪設想請將統捐暫行停止召集各商彙議另訂妥章以恤商艱而弭後患寗波商務總會冬 
[杭垣大火紀聞]  
　　三月二十一夜（二月初三）四句鐘杭垣靑雲街陳順興裁縫店内同居之呂氏家失愼延燒左右鄰居上至毛竹弄兩岸下至登雲橋邊小酒店共計房屋一百三十餘間并焚去靈柩一具女孩一口起火之時該處鄰人皆在睡夢中驚醒幸第三警察分署長督同巡邏隊救出男女多人而各集義龍均未到場幸下面有下城消防隊長王鼎榮君督同隊兵竭力撲救上面有上中城兩消防隊帶拆帶燒火勢方熄聞起火綠由係呂氏之姘夫某荳腐店之夥其時因到店上工呂氏爲伊燒點心以致兆此巨禍也 
[贛江新潮流]  
　　新督嘉猷　贛省新選都督李公烈鈞於十七號由潯回省已紀昨報茲悉李公抵岸時在省軍政各界馳往河干迎接者軍隊林立鼔樂喧天頗形熱閙李督接譚後暫庽行轅當於十九號接篆履新惟此間政務辦理極稱腐敗如交通局長蔡公時營私舞弊濫用私人劉和理擅挪公欵包娼月英迭被葉藻漢等控告有案殊屬不成事體李督到任擬卽主張嚴加整頓一時政界人員聞信大起恐慌云 
　　推倒部長　贛省稅務局歐陽漙存濮賢懋等違法收受鹽局賄款每月二百餘金業經部員揭發由財政部撤換接辦現經臨時議會咨請都督從重懲辦以警官邪惟財政部呈覆此案恣意袒護歐陽溥存等實屬不合大起公憤以致有人在外組織團體必須推倒財政部長雷恒爲目的云 
　　裁汰檢查　贛省交通局電政科曾伯沅與賀賛元有密切關係故自曾接辦後紛委多員馳往各處電局檢查往來電報月開薪費數達千元實屬安挿私人糜費公欵現經政事部查悉飭將所派檢電委員刻日裁撤以節虚糜而重公欵 
　　禁謠安民　贛省軍政府軍務部爲布告事照得馬都督辭職已奉臨時政府電經議會公舉李公烈鈞繼任不日即來江視事業經公布在案此係行政官廳更易之常地方人民本可毋庸疑慮茲訪聞外間謠言有謂九江軍隊來省必致擾害等語以訛傳訛致滋驚擾爲此諭闔省各界人等知悉爾等務須各安執業切勿輕信謠傳致擾公安倘有匪徒乘間造謠生事一經拿獲定以軍法從事决不寛貸其各凛遵毋違 
[泉永鹽局被毁]  
　　　　　　　福建泉州永春鹽局爲著名優缺例由委員辦理去臘有富商數人集資包辦約定今年包價五萬元明年六萬元後年七萬元以次遞加已由鹽政處批准先交押課銀一萬元當由該包商等先繳五千元於舊曆正月初五日帶同司事五六十名前往泉州永春各處擇地設立分局以便售鹽詎泉永鄕民以及漁户人等大怒以現當民國成立各捐豁免鹽爲人生日用所必需豈可再設局卡剝削小民遂將該包商各局打毁一空衣物搶淨并欲擄人關禁幸該包商等先後逃奔來厦未遭毒手現擬上省與鹽政處理論云 
[皖省公布暫行刑律]  
　　　　　　　皖省自光復後所有民刑訴訟案件應用法律前因尙未擬訂經省議會公議暫用前清資政院未經議决之新刑律至其中有礙政體國體者酌加删改定名曰安徽暫行現行刑律昨特咨請都督公布當經孫都督出示略云人民生活於法律之下一日無法律即無以維持秩序而保安寗前清刑律旣當然失其效力民國法典尙未頒行自應由各省暫訂草制以資遵守云云 
[南京電報團體會綠起]  
　　　　　　　江寗電局曁鼔樓報房全體公啓云自光復以來幸得黃君子仁表率一切同人等畫夜辛勤不辭勞瘁無非爲顧全公務起見此次援例加薪黃君慨允赴滬面陳卽屬爲同人等之代表而電政局不察衆情加以擅離職守之罪名遽派王忠英來寗接辦事前專守秘密並未發表嗣接王忠英電稱准於十六日來寗同人等會議以黃君旣因衆人　過特具公電挽留並請免其議罰決非無理要求同人等首以維持秩序愼重公務爲宗旨而電政局復電議罰如故繼又公電决不承認王忠英爲南京局員電政局置之不顧硬派來寗强行接辦嗚呼當此共和時代民國建設伊始豈能再容專制之流毒同人等受此一再之激迫此團體會之所以發生也謹佈緣起維希公鑒 
[鎭商再請弛米禁]  
　　　　　　　丹徒縣議會商會各董事等前因鎭江市面凋敝具呈請復米市當奉莊都督令許爲可行並愼防流弊飭丹徒民政長查復嗣經民政長會同商會及原議之人妥籌辦法籲懇准行嗣復奉府令嚴禁運米出口等因經議會商會及米業各董一再集議僉謂禁米之法當禁之於海口不當禁之於江口鎭江一濱江口岸耳米船來鎭買賣必須經過海口並非一過鎭江便可運入他國也如鎭江米市須禁則必須並蕪湖而禁之蕪鎭同屬長江商埠未有此地可偷漏而彼獨不虞出洋者况出口出洋其義迥乎不同出口者運往他省出洋者運往他國各地請禁出口之說未識指何口而言若謂江口則是一地之米不能出入於他境將來産米之地别無銷場乏米之區亦無購處妨害民食莫此爲甚若指海口則前呈辦法鈐制甚嚴輪運則有聯單帆運則有護照兩地運購互相移繳斷無顆粒可以運往外洋若米市不開鎭地全體商家咸失所恃市面亦難以振興特再據情電禀都督體恤小民維持商業無論帆運輪運俯如所請並飭鎭關援例收稅悉以護照聯單爲憑不准私運出洋如有好奸商囤積奇致米價過昂仍照章令其停解如此則於全國之民食及江蘇之民食均屬有益無損事關大局急祈鼎力主持商務賴以振興云云 
[保定兵變餘聞]  
　　　　　　　保定兵變後袁大總統特派靳參議前來調查此次遭變住户舖户受害之情形以便酌量撫䘏又臬司曹廉訪第二鎭王統制司令官鮑翼長日前會議因此次保定兵變失落軍裝槍械甚多急應收回酌量給價惟視槍枝殘缺與否其槍械每枝議定價目錄下（一）交送槍械者計步鎗齊全帶皮件者每杆給洋五元五角（一）無皮件者五元（一）無剌刀者四元五角（一）鎗件不全者酌給（一）手槍一杆洋三元（一）其他裝械酌量給賞 
 
 

Page 7

 
 
本埠新聞 
[唐紹儀抵滬]  
　　　　　　　國務總理唐紹儀君奉袁大總統命令南來會同南京各部長組織統一政府已於昨日午後三時半偕同黃愷元劉冠雄王正廷諸君由津乘新濟輪船抵滬在法租界金利源碼頭登岸換乘汽車至坭城外洋務局駐簡英美捕房卜總巡除飭騎巡沿途隨護外並派中西探捕至行轅照料滬軍都督陳英士君亦先期率同交通科科長王志良人事科科長高一謀及各科員至碼頭歡迎 
[請免米稅之進行]  
　　　　　　　民生國計會等各團體要求豁免米稅一事已由通商交涉使温君接奉袁大總統巧電謂米糧係民食所關自應豁免請俟唐總理到滬後就近詢商辦法等語民生國計會會員諸宛明等爰定於陽歷二十五日午後二時假京江公所開會選舉代表俾便商請唐總理通飭各縣貨物稅事務所將米稅一項槪行豁免昨已通知各團體届時蒞會集議矣 
[漢冶萍股東開會記]  
　　　　　　　中華民國元年三月廿二號即舊歷二月初四日漢冶萍公司開臨時股東會到者四百四十人股分約一千萬首由董事代表王子展先生布告今日開會請各股東公决漢冶萍與日本合辦合同一事查公司向章不准　入洋股且全國輿論極端反對我等董事曁股東會兩次專電力爭援草約第十條請卽取銷日商以第十條載明須開股東會公決此今日所以邀請各位股東來此議決投票也反對合辦者請書反對兩字賛成合辦者請書賛成二字投入筒内當場公同開視照股數權數核算多少決定次由湖南代表熊秉三先生演說湖南湖北江西三省各股東反對合辦意見及合辦種種之害（另有稿錄後）次由黃雲鵬先生痛陳合辦之害一層爲經濟一層爲武器與日本關係甚大萬萬不可合辦請諸君務於此數分鐘内提起腦筋注重投票能無一人贊成方見我同胞愛國熱誠不爲外人所輕視次由呼股東投票次由股東監視開筒全體反對共計四百四十票次由葛伯誠先生演說煉焦每年須吃虧六十萬遂散會茲將會場宣布各文件分别錄後 
　　草合同漢冶萍煤鐵廠礦有限公司　日商代表　會訂華日合辦煤鐵廠礦有限公司草合同所訂大綱條欵開列於左一　改漢冶萍煤鐵廠礦在限公司之組織爲華日合辦有限公司二　新公司應在中國農工商部註册一切須遵守中國商律礦　律總公司設在中國之上海三　新公司股本定爲三千萬元華股五成計華幣一千五百萬　元日股五成計日幣一千五百萬元（此股本及將來分餘利　均以日幣算）華股祇能售與中國之人日股祇能售與日本　國之人以後公司股東盈虧共認不定官利總照各國通行有　限公司章程辦理 
四　新公司按照礦律以三十年爲期滿期滿後由股東會公議　如欲展限應照礦律再展二十所五　新公司股東公舉董事共十一名内華人六名日人五名再　由董事在此十一人内公舉總理華人一名協理日人一名辦　事董事華日各一名股東另舉查帳員四名華日各二名六　總會計用日人一名山董事局選派歸辦事董事節制以後　添用華總會計一名彼此平權七礦漢冶萍煤鐵廠礦有限公司之所有一切欠款及一切責任　備有確據者均由新公司接認八　除照礦律外國礦商不得執其土地作爲已有外漢冶萍煤　鐵廠礦有限公司之所有一切産業物料曁權利並照案所享　特别利益均由新公司接收九　新公司未經註册以前由華日發起人先行辦事所有新公　司一切章程由發起人另行商訂 
十　以上所開新公司華日合辦俟由中華民國政府電准漢冶　萍煤鐵廠礦有限公司立將此辦法通知股東倘有過半數股　東贊成卽告知日商日商亦將情願照辦之意告知公司簽定　正合同立行照辦告知期限不得逾一個月此草合同在神户會訂照繕二分各執一分明治四十五年一月二十九日　漢冶萍公司現有股本一千三百零八萬元公司代表之意須　塡足股本一千五百萬元其添塡之股票作爲公司公用其如　何用法由新公司董事會公議日商須入股欵日金一千五百　萬元日商代表之意除原有華股一千三百零八萬元外另塡　華股票七十五萬元日商出股欵一千三百八十三萬元此條　須到東京方能定議其餘各條彼此允洽别無異議以上草合　同十條俟民國政府核准後敝總理再行加簽盖印特此聲明　正月二十九日盛宣懷注（思惠齋印）　　電報　（股東曁董事致盛總理電第一）杏公鑒聞漢冶萍礦廠有與日本合辦之約各股東疑慮羣來詰問董事會並未預聞此事當即詰問辦事員見合同第十條内載明須俟股東會議過半贊成方行照辦是未經會議此合同並無效力接各股東來函均以此事有損國權商業極不贊成應請照合同第十條取銷並盼速電覆董事會公啓（致盛總理電第二）神户盛宣懷杏公鹽屢見報載閣下擬以漢冶萍廠礦與日人合辦殊深駭異查公司向章不准捲入洋股閣下旣未先商各股東開會議决輙以私人資格擅與外人訂約不獨國權所繫及我等血本所關斷難承認面全國輿論譁然鄂湘贛三省人民起而反抗將恐激成變端我等同受其累决不甘心望即迅速取銷勿稍遲延致貽後悔立盼電復股東龍　瑞馬繼桂王揚濱袁思亮黎經誥黃曾詻黃曾武聶其杰何聲　蔣鴻林公電（致盛總理電第三）杏公鑒接漢冶萍總公司轉到函電鈔件備悉合辦草約尙未加簽盖印囑卽開會公决取銷等語今日董事會議簽以董事係代表全體股東今董盡反對無一贊成加以全國輿論極端憤激便足證全體股會之意嚮應請迅卽取銷萬勿再遲董事會公電 
　　演說稿　湖南代表熊秉三演說湖南公私各股將近百萬與漢冶萍公司有重要之關係某等現由譚都督電舉爲湖南股東代表對於漢冶萍公司擬與日本合辦之草合同極端反對有不能已於言者查漢冶萍公司關係全國軍政實業及我湘鄂贛三省土地財産各報所載各團體各個人意見書言之綦詳諸君想已聞之熟矣某等請再陳其合辦之害約有四端一曰喪權凡股東之於公司有議决改革及查帳之權所以防辦事員之舞弊也中國股東向來習慣放棄權責股票到手視同田業只求官 
息之得失不問成效之有無卽如本公司去年續借日欵六百萬元及此次擅訂合辦之約是類重大事件盛氏獨斷獨行股東尙無一知者遑言其他日人權利思想最爲發達利之所在絲毫不讓苟公司若與合辦將來相形見絀中國股東遇事不問所有一切議决之權必均操於日人之手可無疑矣試觀開平公司自中英合辦之後中國股東曾一過問否此股東之喪權也又辦事員之於股東應負完全之責任必須權自我操方足以收經理敏捷之效今若照該草合同第五條總理華人一名恊理日人一名辦事董事華日各一名彼此權力相等事事必多　肘關於簿記書式則彼密而我疏問於工程學識則彼精而我粗程度不等優勝劣敗將來經理全權必皆日本協理之命是從所謂總理者不過存一空名耳曾聞奉天中日合辦之鴨綠江採本公司中國理事胡某求於公贖簿記蓋一圖章而不可得又本溪湖中日合辦之煤礦公司凡屬礦坑技師壛係日人中國雖亦派有礦　畢業之技師實無指揮工匠之權現在中國銀行監督吳君鼎昌曾爲該公司華總辦注重挽回主權卽與日人齟齬諸君可訪問也夫漢冶萍公司管理機器工程固不能不求之東西各國之優美技師然由我雇用苟有精明總理尙可設法操縱爲我所役若合辦則立於同等之地位智力稍遜卽爲人用安能用人觀於草合同第五條僅言總協理及辦事查帳等員碩而不言及技師工匠之限制者如奉天中英合辦金礦公司内有一條聲明開礦工人須用華人之類將來公司中之上中等技師之匠必皆更易日人華工永爲奴隷優勝劣敗之例所必至也又第六條總會計用日人一名華總會計則註明以後添用四字諸君試思財政權旣先操於外人之手後來者其能居上耶此辦事員之喪權也二曰靡費公司獲利在於去冗員而節冗費今草合同第五六條辦事職員華日各一是較從前用人經費加一倍矣奉天中日合辦之採本公司中日理事各一名每年薪水各一萬元其餘用人亦均相等本溪湖合辦煤礦公司會計一項中日人員各半約達數十人其縻費爲何如也三曰失利照上條所言縻費旣多則公司獲利自少面草合第三條公司股東盈虧共認不定官利并將舊章各股東應得之官息而去之試思我國資本家力量　弱壛恃官息以爲生計一旦失其俯仰將必低價押售股票跌落所謂華股只售於中國之人者其人非他即盛氏也彼趁低價收買而遂其脫拉斯之欲望倘公司任意浪費獲利日微盛氏必又以所收買股票槪押於日本股東之手公司將無復爲中國有矣四日釀禍漢冶萍礦廠隷於三省管轄之下彼處土人性質强悍稍有謠傳卽起暴動在滿清時代均借官力彈壓如去年湖北大冶縣與國州等處人民對於漢冶萍公司礦廠之暴動均由鄂督派兵防範方免無事其明証也今者合辦議起全國人心異常公憤三省尤爲激烈昨見報載傳單有寗可轟燬之宣言萬一險遭不測非僅我輩股本損失無着因此而起中日之惡感甚非國家及個人之福也有此四害諸君亦可恍然於合辦之萬不可行矣夫兩國同盟必其勢力相等而後始免流弊公司合辦保獨不然今以我國人民之挍能智識一與日本相氏較華洋合股之事目前實非其時惟某等所最不可解者漢冶萍公司向日本第一次借欵三百萬圓及第二次借欵六百萬元均係預購生鐵價値合同按年以所出之鐵値扣還本息與原純借欵以廠礦抵押者絕然不同觀於宣　三年四月初三日盛氏與日人續擬未成之一千二百萬元預購生鐵借欵今日卽可見漢冶萍公司之魄力雖再倍借欵亦無妨也乃盛氏所爲不主前議押借而主合辦此非别者用意夫議信之况日本以前借欵僅只問鐵廠而於萍煤渺不相涉苟使盛氏當臨時政会之需欵時能爲設法以萍煤抵借未嘗不可奈何　以今合辦之說餌也今以該公司第二次與日本訂立預借生鐵價値六百萬元之合同推算按年扣付生鐵之欵如第一條自宣統三年三月初二日起至民國三年止每年願售生鐵一萬五噸民國四年加至願售生鐵八萬噸又自民國五年至十四年每年願售生鐵十萬噸合計十九年約購生鐵一百十四萬噸每噸定價日本金洋二十六元合共洋二千九百六十四萬元試以　本借欵六百萬元扣算自宣統三年借入起至民國民十四年還清止六厘行息前四年每年還息三十六萬元後一年還本息　十萬元再後十年每年還本息五十五萬元合計十五年共還　息銀七百四十四萬元以可購生鐵一百十四萬噸價値兩抵　還清借欵本息外曰本製鐵所尙應照付公司鐵價洋二千二百二十萬元諸君試觀此出入之數日本借欵六百萬元僅抵鐵値四分之一夫何再加借欵之有窒碍也然卽此以推足見漢　萍公司大利之所在又鳥或冒昧合辦拱手以讓人耶此我全國人民萬衆一心反對合辦之所由來也湖南等三省歷史地理關係密切尤有剝　之痛故敢侃晰詳陳乃愛國諸君子告 
[保衛治安之嚴密]  
　　　　　　　北方兵隊肇事後滬上一隅謠言　起甚有挈徉眷他往者實則無根之言不足爲慮前日民政司長李平書君特邀軍商各團體會議保衛方法午後五時散會後滬軍司令部李英石統領卽發緊急命令飭滬防第一營第二營管帶將所部兵士分爲十餘隊由隊官督率分班巡選目下午五時起至翌晨六時澈夜周巡不論大街小巷遇有形跡可疑三五成群之輩卽行拘訊昨晚李統領又請得令　輕裝徒步親督小隊進大東門出老西站迤南進尙文門改由小道至小南門内第一營駐紮處檢閱兵士各士戎裝戒備紀律嚴明無絲毫倦色檢閱事畢出小南門時已十一下鐘回至司令部後又分飭水陸各營格外嚴防以保治安本埠商團全體會友亦均認定區域携帶軍火分頭巡視想從此本埠居民可以高枕無憂矣附李統領文告　爲通告事照得上海爲華洋要埠南能浙粤北達京津長江下游尤倚此爲門户光復以來各省士民紛至沓來羣稱樂土雖因防備之森嚴實賴人心之鎭定邇因北方兵隊肇事無知秀民乘間播散謠言希圖滋事以致城厢内外居民受其簧鼓遷徙靡常殊爲可慮本統領職司防務保衛之責義不容辭爰於本月二十一號起酌派兵隊畫夜梭巡所有私街僻巷尤爲注意苟有匪徒匿跡一經查獲定當從嚴懲辦以弭隱患凡吾鄕人儘可各安生業高枕無憂愼勿誤聽謠言徒滋紛擾本統領不勝企望之至特此通告 
[商團力爭主權]  
　　　　　　　閘北商團會以公共租界工部局近在北四川路迤北華界添設捕房並派捕至閘北三區境内黑獅路站崗巡查雖經通商交涉司温宗堯君與外交團迭次商阻迄示解决爰於昨日由各會員前往該處荷鎗守衛其時捕房所派各捕仍齊集崗位各不相下嗣經市長錢君得悉恐起衝突卽偕警務長等至美捕房磋商良久捕頭允將巡捕行行撤囘商團旋亦退去聞錢市長業已將情禀知温交涉司定於三日内集議和平辦法 
[通令捉拿康寳貨]  
　　　　　　　代理江蘇都督莊君頒發通令云准滬軍都督咨開三月四號　金山市鄕公民禀稱民國自新政府成立以來各項籌餉艾蒙取消不勝感佩今忽有滬人康寳貨串同朱涇鎭土棍藉滬軍募餉之名定江湖戲班於三月二號起在朱涇演戲歛錢並派土棍爲捉調司令等名目張牙舞爪欺騙鄕愚收括民脂民膏尙屬可恕違反新政府命令擾亂地方治安難免公忿務祈派員調查立卽禁止拿究地方幸甚等情據此查籌募餉捐本屬一時權宜之計南北統一以來敝處所派募餉各員早經通飭取消並追繳捐册登報聲明在案乃近聞不肖之徒仍有借滬軍名義在外招搖欺弄愚民等情事言之殊堪痛恨若不嚴密查拿何以安民生而保名譽相應備文請卽轉飭金山民政長將冒充滬軍募餉員 
之康寳貨等密查確實拿案究辦以儆效尤並希飭令各屬民政長知照如以後再有藉滬軍籌餉爲名務須一律密拿嚴究勿使鄕民受累有碍本軍政府之名譽等因到府除訓令金山民政長密拿康寳貨等懲辦外合行通令各該民政長遇有此類棍徒藉籌餉名義在外招搖　錢者該民政長應卽嚴拿懲辦以昭爛戒此令 
[司法總長伍三復陳都督書]  
　　（爲姚榮澤案）敬復者前接貴府軍法司長蔡君寅來函知從者因公赴寗故對於姚榮澤案定期審訊一事暫爲延候頃聞台駕回滬正欲具函奉商適接惠書詳示一切謹悉來書所開審判日期當照辦理陪審員名單俟彙同敝部所派各員列送裁判所於開庭時查照前書辦法選出案准其延用外國律師及外人指証二事終不能釋然此誠執事發於愛國之熱忱而爲此審愼徘徊之見惟鄙意則以爲不必過慮吾國法律腐敗審判糊塗已非一日故海通之始外的卽將領事裁判權攫而有之固由當時立約者之不諳外情然吾國法律及審判方法不饜足外人之心實職其咎今欲設法收回領事裁判權必須於未收回之先將法律及審判方法實地改良示以採用大同主義之鐵証使各國報紙表揚而贊美之隨卽編　精審完美之法律昭示中外然後有所挾持以與談判庶於收回領事裁判權一事始有希望廷之擬准其延用外國律師者蓋本此意故裁判官必須有與兩造所廷之律師有同等之學識且或高出其上使彼知吾國革新以後對於裁判事件非當注意迥非從前滿清時代苟且了事可比欲藉此以操縱之非有所 
讓步也來書謂文明各國法律有採用相互主義此論誠然但吾國律師非絕對不能在外國法庭辯護查英國法律不論何國人民其學識程度爲法庭所承認有爲人辯護資格者卽可蒞庭辯護最近如丁君榕及廷之子朝樞均能在英國法庭爲人辯護可爲証據是准用外國律師於相互主義不盡悖謬也至謂准用外國律師即爲喪失主權之漸此未必然蓋法治完全之國决無一領土之内而有他種法權參與於其中今租界之内尙有他國法庭實爲吾國之大辱若不從根本上解决而斷斷於外國律師之准用與否愚未見其可也且即使此案不准延用外國律師而在此案上前已有聘用之者前日閘北裁判所審訊喬大等一案非有外國律師蒞庭辯護乎如恐援以爲例已足貽人口實何待審訊姚榮澤方指爲喪失主權也執事須知此次所組織之裁判所標明臨時二字已無可援以爲例之餘地若更於開庭時聲明不准援以爲例彼更何所藉口以爲異時爭論之地步乎凡事莫患於無自知之明尤莫患於無自信之力若在我旣具有通達法律之學識而於彼國情狀徹始徹終眞知而灼見之由是如六㘘在握一塵不驚縱橫馳驟惟我所如固不患其有非理之請求爲主權之障礙也廷雖𫍾陋顧於法律之學略涉籓籬且曾充當律師多年後復承乏外交歷聘各國於各國情勢曾加研究對於此案准其聘用外國律師一節敢決其不至喪失主權執事幸勿遲爲憂慮（未完） 
[陳都督擔任維持]  
　　　　　　　本邑公民江確生程杏坪等函請滬軍都督將城内所駐各兵士遷往吳淞防守口岸已誌前報茲悉江君等昨奉陳都督復函略　前日台兵鼓噪適在謠啄紛起之時責任所在歉仄無任此後自當加意防範嚴令各軍隊確守軍紀不致再有意外并望城内　民安心樂業無事猜疑則狡焉思逞之徒必無所施其技倆諸君明達尙望曉諭鄕里是所感盻 
[李總長愧死羣倫]  
　　　　　　　閘北民政總長李厚礽　任事四月千交卸後具函滬軍都督陳君將應領之四個月薪水一併交還卽輿馬等費亦不支取分文 
聞陳都督昨已函復道謝矣 
[委任滬防全軍統領]  
　　　　　　　上海爲華洋通商要埠自光復以來居民日增防務尤宜加緊茲由滬軍都督陳君特委滬閔南水陸各營統領李英石君爲滬防全軍統領給委任狀刋　關防飭將舊有名義一律取消另另編制擴　防衛區域以保治安聞李統領已遵照辦理矣 
[查緝匪徒之賞格]  
　　　　　　　上海民政總長李君昨出賞格云爲懸賞緝拿事本月二十日即舊曆二月初二日七時三十分有匪徒以送信爲由至石皮衖敲開王姓後門乘間入内以手槍恫嚇託稱助充軍餉勒遍洋二千元當被勒去金飾銀元等件約値洋一千元似此恃强逼勒實屬目無法紀除知會警務長分飭警探密查嚴緝外合行懸賞緝拿卽仰軍界警界及地方人等知悉如有拿獲此案眞正匪首審實後賞洋一千元從犯每名賞洋二百元同黨自行出首者除免罪外仍行照格給賞本總長儲銀以待其各認眞查緝務獲眞犯按法治罪勿得妄拿無垶辜干未便須至賞格者 
[保安團定期開操]  
　　　　　　　城内十九二十舖保安團事務所致劉統司令福彪函云敝團體育部定星期六日仍在舊守府署開操每晨七時起八　止請飾知部下於斯時騰出以便各操友前往習練 
[軍官補習操法]  
　　　　　　　福字敢死隊劉司令昨日傳諭所部各隊長云軍隊最重操練各隊官長排長特務長等均應一律到場學操方可爲軍隊表率以期進步務於兩星期内趕緊學習母得規避如若有意抗違一經查明定卽撤差爲此傳仰各隊官長一體遵照母違 
[軍界聨合會開會預誌]  
　　　　　　　都督府軍政司許君葆英參謀處黃君郛副司令舒君厚德等以滬上軍隊林立旣受滬人之供給亟應力任保護以爲酬報乃近日滬城内外屢出刧案防務似欠周到爰於昨日分函各營長定於念三日午後一時在張園特開軍界聯合會研究保護商民財産辦法 
瑣聞 
[城内]  
　　民政長批示○捷音公所陸元霞等禀批禀悉查營業要貴衡 
平立法須求盡善究竟該公所所訂規約有無窒碍能否改良候照會日報公會公同議覆俟覆到再行飭遵可也　　審判廳批示○顧少雲呈批查此案前經司法署集訊揚阿炳稱單係沈姓借去如何抵押並不知悉迨本所第一次言詞辯論楊文琮楊祿卿均不承認該民所呈田單抵據卷經前清上海縣遺失無憑核定據訴前情候飭楊阿炳等限兩星期邀沈永樓清理逾期傳集復訊察奪 
[南市]  
　　呑没存欵○往居小南門外靑龍橋　之寡婦張李氏昨赴南區控告長順佩記鴨行呑没存欵洋二百五十七元因該行已另頂他人接開是以求追又有挑夫王長桂附追存洋一百元當卽傳到行夥魏子晋移經陳裁判訊供推託嗣傳該鴨行主婦秦周氏質訊供稱行已盤去得洋二千元因所虧甚大難以推派求鑒判魏交保赶緊理處氏卽斥退 
　　幸未燎原○裏篾竹街同源燭店前晚遺火紙錠幸卽撲滅不 
致咸災昨日卽由東區飭將店主到案照章究罰 
　　減折還租○西門外源成公司控租户陸海鳳虧欠房租洋六十元久不歸楚昨由裁判所集訊該公司遺陳瑞豐投案請追陸供求酌減償還判交保折還洋四十元 
　　私收貨價○清江人劉金標等四人前將臚皮若干張託太和豐鷄行代售由行夥徐永富領至同新泰羊毛店售賣論定價洋廿九元五角約於翌日取洋不料被　之同伴王某前去算賬將劉之貨洋收去致劉等向索無着卽將行夥楚小安及徐扭控裁判所訊明判楚徐二人交保限五天内交王到案質訊如不交出 
卽着合賠 
[閘北]  
　　押追股本○尤義控陳廣明許順金以合開嗬囒水廠爲由取去股本洋一千元不還前日經總局孫裁判提訊一過判陳許押限清理　　另行娶妻○馬沈氏控奚洽中悔婚一案前日經總局提訊氏供兒子馬根全許與奚爲義子嗣奚將姪女朝英與子爲妻近忽悔婚求究訊之朝英供稱不愿嫁馬判馬根全另行娶妻着各具遵斷結存查　　舟子受罰○舟子孫小毛在潭子灣港内用　戮傷船户王阿全右目被水巡隊拘至總局經孫裁判提案訊明判孫罰洋六冗充人如無力繳洋改押十天　　控告寡媳○陳長春在閘北民政總局控告寡媳陳徐氏捲取血洋三千餘元之田單飾物一案前日經裁判員孫濤清傳同牽涉之朱惠武質訊據徐氏供稱夫故三年所有田單由婦人押與辛姓處與朱無涉判朱交保開釋徐氏押候辛姓到案再行訊核 
[英租界]  
　　伊誰負責○旅滬四川瑞生號辦貨客商陳問軒曾向祥盛洋紗號購辦洋紗付去承大莊票銀一萬九千兩退還後置之不理經祥盛號主陳子應控奉公廨傳訊經紀前報前日午後又由公廨傳同永大莊經理兪起鳳復訊原告延哈華托律師上堂請追被告亦延梅吉言律師到堂辯護並據承大莊經理兪起鳳供稱去年八月間武漢起義時滬市銀根奇絀以致該莊周轉不靈卽行攔淺票欵未能照解聶襄讞以此欵須查明究應何人負責方足以成信讞故與觀審西官英領翰君會商判候函致商會轉詢綫業公所查明聲覆於下禮拜四復訊核奪 
　　並非有意○皖人范斯盛向在通州余仙鎭仁大典當爲夥前日來滬將裘天寳牌號之包金銀押髮等件混充金飾持赴河南路楊慶和銀樓内掉換當被讀夥陳仲章察出嗚捕拘入捕房昨解公堂請究據供未知眞僞因期滿不贖是以帶至滬上掉換新式飾物並非有意混充乞鑒關讞員商之英康副領事判范存捕房洋一百元着將收當底册皇候核明再奪 
　　移弔贓物○陳桂生（即張桂昌）向在德律風公司内爲接線 
工人近已失就仍冒充該公司用人托稱修理機器冒取北蘇州路四十二號及乍浦路一號兩家電箱業經公司查悉報捕飭緝 
在案昨晨由探將陳查獲解送公堂訊供推賴旋據包探禀稱前 
項電箱現在張家洪陳之家内判押候移請吳淞軍政公府吊到 
原贓再行訊核　　尋見逃媳○江北婦人劉陳氏私逃來滬近在四馬路李雅仙妓院内爲娼前日經氏翁劉全敬尋獲扭控捕房轉送公廨訊明因李妓現居閘北判陳氏先交其翁具結領回一面移傳李妓到 
案再行訊核 
　　拾獲珠戒○崇明人劉桂春前日在虹口東有恒路抬得　珠金戒一枚匿不報捕持向某押店質洋二元五角復將質劵轉售於徐徐坤徐吳氏得洋二十餘元前日經失主某西女偵知報請捕房於昨日派探將劉及徐與吳氏一併拘解公堂訊供一過判 
令將劉收押徐與吳氏分别交保候下禮拜一查明再核 
　　瘋子肇禍○甬人沈小炳向爲西崽近患神經病時哭時笑前日闖至七浦路某姓家行兇並縱火燒屋卽經鄰人撲滅嗚捕拘入捕房昨解公堂訊究中西官以其語無倫次判送寗紹維持會送回原籍 
　　補捐執照○朱文海出售牛奶未向工部局捐領執照昨經公堂將朱傳案訊明判罰洋三十元充公並着補捐照會　　是眞老賊○陳金山因竊將榮昌等五户衣物由探查獲昨解公堂訊知陳係積竊判押西牢九月期滿仍逐出租界 
三萬餘兩迭經公堂訊供押追在案昨晨復訊沈供現實無從籌措愿將已産開列清單呈請拍賣抵償並由楊信之汪甘卿上堂証前沈所開産業清單並不隱匿中西官諭令楊汪二人與道勝銀行買辦酌議辦理沈仍還押候核 
　　發還刀鎗○楊益三楊林才劉林福楊沈氏泊舟斐倫路浜内 
船中藏有刀鎗由探查見拘解公堂訊問據稱向在江湖賣藝奉判分别收押候查在案昨經中西官復訊明白以楊等並非歹人判均開釋刀槍發還　　包探獲賊○馬起群在南京竊得李祥口家衣物逃匿租界被 
探查獲昨解公堂訊悉前情判送滬南市政廳訊辦　　婦人行兇○某西婦控陳裘氏行兇等情昨由捕房解廨經王襄讞會同英槍副領事訊知原告係德國人判氏留候禮拜六德 
領堂期解訊 
[美租界]  
　　小孩跌傷○王薛氏昨日領一女孩坐人力車過西華得路被某號電車撤翻跌傷該孩頭面由捕送入醫院療治　　賭徒爭鬥○無賴陳金榮方阿福昨因賭博在吳淞路互毆被捕併送捕房押候究辦　　電車衝撞○昨有美國水手坐脚踏車過北四川路與廿五號電車相撞跌壞車輪由捕借該水手投報捕房請爲查核　　倫竊無憑○本匠旋　郎扭同伴顧阿榮章阿四至捕房控被行竊衣服捕頭詢無証據一併用釋　　拐失女孩○鄧脫路五百另四號往户張桑氏報告被匪拐失 
五歲女孩名順愛請爲查緝捕頭准之 
　　收買女兒○梁永卿昨帶六七歲女孩二口過百老匯路由一百五十四號巡捕查見向之結問口香不同遂即帶入捕房詢據梁供由揚州買來有賣契可查奉諭速卽回籍不准逗遛 
[法租界]  
　　學徒縱火○甬孩邱永慶年十四歲在楊慶德藥舖内學業近 
因倫竊銅元被執事王實昌略加訓責詎邱孩懷恨乘　以火油潑地縱火圖害幸經覺察立時撲滅報捕解廨訊究旋由王投訴前情並乞免辦交子伊叔邱才友領回以杜後累訊之邱供以後改過求恩寛宥聶讞員姑念年幼無知遂商之西官從寛判交伊叔覔保領回交伊父嚴加管東不准再來上海　　保人受罰○八十八號華捕承充時曾挽嚴德林作保茲因該捕久假不歸由廨責成該保人限令交人在案昨日復訊嚴供該捕不知去向難以尋交判罰洋廿五元充公了事 
　　女孩迷路○女姟林老圖子年七歲身穿紫色棉馬甲東洋布單長衫藍布單褲蒲鞋而布鞋昨在馬路啼哭由捕送廨請示判送善堂留候家屬認領 
 
 

Page 8

 
 
   
 
 

Page 9

 
 
申報弟三張 
[中華民國元年三月廿三日]  
[舊曆壬子二月初五日]  
[西曆一千九百十二年三月廿三號星期六]  
[共三張]  
自由談 
游戲文章 
[徙妓女從將士屯墾實邊議] [  鏡]  
夫捉癡補乖者救窮之要圖化穢爲淨者治安之良法中原地大人多二十二行省五大部落凡女界賣淫之輩綜計十餘萬人此輩爲人道之朽蠹女界之點汚志士軍人遇之隳節工商學子暱之傾家欲誅則不勝誅擬散又無從散誠世界暗劍之機關人類炸彈之皮夾也方今東南進化西北空虚實業未興正思長策金融不活尤苦同胞建議者深虞無業游民深識者極贊屯邊實策惟是萬里關山征夫不願千軍鰥曠土著難和欲以無米爲炊更使散沙常聚必破軍中無婦人之說方合帳下有侍兒之心今議兩全之法可以淨内地而實外邊不勞九府之供可以取私財而充公用請移諸鎭擇梟桀者先發新蒙隨遣女閭同家屬等偕之遠塞謹擬草章程數則上備大首領之訏謨未免煞風景狂談甘聽尖先生之唾罵一凡身列妓界無論上中下明賣密賣各等一經　探訪實係作賣淫生意者均一體錄籍發遣一凡妓女無論係親生或客師及帶檔父兄家屬　情願同行者一律發遣一妓女隨身金帛及發遣時恩客贈金准其盡數　携帶亦可交内地銀行存貯到邊給還一妓女到屯准其自由與軍士結配妍媸務得其　平照西俗設結婚禮堂國敎士掌之得一夫一　妻制不准爲妾一妓女到邊不准再作賣淫生活一妓女到防男女平等准其自行集貲出名招攬　領墾開鑛築路開設公司販賣食品可作經理　人一妓女到屯一年後國家頒送報國證劵並報國　徽章 
一本章程奉大頭腦批准本日作爲有效 
[鬼國改建共和記] [  立三]  
　　　　　　　鬼國聞陽界清帝遜位民國成立知專制不足持久且陰界人民多紛紛反對乃亦宜布共和仿照陽界辦法以孟子素創民爲貴君爲輕之說實爲政治革命之發明家堪勝大總統之任遂開會公舉爲總統一時鬼聲雷動到者數十萬鬼並選定各部鬼員如左 
荀　子　老　子　任敎育長蘇　秦　張　儀　任交通長張　騫　蘇　武　任外交長桑弘羊　　　　　任財政長商鞅　　　　　　任司法長魯肅　　　　　　任内務長孫臏　吳　起　　任陸軍長周瑜　　　　　　任海軍長 
海外奇談 
[兩心臟] [  頌斌] 意大利人篤司打君生有兩心臟醫者初不之信後屢試以聽筒則其心房跳躍之聲顯别爲二此誠特異之賦秉而於生理學上别開生面者也篤雖生有異秉而不自覺其心之作用亦未嘗有勝於人然自醫者騐視後邇遐聞名好奇者爭欲往觀以擴眼界而意王及后且延見之赏賚甚優現已由西班牙都城之剖尸博物院與篤司打氏預約俟篤死後出價銀一萬磅買其尸體以資剖騐云 
遺聞軼事 
[陳雲貞致夫范秋塘書（再續）] [  龍述]  
　　　　　　　况問安侍寢未敢偶離怡色柔聲猶虞獲咎卽飲食衣服儉則負吝嗇之嫌費又受奢侈之責素則云朴陋無色艷則云冶容誨淫非詬誶相加卽夏楚從事求有一日之完膚亦不可得貞年逾三十非復少時兒女家人見之有何面目結傳之始筆墨爲命拈毫橫笛唱隨幾及十年一旦梗斷蓬飄往事不堪回首簫聲研跡久已茺疏縱有囑和之章不過勉强承命吟風弄月之句　不敢形於毫端顧影自憐可勝悲咽蓮姐自壬夏摘花受逼之後其志益堅雨榻風樞寒　烟火甘苦與共形影相隨此貞今世之綴榴而夫子他年之桃葉耳高魁嚴忠賀花兒等祇知迎合上意計飽私 
 
 

Page 10

 
 
裏其素芝碧桃輩鈎深索隱播弄如簧尤爲腹心之患此狂奴故能又何足道惟有委曲將就飫以好言博一時清靜而已去年四爺遣人自伊犂回傳說夫子敗檢之事并云一年之中若肯節省尙可餘二三百金幸負義人未將此語上禀而貞初猶不信也徐思夫子賦性疎狂未展才華復經大難一朝失足萬念俱灰又有何心矜持名節且棲身異域舉目誰親月夕花晨酒闌燈炧呼盧排悶擁妓消愁亦旅人常事或値多情倩女知音婺婦彼美憐才書生結習未能免俗聊復爾爾貞方痛憫不暇焉敢效妒婦口吻涉筆規諷耶惟念夫子身非强健情復憨痴彼若果以心傾何妨竟爲情死特患口餳齒蜜腹劍腸冰徒耗有用之精神反受無窮之魔障私心自揣殊爲君憂况顂蘖迷心兼能腹病㮙蒲游戲更喪文名些小儻來之物何足爲計所慮夫子千金之體甘自頽唐反不若貞之釜蟻餘生尙知自愛者哉（未完） 
心直口快 
[可怪] [  無業新民]  
臨時大總統受任宣布大赦可怪臨時大總統受任宣布免租可怪南京府知事辭職書中有小民字樣可怪共和成立各處官吏納賄乾較前清尤甚可怪共和成立夤緣之風日盛可怪共和成立用人褊私可怪第逢舊曆朔望虹廟燒香者擁擠異常可怪參議院議員囗囗多囗囗少不知當日如何選舉可怪昔因借債而革命今革命成功又謀借債可怪新大總統不南來受任而不滿意於蔡元培可怪各處行政機關小人龐雜可怪各處司法機關不謀統一可取各處律師出庭多囗訴可怪各處人民訴訟都要請律師可怪各處設黨會而鮮實益可怪對人言經濟困難而日日沈迷於花天酒地可怪滿中勸人盡義務而日日要求權利可怪各處郵局中函件大人老爺滿紙可怪各處謀事者手本紅禀層見迭出可怪每日不去鑽營求事而專心編造滑稽談可怪每日嘔出心血編輯滑稽談間有不登者可怪 
戲攷[  健兒]  
　　鐵籠山一名山頂拜泉又名大戰蠻兵姜維受武侯遺命興師伐魏司馬師親統大兵迎之至鐵籠山爲姜所困陳泰郭淮欲救司馬俱不得進司馬師困於山頂軍中水乏萬分焦灼禱告天地山頂掘并竟得泉水姜之初出師也曾約羗王迷當率兵夾攻司馬被陳泰探悉先入羗營厚賂迷當請其乘機攻姜以救司馬迷當爲利所動竟允其請率兵入姜營姜躬擐甲胄以迎之慰問未畢迷當已挺刃而起姜措手不及即上馬逸去陳郭又率兵攻之蜀兵大敗郭淮縱馬追姜姜以怱促矿忘携兵器腰間尙有一弓乃虚拽其弓郭知其有弓無箭放膽窮追以箭射姜被姜接住還以射郭中其要害陳泰救之歸營卽斃姜亦以力戰故又加以氣憤吐血數回若非羗王中變則司馬必死蜀魏之成敗未可知也筱菊笙演此劇上馬態度卓爾不羣身叚亦矯健絕倫惟持大刀力戰時似不及一永利之勇猛 
小說 
[第二折　興學]  
（緱山月）（生便服上）王氣已消亡恨煞胡兒牧馬城頭鼓角斷人腸怕催春信緊風風雨雨助我悲傷　小生徐錫麟自充巡警總辦以來大權在握事　機可乘且巡警學堂中生徒三百餘人半屬靑　年志士某解衣推食視若同胞現在獨坐無聊　諸生謀畢待我約諸生到堂外閒游有何不可　（雜扮衆學生上）今日課畢總辦命吾等從游　藉聆敎言獲益非淺若各堂總辦皆如徐公何　愁敎育不能發達也（與生同行介） 
（錦纒道）（生）對斜陽百花亭風光黯淡滿目盡凄凉惹遊郎者番淚落雙雙（雜指介）皖垣後枕高山前臨大江眞天險之地（生）集賢關遠山色蒼揚子江春水情長（雜歎介）大好江山已非我有（生）兩眼閱滄桑君莫話長安道上（雜復歎介）此皆同胞不能自振之故豈不可恨（生）恨胡兒太猖狂我漢族甘心退讓（雜指介）天色已晚應卽回堂温習舊課（生）果然黃昏你看燈火家家光明朗認不眞雲樹影迷茫已至堂中諸君請進今日途中之言不可爲外人道也 
（風人松）楚囚相對兩心傷羨煞靑年志壯滿腔熱血眞吾黨暫歛迹且休魯莽濟濟英才共一堂共和國引領望（雜）旣承總辦良言敢不書紳留此一身经待機會（生大笑介）不圖今日竟行同志三百人豈非一大快事麽（前腔）漢家豪傑漸凋傷剩有匹夫氣王聞鷄起舞心還壯造時勢先鞭不讓生作男兒當自强能流血百世芳昔田横有義士五百人今某亦有同志三百人大功告成在目前了 
（尾聲）寃禽啣石重洋上他正是吾儕榜樣好與你獨立旌旗樹皖江（雜）不知舉義之時用何奇策（生）此難預定俟同志陳君伯屏馬君宗漢到皖再行商酌便了（雜）何日共和宿願償（生）民權發達尙茫茫（雜）拚將頸血酬知已（生）赢得千秋歷史光誌謝　頃承聖敎書會惠贈新民芻言第一册題曰賄賂編之一爲英國斐有文先生所著讀之具見針砭薄俗之苦心吾深望其繼續編輯永永造福於世界也　鈍根小生徐錫麟自充巡警總辦以來大權在握事機可乘且巡警學堂中生徒三百餘人半屬靑年志士某解衣推食視若同胞現在獨坐無聊諸生課待我約諸生到堂外閒游有何不可（雜扮衆學生上）今日課畢總辦命吾等從游藉聆敎言獲益非淺若各堂總辦皆如徐公何 
愁敎育不能發達也（與生同行介） 
錦纒道生對斜陽百花亭風光黯淡滿目盡凄凉惹遊郎者番淚落雙雙雜 
指介皖垣後枕高山前臨大江眞天險之地生集 
賢關遠山色蒼揚揚子江春水情長雜歎介大好江山已非我有生兩眼閱滄桑君莫話長安道上雜復歎介此皆同胞不能自振之故豈不可恨生恨胡兒太猖狂我漢族甘心 
退讓雜指介天色民晚應卽回堂温習舊課生果然黃昏你看燈火家光明朗認不眞雲樹影迷茫已至堂中諸君請進今日途中之言不可爲外人道也 
（風入松）楚囚相對兩心傷羨煞靑年志 
壯滿腔熱血眞吾黨暫歛迹且休魯莽濟濟英才共一堂共和國引領望（雜）旣承總辦良言敢不書紳留此一身以待機會（生大笑介）不圖今日竟得同志三百人豈非一大快事麽 
（前腔）漢家豪傑漸凋傷剩有匹夫氣王聞鷄起舞心還壯造時勢先鞭不讓生作男兒當自强能流血百世芳 
昔田横有義士五百人今某亦有同志三百人 
大功告成在目前了 
尾聲寃禽啣石重洋上他正是吾儕榜樣好與你獨立旌旗薹樹皖江 
雜不知舉義之時用何奇策生此難預定俟同志陳君伯屏馬君宗漢到皖再行商酌便了（雜）何日共和宿願償（生）民權發達尙茫茫 
（雜）拚將頸血酬知已（生）赢得千秋歷史光 
 
 
 

Page 11

 
 
   
 
 

Page 12

 
 
   
 
