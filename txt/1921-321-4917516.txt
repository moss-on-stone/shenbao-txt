# 1921 - 321 - 4917516

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[債務共管（冷）]  
　　中國於華府會議中有共管之宣傳余謂政治共管此必無之事也即財政共管亦决不言之於今日也其所宣傳者必債務共管之意也 
以中國今日財政之紊亂政府日以借債爲生彼債權國者必以爲有債權之闗係而謀所以保障故債務共管之說必易受人之聽然以中國言之債務共管即無異財政共管因中國一切與財政有闗者皆以抵押而與債務有闗故余謂中國苟欲將求財政之獨立當於處理債務有具體計劃昭示於人先自動而勿受人動是亦對於今日華府會議扼要之一事也 
[命令]  
　　十一月二十三日大總統令派曾彝進爲考察寗海邊務專員此令 
又令徐鴻賓授爲陸軍中將此令 
又令趙金麟授爲陸軍工兵上校此令 
又令傅長民授爲陸軍一等軍法正此令 
又令任命馬志敏爲豫北鎭守使此令 
又令參謀總長張懷芝呈陜西督軍公署參謀長張紀因病懇請辭職張紀准免本職此令 
又令任命劉驥署陜西督軍公署參謀長此令 
又令海軍總長李鼎新呈請任命何嘉蘭林瑜爲科長應照准此令 
又令海軍總長李鼎新呈請任命林文永爲副官應照准此令 
又令海軍總長李鼎新呈請任命周光祖爲視察應照准此令 
又令陸軍總長蔡成勳呈請授傅興沛李銓爲陸軍步兵少校高峻岫馬錫麟爲陸軍騎兵少校均照准此令 
又令陸軍總長蔡成勳呈請授楊辛潤爲陸軍二等軍法正馬祖乾爲陸軍三等軍法正均照准此令 
[國内專電]  
　　北京電昨午後四點英艾使訪外長談太平洋會事外傳略及西藏問題聞英政府巳感屬地廣漠之累不主張藏印合併但印度政府則不能恝然（二十四日下午一鐘） 
　　北京電政府派美擔任宣傳之楊天驥來電均由隴海局轉且電報甚泛又黄鰲來電每帶色彩如上次謡傳代表不能出席卽黄電現在太議消息反得之於外人因之悲喜情况刻刻變化外交當軸電美各員務多報告（二十四日下午一鐘）　　北京電安格聮原改二十八行政府正式公文請其不必赴美安覆遵辦聞政府預備如安不聽勸告卽另派資深之英人繼任總稅務司安恐將來回任不易故中止赴美（二十四日下午一鐘） 
　　北京電中行賬簿巳報告於公會羣衆决維持交行尙未將賬簿報告或係鄭重意金融况漸入隹境（二十四日下午一鐘） 
　　北京電銀行公會原擬將張作霖運來之欵作借欵因曹不投資故電張作霖請爲無條件存欵張養日覆稱俟王迺斌返京定奪 
　　北京電邊業行本日營業完畢中交行辦法商妥漸呈佳兆交行長陶湘赴津經人挽留旋請示王懷慶准派員伴送津日内卽回係赴津提現欵補充京行故 
　　北京電魯田以下忙收入擔保中交兌現魯巿寗靜（二十三日下午八鐘） 
　　北京電昨下午六點法代辦慕古海訪外長詢鴻江船懸法旗被直軍扣留案外長謂已放行完案 
　　北京電美使照會外部孫文擬向猶太人借欵請政府阻止 
　　北京電德使照會外部揚子貨棧公司房產不得作爲普通產業又請政府對於新任德使巴愛優待部咨稅務處對巴氏免騐放行 
　　北京電留日華僑孔鏡清擬帶手槍返國陸軍部不發護照 
　　北京電東省華商承租俄船航行松黑江請保護外部核准惟誡其不得干預黨爭（二十四日下午一鐘） 
　　北京電田督電院膠濟路警日報宣傳我未編成故日軍不撤影響魯案甚鉅究竟内交兩部接收隊編成否何日可以實行派遣俾得一面籌備接替事宜一面通知日本（二十四日下午一鐘） 
　　北京電宋小濓哿日致交部密電哈埠自十七日風傳京津中交兩行停兌此間巿面驟行恐慌除與地方長官密謀竭力維持外一面通飭路局對於中交票照常收用巿面亦仍兌現但人心頗抱不安終難得人民之安全信任頃聞京津擠兌風潮略見平靖究竟如何情形請迅電示以慰衆望 
　　北京電農部函駐日公使稱本部海州漁業技術傳習所主任王文泰擬赴日本調查漁政上之設施并購綱具等項請代介紹 
　　北京電鍾世銘說帖鹽稅宜減不定增减則收入反多增則民間反購私鹽宜切實整頓緝私 
　　北京電孫烈臣電院滿洲里會議以陳瀚及劉韓許三員前往秘密商議爲妥不必多派且不必派外人注目之員爲是（二十四日下午一鐘） 
　　北京電蘇齊王養電院部催速敉平隴海風潮院部覆已派員馳往鎭壓日内卽回原狀（二十三日下午八鐘） 
　　北京電直議會電院反對加抽畝捐鄂議會電院反對加抽貨捐 
　　北京電港電廣州欵絀北伐是虚聲請政府從容佈置（二十三日下午八鐘） 
　　北京電財高因設立債務委員會故擬將吃飯不做事之金融討論會裁撤（二十四日下午一鐘） 
　　北京電武昌學生二百人到漢口車站該校來迎者亦二百人闗於太平洋會議齊集車站分組講演并列條件之主張（一）防止英日同盟嚴阻青島之直接交涉（二）縮小外人在華之軍備（甲）收回領事裁判權（乙）取銷外人歧視華人之待遇（三）交還軍港及統一路權收歸國有（四）撤退各口岸之非本國軍隊軍艦（二十四日上午十二鐘） 
　　天津電昨晚奉張又運京現洋六十二萬津中交行情形平穏 
　　天津電今晨曹錕電召曹銳赴保會商要政 
　　天津電駐津日領船津氏調任滬領聞下月五日動身 
　　天津電益世報載梁任公赴保祝壽一節不確（以上二十三日下午十一鐘） 
　　蘭州電甘地自去年大動後頻頻微震驚痛煩擾迄無止息皓日海會等縣又微震一次幸弗成災　　蘭州電省議會因選參事内鬨甚烈幾至牽動省局現經陸督調和議會由楊慎之疏通隴南同鄉由賈禹青局長疏通此段糾紛可期平息（以上二十四日上午十一鐘） 
　　香港電陳炯明令李交涉員照會葡領速解决懸案 
　　香港電旅粤贛議員養電陳光遠請剿沈鴻英 
　　香港電孫委定北伐軍總司令李烈鈞爲第一軍許崇智第二軍李福林第三軍朱培德一軍參謀徐紹楨大本營參軍長鄧鏗參謀長胡漢民大本營秘長吕超石青陽廖湘芸等均大本營參軍 
　　香港電廣西修仁縣來電告急 
　　香港電洪兆麟昨已回汕善後處長任魏邦平將赴潯規劃剿匪事宜（以上二十四日下午十鐘） 
[國外專電]  
　　華盛頓電今日遠東委員會通過决議案四條（一）尊重中國之主權與獨立及土地的行政的完全（二）予中國極充足極無阻礙之機會俾自發展穏固政府（三）設法樹立各國在華工商業之均等機會（四）不利用現狀謀取特别權利此四條爲顧維鈞與美代表羅特非正式談話之結果（二十一日） 
　　倫敦電英國言論界因美國未追蹤英國停造軍艦頗爲失望美京英報訪員主張英政府應贊助美國共拒日本增高海軍力比例之要求有謂時局艱難而美國論調堅决者惟對於中國事件則皆謂空氣甚佳每日新聞論大會海軍問題謂大局希望之闗鍵在日本讓步無論何國敢阻撓世界和平者必爲世界唾駡犯天下之不韙者人必以日耳曼視之普魯士主 
 
 

Page 8

 
 
義世人已厭棄之矣泰晤士報社論稱日本對華之寛大態度果包括滿蒙在内否乎日本亦鑒於英美戰爭爲不可能事一旦美日開釁英殖民地或覺不能不爲美後援致將英帝國全部牽入戰局之情勢而以今日廢棄英日盟約爲智否乎泰晤士末復聲明英日盟約絶無危害美國之意（二十二日） 
　　東京電駐日美大使華倫今夜在横濱美人協會宴會時演說謂美國傳來之休士提案文絶無不公正處吾人苟彼此續造軍艦則相對比例當無變更其能終佔優勢者惟較富之國耳今世界各國美最富饒美國而有此提案是自抛棄終佔優勢之利益也徒限制海軍猶不足弭止一切戰爭作戰能力繫於人力財力物力限制軍備僅限制戰具之一若其他戰具莫能盡限制之是以太議宗旨在欲得較限制軍備更進一步之了解使將來戰爭無從發生云云華倫辯明美國公正之言論可謂適合時機蓋日本報紙除少數外現方極力鼓吹日本海軍必佔什七比例之說而美京日訪員來電亦痛诋休士之不允增高日本比例也（二十四日） 
特約路透太議專電 
[二十三日倫敦電威斯明斯特報載駐美]  
　　中國公使施肇基之文略謂世界各國希望和平未有較中國爲甚者歐戰後和會解决一切其所定土地支配法使中國大受影響必修正此項辦法以合中國人民之公正觀念然後始可有垂久和平也中國未與大會懷抱信心以爲中國主權與合法國家利益必爲人承認尊重凡各决議其宗旨與結果可使在太平洋有闗係其他各國維持中國主權與合法國家利益者中國必欣然贊助之也 
　　二十三日倫敦電泰晤士報與每日郵報一致主張廢除英日盟約泰晤士報稱此約爲太平洋與遠東問題實際上協定之障礙去之愈早則大會及英美間闗於遠東與世界和平之了解愈有良好希望而與日本亦愈有益蓋日本應知一旦與美開戰日本將見英國立於對敵方面也英帝國之重要分子定予美國以積極之扶助其結果帝國全部將被牽入此約現已陳腐陳腐條約徒害和平與其保護和平之初意適相前馳 
世界路透電 
[華會中之中國問題]  
　　二十三日巴黎電大會討論中國問題所得之一致結果分爲三種（一）大會决定不對於各國在華已得之權利發生問題而闗於朝鮮鄰近區域内之日本優越地位尤不生問題（二）闗於已得之權利而有較可爭辯之性質者如日本在山東之權利大會或將以勸告友好辦法爲滿足（三）大會禁止各國將來擴張其勢力範圍亦不得鼓勵可危害美國安全之任何行爲如日本慮及他國植立事業在日本勢力下區域之附近如南滿是則此條保留可使日本安心遠東委員會巳開始詳議中國土地的與政治的完全之問題巴黎時報探悉法代表薩勞特氏巳請中代表詳細說明其要求及換取列强所凖備犧牲如治外法權等權利之擔保今晨五國代表全體大會考慮限制陸軍問題華盛頓來電稱白里安氏所發鑒於目前情勢裁减陸軍爲不可能之說在許多方面視之認爲陸地軍備問題就此切實解决惟陸地砲壘問題尙有討論至於法國海軍一層美國報紙聲稱法國將要求新式大軍艦之噸位等於日本（即五十萬噸）乃居於潛艇等於英國巴黎時報稱法代表將以其一九一一年海軍擴張計畫爲限制海軍之基礎此項計畫苟無戰局早可完竣法國至少將要求海軍力總額須依據一九一四年地位而定法國志在自衛之艦隊故凖備照休士氏提案給予讓步法國將請大會許其自由將大會所許與之噸位用於潛艇及輕巡艦意代表在九國委員會說明潛艇爲意國防務之必要物 
　　二十四日華盛頓電聞遠東委員會决議釐金必須廢除星期一日羅特氏提交委員會之　議案（該案已經採納）所規定諸欵含有中國接受財政團及將現有之鐵路讓與權就運用所及集合爲一以杜各國人民之商業受不均一之待遇顧維鈞博士提出恢復中國稅則自　權之計畫分三步進行特别委員會現正考慮此項計畫施肇基解釋此計畫謂中國擬於明年一月一日起值百征稅十二分半然後定一時期許中國在此時期内自定稅率卒乃完全恢復自主權 
　　二十四日華盛頓電公報稱遠東委員會（埴原曾第一次出席）昨日討論中國之稅務顧維鈞博士宣言謂中國不欲干涉目下之海闗行政或干涉以海闗入項清理以此爲抵押品之外債之舉動顧博士於是略述中國稅則條約之起原末謂今因物價已漲而訂約國並未請中國修訂稅則故中國不得不自行申請然苟非他項入欵不足抵付需用亦不欲爲之也 
　　二十三日華盛頓電據確實消息英國委員團贊成設立委員會管理中國之稅闗與債務英國僅欲其利益受給予他國之　樣待遇 
　　二十二日華盛頓電據現象觀之遠東協定將以了解成之而不具條約形式此項協定將列入所謂紳士條約之類無須由參議院核准縮减海軍協定大約　之照此辦法惟尙未决定 
[華會中陸軍問題與法代表]  
　　二十三日華盛頓電五大國代表今日開第一次執行會議討論陸地軍備大會顯未切實議定政策之宣言聞列强無一建議具體宣布贊助法國之態度現已派股員會討論飛機煤氣及其他辅助戰品 
　　二十四日華盛頓電聞昨日討論縮减陸軍問題時法代表白里安氏曾演說反對討論詳則謂法國外患方殷苟列强不加輔助則不能裁減陸軍又稱苟無此項擔保限制陸地軍備爲不可能之事 
　　二十三日巴黎電裴爾台洛氏蒲亞將軍及財政專家歇松氏將偕白里安氏乘巴黎號輪船回法海軍專家則仍駐華盛頓因縮减海軍問題尙未議决也白里安氏明日離華盛頓定星期五日啓程回國 
[華會餘聞]  
　　二十二日華盛頓電哈定總統甚闗心軍備會議與遠東會議國務卿休士氏到會之前及散會之後輒往見總統參議員洛志氏今日聲稱總統對於大會之進步殊爲欣慰 
　　二十四日華盛頓電意代表亞爾白蒂尼氏及意大使里亞氏與客談話時曾宣露意國擬加入對華銀行團之意亞氏謂意國之加入或可銷除中國對銀行團計畫所提出抗議之一二又稱該問題尙未由大會正式考慮 
[德總理對於華會之議論]  
　　二十三日倫敦電德總理韋士博士昨晚在衆院演說時謂華府會議當議及貸債與德國問題該會應考慮國際共同處置債務全問題一節近爲許多記者詳論之題目若輩皆謂在一九二二年一月十五日以前必須召集世界大會討論財政經濟問題否則德國宣布破產其遺害不可設想又謂今即抱自由主義之法國經濟家亦要求如德國不履行債務宜施極嚴峻之軍事計畫而法總理白里安氏復在華盛頓宣布法國不能縮減軍備此二端益使主張債務問題不應使之僅成法德間之問題且當使之成爲世界問題者振振有詞賠償委員會今巳由柏林回巴黎聞各會員對於迫令德國履行義務之計畫問題意見不一 
　　二十一日柏林電德國各報推測華府會議之結果殊表同情於日本内有數報建議如大會使日本處於孤立地位則條頓·斯拉夫·黄種民族可以結合團體 
[國際航務大會]  
　　二十三日倫敦電國際航務大會今日在倫敦開幕與會者共十四國主席費烈伯爵士宣稱照今日之航務狀况世界各處之船主不得不實力合作又謂今日之船舶供世界數年用途而有餘宜將舊船及新造　劣之船拆毁末稱與會之各國如能取銷其人造的限制之半則需船之數必可大增 
[各國近事紀]  
　　二十四日巴黎電法國與安哥拉政府所訂之條約雖得衆贊成但參院外交股員會曾有重要之保留前總理里波氏謂該約已引起英國之抗議此必有以應付之該會之辯論注意於保全法國之利益而不破壞戰時協約國之團結一致 
　　二十三日德里電英國與阿富汗所訂條約已於今日在加布爾簽字約中最要之點爲不許俄國在邊界設立領事署 
　　二十三日柯白倫斯電駐來因倫之美兵有四百名定十一月二十五日啓程回國尙有一千六百名定十二月問回國 
　　二十三日華盛頓電貝爾法斯今晨頗形安靜未幾暴動復作迄今死兩人傷五人 
　　二十一日華盛頓電中政府法律顧問芮恩施氏今日宣稱中國銀行公會曾請將中國借欵展緩六個月或一年償付 
[太平洋路透電]  
　　二十四日香港電北巖爵士今晨抵此澳門輪船因爵士遲抵展緩啓程爵士於晨間九時登船 
　　二十四日海參崴電伯力陣線之戰事仍在進行聞亞魯支諾與加米諾里波洛夫二地已爲加貝爾之軍占據紅軍刻正退走 
[公電]  
　　安慶來電申報轉安徽同鄉會李仲老余壽老曁諸先生均鑒天禍吾皖降此鞠凶民國元年奸商程慶福結納管鵬私與日商訂約以安正鐵路經過之五縣路礦作抵息借日幣一千萬元十五年爲期比以測勘爲名先提二十萬元及招民股三萬餘元未幾公司即停該欵分毫未用盡歸慶福私人把持經營厚息子大於母十年來變亂相尋無人過問轉瞬五年期滿路礦非我有省亦宣告死刑矣刻經全皖人士猛覺疊向省署控告要求清欵廢約以救危亡奈慶福財能通神人民力莫回天事闗全皖存亡諸公眷懷國士務祈一致挽救電達許省長俯順與情迅速追欵廢约以保主權安徽幸甚國家幸甚臨電悲憤伏乞鑒察寗廣八屬同鄉會頴州七屬同鄉會廬州五屬同鄉會安徽六邑董事會池州六邑同鄉會婺源同鄉會民權實進會懷寧自治籌備會警察協會公民大會叩漾 
　　旅京皖人來電各報館均鑒吾皖頻遭禍亂民不聊生今歳水災皖北尤重田廬飄没人畜淪亡哀我皖民痛楚莫訴不意前月二十一日夜十二鐘駐紮定遠之新安武軍一營突然譁變縱火鳴槍全城鼎沸該營兵士乘勢逞凶大肆搜擄計被搶刦者百餘家負重傷者二十餘人輕傷者尤夥並執王姓孤子强索未遂因而槍斃擄去婦女迄無下落比時男號女泣聞者酸心倒篋傾箱掠者無饜况今歳六月間該營因陰雨乏食營長韋發恩聲言兵士將變闔城驚駭於是共捐食糧一千四百餘石柴草五十萬斤復又捐洋數千元足敷該營一年之用而有餘吾民竭脂膏以供應原冀保旦夕之安孰料不旋踵而遭此荼毒是圖安者終致難安保民者反以殃民刻變兵猶盤據縣城居民喪魂失魄遷避紛紛且死傷者不聞撫恤損失者未予賠償倡亂之多數官兵尙優游事外僅懲一二無知士卒以掩人耳目地方善後悉置不顧反挾此索餉以重吾民之擔負除由旅外及在籍定民合詞呼籲於本省軍民兩長外特謹撮顛末據實以聞邦人君子幸垂憐焉旅京定遠公民同叩 
　　神户來電申報鑒頃致我國代表電曰華盛頓中國使館轉施顧王鑒我國十六日提案請堅持否則誓不認并轉國民代表余日章蔣夢麘兩公吾國雖有政爭國民仍屬統一此間已發起募欵爲公等後援神户同文學校曁全體華僑發 
國外要聞 
[德國特約通訊（王光祈十月五日）]  
　　德國在華外交官制之更改及使領人員之派遣記者於今年一月十一日通信曾將德國對華派遣使節之意見預爲報告自中德和約簽字以來德政府對於修改駐華外交官制之方針與夫選擇使領人才之標凖一一如記者前次通信所預言現者官制旣經修改使領亦已簡放今後德國在華之外交當較戰前更有進步可爲預言茲請再將此次德國修改官制派遣使領之經過分爲三項詳述如下 
（一）官製問題德國戰前在華之外交官事權極不統一有（一國三公）之稱Ｈerrschaft　der　drei　Konige蓋北京方面有公使一人以代表德國利益上海方面有總領事一人管理各處領事獨立行使職權凡該總領事認爲重要之事可以直接報告柏林政府此種報告常影響於德國對華外交方針此種外交方針又常爲北京公使所不滿意故北京公使與上海總領事之問常有意見衝突之事青島方面有膠州總督一人與柏林皇室有密切闗係可以直接向德皇威廉第二密陳一切故北京上海之使領人員對於外交策略若有所謀畫往往爲膠州總督數行密電根本打消因此德國在華外交遂常有坐失機宜之感現在德政府修改外交官制即在首廢此種（一國三公）之制度其修正要點如下（甲）青島爲日本佔領所有膠州總督一職當然無形廢去（乙）北京公使統轄德國所有在華之外交人員（丙）於原設上海總領事之外加設天津廣東漢口三總領事（丁）取消戰前總領事直接報告柏林政府之權此爲今次修改官制之大要也 
（二）人物問題記者一月通信曾謂今後德國因欲恢復遠東經濟起見派遣駐華使節擬選擇長於經濟之專家而不注重優於政治之人物故此次所派遣之北京公使博也Ｂoye爲有名之經濟專家現任外交部國家秘書Ｓtaatssekretar從前曾在上海總領事署中服務對於中國情形甚爲熟習上海總領事體耳Ｔhiel係東京駐日德使之參贊善日本語在戰爭時擔任宣傳職務頗著成效記者一月通信曾謂德人以爲中國年來之政治經濟大權幾無一不與日人有闗係故欲在中國活動勢非先與日本交歡不可此次體耳之以東京使署參贊之資格而擔任上海總領事之職務或即此意也天津總領事伯慈Ｂetz係德國有名之（中國通）廣東總領事補省Ｂussing從前在青島充當律師漢口總領事賴Ｎey係法律專家此外北京公使署中頭等顧問卜爾熙Ｂorch爲德國代表與吾國政府磋商中德和約者當爲國人所深悉茲不贅述又使署繙譯官威廉博五Ｄr.Wilhelm即記者屢次通信稱爲德國之中國文化宣傳者博士曾住中國甚久對於中國古代學術確有研究譯有老莊孟列諸書十餘部近更擬譯胡適之先生所著之中國哲學史大綱前次太戈爾在打模　塔城中講演時記者曾訪博士於其寓所博士謂將來擬約集中德兩國商人組織一種中德貿易公司使中德兩國直接交易以掃除居間營利者之弊病又謂擬在中國邀集中德兩國熱心研究東方文化之士組織（上達學院）一所自由研究蓋博士確係一位中國文化之誠實信徒也當德政府議派使節時博士亦爲擬議中之一惟有人以其不嫺於政治故未入選此次博士之被任爲使署繙譯官聞其所負使命即在繼續研究中國文化至於闗於政治傳譯之職務或尙另有他人擔任也北京使署中除上述諸人外尙有新聞專家一人司中德間之宣傳事業此即德政府此次所妙選之駐華外交人才也 
（三）輿論態度此次在華外交官制修改後德國輿論界對之極爲滿意惟於上海總領事之外加設天津廣東漢口三總領事輿論界不盡以爲然謂現在德國財政困難凡可儉省者即應儉省之天津廣東漢口三處事務不多派一領事即可了之何必虚耗國帑加設如此許多之總領事但在政府方面之意則以爲爲顧全德國政治利益起見不能惜此小費譬如同一區域之中其他列强設有總領事而德國乃以一領事當之名位旣不崇隆交涉因而不便在中國素講（面子問題）之國家尤感必要故輿論界對於此點亦尙能加以諒解至於外交人員問題則輿論界對於北京公使博也頭等顧問卜耳熙繙譯官威廉博士及天津總領事伯慈等尙認爲相當人物惟對於上海總領事體耳廣東總領事補省漢口總領事賴則甚不滿意謂體耳前在東京使署時與駐日大使鎖耳符Ｓolt不甚相睦當此德國正欲恢復遠東商業之時又值取消領事裁判權之後上海一地旣爲中國貿易之總口又爲華洋雜居之要地乃以一不識中國國情之人員當之甚爲失計又漢口廣東兩處皆爲德國商務重要之地而所派之賴補省兩君皆係法律專家而非經濟人才亦不甚適當又此次所派遣之外交人員對於語言一層多不甚注意將來與華人交涉恐難免隔閡之虞政府若欲妙選相當人物似宜於從前中國海闗鹽闗上辦事之人員中挑選或可收駕輕就熟之效也云云以上爲德國輿論界對於修改官制及派遣人員之意見 
總之今後德國對華之外交活動旣注意事權统一尤注重經濟發展而於敎育界方面亦擬設法加以聮絡吾人於此次之修改官制及派遣人員之方針中可以窺見一二矣 
 
 

Page 9

 
 
   
 
 

Page 10

 
 
國外要聞二 
[檀香山通信（衛）]  
　　世界新聞記者週游夏威夷羣島（續） 
　　十四日晨起再望火山依然白烟齊起四回山隙中亦有水硫氣衝出驟觀之一若身處八達嶺立居庸闗下望溪邊村落中餐烟四起也早膳畢重乘汽車外出先抵樹根模形此樹根模形乃火山爆裂時火石四出衝至樹根處將樹根燒毁火石徐冷而結成各樹根之模形大小不一共十餘處由此可見火石之利及火山爆裂之爲害也由樹根模形處出至火石山洞沿路由山石踞促而下至一洞望之黯然均係火石成徐步而入甚爲黑暗各代表皆婆娑而行以手觸璧則粗糙不可久按仰望則雨露如滴黑暗中殊不辨色澤約三百五十尺始覓得洞口而出然各代表均汗涔涔下矣而以女代表爲尤甚出洞再向火山行白日觀之與晚間異恐怖心皆去而火池以日光之照亦不若晚間之耀目矣十一時興辭歸午膳畢即乘車返希羅 
及抵希羅即由原車周游希羅各景如虹雨瀑布如山坡橋洞如沿海長隄如公園勝景均有足多者五時再晤華僑諸君聚宴於中國飯店燕窩海參儼然京滬間酒席六時一刻畢往希羅游泳俱樂部與夏威夷士宴野食生菓雜然一飽而地下所煑之猪肉及山芋（夏威夷土俗凡菜必在地下生鍋煑之）亦皆别有風味及九時餘土人及各代表演說畢赴該地日本戲園觀日本戲中國代表則未往折而至中國敎堂作簡單之談論以便該地華僑稍知國内狀况北京蓋君天津錢君廣州黄君上海許君及記者均各有所述聽者約二百人均粤產說畢鼓掌茶點旣畢興辭而返 
當晚十二時舟即起程明晨抵馬威島Ｍaui該地華僑亦上船相接且均備汽車邀乘該日馬威島適有週年全島展覽會之舉即向展覽會行見陳列品中以農產品爲最佳而茶花之種類尤多午後觀賽馬及運動會亦均有足觀者晚間有跳舞及歌劇諸戲各代表均與會翌晨由汽車越山經拉黑哀那Ｌahciins陸軍操場中作夏威夷午膳賓主均各有演說午後返晚膳於華僑羅新保君夫婦家中羅君夫婦皆產於美國均係粤籍維愛祖國殊甚欵待殊殷二人皆美國大學畢業羅君現任該島巿政廳總工程師頗負人望亦華僑之爲祖國出力者也晚膳畢往觀游泳比賽夏威夷土人無論男女皆善游泳歷年萬國游泳比賽時其頭奬均爲夏威夷游泳家取得該晚游泳比賽均係此輩游泳家所組織故成爲大觀畢即歸舟寢迨醒已身在檀香山原地船將傍岸人聲已亂矣時十月十七日晨也 
國内要聞 
[北京通信（穆）]  
　　保定會議之重要决議吳張暫時之携手 
　　當北京金融風潮澎湃之際正保定兜鍪畢集之時吳佩孚未返保定以前已電招各省代表赴保集議及吳氏返保則吳夫人開喪爲十九日曹錕作壽爲二十日弔客賀客會議代表皆以一人而兼三役曹氏之壽筵則自十九晚煖壽至二十一日而畢總統總理及魯豫蘇皖贛鄂晉陜甘新綏皆有代表奉張亦特遣張景惠往蹡蹡濟濟極一時之盛蓋只外交團代表人民代表爲兩巡閱使之力所不能致耳而所謂保定會議喧傳於若干日以前者皆在此三日内决大疑定大計且有極重要之結果二十一日下午各方代表已紛紛離保而去其回京者亦不乏人茲以會議之内容叙述於次 
本月十八日直隸軍人曾開會議一次其時各省代表尙未畢集此爲内部之會議其議題即對南方針吳佩孚之所言大概爲西南北伐之軍事行動其表示之意見則謂以直軍之主力加以各方之援助合北方各省一致對南則西南不足下主張請下討伐令請撥大宗軍費以事南征其前敵作戰之事吳自任之後方接濟調度請曹任之且曰但得巡帥（稱普）擔後方責任佩孚决盡力以平南漕未發言熊炳琦（直魯豫參謀長）謂年來直隸方面多作危險之事如去年之直皖戰爭今年之入陜平鄂無一非直軍獨冒危險者兵力不可久用西南未易遽平不如先行防守以資休息俟彼犯我與戰未遲曹氏遂因熊說謂討伐令一層政府未必遽下削平西南亦非短時間所能就好在依吳使報告川湘兩面己可無虞則先事防守俟彼來再行進戰爲便於是吳亦不堅執出兵之議而對南問題在直軍内部巳得一小結束 
十九日起各省代表陸續齊集已入會議之正文然所謂會議者並無列席表决之形式據赴保者所言可分爲兩種會議一爲烟榻會議在呑雲吐霧時一爲酒筵會議在觥籌交錯時且曹吳之於各省代表只性質同所商問題同者或有數省並列其餘則爲各别之談話曹吳與各代表談對南問題各代表之大多數皆以餉需缺乏出兵困難不肯有所主張惟是唯唯否否其答語之大略相類者只謂北方各省當然一致對南本省督軍一無成見惟恃兩巡帥作主如有所指揮無不聽從此一席話謂之贊成謂之無表示皆無不可惟張景惠之至則挾有奉張之重要使命而已 
張景惠之所活動者爲對贛問題其要點則爲直奉之携手及吳佩孚張勳之携手張與曹錕感情本洽至是則先與曹說妥再與吳商若爲安徽說項也者請以新安武軍入贛助防而吳亦以湖北方面直軍雲集對川對湘 
有生力軍不可而直軍力已不逮又爲北方連合對南之說所動且用新安武軍亦較奉軍南下爲愈故即允新安武軍之援贛而要求歸己節制張景惠亦順其機而允之於是對南問題遂有一大决定爲湖北不增兵只江西一面山安徽派新安武軍二十營往援以陳德修爲總司令歸兩湖巡閱使指揮奉方得以張勳舊部爲先鋒伸勢力於大江南岸直方亦得使兩湖巡閱區域推廣至於江西竟成交易而退之局而吳佩孚與張勳間由是亦以張景惠之介紹先通慶吊張勳先派代表責祭筵吊吳夫人之喪張勳本月二十六日生辰吳亦决派代表賫聮幢往祝此爲今日最可注意之一事特恐吳與兩張感情本惡未必能始終融合耳 
趙恒惕此時亦派代表赴保吊吳夫人喪其代表某且帶有重大使命爲請吳氏將直軍退出岳州以岳州歸還湖南附一條件謂决不使廣東北伐軍侵入湖北如不見信可請長沙領事團爲證人吳氏不允謂岳州爲南北用兵必爭之地南方屢次失信致啓戰禍爲長江下游安寗計直軍當駐守其地以保和平趙之代表至今尙未得所請也 
至於爲戰爲防即不能不籌軍費曹吳二人業已籌議及之其方法乃奇妙（一）直隸之田畝捐每畝加三角即上次以辦積穀自治等名義由曹銳發表經直人反對省議會否决者以軍需緊急决計實行（二）吳在湖北方面加徵一種貨捐（三）京漢鐵路南段收入吳氏早已截取今將再擴充其收入之範圍至長辛店但留長辛店至北京之一站歸之央央（四）京漢隴海線内及津浦之直境擬行加抽貨捐稱心而談不知人民及路界能否一任兩大巡閱之所爲否 
於此仍有可述者即甘肅督軍山東督軍綏遠都統早有摇動之說將於保定會議决之此次之接洽則曹吳以一致對南北方之軍事長官暫時不主更動田中玉前赴保時已先得曹之當面保證此次甘綏代表見吳吳竭力籠絡於甘則力任維持陸洪濤之地位於綏則請馬福祥與彼一致進行且於見新疆代表時力勸楊增新勿萌退志如有爲難當盡力相助故督軍更動之說實保定會議所否决也（十一月二十二日） 
[外部發表我國太議提案]  
　　本月十六日華盛頓會議之遠東委員會開第一次會議我國代表施肇基公使提出闗於中國問題之十項原則並有詳盡之演說辭本報曾誌其大略昨日（二十二日）下午外交部巳將其演說辭及其提案十則公表言之較詳特照登於後（施公使演說詞）茲因會議討論遠東政局中國實有鄭重參預之必要中國代表等以爲本代表團宜首先宣布概括之原則此等原則竊以爲可導引本會議將來之有所取决也至所望本會議採用此等原則之某某特種適用本代表團擬於隨後提出之但目下以爲即提該等原則可矣此等原則鄙人即向在會諸公陳述焉夫擬成此等原則其意旨係專在得有規條俾遠東及太平洋方面現存及將來所有之政治經濟各問題可按照該規條有至公平之解决並一面專在尊重與太平洋及遠東有闗係各國之權利與正當利益如此庶使中圖之特别利益與各國一般之利益可得調和矣中國所切望從事者不惟在維持和平且在增進世界各國物質上之進步與文化上之發達又中國固欲以廣大之富藏供各國人民之所需乎此者之實用然爲交換計中國亦欲得食與該等國人民自由平等交際之報也爲使中國得臻乎此則中國之應有種種可能之機會俾按照其人民之習性需要以發展其政治上之種種制度實屬必要中國現正竭力應付種種困難之問題此等困難問題每逢一國根本上變更政體之時在所不免若假以機會則吾國自能解决此則不惟謂中國應免各國侵犯之危迫且謂照目下情形中國尤應脫離各國制奪中國自主之行政行爲及遏制中國不能得充分國課之一切限制也（提案十則）按照華盛頓會議之議程中國政府提出下列一般的原則之可用以决定闗於中國之各問題者俾供該會議之攷慮與採用焉（一）（甲）各國應尊重中華民國領土之完整及其政治與行政之獨立（乙）中國方面預爲擔認所有中國領土或海岸之任何部分不得割讓或租借與他國（二）所謂開放門户及與中國訂約各國之工商業機會均等之兩原則中國因完全贊同預爲承諾而適用於中華民國全國並無例外（三）各國爲增進彼此之信任及維持太平洋與遠東之和平倘不預先通知中國俾中國有參加之機會不得締結直接有闗中國·或直接闗係太平洋與遠東之一般和平之條約或協約（四）各國在中國之所有特别權利·優越權利·特免權·成約等項不問其性質與其約定基礎如何均須公表於世凡此等權利或將來所要求者若未經公表概作無效而公表特别之權利·優越權·特免權·成約等項又須加以審查俾便决定其範圍及是否有效則係有效亦須使其不自相　觸並適合於華盛頓會議所宣布之原則（五）一經事勢所許凡對於中國政治·司法·行政之自由現時所存之一切限制應遠廢除之（六）凡對於中國現行之成約如未定有期限者應加以相當確定之期限（七）遇解釋給與特别權利或優越權利條約之時則當遵守有利於權利給與人之解釋原則（八）將來如遇戰爭而中國不參加者應尊重中國中立之權利（九）闗及太平洋與遠東之國際紛爭應特設平和解决方法之規定（十）爲討論闗於太平洋及遠東國際問題以爲將來有闗係各國决定一致政策之基礎須特設規定以便將來隨時得開會議 
[北京金融風潮漸息]  
　　此次金融風潮正值太平洋會議開始之時闗係國家利害至鉅幸政府與人民覺悟尙速合力維持得以轉危爲安據聞中行所發鈔票除京津張三處約共五百萬元外其滬漢兩埠以及屬於中央管轄之省分所發行之紙幣亦有六百萬元左右會諸全國計算亦不下千萬交行之數尙不止此目下綜各埠之情形而觀之其預儲金額與秘發票數對抵尙短七八百萬元（中行二三百萬元交行四五百萬元）再以銀行之有價證劵及各項賬目抵補之所短實屬有限故政府及銀行公會方面對於無限制兌現辦法巳有把握惟各處賬目及有價證劵等等非切實清查實屬無從着手是以於前夕會議之結果復由各方面决定擬將中交兩行財產實行清查一面重新釐訂管理辦法以免再有危險事實發生昨日（二十二日）天津曹省長曾有哿電來京略謂本埠中交兩行賬册業經清查所有該行財產亦經官廳公同點騐妥定維持辦法再行電聞云云又漢滬兩處於昨夕亦有同等之電抵京詳陳一切大抵清查結果不一二日内當有妥實辦法公布全國至闗餘提撥一事安格聮經各方面之疏通巳有允撥之意惟要求財交當局須擔任鹽稅交通收入不足公債基金之確實擔保財交兩當局均允即籌確實辦法安氏遂無異言據聞是項闗餘日内即可交付兩行其數即爲七百萬元兩行得此雄厚現金即將無限制任人民兌換矣 
又聞北京銀行公會爲維持中交票起見提議組織臨時公庫巳擬定辦法十二條電徵各地銀行公會同意内容如下（第一條）各銀行設立公共機闗收存天津張家口中交劵公同負責名曰北京銀行公會附設收存中交津口劵臨時公庫（第二條）中交兩行以另單所開之擔 
有擔保品之本利均歸臨時公庫收存但中交津口鈔票無論何行何部分能恢復照舊兌現時可以提出其相當程度之擔保品（第三條）自十二月一日起每三個月得按照巳收存之總額處分擔保品四分之一（第四條）存欵期限暫定一年（第五條）存欵利息定爲週息一分由臨時公庫與兩行結算收取（第六條）凡存欵者給予臨時公庫存單到期由公庫以現金付給本息（第七條）中交兩行之權限及營業範圍應從速商定並提出公會研究之（第八條）此後發行兌換劵組織公庫公開之（第九條）兩行應將津口兌換劵數目抄送臨時公庫所有未發行及陸續收回之津口兌換劵由公庫收存之（第十條）兩行應將墊付公債基金之闗餘由兩行分别撥存本公庫會同保管爲兌現及付還存欵本息之用有餘時退還各本行并退還相當之擔保品（第十一條）如抵押品不足時應由兩行另籌現金補充交足並由兩行負完全責任（第十二條）此項辦法應呈請國務院財政部備案並請求政府將兩行欠欵從速撥還鹽業中孚·商業·大陸·聚興誠·大生·勸業·新華·中國實業·北洋保商·新亨·東陸·金城·浙江興業·五族商業·大宛農工·中華懋業·邊業等仝具 
[庫佛有内嚮說不堪俄新黨欺陵]  
　　外蒙自被俄黨恩琴侵入後名雖助活佛爲政治上之獨立實則行其拓殖政策利用其物資土地而爲復國之運動迨謝氏敗北恩琴被虜蒙古之政權又轉移於新黨之手彼此訂立盟約互相通好新黨且助活佛成立議會國民黨員獨羅柏希當選正議長素附俄黨之革命青年團領袖包珊當選副議長居然成立國家之形勢無如新黨貪求無厭事事侵凌蒙人近又要求活佛許彼自由派遣軍隊掃清舊黨而對於活佛之行動亦多監視大有代行主權之勢因是活佛特在車漢旗召集各盟旗王公討論對付方法内有四盟一派主張向中央輸誠迅與專使李垣接洽外六盟一派主張集合現有之蒙軍爲武力之對待結果内四盟之主張卒得多數之同情已舉定鎭國公克布克羅赍文表明内嚮 
[長春通訊（俠公）]  
　　哈爾濱會議之所聞 
　　哈爾濱函云孫吉督於六日晨偕同許總司令來哈吳黑督已先一日到駐節吉黑兩交涉局内吉黑兩省剿匪總司令部已擇定道裹石頭道街八號房即前遠東報館舊址本照護路軍與鐵路公司交涉將該房橃歸護路軍作宿舍之用甫經交涉妥洽適許司令來哈組織剿匪司令部遂以此房轉讓可謂恰逢其會該部當於十日正式成立惟孫吳兩督及許總司令來哈已逾旬日闗於會議事項從未談及半字每日除竹遊及宴會外一若無所事事也者斯亦可怪也已據某君傳出消息此次各要人來哈並無會議之必要剿匪問題有先例可援剿不勝剿撫難盡撫逆料將來結果辦一保案而巳匪患　不能即此消減也又聞孫吳兩督爲粉飾門面起見一致主張嚴厲剿捕將有官樣文章之通告併將釐訂保甲連坐法嚴禁煙賭以絶盜源而許總司令復語人曰此等跳梁小醜預定三個月内可以肅清坐而言者是否果能起而實行此實今日之一大疑問然不從根本上詳細討論籌妥善之方法徒以大好光陰消磨于雉盧之戲與無謂酬應之中君子觀人于徵彼固何曾以民患爲念哉 
軍人會議大率爲嫖賭之媒介於解决時局上並無何等闗係前天津之三項會議其最著者也茲復何責乎孫吳許諸人惟闗於剿匪聲中之山林遊擊隊軍餉問題鐵路公司承認每年津貼大洋二十二萬五千元鐵路公聞以沿線匪患頻仍林塲被燬木材爲數尤鉅當已正式聲明自九月起不復擔任此項津貼矣平心論之得人津貼而不爲人盡保護之義務人之否認亦固其宜然吉軍驟失此巨額之津貼實於軍事上生莫大之影響哈會議之發生此爲主因現聞已定本月十九日午後在鐵路公司正式談判此事其結果如何刻難預料而旬日來所喧傳之哈會議僅此一事而已 
[東三省通信（隠）]  
　　保會與奉天出兵問題 
　　曹張兩巡閱内幕雖局互相傾軋外表尙未至於决裂近因内政外交軍事邊防以及對南各問題二使爲交換意見久已信使往還茲者保定會議巳屆開幕之期奉張亦已派定張景惠代表列席十四日巡署忽得曹使寒電略謂尊意已由趙鎭守使玉珂代達（按趙曾來奉業已返保）殊深欽仰惟尙有秘要事件必須面商解决請即日命駕來保會晤磋議不勝企盼恭候云云張使得電後當以奉天重要軍事會議日内即將開幕未便遠離此次王農長回奉帶元首密函邀張晋京擬俟會議終了後命駕入都故已電復曹使擬俟月杪赴京時即先行蒞保恭謁台端藉聆大敎云云凖此以觀張使入都之喧傳或又將見諸事實矣 
西南北伐贛當其首吳佩孚軍隊對付川湘未遑兼顧張使曾有撥定奉軍第十六師及第六七兩混成旅援贛之計畫派張宗昌中將爲援贛總司令率領南下現張氏巳赴日觀操第七旅調充吉黑剿匪軍業已陸續開赴哈爾演聽候調遣故加派奉天暫編陸軍第一師協同南下一俟張中將由日返奉即可動員現在列席保定會議之張景惠即帶有奉軍援贛之提案聞此事大有必行之勢擬派軍署副官長王大中兼充援贛軍兵站處總處長預定在奉錦·山海闗·天津·河南·湖北·江西等處共設兵站分處十二處分處長尙未委定軍費定爲二百萬元中央奉天各籌其半一面令軍械廠趕造應用之軍火亟亟籌備不知彼屢次阻止奉軍南下之吳佩孚在保會席上如何對付耳 
本月十七日爲農商總長王廼斌太夫人壽辰王氏已先期由京回奉預備稱觴中央特派代表來奉祝嘏者有總統代表總統府諮議翁恩裕總理代表團務院諮議陳耀先外交參議于冲漢農商部部員富元内務部參事邵福瀛等及各省代表東三省大員並代表約計二百餘員均以興業交通兩銀行並俱樂部爲旅舍所收壽禮不計其數目下尙無詳確之統計張使亦於是日正午十二時親往祝賀 
[預兩行停兌中之金融]  
　　自京津中交兩行發生擠兌風潮河南以京漢路綫之闗係鄭州方面首得消息本月十七日鄭縣汴洛車站售票處即發現布告一紙略曰從今日起嗣後無論何處中國交通鈔票一律不用汴洛站長白而巿面巳聚議紛紜不肯使用兩行鈔票軍人則持鈔票强行購物勒令兌現人心大恐適財政廳長王光第代表張鳳台爲已故前廣西巡按使王肖庭作弔得此消息急召鄭縣知事陳箴交通銀行經理孫某商會會長石某曁各帮商董商量維持方法當時議定辦法（一）河南交通鈔票 
 
 

Page 11

 
 
仍由交行兌現一半（二）漢口天津交通鈔票着各行收各行存票晚間彚送交行擊給收條靜候解决（三）鄭埠無中行代換所所有中鈔應由存户逕向該行支取是日下午兩行鈔票每兩祇能換得銅元七十五枚其恐慌之狀可想而知此種風潮早巳沿汴洛路綫直達聞封十八日各錢店對於兩行鈔票均有難色中交兩行一日兌現六萬餘元同時豫泉官錢局亦大受影響兌現提欵者絡繹不絶兩行經理及官錢局長同時面請軍民兩長出示停止兌現兩月以資維持趙張即於十八日晚出一布告略曰爲布告事據河南中國銀行交通銀行豫泉官錢局呈稱呈爲鈔票存欵暫停兌提兩月恭請頒發布告事竊查京津中交兩行因總稅務司緩放闗餘以致金融恐慌發生擠兌風潮豫省敝兩行及職局同受影響近兩日來兌現提存絡繹不絶而各處現欵一時緩不濟急無從調集惟有自陽曆十一月十九號起暫行停兌兩月在此期内存欵亦暫行止提現正收集各處現欵如能應手或不必待至兩月早日恢復兌現照常提存亦未可知决不使巿面稍受損失懇請會銜布告所有流通之本省鈔票仍照常行使不得折扣敝兩行外縣支行一律照此辦理並請電飭各該地方軍政各機闗協力維持不勝迫切待命之至謹呈等情據此查該行及該局所稱金融恐慌情形其原因發自京津一時各處兌現存欵無從調集不得不暫停兌現欵洵屬不得已之舉好在爲期止有兩月如能調劑得宜或不及兩月即可恢復原狀自應照准所有現在流通之本省中國銀行鈔票交通銀行鈔票豫泉官錢局鈔票仍須照常行使不得折扣凡我軍政紳學商民各色人等務須體念時艱協力維持不得妄滋事端致紊秩序而干查懲除飭派軍警妥爲維持並指令該行提前籌備如期兌現母得稍涉遲延致損信用外合行佈告全省一體遵照此佈今日（十九日）所有鈔票無人肯用巿面大受影響錢業多閉門停業聞商務會於今晚開緊急會議商議維持辦法財政廳長及官錢局長均蒞會與議（十一月十九日晚） 
[濟南金融風潮平息]  
　　山東中交兩行之擠兌風潮在該兩行旣有備無恐而各方面又力予維持目前穏渡難闗此風潮已算完全平息各界商民莫不額手稱晵當前數日擠兌時頗有軍人挾雜其中田督深恐因此釀出是非特傳諭各營長嚴東部下軍士如有兌現者不妨在各該營内兌給母庸到兩行擁擠因此連日兩行門前已不見有軍人蹤跡警廳方面除召集各署長會議維持方法外又嚴定取締小錢舖與錢攤之章程藉防種種流弊又派密探偵查造謡搗亂之人以便送廳究辦西闗各商家現已在門前黏有紙條大書本舖照常收用中交鈔票與現洋一律合錢人民見此其心益安矣又據惠民縣商業銀行消息云商會會長李席卿君因中交兩銀行起擠兌風潮恐各縣商號有聮帶闗係遂趕速通知商河陽信樂陵無棣青城濱縣等縣商會於十八日在惠民商會開商會大會議决辦法數條（一）凡對於兩行鈔票仍照常來往行使不准有折扣情事（一）各縣丁漕如不敷匯解各商會務須墊補以資維持（一）刋佈傳單勸告商民勿受謡言之煽惑（一）由各商會函請各該縣署警區出示曉諭以上數條均經議决通過各代表允回籍照辦有此一番維持於中交兩行裨益不少也 
[湘憲行將告成]  
　　湘省憲法總投票經各方極力催促現在各縣已一律舉行投票結果除前報所紀之十四縣已有電報外截至十九日止又有一十二縣其可否票數如下長沙可字三六三四○二票否字四四五五票常德可字一七三五五○票否字三七四票桂東可字七五○二票否字二五票汝城可字三五八○二票否字六票石門可字一五八七○○票否字三九四六票来陽可字三八七三六四票否字一四六五票常寗可字二八八○三○票否字無條縣可字三五九三○三票否字一二一票酃縣可字二九二二八票否字三六七票古丈可字八二六○○票否字無南縣可字八七一○九票否字一二八二四票瀏陽可字五三六三四二票否字三九三五票此二十六縣之投票結果可字均數倍於否字惟茶陵衡陽兩縣一因勒派捐欵政府不肯取消一因攤派金庫劵政府追令繳納致激起兩縣各公團之怒業已先後分電來省要求必回成命否則無論如何哲不投票省議會以該兩縣以不投票爲抵制苛派捐劵之法就人民本身言之實爲失策以憲法如不使之從速成立則人民權利愈無保障也除咨請政府將派捐銷劵各事暫勿督促進行以免投票發生窒礙外並已電覆兩縣各公團仍請從速投票大約兩縣對此必不至於固執此外則湘西之某縣其投票結果竟否字多於可字（聞籌備處得此電告甚爲詫異某主任並囑暫不將其發表以免外間訛傳曾於電尾書不登報三字故此電知之者甚少）此則居其最少數當然不成問題準此以譚則此締造艱難之湘憲法將不日即可成立據籌備處人員見告投票於本月底定可竣事本年年終即可公布省署以此事爲我國創舉其公布手續究應如何始能完善刻正與籌備處從事籌商省城各公團則已預備於憲法公布之頃舉行省憲成立大慶祝云 
[江西各界之窘狀（南昌通信）]  
　　軍政界江西財政困難庫空如洗欠發待發之軍政各費數逾百萬以上各機闗日向財廳催索迫不容緩劉綬卿廳長上被長官訓飭下受各界責言推駡受氣痛苦不堪見人輒長吁短歎言不能幹而又無法脫身業已急病昨派各縣催徵委員尙未出發守提解欵非一日事望梅止渴何裨實際各機闗職員愁容滿面了無樂趣蓋知財界窘况日緊一日即使得一月薪省儉過度而年闗將屆後顧茫茫實有不勝隠憂者平日軍政界人最爲闊綽每逢星期必組聚樂團體盡情揮霍罔惜糜費今則情勢變遷大非昔比星期日各機闗職員或徜徉街巿或寂坐家庭不似往常之浮動詢其究竟則皆爲窮所逼顧慮生活不遑外務並有某君極言前此浪費之過失又聞某廳職員議論近月辦事甚多鎭日勞苦無功足錄行且斷炊明日聮袂晉謁廳長請支幾成薪水以資餬口等語闊人如此他可知矣 
　　省議會第三屆省議會已於十四日召集開幕昨（十九）開第一次常會出席議員八十五人副議長李凝主席闗於財政提案者（一）爲十年度預算案（二）爲李薰等提議咨請撤銷借徵募債以恤民艱案（三）都昌商會請願懇議蠲免田賦並救濟災民案（四）李薰提敎育經費獨立案（一）題因官廳催議已表决提前審查（二）題則官廳早已實行並函該會咨交追認（三）題官廳早已批駁就該會出產歷史觀之將來亦不過開幾度會議點綴場面而已是日一時開會將議事日程分交各股審查無甚可紀三時將散會時劉子貞詢主席請財廳長出席質問不發八九十三月經費事秘書宣讀覆函略謂（刻以庫欵短絀正在極力籌畫已飭知設法措辦儘先發放以應要需至出席說明一節日來因公務冗繁偶抱採薪不克追隨殊深歉仄）衆謂劉有意規避請議長電話催其速來劉旋覆電道歉衆大怒當請議長面劉嚴重交涉今日李副議長謁省長廳長催欵亦僅答言儘先籌發近日金庫委實無錢乞寛以時日云云一班議員買票欠債尙未還清聞此頗爲被眉云 
[姜高琦案移贛審理]  
　　國聞通信社南昌通信云皖省倪道烺馬聮甲趙舉椿劉碩等縱隊殘殺皖學生姜高琦等後該省敎育會學生會以皖法庭處於壓力之下未能行使職權呈請大理院將此案移歸贛法庭辦理早經照准十六日安徽省敎育會代表胡寅旭·學校聮合會代表潘鳳梧·學生聮合會代表周自衡三人來贛催辦此案十七日三代表謁陳光遠由張副官延見周自衡乃述此案起因及經過情形並言皖法庭不能辦理此案是以呈請大理院移至貴省須請陳督帥主持公道云云張副官乃允代轉陳督次謁楊慶鋆由楊親自接見周自衡又將來意叙述一遍楊乃謂司法雖係獨立然余亦具監督權將來自必秉公處理三代表又往省敎育會敎育會允於星期日開特别會援助十八日三代表又致函陳光遠楊慶鋆及省敎育會請主持人道施以援助十九日三代表又催請南昌地方檢察廳速理此事茲節錄呈文如下查范錫恩等六人本爲以議會歡迎倪道烺之發起人因先時學生反對以議會爲歡迎私人之地有玷議會尊嚴故對於學生積恨甚深大有得而甘心之勢六月二日學生前往請願適值范等在塲歡宴舊恨新仇即因而發生帮同指揮殺傷之事從各方面調查事極眞確懷寗地方檢察廳認證之失實已於聲請再議狀而詳述其理由矣况該廳預審請求書内所引警務處長程炎勳之證言有議員中惟劉碩爲最激烈一節要知此係比較之詞其意蓋謂在場議員均言行激烈尤以劉碩激烈之程度較其餘議員爲最耳並非謂激烈者僅劉碩一人其餘議員皆持安靜態度也因文見義可見凡當日在塲之議員均犯有直接或間接帮同指揮殺害之嫌疑再證以法專校長光昇函稱見議員中肆口謾駡摩拳擦掌者實有數人等語益可信范等皆當日在塲之人又有上述之積恨是范等對於本案實負有重大之嫌疑懷寗地檢廳之處分於再議中旣經總檢察廳將本案檢察事務移歸濟南地檢廳辦理巳認該處分爲不當其効力當然因之消失而回復未處分前之原狀現本案全部又蒙大理院决定移轉貴同級審判廳管轄此應求貴廳迅賜拘緝范錫恩王盡誠史維孝李傳濟王亮臣陳冠南等六人到案再行偵辦其餘不知姓名之在塲帮同指揮殺傷之議員亦請併案緝訴又查倪道烺爲本案眞正主犯事前以學生反對以議會歡迎旣深怨毒矣故前即戒備到會時隨帶武裝衛隊十有餘人上剌實彈如臨大敵並另帶便衣衛隊二十餘人均暗藏剌刀及短木棍等件旋值學生請願適觸其怒遂著跟役傳令隨去衛隊盡量打殺此當塲受傷學生親耳所聞親口所供者學生受傷者亦均爲剌刀及木棍等傷大可互證而明况道烺來省無論前往何處均隨帶衛隊甚多盡人所見盡人皆知乃懷寗地檢廳僅憑南署巡長趙子雲之結語曁警務處長程炎勳之讕言（具見儲接印等公判請求書）輒謂道烺尙無犯罪確據不知程趙兩人平素阿附倪氏其所言安足徵信况陳先日即有串同懷寗縣知事金保權財政廳長陶鎔爲道烺僞證脫缷之說早經學生等具狀揭明在案且陳是日到塲係在肇事之後更何從預知肇事時道烺並未發言此應請求貴廳迅賜拘提倪道烺到案繼續偵辦者也 
[王大貞抵厦後之烟禁譚]  
　　中央政府派王大貞爲福建查勘烟禁大員來閩已兩月矣十一月十一號由福州乘海澄輪船抵厦是日下午四時閩南烟苗禁種會假座厦門總商會開會歡迎並請政紳商學各界蒞會到千餘人先由陳培錕道尹宣布開會宗旨介紹王大貞演說王即登壇演說略謂大貞本不敢負禁烟大任第以事闗桑梓不得不受命前來未到閩以前以爲禁烟若未得閩軍政各界同意相輔進行則成績必難立見故到閩後即住省垣與李督及各師旅長各道尹各縣知事等集會於軍署討論禁烟手續業得軍政兩界同意大貞亦一面派委分赴内地查勘據各員報告厦門建安各道屬已無烟苗總之大貞此行自當負完全責任但望各界時惠引導或報告俾大貞有所參考則大貞達甚吾閩幸甚云云後烟苗禁種會會長陳嘉庚有長篇之演說揭發李厚基及各師旅長勒種烟苗之黑幕全塲鼓掌繼由王宗仁黄孟圭諸君相繼演說時至五點半始摇鈴閉會聞王抵厦後夤緣者即接踵而至王委唐國謨之秘書宋濬川查勘泉屬烟苗即其一事也十五號下午二時厦門政紳商學各界假座厦門總商會開會歡迎到會者千餘人王氏演說謂大貞此次奉總統命令到閩專辦禁烟事宜所見上下游種烟之區域經派幹員分往查勘剷除務期肅清此意爲李兼長所贊同計自上月各員出勤後已有成績可觀尤望我父老互相勸勉無使稍有遺毒至爲國體之玷緣外人責言久以吾閩爲口實故大貞不憚再三勸諭望我父老勸諭鄉愚勿貪厚利致罹法網此則大貞所厚望也云云演說畢由陳道尹致答詞即摇鈴開會同日下午四鐘閩南烟苗禁種會假座厦門青年會開會討論禁種辦法當即議决三項（一）議决請求王大貞須駐厦多時俟下游烟苗種期巳過方可離厦（一）議决請王大貞須發出通告各鄉民如有來轅報告私種者即給予賞銀若干報者之姓名特許代守秘密藉資保護（一）議决請求王大貞將禁種經過事實付各報登載或以各種文件公布此三項議决後王宗仁君報告新稅務司現已蒞厦對於會衆請求贊襄烟禁誠意贊同謂禁烟爲中外條約所規定自應踴躍從事云云報告畢時已五點當即散會聞王大貞不日將由厦起程親往内地各屬履勘烟苗云 
[隴海鐵路機師罷工詳情（徐州通信）]  
　　隴海鐵路機師於二十日全體罷工要求加工資及不准虐待等情已略誌前報茲悉其罷工原因係由該路機務總管西人若里氏對於工師處置不善罰薪裁人不能平允以致激成罷工風潮該機師罷工後即推舉代表提出條件要求容納並印發傳單茲撮錄於後機務總管若里氏自接辦以來諸事變更司機行車油炭不照實發給勒令照用如汽力不足行車悮點油力不足然燒車軸即行重罰每月罰欵竟過每月工資之半數擦車不給棉紗機器受污即行重罰現均用破衣擦洗機械云云其所要求條件（一）若里總管不准刻工减料薄待工人（二）因八號門證事被革之人免究復職此門不准任意鎖閉（三）機器照常修洗（四）各廠材料照應用數目核算實發（五）行車油炭棉絲照前考騐成章發給（六）司機生伙發給制服雨衣宿舍柴炭與車首一律待遇如司機生伙做工外候差應照鐘點加金（七）大小工人每月加薪年給雙資（八）工人因工受傷一律發給工資殘廢後由公司格外恤養（九）車務處·稽查·站長·對待工人一律平等（十）夜班加點以六小時爲一工（十一）稽查廠首在廠司事應依定章指示不准恃尊虐下口出不遜（十二）中外年節及星期日與員司一律休工（十三）在廠疾病應給半工資在工病故給六個月工資另結回藉免票（十四）因工亡故給薪三年除給回籍免票外其子弟准襲其職（十五）自起工日起六個月不准裁人現聞總務處尙無若何表示云 
[杭州快信]  
　　北京内國公債局昨電到浙近日銀根奇緊債票跌價人心惶惑實則公債本息闗於人民權利至鉅本局與總稅務司責任所在自應切實維持茲特聲明整理六釐公債十二月一日起開始還本並付利息三年公債十二月一日抽籖三十一日起開始還本並付利息七年短期公債十二月十日抽籖三十一日起開始還本並付利息七年長期公債十二月三十一日照章付息以上本息共計一千四百十七萬九千三百七十七元八角四分均查照原案屆期照付毫無延誤特電達　　浙江定期公債五十萬元原擬銀行五十萬元錢莊五十萬元滬商五十萬元至今並未交付致財政益陷困境連日陳廳長召集銀行錢莊各經理及絲綢業領袖會議分認債劵以應急需聞錢莊銀行各綢業已允借者約四十萬元 
　　省議會今日（二十四）下午一時開會議事日程計查辦德清縣知事營私舞弊及修築浙西各縣圩堤以疏水患辦法草案等案共十四起 
　　省議會風潮昨經敎廳夏敬觀竭力疏通已告平靖毛翬亦允五日不出席昨下午開會無學生踪影鄭邁提出懲戒案亦將擱置 
　　江浙敎育會協進會本月三十日在杭舉行常會 
　　北京農工銀行講習所核定招生六十名明年二月開學一月以前報到昨送到簡章二十侂條省署已通令各屬查照 
　　沈省長昨令官產清理處民國四年財政部處分官產原案凡學校校舍以從前佔用者爲限不在收回之列現鎭海舊千總署廢基自前清時即由雲衢國民學校佔用自不應再行收回變賣亦母庸另行給證仰即遵照辦理 
[尙有要聞二及地方通信轉入後頁]  
雜評一 
[政潮發展（默）]  
　　中國欲有希望須使武人失其活動能力陷於無辦法之地位山窮水盡而後可望其覺悟今則山窮水盡之期至矣武人所以能活動者金錢耳從前政府雖窮尙可設法敲剥今則雖竭力敲剥而無從從前國民雖窮尙可設法搜括今則雖竭力搜括而不得武人所恃之來源旣已乾涸威力無所施强權無所用則亦束手而已耳保定會議南征之頽喪廣東出兵北伐之虚聲皆爲無力活動之表現故曰武人山窮水盡之期已不遠也 
說者謂金融風潮甫停政潮又將發展竊謂今日之政潮不過倒閣耳然閣之倒否實無闗於大局此外即曹張問題耳然曹張亦將失活動之能力則政潮雖發展其發展之程度不可預測哉 
 
 

Page 12

 
 
國内要聞二 
[蘇議會爭長中之慘劇續聞]  
　　議長仍未產出 
　蘇議會爭長相持至五十餘日竟逼出一葉立民尸諫之慘劇已誌昨報昨晚省議會秘書處印發遺書後淮屬同鄉及議員聞之紛紛往下闗上海旅館勘視見葉君陳尸榻上面貌如生兩目不瞑衆皆哭不可仰據葉立民之老友葉志翔（安徽人與葉立民同事於釐局多年現在下闗祥茂轉運公司執業住於龍江橋下與上海旅館相近）告人云彼與葉立民相交二十年心平氣和逈非性情暴烈者可比此次來寗寄宿於上海旅館（葉君到寗向住該旅館前後已有七年之久）時至彼處共飯偶談及議會事不過說不應該鬧到如此並未發何種激烈言論昨日（二十一）午餐後云往城内晚間即未見　　淮安葉立民君尸諫議員之遺像 
二十二日晨七時許上海旅館着人來云葉立民有急病速往視緣住於葉君房間隔壁之客人聞其在内嘔吐呼茶房往視見其有變遂來請當至該館見葉立民口吐涎沬面目慘變驚詢何病伊云我吃了鏹水問其何故自尋短見伊云有信請看再問即不說是時該旅館因閱葉君致該館王二先生信已報警署王署長與署員均前來將各信檢閱知其已經服毒隨由王署長請博愛醫院院長施救内灌藥水外打藥水針詎以服鏹水過多歷時已久氣管肺部均爛呼吸漸停無可挽回延至十時氣絶身故當由王署長按照遺書通知省議會秘書處庶務課長張偉如接電後隨即前往與王署長及葉志翔君面商一面將遺書抄錄帶會一面將親筆遺書交由警署轉呈警廳再用正式公文送會其尸體俟檢廳勘騐後再殮昨晚淮屬同鄉集議依照葉立民君遺言將尸體舁至省議會附近陳列今日（二十三）午間十時淮劉司鄉及各議員齊集下闗候檢廳　騐迨十一時檢察官到塲履勘騐明確係服毒身死令即棺殮（衣棺均由省會陸張二君代辦）隨由淮屬同鄉抬扛夫抬往省議會左近隙地前導以淮安葉立民尸諫之旌沿途觀者咸爲嘆息記者至此不覺涙隨筆下然果因葉君之身死挽回議員之心死使議會形式完成則葉君之犧牲生命未嘗不求仁而得仁果也今日（二十三）選舉大會簽到者竟有七十人之多惟距法定數尙缺十一人仍不能互選嗣由到會者開談話會簽到者只剩四十四人臨時主席張肇炘起言議長至今不能舉出會期祗有六日昨日葉立民君爲議會捐軀雖死猶生我輩如不能將議長舉出則雖生猶死慷慨陳辭聲涙俱下華堂吳鴻璧張福增請將本日到會簽名人數印佈衆贊成朱積祺謂到了此時大家都應該心回意轉把一切私心放開維持會務楊懋卿謂會期已了若六天内不能將議長舉出恐怕要延會時官廳對於議會咨文無議長署名不便接受是等於無形解散屠宜厚謂此是法律問題現在可不必說只要大家往前去做若謂官廳不准延期恐怕不敢張福增謂楊屠二君言皆有理延會不延會暫且不說不過本會經過五十四天比延會二十天日期加一倍有餘五十餘日尙不能將議長選出而謂以後二十天能舉出議長其誰信之到那時能有臉再講延會麽若明日能舉出議長後日即議事則此六天中能多議幾宗重大案件即不延會亦可當作六十天看稍盡代表責任希望大家將以前種種意見抛棄以明天爲第一天俾可從頭做起衆贊成後經决定明日起日日開會二時起五時止今日簽到之七十人須日日到會一面分頭勸說務期一二日内產出議長否則六十日期滿此七十人不負破壞議會之責一面由臨時主席將本日談話會决議事項通告各議員請共同負責第未知蘇議會之會長能否大器晚成也茲附錄臨時主席通啓如下逕啓者本日大會簽到七十人距法數尙少十人三時後集會談話僉以光陰短促稍縱即逝非切實孟晋轉瞬即陷省會於絶地同人不甘自絶因此决議辦法四條（一）電催未到寗同人速來（二）將到會及未到同人自本日起分屬列表印布（三）由各屬同人邀請各本屬未到及請假諸君一律出席（四）儘六日内開成大會除一二兩條已分别辦理外餘請諸君子共同負責議會一線生機惟此之望迫切陳詞伏希台鑒臨時主席張肇炘謹啓十一月二十三日 
蘇議會李議員蓮致各議員函云同會諸公大鑒敬啓者閱秘書處十一月二十二日印發各件驚諗本會以議長問題爭持不决致前本會職員葉冠寰君竟效尸諫慷慨捐軀敬畏之餘無任慚悚同人受地方付託之重代表民意方今太會開始結果是否有望統一無期和平尙難實現此屬於國家之大者自治已應籌備省憲猶未制定此屬於本省之急者他如凡百庶政應興應革待本會而解决者更不知凡幾值茲風雨漏舟百端待理宜如何掬誠相見共濟時艱公忠地方勤求民隠即同舟共濟猶不免於疏虞而乃黨同伐異煎豆燃萁甚至相持至五十餘日之久並一議長而未舉出遑論其餘同人來此爲何一案未議會期已過撫心自問能自安乎議長問題本會内事無庸外界置喙其如醜態百出路人掩鼻函電分馳勸懲　集何始尙指摘個人繼且責備議會以致玉石不分名譽破產蘇會尊嚴掃地盡矣然人之欲善誰不如我若不各自奮勉化除意見即日產出議長完成議會形式雖破敗蘇會者責有攸歸而自信無他者亦無以對葉君於地下也情勢急迫水盡山窮所願各本良心捨棄私圖澈底覺悟共趨正軌蘇會前途庶幾有豸不然葉君特本省三千萬人民之一耳我雖不殺伯仁伯仁由我而死蓮願以後無繼葉君而以本會死者則本會在社會上方可免死刑之宣告也蓮心無不安而情有不忍除另函庶務處撥蓮名下五十元以賻葉君外並希諸公速舉正誼派議長以息紛爭而免物議敬希公鑒李蓮啓十一月二十三日 
地方通信 
[松江]  
　　小學敎員之聮合　松巿小學敎員柏天一等發起組織小學敎員聮合會其目的在打破梭長包辦慣例並爭添設敎員膳食緣松巿各國民學校校長送給敎員修金不甚遵章者大有人在往往有月修三元五元之敎員均須自備膳食以視各鄉區之照章送修膳宿俱備者相形未免見絀故柏等發此不平鳴云 
　　行政會議之召集金山衛城拆賫風潮前經金山縣知事咨請本縣由松金兩縣農商會長前往監拆當經縣署令行兩會議復旋據商會復稱此事不涉本會職權不能越爼代謀而農會亦以會務繁重無暇兼顧爲復現縣署爲慎重計定於下月二日召集行政會議博諮衆意以憑咨轉 
[蘇州]  
　　信局班船被刦間門外全盛信局開駛湖州夜班划船於前晚行經吳江與吳縣交界之某河面突遇盜船一艘攔住去路各盜手持兇器躍登划船任意搜刦另有搭客二人所有銀洋衣服等件亦被刦去嗣經該船來城報告水陸警區偵緝機闗一體查緝矣 
　　祝蘭舫批候傳拘蘇州振興電燈公司經理祝蘭舫前因該公司小工朱明根觸電身死當被尸父朱昌和向吳縣公署控告謂祝玩忽業務上之必要迭經縣署開庭審訊該被告祝蘭舫屢不到案又以祝現居上海即咨滬闗提亦未提到現朱昌和又續訴縣署茲已批示令候理行咨拘協解如原告遇見祝蘭舫就即隨時報　移縣訊辦云 
[無錫]  
　　民信局實行取締自郵政局設立後民信局營業遂一落千丈近來各處民信局往往不守定章時有違章私自寄帶函件情事現南京郵務長爲整飭民局起見特訂辦法通告各局錫地有民信局九家亦在整飭之例茲將其通告錄下按照郵政條例凡未經郵局許可之寄信營業機闗無論民局信局信客自郵政條例公佈日起即應一律停止營業惟經郵政局許可或於本條例施行後三個月以内呈請郵政局許可者得視爲郵政局之代理機闗但郵政局認爲必要時仍得停止其營業等語是以茲特頒發通告自通告發出之日起展限三個月凡未掛號之私立營業機闗一體赴郵局掛號一經限滿如未掛號即請由地方官勒令歇業並由法庭條例辦理决不寛待仰各民信局等一體知照 
　　壇頭衖大火無錫北門外大橋街旁之壇頭衖爲商巿熱鬧之區衖中李萬生三房燭店門首檐下有江北阿二擺設烘山芋爐灶夜間收巿將爐灶寄置長樂茶社之樓梯下十一月二十三日夜間三時餘該爐灶中餘燼燃及樓梯延燒推槽樓板霎時冒穿屋頂各人在睡夢中驚醒均從樓上跳下立報警鑼乃以連日天寒風力又大兼以時在深夜救火不免遲緩及本段洋龍到塲已延燒對門左右火勢極猛無力撲滅待全城洋龍到塲極力灌救已成燎原直燒至五時餘始得救熄是役也計長樂南面燒至李長興飯店爲止北面至張永盛紙馬店爲止對門南面至陸源叙酒店爲止北面至孫福和糕　店爲止計焚去長樂茶社·趙阿興粥店·長興飯店·曹會豐茶食南貨店·張永盛紙馬店·孫福和糕　店·李萬生三房及大房臘燭店·恒豐祥小洋貨店·新孟記　館·陸源叙醬園酒店等共十一家兩旁踏壞房屋亦不少總計損失約在十餘萬左右而以李萬生三房爲最鉅曹會豐次之並焚斃趙阿興粥店十一歳之童養媳一名首足均不見祗一腹部掛在木楞頭上慘不忍睹聞曹會豐保有火險數千兩此次大火災爲數十年所未有云 
[揚州]  
　　調查學童江都義務敎育期成支會調查部主任朱覲南偕同調查員戴冒李慶鍠楊奐陳魯於二十三日分段調查學齡見童以備實行强迫敎育 
　　會議修橋揚屬東鄉萬福橋倒場後迄未修理王知事以修橋一事萬不容緩現訂於廿五日召集士紳錢祥保等十一人在署會議籌修辦法 
[南通]  
　　建閘開河之開始通縣水利會長張退庵近乘天晴水退之時親赴吕四察勘二十一總爲設閘地點十九總改建三孔涵洞以分洩下游水勢刻正運輸材料招集災民即日興工又因東鄉騎岸閘建設完竣上下游河道與該閘有連帶闗係刻已招集貧民分段疏濬俾石港西亭四安劉橋等區積水東流入海並派員前往監工其開挖土方購用地畝及築壩　水一切費用由會核撥　　孟祿博士將來通美國敎育家孟祿博士前定十一月一日蒞通講演曾由敎育界人士籌備招待嗣接省敎育會電訊謂孟祿博士須先赴粤考察敎育再行來通前日張嗇庵又得有寗垣確訊謂博士自粤北返准於月内蒞通講演隨將原電交由中等學校聮合會從事籌備聞講演塲所有改定更俗劇塲云 
[嘉興]  
　　縣署支配學捐嘉興北鄉連四蕩之劉王廟每歳繳納廟捐約有二三百元指充學欵曾其報官廳在案現該廟附近由人民陸桂榮等組織連湖學校推定陳國雄爲校長早已招生開校惟此項廟捐歷年已由某校領去充作經常費已於日前一再具呈縣署核奪汪知事具呈後己令飭第四區學務委員陳堅酌量撥給矣 
　　組織義務夜校嘉興秀州中校青年會因禾邑商夥類多失學特擬組織一義務夜校俾年長失學之人入校就學以期敎育普及且不收學費規定每星期一至星期五晚間七時至八時爲接課時間業已招生報名一俟招足即行開校上課矣 
 
 

Page 13

 
 
   
 
 

Page 14

 
 
本埠新聞 
[總商會再電請禁粤新角進口]  
　　上海總商會爲再請禁粤新雙角進口致江蘇省長電云南京王省長鈞鑒頃接廣東全省商會聮合會巧日代電請弛雙毫進口之禁并稱業已分電鈞署本會爲巿面計不得不再進一言竊謂輔弊成色通例較主弊略低故用途爲有限法價鑄額宜嚴加限制民三國弊條例施行區域及日期均聲明另以敎令定之現在各省除一元主幣尙多鼓鑄外輔幣一項僅京津間有少額鑄造餘省均未實行且長江一帶亦並未通用良以舊鑄角洋成色均在條例規定之上如果並未通盤籌劃漫然開鑄恐未收幣制十進之效轉呈治絲而棼之象粤省一元新幣近來絶未見其流入滬濱獨於銀七銅三之雙毫不惜盈千累萬源源輸入甚至羅掘在滬舊幣傾鎔以去旋又改鑄新毫捆載而來據最近報告謂十月至十一月連續來滬者已有二三千萬角之多如此漫無制限巳與輔幣應守原則顯然違背况花紋型式又與通行輔幣並不符合故原電雖藉口條例而即此兩端巳失其根據之點徒使滬巿添一成色低次之角洋將來多一收回改鑄之煩擾是否有益金融無待煩言且國幣條例所定輔幣成色雖低然所以能維持法價屹立不摇者其中尙有一最要之點即民間授受雖採有限法價而國家銀行隨時可以一元主幣無限兌换粤省所鑄雙毫試問能否照國幣條例所定法價持向該省銀行兌换假定該省銀行負此義務有此能力試問滬巿商民能否航海遠去請求照兌輔幣要素旣巳無一具備安得藉口條例自文其短一年以來徒見良好舊幣絶跡巿廛人民兌換單毫雖出貼水尙苦不易多得洋商銀行公會且巳函致本會請爲協禁急起呼籲夫豈得巳蘇省通用角洋向本缺乏輔幣如何開鑄成色如何改定儘可俟之立法機闗從容妥訂目前但求保持現狀足矣該省明知國幣條例目前並未全部實行徒以利用銀七銅三一語謂可乘機改鑄以博巨利蘇省斷無承認行使之義務應請體念民艱嚴詞峻拒勿爲所動上海總商會叩漾 
[救濟加租風潮之大計畫]  
　　組織淞滬興業地產公司章程十四條 
　　聮合通信社云滬商朱葆三等爲救濟加租風潮集資組織淞滬興業地產公司擬具章程呈請護軍使署立案業已奉准昨軍署訓令上寳兩縣及滬北工巡局文曰爲訓令事案據滬商朱葆三等呈稱竊惟上海爲我國通商巨埠人烟稠密近年以來各處因水旱兵災挈眷遷移者無不以上海爲尾閭以致南北兩巿及英法各租界之房屋大有供不應求之慮證諸大小旅館之擁擠巳可概見因是各處房租無不繼長增高加租風潮迭見報端而日用百物亦求過於供價值昻貴在有力者或可視爲世外桃源而貧民之計日授餐者欲於此峰屯蟻集之區求一席地而不易得舍此則生計闗係勢難遠離處此則擔負重大力量不勝實有徬徨道左進退兩難之苦若不設法救濟將來窮促者流因生活程度日趨困難其影響於社會殊匪淺鮮同人等有鑒於此爰擬救濟辦法集資開辦淞滬興業股份有限公司在滬北地方購地五百畝以上或一千畝以下廣建房屋另闢巿塲並設立學校醫院作古人移民殖邊之計爲巿外成塵之謀一以興滬北未來之商場一以救租界住户之缺乏房屋務合適用不尙華麗房租只顧成本不求優厚該處交通便利鐵道馬路已可直達將來長途汽車及電車次第開駛轉瞬可到且空氣清爽有益衛生日用菜蔬來自田間就近取求價值較廉是直接爲利便平民間接爲救濟社會實爲迫不容緩之圖惟事闗闢地成巿購地建屋一切手續極爲繁重理合擬具簡章備文呈請鈞座鑒核俯准立案並令行上寳兩縣一體給示保護實爲德便等情前來查該商等擬在滬北組設地產公司以便購地建築另闢巿場一節確於便利平民救濟社會各端多所裨益除批示准予備案外合行令仰該知事該局長一體遵照保護此令云云茲將淞滬興業地產股份有限公司簡章附錄如下 
（第一條）本公司以購地建屋開闢巿場救濟社會現狀爲宗旨（第二條）本公司以股份有限公司組織之定名爲淞滬興業地產股份有限公司簡稱淞滬興業地產公司（第三條）本公司股東以中華民國國籍人民爲限（第四條）本公司資本額定爲上海通用銀元一百萬元（第五條）本公司股份分爲十萬股每股十元分四次繳納先用發起人認定二萬五千股其餘七萬五千股另行招集本公司股票用記名式分爲一股五股十股五十股一百股五種由董事二人及經理簽名蓋章發行（第六條）本公司股銀之繳納第一次每股繳二元五角第二次以後由董事會議决於六十日以前通告各股東（第七條）本公司股銀如不按期繳納以過期之次日起每百元每日徵收過期利息五分（第八條）本公司經收股銀一律繳存指定銀行（第九條）本公司股東會分常會及臨時會二種常會每年一次以三月中旬舉行之臨時會依董事會認爲必要時或有股份總額十分之三以上之股東請求得董事會同意召集之（第十條）本公司額設董事十一人監察二人股東會選舉之董事及監察須有本公司股份五百股以上年齡在二十五歳以上者始得當選（第十一條）本公司董事任期三年監察一年續選得連任之（第十二條）本公司巿場成立後闗於治安衛生一切事宜隨時呈由淞滬警察廳及滬北工巡捐局辦理（第十三條）本公司簡章經會議公决呈報地方官廳核准立案（第十四條）本簡章如有未盡事宜得由董事會隨時議决修訂呈准施行 
[闗於反對加房租之消息]  
　　工部局深表同情 
　　房客總聮合會之來往函國聞通信社云昨日房客總聮合會闗於反對加租事項接到工部局及海寗路商界聮合會函又楊樹浦新康里房客聮合會來函又總會復函一件茲分錄於下工部局函云接准貴會來函内開近來房租陡漲無力照加等情相應函達敝工部局對於租界内各房客困難情形深表同情貴會提出各項問題自應從長計議此致上海房客聮合會總會 
楊樹浦路新康里房客聮合會函云楊樹浦路新康里房租前經加至三次房客等忍痛負擔已屬異常艱苦乃房東全不體諒得寸進尺今又乘此加租之惡劣風潮從而大加特加今計所加之數較原租幾增至一倍本里房客屢經剥削之餘實難再任此重負現經全體一致議决加入貴總會爲將伯之呼求同室之救務希鑒其愚忱勉爲援助如承金諾祈即回示俾便公舉代表趨前接洽總會覆楊樹浦新康里聮合會函云逕復者頃奉大示敬悉一切貴會加入無任歡迎請推代表辱臨晤商是盼風雨同舟端賴羣策羣力云云 
　　林蔭路請免加租函西門林蔭路永吉永慶等里房客因反對加租前曾致函該里房主李學暢並提出三條件嗣得覆函不允該里房客昨又致函房主云學暢先生房主惠鑒接奉本月十日台函以各房客要求三項概難承認并寛限以十月底爲止各房客覓屋遷移等語具悉一是查主客本有相維相繫之誼并無權利義務闗係加减房租固可由房東主張然必須公平定價方爲合法近觀法總領事取締非法加租上海縣公署佈告有不得無故加租之語是對於各房客表示一種維持之意何以資本家置產出租者獨未能明曉此義所謂不可非法加租及不得無故加租均係取締之辭有違反取締文告者即可認爲無理要求此次閣下加租與上海縣公署布告有所抵觸各房客本可完全拒絶祗因本月八日巳由多數决定每幢房屋月加洋一元兩幢者月加洋兩元并附帶兩種條件函達左右今爲顧全閣下之體面各房客之信用計不欲有所變更仍就上次所議三項再申前請函祈閣下容納照行免除紛糾倘若不加諒解依舊堅執各房客祗有照地方官廳之布告認爲無故加租置之不理也此信送到後務希於三日内明白答覆爲荷 
　　渭水坊房東讓步浙江路渭水坊房屋因欲重行改建懸牌限期於十一月十四日遷讓迭經浙江路聮合會代表與房東姜炳生一再熟商茲聞房東方面業巳曲諒房客苦衷准延期至明年二月打笆并許情讓正月分半月房租云 
[海寗路提議照陽曆收租]  
　　聮合通信社云房客聮合會總會昨接海寗路商界聮合會來函云（上略）茲敝會猶有進商之處彼外國人對於我國人收租則用陰曆發薪則用陽曆殊欠公平且吾國政體旣更自應根據約法實行陽曆擬自明年一月起爲始無論中外房租概以陽曆計算方足以昭公允爲此函請貴會趁此時機從速提議要求中外各官廳通告各轄境房東承認一律照辦想此種正當要求官廳無不許可之理（下略） 
[國務院對於裁釐加稅之復電]  
　　謂應慎重考慮 
　　國聞通信社云全國商會聮合會總事務所於昨日接上海縣公署公函云逕啓者案奉江蘇省長函開接北京國務院復全國總商會江蘇省事務所灰電一件茲照抄原電函送即希轉交該所爲要等因並抄電到縣相應照錄抄電函送即希查照爲荷原電云南京省公署轉全國總商會江蘇省事務所鑒江電悉裁釐加稅政府早具决心惟茲事體大事前須慎重考慮現正由部籌議進行已將來電交部查照矣院灰印 
[内國公債還本付息期]  
　　北京内國公債局致總商會電云近日銀根奇緊債票跌價人心惶惑實則公債本息闗於人民權利至鉅本局與總稅務司責任所在自應切實維持茲特聲明整理六釐公債十二月一日起開始還本並付利息三年公債十二月一日抽籖三十一日起開始還本並付利息七年短期公債十二月十日抽籖三十一日起開始還本並付利息七年長期公債十二月三十一日照章付息以上本息共計一千四百十七萬六千三百七十七元八角四分均查照原案届期照付毫無延誤特此電達希廣爲宣布俾各周知藉安巿面而利金融至爲禱盼内國公債局養 
[外交大會事務所紀聞]  
　　聮合通信社云國民外交大會執行委員除北京組上海組舉出十餘人外其他各省區尙未完全產出會務不無停滯之象茲將所得該大會事務所消息分誌如下 
　　府院注意大會據代表羅正誼陳懋鼎云全國國民外交大會在京開會時即傳聞公府中十分注意昨公府秘書長吳笈孫之弟籛孫忽然到滬與北京代表所在某大旅館爲鄰各方面不無疑訝又聞院派某參謀已抵南京均爲調查國民大會而來云 
　　昨日加入之代表北京組旅京湖南學會選定周渤吳士禎爲代表今日可到滬各省區組浙江民治協進會蕭山分會楊曾綬報到烟台各界聮合會丁訓初因足痛請林澍暫代 
　　北京代表之意見書北京各團體國民外交聮合會對於華盛頓會中國提案之意見書前曾油印分送茲經北京各團體代表在京爲精密之討論就十餘種提案中選出三種作爲草案又經詳細研究後成此一種並付審查昨日始寄遞到滬原文云中國爲維持遠東和平並企圖世界安寗起見對於華盛頓會議主張提出國際之原則與原則之適用並原則實行之保障列左（甲）國際之原則（一）凡國際上和平之障礙應協力掃除之（二）凡國際行爲應絶對凖據正義所有國家互相待遇應絶對的平等（三）凡國際間應互相尊重其領土完全政治獨立經濟自由彼此不得稍有侵害（乙）原則之適用於中國（一）緊要條件（１）廢除一九一五年五月二十五日之條約及○月○日之中日換文（２）日本在膠澳及山東省内佔據之土地鐵路礦山及一切財產無條件交還中國（３）要求各國聲明廢除在華勢力範圍之協定概不承認（４）收回各國在中國境内單獨經營之鐵路如滿鐵道等需要欵項時得由各國銀團投資但以不背上列之原則爲原則（５）恢復闗稅自由但可廢止國内一切通過稅（二）希望條件（１）提前退還租借地由中國自動的開爲商埠（２）限期廢除領事裁判權（３）撤退外國在華駐屯之軍警（丙）原則實行之保障（一）太平洋國際聮盟案凡太平洋沿岸各國及太平洋有闗係之各國共同組織國際聮盟監督實行國際之原則以保障太平洋永久之和平 
北京發來快郵代電云上海申報館轉全國國民外交大會各省區代表諸君公鑒此次華府會議闗係之重大人所共知我國人本和平之主張組織國民外交大會以爲維持遠東和平之聲援對外已有數次之表示對内亦有多番之主張風聲所播遐邇咸知不僅國人仰爲神聖之機闗世界抑亦認爲純潔之團體闗係之大何可言喻况當此我國南强北勝之秋列强環伺之際以此惟一之民意機闗更當如何同舟共濟一致對外乃遠道傳來謂到會諸君間有以意氣相尙者是誠令人不解以諸君之明奈何作此萁荳自煎之舉而與好人以破壞之隙生等亦京中各團體代表之一本應早日南下共襄盛舉奈以他事遷延行期致滯無任抱歉除即日束裝來滬外特此電達萬望諸君一本至誠互相諒解共濟時艱切勿以細故而悮大局是所盼禱之至中國學生遠東問題研究會代表劉陽生·世界思潮研究會代表羅敦偉同叩十一月二十一日 
[濬浦局顧問技師赴蘇考察記]  
　　字林報云濬浦局顧問技師昨赴蘇州考察河道由滬寧路局特備專車並由該局總辦陪至蘇州本星期五日中國機械學會將請各顧問技師宴會云 
[新任法公使抵滬續紀定星期二北上]  
　　字林報云法國新任駐華公使佛洛林氏Ｌe　Comte　de 
Fleurian昨乘法公司船巴勒介號到滬由上海法總領事韋禮德與北京法使署參贊招待登岸在岸歡迎者爲在滬法國官商多人旋由警士五十人護送赴法領署其他招待皆爲非正式性質星期六日擬赴汽車展覽會參觀星期一日應法人總會宴會星期二日起程北行新公使初次到中國但爲法國外交好手在倫敦使署供職逾二十二年法使康本甚倚重云云 
又訪函云新任法國駐京公使佛洛林挈眷由法來滬等情已誌昨報茲悉佛公使定下星期二北上江蘇特派交涉員於昨函請滬寗鐵路管理局預備花車並房間並請津浦路局一體預備云 
[交涉員宴請瑞公使]  
　　瑞公使定今晚回京 
　　江蘇特派交涉員許秋颿昨日（二十四日）午刻在署設筵宴請駐京瑞典公使柏古通并請瑞典總領事副領事·商務專員·浚浦局海總工程司·及中國工程專員代表好奈爾·等十餘人陪席賓主盡歡而散聞柏公使定今晚（二十五日）乘滬寗車轉津浦車回京巳由許特派交涉員函請滬寗鐵路管理局預備花車並函警廳派警到站照料 
[劉顯世蒞滬續聞]  
　　將赴港晤唐繼堯兩訪何護軍使之内容 
　　國聞通信社云前貴州督軍劉顯世此次係由鄂來申現住大東旅社某號改姓黄某其隨從十餘人庽全安棧據傳因受吳佩孚之託將往香港與唐繼堯計畫運動援桂滇軍回滇以倒顧黔軍回黔以倒盧藉以阻碍南軍北伐之進行其暫滯滬地者欲設法開釋前次拿獲謀刺王伯羣案内之辛治國等劉因此事已兩次晋謁何護軍使何使以案闗暗殺中外注目未便徇情拒之云 
[龔政指控被人禁閉勒索巨欵]  
　　前日有高露玲律師代表粤人龔收具稟公共公廨據謂龔於本月十七號被西南方面前在政界重要份子某某等三人誘至新閘威海衛路某號屋内禁閉用强迫手段勒索洋二十萬元至十九號釋出違犯刑律請飭按名查究云云經中西讞員照准允即簽發特别傳單傳究 
[交通大學之新機械工廠]  
　　海路路交通大學（即前南洋公學）自今夏改組以來添設機械科復分三門一機車門二機廠門三機械工業門因之舊時設備之鍋爐汽機及工廠不敷應用於暑假中着手擴充建築新工廠迄今四月餘已告竣工　部機械亦巳佈置就緒已從事試驗矣新工廠全部係以鋼筋凝合土所建爲新式雛形工廠佔地一萬二千五百方呎成）字形由該校前土木科長萬持克所打樣四面窗之面積極大均用鐵窗架故屋内光線極爲充足新工廠内所裝置機械多係新購者有蒸汽機二具各約二十匹馬刀蒸汽旋輪發電機一具有二十五啓羅華特此機由美國奇異電氣廠所贈爲最新式之汽機中國僅漢口上海有數具至在學校試驗室中則此爲第一具也值價逾一萬元又有邦浦（打水機）大小凡四具其中有旋轉邦浦則亦爲新式者金工廠内有車床十三具大小各式俱備鑽床四具刨床三具又材料試驗廠中有試驗水泥器具全副能壓五十噸之大壓力機一具較小者二具全廠中用電氣馬達約二十具大者有二十五匹馬力小者二分之一馬力廠旁有水塔一座係備水力學試騐者故廠中特開水槽一以通水塔又備水表及其他儀器頗多廠旁復有鍋爐室有回管式火管大鍋爐一具係今春所裝置惟因汽車力不足故復購新式之水管鍋爐一座建屋置於其旁此種水管鍋爐在我國亦不多見工廠上面爲繪圖室大者能容百餘人桌椅等均加大特製者又一室爲機車繪圖室佈置與大公司之繪圖室相類舊有之金工廠則改爲熔鐵廠及翻砂廠將來可自造機械全廠建築費爲六萬五千元購置機械等約五萬元聞機械廠竣工後其第二步擴充計畫係電氣工廠原定於明春動工至暑假後竣工云工業敎育首重試驗我國學校能有如此工廠設備者實不多也 
[各巿鄉經董籌辦春賑之會議]  
　　上海縣地方欵產總副董因籌辦春賑於昨午後二時邀集各巿鄉經董在也是園開會集議辦法各鄉經董到會者爲劉子瑜·施安生·顧袖雲·趙志熙·張景福·秦壽農·楊維幹·錢蔭庭代表楊殿臣·李逖先代表楊滌塵·戴梅峯·及欵產處總副董秦硯畦張吉門等公推秦硯畦主席開會後秦君即起言籌辦春賑一事已奉省公署核准其辦法若何應請諸君討論議定後再行呈請省長示遵以便着手進行當經到會各經董討論之下僉以時將嚴冬轉瞬春耕此次議定後須請官廳趕速辦理俾調查等手續可以早日告竣貧民得沾實惠而資救濟决定辦法四條分别呈請省公署財政廳上海縣公署核辦至四時散會議决案四條如下（一）議籌賑雖屬救荒要素而尤以减賦爲先决問題擬由本處代電省長財政廳並上海縣知事請仍照前議减徵銀米二成（一）議春賑由各巿鄉先行造册分極貧次　極貧按户散賑次貧借給籽種（一）彩票局餘欵酌提數成以充賑欵（一）由本縣積穀項下酌提若干分發各巿鄉設公債局借給籽種 
[定海設立清海局之核准]  
　　海軍總司令蔣拯擬在浙江定海縣境設一清海局飭令各漁船户就近投局報名編號發給執照俾有稽考當即擬訂章程呈請海軍部核示等情已誌昨報昨聞該公署已接部電照准蔣總司令又以政費奇絀局長一職即推舉派在浙江弋巡之永绩軍艦艦長蔣斌兼攝局員司役護兵等職亦令蔣斌察酌當地情形量予配置昨日令飭蔣艦長遵照辦理一面報部請爲任命云 
[江浙魚巿塲之發起]  
　　中國漁業出產甚大沿海七省尤推江浙爲最近由沿海及内河漁商漁户發起組織公司定名爲江浙魚巿塲仿照歐美各國魚巿塲規模辦理置有冷氣烘焙各機器及氷廠快船以備來往之用振興實業殊爲中國漁界創舉聞該公司發起人已推定上海惠工銀行董事長李瑞九·華孚銀行董事許杏南·及浙江漁商公會董事　振卿·爲正副主任以圖進行云 
[航業消息彚紀]  
　　恒生船中生油烟葉兩貨之損失 
　　怡和洋行之藩粤班輪恒生號此次由青島來滬船中發生巨大之損失共計喪失客貨在六萬元以上當該輪由青島開滬時代廣帮裝有價值三萬元之生油四百五十簍又代南洋烟草公司裝有大桶烟葉六十件亦值價三萬元該兩項貨均係轉船至港粤者詎生油上船之時未裝艙面上即運入大艙内與烟葉裝在一處船中各人均未措意及至二十三號船抵上海後見艙中簍油完全撞毁傾漏滿艙無一存留者而南洋公司之六十桶烟葉全數浸透油中比經設法起出油烟兩項巳絲毫無用運貨客家得信後即與該行交涉照價須索賭六萬元左右聞怡和洋行以提單上註明油貨·生姜·鮮貨等物如有損失概不賠償之條文故今日尙未解决因此恒生號開赴港粤期遲延一天改本日出口云　　好時洋行之芝馬諾克號昨日由爪哇運到荷蘭白糖四千餘噸又芝堅尼號前日亦裝來白糖二千餘噸聞爪哇方面尙有大宗荷糖須續運來滬今巿上因荷糖之來貨漸多故價值與東貨相若每包亦售銀七兩餘且此次所來之貨係十二號至十八號糖云 
　　招商局之泰順號來滬由香港代大德昌銀號裝來小洋三十箱計合洋十二萬元又怡和洋行之和生號昨由漢口裝來銀子九箱計二萬七千兩 
　　英公司之尼蘭亞號二十三號十時已由香港駛出明日可抵上海停泊公和祥碼頭起貨星期日開赴東洋 
[銀洋巿况之報告]  
　　金融通訊社二十四日報告云近兩日來洋釐巿面略見安定今巿復稍形回跌早巿價爲七錢三分一釐較昨跌二釐午巿雖有一度掛牌漲至四分收盤又跌至三分一釐五銀行需要已大减僅華商銀行稍有購買說者謂近日巿面需要並不暢旺若於售户太稀致洋價仍有上漲之勢大約三分之價可望暫時立定云 
銀巿平平拆息早巿錢二分午巿漲一分收欵五十萬兩大條廣帮裝往香港一百條又裝杭州四十條云 
[昨日車連進出之銀洋]  
　　昨日（二十四日）滬寗路大通運銀公司承運本埠農業銀行現洋五萬元至北京又惠興·寳興·益豐等莊現洋五萬元至天津又中交二行寳銀九十箱計二十七萬兩又金城大陸各一箱計六千兩均裝至南京造幣廠鼓鑄新洋 
滬杭甬鐵路昨日（二十四）由杭開滬之早快車在杭州造幣廠裝來現洋二十二萬元分裝四十四箱係上海中國銀行十萬元日夜銀行六萬元交通銀行三萬元鹽業銀行三萬元又杭州順成運交上海順成現洋一千元又松江典業銀行運交上海慶祥現洋五千元又松江甡源運交上海益昌現洋七千元又嘉善怡和運交上海鴻祥現洋五千元又硤石保大運交上海福康現洋三千元又硤石裕通運交上海泰亨現銀四百八十兩又硤石德孚運交上海四明銀行現洋一千五百元以上共計運到現洋二十四萬二千五百元銀四百八十兩均運抵上海南站缷車 
[近週中之茶巿]  
　　本週茶巿與前不同巿面已見回硬交易較多價格如珍眉已提高三四兩其餘亦均見提升大概巿面頗形平定珍眉巿面本週交易不少不復如前之岑寂價格高貨四十七八兩低貨三十五六兩約提高三四兩之譜 
 
 

Page 15

 
 
蓋存底甚薄人心勘爲堅硬也大帮茶久無交易價格跌去六七兩之多近兩日來稍有去路天裕怡和等洋行曾購去六七百件價二十兩至二十三兩仍難提升貢熙在上週頗有需要本週較爲清淡價格與前相彷無回好之望蝦目巿面平平無甚上落秀眉交易素來不惡本週頓形寂寞本週仍售二十二件鳳眉新陳貨均稍有需要價新貨三十兩至三十三兩陳貨價十兩左右蔴珠針眉等本週均無交易甚形冷靜本週各茶成交者計珍眉一千四百六十二件貢熙四百十八件蝦目二百十八件大帮六百六十四件鳳眉一百二十五件陳鳳眉二百件蔴珠二十一件價格三十九兩賓珠十五件價二十九兩秀眉二十二件價七兩 
祁紅久未成交本週曾售開三百件價二十二兩五均爲存貨新貨久已售罄矣 
平水巿面平疲本週售開七百件價十九兩較前跌去多多矣 
綜本週巿面平定較前週略見回好存底甚薄人心甚堅將來巿面當不致再疲云 
[米價增漲中之歷年比較觀]  
　　近來新米到貨頗多故米價略形鬆動據工部局衛生處之報告謂十月份第一星期米價每擔爲十二元五角與歷年同時之比較以今年價格爲最高今將四年中同時之米價錄下一九一八年十月每擔七元八角一九一九年十月每擔九元二角一九二○年十月每擔十元一九二一年十月每擔十二元五角至十月份末米價稍小售價自八元二角至十一元上白米價十二元二角新米價十元零二角云 
[洋糖海味之巿况]  
　　昨東滙又升至六錢四分五車糖巿面見硬劃盤十月份八兩一錢五無貨下月份八兩三錢五分有進無出太古决計原盤怡和開過八兩今劃八兩一錢下擋青赤巿面已罄眞湖赤亦不多嗬赤須六兩五六錢之貨可以取用其餘交易亦屬平常神户元尾（即蝦尾）開六十四兩七錢祇到數箱不敷分派云 
[破獲僞造交易所股票]  
　　捉住從犯一人主犯在逃未獲 
　　國聞通信社云近日上海交易所風起雲湧可稱一時之盛近聞有石某者利用此種機會僞造各種股票日昨爲工部局抱探偵知前往捕緝石某已聞風遠遁僅捕獲同黨王某一人抄出股票多種聞石係某某兩所經紀人云 
[又一營投機事業之失敗者]  
　　滬南裏馬路順元裕字號係做苧蔴拷料　粉雜貨等貨江浙嘉湖内地各碼頭放賬甚大用王某爲跑街兼收賬之職王係松江人家眷居南巿南倉街近日王在北巿結交朋友日與各交易所經紀人等爲伍遂欣羨投機營業之好機會投入旋　不料巿面不佳股票頻跌王雖不做然損失已二三千金遂將外間客賬濫收挪用前日托病不到號經理等微有所聞即飭學徒至王家中探望詎已携同家眷逸去屋内一空軋其虧用賬欵有四千餘金云 
[女青年會之種痘熱預防天花]  
　　崑山路女青年會鑒於滬上天花盛行殊屬危險萬人傳染性命堪虞茲爲謀便利女界種痘起見特請伯特利醫院及西門婦孺醫院醫士及看護於本星期三四五六上午十時至十二時又星期四五下午四時半至六時在該會所内種痘除發通告與會員種痘外凡屬女界同胞均一體歡迎並不取費云 
[徐又錚宣言書行將出版]  
　　約十餘萬言親筆書成 
國聞通信社云安福巨魁徐又錚氏自蟄居滬上以來除酒色崑弋自遣外即從事著作聞近著有宣言書一册約十餘萬言現在四馬路某書局石印且係徐氏親筆書成者云 
[謀害親夫案三紀檢廳函詢董秋生傷勢]  
　　西門學宫附近爲保險生意之董秋生被伊妻王氏用剪刀剪傷下體由警拘送地檢廳訊供判氏押候核辦在案秋生預由警所逕送新普育堂醫治迄今巳逾旬日前經檢廳派員蒞院驗詢傷勢何日可愈尙無把握昨日檢廳又函致該院詢問董傷究竟一俟答復即可依法進行 
[紗廠工人慘死案開審記]  
　　被告一名先處刑 
聮合通信社云本埠東京路内外棉第五紗廠工人高玉山被同廠工人郭大即大個子糾約流氓姚金龍率領多人攔路戳傷致死一案經屍親高玉成延請律師訴求昭雪本星期二午後二時半特别公堂開訊由戈登路捕房中西探目將已獲被告王寳祥王寳樹二人因案判押西牢之見證陳紀賢一名提出解堂候訊屍親高玉成曁延聘之賚美律師見證朱松泉均先時到堂候審開庭後由原告捕房代表訴述案情並將醫生騐傷單據呈案請察據該傷單所載死者高玉山腹部受有重傷入腹内又股際又受含有毒質之刀傷毒發以致不可救治其肇事情形係於上月二十五日夜一時許因已死高玉山與同廠工人大個子口角大個子比即出外三時回廠六時許各工人一律放工即有被約之姚金龍等多人在廠外等候攔住去路將死者戳傷捕房聞訊即由見證陳紀賢指認捕獲到案之被告二名其餘被告聞已逃往江北未及捕獲其到案之王寶樹在捕房供認在塲不諱今依刑律第三百十三條傷害人致死之律訴請公堂治罪並將中西探目拿獲本案情形詳訊一過又傳見證陳紀賢到堂據供我與在逃之大個子已死之高玉山等同在第五廠粗紗間作工是日夜一時許我因腹痛不能工作即在廠内休息大個子責我生病不能帮伊用紗將我毆打高玉山見狀即向大個于質問毆打之故大個子謂汝質問我我即打汝又與高玉山爭毆經人勸止嗣大個子即出廠至閘北約人行兇六時許我與高玉山等四人同時出廠不料大個子糾約之人已在廠外等候今到案之第二被告手持四寸許小刀向我追趕我死力奔逃得免於難高玉山在我後面未能逃脫當被該被告在股際猛戳一刀立時倒地至第一被告我未見其行兇云云至是由賚美律師訊問屍親所邀見證朱淞泉口供據供以賚花度活是日被告等行兇之狀我一一目覩第一被告　用鐵棍毆打黄姓第二被告用刀戳傷高玉山是實至是問官又向中西包探及被告等逐細盤詰最後西官宣布堂諭第二被告王寳樹判押西牢十年第一被告王寳祥仍押捕房候調查證據再核 
[上海學生聮合會消息]  
　　上海學生聮合會昨致各分會函云茲特定本月二十六日即星期六下午二時召集各分會會長大會選舉出席中華民國學生聮合會總會理事此事闗係重大應請貴分會先推定平日最信仰之同學爲候選人以便當日不致有困難問題發生除選舉外並須討論本會自身問題屆時務希貴分會正副會長撥冗蒞臨爲盼其缺席者概作放棄云云 
[滬公社之演講]  
　　楊樹浦滬東公社訂於今晚（二十五日）八時請屈臣氏汽水廠經理盧煒昌君演講工界之要素聞氏前曾任中華全國工界協進會第一任會長現任該社總幹事於工界情况素所深悉屆時定有一番宏論以餉工界同胞也 
[兩學校追悼敎員范爾丹紀]  
　　北四川路神州女學校·及西門專科師範學校國文敎員范爾丹君於夏曆本月十七日因病逝世昨由該兩校假海昌路海昌公所開追悼大會各界到會者數百人會堂四圍環掛輓額誄辭佳作甚多由兩校職敎員先後演講至五時攝影散會 
[滬北五區商聮會救濟被火災民]  
　　滬北五區商業聮合會因前日邢家木橋大火災民數千嗷嗷待救曾由該會副會長仲佩紳君陸續勸募救濟現該會復於昨日製　餅六千枚大車運往按户發給當由該管區蕭煥文署員派警一名到場照料并聞該會員甘善庭經募王淑罄君獨捐洋二百元將於禮拜日照例發放以期實惠均沾云 
[同濟籌賑遊藝會之節目]  
　　同濟醫工學校江蘇同鄉發起籌賑游藝大會定下月十一十二號借夏令配克影戲　開演各項節目己陸續排出内中有該校自演之德國滑稽劇愛國務本之蜜蜂古裝舞精武武德兩體有會之技繫以及久記票房之京劇等屆時中外人士以超絶之藝衛爲災民請命必極有精彩云 
[美國節期公廨停訊瑣案]  
　　昨日星期四公共公廨早堂刑事輪應駐滬美國　領事丁約兩君陪審適值該國感謝節期在署舉行慶祝典禮不及蒞廳因特照請闗正會審官諭知檢察處轉飭各捕房停解瑣案一天 
[檢查印花稅緩期消息]  
　　今屆冬季印花稅入檢查本由淞滬警察廳徐廳長訂定二十五日（今日）開始舉行已函上海縣商會請轉諭商界各業人等照章將契約簿據一律購貼印花切勿漏匿干罰在案茲聞警廳内傳出消息以此次大檢查一切手續布置未經完備故對於實行時間尙須遲緩數天仍照向例先從第一區轄境内開始檢查惟浦江内各項船隻及浦東方面鄉鎭各店商之契約簿據俱由該管警區自行檢查以符向例云 
[新華染織公司成立]  
　　近有葉鼎新君邀集同志組織新華整煉染織股份有限公司籌備三載始行就緒日前在紗業公所開股東成立大會到者皆滬上巨商由籌備主任葉鼎新報告經過情形及營業概略後即舉定董事監察人登報公告聞詼公司自建總廠在閘北天通庵路另設收發事務所於老閘橋三號在外洋訂購各種機器已經到滬目下正在裝置工竣即行開幕 
[請設臨時碼頭之批駁]  
　　滬南工巡捐局昨據潘乃昌呈稱灰船阻碍轉運請予示禁并請另設臨時碼頭以利轉運等情經姚局長批示略云據經出示諭禁并由巿船所飭令遷移所請另設臨時碼頭之處應毋庸議 
[移存花邊被燬案註銷]  
　　永利洋行訴中孚銀行擅將抵押值銀一萬一千餘兩之花邊二十箱移存中國公棧致遭焚燬不賠保險費銀一案迭經公堂訊供於前日宣佈堂諭云本案所保火險單及棧單中貨房號碼不符本公堂訊核情形被告中孚銀行無負責之義務應將原稟註銷被告反訴照准堂費由原告擔負此判 
[航船搭客溺斃之交涉]  
　　航船户許某前日晨由六港一帶攬載搭客男婦四十餘人來滬駛過南黄浦夏家嘴附近時適風急浪湧舟子支撑不住船將傾覆幸有鄰船趕來救護得免覆没惟有搭客吕再興坐在船尾當時墮入浦中溺斃屍未撈獲吕之家屬住在　浦鎭相近聞耗之下昨日與許交涉不了已赴南匯縣公署控告矣 
[張華浜發現男尸]  
　　吳淞張華浜浦江灘畔於本月二十二號上午發現男孩尸首一具聞年將週歳和尙頭身上衣服内襯布衫藍色羅緞夾懊綢料背心外罩蜜緞長領夾衫下體無裤惟有尿布兩足有襪頸項左手各有五彩絲線一根視其衣服及面貌俱屬新鮮不知從何浮至或係舟中墮浦在灘一夜至翌日無人認領於昨下午由附近居民將尸掩埋矣 
[汽車撞傷江北婦]  
　　汽車夫劉洪生日前駕車至長浜路法界開馳快車致將江北婦人某氏撞倒在地血流如注適爲英捕房一百零九號巡捕查見抄錄號碼報告法捕房一面將受傷人車送醫院醫治昨日由法捕房將劉傳至法公廨請究先由一百零九號華捕稟稱是日巡捕在該處站崗目見劉車由東朝西飛馳而行該氏在路傍行走手携木桶一只一時不及退讓致被撞倒當由巡捕令劉停車詎劉非但不停反敢飛馳而逃故此巡捕將號碼抄錄現今受傷人尙在醫院醫治等語詰之劉供實係該氏自己不慎餘供支吾中西官判劉交五百元人銀並保出外聽候原告傷痊再行核辦 
[流氓綁票案了結各罰洋五元]  
　　國聞通信社云閘北虬口路某骨作夥友陳大洪被流氓沈三寳孫三眼等擄去索詐嗣經該作主褚作態報由警察第五區二分署捕獲孫三眠沈三寳王王郎等三人即於昨日審訊不論首從各罰洋五元復將原告罰洋二元一併斥釋 
[看白戲毆傷戲園經理]  
　　閘北華盛路花旗戲園近演揚州班雜劇該團前後檯經理徐竹亭許仁甫二人日前被江北流氓許張元高有富等因看白戲起衅毆傷甚重當由彈壓巡警將許張元拘解四區訊明收押昨日該園夥王家發又扭高有富到案押候究辦 
[一傷其齒一傷其目]  
　　住居閘北共和路有餘里之常州人陳友生昨晨至附近餘慶里口某肉店購肉與店主黄新永爭論觔量起衅陳被黄批頰以致齒總中流血陳亦毆傷黄之左目山崗警一併拘人四區聽候訊辦 
[磚瓦壓傷婦人足]  
　　婦人王馬氏家住漢中路大德里六號昨晨出外買物被李章義所推小車上裝載之磚瓦倒下壓傷左足痛極伏地由警拘送四區警署察得氏傷頗重立送醫院醫治李章義連小車磚瓦派警押送上海地檢廳經檢察官訊判李押候氏傷愈再訊小車等存廳候核 
[理髮匠搗毁理髮店]  
　　揚州人梁兆仁在北新涇周家橋開設理髮店因與同業朱兆生田長山有隙前日朱田二人串出無賴山東人王如玉至梁店以修面爲由搗毁着衣鏡及器四生財值洋五六十元由梁報告四區四分所崗警將朱王二人當塲逮獲惟田已逃逸提到其二房東杜羨甫經李署員研訊之下王供認爲飢寒所迫聽從朱田指使云云奉判轉解司法科核辦 
[索欠打破頭顱]  
　　天通菴顧家灣鄉人吳阿大昨向華興餘索欠起衅被華打破頭顱有盛才新爲見證控由五區警署函送上海地檢廳經檢察官騐訊吳傷屬實判令自醫華收押候核一面派警調查起衅情形復候核奪 
[越獄盜犯加禁七年]  
　　盜犯張大前經審判廳訊明判决監禁十二年監禁在漕河涇江蘇第二監獄内去年二月間張大由獄逸出迭緝未獲茲因張匿居法租界爲捕房拿獲解由公堂訊判送還上海地檢廳歸案茲經該廳預審明白起訴審判廳昨日午後由推事檢察各官審訊張大供認前情不諱問官即諭辯論終結當庭宣判張大强盜與脫逃罪兩罪俱發除照原判徒刑十二年外再加七年應共執行徒刑十九年判畢還押聽候執行 
[阿翠失蹤之追究]  
　　葉張氏之内姪女阿翠年十六歳上月間被人拐去經該氏查悉被成衣匠唐林喜所拐同居西門寗康里昨晨投報第二區警察署派警往將唐一人拘獲備文將原被送請地檢廳訊判唐押候核辦着該氏再查該女下落以便進行 
[三烟客各罰五十元]  
　　宋金福蔡阿寳王順生三人在法租界私設烟榻容留外人吸食洋烟現爲包探偵悉前往將宋等拘獲並抄出烟槍烟具等物甚夥帶入捕房諭令交保昨日傳至法公堂請究先由捕頭稟明前情並將烟具呈鑒詰之宋等供認私賣燈吃不諱中西官判宋等三人各罰洋五十元充公烟具没收 
[王阿郎偷銀壺案]  
　　王阿郎日前竊取洋人（繭特上西得）之銀壺四只價值頗巨質洋化用現爲包探偵悉前往將王拘獲吊出原贜帶入捕房昨解法公堂請究先由原告投稱王阿郎係在商人處爲出店日前乘商人出外致被竊去求究詰之王阿郎供認行竊不諱中西官判以王不應監守自盜着押西牢四個月以儆 
[小客棧内緝獲贜賊]  
　　淞滬警察廳長徐國樑以現屆冬令防務宜嚴故已分令所屬實力進行茲查得近來新到大帮竊賊俱由南滙川沙等處潛特行來滬匿跡於南巿十六舖境内各小客棧中每晚在各處偷竊致居民所報失竊之案日見其多爰飭偵緝隊注意查緝在案昨日由該隊隊土偵知會館弄德順小客棧匿有竊賊數名當即會同第一區警察署巡官帶同長警前往該棧搜查當塲拘獲竊賊楊金桃等四名連同起出之賊具如電筒鐵鑿鐵梗小刀等多種並又搜獲當票數十張帶入該署暫行拘留候盤詰所報之竊案有無闗係再行補緝同黨吊齊贜物申解警廳司法科訊究 
[公共公廨訊案彚錄]  
　　昨晨公共公廨闗正會審官與英包副領事升座第四民庭訊理民事案二起（一）婦人朱張氏訴王桂全不還方單因據被告供稱該方單無從尋覓（堂諭）王桂全堅稱眞方單無着應限十四天内責成該被登中西各報聲明並取具切實保證由該被將報紙呈送縣署及會丈局備案聲明如無有眞單發現應歸保人負責一面由本公堂函請縣署直裁僞單換給印諭違干押究（二）厚仁善堂訴周臨生不遷棺木據原告張增祺之代表律師投訴廿三保十二圖之地係原告產業現已出賣該地置有周姓尸棺應請飭令遷讓等詞而被告代表律師到堂辯稱該地係被告之祖周國祥捐助與厚仁堂今旣價賣與人應着劃地一方歸被告安葬尸棺所有遷葬費亦應原告擔負云云（堂諭）被告證明厚仁堂所有廿三保十二圖地皮三畝三釐係伊祖周國祥捐助等情應着原告在該堂所有不與義塚相連之地供給被告地畝一方足爲遷葬墳墓之用並着原告照繳遷葬費用限於一個月内遵照辦理 
昨日下午公共公廨第四公堂由陸讓讞與日田副領事訊理（一）朱桂生控陳杏村積欠四個月房租洋七十四元請求押遷案據原告朱桂生供請追房租押令遷讓被告陳杏村供祇欠房租兩個月洋三十七元（結果）着被告付給原告租金洋三十七元原告其除請求駁回（二）王鴻僑控劉士吉不理車租案（結果）被告應償還原告洋三百四十一元九角五分三釐本案訟費歸被告負擔此判（三）張長生訴殷桂芳馬家生不理借欵案（結果）第一被告准具結出外按月拔還原告洋五元以拔清原判爲止此判（四）毛啓元控陳錦章不還借洋案（結果）原告請求數目應由保人張順來代被告清償此判（五）沈耀記控周德發不理填泥工洋案（結果）准派捕隨同兩造往倍開子路丈量此諭又第三公堂由俞襄讞與英包副領事會訊逸善堂代表張芝庭控靜安寺住持僧常貴林雅周地產糾葛案原被告各延律師到堂互辯之下（結果）本案之反訴免交保着張芝庭具結改期續訊顧桂華等所出委任狀一紙又議事筆錄一紙靜安寺房票簿一本均附卷此諭 
中華職業敎育社通訊 
　　社址上海西門外方斜路 
[職業學校出品展覽會通告]  
　　本社定明春在上海舉辦第一屆職業學校出品展覽會照原定約言應徵各校應在十一月二十日以前用甲種表式報告出品件數及所佔面積此節甚爲重要因本社必俟各校所送出品應佔而積得一確實之統計方可著手籌備相當會塲及其他一切佈置爲再通告蘇浙皖贛四省職業學校曁已加入職業學校聮合會各校其已復允應徵者務希迅賜將前表填寄其未復者如荷應徵則請省去此項手續逕將出品件數與面積開示實所厚幸 
來函 
[安徽陸軍第五混成旅司令部來函]  
　　逕啓者頃閱本月二十日（星期日）貴報國内要聞欄内所載皖省軍界之恐慌一段殊深駭異本旅兵餉雖積壓兩月有餘而官長設法籌借運衣運米駐省兵士逐日操課勤務安帖如常毫無感受欠餉之苦報載恐慌各節絶對失實闗係軍事前途實非細故貴報主持公論國人信仰最久最深務乞查明迅予更正俾昭大信而明眞象至附載合肥各節事與本旅無涉未便置詞再省城東門外係本旅第一團駐防其第二團華團長營隊駐集賢闗距城二十五里所載地點名稱無一相合更可爲失實之證相應函達即希詧奪毋任跂盼安徽陸軍第五混成旅司令部副官處 
尙有來件公佈欄轉入後頁 
[雜評二營利與公益（旡用）]  
　　以營利爲目的者必不可與談公益乎以公益爲目的者必不可以兼營利乎似已而實未盡然以眞營利者之必不妨乎公益而眞公益之未必盡與營利無闗焉滬商朱葆三等爲救濟加租風潮而組地產公司誠如所云則營利而兼顧公益意至善也第尋繹簡章稍有闗於公益者僅第一條中救濟社會現狀一語而此語之渾括無痕必欲解爲有裨平民生活於文理上亦無的確之根據則其購地建屋之後是否低減房租租減至何程度尙在不可知之數或因地產公司之組織爲買收大段地畝之故而地户居奇成本昻貴彼時股東各注其目光於血本方面而不能爲若何之低減卒仍歸於自由競爭之一途是名爲救濟社會實則社會之果否得其救濟殆未易斷焉是故倡議者果有救濟社會之心宜約若干大資本家多認股份一面請求官廳特别保護一面將租率較租界附近房屋低减幾分之幾切實聲明專呈備案庶不致以公益始者以營利終而救濟社會之主張自可貫澈已 
 
 

Page 16

 
 
來件 
[回國留法勤工儉學生一百零四人通啓]  
　　我们一百零四人己經被押送回了國我们爲甚麽被押送回國回國沿途的情形怎樣國内同胞想也願意來聽此奇聞但我们恐像聞失實也有報告國人之必要 
自今年三月朱啓鈐等到法後就秘密向法政府借欵額定五萬萬佛郎以川滇兩粤諸省鐵路五十年建築權及全國地丁印花稅作抵押我们以此事闗係中國存亡於是和旅法各界人士屢次在巴黎開會設法阻止以救國危當八月十三日在巴黎開會時中國駐法公使陳籙派王曾思沈覲　兩秘書到會不肯報告借欵眞相言語支吾大動公忿致受打駡陳籙對於各界人士無可如何專歸咎於勤工儉學生隨命中法政府所合組之中國青年監護處於九月十五號起停止候工各同學最低限度之生活維持費並誣我们爲過激派又說學生不應該干與政治等話致使六七百同學一時陷於絶境後陳籙知此事闗係重大又爲公議所不容等各同學到絶糧時又答應發一月維持費我们以官廳久不懷好意萬不能靠又勤工儉學問題一天加緊一天作工同學工資日减尙不能維持生活作苦工者更屬難堪大家都感　痛苦於是各地同學大家以爲非在此時設法謀全體的根本解决不可又以爲要謀全體同學的根本解决非請求開放里昻中國大學不可於是各地舉出代表在巴黎組織各地勤工儉學生聮合委員會當此會初成立時聽說吳稚暉先生九月二十一日抵法里昻大學將即日開學於是通告各地同學多舉代表和委員會於二十日一齊到里昻一爲歡迎吳先生二爲請求吳先生從速就里昻大學解决勤工儉學生求學問題計二十日到里昻後共一百同學暫在里大屋後一坪内等候無所要求亦無所擾亂並向里大辦事人已申明來意不料里昻官警派來警兵十餘人將我们看守限制出入到第二日下午忽派來武裝警察一大隊將我们送入軍營（中略）十月十三日上午里昻官廳來營報告說中國政府來電無辦法解决你们决計送你们回國今晚十一時動身赴馬賽明天由馬賽起程回國不准要求不准反抗命到必行我们到此時才知道回國事已確定相向無言聽他们處置至晚間又派來武裝兵一大隊警察數十人將軍營包圍嚴陣以待隨即按名點送上汽車由汽車押送至火車在火車上仍用軍警看守四圍遮避不凖觀望不准行動直押至馬賽上船到十四日晚船開時才撤廢警察又在船上囑一軍官管理我们不准上岸一直押送到上海當我们由馬賽動身時事前旣無預備行李不及帶來無衣服更換無書籍用具身上又無一文錢沿途時熱時寒飽受困苦（中略）但是究竟爲甚麽理由呢就是爲反對借欵打王沈兩秘書一事勤工儉學生人多勢厚反抗最烈因此遭陳籙之忌因此傷陳籙之心因此青年監護處倒閉無法解决勤工儉學問題了勤工儉學生都是過激派了法政府要送勤工儉學生回國去了主張勤工儉學生往里大去搗亂了（陳籙要我们多派人往里大與吳先生搗亂以就其一網打盡之計我们没有信從）於是結局唆使法國政府拘送我们回國致我们於死地現在我们到了這步田地還有甚麽話可說但是我们都是窮苦學生從前到法國多有傾家破產羅括俱窮者現在學業無所成就生活益加壓迫已到生死存亡無可如何之地不得已乃請求我國内外同胞爲我们申寃即日向北政府及法政府提出質問係何理由要如此迫送我们回國又請爲我们設法救助以前經過之困苦不消說得但我们一到上海無衣穿無飯吃無房住爲同情之援助且我们都有熱望求學現在家空業盡援絶路窮無可設法望設法資助俾再有求學之機會成全我们的志願又我们此次回國同學係留法各地同志所公推之代表或委員　爲謀全體求學問題而起現在我们雖回了國在法尙有一千餘人尙望念及苦學同志請速籌欵接濟俾使學成事業回國有用並警告陳籙英再施毒計陷害苦學生凡此諸事皆迫切重要如蒙同情援助是所感盼一千九百二十一年十一月 
公布欄 
[江蘇高等檢察廳]  
　　批示李祖元狀悉查此案早已令交第三分監照判執行並於前狀明白批示在案所請發還原縣之處仍俯庸議此批葉勞氏狀悉據訴爲爾　春　聲請解釋核與刑律第六十六條之規定不合所請應毋庸議此批孫君修狀悉候調卷核奪此批張漢臣狀悉本案准予上告此批周其永狀悉候調卷核奪此批顧似卿狀悉本案已發還原縣執行仰仍向常熟縣知事公署狀請核辦可也此批李志文狀稱各節是否屬實候令江都縣知事迅予傳聚訊結此批朱炳文朱友三狀及抄件均悉查王寓根等訴爾等毁拆圩岸等情業經原縣予以不起訴處分在案是爾等爲本案被告人依法不得聲請再議仰即知照此批張長華狀悉案闗選舉訴訟本廳無卷可稽該民如欲參加逕向原審衙門具訴可也此批李少卿據訴是否屬實候令上海地方檢察廳依法核辦此批朱炳生據訴巳悉茅紀卿是否有誣告嫌疑姑候令行奉賢縣知事秉公法辦此批張雲生等據狀已悉仰候調卷核　此批蔣全須等上訴狀悉該案已由案内人蔡廷杰不服原判提起　訴業　本　調取縣卷矣候卷到後另行核　此批石渭周狀　查本案經調原卷僕江都縣送卷到廳另行核辦此批謝盛德狀悉所訴是否屬實一面之詞不能置信仰候令行秦興縣知事秉公法辦可也此批王慶甫請求傳齊　中主要早日開庭對質呈逕一狀王子卿補具上訴理由并委沈時復辯謹呈遞二狀曹陸氏委潘承鍔代理呈遞一狀何大斗子再行呈明事實請求迅予駁回再抗告呈遞一狀王保如爲　員違法武斷提起抗告呈遞一狀孫敏行爲繕寫錯誤請求更正以符事實呈遞一狀張一鵬爲戚瑞　案委楊春綠代理辯護呈遞委狀一件陸阿土對於　阿雲　委夏　瑞辯護呈　一狀陳桂生補具再抗告理由呈遞一狀以上十狀案經本廳查　函送同　　判廳核辦仰即知照此示以上十一月二十四號 
[上海地方審判廳]  
　　公示送逹（全文在本廳揭示　公布）第一六○號（民二庭）一件葉鴻章與薛阿根因會欵涉訟二案茲本　櫝定於十二月二日上午十時半爲公開審理日期仰該被告人薛阿根依期來　候訊毋達特示右仰被傳人薛阿根遵照 
　　判决主文（民一庭）一件决定於德聲與孫黄氏等因田畆涉訟一案主文本件聲請駁回聲請費用歸聲請人負擔一件决定黄守成與馬光千煤欵糾　聲明窒碍一案主文本件聲請照准一件判决毛濓卿與應德　等爲票欵涉訟一案主文　德發應償還毛濓卿期票洋一百三十元息洋二十元零四角及起訴以後至執行終了接月一分之利息毛濂卿對於俞錦芳之訴　准予註銷本案訟　　　　發　　一　判决陸　　與　乃　因債務控訴回復一案主文本件蠻碍駁回　碍後訴訟費用歸訴控人負擔一件决定吳事　與徐坤生爲工賬糾葛一案主文本案訴訟注銷訟費歸原告人負擔（民二庭）一件决定曹　亭等訴馮子卿爲房地糾葛一案主文本件訴訟註銷訟費歸原告人負擔一件判决張春陽與夏桂卿因債務糾葛一案主文被告人應償還原告人本洋八十元利洋五十二元八角訟費歸被告人負擔一件判决沈理卿與龔林　因紗欵糾葛控訴一案主文原判撒銷被控人第一審之請求及本審之附帶控訴均駁回控訴人其餘之控訴駁回本案第一審訟費　被控人負擔本　訟費除控訴人繳納　　印紙費洋四元二角　發還外餘歸控訴人負擔三分之二被控訴人負擔三分之一 
　　批示一件馬湘恒等狀交拍賣費由准交此批一件戴保生狀請執行由狀　着即來應候　此批一件卓吳氏狀領賬簿由准領此批一件錢伯英　　寛限由狀悉首自向債權人協商可也此批一件顧掌衡狀請執行由狀悉候傳案訊奪此批一件邢貴福狀請函縣協助由狀悉准如所請辦理此批一件張阿根狀交欵洋由准交此批一件王良生狀領歸併　由准領此批一件姜金龍狀請鑒核由狀悉業巳當庭諭知矣此批一件馬湘恒等狀領原典衣　由准領此批一件許朗山狀交欵洋由准交此批一件孫爾善狀請銷案由狀悉准如所請辦理此批一件劉海粟狀請給領租房契約由狀悉准予來廳繳證具領此批一件孫晋和狀請分别依法執行由狀悉　即來　候諭此此一件任阿大狀交房租並訟費由准交此批一件張瞿氏狀領欵洋由准領此批一件戴金釗等狀請銷案由狀悉准將王嘉寛開釋完案此批一件高海峰狀請　案由據狀已悉此批一件吕順發狀領欵洋由准領此批一件金姚氏狀領單契由准領此批一件洪吉甫狀請銷案由狀悉准予銷案此批一件諸秩根等狀請給領由狀悉已飭吏追繳訟費矣應俟諸顯周具交到案再行一併給領此批一件詹汪氏狀請批示由狀悉着即來案候諭此批一件朱叔林狀請迅予飭傳訊判由狀悉查該案單子是否爲領價憑證業經本廳函請南滙縣調查俟查復到後即行定期傳訊仰即知照此批一件方顯榮狀交欵洋由准交此批一件王蓮生狀交欵洋由准交此批一件黄祝南狀交欵洋由准交此批一件鄭鏡平狀請給領出狀悉　追緞給領此　一件傳海林狀請銷案由狀悉准予銷案此批一件崔功表等狀領欵洋由准領此批以上十一月二十四日 
[上海地方檢察廳]  
　　批示陸華高狀悉查此案早經訊明將爾子開釋在案事已了結仰即息事寗人勿再纒訟所請應毋庸議此批蒯福昌狀悉爾妾業經期滿開釋未便再行覊押所請不准此批陳紹康然悉候查明核辦此批全聚林所請不准此批以上十一月二十四日 
[上海縣公署]  
　　批示中華印書館股份有限公司董事長　芝屏呈爲請註册由批呈件均悉查閱所送禀請書尙未貼用印花稅禀未便呈轉即即知照　章補送再行核辦此批附件及註册費銀二十五元暫存談慶餘呈爲控告禮禀請求撤究由批呈悉已於譚　坤等呈内批示矣仰即知照此批李青林等呈爲組織江北同鄉公所請備案給示由批查核簡章所議各節　無實在於同鄉有益之事而且跡近把持所請備案未便進行仰即知照章程發還此批何松　呈爲創設上海合同印刷有限公司擬定簡章請核准註册由批呈及簡章均悉該商民等創設合興印刷廠旣係集股設立應遵照公司傾例備具文件呈請註册所請暫緩議此批陸海清呈爲强行兜　請求查案取締由批呈悉來呈所稱水面荐頭行本署無案可稽旣據呈由淞滬警察廳批准有案仰逕報該管警區核辦可也此批南巿皮鞋業沈復周等呈爲創設公所整理行規請備案給示由批呈悉應候將行規議定後另行核辦此批 
 
 

Page 17

 
 
   
 
 

Page 18

 
 
自由談 
遊記 
[歐游小記（六）] [  汪攸謝]  
　　八月十五號下午全船幾覆幸載貨重故經半小時即復原位船主異常驚惶餐室中杯盤桌椅均倒危險極矣乘客亦有　自椅中者船行甚緩每日在七八十里之間且汽機每日必修理一次故船泊亞丁時余等均拍掌慶再生亞丁並無可觀多高山作黄色以近非洲沙漠故也房屋多在海口無花草樹木聞巳二年不雨矣此地載重多用駱駝 
八月十七號至麥散Ｍassan係意之殖民地故意國郵船到此必停半日或一日以便載貨也自亞丁至此共四百零六里氣候甚熱風來自非洲故有風處反覺燥熱且帶沙土是晨竟地震余於下午五時隨衆上岸地土乾燥因亦數年不雨鎭上有茶酒店惟甚污穢土人多裸體臥簷下沿路多售水果糖食者蒼蠅集水果上竟成黑色生活程度與中國内地無異經地震後故大半房屋均毁巿店亦開居民飲食起居均在露天間有新造房屋亦毁壞殆盡如經大戰者然余等所經處地土亦裂鎭西一山作白色余誤爲雪後知係鹽山以鹽堆積而成與大雪後無異也鎭中無草木然有一小園多植蕉樹色深綠與别處者不同終日有人灌水水價甚昻茶一杯須價半元余等回大船後覺甚熱故夜中臥甲板上多飲冷水水亦不冷均温熱此夜余未寐因熱甚而燥也且以下午游鎭中地燥風熱以致足腿均痛 
筆記 
[比武記（三）] [  西雲]  
　　女聳身登椿對王演技手足　空飛舞兎起鶻落迅若猿穿樹縱横進退足皆踏椿室内諸椿踏殆遍王昨舌曰稍失足墜身利刃必穿腸剜腹矣女演畢一躍出室婀娜若恒態笑語曰請與君一比武可乎王惶駭伏地不敢仰視女復曰君姪雄飛乃余之師兄也君技劣不足與我敵速退休王益駭愕自是凡遇女子皆低首避三舍云此事余月前返里聞諸何師父者（何師父見十月抄之鬥勇記篇）其人吾未之見其籍貫里居更不可考爲惜耳何師父有徒孟生嘗遇一丐其事與王敎頭若茲并記之孟生儒家子好武技從何游十年而後返隠於家一日有丐止其門求錢一千閽者拒之丐　撮巨石寨門際石高丈餘重百鈞丐拾之若舉芥觀者失色丐蹲石旁聲言非如數與之不移石去閽者大恐奔告孟孟方膳怒持席上箸出及門以箸撥石頓移於門外觀者鼓掌譁笑丐默然目睒睒瞬孟自知非敵逕去孟曰窺其意非善必復來余當謹防逾數載竟不至亦遂置之矣一日方午膳闗者報有僧求謁時孟適含飯於口未下咽默忖曰來矣急束裝以寳鏡數面懸心胸間外裏以衣出見僧僧碩腹翹鼻目光四射猙獰可怖覩孟出笑容可掬若甚相親者隨合掌向孟拜孟　愕倒退數步三拜三退孟暴噴口中飯直射償　如風雨若發百鈞弩飯粒之陷信面深入皮膚密布若鱗皮僧木立久之悻悻然去 
劇談 
[再記鑽石之王（二）] [  心]  
　　鑽石大王謝德旣以操縱巿面使馬丁破產約翰自盡志高氣滿自謂大功告成初不料多麗能將以僞亂眞之人造鑽石挾制謝德亦能使信托公司破產所謂天道好還報施不爽居心陰險者鑑此可以休矣且多麗於謝處出視之鑽石一顆重有二百克拉又有散　無數光華燦爛儼若衆星之拱北辰安得不使謝德輩因驚異而生羨因羨而圖刧驚心盪魄之事胥緣斯而起也 
多麗携鑽回寓時謝德之爪牙業已遍伏於途希圖刦奪殊不知女郎早已鑒及預先囑使女瑪麗易裝待於一理髮舖中約在中途相會唯時謝黨之化學師辛奇又追蹤而至多麗與使女瑪麗之汽車相遇時能由此車躍登彼車鑽包易以空包故設疑陣以困辛奇卒能將此巨價之鑽石安然保持回寓其智足多謀能令謝黨墜其術中 
吾國舊小說界每叙古代豪俠恒有飛簷走壁之說吾人但聞其語而未見其人不謂（鑽石之王）之劇中居然有此飛簷越壁之技能也蓋多麗女郎於保鑽回庽以後謝德黨人實行其竊奪主義乃於深夜中侵入女郎臥室以一弱女子何能與衆爲敵正值危急之時卜魯士適居對樓顧高屋摩天深陷入地中隔馳路一道思欲下樓往救顧又不及卜魯士情急智生乃躍登屋頂從數十丈高之樓頭飛身一躍越街而過攀登對岸樓頂復由屋頂蹤身及地奮不顧身與諸黨人惡鬭如此驚人藝技任何影片均無若斯之危險與奇觀也聞下集中更有較甚於此者云 
雜錄 
[月明華屋聮話] [  長風]  
　　先曾祖梅卿公詩文字畫無一不臻上乘惜多隨手散棄留稿甚少顧去世已久里人猶有誦其遺著者聞叔祖言梅卿公有輓李葆庭聮云先生畢竟是財星廿卅萬手自聚之手自散之一棹扁舟歸范蠡壽考告終於閏月千萬間美哉輪焉美哉奐焉兩區巨宅勝王根蓋李以赤身植產卅萬金卜宅二處扁舟遨遊然不數年用罄故聮語如是云也又紹興開元寺内同善局有奎星閣里中文人嘗集此會文名奎星會梅卿公撰聮云傑閣建名區寺僗開元願會中才上奮興三元開榜文星垂德曜局鄰同善看郡内賢人大聚萬善同歸又撰床聮云陲仙深酒德臥佛定詩禪奇才巧思足見一斑巳 
西湖秋雪菴有朱漚尹集詩句聮云詞客有應靈識我西湖雖好莫題詩南京掃葉樓有端陶齋於丁未十一月爲僧星悟書聮云不殊風景猶如昨獨立蒼茫自咏詩吐屬均自不凡 
小說 
[劇賊胠篋記（六○）] [  一圭]  
　　第八章錯誤 
　　每次打刦案發生之後那些受害的人家也曾去到警察局裏報案但報十起案難得破獲一次所以那些盜賊越過膽量越大附近的人民也就愈加受累了大路的旁邊河的附近有一座高房子造得很爲堂皇有東西兩個大門在這兩個大門之間種着許多矮樹氣局很覺闊大西邊大門裏住着一位股票掮客說起這位掮客來他有一個特别的脾氣一天到晚胸前都掛着一條分量很重的金表練一年三百六十天没有一天離開過人家雖不認識他祇須看見他這條金練就可曉得是他了這條金練彷彿是他的特别標識一般有一天晚上天氣很壞大霧非常濃厚一眼看出去所有事事物物好似都已躱避起來一些也不看出辣弗里司忽然提議出去做些買賣當下我很反對說這般天氣人已昏悶極了還有精神去做買賣麽辣弗里司却說我偷慚又說越是這般天氣越容易做買賣你若說没有精神我可彈梵士林給你我見他說得這般懇切不能再拒絶他祗好勉强答應但說道你旣這般有興我就陪你出去便了梵士林也不必彈了辣弗里司却不肯他說旣然說出這句話就不能反悔當下他就拿過梵士林彈將起來我们那位房東聽見梵士林的聲音也笑嘻嘻的走過來坐在辣弗里司旁邊替他扳板辣弗里司彈了一會我阻止他道旣要出去就早些動身罷也可早些回來辣弗里司就放下梵士林結束停當那房東太太向我们道你们又出去做買賣了恭喜你们馬到成功多弄些東西可有一層你们必須賞給我些禮物讓我心裏歡喜我就坐着守門等你们回來倘若你们肚皮餓我還肯燒點心給你们吃辣弗里司也笑着回他這這個你可放心我们必有東西送給你们 
餘瀋[  小仙女士]  
　　天之覆育萬物也各得其宜春以生之秋以殺之署以長之寒以蓄之日月所照霜露所墜莫不有天則莫不有天道 
　　誌謝昨承中華圖書館惠贈偵探小說（密電本）一册内述英日外交闗係緯以極曲折之情節允爲偵探小說中佳構特此誌謝兼爲介紹 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
常識 
常評 
[施與報] [  隨]  
　　以善意施於人者人必以善意報之以惡意施於人者人亦必以惡意報之此感應之機歷歷不爽者也 
近者京津兌現風潮起於某國人之造謡此人以惡意施於我也風潮旣平而吾國人亦有不用外幣之議似我亦以惡意報之矣實則行用外幣本我國之創例果我國之經濟權而獨立者此等慣例本無永久存在之理特須考察巿面之實况而審慎出之耳 
我國人向無堅固之團體此次金融界鑑於外力之壓迫而所結之團體愈堅此誠可樂觀苟再加以實力擴而充之則經濟方面旣有自立之基礎政府雖以濫用而餓斃國民之實力自在一旦政治清明即有興國之氣象矣 
按之物理外壓力重則内體之質點必益密果我國之金融界因此而得良好之結果吾將深感某國人之造謡不置謂人以惡意施於我而我必以惡意報之母乃非大國民之氣度乎 
經濟 
[育兒基本金] [  莫雲秋]  
　　凡人撫育子女及其長成必耗却許多精神許多金錢若至子婚女嫁則又爲消耗經濟之一大漏巵甚至有負債纍纍爲終身之累者余友某君每育一子女必以百金儲諸銀行以複利計算二十年後當在千金以上則爲子女婚嫁綽綽有餘余聞而善之名之曰育兒基本金 
育兒基本金之辦法可視其生活程度爲比例差例如在中等以上者每育一兒可儲金百元以上（儲入銀行或大商號均可但本利均不可動用）中等以下者可儲百金以下則將來大可爲經濟之一助諸君之有子女者盍一試之始信余言之不謬也（乙種酬） 
[公墓建議] [  古瀛劍俠]  
　　（一）公墓之定義公墓者對於私墓而言將私有之墳墓歸併於一地者之謂也 
（二）提倡公墓之緣起我國以農產立國世所公認氣候温和土地膏腴而每年所入農產物除自給外輸出有限由是而國日以貧民日以困但推其原因以墳墓而荒廢地土者亦十之二三於是擬廢除私墓而歸爲公有也 
（三）不提倡公墓之損失以我崇邑論每家各有私墓一二占地六七畝不等綜計全邑所費甚鉅推算全國更不知凡幾若將此種墳地墾植農物則一年收入大可作正式之用也 
（四）提倡公墓之方法我國人民少公共思想合羣能力以致情誼淡漠意見紛歧故欲提倡公墓頗匪易易當先自一家始由明達者陳述利害曉以大義乃推而至於一族一姓以迄一鄉一邑合全邑所有私墓者之主人翁組織一公墓聮合會公同叙議進行事項若購買墳墓選擇地址與夫種種費用之負擔是也 
（五）公墓實行後之利益公墓旣實行後其利益有三茲如左述 
（甲）節省地基增殖農產 
（乙）免除拘忌打破迷信 
（丙）輪流祭祀共同保護（乙種酬） 
道德 
[西方格言（二一九）] [  謝介子選譯]  
　　家庭自分裂則不能自立（英吉利諺） 
寒豕與醉徒皆善發大聲（葡萄牙諺） 
黎明之前輒最黑暗（英吉利諺） 
人當善用金錢不當爲其所用（德意志諺） 
吾惡陰沉之婦人（擺倫）（Ｂyron） 
公理爲治世之本（平達）（Ｐindar） 
天可傾而正義當行（臘丁諺） 
母使鼠籠有血腥（英吉利諺） 
結婚可使人歸於寗靜（西葡諺） 
知識愈少者愈謬信萬事（英吉利諺） 
法制 
[監護人之種類及其區别] [  吳子雍]  
　　凡親權以外代行親權擔任財產能力之補助人在法律上均稱之爲監護人就其種類而言大别有三一曰遺囑監護人二曰法定監護人三曰選定監護人遺囑監護人乃家長於未死之前在所立之遺囑中指定代行親權之監護人法定監護人乃家長所立之遺囑中未經指定以其血統上之最近者擔任代行親權之監護人選定監護人乃由親屬會中之各親屬所選定代行親權之監護人三者之不同固巳瞭如指掌即就其先後秩序言之亦各有異何則法定監護人闗係最切宜居於首不得巳則用遺囑監護人若上列二者俱缺始得以選定監護人擔任代行親權之責任故三者各有嚴密之區别也（乙種酬） 
衛生 
[兒童之年齡與體重胸圍及高度之比較] [  綠葉]  
　　兒童之年齡和體重之增减與身體之强弱有密切之闗係大概兒童自呱呱墜地以迄成人其體重理當日增無减不然卽爲巳　各種内病無疑是故爲父母者於其子女體重之增减當時加審查設其體重有增無减爲父母者可以放心無憂倘其體重無增或有减則宜速延醫生診視驗其有無疾病否則子女罹疾而爲父母者茫然不覺豈非貽子女以終身之禍乎依生理學家黑而脫氏（Ｌ.EMMET 'T　HＯＬＴ贓．））兒童衛生學中之論文兒童在一二歳時爲父母者應爲其子女之體重每星期稱一次在四五歳時至少每日稱一次用簿記錄以備考查爲子女盡一分養育之天職茲將平均兒童之年齡與體重·胸圍·及高度之比較譯錄於下以供爲父母者之審查校對切勿以爲細故而忽之也 
年齡體重胸圍高度 
一歳二十一磅十三寸半二十九寸 
二歳二十七磅十九寸三十二寸 
三歳三十二磅二十寸三十五寸 
四歳三十六磅二十寸半三十八寸 
五歳四十一磅二十一寸半四十一寸半 
六歳四十五磅二十三寸四十四寸 
七歳四十九磅半二十三寸半四十六寸 
八歳五十一磅半二十四寸半四十八寸 
九歳六十磅二十五寸五十寸 
十歳六十六磅半二十六寸五十二寸 
（附註）重量以磅計算胸圍及高度以英寸計算（乙種酬） 
[營養中之（維他命）] [  天烏]  
　　維他合又稱生活素乃滋養料中之重要原質動物之食品中倘乏此素非病即天其爲寳貴可想見矣 
近今研究維他命者分此質爲三類（甲）抵抗（敗血病）之維他命（乙）鼓動生長之維他命在脂肪内有可溶性（丙） 
增進食欲之維他命在水分内有可溶性 
尋常食品含維他命者甚多世人每因務求食品之精美而維他命有歸剥奪者如米之皮本富有維他命麥之麩亦然而在今日之文化中食米者務求其精白啖麥者務求其純潔以致粥飯之中與　包之内此寳貴之維他命已付缺如若無肴羹之佐以得適當之調和則脚氣病或其他營養失度之症自能侵襲也 
　魚肝油亦爲富於維他命之滋養料經化學方法一再提鍊後其色味縱佳殊不知寳貴之維他命已漸歸消失矣 
大豆扁豆菜蔬之屬以及瓜果等物均含多量之維他命但烹飪過久熱度過高則此素亦必遞減而營養力因之轉薄焉 
以今日之學說而推想古代之人民其在文化未進奢侈未盛之際一飲一啄悉本天然其滋養料所含之維他命必較多於今日吾於是不得不思質樸之有益於健康也 
雜錄 
[議事法Ｐarliatnentary　Law] [  沈本强]  
　以多人之意見求問題之解决惟藉會議以得之故無論何種職業均有會議商人有商會同業公會公司有股東會董事會職員會敎育界有敎育會學校有職員會校務會多至千百人少至五六人共聚一處同决事宜皆爲會議但中國通行會議未久故開會時或各恃意見爭執不已竟有一哄而散或致用武者或名爲會議實僅由數人取决到會人有意見者亦未得發表總之能有結果者少不得要領者多意見之爭由於人之習性本屬難免但亦有補救之力即議事法是也議事法之精意在維持公共秩序尊重反對者之意見及人格平自已之意氣節省時間便於發言此實公民應具之常識故歐美各國學校中均以正課授之組織練習會以訓練之及當會議時視議事法爲神聖不敢侵犯英國國會會塲秩序紛亂時主席一呼（秩序）全場肅然彼有此種精神故議事得以進行否則亦不如我國之無結果也此非虚語余曾經驗之前在中學時全校學生二百人開會之時甚少但每至會議時會塲秩序必亂或竟不知所議爲何事及後轉至他校該校以議事法爲必修科於英文課中兼習之故在校學生均知議事法之要義開會時人數雖較前增三倍主席知如何主持會塲處理議案與議者亦知提案發言之方法開會時秩序井然即偶有失察違反定法者一經他人依法指正必即遵從决不强辯僅議事法之訓練竟有如此之區别欲謀公共團體之進步與人共同處事議事法不可不習中國文闗係此種書籍甚少孫文譯有會議通則（中華書局出版定價一圓）費培傑譯有會塲必携（商務印書館出版定價二角五分）後者簡易明瞭適於初學余深望國内學校於此事留意不能加入正課亦當以附課授之學生集會時加以指正共作議事法訓練之運動成一發展公共事業之利器也（不受酬） 
 
 

Page 23

 
 
   
 
 

Page 24

 
 
   
 
