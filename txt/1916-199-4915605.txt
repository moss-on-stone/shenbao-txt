# 1916 - 199 - 4915605

 

Page 1

 
 
   
 
 

Page 2

 
 
時評 
[敬告議員] [  冷]  
　　今之以高言讜論屬望於議員諸君者多矣蓋以中國今後之責任重要莫議員若也雖然記者不敏不敢以主義主張之若何妄凟議員諸君之聽僅就實際上之一二語敢爲諸君告 
　　第一議員諸君當盡其至平易之職其職維何即議員是也蓋旣爲議員苟議院而開會者不得時常缺席 
　　第二議員諸君當守至平易之分其分維何即議員是也蓋旣爲議員自有議員相當之俸苟於俸外不可妄得一財 
　　第三議員諸君當守至平易之名其名維何即議員是也葢旣爲議員於議員任期以内當專心致志以爲議員不能屈尊降格以圖一官 
　　是三者雖極平易而皆實際不如是者何以副議員之稱至若議事之有結果與否所議之結果有益中國與否是則以議員諸君之濟濟多才决不至有負我全國人民之望勿庸記者之多言也敬告 
[專電]  
　　北京電國會開幕首選副總統經各方面商妥一致推段 
　　北京電段當選後唐組内閣孫程范張不動財政唐兼外交温宗堯陸軍馮國璋或李烈鈞農商王正廷交通詹天佑預在接洽 
　　北京電松滬正副護軍使决取消仍令第四第十兩師回防 
　　北京電昭武鈔事已與美商了結共償二百四十萬分三十年匀攤 
　　北京電禍首證據封交法庭 
　　北京電審院擬派員查核各省財政 
　　北京電陳籙辭職復電慰留 
　　北京電全國財政特會大綱㈠以前結束㈡現在維持㈢此後整理 
　　北京電特派蔡漢卿赴鄂招撫民軍 
　　北京電蒙人上書國院請將國會蒙藏議員席位仍由蒙人民自選補充 
　　南京電新内務總長孫洪伊來寗會見馮督軍齊省長准明日北上 
[譯電]  
　　北京電政府因湘粤蜀三省時局不靖昨特發電聲明今後如有不遵大總統命令者則當用强硬手腕對付蓋非此不足以奠定大局而收統一之效也湘省時局日惡贛鄂已凖備派兵攻之粤蜀之時局稍佳周駿李烈鈞已允來京龍濟光亦允以政權讓交陸榮廷政府今對於位置國民黨孫黃諸人苦無良謀（二十一日）大陸報 
　　廣州電戰事復作李烈鈞之兵已過新街莫榮新之兵駐佛山附近者現向廣州進發廣州現尙安靖共和軍已佔據順德龍濟光之部下要求洋二百萬元爲投降之代價粤人皆怒龍任令部下於退走前毁壞貴重之軍裝（二十日） 
　　成都電滇軍在距簡州北十里之石橋擊敗蜀軍現距成都僅一日路程蔡鍔來電謂擬即由瀘州赴省蔡電到後衆大欣慰劉存厚明日可抵此周駿曾命劉於蔡鍔未抵前代理督軍（二十日） 
　　澳門電載客小輪一艘開往大壩與哥羅灣（譯音）於經過大壩砲台後爲海盜截留駕駛而去適爲巡海小輪所見舉號令止海盜置之不顧巡海小輪乃通報砲船澳門號砲船卽往追之盜船擱淺海濱開砲拒敵旋向中國境内逃竄搭客爲砲船救出僅傷一人（二十一日）以上路透電 
[東方通信社電] [  日本人組織]  
　　北京電廣東電云駐紥佛山當省城防禦之任之段爾源所率軍隊及馬存發部下之一部合計約三千人於昨二十一日高揭白旗投降護國軍莫榮新之軍馬存發率其殘部倉皇遁歸省城省城現殆陷於孤立無援之狀態推測龍濟光非死守即退出省城之外（二十二日） 
　　北京電進步黨與國民黨於反對帝制維持共和均採共同一致之行動其間未嘗有何等感情之齟齬近據傳聞兩黨有結一團組織一大政黨之傾向惟梁啟超之一派頗滋不悅有設法離間兩黨之說（二十二日） 
　　漢口電駐紮漢口混成第六旅之兵二營因孝感兵變昨日奉派馳赴該處鎭壓（二十二日） 
　　漢口電復由北方南下之第二十師兵三營昨日開赴岳州（二十二日） 
　　漢口電陳宦二十日來漢即於二十一日入京所帶軍隊一旅暫駐漢口（二十二日） 
　　漢口電湖北省長范守佑以病於二十一日午前十時逝世（二十二日） 
　　漢口電湯化龍氏乘江新號船携其夫人之柩於二十日來漢（二十二日） 
　　東京電上海近有日本將設鮮滿總督之風說此實全然無根之謠日本政府毫無如斯　議且日本於非日本領土之滿洲設置總督於理有所不能此說惟有一笑置之而已此間皆信必爲中傷日本之目的傳播此說云（二十二日） 
　　東京電北京電報中國新國會定於八月十日開會（二十二日） 
　　濟南電軍隊慰問使田中玉待從武官乘坐火車於本日午後二時四十分到濟即蒞駐在守備隊宣慰然後巡視兵營擬於明晨啟節向天津進發（二十二日） 
　　濟南電杜仲之統率山東革命軍之一部駐紥岞山（坊子之東）恣意殺戮經濰縣革命軍本部調回鎗斃其部下約六百人卽行解散（二十二日） 
　　奉天電據報黑龍江吉林兩省紳民近曾組織領土保全會研究日俄協約其結果知該協約並不含有領土之規定且有確保領土之安全故前曾擬警告政府今已中止矣（二十二日） 
　　奉天電奉天張督軍以軍務繁忙之故請辭省長兼職北京政府以東三省馬賊衆多軍民分治　難實行不准所請（二十二日） 
[戰電]  
　　（英人路透電） 
　　巴黎電今晚公報云法軍現正從事鞏固今晨所得松末河北面陣地之防務今日下午法軍擴張松末河南面之路線佔據自榮斯特里至凡爾滿與維里愛爾山之德軍陣地之全部分今日法軍在松末河兩岸共俘敵二千九百人獲砲三尊機關鎗三十架戰品甚多法軍在鍚哇芒西面以炸彈進攻得有進步今晨法軍在佛勒里境俘敵三百人星期三夜法飛機隊甚爲活動以炸彈擲擊各處敵軍車站及軍事建築物（二十日） 
　　巴黎電今日下午公報云垂暮敵軍回攻沙伊柯爾南面法軍新陣地其衝鋒之大隊爲法軍砲火及機關鎗所制大受損失紛亂而退松末河境夜殊安靜俠丹爾與佛勒里兩軍炮隊交轟甚烈（二十一日） 
　　倫敦電海格將軍報稱英軍在台爾維勒叢林及倫格伐爾稍得土地倫格伐爾至巴桑丹北面之英軍陣線已前移至萊浦齊砲壘東面英軍炸彈隊進攻得有進步大戰地他處多炮隊戰事惟陣地毫未移動英軍檢獲德軍官之日記簿知巴伐里亞第六聯隊三千五百人於七月一日一役喪失三千人又發見一公文知巴伐里亞兵一大隊計一千一百人喪失九百人尙有兩大隊失其戰鬭力温半數昨晚英軍在亞美蒂愛爾南面廣兩英里之陣線襲擊獲勝俘敵一百四十人今晚海格將軍報稱巴桑丹與倫格伐爾北面之英軍雖遇勁敵前進約千碼倫格伐爾村北邊台爾維勒叢林之大戰仍在進行大戰陣線餘處未有變動英飛機昨以烈性炸彈多枚擲擊敵軍各重要地點　　效果英軍毁敵飛機一架又擊損數架迫令降地自十六至今英飛機不知下落者共四架（二十日） 
　　倫敦電愛爾蘭國民黨領袖賴特芒君發表星期二日致愛士葵與喬治二君之宣言書内謂愛爾蘭自治修正案旣遲遲不提出藍思唐之演說復引起激刺愛爾蘭現局已因以甚爲緊急政府有所提議若背前所商定之條件則愛爾蘭黨不得不宣布將約言作廢云（二十日） 
[公電]  
　　南京齊省長致蘇審廳各推事電高等審判廳金庭長沈庭長殷庭長並轉各推事鑒該廳爲蘇省司法最高機關近聞因辭職問題以致訴訟停滯殊非所宜希仍照常進行靜候部電解决爲盼省長齊皓 
　　一司法部復江蘇莊廳長電諫電悉并據殷汝熊等删日分電辭職各等情現在時局初定司法事務尤關重要在職各員自應相與維持不可因長官更動相率求去仰該廳長轉諭各該員照舊供職母得固辭悮尖部皓 
　　蘇審廳推事覆齊省長電南京省長鈞鑒皓電敬悉莊廳長到任大加斥辱庭長推事等受辱難堪各向辭職即奉面許離廳始敢去職鈞電理應謹遵惟現已退處無權仰祈鑒原蘇高審廳庭長金文諤沈錫慶殷汝熊推事周祖琛沈秉諶王寳善解雲輅彭棨王黼裳叩 
　　湖南劉人煕來電大總統國務院曁各總長參議院衆議院各省督軍省長並轉各鎭守使都統英文京報國民公報各報上海時事新報中華新報轉各報均鑒銑日准唐督軍領銜寒電内開軍務院宣告撤銷國家一切政務靜聽元首政府國會主持等語奉悉人煕前於眞日通電各省以法令更新羣情忭慰撤銷軍務院極表同情茲准前因適償私顧謹與滇黔桂起義各省同其步趨擁護中央鞏固國本人煕叩 
　　陳惟儉等致南寗陳都督電南寗陳都督並轉陸都督鈞鑒前駐　第二師副官長甘君振賢品優　粹素志共和辛亥光復由桂援鄂辛勞卓著癸丑事變慘遭寃殺生等誼屬同袍不忍縅默懇請從優撫恤聊慰忠魂而全孤寡陳惟儉焦忠祖夏橏劉郁周鈕祺陳洪疇梅璜徐經傳楊夏汾陸不謨箇叩 
要聞一 
[報界歡送國會議員紀事]  
　　約法恢復民意機關業已定期開會諸議員行將北上滬上報界申報新聞報時報神州日報時事新報中華新報華報民國日報民信日報新中外報共和新報十一家特於昨日下午二時假座尙賢堂開茶話會歡送並請滬上名流發抒議論是日上午即由報界公推之新聞報汪伯奇曁共和 
 
 
 

Page 3

 
 
新報王文典兩君布置會場下午每報館各派招待員二人至會至三時議員及來賓陸續至會約五六百人伍秩庸黃克强胡漢民鈕鐵生于右任黃庸白諸先生亦均蒞止孫中山唐少川康南海梁任公孫伯蘭湯濟武柏烈武等諸先生因事未至三時十五分乃振鈴開會先由邵振靑君主席報告開開會宗旨（報界原推史良才君主席史君未至請邵君代表）繼由嚴獨鶴君讀歡送辭於是議員王儒堂谷九峰馬君武及來賓黃克强胡漢民伍秩庸黃膺白于右任諸先生相繼演說後又有賀小凡君出座演說其詞甚長致報界諸同人皆以時間過晚不克登台六時振鈴閉會會終各用茶點而散 
　　主席報告今日爲報界同人歡送國會議員諸君赴京之會國會議員爲國民代表國民對於自已所選出之代表應有相當敬禮故歡送議員諸君者亦不止報界同人惟報館與國會其關係尤爲密切蓋一爲代表民意立法監督之機關一爲宣達民意使國會知民意所在以盡其指導監督義務之機關其密切自不待言回思二年以前國會慘遭蹂躪言論界亦自覺　淡無光幾與國會同其命運帝禍勃發而後西南舉羲全國奮與始得有此一日今之國會實全國仁人志士討袁兵將之腦與白骨所榸構成今之報界能於黎總統就任及約法恢復之日印刷紅報實殺身成仁諸志士之頸血與夫新聞記者之心血所染成也然則以言旣往報館與國會爲憂患之餘生以言將來排除惡政建設良謨報館與國會應同負其責任故今日之會並非泛私交可比苟諸君而行使法律上正當之職權則報界同人願執筆爲諸君後盾報界同人不敢負議員諸君之苦心希望議員諸君亦無負報界同人之期許云云 
　　歡送國會議員頌辭國民以公意舉諸君諸君不當以吾情之歡送爲私交此諸君之所知也吾儕爲國民存直道國民不許吾儕以私誼頌諸君此吾儕所自知也受命於民與諸君同其責扶持正議與諸君同其志而又同以憂患餘生重來　後則叮哮徘徊之際吾儕於諸君爲相感至毁者矣是誠烏可以無言諸君行矣義當以佳辭悅諸君之行而吾儕握手隕涕乃若有無窮之憂者二年之春諸君道出海上猶夫今日之吾儕也猶夫今日之諸君也曾不期年摧殘幾盡風雨海天泫然相向傷心之史如在耳目幸心盟示渝克有今日然則斯會也吾儕固啼　兩　諸君焉得不慨念旣往懲諸來日耶諸君勉乎哉政府而猶皆用　　正殷政府而非昔則責任愈重堅以立志忍以濟困　以赴義明以察物凡此四者吾儕恒舉以自勵而所期於諸君者亦略盡於是矣諸君勉乎哉人民敬視諸君置諸君於最高立法機國法立則國固以袁世凱之梟雄猶必先逐諸君破約法而　帝則法爲治本而諸君所以鞏國基慰民望者在此矣他日者意法旣定國本旣固諸君乃翩然歸來則吾儕當歡呼騰躍以迎諸君也謹於諸君之行懸此爲願上海報界同人撰坱献 
　　王正廷先生演說議院同人承報界諸君招待非常感激所歡然者則議員多數業已北上致蒞會者較少耳尙希報界諒之辱賜嘉頌愧不敢當今後當勉力無負代表國民之責矧各報已將建設問題陸續發踚同人又敢不奮勉乎夫民意必有一代表機關此機關所表决之法律當合於眞正民意合於民意之法律乃可有效否則具文而已顧民意散處全國無從一一探知其所代表民意使之實現者惟報紙而已報紙猶一鏡也將眞正民意之散處者一一攝於此鏡中使入於吾人眼簾故報紙與國會有密切之關係西國報紙眞能代表民意每一大問題出二十四小時内即能將民意眞正之主張使之發表吾國則内地報紙多不完備惟賴上海報紙灌輸全國故上海報紙關係最重今上海報紙旣允爲吾人後盾即全國民意皆允援助國會之證吾人大可放心作事抑猶有言者報紙於論說時評新聞而外挿畫尤有能力讀報者以事忙之故無暇一一細讀多先閱新聞而評而論說其中如插畫之效力爲最大美國紐約爲地方自治之最腐敗者常以紐約之政　壟斷於一私黨有志者欲推翻之異常艱難報紙極力掊擊終歸無效後有一名畫家奈斯德者以私黨中專偷詐金錢者十數人繪其形而書以名相次而立口中各綴一辭曰誰偷紐約之錢而手各指其以下之一人人民以此國印入腦筋於是下次選舉此十數人皆被斥矣由此觀之圖畫之力異常偉大今欲揭破陰謀家之有害於國家社會者惟此法爲最有效力鄙人今欲酬答諸君之感意敢以此爲獻焉且鄙人常言國會爲法律之監督不過一代表而已究竟眞正民意仍視各報之力今承歡送全爲公誼非在私交敬謝盛誼并願今後永舉言論家互相提携俾無負全國國民之委托也 
　　谷鍾秀先生演說今日承報界諸公接待議院同人不勝感謝五年以來改革之事經歷無數風波憂患餘生居然破去障碍使國會得復開會言論得復自由國民人對之自必異常懽欣鼓舞今後國人凡不負責任之行動不正當之主張勢必一律剗除同心一致齊向正軌而進行也以國會言經歷此次痛苦之後所負責任自知甚大但未知能副國人之希望否同人自問固必謹守範圍不敢放棄責任顧個人之行動未知能一一副國人之希望否尙憶京師報界至民國三年逐漸發逹始在政見之上有反對之言論固屬當然行動未幾遂出而攻計個人終乃變本加厲爲所欲爲使社曾受種種痛苦平心而論報紙殊不能不負其責任故以爲輿論監督政府固爲天經地義但不可偏於感情易言之即宜純以政見爲鵠也抑予對於國家前途獲不數言即國民對於國家前途不常間如何而後能永治弗亂乎數千年來中國之毫無進步者專制政治固其一因及推翻專制而建共和國家依然不治固袁氏之罪也顧此外猶有原因存在夫鞏固邦國之基當求其本本在於民故鞏固民權實其前提鞏固之法或主張地方分權或提倡中央集權顧予以爲所謂分權集權者不過一種名詞權旣莫能畢集於中央亦不能全分於各地自當視其政之性質而或集或分其目的則使國家得以竸爭生存人民得以自由發展百廢具興不致時見更動耳政潮固爲政治上之所不免且亦無傷於國家惟政潮不可影響於各地方致妨礙人民之發展力及竸爭力且人民之優秀分子當使之發揮能力庶政治乃可進於清明民國乃可蒸蒸日上臻於安定富强之域而不然者長此現狀以往敢謂無論中央地方盡無救藥之餘地也至於鞏固地方權之法世人多極端主張當效法於美夫美固誠富强顧其制度是否合諸中國之歷史人心則尙難言中國有固有之歷史遺　之人心未能謂盲從他國即可致治似宜參用中國固有之制而後可永治弗亂簡言之則美國之政不能全行於中國惟其中如聯邦之制等可用以參考以鞏固民權故省長當由委任或由選舉之一問題予以爲民國如以鞏固地方民權爲前提者省長須出於選舉而後可此點不定則切地方之政皆難定矣將來報界諸公請研究此制使議員可遵從民意立法則幸甚 
　　馬君武先生演說報界與議員聚於一堂此實創舉鄙人不勝榮幸民國元年議員與政府宣戰議員戰敗求當時之情形者政府廣有軍警等爲其將伯而議員則惟恃人民輿論爲其後盾耳未幾議員爭約法及固有權利不但無軍警等且輿論界之多數乃亦反對議員未幾北京報界不論問題之性質如何以政府言議員搗亂者亦往而和之曰議員搗亂於是議員全無後援而大敗焉今議員復召集國會矣或可與政府一致如不幸而與政府衝突之際望報界諸公其後援焉又有言者即中國人所負之責任與外國不同歐洲憲法先决而後論生計竸爭權力竸爭由内而及於外也民國成立内外之事當求其同時解决旣須有良備之憲法尤須抵制世界之潮流今中國之輸入且超過於輸出者萬萬矣國家漸貧危如纍卵人民所當研究之事内固在於憲政等問題外尤以國家免於破產爲最亟也今後報界議員幸同心戮力以挽此危機乎（未完） 
[徐恩元與帝國鈔票印費]  
　　近日忽有美商向財政部索取中華帝國鈔票印造費其數有四百萬元之巨因此乃發見卼現任中銀總裁徐恩元之一大秘密茲詳述其始末如左當帝制極盛時各銜門皆有參預籌備大典之殊榮審計院獨無可見好徐恩元當時爲審計院長乃以個人資格上一說帖謂現在中交兩行通行鈔票均印有民國某年字樣流行民間日日接觸於國民之眼簾不能使之消除共和之謬見革命黨且得據爲煽動之資宜改印新票改繪皇帝陛下御容刋刻新朝年號使帝制思想藉以灌輸於國民之腦筋此事於國家百年大計關係非小伏祈採擇施行袁氏及帝制主謀者均大加賞贊即命徐承辦徐與美商關係最多因與美國某印刷公司訂立契約印刷一萬萬張預備登極之時發行當訂約之時擬定之年號爲昭武元年至改元之際欲標榜立憲買人民之同情臨時又改爲洪憲未暇計及印刷鈔票之事徐見大勢已非遂將此事置之腦後迨陳錦濤就職之後美商據約請求付欵總額共四百萬元陳在部徧尋擋案並無此項合同美商謂可將合同及照片呈閱徐恩元知此事並未立案又無委任命令財政部若不承認自已何能負責遂商通美商於合同上添注某某奉楊左丞命訂立陳總長即以此事質之楊士琦楊不承認並正式來函聲明陳乃命人與美商磋商廢約美商謂事已半載均已預備就緒不能中輟若欲廢約須訂立中國三十年内此類事項允許由該公司包辦之條件乃能開議財部正在爲難之際徐恩元忽出擔認與美商取銷合同此項條件有人謂美商之要求亦非全無理由安肯空空取銷必係徐恩元暗中又與訂立他種合同延至數年後然後發現則彼已不在其位可免目前之攻擊或則當取消帝制之時徐已將此項合同取消茲與外人互相勾結借以詐索巨欵與外人均分二者必居一於是不然安得有此便宜之事願國人用意監視及早監視毌使貽大害於國家也 
[梁士詒尙作招工經理]  
　　二十日英文京報云法國招募華工一事已誌昨報茲悉爲法員招募工人之某公司其主要經理人即爲梁士詒法國擬共招華工五萬名如技藝熟練之木匠瓦匠等尤多多益善公司凡招得工人一名可得酬金一百法郎照此推算梁士詒等所獲不資合同載明先招五千名以便試驗如華工在法境及斐洲北部工作優美再將餘額招足今第一批之半數已赴歐洲餘者刻在大沽梁等初意欲在粤省招工旋以粤省有靖中途變計改在北方招募而以天津爲根據地記者深望中國注意此事中國人多凡無一技之能者固不妨聽其出洋不加限制惟諳練工匠則須限制未可任其受外人之利用而使國内工價致受影響也記者於此尤有不能已於言者西比抻亞招募華工其手續頗不能令人滿意茲法國招募華工亦毫無適當辦法招工一事委諸經理者之手而經手者僅知按照所募得工人之數索取酬金至於華工所得之待遇是否等於奴隷則非經手者所問也有責任之某通訊員云華工所得之待遇直如狗耳近來華工待遇未識有無進步記者希望下次記華工事而得有待遇改良之報告焉 
[南京快信]  
　　國務院昨電齊省長查詢江蘇省議會已否據法籌備規復飭尅日詳細電復並諮詢意見以備參考 
　　衆議院議員陳允中以癸丑寗亂時將證書遺失昨函請補給齊省長函復須遵部令得同院三人以上向院證明方可補給 
　　敎部咨將袁氏所頒敎育宗旨與共和國體違背者停止敎授齊省長昨已遵飭各縣知事曁省立各學校一體遵照 
　　昨蘇州商會電禀齊省長請將印花稅烟酒特許牌照捐等名目按照法定規章一律删除並咨請財部通飭遵行聞齊省長已飭交財廳核議矣 
　　六月份軍餉尙欠三十餘萬迄未撥放現届七月將終又爲撥放軍餉之期馮督軍昨咨齊省長請飭財廳將上月欠費掃數解清並將本月軍事各費先撥三四十萬元餘儘本月撥交 
　　海州新招之警備步隊現已成立白寳山特電省公署請將每年所需餉銀追加預算 
　　駐防獅子林砲台之北軍將搭津浦車北上駐揚州之倪營長被其部下控告尅扣軍餉馮督軍派員密查 
　　段芝貴前日銜袁克定密命至徐州晤張勳馮齊兩使昨會飭交行經理云交通銀行所發紙幣代理國庫係由政府擔保迭經申令在案該行總理梁士詒現因案拿交法庭訊辦其個人犯罪行爲與該行無涉應仍照常營業齊省長電政府否認赴美賽會物件運費 
編輯餘談 
[憂患] [  飄萍]  
　　昨日報界同人對於國會議員之送别會追思往事有憂患餘生之言 
　　嗚呼今日之國會與報館爲憂患之餘生而今後之憂患未必卽減於昔日也在昔不知憂患之將至故卒罹憂患而僅以餘生相慰於今日苟今後仍不知時時存一憂患將至之心恐他日欲以餘秉相慰而不可得矣 
　　記者亦憂患餘生之一人今當臨别不復知其言之悲夫亦欲與議員諸君竭誠提絜先天下之憂而憂已耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[禍首案之起訴與自首]  
　　十八日大總統與各當局討論懲辦帝制禍首問題曾提出應行防範者二端一鑽營運動意圖倖免者一由他方函阻撓訊鞫者聞各當局以上兩要端前者於事勢上必有之事自應嚴加防範後者則彼禍首違背共和之罪狀已昭著於天下阻撓訊鞫者未必敢冒不韙然以目下情勢覘之似未必無此舉動亦應防範惟案中各犯多已遠颺在事　上逮捕匪易不過成爲一種懸案而已此　日來各方面雖有不滿意者然　無極端之反對情形如來電責問等項說者謂政府已均預行接洽亦屬可信所未可知者惟在將來國會之是否提出質問耳政府現在籌議相當對待手續將來之預備總之務以不至節外生枝爲最完美之結果另說謂某要人近來屢向政府要求除楊度等八人外再行懇懲若干人以重國憲而埀大戒近聞政府已納其請不久有再發表該項命令之說其在懲辦之列者約計十四人未知孰是至於起訴問題日昨總檢察廳廳員已討論多次决定於日内提起公訴並實行調集證據送交法庭審理據可靠消息大理院院長以帝制禍首八人其罪狀已昭昭在人耳目若票傳其到案决難遵傳然逮捕又非司法之權限惟有用缺席裁判法將禍首八人一律判處死刑呈由大總統公布將來隨時隨地由軍警拿獲驗明正身立卽執行未知於事寳上究竟何如也再者近一二日來外間頗傳楊度周自齊等均擬自首投案茲聞某外人語人云彼等决然無眞實自首之心若果有此志亦不致先期潛逃現均分投門路求外人保其生命並謂政府亦不願眞辦彼等之罪此不過饜南方之人心果眞實意懲辦何不預先依法逮捕必至彼等走後數日始布明令據其所聞彼楊周等願自投首一節并非無此事且明令未布以前更有坐以待捕之意且宣言旣經恢復約法須將彼等交付法庭旣交法庭亦許有所辯論届時必犧牲一命將眞正罪魁促出使之同歸於盡否則復將此議取消後經中央多次之會議始决定此兩全之辦法至彼輩逃盡再布明令外間傳聞某人被逮等情想均虛僞之揑造此爲必無之事云云惟是此等風傳某中亦自有小小原因蓋籌安會劉師培現尙在京老氣橫秋心心念念不忘帝制於人談話每說皇帝　何好　　如何不好聞其言者莫不嗤之以鼻劉氏恬不知恥也自見前日命令將同會楊孫均列在禍首之列大不謂然以帝制一舉首倡者大有人在僞造民意者爲夏顧薛三人籌安會不過爲進行帝制之輔助機關且係奉命而設不能自主凡事莫不聽首倡者之指揮在劉氏之意以孫楊二人實不當禍首之罪故有電致楊　敎他大膽來京到法庭自首與其辯論楊度至今尙無復電大約不敢來也至於顧鼇被拿之謠則都中所傳謂當懲辦命令下後顧卽怱怱收拾行李思潛逃出京於前日在車站中被警拿　並傳係其同鄕等恨之切齒尾隨其後致遭捉獲等語茲遇川人等已談及顧巨六於發布命令前已聞風逃避出京刻下實無拿獲之事但天綱恢恢疏而不漏此等罪惡貫盈之人斷無幸免之理也 
[議員中之帝制派問題]  
　　齊集上海之國會議員不日卽將起程北上政府已匯欵若干以充舟車之費諒各議員抵京之期已近其現已報到之議員至昨日止參議院議員五十八人衆議院議員一百零五人大約至月底可　法定人數可以如期開會聞各議員之意於八月一日舉行開會禮後暫行停會至少兩星期疏通意見然正式開議並聞議員薪俸政府現　定報到之議員每名按日給與旅費五元自八月一日起即照法定之額給與薪俸此外不别作召待其在京之帝制派議員近亦四處奔走並多有登報聲明被誘情形其用心異常周到昨晤某議員詢及此派議員資格將來國會開幕時到底能否保存就任如常某議員云此問題極待解决但依法理而論該派議員獻媚一人罔顧國憲匪惟資格無存即人格亦喪失殆盡絕對斥逐不使一人混竿其間藉留爲神聖立法機關之汚點至所有缺額當以候補議員補入云云雖然彼等仍自行結一團體多方運動因恐爲在上海之議員等所不容曾特派滿人恒鈞前往上海疏通意見蓋恒鈞亦議員之一份子而隷籍於國民黨者也不料恒鈞去滬多日久無來信帝制派議員等異常惶急亟盼恒鈞返京藉探消息如何也 
[美人對華借欸之希望者]  
　　據美人中近來所得本國電報美政府對於對華借欵一事似有援助希尼遜公司之意摩根公司亦已開始活動但該公司欲承受政治借欵似與美大總統之方針稍有不同美國銀行家亦不認有加入五國團之必要惟其承受借欵必在南北統一以後又美國資本家代表凱德氏近語人曰中美借欵本風說甚多但美國方面尙無消息傳來美資本家極願承受中國之實業借欵而其是否將承受以要求權利爲主之政治借欵仍屬疑問至谷美資本家加入五國團則與其以爲美資本家之希望毌寗謂爲英資本家之希望也 
[財部咨禁各省自借外債]  
　　財政部通咨各省文云頃准山東張將軍懷朦電陳探聞居正等與日人商立借欵合同訂有抵押密約條件請速籌對待辦法等語當經抄交外交部籌議茲准復開查前清光緒十七年十月間户部會同總理衙門奏明各省如有借用洋商銀兩須令該商先行禀報本國駐京公使間明總理衙門果係奏明有案方可借給並無奏准案據而私自借給者設有事故無論曾否蓋用關防印信政府槪不與亦不能爲之代追等因並經總理衙門於是年十一月初四日通行各使在案民國成立以來亦迭經本部申明前項禁令凡各處官商如與外商訂立關係民國主權及地方公產之契約等項若未經中央允准政府槪不承認其有以鐵路礦產鹽業航產等業向外人押借欵項者亦須經中央核准方發生效力各等因先後照會各使切實聲明並請其通飭各本國商人遵照此次張督軍電稱各節如果屬實則承借之日人顯與前項禁例有違自可由本部再行通照各使切實申明凡非中央政府核准之各種合同政府槪不負責任以爲釜底抽薪之計等因查國權在關係綦重自應各省一體申明禁令嚴密防範除分咨外特請貴省長查照 
[李烈鈞入京問題之解决]  
　　雲南國會議員電請政府派李烈鈞帶兵入京一節昨日已據英文北京日報登載本報茲京津泰晤士報又謂大總統第二次電令李烈鈞來京另候任用將所部滇軍移交新督陸榮廷接統李氏電覆謂陸氏與滇軍素無感情不能將遠道從征之滇軍交與陸氏至攻擊濟軍乃遵奉肇慶軍務院之命令伊不能負責雲南國民黨議員亦謂近來李軍與濟軍監鏖戰係奉軍務院雲南都督之命而行李不能負責並稱滇軍紀律嚴明以之拱衛神京最爲合宜應請大總統任命李烈鈞爲北京衛戌總督俾元首不致受非法之迫脅而得自由之行動云云政府對於此次電請置之不覆專待陸榮廷之台何處置廣東大局及如何將李龍二軍接統政府爲極力調和計决計不强迫李烈鈞離粤一面龍濟光雖被命爲兩廣鑛務督辦然仍准其統帶濟軍云云然據所得最近消息此事業已解决蓋張勳曾派員赴粤疏通意見商定將李所部全軍暫交某師長統轄一俟陸督軍抵任再行改編至杨單騎北來似多未便業由張派兵保護以昭鄭重旅費等項亦由張完全擔任俾其得以從速首途張之所以如此周旋因均係贛人又皆手握兵符者因張素篤鄕誼故有此處置惟據十九日天津日報則云李烈鈞昨電政府略謂江西同鄕請余速率兵入贛以安商民果應如何處置謹請中央訓令而張勳亦有電來京謂李烈鈞不宜率兵入贛如李率兵入贛勳亦將率兵援助江西督軍李純云云政府恐張李二人在贛大起衝突遂派彭程萬歐陽武胡謙爲代表急赴安慶向張勳陳說政府之方針云云以上兩說頗難相容未知就爲較確也 
[袁景煕在魯被捕]  
　　魯人袁景煕前充塞北關監督舞弊營私得贓鉅萬前由袁政府飭讼綏遠都統何宗蓮查訊得實當卽飭差押解來京不意袁神通廣大於中途買通解差私自脫逃後忽有人自滬電致財部謂袁某之案全係誣栽應請撤銷財部得電一面咨行司法部辦理一面即以此事按來電住址電覆發電之人不意電局送至其地並無此人原電退回司法部遂發通緝文書令各省一體嚴拿聞近已在山東被捕由該省長官來電報告矣 
[粤垣之大恐慌]  
　　護國軍水陸進逼 
　　岑都司令因兩軍停戰期限將滿迭經各員調處而龍氏仍復增兵凖備作戰必無和增解决之望遂决意進攻現已飛令惠州陳炯明增城鄧鏗新會朱執信三水莫榮新各軍積極進行以應李軍之力并着艦隊趕急出發聯絡陸軍合力攻取省垣聞十四號晚江防總司令魏邦平接奉岑都司令之命乘坐寶璧等四　略取新會之江門以爲進逼省垣之計魏司令卽率艦順流東下至十五號早晨光素微之際駛至北街洋關海面駐在該處之袁帶軍隊聞耗相顧失色未幾該艦發砲第一砲擊中鯉魚山頂之袁軍帪幕一座完全燬去第二砲擊中該山袁軍大營是役擊斃袁軍約三十名至十二句鐘時有一兵艦駛近鐵路碼頭旋有肇軍百餘名鋀　岸各荷長槍滿布車站與袁帶之軍略有小戰袁部即潰至二句鐘時江門附近各山上遍竪白旗大約江門一帶已入護國軍之手一俟略爲布置便將進攻省垣矣 
　　另一消息云十六日早有竪岑都司令旗幟之江大寶璧兩兵艦并孖烟筒巡洋艦一艘火船仔三艘魚雷船三四艘同時抵北街河面袁帶軍隊見之登北街山頂開鎗轟擊各艦岑軍不還鎗半小時後袁軍又開鎗射擊該孖烟筒艦即發令開大砲二響擊傷袁軍十數人未幾兩方派代表調停各自停戰聞岑都司令此次係正式派委魏邦平等督隊來江門會城編練民軍辦理各事又聞魏派代表到袁之東砲台限令十六日下午答復　降否則劇烈對付云云袁用電話邀新會莊知事往東砲台就商一切無何袁軍在各山頂扯白旗督隊下山暫回各處會城江門各商居民徬徨驚懼紛紛搬遷者不知凡幾現在袁旣懸旗表示歡迎地方或可不致糜爛矣江固兵艦昨已駛至新會猪頭山海面鎭懾凡遇往來船隻均須檢查故各鄕渡駛經此處被繳槍械者甚多 
　　龍氏近委余同信爲四邑清鄕總辦而以余蘭波爲帮辦准撥江門軍隊二千名并添募新兵一千五百名統歸余同信調遺以新會城爲大勞准就地籌餉一切費用月定四萬元余同信等奉令後當於本月十六號在天字碼頭乘坐廣福兵艦出發後聞江門失陷乃於中途折回余等即將夾必袋等物携回源昌街冠華旅店甚爲狼狽自三水西南沿蘆苞至清遠城均爲桂軍所紥自小㘵蕭圖東行至白雲山北元下田又自江村東行至龍歸市太和市均爲濟軍所紥而以太和市爲重兵所在石角竹料鐘落潭均爲福軍所駐紥至白泥始有滇軍濟軍紥雙對崗十四日下午四點聞大逕橋有砲聲甚密其時赤泥之濟軍甚爲倉皇羣疑係滇軍進窺大逕橋矣是日在太和市之濟軍忽然調下省城未知何故十五號始悉昨日之砲聲係滇軍自軍田派巡至蝦逕濟軍退上蝦逕後由兩有衝突故有砲聲然未正式作戰聞濟軍蔡營長云現准備未妥須十七日方有劇戰 
　　十三號晨六點半龍濟光確由軍路至西付乘專車上新街巡閱陣地即於是日早十二點半回省並犒賞車頭司機等二十五元現滇軍自源潭下至軍田之鐵路已經修復日日運兵節節進迫恐日間或將與各路合圍省城也又由省至新街之電話早已通用其號數乃二十三號故現在龍氏所有公事多由電話傳達 
　　毁頃聞粤路公司奉飭當經遣派工程師前往督拆昨午已將拆出之鐵軌運回黃沙站存貯計其十八條每條二丈四尺長拆去軌道若干當可以此推瘧矣粤漢鐵路停開客車迄今多　粤路公司昨以股東血本攸關勢難久停因特電請上峰准予復開暫以開至新街爲止聞已邀准正擬賣票開車而楊發貴又忽下令阻止謂現在防務吃緊如果復開客車不能依照向定時間該公司因此遂即取消前議以俟商榷妥善辦法再行開車 
　　粤垣居民近因停戰期限已滿又聞護國軍行將水陸併進合力圍攻因是恐慌非常搬遷者頓衆依近觀音山一帶之民居尤爲爭先恐後後德宣街各商店其生意稍大者即日已有數間歇業四得樓及番禺直街一帶之商店搬運貨物出城閉門歇業者現在已有七八成餘亦半掩門户是日打銅街下九甫各綢緞行店將貨運往沙面寄存者自朝至暮絡繹不絕迨至四句餘鐘又傳護國軍已經開始攻擊人心愈益徬徨後經調查尙無確耗然是夜八句鐘後家家户户盡皆閉門不出驚慌情形寳爲向所少見云省河各江輪渡昨日又因警耗頻聞復多不敢開行其已定期復業者亦有數處立即取消如江門利商利民同昌永合香山小欖杏擅龍潭香山信昌信行肇省電行寳安鶴山大安沙坪大良各輪渡昨日均不開行惟省梧新得渡則定期十八號復業小坪車站附近白泥赤泥一帶目下有大隊滇桂聯軍在此駐守十四號下午該處空中又發現一飛機在此翺翔鄕民均共目覩惟略一旋轉向北進� 
發查該處與石井兵工廠及觀音山一帶相距甚近該飛機在此旋轉想必有所探望矣 
[楊維與周駿開釁紀]  
　　護國軍第一師師長招討第二軍司令兼兵工廠總辦楊維同盟會之激烈派也陳宦到川時聘之爲諮議本年五月中旬楊奉蔡總司令鍔之密令到灌縣招集黨徒稱護國軍蜀軍總司令有衆五千餘人嗣成都立楊即到省參事會會員中民黨分子如張治祥劉光烈等皆與楊接洽時陳宦將去對於民黨亦不　再生嫌隙遂委楊爲招討第二軍司令長兼兵工廠總辦陳宦去後楊即要求師長將兵工廠事交出殊接事後廠事不交遂與同駿借此起釁 
　　楊維旣不滿意於周遂日日招募軍隊委旅長至八人之多團長則不下二十人在成都聚昌印刷公司印委任狀一萬張其委人之多卽可想見并於七月初在該廠挖戰壕築砲壘積乾麵餅至三倉之多其他乾糧亦不少拉單輪人力車一千餘乘兵工廠牆内則將廠内銅版環於週圍積極預備作戰并將其軍環紥於距廠四五里之高板橋漝溪寺五桂橋一帶又於七月五號派其團長沈力廷率　一團到灌縣蓋該縣前設之蜀軍司令部尙未撤銷也其他由廠到東門一帶每日均設有步哨其團長蒲定中則駐於外東水井街舊鹽局内而城内古天府内爲楊之招討司令部亦增兵至兩營餘 
　　布置定楊骓則報告周駿謂日内即進天辦事但城内兵工分廠之子彈請移十餘箱出城以爲衛廠營之用周駿以其爲數不多許之不謂謂楊密派其軍於八號晚由該分廠之水洞子河内開水東門運彈出城至天明尙未止次早（卽九號）不便再由水東門潛出乃由東門出行至該處守城軍隊及警察盤查所檢查其數及樣式與護照上所書不符（護照僅十餘箱）欲加扣留楊軍不服卽由城外接子彈之楊軍放鎗一排登時斃守城之排長一軍士二來往普通人死傷七人立即閉城其時送子彈之楊軍關於月城中接子彈之楊軍關於城外在月城中者繳械投誠在城外者退至大橋向城樓射擊城上之軍亦還擊相持十餘分鐘之久楊兵始退城内外各街均落有子彈城外傷者十數人一時城内外秩序大亂商舗閉市旋城防司令王陵基出示云本日早晨六鐘楊維所率之軍一連連送子彈出城經守衛兵勸其暫停候將軍命令放行該兵等違抗不遵與城外接解之伏兵同時向我守衞兵開槍轟轚實屬目無法紀現已經分别擊退在城内者亦已一律繳械安靖無事仰各舗户仍照常生理毌自驚擾致亂秩序切切此令無何又出一示禁止紛擾然而人民之紛擾如故 
　　是時正府街古天府内楊維所駐之軍亦將暴動經城防司令派軍兩瀯警察　亦派警察隊兩隊意兵司令部派兵一連到該處勒令楊軍繳械所有司令部之人員均一一捕拿其時城内各街多不能通過城防司令　各團營均已預備距營稍近各街均設步哨 
　　楊維之軍回兵工廠後楊即大怒預備作戰至午刻其軍紛紛進紥於九眼橋之川主宮廻瀾閣等處有三營餘復有一團進窺新東門外人各街無人往來所有第五區各分所巡警均一槪收班回所預備 
　　傍晚時嶁駿密飭所屬布置一切所有西北兩門之軍均調至東南西較場大砲及藩署大砲紛紛 
 
 
 

Page 7

 
 
拉上東門至半夜時由東南開兵潛出共六團衆十號拂曉時開始攻擊三路夾攻以大砲及機關鎗射擊至兩小時之久楊車乃始不支紛紛向西南退却所有兵工廠爲周軍收回東門外人民中流彈死傷者不下二百人民房多被擊壤其大砲雙方共射六七十發其軍隊均在禾田内作戰故皆水濕是時城内禁止人行人民驚惶萬狀 
[湖北之軍事譚]  
　　王子春氏調軍赴岳一說謂王恐湘軍侵犯作對湘凖備而一說則云湘中執政之要人近因意見不合時起衝突代理都督劉艮生無法制止故中央特飭近派來鄂之第十八師長迅率所部入湘十七八等日由鄂省陸軍轉運局雇定招商漢局快利輪船及施輪數隻滿載軍隊及軍用品上駛逕往岳州但第十八師吳師長現尙未行係由旅長王子和督隊同往該軍此去恐難免不發生戰事也 
　　鄂軍第一師馬隊營原駐省垣南湖當咸寗土匪起事時該營長周福堂卽奉令親率所部前往剿撫仍留一連一排守營茲咸事雖定而鄰境蒲圻通城因界連湖南防務近更吃緊其地山林叢密馬隊最爲適用故王將軍復飭該營長將留守之馬隊一律開往布置於蒲通等處以重防務業於十七日拔隊馳往 
　　鄂省防務前日復又加嚴午後五時軍警各機關即於警備重要區密布步哨口號一夕兩易巡邏隊伍絡繹不絕一若將有事變發生者未知何故十八日之夜十二句鐘城中曾聞砲彈射擊聲一響未知係由何處發放彈落何地次日商民互相探詢俱云惟聞其聲甚厲莫悉原因 
　　湘省潰散來鄂之北軍據聞共有十餘營據稱該軍在湘非不願擁戴湯氏實湯自願退讓各軍無主祇得繳械離湘到鄂後經王督軍飭在劉家廟暫駐並未遣散茲因湘事緊急王督軍以鄂省土匪　起急需擴張兵備以厚勢力該潰軍非不可用擬即重編成軍昨已命由劉家廟移住省垣内外各寺觀派員點驗諭以靜候改編現正籌備軍裝器械聞可編一混成旅存餘 
　　漢陽鋼藥廠總理沈鳳銘被炸後旋即殞命王督軍以沈在廠多年辦事認眞且能研究製造改良炸藥於軍事上獲益不少茲遭慘死殊堪憫恤已電准中朵給予治喪費二千元派軍署副官張濟安代爲辦理沈原官陸軍砲兵上校現已請准以少將因公殞命例從優議䘏所遺之差經部電以兵工廠總理劉慶恩暫行兼理 
[湘人請撤曹錕軍]  
　　長江上游警備總司令曹錕早已由川率兵回駐岳州防地並調現駐常德北軍第三師第五旅九十兩團於昨十一號離常往赴岳州駐紥湘中各界大爲驚疑劉都督遂據公民之請願電請中央迅賜撤退旋奉復電云該處原爲長江上游警備司令曹銀駐在地茲者軍事大定仍回原防並無别故復請轉知 
地方通信 
[蘇州]  
　　飭賠漁民損失蘇鄕陸墓區　子頭地方於春間到有江北帮漁船十餘號内有男女老幼二十餘人船上帶有獵鎗漁叉等物該處鄕民疑爲盜匪聚衆團捕旋經地保報請該處警察高分所長派警前往各鄕民已將漁民綑縳漁船焚燬數只高所長亦疑是盜匪即將該漁民趙常有等男女二十餘人連同燬剩各船併解吳縣署訊究旋經縣署承審員迭次提訊得趙常有等確係漁民無辜被捕當判著該鄕圖地保公湊洋八十元作爲賠償該漁民等損失之費具限繳案給領乃所今月餘各圖地保抗不遵繳昨由漁民趙常有等具禀催追奉孫知事批飭傳該處地保徐寳善等到案訊追 
　　公社顧全公益西區警察署劉錫九署長前派第二分駐所長警往道養市民公社商請協勸各舗户助資修置垃圾桶以清街道當經該公社邀集各舗户開會集議詎各舗户僉以近來捐項繁多未能贊成而該社人員對於各舗不能强致對於警署又難固却且時値夏令關係衛生實不容緩遂議由公社酌助經費將本社範圍内朽壤垃圾桶一律修置已據情函復警署請責成清道夫認眞掃除汚穢以重衛生 
　　錢痴子尙思追妾身價蘇民錢子淵被其妾居榮珍控告採陰補陽一案經高等審判廳刑庭判决居榮珍歸其父領回而錢子淵請照追買身契價經庭長諭飭至縣另行起訴前日錢子淵具禀吳縣知事署請求飭傳居世珍追繳身價洋三百六十餘元給領經縣署批駁云查該民私買居榮珍之筆據業奉高等審判廳認爲無效將居榮珍判歸居世珍領回在案是該民與居榮珍已脫離關係毌再率請傳訊 
[揚州]  
　　酒類公賣支棧成立江蘇第六區菸酒分賣局前因商務分會反對以致久未設立支棧現聞已調停就緒由分局長張介人將酒類菸類劃分江都酒類公賣支棧業飭孫以恒認繳接辦已在彩衣街設立事務所訂於二十號開辦通告各行店一體遵照 
　　委派專員經收學欵江邑水八鄕學欵一項多所牽製刻由欵產經理處詳請縣知事署委任該區紳士焦　接續經收以專責成而重公帑 
[杭州]  
　　歡送國會議員昨（二十日）午後三時浙江省議會議員假吉祥巷敎育曾開會歡送國會議員省議員劉焜秦炳漢何紹韓等到會者共有五十餘人浙籍國會議員因大半赴滬計到會者有楮慧僧等十餘人當開茶話會互相勉勵將來議會成立注重地方分權制度又對於官廳方面不審查財政之職權至國會與省會議員人格務須各自規勉以引起官僚之尊重以上三項意見討論完畢遂即荼散會 
　　通告召集省議會呂督軍兼省長頃通告全省小議員云案查省議會暫行法第二十二條常年會每年一次由省行政長官召集茲定於民國五年九月一日爲本年常會召集之期合行通告各議員查照特此通告 
[安慶]  
　　懇請發還勸業場皖垣勸業場開辦之始係由段兆龍具名禀請嗣由伊兄段瑞蘭招勸商股萬餘元鳩工建造旋因大工未竣股欵用完復禀請財政廳長鄭鴻瑞擔保在中交兩銀行息借洋六千元卽以該場契據作抵以便進行比及夏初該場始得工竣詎端節後一日省中拿獲黨人案内牽涉段瑞蘭並不密探報告謂勸業場卽係黨人機關段准備伊倪將軍由鄂返皖時以炸彈謀害因倪於初七過皖並不登岸以故得免等語遂由總司令部派隊將勸業場園住搜拿段瑞蘭詎段已聞風潛逃僅在該場搜獲鐵櫃一個據云内藏炸彈等危險物品不敢開視當將鐵櫃封存在案頃聞該場創辦人段兆龍以現在大局已定黨禁已開乃至國務院控告謂倪省長前派軍隊至勸業場搜捕黨人並未拿有實據僅獲鐵櫃一個鐵櫃中均係各股東股欵股禀簿據等件並無危險物品乃倪不分皂白遽將該場充分損失攸關懇請飭令發還等情刻聞國務院已有咨到皖澈查其事不知倪省長如何辦理也 
　　鄭廳長由蚌回皖安徽財政廳長鄭鴻瑞於本月十號由倪省長電召赴蚌籌商安武軍餉項及六年預算等事現在籌畫已奉於昨晚返省並聞該廳長本擬早日回省旋因與倪省長同往徐州張上將處面商要公以故遲遲回皖云 
[湖北]  
　　煙酒帮聯合請願鄂省汾酒帮以公賣章程瑣細煩苛特致各宵商會函徴求意見聯合請願已誌昨報茲聞烟帮中人以烟酒兩業情同一律自應聯絡一氣一致進行刻正推舉代表交換意見將以焑酒業聯合會名議通電各省徴求同意以爲同式之請願 
　　詳紀孝感縣烈女殉夫事孝感縣士人何屏如幼與邑中朱姓女友雲同學親熱異常後何考入省垣南路高等不學堂女亦入本邑女子師範學校未幾何由省垣回家心不忘女託醫士李某作伐遂得締婚厥後何學遊幕就東三省某機關書記官席逾二年武昌起義轉徙京師不得歸大局粗定後復就張家口墾務局所文牘至本年四月因病辭職回籍延醫調治（醫即媒人李某）仍未見減李媒異想天開謂可病非充喜恐難速愈遂以此意商女父女父不允而何病轉劇女偵知私千母願去以痊夫疾母乃遣人告李何聞知疾頓減至合稥之期（陰曆五月二十四日）何扶病拜堂草草禮畢仍分房隔宿新人惟日間待奉湯藥而已何病由此日減至十天之外漸進飲食一日上燈時何入新房家人在窓外窺之見何坐床上女在燈下刺繼喁喁私語不能辨聽移時見女將針黹放下以錦帕拭淚旋聞何大呌一聲仰後而倒家人入看則何牙關緊閉汗淚交流不復知人事矣蓋何一時心酸觸起舊病不覺昏暈孫床乃仍抬入病室用開水灌醒尋醫至（醫仍李某）診視良久擬方而去服藥之後汗愈出多是夜子刻何執女手指心而死爾時女以首觸地亂撞血流被面家人力勸之女憤然師寢將房門關閉越日早飯後女　未起家人叩門不應破扉而入見女直挺床上面色灰黃胸前隠有微喘床沿棄有空粉盒一個又視女耳墜金環俱無大駭少頃女眼中有淡血流出已從夫於地下矣時六月十日正午也女旣殉節城内士紳聞之無不噧息下淚旋經邑紳趙雨樵張冀廷等聯名禀縣轉請褒揚劉知事當卽送洋一百元以助喪費次日復撰具輓聯邀同紳商學各界親臨致祭其聯云（計時剛半月夫妻苦苦病魔纏不同衾偏驚同穴憶深宵洒淚焚香百叩嬌啼禱神靈恩施一線詎料醫庸手毒遽送入枉死城中寃乎哉歡會變分離問無情的造化小兒敎誰來典這因緣簿）（殉節擅千秋奇特悠悠魂魄共嘆新鬼猶是新人想前度撫尸泣血幾番昏絕祝郎君盟記三生何期義重心堅竟决與相從地下命矣夫未亡今已逝知解事有閻羅老子憑他去做個洞天仙）此外各同學女生及親友致祭送輓聯輓詩者頗多至陰曆六月十四日出殯兩棺並出除知事委派代表外其餘各機關領袖如勸學員長商務會長各學校送殯者計男女不下三千人直送至北門外眞人山而返 
雜評一 
[收束之難點（二）] （一子） 
　　世界之趨勢方急急於擴軍備尙武力以圖立足於此竸爭之漩渦中而吾乃曰減軍隊得毌謬甚殊不知以中國今日情形言之非此又不足以圖存也中國今日財窮無力供給多數之軍隊人所知也然中國之所以窮大原因在多數之國人不能自謀生活而中國不能自謀生活之人有二在前爲官吏凡社會上靑年子弟優秀人物無論爲學生爲敎師爲黨人政客悉皆注意於作官之一途而前清以亡在今爲軍人民國成立即竭全國之力以練兵革命一次卽增殖軍隊一次至於今日面蛽所謂靑年子弟優秀人物又無一不萃集於軍界之一途財力悉以供軍費則與敎育實業社會生計之發達有影響人才悉趨於軍界則尤與各種科學美衞道德之進步有影響故軍隊愈多中國財政愈窮愈無人生利窮其結果難以設想然而今日欲裁減軍隊則阻碍即起一言支配先憂不匀故亦爲收束之一難點也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[調查黨人存儲之軍火]  
　　松滬護軍使署近接陸軍部電以扉探查得前有民黨中人在上海租界密存大批軍火有步鎗一萬五千桿子彈三百餘萬粒麥克沁機關鎗十六桿鎗彈二十餘萬粒現在大局解决此項軍火應毌庸私存除查詢外應止運入内地并希會同設法嚴查有無此事如有此項軍火應先扣留報部核辦以師統一等因聞已分别查詢並致海關及各交通機關查照矣 
[再誌黃瓜棚内發出之鎗彈]  
　　淞滬警察第五區巡警王德賢被狙伏黃瓜棚内之匪徒開放手鎗擊傷小腹殞命已誌前日報端茲悉警廳長徐國樑自此案發生後特飭偵緝隊士郝樹林廖樹生等前往出事之虹鎭地方實地調查據該管五區四分署第三派駐所隣近鄕民云本月十九夜約一點鐘時有匪徒二十餘名由東南方面走來均穿黑鈕扣白小衫袴至附近各村莊察看一週伊等在外乘涼均曾目覩旋見該匪等行至胡家浜地方路遇巡警卽四散逸去巡警見其形跡可疑跟蹤至第三派出所前面林家宅地方各匪皆躱入黃瓜架下暗地開鎗多響致將巡警傷斃當在該處由巡警拘獲一名云云郝廖兩隊士昨已攕情禀復廳長核辦矣 
[公廨復訊嚇詐軍餉案]  
　　魯人張遠無錫人鄧子雲自稱民黨中人以護國軍名義之恐嚇信函向北山東路如意里悅昌洋貨綢號内勒借三次革命軍餉銀三萬元不遂繼將形似炸彈之洋鐵匣送至該號卽被該號報告總巡捕房派探將張鄧兩人先後拿獲解送公共分廨迭經訊供收押在案昨晨復訊據捕房刑事科代表牛門律師上堂譯稱被告二人獲案後捕房亦接有該黨恐嚇信函謂炸毁捕房亦屬容易然捕房辦理黨案甚多未見此等利害之黨人查被告等均係黃社黨所有起案之洋鐵匣内係是黃砂與碎玻璃惟碎玻璃係製造炸彈之一種今日質訊此案尙有要證陳燮昌未到應請先向到案見證研訊云云卽據原告魯振廷證人魯宗卿及二百六十四號華捕李洪祺相繼上堂證明前情並據六十二號西探卜式投訴被告在捕房供出許王兩黨首寄寓華安旅館内往拿未獲聞已逃赴浙江等語會審員王肇之君商之德裴副領事判張鄧兩人還押候示 
[嚴剔僞幣通用國幣之公函]  
　　滬海道周道尹致南商會公函云准南京造幣廠函開本廠前奉部飭仍用舊模鑄造銀幣核定成色七五適値滬市發生私鑄鉛角致起謠言迭經詳請省長通飭查禁核辦一面函請貴公署查禁並通告各錢業照常行用廠幣各在案旅准貴公署快郵代電内開魚電祇悉當即派員知會總商會通告錢業照常通用等因茲於本年七月十六日奉財政部電開蒸電悉已照電蘇省長嚴究私鑄並傳諭錢業照常行用廠鑄銀角等因奉此查寗廠信用素著此次新鑄銀雙單角參合市價成本奉部核定純銀七五成色較之國弊條例銀輔幣成色七成已經超過至沿用舊模一節並奉部電新模應俟鑄國幣條例所定之新輔幣時再用此時暫仍沿用舊模自應遵照辦理如謂舊模易致誤會試思民國成立元二三年間本廠所鑄大洋皆用光緒元寳舊模照常流通何以獨於此次新鑄銀輔幣而忽疑之總之奸人私鑄以僞亂眞現在亟應從嚴查禁似無因噎廢食阻止國瞥通行之理本廠派員赴滬調查僞造銀角據報告在滬搜覓多日未獲一枚卽據久和錢莊述及日前風潮劇烈一日之中有百餘人兌回小洋五萬餘枚其中並無鉛角等語又七月十五日新聞報紙載三菱公司鑛物分析所特將此種新銀角分析所得結果有化驗純銀百分之七十五小數四五九云云足見成色凖確毫無含混本廠長竊思縱有僞幣發生亦必少數恐不免奸人造謠希圖破壞圜法兼以上海江蘇銀行未與寗分行接洽遽行致函總商會聲明並未轉售愈滋疑寳現經三菱公司化驗無誤黨共了然應請貴公署遵照部電通告錢業於國幣照常通用嚴剔僞幣不收不兌如錢店攙用查明重罰一面嚴拿私鑄務絕根株蓋上海商市爲全國樞紐若長此以訛傳訛影響及於各省埠於國幣信用妨碍非淺非宣布照常行用不足以息羣疑除函請上海交涉員總商會核辦外相應具函卽請貴公署迅速出示周知一體遵照部電照常行用廠鑄新角以昭信用准函前因除出示發貼錢業公所並函警廳曁行縣廨一體曉示仍嚴查私鑄拿辦外合行函庯貴商會通告各錢業照常行用廠鑄新角嚴剔僞幣不收不兌倘有不肖攙用鉛角查出重罰爲要 
[廢止檢查郵件電報之獎懲規則]  
　　松滬護軍使昨接陸軍部馬電開准交通部函現在各省郵電已免檢查所有本部前此呈准通咨檢查郵件狀懲暫行規則九條檢查電報奬懲暫行規則十條業經函准國務院覆開即行廢止等因除電行外相應函請查照并轉飭遵照可也等因合電查照 
[滬杭四等車亦已通行]  
　　滬杭火車頭二三等客車及輸運貨物之貨車曾經蘇浙兩督軍曁上海楊護軍使等商准通行已將匝月惟附掛之貧民四等車當時因恐匪徒混入是以不得由滬直逹杭站一般貧民頗爲不便茲該路孫局長以蘇浙兩省業已安靜無事四等車不能通行殊非體䘏貧民之道爰特詳奉交通部批准於昨日（二十二號）爲始將四等車全路附掛惟每日祇有一次以上午十點一刻時由滬開杭云 
[孫洪伊業已北上]  
　　新任内務總長孫洪伊原定二十一日晋京蒞任因有感冒擬改期起程已誌昨報茲悉孫氏所抱之恙不過因天時鬱熱偶染署氣調攝數日業已痊可適得政府來電敦促故仍於二十一晚十一時依期起程由滬寗路局預備花車一輛專送先至南京小作勾留再由津浦路入都同行者有國會議員凌文淵劉成禺蕭晉榮及政府派遣來滬迎迓之汪彭年及孫總長隨員廖劭閑等十餘人旅滬各名流如黃克强譚組庵胡子靜陳新三等皆往車站歡送 
[法捕房燒燬私土僞膏]  
　　法租界查獲各土膏店之私土僞膏爲數甚夥聞定於今日午後二時半送往盧家灣電氣廠大電鍋内由捕頭監視銷燬 
[查明黨人爭執原因]  
　　黨人范松記（卽樊松季）曾在法租界設立機關招募民軍二百名希圖起事迨至袁世凱病故卽行取消而范向黨魁領得巨欵後並不將所募之唐榮壽銓王德奎等各人遺散范卽挾資避匿嗣被唐等在新世界門前遇見向范理論由捕查見一併拘入捕房解送公共公廨迭經訊供收押在案茲悉此案業經關讞員派員查得范等確係民黨份子爲索川資起釁爭執昨特飭知捕房將范等帶堂會同德師副領事復訊一過判范等四人一併開釋 
[白克路發生盜案]  
　　前晚九時有盜匪五人突至新閘白克路四百七十號門牌謝廷湘家圖刦適謝之包車夫陳阿二開啓後門出外該盜等即一擁而入各出手鎗恐嚇當由三盜登樓搜刦衣飾現洋並捋取謝妻帶金鐲一副呼嘯而逸迨謝報告新閘捕房飭派通班中西探捕往拿該盜等早已遠遁即向事主詢明該盜等年貎服式回訴捕頭轉禀麥總巡通飭各捕房中西探捕一體留心偵緝 
[擒獲越貨傷人之首盜]  
　　浦東居家橋地方爲船塢工頭之朱雲卿家於今年舊曆五月初一晚十二時被盜匪多人明火持械用石撞門入内刧去金飾衣物等約値洋五六百元該盜等又至朱姓同居之姚林發室内擭去衣服等物値洋三十餘元當因姚林發與盜抗拒致遭該盜等用刀戳傷右腿事後該失主等立投地方第六區警局具報並開明失單請求查緝贓盜當經該區警佐黃蓉繁立飭長警四出捕拿旋由該長警等拘獲是案盜匪劉開琪魏起欽並王三于三以及在逃首盜稽茂生之姘婦嵇宗氏等五名口押解到區由黃警佐研訊一過備文解送縣警察所轉解地方檢察廳訊究在案茲悉此案首盜嵇茂生（又名王八）係著名劇盜犯案數十起羽黨甚夥皆以老頭子呼之邇來該盜匿跡浦東三井碼頭左近前日爲縣警察所偵探孫阿松趙杏山訪悉禀明景毓華主任馳赴第六區警局請求派警協捕當由黃警佐立飭巡長馬如霖巡警周登雲等持械隨同該探等密赴該處將嵇茂生擒獲解入警局由黃警佐提訊之下遂卽備文飭警協同孫趙兩偵探將嵇茂生押解縣警察所訊辦到所後由司法科員提案研訊該盜供詞狡展諭傳事主朱雲卿姚林發等到案認明嵇茂生係當時爲首持刀行兇之犯諭飭收押候究一面由景主任將訊供情形禀詳沈知事核示並仍飭該探等查拿逸盜務獲解究 
[搜查膏店土棧之私貨]  
　　洋藥公所代表律師前日協同老閘捕房中西包探在浙江路七百六十號門牌烟膏店内搜獲私土兩包昨將該店主李阿四傳至公共公廨請究先由原告代表律師上堂譯訴案情訊之李延朱斯芾律師到堂代辯聲明交保中西官判交三百元人洋並保私士暫存捕房聽候訊核 
　　法捕房探目黃錦榮包探韓邦達顧三寳偵悉法大馬路三百二十三號門牌乾昌土棧藏有私販進口之紅土五包料子四百餘兩當即前往抄獲並將店主徐良壽及王洪初朱修仁一併拘入捕房解經法公堂訊究判王洪初朱修仁各罰洋六百元徐良壽因其不認店主押候調查在案昨由捕房查明禀覆公堂徐良壽寳係店主聶讞員遂遂判罰洋二千元充公 
[小布市價之調查]  
　　小布爲我國土產行銷於粤東及東三省者爲數甚鉅自歐戰以後因染料奇貴以致小布市價亦繼漲增高每百疋幾逾原碼兩倍之多而銷路仍依然發逹並未稍受影響近因時値炎夏正夏布當令之際小布生意不免稍疲市價因之跌落查該貨銷場向以毛藍色者爲最廣比較初夏時價計各種藍布跌落二兩灰布則跌至六七八兩不等茲將最近市價調查列下瑞昌發記三二毛寳售銀一百二十二兩瑞隆裕記三二毛寳一百十兩瑞麟祥記三二毛寳一百零五兩瑞春茂記三二毛寳一百兩瑞祥仁記三二毛寳九十七兩瑞隆裕一八對子毛寳五十六兩天綸新一八對子毛寳五十三兩德慶隆一八對子毛寳四十六兩瑞豐源一八毛寳四十一兩瑞豐源加闊加長毛寳八十八兩瑞吉慶記三二毛寳八十四兩瑞昌發記三二京灰八十四兩瑞隆裕記三二京灰七十二兩瑞麟祥記三二京灰六十八兩瑞春茂記三二京灰六十六兩瑞祥仁記三二京灰六十四兩瑞豐源加闊加長京灰六十二兩瑞吉慶記三二京灰五十八兩 
[公立醫院董事會照章開會]  
　　公立上海醫院董事會昨致各會董函云按照本會第七條規則於每月第四星期開常會一次會所照第五條規則在公立上海醫院茲二十三日爲本月第四星期日午後二時務希大駕　臨是幸 
[交誼會因雨改期]  
　　寰球中國學生會原定昨晚八時在伍廷芳先生住宅園内開交誼大會不意下午六句鐘後陰雲四合霎時雷雨交伯遍地皆水且會場設在園内未能依時開幕祇得宣告停止改期重舉改期何日須俟職員議决後再行通告云 
[抄發講演團規則]  
　　上海縣公署昨飭各市鄕經董文云案奉江蘇小公署飭開查社會敎育首重講演前曾規定辦法委託省敎育會辦理講演練皆所並飭由各縣選派學員入所練皆各在案現在該學員等業經畢業亟應組織巡廻講演團分組出發實行講演惟前定辦法係將該講演團附設於小立通俗敎育館嗣因此項講演事業頭緒紛繁不得不另行組織設置主任以專責成並將該團辦事處附設本公署藉便進行茲特飭委章慰高爲該團主任並由本公署釐定該團規程二十條以資遵守除分飭外合行飭仰該知事知照此飭等因計發講演團規程到署奉此合行抄發飭仰該委員知照 
[更調知事之通告]  
　　上海縣公署昨奉省公署通飭云案照常熟縣知事楊蓉齡現委調署無錫縣知事所遺常熟縣缺查有嘉定縣知事張鏡寰堪以調署所遺嘉定縣缺查有代理漣水縣知事姚浚堪以調署所遺漣水縣缺查有現署阜寗縣知事唐樹槩堪以調署遞遺阜寗縣缺查有分發縣知事曾科進堪以委署除分别飭委曁分行外合亟通飭該知事即便一體查照 
[電光閃爍中之電車電梯]  
　　前日天氣酷熱午後三時忽然黑雲四合雷雨交作　靂一聲電光閃爍英法租界各電車爲電力所阻均停駛數分鐘新世界樓外樓及各處所裝之電梯機關亦均暫閉約數分鐘不能自由上下云 
[夫婦觸電受傷]  
　　江北人王六子偕妻某氏在浦東楊家渡南首租借陳姓房屋開設燒餅店前晚七時許雷電交作之時該處一帶滿地火光且有硫磺氣一般迷信鄕民咸焚香點燭口誦佛號忽聞雼然一聲王夫婦均在室内觸電王傷雙臂其勢尙輕該氏則傷任上半身作紫黑色腫痛發泡尙存一息昨經隣人將王夫婦舁送南市醫院求治不知可保無碍否 
[校醫救治觸電]  
　　昨日下午雷電交作之時有電忽落楊樹浦軍工廠跟之茶肆内電落時火光一閃屋頂被焚内有二人被擊一則當時斃命一則下部受傷兩足失去知覺當經滬江大學校醫前往施救略服數丸其人卽漸醒而兩足亦漸能動矣 
[坍牆幸未傷人]  
　　前日午後四時二十分法大馬路第一百十六號某店牆角忽然倒下幸未釀禍旋由工程路政處往查該屋年久失修且碍路線飭令該屋主趕速改造 
[投河遇救]  
　　前日傍晚六時三刻有年約四十餘歲有鬚之某甲至法大馬路外灘小輪碼頭上躍浦圖盡被黃包車夫暼見急取駁船之竹跨救援甲則兩手亂搖憤不欲生旋經舢板救起始慶更生 
[婦人呑烟殞命]  
　　往居北山西路之俞錢氏於本月十九號晚間呑服洋烟圖盡當經二房東王金氏察覺立送同仁醫院醫治無效而死由滙四捕房將屍送至驗屍所昨日由公共公廨中西官關師二君蒞所驗明委係呑烟致命旋傳屍弟錢萬桂二房東王金氏至案訊問一過判令屍弟具結收殮 
[汽車撞傷工人]  
　　前日傍晚時美界電燈公司小工傳培生潘龍寳陳阿三等運貨至楊樹浦路被某號汽車撞傷傳等三人之頭面手足等處由五百七十九號華捕到來將受傷人併送捕房轉送同仁醫院醫治 
[踼傷孕婦肚腹]  
　　向操米業之毛金生每晚至董家渡附所永興里納凉散步前晚忽與倪丁氏口角氏夫倪增生向之斥阻毛即動曫遽將氏之肚腹踼傷旋有崗警到來詢悉氏懷孕痛極踣地當即帶至一分駐所飭送警廳司法科訊究發落 
[鄕民乘車跌傷]  
　　浦東楊家橋鄕民蔡阿二昨日午後三時隨同其母蔡顧氏在十六舗附乘華商某號電車之施車往南迨至公義馬頭車未停穏蔡急欲下車甫經跳下卽已跌仆致傷頭額血出如注當由崗警將受傷人及其母顧氏一併帶至一分駐所察得蔡跌傷屬實飭卽移送地方檢察廳請驗核奪 
[學徒捲逃为敗露]  
　　五區三分所巡警李鳳山前晚在胡家木橋第三崗見一身穿華服之少年從租界方面疾走而來因其形狀慌張上前盤問該少年面現驚惶之色當即帶入該分所經署員張光烈研訊據供姓丁名仲明年十七歲常州人住居麥家園地方餘語支吾張署員即派長警至該處附所調查由某巡長查得嘉興路甡源　店於十六日下午被學徒丁仲明捲取金珠首飾及大小銀洋鈔票共値五百餘元而逸遂傳店主潘茂生到案認明復提該學徒究問　物據供有大洋八十元小洋三百角交於素識之黃鶴鳴其餘首飾等物寄存四馬路申江旅館帪房内遂派警吊到原贓並傳黃鶴鳴至案詰問供認不詳由原告檢點一過計少首飾銀洋約百餘元鶴鳴之父黃　潮亦將收存之洋如數繳案張署員將一干人解送閘北司法科經嚴科員略訊一過判解淞滬警廳核辦 
[騙案證據不足]  
　　鄭貽記在公共公廨呈控朱其武以代謀工部局清潔事宜騙取運動費洋一千元昨晨由廨傳訊兩造均延律師代辯中西官以原告所控證據不足遂判將案註銷被舍開釋 
[唆使捲逃之懲治]  
　　靶子路某洋人家西懲周德生因誘拐比隣開泰木行小主葛蛄 
 
 
 

Page 11

 
 
瞻之妾鳳英逃匿蘇州經葛母吳氏報告捕房於昨將周與鳳英一併移提至公共公廨請究原告延婓斯律師上堂譯稱原告因有神經病不能到堂被告周德生唆使原告之妾捲取値洋三百餘元之金飾潛逃現將男女查獲請爲訊辦訊之周德生與鳳英供多支吾中西官以男女均有不合判分别各押半年鳳英期滿仍交其夫領回管束 
[不認女兒私逃]  
　　住居華興坊之婦人汪鄭氏有女嫁於粤人某甲爲妾近甲在法捕房報稱被妾捲取衣飾逃回母家前日由法捕房派探至閘北會同偵緝隊將鄭氏傳案據稱伊女現在醫院養病並非私逃隊員以來探未帶正式公文諭令該氏交保暫行開釋候傳 
[偵悉女子下落]  
　　馬阿俊之子阿寳控妻母李印氏希圖賴婚將女順英藏匿及至彩輿臨門則雇清江婦人趙張氏僞作新娘藉以搪寨請求訊究等情前經地方審判廳迭次訊供判李印氏收押趙張氏發堂留養候查提順英到案再行訊辦詎趙張氏在堂脫逃續經拘獲解廳判押候示在案茲悉此案連日由該廳派員下鄕密查業已查明李印氏之女順英實避匿於伊姊王李氏家王李氏住在浦東洋涇鎭地方故特禀明袁廳長於昨日飭吏前往拘拿到案訊究 
[輪船茶房私販鴉片]  
　　專行海門崇沙等埠之大和小輪船上茶房柏阿四至租界某烟膏店購得烟膏大小二十四盒意圖帶往各埠轉售漁利迨欲下船即被崗警看破扣住證物將柏拘解一區警署問明私販鴉片屬實移送警廳司法科訊明轉送地方檢察廳預審懲治　 
[緝私營扣留私鹽]  
　　兩浙緝私第二營一隊張良臣所部十四號巡船艙長趙雲廷於前日巡至浦江陸家嘴浦面見有鹽船二艘滿裝私鹽共有五百七十四包查無徴稅捐票詢據船户答稱此項私鹽係由新場載運來滬擬往蘇州售賣等語當將該二船鹽斤一併扣住並獲販私船户陸金生朱吟香計阿三王阿華等四名解經張隊長昨將獲到私鹽五百七十四包解送鹽公堂充公所獲販私船户陸金生等送請檢察廳訊辦 
[盜犯解往金山]  
　　搶刦立康小輪案内之盜犯計文生計長發王德勝楊三袁星倫戴二傳子戈等七人曾由法公堂獲案交由水警轉送閔行水警第一專署訊辦已誌前報茲悉水警第一專署長沈葆義已將計文生等七名詳細研鞫供認糾夥同至石湖蕩河面刦掠小輪搭客財物不諱惟被刦地點係在金山縣境故將所獲盜犯七名昨解金山縣訊明懲辦 
[巡警扣留贓賊]  
　　昨日天將破曉時有積竊張阿二陸阿福王二郎等三名肩負衣包共有五六個由浦東董家渡碼頭渡浦登岸當爲巡警查見情有可疑立將人贓拘送警廳訊問據供在浦東金家行鎭某姓家竊來檢查包内皆是綢布衣服及金銀首飾等物着送地方廳訊究午後由檢察官略詰之下判令收押贓物存案候派警下鄕往傳失主來案具領 
[兩造各執一詞]  
　　楊大宏扭姨婿孫實懹至四區警署控稱前被孫借去銀洋五元又銀飾兩件値洋六元屢索不還今日又往索討詎被孫以碗擲傷頭部血流不止請爲究辦等情當解司法科經嚴科員質訊據孫供借楊銀飾早已贖還現因楊妻逃走在外故無從證明所欠洋五元允俟月底清還詎楊堅稱首飾未嘗收到致起爭執自已將椀磕傷頭部有金李氏在場目覩嚴君以兩造供詞各執判送地方檢察廳驗明傷痕以憑核辦 
[四誌債權人處分店產之失當]  
　　怡記紙號理賬莊明邦前延蒲石律師代表至法公堂控稱該號倒閉之後被聚康莊經理王明香以七五折賤價將該號存貨盤於福康號主將銀勒住另有各小存户之欵並不分派又向莊明邦逼交該號䈬據請爲核辦等情判王明香罰洋一百元並因盤與福康時未立盤據故着王向福康號收回存貨在案昨又傳訊王明香投　已向福康號商議不允難以收回惟旣有天益號主願出八五折商人等亦願以九折之價照算所缺一折半之盤價各債權人亦能擔任找出請察中西官判仍諭莊明邦爲該號理賬員限期二月理清一而着王明香將該號䈬據並所盤銀兩一併仍交莊明邦執管理算並諭莊明邦另覓保銀三萬兩之保人如不收賬糾葛准予隨時禀訴各小存户之欵着補禀候核 
[限期繳清貨欵]  
　　洋貨號主田鳳昌前至法公堂控被新衣店主周靜泰虧欠往來貨欵洋二百三十餘元向索不理請求訊追判周交保限繳在案嗣因挺押不繳諭將生財拍賣備抵昨由捕房復解公堂請訊田稱周於上月二十七日托友某甲前來商議還洋一百元商人因旣經涉訟故未應允惟周並非無力償還請察聶讞員判限二禮拜繳洋 
[核對借據筆跡]  
　　某國人郭及生前延愛倫律師代表至法公堂控稱前有某酒店主戚德甫向郭商借洋六百七十元除收過洋一百四十元外結欠洋五百三十元向索圖頼請求訊追戚亦延德爲理律師辯稱借據係是揑造因該洋人於五月二十七下午向樓上徐姓索錢後至戚店堂内將圖章强行取去及至晚上復將圖章擲還是時戚已投報捕房並登報聲明請求公晣中西官命戚書寫筆跡核對該借據確係戚德甫所書遂判人洋兩保限一禮拜繳洋 
[德文學堂總敎習起杭避暑]  
　　本埠德文學堂總敎習威林富君於前日請假往杭省莫干山避暑約一月後回申 
[水警保衛地方之酬答]  
　　旅滬嘉定縣紳商學界以現駐嘉邑之水警第五分署長池月喬君耀宗保衛地方甚爲出力合邑各鄕村並無搶刦盜案發生獲益良多爰特製就匾額一方文曰弭患無形昨已雇備軍樂送至第五分署縣掛池君謙遜而受 
氣候報告 
[上海徐家滙天文臺天氣測候報告]  
　　已過者之報告七月二十一日中國中北二部氣　低下此間天氣甚熟上界空氣中有電氣現象流行甚速午後雨二十二日昨晚風靜而熱天陰面晦略有烟霧氣候熱二十二日下午四時前二十四小時上海氣候温度至高九四。五至低七四四去年同日至高九三六至低七五二 
　　未來者之推測二十二日下午四時三十分預測北部及中央有雷雨呂宋東北颺風緩近天氣惡劣南部信風中止 
雜評二 
[歡送與自勉] [  訥]  
　　昨日報界歡送議員會之演說大都皆勉勵議員而復以自勉之詞冀彼此交盡其責任斯合於歡送之眞義矣 
　　吾准此義以告國民今日無論何界之民對於此次議員之行莫不抰一無窮之奢望一若民之福利今後全賴諸議員謀之矣殊不知國會者特製造福利之機器也議員者使用機器之人也而國民乃爲福利之原料原料不良雖有良機器雖有善使機器之人亦奚能望其製成良品物哉故吾　我國民不可專以福利責望議員而要當各自奮勉以造成共和國民之人格始 
來函 
[滬南泰興公所來函]  
　　敬啓者敝公所有泰興酒行夥賈鶴亭於五月初間押運酒船道經蘇州爲第三區烟酒公賣分棧罰洋五百元未給收據該夥店東不肯承認責令賠償該賈鶴亭含寃莫白擬登申明又苦於經濟困難爲此代懇將來稿登入來函俾曉大衆素仰先生熱心當能俯如所請也專此敬請撰安泰興公所謹啓六月二十三日舊曆四月十八由泰興運酒一船於五月初三日至蘇州當有第三區烟酒公賣分棧調查員來船調查船户將公賣聯單並印照陳驗因時日不符即扣船懲罰詐稱應全數充公估價洋一千三百二十元身情急再三懇請從輕發落始允罰洋五百元并不發給罰單又無收條今敝東因無罰欵實據不肯承認欲責令賠償此欵身初出經商未諳稅則且寄人籬下月入薪俸不過數元何來此巨欵賠償爲此情急申明敢請公會諸君向蘇州烟酒公賣分棧調查有無此項罰欵充公以明商寃而免賠累不勝感激之至泰興酒行夥賈鶴亭白 
[補錄命令]  
　　七月十日大總統策令馮汝良給予三等嘉禾章馬泰鈞關景星鄧以模高汜太助大河息隆前柯納普耿普魯謨爾遜保德成迪德生卜郎斯谷寒額工爾穆均給予四等嘉禾章此令 
　　又令皢懹文給予三等嘉禾章郁邦產給予四等嘉禾章此令 
　　又令外交部呈請以署理吉林吉陽道道尹熊正琦兼署長春交涉員應照准此令 
　　又令任命陸𫓲爲陸軍第一師步兵第三團團長此令 
　　又令任命程文沅爲熱河陸軍步兵第一團團長此令 
　　又令陸軍部呈請揀派團附員缺應准以梁呈玉兼任陸軍第二十師砲兵第二十八團團附此令 
　　又令陸軍部呈請將劉邑灃調任湖北陸軍第一師步兵第三團團附呂超羣調任步兵第四團團附趙漢春調任步兵第四團第一營營長應照准此令 
　　又令陸軍部呈請任命顏學發充熱河陸軍騎兵第一營營長應照准此令 
　　又令陸軍部呈請將姜世華授爲陸軍步兵中校林懋樾授爲陸軍步兵少校朱熾昌李東明劉殿章王官仁盧德森藍柯授爲陸軍步兵少尉應照准此令 
　　又令司法部呈請任命田立勛署理湖北武昌監獄典獄長應照准此令 
　　七月十四日大總統策令敎育部呈請將次長吳闈生叙列一等應照准此令 
　　又令農商部呈請將次長李國珍叙列一等應照准此令 
　　又令財政部呈陜西財政廳廳長馮汝驥因病辭職馮汝驥准免本職此令 
　　又令任命景凌雲署理陜西財政廳廳長此令 
　　又令農商部呈據督辦江西官礦事宜沈兆祉詳稱因病懇請辭職等語沈兆祉准免本職此令 
　　又令陸軍部呈准署吉林省長郭宗煕咨請以王彩芳陞補佐領應照准此令 
　　又令陸軍部呈准鑲藍旗滿洲都統巴哈布咨請以恩耀毓福接襲世管佐領應照准此令 
　　又令陸軍部呈准署吉林省長郭宗煕咨請以德祿接襲世管佐領應照准此令 
　　又令陸軍部呈准鑲藍旗滿洲都統巴哈布咨請以常慶補公中佐領福壽補驍騎校應照准此令 
　　又令陸軍部呈請將曹敦祿授爲陸軍一等軍法正應照准此令 
　　七月十六日大總統策令農商部請將秘書江天鐸朱兆莘楊熊祥叙列三等應照准此令 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[擬梁燕等請入覲疏] [  鵷雛]  
　　奏爲棒日有心揮戈無術禍來搜捕情葌待從恭摺摺祈聖鑒事臣等自嬰鼎湖之痛遂抱蓬顆之悲日角龍顏無日不縈魂夢恭聞皇帝陛下自度鬼門威隆十殿閣王低首鬼判栗　逖聽之下莫名依戀臣等生逢盛世常建擁戴之助死到冥間尤冀非常之烈况陽痱政府不顧交情遽下懲辦禍首之令臣等雖揣居租界能不觸目而心驚乎臣士詒與臣度臣鼇等曾一再商榷咸以如此偷生實無生趣况臣士詒則銅山已倒臣度則愛妾已颺財色兩空身名燕隨環顧陽世實無戀戀之情搜捕日嚴尤須及早自裁知所以處而皇帝陛下棋局重新方在用人之際臣等無似曾忝股肱一技有長知所弗棄爲泚瀝誠上奏仰祈聖鑒即與原官森羅立憲則國報之日方長帝夢從新則擁立之心尤切臣等誠惶誠恐不知所云 
麈餘觚剩 
[美人手] [  劍平]  
　　襄河上下游盜多於毛行旅苦之有山陰某甲游幕陜省因事南旋溯襄而下同行民船十餘艘魚貫而進守望相助一夕入鄂摬叢山峻嶺四望荒蕪查無人烟時晏不復能前遂泊中流每五六艘駢列聯以巨纜兩端距岸各數丈夜闌諸人罷甚咸入睡鄕獨某甲素有烟霞癖猶呑雲吐霧斗聞呀然一聲出自鄰舟亟起依窻而矚但見月明水靜一黑影抽叢山飛去霎時已失舟人紛起四覓無獲某甲亦欣然持水烟管過鄰舟問詢鄰舟一武弁鬚眉偉然殊恭謙嘆曰作客大不易此間素號盜藪雖萬山峻拔上干雲霄飛鳥罕至罔論人跡盜賊反視爲安樂窩焉舟泊中流余竊惴惴三更後萬籟俱寂余猶嘿然危坐旋覺舟微震即知有異乃以藏文憑之小箱置枕旁薦刀假寐賊先登君舟見君未眠乃過此舟聞余鼾聲大作啓門逕入以手攫箱余遽　起出其不意揮刀擊之賊嗷然奪門遁去譚次某甲落紙烟槽内俛拾之得一物血跡模糊燭之玉晳柔荑一女子手也諸舟恐羣盜復來不敢滯留星啓椗南下 
海外摭奇 
[西笑（續）] [  季望]  
　　（十八）捉賊英國某富翁遇失竊事其鈔票錢洋之儲於箱内者蕩然一空屢查此賊不得幾似蹤跡杏杏永無水落石出之日矣但心中終疑家僕所爲後偶得一計悉雖衆僕聚於大堂而言曰爾輩中定有一賊余可立即查出乃卽抰劍在手口中喃喃俄而以劍擊檯俄而飛舞於空氣中神妙離奇恍佛道家之用魔術命衆僕環立於檯之四側而呼曰雙手並舉又呼曰一足孑立頃刻之間變化百出衆僕爭先恐後唯命是從旋見衆情驚疑兩目皆睜睜腦中似萬分注意則又命之伸手檯下率爾問曰衆手全伸否僉曰全又問曰賊手已伸否内有一人急應曰已伸方欲反舌而早爲主人所執矣 
　　（十九）販藥有一翩翩美麗之商人步抵城内入酒肆登樓獨酌嘉殽數盞陳酒一樽甚自得也方入口忽大聲驚呼遂俯首倚几默無一語無何悲形於我若懟若泣曰吾極可慘之牙痛起自數年前而今復發令吾不能飲也全堂宴者聞之莫不同聲嗟悼適有一人負箱而入坐於室隅同時狂飲聞之　然呼曰請毌慮吾有術以救爾言畢執論啓箱取出金箔内所包藥粉授與商人曰爾常以此粉搽擦牙間不多時痛卽立愈商人感激莫旬依法而治方搽一次即故作驚奇之狀曰爾藥眞仙丹哉僅用微幾而極酷之痛頓然風散不管所謂生死而肉骨也於是謝以金洋數枚并請其同席歡叙滿堂酒客莫不歎藥之神效爭先恐後各備少許以供不虞之用久之名聲大噪十日之間儼然若富家翁矣但購此藥者後皆奇藥之全無效驗大起疑心多方探察乃悉商人及販藥者原係同黨之人狼狽作騙其藥粉非他即春碎之粉筆耳遂執二人究辦追其所得之錢悉以充公 
劇故 
[耕塵舍劇話] [  瘦碧]  
　　孟姜女一劇京伶崔靈芝滬伶馮春航多演之劇情謂女適范杞良杞良秦時人死於築萬里長城之役其妻送寒衣至城下聞夫死一哭而長城崩此說蓋出於委巷閒談杞梁妻事見春秋左氏傳及檀弓孟子無哭而崩城之說也唯說苑曰杞梁華周進門殺二十七人而死其妻聞之而哭城爲之陁而隅爲之崩列女傳曰杞梁之妻無子（正義著其名曰孟姜）内外皆無五屬之親旣無所歸乃枕其夫之屍於城下而哭道路過者莫不爲之揮涕十日而城爲之崩言崩城者始自二書然亦未云長城也至崔豹古今注樂府杞梁妻者杞植妻妹朝日所作也植戰死妻曰上則無父中則無夫下則無子人生之苦至矣乃抗聲長哭杞都城感之而頹遂投水死其妹悲姊之貞操乃作歌名曰郕梁妻焉梁植字也按此則所崩者乃杞之都城直與長城無涉又黎士弘仁恕堂筆記云抽從萊陽趨淮浦於諸城即墨道上見廢垠如城連山斷谷有小廟祀孟姜女問之士人云此始皇所築長城也按秦築長城在秦始皇之三十四年何以孟子七篇中先有華周杞梁之妻云云因思秦長城起臨洮抵遼東不應在齊楚之界又杞梁齊人何以入秦地所讀括地志載齊長城西北起濟州平陰緣河歷泰山北岡上經濟州淄州即西南兗州博州北東至密州瑯琊台入海然後諸疑始釋知孟姜所哭者齊之丰城而非秦之長城蓋齊築長城非博識者不攷秦之長城人咸知之故相沿至今而誤也云云按此則所哭者又齊之長城矣然唐僧貫休詩已云秦無道兮四海枯築長城兮遮北胡築城築土一萬里杞梁貞婦啼烏烏直謬以杞梁爲秦時築城人顧氏日知錄謂其并左傳孟子二書均未讀過便欲作紀事詩可笑也宋周煇北轅錄亦云過范郎廟其地名孟莊塑孟姜女偶坐配亨者蒙恬將軍也按以蒙恬配亨孟姜女未知何義然必與秦築長城有關至范郎之名亦惟此書所僅見 
小說一 
[偵探小說情塲蠧史第二章（續）] [  天虛我生]  
　　第二章（續） 
　　其地悉爲站徑積雪不掃堅冰滑足車行乃時起頻𥳽鮸景詩立� 
抱納蘭於臂間裨勿因車身顫動而暈然鮸景詩此行實冒大險蓋彼二人貿然入虛無黨之巢穴一旦同時被逮則西比利亞之雪窖中將爲此二人者作密月旅行地矣然此兩人者一爲愛情一爲孝思廻腸激盪已無復有恐怖之餘地故亦無所懼頃之車行入一永巷巷狹而長湫隘特甚兩旁屋宇頹圯過半朔風搣之危垣且𫃊　欲倒巷中旣無燈火夜色昏墨幾不辨指鮸景詩乃止車勿行低聲曰納蘭今至莫斯秋路矣吾儕可步行而前若以車往行且招搖耳目於事反梗納蘭以爲然乃停車巷外二人挽臂而進入巷可數武忽與一人相撞鮸景詩大駭細視之則其人實爲御者其人身後且有雪車三輛銜尾而停望而知爲警察中所用者鮸景詩知事已變亟曳納蘭避入暗陬遙見四十三號門外正有多人麘集而門則深閉其中似有喧讓及爭鬭之聲時復隨風度出鮑景詩私語曰納蘭吾人來遲矣警察乃先我而至且已入室捕人汝不聞有鎗聲及呼號聲耶吾恐室中之人必非警察之敵行且成禽奈何言未畢門已呀然關門外觀望之人乃忽如蘋遇風四散避去 
小說二 
[言情小說紅鵑啼血記] [  聞野鶴]  
　　春暮矣萬千紅紫爛漫天地盡成離别可憐之色而黃　　舌等時翻飛於穠香蒨麗之花光中發爲啾啾之鳴似亦誦怨别之歌或者謂渠輩初非惜别實促春光之去吾人一枝筆旣不能化而爲鳥則其語之爲何自不能知特以意度之或以惜别爲近也時則别萊斯博士方坐於園中圏椅之上覩此景物不禁惻惻而悲少焉微謂一聲而博士之情話遂啓讀吾書进誌之以下皆爲博士語矣 
　　噫！吾親愛之珞琪乎吾不呼汝小名而呼汝爲愛者外矣孰料今日雖欲相對微語而不得親愛二字亦已無當蓋吾與汝已成永别此生無復有觀面之期矣噫珞琪乎公爵邸中陳設皇麗僕從如雲人間穠郁優柔之清福盡貯乎其中異於吾家之幽寥清寂奚啻宵壤珞琪其好自亨之毌自薄其生以日即於愁苦之境雖然若誠福厚而孰知數年來朝夕相對汝雲犀中深　　　片影之我方癡立於橡樹下作鵑泣耶 
　　猶憶昨歲今日我與若方把臂並遊於爰瑟公園中爾時風景亦正大類於今日所見之境而哀樂竟以大殊爾時覺目中所寓何在而非芬菲美滿即委地殘紅亦若一一展其芳容面我二人而笑我與若方游目四眺遂辜其厚意置之不省顧至今日雖竭我畢生之能力欲其復展笑容亦不可得噫珞琪乎須知我今日所處實在一極窄之地球中與若已不同其天地而愁雲慘霧盡包裹吾心胸爲狀實大苦也 
 
 
 

Page 15

 
 
   
 
 

Page 16

 
 
   
 
