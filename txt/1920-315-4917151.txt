# 1920 - 315 - 4917151

 

Page 1

 
 
   
 
 

Page 2

 
 
   
 
 

Page 3

 
 
時評 
[兵與民與盜（冷）]  
　　兵者何亦國民之一也不過視平民多一軍械耳盜者何亦國民之一也亦不過視平民多一軍械耳兵與盜之分别何在兵之軍械由官授盜之軍械由私取而得耳其實兵也民也盜也其所異者有軍械與無軍械也軍械之來得之正當與不正當也其外固絲毫無所分别也 
　　夫兵所得之軍械官何以授之將用以殺敵也將用以平盜也質言之則用以護民也今乃不然屢有兵變兵變之際無他可畏也所可畏者即用其殺敵平盜之軍械以搶刦人民也兵而搶刦是兵即盜也兵之搶刦由於官所授官械是民之受害者不在兵而在官之軍械也何也兵無軍械亦一民雖變無能爲也 
　　雖然今之現狀若此原因又若此而爲官老猶不肯裁兵猶常以兵變恐人是誠何心哉 
[專電]  
　　北京電日使照會通知徐樹錚逃亡（十六日下午九鐘） 
　　北京電日人方面消息徐樹錚住日本營房前晚忽然逸去現在何處未查出（十六日下午三鐘） 
　　北京電曹銳電十一師駐河間之兵潰變後拘商會長二人勒捐萬元仍未放回並把守城門宣方搶馮氏當舖未遂又在各縣勒索二三千不等請迅飭李司長速籌辦法（十五日下午五鐘） 
　　北京電豫張電文（十二）夜許昌縣城被匪焚掠商民痛遭浩刼 
　　北京電中小學以上敎職員公呈府院定將四個月欠薪分三月攤還自十月起按期發淸否則總辭職一面訴追（十五日下午五鐘） 
　　北京電日本以琿春案要求我旣駁拒撤兵一節又復食言 
　　北京電日使對琿春撤兵後得隨時出兵一節語兼恫嚇外部有承諾意故所備駁文未遞各果聞信極形憤滿（十六日下午四鐘） 
　　北京電報載恰克圖失陷頃詢交通機關謂不確（十六日下午四鐘） 
　　北京電陳毅咸（十五）電今晨與俄黨激戰至午未休我軍力單請速催援（十六日下午四鐘） 
　　北京電謝激兩軍在俄嫩河交戰謝軍已無抵抗力聲稱設退入滿境當遵約卸裝故滿洲里全埠已宣告戒嚴參陸處據報電奉張速派兩營馳往協防（十六日下午三鐘） 
　　北京電高在田電俄黨盤踞東路後一地帶職寒（十四）日率部分頭出剿以保糧道庫防責成褚旅擔任 
　　北京電吉鮑電據報日人丹田中尉等五人在小綏芬河被匪擊斃巳飭闞使詳查（十六日下午一鐘） 
　　北京電道淸鐡路枝路借欵合同交部已與英商福公司訂簽 
　　北京電道淸鐡路枝路借欵合同交部巳與英商福公司訂簽 
　　北京電英使訪外顔對奉省飛機問題仍催圓滿答復並聲明英政府已定派航空會辦來華 
　　北京電電令駐美容代使查復新銀團最近議决案（十六日下午三鐘） 
　　北京電王農長以上海證劵物品交易所有分給部員股票運動註册給照之說密派内親高某澈查　　北京電王芝祥奉命赴鄂爲夏氏疏通來電報告王督意稍緩和先令孫交卸北上（十五日下午四鐘） 
　　北京電鄂電王之拒夏非其本意實緣某師長某廳長代孫運動出而反對現正從根本上設法調解　　北京電靳以王瑚一時不得到蘇擬令嚴家熾兼護省篆徐意主齊連任（十五日下午四鐘） 
　　北京電王瑚以奉張干涉蘇事又以孫振家不來京一時難赴蘇 
　　北京電岑電徐靳請承認粤政府外債（十六日下午三鐘） 
　　北京電呂公望謁徐請將浙軍欠餉三十餘萬由中央補給並將陳肇英一團擴充爲混成旅歸陸部管轄（十六日下午三鐘） 
　　北京電湘譚電請撤銷中美合辦水口山東廠（十五日下午四鐘） 
　　北京電陜陳密保張鈁收束民軍將任爲陜北鎭使（十五日下午四鐘） 
　　北京電張懷芝仍擬續假求退 
　　北京電世續謁徐一催撥皇室費二商助淸帝大婚費三辯明宗社黨與淸室無涉（十六日下午三鐘） 
　　天津電元（十三）日河間十一師譁變拘商會長勒贖萬元商民損失數十萬把守城門不准人民携物出城（十五日下午十一鐘） 
　　天津電龍濟光携欵二十萬删（十五）早赴滄洲遣散部屬 
　　天津電南開銑（十六）在校内追悼李純（十五日下午十一鐘） 
　　漢口電王懷慶爲疏通省長問題删（十五）晚專車到鄂卽寓督署（十六日下午二鐘） 
　　南京電嚴家熾今午接財廳長篆（十六日下午四鐘） 
　　香港電孫科稱昨接父電十日内與唐伍來粤（十六日下午七鐘） 
　　香港電粤軍四面圍肇連日在廣利羚峽劇戰陳通令各司令限月内復肇城一說馬林韋自願退肇由肇各界代表持函見粤軍求勿相迫太甚代表謂在肇桂軍已退三四千馬等似無鬭志聞沈鴻英大隊元（十三）由乳源逃連陽返廣西懷集（十六日下午七鐘） 
　　香港電陳發佈告禁民軍再起事 
　　香港電潮汕被俘浙軍均載滬遞回原籍（十六日下午七鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[俄激黨之内戰勝利記]  
　　十二日君士坦丁電聞克里米亞陣線刻有大戰事過激軍人數衆多屢次猛襲據塞巴斯土波爾消息藍格爾將軍之軍巳由前鋒陣地退至總防線聞地頸間藍軍砲臺甚爲鞏固駐有多數砲隊 
　　十四日紐約電共同通訊社塞巴斯土波爾訪員電稱藍軍内變致突然失敗法軍艦華爾台克盧騷號現仍駐該港時時準備開離 
　　十四日紐約電共同通訊社巴黎電稱塞巴斯士波爾之平民與外人現遵從藍格爾將軍之勸告陸續離境藍格爾政府中某員曾接消息謂塞巴斯土波爾昨夜安靜聞過激軍巳佔據聖末士波爾俘獲多人並奪得大批戰品 
　　十四日紐約電共同通訊社巴黎訪員電稱法國外交部接有消息藍格爾之軍遭大挫刻在退走中過激軍二十七師追擊於後藍軍大受損失軍官死者頗多藍巳登法艦某號該艦仍泊港内人民紛紛離境但船舶有限不能盡運之聞白軍並未叛變且曾重創紅軍惟以衆寡不敵以致失敗又聞紅軍中有德軍官數員 
　　十四日紐約電共同通訊社君士坦丁訪員電稱藍軍完全潰敗主將多員業已自戕美驅逐艦數艧已赴塞巴斯土波爾援救出境軍官及其眷屬並有驅逐艦一艘開往馬爾太接收昨日運抵該處之紅十字會用品星期日塞巴斯土波爾來電未云及該城巳陷 
　　十五日巴黎電紅軍攻擊彼里柯夫者至少有二十七師且有强厚之砲隊藍軍共僅三師奮勇擊退敵軍數次藍軍於十一日開始退離克里米亞法艦兩艘俄船數艘曾加輔助 
　　十四日君士坦丁電藍格爾政府首相克里伏慶氏抵此籌備載運克里米亞婦孺傷兵事據謂藍軍乃爲優勢之敵軍所敗俄波和約告成後過激黨乃以全力攻擊藍軍雙方死傷頗衆過激軍時分三四路密集進攻輒爲藍軍所殲但前仆後繼勢如潮湧本月十二日藍軍三師抗拒紅軍二十八師騎兵皆徒步作戰藍軍師長旅長非陣亡卽受傷 
　　十四日巴黎電聞塞巴斯土波爾之平民與外人均已離境 
[國際聯盟近事]  
　　十五日内瓦電國際聯盟星期日午後在此集議法代表波學懐氏報告在比京組織財政經濟委員會之進行日代表報告丹齊自由城之憲法會衆對此兩事暫緩决議 
　　十四日紐約電巴黎訪員電稱法國反對德國此時加入國際聯盟熊度甚强據巴黎迴聲報云法外部已表示將有嚴峻行動至對奥布兩國則法國鑒其現狀可採格外温和之態度 
　　十五日巴黎電法國前總統普恩賚氏在巴黎晨報載一國際聯盟會之論文略謂美國哈定氏雖對威爾遜氏抱相反之見解但對法國必仍保持友誼哈定氏之所以唱異論者僅因威爾遜氏之國際聯盟共和黨員於選舉競爭時對於聯盟約章表示意見者皆承認國際應有一種聯盟觀念但須組織不同性質不同耳美國慮爲約章第十節所束縛致牽入歐事漩渦中而無限制其實未免過慮但不可不有以消釋其慮另籌辦法俾美國得占其列國大會中之位置顧修改形式保全聯盟而使美國加入此固有益於吾人然德國苟尙無證據以表明其履行義務之忠信則不應遽許其加入此亦與吾人極有關係之事也 
[美日加州交涉近狀]  
　　十四日華盛頓電駐美日使近仍繼續與國務院人員會議加州排日事聞雙方談判漸將告竣將來日僑不得入美一層是否應以條約規定或以日政府命令實施之此間視此純爲研究便利之問題在美國方面此層如加入條約則此約易爲參議院批准 
　　十四日費拉台爾菲亞電駐日美使馬里斯氏在此演說謂美日不致發生戰爭此言與日相原敬所發者適相脗合 
[美國近事記]  
　　十四日華盛頓電美國選舉後忽發生商業減色之潮風僅紐約成衣一業賦閒者逹十五萬人编織廠或减少工作時間或完全停歇馬逹車之出産今已大减一般製造家皆減少工時或裁減工人並減輕工值　　十二日芝加哥電雜糧市價今日皆低落爲四年來所未有十二月份小麥收盤價格爲一元七角六分 
　　十二日紐約電紐約旅館數家已佈告食價減去一成 
　　十四日華盛頓電國務院宣稱美政府尙未正式接得意國與南斯拉夫國解决愛德里亞海問題之詳欵故猶未贊成之 
太平洋路透電 
[東俄與激黨]  
　　十五日哈爾濱電克拉斯諾施柯夫氏近致電日司令某氏謂反過激軍不允於過激軍撤退以前解除武裝故將以武力勒令其繳械云衆信過激軍之攻勢今已開始因滿洲里車站聞有砲聲也 
　　十四日海參崴電此間共産黨及農民代表數人宣稱日司令大井將軍之公文乃屬虚言恫嚇彼等現散播謠言謂海參崴政府巳與日本訂定條約並勸立即解散海參崴議會實行中央政府之計畫其他各政團視政局極爲危險已發電警告赤塔烏蘇里哥薩克人電告海參崴議會謂現因政局關係重大須俟吾人代表到後再開議會 
　　十六日北京電昨日哈爾濱電稱謝軍與紅軍戰於滿洲里車站波爾西亞大烏里附近聞謝軍現方疾退謝請華員准其軍隊退入滿洲境内願聽華員解除武裝又稱日本現增派大軍赴滿洲里阻止紅軍越界又據哈埠來電謂加浦爾之軍已爲紅軍擊敗謝米諾夫巳入滿洲據恰克圖電稱紅軍已占據恰克圖代表國家接管私人産業 
[日本之宗敎潮]  
　　十四日東京電今夜東京救世軍本部發生排斥基督敎之示威行動參與救世軍二十五年紀念會諸人大半高聲呌號阻止會事之進行並搗毁應中陳設羣衆復高唱日本國歌救世軍會員與奏琴者亦附和之會塲乃完全紊亂所定程序不得不中止救世軍開會從前輒被擾亂但以今夜爲最烈救世軍司令杜斯氏稱救世軍近來舉行特别大會似已引起仇視基督敎之風潮惟此種示威行動警察熟視無覩殊所不解日前主日學校大會佛敎徒曾致文賀之今乃復握仇視基督敎之態度尤屬費解救世軍集會將於星期一二日舉行不因此次搗亂而停止 
[日相之對美交涉談]  
　　十四日東京電原敬首相於政友會會議時演說謂加州問題乃至可惋惜之事但美日人之主張和平者皆以爲宜極愼重以免傷害兩國固有之友誼日本旣從未侵犯美國權利美國亦未蔑視日本權利日本之露頭角於世界亦大賴美國之力故日本願尊重美國此層爲人所共知亦美國所引以爲榮者也兩國旣欲和平解除困難則遲早間總可有和平之解决歐洲各國今奮勉以謀改造者無不知固結團體之必要而過激主義與共産主義則足解散團體日本人民今有吸收各種外來思想而不問其價值之趨勢但危險思想不可不遏阻之否回遺毒社會云 
[日本築路舞弊案]  
　　十四日東京電築路舞弊案現巳有十五人被捕中有顯要官員數人 
[北方近事記]  
　　十六日北京電據偵探局報告小徐昨晨由日使署逃出豫料日使署旦夕將發表重要之文告 
　　十六日北京電上月份收回之中交銀行鈔票不久將在天壇由内國公債局監視焚燬 
　　十六日北京電劉存厚由川省來電謂唐繼堯之軍已抵犍爲（距成都南百哩）希圖克復成都請中央接濟軍火俾衛守該城 
國外要聞 
[哈定氏與國際聯盟]  
　　中美新聞社紐約通信云美國新選總統哈定氏曾於十月間演說於捨烏滑洲對於國際聯盟有明白之宣言表示反對聲謂彼如就職爲總統後當别組一國際問之團體使美國加入而無損於主權者民主黨與自由黨報紙皆謂哈定氏所謂之國際間新團體卽令組成在勢亦難實行終必遷就現今之國際聯盟引以自足至多亦不過附帶保留案而巳共和黨報紙力駁其語謂爲非確哈定氏之演說巳明白表示其態度茲錄其全部演說辭如下予素持美國於政治上應完全獨立完全自賴之說當世界之大戰終了時總統即提議一國際聯盟而於此聯盟上發生和約吾則與參議院諸公相携手以期盡吾天職解决困難問題吾人不能締此和約固也然亦極欲保全美國以處置聯盟之約章予固嫉妬總統之權限而亦嫉妬參議院之權限因吾人需一新憲法得成立於國中憲法者吾參議院因之而成立而亦吾國成立之基礎也吾輩之反對派咸欲知如吾中選爲總統將如何打破此國際聯盟實則無待打破彼固巳自行破壞矣其所以有此結果者應否歸咎於總統或歸功於總統皆不必論總之巴黎之聯盟巳被其從事建築之諸領袖打破無餘矣今之爭點本簡易明瞭而反對派故意使之迷混此問題發起於民主黨之總統作爲民主黨之黨綱而民主黨之候選總統亦並不一問美國國民果贊成何種國際間之組織即用以保各國之和平者而但問其是否贊成威爾遜總統所提出之國際聯盟民主黨之黨綱與候選總統似皆堅持此唯一之聯盟不知有他苟民主黨候選人而中選爲總統者則此聯盟將於六十日中通過矣民主黨人之求人贊成引黨綱也出以曲逝之語言巧譎之手段冀以愚人而實則仍欲得一原樣之國際聯盟其所持以緩和人者惟有一說則曰保留案中而能明示美國對於國際聯盟之義務者則民主黨亦不反對也然予意保留案中亦正不必有此其義務巳甚明瞭吾始終反對之因其足以破壞吾國憲法而限制吾國之自由行動也民主黨候選總統之念在使吾國加入聯盟而吾則主張裹足不入吾於此事明白宣布蓋不欲國人於誤會中對吾投票耳並欲國人於反對派加以審察亦勿於誤會中投票也吾人之受困於一種專制自信力之下者爲時巳久彼惟自信其智不憑經驗亦不受勸告今欲另立一計畫以期國際間之通力合作保世界和平而又無損於吾國者其事甚難國民因參議院中對於此事頗有爭論吾人如爲國際和平計則雙方意思亟應和合也吾國贊成美國對於此事能盡其合理之義務然於國家主權上有懷疑之點者則不應含糊了之苟使吾當選爲總統則必與國人從長計議吾國憲法計必須得國民及參議院之許可如不得許可則决不組織此等國際間之聯盟也吾人所欲得之聯盟必須確求國際間之和平保本國之主權謀行動之自由而須得本國人民之同意得本國人民合力之贊助如無此等助力則决無一事可成也 
國内要聞 
[北京通信（市隱）] 十四日發 
　　紀北京高師校之紀念會 
　　今日（十四日）國立北京高等師範學校開十二週年紀念會特就本校組織展覽會並請名人蒞校講演晚間且約韓敬女演術　排演「良心」新劇記者詳紀其情形如下 
　　該校之歷史才十有二年其由東洋式進化而爲美國式者乃爲最近五六年間事現在其内容組織改良變化進行不巳正如雨後春花生機怒發前途實有無量希望此次紀念會特將其一切内容表暴於社會也 
　　（一）開會及講演情形會塲設在該校雨中操塲上午九時開會首由校長陳筱莊報告此次開會宗旨旣畢敎育總長范靜笙演說以兩事爲學生勗（一）注重有統系的知識次留心人事以備異日服務社會之用其吸收知識之法除在校學課外關於中外新聞紙之紀載應時時加以注意（二）應注重平等的精神詳述中國以前舊社會受專制餘毒遇事加以不平等的判斷危險甚大云云繼范而演說者有燕京大學某敎員係代表燕京大學校長首祝學生諸君及敎職員諸君健康次述合羣辦事要義演說未畢而英國羅素氏至蓋羅素預經該校約定今日將講壇由北大移至高師也其預定時間爲上午十至十二來時較遲半小時故燕京某敎員不待言畢劇行退席羅素登壇開講其講題爲『何爲物質』蓋其所討論者仍係前星期在北大所講之哲學問題中心物關係論也批評唯心唯物兩派之極端而折中以現象派之理論以爲所謂物者卽各種現象所搆成之一觀念也物即等於各種現象之集合體現象即事情譬之音樂五音雜作各器齊奏而只成一章一篇不能分也由各器各音而成有統系之一章一篇卽等於各現象各事情之集合而成一物也此說所以能證明者則因近二十年物理學說大變有運動比較論出現於學界此亦因人類本有好統一之天性使之然也學理精深頗近專門性質聽者極衆吾恐不能感其興味者亦有其人今日會塲内人數之多可謂從來所未有室内幾無隙地而門外鵠立者亦復萬頭攢動會場上左右設兩記錄席一屬本校一屬北大日刋課來賓除敎育廳長外復有北大中外敎員多人 
　　（二）展覽情形展覽室共分多處大别之可分數類（一）成績展覽其中有屬高師本校者有屬中學小學者有屬平民夜校者有屬英文夜校者有屬工作實習者（二）器械展覽（三）字畫展覽成績展覽中有行政成績一部就其重要者言之（一）爲歷年學生人數元年一六○二年二五三年三一五四年六○○五年六四七六年六六六七年六八五八年六六六九年七七二（二）爲學生家庭職業之百分比學界四○四農界二五四工界二四商界二一四政界四九軍界一七醫界一四其他二五（）三爲歷年畢業生人數二年四三三年七一五年八六六年一二八七年一一四八年一八七九年二○五（四）爲畢業生狀况大學或專門學校敎職員二一中學敎職員二七四師範學校敎職員一七三中學及師範校長一六小學校職敎員三三甲乙兩種實業學校敎員一五敎育行政機關一五留學外國六肄業國内大學一○（五）歷年敎職員人數元年五三二年五三三年六○四年一一○五年一一五六年一三二七年一四一八年一四一九年一七二（六）敎職員學業經驗比較優於國學歷充敎員久任學務一九外國大學專門學校畢業六九本國大學專門學校畢業四四本國中等學校畢業一二辦理地方學務及他項職務三○藝術專家六（七）歷年經費比較元年八○○○○元二年一六三○○○元三年一三七五○○元五年三六○○○○元六年四一三○○○元七年四一○○○○元八年四四七○○○元此外若學生分籍之比較則以山西爲最多共一一一四人次爲直隷一二○再次爲浙江山東京兆其數均在六十以下五十以上奉天亦有三十七人吉林廣西最少只有四人此其大略也各展覽室以史地及博物兩部最有精采其手製粘土大小地圖模型尤稱傑作烟台旅行所得各種標本另設一室藏之中學小學另闢兩室所陳多佳品而最足令人注意者則爲平民夜校此與新文化運動關係甚重以記者個人眼光觀之其成績或可在都門各校之上全體生徒共一百五十人分甲乙兩丁四級年大者十四五年小者僅五歲該校學生敎育此等生徒一依新敎育原理行之據云其生徒年齡如在十一二以上只敎二年即可考入高小如女子敎過四年即可考入女高師之附中蓋其名爲國民學校而其程度實較國民爲高也共所陳之成績分三種（一）普通（二）特别（三）署假期中所得者如習字國文手工之類均極可觀 
　　（三）其他除展覽及名人演說外該校學生復於斯日增刋新聞紙以資宣布下午復在大操塲大演賽球之戲晚間七時起先請韓敬文演各種幻術所排新劇爲「良心」亦復大有精神又斯日該校學生在校門分發油印詩歌二篇係爲警告同學促成自治者其詩如左 
　　「我的感想」我校學生自治會成立巳經三百六十五日追思巳往應該懺悔應付未來應該努力怎樣了解學生自治的眞義怎樣發揮餞學生自治的優美怎樣養成健全的人格全賴我們自己 
　　「自治」自治你的聲浪很高東西南北踏破了你的足跡人家爲你千呼萬喚的忙你却未曾半點兒轉過臉來向大家道一聲歉自治你去年今日來到我這裏我很歡迎我却未曾見得眞你借問一聲你在那裏你到底在那裏 
[統一聲中之南北態度]  
　　中央新組設之統一善後委員會業於前日下午一時在南海瀛台開第一次籌備會由靳總理主席全體閣員均蒞會此外到者尙有府院兩秘書長及會員潘復何煜文羣谷鍾秀梁士詒等十餘人議决從招集委員入手其辦法有二（一）從新國會中物色參衆兩院議員八十餘人聘爲本會委員（二）各省區疆吏原議請其一致加入近因多數覆電對本會尙有種種懷疑應卽覆電說明此不過討論統一善後事宜並不負何等責任仍請一體加入此外關於組織及經費問題略加研究遂宣告散會 
　　政府接駐滇蔡委員來電云日來唐繼堯對於在廣州重組軍政府及招集舊國會極端贊成巳向滬上孫伍唐及廣州陳炯明表示贊成之意並陳述意見兩種以供採擇（一）爲先籌備設立西南各省護法大會招致護法各省分各軍隊之代表齊集廣州討論護法之進行及一致對北之辦法（二）爲籌借護法基金由護法各省分配擔任以免軍府再有財政竭蹶 
　　政府昨（十四日）接贛督陳光遠來電於對粤計畫有所陳述略云廣州軍政府解體秩序盪然中央急宜收拾殘局出人民於水火湯廷光旣通電擔任維持自應加以聯絡陳炯明權力僅在東江一隅值此進退維谷之際應密電閩督協商呂陳就範然後就近疏通則維持粤局易如反掌又蘇督齊爕元來電云滬潮漸息至堪告慰近悉粤省各界反對重組軍府其實孫伍等勢力薄弱亦存觀望查粤省軍權盡在陳炯明掌握愚意亦宜籌策斡旋以收統一之效 
[新銀團之兩面觀]  
　　新銀團條件苛酷各省長官及地方團體一致主張拒絶惟聞某方面接美京來電謂據新銀團最近宣言所擬對華借欵條件並非故示苛刻實具有促成中國改良政治之一種善意故新銀團並不因中國對於條件之贊否而停止進行觀察中國現勢旣爲世界上之負債國即今後不借欵亦無完全拒絶辦法因今後之新銀團卽昔之債權者必欲拒絶非將前借一律淸償不可又聞各駐外公使等一致主張迅速爲自動的裁兵所有裁兵費用以及善後之安揷統由政府電商各地方團體籌欵辦理萬勿倚賴銀團致被干涉内政兵裁則軍費自省整理財政自亦易於着手云云故政府現並無向新銀團借欵之意思新銀團日前會議對華借欵之方針與一切計畫恐終難於實現 
[犯庫俄黨尙未肅淸]  
　　犯庫俄黨雖經我軍擊退惟尙未完全平靜前日據外人方面消息云俄黨向庫倫西北退去在圖拉河與哈拉河之間與庫倫之距離約三十餘英里彼黨之意思或將由此佔據庫恰大道云云又陳毅文日由庫倫無線電云毅於灰日遶道汗山起程眞日抵庫俄黨敗退此間人心稍靖惟默察軍情敵勢猶熖恐萬一不虞又遭反攻希催援軍及奉飛機迅速前進等語聞中央以俄黨敗退後傾向西北恐其進圖新疆以與新邊俄舊黨聯合特於前日電囑楊增新切實防範並電出兵兩營由科布多進駐烏里鴉蘇台又褚其祥旅長有眞電抵京原文略云據報敵黨後方增援仍絡繹不絶均思乘機反攻敵勢較前尤猛懇速飭援軍飛機兼程來庫政府於前日覆電陳毅略謂褚旅所報各節自應嚴爲戒備烏爾濟邊卡等處之日本大砲應詳查其來源以便交涉曼賚王旗蒙兵希商活佛會同派員前往收撫如不德撫卽以武力從事至布里鴉特族純係俄人應令卸除武裝退出境外以免後患 
　　日來政府所接援庫軍自叨林轉來之電訊均稱自虞日起各路實行總攻擊後俄黨即難支持刻已潰散向圖拉河一帶鼠竄而哈布多倫等處巳有綏軍堵防可望不致漏網惟主使之某王公及女活佛仍未悔悟故各軍隊現仍嚴密戒備 
　　某軍政機關接庫倫電云逃竄圖拉河布哈車門之俄黨又經察綏援軍進擊數十里大半潰散復被鐡里多倫之綏軍堵截痛擊奪獲大砲三尊日本三八式槍一百餘枝刻下援庫各軍已在庫屬各處實行分防搜剿餘孽以淸亂源惟褚司令所帶之一旅及高團仍在庫倫汗山一帶防守 
　　庫難未巳滿防告急不料新疆方面又發生新黨進攻伊犂之警報據新督楊增新蒸日致政府萬急密電内容略云頃接伊犂楊鎭使急報俄新黨以搜索舊黨爲名擬分三路進兵攻取伊黎情勢迫切請示機宜等語除電復該使分飭所部扼要防堵實力戒備外一面由省署轉飭張道尹立與該黨嚴重交涉以期和平解决無論如何釁端决不自我而開惟邊情瞬息萬變是否能以公理折服殊難逆料先此電聞 
　　大陸報十五日北京電云使署方面接庫倫軍報謂俄軍昨夜復政庫倫華兵數月無餉戰力不足時局頗危軍人對於平民待遇頗苛殊有搶刦商舖民家而不抵禦外敵之勢俄人情形聞尤可慘已死數人且有虐待俄兵之說美商人若干現巳安抵庫倫 
[京聞拾要]  
　　籌備選舉之部咨籌備選舉自明令頒布後内務部現正積極進行前日通咨各省云本年十月三十四日奉大總統令和平統一善後各端亟待次第施行國會爲全國人民代表關係綦重所有參衆兩院應即從新選舉着内務部依照元年八月十日公布之國會組織法曁參議院議員選舉法衆議院議員選值法督同各省區長官迅速妥籌辦理此令等因奉此除飭籌備國會事務局將關於選舉程序等項妥速籌備外相應咨行查照嗣後關於選舉一切事宜希仍照歷届辦法逕電該局以期捷速 
　　改良司法之進行司法當局近日對於改良司法事宜頗能積極進行如科罰標準條例之呈請總統核准施行與刑事被押人暫行辦法曁增定辦法以及處刑命令暫行條例刑事簡易程序暫行條例等均由司法部部令公布昨（十四日）已交由京師第一監獄印刷科趕 
 
 
 

Page 7

 
 
爲印刷裝訂六百本即日分送各省區高等廳轉令所屬一體遵辦 
　　山窮水盡之財政周自齊請通令京外軍政各機關削減支出一節茲續聞中央軍政兩費每月須一千三百七十五萬而收入僅鹽餘關餘兩項每月不過五百萬元然此項餘欵大半事前抵押寅吃卯糧實際上除去前欠僅有一篇賬目而巳本屆内閣成立兩月有餘中央共支去二千餘萬大都以重利向本國銀行借貸及以賤價將公債票出售而來各省認定專欵不但藉故扣留更有電向中央索餉今新銀團條件嚴酷無法談判借欵故目下政府窘狀殊有山窮水盡之勢 
　　印花稅改章之反動印花稅改訂新章全國商界一致反對聞魯省總商會昨（十四日）亦有元電抵京請仍照舊章辦理原文如下案奉省長訓令准財政部開印花稅由部呈請將銀錢支票貼用一分簿摺加貼一角已奉令准十年一月一日實行迭經召集各商人開會勸導咸稱近年兵燹匪患層見迭出旱災奇重不堪言北京東省學生請願團之游街會 
狀商民困難巳逹極點際此力疲財竭之時印花若再改章簿摺如此加貼重民負擔商民勢難承認經衆公决由會電請照舊辦理合亟電懇俯念商艱飭照舊章辦理勿事更張致貽商困不勝迫切待命之至濟南總商會叩銑 
　　旅京豫人自治熱河南自治改進會已於前日成立昨（十四日）又開會商議進行辦法經衆議决四條（一）實行驅逐自治之障礙物（二）提倡平民自决（三）於各縣設立自治會（四）於京津滬漢開封等處辦理提倡自治之館務須竭力進行河南女界昨亦列席聲言再由女界組織一自治討論會與河南自治促進社及河南自治改進會互相輔助云云 
　　丁錦氏之航空談航空處處長丁錦日來對於航空一項力謀擴充除在淸河組織航空廠外已劃定主要航路三條第一自北京至上海第二自上海至漢口第三自漢口至庫倫俟此項辦理完竣後再行推廣其他航線並聞直軍携赴保定之飛機數架巳由丁處長交涉索回 
　　旅京蘇人之會議昨（十四日）下午二時江蘇旅京同鄉會在會所開幹事臨時會首由文書幹事報告文件其重要者（一）沈恩孚等來電（二）江蘇省敎育會等五公團來電次卽討論各項問題（一）廢巡閱使問題結果一致主張聯皖贛共同進行（二）通函六十縣公團組織自治研究會結果通過此外尙有數案均該會内部問題云 
[琿春事件尙難解决]  
　　日本近對琿春事件提出撤兵條件五條第五條爲保留出兵權業經閣議議决由外部與駐京日使切實抗爭並電張使嚴詞駁覆茲得日使館方面消息據稱日使對於保留出兵權一節殊無轉圜之意惟日使口頭上謂須請示於本國政府得其訓令後始能確定故該項交涉尙非一時所能解决 
　　據益世報載某外交家言云自俄國政變無暇東顧某國乘間爭執遠東牛耳曲意聯絡前俄舊黨破壞中東路之共管攫取路權嗾使屬於舊黨勢力之某銀行餌我當局提議有名無實之改組暗幕中操縱其間故自該路問題發生某國即開始西伯利亞撤兵中東路交涉解决而琿春交涉以起前俄之侵略政策大有新陳代謝之勢此中不無綫索可尋 
（一）十二日北京學校之東三省學生因琿春問題組織請願團游行街市此圖係在高師操場集合時之情形 
（二）請願團自高師出發游行之情形 
（三）經過大街往總統府前導者爲女學生 
[河南許州兵變之鄂聞]  
　　昨晚得交通方面消息駐在豫境許州某軍（一說係第三師按三師紀律素嚴恐未必確）突於十一日夜半譁變六連其譁變原因一謂受河間兵變之影響一謂軍士鬧餉之所致究竟眞相若何尙待調查惟變出倉猝軍民皆不及防避損失頗巨中國銀行被搶去現洋八九萬元德記李正乾福瑞久福昌和中興久天興長六家共損失十餘萬鹽局亦被掠損失四五萬其餘南北街商店稍具頭面者均被刦掠尤以南街旭昌公同義恒瑞太永三家爲最酷事後由某軍（有謂爲第八混成旅者不知確否）出而維持並出有斗大字布告謂係土匪所爲噫豫境年來天災人禍交相　臻今又遭此巨刦是誠豫人之不幸矣 
[京漢道上要人之奔走]  
　　王芝祥王芝祥上將久不聞聲息矣乃忽於十三日由京漢早車到漢王督得電即命副官長李紹文率同軍樂乘楚義巡防艦渡江迎迓到署王督親自出轅相迎在署内花廳茗談二小時侍從諸人盡被屏退據聞王此次南下係奉府院之命由京漢路入長江與曹王二使及蘇贛各督協商大局上之意見而與鄂王接洽者（一）統一令頒布後除岑陸林願就範圍外餘若粤湘滇黔各省皆在觀望中中央應用何法促令歸誠（二）蘇督逐鹿者多究竟應由齊燮元眞除抑由中央另簡蘇皖贛巡閱使如王士珍堅拒究以何人爲適當抑暫蘇皖贛巡閱使如王士珍堅拒究以何人爲適當抑暫行裁撤（一）敦勸王督卽日銷假勿萌去志（二）催促孫振家迅赴京兆尹任俾王瑚得早蒞蘇（三）疏通王督保證夏壽康安全就任此二王談話之大槪情形王督隨在署設宴爲王上將洗塵陪坐僅孫振家方日中孫傳芳楊文愷杜錫鈞五人盡歡而散王現寓於漢口同善分社（在招商局前河街）王督今午特渡江到漢回拜大約日内王卽將附輪下駛矣 
　　閻相文新任二十師師長閻相文令下巳久而逗遛都門遲未赴任者乃因該師欠餉過多閻欲撥欵若干以作就任之禮故遷延多日始於昨日來鄂聞閻携有現欵十萬元俟禀見王督接洽妥切後即赴嘉魚（該師駐在嘉魚一帶）履新 
　　馮玉祥第十六混成旅旅長馮玉祥前請率　部援庫極蒙當道嘉奬並令先爲預備以便出發馮旅長得電後卽於九日將駐諶家磯步兵第二團開往信陽騎兵營開赴郾城茲又奉到曹使電令囑將該旅全部移駐信陽馮特於昨日晋謁王督禀辭擬定十五日一律開反司令部亦决設在該處馮旅駐漢紀律嚴明士民愛戴今將去鄂莫不深致其依依之意（十一月十四日） 
[湘西戰劇行將重演]  
　　湘西戰事自林修梅王育演輩在慈利大庸相繼敗退張學濟田義卿所部及鄂西黎天才等之兵亦均經潰散後湘西問題似巳平定旋以李烈鈞所部滇軍將由黔之遵義取道湘西以援粤攻桂此間各界以李林之有密約也必將不利於湘於是各界之對李問題又譁然大起除由譚延闓率同全體軍官聯電阻止外各公團亦紛紛去電阻止尋得第九區司令田鎭藩來電略謂李氏原留遵義其後以運得湘中各界勸阻之電遂决計暫留遵邑取道湘西之意隨經打消其前部之軍均囤留鎭遠銅仁一帶不入湘境云云是對李問題又巳消滅乃頃得某方消息則與上述者大異謂林王自經敗退即佔駐保靖桑植各地方所有潰兵均巳全部集合厲兵秣馬大有捲土重來之勢張田兩軍則仍退駐龍山仍與林王聯絡互相應援現在若輩勢力仍極强盛勦匪司令陳渠珍率部進攻已在距桑植十里許之石板坡與王軍接火勝負如何尙無消息至李烈鈞所部雖大隊尙未入湘然李氏本人巳帶衛隊若干行抵洪江林王兩氏均巳派人與之接洽聯絡一氣共謀進行並决定王育演擔任前衛林修梅擔任左翼云云是湘西戰端勢將由此再起 
[林葆懌離省之經過]  
　　林葆懌確於舊曆二十七日離省往港二十八早派員將海軍司令部印信移交海圻艦長林永謨接收當卽由林接收淸楚『下午派肇和艦長鄭祖怡親賫公文請湯廷光接收海軍部長印信湯力辭不受鄭去後湯即返住宅湯初時擬卸職後仍寓海珠以海軍事爲各方面所糾纒故避回住宅按林葆懌前發海軍統一通電後即將海軍部撤消就海軍改懸海軍辦事處木牌今又請湯接部長印令人費解又按海軍方面以司令爲有實權若部長祗擁空名林瀕行乃以司令讓林永謨以部長讓湯亦可見閩派人之始終不肯以實權與人也 
[杭州快信]  
　　實業廳長雲韶經省議員許祖謙提出查辦案宣布種種罪狀（一）侵蝕稅欵（二）索詐商人（三）販賣地皮（四）欺騙華僑（五）玩弄政府（六）吃食鴉片雲自知不安於位昨已呈請辭職 
　　沈省長昨令實業廳迅派員限三日内監催前農事試驗場長葉芸移交文卷欵項 
　　省議會昨選出庶政建議兩股審查員因同股票多依照互選細則待今日抽籖决定午後一時開會提議九年度省地方歲出預算復議及追認六年度烟酒附稅運滙貼現各費等九案 
　　嵊縣商會敎育會農會及全縣二十二區自治委員昨聯電省議會地方自治爲共和國家立國基礎自經非法解散徒擁共和虚名顯違民治眞意追念九年來地方紛擾情形尤感隱痛希貴會迅將地方自治提前恢復杭總商會昨函復蘇州九江各總商會稱新稅繁苛行多窒礙所得稅及更定印花稅新章敝會已懇院部緩行倘不蒙允准擬商請上海全國商會聯合會廣徵意見協力爭持希一致進行 
　　新任高審廳長陳福民昨函書記官長蘇枕山准兩星期後來浙接篆内部人員槪不更動 
　　美公使克蘭氏今午參觀緯成公司遊覽西湖明晨（十七）由龍井虎跑裏菴越閘口在之江大學午讌畢卽由該處乘特别快車返滬 
[南京快信]  
　　新財廳長嚴家熾昨由滬抵寗日内即可接事 
　　省議會前次議决本年臨時會餘存公旅費四千零四十元悉數撥充北方振捐以二成辦急振八成兼辦工振欵已滙北方工振協會該會昨來函感謝 
　　廣西省議會通告自十月三十一日起依法延會順直省議會黑龍江省議會均否認所得稅請協爭陜西省議會電告議長南岳峻現已假滿到會任事陜西省敎育會電稱外　失敗存亡攸關眷念前途痛心疾首吳子玉將軍所擬辦法三項本會極表贊同卽請貴會一致主張以作後盾 
　　警務處爲範圍警察人格預杜流弊起見特立一自具誓約之法由處擬定誓約格式委任人員於奉到處委之後親自照式填寫應守之誓約各條呈處存案嗣後如查有違背誓約中之一者卽行嚴重處分 
　　齊代督昨晚七時在署公宴日本長崎民政長曁駐寧日領事宴畢撮影而散 
　　齊代督委諮議陳鴻逵充陸軍補助敎育團監理參謀田錦章改充參議熊毅充本署參謀處上尉參謀又委代理灌雲縣知事王鉁加軍法官銜 
　　米價步漲民食堪慮各公團現擬組織一監視米禁團專司稽查偷運以維民食 
　　温州士紳採贛米二萬擔省署昨令各　卡放行 
　　貢院保存古蹟事務所股標以余恒興投價一萬一千元最廉不日卽動工興修 
地方通信 
[金山]  
　　北鄉米案開審紀滬上米商蔡久村等控金山北鄉查米董事錢卓然糾衆領搶等情迭載本報茲以新知事朱宗衡下車伊始滬商又稟催傳訊業於本月十三日傳案集訊辯論終了朱知事宣諭查米是一問題搶米又一問題如果錢卓然確有糾搶證據當然依法辦理决不迴護否則空中樓閣亦自有法律製裁本知事惟憑公理辦事不能爲兩造左右袒應靜候偵查再行核辦云云是日旁聽者甚爲擁擠僉稱新知事之言秉公無私云 
　　男女學生熱心助振金山縣立第一女高小學生見報載北省饑民嗷嗷待哺由學生自治會會長錢怡貞女士發起勸募振捐先由該校敎職員生捐集成數再由各學生出外向親戚勸募共捐到洋二百餘元業經彙繳校長轉送滬上慈善機關又私立明强小學敎職員及學生等亦共捐集洋一百十二元有零即托畢君靜謙轉送華洋義振會彙解災區 
[蘇州]  
　　水利聯合會之經費江浙水利聯合會係蘇屬二十五縣浙西十五縣因水利上共同關係呈准組織成立其經費議由四十縣共同負擔蘇屬凡二三縣合併一縣之吳縣等縣浙西二縣合併之杭縣等縣每年各撥洋二百元蘇屬一等之上海等縣浙西一等之海寗等縣每年各撥洋一百五十元蘇屬二等之奏賢等縣浙西二等之餘杭等縣每年各撥洋一百元蘇屬三等之揚中縣浙西三等之孝豐縣每年各撥洋五十元己由會呈報蘇浙兩省長通令各該縣知事酌定籌撥方法呈省核定分飭遵辦云 
[鎭江]  
　　苦兒院之菊花會本月十四日爲城内苦兒院菊花會開幕之第一天上午十時各界蒞會參觀者甚衆一切佈置極爲周妥其游藝場所設之販賣處如慈幼工藝廠啓善工廠及該院出品均甚優美槪行貶價出售其香亞廣生馬玉山泰豐豐泰南洋等公司出品所售之價連本一併移助該院經費至該院陳設之菊花尤爲新異云 
　　棉紗市况近訊棉紗銷路近來甚爲活動而價值依然繼漲增高昨今兩日各紗莊開盤十支四喜本紗售價一百三十八兩十六支一百四十四兩據該業中人云以後開價尙須看漲 
　　錢業開義賑會今庚北方旱荒遍延數省災情奇重慘不忍聞鎭郡錢業董事閔鑄臣陸小波等發起擬將該業年節筵資移作災區賑欵特於夏曆十月初五日午後二時假輔宜堂開同人義賑大會到者甚衆全體贊成共襄義舉 
[揚州]  
　　國民校長獲奬與化國民學校城區共十餘所而第二國民學校校長許炳麟君尤爲城區之冠許君終日駐校實心任事去歲由敎育行政諸人呈請教育廳咨部請奬已蒙兪允頒給金質奬章學界僉以爲名實相副云 
　　電燈公司開會紀江都振揚電燈公司於十四日下午開股東選舉會集議進行方法各股東均蒞塲一提議取消總協理祗用經理一人衆贊成一提議設董事長一人衆推祝蘭舫董事十人衆推胡顯伯朱竹軒戴靜山戴禹門祝伊才潘承鍔龔遂蓂鍾養之董春懷張幼園其他議决案均關於内部之進行槪略云 
　　警潮尙未解决揚州各界對於警察新設所長極端反對復於十五日上午假商會公議對付方法决定由商敎兩會及各團體分電省垣力爭計發電者如商會敎育會自治第一區曁街董聯合會農會（電文從略）又邑人焦應東王漢輔等頃接省議員王紹鶴由寧發來快郵謂警察單設所長一事已向省署說明各界反對情形省署方面允爲取消施所長省令一二日内可下請予轉知各界一體知照云云 
[吳興]  
　　女學游藝會助振城區各女學生於五日晚假海島舉行游藝會助振（一）唱歌（二）國技（三）舞踏（四）國技（五）白受了一番痛苦（六）唱歌（七）國技（八）舞踏（九）國技（十）新舊家庭之比較又由學生聯合會續演賭東道（趣劇）雙縊記（正劇）兩齣聞是晚來省甚衆招待員大有應接不暇之勢 
　　八校舉行畢業禮本城六區國民小學校於十四日聯合城北女學與區立義務小校等八校假府學明倫堂舉行第十二次畢業縣知事委宣科長仲立到會秩序如左（一）開會（二）學生行謁聖禮（三）唱歌奏樂（四）學委范宗城報告畢業生趙玉麟章雲緖鈕因森董兆鳳沈錫章汪殿英唐世錄葉貞珠等共六十六名成績（五）宣科長給憑並訓辭（六）勸學所長汪軼羣第三師範王校長演說（七）敎職員訓辭（八）畢業生謝官長敎職員來賓（九）唱畢業歌（十）攝影散會 
雜評一 
[河間變兵] （默） 
　　中國之兵變本常事許州之譁劫靜海之搶糧連日報紙所載固亦司空見慣者也所最可異者今日又傳河間兵變說 
　　河間非馮前總統之故里乎果甘棠遺愛惠澤在民者軍人對之宜有以生其敬恭之心矣何以敢大肆搶掠毫無顧忌不稍留前總統之面子若是 
　　馮前總統非小站練兵之赫赫者乎果細柳成規克樹威聲者軍人對之必有以化其桀鷔之氣矣何以敢據城勒商窺及馮物不稍留小站前輩之面子若是 
　　河間而有知對此兵變感慨將如何後之凡爲河間以擁兵自豪者對此兵變覺悟又將如何 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法租界請展限調查選]  
　　法租界商業聯合會因省議會初選調查單總商會送至巳在十二號傍晚地方遼闊不及調查特函請總商會轉商市經董略事展期俾竣其事茲將致商會原函錄後會長曁會董先生均鑒敬啓者歷届選舉在北市英法美三租界視同域外選民從不調查凡住居於斯者每引以爲恨今省議會第三届初選幸由縣公署調查會議决北市選舉委託總商會調查衆商民聞悉之餘毋任欣慰嗣見報載貴商會調查省議會初選廣告略謂將調查單備函分送北市各業各公所各公會各團體依法查填限十三號以前送會造册彙送等情敝會以限期日近函請迅速將調查單送下以便從事遍查詎該調查單至十二號下午始行送到計距貴會十三號限期祇餘一日距省議會十五號限期僅有二日定由輾轉遞送所誤度必别無作用乃以事關人民權利爰卽派員調查未敢稍自放棄無如初選資格限制太嚴其第一項爲年納直接稅二元以上者第二項爲不動産價格值五百元以上者第三項爲小學以上學校畢業者或前淸生員以上資格不知租界商民客藉居多安有直接稅租屋設肆安有不動産且商業中人欲求學校畢業現尙無此資格而商號之小學生反有由小學以上畢業者奈年齡又未及格敝會調查所得誠如報章登載貴會田湯二董所謂能合初選資格者百人中難得一二是爲不刋之論今乃十五號限期已至而調查又如是困難未識能否稍展日期俾得以竣其事緣敝租界面積甚廣也云云 
[華僑對於三門灣自治之討論]  
　　三門灣模範自治農墾區域前經官廳會同僑民前往履勘曾在杭州開過會議官廳方面提出三門灣試辦模範自治條例草案及自治區域戶籍登記暫行規則詳細討論日昨三門灣華僑會議籌備事務所特通告各華僑自本月十六號起每日下午二時至四時在老靶子路華僑聯合會開談話會將草案規則逐條研究爲修改之預備聞俟華僑郭春秧等到滬後再行赴杭續議云 
[改委警察所長之處令]  
　　上海縣沈知事奉江蘇全省警務處令云爲令行事查各縣警察流弊滋多若不變更辦法難期整頓業經本處援照奉直各省成案將本省各縣警察所長一職槪由本處遴委專員充任直接本處辦理不由知事兼充等情并擬訂江蘇各縣警察所編制暫行簡章增修細則呈請省長令准在案本應積極進行俾收實效惟念改革之始增費維艱遴委所長辦法先就各縣巳經呈請加委之現任一等警佐中擇基堪以試任所長者分别委任令其查照本處迭次令行事項遵限整頓所遺一等警佐一缺暫行裁撤毋庸另補以便騰節經費組織所務共延不遵令呈請核委之縣再行由處作第三次之令催限期呈請委任如再違延不報本處未至核績呈請勸懲之前只得認爲該縣無合於警佐資格人員即由本處遵章遴委所長往充以資整理以上辦法乃本處整理警務令出惟行不得巳之辦法也凡已委所長各縣并令各該知事將各該警察所鈐記及一切文卷服裝器械等項完全移交各該所長接收辦理各該知事仍立於監督地位其監督權限卽查照本處增修細則第四條辦理所有各該所原有各種警費應山各該知事遵本處迭次規定之權責及各該縣原有籌集經費之辦法會同各該所長通盤計畫釐定經收經發程序報由本處核准施行除分别令委咨行外合亟合仰該知事即便遵照毋違切切此令 
[江蘇攷察敎育團出發有期]  
　　江蘇省立第二師範校長賈季英君省立南菁中學校長袁希洛君省立第六師範校長蔣乃曾君敎育廳科員蔣拱宸君省議員吳福康君等定於明年赴美考察教育實况業由寰球中國學生會游學招待部主任許兆豐君代爲覓得明年一月十六出發之中國郵船「南京」號益已安妥艙位矣 
[敎育代表贊助宣講團]  
　　第六届全國敎育會聯合會移滬開會各省區敎育家聚集滬上少年宣講團會於前月二十九日假大東旅社設宴歡迎當經各代表以該團提倡社會敎育於世界人心不無裨益因全體加入爲該團贊助人除北京代表梁錫光江蘇代表沈恩孚二君久經該團請爲贊助外此次各代表加入者爲劉靜皆（隴）朱書巢（黑）方小川（湘）黄任之郭鴻聲莊百兪（蘇）鮑敬丹李罄佛王仙芳（豫）劉郁周楊欣蘭齊紀古（直）趙綸士徐臯浦（皖）朱子煥李蘭齋（鯉）張蘭亭張靜仁（晉）鄧芝園鄭心南（閩）何競明李俊夫（浙）馬伯勳閻靜亭（綏遠）栗召如吳介忱（奉）吳玉琛季宗魯（吉）李伯賢（粤）鮑欽海吳梅叔（贛）王玉樹（熱河）該團得各省區多數敎育家贊助將來發展益較易矣 
[美公使將由杭來滬]  
　　美國公使克蘭氏於日前偕夫人及女公子并麥尼氏兄妹由蘇乘汽船赴杭游覽昨江蘇特派交涉公署接浙江交涉員王省三來電略謂美克公使等定於本月十七號午後乘花車附掛特别快車赴滬希查照迎護云云許交涉員當即函轉淞滬警察廳遴派軍樂隊到站歡迎矣 
[陳籙返滬]  
　　新任駐法公使陳任先赴法展期重游杭州等情巳誌前報茲悉陳使現巳於十五日下午六時乘車返申惟於赴法之前擬欲於中法商務上徵詢在滬各巨商之意見於貿易前途有無别項改良發展之計劃以便赴法後盡力提倡故特致函南北商會如有意見陳述可在本月二十日以前至陳君寓所與其秘書王念劬君當面接洽以省週折 
[商會聯合會在寗開會之知照]  
　　上海南北市兩商會昨日同接中華全國商會聯合會江蘇省事務所公函云逕啓者本年本省商會聯合會照章理應集會前以時事多故未經召集昨准海安姜堰寳應泰縣常熟等商會函催開會當即援照上届成案徵集蘇滬寗通四總會意見以便訂期開會頃准通崇海泰總商會眞電内開公函敬悉海安姜堰兩商會提議召集本省商會聯合會討論裁釐加稅各項問題事體重大深表同意請速定期召集並通函各商會每次广會經費總商會六十元商會三十元於代表到會時淸繳以省手續等因甯蘇兩總會亦先後函表同情前來理合定期開會以符定章茲訂於十二月四日即夏曆十月二十五日在寗事務所開江蘇全省商會聯合會務請推定代表並携帶開會經費如期到會至紉公誼 
[愼守堂等反對交易所之廳令]  
　　上海縣公署昨接江蘇實業廳第八八三號令内開案據旅滬粤商雜糧帮愼守堂等電稱近有人組織雜糧油豆餅交易所（原文見十三日本報）伏乞俯賜維持務消此患而恤商艱等情查該項交易所未據有人呈請組設到廳該商等電陳各節本廳無案可稽仰即轉行知照此令沈知事奉令後當已轉行該商等知照矣 
[食米打包上棧之續聞]  
　　新垃圾橋北首振興米廠連日有人將米打包存廠待裝迭紀前報昨日該廠又有萬隆米行買定褚和尙章良泉等各米船之薄稻米數艘約六七百擔打就出口包子存放棧房即於今明裝車出口云 
[米價增漲之原因]  
　　連日本埠米價又逐步增漲每石須大起五六角左右推其原因又受囤戶及打包出口之影響往年囤積者總在冬至前後本年存貨缺乏一般囤積居奇者已預料可期必勝故已在各内地常錫蘇同等處收買昨日閘北米商公會特集各米商開會决議陳請總商會分函内地各産米區商會設法維持以重民食 
[無錫米市之報告]  
　　昨日某米商接無錫快信略謂近兩日來聞滬地各米行派人到錫採辦糙粳者甚多且聞此項米石均擬裝運出洋所以米價頓漲二三角今日早市（十六日）售開高糙粳每石洋六元九角糙杜尖六元六角客糙尖六元一角糙羊尖六元五角糙元六元五角粳稻每擔洋三元六角五分杜尖稻三元四角客尖稻三元一角五分糙糯稻三元二角高小麥六元二角 
[豆與茶對外貿易之近况]  
　　雜糧中之黄豆一項本年新貨上市以來洋莊購買尙未多見惟國内各埠油車銷路爲多近數日來英商某洋行向雜糧行中購買中次之貨五百餘噸裝往外洋作喂馬料當由羅某等承接近兩日在市上收買巳有四千餘包預備打包解交洋棧收納以待海舶裝運故近兩日中次貨開盤略高數分每擔二兩七八錢云 
　　自歐戰以後華茶之對外銷路連年失敗本年因俄國兵亂至紅茶始終無交易現聞有紹興平水茶由各由客自行運申求售與洋莊不得該客共三四十人帶貨十餘萬金於八月間來滬開支不資内中祗售去十分之一二不能再稽時日故於近日將貨棧單向銀行訂定押欵有多數巳先回籍矣 
[滬西刦案卽破]  
　　前晚八時許有盜匪四人突至滬西憶定盤路永和小雜貨店内兩匪執刀兩匪執有手槍嚇禁聲張搜刦去大小洋銅元共一百五十七元携贓逃逸迨事主李美卿報請靜安寺捕房立飭通班中西探捕往拿該匪等巳早遠颺旋經華探馮春福顧金林偵悉贓盜匿跡滬杭車站附近於昨日黎明時禀明捕頭協同西探堯克報請該管警區派警至盜匪所匿屋内破門而入深恐該盜等拒捕當由西探堯克開放手槍示威不意誤中盜匪陳寳山頭項即將陳盜及同黨王德甫二人拿獲帶入捕房遂將陳盜送請醫院醫治鉗取槍珠王匪收押旋解公共公廨卽據該探等上堂禀明前情李襄讞得禀商之美約副領事判王押候陳盜傷愈並補提同黨到案併究又函云靜安寺西非爾逹路口永和米糧雜貨店於前晚八時許正在收店時有盜匪六人躍進櫃内各出手槍嚇禁聲張將賬台上銀元銅板刦取一空呼嘯而逸其時適有一人力車夫拽車經過見狀卽馳往報告附近靜安寺路捕房派出之八百零三號華捕當由該捕乘坐其人力車趕至出事地該捕復恐身穿制服爲盜瞥見將爲所窘特將特服且行且脫下到時遙見一盜綽號王麻子者尙落後行走即潛奔至盜後攔腰擒住餘盜相離甚遠未悉王盜被擒王盜旣失援應遂由捕扭入捕房經捕頭盤訊之下得悉餘盜匿居華界南碼頭甯波會館後面四十七號門牌即通知西探目阿姆司脫郎率同一百五十號西探等往該管第二區警署請得長警多人往盜窟捕拿其時已鐘鳴十下盜已相將就寢聞叩門聲一盜徐州人陳寳山開關出視瞥見警探知事不妙擬出手槍拒捕早爲某西捕所見即首開槍射擊一彈擊中盜頸際盜乃受創倒地餘盜聞聲即從後門逃去未得擒獲當由探雇車送陳盜往仁濟醫院醫治一面回捕房報告昨日由捕房詳報會審公堂下午卽由張襄讞偕同美副領事親蒞仁濟醫院病房錄取陳盜口供聞陳盜頸際子彈尙未取出現由捕房派捕在病房看守云 
[西捕追獲盜匪與盜船]  
　　船戶曹楊炳於前日（十五號）承裝滬北某花行花衣十餘包駛經洋涇港油車碼頭浦面突遇盜匪三十餘人分乘渡船舢板蜂擁上船喝令將花衣船駛近浦灘楊即大呼救命適海關水巡捕房巡江小輪經過急鳴警笛該盜等遂鳧水分投逸去遺下盜船一艘當經西捕追獲盜匪崇明人徐再郎一名連同盜船併解捕房昨經梅捕頭訊據徐盜供認實由在逃之周福慶小無錫等起意等語梅君判將盜船扣留徐盜押解地方檢察廳訊辦一面飭緝在逃各犯務獲解究下午經檢察官提案研訊曹投案伸訴前情請求究辦質之徐再郎俯首求恩問官得供判曹退去徐着收押候究追在逃同黨再行辦理 
[咨請協緝奉賢鉅刦案盜首]  
　　搶刦水警槍械並連刦奉賢胡家橋典當案内之盜匪業經先後緝獲孫有松林心文等五名解由水警第一區訊據供認聽從逸盜賈老窩子等共同行刦不諱沈區長得供後查悉賈盜現已逃回安徽舒城縣窰灣原籍昨特備文派巡官一員率警二名持往咨請該縣知事協緝矣 
[車夫猝斃續聞]  
　　黃包車夫某甲在小東門被警毆逐跌傷氣閉身死報請法庭派員驗明巳紀昨報茲悉此案肇事地點爲一區二分所管轄署員王淸河警佐據報後立派趙巡長等前往實地調查當時無人證明爲警所毆斃遂以訪之輿論謂該車夫實係跌斃等語返所報告昨午卽據死者之叔投該所禀稱死者是我胞姪名徐思堂今年二十四歲江北海門人向在上海拉車度日今旣斃命請求給領屍棺奉諭着自赴檢察廳請領 
　　又函云滬南小東門外中華路口第十二守望警察十五日上午十一時查見黃包車夫某甲違章上前赶逐甲棄車而逸該警追上即舉足猛踢兩下以致跌仆受傷復加擊槍柄數下立即氣絶身死一案業經地方檢察廳派員蒞驗在案茲聞是案發生後輿論大譁事爲徐警廳長訪悉立傳該管一區二分駐所署員王淸河到廳詢問原因以察核所詳各節與輿論不符應令確查以明眞相現該警巳爲王署員拘留另再秘密詳查起釁原因一經訪查確實再行詳廳請示辦理 
[外洋各輪船之行踪]  
　　中國郵船公司尼羅號須於本月二十日始能開行來滬故自滬赴美之行朗改至本月二十三日且不駛入橫濱與火奴魯奴兩處預料十二月十日左右司行抵舊金山公泰洋行行駛美國舊金山羅城之文尼泰號ＶＩＮＩＬＡ輪船昨日抵申停泊於招商局中棧卸貨裝來之貨有鋼條四百五十八紮大塊火油箱板一千八百件小塊火溅相板五千二百梱松木板八千七百三十三塊竿杖五百五十五件雜貨及行李二十八件該輪定十一日開往小呂宋星加坡又怡和洋行之貴生輪船向來駛行印度及星加坡香港一帶昨日從星加坡到申裝來有大梱蔴袋二千零八十八件麥粉三百包大叚木八十根雜貨三百件現定出淸進口貨後即於明日夜間開往日本之神戶及香港然後至印度之喀爾喀特云又好時洋行之行駛南洋輪船芝利汪號ＴＪＩＬＩＷＯＮＧ此次自爪哇間來於昨日抵申裝來進口貨中有白糖六千擔雜貨五百噸定本日開赴秦皇島裝出之貨有祥泰洋行之木頭五百噸英美公司之香烟五百噸並土布五百箱黃荳四千擔又有該行經理荷蘭公司之愛爾巧白號ＡＬＣＨＩＢＡ從落得旦姆及德國之漢堡來華頃接來電昨日己抵香港現己聞行來滬大約二十號可抵上海又日本郵船會社之山城丸定本日開還門司神戶昨在上海裝出之貨有黃絲繭壳一百件生牛皮三百五十件菜餅及花生餅一萬件麩皮一千包花生餅屑六千包花衣一千包菜子二千包又有靑蔴五百件靑鉛三百條並大阪公晋和所運之烟台絲八十箱除爲鐡皮鷄子及雜貨又太古經理藍烟囱公司之ＡＮＴＩＬＯＣＨＵＳ號定明日開往熱乃亞及馬　利物溥布申裝往之貨有麫粉一萬包芝蔴四千包又英圇船公司台文哈號ＤＥＶＡＮＨＡ由倫敦開來約本月十九日可由香港起程來滬又狄爾華拉號ＤＩＬＷＡＲＡ已於本月十三日由孟買開出赴南洋香港上海等處又該公司之郵船南慶號ＮＡＮＫＩＮ自上月三號在申開出後現接來電該輪於十月二十三號到哥倫布本月十二號行抵法國之馬賽預定下禮拜一淸晨可還英國倫敦矣尙有十月十七號在滬開赴歐洲之喀什格號ＫＡＳＨＧＡＲ刻亦在英大約下星期三可到馬賽出月二號得　抵英京云至於駛行印日中國之鴨家公司之丹逹號ＴＡＮＤＡ自本月四號由喀爾喀特開出後至九號到檳榔　十二號抵星加坡大約二十號至香港二十五日可抵上海 
[國内各輪船進出口貨之調查]  
　　進口貨（寗波）招商局之江天輪船昨由寗波來滬裝來之貨有竹根七百二十件乳腐三百甏土酒一百甏下紙一百件靑蔴九十件洋紗七十件草蓆十九件木器十三件（長江）招商局之江新輪船昨自長江各埠抵滬裝來之貨有麫粉四千包黃荳四百四十五包烟葉四百二十七件皮油四百八十八桶小麥四百六十二包水草三百件水烟二百件蛋黄一百十件菉荳一百七十七包紅茶二百件白荳三百包土酒一百八十髮皮蛋一百五十件布一百件桐油一百桶紅棗一百二十包菜葉一百零三件機花一百包銅元一百箱銀洋十箱夏布七十六件棉花五十包芝蔴五十五袋白菓四十一件生漆五十七桶雙逹紙三百十八件瓜子三十六包苧蔴九十件牛皮二十件上紙十六件猪毛十六件絲絨八件皮貨五件花菓九件藥材三百廿七件木耳一百零八件桃肉一百三十八包柿餅四十八件野胡椒十八件粉絲十件糖餅五件蓮子十五件點錫七件洋廣銅器顔料雜貨等七百六十一件又太古公司之吳淞輪船亦由長江來申裝來各貨計大米一千六百九十三包紙頭一千一百件紅瓦三千零六十件小麥三百七十七袋黄荳三百十二包麫粉三百袋麩皮二百袋茶葉茶梗七百七十四件礦粉二百六十五袋礦沙五百袋砲竹三百三十二件土酒一百五十甏皮油一百七十桶鵝鴨毛一百二十一件苧蔴三百十五件簍油三百件桐油五十桶雙連紙一百二十三件烟葉二百二十八件花生一百包芝蔴五二眶包粉絲五十七件蛋白四十七件白菓四十五件藥材二十九件木耳二十五件生漆二十五桶石頭七十九件（福州）招商局之新濟輪船從福州來滬裝來各貨有紙頭六千六百二十八件笋乾五百二十三件大茶三百十九件靑菓一千五百七十件雜貨二百二十八件又三北公司之華癸輪船亦從福州來申裝來之貨有松板三萬五千九百九十六塊紙頭一千七百十五件茶葉四百五十五件笋乾五十件箱板四十件茶油二件樟楠木三十四件（香港）招商局之泰順輪船由香港來申裝來之貨有荔乾一千四百四十九箱松香一千一百十三件草包糖一千零九十九包蔴包糖八百七十二包桂圓肉二百二十六箱桂圓一百五十六件點錫五百零六件沙籐四百零一件蘇木二百件拷皮三百九十一件柚子六十件椰子十件草包二十件竹器十四件沙參一件玉石一件雜貨五百七十七件又怡和洋行之恒生輪船昨由香港來滬裝來各貨有紅白糖二千三百九十七包沙田柚二百六十五件鮮柑一百十一件夏布一百十八件石頭二百三十件靛靑十八桶鮮蚶十四件雜貨二百四十三件又從香港轉裝至靑島之貨有糖三百九十九包洋釘一百五十桶金紙一百件雜貨五十五件 
　　出口貨（烟津）太古公司之奉天輪船昨日裝赴天津之貨有麫粉一萬一千五百包包米一千八百十五袋大米一百九十五包洋布三百四十件白糖二百包香烟一百四十一箱水菓一百九十件鹹菓一千二百二十件土酒一百二十甏汽油二百零五桶洋酒七十打生漆五十桶銅板一百件皮蛋三十七缸鐡板鐡條六十七件行李雜貨一百二十三件顔料十四件桐油十桶水菓十二件肥皂二箱白蠟二件雜貨五十件裝赴威海衛之貨有紙頭五百五十件洋布八十七件肥皂廿箱火爐十二件嗬囒水十四箱桐油三十桶雜貨七件裝赴烟台之貨有洋布八百二十七件紙頭二千三百七十二件石礬一百零六件洋釘一百桶舊鐡二百三十五件綢子十三件顔料十二件汽水三十五桶錫三十件夏布二十件烟絲三十五件藥材二十三件桐油一百桶銀洋十皮箱蛋一百零二缸橘子二百十件鐡板十六件白蔴十件雜貨二十件（閩厦）招商局之飛鯨輪船昨日裝赴厦門之貨有麫粉一百三十包洋紗二百三十五件芝蔴一百九十六包香烟一百七十箱烟絲四十件藥材三十六件機油三十二桶棗子二十件瓜子二十件蔴油十二甏土布四件裝赴福州之貨有上紙六百六十六件生梨二百六十八件洋布一百九十件瓜子二百六十六包紅黑棗一百五十包紅白糖一百五十包藥材九十九件魚干一百二十九件炮竹七十件桶花六十包水菓四十五件水烟二十一件洋紙七件生漆六桶土布三件（港粤）怡和洋行之合生輪船昨日裝赴汕頭之貨有麵粉七千包黃豆三千八百二十二包藥材七百三十五件石膏一百件花生仁一百十包土酒一千五百九十甏磁器一百九十八件洋布紗二百十八件烟仔五十件烟葉三十六件鐡條五十件洋火二十箱雜貨七百五十件裝赴香港之貨有砲竹七百二十七件黃豆一百包磁器二百五十六件烟葉九十五件柿餅八十二件靑蔴四十七件藥材三十六件洋火二十五箱洋紗六十件雜貨一百件裝赴廣東之貨有砲竹五百二十九件生餅二千件生仁三千一百九十包黄豆四百包棉花五百包藥材十五件雜貨五十件（寗波）招商局之江天輪船昨日裝赴寗波之貨有白米七百六十三包荔乾三百九十三箱烤皮二百三十四件石粉二百箱花生八十五包香烟三十八箱水菓三十八件棉花二百件洋布十九件草包二十件棕　十九件雜貨一百七十五件（長江）日淸公司之南陽丸輪船昨日裝往長江之貨計紫銅一萬七千塊機油三十桶火柴三十六件電球二十六箱呢絨八十箱鋼條四百件螺絲釘十袋洋紙二件餘雜貨又怡和洋行之德和輪船昨日裝往長江各埠之貨有香烟一百七十箱絲罩一百件洋燭三百五十箱大機器十五件火爐五件洋布二十件洋紗一百十件其餘爲肥皂等雜貨 
[各方面之籌賑聲]  
　　華洋義振會華洋義振會十一月五日午後五時半開第七次幹事會書記報告主席朱葆三君來函因事缺席請理事長葉愼寳君代表乃由葉愼齋君主席議案列后（一）宣讀上次議案葛牧師修正上次尼古爾君提議撥洋十萬元向東三省採辦糧食此欵可逕交天津華北華洋義振會代辦歸本會支配（通過）（二）經潛股報告本會自成立之日起至本月四日止除將欵撥放外共計存洋十四萬八千八百九十七元八角七分存銀四萬八千二百十八兩二錢一分（通過）（三）宣讀函件（甲）央商會來函凡教會所設立之振濟會應請本會互相輔助本會派出之放振員所放地點及數目應隨時詳細報告本會（通過）（乙）覆英商會函云本會現撥聯絡天津北華洋義振會協同辦理（通過）（丙）意大利南會來函特派代表培度尼君列席本會與議（通過）（四）孫仲英君提議滄洲蕭張各災區放振問題是否放至來春俟有收成後爲止抑僅就目前祗放急振本會應有一定方針請公衆討論葛牧師提議付振務股研究（通過）（五）振務股蘇德君提議（甲）本會應與天津華北華洋義振會互相聯絡俾使中外各界知本會與華北華洋義振會有聯絡辦事之義（通過）（乙）本會振欵須委託敎士及妥實當地紳商或本會代表至各災地施放（通過）（丙）本會因與天津華北華洋義振會互相聯絡起見須派二三代表赴津會議該會如有與本會會議各事亦可派二三代表與會互相會議至放振時本會須派員赴災地實地監督將所放地點及數目隨時報告本會（六）克乃迫雪爾脫君提議仿照外洋辦法發行一種振務郵票議决付經濟交際兩股討論（通過）孫仲英君聲明前由本會派赴天津調查振務業將調查情形報告淸楚所有調查責任巳告終又云葛牧師提議採辦糧食已託華北華洋義振會則鄙人所受本會向東三省續辦糧食之信應交還理事長（通過） 
　　華僑聯合會上海華僑聯合會前因華僑助賑協會接朝鮮京城總商會函稱已捐募日金一萬元滙交農商部該會曾呈報農部昨接共復函云逕啓者頃准函稱附設之華僑助賑協會接朝鮮京城總商會函稱已捐募日金一萬元滙交鈞部茲經公决託華北救災協會代發災區等因到部查朝鮮中華總商會滙助賑欵日金一萬元本部以本年災區廣大盼賑孔殷是以各處賑欵來時均經隨到隨送已於十月二十九號函送内務部籌議賑災臨時委員會并准該會函稱彙送督辦賑務處各在案准函前因除函請督辦賑務處酌核辦理外相應函覆查照云 
　　北方工賑協會北方工賑協會所派志願團學生懷仁報告直隷棗强縣災况云仁自入上海北方工賑協會志願團後於本月三日由滬寗津浦線馳至翌午抵山東德州界以棗强縣災况較烈遂於六日上午三時乘驢車至棗邑該邑歸直隷管轄爲直魯豫三省交界之區土産紅棗甚富故以名其縣焉全縣約四百方里劃爲八區有五百九十六村罹災殆遍災黎綜計十三萬餘自去秋七月二十九日下雨以迄於今僅八月朔落雨一次且全邑河流闕如故雖播麥二次而長不滿二寸葉皆黄細如絲饑民無可得食爭取樹皮木葉草根之屬和諸糠粃以治餓現在赤地千里無毛可茹少壯奔走四方老弱嗷嗷待哺間日不得一啖目擊心傷不忍卒覩所有粗劣雜糧靡不繼漲增高價格之昻甚有比昔日倍蓰者全縣學校如師範講習所以及男女高小國民等校凡三百六十六所所有學童刻因饑荒各自散歸摭取樹葉爲食救死不贍不遑就學矣以上乃災區實况謹撮要報告現會内每日分組調查各村莊並給發賑票俟他日一有定期到會領取麫粉等物然棗强惟一縣治耳等於是者尙不知凡幾尤且有甚於此者矣其苦爲何如也故願海内仁人君子速思良策以救我數千萬之同胞是則馨香拜禱者也 
　　廣濟會中國廣濟會前組北省災民救濟第一醫隊附搭招商局新大輪船赴津路經威海觸礁船幾沉没幸遇澄淸砲斷援救乘客得生己誌前報茲該會接天津臨時災民醫院來電云醫隊到津藥品及隊員行李衣箱等件均遭沉没中西醫士僅着夾衣亟須趕製禦寒醫院組織完備統俟藥品到時即可開暮等語該會接電後聞己趕製中西藥品及災民棉衣以便運津救濟 
[友華銀行銀市報告]  
　　中美新聞社譯友華銀行十六日報告云昨日倫敦銀價近逮期佫跌一先令又八分之七便士紐約銀價跌至七六半倫敦紐約匯價不動此間開盤時定價金鎊五先令半金圓八五日金五八又四分之三上午市况不定午後較穩固因投機衣賣出之故收市時賣出價金鎊五先令一便士又四分之一金圓八六又四分之一倫敦紐約銀市均不定惟觀於上星期間之跌落恐不免有小反動云 
 
 
 

Page 11

 
 
[景昌公司絲市報告]  
　　中美新聞社　景昌華絲出口公司報告云上星期中國機器絲市而極沈寂直無交易如本月内再無人定貨有絲廠數家將暫時停工市價特别大號九七○兩特别號九三○兩中號八三○兩察理絲祗有三十包交易市價上號八二○兩市號七九○兩土色絲市况略强日本有詢問者上號價三六○兩市號三四○兩 
[祥泰木行木市報告]  
　　中美新聞社譯祥泰木行報告云十一月十五日上海木材市價如下（價以每一千尺在廠地交貨計算）洋松五五兩（上海銀）華松板八尺至十二尺四○兩留安四寸板七王兩留安十八寸板一一○兩崙白霞一二五兩柚木板片六寸闊無市價每加二寸闊加銀五兩柚木方條無市價西比利亞硬木四寸闊一二五兩東洋松七五兩 
[聯鯨艦開往閩浙洋面巡防]  
　　滬南海軍總司令公署近接浙江盧子嘉督軍來電略謂冬防期内水陸防務均關重要近聞閩浙洋面時有海盜出没擾害商旅時届冬令正值科商往來辦貨之時若不派艦前往巡緝航務受害商旅裹足請速派軍艦前往以資保護而重冬防等情藍總司令接電後當即飭派駐泊浦江之聯鯨軍艦前往巡防該艦長李孟斌奉令後巳預備一切以便開行 
[浙江兩鎭使對調]  
　　浙江寗台與嘉湖兩鎭守使奉盧浙督令飭對調故寗台鎭守使王　率領步兵三十八團團長李雅亭曁所部第一營並團部各官佐士兵及軍醫院等於前日由甬乘坐超武兵輪於昨下午一時來滬暫泊兵工廠碼頭擬即開往嘉湖駐防適嘉湖鎭守使王桂林所率之浙軍一師第二團該管各營官兵亦由湖州乘坐小輪於昨抵滬兩軍會集後立即互換輪船寗台之三十八團開赴嘉湖駐防嘉湖之浙軍則乘超武赴甬防守因此兩軍均未在滬駐防云 
[孟警佐愼重冬防]  
　　淞滬警察二區二分駐所警佐孟佘武於前日即十五夜起凡該管轄境之各崗位地律加派雙警通宵站崗認眞梭巡並督同巡官李錫恩自夜間六時起至天明止輪班帶領巡邏隊四出查察以弭匪患面保治安昨將於本月十五夜起每夜加派雙崗巡查辦理情形報請警廳查照矣 
[破獲僞造鄂錢票機關四誌] 少婦唐月仙摘釋 
　　上月十五號公共租界特别機關華探目鍾星南西探麥克納司等在福建路五十六號門牌浦江旅館内破獲僞造及行使湖北官錢局假鈔票機關共拿寗波人胡芝卿戴莘才陳河南無錫人陳文良寗波少婦唐月仙五人抄出每張銅元一百枚之假票四千五百張及一切製造器具圖章解經公共公廨命押候湖北官錢局派員來廨訂期研訊等情三紀本報昨日午後二時半由陸仲良襄讞會同日副領事林出賢次郎升座第一刑庭飭將各被告提案正式開審湖北官錢局派員楊漢芳偕同該省軍民兩長代表律師到堂旁聽各被告除胡外餘皆延律師出席以備辯護先由工部局刑事檢查科代表費斯福律師起立將捕房破獲本案情形摘要述明並稱唐月仙查係第二被告之姘婦雖同居一室實與本案無關應請摘釋當經問官核准宣告第五被告開釋於是該婦遂脫離被告地位費律師乃命鍾探目上堂稟明破獲詳情略謂捕房得報有人僞造湖北官錢局假票我遂於上月十五號帶同包探前往浦江旅館見胡戴二人同在二十五號房内胡將假票蓋印戴坐其側吃烟我即入内將彼等拘獲抄出僞票等物並在戴身畔搜出僞洋一元當詢以僞票何來據稱係由陳河南介紹陳文良送來河南寓於九江路新旅社我即通知西探另派包探協往將陳河南拘獲詢悉文良住於長浜路二百十四號屋内復按址往將文良拘獲抄出印刷機件始將各被告連同證據一併拘入捕房云云並將抄獲物品逐一呈察又由包探姚阿生西探麥克納司分别投案作證所言與鍾探相同而楊漢芳即偕湖北省政府代表律師上堂聲請將各被告引渡楊所提引渡理由有三（一）僞票在湖北市上發現經督軍查悉機關在滬故咨請護軍使轉令交涉員照會租界捕房因而破獲（二）上年滬上曾有與此相同之案亦經公廨照章引渡（三）自此項僞票發現後湖北金融界已大受影響而官錢局之信用亦有損失必須戕案内被告移歸湖北法庭根究時捕房律師即起聲明原告方面人證完畢於是各補告之律師遂紛紛陳述意見有謂原告旣有捕房律師又有湖北省政府之律師致使被告不知何所適從以誰爲主等語捕房律師當答稱此案旣經成立當然援照命案辦理將被告引渡護軍使署由彼轉解各被告律師聞語遂要求堂上將應否立即引渡問題先行解决問官磋商之下决定先審被告日供俾定　於本案究竟有無犯罪之行爲雙方律師乃墨然就生第一被告胡芝卿旣無律師代表即由問官親向訊據供稱該旅館房間係蔣子雲所開我與蔣有舊是日往向借欵適見一婦人挾兩紙包而入蔣室包交由蔣置於床下而去蔣當向我謂已用電話請友人携錢來借爾未幾見第二被告進房我與彼不相識約隔十分鐘包探即進房來將我及第二被告拘住從床下檢出僞票圖章包探以蔣係茶房揮之而去我並未說僞票係陳文良等交來等語第二被告代表高露玲律師即請飭傳該旅館經理携循環簿到案以便查詢蔣之來歷問官訊至此以時己暮判四被告還押候改期飭傳浦江旅館經理携帶簿據到案質證 
[李故督安葬之傳知]  
　　上海縣公署昨接齊代督電云各縣知事並轉各界均鑒頃接天津李桂山先生電稱先兄秀山殁於寗垣前承賜唁哀感曷勝茲於十月三十一日由寗歸柩天津筮期安葬當於十一月二日安抵本籍即天津河北黄緯路敝寓治喪謹擇於十一月二十一日即夏曆十月十二日午時發引知關垂注謹此泣告訃聞另寄伏希鑒察等語特此轉逹即希察照督軍公署銑 
[徐滙公學七十週紀念詳情]  
　　徐滙公學自道光庚戍年開辦至今巳届七十週年本月十二三四三日舉行紀念慶黄大門外馬路中間紮有松柏牌樓額曰七旬大慶校内外徧懸旗綵每晨八時鳴砲二十一響并燃放鞭砲數千聲震遐邇晚間六時至九時更放花筒九龍等物新校舍四週綴以電燈數千盞本埠官紳各界往道賀者車水馬龍頗極一時之盛茲爲之按日分誌如左 
　　十二日又爲該校院長山宗泰君縣弧慶日上午十時行視賀禮全校修士師長同坐禮堂前受賀學生由司令員統率以軍禮致祝并讀中西頌詞軍樂悠揚琴歌宛轉規模極形整肅禮堂中陳設之成績展覽會除近年諸生之各科成績及所製之手書畫等外其最特色者則爲數十年前之舊學生若李蔣諸司鐸之文學稿沈馮諸司鐸之屏對堂幅等均名著中外社會視爲奇珍異寳者今皆一一羅列以昭紀念下午二時開游藝會僅由在校之敎員學生入塲觀覽故不縷述 
　　十三日十時歡迎來賓中法官界如何護軍使汪參謀長張春泉團長法總領事雷南君副領事克勒賓君曁海軍司令官數人上海縣沈知事法界會審委員聶陳二君道尹代表余沅警察總廳代表張桂榮交涉署交際科長陳震東縣視學朱伯華勸學所長李頌唐紳界如陸崧侯莫子經錢紳齋沈叔逵朱志堯陸伯鴻等以及各地之司鐸修士莫不先後戾至更有河南開封府之譚司牧亦來與會先由山院長致歡迎詞並報告該校經過歷史繼由何護軍使沈知事等各起立演說大致稱該校之培植人材爲益於社會國家者不淺沈知事演詞中并因院長誕辰謂一時雙慶實爲佳話云云何軍使復有祝詞一篇由其秘書陸逹權君宣讀旋導至大禮堂參觀各種成績復至操塲觀學生操演至十二時特備中西大菜邀集會餐下午二時半開游藝會學生演劇第一齣全用法語由上扮演布景精美語音純熟第二齣名英雄血事爲法前王嘉祿大帝與回教王瑪爾西耳戰爭帝姪咾郎上將被賣國賊茄納龍男爵所騙戰死沙場激昻慷慨頗足發人愛國之心全用官白由上中兩院生合演第三齣名多寳塔稱頌該校之成績優美如是塔之進而益上由下院生扮演全用歌唱雜以詼諧令人解頣當每次閉幕時復佐以土山灣之音樂至六時始畢復導至會客室進以茶點來賓七八百人盡歡面散（未完） 
[培德公學童子軍游藝會預紀]  
　　虹口淸雲里培德公學童子軍頃爲擴充團務購備用品事定於本星期六下後一時假座靑年會開游藝會籌欵表演節目（一）廣肇童子軍音樂（二）沈漢玉幻衛（三）本校幼稚生表情唱歌（四）本校員生技擊（五）本團童子軍新劇有校中敎員加入合演定有可觀劵資成人四角幼童二角異常暢銷云 
[縣敎育行政人員談話會紀]  
　　上海縣教育行政人員於昨日上午齊集勸學所開第二十七届談話會與會者朱伯華何子文朱望三陸采芭李頌唐五人十一時開會由李君主席發表提議事項表决如左一議組織籌備國語統一分會由勸學所草擬規程公决實行一議續辦國語講習所分爲兩項甲時期准於暑假時開辦以二個月爲限乙員額每次講習定四十人以現任敎員爲限議畢散會時巳逾午朱君等在所午膳而散 
[旅滬南屏同鄉會一週紀念]  
　　廣東香山縣南屏鄉旅滬者約二百人鄉人容藻屏鄭和等因鑒於上海地廣人衆各同鄉難以聯絡故於舊歲十一月間組織一旅滬南屏同鄉會藉以敦鄉誼而資互助成立以來會務頗形發逹月之十四日在北四川路仁智里本會所内舉行一週紀念到會者數十人或握手而間　情或舉杯而聚舊好頗畫一日之歐云一 
[商業義務學校演劇籌欵預誌]  
　　西門安瀾路商業義學校近因經費支絀定於月之二十日（即本星期六日）下午二時假座靜安寺路夏令配克戲院演劇籌欵藉資維持並映演商務印書館新製春香閙學影片以娱來賓由牧文女學派員唱詩云 
[書畫家熱心助振]  
　　海上題襟館發售南北義振劵以當今名人吳昌碩鄭孝胥王一亭何時孫程瑤笙費友仁諸君等之書畫爲贈品美不勝收故購劵者甚爲踴躍費君係王一亭君高足其筆法神似王君爲後起之秀云 
[半淞園開菊花會]  
　　滬南半淞園於舊曆初五（即星期日）起開菊花會二十天該園自栽奇花不下百餘種陳列於江上草堂有淵明癖者不可不往一玩也 
[中華糖果公司開幕]  
　　中華糖製菓食公司係　文江所發起創辦暫設臨時發行所於虹口北四川路武昌路中擇於舊歷十月初七日開暮凡在開幕三天内購各種貨物在大洋二角以上者隨附送贈品劵一紙該劵准舊曆十月初十日開搖自一至二十均有贈品又買各種糖占者除附送贈品劵外買一瓶送一瓶云 
[華捕振業銀行之籌備]  
　　本埠銀行事業邇來極形發逹茲有京滬商界巨子發起組織華法振業銀行集資一千萬元刻巳向華法兩國政府立案註册京行主任爲吳宗濂滬行籌備主任爲陸嘉林現設籌備處於公共租界北京路慶順里四十九號積極進行 
[泰亨源銀樓三週紀念之熱鬧]  
　　北京路泰亨源方記金銀號自　三年添設銀樓以來營業日見發逹昨日適爲三載紀念門市飾金一律放盤並有贈品故自晨至暮共有五萬餘金之營業可稱發逹矣 
[暫停律師繙譯職務]  
　　公共會審公廨昨日發出通告一道粘貼公堂門首照錄如下查某律師繙譯散發明信片招攬生意業經本公堂停止其職務三個月以示薄懲如再有前項情事發生定行重懲不貸 
[神州醫院開紀念會]  
　　十六舖太平弄内神州醫院本月十八日即隂曆十月初九日爲該醫院第一週年紀念之期預由院長李平書柬請本埠各官廳曁各團體士紳等請於是日午後兩時蒞院觀禮云 
[塘口鎭緝獲鹽船之鋸示]  
　　本邑西鄉塘口鎭農民本屆下元節舉賽神會頗爲熱鬧蘇屬緝私二營余營長特派游巡隊江隊長督船二艘前往彈壓旋在中途顓橋頭橋二處緝獲私鹽四十二包並截獲鹽船二艘昨均解營請示當由余營長除將私鹽充公外所獲鹽船二只已派弁兵抛回緝獲地點照章鋸斷示衆以儆效尤 
[閘北水電廠之腐敗]  
　　閘北自來水水力不足往常每屆夏令距離該廠較遠者竟至涓滴俱無餘時尙可勉藪應用今年春間聞已新添大水池一只大機器一部該地居民方以爲此後可不憂無水矣乃非特夏間無水仍如往年即現在天氣凉已多日而出水之少且又過於前遠處固無水可用即近該廠處亦時患不足近日閘北屢次火災施救無從因之居民大起恐慌紛紛投函詰問該廠均置之不理據　者謂該廠水池機器均已足敷應用現在之水量不足係因減少用煤之故按自來水關於民食關於火政者均非淺鮮未知主持該廠者亦思所以整頓之乎 
[大團扣留瑞順輪船之原因]  
　　裕大輪船公司行駛上海大團間之新飛霞小輪近因損壞機件入塢修理暫行停駛乃有行駛上海新場間之豐昌公司瑞順輪船繞道大團載客船主賀桂卿到團後在夏姓家吸食鴉片被巡警拘獲當經董區員吊查該輪執照並無行駛大團字樣遂將輪船扣留俟查明核辦嗣由裕大輪船公司得悉以該輪侵礙航線等情呈請警署按律懲儆 
[昨日公共租界之兩小火警]  
　　昨日傍晚五時半公共租界河南路橋塊十號門牌之成衣店内忽然失火即經救火會員驅車前往救熄僅燬被褥等物未致成災又同時東西華德路二千六百五十六七號亦告火警亦紳救火會員救熄損失未詳 
[棉花棧房失愼]  
　　虹口楊樹浦路桃園里二亞第一家一千五百十號門牌棉花棧房昨晨三點半鐘起火救火會西人聞警驅車馳往灌熄計　房屋一幢事後捕捕查得該綫保有火險飭探詳查起火情形再　　當火熾時該棧房牆壁忽然坍下壓傷救火會華人六名當送醫院醫治 
[騐明委係自縊]  
　　住居蔑竹街向爲織淘籮業之竹匠孫和尙年約五十餘歲生有兩子長子三毛年二十六歲尙未娶親次子早已夭殤遺有童養媳張氏年巳二十一歲孫擬配與長子三毛爲室不料張女未允意圖潛逃孫因略加訓誡仍復無效以致氣忿填胸遽於前晚夜半在樓下臥室内解帶自縊當時無人知覺直至昨晨經其子三毛察覺則巳體冷如冰施救不及俄爲　警查悉回報該管一區三分駐所（水仙宮）由劉署員飭十六舖地甲查明前情偕尸子投報地方檢察廳請示午後四時譚廳長委周檢察官偕沈檢騐員蒞場相騐時尸子三毛請求免騐未准當飭檢騐員騐得該尸委係自縊身死當即填格飭着尸子赶即備棺收殮並取具切結存查 
[茶客猝斃之相騐]  
　　米船戶徐阿炳（即許阿炳）因啜茗後步至洪生碼頭意欲登厠中途仆地氣絶身死經十六舖地甲偕其同伴路阿香（即陸阿香）投報一區警署飭轉報地方檢察廳預備相騐巳紀昨報茲於昨日午後三時由譚廳長委熊檢察官偕沈檢騐員蒞騐即由該地甲稟陳前情並以死者滬上並無尸屬祗有同鄉人陸阿香在此願代棺殮等語官飭檢騐員騐得死者實係生前患病忽爾舊病暴發以致身死當即填格飭陸阿香具結代爲棺殮並着函知尸屬運柩回里騐畢即行回廳稟復 
[汽車撞傷行人續誌]  
　　汽車夫洪榮法前日在虹口威妥瑪路駕駛九百九十三號汽車司機不愼將行人楊裕山撞倒碾傷當由巡捕查見將傷者車送醫院療治洪拘押捕房巳誌昨報昨解公共公廨請究由中西官略訊肇事情形一過判洪還押候楊傷愈再訊 
[懲罰兩燕子窠之主客]  
　　本邑人陳福元因在九江路四百二十六號門牌北鴻泰墊褥店樓上開設燕子窠經總巡捕房華探張玉嶺偵悉稟明捕頭於前晚協同西探前往將陳與煙客馬裕振陳阿五王阿五連同烟具一併帶入捕房昨晨解送公共公堂經中西官訊實以陳故違禁令判押西牢二月餘人各罰洋三元充公烟具銷燬又湖北人吳連生亦在愛多亞路五十二四號屋内私售燈吃經該探等查悉往將吳與吃烟人周新彩黄良記范彩昌陳順才連同烟具一併拘入捕房昨解公堂經中西官訊明姑念吳雙目失明從寬判押西牢一月餘人各罰洋三元充公烟具燬去 
[夾帶煙土之懲罰]  
　　廣利輪船茶房華錫根於日前下午夾帶烟土一網籃計有二十二包行經法租界新開河爲巡捕上前抄獲當將華連同烟土一併帶入捕房昨解法公堂請究先由捕頭上堂稟明前情並將烟土呈鑒請之華供此項煙土實係客人馬先生之物令我送至某處祇得佣金不敢私帶餘供支吾中西官判華罰洋五百元充公外再押一年准予贖罪烟土銷燬 
[破獲燕子窠]  
　　陳小壽倪阿林在虹口東嘉興路第一千四百十六號墨克登路二百八十號聞設燕子窠售賣鴉片烟容留王阿根周見生劉仁坤陸阿二施阿奎季洪坤等在内燈吃經哈爾濱捕房華探目黄賜福查悉分别前往將陳等一干人拿獲抄出烟具多副帶入捕房押候解辦 
[糾衆行凶之研訊]  
　　地方檢察廳昨據三區警察署備文飭警押送糾衆行凶打傷唐彩金等被告許連生錢阿五王菊生及許戴氏戴姜氏等一干人請辦下午由檢察官提案研訊該被告等供多否認問官命唐彩金上堂據法警稟稱唐並不來案問官判各被告押候交保候傳唐到案再核 
[包車夫家被搶]  
　　拉包車之海門人沈燦林與同鄉黄德華賃居寳山樂金二圖地方日前晚間有口操江北音之匪徒五六人毁門而入搶去布衣二十餘件該匪等臨走時有一人口呼小扣子之名事後由失主投報四五兩區請爲跴緝未識能破獲否 
[黄包車夫串搶金鐲之供認]  
　　婦人某氏於昨晨八點時雇坐周阿三所拉之黄包車行經法租界愛多亞路火輪磨坊街口周佯稱乏力停車突有匪徒兩名從背後上前將該氏手上所戴計重二兩餘之絞絲金鐲一只强捋而逸氏大聲喊捕適有包探徐新發到來將周拘獲帶入捕房詰據周供實係在逃之陳寳所搶陳住黄河路五福里内當由捕頭仍飭該擇前往該處抄出金鐲原贓惟陳仍在逃未獲當由該探據情同覆備頭諭令協緝陳寳到案併究　　　　 
[押店夥捲飾潛逃之偵獲]  
　　法租界民國路進康押店夥曾榮爵於上月二十日私取包房内值洋八百餘元之金銀飾物而逸旋爲　店主查悉報告捕房登報懸緝在案現爲法捕房包探程子卿方福林偵悉曾匿跡在大馬路合德里某野鷄妓院内當即前往將曾拘獲吊出贓洋二百餘元帶入捕房經捕頭詰據曾供認監守自盜不諱諭令管押聽候吊齊贓物再行解堂訊辦 
[兩案搶匪分别押儆]  
　　徐呂秀許小有前日在新閘僑塊攫取行路婦人袁徐氏之金挖耳一枝經氏大喊由包探張盛全聞警趕到將徐許二人拿獲抄出原贓昨解公共公廨請究山李襄讞會同美約副領事訊明屬實判兩被告各押西牢三月示儆又姜金生在虹口閔行路攫取陳懋忠手携小洋一百六十八角當經包探譚鳳池追獲人贓昨晨亦經解由公廨中西官訊實判姜押西牢二月示儆 
[昨日公共公廨訊案紀]  
　　昨晨公共公廨民四庭由兪襄讞會同英包副領事訊理民事案六宗挨次錄下（一）劉東海訴李坤元吳萃五許明善不理擔保借洋二百元案一結果准將存案之欵照判給原告具領（二）梅福庵尼姑妙昌訴寳蓮紫函兩人不理欠欵案「結果」兩被告合交一千元舖保候訊（三）蕭國珍訴蕭文孚不理代賠用空菲列濱銀行賬洋六千八百五十四元案前判原告勝訴被告押追茲由原告在被告餘姚原籍查有産業故偕律師到堂請求移文該管官廳發封被告之律師對於原告請求並不反對惟要求將被告開釋「結果」蕭文孚具結出外候函致浙江餘姚縣知事照單開地畝飭查是否應歸蕭文孚所有復廨再核（四）陳鴣烈訴羅似貞不理所欠同康運大兩莊賬欵案茲被告請求開釋出外料理原告之律師亦表贊同一結果」着羅似貞自行具結出外料理（五）曹貢廷訴某花廠股東馬信和蔣松岩不理貸欵銀三千一百四十五兩案蔣飭傳無着茲將馬傳案由其律師請求交保「結果」准被告律師之請求馬和記布袋店馬裕記銅店合保被告銀三千兩候訊（六）永成花廠主周子良訴雇夥顧應伯私用收花賬洋七千六百九十元案被告無保拘押在案茲係雙方辯論先由被告代表朱斯芾律師聲辯略謂控數係花戶拖欠被告不能負責云云次原告之律師駁辯以被告實係將收花之欵私用證據確鑿要求判歸原告勝訴「結果」候會商堂論改期宣佈 
　　又午後第三庭由李襄讞與瑞典國副領事續訊瑞典國人弗雷恩特性（譯音）訴裕豐航業公司朱洪山雇原告爲機器師執行職務時受傷請追撫恤損失銀一萬一千兩薪水二百五十元案先據被告代表律師上堂辯稱被告一切證據尙未完備且原告受傷未愈要求展期一月再訊而原告律師亦上堂陳述案情反對被告律師請求改期「結果」被告仍存銀五千元保出候展期一月再訊 
[誌謝]  
　　昨承半淞園惠贈游劵六紙培德公學贈游藝會劵兩紙商業義務學校贈觀劇劵四紙儉德儲蓄會贈第二卷第一號月刊一册婦女學社贈婦女旬刊四張均此誌謝 
中華職業敎育社通訊 
[介紹機械原件學]  
　　此書專論構成機械之原件分三編（一）結合原件包括帽釘螺釘楔子等（二）活動機件包括聯結器樞軸軸承磨擦輪齒輪尋帶及導索傳動器鞲鞴及鞲鞴桿塞筒曲拐傳動器等（三）流體之傳導機件包括管堵閉機關等係由同濟醫工學校工學會會員依據德文本編譯而成條分縷析至爲明確附圖若干幅更足以資參證本社附設中華職業學校鐡工科用爲敎本認爲極切實用因商得該會允可即爲單行本以餉當世茲巳出版特爲介紹每部二册附圖一册定價九角（編譯者）同濟工學會（印行者）中華職業敎育社（上海西門外方斜路）（代售處）同濟醫工專門學校（吳淞礮臺灣）中華職業學校（上海小西門外新馬路南）商務印書館（上海棋盤街）亞東圖書館（上海廣東路） 
雜評二 
[告商人（訥）]  
　　美人謂東方人好賭成性吾謂東方人雖好賭然賭術實未精也知彼知己百戰百勝戰也亦賭術也乃中國商人之賭非特不知彼并不知己世界商業之情形何如金融之消息何如旣茫無所見而己方進攻之能力何如退守之方法何如又毫無把握一時冐險而進見機即乘進而倖勝則再進敗思挽救則更進以如此不諳賭術之商人與知彼知己操縱自如之商人戰未有不一敗塗地而不堪收拾者也 
　　今日賣空買空之商人弱點早巳暴露然而尙沉溺於中不思以正當方法營穩固之業而日以冐險之賭爲倡則又何也 
公布欄 
[江蘇高等審判廳]  
　　民庭判决（民二庭）一件徐錦春等爲贖産涉訟不服如臯縣署所爲執行庭諭提起抗告一案（决定主文）本件抗告駁回抗告訟費由抗告人員擔一件吳子泉與邵榮堂爲牌號涉訟控訴一案（判决主文）本件控訴駁同控訴訟費由控訴人負擔以上十一月十三日 
[上海地方審判廳]  
　　判决主文（民一庭）一件判决周八八與周銘之因田地糾葛一案主文上邑二十三保十五圖第二百四十八號周榮春戶則田二畝八分二釐三毫認爲原告人所有訴訟費用歸被告人負擔一件决定陳張氏與陳毛氏因墓田糾葛控訴一案主文本件控訴准予受理（民二庭）一件决定陶杏斌聲明窒礙一案主文本件窒礙之聲明照准一件决定袁鳳樓與王國生等因票欵糾葛控訴一案主文本件控訴狀准予註銷本審訟費歸控訴人負擔一件判决呂順發與陶炳之貨欵糾葛一案主文陶炳之應償還呂順發洋三百十二元五角訟費歸陶炳之負擔一件判决羅浩卿與郭瑞良固抵欵糾葛一案主文原告人之請求駁回訟費歸原告人負擔 
　　批示一件吳蓮　狀請折工由狀悉候傳訊債權人再奪此批一件陳寳華狀請錧案啓封收狀悉着速來廳候諭此批一件錢宗濤狀請銷案由狀悉准予銷案此批一件錢宗　狀領房票由准領此批一件周桂香狀交訟費洋由准交此批一件楊葉氏狀領田畝由准領此批一件哈利哈狀領欵洋由准領此批一件瞿仲良請求准予保釋由狀悉准予交保候訊此批一件陳嚴氏狀請銷案由狀悉准予銷案此批一件朱海海狀請執行由狀悉巳飭吏執行矣此批一件萬則誠狀請銷案由狀悉准予銷案此批一件陸朝桂狀請傳案由狀悉巳飭傳候訊奪此批一件黄藴瑜狀請傳案由狀悉准予飭傳被告人到案訊追此批一件雷文成狀交查封費洋由准交此批一件楊木海狀交欵洋由准　此批一件張德發狀交標價洋由准交此批一件鄭澤爾狀交查封費由准交此批一件徐子良狀交欵洋由准交此批一件曹保生狀請交保由狀悉仰候傳原告來案訊奪此批一件顧珊臣狀請執行由狀悉准予派吏執行此批一件沈延康狀保蔡順裕由准保此批 
[上海地方檢察廳]  
　　批示方林生狀悉據訴旣遭兇毆仰即來歷騐明核辦此批丁根大狀悉宗經訴請同級廳從輕判處拘役矣仰併知照此批姜春祥狀悉案巳查明靜候訴辦可也毋凟此批以上十一月十五日 
　　批示夏王氏狀悉查大理院聲字第二號判例載明未决期内覊押日數是否准其折抵應以判决文内有無宣示准其抵折爲標準未經宣告准其抵折自應毋庸折算本案未决覊押日數判决主文並無宣示准其抵折業經前狀批示在案乃該氏仍不明瞭又續狀妾引大理院統字第八八八號等解釋任意吭辯希圖折抵查統字第八八八號係解釋若遇零奇日數仍准折抵一日統字第九九二號係解釋未决覊押之人經判决確定後仍然監禁者雖未備執行之手續應將此項監禁日數算入刑期統字第二三號係解釋檢察官偵查前覊押於他機關者亦得謂之未决覊押以上三者解繹甚爲明瞭其意旨雖各不同然皆非打銷大理院聲字第二號之判例該氏女流不諳法律而代訴人對於法律釋例亦一知半解妄相援引違法曉凟殊屬荒謬合再以所指各號解釋逐一釋明批示免再誤會仰即知照並特斥此批周李氏狀悉案巳判决應候執行所請交保之處着毋庸議此批沈吳氏狀悉爾前狀聲聲爾子被人刀傷要害性命難保請求派員往騐等情措詞至爲急迫忽又具狀銷案足證所訴皆虚須知國法具在誣告自有常刑爾瞻大妄爲視公事如兒戲情節殊堪痛恨本應治以應得之罪姑念愚婦無知寛其旣往如再意在嘗　本廳絶不爾恕也切切此批楊嚴氏狀悉案巳起訴仰候審判毋凟此批印兩村狀悉仰候核辦此批許如生狀悉案巳判决毋庸多凟此批徐繼文狀悉仰宗學當邀妥保來應具領此批楊錫堂狀悉爾應查明爾妻究在何處再行投訴所請暫毋庸議此批蔡　生狀悉爾妻究爲何人所拐本廳一再偵查迄未明瞭已暫着被告人等取保查尋俟爾妻到案自有相當辦法屢凟何益此批徐虎全狀悉同級審判廳判爾一等有期徒刑十二年業經宣告在案旣據聲明控訴前來仰即補具理由書以憑核轉此批以上十一月十六日 
[滬海道尹公署]  
　　批示一件海門縣民顧鳴　等呈爲揑朦成案事實難行環請查對碑示再行核奪示遵以免紛爭由呈悉查此案前據俞元虎等先後來道呈浙均經轉令海門縣知事再行察酌情形妥爲持平處理具報在案據呈前情仍仰海門縣知事併案辦理具報毋延切切此批一件海門縣民趙思齊等早爲根本錯誤解决愈難請求飭令更正錯誤以淸訟源由呈悉已於順鳴臯等畢内批示矣創即查照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　巴西距中國最遠以意想度之中國消息巴西方面自不能遽有所聞然如民國九年七月北京附近戰事巴西麗河日報ＲＩＯＪＯＲＮＡＬ十二日午後巳先載之其後各晨刋中若商報ＪＯＲＮＡＬＤＯＣＯＭＮＥＲＣＩＯ若巴西日報ＪＯＲＮＡＬＤＯＢＲＡＳＩＬ若郵報ＣＯＲＲＥＩＯＤＡＭＡＮＨＡ若國報ＯＰＡＩＺ均先後有所述錄其時適南美小國「百里肥」ＢＯＬＩＶＩＡ起革命巴西日報遂並書之曰「中國之亂百里肥之亂」大抵在海外聞此消息第一次若春雷之乍響頗足驚人以後必有兩三日默焉無動靜在北美時亦如是也嗣記者詳稽其消息之由來南美方面實不外「兩通信社」一曰聯合通信ＵＮＩＴＥＤＰＲＥＳＳ一曰共同通信ＡＳＳＯＣＩＡＴＥＤＰＲＥＳＳ兩通信社均爲美國人經營之事業至其遇事端發生之第二三日消息忽然沈寂實令人望穿秋水云在巴西人眼光中對此消息大抵謂方今世界羣起革命將令遍天下無寧羽中國之事又其一端其意若謂北京事件爲受世界潮流所波及者巴西距吾華過遠自不能於表裏兩方面澈底看穿矣 
雜錄 
[蘭簃雜識] [  瘦鵑]  
　　吾友唐子鏡元昨出其旅美友人姚叔來君銅像影片見示眼歛睫合如古佛笑一仿吾國古代石佛造像殊古樸有奇致像係姚君至友史格秘德氏ＳＣＡＲＰＩＴＴＡ手製居紐約以造像鳴於時其先世爲意大利人夙精斯道史氏淵源家學每有所作無不得心應手聞唐君言像中面目亦逼肖姚君云果爾此眞上帝造人手矣姚君附函謂中國有名人物均宜多作此等造像贈與美國各省博物院使美國人民曉然於中國爲極古文明種族非均如唐人街之洗衣人及飯館朋友云云其意甚善然吾國無雕刻家要亦未易言此也 
筆剳 
[痴棠記（中）] [  枕綠]  
　　張生善男子也家本淞濱來茲練水執業某肆鋪啜而巳其於棠枝之情實與豔羨其貌與財之心並長亦憐其痴處之於文君之列一漿欵乃載與俱歸迨夫家庭多故難爲左右之袒則排解無從去作賣茶之客棠枝四顧環境覺接觸於其身者無非重量之壓力仇敵之空氣惟彼張郎堪爲告訴每積數日間窮愁抑塞之氣於夜半無人之短促時間中一傾吐之旣如是不啻一孩提之童失其保姆誨愁惟恐鐙窺見含淚空敎月照乾耳流光如電轉瞬十年棠枝乃能安之如一日其諒解張生之堅能足滋游子内愧之心而張生猶不敢常歸而棠枝不能忘其子恒私念之積久不能自巳密倩其鄰代爲作書私招之來錦兒果如期至會於旅次棠枝夕無暇晷足不出戶是日大婦率其子女往戚串家遂得乘機出旣相見錦兒幾不識其母蕉萃之色敝垢之衣逈非棠枝之舊狀也而棠枝視其子長身玉立酷類張郎亦不敢遽呼爲錦兒知各無誤則相對大泣久之棠枝嗚咽言曰女母不德重遺女羞且無以對女地下之父自問良心萬悔無及今日所遭實自召之亦卽應得之報惟有自懺不再作塵世快活想耳 
劇談 
[霓裳新話] [  野驢]  
　　亦舞臺改組後班底星散祇留一白牡丹又因狎邪病嗓尙未登檯新來人物自應以高慶奎綠牡丹二人爲魁首高係鬚生祇須講求一藝字綠係花衫更須色藝雙備默揣滬人心理其歐迎綠牡丹當在高慶奎之上也 
　　綠牡丹黃姓名端生年齡祗十四苗條秀削上蹻後如奇花初胎又如初解風情之好女子正戰花衫戲之絶妙時代也年十二初出現於通州張四先生亟當識之併贈以詩端生現猶寳藏篋中惜受藝不滿二年乃師戚艶氷去世（卽張國泰之弟子眞綠牡丹）遂襲乃師之名而東三省而營口去年蒞杭隷鳳舞臺大受彼邦人士之歐迎時小楊月樓白牡丹先後隷杭城第一臺滿擬旗鼓相當而號召座客能力竟均不及綠牡丹遠甚綠牡丹遂一躍而幾爲花衫界有名人物矣 
　　以余平心論之端生却係可造才惜造詣未能深到而動作姿勢悉偏於南派以後還當求根本上之眞實工夫先輩典型具在隨在皆可效法萬勿以不倫不類之古裝新戲如散花獻壽等劇爲投時利品也 
新聞拾遺 
[怪] [  隱厂]  
　　寗垣某大工廠工人每日工餘之暇從事賭博始不過猜拳小作輸贏近則大打撲克輸贏甚鉅該廠管理員朱某胆量素小若禁聚賭恐惹工人之怒激成風潮若置之不理又恐被上司聞知見責嗣竟思一妙法遇若輩賭時則立廠門口望風並與工頭商定倘見廠長以咳聲爲號因是工人深感朱某每逢星期日贏者必備佳餚欵待之云是亦工廠之怪象也 
[趣] [  吳秉恬]  
　　本埠福州路某大餐館昨有一客入而果腹坐定後侍者以菜單進客連呼好好一齊拿來侍者略躊躇客乃大叱謂汝家殽品不完備不得巳如其言將各物至詎客則不用刀叉掬而大啖尤可笑者則忽吮牛乳忽飲咖啡忽咀麫包忽食水菓旣畢付以資揚長逕去一時傍座之客俱爲軒渠不止 
[幸李雪芳] [  夢]  
　　昨晚在廳演劇時住宅幾遭失竊幸值巡夜警士遇見當場捉獲竊賊通州人王阿三今晨又由王供出同謀崇明人李慶桐均在五區二分所收押見春拆牆情節似巳早有預備拆洞處正在窗門之下其洞與牀及衣橱相距祗二尺左右待警士遇見巳拆去磚頭十餘塊雪芳在十二點鐘回家始悉檢查無失可謂幸矣　 
小說 
[社會小說衆醉獨醒（一九五）] [  瞻廬]  
　　第三十二回伍學究巧肚巧腸趙仙人鬼頭鬼腦 
　　仙人又唱道若要我饒赦牀上的病人須要拜三天經懺超度我的亡靈又要焚化三千卷心經心經上面寫着劉門尤氏冥中收用須要寫得端端整整不用别人書寫須要請敎一位文曲星君邦平娘子叩求道拜經懺焚化心經件件都可依得只有這位文曲星君待向何處尋覓仙人又拍案唱道咦咦咦你們生了兩隻烏溜溜的眼睛原來只算得兩個出氣洞完完全全不認識人這位文昌宮裏的文曲星君早在劉姓家裏親身降臨他便是書房裏坐板凳的老法先生他姓伍名字喚做老靑（絶倒）仙人唱到老靑兩字暗想不好不好我把老靑呌得爛熟不知不覺竟露出馬脚來了連忙變換着唱句道他便是赫赫有名的伍靑巖先生你們請他坐館敎書也是劉姓家裏的祖宗有靈在他手裏敎出的學生不是考取個狀元頭名定是做到那總統督軍他寫的字又方又正又光又明（恰似王媽媽所吃之四喜肉一笑）倘然寫在經卷上面一卷心經便抵得萬卷心經我的說話都巳交代分明今天要緊回到鄷都城裏過了幾天再和你們談心∶∶仙人話到這裏又是大大的伸了一個懶腰深深的打了一個呵欠做出那如夢初醒的模樣那時跪在香案前的衆人都巳站起你一言我一句都讚着仙人靈騐仙人道不靈還洋靈便加倍向例出門看香頭大洋六元不靈時一錢都不要靈騐時郤要大洋十二元一錢少不得小賓夫婦怎肯出這般重價邦平娘子道别人身上都可算計仙人身上算計不得（此四語確係富室太太之通病）這十二塊錢算得甚麽說着便掏出懐中皮夾揀了兩紙鈔票一紙十元一紙五元要仙人找出洋三元 
[自由談之自由談] [  鵑]  
　　盜越貨賊脞篋皆不齒於人口者也然盜賊之立品而鄰於善亦未始不足以媿士大夫正不可以其爲盜賊而少之故盜能俠賊能義則永永爲盜賊可也不必爲士大夫 
大昌煙公司徵文揭曉（丁等） 
[大小嬰孩牌香烟寳塔詩（以開羣英大會五字爲韻）] [  馬燮泉] 　　 
　　開巍巍大舞臺羣嬰齊來大世界徘徊將來治國人才大嬰孩與小嬰孩 
　　羣芸芸萬壑雲桂馥蘭芬養成童子軍他年爲國元勳事業功名世界聞 
　　嬰菁菁天生成琪瑶瓊瑛提耳試啼聲已知爲國干城不爲武士即文英 
　　大霈霈兆民賴風雲際會指揮三軍斾漫說輕裘緩帶把華盛頓勛名蓋 
　　會需靄靄中華最惟此少艾神光包四大將來名腸國外者番紀念倩誰繪 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[擇婦須知] [  老圃]  
　　近倫敦有人著論謂靑年男子選擇靑年女子應謹防數事試列如下 
　　一謹防一種女子好翦爪形如獸爪形者 
　　一謹防一種女子好服紫色及猩紅色者 
　　一謹防一種女子滿身香氣薰人者 
　　一謹防一種女子故作矜莊過甚之態者 
　　一謹防一種女子額作斜形髮如苧蔴者 
　　一謹防一種女子迷信宗敎過深而感情偏激者 
　　一謹防一種女子好以身斜靠於男子之身者 
　　一謹防一種女子不厭與男子益加親密而男子自問良知不應更加親密者 
　　一謹防女子飲酒者 
　　一謹防女子服裝詭異不整潔者 
　　以上爲英人之說然施之中國則情形有同有不同吾謂今日中國靑年更當謹防者則如下 
　　一謹防一種女子年巳長成猶不着裙而着短褲露兩脛者或着窄褲使兩腿如長棒者 
　　一謹防女子短袖露肘者 
　　一謹防女子口啣香烟者 
　　一謹防一種女子長髫復額不見眉毛駸駸乎覆及兩目者 
　　一謹防一種女子常以兩手置於腹下插袋之内者 
　　一謹防一種女子常佇立門頭者 
國民常識 
[作一個自由的人] [  景]  
　　許多人都承認他很自由其實他處處受朿縛 
　　有些人是很迷信的生病不去請醫生却去求神問卜居家不講衛生却講風水吉凶算命先生是他兒女婚嫁的顧問看相的是他出門行事的顧問這種人爲迷信所束縛算不得自由 
　　有些人慾望很深衣服要穿好的飲食要吃好的見財起意見色思淫自己並不能約朿自己只給慾望擺佈這種人也算不得自由 
　　有些人自己並無主意只隨他人爲轉移他人說這件事對他也隨聲說這件事對他人說這件事不對他也附和說這件事不對這種人以他人之是非爲是非他人之曲直爲曲直學了他人忘却自己也算不得自由 
　　有些人志氣薄弱一時立不起志來一旦立定志尙禁不着他人的三言兩語又更換了這種人呌做懦夫也算不得自由 
　　有些人不知世故淫於古藉凡古人之一言一動總以爲是對的現人的行事有不合於古先聖王之法的就以爲不當這種人只知道盲從古人不知變通可以算是爲古人所束縛也算不得自由 
　　有些人智識淺陋所學無多所以遇到很小的事情本可措之裕如的他們却把他當作天大的事弄得手足無所措這種人太無常識易爲環境所朿縛也算不得自由 
　　諸君以上這六種人都算不得自由你自己想一想你是不是上說這六種人之一如其是的就應當自己想法解放自己養成自己的辦别力自己决定自己的辦法不然你外面看去雖然像一個自由的人其實是　奴隷差不多（甲種酬） 
經濟 
[敬勸助賑者勿具無名氏] [  徐忍寒]  
　　金陵沙善餘先生近見拙作敬告全國辦賑機關一文特語予曰君旣作此以告辦賑機關當更爲文以勸助賑善士庶釜底抽薪而弊源乃絶蓋樂善士女凡遇損欵往往不好留名察其用意以爲善欲人見不是眞善與其顯揚以邀一時之榮譽無甯隱諱以綿永久之德澤殊不知助賑而具無名適足爲經辦者舞弊之利器例如某籌賑機關每月報告收入一次則在此月中苟有多數同具無名而又欵數相等者祗須僅列一戶以包括其餘而他戶之欵因名額混同儘可悉飽私囊分肥揮霍無憂破綻之或露則是無名助賑非特金錢擲諸虚牝且使善棍造孽社會愚者知此尙不肯爲豈助賑者仁慈惻隱之初衷乎所謂智者千慮必有一失而人每慮其顯著而忽其隱微是故苟欲助賑與其具無名而助惡無甯造假名以杜弊先生博聞廣見老於世情祇以譯務蝟冗苦乏暇晷草文勸世屬予筆之以爲熱心助賑者告 
工業常識 
[工業談薈] [  夢花]  
　　節省吸墨時間之方法吸墨紙吾人都用之有裝於吸墨紙之夾持具者有將原幅吸墨紙夾入厚紙板襯於寫字檯上者作書旣畢吸之墨汁俱乾頗稱利便然而時間所費即在取吸之際巳復不少况一取一置更形討厭欲使時間不費取置免討厭即可另取皮料一片製一彎形之夾持器將吸墨紙嵌入其中長短按手踝周而縛之則隨寫隨吸時間可以節省矣 
　　鎭靜打字機震動聲之方法近世各大公司洋行都用打字機器以代抄寫法至良也然而打字機器每當使用之時必有一種震動之聲聞之至爲討厭鎭靜之法可於機器及地板間插入一種吸收震動聲音之物以素色之油布鋪置桌上此種係軟木樹之外皮所組合成之故所發之震動聲遂因此而不易傳逹更益以橡皮包頭包諸案桌脚上則震動之聲遂寂然矣 
　　刷新鋼鐡之方法鋼鐡經非常之玷汚光澤全失若在未發重銹之先使其光澤復舊可以硬帚敷以亞姆尼亞肥皂水（ＡＭＭＯＮＩＡＳＯＡＰＳＵＤＳ）洗以淸水而以熱氣乾之乃覆以多量之橄欖油撒生石灰粉屑其上越二日乃再以硬帚刷去之用軟布擦茲鋼鐡至於發光而止 
　　攝影隂雨之方法攝影之要在能顯影之毫末而影之隂面若無相當之回光物則必不能盡顯製造此種相當之回光物祗須具一尋常玻璃窗大小隨便覆以鉛則攝影之功力普通即可增高百分之二十五矣（乙種酬） 
法律 
[商法之起源及其獨立之理由] [  磬尊]  
 
 
 

Page 18

 
 
商法者定關於商事特别私法之原則之法律也其起原與民法異非起於羅馬乃起於地中海沿岸諸國之習慣近世商法成立之最早者厥惟法國路易十四世於千六百七十三年定商業條例八十一年定海商條例之二者亦稱海上令夫商事者亦個人相互之關係也而商法獨立於民法之外者其理由有二焉民法重公正其規則往往迂遠煩雜不適於現代之事情商法重機敏信用爲應當世之需用而制定者故學者稱商法爲進步且侵略的法律此商法之所以獨立於民法之外之理由一民法與商法之中如買賣會社寄託代管等固有同一之規定似可編纂同一之法典然如海商手形（即期票滙票之類）保險運送等全屬於商法特别之事項而欲編人民法法典中則不可此商法之所以獨立於民法之外之理由二（乙種酬） 
衛生 
[皮膚病防護法] [  卞敏]  
　　凡欲皮膚之健全以淸潔爲主又宜隨時鍜鍊使之强固惟皮膚之疾病最易發生其防護之法亦須注意分述如下（一）凍傷ＦＲＯＳＴＢＩＴＥ由身體之一部過受寒冷所致在面耳及手足等處尤屬常見即凍瘡ＣＨＩＬＢＬＡＩＮ是也其患部之皮膚必紅腫或破裂且覺痛癢故於凍瘡初起時宜令温暖不是新女子還是舊女子？鵬 
冒寒氣復時時以手摩擦使其血行暢盛不阻　於一處即無此患 
　　（二）火傷ＢＵＲＮ由皮膚之一部觸於强熱之物體所致其受傷之皮膚每紅腫而起水泡ＲＬＩＳＴＥＲ宜用針剌破徐徐將水壓出以布浸油而包裹之 
　　（三）疥癬病ＲＩＮＧＷＯＲＭ皮膚傳染病之最著者也此病由疥癬蟲寄生於皮膚而起患之者其癢難堪且易傳染若手執其所用之器物殊爲危險於同衾時則尤甚故有癩之傳代之說 
　　（四）秃髮症ＢＡＬＤＮＥＳＳ頭部之髮有在壯年即脫落者因細菌寄生於髮中所致若將頭髮勤於梳洗决無是患又毛根之中爲毛囊蟲所寄生則成而皰ＰＩＭＰＬＥ或當靑年時皮脂腺之分泌脂肪其量過甚設有不潔之物閉鎖腺口亦多發生面皰者宜塗抹硫黃或時時洗滌以淸潔之至爪之中易留垢穢之物質每多細菌繁殖於其間搔癢之際有引起皮膚之生癬ＰＳＲＩＡＳＩＳ者故爪端宜隨時洗刷或用剪刀以修剪之 
　　以上數種防護皮膚病之最普通者也然患者最多曷不一試方知予言之不謬也（乙種酬） 
道德叢話 
[西方格言（六三）] [  謝介子選譯]  
　　義務爲權力夙興夜寐人與之俱「葛納通」（ＧＬＡＤＳＴＯＮＥ）不利用時機與無時機等耳「英吉利諺」 
　　當休息則休息「意大利諺」 
　　人之求富必先得其妻之許可「英吉利諺」 
　　靜水之中有大魚「丹麥諺」 
　　借貸爲失友之捷徑「英吉利諺」 
　　人欲於一年内暴富者往往於半年内登斷頭臺「法蘭西意大利與西班牙諺」 
　　嘗血食一次之虎遂必樂此不疲「英吉利諺」 
　　拙工不能說本行「德意志諺」 
　　食母過飽飲母致醉「佛蘭克林」（ＦＲＡＭＫＬＩＮ） 
家庭常識 
[家庭間固有之良藥] [  冷庵]  
　　有數種良藥爲吾人家庭間所固有者而常人每習焉不察此良藥者即吾人日常生活及食物所用之物也列舉如下食鹽誤服毒藥可用食鹽一匙溶解於温水中服之爲無上之吐藥若用食鹽水洗浴於身體或足軟之人大有裨益白礬眼發紅腫可用濃液礬水洗之又可爲洗瘡　之用喉中生瘡亦可礬水漱喉誠家居之良藥也 
　　酒酒之爲害盡人知之惟用以治病則爲良藥矣如溺死凍死之際若其人復蘇用温酒少許飲之能提精神又跌打損傷亦可用酒水各半擦其患處頗能奏效 
　　砂糖食後食砂糖少許能助消化發熱之際以糖水各半溶解飲之功能退熱蓋多食砂糖足以淸潔胃腸故可用之爲消化劑 
　　醋性與砂糖同有退熱之功用患熱病時用布蘸醋以洗皮膚令人身凉他如痘疹痧疹等發熱之病俱可用之 
　　蒜頭如遇肚痛胃痛可用蒜頭搗爛搽於痛處此物又能止咳法以蒜頭搗爛與醋和匀去渣再屬白糖服之功能止咳誠聖劑也 
　　油火傷之處用油搽之可免痛苦又能解毒如遇黃蜂蜜蜂及其他昆蟲所傷用温油擦十餘分鐘亦有效（乙種酬） 
識字捷法 
[應用字] [  濟滄]  
　　七數名篆文作　舊說謂一爲陽　則隂之　出者也似不甚可恃古以七爲成數如七政七命七發等是 
　　九　名篆文作九數止於九象其屈曲究盡之形又通鳩糾聚也合也又音仇古國名 
　　（附說）一二三四五六七八九十數字似爲我國最古之字然舊時解說殊不盡明瞭八又非數作分字别字背字解四六七三字說尤迂曲今别爲疏釋如次一爲最初之記號加一爲二再加一爲三再加一爲　四似不如　之佳也五在十數之中作乂Ｘ之上下二畫則後加者也　則由繁而返之簡篆文入字作　無作　者則　字从入之說似未可信也惟一二三　皆作平行線乂或Ｘ則作二直線或四直線　變爲弧曲線略成半圜之形七古文作　或　以一平行線與一曲線相拘絞則承五而小變之八之爲　以曲線分列爲二又承六而小變之又四六八皆雙數故古文四作　篆文六作　八作　似三字互有關涉也九古文作九或作九則以兩曲線詰詘糾互又承七而小變之進而爲十古文皆作－則又以平線直書之與後世算式同－今音袞上下通也引而上行讀若囟（音信）引而下行讀若退又象數之縱也則與－之本義合其後加　爲　今乃成十此或一至十諸字之原乎又財用出納之簿及公私文移等防有姦易一作壹二作貳三作參參與參通四作肆五作伍六作陸七作柒柒與漆通雖非本義古尙有通假者至八作捌義雖可通借用則未之前聞也九作玖玖石之次至黑色者十作拾拾掇也古皆無借用者並爲說明於此 
 
 
