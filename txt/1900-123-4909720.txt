# 1900 - 123 - 4909720

 

Page 1

 
 
[勸募崇明振捐] [  本館協振所啓]  
　　崇邑地濵江海易受水災四沙尤水鄉瘠苦之區盖藏甚少去歲淫霖爲虐繼以暴潮以致百數十里間盡受其魚之困迄今沈災未澹嗷雁哀鳴刺目傷心雖鐵石人見之亦當爲之下涙崇邑同人馳函告振請爲設法勸捐本館恊振所以崇地與滬相隔匪遙救災卹鄰自應急爲勸募伏祈四方好善之士各解囊金或爲半菽之分或爲一錢之贈聚沙成塔集腋爲裘俾飢民得以飽飫仁漿同登衽席造福匪淺獲報無涯敢於諸大善士有厚望焉 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[閱報紀英界鴻興小客棧窩留不法棍徒系之以論]  
　　客棧爲旅人棲息之所行蹤無定最易藏垢納污然在内地過客往來縱難稽核而究不至明目張膽容留作奸犯科之人故因案牽連尙不多見若滬上則五方雜處良莠不齊所恃以托跡潛蹤者惟客棧是賴客棧分上中下三等上等爲官紳商富所暫駐規模較大不肖者或難厠足其間中等客棧所居雖不乏安分營生之輩而春色暗藏陽臺夢穩痴男蕩婦苟合爲歡亦所在多有或更大開賭博設局誘騙蕩人之產傾人之家種種陷阱不可勝述然稍知自好者尙知顧忌不敢恣肆自如惟小客棧則多爲游手無業之徒所開設聲名有所不顧義理有所不知日夜孳孳惟利是視其設榻雖分高下以定匱之低昻而終較廉於上中二等之客棧凡商民苟非流落無歸不肯投宿其中以貽同儕恥笑而流氓地棍以及一切不法匪徒則皆以此爲逋逃之藪屈指英法美三界之中小客棧之多數倍於上中二等客棧蓋此等客棧每宿一宵祇需錢數十文匪人易於棲身故皆趨之如鶩然猶曰若輩託業於此如泰山之不讓土壤河海之不擇細流其事雖非其情可恕乃觀於英界寳善街王大吉藥肆左近小弄内鴻興小客棧窩藏匪類混名捋光等將佘山某姓子姦污勒贖一案不禁躍然而起曰甚哉小客棧之庇惡骫法有如此哉此案混名捋光者盤踞鴻興小客棧恃賭爲生在英界則稱徐瑞生在法界則稱錢阿毛究其姓名終莫識其眞僞而混名旣曰捋光則其人之不安本分可想而知此次糾同其黨王瑞生陳阿生在法界鄭家木橋設攤聚賭誘令佘山某姓子入局旣罄其腰囊復褫其衣服其罪已不容誅乃捋光尙以欲壑未盈將某姓子引入其所居鴻興小客棧玷污其身幽諸一室且使人告知其母令備洋銀取贖似此横行無忌豈尙知有國法者哉迨其母訴諸　界捕房捕頭派包探嚴頌眉查拿捋光見勢不佳卽逃入英界蕪湖路六十五號門牌黃榮生所閱之小客棧内嚴探遂會同英界包探金立生連黃拘獲先解入英美租界公廨請讞員翁笠漁直刺訊供判黃窩留匪類令枷號三禮拜捋光旣在法界公廨有案卽交嚴探帶回禀請訊辦蓋如捋光之黨惡行强棧主日與相親未必絶無聞見知而不言其爲狥情庇隱不問可知直刺懲之固屬情眞罪當旣而法界捕頭派包探將其黨一併擒獲並在鴻興客棧中起出單刀插子尙有手槍一枝藏匿未獲法界公廨讞員朱森庭明府訊據其黨陳阿生供稱某姓子被引至棧内卽由阿四阿金恣行無禮小的前亦被污云云明府以此輩雖罪惡昭彰然非有窩頓之方亦何至毫無忌憚若此爰命補提鴻興棧主張阿胖到案笞責一百板押交阿四阿金到案訊辦明府治匪之道殆能得要領而清本原者歟顧六十五號之小客棧爲黃榮生所開捋光暫避其間已在英界枷號三禮拜鴻興小客棧爲張阿胖所開窩匿捋光聚黨作惡豈一百板所能蔽辜乎明府旣欲澈底根求想必不曲爲輕恕他日或更有嚴辦之法以警其惡也倘能因此案而一律設法清查或諭令棧主各舉所知急投捕房報請查緝俾若輩有犯必獲無可遁藏亦未始非除惡務盡之道敢爲南面者正告之 
[本館接奉電音]  
　　昨日午前十一下越二十五分鐘京師飛電傳來上諭二道敬謹譯登○四月初九日奉上諭增祺等奏特叅庸劣不職各員請分别懲處一摺奉天海龍廳通判宋維英才欠開展辦事因循著開缺歸部銓選候補知縣俞承卿年力就衰難期振作著勒令休致通化縣巡檢朱鎭潮疎懶性成擅離職守開原縣典史蕭子楨縱役貪贓操守難信委用典史汪倫居心巧詐辦事荒謬岫巖州訓導郝崇先行止有虧不堪司鐸均著卽行革職以示懲儆餘著照所議辦理該部知道欽此○初十日奉上諭山西布政使著李廷簫補授允升補授山西按察使欽此 
[情同圈禁]  
　　新嘉坡叻報錄新金山西報云二月二十一日雪梨省曾有密電略云新金山東境政府已允准康有爲往居其地惟須遵照政府所定之條例而行等語按該處現在查禁華人入口康逆若避難前往可稱樂土且新金山各地粤商甚衆鄉友必多想能推敬恭桑梓之情凡事相爲照料必不至如在叻地之刻刻防閑不容少懈也 
[德國學校]  
　　新加坡叻報云柏林京城亞細亞語學校學生計去年一月其額不過一百十八名至本年一月則增至一百八十六名其中一百二名係法律家三十五名係學堂教習曁哲學二十五名係商工業家十四名係官吏其餘十家係醫師曁神學生試就學科查之俄語學生三十四名亞刺比亞語學生二十三名中國語學生二十七名土耳其語學生二十五名希臘語學生九名波斯語學生九名日本語學生八名其亞細亞語學中算入俄語學科者以俄國土地跨有亞洲也 
[蘇撫回任]  
　　正任江蘇巡撫鹿滋帥交卸署兩江總督篆務於本月初六日啓節回蘇各情已紀本報兹得姑蘇采訪友人來函云初九日清晨長元吳三縣接驛卒禀報知憲節已由滬啓行將次抵境遂曾同總捕同知黃司馬禀請府憲濮太守偕至唯亭迎迓藩臬兩司則乘官舫至寳帶橋恭迎撫標水陸各營已於黎明時拔隊出郊鵠候憲馬至下午遙見憲舟由水火輪船拖帶衝波逐浪而來各官迎上呈遞手版滋帥飭材官道乏各官均相率折回齊集按官廳鵠候俄而憲舟安抵碼頭護撫憲陸中丞亦命駕出城迎接滋帥舍舟登岸步入接官廳與各官略叙片刻卽命輿回轅筮吉十一日辰刻接受關防護撫憲陸春江中丞仍回藩司署任現署藩司吳仲懌方伯改署臬司至現署臬司之朱竹石廉訪則仍回牙釐局督辦差次 
 
 

Page 2

 
 
[使星東指]  
　　武昌訪事友云欽差巡閱長江大臣李鑑堂星使赴岳州查閱營伍并迂道星沙拜謁俞廙仙中丞面商防務本月初三日由湘返鄂文武各員弁均迎謁如儀星使旋卽登岸於八旗會館小駐襜惟江夏縣陳介菴大令知憲旌將次下巡已先期封雇紅船以備應用星使以行期未定却之不意初六日辰刻星使已乘保民兵艦解維東下官塲中得信往送業已瞻望弗及矣星使素性簡略不喜浮文亮節清風卽此可見 
[黔督蒞鄂]  
　　武昌訪事友人函云雲貴總督崧錫侯制軍入都覲見道出楚江江夏縣陳介菴明府接到電音知憲旌將次抵鄂因預飭辦差丁役於皇華館預備供張初三日辰刻憲舟抵埠兩岸防營均升砲致敬制軍旋卽入城赴督撫署拜謁并徧詣司道各署投刺初四日午刻張香濤制軍于次棠中丞設筵黃鶴樓爲錫帥洗塵賓主聯歡異常欵愜聞錫帥小作勾留定期初七日卽乘江裕輪船東卜 
[蒐軍餘話]  
　　湖廣總督張香濤制軍於洪山舉行大閱曾將校閱情形詳誌本報兹接武昌訪事人函稱此次大閱分爲甲乙二軍合計各營軍士共有五千人之多兩湖書院及自强武備工藝各學堂生徒亦皆派入隊伍與軍士一體合操中西人士結隊往觀大有聯袂成雲揮汗成雨景象惟操演之處本係農田菜甲麥苗芃芃秀發遭此踐踏傷損甚多張香濤制軍軫念民艱諭飭江夏縣陳介菴大令逐一查勘酌給銀錢以資彌補犁雲鋤雨者流無不喜色相告感大憲之體卹入微也 
[瘋人遞籍]  
　　金陵訪事友人云署理兩江總督鹿滋帥前於三月初九日赴先農壇行禮突有一莽男子在左輿呼寃手中並無狀詞訊其有何寃情則又不知所對材官揮令退去不意其人遽拾路旁石塊抛擲憲輿僅碎玻璃幸未損傷憲體滋帥怒其不法立飭護輿軍校縛送江寗縣嚴治其辜戴子和大令研訊之下其人隨口亂道不知所云迨笞其臀亦似不知痛苦審其形狀顯患瘋癲爰據情稟知奉飭收押候示日前大令以滋帥交卸在卽因於禀陳公務時提及此案作何發落滋帥念其病瘋無知諭令遞解回籍交地方官嚴加管束以免滋生事端大令遵卽備文飭差押解瘋人遞回揚州原籍 
[道憲勘塘]  
　　杭州訪事人云杭嘉湖道時蓬仙觀察於本月初五日排導出轅經薦橋大街一路出清泰門赴西塘南龍頭一帶查勘海塘工程初七日勘畢命駕回轅 
[糧艘過揚]  
　　揚州訪事人云江安每届裝運糧米總在季春月内購齊一律至汜水彚集聽候護解本届江寗及江北各屬糧米已先後至汜水候裝安徽亦由外江駛入瓜洲口經揚河北上至汜水取齊連日揚城外糧舶雲屯幸河水日漲中流容與尙無膠滯之虞惟吃水過重者仍須撁挽糧船水手之登岸購物者頗爲安靜 
[示期秋審]  
　　杭州訪事人云秋審爲國家慮囚大典浙江巡撫劉景韓大中丞查照成案提前赶辦前經臬司衙門通行各屬將應勘人犯陸續解省分寄錢塘仁和兩首縣獄中本月初六日撫憲牌示轅門云本年舉辦秋審本部院定於初十日督同司道當堂勘錄爲此仰各官一體遵照毋違特示 
[提審要犯]  
　　杭州訪事人云浙省臨安縣屬命犯胡溟徐再榮陳小長生三名嵊縣命犯吳洸典丁雲亭二名奉化縣匪犯王亞三王亞貞二名台州匪犯黃老孟一名均經先後解省由臬司審錄口供禀詳撫憲覆勘兹撫憲劉景韓大中丞定於本月初七日早堂提審是日辰刻由臬署解差將各犯押解至撫轅候勘中丞於八點鐘時升座四營兵丁站立階下兩首縣及巡捕官戈什哈俱在旁伺候審畢仍由解差押回杭州府獄寄禁 
[浙省官塲紀事]  
　　杭州訪事友人云調補温州府啓迪齋太守讀本署福建某府因請廻避經督憲許筠庵制軍咨商浙撫憲劉景韓中丞擬與温州府王雪廬太守琛對調業經咨部核准啓太守由閩領憑來浙於本月初六日禀到○西安釐局差事現届瓜代本月初七日經總局憲札委候補縣徐大令寳棻接辦又龍遊釐局總辦亦届期滿委候補縣陳大令汝霖接辦○浙省遷善所向由臬憲主持委員管理一應公務徑逹臬轅與地方官毫無干涉所中祗有看役十名更夫五名並無差役遇有公務往往呼應不靈臬憲榮亷訪以司署政務殷繁鞭長莫及特爲添設提調官一員卽委杭州府林大守辦理俾該所與有司衙門一氣相連不致隔膜○前充撫轅文巡捕周大令大輔由縣丞保升知縣過班後奉牙釐局委辦湖郡絲縐捐事兼理繭捐所遺巡捕一差奉撫憲札委候補巡檢劉少尹宗秀接充大令正在料理行裝忽於本月初六日又奉到稅局札改委辦理寗波北門釐務所遺絲縐差事則委候補同知張司馬臨吉辦理○湖墅保甲兼辦船局捐務何大令士俊現届期滿因辦公勤愼奉飭留辦一年以示鼓勵 
[白下官塲紀事]  
　　金陵訪事友人云正任兩江總督劉峴莊制軍榮任兼圻今已五次三江文武或舊有同舟之誼或夙蒙蔭喝之恩小别月餘同深依戀自聞回任有日莫不爭先來省以一見顏色爲榮是以節麾未返之先江南提督李壽亭軍門曁總統南洋兵艦蘇松總鎭陳印波總戎早已來省恭候迨憲節抵省自月朔以迄浴佛日僚屬更陸續蒞甯又如總辦蕪湖米釐志仲魯觀察皖岸督銷錢松年觀察大通楚西掣騐羅觀察上海江南製造局林觀察吳淞清丈局沈觀察辦理吳淞　埠事宜何觀察揚州保甲局王觀察沙漫洲緝私局凌觀察淮北督銷局陳觀察總辦揚屬堤工范觀察武如長江提督黃宫保狼山總鎭曹總戎瓜洲總鎭高總戎淮揚總鎭潘總戎銘武等軍陳統領鳳樓銘軍水師程統領映山新湘等營陳統領基湘老湘合　營章統領其俊新湘前營吳管帶繼培奇兵左旗范管帶維章南字右旗唐管帶玉才均連鑣接旆晉謁督轅以故省垣之内冠蓋如雲絡繹不絶較平日多至數倍云○兩淮鹽運使江蓉舫都轉因病出缺後經前署兩江總督鹿滋帥檄委署江　糧道柯遜菴觀察升署而以下關掣騐所總辦崧晴川觀察署理江安糧道並檄調湖口掣騐所何詩孫觀察辦理下關掣騐時適何觀察因公晉省遂於本月初七日到差松觀察交卸差務後卽詣督轅禀知筮期初十日午時接受糧道篆務大約柯觀察交卸糧篆後卽當秉節赴揚榮履新任○統領親軍等營劉華軒總戎素爲江督劉峴帥所倚重前奉上諭補授山西大同鎭總兵峴帥以總戎正資臂助一再具摺奏留凡一切營務緊要機宜悉委總戎辦理本月初七日總戎乘鏡清兵艦蒞鎭江公幹聞之細柳中人傳說謂總戎此次赴鎭實綠峴帥回任後亟欲整頓江防商於長江提督黃宫保江南提督李軍門擬請軍門督率各軍駐防吳淞宫保駐防江陰而派總戎率帶親軍等營駐防京口是以總戎先往相度地勢然後回省移營傳聞如是未知確否 
[上海官塲紀事]  
　　署上海縣戴子邁明府探悉江蘇督糧道羅少耕觀察將次北上今明可抵滬江因預飭辦差人等在馬頭整備迎迓○現署長洲縣調補上海縣汪瑤庭大令前奉藩憲牌示飭卽履新兹聞大令已擇定本月二十三日接印署上海縣戴明府得悉之下已料理一切以便届期交卸矣○雲貴總督崧錫侯制軍蕃於前日蒞滬假英租界某客棧爲行轅昨日午後命駕入城赴各衙門投刺各官均飭丁擋駕○昨日午前蘇松太兵備道余晉珊觀察江南機器製造局總辦林穉眉觀察乘四輪馬車先後至美租界北河南路天后宫側出使行轅拜會新任貴州巡撫鄧筱赤中丞茗談片刻而别 
[鼓勵輸將]  
　　日昨署理上海縣戴子邁明府發出條示以本届上忙錢糧業於本月初六日開徵現定十一至十五日首限完納者每兩 
 
 

Page 3

 
 
賞錢一百文十六至二十日止每兩賞錢七十文二十日至二十五日止每兩賞錢五十文 
[禁令重申]  
　　印售淫書大于例禁署理上海縣戴子邁明府前已出示嚴行禁止並飭差役查拿解究在案北接署江蘇臬司朱竹石廉訪札開轉奉護撫部院陸春江中丞接到浙江提督學政文大宗師行文據仁和縣職員許姓禀請通飭查禁印售淫書查出將坊肆封閉坊主嚴辦等情合行移請江蘇省一律通飭嚴禁准此合行轉飭遵照嚴禁等因明府奉札後昨已抄札曉示重申禁令矣 
[札解軍犯]  
　　盜犯周大滿於十年前在本邑虞姬墩地方行刼徐七金信船貨物獲案審明係聽從某某夥劫因首犯未獲監禁待質兹經江蘇臬憲朱竹石廉訪查核該犯監候待質已逾十載首犯尙未弋獲應照從犯科以軍罪解赴四川省巫山縣到配詳請護理巡撫陸春江中丞奏准由部給發護解兵牌札發到縣飭卽起解署理上海縣戴子邁明府奉札後卽飭書差赶備公文刑具不日當押解起程矣 
[馳馬傷孩]  
　　前日江蘇撫標滬軍營曁督標奇兵營各健兒由北市策騎而回馳至南市新馬路老白渡馬頭適某姓划船上小孩在路旁戯嬉不及避讓致遭撞跌被馬踏傷肩臂等處孩母知之急倩人舁至南市捕房控訴旋經捕頭禀知馬路工程局總辦程雨村大令命地甲挈孩至營禀請管帶核辦 
[上海縣署瑣案]  
　　唐樹雲控闕國慶闕國甫欠洋二百八十元前晚襄讞委員吳明府升堂提訊唐供湖南人闕姓弟兄積欠洋銀控追日久迄未清理並有史菊泉亦欠洋銀一百二十元并求究追兩闕供欠洋屬實業已央人理勸三次拔還一百八十元至明年八月止餘則出興隆票一百元唐已應允史供欠唐洋銀一百二十元因貧苦無力措繳商令按月拔還兩元以清爲度唐亦應允及詰之唐則稱並未應允乃判兩闕分三期還洋一百八十元至明年六月爲止餘出興隆票史則每月拔還三元立人洋並保限狀方可釋回兩造遵諭而退○前日英美租界公堂函送瞽者孫士逹控傭婦朱金氏邱薛氏走竊金飾一案亦由吳明府提訊孫供湖州歸安縣人向爲洋行買辦現住英租界今年二月房内失竊金銀飾約值二萬之譜向傭婦朱邱兩氏查問邱薛氏曾稱朱金氏給伊洋銀五元囑勿洩漏及究朱金氏則堅不承認因報捕房解送公堂訊不供認送案請究朱金氏供夫故家貧在孫宅帮傭被竊後主人疑婦人所竊於二月二十四日之夜令不認識之三人將婦人私刑吊打逼令認竊兩臂幾斷婦人實未竊取亦並無給洋與邱之事邱薛氏供主人失竊後暗囑婦人聲稱得朱給洋誣朱行竊婦人實不敢昧良明府以孫指控行竊毫無贓証判兩氏暫交官媒看管孫斥退候再復訊○又移送被控竊絲之沈堯堯到縣吳明府提訊時有家丁連貴投供主人現開絲棧二月内失絲西包查係飯傭沈堯堯所竊沈係伊叔沈阿三所薦故一併送案請究沈堯堯供在棧中執炊本年正月停歇回鄉棧中二月失絲與小的無于實係陳禮生造言誣陷求鑒沈阿三供前在棧中爲輿夫現已辭歇堯堯係小的之姪由小的薦進是否竊絲小的在鄉無從知悉明府判沈堯堯收押候查明核辦沈阿三無干省釋 
[上海巡局紀事]  
　　王子卿不知何處人僑居恒生碼頭前有烟槍五枝假與其友張阿弟迄今二載久假不歸前日王向索還張竟妄思乾没乃扭至十六鋪巡防中局控訴二尹著一併管押候函移送上海縣訊辦○前晚竊犯徐得標在南市陸家浜顧姓家撬門圖竊適被汛捕查見拘解二十三七鋪巡防局局員邱友林二尹研訊之下因有兇刀一柄知非善類遂備函送上海縣請究 
[馬路工程局瑣案]  
　　寗波人鄭九在馬路工程局承包烏山船捐欵按月呈繳洋銀若干元昨日上午命伊子順庚至趙如山船上收取月捐小洋銀兩角其夥陳阿英藉詞推諉致啓釁端扭毆之下順庚失足墮入浦中幸經旁人救起旋由鄭投報捕房捕頭令水巡丁拘獲一干人解送工程局禀請總辦程雨村大令研訊鄭供小的承包烏山船八貫船兩項捐欵命子順庚至趙如山船上收捐突被其夥陳阿英踢傷睪丸推入於水求恩究辦趙供甯波府屬鄞縣人順庚至船上收取捐錢小的適不在船不知因何肇事陳供順庚來收捐錢出言不遜故與爭論並未行兇大令判責四十板還押罰趙出洋銀一元給順庚延醫敷治○鮑陶氏小字月金前晚邀集姊妹行數人至滬北某戲園觀劇比曲終人散携手偕回行至南市行仁馬頭左近突與閩人林阿蘭暗中互撞口角之下林卽攫其銀釧飛步奔逃被氏追獲扭交二號巡街捕帶入捕房昨日移解馬路工程局禀請程大令研訊氏供丈夫名樹堂在浦東楊家渡開設飯館昨晚小婦人與同伴婦女由北市觀劇回突被林阿蘭攫去手釧併力追獲乂被撕毁所穿之夾襖叩求儼辦林供小的以販賣煤油爲業不敢行强劫牣大令謂卽非强劫調戲之事殆所不免遂判責四十板枷號一月并謂氏曰爾係年輕婦人不應深夜在外本當掌頰姑候飭差傳其夫到案察核給領 
[法租界捕房紀事]  
　　昨禮拜三朱森庭　府蒞捕房發落各案自來火行街朱銀泉控傭婦彭吳氏之夫彭阿彩藉端滋擾搬取皮箱二隻報捕查獲寄存四馬路張阿全炒麵店内明府著押候查辦昨日命提到案復訊准予交保出外限三日内交還皮箱如延著保交案押追○鴻興小客棧主張阿胖喬留流氓阿四阿金横行不法明府飭提棧主到案著先責一百板限交到案昨日命提到案姑從寛典著覔保限三日内將阿四阿金交案嚴辦○邵琴良　謝阿寳王和生藉端訛詐明府著照原斷各掌頰一百下從寛斥釋○拐匪俞仁甫前因誘拐女孩拘拿到案明府判枷號一個月昨已滿期命開枷重責五百板還押過堂送縣遞籍○竊犯陳阿三爲包探拘獲明府判枷半個月昨已期滿命開枷著照原斷重責三百板開釋驅逐出境○城河浜紫來街口萬興槽坊主張阿二因以花油攙入荳油向各餅攤兠售事爲捕房查獲解經明府判罰洋銀一百元昨日命提到案復訊張供店係四人股開小本營生實難遵斷求請减罰明府著押候過堂再核○楊阿二在招商局江寛輪船行竊衣服陳阿桂冐充探夥勒索陋規均經明府訊供昨日著照原斷楊責二百板陳責一百板一併斥釋○竊犯王林寓鍾子卿亦經明府著照原斷各責二百驅逐出境 
[美租界捕房紀事]  
　　昨晨妙手空空兒王阿有闖入北河南路甬人某姓家竊取布衣携之而出適爲巡街捕所見扭入捕房捕頭令押候解送公堂禀請讞員翁笠漁直刺訊辦○昨日亭午時著名流氓朱記康糾同羽黨徐阿裕等至西華德路一千七百十五號門牌某烟店賒取香烟不遂所欲卽將店中櫃臺玻璃窓等物肆行擊毁店主投報捕房捕頭卽派包探沈翠濤前往拘拿已被脫逃因命隨時嚴緝務獲究懲○日前百老匯路五十號門牌甘復泰外國成衣店夥友潘金林胡瑞祥等竊取洋紗數疋質錢分用爲店主查悉投報捕房卽派包探張阿五將潘胡二人拘入捕房捕頭令押候解送公堂禀請究辦○寗波府屬某縣人江榮榮張小弟陳阿寳同居虹口蓬路某號門牌屋内昨日午前工部局收捐人山文逹往收夏季巡捕捐不知緣何起釁恃其人衆將山兇毆山忿甚立卽投報捕房捕頭卽派包探前往將一干人拘獲押候解送公堂禀請訊辦 
[東災三電]  
　　啓者項奉嚴佑之唐桐卿先生自青口來電内開席子翁施子翁楊子翁鑒霖晉初三抵莒一路逃荒南下者皆沂莒人上年沂府被災奇重流亡過半死者不可復生周歴各鄉無一家有柴薪者麥苗祗種三四成目下旱甚半月無雨麥無望瘡痍滿目補救爲難乞登報疾呼廣求接濟等語查沂府各屬被災情形前奉楊卓齋太尊兩次函示卽經裕福廷杲各先撥助規元一千兩則敬兩次撥助規元一千二百八十八兩鷹洋二千元統交唐桐翁携往助振惟欵少户多萬難分布仍惟有仰乞仁慈隨緣賜助爲善最樂禱盼同深上然申報館協振公所席裕福電報局恊振公所楊廷杲絲業會館協振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
[京都同德堂創製鎗上戒煙净藥膏减價利人雙單料捌肆角]  
戒烟第一妙法 
本堂設上海英大馬路誠信無欺虔製各種藥品效騐無匹久邀中外仕商信服所製槍上戒烟凈藥膏與市上吞服之藥大不相同妙在槍上裝吸芳芬可愛一月之後槍内老膏鼻中烟油去凈戒烟之後吸烟嘔吐誠戒烟中第一上品有志戒烟者幸勿錯過好機會也 
[上海廣惠和號經理廣益公司彩票]  
本號始由香港分枝上海已二十餘載承兌香港粤省匯票荷蒙各　寳號推信又曾經理吕宋彩票亦已二十餘年自美國與吕宋開仗此項彩票因而中止今經理廣益公司彩票批發零沽及收兌紅票格外公道并代寄廣東文鄉科闈姓我號祇有香港上海兩家并無分枝别埠恐未週知特此佈聞　廣惠和啓 
[上海必得成經理華洋合衆彩票批發]  
合衆大票批發照公司一律紅票十足 
本行開設十有四年共臨頭彩十五次早經登報聲明中外咸知現批發華洋合衆彩票英五月份卽華四月廿八日在公司内當衆開彩先將號碼彩碼分别貯入大小銅球内機器摇動號碼彩碼自然各從銅球内躍出可謂比衆不同至公無私其得彩章程載明公司告白無庸瑣述零售全張洋五元批發照公司一律外埠函購信資自給祈指明棋盤街必得成票 
[廣濟公司江南義賑票四月念弍日開彩]  
本公司向在上海南馬路辦理江南賑票原由南洋商督憲奏奉硃批專利六年不准他人攙越所有内地祇准售賣江南賑票其餘各彩票槪行禁止曾奉南洋商督憲咨行嚴禁如違重辦現恐各埠未及週知特此聲明除本公司奏准之江南賑票外其餘别項彩票均不得在内地銷售如有私售者定卽指名送官發封嚴究仍先禀請商督憲重申禁令一體嚴究第十三會票已於三月廿三日在本公司如法開彩届期之日請諸君光臨明察預此奉報第十五會票已印出二萬五千張定期五月廿一日開彩此佈上洋廣濟公司告白 
[神藥奇功]  
泰西未士括打秘方創製戒焑新法普濟水每瓶一元二元燕窩玉液每瓶二元四元實價無扣 
戒烟水功用服法已另有告白詳載惟此水尙有許多奇妙令人不可思議斷非他種戒烟藥可及兹特撮要錄左○一多年老癮諸藥試盡屢戒不脱者服此數日卽覺心癮漸淡半月便可除鎗○一因病上癮一戒卽發原病者服此非但斷癮兼能愈病○一因吸烟過多精神疲倦日夜思臥懶於行動者服此卽能壯筋健骨精神倍增○一吸烟旣久陽痿精衰夢遺溺數者服此最能壯陽固精房事不倦○一吸煙人飲食無味大便艱難或成煙漏者服此能使臟腑調和開胃進食大便如常人一樣○一因吸烟而痰多咳嗽者服此立能化痰止咳順氣止喘○一因吐血而吸烟者服此包能斷癮保不吐血○一吸烟人面黄肌瘦容貌可憎服此能使面貌光潔全無烟色○一性喜吸烟不欲戒脱而又嫌其受累者服此依舊可以吸烟如遇要事偶然停吸亦不覺癮○一戒烟之時最思吸烟惟服此水乃俟過癮之後方服隨吸隨戒故能斷癮不覺○燕窩玉液亦另有告白今更撮其種種奇效以見非他種補藥所能彷彿萬一○一老年火衰飲食不化步履艱難服此能開胃健脾行及奔馬○一少年傷於酒色致吐血咳嗽肺痿痰紅服此能潤肺止血咳嗽立愈○一婦女服此調經止帶受孕安胎○一童子虚癆不能受補服此最宜○一瘦弱之人服此一月必然肥壯○一諸虚百損服藥生厭者服此見色味俱佳自然歡喜售處在虹口白渡橋北首仁智里十三衖括打藥房外埠寄購託郵政局最妥無弊 
[漢鎮劉天保藥局]  
先行交易擇吉開張 
本號開立四官殿下首正街坐北朝南門面揀選各省道地藥材精製飲片丸散膏丹杜煎虎鹿各膠四時花露諸品藥酒燕窩餹粉金鍋止血丹健脾藥餻自運新洲官燕高麗野參東西洋參關東鹿茸交趾上桂不惜工本精益求精貨眞價實劃一無欺凡仕商賜顧者請認本號鹿鶴圖章爲記庶不致誤 
[商務難興]  
朋東共貿自古皆然有福同享有禍同當不料世風日壞人心奸詐異常以致良善之人難以立足前於光緒二十四年沙市重慶市風大變中成豫號夥虧空巨欵因此歇業僕與豫記管事宋彬如並鄧亨記朋貿慶豐長錢店僕五股鄧亨記五股宋三股劉一股共一十四股宋彬如領本兼總管重慶作爲老號沙市設莊彬命胞姪宋子精管事彼時借外數十萬金日夜愁思惟恐因豫事牽連彬如不敢露面特著伊姪子精屢向僕言各票帮均云有鄧亨記在内不好辦事若將鄧亨記之股頂過庶諸事順手人皆相信我　亦好來往僕思言頗近理若不如此恐大局有碍於五月初鄧亨記將本銀抽去方改爲慶　長請票帮在中祇望彼此相顧生意好做不意人心難測悮中奸計所借五十餘萬自重立以後並無一家通融每到比期總是收銀至年終陸續代挪銀共一十八萬細　帳目代挪之銀除沙莊如祥豐亨廣生祥集慶昇集慶祥楚成公慶昌福　共塌我號銀二萬數千　餘皆精監守盜去塡補宋姓早年所　吉成亨並祥興成逐年虧空二三萬其餘皆私飽肥囊致僕將祖　生意並田産房屋和盤託由欠外之帳尚難敷衍一半現除代挪一十八萬不言外凈欠沙市各號銀三萬餘金重慶二　餘金按股攤還照代挪之欵核算已多交銀八萬有零上下現欠外銀原　置之不論奈中人再三曲勸按僕之股又認七成　了結沙市欠外各欵惟重慶欠外二萬多金以外欠之數比較尙屬有餘奈緩不濟急兼以岩帳又多不分三年不能全數籌還但沙帳雖期限三年銀尙無著且代挪之銀利錢雖輕終難　持不得不仰給重慶在重多收一千在沙卽可多還一千並非將銀收下槪歸已有僕忠厚傳家二百餘年從未有負人之說今年屆七十遭　奇寃一貧如　將生意抽元家産已盡尙難脫累雖與宋興訟年餘分厘未交如此辦理不滿人意僕心有所大不平是以請滬上諸君代爲公論荆沙問心　謹啓 
[美仙茶園]  
四月十二日演 
探陰山擋亮絮閣胭脂虎取城都四郎探母雙搖會觀花燈 
夜演檯包洋三角 
大保國拾玉鐲貴妃醉酒空城計鳳鳴關鍘美案舉鼎觀畫小上墳硃砂痣 
[群仙茶園]  
四月十二日演 
五福堂文昭關戰蒲關闖山探寒窰取城都全武行潮金頂黃金臺盜韓 
夜演檯包洋三角 
端午門御菓園送銀燈佳期雙冠誥斷太后武大興戲梁山第一本遊張園 
[叙樂茶園]  
四月十二夜演兩出頭 
廢鐵生光狐仙報恩 
小生祥花旦白蛇標登檯 
眞正頭等名角小生祥與花旦白蛇標茲由鯉門輪船抵　准於今晚登檯合演首本　君請早光臨賞鑒檯包每位洋四角 
[禮拜四拍賣]  
啓者本行每逢禮拜四十點半鐘不限價拍賣羽毛嗶嘰小呢羽綾羽綢市布原布洋標細布細斜粗布漂布等貨所有各貨列明拍賣部内屆時請到本行面拍可也此佈　　　　行啓 
 [P禮拜四拍賣> 
准於十二日下午二點半鐘在本行拍賣外國床椅罐頭牛肉洋酒盡鏡地氈花藍紅木大利石榻床紅木擱檯圓　大門簾布圍屏檯燈磁器瓶盆外國掛鐘欄杆眼鏡百餘打外國珠門廉中外木器什物不計屆時請至二洋經橋法界十四號洋房可也此佈旗昌洋行啓 
[禮拜四拍賣]  
准於十二日十點半鐘在英大馬路第三十六號享達利洋行第三次拍賣頂上針線匣首飾箱紙烟盒香水瓶梳粧色手套匣扇子打　傢生等茶色花瓶各式自鳴鐘烟色水躉盆花架牌盒鏡子以及一切什物不計此佈　魯意師摩行啓 
[永年人壽總公司啓]  
　者兹本公司在虹口西華德路一百廿五號另設分行請嚴子恆　生　理其事倘蒙惠顧該分行自當遵照辦理 
 
 

Page 7

 
 
   
 
 

Page 8

 
 
   
 
 

Page 9

 
 
[英美租界晚堂瑣案]  
　　方阿品控朱謝氏等串賣妻妹鄔謝氏經讞員翁笠漁直刺倩襄讞委員張柄樞司馬訊供知鄔謝氏鬻於太倉州人孫東生處將孫關提到案限交鄔謝氏前日孫將鄔謝氏交案至晚司馬升堂研訊鄔謝氏供小婦人　隷寗波年十有九歲十六歲時適朱姓子爲婦越一年丈夫故世姑朱謝氏本姓張覬覦小婦人年少誘騙至申暫住胡家宅素不相識之方阿品家方係著名蟻販遂被串賣於南翔人得身價洋銀一百零二元不料方等慾壑未盈竟復來案控陳求恩明察方供鄔謝氏實係小的妻妹其夫尙在可令質証朱謝氏供鄔謝氏由小婦人挈同至申卽交何陳氏與方同至南翔求鑒何陳氏供與略同孫供小的憑媒娶此婦爲室執有婚帖尙求恩斷司馬謂兩造供詞各執碍難判核著一併移送縣署訊究○馬小弟控王芝芳串同蟻媒曹阿奎賣妻陸氏旋卽脫逃情同放鴿經直刺訊供諭令押候過堂覆訊前晚直刺倩張司馬提詰王供小的向開馬口鐵店光緒二十二年憑孫海和爲媒贅入陸姓家去年七月小的入城執業妻母卽將陸氏領出一去無蹤今始查悉由曹串賣與馬向之理論反被誣陷叩求究追陸氏供去年七月小婦人隨同母親至江灣看會因時已晚不及回家昌時在茶肆中遇一名大紅者與母密語至晚卽止宿於大紅家次日復同至曹家母親卽去曹將小婦人藏匿二旬餘始送至馬家成婚謂爾母早已故世爾亦不必思望餘情均不知悉尙求恩宥曹供王改姓徐將妻陸氏冐認兄妹倩小的向馬說合鬻爲妻室共得財禮洋銀一百五十七元當送陸氏至盛家橋馬宅時小的與王同行並非拐賣求鑒馬供與曹略同見証劉耀亭投案供稱小的與此事並不相干惟知　慣放白鴿小的曾受其欺故來作証司馬判將曹責六百板王陸氏背夫私行致被誘騙亦有不合著掌頰一百下交王領回馬擅娶來歴不明之婦本應究懲從寛免追財禮洋銀與劉一併斥釋 
[英美租界公堂瑣案]  
　　包探陳根寳拘解劉芳庭到案禀稱此人向在某戯園執事前日傍晚時至四馬路胡家宅鴻福麫館算帳不合致相爭毆劉以力弱受虧奔回戯園掣取小刀一柄前往報復旋將麫館夥吕阿春戮傷額　及大退等處適爲小的所見因卽一併拘入捕房吕因受傷舁送仁濟醫院療治不能到案今先將劉解請訊究劉供小的突遭毆辱情不能堪故取刀相刺今已知過叩乞恩寛讞員翁笠漁直刺商之梅繙譯著將劉押候吕傷痊覆訊核辦○工部局洋人鉛門飭人送侍者白阿虎到案禀稱此人盜用帳欵洋銀一百七十九元爲洋東查悉故倩小的　請究追白供小的係寗波人雖曾私用帳欵然無如許之多叩求鑒核直刺著押候禮拜五覆訊前日賭棍瞿桂寳之姪銀大與鄰人袁阿三　啓爭端糾同黨羽葛毛毛各持利刃前往尋仇袁先有所聞急報捕房捕頭卽派包探張阿五李培芝同往止與瞿葛相遇遂一併拘獲昨晨解案請訊袁投案供稱小的與銀大誼關洽比不料伊竟挾恨輒思持刃逞兇今旣獲案若一旦開釋伊必意圖報復從此小的永無高枕之時叩求矜察瞿銀大供小的係本地人與袁並無嫌怨不知因何被拘求恩鑒核葛供小的係無錫人安分營生不敢滋事直刺著卽派差押令銀大遷出租界葛遞解回籍○包探劉阿炳拘解剪綹賊王阿根到案禀稱此人在途摸竊行人小洋銀十枚經小的拘獲失主已不知所之解請訊究王認竊求恩直刺判責一百板○包探張阿五拘解竊賊王生林到案禀稱此人竊取周阿成家布被一條經小的緝獲人贓送究周投案領贓王供失業無聊出此下策後當痛改前非尙求恩宥直刺判責二百板贓給還失主○包探陸阿九拘解楊劉氏到案禀稱此婦誘扣劉王氏之女報捕後經小的拘獲送究劉王氏投案申訴前情楊劉氏供劉王氏自將女送入棋盤街某妓院傭工與小婦人無涉叩求明察直刺著一併押候過堂覆訊○二百號華捕解送小工王阿慶到案禀稱此人竊取公和祥碼頭所儲肥皂數塊經小的拘獲送究王供肥皂係在途中拾取並非行竊求鑒直刺判責五十板 
[分發人員騐看名單]  
　　新海防例掣簽分發郎中馬應圖直隷丁毓庚山東花翎劉篤敬山西主事叚世德江西大理寺寺丞王慶恒浙江光祿寺署正婁錫恩順天劉鴻鋆四川内閣中書朱興汾浙江國子監博士彭汝疇貴州道陳昌曇湖南鹽運司運副湯仰舒江蘇直隷州州判邢可彬河南○勞績掣簽分發主事四品銜恩榮正紅旗○議敘保奏掣簽分發主事朱方飴浙江○新海防例指省分發道花翎左孝同湖南浙江花翎三品升銜王國楨浙江直隸任子齡江蘇湖北知府桂殿華安徽江蘇花翎王瓘四川直隸通判邵令疇順天東河崔德江蘇東河吳繼高江蘇東河宋光廷順天江蘇花翎鹽提舉升銜忠堃正藍漢廣東孫多煌安徽山西周國琛廣西江西知縣温紹樑山西河南陶壎湖北江西左杕周湖南江蘇陳應綬安徽江蘇焦岐河南山西范錫朋廣西四川蒯光榮安徽四川布政使庫大使沈葆源浙江江蘇鹽大使陳希文福建浙江布政司經歴趙燮文江蘇直隷州同孔昭莘浙江東河直隷州州判五品銜沈成章順天山西鄧維琳貴州雲南州判何其智河南直隸鹽運司經歴戴信芳浙江長蘆成邦藩湖南兩淮府經歴定棻廂黃漢江蘇翁覲宸福建雲南李嶽蘅湖南江蘇楊昌烈湖南四川程士杰安徽江西濮賢愷江蘇湖北吳祥鰲江蘇四川陳冠羣江蘇直隸李華林陜西湖北蔣立成四川雲南朱衣浙江直隸縣丞何桂籍廣東福建石霱奉天直隸吳寳琛福建廣東朱光華湖南安徽徐鍈湖南江蘇凃景瀛湖南北河邵西平山東浙江心田廂紅滿直隷朱忠鑫湖南福建宗繼之江蘇安徽廖葆直貴州廣西張拱宸江蘇廣東蕭春元安徽浙江潘柏齡安徽北河程時燡江西直隸張琪昌江蘇直隷何秉澄四川甘肅郭宏奎四川湖北吳浚四川陜西韓家良浙江江蘇徐增禮浙江直隷謝策勳四川雲南鹽知事張鉎甫安徽兩淮戴榮安徽長盧州吏目容國寶廣東廣西叚文顯雲南直隷何光釗四川貴州鹽巡檢任毓岫直隷河東巡檢莫焌順天浙江李樹珍直隸山西陳與順福建雲南陳恩沛順天江蘇謝純熙湖北陜西王淦湖南貴州劉同芬山東直隸王永昌湖南江蘇易家駒湖北北河蘇匯安徽江蘇潘承恕江蘇江西左振江浙江涂芳江西安徽張其炳四川廣東劉桐河南江蘇黃位中四川雲南鹽茶大使王榮綬順天四川從九品龔義　福建北河任爕廷江蘇陜西汪紫瀾浙江江蘇陳樹德浙江直隷郁遵鎣浙江江蘇李廷瑛浙江四川韓綬章浙江四川孫志明浙江直隸何玉瑞浙江安徽[  此單未畢明日續登]  
 
 
 

Page 10

 
 
   
 
 

Page 11

 
 
啓者英國屬地奥大利亞卽華人俗稱南洋新金山是也按新金山各埠亦有跑馬之盛舉如西人在中國各通商口岸春秋二季賽馬者無異惟新金山賽馬塲面較之中國果闊數十倍以致購買馬票欲冀得取巨彩者紛紛於道不一而足是以殷實商家有鑒於此設立出售馬票公司亦復不少然而内中年數最久生意最大以及最著名者莫如嘉爾斯先生所總理之嘉爾斯戴德賽爾公司所開馬票行也查嘉爾斯君今已抵申江一面因係遊歷東亞洲起見一面擬在中國創設售賣新金山賽馬彩票之事凡一切章程皆照新金山向例法至善至公平也按嘉爾斯君實係西新金山地方最殷實富家也兹不計售賣彩票事外其所作事業更有長年進欵果復不資並非獨靠售彩票度日焉惟因此係嘉君所好者故而爲也今閲新金山各報内云及上年該處有富家若干意欲請盤嘉君所創售票公司願出洋十萬元購買是業並云須准伊等隨意用嘉君名姓以取衆人之信並准經理嘉君已售彩票等情但嘉君因恐届期伊等無力照數開發諸紅票巨資以致敗壞嘉君聲名是以當卽回絶所請云云查嘉君此次抵申所携印信文憑皆新金山著名殷實銀行所給可知其殷富之名非虚傳焉况知嘉君之公司凡所出支票匯票新金山各埠銀行無不樂爲代付云按客歲卽一千八百九十九年一年嘉爾斯君之公司總共付出紅票銀計大小彩票洋二百萬元内自二十元小彩起至二十萬元大彩止便是查得此紅票者非獨新金山一洲之人所得寳萬國九洲者皆有嘉君售彩票公司豈非馳名與萬國乎再者經理嘉君公司事務之著名銀行乃兩家也一係新金山紐守斯威爾斯銀行一係奥大利亞有寗銀行便是凡欲探訪嘉君虚實儘可向該二銀行或其上海代理之銀行詳詢可也兹將嘉君公司抽取紅票之法略述於左　凡賽馬彩票售盡後届期公司擋手偕同夥友將各售出票根與所備石彈子號碼逐一對清以防有悮則公司遂卽邀請該埠工部局清查帳務之海晤斯公司主人爲公正人先將票根與石彈子復行核對無悮然後詳查公司果已將彩銀預存奥大利亞有寗銀行否諸事確實則公正人當卽繕寫憑據交公司以昭信實也至抽取紅票之時每次少者必有一千五百人至三千人觀看内中由衆人公舉公正人數位代衆查核票根與石彈子號碼無悮然後夥友用盤盛諸石彈子每盛盛石子三百個持往大堂當衆人面前置諸空大球一具以便如法檢取紅票惟石子未置諸空球之前任令衆人試問石子號馬有與伊所購彩票號碼同否以示毫厘無私之例問畢方將石彈子如法置入大球也據云每届抽票之期内中問對號碼者必有數起云至檢抽紅票之法公司乃用長叉由大球檢取石子不用手取並有大衆公舉之公正人在旁與公司擋手等同觀此事以防私弊等情凡檢抽紅票之期每於賽馬日上午未跑之先抽票也抽畢公司卽時就將所有得馬之票號碼傳遞各處以便買著馬票之人可以卽知其事故得有馬票之人獨能知其事外人無從知悉焉蓋事須機密以防賽馬者舞弊故也　查嘉爾斯君所售賽馬票其大小彩並無一定之例或大或小須視售票之數也比及下期之賽馬處係在新金山美爾盤地方賽者乃名稱美爾盤標使是此期擬售彩票十萬張每票價值英金五先令合中洋二元五角其頭彩卽可得英金一萬五千磅合中洋十五萬元也又同時另售十萬張每票價值英金十先令合中洋五元其頭彩卽可得英金二萬磅合中洋二十萬元便是查此等彩票頭彩僅有一張以洋二元五角之本得洋十五萬元之利或以洋五元之本得洋二十萬元之利豈非一本萬利有餘耶再者每檢抽紅票畢公司又將石彈子如法再置入空球内再行檢抽紅票俟事畢方止若如此者則一人購買二元五角之彩票僥倖可得抽一賽馬之名並得紅彩七個如賽息呢標馬票之類或購買英金一磅卽中洋十元之彩票僥倖可得賽馬之名四匹紅彩二十八個是也　西奥大利亞卽西新金山丕脱埠總理戴德賽爾專售賽馬彩票公司事務嘉爾斯謹啓探問本人虚實之家請詢奥大利亞有甯銀行或紐守斯威爾斯銀行或二銀行在申江經理行家可也　今將嘉爾斯君之公司經理出售賽馬彩票並賽馬日期兼大小紅彩章程詳繕於左　計開　一千九百年十月卽光緒二十六年九月賽跑高爾飛爾標在美爾盤埠賽馬其售彩票五萬張每票價值英金五先令合中洋二元五角抽得第一馬得頭彩英金五千磅合中洋五萬元得第二馬者得二彩英金一千磅合中洋一萬元得第三馬者得三彩英金五百磅合中洋五千元此外抽得馬如賽者大家均分英金五百磅合中洋五千元得馬但未曾賽者大家均分英金七百磅合中洋七千元其餘尙有小彩如下　五十磅彩合中洋五百元共二十個計共一千磅合洋一萬元　又二十五磅彩合洋二百五十元共二千個計共五百磅合洋五千元　又二十磅彩合洋二百元共二十個計共四百磅合洋四千元　又十磅彩合洋一百元共二十個計共二百磅合洋二千元　又五磅彩合洋五十元共二百個計共一千磅合洋一萬元　又三磅彩合洋三十元共二百一十六個計共六百四十八磅合洋六千四百八十元　又二磅彩合洋二十元共五百廿六個計共一千零五十二磅合洋一萬零五百二十元以上紅票皆付現銀若買票一磅合洋十元者便可得馬名四匹並紅票二十八個　一千九百年十一月初七日卽光緒二十六年九月十六日賽跑美爾盤標在美爾盤埠賽馬共出售彩票十萬張每票價值英金五先令合洋二元五角抽得第一馬者得頭彩英金一萬磅合洋十萬元得第二馬者得二彩二千磅合洋二萬元得第三馬者得三彩一千磅合洋一萬元此外抽得馬如賽者大家均分英金一千磅合洋一萬元得馬但未曾賽者大家均分英金一千磅合洋一萬元其餘尙有小彩如下　一百磅彩合洋一千元共五個計共五百磅合洋五千元　又五十磅彩合洋五百元共二十個計共一千磅合洋一萬元　又四十磅彩合洋四百元共十五個計共六百磅合洋六千元　又二十五磅彩合洋二百五十元共四十個計共一千磅合洋一萬元　又二十磅彩合洋二百元共五十個計共一千磅合洋一萬元　又十磅彩合洋一百元共二百個計共二千磅合洋二萬元又五磅彩合洋五十元共四百個計共二千磅合洋二萬元　又四磅彩合洋四十元共三百七十五個計共一千五百 
磅合洋一萬五千元　又二磅十先令彩合洋廿五元共一百六十個計共四百磅合洋四千元　共總彩銀計英金二萬五千磅合中洋廿五萬元　紅票共計一千二百六十五張以上紅票皆付現銀若買票一磅合　十元者便可得馬名四疋紅票三十六個　同日同標照章另售彩票十萬張每票價值英金十先令合中洋五元抽得第一馬者得頭彩英金二萬磅合中洋二十萬元得第二馬者得二彩英金四千磅合中洋四萬元得第三馬者得三彩英金二千磅合洋二萬元此外抽得馬如賽者大家均分英金二千磅合洋二萬元得馬但未曾賽者大家均合英金二千磅合洋二萬元其餘尙有小彩如下　一百磅彩合洋一千元共十五個計共英金一千五百磅合洋一萬五千元　又七十五磅彩合洋七百五十元共三十個計共二千二百五十磅合洋二萬二千五百元　又五十磅彩合洋五百元共五十個計共二千五百磅合洋二萬五千元　又四十磅彩合洋四百元共五十個計共二千磅合洋二萬元　又二十五磅彩合洋二百五十元共一百個計共二千五百磅合洋二萬五千元　又二十磅彩合洋二百元共一百個計共二千磅合洋二萬元　又十磅彩合洋二百元共二百卅五個計共二千三百五十磅合洋二萬三千五百元　又五磅彩合洋五十元共八百個計共四千磅合洋四萬元　又四十圓者便可得馬名四疋紅票三十六個須認明得頭彩二萬磅合洋二十萬圓　兹將公司經理常年賽馬售票日期開列於左正月一號在丕脱地方賽丕脱標出售彩票五萬張每票價五先令合洋二圓半又二十六號丕脱地方賽愛呢弗賽利恆地盖浦標售票五萬張每票五先令　二月十號在奥爾巴呢地方賽奥爾巴呢經售票一萬張每票五先令　又二十四號在　爾加的地方賽古爾加的夏季標售票一萬張每票五先令　三月三號法蘭明敦地方賽紐媽個恆地盖浦標售票五萬張每　五先令　又七號在格爾古利地方賽格爾古利恆地盖浦標售票五千張每票五先令　又十號同處賽格爾古利標售票一萬張每票五先令　又二十二號在白來拉地方賽白來拉標　票二萬五千張每票五先令　四月　號在拿騰地方賽拿騰標售票一萬張價同上　又十六號在蘭威克地方賽息呢標售票五萬張價同上　又十五號在朋白利地方賽朋白利標售票一萬張價同上　又　號在南新金山翁加巴令加地方賽翁加巴令加標售票數目尙未定　五月　號在愛地來脱地方賽愛地來脱標售票五萬張價同上　又二十四號在丕脱地方賽誕　標售票五萬張價同上　六月一號在丕脱地方賽方代興恆地盖浦標售標一萬張價同上　又十七號賽六月恆地盖浦標售票一萬張價同上　又二十八號賽高魯内興恆地盖浦標售票一萬張價同上　尙有賽期宜加於上　七月七號在法蘭明敦地方賽跳樹枝笆標售票二萬五千張價同上　又十四號又在是處賽跳浜標售票二萬五千張價同上　又　號美爾盤地方賽華得魯標售票二萬五千張價同上　八月　號在格爾古利地方賽格爾古利標售票一萬張價同上　又　號古爾加的地方賽古爾加的標售票一萬張價同上　又　號蒲爾達地方賽蒲爾達標售票一萬張價同上　又號門齊地方賽門齊標售票一萬張價同上　九月　號蘭威克地方賽大美脱若保利敦標售票二萬五千張價同上　又二十四號丕脱地方賽弗達來興恆地蓋浦標售票一萬張價同上　以上尙有賽馬日期添加在内　十月　號高爾飛爾地方賽高爾飛爾標售票五萬張價同上　又　號拿騰地方賽拿騰標售票一萬張價同上　以上尙有賽馬日期宜添加在内　十一月七號在法蘭明敦地方賽美爾盤標售票十萬張每票價十先令另售票十萬張每票價五先令　又九號賽英太子標售票一萬張價五先令　又二十四號白來拉地方賽白來拉標售票二萬五千張價同上　以上尙有賽馬日期宜添加在内　十二月念五號在盖寗跑馬塲賽盖寗標售票一萬張價同上以上尙有賽馬日期宜添加在内總而言之大約每兩禮拜必有售賽馬票一次之譜上年一年間公司已共付紅票洋計二百萬元矣 
 
 

Page 12

 
 
   
 
 

Page 13

 
 
   
 
 

Page 14

 
 
   
 
