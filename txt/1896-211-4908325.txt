# 1896 - 211 - 4908325

 

Page 1

 
 
[繪圖隋唐演義出售] [  圖書集成局代啓]  
隋唐演義一書久己膾炙人口雖裨官小說而皆摘收正史筆法清新旣無齷齪委瑣之句洵爲雅俗共賞之書因坊本漫漶故黨奇齋主倩本局錢鉛排印板旣精工紙尤潔白每部碼洋一元二角欲購者祈至本埠各書坊取閱可也此佈 
[游歴記下]  
松江爲江蘇省屬府治余之來此也適逢端陽佳節意必家家艾緑處處榴紅士女駢闐爭相玩賞不意長街數里人蹟稀逢不特河上畫船從未見錦標爭奪且香分益智亦無復以角黍餉親朋者行十分時過邱家灣天主堂敂門而入遇神父喬姓者歡迎入室出酒果欵之其時將近午後一下鐘炎氣蒸騰揮汗如雨喬君導之出外縱目荒郊旋至一育嬰堂其中收養女孩多至百餘口大半皆二三齡者衣之食之各適其所詢之云若輩大抵爲父母所棄經教中人收留亦有怙恃俱無無人顧復是以送八堂中者每十餘口或二十口則以一女師管之有讀書者有聽講者有績棉者有織布者其臥室則牀褥整潔分列成行女師亦夜宿其中時約束焉後則爲大餐室陳列矮几俾各嬰易於就食兩隅設庖室鍋灶碗碟亦頗井井有條其外有園雜植桃梨枇杷之類時方盛夏緑葉成陰廻視各嬰無不天趣盎然嬉游自在蓋撫育誠得其宜焉使中國各善堂能倣而行之以實心行實事其功德豈獨讓西人哉閱畢喬君復導回己室瀹雨前茶餉客廬仝七椀凉泌詩脾旣而喬君因事所覊遣僕引余等出游街市所經之地房屋類多狹小鮮見有傑閣層樓亦有閴其無人塵封蛛網者行行且止舉頭見一塔高至九層其旁有藥王宫門者啓鑰入躡梯而上升乎其顚遙望江南提督署規模宏暢巍然焕然署外河中環列砲艇旌旗五色掩映繽紛其塔不知建自何年鞏固堅牢實無其匹牆磚厚至三尺許有穴似蜂窠豈赭宼肇亂時官軍禦之於斯致受彈丸轟擊耶塔之四面危欄漸凋徙倚其間慄慄危懼問之父老云粤匪之難西將戈登華爾皆遣其裨登塔頂藉以瞭望盜蹤今則四海永清無復有見昔時戰蹟者矣語旣竟聨襼而下信步至松江府署前途人言此間有華爾將軍廟及試院皆外人所未經目見者盍往觀乎余則聞而欣然祗以暑氣偪人不能前往爰拏舟而反佘山至則晚風送凉解衣磅礴略話城中風景幾不知新月之巳東升當在城時聞堂中司鐸衣冠往謁提督譚軍門循例賀午禧軍門訂期初六日報謁余等傾心己久擬一瞻上將威儀翌晨紅日上窓披衣而起頮洗旣畢正進午餐驀聞遠遠有號筒聲門外巨砲三響一人坌息而入日軍門至矣遂整衣出門遙見山下江心中有砲艇三艘鼓浪而至一艇高懸譚字大旗臨風招展司鐸乃偕堂中人在門左迎迓少焉軍門率諸材官拾級而上握手爲禮步入堂軍門前年蒙恩加太子少保銜故周旋間皆稱之爲宫保云入席互語知軍門携有四公子及標下中營某叅戎叅戎喜悉外事歴詢上海風景余一一答之主人飭庖丁治盛筵欸客銜杯話雨相對欣然洎二點鐘後軍門讌罷興辭乘舟返署臨行吹號鳴砲如來時而余等以行色怱怱爲期過促歸裝己整無可久留深惜鳳皇山及靑浦縣城爲從前百戰之區未克蠟屐往游登臨憑弔時舟人己解維待發乃與主人握别相約登舟而一片心旌猶摇曳於丸峰勝處也初七日傍晚舟抵申江萬斛俗塵依舊擾人清夢山靈騰笑其能何辭友人有以行蹤叩者爲之磨墨伸紙咯記情形他日者俗冗稍蠲重温舊夢其卽以此爲雪鴻之印可乎 
[上諭恭錄]  
　　五月初二日奉上諭李端棻奏請推廣學校以勵人才一摺著該衙門議奏欽此 
[本館接奉電音]  
　　昨日午後京師飛電傳來上諭一道敬謹譯登○五月初七日奉上諭譚鍾麟奏遵查巳故提督子孫恭候恩施等語己故廣東水師提督鄭紹忠之長子二品銜廕生鄭炳輝著賞給員外郎分部行走次子鄭應韜著俟及歲時帶領引見該部知道欽此 
[蘭掖清風]  
　　京師采訪友人云今年户部火災後賠修甚巨曾有扣放飯銀之說迨届端節堂諭仍放四個月飯銀始知前說之爲子虚烏有○北通州官役在京與中城練勇肇事嗣悉各役己獲到入人訊知雖有拿案官票究不知其是眞是僞城憲遂行文北通州查問旋接州刺史回文稱諸役實係來京辦案惟在倡寮尋釁究有不合云○今春欽命五城街道察院陳待御璧督理開挖溝渠至三月内巳一律告竣又以京師街道每值夏潦低窪處積水不通爰復傳街道夫役頭目發給官欵命將前三門外五城地面通衢小巷槪行修墊坦平筮期四月某日興工并出示日街道察院示官工修道興役連天係動官欵禁歛民錢高處酌去低處必塡需索阻撓均懲辦焉 
[臺事紀聞]  
　　日本某日報云東歴本月六號少將立見氏由臺灣申告陸軍大臣日上月三十一號派遣陸軍一大隊在新開園與臺民戰臺民乘黑夜逃去日兵傷一人臺民死四人降服者三十七人○日人入臺灣内地作肩販生涯者一不謹愼卽爲臺民所害上月十五號有日本人夫五名赴嘉義縣收買鷄鴨行至曾文溪村民殺而埋之事爲臺南日官所聞急派巡查憲兵前往查勘 
[東事紀聞]  
　　日本某日報云前年鴨緑江之戰日本軍艦名赤城者受創最鉅船中士卒　亡殆盡今歲吳鎭守府委長崎三菱造船廠製一銅碑刊弛難諸士卒姓名於上以昭紀念計上月動工以後刻己告竣委某員抵崎領取禮延碩儒西琴石撰文其文日牌以靑銅造砲形長三丈周圍稱之三菱造船所所鑄其製極精工表日赤城艦戰死者之牌請余書之字大尺許丙申六月建於吳鎭守府詩以紀此供他日之懷念詩日黄海戰功天下知鐵鑄巨砲作豐碑大書深刻傳千古想起彈丸雷擊時○有軍艦名摩耶者行至天津忽然擱淺日本政府聞報命佐世保鎭守府别派磐城艦駛往代之日内己由佐世保軍艦鼓輪而去矣○前紀曾紀伊藤西鄕二大臣擬赴臺灣巡歴東歴本月五號午後五點鐘時伊藤氏由東京乘火輪車望品川港進發大山陸軍大臣以次各省文武高等官不下數百人皆至停車塲祖道次日清晨六點鐘時西鄕氏乘火輪車取道沼津名古屋以逹武豐港與伊藤氏及臺灣總督桂氏會合定於九號乘吉野軍艦赴臺聞巡視各港畢尚須折至厦門○本月九號午前宫中舉行授爵禮授大久保氏忠順大谷氏光瑩伯爵岩崎氏久彌等入人男爵小松氏帶刀因其袓父正廉之功授伯爵○本月十二號日廷下詔派駐韓京全權公使小村氏壽太郎改任外務省次官所遺朝鮮全權公使一缺特命外務省次官原氏敬瓜代○駐俄日本公使西氏德次郎舊病屢發乞假言旋大約回京後决計辭官不再赴任補其缺者大約是小村氏壽太郎也○本年三月以後雨多晴少二麥歉收米價有漲無跌黄梅後雨更連日不休時或狂風忽起山氣彌天晝如晦暝本月十號之夜大雨傾盆電雷交作 
 
 

Page 2

 
 
一聲霹靂長崎縣署左側大松一株被雷殛開如裂帛然此松植自數百年前長三丈日人相傳雷擊之物足以辟瘟謂設當虎列刺盛行可以携歸療治云 
[察院禁賭]  
　　欽命巡視中城察院桂張爲出示嚴禁事光緖二十二年四月十九日准軍機處片交軍機大臣面奉諭旨京師地面賭風甚盛往往流爲盜賊以致輦轂重地刼案迭出此風斷不可長著步軍統領衙門順天府五城御史查明一體嚴禁欽此欽遵除牌飭司坊勇局分派勇捕認眞查拿外爲此示仰諸色人等知悉爾等須知抽頭聚賭例禁綦嚴一經拿獲法所不宥自示之後倘有不法之徒瞻敢開設賭局招聚多人或三五成羣私行賭博定卽拿案枷責並送交刑部嚴行治罪如甲捕弁勇等瞻敢容隠徇庇甚或收受陋規一經本院訪聞卽將該甲捕弁勇等一併嚴懲本院言出法隨决不寛貸萬勿以自嘗試也其各懔遵勿違特示 
[北通州近聞]  
　　據訪事人函述云城北旅叙地方有關帝廟年例四月十八日盛會並演戲祀神廟内外各種賣買無不齊備皆預先由近而遠將地面次第占住因此棋羅星布幾無隙土附近數十里庄村莫不爭來燒香一拓眼界是日有三起婦女乘坐大車距廟約三里許被匪截住搶去套車騾馬並搶婦女首飾車夫未敢與較任其横逆而去○本邑盜案疉出雖經購線拿獲巨盜北霸天聶九兒南霸天李花鈴並夥犯多名盜風仍未絶出兹悉孫邑尊特出六言告示遍示通衢近來盜風甚熾州郡失事頻聞特請砲船馬隊來通水陸駐巡本州加派兵役懸賞購線搜尋各鄕聨莊保甲亟家切實奉行一聞某處有警立卽合力兠擒賊敢持械拒捕當塲格殺勿論拿獲本案首犯定行賞銀百金拿獲夥賊窩家賞銀以次减等如有窩賊窩贓首事地保指禀其有自行檢舉准予有賞無愆倘敢互相狥聳發覺干咎匪輕爲此剴切示諭務各一體凛遵○通州理事同知統管旗民事務兹藩憲以鍾司馬補授斯缺前日巳捧檄來通諏吉於四月二十五日接印○自四月十二日微雨後天氣亢旱兼以連日大風二麥減成田禾亦大半枯橋彼蒼者天何靳澤若此○浙江糧道鄭儲憲嵩齡由津乘坐官舫四月二十八日行抵碼頭浙江海運局自總辦以迄委員均至河干恭迓午後排導由局往謁倉憲並拜會坐糧廳暨闔城文武次早親自到壩交米○俗傳四月二十八日爲藥王聖誕今届北關九聖廟特請東壩長店高蹻秧歌慶樂十不閑獅子石鎖罈子中旛本城少林五虎棍等會次第在廟前演耍又雇京都春奎班演戲四天每當卓午赤傘高張炎熱特甚觀者人山人海莫不嘘氣成雲揮汗如雨廟會之盛鮮有過於此者 
[八閩零拾]  
　　福州采訪友人云候補道陳觀察同書奉憲檄會辦南臺稅厘總局於本月某日到局視事○某日醫生某甲遣其子某乙至戚串某丙家至夜間二鼓後言旋行過旗汛口見有地棍三五成羣與某鞋店中人口角乃竚足以觀地棍見乙年甫弱齡丰神韶秀遽萌歹意强携之城樓上輪流污之直至憊不能興始由僕某丁扶之回去甲察知其事忿恨難平業己禀訴地方官想必有一番懲創也○閩中茶市十分興旺各洋行業己開盤所有斗仔花香二五工價值俱不甚起色各茶行有受虧者販客亦折耗不少當此二三春在卽各行户未免裹足不前矣○邇日時疫又起初發時覺渾身寒凛旣而喉間及腿邊有結核救治不及甫閱二三日卽名登鬼籙現在天氣日中十分酷熱早晚又寒冷異常意者癘疫卽由此而致乎一 
[二分明月]  
　　揚州友人來函云新任調署甘泉縣程大令鑫交卸山陽篆後隨於上月赴省謝委刻聞業己在省禀辭整裝履任甘邑辦差書吏聞信之下遂賃舊城小東門内粉妝巷某宅暫爲公館鋪陳洒掃焕然一新聞大令有涓吉本月初八日接印之信頭接胥吏昨己溯江上駛屈計鳬舄遙臨當在初六七也○揚城邇日晴雨不時氣候亦非常燠悶本月初四下午五點餘鐘時夕照啣山臙脂一抺忽見長空有黑雲一朶由西北隅冉冉而升其行甚速有識者日暴風至矣言未畢則黑雲己散佈四隅狂風驟雨並駕齊至俄頃間石走沙飛龍吟虎嘯跳珠拔木恍如萬馬奔騰瓦屋凉棚滿天飛舞旣而豐隆君亦相繼而至約歴一點鐘時始雲收雨散次日聞諸城外人云西北鄕吹倒茅檐不少西鄕尤甚合圍大樹均爲之拔起城外泊舟及各鄕港汊小船斷鍊走錨互相碰損者不知凡幾　想長江外海中行駛之船更不識若何光景矣箕伯之威洵足懼也○揚城大東門外北蔣家墩有某姓瓦屋三椽後簷緊靠城墻本月初四日清晨有無業貧民在城内偷挖城磗愈挖愈進致墻坍塌適壓於某姓屋上騞然一聲瓦屋三椽全行壓倒幸屋内祗一老嫗在廚下工作雖不至有性命之憂而受傷匪淺或日此處雖係舊城遺址外圍尚有新城無關緊要然究屬城垣豈容小民偷挖且沿城根一帶房屋櫛比所望有地方之責者尚加之意焉 
[金焦夏黛]  
　　鎭江友人來函云新湘前營趙鎭國遊戎近奉上憲札調管帶撫標滬軍營遊戎奉調後卽於本月初一日躬往文武各衙辭行擇於初二日午後起程乘招商局江孚輪船逕赴申江瀕行鎭城各官及麾下各哨弁咸在躉船恭送至新湘前營未悉委何人接統也○七濠口有五金堂相傳所奉者五通神一不迎賽卽四出爲崇本月初二日好事者舁神像出游前導有綵　十餘匹繼以逍遙傘十景牌鬥麗爭　有自詡男兒好身手者爭托臂杳或袒其衣襟以鐵鈎懸巨鑼於腹淋漓血肉令人見而生恐雜以臺閣高蹻亦無不鈎心門角簇簇生新迨至金烏西墜各色燈彩一律點齊銀花燦爛寳炬輝煌一時來觀者人海人山幾無立足之地○新河某氏婦年己不惑性頗淫蕩自傷老大第以問鼎無人爲憾前年覓一童養媳小家碧玉丰致可人以爲得此錢樹子大可博取纒頭矣乃媳桃李其顔氷霜其性深鄙乃姑婦因恨之入骨每於嗔鶯叱燕之餘時作菙鳳鞭鸞之舉以致終朝飲泣勢難並室而居今春小夫妻商同另租小屋爲避地計方幸地久天長從此脫離苦海不洋變生意外良人忽染病而亡姑乃反以生死不明向媳問罪日前媳之父母聞信前來扭婦至茶寮評理尚不知作何結　也○南門有某甲者向在城外開設雜貨鋪家資頗裕惟一妻一妾情同水火甲性本懦又兼有季常之病雖兩間極意承順終不免有左右做人難之苦一日妻妾又打翻醋缸事後其妾忿不欲生潛購芙蓉膏和酒吞下爲甲所悉延五條街同醫用西藥治之而愈○前日新河邊停泊一船艙内香烟繚繞燈燭輝煌聞係由九華山而來内有一老頭陀圓寂多年屍身未變後由其徒裝金運載來鎭並宣言日師父數日前示兆欲於此處募資建廟於是聲播四遠僉以爲肉身菩薩靈騐異常一時閧動城廂内外愚婦愚夫紛至該船焚香點燭冀邀眷佑該僧等卽乘機手棒緣簿合十頂禮懇捨佈施各香客慨然解囊或給靑蚨或捐番鳥該僧頗獲厚資究不知是眞是假也○林黛玉校書於仙人解佩之餘開神女行雲之窟螺添十斛有黛皆香麝屑一丸無書不妙記曲而櫻桃花底譜按雙聲問年而荳䓻梢頭春將二月夙與河南號客某中善禽號鶼鶼久甘並命魚名鰈鰈誓不孤生曲曲回闌遍畫同心之字重重錦帳時聞嚙臂之盟竊以爲可地久天長齊眉偕老矣不料良緣易斷好事多磨靑鸞信乖黄鶴不返適有孫某者以南都華胄作北里清游幸從翡翠屏間得逢碧玉便向鴛鴦社裏欲繫紅絲苟一諾之可求卽千金而不吝鴇婦首爲之肯校書遂雪涕登輿嗟乎春去秋來芳姿易老海枯石爛恨事堂留除非俠客黄衫爲結相思之局深恐美人靑眼終成未了之緣我惜校書我不能不恨甲之薄倖矣○天中佳節七濠口駁船帮中人集資製就龍舟三艘一靑兩黄丹艧鮮妍輝煌奪目船上飾以五色彩棚兩旁蕩槳者各十人舵工一人篙師二人樂工列坐艙中音樂競奏長年首紥黄布身穿花洋布小衫舵工服亦如之各舟均在江心競渡簫鼓喧闐衝波破浪緩如蜻蜓之穿花疾若鷹鵰之摩翮各矜迅捷互炫輕靈俄見三舟會合成羣岸上喝采聲幾如春雷之陟發是日天氣晴明半寒半暖遠近之人靡不豪情飈舉或擎洋傘或障齊紈十里江皋肩摩轂擊堂鎭道憲恐人衆易於滋事特飭南字營新兵營城守營及水陸總巡保甲局員各派差勇在江于彈壓故雖舉國若狂而自始至終絶未聞有滋事者 
 
 

Page 3

 
 
[杭試六誌]  
　　浙省徐大宗師考試杭郡於選拔塲首先面試一講其文藝優長者大加獎勵朂以立品爲先各送集虚齋文稿一部次塲又面試試帖一首比榜發所錄取者類皆知名之士如仁和朱君用賓係餘杭山長朱仲甫孝亷之公子家學淵源有聲庠序向爲詁經掌教俞太史敷文掌教吳部郎所嘉賞錢塘楊君譽龍經學邃深歲科屢列前茅尤爲都人士所欽服其餘如魯君宗泰王君盛麟亦皆文理清眞字畫端方不愧拔萃之科是日文人學士咸服宗師選抜之公校閱之確也至童試塲中本照原額提覆及至出圖缺額甚多說者有謂宗師過於刻責者及領取錄卷後知被黜之士大抵非文理荒謬卽筆跡不符并有默冩頭塲小講全然不合及繳卷過遲者可知屏斥之童並無冤抑惟商童中因搜出夾帶被逐者皆因失於檢黠並非有心懷挾内有二人竟欲投繯自盡幸家人防範甚嚴得以無恙而其心中終未免抑鬰也要之功名自有遲早磨厲心須終當高擷芹香諺語所謂今科不中下科來何必如是急急 
[武林天氣]  
　　杭垣自上月望後連日陰雨至廿三四五等日晝夜不息窪下之地俱己積水成渠新插之秧咸被漂没米價每石陡增四百文二蠶種子霉爛不堪絲價亦漸加長至廿七日天始放晴暴熱異常寒暑表升至九十七度居民患濕熱發瘡子者不一而足醫家生意甚忙眞有如山陰道中應接不暇之勢矣菜子亦屬歉收故當新油上市之時而油價每擔轉增錢四百文之多洋價於節上又復短少二十餘文居民倍形困苦也 
[府署會課]  
　　松江府陳太尊前欲選求高才生無論舉貢生童在本署立一會課將設課情形行知各屬上海一處曾由宣琴山學師照文曉諭發貼城鄕各書院俾衆周知兹宣學師接奉太尊諭函定於本月十八日備給試卷在署開課仰卽先日通知令與考之人届期肖來倘離郡窵遠酌送川資等諭聞經學師飭門斗通行傳知矣 
[賢守愛才]  
　　松江府考上海文童王遵善以親病遄歸未及四覆本月初一日陳太尊發出正案特置第十五名札知本學謂文童王遵善文筆雅馴賦尤清麗歴經面試確是眞才今以親病缺覆不得前十名己屬無關出入不過聊以表本署府愛士之意榜示正案或滋多士欵惑除牌示外札知該學卽便傳諭知照 
[柳營頌德]  
　　江蘇撫褾滬軍營管帶李恊戎懋祺奉上檄與鎭江龍遊戎對調擬於日内交缷往京口履新帳下各弁兵製就德政牌四扇於昨日恭送至營 
[犯婦起程]  
　　昨報犯婦何陸氏卽陸庥子將次起解兹悉此犯解往廣東南雄州給防兵爲奴昨日縣中公文備就黄大令移請城守營李千戎撥兵兩名會同解差兩名伴婆一口於午後四點鐘時押解起程 
[少尉騐犯]  
　　前者北鄕虹鎭民人錢海坤與從弟錢桂生爭産持刃將桂生斫斃上海縣黄大令訊實供詞通詳上憲兹奉憲札飭將海坤解省招勘擬辦大令奉札之下飭承辦書吏備文申詳委典史蔡季卿少尉騐明本犯面貌箕斗整備起解前日下午少尉升坐二堂飭差提海坤至案略訊數語飭仵作騐視面貌箕斗問明籍貫年歲塡註文牘仍還禁所 
[忘情失衣]  
　　蘇人謝品泉以彈詞爲業來滬後名噪一時惟性好漁色絲竹之暇必獨往獨來顧盼閒花野草樂此不疲前日午後五點鐘時謝在四馬路靑蓮閣啜茗見雉妓粥粥如織意馬心猿竟忘所以及至起身欲去則掛在壁間之紡綢長衫早巳與五彩俱杳爲聽麥隴之雊致失羅浮之蛻同伴勸之悵悵而返 
[流氓鬥狠]  
　　英界胡家宅一帶爲流氓麕集之所一到黄昏時候成羣結隊拆梢打降習以爲常昨日午後有甲乙在某茶肆啜茗因猜拳起見不覺舌劍唇槍互相爭論甲詞窮面赤老羞成怒將乙扭往意欲肆毆後經旁觀以甲不應欺人太甚定欲爲乙唤捕甲知衆怒難犯始行釋手噫捕房之捉拿流氓可謂不遺餘力矣何若輩仍愍不畏法一至此耶 
[拾銀行善]  
　　寍波人某甲在英六馬路開三和野味店前日遣學徒到棧取野鴨祗見獐猫鹿兎環列屋中獨野鴨不得正欲回詢出門見一物在拉圾中粲然有光拾視之則寳銀一錠也遂欣然回告甲甲曰此非應得之財不若捐充善舉徒亦謂然立送入某善堂以副善念朱子日勿貪意外之財不圖市井竟有斯人 
[因醉釀禍]  
　　本地人奚某在老閘北開設機器店小本營生年來頗堪温飽惟素性酷嗜杯中物三爵以後便不知胡然而天胡然而帝前日在罏頭醉歸忽大聲辱駡其妻直至夜半始止妻念夫待己素厚平日大有體面今何一辱至此可見薄命人終是所適非天不若一死乃購阿芙蓉膏私自吞食及毒發腹痛向之根詞堅不吐實察其情形知係烟毒赶卽倩人施救無如非藥石所能挽回延至昨晨溘然長逝奚至是始悟爲杜康所誤不爲解愁而反增痛悔何及哉 
[南市街談]  
　　本邑南碼頭蔴缐店内黄阿囝之妹及鐵店内姚姓之女於端午日被己革水師營勇某甲拐往他處阿囝之妹臨行將家中銀餅六十枚懷去及二姓知覺四出追尋杳無蹤跡昨晨由相識之人名阿二者將二女送至據說在虹橋相近遇見當前喝阻該勇逸去故將二女送回云○老白渡朱洪興鐵店之子昨日不知何故被鄰居荳腐店方玉山之妻掌頰數下並有搖小船之掌發帮同毆打該店主心甚不甘向十六鋪局内請爲究辦 
[上海縣署瑣案]  
　　前有錢三洲者扭控王瑞夫誘匿同居人李王氏帮審委員蔣司馬升堂提訊以李王氏之夫李照發卽李卓貴並未投到備質判將王收所李王氏交官媒收管前晚李投案訴求訊斷黄大令升坐三堂訊鞫李訴稱小的係寗波人前者娶本籍王氏女爲妻結褵十餘載連生二子皆己夭亡向來僑居治下黑橋洪以薙頭爲業後攺而就各輪船碼頭上扛夫如值事繁則連日不回家内不料妻不守婦道竟於本年三月十二日私約王捲物逃逸迨小的查知與王租屋虹口一同居住不覺忿無可洩浼錢三洲扭送案下控陳李王氏供稱丈夫出門後久不歸家小婦人衣食全無難以度日無奈與王共延殘喘如丈夫欲收覆水小婦人願隨之以歸王供稱小的係寗波鄞縣人缝衣爲業家與李王氏比鄰是以向來相識一日李王氏向小的哭訴飢餓難捱願與小的姘識商同租屋遷居並非小的起意誘拐尚乞施恩大令喝令重笞五百板發收攺過所李王氏鞭背一百下交李具領狀領回○日前本城巡防北局委員孫二尹函送李順奉顧仁壽錢阿四錢阿根汪時龍張阿心錢貴生等七人至縣前晚黄大令升坐三堂訊究李訴稱小的係江北溧水縣人在治下當砌街匠今日在老北門内城下修砌街道突有素不相識之髹工夥某甲手提開水壺行過小的囑伊繞行他處免致將踐躧壞甲卽發怒糾合黨類二十餘人將小的擊傷頭額顧訴稱小的係江北某縣人與李同業阿四阿根同訴稱小的等皆本邑人家住南門外同當砌街匠皆己受傷大令飭仵作騐明李有木器傷顧左臂有傷阿四左脇微傷阿根左頰亦有木器傷汪供稱小的係常州府屬無錫縣人在治下老北門内設漆作雇錢貴生張阿心爲夥今日伊等不在作中不知其爲何滋閙貴生供稱小的係金圓縣人張供稱小的係無錫縣人與桂生同事其時貴生手提開水壺李阻不許行心致口角扭毆小的未曾帮助貴生俯　無辭大令喝令掌頰一百下始供稱小的逞一時之忿以致釀禍此後當知改悔矣大令又喝令將張掌頰五十下張稱小的惟在旁解勸並未帮毆係李等裝傷誣指大令大怒喝令將錢張各笞責五百板荷枷二月發老北門示衆一面諭令李回家自行醫治○攺過所所押竊犯康阿良 
 
 

Page 4

 
 
逃逸後旋經　獲並拿獲在途圖刦之朱洪福朱玉峯秦子堂三犯一併解縣請訊前晚黄大令升堂訊鞫朱供稱小的係靑浦縣屬珠家角人在陳醫生處當船户前日上海電報局請陳醫生來滬診疾泊舟日暉港小的等三人均在近處茶肆中啜茗先一日船夥德高玉良失去一褲至此聞親兵拘獲一賊因相約往觀不料竟被悮　目下陳醫生尚未悉此事玉峰供稱年六十有四洪福是小的之姪秦供詞約略相同康供稱小的係本邑人本月初一日揭老爺騐看脚鐐時有相識之王鶴卿見小的受苦不堪告以日後伊在墻外抛磗爲號卽挖開墻洞縱門上鐵環猱升而上越墻逸出小的允之某日逃至龍華次日卽被汛兵捕役拘拿以後不敢再逸矣大令喝令重笞七百板收入新自所朱等三人飭差於明日帶往電報局交與陳醫生如果查得伊等混供立卽帶回究辦 
[英廨一則]  
　　二百三十八號華捕送陸四毛蘇寳生到廨稱二人在途吵閙陸言蘇欠伊洋若干元向索逞兇故與爭論蘇則謂伊己允緩日清還矣值日差入禀屠别駕著暫押候訊 
[生殁並濟]  
　　敝堂連接湖南廣西電函備悉該處災重且廣赤地千里十室皆空哀鴻嗷嗷待哺岌岌可危安和船撞沈搭客數百人同遭溺斃頃奉到鎭江存心堂大善士助振洋二百元潘睦先振洋五十元阜昌參號交來應和堂莫湯餅移振洋三十元無名氏求母康健兒輩總憲洋廿八元恒孚銀樓集募洋廿六元四角銅洋四元愼德堂陳助安和失事撈屍超度洋一百元潤裕堂胡助洋五十元又十一户洋五十八元寳德堂助放生洋三十元狗捐洋二十元諸君子慨解囊金振濟飢　殮收暴露救人一命勝造七級浮屠矧救度無數生死陰功莫大卸結無窮矣請登報章以　盛德[  上海六馬路仁寳善堂籌賑公所棘人施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[憲示照登]  
　　欽命二品頂戴安徽等處提刑按察使司按察使趙爲治盜新章極嚴特行明白曉諭事照得明火持杖搶刦財物的　做强盜罪應處斬又有本是行竊被事主喊追臨時行强的又有夥搶婦女的攔路搶奪的都與强盜一樣也是斬罪這樣重罪人就皆不敢犯爲甚麽犯的還是不少總因做强盜的另有一種心思以爲犯了法未必就被拿著卽便被官拿了去他會熬刑不認就是認了解府解道他會翻哄往返躭延他却偷活了許久等到綁他去殺事隔多時看的人都不知道是犯了甚麽法所以壞人都不知道怕懼如今經撫臺奏明請旨改定新章州縣及辦理營務處遇著盜案准其調兵追拿不破案不放手拿著强盜問明白了不要解上省來就在本地正法此後也不能翻哄也没有躭擱只要拿著不過幾天就要殺的這却比從前利害多了本司想人情總是貪生那有不怕殺的强盜因恐他們不知道祈章的利害仍前做案子白送性命爲此特將新改的章程明白曉諭總要不知怕懼的人曉得利害及早回頭總要不做强盜及搶竊的事方能保全生命你們有識字的常將本司的告示大家傳說務要週知倘或做强盜不知改悔如今拿的又緊殺的又快一定是不能多活的了到了那時莫說長没有勸人的苦心只有殺人的辣手切切凛遵特示光緒二十二年四月二十六日示 
[法捕房瑣事]  
　　昨報紀湖北人沈老五在法大馬路鴻昇祥廣貨店僞稱購物竊去白絲巾十條旋至新街孔鴇花烟間内圖宿以未帶錢將金針及象牙柄扇作抵爲該鴇投捕　沈軋至茶會盤詰無憑釋出後查悉沈實住老義和客棧由是帶同失主指認無訛遂帶回捕房翌日至棧起獲紡綢洋傘及白絲巾等贓捕頭命存候解送公堂請判○偷兒某甲在新街竊取生絲袴一條某乙在江天輪船竊取衣包一個均當塲捉獲人贓解送捕房捕頭命押候解查究辦○流氓翻沙海大前因酗酒在廣大酒肆毆傷公署役人王德金經鄭大令提訊枷責兹因枷期己滿飭具改過切結從寛釋放不圖該流氓野性未馴　晚又糾同羽黨手持兇器向三河樓弄内某花烟館尋釁經包探拘入捕房請捕頭發落 
[美捕房瑣案]  
　　虹口二十三保十三圖薛家浜地方無名血案己詳前報自經黄大令騐明塡格招認後一面密諭差役明查暗訪務將兇手緝獲而後己兹訪悉近目楊樹浦一滯及十五圖虹鎭等諸處皆爲流氓麕集之所嘗身藏器械結黨成羣遇事生風横行不法雖未必係是案之正兇然究爲不法之輩因於昨晨七點鐘密飭差役丁全帶同十三圖地保徐晉錫據情告知虹口捕房好捕頭卽督同中西通班包探親往兠拿先至楊樹浦未獲繼至虹鎭適諸流氓成羣結隊正在該鎭耀武揚威猝見中西探掩至如疾雷之不及掩耳皆望東向捨命奔逃捕頭飭令各包探窮追至十六圖徐家橋流氓躱入某茶肆中爲探捉獲甲乙丙三流氓餘被漏網三流氓身畔均有刺刀等兇器當塲搜出復將茶館主父子三人一併拿解捕房捕頭令暫禁解　歸案重懲○前晚二點鐘時有西人某甲因酒醉躺臥在西人打靶塲處西百號巡街華捕見之唤東洋車押送捕房行至吳淞路甲酒頓蘇一躍而下與捕爲難繼竟用武將捕之右目打損捕負痛急吹號呌某號三道英捕及三百六十六號華捕應召而至拿送捕房捕頭飭押候解送英領事署請辦令捕至同仁醫院療治○寍波人某甲豢一洋狗前日下午行至斐倫路狗尾其後爲捉狗役所見當卽捕捉甲竭力與之拒敵旋經一百零十七號華捕拘甲至捕房捕頭令禁押片時開釋○江北車夫陳阿二拉一千六百四十六號東洋車前晚在大馬路口由西人某甲唤坐至篷路某處下車甲忽謂失去對時表一枚指陳竊去唤八十號印捕拘陳至捕房陳立白被誣捕頭命押候派包探查明核辦○江北小工王阿生在公和祥碼頭工作竊得洋棉紗若干經管碼頭西人看見卽扭入捕房捕頭飭押候解送英公堂訊究○昨日上午有某甲因病倒臥在百老匯路經四百六十一號華捕雇小車載送捕房捕頭飭轉送英公廨請讞員安插○篷路益大槽坊昨日上午甲乙二夥不知如何起釁互相兇毆甲力不敵勢將受虧驟將乙之臂咬傷血流如注甲音不甘休唤走街華捕拘乙至捕房押俟送廨訊辦甲投同仁醫院求療○嘉興人吳瑞生不知何業僦居垃圾橋北錫金公所相近與鄰居名金奎者爲洋銀轇轕屢次爭吵口角之際吳卽由公所前投河自盡當時雖經人撈救無如影響全無此本月初九日事也值至昨日上午屍由蘇州河乍浦路口浮起屍母聞知赶至撫屍慟哭三百八十七號華捕巡至詢悉原由卽帶至捕房據情禀訴捕頭以人命攸關非可造次諭將屍帶回原處唤該圖地保妥爲料理○百老匯路鴻泉樓茶肆傍某弄内前晚倒有無名男屍一具年約三十左右經巡街捕報知捕房昨晨捕頭飭傳二圖地保奚坤寳查知死者寍波人並無屍屬在申因報請某善堂給棺殯殮 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十二年五月初二日京報全錄 <]  
宫門抄○諭旨二道錄前○大臣巴奏假期復滿病仍未痊請開缺調理摺○將軍依奏請留員差委摺○　　　　奏　香閱臨江吉安贛州一帶營伍起程日期摺○黔撫嵩奏據情代奏摺○又奏查明並無京控案件片○滇督崧　　　　府州通判各缺片○又奏請免昆明邱北等縣被災田糧摺○滇呆湯秦報回任日期摺○將軍依等奏留員差委片○　　　一日工部鴻臚寺鑲黄旗值日刑部引見十名翰林院十五名值年旗二名正黄滿十四名正紅滿十三名鑲紅滿十五名鑲　滿　名内務府十六名茶膳房四名○肅王等點騐軍器覆命○陳彝謝准其開缺恩○莊王請假五日○延侯請假十日○王文　續假十日○倉塲奏漕船五日回空○召見軍機崑中堂○○奴才巴克坦布跪奏爲假期復滿病仍未痊仰懇天恩開缺調現事竊奴才前因染疾迭次請假計六十日調治未痊猥以職任久曠復於三月十四日續假一個月並請派署専管差使何蒙　俞允悚感莫名乃匝月以來醫藥頻投雖覺暫有起色而氣體久虚精神尚難復元據醫家云現當夏令心火正熾若非静心調攝斷難速效奴才伏思以漢軍世僕内府微員渥荷殊恩擢任卿貳兼充各項差使鼎感彌深涓埃未報曷敢驟萌退志第念職守久曠午夜難安惟有籲懇鴻慈俯准開缺調理奴才自維年力未衰赶緊調治一經痊可卽當泥首宫門求賞差使萬不敢希圖安逸自外生成也所有奴才久病未痊籲懇開缺緣由瀝陳下情恭摺抑祈聖鑒訓示謹奏○○奴才依克唐阿松林跪奏爲奉省差委乏人援案請留人員以資治理恭摺仰祈聖鑒事竊維奉省辦理善後事宜在在需人如查賑安民墾荒開礦整　厘稅以及保甲鄕圑等事較之承平之日事務倍極殷繁必須明幹有爲練逹時務堅忍耐勞誠實司靠之員分爲經理方足以専責成而收實效現在奉天候補人員除補署各缺及有事故出差者不計外其在省者僅有數員遇有要差及出缺補署遴選委用實有乏人之患奴才等公同商酌查有藍翎升用同知候選通判馬駿顯才長心細穏練詳明升用同知候選通判鳳鳴精明强幹卓有吏才候選通判德麟才具開展明幹有爲知州銜分省補用知縣孫長靑老成持重辦事認眞揀選知縣王順存事理通逹六品銜試用縣丞范一瑞心地明白指分山東試用縣丞朱慶瀾篤實勤愼直隷試用縣丞榮善勤樸耐勞候選縣丞殷鴻壽辦事勤能議叙雙月選用未入流李永年誠慤不浮該員等久在奉軍効力於地方情形頗稱熟習舉凡民俗吏治皆能切實講求查前任名將軍府尹疉將投效人員奏留奉天補用均蒙允准在案誠以凡事皆待人而理而用人爲出治之原現當根本重地力求整頓需人孔亟合無仰懇天恩俯准將馬駿顯等十員各以本班留於奉補用藉收指臂之助如蒙俞允實於地方有裨該員等如有應行補交分發各項銀兩分别補交再行給咨送部引見以符例章除飭取該員等履歴咨部外所有援案請留人員緣由謹合詞恭摺具陳伏乞皇上聖鑒訓示謹奏奉硃批著照所請吏部知道欽此○○頭品頂戴江西巡撫奴才德壽跪奏爲恭報查閱臨江吉安贛州一帶營伍起　日期仰祈聖鑒事查江西營伍光緖二十年輪應查閱欽奉上諭卽派德馨認眞簡校等因欽此當經前撫臣德馨欽遵出省業將閱過湖口九江饒州廣信撫州等府並省標各營及親兵吉字暨江軍内河水師等營官兵情形並甄别員弁先後奏報嗣前撫臣德馨奉旨革職卸事奴才於光緒二十一年八月初十日抵任所有臨江吉安贑州等營本應卽時查閱因甫經履任諸務亟須清理且時屆冬防誠恐各營一經調集汛地空虚致滋貽誤當經奏明俟來歲春融再行按營校閱在案兹將署中緊要事件次第料理定於三月二十三日起程前赴臨江吉安贑州一帶調　各營認眞簡校並將　陸留防各營弁勇各就駐紥處所順道閱看往返約需一月有餘所有出省後奴才衙門日行事件札委藩司代印代行遇有緊要事件包封駞送奴才途次核辦以昭愼重除俟查閱事畢再將各營情形另行奏報外所有奴才查閱臨江吉安贛州一帶營伍起程日期緣由謹恭摺具奏伏乞皇上聖鑒謹奏奉硃批知道了欽此○○頭品頂戴貴州巡撫奴才嵩崑跪奏爲據清代奏叩謝天恩事　貴州威寗鎭總兵陳金鰲咨稱該鎭前在四川松潘鎭總兵任内接奉四川督臣鹿傳霖照會内開光緒二十一年六月二十八日奉上諭貴州威寗鎭總兵著陳金鰲調補欽此遵卽交卸起程於是年十二月初六日到黔准奴才咨赴調任於十二月十八日馳　　　　城據鎭標中軍遊擊黄遵亮將欽頒道字八十六號貴州威寗鎭總兵關防一顆及文卷等項齎送前來當卽恭設香案望　　頭謝恩祗領任事該鎭楚南武去毫無知識前蒙補授松潘鎭涓埃未報兹復調任斯職悚惕益深伏查威寗一鎭　　　邊界　　　巡防操練弭盜安良均關緊要該鎭自漸譾陋時凛冰淵惟有益矢愼勤講習操防認眞整頓以期仰答高厚鴻　於萬一　　到任日期及感激下忱咨請代奏等因奴才理合恭摺代陳伏乞　皇上聖鑒謹奏奉硃批知道了欽此○○嵩崑片再　　案件例應半年彚奏一次貴州省自光緒二十一年七月初一日起至十二月封印前一日止並無奉發京控案件據署按蔡俊黄元書詳請奏明前來奴才覆查無異除咨刑部都察院步軍統領衙門查照外謹附片陳奏伏乞聖鑒謹奏奉硃批刑部知道欽此○○崧蕃片再雲南府知府興祿奉旨補授迤東道遺缺查有昭通府知府林紹年堪以調署所遺昭通府缺查有現署東川府知府馬晉錡堪以調署馬晋錡未到任以前委魯甸通判許祖端暫行兼理俾林紹年得以交卸來省遞遺東川府缺查有試用知府馮譽驄才識老練堪以署理又霑益州知州李春霖現據丁憂遺缺查有試用知縣林濟勲任事勤明堪以署理又新選維西通判劉金榜飭令赴任據藩臬兩司先後會詳前來除分檄飭遵外謹附片具陳伏乞聖鑒再雲貴總督係奴才本任毋庸會銜合併陳明謹奏奉硃批吏部知道欽此○○頭品頂戴雲貴總督兼署雲南巡撫才奴崧蕃跪奏爲請免昆明邱北等縣被災田糧恭摺仰祈聖鑒事竊查上年昆明縣屬夏秋之際先旱後潦以致大板橋等堡高處田畝栽插過遲稻榖秀而不實又邱北縣花紋那合等村入秋以後雨水過多山洞湧泉積漲成海淹没田禾業將委員查勘賑撫大槪情形馳陳在案兹據布政使裕祥會同糧儲道英奎詳稱據昆明縣知縣何亮標會同委員卽用知縣李良年邱北縣知縣楊燦林會同委員准補師宗縣知縣陳丙森各將勘明田畝等則村莊花户姓名造具册結申由該州府道核明層遞加結會詳請奏前來奴才查昆明縣屬共被災田六十四頃五十二畝零應徴秋糧夏科米二百六十六石零條丁等銀三百三十三兩零邱北縣屬花紋那哈兩村原係夷方並無科則計户應徴秋糧米十四石零條公等銀三十一兩零均係十分成災若照常徴收民力實有未逮合無仰懇天恩俯念民情困苦准將光緒二十一年　應徴前項銀米如數豁免以舒民困除册結分送部科查核外謹恭摺具陳伏乞皇上聖鑒　再雲貴總督係奴才不任毋庸會銜合併陳明謹奏奉硃批著照所請户部知道欽此○○二品銜雲南按察使臣湯壽銘跪奏爲恭報微臣父卸藩篆仍回臬司本任日期叩謝天恩恭摺仰祈聖鑒事竊臣於光緒二十一年九月間奉委兼署雲南藩司旋又奉委署理雲南藩司當將奉委任事並交卸臬司篆務各日期先後奏報在案兹於本年二月十三日奉雲貴總督兼署雲南巡撫臣崧蕃檄知雲南藩司裕祥現巳到省應飭赴任飭臣仍回臬司本任各重職守等因臣謹遵於本月十五日將藩司印信文卷移交裕祥接收卽於是日准署按察使鹽法道普津將臬司印信文卷派員齎送前來當卽恭設香案望闕叩頭謝恩祇領任事伏念臣一介庸愚疉叨寵眷溯藩條之暫綰時如履薄臨深兹臬事之重膺敢謂駕輕就熟惟有勉循軌轍倍矢愼勤隨事隨時禀商督撫臣悉心經理不敢稍涉因循以期仰答高厚鴻慈於萬一所有微臣交卸藩篆仍回臬司本任日期並感激下沈理合恭摺叩謝天恩伏乞皇上聖鑒謹奏奉硃批知道了欽此○○依克唐阿等片再奉天辦理善後一切事宜乏員可委查有己革同知銜直隷州用山東淄川縣知縣黄華己革同知銜雲南楚雄縣知縣惠山己革布理問銜雲南補用巡檢歐陽輝三員年前來奉投効奴才等察看該員等人尚樸誠委以差事亦均能耐勞苦才具均屬可用廢棄未免可惜合無仰懇天恩俯准將黄華惠山歐陽輝三員留奉差委理合附片具陳伏乞聖鑒謹秦奉硃批著照所請該部知道欽此 
 
 

Page 14

 
 
[光緒二十二年五月初三日京報全錄]  
　　宫門抄○湘撫陳奏遵旨查明據實覆陳摺○黔撫嵩奏各屬倉糧盤查展限摺○湖督張等奏續裁防營加給恩餉片○五月初三日内務府國子監正黄旗值日無引見○海公續假十五日○召見軍機懷塔布○皇上明日辦事召見大臣後至醇賢親王府看瑣○○頭品頂戴湖南巡撫臣陳寳箴跪奏爲遵旨查明據實陳覆事竊臣承准軍機大臣字寄光緒二十一年十二月初四日奏上諭有人奏特叅湖南省幕請旨查辦各摺片據稱湖南省幕任驎卽任小棠又名任子齡入長沙府幕兼管臬幕遇事把持擅作威福門徒布滿通省候補通判蔣聨庚知縣吕汝鈞從九鄔同春皆諂事任驎或濫厠局差或薦司刑幕候補通判劉鉞以四百金拜門得署鳳凰廳要缺同知詞訟案件兩造必各繳官錢方爲審訊任驎又與己革同知徐渤夥開錢鋪典當多處家資至數十萬金另立一任子齡之名報捐通判職銜遞保道員又巡撫衙門幕友吳立逹勢燄愈高聲氣愈廣請一併查辦等語著陳寳箴按照原叅所指各員逐欵查明據實具奏毋稍徇隠另片奏署清泉縣知縣景天相匿災不報遇有命案勒令以重報輕前任衡山時搶案纍纍從未申報等語著陳報箴一併確查具奏原摺一件片二件均著抄給閱看將此諭令知之欽此遵旨寄信前來等因承准此遵查原叅任驎佔踞臬幕府幕擅作威福廣收門徒等事經臣於前次奉旨飭查錢康榮等摺内一併查明具覆欽奉旨將任驎勒令回籍不准逗遛在案惟慴内所稱任驎又在省城與己革廣西同知徐渤夥開阜隆錢鋪隆慶典當在益陽夥開寳　典當在巴陵夥開人和公濟等典當計資本不下二十餘萬金又購鹽票二張值二萬餘金任驎一介游民在湘處館若非剥削官民何以至此一節臣詳悉訪查任驎所開錢鋪及各典當皆係通濟典鋪華光庭經手而乾和慶隆管事楊小東李厚鈞等赤皆深知底藴遂札飭布按兩司轉飭長沙善化二縣將華光庭楊小東李厚鈞及阜隆錢鋪舒壽褀等傳集赴司查訊據華光庭等僉稱任驎夥開典當省城祗隆慶典入本錢一萬串又先後存銀五千兩存錢二千串乾升德福瑞和等典共存銀一萬兩存錢一千五百串鼎裕鼎隆五福同仁等典共存銀五千兩大有豫鹽號存銀六千四百兩均係八釐行息實無鹽票又益陽縣城通裕質當入本錢三千串岳州府城公濟典入本錢八千串存銀一千兩人和典入本錢二千串存銀二千兩華容縣城公和典入本錢六千串至阜隆錢鋪係徐渤獨開並未與任驎合夥僅來往數内尙存銀七十八兩八錢二分此外並無餘欵均各出具並無隠瞞如虚查出自甘究治並將自己家産充公切結比將簿據呈騐尚屬相符綜計各典共入任驎本錢二萬九千串又存錢三千五百串共錢三萬二千五百串各典號共存銀二萬九千四百七十八兩零通共銀錢併計約合銀五萬六千餘兩據華光庭等又稱聞任驎存項内尙有代人存放之欵益陽通裕典去冬有汪姓將任驎名片來取息銀屬實據藩臬兩司據情具詳並檄查益陽岳州禀復前來覆查各供委無遁飾尙無二十餘萬金之多此查明任驎夥開錢鋪典當之實在情形也原叅又稱任驎另立一任子齡之名報捐通判職銜四處鑽管遞保至三品銜分省補用道計其初出就館在江華幕七年光緖元年入長沙府幕旋兼臬幕二十餘年足未出湘聞其道員乃係清賦案内所得一節臣於前次查覆摺内曾以任驎非本省候補人員無官册履歴可考請俟其赴部引見時查明撤銷兹復先後奉旨飭查徧加詢訪僅聞其曾於光緒二十年六月在湖南新海防捐局報捐因飭將任驎報捐履歴查出呈核據開任子齡由監生於同治四年在湖南黔捐局報捐通判光緖五年復在滇捐局加捐同知分發試用是年以辦理豫賑出力由河南奏保俟補缺後以知府用奉部核准二十年五月在山東新海防捐局捐知府分省補用又加捐道員雙用選用並補交捐免保舉銀兩今遵新海防例在湖南報捐三班指發湖北等情是否與部案相符無從臆度此外别無可查之處有謂其曾以任驎之名附入臺灣清賦保案後經吏部將全案撤銷者細查亦無實據此遵查原叅任驎鑽營保舉之實在情形也原叅又補任驎經前撫臣王文韶勒令辭去一席専司臬幕長沙府幕則薦候補從九鄔同壽充之鄔同壽曾以二百金拜門求缺旣經委署臨湘巡檢復嫌缺苦求任驎薦司辰州府幕旋司長沙府幕又候補通判劉鉞以四百金拜門得讞局差遇事招搖攬權納賄復得署鳳凰廳要缺同知訟案無論大小原被必各繳官錢二十串十五串不等方爲升堂審訊家資稍裕者尚不在此論每訊一堂數日不結藉以婪索等語查鄔同壽官册無名札司查復始悉其初本以從九品到省候補加捐主簿以曾習刑名遂註銷原官就辰州府幕嗣後就長沙府幕相沿己歴數任其初是否任驎所薦不可得知所稱以二百　拜門亦無實據惟現查鄔同壽辭出長沙府幕亦未在湘省他處就館至劉鉞向在讞局現在署鳳凰廳任内尚無劣蹟聽斷頗有能名臣到任後查閱辰沅永清道廷杰冬季密考及密詢所屬各員優劣於劉鉞訖無貶詞又詰以原叅各語託爲風聞廷杰復力爲剖日且稱其操守嚴謹聽訟勤明於緝捕盜賊懲創痞匪清理監押等事極爲認眞禀請久予留署廷杰性情爽直尙少粉飾習氣又近在同城其所云與臣採訪情形尚屬符合適臣因事檢查舊卷見有劉鉞奉委查事上禀詳明切實議論持平其居心行事可以槪見叅以近所見聞實無屢訊不結藉案婪索等事或係傳聞之訛至候補知縣吕汝鈞巳經臣前摺叅革通判蔣聨庚現於遵查被叅另案附片陳覆均不更贅此查明任驎被叅各欵及鄔同壽劉鉞等之實在情形也竊維任驎在湘多年以一人而兼府幕臬幕握通省刑名要樞又復廣收門徒薦往州縣旣自使人畏威又欲使人懷惠氣燄薰灼不問可知乃猶以數萬金合股並分存省城内外典當植利不止毫無檢束實爲幕友中所罕見但旣經勒令回籍不敢逗遛似可邀免置議所薦門徒賢否自不一律如有浮薄不謹之人自當隨時察核分别留汰其查出合夥本資及分存取息各項共合銀五萬數千兩除汪姓曾經取息之通裕存錢三千串去留聽其自便外餘仍照舊分存恭候諭旨遵行至鄔同壽現旣辭出府署又未在湘省作幕候補通判現署鳳凰廳同知劉鉞旣經查無劣蹟又屬尙堪造就之員擬合仰乞恩施一併免其置議所有查明特叅湖南劣幕各緣由謹恭摺具陳伏乞聖鑒訓示謹奏奉硃批著照所情該部知道餘依議欽此○○頭品頂戴貴州巡撫奴才嵩崑跪奏爲各屬倉糧盤查展限恭摺仰祈聖鑒事竊查藩可到任例應盤查各屬常平積存各案倉糧向係移委道府代盤有無虧缺限三個月由司造册具結詳請題咨歴經遵辦在案今署藩司文海於光緒二十一年十二月十八日到任應查照舊章移委盤查結報惟查黔省自咸豐四年桐匪楊逆滋事以來上下游苗教𤞑夷各匪相繼竄擾又因髮逆蔓延奉調官兵分路堵剿各屬存儲常社倉糧碾供軍食並因被擾之區秋糧難徴所需兵米亦係碾動倉榖支放間有餘剩米石又因城池失守被賊焚掠奏准豁免所有各案倉糧礙難盤查結報均經奏明展限現在地方雖巳肅清防營改爲練軍而餉項及善後經費需用浩繁各屬應存倉糧無從籌欵買補是以未能截數結報據該署藩司文海會同者糧儲道嚴雋熙詳請具奏前來奴才覆查無異合無仰懇天恩俯准展限俟名案倉糧設法籌補截有　數再行委員盤查結報以符定制除咨部查照外謹恭摺具陳伏乞皇上聖鑒訓示謹奏奉味批著照所請户部知道欽此○○張之洞等片再湖北新舊防營自上年江防解嚴後業經節次裁減由臣繼洵於兼護督篆時奏明在案現查鄂省各營中尚有可裁遣者臣等察覈情形現將駐防省城武防旗武剛右旗駐防田家鎭鎭南前旗每旗勇丁三百六十名共計勇丁一千零八十名一律裁撤應領月餉截至上船之日止該勇等籍隷湖南僉稱該省荒歉之餘米價錢價俱異常昻貴食用實屬艱難懇求發給兩個月恩餉等語據各營官轉禀前來臣等查上年秋冬所裁各營雖僅給一個月恩餉而各勇或以分防在外奉文較遲或以歲暮懇求緩期裁撤以致多需正餉一個月及月餘不等始能遺敬完竣各給恩餉一個月合之正餉展期巳有兩個月之實現值米貴　荒各勇尤有所藉口若不從寛給予恩餉勢必多生枝節藉商躭延時日仍須多費正餉轉不如優給恩餉兩個月旣廣皇仁又得早日遣歸較爲直捷爽速當經查照湖北省光緒八年遣撤忠義軍及光緒十一年遺撤各防營成案發給兩個月恩餉以示體恤仍飭派輪船拖送至岳州責成營哨官弁押送回籍分别遣散免致沿途逗留生事除咨部查照外謹合祠附片具陳伏乞聖鑒謹奏奉硃批知道了欽此 
 
