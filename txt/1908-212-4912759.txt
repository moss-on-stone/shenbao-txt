# 1908 - 212 - 4912759

 

Page 1

 
 
   
 
 

Page 2

 
 
   
 
 

Page 3

 
 
論說 
[論立憲後官民之衝突（酉）（陽）]  
　　今之時代。其官。民衝突之時代乎。非也。官專制。民服從。何得有衝突。衝突當自議院始。議院旣開。國民方有監督政府之實力。政府乃不受監督焉。爭監督與被監督之權限焉。於是有衝突。衝突久。則從兩方面之是非。規定一中立之是非。而權限明焉。而監督與被監督者。皆服從於規定之權限焉。於是無衝突。是則衝突者。過渡之階級也。今憲政館奏訂諮議局章程。與某省請開國會公呈。蓋即衝突之起點矣。諮議局章程曰。議政之權。雖在議院。行政之權。仍在政府。又申之曰。議院攻擊政府。但有言辭。並無實力。但有政府自行求退。議院不能驅之使行。此在憲政中爲畫蛇添足之語。所以防有民侵官權也。考各國憲法。政府與議員意見不合。得請君主之命令解散之。然解散之後。仍必重新召集。若續舉議員。而舊議員居其多數。或新議員之意見。仍如舊議員。則國務大臣當自告退。此爲法典渾涵之處。夫自行告退。高尙之人格也。若不願自行告退。議院何以處之。要求君主處分而已。願君。主將依。議案爲處分乎。抑不依議案。而以已見爲處分乎。必依議案。則實權在議院。而君主爲具文。不依議案。則實權在君主。而議院。爲無效以中國舊習慣推之。國務大臣必不肯自行告退。君主亦未能。依議案。爲處分何也。預備立憲時代。不能退汪大爕于式枚。實行立憲時代。其進步亦必無幾。况章程。中明明。箝制議院預爲國務大臣固位之。地則國務大臣。可援君主之權力。抵制議院而議院。之權力不過如都。察院而。己此爲官。與民。衝突之。張本。某省公呈曰。甲國欲伸權力於乙國。人民也。非執政也。乙國欲抵制甲國之權力。亦人民也。非執政也。又曰。國務大臣。以人民爲後盾。一委之於憲法。祇見有功。不見有過。身心俱泰。安富尊榮。此數語者。意在注重民權。而措詞過於。偏宕。遂似民有。責任官無責任。以官爲民之傀。儡夫國務大臣有求退之例。即其任過之處。即其擔負責任之處。且君主。施行事件必有國務大臣之副署。万有效力。其於行政上佔重要之勢力。固爲憲法所公認。譬如國爲公司民爲股東。官爲公司之。職員。公司之法律。固股東規定之。而規定之法律。必職員執行之。不可。謂職員無責任也。而中國人民。久苦官權壓制一旦自由。遂富有反動力。欲鏟除官權。孤行民權。雖此種偏宕之詞。僅見於某省公呈。而以此類推。人民具此思想者。實居多數。此爲民與官衝突之張本。此種衝突。此爲憲政之阻力乎。抑爲憲政之進步乎。人必曰阻力也。而抑知不然。向也。官挾無對不爭之資格。壓制國民。至國事决裂敗壞爲印度。爲波蘭。而猶不任其咎。可謂無衝突矣。民則低首下心。一任官之壓制。雖身命財產自有之權利。亦甘心放棄。而不惜爲奴隷。爲牛馬。可謂無衝突矣。官之專制。民之服從。旣如是圓滿無缺。宜可渾渾噩噩長此終。。古奈何。搆成今日之。怪象而必曰立。憲夫立憲。而大夢醒矣。官知民之有力。而發起其恐懼之。心爲行政上。之改良。民知官之無効。而消除其依賴之心爲自治上之。組織。是實憲。政之進步。吾國止下。幸有此一點未。死之心。以與列强共。立於。競爭界上者也。但憲政初行。官制議院制。多未釐定。行政官挾其舊。資格。以對。付人民不免有入主出奴之見。議政。員挾其新希望以責備政府不免。有好高過遠　思。此衝突所由起耳。至經驗旣多程度日進。官知民所。議者即官事。旣承認其議政之資格而奉行焉。則當受其監督。之範圍。民知官。所行者即民事。旣承認其行政之資格。而委託焉。則當保其執行之權。力譬之。職員與股東。同辦一。公司之事。同保一公司之產。有愛。力無。抵力此爲正。當之。無衝突爲成熟之憲政果。大凡世界之事。新舊改革必經破壞。乃得完全。日本於覆幕之後。即言立憲。紛擾數十年。至甲午而大定。吾國立憲。豈能一無紛擾但。當急起直追以。日本之甲午爲目的。勿諱言衝。突也勿以有。衝突而自餒也。 
專電 
[電一（北京）]  
　　初五日江督蘇撫查覆趙濱彥叅案洗刷凈盡某御史擬再嚴叅 
 
 
 

Page 4

 
 
[電二（北京）]  
　　桂撫張鳴岐電奏請飭龍裕光回省已廷寄滇督遵辦 
[電三（北京）]  
　　岑春煊起用將揭曉端督又有内用消息 
[電四（杭州）]  
　　國會請願代表吳雷川推諉不行各府團體均反對除電在滬葉邵蔡緩行外擬開大會責其實踐 
緊要新聞 
[聖躬違和近聞北京]  
　　内廷消息云聖躬並無多病惟身體太弱頭暈溏瀉足腫等症一時未愈耳刻下雖有多醫請脉然並不時常服藥上又自明醫術最惡用杜仲兎絲子兩藥凡醫生有用此二藥者必圈去不用 
　　現在陳呂張施四御醫均住於頣和園斜對過内務府檔房内每早十點鐘進内請脉每人至多不得逾五分鐘隔三日則必由陸尙書潤庠陪同請脉一次 
　　自御筵進講停止後僅五日呈請義一次至今如是每日召見軍機亦不過十分鐘即退下因上不耐久坐之故 
[内閣禁烟这認眞北京]  
　　京城禁煙各衙門司員均請一同鄉官具結了事惟内閣最爲認眞需五員互保否則送至禁煙公所查驗計内閣被送者三十餘員内有閣長一員然内閣所以能認眞如此者因四大學士二協辦均不吃烟故也郵傳部亦送司員兩人至禁烟公所此外尚無所聞惟各衙門見已實行送驗凡從前爲人出結者又紛紛遞禀取銷擾亂異常 
[陳尙書收回電股之爲難北京]  
　　郵傳部收回電報商股一事政府並不以爲然向來各部奏摺無不奉旨依議而此次陳璧奏請收回電股一摺僅奉旨知道了並無依議字樣朝廷之意己是於言外近來政府又屢接股商電報籲請體恤某邸頗爲心動言於陳尚書陳至此更覺左右爲難故有願照盛宫保所陳辦法辦理之意云 
[湘紳維持湘路辦法長沙]  
　　湘省洙昭路事自經郵傳部委員到湘後該省士紳會議擬以籌欵興築爲抵制要策爰特公舉黃澤生鎭軍等爲發起人組織一集股會租賃大東芧巷房屋爲該會事務所已於六月二十四日在席少保祠開第一次會議軍學紳商各界當塲認股二百餘萬現在學界同人徧發公啟議定集股辦法擬以本年七月分全省學堂除洋敎員外所有中國敎員職員薪俸全數作爲路股由各學堂主任人經手彚交集股會收入掣取收條立換股票蓋此欵用之全路爲數雖微然藉此以資提倡亦不啻有登高一呼之意并聞黃紳等公議挽回洙昭辦法須乞援於蘇撫陳伯帥遂擬就電稿即日譯發茲將往來電稿錄左 
[湘紳黃忠浩等致蘇撫陳中丞電]  
　　奏舉督辦維持南幹全局欽佩熱心部員到適佘丁攘者爭者彼此紛呶恐起暴動公司中王難管席推諉無人主持萬分危險洙昭一段乞轉電督辦務懇轉旋連日集股新得二百萬尚在推廣未艾商會公司意見已融仍請留余總理免另派人或生枝節事機迫切合省跂禱忠浩魯延闓德鈞國泰等同叩　 
[蘇撫覆電]  
　　電悉鄙人路事一疏特論大勢請派督辦以冀早赴事功旣派南皮此公自有辦法洙昭一段疏中已曾論及必能並顧兼籌諸公果有爲難不妨就近禀商本省大吏轉達督辦諭旨但令會商郵部及三省督撫鄙人不在事中未便干預高明當荷鑒原也 
[外部電飭厦道緝拿軍火厦門]  
　　厦道劉觀察日前奉外部密電有某某洋行私運洋鎗三萬桿來華飭即會同洋關緝拿觀察接電後當即密商洋稅司逐日派小輪在港口往來梭巡進洪各輪嚴加查驗 
[英山敎案近聞安慶]  
　　六安州方直牧日昨來省與費司鐸商議英山賠欵一時頗難就緒爰將詳情上禀皖撫意在卸責并請與王道明德分擔責任當經馮中丞批示云該牧公出己久應速回任再與龐敎士磋商至王道旣非有缺又無廉俸且在差辛水甚薄所稱與該道分任之說似無此情理總之此案一日不結即該牧一日不能辭其責任又聞英山敎案匪犯王草　前由鄂省拿獲解皖發縣訊究茲經該縣魏令再三研鞫據供聽從夥刧把守城門禁人出入後又縱火燒燬楊柳灣敎堂各情不諱當即錄供禀請皖撫核示馮中丞察核所供各節形同叛逆當即批飭就地正法 
 
 

Page 5

 
 
[運河水勢未退鎭江]  
　　揚屬東台鹽城一帶圩田甚多均被淹沒災民困苦殊甚現在各紳董擬將已破各圩隄修復疏消積水聞高郵洪湖東爲港一帶隄岸因湖水盛漲勢甚危險凡屬低窪田地禾稻大半被淹 
　　江北提督徐固帥因連日運河水漲有進無退壩工時時出險擬於日内親往上下游各處察看再籌補救之法 
[調查蜂蜜山鬍匪滋擾近狀]  
　　吉林函云近日吉撫接得某統領軍報内開蜂蜜山内外鬍匪肇事情形極爲詳晰爰特分錄於左 
　　五月初一日山内西溝四牌匪道尹大個子與十五閻五起事匪從五六十人綁去放荒委員耿令文峯李從九鍾俊二員差弁吳振東書識胡慶雲聽差李順三名長春會元棧掌櫃于洛四荒户于邦慶秦家燒鍋孫掌櫃糧户李士選之子計四名黃泥河地方墾户尙維楨李青山夾信子地方王姓等墾户約計十六七名搶掠墾務荒價五百餘吊委員川資等三百餘吊委員行李各件趙廷貴家連珠槍一桿别咧日槍四桿李士選家洋抬桿兩桿别咧旦槍兩桿老母猪砲一尊焚燬李連芳玉興和李忠福老劉家各户房屋以及糧石碾磨板片零星物件不計其數槍斃砲手趙德明張洛四二名 
　　五月初三日山内西溝李家店匪首尹大個子與十五閻王率匪五六十人起事綁去放荒委員朱府經琴樓一員聽差李鳳林一名工程隊砲勇一名荒户薛泰義閻家檜等二十餘名槍斃工程隊砲勇一名槍傷民人二名焚燬房屋四家工程隊隊官鎗斃鬍匪二名 
　　五月初三日山外穆稜河街匪首劉德正黑夜率匪一百餘人綁去李永茂一名鎗斃李義杜遠勝李煥新史榮四名鎗傷田永生魏學祥二名次日因傷斃命焚燬李永茂房屋二十餘間糧米二三百石 
　　五月十八日山内西溝五牌匪首李三省率匪四十餘人鎗斃麴慶林毛老道王國全三名又斃不知姓名民户五名綁去民户二名焚燬房屋五家 
　　六月初一日山内西溝半截河匪首李三省又率匪四十餘人鎗斃楊姓等十餘人綁去民户十餘人焚燬民房十四家後匪向西南十間房地方竄去 
　　今日尙有緊要新聞接入第二張 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　馮煦開缺其原因不盡在於英山敎案之應付失宜也另有三原因在一岑知府自盡某總管極爲不平屢言於某邸謂馮威逼二某夁揆有愛甥係皖省紅道員被馮劾落職結怨甚深三某方伯屢揭馮之短於某中堂有此數者而馮遂不能安於其位矣 
　　資政院孫總裁以開辦在即須有熟悉各國情形大員叅贊籌畫擬調前義使許珏前比使楊晟到院參議一切藉資規畫 
　　侍郎楊士琦奏請每年派艦出巡南洋一摺由軍機鈔交陸軍部議奏現聞該部以每年派艦巡歷南洋并由農工商部遴員同往各節實於軍政商政兩有裨益應請照准業己奉旨允准咨照各省 
西報譯要 
[土國大釋罪犯]  
　　文匯報十二日倫敦電云塞洛里開兵隊已回西麥喇即將獄囚全行釋放囹圄爲之一空十一日柏林靈電云開密爾總督已在君士坦丁組織新内閣内有基督敎徒二人青年黨員一人然此輩能否久居其位殊難逆料 
[埃及要求立憲]  
　　又十一日柏林電云埃及維新黨現要求憲甚力 
[萬國版權大會]  
　　又云日政已派米博士前赴柏林預會萬國版權大會此會發起之故因各國翻譯英國版權書籍英國書肆受累頗巨惟日本情勢與各國不同某日報謂翻譯西書不特無礙原書銷路且可啟誘日人購閱原書之念如日本不克翻譯英國版權書籍則於學術之上將大受影響故日政府特諭米博士竭力維持此事 
分類新聞 
政界 
[吉林自治會電留朱撫奉天]  
　　自治會上東督電云奉天徐欽帥鈞鑒頃聞朱撫内調人情洶懼如失父母不知所措此邦殘破餘生得人而理朱公折吉澄清吏治扶植地方事事與民蘇息賴有轉機前者詔改行省以奉省爲憲政試辦之始徐圖後效乃疆寄不過年餘規畫粗備上下交孚一日召還士民觖望恐非朝廷改制布憲之初意伏乞速爲代奏籲懇天恩收回成命還我寇萊以固邊圉吉省幸甚大局幸甚吉林自治會紳商旗民等公叩按另有致軍機處一電詞意略同故不重錄 
[飭查郵局與地方官衝突南昌]  
　　江西廣豐縣郵政局供事趙春舫因郵差胡啟華前爲演唱茶戲與人互毆抗傳不到一案經該縣王大令將此案始未辦理爲難情形禀詳大吏現奉沈愛蒼護院批云查此案前據該縣禀經本護院批飭將趙春舫胡啟華一併送縣訊辦在案迄今日久尚未到案己屬玩抗輙敢揑以府縣受賄袒兇等詞禀達稅司尤屬謬妄仰按察司轉行廣信府迅飭郵政局長立將趙昚舫等送縣確訊實情照例究辦至毛麟趾一名究係何處人民胆敢冒稱總辦稽查委員名色赴縣干預此案訟事九江道旣給有護照必知來歷併即由司移會该道查復具報 
[會審發審委員揚州]  
　　留揚發審委員沈令兆奎前日承審重要案件有另一發審員程通判名堅者向沈關說納賄事　淮揚道吳觀察訪知立即面諭嵩太守將沈程二委員用値日差役巡勇提到署中即在花廳看管並飭令各寫親供一紙次早傳集江甘兩縣令將二員帶至甘泉縣署會同審訊務得實情以憑懲辦 
[咨商鹽觔加捐辦路安慶]  
　　皖省京官前擬加捐鹽價作爲安徽造路之用現經藩司沈方伯核議以安省係銷鹽省分非產鹽之區是否可加未能妄擬爰於日昨再請馮撫轉咨兩江曁魯浙各鹽院酌核察辦 
[贛省官事南昌]  
　　贛藩林方伯牌示云照得撫州府王乃徴請咨赴部考驗所有該府印務以補用府承恩署理正任南安府裕隆應即飭回本任署袁州府同知張寳鑑期滿遺缺以補用縣馬献廷代理署理臨江府樟樹鎭通判彭承先調省差委遺缺以新選饒州府通判李兆麟調署奉新縣許寳蓮期滿遺缺以補用縣周銘忠署理德興縣李宗洛病故遺缺以補用縣殷覲儀署理 
交涉 
[籌擬印山學堂賠欵寗波]  
　　許鄧太守日前具禀寗道略謂印山償欵除在漁團項下儘數提撥僅得洋二千一百餘元不敷尙鉅現擬於去歲紳富借欵辦米項卜暫撥洋五千元又於臨海志書存欵内借撥洋三百元足成七千四百元之數惟紳富借欵臨海志書兩項均須歸還仍擬將漁團欵截存分年攤還俟各欵還清後所有漁團存欵擬即截留撥作常年印山學欵及警察經費之用將來尙求憲台主持批准立案並謂此次印山償欵交付天主堂應請憲台派員來郡會同臨海縣孫令將償欵學堂兩面一齊交點掣取李敎士收據簽字爲証其收據如何收法并懇頒定程式以便遵行云云日前喻道據禀己電邀台府來署商辦矣 
[重設日斯巴領事厦門]  
　　厦門本駐有日斯巴領事自呂宋歸美後日斯巴領事遂撤所有日斯巴商之公事均交法領事兼辦現日斯巴政府於前月復派安景民君到厦爲日斯巴領事已租敼浪嶼三坵田地方洋樓爲領事府矣 
軍界 
 
 

Page 11

 
 
[福島中將由鎭抵蘇蘇州]  
　　日本中將福島奉日政府命令持外部護照遊歷南省初九日由南京陸師學堂沈小溪觀察測繪學堂吳敬臣觀察及十七協統領孫少臣協戎陪同福島乘火車到鎭旋往三十五標參觀軍隊之布置初九日晚即乘火車到蘇初十日蘇撫陳中丞請福島在署午膳十一日即由督練公所袁總辦偕閱新軍各營 
[奏保勦匪出力人員寗波]  
　　勦辦嵊匪出力人員業經撫憲會同閩督浙提考核分别酌擬獎叙具奏以示鼓勵茲將奏保人員錄左候補知府准補處州府同知吳蓉擬請開缺以知府仍留原省補用並加鹽運使銜同知直隸州用浙江補用知縣張慶澐擬請俟補知縣後免補同知直隸州以知府在任候補浙江試用知縣杜鍾駿擬請歸候補班補用留浙委用安徽試用知縣裴祖桂擬請免補本班以直隷知州仍歸原省補用分省試用縣丞胡天樞擬請免補本班以知縣分省補用浙江試用府照磨趙潤擬請免補本班以縣丞仍留原省補用浙江試用知縣汪晋擬請俟補缺後以同知直隸州用鹽大使銜監生徐元錫擬請以鹽大使歸部儘先選用文重謝亦壽擬請以從九品不論雙單日儘先選用都司常榮慶擬請免補都司以遊擊儘先補用儘先守備花耀魁擬請免補守備以都司儘先補用拔補千總張長發儘先千總劉廷瑞均擬請免補千總以守備儘先補用提標中營千總張擬請以守備儘先補用 
[美艦隊來廈之預備厦門]  
　　美艦隊將次來厦各項工程均在預備洪子青軍門特牌示廈港各營開操現各營逐日演二次洪提昨特親往閱操以便美艦來時請其閱看 
[滋事徴兵監禁十年鎭江]  
　　四月中旬三十五標有徴兵閙娼毆警情事江督端午帥曾飭將該兵等就地正法而地方官紳則以肇禍之日係軍隊到防伊始由浙江剿匪獲勝而回且事起於例假之星期日其情尙有可原爰相率向督憲堅乞寛恩午帥意始稍釋目下始定以監禁十年之罪 
[皖撫重視陸軍小學安慶]  
　　皖省督辦處副叅議顧忠深現奉馮撫札委混成協統領官遺差原委陸軍小學堂監督彭毓騏接充垷在夢帥以學堂監督關係重要一時頗難選擇故於日昨又飭彭仍供原差以資熟手其督辦處副叅議差使亦須另委接辦 
學務 
[兩等小學定期開學安慶]  
　　安慶五路小學堂現經惲毓齡太守酌擬歸併改爲兩等小學即就經歷衙署量爲修葺並委虞署經歷監督建造刻已工竣定額學生一百名亦己陸續招足擬定七月初間開學昨特禀明皖撫批示立案 
[商民禀請興學湖南]  
　　湘潭縣總巿後街三十都地方寥闊現由該處團紳會議以城内已有民立學校二三區而各鄉都學及各姓族學亦已次第舉辦惟該處三十都尙屬缺如擬就該境創辦初等小學堂一所由境内紳富及各商民籌集欵項以爲開辦及常年經費俾境内子弟就近入學已於日昨禀請縣尊黃芙初大令批准並予出示曉諭矣 
[禀請留學備案寗波]  
　　慈谿趙紳家荃日前禀請省台略謂伊子與侄趙之仁趙之佑在法留學外甥厲汝燕在英留學迄今三載均係私費出洋現値欽派歐洲留學監督考察學生凡屬私費諸生自應由父兄呈報以備查考而資約束省憲據禀己分咨出使英法兩國大臣曁監督查照外一面仰提學使札飭甬守立即傳諭該紳知照 
[敎育總會談判會杭州]  
　　浙省總敎育會自孫會長逝世後副會長王君刊登各報廣告定本月十三日開大會改舉會長組織辦法茲聞十一府學界公舉代表近日紛紛晋省先期於十一日下午二時在本會事務所開一談判會預備大會時宣布各種辦法及默選正副會長事宜 
實業 
[劄飭火車免票辦法奉天]  
　　徐欽帥劄飭各司道文略云接准郵傳部咨内稱京奉鐵路發出之免票過多有礙該路利權攷其原因均由差事各員往往到站始行索取此種免票以致倉猝付給無從查詢嗣後奉天各省大員遇有要公需用火車免票者請先行咨會以便飭其預備現各司道己遵照辦理矣 
[又請設立農業實驗會杭州]  
　　海寗州士紳沈瑞鑅陸之寶宋寖昌等聯名具禀省憲略謂吾國患弱患貧推原其故由於曠土多地利不盡遊民夥實業未興今因海寗長安鎭地方向有倉基一區爲歲收漕糧之所兵燹被毀漕倉改建州城致是基荒廢頺垣瓦礫亦被盜賣盡凈數十年來鞠爲茂草職等現擬將是基試行開墾集合同志先認墊五十股每股二十元湊足千元暫劃墾十餘畝實地研究或宜種植或宜畜牧改良農事逐漸擴充如稍有成蹟即禀請飭州丈量遵章納稅庶地無曠土實業可興國計民生兩有裨益云云當奉局批以倉基舊址組織農業實驗會以研究種植畜牧未始非振興實業一端惟該處倉基究有地畝若干先行試墾之十餘畝坐落何所並未繪圖送核無從察辦仰海寗州迅予查勘詳復 
[禀請試驗織布機器杭州]  
　　工藝傳習所學生陳步球卒業後手造新式織布機器一具製就模型呈請前前馮中丞轉發農工商礦局試驗機軸靈便頗稱合用經總辦王省三觀察代爲轉詳撥欵仿造一面招致該生到省除督造新機外並飭將工廠舊存各機一律改良修整現陳君己將新舊各機全行仿造修竣適値王觀察調辦巡警增中丞接踵履新一時未及驗收至昨日具禀撫轅請爲派員驗收並附呈機織經費預算表一紙 
[新式織布機器材料鐵木工匠各費預算表]  
　　新式機全部需木料約洋六元　鐵匠工料約二元　　木匠工食約七元布蔲每部約一元　　　綜線及木肖子約四元　　　造成每部約二十元� 
改修舊式機器共九部需工料工食約一百八十元 
[批查頂礦紏葛南昌]  
　　江西餘干縣維新礦務公司職商陳家源以頂礦紏葛具控大吏現奉林方伯批查維新公司與博厚公司於去年冬月因挖煤互訟業經院司批府委員會縣查勘禀辦在案該職商如果承頂在訟事之先何以仍由曹藩出頭控爭殊不可解該職商承頂維新 
 
 

Page 12

 
 
公司究在何時曾否禀報農工商礦局批准有案除移農工商礦局查明移覆察核外仰饒州府刻日併案查明並將勘斷情形具詳察奪 
[商會選舉總理厦門]  
　　厦門商會總理現届一年期滿當請道廳各紳到會重行投筒選舉及開筒時原任總理林觀察得票仍居多數自應聯任傳孚伯爲協理各議員一仍其舊當電禀商部知照矣 
[食鹽奇絀長沙]  
　　湘省爲淮鹽引地惟衡州一帶分銷粤鹽其餘則爲私販近因淮鹽缺乏各鹽號早己空倉六月初凡購鹽者每人袛准十斤不能多購初十日外每人只准五斤近日則遞減每人袛准一斤傍晚即己收秤日前到鹽數船因中途阻風不能上駛當由督銷總局雇用小輪前往拖運以資接濟聞局員以此物不能一日缺乏己就山東借運一百票不日即可到湘 
[信用銀行之推廣厦門]  
　　林叔臧京卿在厦門史巷内開辦信用銀行已届年餘現擬推廣先開漢口信用分銀行已派人往漢口料理一切矣 
雜記 
[巡檢姦佔官媳案初誌蘇州]  
　　前常州府知事鄧某三十二年娶江蘇候補巡檢陳其瑞之女爲媳過門三月女父病故女因奔喪回家自此屢接不歸杳無蹝影直至今年六月始悉女被江蘇候補巡檢程文賢（皖人）姦佔鄧鳴保至程處尋覔當塲人証俱獲由鄧氏父子及四鄰將程扭送至吳縣署請懲一面刊發傳單遍邀闔省同寅開會集議雪恥之策事爲臬憲左廉訪所聞諭飭王竹甫大令秉公嚴辦不得少有偏護 
[同安吳姓械鬥廈門]  
　　同安石潯鄉吳姓鉅族也同姓不和時相械鬥六月二十九日兩家互相械鬥未分勝負及初一日兩家又率衆開仗甲閉門乙率多人撞門入内不料甲姓自内開放排鎗擊斃十五六人之多乙歸亦持鎗還擊甲黨死傷者十四五名刻尙未已同安縣令無可如何已諭紳董代爲調處矣 
[抑勤錢糧洋價常州]  
　　宜荆錢糧照典價抑短八十餘文并禁用銅元兩縣錢糧皆不投櫃完納民間頗有怨言賴嚴兩大令恐釀成抗糧之事爰於前設席邑廟花園請紳董籌思辦法而紳董等竟不與爭辯唯唯而己殊可慨也 
[查明鄉董被誣原因寗波]  
　　鄞東之五鄉碶地方有吳桂山者世業農商日前無故被洪大令簽提到案目爲著名土棍在押擬辦該處紳士陸仰賢等大抱不平立即具禀道憲代爲昭雪等情當經喻觀察批府飭縣查明被訪實據詳晰禀覆核奪去後茲聞此事縣令偏聽高太史言所致現在吳某業經秦紳保釋昨洪大令已將太史來函呈請府尊察核 
[革道虧欠公欵之末路安慶]  
　　已革道員馮某前辦蕪湖米捐虧欠公欵迭經皖撫專札催繳茲據該革道禀報己陸續籌措三千金解繳其餘欠欵一時驟難籌措請准寛限分期還楚刻已經馮夢帥批准并令藩司將如何分繳期限妥議具復 
[各督撫協助皖振安慶]  
　　皖撫馮中丞以徽州各屬災情甚重一面派員散放急賑一面電請各省捐助刻聞各省均有復電來皖或允助二三千金或千金不等總計約可得銀四五萬兩現馮中丞已飭將匯到各欵暫交官錢局存儲一俟陸續解齊再行派委分赴災區散振 
[柴船滋閙釐卡安慶]  
　　柴船張同樂與商務分會勇丁在大通釐卡滋閙致傷扞勇孫時發并打毀卡物一案曾經皖撫批飭牙釐局委員查明實係船户恃掛商會旗號不肯完釐故與扞勇口角爭毆實非司扞婪索所致已將船主曁分會勇丁等枷責示懲惟張同樂等前禀請捐章懸示卡門一節事屬可行并經周榮期直刺擬定應柴每石八文松柴十文木料可作器具者四十文零星毛柴向係酌估今則一律寛免藉示體恤業經禀復牙釐局轉詳馮撫批准照辦 
[密禀縣令烟患已絶安慶]  
　　前皖撫以靈璧縣李令延慶烟癖曾否戒斷未據結報飭司將該令調省一面委員密查茲經委員王令懋清查明該令從前本係因病致染烟患自聞戒烟命令早已遵示戒斷現在并不吸食昨特密禀馮中丞察核辦理 
[禁烟不力之縣令記過安慶]  
　　日前霍邱縣禀報禁烟辦法及爲難情形即奉馮夢帥批云禁烟之效果全視奉行者之實力如何察閱來禀畏難苟安之情溢于言表豈該令有歉于中慮其雖令不從耶仰巡警道嚴飭該縣振刷精神查照新章認眞辦理先移司將該令記大過一次以爲奉行不力者戒 
紀事 
[貴州种苗之毒物]  
　　貴州花山一帶。爲苗民种家聚處之區。性極淫虐。與漢族往來。稍不如意即暗放毒藥。或遠放五海。必致之死地而後已。五海者驅物。以禍人者也。有大中小之分。大五海爲蟒蛇虎豹。五海爲羊豕牛馬。小五海爲虫蟻鱗。族。驅以禍人。雖隔數十里。無幸免者。去歲有商人劉海清往花山收買洋烟。爲苗女所眷暱。臨行時。私約今歲五月重逢。若過期不至。必遭慘死。劉當時以爲戲言。並不介意。至今年五月下旬。劉忽染瘋症。其妻方氏。訊究夫病之由。劉始以苗女私約逾期致死。相告。最後五毒攻心。竟於六月初四日吐血而死。 
　　紀者曰。少時讀李穆堂制軍苗弩毒藥奏疏。言貴州諸苗。种苗之弩最毒。藥有草藥蛇藥蠻藥三種。而尤以蠻藥爲最毒。蠻藥厥名曰撒。以此配入蛇汁敷箭。其毒處徧處週流。殆不可治。聞此撒藥。係毒樹之汁。滴在石上。凝結而成其色微紅。种苗之蓄。毒殺人。已不自今日始矣。惟昔也蓄毒敷箭。其目的在乎拒捕。今也蓄毒禍人。其目的在乎謀害。以一商人之失約。而种苗小女子。竟用毒以洩其忿。亦可畏矣哉。宦海記聞 
[某中丞（嫉俗）]  
　　某中丞。旂人。貎都麗。衣飾亦修整。有兄爲某省將軍。某年以事召入都。枉道過中丞任所。駐節八旗會館。中丞素敬事兄。逐日輕輿詣行館作深談。怡怡如焉。將軍有愛妾。年二八。輕盈俏麗。眉目似畫。中丞一見。心摇摇不能自持。妾以將軍耄且醜也。眉稍眼角。亦時流露情意。中丞益惑之詣行館愈勤。日或兩三至。一日以往適將軍拜客外出。中丞大喜。奔入内室。約半小時。不意將軍遽歸。見門首有綠呢兩人輿。知中丞已至。勿勿入會客室。不見。呼之不應。而中隬聞呼聲。大警立逃。方及閾。遇將軍。呼止之。若不聞。逕登輿去。將軍大愕。惘惘入内闥。則愛妾已高懸極際矣。 
　　　　　（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[蘇藩詳報財政統計處簡章]  
　　爲詳報事竊照財政統計事宜仍歸調查局彚轉並司署遵設統計處一案前經兩次具詳請示奉憲批准照辦飭即派員經理並再通飭所屬一體遵辦等因到司奉此遵查司庫爲財政總匯此次遵奉部飭應造統計表册總括三十三年一歲出入分年分欵勾稽浩繁加以司屬府廳州縣由司彚齊移局核轉期限又迫責任甚重且查前奉部飭議復御史趙炳麟奏請製定預算决算案内所有蘇省正項外銷從前未經奏咨立案各欵尚須逐項分别溥釐擬俟此次統計事竣再行接續查造報銷現在司署遵奉設立統計處開辦伊始先由本司總挈綱領擬定簡章八條此後如何按欵分類如何刊表登記綱復有綱目復有目非得熟悉欵項深明計學之選專司其事不足以資得力查有章國華堪以札委經辦司署財政統計事宜仍隨時禀承本司指示辦法俾昭愼重而專責成除飭令即日到差務於六月初一日開辦外相應具文詳報並將擬章錄摺附呈仰祈憲台鑒核示遵爲此備由開册呈乞照詳施行 
[附司署財政統計處簡章八條]  
　　一统計處　辦之事係就各該管一部分所有財政各項總其會歸以備將來調查局之咨查本司衙門爲財政總匯欵目最繁遵照定章自應一律妥籌設立即由本署派員經理定於六月初一日開辦名爲司署財政統計處俾與調查局所設統計科名稱不相牽混 
　　一司署統計處專爲司庫一歲出入八門類記列表造册而設除由本司總挈綱領外應即延派熟悉欵目精於計算之委員幕僚各一人專司其事並酌撥正副寫生多名以備檢查書算之用 
　　一統計處所需經費擬由司於閑欵項下按目籌給計委員一人薪水銀二百兩幕僚一人修脯銀五十兩正寫生兩名各給辛工銀十兩副寫生三名各給辛工銀六兩尙有紙張油濁活支等項難以預定應俟事竣核明給領每月開支不得過一百二十兩 
　　一藩司所屬府廳州縣照章亦應籌設統計處應由司通飭一體遵辦並酌擬欵目表式續行頒發飭令查明據實塡報送司彚齊轉送調查局酌辦 
　　一司庘欵目在要不外正附捐雜各種擬造成一種先將草册送局查核此後賡續移送俾司局隨時諮詢商答以期核實而資赶辦仍俟司署統計全案告成再行核繕正式表册分别呈送 
　　一部限五個月係指調查局彚總而言其勢斷赶不及尙須展限此次司庫應造表册擬暫以五個月爲度如實難副限當再詳請加展 
　　一司署統計處與調查局關涉最多相爲表裏旣設調查局以集其成即應有司署統計處以承其後擬俟此次財政統計蕆事即將上年奉到部飭議復預算决算整理財政案内所有蘇屬正項外銷未經奏咨立案各欵分别溥釐接續造報以免曠糜而昭便捷 
　　一司庫財政表册爲三十三年統計年鑑之用第一次查造事竣應即以此爲模範嗣後分年續造一律查照辦理 
本埠新聞 
[國會期成會開會紀事]  
　　昨日國會期成會就事務所開會研究會中要事并因浙江請願代表北上過滬即歐送之先由楊君千里述開會詞後由黃君等提議各事逐條决議而散 
[棉紗認捐公所批准撤銷]  
　　棉紗認捐公所係由該業恒裕等四家禀准開辦公舉候補道翁順孫爲總辦旋因周紳某某從中舞弊迭被各紗商以苛勒捐欵病商擾害等詞禀控淞滬厘局奉飭札縣查立在案茲有紗商源豐等號具禀厘局謂公所旣經無益且多擾害不如仍歸商家自辦所認各項捐欵自當悉數循舊照繳請將公所撤銷云云刻奉局憲批准照辦各紗商無不額手相慶云 
[非金銀氣有血腥氣]  
　　顧咸卿被匪戳斃後其母妻爭投縣署請領卹銀等情迭紀前報現李大令批顧母林吳氏禀云據訴該氏姓林己死氏子林咸卿係被同業誤報姓顧現己閱悉惟戴沈氏與氏子咸卿係屬姘識並非正娶其願否聽從該氏搬棺回籍撫孤孀守應由該氏自行商妥未便以勉强出之至撫卹銀洋現奉道憲發下二百之外有任觀察十二元滬南商會分所二百元共計洋四百十二元再有續至之欵該氏旣欲回籍着即挈同沈氏母子來案當堂聽候訊諭將洋領回存莊生息過度可也併即知照 
[狼山鎭奉札巡洋]  
　　江督端午帥前以江浙洋面時有海盜搶刧商船情事爰飭蘇松狼山福山三鎭率帶師船輪流出洋巡緝以兩月爲期周而復始茲蘇松鎭段鎭台自五月二十五日接巡起扣至七月二千五日止兩月己將期滿自應交卸業已禀陳督憲札行狼山鎭先期赴淞整備接巡 
[札抄濟良所章程]  
　　金陵關道近奉江督札飭仿辦濟良所因無章程可援故於日前咨請滬道查抄上海濟良所現行章程一份送寗仿辦現蔡觀察轉飭公廨查抄矣 
[西人迴避城隍神]  
　　中元節城惶神出巡滬道恐有沿途滋閙情事先期照會法領飭捕照料在案茲道憲以西門外馬路直達徐家匯爲西人馬車往來要道而是日各會首舁神至壇必在該處齊集恐有碰撞之虞爰又照會租界領袖傳諭各西人届時暫勿經過該處以免疏虞 
[飭議撫卹工頭]  
　　鐵路工頭李德因工人誤毆某總辦畏罪自盡一案前由工部局干涉要求華官伸雪當經滬道函允酌量給予撫卹現道憲以該工頭李德究應如何給卹應即妥議禀辦爰特札行寶山縣胡大令並移會滬寗鐵路公司妥議復核 
[西牢押犯脫逃續聞]  
　　西牢押犯高三前日三點鐘時紏得同押犯人周桂生張阿三陳小招子各持鐵棍小刀擊傷看牢印捕乘隙逃出一事己紀昨報現悉高匿迹虹口蓬路爲匯四捕房包探陸協庭楊掌生查知立即前往查獲解入捕房昨解公堂請究寳讞員與德裴繙譯判還押候英領堂期解究 
 
 

Page 19

 
 
城内 
[婦女無持乃習慣耶]  
　　一路一區遊巡官批民人施錫兆禀云查婦女無持本屬習慣斷非驟然所能革除也旣據稱該婦淫蕩無恥又復百般蠻橫終日肆閙不堪鄰居側目閭閻難安仰候提宁嚴懲不貸 
[夫役需索乃習慣耳]  
　　一路一區游正巡官牌示云照得掃除盤香弄一叚之清道夫徐順林平日掃除不力以致該處垃圾堆積不少飭令立即批除猶復任意遊宕并查有向民間索錢情事查該夫役等旣經領有工食即須一律掃除何得任聽堆積爲需索民錢地小實堪痛恨着從重笞責三百板示儆併速飭各區夫役倘該管各叚仍有垃圾堆積不按日掃清及有在外另向民間需索等事一經查出立予重究責革不貸 
[不認刦竊]  
　　浦東總巡局函解形同刦竊之徐闓良並銀鐲十五只金圈八只銅洋七元衣服八件到縣奉襄　李明府訊據供稱原藉鹽城因患水灾於初四日携帶衣飾逃荒至此實未犯事明府判收押候查 
[不認亂規]  
　　城内外裱畫作代箋扇店裱對一百付向章工洋十三元近有邵金和自向客幇抛盤收十二元同業楊子卿王桂福俞竹亭王桂生等以其違背行規控奉李襄讞提訊楊等各供前情邵抵賴不認明府判邵具结自後不准紊亂行俔斥釋 
[不認毆人]  
　　五月間浦東美最時碼頭因輪船裝貨過多小工人少由工頭陳桂林託常彩臣代雇小工多名詎　貨時碰撞爭鬥竟致毆傷數人昨晚由縣提常到案訊據供稱至未代雇工人即自已前往做工亦未幇兇毆人判押候傳陳到案訊奪 
[不認搶物]  
　　在租界搶刦行人之康合興昨奉李襄讞提案鞭背三百下跪練一時半仍不供認判還禁再究 
[官事]  
　　福建候補同知江若幹淞滬捐局管庫委員陳曾培試用從九杜宗瓚昨均到道禀見浦東二路一區正巡官沈潮請病假三天北新涇巡防局委員朱大昌撤差以塘橋巡局何紹先調辦塘橋局差委蕭泗勳辦理昨均到道謝委 
南巿 
[逃犯照]  
　　昨日公共捕房總巡卜維司君飭探持西牢逃犯王蓮生即周桂生張阿三兩名照片至總工程局聲請協緝 
[插班生]  
　　南區小學署假後將次開假昨該學堂邀集學董等會議並招插班新生 
[借錢侄]  
　　瞽婦袁陳氏控内侄陳金發欠洋五十元代借劉可亭洋七十五元陳供劉處借欠有據爲憑愿爲措還惟五十元並未借過判陳交保理還 
[未賴婚]  
　　西區解車夫徐洪生扭控安康瑞與妹榮鏡圖賴許婚借洋不理徐供前因安喪父借去洋三十元并以伊妹許婚我子今忽翻悔安供借洋有之並無許婚判交保還洋了案 
[被欠洋]  
　　龔錫昌扭控施叙綱股設小輪生意欠洋一百零五元施稱已還五十元判交保埋明益泰花廠　祥安去年控經買子花虧欠洋一千八百元之喬雲洲奉判交保理處近由益泰函追到局判交保赶理　 
[吞沒洋]  
　　陳廣福扭夥王松至西區控被吞沒洋一百九十六元判交保理還 
[道探夥]  
　　道探夥解寗人鮑阿東勾引女子王二寳至永安小客棧密室調戲判鮑戒責二百下該女父母王劉氏領回 
[箍桶匠]  
　　西區前解朱春和因與妻王氏起程回家被箍桶匠亮阿連紏人拆梢一案昨復訊提到同黨徐小毛判戒責二百下押半月高交保 
英租界 
[拐孩]  
　　楊阿三誘拐江北人張阿川之小孩寄匿小南門外張阿龍家意圖販買前日楊被孩父遇見扭控捕房由探將張阿龍與孩一併提獲昨解公堂張阿川投供前情張阿龍供小孩係沈家星帶來被沈借去洋一元並不串賣訊之楊阿三直認不諱寳讞員與德裴繙譯會商之下判楊押西牢二年張阿龍押捕房四月孩交伊父領回 
[騙銀]  
　　和商德昌洋行曁比國公館環控華人陸綸春騙銀不理一案昨日將陸提案請究判陸押候照會和領會訊 
[路斃]  
　　虹口虬江橋鄉人王才寳前晨來滬購物行至英租界黃浦路忽因患痧倒地不省人事由捕車送捕房轉送仁濟醫院醫治無效延至昨晨身死捕頭飭保報請善堂棺殮 
[自盡]  
　　偷雞橋附近寳康里沈姓女因不守閨箴爲乃父責罵竟濳購洋烟天服圖盡事爲捕房百知飭一百十五號華捕將女車送仁濟醫院醫治 
[私逃]  
　　雉妓王阿二與水作工人范阿芝姘識　至南京近以日用不繼重復返滬時相口角前日又在馬路吵閙由捕一併拘入捕房昨解公堂請究王妓供明前情訊之范阿芝供詞支吾中西官判王阿二發濟良所留養擇配范押捕房兩月 
[瑣案]  
　　德商乾豐洋行控協豐號股東薛寳润定貨不出昨日將薛傳案判交保訂期會訊德商怡昌洋行控張文記欠銀不理昨晨將張傳案判交保訂訊李順記控薛穆和盤滄浪池浴堂忽然悔議昨日將薛傳案判交差候晚堂訊理黃家鱗因冐收胡蓮卿　洋被控公廨昨奉傳案判交差候訊 
[狎客]  
　　流氓周召生自稱狎客混入胡蔣氏雉妓院竊取金戒一枚由探查獲昨解公堂奉中西官會訊屬寳判押捕房一月 
[拉客]  
　　雉妓張鄧氏前晚在馬路拉客由捕查見昨日傳至公堂判罰洋五元俟繳洋釋放 
美租界 
[保險二萬]  
　　靜遠街聚昌洋貨棧失愼昨經中西包探查得該棧曾向豐裕茂生等行保險銀二萬數千兩因將棧司王來順吳小豐葉阿品等拘押候訊 
[水手十人]  
　　前晚有日本水手十餘人在蓬路胡閙闖人六百零八號屋中打壞什物並將車夫周巧寳兇毆華捕見之向拘彼等立即拔刀抗拒乃號召他捕帮同拘獲十人押候解送日署請究 
[拐子]  
　　張鹿榮石士林在浦東犯有拐案昨由北巿三路一區拿獲解送浦東假道租界由美捕房派捕護送 
[車夫]  
　　顧金全所推之麵包車由印捕查無執照當即拘入捕房訊明姓氏釋候請單傳訊 
[疑竊]  
　　郁春生手持古銅器及綢衣等物形跡可疑由捕拘押候查 
法租界 
[再誌鈞昌棧火案]  
　　鈞昌洋棧火案已奉公堂判斷棧主陳子云罰三百元朱世恩汪秀甫各罰五百元迭次逾限由公堂著保傳追在案昨又屆期傳訊陳朱兩人願先交罰洋一半餘求寛限中西官諭寛限一月措交 
[不罰則押]  
　　周阿四與朱三因索錢　毆抓傷朱之腎囊由捕送醫院醫治昨日解訊官判罰洋兩元爲養傷費周稱無力遵罰遂改押七天 
[不押則保]  
　　甬人曹金喜前竊陸義記金表金絲眼鏡當場被獲送廨押候移文到甬查明核辦在案昨日又提案復訊判暫覔的保出外候回文到中再核 
[欠房租一]  
　　新瑞和洋行收租人投廨控房客吳順興烟間欠租洋廿六元陳壽卿欠租洋五十五元蔡淡如成衣店欠洋四十四元蔡同福欠洋五十三元尙有震豐烟紙店業已被灾計欠房金二月洋一百四十元并貨物堆積不能修理等情官判吳陳等先交兩月餘約期拔還震豐店物限兩禮拜出清 
[欠房租二]  
　　楊忠桂積欠房金十四元搬物圖逸爲收租人張士英尋獲送究官判交保限十四天理楚 
 
 

Page 20

 
 
國外新聞 
[美國鐵路機師罷工續聞]  
　　十一日東京電云坎拿大太平洋鐵路機師罷工後現己用日人代任其事管車及司機人均助機師同　罷工綜計歇業者約有萬人 
[香港政府擬增設避風所]  
　　十一日香港電云香港議政局决議在芒柯脫蘇（譯音）加建避風所一處需費洋一百五十萬圓擬於江船每噸抽稅一分之六分之五其餘小船每噸抽稅二分以充該費各輸船公司皆不允增築避風所並反對增抽船稅之舉港督乃表明增稅之故謂下次預算案提議時恐非獨船業增稅而已且避風所增設因曾接政府嚴諭命速興工船務各公司代表前亦贊助此議今若延擱此事將不免受反覆無常之誚云 
[美國政界近事]  
　　十一日華盛頓電云美國執政之人及選舉總統事宜現皆爲經濟問題所窘困紐約省因財政大臣洛斯開定塔孚脫選舉保險之價將援禁賭法律以與抗論 
[土爾其擯棄仇敎惡習]  
　　十一日倫敦電云土爾其内閣各大臣中亦有信奉基督敎者一爲美佛洛高台托親王籍隷希臘現簡爲農部大臣一爲格勃里爾愛番提係阿米利省人現已受公家事務大臣之任其餘各大臣皆係新簡之人又電云新任駐君士坦丁之英國大使勞塞君已向土王呈遞國書並代英政府祝賀土王頒行憲政勞塞君赴内廷時土民皆歡呼致敬熱閙異常初十日柏林電云外間所傳土皇險遭暗殺之青年黨己下愛的美敦書於土政府之說皆屬子虚惟土國内閣業己全體辭職 
[日俄交換庫頁劃界公牘]  
　　十一日倫敦電云俄京聖彼德堡電稱俄國外務部大臣已與日本代理公使交換日俄庫頁島劃界公牘 
[助資再造飛船]  
　　十一日倫敦電云德國各處現皆踴躍捐資協助齊潑林伯爵使之再造新船有資本家一人獨助英金五萬磅以上譯字林報 
[波斯内亂日劇]  
　　十一日紐約電云波斯内亂近復日甚兵民交鬨日有所聞民人死者己有八百名之多 
[著名探險家凍斃]  
　　十一日紐約電云著名北冰洋操險家愛林克森在格陵蘭凍斃於大雪中 
[巴黎電燈工人罷工]  
　　十二日倫敦電云星期五夜巴黎電燈業工人全體罷工二小時全境頓成黑暗世界因西印知事不許工黨協會附入工會故輟業以爲抵制劇塲因無燈火遂即停演各處街巿無不紊亂異常 
[法國仍擬在摩用兵]  
　　十一日柏林電云法國現在摩洛哥開塞勃倫萊起卸軍裝 
[德國捐助飛船欵之踴躍]  
　　十一日柏林電云齊潑林伯爵電謝德皇諭令再造新飛船並謂不日即擬興工德國各處捐助伯爵之欵已達十兆馬克各國聞伯爵飛船毀壞無不扼腕以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[國際無線電報條約巳成（楊志泃稿）（續）]  
　　第一條依國際無線電報條約及特别之協定。以無線電傳發之電報。謂之外國無線電報。 
　　第二條外國無線電報。無論何時。皆應辦理收發之事。故凡有通信官署。無論何時。皆應辦理。 
　　第三條外國無線電報。於普通之電報費以外。仍課以海岸費及船舶費。但國家海岸局與船舶局之間直接所發之電。不課普通電報費　　第四條外國無線電報。國家海岸局及船舶局爲辦理收報發報之故。各局得徴收如左之費。 
　　海岸費凡由國家海岸局發電於國内者。五字以内收金六十錢。每加一字。加收金十二錢。 
　　發電於他國者。一字收金二十四錢。 
　　船舶費一字收金十六錢。 
　　第五條依國家海岸局之紹介。發外國無線電報於國内者其普通電報費如左。 
　　一依在内地（除小笠原島及樺太臺灣以下倣此）海岸局之紹介。發電於内地五字以内。金二十五錢。每加一字。加收金五錢 
　　二依在内地海岸局之紹介發電於臺灣樺太及小笠原島者。　　官報五字以内。金二十五錢。每加一字。加收金五錢。 
　　私報五字以内。金五十錢。每加一字。加收金十錢。 
　　第六條外國無線電報之海岸費及船舶費。在外國海岸局及船舶局徴收者。另行告諭。 
　　第七條國家船舶局所受之外國無線電報。當依外國海岸局紹介者。其普通電報費。由該海岸局該管官廳定之。 
　　第八條到船舶局之外國無線電報之發信人。於發信之際。得指定海岸局保管該電報之期間。 
　　未有前項指定之外國無線電報。其保管之期間係除發信日外。以三十日爲限。 
　　第九條發信人於前條保管期間未滿以前。得請延長。但其期間除請求之日蝜以三十日爲限 
　　發信人未爲延長保管期間之請求者於該期間旣滿之時其外國無線電報。即爲廢紙。 
　　第十條到船舶局之外國無線電報發之信人。於不得由指定之國家海岸局傳送該電報之塲合。有便於送達之國家海岸局。即可依該局之紹介。 
　　第十一條國家海岸局所受之外國無線電報於左之塲合。則取消之。一發信人指定之海岸局。不能傳送該電報者。 
二發信人未指定海岸局。亦無適宜之海岸局可以傳送該電報者 
　　第十二條依前條而取消外國無線電報者。應即通知發信人。隨即交還其電報費。 
　　第十三條其事項於本令未有明文者。依外國電報之普通規定。 
　　第十四條本令自發布之日施行之。 
美洲通信 
　　金山籌建中華學堂茲經中華會館各紳商繪圖估價投票包建於五月廿八日當衆擇定票價之最廉者爲二萬五百美元揭曉後該票自行告退次則二萬九百六十美元者即交該票西人名喜見建造即於是日出具保單簽立合同刻日興工至建築日期限三個月零二十天默計該堂開學之期當在冬月前後 
　　金山中華會館疊接省港各善堂來電稱江潦暴發水高四丈梧　淹沒廣肇基圍多缺請捐欵賑濟等情當於五月三十日集議先在廣東銀行借撥美金五千元即日電交廣仁善堂賑恤隨後再向商工募集因聞災情慘急迫不及待同日許領事接古巴黎領事電稱古巴已電匯美金千元回省賑撫 
　　美國下議院議員喜士于西六月二十一號在山多些埠禁亚人開會演說謂勞總統對於禁日人境之問題未見功效日前曾行文日政府從速設法嚴禁是工來美措詞甚爲嚴厲美國新舉之下届總統夏輔氏在西六月二十一號在哥樹埠乘汽車東行詎半途車頭機器忽裂壞司機人未知仍飛駛而去幸適有車守看見即發號停車始免於險 
　　又新舉副總統恕明氏於西六月二十四號在企抶崙寓所染患膽病勢頗沉重家人親友均爲憂慮現畀往叨哂醫院調治據該院醫生診治恕君病體漸有起色 
　　美幇辦工商部大臣委罅前派充專司遠東人入境事宜今查得華人十六名由巴杭地方藏匿車貨内偷人卡罅寛省被關員查獲現委罅云偷入美境華人被獲者以此次爲最多但止獲其偷入美境之人不如查拿其包辦偷入美境之人因彼等包辦之人必在墨西哥金山紐約波士頓等埠分途接應也特於南美一帶添派關員查辦上綀并云前時曾定一章程凡通知關員拿獲違例这華人一名即以五元或十元爲賞當行此章程之時本有大效嗣爲各人不悅遂作罷論令委罅特擬再申前章懸賞購緝 
 
 

Page 27

 
 
   
 
 

Page 28

 
 
   
 
