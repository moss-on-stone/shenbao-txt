# 1892 - 67 - 4906784

 

Page 1

 
 
[二百九十二號畫報告白] [  點石齋啓]  
　　山東臥牛山紡織局爲潘振聲先生所創建所　養孤兒寡婦也先生因見局中欵項支絀支持爲難曾於去冬發書告急苦口勸捐倘得好善者解囊佽助始終保全誠功德之最爲切要者也他若藥义之就擒神符之治病拾爆者忽焉釀禍騙貨者竟敢冐官或仿人面而爲錶或覩獅皮而失色蟻　工販賣難免冥誅公子美丰儀頓遭輕薄及新附乘龍佳話圖曲並山水人物各册頁准於十六日出售此佈 
[論居鄉之樂]  
　　古人有言爭名者於朝爭利者於市夫曰爭名爭利則可知名與利亦非必得之物彼耽耽於朝市者亦未見其皆爲名利所歸也然於朝則名之外無可爭於市則利之外無可爭天下之人固不能悉致夫名利而天下之人要無不競慕乎名利其未得名利者則日趨乎朝市以冀其得其已得名利者亦復日踞於朝市以防他人之得夫我欲名利亦孰則不欲名利而無如恕道不行其未得之也患得之旣得之患失之此所以朝市之中熙熙焉而來攘攘焉而往趾相錯肩相摩無地不有人滿之患而鄉間寂無人焉昔高宗純皇帝南巡駐蹕金山寺長老侍焉偶憑欄見長江船隻來去不絶戲問長老曰江中之船來去如此其衆未識每日約有幾何亦可以知其數乎長老曰長江船隻來去雖多其數則不難知也大要祗二隻而已問何以止有二隻則曰非爲名卽爲利分之其數不可知合之則二而已矣皇帝大笑謂爲善知識由此觀之世上誰復能逃出此二字之外哉吾則以爲此二字固亦不必逃出也但能在名利之中而不爲所縳斯亦足以稱英雄矣且亦不必不涉朝市也身則不遠乎朝市而此心湛然不溺於朝市則亦可謂之高矣同鄉經蓮珊先生卜居於滬南歸市里里在高昌廟左側去製造局一里而近落成於去年余以塵俗事冗尙未一過其新居花朝前一日承招飲乃與宗人庾香並駕而往及門見里口三字謂庾香曰經君之志可謂大矣孟子云從之者如歸市仁人固爲人所樂從也經君以仁心行仁術其仁聞之流播者非一日今以此空曠之地得經君締造之一年成聚二年成邑可以於此卜之大門距廳事約四五百步皆平如砥馬車可以直抵廳側遇雨無煩走濕地由外望之樸素有山林氣象登其堂則輪焉奐焉而布置裝摺落落大方絶無暴發財主氣亦無市井小家氣時日將晡猶聞書聲琅琅蓋洋塲之地不聞此聲也則已久矣經君延兩師以課其子姪輩使無間斷稍暇當游息之時則或令投壺或令習射以舒其筋骨而仍於游息之中寓督課之意也繞迴廊迤邐至客廳所過皆無户檻堦級坦坦然可以信步而行頗以爲快入客廳稍坐諸客已俱先在乃相與至廳上面廳爲荷花池池水清漣風吹如縠廳之前面有窗而無門窗下以欄杆護之將來菡萏香時薰風拂面可以對此鼓琴作南風之操當不亞於桃花源裏人家主人揖入席山珍海錯而外雜以園蔬數事其味甘香與買於市上者大不相同向曾得嘗於張氏味　園今其二次矣味美於回不復知人間有肉味夫經君固熱心人也創辦豫賑以來不憚婆心苦口籌集巨欵慨解多金全活者以萬計而於故鄉善舉如修志書創善堂皆君倡始與諸同志襄助玉成又得賢父母董其成至今邑人咸頌禱弗衰此其心腸之熱爲何如者而乃獨卜此冷落之地以居不亦異乎且君有事於洋塲電報之局一日數至僕僕然車殆馬煩不亦勞乎而君則别有見解也縇爤之後歸於平淡不惟文章爲然卽爲人亦何獨不然君此時蓋欲以平淡示子孫故廳事一額但書池上草堂四字而鳶飛魚躍之眞機卽隱然見於其際吾知其子姪輩於此乎讀書於此乎養志積而久焉必有一發而不可遏者胥於此池上草堂基之矣聞後面尙有園圃頗饒花木蔬果惜以春雨惱人不得一涉當俟諸異日座中客多不善飲相與清談或抵掌論天下事殊快人意余曰此居鄉之樂以視紛紜於十丈軟紅塵者相去霄壤矣興辭而出仍與庾香同歸篝燈作此以志快事 
[本館接奉電音]  
　　昨日由京師飛電傳來上諭一道敬謹譯登○二月十五日内閣抄奉上諭山東兗州知州員缺著榮銓補授欽此 
[巾幗揚芬]  
　　前江寗府待質公所委員候補通判姚輔臣别駕廷樑十光緒十六年十月十七日病殁差次繼配王安人年甫二十九歲於别駕殞命之日卽購阿芙蓉膏吞服無人知覺次日發作時羣疑痧閉嗣經救吞生烟局徐聞韶善士騐明服毒已體冷於氷不及施救而殁當由桐城同鄉金陵同僚諸公臚陳事實聯具銜名籲請旌表已蒙大府上逹天聽奉旨允行死已重於泰山名更榮於後世所謂忍得須臾報以千古也現由坷鄉官紳卜葬姚烈婦於雨花山側褒揚苦節刊勒成碑兾呵護之有靈俾流傳而弗朽誠義舉也二月初六日江寗縣趙小匪閔府會同桐城諸人士致祭墓側因是日陰雨改期初十日舉行云 
[白門讕語]  
　　金陵普育堂總辦瞿伯皋别駕兼管育嬰清節愛育各堂及牛痘同事務本年二月因經費不免支絀將各堂委員司事薪水曁堂差工資减歸六成給發此亦不得已之苦衷也不料有愛育堂委員某姓忿忿不平一日衙參時適與别駕遇諸江寗府署卽面詰曰各堂章程由曾文正公與前江寗府涂太守酌訂迄今二十餘載辦理者罔不率循舊章且田產甚多歲獲自然之利爾何一旦改絃易轍薄待同寅乎爾月支堂費爲數頗多原不僅恃此區區薪水惟我輩則舍此别無他欵减之未免不情　致始而口角曰繼而怒詈久之漸有用武之勢喧嚷聲直逹内署事爲李小軒太守所知商諸别駕令將愛育堂委員薪水銀八兩如數補足以免爭端現聞他堂亦不樂從應領薪水銀停止不領云訪事人所述如此夫曰口角喧嚷則明係兩員俱有語言何以别駕答覆之詞槪置弗錄且此事旣言之鑿鑿　以委員之姓氏尙未聞知本館惟有照錄報端以質諸深知其事者旣不敢妄下斷語亦不敢故爲皮裏陽秋也○去歲教堂滋事以後緝拿會匪久已雷厲風行現在劉制軍以所獲各犯多已當堂供認明正典刑遂面諭城内外保甲總局及督捕營統帶官云嗣後見有形迹可疑之人或有所風聞必暗訪明查確有憑據方准拿獲毋得捕風捉影累及無辜說者謂制軍此諭實安靖閭閻之道然觀獲案各犯仍有未經開釋者而黃金龍一犯近又獲自南陵則知其中自有權衡固非一味務爲寛大也○城北定湘王廟爲楚人奉香火之處某日喧傳爲王之誕辰凡三湘七澤之旅居白下者各施腰槖徵召梨園謂爲欵神實以聚衆正在清歌妙舞采烈興高忽聞砰然一聲登時人叢中啼哭呼號不絶於耳俄一人飛告首事亟向臺上搖手者再吳歌楚舞頃刻寂然始知廟前石獅被人擠倒壓傷男婦六七口有一人已噤不能言 
 
 

Page 2

 
 
急用木板舁入廟中延醫診治未識能保全性命否嘻一曲未終萬人齊散得無有乘興而來興盡而返者耶 
[四明要錄]  
　　浙江陳學憲馬牌於十三日上午到寍知學憲於十二日起馬約十六日按臨寍郡前報謂初十日起馬係傳聞之訛也○寗郡共有四書院一曰崇實歸寗紹台道主政業於上月十九日開課一曰辨志精舍一曰月湖均歸寗波府主政一曰鄮山歸鄞縣主政此外又有孝廉堂亦歸寗波府主政每年二月間甄别現因學憲按臨遂將甄别暫緩○寗郡各鄉近有惡習三端如花會如串客如赶會開賭此三端於風俗人心大有關係爲民上者宜密飭差役分投查訪庶此風或可稍息也○寗郡四鄉近來各奉社神賽會演劇到處皆然其熱閙轉過於城市惟賭風因之大熾或搭棚於岸上或聚衆於舟中遠近各賭棍趨之若鶩蓋以官憲耳目較遠故益無忌憚也○府試武童外塲本定十一日在内校塲考試因是日雨雪交加馬道泥濘現改期於十四日考試云 
[申禁考寓開賭告示]  
　　寗波府正堂胡爲出示嚴禁事照得考寓禁賭業經三令五申現值考試正士子雲集之時誠恐不法之徒藐視禁令或開塲聚賭或窩頓流娼並訪聞寗郡城廂一俟考試將届經慣行之賭棍聚衆設局影　考寓引誘入賭名曰花寵種種不法非特悮人功名抑且傾家蕩產貽害非淺亟應一體嚴行禁止除密訪查拿外合亟出示嚴禁爲此示仰城廂軍民人等知悉爾等務須懍遵節次示諭各守法紀切勿設局誑騙于犯刑章倘或不遵禁令仍敢聚賭窩娼一經訪聞或被告發定卽按名提究照例從重究辦勿謂言之不預也其各懍遵毋違切切特示 
[射陽鯉信]  
　　清江訪事人云板閘湖沿大堤如砥垂垂碧柳濃蔭交加近歲牧豎樵夫往往斯爲薪栗疏雨淡烟之際幾無復攀柔條以送行人者矣世監督深爲惜之爰購柳秧補揷並示諭行人居户不准摧殘從此殘雪柴門訪故人而繫馬濃春繡陌携斗酒以聽鸝畫意詩情當不讓緑楊城郭矣○桂太守因近來匪人放火時有所聞旣毁其居又刦其物窮兇極惡法綢難逃雅不欲任令假作糊塗諉爲小竊乘間竊物因出示曉諭准各色人等當塲拿獲賞以重資惟不得妄指無辜憑空波累○清河縣趙小帆大令查得縣屬麻甲山民家被竊傷及事主旋卽殞命遂飭緝賊犯王二雙楊小哨並移文山陽縣遍出賞格務獲嚴懲○麗正書院於本月初六日甄别生題自得之至逢其源賦得極眺清波深得波字童題修己以安百姓下句賦得草色遙看近却無得無字 
[牛莊近信]  
　　開正以來生意人較往年更興高采烈市情則銀價日賤百貨日昻計正月十七日銀價每兩兌錢九吊七百文荳油三兩零七分六月期三兩一錢五分元豆二兩九錢七分六月期三兩零五分餅三兩七錢五至三兩八錢不惟冬令屯積之家可得厚利卽去冬封河前備裝而剩下者亦皆珠還合浦尙有盈餘也○駐紥營港之湄雲兵輪年例冬令赴旅順口當差詎該船管帶屠漁莊副戎於去臘底一病不起傳聞海軍營務處已札飭粤人某接帶又聞營口道憲意欲選拔在船之范某暫爲署理以資熟手不知海軍衙門能如所請否 
[三山客話]  
　　福州將軍希軍帥接奉電旨兼署閩浙總督印務兼管船政福建巡撫事遂於二月初五日接篆城内外文武官紳咸詣憲轅叩賀○閩縣王吉人大令奉藩憲牌示調署仙游縣缺所遺閩縣篆務委現任甌寍縣蔡大令軒署理聞王大令須三月間交卸云○閩垣保甲前經卞制軍認眞整頓日前希軍帥復諭令將保甲局員紳銜名及書差人役花名開摺呈覽蓋恐局務漸形疏懈故欲藉此以備稽查也○日前聞有鑼聲鞺鞺然鐵索聲窸窸然迤邐由海防署出視之則差役帶一枷犯年甫而立一路遊行行至熱閙市廛犯以毡帽遮半面一似羞見閒人也者問之云此犯因與某氏婦通姦控諸公堂笞責後又令荷校示衆也○城内各叚鋪當冬防喫緊時在各路口建造栅門以資地保更夫看守至春間冬防事竣栅門卽任小民私自携歸邇日保甲局傳諭各叚鋪户查明所有栅門妥爲安放以便冬間仍行安設免致糜費錢財○德化縣土匪陳衆業已拿獲惟陳拱尙躱避鄉間現有官兵十餘營駐紥其地周圍搜捕嚴密異常乃有某官禀請制軍將各營撤回不知是何意見也○卞制軍交卸後病體稍痊業已定期二月二十四日遄回梓里一俟調治痊可然後入覲天顏云○南臺月清厝鴇母渾名紅目金者畜一離姬小字伊猴年可二十餘色藝之佳一時無兩與狎客某甲深情繾綣似漆如膠鴇母恐錢樹凋零密爲守護大有愛惜加窮褲防閑託守宫之意一日竟隨客脫逃鴇母四出訪查杳無影響惟有輒喚奈何而已 
[安慶官塲紀事]  
　　委辦皖南茶厘總局江蘇候補道吳觀察邦祺於初五日行抵皖垣當卽乘輿晉城謁見沈仲復中丞并拜會兩司以及各同寅聞觀察此來因有茶務要公面禀小作勾留不日卽返局視事云○委辦　陽厘務許甫卿太守現已丁憂遺差經藩憲阿嘯山万伯札飭安徽候補直隷州朱　卿直刺接辦直刺奉札後隨卽趨轅禀安謝委聞日内卽須禀辭束裝紞道○廬江縣楊仞菴明府客臘在江孚輪船被竊一案聞賊贓現已俱獲曾經正任太平府知府王子範太守訊明禀諸各大憲惟案内牽涉蕪湖保甲查輪委員楊幹芝少尉雨龍先後情形疉紀於報兹少尉奉撫憲沈大中丞暫行摘去頂戴又批示懸掛轅門略謂革員楊雨龍等應亟尅日一併遞解蕪湖交皖南牙厘局兼辦保甲事宜袁榆生觀察確查禀覆叅辦刻經統領宋佩珍軍門派撥營勇十數名將革員楊雨龍於初五日護解鳩江矣 
[浙省官報]  
　　二月初三日候選郎中龐元濟親拜辭行赴都會試杭理事溥稟奉委丁祭糾儀差丁憂長興縣謝焯鎣禀謝給咨回籍守制禀辭馮炳圭禀知藩司委嚴催龍泉顏令景寍林故令　故令虧　銀兩差左昭煌禀知諸曁任内交代遵於初限算結銀兩掃數解清杭府經歴袁恩壽禀知受事縣丞英山禀辭赴津局瀏河差遣候補巡檢文濬由蘇來省禀到初四日藩司劉進見叅將劉天興遊擊王　都司蔡錦章俱禀見並課步禀辭回防定城守都司彭友亮禀見禀辭赴任候補府時慶萊劉宗標並禀知臬司委閱課卷並謝步俱禀知藩司委閱卷差運判沈三成禀見銷廣信鹽局帮辦差同知十　之楊廟　局來省禀到禀見前江蘇候補同知李培源禀見謝步臨海縣趙禀知藩司飭知回任禀見叩謝兩安縣徐禀奉飭知交代案内記大功二次拔委一次禀見叩謝禀辭回署候補縣吳忠爛義橋厘局來省禀到禀見黑式濂禀知藩司委催正任鄞縣欠解銀兩并楊令任内　算差巢鳳儀禀見詁經監院許許俱禀見安徽候選訓導鮑　瑞稟奉委書局分校差候補府照磨張文晉稟辭赴津局初五日前兵部侍郎朱差人謝步藩司劉臬司黃運司惠並禀銷假糧道世嘉湖道王候補道員彭宗俱進見省防統領劉杭中協林曰候補副將范銀貴彭惟貴蔡福謙俱禀見張興元紹防來　禀到禀見叅將唐光耀唐連勝遊擊蘇侵慶俱禀見四營都守省提塘蔡杭嚴衛韋俱禀安杭府李候補府潘祖頤趙慶祺傅澤鴻並禀請命題時慶萊俱禀見楊永昌徽屬鹽局來省貳到禀見劉宗標禀銷臬司委閱卷差寍嘉分司高品禀安杭同知孟杭理事薄杭通判陸通判延康均禀見同知黃瀛海禀知藩司飭知武闈蒙記大功二次前江蘇候補同知李培源禀辭仁和縣高錢　縣伍候補縣何金魁俱禀見秦覲榮由京起服來省禀到程贊清葉承　俱禀安張焰禀見禀辭赴津通局卽用州紀驤李棻大挑縣范澤溥趙登詒葉紉蘭柳商賢夏先楫施榮鼎俱禀銷臬司委閱卷差李恩敬禀知藩司糧道委海運襄理差禀見叩謝准補慈谿典史劉際堯禀謝藩司飭知准補縣丞吳　　禀見德葆禀銷上六叚冬防差巡檢稽葆慈禀奉臬司委監印差奏敏　禀奉臬司委仍辦清訟禀銷兼監印差初六日候補副將張興元禀安候補府楊鼎勳由紹局來省禀到禀見同知蔡增光禀見禀辭赴津通局通判葉長壽禀見葉佩萱稟銷寍屬地丁差仁和縣高禀請初九祭社稷壇臨海縣趙禀見禀辭赴任大挑縣陳宗器禀見禀知藩司委解京餉差馮炳奎禀知催龍泉顏令交案銀兩現已繳一千 
 
 

Page 3

 
 
兩黃大華朱德澤俱禀銷臬司委閱課卷差候補縣郭文塏由瓶窰因公來省禀到禀見杭府教授陸訓導陳呈送禮節祝帛選用縣丞葉賓禀辭赴津通局 
[語兒鄉語]  
　　嘉興北門内衆安橋堍有一男子溺斃水中衆人見之趨前諦視見其頭破血淋年約四十餘後經人認明係譚姓所雇庖人當卽飛報其家俄而主人聞信馳至視之果確且言其人服役有年生平最喜杯中物昨晚想又大醉行經此處失足墮河以致跌破頭顱奄然遽斃也旋卽買棺收殮報知家屬以便扶柩回鄉噫唔沈醉未醒大夢已覺可謂來去自如彼劉伶荷鋪尙覺多事矣○嘉秀兩縣考試　生初十早天未黎明時經王劉兩大令坐儀門口挨次點名給卷點畢封門命題考試諸童搜索枯腸咿唔不輟至傍晚尙未放牌○新任浙江臬憲黃亷訪之瀛眷乘坐大號官舫用小火輪拖駛經過麗橋河向杭州塘而去想初九夜卽可抵省矣○前報北門厘局勇丁等查勘南京信客船不服被毆當將船主拿獲送交秀水縣管押後經劉大令升堂訊究判責數百板枷號一月派差押同遊示塘灣街及卡前遊畢發北麗坊示衆以儆效尤○前報紀嘉興城外中街銅錫店之女逃逸云云兹聞係被沈某誘騙捲逃當經遣人尋訪知其蹤跡追至桐鄉始得尋見挈與俱回行至中途又被脫逃遂赴桐鄉縣控告已蒙准詞提訊矣○嘉秀兩縣考試童生頭塲人數不滿二百名已於十二日出案定於十四日招覆今將頭塲題目錄後嘉興已冠首題嘉善哀公問政章未冠首題興於仁通塲大題小大由之詩題賦得試院煎茶得煎字○秀水百題擇善次題巍巍乎至舜有臣五人詩題賦得　雲得略新得新字 
[補錄蘇郡院試題]  
　　江蘇學憲薄大宗師考試蘇屬題目迭詳前報兹將未經登錄者補錄於左初六日合屬文生經古賦題已登前報詩題賦得畫橋柳暝雨如烟得橋字七律虎邱觀劍池不限韵經學題易繫辭下傳動而不括韓注括結也試申韓義禋于六宗解定之方中解輿地漢書地理志陳留郡陳留孟康曰留鄭邑後爲陳所并故曰陳留其說然否漢書溝洫志史起爲鄴令引漳水漑鄴試攷其故道史學題蕭何收秦丞相府圖藉論博士孔鮒諫陳勝論擬曾鞏齊州二書記算學題今有弧本數五度二十分二十秒半徑一千萬求正矢正弦各若干今有甲乙兩銳角形乙内邊五十六尺甲丙邊七十五尺甲乙邊六十一尺求容圓徑重差術以景差爲法表高乘表間爲實其所以能得高遠之理試詳論之初八日頭塲生員詩文題已詳前釋通塲經題載采采初九日覆生員經古賦題已登前報詩題賦得游鳥半藏雲得藏字五言八韻經學題詩陳東門之池釋文孔安國云停水曰池試申其義王制地里考算學題天元術本於方程論祖冲之綴術考西術代數說文生補考詩文題己登前報經題臨下以簡御衆以寛補二考文題曰姑舍是曰伯夷伊尹何如補三考文題文土以百里以力服人者十二日考吳江震澤文童正塲題吳江有人爵者至樂善不倦震澤所以動心忍性至人恒過通塲次題若夫豪傑之士至附之以韓魏之家詩題賦得杏花消息雨聲中得中字 
[德化縣試二塲題]  
　　若藏武仲之知至臧武仲以防修辭立誠賦以修辭立誠所以居業爲韻賦得爲我尊前横緑綺得前字 
[大風捲水]  
　　前夜十點鐘時風自東北方來折柳摧花異常跋扈至昨日下午風仍未息遙望浦中江豚吹浪矗立如山時有雪花隨風飄墮以致大者爲艫小者爲艑方者爲舫淺者爲舠凡儀諸柳陰汨諸江滸者無不走錨斷纜漂蕩於洪波漭漾之中三老長年聲如鼎沸其器具之失落江内者或帆或笮或榜或招或篙或槳東漂西泊幾如水面浮花噫浦江僅一衣帶耳而景象已如此彼汪洋大海平時且波浪掀天今兹突遇飛廉其險尙堪設想耶 
[重懲賤婦]  
　　前報列誘逃破案一則昨晨朱明府莅捕房時包探土榮培將住居德善里之粤東婦人王阿根提案朱明府訊問之下供稱小婦人原籍廣東三水縣現年四十五歲前與西人姘識今因姘夫去世遺下兒女三人經小婦人撫養度日不敢爲非明府問曰唐葛氏卽唐朱氏背夫逃逸如何匿跡爾處供稱老嫗米宋氏卽糜宋氏向在小婦人處爲乳傭緣姘夫棄世後卽將伊辭歇今伊年邁無地棲身仍至小婦人家中帮忙不給工資正月二十八日晚間小婦人經親戚家邀去晚膳回時忽有唐朱氏在我家中查問之餘據糜宋氏云此婦因夫妻不睦由寄名母謝巧雲領來躭擱數天並無他意後經本夫尋見小婦人始知顚末其中情節祗須追問糜宋氏不難水落石出明府著將糜宋氏帶案謂曰爾昨日在公堂供稱唐朱氏自至爾處並非引誘今查明該氏實被爾之寄名女誘至爾處實屬荒謬已極糜宋氏稱謝巧雲乃鐘表店中婦人並非寄名女不過素來熟識小婦人年紀稍長信口呼我爲母明府將朱金氏唐善卿傳案問曰謝巧雲如何與爾家認識朱金氏稱婿唐善卿虧欠陳姓洋銀陳使其姘婦謝巧雲前來索取遂與認識明府著將在押之唐朱氏帶案謂爾於七歲時由朱金氏撫養至十七歲出嫁先後十載亦有鞠　之恩爾堅稱葛姓不願姓朱可謂喪盡天良又問究由誰人引爾至糜宋氏處供稱屢遭丈夫凌虐由謝巧雲慫恿薦至粤東婦人阿根媽處做鞋子實非逃逸明府曰爾於正月廿八日不告而行直至昨日始得尋見尙得謂不逃逸乎問爾知糜宋氏曾至謝巧雲家否供稱曾領小婦人前去一次明府謂唐朱氏曰爾生成賤骨不可不示儆戒喝令掌責二十下又曰朱金氏費盡十年辛苦爾竟不願姓朱是何居心著冉掌責二十下唐朱氏受責後依然不動聲色明府曰朱金氏待爾甚好爾夫唐善卿亦少年誠實爾因何不守婦道唐朱氏稱實受母親之害明府曰爾受何害亦須從直供明唐善卿稱娶朱氏爲妻過門不數日卽將小的母親辱罵不安於室我母因此氣忿成疾遂致不起務請從重究辦爲母親伸寃明府令將竹梢等刑具擺列面前謂唐朱氏曰爾知法紀否該氏始放聲大哭一再求饒明府著將糜宋氏掌責二十下一併還押粤婦阿根媽無干飭退諭朱金氏下期到案候示詎料唐朱氏在押所中又敢高聲呼喊明府著帶案卸去棉衣用竹梢鞭背二十下仍飭還押 
[墮水遇救]  
　　前晚十一點鐘時陸家渡左近有杉板船渡客過江行至中流被風浪潑沈舟子搭客大呼救命幸經隣船駛近設法救起然諸人已帶水淋漓受驚不淺矣 
[風筝肇事]  
　　前日午後有甲乙丙丁四人在滬城西門内空地上因爭放風筝起釁遂致各奮老拳一時圍而觀者甚衆適帮辦總巡朱森庭明府乘輿過此目覩情形卽飭局勇將諸人一併拿獲帶回局中升座訊問甲等俯首求恩明府喝將甲等各責數十板一併枷號著八鋪地甲張瑞帶赴各處鳴鑼示衆 
[上海縣署瑣案]  
　　荆溪縣人某甲之子客秋被人誘來上海售與僑居虹口之粤東人李包氏及甲查明卽赴縣控告由縣尊備文至上海關提袁海觀大令接奉移文卽照會英公堂將李包氏及蟻媒王陳氏提案訊供判令管押著父此皆已見報章者也迄今歴時已久尙未將孩交到大令遂於前晚飭提兩氏訊比李包氏供稱小婦人原籍廣東丈夫已故膝下無人去秋由王陳氏爲媒出身價洋銀四十元五角買五歲男孩爲螟蛉子業已送往香港姑母家求恩限至三月初十日交案王陳氏供稱小婦人洗衣爲活與李包氏素來相識且是同鄉丈夫現在某點心店執役去秋某日途遇素識之江北人老金伯伯言有一小孩父母俱亡意圖出售小婦人遂經售與李包氏爲義子共收洋銀四十元五角實不知有誘拐情事老金伯伯現不知下落求恩鑒察大令著具限狀呈案備查仍飭還押○葉順昌被錢阿貴唆使林金心萬惠如夏雲祥兇毆斃命由縣訊供已登前報前日帮審委員宋二尹升堂研訊屍兄葉福元投案叩請伸寃錢林萬彼推此諉堅不承招順昌寓主張發訴稱去臘二十四 
 
 

Page 4

 
 
日之晚順昌實被林萬夏三人拽去攢毆叩求明察二尹一再研詰錢等執定前供遂判令將錢林萬分别還所張供詞支吾掌頰二十下與福元一併叱退○本邑西南鄉車溝人徐文祥控陳世財陳子財毆斃胞弟夏松袁大令騐明吞服洋烟身死遂將兩造帶回屢次訊供分别收所前　升堂覆訊文祥訴稱正月初二日胞弟夏松闖入陳家内室時世財之嫂正在煮糍圑子財見而生怒卽與爭毆夏松敗北奔逃其時小的在車溝橋某茶肆啜茗夏松到來告明情節小的卽偕地保錢金山並陳之族人咸春等領夏松赴世財家謝罪將次進門子財手持門楗不問情由向夏松猛擊一下頭顱頓破血流滿面尙欲擊小的幸由錢阻止當經央人調停令夏松躭擱世財家醫傷次日由世財等延傷科陸子連診治俄而小的有事來申初八日回家途中聞人言夏松已命在旦夕小的急往探望見錢與咸春世財及陸等在夏松牀畔餧以藥餌正欲向詢夏松已口不能言旋卽氣絶身死至晚小的欲赴案喊控世財等央人勸止願償撫卹銀不料節節遲延是以來案陳控大令曰本縣現經查明爾有三錯第一爾弟夏松於初八日身死何以當時不來控告直至二十八日始報案第二爾弟死後初九日世財等雇舟來案具報爾不應央人追回第三爾堅欲爲弟伸寃不應收取洋銀田畝况夏松服毒爾何以推諉不知有此三端破綻顯見藉屍圖詐今旣收取洋銀田畝照例科罪當以絞監候定讞兹本縣問爾夏松究竟死於傷乎死於毒乎當騐屍時爾亦在旁目覩文解默無一言大令復再三開導文祥始稱夏松雖曾服毒然頭上亦有傷痕大令曰所傷並非致命文祥俯首不答大令喚錢至案研訊禀稱小的現充十八保二十七八圖地保正月初二日夏松闖入陳家臥房事爲老嫗所見潛向子財等告知子財欲往拘拿夏松情急奔逃絆跌倒地頭碰板凳以致受傷午後世財呼小的前去惟見夏松臥在牀上至初三初五兩日小的又去探望則傷已將次告痊坐在牀上啜　初八日小的至陳家見夏松將頭亂撞旋卽氣絶身死大令問初三等日爾至陳家在何時見夏松啜粥幾許初八日見夏松牀邊有幾人禀稱初三初五兩日小的於上午十點鐘時前去夏松啜粥一盌後又添半盌初八日於午後四點鐘時前去夏松牀畔有伊妻並文祥夫婦咸春世財等人問爾見夏松之妻在旁面色如何答稱惟有痛哭而已問爾可知夏松死於傷乎死於毒子夏松死後徐文祥可向陳家吵閙答稱夏松確係吞烟身死死後文祥大爲吵鬧大令問文祥曰爾旣知夏松吞服洋烟可知烟從何來文祥答稱小的不知盤詰再三依然堅執大令以爲時已晚飭將文祥還所錢喝令退去並令差役帶齊世財等覆訊核辦 
[英界公堂瑣案]  
　　二百九十二號華捕禀稱小的見有某甲者狀甚寒貧僵臥街畔病不能起情實可憐是以舁至捕房移送大老爺案下蔡太守飭差詰問姓名籍貫其人已口不能言遂令發棲流公所留養醫治○元吉莊執事人祝順控張楚塘結欠銀若干向索不付蔡太守飭差提張訊得有棧單在余兆基處約可抵銀遂傳余研詰余供稱棧單在俞輔臣處太守著余令俞來案質訊核辦 
[法捕房瑣事]  
　　胡裕堂僞扮棧客混入寳生棧竊　衣服六件經茶房金盈泉尋見邀同失主魯金生投法公廨控告其詳已紀前報昨晨魯金生又同茶房金盈泉投案禀追明府著　在押之胡裕堂逮案　曰竊衣藏在何處務須從直供明如再抵賴卽當用刑胡一味抵賴包探孫錦榮禀稱查得胡裕堂先在英租界犯竊經英公堂判押三個月始行釋放查伊身上所穿縐紗棉領衣一件係由泰安棧竊來明府詰問之餘胡供領衣係友人之物借穿後友人生氣小的已賠還洋一元了事金盈泉訴是日胡裕堂身無分文至晚間住宿花烟間此錢從何而來可請究問胡裕堂稱英洋兩元在謝老爺處借來明府一再訊究胡堅執如前明府著取鐵指銬當堂用刑胡仍不供認明府著鬆刑押候查明再核○又新園浴堂司帳金蒙煩因虧空店中錢五十餘千提訊管押已紀前報昨晨帶案覆訊金供小的實由城内天主堂樂店主金秋泉荐至浴堂司帳明府著包探持片入城傳金秋泉限禮　二到案候示 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　前任大庾鬰林司歐陽恕由湖南修墓回江分發縣丞杜榮熙係廣東人典史吳婁燦係浙江人俱繳照宜黃縣吳忠詮據報病故以候補縣張鵬程輪委署理委署臨川縣丞湯祖和無力赴任以候補縣丞黃維楷署理知縣范繼姚慶鬯俱委解九江　餉進京　蘭生酌委一次從九任光辰酌委州縣釐差勞績一次朱秉彝卸辦萍鄉保甲聞訃丁母憂宜黃典史吳求政據報病故以試用典史岳恭先署　指分從九錢炘禀到係浙江人州判趙普煦委解十二批漕折進京署新昌大姑司范啓興卸事回省准補廬陵當田司黎慶澐飭赴新任候補縣張學培由山東賑捐奬給藍翎袁州府經歴韓鑑據報丁憂以候補按知竇敏樹署理 
 
 
 

Page 10

 
 
   
 
