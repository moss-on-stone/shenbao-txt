# 1910 - 141 - 4913400

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
上諭 
[監國攝政王鈐章四月二十一日内閣奉]  
　　上諭廣東瓊崖道員缺緊要著該署督於通省道員内揀員調補所遺員缺著榮元補授欽此軍機大臣署名奕劻世續鹿傳霖假那桐吳郁生宫門抄四月二十一日召見軍機鄒嘉來許涵 
諭說 
[新幣制私議（續）（薑子）]  
　　新幣純分。主幣實九成。而輔幣五角及二角半兩種實八成。一角實六成五。是輔幣五角二角半之純分。較諸主幣固僅差一成而一角之純分。較諸主幣則已差至二成有奇矣。夫輔幣與主幣。純分誠不能不有差。然輔幣云者不過因主幣價格較高不便於廉價之物故用以代分劃主幣幾分之幾。而非别自成爲一種兌換品也。是以輔幣對於主幣純分。雖不能不差。而亦不能過差過差則輔幣將失其實價而不爲人所信用。東西各國主幣純分。約九成以上。而輔幣則在八成以上如日本銀輔幣。自五十錢至十錢。皆含純銀八百分。銅二百分。而金幣則五圓以上。皆含純金九百分。輔幣與主幣純分。相差止一成耳然且對於輔幣立嚴重之締制。一方限令國家製造機關。劑盈酌虚。勿得濫鑄。一方限令民間行用。止能逹於一定之量數。而不得過高。今吾國一角小銀圓。純量於法價。幾成三與一之比例。縱云嚴定法償。而法價與實價。相差過鉅。則將來行用時。仍不免多所流弊。况現在國家金融機關未備。易中供求消息。一時未易得正確之標準。而限制鼓鑄更慮徒託空言乎。且各國輔幣之純分。所以較正幣爲低下者。厥故有二。一則用金本位之國。其輔幣與主幣旣非同一物質。則金銀間之比價。有時而差。設不减輕其純分。則一遇輔幣地金騰貴時。必至溶解輔幣。而爲地金。或輸出於國外。其爲患甚大。一則輔幣。鑄造時火耗工費等。較主幣爲鉅。故稍减其純分。以資。彌補。今中國輔幣。除鎳幣銅。幣外。與主幣同爲。銀質。則第一項之患。自無由發生。若第二項火工等耗。爲數有限。前次政務處奏劃一幣制摺内。曾言每兩火耗。不過三分更不必扣至三成有奇。始足以資挹注也。改良幣制。不過爲整頓財政之基。非以是爲籌欵之計。今如度支部所定輔幣純分。是直以之爲取利之一途矣。其能不如往日各省銅圓之弊。竇百出乎。記者所以懷疑而不能已於言者。此其二。 
關於貨幣流通。有最大影響者。莫如法律習慣與貨幣之特質。法律在貨幣上之效力。能使純分較减之輔幣。與主幣同一流行。而習慣之效力。則能使新行之貨幣。不暢行於巿塲。故實際上。雖新鑄之貨幣。其純分樣式較優舊幣數倍。而以社會。不慣用之故。其流。通力往往較破劣之舊幣反弱。此社會心理上之惰性。未易湔除者也。是以國家當改革幣制之時。對於舊幣宜一。面廣爲吸收。一面。限制流用。使民間蹙然於舊幣之不便。而不得不改用新幣。今如度支部奏。以舊日銀圓小銀圓銅圓。爲數至鉅憚改鑄之耗費。而放任其流行。則是使巿塲上有新式之國幣。又有舊鑄之銀銅圓。與自來慣行之生銀墨圓等。紛揉錯亂。旣足以紊亂幣制。而新幣舊幣乘除之際。更足。以長奸駔猾吏盤剥折扣之風。且往日各省所鑄之銀銅圓。成色低劣參差。久貽口實。一旦新幣流行。而劣幣仍濫行於巿。揆諸貨幣公例。惡貨驅逐良貨。新幣且不旋踵而爲舊幣所淘汰。蓋貨幣以國法爲流通。國法所不許。優不能行。國法所許。劣不敢却。今旣有數種同爲國法所許。則其購買力同。購買力同。夫誰肯先用其優幣。而存留劣幣故國家欲暢行新幣。必先驅除舊幣。舊幣一日不除。則新幣雖廣。額鼓鑄而民間非藏匿即銷鎔。其所充斥於巿上者。仍此劣存之舊幣。然則度支部於吸收舊幣一事躊躇疑阻。而未直截行者。其於整頓幣制之道。眞相背而馳矣。記者所以懷疑而不能已於言者。此其三。 
專電 
[電一（北京）]  
　　川藏邊防大臣趙爾豐電奏藏中軍械缺乏僅有四川解到槍五十枝彈一萬粒鄂省覆電謂現亦無餘或待趕造須俟秋後撥槍百枝彈萬粒等語現在雖尚安靜但鄂省與西藏遠隔萬里深恐緩不濟急不得不妥爲預備素知瑞澂公忠體國請飭該督不分畛域速行撥濟 
[電二（北京）]  
 
 
 

Page 4

 
 
 ]HH [ 
　　某御史奏湘省素稱難治亂後尤關緊要楊文鼎初任封圻斷難勝任 
[電三（北京）]  
　　鹿軍機請開差使摺上慶邸亦代爲請求攝政王不允 
[電四（北京）]  
　　郵部徐尚書擬調朱啓鈐爲鐵路局長 
[電五（北京）]  
　　日本實業觀光團於十八日午前十一時三十分到京前駐日飲使李盛鐸饗午餐於六國飯館散席後該團訪謁慶邸及外務部郵傳部農工商部度支部各堂官並至大清銀行交通銀行商務總會等處午後七時北京中國報界聯合歡迎邀請晚餐有留京日本官民數十人陪席主即中國各報社長及記者多數列席各社聯合會長演述歡迎之意旨團長近藤廉平君（日本郵船會社長）答辭致謝一時互相酬應頗極誠懇至十一時三十分始散十九日該團參觀工藝局及其他製造所是夜日本公使館邀往飲宴列席者有洵貝勒及農工商部外務部度支部郵傳部各堂官等六十餘人洵貝勒不阻於微恙臨席演說略謂今日得見日本著名實業家甚爲滿意且深信此次觀光團之來游吾國必多貢獻於社會從此兩國人民益加親密商業上之關係亦必日有進步云云二十日該團特蒙允准往觀萬壽山外務部特派高等官四名爲接待員正午由外務部在該處饗以午餐是夜在外務部公所由外務部農工商部度支部郵傳部各堂官公請晚餐外部大臣那中堂代表四部述歡迎辭團長近藤答辭致謝並由伊集院公便重述謝辭那中堂曰此次實業團之來游清國政府因兩國人民之交情並關係商業之增進實深歡迎且確信南清各地官民亦應舉行鄭重之欵待團長近藤曰此次觀光上國到處旣受豫想外之優遇欵待深爲感謝余等希望清國實業家亦往日本使日本國民得以報酬今次之厚意二十一日由農工商部邀請游覽萬生園即在該園饗以午餐是夜由商務總會及其他商業團體開晚餐會日本公使館定於二十二夜邀請中國實業家及民間有志實業者主客六十餘人開晚餐會 
[電六（東京）]  
　　陽歷五月二十八日晨東京陸軍士官學校舉行畢業式中國畢業生五十三名内步兵科二十六名騎兵科十名砲兵科十二名工兵科五名福建人王某江蘇人周某列入優等駐日中國公使授與獎賞品 
[電七（東京）]  
　　陽歷五月二十八日日本皇后第六十一回誕辰東京各報皆稱頌其寛仁節儉是日皇后賜午餐於宫中豐明殿 
[公電（北京）]  
　　十九日王先謙議處上諭原鈔瑞澂下多楊文鼎三字特此更正京電報局號 
[公電（南京）]  
　　各報館公鑒敝館賽品因寗省鐵道延擱損壞陳列在即自傭民車竟被該局扣品欲罰車五百元車夫憤欲死請公論湖北出品協會坐辦處瑞霖叩 
緊要新聞一 
[嗚呼憲政之前途北京]  
　　近來京師大老對於國會請願及拒欵代表頗多微辭每言及責任内閣則云恐啓權奸之門言及拒欵造路則云粤漢江浙可鑒卽江蘇人之紅司員聽其議論亦都不以伸張民氣爲然又聞政府辦事各部臣推軍機軍機大臣中只窺慶王意旨有時互相推諉不决一事以此推之欲實行立憲吾知其難矣 
[度支部奏定新幣制北京]  
　　度部奏稱幣制爲經國要圖條理至爲繁賾自遵旨設局調查以來臣等督率局員於古今中外之制度各省商民之習慣逐一研求昕夕討論現已略有端緒謹撮舉綱要爲我皇上縷晰陳之貨幣計數當先定名中國古制號稱圜法圜者圓也現鑄新幣擬請沿用九府遺法定名曰圓於復古之中隠庽象形之義且幣制與算法相關考之算術割圓則得弧角量角亦析分釐其圓以下各種輔幣應請分爲三等由圓十析則曰角由角十析則曰分由分十析則曰釐一氣相承層遞而上斯行用皆以枚計而秤量之習始除則名稱之宜先定者此其一名稱旣已制定而品質尤宜斟酌中國向例銀銅並用究之大宗出入用銀實居多數現訂幣制揆之國家財政情形民間生活程度自宜暫以銀爲本位一切官欵收放商民貿易悉以此爲價格標準其窮民交易以及畸零數目萬不能統用一圓故又鑄造各種輔幣以爲補助庶貴賤相馭大小相權而法幣永以鞏固則品質之宜酌定者又其一品質旣分等差價值因之而起計算不定何以相維查東西各國貨幣條例除美國外大率以十進位中國現行度量亦不外此法蓋度之分寸尺丈量之勺合升斗皆以十遞進並無畸零通行於世民實便之方今改定幣制應仿度量辦法將圓角分釐計算皆以十進永爲定價不得任意低昻巿廛授受概免折算之繁難輕重互權永保相承之等級則計算之 
 
 

Page 5

 
 
 ]HH [ 
宜確定者又其一計算旣有定衡而維持不可無術查補助貨幣限制用數已成各國通例誠以法律所定之價與實質所含之價原非一致倘漫無限制勢必充斥巿面主輔莫分流弊何堪言狀近年以來東南各省銅圓充斥致令銀貴錢賤官民交困可爲前車之鑒臣等愚以爲輔幣一端原以供零星交易之需並非爲籌欵而設銷路旣屬甚隘來源何可太多自非鑄造有定程行使有定數恐十進之法終無術以維持則限制之宜明定者又其一謹本此義釐訂國幣則例二十四條繕具清單恭呈御覽抑臣等更有請者治國之道徒法不能自行行政之方相助乃能爲理必城鄉巿鎭警察之巡邏得力而僞造始有可防必賦稅釐課官吏之收用在先而法價乃有可保應請旨飭下各部院順天府各省督撫及將軍都統大臣督飭所屬各就所管事項遵照則例切實奉行不得稍有違背一面轉諭該地商會宣演則例大意務使家喻户曉於推行幣制毫無阻礙是爲至要如或陽奉陰違有名無實蹈抑減之故轍而出入或有參差習泄㳫之恒情而巡緝或多疲玩一經發覺即由臣部會同該本管衙門據實糾參請旨辦理至造幣總廠大清銀行關係幣制至爲密切該監督等責任重大尤當激發忠誠認眞經理如此内外一氣上下相維庶足仰副朝廷愼重幣政之至意除舊鑄銀銅各圓由臣等督飭局員籌擬辦法另摺奏明外所有釐定幣制酌擬則例緣由謹恭摺具陳伏乞皇上聖鑒宣統二年四月十六日奉上諭已錄（則例明日續登） 
[度支部發行新幣之預備北京]  
　　度支部澤尚書爲謀將來國幣通行起見日前特與那琴軒中堂面商請由外部向各國公使預行磋商訂定華洋各商交易行使中國國幣章程及紙幣支付辦法以期發行新幣時不致有所阻碍 
[江蘇紳士力爭鹽斤改售洋碼電]  
　　北京鹽政處澤公爺鈞鑒鹽改洋碼每斤暗增十數文米貴益以鹽貴民更惶急乞收成命以安人心呈續上蘇松常鎭太職紳蔣炳章錢崇威楊廷棟姚文枬張家鎭黄炎培蔣士松孟森儲南强徐雋華申祺秦瑞玠馬良吳佐清崇樸夏曰琦公叩 
北京陸中堂吳軍機曁同鄉諸公鑒鹽改洋碼衆情惶急頃已逕電澤公請免更張仍仗鼎力速賜挽救蔣炳章等公叩 
[滬商界國會代表抵京電音]  
　　上海總商會滬南分會所舉國曾請願代表沈縵雲君入都已紀前報兹悉沈君業已到京昨日商務總會接沈君回電云周邵諸公鑒縵抵京安祈分别轉逹哿 
[胡薩兩使果有密探手段耶北京]  
　　政府以中外近傳日俄協約事雖未盡確事必有因其目的必仍注重於滿洲此約果成與中國前途必有密切關係日前特由外務部電致駐日欽使春惟德駐俄欽使薩蔭圖密探此事是否屬實果有此議則須密探其内容即速報告以便設法抵制 
[御史擬請愼重名器北京]  
　　聞某侍御等近議以凡係革職人員再行開復吏部定章限制極嚴乃近日仕途日益紊亂即自三月以來如候補直隸州陳鏡心協領榮德浙江副將姚振榜浙汪候還道王曾俊貴州知州張鎬四川候選道蕭允文四川候補知縣李天柱山西候補知縣姜銘浙江候補道陳政詩郎中文錦洛陽令路璜均係革職或永不叙用人員現一律夤緣開復已革雲南石屏州知州方紹濂則以知縣用浙江降補都司曹春發則以參將用故已革巡撫李慶翔故已革提督丁汝昌亦先後請旨開復原官其他彚案開復者尚不計其數一舉一措漫無定則殊朝廷所以愼重名器及整肅官方之意擬聯名具摺參劾請旨飭下吏部妥定辦法 
[陳宦獨交宦運北京]  
　　此次查驗詢問保荐人才以陸軍部員外郎陳宦爲最優聞陳係丁酉拔貢曾在國子監南學肄業後報捐候選内閣中書於甲辰乙已間始往四川得錫清帥賞識委辦營務旋隨清帥至雲南河口保案得保陸軍部員外郎保荐人才清帥移督東三省亦隨往統兵最爲清帥所賞識不數年遽邀特逹亦可謂不易得之知遇矣 
[擬訂調查地方雜捐表式北京]  
　　度支部近議以調查地方雜捐爲清理地方財政及推行正稅之基礎前雖屢飭各省調查迄未得有切實之報各擬即由部釐訂調查表式爱頒各省轉飭各屬遵照勒限報部以昭核實併聞已擬定四項大綱計分别徵捐原由徵捐數目徵捐用項徵捐年月四項 
[川督呈遞大批摺奏之原因北京]  
　　前月十九日奉硃批四川總督摺片著陸續來奏不可積案入奏以致摺片太多欽此查川省向來奏摺均係積成多件由差弁分日向奏事處敬遞未覺其多此次因差弁遽易生手不知舊法竟將摺片三十餘件同日遞進故有此事 
[徐尚書出京查路紀北京]  
　　郵傳部徐尚書同本部沈侍郎各帶隨員於十四日早六點鐘乘專車赴津調查津浦路事並與直督陳筱帥商議整頓一切居留一二日卽赴山東與孫中丞會商路政兹將隨員姓名錄下候補道李春湘任鳳苞陸緒聲鄭清廉知府王景福蔣芬王坤許引之天津探訪局總辦楊以德 
 
 

Page 6

 
 
 ]HH [ 
[日人優待留學生爲此耶]  
　　日本東京經濟雜誌旬報第一千五百三十四期中着有優待留學生論一首大致畧謂方今世界列强皆汲汲擴充本國之商業於清國其成效最著者爲德國近更廣設實業學校以敎育清人而謀殖民永久之計嗚呼盛矣哉日淸戰後清國派多數之學生來游我國約萬餘人不得不謂我國之特利而我國人不知注意對於此輩之留學生賤視薄待有害彼輩之感情故其歸國後志在報復盛唱排日雖彼輩之數典忘祖而亦未始非吾國人自取之咎也嗚呼我聖明之伊籐公遭難於滿洲世界咸痛惜之獨清人拍手喜悅舉筆祝賀不表哀悼之同情而作歡悅之淫聲吾有以知清人排日之甚也余今願正告政府曰如欲解清人之迷謬而融和其感情我政府我人民不可不亟注意優待淸國之留學生使若輩不傷感情爲第一要議要知今日之清國支配清國之社會者實得留學生居其大數也吾願政府與國民注意清國之商業而優待清國之人民則日本之外交庶不致爲列强所竊笑也 
[日本對華經營之着急]  
　　日本東亞同文會陽歷五月十一日午後四時在華族會館開春季大會到會者日本對淸家及我國一等參賛吳振麟共百餘人該會幹事長根津氏之對清演說有云余觀支那經濟界不振之原因有三一因熱心收回利權遽增一億三千萬兩餘之新事業資本金二以新徵鹽稅家屋稅等之新租稅三以銅元多而物價騰勞銀低而購買少益之銀價低落至今尚受其影響此後交通機關日益發逹必得經濟界及其他各方面之激變不難推知譬如滿洲大豆經由大連河南緜與大豆經由膠州灣直接輸送歐洲之類而生絲工業及紡績業亦必年年發逹頗足起吾人注意以政治上論如開諮議局設國債償還會調查户口等事亦皆千古未有之創舉即如今春蘇杭之對日暴動及現下長沙之暴動此皆支那歷史中罕有之事也余觀支那大局有駸駸日進世界大勢余輩之對清經營及今不圖將悔噬臍云 
[京師近事]  
　　日前軍機處交片度支部派出查烟委員十二人分道馳赴各省每人發給治裝費銀各三百兩每月薪金各三百兩而旅費川資尚格外開銷眞空前絶後之創聞也 
海軍大臣洵貝勒以海軍處將來事件日多一日皆須親自裁决萬難假手屬員致誤要政而又兼崇陵工程差使時須赴陵監視海軍處事件未免難於措置周全因擬日内具摺奏請將崇陵差使撤去以專責成 
綏遠肇亂一案經御史奏參奉旨交晋撫丁寳銓查辦已誌前報兹聞丁撫委歸化關監督知府劉瀛嚴切查辦並密委署歸綏道鮑振鏞密查農工商部除請鑄關防一事别無可辦之事往往於值日呈遞無片該部堂司深以從前裁撤工部時將所有照常公事皆推於民政部内務府禮部各衙門現在大爲後悔云 
已革貴州布政使松堮呈請都察院代奏被參寃抑各節曾誌前報業經都察院行文禁烟大臣兹據覆稱該員係奉旨革職其情節並無不合之處碍難調驗 
十二日都察院張伊陳三堂均至署便同各御史在研究所提議籌備憲致及資政院並新官制三項事宜須詳細研究如有不合之處祈早詳悉條陳 
鹿相現在病勢日輕乞休之意頗堅已派人前往定興故里妥爲佈置以便回籍養疴並擇定本月十八日爲其家孫舉行新婚禮 
時評 
[其一]  
　　鄒嘉來之在外部。向不洽於輿論者也。而忽調左侍。忽升署尚奇矣。不洽於輿論者。意必洽於外人者也。乃外人亦且起而抗拒則更奇矣。夫不洽輿情而求改派者。政府宜改之。以從民。志不洽外情而求改派者。政府宜持之。以保主權。然而不洽於兩。 
方面者。將奈之何。 
[其二]  
　　嚴參湘省各文武辦理不善之摺鄂督與湘撫會銜具奏者也籌辦湘省善後。事宜之摺。亦鄂督與湘撫會銜具奏者也。獨至特參紳士王先謙等挾私釀亂一摺。則係鄂督單銜。而不會同楊撫。斯足異矣。况參劾紳士。本倡議於楊撫。而商諸鄂督。（曾見各報）今楊撫反不與聞。不更異歟。 
[其三]  
　　甚矣滿蒙人心之不靖也。鬍匪則結隊降俄。佐領則棄官投俄而貝子旗之桑貝子。則且通匪以害華商呼。滿蒙之大禍吾。恐不在日俄。而即在人心之去也。牢籠奚益焉。 
[其四]  
　　調查户口爲籌辦自治第一手續。而乃風潮迭起。卽以江蘇論揚州也常州也。通泰也。此倡彼和。聞者寒心。今太倉鎭洋屬之劉河。又因。調查而毁學矣此風不息。自治終難進行。有籌辦之責者。竟無策以善其後耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[浙撫維持巿面辦法杭州]  
　　撫憲增中丞函致勸業道略云鼎記慶餘相繼倒閉其餘各莊極形危困以致巿面恐慌大清浙江兩銀行掌握國家地方之金融機關不能不負維持之責如果銀行能出而担保所有各存户即不致紛紛提欵似不致有周轉不靈之弊兹擬目前及善後辦法數條另紙抄錄祈會同商會及各銀行妥商辦理巿面幸甚大局幸甚董觀察奉函後擬即會同總商會邀集銀行錢莊經理等逐條研究以副憲意兹將撫憲擬定維持巿面辦法四則錄後目前辦法一條一由兩銀行總辦監督先擇殷實大錢莊之總理（如晋泰元昌之類）定期邀集會議密探各莊虚實合籌巨欵分别接濟所有信用較厚之錢莊務宜力予保護不令倒閉善後辦法三條一俟此次風潮略定巿面回復後由勸業道分期傳集各莊家總理到署剴切勸諭從前資本少而生意較多者務宜設法厚集資本不可虚報（近聞勸業道飭令各莊呈報資本有數千而報三四萬者有當時僅集萬餘而虚報至五六萬者不一而足）並告以此次實報後但須有添本辦法决不予以聲張庶商家不致顧慮而調查亦藉以得其確實之數一嗣後各錢莊有不能周轉時兩銀行可宣布允爲維持但須邀集城内各錢莊總理公同商酌與兩銀行特定合同將每年堆金酌提若干交存兩銀行存儲旣可隨時積準備之資而銀行亦藉以爲担保之費一錢莊之倒閉大半皆因存欵一時提取致現欵周轉不靈嗣後遇有錢莊緊急時應由兩銀行立時出爲担保一面由官曉諭所有存欵可陸續交付不許同時收提並仿照各銀行所有存欵章程隨時收入支付者月息酌減定期交存者月息加重以便銀根緊急時可先時籌備 
省垣保泰銀號以周轉不靈不得已於前日收帳停止交易兹悉該銀號股本四萬内計蔣海籌君一萬紹興王氏一萬四千高培卿君四千尚有一萬二千係某處沈姓孫姓者此次擱淺後蔣王二姓爲顧全大局維持信義起見已籌洋銀十二萬元（該號存欵大約十萬之數）存於銀行以備隨時付還存欵（十二萬元内包有高沈孫各姓應攤之欵惟高君僅出自已名下應攤之數沈孫二姓則由蔣王暫行代墊）故日來各存户往提者見交易已停而存欵仍得十足收回且迅速異常無不喜形於色 
[鄂省錢莊連倒之恐慌武昌]  
　　漢口同興裕錢莊十五日倒閉致其省城聯號德泰裕莊亦於十六日被擠倒歇已紀前報兹查該莊尚有聯號一家牌名公泰裕亦開設於司門口是日均行歇業聞該三莊係省城富紳張姓所開迄今已有五十餘年頗稱信用兹倒閉後經理人張竹軒盤算虧欠官欵六萬餘金商欵十餘萬金當即赴首縣署投到將所有不動産業契約（值五六萬金）呈備抵償應解官欵一面籌備銅元一萬餘串收兌公泰裕所出鈔票其銀票則請交下家至其來往帳目及各存欵則由商會出爲淸理並請警局派勇在門首彈壓示諭各存户人等勿得驚惶靜候清理以免混行爭閙致礙治安至德泰裕向不出花票惟各州縣解欵多由該店上兌相傳爲藩署之外庫所有應解官欵請以該店管業房屋紅契抵算經藩憲高澤畬方伯飭江夏縣查驗該店管業房屋發封備抵聞該兩店虧空有三四十萬之譜平時生意專做各州縣存欵此次大受影響者自以官界爲最又聞自該錢莊等倒歇後所有省城各錢店存户均紛紛提取存欵金融機關極爲危險云 
[鄂督嚴辦五天王羽黨近狀武昌]  
　　鄂省窮治劣弁羽黨迭紀前報兹悉徐升之妻時常親送參湯點心葷菜等項前往監内懇求接見守衛軍以其頻來嚴行禁止伊妻公然吵閙由守衛軍禀明江夏縣於日昨將某氏亦收押女待質所聽候提訊黄岡羅香亭於上年承領後城馬路工程被督修委員寗寶珍吞騙該工頭薪資錢三百餘串寗勢力浩大反將羅送廳收押半載近得督憲出示招告之信特於日昨來省赴轅控請究追江夏縣於十四日之夕提訊漢口著名賭痞胡起才供稱是襄陽縣人前在愷字營充當勇丁繼在夏口廳充當傳號上年在新河地方寄住因賭互毆被控收押蒙恩於客冬開釋在漢賣熟食營生偶抺小牌是實劉乙祿供稱是江西人在漢買賣生熟漆爲業與朋友偶抺小牌並未太賭李大令以兩人旣同認賭飭即收入拘留所徐升自被發押模範監内昨經江夏縣發着紅褲一經提訊徐即哀泣不止並不實供每次提訊均係李大令與督審委員就模範監内審訊因徐黨羽衆多謠言迭起恐提入縣署中途或有疏虞故也漢口賭痞自經督憲訪拿後其餘諸人無不心胆俱裂均不敢張明較著咸將茶館閉歇另租僻靜小巷民房開設賭塲如白布街後之洋台子及興隆街後小巷内江家垸等處莫不一巷數家漢口此次已被訪拿之弁勇痞匪共三十二人均收於模範監内十五日本鎭警察總局徐信菴太守一局蔣擷丰通守二局陸晋吾大令均奉有督憲札發應拿各痞匪名單並飭不准一名漏網徐守等奉札後已嚴飭各偵探弁勇嚴密查拿矣 
[湘省善後近事紀長沙]  
　　諮議局臨時會展期湘省諮議局以此次亂事所有善後事宜亟應先時籌議已照章呈請署撫部院楊中丞召集各屬議員開臨時會原擬五月初一日爲開會時期近奉楊中丞劄覆内開現值災變之餘安輯撫綏楫關緊要本部院下車伊始所有善後事宜亦亟願採取輿論從長計議惟時期過於迫促應展緩數日俾得從容集事即以五月初十日爲臨時會開會之期所有應議事件希即於三十日以前通 
 
 

Page 11

 
 
 ]HH [ 
　　知各議員是爲至要 
亂後之虚驚湘省自亂民滋擾後迭據匪徒出有匿名揭帖或稱某日仍須燒燬敎堂及某學堂或稱某日仍須聚衆起事官民已屬恐慌適本月初十日南城外牛馬牆地方有某民房偶然失愼一時烟霧迷空各處水龍齊往噴救楊中丞聞警後以爲前次亂機發端南門外此次火警又在南門外加以屢有揭帖竊恐仍係亂民放火當用電話立傳長善兩縣曁善化汛官到塲查明兼資彈壓近處居民亦各先懷疑懼見其烟霧甚重以爲必係淋有洋油莫不紛紛竊議大受驚惶其實爲某家烘衣失愼止焚燬民屋十餘家數月前有匪徒在省城卑濕塘地方張貼匿民揭帖爲該叚巡警瞥見將欲出而查拿該匪徒叱稱爾等又要送死麽巡警見其勢甚兇惡不敢近前祇得任其糊貼俟匪徒去後卽將揭帖起下呈由區官轉禀大憲故近日楊中丞迭次加懸重賞務獲究辦惟至今尚未弋獲長沙縣東鄉靑龍寺僧人瑞霞慧燈近有散放飄布情事經該團團總袁紳庶欽拿獲以慧燈解送縣署瑞霞解送協署並即禀報撫轅昨奉楊中丞批飭長沙縣迅卽提案研究並移協將瑞霞一併交縣審明禀覆以憑核辦 
分類新聞 
政界 
[鄂藩免除佐職站班接見武昌]  
　　湖北佐班各員每逢衙參均無坐位現署藩高方伯以近日變通官職多與往日情形不同佐貳雜職頗有係正途出身雖在末僚儘多佳士亟應優予禮貌甄求眞才以爲襄辦新政之需爰於日昨通諭全省實缺候補各項佐職永遠免除站班接見陋習凡來轅者均先行呈遞手版與各官一律坐見藉可考詢學識以憑錄用而示優待 
[清理財政報告册改良辦法蘇州]  
　　蘇屬清理財政局以上年各處造送報册收支各欵藩庫向用庫平其餘則用銀用洋用錢平色旣極參差兌換又復錯出紛紜複雜不特編造季報頗費鈎稽抑且辦理預算無從措手悉心研究亟宜改良應自本年春季起凡各衙門局所以及營隊學堂造送本局報册所有出入各欵其向係用銀用洋用錢者自應照舊開列以昭核實惟必須於各項散數總結之處逐欵折合庫平庶便稽核而免紏紛等情移行各署局所營一體遵照矣刻聞該局又以宣統元年各署局所營隊學堂按季編造收支各欵報告清册業經分别彚編詳咨在案查本年試辦宣統三年預算報告表册並各項說明書本局事務極爲煩迫若仍照前彚編分册局員手續維艱誠恐有誤部限且查部頒預算總册飭將各署局所營隊學堂塡送分册表一併送部等因自應從本年春季起將各處送到報告分册援照辦法連同本局編造季總詳咨第各處送到報册體例旣未一律册式亦復各歧現由本局各就情形擬定册式另文移送所有本年春季報册應俟本局册式到時再行造送以免重複移行各署局所遵照 
[更委模範監獄科長蘇州]  
　　蘇城模範監獄業經臬司左廉訪派委各科長科員等到差先行研究各事以便擇日開辦乃前派總務科科長久不到差昨經臬憲另行派委候補知縣曹大令炳文充當總務科科長差大令當即日謝委到差任事 
[傳驗舉定孝廉方正蘇州]  
　　蘇屬五府州屬各州廳縣選舉孝廉方正業經舉定歲貢生郭麟珍優貢生楊兆佩增貢生凌鴻鼎廩生周紘順優附生旋斌五名禀奉護撫陸升甫中丞於四月十九日飭傳各生至轅當面考驗 
軍界 
[長興請兵嚴勦土匪杭州]  
　　湖屬長興縣毗連之泗安五通山靑峴嶺等處界連五縣交通三省本爲土匪淵藪近來歲荒米貴貧民謀生無術流而爲匪裹脅日衆聲勢日盛現值絲茶上巿商旅時被刧掠甚至攔奪解勘要犯掠奪防營軍火騷擾情形波及數十里昨據該處紳商學界韓宗藩等聯名百餘人公禀層憲請兵勦辦以安閭閻而免燎原等情兹奉撫帥批云據禀五通山靑峴嶺等處地方爲蘇皖浙三省咽喉近有匪徒聚黨奪犯掠營請飭嚴拿懲辦前來所禀如果屬實玩法已極候札湖防周統領轉會長興縣廣德州協力嚴拿務獲究報勿在蔓延擾民並着該紳等知照 
[江北紳士請兵鎭懾梟匪揚州]  
　　江北鹽城阜寗兩縣交界之上蕩各鄉近日又有梟匪乘間搶刦爲害閭閻官兵巡緝到境即聞風遠颺官兵去則又出刧掠如故該邑紳耆人等昨特將前情具禀省憲懇予撥兵駐紥以資鎭懾 
[新馬分配各標營試用江寗]  
　　第九鎭軍馬因前年秋操倒斃多匹本不敷用今秋又值奉派大臣校閱須一律添配方足以資騎載日前派員向關外購馬千匹回寗逐日在督練公所由兵備處分配各標營計馬標撥馬四百餘匹炮標四百餘匹輜重營四十匹講武堂三十匹陸軍警察及各步營多寡有差 
學務 
[通飭實行放假上課日期杭州]  
　　浙學袁樹五文宗日前通飭各屬略云各學堂放假上課日期業經學部按年列表通行各屬遵照並申明不得於假期之外另行放假兹本署司到任以來調查各學堂年暑假開學後往往越七八日或十餘日始行上課任意延曠殊不知各項科目皆有一定之鐘點一定之課程嗣後各校開學放假務宜遵照部頒表内所定日期不得擅自縮少且開學日期即應實行上課不得分而爲二耽誤各生學業云 
[鄂省議停西洋留學生安家費湖北]  
　　鄂省官費留學東西洋學生每名每月俱各給有安家銀兩蓋當時因風氣初開人每以遠涉重洋爲苦故權行優給銀兩以示體恤去歲高澤如方伯在學司本任時曾因學欵支絀禀商陳小石制軍先將留東學生安家費停發現在馬積生文宗以留學德法比英俄等國官費學生與留東學生事同一律未便稍予區别日昨禀商瑞莘帥將留學西洋學生安家費自本年七月起一律永遠停發已由莘帥將以上情形詳細咨明各國星使分别飭遵 
 
 

Page 12

 
 
 ]HH [ 
實業 
[淮運司維持鹽塲巿面揚州]  
　　揚城銀根緊急巿面大壞各塲因苦雨連綿竈丁非煎不食欲求接濟籌欵無從公禀運臺借銀十萬兩以資周轉聞運臺現又因益大錢莊倒閉後再擬借銀二十萬交商生息按通泰塲額攤派以維持巿面金融界 
[佛堂商會被毁後輿論杭州]  
　　金屬義烏縣佛堂鎭商會開幕演戲不准鄉民聚觀輙用皮鞭驅逐致激成衆憤聚衆搗毁并波及義隆典當一案迭經上控層憲紳商各執一詞總商會開會調停亦無效果現聞該邑紳學界以此次肇禍實係該典經理人魏世福恃勢妄爲盤剥窮民受害者切齒已久事後誣以搶刼大題指王茂和爲禍首民心不服謠啄紛紜疊在各鄉開會公議抵制辦法設或再釀禍端後患不堪設想要求派員澈底查辦以維大局等情業奉撫憲核准電飭該縣妥愼辦理矣 
[公善織布廠停工原因安徽]  
　　皖省清節堂附設公善織布廠即以堂内節婦充任女工前經胡紳懋章經理該堂董務辦理一切旋以胡董退任黄綸閣極力運動方玉山太史得地方官之允許以繼其後詎黄蒞堂視事即將舊用司事概行辭去以親友私人全數攬任故該堂一時大爲改革迨至近日帳房人等將該堂公欵吞蝕大半該布廠因無欵購辦綿紗等物現已一律停工聞今歲粮食尚短少四個月云 
[湘省出品協會定期展覽長沙]  
　　湖南辦理南洋勸業出品協會所有各屬出品業經徵集齊全尅日起運赴寗前擬開會展覽嗣因亂事未果現於陳列審查期内延長數日自四月初六日起至初十日止由該會備有入塲劵任人領取按日入塲參觀聞所有出品合計不下數百種其製造一類當以醴陵磁業及本城繡業爲最佳將來定得優獎兹將各界參觀日期錄下初六日紳商界　初七日學界初八日軍警界初九日紳商工界初十日女賓及女學生 
雜記 
[武職人員求差之卑鄙杭州]  
　　嘉防水師營管帶官劉忠樑月前因公晋省八謁參議未蒙一見中懷悒悒卽日上禀銷差沈統領得禀大喜星夜晋省面謁增帥力保幕友蘇某才堪勝任中丞唯唯不置可否詎督練公所一般員弁聞耗紛紛運動甚至守候參議公館俟其公出攔輿請安遞條跪求栽培者多至十餘員參議當面諭諸人曰用人行政上有撫憲外有統將余雖參浙軍實權亦僅二三諸君子各有差遺猶如此性急其他久候困苦者將奈何言已乘奥逕去求者赧然 
[惡姑虐媳斃命之慘毒鎭江]  
　　鎭郡黄泥壩地有某氏婦年逾五旬素有悍名附近居鄰無敢一攖其鋒有雌虎目虐待其媳章氏爲尤甚詈罵楚撻借此消遣呼號之聲聞者憐之日昨該婦藉端又將其媳酷打適中要部竟於夜間因傷斃命現經媳之母家禀報丹徒縣倪和甫大令前往相騐當將該婦帶回縣署從嚴懲辦 
[監司招集女班演戲之風潮江西]  
　　江西調查總局總辦江觀察峯靑寓書院街地方素嗜笙歌到江以來屢屢徵集梨園名角作長夜之樂近因省中新到猫兒女班聲色俱佳適值該道於十二日生辰遂由諸屬吏資雇到寓演唱一時鑼鼓喧天遠近俱聞詎料附近自治研究所學員測繪學堂學生兩等模範學堂學生共計百人内外擁擠該寓破扉而入巡警攔阻不住闖至内廳羣起口角竟將家具門窗搗毁當因事機决裂招呼停演報知該管官員未悉如何辦法也 
[八分地造四五十間房屋之離奇松江]  
　　蕭王廟西偏宣姓巨屋現經售歸吳姓管業詎屋後築牆將曠地土山圍裹入内鄰右以佔及街道障碍行路向原業饒舌赴縣涉訟日昨經華邑張大令集訊查得原執房單地畝祇有八分何以可築四五十間之巨屋詢宣亦稱祖上相傳不知底細爰就事論事判將磚牆拆讓放闊街道云 
[清談]  
[湘學司竟翛然事外矣]  
湘省之亂。全城文武印官。分别議處矣。乃湘學司獨翛然于事外何也。 
說者曰。是役也。岑撫賴道。固罪魁禍首矣。然莊藩則有措置失當之咎。柳道則有應變無方之咎。故或開缺。或革職。餘若周臬。若汪守若余郭二令。均以身任地方之事故亦不得辭其咎耳。學司介于其間。旅進旅退。無責任故事前旣無疏于防範之處。事後亦無應得之咎。 
雖然。學司非職司學務者乎。彼長沙府中學堂之被焚。中路師範學堂之被毁。非學司之咎。而果誰之咎焉。 
夫然吾爲湘學司幸吾不禁爲全城文武印官寃 
[雜箸（再）（續）]  
[哈雷彗星說]  
　　觀測最好之期日哈雷星初於日没後出現。因與太陽之於太陽之背後。雖用望遠鏡。亦難明認。然至四月初旬。在日出前。卽得認之。漸接近日點。曳其光芒。與太陽在反對之方向。及至下旬雖肉眼。亦可認出。此後哈雷星。漸近太陽。五月十八日。横切地球之軌道面。二日以後。可逹最短距離。但此現象。雖用最有力之望遠鏡。亦難窺測。然若哈雷星。能有長千五百萬英里之光芒。則地球突切此光芒而進當夜間部分。可爲絶好之觀測。據現時之計算。歐美兩大陸。已先得觀測之時機矣。至論地球。被包於彗星之光芒。究有何等危險。在前世紀中。已有二次之前例。故現今天文學家。亦不十分注意。　來此彗星之接近。非可預測。且其軌道。亦難測定。加今次出現。其光芒方向之横經。爲二百三十五度。其尾端可近。指蝎星座盎格來星。此時地球遠距彗星之軌道。或將見隕星。然五月六日前後數晚必時時可見隕星云。（未完） 
[探險錄]  
[西部蒙古游歷談（六）]  
　　十博羅逹噶驛套里木驛南有套套里木湖地域平坦。曠野盡處。見射克德山。連峰聳峙山下溪。谷凸凹不定。湖沼散點。地質濕潤雨季行路極難。不可言狀。湖畔芳草叢生。逹博羅逹噶驛。驛長語云套里木驛北方由木　諾爾井至土謝汗部南寢。均係喀爾喀官。有牧塲。驛南二俄里之處。有稽查處余與驛長蒞塲參觀塲内各分區域。有監督規則嚴肅。惟現時牧塲。不完備。牲畜稀少。牧塲内有塲長一名。筆帖式一名。牧長三名。及牧役五十名。塲長與筆帖式每三月交代一次。塲内現存牲畜數目。土謝圖汗部。牝馬六百七十四頭。牡馬五十二頭。駱駝一百八十七頭。牛五十一頭。羊一千十一頭。車臣汗愛麻克部。牝馬五百五十八頭。牡馬四十三頭。駱駝五十六頭。牛四十六頭。羊六十。八頭。共計三千五百頭之譜。 
十一巴彦和碩驛博羅逹噶驛南。卽塞爾騰山脈爲博羅逹噶溪谷與波羅克定溪谷之分水嶺博溪谷。幅員十俄里。細流緜亘越塞爾騰山。至於搭本陀羅海。附近有泉。泉旁有巴彦和碩驛。驛長駐劄此地以司牧畜者也。巴驛山腹小巿。有車臣汗愛麻克部十户土謝圖汗二户。游牧之民帳幕甚多。東南遙望畢爾汗山。山勢巘巘雄姿壓人。薄暮過圖古里克烏蘇。有鹽澤時烈風捲土異常困難路不能行遂宿至於畢爾噶庫驛矣畢驛附近有瘴氣薰蒸。甚爲可恐。夜間蒙人。角拔頗熱閙也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[憲政編查館草定行政綱目（十）（二）]  
　司　别　科　别　事務條目　直接官治　間接官治　地方自治　附考 
　　　　　　　　　陸軍官佐 
　　軍　　考　續　補官任職　　　　　　　　　　　　　　　　按此項事務與軍　　　　　策　勲　並旗綠防　●　●　　○　　　○　　　　　衡司識掌相同將　　計　　卹　賞　營員弁之　　　　　　　　　　　　　　　　來一併實行新制　　　　　議　賞　叙功議過　　　　　　　　　　　　　　　　自應併省 
　　司　　　　　　各項事宜 
　　軍　　　　　　器械彈藥　　　　　　　　　　　　　　　　此項本屬直接官　　　　　製　造　一應軍裝　　　　　　　　　　　　　　　　治惟軍制　行之　　實　　　　　　製造　　　●　●　　○　　　○　　　　　初亦有委任督撫　　　　　保　儲　存儲銷用　　　　　　　　　　　　　　　　奉行而爲間接官　　司　　　　　　各項事宜　　　　　　　　　　　　　　　　治者 
謹按軍事行正必須全國統一其在中央集權之國純屬直接官治並問接官治而亦無之中國創行伊始不能有兼列間接一項惟於地方官治殆無關係故表内不備此格至海軍部章尚未制定惟其事務應純屬直接官治而無須兼列間接一項焉 
立憲國之軍政純爲對外行政與外交同其編制也旣不能使地方各自爲政其行動也亦不能聽地方各合爲戰故列國制度大抵以屬中央行政之範圍惟德意志帝國分統帥事務與行政事務截然爲二不相混淆旣於憲法規定大綱更於陸軍法詳爲區分蓋德爲聯邦國不得不然非他國所能模擬（奥大利亦合奥匃而成國故仿德制）日本制度統帥權與行政權亦分兩事而又有聯屬事務之一種故日本軍制可分爲三一曰統帥事務掌國防用兵等事由陸軍參謀本部或海軍軍令部計畫定策而陸軍參謀總長或海軍軍令部長單銜奏請勅裁裁可之後由參謀總長或海軍軍令部長移會陸海軍大臣下於師團或艦隊故凡軍令無不經由陸海軍大臣者蓋雖屬統帥事務亦不無與法律預算相關者陸海大臣苟未與聞於前即不能負責於後也二曰軍政事務掌軍人軍事各項事宜凡可以法律命令規定之者皆隸焉由陸海軍部直接統理者也三曰聯屬事務例如建築要塞一事其於度形勢則屬於國防用兵之計畫其籌欵興工則屬於陸海軍部之軍政故曰聯屬事務（日語曰混合事務）軍隊之編制亦然戰時編制與平時不同戰時編制屬於統帥事務平時則與經費有關與普通行政無異此項聯屬事務日本辦法有二一由陸軍參謀本部或海軍之全部具案會同陸海軍部協議分爲兩次第一次爲預備協議第二次爲本協議預備協議磋商最詳需時較久議定之後編成公文重開正式會議謂之本協議此時惟會同畫諾而已畫諾之後其事關陸軍者則由參謀總長會同陸軍大臣具奏其關於海軍者則由軍令部長會同海軍大臣具奏是也 
[郵傳部奏擬訂輪船註册給照章程摺（續）]  
　　第六條執照上所記載之事項如左一公司名稱及種類二公司總號及分號設立地方三輪船隻數及名稱四航線五碼頭起訖處所及經過處所六註册之年月日七開辦之年月日及營業期限之年月日或無期限八資本之總額及每股之銀數九創辦人及經理人之銜名籍貫住址第七條各公司領得本部執照後將該執照持赴各海關驗明方准領取船牌完納船鈔各海關騐無此項執照或騐有不符概不給發船牌收納船鈔此外關於理船廳一切章程均仍照舊辦理新設之公司如船已購成急待行駛深恐靜候部照曠延時日可呈請該管關道將公司及輪船名稱先行電逹木部由部存案電覆准予該關給發暫行船牌該公司　即按照第五條内開各項報部領照呈關驗明換取永遠船牌倘所報事項經部駁斥不准應由關將已發船牌吊銷第八條本部一面發給執照一面將第五條各種事項札行該關道以期接洽第九條各海關騐明執照應於該執照上蓋用某海關於某年月日騐訖字樣報部存查第十條凡公司已有由本部註册给照在先者其在後創立之公司不得沿用在先公司之名稱及襲用在先公司相類似之名稱第十一條各公司將來推廣航線增設碼頭添置輪舶及更換經理人須呈明本部換給執照第十二條各公司將來如有轉讓轉售轉租或併合於他公司等事須呈明本部換給執照第十三條關於前兩條情事如與創立時之辦法有更改者應詳細妥擬呈部候核第十四條凡公司停閉即將該執照呈部註銷第十五條此項執照由該公司到部領取或禀由該管海關道及商務總會商船公會詳報具領第十六條凡在本章程未頒布以前業經設立之公司補行呈報者得適用本章程之規定第十七條一人獨出資本創立或官辦及官商合辦之航業得適用本章程之規定惟一人獨出資本者其禀報本部之事項可删去每亂銀數一欵第十八條本部註册給照現在不收費用以資提倡第十九條本章程專係註册給照辦法其一切普通辦法均應遵照欽定大清商律禀部辦理第二十條本章程如有未盡事宜應由本部體察情形隨時奏請更改頒布奉行 
本埠新聞 
[藥店同業之公論]  
　　湖北路王天生堂藥店保險縱火迭紀前報兹悉藥店同業以該店圖賠保險銀六千兩縱火肇禍而店主及經理人諉罪夥友殊欠公道業已一再集議擬聯名具禀公廨請提經理人丁怡良到案嚴辦並開脫店夥張洪興黄坤和陸紀成罪名以昭公道 
[差探截拿逃妾]  
　　天津某鉅公前日電至滬道蔡觀察請俟廣濟輪船抵埠時派弁下船截拿逃妾已誌昨報兹悉觀察接電後立派差弁程品山持文至法租界捕房協同法探至金利源碼頭守至五點鐘時該輪方始抵埠差探等遂卽登輪嚴密搜捕將公之兩妾翠金金娥及前開妓院之蕩婦洪桂芬與洪之姘夫李子平一併拘入捕房旋在李身畔搜出匯至安徽之匯票洋六百餘元現洋一百餘元當由捕頭妥爲存儲飭將男女四人一併收押一面由差弁禀奉滬道飭於昨日帶回道轅發交上海縣押候示期研訊又聞某鉅公即現任京師巡警總廳官范某未知確否 
[鄉民酒醉自戕]  
　　寳山縣念二圖孔家木橋附近鄉民錢華華綽 
 
 

Page 19

 
 
 ]HH [ 
號小喇叭十九日下午與友某甲在閘北某酒店飲酒被妻某氏尋見當衆辱罵錢即乘醉歸家以秤錘擊傷伊妻頭額胸脇等處昏倒於地伊兄榮榮當將秤錘奪去不料華華復奔至房内以殺猪尖刀向自已胸前連戳三刀上床偃臥旋即身死其妻傷勢亦頗沉重前晚由榮榮先將弟屍棺殮再行醫傷昨爲四路一區黄正巡官訪悉以案關人命該地保不應匿不報局因傳該圖地保陸榮堂（即阿四）到案詰問再行查辦 
[派撥巡警赴鄉防守]  
　　總工程局昨接巡警督總辦蔡汪兩觀察照會以本邑四鄉各捐卡向由淞滬巡防隊撥隊防護兹奉江督調赴江寗勸業會塲彈壓飭即撥派巡警分駐各捐卡嚴防等因業已照辦所有第四處分防西鄉裡日暉橋地方冷僻關係緊要希卽撥派巡長巡士赴彼彈壓駐防等因局董遵即知會警務處巡員撥派本局三級巡長一名率同巡士十名并由西區撥派巡長一名巡士六名携帶軍械前往駐防並聞淞滬巡防隊隊官定於月杪即須拔隊前往云 
[辦理平糶之鬆勁]  
　　本縣田大令批工程局總董李鍾珏禀云來牘閱悉昭文運到米石大半受潮發熱各鄉旣無領售消息據呈擬先就城廂平價發售將來各鄉需米即以内地之米或洋米發領免致虧耗自是正理希卽照辦並个輔報藩道憲查考 
[估定擴張城門經費]  
　　擴張小東門城門一事迭紀前報兹有工頭黄慶記開帳承包計擴張城門及改做瓦筒陰溝翻砌石片街道工料銀一千八百兩改造碟樓三百五十兩改平益慶橋銀一百五十兩長生橋八十兩添造十鋪洋龍所洋式樓房二幢銀五百餘兩統共合銀二千九百兩先於二十一日拆一便門以通行人限兩個月完工逾戎酌罰 
[更調英副領事]  
　　駐滬英國代理副領事郭立實君定於禮拜二乘輪回國遺差奉駐京英欽使檄調康斯定君辦理昨日午後康君偕新委之繙譯官雅斐樂君同至公共公廨拜會繼而郭立實君亦赴廨辭行均由寳讞員延入領事憇息所欵以茶點畧談數語而别 
[宜興勇丁之不法]  
　　江北人王宗堂前至閘北巡警總局禀控谷步渠誘拐伊女阿大逃往宜興周鐵橋地方由警法科長聶司馬飭派探弁孫晋發持票往提詎谷已被該處李啓祥砲船勇丁羅老三等縱令逃逸阿大寄匿江北人陸懷邦家迨被孫弁查獲羅等猶敢覇阻並勒索酬勞費洋十元酒席十桌該探弁即赴宜興縣禀請加派幹差始將該女逮案昨已解回經孫裁判提訊一過判交其父先行領回一面禀知總辦移請太湖水師統領嚴飭該船哨弁勇丁勒交谷步渠到案訊辦 
[華界修築馬路之缺憾]  
　　閘北自開辦巡警以來馬路交通頗形便利刻又由巡警總辦汪觀察飭由警務科姚直剌勘修嘉興馬路一叚以利行人而興巿政聞已由永利公司司徒逵承修計長一百餘丈不日告竣惟聞此項工程不甚堅固猶爲整頓路政之缺憾云 
[城内]  
　　糧道來滬○江蘇糧儲道惠澤民觀察昨日由蘇來滬駐節江蘇海運局 
聽　估價○包同福控魏　茂覇房不遷前晚由縣提訊包供魏向小的租地一畝二分建造房屋五幢轉租於趙和尚張長生張子祥等居住現巳到期小的已將該地賣於瞿公廟計洋七百元催魏拆遷置之不理今始查悉渠已將房屋地基私賣於永和公司求究旋有楊鎭衡投稱職員係湖南人江蘇候補知縣向來游幕現庽瞿公廟内該廟主倩職員爲代表到案聲明製造局總辦亦有公事到案查該局左右地基向不准民間私自賣買凡有自願售賣者須先儘該局因局中係軍火重地之故求請飭令包魏二人將地基交出由局估價償還田大令諭候亭耆丈手公同估價禀復候奪 
賠償修費○船户蘇阿弟前月底被山東人沈德榮之沙船將船撞沉船夥不知下落控奉本縣田大令飭查在案前晚復訊蘇供船巳撈獲夥計亦巳歸來求鑒訊之沈德榮供求核斷判沈賠償洋十元給蘇爲修船費了事 
道批五則○陳培生禀批旣據一再控訴姑仰法租界會審官查明控情虚實分别秉公究理前禀抄黏附發張人傑等禀批仰會審官寳令迅速飭提李燧生康瑞齋訊明押追母稍狥縱原禀清摺一併抄發何亭誥禀批案經農工商局　州查核仰大食州迅速查明秉公辦結具報勿遲陶鴻發禀批此案應歸縣訊情形業經南匯縣切實牒復仰川沙廳即行查照縣文辦理抄黏並發侯裕前禀批案旣由府飭縣復行訊斷應靜候斷詳核辦毋庸亟瀆黏附 
[南巿]  
　　潑婦受罰○住居大東門外高岸頭之顧孫氏前日因樓上同居之劉施氏潑翻水盆向之查問反被施氏之夫劉某出頭爭毆致將火油燈撞翻幾肇火警次日兩氏又因細故爭毆抓傷顧孫氏之面部遂即扭至工程局經湯裁判訊得劉施氏兇横可惡判罰洋五角充公並限令赶緊遷去以息爭端 
傳聞之詞○車夫林雙喜之養媳招弟初八日被人拐失後由鄭芝田訴稱目見同居人彭彩仙與住居法租界松盛里之王陳氏賈祝氏在天后宫橋同行林卽將彭扭控西區繼又將兩氏扭至法捕房由公堂訊明送至西區一併解由工程局訊究因該氏等供詞抵賴一併拘留在案旋由林邀到鄭芝田復訊鄭供由胞弟小龍告知云係劉麻子楊阿三戴大等串拐判鄭交林帶出限交小龍復訊 
匠人行竊○泥水匠陸荷生在王家碼頭某皮鞋店門首將竹梯携至附近煤炭店棧房前從竹芭扒進竊取自鳴鐘一架正欲付質被巡士查見拘至工程局訊明判陸戒責一百五十下押三天贓給失主顧小毛具領大閙茶館○西區移解徐雪祺陳永明至工程局因徐失　向比憐陳永明查問口角陳即率妻邀至萬生橋茶肆評理打　及桌橙陳亦受傷經陳裁判訊得事甚細微判徐賠還茶肆　物洋八角一併斥釋 
[閘北]  
　　瞎子追欠○瞽者高樹松控陳永和借洋三十七元不還昨經四路一區黄正巡官傳案訊明判陳交保限期清還 
賭徒爭鬥○住居長興里之沈景廷昨與同居之陳四亭陸雨權因賭起釁在途扭毆崗巡喝阻不服一併拘入四路一區經黄正巡宫訊實判沈陳各責一百板陸責二百板飭具改過結開釋 
[英租界]  
　　誥誡公役○公廨官媒邱徐氏串令犯婦陳張氏向唐徐氏家屬索詐陋規已誌昨報兹讞員寳大令深恐再有前項情事昨特嚴諭女押听内男女辦公人役嗣後不准任人入所探望並勒索陋規如違革究不貸 
偵探回國○總巡捕房管理傳提事宜之八十八號西探薄羅斯德及匯山捕房一百零一號西探柯克馨請候回國已於前日由新關碼頭乘坐小輪船至吳淞口換乘英公司輪船該兩探起程時總巡捕房十號副捕頭馬立五十號西探頭目安娟斯脫郎華探李星福等均至碼頭送行並燃花炮致敬 
巡捕換季○英美總巡卜羅斯君前日諭飭各捕房捕頭傳諭中西印各捕一律換穿夏季衣帽 
 
 

Page 20

 
 
押解拐婦○拐婦胡汪氏經本縣田大令訊實於前日派差押赴蘇垣過勘道經租界時該解差特至總巡捕房聲請照章派捕護送出境 
欺侮出店○徐藝樓張鼎元在某洋行合做買辦因欠出店陸揚之工資向索不付並喝衆行兇被陸具禀公廨呈請寳讞員傳案訊辦 
攫取珠花○北海路精勤坊妓女花彩琴前晚應某客之召乘車至普慶里口被匪攫去胸前所懸之珠花一朶值洋四百餘元該妓即投報捕房請爲查緝 
查獲原贓○長沙路劉榮卿家失竊紅木鐘一架昨報捕房派探徐阿華查獲原贓吊存捕房傳劉誌領 
布莊失竊○山東路恆乾仁布莊昨日失竊藍　一百二十疋值洋九十餘元由該莊夥朱玉生報請捕房派探周志仁查緝 
[美租界]  
　　婦女聚賭○天　路五百三十號門牌粤人所設之總會内因有婦女聚賭被捕房查悉禀請公堂出單傳訊 
强搶金飾○住居周家庫之鄉女周阿二昨日站立門前突被匪徒陳昌華搶去金押髮一只由捕追獲解送捕房押解查明有無别案再行核辦 
瘋子胡閙○昨有瘋子陸志雲闖入虹口捕房胡閙捕頭飭送英公廨請爲安插 
西崽惡習○密　路一百六十三號紅帮成衣店主王榮芳昨至閔行路十一號某洋人家收帳因待者某甲硬索回扣互相扭毆由王報知捕房候派包探查辦 
印人獲賊○吳阿大行竊黄浦路管棧印人之票洋十餘元被該印人拘送捕房押候究辦 
怗惡不悛○過犯王阿二昨竊行人瞿順發衣袋内票洋五元被瞿當塲拿獲送至捕房押候懲辦 
[法租界]  
　　女子見幾○張福元之妹仁寳被人拐賣爲娼曾由分廨讞員聶司馬判女押候訊核在案前日復審張供妹子巳在原籍許字陳姓被拐後乾宅屢來索人是以來滬找尋詰之仁寳供三年前由母親帶來上海押娼並未許字與人如給予領回難免再被押賣務求超豁判發堂擇配 
母許自由○李高庭控荳腐店主張阿桃留藏逃媳王氏一案前日由捕房將張捕提至廨質訊張供王氏與妻相識在小的處借宿一宵並無别故質之王氏稱夫故無依來申帮傭曾在張姓家借宿一夜是實判氏給李領回如以後再欲帮工湏商明乃翁方可出外兩造遵諭而退 
車夫蠻横○包車夫陸阿福前日在新劇塲門前停車碍路一百三十八號華捕囑令拖開不允竟至互扭旋由一百八十二號巡捕帮同拘入捕房解廨請究判押十天 
竊賊荷枷○竊賊徐阿蓮張阿毛先後由探查獲解廨請究判各枷號兩禮拜 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要件 
[蘇撫奏定蘇省整頓稽察倉穀章程]  
一積穀照額存足也查蘇省積穀定章大邑儲穀四五萬石小邑儲穀三萬石垷查各縣積穀除沿江沿海各州縣因地形卑濕本令多積穀錢不計外内地廳縣大都存穀數千石能存至三四萬石者殊不多覯設遇歉歲無以爲備亟應重加整頓擬俟本年秋後新穀登塲責令於穀本内提取七成儘數採買穀石以後每年將忙漕帶征之欵仍以七成購穀三成存典即以所得息錢抵支翻曬盤量之用一俟購穀足額再行儘數存錢以期有恃無恐 
一錢穀變通積存也查蘇屬積穀本有定額惟濱江沿海之處地旣卑下性復斥鹵穀石存儲稍久即易痗變與内地情形有異自應量爲變通擬令照原額减半積存紳民情願存足者聽其餘概存現錢發典生息遇有水旱先動積穀一面提欵採購好在地處水鄉泛舟可糴尚無有錢無穀之患 
一積穀分年推易也查各屬積穀購買足額即照存七糶三之例將額穀分作三股每年撥出一股春糶秋糴以三年爲一周輪流轉換所購新穀每石須秤見一百七八斤以上方准收儲其分年准耗之數仍照定章第一年每石准耗三升第二年准耗一升第三年准耗一升以後不准再耗此外儻有溢耗應令官董分賠 
一交代分别秤量也查倉穀按年曬晾量見溢耗已令照章罰賠嗣後新舊交接凡前任曾經開倉翻曬添買新穀恐有不肖丁書乘勢攙雜礱糠癟穀致斛數雖足而觔量暗中虧耗後任應照章盤量觔數一一秤足方准收接若數目不符即予查驗究辦如署事代理人員任内並未開倉糴糶添購曬晾質之經董衆口一詞即照原接原交取具官董無虧切結存案不得藉口盤量曠日持久以長刁難勒掯之漸 
一廳縣應專責成也各廳州縣爲親民之官積穀關係民食理宜責成督理所有積儲額數糴糶期限斤兩輕重折耗多寡以及存錢生息修理倉厫等事均應會同經董實力辦理不得稍事諉卸儻敢任聽滋弊一經查出不獨責令賠償仍應分别情事酌予記過撤參以示懲儆 
一府州隨時督察也府州爲廳縣親臨上司耳目切近考察較易應令所屬各縣按月將存穀存錢實數開造四柱清册送查仍按季由府州彚開表册通送院司　門稽核遇有糶糴推易有無弊端隨時密查禀辦不得扶隠以重荒政 
查蘇屬經理積穀本有外辦章程兹遵部飭酌擬整頓稽察章程六條以期周密此外均令按照定章辦理如有未盡事宜仍隨時察酌情形另行核辦 
小說 
[中國貞探小說繡衣盜（三）]  
　　第一回論偵探中外異同集鳳池春秋聯捷 
如今的世界。不比從前。人的智識。日進一日。文明的程度。也日高一日。將來數年十數年之後。或者那班偵探。竟有這般的學問。國家的法律也竟會這樣的完全。也未可知。如今在下做書的。只把近年的一個捕役。和一個劇賊的事情。編成庆這部小說。給看官們大家聽。聽可見天下之大。何地無才。只怕没有人去用他罷了。若是眞個有了用他的人或者將來竟做得出大大的一番事業。也是論不定的。即如在下這部小說裡頭。的陸雄和姚嘉祖這兩個人。若是有人用他。一定可以好好的替國空家幹些功業無奈世無識者。未免枉了這般的兩個英雄。一個奔走江湖。做了個穿窬的劇賊。一個風塵埋没。做了個捕賊的衙差。這也總算是他們兩個人的遭逢不幸了。所以如今那班大言炎炎的人。開口閉口。總說是我。們中國没有人才咳我們中國。何嘗没有人才。只在朝廷的用與不用。衆人的知與不知罷了。風塵骯髒之中。每多奇士。屠狗賣漿之輩。亦有英雄。那裡好把我們中國人。竟是這般的藐視。譬如那豫章之木。干雲蔭日。拔地參天生在那人烟稠密的地方。便給木工們輦去爲梁爲棟。要是生在那窮谷深山。的所在一般也是梁棟之材。却就没有人去看他一看。就像如今的朝廷用人一般。那班。高車駟馬。錦衣肉食的貴官。未見得一個個都是有識有才的人物。那班生在草莽的人。却倒狠有幾個人。可以做些事業。無奈社會。不知朝廷不用。憑你再有經緯天地的奇才。整頓乾坤的手叚。只落得衡門嘯傲。白屋棲遲。做一個世外的閒人。山中的野老罷了。那裡有什麽人來問你一下。睄你一冋咳世無伯樂。凄凉冀北之羣。誰是鍾期。辜負瑤琴之操。阮藉之竊途痛哭。劉伶之以酒爲天。也都是裝着滿腹的牢騷。懷着一腔的孤憤。無可發洩。所以纔故意做成這個樣兒。豪傑傷心。英雄不遇千古同然。在下做書的也不必。再去提他。 
專件 
[靑年世界之實業團（憂民）]  
　　靑年靑年亦知今日有一絶好機會乎機會安在盍放慧眼一觀吾國今日之現像今者民食告匱邊地空虚外侮内憂相逼以至燒眉之禍惟開墾邊地足以解之安置閑民盜風可以漸息經營曠土國力可以暗充救危之道固莫急於是事矣雖然欲圖大業首賴財力無米不可以爲炊無財不可以集事將望之官長乎淸理財政自爲謀且不暇將望之紳士乎籌辦自治悉力圖尚不逮將求之商塲乎金融恐慌影響不小巿面衰落恢復難期振興本業猶有難色將求之資本家乎公司信用曾有幾何情 
 
 

Page 27

 
 
面應酬實屬勉强雖擁多金焉肯輕付是故有特識有膽敢有熱腸能起而爲國家負責任者其惟我靑年乎外人之深悉我國情者輙曰中國無有三人以上之團體吁是何言非吾全國人民之奇醜哉吾靑年人其一雪之日人之經營我國也有對淸企業團有渡淸實業團吾國若不急結實業團以應之恐吾全國人民之生死權永不能操之已手矣然則結實業團當如何財過少則措施多爲難財過多則收拾或不易經營一事業少則萬元多則五萬元欲集萬元五萬元母財人認一元五萬人五萬元一呼應事立舉矣不必節衣縮食也即各人從浮費上略一撙節便已恢恢乎有餘上海高等實業學堂學生通州師範學堂學生均有若干靑年起而圖此欲在張家口立一新事業開未有之創局造無量之幸運胥於是乎出之一二靑年起於前萬億靑年應於後吾國一切新事業中皆有吾靑年之實力在想亦吾靑年之所深望而樂爲者也靑年靑年時機已來幸勿當面失之更有言者靑年而投資何事業卽爲何事業之主人旣爲主人有扶持督策之青勿謂吾投資其微放棄天職徒作泛泛之應酬而已又何貴乎有此投資之一舉哉僕之介紹此好機會於吾靑年前者意在結集靑年實業團猛求所爲一實業之發逹以惹起無量數人之實業感情者也靑年靑年其熟思而急圖之 
　函 
[張飲霞魏芳谷來函]  
　　敬啓者前讀貴報公堂案有婢女可憐一則謂周肇夫凌虐婢女致令吞烟自盡因匿不報案故由公堂傳訊申斥等語查該婢女因何吞烟無從知悉本欲報捕請騐嗣因該婢父母惑於官騐不得輪廻再三懇情求免報驗卽由婢父母出立並無傷痕筆據自行收殮況當時周肇夫與妻妾均赴杭垣並不在滬此係共見共聞者貴報實事求是用布數行伏乞照登爲叩 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
