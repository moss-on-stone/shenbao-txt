# 1910 - 318 - 4913577

 

Page 1

 
 
   
 
 

Page 2

 
 
上諭 
　　監國攝政王鈐章　十月二十日内閣奉 
　　上諭陳夔龍奏查胡灾歉州縣請蠲緩糧租一摺本年順直入夏以來雨澤愆期至六七月間隂雨連綿河水漲發以致濰臨各叚窪地禾稼均多被灾天時不齊各屬有被雹被蟲被旱之處若將應徵錢糧照常徵收民力實有未逮加恩着照所請所有武清等三十一州縣廳成灾五六分村莊應徵本年錢糧者蠲免十分之一成灾七分村莊應徵本年錢糧着蠲免十分之二各項旗租着蠲免十分之一成灾八分村莊應徵本年錢糧着蠲免十分之四各項旗租着蠲免十分之二成灾九分村莊應徵本年錢粮着蠲免十分之六各項旗租着蠲免十分之四成灾十分村莊應徵本年錢粮着蠲免十分之七各項旗租着蠲免十分之五應徵屯米穀豆草束竈課學租旗産錢粮河淤海防經費儲備軍餉廣恩庫租通津二帮屯租一併分别蠲緩其陸軍部馬館租鑾輿衛租永濟庫租代徵租及出借倉穀子種口糧牛具等項着一體緩徵並分别减免差徭又新河等十八州縣應徵節年糧租並歉收三分村莊應徵節年糧租屯米穀豆草束竈課學租旗産錢糧河淤海防經費儲備軍餉廣恩庫租陸軍部馬館租鑾輿衛地租通津二帮屯租永濟庫租代徵租並出借倉穀子種口粮牛具等項均着緩至宣統三年麥後啓徵並减免差徭以紓民力餘着照所議辦理該督即刋刻謄黄偏行曉諭務使實惠均霑毋任吏胥舞弊用副朝廷軫念民艱至意該部知道欽此 
　　上諭陳夔龍奏查明開州等三州縣灾歉情形分别蠲緩糧賦一摺直隸開州東明長垣三洲縣濱臨黄河村莊本年被水秋禾歉收若將應徵粮賦照常徵收民力實有未逮加恩着照所請所有開州等三州縣成灾五六分村莊應徵本年錢糧着蠲免十分之一成灾七分村莊應徵本年錢糧着蠲免十分之二成灾八分村莊應徵本年錢糧着蠲免十分之四其成灾五六分村莊蠲謄錢糧着緩至宣統三年秋後起分作二年帶徵成災八分村莊蠲賸錢粮着緩至宣統三年秋後起分作三年帶徵至被灾各村莊未完節年錢糧及歉收四分村莊未完本年節年錢粮同歉收三分村莊未完節年粮銀曁出借倉穀等項均着緩至宣統三年秋後啓徵仍减免差徭以紓民力餘着照所議辦理該督即刋刻謄黄徧行曉諭務使實惠均霑毋任吏胥舞弊用副朝廷軫念民艱至意該部知道欽此　軍機大臣署名奕劻毓朗那桐徐世昌 
　　宫門鈔　十月二十一日　召見軍機　廷杰 
交旨 
　　十月十三日軍機大臣欽奉 
　　諭旨資政院奏陳明資政院成立應將開辦公所裁撤等因一摺着依議欽此　又奉 
　　諭旨資政院奏議員缺額　章分　　請　補選一摺爕爲議員欽此　又奉 
　　諭旨現在文職六班值班大臣出差人數較多着派延昌瑞沅暫行補進欽此　又奉 
　　諭旨陸軍部奏陸軍第三鎭曁混成等協訓練均逾三年應遵章請簡大員校閱一摺著派那晋前往認眞校閱欽此 
　　十月十四日欽奉 
　　諭旨御史慶福奏弼德院關係重要請提前趕辦以備顧問一摺着憲政編查館知道欽此　又奉 
　　諭旨孫寳琦奏黄河通工一律搶護平穩請奬尤爲出力各員一摺所有濟東泰武臨道張學華着賞加二品銜留東補用道玉麟着仍以道員歸候補班補用候補同知吳師程候補直隸州知州張錫華均著免補本班以知府儘先補用試用通判王梓著免補本班以直隸州知州仍留原省補用並加四品銜署東阿縣知縣候補通判成楨着免補本班以直隸州知州仍留原省補用餘着照所議辦理該部知道欽此 
論說 
[中國中央官制改革案（續）]  
　　三宫府之區别。明定宫府之界限者。近世政治組織之原則也。蓋兩者混合不特與責任政治之觀。念不能相。容而往往致皇室爲衆怨之府。故立憲諸國。皇族多隸軍籍。實鑒於情勢而不得不然者也。今中國中外多事。舉皇室之俊材而納之政府。亦非無人。故宜隨憲政之進行。而革古來之積習。蓋使皇室之永爲國民所欽仰。其端即肇於是也。 
　　皇室之典禮。使内庭諸官掌之。嘉禮祭祀。歸其專司。外藩之朝貢。使節之。接待。及外國使臣之謁見。則隨時與理藩部或外務部交涉。務使舉其職而屬之内庭。則不特不如舊制。必使政務大臣兼轄。且令政府無干涉。内庭之虞矣。而現時之禮部。即由是裁撤。改併爲内庭之一局課可也。 
　　中國現時之内庭組織。實失之繁縟。故擴張内務府。而以禮部併入之。外　　　　　　　　　　　　　　　　　　謂余向來不信今蒙舍表兄　　　　人府太醫院。亦合併統轄。欽天監則使隸屬於郵電部或農 
 
 
 

Page 3

 
 
工商部。并裁撤翰林院。即以其一部屬之内務府。其他一部。合併於現立之内閣。使各增設一局課。已足以。代之。蓋此皆爲獨立之衙門。且隨之而能區别宫中府中之界限。固與治道相符也。豈啻淘汰冗員節减冗費而已哉。 
　　四官府之併廢。　前期之改革。於官府之改廢。及官吏之裁减。甚爲注意。如財政處併入户部爲度支部。兵部練兵處太僕寺併置陸軍部。禮部合併三寺。商工二部統一之類。皆不失爲適合機宜之措置也。然改正之點。尚有種種。即吏部不宜獨立爲一部。一也。蓋官吏之任免黜陟。及叙勳授爵等類。性質上須依各部尚書之意見。經閣議之後。由首座大臣上奏裁可。不特不宜置政務大臣以主管之。且因之而百弊叢生。故吏部當即裁撤。爲内閣之一局課可也。又各部侍郎减爲一缺。二也。蓋設左右侍郎。仍不外乎滿漢箝制之意。長此不變。留爲禍根。况互相陷擠。阻滯政務。以現情證。明之。其弊尤瞭然耶。此外如軍機處及外務部之組織改良。亦一重要之問題。蓋各政務大臣。旣有聯合之組織。自不須另立合議制度。事理極簡而易明。至如外交事件。性質上宜經閣。議其主管衙門。不如改爲單獨官府之簡捷。而責任較爲明晰也。 
　　五司法部之改善。司法機關之改良。一所以。爲立憲之預備。一則由對外成約之關係而實行之。此不俟。言也。曩者改刑部爲法部。總理司法行政。改大理寺爲大理院。專掌審判事務。頗有明見。惟至審判廳之構成。及其管轄。則更不得不加之意耳。 
　　六俸給之增加。　增加俸給。以保持官吏之威信。爲當今第一急務。意謂中國官吏俸祿。實失之菲薄。衣食之需。且不能償朝野上下。非不知之。然尚墨守舊制。憚於改革。卒至以國帑充。私費而國家亦相與緘默。置之不顧。此誠不可思議者也。於是國。庫之。收支不得不暗昧。而亦古來收賄之弊。所以日滋也。故居今日而欲責官吏之清廉。無乃過酷。惟隨其俸給之增加。則自可爲官紀整肅之一助。無容疑也。叙述至此。於財政上亦大有關係。然事繁不及備述。姑從略之。 
要件 
[龍參議建章上　皇帝萬言書]  
　　奏爲時局日迫。敬陳管見。恭摺仰祈聖鑒事。竊見自日韓合邦以來。高麗臣民。奔走狂呼。若喪家狗。其亡國之慘狀。眞有目不忍見。耳不忍聞者。今旣數月矣。而我政府並無一二政策。表示於衆。臣竊惑之。傳曰唇亡齒寒。虢亡虞必隨之。可爲殷鑒也。臣愚以爲當今之時。乃存亡危急之秋。非從容論治之日。亦非孟子所謂國家閒暇。明其政刑之時也。昔勾踐敗於會稽再請爲奴。妻請爲妾。於是十年生聚。十年教訓。卒以沼吳。衛爲狄所滅。文公以大布之衣。大帛之冠。務材訓農。通商惠工。敬教勸學。授方任能。卒以存衛。普受制於法。不足爲國。於是更番教練。卒有普法之劇戰。以成厥功。之三國者。皆當積弱之後。破敗之餘。猶能隱忍圖强。一蹶復起。中國今日强鄰逼處。旦夕岌岌可危。毋乃類是。臣伏願我皇上慨念時艱。勵情圖治。舉歷史上及世界上亡國之慘狀。日幻於心。目則所以急起直追。惟恐後時者。豈待言乎。詩曰其亡其亡。繫于苞桑。聖主不諱言亡。所以興也。惟是中國今日之大患。不在無財。不在無兵。不在敵國。而所患乃在舉朝之大小臣工。人人皆有不事事之心。以其位爲寄。遂釀成今日腐敗不可收拾之局。在廷諸臣。雖不爲國計。獨不爲身家子孫計乎。高麗臺灣之遺民。困苦顚連而無告。欲爲長樂老。而不可得也。此臣所以太息痛恨。而不能已於言者也。然則今日之辦法若何。惟有綜覈名實以嚴法隨其後。使人人皆負責任而已。今者恭逢朝廷廣開言路。破除忌諱。敢不竭其愚悃。爲我皇上縷晰陳之。一軍機處之責任。查各國設立内閣。爲行政最高之機關。即負行政最重之責任。無最高之機關。則操縱不靈。無最重之責任。則推諉成習。故歐美責任内閣之政體。實爲治平之首基。組織不可稍緩。國初内閣之權甚重。自設立軍機處。其權稍殺。當日軍機處祗管機密。如唐之門下省。内閣則爲中書省。凡部通本及秋審。均由閣臣簽票。而閣臣亦往往兼稽察上諭事件之差。後漸放棄。而事權遂歸軍機處矣。究竟内閣與軍機處。不過形式上之名詞。無論何者。如辦理得善。則又何說。乃近查軍機處入值尚早。無愧古人待旦之義。而核其所辦之事。不過該部知道。該部議奏。知道了依議之擬批各件。此乃一書吏足矣。何必選之又選。必取老成重臣。而後任之乎。臣以爲軍機處。乃總攬全國之政綱。當熟察内外之情勢。審度民生之利病。物之本末。事之終始。統籌分算。滿盤在胸。然後握定方針。次第布置。以剛果沈毅之力。逐漸推行。達其目的而後止。如行船然。較準羅經。無論風浪千尺。决不稍移分毫。乃有抵岸之一日。而後船上辦事諸人。亦知所趨向。并馳力騖。以觀。厥成。事或。少有艱難危險。以毅力赴之。自然無事。凡部臣疆臣遇有爲難之。處一力爲其擔。承切不可互相諉卸。不以苛察爲能。不以寛大見好。當斷則斷。勿爲調停兩可之說。可辦則辦。毋爲瞻前顧後之謀。君心納牖。則啓沃之。人才在野。則推挽之。一人有慶則兆民賴。衆正盈朝則百事舉。此乃軍機大臣應爲之事。夫然後謂之稱職。若一味因循敷衍。一事之來。則出一法以應付之。未事之先。旣不籌畫。事過之後。又以爲已了。但求塞責。以過日子諸事遂隳壞於冥昧之中。而不可救藥。甚至此省已駁。彼省復准。此部已准。而彼部不行支支節節。互相牴牾。毫無統一之機關。甚或無論事之難辦與否。部臣則 
 
 

Page 4

 
 
日無論如何爲難。責之督撫。疆臣則曰無可設法諉之部臣而軍機處則兩無可否於其間。則其平日漫無布置已可槪見此軍機大臣不負責任之過也。（未完） 
專電 
[電一（北京）]  
　　部議陸軍分爲五路　直隸山西東三省爲北路甘肅新疆陜西四川爲西路　山東江蘇浙江江西爲東路河南湖北湖南爲中路　雲南貴州福建廣東爲南路　水師分爲三路　北洋艦隊爲北路長江水師爲中路　粤海艦隊爲南路　奉旨該衙門知道 
[電二（北京）]  
　　龍建章奏續陳管見數端足食不在度支部而在農工商部足兵不在海陸軍而在學部 
[電三（北京）]  
　　法部進呈統計表及司法統計劃一辦法請示遵行奉硃批憲政館知道 
[電四（北京）]  
　　護粤督增祺電奏諮議局議决粤省賭餉以酒烟稅彌補 
[電五（北京）]  
　　江督張人駿電奏浦口防務刻在緊要程允和尚難交卸懇仍准其暫時統率飭張勳緩來 
[電六（東京）]  
　　日本海軍省近在英國阿摹斯德倫公司訂製載重二萬七千墩之裝甲巡洋艦一艘已訂立契約由加藤大使於西十一月十七日在倫敦調印日人自謂所以在英訂製者係因日本海軍各工廠及私設造船所皆工事過多無暇製造之故 
[電七（東京）]  
　　日本駐墨國代理公使堀口報告本國政府稱有革命黨擬於西本月二十日舉發全國革命運動之隂謀已在首府捕獲該黨之一團 
[電八（東京）]  
　　東京各新聞紙哀悼俄國文豪托爾斯托雅伯爵之薨逝賞嘆伯爵感化日本現代文學厥功甚偉 
[電九（東京）]  
　　東京商業會議所於西二十二日晚在華族會館招待所邀請觀光中國歸途過日之美國實業團二十四名開晚餐會 
緊要新聞一 
[組織内閣纂擬憲法談北京]  
　　監國連日辦事後在三所特召各大臣會議組織新内閣之辦法聞各大老以事屬創始且吾國民氣日就囂張責任不易擔負多互相推諉者惟洵貝勒倫貝子均極力主張從速組織并瀝陳近日資政院各議員紛紛質問均因政府不負責任所致乃某大老始終不賛一詞故此事卒未解决 
　　政務處王大臣提議組織新内閣裁併吏部事宜聞未裁併以前宜將吏部司民先行考試一次分别等第擇其最優次優者派在新内閣當差中等以下槪行裁撤另謀安置之法 
　　前日澤公親至倫貝子府第面商關於編訂憲法一切事宜聞倫貝子意見以兹事體大關係國家前途至重非詳參東西各國成法揆度朝野情形斟酌審愼不足以期完善除酌調襄訂人員外宜先設提調二人惟此項提調非精通憲政人員不能勝任刻聞李家駒于式枚兩侍郎最有希望云 
[東省仍請卽開國會之迫切北京]  
　　日前留京代表團接到奉天諮議局來函略云國會縮短三年明諭發布後當即邀集各界開會研究以定進行方針乃倉猝召集不期而到會者數千人敝局議塲甚寛至是竟不能容幾至重足而立及開會後僅限於各界代表出席演說淋漓痛切綜合各界大旨僉以國會之遲速關係東省之存亡亦即關乎全國之安危以宣統五年爲太緩勢非竭力請求恐國會雖成地圖已裂擬請以明年即開國會爲救亡之無上政策闔會一致鼓掌贊成除已電資政院及約各省一致進行外特此函請急激進行再接再厲不達目的不止此後關於請願各事件仍望隨時賜知是爲切盼 
　　又致資政院電云東省大局危在呼吸縮短三年恐國會成立時東土已非吾有現奉明諭人心惶恐萬分叩懇鈞院力請明年即開國會以救危亡 
　　又致代表團電云大局危迫非即開國會萬難救亡縮短三年人心惶恐業電院及各省協爭仍乞諸代表勿懈并轉知敝省代表 
　　又致各省諮議局電云東省危迫縮短三年恐國會成立時東土已非吾有請電院並約各省及代表團仍力爭乞速一致進行 
 
 

Page 5

 
 
[資政院近聞一束北京]  
　　資政院議員研究會前議十二日會商院章及辦事細則現因各省諮議局陳請申明資政院立法範圍案其審查結果係由議長指定解釋院章故起草員已將前件併案辦理前議開會一節卽行取消 
　　預算案奏交資政院後議員擬將海陸軍費大加核減事爲軍諮處所聞擬據憲法大綱君上有統率海陸軍及編定軍制之權一條所載（凡一切軍事皆非議院所得干預）以爲資政院不應有核减海陸軍經費之權即日會同海軍處陸軍部具奏陳明請旨辦理 
　　另函云洵濤朗三邸昨與薩軍門廕尚書會商資政院議員多有不以海陸軍經費爲然者殊不知國内情形有不能不擴張之勢擬於日内請各議員開一談話會俾各議員詳知内容則將來當無反對之慮并聞資政院提議預算案時洵邸擬親臨行政大臣席向各議員說明創辦海軍需欵甚鉅及不得不練海軍之情形要請各議員對於海軍預算務必賛成資政院之王公世爵議員因憲政内容規模甚廣非詳加講求不能洞悉故各王公世爵已組織立憲研究會一處並議與互選議員聯絡以免隔閡 
　　資政院前經編訂之職員表係分任掌管事宜併未派有掌管之人現議長倫貝子副議長沈家本已將某員掌管某事詳細編成一表日内即將上奏 
　　資政院各議員因將來召集國會時宜有政黨機關以助議事上之精神並視察政府之佈置刻已議商擬俟資政院閉會時即行組織政黨云 
　　本報前紀舊鹽法改革之障碍一則兹悉資政院四川議員接到該省來電云長蘆鹽商通電各省鹽運使鹽商反對就塲徵稅此殆鹽官主謀請與同志堅持云云鹽商運動之力量可想但在資政院提議改革鹽法之某議員尚無取消前議之說想將來資政院與鹽商必有一番激烈之戰爭矣 
　　度支部續編各省豫算修正案已於前日咨送政務處不日即由政務處照送資政院聞内有西藏預算册一份爲前次總豫算所未有者 
　　外務部收到資政院議員質問說帖出其不意極爲恐惶連日招集各司員共籌對付之策令具說帖呈堂以便答覆聞其中有地位頗高之某員所具說帖謂該議員質問本部外交之方針現在本部宗旨未定故方針亦無從確定云云是亦可謂大笑話矣 
又外務部各堂因資政院議員質問事昨日特謁慶邸請示辦法慶邸命商之那相比鄒尚書與曹侍郎繼謁那相再三酌議以爲各議員質問各條其中多有關係外交秘密不便宣布者故可以無庸復答云 
　　資政院倫貝子與沈副總裁議商嗣後本院各科員出缺如非實官人員不得再行派充並定期赴院查騐現派各科員之執照倘無有實官執照一律開差以昭公允 
　　又聞倫貝子沈侍郎議商國會召集已行縮短其修築資政院工程原訂五年告竣瞬届召集議員之時借用之法政學堂必不敷用擬與承修該院工程之德商磋議將已訂五年工竣之合同改訂三年完竣 
[資政院要摺二則北京]  
　　裁撤開辦公所　查臣院開辦之始奏明暫設公所特簡大員恊理並由臣院奏派人員帮同辦理籌畫一切現在議員業經召集開院即爲臣院成立之期所有前設開辦公所應即裁撤其協理帮辦各員自當一併銷去差使至前經溥倫奏派隨辦臣院工程曁辦理速記學堂各員現在尚未竣事仍應照常分任俾專責成 
　　請旨補選議員　竊照選舉議員章程第二十二條内載各部院衙門官選充資政院議員後如因陞轉降調致失本章程第一第二條所定資格者卽同時失資政院議員之資格等語兹有臣院各部院衙門官議員劉華一員業經補授湖南長消府遺缺知府張緝光一員以截取知府分發湖北補用按之定章均失資政院議員資格並據臣院碩學通儒議員河南開歸陳許鄭道江瀚呈稱開歸道缺以河務爲專責加以本月雨潦過多黄河水漲駐工督防尤爲吃緊懇准奏請開去議員等情查各部院衙門官選充資政院議員者有缺額時由資政院隨時將本届當選人姓名及得票數目開單其碩學通儒議員有缺額時亦將本届被選人姓名及原保人姓名官職開列清單奏請欽選補足自應遵照定章恭請欽選一俟命下即由臣院分别行知欽遵辦理 
[特任股員審查會紀事北京]  
　　十三日十時資政院特任股員開會審查各省關繫事件到會議員共十二人其審查事件探錄如下 
　　（一）奉天諮議局來電謂預算交遲一時難以審查照章只准展會十日碍難完結請於延會期外再延二十日以十一月初一日閉會東督亦有電來詢衆議員均以爲局章所無未便輕易變更但預算重大不能置之不議擬即電覆東督及諮議局請其照章延會十天閉會後再開臨時會二十日庶兩無妨碍 
　　（一）浙江諮議局來電謂官廳提出議案照局章二十三條不能作廢緩議然不根據法律無從呈請更正請示辦法股員長許鼎霖謂浙江諮議局此電是憑空請示不便審查且來電不甚明晰衆議員意見均同後擬 
 
 

Page 6

 
 
電覆浙局文如下（據局章二十三條諮議局覆議後督撫仍不以爲然仍照二十四條辦理今來電但稱督撫不根據法律無從陳請更正語未明了望詳細電覆以便審查） 
　　（一）江西諮議局來電謂預算案不列歳入形式不具無從議决衆議員以爲應由本院照前日報告三項辦法電知該局遵照辦理 
　　（一）廣東諮議局來電請宣布禁賭期限因新任張督有電致粤局節錄度支部奏稿語涉含糊請由資政院主持衆議員以禁賭係屬陳請性質應請議長交陳請股審查 
　　（一）雲南諮議局來電因豫算事件請照章展會十日其審查之結果以局章明定自應照章辦理 
[陸軍部將大改革北京]  
　　近聞政界中最確消息陸軍部行將大加改革其從前陸軍部之舊組織一律取消部中設正大臣副大臣二員尚書侍郎全行裁撤一切部務統歸正副兩大臣管轄即派廕尚書爲正大臣惟副大臣尚未擬定何人并聞廕尚書擬俟此事奏准後所有各行省督練公所中之總辦及參謀等員須歸部中直接選派以收統一軍制之效 
[袁大化得簡新撫原因北京]  
　　新撫何秋輦中丞出缺監國以該省與俄接壤交涉事煩非有幹練大員不克勝任諭令諸樞臣各舉所知徐樞相以袁在東三省有年素爲俄人所敬憚極力保薦遂得旨以袁補授袁謝恩召見時監國勗以邊省軍事吏治當竭力整頓并飭其迅速赴任袁中丞奏對頗爲稱旨聞其中有該省開闢未久土著少而客民多且與内地隔絶因此風氣未開籌備新政非先從交通入手殊難奏效等語 
[京師近事]  
　　度支部印刷局頃已將應用紙幣鋼版一圓五圓十圓百圓四種計小版百餘合成大版二十餘套先後造成復由局選聘專門化學人員自製特别顔料於八月間開印計印成紙幣四種前日呈騐到部除飭督率員司工匠迅速印刷以期早日發行外一面將各種紙幣式樣分裝八匣進呈御覧 
　　日前慶邸與那相國在三所面奏監國力辭外務部會辦大臣兼差並請將此項名目裁撤毋庸簡派繼任人員刻奉監國傳諭俟宣統五年再行奏裁該大臣所請辭差之處着毋庸議 
　　新簡駐比李公使擬調前派西班牙代辦後改日本神户領事吳君爾昌爲二等參贊又調吕君光成爲二等書記官苪君炳榮爲繙譯官至神户領事有派王君守善之說 
　　校閱第三鎭陸軍昨已簡派那錫侯前往聞樞府近日屢接錫督電告某某兩國在東三省增兵情形甚爲危急故政府特授意那大臣就近調查確實情形以便籌商對待之法 
　　法律學堂添招新班前已奏明變通辦理今聞此次添招新班與前甲乙兩班皆不相同其甲乙兩班皆三年畢業作爲副貢出身以實官分發此次則比照法政正科章程五年畢業作爲舉人出身免去初次法官考試 
　　各級審判廳人員因有考試消息紛紛起而爭議現聞法部某堂提議實缺人員可以從寛免考其餘候補等員則仍須一律應考云 
　　西婦吉清漢自言能爲人修治面目前在上海得利甚厚近復來京奏技聞一星期中已得八百餘金吾國人浪擲金錢可見一斑 
時評 
[其一]  
　　滇鹽加價一案上次表决贊成李督侵權違法者居多數十四日第二次表决賛成不加入侵權違法字樣者又居多數豈一箇人有兩種見解耶孰是孰非二者必居一於此矣 
記者曰皆是也政府之四五品京堂可以冶欽選民選於一爐議員之討論議案何不可鎔反對贊成爲一片 
[其二]  
　　西婦吉凌漢到京一星期即獲金八百餘可見輦穀之下修容飾止者之多矣 
　　記者曰該婦僅能修治外容而不能修治内部其技猶未爲精使能變黑心而成赤化冷血而成熱洗污穢之臓腑而爲清淨則京師不少王公大臣必且互相邀請央之一奏其技雖一星期得八萬金不難何區區之足云 
[其三]  
　　中國官塲之面目最多對上諂對下驕對外媚對内很而對請願國會代表則尤剛柔互用旦暮不同 
　　或謂王公大臣其技實在吉凌漢上此乃天然之變化不假人力之修飾者也 
　　記者曰其技猶不止此東西洋留學生矯之民選議員一經王公大臣之撮弄不數日而面目全非矣 
 
 

Page 7

 
 
   
 
 

Page 8

 
 
[禮拜三拍賣]  
准十句鐘 
本行於廿二日拍賣人馬鵝牌色羽毛沈靑虎牌五鳳馬頭羽綾大紅馬頭五鳳虎圈虎牌單鳳嘰新綠虎牌嘰象牌單雙鳳色呢元靑如願紡織尺六絨四蝙蝠元羽綢胭脂虎花素色西緞元靑大發財四喜狀元紅彩福壽有餘泰西緞六七磅藍蟹布八四紅蟹紅鐘僧帽藍鐘紅瓶單瓶藍嬉錢三Ｊ藍雙瓶原布十磅胭脂虎紅七子紅蟹團蘭藍蟹藍鐘三Ｄ萬倍利日利千金藍六子彩鐘彩蟹市布十磅人象十二磅雙梯槍人面鳥人搶三Ｇ細布怡和公益廠各牌粗布十四磅人象人馬車粗斜二四藍五福紅瓶標三四十碼單兎電車藍鹿細斜藍金一等彩鳳ＢＬＤＷＤＮ漂布此佈　怡和洋行告白 
[壳件洋行禮拜四拍賣]  
花旗粗布細布 
准於本月廿三日下午二點半鐘在本行拍賣豐裕三鸚鵡圈三花萬年靑牛狗牌花旗粗細布盛信十二磅銀鎗細布共數十包及喴喱厚呢一箱并什物不計此佈壳件洋行啓 
[元芳洋行]  
（每禮拜四） 
不限價拍賣疋頭 
本行創設在上海已四十餘年專運英國名廠各種疋頭來華按期於每禮拜四上午九點半鐘起在本行不限價拍賣後列著名本牌各貨歷來悉遵舊章永無更改按期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂標漂布等上海英商元芳洋行謹啓 
[禮拜四拍賣]  
上等木器地毯寳和洋行 
准於廿三日上午十點鐘在本行内拍賣由亨寳洋行二班住宅搬來上等柚木書樓式椅子房間式三扒檯大菜檯嵌象牙寫字檯椅柚木銀器厨紅木圓檯古董磁器銅火爐盤火爐鉗煤斗玻璃盃捲蓬寫字檯打字機器雙單人銅床蕩磁浴缸礬石火爐邊拾副織絨地毯各色絨毯新毛巾上等洋琴一只舊外國書本原來花旗鉄灶並一應另星什物此佈 
[奉公堂諭禮拜四拍賣瑞和洋行]  
准於廿三日上午十一點鐘在浙江路厦門路轉角洪德里内第四百八十三號住宅内拍賣紅木大座天然机雲石掛屏文椅十景椅烟榻銅鐵床大橱等不計此佈瑞和洋行啓 
[壳件洋行奉公堂諭禮拜四拍賣]  
准於本月廿三日上午十點半鐘在新衙門對過七浦路六百十一號香山寺内拍賣佛堂長檯櫈子臥床及什物木器等不計此佈壳件洋行啓 
[禮拜五拍賣]  
魯意師摩洋行始創自同治十三年即英一千八百七十四年 
准於廿四日十點鐘在威海衛路第十二號即重慶路轉角拍賣穿堂書樓大菜間臥房浴間廚房一應上等木器洋琴什物家用另星不計廿三日可看此佈魯意師摩洋行啓 
[禮拜五拍賣]  
瑞和洋行 
准於廿四日兩點半鐘在本棧拍賣天祥鴛鴦樓郡賢會英雄會彩邊絲光元羽綢鴛鴦樓元太西緞八四雙百壽布三旗四旗市漂禮和大美人眞頭號色花元羽綢桂花亭色花羽綢准觀樓元太西緞金寳龍秃元花絲羅緞解寳金小寳八仙印花色羽綢色絲絨不限價好華歐母敎子色花羅緞花羽綢拈孖治酒中仙元綢色絲絨順利元厚呢裕昌色厚呢色芝蔴呢德記授　 
經元太西緞公平八磅八九磅九磅八人鳳三義三高三妙細布義源國皇元太西緞五牡丹漂布地亞士十美圖二美月華色花羽綢美人色花蓆法牧羊圖金花羽綢印花羽綢扇子元羽綢菱仙洋紅花布新旗昌廿支雙股三股馬上發財棉線另行元羽綢花素太西緞色花羽綢色燈心絨晉隆哈未彩條絨志大梁夫人元太西緞一狗洋棉呢公發格子絨晉隆英童絨布稍漬豐裕花其三英鼓細布松鹿粗布○羊斜文三井卅二支藍魚棉紗印度十紅人竹棉紗餘貨不計此佈 
[禮拜五拍賣]  
天津北京地毯瑞和洋行 
准於廿四日十點半鐘在本行拍賣天津北京大小時花地毯堂毯火爐毡扶梯毯白絨毯不計此佈瑞和洋行啓 
[禮拜五六拍賣]  
織絨織花地毯上等木器 
魯意師摩洋行始創自同治十三年即英一千八百七十四年 
准於廿四日下午四點鐘並廿五日上午十點鐘在本行拍賣英國彈子檯一只彈子傢生俱全英國名廠來頭等織絨織花大小地毯數十條五彩印花堂毯數十條織絨扶梯毡火爐毯門毡絲絨火爐毯及書樓大菜間寫字間房間一應上等絨椅子色雕嵌紅木三扒檯酒架大菜檯銀器櫉古董橱花盆架十景檯衣鏡柚木房間色皮椅榻床雙人全銅床緞面鴨絨被白絨毯檯布門簾油地毡火爐邊火爐鉗煤斗鐵衣箱油畫鏡磁料器烹銀器刀叉茶布洋琴另星不計如送冬至禮物極其相宜倘要看者于念二日起請來觀看此佈　魯意師摩洋行啓 
[禮拜一拍賣]  
魯意師摩洋行始創自同治十三年即英一千八百七十四年 
准於廿七日十點鐘並下午二點半在梵王渡路第八號拍賣書樓間大菜室臥房間洗浴間厨房間一應頂上各種木器洋琴什物零星不計廿五廿六日可看此佈魯意師摩洋行啓 
[壳件洋行告白船壳出售]  
今有鐵船壳一只名諫當長二百八十五尺闊三十四尺三寸深十六尺三寸如做躉船最爲合宜　貴客欲買者請來小行議價如須觀看該船壳者亦請來小行取信至董家渡觀看可也此佈壳件洋行啓 
[壳件洋行禮拜一拍賣愛利輪船]  
准於本月念七日下午二點半鐘在董家渡愛利輪船上拍賣愛利輪船關噸一千四百念噸毛噸二千三百卅七噸裝重二千一百念噸硼格五百卅噸該船造于一千八百八十四年長三百十六尺闊卅八尺三寸深廿三尺六寸吃水空船十三尺裝足吃水廿一尺在老愛治註册頭等保險走水十海里半所有引擎鍋爐均各堅固甚好另有電燈及做自來冰機器以上各節大槪確實如欲觀看該船請至本行取函往閱拍定之後一切風險均歸買主自理届期二點鐘至美最時碼頭同趁小輪前往該處面拍此佈 
[（退股聲明）]  
美界北蘇州路振泰利記五金號因有意見股東胡沈潘三姓名下股于於今庚九月底出帳目均已歸結由經理翁琅亭頂接嗣後一應帳目出入等情與胡沈潘三姓無涉前東胡允懷沈良康潘止琴特告 
[德商順發洋行廣告]  
德國老美女牌啤酒登錄商標寳星爲記 
本行經理老美女牌啤酒乃德國之佳釀尤爲最美之佳品緣此酒由德國著名之芝嘉槐山天生甜質泉水俱用上等材料醖釀而成飲之與衛生有益清熱開胃補氣生津功用不勝殫述　各國京城飲此酒者甚衆誠以飲之有益無損也前由謙信洋行經理之時歷有餘年環球中外各界飲之同稱讚美各埠早經馳名茲於西歷一千九百十一年正月一號即華十二月初一日起歸與　本行經理深恐　仕宦紳商學界未能週知故特登報聲明如蒙　各界賜顧務須認明寳星老美女牌啤酒庶不致誤承荷　惠顧請即移玉　本行帳房接洽其價是當格外從亷以副　諸君之雅意如不信者請嘗試之方知言之不謬也　上海英界博物院路十七號德商順發洋行預告電話二千二百八十九號 
[（遺失派司）]  
英九月六號英公司船名S·SDELTA進口D24棉紗四十包除報過十五包下存廿五包派司遺失已向關禀明作廢另補派司特此聲明台惟告白 
[（遺失提單）]  
本月十八由江裕船進口裝來ＡＨ唛蔴一百三十三件提單第二十三號二十日因將該蔴轉報出口詎關上聽差不細竟將此提單遺失即已報明該棧房作爲廢紙　望各寳號切勿抵押此提單爲盼同孚永告白 
[燕橘散喘𠻳聖劑]  
一元兩瓶五元一打 
咳嗽哮喘○藥忌硬壓愈壓愈重○病根難拔喘嗽何來○肺氣不達痰飲何多○脾運力乏先祖靈治○秘傳良法調肺運脾○腎肝俱洽出納升降○層層叅酌治從根本○愈後不發初服一瓶○嗽止痰豁繼服一瓶○諸症盡却不見效驗○還洋甘罰眞誠實濟○謝函滿册藥内仿單○細詳明白各省函購○原班回札上海英大馬路石路口公興里内西二弄徐公館總發行所啓 
[威濟大藥房廣告]  
本藥房開設英大馬路歷有餘年自運泰西各國道地藥材修合丸散膏丹水酒油露各種經驗靈藥定購歐美名廠監製上品香水香皂香粉西醫應用器具以及閨閣粧品各式玻璃器皿與衛生密切之關繫幾無不備精益求精由外洋運到各種藥材器皿妙品各貨繁多不及細載本藥房特贈放盤三月以廣招徠零躉批發特别克已承　承蒙惠顧認明本藥房牌號須不致誤　上海英大馬路西首三百五十二號門牌本主人謹啓 
[廣告]  
本店多年夥友不守店規今已歇出若在外與人做中做保私用本店圖章未經本店主人扦字一槪不作爲憑倘有各寳號未知特此申明廣東路瑞陞隆告白 
[（保信作廢）]  
保劉煥卿兄在永新號執業之保信劉兄已於上月間歇出並無絲毫之紏葛該保信例應作廢特此佈聞信源啓 
[張履之君鑒]  
接尊信派友來申貴庽已遷偵探無蹤所存繭子已經售出尊股之繭如欲另行繅售即至興仁里對門協源内陳善言處接洽限月底爲止逾期不贖照價出售勿謂言之不預也祥和莊啓 
[（接股聲明）]  
今春在美界北蘇州路所有胡翁沈潘四姓合股開設振泰利記五金號因胡沈潘三股東名下不欲開張九月底止情願將股拆出與翁姓開張所有前後盈虧以及往來等情全歸翁姓理楚與胡沈潘三姓無涉恐未週知特此佈告振泰利記五金號翁琅亭啓 
[(遺失棧單)]  
今遺失浦東日清公司棧房大貞丸進口八十九號花衣出貨單一紙單後已由正金銀行簽字計花衣一百廿三件於十八日即西歷十一月十九號在途遺失今向該棧說明掛失舊單作廢望中西各商號切勿收受特此登報聲明如有人拾着送還愿謝洋兩元此啓　北蘇州路日商東興洋行 
 
 

Page 9

 
 
[患耳聾者看]  
余年近花甲身體素强惟兩耳聾閉已歷多年遇事輙形隔膜極爲不便親友訪問子姪應對有時雖大聲疾呼亦難明晰心甚苦之求醫多年均謝不敏余以行將就木亦姑聽之然老妻每求治聾諸藥試之無一效者去冬表弟許君壽生自申反漢惠賜上海抛球塲南廣東彭壽堂異法即愈耳聾丸五大匣並稱非常靈效必有轉聾爲聰之功余亦久聞該堂各藥精良話得投機欣然就服約二日後與人交談略加清楚又越數日聽人言語仿彿如聽電話十句中不過一二模糊耳由是日服數次至五盒告罄雖附耳低言亦能絲毫分明前後判若兩人見者無不詫異妙在自服此丸之後夜不起溺醫者曰腎氣充足之故嗚呼此種妙藥誠能返老還童敬告同病急試爲幸漢陽蕭浩然拜上 
 
 

Page 10

 
 
緊要新聞二 
[粤諮議局否决禁賭案之大風潮廣東]  
　　粤諮議局提議禁止安榮公司鋪票一案因議員中多受賭商運動以致議案竟被否决風聲所佈闔省譁然十三日紳商慈善各界大集廣府明倫堂會議當决議分電資政院及同鄉京官請將庇賭議員三十五人分别提議參劾一面由全體舉定代表公呈督院請速將否認禁賭各議員宣布除名其公呈由主席陳兆祥港商李煜堂何藻雲蘇智邦等領銜略云竊諮議局之設上樹國家憲政之基礎下爲一省代表之機關責任至爲重大議員溺職非特貽害地方實且妨碍憲政所以局章對於選舉權當選舉權嚴密規定防範甚至去年廣東選舉諮議局議員賭商蘇秉樞蔡念謨區贊森張乃瑞周兆齡黄朝恩賭商文案劉冕卿等均得運動列爲議員律以局章營業不正之條剝奪其選舉權及被選舉權早應在除名之列當時粤人疊經禀詰有案乃賭商自恃其神通非特安然無事且益肆其梟心竟敢於上下力謀禁賭之時膽敢巧立新章開設不山票不鋪票之安榮新舖票經黄議員國憲吳議員霏援不能遷就餉需再增賭禍之成案於本月初八提出議案請予嚴禁乃蘇等復施其運動之慣技得數三十有五當議塲更迭出論庇護賭博反對議草及至用名片書可否表决議草時此三十五人均否認議草其利已害粤明目張膽言語行止謬妄已極蘇復公然於是夜設宴議局以慶成功粤人聞之均以議員三十五人庇賭害羣貽羞中外函電交馳義憤劇烈闔省人士恐致暴動即於昨十三日大集府明倫堂一面勸止暴動一面公决按照局章聯禀速將否認禁賭議草議員三十五人先行除名並宣佈制憲已認定安榮新票確係違章實行嚴禁以平衆憤惟衆怒太甚全體均以議員凟職各國處罰綦嚴日本明治三十四年凟職法法律處一月以上一年以下之重禁錮附加四元以上四十元以下之罰金今法令縱有未備而否認禁賭議員受人運動語言謬妄玷辱議局已無疑義切望制憲按照局章十一章第五十八條其屢違局章或語言謬妄其情節重者除名之規定即日先將否認禁賭議員三十五名宣布除名以平衆怒而維憲政不勝迫切待命之至 
　　又聞贊成禁賭各議員易學清等三十五人以劉冕卿竟受賭商運動反對禁賭貽笑中外羞與爲伍故决計辭職日内將提出辭職書兹探錄如下　竊諮議局之設原爲一省指陳利病籌計治安而議員受全粤之選任付託甚重責望彌深自去年開局以來迭次會議均以廣東之大害莫逾於賭博禁絶之期一日不定即廣東一日無治安之可期亦卽議員一日無可解免之深疚乃歷經三會爭持兩載先後議决案均以定期禁絶期限内責成官紳合力籌抵雙方並進爲請詎前督部袁挾其素定政見單主籌抵并議定期迭經未奉施行本届開會九月初十日議决呈請前督部堂袁電奏並分電資政院作爲粤省陳請建議案均以去留待命嗣蒙前督部堂袁電請軍機處代奏奉旨該衙門察核具奏欽此欽遵在案是禁賭期限尚待具奏未能遽奉明旨某等正在查照議决原案未奉奏覆請准定期當於閉會前辭職乃初八日因安榮公司違章增設提議禁止竟至不能通過是某等不惟責任未盡抑且表率無方上無以對君父下無以對邦人查局章議員辭職事由第三項爲特經諮議局允許本末前旣表决未奉定期閉會前辭職現十五日即届展期閉會之日而禁賭期限未奉明文自當查照原案呈具辭職理由書以表暴某等之奉職無狀並乞迅准札行補充以重要政仍望督部堂俯念賭博禍粤專章入告邀准早日定期以紓粤難則某等雖去議局仍受督部堂維持議局痛除賭害之賜矣再明日閉會仍候禮成後離局並某等係自由辭職不敢蓋用關防合并聲明須至呈者易學清邱逢甲盧乃潼陳念典湯藻芳莫伯伊孔繼猷黄培元黄葆熙陳鼎勳周鍾英龍怡坪李滋湘彭寳森鄧承愭陳炯明林堉蕭之楨丁培珊賴耀黄錫疇謝陶羅文光沈秉仁李鑑淵陳乃勳劉植卿劉運熙吳霏王國憲賴文傑張養淮梁國璿梁庭楷鄭潤霖 
[川諮議局電詢剳覆逾限之責任四川]  
　　十二日四川諮議局電致資政院云憲政館通咨箚覆期限如有逾越諮議局是否有承認覆議之義務督撫是否無違限之制裁請詢館電示蜀諮議局叩 
[東三省通信]  
　　東督錫制軍前爲速開國會一事兩次領銜入奏大爲監國所器重兹聞政界人言制軍於日前接准軍機處字寄以現在縮短國會年限一切關於憲政名事均宜提前預備以免臨時貽誤嗣後各部應行提議籌備憲政各事宜均著與該督會商辦法以資進行云云於此可見東督聖眷之隆矣 
　　錫清帥近接外務部咨稱據駐京俄使以江省俄國商船被匪搶刦并有傷人情事中國所有之兵隊平素旣不認眞梭巡事後又不能嚴加緝拿實不足以資倚恃擬請自行派兵保護以衛商旅而免疏虞云云清帥接文後已咨行江撫周中丞查核情形飭隊赶將鬍匪勦捕并調查俄人有無進兵情事咨覆核辦 
　　琿春所屬黑頂子南洋關平地方與俄國交界立有石碑爲證近俄人竟私將石碑移入中國境有二十里之遠琿春廳劉嘉璸尚無所聞幸被測繪員某君查出急爲報告尚未知當道如何辦理 
　　某國軍人近來每假賣藥爲名偵探東省要政現聞該軍已將全滿華 
 
 

Page 11

 
 
兵數目調查明確呈覆該國政府謂現時東省兵數册載步軍三十八營砲軍十八隊砲二十八尊騎軍一隊防軍一隊工軍一隊統計步軍一萬九千一百五十三人馬軍一千三百四十四人炮軍二千六百六十七人消防隊六百三十人憲兵六百三十人噫某國人之用心於東省無微不至矣 
　　駐奉美國領事日昨電商駐哈爾濱大連之美領事官以東省所産之天然物品優於各國擬即聯名報告該國政府奬勵商民急速赴東經營輸運物産以備各工廠之材料並擬電請該國商會派員來東調查一切商業聞大連與哈埠領事均極力贊成云 
分類新聞 
政界 
[贛法司分科辦事紀要江西]  
　　贛省署提法使張檢因文法使到任需時分科辦事不容稍緩决定冬月初一日起爲實行分科任職之期兹將派定司法公所職名調查於下（總務科）科長徐紹熙一等科員陳安二等科員王錫齡沈祖恒八品書記甘文浵九品書記賀元麟黄大振（刑民科）科長陳鎭一等兼二等科員尹繼明二等科員崔祥鳩徐祖賢八品書記陶夀山九品書記唐植城（典獄科）科長魯墉一等兼刑民科二等科員張慶枬二等科員王臣黄炳爕八品書記龍俊光九品書記康萬邦裘方臣陶相 
[工振併爲一局之原因武昌]  
　　鄂督瑞制軍近以籌振與隄工兩事本屬一氣相因近年湖北大水爲災籌辦工振糶三項頭緒紛繁故分設籌振隄工爲兩局各派大員坐辦而仍以藩司總其成兹者平糶工振三項均已結束本年荆門沔陽京山濳江監利等州縣間有潰隄之事情形尚不甚重值此清理財政之際亟宜酌量歸併以節浮糜爰飭將隄工局歸併籌振局辦理改名曰工振局仍以高藩台爲總辦候補道袁道勵楨爲坐辦責成該司道等將歸併事宜妥籌辦理詳復查核隄工局坐辦楊道士鈞自歸併後即令銷差所有在局各員擇其眞能辦事者酌量留用其餘悉令裁汰俾資撙節如有曾經著有勞勩者卽由該司道詳請酌給外奬以免向隅 
[增督催促諮議局即行開議廣東]  
　　增督於十一日函告諮議局云頃據代表王道秉恩面稱本日午後到諮議局聞說停議等語查各件草案亟待議員公同表决况閉會在即爲日無多務請貴議長卽日知照各議員十三日照常開議萬勿放棄職任至以爲盼想各議員勉盡天職必不以敦迫爲嫌也 
[酒捐抵賭案伊請箚局議决廣東]  
　　粤省會議廳審查科員昨以諮議局於籌辦酒捐一案未敢遽行議决僉以禁賭期限業經諮議局呈請前憲電奏奉旨該衙門察核具奏在案是禁賭期限不日必有明文抵賭餉之欵自應預爲籌畫現酒捐一項業已招商承辦須令先行試辦始能確定收數作爲經常歳入若待禁賭實施以後始行開辦絶續之交不免出入相抵於禁賭前途轉滋阻碍擬請督院箚復諮議局仍將前案迅即議决以便該商開辦並聲明酒捐所入自抽收之日起除抵還舊收之酒甑捐外一律存儲專抵賭餉决不移作别項之用 
[濳山令設立戒烟會社安徽]  
　　皖屬濳山縣孔令慶晃以迭奉明詔實行禁烟不啻三令五申自應設法勸導民間速行戒斷俾除流毒頃特會紳籌欵于城内設立戒烟會社一所派人經理妥速勸導務達戒凈之目的並一面嚴查私售吸燈自犯必懲俾儆效尤而絶根株業將辦理情形禀報省台查考矣 
交涉 
[教士誤買公産之交涉廣東]  
　　粤督昨據南韶道轉據南雄州電稱據德國牧師陶威治來州面稱憑中買受謝棣聰古碌墟屋地一間價銀六百七十員請稅契等語當查該教士所買屋地並未遵章先期標貼登報核與奉行章程不符旋卽親詣勘明謝棣聰所賣屋地即係古碌墟公局且經前署州宋守于上年將該局改爲巡警分局禀明咨部有案又據古碌局紳盧煌等六十八人聯禀該局地係謝葉兩姓公産向爲闔州公局斷難賣與洋人謝棣聰盜賣公産聯請拘究等情乃該牧師陶威治于地價尚未交清契紙未投稅輒用强權勒令公局搬遷理喻勢導迄未肯緩堅欲於本月初六日遷進各紳等以多年公局斷難與人衆情極爲鼓噪已派差勇彈壓保護並傳原被人等集訊理合禀請核示等情粤督得禀後當以教士傳教本以勸善爲宗旨似此强權行事實屬有違約章即照請德領事電飭該教士立將誤買公局屋地刻速退還並飭嗣後務遵守約章安分傳教勿恃强凌人致生事端 
[英商輪近又開闢邕龍航線廣州]  
　　左江紀觀察電禀桂護撫院文云准稅司函開英商天和擬改電碼輪船駛往龍州請給單照印簿等情前來當以該輪駛往有無窒礙且上下貨埠頭尚未議定俟會商邊道禀請憲示再行飭遵去後復准稅司函稱查前有力祥小輪行駛此次若阻電碼前往誠恐貽人口實現據天和所禀祇再駛往龍州並無沿途上下客貨字樣似應給照准行以符成案至沿途上下客貨埠頭請早定妥禀請兩院核示遵照等語職道查該輪由寗往龍係由口岸至内地並由該内地駛回口岸與中英條約續議内河行輪章程第八條内所載符合且邕龍河道前曾有華商小輪行駛若過於掯阻誠恐外人藉口除印給單照暫准行駛外惟沿途上下客貨埠頭亟應早定卷查前署左江丁道擬定新寗䭾盧太平三處前邊關莊道擬定䭾盧太平兩處由前梧關王道曁前稅司往返蹉商禀經前督憲岑迄未核定現查新寗商務雖未甚繁盛究係州城尚易稽查擬請如前議准作爲埠頭此外䭾盧太平兩處如何請李觀察就近體察情形禀請憲示核定是否有當統乞鈞裁示遵職道堪謹禀高印桂撫接電後當與廣州袁督龍州李道一再電商以新寗䭾盧太平三處爲邕龍航路必經之地均可作爲埠頭准其搭載客貨但須派防營專司稽查隨時防護以免疏虞日前已由桂撫分飭照辦矣 
軍界 
[皖省秋操進行方略安慶]  
　　皖省秋操事項混成協統余大鴻總統全軍手續甚爲完備刻聞全軍不日出發公布進行事項如左（一）派員赴練潭一帶測量軍用圖已於前月完畢（二）管帶以上之將校（各 
 
 

Page 12

 
 
標營隊各一員）爲參謀旅行（三）秋操關於供給事宜日前會議已議决（四）操期以十月念三日起至三十日止（止）地帶第一第二日在十里舖集賢關之間第三日在十里鋪及三十里鋪之間第四日休息第五日第六日在六十里舖之間第七日凱旋第八日在六十一標行分列式實業 
[商人提議收回運鹽鐵路濟南]  
　　霑化利津等處所産鹽斤運至濟南分運銷售者多由小清河抵省東關外黄台橋地方再分運洛口葛家溝等處前因陸運不便由官商分任築輕便鐵路二綫一達葛家溝一達洛口全以黄台橋爲根據地專爲運鹽便利起見由黄台橋至洛口每號鹽運費一百六十九千文至葛家溝每號一百八千文每年所收運費除司員工役局用經費及養路外可淨贏餘六千金之譜該路興築的欵即係借用庫欵由回封項下支撥四萬餘金該欵即由官商分年籌運所得利益亦由官商均沾後竟爲南運局所攫奪每年盈得之利全歸中飽而商家絲毫不得沾染現在所借庫欵除墊還不計外尚欠一萬六十餘金日前歷城董事嚴毅君提議該案經議事會議决辦法决由商界收回所欠庫欵分八年或六年籌還以清糾葛 
[海平泰和等六輪奉准註册廣州]  
　　粤督准郵傳部咨稱船政司案呈據廣東商船公會禀報新辦海平祥安兩公司小輪曁不設公司之泰和隆發時利惠龍逢安雄德六小輪均經領過暫行牌照遵章開具應報事項請予註册給照到部查新報事項均經申明各項有毋緣由核與禀定章程尚屬相符自應照准註册 
雜記 
[松郡燈市之五光十色松江]  
　　松郡此次歡祝各團體意興甚豪當十七八九三日士紳羣在嶽廟演說時自治所某宣講員以纒足比國會有足布乍放臭氣蒸騰之語聞者大笑講員至停五分鐘以俟之至全市燈綵五光十色鬭麗爭妍大有筆不勝述之槪廣大綢莊門前則滿裝燈綵並題聯曰萬方咸歌舞四海頌昇平習日被好事者改爲何當共歌舞聊以佐昇平識者韙之孫愼大及商益公司門首均裝電燈光明奪目惠大錢莊門首於滿置電燈後並懸大衣鏡而以司事毛君所姘之張姓土妓點綴其間光鬢影鏡裡丰神遊人視線爲之一振至甡源錢莊則於燈綵之外並用白布作天幔以紙剪飛禽鱗介之屬置其上用線抽曳自下仰觀栩栩如生遊其地者翹首跂足密若堵墻巡警不能驅遣途人有嫌阻礙者告之經理則以生徒習爲遊戲同申慶祝不能强加約束對十九夜城内外救火社開聯合提燈會銅冠制服導以軍樂繞行市一週入府署排班唱國會萬歳三呼申祝頗見精采人民餘興未闌紛紛議延長燈市三天以誌歡祝事垂成矣嗣商會以本届三日内幸未肇禍正可藉此收塲而巡局亦以連日通班巡士晝夜照料疲勞已極故亦不允再延遂傳知全市於二十日一律截止說者謂此次燈市之盛人民心理中實以郡境各項賽會及新年放燈禁止已久適有此舉故意興十倍也 
[鎭郡釐局之迎新送舊鎭江]  
　　鎭江下游釐局總辦陳炳華太守因縱任司巡弊端百出致被省憲撤差並將該局總帳房陳蕉裳飭丹徒縣尅日遞解福建原籍不准逗遛以免受其影響遺差委童寳善太守前往接辦並聞童守於日内有電到鎭定於二十一日來潤接差矣 
[粥廠竟公然停辦矣鎭江]  
　　鎭郡向届冬令由官督紳在城内城外設粥廠兩所以濟貧民經費計需一萬餘金自表面觀之似屬慈善其實留屯飢民數千於地方治安大有關繫去冬前道劉觀察本擬停辦嗣經各郡紳一再爭執始仍舊貫今年署道陳觀察自以五日京兆故一切政體都尚清淨無爲對於此事尤覺淡漠無如江北飢民日内已紛紛南下揚州官吏雖竭力堵截而私自過江者已不知凡幾一旦大帮到鎭粥廠驟停不知於地方治安果有何關繁也 
[軍人有家室思想者廣東]  
　　粤省督練公所籌備科長官其彬日前具禀請假回籍完婚及與老母慶五秩大夀經該所參議批准昨公所各員提議聯送夀屏以表同袍之敬 
史乘 
[燕子軼事　虎]  
　　馬賊燕子者庚子拳匪變後擁其羽黨三四千人横行吉黑兩省間視鐵道俄兵中國防勇若無物戕官圍城彌天罪案積數起殺人放火綁票撕票之案尤不可勝數莫敢誰何也 
　　一日燕子由寗古塔坐東清鐵路頭等汽車赴哈爾濱道經阿什河站下車散步時斜陽西墮黄障天忽迎面來一中年婦睨燕子粲然啓齒燕子心動視之則舊所眷注者因從往婦家宿焉方燕子尾婦時適燕子仇人某甲在車站亦尾燕子行識其處立赴華官處陳述明日他車來燕子又昻然上車華官懼未敢動則電告哈爾濱交涉局迨其至陳兵擒之即晚由發審員詢問燕子笑曰燕子之罪雖殺百燕子不足抵向例口供均嚮壁虚造君如何造者吾即如何認可也嘵嘵何爲者又曰今夕殆必送吾至監犯處惟食住宿三者若以常犯待吾吾不能受請特别預備至從者一切之犒賞燕子勿惜也委員一一諾之 
　　燕子犯案多又縱横馳騁於鐵道線者有年案關俄人者尤夥就縛時又在車站例須會審習日鐵路公司霍總辦及交涉局蘇會辦坐堂皇會訊先由霍訊燕子長身植立譯員某傳霍語曰汝何不跪燕子正色曰吾中國人跪俄人何爲者霍曰汝紅胡子乎燕子瞋巨呼曰吾中國人皆可指燕子爲紅胡子獨汝不能稱紅胡子霍愕然曰胡爲者燕子曰吾殺人放火戕官刦署一切行爲誠紅胡子矣微特中國人可稱我即我亦自承汝俄人則凡我殺人放火戕官刦署之鎗械均由汝國購來汝公司且有印記汝何得稱我爲紅胡子霍曰汝試言歷來所犯之案燕子笑曰吾何爲與汝言即閉目不答（未完） 
雜錄（續） 
[萬國商學會第九次演說]  
　　雷君旣畢又有卜拉夫君繼之卜君亦奥人也其論經濟學與商務學之關係曰商學最重者爲教育與世情然練達世情教育人才應予教習有圓滿自由之權勿以死法束縛之乃不妨礙曠達之知識如拘守小節動以不近人情不合舊法責之則教習必不能隨機應變使學生占活潑潑地之優勝矣教員執業每學期内之大槪宗旨監督可略定之至詳細課程有應仍應改者則聽教員臨時酌定之可也 
　　卜君旣畢意大利人卡斯帖耳羅君繼之論立民立各商務學堂宜統歸政府稽查尤以搜集各國所産動植物於公會内以便在會中人可一一爲實地之研究 
　　記者按商界資本之戰其外著者也而實戰於國人之腰力吾國往者商界局於一隅致不足道近歳學士大夫受外界激刺躬爲誾闠之經營以發縱指示乃稍稍見頭角今歳南洋勸業會諸演說爲國人腦力集合之破天荒竊願吾國商人有以鑒前事之覆轍而努力進行三復斯言一振腦力特譯之以告吾國人之有志商戰者 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十四日議事]  
　　是日下午二時開會議長入席報告今日到會者一百三十二人秘書官報告文件十三種（甲）議員質問各部說帖均一一贊成表决（乙）股員長報告書關於各省諮議局來電預算案事許鼎霖報告雷奮說明審查主旨大致謂浙江陜西廣西各省來電有文書尚未到者有說不清楚者無理由可以報告嗣又言預算審查之難于邦華謂禁烟年限縮短問題擬請求外部通知英國將禁烟期限縮短許鼎霖起言現在各省諮議局所詢本院各事彼等急盻回電請即將此審查情形電知各省又奉天欲請延期一事本股審查結果以爲此事勿庸延期可於閉會後再開臨時會照章會期爲二十天此辦法極正當請問全院意見如何吳錫齡謂質問度支部說帖關於預算者請即印刷分散王佐良謂各部說帖請即早日答復羅傑謂無論何部答復若親到本院須先一日知會并請本院先知會質問議員否則質問議員若有事故未到則彼此相左殊多不便易宗夔請將山東巡撫來電宣布并謂此電無理由須嚴駁之由秘書長朗讀江西統捐改徵銀元具奏案及廣西限制外籍學生具奏案隨即開議一雲南鹽斤加價案陳懋鼎謂審查結果此案確爲議案非核辦案何以言之此案與湖南公債案不同彼案應交局議而湘撫故意不交是有意侵權違法此則不然滇督以此爲屬於國家行政範圍内事件但加馬脚一事實爲義務增加又非交諮議局議决不可行兩者爭點在此然滇督并非有意侵權違法而滇諮議局來電未提及此四字故此事只以回復原案即可不必加入侵權違法四字易宗夔謂本員前日於此事主張爲侵權違法今日主張與前日畧有異同至加馬脚一層交諮議局只回復原案即可本院兩次議决之案皆已無效今宜先上奏將此處分定明本院視侵權違法四字太重而政府視得太輕故今日輕將此四字提出仍屬無濟於事而滇局來電亦未提及此四字馬脚銀兩可加與否由滇諮議局議决今日主張即賛成修正報告汪榮寳謂對於此事略有意見發表資政院於核辦案權利（一）審查（二）議决（三）具奏權利只到此而止至處分與否屬於君主大權本院毫無參議餘地又言不得以無侵權違法字樣即不敢下侵權違法考語復又謂議員當守院章當有不撓不屈的精神當知資政院權限範圍總要始終一線到底今日激烈明日平和激烈則無論如何必加侵權違法四字平和則四字亦不敢用總之此語爲易宗夔而言語語針鋒相對而於本案實無甚關係也陶峻謂此案不認爲侵權違法者因其本非如此故不承認僅守院章以外全然不管是全無效力且如法律效用在保人民治安及進國家幸福若僅守院章是有形式而無精神終無實益此案不加以侵權違法四字實爲尊重法律起見陶鎔謂凡事須按事實立言此事本無侵權違法故不必加此四字汪議員之所謂怕實無理由所怕何事眞莫名其妙閔荷生謂鹽斤加價此是否就雲南一省而言或就鹽斤言之陶峻謂此與廣西及河南印花稅案不同廣西已議决者而巡撫仍以命令變更河南印花稅應交局議汴撫乃故意藐視局章此案則監督認爲國家稅故非有意侵權違法若必加此四字彼行政官不能悅服且此時當憲政萌芽之時立法機關與行政官必須彼此相諒又此本非侵權違法何必加此四字閔荷生謂此干係全國并非雲南一省之事他省亦有此事否且外省亦不許增加否（未完） 
本埠新聞 
[浙路代表致上海浙路維持會電]  
　　浙路維持會公鑒巧電悉爭商律說帖已呈資政院昨謁郵部英公司已提議廢合同欵不聽部提存欵章程可廢路律部已交院議朱福詵等馬 
[西報紀檢查鼠疫問題]  
　　二十一日文匯報載領事公會將於明日下午討議檢疫章程　又云染疫區内昨晨復逐户檢查因中國醫生之得外國文憑者尚未選得其人故目下檢疫事務由衛生處之華醫一人及外國女醫一人暫時擔任諸事尚稱安靜惟並未查見疫症 
[四誌婦人被害之慘劇]  
　　閘北巡警總局騎巡隊副隊官周洪勝之妻邱氏被馬巡孟有才謀斃放火燒屍屢紀本報兹悉該隊正隊官范都戎恕臣自奉巡警道汪觀察電飭摘去頂戴勒限破獲後昨已選派幹練長警十餘名恊同偵捕隊分投跴緝務獲究辦 
[寳讞員儆戒公役]  
　　公共公廨寳讞員近以公廨各役辦公延誤屢貽口實昨特諭飭三班卯首嗣後凡遇華洋案件傳提不到應即隨時禀復以憑核奪毋得稍有稽延致干咎戾 
[續誌房捐局司事之誑騙]  
　　總工程局陳裁判昨提南區移送到案之秤賣菜蔬小販楊閔季研訊楊供小的倩泰亨花衣行執事徐國祥代至南區領取執照忽有房捐局司事馬介眉稱需運動費至少二百元小的即於初六日交徐洋一百元十一日又付五十元另由徐代墊五十元後又酬給馬介眉洋二十元及酒席票一紙值洋六元嗣因同業不服事仍無效判楊押候補傳徐馬二人來案訊究 
[男女混雜之賭局]  
　　閘北海昌公所北太陽廟僧人柏冬志修學林等三人前晚與陳阿發夏阿五在夏家弄張沛高家聚賭且有婦女混雜被四路分局巡長仲傑查悉歸局報告黄巡官立派長警數名前往將一干人一併拘局押候訊辦 
[販運銅質小洋之結果]  
　　閩人王連生顧阿七楊阿春專事串通輪船茶房在福建販運銅質小洋來申消售前日爲無賴陸阿福陳利三偵悉將顧楊等軋住冒充包探索詐洋三百元後因不遂所欲通知法界包探在菜市街寳裕里某客棧内將楊等及僞洋一併送捕解至公堂經中西官訊悉詳情遂於昨日定斷判陳利三枷號一月期滿收押四月陸阿福枷押各一月顧楊王三人各押捕房半年僞洋充公 
 
 

Page 19

 
 
[銀行請派包探]  
　　黄浦路匯豐銀行大班亨德君以每日早晨中西各商來行存取欵項時必有歹人混入乘間行竊昨特函請總巡捕房選派包探兩名到行照料 
[土棍又肆搶掠]  
　　西北鄉小梁山地方前有土棍曹小弟陳小田倪阿連等向張書紳拆梢不遂乘隙刦掠由張控奉縣令先後提到倪阿連陳小田訊明責押近甫開釋詎該土棍復於前晚糾合黨羽前往報復該處地僻人少喊救不應祗得任其飽掠而去 
[難民太不自量]  
　　昨有自稱舉人之陳某偕同難民十餘人到縣禀稱由湖北沔陽等處避荒來滬共有男女老幼七十餘人因被巡警攔阻不克進城求請賑撫當奉田大令面諭上海向章凡有難民到境須赴道轅禀報然後發縣安插詎該難民倔强不遵一味纏擾大令立飭值日差押逐出城不准逗遛 
[城内]  
[巡官請假]  
　　一路巡警分局正巡官德清赴寗修墓請假數天所有局中公事由裁判員孫　清暫行代理 
[自縊報驗]  
　　二十五保頭圖地保沈愼和昨日下午投縣報稱奉匯四捕房捕頭　五百四十二號華捕查見蓬路某弄口有無名男子自縊身死查無尸屬當將尸身車送驗屍所飭身報請相驗田大令諭候蒞驗再行報堂棺殮　 
[道批二則]  
　　馮槐卿禀批此案業經前道與英總領事會同訊明飭照公廨原斷辦理未便再行翻異至衆夥友應分餘利廨斷本令自向吳俊南理算如果吳已承允照簿繳銀應即由廨將存案簿據發交廣肇公所三面查對結算以資理結可也仰會審官寳令查照辦理　陳光鑑等禀批如禀立案至應否由官頒給鈐記及照會會董之處候行川沙廳核明辦理仍候督撫憲曁藩司批示單摺黏批均附 
[一路巡局批詞]  
　　山談氏禀批該氏永大昌店被竊布疋等件當時該處巡士有無擅離崗位情事自有該管官長稽察罰懲且來禀疑及隣人並稱因未獲贓証暫不指實其人如果不虚則必與該店時相往還尤無疑義案經該區警官詣勘報收本分局飭緝務獲解究據禀前情應候緝獲到案從嚴究辦並追贓給領可也　劉德先禀批據禀張仁林欠租三月將屋轉租東順興營業並背原約等情是否屬實候飭傳案訊奪　徐守謙堂禀批據禀金鳳山欠租霸屋請予飭遷等情是否屬實候飭傳案訊奪 
[巡官筆墨]  
　　一路西四區巡警分局楊副巡官昨日發出六言告示及各流氓名單照錄如下　照得西區地方　幅本來遼闊　又復僻巷衆多　匪徒容易托足　現届冬令已更　以致扒竊時有　若非捕拿究辦　不足以靖閻閭　本委到差以來　訪聞流氓有數　兹特按名開列　一體不准逗留　除飭崗巡嚴拿　加派暗巡緝邏　而且親自微服　不時四出梭查　並仰舖户居民　隨時報告指索　一經拘獲到案　立子重　不宥　計開流氓　汪順寳小無錫　小寗波　銅匠阿大　沈金富朱和尚　沈桂生　陸小狗　小和尚　太平　小蘇州阿根　吳阿興即阿新 
[南市]  
[忌辰停訊]  
　　總工程局裁判所以昨日爲德宗景皇帝兩周忌辰今日又爲孝欽顯皇后忌辰例應停訊三天所有應訊各案統於二十三日解堂訊判 
[貨棧聚賭]  
　　工程局　務處前晚據二級巡長報告金家弄某貨棧内有聚衆賭博情事當派巡員巡士前往查獲陳金生王三周三李三陳大蔣四等十一人解局由當值處飭各罰洋一元押候繳洋開釋賭具銷毀 
[吸烟受罰]  
　　工程局二級巡長前晚在楊家渡弄某浴堂樓上查獲開燈吸烟之俞了頭沈三子張阿新張阿四等四人解局訊究據供借鎗過癮並非該浴堂私賣判各罰洋五角無洋改押五天烟具銷毀 
[姊妹偕逃]  
　　嘉定人郭月升之妻紀氏同妹阿金捲物私逃與甬人孔運來同宿同福小客棧内郭得悉後卽偕阿金之姘夫秦阿福到棧扭獲送至工程局訊究秦供被捲去洋十三元金戒一枚阿金供與秦素不相識惟由郭牽引與某馬夫私識有之判郭紀氏戒責一百下阿金責一百五十下一併交郭領去迅將阿金交其本夫秦阿江領回孔責五十下押五天 
[閘北]  
[死於非命]  
　　新閘橋年久失修異常危險十七日上午有住居成都路仁安里之六十六歳老嫗（係漆匠趙松泉之母）因至閘北購買菜蔬下橋時偶不經心被已斷之橋面紏跌不省人事嗣由行人雇車送回延至前日身死 
[店夥串騙]  
　　米店主李恆清昨至四路分局控被其夥張金發串同錦華絲廠厨役沈阿祥之夥葉阿三福去白米一石計洋六元請爲究辦旋經黄巡官提案質訊一過葉不承認判張押候賠洋兩元葉交保開釋 
[英租界]  
[超拔妓女]  
　　杭州拱宸橋妓女洪小金寳因不願爲娼逃至該處工程局求請超豁業經該局訊明於前日派令通商塲捕務局委員魏二尹將該妓移解來滬送至公廨聲請發濟良所照章擇配當奉寳讞員諭飭暫留濟良所候再發落 
[投河遇救]  
　　甬婦翁陳氏不知有何寃抑於昨日投浦圖盡幸有水巡捕查見救起禀明捕頭轉送公廨留候訊核 
[何至被拐]  
　　蕪湖路月桂里五十二號陳姓鞋底作前日走失十八歳之學徒一名昨由作主至老閘捕房稱被匪徒拐匿請爲查緝捕頭以該徒年已十八决非被拐斥退不理 
[失竊招牌]  
　　二馬路八號門牌望賚洋行門首所懸之銅招牌昨日被賊竊去該行立即派人至捕房報請價偵緝 
[包探獲賊]  
　　蕪湖路月桂里二十四號小客棧内失竊衣物昨由包探周志仁將竊賊張東生查獲拘押捕房候究 
[洋人失竊]  
　　南京路二十一號門牌某洋人家失竊元金以呢一疋昨報捕房派探查緝 
[西妓失物]  
　　江西路五十二號門牌某西妓昨乘十五號汽車遺失紫貂皮領巾一條即報捕房請爲查緝 
[押店失竊]  
　　坟山路十七號來茂押店前晚被賊從後門入内竊去衣飾各物昨晨察悉立即開單報請捕房派探偵緝 
[美租界]  
[借端行竊]  
　　住居乍浦路三百零七號屋内之某日人昨投捕房報稱有一不知姓名之人佯稱修理房屋來家閱看一週而去迨後檢查始知失去金戒金表等物值洋二百餘元請爲查緝捕頭准之 
[姘夫强權]  
　　陸劉氏住蓬路二千三百十號屋内昨至捕房控被姘夫何福祥紏衆來家硬取衣服數十件向之阻止反被兇毆捕頭准卽派探將何逮案押候核辦 
[膏店違禁]  
　　武昌路三百二十六號某烟膏店私售燈吸被中西探查見禀明捕頭請廨傳究 
[浴堂聚賭]  
　　七浦路一千一百三十一號某浴堂前晚紏衆聚賭由探將店主湯品盤拘獲解入捕房詢明暫釋聽候公堂傳訊 
[因何衝突]  
　　陳宗興姚林才二人昨在元芳路亙毆由捕一併拘入捕房存洋保釋 
[法租界]  
[查抄賊窠]  
　　碼頭包探管雲卿專事串通竊賊窩贓分肥近爲捕房查知竊賊陳阿法陳上金所當湖綢兩疋亦由雲卿家携出當即拘住前往查抄見有陳阿生李阿濤王阿四沈阿仁亦俱窩住在内遂將管妻王氏與陳等一併拘解公堂訊明屬實判陳等六人各押七天期滿驅逐出境王氏還押候補提雲卿到案嚴辦 
[拐匿小孩]  
　　王阿二能宙剃頭匠吳阿二 
 
 

Page 20

 
 
誘拐陳長茂之小孩經失主告發往拘見有女孩朱阿珍男孩老虎亦被拐匿因即一併送廨請爲懲辦判王枷一月押三年吳押候查辦各孩分别給領 
[限期理欠]  
　　荳腐店主宋老永陳金法陸錦賢三人俱因虧欠陳松林經手之黄荳貨欵百數十元不等由陳控奉公堂一併傳案判各交保限一月理清 
[拖累保人]  
　　安泰昌傅鴻昌向過文俊魏耀江等定購麵粉延不出貨控奉公堂判令交保將貨銀交案限七天出貨在案詎傅保出後仍置不理復由公堂將保人杜雲山傳案着即交保限禮拜三將傅交案訊追 
[容留吸烟]  
　　車庽主俞順福容留車夫多人在庽吸烟被捕查知送廨請辦判俞罰洋十元充公烟具銷毀 
海上閒談 
　　一新閘橋工耳而警局築笆以來已逾半載行人則日有煩言外人則要求合築然而滬道請借庫項應急之電文遲遲至今而始見也官塲從容暇豫之態度眞不可幾及 
　　滬道之電曰現該橋岌岌可危設有意外之事固不免外人藉口若竟先我動工辦理更形棘手然則使該橋而尚未至岌岌可危或雖岌岌可危而不致爲外人藉口或雖藉口而未必先我動工則修築之期尚不知遙遙何日矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院議案 
[諮議局聯合會陳請提議全國禁烟辦法應一律種運並絶議案]  
　　爲陳請提議全國禁因辦法應一律種運並絶以免牽掣而收實效事竊惟鴉片流毒必求速去此爲朝野上下所共認即爲朝野上下所共當實行查度支部奏定禁烟情形各摺各省辦法在分年分省原以吾國烟害已成習慣不欲操切以相繩非必拘拘於分年遞减不至十年不必禁絶也自各省提前辦理奏請一年禁絶者相繼而起然依限禁種而不習行者有之依限减種而不實行或更增多者有之壤地相接法令懸殊苦樂卽不能均擾亂因之而起加以國家即申禁吃禁種之令而復明許土商以販運之權爲政兩歧用意莫測啓奸人貪利之心而導良民以違禁之漸遂使已經禁絶及力求禁絶之地皆藩籬一抉而無從收拾禁烟大局乃不堪設想矣兹經公同研究急籌救弊之方一爲各省應一律限期禁種一爲土藥應嚴禁互輸試述其理由如左 
　　烟之爲禍盡人皆知而愚民狃於積習戀於近利則非有斬絶辦法决不能一掃而盡目各省辦理未能劃一根株盡絶之區遂以鄰省爲藉口産出漸少土價日昻倖心一生不惜冒險嘗試刑驅勢迫積久俱窮甲省旣禁又復萌芽乙省之限期待禁者苟利目前鄰國爲壑大欲所在性命相依欲犁毀則徧地烟苗欲處分則盡人犯法勢必至十年之期限已滿全國之毒卉依然憲政前途百端阻碍此各省必須一律禁種禁絶之理由也若皆一律禁種則烟之來源斷矣然舊土之存積各省多寡不同其産烟素少者本可計日而盡倘使鄰土輸入無論利害得失相形之下身受者情有未甘即禁賣禁吃各事而一方懸令以禁之一方爲阱以誘之亦萬不能施行無阻至産烟盛而存土多者限其銷路則貨精而價不驟高價不能驟高則利微而私種之弊自絶更於吃食者嚴其限制庶積毒可幾而清部議每以禁吃爲前提謂無人吃食則自無輸入之土然試問吾國對於人民之禁烟爲自然乎爲强迫乎豈必先無土可食而後能必禁吃之效也此鄰土必須禁止互輸之理由也 
　　從此實行一二年全國禁烟必收實效然因此而生待决之問題二 
　　第一統稅問題　全國禁種本無統稅之可收若謂財政攸關則酖酒漏脯不足以救飢渴　明諭煌煌臣民莫不欽佩即部議以征爲禁並非專重籌欵頃復議柯大臣請裁稅局摺並云俟部員調查回京後再籌停徵撤局旣必歸於一撤則此問題目可不生 
　　第二洋藥問題　洋藥輸入本有縮减十年之說其縮减之遲速全視吾内國禁烟之實行如何以爲衡頃萬國禁烟會咸主張此說以表示贊助吾國禁烟之厚意我果一律禁絶彼亦豈能能求展期限爲滅絶人道之言至謂吾國業經禁絶而洋藥尚在輸入限内不無利權外溢之虞此固視今日禁烟之目的何在也今日禁烟爲去害非爲爭利况吾國外溢之利權大此者不知凡幾此固無價值之可研究矣 
　　此二問題旣經解决則准此辦理毫無疑義可知兹陳辦法 
　　一擬請明降　諭旨飭下各省將軍都統督撫無分旗蒙苗猺各地統以今年秋起限一年内一律禁種凈絶已實行者勿使濳滋暗長未實行者務當拔本塞源不必再有减種名目責成地方官嚴厲查視而以自治機關及其他公益團體各士紳相助爲理勸查兼施賞罰並用其係産烟素富又號難治之區宜特派警察巡防各隊分駐梭巡無令徼幸者嘗試 
　　二請禁止各省互相輸運由庶務處及各督撫嚴飭各該省關卡凡外省土藥槪不准入口本省土藥亦不准出口卽已經納稅之土亦只應酌量情形加以限制在本省行消一面配製戒烟丸藥料設戒烟局以爲禁吸之補助或設官膏專買局以作禁買之驅除 
　　三禁種禁運及禁吸之執行方法各省情形不同應由督撫提交各該省 
諮議局妥愼斟酌辦法作爲本省單行規則一律施行務以能達禁烟之 
目的爲止右所列全國禁烟必在一律種運並絶各理由及辦法竊以爲 
非此則根本不清徒滋紛擾禁猶不禁　朝廷振拔人民於積毒之本心 
且率天下而爲僞貽外人以口實而結果則歸於自絶不可不早計也諮議局等聯合會議衆意僉同謹議如右須至陳請者 
小說 
[義俠小說盜俠（五）]  
　　康吉暴怒欲犯。力析格蘭那極之面。格蘭那極捷俯其首。而刀鋒霍然。自格蘭那極耳旁掠過。立傷其肩。血乃湧出。騎士見主將被創。爭以刀劙康吉。康吉捷極。四避其鋒。得間仍以刀刺左旁之騎士。騎士立躓。格蘭那極見狀。乃愈㹲怒。力揮騎士。與康吉角。康吉雖勇。而在此客室之中。刀劍縱横。乃無所施其技俄。而康吉右臂爲格蘭那極所創。左股復受刀而躄。遂爲騎士擒縛。緤之馬上。騎士之受傷者。乃有四人。而格蘭那極之肩亦痏。格蘭那極且行且顧其騎士曰。此撒克遜之豕。技勇乃在吾上。汝輩非其敵也。惜其爲撒克遜人。果爲腦門豆人者。吾必爲介紹於約翰親王之前。俾爲宿衛之大將。 
　　格蘭那極旣出門。見麗榴暈於馬上。騎士方力持之。格蘭那極。則力抱麗榴。置之鞍上。疊騎而馳。格蘭那極力攬麗榴於懷中。引目注視。見麗榴兩目嚴合。唇白而面黄。鼻中微有呼吸。秀髮四披。隨風而揚。爲狀震懾極矣。格蘭那極。則意氣飛。越得意至於極地。似肩上之創。亦忘其痛。縱馬大馳。至於道克司堡。門之次。忽見道左一人。奔越而前。力挽格蘭那極之韁。氣息僅屬。哮喘言曰。格蘭那極侯。乞推上帝之慈。還吾愛女。吾僅此一女。苟爲特克語至此。不期縱聲而哭滬。續續墮。格蘭那極見阻。則大怒。嚼齒言曰。汝不知恩之豕。乃敢阻吾之行。速退。苟不退者。苟必以鞭撾汝。特克而仰面以視格蘭那極。似欲誠動其人。格蘭那極舉鞭力鞭特克之面特克 
 
 

Page 27

 
 
受鞭。立釋其韁。反身而蹶。格蘭那極不之顧。鞭馬馳去。 
　　格蘭那極之堡。在堯克之西。名曰微克森。格蘭那極將此美人於馬上。望堡而馳。須臾至矣。麗榴暈至六句鐘之久。惛然弗榆。格蘭那極惟恐此絶世之美人。遂死於悠悠之一暈。心至焦悚。屢至麗榴榻前。注目凝視。至晚間之八句鐘麗榴乃略有甦意。微啓其目。覺榻左之燭光。照眼生纈。遂復合其目。心房之中。尚懵然不憶頃間之事。已而目大。張矣。左右流盻。見已身乃臥一温室之中。榻茵至軟而縟。花繡爛然。房中陳設。皆作法國之式。壁衣以東方之錦爲之。地上氍毹至厚。案上置鏤金之燭奴。榻旁侍婢二人。屏息鵠立。無敢偶語。 
國外新聞 
[波斯行商被劫]  
　　二十日倫敦電云據德里蘭電稱聞有大隊行商由蒲希爾出發行至希拉慈地方爲酋民所刧有英公司之貨一百件亦爲掠奪 
[德國皇太子行蹤]  
　　二十日倫敦電云德國皇太子及太子妃已行抵英屬哥倫布該處總督大臣曼克開納姆君親登太子坐船致禮迎接皇太子將在錫蘭游歷三星期之久 
[德國定期審訊偵探案]  
　　二十日倫敦電云德國北海巴克姆官員所拘之英國偵探兩員兹已定期西十二月中旬在萊浦齊審訊大約不致遷延蓋被告已自認赴德搜探軍情以期歸而貢諸政府彼等慨然自認與案情並無關礙而已得輿論之稱許謂誠不愧居士官之職被告在獄現受極愼之欵待 
[俄國謀築中央鐵路]  
　　二十日倫敦電云俄國國會議員斯維琴斯台甫君現爲提倡萬國公司興造高加索至培納欺斯丹之鐵路一事寓於倫敦據稱俄國不日將出其財政之助力倫敦各要津皆將計議此舉其公司擬由各國組織以便集合利益而免衝突（以上譯字林報） 
[澳門實行驅逐教士令]  
　　二十日香港電云葡京官塲致電澳門總督及澳門教長聲明即將實行驅逐耶穌教士之令有教士數員擬赴巴西行道餘員則擬赴交趾支那及英屬印度兩處（譯泰晤士報） 
[德太子妃歸寗預聞]  
　　二十日栢靈電云德國皇太子妃遊錫蘭後大約將赴埃及游歷兩月並將赴開恩斯與其母相會 
[比國王后病狀續聞]  
　　二十日栢靈電云比利時王后之疾雖非無望惟已稍重 
[俄國大文豪逝世續誌]  
　　二十日栢靈電云俄國大文豪托爾斯托雅伯爵臨終之時並未往報教堂故未誦念安魂歌其遺骸已於今日舁歸伊斯萊雅帕爾協那故宅 
[美國水手殺人案定讞]  
　　二十一日香港電云美國旗艦鈕約號之水手海斯氏殺害日本女孩並擊傷日本男子一案已在高等裁判所定讞查被告確係故殺故處以三年苦之罪（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
