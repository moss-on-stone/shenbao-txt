# 1900 - 197 - 4909794

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[讑多設民圑可以弭閙教之禍]  
　　自北方義和拳匪擾亂津京已將兩月南地人心爲之搖動雖經各疆臣議定保護長江一帶不使内憂再起外釁連開於是人心爲之稍靜不謂各疆臣用意如此周詳保護如此嚴密而各處閙教之案仍層見疊出可見各處亂民皆有蠢蠢欲動之勢就昨報所紀者四川則成都府天主堂被旗民拆毁湖南湘潭縣則於上月二十四日鄉人將福音堂焚燬并延燒民房數家江西景德鎭亦於本月十五夜匪徒將某教堂焚燬雖訪事者亦得之傳聞未能詳盡然旣有閙事之處及閙事之期想斷非子虚烏有若浙江紹興府屬諸曁縣之閙教則事更鑿鑿無論倪大令將拿獲之人貿然枷責誠不免鹵莽從事而土匪竟聚至二千餘人焚燬教堂闖入縣署豈尙目有法繐哉自通商以來西人來華傳教日益推廣自城鎭以及窮鄉僻壤幾無處無教堂旣有教堂卽有教士而華人之信教者亦遂日繁有徒民教現在雖未盡有齟齬之事而要未嘗泯彼我之見也彼我之見未融則一有未洽如鐵擊石其火立發小則口舌紛爭大則聚衆滋事大史卽有保護之心亦不過責成地方文武地方官卽有保護之責亦不過多方誥誡遠或數百餘里近或百數十里安能事事躬親且禍變之起其勢必驟事難逆料故爲地方官者亦殊有鞭長莫及之慮余前勸各鄉紳富籌欵練團以衛桑梓誠以北方擾事南省内地伏莽甚多恐爲牽動練團尙僅爲保衛身家起見乃觀於今日各處閙教之事則知各鄉練團愈不可緩矣大抵一鄉一鎭之間究屬良民多而莠民少苟能各鄉各鎭皆設民團民教或有不和亦易於彈壓勸解若待報縣請示卽地方官從速下鄉而道路遄征致延時日釁端已成彌逢不易民團皆係土著未事則防範陽固旣事則解圍亦速非但一設民團教堂卽可保護且閙教之事皆地方之莠民爲之無非藉閙教之名圖搶劫若裡招之入團若輩旣有所事歹念自消教堂可不保而自保或慮籌欵不易安能盡地方之莠民盡招入團則當爲擒賊擒王之計一方莠民之中亦必有爲衆人所推服者招之使來則其餘自不敢爲患矣如兩江總督劉峴帥慮長江一帶梟匪爲患招撫其目徐老虎予以獎札卽此意也至於籌欵現值民窮財盡之時搜括固非易事官中亦支絀異常難於津貼不知籌辦民團究屬有限額數之多少可視鄉鎭肥痏而爲之多則二三十少則十餘名若以三十名而論每人口糧每日三百文統計不過九千文一鎭一鄉之間豈無富戸可以捐輸况尙有鋪戸可以月捐亦足爲土壤細流之助哉若富戸吝於解嚢士紳怠於辦事目之爲無用之舉因循坐視使一旦滋事非但有礙大局而同處一隅必先受其驚皇且莠民之閙教不過借端惟搶劫是其本意吝此區區之費而貽家室之憂甚爲智者所不取也涉筆及此其能不以鄙言爲河漢乎 
[慶邸効忠]  
　　廣州博聞報節譯北京英使署竇君十九號所發信云慶王竭力救護各國公使兵匪圍攻時率隊救護三次均不能解圍受傷甚多而退圍使署者以團匪爲多禁兵無幾京中商家常有被劫宫中之事甚形雜亂慶王累次在皇太后前進言謂各使臣如果被害則將來之事定不易了結云 
[湘潭閙教續聞]  
　　客有自湘潭至漢口者語諸本館訪事人云本月初旬彼處土匪忽然散布謠言慫恿居民將福音堂盡行折燬各教士幸先期避於他處未遭毒害邑尊某大令刻將滋事之人拘案重懲堂中所失物產亦已賠償了結矣 
[日艦到漢]  
　　漢口訪事人云本月二十一日午前有日本兵輪船一艘由滬到漢停泊英租界江岸該艦容積五千二百餘墩每點鐘可行二十八海里管帶爲少佐梶木君聞此來係保護彼國寓漢官商故尙須小作羈留也 
[兵輪到漢]  
　　漢口訪事人云金陵駐防練兵半經奉調北行保衛畿輔而省垣重地兵力反形單薄兹者督憲劉峴莊制軍電逹上游某省督撫請借撥精兵若干名保護江寗昨已派來南洋兵輪船二艘停泊漢口江心以便該省勇丁到來卽可載往白下以資防堵 
[新軍北上]  
　　漢口訪事人云統帶武功老湘營方翰卿軍門近奉香帥諭令將護軍愷字各營内挑選壯丁五百名與新募之勇聨成大軍刻日拔隊北上直趨京津蓋藉以助勦拳匪也 
[請領軍裝]  
　　金陵訪事友人云兩江總督南洋通商大臣劉峴帥自聞京津亂耗卽通飭各万營及沿江沿海各要隘砲臺統領並南洋各兵艦管帶嚴密設防以備不測邇者時勢日亟防務尤不容疏是以各將領皆備文遣弁至轅督請領軍火峴帥卽飭製造軍械等局分别撥給俾得解回應用是亦有備無患之道也 
[軍書旁午]  
　　金陵訪事友人云自北地拳匪擾亂兩江督者電音紛集每日不下數起邇者雲津已陷京師岌岌可危北洋大臣裕壽帥除隨時發電南來外屢有八百里羽檄由驛飛遞徵兵徵餉日昃不遑督憲劉峴莊宫保則以南洋防務戒嚴勢難兼顧未免憂形於色云 
[新軍將至]  
　　金陵訪事友人云兩江總督南洋大臣劉峴莊宫保目擊時艱知練兵實爲當務之急曾委記名提督曾軍門熙照赴湘招募護軍兩營以補督標之缺由軍門率領至鄂先行遄返白門禀知宫保卽派保民兵輪船前往接載想貔貅雲集當在指顧間也 
[浙省辦團]  
　　杭州訪事友來函云自北省匪徒肇事杭垣謠言紛起富家大戸咸思遷地爲良而遊勇士匪因之乘機搶劫城廂内外雖有兵士　要分駐而地方遼闊防範或恐未周代理杭州府朱小笏太守因會商紳士擬招集莊丁舉辦團練俾得守望相助匪黨無從灒蹝果能實力奉行亦地方之幸也 
[白下决囚]  
　　金陵訪事友人云前者兩江督憲劉峴帥札飭上元江寗兩縣主查明獄内應决各犯分日行刑當經署上元縣龍硯仙大令署江寗縣孫花樓大令遵照辦理凡罪在不赦之犯業已次第明正典刑本月十九日孫大令復由獄中提出盗犯張大鵬會同龍大令及三大營押赴笪橋市梟首示衆聞張犯同黨七名今春在南門外花神廟 
 
 

Page 2

 
 
刃傷事主案發　禽供爲自不諱由縣錄供詳奉峴帥批飭就地正法至此遂不能保其首領世之橫行不法者不亦可觸目警心哉 
[示保教堂]  
　　松江訪事友來函云自北地拳匪借仇教爲名肆行焚殺風聲所播到處戒嚴地方有司未雨綢繆相率出示諭禁本月某日婁邑尊屈吉士大令亦懸示通衢略謂洋人來内地傳教載在約章歴奉諭旨嚴飭保護一經肇事四鄰坐罪如前年土匪焚燬南錢教堂當奉憲飭拿解多人分别懲辦而情節較重之綽號偷牛阿華及馬阿大兩名猶釘鐐羈禁俟其悔悟現當北地拳匪不靖業奉剿辦深恐敗竄勢蹙濳蹝南來勾結匪棍煽惑滋事設或憂及教堂該處居民縱匪之咎百口何以自辦懲前毖後不忍我民干犯法紀貽累身家亟思設法保護以杜匪擾而安閭閻除分别照會就地紳董妥籌議復外爾等須知洋人行教意在勸善教民與爾等同屬朝廷赤子豈宜岐而視之若教堂爲教士行善之地信從與否悉聽自便與爾等毫無干碍且係奉旨准行責成保護境内人類不齊難保無刁棍造言生事亦宜弭患無形以抑體國家懹柔之道自示之後不准形跡可疑之人窺探滋擾違卽鳴保拿究倘有匪徒附和有意與教堂爲難定拿案從重處治决不寛貸其各凛遵毋違特示 
[調署要缺]  
　　楊州訪事人云兩淮海分司所屬之板浦塲爲二十三塲之冠政務極繁兹聞正任陳鹺尹因病出缺運憲柯遜菴都轉查得此缺輪應知事到班因員缺緊要當將實任餘西塲唐鹺尹如峒調署板浦而以知事歐陽彬委署餘西昨已詳奉督鹽憲批准隨卽牌示轅門一面分飭遵照 
[試院先聲]  
　　金陵訪事友人云日前江寗府王鹿峯太守接奉江蘇提督學政瞿子玖大宗師札文著傳諭各屬生童於七月初二日一律取齊聽候示期考試等因太守遵卽出示曉諭並札各縣一體遵照 
[江水患]  
　　揚州訪事人云此間自本月十四日起滂沱大雨逹旦通霄以致溝澮皆盈低洼之處更一片汪洋無可辨别昨聞有西鄉農民某甲因事入城甫及甘泉山下不防山水驟至俄頃間平地水深數尺甲立足未牢遂被冲倒直至翌晨雨霽積水漸涸行人見甲偃臥田塍視之則已腹大如瓠魂歸泉壤矣其家相距匪遙聞信奔至妻若子痛哭非常隨卽草草收殮舁之而去亦可哀已 
[沙市官塲紀事]  
　　沙市訪事人云黑龍江將軍恩雨三軍帥在任所病故由公子輩扶柩回里於本月初三日抵沙是日江陵縣張雲生明府飭地保傳諭各鋪戸將遄街招牌一律收下蓋恐靈櫬過時有所窒碍也次日辰刻八旗子弟排列隊伍恭迎軍帥靈櫬入城一時道旁觀者塞　塡街異常執閙本月初六日荊宜施道奭召棠觀察乘快利輪船晉省赴各憲轅面禀要公大約小作勾留卽須返斾也○巡檢李和齊少尹與龍灣巡檢葉少尹根新對調葉少尹已於本月初八日未刻挼印暫寓天后宫一俟李少尹赴任後卽當鶯遷人署也 
[皖省官塲紀事]  
　　安慶訪事人云署理濳山縣馬德光大令履任未久爲二豎所侵於月之某日病故審憲聞報卽飭請補濳山縣之趙廷瀚大令先行署理○婺源縣項村委候補縣丞梁國勳前往署理○候補縣黃大令瑞接署宿松已紀前報刻藩憲著留省差委遺缺委候補縣許金绶大令庖代○新選濳山縣訓導張文杰廣文飭赴新任 
[州官塲紀事]  
　　鎭江訪事人云兩江總督南洋大臣劉峴帥檄委常鎭通海道長久山觀察赴圌山都天廟象山等處查點陳宇山軍門所統新湘五營兵額觀察於二十三日回鎭屬下各員均至六吉園碼頭迎迓○福建正主考華竹軒星使金壽前主考吳蘭若星使郁生奉命南下遵陸至清江乘官舫於二十三日抵京口檕纜皇華亭碼頭丹徒縣莫嶼香大令預飭辦差丁役搭蓋綵棚伺候俄而副都統吉晉軒統制鎭江關道長久山觀察均詣舟次恭請聖安文武各員亦投刺謁見兩星使一一請見略叙寒暄興辭而出鐘鳴四點憲舟解維由内河取道金阊然後向閩省進發 
[彝陵譚薈]  
　　宜昌訪事人云日前宜地忽謠傳本月十二日晚間焚燒天主教堂堂中各教士聞信惶急異常相率爲遷地爲良之計各洋行西人亦有將家眷搬上柏木船者不料是夜安靜無譁直至天明並無警信事後地方官出示禁止謠言以杜亂萌○宜地風俗每逢天時亢旱之年各鄉民推數人爲首手執香炷紙旗上書某地民人求雨鳴鑼擊鼓擁入城中强求府縣官同往祈求府縣各官砥得唯唯聽從蓋畏其人衆也本年夏間因旱　爲虐入未得沛甘霖日前有河西鄉民數百人循例至河東龍王廟求雨見廟中有天主教堂董教士棺木停放於内卽欲移往他處人多聲雜幾至釀成事端幸操防營兵弁經過竭力勸慰准於明日遷移各鄉民始得紛然而散○北事日亟謠說紛騰宜地文武各員日夜巡查不敢稍有疏懈日前府尊陳太守會同各紳士倡議舉辦民團約招團丁五百名每名月給工食銀四兩凡一切軍裝號衣均向各殷戸捐貲備辦現已捐集紋銀五六千兩錢三四千串一俟湊成四萬金卽可擇期舉辦也○宜地久旱　雨禾苗大半枯焦因之米價陡增中熟米每石須五千餘文菜蔬亦因雨澤甚少未能發榮滋長老圃老農無不愁眉雙鎖也 
[漢口夕陽]  
　　漢口訪事友人云武衛左營管帶劉君承恩兹經楚督張香帥擬調來鄂聽候委用○連日湘勇之拔隊過漢者大有如水如雲之勢官憲面諭各保甲轉飭通鎭曲院妓寮一律閉門以免滋生事故○北省拳匪事起致各國勞師動衆戰釁大開督憲張香帥知用兵以器械爲先爰飭漢陽槍砲廠夜以繼日加工製造以應急需○湘省麻陽地方前土民阻撓礦務邑宰誤爲土匪肇亂禀報至省乞師嗣經邑紳妥爲調停士人立卽解散所調各軍現已回鄂矣○湖南所解京餉行至鄂省楊店忽被匪徒行刦至傷人與否及所失若干刻均未悉其詳不敢貿然肊斷也 
[獵塲碧草]  
　　松江訪事友來函云提標左營遊擊吳星甫遊戎炳辰前經上遊保升漕標中軍副將因新任盧遊戎桐森尙未來松卽將印信暫交守備蘇守戎慶隆護理卽日挈眷赴清江浦履新日昨盧遊戎已由廣東原籍涖松卽投提轅禀到隨筮吉本月二十日接篆視事其公館則賃廣明橋對河兪姓宅内○西北鄉佘山天主堂前經中營張華園叅戎撥砲艇常川駐泊以資保護本月十九日城守楊克明遊戎又帶差弁四人便服登舟駛至彼處巡緝堂中某司鐸以禮延見欵以泰西茶點茗談多時始握手而别○時當盛夏炎旭騰輝三五頑童往往於雲水鄉中載沉載浮以相娛樂沿岸隨而觀者更成羣結隊拍手歡呼亦鄉閭之惡習也昨午貢院照壁後一六七齡女亥因觀水嬉偶一不愼墮入水中經鄰人暼見極聲呼救一鄉人躍入拯起孩已面白於紙口咽不能成聲幸救治如法掌上珠不致爲蛟龍攫去寄語家有寗馨者尙其愼防於先哉○本月初旬某日之夜郡城西門外萬華銀樓忽來衣履翩翩之某少年以購金戒指爲名乘間攫去三枚飛步奔避追尋未獲二十一夜上燈後附近文寳銀樓又蹈故轍店夥躍出狂追至東嶽廟門外一轉瞬間匪徒已無蹝影噫通衢大道之中匪類橫行至此不亦深可異哉○三十六個黨頭目費雲生卽蹺脚雲生經婁縣屈吉士大令飭差嚴密訪拿本月十七日之夜在閔行鎭拘獲十八日黎明解送至案大令立卽升座出力之差役則賞洋銀二十元略示鼓勵提費悉心研訊費供稱生長六吊灣來松駕舟度日並未爲非大令怒其刁狡飭鞭荆條五百下釘鐐收禁以待嚴懲 
[照錄盛京卿奏請電報局兼辦德律風片]  
　　昨日滬上官場傳抄大理寺少堂督辦鐵路電報大臣盛杏蓀京卿請將德律風歸併電報局試辦奏片爰照錄於下德律風創自歐美於電報爲支流如江河之水支流之分洩多則正流之來源微是德律風本與電報相妨者也第新 
 
 

Page 3

 
 
理日出人情喜便無智愚長幼之别無學習譯錄之難入手而能用著耳而得聲坐一家而可對百朋隔顔色而可親聲欬此古今未有之便益故創行未三十年已徧於各國其始止逹數十里現已可通數千里新機旣闢不可禁遏然使與電報各樹一幟則涓涓分派積久而可斷正流查日本電報德律風統歸遞信各省學生教於一堂機器出於一廠誠深知事權之不可分也中國之有德律風也自英商設於上海租界而始近年各處通商口岸洋人紛紛謀設吳淞漢口則請借桿掛線矣厦門則請自行設線矣電報公司雖竭力堅拒但恐各國使臣將赴總理衙門要求又滋口舌一經應允爲患甚鉅况洋人眈眈逐逐欲攘我電報之權利而未得其間沿江沿海通商各埠若令皆設有德律風他日由短線而逹長路由傳聲而兼傳字勢必一縱而不可收拾也不特中國電報之權利爲其所奪而彼之消息更速於我制防不早補救無從現在官欵恐難籌措臣擬與電報相輔而行自通商各口岸次第開辦再行次及於各省各郡縣儘可預杜諸𫒗覬觎之謀保全已成之局如蒙兪允臣當勸諭電商招集股本一切事宜隨時咨請總理衙門察核妥爲籌辦謹附片具陳伏乞[  聖鑒訓示謹奏]  
[恭祝聖誕]  
　　昨爲皇上三旬萬壽黎明時上海縣汪瑤庭大令率同縣丞劉二尹主簿孫少尹典史趙少尉先詣萬壽宫内伺候俄而鐵路督辦盛杏蓀京卿江蘇督糧道羅少耕觀察蘇松太兵備道余晉珊觀察提右營叅將廖楚材叅戎松海防同知劉乙笙司馬英美租界公廨讞員翁笠漁直刺上海縣教諭邱廣文守備程守戎城汛周千戎先後駕臨至朝房小憇其時殿庭上下燈燭輝煌禮生禀請行禮各官趨詣丹墀以次序列分班祝嘏行三跪九叩首大禮禮成退入朝房略飲茶點然後分道回衙 
[傳相行轅紀事]  
　　兩廣總督調補直隸總督兼北洋大臣李傳相由粤蒞滬駐節泥城外洋務局已紀昨報昨日江蘇督糧道羅少耕觀察及吳淞各防營統領先後至行轅禀見當蒙接見有差電報局督辦兼鐵路大臣盛杏蓀京卿則譚至午後一點鐘時始行告别 
[備迎節鉞]  
　　新任貴州巡撫鄧小赤中丞交卸皖撫篆務後入都陛見畢由陸南下將抵滬江昨日上海縣汪瑤庭大令探悉之下卽命辦差人等預備迎迓 
[儲憲蒞申]  
　　江蘇督糧道羅少畊觀察前者督運北上近已事畢由清江浦乘舟抵滬暫泊美租界鐵路大橋畔河中不日卽須遄回任所也 
[中外聨歡]  
　　昨日恭逢皇上三旬萬壽普天率土恭慶嵩呼道憲兪晉珊觀察先期就會審公廨洋務局内雇匠搭蓋五色彩棚輝煌奪目是日備有西式大餐并傳天仙茶園名伶登塲演劇以娛嘉賓中西官紳之赴宴者爲電報局總辦盛杏蓀京卿提右營副將廖楚材參戎松海防同知劉乙笙司馬上海縣汪瑤庭大令督糧道羅少耕觀察文報局總辦黃芝生觀察英界讞員翁笠漁直刺襄讞委員張柄樞司馬及正稅務司安格聨君律師担文君南洋學堂教習福開森君日本繙譯天野恭太郎君一時美盡東南觀聨中外主賓酬酢欵治逾恒直至夕照西沉始各分道而别 
[貨車候解]  
　　駐津各國聨軍前以鐵路已斷運糧不便函致滬上購備小車一千輛先後運解北上已登昨日報章嗣聞各國聨軍統帶官倩浦東祥生機器廠定造貨車一百餘輛以備車中載運火樂彈丸近已工竣不日當卽解往車前矣 
[格致書院已亥春季課案]  
　　超等黃守恒夏清貽楊毓煇于樹敏李倬雲汪德淵殷之輅許玉庭李寳沅李鼎元王樹勳盧忠義楊百侯番敦先夏際唐特等儲桂山侯逸民吳佐清蔡昌熊丁桂琪郭仍壽馮華第丁逢中黃潤璋金文樑程祖勳丁坤生蕭鑑宸汪錫銘程希岳韓問青汪錫祺金潤森侯鴻鑑吳增驥謝慶芬單毓年張一澧黃志曾余夢斷黃龍光朱其鋆李鈞鄒登泰林日初一等許棫陳師咸劉祖培章同爵王振文魏欽陳錫疇顧衍鋆沈同午譚浩曹浩侯士玨曾宗蔭陳時臬張文炳吳昌綬顧鳴鳳徐人驥蔣詠同畢潤霖黃爾謙楊晉笙馮諤許樹枌黃錫齡葛居晟鍾守頤潘家瑩歐陽淦陳勝第顧興士兪文奎王成楊聨緖鄒登灜鍾璜曹炎　筑航董葆仁鍾愈李寳鎔吳懹林朱磐萬祖蔭張駕聲徐鍾恂袁婁丁文蔚 
[格致書院庚子春季課題]  
　　第一題問西人工藝製造新理新法日出不窮說香謂由於國家之鼓勵似已然新理新法究不能憑虚而得必先有學問以爲根本試詳陳之第二題君子聽鼙之聲則思將帥之臣讑八月十五日截卷逾期不收 
[嚴訊兇棍]  
　　本月十八日著名流氓謝掌華糾黨三人乘許林氏所駕划船駛至浦中驀見十三圖民人李顯華泊舟南市生義馬頭謝遂一躍登舟不問情由卽開槍向李轟擊彈中左乳後經李之家屬舁送捕房據情聲訢轉解馬路工程局經總辦程雨村大令騐明傷勢飭送滬北仁濟醫館療治一面飭差嚴拿行兇之人旋拘獲形跡可疑之朱春泉迭次研訊供詞閃爍乃命管押限交正兇到案訊究事爲蘇松太兵備道兼江海關監督余晉珊觀察所聞立卽札行到局略謂上海五方雜處良莠不齊自北方有事以來寓滬商民咸恐流氓乘間肇釁紛紛遷徒有地方之責者自應切實防衛以靖閭閻乃本道訪聞南市新馬路一帶時有棍徒持械攫物擾害行旅甚至開槍轟擊用刀傷人種種兇橫情形實堪痛恨卽如六月二十日申報登有流氓謝掌華槍傷船戸李瑞華及流氓人槍傷李顯華兩事如果屬實不法已極該局駐路巡捕有拘拿匪類之責何以遇有此等重案從不將要犯當塲拿獲殊不知星星之火可以燎原涓涓不塞將成江河若不及早設法從嚴拿辦何以安民情而弭隠患除出示曉諭外合亟札飭札到該員卽便遵照督飭巡捕認眞查察遇有形跡可疑之人身藏兇器立刻拿住解縣重懲一面迅將流氓謝掌華等嚴密查拿並移會上海縣曁英法租界兩會審委員一體派撥差探恊緝務獲懲辦等因程大令奉札後卽移會英美租界公廨讞員翁笠漁直刺法租界公廨讞員朱森庭明府派撥包探協同緝拿復飭水巡頭目陳向榮赶將謝緝獲解案旣而陳購同眼線至徐家匯左近將謝拘獲前日押解至局程大令研訊之下謝供小的係浦東老白渡人年二十有五娶妻某氏家有祖母及伯叔皆賴小的餬口小的向在浦江中駕舟裝米前雖犯事早已攺過自新從不向人訛詐本月初十日刺舟他適至今始回不知所犯何事致被拘案大令問爾與李顯華有何仇隙遽爾放槍擊傷謝供小的與李素未謀面且是日並不在滬安有此事大令命提許林氏到案詰問爾與此人相識否氏供前日强奪小婦人之划船者確是此人迨後突聞槍聲砰然李遂受傷是否卽謝所擊無從察知謝供許林氏所供實因小的前次曾向訛詐洋銀二元以致積恨成仇來此誣陷當日小的並不在滬安有傷人之理尙求明察大令謂爾犯案纍纍本委久耳爾名今旣到案從速供明尙可寛其旣枉謝依然狡展不承復提朱春泉研鞫朱供小的雖與謝相識並未與之同黨求宥大令因在萬壽期内免予刑求命押候備文飭差移解上海縣署禀請縣主汪瑤庭大令訊究並將案情詳禀觀察核示 
[誘女控局]  
　　昨日薛榮棠投保甲總巡局控稱生女許配潘姓由石茂蘭爲媒曾被吞没聘禮洋銀二十元今又瞻敢誘女至潘家住宿求恩提究總巡傅莘崖明府諭令地甲查明調處 
[失火可疑]  
　　前晚英租界洋涇浜附近某號空屋中不知如何忽然火發熊熊之勢幾致燎原巡街捕見之立卽破扉而入並召鄰人帮同灌救得卽烟消火滅事後查見屋中有飽浸火油舊棉絮形跡甚屬可疑嗣以某小客棧與是屋相通遂疑棧主或有縱火情事立卽拘入捕房捕頭令押候解送公堂禀請讞員翁笠漁直刺訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署紀案]  
　　莊徐氏控唐炳華將伊子莊錫林藏匿等情汪大令正在飭提旋據莊徐氏備文到案汪大令提訊之下莊錫林供小的家住治下橫浜地方年十七　前被開茶館之唐炳華糾同流氓錢雪雪將小的拽至其家强欲借洋二十元小的不允卽被拽至江灣鎭關閉空屋内三日後經母親來案具控唐始釋放回家唐炳華供莊錫林曾欠小的茶資七十二文日前又來啜茗向索前欠致鐲其怒竟將茶碗擊碎經伊母舅來勸還錢七十二文了事此係實情尙求明察大令問莊曰將爾關閉三天飲食何來供自爲購食大令曰旣被關閉何能出外買物　係妄供大加申斥諭令退去唐炳華素非安分著笞責二百板收押○入鋪地甲陸雲生卽係前經斥革之張瑞化名復充近被合鋪居民至縣呈控縣主汪大令准詞飭傳陸到案研訊因其抗不到案昨日飭差前往拘提到案研訊○鄉民朱芳明控被沈開勳糾黨砍傷經汪大令提訊之下朱供家住塘灣鎭耕田度日沈開勳結欠小的會錢三十六千文屢向索討詎沈以閔行鎭土棍李錦賢爲護符非但不還且將小的田内之水私行放盡致禾苗枯槁小的向之理讑沈卽糾黨行兇持刀砍傷小的頭額手臂等處當時卽欲投案請騐亦爲李錦賢所阻暗使沈開勳先來朦控是以來案求騐大令飭仵作騐得頭面手臂兩處果有刀傷判令退去醫治候提齊訊究 
[馬路工程局瑣案]  
　　前晚水巡頭目陳向榮在浦江中查獲章正德所駕杉板船一艘其中窩留陳阿六汪阿發因其形迹可疑立卽拘解捕房由捕頭轉送馬路工程局禀請總辦程雨村大令研訊章供小的係寗波府屬慈谿縣人是晚駕舟至浦左因飲酒過醉不知陳汪二人如何在船伊等是否善良亦非所悉求宥陳供小的係泉洲府屬某縣人來此尋兄未獲相遇遂至流落前次曾在法界犯過竊案尙乞恩施汪供小的當野鷄挑夫偶至浦東訪友因附章船而返並無别情大令命還押候覆訊核奪○鄭仁根扭控船夥黃小春不繳捐欵反敢逞兇等情經程大令提訊黃供小的係寗波府屬慈谿縣人不敢行兇叩求明鑒大令謂鄭在本局包收捐欵係奉道憲大人之諭何得顯然抗違署罰洋銀一元以儆 
[法租界捕房紀事]  
　　宋金生前控湯倪氏　領其妻陶氏捲逃等情經讞員朱森庭明府訊供發堂留養著覓的實保人准子領回兹　宋金生呈遞領保各結明府飭將陶氏帶回捕房俟堂期給領○偷兒甲乙二人在新租界行竊各贓携至城河浜求售適爲包探所見拘獲送入捕房捕頭命押候解堂究懲 
[美租界捕房紀事]  
　　昨晨中虹橋畔倒斃年近古稀之無名男屍一具某號巡街捕見之立卽投報捕房捕頭令傳是圖地保查明有無屍屬妥爲收殮○首晚英界胡家宅友近大興里妓女某氏偕狎客某甲乘馬車至虹口頭壩命馬夫停車散步納凉乘間逸去經摀婦聞信投報捕房請爲查緝捕頭允之 
[蘇垣官報]  
　　六月十六日戸都山西司部中陸樹　　州人由上海來同知王桐森禀知催提前署上海縣王欣甫欠欵回又許鑫禀謝峯委赴華亭　縣上海等縣守催提歴年積欠公欵卽辭又鄧文堵禀紳回滬　判提伸爲禀謝峯委赴提前署上海縣王令欠欵各項銀兩差知縣魏士鴻禀知奉府委溧陽公幹又王濟禀知奉前撫憲鹿委往山東查探運　差卽辭又王慶　禀　峯委赴南　沙洲差又蕭啓英禀辭回盛澤釐局又許溎祥禀知赴十里亭稽查火葉新庫卽回又劉怡由上海來卽辭遷機李應庚禀　峯委播轅監印卽日到差管帶撫標蘇防前營正任常州右軍守備徐誠檀禀辭赴黎里一帶查　○十七日同知桑孝　由江陰厘局來通判陳德宣請假赴江北就醫知縣林士菁禀辭回五庫厘局撫轅文巡捕吳樹楷禀知送鹿撫憲回縣丞唐　年巡檢舒炳鉅均禀知峯總捕調派崽齊薱門外水巡卽到差又劉文浩禀銷　甲總局文案差撫轅琥巡捕沈朝榮禀知交缷中營水師帮帶○十八日通判崔仲爲禀辭赴上海公幹知縣陳寛蔭禀謝峯委催提太倉各屬海塘工費差又魏允濟禀銷守提常昭二縣清賦公費差又傳金禀知奉　憲加札摀辦稽核文案差又王敬銀由寗見制憲回理　許豈陶禀樹峯委西路二叚巡查差縣丞張勤禀　峯委分松差遣卽辭同知王桐森禀辭赴上海公幹知縣魏士鴻禀辭赴溧陽公幹又鄧鼎禀知奉上海道委解龍圓十萬兩來　管帶摥　　中水師飛划營儘先補用參將徐錦堂禀知赴各處巡緝帮帶撫標中營水師正任江寗城守右營守備帶玉葉禀　到差○十九日統領太湖　師全軍候補道幹慶遷通知巡哨回督辭濟又沙洲事宜候補道賀元彬通知奉護院憲札委水陸營務處差知縣張祖輸禀知赴滬公幹又楊炳震由揚州公幹回又邵　禀辭回駕縣丞　炳庚禀知車　院憲札委文巡捕　監印差並銷無轅監印差又錢國衛禀謝奉委葑門外巡查差撫轅文巡捕吳樹　禀知奉護院憲加札飭委文巡捕兼監印差巡檢劉炳禀知辭首　赴如　回○二十日通判吳汝繹由吳江回並禀謝峯委北路總巡差理問許　穗禀知到西路二叚巡查差縣丞錢國銜典史應德麟均禀知到葑門外巡查差縣丞黃文　禀謝　委中路二叚夏防巡查差又周景萬禀謝峯飭派蘇差委五品頂戴指分江蘇試用縣丞吳一　浙江人由京領照來省禀到舊　　先補用游擊玉星幾四用人由河南來○二十一日周知藥　熊禀辭回江陰厘局通判吳汝縣禀知到北路總巡差又　　　　　峯委赴海州公幹卽辭知縣　寛蔭禀銷北路總巡差卽辭赴太倉　屬催提　塘丁費差又　　禀銷守提長元吳江震五縣　賦公費等項差又莊復因禀謝峯加札接辦積　文案差府經歴李　　禀知由寗回縣丞李宗顴禀知由丹陽測量水影回並銷　門早闌　　差五品銜分缺先　補用巡槍王啓曾浙江人禀知起服回省禀到與史應德　禀銷葑門外陸　差管驚飛榜輪船補用千總余嘉林禀知由滬修　幹　丁竣　省 
 
 
 

Page 10

 
 
   
 
