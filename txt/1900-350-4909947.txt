# 1900 - 350 - 4909947

 

Page 1

 
 
[售書濟急] [  申報館協振所啓]  
鹽城陳惕菴孝廉玉樹文章品詣冠絶時流生平著述極富其毛詩異文箋十卷已由前國子監祭酒王益吾先生刊入南菁書院叢書中海内士林莫不珍若球璧兹又刊成所著詩古文辭十卷爲後樂堂集其識見則聛聣古今其議論則融洽中外誠當世之通儒近今之傑士也日前特寄來百部囑售資捐入濟急善會每部五册取値六角凡在儒林諒必以先覩爲快也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[觀火說]  
　　十月二十七日之晚殘月已墮繁星滿天忽聞警鐘亂鳴厥聲鞺鞳啓窓四眺東北隅紅光燭霄友曰是美界火災也盍一觀乎應之曰諾比出户則街上正人聲嘈雜凡短衣窄袖自命男兒好身手者爭先鬥捷洶湧如潮其殆欲乘亂攫貲財耶抑有親朋近火塲故羣焉往爲救護耶惟見紛紛擾擾若羣鴉之噪秋空而已少焉遙聞輪聲轔轔然自遠而近兩旁齊呼曰幸矣皮帶車至矣蓋救火會衆西人紉帆布作長　吸泉激射置諸車上以利遄行故滬俗以皮帶車目之也斯時巡捕包探咸以五色棒逐閒人人皆畏而避之故火熾而聲轉靜未片刻光漸隱皮帶車有折而歸者乃拉友返寓齋挑燈閒話友曰西人之講求火政可謂詳且盡矣其滅火之法迅疾亦無以復加矣顧昔聞有保險行藥水龍者何以今未之見執筆人應之曰安有是哉攷保險之例人有歲輸貲若干者行中人　劵保之遇災則如所保之數償以金事與救火會無涉卽救火會亦惟用皮帶耳甚則用火機水龍耳所謂藥水龍者當租界中未設自來水之時間有用以滅火耆其法範薄鐵成圓桶内盛藥水塞以軟木用時一人以繩繫於背去其塞則桶内之水自能噴射而火滅烟消矣　溯二十餘年前上海豐裕洋行曾有製以出售耆閒嘗詢之格致士僉云火得養氣而旺桶中藥水專滅養氣故火遂不得上炎後以不甚便利而廢之迄今購用無人因之售耆亦寥寥罕見子奈何以耳爲目喜效道聽塗說之流哉友曰然則英法美三租界各有救火器卽各有救火會中人一遇火災果能通力合作乎曰向固如是今則變通其法凡英界被火則鄰　英之法美二界皆往救援若法界火災則英界援之美界不與焉美界火災則英界援之法界亦不與焉是豈故分畛域哉誠恐　水龍空羣而出萬一本租界中有警反致赴救爲難故不得不留以有待耳然則華人行近火塲探捕驅之必力何以西人獨任令偪近其地探捕熟視若無睹並不聞有呵斥之聲也曰是亦不然夫探　之禁不許人近火塲耆豈示威哉蓋恐人多擁擠赴救者轉難施其力耳然華人回易擁擠西人詎獨無擁擠之患以故前數年由工部局董議定凡西人步至安放水龍之處在塲探捕例得控諸官而罰之惟在保險行執事之人佩有信牌不在此例友乃作而豉掌曰有是哉西人之公道昭彰竟若是哉我今而知租界中不特火政之周密救火會之精良卽此凡事秉公亦非中國法令所能及宜乎人皆悅服爭願受廛而爲氓哉雖然猶有憾每遇租界中火起卽有流氓地痞逞其强悍劫掠貲財致被火之家所携衣服簪環半入若輩之手漏網者斯已耳幸由探捕禽獲官惟以笞責管押畢乃事其有情節較重者亦祇枷示火塲按律載乘火刼財罪在不赦然平時被盜行劫卽有所失尙不致於蕩產傾家若一旦猝遇火焚財物垂盡而若輩更乘危行劫必使一身而外寸縷俱無此其悍無天理人情較之宼盜而尤爲可惡僅予以責押枷號亦何怪若輩全無忌憚而每遇火起必眈眈注目其旁乎或曰諺有之曰飢寒起盜心若輩惟困於飢寒故官吏治之不甚重然亦思被災之户遭兹搶刼此後苦被飢寒之迫將誰見之而憐之我是以深服鄭國僑之言謂爲政　如用猛也執筆人曰子言亦不爲無見爰拉雜書此弁諸報端 
[意見不合]  
　　西字報云傳聞皇上已俯允各國所請懲治罪魁惟端王派衍銀潢不能擬罪法德二國政府不以爲然以故和約尙難大定也 
[利益均沾]  
　　英京倫孰來電云美國總統麥堅利氏移書各國請將所議辦理華事各條略加修改大旨謂此次中國誤啓兵端殊屬咎有應得除酌償各國軍費外應將全國開闢口岸任從各國通商但須各國利益均沾不得畸輕畸重 
[使相小極]  
　　西字報云傳　邇日欽命議和全權大臣合肥相國政體小有不豫大約因感受風霜所致也 
[保舉人才]  
　　南昌訪事友人云本年閏八月前任江西撫憲松鶴齡中丞壽慨念時艱日亟物色人才江省仕宦中之得邀薦舉者計共四員一係前留江補用知府新任天津府旋升任荆宜施兵備道調補蘇松太兵備道兼江海關監督袁海觀觀察樹勛其考語曰才堪肆應熟悉洋務一係南昌府知府江訒吾太守毓昌考語爲才優識卓振作有爲一係吉安府知府許淸臣太守道培考語爲力圖自强足式委靡一係南昌縣知縣江雲卿明府召棠考語爲心精力果勤政愛民均經奏請破格錄用奉旨兪允現在觀察已蒙不次超擢江許二太守及江明府則簡在帝心亦將有升遷之望也 
[務成信讞]  
　　杭州訪事友人云前者浙江衢州府屬西安縣匪徒戕官鬧教事後獲犯六十餘名解經臬憲榮伯衡廉訪委員推鞫因衆供紛雜歴數堂尙未定讞近日署臬司許廉訪復札委候補縣胡大令爲和羅大令綱乾趙大令世芬總理其事而以郭太守懷珠吳大令士愷督審以專責成 
 
 

Page 2

 
 
[西員國]  
　　金陵訪事友人云省垣郵政局創始於丁酉年總其成者爲西員穆林君措置有方郵務蒸蒸日上邇因離鄉日久忽興故國之思禀諸總稅務司赫鷺賓榷使乞假回國榷使准如所請遴派西員某君暫爲庖代穆林君遂整頓歸裝於十月某日將局一切事件向某　交代淸楚旋詣中外各憲署禀辭啓行 
[西艦抵鎭]  
　　鎭江訪事友人云前者此間江中所泊法國兵艦二艘英國兵艦三艘現已陸續駛往他處上月二十六日又有英德法三國兵艦各一艘駛抵京口下椗江心每日午後艦中兵士羣至鳥洲山各處閒游常鎭通海道長久山觀察深恐愚民驚疑不定致滋事端特諭令水陸總巡周錦堂都戎帶領差勇妥爲彈壓 
[示還借欵]  
　　廣州訪事友人云廣東息借商款應由海關稅務司分别歸還本年十二月初十日爲第十一次還欵之期日前稅務司已函請善後局札行南海縣出示曉諭凡領有昭信股票者届時到關請領毋稍遲延 
[飭赴新任]  
　　金陵訪事友人云簡授兩淮鹽運司程雨亭都轉前曾欽承恩命補授蘇松太兵備道卽由湖北武備學堂差次來省謁見督憲劉峴帥行將擇吉履新旋又接奉恩綸榮陞今職峴帥以現任運司柯遜菴都轉已擢升江西臬司爰令程都轉速赴新任以專責成 
[都憲到蘇]  
　　姑蘇訪事友人云上月二十六日都察院左都御史溥都憲良由京來蘇地方官以禮迎迓聞都憲因拳匪肇亂時直言極諫幾遭不測之威故特隻身出都暫避危難是亦明哲保身者也 
[豸旌過潤]  
　　鎭江訪事友人云上月二十四日正任兩淮運司簡升江西按察司柯遜菴廉訪由邗上乘舟過潤暫泊大碼頭鎭城文武各官咸往江干恭迓廉訪接見後卽往各署報謁旋命解維駛赴金陵禀見兩江總督劉峴帥 
[廉介可風]  
　　南昌訪事友人云前任江西巡撫松鶴齡中丞交卸撫篆後慨念時局日亟體恤屬僚特命將署中器用悉數交還南昌新建兩縣主屬下官紳欲以杯酒祖餞者亦一律謝絶且諭之曰方今國步艱難乘輿西幸正吾輩臥薪嘗膽之日力求撙節尙覺不遑何忍妄滋糜費遂攜琴載鶴而去如中丞者可以風矣 
[科試先聲]  
　　金陵訪事友人云邇者簡授工部尙書正任江蘇提督學政瞿子玖宗師欽奉恩綸著卽赴行在供職因卽委江陰縣學教諭秦廣文恭齎學政關防文卷呈請兩江督憲劉峴帥代爲收儲新任學政李大宗師已於日前行文省垣定於十月中旬蒞省接篆順便舉行庚子科試以免往返之煩江寍府王太守接奉札文通飭一府七縣各學教官先期料量一切 
[厦門火警]  
　　厦門訪事友人云本月十八日午後四點鐘時厦門港育嬰堂右鄰某鞭爆作不戒於火忽肇焚如四鄰聞警救援未移時卽烟消火滅只焚去小屋四椽 
[沙市火警]  
　　沙市訪事友人云上月初十日之夜八下鐘時拖船埠左近張姓家不戒於火霎時冐穿屋頂光燄熊熊後經各水龍吸水狂噴得卽熄滅共燬房屋二進左右鄰均未遭殃 
[蘇垣火警]  
　　姑蘇訪事友人云上月二十七日午後蘇城姚家巷某姓家因作午餐不愼遺火積薪逾時烈燄狂飛不可遏抑家中人知覺立卽呼衆施救一面由地甲鳴鑼告警各叚水龍聞警馳至吸水以噴尙幸時在日中易於從事約閱半點鐘許卽行救熄僅焚去某姓房屋四五椽左右鄰雖未殃及然已飽受虚驚矣 
[浙省官塲紀事]  
　　杭州訪事友人云省中製造局需用硝磺因洋硝無從採購由防軍局憲札委候補知縣蔣大令本鑑前往湖南採辦已於上月二十七日首途矣○寗紹台道誠果泉觀察於上月二十六日因公赴省假八旗會館小駐行旌旋趨詣撫轅禀見撫憲惲崧耘中丞面陳公務隨赴司道處拜會○湖墅釐局總辦劉浩然太守瀚交卸後卽由藩司札委前赴餘杭一帶查案○營務處提調劉太守毓森現奉撫憲惲中丞札委辦理武備學堂事宜遺差委顏谷生太守鍾儁接辦○營務處文案張大令茂鏞現奉上憲調辦武備學堂所遺文案一席委學堂提調馮大令炘接辦 
[穗垣雜錄]  
　　廣州訪事友人云南海縣署差役羅安近以他案牽涉被李直刺家焯拘獲研訊縣主裴大令以其並未知照心滋不悅現已將犯交刑務緝捕總局研詰然尙未讞成也○私鑄僞銀最爲商民之累上年曾將鑄匪拘獲正法若輩始懼而歛跡邇者日久玩生復萌故智月前善後局憲詳請大憲重申禁令出示曉諭軍民人等略謂如有能探得私鑄處所赴官署密報引拿人犯緝獲銅板機器者賞以洋銀一千元其探悉携帶僞銀販賣行使之匪徒或查得容留寄頓坐莊銷售之店鋪赴官告捕者每起賞洋銀四百大元店主知情容隱得規包庇者嚴辦十家連坐房屋一併發封人則照例治罪似此雷厲風行不知各匪徒尙能稍知儆懼否也○粤俗佞神凡廟中木偶類皆請加封號藉以爲榮邇者佛山祖廟積有銀萬餘兩衆議爲神請封禀由劉司馬申詳大憲既而司馬復會同南海縣裴大令諭知司事人等略謂上年重修祖廟賴諸紳商鼎力勸捐集有鉅欵除裝修曁奉北帝游行開銷外尙存萬金仰見神靈顯赫現查籌餉奉行勸捐章程内刊有祠宇中捐銀五千兩請旨特賞匾額以示優奬之條本廳擬將修廟餘欵提出一萬兩以五千兩爲北帝請領匾額以五千兩請旨賞加封號上可以報効朝廷下可以藉昭忠義云云不知官紳商民皆能踴躍從事否也 
[厦門客述]  
　　厦門訪事友人云十月十五日午後五點鐘時有某甲者因事行至大字酒巷突來甲乙二匪徒袖出利刀阻住去路欲攫取所携銀物甲大聲呼救二匪懼而濳逃十六日黃昏時又有某乙者行至梧桐埕忽來匪棍三人推仆於地褫其袍褂而遁噫通衢大道之中匪徒竟橫行至此是眞愍不畏法者歟○厦門所設團練局每月約需經費二千餘金前議抽取房捐以抵嗣因不敷用度各紳董遂於月前邀集十途各商擬再捐集洋銀六千元各商以今年市景蕭條礙難應允不知各紳董又將如何設法也○厦門各商運往北方之貨向歸招商太古怡和三公司各輪船承裝其運費由厦先行付給現在三公司邀集執事人會議自十月二十四日爲始欲令於到埠後付給運費各商以事多周折刻尙未能允從也 
[朝賀上儀]  
　　昨日爲長至令節天將黎明蘇松太兵備道兼江海關監督余晉珊觀察提右營叅將廖楚材叅戎松海防同知劉乙笙司馬上海縣知縣汪瑤庭大令城汛千總周鑑之千戎上海營守備程厚庵守戎上海縣縣丞兼理主簿事宜孫立幹二尹上海縣典史趙敬臣少尉趨詣萬壽宫排分班朝賀亦一時盛儀也 
[局員任事]  
　　昨日爲新委本邑南市馬路工程局總辦葉孟紀司馬到差吉期黎明局中差役咸赴北市觀音閣馬頭附近晉升棧迎迓迨七點鐘時司馬命駕蒞局接鈐胥吏差甲叩賀如儀捕頭王經年亦率同華印各捕前往叩賀前總辦程雨村大令須部署行裝然後管解餉銀赴西安行在户部交納 
[移文查案]  
　　上月某日本邑南市永新染坊夥魏德發在老太平馬頭浦濵漂布與通如小客棧傭人劉金林卽陳金林口角行兇控經 
 
 

Page 3

 
 
馬路工程局總辦程雨村大令升堂研訊枷責之後交人保釋既而永新坊主張至堂日昇坊主陳榮發等人以魏被陳糾衆兇毆反遭枷責忿不能平具禀控諸上海縣署縣主汪瑤庭大令准之昨日移文至局請將此案詳細情由明白移覆以便秉公訊辦新任總辦葉孟紀司馬接閱之下立卽飭書遵照辦理 
[令節停訊]  
　　昨日爲長至令節法界讞員杜枝園大令先期飭丁禀知法總領事署繙譯官並咨照捕房暫停訊案所有拘押人犯統歸禮拜二解案訊核 
[日員回國]  
　　上月下旬某日駐滬日本總領事小田切富卿君萬壽之助因事暫返東灜所有署中政務循例交副領事松村君暫行攝理 
[售地糾葛]  
　　前者徐張氏投英美租界公堂扭控夫弟徐阿堂經手將地基售與地販林福堂延不找價等情隨由得主延古柏律師到案訴稱張徐氏售地後不肯將祖墳遷讓請卽飭遷讞員張柄樞司馬諭令傳集中証訂期前日會同英總領事署繙譯官梅爾思君升堂研詰古柏律師聲稱林福堂購得此地計二畝三分五釐議定洋銀二千零七十四元已付過一千零五十八元其餘言明候轉換道契後找付立有合同今知徐張氏地上尙有墳墓務請押遷徐張氏供小婦人祖遺地上因有墳墓不願售去實被顧林二人唆令夫弟阿堂再四向小婦人商義且言如可出售應得地價洋銀四千二百元小婦人一時被其所愚唯唯應允不料伊等于立契時减價朦寫小婦人並不識字以致悞入彀中叩乞公斷中証徐達三供當氏售地時小的在塲介紹顧林二人均言地價洋銀實有四千二百元迨後忽將契據換去求恩明監顧堅稱並無貶價之事司馬商之梅君謂查核契據合同均載明地價洋銀二千零七十四元應照此數斷給遂著將徐達三暫押限一禮拜内轉浼徐張氏將墳遷去如違在地價内扣去遷費餘人無干省釋 
[馬車釀禍]  
　　姑蘇女郎胡阿珠錦瑟華年緑珠風貎近慕滬江花月樓臺之勝呼姨挈妹一舸來游昨日午後五下鐘時彳亍於英界四馬路中弓樣鞋兒姗姗細步不隄防有倪公館馬車風馳而至被磕而仆輪從腹上碾過傷及肺腑口中鮮血狂噴某號印度捕見之急拘獲馬夫某甲連阿珠送入捕房捕頭令將甲管押阿珠派人舁送某醫院求治沿途有見者謂已奄奄一息氣弱如絲恐西天稱意花不能免優曇一現矣 
[請查縱火]  
　　昨日天將破曉時本邑美租界百頓路第六百八十號門牌顧阿坤家被匪人縱火焚去衣物若干幸卽察知得以波水救熄事後赴捕房訴明請派包探查辦捕頭允之 
[法租界捕房紀事]  
　　英界四百六十八號華捕名阿林者因事斥革後仍穿號褲狙伏洋涇浜迤南攫取行人之帽經包探拘獲送入捕房捕頭令查明實在情形然後解送公堂禀請讞員杜枝園大令訊辦○有賊犯混號小鎭江者屢因犯案遞解回籍前日復至滬上混入江裕輪船行竊某客所携皮夾袋二枚經包探緝獲人贓送入捕房捕頭命押候解送公堂禀請訊究 
[美租界捕房紀事]  
　　昨晨偷兒張寳生混入天潼路第六百四十號門牌某店竊取煤油一箱携之而去旋經包探張阿五查獲連贓解入捕房捕頭令押候解送公堂禀請讞員張柄樞司馬訊究○前晚有恒路第一號門牌某姓家失去銀質對時表一枚因投捕房報請查緝昨經包探孫阿新在吳淞路某押店查獲原贓送入捕房捕頭令存候失主前往認領○昨日午前十點鐘時汪同興煤炭店中人用車運煤行過新大橋飛馳而下車夫汪存法偶不留心傾跌於地致被碾斷手指鮮血淋漓某號巡街捕見之立卽雇車送入捕房捕頭令轉送同仁醫院求西醫敷治 
[記團匪始末]  
　　香港循環日報云團匪初起於山東旋蔓延至直隷顧五月以前京師尙無之五月初京師始有義和團名目然尙無設壇聚衆情事偶有習　亦惟二三無知幼童於街頭巷尾私相搬弄爲嬯戲而已迨五月中旬其說漸盛而設壇聚衆之事日以加多且傳染甚速至五月下旬勢已大熾馴致不可收拾其所設之壇初惟荒僻街道上有之既而通衢大路亦有之矣初惟一街一壇既且一街三四壇五六壇乃多至十數壇矣其設壇之人初惟匪徒爲之既而稍有身家者妄謂立壇可以保全亦效而爲之矣其入壇之人初惟鄉村愚魯平時受人欺壓無可伸理一聞匪說冀藉神道以凌人乃相率棄其農業紛紛入城甘爲匪類既而城市之中閭閻之内工商百業之人亦隨聲附和矣匪中分乾坎二門乾門色尙黃頭包黃布以花布爲裏腰裹黃帶左右足脛亦各繫指許闊黃帶一坎門色尙紅頭包紅布腰束紅帶左右足脛亦各繫指許闊之紅帶壇中以敬神爲主晨起入壇須向神叩首演習時須向神叩首出巡時須向神叩首歸壇時須向神叩首一飲一食皆須向神叩首晚亦如之其叩首以多爲貴以響爲要壇中以磚砌地人數既多每一叩首隆隆之聲震於遠邇匪又喜燒香除壇中自燒外復勒令附近居民燒之氤氲繚繞迷漫天地城中香店爲之一空匪中傳授不一大要以降神爲主降神者謂神附其體演習武藝不畏槍砲也其降神之法乾門中每一人入壇卽俯伏壇前由所謂大師兄者爲之焚符誦咒名爲請神復令其人堅合上下齒從口呼吸俄而口吐白沬卽揚言曰神降矣乃使其人起執刀棒隨意無弄謂之得法坎門請神之法略同惟使其人跳躍待其氣喘以爲神降之騐得法之人以後無論何時何地若欲請神但如前法演之待流沬氣喘卽自謂神降矣其中又有所謂明體者謂神降之後尙自知覺不致昏迷也有所謂緣體者謂神與有緣不勞更請但一頓足存想其神卽降也人第見其流沬氣喘往往驚以爲眞有邪術實則合口呼吸白沬自至跳躍既久氣喘自見何有於神明體緣體皆作僞粉飾爲自便之地耳設壇之初如無人來學卽由壇中匪徒二三人僞爲神降之狀持刀出巡附近街見有童稚徑入牽之家人與爭匪卽口作神語以爲此子有緣家人以神所命不敢違迫不得已乃使入壇於是日聚日多而附近童稚皆爲羅致矣壇中之匪每日必出巡一二次出巡之際必氣喘不休並作牛吼聲或白沬直流至地長一二尺持刃執仗縱橫四出無敢攖其鋒者而焚掠之事日以滋多其宗旨以滅洋讐教爲主其稱人也自洋人教士教民以至華人之與洋人往還通洋學諳洋語用洋貨者分别等差共有十毛之目初不僅外間所傳大毛二毛已也十毛之人一落匪人手必殺無赦初各壇匪人漫無統屬各爲一隊尋讐焚殺之事在在有之及莊王爲之領袖於是每有所獲無論一二人乃至百數十人皆縛送莊王府而莊王府門外殺人之事日日有之前後死者殆不可以數計矣莊王府中特設一大壇匪所獲之人雖遵諭送往莊王固不能作主仍請壇中大師兄焚表燒香大師兄曰殺乃殺之莊王不能干預也至其所念之咒連篇累幅鄙俚不堪殊足噴飯匪黨叩首禮以䪿門著地爲敬叩首既多䪿門秃處如錢大髮不復生迨聨軍　京匪黨散匿而䪿門之迹儼然恐易辨認乃薙髮以掩其跡北人素儉嗇往往有一月一薙髮者至是爲救死計率勤薙之鮮有過五日者矣 
[作善降祥]  
　　救災濟急事有殊情修德行仁功歸一理日前本館協振所承隱名氏助陝振票銀一百元又隱名氏二户助陝振龍銀三十元又海濵黃半農大善士節省浮費助陝振洋鋃十元並小銀錢一百枚又章蓮莊大善士爲母求保安健助陝振規銀二十兩助濟急會規銀国十兩又無名氏助濟急會洋銀四十元當此時事艱難商情疲苶北省兵氛未息西秦災歉又聞廣濟博施苦難爲繼今得諸大善士仁漿義粟源源而來拯鋒鏑之餘生慈航普渡憫顚連之無告袵席同登善氣彌綸無遠弗届豈獨身受者淪肌浹髓行將銜環結草以報鴻恩哉詩曰俾爾熾而昌俾爾壽而康竊願爲諸大善士卜之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　今春二月某日流氓陳煜堂被同類寗波杏生等挾嫌謀斃事發後拘獲帮兇之蘇全生林福福兩名縣主汪瑤庭大令因供詞遊移飭釘鐐收禁在案前晚提案覆詰蘇供小的係本邑人與陳煜堂爲親戚同在祥生船廠當小工陳性喜賭博小的曾與同賭三次是晚陳喚小的至馬頭上駕舟時舟中已有寗波杏生等五六人甫至中流忽陳煜堂在艙中極聲呼救旋聞寗波杏生曰爾前次曾向我訛詐洋銀詎知亦有今日乎陳哀求饒命小的急欲進艙解勸見杏生已將陳砍斃抛屍入浦小的恐懼上岸奔逃前已受刑今求寛典林福福供小的係本地人在祥生船廠爲小工今年正月某日陳向杏生訛詐洋銀五十元杏生恨之入骨是晚喚小的至釣船同賭比至馬頭見陳與金榮阿木阿林等人在彼等候遂相約下船小的帮同蘇全生搖櫓未幾聞陳呼杏生哥饒命所有洋銀後當措還杏生云今晚不要爾錢只要爾命卽持小斧當頭砍去小的正欲解勸杏生喝令不許聲張時陳尙有氣息卽被杏生抛入浦中旋持斧至浦濵洗去血跡然後散歸現杏生不知逃往何處求鑒大令以其所供與前堂有異飭上天平架良久仍執定前詞大令著仍禁外監一面飭原差協同地保將甯波杏生等人拘獲訊究如違嚴比不貸○英美租界公堂讞員張柄樞司馬函送穆榮寳周阿岳兩人到縣汪大令研訊之下穆供小的係寗波人年十五歲上月由友人薦至梵王渡某兵頭處服役年幼無知竊取喇叭銅鈴皮鞋絨毯銀花等物當經洋官查悉送至公堂各物均經包探吊回所有皮鞋一雙售與南市某舊貨攤上求恩寛宥周阿岳供小的在十六鋪平陽樓茶肆門前設舊貨攤是處共有同業五人穆寳榮所竊皮鞋賣與小的鄰攤某甲處小的並未收買是日吊贓時甲有事他往致被洋人將小的拘送公堂欲罰小的洋銀四十元惟求恩鑒大令判責三百板收押周交捕帶往拘提某甲到案質訊究追 
[馬路工程局瑣案]  
　　上月某日南市萃豐馬頭左近順昌煤油行執事人雇駁船户林阿華由某處裝運煤油數百箱到滬適有龔阿毛耆駕一駁船滿裝煤炭飛駛而來致被撞沈失去煤油一百五十箱控經馬路工程局總辦程雨村大令研訊斷令林龔兩船户分賠迄今依舊置之不理前晚大令提案覆訊順昌行夥顧駿發投案訴稱刻下行主自願認虧擬讓去洋銀一百元叩求恩斷大令著龔賠洋銀三十元林亦如之顧稱此事爲龔所害若竟賠數相同殊失公平之道大令謂龔雖咎有應得然究係事出無心顧堅求移送上海縣署大令怒甚著自投縣署禀控顧諾諾而退○月前流丐李芝卿在老白渡馬頭攫取行人某甲所携靑蚨三百翼經某號巡捕拘獲解請工程局總辦程大令訊明判令枷責在案前晚大令提案覆訊命將枷開去交丐頭送入施粥廠留養○竊犯張子高前因攫取餘大米行司事人所携藍布一𤴓由某號巡捕拘解工程局總辦程大令判令枷責在案前晚大令飭提至案著卽將枷開去麾之使出 
[英美租界晚堂瑣案]  
　　女尼文通控葛趙氏欠債不還前晚讞員張柄樞司馬提案研訊文通十合訴稱女僧由杭來滬蒙各施主布施集得洋銀一百六十元存葛趙氏處由其兄趙桂生立摺爲據兹向索取驀被圖賴叩乞究追葛趙氏供小婦人並無借用洋銀之事且與趙並不相識司馬查核卷宗謂文通所呈僅一收利憑摺且無葛趙氏字樣無憑核斷應不准理文通呶呶狡辯司馬大怒喝令管押候派差押回原籍○高陸氏控陸仲甫以已廢田單抵借洋銀五百元延不淸理前晚經張司馬訊追高陸氏投案申訴前情陸仲甫供稱欠債屬實因市面艱窘無力歸償求寛限期擬將家產變賣司馬限年内理淸違干未便 
[英租界捕房紀事]  
　　浦東人曹慶道向習梓人業前日之晚散步至九江路見某姓踽踽獨行頓起淫心上前調戲六百三十七號巡街捕見而拘拿曹與同黨張桂生向之格鬥旋被一并拘入捕房捕頭令押候解送公堂禀請讞員張柄樞司馬懲治○前日之夜有陳阿二者至香粉弄林鴇所開花烟館内强欲宿娼林鴇以諸娼均已有客婉言却之陳堅不肯出爰被扭入捕房捕頭詢得蹟近穢褻著將陳押乞丐牢一宵然後釋出○前日之晚有粤人陳金甫者酩酊之餘忽闖入廣西路某姓娼寮任情滋閙一百八十號巡街捕見之拘入捕房捕頭申斥數言然後釋之使出 
[陜西官報]  
　　九月十六日知縣孫奉先由興安收厘金回知縣李裕勳往山西公幹知縣陳煜　往臨撞查災知縣彭承慈往隴州巡檢王繼鼎往漫川關俱收厘金訖盩屋縣易回任十七日撫憲牌示署臬台李兼署粮道事兩廣總督陶赴任　州府胡解貢來省知州趙章華由京解餉回劉璋毓由宋家川收厘金回成陽縣嚴進省十八日固原提督鄧陜安鎭姚藍田縣周高陵縣王俱回任歧山縣黃進省知縣李志高往盩屋陳貽香往永壽俱查災陳砥瀾往湖門買書兼署粮道李明日接印十九日藩城縣馬進省知縣王寳森往同州劉繼祖往周翔王新楨往延榆綏俱解銀訖州拜劉鼎三委臬台監印前護院端明日由東路回省二十日藩憲牌示典史黃樹焱署　城典史事中堂榮　東路來省學憲沈學院巡捕陳賡雲俱赴三原訖候補道姚太白山取水二十一日通拜　顯誠由府神監收釐金回知縣易國勳由河南公幹回知縣陳澤霖往耀州解銀知縣羅振鷺往鳳縣問案知縣李　回涇厘局訖咸陽縣嚴回任二十二日知州趙章華往臨滑知縣張周歧往富高知縣李士珍往涇原俱解銀訖歧山縣黃回任分縣楊　時由甘嚴若霖典史李世法由東路俱公幹回 
[蘭州官報]  
　　閏八月二十六日藩憲牌示署岷州知州陳大章調省委候補知縣趙先　接署署紅水縣丞戴光　飭回皐蘭縣典史任委禮縣典史趙師炤接署紅水縣丞甘州府經歴缺委候補縣丞詹恆春署理　昌府經歴鄧爾康委隨進貢物兼收貢米差缷署貴德同知王開斌補用守備王得勝由北路措資回俱進省二十七二十八日督憲牌示照得本督部堂定於九月初六日課試蘭山書院除委蘭州道届期前往點名給卷外仰該監院及肄業諸生人等一體遵照補用副將韋得勝委查鎭遠門差補用副將楊友成委關廂巡查差署會寗縣知縣余重基禀辭回任本日潼關來電聖駕二十六日巳刻至潼關 
[吳門官報]  
　　十月十六日新陽縣胡禀辭知府銜試用通判鄧琦由京騐看回省禀到府經歴程楚雄由上海來縣丞單希曾禀辭赴華亭塘工差巡檢程春華禀知奉松滬局憲委貨捐局司員差卽辭慮炳元禀知到齊門水關差十七日二品頂戴光祿寺正卿郭曾炘福建人由京來通判吳光煜禀銷銅山等縣公幹回縣丞楊寳書禀知到婁門水關差署平望司巡檢陳錫蕃專丁來省禀謝奉飭冬夏防記功併給勞績一次請補丹徒縣高家司巡檢吳翰禀謝奉飭先行赴任巡檢沈恩彤　銷婁門水關差卽辭赴震澤絲捐局帮辦差花翎儘先推補副將徐光斗禀知奉撫憲恩准收標効力管帶浙江楚軍水師巡江右營儘先遊擊周遠明由杭來管駕靜平輪船把總簡傳斌禀知護送貢品赴淸江回 
[皖省官報]  
　　十月十九二十日湖北候補道李宗棠到阜陽人江蘇候補道陶森甲到湖南人委辦運漕厘卡知府黃國璸辭指分安徽新海防試用直隸州同歸常到江蘇人巡檢周鏡菡知奉府委守提安慶衛濟造銀兩二十一日候補通判陸承鎬知代首縣下鄉勘案知縣朱存理奉委發審局帮審上行走布經廳董仰舒辭赴皖北措資二十二日缷署蕪湖張振鋆到交代淸楚回武備學堂文案朱有寛候補知府許鼎霖均辭赴婺源查年敎案同知朱雲驥知奉婺發審局帮審行走府經陳滭　由淮北牙厘局解餉回府照磨虞德元辭赴皖北探磺價二十三日甯國府桂鍈到署黟縣包惠疇辭並銷洋務局差知縣鄧之望奉委勸辦本省賑捐巡檢陳凌漠赴鳳陽府差遣回 
 
 
