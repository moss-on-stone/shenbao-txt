# 1922 - 92 - 4917645

 

Page 1

 
 
   
 
 

Page 2

 
 
   
 
 

Page 3

 
 
時評 
[周自齊署閣冷]  
　　周自齊署閣之令下此各勢均力敵之表示也各方興雲作霧歷若干時間而其結果其術不相上下於是各知不足以勝人乃有此周自齊署閣之事矣 
　　何以知其然也周自齊署閣則梁不銷假可知也然周自齊署閣仍屬交系則梁之勢力不減可知也周自齊署閣表面雖與奉張直曹洛吳無關然徐竟毅然命之張曹吳之同意可知也張曹吳於内閣之外不再生問題又可知也其所以如此者大抵各方以前種種之接洽未必得手自視力量又復不能操勝人之權故互忍而出此耳 
　　雖然此特我推測之辭耳假使徐氏於無可如何之日出此不求有效之策以一人之意用其職權而貿然行之則非我所知矣 
[命令]  
　　四月八日大總統令暫兼代理國務總理久交總長顔惠慶懇辭兼職顔惠慶准免暫兼代理國務總理此令 
　　又令特任周自齊署理國務總理此令 
　　又令德威上將軍兼管理將軍府事務王士珍呈博威將軍前陸軍部次長張士鈺在職病故請予優卹等語張士鈺久贊戎機夙嫺韜略嗣權部務益著勳勤溘逝遽聞殊深惋惜著給予治喪銀五千元並交陸軍部從優議卹派金紹曾前往致祭靈柩回籍時沿途地方官妥爲照料用示篤念賢勞之至意此令 
　　又令代理部務財政次長兼鹽務署長鍾世銘呈請任命梁夀相爲鹽務署秘書應照准此令 
　　又令胡鴻猷晉給二等嘉禾章周衡康誥吳簡劉維城均晉給三等嘉禾章楊毓煇王兆元均給予四等寳光嘉禾章江裕朱聯澐吕藹生均晉給四等嘉禾章此令 
[國内專電]  
　　北京電顔求去急八日刻刻明令准免兼職特任周自齊署理國務總理頃訪府要人謂周事前雖未十分同意但關外决不壹意擁梁任周後不致發生若何反響外傳梁將消假徐任周以抵制非事實蓋梁假尚有十餘日旣然消假何必多續時日（九日下午三鐘） 
　　北京電周自齊署總理令並未商得本人同意徐擬借周過關如周不幹好再署他人據與周有關係人說周昨已赴津（九日下午十一鐘） 
　　北京電王士珍覆徐不允組閣允於瀋洛兩方爲調停疏解之助並謂仍請元首派强有力者專任疏通之責士珍當盡力規勸雙方以國家爲前提又正定某電聘老喘哮甚不勝組閣非矯情故徐改提周昨今府兩次派員赴津勸周尚未有切實回音閣員尚說不到 
　　北京電瀋洛間計劃雙方决不肯甘爲戎首且士兵心理愛重和平又外交空氣不願中國内亂延長故洛瀋間能保維武裝和平之局 
　　北京電張作霖面詢赴美參預之隨員某問梁士詒於十二月二十九日有無主張交濟路借欵改爲直接交涉之電致美某曰在美確已聞及此事當時鬧得很大後來外交部電令三使仍舊照原來方針進行故并未受此項主張影響張曰原來如此（九日上午十二鐘） 
　　北京電張作霖電張弧君旣無弊應當銷假三月鹽餘奉軍不得少於八十萬但查債會認張不無嫌疑（九日上午十二鐘） 
　　北京電董康第一次電津逮捕潘復不獲二次電津地檢廳向英領事交涉英領正式答復願協助逮案今日董派京地檢官查履忠赴津協捕（九日下午三鐘） 
　　北京電孫烈臣電院前准外部函開美使到部提議改良中東路辦法三端應聲明三事（一）主權（二）列國欠我運費應如何償還（三）華會登記列國撤回共管請與美使交涉並將經過見示（九日下午三鐘） 
　　北京電洛陽來信胡景翼搶刦甘肅軍械後已宣告獨立吳恐其與陳樹藩勾結已令馮玉祥迅卽勦滅而本人在洛擔任後方因之中止赴保又言吳對於奉軍認爲虚聲恫嚇西南亦有聯絡北伐不成事實態度異常鎭靜 
　　北京電贛旅滬同鄉會電外部江西郵務局馬道耳縱子行兇傷及多人陳光遠之姪亦在傷列請卽撤任以平衆怒（九日上午十二鐘） 
　　北京電駐爪哇歐陽總領事請援國際通例規定駐外領事發給進口貨憑單以挽利權（九日上午十二鐘） 
　　北京電税務處咨部三井洋行所繳綏包新　材料税銀經津海關交還惟附加賑欵及落地税應否交還請核示（九日下午三鐘） 
　　天津電顔急求去府院擬周自齊任新總揆惟周未完全同意梁否認與聞其事 
　　天津電周自齊庚日來津對組閣事有觀望勢 
　　天津電眞日院議將通過巴黎中國學院經費事 
　　天津電魯大公司包辦各礦聞魯各團體反對頗烈 
　　天津電審查會允將審查過之正當債欵發給九六公債 
　　天津電曹四赴洛勸吳至保張紹曾力謀梁吳和協（以上九日下午三鐘） 
　　天津電直隸勸業觀摩會庚（八日）晨開幕各處徵來物品共六千件外國商品亦多又本年勸業會議議决實業五十八條 
　　天津電北京新世界在津招盤拍賣（以上九日下午十鐘） 
　　漢口電徐派顧問達維森庚（八日）來鄂請蕭聯絡各督勸王士珍組閣 
　　漢口電孫傳芳携餉一月佳（九日）午乘漢陽鐵廠楚裕輪赴宜其隨從於庚日附快利輪返宜 
　　漢口電吳派軍需課員張心餘來鄂令財廳籌欵二十萬元 
　　漢口電吳函劉詢武高譚校長已否回校劉因電京促譚回鄂 
　　漢口電商聯會庚日開會選呂逵先爲正會長蔡文惠副 
　　漢口電曹電蕭二十四五師軍餉仍請就近籌撥（以上九日下午六鐘） 
　　香港電銀業行齊派代表赴商聯會商解决法該會提八條大意此後紙幣十足兌换如低折甘願懲罰惟各界不能强銀店兌現銀店自由買賣由官廳保護銀店持紙幣往省行兌現各界不得干涉至糾察隊俟各店復業始撤消惟銀店要求先撤糾察隊後復業故議無結果 
　　香港電港住客維持會昨開會討論請政府再延長去年限制加租例議决派人赴各店蓋章一致呈請（以上九日下午十鐘） 
　　杭州電盧佳（九日）因公赴滬 
（九日下午八鐘） 
　　無錫電九日晚新世界坍樓傷人（九日下午十鐘） 
特約路透電 
[美國實行海軍條約案]  
　　九日華盛頓電實行海軍條約之海軍案巳在衆議院提出審查報告者規定海軍經費二萬三千三百萬元較去年少八千一百萬元至註銷造艦合同所需之經費六千萬元則不在内又規定將海軍人員由九萬五千裁至六萬五千並將驅逐艦二百七十八艘裁留一百零三艘 
[日本願從海軍條約]  
　　七日東京電海軍省發表一文謂海軍大將會議巳議决華會所限制之日本海軍力足敷日本之需要不日當公布一文說明日本願依從華會精神與原則之意 
[英外相之歐洲政策談]  
　　八日倫敦電邱吉爾在騰地演說謂英國歐洲政策之主旨在與法國成立良好諒解其道在擔保遇德國無端攻擊時予法國以扶助此舉可使法國傾心於英國邱吉爾又謂英政府將繼續其减費政策但不能將海軍减至適當標準之下愛爾蘭現狀可爲隱憂大約事態將更惡劣而後始有轉機云 
[波羅的各國承認勞農俄國]  
　　八日倫敦電俄國與波羅的海諸國在里加集議締結一約其中最重要者爲波蘭·愛沙尼亞·與里特維亞三國主張在法律上承認勞農俄國以謀東歐經濟之改造與列强有外交關係之國前未有實在承認勞農俄國者有之則始於此約簽約國皆贊成限制軍備之原則並擬設立邊疆區域限定在此區域之最低兵額 
[日諾瓦俄代表談話]  
　　八日倫敦電俄代表齊吉林在日諾瓦語人俄人雖願對於個人經營給以權利但絕對不贊成開恩斯所議銀行團改造俄國經濟之計畫俄國必先爲人承認而後始可得商業與經濟之契約俄國願承認戰前債欵但要求白軍所加摧殘之賠償俄國可裁減陸軍但以白軍不再侵略爲條件云俄代表李維諾夫稱俄代表來日諾瓦擬提出經濟新政策换言之卽一部份恢復俄國資本制是因俄國將來實業之出産繫於資本也李氏對於償付戰前債欵之問題謂各事視此次會議之精神而定若欲俄國祗有所與而無所獲則不能也吾人來此希望頗殷得遇喬治尤爲欣悦云 
　　八日日諾瓦電英相喬治氏已於今日抵此羣衆歡呼以迓之 
[求世軍與酒禁]  
　　八日紐約電救世軍司令布資女士稱銀行家史譬雅氏必須辭去救世軍五十萬元募金團主任之職否則須停止其反對禁酒之活動布資女士昨夜在禁酒會謂史譬雅曾捐助鉅欵充救世軍經費但救世軍絕對不贊成飮酒 
[謝米諾夫之資産談]  
　　八日倫敦電紐約電稱謝米諾夫之妻聲稱渠夫婦皆甚窮乏渠向紐約友人借得三千元爲度日之資渠所有者爲白金表一與頸圈一共值六萬元係其母所給與者此外尚有鑽環一對至於外間所傳其夫在各國私儲現金一說實爲不確云 
[各國近事記]  
　　八日華盛頓電英國巳准美孚油公司有在巴力斯坦開採油礦之權 
　　八日倫敦電估計出入英國口岸之船已有無線電報生三百人停止工作 
　　九日巴黎電協約國對於基瑪爾氏之覆牒聞將堅主以覺書所開之條件爲討論基礎據君士坦丁電稱土政府已答覆協約國之建議覆文内容尚未發表 
　　八日美國巴林格電哇克拉化瑪州臺克才斯遭颺風死七人傷二十人恐清除瓦礫時尚有死屍發現 
　　七日維也納電奥國會社會黨議員昨夜在此開會抨擊現内閣指斥總理等於前奥皇加爾逝世時參與追悼大會爲不忠於民國 
　　八日華盛頓電駐華美使舒爾蔓報告云中政府依照華會所議定中國須廢除外人所享特别關税權利之約已廢除一八八一年中俄關税約 
[周自齊代閣]  
　　九日北京電明令任周自齊爲代揆惟仍不免梁之職此舉是否出於總統獨斷抑出於張吳協商之結果今尚無從偵知然無論如何舊交通系至少已暫時恢復權力周氏登臺後必將實行梁之財政政策據半官消息周擬組織强有力之内閣 
國外要聞 
[中歐通信「南斯烈夫」（一）]  
　　南都建設觀 
　　一千九百十八年世界大戰役告終歐洲大小諸國無論爲勝爲負莫不筋疲力盡三數年内國計民生大抵不堪設想惟中國小國塞爾維Ｓrbija戰後竟擴而充之成爲塞爾維（斯烈夫語Ｓrbi原文有爲互相維繫之意）高阜脊（高阜脊Ｃhorvati本諸斯烈夫語音意爲山脊）奭勞伐（奭勞伐Ｓlovenec爲斯烈夫Ｓlawe一音之轉）之三合國時人因塞高奭三字賡續而下不易誦讀乃效斯烈夫語音簡括之曰虞歌斯烈夫Ｊugo-slavija蓋即南斯烈夫國也我國奉天吉林黑龍江亦逕稱爲東三省而不常舉三省之名此一『東』與彼一『南』遥遥相對益足見其勢力膨脹之速 
　　大戰後遍全世界『錢荒』而後繼以『屋荒』人民無恒産與恒心奔走四方莫知所屈而每抵一城市均有人滿之患覓住所誠不易益以戰後物力艱窘添造新屋自更不易獨在南斯烈夫各大城如塞爾維首都『白郭』Ｂel:grade高阜脊首府『陟谷』Ｚa-greb（原議爲石谷後方可登陟處）奭勞伐首府『萊濮』Ｌaibach莫不大興土木推其原因終不外乎政府（奬勵）一途查塞京白郭Ｂel-grade房價現在已極昻貴尋得住房三間月租約合法幣一千佛郎政府且許房主加價外人承租住所竟須訂立五年合同其五年内房價甚有須一次付清者（記者按南美洲亦有此種苦况今之歐美誠非樂土也）如此辦法貧民將無託足之地故今南斯烈夫國政府尚期更進一步奬勵勞建屋宇俾他日富户皆移入新屋而以餘下之舊屋讓與貧民也南斯烈夫政府减免房産税條例略云凡在此條例頒布前兩年内造成之屋專爲中産階級或工役人等賃居者自本年起豁免房産税二十五年專爲住宅用者豁免房産税十八年住宅之中有一部分作辦理公務或開張營業之處所者豁免房産税十五年凡在此條例頒布時巳動工頒布後一年内可造成之一切房産豁免房産税十年凡不在上列兩種期限内所造成之其餘一切房産概自此條例頒布之日爲始豁免房産税十二年凡爲造屋用之一切材料所經各關卡並一律免税放行此南國政府奬勵造屋之方法也一千九百二十二年一月至二月間遠近聞風興起請在白郭都城建設新屋者忽得三千餘起白郭居民戰後比戰前本已加多一倍如今振興有術更不難一躍而爲一百萬住民之大都會觀夫一千九百二十一年夏秋間白郭市尹府招請全世界工師投標計畫已可想見計畫中所當預備添造之屋有各部衙門二十所國民學校十所此外若舞珮塲大戲院·國家博物院·國立大學·博覽會塲·市尹府·新王宫·醫科大學·公園游藝塲·動植物園曁其他一切設備凡爲百萬居民之大城所應有者應盡有之又如大橋四座分設要道地底電車廣布全城築堤以防多瑙河之泛溢增加鐵道線以便交通擴展電力與自來水之來源以裨尋常日用大有百端待舉之意彼南國首都市尹眞能利用時機而實行謀建設矣 
 
 

Page 4

 
 
[飛渡大西洋之新計畫]  
　　西班牙與南美間將設新航空線由德國人管理 
　　據歐洲消息現有西班牙及德國航空界人協同籌資擬於西班牙及南美阿根廷國間設一渡過大西洋之航空線從西班牙某海港起點經大西洋至巴西之潘南勃哥Ｐernambuco再達阿根廷之勃奴斯哀來史ＢwnosAires預備於一九二三年開始航行兩端盡頭處均已選定地點爲築站之所西班牙之航業機關大西洋公司對於此項計劃出力贊助西班牙及阿根廷兩國政府亦至少於精神上爲其後盾故此舉定有成功之望其爲此事之技術顧問員者爲德國休古哀克納氏所率各飛機工程師此航線亦歸德人管理所需飛艇則在西班牙築造但須用多數德國飛艇工程師或并須用英國飛艇工程師若干在德國製造飛艇有一阻力因按照凡爾塞條約德國所有建築飛艇之大廠屋均須拆除徐柏林飛艇大碇泊屋七所均已歸法國所有法或航空部本擬定將北碇泊屋七所分别重建於巴黎·馬賽·土尼·卡沙白倫加·哀爾奇挨司·及達卡爾等處已經國防委員會核准推法政府尚未最後决定現在德國航空事業之活動旣有恢復之象預期法政府將不復反對將此項航空計劃列入預算之中從非洲西海岸之達卡爾Ｄakar以達巴西之潘南勃哥其間能設置一航空線則於交通上可以節縮時間不少固不待言此兩地間之海面距離約一千三百五十海里其在東海岸一面該航線可以展長至西班牙之卡笛士Cadiz或葡萄牙之立斯朋Lisbon再由彼處與通往巴黎柏林倫敦之飛機航空線相銜接其在西海岸一面則巴西之呂第及尼魯ＲiodeJaneiro與阿根廷之勃奴斯哀來史以至南美洲全部均將受其裨益凡白倫敦至勃奴斯哀來史之旅客或郵件由此航空線運輸較尋常鐵路及輪船可縮短十日以至十二日之行程南大西洋之航空路爲全世界中最順利者天氣最適於飛行速率上之競爭亦最少加以商務繁盛往來旅客及郵件爲數甚多足以保證航空商務之必能成功所用飛艇應爲大號剛骨式其大小應不亞於近來毁壞之Ｒ三八號 
[發行國際貨幣之建議]  
　　世界新聞社云美國前福祿利達州籍參議員大貝氏Ｔ·Ａ·Ｄarby近草擬一國際幣制之計畫其大綱如下德國所欠協約國賠欵總額爲美金三百三十億元而協約國所欠美國債欵共爲一百十億元今當由協約國向德國收取值價三百卅億金元之德國公債票爲續付賠欵之保品然後協約各國自己發行同一數額之公債票各以其公債票連同德國公債票交由美國貯存保管美國乃於其中收受協約國一百十億元之公債票及德國一百十億之公債票作爲各該國現所欠美國債額之擔保品此外尚餘協約國二百二十億元之公債票及德國二百二十億元之公債票則作爲發行一種國際貨幣之基本金此項國際貨幣由美國與協約國及德國共同負責發行其額依協約國二百二十億元公債票票面價十分之八同時即以德國二百二十億元之公債票爲擔保品如此此項國際貨幣總額當爲一百七十六億金元此項國際貨幣將絕不擾亂參加發行國之金融賒貸信用及其人民商業習慣反將因是立即改善彼等之狀况各該國於自有貨幣之外將復有一種流通之新貨幣其票面價爲舉世所尊重而接受可用以代金貨以穩固對外匯兌其票價在國内外將一律平等於是關係國際貿易之各國間匯兌上劇烈之變動當由是免此項貨幣一面當有美國印諭一面復有同意發行之各該國之印文在全世界具有購買力並在同意發行之各該國具有確實償債力此貨幣足以鞏固滙價使歸平穩因其票面一方註明爲美國之合法貨幣「目下除在日本外獨美幣爲世人以平價收受一一方又註明值若干英鎊佛郎利拉「或馬克盧布亦可」依照其戰前平價核計如是則同意發行之各國將得有一種貨幣其價與美金元相等可以此新幣與其人民照市價交换現行之貨幣不致使人民受虧因此項新幣之購買力視其現有之幣較有價值又可徐徐減少現時之貨幣而增進一般之情形蓋人民得此新幣具有對外對内之償債力又得在無論何處之較大購買力也此項效用固合乎經濟學原理蓋貨幣之價值不在乎其印文而全繫於其需要量或其購買之值貨幣特爲一種標記全須由政府負責予以確實償債力及購買力者也此種貨幣若果實行吾美國卽不啻據有值價一百七十六億金元之協約國公債票與同一數額之德國公債票年可收息金八億八十兆金元當吾政府政費四分之一國税由是可大减矣 
[日本之人口問題]  
　　大陸報云日本人口問題在過去五十年中爲釀成日本對内對外政策之焦點吾人苟不能明白了解則無從解釋日本帝國近代史之眞相當十七十八兩世紀及十九世紀初葉時日本人口無大變動僅在二千六百萬左右考其原因則以當時之封建制度下之社會組織力足限制人口之數於一定數目之内自然與人爲的兩方面均阻止人口之增加顧至一八五四年開放門户之後人口之數即現活動之象此中約有三個原因一爲德川幕府之失敗二爲立憲政治之設定三爲日本世界經濟力之發展吾人苟以日本人口問題與日本土地面積相提並論尤足見該問題之重要日本本土計爲十四萬七千六百五十五方里一九一五年之人口爲五千五百六十三萬八千六百零三人平均每方里民至三百七十六人之多德國人口極密然每方里同年亦僅三百十九人法國則每方里一百九十一人至美國則每方里僅三十八人耳人口與方里比例之大尚不足以示人口問題之嚴重蓋土地猶有肥瘠之分然而日本各島大都爲火山之巓其中大部旣不能耕種又不合於居人此種情形凡稍有地質學之智識者均能知之農業一方日本將來决無十分改良之可能凡曾游歷日本者均能知日本土地已竭開墾之能事卽彼沙礫之地亦多闢爲生産之用顧報酬漸减之定理早已見諸事實農事之利益日見減少農人亦因而漸趨於工業之一途以每人口分配土地每一日人所分農地不及一英畝而美國則每一人民可分農地五英畝半將來人口愈增則所分土地愈少换言之則日人將來之糧食倚賴他國之輸入逾深然則照上述之情形則日人所縈心者當然爲何以調和多量之人口及少數之土地與食物彼嘗以種種手段企圖解决此問題乃增加農田改良種植方法移殖人民發展工業等手段均已再三試驗顧有時雖一時見效然過後則又失敗其失敗之甚者即爲向新進國家殖民而澳洲加拿大南美美國均一體藉口種種理由拒絕日人之移入結果日人乃不得不取所謂帝國主義總之日本參加國際事務未免甚遲故世界之中鮮有再揷足之地因而其應决之問題乃無從而解决時日遷延徒增其解决之困難而巳現在日本國内對於解决人口問題有兩種反對之意見一種則守舊黨如軍閥及國家主義派以爲任歐洲以武力占據亞洲土地拒絕過剩亞洲人入其境界但年深日久此問題當由自然力之壓迫而解决而來勢方興之自由分子則不主前說以爲日本對於世界之使命不僅應增加人口且宜改善人民之秉質故不宜單獨一味盲目的繁殖而忽視文化與教育换言之卽須注意於優生說云云 
國内要聞 
[北京通信（微生）]  
　　審查内外債之經過張弧來京之所聞 
　　財政舞弊案之情形已詳余上次通信最近所聞似審查已有結果但能否懲辦尚爲問題偶憶許世英長交通時查辦某路舞弊語人云查自查辦自辦二者不能相混及今思之覺其言之有味也 
　　償還短債會審查各種合同本可早日了結因輿論之激昻不敢不嚴密從事以致延長時日日前有某報電載該會各員本月起忽給津貼對審查事有意拖延恐數月難了等語該會各員見之知又受輿論之攻擊遂决定五日下午開會時將審查已了之内外債合同報告關於此事各報雖有記載但不甚詳查是日報告者計四十三件外債僅占八件餘悉因内債委員嚴某報告外債略謂對於外債須特别聲明者外債各合同利息最多者不過一分八釐故無庸一一說明僅報告大略可矣錢某報告内債略謂本人於報告時有一種感想據審查結果言之外債利息不過一分八釐而内債利息則超過三分者有數起何以國人對於本國反不如外人之關切愛國心如此薄弱不勝浩歎嗣即報告内容外債無問題内債中取銷者爲通惠銀行合同交付偵查者爲新疆庫劵借欵此欵審查之初以爲中國銀行所付二十七萬元不免有取巧之處後經一再核對始知中行確已支出現欵二十七萬元而財政部之用途單所開名目光怪陸離莫名其妙審查結果以債權者（中行）出於善意爲法律所容許當認此借欵爲有效而財政部造作名目難保一無弊竇應列偵查之内此報告審查之經過情形也 
　　該會報告審查情形之翌日（六日）張弧突然來京出乎一般人意料之外聞委員會至六日下午五時許始知張氏來京是時董康尚在會内忽得鹽務署某員電話謂張總長已來京隨帶奉軍二百名董氏接電後即召地方檢察長梁宓謂張弧已來京汝宜特别注意梁答稱已在偵查中但董氏語人梁卣銘（宓字）膽子太小已將此案囑總檢察長汪犧芝細心辦理以助梁氏云云張弧抵京後下榻於西斜街張景惠宅昨日下午三時許徐端甫（世章字）奉東海命前往慰問具道總統系念之殷勸其銷假視事至薄暮顔惠慶鮑貴卿均往會談而日前攻擊張氏之齊耀珊亦登門拜訪據接近奉系者言張弧之得奉天助費力却不小云 
　　另據某方言張氏一入都門卽乘張景惠之汽車馳至西斜街景惠之寓而下榻焉是夕卽由張景惠直接以電話告董康謂岱山巳到京住在我處此來專爲解釋財政賬目上各疑點您與總檢察廳對於岱山所經手之財政如有疑惑望卽偕來敝寓與彼面談云云未知董若何辦理外傳張弧到京後有函致董者當卽此電話之誤也（七號晚） 
[時局不定中之京訊]  
　　鮑貴卿未來京之前未得不以組閣相强之表示到京後公府方面確亦未提組閣之事惟鮑對於排解罷工一事已頗費氣力聞一方在財政上雖設法恢復辦公一方亦巳預備辭呈 
　　顔惠慶由津返後確已提出正式辭呈相傳關於某項外交問題有使顔頗感困難者當經徐竭誠勸慰毫無轉意後以俟梁假滿不再相挽爲條件顔始含糊答應 
　　張弧回京係自信一四公債及經手各項欵目可以彌縫不至受法律之掣肘故坦然進京與梁葉之銷假及爲梁葉作先錄說却無關係至張住張景惠宅中一說頗可證實 
　　鍾世銘日昨曾訪張弧對於辦理部務情形略有報告復叩張以何時銷假到部張迄無明確表示惟語鍾以勉爲其難俟有機會再議 
　　府方昨日迭電召張弧入府晉見張均託詞拒絕繼復派某要人往勸張氏銷假張謂「我現在爲身犯國法之人特親身來京投到聽候法律裁判當法庭未正式判决以前斷不能銷假視事如以罪徒而居重位破法亂政莫此爲甚恐反爲元首盛德之累」云云某要人無法再勸只得據實轉陳又昨日外人方面盛傳董康巳不在京消息是則張氏一來而包閻羅退避三舍張氏之理直與不直雖非局外人所知然其氣之壯亦可見矣 
　　美國記者麥鏗孫於本月四日會晤張作霖據張自稱將於七日凖備起程赴津會晤梁士詒磋商内閣問題磋商妥當後並擬於下星期赴京覲見總統更將約吳佩孚來京或在津晤面至張使是否凖期入關則未可知 
　　前傳某某督軍作中立運動說此事與調停時局辦法較爲有力據外交界云主張中立運動之督軍爲長江某二省黄流域某二省及西北疆某二省云 
[外部函送華會各約案]  
　　併催籌備主管事件 
　　外交部前日將各國在華會協訂各約及議决各案分别譯印訂成四册函送京外各機關查照并請各就主管事項積極籌備原函全文錄下逕啓者太平洋會議業已宣告結束所有關於中國議决各問題均經本部先後分别函電查照在案兹查議决各案亟待實行我國應行籌備各端至爲繁頤自應早日著手以免延誤但各約正本寄到需時兹特先就代表來電將九國協約山東協約關税協約及客郵等議决案分别譯印訂成四册惟電文字碼錯誤或所難免將來自應仍以正約爲凖除分行並俟正約寄到再行刋印漢文合璧本分送外相應檢取一分函送貴省長即希查照並請各就主管事項積極籌備是所切盼又原函附送各約案如山東協約關税協約及客郵等議决案已誌報端兹再將九國協約之全文附錄如下美利堅合衆國比利時國大不列顚國中國法國意大利國日本國和蘭國葡萄牙國兹因志願採定一種政策以鞏固遠東之現狀維護中國之權利利益並以機會均等爲原則增進中國與各國之邦交議决訂立條約特派各該國全權代表各將所奉全權證書互相校閱均屬妥協議定條欵如左第一條（一）除中國外各締約國協定尊重中國之主權與獨立曁領土與行政之完整（二）給予中國完全無碍之機會以發展並維持一有力鞏固之政府（三）施用各國之勢力以期切實設立並維持各國在中國境内之商務實業機會均等之原則（四）不得乘今日形勢以營謀特别權利而减少友邦人民之權利並不得奬許有害友邦安定之舉動第二條締約國互相協定不得彼此議及單獨或聯合與會外一國或多國訂立條約或協定或協議或接洽其性質足以侵犯或妨害第二條所稱之各項原則者第三條爲適用在中國之門户開放或各國商務實業機會均等之原則更爲有效起見締約各國除中國外協定不再爲其本國人民謀取或贊助（一）任何辦法藉資袒護任何國家之利益使其在中國任何特定區域獲有關於商務或經濟發展之一般優越權利（二）任何專利或優越權致或剥奪他國人民在華從事正當商務實業之權利或他國人民與中國政府或任何地方官共同從事於任何公共企圖之權利抑或因其範圍之擴張期限之長遠地域之廣闊致有破壞機會均等原則之實利者本條上例協定并不解釋爲禁止獲取爲辦理特權工商或財政企業或爲奬勵技術之發明與研究必要之所有權及權利中國政府承允對於各國政府及人民之請求經濟上權利及特權無論其爲戰時或平時悉秉本條上列之規定辦理第四條締約各國對於各該國彼此人民間約定在中國指定區域内設立勢力範圍或互相設有獨享之特權均不予以贊助第五條中國政府約定中國全國鐵路不施行或許可何種待遇不公之區别例如運費及各種便利方法概無直接間接之區别不論搭客隸何國自何國來向何國去也不論貨物製自何國屬諸何人自何國來向何國去也不論船舶或他種載運搭客及貨物之器在未上中國鐵路之先或巳上中國鐵路之後隸何國籍屬諸何人也締約各國除中國外基於協約或他項手續之讓與凡各該國或該國人民得管理之任何中國鐵路亦負有同樣之義務第六條締約各國除中國外協定於發生戰事時中國如不加入戰團應完全尊重中國中立之權利中國聲明中國於中立時願遵守各項中立之義務第七條締約各國協定無論何時遇有問題發生締約國中之任何一國認爲屬於本條約規定之適用問題而表示願將該項適用付諸討論者有關係之締約各國應完全明白互相通知第八條本條約未簽字之各國經本條約簽字各國之推薦且與中國有邦交關係者應請其加入本約美利堅合衆國政府應照上述情形對於未簽字各國爲必要之能宎俟得答覆後將該項答覆通知締約各國任何國家之加入自美政府接到是項通知之時起發生效力第九條本條約各締約國依各該憲法上之手續批准後從速將批准文件交存華盛頓并自全部交到華盛頓之日起發生效力本條約英文法文正本及批准書保存於美利堅合衆國政府之國庫由該政府將正式證書之賸本送交其他之締約各國兹將議定條約由上列各全權代表簽字以昭信守一千九百二十二年二月六日訂於華盛頓 
[舊議員之游園會]  
　　恢復舊國會五字在今日頗有一部分人主張因之在京之舊議員近亦大形活動日前王家襄等三百餘人曾發表一種宣言主張依據約法行使職權完成憲法業刋各報兹聞該議員等今日又在萬牲園開紀念大會業巳發出啓事原文如下逕啓者四月八日爲中華民國國會開幕紀念日同人等於是日下午一時起假萬牲園暢觀樓開游園會並備茶點會後攝影以誌紀念除登報通告外特函奉達凡屬同人均務屆時凖臨爲盼云云 
[京聞拾零]  
　　某外顧問之司法條陳某外顧問昨上外部改良司法條陳一件請轉交法權討論會採擇施行内中大意以此次太平洋會議各國在華之領事裁判權可望撤廢事前凖備刻不容緩據某所知中國今日之法庭皆依新式辦理惟中國全國一千七百餘縣現僅設審檢廳百餘所實不足用其未設審檢廳之地方則以縣知事兼理司法實違背司法獨立之本旨且縣知事爲行政官吏缺乏司法上之知識此種制度亟應廢除現中國法官受賄賂之事亦時有所聞中政府對於此點似應嚴定懲戒條例以制止之至各縣之未能統設審檢廳如或因財力不充則不妨照美國舊例用巡迴裁判制度於各省增設審檢廳於各縣則增設審檢官多名每日巡迴各處似此辦理則經費旣可節省而與司法獨立之旨尤相符合余爲中國之顧問甚望中國司法制度之完善俾各國領事裁判權得以早日撤廢也 
　　外部對於接收青島税關之會議六日外部對於收回青島税關問題特由魯案善後委員會召開聯席會議討論進行手續財政部税務處均派員列席參與聞研究結果大致如下（一）聘用日人爲顧問及税務司其他之辦事人員則由華人充任如日人要求全部用日人之時决由外部拒駁（二）收回税關時所有税欵之歸結應由外部商准日使訂期結賬以便接收（三）應由税務處於收回前十日將接收後之納税騐看各規例宣布以使各界商民明曉（四）所有該關案卷棧房辦公處查騐台均由外部商請日使查明數目開單備查並先向日使聲明須於接收該關前五日點交接收人員（五）接收該關之日期應速由外部與日使商定 
　　吳佩孚之謝夀電據政界確訊吳佩孚最近來電分致張懷芝鮑貴卿蔣雁行金紹曾韓麟春五人内容於謝夀之外並含挽勸鮑氏組閣之意原文略云賤辰猖蒙寵錫並荷專使遥臨慚愧曷極時局日非惟願諸公宏濟艱難共圖挽救現在中樞虚懸已逾兩月政務停頓險象環生務希輔助元首力任匡持俾新閣早日組成庶大局可告底定臨風翹企不盡欲言 
 
 

Page 5

 
 
   
 
 

Page 6

 
 
國内要聞二 
[韓國鈞電辭長魯之彙聞]  
　　政府方面接韓國鈞電稱奉命長魯惶悚無任國鈞久淡仕進專辦慈善事業現在南六省春賑須理務宜始終其事請另簡賢能接任魯省長大局幸甚云云韓氏之態度或可以窺見矣另一消息謂韓爲蘇社名流之一李兆珍去皖即有人推韓爲皖長韓不就此時是否願就魯省長與否尚未可知一說謂田中玉兼省長而爲魯案善後督辦彼本一武人對於一切外交及種種施設素不諳悉王正廷恐共事不便對魯案善後或致有最後之敗壞任命後曾遨游滬上與其交游會商辦法迨至中日撤兵會議時始來京適魯田到京以不勝魯人之反對而自辭屈映光運動又難成事實故遂保韓繼任實在韓並未表示同意又一說謂政府爲緩和魯人計故冒然任韓明知韓必不幹故作此頓宕云 
[丁槐被剌記將軍死的無意味]  
　　將軍府將軍丁槐前清時曾任廣西提督當黎總統退位後會帶印出走丁之京寓在南横街近來供職將軍府久巳寂無聲聞突於六日晚被剌聞行凶者係厨役聞當時肇事情形廚役某乘丁熟睡之際突入臥室用刀猛砍丁趕呼援丁氏長子聞聲往救廚役聞有人至急砍五刀而逃丁氏當卽斃命丁之長子因趕入護救亦受刺傷及家人羣起趕至内宅則行兇廚役已逃走無踪當晚卽已報警偵緝至於廚役行兇原因雖傳說不一但多謂其中或有家庭曖昧情形聞丁氏寢室在第三層門向東開床位向南丁之愛子瑞年年十五歳在室爲另榻伴丁氏宿室内電燈未滅迄四時丁子突聞室前窗户玻璃破碎聲起視見一身着竹布棉襖之賊由窗口攢入手持菜刀飛奔丁氏床前揭丁氏蓋被向丁頭部猛砍數刀此時丁已驚醒急以左手格鬭且欲忍痛起鬭賊復向丁左手力劈傷丁胳膊刀落墜地瑞年急起拾刀欲乘勢殺賊賊拾刀傷瑞年左手拇指仍從入口竄出當賊砍丁氏時瑞年卽大呼有賊有賊文得勝文得勝迨家人驚集賊已在此瞬間工夫内遠颺事後有投刺謁丁者家人導至丁氏臥室見丁蒙被睡滿室鮮血淋漓丁額部受傷最重約長三寸深七分許左眼及鼻部受傷甚重左胳膊亦被刀砍裂寸許之深口丁子左手姆指被賊砍斷丁氏今年七十有三歳七日上午地檢廳警察廳偵緝隊及第四區警署均極形活動四出捕拿正兇聞丁宅人云正兇文得勝年二十七歳去年由雲南來京充丁宅廚役今春在外狂賭闊嫖虧累甚大丁氏上月失去牙骨烟袋及女皮襖數件丁氏追繳頗急咸疑文某所爲六日丁之夫人特面斥之文憤然應之曰你說是我偷的就是我偷的你把我怎樣是夜乘丁送客後卽潛入廚房待至七日上午四時遂取菜刀而實行兇殺云 
[世界基督教學生同盟會四紀]  
　　四月六日晚及七日晨第四第五日 
　　六日晚間演講大會因各代表赴長城憑弔時北京長老會女代表某跌傷足部於中途設法送往城内協和醫院躭悮光隂專車回至清華園已逾七時半大會遂延至八時以後始開幕歌頌祈禱畢請余日章先生演講「基督教與平民運動」大致謂平民運動係創造新世界之一種新事業今日尚在極幼稚之時代欲期此新事業之發達（一）須保全個人永久之價值（二）須保全人類之善性（三）實行人類無界限之平等主義（四）男女平等（五）思想言論行爲眞自由（六）男女均當趁機會受同等教育（七）凡人享社會上之權利即應有所供獻於社會（八）凡人彼此相輔相依（九）權利責任相輔而行（十）當相信世界必可進化日新但欲實行此種種原則不免須與下列各項立于反對地位（一）專制主義（二）資本主義（三）以商務作侵佔主義（四）軍閥主義（五）物質主義（六）虚假迷信（七）一切罪惡能阻碍平民運動之進步者總而言之能將聖人所言四海之内皆兄弟也又耶穌所謂上帝爲天父人類即爲兄弟之眞正平等親愛主義推行全球躬行實踐以使個人家族社會國家一國民與他國民一國家與他國家均彼此立於平等親愛之地位則所謂平民之運動功成基督之大道普及矣云云演詞甚長洋洋萬言兹不過略撮梗概而巳是夕特别會議爲時太晚祇好打消領袖代表會議勉强照行頃刻即散無甚情彩可紀也七日晨因是日有南海之遊擬提前一時開會免蹈日昨延悮時間覆轍旋以不及周知弗果仍於八時半開大會照例歌頌祈禱畢恭請德國哲學大家講演「基督教與哲學」畢休息逾刻十時後仍分股討論各種關于世界民生之重大問題與基督教有關係者座中唯以印度代表對于人類不平等國際不平等基督教徒當如何負責反覆辯理再接再厲一止一興不遺餘力於此可見印人思想之已增高殊有獨立之精神菲律賓代表亦以世界各國口是心非自私自利不依基督之教訓於不得已因愛護始施行武力則武力濫用於强弱之間恐有莫大危險殊非本會所願尤非上帝所能容云又湖南女代表亦歷述近歳兩湖兵禍之慘苦情形又漢口代表主張武力須分别施用又荷蘭女代表主張體耶蘇基督之心寧犧牲個人以保全多數人類推而行之以保全社會國家一時紛然發言者爭起大約此種武力與平和之問題終歸難能解决於今之世界恐非各界勃興道德昌明達於極點亦斷難得有熙熙攘攘融融和和之新世界發現也後於此爲各國學業之報告首紐西蘭女代表報告本國已漸能實行基督主義但初時青年學子稍有提倡改革即受反響自歐戰後至今覺悟者始逐漸增多次丹國代表報告丹國承諾威英美德等國學子之協助進步日臻雖屬人力冥冥中亦有上帝之靈扶助始得達此地步蓋丹國人多守舊自奉教後始兩次革新又次爲瑞典代表報告瑞典以前亦行社會主義　爲政府所提倡政治社會結果未得良佳卒至於政治社會均有停滯不能進步之象今始行宗教社會主義甚可望其普及全國得美滿之結果又次諾威代表報告新舊學以前奮鬥甚力歐戰終了舊學始悟遂犧牲物質主義振作精神以研究新世界主義敬信基督歐戰損失不少亦概不要求賠償以此聯絡國際感情耳又次波蘭代表起立報告云十八世紀波蘭受一次之瓜分因此阻滯學務進步近始漸恢復但仍有他國從傍妨碍致使波蘭精神上不能統一殊屬憾事現唯注意個人人格之改造倘有經騐所得殊願隨時供獻於世至瑞士代表報告之言記者聞之甚爲感動願吾國青年學子閱之三致意焉其言曰代表此次來會嘗聞有人對我會曰瑞士風景好糖好吃瑞士爲首倡紅十字之大慈善國均非今日之問題唯所謂風景好一語覺有感焉蓋瑞士大不過中國二百七十分之一語言龐雜比較中國不如（瑞士用法德意三國語言故云）何足稱焉差幸瑞士有一種特色即平民主義耳云最後爲某國人代表朝鮮内中一語云各國助朝鮮可感又一語云朝鮮丁此受苦厄運祇好暫忍待上帝扶助午後一時各代表由清華園乘專車至京二時覲總統禮節各代表按各國地球方位立中國代表環繞之向總統行一鞠躬禮總統致歡迎詞同盟會長穆博士致答詞指點各代表紹介於總統總統一鞠躬退各代表退茶點散出漫遊南海後五時回清華園云 
[飛機不得作軍用之交涉]  
　　駐華英國公使艾斯敦因反對中國飛機作爲軍用近又提出抗議於外交部故外部巳分别函致各該管機關請予禁阻免生他項交涉爰將外部致國務院陸軍部參謀部航空署原函錄出以明眞相原函云逕啓者准英艾使來部面稱本國售與中國之飛機不論中國政局如何均不得作爲軍用應請轉知各該管機關注意等因查英商經售各飛機不得作爲軍用去年七月間曾准英使來照切實聲明業經函達貴部署在案兹又准該使聲請注意相應函請查照辦理 
[非驢非馬之統一會議]  
　　張作霖之堅决態度 
　　冠冕堂皇之統一會議竟有公民函電質問發起人謂（一）議决權含混不明應加解釋（一）組織法是否取督軍式的形式尤須說明於是該會聲價頓减聞某帥間接轉答倍極委婉以開會時裁兵爲首議要案專憑學界紳商處置彼非正式軍隊或起反抗須以莊嚴偉大實力臨之故議决權規定半由政府核定查南北失和後西南軍界倡言注重國會改造結束時更非無槍的階級可能干預是以决用各省公正大吏參預而組織本意則爲襄助國民並云事後尚有一二項集議（甲）善後會議（一）以多數人民爲主體（二）加入政客收束地方（三）緣其産於統一大會疆吏仍宜列席（乙）建設會議應純由官吏舉行但順新潮决主破格使各界均派代表兼圖劃清官民權限（丙）自治會議（一）完全由人民集合作改造中第一次大會（二）討論承受華會予我之機會又據奉系某要人云張使以嗣後如反響聲再高即發鄭重通電解釋决不停止可見關外意態之確已堅决矣 
[中日聯運會議開幕先聲]  
　　中日委員派定重要議案十八條 
　　交通界消息第十次中日聯運會議定於五月八日在北京交通部内開會日本鐵道省及南滿鐵道會社均派會員來華與議兹聞中日兩方面職員均於六日派定中國方面交通部派鐵路聯運處長劉景山副處長林則蒸及各路車務處長京漢錢墉京奉史梯理京綏關葆麟津浦周善同滬寗韋燕爲委員權量陸夢熊貫克韓德森爲顧問陳清文董文恩康誥羅赫德關菁爲評議員卓采謀朱沛陳清麟劉迪德康誥爲招待員陳世奎惠暄沈鍾鈺爲庶務員日本鐵道省派監督局長井出繁三郎運輸局庶務課長鶴見祐輔事務官中川登氏吉小林勇爲會員南滿鐵路公司派理事大公望男爵運輸部貨物兼旅客課長宇佐靈寬爾旅客主任山路鐵雄貨物主任古川達四郎爲會員會期巳迫交部刻正分途準備聞日本委員井出繁三郎及其隨員計四人定於本月十三日首途擬先游歷青島上海杭州蘇州漢口等處預定五月五日搭京漢車來京其餘各員亦於是時陸續來京本屆會議中日兩方面所提之議題擇其要綱誌之於次 
　　日本鐵道提出者（一）擬修改中日聯運規章案（二）凡遇火車或輪船暫停開行或有遲誤時擬展長車票有效期間案（三）擬修改學生票價核减辦法案（四）擬邀請揚子江各輪船公司加入發售經行漢口之中日陸游票合同案（五）擬規定二等周游票（頭等船票者）並適用於下關釜山間輪船頭等艙位 
　　南滿路提出者（六）往來北京釜山間擬開行直達頭等臥車案（七）轉運聯運行李及包裹擬用保税辦法案（八）中華國有鐵路之京奉線與南滿鐵道株式會社之滿洲綫間擬創設貨物聯運案（九）擬規定聯運包裹打包標凖案（十）擬規定查知不能作爲聯運包裹運送之物品或有與該種物品混合作爲包裹運送之處理辦法案（十一）擬規定處理取消運送曁中止運送之聯運包裹及其運回辦法案（十二）擬將大連之輪船公司之天津航綫加入中日旅客包裹及團體聯運各辦法案（十三）擬將大連輪船公司加入中華滿洲朝鮮周游票中國北部周游票及中日聯運團體票各辦法案（十四）擬於中日聯運單程票及往返票内（除滿洲綫者外）憑旅客之需要如售奉天大連間往返票案（十五）擬修改拍賣聯運包裹所得欵項之處理章程案 
　　中國方面所提出者（十六）擬於退還票價内扣除百分之十及印票費案（十七）擬規定遇有聯運路綫中斷得展長票之有效期間辦法（十八）擬將錦縣加入聯運車站單出售京奉綫與南滿鐵道間聯運客票案云 
[中東路外人又提出要求]  
　　地方官民之反對 
　　東路共管之聲沉寂巳久乃近日英美兩使忽又向外部重提三項主張護路軍司令部巳奉到孫督軍由奉天行轅電飭籌議應付辦法兹探錄原文如下准外交部函開美使偕英使來部面稱中東鐵路爲歐亞交通重要路線此次在華盛頓會議咸願使一九一九年合同繼續有效現各奉本國訓令爲非正式談判東路之現狀頗不滿意有關係之各國對於一九一九年合同之義務曁將來成立之係國所負之信託不得不亟謀改良東路事宜現在最善之法莫如貴國自行承認各國關於東路之利益並發函通牒邀請各有關係國商議改良東路辦法各國提出各條有不便於貴國者儘可指駁修正此辦法似屬圓滿否則各有關係國皆未承認貴國之主張謂處分東路乃完全中俄之主權如中國堅持此主義各國爲保全利益起見須取一定之主張英使稱東路改良不外三端一全路維持問題二擴張技術部之範圍三改良沿東路俄國居民之待遇盼早日召集會議各等語查共管東路問題經三代表在華會迭次抗議始得轉圜今美英忽又有上項提議使我自行召集會議之名而彼享共同管理之實且以一九一九年合同繼續有效爲言查一九一九年該項協約爲各國出兵西伯利亞便利軍事運輸起見軍事完竣即應撤銷何能執此等暫行之辦法永遠干涉路務惟各國對於東路久主共管美持尤力前三代表來電各國幸有留待外交方法再議之聲明此事關係重大亟應詳細通籌應請貴督軍查照核擬辦法見復至中東路務辦理未盡妥善爲外人藉口干涉之端應如何竭力刷新掃除積弊至關緊要除電催王督辦速行視事主持整頓外此致等因又准交通部蒸電准外交部函美使偕英使來部面請發通告關於商議改良東路辦法英使稱東路改良有三端一全路之維持二擴張技術部範圍三改良沿東路俄國居民待遇懇核議辦法見覆到部查東路係中俄合辦歷有多年按諸事理惟中俄兩國有處分之權在我决無邀請各國會議之理由英使提議之第二項主張擴張技術部範圍尤屬侵犯我國主權此事先經本部函請外交部設法將技術部撤銷有案此時仍應據理力駁以保主權至東路應行整頓各節無論有無此項要求我均認眞辦理即希督辦公所迅行核議辦法見覆以資應付除分函外特先電達等因美英兩使現以外交方式向部提議關於商議改良東路辦法任我自斷無容納之理兩部函電持論均極正當此項交涉自應由中央主持惟英使所稱三端除第二端外其第一端全路之維持殆係包括護路在内其第三端改良待遇沿綫俄民一層核與威府口吻相符本部責任所在均無旁貸除實行整頓各辦法前據有代電業於本月東日轉報中央外應如何詳切籌議以爲外交後盾之處希即查照核辦逕電行轅察奪並分電接洽爲要總司令部删印該部奉電後業於日前電覆奉天行轅孫總司令略云奉删代電開以外交交通兩部函電准美使英使稱東路問題應由中央通牒招集有關係各國會議並列舉三端辦法飭將關於護路事項詳切籌議報核等因查此項交涉自應由中央主持至全路之維持是否得力技術部之範圍應否擴張待遇沿綫俄民之實情如何均須由事實比較觀察方明眞相查維持全路一節自我國實行主權以來中經俄黨之擾亂路工之罷工謝黨之過境日本之撤兵在在足以傾危路綫阻碍行車我軍極力維持得以橋梁隧道鞏固無恙營業交通兩無阻障以視西伯利亞路去歳曾斷絕行車烏蘇里路僅白晝行車並有搶刧火車破壞橋梁情事彼此衡量我軍維持全路能力亦可共見卽沿綫偶有匪警無不立時痛剿力維安全其他整頓各辦法曾詳具有代電蒙轉報在案此後惟有積極進行力求完善此宜聲明者一技術部之設立實起於協約國共同出兵防制德奥以維持軍事運輸且創設技術部之議案第五條載有以上之一切組織以協約退兵時失其效力之語今協約駐兵業經撤退技術當然隨之消滅當此公理戰勝時代素主信義之英美自不能違背約章侵人主權此宜聲明者二沿綫俄民自遭黨亂流離堪悲凡在東路境内無政爭行爲者我無不加意保護俾得安居其經過傷兵難民又皆設法護送酌量給養俄人無職軍官仍居護路軍官房我現職軍官反無官房籌撥我並未按照護路舊章勒令遷移甚有俄人因黨派關係互相告訐傾軋我亦不偏不倚詳爲調查維護以免妨害復迭飭駐軍對於俄人務取和平有時因言語不通兩相誤會少有衝突必婉爲開導以期諒解較之庚子之役俄人在黑河慘殺華人數萬民國九年損害我在赤塔滿洲里等處商民財産鉅萬以至近據范領電報威府虐待華商僑民各種苛例我國待遇俄人可謂仁至義盡祇取保護主義毫無報復意味此皆事有實據歷歷可考並期由此益形親善以免口實此宜聲明者三所有遵電籌議各節是否有當謹請鑒核施行總司令部皓印 
　　哈埠自治協進勵行各會昨分電部院反對技術部其電文如下（一）北京國務院交通部外交部奉天巡閱使吉林孫督軍鈞鑒華會提議東路共管雖經打消而擴充技術部權限又相繼而來是陽避共管之名隂圖共管之實破壞遠東和平端在於此侵害我國主權亦莫甚於此此種作用史蒂芬實爲厲階絕非出自素愛平和之美國政府本意夫技術部之成立原爲共同出兵而設現協約已撤該部實無存在餘地乃史蒂芬甘冒不韙反要求擴充該部權限藉此發展私人利權我哈埠人民爲爭回東路行政主權起見誓不與之共存謹再請求我院部巡帥督軍轉向英美各使嚴重交涉取消技術部擯除史蒂芬不達目的不止以維路政而保和平幸甚濱江道區自治協進公會會長程崇自治勵進會會長刁子明等同叩（二）奉天吉督行轅轉張參謀長召棠鑒子明等前分電中央曁奉吉請願撤銷技術部及拒絕史蒂芬來哈迄未奉覆正在羣情惶惑間頃聞英美兩使復向外部提出擴充該部問題並史氏有不日來哈之說人民憤激異常誓不承認迄轉巡贊兩帥俯順民意迅電力爭盼覆自治勵行會會長刁子明自治協進會會長程崇同叩 
[再紀奉天出兵之籌備（隱）]  
　　奉張發起之統一會議業經分頭積極進行一面派員聯絡安福·交通·粤孫·三系一面增兵關内以防直系之反抗目下巡軍兩署調兵遣將籌餉措械異常忙碌前次通信中已略述梗概兹再將奉垣最近空氣分誌於下（一）吉黑剿匪奉軍將次到奉駐吉張學良所部之使署衛隊混成旅李景林所部之第七混成旅王永清所部之騎兵獨立團駐黑石得山所部之第二十七師五十四旅均經電令開拔回奉然後分别入關統計全數約二萬餘人商由中東·南滿·兩路陸續運回先令各該軍隊集中哈爾濱由中東路派定六列車往返運至長春轉搭南滿車南下惟車輛無多運輸甚慢哈爾濱長春兩埠均經本地軍警當局派員招待聞自上月三十一日起已實行運送長春已到有軍隊若干并馬匹槍砲等（數未詳）當即轉車南下今後按日運輸預計非三五日所能竣事（一）入關兵額與巳開拔數目原定入關軍隊爲五十四旅·衛隊混成旅·與第四混成旅三旅兹因時勢變遷而兵額遂以之增加擬續派五十三旅·騎兵旅·第五混成旅亦開拔入關此外則調第七·八·九·三混成旅集中於山海關一帶聽候調遣現當大宗軍隊入關之時所有軍需爲數甚巨已飭知京奉路預備列車二百輛連日運輸軍隊軍需上月三十日運去炒米二百袋江糧二百袋馬草五萬束子彈一百箱砲彈二萬顆三十一日運去退管砲四十尊野砲十尊機關槍一百架本月一日第四旅之第八團兵士巳由錦州開拔人關其餘各項軍裝·軍火·軍需·在小西邊門外京奉車站堆積甚夥均候列車陸續運解入關（一）籌備軍裝軍需整頓軍務當局以各軍開拔軍裝必須整齊軍需必須 
 
 

Page 7

 
 
充足特派軍務處長喬漢章帶同隨員凡巳經來省軍隊之軍裝一律加以揀驗如有槍械不整或損壞者即行更换並將下級軍官統行發給手槍以資便利奉軍開拔費定爲五百萬元奉省與中央各任其半此外則製炒米二百石馬料紅糧五百石穀草二百萬斤槍砲子彈亦巳飭令軍械廠長陶勵青趕緊製造以備應用月之一號上午十一點鐘張親赴北大營校閱五十三旅軍隊之打靶軍官亦均與操閱畢張賞給下級軍官每人洋五元軍士每人洋一元以勵軍心三十一日一日兩晚在北大營試驗新購軍用之探險鏡又試新到大飛機兩架每架能容十餘人（一）吉林代理省長蒞奉吉林代理省長政務廳長王維宙因有某項要公須與孫督軍面商辦理前日電由行轅准予前來業於四日乘吉長晚車啓程來奉篆務令由省署第一科科長鄭仲期暫行兼代外間推測謂王氏此行亦不免與奉直問題有關（四月四日夜） 
[山東省長公署之大會（濟南通信）]  
　　强迫各界預徵丁漕 
　　田中玉四日由津回濟特俄韓國鈞爲山東省長五日巳發表田中玉與山東省長四字巳不能連綴成一名詞不過新省長一日未到任尚須爲他人看一日省長印綬而已對於省長職權内事除趕緊預備交代外宜若可以不問矣乃突如其來忽有昨日（六號）召集各界在省公署開會之舉召集時並未出知單只由電話中通知各界皆以爲係臨别贈言而不料其仍爲預徵丁漕事也是日到會者軍界有鄭士琦師長施從濱徐燕山兩旅長岳團長劉麟生營長胡翊儒參謀長政界有財政廳長周家琛前政務廳長黄樸電政監督陳珂審判廳長張志交涉員施履本等地方大紳有何宗蓮將軍閻桐臣局長警界有高延文廳長及各署長報界有魯佛民周柬曜丁惠夫莊仲舒等議員到者有丁瑚村丁春符莊式如郝雲生等數十人銀行界到者有朱桂珊馬惠階等學界到者有農校長郭次璋·師範校長于丹紱等商界到者孫仲藩劉向忱兩會長共約百餘人座爲之滿各界到齊後田尚未到由政務廳長主席代表田督報告召集各界係討論預徵丁漕問題簡單數語畢即由財長周家琛起而朗讀賬單及田在京所上之手摺（文錄後）黄周報告畢第五師長鄭士琦即起立發言歷言自民國元年第一次革命以至二次三次第五師之戰功若何卓著軍紀若何整飭個人若何服從命令且謂無第五師則早無山東第五師可稱爲中國第一然若民國七年之兵變鎗掠大布司街民國五年在濰縣敗於居正在周村挫於吳大周剿匪屢爲匪挫則不一言焉結語則謂欠餉再過一星期不發則兵變欲清欠餉非預征丁漕不可請大家承認繼鄭發言者有議員景傳詩言最痛切謂軍政費固困難而小民之納丁銀一兩者加以各種附捐及預征合計制錢將及十六吊錢敲骨吸髓民命不堪且小民多死亡流離軍政費無着固當設法而小民困苦亦當顧慮也魯佛民亦繼起反對全塲中皆面面相覷無一贊成者此時將及五鐘田中玉自督署乘汽車來入座後怒容滿面歷述財政困難與周嘉琛所述者約略相同請大衆爲之設法若無法可想請卽贊成其預征丁漕議員丁瑚村起而反對謂增賦加税係議會權限今日到者係少數不能代表山東人全體即贊成預征法律上殊嫌無根據田聲色俱厲謂何爲法律論法律奉直不該打仗土匪不該架人又轉其視綫向何宗蓮問曰奉票在京津行使是怎麽回事何答即是奉天紙幣在京津通用田又問奉票當否在京津行使何答謂應在奉天行使不該在京津行使於是參謀長胡翊儒接續言曰因奉天票印有不用者暫四字故京津不敢不用田迴顧商會會長劉向忱而言曰奉票來山東用不用劉答此乃事實問題田乃拍案大呌曰預征亦要如奉票一樣辦理田某說的出辦的到有反對我者我必剷除之山東人能將我拿掉我卽走開不辦否則我在任一天我要幹一天言下憤憤不已問報界坐何處指警察廳長言曰誰敢洩漏我今天的秘密消息我即呌他封閉報館於是各界皆懾伏不敢動張思緯起而贊成請限各界三日答復田猶嫌期太長縮短至二日始首肯始將各界人士放出各界爲其一番窘辱皆如坐針氈一聽散會如逢特赦遂一哄而散賬單及手摺錄左 
　　「山東借欵利息及欠發軍政費一覽表」計開中日實業公司日金三百五十萬元（月息八釐六毫）應付八個月利息十九萬六千零八十元中國銀行七十一萬八千一百六十一元二角（月息七釐）應付八個月利息三萬四千六百十七元又二十萬元（月息八釐）應付月半利息二千四百元又十萬元（月息八釐）應付三個月利息二千四百元又二十萬元（月息八釐）應付八個月利息一萬二千八百元又十萬元（月息一分五釐）應付九個月利息一萬三千五百元又十萬元（月息一分七釐）應付五個半月利息九千三百五十元交通銀行三萬元（月息一分七釐）應付月半利息七百六十五元又九萬元（月息一分三釐應付六個月利息七千零二十元又七萬元（月息一分七釐）應付月半利息一千五百三十元又四萬元（月息一分七釐）應付三個半月利息二千三百八十元又五千元（月息二分）應付四個半月利息四百五十元又五千元（月息一分七釐）應付半月利息四十三元邊業銀行十一萬元（月息一分七釐原借三十萬巳扣還十九萬元）又二萬元（月息一分七釐）應付三個半月利息一千一百九十元濟南東萊銀行四萬元（月息一分六釐）應付一個月利息六百四十元山東銀行七萬元（月息一分七釐）應付三個月利息三千五百七十元又五千元（月息二分）應付四個半月利息四百五十元商埠山東分銀行二萬元（月息一分八釐）應付四個半月利息一千六百二十元青島東萊銀行二十萬元（月息一分五釐）應付三個月息十萬二個月息十萬合計利息七千五百元工商大陸銀行十三萬元（月息一分六釐）應付四個月利息八千三百二十元銀行公會三十萬元（月息一分六釐）應付七個半月利息三萬六千元又十五萬元（月息一分五釐原借二十三萬已還八萬元）應付四個月利息一萬三千八百元東萊工商銀行三萬元（月息一分七釐）應付三個半月利息一千七百八十五元官銀號清理處四萬元（無息）又一萬元（月息八釐應付五個月利息四百元保證金五萬元（週息三釐）應付八個月利息一千元三年借用中央償還三路礦産二十一萬元高等檢察廳三萬二千元軍務善後公債一百三十六萬二千二百二十元（年息八釐）應付三年零兩個月利息三十四萬五千零九十六元展期舊證劵一百二十四萬九千五百三十八元（月息一分二釐）應付利息二十五萬六千二百九十五元共計借本日金三百五十萬元銀洋五百五十七萬六千九百十九元二角利息日金十九萬六千零八十元銀洋七十六萬四千九百二十一元軍費一百三十二萬五千四百餘元查已電各縣撥解者計約四十萬餘元均未據稱解訖此欵不在前列數之内登明國家内務費四十七萬一千八百七十二元二角地方内務費九萬八千四百一十五元二角二分二釐教育費二十六萬六千三百七十一元實業費一十四萬九千七百五十八元司法費三十萬二百二十四元外交費一萬三千四百四十九元共計二百六十二萬五千四百八十九元餘共合借欵本息曁欠發軍政各費日金三百六十九萬六千零八十元銀洋八百九十六萬七千三百二十九元二角 
　　「田督手摺」敬啓者竊查東省財政積虧過鉅不自今始溯自民國五年結束民軍以及征湘援粤諸役支應浩繁悉索敝賦不足則繼以借債截至民國十一年二月結欠外債本息折合中幣三百三十餘萬元内債本息洋六百三十餘萬元欠發軍政各費洋二百六十餘萬元統計積虧洋一千二百二十餘萬元中玉受事之初勵行减政比照前額年减軍政各費洋三百五十餘萬元兩年實减七百餘萬元設當時因仍舊貫不予釐剔則東省積虧之數早超過二千萬矣顧以債額過多極力節流僅收微效付息尚且愆期還本更無餘力子母相生繼長增高失今不圖歷久愈難收拾將來此種重大債務終屬東人寗能倖免而影響所及現狀已不能維持險象環生在在可慮爲今之計無論如何整理皆屬枝枝節節徒事補苴財政廳長周嘉琛欲爲根本澈底之謀呈請預借丁漕一年清償舊債總計全年丁漕項下剔除災區約收七百餘萬上列債欵除外債三百三十餘萬係借自中日實業公司擬歸入膠澳善後案内歸還不累及東省人民外以此次預借之七百萬清償内債六百三十餘萬尚多六十餘萬卽儘此數發給軍政積欠各費約不敷二百萬左右此項不敷之數只好作爲暫欠俟財政整理就緒時再行陸續補發不再藉口續借似此一轉移間宿逋旣去財政乃有整理之可言惟兹事體大内有數端易生疑慮請得而鄭重聲明之一此項借徵專供還債擬由省議會總商會及其他法定團公推殷實銀行數家專收此欵收有成數即隨時按債額攤還不得移作他用二舊債還清以後一面積極整頓收入一面消極减輕支出力求收支適合誓不再增新債三預借之欵分十年扣還全完係借貸性質與加賦絕對不同不過借人民無息之債還銀行有息之債四近年糧價奇貴每畝收穫之數與完納之數約爲四十與一之比例中稔之縣預借一年民力尚可勉勝至於災區原定在剔除之列當然不能累及凖以上諸理由則借徵還債辦法意在忍痛一割死中求生權衡輕重實爲利多害少現時黨見紛歧事言龐雜借徵名目適受反對者以攻擊之資甚或鼓盪風潮難保無少數縣分希圖抗税中玉雖愚苟非萬不得巳又豈願獨爲其難致叢謗議惟一念及東省財政前途已陷絕境破産之禍猶可諉爲將來即就目前而論銀行索償急於星火金融緊迫周轉無方在發者已寅用夘糧在受者需酉領辰餉官吏枵腹庶政停滯無形隳壞所損巳多况軍警月糈至微動輒積欠半年舊者未付新亦無期饑寒迫身父不能以有其子脱有譁變地方損失恐將倍蓰籌思仰屋除此别無挽救之方用特縷陳緣由卽希察核再上項辦法原爲根本清理魯省財政並救急目前犧牲種種切實負責起見否則玉何不可暫沽恤民之名敷衍一時而以艱鉅之任委之於後來者但爲魯省財政早一日求活則大局卽早一日底定縱然犧牲一己而後來者亦可免受衆矢之的得以從容展布玉雖去魯問心巳安事後明眼人亦必有見諒之一日合併聲明謹略 
[王正廷由京抵濟同來者二十二人]  
　　王督辦此次入京原爲與政府方面接洽接收膠澳事宜兼與外國公使團有所周旋結果尚圓滿業於昨日約同徐東藩君曁隨行人員二十人乘特别快車來濟當時赴站歡迎者有督軍代表曁施交涉署長等人民方面因王氏已三次來濟凡無特别關係者多未前去迎迓王氏下車即赴中華大飯店休息翌日再同各界晤面商議進行另一消息此次王氏與日使小幡晤會報載日人要求在膠濟沿線開設商埠之說並不確實至善後督辦處之組織大致設理事九人參議四人秘書四人處長四人（處長又分總務行政實業路礦四處）撤兵委員四人調查部若干人此係該處大體組織之情形至用人多少已否决定則尚未得其詳 
[豫督署炸彈爆發之眞相]  
　　日前開封有一種謡言謂有人謀刺趙倜未遂又言有人在督署向趙倜擲放炸彈斃護兵二人傷一人趙疾趨得免一時風聲鶴唳以訛傳訛督署中人則諱莫如深不肯質言開封各報紙亦無一字紀載者記者多方探詢始悉炸彈之爆烈爲四月一日下午確係駐守督署之毅軍檢查炸彈失手釀禍並非有人行刺緣前軍械局局長高某前　奉趙督之命製成炸彈若干枚交由駐守督署之毅軍練習使用練習後埋置地下以免發生危險然地下潮濕久則易生變化每隔若干日必檢查一次以免潮濕此次又取出檢點適有一新補之毅軍亦學習檢視炸彈將螺絲去下將炸藥傾至一半時見彈売内有形似潮濕之塊將売口壅塞乃以鐵絲撥之詎用力過猛致遭爆發新軍及與其對坐之趙某劉某（皆係毅軍）同時炸斃一時督署中聞聲大爲駭異紛紛逃竄軍警立即馳救將督署團團圍住旣而查知肇事之由始各散去然亦飽受虚驚矣事後趙督密戒各機關不准宣傳並嚴行檢查郵電以免各報登載蓋鑒於前此北京方面之謡傳致於時局有若何之影響也又炸彈爆發後次日又有督署西院積草失火之事幸消防隊救護得力未至延燒房屋外人多言係有人故意燃燒而督署中人則言係偶爾失愼云 
[時局緊急中之豫訊]  
　　時局自風聲緊急以來開封省會早巳實行戒嚴趙倜並將前赴岳州豫軍一旅調回省垣以資防衛旬日之間復將散駐各處豫軍通令集中以備不測一面洛陽吳使亦將豫南直軍移駐衛輝在陜馮軍一部及在鄂直軍之某隊刻已分令塡防豫南隴海沿綫附近亦有軍士駐守近來河南防務佈置極稱綿密南陽留贛先鋒隊兵士近亦由趙督飭令改編成旅南陽鎭守使李治雲業經委爲該旅旅長督率訓練現下開封一帶安謐異常惟糧價飛漲人心滋爲憂懼耳據聞趙張兩長刻正籌辦平糶俾平糧價以維民生洛陽吳使夀辰各省祝賀頗夥連日由此地經過者有王芝祥寇英傑馬毓寳張克瑶陸軍十二混成旅長葛樹屏兩湖巡閱署副官宋藍田二十四師參謀長魏宗琳直魯豫使署憲兵司令王啓貴東三省巡閱使署顧問車方慶鄂參謀長張聯棻豫督本擬親往嗣以事派其弟趙傑趙又以病不克即行遂又改派參謀長胡大同代往據說各省代表到齊後四日晚間洛陽曾有一次非正式之會議 
[陜西煙禁之墮落]  
　　迫民種烟而徵其税美其名曰罰 
　　大陸報一日邠州通訊云邠州禁止鴉片之舉從無如今日之墮落不獨邠邑爲然陜中他邑即可以邠州爲標凖蓋地方官須時時向民勒索以塡軍閥無底之慾壑故不得不令民種烟以便泯其勒索之跡使與直接盜取者有别此間地方官曾以私人名義函告境内各重要村莊之人民令其種烟俾渠得籍罰鍰以得欵每株烟苗定例罰洋十元各農户則按其田畝多寡酌量派給烟苗令其種植現距烟苗種植之期雖遠而民間應繳罰欵之三分之一巳被勒收矣 
[蕪湖近事]  
　　蕪湖警察餉項向由省中撥給不敷之數即由收入之警捐作抵現以省庫奇窮致將警餉積欠已有四月未發僅恃警捐收入殊形窘迫故徐廳長對此異常焦慮 
　　皖省財政廳以軍政各費待用孔亟前曾通令皖南北各釐局飭繳保證金如比解短欠即將保證金項下扣除然各釐局對此仍多觀望故財廳近又派委葉楚珍分赴各局催繳 
　　浙督盧永祥特派軍署諮議宣某前日來蕪與皖南鎭守使馬聯甲接洽現已離蕪返浙 
　　蕪湖成衣工人近有一部份因要求店東增加工資未遂於六日相率罷工現經成衣公會出而調停聞明日（九日）可望照常工作 
　　蕪湖米價日漲不巳零糶每升須錢一百六十餘文刻有商界某君倡議集欵籌辦平糶並酌設平糶局數處俾得平價出售 
[九江近事]  
　　贛督長因日使要求管理南潯鐵路路權特電促蔡儒楷總理來潯商議辦法現蔡已於前日到局旋即晋省面謁軍民兩長商定辦法惟聞該路今歳應還日債本洋一百萬又零星債務及息洋一百七十萬至少非續借二百七十萬不能應付若借大宗欵項延長路線日人必要求監督財政否則續借小欵清償目前債務日本亦必派人司掌要職是該路借債亡不借債亦亡且各方面均以借債爲非是蔡氏現處困難地位實無法以濟其艱蓋蔡氏去歳接事之始祇顧公司辦事人員薪工不顧四期息金以致今日有日人干涉之要求至該公司僞票案聞法庭注重主要之人前代坐辦兼工程師黄復憲被傳二次頗有嫌疑刻巳畏罪逃往北京又現任坐辦熊迪保因與蔡氏意見不合屢函辭職不准巳於今日託故赴京 
　　通濟私運食米案傅道尹巳令廳縣查復迄今尚無辦法惟聞傅道尹出席省議會答復有軍民兩長主張移送法庭辦理等語潯人以禁米出口係本省單行禁令完全爲行政處分不屬司法範圍官廳不欲破除情面思藉法庭爲卸責地步擬電議會嚴重交涉務請官廳根據行政權限迅速執行至通濟方面則具節略於商會聲明並非私米並抄財廳致牛行税局公函一件略謂運米須用潯陽道尹護照係指鐵路而言如商人運赴九江只須照章納税不必護照一律放行云云商會當召集紳商會議以財廳取消護照案將來偷運食米貽害無窮擬推代表晋省交涉有紳界某君謂財廳公函旣非通令又未奉軍民兩長核准當然不生效力如即時向其交涉通濟卽有推諉餘地主張先解决通濟運米問題其餘無護照之米仍派人嚴查查獲扣留如財廳有函致九江官廳出而干涉即根據護照老案謀法律上之對付衆贊成 
　　贛陳因西南屢次倡言圖贛早懷五日京兆之心其眷屬往來於津贛之間未敢常留督署此次聞李烈鈞軍隊已抵永州頗不自安前日爲其母祝夀今日其夫人忽乘南潯車來潯赴津九江軍警齊赴車站迎迓搬運物件甚夥 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[厦門報館交涉之續聞]  
　　厦聲報記者楊愚谷下獄之内幕 
　　厦聲報記者楊愚谷被捕下獄及審問情形業紀前報兹探得楊氏之所以被捕者有近因亦有遠因所謂近因者即該報前月二十六日社評之法警侮辱官員只以行政處分了事尚覺萬分爲難又如承發吏無辜記過推事私向他道歉乞憐等語顧外間均莫明其何所指據厦法界中人云前法警巡長陳少雄與檢察廳書記官周鼎因點交烟證物件數不符口角經劉書記長報告確聞陳詈周以甚麽東西等語劉通三地檢長用以行政處分記陳過一次周不服正式狀請偵查侮辱檢察官以不起訴處分之周又不服向高檢廳聲明再議高檢廳訓令此案應行偵查劉檢長起訴後經同級審廳判處以拘役四十日又詐葆棟與黄世來毆傷案附帶請求醫藥費許於向審廳請求判還私訴時狀費一併繳入收發處巳給有收狀證及收費單惟照例徵收訟費狀面應貼法部印紙該狀外面但書明收到訟費大洋三元等字印紙無有承審推事毛耀德卽下一庭令着承法吏羅俊向許催繳訟費羅至許即提出收狀證及收費單爲據羅回據實報告翌日厦門商報即刋有訟費豈有重收乎一則地審廳長熊夢飛閱及責毛辦事糊塗令想出法子向商報聲明毛無奈祗以或係承法吏遲延送達所致一語以敷衍之詎熊即將羅承發吏記過一次并由民庭函向商報聲明毛恐羅有不服即託某書記向羅疏通羅不甘任咎稱吾亦將以此案經過情形向報紙登載毛聞之恐其果出此舉乃自向羅云名譽人人所愛無職務大小之區别惟此事總是我錯廳長旣已出此務須暫時含忍對汝記過我總設法抵銷羅因默然當時即撤去辦法單追回庭令以洗刷前此并無追繳訟費事實而承發吏報告蓋印簿及奉到庭令蓋印簿則迄今猶在該報社評所云或即指此此其近因也然於此更有一種事實雖與該案無關亦不妨連類及之前該審廳有陳試與陳炳榮因債務執行案債務人陳炳榮逃匿將其保家洽成號主人林卓卿管押追欵林被押數月適熊到任厦門商會會董莊有材向熊疏通設法保外熊允之惟莊所覓保家均係日籍商承發吏不肯負責會保熊乃自行向莊接洽即以莊之名義代其保外然莊亦日籍人當保外之人執行庭票傳莊到庭莊逕行投刺謁熊熊延之入密室談話且召執行推事鄭詩燮與之接洽旋即開庭延莊坐於律師席厦律師界爲之譁然此外不可枚舉（莊年長有鬚故人呼爲材叔）至其遠因尤有足異者（一）地檢長劉通三前曾被陳嘉庚等電京控其違法殃民高審廳奉令後即飭閩侯分庭檢察官金啓華赴厦調查後因陳不承認有此電事以寢然當陳電發後迄於金調查前該報時有所鼓吹大爲劉所忌（二）地審長熊夢飛到厦時徧謁各報記者時以稿投之報館不屬於官文書即屬於彼之個人名譽一日寄新聞一則謂司法部破格用人中並言及彼此次之爲思明審長係司法部呈請大總統任用各報以面子故多爲登載唯該報不但不爲登載且作一社評題爲無常識之吹牛以刺之蓋謂法官何一非由法部呈請總統任用吹牛可笑無常識之吹牛尤可笑也云云此節又爲熊所啣恨故本案發生於前月二十七日午後七時而宣判即在三十日也現福州報界以該報社評果可認爲侮辱罪亦顯與該審檢兩廳有關除由其本人及家屬依法請求移轉管轄外並將以報界名義分電各地請予協力援助云 
[廣東銀業罷市續聞銀業方面之言論]  
　　廣東省中各工團發起尊重省幣辦事處及在廣西會館議决各情形已詳紀昨報兹聞二號該工團派出巡查隊到西關十三行等處錢銀找换店調查有無低折紙幣情事有十三行晋行銀店及惠愛路某銀店店伴被查出有據當堂被拘出門搭上鎖鍊拿去卽晚銀業中人集議以省立銀行名爲開門兌换實則限制兌换每持紙幣到行候兌者人逾千百異常擠擁常有候至經口仍不能换取現毫者而該行又限定每人准兌换紙幣若干因此之故省立紙幣遂蒙影響設如初時該行隨時准人到行兌换及行不限制兌現市塲一律十足通用商民稱便何至低折現在省立紙幣每百元約要低水二三元左右亦以市面銀根短絀及艱於到行兌現之故非錢銀店號之故爲低折即令有等奸商淡友操縱於其間然亦非全數錢銀店皆如此也今工團不察四出拿人各銀店縱肯虧本營業十足兌换但各家所存現毫斷不及發出紙幣數目之多一旦現毫兌换凈盡後至者或抱向隅必又將以爲有意抵抗厥罪亦在不宥不如大衆同時暫爲罷業之爲愈即席議决准初三日休業迄初三早各處銀錢找换店門口均標貼有各伴辭職暫停交易或書店伴告假回鄉省墓暫停兌换等字樣是日午間各工團仍派出巡查隊多人分往各處巡視調查各人并携備鐵索郎當有聲不知當道對於此事將何以善其後也 
[杭州快信]  
　　全國銀行公會聯合會在浙開會瞬將屆期（本月十三日起至二十日止）此間巳指定新市塲清華旅館爲各省代表宿舍並派妥員招待 
　　省垣米市昨又增漲二角官廳辦到之平糶米石迄今開糶無期 
　　江蘇第一師校第一隊旅行團業巳返滬第二第三兩隊共六十餘人昨抵杭即晚在省教育會開旅行同樂會 
　　倪嗣冲子倪道烺姪倪炳文率眷來杭游覽西湖業已多日今晨（九號）乘早車赴滬（附掛花車）盧督派員排隊歡送 
　　各繭捐局准下月一日成立新局長尚多留在省 
　　浙運使蔣邦彦至今尚未交替新任杜純迭向訊詰確期據稱現正覔屋棲止眷屬尚無着落一時難必措詞頗近滑稽 
　　宗陽宫軍警衝突案判處徒刑之巡警陳奇高現雖因病保出選任律師張韜以本案審廳失入太甚提出理由多種巳向高等廳上訴 
[南京快信]  
　　韓國鈞力辭長魯院電齊督就近派員赴海安勸駕 
　　齊督派赴洛陽祝夀代表閻參謀昨公畢返寗 
　　夏曆三月十五日齊督夀辰各鎭守便各道尹廳長關監督交涉員縣知事税所長均紛紛來省預備祝賀 
　　日領事署昨日下午二時開櫻花會齊督因病未往王省長曁各機關長官及齊督夫人王警處長夫人均往參觀 
　　財廳昨又委段扆充宿窰徵税所長 
　　安武統領尹鳳山淮泗道尹李維源昨由蚌來寗 
　　近數月來寗垣迎神賽會月必數起昨又爲東嶽神出會各種燈彩旗傘臺閣高足音樂上路者數千人觀者如堵會過夫子廟廬山照相館用快鏡撮影會中人以其猥凟神靈成嚴羣向該館詰責幸東區警察趙署長立派長警到場彈壓未釀事端聞每次出會須耗萬餘金 
地方通信 
[松江]  
　　農塲費支配辦法縣立農塲主任吳履剛　呈縣署略稱地方預算列縣立縣場經費四百八十八元規定由各市鄉協助究應如何比例分攤請予示遵等情當經縣署轉令市鄉委員會議復現據該會復稱查照地方預算原審查案農塲設於縣治所在地者由各市鄉附税内比例匀攤如仍分設各處則仍由設置此項農塲之各本市鄉擔負 
　　縣知事晉省公幹縣知事温棟甫於昨日乘車進省定舊曆本月十七日回松所有縣署職務委承審員藍雲閣代理聞温知事進省原因係調解七縣爭執慈善教育欵産風潮及籌設縣自治進行機關等三事云 
　　呈請停辦鄉校五庫鄉第八校前校長楊某因辦理不善被訟去職嗣由縣另委徐某接充現該鄉士紳又向縣署呈訴該校學生祇有三數人請予停辦以節經費等情巳由縣批令勸學所查復矣 
[蘇州]  
　　議組舊府屬聯合會蘇紳張仲仁總商會會長龐延祚等近發起組織舊府屬聯合會業經會同吳江士紳錢崇固崑山士紳方還集議妥洽現張紳等巳定於日内赴各地與各該處士紳接洽以促進行 
　　請追倒莊欠户欵項觀前通源錢莊虧欵倒閉由債權團在原處設立清算處追收入欠欵項兹悉該團因欠户大都觀望所定兩星期之期限早經逾越乃於昨日下午開會公决先行擇尤開具清單呈縣請予飭警嚴追限日清繳 
　　麵館議决增價蘇城麵館業邇因各物昻貴爲維持血本起見特於昨日下午邀集同業在該公所開會討論加價經公衆議决大麵每碗加錢十文計每碗八十文光麵每碗加錢十文計每碗五十文定於明日起律實行增加 
[無錫]  
　　明醫院建築將竣工無錫全城中醫士發起籌欵恢復明醫院估計約需洋三千元滬上范姓首先助洋五百元邑中王姓助洋一百元餘統歸各醫士認募業於去年十一月間僱水木作王阿七動工建築後現將竣工内部正在裝修大約月底或月初即可落成刻又另行動工建築醫學講習所一所由趙仲坪君督工約須四月間竣工届時尚擬舉行落成典禮又中醫醫學會自去年成立後即呈部立案現尚未接到部文預料一二月間亦可頌到也 
　　稻柴價昻貨缺無錫去年水災稻柴完全淹盡現届青黄不接之時又兼清明已過育蠶時期將屆蠶家預備山帚以爲上簇之用故稻柴奇缺高鄉均已搜羅一空價亦隨之奇漲且尚無購處云 
[鎭江]  
　　江北籌辦平糶江北高寳一帶米價騰貴平民生計難以維持以致寳邑東鄉下蕩王莊等處竟有糾衆搶米之舉亟應設法籌辦平糶以惠平民現聞寳應縣知事擬即日召集紳董在署開會籌議開辦平糶事宜 
　　日學生團考查地質日本帝國大學中國視察團計有十餘人航海來華調查我國各省地質以備研究學術刻巳抵滬聞定於日内乘車至常鎭等處依次調查云 
　　米商私運秈米近聞有米商周某等向沿江各處搜羅秈米打成包子由下游江隂南通等處雇船裝運出口爲數頗鉅米價爲之飛昻云 
[揚州]  
　　電燈公司股東會江都振揚電燈公司七日下午開股東會報告辛酉年賬略計盈餘二萬五千餘元旋卽公同决定重訂董事章程於二十七日再開會議並於是日始發給上年官紅兩利云 
　　學生旅行彙紀上海招商公學旅行組二十餘人由校長蔣少華率領於七日來揚遊覽勝地參觀學校訂於九日返滬又本城江蘇省代用甲種商業學校二年級學生亦訂於九日旅行鎭地參觀工場商店云 
　　稽核支所遷移泰州稽核造報支所現經揚州稽核分所繆經理呈准北京總所遷移於東臺至泰州原地則另設監放官以期便利 
　　省令查禁招兵縣署頃奉軍省兩長會衛訓令查江北淮徐一帶匪風日熾迭經令飭軍警剿辦尚未剷除兹聞匪徒假藉名義潛赴各縣暗設機關招兵意圖擾亂實屬有礙治安亟應嚴密查禁仰卽遵照遇有未經訓令有案私自招兵者卽行嚴密查拿儘法懲辦以保治安 
[南京]  
　　創造中國智慧標凖之計畫國立東南大學·南京高南師教育科·中華教育改進社以世界民族之智慧各各不同甲國人民之智慧標準决不可以之衡乙國此爲研究種族心理學者之所共知現該校心理諸教授有鑒於此爰有創造中國智慧標凖之計劃集資三千元「聞教育改進社與教育科合出一千元餘另籌」又爲便利計根據法國皮奈西門氏之智慧測騐材料依本國國情加以增删都七十餘種派教育科學生胡昌才曹芻葛承訓吳宗望朱定鈞徐佩業徐益棠韓明夷倪亮吳俊升饒上達等十一人赴江浙諸大埠實地測驗歸校後統計整理之冀得正確之標凖將來推行各處使吾華民族之强點發揮而光大之其弱點亦可設法彌補之且可免張冠李戴之異國標凖測我國兒童智慧結果未免不甚精確也並聞該團赴各地測騐爲期須三月之久刻正在南京方面進行大約十號左右出發届時由指導員陸志韋廖茂如陳鶴琴三教授率領前往云 
[徐州]  
　　電請截留水利畝捐運河工程督辦張謇前日派吳廷楨來銅提取水利畝捐經災民數百人圍困於北門街迎賓旅舍不令提取一事曾誌前報兹悉是日直至下午五時許各災民尚未散去該委吳某無法乃同楊警局長移寓於縣公署而災民遂亦蜂擁於縣署門外並聲言請縣長無論如何切不可將此欵令吳某提去後經曹彝仲知事請振務人員趙宜齋楊勉齋顧子揚張覲卿鄭心如等到署會商許久遂由曹知事當衆擬拍電稿一紙致督軍省長請求准予截留畝捐以活災民經楊局長當衆說明始行散去聞該委員吳某亦於是晚南下復命矣 
　　催運撥振糧銀華洋義振會銅蕭沛豐碭分會主任美人安斯冬華人顧子揚等以徐地荒象極危餓殍載道於五日下午八時許致電上海華洋義振會云萬急上海華洋義振會鑒敝處糧價飛漲市面恐慌鄉村飢民久斷糧食樹芽草根亦將告罄前蒙貴會准撥振洋五千元紅糧五百噸惠風所播寒谷生春今飢民垂斃望今如歳若稍延遲將轉溝壑義粟雖來恐無及矣查五縣災區壯丁减無可减尚有三萬五千以貴會准撥之數每人日給一斤僅敷一月之用計屆麥收尚有六十餘日後顧茫茫抑又若何且邳宿睢三縣稱奉貴會之命要求加入地面旣廣災黎日多迫不擇言用特電懇一面將准撥糧銀設法速運來徐振救一面計日續撥以期全活生命華洋義振會銅蕭沛豐碭分會主任安斯冬顧子揚 
[嘉興]  
　　限令修築圩岸嘉興四鄉坍損圩岸早經縣署令飭各區自治委員查明列表並估計工價呈覆到縣由縣彙報省吏請欵修築以防水患而重農田現該項坍損圩岸已由華洋義賑會籌欵派員到禾於縣署設立工賑事務所諭令各圩長督同鄉民擇要修築在案現縣署以蠶事方興轉瞬卽行插秧於此農隙之際深恐鄉民對於修築圩案有懈怠情事貽誤農田實非淺鮮特於日前分令各區監察人員督同鄉民於蠶事以前一律趕修完竣云 
　　縣會尚未開議嘉興縣議會原定四月一日召集乃遲至今（九日）日報到議員仍不達全數議員三分之一且議長問題雙方爭執又烈尚未疏通妥洽故開議之期尚需時日云 
　　肉業選定董事嘉興鮮肉公所自董事楊子雲虧欵潛逃後正式董事迄未産出公所以事務紛繁此席斷難久懸爰於七日在南堰同仁堂開同業全體會議公選董事結果潘瑞卿爲正董裴秋江陸掌清爲副董業已繕文呈請官廳備案矣 
[杭州]  
　　乍浦海塘設閘消息乍浦海塘設閘情形經沈省長履勘後因平湖士紳恐有鹽潮内灌反對甚烈惟嘉興嘉善及海鹽一部分士紳均可表示贊同現須先測地勢高低及水流趨嚮以爲設閘之標凖至於設閘地點擬在湯山與砲台之中間係屬天然形勢與紹興三江閘活石過岸情形如出一轍旣非破塘開閘决無危險之虞惟該處建有民房須拆讓二十餘間擬用鐵筋混凝土建造閘墩前後共設四座俾禦潮汛估計工料經費六萬一千餘元所有民房拆讓費聞亦估計在内云 
　　杭紹路通軌之凖備滬杭甬鐵路局籌備杭紹通軌一案業經洋工程司李其偉率同各測繪員將蕭山西興經紹興至東關一帶路綫實測完竣擬具圖說送呈總工程司察核現聞總工程司克禮阿於四月八日下午由滬乘坐花車附掛早快車蒞杭視察築路工程並偕同李工程司前往南星閘口計劃錢塘江橋建設橋墩地點以爲杭紹通軌之凖備并聞東關一帶地方不日須開工塡築 
[寧波]  
　　鎭海城内之刧案鎭海城内西大街鎭昇祥雜貨舖於六日八時搶刧女主人金鐲該處商民當電致杭垣各長官請予嚴緝矣原電如下杭州盧督軍沈省長夏警廳長高等檢察廳長曁寗波王鎭守使會稽道尹鈞鑒本月六日八時許本城内西大街鎭昇祥雜貨舖突被匪徒四人口操紹音以買物爲名兇將該舖女東右臂金鐲搶去復有一匪手出刺刀圖搶左臂金鐲當即喊救幸隣舖奔集該匪等即揚長逸去伏思西大街乃繁盛區域八時許則爲時尚早膽敢聚衆行刧不蒙令飭地方官廳嚴行緝捕何足以保商業而安民心除由該舖向地方公署呈報外爲特聯名電稟統希察核施行鎭海西大街阜泰順興等商舖八十三家公叩虞 
　　令查運米護照舊寗屬各縣去年因遭水災秋收歉薄糧食不敷一般米商紛紛請求道署給發護照採購外米以供接濟當經黄道尹轉請省署核准發給在案兹聞省署以是項護照多未繳還無從稽考昨特令道詳查原令謂本署前發運米護照自一百二十一號起至二百零二號止究竟巳用若干張未用若干張巳用者米石各若干採運係何地點請領係何商號姓名仰即詳細查復云云黄道尹奉令後聞已飭科遵令查復矣 
雜評一 
[非内閣問題（默）]  
　　今日時局之癥結人皆知爲非内閣問題而爲張作霖所倡之統一問題在張作霖之意以爲欲解决中國時局須先解决總統問題又須先解决洛陽問題統一會議成則此兩問題卽可由我收拾而内閣問題將不决而自决故以奉天方面言之今日内閣問題無論如何解决决不足以解决中國之時局再以國民方面言之奉天之統一會議策僅能解决奉天之所謂時局而不能解决國民之所謂時局彼區區内閣問題更安足以言解决時局故今日之内閣問題微論無辦法卽有辦法亦誠非急務也然而今日被解决之總統則急急於解决内閣問題一若可以一了百了自身卽可安然無事者其能如是之易耶况乎今日解决内閣之法强拉硬拖祗求有人坐此交椅内閣解决又如是之易耶亦可謂心勞而計拙矣 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞二 
[鏹水澆人之原因未明]  
　　昨日下午兩時許有年約四十左右身穿銀鼠袍褂衣服者置之某甲坐包車經過新開河民國路雜糧公會門首突有身衣黑色布袍踏脚踏車尾隨包車後之一人出硝鏹水一瓶向甲頭面傾倒頸項衣服均遭濺及車夫欲追已被踏車如飛而逸幸該處適有自來水龍頭一個甲遂命車夫將龍頭撳放用清水將白巾揩抹移時即命車夫拖至醫院醫治而去旁人見者詢問暴徒暗下毒手之故甲默不一言 
[瘋婦送棲流所醫治]  
　　前日有一瘋婦在途胡鬧不休經巡街捕查見將其帶入老閘捕房由捕頭詢問該婦云名許陳氏常熟人餘語支離確係患有神經病捕頭當飭雇車送婦往棲流所瘋人醫院醫治 
[又一瘋婦送堂診治]  
　　甬婦李招云日前在法新租界地方任意胡鬧逢人行兇當爲巡街捕查見帶入捕房昨送法公堂請究李招云語無倫次經中西官察得被告實患神經病着送普育堂診治痊愈後再行核奪 
[三案被告交保候訊]  
　　東方物券交易所在公共公廨呈按張震全（即張介範）不理欠洋九千零六十二元又西班牙商方瑞文呈控金韻清不交定造房屋請追損失洋一萬元又婦人潘秀林呈控其夫潘金生抛棄不顧請求離婚三案均經駐廨包探將以上被告人傳案着照章交保聽候訊核 
[四個私娼]  
　　勞合路三百七十八號汕頭路十七號·白克路八百二十一號·山東路三百三十四號等·門牌雉妓院内有胡阿寳陳新寳王阿玉李鳳仙四妓均無工部局賣淫執照前晚到各馬路上拉客被巡街華捕查見拘入捕房捕頭以其係屬私娼復又沿途拉客着各存洋十元保出聽候公堂傳訊 
[船户盜賣硬柴]  
　　仁成柴炭行前雇船户徐三裝載硬柴一千捆往虹口交卸不料徐中途盜賣得價花用昨經該行夥陳培動在閘北將徐扭控四區二分所移送地檢廳　判押候原告到案再核 
[愛多亞路之搶土案楊阿四押三月]  
　　無賴楊阿四日前糾同黨羽在法租界愛多亞路地方强搶行人蔡茂成手中所持之烟土數包而逸事主大聲喊捕當由英捕房一千一百九十三號華捕及法捕房一百十四號華捕帮同將楊並嫌疑人王阿七兩人拘獲惟原贓已被同黨取去無從吊案帶入捕房昨解法公堂請究原告未到繼由兩華捕禀明被告等强搶情形詰之楊阿四供認搶土不諱王阿七供民人與楊素不相識是日行經該處致被誤拘不敢强搶中西官判楊押西牢三個月期滿永遠逐出租界王無干斥退 
[私賣燈吃之一男一女各罰三十元]  
　　法捕房包探偵悉印楊氏所開之客棧及張奉華家均私設烟榻容人在内吃食洋烟違背禁令爰於前日稟明西探同至各該處抄出烟具等物連同烟客一併帶入捕房諭令烟客薄罰斥退氏等交保昨日傳至法公堂請究先由捕頭上堂稟明前情詰之氏等供認私賣燈吃不諱中西官判着各罰洋三十元充公以儆烟具没收 
[王木生犯嗎啡罪]  
　　王木生在本邑南鄉閔行鎭爲人施打嗎啡經人密報縣警察第一分所派警往拘當將王拘獲抄出嗎啡等押解到所轉送地檢廳訊究 
[李華勝調戲女工之武劇]  
　　缽四擊破王金生頭顱 
　　高昌廟婦人周沈氏左陳氏並女子陶蘭英戴阿林等每日同赴日暉橋絲廠做工前日下午放工歸家行至龍華路中段有唤賣甘蔗之李華勝見而上前攔阻調戲並出不遜之言該氏等大怒向斥反被扭住凶毆該氏等大聲喊救經鄉人王金生代抱不平上前喝阻李即遷怒於王立持缽頭擲擊致傷王之頭顱流血不止由警到來一併拘送二區警署移送地檢廳經檢察官騐訊明確判王回去自醫周沈氏等退去李華勝押候究辦 
[同鄉在途打架]  
　　寗波人徐金渭昨在梧州路與同鄉人何阿榮口角起畔互相用武當經三百四十一號印捕查見將兩造一併帶入捕房捕頭略詢一過諭令押候解廳請辦 
[無賴向賣布人敲詐兩人各押十二天]  
　　南通人時邦才住閘北長安路賣布爲業前日出外營業被無賴海門人王阿二沈二郎二人以檢查營業執照爲由希圖敲詐由時鳴警拘入四區經顔署長訊實判王沈各押十二天以儆 
[已歇校役擊碎玻璃窗]  
　　閘北國慶路樂英公學校長范冰心昨偕其母范張氏扭顧阿祥金陽三至四區警署控稱顧係校中巳歇之茶房今與金同來校中尋畔擊碎玻璃窗等情經顔署長質訊顧供向在烏鎭路金陽三所開之肉店内學業被范張氏誘往該校當茶房半月被歇今偕店主向索工資致起口角云云判轉解司法科核辦 
[養犬未捐執照]  
　　公共捕房一千三百二十三號華捕昨查得浙江路七百二十二號門牌居户錢阿金豢有一犬未捐執照違犯定章據情歸稟捕頭轉請公共公廨出單傳錢到案訊罰 
[吳福生復來租界]  
　　本地人吳福生昨在滬西靜安寺路徘徊窺探被包探曹阿三查見拘入捕房並查明吳萬曾犯案經公共公廨懲辦逐出租界因稟由捕頭飭將吳收押候解公堂訊核 
[日商洋行竊案中之梁焜垣]  
　　拘入捕房追究失贓 
　　廣東人梁焜垣去年十一月二十四號晚串同在逃未獲之兩人在公共租界河南路三號門牌日商某洋行内竊取值洋一千二百餘元之衣物分贓逃匿他處事隔數日梁又潛來滬上昨被華探目蔣阿林查見拘入捕房諭令押候追究失贓再行解廨訊辦 
[過犯攫皮馬褂]  
　　過犯徐阿生前日在西虹口黄包車上攫取乘客某甲皮馬褂一件逃逸被滙司捕房包探陸連奎查見當將人贓拘入捕房押候查明失主再行解究 
[電車上之扒手摸竊乘客皮夾]  
　　安徽人吳金寳昨日混入某號電車内伺該車駛至外灘時乘搭客紛紛上下之際摸竊陳高生衣袋内置有銀元之皮夾一隻逃去後由包探婁寳生查獲人贓帶入捕房捕頭詰問一過飭即收押候解公共公廨訊辦 
[兩扒手各押一月]  
　　竊賊李老四陳阿二兩人日前在法租界地方摸竊行人衣袋内之洋與眼鏡等物現爲包探偵悉將李陳兩人拘獲帶入捕房昨解法公堂請究先由包探上堂稟明前情李陳兩人供認行竊不諱中西官判着各押西牢一個月以儆 
[三個竊賊]  
　　伍國興·兪堯章·施揚福·分别行竊漢口路三百六十四號門牌李溪高之衣服北京路三百七十號門牌婦人范戴氏之衣飾新閘路韓學萬所拉黄包車上之白布前日均被包探王金夀汪竹生張桂生等拘入捕房候解公堂訊辦 
專件 
[周錫三之歐美遊歷談]  
　　余此次遊歷歐美見聞有可爲國人一談者當余在美時其地所謂犯罪潮流ＣrimeWave正非常險惡搶刧郵局火車郵車及銀行之案日有所聞考其原因則以大戰以還工人多獲多量之工資舉止驟形闊綽但至一九二一年之際工資大都均已耗盡而其時工業適見凋敝工人失業者漸衆一旦此輩缺乏收入又不甘重度往年茹苦之生活乃鋌而走險流爲盜賊余在洛商琪城時鐵路工人亦以工資之故而有罷工趨勢幸未成事實洛商琪城在數年以前僅有遊人借此駐足入冬則有教士於此度歳顧於今則人烟漸密在工商上竟占有重大之位置將來勢將變爲一工業區也余於洛商琪赴舊金山時在巴克飛爾地方遇一不歡之事其地有一希臘種美國人所設之咖啡店竟拒絕售食物與余且口出惡言謂彼永不售物於華人日人墨人黑人及西班牙人吾人於此一端乃探悉美國内部政治之一幕蓋美國西方政客常利用人種不平等之理想極力鼓吹迎合一般人之心理以博自身之利益因此人民對於異種人嫉忌更甚惟此亦僅工人階級爲然至於商人則對華人感情甚佳美國西方之中部華僑約有一萬人大都營出口入口商業華人所設西式之咖啡店甚多即如威斯孔新州之勃落脱一小鎭耳人口不滿二萬五千即有中國咖啡店兩所該地對華人感情亦好有名斐爾德者並努力於中國之文化曾於其所設之博物院中設一中國部其中陳列中國上古物品種種美國對於中國古物本極注意故此博物館於灌輸中國之文化自具有相當之勢力也華盛頓一城全係政治之中心亦猶中國之北京間亦爲遊人旅行漫遊之地耳紐約一城則商業中樞居人除終日各自汲汲於企圖自身之利益以外幾無他事足以縈心此種生活余殊覺其頗不安適美國　新進之國各種制度均係新式今日其國内最爲困難之問題即生活日高是也倫敦一城與上海情形相彷彿英人之守舊與華人亦相同余旣不慣於美國煩釁之生活至此身心不覺一快此地工人失業問題亦至嚴重犯罪之事旣所常見而自殺之率亦在增加吸煙之習婦人染之甚深至英人之待外國人則無甚歧視在其他國家商人遇外人購物輒索重價英人則不然尤與美國大陸情形逈異也以英美兩國人民比較而論則有種種異點美人信效能之說作事但求合度英人則主作苦以盡本身能力爲是英國社會爲貴族式的美國社會則爲自由式的對於商業英人則遵從練法而美人則取法乎清晰之原理焉余由英動身之後　徧歷荷·法·比·奥·捷·意諸國抵德之時適遇鐵路罷工乃乘汽車由里潑捷赴捷克斯拉夫由此往維也納日來弗里昻及馬山此行雖費然中歐情形竟得展覽之機遇余在歐洲大陸第一勾留之地爲白來們此地前爲航船之中心點位置僅次於漢堡但自德國商船事業衰歇後其位置已不甚重要惟商業交易則仍繁盛也漢堡一地商業中人亦似甚忙碌其營出口業者則對於政府所定出口貨之政策不以爲然即出賣貨物於外人須用外國貨幣而貨物出口又須先經税關官吏之批准也然政府在各國均駐有專家調查各國情形結果爲製造家利益起見乃不得不取上述之種種手段余在德國覺有二事最可令人注意一即無論何人均甚忙碌二即無人更有談及戰事是也乞丐則絕不多見有之則多爲戰時傷兵但其所及三地亦僅咖啡店耳此與英國情形大不相同者也柏林一地外人甚多或爲圖奢侈或爲度安逸蓋馬克價格旣低珠寳之價生活之費亦較各國爲廉圖奢侈者多爲美國人民德人對之感情似不見十分融洽英國商人漢堡徧處皆是而柏林則無之此亦可注意之點也從游戲塲咖啡店戲院跳舞會等等地方觀察柏林似毫未受戰爭之影響人民之歡忭一如往日德國之社會生活蓋已漸由國家主義而趨向於國際主義矣德國之銀行以其房屋之壯偉即可斷定其事務之衆多馬克之價據銀行中人云不見能漲然此並不妨及其銀行之營業云去年上半年人民投資於不動産者甚衆然自政府規定條例禠奪地主增加地租或回絕舊時賃貸人之權利以後此種投資趨勢竟爲之遏止德國現在鐵路設備不見完善因此火車每小時僅行二三十英里亦不見新造車輛聞其所以如此者因德人現擬用水力以代汽力藉以節減煤之消費量有某著名商人告余至一九二四年德國鐵路將悉應用電力發動機車故不復將舊時應用汽力之鐵路再加改良且非特鐵路而已即各工廠亦莫不在改用電力之中此語果否完全確實雖莫由斷定要知德人因炭鑛削與協約國之後煤斤不足方力籌補救之策蓋無疑義德人均以爲祗要其全國人民合作數年則今日之負擔悉可卸去惟余以爲其將來事業終還須視日諾瓦會議而定耳維也納之情形與柏林逈異充滿一種悲慘之境象前途亦不能如柏林之有希望貨幣貶價煤斤缺乏銀行幾無營業旅館則客商稀少貴重外國貨幣亦不准輸入境内恐本地貨幣受其影響社會政治經濟各方情形無不蕭索云云 
來函 
[顧易奎來函]  
　　逕啓者頃閱貴報本埠新聞欄内載有中外信託公司股東顧易奎等控告中外交易所總經理汪幼安一則内有顧易奎稱商人自己託中外證劵交易所經紀人陸竹亭代買中外信託公司股票一節竊鄙人向中國證券交易所經紀人大陸公司陸竹庭購入並非中外證券交易所經紀人恐有誤會請登入來函欄内更正爲感顧易奎啓 
　　校正昨報載北京路商界聯合會市北公學籌欵游藝會一節「北」字係「民」字之悮合爲校正 
 
 

Page 15

 
 
[閩同鄉爲厦聲報記者鳴不平]  
　　國聞通信社云厦門厦聲報記者楊愚谷被捕一節本埠旅滬福建同鄉會對此非常憤激業巳去函質問閩省高審廳矣原函錄下敬啓者昨接厦門厦聲日報來函云思明檢察廳長劉通三於三月二十九日派警到該社拘去編輯員楊愚谷藉詞該報社評登有魚骨署名之收回法權中的法官條陳指爲妨害公務處以四等有期徒刑一年六月之監禁褫奪公權六年等語查報紙爲國民喉舌有聞必錄本其天職對於行政及司法官廳處分不嘗自應有所獻替即使所言不實亦無成罪理由况該社評不過泛論司法界之黑暗期其改良並無某人某事有指摘何得以妨礙公務定其罪名厦司法官自以身居法界凡語涉司法兩字均不容置喙似此專制國家亦不至是不謂共和政體之下乃有此怪象殊屬駭人聽聞現收回治外法權之議方始萌芽有司法責任者豈容濫用職權箝制輿論致爲外人所藉口厦門司法界黑暗若此豈獨厦人蒙其荼毒且恐影響於外交亦非淺鮮現此案已由楊愚谷聲明不服提起上訴貴廳主持全省司法務懇秉公昭雪保障人權至紉公誼 
[新聞記者聯歡會開會記]  
　　簡章職員巳確定本星期日在簡氏園叙餐演講 
　　上海新聞記者聯歡會於昨日午後一時在本館三樓會議室開會修正簡章舉定職員會員列席者逾半數公推戈公振君爲臨時主席先修正簡章全部通過後卽投票選舉職員當選者之名單如次「評議部」評議員謝介子·嚴諤聲·陳適生·戈公振·許建屏·張滇叔·周孝菴七君「執行部」中文書記潘公展君西文書記謝福生君會計幹事程松聲君庶務幹事裴國雄·朱應鵬·于秋墨·張振遠·陳冰伯·郁志傑六君「幹事部」編輯幹事潘公展·謝介子二君演講幹事許建屏·謝福生二君娛樂幹事裴國雄·蘇一樂二君體育幹事李萊（Ｌelley）·戈公振二君藝術幹事朱應鵬·汪英賓二君會員幹事周孝菴·張滇叔二君本星期日（四月十六日）正午十二時新閘路赫德路口一八一號簡照南君之花園已定相假以開聚餐演講會並將有種種音樂等助興昨日選定職員後已四時許乃進茗點而散 
[律師出庭司法公署之請願]  
　　司法部爲整頓司法起見擬於各省添設司法公署江蘇一省業已决定除吳縣地方添設地方廳外其餘沿鐵路交通便利處共設司法公署十六處本擬於本年七月一號實行嗣緣司法經費支絀由財政廳籌劃欵項呈請省長核示辦理現在尚未發表惟上海律師公會各會員以各縣添設司法公署律師應可出庭曾經擬具意見請予公會轉呈高等廳一俟此項司法公署成立後各律師准予出庭各司法公署俾得保障人權而利訴訟進行聞會長張一鷳業已致函江蘇高等廳廳長請示核奪云 
[各界人士之賑濟俄災熱]  
　　愛文義路聖彼得堂牧師鍾可托特於昨午十時邀請俄災賑濟會幹事陳維新君蒞堂演講俄災情形到者四百餘人一致贊助並准於下星期日（十六日）將募得捐洋欵全數滙交該會總部且願盡力代募加入遊行大會云又中華書局同人進德會爲該會多數工人所組成此次俄災經該會職員王卓演講後極爲感動當卽分頭竭力進行刻巳募集成數昨晚又向該會索取捐册多本以期全體工人普遍募捐然勞工份子願以血汗金錢慨助自覺難能可貴而富於財産資本家當能見義勇爲慷慨樂助也江灣路靈生中學鑒於俄災慘重特於前昨兩日分派男女學生至先施樂園勸募聞自願解囊者頗不乏人云又南陽中華救國十人團星期宣講團昨日下午至龍華宣講並携帶俄國賑災會傳單甚多本擬入大雄寳殿宣講因張團長不在不能如願祗得手執白旗在寺内游行一週分發傳單畢與工商友誼會同隊步行而回時巳五時矣 
[職業學校童子軍赴杭表演紀]  
　　南市中華職業學校童子軍由教練員張夀仁及前任教練員顧拯來率領至武林游覽名勝藉以練習各種野外技術計隨帶營帳五獵槍四旗語旗等三四十件該團童子軍游覽之餘應浙省教育會曁公衆運動塲之招於昨日在源濱公衆運動塲表演各種技術·旗語·自由車·駕駛馬車·摩托自由車·馬術·汽船·划船·游泳等十餘種是日各學校列隊往觀者頗夥所表演之數種均極嫻熟游泳成績尤爲來賓所嘉許蓋自公衆運動場碼頭起游迨西湖竟至孤山圖書館上陸當此春寒能入永游行五六里實屬難能矣兹將游泳員錄左第一郭君應麟及陸建顔王章憲張夀仁張建勳等六人 
[昨日之金融市况]  
　　昨日上午銀幣市價爲七錢二分四釐六二五午後又回小爲七錢二分四釐三七五較前日小去半釐三月底期洋上午七錢二分六釐下午無交易四月半期洋仍高七錢二分七釐三七五 
　　銀拆上午三錢下午因今日（星期一）有銀行解欵故大五分爲三錢五 
[本星期之成交紗數]  
　　本星期中紗市交易平定印紗市面寂靜聞僅有天津帮購去十支一百包價計一百四十三兩本紗成交數額計七千包價較上星期漲起二三兩之譜計十支紗一千包價一百二十九兩十六支四千一百五十包價一百四十五兩至一百五十三兩不等二十支一千八百兩價一百六十九兩至一百七十一兩大都係五六七月期交易按目下紗銷正旺今年印日紗輸入不多是以市面愈見挺秀也 
[本星期進口印日紗之調查]  
　　本星期中進口印紗計六百包日紗計五千二百六十九擔自元月迄今進口總數計印紗七千七百二十擔日紗一萬七千四百四十八擔本週中運往各埠者計有印紗三千八百四十二擔日紗二千四百七十二擔計運南京印紗二十七擔日本紗一百零四擔漢口日紗七十九擔烟臺印紗四十五擔天津印紗八十擔牛莊印紗一千五百三十三擔福州印紗十五擔香港印紗一千六百九十二擔日紗二千零二十一擔本地印紗四百五十擔日紗一百五十擔其餘别處日紗一百十八擔本週止本埠計存印紗五千六百三十二擔日紗一萬一千零二十五擔云 
[新茶收成之預報]  
　　滬上各茶行專做簍茶（卽毛茶）現新貨將登場各同行每日皆由産地山客快信報告市况前昨兩日接長江黄石港等快信謂本年收成豐歉不一大約七折之譜至漢口亦有七八成可卜約本月底可以採收裝輪運申當在舊曆四月初間云云 
[商品陳列所重新啓門]  
　　本埠總商會商品陳列所此次變更路線改裝陳列於原有十二部外並添設出口一部或函請掉换新品或特派專員徵求貨樣數閱月來在事各員煞費經營現在各部布置均巳就緒準於今日（十號）重新啓門任人觀覽日前該會所巳出佈告每日上午九時至十一時半下午二時至五時半各界均可先時前往索取入門證進内觀覽惟該項門証在上午十時半午後四時半卽行停止發給云 
[安東旅滬號商之會議]  
　　山東安東縣旅滬各號商在申承辦各項什貨及安東土産兹因麫粉捐税加重該號商難以負擔乃於昨日午後邀齊同鄉全體各號商執事假大東門公估局會議對付辦法直至四時許始散 
[棧業公義會成立大會紀]  
　　勞動界創辦慈善事業 
　　上海棧業公義會係本埠各洋行棧司等所組織辦理施材等慈善事業昨日午後一時在洪福里本事務所開成立大會到者一百五十餘人公推江義修爲主席宣布開會宗旨略謂本會專辦慈善事業業經呈奉交涉公署上海縣公署等立案保護在案兹承各洋行買辦陳楣卿等贊助進行不遺餘力本會同人等當永誌不忘云云繼由柳金甫王瑞龍等相繼演說大致勉勵同志熱心毅力共策進行表示勞動界創辦慈善之光榮云云末後分任職員至四時餘散會 
[勞動聯合會徵求揭曉]  
　　聯合通信社云中華勞動聯合會本月八號舉行徵求會總結束至晚七時開會公推張文忠王芷農王伯英三君審查揭曉恒山隊得一四一五分第一華山隊得一一七五分第二衡山隊得一○八五分第三泰山隊得四六○分第四嵩山隊得三七六分第五特别隊得三六○分第六當衆宣布後公議各隊徵求所得尚有未交者自結束後兩星期内交到者仍視同徵求會員至個人所得分數俟下星期再行揭曉並議他事畢茶點散會 
[警署長諭紡織業工人會取銷]  
　　浦東陸家嘴日華紗廠大班因日前接到紡織業工人會來函請增加工資二成等情該大班深爲注意恐有人在内煽惑希圖破壞營業當即致函三區警署曾署長飭地保陸佩生前往調查得該會係甬人張義章等發起巳有二月之久並在浦東桃園宅愼裕里租賃房屋組織會所門首懸掛紡織業工人會牌號曾署長於昨飭傳該會代表張義章並經租賬房蔣永成到署詰問情形當以該會事先並未呈請官廳立案事後亦未赴本署報告殊屬不合着張某將該牌號暫行取銷如有開會集議情事須來署報告許可方准實行云 
[道達堂溝路公所之春季大會]  
　　道達堂溝路公所昨日下午兩時在西門文廟路開本年春季大會同業到者二百餘人首由業董朱桂榮報告開會宗旨次由業董兪敬熙金餘松報告去年辦理情形及以後進行方針又議决事件如下（一）司年有辭職者議决挽留連任（二）作頭入行照呈准之入行費與筵費同時一併繳清（三）春秋兩季祭祀祖先如輸當之會首不納會金者至將來身故後不入先輩圖内以上各條均當塲表决一致贊成然後散會 
[兩日人在途開槍]  
　　日本人村本兵馬·大崛井太郎·二人在小沙渡日商第九紗廠做工前晚在美界四卡子路下等妓院過宿昨晨雇坐黄包車回廠行經閘北恒豐路因車夫爭論車資起衅該日人袖出手槍向空開放車夫飛奔逃逸四區二分所崗警聞聲到來將二日人拘獲經倪署員連手槍一支·子彈三粒轉解司法科段科員判解淞滬警廳核辦 
[毆斃唐三案之近訊]  
　　證明彭小貫子並不犯事 
　　閘北舞臺伶人唐三（卽唐海寬）前遭仇人沈小安子等凶毆致斃經屍弟唐四報請法庭派員騐明將沈獲案訊供判决監禁十四年嗣又續獲本案共同犯戴小四子迭次研訊據戴供明尚有同黨彭小貫子等現逃在外問官復飭警將彭拿獲提案研詰彭供在虹口匯四捕房包探陳玉山處爲夥素與戴等不睦此次實遭挾嫌誣報云云問官判令收押候調查明確再傳該包探來案詢問以憑辦理前日下午據匯四捕房四十號西探目泮林司偕華探陳玉山等投檢察廳候示嗣由問官升坐飭提彭小貫子上堂略詰卽據中西包探上堂聲明彭確在我處爲夥並不犯事實被仇扳問官得供諭令退去彭小貫子着押候覔保戴小四子仍着還押候起訴審判廳辦理 
[勸吸國貨紙烟會之游行演說]  
　　勸吸國貨紙烟會勸導團團員唐敖如孫　塵願增祥陳英允孫時雄等前昨兩天在浦東陸家嘴爛泥渡楊家渡南碼頭一帶地方游行演說以紙烟爲銷耗品勸人莫吸若不得已而吃紙煙則宜取國貨而不宜取外貨以免利權外溢等語該團員沿途並發各種傳單有歌詞有圖畫並有一種國烟調查表臚列華商自製各種烟名俾吃者知所去取云兹將該會致各烟紙店通函錄下逕啓者本會同人以挽回全國利權勸吃國貨香烟爲職志自顧能力有限不能廣爲勸導收效旣鮮抱愧至深夙仰貴經理熱心愛國誼切梓桑對於本會宗旨自必極端贊同樂爲援助用特函請台端對於國貨香烟力爲推銷公益所在即私利所存一舉兩便想台端當亦樂於從事也 
[排球比賽預紀]  
　　明日（十一號）下午二時半復旦大學與英華書館比賽排球地點在徐家滙李公祠此種球戲極有趣味上海方面從未有人練習今由四川瀘江航運公司總經理處特贈一銀盾以爲提倡加入比賽者有五校但上海最著名者莫若復旦大學届時諒必可觀又今日聖約翰大學往滬江操塲比賽云 
[女子蠶業學校學生旅行紀]  
　　江蘇省立女子蠶業學校女學生三十六人由滸墅關乘車赴杭旅行昨日（九日）由杭乘車到滬定於今日（十日）乘滬寗路快車返滸墅關云 
[衷社徵求會之籌備]  
　　西門外斜徐路之衷社爲西區商業團體之一成立以來一載有餘入會之社員日見增多昨日下午該社開職員會到者十餘人經正副社長陸星莊兪閬曦穆蔚良社員江政卿諸文績馬崇淦等議决應遵定章開第二屆徵求大會徵求新社員凡商界中人具有純正心術和衷精神而願爲社會效力者經本社社員之介紹均歡迎入會議决後即日從事籌備一俟手續辦齊再行定期開會云 
[報關公所複選紀]  
　　南北市報關公所日前開選舉大會已誌報端昨（星期日）爲該公所複選總協董及正副評議長之期仍在蓬萊路公所内舉行初選議員均齊集公所午後四時開票揭曉計石芝坤爲總董周靜齋爲協董湯芝卿許元亮爲正副評議餘如何靜之嚴子松邊永祥王文孝朱子景鄭仁業吳夀康陳益琴爲評議員再公推高子嘉徐菊如爲公所名譽董事選畢散會 
[海德生致許秋颿函]  
　　江蘇特派交涉員許秋颿近接濬浦局總工程師海德生函畧謂頃接河泊司本月三日來函内附貴交涉員致伊本月一日之函内稱江蘇常熟縣水利研究會欲備新測長江圖一份鄙人不悉該會所指之新測長江圖爲何圖本局祗繪就從江隂以下之長江圖此圖本局可以送上倘該會欲得江隂以上之圖則可得英圖海軍航表數份請貴交涉員一詢該會欲得長江何圖鄙人極願相助也 
[募捐改建北沙崗橋之布告]  
　　上海縣知事公署昨發布告云爲布告事案據閔行鄉經董顧文郁呈稱竊據本鄉十六保四十六圖民人屠子文張鑑生賀本生等函稱吾鄉北沙岡橋即俗稱油車橋爲往來行人孔道前清光緒九年間經里人李玉堂急公好義獨立建造歷經三十餘年風霜侵蝕勢將傾圯行人苦之兹同人等議將是橋改建業經雇匠丈量橋身東西共三塊計長九丈二尺寬六尺半换用橋面廣木二十二根連同枕木釘搭一應工料約需銀洋六百餘元因思修建橋樑爲地方自治行政之一查民國五七年本鄉改築裡沙岡橋及北竹岡橋新石橋均由貴處補助經費並召集各圖圖董分任勸募以收衆擎易舉之效此次事同一律應請貴處照案補助并懇邀集各團圖董擔任募捐一面備文呈請出示布告等情前來查北沙岡橋年久傾圮委係實情若不亟行改建勢必阻碍交通附敝處援照前鄉議事會議决修理橋樑案補助二成外不敷之欵應由各圖董分任勸募一俟集有成數即當擇日開工爲此呈請縣長鑒核迅賜出示布告俾衆周知實爲公便等情到署據此除指令照准外合行布告仰該鄉董保商民人等一體知悉前項北沙岡橋樑改建工程係爲利便交通之要圖務當羣策進行以維公益其各遵照特此布告 
[認辦屠宰税之攻訐]  
　　本邑屠宰税自榮銀和等認辦以來一年期滿有盈無虧是以榮銀和呈請上海縣公署請爲續認一年當經沈知事轉呈財政廳核示嗣奉指令加捐二成准予續辦如不加捐另行投標至今尚未定局而一般屠業中人聞知有利可圖咸欲謀充並有陜雲楣等投縣攻訐呈控沈知事諭候批示 
[愛而近路小菜塲罷市續紀]  
　　聯合通信社云愛而近路小菜塲罷市一事巳誌昨報兹據海寗路等商界聯合會等深知眞相業已函陳寗波同鄉會並向工部局衛生處直接交涉至各攤昨日尚未開市雖經該路等商聯會勸告今日能否開市尚未可必兹將各路商聯會函列述情形下頃閱報載本月九日木埠新聞欄内愛而近路魚攤罷市一節敝會近在咫尺耳目所及間有不盡然者查四月七號上午有新充包探陳玉山之妻向該路小菜塲孫某魚攤買魚爭論斤價致起齟齬旋爲陳妻唤伊探夥多人到場將孫某毆打經衆販勸阻卒不得逞其兇燄繼爲陳探聞知於是糾夥愈衆不下二十餘輩一時聲勢洶洶再興問罪之師將場中所有之扁担等器械擎起亂打並聲言我係包探某某有人敢代抱不平出而揷嘴者命探夥悉數痛毆之大有喝水斷流千人辟易之勢於是負重傷者有孫某樂某四人最重者已入醫院餘因經勸而略受微傷者亦波及十餘人之多刻聞當事人已泣訴寗波旅滬同鄉會一面公呈工部局衛生處請轉公堂飭究云云 
[貨船途中遇暴]  
　　有馮坤坤出門船前日承裝德興祥麵粉二百包及雜貨開往浙江之金澤交卸至下午六時駛經葉榭相近突來匪船三艘囑令馮船停行僞稱查艙遂一擁躍上馮船出刀械禁阻聲張搜刦現洋二十餘元心猶不足乃將麵粉三十餘包攫入划船而逸馮雖有船夥二名無如寡衆不敵任其搶掠而逸昨已由馮來申報告號主報請官廳查緝矣 
[警署不理爭繼案應赴司法官廳起訴]  
　　鹽城人盛鄭慶昨偕其二弟盛雲·三弟媳劉氏扭堂弟盛廣至四區警署控稱民之三弟近已病亡並無後嗣故以二弟盛雲之子承繼不料堂弟盛廣從中阻撓希圖非分等情經顔署長質訊之下以案關民事着赴司法官廳起訴 
[滬太汽車撞傷男孩]  
　　大塲人男孩楊阿毛昨日午後在大塲遭某號旅行汽車撞傷頭部等處當由滬太長途汽車公司送往仁濟醫院醫治 
[電車傷人兩則]  
　　蘇州人孔子泉昨日下午在法界公館馬路某號電車上忽遽跳下跌傷腰腿等處當經法捕房二百三十六號華捕送往仁濟醫院醫治又有浦東婦人陶林囡昨日下午六時許於莊源太門前上電車被車輪碾斷脚指五枚血流如注當由虹口捕房三百九十二號華捕前來雇車送入廣仁醫院醫治一面抄錄電車號碼呈報捕頭候示 
[和尚投浦遇救]  
　　昨日下午三時許有一和尚躍投浦江自盡經老巡捕房八百三十一號華捕設法救起已氣存一息當即車送仁濟醫院救治得獲更生 
　　尚有本埠新聞等博入後頁 
雜評二 
[中國與上海（旡用）]  
　　上海一雛形之中國中國一放大之上海也 
　　何以言之上海爲通商口岸萬國衣冠各省人士薈萃一隅其所傳所行要皆開全國風氣之先故覘中國者先覘上海亦無不可 
　　今之時局嘐嘐擾擾新交系也舊交系也親日派也親美派也附南派也附北派也政學系也研究系也皖系之安福直系之北洋新産生之奉系五光十色惝恍迷離根本不清政奚能舉政之不舉國將焉寗上海社會果有如上述之各種分子否旣無詳晣之調查難下堅確之剖斷然一會議也而言論龐雜一事件也而奴主攸分甚或故示同情聊作歡心之買隱行結合備爲聲援之資上海本有清明之氣而可造成一特立獨行之清明世界者今也不然遞演遞嬗致上海終捲入溷濁之漩渦縱不盡被捲入而一部捲入殆弗克免此其病在認題不眞立志不堅缺乏超脱一切之力斵喪自然清明之氣世人日日哀中國吾　居上海而哀中國者先哀上海 
 
 

Page 16

 
 
本埠新聞 
[商總聯會反對官設魯案理事會]  
　　魯案善後接收膠濟鐵路事宜政府將組織理事會以爲處理之最高機關惟集國民所有之金錢以贖路而仍令政府管理之則無論國民數年來奔走呼號若歸烏有即政府所頒民有民辦之旨亦有未符故勞合路各路商界總聯合會昨發出反對電文分致各省商教金融機關文云各省籌欵贖路團體總商會省教育會銀行公會律師公會農會學生會各報館各公團均鑒查膠濟鐵路旣經規定爲民有民辦則無論如何决無政府機關再行參加之理近閱報載關於該路接收事宜設立理事會辦理等情遑論理事會中施顧兩使及國民代表蔣夢麐氏均遠在歐美僅擁理事之虚名未能到會卽其餘如顔惠慶爲現任之外交總長王正廷爲政府任命之善後督辦人之賢否姑置不論而實際上官督民辦已非原來完全民有之本意在當局者調劑各方苦心備至苟國民不加考慮誤於空名大錯鑄成後悔無及敝會以爲旣屬民有應立即組成國民自動之贖路總機關决定辦法積極進行决不應空言延誤坐失時機且讀交通部訂定民有大綱十四條内第六條云膠濟鐵路於日本交回後由政府先行派員管理一俟公司路欵交清全路贖回後卽交由公司接管此種辦法是否妥當敝會亦以爲極有研究之價值貴會對於國事素著熱忱務乞詳加考慮一致進行期達完全民有之目的敢布區區諸候明教云云 
[海内外商學界之集金贖路聲]  
　　蘇州學生聯合會等本埠籌贖膠濟鐵路委員會委員長余日章昨接蘇州學生聯合會來函云敬啓者此次先生來蘇宏論高議發人猛省惜乎時間匆促以未得多領教誨爲憾對於贖路及他項問題學生等自當竭力負鼓吹之責以期先啓民智然後便於從事是否有當尚乞賜教又接滬江大學青年會會長杜祖林張士章來函云前聆雅教不勝感激之至同人等對於集金贖路問題想在校中從速進行或與滬上各校聯合運動闻先生已被推爲籌欵主任於學生方面諒必有具體辦法可否指教一二以便着手幸甚幸甚云 
　　朝鮮中華商會朝鮮京城中華總商會前致函上海總商會詢問滬上贖路貯金情形昨總商會發去復函云逕復者前准台函祇悉一是上海籌贖膠濟鐵路委員會係上海總商會上海銀行公會與江蘇省教育會聯合組織於本月二日邀集本埠各銀行開會議决贖路儲金方法及存欵章程以各銀行爲儲欵機關以委員會爲上海一律儲金贖路之總機關兹特抄錄該會議决儲金章程附函奉達以備參考貴會熱心國事對於集欵贖路早已從事籌備無任欽佩此後如有諮詢之處請逕函該委員會（附設上海總商會内）可也附抄贖路儲金方法存欵章程（已見各報）乞檢收云云 
[上海電話改良之先聲]  
　　發電話者祗須以指撥針卽可接通 
　　上海泰晤士報云近年來上海商埠日見興盛故衛生運輸及其他文化上所需之種種便利急應施行最新式之改良上海德律風公司有鑒於此嘗决議試用自動電話機此機乃於上年定就豫料在後十二個月内可運抵上海此舉雖僅爲試騐性質但德律風公司主事者之意如試騐有效則將推行於全城按此項新式電話機發電話者不必口報號數僅須以指撥針卽可接通所欲與談話之號數如是可以免除誤聽等弊較現用之電話機大爲靈捷近年來歐美各大城多巳改用此機矣 
[大陸報所載反對擴張電車函]  
　　頃有西人Ｗ·ＢruceＲockbart投函大陸報對於海彌爾登氏上海電車事業之建議頗多非難原函甚長兹節譯其要點如下略謂海氏建議改良黄浦灘與廣東路間之支軌一層據渠意見益足引起紛擾該處車務之擁擠因電車公司未曾派有苦力五六人常川照料行車事宜僅責成司機人與售票人爲之渠輩無暇顧及遂致電車轉嚮時遲延而費事此乃公司省雇專人照料之咎若因此而欲於廣東路鋪設圓轉之車軌恐將益增危險及障碍車輛往來耳海氏又建議運輸事務上有必要時准於提議中之無軌電車路中行駛拖車此舉亦極背理按海氏建議之行駛無軌電車路一自愛多亞路沿江西路至北京路二四川路豈南路中尚嫌往來車輛之不多而欲益以重大呆笨之電車及拖車耶海氏稱嘗深思南京路之特别擁擠其主因乃黄包車太多之故不知南京路擁擠之源即爲行人如電車中之人如汽車中之人如黄包車中之人及步行之人皆所以致其若是之擁擠者也今不必僅言黄包車之無礙運輸姑就黄包車之他端言之查一九二一年工部局收入中黄包車一項占三一四·○○○元電車一項占一○一·○○○元又全年肇禍次數電車死八人傷二百六十五人黄包車及小車傷六十一人夫肇禍若是之多尚欲於狹隘擁擠之道中以龐大重笨之電車及拖車阻塞之豈非可笑之舉耶又黄包車業雖備受極端之磨難而其輸入於公家者且三倍於電車果何負於公家乎海氏又主張允電車公司行使無軌貨車以與小車塌車競爭不知一九二一年中工部局收入中小車及塌車共一四六·○○○元電車僅一○一·○○○元故竊謂黄包車小車塌車夫等爲本埠中最勤勞最有用而首應受賞之一級勞工此種困苦之工人雖處愁苦之境而去年輸入公家者乃有十四萬六千元電車公司僅輸入十萬一千元而各股東紅利之厚乃至二分然此輩工作最苦之人反受租界巡捕之虐待吾人日日見之而不爲之設法不亦可愧耶海氏係里資電車公司商務經理試就商况言之小車及塌車於近十年中輸入工部局者共三百七十七萬元而電車公司近十年中所輸入者果若干乎其股東所分之贏餘又若干乎試就上海商人之地位言寗棄每年收入十四萬六千之工人而助每年收入僅十萬一千之電車公司乎至就無軌貨車言運輸貨物當在夜間此時人方熟睡誰願收發貨物乎故今日電車公司所得路綫已極充足應極力阻其獲得擴張行駛權之允准電車爲益增擁擠之物若允其擴充路綫必致視今愈爲擁擠矣然氏又擬於百老匯路鋪設雙軌大約海氏以爲上海市之發達實於電車事業不知適得其反電車事業之發達乃藉上海而上海則藉商務之發展也百老匯路一帶皆係碼頭貨棧商貨來往不絕若果鋪設雙軌不將使此狹隘路中益形擁擠耶海氏自稱於里資市商務局所得經練於狹隘之處雙軌較單軌愈能減輕擁擠及躭延未知該商務局於上海有何經練乎海氏於黄包車小車塌車等又有何經練耶鄙人更有一言貢於中外商民之前諸君如欲經營事業與得苦方運輸之助者宜起而助此黄包車夫小車夫及塌車夫是輩乃自碼頭運輸貨物至消費者之人若使電車公司而得毁掘街衢多鋪軌道增駛電車則吾人與商貨之往來將益增困難矣是以此輩卑賤勞苦血汗飢餓之苦力乃社會之良友應得良好之待遇者也鄙人所以每欲排除彼輩所受殘虐不仁之磨折蓋此輩應被人尊視而受人道及正義之待遇者也彼工作至苦與供給社會以至有價值之服務此種服務乃吾輩所不能勝任者顧乃受人蹂躪侮弄及横暴不仁之磨折不亦大悖於理耶吾人旣知擁擠之責任彼龐大笨重之電車較他項車輛所負爲重則電車公司似亦不應再詆責此輩服務至勞輸入公家至鉅之人矣 
[美日輪相撞訟案詳紀]  
　　設法庭於日總領館證人之陳述 
　　日本大連班輪船榊丸與美國華洋輪船公司東方水夫號輪船相撞成訟一節曾紀昨報兹據昨日上海日報記載此案審問情形甚詳迻譯如下此案於七日午前十點鐘在上海日本總領事館民事法庭開庭由美商對於南滿鐵道公司提起十萬元之損害賠償之案開始訊問證人原告之律師爲美國人霍爾科日本人村上岡本三氏被告之律師爲菊池是日法庭證人滿員船舶院方面則有女速記二公司方面之關係者均到塲審判官爲野田副領事書記爲田村書記生先由原告之代理人村上律師對審判官聲請向證人英國軍艦古笠開號之艦長毛來爾氏及倪爾毛阿船長顧龍泰一等運轉士托慕松氏爲調查被告律師同意審判官准之伊籐一郎爲之繙譯宣誓終古笠開號之艦長毛來爾云余姑爲報告但於此案無直接間接之利害關係審判官問姓名年齡職業階級畢證人陳述證言大致謂余於三月二十二日午前八時頃在税關下之火藥庫棧橋時約八時濃霧四塞旣而晴微風時未甚注意忽覺潮至而卽有榊丸及東方水夫號衝突之事其地點約距六百碼兩船衝突前榊丸通過自己所居之前速力榊丸約十二英里至少東方水夫號亦有六英里兩船之行動當最初見時兩船共於我船之右方通過審判官問兩船之位置艦長按圖指示卽最初所見者比税關之火藥庫棧橋稍下榊丸在下關之稍曲處也村上菊池岡本三辯護士就證人所述之地球將兩船衝突之地位加以詮議而後决定審判官繼向證人續訊證人曰余最初所見之榊丸於蒲拉兹克蒲伊特地方灣曲余適在棧橋東方號巳不見而通過余前船與余之距離約二百碼依水路而駛於浦東方面述至此更指圖陳曰假以Ａ爲此次之塲所時適八點四十五分也更以ＣＤ示時間的航行於地圖之上衝突之時他船適遮余之視線均不能充分見之要在第五浮橋邊耳又將當時兩船之進路位置細細述之初吹警笛東方號先發單聲一響榊丸則發單聲二響至Ｂ地點時爲八點四十五分至七分間此時更以鉛筆於地圖之上附以點線以示衝突之方向至衝突止榊丸發單聲二響東方發單聲三響衝突之角度爲九十度角東方號不聞二發之單聲而在Ｂ之地點僅發一響之時也Ｃ上次發二響之時榊丸並不發三響要之汽笛信號榊丸二次東方三次衝突地是在高橋江而衝突之時適一日本汽船通過衝突地點舢板不動一救援之船地點不甚明晰大約在第五六浮標之間浮標外之航行須加注意蓋樹立紅旗夫人而知爲危險區域又在火藥庫附近本艦又揚信號告以注意苟能緩駛宜盡力緩駛其故以火藥庫之棧橋少而汽船之波高繫留繩摇及棧橋至爲可忍此處宜緩駛而兩船之衝突者殆以突用速力之故歟其船之方向已變榊丸衝突前投錨耶不可知抑衝突後榊丸動而東方投錨耶亦不明瞭然衝突前榊丸並不中止運轉因其曲舵處仍爲速駛故也一轉而向吳淞方面行衝突之前後與頃刻間之投錨則未之見也更由村上代理人質問衝突之原因菊池代理人不承認之更爲訊問時巳十二點鐘遂中止午後二時半續審岡本律師問被告人對於證人之所供述無甚差乎菊池代理人謂所述不明瞭請將原告方面之證人退庭審判官言明午前所言衝突之主因姑不審問而菊池對於爲證人之艦長加以質問甚詳並向英國海軍中尉倪爾毛阿訊問所言與艦長所述大同小異聞此案詳細討論始能判决故結案之期須一月云 
[外交交通兩部咨覆淞埠局文]  
　　爲浚浦局改組港務局事 
　　吳淞商埠局曾將浚浦局改組港務局管理及組織各項意見分别電達各部嗣准農商部來咨認箇電爲解决此案之正當辦法當又致函外交交通兩部詢問對於此事主張兹接外交及交通兩部咨覆錄下（一）外交部咨復准函開二月箇電陳述對於浚浦局改組港務局管理及組織各項意見諒荷省覽此案於主權埠務關係至重現准農商部來咨認箇電爲解决此案之正當辦法未知貴部如何主張函請查照先予見復并復將會議解决辦法先行咨商同意然後發表以資接洽等因查貴督辦箇電所開各節籌畫周密與本部意見極爲相符此案現在會同主管署開會討論一俟議有具體辦法當再咨行貴局以資商榷相應先行函復查照（一）交通部咨復准函開（中同前）以資接洽等因查此案前准貴處箇電當經咨行外交部在案尊示各節實爲解决此案之關鍵自是正當主張此等事項均係航政上應行興辦事件與本部關係最切除由部提出該局組織大綱會商各機關討論决定後再行奉達外相應函復即希查照 
[七寳商民請浚蒲滙塘河]  
　　本邑西鄉之蒲匯塘河西接三泖東出浦江爲松滬青三縣往來水路之要道因年久失浚淤淺不堪近有七寳商民李友賢函呈滬海道尹請求飭縣測勘籌商開浚等情訪錄原函如下「滬海道尹鈞鑒謹稟者竊查松屬之蒲滙塘河西通三泖東出黄浦爲泖水之洩瀉之尾閭松滬青三邑往來水路之要道自清季宣統元二年間開浚之後已歷十餘載渾潮内灌日漸淤塞近自七寳至虹橋以達徐匯淤淺更甚水深不滿三尺舟楫往來因之阻滯農田灌溉汲水爲難際此春令水淺若此一屆寒冬不堪設想倘今歳再不疏浚則不特影響於泗涇七寳虹橋徐家匯等鎭商業巳也恐關係於沿塘數萬畝農田水利尤爲重大蓋浦潮不得内流泖水難以外洩旱則即涸潦則易盈一遇水旱災荒立至是以沿塘數十萬農夫商民咸視爲莫大之隱憂也民一介商人生居七寳覩河道之日淤有礙農事慨交通之不便商業難展用特不揣冒昧凟陳鈞座請求迅令松滬青三縣知事派員測勘會同沿塘各經董籌商疏浚設法開通以利航行而資灌溉事關公益理合據情上陳伏希鈞座俯念水利交通恩准所請不勝感德至浚河經費以及改用挖泥機器開浚等事鈞座自有權衡非商民所敢妄參末議也伏乞察核迅飭三縣協商進行俾今冬得以開浚實爲德便肅此籲請敬頌勛安七寳商民李友賢叩」不知王道尹接函後能俯允所請飭縣籌議開浚否 
[盧永祥來滬紀]  
　　沿途檢閱軍隊尚須赴淞一行 
　　浙江盧督軍定於昨日來滬已誌昨報兹悉浙盧督此次因檢閱所屬軍隊故於昨日（九號）由滬杭甬鐵路特備頭號花車供盧督乘坐附掛於一百零三號特别快車由杭開滬隨行者爲第四師師長陳樂山憲兵司令馬鴻烈滬杭甬鐵路局長任小山（任局長於前日晚車赴杭）車抵嘉興時將花車解下駐紥嘉興之夏司令（旅長）曁團長營長等以及文職各官員均在月台迎候盧督下車後隨卽乘輿至第四師十四團團部檢閱閱畢復於下午十二時半將花車附掛於由杭開滬之一百零五號車赴松江松江汪司令（團長）率同所屬軍官在站迎候並肅往四團團部檢閱閱畢復掛於由杭開滬之一百零七號快車來滬在梵王渡車站下車定今日（十日）上午前往吳淞軍官講習所參觀然後回杭此次經過沿途第四師所屬駐紥地點竟橋嘉善兩處雖不下車而該兩處之最高級軍官亦均率隊在站恭送一時軍樂喧騰軍容整肅頗極其盛云 
[呈請取銷中西禁烟聯合分會]  
　　與國家政權地方治安均有關碍 
　　上海學商公會查得有人在南市方面組織中西禁烟聯合會上海分會之事特於昨日午後召集臨時職員會議到者頗衆僉云此事有碍地方治安亟應呈請官廳迅予取銷當即公决起草實行兹錄其呈淞滬警察廳文如下呈爲假借名義集會調查環求迅予取銷以維政權而保治安事竊閱本月五日申新兩報登載上海中西聯合禁烟分會通告一則略稱該會已舉定沈時復戴寳成林百克爲中西正副會長設立調查員發給證書徽章並定四月十日起實行行使職務云云不勝駭異查此事於國家政權地方治安均大有關係謹爲我廳長陳之夫烟土一物爲害甚酷前清末造政府根據條約下十年禁絕之令迨至民國賡續進行一經期滿全國號稱肅清即以滬地論除租界外内地本禁止綦嚴偶有私售私吸情事自有警察之偵查法律之制裁即欲重申禁令亦有當地官廳處置無庸該會越俎蓋該會係私人集合之團體以性質論祗能就會員中互相勸勉盡道德上之義務乃託名曰禁烟加之以調查則是涉於政權問題法律問題不知該會根據何種法規而有此特殊之權力耶况一國之主權完全獨立絲毫不容侵犯禁烟之事純係國家内政乃該會竟延西人爲會長以代吾國行使主權之事喪權辱國莫此爲甚此所謂關係於國家之政權者一也查上海五方雜處匪類繁多搶刦之事日有所聞始則横行於租界近且蔓延於内地如日來薛弄底之沈姓西門萬生橋之益豐典當數日之内兩出盜案且據報載近日復有外來多數退伍兵士潛踪華界居民聞之咸抱戒心查若輩搶刦之先往往借問訊送信或租屋爲名作進門之法迨夫登堂入室即袖出手槍嚇禁聲張任其飽掠而去現聞該禁烟分會共設調查員四十人每人復以四人副之共計有二百餘人星羅棋布分段調查姑無論其分子複雜與否即使彼等皆束身自好難保無一般匪類假冒調查員名義公然闖入人民往所乘機搶刦是不啻爲爲盜者更添一入門之徑而吾民從此無安枕矣矧該會調查員旣有二百餘名人數多則分子雜回溯民國元年地方官廳辦理禁烟局時尚有種種怪象調查員中栽贓誣陷者有之藉端敲詐者有之乘機竊物者亦有之流弊百出未幾即行裁撤回首當年爲之心悸此所謂關係於地方治安者二也總之烟土之流毒人人所痛心疾首政府久懸爲厲禁刑律定有專條苟有犯者法所不貸爲肅清烟毒計不得不隨時偵查之處自鈞廳行使職權厲行已久儘可積極進行該會詎能違法越權起而代謀致有擾亂地方秩序之慮公民等爲國家政權計爲地方治安計心所謂危不敢緘默爲此迫切呈請廳長俯賜鑒核迅予將該會依法取銷以維政權而保治安公德兩使謹呈 
[沈維燿呈請阻止遷移義塚]  
　　上海學商公會會長沈維燿因上海慈善團議决將法租界西新橋南首之同仁輔元堂義塜地遷讓調地之議以其果成事實勢必翻掘枯骨特致函慈善團詢問旋得覆函果有其事乃具呈上海縣知事公署請爲阻止云 
[姜山肇禍事之寗波同鄉會函]  
　　再請王鎭守使和平解决早籌結束 
　　鄞縣姜山賽會肇禍後寗波旅滬同鄉會曾致函寗台王鎭守使請爲亟籌善後旋接王鎭守使覆函（見七日本報）將此事歸咎於邊文錦昨日寗波同鄉會又函王使請爲和平解决會同官廳早籌結束辦法原函如下悦三先生鎭使大鑒日前奉讀復示謹悉姜山之事據鄉間來滬者報告云此案緣警察鄉民互相衝突致有殺人焚屋之事邊文錦事前曾作調人及滋事之日則早已出申與肇禍無關等語與尊示所開事實未盡相符惟事屬旣往變出意外彼此誤會或所不免昨經敝會集議善後之策以保全地方治安妥籌和平解决爲前提不宜再事紛擾應請鈞使會同就地官廳及士紳等商議早日結束辦法消弭隱患若再過於激烈竊恐人心騷動有碍地方鈞使以息事寗人爲旨敝會具表同情前經迭電各官廳請爲和平辦理在案兹奉尊函知仍未安息深爲繫念合再函懇台端務乞察核施行至紉公誼 
[禮明律師到滬後之聲明]  
　　禮明律師去年因與駐滬美按察使羅平傑涉訟回國兹聞禮明律師已於昨日回滬並向各方聲明彼與羅平傑之訟案最後判决美政府尚未宣布關於該案内容因之尚未便宣布但可深信結果必能公平云 
 
 

Page 17

 
 
[常識]  
　　（一）投稿本增刋者其料料除衛生法制道德經濟四項外增教育科學宗教市政雜錄問答六項其語涉攻訐個大者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其句字（一）投稿不登載者原稿恕不發還 
常評 
[大丈夫與小丈夫箴]  
　　丈夫之有大小爲孟子所發明悻悻然見於其面小丈夫之態度也富貴不能淫貧賤不能移威武不能屈大丈夫之氣概也 
　　今之人何小丈夫之多而大丈夫之少也一言不合勃然而怒避席而起非所謂悻悻然見於面者乎臨財苟得見利忘義柔則必茹剛則必吐曾見有不淫於富貴不移於貧賤不屈於威武者乎此無他其中無所有則肉體精神均非自主不知天地之大故自小不知身外之物之無足重輕故不能大以小丈夫視大丈夫或從而駭怪之以大丈夫視小丈夫則惟覺其可憐而巳 
　　大丈夫之所以爲大丈夫在養浩然之氣浩然之氣非色厲内荏者所能假托也其根本在無慾 
衛生 
[腦之衛生程文彬]  
　　我人凡百動作及一切精神作用全賴腦之主宰苟稍受損傷卽舉止失常而成病狀如欲保其健全不可不知其衛生之道兹撮其要端三則以供閱者 
　　（一）飮食須選擇腦之健康與否全視血液之清濁血液清凈則腦神經得充分適宜之營養而思想運行靈便苟血液汚濁則腦神經缺少適宜之營養遂致神經虚弱思想運動不便矣然血液之清濁又全視飮食之適宜與否凡食物富有營養質有益於人身者皆可多食之如乳卵蔬菜果實等物設不易消化及具刺激性之食物皆須拒絕如烟酒雜物之類而呼吸新鮮空氣尤爲清潔血液之良法故宜多行之（二）使用適宜吾人用腦時已耗費許多腦中血液故不可再用他器官使分减腦中血液如閱書時則不宜食物或爲其他動作又吾人用腦之時間必有限度不可使生疲勞凡用腦一小時須休息數分鐘或散步或靜坐世有所謂神經病者皆因用腦時間過度刺激過深而致也苟因腦經疲倦用興奮物以提暫時之精神則腦必大受損傷爲害非淺不可不戒也 
　　（三）鍜鍊方法未開化之人思想簡單舉動粗暴皆因少用腦經不知鍜鍊之法也蓋腦愈用而愈强所謂思想愈用而愈出惟須使用適宜耳苟置之不用則久之漸失其腦之能力而思想滯鈍故腦宜常用如記憶力薄弱則可事事注意記憶思想不足則遇事專心研究久之其記憶與思想自能發達凡此皆腦之衛生要道也（乙種酬） 
道德 
[訃帖中措辭虚僞之一斑養氣]  
　　吾嘗見訃帖中措辭有種種虚僞之處應否改良願與有心人一商榷之 
　　（一）不自殞滅禍延考妣訃帖中於起首處常有不孝某某罪孽深重不自殞滅禍延顯考或顯妣等語原其所自始度亦出於孝子之存心疑若天降罰於我躬而奪我父母以去因自咎其罪戾之重不能上格天心蓋必先有此沈痛之情而後發爲是言試問今人有此存心者幾何但循例書之視爲格式所當然者耳夫此數語者若以論理方法推究之則人之有死乃疾病衰老所必然其子孫何延禍之有何罪孽深重之有哉語不合於理而又非本於至情適見其作僞而已 
　　（二）苫塊昏迷語無倫次訃啓行述之末往往自稱苫塊昏迷語無倫次實則所述之事有條不紊所作之文精心結撰或且以古文筆法行之但見其頭腦明晰何嘗昏迷失常度耶又有言苫塊昏迷勿克徧訃者其虚僞亦同 
　　（三）窀穸未安苟延殘喘行述之末常有搶地呼天百身莫贖祇以先人窀穸未安不得不苟延殘喘勉襄大事等語使不知社會情僞者讀之幾以爲彼一俟窀穸旣安即將相從地下矣實則一般人於居喪之時豈惟喘息未嘗至於殘襄事不必出於勉恐并搶地呼天而無之也 
　　（四）鼎惠懇辭如蒙賜唁訃帖又有旣云鼎惠懇辭而繼以如蒙賜唁請寄某處者夫鼎惠懇辭是不受賻禮也而又望人之賜唁豈非矛盾若謂唁爲弔問而非禮物則如何寄法明明要受禮物何必言鼎惠懇辭夫豈謂唁乃非惠耶 
　　要之社會之作僞至今日而已極此等循例之文人已習爲故常漫不加察一爲細按其可笑處甚多何如一反於誠之爲得也（乙種酬） 
[西方格言（二七三）謝介子選集]  
　　結婚過於相當程度者將如得一監督人（英吉利諺） 
　　鏡中所見非即鏡中所有也（德意志諺） 
　　適當之計劃最能成功（英吉利諺） 
　　玫瑰雖落而刺存（荷蘭諺） 
　　罪惡之謟徒直非人類（約翰生）（Ｊohnson） 
　　力行即成習慣（奥一得）（Ｏvjd） 
　　學者未能人人爲教育家（英吉利諺） 
　　不可行者毋允（土耳其諺） 
　　欲儲資者當儉（英吉利諺） 
　　樹不可以皮相（意大利諺） 
經濟 
[我勸諸君不要買彩票雪生]  
　　現在什麽塘工捐呀善後捐呀馬路上塞足没有知識的人看得躍躍欲試想發混財情願一天省下來幾個錢去買彩票一次不中買二次湖南的不中買湖北弄得借債當衣你道可憐嗎我現在有幾條淺顯的理由給大家看請以後永遠不要去嘗試呀 
　　（一）我們不應當不勞而獲人們祇有吃着費用不多祇要勤勤懇懇去做正當事業就可以供給了即使發了混財自己能用多少况且俗語說『混財發不常』更可以明白了 
　　（二）彩票是不會中的一次彩票總有幾十萬或幾百萬號碼中的祇有幾個况且銷行彩票難免無做弊的事情總之十個人買彩票就有十個人落空眞所謂『七石缸裏撈芝蔴』 
　　（三）躭誤了正經事一心買彩票想發財别的事都不去注意專候開彩的日子以爲做了好多年不如得中一彩那曉得後來不但彩不中而且自己的工作也散漫了把錢用盡反而弄得不堪收拾唉『偷雞不着落一把穀』何苦呢（乙種酬） 
法制 
[訴訟救助制之理由吳子雍]  
　　國家對於人民其保護之方法無論貧富一律平等此近世法理上之曙光也我國民事訴訟律所規定之訴訟救助制卽採用此種法理之表示誠以訴訟行爲必需相當之費用（例如當事人聲請訊問證人若不豫納必要之費用則審判衙門不爲召唤）果不能交納費用則雖有權利亦無由以伸張其權利或加以相當之防禦一般貧困之人未有不因之喪失權利者也故規定訴訟救助制准訴訟當事人聲請救助而暫緩加納其種種訴訟費用以盡保護貧民之利益也不然者貧民不能與富豪同享平等之保護大有背於平民政治主義之原理矣謂規定訴訟救助制之無理由奚可乎奚可乎（乙種酬） 
科學 
[物體和温度的關係慤子]  
　　宇宙間的物都呌做物件然世界如此的大萬物如此的多我們要去研究他將從何處下手呢物理學家因他的形態不同特用一總括的方法分他爲固體液體氣體三種 
　　旣如上說此三種物體對於温度究竟有没有關係呢當解决這問題且先舉幾個例給大家看看 
　　試看鐵路的軌道其兩軌聯合處爲何總不密接而略留空隙呢用茶壺燒水當水滾的時候爲何水要溢出呢足踢的皮球將氣勿裝滿（就是不十分脹）拿他去火上一烘爲何他就脹了呢知道這些原故就知物體和温度是必有關係的 
　　大凡宇宙間的物體遇熱則膨漲遇冷則收縮漲縮的度數雖視物體而異可是總没有不漲縮的如上所說的鐵軌若遇了熱他就密接起來了假使當初就將他密接若遇了熱他必然中間拱起那麽火車豈不危險麽至於水滾了溢出和皮球脹大也就是水和氣遇熱漲了的原故（但水在攝氏四度時反爲縮小四度以上漸漸膨脹他遇結冰時他也返漲大這是與他種物體不同的地方） 
　　又如凡磁器玻璃等物投入滾水中或燒火中他即刻就會破裂這也是遇熱膨漲的原故但是他爲何要破裂呢因爲受的熱度不平均受熱的地方要漲未受熱的地方偏不漲兩種反張的力就成功了破壞的作用若是我們將他先投入冷水中將水加熱那麽就是水沸了他也决不會破裂的因爲他全體所受的熱是完全平均的也就是他全身的膨漲率是完全一樣的所以他不會破（乙種酬） 
雜錄 
[食鹽利用法時玉]  
　　食鹽爲吾人食物之調味品一日不可缺者也而舍食用之外尚有種種效用略述於後 
　　防腐食鹽有防腐性故各種魚肉菜菓若漬之於食鹽中均可經久不腐 
　　保色凡有色之布帛洗滌時水中加以食鹽其色不褪除垢凡日用磁器及玻璃等油膩積垢均可以食鹽除去之且清潔異常 
　　助消化飯前預飮稀鹽水一小杯可以刺戟胃壁增泌胃液消化自易凡食糖菓之不易消化者以無鹽分故也 
　　治喉症食鹽有清火解熱之功凡患喉症者不論腫爛速以淡鹽水時時嗽口輕者立愈重者轉輕 
　　治吐血吐血不止宜用食鹽溶水飮之不久即止以食鹽能問接刺戟肺動脈使起收縮作用故也 
　　治氣閉凡因蹉跌等而致氣閉先宜灌以鹽水然後施行人工呼吸法蘇醒較易 
　　治肝氣肝腸上升時發呃逆即以炒熱之食鹽盛於袋中於痛處上下移置其痛自减（乙種酬） 
 
 

Page 18

 
 
自由談 
閑話 
[未央般舞誌（四）] [  寒烟]  
　　世間有一事頗足令人稱異即世界各國人民雖其習俗逈不相侔而一年中最歡樂之時期却見不謀而合義大利葡萄牙巴西等國在天主教齋期以前（在西曆清明之四十餘日以前）有狂歡節Ｃarnaval而我中國古時歳除敲年鑼鼓元旦放爆竹新年踏燈行樂又不啻一狂歡節計其時期彼此實不相上下嘉期勝會正不能以迷信二字一律屏絕之也奥國在戰後國民生氣奄奄奥人士乃更創立一頑童舞ＢoserBuben以振興之一千九百二十一年第一次會舞在一月二十九日星期六晚舉行而其第二次會舞乃在一千九百二十二年之二月一日次日適爲宗教節期故輅陵大道二十號Ｌothringerstrasse20演樂堂Ｋonzertbaus夜間九時開始之盛會仍復達旦而止在此大會之前一日維也納大雪次日忽融解其半全城各街道泥滑不堪舉步而演樂堂擁擠之情仍不因之稍减奥人士富毅力抱樂觀之特質亦甚可驚 
　　演樂堂門左右開前後街均可入塲塲口第一排爲著大紅制服加古式元寳盔之招待役第二排爲加花字袖章之檢票員票形甚奇特極類被一頑童撕下之教科書簿面簿面之背爲票價及日期字跡亦酷肖頑童手筆摒法多錯誤盡經紅筆改正紙角染指印並多墨汁之汚跡不知者幾疑其爲小學校惜字簍中之廢紙也場内占地雖廣但已悉爲外來存放之衣帽所充塞衣帽櫃盡處轉向登樓樓梯下市玩具響器之屬樓梯正中復有一排頂元寳盔著紅制服之招待役察詢客票遇此則爲一樓正中大廳即舞場左右兩廳曁更上一層樓之酒排間正不知共數有若干處舞場四廂壁間滿懸襁褓之童與小黑板上白粉寫成之滑稽語滑稽畫無數均與頑童二字之意義相關又頑Ｂoser童Buben舞Ball三字德文皆以Ｂ字冠首故其至簡單之别名直可稱之爲三Ｂ舞若以其各字之起首兩字母標出則ＢＯＢＵＢＡ之音連續而下亦足令人發笑 
 
[頑童舞紀念册之滑稽畫]  
 
[適此樂土難事亦易]  
譯叢 
[林肯軼事（二）] [  昔醉]  
　　林肯之父初本有一情人曰薩拉瓊斯頓方寡居林肯母死之次年即娶爲繼室婦隨携其前夫所生之三兒來情好多年一旦竟成眷屬家境雖艱亦殊不覺其苦而林肯之家從此人口較多家庭間之氣象亦稍稍振林肯日隨鄰兒往荒郊田問劈柴鋤稻以分後母之勞殆覓得柴米歸來便欣然自修學業其嗜書之深甚至廢寢忘食日以繼夜凡屬印刷品無不喜閱有時雖巳入晚燈火未明猶手字典一卷展閱不輟蓋林肯以凡屬艱難之字均可於字典中得之故展閱尤勤渠欲習法律而苦無法律書乃不辭跋涉奔走四里半路而至市警察長家中借閱之每當寒夜輒旁火苦讀雖夜深寒重戰慄不巳猶身蓋木鏟（因其家貧甚故卽廢紙亦無有）持卷吟誦其好學之深殊非常人所能及林肯氏正式入學堂肄業未及一年至十五歳即棄學就商此固非其所願第爲家境所迫不得不早謀自立之法也 
　　林肯入紐瑟倫城之某商店爲書記後自覺於英文文法不甚熟悉一念旣起立至離店十二英里之某鎭購一文法書歸而讀之及盡得其中玄妙而後釋手一日山格孟府有測量工程師加爾亨氏者以測量學一書贈林肯並告之曰俟汝熟讀此書深明其中原理後余當爲爾謀一測量位置林肯受書後手不釋卷出入與俱六星期後書中原理無微不知竟儼然一測量家矣其刻苦好學之心一意向上之志誠足令人驚佩不置且其環境雖苦而能忍難負艱以戰勝之彼具此抱負其日後之出人頭地固意中事耳 
劇訊 
[金少梅來滬消息] [  梅花館主]  
　　金少梅來滬尚無確期據京友傳來消息云少梅之母月梅近在烟臺進香尚未返京少梅擬自其母歸後起程來申故到滬日期須在十五之後云 
　　少梅隸大劇塲訂合同三個月月俸一千八百元隨帶配角三十人并有某名士爲之作伴藉免途中寂寥 
　　少梅日内有電致某君囑代賃房屋一幢須三上三下現某君已覓得民和里樓房全幢計月租一百五十兩該台主以租金太鉅擬央人另尋云 
小說 
[社會小說人間地獄（七一）] [  娑婆生]  
　　第十二回疑雨痴雲自尋煩惱弘規大業幾費推敲 
　　再一看時候巳是不早恐怕再睡下去一過十二點鐘棧房裏又要算一天的房錢那更吃虧了勉强的起來怱怱的擦了一擦臉付清賬目没精打采的回家去了那也不去說他再說程藕舲自從與金子丹在寳利分手以後急急的到孟源旅館來再尋黎宛亭宛亭恰巧也是剛剛回來宛亭道你來過一躺了程藕舲道正是你爲何一到便走出去讓我白跑一躺還不打緊狹路相逢又碰著纒不清爽的金子丹纒了半天宛亭道我在車上可巧碰見兪純甫他是從硤石上車的在車上一直談到上海到不寂寞因爲今天車上的大菜不好我和他全没吃飽下車以後他拉我到五芳齋吃麵所以我安頓行李留了一個條子就走的程藕舲道我們那組織銀行的事從前在火車上閒談的一句話現在恐怕要成事實了我在上海已經和柯蓮孫姚嘯秋幾個至好的人談過他們很贊成慫恿我趕快組織並且蓮孫嘯秋很肯各就力之所及的帮忙呢我所以找你來大家商量商量信上無論如何寫得長篇闊論總說不清爽黎宛亭道這件事自然是辦的好如今的金融潮流漸漸趨重到銀行錢莊的組織很有些不能應時勢的要求今天我在火車上還同兪純甫約略談到他的眼光也看到錢莊一定要漸漸歸於淘汰很以組織銀行爲然程藕舲道你巳經和他說我們組織銀行了嗎宛亭道稍爲說了一點程藕舲道你未免太嘴快了兪純甫一天到晚在杭滬兩處金融界裏鑽出鑽進没話說還喜歡造出點新聞來傳播傳播倘若我們組織的事給他知道他一定東說西說事未成而機先洩了他那一張嘴又是專喜批評的倘然我們組織不成豈不是更爲人所竊笑嗎宛亭道你莫着急我不過說了一番空議論末後稍爲露出點有組織的意思誰知他很有意問我們有一班什麽人我便提出了你藕舲道糟了糟了你爲何要提我一提我我們杭州那幾爿店裏的大伙又要向我們老太爺面前討好不定又要造出些什麽話來獻殷勤呢宛亭道你也眞是胆小你組織銀行也是一件正經事體不比得什麽不名譽的事體怕人曉得就是宣布出去也不坍臺至於怕老伯曉得難道你銀行將來開幕還瞞住他老人家不成况且調動欵子恐怕也非先和老伯說明不可老伯也是極信任你的這又何必諱莫如深再說你府上這許多大風險的錢莊還要開組織一爿合法穩當的銀行有什麽稀奇你眞有些多慮了程藕舲道不是這樣說法我們越是要作大事越要布置得妥貼第一要愼之於始然後謀定後動嘩啦嘩啦四面先一揚開去做事體的人倒不好着手了 
[餘瀋] [  白沙淚痕]  
　　長日困人倚樓遠望見羣兒執柳枝徵逐於青草地上天眞爛漫之樂人生僅能於兒時得之回憶老去韶光徒增惆悵欲求轉爲兒童時渺不可得矣 
 
 

Page 19

 
 
   
 
 

Page 20

 
 
   
 
