# 1895 - 188 - 4907982

 

Page 1

 
 
[新出繪圖英雄小八義] [  圖書集成局代啓]  
　　是書叙宋徽宗時佚事雖倣章回體例而繪聲　影情景逼眞時而寫俠士心腸時而狀奸雄面目時而叙美人之幽怨時而傳才子之綺恩　　　中出類拔萃者也觀瀾閣主人倩本局用新鉛字排印更延名畫史繪成全圖冠諸卷首不特謦　如聞抑且　眉畢現茲已出書計每都價洋八角請向上海大東門外直街東觀瀾閣三馬路申昌書室購取 
[四史復出] [  圖書集成局啓]  
　　四史者何史記前後漢書三國志是也從前本局印過數次人皆爭先快覩甫更寒暑篋笥已空茲以問價者多重爲印釘照向例每都六十册實價洋四元售處仍從其朔此佈 
[書徐協揆奏請裁汰閒員冗費片後]  
　　古無所謂閒員也神農氏之法一君二臣三佐四吏而已蓋其時性情厚風俗良事歸簡易理尙質樸一人端拱於上羣僚分理於下故無庶司百職之名亦無羣吏屬吏之别而朝廷清晏民物安康後世則不能四岳百揆十有二牧載之虞書彰彰可考降至於夏則設官百二十員殷則二百四十員周之内外官則計共有六萬三千六百七十五員世風愈降而愈下人心愈變而愈壞於是爲之上者恐民奸之不能盡燭也民事之不能盡理也乃不得不多設官寮以冀治棼而理劇故君之視臣也則日股肱日耳目而民之視官長也則又尊之如父如母是則官也者所以通下情宣上德爲君民之所維繫而無有置之於閒散者也顧自近世士之進身不皆由於學後入政或藉親族之光寵而推轂以得之或賴資財之饒足而納粟以獲之更益之以正途蔭襲而官乃日出而日多獨是官雖日多而職則祗有此數官而不能得職則俸所不及祿所不加而反須在省候補則一切起居食用皆無從出資在深明大義者知爲官本所以爲國並非借以養贍身家而罔利營私不知廉恥之輩遂百計鑽謀乞憐摇尾大吏旣不能徧給以職而又憫其聽鼓省垣生財無道乃代爲設法或安挿於釐捐各局或托辭於防禦地方俾月得薪水若干以資温飽在大吏並非不顧國家有意虚糜公帑此其中似亦有苦心焉而不知國計民生已均爲所病矣徐蔭軒協揆洞悉其隱封章入告略謂外省局員營員坐食消耗不知紀極自宜及時釐剔以塞漏巵並言厘并關務養閒員至數百人之多内地腹省多招勇營安置私人潛提公費歲糜重餉動逾鉅萬請嚴飭各督撫破除情面痛加删汰讀其詞指陳親切言簡意該足見拹揆公忠體國節用儲財之至意顧或謂朝廷方以國用不充大開捐例使民間皆得入資爲官而國家亦得藉此以充帑藏倘使納捐之後旣不能立時補缺而又並他項差使而禁絶之則是令捐者如獲石田而國家亦似以捐官爲騙人之具恐從此以後人皆觀望不前不復敢以巨資擲於無用毋乃與目下捐例大有關礙是則裁汰閒員冗費而國家歲收之財固可以多而阻絶捐官之路則國家歲收之財亦有所少二者相較其弊維均况協揆祗能上之於章奏至各督撫之果能核實剔除力爲删撤則非協揆之所能必此又裁汰冗費之功未必果能見而捐納資欵之短絀則有可立見者不知捐例之開乃不得已之舉故我朝在昔年初無捐官之例後以軍興多故國用不敷乃承賣官　爵之遺使白屋草茅皆得置身通顯由是民間之坐擁豪資者略出餘財卽可厠身仕宦甚有盡變其田宅　産捐得一官拚作孤注者此其人豈眞心於爲國甘爲朝廷任鞅掌之勞哉原其用心亦不過謂作官則易於得錢只須謀一優差求一美缺而向日捐官之費已可加倍收還人人如此用心而仕路擁擠閒員愈多官塲積弊有不可勝言者蓋不止於糜費國帑已也何則閒員多則無論或差或缺得之愈難非藉夤緣之功可以終身一無事事懷奇負能之士不屑獻媚求榮皆將望而遠去其害一浮沈宦海久不得遇所費漸卽不支而又不能不爲戀棧之勢一二端人正士亦將變爲猥濫以鑽營爲能其害二托人情求薦剡斷不能以徒手從事然有所失於此必思取所償於彼於是爲局員則侵漁自肥爲營員則惟知刻扣諸務廢弛不克振興其害三侵吞公欵尙恐有害官階乃漸思朘削及民欺嚇騙詐無所不至而百姓交受其累其害四故協揆以候補各員如或不堪造就請飭督撫咨送回籍無令濫充旨哉斯言其殆有微意寓乎其間而非徒爲裁汰冗費起見也余故樂而書其後焉 
[本館接奉電音]  
　　昨晩京師飛電傳來上諭一道敬謹譯登○閏五月十八日奉上諭四川䕫州府知府員缺著劉心源補授欽此 
[渝城鴈帛]  
　　重慶訪事人日此間爲各國通商碼頭人類混雜一聞成都閙教之事卽謡言四起人心煌煌川東道黎觀察聞之立卽會同重慶鎭某恊戎嚴飭文武員弁先事預防巴縣何大令晝夜梭巡於各客店尤必清查底細俾外匪無從寄跡不致爲害閶閻○重慶向有保甲團勇約計五六百人自前川東道唐觀察禀請大憲遣撤後已歴多年兹者成都閙教疉興兼之院試在邇武童雲集良莠不齊是以各紳商集議籌捐禀請黎觀察轉詳上游復興團練○邇者天氣炎熱鄉間待澤孔殷月初大雨傾盆江水陡漲湍急如箭覆舟頗多現在田禾暢茂葱龍秋成可望是以市中米價已跌至每斗九百餘文矣 
[六合出蛟]  
　　客有至自江北者語諸金陵訪事人云六合縣西鄉有紅山焉高可數百仭樹林密翳人跡罕通前月三十日山北忽起一蛟舞爪張牙飛奔而下一時雷雨交作平地水深數尺附近村莊之被水者多至一百四十餘家水過檐牙淹死男婦一百二十餘口田禾隴豆悉付濤洪似此天降奇災聞者莫不爲之驚怖 
[車夫歇業]  
　　天津訪事人云自有東洋車以來貧民之藉推挽以謀生者幾不可以數計每車一輛除工程局按月納捐外又須輸貲於英工捕局領得捐照始可駛行於租界之中至法工部局捐已於上年由津海關道會商停止每年另貼補經費六百金近日車輛逾多街道時形擠擁法工部局擬設法限制曾於前月出有布啓略謂凡在租界行走之車不拘何人所坐須於閏五月初九日到局掛號給與號牌每車掛號費洋銀二圓倘至初九尙未掛號除認罰二圓半外查係太舊之車或不潔凈仍不准其行走嗚呼貧民而至拉車已屬無可奈何之舉核其所入能有幾何而竟責令三處輸捐其將何以過活乎届日各車夫會同歇業租界中不見一車且派出多人把守上下各界口如有拉車掛號者一經查出卽將車撃毁略不容情法捕頭知衆怒難平禀請領事官帶兵保護至以後如何辦理俟再訪悉佈　 
[京口觀山]  
　　鎭江訪事人云有王茂才者博通經史名重一時惟眼大於箕恃才傲物以故人皆側目往往遠 
 
 

Page 2

 
 
而避之其妻當緑珠甫　之年抱日璧生瑕之憾痘痂脫落满面堆花茂才見而憎之以致琴瑟不調日以阿英蓉爲消遥計久之吸炳成癮學　榛無家資亦日漸消磨柴米油鹽醬醋茶幾致時時不給不得已携妻至七濠口開設烟寮雖日下等生涯尙可以資果腹不料本月十二日上午風狂雨驟霹靂父加其妻正斜倚慺窓忽被怒雷殛斃其爲悮觸電氣耶抑如華人所謂心懐隱惡故被豐隆君所誅耶不可得而知矣○貧苦人家疾病呻吟難謀醫藥束手待斃殊爲可憫可憐邇者普仁堂誠仁堂仍照舊章送診施藥鎭江關道呂觀察復飭藥肆製就菩提丸及一切驅瘟避暑之藥以濟貧人誠莫大功德也 
[携貲回籍]  
　　厦門訪事人云臺灣中路彰化一帶所駐義字前後左右正副八營歸楊道汝義統帶五月初旬楊親至臺北向撫轅領得兩月餉銀遄回中路行至大甲笨港聞有臺撫避地撫轅火焚藩庫被刦之信卽不動聲色暗　家丁至營中搬取衣箱等物由鹿港雇本地帆船渡至泉州給以船價洋銀二百圓旣而輾轉至厦門寓於某客館將所領餉銀三萬數千兩匯至湖南家内旋附招商局永清輪船赴上海折回湘中而置所部義軍八營於不顧義軍各營哨均疑其被亂軍所殺殊不知已回籍作面團團富家翁矣所幸義字各營勇經署臺灣府黎伯鄂司馬妥爲安挿資遣否則必致滋生事故棼亂不堪矣 
[匪首正法餘聞]  
　　厦門訪事人云謀殺臺撫中軍之匪首李文魁逃至厦門糾黨搶刦方姓經事主呈控憲轅旋由統帶恪慶等營洪子卿軍門派勇拿獲按照軍令正法闔厦士民同聲稱快此已見諸前報無待贅言兹聞李所有衣物被黨羽俵分而去無一存留惟由臺灣帶來之某氏婦房中有衣箱若干并現洋銀五百五十餘圓經保甲局員一一查封點交所住之某客棧代領現忽有某姓等人稱在臺北時有洋銀衣物託李携回請就此婦所携衣箱及洋銀内扣還未卜保甲局員若何辦理也 
[鳩兹夏汛]  
　　前報某輪船從上海裝載臺灣散勇數百名赴湘皖豫鄂等省散伍歸農兹悉該勇皆三湘子弟去年斯自田間棄鋤荷戟應募從征今臺嶠旣已割𢌿日人又將鑄劍戟爲農器各大憲恐若輩流離轉徒在外滋生事端特派官輪從海上載送回鄉刀環重唱桑梓生還雖未能銘績燕然亦未致裹屍馬革想各人必有喜形於色者現聞續散之勇七百餘名亦於本月初十邊溯江上駛經過沿江各埠非眞有的實親故不准登岸是以蕪湖各官署皆額手相慰云○調署宣城縣黄漢池大令交缷首縣篆務後接奉大憲飭知卽自省垣買舟挈眷前赴新任初七日道出鳩江晉謁道憲拜會各寅僚小作句留於初十日解纜向寍郡進發聞定於十六日接事履新按宣城爲皖省第一優缺向來應斯選者必由首縣量移蓋首縣政務殷繁必任勞任怨遊刃有餘而後能享此豐亨美缺今大令由省會賢勞一載始獲推遷故一時聽鼓諸君咸翕然無間云○前任兩廣總督李小荃宮保蒙恩子告解組歸田於月之初七日由上海附坐江裕輪船來蕪地方印委各官並合肥紳士咸赴招商躉船肅恭迎迓宮保一概擋駕隨卽登岸就江口佑興棧後本宅洋樓暫息塵軒初九日命駕赴各當道謝步聞宮保尙須赴金陵一行然後遄返珂里云○本任蕪湖縣調署建平縣王宇春大令於上月初六日交缷蕪篆後料理交代兹已告竣由署任李大令出具清結於月之初七日乘上水輪船赴省謁見三大憲俟奉到飭知然後履新任事鳬鳥載翔想當在雙星渡漢時矣○黄梅節届大雨時行山圩各田前此藴隆蟲蟲深虞旱魃爲虐今已甘霖渥霈生意勃然且幸江潮來勢亦極平穩不似往年濤頭萬丈拍岸平隄故作汎濫驚人之狀因之農夫牧竪偃臥緑陰满篝满車預相慶駕兹自初二日起倐爾急雨斜侵如銀河之倒瀉倐爾驕陽甚厲如火傘之高張熟梅天氣洵覺描繪逼眞惟氣候凉爽異常畫屏銀燭已如暗逗秋光起居稍一失調卽致霍亂急痧雜病叢起寄語衛生君子尙其善保千金哉○夏至已過江中鰣魚已戢影濳鱗不復以泳以游供老饕之咀灂漁人循例出其平時所抽之費於月之朔日在臨江攤搭臺演劇兩天以答神貺一時紅男緑女牧竪村夫莫不戴笠乘車來聽雲璈法曲沿江釣艇不下數十百艭咸打槳而來環集灘下鱗次櫛比宛然水上成村漁翁三三五五各市村醪踞坐船頭相與猜拳拇戰暢飲歡呼直至夕陽返照江影空濛猶然笑語喧闐萬星幽火倘使畫入素縑眞一幅漁家妙繪也 
[漢江雙鯉]  
　　北直水災頻侵哀鴻遍野幸得各省諸善士慨解囊金分盃水以蘇涸鮒災民得此不啻久旱逢甘感頌不止漢口招商局總辦施君紫英繫念窮黎代爲佈勸復得在漢各西商救災恤隣不分畛域如俄商之阜昌順豐百昌英商之新泰各洋行情殷慕義捐助多金多或千有餘兩少亦數百餘金武漢各紳商亦皆慷慨好施踴躍爲善雖數目有巨細之不同然惠及災黎其好善之心固一也○武漢爲商民麕聚之地或有久客不幸溘逝於斯者一時無地安厝多寄柩於荒原曠野間日炙雨淋易致損壞有力者遂買隙地卜葬於此非不知首邱之義亦聊以全遺蛻之苦心也至於無力之家及無親戚故舊者每每停厝日久無人掩埋白骨纍纍覩之甚爲慘目月前各憲示諭各叚凡有無主之棺未能安葬者由公費中派人擇地代埋標識明白俾有子孫者可以找尋祭掃不致成爲若敖氏之鬼長眠人有知應在夜臺之下默頌各當道之能澤及黄泉矣○武漢自前月迄今久晴不雨各憲禁止屠宰設壇求雨無如火傘當空炎氛愈熾禾苗枯槁泉水無源是亦近年所罕有也安得風伯雨師及時稅駕降兹甘霖以稍紓民困哉○自中東起釁調辦餉項不遺餘力各直省督撫司道籌解餉糈莫不盡心竭力鄂省譚大中丞札委候補府原辦漢口牙厘總局余太尊肇康渡江駐漢向各户勸捐漢黄德三府紳富踴躍捐輸自勸辦已來各票帮及綢縀各號莫不好義急公解囊樂助昨又邀集錢帮十餘家計合助銀六七千兩又邀請中班錢店十餘家合共助銀二千餘兩集腋成裘未始不足以稍充國用然須實心寔力涓滴歸公斯爲上不負國下不負民耳○漢口五方雜處宵小最易潛蹤青皮流棍所在多有每每遇事生風藉端訛許上憲深知其隱特委李觀察竹虚召募團兵二百名晝夜梭巡以資保衛想羣不逞之徒當必聞風而遁不敢如前此横行無忌矣○烟館妓寮爲藏垢納污之藪而烟館爲尤甚蓋以宵小寄跡劇盜潛蹤類多在烟霞之窟不在風月之塲也五年前鄂省督撫檄飭各屬嚴禁烟館不准開設無如日久禁弛故智復萌上憲廉知其情因於月之初七八日出示禁止略謂務宜各安生業另謀衣食如再不攺卽行嚴辦云○漢口近有謡言謂長江下游一帶有會匪潛入漢皋意圖滋事事爲上憲訪知密諭漢上文武嚴行捕緝以靖閭閻是亦弭患於未形之意也 
[弭匪安良]  
　　匪類之與良民其勢不能並立必匪類絶跡良民始得安居故保甲之法實爲古今所不易惟視乎奉行者之實　否耳今由九江訪事人録告示一通合爲照録如左欽加同知銜辦理潯城内外保甲總局候補縣正當吳欽加同知銜賞戴花翎署理德化縣正堂加十級紀録十次彭爲出示曉諭事光緒二十一年三月三十日奉巡憲札飭以冬防届满中日和議已成前設巡防總局應卽查照原章於本月三十日一律裁撤惟潯郡水陸交衝五方雜處雖城内外原設有保甲局二處由府委員辦理然近年會匪不靖伏莽尙多且將來裁撤營伍遣散勇丁絡繹經過稽查彈壓尤關緊要擬自四月初一日起攺設保甲總局酌擬章程添派文武分巡員弁飭卽會同督率認眞稽查妥愼辦理等因奉此除遵照會辦并飯店烟館門牌已於去冬更給應俟一年届满再行塡換其餘城鄉店鋪花户門牌現均由本署縣等籌酌塡給不准書吏需索分文外合行抄録章程出示曉諭爲此示仰闔邑紳耆軍民人等一體知悉爾等須知保甲爲澄清本源保衛閭閻而設值此地方多事亟應共體憲意合力辦理以清内奸自示之後務須查照章程秉公選舉牌長　長懸掛門牌客寓飯鋪仍立循環號簿註明住客來　去跡逐日呈送保甲總局查核至於烟館限令一律二更息燈不許留客住宿所有街巷栅欄定以二更鎖閉天明開啓如有深夜暗行跡涉可疑不准開放倘係執持燈火延醫接穩等事　明來由立卽放行不得需索稽留所設栅欄如有損壞務卽照章隨時修整以上各條爾等均須實力奉行毋稍陽奉 
 
 

Page 3

 
 
陰違致干嚴究各宜凛遵切切特示計開章程一牌長甲長宜秉公選舉也查保甲之法每十家爲一牌設一牌長百家爲一甲設一甲長牌甲長旣有稽查舉發之責自應選擇剛方正直之人以期得力兹擬牌長由牌内十家公舉充當甲長由甲内十牌公舉充當十家之中有窩藏匪徒及各項不法情事左右鄰告知牌長牌長告知甲長立卽舉發送官究治倘鄰佑知情徇隱不告牌甲者罪坐鄰佑若鄰佑已經告知而牌甲長不卽舉發者罪坐牌甲長仍將犯法之人照例治罪房屋入官一編塡門牌宜删除煩瑣也查清查保甲本係保衛閭閻之舉然行之稍不得法易涉紛擾向例花户門牌必列其全家男婦丁口名氏未免瑣碎兹擬牌内只寫家長姓名某項生理統共男丁幾口婦女幾口但遇外籍客民當註明某省府州縣人以便查攷如有遷移及家長出外生理者將遷移及貿易地方告知牌長塡寫總册其牌每家用板裱糊懸掛　首無論紳衿大户以及兵役人等照例一律入牌不得遺失并令每牌出具聨名甘結由甲長彚繳俾便抽查如有把持違抗之人許該牌甲長指名禀究至此項門牌應每年更換一次以清眉目仍由總局委員隨時稽核一客寓飯店宜嚴密稽察也查紳商軍民各有身家自知保衛惟客寓飯店及安歇車棧人夫處所奸宄最易混迹應由保甲總查會縣示諭各該店户設立循環號簿將每日過往客商來蹤去跡一一登註明白逐日送交保甲總局查核如繳循簿卽換環簿如繳環簿卽換循簿總查分查輪流按日認眞稽查其餘空曠廟宇一概封鎖以杜匪類藏匿一烟館設燈宜限定時刻也查宵小匪類每藉烟館棲身所有城内外烟館應限令一律二更息燈不准留客住宿以後只准關閉不准添開如查有并無　牌私開窩匪者拘案嚴究房屋入官一街巷棚欄宜愼司啓閉也查設立栅欄原爲防閑匪徒起見以後大街小巷所設栅欄如有損壞務須隨時修整雇人看守夜以二更鎖閉天明開啓如有夜深暗行迹涉可疑不准開放倘係執持燈火延接醫生穩婆等事一體問明放行亦不准稍有需索情事如違提究一發落匪徒宜分别輕重也凡文武員弁遇有形跡可疑之人務須嚴行盤詰立時拿究如易了結者卽由總查發落當時不能了結者由總查送縣辦理此外如棍徒藉端訛許以及酗酒打降賭博窩娼等事亦宜查究倘情節較重仍由總查送縣訊辦 
[水師演陣]  
　　昨晨七點鐘時有西國水師一隊由浦灘排齊隊伍迤邐向西至泥城橋外賽馬塲操演鐘鳴九下始整隊而回 
[客員拜會]  
　　江西候補縣李明府介福奉上游飭委來申核辦硝磺假寓滬北昌記棧昨日命駕進城拜謁各當道至縣署黄大令飭丁擋駕○督標湘軍滿字右營管帶鄭遊戎治賢前日由寗來滬假寓泰昌棧昨日命駕入城赴各衙門拜謁駕至縣署黄大令亦飭家丁擋駕 
[讞員拜謁]  
　　新任英讞員屠明府作霖由金陵抵滬已記昨報昨日明府命駕進城詣道轅謁見劉觀察然後赴縣署拜會黄大令延入花廳晤談良久興辭而出 
[巡局將遷]  
　　楊樹浦効績里駐紥巡防局因該處甚爲僻遠耳目難週程厚餘二尹欲遷駐於楊樹浦橋附近擇地建造房屋一所刻已工竣不日將遷徒矣 
[悖入悖出]  
　　有甲乙二人湖南産也同在臺灣充當營勇甲爲某營哨弁保有職銜又復積得多金無非皆侵漁刻扣所致不料爲瘴癘所侵遂成疾病乃將獎札並細軟衣服與金約指金臂釧等共值銀四百餘兩一并寄交乙處乙心懷不良蓆捲而遁由臺内渡至厦門復由厦門至泉州輾轉附輪來滬寓小東門某客棧内日徜徉於花街柳巷中甲驟遭此變孑然一身幸同鄉慨助川資於前日附輪至滬在四馬路與乙相遇遂軋至法界某烟館復邀同鄉數人開燈理論喧閙之聲達於户外旋另有人出爲排解遂相率而去不知所終 
[墜樓折骨]  
　　譚老莫者不知操何生業住居英界老旗昌行相近前日下午緣誤踏香蕉皮以致失足從樓上跌下竟將腿骨跌折卽舁送至同仁醫院救治惟傷勢沈重恐不免殘廢矣 
[嘘拂囹圄]  
　　本縣黄大令以邇届天氣炎熱獄中犯囚困苦難堪因飭管監家丁按名給發凉蓆蒲扇凉茶等類俾資却暑各該犯一時歡聲沸騰咸稱頌不置云 
[命案再訊]  
　　昨報紀本縣黄大令鳴騶下鄉帶齊刑仵書差人等前赴浦東三林塘西陳家嘴地方相騐王阿炳自刎身死一則該處離城約二十里黄大令於三點鐘動身五黠鐘始到該處早由地保陳進卿擺設公案跪迎道左大令降輿升座見該屍死於地保門前　下其勢似坐於懶凳上自刎倒地者傳問陳保該屍可是死於此處答是又問屍妻王黄氏屍子玉阿木日阿炳死後爾等如何得知答是地保來說卽由屍母來看大令傳屍母訊問屍母王陳氏供年八十歲知兒子自刎立卽來看當見兒子死在地保家中現被移屍大令問陳保日阿炳死時何人看見答是陸阿華看見通知小的卽將薛桂春拿住報案又傳陸阿華供稱向來種田度日現帮地保傭工適走出門見阿炳在懶凳上持菜刀自刎倒地其刀壓於身下小的赶救不及通知陳保大令以陸阿華目覩情形似尙可信王陳氏悮供移屍毋庸深究又傳薛氏供年四十五歲丈夫已故王阿炳時常調戲四月内敲毁房門小婦人不從叱退因此懷恨五月内扭斷房門之鎖將小婦人被褥竊去五月廿九日兒子桂春扭他投案呌喊由副保徐蔚山勸回久延不理兒子欲投捕查辦阿炳自知不合自刎身死大令日被褥究是阿炳爲爾代賒否答不是確係小婦人自買尙有發票在此大令又日被褥旣非代賒何以取去爾子在縣署供明有私情着卽供出毋庸抵賴薛氏初尙含糊盤詰至再供認自今年正月起與他有染嗣因思及兒子長大顔面攸關遂與拒絶伊心不甘時來尋釁竟將被褥取去又問與薛殿華有私情否堅稱無有卽傳薛殿華供薛　是寡嫂小的不敢有别情實因王阿炳來來往往忌憚毫無有玷薛姓聲名令人忿怒是以阻上不許來往喝令兒子將他略打伊亦糾人毆打小的亦有傷痕薛桂春尙與前供相同訊至此天已薄暮大令不及細訊飭令仵作如法相騐旋據喝報死者委係自刎咽喉而死餘無别故大令離座親騐相符遂飭棺殮屍屬禀稱自願備棺成殮請免標封大令准之飭差將地保陳進卿見証陸阿華被控薛氏及子薛桂春夫弟薛殿華五人帶回縣署再行研訊起出兇刀帶回儲庫屍屬飭退並諭副保徐蔚山日爾前旣勸回自應卽爲理妥當將被褥交割明白卽可無事如何勸理中止養疸成患釀成命案豈非爾等兩地保亦有不是乎申斥再三著令三日内傳同屍屬人等到案聽候訊斷諭畢呼殿而回進署排衙時已鐘　八下矣 
[賭案兩志]  
　　賭棍陳幼初卽織補阿寳專以設局誘賭爲生經英包探何瑞福等解送公堂請究前晩英讞員宋通刺升堂提訊陳供稱小的原籍蘇州向藉織補舊衣餬口邇者寄居治下紅廟弄乾記木器鋪内前曾犯賭今已攺過自新友人柴全生程慶寳願爲具保柴供稱小的係寗波人向在法界開設泰生小錢店程供稱小的在治下紅廟弄開設乾記木器店與陳爲友願保陳安分營生通刺怒謂爾等來案作保豈亦與陳同黨耶遂飭將陳還押候再查明核奪○李玉堂卽李桂全與僧人憩堂及費友廷等在西門外賭博輸去洋銀六百餘圓及價值六百餘圓之金表翡翠班指各一枚事後據情投報捕房捕頭倩包探何瑞福黄四福偕某號西包探往拿知伊等均住同豐棧因連棧主陳忠愷拘入捕房昨晨連賭具解案李投案訴稱職員向與憩堂相識此次憩堂以金約指一枚售與職員旋糾同至西門外與友廷及其從兄費甲賭錢計輸去洋銀物件共值千餘金今幸拘獲求卽判斷憩堂供稱李來糾合僧人賭博僧人並未曾設計騙財友廷供稱小的現欲至震澤縣署辦公賭博之事並不與聞惟從兄曾向小的借去洋銀二百圓作爲賭本搜出之翡翠班指亦係從兄寄存通刺據情商諸薩副領事然後判罰李銀二百兩憩堂友廷各罰洋銀一百圓起案之金表翡翠班指存　變價以一半歸捕房一半發交攺過　陳罰洋銀四十圓撥充普育堂善舉旋將被告人交的 
 
 

Page 4

 
 
實人保去 
[縣案一則]  
　　八仙橋元泰煤炭店内獲有一賊毆打過甚由巡防局送縣騐傷辦理一則已紀前報黄大令於昨晨升坐三堂提訊店主陳　培供紹興人向在法界大馬路開設煤炭店棧房設在八仙橋相近自四月起迄今已失竊數次贓賊不獲受害無竊是以與店夥何錦林通宵防守本月十五夜該賊扒籬笆而進摸索肆竊小的等立卽起身獲住問其前竊贓物何在須逐一交還該賊不應略打數下揮之使去賊心亂急走仍由籬笆扒出傾跌於地震動柴堆缷下壓傷何錦林供亦紹興人年廿四歲在陳處爲夥甫做兩節生意餘供與陳同竊賊供姓陳名兆基原籍江北寄居治下西門外褚家橋前曾娶妻現已病故小的向推車子度日刻因患病體弱不能謀生日在街坊拾取抛棄破片以延殘喘十五夜二鼓後出外如厠走過煤炭棧房在弄傍拾取硬柴被陳何兩人突出喝日我等在此守候多時今日爾果又來小的不悟其意卽被用硬柴扁擔毒毆小的大呼救命經局勇地甲前來解局轉送案下叩求恩典廿五保四圖地保王振邦供以前之事小的尙未到塲後因毆之已久衆人喊喝不應毒打理宜送官究辦巡防局聞人聲鼎沸恐遭火災卽飭局勇小的前往查詢方知是事解局送案大令飭仵騐看該賊週身果有木器傷痕遂判日陳兆基夤夜行竊固宜究辦陳榮培旣獲賊犯自應解案豈可私行毒打設或斃命將如之何爾開店人豈不畏人命乎實屬荒謬已極大加申斥著地保帶回交的實保人賊犯陳兆基傷勢屬實姑免責辦飭發普育善堂醫治俟傷痊再核 
[法捕房案一則]  
　　鎭江某氏婦不知在何處學得胠篋之技歴經英法兩公堂屢次遞籍本月潛來滬上假法界復興　　　客棧　　爲匿贓之所有姘夫一人忽來忽往行蹤甚爲詭秘前晩該婦又至某輪船圖竊爲包探所見拘入捕房並至房内搜查有無贓物　姘夫來寓　望遂一并拘入捕房捕頭命押候解送公堂 
[致孫鏡湖司馬書] [  姚海胡傑人]  
　　暮雲春樹李杜重申文苑之論越水吳山元白特創詩筒之製憶前朝之韻事今人誰嫓古人緬表海之仁風同心彌欽同德恭維鏡湖司馬仁兄大人才高虎　秘獲龍宮駿業春長鴻基夏大傳薪肇王父宏名久振京華釆藥徧名山實局遞開海上通問切望聞之奥義辨析三因萃山川草木之精英具備萬物博施　分貧富悅來不閒華洋善與人同廣送藝林實笈聿脩厥德並刊陰騭奇書著手成春孫思邈猶傳軼事傾心向日胡孔明久締詩盟蒙姚海壽人越州詩叟　乃弟早攀丹桂雲路未登詔小兒徧種白榆壺天共坐弗逐蠅頭小利不亦樂乎曾邀蝸角微名莫非命也招友已經　載半爲吳會才人題衿另作一編都是江湖名士李詩謝賦投贈最多孔草羊眞餽遺不少孤芳逢賞識方家兢揚壇坫之光良友須切劘大雅亦頒瓊琚之賜壽言旣承駿惠别集還乞鴻施題璿圖而遠寄謾言克把雲裁附小册而恭呈惟　登諸日報統希離照敬請鼎安不宣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[刑]  
　　鎭江訪事　大本月十一日清晨丹徒縣王伯芳大令接奉臬憲公文悉刑部　　釘封文書　　今　　刼　　　　盜犯二名析快　飭丁持名柬請城守營焦守戎撥派勇丁以資護衛一面飭差役就監中提犯至大堂略訊數言卽叱令劊　如　綑綁　入囚車内飛離　　　　王家巷　陽　山俄而大令及守戎儀從輝煌呵殿而至旣升公座卽飭懸掛行刑牌惟聞礮響數聲　劊　　　　淋淋兩顆　顱　　　前呈騐矣有往觀　謂二犯年皆三十餘狀貌猙獰幾同梟獍沿途有人飲以氷片燒酒依舊雙眸炯炯略不昏迷旣正典刑　　首級　　籠　發往犯事地方示衆有某姓子尙在髫齡隨衆往觀駭極而仆旁有相識者急倩人舁送回家救治移時始得甦　亦險矣哉 
[英廨堂瑣案]  
　　紹興人周玉林控陳順全積欠房租前晩宋通刺升堂訊理周子金庵投案訴稱父親年邁多病命小的來　代質小　　餘　陰　長滬上父親向在治下晝錦里租賃公平洋行房屋開設絲線店以餘屋一幢轉租與陳開設華秀齋女鞋鋪每月訂定租屋洋銀五圓五角今　二月迄今共欠二十餘圓向索不付囑其遷讓置若罔聞爲此控求訊究陳供稱欠租本應照付惟此屋有人加增租價背地鑽謀故周偪令小的遷移今求老爺　外矜全小的願將所欠償清並增租價小的開設此店資本一千餘圓均向親友借來一旦將店收回　小的如何度日通刺謂現在周不願將此房轉租爾惟有遷讓而已今姑出外自行商懇如竟不允亦屬無可奈何兩造均唯唯遵諭而退○常州人錢甲遣抱呈人張福投案禀稱比鄰成衣匠褚瑞興及學徒李文標李和尙無端滋擾與論潑蠻叩求提究前晩通刺升堂訊詰張禀家主曾報捐鹽大使銜現居治下虹口　安里藉行醫餬口文標和尙皆從褚習業每至傍晩在里中吵閙不休屢經家主呵斥若輩依然充耳不聞日前復盡情滋擾家主向褚告知文標和尙懷恨於心至夜半時將家主招牌毁去向諸理論褚亦假作痴聾不得已遣小的訴求懲究褚供稱小的係寍波奉化縣人向以縫級爲業現在德安里開設成衣鋪文標和尙素　安分並無滋擾等情實被錢醫誣控旋有嚴廷方者投案訴　小的與褚係爲異姓弟兄今褚實被錢　誣訴故特來此剖明文標和尙同供稱小的等均籍隸寍波拜褚爲師學習縫級之事不敢滋事亦未毁壞錢醫所掛招牌通刺怒謂張所控毫無証據遂令褚及文標　尙同具安分切結存查嚴著掌頰一百下具攺過切結交保出張叱令退去 
[英界公堂瑣案]  
　　包探杜雲卿禀稱昨日松江人曹訪羅掩入魯麟洋行竊取某洋人之象牙銀石各玩器報捕後捕房命小的拘獲查　　物尙少小銀酒壺一具今特解請訊究四人投案請領失贓曹供稱小的初至上海受人愚　以致作此不端之事通刺判令管押一月然後　送回籍贓給回失主○賭　　　大前經上海縣黄大令訪拿昨日捕役遇諸虹口遂報知捕房請捕頭派出包探張阿五恊同拘獲解送公堂　供　小的係本地人向來安分營生　　犯賭通刺令押送上海縣歸案辦理○一百二十一號華捕解許小弟至案禀稱　日許雇坐吳乾思　拉東洋車不知因何口角將吳毆　吳　縷如丐伏詳情由許供稱小的惟略與爭執並未兇毆通刺判罰洋銀半圓給吳爲養傷之費○四百二十九號等華捕先後解驅車飛駛之焉夫張阿大羅正林請罰張供稱小的所駕馬車雖行駛略快然並未與他車爭先通刺判罰洋銀三圓羅　判罰五圓○正廣和洋行控中英大樂房混用伊家牌號之　闌水瓶通刺飭提詰問中英大藥房執事人某甲供稱此瓶實由買客調差並非　　中有心混冐通刺謂以後如再收得此項瓶可卽送至正廣和當　照給價值○八十號印度捕解在途口角之陳阿尙　三榮請判通刺判　各罰洋銀半圓○野　流倡王桂寳羞恥全無專喜拉狎客　家與之夜合事爲三百六十二號華捕所見拘入捕房昨晨解送公堂宋通刺向　　　王倡供稱小婦人原籍蘇州父母俱亡無人可倚不得已而飄流至此依某鴇賣倡通刺令暫交官媒收管候提鴇兒　核○三百零五號　捕解王阿再劉阿炳至案禀稱小的素知王係流氓昨日見其在福州路糾衆賭錢旋與劉阿炳至某小烟館吸講烟是以拘請訊辦通刺判令　王帶回捕房管押兩禮拜劉管押一禮拜○　採顧　六禀稱　竊吳仁生前曾經犯事送請老爺懲辦今忽習胠　　囊之業竊取吳仁甫尢章賢宋金寳等船上衣服被窩由小的拘獲人贓送請訊究仁甫　三失主皆　案領贓仁生供稱小的係蘇州人向來上本營生並不犯法後以連年虧本餬口無資不得已而與小竊爲儔學作偷雞翦給叩乞恩擇俾　去邪歸正重爲安分良民通刺判令笞責一百板各贓分别給還失主○四百五十四等號華捕同解陸小揚王仁興　　三三馬夫至　禀稱三人均停車碍路是以解請罰鍰通刺判令各罰　銀一圓如數充某醫院經費 
[美捕房案]  
　　前晩楊樹浦橋下駛過一舟艙中有婦女聲疾呼救命適爲一百十一號一百十二號二印捕所聞　將該船扣住查見艙内有流氓十人婦女一口因卽一併拿入揚樹浦捕房五號寫字西捕詢問原由聞一人供姓周名老杼住居太平寺相近婦乃吾妻係姚桃桃之女因不安於室規不悛今又潛逃母家故集親友等買舟來此令其回家　無他意詰諸婦訴稱的係與周夫妻因丈夫不務本業甘與流氓爲伍漸入下流以後　食不周退回母家詎丈夫又欲將小婦人價賣糾約流　至母家毁垣突入刦小婦人置諸船内復　攅毆苦難言狀西捕謂其中曲折甚深非捕房所應判斷命管押一宵至昨晨飭捕將男婦共十一人解送効績里巡防局訊辦局員程厚餘二尹立卽升坐訊問周與氏復申前供二尹大怒喝將周老杼重責三百板其餘九人不應帮兇多事飭各　二百板具攺過切結存案姚氏著地保送之回家○寍波人李阿芳曾在　城外某西人處竊取檯毯絨衫等物於前晩持至美界吳淞路欲付質庫適被倪竇張三包探查獲拘解捕房捕頭問其何處竊來李初不肯認　詰至再始供竊處惟失主堅不吐出捕頭命暫覊　飭廿二號西探查明失主再送公廨訊辦○昨報相華德路二十一號門牌營何元投捕房　報失竊捕頭正欲飭探查緝前晩又被偷兒粤人某甲穴垣圖　當經失主拿獲扭入捕房捕頭命押候遣包探張阿五查明所犯冉行核辦○積竊朱阿炳卽陸毛毛與王桂生二人前晩在武昌路某弄内撬門圖竊經包探倪順泉三百二十八號華捕查獲解送捕房在身畔搜出大小當票四十餘紙命押候解請讞員懲究 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五月初十日京報全録]  
　　宮門少○諭旨　　　　　欽差大臣劉奏山西練軍分别遣留歸併請請旨將前統領　　示懲摺○又　　　　　　　　　　奏春季　　　　　州　各缺摺○又奏甄别鹽大使片○又奏請開復知縣摘　　　片○又　　　　　　　　　○又奏叅　故縣　　　欵片○又奏置備軍器數目片○蘇織造榮奏委解甲午大　　項摺○閏五月　　　　　　　　　天監廂監旗　　無引見○錫侯假满請安○安徽藩司王廉到京請安○唐景崇　　假兩個月　　　　　　　　　　鍾秀　假十日　　見軍　王廉溥善○○欽差大臣兩江總督臣劉坤一跪奏爲山西練軍分别遣　　　　　　　　　　　職示懲恭　　祈聖鑒事竊記名總兵前山西練軍統領駕星明於本年三月間防守　外寗遠州一帶　　　　　　　　　經臣附片奏叅　旨著撤去統領另派妥員黠騐分别遣留歸併等因欽此臣當卽欽遵選派前山西太原鎭　　　　　　　　　飭逐一點　分别遣留歸併禀候核辦業經電奏在案兹查賀星明所部勇丁多以疲弱充數先經何鳴高禀　　　　　　　　　去步隊二成馬隊成復經查出老弱不止二成擬自閏五月初一日起將步隊四營汰弱留强併歸三營所汰勇　　　　　　　　散　籍免在關外逗遛滋事馬隊三旗酌留太原鎭二旗其大同鎭一旗馬　兵弱擬派該旗原管帶官帶回大　　　　　　　　　星明已將餉銀發至四月底止何鳴高接統應自五月初一日爲始以清　尾又查駕星明移交　槍實短六十　　　　　　　　　來臣查何鳴高接統　西練軍分别裁併辦理尙屬認眞不避嫌怨惟賀星明奉委帶兵北上自應整飭戎行以　　　　　　　　　弱湊補爲數至逾二成且該　兵於三月内撤差猶復爭發四月餉銀甘爲有意侵漁亦可槩見至槍械爲行軍利器　　併　　　　缷少至六十五桿之多　　不成事體似此庸劣之員　難姑容相應請旨將該記名總兵賀星明卽行革職　示　儆　　併　　西練軍叅革前統領各緣由謹恭摺附陳伏祈皇上聖鑒訓示謹奏奉硃批另有旨欽此○○劉坤一片再結領　　　　親兵六營已革總兵劉樹元以傷疾舉發請假調養應卽准其銷差回籍所遺統領差使查有　帶老湘軍左營營官記名提督負長　驍勇樸誠本年正二月問在附近海城之三台子四台安村堡中陽堡八里河等處屢次獲勝牛莊之役該提督血戰竟日受傷甚　　臣及湖南巡撫臣吳大澂先後奏奉諭旨交督辦軍務處存記在案兹委該員接統　起親兵必能得力遞遺老湘軍左營　帶　　由該軍統領李光久另　選員接充除分别檄飭遵照外理合附片陳明伏乞聖鑒謹奏奉硃批知道了欽此○○頭品頂戴山西巡撫臣張煦跪奏爲山西省光緒二十一年春季分委署代理過州縣各缺循例開單具奏仰祈聖鑒事竊查咸豐十一年十二月二十三日奉上諭嗣後各省州縣無論奏調委署代理每届三月彚奏一次由吏部嚴行查核如有違例更調等弊卽將該督撫　司分别奏叅等因欽此歴經遵辦在案兹據署布政使恩霖署按察使　占鰲將光緒二十一年春季分晉省委署過州縣各　　單會詳請奏前來臣復核無異除咨明吏部外理合開繕清單恭摺具陳伏乞皇上聖鑒謹奏奉硃批吏部知道單併發欽此○○張煦片再查定例同知通判運同運判等官凡係補缺應行具題　試用期满應由該撫詳加甄别等因歴經遵　在案兹　有河東新海防試用鹽大使曾巽之自光緒十九年十月二十四日到河東之日起扣至二十年十月二十四日一年期满例應甄别據河東道咨由藩臬兩司詳請核辦准署撫臣胡聘之移交前來臣查該員曾巽之明敏安詳試以鹽法尙能通　應請留於河東照例補用除履歴咨部外理合附片陳明伏乞聖鑒謹奏奉硃批　部知道欽此○○張煦片再趙城縣知縣孫　藻前因該　　客劉篤　被搶多贓一案僅獲夥盜王大萌康茂冲二名窩主袁　娃一名事　旣疏防範事後獲犯又未能依限訊詳浦務怠玩　臣於光緒十九年二二月十七日奏請將孫鳳藻摘頂　任勒限一個　恊　欽奉硃批著照所請該部知道欽此欽遵　　去後嗣據該員詳稱於疏防限内續獲盜首郭老九一名經臣批飭提省發委太原府審辦兹據該府訊明詳由臬司勘轉並請開復前來臣查劉篤敬被搶案内首夥盜犯九名該員孫鳳藻先於疏防限内拿獲　盜二名窩主一名復於被叅後一個月限内將盜　郭老九　贓並獲　知愧奮合無仰懇天恩將趙城縣知縣孫　藻摘　留緝　分敕部查銷照例議處以昭激勸除將原案分别奏咨外謹附片陳　伏乞聖鑒謹奏奉硃批署照所請該部知道欽此○○張煦片再前因嵐縣未完光緒十九年分地丁　三千四十三兩二錢二分三厘　羡銀三百六十八兩六錢三厘核計禾完分數係在二分四厘以上業經遵章先行開單奏叅並於奏銷　内將經徵　催接　督催各官職名　揭開叅各在　兹　布政使恩霖詳稱該縣未完前項地丁耗羡銀兩均於光緒二十　十二月初六日　數徵解到司兌收儲庫歸入二十年奏銷册内造　所有原叅各　處分照例詳請具奏開復前來臣覆核無異合無仰懇　恩俯准將原叅之經徵官嵐縣知縣郝振麟　催　前署太原府知府國鈞接催官現太原府知府徐炑經催官前任布政使　聘之督　官現任巡撫臣各官應議處分敕部悉子聞復用昭激勸除咨部查照外理合附片陳明伏乞聖鑒謹奏奉硃批　　所請該部知道欽此○○張煦片经再前任　陽縣已故知縣李甘滋虧　汾陽縣任内正雜各欵銀三千九百一十三　　錢一分七厘五臺梛動清徭局錢二千五百二十五千八百文　因二叅限　未　完　經臣於光緒二十年十二月初四日奏　　　　員李其滋　　革職勒限四個月完交限满不完　完不足數　行從嚴叅辦欽奉硃批著照所請該部知道欽此欽遵　　　交方後兹據者布政使恩霖以勒限已逾迄未完交等　詳請復叅前來臣查該故員李其滋虧短汾陽縣任内正雜銀錢等項　　　鉅　叅之　仍未完交自應照案叅追以重庫欵復該故員李其滋係江西崇仁縣副榜相應請旨將暫革已故知縣李　滋　　　　　請勅下江西撫臣將該故員原籍家産查封備抵臣行提該家屬及了書人等來省發委太原府嚴訊是侵是挪分别懲　　面　該故員　過任所寓所資財一併查抄以期欵　　著除咨部查照外理合附片具陳伏乞聖鑒訓示再此案應行分賠上　各　名業經咨部備查合併陳明謹奏奉硃批另有旨欽此○○張煦片再查前准部咨凡軍火等項動用銀兩應令奏咨立方准報銷　　遵　在案兹據軍裝局會同營務處　源　司道詳稱臂　砲一項最爲軍中利器不惟　以守　足壯聲勵且習　　　　　更能摧堅破銳所向無前從　駐晉之湘毅　常行　演此砲該軍遣散後砲存省局疉據新募步隊各營管帶禀請　演名　砲位　應　　給領俾資訓練所有省標及太原六同兩鎭步隊四營六旗並太原鎭署親兵小隊併發去臂山砲三千尊其砲位係局　舊　　　計價　　子火　火　皮紙等項歲需工料價值銀八百二兩二分一厘五毫遇閏加增等因開單呈請奏咨前　巨覆　無異除清單咨部外理合附片具陳伏乞聖鑒敕部立案施行謹奏奉硃批該部知道欽此○○蘇州　造奴才榮科跪奏　　午大連縀紗綢綾等項織辦告成委員解京交納恭摺奏　仰祈聖鑒事竊奴才衙門每年奉户部内務府奏派赶連大連縀紗　綾絲等項所需　工銀　例由蘇州藩　江海　道籌撥辦解在案查接管卷内應辦甲午赶運前織造慶林已於上年八月間派委妥員解京父納奴才　　　查大運銀兩司關各庫欠解甚　無從開辦　　奴才咨商撫臣飭催各處陸續撥解前來隨卽採購緯絨絲　　　潔分别發染　　匠敬謹織辦告成計内庫上用縀一百七十匹件官用縀紗三百匹件花綾一百五十匹春綢七十　花素紡絲　　百六十　　　一百五十匹春羅四十匹湖縐一百匹彩綢一百八十匹小手帕五百個衣線七百斤白絲　百斤絀布三千匹又　　　　　　　　别裝箱封固正在起解問適值軍務吃緊誠恐由海道運京不足心昭愼重是以較遲現聞海道已通遴委筆帖　　齡督問　　　　　二十日由蘇起程仍援前案附輪北上護解進京分投交納所有報解甲午大運縀綢緣　　合恭指具奏伏乞皇上　　　奏奉硃批該衙門知道欽此 
 
