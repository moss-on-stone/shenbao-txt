# 1911 - 272 - 4913887

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　八月十三日内閣奉 
　　上諭典禮院會奏遵旨編製國樂專章一摺聲音之道與政相通前因國樂未有專章諭令禮部各衙門妥愼編製茲據典禮院會同各該衙門將編製專章繕車呈覽聲詞尙屬壯美節奏頗爲叶和著即定爲國樂一體遵行餘著照所議辦理欽此監國攝政王鈐章奕劻那桐徐世昌署名　 
　　八月十三日召見内閣總協理大臣趙濱彥 
[交旨]  
　　八月初八日欽奉 
　　諭旨郵傳部奏議覆沈秉堃岑春煊電奏川省路股辦法一摺著依議欽此 
　　八月初九日欽奉 
　　諭旨内閣奏廳局留用調用人員請予留閣繕單呈覽一摺著依議欽此 
　　諭旨御史溫肅奏官員秋冬俸米可否飭部提前兩月頒發等語署度支部知道欽此監國攝政王鈐章奕劻那桐徐世昌署名 
評論 
[論官府蔑視議政機關之非（無名）]  
　　或問何謂立憲與專制。曰觀於此次川省之亂。事而立憲專制之精神見焉。此次川民之閙事。官府强加之曰匪徒。而普通之民。則皆謂之爲爭鐵路國有之故。而不知川人之爭路。川人固已言之。矣此次之借外欵。此次之收。歸國有。苟經資政院。與四川之諮議局議准者。則川人。决無異言。今既有資政院與諮議局。乃於如此重大事件而不交議。聽由部臣擅。專自爲。是與以前憲政公諸輿論之議。大相反背者也。故川人。之爭路。實爲中國人爭立憲實在之權輿。而非可以一般爭路者同視也。是故苟爲中國人而熱心憲政者。皆當贊成川人之說。而無可韙也。 
　　然而官府之意。則適與之相反。雖有資政院諮議局之名。然每當重要事件。則均思力爭其不交議。深恐議之而不贊成者。即如此次借欵之事。事前既未開臨時會。而公决之於國人。然尙有至開會時提出追加之說。今聞以川亂之故。郵傳大臣。又思反對。提議。是欲將資政院與諮議局所以設立之精神。全行。消滅而仍歸完全專制之國而已。則亦何必多所紛擾。妄費許多預備立憲之。經費。僅以空名市諸我。民哉。 
[專電]  
　　某相面奏監國謂川亂蔓延民力凋敝請將川省稅課酌减以收人心奉諭密寄趙爾豐俟岑春煊端方到後認眞會勘分别輕重酌减并先詳細電陳請旨辦理 
　　内閣飭陸軍部速派部員四人往川密偵軍民對抗情形隨時電告 
　　粤督又電内閣粤路股欵并無虧耗非他省可比現在民情憤激懇飭郵部仍還十成現銀并速宣示辦法以維危局 
　　達副議長以資政院上届開會速記錯誤貽譏中外昨飭秘書廳愼重選擇先期預備　 
　　江督電陳參預外官制管見四條旨交内閣核議 
　　舊吏部賣官案昨午獲到普壽一人發交法部嚴訊（以上北京） 
[譯電]  
　　日本大藏省所呈之海軍預算表聞擬每年以日洋五十兆圓擴張海軍以六年爲限綜計經費約在日洋三百兆圓以上 
　　俄國海軍部擬於下五年内興造波羅的海艦隊業已草就預算表明年之海軍預算表已呈入國會共需經費羅卜一百六十四兆二十一萬六千一百五十六圓較今年之經費增多羅卜五十五兆九十五萬九千五百五十七圓 
　　意大利赴脫里帕里之遠征隊其頭批共二萬人現已預備啓程但因接意國巡洋艦報告昨夜有土國魚雷艇出現於應過之海上故已展緩出發意國巡洋艦曾追擊諸魚雷艇因在黑夜故被免脫據羅馬電稱海軍少將法拉維里電告政府謂於昨日（十三日）下午三點三十分鐘轟擊脫里帕里砲臺土國陸地砲隊開砲還擊並無效能意軍戰時極爲謹愼以免損毀該鎭並謂擬於今日續行轟擊據米蘭電稱有土耳其俘囚五百餘名已抵意大利各口岸將安插於卡塞塔大營之内意土息爭之望今日（十三日）不如昨日之佳聞土國業已聲明不願退讓脫里帕里而得金錢之賠償惟願拚死拒敵然外間皆信土國至不能拒敵之時終必讓步云（倫敦） 
　　美國各報皆表同情於土國某晚報竭力反對戰事謂意大利之舉動魯莾而無耻　印度喀爾喀脫之回民領袖已籲請美國干涉戰事（鈕約） 
　　日本各報皆現反對意國之態度此間皆信戰爭之地必有界限惟東鄉大將則謂如意國欲攻入土耳其則英法必被逼助土以維持權力之平均果爾則日本既爲英之聯盟國亦未便坐視云日本絲市已受戰事影響橫濱絲價已落購者寥寥因恐意國絲商將减價脫其存貨之故　 
　　昨夜意軍轟擊脫里帕里砲臺片刻既而砲臺之上即搖意國旗幟意國現正趕運大軍據意政府宣稱擬遵德國之排解脫里帕里之主權仍歸土國如奥國占據巴斯利亞同一辦法阿爾巴利亞各處今無德國領事意國擬將該地意民歸奥國保護駐土各國大使力勸土政府速與意國停戰巴爾幹各邦均頗安靜英國各報謂德國倡首恢復和平英當速起助之土相山特已將新内閣組織告成（柏林） 
 
 

Page 4

 
 
要聞一 
[川路滴滴血（十）（六）]  
　　川友函述十五日目覩情形云是日公司定於九鐘開股東會時猶未届督院開列名單來傳會長及同志會部長等十九人到院謂北京來電有 
好消息立待磋商當時上院者有張表坊羅梓靑江緒倫鄧慕魯葉炳成五人於是公司中人不得開會專候回音至午後一點鐘突派巡防兵隊到公司將大門柞閉衆人驚惶不知所以問之隊官稱由督院派來保護公司因外間打金街失火人心騒擾恐有匪徒藉此搶刦等語問伊何故關門答係奉大帥硃諭因街上危險各街口均站有兵丁命公司中人勿得出去於是人心愈疑請伊將門略開派人出街探聽果見各街口紥有巡兵南院司道衙門尤有多兵圍守四城門已閉出入堵絕制台告示嚴厲異常有此次所拿首要均係煽亂之人等語又一告示則謂只拿首要不問平民首要諸入業已就擒會既解散謠言休聽擁擠上院格殺勿論云云是時滿街聖牌均被巡兵拆毀至是人心大憤鬼哭神號東大街總府街科甲巷南京街走馬街等各舗家住户勿論老幼婦孺均頭頂先皇紙條奔往南院請罪被巡兵阻止不聽巡兵竟放鎗擊斃商民數人而人心猶不畏死直投南院又被制台親兵及巡兵擊斃約十餘人受傷者較多然衆人必一見羅先生雖死無憾（外間傳言羅梓靑已就刑矣）是時公司尙未散會蒲伯英同顏雍齊二君尙在家中又被巡兵逮捕到院一面又派兵官至公司傳諭謂大帥扣留各代表並無惡意諸君可請散會衆謂大帥此舉居心叵測非再舉代表到院問個明白報告散會不可於是又舉曾總理王小舟上院質問扣留各代表理由迨曾王返公司云見大帥時大帥先諭今日此舉並無惡意不過我此次來川非對不住川人而你們反疑慮我昨見商榷書竟欲暗謀不軌宣告獨立現在禍機四伏防範無從你們要保各代表必先保四川且各代表在署内我仍以禮相待並可隨時見面王小舟聞 
此言后力辯商榷書非股東提出意見亦非同志會撰稿且書中文義不通宗旨悖謬本無價値之談但書中並無謀反叛逆意思（商榷書第一條即是保護官長）大帥既是生疑不能不調查確實而川督始終疑是蒲伯英所著不肯釋放是日先有將軍到院出保未允商會取保亦未允是晚約九時又逮捕蒙功甫到營務公所看管逮捕胡雪生到督練公所看管此外尙有列名單内而未被逮者爲程伯臯潘江張子敬周茂章等數人同時又封閉西顧啓智各報館抄毀昌福公司阻絕郵政電報各機關兵逼商家開市一時人心慘澹不知所爲然官府雖如此蠻橫而城内各團體及商民仍未暴動惟閉門號哭呼天而已此十五日省城之實在情形也 
　　十六日淸晨檢查蒲伯英及鄧慕魯羅梓靑顏雍齊等家中之信件省城各印刷處一律封閉又逮捕昌福公司印刷工人數人是日官兵仍逼商人開市商家均堅持未開而四城門仍緊閉各州縣聞此凶耗率圍練來城下被官兵擊斃者約百餘人（均係巡防兵新軍未調）城外居民婦女遭難投河者無數 
　　十七日商人仍未開市城門仍閉團練雖散而附近各州縣聞已起事矣本日開東門半小時進出人信件均搜檢 
　　十八日川督又出告示其大意謂此次所拿獲首要均係藉爭路爲名其實潛謀不軌爾商民等均爲之煽惑現在證據已得不難辦理云云其故入人罪如此（按此信尙係十八日自成都城内發故十 
八以後事未詳 
　　此次川亂爲趙督所激成早已無可隱飾惟因交通阻絕一切情形莫能得其眞相茲始接各方面來函歷述種種官逼民變情形聞之眞堪髮指函云十五日巡防兵開鎗時百姓雖無力抗拒仍堅抱先皇帝神牌向督署哀求但見砲則跪哭俯受毫無暴動情形督憲所調防守各街口之新軍見巡防軍以砲擊民民惟跪受亦爲下淚時省城電報郵政均不通信民以木牌書近狀從水溝流出各路附近州縣始得消息咸起民團來省爲諸人求釋及至省城閉不得入遂沿城駐紥不去詎督憲誤爲圍城又命馬隊出城驅逐民團被轟斃者甚衆惟民心甚爲固結兵至則散兵去又聚尙不知如何收局云 
　　又四川自保商榷書各報俱已登載現又得一消息謂川人並未作此書更無從散布此書乃係川中官塲 
僞作詭稱川人所爲以期賈禍於民者此說恐未必確果爾則川中官吏眞千古奸慝之尤矣 
　　自十五日成都亂事發現後叙州旋亦罷市知府羅述褘强民開市同志會因出傳單略謂朝廷奪民路股大家須始終堅持務達目的云云羅守見之大 
 
 

Page 5

 
 
怒遂捕拿散布傳單者六人交宜賓縣下獄大衆不服擁至府署求釋羅守督令巡勇開鎗登時轟死四十餘人内有中學堂學生十餘人并有富順縣學生熊姓被巡勇认於死後拖進二堂將髮辮割去其意以爲截髮者必革黨也時羅守見大堂轅門一帶俱是死屍立命從人拖去安埋次日即自將衙門焚燬以爲羅織之計嗚呼酷矣 
　　上月下旬日人某君電致北京日僑神田正雄君云川事因趙督激變縱兵燒燬鄉村街市開槍傷斃人民甚衆囑縣令勒屍親畫結云係誤入匪黨並與銀五十兩安埋云云此言出之外人之口當必非虚趙督之心尙可問乎 
　　又一說謂川中自七月十五日至今電線並未斷過趙爾豐因拘拿議員擊斃良民恐被人民發電政府及各省埠彰告其罪當時飭電報局不得代遞民電又恐朝廷見疑因亦停電不發詭云被川民割斷電線以實川民之罪故直至二十六日始通一電云 
　　又京函云川事近已數日未接官報惟初九日午後英使館連得重慶英領事兩電其前電云可望平靜而後電則云亂事尙難速了 
　　又聞川亂蔓延迤東一帶紛紛而起殊爲可慮 
　　又聞川人某君云昨接重慶紳界電報省城亂象已漸平靖乃各屬商民因端方帶兵入川疑懼憤懣謠言四起遂又有初一二等日之暴動省城至重慶一路電綫又斷陷重圍者十餘州縣勢甚岌岌現端方暫留夔州不敢前進 
　　日前内閣會議岑春煊沈秉堃奏議時各國務大臣均主持平惟郵尙大不謂然謂川亂漸平正可趁機堅持人民豈能再起反抗慶邸怫然曰公有把握耶盛默然因此慶邸不悅而去翌日即有奏懇開去差缺之舉 
　　岑春煊沈秉堃前上電奏除陳述川省路股辦法外並請釋蒲殿俊羅綸等七人以慰衆望慶邸意甚韙之盛宣懷獨謂川中並無甚事不必先釋羅蒲卽路股辦法亦可仍照從前奏定者辦理慶邸不悅曰請貴大臣擬旨盛亦默然遂奉旨將兩奏交郵部議覆然盛氏仍只議路股辦法而不及蒲羅事已於初八日覆奏奉旨依議矣 
　　鄂函云四川諮議局副議長蕭湘前月由京來漢被鄂督飭傳發武昌府看管嗣經川籍旅鄂官商聯名公保名雖釋出實則仍交同鄕官看守頃聞官塲傳言川督自得鄂督扣留蕭之密電後即委黃令際虞來鄂迎提昨該員已行抵鄂省未識提解回川係何用意也 
[閣院調員之佳音]  
　　内閣各廳局留調人員共計二百餘人到差已滿三月昨特專摺奏留摺中有各員到差數月尙稱得力用特奏留臣閣任用至分别補缺等事容臣等斟酌妥洽再行具奏等語聞閣臣以各員奉調以後因額缺未定尙未發給薪俸現各員盼望發薪甚切 
故對於補缺一事决計從速辦理至遲不得過本月底云又聞内閣奏留各員於臨上摺時又將原單繕改計剔去二人一即梁志文一爲普壽皆叙官局人員與日前舊吏部叅案有關係者惟梁以託庇得人假嗜好未凈爲詞爲之解脫於正文并未提及一字　 
　　弼德院彙奏先後調用人員前日已奉旨俞允茲探得共調二十八人惟定額只十二缺餘皆作爲候補錄其前列十二人如下張祖廉耆壽馬振憲李湛田黎湛枝王愼賢朱修爵張名振邵濟孫雄張寶賢立方大半皆舊吏部人物 
[學部改名文部之爭執]  
　　日前内閣會議以學部名義不甚適宜如陸軍海軍財政郵電等皆爲專門學堂向不隸於學部或有因界限不淸致起衝突者擬仿日本改爲文部惟學尙唐景崇不以爲然頗示反對唐尙之意擬將各專門學堂事宜劃歸學部管轄惟由各該衙門派監督一員監察之其敎育章程暨考核畢業均由學部主持以歸統一如是則不但學部之名可以不改而其權力反較前擴張然閣臣亦不以此說爲是未知二說將來孰占勝利也 
[險不又蹈泊米爾覆轍]  
　　去歲東三省蒙務總局曾繪有東三省總圖及哲里木盟十旗圖此事係由蒙務局總辦黃嗣復主持禀請錫淸帥付印業於前月全圖告成上署東三省總督錫良及總辦黃嗣復銜名當經趙次帥將該圖報部並通知各省衙門局所備價購買以供參考詎料圖中於中俄交界點線錯誤甚多被黑撫周樹模查出恐此圖爲外人所得據爲口實將啟侵蝕版圖之漸立即咨報次帥請其修改次帥無可如何祗得停止發行所有報部立案之文件亦擬設法取銷約計 
 
 

Page 6

 
 
該局調查印刷等費不下三萬餘金今竟一無所用官場辦事之顢頇如此其不又蹈洪殿撰誤認地圖斷送泊米爾之覆轍者幾希矣 
小說 
[無名罪人（五）（十）（三）（無名）]  
　　雪姨道這也未必。愛姑道。什麽不恨。自從秋芳君到了美洲之後。他便不。與我來往了。雪姨道這也難。怪着他他見你配了石家。自然不。願再和你來往。但是。若聽得了他阿兄的事。那也决不至於不理你。好在他。是阿兄。出頭做事。人家也不能說他。愛姑道我原也這。麽想所以。特地來尋他。但是見了他的面。敎我如何。啟口。雪姨道你若到了不。便說的所。在我在旁邊。好替你代說的。兩人且走且談。不覺已。走到那悲爾脫街中間。雪姨道如何還走不到。我們便在這。裡問一聲罷。於是上前。到了一家門首。向内看了一看。恰好有個織物的女子坐在裡邊。雪姨便問道這裡有個冰心姑娘。是住在那裡的。那織物的女子。抬頭向雪姨看了一看。又向愛姑看了一看。答道你們不是尋他來定貨的麽。雪姨答道正是。織物女子道他正眞是個好人。他時常到了巴黎去攬了貨物來。發給我們貧苦的人做。我們貧苦的人。從此便有生路。倘然這渾撲區内。有他這樣。兩三位的好人。便没有一個貧苦人了。因又說道。他便住在這近邊。過了。這街的右角。有宅三間房的大房子。便是他住的所在了。雪姨謝了一聲。依着他說的路走去。果然看見一座三開間的大房子。上邊寫着私立學校幾。個字雪姨和愛姑便走得進去。到了門口。按了門鈴。裡邊便。走出一個十二三歲的使女來。開門接客。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[外蒙古携貳原因]  
　　外蒙古投附某國情形已見前報茲悉蒙古隸我版圖以來向未懷抱異志三大臣蒞任伊始極意振作漸漸有所設施王公札薩克頓生疑懼某國人乘間嗾之獨立屢次秘密商議圖盟副將軍杭達親王首先賛成三音諾顏汗那木薩賴公二達喇嘛附和之於是喀爾喀四部落造具聯合公牘公推杭達親王二達喇嘛爲代表赴彼都請願某政府得此機會日前特用正式照會責我外部迅速宣布蒙古舉行新政宗旨當由外部電咨各將軍大臣通融辦理弗主急進以免决裂近有人調查其原因者蓋外蒙古以黃敎立國主敎者曰哲布尊丹巴其勢力上足箝制政府下足籠絡王公歷任辦事大臣皆奉令承敎不敢有所建白三大臣移節後力爭主權哲布尊丹巴心已怏怏上年二月間庫倫喇嘛因掠刦德義湧木舖一案各執意見於是哲布尊丹巴與三大臣感情大壞且三大臣在庫多所設施如奏建市塲兵備審判廳交涉局並撰改革印房官制大加擴充種種舉動中外喧傳環球動聽其實皆空中樓閣如市塲僅有戲園一所及二三十家零星小販兵備處開始調查著手交通尙未招兵審判廳交渉局等何時成立更無把握而哲布尊丹巴已因此惴惴不安遂有貳心於某國矣加以庫倫辦公素無的款員司薪水亦無定章專恃陋規以爲温飽三大臣創辦新政既不能預算於先復不能彌補於後一切差馬木柴皆中蒙人供給驛台折收羊價爲數不資近更諸事擴張日繁一日蒙人並有不能支持之勢遂丈量地畝抽木炭捐辦銷塲稅剝削蒙人之生命積此二因哲布尊丹巴現與三大臣開正式談判停辦新政某國人近亦陸續增兵爲犄角之勢刻下某國派兵來庫已有馬隊一營武官八員云 
[張督鎭撫粤人爭路之手續]  
　　箚覆諮議局　粤督張堅帥箚覆諮議局呈請川省亂象已成籲懇迅速電奏以安人心禀云查川省人民初因路事爭執遷延日久各匪徒從中搆煽聚衆釀亂圍攻省城經四川總督將匪黨擊散城圍已解餘燄不難漸就肅淸然川省人民生命財產耗損已不知凡幾此在稍明事理者皆當引爲殷鑒今諮議局來呈以川省亂事係因爭奪路約而起再慮及各省水旱偏災層見迭出飢民徧野羣盜如毛萬一亂黨乘機響應大局何堪設想自因粤亦在收歸國有之中川省影響所及難保無識之徒不更妄加附會希圖煽惑此誠居安思危之道本督院身任地方保持治安敢不引爲已責即此邦賢士大夫亦當共引以爲已責相與協力維持者也惟本督院自問對於粤路收歸國有一事數月以來實已盡力辦理除收歸國有係朝廷定爲政策事在必行非臣民所應抗爭此外如保全股東資本以及預防借外債已迭次電商度支部郵傳部請將粤路股本悉照十成給還股銀所有籌還股本應需欵項并請由部設法挪撥萬不宜出於借債迭准度支部郵傳部來電於不借用外債一層亦極贊成惟粤路股本既請照十成給還爲數甚鉅又不借用外債籌集亦正不易現仍往復磋 
商尙未議定本督院在粤一日總當盡力維持决不使商股資本稍有絲毫虧損今諮議局所請籲懇維持以安人心而保大局者度所欲言亦不外此自可毌庸再行奏凟粤省民情素稱浮動加以省垣亂事甫平各屬災祲迭見人心尤易搖惑在官廳固不能不趨重於保持治安諮議局爲輿論機關議長議員又皆爲此邦人士所 
景仰尤望轉相誥誡毌使莠民得以藉端煽誘亂黨得以乘機響應共保治安大局此則本督院所殷殷企望者也　　 
　　批行粤路公司　張督批粤路公司董事麥巽呈請張督代奏粤路仍歸商辦禀云粤路收歸國有經朝廷定爲政策事在必行湘鄂皆已遵辦粤省豈容獨異來禀請予代奏照案仍歸商辦其立論主旨大要不外以國家收路必出於借債借債卽有損於民所持之理甚正第粤路歸還商股應需欵項早經本督院迭次電商度支部郵傳部將來一律由部另行設法挪撥萬不宜出以借債業經部電復准照辦是借債一層可以無慮來禀立論根據全失本可無庸再煩折辯本督院不憚與該董事等煩言誠欲一研究商辦之得失如果商辦確較國有爲優勝則本督院亦何吝於一奏藉曰不然則該董事等愼毌妄博一已目前之虚譽而貽中外股商將來之實禍也溯自粤路奏歸商辦以來爲時已將六年成路僅得百餘里築而未成之路亦僅二百餘里工程異常遲緩路利因而壓擱股本暗中損失 
 
 

Page 11

 
 
已屬不資至於公司内容則股東各懷意見互相傾軋屢釀風潮以至遇有會議事件動爲三數人所刧持甚或紏合無賴任意鬨鬧而眞正大股東轉致裹足不前或雖欲有所建議噤不敢發種種腐敗現象不堪言喻是以三期股本竟致無人過問人心之厭倦已可概見本督院以爲商辦局面至今日實已勢窮力絀即此次不在收歸國有之中亦將歸於天然淘汰數千百萬之股本行將消滅於無何有之鄉今幸蒙朝廷鑒於商辦之失敗毅然定爲政策收歸國有期令粤漢全路三年告成大部復允將來籌還股本另行設法挪撥不借外債亦不令商股有絲毫虧損此正粤路之轉機中外股商所當翕然樂從誠不解齗齗必爭歸商辦者是何用意如謂粤民本屬富厚中外股商迫於公義二三期股本不難立即催收淸繳第催收淸繳之後以前股東之意見是否卽可一概消融以後築路之工程是否不致仍前疲緩三年之期轉瞬即届萬一湘鄂路工告成而粤路仍然中梗使全路皆受牽累商辦公司能否任其責成况粤漢本因路長而利始厚若粤路仍歸商辦祇分粤利路短則利薄韶關以上客貨稀疎即路工勉可尅期告成車利能否足敷開支毫無把握設使路成之後仍然虧累又將何術以善其後今日之齗齗必爭歸商辦者將來又何面目以見中外股東在普通人民於路股資本初無絲毫利害關係倡爲此等議論犠牲他人之利益邀買時俗之虚名未嘗不足以快心卽外埠僑商見聞隔閡主持此說亦或可原獨該董事等管理路事有年此中情形豈能不一一洞悉而亦人云亦云隨風附和此實爲本督院所大惑不解者也務再詳加籌慮愼始圖終毌僅以空言陳請代奏仰即遵照 
[贛路債款波折近情]  
　　贛路因借債部辦兩問題發現後公司與股東屢起交涉迭誌本報茲悉贛省南潯鐵路公司自議借華僑積聚公司四百萬兩後遵將訂定草約送部查核現經郵傳部查明積聚公司開有三家有兩家在農工商部註册一家在粤督衙門存案惟均無四百萬兩股本烏得有四百萬兩借人之事此次必係間接洋款路權關係至重萬不能輕借外債致蹈吳端伯間接日欵故轍前者劉總理請歸部辦本部不願接收惟因南萍路線逕達醴陵接連湘路爲與京川粤漢諸幹線一氣貫通起見由部收辦以便修築亦無不可昨特密電馮撫照會鐵路公司查照前議七條辦法妥議復部以便派員核收惟路歸部辦馮撫恐蹈川亂風潮于照會公司時極形秘密而贛路各股東自經開會决議借款問題後遂研究積聚合同内容深怪李國珍之誤人不淺故雖决議由董事代股東負責任偕同總理往滬簽字而十七日劉陳兩總理起行竟無肯偕行者並有陳小梅誓死不簽字之决辭迨劉行後越數日董事局知無人前往恐招衆股東問罪乃再三商請羅朗三（經手借壽徴銀公司欵）於念一往滬聞羅起行時有多數股東哀切叮囑曰此行願以我股東血本爲重勿含糊簽約致仍蹈吳端伯間接洋債之禍更不必以回扣而受人運動羅均應允當時省城各大紳尤多不以借債之議爲然有巨紳歐陽潤生者逆料積聚爲洋款擬介紹一大資本家於行政官謂係河南某巨富（亦說雲南）願投資六百萬元於江西鐵路行息甚輕聞已函致馮撫懇轉照路局派人接洽惟馮撫意見以既决議借積聚欵應俟此約無效後方再提董事龔梅生係極端贊成部辦者也决議後頗爲失望頃聞部中有干涉之意知此　尙可挽回傳說昨已有函致滬囑羅朗三不可草率簽字矣 
[鎭海罷市風潮之餘波]  
　　鎭海縣城巡士誤良爲竊致成罷市風潮兩詳本報茲悉商店一方面多持不納警捐之說謂將柯警務長撤換方肯依舊繳納聞已繕具節略並蓋各店圖章呈請商會牒縣持請警道柯警務長已赴省中申訴乞休至巡士一方面於數日尙未站崗均謂吾輩職務在於巡警今彭縣丞對於金起容如此苛責有玷全體將來難以辦事非撤去彭縣丞不肯站崗聞辭退者亦已有數人孫大令知事不佳即出示云設立巡警本爲保衞地方治安如巡士不守範圍可禀本縣責辦昨日罷市皆由痞黨暴動所致出示以後巡士重行站崗所有煽惑罷市之痞首已飭查拿定當重究惟懲效尤 
各埠通信新疆 
[續請鼓鑄銅圓]  
 
 

Page 12

 
 
新疆素無銅元上年王晉卿方伯始行鼓鑄以碍於部章未曾奏咨立案袁撫到省請於度支部試鑄銅元以補助紅錢之不足面部覆謂新省不產銅斤須向内地沿江沿海採買徒多轉折不如就近託秦晉等省帶鑄以免虧損袁中丞以拜城歷年出產紅銅十二萬斤焉耆庫車並產銅鑛民間開採甚旺取材甚易已據情咨部續請開鑄 
[拿獲積年賭棍]  
　　撫院衛隊親兵日前喬裝出城至西門外河壩上掩捕賭棍多名其中最著名者爲迪化縣差總馬某該處河攤爲新省最大賭局自開省迄今三十餘年地方官莫之能禁回民恃此謀生者實繁有徒該差總聲勢浩大無論知與不知皆呼馬老總此次被捕袁中丞本擬置之站籠該差總竟能運動臬司爲之說情現聞准予罰鍰五十金貸其一死矣 
山西 
[歸化城派員勘路]  
　　前浙路工程師邵文彪於路事上素有經騐辦理浙路江墅段工程堅固完美爲全綫之冠去年奉開海路總辦阮惟和奏派爲海淸鐵路領袖工程師旋又改爲開徐總工程師今年春間奉部派委測勘山東高密路線已於六月間竣事當奉郵部調委粤漢鐵路刻以歸化城一帶路線關係西北幹路甚爲緊要著手測勘萬難延緩而該處居西北荒漠之地非派精明測勘之學於路政上確有經騐者不可當以邵君閱歷最深春間測勘高密線精詳周到爲他員所不及爰於前日特派往勘歸化綫邵君奉札後已於七月下旬首途矣 
[陸軍第二次退伍]  
　　晋省陸軍各營官長已於日前將第二次應退目兵紏合一處拍照小影以作紀念並將正副頭目各按功課給獎功牌以資激勸其餘俱賞給退伍文憑一紙擬定於八月二五日節後一律護送出省 
湖北 
[粤漢路考取工程員揭曉]  
　　粤漢鐵路湘鄂叚應用工程委員前由會辦鐵路大臣瑞委鄂提學王於七月間在湖北鐵路學堂局試業已揭曉所有考取人員限八月念五日以前隨帶文憑相片投到再行宣示派差日期茲將全案錄後　正取五名崇　傑　羅勝灝　鄭治安　唐山路礦　郭養剛　北洋大學　吳益銘　唐山路礦　副取十五名　方厚璿　袁葆甲　唐山路礦　吳佩恍　梁信瑚　唐山路礦　鄧英樂　郵部實業　倪鍾澄　簡煥文　黃壽頣　嵇　銓　郭玉安　平永籢　黃殿芳　周贊邦　凌　雲　以上唐山路礦　胡桂芬　蘇路學堂　次取八名　郭才華唐山路礦　曾仰豐　梁鎭英　張　鑾　黃靄如　楊廷玉　唐山路礦　居秉梯　蘇路學堂　嚴　治 
江西 
[膏土又議加捐]  
　　贛省禁煙公所司道現在會議以加收膏土牌照捐逐返加收以收征禁並施之效業經通飭遵辦在案茲自本年三月起八月底止第二次加收期滿應自九月初一日起至明年二月底止加倍收捐每土一兩收吸户牌照捐錢二百四十文每膏一兩收吸户牌照捐錢三百六十文其膏土店營業憑照亦於九月爲第二届換領之期應繳照費按照第一次換領加倍收取上則憑照繳銀圓二十四元中則繳銀圓二六元下則繳銀圓八元先由各廳州縣禁煙分所印委各員開送各處城鄉膏土店牌號資本應領何則憑照以便本公所照塡札發由該分所轉交各商所有各分所塡存空白憑照及換回各憑照一律呈繳至所收憑照費銀不得如前扣支經費現已預備詳院通飭遵辦 
浙江 
[補給議員川資被駁]  
　　浙省諮議局議員上届常會收受川資日當抗爭一五合洋减平等細數業經撫院核准補給嗣奉部駁紛紛繳還茲聞本届常年會應需議員日當等項計洋一萬八千二百餘元早經該局呈請飭由藩司如數籌解去後忽有餘姚嵊縣上虞議員謝元壽盧觀濤趙錦年張共光阮性存金保穉高金培等七人具呈本局謂餘姚等三縣距省三百里或二百四十里不等上年原定里數不符核須追加七百里計洋七十元（按議員召集川資每里給洋一角）等語即經陳議長據情呈報飭由藩司如數補發一面咨部更正不料日前奉到大部二次咨駁駱查浙江諮議局常年會期應需議員日常川資銀元十萬八千二百九十九元八角前據咨報業經本部核准茲據申稱議員謝元壽七名原藉距省里數不符應補給川資洋七十元由藩庫籌防絲捐項下動支等語本部查上届該局常會應交議員日當等項業經核准本年各省預算亦經奏准實行所有議員謝元壽等請補川資實與成補及本年預算諸多窒碍未便照准仍令轉飭將此項銀元如數繳回藩庫以昭劃一至該局設備費究需若干暨貢院至公堂以北餘地已未變價收價若干前經本部行令查明聲復等因在案應即查照前咨𨑙速咨復並將該局用過各項銀兩造� 
册報銷至應扣减平統應遵章核扣報部候撥相應咨復轉飭遵照云云到院昨經增中丞據情札飭藩司普箚該局查照矣 
淮安 
[鹽城被災慘狀]  
　　鹽城縣僻處海濱地極磽薄居民謀食已極維艱詎今年秋間將届成熟忽然舉風怒吼大雨傾盆兩畫夜間水漲數尺城墻東角崩倒十餘丈壓捐鄰民無算城内外居民屋宇倒塌者不下千餘家是夜各處男女啼泣之聲實屬耳不忍聞及雨止而田間之禾黍離離者悉已汪洋一片市儈乘勢漁利米價暴漲至百文一升灾黎呼籲無門熬忍饑腸甚有終日不獲一食者噫慘矣 
揚州 
[江都令匿荒之眞相]  
　　江都縣桂大令前將本邑境内低窪田地禾苗被淹情形禀報江督大都以重報輕兾蹈征稅現奉江督批示云該縣屬東南鄉杭家集凍靑舗八里舗等處地本低窪迭遭大雨加以江潮積水甚深禾苗率多淹没並示傷斃人口其離江較遠之高田所種雜糧尙無大礙又繆家橋河東圩岸前曾被水冲塌幸洲民隨時堵築另開涵洞放水人畜房屋尙未受傷等情核與劉董康遐等所致盛宮保禀情形不符究竟劉等原電是否指江洲南岸之丹徒太平武進等屬而言惟各該廳縣多未禀報間有已報雨水情形者亦與該董等原電未盡相合無從懸揣候咨請馮大世確切查明孰重孰輕應如何分别撫恤見復覆辦 
松江 
[會議自治經費]  
　　華婁兩縣自治業已成立九月初一即爲會議之期而開辦經費尙無着落籌備所又無餘欵移交現由該局員紳定於本月二十日特開談話會籌議一切 
[鄉區聯合會蒞議學務]  
　　華婁鄉區聯合會定章每年於敎育大會前開會一次以便研究有得届時報告本年輪値新橋區遂由該區自治所傳請各鄉蒞議初十日華境華顯朱娘陳沙趙太婁境矢馬山泗涇錢河學務中人紛紛戾止各呈意見書討論良久有未决者更定二四日在郡城普照寺後明靜堂集衆再議 
[農業初班生解散]  
　　方正學祠實業學堂附設農業初級班懸牌招生久無應者不得已由鄉校選送詎甫經成立而初級新班生又以所授課本程度過低爲言十三日竟全班解散農會總理張紳由天馬山咨送來校之各生即日挈帶回鄉 
蘇州 
[常昭善後計畫]  
　　蘇撫程中丞以常昭莠民藉荒滋事節經撥往師船梭巡彈壓又據該邑士紳電稟請留前常熟縣方令辦理賑務亦經飭司遵照各在案現在地方漸就安謐人心亦已大定仍難保無宵小生心復萌故態礼飭該二縣嚴緝倡首綮亂之人務獲究報以靖亂源並申明現行刑律所載不法之徒乘機搶奪分别科罪各條剴切曉諭外所有原派師船營隊仍應轉駐該二縣境内以資鎭懾而安人心辦理賑務事宜暫爲權宜之事前以翁令到任未久暫留方令恊助時在大局已定翁令到任將及一月各事亦均接洽自應即飭方令回省以專責成而一事權等情分飭遵照 
[吳警道頒發信牌]  
　　蘇巡警道吳觀察以　師内外城　警總廳及各警署臨時派出各員皆有信牌以爲憑証故從無阻滯之虞穌省警務公所各員奉派出外各地員警無從辨其眞僞因之有冒充警務員弁敗壞名譽若不預爲防範　弊何可勝言茲擬由道頒給信牌凡屬公所臨時派出之員皆以持有信牌爲準並將式樣通飭蘇屬五府州廳縣存案一面移令江寗巡警總監分飾所屬一體遵行等情詳奉蘇撫核准飭遵矣 
[淸談（東吳）]  
　　凉露如水。纎雲欲流。團圞又是中秋節。月到當頭分外明。此情此景。悲秋者有撫髀之感矣。 
　　饑民淚。咱路血。點點滴滴。併而入我報章。宜乎滿紙皆凄凉之色。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　今日上海海濱有北方微風天氣晴朗 
本埠新聞 
　 
[游巡官並未縱役殃民之保證書]  
　　滬道詳撫憲文云竊於本年七月初七日奉憲台札據浦東商民郵禀浦東總巡局游巡官澤寰於上年到任以來縱役殃民擾害地方鄉民含寃不白逐件陳請調查等情查揑名郵禀本不准理惟控涉巡官縱役殃民自應由道委員確查核辦飭即遴委幹員馳往確查復核等因奉此遵經職道密委候補知縣洪令遹聲前往該處按照所控各節密加查訪究竟有無其事據實禀復去後茲據該令以往浦東按欵密查有有其人有其事而事之情實逈異者有有其人而無其事者云云並無縱役殃民情事禀復核轉等情據此職道復核無異理合具文詳復 
[紙廠股東遵斷切結來了]  
　　信義銀行兼鎭江紙廠總理尹克昌因倒閉案前奉道憲親提訊斷錄供具詳上憲批飭取結核辦奉道憲劉觀察札飭上海縣取具信義各存户及紙廠股東遵斷切結詳報等因田大令奉札後飭差催取遵結在案昨有紙廠股東代表師維記馬文卿李近仁蔡一隅孟深卿等來滬具結送縣呈請田大令轉詳道憲核奪等情田大令准之當即轉送道憲矣 
[貧苦儲户等不得了]  
　　信義銀行倒閉之後所有儲蓄各存户前經道憲訊明斷定飭縣先攤六成尙少四成候將鎭江紙廠糾葛查明再行發落等因在案詎各儲蓄户均係貧苦雖蒙上憲札飭攤撥案懸迄今未見實行昨日下午三句餘鐘有儲蓄户王春泉等率領三十餘人擁至縣署要求找撥四成田大令聞悉立即出見温諭免噪並允立禀道憲核奪靜候示遵各存户遵諭紛紛退下不知道憲准如所請否　 
[台官被控]  
　　吳淞軍警商學全體因查吳淞砲台官古崇光等劣跡多端並有殃民擾害以及侵呑餉項各情具禀督撫滬道請爲查究一事已誌本報茲悉蘇撫程中丞批示云匿名郵禀概不受理惟據稱台官古崇光等腐敗情形實堪痛恨前此軍警交鬨釀成命案該台官實司其咎仰上海道按照所禀切實查復核奪云云現聞劉觀察已委聶司馬宗羲密查矣 
[洋米可緩]  
　　商務總會移滬道文爲移復事案於本年七月廿八日准貴道移奉蘇撫憲程札採購洋米應如何籌款承辦迅邀官紳各商妥議見復等因准此即於八月初二初九等日邀集公議籌辦僉謂現在滬市米價漸次平减來源亦旺如果再購洋米以濟民食惟有安南暹邏兩路可以採辦現查安南之西貢禁米出口暹邏米價每石需十元以外核之現時滬上籼米每石價僅七八元貴賤倒置况滬米價平人心安定採購洋米可以從緩置議各等語相應移復貴道請煩查照 
[𡩋湖義振會與浙撫往來電文（爲電謝英商事）]  
　　寗湖義振會電　杭州撫憲鈞鑒寗湖兩屬被災甚重治晚等發起義振游覽會蒙英商哈同君夫婦顧念災黎慨借花園三天售得遊劵並各界在園内售物助賑共收資五萬元兩屬災民受惠匪淺懇請電謝哈同君夫婦乞賜匾額四字以酬高誼而示憲台愛民如子之至意治晚虞和德朱佩珍王震 
楊兆鏊等叩侵 
　　浙江撫憲電　虞紳洽卿諸君鑒電悉寗湖被災諸君發起義振哈同君夫婦慨借花園仁術同施睦誼尤敦欽佩良深匾字擬用菩提善願四字望代製送並達感忱增韞寒 
[虹口賭檯行賄之結果]  
　　美捕房一百另一號西控壳買香　 
控粤人陳阿善與粤婦郭王氏代虹口賭檯上行賄一案曾經前襄讞孫明府與德領訊明判陳押西牢三月期滿逐出租界因王氏係已故美商斯密司之妻奉諭留候照會美飿會訊在案昨奉德襄讞會同美德兩副領事海祜兩君會訊先由該西探與一百五十號西捕上堂訴明當時行賄情形訊之郭王氏延律帥穆安素辯稱被告與該西探之妻向有交情曾將白綢一疋送與其妻其妻卽囑被告代製小孩鞋子三雙鞋樣現在至呈案之鈔票洋六十元有一陳姓粤人囑被告轉托該西探代薦生意以爲酬勞並非代賭檯行賄請爲察核中西官得供會商之下以陳阿善早經供明代賭檯上行賄供詞現在未便再辯遂判郭王氏押女所兩月賄洋與白綢一疋一併充公完案 
[洋商與鄉民均有不合]  
　　英商謙和洋行伊穩士在廿三保十九圖即引翔港租地建屋並在界外搭橋因被鄉民阻擾爲難鬧事一案曾經英領事照會滬道飭由上海縣派差前赴勸導並隄五圖地保楊惠生訊無唆聳情事已誌本報茲悉上海縣田大令禀復滬道原文略云伏查該洋商所搭小橋雖在租地之上第該處浜邊蒲塘所出茅柴既歸五圖地保楊惠生經管與鄰近婦女無干何得出而阻擾因念鄉愚無知且一經勸導解散尙知悔悟姑暫免究其地保楊惠生既稱並未到塲亦無唆聳情事姑予免議嗣後該處鄉民婦女如再恃蠻滋事即惟該地保是問至該洋商於租地之外搭蓋石橋雖云爲便衆人行走而造惟事前並不禀由領事照會地方官核准示諭於理亦屬未洽現雖勸導倘以後洋商在租界之外或並不在租地之上興工造作如不知照道憲核准札飭則縣中無從察核防不勝防設或滋生事端則知縣斷不担責惟乞照會英領事飭遵以固治安而敦睦誼除諭該地保以後洋商如再在該處築路造橋興工及關礙農由水利等事應即隨時報告不得擅自妄作外合將彈壓解散情形肅泐禀陳云 
[南市電燈公司整頓情形]  
　　内地電燈公司現將沿途電燈大加整頓將燈桿一律換以堅實木料電線材料亦復添換力求精美所有沿馬路各要隘設立之煤精燈本較他燈爲光明無如匠人舞弊百出將煤精竊去以致燈光明滅無常茲經城自治公所路政處 
　　 
 
 

Page 19

 
 
函告該公司經理人陸伯鴻趕緊整頓昨已將向有之十六支光小電燈改換二十五支燭光之電燈並將煤精燈改用一百支光電燈以便行旅昨日已先在自治公所前之大電燈試燃矣其餘一律改換裝置聞此項一百支燭光電燈之價値較煤精燈爲廉云 
[飯店同業加價之下場]  
　　飯店行頭徐順金因令永興飯店主張福堂張福仙弟兄加價不允齟齬致在大馬路小菜塲互毆控由捕房昨將兩造併解公堂請究先由捕房代表侃克律師上堂聲稱徐在租界内分發傳單勒令各飯店加價致與張等打架有碍治安應請訊究據張福堂弟兄與升陽飯店主沈松林協興館主印學連先後上堂證明徐自稱爲飯店領袖勒令加價復唆使店中夥友停工向論行兇等語訊之徐延羅銳律師辯稱兩造係屬打架均有不合至加價一憎應請另行訊究寶讞員核供會商英康副領事以徐不應勒令加價着罰洋十五元充公示儆 
[定貨不出之糾葛]  
　　英商美豐洋行控三新公司股東朱蘭若定貨不出一案前日午後由廨會訊原告西人投稱朱於去年西歷六月間定購鍍金飾物當時立有合同逾期延不出貨請追訊之朱延費信惇律師辯稱被告去年七月間與原告訂立合同代銷鍍金飾物共計價銀四萬兩嗣因貨樣不符與原告商明償還虧損銀五百兩合同註銷是以不出請察並據見證王士標投訴此項定貨係趙子和經手王襄讞得供會商英康副領事以王與此案亦有關繫遂判王交保朱交四千四百兩人銀並保候補傳人證再行訊核 
[令節停訊一天]  
　　今日爲中秋佳節例應停理刑民訟事昨由寶讞員照會輪應陪審之英副領事康君停訊公堂一天 
瑣聞 
[城内]  
　　鎭董與土棍○公昌代當昨投縣署禀稱竊在治下諸翟鎭分設代當已歷多年緣有自稱三十保二圖副保之土棍何玉成於月初來店借討取挂失票陋規爲由百般滋閙當由經理人答稱挂失票之規費已由鎭董沈姓憑摺取去劃充學堂經費謂係化私爲公之意本店既付此欵理無再付詎該棍無理可喻遽將招牌硬行除去以抵陋規勒令備贖即由經理人奔訴沈董詎如拜禱神佛無臭無聲迄逾多日仍未飭令還牌道歉該棍反日日來店嘲笑似此庇棍擾商尙復成何世界爲迫投求恩准簽提該惡棍何玉成　 
到案訊究以儆不法而維商業田大令閱禀大怒靜候照律核示 
　　堂諭無效力○長源洋貨號經理鄧顯臣前因侵呑虧倒鉅欵二萬餘金經股東方達材等控奉道憲札發英公廨提集訊究當奉堂諭吳作芳徐仁亮鄧顯臣等三名各著按應攤銀兩數目覓人銀並保出外所有未到各股東聽候派差由鄧顯臣帶同往傳如有一人無踪其應攤之欵即歸鄧擔任無可推缷將來各股東之欵追到不能由方姓一户領去存案照附追各户一律公攤以示公道此判詎吳徐二人保出後迄未將銀繳案而鄧則挺押不理意存圖賴故方達材等又於昨日具禀投催求飭比追矣 
　　盜賣覇購○倪金氏投縣喊控徐毛弟覇贖盜賣田單等情前晚經田大令提訊據倪金氏供稱丈夫倪阿康現在蘇州輪船營生前有祖遺念四保念四圖坟地七分於光緒十七年間抵於徐毛弟之子徐桂松處抵借錢十四千文今徐桂松去世屢向徐毛弟贖取不放嗣查被伊串通地保陸培生私串盖戳盜賣等語大令得供諭飭退去候傳徐毛弟及地保陸培生到案訊核 
　　房客便宜○張光元控廣東人蕭子文覇屋不遷被賴房租等情前晚經田大令提訊據張供光緒三十三年間被蕭拖欠房租陸續收至去年底除去頂首被欠洋念六元今年祇收過洋九元屢索不付着伊搬塲又不允反遭謾駡求追質之蕭子文供廣東人租張之屋已有十多年翻搭披屋以及修理費去不資今因市面淸淡生意不佳力有不逮以致拖欠乞恩寛限大令得供判限拾天將屋遷讓凡蕭所搭板木任其拆去欠租免追着張酌貼搬費違干未便 
　　盗犯問不出口供○搶刦小東門外楊恊興土棧之盗匪陳大本劉金奎李尙文即李昌宏先後人贓獲案迭次刑訊均不供認釘鐐收押候再復訊在案前晚由縣署帮審承明府升座花廳提案研訊明府諭詰陳大本曰爾頭次到案已經供有李昌宏手拏槍刀劉金奎手拏洋錢劉李二人到案爾即推不承認豈不是爾自計苦吃今爾從寳供招或可成全陳答稱來滬做工搶刦之事寳不知情劉李二人亦不相識明府惡其狡展本應刑責因伊背傷糜爛喝加挺棍多時仍不吐實又詰劉金奎一味游移含糊不招又訊李尙文即李昌宏供係由淸江來滬住在鐵馬路鴻發棧帮王老班收賬約有二百多元因衣破碎被紅頭巡捕拘入捕房等語官詰如何搶刦答不知情明府惡其抵賴喝加挺棍多時亦未招認判分别還押候再研訊 
　　道轅紀事○委辦棉花驗水局委員候補通判吳汝繹禀安　高昌廟巡防局委員李鍚年昨日詣道禀謝加札兼理籌辦檢查所差並銷足疾假 
　　道批六則○任運生稟批　案經訊准移提詎容抗不到案仰南市裁判所𨑙再移催� 
嘉定縣立提龔永春解案訊辦毋再任延切切　楊金桂禀批　着仍赴縣呈催訊理不必來轅嘵凟抄粘揭還　王桂馨禀批案已控縣集訊是何情形仰上海縣核案飭遵抄粘並發　陳善等禀批　此案前據楊金氏具禀批縣究報在案所稱訟棍楊錫麟揑冐是否屬實仰上海縣查明併究具報　朱蘭亭禀　　據禀究係如何紏葛既有摺據何不吊驗仰會審官實令醒明錄案具報察奪抄粘並發　民婦施范璇禀批　仰寳山縣查明給示樣襪並發　張阿木稟批　察閱抄粘業已由縣訊諭該民人應遵堂諭速將契據檢呈以憑核斷不得率行來轅嘵凟不准抄粘揭還 
[南市]  
　　兩車夫拐帶兩少女○滬北某絲廠女工施香蘭趙阿三被江北車夫卞國喜孫三串拐至法租界某客棧住宿次日帶至南碼頭親戚某姓家藏匿意圖販賣中途被巡士看破詰問支吾一併解至裁判所訊得施女供年十六歲趙女供年十四歲同在絲廠做工彼此均是隣居父毌俱住閘北小菜塲地方訊之卞孫二检供認拐帶不諱判卞戒責三百下押六月孫責二百下押三月兩女留候母屬具領 
　　一頓飯換得一百下○松板船户閩人姚三珊即林阿凌前日偕同伴五六人在德順飯館内吃去飯菜値錢六百餘文僅給洋兩角餘欵强欲記帳不允口角將司帳張雲亭毆傷由巡士拘解裁判所訊實判姚戒責一百下押繳飯菜錢四百四十六文 
　　驕妻又不見了○鄉人吳林泉投裁判所呈控顧愼卿誘匿伊妻龔氏素貞一案昨由湯裁判提訊吳供耕田度活光緒三十三年憑媒說合娶龔氏素貞爲室成親後尙覺相安不料被顧屢次誘出於三十四年七月間潛逃適在大南門内顧家尋見已經控請縣憲提究當堂給領後素貞於今年二月初二夜間又復捲物逃遁顧恐敗露屢次搬家潛匿無蹝求請究追完聚質之顧供在大南門内開設紅木作已歷多年從未遷居吳妻素貞逃匿之事與小的並不干涉况小的妻子故後續娶未久安有誘匿吳妻之事面况吳既已尋獲由縣斷領管束何復縱之便逃小的平空被誣已可概見尙求明察官以此事南區有案何容狡賴顧堅不承認判交的保限三天尋交素貞飭吳邀同妻母來案候訊 
　　愛子那裏去的○南匯縣換糖鄉人黃杏泉控賣菜傭張秋泉經荐伊子桂生在潘桂泉處學習淸水作不料被匿無蹝屢次追問 
 
 

Page 20

 
 
一味搪塞等倩由南區移經裁判所迭次研訊斷令張潛赶緊尋交桂生抗延半載挺押不理昨又將張秋泉扭案復訊黃供小的妻早故世祇此一子在潘處學業被匿無蹝竟與張秋泉互相推諉致小的靠老終身全無着落言已淚涔涔下詰之潘供已轉荐至寗波張阿毛處學業現在張阿毛不知下落無法尋交桂生更難見面張秋泉供詞推缷湯裁判察核案情顯由潘張勾串前經斷令送縣辦理黃又迫於苦窘再三懇免潘張迄仍違抗如故命照原斷仍判移送上海縣請究 
[閘北]  
　　拐賣婦人○淮安婦人趙李氏被趙二娘拐帶來滬寄養劉長安家復誘往吳淞蟻媒畢日昇家由畢妻施氏領往他處欲圖變賣經吳淞區查獲將該氏及劉並畢夫婦一併送總局昨奉陳裁判訊實判移寳山縣訊明究辦 
　　酒徒兇橫○前日由吳淞區解來酗酒肇事毆打巡警之潘成玉潘文卿潘銘卿潘金虎潘萬進潘元亮等六人並萬興館主劉德祥巡警朱文彪等一干人經陳裁判提訊劉供潘等來店午膳因算帳起釁搗碎碗碟等物巡警到來喝阻致被撕破制服云云巡士朱文彪亦禀明情由質之潘等同供酒醉昏迷求恩寛宥官判六人各罰洋十五元外並賠巡警制服警笛洋十二元飯舘器皿洋三元具結開釋 
　　拐犯押一年○婦人陳薛氏黃薛氏被張祿靑誘拐來滬一案由四路分局獲解總局已記前報昨奉陳裁判訊實判張發押習藝所一年二氏押候家屬來局具領 
　　逃犯被獲○張阿大在浦東香烟公司爲廚司因與小工毆打由二路分局拘局在案前日乘間逃來閘北被崗巡查獲昨奉蕭區長訊判還押候查核辦 
[英租界]  
　　騙○龔卿祥控合茂煤炭店主邵厚村騙取道契等情昨由據　將邵拘解公堂請究龔投訴本月初四日將道契一紙托陳芝山陳景淸介紹向邵抵銀一千兩先付來莊票一紙計銀四百兩尙有六百兩言明立據找付詎届期向取無着該莊亦關閉向索道契不還是以控究並由陳等上堂証明前情訊之邵供多含混王襄讞會商美哲副領事判邵交保着將道契交案並候補傳人証到案再訊 
　　拐○王莊氏控陳寳生在禮查路誘拐伊家五歲男孩金德等情昨由捕房將陳拘解公堂訊實奉判押西牢九月期滿逐出租界孩交其母領回完案 
　　悔婚○孫大成控王德成串同原媒保耀東悔婚一案前晚堂由廨提訊孫供由保姓爲媒曾出茶禮洋二十四元聘王女爲養媳今忽悔婚求究訊之王供女兒小八字雖被孫取去並未占合亦無受孫聘禮乞鑒據保供當時雖有爲媒之說並未經手聘金等語奉判一併退去並令保耀東妥爲理勸以免肇訟 
　　竊飾物○福州婦人楊石氏控甬婦張劉氏扭鎖竊取飾物一案前堂由廨訊據劉氏供稱石氏之夫楊光廷與其姘識因向索取借洋二百餘元被誣奉判劉氏留候傳楊到案訊核在案昨由捕房將楊傳案請究據供在惠羅樓上牙醫生處爲業是日因事往吳淞不認與氏姘識官以劉氏所供無憑不應擅至楊處私取物件實屬非是着押女所三禮拜 
　　私賣貨物○德商順全隆洋行控用人陳小龍私賣貨物一案昨由捕房將陳拘解公堂請究官以不應監守自盜着押候下禮拜六解訊 
　　不理貨銀○黃蘊瑜蔡春記徐榮記盈記堃記等環控木作頭張承記不理貨銀二萬餘兩一案前晚由廨復訊各原告投案求追訊之張供求寛限德襄讞得供判張仍還押着照前斷諭將張餘記處造價銀一千五百兩先行交案公攤餘欠交保淸理 
　　不付房租○鄭張氏控袁文富不付房租洋六十四元一案前晚由廨提訊原告投案求追訊之袁祇認欠租洋十二元奉判交保將租金淸理並限一月内遷居違干未便 
[美租界]  
　　一失足之過○昨日上午八時半某甲乘六十九號電車在楊樹浦軋花局前下車失足跌斃由捕房車送騐屍所着地保報縣請驗 
　　兩華控互調○美捕房華控湯榮生昨奉卜總巡諭着與總巡捕房華探張阿　對調又哈爾賓捕房華探金漢章亦與美捕房華探張芝卿對調均已到差辦事矣 
　　姘婢女串竊金飾○無賴劉正廷廣東人與北四川路二百二十七號某姓婢女私姘日前串竊主人金飾値價甚巨昨由包探將劉獲案押候弗贓解堂訊辦 
　　開茶館聚賭抽頭○海寗路三百九十二號茶館主王阿二即小慶郎因聚賭抽頭被一百九十號西探查悉候請公廨傳究 
　　行汽車撞倒女郎○一百九十六號汽車昨經源昌路撞倒女郎陳阿毛致傷頭面由一百十四號捕帶入捕房捕頭命送同仁院醫治並傳汽車夫到案訽核 
[法租界]  
　　損失終須賠償○法商利喊洋行前控李永卿定貨不出致遭損失等情一案經中西官會判償還損失洋一百六十元交保限交在案茲已逾限原告復又投追李即遺林錦記將洋如數交案轉給原告具領完案 
　　冐騙忽然敗露○馬夫張雙喜控悉同類劉二與同盛米店往來爰即冐劉名至該店誆米十石翌晨倩翟悅成雇車往運當被察破將翟拘捕交到張一併解訊翟供張托代往取運不知冐騙實受其愚判張押三月翟從寛開釋 
　　嫂氏何可爲婦○張阿奎因胞兄病故欲將嫂陳氏繼續爲妻氏堅拒不允張憤恨同其姊姚張氏等硬將氏之各物掯住不與致相爭吵由捕一併拘廨請訊廨員以倫常乖舛姑難含容判張押候查明再核 
　　水錢豈容積欠○自來水公司西人投廨控新順園如意園兩茶館積欠自來水價銀屢索無着請追一案昨晨公堂將兩店夥顧阿榮葛阿榮傳訊顧葛同稱係店主事不能明晰判一併押候限七天人銀並保料理 
[來函]  
　　經潤山來函○啓者今日貴報本埠新聞攔内載閘北公益里房屋有某洋商暗託經承山出面購買爲警局姚太守訪聞恐有意外交涉擬設法阻止云云查該處房屋鄙人並未經手買進此事有關個人名譽敬祈更正以明虚實 
　　電車公司來函○閱今日貴報有敝公司隔江分設子店一則記載不無失實敝公司自發級以來楊樹浦一路搭客最爲擁擠惟此路往來搭客大半皆由隔江東西溝等處而來詎至去秋浦東塘工局起而垂涎特租小輪一艘以辦公爲名與敝公司爭利爲實迨至上月該局因小輪獲利頗厚又換能載二百餘客小輪假公濟私敝公司爲挽回　利起見先後製就馬車三輛往來於楊樹浦東盡頭至周家嘴角渡口一帶接送隔江渡浦搭客詎塘工局疑係敝公司將各渡夫聯合並有碍其小輪主顧突將各渡夫傳局勸令停載渡客一面又以敝公司隔江設立子店毫無影響之詞爲厚誣敝公司之計因特函達即請登入來函一門以昭核實 
[海上閒談（鈍根）]  
　　余友某。闊少也。平日風頭極健。吃花酒局呌一打。坐馬車自己拉韁。人亦莫不趨奉之。中秋節到。游戲塲中。大少之縱踪漸稀。今日往訪其居。家人以他出對。問何之。一僕曰杭州。一婢又曰蘇州。僕婢轉詢余曰。大菜館中收帳者。僕婢乃睨余而笑。旋附耳不知作何語。余亦笑而出。述於人以爲異事。咸曰子亦少見而多怪矣。上海灘上之闊少。三節出門者。十人而九。豈特汝友爲然。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
○這是什麽藥可以治我的眼病麽 
○有什麽不可以呢你還不知道麽 
這就是最有名最有靈的光明眼科日月水所有眼病有什麽醫什麽 
定價　大瓶大洋六角正　中瓶大洋二角四分　小瓶大洋一角二分 
上海河南路工部局北首東亞公司書藥局 
[新表到滬]  
惠爾楷表機器堅固裝璜精奇價亷物美 
惠爾楷 
今到有新樣各種金銀時表人所罕見恐未週知特此佈白 
上海捷成洋行經理惠爾楷表行謹啟　江西路十八號洋房 
 
 

Page 25

 
 
   
 
 

Page 26

 
 
要摺 
[内閣總理大臣慶親王奏職任重要精力難勝懇恩開去差缺摺]  
　　奏爲職任重要精力難勝懇恩開去内閣總理大臣管理外務部差缺俾免貽誤據實瀝陳恭摺仰祈聖鑒事竊本年四月間蒙恩簡授内閣總理大臣並著仍管理外務部奉命之下當將總理大臣斷難勝任情形據實瀝陳一再具摺懇辭未邀聖明俯鑒愚衷准如所請並復迭被温諭慰勉有加期其籌畫試辦不可再行固辭臣渥荷優容實爲逾分惟有益深感激圖報之忱何敢偏執已私致蹈偷安之咎是以勉自策勵遵旨到閣辦事數月以來上有宸謨之秉承下賴同僚之佐理凡屬内閣開辦事宜現雖粗具規模惟草創經營正當切實籌辦力求進步方能漸臻完備儻臣精力果尙有餘斷不敢圖卸仔肩致負委任無如入秋以來偶患腹瀉調治雖即就痊而身體頓形疲困有時事務叢集則神思更爲煩擾每念職任重要貽誤堪虞倍深焦灼因之心氣不寗遂致肝陽上越頭目動輒眩暈慮事稍多則徹夜不能安寐似此種種衰象皆由氣血已虧不可再行耗用故休養將息實爲刻不容緩之圖伏念現在内政外交艱難危迫日甚一日臣仰荷先朝付託之重我皇上監國攝政王倚畀之隆一息尙存萬無自外生成苟躭安逸之理惟是精力有限而事務重要斷非勉强支持所能勝任使竟尸位素餐何以慰薄海望冶之殷日夜焦思非僅孱軀竭蹶良以爲憂正恐大局貽誤何堪設想爲此罔避冒凟之愆用敢據實瀝陳籲懇大恩格外體恤准予開去内閣總理大臣管理外務部差缺不勝感激屏營之至抑臣更有言者臣受恩深重夙叨眷遇埀數十年况與國家休戚相關盡瘁竭忠義不容已倘蒙聖明蒭蕘不棄遇有諮詢仍當勉效愚庸力圖報稱此則區區微忱所可自信自矢以期上答高厚鴻慈於萬一者也所有職任重要精力難勝懇恩開去差缺緣由謹恭摺據實瀝陳伏乞皇上聖鑒謹奏宣統三年八月初八日内閣奉上諭已錄　 
要件 
[農工商部通行各直省籌辦考工會簡章並招考期限文]  
　　爲通行事接准本部京師勸工陳列所文稱本所籌辦考工會酌擬簡章呈經部憲核准照行在案查會章第六條内開本會招考以每年正月爲開始期先期由本會呈請本部行文京外徴集各製造品又第五條内開本會每年考期京師及近省之物品於四月考騐腹地各省之物品於七月攷騐邊遠各省之物品於十月考驗各等語茲本所照章定於宣統四年開辦第一次考工會即以是年正月爲招考開始期等因相應將考工會簡章並招考期限由内閣官報刋登作爲公佈可也 
[農工商部京師勸工陳列所籌辦考工會簡章]  
　　第一條　本會以考騐京外各項製造品照章分别獎勵用促工業之進步爲宗旨 
　　第二條　本會附設於京歸勸工陳列所 
　　第三條　本會設左列各考工員　（一）總核員以京師勸工陳列所管理充之　（二）審查員以學有專門人員充之　（三）諮議員擇有工業上之學識或經驗者聘充之 
　　第四條　各考工員之職掌如左但執行職務時須迴避與自己有關係之物品　（一）總核員查核評語判定等第　（二）審查員分類審查擬註評語　（三）諮議員擔任調查答復質問 
　　第五條　本會每年考期如左　（一）京師及近省（直𨽻山西河南山� 
東）之物品於四月考騐（二）腹地各省（熱河安徽陜西江西浙江福建湖南湖北奉天吉林黑龍江）之物品於七月考騐　（三）邊遠各省（甘肅新疆四川雲南貴州廣東廣西）之物品於十月考騐 
　　第六條　本會招考以每年正月爲開始期先期由本會呈請本部行文京外徴集左列各製造品但以不妨害風俗衞生者爲限（一）敎育用品類　（二）軍用品類　（三）工業用品類　（四）農業用品類（五）飲食用品類　（六）服飾用品類　（七）陳設用品類　（八）使用品類（除第一號至第四號外）　（九）玩用品類 
　　第七條　京師及各省應各於本届考騐期前將合於左列資格之製造品附具事實表及說明書送到本會　（一）特創新製者　（二）仿造洋製者　（三）改良舊製者　其有困不得已事由而悞期者得聲請補考 
　　第八條　事實表須載明左列各欵　（一）品名　（二）出品人姓名年歲籍貫及住址　（三）商標（未定商標者缺之）　（四）製成年月日（五）製價及售價但非賣品得僅記其製價 
　　第九條　說明書須載明左列各欵　一　應用原料　二　搆造方法但有守秘密之必要時得聲明不載　三　使用方法　四　創造沿革 
　　第十條　本會將各項物品核定評語判定等第後呈請本部核准分别奏獎商勳或獎給商牌 
　　第十一條　凡得獎物品由本會標明出品人姓名籍貫住址及售價開辦得獎展覽會 
　　第十二條　凡得獎物品由本會呈請本部將各該出品人姓名籍貫住址行文京外表彰之 
　　第十三條　凡曾得獎之製造品應否比照原獎另行給獎由本會斟酌情形呈請本部核定 
　　附則 
　　第十四條　本簡章呈請本部核准後通行京外各商會工會農會 
　　第十五條　本簡章如有未盡未妥事宜隨時呈明本部修改 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[呂洞賓辭謝嫦娥邀賞桂書（鈍根）]  
　　嫦娥女士慧鑒。昨頒香翰。欣感莫名。大好中秋。寗甘虚度。極願趨陪末座。遺此良宵。奈鄙人爲白牡丹所軋。已定今夜在迎春六白寓起花頭。果老又與林步靑相約合唱灘簧助賑。湘子嫖債滿身現在不知避在何處。何藍二。姑已約某某兩少年坐馬車。游黃浦灘賞月。國舅已進京運動爲借債賣國。全權大臣。鍾翁臌氣大發。拐翁足疾更甚。偕往。同仁。醫院診治未痊。其餘諸仙。約在羣仙客串廣寒宮。均不能來。特囑鄙人代謝。惟令女士冷落。深爲歉然。尙希調弄玉兎。勤搗玄霜。或可解悶于萬一也。碧海靑天。珍重千萬。專此復謝。并頌蟾安。呂洞賓頓首。 
[寶塔詩用吳下土音（大錯）]  
　　（一）債。　濫借。　管俚倽。　爛汚餞撤。　橫豎有得賣。　苦子百姓弗着。　樂得做個大掮客。　打張草議簽個花押。　九五回扣弗怕俚篤賴。　拿回家買頂翡翠頭巾戴。 
　　（二）禍。　奪路。　收商股。　國有民無。　官飽小民餓。　百姓吃虧弗過。　呼天不應没奈何。　激成商罷市學罷課。　不願納捐不願完田賦。　最難過蜀宇悲啼望帝訴。 
　　（三）亂。　無端。　警報傳。　奪了路權。　還捉諮議員。　百姓質在不甘。　萬衆齊心叩督轅。　倒說匪黨起事戕官。　鬧得民間鷄犬不安。　還要敎端老四帶兵入川。 
[靑樓竹枝詞（侍仙外史）]  
　　長三么二記平康。香窟分營豔幟張。俗語人人都說到。家花不比野花香。 
　　處處流鶯　比鄰。笙歌沸地管弦新。就中儘有桃源境。應許漁郎去問津。 
　　既成相識喜相陪。情話依依未忍回。最是蹇修容易託。只須雙手送錢來。 
　　一曲淸歌一匹綾。聽來好自玉樓憑。琅然響遏行雲處。喚遍佳人笑不應。 
　　擺得雙。臺客滿筵。城開不夜有情天。小環斟罷殷勤勸。倦矣還欹錦瑟邊。 
　　消閒一局興偏長。麻雀又分號碼忙。博得個人儼榜坐。輸贏何事費商量。 
　　應局紏觴着錦衣。藍呢新轎去如飛。煌煌名字書就片。訝道詞林是也非。 
　　夜遊並坐馬車輕。大姐娘姨一道行。雪亮電燈光閃閃。居然奪過月華明。 
　　舗分乾溼不須論。縹緲巫雲若有痕。從此春風消息遞。芙蓉帳裏足銷魂。 
　　睡眼朦朧忽着驚。似聞郎語喚卿卿。百年好事原如夢。有限因緣無限情。 
海外奇談 
[訂購慧腦（掩耳）]  
　　美國亞典埠有一女士。名潑利司。向充華利司所設立師範學堂敎習每有撰論。刋諸敎育界之報紙。見其文者。莫不稱贊。謂其腦質銳敏。非尋常人所及。有某醫學校。欲得其腦質而驗之。乃與潑利司女士訂約。給價金四千兩。俟潑利司身死後。卽任訂約之醫生。剖腦試驗云。 
[周遊全球之快捷（欽）]  
　　普通環遊地球一周。至少須兩閱月。今有及搿司虚米地者。法國某報館中人。日前環游地球。於上月二十六號早晨九時。回抵巴黎。祗費時三十九天十九點鐘三十七分三十秒。彼蓋取道西比利亞鐵道。經橫濱丸古斐島。（在坎拿大之西海濱）紐約。舍布耳革。（法西北海口）而回巴黎云。 
千金一笑 
[國皇素操猪業乎（欽）]  
　　某國國皇加爾司第五。一日因事至維也納途遇一鄉人。牽猪一頭。號呌不已。皇厭之。謂鄉人曰。汝亦知有法可使猪靜乎。鄉人曰否。願聞之。皇曰。汝手執猪尾。卽可使猪無聲。鄉人試之果然。喜謂皇曰。汝操猪業。資格當較余更深。故知此法。皇一笑而去。 
[新外相之豪語]  
　　日本新外務大臣子爵内田康哉。未達時一夕與親朋飲於某旗亭。酒漸酣康哉意氣激昻。使酒大噪。擲器皿如雨。紙屏悉爲所破。婢驚告女主。女主往責康哉。康哉哂曰。是區區者何足吝。他日我爲外務大臣。當以白銀爲骨。更造之。今該女主聞康哉已補授外務大臣。歸途將經其處。遂决定要其實行前約云。 
尊聞閣雜錄 
[義猴]  
　　瀏陽北鄉沙市街有古城隍廟。𨶑� 
無人居。一日未曙。忽聞廟中有撞鐘聲。衆怪而視之。鐘下斃一丐者。撞鐘者猴也。猴見衆至。棄杵撫尸而泣。衆始悟死者爲戲猴人。猴因丐死。撞鐘招衆以求葬也。於是醵貲市棺殮焉。將蓋。猴躍入。衆出之。復入。逐之不去。乃殉焉。 
瞎費心思 
[代陳白沙先生冥嘲我我先生絕句四章（虹橋寄客）]  
　　十三日自由談内登我我先生譏坐蒙館詩。據先生自謂係科舉時代以訓蒙餬口。後幸變計就商。回憶前塵。眞堪一笑。因作拙詩十章。請登於自由談中。以博一粲云云。余讀其文。乃乾隆間老名士蛟川陳白沙先生作也。因戲擬四總以嘲之。 
　　予今久不悟前生。拙作如何報上呈。名望是卿詩是我。卿須憐我我憐卿。 
 
 

Page 35

 
 
不掃禪堂不守　。沙彌備懶本無能。笑他剪髮修容客。扮作西裝學老僧。 
　　不才久已入幽冥。大夢如何一覺醒。除是先生仙人肚。借儼口舌代顯籤。 
　　一字改時師亦賢憐儂拙作没黃泉。冥聞滬上多騒客。還望先生換十篇。 
戲詠 
[戲詠京劇廿四絕（四續）]  
　　一鞭。殘照客還鄉。陌上遙看婦採桑。試問羅敷夫自有。任人戲謔不輕狂。（馬蹄金） 
　　梨花帶雨哭夫魂。半老徐娘丰韻存。僧俗鍾情游極樂。貪歡殺子。禍萌根。（天齊廟） 
　　待到天明下債臺。喜神迎罷遇官。來笞臀三百皮開裂。爲記妻言不口開。（過新年） 
　　雲寒露冷月無光。今夕穿窬喜欲狂。厲鬼何寃多惡作。一番戲摶共完塲。（三上吊） 
[戲攷吳下健兒]  
　　除三害。一名周處斬蛟。又名應天球。無雙譜。西晉時。有周處者。性兇力猛。橫行鄉里。人咸側目。父老愚之。乃伺周至。故作愁眉蹙額。路旁長嘆。處問老丈。秋收豐富。咸歌樂歲。何爲長嘆。答以地方新出三害。因此悶悶。處問其一。答以長橋蛟。二答以南山白額虎。三則故作驚惶之狀。四顧無人。方鄭重。謂處平日無惡不作。人皆患之。處乃自怨自艾。誓改前非。遂往長橋斬蛟。往南山射殺白額虎。已則徒步至華亭二陸處從學。兇悍橫行之惡覇。一變爲周規中矩之書生。後凉州樹機能作亂。慷慨就義。名昭靑史。此劇可補社會敎育之不足。滬上各梨園。以此等戲爲無足重輕。多以掃邊老充之。毫無精采。實則戲之動人不動人。全視演之者何如耳。 
小說 
[賞中秋傳奇梁溪馮緒承塡詞]  
　　第一齣　玩月（生巾服上） 
　　（雙調）（夜行）世情顚倒人心喪。身外事你休談講。花底尋芳。醉時作樂。做個風流形狀。 
　　（淸平樂）及時行樂。享盡人間福。春夏風光看未足。忽忽中秋在目。怪他庾信神傷。管他王粲情長。只道謝公情興。年年歡煞阮郎。小生馬煐。表字諸永。别號馭公。江蘇人也。少時勤奮讀書。壯歲淸貧度日。紅塵笑我。慣從世外散心。白眼嘲人。不許塵間寄跡。孤身落拓。隻手精空。朝來昑西閣之詩。暮去誦南樓之句。自成高致。别具會心。每逢好景當前。終宵玩賞。譜霓裳曲。類唐帝之神游。觀曲江濤。步蘇公之興味。想人生啊。萬事不如杯在。手一年幾見月當頭。不知者。都道我虚擲年華。怎知我有心人。逍遙自在也。今日淸秋正半。不免到樓頭憑眺多時。一年留此夕。此夕足淸遊。聊當消遣則個。 
　　（沈醉東風）把窗前鮮花供養。倒杯中淸茶安放。切莫把心慌。還有那餅圓似月。更有那藕白如霜。只是人間俗物怎能彀博得嫦娥一笑呢燭熖高燒。鑪烟篆上。一心的願祝。人間無恙。 
[俠情小說鐵丐（七）（續）（鈍根）]  
　　停了一回。那大和尙已經出定。把眼睛微微張開。瞧着道人和鐵丐說道。善哉善。哉我佛如來。照見三千。大千世界。一切衆生。于虚空中。忽焉生聚。生聚既久。便生貪黷。貪黷不。已作諸瞋怨。以瞋怨故。則相爭競。以爭競故。� 
則相寇讐。既爲寇讐。以至賊害。既已賊害。遂又報復。如是報復。循生迭起。殺人之父。人殺其父。殺人之兄。人殺。其兄。殺人之妻。人殺其妻。殺人之子。人殺其子。一切衆生。墜墮其中。從于一刧。乃至二刧。三刧四。刧遂經千刧。天地有盡。報復無盡。日月有盡。報復無盡。江海有盡。報復無盡。于是尊者。即從座起。涕泗悲泣。重白佛言。大慈世尊。如是衆生。云何解脫。佛言善哉。汝善思維。我今當說。如是衆生。應得解脫。具大智識。施大。願力乃發阿耨多羅三藐三菩提。心皆將入于無餘湟槃而滅度之。種種色聲香味觸法。種種眼耳鼻舌身意。消除淨盡。無復萌蘖。還于虚空。是謂解脫。尊者聞言。始大歡喜。即說咒曰。南無喝。囉呾哪陀羅揭諦唵娑婆訶。大和尙念誦完畢。道人又望上稽首頂。禮領着鐵丐走下階沿。又扯着鐵丐。肐膊說聲道起。便覺脚下。飄飄凌空。五色雲氣。周身圍繞。昻起頭來一望。正是秋高氣爽。萬籟無聲。再向脚下一瞧。黑茫茫分不出甚麽東西南。北也不知有多少深淺。鐵丐雖然一生粗率。到了此時。也不覺感極而泣。心中一想。人生在世。只在那黑暗世界裡鬼混。爭甚麽名利。閙甚麽意氣。眼中那裡得見這樣淸凈光明的世界。我現在雖得跟了道人。在此游行天空。却歇不了幾十年。便要埋没在這脚下黑暗世界的泥土裏頭。那時。我自己不。曉得是鐵丐。别人也不說起有鐵丐。單只痂道人。仍舊雲游四海。禮佛談經。瞧我們的朝生夕滅。還要報仇相殺。眞是螻蟻都不如呢。想到這裏。不覺長歎一聲。淚下如雨。頃刻雲消霧散。自己身在山下。（未完） 
 
 

Page 36

 
 
   
 
