# 1918 - 93 - 4916216

 

Page 1

 
 
   
 
 

Page 2

 
 
[時評]  
[代國會（冷）]  
　　方今所爭者人孰不知曰新國會與舊國會也而豈知尚不其然蓋新國會與舊國會之外尚有一代國會在也代國會維何即政府所召集之參議院是也 
　　然則今日所爭者除南方不計外新國會與代國會也新國會便利於政府矣然尚不若代國會之更爲便利也 
　　代國會之參議院名爲修改國會法而召集者也今則居然欲代國會矣然則修改當時曷勿即定參議院爲永遠之國會而何必更有所謂新國會者 
[命令]  
　　四月九日大總統令茲制定鑛業警察組織條例公布之此令又令咸瑶圖授爲陸國少將陸顯璜授爲陸軍砲兵上校此令又令陸軍總長段芝貴呈請授邵源深施維善黄承慶鮑賢兗郎思謙爲陸軍砲兵少校均照准此令 
又令兼署財政總長兼鹽務署督辦曹汝霖呈請任命李在英爲兩廣博茂場知事應照准此令 
又令謝邦清晉給二等文虎章此令 
又令吕聲文晉給三等嘉禾章此令 
[專電]  
　　北京電倪等運動以臨時參院代行國會職權以便易决總統等問題但錢等反對之力籌新選舉又段對於去錢與小段尚未同意恐激成多數反對馮亦消極不贊成倪正在要求中 
（十日下午三鐘） 
　　北京電倪昨謁段提出國會問題彼意全國選舉恐趕不及力主以臨參代行職權但此事須得某元老同意如堅執不從請由政府指撥巨欵交王揖唐速組政黨爲操縱計（十日下午二鐘） 
　　北京電倪謁馮總統密談兩小時馮對於倪之主張不加一字可否但云任憑内閣辦理 
（十日下午三鐘） 
　　北京電倪氏左右聲言此來專决軍事計畫不及其他 
（十日下午二鐘） 
　　北京電東海因政潮避赴湯山段恐其離京特命王揖唐隨侍徐不自安即便偕歸一說王之伴徐在解决選舉問題詎此老雅不願正式總統由非法機關産出故默不表示遂徒勞往返（十日下午二鐘） 
　　北京電參陸辦公處理日極忙碌因政府仍確定主戰曹錕等亦將聨電應之與西南接洽事一概停止（十日下午三鐘） 
　　北京電張懐芝准假七日仍勉令力疾從公（十日下午二鐘） 
　　北京電第三批日軍械又爲奉軍在塘沽没收此批本定接濟軍務省分現各省電催急如星火部無以應段芝貴憤極辭意益决（十日下午二鐘） 
　　北京電豐台奉軍四圑定明日乘京漢車赴鄂由鄂入川援劉存厚馮派周傳元犒師據云尚有一混成旅續到（十日下午二鐘） 
　　北京電取締敵僑問題已與外交圑議妥不日以文書交換實行（十日下午三鐘） 
　　武昌電連日破獲黨案數起牽連各官署人役巡警甚衆並獲首領涂某係湘派來（九日下午八鐘） 
[外電]  
　　北京電今日（九日）參陸辦公處接到孟恩遠密電據云俄國過激派及德奥俘虜擾亂西比利亞日本爲保護僑民計已準備出兵又英美法三國與日本依據同一之目的協同出兵云（九日） 
　　北京電張懐芝因病請假七日今日（九日）國務院來電未准望在職調養（九日） 
　　北京電集中豐台之奉天軍自昨日起陸續由京漢鐵道南下至河南信陽州下車（九日） 
　　漢口電中央政府慰問使蔣雁行等於前日抵漢口本日赴長沙（十日） 
　　漢口電現捕獲受譚浩明委托謀擾亂武漢之湘人約四十名併逆料尚有同謀之人甚多（十日） 
　　漢口電曹錕王占元發起募集救濟戰地災民振捐事務已電請各省督軍及其他有力者盡力協助（十日） 
　　東京電昨晚又有四川留學生六十名爲學費問題闖入中國公使館要求面會章公使勢極洶洶警察官等因此特爲加意警戒蓋以前晚闖入該使館之留學生不聽警官之禁止任意毁壞器物且揮小刀與警官抗拒出 
 
 
 

Page 3

 
 
於暴亂之行爲故也其中有留學生數名業已被捕此事經深川麴町兩警察署長及長谷警視廳外事課長之調停已於十日午後由章公使允予答覆暫歸平靜矣（十日） 
　　東京電此間得有電報謂俄國政府已宣言西伯利亞之戰爭狀態並發命令於赤衞軍命其對抗日本兵云（十日） 
　　東京電俄京來電云過激派政府贈文豪托爾斯泰伯爵未亡人以一萬羅卜之終身年金且允將伯爵在雅司那野包里亞奈（地名）之舊宅爲其終身所有之産業（十日） 
　　東京電椗泊海參崴之日本艦隊司令官允該處法國領事之懇請派陸戰隊上岸保護法國領事館（十日） 
　　東京電有人在海參崴日本領事館附近狙擊日本巡邏兵已捕獲俄國兇犯兩名立即移交俄國民兵隊懲治（十日） 
　　東京電今日允許中國人譚延英（譯音）歸化日本（十日） 
　　東京電日本郵船會社已增漲經由巴拿馬赴倫敦利物浦之水脚又日本郵船會社與大阪商船會社互訂協約將香港哥倫波孟買方面之水脚一律漲價（十日） 
　　東京電英法兩國元首對於日皇爲在西部戰場聨合軍之勇敢而發之祝電已有道謝之覆電寄到東京（十日） 
　　東京電廣東中國實業圑五人因視察台灣産業於本日偕日本太田領事行抵台灣（十日） 
　　東京電華盛頓電云美國政府承認日英兩國陸職隊在海參崴上岸爲正當之處置（十日） 
　　以上東方通信社電 
[戰電]  
倫敦電今日正午海格將軍報稱英軍夜在松末河南岸維爾沙柯爾比東面稍向前進英軍在松末河北岸勒維太塞附近俘敵若干人敵砲隊夜在全陣線轟擊益烈敵軍在蘭斯與拉巴塞運河間及亞美蒂愛爾東面以煤氣砲彈轟擊今晚報稱戰線各地點除有猛厲之砲火外餘無可紀之事英飛機以炸彈十　擲擊戰線敵軍並擊落敵飛機八　又逐走九架英飛機失蹤者四架（八日） 
　　倫敦電今日正午海格將軍報稱今日侵晨自拉巴　運河至亞美蒂愛爾南面敵砲隊大爲活動維萊爾白勒登勒與末里柯爾拉白附近敵　轟擊頗猛（九日） 
　　巴黎電今日下午公報云夜間砲戰甚烈瓦斯河左岸尤甚今晚公報云敵軍仍在愛萊特河北岸柯細森林下部進逼甚乃法軍前鋒奮勇抵禦以緩敵軍進步敵軍人數遠過法軍但仍受　甚重松末河陣線及芒第第　與洛瓦容間雙方砲隊交轟　烈（八日） 
倫敦電德國公報公德軍刻沿柯細森林　邊取道巴里細而進佔據　蘭白萊東北小丘一處進至貝爾勒伊共俘敵二千人（八日） 
　　倫敦電德國公報云德軍已　走防守柯　勒夏　東面高地要點之敵軍（八日） 
　　倫敦電英軍大本營路透訪員電稱今日遲明敵軍在松末河北岸發砲猛轟已歷一小時之久不明其用意何在英軍現仍愼密戒　蓋德軍繼續大舉進攻時時在意料中也路透訪員今晚電稱前電所述敵軍之轟擊一小時後即寂　無聲顯因英軍回轟劇烈之故天氣寒瀝而昏沉此次攻勢中敵軍所遭天時之不利此爲初次（八日） 
　　巴黎電半官公報云昨日敵軍在三四四山進攻一役迄今尚無理由可以此爲德軍將在該地取攻勢之微象旭尼巴里細一役似無新戰略德　後備軍現仍向亞米安方面移動德軍總司令維因軍隊久戰疲乏及損失過重不得不暫　進逼然其心目中實未忘亞米安一地也（八日） 
　　華盛頓電代理陸軍總長宣稱美國已加速運兵赴法 
（九日） 
　　紐約電海軍總長台尼爾斯氏宣稱美國軍艦現盡役於歐洲洋面者共二百五十餘艘追逐潛艇船尚不在内（八日） 
　　丹京電斯丹格格電稱英軍艦一艘在茄登外擊毁齊泊林飛船一艘（八日） 
　　倫敦電泰晤士報唐吉爾訪員報稱摩洛哥德人向萊蘇里及其他部落領袖建議如德軍在法獲勝即起事屠殺協約國僑民宣布摩洛哥獨立舉一聨德之蘇爾丹（八日） 
　　倫敦電每日郵報載稱財政大臣巴拉勞氏於新預算案中擬增收所得稅啤酒酒精執照稅茶葉咖啡古古糖稅及按值徵收奢華品稅俾可增多國稅英金一千兆　（九日） 
　　倫敦電每日捷聞載稱愛爾蘭新自治案將包含（一）杜白林於愛爾蘭國會（二）設對於國會負責之行政部（三）施行兵役（四）以平安證狀給予基督敎徒（三）不理海陸軍政務與外交政策（六）訂定稅則（九日） 
　　俄京電政府宣布西比利亞全境處於戰爭地位並命西比利亞勞兵會組織紅薦支隊抗拒日兵（八日） 
莫斯科電外交總長已向協約國代表提出關於軍隊在海參崴登陸事之正式抗議要求卽行撤退協約國代表覆稱此舉因當地騷亂之故係純粹之地方事務不日可望解决云（八日） 
　　倫敦電路　電社得悉英日水兵在海參崴登陸純因當地騷亂之故與所謂日本出兵西比利亞及其他一切毫不相干（八日） 
　　華盛頓電國務部得悉俄軍艦在芬蘭外炸沉者乃經德軍艦先行轟擊（八日） 
[公電]  
北京報界赴日圑復日報公會電日報公會鑒前承指示頃又遠荷電祝甚感特謝北京報界赴日視察圑叩 
[要聞一]  
[倪嗣冲巳到京]  
　　改組内閣之動機 
　　徐世昌離京之表示 
安徽督軍倪嗣冲七日早十一時半　京奉車到京同來者有秘書長王到隆及隨員數人衞兵四十五名到站歡迎者爲公府徐指揮使邦傑侍從武官長靳將軍雲鵬警察吳總監諸要人下車後略事周旋即乘汽車至拴馬椿安武軍糧餉局旋赴東城府學胡同晉謁段總理密商要政至下午五時餘復至公府覲見總統倪氏此來其目的究竟何在據各方面所聞約有數種（一）主張决以武力平定川粤勸段總理勿爲調和派所摇動（二）内閣問題决爲徐樹錚氏之聲援進狹義的同派之人物而對於内務一席以選舉之關係實與財政同一重視（三）面陳蘇皖關係情形並擬擴張其軍隊軍費等件至詳綱内容則今尚未達宣布之時機 
又一方面消息倪氏與奉督張作霖及奉軍副司令徐樹錚交契極深當合肥出台之日倪氏對於組閣問題有愼選閣員之貢言其眞意於三月宥日來電已可窺見今内閣形式雖已故組而實質不過調換司法一席在倪氏觀之自不能稱意故外間盛傳倪氏此來第一步關於内閣問題决爲徐樹錚之聲援因選舉關係對於財政内駤一席非常靈視曾有以王揖唐長内務王郅隆長財政之進言六日晚政府又接張奉督領銜電一件内容聞係對於内閣閣員有意見陳述並保薦田中玉任陸軍總長王郅隆爲財政總長王揖唐爲内務總長備政府採擇云云是蓋與倪預爲商定者惟詢諸政府方面則尚否認此說意者時機尚未成熟乎倪督此來於内閣問題之外與和戰問題亦有影響倪氏素主張以武力解决時局與徐樹錚張作霖意見正復相同而目下都下之調和派暗中頗占勢力倪派爲對峙起見特地來京主張以武力平定川粤期合肥不爲調和派所動一說倪氏此來係由徐樹錚之慫恿徐爲主戰派之急先鋒極不以粱士詒之態度爲然徐聞倪將北上特於六日由津秘密南下與倪督中途會見密商一切因此倪氏此來外間對於和戰問題異常注目 
　　又一消息云倪督丹忱與張督雨亭等有改組内閣之一種暗示倪督業已抵京對内閣問題似不能無所表示據外間傳聞王揖唐前次與王郅隆赴蚌埠時曾有一種協議且已與張奉商妥張督巳電保王郅隆長財政田中玉長陸軍王揖唐長内務該電昨日下午已送往段合肥邸宅適田中玉姜桂題又有請示晉京之電故外間揣測愈多而倪丹忱張雨亭徐樹錚亦有會銜電請改組内閣該電附有四條件業於前日到京矣 
東海對於政局近來本少主張然對於徐倪等之近日行動亦未必盡以爲然至内閣問題專取狹義的人材而錢能訓等皆被排斥尤非東海之意且目前形勢和戰均有所難而北京政界一部分暗潮尤恐激成異變故旬日以來宣言歸隱雖未成爲事實而昨日倪氏方至東海巳改向湯山暫避據聞擬暫不歸京此叟之離京不可謂非政局使然也 
[湘粤戰事之北京紀聞]  
　　曹張之攻衡計畫前敵各將三路平湘計畫先由張敬堯向中央電請備案七日曹仲珊氏續以通電發表茲得原電照錄如下正密頃接吳師長佩孚三十電稱據探報桂軍各路均退至衡陽一帶集合程潛所部各隊亦向衡陽退却趙恒惕林修梅所部潰兵前在湘鄉寳慶者均退至永豐寳慶一帶集會並有劉建藩所帶之一部隊亦向寳慶退却其劉建藩所部及粤滇各部均經過醴陸向攸縣茶陵一帶退却將來敵軍防禦陣地應在攸縣衡山永豐一帶山嶺之線現問程潛在衡山以北已被譚浩明戕殺未卜確否等語職師第六旅明日午前可抵湘潭第五旅四月一日可到株州以與現在醴陵李司令所部之安武軍互相連絡師長擬俟張司令蒞長面商會同張檢閱使所部第二路各軍向攸縣茶陵前進爲左路職師及旅向衡山衡陽前進爲中路張總司令所部各隊向湘鄉永豐寳慶前進爲右路容俟規定妥協再行續報等情除飭各師旅積極進行外謹此電聞曹鉏魚印 
　　張懐芝之行動張子志檢閱使於支日巳抵株州并對於攻湘計畫之意見略有不同故由贛入湘行將半月無抵長消息聞張使前日自萍鄉來一歌電大意謂懐芝本有頭暈半身麻木之症自到贛以後更因水土不服舊症劇發請賜假七日以便調治頃聞張使七日又續來一麻電致參陸兩部謂因病請假僅在行營服藥調治一切軍事照常進行懐芝仍當扶病指揮請紓厪注云云當局已復電慰問但據又一報告謂據張使親信人言張使此番以政局問題頗與某方面之某某兩重要人物之所主張略有不同故張使所部留贛之國恐一時尚不能開出云 
　　段氏之通告前敵長岳兩役軍去匪來來人民類沛流離十室九空商賈尤不堪問段總理前日特屬秘書長擬電通告前敵各將領申明二事第一軍行所至首宜問民間疾苦撫恤商家此次戰事實非得已勿貪功勿妄殺第二外人生命財産隨在皆應保護長江航路尤當設法保全并聞此電業於前日（六日）加急發出矣 
　　閩贛水陸攻粤之商定政府擬以全力解决粤局故爲此事屢與張檢閱使李陳各督往返磋商决令第二路軍隊出庾嶺直入粤東與龍濟光收夾攻之效陳贛督微日致電政府略謂江電敬悉遠巳令贛南軍隊集中候令俟張使主攻軍抵郴州即遵計畫出庾嶺以攻南雄收拾東南在此一舉謹當互電聨絡共圖進行以副鈞命云云又聞海軍總長劉冠雄所擬由閩水路攻粤計畫已經上屆閣議通過内容爲閩軍原駐福州厦門兩港之軍艦一概集中於厦門與粤交界之黄島以海容等艦組織一艦隊爲出征軍以林頌莊爲司令先令配置砲位待命進攻其閩省海防以内河小艇及不可經戰之小艦編一海防隊以蔣拯領之而將前次所定之第一第二區域自令到之日撤銷總歸蔣拯負其責任 
[北京之四月八日]  
　　八日爲國會紀念日官署放假報紙停刋所以表慶祝之意者甚至按中華民國國會係根據元年臨時參議院公布之國會組織法及兩院議員選舉法成立民國二年四月八日正式開會於北京及選出議長後北美合衆國遂承認我中華民國爲國際圑體之一員誠以共和國家主　在民國會爲代表人民之機關故卽爲國家主權之所寄其關係於國家者有如是之重且鉅也及贛寗變後袁世凱氏下令解散國民黨兩院以人數不足暫停會議遂以疆吏之電請産出政治會議與約法會議曁修改約法民國法律系統遂以變更國會亦因之中斷迨洪憲告終共和復活國會復以民國五年八月一日開會旋議定以四月八日爲國民紀念之一日頒爲法律六年夏督軍圑呈請解散國會代理總理江朝宗副署解散令國會又遭中國及復辟亂後段祺瑞氏任國務總理以大總統令各督軍派員組織臨時參議院使修改國會組織法與選舉法同時西南數省以民國約法無解散權之規定要求恢復國會因此遂發生湘粤亂事至今未平政府下令依據臨時參議院修改之兩法召集國會但至今選舉尚未開始臨時參議院於議决兩法之後尚未閉會以迄今日去年四月八日　會方在開會中兩院議員六百餘人在天壇植樹名曰國會紀念林今年以國會不存無所舉動乃前日國務院傳諭各官署八日遵例放假一日其殆政府諸公尚未冺尊重國會之意乎 
[施宜間戰事京聞]  
　　吳光新之計畫據聞吳總司令光新召集各部會議攻守計畫以秭歸巴東爲第一戰區由旅長兼警備司令朱廷燦警備副司令王都慶等擔任朱王昨有電呈報參陸辦公處預定作戰計畫又分爲三路擬以孟圑長率混成一圑攻巴東爲一路穆圑長率混成一圑自曹家坪進爲一路陳圑長率混成一圑自江北岸進爲一路均會攻秭歸侯巴東秭歸克復後再向施南進攻朱旅與閻圑長等合守宜昌吳總司令所部第二混成旅專任湘西防務各處布置均甚妥貼云云 
巳有兵輪赴宜政府前接吳總司令光新來電請撥淺水兵輪二艘遊弋宜沙一帶掩護作戰兼以保護僑商當卽轉電杜司令照辦茲接杜司令㣲日電稱巳派江天楚觀二艘前往懇撥欵二萬元預儲一個月煤糧之用 
　　電令奉軍赴援中央電令奉督派其入關軍隊赴宜應援奉督業已遵令電飭現駐京奉沿線各軍整隊南下茲據軍部所得報告自五日始所有沿京奉路灤州獨流軍糧城廊房各處之奉軍均巳陸續開到豐台由京漢路局預備十餘列車備用七日上午巳由豐台開四列車南下下午又開兩列車夜間尚須開數列車據云本日晚間可有一混成旅以上之奉軍到漢口又聞七日有奉軍兩營經過山海關開往天津方面又據天津報告前赴南京之奉參謀長楊雨霆氏刻巳北上馳赴豐台指揮各軍南下又云許蘭洲四日巳到天津與徐樹錚會晤商議軍隊南下各事奉軍旅長張作相刻亦由奉回京 
　　電飭劉存厚取川劉存厚迭電請援政府已飭陜甘省抽詞軍隊出發近又與奉督商定再由奉省抽調一軍取道陜省入川並押解大批子彈前往最近劉存厚又來電請撥子彈政府已將前情電告矣茲將國務院致劉存厚原電錄下廣元劉督軍鑒靜密東電悉敵勢日益鴟張自應迅圖殲除已令吳總司令堵禦宜昌截其下竄另曹使選派勁旅接應後援并撥奉軍三旅兼程赴川會同執事籌商作戰計畫希即預爲布置相機進取以奠川局至請撥槍械一節由部另電陳明（下略）院魚印 
　　滇黔軍之消息政府七日接探報稱雲南督國唐繼堯自爲滇軍北討總司令其總司令部設於重慶又接漢口電稱重慶自熊克武赴成都後頗爲平靜雲貴軍之攻擊宜昌亦有名無實全無何等準備重慶下流一帶亦平靜民船等仍照常通行只巴東歸州方面駐有黎天才軍隊其數亦少終無攻擊宜昌之實力吳光新業於一日帶兵一千到宜昌防備甚爲嚴密目下尚别無危險狀態云云 
[北京歡迎坂谷顧問記]  
　　政府新聘財政顧問坂谷氏爲日本男爵曾在任大藏省大臣七日由中日兩國官紳中之曾在日本帝國大學畢業者共開歡迎會於中央公園之來今雨軒歡迎坂谷顧問到會者約五十餘名司法總長朱琛前農商次長周家彦林公使關野工學博士平井顧問等俱有演說至三時始散會茲將坂谷男爵演說要點錄下余此次來遊貴國非尋常之遊歷乃係應民國政府之諮詢陳述幣制改革及其他一般財政之愚見余向貴國陳述幣制問題意見至今日計之已有數次當光緒十四年之際所遞李中堂之書是爲第一次屈指已三十餘年然余常因事務紛繁雖數遊滿洲奈足跡終未到北京與南方各地及今思之深以爲憾今爲陳述改革幣制問題之意見首須深通國内之實情故擬視察北方後次第赴南視察然後再回北京夫中國自入民國以來種種困難之狀乃人所共悉目下南北戰事方殷政界變化無定西北邊境受俄國政變之影響尚未知變起何時而民國財政狀况窘迫已達極點欲由此困難中救出民國置於安泰之地誠非易事故在政府在國民須一致以至大之决心與至大之忍耐處此難局始克有濟諸君留學日本之目的與日本敎育諸君之目的皆希望以此至大之决心與忍耐此難局徵諸已往之歷史中日兩國時有誤會時有衝突此爲人人之所承認在世界各國之歷史亦所不能免者豈獨中日兩國爲然然中日兩國有如鎖之連續不可相離者三一日同種一曰同文一曰地理之關係故一時兩國間雖有如何誤會他國始何離間此三者連鎖之關係亦難切斷至於最近兩國聞日相接近親密之關係巳生就目下歡洲大戰影響所及之利害中日兩國全然一致余此次不辭風塵來遊貴國係不忍坐視民國現在至大之困難亟思勉盡棉薄以增進中國四萬萬人民之安寗幸福今日民國之情况實不啻立於盛衰興亡之分水嶺上過一步有不能再救之危險但余之意見貴國政府並一般國民若不容納實係天命命余亦無可如何源諸君爲民國盡力間接直接匡余逮是所至幸 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[西報紀馮旅廣濟勦匪事]  
字林報四月五日武穴通信云距武穴八十里距廣濟十里之姚蒲嶺地方近有戰事前馮玉祥曾徇廣濟之請派兵若干駐紥該城以資保護約一星期前廣濟駐兵探悉有匪數百由皖境進窺廣濟又接報告謂匪巳將鎗械先行輸運由其同黨收匿駐兵雖人數無多但即開赴姚蒲嶺奪獲來福鎗八十枝子彈若干又騾數頭檢視快鎗係分藏包内每包五枝俱未曾用過者當交戰之際匪斃二十二人餘皆潰逃今所獲諸物巳運至廣濟以供後用所可異者此項快鎗由誰供給耳據第十六旅某某軍官之意此帮匪徒實爲皖軍之先鋒隊按廣濟介於武穴與皖省邊界之間故上說似屬可信惟無論爲匪爲兵此羣游搶之徒非無軍事知識即不知地方形勢蓋輸運軍械直入馮兵駐紥處相距不足十里之内其愚可謂已極途人見之焉得不報告馮兵乎馮兵有此敏捷舉動廣濟遂免搶刦之禍但四境頗不寗靖間有黨人組織機關伺隙起事者至於盜匪則官場頗能嚴治之數日前蘄州鎗决盜匪一人示幾武穴又鎗斃一盜近日馮旅長又張掛示文一通諭令城鎭人民照常營業勿起恐惶並告誡兵士購物須照市價給資或付官票或給現資不得强用當地錢舖之票蓋本地錢票價值不定易恐爭論馮旅長此舉可謂智矣商民因九江方面不致派兵來攻故漸故膽營業前赴漢口購辦春貨此間貨品輸出增多而以小麥爲尤顯著北方水災乞賑文已寄至武穴日昨商會集議一次已籌得若干賑欵馮旅多屬直籍雖有應募者然爲數無多馮自墜馬受傷後仍不良於行據其兵士言馮不願隷屬曹銀節制之下此事確否未能臆斷但不妨姑聽之也 
[湘鄂之戰事消息]  
　　北軍收復長沙後張敬堯一面會同吳師長佩孚佈置附郭防務一面令飭前敵進攻業在湘潭方面與南軍激戰三晝夜南軍終以力單紛紛向衡山退却北軍遂乘勢佔領湘潭茲聞軍界消息因湘潭羣山環繞進攻頗不容易南軍雖退出二日北軍恐有埋伏亦未輕佔刻下兩軍正在該縣屬之鴉嘴山對擊（該山距湘潭十里）勢甚凶猛惟勝負尚未大分曉又據交通界消息聨軍内容確已竭蹶子彈糧餉亦無接濟北軍刻佔四合山已得進攻衡陽之險要又聞政府得唐軍大舉東下之耗電令各前敵將士速將湘西一帶敵軍廓清以便對付唐軍茲探得進攻湘西各將士如下（一）第十七師陳復初攻寳慶（二）第一混成旅王承斌攻常德（三）第三混成旅蕭耀南攻湘鄉（四）劉躍龍李炳之等攻慈利滇軍東下圖窺宜昌消息喧傳已久茲據沙市歸客言吳自堂司令日前親至宜昌布置防務所有宜昌對岸均已增築砲壘並在上游扼要設備野戰砲機關鎗等由朱旅長廷燦孟圑長昭月劉圑長鼎臣率領所部駐紥防地嚴密異常靖國軍現在固守巴東等處尚無戰事現據各方消息多謂宜昌現狀尚屬安謐惟施鶴歸巴一帶間呈風鶴之警緣因顧品珍所部第一路滇軍之前軍司令但懋辛確於上月三十一日率其前站軍約兩千人次於巴東以下之來龍坪其顧品珍所率本部滇軍亦經與熊克武之一部川軍聨合出動有於陷日抵巴東即檄便牟鴻勳黎天才王天縱黄祖名等分路撲宜之說然尚未克見諸事實至於黎王兩軍則於東冬兩日在歸州長陽兩屬附近確已與駐軍連次接仗然皆不甚激烈故無勝負可言惟駐軍方面因恐川滇聨軍一旦加入戰潮大至衆寡不敵故於催調援軍一節進行極速又因軍械彈藥不敷作戰之用更經電省請飭漢廠先行撥濟以利戎行究之發生激戰與否尚不可知但旅宜外人於此戰雲隱伏之際則深虞一旦實現致生危險故除電達各該駐漢領事請向當局要求對於彼等之生命財産妥加保護外刻又從事編練義勇聨隊以謀自衞吳自堂司令昨因滇軍東下宜昌勢甚危急故電商艦隊司令杜錫珪加派軍艦駛往協防當經杜氏允以楚謙宿字兩艦開往協助一切現除宿字已經啓椗上駛外并令楚材駛赴江西替調楚謙回鄂以便赴宜助戰又聞黎天才佔據施鶴各屬已近月餘茲又收合王安瀾與王天縱唐克明等靖國軍十數起衆至三萬有零現又與川滇軍接近勢力更爲澎漲不日即擬大舉攻宜而宜昌吳司令光新又得援兵萬餘人新附湘軍數千人以及原有軍隊勢力亦頗不弱近日兩軍方將接近火線眼見鄂西必有激烈之戰事發生矣 
[西南最近之主戰聲（廣州通信）]  
　　西南各要人在長岳未失以前態度頗有趨向和平之意迨長岳失後則皆表示憤慨紛紛主張决戰唐繼堯昨又由行營來電云頃得京電段祺瑞復任國務總理凡有血氣莫不同仇長岳旣失北系益驕從此武力統治之謀更復何所顧忌此時此際除出師决戰外實再無觀望調停之餘地應請諸公協力同心速定大計會師寗鄂勒馬燕雲殄彼妖魔還我民國唐繼堯叩沁印又電云頃閱報載有張藻林與龍子誠往來密函謂後此滇人實行雲南主義並謂繼堯迭派專員赴瓊接洽開議條件巳有頭緒等語殊堪詫異查滇軍兩次興師皆以爭國家之安危並非爭局部之勢力所謂雲南主義究係是何名詞至龍子誠處當未就巡閱使職以前繼堯曾有電勸令與西南一致護法此外並無派員接洽開議條件之事西南各省利害相關於勢於情萬無此理今報載張函或出於敵黨之挑撥以離間西南繼堯行事自有本源本可置之不理惟任其傳播終屬摇惑聽聞故特陳大槪即祈揭諸報端以　邪說是所至禱繼堯全印 
　　李執中等致陸巡閱使電云貴縣陸巡帥鈞鑒段黨陽議和陰搆戰遂使岳長相繼淪棄楚湘重遭慘刧言之殞涕思之痛心我公去歲坐鎭兩粤不邇利權徒以護法卹隣投袂而起然猶希冀和平多次勸告而敵情益狡凶燄更張倘非痛予撻伐何能大伸義憤頃讀我公致莫公一函誓死護法大義凛然凡有血氣莫不感泣所冀指日戡定龍亂隨即揮戈北向淨掃凶鋒還我共和慰我死烈中等不諒亦誓執鞭隨鐙爲公備一卒之役雖肝腦塗地决不敢辭惟北方屢以和局誤我前此曾發言得長沙後議和遠交近攻嬴秦故智我公明察必燭其謀尤願徧告澤袍發此隱覆免令他方同志墮彼術中用兵之際少經一番遲疑即少受一番損失涓壞之微寗贊高深同仇憤切謹用自罄李執中李漢丞等叩江又致譚浩明電云衡山譚聨帥鈞鑒奉讀有電具悉退扼湘南實非得巳中等且感且憤現在湖南境土巳大半爲護法犧牲但使最後勝利可收固無惜暫時忍痛惟北方倡言取長沙後議和竊謂和不可議也如徇其言不獨條件苛刻即粤桂能保現狀耶深求聨帥曁各司令各師圑旅營長母因偶挫遽隳護法壯圖况北方均以權利爲先恢舊績竟全功期必不遠中等固預爲聨帥曁各司令各師旅圑營長祝也李執中李漢丞等叩東 
　　孫中山頃以北軍陷湘西南局面不無變動軍政府處此時局正宜急起直追力籌兵事進行以爲補救昨委徐紹楨爲練兵督辦二日又在帥府召集陸軍總長張開儒督辦徐紹楨參軍黄大偉曁司令李安邦馬伯倫等二十餘人開軍事秘密會議籌商一切聞於最近所擬之練兵計劃諮詢頗詳但以事關軍秘無從探悉其結果也聨軍參謀鈕永建前奉譚浩明命馳赴岳州參謀戰略茲聞譚總司令以聨軍因戰略關係暫行退出長沙嗣後進行方略亟須與陸使莫代督等重行規劃迺資完密特卽商請鈕參謀尅日起程返桂謁見陸使請示機宜俟互商妥協後即順道來東與莫代督等籌商一切矣湘軍總司令程潛向持積極主戰計劃反對議和近以北軍連陷湘岳又擬進窺衡山跡其用心非將西南完全征服不止聨軍方面若於此時求和將爲敵所竊笑而護法前途亦必無良好結果因特電商陸巡帥莫代督李烈鈞等主張繼續備戰堅持到底非達到最初宣言目的决不議和并願躬率所部擔任衡山前敵以雪陷湘之耻其措詞異常堅决 
　　北軍初下岳陽岑西林即電請中央重提和議旋奉復電以戰事尚未結束誠非議和之時日後俟有機會再爲籌商進行等語迨北軍再下長沙西林復電馮氏以中央所持不至長沙不止之目的業已完全達到亟盼趁此停止戰爭磋商和議以免南北兩有不利聞又因中央巳决心主戰故對於此電仍無滿意之答復西林因此昨有電致西南各督請脫去調人責任此後國事槪不願聞並謂各督如有意見儘可逕電中央表示以盡忠告轉圜餘地或有可期云云 
[西南軍府與聨合會合併之動機]  
　　去歲國會湯議員斐予極力鼓吹聨合會議即爲謀軍政府與各省之統一當時有二條件爲湯氏所絶對主張而爲各方面代表所不能一致者一取消軍政府以孫中山爲聨合會議議長二聨合會議組織條例由國會非常會議議决宣布今聞湯氏鑒於時機之緊急須先内部一致方能得種種利益又提出一合併改組草案并附以簡要之說明書公致各議員贊成與反對之兩方面各紛紛活動大約署名贊成者爲數固多而預籌抵制亦不乏人茲將原稿錄左 
　　中華民國聨合政府組織大綱草案第一條中華民國聨合政府以護法各省各軍之聨合爲基礎於國會不能依法集會政府不能依法成立期内依本大綱之規定對内對外執行政務第二條聨合政府以由　會非常會議所選出之政務總裁七人組織政務會議行使其職權護法各省各軍得各派代表一人參預政務第三條聨合政府置政務參贊若干人由政務會議推任之政務總裁因故不能視事時得以參贊代理第四條聨合政府置左列各部辦事處直隷政務會議外交部辦事處財政部辦事處陸軍部辦事處海軍部辦事處參謀部辦事處内務部辦事處各部事宜由政部總裁或參贊一人兼管第五條政務會議時以政務總裁一人爲主席由政務會議推定之第六條凡關於政務文書之公布由主管之政務總裁署名各總裁並連署之第七條省之權力及省行政機關之組織以省制規定之護法各省軍區之組織以條例定之省制及軍區組織條例未經議决公布以前護法各省自主政府之責權一仍其舊但現隷北京政府之機關各省不能直接管轄者聨合政府得收回之第八條政府會議秘書廳及其隷屬各機關之組織令另定之第九條本大綱至國會職權回復政府依法成立時廢止第十條本大綱自宣布日施行護法各省聨合會議應卽取消民國六年八月三十一日所宣布之軍政府組織大綱全部廢止軍政府一切事宜由聨合政府接管辦理　說明一軍政府有政府之名而亡其實聨合會議有政府之實而名不符此數月以來未易解决之懸案也茲爲統一護法主要勢力計將軍政府與聨合會議合併爲一機關適用聨合政府名義而軍政府與聨合會議二名均所不取伍唐程諸公所商定之修正案乃取軍政府與聨合會議而雙方改組之旣非合併爲一亦難並行不背與其駢存不如俱廢也說明二聨合政府在國法上之位置絶非統治主體乃爲執行省聨合政務之統一機關故不必另舉元首亦無須遽事遥戴政務總裁之設立略師歐洲戰時内閣之意各省各軍之代表則猶之英意不管部閣員之作用亦兼採德美聨邦參事之遺規也說明三聨合政府不直設部而僅置各部之辦事處爲其輕而易舉且實際上之作用固與設部無異說明四第五第六兩條皆合議體所應爾說明五省制與軍區二者非同時並舉則不足使軍民分治見諸實行以貫澈省爲國家單位與政治中心二大主義茲事體大不能於今日議設政府時一併解决然解决之期終須在護法之役未終了以前吾國其庶幾有豸或擬軍民分治不能行於干戈擾攘之際不知諸葛亮之治蜀綜核名實即前清咸同軍興之際亦烏覩鮑超多隆阿之輩兼管民政起而與地方督撫爭權者乎吾東隣之日本與歐西之普魯士非所謂實行軍國主義者乎何以其軍民分治之翕受敷施雖在戰時猶不改其常度也及今不圖則國亡無日有斷然者其詳當俟别論 
[粤省最近之戰訊]  
　　討龍消息計龍軍桂軍總司令陳炳焜現奉陸使命令督帶桂軍十營會攻龍軍已由南寗陸續出發前鋒三營巳於昨三十號行抵信宜昨特致電粤軍各司令接洽聞討龍第三軍總司令劉志陸以陽江一地屢失屢得實因該地四週無險可守此次完全克復亟應認眞設防以謀鞏固昨特電請莫督先將織貢閘坡兩地加工趕築砲台各三座作步步爲營之計俟將沙朗儒洞各要隘繼續佔領再行推廣聞莫督據報昨已飭由士敏土廠將英坭二百桶運載前往以資建築至陽江克復情形早紀本報茲得最詳戰報云李總指揮初抵荻海時知恩平逼近陽江恐龍軍再侵入恩平連派吳鏡如及卓桂庭所部往防後行總攻擊陽城之計畫詎忽得恩城復失之電李指揮遂速令劉志陸率所部往救并令魏軍先出那龍以防龍軍之側竄劉志陸所部抵恩平翌日即克復恩城追擊敵軍至合山墟魏司令聞劉軍已克復恩城知龍軍必向合山而退遂率所部往合山截擊劉魏軍合擊合山不逾時即將合山克復克復合山後知敵軍全退入陽城李總指揮即下總攻擊之命令將全軍分爲四路魏軍爲第一路劉志陸軍爲第二路於二十四日由合山開往北慣第一路兵向陽江城之東南方進攻第二路兵向陽城之東北方進攻林虎所部爲第三路由恩平出第八墟經塘平才峒塘圍壓迫江城北門滇軍爲第四路由第八墟出麻汕雙捷進迫江城西北門龍軍則佔據陽城附近之大小鳳雞冠山一帶頑抗以髻山望瞭嶺北塔一帶爲第二防線四路討龍軍於二十四日下午開始齊攻擊於二十五日下午四點餘鐘完全克復江城李嘉品陸朝珍皆狼狽而逃計是役劉軍奪退管砲二尊林軍得二尊魏軍亦得二尊滇軍則得馬克沁機關鎗二枝其餘各軍奪獲步鎗機關鎗砲彈等無數當龍軍失敗時由西門退却滇軍由後夾擊之死於西門河及端逢河者數百人魏林兩軍翌日即奉令會同追擊龍軍各軍司令部暫設在江城此次龍軍以全力守陽城卒經此敗大傷元氣高雷指日可下現各軍又承總指揮之計畫合攻高雷矣 
至高雷方面之龍軍現因沈總司令協同桂軍節節進迫陽江一帶又爲滇粤兩軍扼守要隘進退不得自由勢漸窮促而廉江軍隊迭電請兵均無以應擬將該縣振武軍暫行退出縮短戰線以期厚集兵力連日城中各軍陸續移動沈總司令探悉確耗昨經選撥輕便步隊多營預伏要隘截其歸路并撥砲兵躡尾遥擊以竟全力又聞廉江安埔一帶自沈鴻英軍隊連日循環進擊敵勢已衰紅坭嶺涉角一帶要隘均爲沈軍佔領并在嶺巔高處發砲遥擊城中掩護各物盡行轟毁城内現駐振武軍數約千餘名均因久戰疲敝兵無鬭心沈總司令恐李嘉品援軍繼至特飭步砲兩營分扼上游一面揮軍分向廉江三面進攻龍軍早晚必棄城而遁矣龍濟光以省軍分圍高雷四面交迫深虞不敵因特派盧宗縉等運動四邑綠林希圖侵擾新會牽制省軍茲聞台山榕樹巢匪首領伍伯海甫草村匪首何某均已受其運動於廣海附近僻壞張貼綏靖軍布告黎等自號爲總副司令且署記名肅政史道尹頭銜現伍伯海一股因經鄉圑剿散甫草村匪穴亦已焚燒惟新會爛大門方面現由駐防軍隊已將其四面包圍不嘩一鼓盪平矣又聞龍濟光聞桂軍集中貴縣陸續出發現特調龔得勝所部各營馳赴信宜加厚前線捕力至化州大本營則由李嘉品率所部振武軍嚴密布置防護聞連日由雷屬調撥軍隊赴高甚爲忙碌 
　　攻閩消息閩省督軍李厚基現爲防備粤軍進攻所有邊防節節籌備嚴密聞陳司令據前敵各探報告旬日以來詔安永定兩處驟增閩軍十餘營現又派圑長永運禧符成章等各帶所部由漳洲開赴雲霄詔安塡紥預備侵粤至援閩粤軍各支隊則已奉陳總司令檄飭趕速進兵許崇智所部於月之一日業由蕉嶺縣城拔隊進駐平坑與黄岡現駐之羅紹雄鄧本殷等互爲犄角李炳榮李次臯所轄之第一支隊同日亦由潮安城内開元寺星夜開駐長墟相機進剿至第四支隊洪兆麟所部除前撥兩營開往黄岡大埔兩地外其餘駐汕之衆已經趕配武裝購辦伙食早晚即行開拔 
　　惠潮督辦陳炯明以惠州潮梅各屬現駐警衞軍祇有十餘營地廣兵單不敷分佈所部攻閩軍隊又經詞赴前敵對於地方治安亟須兼顧統籌以免影響防務昨特電請當道增編東江警衞軍六營分駐惠潮屬内專辦緝捕事項其統領職務則擬商委藍揆芳黄强等暫行兼任 
　　汕頭日前拿獲北軍偵探左蘭亭後復在和樂街順成棧續獲葉青眼等八名經陳總司令派委嚴密勾稽續據供出人數甚夥各地密設機關除洪澳外省垣惠州等處均有該黨機關二起專以勾結軍隊爲事所有欵項俱由香港滙來陳炯明據供後業經分電莫代督飭行省會軍警上緊偵緝并飭駐惠各營嚴密查探去後頃聞惠屬防軍昨在平海地面拿獲閩軍間諜林元和等五名搜獲來往信件多函及襟章任狀數起刻已解返行營嚴密鞫訊并將搜捕情形分電陳總司令曁莫代督等察核以憑發落又聞惠潮梅督辦署前日有該署參議官吳文華向陳總司令烱明面商公務神色倉皇言詞矛盾陳總司令以其形跡可疑叱令左右衞兵將吳獲住在身上搜出手鎗一枝書信函一係由敵軍寄交函内復有該署參議吳文華名字旋即提同鞫訊俱認受敵軍運動不諱陳總司令據此以吳等罪無可逭昨特提吳驗明正身派兵押赴海天春地方鎗决 
[閩省汀州獨立之傳聞]  
據廣東某報載有福建最近之危機一則内稱汀州閩軍已於十六日獨立云云至其言之確否尚未證實其言云閩省汀州宣布獨立矣汀州原駐警備軍一圑（去歲新招者）防軍兩營忽於本月十六下午三時聨同宣布獨立通電西南一致護法李厚基聞警旋派督署李參謀長率隊一營前往宣慰冀其取消獨立不料行至中途該營兵士忽又譁變將李殺斃赴汀州獨立軍投効前敵並由各軍將士推舉民黨要人陳圑長爲總司令已於即日率大隊出駐永定而武平縣屬巖前及下壩墟之閩兵均聞風逃遁援閩粤軍第二支隊司令許崇智亦奉陳烱明總司令命令率所部炮工輜機關鎗隊同時進駐蕉嶺一面檄調進攻一面與黄岡羅紹雄第三支隊大浦李炳榮第一支隊及汀州獨立軍分途包圍詔安漳州等處云 
[廣東財政之險象]  
　　廣東財政之狀况自經辛亥鼎革已紛如亂絲迨元二年間胡陳兩督銳意整理元氣稍蘇不圖癸丑之變金融復亂然龍濟光入粤内庫尚存現洋紙幣不下千萬供彼頒賞其部下之用自是而後牽蘿補屋已無財政之可言至前歲軍興龍氏復席捲所有以去迄於今日千瘡百孔加以兵燹頻年當局者各存五日京兆之心絶不講求補救之術惟知對於民間遇可以供其一時之轉動者不惜百計經營所謂名譽官方不稍顧恤如海防經費田畝捐有奬義便等等所認爲殃民禍粤聲言决不實行者卒亦食言而肥其他待興之凡百苛捐不過因一時之時機未熟否亦應有盡有矣自去歲宣布自主藉自主政體四字一切自由行動中央解欵截留大小官産賣去强半曾未足以償軍餉於什一廣東破産今將成爲事實矣頃據某方面消息當局近復擬向某大公司商借外債七百萬元以士每土廠及大沙頭爲抵押品查云歲士敏土廠曾抵借某銀行欵三百萬元此次借欵條件聞即擬就七百萬元中撥還三百萬於該行使得以土廠專事抵押於某大公司云云但粤中各界聞此消息大不愜意苟其進行將向省議會提議力爭以免挖肉補瘡重貽後日之累云 
　　白鴿票賭近日紛傳將次開復據聞此事不久卽當實行並聞某機關業已首肯不日批准每年餉銀一百二十萬元一次過公禮七十五萬元其承商者爲某公司其中股本以港商某佔多數按此事謡傳已久吾意熱心護法者未必不恤人言也又一函云如白鴿票准承餉開辦則山舖票必求減餉前田承斌任財政廳長曾有人提議及此而當時山舖票承商聞耗卽欲退辦倘官廳不准退辦則須減餉六十五萬後經派員切查以澳門山舖票與白鴿票比較則所請減餉並非商人方面借口減餉牟利此盈彼絀消息相關情勢確係如此至於番攤方面亦不能謂爲全無關係亦必要求減餉二三十萬如此公家利益比較上所得無幾徒張賭禍督軍性情耿直省長又係粤人當斷斷不肯出此云 
[濟南通信]  
　　會議防匪五日軍署開會討論目下東省匪勢日形猖獗將有不可收拾之勢若不急行剿辦爲害無底研究數小時均以防軍不敷分佈東剿西竄難望肅清决定將兗曹各處駐防軍隊編成兩大隊名爲游擊隊以方玉譜唐天喜任游擊司令無論何處土匪發現實力會剿母得擁兵自守姑息養奸已電詢方唐兩使竟見如邀贊同即行照辦云云 
　　濟寗之匪濟寗城西唐家口附近地方久爲土匪出没之數幸距城尚遠商民無甚恐慌昨忽在距城八里之張家橋衆集二十餘人持械搶刦將張廣儉之母綁去報案後金知事即邀請陸軍混成第七旅第一營與警備等合力追擊比至該莊匪已席捲而去六日夜城内又聞砲聲隆隆次早始知城南十餘里之醋劉莊劉記屯一帶被楚吉田率人綁去男女各一人現尚不知其去向云濟寗城南匪首楚吉田王玉桂等自襲殺桿首李厦後愈形猖獗擄掠焚殺無所不至今聞該匪在九子集一帶把守運河使舟楫不能往來並演戲慶賀迭勝行樂當道聞之亦莫可如何也 
　　岱南之匪岱南土匪勢力浩大以史殿臣爲最郭匪次之于三黑又次之近聞史于兩匪以郭匪意欲受撫恐不利於已乃暗地聨合用爲抵抗仍號稱新定武軍且擬襲據嶧縣縣城作根據地幸近日新軍第一旅及兗州軍隊多在　境當能無虞云又據某機關消息嶧縣史于兩匪現已聨成一氣約有萬人自前日圍攻該縣縣城經兗州官軍屢與開戰逆燄稍挫唐旅長昨又來電告急請轉電徐州張鎭守使趕派勁軍協勦以濟危急軍署得電後巳發電徐州云 
　　單縣之匪單縣東南鄉侯樓寨於陰曆二月十三日被土匪攻破茲悉被架之一百二十餘人中已將貧寒者繼續放回五十餘人當土匪進砦時因東南砲樓子藥俱盡匪遂乘勢攀登寨内 
 
 
 

Page 7

 
 
人員見事急乃紛紛向東南迎擊巷戰二十分鐘勢益不支乃棄寨而逃被匪擊斃者爲裴和受齊法田王允祥李凌漢之傭工劉延爵之妻及其女張克恭劉桂三王文德等九人受傷者爲李鳳雲宼兆元馬大小楚金祥之二子劉延禮王玉環張蕢昌李振方郭自三朱世東張鳳昌李水等十數人寨長劉繼彧之家族幸得無恙赴城報案後知事與巡防第八營及陸軍十七圑第三營兩營長馳往騐看並留巡防兵士及警備隊二十人以資彈壓劉寨長以寨已被破斷難久居賴軍隊之護送將全眷搬入城中其力不能遷者飲泣痛哭岌岌不可終日劉氏桑梓情切特懇軍界長官詞撥隊伍在該處常川駐紥如請求無效則禀懇濟寗道尹設法保護云 
　　六縣之呼籲東省近月以來盜匪蠭起各縣請兵之電大有應接不暇之勢昨午邱縣冠縣堂邑博平茌平清平六縣聨電報稱各該縣邊境毗連一帶近發現大股土匪動輙數百人互相聲援大肆猖獗民不堪擾特此披瀝電陳懇即派兵往勦以靖地方而保民力云云聞省署接電後當經商請軍署酌撥軍隊赴剿矣魯人之傷心語本省今日匪患之披猖輓近數年所未曾有探本窮原不能不致咎於前四省剿匪督辦張敬堯之輕於言撫養癈遺患益以今日南征議起本省軍隊調編第二路者一師以上防務單薄自不能免今旣猖獗如是若僅以本省有數之軍隊禦此遍地出没之萑苻肅清之期實非旦夕可望故此時欲迅圖收拾若將剿匪督辦之任另員接替以四省之軍合力統籌聨成指臂一播張氏坐擁重兵隔岸觀火之舊轍蕞爾醜虜夫何足慮不然直豫諸省能顧念鄰封量力助剿不但吾人所大願亦事理之當然蓋魯軍南征原非一省一人之利不過關懐大局所不敢諉若此省踴躍急公而彼省反坐觀其地方驛騷生民塗炭恝然若忘不一援手甚非是也直隷曹督近已慨然助剿未識趙倪諸督竟究云何又據京訊剿匪督辦一席近徐海鎭守使張文生運動最力惟中央方面之夾袋人物不一而足馮河間擬派王廷楨師長兼充段合肥又欲以徐樹錚承乏以酬其勞此外奉督張作霖保薦陸軍中將許蘭洲皖倪督保薦皖南鎭守使馬聨甲此區區官星究照在何人身上尚在未定之天就此觀察實行進勦猶不知延至何年吾顦　欲死之民至時恐將索於枯魚之肆矣 
[成都之風雲詳記（三續）]  
　　周之失敗在劉袖手旁觀劉之失敗在各師袖手旁觀假使各師用命劉何致提出最後三條（一）讓熊克武督川（二）宣布附和南方（三）在省背城一戰一月三十一號此項通電一出各師以劉已無鬭志羣皆贊成而劉尚以資中未失門户未聞隆内富滇軍不能飛渡川北方面尚有遂寗潼川安岳樂至可守但滇黔熊石之軍以劉無誠意言和不允停戰軍隊紛紛開向省城前來一三師徐　諸師長以劉巳失威信不復抵禦一面將資中方面軍隊撤防宣布附南一面將安樂方面軍隊撤防開到金堂綿州門户洞開聨軍得安然西上雖有賴心輝（劉之勇將）之抵死截斷來路而大兵壓境有十賴亦無濟矣而劉氏之附南通電又因各路電報被截未經達到故熊軍與滇軍皆未下停戰命令以致劉氏被逼行色如此匆匆也 
當劉將去時曾有各處軍官開會以劉去熊未來之時先促劉成勛師長到省以軍務會辦名義暫行護理督篆後因種種妨碍未成事實 
劉存厚張瀾二人逃赴綿陽後曾開軍官會議决返攻計劃（一）待陜甘援軍到達川境（二）南方内變（三）集中軍力漸次侵占川北道屬以爲恢復地步但此三種計劃未及運用而石青陽顔德基等軍旣日漸逼近滇黔軍又紛紛開往北路尾追經五師吕縱隊長等出而調停催劉張速離綿陽以免再起戰禍劉張於是又不熊不離綿矣據綿陽來電述劉巳離綿原文云成都但省長鑒積之到綿初意聨络敝師（第三師）力圖恢復嗣經敝師全體官兵嚴詞拒絶并連日催將督印交出迅離川境頃聞擬於支日（即三月四號）由此他適知注特聞學弟何樞垣叩東何爲但之同學此電極爲可靠者也昨又接一電云成都但省長并轉吕漢羣向育仁彭竹軒王伯常諸兄鑒駒於日昨抵綿當將尊意轉達劉前督巳於今晨起程離境軍隊分交田頌堯賴心輝率領餘續聞綿陽知事謝家駒支印（未完） 
[杭州快信]  
　　督署昨發出密令多起聞係關於軍隊調防問題 
　　此問商界得泗安消息駐廣德之定武軍此次開拔回皖時延途騷擾該處商民不堪其苦 
　　京奉直水災督辦熊希齡以該處春賑待撫孔亟昨又咨請軍民兩長設法救濟 
　　上年甬事發生時蕭紹慈餘各縣支出臨時特别費用呈請作正開支初經省長駁覆後又一再聲請飭交財政廳核議現已由廳呈覆准在準備金項下支銷 
　　龍游知事莊承彝連破鄰境盜案異常迅速經高檢廳開具事略呈請給奬齊省長昨已咨請内務部核准辦理 
　　省公署差遣楊宗鈞劉鳳揚在外假威作有乖行止省長飭查得實昨已下令驅逐并派隊乘火車回籍 
　　一師四圑五連附姚毓文調充八連連附尉官十連連附趙勁調充三營營附尉官十一連連附李任忠與三連連附許國忠對調另委孟兆熊充五連連附陳世臣充十連連附 
省會警廳擇西湖地點開辦流丐收養所現已議定辦法不日實行 
[南京快信]  
　　李督之病較昨益重軍署已電滬延請某名醫來寗診視軍署近日公文均由參謀長何恩溥代行 
　　李督親信言以某項風潮尚未平息主張暫不電京請假故李督病重外間知者甚少 
　　聞李督之病初起實因過受激刺氣鬱以致腦病復發嗣又調治不經心中西雜投嘔吐不止故醫治不易見效 
　　聞張懐芝因魯省匪警頻聞確有不願由贛攻粤消息 
魯張樹元昨又來電密商剿匪方略軍署復電請直接與張文生協商免悮機宜 
　　軍署昨急電七十四旅陳調元速派大隊進剿邳縣土匪 
　　陳光遠戚揚派來之譚毅因接家電母病危篤已於昨日乘輪回贛 
　　贛督軍署總參議李廷玉因某項要公到京接洽擬明日首途北上 
　　譚延闓復電李督無赴湘意 
　　省署議將全省烟酒稅加徵昨電各屬菸酒公賣公局長來省籌議辦法 
　　齊省長以密垣疫氣已滅擬即將臨時防疫局撤消以節糜費昨已電内務部商求同意 
　　蘇省裁釐改稅所有歸併裁之各局所早經發表昨財廳又通令各釐稅局長自五月一日實行遵照廳令辦理母得遲延 
　　省立學校聨合運動會期巳近敎育符廳長昨派員到高等師範學校擇勘地點布置一切惟近日陰雨連綿恐又將屈期 
　　寗總商會昨開春季大會 
　　省議會咨請省署召集臨時會 
[地方通信]  
[蘇州]  
　　崗警被匪戮傷南區護龍街飲馬橋南堍第二分駐所派出之守望崗警李學臣於夏曆二月二十六日夜三句鐘時在黑暗中見有兩人扛抬一皮箱頗重由蟛蜞巷出來李警士以深夜抬箱往何處去向之盤詰該二人即將皮箱停下是時背後又有兩人趕來並不開口即將李警用繩綑住奪取其所持洋鎗即用鎗上刺刀將李警連戮數刀傷及肚腹等處登時倒地該四人即抬皮箱而去迨後巡邏長警經過見李警士受傷在地當向詢明情由立即報告南區警署王孟龍署長飭派巡官王澂帶同長警前往查看情形即將洋鎗尋獲並將該警士李學臣抬回本區後立卽報告警廳崔怡庭廳長分令各區署各派長警分投追緝並飭派偵探四處訪查查無蹤跡現已將受傷警士李學臣送往博習醫院醫治聞該警士受傷頗重恐難保全性命云 
　　通緝江陰越獄犯蘇常鎭守使公署接江陰縣知事陳思電稱前晚十二時内監罪犯忽行起閧致臣禁之罪犯四十八名同時越獄脫逃當時調派軍警追緝獲到八名尚有四十名未獲特電請通緝云云朱鎭守使已通令所屬各軍隊及各縣知事一體上緊偵緝矣 
[無錫]  
　　振藝絲廠定期開工南門外振藝絲廠自去冬停車以來業已數月推厥原因緣爲絲經市面冷淡况該廠車數有六百餘部較之他家爲多故遲之又久該廠主許君現已將内部大加整頓以期出品精良聞已籌備就緒准於夏曆三月初一開車一般女工無不喜形於色云 
　　不警督察長來錫蘇州水警督察長宣保章君近奉趙廳長密令視察太湖一帶水警梭巡情况故特於昨日來錫聞尚須勾留一二日再行返蘇云 
　　廣勤股東會之大總統代表馮河間前年在蘇督任内曾與本邑鉅紳楊翰西君經營實業股開廣勤紗廠上月該廠開股東大會時河間電令南京軍械局長孔慶塘君代表來錫預會現聞孔君日前返寗後已將開會情形報告河間察核矣 
　　縣立第六高小紀念會七日爲縣立第六高等小學校五週紀念來賓到者五十餘人舊學生到三十餘人其開會順序（一）對校旗行禮（二）唱紀念歌（三）校長報告（四）官長訓詞（五）新舊職員演說（六）新舊學生演說（七）來賓演說（八）唱國歌（九）全體攝影（十）振鈴閉會職員演說中前校長孫筱荃演述當時創辦之情形來賓演說中有第三師範附屬主事唐壬生演述參觀成績之意見錢孫卿君代縣長述紀念會詞云 
　　開濬河道近年河水不淺涸船舶往來均稱不便農夫於農忙之際汲水灌漑咸覺源泉充塞以故地方熱心公益之士興工開河之舉時有所聞茲悉開化鄉念四一圖前巷上南有河流一道農夫灌漑莫不取給於是惟近年以水淺之故加以河道淤塞來源不足農人岸水莫不呌苦該圖圖董周君景華有鑒於此爲便利農民起見已於前日築壩雇工開河現正從事工作一俟工竣即行開壩云 
[鎭江]  
　　擬濬新豐塘河距鎭城之東四十里新豐塘河東南隅多有山谷全恃此河宣洩近因河身淤淺宣洩不利大雨則澇久晴則涸於農田秋收極受影響前有公民王某等呈省請飭水利委員會派員測量開濬現已行縣查復倪和甫和事奉文後迭經邀集城紳在公署討論昨又分函朱王兩君趕緊調查該處塘河究有工段若干應行挑濬寛深各若干擬具節略呈縣以便親詣覆勘設法疏濬云 
[揚州]  
　　鎭使偕旅長回防海州鎭守使白寳山駐宿七十四旅長陳調元前晉省禀陳防務在寗小作勾留並領三月份餉薪回防由寗乘車至鎭改乘戴生昌清江班小輪於八日晚經過揚州逗留片刻即鼓輪北上 
　　食商請派兵緝私兩淮鹽運使張季煜昨據鑒阜食商謙益永禀請派兵駐紥鹽阜之范公堤一帶緝私特令行劉統領酌撥緝私營兵前往駐防 
　　公賣局催解稅欵駐揚第六區烟酒公賣局長張景祜昨奉總避令催報解稅欵特通令所屬各支棧經理迅速繳納以便解省 
　　警士要求之會議江都警察敎練所自改由各區長警至所習練以來成績尚優現各長警以肄業與服務同一時間必須耗費金錢倩其他之警士代替殊與經濟有關由三區長警公同會議禀請警所要求改爲巡邏以期服務與肄業兩有裨益陳鏡如警佐據此於八日下午召集一區長羅寄琴二區長朱少華三區長黄石巖四區長朱康侯五區長張玉芝至所會議僉謂巡邏隊非有高尚之學術不足當此重任遂表决不准云 
[杭州]  
　　運司統領同時出巡袁運司擬於本月十五日出巡餘岱等處爲改組鹽警辦法親自調查私銷出没處所設法救濟又兩浙緝私統領宋明善以蘇屬奉賢川沙及浙東餘姚岱山各屬均係産鹽之區場灶晒板各户甚多深恐有私添竃板偷漏鹽課情事特呈准袁運使擬於本月十五左右前往餘姚等處巡視以資整頓而裕鹽稅 
　　戡平甬亂案内之勳奬日前楊督軍以戡平甬亂出力各員呈請奬給勳章昨由大總統指令國務院云呈悉徐國樑等巳有令明發張通謨着給予五等嘉禾章沈大椿葉遇春符壽嵩着給予七等嘉禾章楊國觀着給予八等嘉禾章餘均如擬給章此令第四圑調温之確聞頃得軍界確息駐省陸軍步兵第四圑昨奉楊督軍訓令調赴温州平陽遂安等縣扼要駐紥以重防務伍圑長業已傳令各營定於明日（十號）起程並聞該圑將由平陽進駐福建援助閩防 
　　騐屍復活之大怪事慶春門外施家弄有沈姓寡婦昨與鄰婦葉何氏因細故口角致起街突詎葉何氏竟邀集多人將沈婦毆傷甚重旋卽氣絶身死當報該管警所轉報杭地檢廳立飭檢察官帶同檢吏人等往驗緝凶甫經蒞場不料屍婦居然復活尚熊言語並將已死復活情形禀訴法官請求究治檢察官略訊一過立將兇婦葉何氏等三名一併拘解法院審辦一面諭知傷婦迅即醫治候傳審理 
[寗波]  
　　漁業傳習所開課定海縣漁業傅業所由部撥欵開辦茲陰該所業於四月八日開學授課行期由農商部田總長特派漁牧司汪揚寳君到定舉行開校禮云 
　　更調炮台人員寗波平遠砲台台長陳瑞陳供職不力日前經砲臺總臺官張君具呈督軍准予將該臺長降充安遠砲臺敎習遺缺卽以平遠砲臺敎習黄文欽升充遞遺之缺卽以安遠敎習馬步雲調充云又聞張總臺官前以綏遠砲臺副敎習張紹到差以來訓練無力亦呈由督軍准予撤差遺缺另委周尚瀛君接充矣 
　　大火誌聞八日黎明五時東門甕城内失火一時火勢猛烈　經警屠消防隊及各救火會馳至設法撲滅惟因甕城地面狹小不足廻旋霎時延燒殆遍又因旭日東昇樓建築高據城頭火勢炎上一時亦被捲燒無從施救事後查檢計焚去巳閉鴻章綢莊及巳閉歇之某鞋店　寳銀樓華通大藥房天元帽莊老得利釘鞋店福昌銅店計十餘家樓房二十餘幢惟甕城内護城廟巍然獨存此中損失不資亦一浩刦也 
[南昌]  
　　官産印花兩處長辭職官産處自黄象熙處長接事以來鄰疆不靖風鶴頻驚所有官産雖經投標拍賣苦於無人承受而中央又因軍費浩繁迭電嚴催解欵黄處長極爲懊悔大有决然捨去之勢聞於日昨電呈財部懇請辭職電文中措詞極爲堅絶又本省印花稅自設處專銷以來本省方面似覺銷行推廣而外屬仍取敷衍主義以致該處稅收迄今未能暢噖該處長李嘉德會辦饒延年亦以此事不易推行曾屢電中央辭職無如均不獲允饒氏前曾請病假一月尚未銷假而李氏又接續請假一月現在所有一切處務槪行由第一科科長辦理 
　　廬山汽車公司之調查戚省長指令潯陽道尹公云頃據九江公民萬中楨等禀陳廬山汽車運輸請改由地方公辦等情查灣牯馬路汽車輸運事業前自玉成公司歇業後運輸權落於外人之手該路因年久毁極公家無欵可籌事關主權未便懸擱適據商民張謀知願集欵二萬元從事修路購車承辦計公三期收回運輸權擬訂簡章預算表請求專利五年豁免五年歲捐禀由吳前道尹令縣查明呈經本省長批飭限制無洋股在内不得半途廢棄蹈玉成公司之覆轍將此項利益抵押外人並經咨准省議會公决准其集欵承辦在案迄今開辦已久張謀知於承辦後演出種種弊端並有西人投資五千元情事仰即逐一調查明確據實陳復再行核辦 
[濟南]  
　　倪丹忱過濟六日早八鐘皖督倪丹忱赴京過濟張代督邀請入署對於時局上作片刻之談話並設讌珍珠泉軍政兩界要人多半與晏酬酢極歡至十一鐘始出城首途聞倪此次赴京志願在值此軍威正盛之餘擬再竭力聨絡各軍趕速出動俾貫澈武力主張云 
[雜評一]  
[土匪之禍（默）]  
　　北軍挾長岳戰勝之威欲進而以武力征服西南意氣不可謂不雄然何不移而用於外交上之助力也不用於對外又何不用於對内之土匪也土匪者當局所視爲癬疥之患區區跳梁小冦之不足平殊不知今日之土匪其勢有不容輕視者擾害居民之不巳且駸駸及於外人豫省之匪旣擄美工程師而蘇魯交界之區又擄美敎士倘長此縱容我人民之生命財産不足惜一旦危及外人釀成重大問題當局能避此責任而不問耶前所謂癬疥者已養成爲癰矣其可再任其潰爛耶 
　　然而今日之政府方亟亟於西南而不暇顧其有顧及之者僅競爭剿匪司令之頭銜而於匪之如何剿如何治標如何治本則又不之計也嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[拯救海參威華僑三誌]  
　　本埠紅十字會近接交通部電轉商招商局派遣飛鯨輪船前往海參崴救濟華僑一事已紀昨報茲悉該會又接駐崴領事來電以崴埠近狀益形危險催請迅速開往等語當經該會將所備振米四百石餅干三十箱并棉衣藥品棺木等件函請江海關監督發給護照一律裝運上船一面撥滙巨欵交由煙台紅十字分會以便籍隷北省各僑民抵烟時卽可就近資遣回里其派定之醫生職員人等亦向駐滬俄總領署領有護照定今晚開輪赴崴振救 
[調查招募僑工機關]  
　　江蘇僑工事務局昨致各機關函云案奉國務院僑工事務局令開查歐戰發生以來外人之向我國招募華工者接踵而起我國政府鑒於生齒日繁貧民日衆遂有趁此時機以移民爲救民之舉但此待應募工人遠涉重洋生命關係至爲重要現在本局對於應募各種機關務在嚴重取締根本改革以求辦法之統一藉免民生之流離惟查承募機關其經官府批准者只一惠民公司此外通商口岸及内地各屬代外人招募華工者實繁有徒是何名稱性質如何辦法如何均屬漫無稽考殊非鄭重之道本局未悉詳情無從取締爲此除備文分咨各省轉行所屬務將所轄地方有無招募僑工機關其情形若何一併詳細調查咨復過局以憑辦理外合亟令仰該事務局長即便遵照切實調查上海爲通商口岸尤應特别注意爲要等因奉此除分别函行外相應函達即希查照調查過局以憑彙復至紉公誼 
[改良租界風俗之動議]  
　　前晚基督敎各敎會在新天安堂開月會討論上海租界改良德道事後由大衆議决由各敎會會同各界組織道德改良會並請公共租界工部局派員調查上海種種惡德以便着手合謀改良方法 
[英倫茶業消息]  
　　字林報云頃據倫敦訪員電稱華茶商人已上購買一部份新花之條陳如所需噸位果能覓取則此議當可批准也再此議與怡和洋行收購陳茶之辦法不相牴觸云 
[新任法公使蒞滬三誌]  
　　新任駐京法國公使博伯氏抵滬後曾偕同駐滬法總領事至江蘇特派交涉公署訪晤陳交涉員延見之下叙談甚久並聞法公使述及西歐戰事勝利陳交涉員稱賀不已日昨下午三時陳交涉員偕同交際科陳世光楊小堂并法文繙譯譚君等前往法公使行轅答拜法公使頗爲歡迎云 
[新垃圾橋命案三誌]  
　　公共租界西藏路英商自來火公司小工沈三於本月七號放工時因將煤斤置於紫銅飯鍋内走出刑狀慌張被看門印人愛惠賴亨查見上前搜檢沈情虛奔逃該印人隨後窮追至新垃圾橋堍被一千零九十九號站崗華捕趙光璧持鎗攔阻沈誤觸鎗頭上之刺刀傷及肺部不及醫治而死業經公共公廨中西官騐明諭令屍妻沈許氏備棺收殮並將趙捕發交捕房看管聽候傳證質訊在案昨晨由廨傳齊一干人研訊先由駐廨西捕頭惠勒上堂禀明案情繼由自來火公司看門印人愛惠賴亨投訴是晚上差後見死者手携紫銅飯盂而出分量頗重疑其藏有物件欲向搜查詎死者情虛往外奔逃我即尾後窮追至新垃圾橋見一千零九十九號華捕在前由我招呼捉賊彼即舉鎗相向其時死者仍往前奔逃以致鎗頭刀誤傷右脇我追至彼處見死者兩手握拳跪於地上旋見鮮血淋漓問其何處受傷已不能言遂與該華捕雇車將受傷人送請仁濟醫院醫治是實堂上得供復向該印人盤詰良久並令其執鎗試演當時情形諭令退下次由自來火公司經理西人哈脫投訴近來公司内時常失竊物件是以囑令閽印人無論何人出入槪須搜檢惟死者在公司内工作已有二十餘年素無過失此次貪小私取值洋五分之煤塊以致受傷身死甚爲憫惜云云又據一千零九十九號華捕趙光璧供稱是晚在新垃圾橋站崗陡聞印度人大呼巡捕捉强盜巡捕捉强盜見死者在前飛奔離我約四五步我即舉手喊令止步豈知死者仍向前奔逃見其一手携取飯孟一手執一黑色西帽是時天色方暮察視不明疑其手中執有兇器故舉鎗相向詎死者走至近身忽然跪倒地上致鎗頭刺刀誤戳右脇如當時死者不跪至地鎗頭刺刀雖亦碰着不過在其腿際决不致死供至此堂上亦令趙捕執鎗試演當時形狀畢又向詰問曰爾當時曾否聽見印度人口呼臘里龍並路上有無他人行走趙捕答稱未聞印度人口呼臘里龍亦不知臘里龍爲何物當時路上亦無他人行走等語又據老閘捕房二號捕頭開立根投訴西藏路橋一帶地處幽僻且邇來中西探捕被盜傷者已有數名該捕聞有盜賊舉鎗防衞似無不合應請堂上察核張襄讞商之英白副領事命傳屍妻沈許氏屍弟沈四到案略詰數語即會同簽判云驗訊得死者沈三委係鎗刺誤傷身死　千零九十九號華捕趙光璧無過開釋姑念死者家貧應着自來火公司從優撫恤此判 
[奥人展期離滬]  
　　英美工部局敵僑註冊所西人安雷指控奥國人强瑟脫爾未舉中國政府允准擅自來滬有違處置敵國僑民條例等情業經捕房將該奥人傳至公共公廨訊明判准居留上海一星期自行離滬在案茲已届滿尚未去滬昨晨該奥人自投公廨譯稱我在哈爾濱經商有年此次來滬購買貨物尚有許多事務一時不能結束如即離滬必受損失務求堂上寛限云云王襄讞商之英卓副領事准再居留七天期滿務即離滬 
[普濟失事案舉行終審]  
　　招商局新豐輪船曾在吳淞口外撞沉普濟商輪溺斃中西船員搭客多命經新關威稅務司函致招商局總船主將新豐船主紅勃林解職飭令投案佩訊業已會同理船廳河泊司米君迭開審訊屢詳前報茲悉威稅務司以案延多日尚未結束是以通知叅預研訊各員訂於昨日舉行終審當於晨問九時許傳到該船主由河泊司米革會同各員並招商局代表律師等携同兩造調查證據卷宗在江海關理船廳對面設立審庭會同研訊至十二時因手續繁多未能終結經各會審員議定於午後續訊即分别散出各歸午膳畢復於二時起繼續審訊直至三時四十分始行審畢退庭各携卷宗散出結果若何探俟明再誌 
[太平洋行竊案續紀]  
　　九江路三號門牌太平洋行因失竊值洋九千餘元之金珠飾物報經捕房派探查得該行比隣某西人家侍者朱洪源跡涉嫌疑將朱拘解公共公廨訊供管押在案昨晨復訊由中西包探禀稱被告雖不承認惟已經打樣間將被告指模與原告鉽箱之指印比對相似今求展期俟調查證據再行解訊中西官判朱還押展期兩禮拜再訊 
[大通路盜案又獲一人]  
　　新閘大通路一千零二十八號門牌潘晋之家於三月二十七號清晨被盜刦去值洋九百餘元之現洋衣飾報經新閘捕房派令中西包探先後緝獲與是案有關之王錦弟林少星陳達富陳根生（卽陸根生）等拘解公共公廨押候訊究在案昨晨又經捕房續獲同黨王少山一名連同先獲各人併解公廨由中西包探上堂禀明前情請究中西官向陸根生等略訊一過以原贓皮衣巳經事主認明判被告均仍還押候展期研訊 
[研訊延慶里盜案詳誌]  
　　法新租界白爾路延慶里陸桂生即陸慶林家於上月二十八號晚被匪十餘人搶去銀洋金飾衣服等物即經事主報告捕房請爲查緝現由探目沈德福包探魏志餘李榮卿楊振富唐阿高楊仁生王富祥等偵悉該匪等匿跡之處協同前往將二房東姜阿寳盜黨顧仲根曹邦相曹阿二嫌疑人曹金標等一併拘住並在顧身畔抄出銀洋又在順泰當吊出灰鼠皮袍駱駝絨袍各一件帶入捕房留候錄供解送法廨訊辦在案昨日傳同原告將該盜等解經聶讞員會同法副領事德君升座特别公堂開訊先據原告陸慶林聲稱是晚七點鐘被盜搶去衣服金飾銀洋斯時商人尚未回家有大姐陳小順在家目覩可以質證即由陳小順訴稱是晚我在樓上房間内先有一盜（指顧仲根）上樓强將房門推開共有盜匪六人入内翻箱倒篋我即乘隙下樓出外喊捕詎門外又有匪徒兩人均出手鎗向我恐嚇旋見顧等携贓而逸是實又據見證顧金標稱我在該弄看管房屋即住該弄過街樓上是晚聞得大姐陳小順大喊救命我即下樓忽被一盜將我扭住袖出手鎗並稱汝敢聲張定須置之死地故此畏懼未敢喊捕今蒙拘案請求訊辦詰之姜阿寳供住居南陽橋地方於正月二十八日由現已在逃之徐恒冲龔阿四前來租賃房屋至上月二十八號由徐等糾同多人往白爾路搶刦得贓回家後次日將灰鼠袍子囑令民人之妻持往順泰當質洋二十元民人雖係知情實未同往求察顧仲根供前爲酒店生意與在逃之龔阿四相識已久是晚同往搶刦是實曹邦相供放車爲生阿四等搶刦之事雖亦知情質實未同往曹阿二供開茶館是晚五時徐恒冲龔阿四等前來啜苟旋即同去不知何往後由阿上給洋三元不知搶來曹金標供與姜阿寳相識前日姜來招呼民人至伊家由姜稱萬一捕房來查托爾承認租此房屋並非盜匪所租民人受姜之愚求宥姜妻盛氏供衣服實由阿四囑令婦人付質中西官判姜阿寳押西牢二年顧仲根押四年曹邦相押三年曹阿二押六月期滿一併永遠逐出租界曹金標姜盛氏從寛斥退吊案之贓給予原告具領 
[美國公司代售聨票之中資]  
　　滬寗滬杭甬路局奉交通部令開國有鐵路聨運會議第五次記事錄所載第十九議决案關於委託美國捷運公司代售聨運各路客票其中資仍照向章提取百公之五一節應即照准如聨運各路擬與該公司訂立合同卽查照本部核准第四次聨運會議之第十議决案辦理並將合同抄呈本部備案除分令外仰即遵照 
[加售游歷來回票之决議]  
　　滬寗滬杭甬路局奉交通部令開查國有鐵路聨運第五次會議記事錄所載第六第七議决案應卽照准所有北京南京間及上海天津間均准加售來回游歷票其有效期間應除去實際旅行之日數外再加十日由各該站長年發售至各站至張家口或南京之來回游歷票並准改爲長年發售又議决案第九所載由上海或杭州至北京來回游歷票之有效期間應即酌加修改凡由出售來回游歷票各站至北京或杭州及北京與杭州之來回游歷票均准以一個月爲有效期間其他仍以除去實際旅行之日數外以十日爲限均定自七年二月一日起實行除分行外仰即遵照 
[添製退還客票欵項之報告]  
　　滬寗滬杭甬路局奉交通部令開查國有鐵路聨之第六次總管賑會議記事錄第三議决案所載嗣後聨運各路除每月應送值管賬目鐵路各項報告書外應添製退還旅客票欵之報告書一種爲外路應算還本路之銀數用一種表式詳細登載此項表式除爲值管賬目鐵路製備一份並須爲有關係鐵路各備一份所有退還旅客票欵無論須經他路同意或由本路自主付出者一律登入此項報告書等語應准照辦除將該項辦法編入中華國有鐵路發售聨運客票未用畢退價規則第六條第二項並電令京奉擬具報告表式呈部以便分令各路遵辦外合亟令行各該路仰卽遵照 
[交通部注意鐵路運輸]  
　　交通部訓令滬杭甬鐵路管理局長任小山略謂鐵路運輸之消長全視各種貨物之盈虛而貨運繁簡月有不同尤宜推厥盈虛之理酌爲補救之方各路統一會計年報内向載有各項主要貨物每年統計之　數及運費數目於營業前途計畫上確可藉供參考然該表僅以年計並無月别殊與統核手續不甚明瞭應每月另製一種貨物運輸報告詳載主要貨物　數按站分别每月專案報部以資參考云云 
[永績艦起椗赴閩]  
　　江南造船所新造之永績砲艦現已遵奉部令趕緊完工由海軍藍總司令飭令赴閩巡防要口故該艦已於前日由滬起椗開駛赴閩 
[海鳬艦回滬修理]  
　　海鳬軍艦前在長江上游之新堤附近運送各艦軍用物品現已事畢因輪機損壞駛回上海業於前日進口停泊龍華浦面現已由藍總司令函致造船所請爲修理矣 
[朝鮮銀行支店開幕]  
　　朝鮮銀行上海支店昨晨行開幕禮中外來賓到者甚衆頗極一時之盛該行在十年前爲日政府所設立總行設於漢城朝鮮境内有支行十二所滿洲有支行十六所東京大阪神户各有分行一所他如海參崴青島哈爾濱三處亦設分行而倫敦紐約舊金山孟賣香港星加坡等亦皆有經理人該行有發行鈔票之權利其已在朝鮮滿洲發行者爲數頗多今除在上海開立支行外並擬在漢口分設支行觀此亦可見其營業範圍之廣矣 
[新輔幣不准抑勒]  
　　江蘇特派交涉公署昨奉南京齊省長令略謂頃准財政部咨稱據江寗造幣分廠呈稱自奉部飭鼓鑄新輔幣發行以來極受社會歡迎惟行使伊始仍恐有市儈漁利抑勒貼水等幣爲特呈請通令禁阻以杜後患等因特令該交涉員通飭所屬一體曉諭等語除交涉員除函致南北商會外并令英法兩公廨曁淞滬警察廳轉飭各區一體遵照 
[衆議院當選證書由省製給]  
　　上海縣公署昨接省長公署來電云據金陵道尹俞紀琦呈衆議院議員初選當選及覆選當選之證書是否由省署製發等情請示前來除指令呈悉查初選當選證書及覆選當選之衆議院議員證書第一届辦理選舉均由省製定分給本届自應援照辦理以昭劃一批仰知照外通電各該初選覆選監督一體知照爲要 
[浙江水警押解强盜]  
　　浙省台海兩屬所轄之天台山素多盜匪近來該山復有著名盜首陶老九（綽號九千歲）糾集盜黨千餘人白日伏匿山間入晚分批乘船散往各港口及沿海一帶搶刦商船貨物或竟擄人勒贖明目張瞻毫無忌憚日前又紏黨前往天台亦鄉强刦水師巡船上所備槍械子彈轟傷水師兵士人等經浙江水上警察第二署羅嘉佑署員得悉親督所部鎗砲各師船二十餘號用淺水兵輪拖帶駛至白旗嶺港内四出搜捕適遇盜黨駕船而來迎頭痛剿該盜等仗衆抗拒相持三小時之久卒用機關鎗擊射盜始逃竄當場擊斃六名擒獲五名並獲盜舟數艘及器械等件押解返署略詰後除受傷兵士送院醫治外昨經羅署長帶同水警一排將獲盜五人押登鎭昌輪船開駛來滬抵埠後即報明警區派警護送至　杭火車站轉乘火車解赴浙江督軍公署請按軍法懲治 
[建設便成立紀]  
　　建設會係聶雲台唐露園余日章　富灼朱成章朱少屏及美國駐京公使館商務參贊安立德諸君所發起諸君察今日社會情狀之龐雜欲使實業經濟各界振刷改革去舊維新所以發起是會提倡一切建設事宜並鼓勵人民熱心建樹俾異日各極所能得以立於生存競爭之世界其宗旨閎大用意深遠實爲近日不可緩之舉今年二月間是會先由籌辦員聶君鄺君朱君等籌備一切至三月九日并第一次大會於東亞旅館是會遂正式成立茲將職員表錄左 
　　職員表（會長）聶雲台（副會長）唐露園（書記兼會計）朱少屏（副書記）黄首民 
　　著作股幹事（股長）蔣夢麟博士鄺富灼博鄺煦堃君朱友漁博士羅泮輝博士抛乎爾君聶其杰君唐露園君朱少屏君黄首民君 
　　招待股幹事（股長）唐露園君王正廷博士朱友漁博士郭秉文博士任傳榜君韓玉　君穆藕初君沈叔玉君安立德君聶其杰君朱少屏君黄首民君 
會友股幹事（股長）余日章君王正廷博士黄炎培君沈楚臣君郭泰祺君朱成章君聶其杰君唐露園君朱少屏君黄首民君 
　　社會公益股幹事（股長）朱友漁博士黄炎培君王正廷博士金邦平君錢永銘君聶其杰君唐露園君朱少屏君黄首民君 
　　參議股幹事（股長）安立德君沙居君費吳生君抛乎爾君葛爾白君克拉克君 
書記通訊處在上海靜安寺路五十一號寰球中國學生會 
[部定學術審定會條例]  
　　滬海道尹曁上海縣知事均接江蘇省長公署訓令云案准敎育部咨開本部茲依據修正參議院議員選舉法施行細則第十四條及第十七條訂定學術審定會條例十七條相應咨達查照施行等因並附條例到署除咨復外合行轉錄條例令仰該道尹知事查照此令計抄發學術審定會條例 
第一條本會處理修正參議院議員選舉法第二十條第一欵及第四十四條第一部所規定之學術上著述及發明之審定事務 
第二條本會設會員若干人分掌審定事宜由敎育總長延聘或派充之 
第三條本會設會長一人總理會務由敎育總長於會員中指定之 
第四條本會審定之範圍如左（一）關於哲學及文學上之著述（一）關於科學上之著述及發明（一）關於藝術上之著述及發明 
第五條凡屬於前條所列之學術上著述及發明事項均得按照本條例呈送本會審定但關於發明事項如經各主管部審定立案者不在此例 
第六條屬於左列各項之一者不得認明學術　之著述事項　　（一）翻譯外國人之著作者（一）編輯各家之著作者（一）由三人以纂輯成書者（一）剿襲他人之著作者（一）初等敎良中等敎育及與其程度相當之敎科書敎授書講義及學生用參考書類（一）通俗敎育用書及講演集（一）紀錄表冊及 
 
 
 

Page 11

 
 
　　報告說明書類 
　　第七條屬於左列各項之一者不得認爲學術上之發明事項　　（一）無正確之學術的根據及說明書（一）在學術之原理或應用上無獨特之價值者（一）發明之程序不明或發明事項未底完成者（一）偶然發見之事項（一）爲他人所已經發明者 
　　第八條凡著作及發明事項呈送本會審定時並須詳細載明本人之姓名年歲籍貫住址履歷及關於該著述或發明之經過情形 
　　第九條凡著作及發明事項呈請本會審定者應於選舉投票前六十五日呈送到會逾期無效 
　　第十條本會開會期間由敎育總長定之限期滿時即行閉會第十一條本會審定之結果應於期限内提出報告於敎育總長 
　　第十二條本會會員對於原著作者或發明者之質問疑難不負答覆之義務 
　　第十三條本會會員得由敎育總長酌給酬金或津貼 
　　第十四條本會得酌設事務員及繕寫員 
　　第十五條本會員所附設於敎育部 
　　第十六條本條例施行細則由審定會定之但須經敎育總長認可 
　　第十七條本條例自公布日施行 
[照錄商圑司令隊長之命令]  
　　上海工部局萬國商圑總司令屠第三十一號命令爲華隊副棚長楊堃梅因病逝世慘悼殊深茲定於本月十一日星期四午後二時三十分靈櫬由北蘇州路北浙江路起程命砲隊司令炮車載柩命華隊司令率荷鎗隊護柩命工部局軍樂隊迎柩命各隊隊官隊員佩刀佩刺送柩公共工部局特准經浙江路南京路黄浦灘法工部局特准經法黄浦灘至江天輪船碼頭一千九百十八年四月十日下午三時發 
　　上海萬國商圑中華隊正隊長葛第七十二號命令送殯（第二排第四十七號七年級署副棚長楊堃梅）日期（四月十一日星期四）排隊（下午二時正）聚集（議事廳）本排（爲迎殯隊大帽彈彩袋腰帶鎗刺鎗械空彈）餘排（爲送殯隊大帽腰帶鎗刺其餘不用）注意（楊君爲發起隊員兼會隊兩部部員）到場（楊君自始至終十有三載全隊恭送以表哀忱）中華民國七年四月十日發 
[督軍省長派員賀喜]  
　　江蘇督軍公署委員楊鳳瀚省長公署委員高毓浵昨日均乘滬寗火車到滬即赴海軍司令部謁見藍總司令代表李齊兩長官道賀藍君任喜並與派艦調防事宜有所接洽云 
[兵工廠總會辦獲奬]  
　　滬南兵工廠總辦謝邦清蒞任以來對於製造彈藥改革軍械靡不悉心規畫深蒙陸軍部嘉奬並經該部呈奉大總統晋給二等文虎章至該廠會辦兼工務處處長咸瑶圃亦奉大總統授爲陸軍少將日昨謝咸二君已奉陸軍部來電知照矣 
[代售慈善奬劵之踴躍]  
　　本埠慈善救濟會發行奬劵迭誌報端茲悉該會奬劵印刷告竣業經派員蓋印手續完備分投發行聞本外埠之往該會預約代售此劵者甚爲踴躍其所得劵資作爲救災行善之需且經盧護軍使通電各省長官允許勸銷得以通行腹地主其事者尤爲商界聞人故素營代理業者莫不函電紛馳或親往訂購日來該會發行部頗有應接不暇之勢云 
[川商大受損失]  
　　滬北蜀商某號客前日由滬將洋紗雜貨等類裝輪上駛運往重慶昨日該號接四川來電謂重慶下游五十里一帶土匪勾結潰兵大肆刦掠地方糜爛貨物均被搶刧值銀若干尚未收到清單無從查悉該號接電後當即查核細賬計共損失十餘萬金除電復川莊外一面電達重慶商會趕請官廳查究 
[棉紗跌價]  
　　本廠棉紗近數日間因有北軍攻川攻粤之消息銷場頗爲呆滯二址支十六支等每包跌銀四五兩九十兩不等惟印度紗因來貨甚稀價尚堅固東洋紗亦跌銀四兩至十兩故存紗稍多者莫不憂形於色云 
[絲廠營業之頓挫]  
　　本埠各絲廠所出廠經連年因受歐戰影響各洋商大都停辦上年惟美法兩國尚有少數出口近竟寂然不動上月曾有八百六十兩之市價近日雖跌至七百兩亦尚無人過問惟八繭灰經七釐大經乾經四川摇經過盆黄絲等尚有銷路故廠絲只有浙省日新久成緯成等廠所織之鐵機雲霞洋花等緞尚有需用爲數亦屬不多現在新繭將次上市不得不預爲籌畫故有數廠家願將陳繭售與日商不再自行繅絲以免積壓云 
[開浚河道之布告]  
　　滬南工巡捐局長姚石蓀昨日發出佈告云爲佈告事照得日暉港肇家浜各處河流淤積船隻往返不便屢經法公董局請求帶浚本局爲便利交通起見業經訂定辦法自備挖泥機船常川開浚現經規定自黄浦灘新港起至斜橋一帶隨時疏導以利川流除諭飭地保通傳外合行佈告仰沿河兩岸業主人等一體知照勿稍阻擾致碍水利切切此佈 
[函請勸銷印花稅]  
　　江蘇印花稅分處駐滬辦事處主任郭詩煇現查本埠印花稅銷數不甚暢旺誠恐商界或有漏貼及貼不足數之情弊值此省令迭次催解稅欵並查詢近時銷數不得不亟謀推行方法爰特致函商會請爲竭力代銷並請隨時派員至各商舖慰諭勸銷以裕稅收云 
[水水警派船保護航商]  
　　水警第一專署長沈葆義查得浦江楊思港王家渡塘口閘港一帶（俗名黄浦江長十八灣）兩岸均無居户故時有水盜刦掠商船亟宜派令巡船在彼游弋爰於昨日訓令第三公署長王壽良調派師船八艘常川至浦江長十八灣往來梭巡以保航商 
[冬防行將届限]  
　　淞滬警察廳長徐國樑以所屬各區署所警正佐於去年冬季開辦冬防以來迄已三月頗能實心任事各長警亦頗勤愼現在冬防届限在即所有在事出力人員及長警待自應詳請盧護軍使及督軍省長等給奬鼓勵爰特通傳各官佐迅將各區經辦冬防事宜曁各員履歷及曾否獲破竊盜要案一併造報以憑察核彙詳 
　　又聞徐廳長以冬防雖已届滿防務仍宜愼重故已面令各警正佐注意防衞勿稍疏懈旅館客棧仍須逐夜稽查並令水巡隊長於各項船隻加意查察以免外來匪徒混跡肆擾故浦江内船隻現仍禁止夜行云 
[函催屯田繳價]  
　　本邑屯田繳價處成立以來曾經主任謝酉山商請各市鄉經董協同勸諭在案昨日又由謝主任函催各董勸諭業户趕速遵期繳價並發調查表式請即調查境内屯田畝分塡表送處以憑核辦 
[天官牌樓火警續誌]  
　　昨報紀滬城天官牌樓某姓家失火一則茲悉起火者係天官牌樓中包家弄内二十號門牌婦人沈方氏家昨午一區二分駐所已飭警察將該氏傳案訊供一過判罰洋三元充公 
[渡客幸獲援救]  
　　前晚八時許楊樹浦油車碼頭杉板船户某甲載客六人渡浦駛至對岸洋涇港口因被潮水冲激支撑不住登時傾覆幸漁船户紛紛趕來帮同施救將渡客六人一併救起得免滅頂 
[扭控誘拐養媳]  
　　浦東爛泥渡鄉婦沈劉氏昨偕見證趙宋氏至三區警署扭控婦人張趙氏張邵氏誘拐養媳經解警正略詰一過判解地方檢察廳訊辦 
[隨車憲兵查獲嗎啡]  
　　昨日午後滬杭火車隨車檢查之第一連趙白二憲兵在莘莊地方見有旅客王根生湯其昌由滬私帶嗎啡二十餘包希圖至鄉一論販賣當將人證並獲解回連部訊辦 
[水巡隊查獲煙土]  
　　珠家角人張叙興在滬私購烟土二十三包計重十六兩昨擬乘舟回里至車袋角地方爲水巡隊將人證並獲函送地檢廳訊究 
[夫妻涉訟之辯論]  
　　丁某前在上海地方檢察廳控妻朱氏不守婦道捲物私逃請求提案訊究等情當時經該廳傳案預審起訴審廳判决該氏監禁二個月在案嗣因該氏不服提起上訴前日下午經審檢廳推檢各官開合議庭辯論據丁訴稱本地人今年二十四歲與妻朱氏成婚已久生過子女五口目下祇存五歲一子商人初住本城舊校場地方去年起朱氏時常出外至各處游戲場游玩向之規勸時與商人反目去冬十二月中旬朱氏席捲而逸匿居某尼菴中商人檢要所備父母葬費洋一百五十元並田單衣飾等物俱被取去商人自妻走出後即遷往九畝地居住當向傭婦金詹氏再三詰問據稱妻父朱某之寄子王某每晚必至我家事甚暗昧旋在我床上檢出王之名片一紙經已呈案作証今將該傭婦帶案請向訊問繼據金詹氏供稱常熟人於去年九月間到丁家爲傭主人每晚八時出外須至二時歸家王某每於九時來家令我沽酒賣香烟與主母同飲至一時許始去訊之丁朱氏供年二十六歲與丈夫素來和好所有祖遺田單於我姑臨終時交付婦人保存近來丈夫迭次逼索田單意圖變賣不遂其欲將我兇歐所以走出住在尼菴婦人幼讀詩書略知三從四德安有不守婦道之事且與王某素不相識我父寄子僅有李姓憂無王姓此次興訟全由夫兄從中播弄欲令丈夫與我離婚求察又據朱某供與伊女略同問官一再駁詰兩造各執如前檢察官亦當庭陳述一切官問丁朱氏曰現在爾意若何答稱氏並無意見情願隨夫歸家又問丁曰爾願撤消訴訟否丁答稱商人到此地步名譽全失請求堂上按律懲辦訊至此問官諭令辯論中止候傳王某到案再行審理丁朱氏還押餘人退去 
[車夫被人兇毆]  
　　專代各妓女拉客之崇明人沈小林在北四川路虬江橋附近囑令黄包車夫李候林將乘客西人拖至某妓院内李不允從沈卽將李扭住兇毆當被二百二十七號三道頭西捕查見詰悉前情將沈拘入捕房押候解廨訊究 
[控訴毆傷眼珠]  
　　劉長榮昨至閘北四區一分所控李阿懐郭華林等將伊毆傷眼珠請爲究辦王署員命解司法科轉送地檢廳訊辦 
[因賭互毆]  
本邑人童千發童根泉父子昨日與張桃桃在潭子灣地方因賭起釁互相扭毆桃桃頭部受傷由閘北四區派出所巡警將兩造一併拘解警署余警正判解司法科核辦 
[兩雄不並立]  
　　蕩婦張王氏向與蔡振標姘識邇又與蔡金福私通事爲振標偵知即與金福尋釁互相兇毆金福取銅香爐擲傷振標頭面由警將兩造拘送一區二分駐所轉送地檢廳驗傷究辦 
[千字與于字之辯論]  
　　墨作主余有元控二妙堂墨店主查濟璜硬取文墨印模等物侵害權利等情昨日午後經地方審判廳推事官開庭審理先由原告余有元訴稱在滬城虹橋左近開設墨作所出之墨印有友千氏並徽州余有元監製字樣迄已營業九載與被告商標友于氏大有區别今被被告取去文墨印模與我營業大有妨碍請求追還並賠償損失嗣據查濟璜供稱我之友于氏與原告友千氏字形相似因此營業上大受影響請求堂上判令原告賠償損失又由原告所延全子廉律師出庭陳述謂原告商標爲友千氏千宇意義與于氏不同字形亦異不能以冒牌論查商人通例第十六條載商人得以其姓名或其他字樣爲商號現原告所製之墨表面有自己姓氏並友千氏等定樣核與被告所印徽州友于氏及查二妙堂監製等字顯分爲二並不違背公布法令旋由被告所延之張律師出而反對彼此辯論良外問官以爲時已晚諭令辯論終結判各退去聽候送達判詞 
[演戲籌費之糾葛]  
　　紹興人江仰山謝漢元均寓南市悅賓旅館因欲籌措經費開辦普益學校於陰曆二月二十六日夜起在十六舖新舞臺舊址鳳鳴舞臺包臺三天所得券資除開支外聞均作爲辦學經費前晚包演期滿由該舞臺司賬劉海卿結賬除門票及代付王祝三催眠術費六十元外應找洋二百九十四元有奇即向江謝二人算取無着口角打架旋由崗警到來帶至第一區警署詢據劉稱查核此次共售出戲劵七千餘紙向索找欵推諉不付詰之江等聲稱所售之劵俱託友人代爲銷去所以劵資尚未收齊董署長諭令江等交保出外趕收劵資將欠欵如數繳楚 
[追繳擔保欵項之轉圜]  
　　程志雲在公共公廨控告潘梅槎不理擔保欠欵銀四百零二兩由廨迭次提審因債務人臨訊不到判着保人潘梅槎照原告控數還洋惟潘不服判斷延請代表律師投廨提出理由要求復審業經核准前日午後由關讞員會同義羅副領事傳訊據潘梅槎之代表律師譯稱是案兩造刻已在外磋商可望和平解决請求堂上展期再訊中西官准如所請諭候訂期訊核 
[賬欵展限措繳]  
　　吳進之胶至法公堂控跑街夥楊金聲在外私收客賬停歇後延不料理請求訊追等情判楊交保限理在案昨日屆限又經傳訊楊稱一時案難籌措請求寛限措繳中西官判展限十四天將欵如數繳案如違押追 
[房客挈眷潛逃]  
　　收租人嚴洞天至法公堂控告房客周焜泉虧欠租洋一百八十六元請求訊追經中西讞員准詞飭傳未到昨據原告投稱昨日商人偕同包探往傳周即在傳單上簽字詎於半夜時帶同妻子逃逸請爲核示中西官判令退去候將被告改提到案訊追 
[抄獲來歷不明之物件]  
　　浦東爛泥渡三區巡邏警孫起升昨日查悉怡和里通州人丁大家藏有來路不明之物據情報告解警正飭派巡長楊治銘率警前往抄獲大繩六捆及豆餅麥子等物當將丁大連物一併帶署詰據丁稱物由伊弟所存判着伊弟來署證明再核 
[私開總會之科罰]  
　　皖人王志南因在靜安寺路一百二十五號屋内私設總會被捕查獲將王傳至公共公廨訊供候核在案昨晨復訊由中西包探上堂禀明前情訊之王延律師到堂代爲辯護中西官以王違章屬實判罰洋五元充公 
[混用鉛質小銀元]  
　　無賴汪一江李榮生前日在江灣鎭向某烟紙店混用鉛質小洋經六區一分所崗警查見將汪李一併拘案昨解閘北司法科段科員諭送地方檢察廳訊究 
[王警佐布告垃圾罰則]  
　　淞滬警察廳長徐國樑近來對於境内清道衞生事宜頗爲注重訂定垃圾處罰專則通令各區所遵照實行紀前報昨日一區二公駐所王警佐發出布告云頃奉淞滬警察廳令開（已見九日本報）等因奉此查清潔道路警察本負有整頓之責况又迭奉廳令嚴厲督促於先歷經本所布告於後乃各商店居户遵守規定時間者固多而陽奉陰違者亦屬不少誠非講求公衆衞生之道除派員督夫勤愼掃除並責成崗巡各警隨時糾察外特將垃圾處罰專則布告仰居户人遵守勿違特布 
[倒垃圾違章受罰]  
　　昨日上午十一時半天官牌樓居户李萬廷與陳姓兩人逾限傾棄垃圾有違警章經該段崗警陳桂清帶署報告王警佐諭各罰洋一元以儆 
[垃圾箱不收執照費]  
　　淞滬警察廳訓令各區云案唯滬南工巡捐局函開前准大函以各區住户所需垃圾箱應仿照租界辦法由房主自費砌造水門汀廣以埀久遠除通令各署所查明應置箱隻地點限令房主砌造外請於人民請領工程建造執照内加入砌造水門汀垃圾箱一項列爲專件等因當經函復照辦在案現經敝局布告各住户刻日來局請領垃圾箱執照並槪予免費誠恐各該住户未及周知相應函請貴廳長令行各署所傳諭各住户一體知照實紉公誼等因准此除分行外合亟訓令該署所仰即查照辦理 
[西崽竊取洋簿]  
　　向在虹口崑山花園路十號門牌某西人家爲西崽之温州人陳學貴乘間竊得外國簿子多本携之而出被洋東瞥見即用電話通知虹口捕房飭探將陳帶至捕房押候解送公堂訊辦 
[扛夫串竊鹹魚乾]  
　　扛夫徐連高嚴官海在虹口華順碼頭串竊鹹魚乾等物被長論八十八號華捕查見將徐嚴二人連贓帶入捕房禀明捕頭押候解廨訊究 
[女工行竊之處治]  
　　滬西麥根路鴻裕紗廠女工李邵氏竊取同伴楊梁氏皮袄携贓圖逃由探查獲昨日傳同原告將李邵氏解至公共公廨經中西官質訊屬實判李邵氏押女所十天贓交原告領回 
[竊案證據不足]  
　　吳三仔陸三毛劉小香因被虹口老街路三百二十八號居人李桂眞指控串竊衣物由捕將吳等三人拘解公共公廨訊供管押在案昨晨由廨復訊原告投訴前情訊之吳等均不承認中西官以原告所控證據不足遂判將案註銷被告一併開釋 
[竊賊禁錮西牢]  
　　浦東人陳福根因竊取西華路二十六號門牌某西人家大衣等物被控昨由捕房派探將被告拘解公共公廨經中西官訊供不諱判陳押西牢年半贓交原告領回 
[巡邏警查獲竊賊]  
　　前夜七時住城内李家弄之無錫人朱成掩入福佑路景行里糖業商人姚宰榮家竊得單夾衣服及五色綢旗商圑旗等打成一包出外倉皇行走爲一區二分所三段巡邏警王金發所見上前盤詰朱詭稱遷住觀音閣白根生庽該警令其同往徵實行至半途朱始實告該警仍令同往據白云朱曾前來借屋惟物件並未搬來不知犯竊等語該警乃令朱携取贓物連同白某帶至一區二分駐所報告經王金山警佐盤詰一過於昨日上午併解警察司法科訊辦 
[偷穾衫褲]  
　　竊賊陸桂生前晚混至閘北恒豐路繼業里虞如根家竊得衫褲數件圖逃被四區二分所崗警查獲解經司法科段科員諭送地檢廳懲辦 
[來函]  
[柘林顧臣廬來函]  
　　啓者二月十九日海中氽來女浮屍一具身穿皮袄衞身衣等弟聞悉後今日派吳二往查云已掩埋去年輪舟失事温籍人屍未收全其家屬不免傷心貴報有來函一門可否登入俾死者得正首邱存没均感此請公安柘林城顧臣廬上二月二十六日 
[雜評二]  
[改良道德會（訥）]  
　　中國道德之隳落所以有江河日下之勢者其原因複雜非一言所能盡總言之誘之向下者多而導之向上者少也所謂導之向上者不過在野熱心之政客與敎徒以空言感化相提倡殊不知以空言感化導之使上不敵其周圍實事誘之使下之爲有力也是故今日欲於國人之道德有所補救不能僅恃社會之提倡而尤必藉官廳之力感化與法律互濟其窮而後國民道德始有漸漸向上之望此即今日改良道德會之本旨也歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[百弊叢譚]  
[酒店之弊] [  楓隱]  
　　　狄作酒大禹惡之妹土酗酒元公飛之然其鳳猶未盛行也　魏　以後劉伶阮　山簡畢卓之徒且以沈　於酒自鳴其高後人效以而　之流　乃無窮目今江浙各省凡　鎭地方苟有三　店舖成一小市集者必有一酒肆至城市之中則眞所謂十家三酒店矣　生之勢力範圍亦廣矣哉大凡賣酒之家賣燒酒不知賣黄酒賣冷酒不如賣熱酒　燒酒不能多飲冷酒拼水不多其利皆甚薄也熱酒店之弊約有三種一爲拼酒之弊凡開一熱酒店必須三人聨合爲之一爲司賬一爲跑堂一卽併酒者凡酒客入門苟爲熟客（生客來二三次　熟）跑堂者必預知其量即授意於拼酒之人　大者拼來少量小者拼水多然此猶就初飲時一二碗言之也若三四碗以後則所拼即漸多至十數碗後則所飲者幾全爲金生麗矣據彼輩中人言酒家之拼水一則所以　成本一則恐飲客過醉必致滋事故爲此者利己兼利人亦可善於詞令者矣然飲客歸家或生腹瀉之疾則彼輩不過問也近日酒家更有以燒酒少許攙入黄酒中者則拼水可更多飲之者覺其味甚滾不疑其有他然歸家睡　後必發生口渴喉燥之病此又若輩新發明之手術也一爲虛賬之弊此其權在於司賬者蓋　客旣醉必爭會賬此輩大都熟客不用現錢而但記賬故有同時三四人爭會一賬者司賬者卽一一應之於每人户下皆如數記之至逢節歸賬此三四人者見自已名下有某日之賬以爲是日之賬爲己爭　而得必如數付之而不知彼輩蓋一舉而數得矣其他更有乘客洪醉以少報多以虛報實者其弊尤非一言可盡其三爲出票之弊此弊蘇城小酒店中多有之蓋蘇人逢婚　喜慶等事親友送禮多向相識之店舖中寫一禮票其上標明　數得此票者持票向該店掉取其店所有之物必於票上錢數相符故寫票者逢節還帳亦不能短少惟酒店則不然大凡熟客來寫票者票上其標明若干文至還帳時可打五六折或六七折不等故一般酒客多樂寫之然至得此票者來取物時該店别無他貨所有者惟酒而遇持票取酒者大都以最下等之酒與之故得票者每以票轉送他人而不樂取酒而該店所出之票幾等於不換紙幣矣又有一種酒店開三四年後俟所出之票價額已至三五百千即將店關閉過一二節後換一牌號重行開設而此三五百千之票價皆爲其所乾没矣噫晚近人情鬼　何處無弊熱酒店所爲猶其小焉者也然不可謂之非弊故略述之以實百弊叢談（五） 
家庭常識 
[植樹防蟲法]  
凡無論何樹長至成熟未熟之際往往爲蟲蛀腐其根而傾到者殊爲憾事茲有一法在初植時預先將所掘之土潭内置大蒜一枚或二枚甘草一寸然後再施栽其樹則其根下可保永無蟲患 
[玫瑰萵苴] [  王夢覺] 　 
先將新鮮萵苣去其葉而刨其皮用鹽微醃之約數日取起浸於華氏九十六度之温水内傾之卽起然後取針穿線於萵苣每條之上部使針穿越祗留其線數寸許用以打結套於竹竿上經日中驏之乾後每條盤成圓繞形中夾玫瑰花瓣置諸器内再加花瓣逐層鋪之封固器口俟之夏日取作小菜食旣鮮美而味芳香誠夏日清潔衞生最妙之食品也是法予家每年必製之頗長再如不經上法套於竹竿晒者或置篩　中晒之亦可 
[治吐血神效方] [  嘉善抱一] 　　 
鮮竊切片一觔白茅根去心一兩梨去柄一只杮餅去蒂一個鮮荷葉去蒂三錢（無鮮乾者亦可用）紅棗去核十枚右六味凡遇節氣前後數日濃煎服之平時亦可代茶頻頻飲之永不復發忌飲酒尤宜保身節慾爲要（却酬） 
牧業須知 
[實騐養鷄法（二）] [  禾呆] 　　 
（二）孵化之方法孵化時期固無時不可但夏季則失之過熱冬季則失之過寒均非最適之期惟春季則不寒不煖飼育最宜　通多於此時行之然問亦有行之於秋季者但少　耳孵化之法大都利用蟄巢鷄之體温以孵化孵化之巢多用竹製之　塡　其中置卵於上而使母鷄抱伏之惟　巢地位宜置於安靜薄暗之處而巢内龙須時時　除爲要 
　　卵之掩伏之氣由卵之大小氣候之寒煖而異約在二十個左右爲適而抱伏之日數約當二十一日左右新鮮卵與陳舊卵之比較則新鮮卵先六時而出陳卵後六時而破殻然亦有相差二三日者亦意中事耳而孵化之母雞每日當　巢一次　時約一刻　至二十分鐘間其時宜給與魚肉　等之滋養飼料及清潔之水一面給　一面脫除　沙及事畢仍使之歸巢繼繼包卵（未完） 
集益錄 
[續答第八十九問]  
（二）柞　出蟻　　蛾產子後將霸子移入溫室置筐中數日其子由微黄漸變成淡黑色三四日後即出小蠶是名曰蟻初生全身黑色多毛較家蠶大而且强若過第一眠則皮　爲黄綠色而於第一環節之背而現有黑色斑紋若過第三第四眠其色益綠及近於老熟則背部稍透明而即吐絲結繭矣（三）柞蠶飼葉蠶子旣出此時天氣向和各種柞樹已漸發芽不落樹葉發芽尤早故於飼養春蠶最爲合宜可取嫩葉置於筐内其蠶自能上葉就食即將棄蠶移置樹上如法保護可已蓋野蠶與家蠶同除眠時不食不動外其餘則晝夜食葉不使蠶受饑饑然後可望　收若一經失食蠶身即現黄黑紋經而斃故當此樹之葉食盡必須將蠶移置他樹春蠶最喜移枝愈移則愈易生長其移枝之法蠶幼時可連枝剪去移置有葉之樹惟遇蠶眠時不可剪移俟眠起徵葉盡用剪刀連枝剪下置他樹方保無患若但移蠶而不移枝須知鶩昆足抱枝甚緊手捉時必由尼上倒提之方易脫離否則雖斷不脫也而尤宜注意者蠶將眠時須察視其附近柞葉之多寡足敷蠶之食料與否蓋蛾眠時雖不動不食起後食葉必多設附近無葉則無從得食若去樹較遠則就食多勞蠶身受病於此不可不先事預無耳（未完） 
[長篇小說]  
[二城風雨錄] [  英國郤而司迭更斯原著常覺小蝶天虛我生合譯]  
　　卷下第三十八章（三） 
　　而卡登此時亦正别有所思仰視承塵發爲幻想口中則間勞雷曰先生汝此間職務卽須完竣耶勞雷曰然亦不遠矣銀行瑣事盡吾能力不過數日即了但須湯訥平安吾人可於月内同返倫敦卡登聞語點首不答心中又不知何想旣而曰同返乎我則未能蓋我此生漂泊無定以視先生乃有終身之職業實愧多矣勞雷生平初無嗜好獨愛人讚其忠於銀行則撫　笑曰吾老矣此後從事行恐亦不久先生當知吾年蓋已七十八矣卡登曰然汝一生不爲虛度在在得人敬仰亦足自豪勞雷亟曰安得至此吾亦但求無遇於人而巳卡登曰然乎人生如是亦已難能而可貴不知將來百年之後正有幾許人臨哭汝也勞雷曰否吾老鰥耳但得有人收我骸骨已屬幸事安望有　哭之人卡登曰否彼不將哭汝而其老父亦不將哭汝耶勞雷曰果然者則吾尤當感謝上帝吾此身爲不孤矣卡登仍俯首視爐中火心有所思出語乃類夢囈頃之又曰嗟乎特不知吾死之後亦有何人臨哭我也勞雷聞語一噤曰卡登何爲此言君年正壯何便出厭世之語卡登現爲奇笑曰足矣吾行年三十餘世間劣味嘗之已遍所不死者特不欲死於無名耳勞雷知其牢騷又發則起身曰已矣今時且晏吾尤當一探曼萊父女嗟乎不知可憐之露蒔慟哭至何似矣卡登汝能從我往乎卡登曰吾旣而曰吾送汝行然不入室勞雷曰汝不往見曼萊將焉往耶卡登曰此吾亦不能定勞雷吾人劣性汝當稔知故今夜卽不歸者汝亦勿騐來吾助汝披此外衣遂以外衣加之勞雷之肩兩人聨步出室（未完） 
 
 
 

Page 15

 
 
   
 
 

Page 16

 
 
   
 
