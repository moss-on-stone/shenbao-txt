# 1894 - 92 - 4907527

 

Page 1

 
 
[開印癸已恩科直省闈墨寺成] [  圖書集成局啓]  
　　闈中文藝隨風氣爲轉移苟非　樣翻新則士餟塵羹未易邀主司之擊節去歲皇恩特沛慶榜宏開闈墨流傳烦皆炳炳琅琅　才絶艷茲經蜀東汗蓉洲先生悉心評選諦當精詳本局亟販稿本付諸手民以供諸君子簡練揣摩之助刻已出書釐定每部碼洋一角八分在三馬路申昌書室及各書坊出售如欲躉購若干請臨申報館帳房面議 
[新印徐氏十三種吿成] [  圖書集成局啓]  
　　吳江徐靈胎行狂雍乾時才子也精於醫理　姑蘇葉天士齊名而又天分過人於書無所不覽著有醫書八種曰難經經釋曰醫學源流　曰神農百草經百種錄曰醫貫砭曰傷塞讑類方曰蘭臺軌範曰洄溪醫案曰愼疾芻盲要皆洞明透闢足爲軒帝功臣此外又有外科正宗專　瘍醫奥妙雜箸四種一爲道德經註一爲陰符經註一爲樂詂傳聲一爲洄溪道情本館覓得原刻精本用鉛字印成弤墨釘工較尋常格外精美茲已竣事卽日出售計八種分裝八本碼洋一元一角外科正宗三本碼洋四角　箸一本碼洋一角二分如欲全購十三種則另加錦套祇收碼洋一元六角諸君子請移玉上海申報館帳房三馬路申昌書室及各埠申昌國經售申報處購取可也此佈 
[利民說]  
　　余問於先憂子曰子前言有禁民間用機器織布之說其富何如先憂子曰此說而果行也則所謂放利而非以利民也聖人云因民之所利而利之若此則奪民之所利而自利矣今之天下一大言利之天下也雖聖人復起不能閉口不言利率一家之人抱仁義而蹈飢寒誰復出此要當取之以道得之以命不至損人益已庶義利可以並行而不悖昔公儀子爲相於魯自禁其家人織布以爲食祿之人不腚筣奪民間之利斯誠持平之論矣若不惟不自禁之而且從百專之損人利已莫此爲甚抑亦異乎公儀子乎夫有國者固不同於有家民惟各私其家是以貨殖居奇博他人什一之利以謀一若旣以天下爲一家以萬民爲子弟以官吏爲奴僕設由官獨擅其利以奪取民間之利曰將以益國是也是何異一家之中奴僕攘其子弟之財以進於父兄名爲致富於家計一毫無增益尙且爲識者所譏何况不盡歸公且便私圖不盡巧取且肆谊奪而竟懸斯厲禁哉方今謀利之途甚廣祗在人善於經營利源自然長流何必藉勢倚强行引厲禁徒示人以不廣曾亦思衆怒難犯專欲難成今且不必借鑒前事也卽以目前外洋而論其上下内外無不殫心竭慮夙夜孜孜以利爲重其於仁義道德所講求而討論者大異乎中國間亦談及福善罰惡竊釋道之緖餘言生身養命之理演天人感應之說而於報本追遠之義則反以爲非其重利輕義也如此民間何知效尤益甚流弊之極遂生厲階自由黨新舊黨達雚黨尼希利士黨紛紛而起一倡百和牢不可破顯然爲朝廷抗爾汝以匹夫而把持政教之權至於禁闥常有伏戎之患君主民主可以起伏自由風行不必草偃是亦可謂三網廢墜四維不張者已然而能保其安而不危治而不亂者則以君民同心不分畛域商出資以輸國官竭力以護民不惜巨欵廣製機器不惜爭戰廣開市埠凡此皆爲民濬利源而非自爲也民有一技之長厚之重之民有一分之利襄之成之所取之利悉來自鄰國從無奪之民間是以民心爲利所束縛馳驟固結焉而不可解由前而觀是其所短由後而觀是其所長其短不足取其長正可法也中國近來其獨占太阿仍以倒持民有愛戴學其短且復變本加厲巧奪不已至於勢攘至待洋商則俯首下氣惟命是聽大利讓其獨占太阿仍以倒持民有愛戴之良爲其再三剝削幾何而不激成意外之變耶諺云骨肉不和外人窺室中國之言利者如此宜乎見輕於外洋也幸而國家仁澤綿長聖賢之教化未泯是以盜賊雖多崦忠君敬上之忱未嘗或昧不至如外洋亂黨之無忌苦一意攘奪其利而不爲撫恤則有不忍言者矣夫以中國漏巵之巨而僅有吳楚二織局以爲補救之計誠所謂丸泥塞孟津無濟於萬一是宜急所先務上下併力同心多方籌謀收回利權不但不奪民間之利且勸民置辦機器益爲之推廣其利并宜令中國之人各出心裁各抒新意自造機器以相售賣或由製造局各工匠於工作之暇自成各種大小機器以供民間之用勿使官民顯分兩途不相聨絡由是獎其已成助其不及拔其才能修其武衛申其教化艱難共濟以漸底乎富强消患於未然保邦於未危又安見中國果不及泰西之强盛乎哉余曰子之論可謂快矣中國近年以來亦競言利國利民之務而官商之分截然不能同則與泰西之俗不侔吾觀西人之賦於民者較中國爲重而入則莫之怨中國賦於民者薄而厘捐一層已覺怨聲載道此何故哉皆官商之分太嚴之故也若更以官勢相壓而惟讓官以獨利不與民以共利竊恐官之所以爲利者日後且將大不利焉誠有如吾子之所方者則請以子言筆而出之俾見之者有則攺之無則加勉是亦淸夜之鐘聲當頭之棒喝也於是乎書 
[諭旨恭錄]  
　　二月二十三日軍機大臣面奉諭旨本月二十四日慈禧端佑康頤昭豫莊誠壽恭欽獻皇太后駐蹕頤和園所有是日進内値日當差執事各員均穿蟒袍補褂俟皇太后由頣和園還宫時亦著穿蟒袍補褂一日欽此同日兵部題考試八旗文會試監馬步射大臣監試御史各一本奉硃筆著派容貴果勒敏鹽馬步射欽此同日奉硃筆這監試著富通阿去欽此○二十五日奉上諭此次叩閽之民人劉廣顔懹和均著交弄部嚴行審訊欽此 
[本館接奉電音]  
　　昨由京友電傳上諭二道謹譯登○二月三十日奉上諭吏部奏遵議處分一摺兵部右侍郎徐樹銘刑部左侍郎查端棻應得降二級處分著不准抵銷欽此同日奉上諭給事中余聨沅奏侍郎志銳前派考試試差閱卷大臣肆言無忌當經諭令志銳明白回奏兹據奏稱上年蒙派閱卷擬取進呈試郑照例彌封詩文亦不由該侍郎核對無從知爲某卷係某人某人係某詩如有所言同時校閱諸臣亦斷不肯隱諱等語該給事中所奏自係傳聞之悞卽著毋庸置議嗣後該侍郎奏派閱卷差使務當秉公校閱謹密從事用副朝廷愼重文衡至意欽此 
[掖垣蓊影]  
　　倉塲坐廳監督户部郎中如松現届期滿照例咨取各部院人員帶領引見請旨更換經户部咨行各部院衙門於一等滿郎中員外郎内出具考語保送一員如一等不得其人或有經手未完事件准以二等人員出考保送務於三日内開送過部以憑辦理○本年十月初十日皇太后六旬萬壽舉行慶典届期皇上率王公文武入頤和園内排雲殿舉行筵宴查此筵宴自乾隆朝以迄於兹初次舉行典禮綦重不容或紊理宜預爲演習以照愼重經該管衙門會奏請旨於二月二十六日齊集頤和園至排雲殿演禮先期分咨各衙門查照預備並知 
 
 

Page 2

 
 
會應行入宴之王公文武官員咸蟒袍補褂於二十六日黎明時赴頤和園預備○甘肅新疆自攺設行省後每科鄉試將各屬應試士子編立聿中字號舉額一名已丑丑試時鎭西廳舉人蒲紹衣入都應試新疆並無六品以上京官而甘省京官恐有侵佔甘省中額不與出結致浦格於部例未得觀光本年甲午恩科又有新疆辛卯科舉人李柄珩齎陶中丞咨文入都赴部投遞咨内叙及前情並稱朝廷設立新省聿中字號舉人中額原以嘉惠邊陲士子得有進身之階若因甘省京官不肯出結不能覆試會試未免向隅擬請暫以新疆巡撫咨文抵作京官印結准其一體應試俟新省六品以上同鄉京官有人再令取結以符定制如此變通俾新省舉人得遂觀光之志崦用副朝廷嘉惠邊陲士子之德意等情禮部據情議奏奉旨依議欽此從此新疆士子進京會試者無虞甘省京官之不予出結矣有不深感我皇上嘉惠士林之至意者哉○吏部爲知照事所有内閣滿洲中書一缺前經揀以内閣貼寫中晝延齡擬正内閣貼寫中書增祐擬陪今本部定於二月二十日帶領引見相應知照内閣傳知該二員於是日五鼓穿天靑褂備帶元靑褂佩帶對子荷包手巾赴西苑門六項公所吏部公所内書到聽候排班帶領引見並於十八日午刻衣冠赴部演禮萬不可悞○守護西陵奉恩輔國公載卓現届三年期滿例應奏請派員更換經宗人詂行知貝子鎭國公輔國公各門上查明本貝子公曾經守護東西陵各幾次現在有無兼充何項差使詳細造册務於五日因呈報本府以憑辦理○二月十八日和碩莊親王載勛在西四牌樓北太平倉邸第肆筵設席徵小丹桂徵部及外患名優演劇一晝夜以欵在廷王大臣及戚友高朋滿座極盛一時蓋莊邸近得蘭孫故特筵開湯餅云○齊齊哈爾副都統増統制祺近以三年任滿乞准入都陛見俾得展覲天顔親聆聖訓二月十六日奉旨著來見欽此○二月十六日之晚大風刮地寒氣逼人小雨亷纎春泥欲溼次日亭午大放晴光至三點鐘後陰雲又合暴雨中雜以冰雹雖小如豆粒崦密若繁星幸僅歴二十分時雨過而雹卽止○癸已恩科各省繙譯鄉試新中繙譯舉人例應奏請在内廷覆試日内塲期伊邇各舉人大半到京投遞圖結禮部奏請覆試日期二月十九日奉旨著於二月二十九日在保和殿覆試欽此○江蘇布政使鄧方伯華熙奏准陛見於二月十七日入都暫寓賢良寺繕具安摺緑頭牌於十侂日子刻呈由奏事官遞入十九日寅刻方伯趨詣西苑門於九卿房小憇候旨旋由軍機處發出傳單鄧華熙頭起入見方伯遵卽步入西苑上御勤政殿詢以蘇省要情方伯一一條奏宸聽畢卽退値出海乘輿回萬午後赴當路諸鉅公處禀安○三旗虎槍處爲咨報事所有揀補三旂虎槍領一缺人二名本處谥二月二十日帶領引見相應造具滿漢排單各二分先行咨報軍機處查照○二月十九日張子靑相國在東安門北池子府第徵小丹桂徽部並外患名優演劇一晝夜以欵軍機御前王大臣及在廷王大臣輿馬僕從塡滿街巷洵乎熱閙非常矣 
[俄員游歴]  
　　俄法日本等國時有武員游歴通商各口岸由南北洋以迄東三省旅順威海大連灣等處去冬日本武員曾鼓輪而往測繪地圖今春又有俄國武員乘兵輪船稅駕於旅順威海大連灣等處不知是何命意也 
[鄂撫回轅]  
　　漢口訪事人云湖北巡撫譚敬甫中丞奉命入川查案事畢由蜀起程返鄂二月二十六日七點二刻先由隨員裕朗西觀察余堯衢太守由漢口英租界一碼頭登岸而中丞猶未駕臨詢之則云觀察與太守俱由白沙州由陸路馳回中丞乘呆輪船東下二十七日始抵鄂垣於是司道鎭恊以下各員至江干鵠俟至翌日鐘鳴十下遙聞隔江砲聲隆隆想中丞已戾止矣 
[政體違和]  
　　兩江督憲劉峴帥勵精圖治勤勞過甚近日偶染微疴尋常衙叅之期槪令巡捕官諭免每日延醫診視想天相吉人當占勿藥也　 
[鳩兹大火]  
　　二月二十七日之夜鐘鳴一下蕪湖吉祥寺後某姓茅棚忽然失愼時値星稀月黑樹靜鳳平居人方深入黑甜鄉聞警而起封家姨一見紅光上熾卽驀地駕臨風自東來大聲鼓盪旁趨側出不啻萬弩齊鳴未炊詐火卽循寺西焚至遇仙堂浴池東首復轉而向北由廣東會館後燒至英領事署山麓浩浩蕩蕩幾如捲甲疾馳斯時袁觀察曁保甲局丁饒吳傅等員並河口司官俱飛輿彈壓老湘營譚軍門亦率兵士五百名到塲舁洋龍激射無如風勢愈猛始终莫可阻遏正在且堵且砍而火已捲至湖北會館後面瓦房火馬火龍蹂蹣蹴踏其時城廂内外大小洋龍已全數到來奔馳噴救而火塲過廣無從扼要以爭惟拆斷火路以盡人事而已直至三點鐘後房屋已悉成灰燼洋龍二十餘架猶四面狂噴至四下鐘火始衰熄是役也火分數道一由起火之處迤西繞雨耕山而至天主堂圍墻止一自橫街之後繞至新橫街後周圍不知數千百畝竹籬茅舍密比如鱗一掃而空化爲瓦礫湖北會館旁有一弄爲出新橫街要道轉角處　舍幸得新關各西人帶藥水龍帮同老湘營兵從事火始扼吭而止否則新橫街亦早成焦土矣火熄後雨耕山邊有張姓柴棚忽地延著水龍麕集莫可如何拉以撓鈎火愈猛烈只得任其通天絶地終夜狂燒至次日上午火始滅約計所失亦値洋銀二百餘元地保查點災民計一百七十餘户房屋五六百椽然漏列未開者尙多其册旣呈送委員卽轉呈觀察翌午觀察親臨火塲履勘目睹火塲遼闊實數年來所未有焦頭爛額者一望可憐當卽諭令保甲會辦丁直刺帮辦饒直刺及分巡吳傅四委員詳細覆查務使一名不漏以鶴俸施散俾免災民流離失所是日錢土兩帮肥著名富紳均著人向地保抄閱災民册籍行將量力輸捐以振各善堂先散給蘆席按户十張使之暫遮蔽風雨有無名氏挨户散給靑蚨五百文眞好行其德者也又聞火熾時傍寺山而居之某姓焚斃八歲女孩一口某姓亦斃男孩一口次日從餘燼中檢出則已腸穿膓裂烏黑如焦炭矣慘哉 
[揚州火警]  
　　二月二十八日午刻揚州芍藥巷北首某姓家方作午餐遽兆焚如之禍摧枯拉朽銳不可當一彈指間茅屋兩椽已成灰燼幸四圍俱無屋宇不致蔓延 
[火焚祅廟]  
　　金陵西門外某庵夜間用油炸麵筋以備次日享諸大檀越忽火猛鍋裂其𦦨上衝屋頂以蘆席爲之一經蔓延頃刻捲盡迨經鄰人奔救而火已高起數丈幸办燬廚屋一椽餘均無恙此二月二十四日十一點鐘時事也 
[初訊戕官案]  
　　中國駐叻副領事官那華祝太守公館中有匪人圖刦將太守刃傷嗣經報獲匪人五名曰潘應榮曰羅亞祿曰楊亞欽曰羅亞利曰陳亞修二月十一日解送公堂并將當日在公館中所獲利器三柄繩索數條及購物一概解案是日提訊時各犯概不承招惟陳亞修直認不辭供稱初六晚七點鐘時偶至小坡棉里路羅亞祿　閒坐見諸人在屋中密議羅亞祿語我云汝欲發財否吾答以出洋之衆誰不欲多獲錙銖羅曰令夜我等欲圖竊一富家汝如有志可與偕行若得財物彼此均分可也吾當時卽允其言實不頟欲盜伊誰諸入乃各懹小刀繩索引至甘公芒古魯第一百三十四號門牌之家俟至三點餘鐘繞至後牆牆高過於人羅亞祿命吾携索踏其肩送至牆頭乃將索縋下陸續牽諸人上相與至後門將瘦撬開而入及主人呼警羅亞祿等卽相將走去仍由我持繩縋下至所獲之小刀一係羅亞祿之物一係羅亞利之物當行竊時實不知主人爲誰後聞係中國副領事云循理府照錄供詞定於十六日再訊并命將陳亞修隔别覊禁俟下堂命作干証 
[六橋柳色]  
　　杭垣綱兒巷張姓建立節烈牌坊擇某日邀請在籍紳士詣坊祭奠其請帖略謂太宜人當咸豐辛酉年髮逆犯杭殉烈於住宅之鄰家蒙大憲奏准就地建坊云云又謂各崵香榰等儀槪行辭謝以除不祥届期其公子頭戴紅頂花翎身穿元靑大布袍褂站立拜墊右側凡遇紳士拜奠者公子槪不答禮奠羈長揖而已門首復標紅條大書就此叩謝如不到府八字○護撫劉中丞甄别敷文書院上月十一日委卽用縣十餘員至署評閱當日銷差迄今幾及　旬尙未發案與考生童朝暮詣監院處探問消息其門如市應接不　乃題於門曰院案未發諸 
 
 

Page 3

 
 
君悞聽人言致勞奔走於是來者皆望門却步不至如山陰道上矣○春光明媚日暖風和天竺香市漸漸熱鬧十九日觀音誕辰午初時節有老婦鶴髮龍鍾扶杖至香案前叩首如搗蒜口中絮絮不休及起立至韋駄殿忽仰面倒地奄奄一息口吐白沬旁觀疑其急痧投以雷公霹靂散不愈有識者謂婦係北山石人嶺村婦也雇輿夫送至家中不知所終 
[鐵甕春濤]  
　　鎭江營叅將鄭叅戎國祥谥上月十六日午後排導出西門詣蒜山碼頭興輪船順流而下由滬赴松謁見江南提督譚軍門面禀事宜瀕行時標下千百把總及城守各營勇丁均在江干升砲恭送○十八日上午有小划船由義渡碼頭渡客過江行至中流突起狂風立時傾覆搭客大呼救命幸經救生局紅船駛近設法救起然已帶水拖泥淋灕盡致所帶隨身行李已逐大江東去矣○城内剪子巷有童姓者回教中人也向以收買舊貨爲生天性刻薄人以舊貨送來盡以大秤權之十八日秆前有某甲送舊貨百餘斤童秤之祗數十斤甲有急用不得已以貨易錢甫出門外適遇某乙吿以童素來苛刻爾試將彼店所用之秤携至街市比較便知情僞甲信之將秤携出較量果然大小懸殊不禁怒髮上指扭童至勝春茶室評理大聲謂衆曰音以大秤權物以低價給人非黑店而何今日還是官了抑是私了童自知理屈效金人之緘口經人排解令童出洋二元並備鞭爆向甲叩頭服禮遂寢其事○初十日爲仲春丁祭之期副都統保頤菴統制關道憲蔡觀察鎭江府彥太守理事同知錫司馬丹徒縣王大令及府縣兩學廣文均於五鼓時詣文廟行禮牲牢羅列干羽紛陳誠煌粕乎鉅典也○城内小市口某茂才家計颇堪自給平日書院考课屢列前茅人咸以大器目之去秋聘某氏女爲室其風肆好如彩鳳之和鳴十九日忽因細事口角茂才忿不欲生至城外荷花塘徘徊良久一躍而下其時天色尙早潮水未漲有南灣船停泊此處舟人見之立卽持篙援救得慶更生詢知住十往其家報信當經家屬馳往舁回並以靑蚨贈舟人堅辭不受誰謂弄潮兒無熱瘍古道哉○委辦鎭江洋務局陸大令詵於十六日午後三點鐘乘太古公司鄱陽輪船赴金陵公幹及事畢卽於二十一日淸晨乘舟抵鎭局中書差人等均在江干迎接○寳晉書院人文薈萃十九日黎明時彥太守委丹徒縣王大令詣校士館扃門甄别生童應試者約千餘人生文題先聖後聖其揆一也音題設爲庠序學校以教之旗童君子亦仁而已矣何必同旗生王使人瞯夫子果有異於人乎至堯舜與人同耳詩題賦得程表朱裹得程字五言八韻○銀山門西首觀音洞香类素盛十九日大士誔辰適逢天氣晴朗各鄉鎭之進香者人山人海擁擠異常並招集六書班在殿前演唱絲竹之聲雜以旃檀之氣較魚山梵唄何如 
[鳩兹春喚]  
　　蕪湖英領事署西南墻外前因有人時在是處出恭並縱放牛豕經領事飭人拘獲數名交地保帶送洋務局請懲時會辦吳春農太守赴省未歸當事者未諳時盩悞將地保一併枷責致拂領事之意函致道憲洋洋申辯兹經袁爽秋觀察竭力排解筆舌互用並於是處安設厠所責令地保日伺墻邊作牧童遙指杏花村故事又由蕪湖縣保甲局各出吿示申明禁令榜諸通衢領事始冰消瓦解和好如初日前雖又有過路鄉民無知悞犯仍經送局責懲而領事不但芥蒂全　且尤稱太守之辦理得當云○前者陰雨連朝春寒似水裹河山洪暴發如高屋建瓴而下以致内河䑸舶時有覆溺之虞上月某日有湘河煤炭船停泊寍淵觀碼頭不虞繫纜未穩夜間遽被波浪衝下流至寺碼頭時値河底電綫亦被山水湯起浮谥水面致將煤炭船兠底劖下全船貨物俱入中流舟子亦沒於水幸鄰舟聞呼救命急起援手得慶更生至沈下之船微露桅杆於水面而已次日往來各賈舟及運米駁船恐蹈覆轍不敢出入事聞於道憲並英領事勸令電局從速修理不兩日線復沈入河底舟楫始暢行如故 
[皇恩浩蕩]  
　　江南各府州縣水旱頻仍民生困憊兩江總督劉制軍江蘇巡撫奎中丞關心民隱特谥去歲會銜入奏請旨蠲緩冬漕以抒民力我皇上愛民如予卽於十二月某日頒發上諭所有各府州縣錢漕或全數蠲免或量予减徵各大員遂將上諭謹敬膽黃頒行各處前日江海關道署前已黏貼曉諭矣凡我士民恭讀之下有不歡欣鼓舞頌皇恩之浩蕩者哉 
[高員來滬]  
　　朝鮮國陪臣徐君因洪鍾宇轟斃叛臣金玉均一事特由天津來滬昨日午刻乘緑呢大轎携通事某姓至上海縣投剌拜會黃大令延入蓊廳晤商良久始興辭而出聞欲將洪及金逆之棺送回本國大令吿以須禀明道憲核奪又聞甲申年金逆謀叛不成逃往日本適徐孫麒星使奉命爲駐日大臣百計千方設法緝捕而金逆異常勇猛未克成禽旣而訪知崇明人楊姓能舉重五百斤因延至東京四出掩捕許以事成之後保舉五品銜加花翎而金逆詭計多端終於漏網偷生十有一載今始伏誅云 
[滬城火警]  
　　新北門内舊校塲金鼎齋香作係莊姓所開其宅與棧則在沈香閣對面前晚二點二刻時家入俱入睡鄉忽聞廚房中有嗶剝聲起而視之則屋中烟霧迷漫火由柴堆而起急將柴抛擲窗外火遂延及正屋家人見已成燎原之勢捨命奔逃莊猛憶八十四歲之老母在房急奔入抱之而出而火已將門焚著致母葬身火窟中左右鄰人見災已釀成立卽鳴金吿警地甲亦分頭馳報各洋龍聞信之下風馳電掣而來無如此屋四面高墻頗難施救未幾聶仲芳觀察廖楚材叅戎黃愛棠大仅保甲總巡葉臨恭司馬各帶差勇飛馳至火塲各巡局委員亦次第戾止是時火勢正盛各洋龍吸水以灌勢如以杯水活車薪驀聞　然一聲西首高墻已倒各水龍首事恐延及墻外之屋竭力保護奮勇異常直至蚽方旣明屋内雜物焚化無遺祝融氏始斂威而返是役也計焚燬住房一所共十四幢所存者祗香棧數間稻草二堆而已事後查知有六歲男孩未經逃出想亦不免焚死昨日雇工將瓦礫扒開老母之屍幾同焦炭孩屍則尙未檢出云 
[壁燈誤事]  
　　廣東人某甲僦屋外虹橋下人和坊因樓上尙有餘地轉賃與無賴居檢云出 
上洋油燈忘却吹滅至四點逾十分延燒墻板其光熊熊然幸洛陽女兒對門居刺繡挑燈深宵未睡瞭見火光大聲呼救附近人家皆從黑甜鄉驚起慌忙汲水灌救得免成災迨印捕華捕聞聲而至火已熄滅回吿捕頭立飭包探查問如何起火旋據查明偶不小心實禀覆捕頭頷之 
[循例護日]  
　　昨日午時日食本邑文武各衙循例救護英公廨排設香案由宋通刺素服行禮隨令差役鳴鑼擊鼓及食旣換穿吉服行禮禮也 
[拈香例志]  
　　昨日江海關道聶仲芳觀察詣文廟武廟火神謿吕祖殿城隍廟道轅土地祠拈香另委英讞員宋莘樂通刺詣天后宫松海防同知劉乙笙詣龍王廟上海縣黃愛棠大令詣文昌廟風神廟拈香 
[屋上有人]  
　　滬南萬裕街萬源槽坊執事人某甲扭伍阿橋至二十三七鋪巡防局控稱伍在瓦房上行走聞有窸　聲啓懚視之上前掩捕送案請懲局員劉穆亭二尹訊問之下伍堅不供認飭令勇丁重責五十板伍始供稱小的有母舅在裘乾豐烟店爲夥前往探視從屋上扒過希圖近便耳可否施恩令母勇來案作保言畢碰頭如摀蒜二尹念其一再苦求且槽坊並未失物准其母舅來局具保以後不准逗留滬南伍唯唯而退 
[驅逐小船]  
　　滬南二十三七鋪巡防局員戴憶珊二尹督同局勇往董家渡浦灘巡查見所泊江北小船密中鱗次其人皆一貧如洗近日市肆竊案頗多且有匪人種火不可不先事預防遂飭地甲勇丁將所泊各小船一律驅逐如敢不遵定當提案重辦 
[押夥逞凶]  
　　滬南益美齋帽鋪學徒阿珠持小洋二角至南倉大街公和押店贖取縀料押店夥某甲計算本利尙少錢二文令阿珠往取小洋則暫放店中及阿珠取錢至忽云内有小洋一角爲藥水所浸不能使用仍令換來阿珠吿以何不早說口角之餘以致用武押训中人一 
 
 

Page 4

 
 
擁向胶將阿珠頭而擊破阿珠不肯甘休扭赴二十三七鋪巡防局請訊局員鄭原餘二尹以事起細微飭令出外处行理處 
[求免騐屍]  
　　前報紀王豐崙家被盜後拘獲案犯王洪生患病發堂醫治無效而斃堂董函吿上海縣黃大令大令飭差傳家屬到案前日屍母王許氏投案聲稱洪生係小婦人之子昨日憲差來言已患病而死丈夫本欲來案領屍實因病不能興故命小婦人前來叩求免騐大令允之著具求免相騐自行棺殮切結存案備查昨日王許家氏將屍殯殮雇人舁枢回家 
[大令訊賊]  
　　竊賊朱阿虎曾於二月初五日竊取鹽公堂内皮統綢棉袍各一件及銅燈臺等物上月二十八日捕夥獲朱送案黃大令委捕廳蔡延河少尉訊究笞責二百板押候訊前晚大令提朱親鞫供稱小的窮極無聊　是以出此下策問贓存何處供稱質在裕茂合源等鋪質票七紙檢呈大令判令枷號十 
[高昌會]  
　　昨爲滬南高昌司出巡之期淸晨會中諸執事咸集廟前午後一十鐘舁神出廟走馬路往南倉大街進大東門走縣西大街出西門到壇賑濟孤魂夜間由壇回廟會中有奉旨出巡永寍侯高昌司等銜牌前導馬上冲風彎號執事提爐勅印劊子手軍健皂隷淸客一班男女犯隨後遊行者甚多後又有黃衣會淸香香萬民傘逍遙傘臂查淸音數起一路吹彈觀乾人山人海妙手空空兒乘機竊物實繁有待婦女墮珥遺簪更不可以數計乘興而來不免敗興而返矣 
[薤露同悲]  
　　小東門外元泰烟館値堂人某甲雇某乙供奔走之役前晚雫主鋪南失愼時乙前往觀看直至翌日傍晚始回甲怒其一去不回未铭觸動肝火一霎時頽然倒地魂游泉壤當卽報知捕房捕頭飭探傳知家屬其家屬不欲多事靖自行備棺成殮捕頭准之○小東門外春和客棧有興化人蘇十三居焉蘇年五十四歲擬乘輪船回里前晚忽染病身死棧主投報捕房旋經親族陳請自行棺殮其事遂息○有姚阿俊者川沙人年廿四歲向爲泥水匠僑寓南市鐵錨弄前日晚膳後忽覺腹痛急至小東門外梅園街倩薙髮匠挑阔詎料未下針砭已嗟溘逝當經店主報知捕房捕頭飭探查知姚有弟現在萬華樓茶肆値堂遂報知其人自行料理 
[法捕房瑣事]  
　　有阿渭者向爲茶博士嗣因失業流入匪類前晚在小東門外戲館街與麻皮阿寳相遇一言不合拔刀相向阿寳略有損傷爲巡街西捕所見另喚一捕帮同拘獲送入小東門外捕房捕頭以此輩均非善類著將二人押候查明再核○某圖地保楊阿炳偕英包探黃四福及西包探投法捕房禀請捕頭派探協緝某洋行報失之金表一枚値銀甚鉅捕頭卽命郁包探協同來人往各當質鋪可緝及至寳源押鋪見有大菜刀一柄上鐫密采里三字西文遂帶回捕房捕頭省存候查究○不苝人蘇氏嫗年已六十有九行經三洋涇橋適馬夫蔣長春駕車疾馳而來將嫗撞翻壓折左臂由巡街捕拘入捕房捕頭著送嫗至仁濟醫館蔣長春則經行主桂生保出此上月十五日事也昨日醫館遣人咨照而房謂嫗年近古稀精力衰頽命在旦夕捕頭以事關人命命候堂期著保將蔣長春交案解送公堂請訊 
 
 
 

Page 5

 
 
夫洋烟一物產自泰西人皆知之初來原爲藥引有益無損迨後之人熬作烟膏或借以消遣或藉以叙談日久遂成痼疾每每欲求善法戒之但慮其戒後病若叢生是以欲戒不敢屢戒不成此非戒烟之心不堅其實未得良藥者也本堂之戒烟丸用正龍涎香爲君去其烟積配入正高麗參鹿茸末以培元而補氣其餘助以术茋苓草化州橘紅並自藏數十年廣陳皮化痰等藥熬膠去渣取其精液爲丸故服而不滯服丸後不思吸烟由次漸减不半月其烟癮盡除精神加倍容貌光彩皆由不入烟膏烟灰故得永無後患更喜者腎元復固提神益氣正本淸源眞誠戒烟之第一良藥也均稱靈效請嘗試之○每大瓶價洋五角小瓶洋二角半廣東普仁堂鋪在上洋棋盤街開張 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探唐淸山禀稱小的查得招商局北棧椎貨棧司毛和尙等人乘間竊取牛乳餅香水紗巾及拿獲吊贜又查得刮松林爲堆裝頭目毛係副手獲胡細查並無贓物毛則各贓多在身邊今特一并送案毛及周東狗張增益黃林生鄭增泉王渭松沈鳳林陳瑞祥李馬章徐阿祥潘阿康余海棠劉江友均俯首求恩胡供稱小的係寍波人在棧中充堆貨頭目並不知伊等行竊之事宋通刺判罰胡洋銀一百元毛等各枷號兩禮拜發往犯事地方示衆期滿各管押七十五日贓給棧中人領去○王氏卽王阿昭诉稱小婦人家在江北與蔡阿二之妹同在某處繅絲棧工作蔡忽稱其妹被小婦人欺負小婦人置之不理昨日路過蔡家門外被蔡及其妻陸氏曳入兇毆以致受傷不得已報捕拘案蔡供稱小的亦江北人妹子與阿昭同在一處做工時或被欺帮與口角不敢行兇蔡陸氏供與相同宋通刺飭分别管押過堂覆訊○包探張阿五竇如海同禀稱小的等查得劉華紀等人在葉成忠所開行内裝貨竊去鐵二墩半售與胡全寳是以一併拘拿送案劉及王阿王袁阿才朱德生許阿金皆支吾以對胡供稱小的不知鐵是竊贓是以出錢收買宋通剌飭將劉等交張竇二探帶回查明竊贓覆訊核辦○包探顧阿才何瑞福同禀稱小的查得包錦堂等三人同至王永昌等洋貨店假充買物乘間竊取自鳴鐘胡小吾則在門外望風是以一併拘獲搜出原贓王永昌大成祥張益劆陳裕生各店夥均投案領贓包及尙德春劉裕亭同供稱小的等或係湖南人或係湖北人謀事未成流落此地胡供稱小的係湖南人並不串同行竊所有洋傘由棧主某甲寄存宋通刺判令將包等發捕房各管押兩禮洋期滿勒令回籍復著胡交出寄傘之人如不能交則押候包等期滿時遞解回籍贓給各失主分别認領○包探唐淸山禀稱二月二十七日招商局北棧司事報失洋布十三匹經小的查明楊缺嘴串同張大祥入竊拘拿盤認自稱變賣典質得錢花銷内有二匹質在江灣鎭乾元質鋪遂備本贖出一匹交失主認明無悞尙有六匹典在寳山不知牌號之當内票已抛去三匹售與吳淞口江北船上一匹售與某處老虎灶一匹售與路人無從指認另由包探張阿五查得王松　向張勒索洋銀四元因之拘押今特一併送案楊供稱小的係丹陽縣人已蒙訊明求恩寛恕張供稱小的係江北人糾楊行竊得贓付質回至某處途中遇王許去洋銀四元王供稱小的亦江北人不敢勒索只乞施恩宋通刺飭將楊等交唐張二探帶回候函致寳山懸請馬大老爺派差帶犯指吊失贓覆訊核辦王笞責一百板管押兩禮拜期滿遞解回籍○包探張阿五竇如海同禀稱小的等緝獲竊賊朱銀園詰知竊鉛八塊售與金成利早經鎔化今特一併送案榮生記夥某甲訴稱號中失去鉛十二塊每塊約値洋銀二元今旣獲賊請爲追究朱供稱小的係無錫人祇竊鉛八塊並無十二塊如今只乞施恩金供稱小的係寍波人收買鉛八兘已將四塊鎔化矣宋通刺判令將朱管押四禮拜金罰洋銀六元賠償榮生記再罰六元充公贓先給甲領去 
[飛影閣叢畫初二集發售石路公興里内飛影閣啓]  
吳君友如前輯叢畫初集僉稱有美皆羅業已不脛而走又輯叢畫二集計分四類其一阿羅漢像梵容各别筆意甚超其二宮閨百美花容月貌盡態極妍其三時妝百艶各題新句如入花叢其四百獸採新搜奇志異兼備中西洵屬藝苑之大觀畫家之秘本也今裝訂成書每册四本外加錦套計碼洋六角初集價同並有元號至十號畫册每本價洋五分均託上洋三馬路申昌書畫室代售此佈 
本莊向在舊教塲歴有數十餘年專辦各省刻絲顧繡蟒袍補服壽幛圍屏帳幔堂彩衣邊挽袖大小事件一應俱全各貨無不親自督辦頗稱精良章叟無欺蒙仕商賜顧請至棋盤街北首靑蓮坊口認明圖章庶不致誤只此一家餘無分出 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十年二月二十三日京報全錄]  
　　宫門抄○諭旨三道錄前○御史戴奏各省卓異人員升途較隘請飭部稍爲變通摺○又奏請飭各省卓異人員按時送部引見片○江撫德奏更換防營管帶員弁片○江督劉奏銅山碭山二縣續完徐州倉正耗銀兩及經徵督催各職名摺○又奏購造外洋鐵甲等艦片○又奏江蘇崇明縣被潮情形籌欵堵築摺○二月二十三日内務府國子監侍衛處値日内務府引見十五名善撲營二名○謨貝子由東陵回京請安○安興阿假滿請安○孫毓汶請假十日○八額駙續假十日○掌儀司奏二十六日祭奉先殿端王行禮○崇文門呈進黃花魚○召見軍機奕功福森布皇上明日用膳辦事後還宫○○掌浙江道監察御史臣戴恩溥跪奏爲各省卓異人員升途較隘擬請旨飭部稍爲變通以廣升遷而資觀感恭摺仰祈聖鑒事竊維考績之典始於虞書朝廷師其意以甄别黜陟每届三年舉行京察大計一次其各部院保列一等人員於引見記名後候旨簡放升轉自無壅滯惟各省保薦卓異人員向准在任候升而升轉者寥寥無多查近來明保人員於引見錄用後到省遇缺卽補班次極優至若卓異之薦舉必先考檄政績又須按循資格不合者不得濫邀較明保一事尤見其難而升擢之途轉不及明保班次况同一考績也京察者簡用常邀卓異者升遷難望内外相較未免向隅杳定例凡列卓異者遇有應升之缺先儘叙補不得聲叙人地不宜章程本極允協近因各省明保太多見缺卽補又有各項人員待補升途日見其隘故卓異人員雖有候升之名並無推升之實似不足以示鼓勵可否請旨飭下部臣稍爲變通凡道府保卓異者予以存記簡用以示優渥其州縣卓異人員遇有應升之缺或與明保班次相間輪用或在各項候補人員輪補内相間插用一經釐定章程庶升途稍寛凡司民牧者皆可生觀感而勉爲循良而國家考績大典亦可收登明選公之效矣臣爲整飭計典疏通升途起見是否有當謹恭摺具陳伏乞皇上聖鑒訓示遵行謹奏奉旨已錄○○戴恩漙片再查定例各省卓異人員必令隨時送部引見硃爲上邀聖鑒藉以甄别人才不任各疆臣憑意見爲拔取視大典若具文乃近來該員等每多援事逗遛竟有保卓異後遲至數年或十數年尙未赴部引見者疆臣聽其戀棧憚行不加嚴飭而人才賢否並未能一邀聖鑒臣查卓異章程久經部臣釐定並經御史張盛藻條陳令卓異人員於半年内一律請咨赴部至遲不得過一年之限今旣擬寛予升途如仍復逾限逗遛何以肅官方崦警玩懈應一併請旨飭下各省督撫於新舊卓異曁俸深等項應行引見未經赴部各員嚴飭按時領咨不准仍前延宕部臣亦須一律申明舊章循例調取如該員等再任意延不領咨定卽查叅議處以杜取巧效尤之弊臣愚昧之見是否有當謹附片具陳伏乞聖鑒訓示謹奏奉旨已錄○○德馨片再查案准兵部咨光緖十五年十月二十八日欽奉上諭各省設立防營如有更換管帶員弁並著隨時奏聞等因欽此欽遵辦理在案兹查内河水師前營營官升用提督記名簡放總后唐怡全於九月二十四日交卸所遺内河水師前營營官事務委副將銜儘先補用叅將張國柱於九月二十日接管又贛州鎭標選鋒右營營官贛標後營都司國興阿於八月二十日交卸所遺贛州鎭隸選鋒右營彎官事務委贛標左營遊擊王振邦暫行代理於八月二十日接管據善後總局司道具詳請奏前來所有各營更換管帶銜名緣由理合附征陳蛤伏乞聖鑒謹奏奉硃批兵部知道欽此○○頭品頂戴兩江總督臣劉坤一跪奏爲銅山碭山二縣續完徐州倉正耗銀兩及經徵督催各職笱開單恭摺具陳仰祈聖鑒事竊光緖十八年分徐州倉奏銷案内未完一分以上各職名及已完銀數分數前經遵照新章開單奏奉硃批户部知道單併發欽此恭錄轉行欽遵在案兹據江安糧道馬恩培詳稱據銅山碭山二縣續完正耗銀兩解道兌收除正銀造入光緖二十年春撥及奏銷隨奏各册耗銀歸於漕倉耗羡案内分晰造報計仍有碭山縣及徐州衛未完熟田正耗銀兩當再嚴催完解一俟續完至日再行造報外所有銅山縣叅後全完碭山縣叅後續完仍欠各分數及經徵督催各職名應請扣除免議减議開單詳請具奏前來臣覆覈無異理合繕具淸單恭呈御覧謹會同漕運總督臣松江蘇巡撫世奎俟恭摺具陳伏乞　皇上聖鑒勅部查核施行謹奏奉硃批户部議奏單併發欽此○○劉坤一片再南洋江海兼防整頓水師實爲當務之急海軍衙門硃議俟北洋成軍以後卽行推廣南洋因籌欸維艱於光緖十八年間議覆南洋水師案内設法變通將南洋現有兵輪暫减人數以爲節餉添船之計仍俟籌有欵項購辦鐵甲等艦庶可逐漸擴充由海軍衙門會同奏覆奉旨允淮欽遵在案快船需费較鉅勢難遽行議購不得不就現時餉力擇要圖維查魚雷砲艇戰守兼資實爲水師利器購價旣廉養船之費亦省擬卽照外洋最新之式向德國洋廠購辦四艘及應配砲位雷筒魚雷等項出使大臣許景澄於西國船械極爲考究由該大臣訂購必能力求核實當經電詢價値商准海郓衙妆核覆照辦又經電商該大臣許景澄向什好廠議價並向伏爾鏗廠互相比核商定分向兩廠訂購伏爾　廠訂造兩艘計實價四十萬四千馬克什好廠定造兩艘計實價四十三萬九千馬克運脚保險等費均在其内值好爲造艇專廠價値稍增伏爾鏗亦係著名大廠疉經北洋購辦有案此次該廠極欲承攬是以船價運費等項格外從减似此分廠訂購不獨價値較專購什好廠者爲省且事有比較兩廠各顧聲名工料可期益加堅實每艇各配雷筒三具魚雷三尾哈乞開司三十七密里連珠砲兩架及隨砲藥彈等件合計需價二十九萬二千八百馬克有奇連艇價統計一百一十三萬五千八百馬克有奇照現時市價約合庫平銀四十餘萬兩已飭撥定銀令籌防局員會同江海關道照換馬克備文咨請該大臣許景澄分向各該廠照議訂購其餘價値照章分期匯付惟馬克價値漲落無定應照兌匯實數隨時核算前項馬克各數係由電傳達將來應以印文爲準所需價銀卽以裁節之餉有額發防費項下陸續匀撥無須另行請欵此項雷艇約計一年可以到華前設魚雷廠現在仿照北洋推廣攺將魚雷營先期教習俾雷艇到華卽可分别配撥以資巡操據籌防局詳請奏咨前來臣覆核無異除分咨海軍衙門總理衙門户部兵部工部外理合附征陳明伏乞聖鑒謹奏奉硃批該衙門知道欽此○○兩江總督臣劉坤一江蘇巡撫臣奎俊跪奏爲江蘇崇明縣東南海岸被潮衝嚙坍近城垣亟應籌欵堵築以資保衛恭摺仰祈聖鑒事竊照江蘇太倉州屬崇明縣城四面濵海東南一帶海岸被潮衝嚙日坍日甚逼近城墻岌岌可危該處居江海之交爲海疆門户且漕船北上每多駛赴十滧口守風放洋尤爲海運必經之處若不赶緊設法修築保衛一旦城根衝塌其患不堪設想前據該縣禀報卽經臣等批司委員會縣督同在地紳董前往逐細查勘該縣城外東南空地適當其衝自南門港起至東門外靑龍港河口止沿灘丈量直長計五百六十丈由灘唇橫量至城根不過五六十丈大潮時一片汪洋沿灘居民每値風潮驚惶萬狀近來日坍日近勢甚危險該員紳等等同籌議擬仿照寳山吳淞兩處濵海工程變通辦理在靑龍港之東設立外洋抄木空心敵水壩三道變通計長一十六丈以敵漲潮之急溜又在靑龍港之西設立敵水壩一道亦長一十六丈以敵落潮之廻溜漲落潮水旣以木壩敵住其溜必緩溜緩則沙沈沙沈則灘漲其自南門港起至靑龍港止設立外洋抄森棒一排外加建林椿一排共兩層内用抄木板釘貼椿身再用鐵地龍牽住椿脚椿木之外以石塊疉砌堅固方能敵住風潮又於東邊深洪中用船壳十隻載石沈下俾水緩沙積兼護敵水壩椿脚撙節估計共需工費結銀一十萬一千餘兩飭由淮運司及江海鎭江兩關各籌撥銀二萬兩並於善後局先行供撥銀三萬兩仍由蘇滬兩厘局分年籌欵歸還其餘不敷之銀由蘇藩司庫籌足支給據蘇蕃司鄧華熙蘇松太道聶緝槼會詳請奏前來臣等查該縣東南一帶海岸被潮水衝嚙逐漸坍塌逼近城根民命城垣關繫匪淺亟應及早籌欵堵築俾資保障兹據詳報前次工費估需銀一十萬一千餘兩委係核實勘估尙無浮冐合無仰懇天恩俯准將籌撥經費作正開銷以全检工再前次工程自應遴派大員督飭經理查有總辦上海道製造機器局務江蘇候補道劉麒祥才旘俱優勇於任事堪以飭委就近督同縣委紳董赶緊購料興工一面由臣奎俊親往該縣查勘辦理一俟工竣卽由該道劉麒祥將支用欵項覈實造報除分咨户工二部查照外謹合詞恭摺具奏伏乞皇上聖鑒訓示謹奏奉硃批著照所請該部知道欽此 
 
 

Page 13

 
 
[光緖二十攫二月二十四日京報全錄]  
　　宫門抄○諭旨四道錄前○蘇撫奎奏解淸京餉銀數片○江撫德奏請免陭射片○又奏知縣人地未宜揀員對調摺○又奏籌解固本兵餉片○又奏起解第十二批漕折銀兩片○大理寺卿明等奏請旨派署卿缺摺○粤督李奏甄别教職佐雜各員摺○二月二十四日理藩院鑾儀衛光祿寺鑲黃旂値日無引見○侍衛處奏派保和殿監試之大臣派出頭班瀅貝勒溥僎賡音布全福車林巴布二班濓貝勒德隆伊勒洪阿全山文樸○召見軍機○○奎俊片再准户部咨奉撥來年京餉一摺淸單一分於光緖十八年十月二十九日奉上諭户部奏預撥十九年分京餉應照奏定數目於來年分批赶解限五月前解到一半十二月初間全數解淸不准截留攺撥　因欽此單開光緖十九年分京餉撥江海關洋稅銀十萬兩並准部咨具奏續撥本年京餉一片淸單一分於光緖十九年三月二十七日奉旨依議欽此單開光緖十九年分京餉續撥江少關洋稅銀八萬兩又准部咨奏准江蘇省陸續訂講洋銅三百七十五萬斤所需價脚庫平銀四十九萬六百四十七兩八錢一分一毫四絲内撥江海關應解本年洋稅京飼銀四萬兩來年洋稅京餉銀五萬兩如數截留應用各等因均經札關遵照去後兹據江海關道聶緝槼詳稱光緖十九年分硃撥京餉銀十萬兩業已分批淸解並將續撥京餉内先籌一半銀四萬珦亦已交商匯解詳咨在案尙有應找續撥京餉銀四萬兩遵飭留批前項銅價外所有本年硃撥添撥京餉銀兩業全數劃解淸楚並舞蒂欠等情詳請奏咨前來奴才覆覈無異除咨部外理合附片具陳伏乞聖鑒謹奏奉硃批户部知道欽此○○德馨片再前准兵部咨嗣後打仗受傷請免騎射各員弁應照奏准成案一律攺練槍砲凡遇軍政閱伍及一切操練亦均考驗槍砲等因奏奉諭旨依議欽此通行遵照在案兹查有管帶親兵副營記名堪勝提鎭臣標右營遊擊鋒勇巴圖魯王國權前於同治二年九月在湖北擊退大股捻匪保全漢口被賊矛傷右手肘五年八月内廣西擣平山澤内圍被賊砲子擊傷左骽肚又調署南昌城守營守備事補用都司九江城守營守備熊鍾秀前於咸豐十年八月十二日在廣信府水南地方打仗被賊矛穿右手同治三年二月初四日進攻鉛山之安洲渡賊壘被賊槍子擊傷左骽入骨又臣標左營儘先補用都司余承恩前谥同治六年二月二十七日攻剿湖北棗陽縣屬之豐樂河賊巢被賊礮子擊傷右骽入骨又守備銜儘先拔補千總南昌城守營分防豐成縣汛把總周拔元於咸豐三年五月内逆匪圍僕江西省城六月初二日在永和門外與賊打仗被賊刀傷右膀矛穿左骽八月内在芝麻田打仗被賊矛穿左時同治三年七月内攻克崇仁縣城被農石塊折傷右足查該員弁等從前均隨營剿賊打仗受傷旋雖醫治痊愈惟近年每遇陰雨嚴寒舊創不時舉發痠痛騎射難期合式遵照新章請免騎射仍試槍砲由署義寗州知州黃壽英南昌城守協副將興壽臣標中軍叅將鮑莊親驗各受傷屬實並無揑飾規避情事呈請核辦前來臣覆核無異合無仰懇天恩俯念該員弁躬冐　險勦賊受傷免其騎射仍試槍砲以示體恤而符定章除將送到各履歴册結咨部科外謹會同兩江督臣劉坤一附片陳明伏乞聖鑒訓示謹奏奉硃批著照所請兵部知道欽此○○頭品頂戴江西巡撫臣德馨跪奏爲知縣人地未宜揀員請旨對調以資治理恭摺奏祈聖鑒事竊照知縣爲親民之官必須才與缺稱人與地宜方足以資治理臣與藩臬兩司在於所屬各員内留心體察查得袁州府屬之萍鄉縣雖係稍衝兼繁中缺然近來訟案繁多且與湖南交界匪徒出沒靡常稍不留意卽滋生事端治理實非易易現任知縣顧家相年四十歲浙江會稽縣人由監生中式光緖元年乙亥恩科順天鄉試四十五名舉人二年丙子科會試中式第六名貢土殿試三甲第七十三名進士引見奉旨以知縣卽用欽此遵例報捐指省江西仍按甲第名次先後序補領照到江在江西晉豫賑捐局報捐同知升銜題補萍鄉縣知縣光緖十四年八月二十六日到任嗣遵海防例加捐直隷州知州雙月在任候選該員年力富强辦事勤謹惟於此缺人地不甚相宜查有南康府星子縣慶錫庚年四十八歲安徵含山縣人由禀生考取同治十二年癸酉科優貢十三年朝考一等第三名引見奉旨以知縣用欽此光緖二年遵例報捐郎中籖分户部廣東司學習行走九年四月因銓選無期呈請仍歸知縣硃班分發蒙吏部奏請簡派大臣騐看堪以分發硃掣廣西親老吿近攺掣江西復經欽派大臣騐放堪以發往七月十一日奉旨依議欽此領照到江期滿甄别以知縣補用遵鄭　例加捐遇缺先補用免試用題補星子縣知縣光緖十六年八月二十九日到任該員精明穩練任事勤能堪以調補萍鄉縣知縣所遺星子縣係專衝不兼簡缺卽以顧家相對調如此一轉移間人地各得其宜於地方均有裨益據藩司方汝翼臬司福裕會詳請奏前來合無仰懇聖恩俯准以慶錫庚調補萍鄉縣知縣顧家相調補星子縣知縣俾人地各得其宜治理較有裨益該員等任内均無展叅有關降調之案如蒙俞允係以選缺知縣互相對調毋庸送部引見謹會同兩江總督臣劉坤一恭摺具奏伏乞皇上聖鑒訓示謹奏奉硃批吏部議奏欽此○○德馨片再查光緖十四年四月内接准户部咨查直隷練餉前經奏定廣東等十省攺解部庫由直隷按月赴部請領計自同治五年起截至光緖十四年三月止江西共欠解銀十萬兩卽自十四年起無閏之年解銀六萬兩並補舊欠銀一萬兩共計銀七萬兩有閏之年解銀六萬五千兩並補解舊欠銀一萬兩共計銀七萬五千兩務須遵照解足等因卽經行據藩司籌解光緖十四十五十六十七十八等五年共銀三十一萬兩曁舊欠銀五萬兩所有光緖十九年分業據籌銀三萬兩爲正月起至六月止直隷固本餉銀委員解赴户部交收均經隨時附片奏報各在案兹據布政使方汝翼詳稱現於司庘甫據各屬解到十九年地丁騰挪銀一萬兩以爲十九年七八兩個月應解固本兵餉交給管解籌備餉需便員試用知縣譚鴻基搭解於二十年正月二十八日起行由陸路前赴户部交收詳請具奏等情前來臣覆覈無異所有委解十九年七八兩月固本兵餉銀兩緣由理合附片陳明伏乞聖鑒謹奏奉硃批户部知道欽此○○德馨片再江西省光緖十九年分漕糧體察情形仍難起運本色應請循舊折徵經前護撫臣方汝翼據實具○奏奉硃批著照所請户部知道欽此欽遵並將催完光緖十九年分漕折銀五十五萬兩分作十一批札委補用知縣王金元等先後領解赴部交收疉經臣附片奏報各在案兹據署督糧道裕昆詳稱現又催完光緖十九年分糟折銀五萬兩作爲第十二批札委候補通判鄭伯瑞領解於二十年二月初五日起程查照舊例仍由湖北安徵江蘇山東直隷等省正站行走解交部庫等情前來臣覆核無異除照例分别塡發勘牌撥兵護送飭令該委員小心管解星速遄行確探前進曁咨移部科並咨前途各督撫一體撥護以昭愼重一面嚴催赶徵續解外所有起解光緖十九年第十二批漕折銀兩緣由理合附征陳明伏乞聖鑒謹奏奉硃批户部知道欽此○○大理寺卿臣明桂等謹奏爲請旨派署卿缺事查臣寺漢卿徐致祥現出學差滿少卿現在懸缺漢少卿徐承煜現有粥廠監放之差所有臣寺値日並値文職六班及會審會奏進署等差如遇同日惟臣胆桂一人勢難兼顧理合恭摺奏請欽派一員署理漢卿庶各差不致有誤謹據實陳明伏乞皇上聖鑒訓示謹奏請旨奉旨已錄○○頭品頂戴兩廣總督臣李瀚章頭品頂戴廣東巡撫臣剛毅跪奏爲甄别教雜各官雜職劾不及數恭摺仰祈聖鑒事竊照定例教職雜職年終彚咨甄别不及百之二三令該督撫等專摺具奏等因奴才等查廣東省教職一百八十二員每年應劾四員佐雜三百八員每年應劾六員本年休職教職計廉州府之教授張其典澄海縣教諭梁之材前署博羅縣訓導事候委教職梁玉琳石城縣教諭胡廣心共四員爛已足額叅劾佐雜計補高明縣典史蔣金鏞平遠縣典史婁鈞鎭平縣典史施增裕共止三員未能足額此外並無應行甄别之員據藩司覺羅成允允同臬司額勒精额詳請具奏前來臣等覆查無異除督率司道轉飭該管府州廳再行嚴密查察如有年老庸劣應劾之員隨時據實辦理另行咨部外所有光緖十九年分廣東省甄咖教雜各官雜職劾不及數緣由臣等謹循例恭摺具奏伏乞皇上聖鑒謹奏奉硃批吏部知道欽此 
 
 

Page 14

 
 
[光緖二十年二月二十五日京報全錄]  
　　宫門抄○諭旨二道錄前○御史鍾奏四川吏治蟗蝕污濁懇請及時察辦督臣摺○大臣唐奏請撥銅本的欵銀一百萬兩摺○粤督李等奏揀員升補同知摺○二月二十五日吏部翰林院正黃旗値日無引見○麟中堂等磨勘試卷覆命○慶福謝授太常寺卿恩○寳昌謝授太僕寺卿恩○壽耆丁立幹各謝授詹事恩○奎華貴秀各預備召見○吏部奏派騐看月官派出徐中堂克們泰錢應溥薛允升王文錦裕德龍港霖壽昌國秀馮金鑑李慈銘林燦垣蔣式芬德蔭增濟鄭思賀○召見軍機奎華貴秀錢應溥會章○○江南道監察御史臣鍾德祥跪奏爲四川吏治蠧蝕污濁懇請及時察辦督臣以儆貪黷以服邊境以甦民困恭摺仰祈聖鑒事虑竊維全蜀富庶古稱天府之匣得廉公忠潔之虑出而撫綏安全其民則屹然爲吾雄藩魚肉而擾之亦反覆易以生亂今督臣劉秉璋治蜀最久號餐最甚由其用人最私是以侵牟百姓最酷臣若不舉發恐未卽有言之者矣敢據所聞列欵糾叅恭候皇上宸斷以行大法一查劉秉璋自巡撫江西時卽已遇事敷衍並無實心爲民之政江西士民甚薄之然尙未以貪著也及升任四川總督信用候選道徐春榮署提督錢玉興二人託以心膓假之事權賣弄招搖收受薦賄始猶迹涉疑似久之則奔走徐春榮錢玉興之門關說差委絡繹如市苞苴夜行則牌札晨得貪聲流聞之初當時兩司中亦有心知其不可者曾向劉秉璋微言中之而劉秉璋猶飾詞支拒其說以謂飛語浮言殊不可信於是徐春榮錢玉興益無所顧忌人遂疑劉秉璋亦愛錢矣一徐春榮邪佞猥賤庸鄙已極惟能窺伺劉秉璋是一好諛喜佞而貪賄之人遂以居間受金之術自薦劉秉璋大好之乃認徐春榮爲乾女婿而交益密錢玉興係捻匪頭目當初降時以金帛數十鉅駝投獻劉秉璋因緣保至江西總兵錢玉興以爲幣重酬薄不滿夙望要救不已劉秉璋亦愧焉及移川督挾以俱西不得不爲之奏署提督而聽其所爲實亦卽各飽所欲吏道因之穢濁劉秉璋遂甘以此身爲谿壑並無足將自止之時一查劉秉璋年來凡題補委署文武員缺傳聞多由徐春榮錢玉興賄說而行量缺諧價其應如響省城遂有徐杏林堂玉興錢店包管開兌之謠杳林者春榮别號也如撤任富順縣署成都縣陳錫鬯之無端飭回本任遂寗縣之越補黃允欽新都縣之越補余雲池曁驟委署理江津縣之錢少松蜀中口語藉藉確指爲徐杏林堂玉興錢店賄兌之騐其先後所得贓銀悉交蔚豐厚恊同慶等銀號存記此不能掩人耳目者也鑽營之徒旣與徐春榮錢玉興狼狽交牙以爲奸利於是陳錫鬯黃允欽高培榖費秉寅李玉宣國璋等或患暱奸商夥開鹽井籠取攬灶計岸生理或置買田產濫弄苛斂有五虎十三彪名目惡聲狼藉騰沸人口劉秉璋何以说毫無覺察此不得諉爲不穚一查四川官運鹽局每年提存護本銀六萬兩十餘年來計應存銀六十餘萬兩該局委員歴年皆陰蝕此項息銀劉秉璋覺之將接其事局員窘急盡將此存銀六十餘萬如數送交劉秉璋私槖謂爲壽禮查此項銀兩本不報銷是以局外無從稽核劉秉璋受之亦以爲暮夜無知之者披不料四川官吏知之商民知之並京師亦知之臣今徑揭之則朝郔又知之侵呑至六十萬數非尋常貪婪之比律以理法豈復可硃至道員徐春榮身在督署紳士葉毓榮掌教成都並無殊菌皆以馬邊雷波兩廳剿夷等案濫保二品頂戴則爲欺枉葉毓榮係安徽人劉秉璋以鄉里狎用之人至爲官員請託受賄不數年間積貲以十萬計則爲縱容諸如此類殆難悉數矣臣列叅至此或將疑其過於峭刻然臣復聞之四川州縣所在設有覊禁民人私卡名目繁多由詞訟案件未經審訊悉先收卡刑考勒索至於庚　不知其數如陳錫鬯在富順縣八九年間死於卡禁者相傳至千數百命黃允欽在遂寍縣縱令子姪丁役賣案索錢當堂主斷甚至誣良爲盜號曰破案開花此宫吏之貪酷也其各處防營弁勇與游民約盟糾黨鈎結成風暗通會匪隱憂方大該匪近年竟敢倚官恃營刦掠婦孺悍然勒贖一開接音子抬觀音諸口號莫不怛然失色今年四月至有營官之子敢於省城糾匪殺人官亦竟無過問良懦震慄不能聊生此營匪之橫暴也尤有甚者成都府州縣屬刼盜鉅案層出歲至數百而官不知也崇慶州城内搶刼典鋪城外焚掠市鎭新津縣賊衆圍城至逾半月而宫不報也三邊夷匪蹂躪塲鎭圍攻寗遠羽書吿急而兵不赴剿也劉秉璋受皇上厚恩爲川蜀重臣若果昧之天良至此我皇上將立敕法司行法豈容倖免顧臣嘗綜觀前史其邊節重帥嚢槖侵冐及至貨賄如山寃魂塞路則大亂往往乘滅而生蓋其所處心積慮悉貪戾不平之氣與禍患相憤盈如劉秉璋者卽爲四川留遺患氣者也然則刻剝酷虐堆埋剽刦侵軼賊害於四川百姓今不堪命矣總督臣將安逃罪夫彈違糾慝臣之職也摘伏發奸臣之志也其必於力持是非者奉朝廷之法也其敢於掊擊權强者恃聖明之斷也是否有當伏乞皇上隔鑒訓示施行謹奏奉旨已錄○○巡撫銜督辦雲南礦務臣唐炯跪奏爲循例請撥銅本的欸銀一百萬兩限期解滇以濟要需恭摺仰祈聖鑒事竊雲南布政使史念祖詳稱雲南銅本定例先期詳請題撥的欵銀一百萬兩限期解滇以盜採辦前查同迨十二年光緖三年十三年十五年四次奉撥各省關銅本實共收銀二百九十六萬五千兩零内除本省軍需借動尙欠三十萬無力籌還公司借領底本三十萬蒙　恩展限淸結外實共管收銀二百三十六萬五千兩零計自同治十三年頭批起頭起至光緖十九年十三起二批止共辦運銅一千三百四十餘萬觔開支本脚薪工店費等項已有不敷現雖由公司隨時設法接濟轉瞬各廠待欵尤殷查自頭起頭批至八起二批業經先後造册報銷並開單聲覆在案除現將九起頭　以後用欵赶造報銷應請奏懇天恩勅部指撥的欸銅本銀一百萬兩限期解滇以濟要需等情請奏前來臣覆簟無異理合會同雲貴總督臣王文韶雲南巡撫臣譚鈞培恭摺陳請伏乞皇上聖鑒勅部迅速指撥以資挅辦而免岹誤謹奏奉硃批著照所請卽由户部迅速撥解欽此○○頭品頂戴兩廣總督臣李瀚章頭品頂戴廣蚽巡撫臣剛毅跪奏爲直隷同知要缺需員懇恩俯准揀員升補以資治理恭摺仰祈聖鑒事竊照案准吏部咨照廣東陽江直隷廳同知輔良革職遺缺前以准調番禺縣知縣惠登甲升補兹於光緖十九年十月二十八日接准吏部次覆以惠登甲由廣東海陽縣頟縣調補务禺縣知縣十六年補行大計保薦早異該員卓異之案尙未引見應按循例請升辦理該省現有卓異引見回任候升之員例應先儘升補並不准其聲叙人地未宜所請以番禺縣知縣惠登甲升補陽江直隷廳同知之處核與定例不符其陽江直隷廳同知要缺應令另行揀選等因自應遵照辦理北查有連平州知州田明曜現年五十六歲係湖北武昌府江夏縣人由監生於咸豐九年在京銅局報捐光祿寺署正同治五年復在京銅局加捐知州不論雙單月選用七年選授連平州知州八年十月初六日到任歴署香山東莞等縣知縣羅下直隷州知州十二年調補欽州頟州光緖四年十二月十五日到任是年晉賑案内捐戴蓊翎五年因剿獲圖撲廣西南甯府城匪首多名保加知府銜六年大計薦舉卓異七年五月十五日在任聞訃丁母憂回籍服滿起復呈請分發硃省以知州歸候補班補用六年大計薦舉卓異併案請咨赴京十二年八月初五日經欽派王大臣騐放堪以准其卓異加一級仍註册候升於初六日覆奏奉旨依議欽此初十日經欽派大虑騐放堪以照例發往十一日覆奏奉旨依議欽此十二月十八日領照到省十四年准補連平州知州十五年大計薦舉卓異十六年正月十七日到連平州知州任十八年大計復薦舉卓異該員歴署香山東莞羅定等州縣及前任連平州欽州各缺均無承審案件承緝盜案徵解錢糧已起降調革職叅限惟本任内有經徵光緖十六十七等年錢糧未完查係實欠在民並非徵存未解因公處分例免核計該員才具練達任事勇往以之升補陽江直隷同知要缺洵屬人地相宜據藩臬兩司會詳前來除將該員罰俸案册送部外俣無仰懇隔因俯念員缺緊要准以該員田明曜升補陽江直隷同頟俾資治理如蒙俞允該員係由知州請升同知俟接准部覆照例給咨送部引見臣等謹合詞恭摺具陳伏祈皇上聖鑒訓示再所遺連平州知州係光緖十年接准吏部咨行二留一咨新章後第三次所出之缺應聽部虑歸月銓選又粤東省補缺例限九十日此缺駁回另補應以光緖十九年十月二十八日接准部咨之日起限辦理今在限内另選請補並無遲逾合併陳明謹奏奉硃批吏部議奏欽此 
 
