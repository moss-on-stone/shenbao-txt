# 1881 - 304 - 4903062

 

Page 1

 
 
[論致祭昭忠祠]  
　　照忠祠胡爲而設也爲人臣者捨身殉事或以馬革裹屍或以孤城摟守或不屈於敵國或不挫於强梁皆秉一時剛正之氣而立萬世臣道之極故朝延嘉其忠義而於其死後特令入照忠之祠以旌之春秋二時例令地方官致祭蓋以昭其忠而祠之與古者以死勤事則祀之之義相彷彿顧名思義地方官誰非人臣敢不以忠羲自矢若于前之所謂忠者視之蔑如而於致祭之時怠忽蹇慢罔知肅敬甚且向地方紳士先索差費然後往祭尙復成何體統而其人之臣節亦概可見矣索費等事或者皆係胥役等輩所爲而胥役等輩至于胆敢勒索則該地方官之皆情可知昭忠祠之祭本屬例祀若于例所應爲者而猶至授人以勒索舞弊之柄其他又當何如故吾謂此等事不必責之胥役等輩也其咎皆在於官官而照例舉行胥後豈敢苛索卽有地方紳士或念官府之勤勞而具迎送之儀設宴犒之禮猶將戒以過費不輕收受而僕從之犒則尤必先爲戒諭勿令過豐此不特所以自盡其心抑且于　朝延勸忠崇祀之道亦有所體會若而人者吾知其將來必爲循良之吏可荷　朝廷之寵設遇艱鉅亦必能如前人之公爾忘私國爾忘家以捍衛社稷屏蔽封疆非然者視前人之忠爲輕而謂尚能以忠自勵吾不信也昨恭讀九月初一日　上諭御史蕭韶秦近聞直省各昭忠祠致祭者其少甚至向地方紳士先索差費然後往祭請飭一律致祭等語各省建立昭忠祠原以慰忠魂而作士氣若如所奏各情實屬不成事體着各直省督撫嚴飭各該地方官照例於春秋二祭親詣行禮不得仍前怠玩以重祀典倘查有索費情事卽行據實奏叅欽此讀竟不禁悄然以悲也夫照忠祠所附祀之人或取大端或取一節雖其中亦未必皆大節侃侃孤忠蹇蹇之流然　朝廷既賞其忠地方官卽不容蔑視春秋致祭昭忠祠乃奉　旨行禮而敢於怠玩至有索費情事按律議非當居何等矣夫春秋詣祠致祭巳屬虛文今并此虛文函廢之彼以身殉王事者不幾抱恫於九原卽觀感者不更將欷歔扼腕哉嘗觀江浙各省照忠祠皆附立文廟之側當丁祭時官憲親詣行禮尙不至有索費而後致祭之事令蕭侍御所奏不知所指者爲何省度必有所見而云然斷非風聞誤會可知　朝廷以憫恤忠臣飭創祠宇以妥忠臣以作士氣其典至重其禮至隆其意亦至深且遠而乃爲不肖官府怠惰廢弛至於此極是豈僅失禮廢典云爾哉至若先索差費一節如其知之則縱容差役貪賄棄禮其罪固爲顯然卽曰不知而春秋典禮屬壇祀孤三節賽會尚且照例舉行初無廢事而獨於勸忠之典一任蠧胥狼役有意苛求而爲地方官者竟冥然罔覺抑何輕　朝姓辱官位若是耶竊以爲各省昭忠祠有附在文廟之側者有不附文廟之側者何不請於　朝廷將各省所有昭忠祠皆一律附於文廟旁側而丁祭之時可以按時致祭旣不至有廢弛不祭之患而又極爲妥便以彼孤忠亮節彪炳人間卽廁身於禮門義路之間亦無所愧作且使出入　序之輩皆有所觸目警心以隱動其公忠奮勉之意誠一舉而數善備者如此則差胥等亦無所施其伎倆而官府亦不至怠焉若忘　朝廷褒忠作士之意亦昭然永揭於天下後世推而廣之如鄉賢名宦節孝貞烈等祠皆當以此法行之丁祭萬世不變卽各祠亦萬世不易不特不至有索費等情事而且及時斷無廢怠之憂天下之至便孰有過於此者不然則　諭旨雖嚴而督撫及地方各官整頓於前未必不廢弛於後其將奈之何哉治其流何如握其源理其末何如揣其本竊願爲蕭侍御進一解焉 
[恭錄　上諭]  
　　○九月初八日奉　上諭丁寶槓奏請將貪劣各員革職查辦等語四川署峨邊廳通判候補通判姚建寅藉修碉堡爲名肆行苛派民怨沸騰署名山縣知縣候補知縣周綸翊辦事乖謬聲名狼籍控案纍纍且有藉端恐嚇損泒等事均着先行革職提省查辦以肅官方欽此同日奉　上諭丁寶楨秦神靈顯應請頒匾額等語四川彭縣　關帝顧向遇水旱偏災禱求必應咸豐同治年間逆匪圍撲縣城人心惶　經該處官紳祈禱轉危爲安又　中縣　張桓侯祠墓屢著靈異同治年間流匪竄入縣境官兵赴援若有神助近年地方亢旱一經祈禱立沛甘霖均屬功德及民實深寅感着南書房翰林恭書匾額各一方交丁寶捐祗領敬謹懸挂以答　神庥欽此 
[北省豐收]  
　　○　夏北數省雨水過多方虞田稼棉花收成减色玆聞直隸河南山左山右四省大秋頗稱豐稔而尤以山右爲最直隸次之餘兩省因六七月間迭受水患不無稍損晉省向不栽種棉花魯豫種者亦鮮惟直隸棉花與田禾並種目下京師新到上市棉花每包一百斤價銀八兩來自豫省者價銀畧貴每包需銀九兩云 
[撤營奏稿]  
　　○福建建寍府屬建陽縣茶　地方土民與江西客民滋事前經　報玆聞自檄調曹軍門帶勇前往會辦查拿後業經善爲辦理當卽撤勇回省調赴福寍防堵玆謹將　制軍奏稿　列左方　再閩省山海交錯風俗素稱强悍往往紏衆鬥爭歴經懲辦稍知斂跡上遊廷建邵等郡毗連江浙平時客民散赴各邑貿易已屬不少每屆茶市盛開其聚集山寮與擔負營生者常至十餘萬人愚民各分畛域每因疑嫌輙肆爭毆由來巳非一日近　籌辦海防營勇不敷分布僅留一營分紥三府嚴飭巡緝本年夏間建陽茶　地方有江西客民與福建下游人口角起釁先後各圖紏鬥臣接據禀報誠恐不法之徒乘機煽惑自應防患未然况上年江西船戶與下遊人爭載客貨會有紏鬥一案雖經明定章程就案訊辦土客已各相安惟慮挾有舊嫌又復勾結生事由省抽調霆慶營檄令記名提督曹志忠帶隊馳往會同該管文武妥爲彈壓立時解散所有案內起釁緣由均經飭據該營縣等查拿滋事各犯持平訊辦用彰法紀而弭釁端現在上游茶市將竣傭工漸散土著客民俱各照常生理除霆慶營勇現已飭調回省並責成該管鎭道督飭地方文武隨時稽察不得以目前安靜稍涉疎虞外理合附片具陳伙乞　聖鑒謹奏 
[憲度寬宏]  
　　○皖垣小家故猪於街各處多有曾經邑令示禁已列於報無奈愚民無知雖禁不改依然散放九月初六日午間皖撫裕中丞出署拜客道經西門內途中有一猪伏臥僕從驅逐猪猛然驚走由轎下穿過將轎撞動道路又滑輿夫失足踣跌轎落於地中丞端坐不問乃仍開道而行行人仰瞻憲度咸欽厚重寬宏相與頌禱云 
 
 

Page 2

 
 
[盜劫捕署]  
　　○揚郡某典史署近於某夕三鼓後典史接差未回內眷俱已酣寢留嫗婢兩人守門忽見有二人從廚後出手持繩索先將棉花塞婢嫗口反接而縛之隨有十餘人手持利刃皆從宅後出入住房內三人塗面作山左音餘皆楚音塗面者云此官雖貪而不淫但取其財勿犯婦女於是傾筐倒篋搜括一空裂帷割被皆束成大包背負而去桌上留下一信胡哨一聲仍向宅後出去後內眷等起解婢娼縛問得其詳視宅後惟見長梯倚檐餘無形跡典史歸內眷出信示之典史但搖手戒勿聲嘆息懊恨而已 
[皖垣官報]  
　　○藩轅牌示滁州吏目一缺檄委試用州吏目茅彚貞署理天長縣典史一缺檄委試用巡檢文鸞署理 
[松地盜案]  
　　○松郡東門外浦南葉榭鎭朱姓南貨舖於初八晚三更後有盜十餘人明火執刀撞門而進先執一學徒喝問銀洋藏於何所學徒已噤不出聲店主居內進樓屋聞警卽出後門鳴鑼傳報鎭人盡起各執器械分投追拿該盜一聞鑼聲卽放槍數響而去旋經鎭人捉得三人年皆二十餘歲口操湖南音俱有膂力內有一盜被擒時卽取刃將已面頰砍傷均交該處汎地解送華署刻己飭捕嚴緝餘黨聞店主共失洋一百十三元錢十餘千云 
[小票滋事]  
　　○杭垣上城黑橋堍恒太升號出售呂宋小票每張售洋一角頭彩值洋四百元彩票亦照對號單爲準其招貼幾徧城鄉謂係從香港分此數月以來生意極盛買者亦遠近無間言近因西十月份對號單巳出其頭彩爲某公館買得明日持票取彩而該號疑爲　鼎遂致爭執辱駡買者以該號爲黑心而旁觀之未曾得彩者更齊聲而附和之致將該號招牌等物打碎該號方欲控告詎知買票者係某觀察之少君當卽函致保甲總局求爲查辦聞局員欲將該號查禁封閉云 
[聽唆誣姦]  
　　○奉化汪李氏因夫死無嗣以汪盛氏之子成坤爲繼公議當撥田畝若于與汪李氏後因汪李氏田未到手控縣請斷因是汪盛氏與汪李氏彼此挾怨後因繼子成坤少年愚闇身處兩母之間未能婉言勸解一日其族人汪小夥偶在汪李氏家開燈吸烟致被汪盛氏聽唆盛國守之言遂誣通姦扭送縣署一面卽將汪李民家中衣箱什物攫去一空當交地保收藏汪李氏赴縣段質雖經該縣簽差押追迄今終不得還汪李氏不得巳黏抄堂諭牌票赴府上控宗太守收閱呈詞批云查此案由撥田起釁汪李氏深明大義仍願以汪成坤爲繼子自屬難得如其不願自應卽以汪盛氏應撥之田全歸成坤其婚娶之費亦不得索回另准汪李民妥商宗房另立一繼以期兩全至於汪李氏所失衣箱旣據繼媳毛氏稱係地保汪文道與汪仁孝收藏查閱抄牌汪成坤則稱已由伊收清則汪成坤旣收衣箱因何不還其母此等行爲亦在應辦之列候飭奉化縣簽差立押汪仁孝汪成坤將原失衣箱交給汪李民取具領狀如無領狀卽提汪仁孝汪成坤到案押追至汪小夥咎由自取縣巳責懲自應永禁往來盛國守係主使誣姦生事之人亦不准再行干預汪盛氏家事云 
[整頓巡防]  
　　○邇來皖垣官弁夜間巡查甚爲嚴密首邑尹明府於初六夜帶同差役出署查察見北門內錢家牌樓呂八街等處有數烟館胆敢違禁開燈售賣均子責懲有某烟館主强辯抵賴當經逐出封閉屋宇劉副戎親巡至東門察得城門尚未落鎖詰之委員答稱憲署有差出城囑爲遲鎖詢問何署答語含糊副戒斥其疏忽尚須查究似此整頓巡防居民庶無憂矣 
[挾嫌滋事]  
　　○奉化鄉間馮林來等近與里人舒卯營有隙紏集族人前往不由分說竟將器物擄毀並將舒某推入深坑幸有人撈救不死當鳴地保赴縣控告無如事延多日案仍未結反被差累不得已赴府上控宗太守卽仰奉化縣傳馮林來馮林翠馮學炎並地保蔣海世樊厚貴訊明起釁情由察究具詳云 
[先事弭禍]  
　　○前月江督劉制軍將過揚郡時城北各營囑城南各營如探得憲節將臨卽行飛遞消息以便列陣恭迓南營允之屆時遣一卒傳信不意此卒行至中途烟癮大作入一烟館過癮遂至酣睡及醒而腰間之洋一元錢百餘文當票數張皆爲小偷取去卒問館主主云烟客甚多安知爾囊中物入誰之手物未交我咎在于巳此卒定要賠償各執一詞彼此扭鬥均傷卒遂置公事于不問及憲舟南來幾於誤差北營遂含恨南營似爲紿巳也隱而不發至前日制軍南旋不知南營何事又爲北營所給於是兩邊兵勇先有齟齬而員弁之猜忌繼之遂至勢不兩立約定於初九日在東關外之二里橋打仗前一晶整俻噐械支領火藥秣馬厲兵如臨大敵消息爲人所得洩於楊州營朱參戎大驚卽約鹽捕營曾都閫府馳往兩處再三勸和代爲設席修好追出南營悮事之卒重責斥革方得和息郡中咸謂此事非朱叅戎曾都閫失事弭患善於排解則貽禍正不知奚若也 
[鬧房貽禍]  
　　○本埠新閘鎭地方某茶食店前日取媳夜間諸親友鬧新房房在樓上樓不甚堅人又甚衆樓擱柵忽然斷折樓板下壓壓傷一吃喜酒之老媼新人則流血被面桃花浪先上桃顯甚是狼狽尚有男女傭人數名略受微傷最幸者某氏手抱三歲孩亦欲入新房孩見人衆啼哭不休隨卽退出而轉眼坍樓矣按鬧新房例本亦助興之事笑談雅謔原無不可乃往往呌囂舞蹈品致近於下流喧鬧甚於小兒衣冠中人或不能免非貽口實卽召禍端殊陋俗也 
[蟹柿傷身]  
　　○本邑人龔仁山住居大南門內西首向在某洋行爲打樣者前日食蟹後又食柿子頓覺發冷肚痛臥床祗一畫夜醫治無效身死按蟹與柿子俱屬寒性本忌同食或曰食此致疾用紫蘇生薑煎服可解未知效否卽屬可解何如不食之爲愈世多佳味奚必是錄之爲貪口腹者戒 
[古風僅見]  
　　○本城豫園中拆字相面之水某浙人也家本有資鉅萬曾在老北門開設京貨鋪因運氣不佳連年顛沛家產耗盡權托此事以餬口前日有寍人某甲倩伊拆字去時遺忘一手巾包水見而啓閱則內有金戒指四只錢五六十文隨復包好存下及甲憶起回索水卽原物歸趙甲感甚謝以英洋二枚水曰若來拆字照顧我生意也我自應奉還不當與拾還還主者同論何德焉堅不肯受甲益重其義次日購辦布褂布袍各一襲贈之堅囑勿再推辭水始領受知此事者咸欽水某大有古風觀其高致眞君平之徒矣 
[騐屍案續聞]  
　　○前報驗屍緝兇一案玆悉其間小有錯誤秦竹溪之妾阿雙未到屍塲實係八舖地甲查得租契由蔣子鄉出面租蔡氏之房秦作保租人是以地甲向秦根尋蔣姓及死者阿王之母舅許瑞三秦到場供妾之所爲我不知情云 
[南市傳聞]  
　　○據聞南市太平碼頭建帮茂盛隆裕兩行有桂圓四十箱裝劉發富船到滬當該船未進口時被江海關巳革紅船扦手沈松沈庸及現在當差之沈烜等聞知卽約茂盛行主劉永暢隆裕行主劉楝材兩人到小東門清芬堂烟飾講說謂可偷漏捐稅惟須謝酬若于兩行主人初爲答應轉而核算覺照輸納之數相去無幾仍欲報關詎沈等聲氣相通竟於該兩行報關之前先行聲禀迨船到時關上作爲 
 
 

Page 3

 
 
漏稅查出之貨當卽扣留禀明關憲劉觀察委謝湛鄉刺史訊問雨造各具口供建訊兩堂未能結案祇訊得沈等前因犯案革退關上無名現在私自　攬罪無可逃觀察着爲責枷示衆而兩行不肯認偷漏故未定斷尙須再訊云 
[反目自盡]  
　　○本城虹橋南首大白栅弄東華道院對門住有乍浦人王某年逾五旬本爲藥材生意現作掮客因占脫輹卽於十二夜密購阿芙蓉膏吞下迨家人察知諸方施救無如爲時已久不能見效毒發旋斃因其原籍尚有母兄飛信往招是以停屍三日尙未收殮其起釁緣由人言藉藉且俟其母兄到滬如何處置再行探錄 
[讀廉讓居士餐勝子倡和諸作爲賦兩律步原韵]  
　　○檢點行囊好賦秋排空濁浪向東流新詩應得江山助創舉宜將姓氏留　電報係中國創舉故云　千里征途宵漸永滿林殘月雨初收篷窓鄉思知多少絕憶狐舟泊渡頭○騷人心事只悲秋意外功名付浙流詩就　中多感慨地臨勝境儘句留塞邊掣電遙難接天未微雲淡不收羨煞同舟吟興愜佳章幾遷讀從頭 
　　古吳　月仙史待定草 
[再和廉讓居士元韻]  
　　○最難消受是凉秋况又萍蹤逐水流自嘆風塵爲客早劇憐身世此情留寸衷情懣千廻結　時有蜚語同人因之不悅　萬疉雲山一望收明歲棘闈尋舊約吟懷子細溯從頭 
　　餐勝子初稿 
[三疉前韻呈餐勝子]  
　　○兩岸蕭疎水國秋波光斜送夕陽流輕舟不管由他泊皓月何妨爲我留自笑隨緣千里託幾時作客片帆收迨當返棹申江上沽酒相邀解杖頭 
　　廉讓居士初稿 
[連日風雨四疉前韻]  
　　○雨雨風風八月秋篷窓靜聽水聲流寒蛩有意鳴長短野騖無心任去留昨夜客驚鄕思促何時天霽濕雲收二分明月揚州路辜負行舟泊波頭 
　　餐勝子初稿 
[十六日晴再疉前韻復餐勝子]  
　　○蓼紅蘆白已深秋風自輕寒水自流吟到新詩　未釋時逢佳節客中留四園遠樹長烟濕百尺危　薄霧收白下明年如有約秦淮今夕月當頭 
　　廉讓居士初稿 
[中秋有雨客電報工程舟次泊維楊小鎭偶成俚句]  
　　○離家轉瞬已中秋海北江南逐水流　春初因大清河工赴津旋派同電報工程役　萬木無聲千里接一絲有影半天留浪隨高下舟偏穩月自團　雨未收消息　通蟾窟裏祗因雲霧滿當頭 
　　廉讓居士初稿 
[敬步廉居士元韵]  
　　○懷人天未度中秋容易年華逝水流遠樹鴉棲枚上穩幾番鴻瓜客中留　已卯中秋應省試客白下庚午中秋客申江　風吹蘆岸聲偏緊雨打蓬　恨未收安得半空雲霧散團圓明月恰當頭 
　　餐勝子未是艸 
[光緒七年九月初四日京報全錄]  
　　宮門抄○諭　三道錄前○發抄　旨四道○禮部恩等　奏請　欽派摺子○雲督劉等　奏請旌表摺○又　秦請改委試辦銅斤片○又　奏委署道員片○護黔撫林　奏更補知縣摺子○雲督劉等　奏委署州縣各缺片○九月初四日內務府國子監正紅旗值日無引見○翁同龢謝管火藥局　恩○麟公假滿請　安○璟德請假十日○掌儀司奏泒致祭　內外城隍廟　泒出俊啓文璧○樂部奏派署理印鑰　派出廣順○召見軍機　○發抄　張樹聲等奏請補水師遊擊何長清籍隸本府無員調補免查缺對調奉　旨兵部議奏欽此○又粵海潮州二關八十結徵收正稅並船鈔土貨半稅各銀數奉　旨該衙門知道欽此○又儘先都司吳陽熊補梧州協中軍都司奉　旨兵部議奏欽此○又捐納勞續兩項人員再停分發二年奉　旨吏部議奏欽此　○○禮部尙書臣恩承等謹　奏爲奏請　欽派事光緒七年八月初九日內閣奉　上諭本年九月初九日朕奉　慈禧端佑康頤昭豫莊誠皇太后恭送　孝貞顯皇后　梓官奉移　普詳峪　定東陵永遠奉安業經降旨令各該衙門敬謹預備嗣經大學士全慶尙書萬靑藜志和毛昶熙翰林院侍講學士紐玉庚周德潤侍講高萬　國子監司業王帮璽御史鄭漙元李士彬孫紀雲蕭韶丁鶴年先後陳奏或稱　慈輿未可遠涉郊坰或稱朕亦未可暫離左右本日復據王大臣等合詞籲懇僉稱　皇太后訓政勤勞實繫　宗社之重現在甫報大安尙未復元住返長途復加傷感於　勞調攝均非所宜又以朕依侍　慈　事事仰蒙　調護若暫疎定省必致昕夕　厪懷亦非頤養之道請遵康熙二年　聖祖仁皇帝成憲停止躬送等語情詞肫擊出於至誠披覽之餘曷勝悽愴仰體　皇太后聖躬甫臻康豫衝寒就道時歴旬餘誠非所以資保衛而照愼重謹據王大臣等所奏竭誠籲請仰荷　垂鑒微忱俯允停止往送至朕受　孝貞顯皇后顧復深恩　昊天罔極值此　奉安大典不克盡哀盡禮此心何以自安玆奉　皇太后懿旨皇帝尙在冲齡銜哀遠出懸系寔深諸王大臣等所陳係仰體萬不得巳之苦衷爲此酌經從權之請尙其以　付託爲重勉循　成憲府順羣情允如所請欽此　慈命諄切敢不祗遵敬念　靈舉在道永奠　山陵未獲躬親大事夙夜煢煢負疚何極將來諏吉舉行恭謁典禮再行侍奉　皇太后敬詣　山陵虔申誠焑此次應派近支王恭代行禮及一切應行典禮着各該衙門詳稽例案酌議具奏欽此又准軍機處行交本日軍機大巨面奉　諭旨九月初九日朕由　觀德殿步送　孝負顯皇后梓宮至景山後跪俟　靈轝經過出東安門朝陽門赴東直鬥外大橋迤東恭送後仍由朝陽門進地安門神武門還宮欽此欽遵到部臣等恭查九月初九日　孝貞顯皇后梓宮自　觀德殿奉移前經恭理王大臣會同臣部奏准奉移屆時　皇上詣　梓官前奠酒行禮　梓宮出　觀德殿中門登大　　皇上詣大舉之左北面跪候興等因在案至　梓宮啓行　皇上步送至　景山後跪俟　靈轝經過赴東直門外大橋迤東恭送業經恭錄　諭旨轉行各衙門敬謹預備外所有自九月初九日　椊宮至第一站　蘆殿行夕奠禮至二十二日　神牌黃幄前行朝祭禮止均應　遣近支王恭代行禮謹將宗人府送到近支王等銜名開列 
 
 

Page 4

 
 
清單伏候　欽派並將每日恭代王行禮禮節摘由繕單恭呈　御覽其應行禮節臣部詳稽例案再行酌議具奏爲此謹奏請　旨奉　旨已錄○○雲貴總督臣劉長佑雪南巡撫臣社瑞聨跪　奏爲未婚貞女行誼可嘉籲懇　天恩准子旌表以維風化恭摺仰祈　聖鑒事竊據雲南候補道許繼衡翁壽籛等禀稱查得同鄉未婚守貞孝女楊玉林係湖南長沙縣人前署永州府教授楊白元之女現在雲南効力湖北候補道楊恩壽之胞姊生於嘉慶十九年七月十五日幼字宋世紫爲室尚未迎娶嗣道光八年宋世紫與父母均病疫死時貞女年甫十五聞信毀妝矢志守貞誓不再字因宋氏蕩析無家遂願事父母以終身親戚哀其志而憫其幼開導至再其志益堅怡色承歡曲盡孝道彼時家貧弟幼甘旨或缺助以針黹絕無怨言撫諸弟尤極誠愛而諸弟亦深賴貞女之孝得專意進取家道因而復興迨後父母均年逾六十衰病漸侵一切煎藥進食皆女任之嗣其母先故而貞女奉父益謹日除進湯藥外夜必伺父寢而後退寒暑無間光緒四年其父始歿該貞女朝夕進食一如生時孺慕悲涕三年不輟其服甫闋哀思成疾遂於七年七月初二日身故時年六十八歲守貞五十三年似此全孝全貞洵屬難能司貴見聞既確謹按寄寓由同鄕官代呈之例開造事實清冊加具印結公禀請奏前來臣等查近年各直省未婚貞女或聞訃殉烈或矢志守貞迭經中外臣工奏奉　恩給准子旌表有案玆該貞女楊玉林夙嫻閨訓幼聘清門方期嘉偶之諧適值囂音之至守貞不字較過門告墓而尤難孝養終身更盡敬服勞之罔懈例符年限論協鄉評且臣等或誼屬梓桑或曾官湘省久已嘉其至行允宜闡厥幽光合無仰懇　天恩俯准飭部照例旌表以彰貞孝而維風化之處出自　聖慈除册結送部並咨明湖南撫臣查照外謹合詞恭摺具奏伏乞　皇太后　皇上　鑒訓示謹　奏軍機大臣奉　旨著准其旌表禮部知道欽此　○○劉長佑等片　再滇省銅務自飭地方官就近採辦後疉經臣等隨時催辦並委員分投守催惟各廠情形不同大半因礦老山空辦理俱無起色而東川府属銅廠較大認額愈形短絀現值四起二批京銅亟應報解未便任其匯泴徒　追呼玆藩司擬請改委熟習銅務監司大員刊刻木質關防帶回委員前往該處督辦其東川府知府仍飭令專辦地方事務巳領本脚責令如數繳清銅斤不准絲毫蒂欠詳請會奏前來臣等查東川毗連黔蜀蠻匪不時渡江邊防未容稍懈該府　辦銅務恐有　此失彼之虞自應改委道員以專責成而收實效查有補用道魏鼎動廉樸精勤　任艱鉅堪以督辦飭令遴委幹員隨同前赴東川暫行試辦如果辦有成效擬將通省銅廠悉由該道督辦俾得源源報解不致認額久虛至東川府欠繳銅片勒令掃數解清不容稍有蒂欠所領本脚亦卽造冊報銷除分咨戶部外謹會同附片具陳伏乞　聖鑒謹　奏軍機大臣奉　旨知道了欽此　○○劉長佑等片　再雲南糧儲道崔尊彝上年　計　保荐卓異經部覆准例應給咨送部引　見所遺之缺查有迆東道崇繕端正老成通達治體堪以調署遞遺迤東道缺查有候補道苑文達才　　練氣度和平　以署理除分繳飭遵外謹曾同附片具陳伏乞　聖鑒謹　奏軍機大臣奉　旨知道了欽此　○○頭品頂戴護理貴州巡撫布政使臣　肇元跪　奏爲揀中更補知縣恭摺附驛具　奏仰祈　聖鑒事竊查印江縣知縣相龍章奏請改敎遺缺經前撫臣岑號英以候補知縣　汝　題請試署今於光緒七年八月初四日準吏部咨　相龍章照例休致之缺　六年十一月分　　　　係在該省接到奏明按照平靜省分辦理部文以後病故遺缺知縣第一次出缺查該省新班遇缺先新班遇缺均無人輪應進士卽用到班如進士卽用班前無人應以進士卽用人員接科分甲第名次先後請補所請以候補知縣唐汝霖署理印江縣知縣之處應毋庸議其印江縣知縣員缺仍令另行按照例章請補坐五月二十七日等因查貴州省照限一百日减半計算應以七年七月十七日作爲接到部文之日起限更補現在黔省新班遇缺失新班遇缺及進士卽用班前均無入應照　議以進士卽用科分左前人員請補臣督同署藩司松長署臬司張煦查有進士卽用知縣李應華現年三十四歲福建福州府長　縣人由附生應同治壬戌　恩科並補行咸豐辛酉科本省鄕試中式第三十五名舉人辛未科會試中式第七十四名貴士　殿試三甲第一百十四名進士引　見奉　旨以知縣卽用簽掣貴州因親老呈明改掣江西同治十一年七月十八日到省　　服滿起復例應仍赴原掣貴州補用本籍請咨於光緒元年十二月二十八日到黔該員讀書本色學道愛人以之請補印江縣知縣與例章相符合無仰　　天恩府准將該員李應華補授印江縣缺實於地方有裨除履歴清冊咨部查照外所有更補　縣緣由謹　同雲貴督臣劉　佑合詞恭摺具奏伏乞　皇太后　皇上聖鑒訓示再該員係親老改掣近省丁　服滿仍赴原掣遠省補用人員應以前到近省日期照例序補又此案應以光緒七年七月十七日接到部文之日起限更補例限九十日會銜三十日連閏扣至十月十七日限滿今　限內更補並未　違合併陳明謹　奏軍機大臣奉　旨吏部議奏欽此　○○劉長佑等片　再署　威州知州嚴嗚珂因案　省遺缺查有候補同知直隸州知州凌應梧辦事幹練堪以委署又　州知州黃翰先業經奉文開缺另選應飭交缷遺缺　有候補知縣陳清昌才具清明　以署理又南安州如州魏廣心撤省遺缺查有補用知縣雷金澤穩練老成　以代理又阿迷州知州光進德奉文離任遺缺查有大挑試用知　李鴻揩辦事　謹堪以署理又保山縣知縣劉雲章撤任遺缺查有補角知縣陸德滋心細才明堪以署理據濟臬兩司先後會詳前來除分檄飭遵外謹會同附片具陳伏乞　聖鑒謹　奏軍機大臣奉　旨知道了欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
