# 1914 - 394 - 4914877

 

Page 1

 
 
   
 
 

Page 2

 
 
時評 
[誤國之計臣（抱）]  
　　財政困難人民豈不知者苟明告以不得已之故雖多取於民民終諒之奈何今之政府行聚歛之實偏不肯居聚歛之名也 
騐契明明聚歛耳夫誠欲增收入則增收入可矣而必爲浊是美名曰吾將爲汝確定所有權也 
　　産銷併徵明明聚歛耳夫誠欲加稅率則加稅率可矣而必爲是美名曰吾將整理稅法也 
　　立國之道在上下一以至誠相見國雖危未至亡也今政府日日以愚弄其民爲能事民豈終受愚弄者况其掊克本非力之所堪將來結果豈忍言耶 
　　以剛愎險刻之心腸行使其暮四朝三之手叚卒以盡隳未去之人心斷送飄搖之國運此輩主財政者是已 
[命令]  
　　七月八日大總統策令任命戚朝卿爲熱河道道尹此令又令任命張志潭爲綏遠道道尹此令 
又令任命劉印昌爲察哈爾興和道道尹此今 
又令沈鴻英給予五等文虎章此令 
又令司法總長章宗祥呈請任命王愼賢署山東濟南地方審判廳推事汪兆彭署山西高等檢察廳檢察官應照准此令 
　　又令司法總長章宗祥呈稱現署安徽高等審判廳推事徐觀吳天錫陳其殷徐紹熙均籍隷皖省例應廻避請開去署缺另候調用等語應照准此令 
又令司法總長章宗祥呈請任命費有俊藍鎭曹騰芳署安徽高等審判廳推事應照准此令 
七月八日大總統申令民國肇建以來外海僑商傾心祖國往往樂輸鉅欵補助中央先得巳成巨數本大總統久深嘉慰茲又由蘇比利亞滙到捐欵一萬零三百元實屬濟公好義現在粤省廣肇兩屬大水成災前經頒令撥欵五萬元趕放急賑在案惟灾區甚廣來日方長自不得不設法接濟應由財政部迅將此項捐欵如數滙交該省巡按使撥充賑欵散放各區以惠災黎而彰義舉此令 
又令茲制定奬學基金條例公布之此令 
又令茲制定學術評定委員會組織令公布之此令 
　　七月八日大總統告令古者建國敎學爲先我中華民族自有史以降千百秋間能保吾先世聖哲師匠之遺大者風化小者藝事咸維持不墜以至今日猶得以文明國稱者敬敎勸學舉國皆崇雖中更世變未有歷百年而不修者也漢有博士弟子員之制郡國置五經百石卒史唐宋文治國學太學而外課士養士各有典例旬省月試時考歲貢以校其學藝田租屋課官緡學錢以贍其身家待士特隆故士之振興亦盛明清科舉流獘士習於偷一時病之然黌宫書院尙存古風苟有淬厲之儒亦獲應求之助變法以後改立學校蓋以擴敎育之效於四民非遂廢薪槱之典而不用秀才異等惟國之楨固當寳之國體雖改此義豈可或渝乃自辛亥革命兵禍相連民不安井士多軍業狂者妄爲進取狷者安於不爲學問之事殆於廢墜循是以往吾國民將益趨於愚闇削弱之途馴至無以自存遑問其能與東西各國日新月異之民族競也現在奬學基金條例曁學術評定委員會組織令業極公布就亂後財力勉節國用儲爲學資使寒素稍紓生計之累得數年餘暇增益學業但使學子多一人之研粗則學間多一分之闡發國家社會將於是乎賴之開政化之大原鑿生靈之耳目諸生横卷莘莘祁祁有厚望焉此令七月九日大總統策令蘇乃鍇給予四等嘉禾章此令 
又令任命吳中英爲隴東鎭守使此令 
七月九日大總统申令湖南大水爲災前據靖武將軍督理湖南軍務兼巡按使湯　銘電陳灾情當經電飭妥爲賑撫在案茲續電據呈連日大雨水勢繼長增高瀏陽衡陽道縣江華祁陽當寗平江攸縣武岡藍山永順湘陰等縣紛紛報告災狀除酌量籌撥賑撫外請飭部撥欵散放等語湘省自上年匪徒暴動蹂躪所及固巳十室九空乃兵燹之餘繼以災䘲孑遺黎庶憫系殊深著財政部速發銀三萬元尅日匯湘交該兼巡按使遴派大員會同各地方官迅赴灾區察勘輕重分别散放一面仍分飭各屬竭力募欵以資接濟此令 
又令茲制定海軍懲罰令公布之此令 
[專電]  
　　洛陽電匪已向北路飛竄已過河南府界該處防兵薄弱人心非常恐慌 
　　北京電官中發表狼匪窮蹙情形甚詳悉 
北京電財部以上月還付短債庫虧五百萬現正極力籌措 
北京電周總長病請假三日 
北京電丁振鐸前日到京辫髮似新去者閻錫山八號到 
北京電吳廷燮辭職不允 
北京電馮上將軍國璋於七號 
早五時抵京住禁衞軍司令部定八號早八時覲見大總統聞馮上將軍對人云江蘇事己有頭緒再悉心辦理一年即可望其成功現所急者安插閒散軍官及被裁之兵此次入京擬承商大總統曁各部長籌辦屯墾爲第一要務並未參有别項目的隨行者有諮議官數員係送部帶領覲見大約馮在京有三星期之勾留北京電財部新聘德國家銀行阿樂爾博士爲幣制銀行顧問 
北京電公民黨報皆稱龍建章寵眷甚深且深願外任故簡爲貴州首道爲將來巡按使之先聲北京電龍州關年收七千元財部本呈請以道尹兼袁總統特任伍莊爲監督 
北京電日本政府近聞許可中國派遣高級軍官入該國參謀大學肄業陸軍部接得此項消息後擬呈請大總統派遣一二十員以資深造南京電韓巡按飭各機關嗣後一切領欵須詳請本使批交財政廳發放南京電韓巡按委張鳳瑞赴崇明催提學欵 
南京電馮將軍委馮深邃等充任敎育團編輯員 
杭州電甲種工業學校今日（十日）畢業行政各長官多蒞臨 
杭州電水上警察以費絀將内外兩廳各裁科長二員科員四員 
[特約路透電]  
　　北京電各使署已接洋商對於中國增加釐金及他項捐稅嚴重之抗議此舉似於本年四月間由安徽發起繼乃延及浙蘇兩省現恐他省亦將照此實行各使署之意中國現不顧一八五八年天津條約該約規定運稅不得在貨至之地向受貨者徵取銷稅而遇入口稅之半消稅有時外人雖亦付之然從未正式承認其正當也各使署又謂中國徵取釐捐超逾常率百分之二分半實屬顯違條約安慶領事前已奉命向巡按使抗議違背條約權利按洋貨售與華人者運入内地徵取釐捐並不違法今除向政府抗議外别無他法中國則謂近年來各項條約曾爲在通商口岸外貿易之外國公司多所伸張且質問外人售貨由通商口岸運入指定地點之權利目下外交團雖無聯合之舉動大約不日將開會討論此事 
廣州電海軍次長李和抵此剿捕海盜及查閱砲臺 
廣州電公民黨機關報大公報謂李開侁　非能全不營私者而於准開賭館一事尤遭物議 
廣州電此間大風雨水災各區愈增苦難　子女者頗多十二歲女孩售洋四十元 
[譯電]  
　　北京電白狼於短時之内蹂躪秦省二十四縣隴省二十五縣其本隊共有萬人騎馬者層其半數沿途脅從之匪約二萬人政府現信白狼已將進窺西安之計畫作罷擬陸續退聚豫省魯山老巢以爲休養之計魯山地勢險阻頗難進攻官兵現正從事包圍希望操最終之勝局晋省有高級軍官一員（此殆指弓福魁）近因故退職現聚集遣散之兵及土匪數千人向隴省進發大約將在該處號召舊日拳匪餘類官軍如不能阻其蔓延則終將與白匪聯合故衆頗以此爲慮北京電袁總統與徐世昌孫寳琦會商之後政府宣稱擬於本年年底爲止受五國銀行團墊欵洋三十四兆元以二十二兆元償還外國小借款十二兆元償還中國小借欵以鹽稅羨餘爲抵押品並命梁啓超與五國銀行團開議改革幣制借欵政府巳取銷改革幣制借欵展緩一年之前議一面通告各省謂中國財政漸有進步故改革幣制一舉巳可實行且指此爲最後之外國大借欵云 
北京電外交總長孫寳琦請改革幣制借欵訂定以前與外國銀行磋商限定各行在華發行之鈔票數額 
北京電莫理遜博士近在倫敦演說謂五國借欵尙有英金四百萬鎊未經動用今據銀行家聲稱餘者僅二百八十萬鎊已指定用途 
北京電外交總長孫寳琦調奉天交涉使至京駐南滿洲第二十七及第二十八兩師長近數日内亦在北京今已回任 
北京電海軍部請於漢口建造海軍船塢北京電袁總統親自設法調停交通部爭端北京電通州商民呈請政府開濬通州運河及天津以上之白水俾便小輪來往 
打箭爐電今日（九日）有三法人抵此彼等由京啓程取道西安府漢中府成都府擬至寜遠府雲南府此行乃關於法人之南北鐵路事 
墨京電外交總長在國會宣稱烏爾太總統及政府現擬與叛黨會商設立新臨時政府烏爾太總統之意如能因辭職而恢復和平則情願辭職云 
柏林電法國檢事長官事長宣稱彼悉巴孟地方拘獲俄人一名乃謀施不利於卜横加爾總統要案中之犯法國近曾拘獲俄國虚無黨多人 
巴黎電巴黎時報載塞維亞京城訪員電音謂奥軍現聚集塞邊 
[公電]  
　　程德全上大總統平政院司法部電北京大總統平政院司法部鈞鑒頃應德閎交閱上大總 
 
 
 

Page 3

 
 
統並院部呈禀稿件均係單獨具名據稱因財政有經手專責且參以各方消息昭雪尙遠故願獨負責任等語此案係德全職務内之事懋熙原禀本無偏重萬無諉卸應德閎一人之理合亟專電陳明所有應德閎呈禀德全共同負責惟念前項押借各欵　係接收留守滬軍時所用上年奉令免官尙蒙大總統有裁兵節餉爲人所難之諭今事過境遷皆成陳述回首憮然歸死巳晚臨電主臣程德全叩蒸司法部通令各巡按咨報備案電巡按使鑒巡按使委任道尹監督司法行政辦事權限條例業奉敎令公布所有該省受委任之道尹應請貴巡按查照前項條例第二條隨時咨報備案司法部魚印 
要聞一 
[大陸報紀交通部之暗潮]  
　　大陸報七月五日北京通信云聞梁士詒及梁敦彦現正互爭交通部之管理權此間中外各界極爲注意交通部爲全國路機關由粤系把持歷有年所其領袖則爲梁士詒也梁於交通部根深蒂固故說者謂該部要任及國有鐵路所用之高級官員非出梁之拔擢即爲梁之心腹近今改組内閣時衆意以爲交通總長必屬梁士詒外交總長必屬由歐回國之梁敦彦詎意袁總統别有主張任梁士詒爲稅務監督置諸閒曹任梁敦彦爲交通總長衆信梁敦彦必受總統之命遏制交通部粤系之勢力而破壞其團體交通部之暗爭近數星期内正在進行必無疑義今則似已至於困難之極端矣交通銀行者名由政府管理實由私人股東支配且爲交通部之官銀行雖不能指揮部長然關於該部財政事務大可束縛部長使其不得施展自由華人各界皆謂交通銀行之管理權不啻交通部之管理權梁士詒近復受舉爲該行總理故其地位又可鞏固矣事後各報紛載二梁爭勝消息大觸粤系之忌竭力禁之甚至假警察之力迫令各報更正諸說無何所謂鐵路會者復開會議是會會員皆各省鐵路高級官員名爲聯絡同志交換智識按諸其實直一增進梁士詒粤系利益之團體耳開會之時聞有數員演說痛斥各報反對粤系且復舉梁士詒爲會長葉恭綽爲副會長讀者試思梁敦彦對之將何以爲情乎此種舉動僅能視爲蔑視總長公然挑釁耳梁敦彦將否堅與抵抗作書時尙未知之惟聞外間盛傳梁敦彦已屈服梁士詒之黨而與調和矣平心論之交通　　置特别銀行實無正當之理由外國專門家屢勸中政府以　家入項舍借款合同規定應付外國銀行行者外餘悉存入中國銀行則不獨可以畫一事權且可消滅種種弊端惜乎政府不之從耳此次各報反對梁士詒衆信乃出於楊士琦之運動惟楊士琦今亦大遭物議蓋上年孫逸仙與日本澁澤男爵發起之中日企業公司近巳重行組織在商部註册總公司設於東京以楊士琦爲總理澁澤男爵爲協理其目的則以中日資本經營鐵路實業鑛産之讓與權也近來中外組織商社輙以網中國在員爲董事股東爲要務以期利用若輩勢力推廣一切計畫此種營業易生獘竇凡文明之國無一能容之也 
[新發布之都統府官制]  
　　都統府官制巳於七月九日由第九十三號敎令公布茲錄如下第一條左列地方各設都統一人熱河綏遠察哈爾第二條都統統轄所部軍隊管理該管區域内軍政民政事務第三條熱河都統管轄熱河道及卓索國盟昭烏逹盟第四條綏遠都統管轄綏遠道及烏蘭察布盟伊克昭盟第五條察哈爾都統管轄興和道錫林郭勒及察哈爾左翼四旗察哈爾右翼四旗各旗牧廠達里岡　商都各牧廠地方第六條都統掌所部軍隊之整旅計畫並該軍區内徵兵及調遣事務第七條都統於所部軍隊有督飭訓練維持軍紀之責第八條都統於軍政事務承大總統之命受陸軍部之監督第九條都統於軍事之計盡及命令承大總統之命受參謀本部之監督第十條都統管轄所屬區域内民政各官及巡防警備等隊並受政府之特别委任監督財政及司法行政曁其他特别官署之行政事務第十一條都統於所轄道尹之命令或處分認爲違背法令妨害公益或侵越權限時得停止或撤銷之第十二條都統於管轄區域内有維持地方安寗之責遇有特别事變或經所轄道尹之詳請認爲必要時得使用兵力因前項情事使用兵力時應即呈報大總統並通報陸軍部及參謀本部第十三條都統於所轄地方官吏認爲應付懲戒者呈報大總統請付懲戒並咨陳内務部第十四條都統於所轄地方官吏認爲應給奬勵者呈報大總統請給奬勵並咨陳内務部第十五條各道所屬各縣知事由都統呈請大總統任免並咨陳内務部第十六條都統監督所屬特别官署各依該官制之規定及該主管部之委任行之第十七條都統府置書記官三人承都統之命掌機要事務第十八條都統府置參謀長一人輔助都統參贊軍務第十九條都統府置參謀二人承長官之命輔助參謀長分任軍事之計畫第二十條都統府置副官二人承長官之命管理宣達事務第二十一條都統府設軍務處置處長一人以參謀長兼之承都統之命掌軍務處事務第二十二條都統府設總務處置處長一人以書記官一人兼之承都統之命掌總務處事務第二十三條都統得委任軍官並自辟椽屬佐理軍務處及總務處事務其職掌員額由都統自定之仍呈報大總統並分别咨陳陸軍部或内務部叙等註册第二十四條都統府之經費另定之第二十五條本官制自公布日施行 
[道區域之繼續披露]  
　　直省口北道轄縣區域如左宣化縣赤城縣萬全縣龍關縣懷來縣陽原縣懷安縣蔚縣延慶縣涿鹿縣 
邊陲熱河道轄縣及地方區域如左承德縣　平縣豐寗縣隆化縣平泉縣塔溝縣朝陽縣阜新縣建平縣綏東縣赤峰縣開魯縣林西縣圍場縣經棚設治局所轄地方（一）綏遠道轄縣區域如左歸綏縣薩拉齊縣清水河縣托克托縣和林格爾縣五原縣武川縣東勝縣（一）興和道轄縣區域如左張北縣獨石縣多倫縣豐鎭縣涼城縣興和縣陶林縣 
[北京巿政請緩之批詞]  
　　京師商務總會禀請緩辦特别巿政巳誌前報茲悉該會現巳奉到内務部批示其文曰准政事堂交京師商務總會總理馮麟霂協理陶寳楨禀一件到部本部查振興巿政所以經營地方公共團體之事業增進都巿居民之福利以爲地方自治之先導東西各國其都巿行政多由巿民自行組合請求政府補助以利執行斷無政府提倡而人民不樂贊同之理是以覘巿政之能否發展即以知人民能力之有無進步我國民智未盡全開於地方公共事業原理往往不加詳究囿於習俗無復遠圖即如近年輪電交通全國稱便而當時設置伊始有鄉民聚集滋事羣起抗爭者是其識力之未逮實非阻遏之有心往事可徵亦奚獨此次之辦理巿政爲然京師設立市政公所逐漸推行期爲各省巿制之模範自應隨時勸導俾人民知所趨向無礙設施若如該商會所禀各節是福民政策團視爲厲民母亦人民識力未盡齊耶本部提倡公益原以保衞吾民旣未便因一時之疑慮稍緩進行又未便因人民之無知致多驚駭所有辦理巿政程序及將來種種利益自當督飭公所曁警廳人員明晰導誘務令人人知爲全體居民公益所關自無扞格難行之慮且巿政原則本以巿民公共利害爲前提如商民對於巿政之何種施設有認爲一時困難者亦可公舉代表或由該商會總協理隨時逕赴該公所據實陳說自必派員接洽斷不致有拂輿情也此批 
[禮制館之人物志]  
　　職務之分配禮制館組織業巳完備聞國務卿以編纂事務綦繁不能不先行分配行政研究所敎務長江澣擬任爲總編纂其餘如姚華等各員則就吉凶軍賓嘉五項分别支配酌定主任至樂制一項又特另設專員以重責成並函知各館員於本日（七日）起每日二時至六時到館辦事又聞前署廣西民政長韋紹臯亦派爲編訂禮制會員 
顧問之擬定禮制館擬仿前清禮學館添聘各省顧問以期禮明樂備制作益精聞擬定之人如下寳熙京旗錫鈞朱顯廷東三省嚴修王樹　直隷繆荃孫沈雲沛江蘇吕珮芬方鑄安徽徐坊宋書升山東谷如墉王式通山西李時燦秦樹聲河南周湛元陜西劉爾炘甘肅黄彦鴻于君彦福建湯濤潛陶葆廉浙江劉廷 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[白狼歸巢譚]  
　　英文楚報七月四日魯山通信云白狼率其匪隊昨巳行抵魯山附近原隊現分兩股每股千人第二股現亦東竄距魯山南僅百里耳今惟知勇將趙倜追擊其後此外則毫無所聞也李鴻賓者白狼部下善戰領袖之一也聞已戰死白狼亦受傷甚重抵此者爲宋老年一枝之匪故料餘匪必已悉離秦省追擊東竄白匪之官兵現已抵此此間官兵司令陳某已率兵出城擊匪昨曾終日交戰匪已退走陳尙未回惟追匪之官兵又於今日清晨出發疾走而進矣據入城之鄉民聲稱白匪已無軍火故皆氣阻膽寒云云楚報按白狼近來行踪飄忽今乃確悉其所在之地聞者當爲心慰據最近消息秦省官兵敗匪於龍駒寨附近匪乃逃入南山當時或恐其出現漢水或恐其進窺川邊今則顯已東發而歸矣魯山在南陽府之北寳豐之下寳豐爲白狼故鄉狼之發亂地也自狼今如野獸負傷似欲回至故巢以爲休養計當其由龍駒寨進至魯山一路情形外間罕有所聞此殆因沿途敎士均巳避走故無人報告也白狼顯巳不復能再抵禦官兵白狼初出巢時官兵旣縱之遠颺狼今自來歸巢官兵如能設法滅之原地則誠中國之大幸也 
[陜西方面之白匪消息]  
　　白匪前竄甘南一帶經甘軍毅軍及陸督辦所派之陸軍跟蹤追勦乃即欲折入南山被底店駐軍攔截又竄至子午峪一帶都督聞報後立即商同巡按使星夜派撥省垣馬步勁旅前往截擊杜其分竄之路該匪遂由豐峪子午峪各口竄入南山前途山路崎嶇剿攻不易白匪竄入南山後於寜陜江口一帶所至肆掠附近華陽佰均各處會匪又乘間竊發恃衆掠奪鄉村單獨之人雖微物亦須勒獻稍爲慳吝即有性命之愛南行者多紛紛回省 
日前白匪竄擾子午峪一帶時山内人民驚慌異常寜陜知事聞此消息星夜調集四鄉民團各守要隘以資防禦城内亦分派團警多人晝夜梭巡以壯聲威又招諳練獵户數十名爲探聽消息之用故近日人心稍定云 
六月十八日下午四鐘時有匪探二人各執鎗械身穿軍衣馳馬至省城鼓樓大街經查街巡弁盤詰語言支吾當即拘送都督府審訊後旋交西路剿匪軍務處覆審果係匪探並搜出密信一封不日即行正法日前白匪竄擾後陸軍擒獲黨羽數十名解送省垣陸都督當即嚴加鞫訊分兩等辦法其中實係爲匪裏脅者令尋覓妥保即時釋放有數人確係著名悍酋則定按照軍法特别處死不日卽將分别執行 
　陽土匪柏某勾結黨羽馬捷三吳海山等聚集千餘人在來韓澄朝各縣擾害閭閻公然恃衆搶刦且竟張貼僞示詞意悖謬昨已由該縣知事呈明中道尹請即　飭鄰封會同截拿井將僞示一併抄呈現正派兵往　又聞該土匪以搶掠財物爲目的並欲煽惑本地民團爲之響應乃其計未遂即被該縣知事　咨鄰封請其合力剿除該匪不敢久聚遂搶刧黑馬凹附近之富户十餘家分贓而散聞實數不過數百人大半爲脅從附和者云 
[參政院審查會紀畧]  
　　昨日（六日）參政院開審查會審查總統提出之違令罰法行政訴訟法糾彈法令願法四案分上午下午兩次開會上午係審查違令罰法其原定之一年半以下徒刑等聞已改爲四等五等有期徒刑下午審查後之各案至六時始散祗將行政訴訟法一案大意審查完竣對於原案頗有修改之處平政院以此案與該院有關昨亦派人赴會陳述意見現定初八日再開會繼續審查云 
[平政院對於提交參院法案之大爭執]  
　　平政院之設原爲栽判行政官廳及行政官吏之一種特别制度業經總統頒布平政院編制令與行政訴訟條例及糾彈條例在案其權限頗爲廣大日前又提交參政院之行政訴訟法及紏彈法各草案對於前布各種條例大有變更規定平政院爲專理行政訴訟因而平政院之權限不免減縮大理院之權限因而擴張加以近日總統令交霸縣知事劉鼎錫前順天府尹王治馨兩案其審理與裁决之權限遂爲兩院爭議之焦點在平政院本約法與平政院編制令之解釋當然有裁决之權而大理院依現交法案平政院職權專理行政訴訟而官吏懲戒應屬於司法審判兩院所據各有理由日前兩院派員協議卒無結果平政院長周樹模特具呈力爭并將行政訴訟及糾彈條例加以修改列陳意見總統已交參政院會議矣茲將其具文與意見書彚誌如 
周字長之呈文平政院院長周謹呈爲懇予修正糾彈法及行政訴訟法各草案收便實施仰祈鈞鑒事竊維改革以來吏治不修紀綱墜地我大總統以整飭官常爲急務力救時獘體察國情於是有平政院之設置肅政廳以避糾彈置評事庭以司審理平政院編制令第一條卽指明官吏屬個人言以示與行政裁判之對於官署不同糾彈條例第一條即列舉各欵爲實體法以示與行政訴訟之所定範圍有别又有裁决執行條例第四條明定糾彈事件裁决執行方法涉於刑律者呈請令交司法官署執行涉於懲戒法令者呈請以命令行之權限極其分明性質甚爲明瞭以上種種之規定根據約法第四十三條國務卿各部總長有違法行爲時受肅政廳之糾彈及平政院之審理足見平政院之官廳組織爲特别制現行條例爲特别法卽約法第四十五條之所謂特别訴訟其與各國之純粹行政裁判逈然不同頃查提交參政院糾彈法及行政訴訟法草案變更原定條例殊多窒碍有不能不爲我大總統縷晰陳之者官吏之糾彈及審理必以裁决爲結果而現交之糾彈法並無裁决之文乃於行政訴訟法内裁决一章將糾彈交審事件一併叙入祗能爲稍變更其命令處分之裁决官吏應付懲戒及屬於司法審判者應交主管官署行之皆無裁决之權是以平政院爲專理行政訴訟而糾彈交審事件已不啻爲無形之取消矣蓋糾彈法内所列各欵無一不涉於刑事與懲戒旣不裁决焉用審理其命令處分之撤銷變更原與官吏個人無涉終不能爲最後之制裁則審理之效力全虚而平政院之精神盡失即如奉令交審之霸縣知事劉鼎錫前順天府尹王治馨兩案就此而言均非平政院所能裁决此項機關將成贅設揆諸我大總統設立平政院之本旨顯相背馳本院詳繹前布法令以爲平政院之設係專爲澄清吏治起見爲審理違法官吏之特别機關不能援照各國之純粹行政裁判比附求合詳核法案各條裁决執行一項仍宜遵用原定條例其餘如官吏之應行糾彈條欵未盡賅括肅政史之逕行糾彈事件無須同意以及由廳派員或囑託官署調查等項亦皆爲不完之點特將原文擬加修正說明理由繕摺恭呈鈞覽仰請提交參政院修正俾资遵守而利推行是否有當理合具呈謹乞大總統鈞鑒批令施行謹呈 
意見書之内容竊惟平政院之編制在察理行政官吏之違法不正行爲本因民國成立以來紀綱隳壞貪官汚吏相習成風黷貨者視官署若巿廛舞文者等法律於弁髦小民横遭蹂躪呼籲無方特設最高審判機關爲之救濟節經大總統明令告誡並公布各種條例在案本院正在實力舉行乃近聞提交參政院議决之行政訴訟法及糾彈法等各草案對於前布各種條例大加變更頗與創設平政院之政院之主旨相背查行政訴訟法第四章行政訴訟裁决之執行即將前布平政院裁决執行條例併入此案而特設第三十五條以縮減平政院審理紏彈事件之權又糾彈法删去前布紏彈條例由平政院自行審理裁决及交主管官署處理一條而於紏彈事件之裁决執行方法不爲明定　長鳬短强爲斷續施行之時殊多窒碍夫平政院之審理權原有二種一爲審理行政訴訟事件一爲審理糾彈事件載在約法及平政院編制令較然甚明查約法第八條人民依法律所定有訴願於行政官署及陳訴於平政院之權此卽爲平政院審理行政訴訟事件之根據又約法第四十三條國務卿各部總長有違法行爲時受肅政廳之紏彈及平政院之審理此即爲平政院審理紏彈事件之根據糾彈事件之性質兼涉及個人之犯罪行爲實與行政訴訟事件專以機關負責者逈不相侔其曰違法行爲者含義甚廣如糾彈條例第一條所揭違反憲法行賄受賄濫用威權玩視民瘼諸欵當然賅括在内即現行刑法所載凟職私濫逮捕監禁詐欺取財侵占贓物等罪種種以官吏身分所發生之行爲皆是其曰國務卿各部總長者係物舉各種行政機關之首領其爲各該官署所轄之行政官吏如有違法行爲自應照平政院編制令第一條規定之範圍受平政院之紏彈及審理蓋平政院本爲裁判行政官廳及行政官吏之一種特别制度約法第四十五條但書所稱行政訴訟及其他特别訴訟卽指此種機關而言其對於行政官廳及官吏之審理權一如軍事裁判之對於軍官及軍人與商業裁判之對於公司及商人旣蘄然别設官廳自超出普通法庭管轄之外固無須鰓鰓過慮以妨及司法戰權爲嫌者也况大總統對於官吏犯贓治罪特定專　俾不得與一般人民科以同等之刑罰是官吏因身分上之犯罪從而受特别審判信爲澄清吏治之唯一良法且與成湯制官刑以儆有位西漢置御史以治大獄之遺意尤爲　合本院循此意見擬將提交院議之行政訴訟法及紏彈法等各草案略加增修仍按照約法第八條及第四十三條之規定劃分審理行政訴訟及紏彈事件之權限並將裁决執行方法附加於各該法案之後俾昭一貫庶幾平政院之審理權與約法第四十五條之行政訴訟及特别訴訟相類亦不至與司法官署互生衝突矣再本院行使糾彈職榷頗多困難之處茲擬將糾彈法草案第一條增加二欵第二條明定肅政史一人得逕行糾彈並於第十三條後另加囑託司法行政官署恊且調查一條所有應行增修理由均詳於修改各條之後茲不贅及（未完） 
[四川大旱米貴之大恐慌]  
　　川省近來之旱荒米貴幾成全省一大恐慌省垣因雨露稀少菽豆各種勢巳枯稿故成華兩知事於文殊院廟内設壇祈雨華陽縣屬中和場側之高河坎地方近因米價昂貴饑民載道有米船上駛者輙被結隊搶刧城口縣與太平縣兩屬因咪價每升漲至二百餘文且有防軍千餘需米甚鉅故城口羅知事已開倉平糶川東潼川舊屬亢旱游民數 
百人概係婦孺輒分赴富家坐食謂之喫大户郫縣游民聚合道上數十人爲一起各持小刀遇販米袋分取其米以去官廳無如何安岳縣知事亦已具呈省公署請動各鄉積榖開辦平糶犍爲縣之秋收巳無望其他若簡陽仁壽榮縣三台中江温江等縣莫不因民食缺乏而人心皇皇於是官紳商各界皆議所以維持之法陳巡按一面行文内十六屬知事飭令嚴禁奸商囤米匪徒搶米一面發出六言告示曉諭人民成都總商會則提議請胡都督於四路各道各場運米進城地段派兵保護並宣告各商文云昨據油米帮報告近日米價飛漲實上於温郫等處來源缺乏本會以事關民食至爲重大不能稍延一面由電話同政務廳長商量辦法一面辦公文宜交政務廳巳得王廳長覆函卽刻派員馳赴温郫等處限昨日到並限今日運米到成都沿途加以特别保護至平糶事准日内實行附近各處所囤積軍倉谷亦認眞查封爲此通告各界諸君須知米價飛漲實由偶爾天旱囤户居奇並非無米現在政務廳旣有種種維持方法來原旣多其價必日平也幸勿互相驚惶爲購惹動巿面之恐慌是爲至要此佈　 
[續紀粤省開收紙幣情形]  
　　日來往換紙幣者人甚擠擁識者多謂非於適中地方附設收換支所則一月内必不能蕆事昨三四兩日商民赴東園請換紙幣者絡繹於途一時人數過多羣以不能久耐復將木栅挖開蜂擁而進濟軍與警兵出而干涉衆人不服制止竟與軍警爲難幾釀事端後守禦園前衞兵急將鐵閘用鍊鎖閉秩序始爲回復然收換手續繁難時聞各人與 
司員有齟齬聲經王會辦及各洋員出而督理依然無法疎通四日下午王會辦以各人屢將木栅推翻恐有踏斃人命之虞因僱木匠築一小路兩面繞以五尺餘長杉椿路上僅容一人行走俾後來者不得居上并因所派竹簽每有僞造之獘故於是日午刻立卽取消另發白色票布蓋以印信以防假冒其票布上注明號數并規定時刻收換以免請換者有爭先恐後之獘初五爲星期日休息一天憑票入内准六日實行查票布號數係由一千六百號起碼各司事須根據號碼以爲收換時間之標準茲將其規定兌換表錄後一千六百零一號至一千六百六十五號由上午十時來所請換一千六百六十六號至一千七百三十號由十一時來所請換一千七百三十一號至一千七百九十五號由十二時來所請換一千七百九十六號至一千八百三十號由一時來所請換一千八百三十一號至一千八百九十五號由二時來所請換一千八百九十六號至一千九百六十號由三時來所請換一千九百六十一號至二千號由四時來所請換至五時止以上係王會辦規定收換時間均於前一日先發號條俾便按時分號入所收換未到時候與無號條者不准混入 
[濛江知事被擄駭聞]  
　　吉林濛江縣知事孫福畇前因境内起有悍匪劉大個子等一百餘名肆意刦奪即經帶領巡警馳赴鄉間設法抵禦幾次接戰至六月初旬匪已敗散此外亦無何等警耗該知事以爲匪亂已平無可顧慮遂於上月二十五六等日赴縣之北境與樺甸縣聯界之某村勘騐要案（有謂孫知事係欲進省自該處經過者）帶警數名行至該處尙未駐足即突來胡匪三十餘名開鎗將隨去之巡警打傷二名立將孫知事掠去有見者謂當時匪等挾往磐石縣之雞爪頂子一帶而逸該處爲盜匪淵藪山深林密縱横八十餘里歷來官軍剿匪追至該處每因道路不熟轉致爲匪所乘此次將孫知事擄入雞爪頂子濛樺巡警皆朿手無策聞孟將軍接到此項告急電文立飭磐石工兵趙營長德勝迅拔全隊馳往救援齊巡按使亦電飭鄰封各縣協助緝捕務期迅將該知事救回並以濛江縣無人協理一切事宜殊爲可慮一面先行遴委李知事樹楠前往規畫一切 
[西子湖濱之新語（靜眼）]  
　　榛蕪之新闢西子湖之西舊旗營地自光復後拆除建屋幾成一片榛蕪過其地者大有黍離麥秀之慨前年卽有闢作商場之議去秋贛事發生因而中輟今春杭縣周知事籌集欵項竭力進行破瓦頽垣之中遂現一番新景象矣 
馬路之廣闊新築馬路濶有至二十丈左右者最狹亦至八丈十丈以視城中街道相去至五六倍故入其地者眼界爲之一拓且工程堅實與城站近旁之路相等以視蒲場巷清泰門浙路倜乎遠矣現在幹路己成太半惟支路告成尙需時日耳 
娱樂事業之發達最先創舉者爲西湖歌舞臺命名之意取宋人詩語具有深意相傳南渡時君臣荒嬉有人題詩曰山外青山樓外樓西湖歌舞幾時休暖風熏得遊人醉直把杭州作汴州今者國民遭兵燹之餘横征暴歛實業凋殘而劇場營業大形發達誦昔人之詩句不禁感慨係之矣繼劇場之後者爲影戲園亦娱樂事業之一也其近傍又有茶館雖草創之時多未特建房舍僅搭竹蓬以蔽烈日然座上客常滿臺中茶不空其生涯亦不惡每至晚膳之後遊人至該處納凉者魚貫不絶裙屐聯翩大有上海四馬路景象焉 
公園草色正青青該處沿湖一帶闢有公園南北約數百丈以城牆舊碍築一高二尺之小牆鋪以綠草細軟如氈遊人於此步月納凉坐臥皆宜白居易詩所謂月點波心萬顆珠情景宛然西望靈隱龍井諸山南北高峰若隱若現惜園旁樹木均係敗舊不甚美觀耳 
公娼與輿論自周知事頒布建築公娼房屋條例將以杭城私娼及拱宸橋妓女移置其間一股盲從之機關報頗慫恿之謂斯政策實足以振興巿面云云嗣由省敎育會青年會各業團體等起而抗議自道德風俗衞生經濟種種方面立言當局者始悟其非計且經旅浙西人婉告朱將軍遂有致巡按使公文廢止前議大好湖山不致因之被汚山靈湖神實呵護之 
地價之未來觀原定地價旣昻又工程未進行資本家相率觀望嗣經布告減價而劇場馬路適巳開始且聞公娼將興投標者隨如雲而起自一等至三等地幾至買盡惟特等地問津者寥寥自此次公娼廢止後購地者掃興不少地價或因之而跌然以記者眼光觀之杭路國有後滬寗有接軌之計畫而錢塘江橋成紹甬交通尤便金衢嚴諸府又以此爲必經之路該處擅湖山之勝便於交通其地價之貴可預計也 
[江蘇公債票案（四）]  
三年五月三十一日程德全等呈大總統國務卿節略稿續）上年九月張次長壽齡受任國稅廳兼財政司長南來視事江寗士紳即有請撥餘存債票備充償卹之意而蘇省少數地方黨派更復利用報復居爲奇貨浮議紛乘大肆謠諑從此陷入九淵幾無自白之地在財政部愼重度支不厭求詳當無成見第循繹本年三月陽電及呈復大總統節略指駁各節似不免以各方面傳聞臆測之談先入爲主據爲疑點故對於中□計畫贖回備撥一宗則謂前後歧異情節可疑而上年册報未送以前致省公署密函及造送册報時隨同收支總摺另陳國務院附函曁隨案函送財政部清單登注各節遂不復置問矣對於西門子承售一宗上年　次文電僅飭查報用途别無駁拒之點今年册報已到又謂初次抵押並未報部巳屬專擅而上年四月價稍高卽照辦之函七月磋商找絶價格報部之電又不復置問矣德全等所歷種種波折無事不可自證如謂上年九月會咨巳全數找絶何以又稱贖回二百萬旣經贖回何以不即聲明緣中□計畫本熊前總理所倡議熊前總理時兼財政旣經報部請示正式呈部之件自可略緩且省公署巳有密函備案 
 
 
 

Page 7

 
 
此可自證者一如謂中□計畫何以不先呈明大總統或向財政部認可德　時巳卸職過事例廳經由内閣上聞况熊前總理兼領財政此議本所主張旣有禀承即無責行此可自證者二如謂贖回債票旣係提存備撥何以仍列蘇省軍用册融銷緣　前總理原電有表面全由國民結合不涉國際等語故仍照數列報一面巳於報册未送以前密函省公署備案及造送册報時又復隨案分别向國務院財政部聲明所以一再聲明且必隨案聲明者正恐事後嫌疑無可呼訴也此可自證者三如謂此案曲折財政部無案可稽或熊前兼總長交替時尙有　　則不敢知但報告案内業經附函開摺登明且財政部亦巳轉據韓民政長聲復有案本年三月又由財政部奉大總統令撥充甯賑如數交付隨即專電報明事皆一貫此可自證者四如謂熊前總理原電事後補抄藉以彌縫則六月銑日有無此電熱河通州兩電局皆可根查此豈能假託者原電指明南京　票且餘存三百萬之數亦正相符此案發生於九十月之後熊前總理亦豈預料及此乃發一電豫爲之地否則字字相印胡以巧合如此此又豈能牽引附會者此可自證者五如謂西門子歎朱經先請部示成找絶價格尙嫌不合則上年四月旣有價稍高卽照辦之函七月又有磋商找絶價格報部之電迨找絶報部後亦並未再飭磋商此次財政部呈復大總統節略有押欵期始擬以六五折找絶及本部復令酌改又會稱找絶七折等語德全等咨部原案係以六五抵押絶無六五找絶之語部復亦僅謂價稍高卽照辦並無復令酌改之語字句輕重違反事實不能無辨此可自證者六如謂初次抵押卽未報部已屬專擅則軍興時代各省便宜行事朱必不蒙中央鑒恕以此爲罪殆不勝誅且前項債票旣奉核發自係承財政部之委託由外省代表發行若並無抵押之權則隨時向部請領可矣何庸預撥迨押期屆滿無欵取贖即經報部此後展期找絶節節奉命而行初無一事專斷此可自證者七如謂西門于承售債票不即來部核對此次起訴乃聳動聽聞則各省領售債票滬巿行銷不知凡幾謂有詢部一番手續亦恐未必盡然蓋票面並無收售人必須先行訽部之規定此外亦無布告明文在收售人固有辭也至公廨訟案今尙未銷更無待辯此可自證者八伏查財政部上年歷次文電僅因用途未報無憑核辦迭令造送報告審核再行照章付息實則債票與報告截然兩事卽如皖粤等省經售之票報載息表多已核准德全等敢决其必無報告到部唯事關國債自應由部審核亦不敢不靜待後命及報告造送後則准駁之權自在中央乃始而發回省公署未幾忽又移歸國稅廳迄巳四月有餘嚮使德全等卸事後造報時期亦復如此迂回延閣不知局外揣測又復何如蘇省自辛亥九月十五日起自德全等卸事日止歷時二十三閱月有奇中間經歷大事一爲蘇州光復二爲聯軍進寗三爲留守府之接收四爲滬軍之結束五爲二年七月寗亂時後方之策應此外更有皖桂淮楊各軍之協助以及松常錫鎭分府之取銷綜計軍費實支二千七十七萬八千八百餘元所有贖回債票先備中□銀行資本旋奉移撥寗賑之二百萬元七折列報一百四十萬元亦卽在内其他行政司法等費實支七百四萬七千九百餘元所有江蘇銀行資本六十萬元收回日暉呢廠五十七萬八千餘元亦俱在内較前清辛亥預算案均中比　應减支一千五百餘萬元光復之初前清各官庫餘存各縣局交代及各莊典商號領借領存之欵陸續清繳三百餘萬以上均逐一列收在案又除莊前都督任内分領南京臨時政府日商借欵五十萬元外未舉一文外債除寗財政司呈請暫發兌換劵十萬元外未發一紙鈔幣此差可告無罪於萬一者德全等前送報告册表自寗亂後塵牘刧灰舊員星散鈎稽調製萬分困難其中疎漏之處誠所不免重以軍興用欵最無標準可言事後推尋或且各執一詞難求定論竊意各省光復以還未必絶無片紙隻字報告到部其中首尾起訖大致完備者蘇省而外亦斷非絶無僅有區區之私所呼籲於財政部者功過必比較而後明是非亦必比較而始定一就各省自光復起首尾完備造報到部之案以爲比較二就前清辛亥江蘇甯滬兩屬預算成案以爲比較三就各省所發紙幣數目以爲比較四就各省所借外債數目以爲比較得此四端自昭折服縱膺斧鉞死且不朽否則財政部公明在抱直道猶存德全等躬被嫌疑亦在一夫不獲之列固無庸預事請求也至日　呢廠一節當時實緣該廠虧　上海道庫中國交通兩銀行及裕甯等官銀錢局公欵四十五萬兩無論籌股添不或召盤拍賣總須官辦商辦歸併一方面始有着落該廠所欠公欵倍於資本原數若非收歸省有前欠公欵勢將分文無着在財政部未悉原委或視爲可緩而德全等就事論事竊以爲必要且所發債票十成作價按之時値不過六七成之譜所有廠房基地機器等件作價並不吃虧光復以還各省軍服工藝等廠所在多有在行政上似亦不爲過失又因省有事業故在省行政費項下列報以清界限此爲含混是必不分中央地方乃爲核實矣區區之愚誠有未解前呈大總統略摺内業巳聲復合再聲明謹　 
地方通信 
[蘇州]  
　　蘇省水警續裁詳情蘇省水警第二廳長趙雲生君飭將松軍太湖内河飛划四專署所部各隊仿陸軍退伍辦法裁汰巡士一千二百名給餉遺回原籍等情已記前報茲將裁併詳情探錄于後此次部飭裁減水警經費十五萬元第一第二兩廳分灘計第二廳所部應裁减九萬有奇第二廳署四科每科裁汰科員一員督察員四員又裁偵探員探士共十員名又廳長兼領内河兵艦遊巡隊原設有書記會計各一員錄事二人雜役二名現今一併裁汰所有游巡隊公務併入各科辦理内河兵艦游巡艦計八艘内有三艘船身較大原定爲大隊隊長每員月薪八十元公費六十元其餘五艘爲中隊隊長每員月薪五十元公費六十元今裁改爲八艦不分大中隊長每員月薪五十元公費六十元又每艦各裁汰副炮弁一員掌旂一員巡士一員水兵一名第（署松軍）第四署飛划所轄各巡士退伍之後均併爲四分署（分第一二三四名目）每分署領四區每區計飛划船八號第二署太湖第三署（内河所轄均併爲三分署）公爲游一二三名目）每分署領區每區計船板飛划船十號飛划第巡隊及松軍二處裁汰之船均係鎗划船船身較小而且堅固行駛内河尙爲合宜故將此項裁汰之鎗划船撥入太湖内河二專署編入各區與原有舢板船相輔而行俾巡緝内河較爲得用騰出大舢板各船分别估價變賣以之抵償裁汰各船官長之頂首等欵聞此次之裁併事宜須至陽曆七月底方可竣事云 
紀吳縣知事出巡情形吳縣知事楊勉齋君赴東西山察看學校巳記前報茲悉楊知事此次出巡係乘保茲淺水小輪啓程隨行者爲總務科長沈希賢學務委員宋銘勲（前報悮作學務科員趙振鷺於七號開行當晚卽抵東山該處行政委員及商團水陸巡警均列隊歡迎是晚楊知事住行政公所以便查核緊要公務文牘（職此次楊君到山係密訪某案次早即先查點巡驚并至各學校察看一周又至商團事務所查閱情形旋會晤各紳董復至四鄉查看有無烟苗事畢即於當晚開行赴西山聞到西山後即轉至木瀆遶由滸關一帶回蘇大約十號當可旋蘇 
[鎭江]  
　　調查客民之先聲各縣寄居外來耕種以及作工之客民甚衆籍貫紛雜來去無常蹤跡行爲無從查察其中良莠最難分别茲聞韓巡按使鑑於近來各處盜匪不靖搶刦頻聞此種客民實於地方治安有關非嚴加取締不足以清盜源聞擬嚴定規則頒發各縣實行調查編册存縣以資查察云 
[杭州]  
　　杭總商會集議對付統捐昨日（九號杭總商會開特别大會共到卅餘業計百有餘人振鈴入席首由總協理報告開會宗旨爲前國稅廳胡增加捐率呈請財政部核准今竟實行致各處商會及杭城各業商人紛紛邀求本會轉請官廳核减但現在新捐率比較原統捐率究加若干必須逐一指出列表彚轉庶官廳可以着手爲此請諸位公同研究嗣經木業廣貨業洋布藥材山貨南貨雜貨絲綢茶繭紙油柴炭錫箔腿顔料板業等先後聲稱現在新章隨意亂加旣不平均又太瑣碎商人實不能擔認茲准將前後捐價列表報告務求轉請達到目的以救商困全體贊成復又陳說分運期限實有大半之貨因此重捐現在張廳長於商情素來體恤務乞邀求仍照向章或照指口單之期限研究再四議决兩項辦法第一項列表比較報告第二項分運期限要求延長如無效以走洋關報子口爲對付議至此爲時巳晚遂散會 
[雜評二（默）]  
收回紙幣爲統一幣制之劈頭第一要舉而廣東適爲着手之始將來於統一上有無希望全視此舉之能否實行也前日粤電謂換幣辦法不善越牆破壁屢起暴動小宗幣已停收今觀通信員兩次報告則其手續之繁瑣挑剔之過甚實有足遺商民以口實者蓋限期旣迫而收換又如此之難日擁擠於人叢中而不可得此所以有越牆破壁之事也良法美意而行之不善結果適得其反此類是巳 
政府用人雖多舊官僚然以官制論則舊名類巳革除如巡按也道尹也知事也皆前清官名所無者改都督爲將軍說者已疑其與前清之將軍混焉今又宣布都統府官制何仍沿襲舊名而不改也且所定都統職權實兼軍政民政於一人之身舉凡將軍巡按所分任之事悉以一人統攬之豈彼熱河綏遠察哈爾等之特别區域必需此特别統治之官制而後能治理耶此則非淺識者所能窺測矣 
方白狼之自老巢他竄也說者謂縱虎出柙不可覊勒矣而果也縱横三四省奔突千餘里官軍不敢一正視今者狼歸矣狼倦而歸巢是狼自投於死地也覆其巢而擣其卵一舉手事耳特不知捕狼者果有此一舉手之能力否抑仍侍其羽毛豐滿爪牙健利而縱令第二次之出押耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[反對産銷併征紀要]  
　　萃秀堂續開會議滬南油荳餅業反對産銷併征新章已迭詳前報茲聞該業存於船棧各貨雖經稅務所長韓君允暫變通辦法惟到貨一節迄未定議該同業誠恐將來或有窒碍曾於本月六號在城内公所（即萃秀堂）會議對付辦法嗣因不及研究未經議妥昨日下午二時復邀集各行號執事到所研究併征章程公决再請長所長規定相當之辦法俾可持久云 
維持會徵集意見書商業維持會前因財政部頒發産銷併征章程各業羣起反對曾由該會婉告各業將意見書送會以憑研究在案茲檢查各業送到之意見書約有二十餘種大旨均以妨碍商業委難遵行該會長即彚送南北商會總協理請爲察酌以便與稅務所長商榷辦理 
米價又漲三四角本埠米業因内地産米之區反對産銷併征致各船户及米商均不將米運滬故該業忽有抬價之舉前數日每石漲至七元二角後即略鬆减去三角惟日來仍無來貨而滬地存貨無多碾米廠家雖有存貨又不肯輕於發賣致昨日又漲三四角貧民之數米而炊者無不大起恐慌刻商會巳知會該同業忽再抬價矣 
[各縣特稅照常帶征]  
　　上海縣知事奉江蘇財政廳第十一號通飭云爲通飭事奉巡按使發交財政部咨一件内開本部呈奉大總統批令取消國家稅地方稅名目一案蘇省前訂征收單行條例地丁每兩征銀一元八角以一元五角爲正稅三角爲附稅漕糧每石征銀五元以四元爲正稅一元爲附稅田房契稅每契價一兩征銀五分以三分爲正稅二分爲附稅所謂附稅留充本地方自治用途嗣奉修正預算說明漕糧每石五元以三元列歸國家歲入以二元歸地方又另加地丁每兩三角爲省附加稅其限外加增一欵前省議會議决歸本地方之用上年提作省附概稱地方歲入業經咨部有案現國家稅地方稅名目旣奉令取銷自應通飭各縣將前項附稅一律解交主管財政官署聽候支配惟各縣辦理清鄉工賑或慈善公益如積榖等各項事業在忙漕等欵内帶征之特稅仍充本地方之用由縣詳奉核准有案是否准其照常帶征責成縣知事經收經放造册送核免予解交財政官署等因咨請核示前來查國家地丁兩稅名目旣巳奉令取消所有從前劃歸地方曁由各地方帶征稅捐各欵自應一律解交主管財政官署以昭畫一而便支配至各縣在忙漕等欵内帶征之特稅旣准咨稱係充辦理清鄉工賑及慈善公益等之用均經詳奉有案應即准其照常帶征以維持地方公益仍應由各該縣知事將收放欵目按月造具詳細清册詳報財政官署備核以重欵項相應咨行貴使查照並轉飭財政廳遵照辦理可也等因轉發到廳奉此查此案前奉財政部恭錄批令曁抄原呈飭行卽經明白指飭遵辦並擬具調查表式四種通行塡報在案茲奉前因合就飭知該知事遵照並將附稅特稅各項收支細數詳晰調查按式塡註依限詳送候處分别辦理母稍遲延舛錯是爲至要此飭 
[澈究兵艦水手被誣案]  
　　鏡清兵　水手崔計得田有德二人前被銅匠田家茂串同某署巳革偵探楊鴻斌僞造黨人委任狀二紙藏於崔田二水手之褲帶内報告鎭守使署希圖誣害曾由鄭鎭守使密致駐滬海軍李總司令派員訊明實係革探楊鴻斌與銅匠田家茂起意圖得賞銀判將該銅匠拘押南琛軍艦營倉一面查緝革探楊鴻斌嚴究在案茲悉海軍部巳將此案情形呈由袁總統查核以海軍人員素愛名譽此次旣被誣噬自應澈究惟衡情酌理斷非僅圖邀賞其中顯有别情爰特令由海陸兩部各派部員一員赴滬秉公研鞫俾得眞相業經海軍部委令軍衡科員姚君陸軍部派顧問官趙君理泰均於前日到滬謁見鄭鎭守使曁海軍李總司總請將是案人証卷宗調齊聽候於十一號午刻會同研訊 
[陳楚卿將次引渡]  
　　浙江將軍府延代表葛福來律師控紹興人陳楚卿於去年在浙紹一帶迭次紏黨行刧並謀爲不軌潛逃來申避匿等情業將在浙拘獲之盜黨孫寳堂派員押解來轉送公共公堂押候質證在案前日午後經關讞員會同美畢副領事復訊先由原告代表葛福來律師上堂以案經證明聲請照章引渡即據被告代表德雷司律師辯稱被告因前經捕房拘獲盜匪多人（係指錢少江等）供詞牽涉被告之名是以出票緝提但該匪等供詞所有紹興有名之人大半牽涉在内故堂上應注意偵探之敎唆匪徒任意誣攀無非欲達其邀功圖資之目的今被告有見證可以證明被告當時實在上海並未離開云云卽命見証嚴春林上堂供稱被告於去年三月間來申先住天津路振華茶棧繼住永泰棧後住天然旅館我與被告時常會面故知被告自去年到申迄今並未離滬　據已閉越台旅館茶房李長根上堂供稱於去年舊曆正月十六日到申至越台旅館爲茶房王子堅孫寳堂均是越台旅館庽客時常看見孫在王之房内不知何事亦不知王爲何等人直至後來始聽人說起王是偵探云云又據國民旅館經理任錦堂供稱去年爲福建路天然旅館經理與被告素來認識去年三月與被告在途遇見被告知我爲天然旅館經理因卽由永泰棧移寓天然旅館先住十七號房間數日後因嫌房金太貴改住二十八號二等房間直至七月初四日旅館内炸彈爆裂之後旅館收歇被告始移庽他處然三月以迄七月天天回庽僅於六月十八日起有三天未回至六月二十一日仍來寄宿云云旋經原告代表葛福來律師向各見證略加盤詰卽由被告律師命被告站於見証攔内詰據供稱紹興嵊縣人年廿七歲當十七歲時因考試未售故改就陸軍學堂肄業至二十一歲畢業出校即由友人介紹入同盟會後在青島德文學堂補習德文迨前年光復後回至紹興充當軍政分府參謀兼軍需科長迨軍政分府取消卽禀准就昔年徐錫麟創辦之大通學堂舊址改組浙江普通陸軍學堂我爲監督及至去年二月我即辭去學堂監督職務來申一則因病就醫二則同志在申甚多希冀另謀别就迨去年戰事後我在報紙上看見犯有嫌疑並已通緝是以久留在申至前日到堂之見証孫寳堂光與他素不相識惟於去年在法租界遇見兩次一次伊有三四人尾隨我後我恐有不測是以鳴捕伊等亦即遁去第二次在法界永平里弄口伊仍有三四人句我拱手旋叩攔住水放據云欲往廣東湖南等處缺乏川資硬欲借洋一百元因我不允即攫取我身畔之現洋八元而去然我與孫寳堂素無仇隙惟當時我在紹興軍政分府爲參謀時曾拘獲土匪頭目金榮海正法後金之同黨孫桂堂欲尋我報仇故經禀准縣知事於我來申之後卽由縣知事拘獲正法故該匪等黨羽咸欲將我傾陷以報私仇况我係官裔祖父於前清時均入政界豈肯自貶身分與匪爲伍請求明察復經兩造代表律師互辯良久中西官察核前後供證屬實而被告及見證所供又多自相矛盾顯有不實因即會商宣判今日爲預審終結證據充分候卽呈送滬海道尹公署轉解浙江歸案核辦判畢即由中西探將陳解回捕房聽候備文起解 
[發落暗殺案内之嫌疑人]  
　　張子剛於前月九號夜在法新租界格洛克路被人暗殺詳情迭紀前報昨由捕房將嫌疑人孫玉山沈海泉俞紀雲袁金和姚如棠等解請法公堂發落訊據孫供江北鹽城人住章少良家所有張子剛被人暗殺一事實不知情沈供南京人因來申索債住章少良家所有張子剛之事實出不知俞供浙江德清縣人來申謀事住小客棧内張子剛暗殺案毫不知悉袁供福州建寗人於今年來申謀事張子剛之事亦不知悉姚供江北徐州人與先被獲案之李長桃並不認識餘事不知求察旋有張子剛之兄張老三投稱子剛被人暗殺已有兇手請將子剛之妾孟氏交保聶讞員以此案尙須詳細調查遂商之法副領事德君判將張孟氏還押張老三斥退孫玉山沈海泉袁金和姚如棠四人從寛開釋俞紀雲押候拍照逐出租界 
[硏鞠德婦被害案之證人]  
　　虹口禮查路德商南門牛肉莊主婦密雪司南門被人謀斃並盜去値洋三萬五千元之金珠飾物現洋業經總巡捕房五十號西探總目安姆斯脫郎偵悉兇犯朱小八仔逃匿揚州派探持文將朱及要証婦人李陳氏一併移提來滬分别拘留候訂期解訊在案昨由捕房將朱與陳氏及續獲之同黨王六黄子祥與在押之小西崽朱小毛等一併押解公共公廨經關讞員會同德領張君研訊先由捕房代表牛門律師上堂聲明案情並稱察閱原告被刦之鐵箱揑手上有半寸大小之手印螺紋業用攝影法將螺紋印成照相放大十五倍並已將原告所雇用人逐一印取手印比對均屬不符惟拘獲之王六所印之右手手印接近無名指之掌間螺紋與鐵箱揑手上發現之螺紋相同惟因無証佐不認嗣捕房得悉要証婦人李陳氏匿居揚州故派探前往提獲由揚解往南京迨乘火車來滬時途中由包探向氏詰問始則推諉繼稱前住閘北均濟里時聽說顧四王六黄子祥朱小八仔等曾在馬路上謀死一西人搶得鈔票金戒金表等物惟並非實在知情並稱去年由余三龍帶至滬上因余欲價賣故復回揚云云該婦到滬後解至總巡捕房大寫字間由五十號西探總目詰問供仍如前詎第二次帶至寫字間盤詰該婦見王六黄子祥同在一處即大聲喊呌圖逃據稱深悔將實情告訴今將害我全家性命故復向詰問堅不吐實是時安探目謂該婦曰爾前次所說之言均巳錄供不說亦屬徒然該婦接稱從前之言可推包探所敎决不再說云云今將該氏帶案不知尙肯實供否惟該氏所說之顧四因犯另案已在揚州鎗斃即朱小八仔亦經揚州判定監禁五年在案查此案另有見証陳小古子據稱去年由朱小八仔帶滬曾與王六顧四等同居嗣與朱等同往鎭江換乘小輪至七里廟其時見黄子祥身帶金表且均身穿綢皮衣服同住王六家内時見有手槍兩支衣箱内尙有洋一千七八百元云云亦可帶堂質證即據原告德商南門投訴當時伊在醫院迨聞信回家見妻巳被人謀斃並被盜去巨贓各情繼由五十號西探總目及專管手印之西探爲而司先後上堂禀明辦理此案手續及驗對手印各節（與牛門律師所述略同）復據華探陳永康上堂禀明移提李陳氏來滬並該氏在途所供情形及氏後在捕房抵賴各節情形畢即將李陳氏解案經中西官再四研詰堅不承認中西官因時巳過午宣諭退庭判仍分别還押候再研訊 
[道縣均設視學員]  
　　滬海道尹奉江蘇巡按使公署通飭云准敎育部咨開准湖南巡按使電開庚電敬悉省道縣各均設視學省可設四人道至少須設二人似應呈由巡按使委任縣至少須設一人似應呈由道尹委任如道不設視學省視學須設六人可否仍乞示遵等因查敎育行政首重視察必先周知獘害始可徐圖改良故視學一職關係甚重現在各省省視學業經酌留數人惟員額不多深恐耳目或有不周即整頓難期盡效自應另設道縣視學俾臻完備其員額每道至少二人由道尹詳請巡按使委任每縣至少一人由縣知事詳請道尹委任庶幾範圍較小巡視益周學務前途裨益非淺除逕復湖南巡按使照辦外相應咨行貴巡按使查照辦理並希見復等因准此查本公署前准敎育部庚電諮詢應設省視學員額當經將蘇省視學原設六人勢難減少理由咨復在案（按敎育部業已咨復照辦並謂將來尙可隨時酌加員額）此次道縣視學員額旣准前咨規定自應遵照辦理本省現分五道每道設視學二人應由該道尹詳請本巡按使委任其縣視學仍照原額每縣一人應由縣知事詳請該管道尹委任並由該道尹詳報本巡按使查核除將本省暫行視學規程另行修正飭遵辦理並咨復敎育部查照外合先通飭各道尹各縣知事一體知照 
[鎭守使署解犯赴蘇]  
　　上海鄭鎭守使查得閘北軍警破獲黨人陳喬蔭等案内之判决徒刑各犯鄭立張保三王忠善金友興趙雙全林秀富李小寳金新發張開水江喜來等十犯及搶刦顔王氏等家案内判决無期徒刑之盜犯商樟清張順根等二名均應發交上海縣軍事監獄收禁惟該監獄罪犯甚多殊難加入故擬改禁蘇州吳縣監獄業已命令十三團第一營第三連連長馬督標派委王排長定於十一號清晨押乘火車送往蘇州禁錮並派衞兵二十名隨同護解 
[製造局開工有期]  
　　上海製造局現擬將練鋼砲廠砲彈子藥等四廠先行開工預算每月料工兩費約需五萬金呈准陸軍部批准照撥在案茲悉督理鄭汝成君昨已諭令該四廠委員匠目速即招集妥實勤愼工匠以便定於八月一日開工 
[楊道尹詢問曹元度被押情形]  
　　滬海道尹兼特派交涉員楊小川君因裕寗清理處處長曹元度被德副領事傳押公廨昨日特邀關讞員到署詢問一切以便核辦 
[又有軍隊由蘇來申]  
　　上海鎭守使鄭汝成君因近日謠言蜂起亟應加意防範電商馮上將軍　撥軍隊兩營定於本月十一號由蘇抵申昨上海縣洪知事已飭地方巡警於該軍抵埠時妥爲照料 
[裁撤保安隊續紀]  
　　淞滬警察廳保安隊（前稱警備隊）由徐廳長飭令取消以節警費巳誌昨報茲悉該隊自本月九號取消之後旋由徐廳長諭令選取十餘名分派各區充當巡警餘則發給恩餉一個月着即另謀生計昨午由隊長持銀在上海縣署公生明前按名發給恩餉不知如何忽起衝突後有人出爲排解始得寢事 
[擴張高昌廟分駐所權限]  
　　淞滬警察廳長徐君查得西門外斜橋南首分駐所巡警二排原歸第二警察署管轄現查斜橋之南直逹高昌廟地方係爲制造局軍廠重要之地應將該分駐所巡警二排劃歸高昌廟分駐所管理昨巳分别令飭遵辦 
[偵緝隊士朝出暮歸]  
　　湘滬警察廳偵緝隊隊長程錦驥於昨日起特派二級隊士四名三級隊士四名分往滬寗滬杭　火車站並徐家匯高昌廟四處留心偵查定九時出隊至六時回隊報告大東瘦外寗紹碼頭亦派隊士兩名專查各商輪上私運危險物品私帶烟土等事近日天氣酷熱各隊士早出暮歸亦頗辛苦云 
[郵務局規定洋價]  
　　上海郵務定理局郵務長昨日佈告云照得本局自卽日始凡購郵票銅元以一百三十五枚制錢以一千三百五十文小洋以十一有再加銅元五枚錢六文作大洋一元算如以小洋購買郵票每角可購八分半找還錢二文其零星購買者凡購一角郵票以小洋一角加錢十八文購三分郵票以銅元四枚加錢一文購一分郵票以銅元一枚加錢四文再加中省銀幣每元貼水數目應照後開辦理此告計開江南廣東湖北（免貼）北洋北洋廠制（三分）安徽（三分）四川吉林奉天（五分） 
[愛國女學校畢業紀]  
　　海甯路天保里愛國女校開辦垂十三年曆屆畢業成績頗著昨又舉行高小曁初小畢業式共計畢業生二十四人得甲種證書者十人乙種内種各七人茲將各生姓氏籍貫等第詳揭於下 
高小科十二人（甲等）盛錦絹浙江慈谿林君亮福建閩侯高君玖福建長樂盛錦紈浙江慈谿蕭蕙江蘇常熟 
劉艾貞江蘇武進王孟瑜福建閩侯（乙等）潘慧卿廣東南海鄭友璋福建閩侯經蕊英浙江上虞（丙等）程學慈安徽婺源周南浙江定海 
初小科十二人（甲等）彭望芸江蘇吳縣沈幗英浙江杭縣吳穉蘅浙江杭縣（乙等）張玨江蘇武進馮光覊江蘇崇明唐月秀江蘇江陰馮慧英浙江餘姚（丙等）金琬安徽休寗何含英浙江餘姚繆純英浙江寗波夏庚年浙江鄞縣張萼芬江蘇無錫 
[中華女學校畢業紀]  
　　閘北公益里中華女學開辦巳滿一年從學者衆本月十號舉行初等第一次畢業禮及署假休業式秩序如下㈠開會㈡校歌㈢報告㈣給憑㈤給奬㈥頌詞㈦答詞㈧表演㈨訓話㈩演說㈩㈠畢業歌㈩㈡暑假歌㈩㈢閉會並聞該校於暑假期内附設國文算學英文補習及科縫紉速成科暑假後再添設縫紉專科云 
[　　本埠紅十字會總會於國仙戰禍水旱偏災瘟疫危難諸端十年以來竭誠拯救艱苦備嘗而於上海地方善舉如總醫院巿醫院南巿醫院醫學堂防疫機關資遣難民種種善舉應有盡有惟恐不及並以夏令時疫最爲危險如痛螺痧霍亂吐瀉之類往往朝發夕死傳染甚速今該會特設時疫醫院於西新橋南堍交通最便之區内有頭二三等病舍分男女病室鹽水代血機器注射治病室茲訂今日下午三時至六時開幕特備茶點任人參觀想届時中外男女來賓必極一時之盛也 
[中西醫藥學傳習所開學有期]  
　　中華全國醫界聯合會會長汪自新君前曾兩次開辦醫學補習科啓迪醫界智識不少現特組織中西醫藥學傳習所定一年卒業學科完全敎授者皆一時知名之士刻定於陽曆九月五號開學報名處本埠除自新醫院外兼於丁福保醫院設立分處外埠先就廣東順德桂洲外邨杜巷胡蓮伯君劉行中西普通醫院朱阜山君等處設立分處以期便捷可望將來中國醫藥界放一異彩云 
[輪船撞沉沙船案將此宣判]  
　　金慶順沙船控被甯紹商輪公司甬興輪船在鎭海關外撞沉詳情巳屢紀前報前日午後經公廨孫襄讞復訊由見證西人培司提（譯音）上堂證明原告損失估計祗有二千餘兩而原告控追六于元未免過鉅繼由甬興船主西人嚴根（譯音）上堂供明當時碰撞情形並稱原告損失巳請人估計不滿所控之數請察並經兩造律師互辯良久孫襄讞判候商定堂諭宣佈飭遵 
[解送案犯手續之差誤]  
　　淞滬警察廳定章凡各區署發生民刑等案概須送由廳署司法科預審然後解交法庭訊判昨日徐廳長據偵緝隊隊長程錦驥報告有隊士唐進朱仁泉在南巿寗紹碼頭緝獲行竊某西人皮袋之積竊連喜陳士森兩名並原贓皮袋一只内貯關單　司各一紙就近送交第一區署收押云云當飭程隊長派人赴區迎提詎該署員巳將連喜等兩犯逕解地方檢察廳訊辦徐廳長據覆後以該署員將犯直接解交法庭不交廳署發科訊明轉解殊違定章當向該區嚴加詰詢矣 
[安徽郵局之賞格]  
　　淞滬警察廳長徐國樑君昨接安徽郵務管理局文云爲懸賞事照得前建平郵局長張漢傑捲欵潛逃應即拿辦如有通風報信因而拿獲者賞給洋五十元爲此懸賞是實計開張漢傑年二十七歲建平縣石佛保人係宣城縣萃英公學卒業生並充該校學員五載如有知情通報者可隨往最近之郵局報告一經查實即行給賞云云徐君接文後巳飭偵緝隊留意偵查矣 
[捕頭參觀監獄押所]  
　　公共捕房提籃橋西牢捕頭史賓斐昨日午前偕同譯員至上海地方廳拜會汪檢察長當經汪君延入欵以茶點晤談良久史君聲請參觀監獄押所汪君允之立派檢察官陪同史君等至模範監獄及第一第二兩看守所逐一參觀復至審判廳民刑法三庭略觀一周然後告辭而别 
[杉板船户之惡習]  
　　寗波杉板船户王阿林每於深夜在浦江攬載搭客乘隙敲詐近又向渡客戴杏生勒索不遂幟戴毆傷經水巡捕查見將王拘送地方審檢廳請爲訊辦昨日上午由王推事官與賀檢察官開庭辯論之下判王收押一個月以儆 
[毆辱親屬之處分]  
　　浦東爛泥渡鄉民張才才張倪氏夫婦控被族姪張毛毛行兇毆傷由地方檢察廳預審起訴審判廳昨日午前經王推事官與李檢察官開庭辯論之下以張毛毛供雖狡展然其毆辱親屬咎無可辭按照刑律第三百十三條第三欵判監禁三個月以儆 
[毆斃與病斃之爭論]  
　　婦人侯馬氏之夫於去年陰曆八月初六日不知何故至侯南卿家盤踞至是月十二日氏夫忽然斃命該氏以其夫身死不明頗滋口實後經親友勸令侯南卿給田十畝立據過割近該氏又赴地方檢察廳提起訴訟指明伊夫實遭侯鳳歧兇毆致斃侯南卿亦投廳聲明氏夫實係因病身死該氏不服邀出侯談生王少春韓根泉等三人到廳作證經汪廳長以案關人命前日卽傳齊人證提起公訴送請審判廳判决 
[毆傷女工之科罰]  
　　閘北錦華絲廠管車人張阿生因將打盆女工朱阿弟掌頰成傷以致舌尖伸出唇外勢頗危險由女母朱王氏赴檢察分庭禀控巳屢紀前報茲悉該女已醫治就痊前日下午經李庭長起訴審判分庭沈庭長以張　應行兇判罰洋六十元以儆 
[乞丐自經續誌]  
　　閘北梅園後侯家宅空地上縊斃無名男丐一名已紀昨報前日下午經地方檢察廳汪廳長委田檢察官帶同檢騐吏蒞場騐明委係自盡查無屍屬着十一圖地保報堂收殮其在死者頸間解下之麻繩一條由該處鄉民陳某出洋兩元向堂夫購去據云此繩炙灰能治瘰癧之症愚人迷信可笑之至 
[小孩被拐往蘇]  
　　上海縣洪知事接蘇州高等審檢廳來文略稱據本廳法警在途查見迷路小孩一口解案訊結據供年十二歲名張元元兄名張揚揚父名張福生向爲京廣雜貨生理家住上海老北門内趕牛弄中被匪誘拐到此等語當經判令留養在案爲此函請飭屬往 
 
 
 
] 

Page 11

 
 
查家屬知　來　認領以便骨肉完聚等因洪君立飭地方警務長景毓華飭派偵探往查老北門内並無趕牛弄地名且往查該處附近各警區並未有人報告小孩張元元走失被拐情事遂回廳禀復景君轉禀洪君核示 
[英按察使赴港]  
　　駐滬英按察使蘇史瑪君昨日乘輪赴香港公幹大約二星期内即須回滬 
[法副領事請假避署]  
　　法副領事兼會審西官德賚沛君昨向總領事甘世東君請假兩星期於午後四句鐘乘俄國汽船公司郵船前赴日本長崎避署所有公堂會訊華洋各案暫田副領事花君代理 
[無賴欺騙婦人]  
　　無賴顧新培探知大沽路五百零九號居婦郁徐氏之夫因案管押西牢顧以代爲運動爲由向氏騙洋八元巳付五元前日又往取洋三元被氏察知謊騙鳴捕將顧拘押捕房昨解公堂訊供屬實判押西牢一年以儆 
[聲訴被控圖詐之原因]  
　　王壽民陳莘耕即陳筱舫）同探陳服卿馮文彬周阿根圖詐洋四百元昨由捕房解至公共公廨請訊據被告代表德雷斯帮辦莫肅律師聲稱查原告均係著名翻戲曾於前清宣統元年四月間在蘇州局騙尤泰臻巨欵逃往無錫經尤追蹤到錫當還洋三千餘元尙有一萬餘元出立期票旋經尤控奉蘇州吳縣將其同黨陸加寳拘案訊押王陳漏網均經吳縣各出賞格洋四百元飭緝未獲茲尤來滬尋見托其戚陳服卿與馮文彬周阿根向之理論詎反投總巡捕局誣控圖詐應請函致吳縣知事吊查案卷澈究孫襄讞商之英領卓君判被告三人交保候下禮拜三訊核 
[嚴懲假調查員]  
　　垃圾船户趙生祥控陸德生（即朱阿林）冐充禁烟局調查員以搜查烟土爲由乘間攫取現洋十元逃逸等情昨由捕房將陸拘解公共公堂經中西官研訊屬實判押西牢三年期滿逐出租界 
[破獲浦東盜案]  
　　浦東張姓家月前被盜搶刧報由該處警廳及上海縣知事署請緝在案茲由警探查得該案盜犯顧長生曹阿根陸仁棠等三人匿跡法租界報由法包探將顧等拿獲解送法公堂請究中西官以案關盗刦遂判一併押候先行拍照然後交來警將顧等帶去歸案訊辦 
[塌車撞壞汽車]  
　　虹口西牢史正巡官控六百四十四號塌車吳家大拖車不愼在靜安寺路將伊所駕之九號汽車撞壞請追損失銀千兩昨由捕房將吳拘解公堂訊供一過判押候下禮拜一再核 
[烟犯受罰]  
　　五區警署查獲烟犯熊德奎秦金生趙久安三名解送檢察分庭前日由李庭長提起公訴經審判分庭沈庭長判熊罰洋四十二元秦罰洋四十元趙罰洋十元分别取具改過結繳洋釋放 
[瘋病醫治無效]  
　　瘋人楊狗郎前因投浦自盡由警救起解送地方檢察廳判送新普育堂醫治在案茲於前晚在堂身死昨經堂中報告到廳即由田檢察官等蒞堂驗明委係因病而死並無别故判由善堂棺殮候示召屍屬認領 
[誌謝]  
　　寗紹商輪公司定本月十一號午後二時假四明公所開第五届股東年會蒙贈入場劵一紙書此誌謝 
雜評三（訥） 
[勗視學員]  
　　近來學界之所以一落千丈者一困於兵二絀於財三惑於中央意旨之不定四由於機關督促之無人今兵事已定財力亦稍稍恢復中央則屢宣示其維持學務之命令今又頒布奬學基金案與學術評定會是中央不肯過於摧殘之意亦隱然可見然則合此數者以觀學務已露一線之生機矣於此有人焉迎其機以導之乘其勢而督促之吾知其成效必可逆覩也是所望於今之爲視學員者 
專件 
[四部核定招商投標承運米石辦法（續）]  
　　一運商權利（甲）舊有南新舊太兩倉本爲存儲漕米之用現漕米已停棄置可惜應准商人借用囤米不收租費如有損壞倉屋情事責令賠修其平時守護倉厫人等由該商等自行雇募（乙）商人或商號承運此項米石由順天府詳由内務部會同財政部塡發護照會印轉給該商人收執沿途局卡一律减收米釐十分之三以示體恤惟護照須隨問米石無照米之仍照章納釐不准影射並不得借先行後到名目私自通融米石到倉即將護照繳銷 
一投標及開標方法（甲）商人或商號具領標單承運米石數目不加限制惟至少不得廿五萬石以下（乙）標單截止日期後一日由順天府君會同内務部財政部審計院派員眼視將標單當衆開拆以昭大公（丙）得標之時以報効數目多寡爲斷如投標商人或商號報効米石數目在百分之二分五以上而所運米糧不足五十萬石者則不足之數另發布告招商投票（丁）如商人或商號承認報効之數相同且巳逾五十萬石以上時當以禀請在先者爲斷 
一日期招商投標目登報公布之日起算以十五日爲限届時仍發布告開標以便各商齊集順天府署親視開拆標單 
一標單標單由順天府先期印就加蓋印信並將投標辦法開載明晰挨該府頒貼投標布告之日起由商人或商號具禀請領在標單内塡明報効數目承運米石樣米數目嚴密封固加蓋火漆印送交該府收發處由收發處發給收條以便届期持條到府親視開拆 
一合同商人或商號得標後至順天府訂立承運米石合同蓋用府印商人或商號代表簽押加章並邀同殷實商號兩家簽押蓋用該商店舖水印作爲保證詳請内務部核准 
一舖保舖保須殷貫商店或銀行方爲合格承保該商不誤運米期限及報効米石米樣決不延誤等情如有不遵令同辦理所有損失均由該舖保擔任賠償 
一運途商運米石各省情形不同或由鐵道或由輪船均可惟輪運以招商局輪船爲限如由他公司輪船輸運者護照作爲無效其火車運價京漢京奉津浦三路本年年底以前運京之米額定五十萬石以内准照普通運價七五折核收現欵各路一切雜費照章核收現欵由交通部發給執照每張五百包起運時連同現欵一併交站騐明再運 
一期限商人或商號得標之後各商同至順天府訂立合同詳由内務部核准後按照各承運鄂目核計每次運米實數分給護照護照頒給之後以兩月爲限如逾期不到除預先函電理明實在發生特别事故不能按期運到詳由内務財政兩部核明轉飭沿途局卡准其放行外准沿途局卡將逾期護照扣留繳銷照例徵收釐項又訂立合同六個月之後尙有並未起運請領護照者該合同應作爲無效 
一交米所有運商報効之米須於第一交米石到倉時先行繳清所繳之米亦須與運售之米成色斤兩一律如有不符准接收之員在該商運到之米内照樣調換一此項辦法施行後如有與事實不便者由順天府詳請内務部會同財政部農商部交通部審計院斟酌修改 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[寓言小說自由夢（二）] [  蔚雲]  
　　列位　官請設身處地想這麽一想在下的氣質變化神速不神速利害不利害間話休提在下分付之後這宫娥便謝賞退下却目視同列掩口匿笑在下方棧想到接杯時節的舉　未免失於檢點自己責備自己爲甚麽再三叮囑不要慌張不要急色却依舊失魂落魄被宫娥們一看一個飽下次再也不可如此須索牢牢記着轉念一想可也避不了許多官場中從古傳流的金科玉律所謂笑駡由他笑駡㚥官自我爲之在下何妨觸類旁通奉爲龜鑑只須略改數字笑話由他笑話好處自我得之便可掉臂游行無拘無束了就是古人說甚麽夫婦之間當相敬如賓細想這如宇裏頭早已金針暗度差不多在那裏指導後人說你們夫之　婦婦之於夫伹於表面上做出些接待賓客的樣兒厮擡厮敬只不要過於輕狂過於肉麻便算合拍所以下一個如字造句的時候可見是狠有斟酌狠有分際的若使不會讀書的不管三七二十一刻舟求劍死於句下小而言之對於一家有所說不孝有三無後爲大大而言之對於一國若同盟罷工停止製造只怕不出百年便要人無噍類那還了得想到這裏便恍然大悟造國民旣屬天職　道學毫無理由又何必作此醜態倒不如直截了當表示正當的戀愛就便引經奉典却也不少充分的證據飮食男女人之大欲存焉見於禮記賢賢易色我未見好德如好色者見於論語知好色則　少艾見於孟子難道這幾位老先生都靠不住不　這樣一想腦筋便覺活潑了許多 
[俠女花彈詞（二）（十）（四）] [  東]  
第九回結婚（續） 
　　到得晚上廳堂上大開筵宴新郎新婦親自出來把盞只聽得男女來賓歡呼拍掌之聲不絶接着又是五魁八馬的亂喊起來直到九點多鐘方始散席親友們又到新房内混了一陣陸續回去這一天秦老夫人忙碌異常在裏面照顧一切還有請安賀喜的人不計其數須一一招呼幸得他心裏喜歡所以身體雖然勞乏些倒也不覺得甚麽席散以後眼看他小夫妻兩口雙雙携手進入洞房去了自己到廳上檢點一番呌個婆子携着燈火到外面去關門怱聽得庭前脚步聲響走進一個郵差手裏捧着一封郵件說是蘇州來的雙掛號信秦老夫人取過來看那封面曉得是以前蘇州桃花塢廟那位房東寄來的心想難道他曉得近來這段喜事把賀禮送來麽就也不以爲意到書房内取一個戳子蓋在收條上面交給那郵差帶去了自已看老婆子　好了們携着那封郵件　　上房就　光之　　　一　　裏面並無什麽　禮只有一張信紙爾　一套　電那　　　家譯出便先取那　信紙來讀道 
太夫人賜鑒别來　月　巳安抵　那　山　　魚　未通甚念甚念昨電局遞　京電一封　敢擅啓茲轉加封寄上收到後詞予福音至以爲盼諸希保重不盡欲言卽請 
福安陳劉氏檢袵五月二十五日 
素組前均此問　 
秦老夫人看過一遍暗想這是東家娘娘寫的那京電又說地是什麽呢不要就是吳家的訃聞囑想了一會重新到書房内檢得一本電碼再回上房翻出來一看　時目蹬口呆軟癱在椅上動彈不得原來那電報上說的是 
遞將尺素禀台端振亞是探訪親朋到六安淮北巳無乾淨土狼氛甚惡信非誇途中　客多如　脫手彈丸把姓命搏因此上横被瘡痍夙林薄　人回首已杳難查 
幸蒼天不絶良門後遇着那敎會醫生舁返家好意殷勤爲看護傷痊謝别返京華瑞林昨日回家轉　面還疑在夢裏頭據說他曾至吳門把凶信告倒說我昻藏七尺巳委平原他歸途臥病在春申浦誤却歸期未有涯但恐你慈母嬌娃哀毁甚慌忙拍電報平安臨風還是勸加餐按唱句韻多不洽巳囑作者修改閱者諒之） 
筆記 
[節錄南湖東游日記]  
　　六月十二日午前來客數起皆美術名家午后二時應伯爵　堂高紹之約往觀所　硯田畫與正木校長同去外務省岩工成詩爲我通譯主人一笑出迎引爲同志齊名詢蕘爲其先德　堂允侯之别號齋額即老侯自題也出示硯田絹本山水十幅祝桐老某大夫七十誕辰而作其上欵爲人割去不能省識矣吾亦携城田扇册及黄鶴雲林兩卷相與欣賞晡時回寓作七絶二首贈之晚餐後犬養毅來書謝楞嚴秋表之贈 
十三日辰起接芝瑛本月六日書知夏衣已在途午後二時岩村來談同游侯爵松方正義之家園因侯昨日有電話約今日往觀書畫也侯今年正八十情神　　子孫衆多幾不能自識聞余至喜甚與公子述堂（名松方正作曾任某國公使）迎至廳事選茶點意氣勤懇廳事陳設全仿西式窗外古木參天銀塘清淺欵球場一片淺草如茵與述堂游攬一周推襟送抱爲東來第一快事回至廳事展觀書畫名迹以文文由趙松雪墨蹟雙幅爲最侯善二王書許日内作書見貺并約暇時再臨在園中合撮一影留爲紀念上燈初岩村送余回寓晚餐後作七律二首壽松方老侯十四日黎明大雷雨七點十分起錄近作寄中洲菊池及閏生公使過午天霽岩村來談約同往蒲田看菖蒲花村子與岩村之妹共四人同上火車十五分鐘便到園距停車場約中國半里衣香　影續續而過入場劵人五錢園似稻田溪流曲折環抱的數十畝專　五色菖蒲間以芍藥花香十里裙屐如雲令人心醉買本地風景片寄寒厓先生及芝瑛與小兒女吾今日獨客天涯每臨勝地見人兒女輒招悵曰恨不挈吾兒女來此同游也村子習聞吾語語岩村曰南湖將發狂案牧豎閒談云薛濤好種菖蒲故元　贈薛濤詩曰别後相思隔烟水菖蒲花發五雲高又李賀梁公子詩曰風采出蕭家本是菖蒲花東鄰士女以看菖蒲花爲盛選聞京濱問有菖蒲園數處每至花時游客常滿不遠數十里往觀蕭家風采與薛濤　事不圖於海外見之足　歌舞少年矣（臧質烏侂啼樂府曰歌舞諸少年　　　　　　　花可憐聞名不言　）大　三十分　　　　子　末松　　　示青　詩存劉仁航來出　　賞其詩　　奮　有天馬行空之　　以才氣勝者鼎木爲言貴紳中着南畫者　宗星石以詩鴨者惟青萍今　其言不欺宗伯　星石負重望精　　雅好繪事因病入醫院此次書畫展覽時未得往觀引爲憾事昨辰託菊池晋以電話爲介扶病訪余於旅館坐人力車來談一小時辭去仍回醫院獨來獨往無豪華習氣旅館中人皆不知其爲貴紳也野口來與仁航暢談時局余不答一言夜深同去 
譯叢 
[人造橡皮] [  滬生]  
　　紐約三月二十六號化學家克里孚得米柯者與喬治狄土司在路易古橋克博士之試騐室中試製人造橡皮方衆人蝟集之時螺聲猝發化學家米柯之身爲之彈出窗外登時殞命面狄土司則毫未受傷 
去年之九月十五號此試　室中亦曾出此相似之炸裂炸斃古橋克博士之夫人博士邃化學意欲製成一種人造橡皮以補救天然産出之不足其夫人亦化學家也樂與其夫從事於新發明未炸之前古橋克夫婦用鋼桶四隻盛貯藥品桶内各置寒暑表偵察桶内混合藥品起反應時之熱度次晨博士趨告其夫人謂熱度巳達適當之點夫人大悅趨至試騐室詎夫人方入室而炸聲猝起夫人之生命於以告終 
博士自其夫人炸斃後移其未竟之功於其婿狄土司狄氏更偕同米柯氏晝夜從事於橡皮之製造似巳深得其奥竅不日可有人造橡皮出現於世界乃無端又生爆裂旣去一化學家又毁壞試騐室當時炸聲逹半英里外其致爆之原因似爲藥品化合過於急烈之故 
米柯氏年方三十有五庽美國紐計塞省之布奈脫街九十號遺有一妻一子云 
詩選 
[癸丑感賦四十韻] [  寄塵]  
　　我生歲壬午歲在癸丑三十有二年事變如反手爲憶我生初大父蒼梧守此地好山水得天異禀受大父命兒名因地爲我取我生未及月痛哉喪吾母次年自粤歸吾父携我走叔祖母愛憐見兒開笑口神若掌上珠　我亦何厚性命日相依刻不離左右五歲爲從師殷殷勤啓牖授我以文字初不辨誰某辛丑游泮宫於以采芹茆丙午値開科名列諸子後丁未入都門提攜賴吾舅廷試授京秩腰間空佩綬幾年筦度支取與無所苟爲官亦何難舉　多　肘落落而寡　合汙恥蒙垢天壞雖云大獨立誰與友新進氣囂張與異說煽誘舍舊新是謀一旦如拉朽大勢競爭趨而我獨否否發言雖盈廷誰敢執其咎内憂與外侮隱禍伏已久辛亥大難作□□□□□天地胡不仁萬物爲芻狗四海日紛爭皇綱遂解紐不忍厄生民哀哀□□□禪位法唐虞天下若敝帚天崩而地折誰實爲禍首中原無□□今日成盜藪世變太新奇亘古特未有嗟我生不辰厄運丁陽九蟄伏此寄廬歸耕事隴畝自署曰逸民行蹤混樵叟世事不忍言遣憂惟飲酒所待只一死出處差無負回首舊京華依依戀北斗借哉此江山舉之俱不偶 
[小窓] [  杜悲吾]  
　　小窗四面柳環深匯起迎實梢整襟風入燕樓飛絮撲波翻魚沼落花沈品評月且歡追昔暗訂星期夜待今從此綢繆言不　相思一曲感知昔 
喜訪天台趁野　　心欲定　　力　　好事王　楚詩　香　句集唐兩　　　歡易　花前月下　難　變河　近　情寺自大居然有夜郎 
芳田幾日兩淫梅累畫　鳩口倦開蛙聚深潭難碧水　涎斷砌篆蒼苔遠山光隱迷天　空谷聲驚出地雷負　看花人起早溼雲滿徑繞宫槐 
靜對　　燄耿紅滿　夜兩滴　空泛餘學　　難讀攻破愁城酒正中結習未除　蠟鳳苦心只自守丸熊詩文千古捫懷事茅塞何時得遽通 
[渡烏江] [  臨川劉合安]  
　　浩浩風聲訝楚歌一江春漲碧於羅雲平水　渾無　曾有英雄恥渡河 
[過南河]  
　　幾年蹤迹成隨波好景偏從客裏過兩岸漁舟齊唱晚無情風月滿南河 
[登江陰望海樓]  
　　無端蹤跡感飛鴻三渡澄江四月中望海樓前試憑眺海天風雨正濛濛 
[過金台]  
　　鄧禹於今復笑人燕王城陷軟紅塵黄金奔走千秋恥何物書生不耐貧 
詞選 
[香水池塘（行香子）去巿東里許明金公于喬建土人稱曰金家觀音堂清康熙間僧寂隱募重新易名香水禪院極幽靜] [  許瘦蝶] 　 
遠隔囂廛獨占仙源小橋東深鎖寒烟白蓮翠竹相對忘言看水環庵庵藏樹樹參天風月清妍香火纒綿好陂　管領年年誌公倘在可許　禪願息名心消情障謝塵緣 
[野庵喬木（千秋歲）東巿雙林禪完後有大銀杏兩株相傳係宋時物今爲巿中喬木冠]  
寒濤謖謖吹得肌生粟試　首　喬木交柯鸞鳳集老　龍蛇攫梵語寂飄零幸免隨薝　葉落揚林瀆陰護龍橋曲吟夜雨含朝旭滄桑驚世變盤錯全吾樸應自慶孫枝從未逢樵牧 
儉德會 
　　儉德會規則一不狎邪二不賭博三不必以酒肉宴客四不必華服五不輕寒素 
入會者紹興胡隱樵丹徒姚少階鎭江　雨亭高席儒金陵蕭慶祥句容蔣崇濤毘陵黄鈞華婺源程文俊 
揚州張鑑鄞縣陳馨友安吉許報先孝豈吳立志桐鄉吕延齡嘉興許宗元徐錫麟 
[輓徐了青硯兄] [  慶琪]  
　　奇氣發爲文章慷慨悲歌萬里壯遊嗟　水遣著長留宇宙凄涼　露念年　别悵前塵 
輓了青君詩文聯語極多不及備載祗將作者名氏彚　於左以誌成謝 
　縣凌桂芬郎華俞鶴岩 
 
 
 

Page 15

 
 
   
 
 

Page 16

 
 
   
 
