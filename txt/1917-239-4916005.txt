# 1917 - 239 - 4916005

 

Page 1

 
 
   
 
 

Page 2

 
 
時評 
[時局前途觀（默）]  
　　今日由平川援湘進而商權最難解决之國會誠不可謂非轉圜時局之一機會也然而以余觀之中國事無一不經過再三之反覆若近矣而忽又遠若遠矣而忽又近故此次商槯未必即得最後之解决結果僅延擱若干時日而止此意中事也使此商槯無效而决裂則必訴之武力矣夫武力固亦解决之一法然而今日兩方之武力實亦無眞力量以解决時局結果祇增國内紛擾而止亦意中事也又使此商榷有效而就範宜若可以無事矣然而參議院僅爲爭議之開端此後立法與行政間之問題正多一問題解决即有一問題以阻碍於後結果亦祇易一法以相持而止又意中事也論此次商槯之結果不外此三途而此三途又無一足以解决今日之時局民國六年中所以無一刻之安甯者皆此三途循環往復而已然則前途復何望歟 
命令 
　　九月二日大總統令徐國標晋給二等文虎章毗令 
又令翟世清給予四等文虎章此令 
專電 
　　北京電臨時參議院一切手續均已預備專待西南消息馮亦完全贊成惟馮個人意見實主張改選恐尚有問題（二日下午八鐘） 
北京電依法改選國會之說益盛惟政府仍謂未改臨時參議院方針（三日下午一鐘） 
北京電陳炳焜來電對於李耀漢任省長表示滿意（二日下午九鐘） 
北京電四川昨又有不靖之報聞重慶尚無事惟滇軍方面仍秘密進行（二日下午八鐘） 
北京電漢冶萍與日人安川氏出資一千萬元合辦鋼鐵廠契約巳於一號成立由日本代表與孫寳琦等簽字三號同赴滬六號在滬公司請　東簽字决定設廠在日本福岡黑澤每年我供給生鐵五萬噸以上 
（三日上午九鐘） 
北京電荷使未允我整理德華銀行（三日上午九鐘） 
北京電敵船又有被二菱公司租去說該公司運動曹汝霖巳出資三百萬組織公司 
（三日上午九鐘） 
北京電敵船歸大逹承租有五艘可航遠惟有須轉租日本三菱說現滬商某抗議最力華僑亦來電反對（三日下午二鐘） 
北京電農部將專設僑務處不一日提出閣議（二日下午八鐘） 
北京電日人在屋氏任審計院顧問一日巳就職其原任正金副總辦另舉川上巿松 
（三日上午九鐘） 
北京電一千萬墊欵五日左右交付約在上海正金分行交欵（三日上午九鐘） 
北京電日借欵訂陽日在滬正金銀行交付由中交兩行分提每十日將提欵額預告正金照撥提回後以三之二存中行三之一存交行（三日下午二鐘） 
北京電派第三師砲隊携機槍四架開赴濟南助勦毛匪 
（三日下午二鐘） 
北京電外部新設調查處掌管調查外交事項及各國政况 
（三日下午二鐘） 
北京電財長主幣制改金本位並調查全國金礦産額 
（三日下午二鐘） 
北京電農部管理國有森林規則擬用部令公布（三日下午二鐘） 
北京電浙烟酒局長因屢次解欵皆用北京中交票顯有朦混財部特電浙財廳澈查新局長暫緩赴浙（三日下午一鐘） 
北京電東京時事新報總理石川將來華考察（三日上午九鐘） 
北京電法使康悌定蒸日歸國馮訂明日祖餞（三日下午二鐘） 
東京電中國留學生會昨日午後在瀛生會館開會歡迎張戴二人赴會者數百人先由幹事述歡迎詞繼由張戴二人演說東京電日支國民協會昨日（二日）議决謂寺内内閣援助段内閣承諾種種借欵爲不可云云 
外電 
北京電某協約國公使館員談及中國加入戰團一事謂中政府取與美國同一之形式或加入單獨不媾和同盟一任中國之自由協約國並無所希望云云（三日） 
北京電改正關稅緩付庚子賠欵並改天津條約問題前日經協約國公便便議討　意見尚未一致該會議今後仍須接續討議此問題云（三日） 
北京電中國處分德奥輪船一事協約國方面有分擔租借之議目下正與中國交涉（三日） 
北京電據某協約國公使館方面消息協約國公使對於改訂關稅意見多數主張照現稅率增加三成卽現五分稅之物增至六分五釐又緩付庚子賠欵代以借欵（三日） 
東京電政友會之岡峙邦輔氏今日在三緣亭招待張繼戴天仇兩氏元田大岡中橋床次松田小川横田小久保营原等爲該會主要陪賓共同午餐交換意見（三日） 
東京電鎌倉圓覺寺管長釋宗演師爲視察中國敎育擬不日由鎌倉出發（三日） 
以上東方通信社電 
戰電 
　　倫敦電德軍艦出現里加灣非出人意料之事大約一九一五年德人施行失敗之海陸合攻之舉行將重見蓋俄國海軍今日腐敗之狀易啟敵人覬觎之心也（一日） 
羅馬電公報云奥軍屢　桑加白里爾山北坡與戈里齊亞東面猛力回攻均爲意軍所敗大受損失意軍奪獲白里斯土維柴山谷敵戰壕數段昨日意軍俘虜七百十七人意軍自大戰開始至今共俘敵軍官七百二十員敵兵二萬六千五百八十一人（一日） 
巴黎電薩洛尼加法軍戰報云布軍復在塞加狄爾根發砲猛轟從事進攻受挫而止法軍旋回攻逐出占守最後數道戰壕之布軍（二日） 
倫敦電海格將軍報稱天氣晴雨不定蘭斯南面及海濱附近敵砲隊頗活動今晚報稱英軍在維斯夏特東面襲　得利以炸彈擲擊敵兵地窟且以機關槍轟擊逃兵英軍在哈夫蘭柯爾西南敗襲擊之敵兵昨晚天空戰事復活動　飛機墜落兩架英機失一架（一日） 
巴黎電今晚公　云赫特比斯香巴業地方面凡爾登境之三○四山等處砲戰甚烈（二日） 
俄京電鐵路駛機人因要求未遂决議罷工惟運兵與醫院火車照行開駛其他工人協會不願贊助若輩　府刻正施行嚴厲之計畫（一日） 
俄京電前皇太后獨居克里米患疾甚劇（一日） 
俄京電各報載稱莫斯科大會舉行之日俄京發見破壞革命事功之秘密案其主要犯有著名政治家及軍官敎員現已查獲證據 
（一日） 
俄京電據確實消息謂秘密案牽涉之人多在京外就逮京中僅拘獲數人政府以爲目下未便宣布所拘之人名及搜查之結果此事無大影響惟當局者查究甚力（二日） 
巴黎電内務總長瑪爾　氏辭職（三十一日） 
要聞一 
 
 
 

Page 3

 
 
[晉南匪患因果之西訊]  
　　字林報八月二十一日山西綘州通訊云目下空氣漸淸矛盾之傳言漸可分析而究其眞僞故山西南部所發生之事今可略知其梗概晋省之被匪擾固久屬意中事惟此次之夔實由若干政客與舊官僚幕後操縱招引秦匪而來秦省土匪竄入晋境武裝頗佳且有服戎裝者而匪首則爲前充陸軍大尉之葛謙（譯音）其人尚有指揮羣匪之能當地匪人及一般擬乘時局不靖作亂刦財之徒羣起響應遂有侵掠之禍匪徒以綘州爲其特别目的物而此城又全無防備幸太原官場應付迅速兵士已於鐵路未被水冲之前由京返省當即奉行開赴綘州兼程並進神速異常實破天荒之創舉太原離此約七百五十里不足五日聞巳有一營抵此匪徒遂不敢正窺綘州僅肆虐於數縣城村莊鄉鎭大受蹂躪以全體言兵士行爲似尚不惡然亦有不盡然者平陽府與蒲州府皆受匪禍大局因以擾亂損失當然不少今匪已由大寗縣附近荒山曠野間退走故各處不久即可恢復原狀兵匪曾在數處惡戰以蒲州方面爲最甚至於雙方死傷之數則無從確知晋南半省之農民因兵匪經過大受騷擾各方面遭遇不同官吏有因供應不善致被兵士毆擊者民間有被奪去車輛而不見還者有納巨欵爲壽以免騾馬被徵發者亦有服役而獲重賞者綜之人民受匪亂之影響者不知凡幾鄉村偶見戎服持鎗之輩雖人數寥寥卽爲之惶駭不巳至於其人是否兵士抑係逃卒或流寇鄉人皆不加分别且無分别之方法僅願其稍有所獲卽離此他去而已盜匪肆虐若是之易此誠大可奇異之一點也絳州目下得兩頗多 
[雲貴獨立後川局一變]  
　　（成都通信） 
自周代督二次西上調停之聲浪傳出後成都人民極端反對主戰之說益形激烈而附和周代督調停之說者則有重慶鎭守使熊克武數人至第一次主張調停之楊維楊肇錫鍾山諸人亦已默無一言正紛紛擾擾間而雲貴獨立之通電飛來於是中央乃大變其向日對川態度即電令周代督整旅以待暫勿西上而周代督調停西上之最高呼聲亦不得不暫行擱起并關致電劉存厚（一）表明擁護中央願出師同鍾師長攻取資中（一）表明决不西上願坐鎭渝城備戰前方並乞劉力防滇軍相機進剿此外又令一師駐防隆昌之一團一營完全開赴内江增厚駐内江唐營之兵力同時滇軍亦有種種作戰計畫（一）據守費中之滇軍近又增援兵約二團係由叙府自流井開到者該縣北門外兩路口水連鎭等處滇軍架設木城預備作戰（一）滇省將宣佈獨立之前唐督卽徵募新軍一師發川備戰現已有一旅抵川南之納溪縣其餘尚在中途被阻聞係因滇邊鹽井渡地方地震道路崩裂之故也昨日（八月二十一號）資中方面川滇軍已繼續開戰聞川軍獲勝當周道剛將任代督時羅佩金有電請周調停周當覆電允諾及任代督後羅佩金曁滇軍師長顧品珍趙又新等均紛紛致電申賀周又覆電申謝感情頗洽乃不十日而霹靂一聲雲南獨立咄咄逼人之哀的美敦書突然而下兩方頓成仇敵此於川局變化大有關係者也 
劉存厚自奉國務院庚電詰責後不但自呼其寃卽旁人亦多爲抱不平觀前日省議會電曁各法團等之呼籲可見一斑劉久欲再電中央一洩其憤而又恐中央深拒兹見雲貴宣佈獨立不認中央政府之通電傅出劉以爲此心可白之時期至矣即於本月文日通電各省及中央并川省留京軍官胡文瀾周吉珊等將滇黔略川之陰謀羅戴破壞統一藐視中央之種種不法行爲詳述一番并申明先後在成都抵禦羅戴　係應全川人民之請求並非反抗長官其文洋洋數千言未知中央視之又復如何也 
周道剛自見雲南宣佈獨立後調停勢已無望又恐羅再攻劉再在川開戰放近來頗抱憂慮（一）内受困於贊助滇軍之熊使軍隊外見逼於駐綦江之黔軍頗覺進退維谷（一）周雖有一師之衆惟現駐渝者不及熊軍之多餘皆分防各處然時勢旣已如此不得不决一最後計畫刻已下動員令預備與滇黔軍一戰第勝負未知如何也 
[湘垣發現炸彈案續紀]  
　　八月二十六日七句半鐘湘省之太平門金線巷口又發現炸彈案先是湘城本有謠言謂某方面已遣派偵探來湘將不利於各高級軍官是日第二師師長陳載坤偕荆榷運局長出城訪友徒步入城行至金線巷口忽轟然一聲有人從譜中擲放炸彈連擲三枚均未命中陳師長當即避入菴内之日本牙科醫院用電話報知軍署其時金線卷一帶電燈忽然熄滅附近居民均極驚駭少時軍警蜂擁而至所有太平門一帶街道一律斷絶交通嚴行搜緝譚兼督立下緊急戒嚴命令單署前後不許閑人往來並派兵放哨以資周密 
軍警旣齊集金線巷等處即認眞盤查拿獲帶有鳥槍之嫌疑犯謝茂生熊松喬等三名二師師部護兵亦拿獲形跡可疑之朱得勝一名比卽帶交警　略加審　四人均不招承　巳併送二師司令部嚴行訊究矣兹錄譚督軍及　師長布告於下 
譚督軍布告云案查昨日午後八時第二師師長陳復初因公在太平門忽有亂徒肆行施放炸彈情事該師長顧全大局擁護共和勤勞懋著乃不逞之徒竟敢意圖加害殊屬喪心病狂直接危及個人生命間接擾亂吾湘治安若不嚴拿到案惟法懲治不足以　四惡而保安寗餘令行警務處及各軍事機關嚴密緝拿外合行懸賞查拿無論軍民如有能訪查確實主名來署呈報因而拿獲懲辦者賞洋五百元正儲欵以待决不食言爲此布告軍民人等一體知悉切切此布 
陳師長布告云照得軍人天職重在保衛地方本師長忝領師千於兹二載平時整飭軍紀要以維持桑梓治安爲職志前於軍事會議時復奉督軍譚面諭現值新舊交替之際各師長對於地方秩序尤宜力任維持等語乃近查有不逞之徒造謠煽惑希圖擾亂甚至有危害物發現情事似此居心叵測非僅關於個人直將危及全局亟應嚴行查究以儆不法而維地方除緘請警廳嚴密查禁外合亟布告軍民人等一體凛遵甚勿爲奸徒煽誘致罹法綱切切特布 
[南京快信]  
　　李督接篆後省防警戒已不似前嚴密昨晚忽又下特别戒嚴令聞因接有密探報告消息故軍警巡邏逹旦始罷 
李開侁奉總統命入粤調停昨過寗謁李督陳述總統對於西南主張之意見 
李督離贛後贛財政廳長烟酒公賣局長榷運局長中國銀行行長均已撤換李頗不滿於財政當局之用人聞昨已去函詰責 
陳光遠昨（二日）乘招商局江裕輪船赴潯隨帶衛隊三營昨午前十一時由寗開駛江元砲艦未泊下關饒總司令改派江貞護送聞陳定本月五日接贛督篆 
第十二師軍隊昨續到三團暫駐浦口 
下關巳設海軍總司令處機關饒總司令因該處房屋靠近熱閙巿場擬將該機關遷入儀鳳門海軍雷電學校内辦公 
軍民兩長昨令各屬禁止人民應敵國之兵役或工役 
李督昨奉中央電於戒嚴期内有節制水警商巡及調遣巡防警備隊之權 
李督因省防重要昨電京促王廷楨回寗 
齊燮元師長將任江寗鎭守使日内發表 
李督派顧問宋育德陳紹箕入京有所接洽 
張敬堯　何某來寗謁李督齊長籌商剿匪事聞張倪意極深李督擬作調人以解其爭 
李督指令省長警廳長王桂林取締妓女散居財廳胡翔林接奉釐稅考成條例按年紀功在四次以上得呈部分别給予勲章如徵收短少至一定限度即實行撤換 
中央昨又來電催解協欵財廳續派多員分赴各屬催徵 
　政應長胡翔林昨奉部令民間買賣房屋須由官中售賣以資推廣 
新任金陵關監督曹　謙定十日履新 
淮揚鎭守使馬玉仁創設陸軍敎練團以　十三協軍官王冠倫爲主任昨請督署立案 
贛省會議長任壽祺昨因事未行准今日（三日）晚車赴滬 
前四川都督川邊鎭守使尹昌衡由京過寗謁李督 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[臨時參議院與西南問題]  
　　召集臨時參議院曾經閣議議决然此種計畫純係某派閣員所主張故前次開一名單請段總理交各省指派後因西南各省對於參議院極不贊成雲南督軍唐繼堯有電來京表示如召集新國會亦願奉命之意馮代總統閱電後以爲召集新國會本爲正當辦法若西南問題藉此可以解决俾國家收統一之效又何樂不爲故召集參院案經閣議議决後命令擬就送往公府蓋印河間諭令暫緩發表在段總理方面亦本無組織參議院之必要不過因某某總長主張甚力未便重拂其意今馮總統旣欲徇唐督軍之請段亦可以勉從故參議院或將從此無形打消 
英文京報云立法機關之辦法本有恢復舊國會召集新國會組織臨時參議院三說近來臨時又參議院一說業呈停滯之象或將至打消亦未可知其在前兩次閣議時梁湯林三總長主張卽行發表而張乾若范靜生兩總長則主暫緩及馮河間亦主先疏通西南於是遂成擱置之象然湯總長語人猶謂一二星期内必可發表進行必可無阻也召集新國會一說馮氏心甚嚮往之據公府方面消息馮於數日前確曾密電各省對於此說有所主張蓋馮意以爲調和西南惟此爲善以唐陳兩督軍之要求皆主此說且如對於西南謂新國會必不可召集不允者即以武力解决實名不正言不順不如徇其所請也而馮氏以外各閣員對於此說亦非固拒將來或成事實至於恢復舊國會馮氏日前與人言及亦謂不反對此事至於閣員之中則曾於日前開議因及條件的恢復憲法會議之說其中贊成爲張乾若范靜生亦不表示反對惟梁湯林曹四總長則反對之至於段總理對於法律本不甚留心關於立法問題亦空空洞洞無拘執之意見似乎三說皆無所不可故今日之立法關實在惝恍迷離之境蓋較之從前臨時參議院說最熾時雖有不同而究竟轉到何種辦法上面則尚難預言也又云昨日上午十二時馮氏與閣員之大部份大開會議是日所議者並無甚多之問題僅有臨時參議院與西南和戰問題聞馮氏以中國形勢頗類麻木不仁臨時參議院之組織旣不能得全國贊同勢不得不暫從緩議倘政府以此議爲萬不獲已亦須西南各省均派代表來京表示贊同然後發表故臨時參議院不但遙遙無期或從此消滅亦未可知至於對西南和戰問題聞係内閣主張武力解决馮氏之態度尚不明瞭 
對德奥宣戰與傅良佐督湘兩事西南各督軍頗懷疑惑疊電中央探索眞意府院均於日昨去電詳爲解釋其原文如下總統致西南各督軍電云南寗陸巡閱使譚督軍廣州陳督軍雲南唐督軍貴陽劉督軍長沙譚省長鑒此次政府對於德奥之宣戰案審察外情之嚮背較量國勢之安危至再至三始行宣布誠以潮浪激盪舍此無術圖存非敢挾冒險進取之心而以國家爲孤注也兹據外交部呈閱日法英俄比五國照會僉謂接到中國照會業已電逹本國確信本國政府對於此際將來兩國之友好係益加敦厚欣願表明連帶責任及協助之意自必盡力贊助中國於國際團體之中占得大國當有之地位曁享此地位之優權等語外人心理如何即此巳可概見至於種種手續刻已籌議施行所望全國之人戮力同心以爲後盾深慮諸公未詳眞相不免懷疑特此馳電布聞尚希省察爲盼國璋印國務院致陸巡閱使電云武鳴陸巡閱使鑒華密靑電悉譚省長淸亮淑均愛民勤政惟軍旅非所素嫻專以民事直畀今日文人不能將兵已成各國通例爲軍事計爲湘省計爲組菴計皆以專辦民事爲宜湘俗强悍誠如尊諭善用之則爲勁旅以衛國家否則逾越恒軌以滋擾害尤非知方通變之才不能控制統馭湘省易帥良非得巳且以傅易譚蓋亦幾經審愼傅本湘人情愛素通斷不致因更調而生携貳明令早頒勢難反汗遠承關注感無可言望將此意轉告西南各帥爲荷院寒印 
[財部最近任免屬官内幕]  
　　財政部近日裁汰部員任免屬官己在著著進行惟對於呈請任命兩浙鹽運使杭關監督及津浦鐵路商貨統捐局會辦外間所傳内幕中經過情形頗有足資吾人之談助者試分述於左（其一）新任命之杭關監督沈爾昌原係浙江政務廳長月初曾由齊省長密電總統總理及財政部鹽務署保其堪爲兩浙運使梁總長當交某君撰擬覆電謂中央對於鹽務人員現在考核此時尚無更動俟考核後再行酌辦電甫發出數日而袁思永忽拜兩浙運使之命齊省長以中央長官對於外省全無誠意日昨來電詰問略謂前保沈某堪任運使承電覆俟考核後核辦今忽任命袁思永是中央對於外省絶無誠意耀琳業經辭職請轉告袁某俟鄙人交卸離浙後再行到任此電到京時袁思永巳起程赴滬無法通知財政當局頗覺爲難又不好呈明總統總理遂逕電齊省長道歉並商請以沈爾昌任杭關監督齊之覆電未到而沈爾昌杭關監督之任命又發表矣（其二）沈爾昌之任命爲杭關監督固爲敷衍齊省長之面子然未提及其原政務廳長一職如何處置其爲兼任乎則未免有一人兩官之嫌若將來開去政務廳長齊省長能否失此臂助則又一問題矣（其三）津浦鐵路商貨統捐局會辦原係部派之委員並非薦任官日前竟呈請任命則變成一薦任官矣且盧毅之爲該局會辦其初本巳擬有部令旋由金次長親批註銷二字後有某人不答應於是又呈請明發命令云 
[此後遴補視學人員辦法]  
　　敎育部前具呈總統請照國務會議議决案嗣後遴補視學仍依原訂規程不再照薦任職分類序補辦法業於前月三十日奉令准如所議辦理其原呈略云竊本部視學一職關係重要非學識優裕於敎育確有經驗者不能勝任前本部於民國二年頒布視學規程第五條所列全文即爲任用視學資格之限制原文内載有薦任文官資格而合於左列各項之一者得任視學一畢業於本國外國大學或高等師範學校任學務職一年以上者二曾任師範學校中學校校長或敎員三年以上者三曾任敎育行政職務三年以上者等語是旣有薦任官資格尤必合於上列三項之一方能入選此在銓叙局薦任叙補辦法未施行之前本部對於視學之遴補已屬格外嚴重具可徵考現在薦任叙補辦法雖巳頒行而本部此項規程仍難廢止在叙補所以整齊銓政之法而規程實以操敎育行政之機舍此取彼固有不可顧彼及此亦所不能兩者之間實有衝突之點如叙補之第一項爲高等文官考試及第曁留學甄拔試驗及格兩項人員按之規程第五條所列各項即屬不易符合其他窒礙更復不少現今全國敎育正特積極進行若視學資格不從敎育一方面嚴重審核則一切進行事宜皆無可望用是再是審酌不得不於視學規程與叙補辦法兩者之間定一專主之法擬嗣後本部視學員缺除依照銓叙局五年九月二十八日具呈薦任文職任用辦法所定資格外並照本部所訂視學規程從嚴審核方予充補不再依照薦任分類叙補辦法以昭覈實而免窒碍至本部他項薦任職自仍照叙補辦理當將此項情形咨由國務院提交國務會議議决照案施行理合具呈謹請鑒核訓示祇遵謹呈 
[楊蔭杭案議决不受懲戒]  
　　前交通總長許世英因津浦路租車購車案有受賄嫌疑經京師高等檢察廳檢察長楊蔭杭派檢察官張汝霖偵察傳訊當由前司法總長張耀曾呈請大總統謂楊蔭杭張汝霖違背職務停職交付懲戒現由代理委員長周紹昌呈明大總統謂不應受懲戒處分兹將呈文及議决報告書錄下爲議决京師高等檢察廳檢察長楊蔭杭檢察官張汝霖等懲戒案繕具議决書恭呈仰祈鈞鑒本年五月十日承准國務院函交奉大總統令司法總長張耀曾呈檢察官違背職務請予停職交會議處等語京師高等檢察廳檢察長楊蔭杭檢察官張汝霖均着停止職務交司法官懲戒委員會依法懲戒此令等因到會當經指定主任調查員切實調查報告一面通知被付懲戒人楊蔭杭等提出申辯書去後旋據被付懲戒人先後提出申辯書並應詢到會復經委員詳細審查依照法定程序開全體評議會多數議决該被付懲戒人楊蔭杭對於許世英一案其實施偵查處分未能愼重將事自不免稍形急切然按諸現行法令尚不在應受懲戒之列張汝霖係遵行長官命令職務上尚無違背亦無庸加以懲戒該被付懲戒人等停職業經數月經此次議定之後應如何復職之處另由司法部依法辦理所有遵議楊蔭杭等交付懲戒各緣由理合繕具議决書呈請大總統鈞鑒訓示謹呈聞已於八月二十八日奉指令矣 
[晉邊匪亂之官塲報告]  
　　晉邊匪亂情形迄無正確消息兹據官場報告謂山西督軍閻錫山近有戰報到京略稱大股陜匪二次東渡追剿情形業經電陳在案旋據張鎭守使電稱匪衆號稱二十營實數五千餘名槍彈充足志在乘我軍北上討逆搶刦運城鹽欵巳以重兵守護運城餘軍不敷剿堵等情當即由省派兵一旅南下嗣迭據張鎭守使商旅長等電報匪攻臨晉不下隨竄擾榮河河津萬泉意圖繞攻平陽適商旅長已至新絳四面圍剿鏖戰六晝夜先後斃匪二千餘名奪獲騾馬槍彈多件我軍死傷營連排長數名士兵三百餘名匪勢仍不大衰等語錫山接報後以河東爲富庶富庶之區若久爲匪擾損失太鉅非引入北山不易殲滅遂令該鎭守使旅長等抽開一面並調永和大寗石樓汾陽各路軍隊開赴北山堵其北竄一面將沿河船隻一律拆開赴北山堵其北鎭守使旅長等由南向北積極痛剿匪果窮蹙竄入鄉寗山内復令張鎭守使堵匪來路商旅長入山兜剿嗣據商旅長報稱匪入山後被我軍三面圍剿連戰三晝夜斃匪千餘名匪大挫敗竄逃馬鬭關意圖西渡因無船隻遂佔割麥村死力抵抗我軍奮勇進攻於十三日佔領該村以日暮山險未敢窮追即在原地露營該匪以去無出路復集散匪於夜十二時來攻我軍疲勞過甚幾被衝散死力抵禦得免包圍嗣天明後震親率隊衝鋒七次連奪七嶺卒壓該匪於河畔該匪救死不暇携械投河擊斃者不知其數正擬滅此朝食匪僞第九支隊長王子明派人手持白布來營乞降口稱匪首郭堅自割麥村敗後即微服潛逃餘匪七百餘名情願繳械投降乞命西歸可否請示等語錫山當令該旅長先行收械另候命令又據該旅長報稱於十五日收械後永和譚營長因不知匪降率隊圍剿殲滅殆盡等語除將追剿詳情及死傷官兵名數並應懲獎各員另文呈報外謹先奉聞云云 
[奉天湯閣忱舊部之不法]  
　　自湯閣忱去奉後其親信部下紛紛隨往湯氏事敗潛回奉省無依賴此輩了無大志但不得如昔日之恃勢横行已覺難於安適故近日沿京奉線之新民黑山沿遼河之遼中海城台安盤山咸有此輩蹤跡假名某師某旅招募隊伍如前筦遼河水警之宋單子與其子廣田又湯之外甥劉景雙兵至則深居避匿假託良善兵去則假藉名義肆意刦掠奉省本與直隸朝陽縣毗連若輩每每由該處招聚胡匪潛運來奉前年逋逃連埠之金鼎臣自春徂夏本有與之勾結之勢近益野心勃發頃據官場方面言張督對於此項匪徒已電檄二十八師軍隊分路出防惟須先將其首要驅除方能殲滅小股聞已將劉景雙往來之路絶斷劉刻已不在沿京奉線運動逃竄他方矣至金鼎臣一方已與外人方面磋商引渡否則必使其在租界不再活動以免接濟土匪聞外人方面亦頗以爲然至北鎭義縣新民黑山一帶則由二十八師全力會同警察痛剿並由一百七團協剿海城遼中台安及遼河沿岸另由騎兵二十七團及二十七師所派遣之陸軍痛剿并由遼河水警游弋聯合分防限於日内將各匪殲除此官廳最近之願望也又聞劉景雙近在營口租界内居住共有羽黨十人不知如何竟用手鎗將租界内日人擊斃一人重傷一人經該地我國官吏用電話報告當局接電詢問原委立派日顧問赴營口與日本當局交涉將劉某拿獲（其夥伴業已拿獲九人）並委派前警察廳長現任江省軍署副官長李少白赴營辦理此事矣 
[黑龍江之移墾史（一分通信）]  
　　黑龍江省土廣而肥誠天然農産之區惟以地居邊遠交通不便且胡匪出没無常軍警保護難週以故開放雖近二十年之久而開墾成熟之地尚不及全面積十分之三五說者謂宜移内省之民從事開墾自係切要之圖第黑省移民政策已屢次試行至今收效殊尠則亦以用人不得其當辦法未盡適宜之故兹將已過之事實及現在之成績詳述於下 
黑省移民始於淸宣元年維時天門周樹模撫黑適值鄂省歲饑民不聊生鄂人隨宦黑省者稔知訥河兩岸地質膏腴遂建議於周請以庫欵十五萬兩移鄂省之民開訥河兩岸之地周准其請據情奏咨旋奉諭着照所請辦理於是設局派員從事招徠凡五閱月實用銀十四萬兩有奇共移民三百餘口沿途川資及到段後所有房井牛犂籽種俱係官欵墊支原擬劃出生荒二萬晌限三年開齊成熟後陸續繳還墊欵移民實邊一舉兩得而於官欵仍無損失開拓邊荒莫此爲善無如所移之民程度不齊或不諳耕作或不服水土未幾即將官有物品盜賣紛紛潛逃回南至今所存不過數十人所墾之地不過二百晌公家耗費鉅資名爲移民開墾實則無異國家多頒給鄂民一次賬欵也 
民國三年朱慶瀾巡按黑省因山東災民嗷嗷待哺請准中央由黑省放荒項下籌欵二十萬元移山東之災民赴黑開鄂民遺下未墾之荒其宗旨係以墾代賬與周前此辦法大致相同惟此次則略有限制非經挑選認爲眞正農民不准移送墾所計爲時半年共費十萬數千元移民一千二百名現已開成熟地二千一百餘晌前後比較自以此次移民成績稍優然盜賣官物潛逃回籍之事仍時有所聞至官墊欵項將來能否如期歸還亦尚在不可知之列是黑省移民一事目前尚未能逹到完善地步 
按日本北海道移民政策多採取間接補助主義如減輕租稅整理交通水利等事皆是黑省如仿照辦理則莫若減輕租稅擴充警察整頓交通水利使人民知利所在不招自至似較從前辦法費省功倍惟政府現方注力於軍事方面對於墾殖一項恐已無力兼顧其實黑省乃中國東北門户移民所以實邊實邊始足固圉我國若不自圖利權將爲外人攫取盡淨再遲一二年我雖欲着手經營恐已不及挽救矣 
[川省主和主戰之紛擾]  
　　近來川中調停之聲甚盛惟人民方面則甚反對兹錄關於此事之電文如下 
周熊請調和戰事電云叙府羅將軍資中顧師長瀘縣趙師長綦江葉司令成都劉軍長順慶鍾師長張道尹均鑒蓉變勃發錦雲慘淡禍結兵連倐及一月民生塗炭瘡痰滿目覩兹浩刦憂心如焚近以兩次水災蕩析流離哀鴻遍野 
 
 
 

Page 7

 
 
戰禍若再不弭民命實無以堪諸公皆勛高首義再造共和當此國基未固風雨飄搖之際想亦不忍戰事蔓延徒爲局部之爭况夫戰鬭區域盡就凋殘膏血殷鋒類多良善設久不罷兵失諸公保赤之懷道剛等爲川民請命望各飭所部即日停戰蒸黎受惠大局蒙庥若必於此時雙方各執一詞此非彼是聚訟紛如甲論乙駁無歸審諦長此齦齦致辯騰口興戎轉傷諸公救國救民之心而貽私怨鬭很之誚徒損勢力不戢自焚將焉用此萬望鑒察鄙忱迅行息戰至是非曲直一俟停戰後道剛等即以良心爲衡必出至公至正之評判决不有畸輕畸重越公是公非之範圍明河皎日共聞共見謹披肝膽請釋戰爭如蒙贊同即希電覆道剛等即籌停戰辦法另行乞敎臨電神馳無任翹企道剛克武叩魚 
羅佩金允停戰覆電云渝城周師長熊鎭守使鑒魚電敬悉兩公罷兵息民排難解紛之美意昭然若揭欽仰莫名前方各軍激於義憤勢非得巳兩公能主持公理鄙意無不贊成巳電顧趙韓劉諸君分令所部停止征命至停戰辦法望籌酌見示以便酌飭各軍遵照佩金叩陽 
　　省議會反對停戰電云重慶周師長鈞鑒奉讀靑電藉悉戎斾就職渝中全川子黎託命有人極賀極慰六年以來滇黔侵略主義大張旗鼓帝禍結果兵滿全川始因羅力排戴戴縱川滇交閧繼復借端鋤劉迭釀兵釁千里爲墟此中是非中央容有未審我公平旦冥想心斷如何二三兩師肉搏作戰爲川防禦豈計其他我公始終中立是否承認滇黔駐川任其蹂躪抑或招來揮去别有良謀否則臥榻之側他人鼾睡公豈能安理遣客軍究有何術尊電稱尅日督師西上毅然確有把握但是否仍前眞電約同顧趙各師不無疑問兩軍血戰方酣别隊前行滇不疑公助劉川必疑公援羅非有溝通萬難通過急應表示以釋杞憂尊電又稱川局糾紛　難收拾收拾云者妥籌善後之謂今滇黔增援糾紛方始尚無目前正當之解决焉有事後摒擋之收拾藎謀碩畫請示南鍼至重慶爲全川命脉公即坐鎭猶恐變生肘腋一朝成行旌旗變色滇軍現踞資中萬一前津梗阻公進無所往退無所歸唐羅久無中央犧牲人道何有於公英雄勝算何在總之公受命於危難之日主和必有其方主戰必加一面不和不戰任聽客軍自由行動何以對川事關全蜀存亡不得藉口軍事秘密不宣同係川人利害切膚敢布腹心速盼電覆四川省議會叩諫印 
公民主戰電云重慶周師長勛鑒聞公痛心兵禍願任調人大斾將西欽企曷極惟渝中重鎭兵力素單分隊遠行搗虚堪慮前者渝中一五兩師按兵不動駐瀘滇軍遂得空虚防地蹂躪東南今羅督雖甘言蜜語來電乞和然民忿未伸彼伎多狡非令滇黔兩軍胥出川境絶無休戰之時機安有停戰之餘地伏望我公軫懷災衆爰整義師坐鎭原防居中策應庶伏九攻九却之力再樹七擒七縱之勛涕泣布陳伏惟垂納公民宋炳文羅震炘陳翾章周先禮屈鼎勛廖鋆等十萬人同泣叩眞印 
資陽張鵬舞團長電云成都劉軍長飛轉省議會曁曾煥老諸公均鑒尤文各電均敬領悉滇黔一再禍川稍具天良斷難容忍資陽雖克復敵勢仍在披猖陽借停戰以期人陰密增兵而襲我正當防禦本非法外之行爲妄譚關停尤爲　舞所痛恨回憶去年七月我父老歡迎羅氏否認吉公（周駿）舞雖孤立無援尚與敵軍血戰矧今日諸公協助將士一心旣無後顧之憂何故逡巡不進除商郝李兩團長積極進行外謹此奉覆並乞敎言張鵬舞叩寒昨日省議會對於周師西上調停之事召集議員特開茶話會朱大鏞議長報告云近接周道剛師長自渝來電謂不日率軍西上調停戰事並勉承中央督川之命楊應璣起言云本會前已電請周代督仍住重慶防守地方不必西上並電請中央飭令周坐鎭川東吳其煥云現滇軍蹂躪川省周師長有防禦之責應先戰退滇軍然後西上不應藉口調和以遂其私意劉西池云周師長接新督軍任非先將滇軍逐出川境不可至滇黔兩軍禍川人民所受財産生命之損失應嚴令該軍賠償不得以調停二字抹煞最後朱議長云周師長之心跡現旣路人皆知本會應卽嚴電責問該師長刻旣奉令督川對於禍川之滇軍如何抵禦對於作戰之川軍如何撫馭究竟有無把握並請將平定川局大計畫先行宣布全體贊成當即公推高秘書起草分電京渝矣 
[張懷芝出京與禹縣匪耗]  
　　張督軍於本月二十五日搭車赴京已誌前報兹聞張於十六日夜間由津抵京後即住於西長安街雙塔寺後身興隆大院門牌四號庽内二十七日晚間詣公府晋見大總統其報告之件及請示辦理各項要政約略計之一報告辫匪猖獗蹂躪商民及官軍剿辦實在情形一報告魯省西南各縣屢被旱澇天災哀鴻遍野要求總統設法賬濟及豁免下忙納交田賦銀兩一報告擬定山東全省佈置陸海要隘防務辦法一請示收没魯境德人建設敎堂及德人私有田産之辦法一請示河間對待川滇兩省所持之方針事尚未竟而忽聞禹縣警信遂匆匆出京矣 
山東禹城兵變情形曾誌前報兹聞其地土匪勢亦甚熾官軍曾與之接仗一次已將匪納入重圍旋又被其逃去而得間仍爲某路官軍之袒庇先是股匪顧德麟等由齊河西竄駐禹第七混成旅營長齊望亭統率游擊隊兩連西向逐捕行抵某村聞股匪在馬後莊屯聚相距僅止數里齊營長欲知匪徒眞相遂被簑荷鋤改扮農夫親入虎穴偵察一切探悉該匪約三百餘人器械極爲精利齊營長以衆寡不敵派人回城續調兩連並大砲一尊以壯聲勢乘匪不覺突將該莊包圍爲一舉蕩平之計此舊曆七月七夕事也該莊舊有寨　極爲堅固匪等憑寨而守砲火交加勝負未决齊營長又將底營兵士除留二十人守城外餘則悉數調至並運鋼砲一尊子彈兩車於是圍攻益密賊漸窮蹙周壘而呼曰吾輩兵旣可匪匪亦可兵本屬一家何必相扼若肯開一面之網則銀洋數十萬元烟土數千兩盡可舉以相贈官軍亦答以若能繳出鎗械則貸汝一死財物非所愛也該匪等自知必死悉力抗　顧匪等戰術甚精每當官軍砲火猛烈時彼即寂然不動俟砲聲稍息彼輒出數十人以撓官軍官軍還鬭則又踡伏濠中故激戰一畫夜賊中傷亡甚少齊營長不勝憤激遂身先士卒猛力攻撲至初八日午後突有駐某處之新軍至（非禹城叛軍）自請助攻齊營長以未悉該軍底藴兼以該匪釜底遊魚滅亡在即無庸臂助因婉言謝却該軍堅請不已遂令其扼守西南面本日黄昏後齊營長以大砲轟擊該莊東門别遣死士蛇行至寨根踰牆攻入及大隊入莊則賊已盡由新軍防線全數逃逸矣旋卽偵悉該匪與新軍雙方接洽交換條件遂得逸出重圍官軍入莊後檢點死傷計軍官死傷七人十餘人莊内發現屍身四具其一爲人認領確係該莊某大户之雇工其三具約係土匪 
[江蘇高檢分廳之地點問題]  
　　江蘇高等審檢分廳自廳委王任等來浦查勘後以城内同仁典房屋百餘間改建較易極爲合用惟以内有第一混成旅醫院在内即由浦人與馬旅長婉商並經地方人士郵請督軍核示批由馬旅長核議准行旋經省議員朱紹文會同鎭署副官馬甲東查勘繪圖詳復督軍一面函致蘇高廳即時派員來浦組織在案乃淮安人力主設於該處惟就各方面觀察分廳地點仍以淸江爲宜蓋分廳之設立因淮徐海各縣交通不便人民對於非法之裁判每有捨棄上訴權而茹苦隠忍者故爲此救濟淸江居江北中心淮徐小輪之利逹淮海小輪之利逹利朐各公司均在附近與設立之本旨相合且同仁典地址甫經接洽就緒所有屋宇略事改建卽可適用當此國家多故之秋財政困難自以撙節爲上淮安舊漕署需費較巨考棚又爲第一團本部所在若使於旣讓陸軍醫院之同仁典而後再令其重讓團部無論無相當地點且值年事倥偬之際恐未必能如此任意也况江北文武長官均在浦城軍警林立保護較周故淸江輿論咸以高等分廳地點舍淸江莫屬云 
[杭州快信]  
　　建德解來之黨人嫌疑犯陳民傑迭據軍法課提訊情節尚輕遞回原縣禁錮 
杭縣知事已發表委調浙前江蘇任用知事景崧署理候補道尹强運開已委署吳興縣缺 
各縣征收糧賦每喜先用小票後給版串以致重征匿報弊端百出迭奉禁革抗玩如故齊省長現飭財政廳妥擬懲罰規則重申前令從嚴取締 
全省淸理官産處昨已實行遷移至油局橋金姓大厦辦公 
南潯電燈公司經理施某被陸亦郊舉發謂施前呈江蘇省長核准先由南潯試辦逐漸推廣至毘連蘇屬震澤鎭原批係屬揑造齊省長已飭錢塘道尹派員會縣確切查明呈覆核辦 
衛戍司令部飭砲兵第一營會同警察保安隊分日夜兩班嚴密梭巡西湖松木場曁天竺靈隠一帶派員巡查每日須照章報告 
入秋以來此間天氣酷熱異常日來時疫盛行狀類子午症初起腹痛如絞逾時即泄瀉不止　　夕死斃命極多 
地方通信 
[松江]  
　　提督遺愛在民前淸江南提督楊金龍蒞松三載功德巍巍其約束部下之嚴厲與夫保護地方之周密尚屬次焉者也爲松人所最不能忘者厥惟搬遷火藥局一事蓋松城藥局爲五省共有儲藥甚多危險實甚一旦失事恐三十里以内盡成焦土楊督因免除松人危險起見特向江督力爭並倡捐鉅欵將該局遷於江陰縣屬之空曠地方秦皇山内致辛亥癸丑丙辰各役松人得免意外之慮者皆楊督所賜也且楊督於任内自捐廉俸廣購樹秧種植於城内外空曠地方以振林業現楊督雖已在任逝世但其所植各樹俱已成材此亦楊督爲地方興利之事蹟此外如恤老憐貧廣施願金及遇地方火警時親自督弁上屋灌救等功蹟俱爲松人所不能忘兹由松人某君等以楊督遺愛在民故特發起邀紳商學各界簽名擬具呈縣署轉呈省長咨請陸軍部准將楊督栗主附入前淸提督陳化成專祠内供奉一面並將楊督生平事蹟宣付國史館立傳並於松江熱閙地方竪立德政碑一座以資紀念一俟各界簽名蓋章多數同意之後即行呈請舉行云鎗决盜犯二名劇盜倪玉才周四二人於本年三月三日在天馬山鄉新鎭附近連刦四十三保四十圖錢一林等六家傷害事主並拒斃保衛團丁苗伯琴一名嗣經縣署捕獲訊實判照懲治盜匪法第三條處以死刑呈由高等審判廳轉呈督軍省長核准已於今日（二日）下午二時綁赴城北左營校場鎗决並當衢揭示罪狀以昭炯戒 
令查繭行新灶楓涇繭商因省定繭行不得逾二十户爭先向縣署備案領證繼奉省令限一月内建築行灶否則弔銷憑證而各該商因行灶未能遵限建築復呈縣署轉呈省長請求展限兹省長已訓令來縣飭令查明實在情形再行核辦李縣長奉令後業已致函農商兩會長查明具覆略謂奉省長訓令敝知事呈爲繭業建築行灶據情轉請展期由奉令呈悉行灶旣未預備何必先請登錄顯係爭先領證意在把持應函該農商兩會查明實在情形呈復核奪此令等因奉此相應抄呈函逹貴會請煩查照希即查明實在情形詳綱見覆以憑核轉 
[無錫]  
　　候葆三接辦蠶校無錫人侯鴻鑑於上月呈請齊省長力辭省視學職務由齊省長批准委任爲江蘇省立女子蠶業學校校長侯奉委後業於前日由錫啓程赴蘇州滸墅關接辦矣 
楊知事眷屬來錫日昨楊知事特派警察第一分所巡官董世榮乘車赴南京接其眷屬聞於今日三時許由寜駛滬之快車抵錫其公館賃定裏城脚永定橋畔楊姓之小洋房内眷屬到後即已遷入 
[鎭江]  
　　護送德商出境自中央發表對德奥宣戰後所有旅居鎭郡之德僑業經駐鎭交涉員周嗣培派委水陸總巡周少堂會同沈警佐檢查計有德國商人五名詳報交涉公署定於一二日間護送出境聞該德僑等先行至滬然後轉搭荷蘭郵船回國云 
檢查郵件旅客鎭郡現在戒嚴時代江邊郵政總局已駐有十九師司令部委派專員檢查郵遞書信惟商家書信尚無何種窒碍若係私人書信及投遞地址之有可疑者均在檢查之列又十九師楊師長於南門牌灣各車站添設檢查員四名於本月一號起凡往來旅客一律實行搜檢 
奥人過境之處置鎭江交涉公署接財政廳訓令奉財政部電開案查奥國植物學士韓德馬慈提由黔赴蘇道經鎭江所帶植物行李等件前經外交部咨由本部令行該廳查照向例妥愼驗免放行等因在案現在我國業已宣布與奥國立於戰爭之地位該國人民凡旅行游歷自應查照内務部制訂之處置敵國人民條規辦理等因周交涉員奉令後已轉咨丹徒縣知事遵照辦理矣 
防範匪徒之佈置駐鎭陸軍第十九師楊春普師長近以時局不靖沿江一帶伏莽滋多防務不能稍事疏忽現特派探士數名專探匪蹤以資緝捕又瓜洲水警第一專署趙署長以大港武家橋口岸小河等處爲商輪民船往來要道匪徒最易混迹自應按照戒嚴辦法切實奉行昨特派員分往各該處認眞檢查以杜匪徒竄擾 
[揚州]  
　　中元節之迎神賽會揚州風景繁華向爲江北諸邑之冠面迎神賽會等種種迷信舉動亦較他邑爲多民國以來干戈徧地生計蕭條此風爲之稍息詎意本年紳商各户又復興高采烈陰曆六月觀音香會較往年尤爲熱閙幾於無日無之今日（一日）爲舊曆中元節城隍出巡除儀仗執事外計有抬閣三架玉器擔三副並花擔等類又用幼童喬裝種種劇戲及陰曹鬼卒等入夜則燈火照耀如同白盡一時觀者如堵皆謂爲近年以來所未有聞此舉前經紳商某某等運動縣署允許照例舉行周知事因瞻顧情面並未禁阻且有捐助會資之事當此戒嚴時期忽然有此舉動不獨銷耗民財尤恐釀成變故何揚州官紳迷信之深耶 
寓客吞烟自盡揚州南河下中和棧主龔燦前謀充縣署糧差曾用友人王于禮銀洋數十元雙方言明互充斯差迨事成後龔置王於不理王以勢力懸殊不敢與較月前由邵來揚向其追討前欵龔一味空言搪塞王即寓於該棧内房租膳費積欠累累索欵又無着落因無法可施於上月三十夜吞烟自盡龔卽設詞報縣周知事委陳承審員前往相驗令家屬收屍現死者家屬以縣署差役騙財謀命等詞提起正式訴訟未識周知中若何辦理 
[安慶]  
　　蕪湖關辭退德員外交部來電以中國現在對德宣戰所有各省各機關雇用德員自應一律辭退等因當經省署查得蕪湖關曾聘用德員一人故已飭令該關監督將該德員辭退矣 
釐局有礙水電線駐蕪巡線總管沈榴山頃奉部委派巡修線路因至太平電局查悉烏溪釐局與該轄水線房逼近諸多窒礙當卽電呈皖省電政監督呈請省長飭令該局暫移他處以免商船停泊損害水線 
[嘉興]  
　　鎗斃刦案犯嘉屬天凝莊鉅刦案曾由水警巡船在嘉善縣屬緝獲張六一名經孔知事研訊供認擊斃水警行刦不諱當即電省核示現齊省長已電復照辦其文云嘉善孔知事覽獲盜張阿六旣據供認擊傷水警連刼得贓不諱現值戒嚴應准提犯張六一名驗明正身執行鎗斃仍備具供判呈廳核轉 
緝獲嫌疑犯嘉興戒嚴司令部近據探報稱北門外陳良如私招退伍兵士圖謀不軌當由童司令飭縣司法警察會同行政警察於昨日淸晨至北門外魚行街將陳拘獲解縣釘鐐收禁外間傅說或謂陳係靑紅帮首著名會匪惟因證據全無尚未訊判 
[杭州]  
　　省敎育會開評議會浙江省敎育會於昨日（二號）上午九時開評議會會員到者經子淵葉識荆王庚三范傚文葉棟臣許緘甫陳孟恢宋知方郭成九葉墨君秦吉人等十餘人請假者羅颺伯等四人由經會長主席首報告會員葉聯芳來函謂評議部辦事細則中有窒礙難行之處請暫緩施行等語次議全國敎育會聯合會本年在浙舉行當由衆决定下星期日上午九時再開臨時評議會並議决聯合會經費呈請省長補助二千元預備購贈各省代表徽章一面呈請敎育部派員來浙與會即以新巿場新建敎育會房屋爲開會地點云 
浙海將設水雷營浙海關於東南門户形勢極爲重要聞日昨海軍部有電來浙擬於象山舟山白雲塢三處特設水雷營三支隊照福建洪江水雷營辦法設總隊長一員支隊長三員兵士九百名薪餉皆由中央直接給發因營本部尚無確定地點故電商浙督外間頗傳外海水警廳長王萼有兼總隊長之說 
雜評一 
[位置問題（一子）]  
　　廣東因省長問題之故而起爭議矣湖南爲督軍問題之故傅遇剌陳被炸雖皆無恙而其不靜已可見矣四川爲督軍問題之故於反對調停外并反對周就任矣試觀今日多事之省無一不含有位置問題雖然固非自今日始也位置之小者關係一省則所爭在一省禍亦僅及於一省其大者關係全國則所爭在全國而禍亦徧及於全國然則國事之紛爭亦惟位置問題而紛爭耳所謂公道所謂義憤所謂法理又豈紛爭之根本也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（二十）]  
　　内地敵僑之處置外交部昨電各省交涉員略謂我國自對德奥兩國宣戰以來所有旅華敵僑應遵照部頒處置敵僑辦法辦理業經次第令行在案惟查各通商大埠敵僑業經着手檢查此外凡非通商口岸如查有敵僑居留或係機關雇用已照章解除職務者應由地方官妥愼將敵僑護送至就近交涉員署善爲收容仰即轉知各地方官查照云云 
德奥僑民之調查本邑縣公署接江蘇高等審檢廳莊王兩廳長來電以奉司法部蒸電内開該省僑居德奥兩國人民現有若干及聚居何縣者爲多並其職業種類迅即向該省警廳或交涉員查明電復等因到廳奉此除分電外請速查明見示以便電復等因現沈知事已遵照查復矣 
調查德婦之報告我國對於德奥宣戰後凡住居中國領土内之德奥僑商無論男女均須調查如不歸國者須遵守我國法令方准僑居兹由松滬護軍使署查得南巿機廠街現有新來居住之德國婦人一口特令警廳轉飭高昌廟警所李巡官派警前往調查兹經查得該德婦係向在滬上經商德國人高翕之妻現年二十四歲前於今年二月間因事赴奉天兹於九月一號返滬仍居機廠街申大麵粉公司對門洋房内雇用服役華人三名詢據該德人高翕聲稱曾經報明中國檢查所註册在滬貿易謹遵華官命令等語李巡官昨已復廳轉復護軍使署查照矣 
收容經費之撙節德奥收容所自上月三十一號由圖書公司舊址遷至日暉織呢廠後因管理事宜應歸松滬護軍使署擔任故即由盧護軍使派委軍署副官長孫梓琴爲該所主任楊某（前任交涉員楊小川之子）爲通譯員兼辦庶務前此縣公署所派辦事各員均已交代淸楚仍回縣署當差原雇侍者四名現酌留兩名一切開支概從節省每日經費已減至八十餘元由軍署隨時撥發 
奥人存欵之待查奥國輪船公司代表浦克爾因存在交通銀行之欵不能自由提取禀由荷蘭代理總領事函致交涉公署請示辦法聞交涉署復以奥久浦克爾存放交通銀行銀兩有無别情應候函詢該行得復另逹云云 
索還物件之周折駐滬荷蘭代理總領事日前函致交涉公署謂已封之德國總會存有德國紅十字協濟會物件特轉囑啟封以便遷出等因交涉署以德國總會停閉後一切處置辦法未奉部示該紅十字協濟會所請啓封以便將物件遷出一節自難照准業已函復荷領查照矣 
[總商會討論擴張國際貿易之議案]  
　　上海總商會昨開特别會議討論擴張戰後國際貿易之方法兹錄其議案如下奉江蘇省長令准農商部電我國對於德奥旣已宣戰較中立時情勢又變願與各商會討論發展工商方法業經本會將省令刷印通各各商業悉心妥議在案八月三十一號官商在交涉公署會議僉以改革以來商業凋零金融枯竭維持現狀之不遑更何能議及發展部電所謂以後原料供給所需益多製品産出較昔爲少此非多設製造廠不可然就目前而論多設製廠談何容易即巳成之製品對外無輪船出運對内有關卡留難商業阻滯在在堪虞今省部旣委曲提創宗蔣二委員又擬有研究會簡章先交總商會曁縣商會邀集商業徵集意見並將簡章擴充權限如遇關卡扣留商貨必須設法禁止德奥輪船租出必須要求租主專運國貨出口等事均可由部委省委出而主持倘蒙部省允准照辦似應特設機關以昭隆重足見部長提携工商之誠意云云究應如何籌備以期發展即請公議 
[貿易改照銀圓計算之研究]  
　　本埠商界往來交易向係按照銀數計算歷來已久今縣商會副會長蘇君因見奉天厦門汕頭等埠現均改用銀元頗爲便利曾經擬訂意見書請總商會實行提議更改以便計算已紀前報兹悉此事江蘇齊省長頗爲注意故此次特派調查商業之蔣乃曾及實業委員宗嘉祿到滬後將商界貿易銀數應否改爲銀洋一節悉心研究以便呈報省長核示施行 
[選派留學生預備出發]  
　　此次各省選派東西洋留學生由敎育部托本埠寰球中國學生會朱少屏君照料並派僉事沈商耆君至申隨時指導諸事略巳妥洽昨日學生會發出通告邀集此次出洋諸生於本日上午九時在該會開談話會十時由朱少屏君偕赴駐滬英領事薩門斯君之約下午二時同往中華郵船公司領取船票選定船艙决於九月八號出發 
[外人販運紅土之敗露]  
　　滬寗路局前接上海稅務北分所來函以本月二十六日晚間十句鐘聯運通車到站見有某國人二名手提皮包一個分量甚重情節可疑經稽徵員向之詰問言語支吾詢其皮包所藏何物據稱係友人托帶均屬金銀貴重物品鑰匙並未在身等語當經鐵路站長及路警當場作證將該皮包由該洋人親筆書明封條當衆加封囑其即日將鑰匙交來開驗乃守至數日並無影響不得已函請駐滬交涉使核示旋接復函囑將該皮包暫存分所准三十一日下午六時由使署特派專員蒞所會同開驗等因擬請貴局届時酌派妥員會同啓視等語卽經任局長飭派蘇副巡届時前往會同開驗昨據報稱該皮包啓視後其中盡貯紅土約計五六十包之多業由分所解送上海檢察廳照章核辦矣 
[强盜攔刦金條三誌]  
　　公共租界南京路山西路口大豐永金舗於本月一號上午六點餘鐘雇令馬車將值洋二萬四千五百元之金條十根運往滬西小沙陀路同豐藥水廠鎔化詎行至戈登路勞勃生路附近突被乘坐汽車之盜匪五人攔住各出手鎗開放躍上馬車將所有金條悉行刦取逃逸當由該舗經理施善畦報告捕房飭探偵緝並由金業公所懸賞二千金呈請英法兩捕房及内地軍警各機關一體協緝復通告滬上及他埠同業及各當舗留意收兌又經捕房將汽車夫呈出該盜等所給車資之金條一根傅同失主認明復將該汽車夫帶入寫字間秘密詢問當時情形及該盜等年貌服式口音以便着手偵緝在案兹悉該汽車夫名劉炳榮住居衛海威路三百十五號門牌該汽車係由劉之友人爲該盜等代雇捕房詢悉其情卽派包探往傳劉友研究眞相詎該友人巳經避匿無蹤是以將劉暫留捕房昨晨解送公共公廨請究先由中西包探上堂禀明前情繼由見證施兆祥黄順興陸樹棠證明當時被刦情形並據大豐永代表律師投訴現悉此案有最緊要之處未便當堂宣佈請速派探往查並請展期開審等語經關讞員商之英白副領事判劉仍帶回捕房候緝贓盜到案於下禮拜一開訊 
自大豐永金號被盜刦去在途運送之金條以後該同業咸有戒心昨日又經集議僉謂目下匪盜充斥宜速集欵自辦汽車一輛儎送其式樣須照某國近年新出之保險汽車行駛速率較普通汽車加倍車中並置堅固之保險鐵箱與汽缸聯絡設遇盜刦祇須將暗機關關上人即避開無論如何汽車不能行動其保險箱則加暗鎖三四道惟價值約需二萬金該同業均已贊成擬向本埠某洋行訂購以杜後患云 
[盜犯無可遁飾]  
　　虹口崑山路一千五百二十三號門牌范寳榮及兆豐路三百三十二號門牌何炳仲兩家煙紙店先後被盜刦去現洋鈔票四百十元報經捕房派探蔣榮生緝獲盜匪甬人俞根梁楊才興兩名解送公共公廨訊供收押在案昨由捕房傳同案證王楊氏將俞楊兩盜解廨復訊先由范何兩原告與案證王楊氏上堂證明被刦情形訊之俞根梁供稱原告之皮夾我在塘山路荒地上拾來並非搶取求察楊才興亦多推賴中西官以供證确鑿無可遁飾遂判俞楊兩盜各押西牢五年期滿均永遠逐出租界 
[盜匪攔刦行船]  
　　無錫船户張阿本日前由嘉定縣代某竹器店裝運刻竹物件來滬至公共租界外虹橋森秦祥外國雜貨店缷儎於前夜八時半行至上寳嘉三縣交界之曹家灣港内突來盜船一隻内載盜匪八九人將張船攔住各執鎗刀等械蜂擁過船嚇禁聲張將船内衣箱一只（内貯油布衣服二十件）銅元二十餘千文並搭客顧桂和之銀洋四十五元携贓而去昨經該船户張阿本等開具失單至該管水上警察署及上寳嘉三縣公署呈報請緝贓盜務獲究辦 
[大生紗廠被刦案捕獲一人]  
　　崇明縣大生紗廠被刦銀洋衣物一案前經該縣呈請省長通飭各縣一體查緝昨由上海縣地方警察所主任王敬常偵知是案盜匪有匿跡滬南董家渡附近者當派偵探戴逢春王桂生等前往緝獲崇根（綽號小把戲）一名解送到廳發交司法員秘密研訊並搜查贓證復候核辦 
[緝獲南滙刦案盜匪續誌]  
　　南滙縣屬泰日橋吳義泰布米南貨店主住宅内於陰曆本月初六日夜半時被盜撞門進内拒傷事主四人刦去金銀珠飾皮衣銀洋制錢等物報經南邑咨請水陸軍警一體協緝後曾經淞滬警察廳偵緝隊士宋鳳鳴在滬緝獲盜犯朱大（卽志其）蘇者子唐玉成（即小三子）唐小四子四名搜得贓洋一元小洋五十餘角解隊詰明禀報徐廳長飭發司法科預審供認行刼各情已紀前報慈悉此案因事主男女四人均被盜匪用槍刀等械拒傷頭面等處且刦去贓物頗鉅故南滙縣知事勘明後以案關重要立即懸賞洋五百元購緝贓盜并詳明上峯通飭隣縣一體協緝此次該縣聞巳破獲盜犯立即備文派警來滬投警廳禀請將所獲各盜提解回署歸案訊辦徐廳長准派宋隊士將盜犯四名一併獲解南邑訊辦矣 
[搶土販土同是違法]  
　　土販潮州人徐文卿控流氓劉阿二攫取值洋四百餘元之紅土六包由捕將劉拘解公共公廨訊實判劉押西牢九月在案兹悉捕房以搶土販土均屬違法查得徐之紅土係托北四川路大德里内之曹阿二向無領事管束西人勞福們買來昨晨復將徐與曹阿二及西人勞福們一併拘解公共公廨請究徐延律師上堂代爲辯護經中西官逐一研訊明晰判勞福們罰洋四百元或押西牢九月曹阿二罰洋一百元或改押三月徐罰洋五十元一併充公紅土送往海關銷燬 
[隊士奉令拘人]  
　　前晚九時許警察廳游巡第二隊隊長郝采章率帶隊士多名會同二區一分駐所長警前往九畝地東首旦華路馬弄轉角京貨店内拘獲某甲一名解入該分駐所當由杜金釗警佐略詰一過卽由郝隊長將某甲押解警察廳聞甲係圖浙黨人之同黨此次被巳獲之黨人供出故由軍署密令警察廳徐廳長派員查拿並聞經警廳研訊後尚須申送軍署訊辦云 
[梟匪巳竄浙境]  
　　川沙南匯兩縣毘連之横　一帶日前有大帮土客梟匪船隻盤踞各有鎗圖擾治安經護軍使署分令水陸軍警派兵往剿在案兹悉水警第一專署所派一等巡官凌宗漢龔國樑二員各率師船舢板十艘飛往川沙南滙二縣境各河道及横　附近各鄉四處搜剿詎該梟匪等先已聞風逃逸出境凌龔二巡官遂飭偵探查探匪蹤旋據復稱該梟匪巳從浦江及沿海塘等處竄入浙境且查悉該梟等係莫阿照之羽黨等語昨由凌龔二巡官據情報告第一專署轉電浙省水警第二區請爲趕速查緝 
[再誌兩丹桂控告嚇詐之判斷]  
　　已故前淸上海縣差頭薛貴之次子薛二華（卽薛麗生）因興皖人朱永康冒充民黨在某處組織滬軍司令部書寫恐嚇信函向廣東路丹桂髦兒戲園及福州路丹桂第一台戲園勒詐巨欵被兩戲園報告捕房派探將薛朱兩人拘解公共公廨迭經中西官訊明判朱函遂上海縣公署遞回安徽原籍薛交三百元人洋並保如二年内再犯刑事除提案嚴懲外並着保人賠洋三百元充公在案兹因薛麗生無人擔保其二年内不犯刑事故仍管押捕房昨晨由探將薛解送公堂並禀明前情請示並據薛之代表海德禮律師投訴被告實患神經病請交尋常保人開釋經關讞員商之英白副領事判薛麗生改交六百元人洋並保開釋 
[私鑄鉛質小洋之破獲]  
　　住居舊縣前一百九十六號門牌之范阿毛（又名老鎗阿毛）係上海縣署催徵吏范錫坤之次子素有嗜好邇又在家私鑄鉛質小洋令人四出行使前日爲人密報淞滬警察廳偵緝隊由翟隊長密派隊士馳往范阿毛家搜檢當場抄獲僞質小洋及製造器具又獲烟具多件遂將范及一切證據押送警察廳發交司法科訊據范供出同黨甚夥科員以案屬刑事立即備文飭警將范連同各證物轉送地方廳請辦午後經檢察官提案預審之下判范收押各證物存案候緝拿同黨到案再行訊究 
[鄉人綑毆路工之反動]  
　　滬寗鐵路管理局致武進縣陶知事函云現據敝路駐常分巡楊汝松呈稱八月三十一日奉電開據洋總管面稱本月三十夜間有修道夫兩名在九十英里至九十二英里半地方巡查軌道忽於九十一英里半地方突來鄉民五人將該修道夫等痛打並拘禁鄉中請設法釋放等情仰該分巡迅即查明設法將該修道夫等領回並將詳情具復爲要等因奉此遵查此案同日上午八句鐘據常州工程處報告近因道釘魚尾鐵板屢次被竊昨夜敝工程處小工二人在九十一英里巡夜忽被鄉人搶去而受重傷請急速究追等情據經分巡卽派巡警吳慶高米紀綱迅往調查妥爲設法將該小工等帶回旋據去警復稱警等到彼適軌道巡察員哥利士亦到即協同調查確見十九號工房小工黄正祥楊德朝兩人被鄉人綑縛在該處河岸據稱伊等巡查至該處十字路口即有鄉人五六人前來誣稱爲盜伊等告說小工巡路該鄉人羣扭兇毆綑縛不放等語警等婉向該鄉人開導令將小工釋放乃知該鄉人異當野蠻竟不講理甚欲將警等毆打實爲莫奈尤恐妨及洋員只得保護回歸等語惟該鄉人竟敢暴行抗警形同化外分巡卽親赴武進縣公署商請陶知事派警提辦陶知事正派法警動身間該鄉人請同董保謂伊家被盜將小工解送縣署藉爲抵制經陶知事將該小工等片送前來分巡即行送交工程處收領並請查該小工 
 
 
 

Page 11

 
 
等平日是否安分請復核辦旋據工程處來函以小工等受傷甚重且人素安分從未有非法行爲請送縣驗傷提集法辦等情查該小工等旣素安分今奉工程處派出巡查路軌該鄉人輙誣爲盜綑缚兇毆若不嚴懲路政何以維持除將該小工等送縣驗傷並請飭提鄉人嚴辦以儆效尤合將辦理詳情據實呈復等情據此此案該小工黄正祥楊德朝二人與該鄉人有何惡感致被綑毆非經集訊難獲實情現該小工等旣經楊分巡解送貴署驗傷相應函請查照迅予驗明傷痕輕重飭提該鄉人到案對質秉公辦理期成信讞並希見復至紉公誼 
[修正學務委員辦事細則]  
　　上海縣公署昨日訓令各巿鄉經董文云照得學務委員辦理本區敎育事宜責任至爲重要前經本公署頒發辦事細則通行遵照在案惟省頒學務委員服務規程早經第二次修正所有前訂細則微有不通用之處兹由本公署將該細則修正爲二十條並刊發辦事日程俾該委員辦理本區學務有所遵循藉促敎育之進步除分行外合行令仰該經董知照 
修正學務委員暫行辦事細則第一條本縣依照地方區域聯絡上之便利畫爲六學區區設學務委員一人受知事委任辦理本區敎育事宜第二條各學區内巿鄉之分配依左列之規定（第一學區）上海巿閘北巿引翔港鄉（第二學區）蒲淞巿法華鄉（第三學區）洋涇巿高行鄉陸行鄉塘橋鄉（第四學區）漕河涇鄉曹行鄉塘灣鄉（第五學區）三林鄉陳行鄉楊思鄉（第六學區）閔行鄉馬橋鄉顓橋鄉北橋鄉第三條學務委員除遵照省頒第二次修正暫行學務委員規程認眞服務外特訂辦事細則第四條學務委員赴區考核時須與經董隨時接洽並由經董蓋章於日程表其表式收縣公署定之第五條學務委員對於本區各學校每月須考核一週並將考核之各項意見連同辦事日程表月終報告縣公署第六條學務委員依第二條各區之規定其事務最繁之區每月考核不及週徧時得於下次繼續考核但至少須每學期一週第七條學務委員每月赴區考核日期如無特别事由先經報署核准者均以二星期爲度第八條學務委員除赴區考核及在本區辦事外餘均在縣公署指定之辦公處辦公其辦公時間自上午九時起下午五時止每月以一星期爲度第九條學務委員遇有必須請假時應叙明理由及其時日正式向本公署請假但至多不得過一星期第十條學務委員於每學年終應編制本區敎育狀況連同視察錄呈報本公署並公布本學區至遲不得逾七月三十一日第十一條學務委員每年須調查本區内學齡兒童一次呈報本公署第十二條學務委員酌量本區敎育經費規定應設校數及分年推廣辦法並繪圖貼說呈報本公署核准施行第十三條學務委員須按照第三次修正籌畫縣巿鄉敎育費規程調製本學區概算決算呈報本公署察核概算書呈報日期以六月三十日爲限决算書以八月三十一日爲限第十四條各小學校敎科用書由學務委員隨時考核酌定劃一辦法第十五條公立小學校校長或單級學校正敎員由學務委員呈報本公署任用之第十六條學務委員對於本區學校校長認爲應行獎勸或懲戒時得商同縣視學呈請縣公署分别獎懲第十七條公立或私立小學校經縣公署核准撥補之敎育費須由該校校長或正敎員出具領據但非經學務委員蓋章不得向經董擅領第十八條公立小學校費應繳到各該經董處呈報本公署轉撥本巿鄉敎育費並由學務委員隨時查核第十九條酌量地方財力興辦本區社會敎育及其他敎育法令規定事項均須切實履行第二十條 
此細則如有未盡事宜得隨時修改 
[各學校之秋季始業]  
　　露天學校斜土路少年宣講團附設之第一露天學校於前日（二日）午後舉行始業式來賓到者七十餘人學生到者較上學期增多三分之一首由主任吳卓崙致訓詞及報告將來進行辦法繼由張蟾芬演說今後之學生當知何勉勵以副本校之希望次汪龍超演說光陰宜寶貴並由張蟾芬備痧藥水數十瓶分贈來賓聞該校定下星期正式上課云 
務本小學英租盆湯弄橋南首北無錫路務本小學校創辦已經五載校務尚稱發逹前日下午三時該校行秋季始業式先由主任朱稼甫報告上學期之成績及本學期進行事宜次敎員朱惠人演說人格修養法繼由通俗宣講社講員周少葵徐惠施陶漢臣朱文華相繼演說並由陳有爲率領學生奏琴唱歌而散聞該校尚有餘額可補云 
貧民學校中華公義會在閘北大統路新民路口設立之貧民學校於前日（一號）舉行開校式學生到者三十餘人先由學藝部主任陶漢塵率領學生向國旗行三鞠躬禮次由新民振新兩校學生唱歌嗣由敎員王維新徐惠施朱文華朱稼甫等相繼演說至十一時禮畢是日學生家長曁來實參觀者頗多聞尚有餘額可補正在添招學生不拘籍貫凡有志者皆可報名入學云 
[上海縣開徵下忙之第二次佈告]  
　　上海縣知事公署昨日發出布告云案奉通令徵收錢糧將開徵日期及斗則銀兩布告詳報等因兹於陽曆九月一日即陰曆七月十五日啓徵民國六年分下忙錢糧除呈報外合行布告仰　邑地保業户人等一體如悉各業户務卽查明管業田地科則遵照後開細數將本年應完忙銀趕緊赴櫃完納掣串安業每完銀一兩折收銀元二元零五分每納銀元一元帶收徵收費六分此外帶徵水利經費三林塘河工經費均於串内加蓋紅戳水利經費每忙每畝帶徵銀幣一分每年上下忙合計銀幣二分三林塘河工經費每忙每畝帶徵銀幣一分五釐每年上下忙合計銀幣三分其餘無絲毫浮費自啓徵日起至十月三十一日即陰曆九月十六日兩個月限滿不完加徵二十分之一續限二個月如不完納加徵十分之一愼勿遷延拖宕致干提追至三林塘河工經費專以南二十四保共二十五圖界内爲限其餘各圖不帶徵三林塘河工經費除上忙布告斗則業經呈明更正外應以此次布告爲準特爲布告計開中華民國六年分忙銀分别科則每畝應完銀元實數上折田每畝應徵銀七分一釐六毫合銀元一角四分七釐上折准田七分二釐七毫一角四分九釐下折准田七分二釐七毫一角四分九釐下鄉護塘外折准田七分二釐七毫一角四分九釐上鄉田五分七釐一毫六絲一角一分七釐上鄉得業蕩田五分七釐九毫八絲一角一分九釐下鄉田四分七釐二毫五絲 
九分七釐下鄉得業蕩田五分七釐九毫八絲一角一分九釐下鄉護塘外准熟田四分二釐三毫八分七釐下鄉柴草蕩准熟田五分七釐九毫八絲一角一分九釐城濠基地五分五釐三毫一角一分三釐新升上則田五分六釐六毫一角一分六釐以上各則田地應完本年忙銀每兩正附稅以銀元二元零五分核算並每收銀元一元帶收徵收費銀元六分又水利經費每忙每畝銀幣一分三林塘河工經費每忙每畝帶徵銀幣一分五釐此外並無絲毫浮費所有屯津蘆學向係併忙啓徵隨同忙銀一律辦理務各知照 
[公餞交通行長]  
　　本埠交通銀行行長趙燧山經理交行兩年辦事公允與各方面感情極洽近奉總統府委任諮議並調往北京交行總管理處辦事離滬在即該行同人特於二號星期日假座總商會議事廳公餞並攝一影以誌紀念 
[新任海關監督蒞滬之先聲]  
　　江海關監督公所昨得新任監督馮國勲來電略謂本監督蒞新之期約在本月八日左右合亟電知云云 
[收受外國勲章之請示]  
　　駐滬日總領事署日前函致交涉署謂奉本國政府訓令以交際科長陳震東譯員筱堂會審公廨正會官關炯之對於本國交涉事宜和衷協辦睦誼克敦贈予關炯之勲三等瑞寳章一座贈予陳震東勲五等雙光旭日章一座贈予楊筱堂勲六等單光旭日章一座等因交涉署接函後以外國贈給本國官員勲章應呈請本國大總統核准始得收受佩帶聞已呈由外交部轉呈大總統請示矣 
[廣東海軍學校暫停招生]  
　　滬海道尹接江蘇省長公署訓令云案准海軍部咨開本部改定每年考選海軍學生日期業於民國五年十二月間電遠貴處查照在案兹查本年一月間廣東海軍學校奉准改歸部轄該校舊有學生一百五十餘名自應仍令繼續就學以宏造就惟前定考選章程原爲擴充學額以備他日張大海軍之用現旣增加粤校學生百餘名而軍艦又未增造僅有肇和應瑞通濟三練艦極形擁擠苦莫能容應暫停招新生一俟將來擴充招考時再行奉告除分咨各省長公署外相應咨逹卽希查照分行遵照備案等因准此合令該道尹轉行所屬各該縣知事一體遵照此令 
[護軍使請辭兼職]  
　　松滬護軍使盧永祥日前因病辭職經中央派員慰留繼又呈請病假亦經復電慰勉均紀前報兹悉盧護軍使日前又經政府昇以江蘇會辦軍務之職盧氏以病體難支實難兼此重任是以重行電請政府辭去兼職聞政府昨仍電復勸其力疾允任未悉盧氏能擔任否 
[民立中學校定期開課]  
　　大南門外民立中學校創辦至今已逾十年所延各級敎員皆頗有聲譽並延西女敎習二人主課英文上學期原有學生五百五六十人自暑假畢業復招考新生合格者一百六十七十人現共有新舊生六百五十餘人定本月六日開課 
[南巿組設新鏡花園]  
　　南巿十六舗新舞臺舊址現有人組設新鏡花園劇場並未禀准工巡捐局給照先行開演事爲朱局長訪悉立傳經理人到來詰問該經理人認罰洋四十元再繳呈月捐洋四十元由余渭林禀請給照演劇昨經朱局長批示云呈悉該商在十六舗新舞臺舊址開設新鏡花園未經禀局給照率先開演殊屬藐視定章現在旣據呈請繳捐領照並遵繳罰欵姑准從寛免予深究以示體恤仰卽恪遵取締規則不得陽奉陰違致干未便切切此批 
[運米船户結合團體]  
　　滬南發米駁船户專代各米行運貨赴米店交卸在南巿浦江中者共有一百六十餘艘向例自行家承裝散米到店斛驗無缺即可交卸近來各米店於收貨時除斛驗無缺外復欲各船户每石另一升船户不服屢起爭執雖經各米行派跑街夥友代爲調停未能解决故該船帮特於前日在荳巿街德銘里何姓家邀集同業東夥二百餘人開會籌商經衆决定堅結團體此後店家如必欲另加即一致停裝以爲抵制惟恐閘北同業未知此事或有誤會並舉定朱天生王阿六陳加生吳長雲等八人前往北巿商請一致進行云 
[牛羊猪油貿易之停滯]  
　　牛羊猪油常年行銷海外者以俄羅斯爲最鉅德法意等國次之自歐戰發生其價日昻上年秋間價格最貴時猪油每擔售至銀四十餘元牛羊油亦漲至二十五六元迨去冬以來往來歐亞郵船益少法意等國購數驟減俄國亦停止購運油價遂因之大跌調查現在巿價較去秋已減十分之四故頗有完全停滯之勢云 
[有恒路火警]  
　　美租界有恒路二百零六七八號門牌懋昌雪茄烟公司内於昨日天未黎明忽然起火延燒于七百零五號二百零九號門牌某某兩店當經救火會西人各驅皮帶車馳往澆熄共計焚燬房屋五幢事後美捕房飭派華探目石金榮包探尤松山協同八十四號西探目利扶司往查起火情形禀候核奪 
[布廠女工照常工作]  
　　浦東洋涇鎭瑞大織布廠女工要求廠主增加工資不允同盟罷工經紀前報兹悉此事由鄰近源茂廠經理王荇佩等出場調停業已解决於昨日上午起照常上工矣 
[了結甯波僞印花票案之牽涉]  
　　福佑門烟紙店主陳竹明前被甯波警廳拘獲販賣僞印花稅票案犯據供販自滬上陳店遂移請上海淞滬警廳將陳拘案並抄出印花票訊判陳交保候示在案兹經陳竹明一再投廳具禀請示業由徐廳長查明此項印花稅票並非僞造應卽將案註銷保單塗毁所有起案之印花稅票於前日命傳陳竹明到案一併發還了案 
[實驗人造棉花續聞]  
　　皖人吳惠浦在法界鼎慶里設立實業傳習所敎授人造棉花經該所學生王習之等以吳操持騙術詐欺取財委託律師李時蕊代表起訴經李律師函囑試驗以釋疑竇曾誌本報兹於日昨（三日）午後二時由李律師曁學生王習之等蒞所試驗吳氏卽以麻皮試煑數小時成爲棉花詢以稻草造棉方法據云稻草無紉性無彈力不能造棉縱令造出亦屬無用且稻草造棉廣告係過去事實現時不再以稻草造棉號召云 
[封閉保人盤出店業之糾葛]  
　　永安街安記號主閩人伍嵩如前在審判廳控顧繼芳不理押欵洋二千二百餘元當經訊明判决着顧如數歸償嗣由丁秦來瓷店主丁祥生到案將顧保出料理後顧避匿不面延宕多時爲原告禀准官廳於陽曆七月二十七日派吏前往擬將丁泰來瓷店發封詎丁祥生巳於本年閏二月底將店閉歇三月二十五日憑中將店出盤與徐錦才胡雲階等爲業改號爲泰來甡當時雙方均登各日報聲明債權擔保等事各自負責於是泰來甡遣夥投廳聲請並黏呈受盤報紙及丁祥生推盤據訴明此店已與丁泰來脫離關係而伍嵩如仍一再具禀要求發封官廳並不細察突於陽曆八月三日復飭吏仍將該店實行封閉店中各夥均被逐出徐胡兩股東大爲不服在原廳繼續起訴要求賠償名譽營業損失八月二十五二十八等日由審判廳推事官等開庭兩次辯論以泰來甡確爲徐錦才胡雲階所有伍嵩如不得侵佔除判令伍賠償名譽損失洋十餘元外又令伍賠償營業上損失銀洋每日照兩元一角一分七計算自發封日起至啓封日止作爲了案徐胡等奉判後以損失不下千餘元今祗判賠少數心不甘服是以邀請律師上訴 
[控訴兒子被毆身死]  
　　江北人夏學順現年二十三歲拉車爲生與母夏余氏同居西門外唐家灣已歷多時舊曆本月十三日下午六時詐學順拉車回家行至離家不遠所與同鄉同業之顧大隨子顧學汶等因細故衝突旋即互相扭毆當由崗警一併逐散前晚夏學順忽在家身死其母余氏卽於昨晨投上海地方檢察廳具禀謂兒子學順被毆身死請求相驗並求拘拿兇犯究懲等情林廳長諭候派員蒞驗再行核辦 
[跳躍電車之取禍]  
　　南巿毛家弄口業盛里第六號門牌某米行夥子培前日偕其學徒明藻有事往北同乘華商十號電車之十六號拖車旣抵十六舗車未停穏該學徒先自跳下跌仆於地其右脚被拖車輪機碾傷脚骨皮肉破裂血流如注當跌仆時由四號查票員急爲攙扶已經不及受傷後人即昏絶當經司機人等急爲施救俄卽得甦由崗警到來將傷者舁送紅十字會醫治 
[流氓搶洋逃遁]  
　　昨日上午九時有一四十餘歲之浦東賣布婦人行至小南門外倉橋北在衣袋内摸取洋一元四角擬購火腿偶不經心洋忽落地被在旁之流氓窺見搶步拾取向北飛奔該處爲往來要道婦雖狂喊搶洋卒無一人敢爲攔阻婦乃大哭懊喪而歸 
[誘拐人家養媳]  
　　揚州人戚榮昌前日誘拐楊樹浦路九百六十二號門牌金煥羣家十八歲養媳金蘭英至北海路某茶館内希圖帶往外埠販賣被婦孺救濟會調查員偵悉報告楊樹浦捕房派探將戚僣蘭英一併帶入捕房分别拘留昨解公共公廨經中西官訊知戚屢犯拐案實屬怙惡不悛判押西牢三年蘭英交其翁金煥羣領回 
[拐案人證未齊]  
　　新閘路住户姜倍卿奚順全同控王德明與女子金銀珠及在逃之高招生金泉等串拐伊等女兒姜阿二奚阿娥至南京販賣業經捕房將王與金女一併拘解公共公廨訊判分别移提人證再核在案兹經捕房派探將奚姜兩女提獲昨日傳同案證余禮將被告男女兩人解廨經中西官復訊一過判分别還押候提齊人證到案研究 
[藉端勒詐之懲治]  
　　粤人黄玉祺指控張瑞光黄坤芳談文耀前日在虹口鴨綠路藉端拆梢洋四元昨由捕房將被告三人拘解公共公廨請究原告偕證凌澤銓投訴前情訊之被告三人供詞支吾中西官以被告不應藉端勒詐判各押西牢一月以儆 
[私售烟膏之懲儆]  
　　廣東路已閉某烟膏店主因將王府牌烟膏囑令其夥陳二興持往北海路某私烟間兜銷被包探姚錫卿將陳查獲搜出烟膏三十盒帶入捕房解送公共公廨訊供收押在案昨晨由廨復訊據姚探上堂禀明前情請爲澈究訊之陳二興供詞支吾中西官以陳故違禁令判押西牢三月或罰洋一百元烟膏送請海關銷燬 
[欺騙尚待調查]  
　　總巡捕房西探目祁文司偵悉蘇州人陸鑑齋私刊圖章在公共租界内欺騙取財昨將陸與見證粤人陳國熙（卽阿輝）拘解公共公廨請究經中西官訊供不認判陸陳一併押候查明於禮拜五解訊 
[攫取珠花之澈究]  
匪徒王阿五徐根彩曾於上月二十五號夜在浙江路串同在逃同黨攫取汪韓氏值洋一百五十元之珠花一朶由探將王徐兩人拘解公其公廨訊供押候補提同黨併究在案昨由捕房傳問見證韓嘉其將王徐二人解廨復訊仍不承認判被告帶回捕房候提齋人證於禮拜五再行訊核 
[挈領女子之可疑]  
　　日前有徐金堂帶領女子李阿五行經閘北大統路被四區崗警查見以其形跡可疑上前盤詰徐對答含糊因卽將徐與該女拘入區署經姚區長訊問一過分别看管一面派探警調查得該女係南巿十六舗開籐店之蘇州人李星五之女被徐引誘私逃等情當諭傳到李星五再行核辦 
[再誌取締過老過幼之車夫]  
　　閘北四區警署姚警正前因華界人力車往往租於過老過幼之人出外攬載時常發生危險特發四言告示嚴行取締已記前報兹悉姚君恐各車租公司視若具文故意違抗昨飭探　將境内放車頭目一併傳案面諭嗣後如再有違章情事除拘案訊辦外並將車輛扣留充公 
[房客竊洋而逃]  
　　虞瑞豐至法公堂控稱日前有陳榮生來租商人家中之後樓詎爲日未久乘商人出外私配　匙潛人房内開箱竊取大洋五十餘元而逸商人回家察悉即報捕房派探將陳拘獲惟洋已無着求究訊之陳供認竊洋不諱中西官判陳押六禮拜以儆 
[工匠屢屢行竊之數露]  
　　作頭王金嘉至法公堂控告工匠朱榮和王明狗及混名小木匠等時將作場内鐵條竊去售賣得洋化用業已失去不少兹經察悉報捕拘案求究朱榮和小木匠供實由王明狗囑令竊取售賣質之王亦供認不諱中西官判王押六禮拜朱榮和小木匠各押十四天以儆 
[混用銅洋又被察破]  
　　匪徒方衡奎前因混用銅洋由閘北司法科移送地檢廳懲辦有案詎前日方又在虬江橋吳子榮所開之烟紙店内施其故技當被吳察破鳴警拘入五區一分所轉解司法科經段科員判送地檢廳訊辦 
[炊飯幾肇火災]  
　　閘北大統路發祥里婦人踈程氏家前日上午因炊飯遺火幾肇焚如幸由鄰居等帮同救熄並未成災 
[包探查獲竊賊]  
南京人陳元卿昨晨闖至熱河路二百二十二號門牌李順榮家竊取香雲紗衫褲等物逃出適被包探施金生查見將人贓拘入捕房捕頭諭飭押候解廨請究 
[學生與印捕衝突]  
　　廣東學生曾金輝昨在北四川路不知何故與一百五十號上差印捕衝突將該印捕號衣扯破當被拘入捕房經捕頭略詰一過押候解送公堂請辦 
雜評二 
[總商會之議案（步陶）]  
　　以今日之金融巿况而益之以内地釐卡重重障礙即國内尋常貿易商人尚多裹足不前遑言國外更遑言本吾人所自製造之物品以爲國外之發展此無怪乎總商會之慨乎其言之也在商言商凡爲商民疇不願自展其手腕以獲多金無奈平日爲時會所限雖欲舉所苦難以求援手於當局而其道莫由今者京部旣諄諄勸誘省委又合力研求總商會乃得罄所懷抱以呼籲於當前如其言而有以利便商人實　之營謀其意中事乎夫以今日政府財政之現狀推之其有賴於舉國内地釐卡之所入正自匪細欲其一旦全數捐除誠爲事實之　難能然苟對於國貨而專以國外爲限固亦於事非必不可行而實際非大有損於國家之收入也是在當道者提倡之誠意何如耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲答孟平君質問蛇鬭書] [  天虚我生]  
　　孟平君以前刊瘦鶴氏說蟒篇中有﹃魯莊以蛇闕返國﹄一語來書質問云查蛇鬭返　係鄭厲公故事載左傳中非魯莊故事也不知瘦鷄君河所見而云然瘦鶴去粤未及寄請裁答竊就鄙見所及戲答如左 
蛇鬭於鄭面載於魯之春秋左氏爲魯史官初何與於鄭且其事在莊公九年何至十四年始追書之是蓋因魯莊之惑而舉以爲問故書之　惑於蛇鬭者魯莊也非鄭厲公也魯莊以爲厲公之入實魔蛇鬭之兆其迷信爲河如故有妖由人興之對左氏書之特書其問答之辭以破天下後世之迷信耳夫厲公之入鄭也傅瑕納之初何與於蛇鬭是不第厲公不惑蛇鬭即傅瑕之弑鄭子亦非惑於蛇鬭面然公聞之者聞於首聽塗說之辭而惑之也變鶴之云返竊者謂反還其國也返字之義正與漢書返之於天之返字同在理厲公之入鄭乃傳瑕納之則謂傅瑕弑主而返其國以傅瑕爲妖可也而　莊以聞蛇鬭之事乃曰猶有妖乎是則以爲返其國者權不操於傅瑕傅瑕之外猶有六年前蛇鬭一事爲之妖也則魯莊之惑甚矣左氏多書巫兆或以爲病不知凡所書者正爲褒貶之筆瘦鶴不言鄭厲以蛇鬭返國正體春秋之義以貶魯莊之惑耳質之通經之士亦以吾言爲辨否耶 
家庭常識 
[黏破燈罩]  
玻璃洋燈罩如被火炸裂可向藥店購紫草茸數文向火燻化滴於破裂之　則牢固異常歷久不壞 
木柱免朽木柱立於地面每易朽壞法宜倒置末下本上則可耐久不朽 
[除蚊簡法]  
蚊蟲生殖甚繁每當夏令各處皆有擾人安睡良可恨也雖有各法驅除不能淨盡兹有一簡便之法縱不能除之凈盡亦可減去十之七八法用松香栗炭研末和匀另以粗紙作燃俟日暮蚊或陣時如劇場放烟火法放之蚊翅被火一燒隨卽紛紛墜地翌日晚間再如法行之蚊可立盡此火着物不燃故無流弊 
[菱榖]  
蔓榖入家往往案之殊爲可惜若將菱榖放入鍋内煎之再加緣礬少許即可染元色布而煎過之菱榖亦可怍柴薪之用 
[皮]  
用洋　　皮撒在淡礬水内燒至沸其水用染綢布等物　成黄色 
[] [  張育甫]  
人於未睡之先取粗大碗一　高底酒杯一只香甜　　　　　一　　　平面桌上將酒杯半覆於酥果上再將大　　於　　上　　　　　　碗内取兩酒杯一　大碗隨卽覆於　　　　　　　　　　　　　　　無不中者 
[八] [  ]  
　　　　　一　　　　　之員　　油中以治務大　國　　　於　治　　　　　　　　　（　　　中　　　上則　　　　　　　　　 
工業須知 
[食製法] [  主]  
食　之　　　　　　　　　　　下　見之　　　者　工　　之　合　下　　　　　　　　　　　　　之　於　　　中　　　　　　　不　　　　　　　　　除之　　　　之　　　　　上書　　　　　（　　）　　　　　　土又　　結晶甚大）溶於水中由滬槽瀘夫混土等之夾雜物製爲飽和鹽水（卽水溶液中食鹽含有置遠於飽和之度不能再行溶解也）然後處理其不能見之夾雜物先加鹽化鋇（即綠化鋇化學方程式ＢＡＯＩ２西藥房中有售）則含有硫酸鹽類之硫酸根與　以洪（ＩＯＮ）化合而生白色之硫酸鋇鹽類沉降水中由瀘過法除去之瀘過之液復加過量炭酸鈉（化學式ＮＡ２ＯＯ３西藥房出售）放置一晝夜之則質中所含鈣　及過量之剩鹽化　均與炭酸根化合而生沉殺沉降水中瀘去之復因溶液經上之手術未免有亞爾加里性質（即　性）故以少量鹽酸（化學式Ｊ　ＯＩ西藥房中出售）中和之即可加熱蒸發遂得精製之食鹽也 
香　製造法香鹽製造之法即於再製鹽中（未行藥品精製者）加以香料是也法將再製之鹽先行文火加熱蒸發水分直至攝氏寒署表七八十度務使十分乾燥再用研缽粉碎之除去粗粒再行粉碎卽可加入乾燥香料（如玫瑰香鹽卽取玫瑰花乾燥使之研細混入上製之鹽中務使攙拌均匀則色旣美觀又加撲鼻之香誠爲社會歡迎之品他之香鹽均同）有於再製鹽中加以香料水溶液者（限於無毒者）即得芳香撲鼻之食鹽也 
再製鹽操作手術再製鹽製造方法雖經說明而操作順序未行詳裁未免有未窺全豹之憾兹將操作手術詳細說之其裝置方法雖因境遇不同裝置略有差異要皆殊途而同歸也其主要器具必備瀘槽數只溜槽一二只瀘槽溜槽之材料皆爲木質方圓本無一定隨操作之便利高低約爲五六尺各槽底部預備開閉自由之小管以便流出液質總槽裝置須如梯形每距數尺設置一只各槽小管通議相近之槽末層即爲溜槽爲貯藏之用即行堦級瀘過之法可得十分淸澄之溶液也瀘槽底部充以木炭（吸收氣體之功）上部再撒細砂及砂礫表面鋪以草蓆投入原料注加水分（近海者卽用海水可增製品之量）漸次溶出成濃厚之鹽水經各瀘槽而貯於溜槽中該時所得鹽水爲蒲梅氏比重計二十四五度也即可取出蒸溜揮癸水分結晶食鹽田上之操作每鹽水六石得製出再製鹽二石四斗之則云 
長篇小說 
[社會小說貪嗔小史] [  常覺小蝶天虚我生合譯]  
　　第五章（一） 
納蘭是夜輾轉不能成寐念家境非裕父復柔懦得此繼母將何以饜其欲因不禁悵然久之次日晨起則已諸務蝟集無暇更念其事及自田中歸其父方獨坐早餐狀甚怏怏似亦一夜未嘗甯睡者見納蘭至則曰納蘭汝繼母乃患頭痛故此時尚未起身已令瑪瑟送早餐登樓矣又蹙額曰吾視彼來此興致殊不佳似色色旨足以惹其厭憎雖然吾家之陋實非愛梨平日所慣放吾以爲起居之室誠宜一加修飾矣言次四顧室中舊椅頗現不安之態及見納蘭不答則曰納蘭汝意以爲如何納蘭曰人情孰不喜新而厭故即兒亦何嘗樂此陋室特不知修飾之費將焉出耳李克曰此何礙吾聞之愛梨家具器用皆可賃之肆中旣不需費鉅資而又得時時推陳出新特不知當賃何物爲妥吾當更與愛梨商之納蘭汝田事如何矣汝衣殊　理當易新昨夜愛梨笑而語我謂我不先告之者直將認爲瑪瑟之女兒矣納蘭至此不禁笑曰父兒殊無福衣鮮衣衣之乃覺徧體不適然卽衣之適者亦苦無衣耳衣雖可令縫工賒料而製然淸償之日未至恐衣已先敝矣李克乃不能答則自進其早餐然猶時時停其七鬯仰面以望　梯似懷憂慮納蘭已餐罷遂先李克起身出室適遇瑪瑟氣唯　然至曳　蘭入厨次泫然出涕而言曰嗟乎姑娘吾誠不能更居此矣吾瀘汝家固　鞠躬盡率死而後已然今得此主母我乃無　　勞　有　去　　詫曰主母如何哉瑪瑟喟然曰姑娘思之我只　　蓬而被嫌　及退而俟其涼則又呼我前甫啜一口　又　曰冷矣姑娘思之由是　　　將如何而後可不如去休　蘭　　瑟　曰　　全　　　万方抱瑪瑟曰姆汝果舍　面去　我又　亡可　出涕西　之　瑟万　曰嗟乎姑娘汝母怨我　汝　　不行矣　　主　深　姑娘　　　我　我我亦甘之西已（未交） 
ＪＨ　　　亟並未接到徐一　君任上海台灣爲十二號不　　　　　　　 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶 
[論綠茶（見本報甲戍年六月二十六日）] 　　 
茶葉分紅綠兩種在中國人各有嗜好久已並行不悖矣乃英人向來之積習獨嗜綠茶故茶葉色不鮮綠則皆視爲敝物而不屑買用然綠茶經曬乾之後爲時若久其色必變非加法改造安能長存其原綠英人旣自誇其格致精明則宜深悉此理何以僅目賞其鮮綠之色而不深考乎則中國商人自宜設法以供其習尚也但英人所常飲者紅茶居多華人因亦販賣紅茶以博英人之喜此勢所必然也惟是英人旣特愛其綠故販去者無不取其光鮮極綠者堆於英國各茶葉店之窗内以爲美觀招徠之計所可笑者英人歷數十年嗜愛綠茶忽一旦紛紛議論以綠茶爲誑客之僞物格致之士將綠茶化驗見其中雜有鐵屑銅綠綻靑石膏等物幾若皆用毒料染成其色也於是飲茶之人概竦然相視尚幸未中其毒也旋又有好事者誑造謠言謂曾見華人在山内裝置茶箱時值炎熱之天工人皆赤身露體以足踐踏其茶渾身流汗汗注於茶葉浸和其中故茶葉中曾有人之趾甲於是衆皆信以爲實然有一人笑而言曰諸君不知昔之美酒乎俗傳有一酒賈沽其酒飲者皆稱其酒味濃厚旣而知有一尸落藏槽底今茶味之美皆知其由汗所致特嗜茶老嫗總酷愛耳又據華人所言有最可笑者英官訊查其事傳質見證多人乃查知英國亦設有顔飾茶葉之行若華人加顔不厚復由該行另行整飾甚至尚有效法於上海大馬路之徒故致各客店買積泡過之葉飾成還魂之茶即今在上海之西人所共稱爲馬路茶者是也而英人更有巧於華人者能將廣東所謂松製茶加用顔料而變爲小球茶旣變成後價可長數分矣夫銷貨有定理用貨者或喜價賤或取悅目買者欲某樣賣者必能將就以遂其欲而後可沾利益趨利之術應爾也故其咎雖在賣者而買者亦須認貨以出價不司以賤價貪貴貨亦不可因偏愛之故而買假形之物也即如所謂夾裝之湖絲設華商所辦爲正裝反致虧折蓋英商不能以昻價購買也又如英商所買之原布加以假夾石膏之法可將五六七磅之楳布假作八磅四兩重之布其本值在英國雖有二三錢之殊及至中國變賣向來只有一錢之别華人旣願用假貨西人故盡力運供設有賢商僅肯買運眞貨其不能久行必矣今駯布之眞假有二錢二錢五分之異以是用布之華人多能辨其眞假若眞貨之利勝於假貨則假貨之來勢必漸衰也雖然以綠茶原布兩弊相較則布爲尤甚蓋綠茶僅假飾其外原布則假增其質也然以用緣茶原布兩弊相衡茶又更甚蓋原布之僞不過不能耐久綠茶之僞且恐傷人也安得使中西之商皆歸誠實不作虚僞哉 
（１５） 
尊聞閣筆記 
[漕弊沉寃（見本報癸酉年十月十七日）] 　 
金芝芩秀才諱宗第爲人率直兵燹後鄉人匿報田畝侵吞漕糧以利餌芝芩芝芩思義顧名不爲所誘且訴於官官拘糧户責償由是鄉人懷怨遂起圖害之心辛未冬十一月其同井之人倡首成謀托賽會之名觴酒豆肉招芝芩飲芝芩往遂墮其計甚至滅迹毁屍可慘也芝芩係湖州府烏程縣靈壽鄉七十五莊蔣家圩人 
[蛋婦奇胎（見本報癸酉年八月二十六日）]  
　　省河芳村口蛋婦一日忽從涌口叢泊處整櫓搖至中流投一裏於波　卽順流而去薄暮　婦反棹炊烟互　隣船婦間曰聞嫂已免身母子皆無恙乎婦曰不消題起業已骨董一聲了事矣隣船婦訝問何爲婦曰巳投之濁流不復作卅藏老娘倒綢矣鄰船婦曰嫂同忍心所生者無論子女旣已投生豈可没速其死況投諸苦海乎自今以往嫂亦不必再盼熊熊吉夢矣婦曰非也我之所爲似忍而實非忍隣船婦復審其故婦曰所生兒無榖道能入而不能出莫非一死故以疊浪重波爲伊一坏三尺也鄰船婦曰若然亦宜善俟其死詎可立戕其生婦曰非也前歲生一男所患亦如此雖料其不壽然姑爲鞠育未幾以能食而不能遺故腹脹死其苦萬狀畫夜哭聲震　隅兹故以忍心爲度苦法耳隣船婦嗟訝而退諺云保佑你生仔無養門此開闢以來頌禱中之最　而虐者也該蛋婦果何修而得此乎且不止於一而復至於再乎然律以溺女之說則婦不得無罪附錄溺女文以廣溺女之戒云人命關天男女一體害死無辜伊於胡底凡在同類猶惡相踐矧爲骨肉情理阿安上帝好生萬物惻隠胡於親見罔知憐　苦思速孕恐生不賢或嫌八字術士非仙至若家貧糜粥可耐長大成婚荆布可配惡俗莫改妻媳何來靡定靡家此事已哉（１５） 
文苑 
[贈歌郎薛寶笙詩（見本報癸酉年二月初一日）]  
　　寳笙號瑤卿年十八蘇州人隸武林金玉部鹿臺麗質鷲嶺遊蹤淑氣吹花柔肌削玉梨渦淺暈春酣芍藥之天檀板徽嗚艶奪樱桃之價仿鷗陂之小筆秀奪湘蘭和燕巿之新吟韻添　粟爲問舞衫歌扇知己伊誰劇憐寵柳嬌花妮人不少僕湖山雅興風月閒評幸接蘭芬彌諧蕙性目成前度認條脫之雙雙心賞當場聽參差兮一一看羊車之並載潘果抛餘喜螺盞之交傳唐花開後憐卿太弱藥裹親緘愧我多情杏衫過訪畫船月盪對倩影於初蓉羅袖搴雲試温香於早桂敢說比肩之好眞同把臂之遊聊贈小詩兼疏短引豈眞别有懷抱耶亦覺情見乎詞矣（夢瑤館主）側帽風標太俊生唐鷄點綴惹閒情織腰未合施金繼暖液初宜炙玉笙　我　蹤尋舞燕泥人芳氣醉雛鶯别來多少相思恨並倚羅衾話舊盟 
吳越同舟却二年歌場回首總如烟紅燈綠酒懷人夜稚葉雛花試暖天翠袖壓雲搜雨夢靑琴待月弄氷絃多卿讀曲陪淸課一串明珠顆顆圓 
年時憶逐璧人車女酒春燈問那家密坐傳柑珠蠟艶寒宵稱藥玉蟬斜燕臺舊譜抽蘭葉吳苑新評續藕花我擬幔亭重啓宴翩翩小隊夢賓霞 
垂手詞翻玉佩低臨風恰恰嫩鶯啼櫻吹細粒波生酒椒愛新香壁碾泥半闋紅雲迷彩鳳一潭白月映靈犀歌塵縷誰收得輕逐遊絲漾處栖 
重有贈前人 
東風腸斷子規聲憔悴桃花帶雨醒楊柳樓臺春黄酒枇杷門巷晚調笙黄昏淡月喁喁語靑眼含波脈脈情背却蘭缸携手處怕敎銀箭聽分明（１５） 
神話 
[蔭樹神（見本報壬申年六月初六日）]  
　　杭城有貧而售其祖塋蔭樹者價議成買者偕工人數輩趨墓所至則漸覺濃翠之中涓滴如雨點下其實仰首四顧毫無繊雲也異之甫縱斧忽中一樹不煩施力而自斷汁隨涌溢色赤如血購者乃命停斧遂不敢伐噫是樹木之果有神耶抑泉下人这戀戀於宰木而故爲是耶然則爲子孫者尚亦存甘棠蔽芾之思而謂此鬱鬱葱葱乃先人之所託蔭庇者也將寳護不啻如平泉花木矣而顧爲尋斧之縱以作饋貧糧哉（１５） 
雜錄[  戎庭芳]  
　　耳聾徵方鄙人二十歲前因患重症病後失　遂致兩耳作鳴漸至聽聞失聰會經逼求良方醫罔效至今十餘年來兩耳日夜隆隆作聲奈依人作嫁全賴耳目一經失聰形同木偶且諸多未便其中苦狀不勝言喻爲特懇乞海内經騐家如有是症騐方祈即詳示以救殘疾而起沉疴功德無量同病皆感（１５） 
 
 
 

Page 18

 
 
   
 
