# 1913 - 110 - 4914428

 

Page 1

 
 
   
 
 

Page 2

 
 
第二版 
[時評]  
國會與前途（無名） 
國會未開院以前人僉疑以種種蘭係故將不能如期以開會然而今竟開會矣國會開會之日人僉乂以中國大典故將舉國欣舞然而今雖開會而國人盡淡漠視之矣其故何耶中國人政治之興味已淡耶抑暴風急雨之將來而先有此萬木無聲之景象耶 
中國之國力已難再堪劇烈之舉動此言似也雖然余竊以爲憂者則在彼而不在此中國人之力量恐無支持劇烈之耐力倉猝而發之一遇艱苦卽厭倦而以求息肩者此則其禍更甚於相忍以爲國也 
國會議員諸君乎能使人人以赤誠相示歸中國於一途者福之上也人人保守其主義以死生解决之者福之次也忽進退忽不强不弱禍無涯矣 
[美國承認問題（默）]  
美國本定八號開幕日承認而今據美使之通告須俟法定人數滿足時實行則今日之開幕必未滿法定人數可知也夫因不滿法定人數而致覊美國一二日之承認則我議員能不自赧乎非然者美殆欲藉此一二日之延宕以窺我議員之狀態耳 
勉哉議員母再辜負美國之厚意也十號不遠我將於是日覘之 
[命令]  
四月六臨時大總統命令領參謀總長事黎元洪呈請任命傳侯傑爲湖北陸軍第二師參謀長劉嶒燃爲湖北陸軍第三師參謀長蕭祖康爲廣東都督府參謀應照准此令 
陸軍總長叚祺瑞呈请任命李卦如爲廣東都督府副官長林伯啓爲廣東都督府軍務課課長莫自修爲廣東都督府軍需課課長應照准此令 
陸軍總長段祺瑞呈請任命胡芍瑞爲湖北陸軍第二師第三旅第六團團長徐世猷爲湖北陸軍第二師第四旅第七團團長應照准此令 
陸軍總長段祺瑞呈请授張蝘海爲陸軍步兵上校應照准此令 
陸軍總長叚祺瑞呈請授桂魁爲陸軍憲兵中校陶麟勛熊德瀛陳擗斌劉光體王厚基徐超魏旭初吴紹基廖鴻文劉劃漢萬文衡彭國棟王開勛爲陸軍步兵中校彭光湘繆慶禧張宗栻朱國珩爲陸軍騎兵中校徐惟一曾魯朱亦武趙超張桐劉健朱朱艾輝爲陸軍砲兵中校王鑑衡戴繩武爲陸軍工兵中校陳光祖馮奇爲陸軍輜重兵中校應照准此令 
陸軍總長段祺瑞呈核覆管理圓明園八旗事務丙鐸等呈擬以德克積蘇兆寛補護軍參領瑞謙榮志補護軍參領榮華榮玉海康補忠海貴有常山廷謙存鳳補護軍校請予准補等語應照准此令 
財政總長周學熙呈請任命曾毓雋爲口北榷運局局長應照准此令 
四月七日臨時大總統命令任命唐鎧爲外交部特派廣西交涉員此令 
外交總長陸徵祥呈請任命崔肇琳爲廣西南寗交涉員應照准此令 
司法總長許世英呈稱貴州司法籌備處長周沆呈請辭職周沆准免本官此令 
任命谷寅賓署貴州司法籌備處長此令 
司法總長許世英呈請任命孫如鑑孫佐廷張藎臣董玉墀署直隸高等審判廳推事蔣邦彦署直隸天津地方審判廳長查履忠李堯楷趙梯青胡正章張德滋鹿閎世署直隸天津地方審判廳推事唐肯署直隸保定地方審判廳長李琴鶴孫百福劉德薰宗景鏞雷　署直隸保定審判廳推事喬鴻聲署直隷天津第二初級審判廳推事陳繩祖署直隸天津第三初級審判廳推事祖興賢趙金鏞署直隷保定初級審判廳推事戚運機署直隸天津地方檢察廳檢察長單豫升曾毓靈華國文王廷弼劉炳藻費蔭綬署直隷天津地方檢察廳檢察官林尊鼎署直隸保定地方檢察廳檢察長董敬修曹善同林福貽署直隸保定地方檢察廳檢察官李鴻文署直隷天津第一初級檢察廳檢察官馬士傑署直隷天津第二初級檢察廳檢察官盧士傑署直隸天津第三初級檢察廳檢察官何寳銓署直隸保定初級檢察廳檢察官潘紹基爲直隸高等審判廳書記官長楊大芳爲直隸高等檢察廳書記官長應照准此令 
司法總長許世英呈請任命胡宏恩楊占鰲署京師地方檢察廳檢察官何基鴻爲大理院書記官應照准此令司法總長許世英呈請任命張清澤署江蘇高等審判廳推事陳翺署江蘇第一高等檢察分廳檢察官徐杏書余其貞署江蘇第二高等審判分廳推事劉伯昌署江蘇第二高等檢察分廳監督檢察官王景堯署江蘇第二高等檢察分廳檢察官經家齡沈錫慶金文諤姜孚趙之騤署浙江高等審判廳推事應照准此令司法總長許世英呈藉署江蘇第二高等檢察分廳監督檢察官吴縣地方檢察廳檢察官徐鍾恂署浙江高等審判廳推事張鴻鼎沈秉誠呈請准免署缺應照准此令 
司法總長許世英呈稱總檢察廳書記官胡元斌呈請辭職胡元斌准免本官此令 
領參謀總長事黎元洪呈請任命毛仲芳爲海軍總司令處一等參謀李景曦謝葆璋爲海軍總司令處二等參謀任光字爲第一艦司令二等參謀秦玉麟爲第二艦隊司令二等參謀應照准此令 
陸軍總長段祺瑞呈請授余冠澄蕭安國爲陸軍步兵上校王有丙爲陸軍憲兵中校商誥劉鳳威張萱榮阮慕咸潘竟汪以方劉炳樞潘百勳陳常益沈宗約秦登章必揮魏斌夏觀天戴任蔣希召蔡灝葉亭玉爲陸軍步兵中校何知章爲陸軍騎兵中校魯保士謝祖康祁文豹項雲舫韓尙文吴斌吴克潤葉頌賢白覲圭吴秉元爲陸軍炮兵中校徐康聖爲陸軍工兵中校陳國傑爲陸軍輜重兵中校斯烈陳瓚陳璠張連生吕國斌爲陸軍步兵少桃姚宗爲陸軍騎兵少校應照准此令 
正紅旗滿洲都統溥偉久曠職守應卽開缺此令 
[專電]  
　　北京電八號晨國會開幕典禮在衆議院新建會塲舉行衆議員到五百人參議員到一百七十七人中外來賓甚多内有女子數名附近各街道皆搭彩棚軍警排列甚爲莊嚴國務院全體於十時蒞會是時城外接續鳴砲一百零一響全會人員皆靜坐以待十一時行禮會塲秩序由法制局長施愚規定鐘鳴十一下施君起言今已至兩院正式開會行禮之時全會人皆起立於是乃大奏國樂繼由衆議院秘書起言推舉兩院代表年齒最高之河南代表楊君宣布開會詞楊乃登臺宣言今日爲民國第一次行國會正式開幕禮到會議員幾滿全數殊爲國家慶幸此次兩院選舉極滿人意中國今日乃逹數百兆人之希望而經畫此盛舉者歷時已久各議員當能知國民付託之重大而黽勉從公以不負全國之屬望猥蒙推舉宣布開會頗足自豪云云繼總統府秘書長梁士詒持總統開會頌詞登臺演説衆皆鼓掌歡迎至是復奏國樂禮乃告終頌詞並未宣讀各議員皆衣新式禮服神采煥發秩序嚴肅現兩院定四月十號開會　　北京電昨日美國代理公使通告政府云美政府將俟中國國會議員到足法定人數舉定職員後承認中華民國今日開會政府已將此事轉逹諸議員查今日議員到者將滿法定人數其餘各議員現亦陸續抵京預料承認之期當在本月十號或十一號 
　　北京電各政黨因美國承認一致贊成初八日開院國會事務局訂定禮節明午九時兩院議員赴衆議院三十分齊集議塲奏樂十時由國會局委員等報告議會成立到院人數等畢奏樂總統及國務員致頌詞畢到會者互行三鞠躬禮局員報禮畢奏樂各退但確悉袁以各共和國例總統無須到院决不出席趙牙痛未愈或亦缺席是日由禁衛軍鳴砲百零八響誌慶 
　　北京電昨日國會全體招待新議員在迎賓館開茶話會叚致頌詞到者三百餘人現衆議院議員已逹半數以上參議院未逹半數但明日僅行開院禮開會何日尙難定 
北京電趙初五日已銷假署名昨茶話會由趙領銜辭職説决計作罷 
　　北京電 
　　武是有變有已派李純往援説 
　　按以上四電係前日所發而昨始到者　　北京電 
　　鹽務稽覈處初一已成立各省分所人員已定近省限本月初十遠省限二十一律開辦 
　　北京電 
　　政府擬取消庫倫獨立條件彼所借俄欵概由我担還從優待遇彼王公不殖民俄蒙交涉由我直接　　北京電 
　　接俄京電稱俄廷以庫倫活佛近向德人購辦軍械甚形不悦擬與庫人另訂專約以約朿之 
束之 
　　北京電 
　　袁總統以汴甘二省都督不恊輿情議將彼此對調 
　　北京電 
　　袁總統委任蒙古監察員二人一駐東蒙一駐西蒙該二員係有軍權以便節制平亂 
　　哈爾濱電 
　　庫倫活佛决遣軍隊分三路内犯一由張家口一由綏遠城一由喀什喀爾 
　　吉林電 
　　延吉刻到日兵三百餘名令聲言保護該國商人華官照會令退無效 
　　奉天電 
　　北滿某地鬍匪與民軍大戰匪死三百餘人民心大快 
　　雲南電 
　　大理商務甚盛越南緬甸各商民麕集刻有德商擬在該處設一電燈大廠 
　　香港電 
　　據美商電稱新任美總统威爾遜君議將各種苛待華人條件删改以重邦交 
　　南昌電 
　　王芝祥往滬赴京密保劉洪基代潯鎮守使 
　　南京電 
　　應省長已薦任韓國鈞爲實業司長日内即可發表 
　　南京電 
　　警察廳各員薪水現額定每月共八千餘元每年約在十萬元以上 
　　南京電 
　　白警廳改組委任人員内部卽有風潮刻已稍息昨聞勤務督查長李膏潤因所定權限只能督查署科員不能督查署科長遂與游廳長反復辯論互相衝突幾至拍案爭執後仍無結果 
　　南京電 
　　鍾洪聲有改任審判廳推事之説 
　　南京電 
　　國民黨之寗支部於四月三號假第一舞臺開會追悼宋教仁 
[特約路透電]  
　　北京電 
　　今日開會袁總統並未蒞會聞兩院是否先行選舉總統或草擬憲法尙未决定 
　　北京電 
　　袁總統致國國會頌詞約略如下民國二年四月八日爲第一次國會開會之日實吾國四 
千年未有之盛典夫國家旣採納共和政體則主權必屬諸國民自新政府成立以來國民仍未得操此實權今兩院代表旣由國民委託重任則可直接代表人民之意見見之施行各代表皆屬熱心爱國學問淵博識見宏遠之士故預料億萬年共和之基礎四百兆人民之幸福皆肇端於今日今乘國會開會之期敬賀全國國民萬歲　　北京電 
　　墨西哥巴西兩國現亦决意與美國同行承認其餘各國須候舉定總統後再行承認　　北京電 
　　據聖彼得堡電社柏林電音德國外務副大臣齊末曼在國會豫算股員會宣稱美國雖脫離六國銀行團而德國對於中國借欵問題仍願事得成立保全中國利益蓋該借欵如果失則則各國投資者將互起競爭權利中國或易墮其掌握也至俄國與庫倫活佛所訂之條約今須研究該活佛是否權以全蒙古之名義訂結該約雖外蒙之王公贊成者頗不乏人而於内蒙一地其威權殊未能及之也查一千八百六十一年中德條約有最優國欵待之文德國大可於蒙古要求所與俄國相同之權利而德國迄今未有舉動實因德於蒙古并無何種利益 
 
 
 

Page 3

 
 
第三版 
哈爾濱天津二處之德商近始與家有商業關係惟今爲顧全德國利益起見蒙古一地當仍照舊開放以供各國通商德國深願中俄之談判將來能臻此點云云 
　　東京電 
　　路透代表晤穆特博士謂美總統威爾遜君確曾請其爲駐華公使彼已辭謝惟美總統復请其三思而行博士謂彼深感總統之盛意蓋北京使任今更重於往日云 
[譯電]  
　　北京電 
　　國會開幕典禮定明晨（八日）十時舉行聞袁總統並不親臨各界因此次乃中國代表議會第一次開會之盛典而全國臨時領袖章不與會故皆大爲反對英文北京日報謂反對袁氏者必公然宣稱袁總統因胆怯而不親臨袁氏對於一已之安寧實重於其責任云云該報又謂袁總統實有親臨之必要藉以表其竭忠民國之真誠上星期政府曾請國會議員在禁城之内舉行開幕典禮未經各議員允可政府之意顯然以爲未便令袁總統出三海安稳之區而胃險以詣會場也惟袁總統决意不與此會亦有正當之理由蓋按法美之制國會開幕總統輒不親臨故也昨日（六日）四政黨幹事部聯合開會討論關於國會開幕諸務當經議决四事舉員七人合擬開會頌詞推舉主席總統親臨與否可聽其便舉員草訂議事規則聞衆議院議員抵京都已滿法定人數豫料又參議院議員亦可到齊法定人數外間現有彈劾總統之説但聞國民黨現在豫備以激烈手段反抗政府之舉而明日開會之際當不致有嚴厲之舉動也共和民主統一三黨聯合之舉日來並無動靜各黨之政策似均　所更變各黨幹事部對於明日開會之手續意有和衷商妥此亦頗可注意者也政府一方面尚無活潑之現象惟聞近來外間發生諸事之後政界中殊爲忙碌且聞政府常與軍界領袖會商一切尙有一説謂上星期袁總統曾邀部下諸將詢問彼等是否反對接續進行安撫政策或已至有爲之時機諸將皆嚴重答曰不能再事宐撫云云惟此説得諸傳聞無確實之證民黨與政府較量權力之時期已在伊邇吾人可以拭目覩之惟料兩方面之爭衡目下將依憲法範圍進行此蓋有彰著之理由也政府已在北京屯集大軍以供遣調南方黨人决能於其無援不便之地促起風潮今就北方而論袁世凱似已立於不敗之地位非其精力突見頽唐或爲刺客害其性命則大局似下致卽有變動也 
倫敦電 
　　倫敦各公園昨日（六日）要求女子參政權之黨人開會時復有多人聚集滋擾旋由警察干涉而散 
　　倫敦電 
　　芒台里格洛政府已致文奥國公使詰問奥國軍隊在邊界大操事宜英國兵艦一艘法國護甲巡洋艦一艘現已加入封鎖芒國海濱之艦隊由英國海軍副將指揮各司令會議之後已致電芒政府乞其尊重列强公同之决議旋由芒政府　電聲稱列强此舉實違中立芒國未便照允　 
　　柏林電 
　　俄國外務大臣薩薩洛夫君與國會諸領袖討論大局時曾謂俄國無庸恐慌大局之紛擾芒台里格洛不復能得斯克太里布塞界線問題將來或將引起恐慌而須由俄皇公斷逹逹納爾海峽問題目下尙未討論國會領袖贊成該大臣之言論者實居多數　　柏林電 
　　俄皇各教堂皆祈禱上帝佑巴爾幹各邦之獲勝俄民日來仍有排奥之舉動布爾茄利亞政府中人之意見目下大爲歧異外務部大臣言及豫備媾和時國會議長及各大將均促政府進攻君士坦丁芒塞兩爾已毅然拒絶列强提出之條件謂須攻克斯克太里始允停戰並須照彼等提出之條件議和云土政府因俄國現在亞米利亞屯集大軍深恐土耳其亞洲之土地將生變端 
　　倫敦電 
　　英國外相葛雷今日（七日）在下議院宣稱各國海軍在芒國登陸或以野戰砲起岸或開砲轟擊非續有命令不能舉行繼又述及列國示威之性質及維持關於亞爾巴里亞界線條約之重要並言該約極與歐洲之和平有關彼之意見惟於日後保全列强之和平時始得收效 
[公電]  
　　黎副總統不願被選爲正式總統之通電 
　　參議院國務院國民共和统一民主各黨本部新選參衆兩院議員各都督民政長各議會各政黨支部各報館均鑒國會密邇庶政紛繁選舉總統尤關重典溯自義軍肇興舉國震盪南北互懷猜忌壯轉四方老填溝壑國家元氣摧喪無遺幸賴袁總統之斡旋孫總統之遜讓始得戎衣底定宣布共和仍歲以來政府皆推誠布公内弭黨爭外消邊釁艱難締造慘淡經營然而亂黨猶且滋生列邦尙未承認者則由閲時之太暫而收效之未宏也方今蒙藏風雲波起雲譎宗社餘孽乘機思逞六國借欵讟信要盟禍患之來間不容髮環顧國中瘡痍滿目兵不用命民不畏法亂象環生倍蓰清季編户之氓方相與吞聲飲泣以待正式政府之成總統一職匪獨各國觀聽所關實亦全國身命所寄匪任重致遠曷圖保全匪就熟駕輕曷資因應五中焦灼若望雲霓頃遥聞道路傳言頗有馳書垂問猥相推舉者雖不虞之譽出自衆情而無因之投彌增隐痛伏念元洪外綰戎行未嫻政治屬武漢舉兵謬相推戴乘時策運遂領疆圻嘗與海内人傑妄自比附沈機默運智深勇忱洪不如袁項城明測事機襟懷恬曠洪不如孫中山堅黄卓絶壹意孤行洪不如黄善化光復以來視顔尸位賞不足以安勋勛罰不足以儆兇邪成效未收謗聲日至如天之福屢危復安清夜自思旣慚且悚祗以受故鄉父老之託當中原綰轂之衝一髮偶牽全身皆動忍辱負重未敢告勞夙昔拳拳惟有默祝生靈早登袵席果使總統得人國基鞏固洪雖無狀猶當率江漢子弟維持南服擁護中央揚大漢之天聲償蒼生之夙願倘或有少數議員垂愛個人貽誤全局在元洪爲損友在民國爲罪人惟有解甲歸田長辭都巿惟天與日實式憑之敢布腹心伏惟矜諒黎元洪叩魚 
[要聞一]  
北京國會預備記 
　　袁總統不蒞議會 
　　袁總統不蒞席議會一節業誌報端查臨時政府一日未致卸任大總統理當親蒞開院典禮以重大典唯據再探云臨時大總統無論再選與否卸任在即現在袁大總統蒞院固不便發表政見縱使發表政見如轉瞬退職不過多此一舉現已决定不蒞開院典禮俟他日當選正式大總統時出席亦未爲遲外間所傳議會禁止旁聽袁總統慎防炸彈殆非篤論云 
　　國會議員已到過半數 
　　正式國會開院在卽現在議員來京者已逹五百餘人佔過半數其餘議員日日晉京絡繹不絶故正式國會能得從速開議略有冀望大抵不至因法定人數不足延宕多日唯據某議員談云政府定於四月八日舉行開院禮意在敦促議員令其速來現在議員來京爲數不少不如稍遲幾日俟黨員齊到决定重要黨議然後開會故初八日開會一節有多數人希望改期開會惟此議恐不能實行至於議員所屬之黨派現仍不脫跨黨狀熊殆難查明其專屬者有一百餘人之多云 
　　總統之國會演説詞 
　　國會開幕在卽議員亦漸次來京日昨籌備國會事務局已經調查現在兩院議員到京人數已逹四百五十名之多本月國會開幕之禮想可舉行大總統昨日會議已定決總統府秘書廳會同李家駒楊度諸人核擬演説詞草稿聞已擬定昨日呈請大總統核閲聞李楊諸人所擬係分三項舊參議院閉會詞新參議院開幕詞衆議院開幕詞 
[雜評一（無名）]  
　　美國之承認説 
　　昨聞交涉使以美國承認事詢美領美領復稱敝國曾有是言唯未接政府訓令其期或在一二日内或在一二月内或在一二年内均未可知嗚呼我人聞斯言當知所以自處矣 
　　歐州人之不弱　　英國之女子參政權黨人屢受挫辱而仍進行芒國對於列强之示威毫無屈意且更責問奥之邊境大操與列强之違背中立歐人之性質如此歐人所以能稱覇於世界歟 
 
 
 

Page 4

 
 
   
 
 

Page 5

 
 
   
 
 

Page 6

 
 
第六版 
[要聞二]  
蒙藏新之選舉狀况 
　　外蒙古之選舉 
　　外蒙古議員在京辦理選舉業於日前選畢揭曉茲將其當選各議員録下（圖盟當選者） 
參議院祺誠武鄂多台衆議院孫鍾汪榮寳（車臣汗當選者） 
參議院鄂伯噶台車林桑都布衆議院熙鈺李景籨（三音諾顔當選者） 
參議院祺克坦榮厚衆議院金還林長民（扎薩克圖汗當選者） 
叄議院布爾格特陸大坊衆議院克希克圖易宗夔（科布多阿爾泰鳥梁海當選者）衆議院恩和布林張國溶诺們逹賚烏爾棍布鄧鎔 
　　西藏之選舉 
　　前藏番羅布桑車珠爾等具呈總統以西藏亂事未靖不能選舉國會開會在即擬就近在京辦理選舉各事當經批交國會事務局核議頃聞國會事務局以法定西藏選舉應在拉薩及扎什倫布現擬在京開選係變更成法非本局所能允許已咨詢參議院矣又聞西藏在京選舉國會事務局顧鼇最爲反對緣顧主張在四川辦理可以令川人代表一網打盡也不意其計不成於是又生出刁難有交參議院會議之舉以爲參議院不允將來仍可在四川辦理不知外蒙古在京選舉並未交參議院議决若西藏選舉一交院議必牽動外蒙已選舉之議員將來必一律打銷甚可慮也又聞昨日國會事務局已有公文行烏里雅蘇台將軍那彦圖氏令其兼辦西藏選舉事宜或者交議之説業已作罷亦未可知云 
　　新疆之選舉 
　　新疆本係回疆蒙古纒頭哈薩布魯特各種族是真正土著而漢回均是客籍惟蒙纒哈布文化未開識漢字者無多此次法定省議員四十名纏民居十分之三回民居十分之一蒙古僅土爾扈特選出一人其餘均是漢人而漢人中又分主客經商及服農者爲主服官游幕者爲客客籍僅選出省議員黄國柱一名本籍議員中以議參員可由省議員中選出五人通同簽押不准選黄國柱如投一票卽驅逐出省議會初九日爲省議會開會之期楊都督於初八日接見省議員計到省者三十人一一吩咐謂選舉省議長須老成持重之人安允升年紀已七十歲光景極貧可舉爲正議長古明德是回回我最信服可以舉爲副議長故是日所舉正副議長卽爲此兩人云初十日爲省議會議員選舉參議員之期是日到會投票者二十七人照章以九票當選共選八次始選出李溶九票廉炳華十票孔憲瑞九票謝嶲佺九票宋國忠二十二票哈得爾纒頭九票閻光耀九票何海濤九票何多才九票以上十員僅何海濤是實缺庫車州甘肅人補缺四五年尙未准到任此次當選係出於各議員之公憤當選出時楊都督面如土色因素與之反對也十一日繼續投票到場者計念三人以八票當選投票六次選出候補當選人徐萬清入票陳瑞芝九票陳振鏞十票安大榮八票徐全鑒十二票孔昭鳳八票魯效祖九票楊茂榮八票王輔臣八票除徐仁鑒外餘均本籍此次當選各員多係共和黨人 
[湘民公會大會續紀]  
三月二十六號午前十時湘民公會在教育總會開特别大會討論宋教仁君被刺事人多擠斷樓板及會議情形早紀前報茲更將各人演説録下鄒郡价人報告開會理由後首由高君柏鑑演説略謂其和未成之初宋君教仁辛苦艱難聯絡同志推翻二百餘年之專制造成一世界上最璀璨的中華民國使我人享自由之幸福者皆先生之力也然造物忌才卒爲人所刺殺我人當悉心研究上爲國家酬烈士之心下以盡我人報德之義且先生不死於未反正以前又不死於當反正之際及大局底定竟死於一匹夫之刺是先生今日之死直爲建設而死耳各界諸君亟宜討論對付方法則先生雖死猶生次寗君調元演説謂諸君今日亦知絶大凶犯之所在乎宋鈍初與余訂交十年其生平余深知之磊落光明從無不可解之私仇惟共和成立後主張内閣制最力深觸當道之忌鈍初今日致死之媒在此諸君須於舉總統一層注意徒言緝凶甚無謂也（寗君演詞甚長最爲激昂） 
次符君定一演説略謂宋先生爲國而死我人此後當實行其政黨内閣主義以竟其志並察其爲何黨主使亦以暗殺　付之以復其仇云云時陳君袁君榻君等相繼演説均激昻慷慨但因人聲鼎沸不能諦聽最後高君柏鑑書數條於黑板如下電問大總統宋教仁被刺之原因請速飭緝凶嚴究主使請省議會聯合行政官維持湘事或由議會或由公民聯絡各省舉行聯邦主義按照選民册預備徵兵派代表向法庭起訴請求湘政府多派偵探偵探確實情形卽以秘密手段對付書畢有贊成者有反對者晃得結果而散 
[陳炯明辭職問題]  
陳炯明去歲任粤督以裁散民軍最得商民之心及奉中央委任護軍使專任裁兵剿匪事就任已數月矣惟護軍使管理兵權都督亦管理兵權權限不清辦事動多牽掣故去歲對於設立軍法局一事忽而設在綏靖處忽而設在都督府忽而又設在護軍使忽而又欲遷回都督府朝令夕改辦事多有不便近來依中央官制都督府實行改組統握軍權故陳炯明卽致電中央自请辭職以一軍權亦爲此也（辭職電已見前） 
惟自辭職電發後粤中軍界商界紛紛電留旋奉總統覆電亦加慰留勉以裁兵剿匪甫有端倪爲國爲鄉何忍遽萌退志胡都督復親往慰問謂輿情如此愛戴中央又如此仰重鄙人即不堪共事然爲桑梓幸福計公何忍恝然故軍使已允暫再支持數月俟征庫令下卽行北伐惟是權限混淆終非持久辦法聞胡都督日昨又致電總統請實行軍民分治任陳炯明爲都督而自願爲民政長矣 
粤東爲同盟會出産地胡漢民爲老同盟會人故的旣任都督仍兼國民黨支部長此番挽留陳炯明慮無以堅其心故復令國民黨支部全體函留茲將其原函録下觀之亦足知粤中之政局也競存先生麾下自公鎮粤以來舉凡整頓治安維持秩序無不從容展布措置裕如久已桑梓蒙恩口碑載道嗣奉中央命令辦理裁兵剿匪事宜復能不數月間而股匪則次第肅清兵士則欣然退伍人民旣輕担負地方亦賴昇平粤人之戴公者至深且摰乃秩序甫經回復而公退志遽萌粤人聞之實深憂懼誠恐貔貅旣去則鎮懾難周目下秩序雖回萑苻未靖公雖欲鳴高隐遁如粤局何敝支部用代輿情爲遮道技轅之请伏懇緩解將軍之甲仍推保赤之誠粤人幸甚大局幸甚除電京請留外用特肅函佈逹國民黨粤支部李思轅曁全體黨員陳護軍使覆國民黨支部函云頃奉大函敬聆雅意炯明前以載兵業已就緒剿匪亦漸有規模可由胡都督竟其全功故欲稍息塵勞讀書養氣他日仍可効力國家馳驅桑梓非遂忘情於世事也咋奉大總統回電曲賜慰留各界函電交馳亦不欲炯明之去今又承台函見挽情意殷殷良深感愧旣羣情之見屬夫亦何敢固辭當卽勉留以副厚望惟才疏任重恐措置或有未宜忝屬同盟尚祈隨時劻勷盡朋友責善之誼是所望於諸君子者也 
[鄂垣戒嚴現象]  
鄂垣自四師七旅十二團要求退伍後旋有改進團傳單發現又有文昌門軍隊交鬨慘劇謡言紛起一夜數驚當道因此屢集參謀會議戒嚴命令日益加緊茲將詳細情形記録如後 
　　懲辦煽惑匪徒 
　　三十一號喧傳有巡查隊軍人至王府口新興茶樓與第一師軍人尋仇毆打等語當經軍備司派員調查知尋毆之人并非巡查隊軍人迺退伍軍士冐充雙方煽惑意圖乘間擾害者遂禀明副總統派探訪拿當在長堤大東門漢陽門各方面捕獲多名先後解交軍法處連夜研訊供認半多退伍軍士受改進團鼓動力謀破壞治安其首要一名卽於是夜（一號）正法復訊其餘各犯二號上午十時殺一名午後五時又殺三名尙有數匪訊明後卽須正法所有該匪等姓名一時未能探悉該黨機關刻已次第獲黎氏昨尙懸賞通緝倘遇冒充現役軍人在外尋隙鬭毆卽係匪徒無論何人捆送來府每名賞洋五百元 
　　劃配巡查地點 
　　改進團秘密機關雖經疊次破獲而謡啄仍未寧息商民惶恐黎氏以防奸靖匪責無旁貸特令軍事各機關會議劃配巡查地點保護商民第一師在束路第二師任南路附屬三大隊曁第三師 
（第六師改編）留守司令衛隊任西路第七獨立旅徐鎮塋担任山前蛇山閲馬廠一方面山後巡道嶺等處憲兵隊分叚巡察星羅棋布防範極形嚴密 
　　規正守城兵手續 
　　黎氏以近武昌謡啄屢起風鶴乍驚所有守城兵士固多恪守職務而疲頑成性者亦復不少若不嚴加規正則疏漏之害不堪設思特擬現行手續數項探悉於後一守城兵夜間增加一倍休息時不得寛衣一守城兵有連絡之性質如此門有事由班長指令某哨往鄰門連絡通告一守城兵在班　不得擅離職守有特别事故亦須有人相代一往來往人物件有異時卽呼其停止再請帶班官長或下士查觀在班守兵不得朋來查看致滋疏漏 
　　北兵調駐省垣 
　　近日省垣風聲愈緊有改進團連絡退伍兵士暴動之謡黎副總統前會電大總統調陸軍一團來鄂鎮壓已於前日抵漢係僅一隊駐紥文昌門餘均駐紥劉家廟茲副總統以風聲益烈該隊距離太遠特於前日調移省垣南湖以應緩急之用並調兩隊在省垣内牙釐局駐紥以助威云 
　　取締各師候補官 
　　鄂軍授職官長多有退伍軍官改撥他師候補者如講武學校解散各軍官撥入二師補缺之類爲數正多按級支餉毫無任務甚或久不到師茲副總統以軍人無自由權雖屬候補究有應盡義務昨特令行各師旅呈明附屬候補各級軍官嚴加取締學課操務每星期考試一次爲就職標準無任荒嬉於外反貽意外之虞 
　　驅逐府旁茶館 
　　朝陽巷警察第八署長傳杰臣於三十一夜忽接警廳來電迅將都督府旁斜對面小茶館勒令於初一日歇業搬遷當以此電離奇乃往廳面謁藍廳長藍云大約因戒嚴起見傳君同署當派警士八人警官一員傳諭該茶館勒令停止營業限於初二日搬遷詎於是日第七署因楊子興茶室距都督府過近遂傳都督命令勒令遷徙歇業楊因人民有營業及遷徙居住之自由權警署何能破壞約法絶對不承認該署長竟將楊拘押署内勒迫遷歇事經楊友王某等三軍人聞知以人民身體非依法律不得拘押逮捕審問處罰該署長何能違法押人乃前往警署大肆滋閙該署長藏匿不出王某等正欲搗入署内與該署長理際適有憲兵數人前來解勸去現楊之親屬等已根據約法呈由保安社照會警廳核辦並赴議會彈劾該署違法矣 
[漢商請派員設立清理局]  
漢鎮自招兵燹以來時將二載羣懷觀望一無建設巿面無恢復之日商業危險已逹極點該鎮商界維持會有鑒於此擬仿上海巿政廳辦法首立巿政籌備研究所養成人才爲巿政之先導上月三十日下午在會所集議请有熟諳法律者數位演講巿政關係值來賓田君民憲演講之際突來自稱商務總會代表之汪墨香偕一人闖入會場卽大言胡閙等情已紀前報茲探得汪係商會調查員所偕者係張姓書記云今將漢口商界維持會请大總統派員督理呈文録下竊維人民財産以法律爲保障商場貿易以賬據爲依歸漢口爲全國物産薈萃之區且爲各省轉輸之埠商業交往至爲繁重自兵燹以來將及二年而欠之帳迄未清理即以口岸收付計有被災而放於未被災者有未被災而放於已被災者以本埠收付計有貨與貨之交往有銀與銀之交往有銀貨之互相交往又有本票支票以及總號對於聯號批發對於另售種種關係不勝枚舉往來數十兆人民數十萬棼如亂絲毫無歸宿以致相率推諉羣懷觀外受譏刺内存希冀明虧暗耗尤多債務旣無清理之日巿面安有恢復之時敝會目擊情形危險萬狀維持無策緘默難安查前清洪楊之季東南菁華垂盡彼時困難百倍今日尙有辦法紹興以三折了事寗波以三折三過帳蘇杭摩有孑遺則相與更始此次漢口被災固重然主客俱存契劵未失旣難以蘇杭爲比例亦不同寗紹之情形吾國商人素無特識又少自治能力事關大局不得不慎重辦理以期妥洽而免稽延惟有懇請鈞府據情呈請大總統迅派熟諳商情之員來漢設立清理局督率各帮分别清理各户帳據俱在自可面澈查務得真相以調查貨物損失多寡爲入手之始以區分等級償還欠欵爲結束之歸準酌商情規定辦法庶可以安人心而維巿面是否有當伏乞鈞裁施行不勝待命之至除呈民政長外謹呈 
[地方通信]  
蘇州 
　　飭禁私秤收繭 
　　上海繭業公所董事楊兆鰲具呈民政府以私灶私秤充塞四鄉有碍繭行營業懇請飭禁當經應省長以各縣農民養蠶自行設機土繅事所恒有繭行非獨占事業勢難强令售與繭行惟收繭私秤有礙繭巿者自應禁止等情令行各縣知事一體出示查禁收繭私秤以維繭巿 
　　東西山審判廳改設辦事所 
　　蘇省太湖洞庭東西兩山地方審檢分廳裁撤酌留推事檢察辦理公判事宜已紀前報茲悉該分廳裁撤後改設東西兩山辦事所各一處每處留檢察官一員録事一員書記一名並兩山合派推事一員已委定前西山廳長管尙勳君承乏是缺其餘承發吏看役等亦酌留一二名所官則由録事兼理此外主簿所官等一律撤銷聞統計經費可裁節十之六云 
[廣東]  
　　電勸議員勿留滯滬上 
　　粤胡都督以正式國會成立在卽不特吾國治亂所關且爲環球觀聽所繫各省參議員代表國民責任何等重要近聞乃因宋君事發生各存戒懼留滯滬中殊負國民殷殷望治之意現特飛電孫中山就近敦勉促其尅日首塗大致謂國步艱危不可終日覆巢之下完卵難期諸公當以救國爲前提勿爲謡言而顧慮末更規勸中山迅速北上以維大局而鎮人心　　 
　　黄仁壽之鹽務談 
　　新任鹽運使黄仁壽抵省後暫寓船上昨午晋謁都督備陳整頓鹺綱情形大致謂中央近日意見以粤省光復後鹽務引岸已廢一聽商人自由買賣私運之弊在在難防欲將全省鹽務一律招商包辦此次出京時適有粤商赴部呈請包辦粤鹽之議經大部批答仰候行粤體察情形辦理惟張季直之意對於商包之舉不甚主張欲將各埠分承招商投筒競攬應俟履任後博採商情支配辦法擬將鹽政處裁撤規復舊日鹽務公所畀以監督事權聞都督甚表同情並以沈頣清熟悉鹺綱荐任該所監督已得黄君同意黄帶來隨員有王梅生沈秉愨李芷茂諸人惟近來粤人反對黄運使甚烈未知能逹目的否也 
[湖南]  
　　唐羣黄與長沙報交涉之結果 
　　唐女士羣英搗毁長沙日報舘一節經該報館提起訴訟由地方檢察廳兩次預審宣布决定認爲刑事訴訟成立嗣又屢請地方審判廳從速審判亦經定期於三月十九日傳集兩造開庭均誌前報旋因黎君尙雯等爲唐女士保護名舉起見邀集同志從中調處並要求該報館暫息爭鋒又於未開庭之先在地方審判廳公遞和解狀唐女士亦自遞限狀故十九日仍未開庭復經黎君等極力調停唐女士亦自知此事因鄭師道之登載結婚廣告應由鄭師道負責與該報館本不相干自願將搗毁器物應行賠償一節勉力擔負惟賠償數目據該報館聲稱被毁後停版半月直接與間接之損失爲數甚鉅嗣經調人磋議酌减由唐女士認出賠償損失洋銀二千元當交該報館領訖並由調人將該報館招牌送還及合報宣布就此了結 
又此案發生後卽有假用男女兩界名義發布傳單臚列該報館總理文斐君種種罪狀茲旣經黎君等調處了結即由湘省重要人物柳聘農龍璋等四十人登出廣告云長沙日報登載登鄭師道負責任之廣告一紙唐君羣英以其有損名譽出而交涉致起訴訟現經同人調處了結至外人乘間假男女界名義發佈傳單宣布文君種種均屬誣揑所言焦陳被害一事牽涉文君尤舉事實相違併此聲明以釋羣疑 
[江西]  
　　修葺行政公署 
　　李都督以趙民政長履任尙須時日特照請本府高等顧問官彭程萬分任民政籌備分治所有民政長衙門業經令飭財政内務兩司會同修葺前清藩署以爲民政長公署以故財政内務教育實業四司均已移入該署辦公預備分治惟工程委員李樹芬楊瑞華楊燮霖戴秉鈞會同踏勘大致門首之端表樓稍事整事東首之垣墻則已經實業司修砌惟實業司對面倒敗之舍屋甚多頗不雅觀應重事修理大廳上則擬建洋房一所以作議事廳昨經匠頭艾三和切實估計修費須二萬二千餘元經該委等從實核减大约須一萬四千餘元至油漆各事工程亦鉅須另行計算云 
　　贛議員提議懲罰受金 
　　贛省議會於四月三日開會討論要案有議員饒正音提議今日開會討論特别審查會報告銅鼓分治合治一案審查員更迭说明諸公更番討論熟權雙方清議之理由根據調查委員之報告大都主張合治適有九十四號（檢查原表爲杜鳳樓）登台發言頗聞人言主張合治係受人三千金運動竊謂議場反對固屬個人自由權至直指他人受金錢運動則此言必須根究茲事關係本會前途至大非交懲罚委員會確實審查不可謹照本會規則第一百三十二條爲懲罚之提議云 
[安徽]  
　　抗驢馬捐之風潮 
　　徽州績溪縣孔靈鎮向有驢馬捐屢 
抗不遵繳經該縣總務科員朱瑞麒曁該處紳董周贊等於上月二十三號帶領衛兵十數名前往該鎮勸導詎有江有芳等抗阻閉門不理該科員卽令衛兵開鎗以之恐嚇不料鎗斃二人現聞江有芳等已禀報上級長官請派檢察廳勘明究辦矣 
　　請欵修圩之不准 
　　皖江一帶圩堤上年迭遭水患曾總統各圩董禀請民政民撥欵興修柏民政長俯如所請委員設立堤工局實行估勘撥欵三千金分撥各圩修築昨有受泉鄉紳董鄭某以該處荒圩年久失修尤宜防患未然特請公家撥欵補助刻聞柏民政長以前此業已撥欵分給各圩現實無欵再給飭該董自行籌欵修理 
[雜評二默]  
　　南北統一譚 
　　臨時政府成立而南北始號統一然一年以來恐慌迭起時以不能統一爲慮 
今者正式政府將成立矣正式政府成立而南北统一之勢將由此而益鞏固歟抑由此紛擾而恐慌益甚歟吾以覘之今後之數日中　 
　　軍民分治譚 
　　陳炯明以護軍使名義有礙都督權限故而請辭職胡漢民因欲實行分治故願讓都督於陳而以民政自任嗚呼何其謙讓未遑也使各省都督與凡執有兵權者皆以胡陳之心爲心則何致因分治而紛擾不已也 
　　國會中之蒙藏 
　　今日之國會五族共同之國會也少一族議員即有五族不完全之譏今外蒙之國會議員已在京選定西藏之議員亦將在京選舉而顧鼇則以未經參議院議决獨執四川舉行之議其有無偏護川人之私意姑勿問惟必拘執成見不允藏議員之在京選舉則蒙議員之在京舉出者亦將牽連崦取消藏議員縱可在川省選舉外蒙將從何處舉行乎况四川亦非西藏選舉之法定地點旣可於四川選舉何獨不可在北京選舉之有國會已召集矣倘因此遷延而致蒙藏議員不能到會則所謂五族不完全之譏其能免乎蒙藏之大局雖去而空名尙在　令并空名而去之耶 
 
 
 

Page 7

 
 
第七版 
[本埠新聞]  
刺宋案之面面觀 
宋鈍初君被刺一案業由英法捕房先後緝獲應桂馨武士英一再解經公共公廨訊供詳情屢誌本報茲將昨日情形彚録如左　　抄録案犯供證 
　　公共公廨正會審官關君以宋案關係大局辦理一切手續及研究證據均當妥慎而案証口供更應注意昨特諭飭承辦此案之録供生趕將案證口供以及兩造律師辯駁情形詳細録單呈候察核母稍遺漏而昭慎重 
　　預備索回自辦 
　　程都督以宋案事關重大無論如何應歸華官盲訊辦除飭交涉使再與領袖領事磋商務將兇犯武士英指唆犯應桂馨等曁犯証卷宗飭令捕房移解外並於前日訓令駐紥滬南江蘇海運局之陸軍步兵六十團陳團長迅就該團部中擇一謹慎秘密處所預備看管兇犯營倉其審判地點卽在南巿巿政廳陳團長等刻已遵卽預備矣 
　　應省長之哀誄 
　　嗚呼天祚民國篤生哲人磅礴鬱積山川之神公志高潔公學博淵痛心專制垂五千年填海移山爰定大計身恥獨醒人望如歲厥謀未成乃走東瀛求利吾國欲甚於生同盟勢張共和事集奔走經營日不暇給漢幟旣易天下響應伊誰之功五旬而定惟公運籌誼切同舟負中外望通南北郵輔冀調和卓絶艱苦知與不知皆曰漁父公之文章遒人木鐸公之主張政黨内閣光明磊落氣象萬千安危身繫朝野眼穿云胡不弔壞我長城一彈殂公四海失聲語公政治費注平民論公性情和易近人公遭奇禍聞者滋惑孰嗾夫　天荆地棘榱崩棟折木壞山頽僑懼將壓亦孔之哀嗚呼痛哉公來秣陵演説真旨革命革心言猶在耳一别永訣奠慰幽靈公志未竟公目不瞑公胡可死設奠陳辭爲天下慟匪哭其私嗚呼哀哉尙饗 
[各公署之歡祝幽會熱]  
　　城内審檢廳 
　　昨日爲四月八日國會成立之期上海審檢兩廳廳長黄陳兩君接奉國務院來電着於是日一律停止辦公一天並懸燈結彩以誌慶賀等因兩廳已於昨日牌示頭門懸掛矣　　南巿初級審檢廳 
　　昨爲民國國會成立之期第一初級審檢廳以滬上各公署局所及滬南巿政廳南商會等均各懸旗結彩同伸慶祝昨特牌示公署應停止辦公一日以誌慶祝所有本日審理案件照律延至明日辦理仰各當事人一體知悉特此牌示　　造船所 
　　昨爲國會開會之期滬上駐防各營及各警局司法行政各署均一律懸旗升賀江南造船所昨日飭令各工匠停止工作一天惟製造局各廠工匠仍各照常工作 
　　公共公堂 
　　昨爲國會成立之期由袁大總統電令江蘇都督咨行駐滬陳交涉使轉咨公共公廨後關君以會審公堂爲中外人民觀瞻所係亟應懸燈結綵以伸慶祝除照會輪應陪審之美副領事查照外昨特諭令駐廨檢察西員轉飭各捕房停解瑣案一天 
[清楊鐵道主權之呼籲者]  
鐵道恊會爲清楊鐵路損失主權事通告十八省分會書云敬啓者接江北分會報告清楊鐵路原爲蘇路完全商辦此次交通部經手借欵創辦之隴秦豫海發生係併入幹線範圍曾於上年十二月由該路督辦施肇曾派員接管後忽有法人沙海昂持比總工程司挨勃雷電全權管路並稱該路賣與比公司中國無主權該路員司及工人等同深憤激相約於三月十五號全體辭職組織退職爭路團當將情形報告本會調查屬實除通電力爭外理應將此事發生情形報告貴會恊力維持以保主權而維路政等因准此查隴秦豫海爲我國東西幹線清楊鐵路爲隴秦豫海起點民國成立借欵造路此爲肇端是例一開將來繼續效尤後患何堪设設想施肇曾身爲　辦不顧大局甘心賣路實堪痛恨本會具有監查鐵道行政之責旣據前因敢不暫死力爭以盡天職除電大總統及行政機關力爭外並通告滬上各團體恊力維持茲將關於路事報告書及往來函電彚送貴分會以便籌商挽救之策并请將送上各件轉送就近各團體曁各報館聯合維持以保路權而杜外侮不勝盻禱之至 
[阻止海軍經過之交涉]  
前日上午七時有某國海軍五六十名排隊荷鎗過新大橋由共和路朝南經大统路由一區崗巡上前查詢該軍官置之不　從新閘橋浜望東而去當由一區張區長電告龔局長昨已函請陳交涉使向該國領事交涉矣 
[閘北慎重衛生之文告]  
閘北第二區區長通告文云本區區域居户繁盛房屋櫛比際茲春令百物發生衛生之道尤當加意講求稍一不慎卽爲致病之源講求衛生辦法須從根本上着想街衢里弄道路固當掃除潔凈然居户亦當保清潔之習慣方不礙公衆衛生查本區清道章程通衢大道公路歸巿政廳清道夫掃除其里弄私路歸房東僱工灑掃各處道路不甚清潔之故其原因有三一因清道夫人數不多不能認真一因房束所備工人敷衍了事一因各居户所用傭人傭媪懶惰所致每將洗魚洗菜濁水及魚鱗菜蒂等物傾棄門口有時睡起太晚不及洗滌便桶權將糞水潑倒陰溝於衛生大有妨礙欲求整頓之法非由三方面改良不可現已一面商請巿政廳長加派清道夫認真掃除並由本區遴選得力巡士帮同照料一面函致各房東責成僱工不得敷衍一面通告各居户訓誡傭人傭婦不得將魚鱗菜蒂以及藥渣濁水等物傾棄路上糞水潑倒陰溝俾重衛生自此通告後倘再明知故違即將該傭人傭婦帶區懲罰似此三方面進行於清道衛生可望進步各居户等多係通逹之士深明大體務須開導傭人傭婦顧全公益地方之幸福卽個人之幸福則本區長深有厚望焉切切特告 
[淞滬警察廳之職員]  
商埠巡警廳穆君自奉兼辦閘北巡警局命令後卽改名淞滬警察廳定於本月十號實行接辦昨聞穆君委任本廳中之總務科長張亦良君爲淞滬警察廳副廳長所遺總務科一差卽以第三區區長陳學詩君接辦而以總務科科員張生元君調辦第三區區長日内即將宣布 
[鐵路衛隊移駐太陽廟]  
駐紥前清捕廳署内所招之粤漢川寗鐵路衛隊第一營第三第四兩連及駐紥九畝地之第一連大南門外之第二連各兵士均由營長潘月樵派員分赴各處招募而來尙未編列隊伍近因該隊所駐地點不宜將遷往閘此太陽廟地方查該衛隊各兵士雖已募足約共四百餘名當時尙未禀准現聞上級各官並不贊成潘營長頗有進退兩難之勢俟遷往太陽廟後擬散去兩連云 
[楊管帶勸告兵民]  
步兵第一團二營楊管帶昨發通告云照得浦東北蔡鎮及龍王廟一帶從前原駐有兵因事調回爲日已久茲復奉李旅長飭令仍須派兵駐守原以該處與滬接壤地方雜處良莠不齊外匪時常出没其間乘機竊發加之九龍山匪黨猶復到處煽惑深慮民間偶一不慎卽墮彀中若不嚴密稽查諄諄誥誡不足以資警醒而保治安除派委查緝外合再佈告爲此佈仰軍民人等一體知悉爾等須知鋤苗去莠嫉惡如仇彼此同情兵民一體兵士負巡防之責自應遇匪卽拿人民有清濁之分幸勿漫藏誨盜現天氣清和之際正鄉民耕作之時奉勸農工各安生業旣不開場聚賭又不遇事生風民皆相率安居匪亦無由插足防兵等仍應悉心保衛實力梭巡以盡我士兵之天職是則尤爲本營長所厚望者焉 
[禁煙局擬訂調騐室規則]  
上海縣吴知事以禁煙局所定調驗各局署有職人員煙瘾章程尙屬切要特轉呈應省長核示茲將所訂調驗室規則録下第一條凡遵章傳入本局調驗室者均適用此則第二條調驗室置檢驗員一人監察員二人第三條　驗其間以七晝夜爲度第四條如在調驗期間内調驗人忽患疾病經醫生驗明確非因瘾發生者得聲請本局長呈由縣知事核准暫保出外另期傳驗惟病由瘾生者無庸再驗第五條調驗旣畢應由本室職員據實報由本局長呈請縣知事核辦惟遇有疑似之處得聲請酌延日期第六條應調驗人應恪守左列各項（甲）須入室沐浴更換本局置備之衣服（乙）所需枕席被褥等物概由本局置辦不得自帶入室（丙）一切飲食品如欲略加精美得備價交由本局代辦惟須經監察員報請檢驗員檢驗（丁）不准携僕役（戊）調驗期内不得與他人交接物件（已）大小便溺須撤在本局所備便溺器内（庚）臥息各有定時不得逾度（辛）游散各有定所不得任意出入第七條室内外員役如有傳遞煙藥經人舉發屬實者得由本局長撤差並送請按律懲處第八條凡本室職員察覺應調驗人有瘾時應即據情報告如有徇庇照前條辦理第九條本䂓則如有未盡事宜得隨時呈請縣知事核准施行 
[法華民團私了煙案]  
法華鄉民團近因查拿煙犯王子培喬翠福吴洪全厲頌臣等四犯竟自行議罰結案茲爲禁煙嚴局長訪悉以該民團旣非地方官吏有行政性質又無上官特别命令何得擅行查煙攝行了結殊屬侵權違法爰特呈請縣知事核辦昨奉吴知事批示云民團僅有守望相助之責何能干涉行政如查有煙犯應卽報告煙局或送警區又豈容私相議結如果紛紛效尤將地方有騷擾之虞法律鮮維持之力此風萬不可長旣據查明法華鄉民團楊柏生有以上情事自應澈究除飭傳訊究外仰卽知照 
[司法人員必穿制服]  
上海地方審檢兩廳廳長黄陳兩君接奉司法籌備處轉奉法部來文略謂自卽日始凡遇審檢兩廳推事檢察官並書記律師以及承發吏等若開庭辯論民刑訴訟及預審各案必須遵照部頒穿着各級制服以壯觀瞻等因黄陳兩廳長已遵照辦理不日當可實行矣 
[規定選舉調查員調查手續]  
前日上海巿政廳因選舉調查邀集各主任員開談話會公决本届調查辦法先由巿政廳刷印通告單分貼各舗居户門上各調查員挨門分送調查選舉單送單時卽於所貼通告上蓋一琥珀印以爲標識三日後前往收單並備記録摺將調查情形隨時登記以期周密惟縣定調查選民期限以陽曆四月三十日爲止爲期甚促應從速預備業田巿總董函請主任員將分任調查員姓字即日開復以便刋刻琥珀印記連同調查單送請分撥調查云 
[提審唆使行刦案]  
第三區警局暗探李大富子唆使匪徒何大辮子行刧張榮華所開順昌米店得贜逃逸由該區警探將李何等各匪拘獲抄出原贓兇器解送地方檢察廳訊辦在案日前奉楊檢察官提案研訊張榮華投案伸訴並請領贜何大辮子王羅意子陳洪生劉阿喜劉根成等同供實受李大富子唆使之愚李則供詞狡猾問官以贜証確鑿豈容逞刁判令分别還押金戒一只大洋六元衣服三件先給張具結領去兇刀二把蔴繩一條一併存案聽候再訊 
[籌款散放河南急賑]  
中華全國義賑會近日迭接河南來電旱災甚劇要求急賑該會同人爰於日前開特别會議僉謂似此災情緊急欵項急切難以籌集因公决暫由該會職員程姚諸君設法借墊聞不日派員前往散放矣 
[丁蘭亭之覬觎非分]  
第一初級審判廳民科據丁蘭亭申請啓封給領批狀悉此案前據鍾録卿呈請啓封業經批示在案惟細核此項原卷純泰莊係屬被産已無處分財産之權且該被告所繳之洋僅止三折雖據稱與理帳處談妥是否屬實業經咨請地方廳查核應俟復到再行核辦 
[車行大東門者須知]  
上海巿政廳總董昨致商埠警察廳函云大街現正動工翻砌車輛不能通行其往東之車均從曼笠橋堍經行麫筋弄但該處弄口極狹時有兩來車相值阻塞不進彼此相持行路之人頗爲不便大東門街翻砌必須匝月方得完工其行車一層必須籌一疏通之策應請飭知區巡凡往東之車改行他路以免擁擠卽祈察奪爲荷 
[菜攤取缔中調停辦法]  
滬城邑廟前之店商高祥順陸露軒張鼎源聚源盛等五十餘户襄禀上海巿政廳因該處菜攤現由商埠警察廳取締實與巿面大有關係請爲設法維持等情總董據禀後卽致函廳長穆杼齋君謂邑廟前街道狹窄菜攤碍路自應在取締之列但該處聚集菜巿已成習慣若令各攤遷入店舗門内地位侷促想亦爲難若驅令遷移則又關碍店舗營業事屬兩難維思菜巿僅在早晨能否取締各菜攤嚴定售菜時刻照小東門外菜巿辦法十點鐘以後一律撤除十點鐘以前不准車輛經行該處似此辦理與路政巿面稍得兩面顧全合行奉逹並附禀稿一紙卽祈察照核奪施行 
[城内]  
　　上海地方檢察廳批示 
　　（顧崑玉請求保釋批）查烟泡十一枚在王寳康身上搜出谓不吸烟其誰能信謂崇地禁煙嚴厲故到申購買豈容上海禁令寛弛乎茲據來狀着卽繳相當之保証金再行核辦（嚴樹林請求派警督同搬讓批狀悉遷家係人） 
之自由金用喬之妻等强行阻止殊屬不是至欲本應派警督同移遷無此辦法所請未便准行（黄順來訴楊象裕姦拐伊妻請求按律處分給領批）案經爾狀告訴訊據供認拐姦不諱罪名現已成立着候决定起訴勿得驟行请領也（許維慶等請求撤銷陸昌倫誤斃金阿二一案批） 
案關人命業已起訴同級審判廳仰候按律判决可也 
　　保護魚花生業 
　　江蘇都督程省民政長應會同告云照得魚花一項爲鄉民一大生計現值春汛魚花發生之時鄉民販運經過地方誠恐有痞棍人等訛詐阻擾致受損失合行布告仰沿途軍警及貨物稅分所一體知照凡遇前項船隻經過務須妥爲保護母任痞棍人等留難索擾特此布告 
　　南浜失火未成 
　　本城西門内登雲橋南浜西首周姓家前晚七時許樓上房内潑翻洋油燈頓時滿房皆火幸附近隣居及近處各救火社會員到場灌救卽熄祗焚去房内床帳器具等物並未冒穿屋頂 
[閘北]  
　　趙春台拐妓 
　　　趙春台前日帶同三馬路王姓妓院内妓女王秀銀搭火車偕逃被四區崗巡查獲解經司法科判移檢察廳由王檢察預審一過判女送寄養所留養擇配趙押候核辦 
　　許澄豐開燈 
　　六區查獲烟犯許澄豐在奚阿毛家開燈吸烟拘解司法科判移檢察廳訊明核辦 
　　王阿小迷途 
　　男孩王阿小年十三歲住居吴湘隨父王阿大來滬在一區走失由巡長帶區解送司法科判送惠兒院留養候其父來案認領 
[公共租界]  
　　撞傷斃命 
　　湖北人袁德桂因乘電車至新閘卡德路轉角下車適二百九十九號汽車疾馳而來不及避讓致被撞倒碾斃由捕將尸舁至斐倫路驗尸所報請公廨中西官蒞驗在案茲悉前日午前由關讞員會同英領康君蒞驗卽據死者友人王子和投稱死者年三十六歲向在成都路朱廷桂家爲傭家屬並不在滬請爲伸雪捕房將肇事之汽車夫周文鹿解案中西官卽飭檢驗吏驗得死者委係碾傷太陽穴致命諭飭王子和代爲棺殮復向該汽車夫略詰情形諭着存洋五百元保出候訊 
　　跌傷斃命 
　　漆匠俞華發蔡阿毛處成全三人前日同在黄浦灘七號中國電報局弄内粉刷墻垣不慎均於搭手板跌下蔡虞兩人略受微傷惟俞跌傷腦部甚重當送仁濟醫院醫治無效斃命由捕將尸車送驗尸所報請公廨關讞員與英領康君於前日午前蒞所驗明委係跌傷後腦身死當由尸友龔尚餘代爲棺殮　　捕房失竊 
　　四馬路總巡捕房内之陳列所擺設各種真僞物件原爲探捕研究而設禁止閑雜人等入内且時常鎖閉詎前日被人撬門入内竊去手鎗兩支鎗彈一百餘粒並僞金磅等物昨經卜總巡查悉以該竊竟敢在捕房撬門行竊當飭五十號西探目安姆斯脫郎轉飭中西包探嚴緝旋經該探等同往察得所内積有微塵其手指所摸之處均能辨認卽用快鏡攝一小影將各積竊所蓋指模檢出並令各出店人等逐一蓋印手指以資研究　　流氓攫飾 
　　吴張氏前晚八時行經廣東路石路附近突被匪徒攫去值洋十餘元之金挖耳一支逃逸當投捕房報請飭探偵緝 
　　誣得好 
　　新閘捕房八百三十五號華捕張裕州因誣良爲竊經訪管捕頭查悉業將該捕解奉公堂訊實判押六禮拜在案於昨禀奉卜總巡諭將該捕卯名斥革以符警章 
　　拉得否 
　　西西藏路二百六十五號雉妓金五寳前晚因在南京路拉客違章由捕查見拘入捕房奉飭轉送公廨押候訊究　　盜匪圖刧未成 
　　住居老朱家宅五百七十六號毛龔氏家前晚忽有盜匪十餘人各持鐵器用石破門圖刦經該氏聞聲即從後門出外喊救旋由印捕到來該盜等見勢不佳四散逃逸昨日捕房特派中西採分投跴緝 
　　電車撞傷腦部 
　　昨有四十一號電車在吴淞路撞倒人力車夫唐彩根致傷腦部血流不止由捕車送捕房轉送同仁院醫生驗得傷勢甚重不識能無性命之虞否 
　　拉客被捕 
　　粤妓胡阿配昨在乍浦路拉客違章被捕拘入捕房押候解廨究辦 
　　吞煙得救 
　　華記路六百零二號宋王氏之女與鄰婦不知因何起釁前晚歸家吞煙自盡被母覺察車送同仁院救治而愈咋報捕房請爲查辦 
[法租界]  
　　招領拐孩 
　　法捕頭前以拐匪拐得小孩均在黄浦灘乘輪起行携往廣東等處售賣咋特派探捕多人專在碼頭上密查拐匪解堂嚴懲迭次起獲小孩四十餘口判令留養在案今由捕將各孩拍出照相懸掛公堂及捕房前招失主認領 
　　車主追欠 
　　黄包車主李義香前控稱周阿三前來承租包車虧欠租洋並失去車上什物共計小洋一千七百角求追等情奉判交保限交迄今尙未保出挺押不理昨日李禀稱周有意不交求恩嚴追周供實情無力交洋求宥聶讞員判押滿四月完案 
　　保人受累 
　　傳榮記前控客棧主金竹庭將田單抵洋一千一百元逾期不贖等情判將田拍賣作抵詎該田祇值洋二百元不敷甚巨昨日傳又求追飭傳不到將保人吴志銘提案研訊吴供求恩寛限數天交人房東亦投案附追金竹庭客棧欠租判吴管押將客棧拍賣抵欠如少若干向保人訊追 
　　聚賭受罰 
　　捕房禀稱張王氏家深夜聚人在内賭博巡捕向阻不理違章傳案請訊王氏供係親友消遣不敢抽頭聚賭求宥判罰洋兩元充公 
[雜評三]  
　　奇怪之謡言 
　　一二日來滬上謡言蠭起友人之或以電話或面來詢問者類皆非常可怪之事當此國會召集之際而有此不祥之謡言固非國家之福然我人亦不可爲此謡言所顛倒也 
正式國會爲民國之創舉而昨日各界之歡祝興趣殊减於歷次之紀念會其果爲謡言所顛倒耶抑亦不明政治之原理也（訥） 
　　宋案索回自辦之希望 
　　自宋案發見後迷離撲朔彌天黑幕有行兇之人有指使之人更有圭宰此指使之人雖經幾次預審而案情之曶昧自若也 
　　今則有索回自辦之消息矣吾知一線光明必自此而可大慰國人之哀痛耳 
無已吾且卜之於今日之預審 
　　清揚鐵路主權問題 
　　清揚鐵路者蘇路公司北線之發端雖區區數十里然亦吾蘇爭路史上之一紀念物也 
乃無何而欵輟停工矣無何而全路收爲國有矣曾幾何時且因隴秦豫海之借欵而法人沙海昻竟昌言於衆曰中國無主權矣 
然則吾國民今日之滬竭而聲嘶者其亦念及此血滬障江解囊爭路之苦痛乎 
嗚呼蘇路嗚呼國有之鐵路（缾） 
[專件]  
公布省議會暫行法（續） 
　　第三章會議 
第二十一條省議會分當年會及臨時會二種第二十二條當年會每年一次由省行政長官召集之臨時會因特别緊要事件發生由省行政長官或議員半數以上之请求時召集之第二十三條常年會會期以六十日爲率其有必須連續開議者得延長會期二十日以内臨時會期至多不得逾三十日第二十四條省議會非有議員半數以上出席不得開議第二十五條議員有五人以上之贊同得提出議案第二十六條議案之表决以出席議員過半數爲準可否同數取决於議長第二十七條議員於議案涉及本身或其親屬者非經省議會之許可不得與議第二十八條議員除現行犯罪及關於内亂外患之犯罪外於會期内非經省議會之許可不得逮捕第二十九條會議時議員之言論及表决於議會外不負責任第三十條會議時省行政長官得自行到會或派員到會發言但不得列於表决之數或中止議員之言論第三十一條省議會之會議公開之但依省行政長官之要求或議員之提議經多數可决者得禁止旁聽第三十二條議員違背議事細則着停止到會其情節重者除名第三十三條議員無故不到會延至十日以上者除名第三十四條議員以省議會名義干預外事者停止到會其情節重者除名第三十五條停止到會至多以十日爲限依出席議員多數之决議行之除名依出席議員三分二以上之决議行之 
第三十六條議事細則及旁聽規則由省議會定之 
　　第四章議决 
第三十七條省議會之議决事件行政長官廳於十日内公布之第三十八條省議會之議决省行政長官如不以爲然時應於五日内聲明理由咨交覆議如有出席議員三分二以上仍執前議時應依前條之規定第三十九條省議會之議决省行政長官如認爲違法時得咨省議會撤銷之如省議會不服其撤銷時得提起訴訟於平政院前條訴訟於平政院未成立之時最高法院受理之 
　　第五章經費 
第四十條省議會經費及議員公費旅費由省議會定之 
　　第六章附則 
第四十一條本法自公布日施行（完） 
[來件]  
　　醫學選科講習社函授章程 
　　第一條仿各國醫科大學選科之例任學者專選一科或數科而研究之又仿萬國函授學校之例發校外講義以便通函教授 
　　第二條凡入社諸君須先讀預備科各書爲預備入選科之基礎選用書籍另有詳章函索卽得 
　　第三條學科以肺癆病學花柳病學皮膚病學内科學藥物學法醫學爲範圍 
　　第四條各社員之質問以寄上之講義及選定之書籍爲界限（凡未入社者雖買書籍無質問之權） 
　　第五條如有質問疑義者宜將疑義摘録一紙註明出處及頁數每一問之後須留空紙一行以便就此註釋將來卽以原紙寄還 
　　第六條各科中所用之書及價目學費時間另有詳章 
　　第七條凡入社諸君如欲選學一科或數科者須於報名時説明學費及書籍費須一次繳清如不買參考書者聽便 
　　第八條各科中所必用之藥若干種每藥宜連服若干日皆有詳函説明如肺癆病患者可服結麗阿曹篤三個月之類又如梅毒内服之特效藥爲梅毒神效丸服十日卽症狀大减連服一月則幾於無病之類 
　　第九條凡學一科期滿之後舉行通信試驗及格者給予修業證書 
　　第十條報名時須將姓名字號年歲某省某縣人職業及現時通信處詳細示知報名處在上海派克路昌壽里醫學書局 
（郵局可以滙寄欵項如郵滙不通之處改寄郵票須加一成如洋一元須寄郵票一元一角餘類推郵票每紙以一分三分爲合格五分以上者不收） 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[上春社書并序] [  蘧園] 　　 
病鴛竹奴諸君由越蒞杭訪翠瓜山以比户鶯花久無定衡爲憾假彚芳花園集同志創春社定期選舉總統旋聞金錢運動　指不勝屈　園厠身言論界安能緘默戲擬此書藉傾積悃十載採蘭贈芍不减風流幾家歌扇舞衫竟成雲敝游倦花叢久已杜門息影夢回草閣依然策杖行吟笑我頻年落落往事留痕看他來日茫茫浮生似幻走馬章臺未譜陽關三疊　鶯拱埠遽歌河滿一聲（余有嚴陵之行）板橋茅店征途歷盡冰竊象管鵝笙别院吹殘風月自居易滬灑楊枝豈無餘恨王獻之渡迎桃葉徒有虚名纖眉螺黛依稀見慣司空　酒羊羔豪放逈殊太尉劍琴未到飄零馬應戀棧園圃已知宛在鳥倦歸林（光復後仍武林）三壬霞光六橋柳色搜羅滿貯錦囊南都金粉北里臙支題品恒勞彩筆我見　憐渠　解語旅懷難遣綺障怎蠲人壽幾何固可及時　樂萍蹤無定尤宜勝日陶情倐届彚芳　集選色徵歌行看訪翠偕來藏鈎射覆暗擲黄金祇恐蠅營狗苟明書白簡忍教燕悶鶯愁代逹輿情敢抒管見百里香金瓶蘭具有總统資格紫微花沈桂芬堪畀内閣贊襄至公無私有目共賞　薄被嘲休問冬烘若輩慎重將事實望春社同人（三） 
尊聞閣詞選 
前清孝定景皇后（卽隆裕太后）四月三日出殯梁格莊輓聯盈千累萬然佳者殊少惟楚南易順鼎所譔長聯人多稱述特誌於下 
本來生生世世不願入帝王家從黑暗中放絶大光明全力鑄共和普造金身四萬萬 
以後歲歲年年有紀念聖母日於青史上現特别異彩同情表追悼各彈珠涙一雙雙 
[苦薩蠻花朝補祭綺痕] [  顔若]  
梁園此夕風和雨芳魂似向癡魂語欹枕細思量情長漏更長香清茶正熟私祭憐幽獨碧玉再生時飛霜上鬢絲 
[憶秦娥前題]  
何聊寂空齋愁煞梁園客梁園客天涯茅草年年一碧西冷記得人長别青山未掩真孃骨真孃骨白楊蕭寺芳魂夜月 
[代蝶仙和鹿門舊隐贈素心眉史韻] [  蘧園] 　　 
棗花簾專識鄉親道我疏狂肖季真五載飄零嗟斷梗更從何處證前因 
减却風流賣盡痴豪情猶未改當時藏嬌築就黄金屋再倩青禽報故知 
[試硯齋隨筆] [  率]  
世人多言德宗爲天閲爲愚　皆傳聞揣測之詞未知真相也有清輓近諸帝淫荒無道德宗固猶矯然傑出者早歲受翁同龢薰陶久頗識世界大事思欲奪發有爲厄於慈禧終致鬱鬱嗣後宵人搆煽猜忌愈深不得不佯托痴聾冀免廢立而自全其身耳甲午乙未交帝頗信用長麟汪鳴鑾言一日三遷由散秩而拔置卿貳召對無虚日二人均書生造膝密陳雖欲有所規畫卒以出言不慎爲内監所詗知（知事召見在養心殿側一小書室僅帝與被召見者二人而已軍機侍值例須退出）譖於慈禧前立罷二人職諭中并有迹近離聞永不叙用等語可見慈禧之惡二人者甚至設在戊戌政變後我知二人首領且不保可斷言也嗣後母子之間始起猜嫌而帝之一舉一動乃無日不遣内監偵報矣帝每日黎明必往慈禧處請安長跪宫門外有時内監不爲傳報不命之起卽伏地不敢起專制淫威於家庭猶若此每一言及殊慄慄生畏也 
隆裕爲慈禧所用德宗頗不善視之最邀寵幸者爲瑾妃珍妃二妃本同胞姊妹珍妃色尤殊乃兄以道員聽鼓江南性嗜橒蒲往往以萬金作孤注筦銅元局時虧負庫帑至數十萬慈禧以隆裕不得志於帝遷怒二妃遇之甚苛庚子變起倉皇議西狩車駕行將出發適珍妃在側以未預隨扈目注德宗鳴咽不勝𨺗爲慈禧所見卽叱之曰若年少丁兹國家多故皇帝蒙塵若不早自裁乃猶作兒女子態耶立傳旨賜自盡（或云投并死）帝親覩愛妃之死不能營救也曁兩宫出狩宫内秩序頓亂溥良適入宫見瑾妃尙在知爲德宗倖妃爰挈之至江蘇寓吴中拙政園當時大吏聞信郊迎諱言爲某公主實即今日袁總統晋封爲端康皇貴妃之瑾妃也當德宗就道後行在湫隘聞慈禧聲輒長跪以在宫日卷慈禧至跪地以迎久而習慣也及抵西安處分和約及軍國重要事悉慈禧一人獨裁間亦一詢帝帝唯唯不敢置可否也居陜無事日唯遣小内監嬉弄洋犬以消水盡蓋欲因以自汚其用意亦良苦矣回鑾未久禁錮深宫外間遂不能知其消息可慨也夫 
自由談話會 
夫諧文小説資人玩賞者也縱有班香宋艶亦不過使讀者擊碎睡壺雖其間嬉笑怒駡於人心世道未嘗無裨然究屬側擊榜敲不能當頭棒喝惟自由談話會則不然可以莊可以諧可以諷可以勸可以董孤直筆可以東方滑稽口所欲言者筆運之言不能行者文逹之不以寒蟬貽譏不以飛蝗畏禍旣可爲時局之鑑尤足伸言論之權有以哉予看申報必先看自由談看自由談必先看談話會愛之切而不覺其心之偏衆會友乎願常談以教我[  槁木子]  
自海上消閒録停刋後同文雲散筆硯荒蕪無何謀食他鄉寡聞罕見游倦歸來讀自由談論説知鈍根主筆政嬉笑怒駡半是老友傑作愛不釋手曷禁距躍三百[  蘧園]  
劇談劇本考實 
[失太平] [  便便]  
明太祖旣得太平命義子朱文遜守之陳友諒攻太平文遜戰死友諒遂攻城明知府許瑗院判花雲王鼎嬰城固守三日不得入友諒乃以巨舟乘漲薄城士卒緣舟尾攀堞而登城陷花雲被縛雲奮身大呼縛盡裂起奪守者月殺五六人駡曰賊非吾主敵盍趣降賊怒碎其首縛諸檣叢射殺之雲至死駡益厲瑗鼎亦抗駡死方戰之急也雲妻郜氏祭家廟挈三歲兒泣語家人曰城破吾夫必死吾義不獨存然不可使花氏無後若等善撫之雲被執郜氏赴水死侍兒孫氏瘞之抱兒行被掠至江州孫氏夜投漁家脫簪珥囑使養之旣復竊兒行遇潰軍奪舟浮水渡江踰年乃逹太祖所上其事太祖追封雲東邱郡侯許瑗東陽郡侯王鼎太原郡侯事具明史此齣亦唱弋腔演此須唱做俱佳者始能動目聞譚叫天優爲之惜在滬未嘗一演也 
小說 
政治小說 
[鐵血男兒（九十六）] [  常覺　獨鹤]  
尼叱曰梅麗母多言速云梅仍屹立謂尼曰妹言無一字虚假兄胡不信尼疾探囊以一紙授梅曰汝必欲宣示證物乎汝年少只知倾向愛情更不顧事理之輕重名節之寳貴此箋固明明烏王手筆召汝來者尙有何辨汝匆匆遺置案頭藏猶輩或已見之辱莫大焉烏聞言大愕急趨梅側視之則獨於眼簾者固一宫中常用手簡上書（吾方苦岑寂郎來此一續幽歡烏泐）寥寥數語字跡與已酷類閲竟駭極即莊容謂尼曰此𧸛鼎也君勿受愚梅亦急應聲曰然尼置不聞但以手指壁令梅去梅知兄意在决裂即大驚呼曰阿兄此箋實非王所遺兄得自何處固不可知惟妹入宫時確未覩此總之妹此來出王不意且非王所願兄前决不敢以詭言相欺尙求見信烏復申言曰僕生平未嘗與令妹一通書札此紙必奸人意存反間故僞造以激君怒事宜澈究目前願平心靜氣一細察之（二） 
愛情小說 
[自由花彈詞（二十六）] [  天虚我生]  
你道這個朋友是誰原來是个日本的留學生叫做穆志誠的便是這人生得十分俊逸於日本的語言文字却是很有些工夫和李餐霞是個好友他與劍華的愛情本來甚篤劍華在五六月以前也曾允過他的婚約現經有了個　春因此便改了方針把那穆志誠丢在腦後如今寃家路窄偏生碰到劍華好生不悦心想丢了他無奈這穆志誠跟隨不放還要盤問他到那裏去的劍華衝口説是常州却那穆志誠説也往常州倒替他去買了車票劍華無奈滿心打算却没个丢了他的法子心想如此糾纒不如竟和他决裂了的爲是在這待車室裏不便講話因便打定主意待到車上再説那裏曉得這穆志誠早已看出他那種厭憎之心知道别有緣故若是好好地問他料也不肯實説因也打定了个主意上得事來却好頭等車子除了他兩個以外竟無别人遂各據一房劍華正在心裏打算只見穆志誠進來向他　上一指好生奇怪 
只見那劍華忽自歛雙眸那炯炯的雙瞳碧似油好似個登場傀儡樣口呆目瞪却低頭登時本性全迷失只覺得舉動行藏不自由難道忽然邪病中這其中别有個禍臨頭不妨暫且存疑案再分入下眷書中細講求 
　　第九回遭魔 
却説那劍華在火車裏面忽然迷失了本性看官知道是什麽緣故原來那穆志誠曾在日本學得一種催眠術的法子他那魔力很大只要用手一指便能彀教人中了他技術眼睛雖是開着却只失了本來的能力但憑術士口説什麽他便眼裏見了什麽若是問他什麽秘密事情也便傾　例篋的講了出來這種法術如今日本人會得的很多若是魔力大的也還不用指得只要對面一看也就可以入了魔道如今這穆志誠的魔力雖不算得頭等却也了的當時他便把劍華的心事問个明明白白及至問到自已却那劍華説是决計要和自已决裂他便怒從心上起惡向胆邊生你道他怎樣一个主意哪 
他是心頭按不住氣冲冲偏使這寃家在狹路逢自分蕭郎成陌路何甘得利讓漁翁從知女子的恩情薄他有了西來便忘了東豈是男兒身手很須知忍不住做痴聾若然縱虎歸山去少不得憤極我催眠術太工定是兩邊成死敵那教還肯做假惺忪往情已付了東流水舊夢都消昨夜風則與若生離寧死别情願你薄情啣　在九泉中 
家庭小説 
[奇妬] [  了青]  
直隸知縣姜某前清官界中之能員也夤緣得二品銜在任候選道大抵牧令之有此頭銜者皆從謙戴藍　惟姜則獨戴紅頂故人咸以紅頂知縣稱之 
妻某氏爲現任大司農女性奇妬姜畏如虎事事惟謹 
姜攝定興篆妻以縣衙狹小恐失夫人尊乃寄居母家面令姜按月往省蓋定興距京止一日程往返固甚便也 
邑有劣紳某素以結納縣令魚肉鄉里爲業聞姜如此乃説之曰老父台僕僕道途得母太苦晚生有美婢一當密送入署備小星但請嚴飭臧獲輩勿得漏洩庶不爲老母台知 
姜大喜與紳交日密遂以政事繁劇爲詞屢失赴京約 
妻疑之立懸重賞派僕偵察盡得其情所以不卽發難者有所待也 
一日得僕密報知姜已晋省須五六日返乃立率豪奴健婦十餘人輕車抵署甫至二堂卽就公案坐拘妾出嚴訊一過去下衣笞臂三百當堂發配有俊僕願得乃令具結挈之去 
判斷畢姜妻即乘車回京（三） 
 
 
 

Page 11

 
 
   
 
 

Page 12

 
 
   
 
