# 1919 - 162 - 4916642

 

Page 1

 
 
   
 
 

Page 2

 
 
   
 
 

Page 3

 
 
時評 
[告安福外各派系（冷）]  
　　當此國人奮爭之日欲思乘機以圖利用非特安福派不當有此即安福以外之各派各系亦不當有此也蓋國人此次之舉動純爲愛國純爲驅除害國者而起功雖未能全竟然豈願旣欲拒狼而復進虎乎故余謂安福以外之各派各系欲因利乘便者當早息此妄念也何也亦决爲國人所不許也 
　　夫今之國勢應在棄派系而爲國之時若以派系爲急且以派系之私利爲急或且更以派系中私人之私利爲急是與國人之意相反也况乎各派各系之舊事國人豈盡忘之哉 
命令 
　　六月十七日大總統令國務總理龔心湛呈據銓叙局遵令擬定舉行文官高等考試時期請示辦理等語着即定於本年十月舉行文官高等考試所有依照文官高等考試令合格與考各生均着自本年九月一日起赴銓叙局照章報名聽候考試其一切應辦事宜即由該局查照成案妥愼辦理此令 
　　又令阿拉坦卾齊爾進封郡王此令 
　　又令伊逹木札布封爲輔國公此令　　又令察賴畢力克那楚克多爾濟均封爲輔國公此 
令 
　　又令鍾萬福授爲陸軍步兵上校此令 
　　又令國務總理龔心湛呈請將印鑄局技正楊登甲免去本職另行任用應照准此令 
　　又令陸軍總長靳雲鵬呈請授郭連第爲陸軍步兵中校田紹魁爲陸軍砲兵少校黃治平爲陸軍三等軍需正均照准此令 
 
 

Page 4

 
 
　　又令陸軍總長靳雲鵬呈請授楊德生爲陸軍騎兵中校孟慶三爲陸軍步兵少校劉瑞陞爲陸軍三等獸醫正均照准此令 
　　又令蒙藏院總裁貢桑諾爾布呈准昭烏逹盟長蘇珠克圖巴圖爾呈請以根敦札布爲敖汗左旗協理應照准此令 
　　又令王康福王克鴻均晉給四等嘉禾章此令 
　　六月十三日大總統令王存胡卾公勞勤餘陸恒修均晉給三等嘉禾章張穗麟給予四等嘉禾章此令 
　　又令陸軍總長靳雲鵬呈准黑龍江督軍鮑貴卿咨請以承錫補協領連山補佐領均照准此令 
　　又令趙廷珍潘宗瑞均晋給三等寳光嘉禾章王曾綬汪彬許家瀚劉式程江保傳均給予四等寳光嘉禾章此令 
　　又令蔣羲明給予三等嘉禾章此令 
專電 
　　北京電安系反對歐洲簽字原爲倒錢内閣武器現龔上台便主簽字己電專使遵照並通電各省爲負責之表示（十八日下午二鐘） 
　　北京電安系决派方樞赴滬與南代商繼續和會問題並先令方商朱（十八日下午五鐘） 
　　北京電新内閣周不就又推田文烈及靳雲鵬均力辭安系仍主龔久代俟得當乃擁段或提王揖唐（十八日下午二鐘） 
　　北京電周樹模遣張國淦赴府正式謝絶組閣田文烈自與吳笈孫聲明决不擔任王揖唐赴西山逐日以電話商詢政局 
（十八日下午五鐘） 
　　北京電某系議員以龔兼總理與責任内閣連帶辭職之旨相背提出質問（十八日下午二鐘） 
　　北京電江庸十四日電留日生全體上課（十八日下午四鐘） 
　　北京電江庸電新國會辯明使館讌客莊璟珂自作主人且非五月七日事蓋對質問而發（十八日下午二鐘） 
　　北京電巴黎電美總統十二赴比京對德改提約文較前略寛（十八日下午四鐘） 
　　北京電陸使辭職並擬暫不歸國政府去電挽留詞極懇切 
　　北京電日使訪陳次長係交涉某項經濟問題（十八日下午二鐘） 
　　北京電鮑貴卿電富陞阿又在大烏里開俄蒙第三次大會因外蒙代表未來無結果 
　　北京電陳毅電謝米諾夫在庫倫招兵欲截斷烏得至庫倫之交通政府己决由參戰第一師抽一團於半月内開拔 
（十八日下午三鐘） 
　　北京電楊增新電蒲犂縣接近之阿富汗現與英兵在白加湖地方激戰甚烈（十八日下午三鐘） 
　　北京電司法官考試定民國八年七月三十在京蘇卾同時舉行（十八日下午二鐘） 
　　北京電電令浙楊齊代表政府勸蔡回京（十八日下午二鐘） 
　　香港電翟汪己辭職軍界主張莫榮新兼省長職他界屬意伍廷芳或岑春煊亦有人推舉李根源陳炯明肇慶軍隊全改編憲兵廣州安謐公民開會數次維持公安（十八日下午二鐘） 
各通信社電 
　　北京電周樹模對於和會態度甚爲淡漠謂軍人與軍人間可自行接洽不難無形中了局仍與安福派局部媾和意旨相同（十七日） 
　　北京電龔心湛電促朱啓鈐南下 
　　北京電某要人云安福派勢燄日張和局實際上己呈停頓暫時難有活動氣象（以上十八日） 
　　以上平和通信社電 
　　北京電今日衆院龔及閣員出席八年度預算歲出六萬四千餘萬不敷二萬萬募八年公債二萬萬補之軍費最多占全額十分之四餘較五年度略增惟實業較減敎育幾減半議决付審查八年公債案額二萬萬以田賦爲擔保亦付審查 
　　北京電丁乃揚午謁總統面陳粤事（以上十七日） 
　　北京電保護學生事决定即發通電 
　　北京電陸徵祥因内閣改組辭外長職電復挽留 
　　北京電徐樹錚商調農部人員前往籌備屯墾 
　　北京電財部請銀團提前撥關餘 
　　北京電電囑陜西陳于兩軍勿生衝突（以上十八日）以上中華通信社電 
　　北京電周閣暫難成立聞周擬俟和約簽定後方肯上臺外傳王揖唐組閣不確將以龔心湛長期代理 
　　北京電周樹模將徵南北要人對於和局意見俟有端倪方肯出而組閣 
　　北京電于寳軒藉己未系勢力擬在野佐錢對於和議有所活動 
　　北京電外部據鮑黑督電告黑龍江方面俄艦懸掛日旗迭次運入日兵及器械等件均稱奉大谷司令之命特向日使提出抗議 
　　北京電日使因日輪在長江各埠不能缷貨要求禁止排日陳籙答覆政府對於日人生命財產當然保護排日風潮己令各省防禁至於工人不肯缷貨政府不能强迫服務（以上十七日） 
　　北京電安福聲言兩院决復之中行二年則例仍候臨時股東會議行該系除照股額攤選董事加入外餘悉維持該行現狀 
　　北京電李思浩爲幣制局總裁閣議通過日内即發表 
　　北京電吳炳湘辭呈却還井派吳笈孫勸慰 
　　北京電田文烈反對東蒙屯礦抵借外債籌議由部自行設法興辦 
　　北京電姚錫光返京 
　　北京電陸徵祥請開外長缺覆電慰留 
　　北京電山東鹽民恃衆滋事外間揣測多端政府令軍民兩長從速消弭 
　　北京電川訊楊庶堪由重慶返省經過川東與黃復生聨絡頗爲熊克武所忌己伏暗潮（以上十八日） 
以上中孚通信社電 
路透電 
　　十七日巴黎電和會秘書長杜太斯太氏星期一日午後七時在凡爾塞以協約國答覆德國答案之文内有克勒滿沙氏所作之書一通覺書一通均以法英文書就又和約最後全文一份佔據來因河左岸問題之牒文一通交與德代表團德代表團派萊斯勒氏及西芒氏收受之協約國限德國至遲於六月二十三日午後七時簽定和約星期一日晚間十時德國總代表藍超氏及其隨員乘專車由凡爾塞回國 
　　十七日巴黎電今晨協約國與共同作戰國政府領袖及外交大員在法外交部聆土國代表團發表意見日本牧野氏亦列席 
　　十三日柏林電大柏林公民會議曾開秘密會議議决罷工自由報載稱製造家各職業及軍界中人均贊助停止各項實業工作之計畫糧食亦在其内此舉將促成内國戰爭衆意中等社會將得政權 
　　十三日巴黎電協約國與共同作戰國己提出提議案設立永遠賠償委員會管理供給德國之原料俾於和約實行期内管理德國之經濟發展 
　　十七日温尼貝電此間及西加拿大他處之罷工己歷一月今晨各領袖均在工界機關部就逮並抄出含過激黨性質之文件 
公電 
　　北京總商會等通電各省商會敎育會省議會農會各報館各法團中學以上各校均鑒北京學潮業於眞電報告平靜旋因本月十二十三兩日天津罷巿風潮又起當經同人等會同北京學生聨合曾代表齊赴天津力事疏通幸十四日一律開巿恢復原狀查　　罷課罷巿罷工幾徧全國在學生本愛國熱誠純係自動政府雖處困難地位卒能採納輿論分别實行雙方感情漸歸融洽除由學生聨合會通電工商各界聲許结束外謹將經過事實并結束情形電逹工商各界務盼妥籌善後共維大局國家前途實利賴之京師總商會北京敎育會全國和平聨合會駐京代表萬福華尤開統胡炳堃李堪黃恩隆等同叩篠印 
國外要聞 
[協約國答覆德國答案文]  
　　路透電十六日倫敦電云協約國答覆德國答案文其要略己正式宣布該文含有總述各事書一通書中述及德國杭議强暴和局一節謂此次戰爭乃自號文明國有心所行蹂躪人道至大之罪惡實曠古所未有者夫德國處心積慮興此戰爭生靈之因以死者七百萬殘廢與顚沛流離者逾二千萬德國更施種種野蠻與不人道之行爲凡此責任萬難諉缷協約國苟不視此次戰爭爲蹂躪人道摧殘正誼之罪惡而另取他道以處置之則自信對於傾其所有以拯世界自由之人將獲背信之咎公道固爲媾和唯一之基礎但公道須並及於大衆普及於死者傷者普及於鰥寡孤獨普及於現負戰債逾三萬兆金鎊之人民普及於其財產爲德人暴行剝奪破毁之數百萬生靈此所以協約國主張德國必須竭其能力賠償損失必須交出戎首與夫戰時行暴之徒置之於法必須於數年之内受特殊之約束凡此皆爲和約主要特點德國苟以此爲苦則當知乃咎由自取蓋戰爭之後果必有人受之試問受之者當爲德國抑爲德國所加害之各國人民乎德國之革命固爲未來和平及歐洲新秩序之大希望但未便牽動戰爭之解决革命之興實在德軍業己敗北武力爭勝業己絶望之時德國人民於戰局之中一心贊助戰助且分負其政府之責任戰敗之後乃易其元首故斷不能藉此缷脫其平日行爲之後果也協約國所提出之和約在根本上實爲公道之和約其中關於領土之條件皆合公認媾和之基礎且爲歐洲將來和平所必需者協約國殊以此自慰故除書後所開列者外不能有所更改關於經濟與財政之條件協約國不欲絶德國之生路或阻其在國際貿易上與商業上得占適當之地位德國如能遵守和約廢棄其經營商業侵迫與壟斷之習慣則協約國擬許德國於購辦原料售賣貨品時受公允之待遇惟須暫守所列利於德國所曾加害諸國之限制條例而己協約國殊願戰時所感受之剌激早日消滅各國與德國得同受由誠意供給主要需求所發生之盛運協約國爲表明此志起見特將和約中財政與經濟之條件修改多處惟訂約之主義必須保持協約國不欲修改賠償條件此項條件力求賠欵便於交付當以此義解釋之惟協約國殊願以適當之利便給予德國使得勘查受害各境之損失提出解决要求之辦法協約國之出此蓋期儘速切實規定德國應付之數額耳拹約國於此書中並後附覺書中切實聲明此爲最後之進言協約國曾殷愼審查德國之答案己於媾和草約中加以重要之修改惟於根本要則仍持原議德國必須依現式受納或拒絶之如五日之内德國代表團不宣布擬簽定修正之和約則休戰條約即失其効力協約國於是將取應行方法强迫施行條件協約國於覆文節錄之報告中述及戰爭責任切實聲明彼等之意見不僅依據自七月至戰釁肇始時之事實專制之德國受其元首之感化經營統治與侵迫之戰爭歷有年所協約國所歸罪之主要眞情己由德國革命承認之協約國以爲懲辦殃害全球的確負責之人實爲表彰公道必要之舉且足以儆其他元首協約國未便容許由同謀之人審訊此項罪行德前皇之被傳乃充分國際政策之事件關於被告辯護一節自當予以充分之權利與自由以便所下判决爲最莊嚴之司直性質德國代表團力圖證明和約繩以威爾遜總統所布之大綱實己破壞媾和基礎協約國對於此節曾加駁擊德國代表團以德國不能加入國摖同盟指爲不公協約國覆稱德國之行爲苟能依守必要之條件則將來未嘗不能早日加入國際同盟協約國對於保護德國割讓土地内少數德人一節允予保障德國之受納縮减軍備條件可使各國早日一律縮减軍備關於歐洲政治條件協約國聲明德國牒文中於薩爾流域之規定己誤加解釋德代表團之拒絶履行含懲罰性質之賠償似爲排斥任何解决所必要之公道思想協約國不允由公民大會表决亞愛蕯斯勞蘭之前途協約國於辯護關於處置德國東疆之基本主義後表明其重行考慮此問題之願意以期减除或有之不公道從前波美拉尼亞與西普魯士間之歷史土疆界將尊重之而德國土地在舊波蘭國境之外者將不畫入新波蘭版圖東普魯十孤立一層德國不允承認之協約國覆稱指明東普魯士孤立曾歷數百年之久非德國土地但爲德國之殖民地丹齊爲德國土地故不併入波蘭協約國己决定西里西亞上部不即割予波蘭俟協約國所管轄之公民大會决議後再行酌定凡此解决中之主旨係爲居民之眞正利益而非國家名譽之犧牲德人之移歸波蘭者得明白之保障美末爾境將讓歸協約國其故以立陶宛土地之地位今尙未經成立也關於希里戈倫島之條欵必須無條件承認之將由協約國委員會監督而實行之協約國言及德國前有屬地謂協約國以當地居民利益爲前提德國注重自己野心輕視當地人民利益事實顯著協約國不便許其爲第二次之試騐致以一千三四百萬當地人民之命運爲兒戲且協約國在事勢上不得不自圖保障安寗而反對德國根據地之成立致危害世界商業德國喪失屬地未必碍其商務之發展蓋德國屬地商務在德國商務中總額中佔一小部分按照一九一三年德國入出貿易屬地僅居其千分之五以德國所輸入之屬地貨品而言其來自德國屬地者僅百分之三再德國屬地因天然理由不能容納多數之德僑也協約國所擬之條件係按國際公法與當地人民利益而决定者至於德國在中國之產業亦按此義而規定之陸軍主要條件協約國不允稍有更改但願减少德國軍隊出以較現定者更屬逐漸之方法即三個月内將德國陸軍減至二十萬人此後每二個月由協約國軍事專家協定下期内德國陸軍應裁撤若干庶可及早減至原定軍額十萬人無論如何一九二○年三月底必減至此數軍官與砲位之遞減亦照此辦理關於拆毁砲臺之期限現有修改德國海軍建議案不能應允按海軍條欵乃審愼擬定必須無條件加以承認此節無庸談判協約國稱德代表誤解賠償之提議協約國歡迎德國所擬組織委員會與協約國委員會會同辦理之議協約國請德國於和約簽定後四個月内交出證據及特别賠償議案協約國所最可接受者爲規定德國允以大宗現欵清償其全部或一部僨務或允修繕全部或一部被毁地方或允以人工供此用途之議案關於此事之查考應予以便利德國此項提議必須切實而無疑義但門類與賠償條欵則不容置辯協約國今毫不因此有所拘束苟德國有何提議協約國願於兩個月内答覆之協約國批評德國所言關於賠償五千兆鎊之空泛議論並指出在一九二七年以前未曾言及利息與實在付欵即在一九二七年以後分期攤還垂五十年亦復言之不詳又謂此種景象其目前價值殊覺細微但協約國承認彼此宜恢復德國實業故預備以商務便利給予德國惟基條件未能預定須視協約國因德國侵略而造成之特殊經濟情狀而决定之同時德國必須承認草約視爲切實之和約而簽定之協約國不能使保障安寗之手續一再延緩而德國亦不能使其國人不覩和平賠償委員會茲必須着手進行今唯一公開之問題乃在如何實行和約條件方爲最善耳協約國保持其先得賠欵之權利不與德國他種債務相提並論但協約國可核准破例辦法德國必須擔任交付來因河佔地軍之經費協約國之佔據來因乃和約之必要擔保德國不能扣算被奪戰品之價值但協約國可予以重要讓步承認食物與原料之付欵爲德國財物上儘先應付之欵德國戰前債欵可由德國與其被割土地均分擔任之但法國不能爲亞爾薩斯勞蘭擔任一部份之公債波蘭亦免此義務德國屬地或委託代管國亦皆不分認德國之債務德國須放棄其一大部分外國債權不復可密切參與協約國或俄國財政與經濟之生活協約國多有因德國不合法行爲而處於經濟不振之地位者故在商務往來上加以至少五年不交換之條件協約國接受關於水道鐵道之數種修改案如東普士與其他德國土地間之運輸可自由經過波蘭之類是也 
[法報觀察日本之經濟勢力]  
　　巴黎某報云此次世界交戰國中收經濟勢力之大恩賜者殆爲日本一國而己近四年内其銀行存欵己由二十萬萬元（一元合法幣二佛二十五生丁）增至六十二萬萬九千萬元儲蓄會存欵由二萬萬元增至五萬萬五千萬元日本銀行現有基金十五萬萬八千萬元日本有二十七萬萬八千萬元之國外債權國内工廠資本逹五十萬萬元由是觀之日本經濟勢力擴張之速度可謂驚人矣日本商業之隆盛尤足令人注意審察一九一八年進口計十六萬萬六千八百萬元而出口逹十九萬萬六千二百萬元是則其出口較進口多二萬萬九千四百萬元所獲利益實非淺鮮可見日本於商業上與經濟上之澎漲逹於極點矣一九一八年日本海外貿易之詳情雖未深悉然以上開總數即可證明其優於一九一七年者多矣一九一七年出口十六萬萬三百萬五千四十八元一九一八年約多三萬萬六千萬元一九一七年進口十萬萬三千五百八十一萬一千一百零七元一九一八年約多六萬萬三千三百萬元而一九一三年出口數爲六萬萬三千二百萬元進口數爲七萬萬二千九百萬元是以日本戰爭前之進口數較出口數爲大今則成反比例矣日本之主顧爲北美洲一九一七年計四萬萬七千八百萬元次爲中國三萬萬一千八百萬元英國二萬萬零二百萬元英領印度一萬萬零一百萬元售貨於日本者又以美國爲首計值三萬萬五千九百萬元次爲英領印度二萬萬二千六百萬元中國一萬萬三千三百萬元英國六千三百萬元法國則出口進口於日本者恒少雖因戰爭亦未大變其交易一九一三年法國售與日本五十八萬萬二千八百九十九萬二千元之貨物一九一七年減至四十三萬萬六千四百六十一萬九千元然購辦日本貨物之量則增加計一九一三年值六千萬元而一九一七年增至九千七百萬元矣總之日本假此次戰事之機會極力擴充其經濟勢力而其進取之速眞有出人意外者也 
 
 

Page 5

 
 
   
 
 

Page 6

 
 
   
 
 

Page 7

 
 
國内要聞　 
[北京通信（一）（蕭羽）]  
　　内閣醞釀中之新縉紳 
　　内閣更迭之局旣定龔心湛雖代總理却不過五日京兆然在安福部方面有不欲以五日京兆目之者即繼任内閣之實現彼等有操縱之力倘能如其所志龔立時可以下台否則正式内閣一日不產出龔氏即多占領一日也今以近數日來閣總閣員醞釀之内幕一爲言之 
　　閣總之爲周樹模殆己爲確定的然而從未提出其中大有原因周本無黨但在錢閣將倒之時己與安福有所接洽鄭萬瞻李繼楨等實爲捧周之最有力者其得爲提出之候補第一人固因東三省之舊關係亦以比較的接近安福而得之也然安福雖與有提携而目前則實多要挾最近數日殆全在條件之磋商中條件未成通過難望故同意案未即提出至條件之實雖未悉其全而知之較確者則（一）對於新國會之維持須加以有力之保證（二）用參議院秘書長公言報記者梁鴻志爲秘書長以監督周氏（三）各部總長之中如財政如交通絶對須與安福次如内務亦須得安福之許可（四）卾人中如張國淦等比較的接近研究系者勿得使居要職現惟第三項業己妥協其餘尙未承認而尤以第一項爲東海與安福之爭點周氏甚覺爲難迄今夕尙在雙方交涉之期間以内而田文烈則爲居間之人周氏未表示不幹而亦未表示决幹即以此也 
　　閣總問題如此閣員問題亦在在受安福之支配且多新奇可異之運動並牽及於閣員以外之重要地位蓋惟外交海軍司法絶對未有變更之說其餘則皆有種種之經過 
　　内務一席最初東海之所屬意爲張元奇安福之所擬爲方樞然兩說施變前日爲田文烈昨日爲張國淦今日則張國淦因安福之反對己表示不入閣而警察總監吳炳湘希望此席己非一日呼聲推吳爲最高 
　　財政一席張弧固爲最活動者然己有輪不着之勢聞最初小徐之所主張爲吳鼎昌而東海有不許可之意昨日有姚煜之說姚爲現任兩淮鹽運使與周有舊然安福之意此席决不讓諸本系以外之人與其用他人不成不如仍舊龔心湛故留龔之說今日爲盛且龔心湛所主張之二萬萬八年公債己由曹陸居間與日人議定俟國會通過之後可以二折押借四千萬元以供給軍費政費黨費則龔之位置殆難動摇 
　　陸軍一席最初擬調用田文烈田氏不允遂有徐樹錚說及西北籌邊使發表又不成問題大約仍靳雲鵬留任 
　　敎育一席始終爲蔡儒楷說今日聞蔡擬不就有謂即將用傅嶽棻者尙在惝恍之問然安福因田應璜事曾喫一棒於此尙不過爭 
　　農商一席前日因有田文烈調内務之說故張國淦之呼聲大起然田氏終不願舍農商而生决可不至易人交通一席大爲各派所垂涎然汪大燮說許世英說雖見報紙實去題萬里决非事實以安福根本反對也然安福内部亦大有爭端曾毓雋以安福要人現在代理部務决不肯舍此而去故安福對周氏提出者即爲曾氏然現大理院姚震亦段派有力分子數日以前駐日公使殆己確定而姚氏垂涎交通之有利百計營謀欲得此席干木且親爲說項曾姚同隸於段同屬安福而沈觀老人（周字）亦擱筆費平章矣 
　　至於閣員以外則因姚震不長交通即使日本大理院長一缺當然騰出安福所預擬者即爲方樞而方樞表示謂以行輩言應請董康復職實則方樞目的在幣制局總裁以爲較有油水也然睨於幣制局總裁之側者亦不止一人徐恩元雖欲之而不可得吳鼎昌則大在活動之中周家彥爲曹陸所合薦當然呼聲最高然目前尙趦趄其行若恐不能與人爭者實亦有所布置此因内閣問題而波及者也 
　　再即院秘書長言之龔心湛代總理之前一日郭則澐即己辭職龔氏到院决定仍用方樞而方以上述各希望意殊不願遂陽言宜待周樹模自擇而陰以梁鴻志爲交換條件然聞周樹模之意另有所屬其人爲誰即法制局參事卾人盧弼與周有特别關係者也但安福未之允耳 
　　此外尙有一珍聞即于寳軒與吳炳湘之衝突是也漕運局本内務財政農商三部所主持總辦爲誰當得三部之同意而此局大有利益安福己未爭欲得之于寳軒運動最力然因二十萬供給己未之說爲龔心湛所知在財政部大駡一頓即與田文烈商量付諸三部以外之警察總監吳氏故頗有謂吳與安福亦訂條件者此案旣定即交付内務部于寳軒大不懌乃擱置之直至商會催促乃始發表及于氏代部令下吳亦大發脾氣謂我不能伺候彼一面聲言辭職一面避居某處不復到廳前日龔心湛傳語囑于自辭于猶欲效孫洪伊一與之抗然旋聞吳炳湘之反對遂具辭呈今日准辭之令己下矣然令下數小時之前吳氏猶未返警廳也 
[北京通信（二）（一士）]  
　　内閣改組聲中之財政 
　　錢幹丞以對外對内窮於應付遂投刻去位繼任人物在己未系失一總理當然發生無窮感觸而鑒於元首之倦勤不過一種意思之表示並非眞欲見之事實故嘗决議任提何人槪予通過在安福系未嘗不欲擁戴黨魁舞臺重上然鑒於各方面之形勢亦覺不能不稍事遲徊在東海心目中錢氏去位後足共腹心供指臂之使者周樹模其首選矣周本無心於此然因與東海關係素深未嘗堅辭峻拒故周内閣於十二日黃昏時略己定議而卒下龔仙洲代理之命者緣東海欲於命令未下之前先徵求國會議員之同意免致提出後或遭反對乃招議員中有力分子到府面商而其答詞則謂驟然提出深恐不易疏通總統如必以爲此席非周氏莫屬者請暫緩任命於是周内閣遂擱起龔兼代之令遂下就目前情形論東海夾袋中旣舍周無人（孫慕韓雖似有望實不過周氏之陪賓）各黨派又未敢貿然推薦内閣改組一時决無此事外間雖有李盛鐸外交張元奇内務曾毓雋交通吳鼎昌財政范源濂敎育其餘陸海軍司法等部槪不更動之傳說要不過擬議之詞龔氏之兼代時期縱自聲言以十日或兩星期爲期事實上至短亦有二三月閣員中一時自無更動唯内務部代理部務之于寳軒以與錢聨帶關係雖奉任命力自求退業己照准朱深兼署究係暫時辦法將來必仿敎育例另簡次長代理部務支此殘局而己龔氏之長財政與歷來總長不同一切規畫悉付之次長日唯閱稿畫諾而己故李贊侯極感困苦日日思去日來有傳李將轉任幣制局總裁者其實非東海及龔願以此席　之特李自出運動欲借此爲脫身之計李之所以急欲脫身者緣財政部每月可恃之收入僅鹽稅餘欵一宗旺月約五百餘萬元淡月約三百餘萬元平均計之亦不過四百萬元出欵則經常約千二三百萬元連特别軍費并計須二千萬元以上軍費中最急者爲參戰軍之三師西北邊防軍之四旅其次直隸各軍共次奉天之新軍其次湖南吳佩孚張敬堯各軍又其次湖北吳光新之所部又其次爲龍濟光之振武軍僅恃平均四百萬元之鹽餘如何足以點綴故各軍請餉一百萬者至多能付十萬或二十萬元統計欠餉俱在二月以上各機關行政經費有併二月分尙未領到者無日不各派專員在部追索部中從前純恃各項借欵以彌縫自歐戰終了貸借外債之路窮日來盛傳財政部有兩宗二千萬元借欵一商於美商者一商於日商者（予詢之財政部中之要人絶無其事）自罷巿風潮起本國各銀行一因提取存欵者驟然擁擠（自本國銀行提出皆轉存於外國銀行即麥加利一家兩日來己收進存欵千餘萬元中國人一舉一動往往自害而利他可嘆也）皆苦現金之缺乏二因風聲驟緊各將往來之賬結清兢兢然期於自保故財政部以前耗一分四或二分以上之重利猶得向各銀行爲小借欵之通融今則即欲借三萬五萬亦不能以財政部三字博取信用而貸借内債之路亦窮遇萬分緊要迫不及待之小欵類囑領欵人自行籌措而由部指定中交鹽業等銀行爲之擔保中交及鹽業所以猶肯爲財政部小借欵之擔保者不過因關係過深一倒將牽連俱倒而己故李贊侯往時似乎八面玲瓏至今亦己一籌莫展若南北及早統一縮減軍費整理稅收或者猶有轉危爲安之法今旣不可望之於短時問則國家破產之禍直在眉睫之問矣嗚呼嘻嘻 
[内閣問題尙在擱淺中]  
　　自錢辭龔代新内閣之產生似即在三五日間但據昨日所聞則除排去于寳軒使錢系無所活動外新内閣消息殊爲沉寂周樹模之總理說前此若己確定然安福對之尙不肯表示同意正在提出種種條件以爲交換中間曾經張國淦特赴該俱樂部爲周疏通亦未有結果東海對於時局驟形冷淡表示無論何人均可上臺周見安福對己形勢不佳恐不能通過亦遂不公然承認故昨日又有田文烈組閣之說但暗中覬觎此席者正大有人恐亦未易實現也又聞當局擬從某要人之議以周樹模田文烈王揖唐三人徵求新國會方面意見看其贊成何人再行正式提出又内長由朱深兼署業見命令朱氏將於本日（十七）下午到部接事内次一席尙未確定俟朱視事後再行請簡院秘書長一席龔心湛曾擬方樞惟方樞不願就此短期之秘書長且代表資格尙未决定取消與否故表示不就龔不得己乃仍以郭則濡兼代昨日己以院令發表 
北京學生事件攝影（一） 
焚毁日貨北京大學消費公社之未用品 
[謡諑紛起之北京]  
　　字林報十二日北京投稿略云北京政象不定復辟之謡因以發生當此民氣激昻全國鼎沸其力足以推倒軍人之時此種謡傳似屬不倫但醉心帝政者確曾有一種躍躍欲試之狀姜桂題近在都門留兵五營駐於後門北面張勲赴山東大約赴徐州外間致有招集定武散兵之說張勲龍濟光張作霖三人間往來頻頻龍處境甚窘有兵無餉需欵孔亟而滿洲親王中陰謀最烈之恭親王現亦在京與滿蒙王公互相接洽昨夜外蒙烏泰請客光緒之弟某貝子在座餘爲清室要人張勲心腹張仲仁（譯音）亦與宴烏泰席間追述往事泣下霑襟在座舊臣亦皆欷歔不置此種事實未嘗不是希圖復辟之證據但懷疑者則不深信之後事如何姑俟將來證之今日固不必加以懸擬也蒙古要人之來京者除烏泰外尙有多人在學生風潮未起以前似頗活動其時紛紛籌備派兵入蒙中有贊成與反對兩派贊成出兵者爲謝米諾夫黨反對者爲傾向中國之徒或疑謝氏方破壞中國在外蒙之利益爲謝運動者何致贊成出兵要知接濟謝氏助其氣燄而指揮其行動者厥爲日人此爲中俄蒙人士所深悉者謝氏侵蒙之目的不過促中國出兵蒙古耳果爾則日人可乘機要求依照中日軍事協約共同參戰而有詞可藉以駐兵於毘連俄疆之外蒙境内矣自學生風潮發生後軍閥中人惶惶不寗急謀自衛故出兵蒙古之籌備遂暫停頓且近來軍心亦頗摇動能否調往蒙古亦未易言約三星期前有兵二千由北京調至張家口迨旣抵境則兵士潛自逃脫者竟佔三分之一此誠統兵大員爲之惶慮不置者也近兩星期中人言藉藉謂丁士源擬以鐵路抵押品向日人磋商小借欵某華字報且謂借款己成以京漢路線爲抵但丁登報聲明否認此說此後又有人擬向匯業銀行及正金銀行借欵願以七年内國公債爲抵但亦未成某議員前曾代丁士源經手撮合借欵者今亦不願再爲馮婦故近來未有交易惟今日據苛方面所傳但未證實之消息中國銀行己向中法實業銀行商定小借欵債額約三四十萬元抵押品爲七年内國公債聞此交易係代表中國銀行之戴某經手云 
[中行案通過後之風潮]  
　　自新參院通過恢復中行則例案後安福派即興高采烈相慶大功之告成以該行總裁副總裁視爲懷中物該派中垂涎是席者以黃雲鵬爲最其次如胡鈞饒孟任陳懋鼎亦思染一指聞昨晚該派己决定黃氏但非安福派以此案表决違法非常憤慨畢桂芳等業己提出懲戒議長案聞引案送逹該院後秘書長梁鴻志承安福部之命分向畢桂芳陳介陳振先等極力疏通並親謁梁燕孫請其代向舊交系各議員緩頰但迄昨晚止尙無具體結果蓋安福己未兩派暗中競爭己非一日其始安福純取攻擊態度己未則僅竭力防禦而巳自錢能訓下台後安福攻擊業己成功遂更興高采烈愈迫愈緊並内次于寳軒亦極力排去以爲斬草除根之計因而己未亦不得不變前此之消極的防禦而爲積極的攻擊畢桂芳等提出懲戒李盛鐸案及通電詆李違法即其攻擊之開始昨日于寳軒免職令下己未派益怒遂堅持不肯將懲戒案撤回聞己未之意最後讓步亦須以完全消滅修改中行則例案爲交換條件必不輕易放過昨日該部議員己發出通電云京津滬漢各報館轉各界公鑒安福俱樂部議員胡鈞四月間提出恢復民國二年臨時參議院議决之中國銀行則例案於參議院本俱樂部同人以大局未定恐擾及金融正在極力反對該派議員鄭萬瞻同時復提出同種議案於衆議院同人等反對無效不數分鐘通過三讀會移付參院輿論譁然參院胡案旋付審查迄今未决忽於本月十四日參院例會該派議員陳懋鼎臨時動議請卽討論衆院移付之案經本俱樂部議員根據法理發言反對該派議員謂無討論必要議長李盛鐸即付表决時在場人數九十三人起立贊成者僅四十四人李妄報多數本俱樂部議員聲明異議李始謂頃間說錯實係五十四人接連開初二三讀會五分鐘完全通過暴厲專橫舞弊違法除另提議長懲戒案外謹此電聞佇候公論己未俱樂部全體議員同叩 
　　新聞編譯社載某議員之談話云本年四月間安福俱樂部議員胡鈞吳宗濂於參議院提出恢復民國四年之中國銀行則例案嗣復自行修改爲恢復民國二年中國銀行則例案其時己未俱樂部議員以大局未定恐擾亂金融一致表示反對一面由該派議員陳振先在院提出數次意見書一面由某君以個人資格轉商參議院議長李盛鐸緩議李初允之繼謂提案人催促甚急不爲交議恐受嫌疑不如提出討論設法交審查會擱置爲是遂列入議事日程初次會議陳振先與胡鈞論戰甚烈未决竟以人數不足延會越一日安福議員鄭萬瞻亦提出同種議案於衆議院由李盛鐸之子家浦臨時動議己未派議員劉樹棠等力爭無效議長王揖唐宣告閉門表决不數分鐘即通過三讀會移付參議院輿論譁然總統傳見兩議長表示反對希望轉圜財政總長龔心湛亦有寗辭職不副署之表示參議院以是休會者數星期至次回例會繼續前議安福議員蔡秀文提議省略討論即付審查己未議員以其或有悔意亦予贊成迄今月餘未見審查報告到會惟聞政府己與安福商妥加增中行股本另提中行則例（己提交衆院）意謂或可就此了結不謂日昨（十四日）例會安福議員陳懋鼎忽臨時動議請卽討論衆院所移付之案該派議員胡鈞發言贊成己未派議員陳介則極力反對以爲衆院當日提案在本院提有同種性質議案之後議而未决以前顯違國會組織法第十二條第二項同一議案不得同時提出於兩院之規定（此應包括政府提案與議員提案言不能僅指政府提案參觀議院法等自明）本院不能承認如謂中行則例有即行議决之必要可請審查會將胡鈞等提案迅速審查交議即退一步言認衆院移付案爲有效亦祗能於將來議及胡案時併案討論不應舍己耘人自背法例主張臨時動議不能成立己未議員陳邦燮繼續發言意見亦同議長李盛鐸徇安福派議員之請以付表决是日出席議員共九十三人贊成此案成立者僅四十四人議長妄報多數迨陳邦燮聲明異議議長始言本席剛纔說錯確係五十四人胡鈞猶謂反對派之異議不能有效旋聞初讀會中立議員羅鴻年謂金融機關不可輕議動摇前此胡鈞案旣付審查此亦應愼重從事請先付審查陳介言第一此案應與胡案合併審查將來亦合併討論第二反對此案標題因現行之六年敎令所公布中行則例中間尙有四年參政院所通過之中行則例自法律上言業經敎令變更之法律案能否逕用恢復手續己不無研究餘地即云恢復亦不能置參政院之通過案於不問致現行之商會法證劵交易所法等各種參政院法等同時發生有效與否之問題陳議員懋鼎胡議員鈞皆曾任參政之人尤不應自相矛盾胡等無以爲難惟請付表决羅鴻年仍請先交審查無效結果不五分鐘通過初二三讀會此案事實上影響如何姑置不問其舞弊違法情形均有速記錄可憑法規可考聞己未派議員己一面提出議長懲戒案一面尙擬通電全國以待公論云云觀此可知此案之黑幕矣 
[京華短簡]  
　　法文政聞報載稱西藏問題外間發生種種流言刻外交部及英國公使館正擬設法消滅此種流言查關於此問題之磋商乃纯粹半官性質英公使朱爾典氏並未接到彼國政府訓令不過表示其意見蓋彼欲在其在京時期内結東此問題中國政府所提之條件似可承認朱爾典氏經將此文件轉咨英外務部矣深望外間勿生誤會也 
　　錢幹丞下台後東海即聘爲公府高等政治顧問錢則表示絶對不就之意對於己未俱樂部亦聲明脫離關係擬於日内赴湯山避暑不願再聞政事 
　　昨日（十六）北京大學敎職員方面派代表數人謁敎育部傳代長大致要求部中派員會同學生方面代表南下迎蔡來京主持校務聞部中己允派秦景陽司長（前北大敎授）南下胡仁源校長一席旣己絶望政府爲顧全胡面子起見己派往敎育部任某項職務以慰其心北大學生現己籌備歡迎蔡氏來京惟蔡氏現在紹興原籍其願來與否尙未可必而就現狀觀之蔡氏若能毅然再出則學生之志願全逹風潮必較易收拾陜西陳樹藩倒行逆施禍陜之罪久載人口近日學潮鼓盪波及陜西聞陳樹藩竟解散其聨合會並槍斃學生崔某於第一中學門首捕去五六人旅京陜人聞之甚爲憤激己去電詢問 
[王正廷報告歐洲和會情形]  
　　王正廷由巴黎致廣州舊國會報告書云廷於一月五日三月三日郵上報告書二通諒均逹左右矣自是而後國際間變遷更劇雖馳電奉告瞬成陳跡故除關緊急者己陸續電聞外函告遲遲職此之由尙祈原恕茲將月内所經過各件爲諸同人陳之（一）國際聨合會聨合會自發生以來其最重要者爲會内之憲章幾經研究至昨日始修正告竣辭句更改頗臻完密然大旨與原案實無出入惟美國增入門羅主義不因本憲法之規定失其効力一段夫東西遥隔此段增入似與我國無利害關係然若措詞廣泛野心家方煽倡亞洲門羅主義難保不藉端附會以圖霸故我國對此曾有抗辯旋經在二十欵内增人（ｏｎ　Ｕｎｄｅｒ　Ｓｔａｎｄｉｎｇｓ）二字以示限制此節爲修正之重要者但全案雖經和會全體通過爲准備和約之一部分然尙須經各在會國國會之同意始生效力故對此節我合法國會應特别注意至在會國數共計四十五國其中爲發起者三十二國又中立國加入者十三國其會址准在瑞士國給尼發地方刻正預備組織以便召集第一次大會（二）和會各種委員會和會所派委員會除國際聨合委員會外尙有國際港口航川鐵道國際傭務戰爭賠償戰釁負責諸委員會其中與我最關切者爲國際傭務會因我國人僑居外國以工作爲業者甚多該會規約當加注意現該委員會己擬定規約四十一條提交和會通過該會將設經常機關每國　代表四人卽政府派二人僱傭一舉派一人其議案分三種或咨請各國制律施行或擬辷國際公約請各國批准其不制律或批准者無遵守義務又設傭務處於國際聨合會所在地每年大會一次今年在華盛頓開會由美政府召集之此外更有經濟財政委員會稅務問題等於我國更有重大關係惟該會報告尙未提出容當續聞（三）和議草約凡和會議案均先經五强國曾議嗣以盼望和約速竣恐人衆議滯改爲四强會議因係厭惡日本多詐藉詞屏之云近日義國要求管領斐姆海港威總統以與十四條宣言相反力予抗拒義代表遂均退出相會悻然回國報告其國會冀得後援然威公持之甚堅事猶未决現僅有英美法三國之會議又會務己漸就緒和約不久即可簽定德國代表己到巴黎住於南郊佛爾薩意地方候開和議至我國與德奥和約草案己提交和會其大要如下（甲）新約須以平等互惠主義爲本德奥不能再受最惠之待遇（乙）通商納稅依國定稅規則（丙）德奥須退出辛丑和約德國並須歸還庚子年在北京所掠之天文儀器及他美術品（丁）德奥現時在華公產槪讓與中國政府並須賠償中國政府及人民因戰事所受之損的中國仍保留其要求賠償之權（茂）一九一二年海牙萬國禁煙公約德奥均應批准施行（四）我國要求案（Ａ）膠澳問題說帖曾經奉開槪要查和議草約内有德應放棄其在歐洲以外之一切權利歸五强國處分一語語括膠澳日本懼不利於己日昨催速解决并要求膠澳由日本歸還我國我曾抗議主張由和會直接還我結果如何容當續聞（Ｂ）取消二十一條說帖業己提出計七千餘言内分三段（一）詳述日本要求二十一條之野心及當日之暴狀（二）將該原文逐條剖析探原索隠（三）陳述取消之種種理由於書末附有文件以備參考近日又提出關於改正條約七種問題之說帖其立意措詞均經專門人員分别研侒其節要如左（子）勢力範圍中國請有約各國實行聲明其在中國不占有或要求所謂勢力範圍凡從前所訂條約合同給予外人優權特利其有碍中國主權者槪允改正（丑）外國之駐兵及巡警所有現在中國境内之外國兵警凡非經特准者槪應即時撤退辛丑和約之第七第九兩款應聲明作廢現駐京使館衛隊及他處外國駐兵前經該兩欵特准者應於一年以内撤退（寅）外國郵電機關凡在中國境内之外國郵電機關應於一九一二年一月一日以前一律撤廢其局所器具應估價售與中國政府嗣後非經中國明許不得施設（卯）領事裁判權中國擔允於五年内頒布五種法典並於舊時府治所在地一律設立地方審檢廳請各國允俟中國將上兩條件履行後卽將各該國在華之領事裁判權撤廢其設有特别治外法庭者亦予裁撤且未實行撤廢前中國更請各國允許兩事（一）凡華洋民刑案件但使被告爲中國人即應由中國法院自由審斷領事不得參預（二）中國法院所發出之傳票或判决書得於租界内或外國人住宅内執行之無須經領事或外國法官之察騐（辰）租借地凡租借地槪應交還中國中國擔任於收回後盡管理地段保護物權種種之義務（己）租界各國允許於一九二四年年終將所有租界交還中國中國擔任保護界内物主權利其未實行交還前租界章程須修改之（午）關稅中國與各國商定待一定期滿後中國得自由規定稅則於該期間内其稅則與各國另行協定務期雙方均利應將奢侈品與需要品分别徵稅需要品之稅不得少於百分之十二有半但此種稅則朱協定之前現行稅則至一千九百二十一年年終亦應廢止而暫以施諸無約國商品之國定普通稅則代之右列七種問題原係希望條欵與和議本無甚關係然國際聨合會組織伊始宗旨閎遠正大必使世界不平之事咸歸於平而後世界和平可期永久故均予提出以待解决惟事關各國未可一蹴而幾須設法預爲疏通俟國際聨合會成立後即請求逐題解决但此後接洽交涉方殷未艾不獨簡派國際聨合會代表當倍加審愼卽常時駐外公使亦當各向駐在國政府盡力聨絡乃克有濟故駐外公使之得人與否亦關重大至外交勝負與内政 
 
 

Page 8

 
 
之理亂攸關更無待言瞻念前途時切隠憂國事消息奚似望隨時電示爲禱專此順候議安弟王正廷謹啓八年四月二十八日 
[粤當局通緝李耀漢]  
　　粤當局日前調兵遣艦非常忙迫人心惶惶儼有戰事即在目前之象近自滇軍安然入肇李耀漢計劃完全失敗後時局復趨緩和現軍府及莫督己下令通緝李氏翟汪亦有不安於位之勢茲錄陸海軍將領請緝李耀漢電文如下廣州軍政府各總裁莫督軍鈞鑒竊廣東爲護法策源之地不容有謀危大局之人查前省長李耀漢素性貪滑反覆無常當兩粤自主期内私通敵人潛圖内應凡粤省迭次變亂李無不身預其謀煽惑張天驤莫擊宇獨立而東江之兵禍起陰結龍濟光内侵高雷瓊崖兩陽四邑之戰局開聳動袁帶兵變而香山之被害烈東則勾引閩敵而潮汕遂遭茶毒北則勾引贛敵而南始備受摧殘發難不止一人受害幾遍全省蛛絲馬跡皆山李耀漢操縱牽誘於其間我軍於克復陽江化州南雄潮汕諸役迭查獲其通敵證據其尤謬者竟與龍濟光期約以粤軍討陸總司令自居所有悖逆函電文書及其動員命令均經先後繳存鈞署有案查李本陰險小人羗無實力遭遇時變虛張聲勢以欺北庭而愚同黨恃其騙術一面攫取北庭高官厚賄一面嗾使同黨輕啓釁端成則己享其功敗則人蒙其禍迨張莫龍袁相繼奔竄廣東人民死亡枕藉而彼之權位如故但求可以謀一己之私利雖犧牲他人糜爛地方絶不顧恤綜其鬼蜮之伎倆實人類之螽賊西南之罪人早當明正興刑以絶禍本鈞座政崇寛大僅予罷斥聽其自新李應如何感悟前非閉門思過乃罷職以來禍心尤熾往來秘密於港澳肇省各地遍設機關日與袁帶等設謀亂粤出其悖入之資廣招士匪私鑄子彈增購軍實且散布謡言離間各軍對粤軍則藉口廣東主義以排客軍對桂軍則藉口兩廣聨合以排滇軍對滇軍又故爲危詞巧相挑撥務使惡感叢生冀收漁人之利罷斥未久即用務本堂李子雲名義向外人購運大宗危險物赴肇希圖一逞幸沿途關卡嚴密急難起缷卒在梧州破獲合同約據繳存鈞署近日督座嚴令會剿盜賊彼則乘機大肆吸收凡肇陽羅地方及附近土匪均被招致此剿彼招隠爲渠魁立心不軌顯而可見其對於肇陽羅各屬倚勢作威儼同割據私烟私賭私鹽色色俱備三郡地方幾成化外人民受害呼籲無門又在任之時除騙取北方鉅欵外復强掠清理德華銀行存欵及九拱兩關代收釐費各三十餘萬元囊槖旣充陰謀愈肆鈞座扶正抑邪爲民除害豈宜縱此奸兇使彼方良善人民長陷水火况現據密探報告李近以招匪計劃己成亂粤行爲益急省港密邇警耗逼迫倘不及早防維尤恐養癰貽患變生肘腋慶父不除魯難未巳禍根蔓延馴至不可收拾鴻英等爲粤省治安計爲西南大局計迫得據實聨呈伏乞鈞座迅將李耀漢一名通緝拿辦並將其財產收没以儆貪兇而戢亂萌不勝激切待命之至總司令沈鴻英林虎馬濟李根源陸蘭清劉志陸劉逹慶申葆藩謝卓英曁海陸各軍司令統領各旅團長全體軍人同叩眞十一印莫督軍通令云現據沈鴻英等電稱（電文見上）等情據此查李耀漢迭次謀亂貽害地方本督軍前據各軍報告並檢閱繳存各文件證據早悉其奸險行爲實屬罪有應得徒以大局未定姑從寛典免厥本職予以自新豈意罷斥以來彌復怙惡竟敢私造子彈招集盜匪散佈謡言離間各軍潛運危險品物組織秘密機關查該總司令等電所稱核與本督軍所差皆屬彰彰有據似此狼子野心不至斷送廣東人民生命財產不止彼旣顯犯法律蓄謀叛亂自不能曲爲寛寡亟應通緝拿辦明正典刑以遏亂萌并没收其所有財產以爲掠奪公欵私受賄賂者戒除分别辦罰外仰所屬文武即便遵照通飭辦理無論何人能將李耀漢一名拿獲者即由本督軍賞銀五萬元報信引拿因而緝獲者賞二萬元上級長官并予保奬以資鼓勵其亂粤禍首專在李耀漢一人其肇軍各部旣食國家之餉同爲國家之兵對於李耀漢之悖逆行爲當亦視同仇宼也本督軍專懲禍首不事株連願毋受惑妄爲致干深究督軍文省長兼肇軍總司令翟汪昨致肇鄜邱李統領急電云萬急肇慶邱李統領鑒督軍現派省軍來肇凡駐肇軍隊應即酌予退防並由該統領約東所部不得誤會靜候本省長妥商辦法如違以軍法從事並轉古鎭守使飭屬一體知照省長兼肇軍總司令翟文印 
[濟南罷巿之結束]  
　　濟南罷巿各節己紀前報今日（十五）各商號均一律開巿矣回憶前昨兩日因軍警强迫開巿幾至釀成極大風潮揆情度理不得不謂當局之無事自擾使小民受此無謂之恐慌也茲擇紀之如下 
　　濟南罷巿之始卽由商學界提携組一商學聨合會議决罷巿後同負維持秩序之責任並舉代表分謁當局求其勿令軍警强加干涉當局允之軍警及商學界亦甚能接洽各盡其責故罷巿三日一般社會及巿面商號均相安如恒十三日下午突下特别戒嚴令西門大街内外及商埠軍警密佈荷槍實彈如臨大敵西城門及普利門均閉交通斷絶所有軍警分向各商號叩門强令開巿不聽即代爲開啓並持槍坐於門内不令關閉一時各商號不約而同揭出一種招貼有書歇業歸賬者有書貨物店底全倒者有書清理賬目停止營業者仍皆表示不願開巿之意其態度較前益形堅决學生出外巡行演講及維持秩序各團均被强迫退回集於師範學校門前會議對待方法提出六條要求當局答覆（一）商家開巿與否各聽自由軍警學三界均不得强制（二）學生演講報界言論均皆自由不得干涉（三）各學校團體出入自由不得干涉（四）各街巷及城門不得以軍警强斷交通（五）如有被捕之學生及商人均須立即釋放（六）軍警撤退後學生即自由歸校 
　　以上六條由商學界各舉代表分谒軍民兩署如有滿意答覆卽各歸校否則露立以待决不歸校時男女生徒約二千餘人分左右露立街中秩序井然代表赴各署時己下午十鐘幸此六條兩署皆允代表回報時己夜半矣各校學生始各散歸十四日早以爲軍警可以解嚴而商號亦可開巿矣不意城門仍由軍警嚴守交通依然斷絶於是各商號更爲驚恐以爲昨晚旣允撤軍警今早仍復故態或將有他變益無一敢開巿者學生欲出演講者仍被阻留商學界見當局之無誠意益加憤激乃齊赴省議會開會公推代表質問督軍昨晚己允學生之請今日何仍斷交通督軍答以軍人不干政此係省長以爲有戒嚴之必要請軍署同意故不得不允代表又往見省長則又謂予何有命令軍人戒嚴之權彼此互推皆不負責最後質問警察廳長及守城團長謂此命令究係何署發出二人亦相顧不敢言末由代表謂兩署旣均無此令則解嚴可矣當局乃俯允於是交通始復而當局之態度亦於此可見矣 
　　連日學生演說非常受社會歡迎各街商號皆集資購備茶葉菓點送給各校學生者絡繹不絶皆前白旗大書某街某某商號恭備恭送亦有書某鄉某村農民恭送者有多數鄉村老嫗携籃筐等滿盛食品則送女學生者也有一洋車夫携果品二盒茶葉一包送於師範學校云係數日自積之錢聊盡國民一份之義務學生却而不受則跪地叩頭不起卒將物置地上而去此可見一般人民愛國之心皆爲學生罷課演講之舉所感動矣 
　　今日商學聨合會以津滬業經開巿曹章陸旣罷免要求之目的雖未全逹然亦可告一段落約於午後一律開巿學生仍全體游行以表歡謝之意於是國旗招展萬衆歡呼而罷巿之風潮隨之告終矣 
　　十五晨商學兩界在第一師範開聨合會早七鐘風湧雲集者約萬餘人會場己滿羣萃門外氣象肅然師範生朱孟五報告曹陸章三人同時罷免現聞總統辭職大局紊亂雖欲有所要求有所陳請恐亦無法着手况濟南近日某國人疊次召集秘密會議散布謡言其擾亂治安之心己不可掩萬一發生事端不特地方遭殃國家亦蒙其害故今日特與我商界愛國諸公磋商照常開巿第一女子師範學校張女士演說大致相同後由泰記鐘表行主人郭興亞代表商界發表意見略謂吾商界同人自今日起一律開巿照常營業使奸人無隙可乘開巿後我商學聨合會仍積極進行一方面將所向政府要求之條件堅持到底必須逹到一方面提倡國貨以塞漏巵爲外交之後盾言至此鼓掌如雷遂决議一律開巿全體游行街巿勸令下門商家在前學生次之女學生在後全隊出發計男校學生爲師範齊魯工業商業各中學及各高等初等小學約千餘人女學校爲第一女子師範蠶桑學校女子職業學校及各女子小學約四五百餘人全體分爲兩隊第一隊往商埠係中等以上各校學生第二隊在城裏係中等以下學校學生及各校學生兩人一排魚貫而出每至一處商家即門窗齊下懸掛國旗鼓掌歡呼旣而大雨傾盆學商　不少阻游行者下門者照常進行道路泥濘衣履漬透毫不爲阻直至街道歷徧城内外完全復舊乃止至商民餽送食物亽學生者昨仍不絶四鄉村民亦聞風興起相率送來學生感於商民之高義力辭不得又以所作所爲皆爲國民應盡責任實不敢無功受賜聞己决定將商民送來之食品一槪不動俟事定後送往各慈善事業公所如孤兒院養老院等處周濟貧民將所有之米糧送於軍警以酬答其勞苦云 
[長沙罷課後之進行]  
　　湖南省敎育會通電各省敎育會略謂擬請蘇會發起召集全國敎育會聨合會臨時會議籌商辦法或公推蘇會代表赴京請願或由蘇會主稿領銜公電政府推求罷課眞因俯順輿情根本解决並請中央通飭各省當局對於學生此次舉動勿過於壓抑摧殘以繫未去之人心爲國家稍留元氣右陳大致如荷同意乞各逕電蘇會採擇施行 
　　長沙總商會以現在一般商民己全體不購　貨惟彼國必將其貨物改頭換面冒充華產非詳細辨認難免不受其欺爰决議組織日貨陳列所搜集日貨一一陳列俾人民得以隨時審視一望而知現在己由勸工場幹事向葆楨擔任辦理不久卽可成立蘇廣同業以本業旣决計不再辦日貨則人民日用所需必多缺乏非分赴各省採辦國貨替代不足以應需求爰發起聨合各業籌集資本創辦國貨團運公司在蘇杭閩廣各省設莊採集國貨運湘分銷辦進日貨之限期前經决定以五月十五日爲限日昨再行集議决定五月十五日以前各商所辦日貨其尙未到省者應將提單繳騐加蓋圖章貨到後方准起坡否則將貨物全行提充以示儆戒 
　　湘學生罷課後屢經張督委員勸令仍舊上課而各學生以目的未逹迄未遵行曹章陸罷免後張督遂於十四日召集敎育會長及各校校長敎職員及學生代表等假座省敎育會開會並預爲决定如學生堅持不從則於十五日一律放假令學生各回原籍學生方面亦經預爲酌議僉以此次罷課至十四五省之多應否照常上課應服從大多數之意見不能單獨先行如政府必欲提前放假亦惟有照歷次决議案分别進行（即人各聨合本縣學生分途演講極力提倡國貨等）照常上課之說恐難做到矣 
　　常德自抵貨風潮傳入後一般商人異常憤激即馮旅長玉祥亦頗熱心對於日本商店則每日分派兵士多名輪流守衛藉資保護對於居民則苦口勸導俾勿購日貨平日兵士見居民向某商店購貨者初則和顔尼之繼則引入各本國商店購買同樣之貨物此外對於船舶亦極其注意見搭日本輪船者卽用亡國奴賣國賊等戳記捺諸客人背上搭本國輪船者彼則格外優待並於上下船時爲之搬運行李因之日商船業大受影響云 
[九江罷巿之别報]  
　　自北京學生團發起救國團游行演說經步軍統領逮捕拘禁遂激起全國人民之公憤由是滬漢寗各處相繼罷巿以爲消極抵制之計九江居長江中樞受滬漢江寗潮流所擊盪一班商學界亦羣起繼滬漢之後而有罷課罷工之舉先是南偉烈聖約翰兩學校學生於前兩星期即在校内組織抵制日貨一切辦法街巿揭帖喚醒同胞不用日貨種種宣言觸目皆是吳鎭守使雖經干涉一镒亦無效果十一日商會開會决議翌日全城罷巿如有違約營業者衆議公罰之十二日早晨即有學生游行團分途出發布散傳單諭令商店停止貿易而以懲辦國賊收回青島廢除二十一條密約爲要求之條件各書白紙粘帖店站一時全城一律罷巿秩序非常嚴整江邊谷輪船碼頭均有小工多人分佈禁止上下貨物適值江華輪下水抵埠停泊時間甚久而上下搭客寥寥詎料午後四時許忽有商會副會長辜竹平者指令多人擬軍米袋交江華輪裝運計共有八千石之多於是小工大譁羣起反對有知其事之内容者謂辜向爲鴻安輪船公司駐潯經理頻年經商累遭失敗負九江台灣銀行債務甚巨將有破產之虞近以無法籌措遂與台灣銀行私立包運迷糧之約本年承辦之數約有五十萬石己經運出半數現在南灣米價飛漲每右上米己售七元左右小民苦不可言况上月由南昌商會禀請督軍省長禁米出口己奉明文通行又值抵制日貨風潮正烈之時彼以副會長之資格乃爲此拘彘不食之事吾人非將其人打死其貨充公誓不干休一時喧呼之聲幾如千軍萬馬並遷怒於道尹受其賄賂不加禁阻此十二日午後事也十三日午前袁知事閻警廳長奉鎭道諭謂接上海開巿之電本埠商界亦當隨人之後一律開巿袁知事及閻廳長由商會出來偕同辜某出街勸告詎行至西門大街中巿突有勞働家多數圍集一見辜某即大聲呼打一唱百呼秩序大亂磚瓦亂飛幸經學生出而勸阻縣廳躱避尙速未受重傷辜某則乘間脫去而旁有一不知姓名之人則頭部擊傷血流不止矣當時廳縣怒極卽打電話報告鎭守使請發兵拿辦爲首肇禍之人吳鎭守使前以干涉學生開會爲輿論攻擊正在蓄怒未發於是當晚下緊急戒嚴令分派省防營兵士荷槍實彈游行各街各路要口紥兵把守十時後即斷絶交通居民惶恐如大禍將至此十三日間事也十四日早辰軍警會同出街勸各商店開巿西門外有數家己在開門營業忽有工人多名麕聚聲言吾輩苦力己忍飢三日尙且不餒爾　大商纔停止兩天即趕早開門况吾人要求之事僅曹章陸三人免職並未懲辦其餘問題均無着落又辜某爲日人運米禍吾南潯破壞團體應如何懲處皆須一一解决始能照常營業否則吾人惟以武力對付敗羣之馬其勢洶洶愈聚愈衆軍警亦難制止於是頃刻問依舊閉巿輪船抵埠無人搬運行裝旅客頗感困難午後四時怡和碼頭（在租界）突有小工多人圍聚學生恐滋事端前往解勸隨從之人甚衆租界頓現紛擾之狀英領事即時入城拜見道尹告以學生及工人闖入租界情形詢問宫廳能否禁阻不令再往租界以内若汝不能負責本領事卽代爲防禦以保地方治安道尹答以自應趕緊設法解散不准再有重入租界滋擾之舉英領告辭而去道尹旋赴鎭守使署商議派兵保護租界以防發生交涉一面商之商學會長責令轉知學生代表務各出爲宣告一般勞働工人萬不可滋生事端致貽地方之禍此爲十四日傍晚間預定計畫時天正大雨尙不知明日能否和平解决也 
[寗廿一校職敎員之不平鳴]  
　　南京金陵高師等二十一校職敎員因軍省署會銜灰電顚倒事實公函致軍省兩署云秀山督軍震岩省長鈞鑒天禍中國黨爭迭起内政不修外交日棗自青島問題提出歐洲和會失敗後人心憤慨以致演成此次罷學罷巿之風潮颷舉疾馳幾及全國寗垣爲東南重鎭民智開通較先遂受津滬之影響一致罷課罷巿表示愛國熱忱我軍民兩長默察大勢之阽危民心之憤激不忍爲武漢浙杭之殘民政策蓋知處於共和國體之下斷不容以强暴之武力斬絶民氣也乃見報載鈞座灰日會街通電有學生持棍丫立崗位逼迫警察或書改良政府推翻政府誓斬日奴實行公產及下關牆垣擠倒受傷者數人等語又載督軍覆華僑聨合會書有軍警蹂躪學生一事本督軍並無所聞及蘇省軍警程度高尙决致發生此事即本督軍亦不容發生蹂躪學生之事等語職敎員等伏讀之下不勝惶駭按諸當日實在情形實有不符之處此必警察廳長報告有朦清聽故也查此次罷課罷巿本爲曹章陸三人賣國之問題而起學生罷課商民罷巿皆純出於愛國之熱忱學生旣非他人所能指使商民亦非學生所能威逼在杭州蕪湖則學校放假以後商民始行罷巿在南京則學生己停止游行兩日商民尙不開巿是其是證也且寗垣罷課在北京上海之後學生類皆知秩序之宜守激烈之爲厞故整隊游行肅穆有法以職敎員等所知並無推翻政府誓斬日奴實行公產等語警察廳長所據爲學生罪案者卽政府改良一旗（據學生陳昌勝言政府改良而警廳長誣爲改良政府）夫政府改良本共和國民人人所應有之希望報章書籍數見不鮮警察據批以拘押學生己屬不合乃警廳長仇視學生故入人罪昭昭在人耳目又惟恐不足以爲拘捕學生之口實故特加重其辭添造推翻政府實行公產等字樣之旗幟以爲羅織地步然試問當日果有此等字樣之旗幟曷不直卽拘捕而僅捕一陳生其爲揑辭朦聳顯然至持棍站立崗位逼迫警察更係揑報查學生列隊游行其間有自爲維持秩序者站立道旁並無侵迫警崗之情形在警察一面或誤會以爲侵權然在歐美文明諸邦學生組織童子軍以維持公安者實屬非鮮政府且極意奬勵之而警廳長乃深以爲恨任意加以誣辭是豈實事又如毆辱學生則萬目共覩而下關牆垣擠倒傷人之遁辭不難按地而稽其謬是鈞座灰電所云均係警廳長一面之詞該廳長旣濫用職權縱容巡警毆辱學生又復欺朦長官凟職之咎實所難辭茲再將當日學生被毆情形除附呈巡警毆傷學生影片及毆傷事實三件外謹節要條述於左以明眞相（一）下關於六月六日下午罷巿七日上午學生有游行至下關者方自基督學校向西出發有警官乘馬至速學生去且云不准胡閙頃刻間復有巡警多人押學生一隊來於是兩隊學生肅立街衢商人濮鍾英李應南等方從旁解說而警察署長王固磐忽率巡警十名至學生前呵之云爾等肇禍日本兵船用大砲轟打下關爾等能負責否學生與之理論王卽云汝等不去我將令警察開槍遂連呼曰打打打於是巡警遂以槍柄亂搗或剌刀亂砍亂剌王復大呼下子彈者五六次巡警己裝子彈瞄準商人李應南見勢己急乃力挽王同往商會爾時巡官金壽山向警士摇手示意復以身爲障始免此禍計此次除被打未現傷痕及往城内醫院養傷者外經下關博愛醫院程醫士騐明基督學校學生腦部受傷者谷錦榮一名腿部被踢傷頭部皮破者趙昌一名益智學校學生足部受傷者李壽一名腿部受傷難於行走者周文琳一名尙有巡警用剌刀猛砍基督學校十二歲小學生沈善麒該生讓避致剌中一賣蠶豆者凌升之左臂登時倒地所着短衫立滿血跡現該衫尙藏金陵大學校内卽陸君規亮辭職書中所指軍署會議時警察廳長王桂林斥爲婦女月經者也夫在鈞座之前公然肆作穢語則其人格可想警察之暴行旣發見之後猶曲爲回護則共事前之縱容授意更可想此警廳長王桂林縱容劣警毆辱學生且曲爲之回護之實在情形一也（未完） 
[杭州快信]  
　　下城潮鳴寺巷肇禍傷人之流氓陳阿銀來榮寳昨綁赴太平門外執行槍斃時楊督軍加派騎兵隊爲前導繼以步隊憲兵隊保安隊押令游行城站一帶人心爲之大定一般痞棍莫不銷聲匿跡尙有詹和尙王洪寳等十二名亦由軍法課分别判處徒刑呈請督軍核示鹽運使蔣邦彥由京南下業己抵滬聞今日（十九）准乘晚車旋浙 
　　此間中校以上各學生日來己紛紛回籍 
　　督軍省長昨會銜致中央新舊錢龔兩總理電各一通 
地方通信 
[松江]  
　　購買日紗糾葛城内大生襪廠購買日紗爲學生揭破交由商會收管並於十五日假商會集合商學兩界議决焚燬一事經商會會長鄭子松要求於十六日召集業董會妥議此事以昭愼重詎届開會時各襪廠工人百數十人携帶穢物蜂擁而來分據議場内外聲言如果實行焚燬定以武力對付雖犯法干紀亦所不恤因之各業董多避不出席紗業界旋亦發表宣言謂此纱雖經本業派人證明委係日紗然於取締方法本業並無主張云云雖經各界代表堅持焚燬之原議終未逹到焚燬之目的傍晚時各界代表復赴公共體育場號召公民大會提議此事結果仍主焚燬並推出總代表八人向商會取紗以便當場焚却詎各代表前往商會時僅見襪廠工人在内囉唣該會職員全不在會以致無從接洽遂仍折回决議於翌晨九時仍在體育場續議主逹焚燬目的後經官廳允許於是日晚間在嶽廟内當衆焚燬據聞共燒去十七包云 
　　視學密查學校省立第三中校教員許棟材等三人前在松地罷巿時期因反對學生行動被逐出校事後楊校長報告敎育廳稱許等被學生威逼去職爰經廳署於昨日委令省視學章伯英來松密查此事内容藉定辦理方法 
[蘇州]  
　　知事被控之飭查吳江縣民徐某等呈省云吳江縣知事李世由吸食鴉片日需十數元精神頺唐不能厲行煙禁地方上私運私售舉目均是青年子弟之陷人者反較前清爲多不得不舉發呈控伏懇省長將該知事撤任調騐嚴行懲戒如有不實公民甘願照誣告罪加等治罪 
　　責令認商賠繳屠稅吳縣本凟巿屠宰稅前以認商顧義增勒令增加激成閉巿風潮經該巿董事姜文蔚等再三開導並允停巿期内捐稅全行豁免始各開巿旋奉縣署訓令以顧商辦事操切固有不合各屠戸罷巿要挾亦屬非是所有停業期内宰稅應着各半認繳等因又經姜董等一再商勸無如各屠戸以停業損失己屬不貲斷不能再受賠累語甚堅决差董等乃據情轉呈縣署請飭顧商全數賠繳以順輿情現己奉令照准並諭飭該認商遵照矣 
[無錫]  
　　楊知事電省辭職錫邑此次罷課罷巿又繼有停止納稅之事以致知事所長得各記大過三次之處分楊知事鑒於四周之情勢昨電呈省署曰無錫罷學罷巿甚至有罷稅之舉皆由知事辦理不善所致與稅務所長太史格無關伏祈逾格施恩撤銷太史格處分並祈免知事署職不勝惶悚待命之至署無錫縣知事楊夢齡叩銑 
[揚州]  
　　委員勘修鳳凰壩淮運使以歸江十壩内之鳳凰壩塌缷關係農田鹽運匪淺特委員黃煥章前往勘估工程以備修理 
[南京]  
　　學生聨合會取消罷課南京學生聨合會刌布宣言略云政府雖冥頑不靈不得不怵於民意之不可抗違奸賊之萬難袒護免職令下薄海同歡功罪是非昭昭黑白多學生等明知除惡未盡負責猶多但懲一警百旣足以垂戒方來而一勞永逸决不能立時責效徵求公意所見略同爲此嚴重宣言即日取消罷課云 
[嘉興]  
　　决議暑假日期嘉興第一區區敎育會以天氣漸熱所有各校暑假日期及聨合畢業事宜應由會中决定以歸一律特於日昨召集各國民學校校長會議當經公衆决議自七月六日（即陰曆六月初九日）起至八月二十五日（即陰曆閏七月初一日）止遵章放給暑假五十天其聨合畢業事宜届時再行决定當由該會通告各校遵照故各堂定於下星期起舉行學年考試矣 
來函 
　　揚州第八中學生王維嶽來函頃讀十四日通信欄内載揚州第八中學學生王維嶽等六十二人一函曷深駭異（中略）維嶽自閱校中六月九日放暑假揭示後即束裝就道而寒舍又遠在寳應汜水鎭楊天莊何得有此六十二人之集合除到校答復詢問外特此聲明揚州第八中學校三年級生王維嶽啓 
雜評一 
[取消罷課問題（邠）]  
　　曹陸章之罷職我國民果己滿意歟我人所要求果己遂歟政治己有澄清之望歟人民己得安其生樂其業歟無論何人知其不然也然則將聽其自然不復過問歟又無論何人知其不可也且亦無以自解於前此之行爲也學生團體之堅持不取消罷課者其理由固在於是 
　　學生云者負我國將來之重任者也而於今日則所謂將成之人材也惟將來之任愈重故非健全之人材不足以任之今取將來任重之材遽用之於將成未成之際雖足以應一時之急而實耗將來任重之量蓋欲排除無數之國難不能不有無數之犧牲謂學生將於功成事定之餘從容完成其所學此直萬無可逹之希望惟不恝然於學生之犧牲乃願其姑置國事而返於學此主張取消罷課之理由也二者各有正當之理由乃相持而難决 
　　雖然國家非學生所獨有也除學生而外莫非國家之分子也不得謂學生愛國而非學生即不必愛國也學生未至身任國事之時則自當有應任國事者在果有人焉挺身而任國事則學生當然安心於學以自完其人材而爲將來任重之預備正惟其無人也司祝乃越俎而代庖然則欲决此問題固權在非學生而不在學生也 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞　 
[中國銀行所接北京來電]  
　　恢復舊則例暫不公布 
　　財政部來電（篠電）上海中國分銀行轉各股東鑒本月寒日參議院臨時動議恢復中國銀行民國二年所定則例諸股東散處各方遠道傳聞或多疑慮經本部一再審酌擬暫不公布一面由部將則例重加修正再行提出兩院要求通過此項則例必力求完善對於股東權利尤當盡力維持中行己定六月二十九日開股東會爲日己近届時自可公同討論折衷至當特先電逹財政部篠印（巧電）上海中國銀行轉股東陳青峯諸位先生鑒奉院交銑電己悉參院通過恢復則例一事經本部一再審酌擬暫不公布業於篠電詳逹諒己鑒及總之本部對於此事無不盡力維持其要旨擬將則例重加修正力求完善以期股東權利無所損害行務前途得以鞏固諸君幸勿疑慮是所至盼特復財政部巧印 
　　董監事會來電上海中國行轉各股東均鑒寒日參議院臨時動議通過衆議院所提回復二年則例案於行基甚有關係當開臨時董鹽事會公議救濟辦法正在擬議間龔總理電邀總裁副總裁到部面示此案現不公布擬再修正則例俾臻完善屬即分電各省股東毋庸疑慮等語本行重在維持六年則例前經國務院通電力予維持在案現仍本斯旨分呈府院部俟得批後再行電告先此奉聞董監事會叩 
[商業公團請釋閩生電]  
　　商業公團致北京電云北京大總統國務院鈞鑒報載福州學生數千被督軍拘捕刑殺並聞有外界壓力不勝惶駭此次學界舉動文明各國稱許乞嚴電閩督立即釋放並向使團聲明事關内政毋庸干涉以保國權而扶民氣上海商業公團聨合會叩巧 
[閩議會電告學生被捕]  
　　福建省議會來電云福建同鄉會均鑒銑日省會全體學生代表謝翔高等並學生千餘人到會請願以商會長黃瞻鴻等毆傷學生及巿民羣情憤激釀成罷巿僉懇本會轉請督軍拘凶辦犯釋放被拘巿民當即照轉後忽有武裝軍隊到會將斆一悉數帶往第一中學派兵監視本會力難補救特電奉聞閩省議會叩 
[全國學生聨合會選舉職員]  
　　全國學生聨合會於昨午十一時開正式選舉職員會到會者三十六人段錫朋主席首由主席派定檢票員二人監票員二人唱票員及冩票員各一人畢即由檢票員散票選舉結果段錫朋十八票當選正會長何葆仁十五票當選副會長陳寳鐸六票當選評議長至幹事長一職按照該會章程由會址所在地之學生會以責任提出交評議部通過今該會會址暫設於上海故即由會長咨函上海學生聨合會定二十一日開評議會選舉 
[上海學生聨合會消息]  
　　昨日午後新鐘三時上海學生聨合會評議部在愛多亞路新民里該會事務所開會首由主席狄侃請審查員李果報告審查預算情形次由評議長狄侃提議此次學生中因愛國運動致與校長敎員等衝突下學期未便再進故當由本會調查原由代爲設法改入他校復提議在暑假期内由會中請敎育名流演講社會科學自然科學諸學識當卽推定李果狄侃潘公展程學愉邵禹襄裴國雄瞿宣頴七人爲委員擔任籌備一切 
[各校學生分會之消息]  
　　滬江大學滬江大學己於本月三日放暑假各埠學生均己陸續返里茲聞該校住滬學生組織暑假留滬學生會於十三日下午開籌備會到會者數十人討論切實救國進行方法並議决設立通俗義務學校敎育貧民子弟以期普及敎育至四時方散會 
　　南洋中學南洋中學學生分會於暑假期内因校内改建宿舍辦事人不便在校業己商於澄衷學校許彼辦事員居駐該校故昨日南洋中學學生會辦事人己遷入澄衷矣聞該辦事人等己議定調查所有國貨與日貨再行刻單分發並派人分途演說以冀激啓民心且設販賣部專以提倡國貨爲宗旨云 
　　勤業女師範法租界勤業女子師範學生分會昨開緊急會討論閩省官僚虐待學生逮捕數千人之對待方法 
[謡言中之防止行兇]  
　　總巡佈告英美總巡麥高雲氏昨日發出佈告遍貼得馬路茲特照錄如下照得租界内敺擊日本居民一事據說因爲食物及水中下有毒藥工部局雖然近來出過佈告無奈居民並不遵照此時非但日人被人毆打並有許多華人並被人毆擊現在本總巡佈告大衆此等謡言均係假造顯見是匪人廣爲傳播藉是吵閙可以取利爲此警告衆人知悉此種敺擊之事必須即速停止如果再不停止惟有用嚴厲手段究辦不貸此佈又通告各捕房華捕之示諭一道其文曰爲佈告事照得近來租界中屢有華人毆擊日本僑民之事發生各華捕雖盡力保護尙有不週之處嗣後如遇有羣毆之事在萬不得己之時望各華捕儘可用警棍還擊行兇之人並須將爲首者及行兇之人設法擒住竊思捕房之設原爲保護各國僑民之生命財產起見並非挾有政治之問題實爲維持秩序保守公共安寗望各華捕勿生誤會如有違背以上佈告者定行嚴罰不貸其各遵照此佈 
　　憲兵巡查盧護軍使以近日境内時有悮疑途人散放毒藥於食物之中聚衆毆人一日竟有數起甚至崗警勸解亦遭毆擊情事亟應派令憲兵分段查察如有查見悮疑散佈毒藥行兇毆人者應卽拿辦昨經令由憲兵營張營長分飭第一第二兩連長各派憲兵分往南巿閘北各菜巿場實力巡查以铭誤會 
[靶子路行兇案兩則]  
　　昨有一日本人行經虹口靶子路某衖爲住居該處之崇明人陸阿金所見疑有置毒情事將該日人扭住集衆兇毆經美捕房一百十三號西探目使蜜司查見立即僱車將該日人車送醫院並將陸拘入捕房押候解廨請究 
　　小販張春發前日下午携帶饅頭一籠在虹口靶子路喊賣被江北人顧思卿幣見以其係受某國人賄買於饅頭内置有毒藥霎時聚集多人戕張頭顱擊破饅頭抛棄無蹤經該管捕房包探沈阿炳與九十八號西探查見立即僱車送張往醫院療治並將顧拘入捕房昨解公共公堂請究先由中西包探上堂禀明前情次據原告張春發投訴無端被毆要求嚴懲詰據被告顧思卿供稱經人查悉原告所售之饅頭置有毒藥是以糾衆將其毆打云云李襄讞與美包副領事核供以被告旣供饅頭有毒理應呈騐不應輕信謡言將人肆毆顯係有意擾害安寗本應嚴辦姑念無知愚民從寛判押西牢六月以儆 
[謡言置毒中之小販]  
　　邑廟自置毒謡言發生後邑廟預園内反設糖果餅水果等攤營業大受影響甚至有竟日無人顧問者昨午由梨膏糖攤主許阿香等發起邀齊各食物攤主在茶肆議决於即日始各就本攤食物上加蓋紗罩或玻璃罩等以重衛生 
　　閳北日來天時忽寒忽煖衛生稍不謹愼最易致病閘北方面有等小販售賣凉粉冰水及未熟或己爛之瓜果此種食物大都賣與未成年之童子居多實爲痢疾痧症之導線又每日下午三四時新閘橋西堍有一班魚販將晨間售剩之黃魚鮝魚貶價售賣每魚一尾售錢二三十文往往有魚己變成錄色而一般江北客民祗貪價廉不顧利害爭相購食者取締飲食物本屬警察之職權有保衛地方之責者注意及之亦遏止謡言之一法也 
[軍警巡邏未懈]  
　　松滬盧護軍使昨以戒嚴雖己取消而夜間軍隊仍應整隊出巡妥愼防範以維地方治安除令由淞滬警察廳長加派游巡隊輪班通宵分段巡羅外並己分令步兵三十八團馬團長三十九團張團長於昨晚（十八）爲始責令各該營連長督帶兵士每夜分班荷槍排隊四出游巡以保安寗 
[美國新聞業之發逹]  
　　中美新聞社通信云昨夜紐約日報前任經理施格士君在上海廣告公會演說專講美國報紙之發逹情形其言曰美洲最有勢力之報紙咸以營業上辦理之完善而獲厚利故報紙亦爲一種正當營業余爲此言敢自信其不誣其營業之勝利在乎主持筆政者之審愼紀載翔實不受外界勢力之操縱使成爲完美之報紙然亦由其營業上辦理得當使主筆不受經濟困難是故一報紙之存在持久必當圖謀獲利而生財之道則以銷行多寡與廣告多少及所用通信社之稿爲進退余今敢言美國大報有四家平時每年獲利在百萬元左右或曰彼四大報何以能獲如此厚利乎余可以數言答之紀載新聞有聞必錄不受外感堅持到底其初開辦模範亦小經過時期人皆信任始得享今日之大利且此四報素不畏招人忌諱惟敢言其事實耳今之辦報者旣投大資本當知如何得利第一銷路美國報價極廉不啻紙價故徒依銷路亦不濟事於是不得不在廣告上竭力推廣以爲挹注是以一報紙之財源即在廣告獲利與否或不虧本全在廣告之多寡三十年前美國報紙大抵鮮有過八頁之多者當時廣告一項商人並不注意且不知藉此得推廣其巿面今日則銷貨購貨兩方面皆欲依廣告爲介媒加以各報館合力籌維遂使廣告一道立於嚴重之地位使人心中皆信廣告實爲一種投資實非糜費吾人今日之有新式廣告及技術上經歷之成效非偶然之事也廣告發逹報紙張數大增美報今日巳自六小排之八頁加至八排之三十二頁或二十四頁且如許紙張新聞佔小地位大半重要皆是廣告或又問曰美報何以能如此擴張乎余答曰第一在信用昭著閱報者信其廣告之眞有價值登廣告者信其價目一例銷路確實廣告社亦信此登廣告之貨確有如許價值不致自欺欺人廣告社以得報館之扶助使其廣告發生効力迨一報之信用旣著則營業之發逹必無限量且營業旣發逹復可不愁廣告之缺乏惟視其機器之能力而己今日大商家恒有擲數十萬金作廣告費者預决此費不足佔其銷數總額十分之二至十分之四凡製造一專賣商標貨物之價往往不惜擲四五十萬金於廣告事途預决此廣告苟由專門家擬稿正當之廣告社經手刋諸信用最著之報紙則必生大効力因此一報紙欲謀營業上之大發逹第一在廣告上一切出諸誠實第二在建造信用第三一報館中必有一種團結力互相協助共謀公益切不可起内閧更不可有猜疑今日美國有所謂美洲新聞報紙發行人公會者凡關於廣告等事槪由該會定一標準並藉此彼此可得充分之消息互相利用又有所謂廣告社者大半報紙之廣告均由此種社經手因社中人對於廣告事研究有素知如何擬稿如何支配如何校查社中多聘有名手筆專事擬稿且有畫家擔任繪畫故一天廣告發生必先經數閱月之籌備數千元之經費然後登諸報端也今余再言中國報紙如何發逹之道及得信用之方中國自革命後各處報紙紛出然銷路之廣無一能如日本者原因在人民少普通敎育智識足以閱報今爲根本計第一不可或因小故傷閱者之信任第二依法謀營業之發逹第三不受外面津貼且當鄙視之爲不屑受如是外感不能害及公共之信任第四銷路極廣之報報資必廉雖苦力亦能購閱之余在日本時見各地各人莫不閱報誠一好氣象也再主筆編輯旣無財政困難又得相當酬金必願竭力爲一報出力且能設法使廣告大盛余今查中國各報尙稱合度但於裝備與營業二事務必求其一統美國報紙近五年來不惜巨資力謀一統再於廣告内大事郭清政策凡有欺人性質之稿子槪不登錄如庸醫賣奇藥一例是以廣告之清潔實爲信用之基礎與營業之發逹再擬稿宜請名家或畫家使其清雅總之一報紙而欲發逹必先使其堅固作輿論之長城不畏腐敗官僚或政府或政黨之存在且報與報間應互相扶助則營業發逹可操左劵矣余對於上海廣告公會深望其進步云 
[現貨赤金逐漸跌價]  
　　現貨赤金自匯豐銀行從國外儎運大宗盎斯金來華後旋即開盤第一次價爲二百五十兩第二次爲二百四十五兩昨日（十八號）上午有人給價二百四十兩該行尙不允從至午後聞菲律濱等銀行均有大宗金洋與盎斯金約下星期内可到滬之消息於是金築中人向該銀行訂購一萬餘兩價紙二百三十五兩各銀樓飾金己跌至三十五六元烚赤價上午二百四十二兩下午二百三十七兩華商之存現金者己大受影響然金多銀少恐與日後之銀根大有關係也 
[夏布銷路未暢]  
　　近年來我國夏布銷場漸見盛行每届初夏卽己出銷本年正值提倡國貨乃夏布銷場反不如曩年之盛昨據該業中人言其故有三（一）因天時尙凉（一）盛澤絲織緞條等紗時新發明（一）高麗等對外銷路不動有此三因存貨旣多是以巿價亦殊平落也 
[關於提倡國貨之消息]  
　　　報關業報關公所於昨續開全體會議到者一十餘家首由所董徐菊如宣言今日開會係討論本公所各調查員先後查出違章同業報裝日貨日船處理事宜並討論扣留之日貨如何辦理旋全體同業僉稱所有認罰未繳之欵應趕催照繳此外扣留之日貨應决定處置方針當經議得普發祥代鹹瓜街某參行報裝江華輪出口之東洋瓶八箱須盡行擊破衆意贊同訂於本月陰曆二十四日下午將該瓶堆放公所門前當衆擊毁一面函致各團體各同業蒞場參觀監視 
　　海味業海味同業向分二種（一）海味行專做華貨西洋各貨（二）洋貨行專做理洋海參蝦米淡菜鮑魚黃唇膠魚翅等品現爲提倡國貨起見洋貨各行咸願贊助犧牲營業然生計不能不籌故於前日在城内邑廟點春堂公所邀集海味全體開會磋議改營華產及泰西各貨同業無不贊同不分畛域認與同行一致進行 
　　國民愛國會昨日中華國民愛國會假虹口華英學校開討論會到者六十餘人首由奚楚明發表吾人愛國貴有精神而尤在乎有恒心不但在會諸君所當愛國凡我中華國民皆當愛國要知愛國二字是公共的不是私有的不過設此會所有一機關於精神上可以徵集衆意討論方針於事實上可以結合羣力共挽國危本會之成立適在我國外交失敗之際則我人受此剌激之後愛國熱心更須堅固鄙人更有望於全國各界之熱心志士繼起組織俾此愛國會廣佈於全國一則以激發各地人民愛國心之堅厚一則以聨合全國各界之民心一致爲我政府之後援果人人知愛國則我中華庶可挽救衆皆贊成即委文牘盛誌强張景鈞擬發通告繼由林秀英徐韻梅二女士提議本會所組織之實業部應全力進行一面調查國貨設法推廣一面調查日貨共相勸勉以期利權之免外溢抵制之謀永久至於本會擬辦之紙板廠應如何集欵進行請爲討論僉以謂製造紙板正可抵制銷路旣廣利益亦大今如試辦入手至少亦須萬元資本方可動工否則資本愈少辦理愈難結果恐無收效云云議至此時己傍晚未及議决俟下次開全體大會再行付决旋即散會 
　　兄弟國貨公司北京路河南路角兄弟國貨公司係熱心青年所組織一切夏令用品日用雜物皆己備齊定今日開幕樓上陳列室特備國貨茶點欵待來賓并柬邀各界名人參觀且隨送該公司附刋之國魂報及南洋商業專門學校學生聨合分會出版之調查週刋以供各界觀覽又聞該公司爲永久提倡國貨起見發行九折劵凡購劵者得於規定期内向該公司買貨無論幾次值價若干一律照巿價九折云 
[商團華隊之隊令]  
　　工部局萬國義勇軍華隊司令正隊長第二百十五號令云茲據工部局八年五月二十九日公報云本局收到英政府陸軍部派來管理全中國英軍總司令阜脫利君來文謂今有全中國陸軍工程總軍官楊君因本年大閱來貴國閱操報告貴團一切程度非常優美己照呈英國陸軍部等云又據楊閱操官報告出防一事贊譽本團出防之完全業將中華隊一隊之法度呈上作爲模範等因本隊長想此次出防有本隊英文出防表於大閱前發交隊員出防如儀得荷楊君鑒别有眞殊深榮幸不禁爲中華全國慶爲本隊前程慶爲隊員成績慶並深望本隊此後競求進步或再能發明别項優點亦可垂爲模型以資中外考鏡也 
又第二百十九號隊令云今接到總司令六月十六日第五十四號團令現在地方安寗己於十六日早取消動令及候令此次各隊防務異常整飭完美殊愜所懷又接第五十五號團令馬隊隊員忻格林善德二員因此次出防未到亦未預前准假作爲違令均照章開除又據總司令函諭本隊司令爲此次出防事感謝本隊能顯最高尙義勇之精神一切措置亦非常完善所以華隊此次於萬國義勇團中其成績可占優勝地步本隊司令以爲本隊雖能得此隆譽尙嫌美中不足因非是全隊人有所造就而得實係多數隊員克盡天職所致也蓋少數隊員尙肿延誤之處妨害隊務本隊長正在編造成績俟造就發表後所有延誤原因仰各隊員自行報告由本隊長派員調查公决辦理 
[開辦郵政儲金之通告]  
　　上海郵務管理局長李齊君因開辦郵政儲金發出通告照錄如下 
　　郵政儲金局通告第一號開辦郵政儲金爲通告事本年七月一日起本管理局開辦郵政儲金凡個人存欵在一個月内係以一百元爲限學校或公益團在一個月内係以一百五十元爲限個人儲金總額本息合計至多以二千元爲限學校或公益團體儲金總額本息合計至多以三千元爲限每次存入以一元爲最小數目惟爲便利存儲在一元以下之小數起見備有銀圓五分及一角之儲金郵票出售以便黏於得向儲金局領取之儲金劵上此項儲金劵於儲金郵票貼滿價值一元時即可由儲金局作爲存欵收入至於儲金利息現定爲常年四釐二毫自存欵之次日起算至提欵之前一日爲止所有郵政儲金之存欵不在政府科收稅課之列此外凡關於郵政儲金一切事由得向儲金局詢問取閱細則特此通告俾衆周知上海郵務管理局郵務長李齊中華民國八年六月十七日 
[王克敏施愚均將來滬]  
　　平和通信社消息云王君克敏自返京後對於和局極抱悲觀近聞旬日之内將來滬一行施君愚現仍在南京不日亦將來申但王施兩君均係個人行動並非以代表資格南來接洽和議云 
[滬杭路訂定夜車開行時刻]  
　　滬杭甬鐵路擬自本年七月一號添開夜車計上下行客車貨車各一次其選派站員夫役人等及布置一切事腚均經詳誌本報現距開駛之期甚近該路車務總管己將行車時刻訂定並聞江墅段（卽由拱宸橋至杭州）亦添開上下行夜客車各一次以便由滬開杭及由杭開滬之夜車互相啣接茲將其各列車詳細開行及到着時刻探錄如下 
　　第一百十六次由滬開杭之夜客車由上海北站下午七點二十五分開過麥根站七點三十九分過梵王渡七點四十四分過徐家滙七點五十四分到新龍華站其上海南站之列車係下午七點三十分開七點四十三分到龍華站七點四十四分龍華開七點四十七分到新龍華站於是南北兩列車銜接於七點五十八分由新龍華開出八點零四分過梅家弄八點十分過莘莊八點十九分過新橋八點二十九分過明星橋八點三十二分到松江八點三十四分松江開八點四十六分過石湖蕩九點零七分到楓涇九點十分楓涇開九點二十分過嘉善九點三十九分到嘉興九點四十九分嘉興開十點零六分過王店十點十八分到硤石十點三十分硤石開（其時與杭州來滬夜貨車交會）十點三十五分過栠聟十點四十二分過周王廟十點四十九分過長安十點五十九分過許村十一時七分過臨平十一點二十一分過　橋十一點二十九分過艮山門十一點三十五分到杭州城站十一點四十五分杭州城站開十一點五十一分到南星橋十一點五十四分南星橋開夜十二時到閘口站 
　　其第一百十八次由滬開杭之夜貨車由上海麥根站出發七點五十分開八點二分過梵王渡八點九分過徐家匯八點十七分到新龍華其上海南站之貨車係夜八時開八點十二分過龍華八點十五分到新龍華於是南北兩貨車銜接於八點三十分新龍華開八點四十分過梅家弄八點五十分過莘莊九點四分過新橋九點二十一分過明星橋九點二十七分到松江九點四十五分松江開（其時與杭來夜客車交會）十點六分過石湖蕩十點三十五分過楓涇十點五十二分過嘉善十一點二十七分到嘉興十一點五十五分嘉興開（其時與杭來滬之貨車交會）十二點二十六分過王店十二點四十四分到硤石十二點五十四分硤石開一點十八分過斜橋一點三十分過周王廟一點四十二分到長安一點五十七分長安開二點十三分過許村二點二十六分過臨平二點五十分過筧橋三點零三分到艮山三點十二分艮山開三點二十一分到杭州城站三點三十分由杭州城站開三點三十九分到南星橋三點五十一分南星橋開夜四點到閘口車站（由杭開滬之夜客車及夜貨車之時刻明日續錄） 
[閩浙退伍兵士過滬]  
　　駐紥福州前線之閩浙軍左翼司令部副官張樹明奉令遣送因病退伍兵八十七名於昨來滬擬轉乘津浦車北上遣散昨詣護軍使署請爲飭屬照料 
[松江縣加賞購緝刦案兇犯]  
　　滬海道尹淞滬警察廳長上海縣知事均接省長訓令云案據松江縣知事李恩露呈稱案查縣屬包家橋地方事主張陶氏家被兇匪殺害兩命傷害一人一案當經知事懸賞二百元選派探警勒限偵拿曁分咨水陸軍警一體嚴緝並將勘騐購緝情形分報通緝在案嗣經偵悉此案兇犯一係向業巫祝之李杏亭一係無業之沈阿琴現均逃避上海租界藏匿復經知事分函上海會審公廨及巡捕總房並淞滬警察廳一體協緝務獲究辦乃時閱多日尙未拿獲此等重案若不趕緊實力偵拿稍一敷衍誠恐該兇匪等日久遠颺無復破案之期知事爲催促早日破獲起見茲再加懸賞金二百元除嚴勒該探警等依限上緊緝拿及分别咨令催緝外所有加賞購緝情形理合連同賞格具文呈送仰乞鑒核俯賜轉令通緝俾免漏網實爲公便等情並附賞格到署據此查此案前據具呈卽經通緝在案茲據前情除指令外合再通令仰速一體協拿此案贓盜務獲解究毋延此令計抄賞格松江縣知事公署爲加賞購拿事案查包家橋地方事主張陶氏家被盜搶刼縱火殺人一案當經本署勘騐屬實懸購賞金二百元緝拿正犯在案並經偵悉此案兇犯一名李杏亭一名沈阿琴均係松江縣人乃時逾多日仍未破獲誠恐該兇匪等日久遠颺爲此加賞購緝仰各屬軍警人民等一體知悉如能將本案兇犯李杏亭沈阿琴二名於十日悉數拿獲解究者除前己懸賞二百元外茲再加賞洋二百元儲欵以待其各盡力緝拿務獲領賞須至賞格者 
[浦東軋花廠被搶]  
　　浦東南滙上海交界俞家橋地方張良生開設之軋花廠於本月十五夜間十二時突來口操江北音之盜匪多人撞門而入明火執鐵器禁阻聲張旋卽翻箱倒籠搜去現洋鈔票四百餘元衣服二十餘件分道逸去事後經張良生開具失單報告南匯縣由杜知事飭派縣警前往勘緝贓盜昨日探知有是案關係之某某等兩人匿跡北蔡鎭草屋内前往拘獲帶回南邑研訊 
[緝拿唯亭鎭巨刦案關係人]  
　　去年五月間崑山縣附近唯亭鎭發生盜匪搶刦警局軍械及當舖當紳銀物巨案後經水警第一專署拘獲盜匪四名解奉統部發科訊實禀准上台於九月二十日將三匪就犯事地方槍决一匪判决監禁十年一面仍着所屬緝拿在逃盜黨到案再行訊辦在案茲悉第一專署第三營探警查悉此案關係人許根生等當時曾在上海代盜匪雇藥水船並小輪等前往行刦現在許等匿居浦東乃禀准王營長發給公文前往緝拿詎許己知風避匿遂將許黨鄭阿林拘送到營申解閔行鎭統部發科研訊之下以此案當時爲二營專辦故於前日備文派警將鄭發往青浦縣界交二營訊究 
[訂購廢鐵案邱謝之供詞]  
　　李蘇督與齊省長具控武進人汪坤瑜及商會議董邱渭卿謝蘅牕並李炳生陳章敏違背買鐵合同一案前日下午由公共公廨繼續傳訊先由容華照相店夥到堂證明被告方面呈案之照片合同樣張係伊店代爲攝影堂上以須閱所攝每噸價洋七十八元之合同所 
 
 

Page 12

 
 
用之玻璃以明眞相故令該店夥回店檢取限於下堂呈案繼由原告穆安素律師向邱渭卿續行盤供據稱前次因欲赴京故禀准告假及我行至鎭江經人報告謂北京將拿我是以不敢前去遂在鎭江逗留並無圖謀本案和解之事蓋此案與我不涉强被牽入我方將反訴誣我名譽之人何必我又出而謀和云云又由謝蘅牕之律師令謝站入證欄向其詰據供稱此事於去年十一月間由邱善之挽茂生洋行買辦袁姓前來向我談及方知其時據袁言汪坤瑜向李廷玉承購廢鐵事己失敗請求用總商會名義函致督軍代爲說情我以汪非會員不允彼等又一再挽我親往緩頰遂勉偕邱善之同赴南京由劉少餘介紹進見李廷玉說明來意李謂旣汪坤瑜受東洋人逼迫亦毋庸去見督軍儘可將合同取消我其時以見證地位見李廷玉出一書就取消合同之字據令邱善之簽字邱因該字據内載若此項廢鐵將來另行售去如有損失仍須賠償故不肯簽字李遂向邱謂爾旣到此不容不簽邱乃將字簽畢李又向我曰請謝某作本辽據擔保人我聞語拍桌反對李忽改稱請作證人如何事畢乃派孫紹棠偕我等回滬等語又由穆律師問謝曰此項舊鐵汪等未購之前聞爾曾向督軍承買然否謝答稱我亦係代三井洋行購買然未成交但貴律師不便以此語問我而我甚不願回答穆律師又向謝謂敝律師意度爾因此項舊鐵未曾買成故設此永茂公司欲思再買謝答稱我之買鐵不屬本案貴律師根據何種法律向我詰問至此承審官王襄讞與美副領事丁瑞門君諭曰律師有問必答此爲本公堂審案定例若不直接回答殊使堂上更滋疑竇至是始問答自如（詞與上供略内）尙未終結而己届五時官諭退庭候再覆訊 
[青年會商業夜校今晚演說]  
　　青年會商業夜校學生分會於今晚新鐘八時半請余國學生聨合會會長段錫朋演說凡該夜校學生及願瞻段君風采者均可至會聽講 
[童子軍第十二團發行急救書]  
　　北四川路聖保羅學校附設之上海縣童子軍第十二團開辦以來成績頗著近更發行一種急救法全書甫經出版訂購者紛至聞該書曾經聨合會審定内容豐富定價頗廉云 
[大麗花會之第二日]  
　　西門斜橋貧兒院仙樂種植園大麗花會昨爲開會之第二日廳中裝飾又換一種景象聞今日有余笏堂之大套琵琶九歲神童余寳善演唱崑劇云 
[利濟副劵第二期開奬紀]  
　　利濟有奬副劵昨日第二期開奬仍在南巿久大碼頭總發行所舉行自午前八時始至下午一點鐘時畢事茲將開出之五大彩號碼及承銷各票號錄後頭奬三萬七千三百八十六號（本埠廣萬源承銷）二奬二萬四千零三十四號（本埠大發祥承銷）三奬九百六十六號（漢口湧記承銷）四奬五千五百九十九號（吉安恒昌祥承銷）又三萬八千六百五十二號（北京協濟承銷）五奬二千一百零五號（蘇州裕中承銷）又一萬七千五百四十七號（漢口湧記承銷） 
[慈善團開始施醫給藥]  
　　昨爲慈善團施送給藥之第一日貧民求治者自晨至午絡繹不絶一區三分所警署劉警佐誠恐人多滋事特派某巡長率同巡警四名前往照料 
[分贈傳單被拘即釋]  
　　　滙司捕房捕頭麥搿來搿前日在文監師路查見周如芳（又名楊如芳）手持抵制日貨之傳單分贈路人當以其違章帶回捕房昨解公共公堂訊據周供稱此項傳單係前時剩下並非現在印就云云中西官將在周手内抄獲呈案之傳單詳閱一過以尙無激烈言詞諭着開釋以後不准再印 
[攫取金押髮之懲儆]  
　　婦人袁嚴氏前日午後偕嚴嵩氏行至文監師路被葛魁元攫去髻上值洋二十五元之金壓髮一隻經嚴嵩氏喚到二百二十九號印捕與包探王桂亭將葛連贓併獲昨解公共公堂由中西官訊據葛供稱原籍洞庭山近因失業無奈出此求宥官以被告不應路刦判押西牢三月以儆贓給原告領回 
[乘電車攫取銅圓]  
　　龐桂生前日在虹口西華德路乘坐某號電車將賣票人闞方利放在坐墊上之銅元一百枚攫取被闞察破喚到三百八十九號印捕將龐拿獲抄出原贓帶入捕房昨解公共公堂經中西官訊實判被告押西牢一月以儆 
[小熱昏帶入捕房]  
　　南京人李阿大在楊樹浦一帶沿途呌賣抵制日貨（百勿得）之小熱昏小說一時駐足而聽及購買者頗爲擁擠經九十一號印捕查見以李出售此種小說有擾亂治安行爲將李連書一併帶入捕房押候解廨訊核 
[西捕頭之更替]  
　　總巡捕房捕頭（王）於前日請假回國遺缺經麥總巡委新閘捕房捕頭（番文）調往代庖新閘捕房捕頭一缺諭調老閘捕房九號捕頭（棣）承值棣捕頭一職着二十二號三道頭西捕升充昨均分别到差辦事矣 
[攫金挖耳禁押半年]  
　　南京人王鍾三前日在勞合路攫取婦人曹胡氏金挖耳圖逃經氏鳴由六百六十一號華捕追獲人贓昨解公共公廨經王襄讞會同英卓副領事訊實判王押西牢半年贓交原告領去 
[汽車撞斃小孩之結果]  
　　公共租界北京路八百八十三號門牌福興小客棧主陳阿祥之五歲小孩雲台前日在馬路游玩適德記藥房送貨之汽車駛過不及避讓致被撞倒碾傷足骨由捕查見當即雇車將孩車送醫院醫治無效旋即身死由院知照捕房將尸車送虹口斐倫路騐尸所報請公共公廨李襄讞與英包副領事於昨日午刻各乘馬車蒞所騐得陳孩委係被撞受傷身死無誤填明尸格升座公堂訊據尸父陳阿祥與妻趙氏訴稱伊子在門前觀望突被汽車撞傷致命要求伸雪並據汽車夫高阿四供稱前日開駛送貨汽車甚慢實因該孩從門首水門汀上欲跑過馬路驀至路中猝不及防非我疎忽求鑒中西官核供諭令尸父具結領尸棺殮高阿四無罪省釋由該藥房給撫恤洋五十元了事 
[汽車夫司機不熟之科罰]  
　　法捕房昨解汽車夫盛得勝至法公堂聲稱盛不諳司機將車開上街沿險肇禍端實違定章請爲訊究詰之盛供民人實係練習開駛未久所致自知不合求宥中西官判罰洋十元充公以儆 
[科學雜誌四卷九期出版]  
　　中國科學社發行之科學雜誌四卷九期今己出版其内容有「毒氣戰術」「中國製紙法」「砲之速度及遠射」「中國鐵路及電報電話材料問題」「植物之天演　衆禽虱蛆之處治方法」「青酸氣防除害蟲之研究」等籍均係一時傑作際此國家多故舉國輟學之時猶有此純粹研究學術之雜誌繼續出現殊爲可喜謹誌之以介紹於國人 
[誌謝]  
　　昨承商務印書館贈第十卷第五號小說月報一册謝謝　　 
來件 
　　論英龍洋同一巿價即爲統一國幣之先聲（寄　） 
　　我國自通商互巿以來各埠均通用墨西哥英洋當時英洋勢力之偉大幾莫與匹非但我國爲然即北美各洲日本香港罪律賓等處亦甚流通迨前清光緒間我國始有鑄造龍洋之舉隠然與英洋爭競勢力於是我國通用銀元除英洋外復有各種龍洋矣茲將銀行週報第一卷第六號至第八號所載節錄如左前清光緒十三年間粤督張之洞奏請於粤省擬試造外洋銀元每元重漕平七錢三分今擬每元加重一分五釐銀元上面鑄光緒元寳四字周圍鑄廣束省造庫平七錢三分十字並用漢文洋文以便與外洋交易支放各種餉誥官項與微收釐捐鹽課雜稅及粤省洋關稅項向收洋銀者均與洋銀一同行用是廣東爲鑄造龍洋之嚆矢光緒二十二年湖北繼之二十三年江南又繼之二十四年以後山東直隸安徽浙江奉天吉林等省又繼之陸續鑄造爲數亦巨惟以所鑄銀元規模絶異成色分量又不免各有參差以致其間顯分畛域此省所錢不能行於彼省仍不知英洋之南北通行故三十一年七月間戸部奏定整頓園法章程聲明銀幣一項俟定準成色分量專歸總廠製造仍留南北洋廣東湖北四局作爲分廠由總廠發給模型成色分量花紋均須一律云云似各省龍洋之鑄造因此停止矣洎三十二年閏四月初五日政府忽又議准滇省仍鑄舊式銀元故各省鐵造龍洋自光緒十三年始至三十一年止前後共十八年其所鑄造之數目雖旋鑄旋停難得確數而據民國二年十二月十七日財政部泉幣司所製之調查表計天津廣東武昌四川江南奉天雲南湖南河南福建吉林江蘇清江浦安徽山東江西浙江十七處銀元局自開辦以來截至是年報告之時爲止共二萬萬零六百零二萬八千一百五十二元茲列其成色如左 
　　地名年代種類重量純銀純銅廣東光緒年一賀庫平七錢二分四釐五絲六錢五分四釐七分○五絲湖北同上同上庫平七錢二分二釐六絲六錢五分三釐六分九釐六絲湖北宣統年同上庫平七錢二分六釐一絲六錢五分四釐七絲七分一釐四絲 
江南光緒戊戌同上庫平七錢二分四釐六絲六錢五分三釐八絲七分○五絲 
江南光緒壬演同上庫平七錢○七釐四絲六錢三分八釐六絲六分八釐八絲北洋機器局光緒二十四年同上庫平七錢二分八釐九絲六錢四分九釐二絲七分九釐七絲北洋光緒三十三年同上庫平七錢三分九釐六絲六錢五分八釐二絲八分一釐四絲奉天機器局光緒二十五年同上庫平七錢二分四釐七絲六錢二分○七絲一錢○四絲奉天癸卯同上庫平七錢○七釐四絲五錢九分五釐九絲一錢○九釐七絲東三省光緒三十三年同上庫平七錢一分九釐九絲六錢四分七分九釐一絲吉林光緒庚子同上庫平六錢九分八釐八絲六錢一分七釐八絲八分一釐吉林乙巳同上庫平六錢九分七釐七絲六錢二分四釐九絲七分二釐八絲四川光緒同上庫平七錢一分七釐九絲六錢四分三釐七絲七分四釐二絲安徽光緒戊戌同上庫平七錢二分三釐九絲六錢四分七釐七絲七分六釐二絲總廠光緒同上庫平七錢○二釐九絲六錢五分二釐一絲六分八釐八絲上段所述各省龍洋成色分量參差不一且均以省别以致行於此省者不能行於彼省故其勢力絶不及南北通行之墨西哥英洋耳宣統三年大清銀幣開鑄引項銀幣不以省名而以朝號名者窺其意無非爲統一國幣計不久武昌起義所有鑄成之幣爲數無多即所通行者其勢力亦復有限至民國三年十二月二十四日天津造幣總廠開鑄袁世凱像新幣江南造幣廠繼之此項新幣花樣卓新分量劃一人民樂爲行使不論通商口岸及内地無不通行幾有凌賀英洋而上之勢自津寗兩廠開鑄後漸漸流通及於上海因與上海中交兩行及錢業公所協商將以前所開龍洋行巿一律取消祗開新幣行巿江南湖北廣東及大清銀幣四種銀元均按照新幣行巿通用其他各種龍洋均得向中交兩行兌換新幣故自民國四年陽曆八月一日起所有龍洋行巿一律取消每日止　新瞥行巿茲將中交兩行與錢業公所來往信件附錄於左（中交兩銀行致錢業公所函）敬啓者前奉惠函詢及以舊龍洋掉換新幣一節茲敝行等定於陽曆八月一日實行每日各以二萬元爲度由貴錢業各莊自由來行掉換除銅洋挫邊不收外准以各種龍洋照換新幣可也至逐日所開龍洋行巿請照原議亦於八月一日起永遠取消特此函逹即希分别轉致各莊查照爲荷（錢業公所復中交兩銀行函）逕覆者接奉惠函誦悉種切承示各種舊龍洋掉換新幣定於陽曆八月一日實行每日各以二萬元爲度等因具見貴行統一幣制之至意欽佩莫名敝處遵於昨日激齊各莊會議一致贊成惟每日共以四萬元爲度誠恐或有不敷擬以陰曆七月一日實行照尊議僅遲十日而貴行己積存四十萬元之數自不虞求過於供祗恐掉換擁擠周轉不靈議定江南湖北廣東及前清一圓銀幣四種龍洋暫與新幣一律通用先將其他各種龍洋逐日掉換一俟新幣充裕再行一律辦理諒貴行定以爲然也並請登報俾衆咸知至於龍洋行巿亦於舊曆七月一日起取消每日祗開新幣及英洋兩種特函奉復即祈察核准照施行（未完） 
來函 
[松江人來函]  
　　近來各地閙食物置毒事言者擊鑿余聞而大忿思得一二置毒之確實證據披露報紙以破其奸謀余检人也乃就松地調查日間松人第一稱駭之事非畢姓老婦所購之鵝毛扇乎一煽而左頰腫再煽而右頰又腫僉曰毒甚賣扇之鄉人則因而被拘迨調查其結果則扇柄髹漆未乾不服漆者聞漆氣而腫也且經醫生騐之而確證其無毒也其次非喧傳馬坤元之孫食楊梅三枚而毒斃乎乃我調查則知其患痰喘而病死也又其次不傳某豆腐店之小兒食糖事乎乃我調查則并所謂贈糖之人而無之也余疑不解乃來滬冀一究上海之所謂毒藥事件者何如甫缷行裝即有人述法界菜巿街口某粢飯攤事有名杏生者業粢飯於此三年矣日前其近鄰某姓婦購歸食之飯中有一小石塊傷其齒因百痛且出血伏几不言語者移時於是見者譁然曰中毒矣彼杏生之粢飯不可食矣一倡百和而杏生大窘其粢飯無人顧問者三日幾輟業而與彼婦拼命焉余來滬後所聞者此爲第一事而己與松江所聞無異余不敢料上海之所謂華樂事件者盡如此粢飯類然大半之爲捕風捉影己可槪見余心乃滋懼矣夫所以此捕風捉影之事盛行一時者由於我國民遇事不加細察以耳爲目一閧若狂於是遂有人利用此粗疏之國民性造作謡言使我國人自擾不幸國人適隳其計中驚擾至於如此人人相驚以伯有一人言毒衆人起而毆之而毒在何處不問也被毆者爲我同胞乎則死固何辜傷亦何忍被毆者而爲外人乎則必起交涉賠償謝罪我國之體而何存吾故敢忠告我愛國之國人曰此後毋罔德毋自擾遇有置毒之言來也第一先追究毒物之證據得其證據然後與之交涉勿喧譁盲從專顧洩忿使眞置毒者得以乗機消滅其證據非眞置毒者不致罔遭冤誣果能如此吾知不出三日而風潮定矣大主筆如表同意請披露爲幸松江學界一分子上 
[曹慕管致上海學生聨合會函]  
　　葆仁狄山先生大鑒前星期六晚開會僕言學界應當開課之理由並聲明僕聞罷課事宜將由全國學生聨合會於星期一開會解决如諸公許我發言仍當到會貢獻一得之愚乃昨日承該會柬邀蒞會舉行成立典禮各界來賓演說又多未有討論罷課問題之機會而今日閱報知貴會昨日上午開評議會巳採取某女學校代表提議在暑假前繼績罷課如至暑假後政府仍無懲辦國賊之表示本會即當改變方針提議上課云云聞之不禁絶望此次女學界熱心救國不襄鬚眉僕所深悉良用欽佩但對於某女學代表提議竊有疑問數回敢請留意者（一）前者學界罷課旬日政府非惟無懲辦國賊之表示並用嚴厲手段對付京校學生萬一無商工兩界繼起之響應則京校學生被拘於理法兩科敎室者不知幾百人今商界開巿工界開工而暑假放學之期又在目前即使繼續罷課果有絲毫功效否（二）吾人閱報知曹章陸三賊之去職蓋附有條件若小徐則通電全國就籌邊使之職段且爲安福派擁爲總統未可逆料以僕之愚亦知罷課數百年之久政府决無懲辦國賊之表示矧貴會諸君子則改變方針提議上課何必俟至暑假之後（三）在暑假前繼續罷課則本學年應結束方法某女學代表亦曾爲各校職員借箸代籌否（四）側聞他校學生己有要求校長照敎會學校辦法未經試騐給予證書或允准升級者此風一開不審學生從前以純潔高尙四字相號召者至今亦有貪便宜之嫌否（五）就僕所知外界對於學生不肯上課己責有煩言如報評論尤足爲懲學生後來事務正多從此失却各界同情其何以濟以上五端關係匪細竊以爲兩君不不可不注意及之矣夫國賊不止三人懲辦亦非批准辭職之謂僕寗不知顧吾人做事宗旨不可不定而方法不可不講吾人救國先從懲辦國賊着手此爲宗旨誠屬不誤若以罷課爲懲辦國賊之方法則前經試騐殊屬無效何足信賴且自罷課以來各校學生逐漸渙散亦爲不可掩之事實如在暑假前繼續罷課則散者彌衆留者彌寡而吾人暑假内預定之計畫如講演等事將不能一一實行尤爲可惜兩君當知今日爲提倡國貨極熱烈之時代而本月前半月日貨輪入中國價額尙值一千一百十九萬元而國貨輪出日本者僅值五百四十七萬元兩君安可不團結留校之學生宣告上課將校内應有之事從速了結然後振刷精神向勸用國貨一端痛加工夫簡單言之即政治暫行結東靜待機會協同各界捲土重來其力更偉茲如移其鋒以對實業竭力提倡國貨以塞漏巵便人民直接受其利而國家問接蒙其福豈非佳事不然外失同情於各界内結私怨於校員深爲不取蓋罷課係救國之一種表示此表示以外界之協助旣顯有一部分之勝利尤宜從速結束徐圖再舉若延至暑假期滿之後是顯然違犯初次通告各校校長縮短假期補習功課之正式文書且於各校校員以學生結束之爲難勢必引起惡感僕自信爲貴會之凈友所以不得不盡言以告於善人也兩君如以爲然請即開會復議取銷前案是所企禱曹慕管啓六月十八日 
[錢江會館來函]  
　　逕啓者閱貴報五月十九日新聞欄載敝會館昨日會議自即日起紗緞價目發通告於同業一節查敝會館十八日並無同業會議向例新絲後開盤必於六月初一日開議且閱所載之價目均有不符之處今特聲明敬乞更正爲幸錢江會館 
[勵志愛國宣講團來函]  
　　我國自巴黎和會失敗傳來商學各界得能陡然覺悟不屈不徺對内目的卒能逹到若不變初衷積極進行則最後之勝利終能貫澈吾人正抱樂觀不意近來發生一種謡諑謂日人將毒藥置諸食物如潮如流全國幾靡囚誤會而毆斃國人生命屢見不鮮若不設法消弭恐禍患之來有不堪勝言者如日前忽傳城内名醫夏應堂之幼兒被一穿中服之日人與其餅乾兩塊食之毒發而不救衆口一詞言之鑿鑿敝團同人終難深信於是致函夏君頃得其回書茲將原函錄呈請執事連同敝函登入貴報雖不足消弭隠患或可以稍戢謡風是爲盼禱專此敬請撰安勵志愛國宣講團事務所謹啓 
　　附夏君原函勵志愛國宣講團諸先生大鑒敬仰諸公竭誠爲國組織誠團作社會之導師開人民之覺悟提撕警誡勞瘁不辭毅力熱枕實深欽佩此次滬上商學各界熱心愛國舉動文明萬衆一心絶無凌亂程度之高即外人亦爲歎服我中國有此民氣轉弱爲强可操劵也近來外間發生一種謡言謂日人將毒藥置諸食物以圖謀害等事昨接尊札承詢敝處一節此事全無影響且敝處諸兒日在家塾中讀書從不令其外出今忽傳有此事我不知造此言者其有意詛咒耶抑或以誤傳誤耶實莫名其妙但弟半身行道惟持此誠信以待人自問可無慚於清夜斷不致招人怨嫌不料有此謡言後諸親友日來詢問弟本擬登報聲明以釋羣疑有謂旣無其事何必多此一舉今承明問具見關愛殊切銘感無窮專泐奉復敬頌台安弟夏紹庭頓首 
雜評二 
[財政部之筱巧兩電（庸）]  
　　　是哉財政部之欺中行股東也國會議决之案（新國會是否合法另一問題）大總統有否認時得於咨逹後十日内咨院覆議臨時約法第二十三條定有明文是故國會議决之案政府當局非於法定期限内咨回覆議即負有公布執行之義務决無旣不覆議又不公布之餘地更無擱置决議案而别提修正之辦法財政部即不知法律爲何物豈併例案亦懵然盡忘而乃以是欺國人耶安福派之欲攫中行實權也久矣徒以新參院之形勢尙非衆院可比一派壟斷究無把握故中行案移付參院以後盤廻觀望不敢驟行付議此次用迅雷不及掩耳之法乘非安福派之不防臨時動議又於表决時揑報舉手人數始得勉强通過苦心孤詣豈有肯任政府旣不覆議又不公布之理且龔心湛爲安福黨員今茲新參院之急遽通過實利用龔氏代閣之時機即舍法律而言黨義安福亦豈能容龔氏之擱置致慾望不能貫澈財政部之篠巧兩電於法於情萬無此理國民非木偶何至甘心受罔耶 
　　財政部休矣 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
　　自由談三字皆用當代名人字跡每星期調換一次今日係沈信卿先生手書 
新談 
[上海觀察談之一節] [  一之]  
　　上海住民之特性六（楊花水性） 
　　上海地當江海之衝江帆海舶之自東西南北各方面至者一入吳淞江口其最先所能望見之地爲楊樹浦「楊花水性」之意不覺油然而生故上海大多數住民莫不自誤於見異思遷一語就其最淺顯者而言如男女間目成之易與不正式夫婦離異之速使拆白黨得以乘間倖進使放白鴿諸詭謀得以旋起旋伏而無所底止此皆水性楊花之青年男女有以造成之也揆諸泰西各國自由婚姻諸家庭固未嘗無意見弗合决然求去之事然其去留離合大抵均出萬不得己根乎爾造之自由意志同爲短期間匆匆聚散而其實大不相同蓋上海青年男女之行動本屬於無意識不過如隨風之楊花順水勢爲撮合耳若彼泰西男女之結識固如同林之鳥各具雙翼萬不得己而爲寡鵠孤鴻尙得自由振翩以飛鳴也我國人士事事只求模仿外國者聞之亦知廢然自返乎 
　　更有一例亦可以與上說相發明蓋新舊之畛域也夫論思想精神而不論表面文字新者固屬遼勝舊者即以著作家相比較數十百年前談經說古章常摘句者流固遠弗逮今日匡時經國之崇論宏議我國十三經二十四史諸畫固萬不及大英百科全書等專籍之精美與鴻博也但若專事偏執不務深思一見他邦佉盧屈曲之百科全書而遂謂漢文十三經二十四史諸書可以盡行燒棄是何異貧家少婦一見鄰居富戸之崇樓傑閣寳馬香車不思佐夫而謀所以致富之道偏欲屏棄舊居立與良人斷絶國係而甘委身以爲人妾此非楊花水性者之流耶 
　　讀者請君試一展視本報之廣告欄其中壽命最長之商號與圖標所留存者止爲火柴一項其他竟不可得亦足以覘中國實業公司之不易永久延續矣所謂火柴公司之商號蓋「爕昌」也所謂圖標蓋「爕昌」之「天官水閣圖」也記者於二十五六年前曾於閱申報時見之迄於今日又見之不可謂非堅持永久者一種良好之模範也以上海楊花水性之氣質言他種事業極難存留至二十五年以上而火柴之事業獨能之殆以水火之性適相反營火柴之事業者或可免除「水性」二字而不至隨波逐流以俱逝乎昔人詩云「春雨模糊下遠汀隨風兩葉太飄零早知一樣無根蒂我替楊花梅化萍」春申浦上大多數之事業與人心正可以此絶句移詠之也 
老申報 
[土國情形（上）（見光緒二年九月初三日）]  
　　近來土耳其國有内亂本館前曾略譯大槪歐洲各國恐其緒業内墜鄰邦乘機呑併深爲代慮英國决意不使他人蠶食第土國從事戎行剿平亂黨殺戮甚慘駭人聽聞歐洲列邦因之大爲不平以爲如此殘酷有玷歐洲盛名也其萌亂之初在没而蓋略地方土國向秉回敎别敎素被凌辱現在亂者皆是信奉西敎者舉事之始本不甚猖獗無如土君　信之後並不遴撥紀律之師第遺團練兵名罷西擺蘇葛擒捕不分有罪無罪不論男女老幼逢城屠城逢村屠村焚掠姦淫無所不至所以激成不可收拾也英美各國初起尙不相信嗣後委官往查果有其事將報來情節陸續登記有一地名秘魯共有房屋四百座人民三四千名此村並無亂黨罷西攏蘇葛兵擬即進剿該處居民禀知省院求撥兵保衛省院復其無兵村民於是自行保護相拒五日見各兵雲集百姓乃逃至一大禮拜堂内嗣即自行投誠各兵竟不原宥將其一千餘人連男女老稚一齊慘殺房屋燒燬又將婦女姦淫敎堂焚燒管帶之官土國反賞其銀牌又有涕酥拉地方頗爲富庶村落被其燒盡居民逃人山内者亦遭殺掠婦女均遭淫汚禮拜堂中一老人立在壇内亦被焚死又一處地名八那者所有婦女無一不被淫辱雖老婦稚孩亦皆不免並有將耳目手足一槪截去破孕婦之腹取出胎孩戳於刀鎗之上以爲嬉戲或將小孩殺其半留其半將殺死首級令生者提之且聞内有國兵亦是如此並非單是罷西擺蘇葛爲然也 
 
[康熙黑地三彩四季花方瓶（一）（古物圖十四）]  
雜錄 
[服務前敵之美婦救助團] [  許嘯桐]  
　　當美利堅軍隊出發之時有婦女百餘人組一團體曰救助軍隨之赴法散處前線以服務軍隊彼等盡屏除平日一切華麗服裝而易以一種深灰色之制服柳條棉布之圍裙錫製之便帽黑紗之面罩蓋出入於塵灰飛揚之中從役於烟霧薰蒸之地自以此種服飾爲宜且雅潔樸素别具一種風格不覺其陋反覺其美也彼等職務雖屬瑣細然均係實效製家鄉食品造鈕扣用物以供軍士暇時更以奮勉之辭慰藉之語鼓勵士氣有足多者在戰線附近搆築茅舍設立舖肆每戸皆有爐灶蓋烹飪食物實爲彼等最要之任務而其手衛之敏捷眞可令人佩服一少女能於晨間製牛乳糖蛋和成之麵餅二千五百枚然即此巨數軍士片刻可盡向晚軍隊調換之時團中首領即派遣團員携咖啡麵餅之屬俟於壕外兵士出即取而分餉之一兵曰此區區一杯熱咖啡常人視之誠不足貴然泥濘滿身飢疲交逼終日伏處戰壕若余等者則視之不啻天地間無上珍品焉 
　　彼等行動爲軍士最反欽敬者即嚴肅鎭靜遇事毫不忙亂喧擾茅舍之己建設者約二十餘處每處團長一人團副二人但其責務並非專任指揮有時與團員雜作例如掃治泥穢採伐薪料莫不躬親蓋其組織乃平等制而非階級制也舍之近村落者得另賃民屋以爲夜間棲息之所若在戰線左近則惟蜷伏於地窖中但亦處之泰然日間有時彈洞其頂亦依然工作不爲恐懼彼等更闢小室以爲兵士退防後晏息之所自晨七句鐘至下午九句鐘止室内佈置潔淨文具書籍玩品無不畢備可作書可下棋可撫琴可閱雜誌小說可聽留聲機器娱悅性情其裨益於兵士身心良非淺鮮室隅更設一發售糖菓及其他需要物品之小肆有幹事數人掌之並可垂詢一切焉星期日則有一演道會軍士麕集環聽將赴戰壕者更形踴躍故他種集會均於非星期日舉行之蓋恐與演道會相衝突也每日暇晷則復與軍士縫補衣服或遊行野地擷取薔薇金盞之屬散置於死者墓旁之十字架上戰塲十字架上有此彩爛鮮花之點綴者實此美婦救助團爲之首創也 
　　原前線救助團之發起尙非美國當德攻比之後三日英吉利己有此種團體之組織專爲拯助被難者及救護傷兵戰爭以來團務極爲發逹散居前敵自麥沙白泰米以迄俄境共有居所四百餘處團員七百餘人美乃起而效之頗爲威爾遜總統曁他協約國軍官所贊助蓋與紅會及青年會等同其功效且有過之者 
小說 
[潛艇歷險記（）] [  翠岑譯]  
　　第九章浮水雷 
　　Ｒ十九號此時之位置惟敏捷與鎭靜廼足救之設心惶意亂前後趦趄則鮮有不亡者幸也斯甲苟蘭克之深度有二千四百尺水中繫留水雷猶未足深懼惟浮水雷則觸處皆是相連以索兩具或數具不等相差距離則有一定以船首觸於索之中間而兩雷得以廻後擊其中部爲度Ｂ十九號是時不敢少動頃間二十尺長之小船及帆布艇一艘由隠藏之龕起出自甲板下之水面帆布艇中坐水兵三人二人蕩漿一人則以銳目偵覔水雷小船後隨船尾拖一浮標浮標之下以三十尺長之練懸一小鐵錨於是鐵錨下垂水内至三十尺之深如遇水雷間之連索則錨練必被纒滯遂得因其所在而斷之不遇水雷則三十尺之水潛艇即可穏駛有餘而得隨之前進小船旣行Ｒ十九號緩行隨之相距約一纜之長一遇警告便可立時倒退 
　　艦長台列克忽大呼曰天乎笨驢何爲哉則見帆布艇之水兵一人方棄其槳而擬以篙尖觸一水雷艦長亟以揚聲筒太喝曰止是弗再動然而己無及矣鐵質之篙尖己力擊水雷光滑之球面鐵與鐵觸水雷信管之脆角乃去其一諾愛爾由其雙眼遠鏡窺之得見水兵惶急之容逡巡欲掉槳而遁蓋見觸角旣落亦知危險己迫也四五秒鐘之後鹽水與水雷爆藥之化學作用一起三人將立歸烏有無何四秒鐘至矣此四秒中諸人均止其吸呼不敢勲又一穆矣六秒七秒矣廼意料中之爆裂竟不實現而帆布艇則出水雷威力圈外矣台列克之靈魂始復與體合重呼其氣曰感謝上蒼竟逢慈善之水雷也迺略責帆布艇之愚幾危他人生命潛艇復緩而前將及一小時以鐵錨精絶之效用竟無絲毫危險水雷互繫之索盡被砍絶艦長憮然曰惜吾使命在身不能盡水雷而絶之否則寗不大快言時二小船己在一英里外久不見水雷知危險之域己盡遂返棹向艇徐徐欲歸 
　　艇首右舷騙逐艦騙逐艦！此聲一出衆知來者必敵艦矣蓋此地純爲丹麥領海而離基爾及希里戈倫島（德國西首北海中之島）又至邇汽航一萃可逹德艦巡弋至此者至夥時遇英國艦隊彼即聲言此爲中立國領海不得攻擊不遇英艦則轟沉中立船艦侵犯公衆自由惟所欲爲不復憶中立二字作何解英國固尊崇中立國者則不願效其所爲於是此地迺純爲德人領海丹麥蕞爾小國見傑脫倫外德戰艦之艨艟早己心懾詎敢違抗德人亦大言不慚稱德國於北海有完全之權力實則除德領數十海里内及丹麥領海外德艦固何嘗敢越雷池一步者北海全權操之何人此盡人而知爲不列顚帝國者也時驅逐艦正向潛艇而來顯己見潛艇所在Ｒ十九號之處境乃大難欲救小船則不能潛没潛没則小船將失二者不能兼顧苟冒險暫留水面則砲火速率遠遜敵艦不爲所沉者幾希艦長之智愚將於此大判艦長台列克遂傳令曰作戰期至預備没水吾决與一戰救小船之職惟在勝者 
[自由談之自由談] [  不冷]  
　　人人當知凡事苟爲多人所疑者逆之甚難順之甚易故稍有知識者當設法使之稍靜然後以親切簡明之法爲之疏解則衆疑自釋而可消患於無形矣 
 
 

Page 16

 
 
   
 
