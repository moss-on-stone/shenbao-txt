# 1907 - 148 - 4912255

 

Page 1

 
 
   
 
 

Page 2

 
 
[本館遷居祝詞（新）]  
　　昔太師陳風。爰察民隠。瞽瞍諷政。以通下情。三代肇興。厥制最古。下曁戰國。此風不衰。淸議存於庶人。黜陟憑之公論。祖龍焚書。以愚黔首。行道者懼約法之令。偶語者恐砧矺之誅。漢魏以還。言路始。闢然於興革之事。獻替之謨。或猶缺焉。多未盡美。自歐西崛興。學藝駢坒窺破八極。鑿空五洲離婁失睛臾區奪氣。至於立國之本。政治之原。究其根流。厥在報館隠闡衆著。是非大彰。聞見多而議論公。得失著而褒貶確。三千毛瑟。豪傑聞而驚心。第四種族。彼中因而生畏。且夫報館者。輿論之母也。輿論者。政敎之原也。吾國互市以來。始有日報。相繼而起。都數十户。究其流弊。良可欷息。忘本來之目的。爭無謂之雄雌。城府旣深。猜嫌。日積。略知異聞。詆國學爲無用。好言激進。嗤和平爲罪人。甚或爲達官之機關。作外人之奴隸。朝詡金壁。夕爲襮揚。加膝墜淵。憑之私見。彰善癉惡。悖乎大公。妄斷是非。指麟以爲馬。徒逞明見。購櫝而還珠。是故中國雖有日報。而收效益鮮。此之故也。本報目開羃以來。旣閱一世。西曁安息。東迄扶桑。鬼越風災之地。葱嶺由東而亘西。茅炊劍淅之。鄉天山目南而至北。莫不受厥影響。被其陶甄。所謂銅山之鐘。西傾而東應。晨風之鳥。樹隔而聲交。一紙風行。千里雷應。以愧以恧。莫殫於詞。今者擇於本月之望。遷居望平街。並汲汲焉謀所以改良者。春秋經世。傳先聖之雅言。百國寳書。通環球之大勢。凡夫山川所以設阻。政治所以衰盛。風欲所以良窳。國勢所以强弱。畢羅萬端。登之寸紙。信可不下堂而周萬里。所謂一憑几而盡九洲。雖同人才辨妃豨。學識甄盎。然當。此運丁百六。時屯陽九。値三州之離亂。遘元二之災年。義務所存。不敢不勉砥柱獨立。而狂瀾倒流。晨鷄一鳴。而天下皆白。宗旨所存。分列如左。知我罪我。其無矇焉（未完） 
專電 
[電一重慶（四月二十三日酉刻）]  
　　巫峽驟塌陷成淺灘江内船隻不能通行（易） 
[電二伊犂（四月二十三日酉刻）]  
　　新疆沿天山一帶有大地震損壞房屋傷斃人口無算當道派員馳往振撫（同） 
[電三北京（四月二十二日亥刻）]  
　　郵傳部議准電報減半收價已札上海總局實行（愈） 
[電四北京（四月二十二日亥刻）]  
　　粤督岑春煊召見時面保肅邸才堪大用（大） 
 
 
 

Page 3

 
 
[電五北京（四月二十二日亥刻）]  
　　駐荷欽使錢恂電告外部荷女主優禮接待以重邦交（章） 
緊要新聞 
[粤督電奏匪亂平靖北京]  
　　粤督來電廉州因飢民搶粮匪徒乘機擾亂幸英德兩國敎堂保護得力敎民無恙惟醫院學堂稍有損失現已拿獲匪徒三名飭令就地正法仍飭地方官嚴密保護敎堂緝拿逸犯云云外務部已據情入奏並函知英德兩使矣（慕） 
[𠞰辦亂匪平定情形潮州]  
　　李軍門於十九日統率大軍乘坐美富輪船抵汕先委沈直刺毓之督帶一營趕赴東隴其餘一營准於翌日由軍門親目督帶遵陸進黃 
黃鎭軍於十七日統兵進黃岡城該處民人排香列案遮道而迎歡聲雷動 
距黃岡八里之東灶鄉因煮粥餉賊十六早爲黃鎭軍所部之軍焚毁計遭毁者大屋數間祠堂一間 
十八日道憲命商會分派知單遍邀汕中紳商學報各界於卽日起每日上午十鐘下午四鐘到巡警總局集籌防務之策 
李太尊自汕回郡後特派幹員招募軍勇速赴黃岡十六日已經成軍太尊親行點名給發口粮每名六元並賞以酒肉等件即派弁帶領起程 
潮城自聞警告後沈道憲卽咨黃鎭軍特派第七八兩營並第十五營共三營又開花砲數枚前往黃岡勦辦又派勇多名至白雲廷福舖駐紥防截會匪上郡來路又郡北堤竹竿山東橋頭寗波寺南門外春城樓各處俱派有勇駐紥以防不測 
黃岡距閩省詔安縣不遠此次匪警詔安危迫閩督已令漳洲鎭馬鎭軍督帶福毅常備軍赴詔堵截會勦 
潮道沈次端致督提憲電云督提憲鈞鑒銑復兩電謹悉民心將慰黃鎭報十三日匪圍弁勇三百餘名用命再戰傷斃匪百餘名内有匪首余單眼並獲首匪余添保之父余錢奪獲鎗旗餘匪械少分逃乞催兵協濟以備復至 
黃鎭軍駐紥井洲昨有杜哨官至澄海報稱十五早五點鐘開戰至七點鐘賊敗七里再戰又敗連敗三次戰至下午三點大約賊失二百餘名並取賊首八個賊遂大敗而逃現各路大兵分投勦辦不日當可肅淸（輝） 
念二日文匯報接廣東電云官軍於黃岡饒平攻擊亂黨大獲全勝現已節次進勦定可指日盪平也 
[鄂督退還新購日本兵艦武昌]  
　　鄂督張香帥前向日本川琦船廠訂購之楚泰楚有楚同三兵艦早已竣工駛行來鄂兹經香帥一再派員騐視工程機件多與原訂合同不符香帥大怒立傳派往日本騐收工程委員李子申觀察至轅大加申斥並與駐漢日領事商議擬卽退回川琦船廠（因訂合同時日領曾預聞其事也）現聞日領己允電詢該船廠照原價减成香帥不允定欲退回刻正交涉云（今） 
[直督不滿意於東省官制天津]  
　　東三省新官制經徐督等奏准後直督袁慰帥有不以爲然者前日特電致政府謂外官改制擬先由直隸辦起今東省新制尚多流弊仍須變通改訂等語政府回電以該三省所定官制不過略舉職司之綱要雖已奉旨依議尚非永著爲例以後如不相宜尚可隨時更改云（揚） 
[奏准改鑄通用銀幣北京]  
　　日前度支部具奏一摺擬請先行試鑄通用銀幣略稱查前財政處會同臣部奏酌擬鑄造銀幣分兩成色並行用章程請先行試辦一摺當經奉旨允准在案年來籌畫鑄本添設機器先經臣部奏明由收還洋欵積存項下提銀四百萬兩續又奏請由部庫提銀二百萬兩又財政處移交專辦財政一欵銀一百八十萬兩現擬再由積存磅餘提銀二百廿萬兩凑足千萬作爲先行鼓鑄之用江蘇銅元局廠業經裁停所有機器亦經一面移置天津總廠備用惟原擬一兩銀幣與各省舊鑄龍元重量不同外間多以爲不便遲回審愼遂延至今臣部侍郎陳璧奉命考查銅幣在鄂來函稱鄂廠銀幣前照一兩分量試鑄未甚行用旋即收回鎔毁現在專候部頒祖摸暫行停鑄等語臣等查美墨日本及南洋諸島所用銀元皆約合庫平七錢二分上下從前各省鑄造龍元其重量卽與之相仿若新幣照此鼓鑄自可無滯碍之虞卽用以折合銅幣制錢如大銀幣一元折合七分二厘之小銀幣十角小銀幣一角折合十文之銅幣十枚銅幣一枚折合制錢十文均以十進位亦易於操縱不如改從七錢二分之制以便推行且查墨國新幣値當美幣一託臘之半與今中國銀幣重量適等將來改定金本位制與各國金銀比例固易於折算卽現在作爲通用銀幣以及籌畫金本位辦法亦似無窒碍等因業已奉旨俞允矣（同） 
 
 

Page 4

 
 
[鄂督擬將粤漢鐵路改名廣武武昌]  
　　鄂督張香帥以粤漢鐵路係由廣州直達武昌其名稱爲美人所定中國贖回自辦後並未更改未免名實不符現擬電商湘粤督撫更名爲廣武鐵路云（泰） 
[粤路定期提議事件廣東]  
　　粤路公司以五月初二日爲正式會投筒公舉總協理之期不便攔人他事故另定五月初一日會議事件是日提議凡有八欵（一）議定總協理權責及月薪（二）核定公司有限股本註册（三）妥定粤路銀行章程（詳訂公司章程及公司用欵）（五）鐵路應否分段起築限年告竣並添築枝路（六）議開森林及煤鐵礦以挽利權（七）籌欵開設鐵廠（八）議一面考取合格者出洋入鐵路學堂肄業一面開設鐵路測繪學堂（金） 
[岑宮保定期赴任]  
　　念二日文匯報接北京電云岑春煊現請假十日大約赴任之期定在端節以後 
[通諭各省督撫乘滊車奏事北京]  
　　東督徐世昌等奏定東三省督撫遇有要事則乘滊車進京面議世中堂等咸謂此事極善嗣後凡鐵路已通省分均可照此辦理聞中堂現已商之慶邸將奏請通諭照辦云（兼） 
[電飭密查私運軍火鎭江]  
　　鎭關道榮星莊觀察奉督撫憲電開頃准袁慰帥銑電據津關道禀會訊查獲□□私運軍火案查騐該商與□商遠來洋行原訂合同係訂購七密里九口徑毛瑟快鎗一萬一千杆現查獲者係七千八百杆尚有三千一百杆據供亦己運華且□商所運共有三萬杆據供前項一萬一千杆卽在三萬杆之内除已查獲外共尚有二萬二千餘杆據供有運至香港靑島有運至各口岸者祈飭各海關嚴密稽查勿任潛越並飭内地文武一體查緝務期必獲澈究等因除分行外希卽嚴密稽查勿令潛越並飭屬一體嚴緝是爲至要等語觀察奉電後當卽函致稅司並通飭各營縣一體遵照嚴加偵緝（或） 
本埠要聞 
[滬道查明洋輪私運軍火之纏誤]  
　　江督飭滬道密查太古洋行得拉輪船從德國裝快槍十五萬彈五百萬顆己運至目本將暗渡來華一事現瑞觀察已會同稅務司查明得拉一船太古船册並無此名實係瑙威國人之產於本年西四月十三號從美屬金山裝貨至日本亦非由德國開行云（勤） 
[駐滬各領公留關太守邀准]  
　　昨晨駐滬各領事照會滬道以公廨交涉關係緊要寳大令初來恐未深悉租界情形公議暫屈關太守展留數禮拜再行赴東至多以兩月爲限如貴道不允當逕電南洋外部熟商云云滬道接到照會後業已照允飭知關太守暫留至寳大令則先暫就帮審云（東） 
[江蘇敎育總會致蘇撫陳中丞書（爲巡警毆傷學生事）]  
　　迭接蘇垣各校報告巡警攅毆學生甚多且重正擬集議辦法又接蘇紳公函抄示大公祖復函一通具仰懲儆暴頑之至意查蘇紳函請辦法四條就日前滋事情形而論似司法人犯法按照舊律罪應加等巡長執指揮刀而窮追巡官聞吹警笛而閉户促學生使墜河而復下以石疑途人爲校服而更飽以拳毆傷十餘人波及四五校怪象至此不可思議矣旣而警兵懼罪以聨結罷站爲要求巡官防禍以撤笛收械爲善後讀公復蘇紳函謂效果至是良可浩歎竊謂若不嚴加懲儆恐將來之效果尚不止是一路皆哭豈特浩歎而已一年之間巡警徴兵之閧乃再見於省垣互有是非多方解說今日之事千人皆見爲巡警毆學生非與學生互閧或又善爲開脫謂其中必有惡因竊意無論學生或不爲學生如其違犯警條自有正當之干涉臨時而持械傷人禦暴乃將以爲暴事後而揚言罷站結黨益便於横行若謂以夙昔睚眦之報行諸當官職守之時其心更屬可誅其事尤難曲貸公復函謂去年特調北洋警務人員分派各路充當副巡官及巡記巡弁等差現在西路副巡官雖非北洋所調亦係巡警畢業生且巡記尚係東洋留學生巡弁亦來自北洋等語經營警務之苦衷凡在帡幪良用翹仰豈踰淮之橘遷地勿良抑淮楚有材非晉能用凡事必求其佷本在公尤自有權銜蘇紳所議善後事宜就近酌訂呈候鑒核敝會按　定章有補助敎育行此之責一切學堂規則自應照章執行際遘閔受侮之相乘知浴德澡身之愈亟此尤敝會所迭經誥誡各校所應知遵守者也 
[蘇路公司近事]  
　　各省商辦鐵路官物旣奉旨允准免稅日前蘇路公司有自外洋運來之車頭一副計十一件重二十一噸値價英金一千四百四十六磅由亞北魯也輪船進口又水泥四千桶共重一萬二千担價値關平鋃一萬二千兩由某輪船進口均先後函請滬道塡給免稅專單以憑赴關騐提各件 
滬嘉鐵路購地方至華亭縣境自新橋以西計三十六圖二十六圖等將次購竣現在莘莊分局已定二十五日移往松江開購近城地畆矣至松郡東西兩車站亦已劃定地界先催各業户遷讓坆墓房屋照給遷費以資趕速路丄云（敬） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[全浙師範學堂第二次改定計畵書]  
　　一優級選科原議二百名三年一届今擬改爲四年擴學額爲三百名理化博物本科需用最急擬辦兩届畢業其學生專從各中學堂挑選不入預科歷史地理數學本科辦一届畢業於第一年招考預科生百名入之四項本科先後開辦高等敎員可以分期選聘不致竭蹶 
一初級簡易科原議辦兩届爲度每届年半畢業五百人一次招足兩届合一千人今改爲兩年畢業分三期招足共七百人（其三百擬以自費生補足）學生分期挑選稍得精當將來畢業不致參差而每年由堂給發學生膳宿等費亦可節省於管理亦易周妥以上兩條另列簡明表一紙 
一附屬小學準於第二學期開惟第一學期内工程設備須一律完竣體操專修科擬不住宿每人給以操衣等項於經費無甚出入故仍擬照原議開開以養成小學體操敎員 
一學生入學原議由各州縣保送今改爲除保送外仍得在省城招考惟取列按府分大小均分不得有所偏重以期將來敎育普及 
一學生各費原議由各州縣籌解今改爲乃由省中籌欵給發較爲簡捷查光緒二十八年前撫院廖奏提各屬丁漕平餘錢十萬串留充省城辦理學堂之用嗣以五萬串撥還各縣暫備積榖此因當時學堂風氣未開故有此舉現省城設立師範實爲各府州縣敎育之源泉自宜普盡協助之義務擬請自光緒丁未年起將此項平餘援照舊案一律提省充作全浙師範學堂經費其各地方有將此欵撥作公用者准其在串票加價項下及他種捐輸酌量籌抵不得藉口已經撥定致有延欠得此大宗的欵給發學生各費綽有餘裕且每年尚可照原估八十元截長補短竭力節省若干元以補經費之不足此層易行而可久應請照辦 
一學生入學先由監督詳加考騐照應取之額寛列四分之一呈請撫憲蒞堂覆試定案 
一照部章師範官費生外准設自費生擬酌量宿舍多寡比照定額加若干成將來卽以備取生充之官費缺額挨次序補如宿舍不敷並擬許其通學以期推廣學額 
一原議考試學生之期在五月上旬現時已不及擬展至八月中旬開校展至九月中旬將來卽以九二兩月爲學期起訖此有二利（一）期考時無寒燠之虞有益學生衛生（二）除年假暑假外前後兩學期時日相等較之以上下半年爲學期者實優泰東西各學校大都如此學部將來必須改定浙江師範適逢其會不妨爲改良之倡也 
一原議常年經費每月四千兩仍請照准籌足又開辦經費一萬五千兩亦係估定最少之數似難再减應請儘四月内給發以資籌備一切 
一敎員奬勵雖有奏定章程可循然專爲師範敎員而設者尚付闕如上年周玉帥覆部推廣師範電文内曾提及此實爲探源之論原擬議請先咨部立案如難辦到或請照會監督預約有特别出力之敎員如届畢業可由監督出具考語開單呈請破格奏奬不願得奬者給以出洋官費或酬勞籍以爲懸金市駮之先聲方今敎員闕乏非示優異斷難羅致即開學時偶獲一二高賢然中途他適事不能禁學生易一敎員如嬰兒失一慈母功課錯亂最爲敎育界可慮之事萬不得已出此優奬之策非欲借奬勵敎員爲監督自行請奬地也 
内治部 
[提調赴京考查警務南昌]  
　　江西警察局提調李仲芝太守士俊曾奉徐菊帥電調赴東因將局委交卸昨又奉警察督辦秦廉訪札委順便赴北洋考查警察事宜太守奉札後已於二十日乘輪北上矣（功） 
[詳請減收米捐安慶]  
　　鳩江商務以米市爲大宗現因捐項過重販運疲滯如能將加抽路捐五分減去與米市不無小補特禀由徽寗道會同皖藩憑方伯蘇皖米捐局會詳省台擬俟蕪廣路工告成後卽減收此項米捐以維市面且於江安兩省歲征之餉捐數十萬亦不無裨益云（敗） 
[擬選學員赴東學習監獄法南京]  
　　江寗警察學堂官學生將次卒業江督端午帥擬於此中挑選候補人員學問優長者咨送日本學習監獄管理諸法以六個月畢業云（退） 
[警察學堂推廣學額鎭江]  
　　鎭郡警察局提調饒子敬司馬以警察學堂學額太少除現設之三十名外擬再添招二十名合成一班敎科由各敎員擔在暫不添聘現已條陳上憲請爲推廣矣（御） 
[派員赴東調查規制南京]  
　　江督端午帥以貧民敎育爲普及敎育之本特派學務調查員沈亮棨赴日本調查規制以資仿辦二十日沈大令乘輪道出京口小住行旌卽須東渡（射） 
[平糶川米仍准給照騐放鎭江]  
　　常鎭道榮觀察電禀撫憲云米糧免稅前奉憲示限至三月底止嗣届限滿因各處米缺價昂未敢請示仍諭飭各口稅卡一律免收昨准蘇藩司移知復蒙憲台奏請續展半月以四月十五日爲止此次限滿之後斷不續請展限以期賑務餉源兼權並顧刻已限滿自應照章抽收所有運鎭川米由各州縣備價購領平糶者原爲惠濟民食起見擬仍由職道給發護照並諭各卡驗照放行惟經過各厘卡可否求定台電飭一體免收并請電咨淸江提憲轉飭免收糟捐之處統候示遵等語旋奉撫憲電復謂各州縣領運川米平糶原爲便民起見執事擬仍給照騐放辦法甚是已分别咨行並先電寗浦兩處查照矣（或） 
[寳山縣定期蒞任太倉]  
　　新任寳山縣竇甸膏大令定於本月二十五日蒞任因前任王緯辰大令須留署專辦東海塘工不便遷讓故竇大令日昨由滬來寳面商土大令擬暫假本城書院爲辦公之處云（草） 
 
 

Page 11

 
 
外交錄 
[札知會丈廬山租地辦法九江]  
　　九江道文卓峯觀察札知九江府略謂日前准駐潯英領事倭來函謂上月照送牯牛嶺公司繳呈廬山猴子嶺租地十二號計地租洋三千四百元兹准貴道照復内稱照租約所載各條辦法應量丈號數釘立界石按該區若干號數照數付交再行由官印發印照等因當經本領事按照來文知照去後旋據該公司復稱定於本月二十一日釘界安石合卽函請查照等因查租約所載各條辦法該區出租之時應由地方官會同該公司赴山丈量號數釘立界石按照該區若干號照付地租再行申官發給印照兹准函復前因除逕札德化縣旗令届時前往廬山會同該公司查明該區號數逐一丈量釘立界石外合就札知云云（倍） 
[美國水師將至粤東]  
　　念二日東京電云美國海軍部諭令統帶太平洋水師提督迅速將水師艦隊駛向中央部以中國南部近來亂事甚熾也譯字林報 
[大連關稅司行期]  
　　念一日東京電云大連稅關約已簽字所派稅司日人海雅雪大約西六月十號由京起行念二日東京電云中國大連關大約西七月一號可開辦譯字林報 
[奉新鐵路日人停止辦事]  
　　二十二日東京電云奉新鐵路業歸中國自行管轄辦事之日本人槪自西六月七號停止譯字林報 
軍事界 
[批飭調護新購軍馬安慶]  
　　皖省新購軍馬甫及一月已倒斃八匹報由撫憲恩中丞批飭督練公所轉檄該營管帶認眞喂養加意調治倘再疏虞惟該營官是問（孔） 
[督練公所續招軍醫安慶]  
　　安省督練公所以前次錄取軍醫各員早經分派各營充當差務現在新兵編立成軍所取軍醫不敷派用因擬續招數名已於二十二日由督練公所總辦分别考試矣（化） 
[畢業生環求委用南昌]  
　　贛省陸軍畢業生日前徧發傳單公同商議謂上年由陸軍部考騐回省後將届一年或在研究所研究或在招待所居住均久賦閑居因卽聨名電禀陸軍部懇請電致贛撫設法派赴軍隊以資差遣（千） 
[詳請繳換軍裝辦法安慶]  
　　皖省督練公所三處擬將各營所發常服軍裝每於第二年發給時將第一年之軍裝繳回按年遞推由標統造册呈報彚存公所變價歸公業己禀准撫憲照章辦理（少） 
敎育誌 
[飭查曾否聘定敎員九江]  
　　贛省虔南師範學堂畢業生丁耀南等以各小學堂敎員應由學使派充禀奉提學使批云據禀均悉該生等旣在虔南師範學堂畢業給予憑熙查核案卷相符嗣後遇有南贛各屬禀請派委敎員管理公文到司自可准予派委至所稱興國高等初等小學堂兩所腐敗情形是否屬實現今曾否聘定敎員仰候行知興國縣查明禀復再行核奪（誠） 
[皖藩籌撥學務公所經費安慶]  
　　安徽學務公所常年經費異常支絀日前由該所禀請皖藩設法籌補現馮方伯擬於考試科塲未曾報銷各欵内酌量撥用以維學務業已其詳上台批示遵行矣（化） 
[咨覆學務公所另選議長安慶]  
　　皖省學務公所議長前經皖撫檄委正任淮海道蒯理卿觀察充任並咨報學部查照在案現准覆咨蒯道業由江鄂兩省舉爲留歐學校各生監督安徽學務議長一缺應另選在籍紳士接辦云（若） 
[批飭查辦阻撓興學蘇州]  
　　江都縣學生江炳前將祖遺基地押銀應用現自愿照本加增成半備銀取贖以便興造學堂詎有蔣某出爲阻撓不令冋贖江據情投縣禀控未蒙准理因特來省投撫轅上控當蒙撫憲陳中丞批飭江寗藩司轉飭江都縣吊騐契據秉公訊斷如果實有阻撓興學情事著卽據實詳請核辦云（出） 
實業類 
[委員墾闢沙洲安慶]  
　　皖藩馮方伯前經派員督同測繪學生查勘沿江一帶荒蕪洲地是否應墾丈量繪圖其說覆核在案兹據該委禀稱江南八都湖沙州等處爲地廣闊可墾田畝約有數千頃因卽委補用道郭重光觀察督辦并另派妥員隨同前往該洲設局辦理（孔） 
[批飭整頓官輪局九江]  
　　贛省官輪局現擬整頓局務特繕呈規則數條詳請贛撫核示當奉瑞中丞批云所定規條章程妥洽可行仰卽照辦并通飭各局各輪一體遵照辦理倘嗣後有須增損修改之處仍酌量情形隨時覆核至賠恤士商一欵據請母須加入官本以淸眉目應准開除該局務須督飭員司破除官習援照商規認眞整頓以期起色而便交通云云（近） 
[春蠶大熟長沙]  
　　湘省農業學堂新舊兩班學生所養春蠶刻已上簇采繭約共出絲一千餘兩其中以舊班爲最新班因初次試養是以稍遜云（敏） 
[農務學堂定期開學蘇州]  
　　蘇省農務學堂前經府尊何霄雅太守將各屬申送之學生分期考試等情均紀前報兹經太守取定正取黃大鈞等三十六名備取錢國俊等三十四名定期二十五日先假農務局開學俟小倉口學堂房屋告竣准於五月初七日入堂上課（必） 
瑣事欄 
[飭究路工私帶軍械南京]  
　　江督端午帥派出之巡緝員弁日前在鎭江拿獲形跡可疑之李如林一名並起獲洋鎗火藥銅帽刀子等件當經午帥派員提訊李如林供稱向在鎭江鐵路工上推泥車有吳少章 
 
 

Page 12

 
 
卽吳炳倫　住查家莊前充安東縣里書現亦在鐵路當小工頭管車子百輛日前吳少章帶伊進城領工錢因巖山嶺地方孤僻常有匪人吳少章即携洋槍刀子等防身行至離城不遠遂將洋槍等交下囑在城外等候不料被獲等語午帥以供多閃爍顯有狡避情事因將李如林發交丹徒縣宗加彌大令查傳吳少章到案提同李如林質究明確錄供詳辦 
[批飭嚴辦鐵路司事揑報盜案蘇州]  
　　丹陽東門外祥記鐵路石子局小　李長之等偷竊錢榮富家菜蔬錢追至局中經司事朱宗洛喝令捆縛誣指爲盜曾誌前報兹悉此事已經丹陽縣翁有成大令訪訊明確涌禀各憲核示當奉蘇臬朱廉訪批示略謂據禀鐵路石子局小工偷竊靑菜被事主錢榮甫等捕毆追至局内該局司事朱宗洛胆敢將錢榮富等捆獲誣告盜刧又揑鉅贓其居心實不堪問近來小工滋事擾害閭閻之案不一而足皆由司事工頭任意庇護州縣含糊敷衍致令小民含寃莫白實於路局名譽甚有關係此案該令悉心體察廉得眞情數年來該令於聽斷一道頗有心得可嘉之至所擬李長之等罪名與章相符應准照辦惟朱宗洛誣良爲盜揑報多贓陷害平人按例科罪均有專條該縣僅擬滿杖罰銀十五兩殊覺輕縱應候兩院憲核示云云（欲） 
[鎭道優待西員鎭江]  
　　前報紀美國派貝福德於十九日裝運麫粉八萬包抵鎭并轉運淮徐海放賑等情兹悉鎭道榮星莊觀察於二十一日特就署中盛設西式酒筵柬請該運艦西員雲飛得君美敎士文格理君及在艦美國各善士等十餘員讌飲以聨中外之歡旋由觀察商准雲君撥運麵粉五千包助賑鎭屬之太平洲其餘麵粉七萬五千包己飭轉運局周協戎悉數駁卸民船用小火輪拖帶轉運淮北一帶以資急振並由協戎派員沿途妥爲照料（節） 
[警官招留娼妓安慶]  
　　皖省某紳以本地流娼時有肇禍情事特禀由撫憲恩中丞將流妓驅逐出境詎有警官趙某在黃花亭私租屋宇爲招留娼妓之所警官若此何以爲地方治安計耶（時） 
[爭奪洲地分投上控九江]  
　　德化縣屬之江北封一等三鄉與湖北之黃梅縣安徽之宿松縣毗連德化張祖旭與黃梅費肇修因爭奪洲地涉訟費則王控鄂督張則上控江督俱批縣訊斷詳覆昨日黃梅縣慧令與德化施令已會同踏勘矣（倍） 
[發學貢監脫逃松江]  
　　周浦鎭貢監生吳德裕陳時臬禀控鎭董張某吞蝕平糶公欵當經戚太守親提訊鞫供詞支吾顯係挾嫌誣控飭將吳陳兩人發交華婁兩學管押適代理華學石廣文與婁縣歸廣文同鄉賃居一處而吳陳因得串同逃逸未知兩廣文對於此事將何以爲辭也（此） 
[監禁不法武生安慶]  
　　安徽廣德州武生蘇開國恃兇蠻横欺詐鄉愚當經廣德州訪獲禀由撫憲批飭臬司核議具覆兹據覆稱該生旣行止不端無惡不作應予監禁十年以示懲戒（若） 
哈爾濱通信 
崑都護由黑省冋時會合馬步全軍在城外閱操其展布陣式均爲此地軍民耳目所未經聞見者當時陪閱官員無不同聲贊美操演一日至晚始休 
本月初七日法領事之代理員達爾君業已懸旗開署辦公其行轅暫寓華俄道勝銀行 
恰克圖交涉分局專員莊某日前請假回籍繼其任者係恩林甫聞恩己於初六日携帶僕從由哈起程赴任矣 
松花江江輪開行已經月餘水淺如故駛船者頗覺不便三姓江水亦日淺輪船不得駛過聞僅有一輕載江輪駛過三姓故此時江輪在松花江中駛行甚慢松花江下流水亦甚淺刻下各處存貨頗多均不能運輸大約兩禮拜後江水或可漸漲貿易或有起色也（易） 
東京通信 
[中國國民衛生會敘文]  
　　快鎗巨炮不足恐强敵利兵不足憂所足恐憂者獨吾人之病弱耳一人之身體一人之精神寄焉一國人民之身體一國之元氣存焉四哲有言健康之精神寓於健康之身體今復伸言之健康之國家寄於健康之國民保護健康衛生尚矣夫生物世界中生存競爭之道旣須臾不息則適者生存之理亦須臾不可離吾人尅抵此競爭之侵襲而不獲適當攝養生殖焉能全此生存哉此衛生法之所由生也衛生法者發於生理的動機照準於生存競爭自然淘汰之理加以人爲淘汰之力使享身體健全之佳境也古代衛生如吾國略載一二於醫籍歐西則含孕於宗敎意　可名祈念瓣衛生歐洲衛生讀ＢＹＧＥＮＧ乃取義於女神之保護健康者自世進文明星移物換科學之理日明由祈念而臻於實騐由個人而進於公衆今者先進國人民群鞅掌於衛生事業英國衛生公債億餘萬磅衛生工事費占大部焉今之殖民法亦漸减武斷政略之分子而增加衛生政略又萬國衛生會議廣行於國際間者其重可知矣故衛生者人間萬機之要素一國之休戚一家之盛衰所由繫也觀衛生之程度則興替之兆文野之判奚待筮卜哉彼歐美國民於衛生義緒家喻户曉爲簡約夭病之損失而改良衣食住焉爲掃盪都民之身神迫害而竭力於都市衛生設備焉爲求貿易之旺通而除海港危害焉爲維助戰鬭力而研設救衛事業焉其强其盛誠有以矣竊觀吾中國土地氣水之汚惡救疴除病之未備不潔之名譽遍轉於各國慢急傳染病猖狂於全土無辜生靈之遭傷滅者何可勝數則講究衙生不誠當務之亟哉若長此腐敗吾恐孶生雖極其繁有休足恃且今日交通日盛捨舊趨新勞身神之事業日益發張生理之要約之遭變更卽病患有增加之兆公衆衙生之設計尚漠然寂然者此同人所日夜焦憂也夫求衛生之進步固賴乎國家社會之施設究厥本源必先賴國民之盡力國民之衛生進步則公衆衛生之事業因以發揚其基礎因以鞏固東西各邦衙生法之完美首推英國而群倣之者正以其興民之富於自治力也然漠昧如今日同胞闡覺其衛生觀念灌播以衙生新智則本會之倡焉可容緩西諺有言汝欲爲近神聖之事業莫善於與人以健康（ＨＯＭＩＮＢＵＳ　ＮＵＬ，Ａ　ＲＥ　ＰＢＯ　ＵＡＤ　ＤＥＡＳ　ＡＣ　ＥＮＤＥＢＥＲＥ，　ＱＵＡＭ　ＳＡＬＵ　ＥＮ　ＨＯＭＩＮＩＢＩ　ＳＤＡＮＤＯ）旨哉斯言冀我遐邇君子共贊厥成淑身淑國壽世壽人發宏濟之毅志進國於文明前途幸甚國民幸甚　未完 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[畵史]  
國外新聞 
[英王優待日親王]  
　　念二日倫郭電云英王愛特華極盡友誼特派矢艦專送日本伏見宮親王由萬可乏至横濱 
[日親王離英後之批奬]  
　　念一日倫敦電云日本伏見宮親王此次離英頗依依不舍親王非惟與皇室謙和即對各人民亦極仁厚聞親王慨助慈善會英金三百磅利物浦慈善會亦助英金一百磅以示懇篤之意又聞離英至坎拿大後親王又殷殷贈别各皇室云 
[俄船在日本擱淺]  
　　念二日東京電云俄國船名羅邁載重二千三百四十墩在日本之畦雪馬霍克杜擱淺幸貨物人口均無恙 
[德國擬設水線]  
　　二十日栢林電云德國擬於伊牧姆至脫納富安設水線業已議定實行譯字林報 
[著名亂黨首領去世]  
　　二十二日倫敦電云歐洲著名亂黨首領勃雷特死於海姆斯脫特地方 
[法國水手罷工]  
　　二十三日倫敦電云法國水手罷工幾鮑白特克斯拖倫亦在其内并有漁人相助昨日海雷亦無法國船進口政府已令軍用水手勸解照常和好 
[摩洛哥之交涉]  
　　二十一日栢林電云西班牙已知法國官軍駐紥摩洛哥北海濱梯脫之命意所在以上譯文匯報 
本埠新聞 
[補錄滬道囑上海縣酌舉讞員函]  
　　關綱之現奉徐菊帥奏調赴吉雖已禀蒙端午帥電商暫留然遲早之間總須派員接辦而公廨交涉案件繁難旣如此外人遇事侵權跋扈又如彼縱熟悉洋文洋語者難得其人亦須有爲守兼優嫻習例案之員經權並施庶幾可以勝在愉快環顧屬僚一時實難其選執事服官江蘇歷有年所見聞旣廣取友必端凡需次寗蘇府廰直隸州中爲執事所知者諒不乏廉明穏練之材務祈酌舉兩員加考見示勿庸以親故稍存避嫌之見敝處禀請兩院行司咨送來滬之後仍須詳加考察再行酌定派充斯差果得其人不特執事可收指臂之助實亦地方大局之慶也（困） 
[道批四則]  
　　張葆初等禀批魯弁德興如果率同勇丁巡防得力准其照常駐防以期閭閻安謐否則仍應隨時撤換仰巡防十二隊官查看情形妥爲辦理具報○陳心安禀批滙通地產公司係歸何國洋人經理曾否遵章在商部駐册股單如何開載有無華洋之别　據抄呈無憑查核所請立案之處著不准行○朱掌全等禀批此案兩次批飭迄未具復殊爲不解仰會審委員關守速即查明實在情形禀候察核勿再徇延○姚靄炳等禀批候據情咨請飛划營統帶查辦可也（哲） 
[民立上海中學堂運動報告]  
　　廿二日民立上海中學堂在西門外操塲開春季運動會下午一時開會男女學界到者數千人兹　節序錄下（一）開會（二）軍樂（三）甲班百碼賽跑第一蘇祖慈（四）乙班跳高第一張志興（五）甲班跳遠第一蘇祖慈（六）乙班百碼賽跑第一錢 
 
 

Page 19

 
 
文偉（七）甲功跳高第一黃顯淇（八）乙班倍司球第一文偉（九）甲班四百四十碼賽跑第一蘇祖慈（十）乙班跳遠第一錢秉瑞（十一）撑篙跳高第一陳增福（十二）乙班四百四十碼賽跑第一錢秉瑞（十三）甲班擲鐵球第一張家望（十四）筆算賽跑第一王若曾（十五）甲班換旗賽跑白旗勝（十六）乙班三足賽跑第一張繩慶張鏊（十七）乙班換旗賽跑紅旗勝（十八）飛蛾競走第一裘維慶陳增福（十九）甲班八百十八碼賽跑第一蘇祖慈（二十）啣蛋競走第一張維城（二十一）五指轉八仙第一徐梓林（餘興）職員賽跑（二十二）給奬（二十三）凱旋（州） 
[補錄商學補習會紀念會]  
　　商學補習會於去夏添設體育部纔及一年進步極速前日開週歲紀念會來賓甚衆滬南各操會及浦東周浦鎭紳商體育會均穿操衣來賀洵盛舉也節序如下（一）軍樂（二）會長報告（蘇書君）（三）軍歌（全體會友）（四）來賓演說（陳俊卿君伯君馬相伯君）（五）敎員演說（邵馥初君）（六）來賓致祝詞（周浦紳商體育會滬西體操會）（七）會長答謝（八）軍歌（州） 
[太王會批准永禁]  
　　上海縣李大令因前月十九日新閘大王廟賽會溺斃多命禀請立案永禁奉滬道批示云查迎神賽會本屬有千例禁此次租界舉行大王會擁擠失事溺斃人命至於數十名口之多實屬慘不忍聞自應亟行嚴禁以爲懲前毖後之計除照會租界領袖比總領事轉飭永遠一體禁止外應由該縣出示重申禁令以免再蹈危機仰卽遵照辦理繳（輕） 
[領袖不以告示爲一紙空言]  
　　公共公廨關太守爲租賃木器及水爐兩業設立公所頒給告示照章送交領袖領事簽字兹領袖西拂君以租界各處張懸告示皆屬重大要件或爲衆人公益之事前項告示僅爲扶助生業之一端無庸示諭且倘准發給以後還有重大之事所給告示反不足爲重因此不允簽字將告示照會滬道發還公廨（域） 
[江督飭查有無私佔營地]  
　　候補外委吳炳以上海營地甚多均被人私佔特禀江督自請委查先奉端午帥以所禀地叚畆數均未指明自請委查亦殊冒昧批斥不准嗣該外委又將坐落數目開單禀陳刻奉江督批示云察核所指各處是否確係營地因何被人私佔如有切實証據自應認眞淸查若徒以風聞爲言斷難憑信惟旣據開明地段畆分仰上海道會同該營先行照摺確查有無其事據實且復察辦此批（列） 
[拍賣發封產業]  
　　蘇州河寳成洋紗號因虧欠華洋各商鉅欵被各債主控由公廨將寳城發封在案兹因寳城號主延不淸理故讞員關太守定　今日派差恊向捕房將該號啓封拍賣攤償各號欠項（舟） 
[劣跡昭著]  
　　滬軍營管帶某門之帳房某向來尅扣餉項抬高洋水各兵弁畏其勢力不敢與較今聞軍門將某撤差咸欲向某算還耗水故日夕爭吵頗有兩不相下之勢云（車） 
[干卿底事]  
　　英界中尚仁里妓女鴻雲閣大姐土阿彩前晚與周姓客偕至天津路甡泰客棧奸宿爲探金泉聚查悉當塲拘入捕房捕頭飭將阿彩送廨收押昨日有人具保復派捕至廨禀明將王阿彩帶向捕房與周客一併暫行保出候堂期傳訊（舟） 
[匪徒放火]  
　　前晚美界元芳路某棧房外竹笆被匪徒用稻草醮油種火當爲鄰人瞥見撲滅昨晨由棧主報由捕房飭探邊槐州查辦（西） 
[請究行凶印人]  
　　章立策具禀公廨稱有同鄉老媪柯氏僑居美界楊樹浦日前携子經過萬隆船廠不知因何觸該廠管門印人之怒該印人卽赶至華街老紗廠地方將該媪右脚砍傷倒地不起幸蜗素識之陳太喜及街鄰幇同將該印人扭人捕房不省捕頭作何辦理請爲查究讞員關太守閱禀後卽據情函詢英捕房麥總巡查明核奪（舟） 
[相驗吞烟身死]  
　　英租界二馬路榮發客棧主投捕房報稱棧客陸阿順以患病難痊私吞洋烟當由捕頭飭探將陸車送仁濟醫院施救不及而死捕房卽傳二圖地保報由上海縣李大令蒞院騐得陸阿順委係病後身死遂飭堂棺殮候召屍屬認領（舟） 
[收殮路斃]  
　　英界四川路轉角處有無名男屍一具由捕報田捕頭飭探往查察得屍身並無傷痕惟身畔有押票四紙因無屍親認領遂回告捕頭着該圖地保報堂收殮（舟） 
[車夫脫力]  
　　前午有人力車夫唐小紅倒臥在英大馬路烏利文洋行門口該行洋人出呼不應卽鳴捕投報捕頭飭送仁濟醫院療治據醫云該車夫係脫力所致並無别故命暫留院醫治（舟） 
[英界火警]  
　　昨晨四句鐘英界新閘路大意昌衣莊失愼經救火會西人馳往救熄計燬市房七幢起火之衣莊保有火險銀六千兩其餘被災各店亦均保險故捕房派探李星福查明起火實情核奪（舟） 
[上海官事]  
　　江西試用知縣王大錕昨到道禀見通判方濟川到道謝委查騐新關洋藥差貨捐局會辦知府陳文藻由蘇公畢回滬禀請銷假城内北區巡警局副巡官劉光沂禀銷北區副巡差並謝委閘北西南區副巡官差城内東區副巡官梅祖培禀銷病假丁憂候補通判安鍾愷典史伊案現奉滬道　委施醫局差事到道謝委（　） 
訟案 
[總工程局紀事]  
　　南市徽寕碼頭火警事已誌前報兹悉當日有住居三泰碼頭之沈蔣氏搬出衣箱八只囑划船婦金林金妹等代運至瑞昌木行寄存迨火熄後搬回忽少兩箱當向該婦索取詎金妹等反謂搬運時祗有五箱尚多一箱且喚同偵探王長慶向氏查追勸令出洋十二元爲酬勞否則勒交該箱存局蔣氏即奔報南區由區探汪銓出爲查問氏即給酬洋十元與汪惟兩箱仍交出遂改控工程局奉孫明府傳訊王探禀稱並未索洋判氏退去候著王尋到金妹等一千人並區探汪銓　行究辦○前晚大順里恊裕烟紙棧被　王阿桂搶去棧鎖竊去洋三元並鈔票洋十五元迨覺察追捕王已躍屋飛奔後爲一百另一號巡士奮勇拘獲解局提訊當有該　夥於觀江周月奎呈報失單請追判王戒責二日下押辦在身畔搜出洋三元先給於等領土○西區解徐金和在李祥生押店内取贖棉被因原物不符互相口角判照本取贖○妓傭周阿寳被彈花匠沈阿金誘佔由西區巡士查獲解局判周戒責五十下發堂候母具領沈戒責二百下押辦○川沙航船主楊桂泉扭控搭客張炳全勾串船夥福奎竊洋二百九十元小洋一百五十枚一案昨提到木工　關泉並吊出原洋一百元及衣服金戒等判將張衣物抵價七十元並現洋一百元著揚一併領去張等押候再提船夥訊究（永） 
[法租界公堂案]  
　　法界鄭家木橋森昌布莊失火一案昨日捕房將該店各夥及股東土世義何生雲等一併傳案萬司馬訊據何供是晚歸睡家中不知店中起火情形王稱是股東兼司帳目店中存布七千餘疋保險一萬四十兩失火時小的在夢中驚醒逃避店夥五人俱從樓窗跳下有傷痕可証庖工吳長根稱火起於樓梯脚下小的首先知覺已不可救萬翰香司馬以各供支離判將帳據存堂姑候會同費繙譯前往詳勘再核○奉天輪船司事 
 
 

Page 20

 
 
卓天祥前控下灶廚司忻連守夾帶私貨不服搜查一案昨由捕房將正工孫有仁舒阿祥等傳訊旋　忻之表弟錢有發遞禀稱忻所帶之綢二疋該船帳房曾索賄十元不允將綢搶去官以忻行兇屬實判再押三天與孫舒一併交保不准再往滋事○錢永寳控漡森担保費阿才酒洋一案昨又解訊官判每月償洋四元以十一個月拔淸交保開釋○新租界居民俞和尚趙老維兩家深夜聚賭爲馬差西捕拘訊判各罰洋兩元○鐘表店主陸雲才控店夥戴文甫吞用帳洋一案昨捕房又將保人潘世經傳訊司馬命帮同算明帳目禀核戴交保（絲） 
[租界捕房事]  
　　某西人賃居閔行路三號西客棧被人竊去脚踏車一輛昨日報由捕房飭西探查緝○馮阿根竊得小煙袋一枝由捕拘入押候解辦○高某行竊輪船碼頭板木由碼頭西人扭交巡捕帶入押候解辦○西華得路瞿良子之子鼎海前晚忽然走失報由捕房飭探訪查○巡捕昨在天潼路車入病丐一口迨至捕房業已氣絶當即禀知捕頭飭傳地保報堂棺殮○沈阿甫昨竊顧永興東洋車一輛由探拘入押辦○周廣泰沈同文昨在華記路索欠互毆由捕拘入押辦（西） 
來件 
[安徽旅滬學會幹事昌方濟川演說文]  
　　今日爲本會週年紀念之期萃商學界於一堂實行懇親典禮雍容揖讓井然肅然竊幸吾皖人桑梓之感情實較他省爲最濃而本會進步之機關亦較他省爲最速溯自上年發起之初迭經同人等集衆開會公議多次雖慶成立僅具雛形幸逢熱誠諸君子君起維持各担義務訂章籌欵設所立學歷多少艱難情况始克有今日完全之組織蓂莢初週現形廻判昔爲秦越今如同胞受力日增鄉情日密是則同人等所馨香禱祝之注視之而差堪自慰者也然川竊有三主義欲先爲諸君一陳焉一曰合羣主義夫皖省爲中國之一部分吾人即吾皖之一分子欲求立於世界必先謀之於吾國欲爭勝於吾國必先謀之於吾鄉嘗觀旅滬諸君惟徽寕人居最多數昔年會館之立原爲本帮聨合鄉誼固結圑體之一助然其辦法除施衣藥濟棺木求窮恤孤而外别無効用窺其情質似偏重商界之一方面而對於全省之愛情合羣之美德猶多缺點自去歲本會設立之後屢經修函介紹其表同情者固有其人而存反對者亦復不少鄉情之薄言之寒心尚冀徽寕同鄉諸君力謀公益破除府界於一切實業敎育諸要端總求統合而實行之本愛鄉心而爲愛國心結小圑體而成大圑體美國政治家有之有村落思想而後有國家思想此之謂歟一曰持恆主義旣立合羣尤非繼之以恆不可先聖曰人而無恆不可以作巫醫旨哉言乎大几天下事不進取即退縮不保存即消滅相衡對峙競爭之趨勢然也查上海一埠旅學林立如寕波如湖州如廣州其所以謀公德圖進步者不遺餘力自有未會發現以來士夫之稱道報紙之聲揚亦足爲旅滬皖人生一特色就表面觀之頗有蒸蒸日上之象惟是規模雖具内容實虧即如經濟問題固已非常困難長年額支各欵全恃區區會費爲之撐持杯水車薪於事無濟應由旅滬各同鄉堅持定力廣爲籌措智者畫策富者解囊急起直追謀諸久遠尤須禀官立案刋刻鈐記以昭信守倘能精神不懈即當進化無窮其裨益於學會前途者豈淺鮮哉一曰擴充主義持恆二字猶未足盡本會之責任也何以言之蓋吾國今日之大患在鎖閉而不交通在局守而不開放其所以釀成此二百餘年麻木不仁之現象者職是故耳吾皖深居内陸民智固塞一切政治學術無一不落他省之後同人等睠懐鄉土惄焉心傷挽弊扶傾遂旅滬學會之設自客秋以來遇事提倡竭誠相與萃陌路於一室集散沙如一盤會務之發達如操左劵但是上海不過方隅敎育未能普及範圍所囿殊爲本會之一大弱點惟願外埠諸會員分任會務勉爲其難内之各府各縣外之各省各埠均應籌募專欵各設分會一處以廣聨絡並須遵照部章改爲敎育二字以符名稱將使滬會之勢力圈愈推而愈廣滬會之膨脹力日擴而日張他年二十二行省四萬萬同胞大圑體之導綫皆於是乎基之且猥以菲材謬膺幹事一年以來愧無能力畧表血忱去冬奉公北上曠職數月負疚尤深所幸京津等處不之同志之人經川反復開導而入會者紛紛此則私衷所稍堪目喜者兹値朝廷銳意更新詔行立憲本會職司敎育責無旁貸川雖不敏竊願從諸君子後彈力操觚貢獻一得研究自治之原理抱定預備之方針或調查内地學務以輸入文明爲目的或招待出洋學生以互換智識爲指歸何者應須改良何者尚待推廣共維會務齊上舞臺異日銅山西崩洛鐘東應繼而起者尤有望我相親相愛相友相助相扶持之同鄉諸公 
振務 
[蘇省鐵路公司經收淮北工賑第四十四次報告]  
　　淸溪子洋二元俞　臣洋一元葉貞洋一元曹豫材洋一元吳君訥士交來趙雲孫洋十元以上共收洋十五元正用登報端以揚仁風 
[華洋義振捐欵第四十五次報告]  
　　愼裕號朱葆三先生經收東和公號因十九晚鄰居失眞幸未殃及在號内各客凑集巨欵移助本會以了心愿内東和公八十元義泰三十元成泰義三十元雙合成三十元德興盛三十元廣源盛三十元同聚源三十元仁和順三十元雙發盛　十元永發福三十元巨順至三十元順泰祥三十元洪生福三十元萬順棧三十元同順號三十元同順成三十元東發隆三十元益盛公十元盤記棧三十元共洋六百元祥豐五元李積臣求合家平安二十元包任甫求合家平安五元多善氏廿一元源昌衣莊二元蔡唐氏十元唐徐氏十元唐大小姐二元唐二小姐二元蘇雲章十元恆盛泰二元楊肅臣一元永順祥二元劉融誌一元陶春洲恊泰祥各二元曹建章五元恆信永錢鑑堂隆茂怡汪子寛許大隆各一元陳六奇堂十元程大隆一元德泰恆一元榮廣大一元沈恆泰一元恊興昌一元東昌豫十元源豐花行一元仁祥四元王兆美王美章各一元張寳元一元衡昌泳二元悅和祥一百元久大代募四元小洋四十角郁鳳儀求病速愈保合家平安一百元正泰祥三元鉅興號五元羅瑞生羅坤先各二元梁傑文李雲泉陳松茂無力子各一元三合堂五元沈德榮二元鴻寳堂一百元寳善堂隠名氏求子病愈五十元祥瑞堂葉一元無名氏十元姚潔蓀四元淸亷書屋十元汪載淸十元陶華垣三元永順祥久伏三十元純陽道院二元同仁堂監校許雲峰一元王秋漁杜振卿王漱石劉祖蔭許晴峰閔則卿張復園許同泰各一元留不出名二元不留名醉月士陳蓉記各一元徐居士十角無名氏姚李氏葉春記各五角度鳳記五角積善居十角孔平伯十元求病速愈程廿元怡祥莊代募小洋五十角徐義成五元徐阿島二元忻自生三元普及書局四元游戲三昧五十七角求安子二元陳禮庭二元曹雨泉一百元隠氏一元招商渝六元葉逢春二元黃展如一元謝梨軒六元戴象吉五元隠名氏廿五元彭德圃一元無名氏五元彭鳴軒二元萬德堂一元朱子聞五十元二賢堂程求子平安十元嚴芝香一元奚坤泉二元張英甫林讚亭王榆亭倪少甫羅福生趙敬臣羅柳泉程菊卿各一元立昌泰四元趙雲卿二元魏益壽黃增貴孔雲甡各一元浦東禮和棧房廿元李氏三元小洋廿角沈史氏十元悅昌同人爲故友楊君晉庭求冥福十元寳豐古玩號五元悔軒主人知非子求父延齡助貴平定銀八兩合規元八兩四錢七分四厘無名氏求合家平安助貴平足銀二兩合規元二兩一錢一分八厘知白山人十元無名氏一元永豐利廿元張敬記十元呂梅堂一元張延淸五元怡生隆一百元稻香村廿元萬利源十元福建路二百四十六號一元洽太莊一元戴王二人一元源興衣莊一元恆德各友九角張世金五角恊昌衣庄一元源泰各友一元宏茂二角虞愛芳五角黃心記三角祥盛號一元恆昌衣莊五角陳雲順四角顧太平一元華聚玉記四元石含記十一角俞笛記一元胡子記一元金芳記一元勉義堂四元四角瑞亨二元共洋一千七百三十二元十兩零五錢九分二厘小洋二百五十六角 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
