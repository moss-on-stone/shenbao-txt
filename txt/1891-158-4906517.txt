# 1891 - 158 - 4906517

 

Page 1

 
 
[新印左文襄奏議繡像三國演義出售] [  圖書成局啓]  
　　二書俱用本局新式鉛字印成校對裝潢並皆佳妙夫文襄公中興碩輔奇才偉略並世無雙其條陳赭寇之披猖敷奏官軍之犀利老謀勝算實堪嫓美武侯披閱之餘猶如見公生平事業焉三國演義原本正史義正辭嚴扶正統而斥奸雄足令人心目俱快而又卷首冠以繡像每回更倩名　繪圖書中行列井然圈點精妙茶餘飯後實堪消遣閒情計奏疏每部二十本碼洋四元演義連紅木夾板每部十二本碼洋兩元請移玉至本埠申報舘或申昌書室選購各外埠則購自申昌及賣申報人均無不可 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細心參酌有美畢臻是以招股之時購票者卽爭先恐後迨去冬告竣除售出股票外局中尙留書二十部現可出售每部收現洋五十六元幷以購者源源而來深恐不能遍給因又續日准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前已購股票目今尙未取書者請卽移玉來取以便先覩爲快也肅此布聞伏維雅鑒 
[宜若何保守朝鮮論上]  
　　今夫扼咽喉要害之區而以餘力制其後則良平無所用其智賁育無所施其勇何則形格勢禁不勞自解道有必至而理有固然故一隅之地得失有關全局善攻者不惜以全力爭之善守者亦必以全力保之唐失范陽而河北不能復宋因南渡而中原不能振以形勢之得失測古今用兵之勝敗盖若燭照數計龜卜而莫之爽夫俄當今莫大之國也其於亞洲譬如人有腹心之疾維持調護稍不得當卽惴惴焉恐其一發而不可復制則所以防患於未然弭禍於未萌者不得不深謀遠慮熟思而審處之矣俄之爲國跨有三洲土地之大人民之衆甲兵之精環地球無其匹曩者屢攻土耳機思大啓於歐洲英法撒澳倂力制之使不得越雷池一步夫俄之强人人知之矣將虎視八荒鷹揚六合以一逞其雄心今旣不得志於西必且勤其東略觀其建鐵路練兵卒不憚再三經營其志曷嘗須臾忘亞洲哉我之於俄土壤毗連所恃以爲封疆之界者鴻溝之隔而已非有崇山峻嶺懸崖絶壑可以爲金城湯池之固者也東三省地僻民稀一望皆　沙滿目或數百里無居民防兵之設寥落如晨星又非有良將勁卒戰必勝攻必克可以收先聲奪人之威者也俄素負固鷹勝而鶚視狼貪而豕突設一旦動其覬覦非望之心兔起鶻落乘我以不備長驅而進則東三省處處可危東三省不能當其鋒其勢必直趨燕薊輦轂重地畿輔要區豈容外人之窺視設或闌入而天下震矣然而俄卒不爲者豈其力有所不足而心有所不敢與曰不然師勞力竭遠主備之千里饋糧士有飢色距國都萬里而與人相爭於萬里之外勝負不可知成敗不可必此危道也俄必不爲必也謀出萬全先得形勢之地以自固是故俄欲觀釁於中國必自據朝鮮始朝鮮雖以彈丸之地孤懸海表然東臨日本海西則連接吉林諸省以形勢論之實中國北方之屛蔽東省之門戶况又有城郭宫室之美土地物産之饒得其地足以廣國得其人足以强兵惟是政教不脩君闇民弱王妃煽亂於内大臣結黨於外固有岌岌可危之勢以俄臨之猶以猛虎逐羣羊戰勝存亡之機不待兩軍相當而已决朝鮮不能支俄必折而入於俄俄旣得朝鮮以爲之屬收聚其財賦教訓其人民調兵轉輸呼吸相通糧餉匱之無所憂士卒疾病無所懼進有以戰退有以守舉向所觀望顧忌者一掃而空之此高屋建瓴所謂得形勢者也此扼我咽喉要害之區而將以餘力制我後也然後肆然於其意之所欲爲則其爲中國禍可勝道哉然則朝鮮者謂非中國全局之所係俄所必爭而我所必保之地哉獨是今之策保朝鮮者吾聞之矣其說曰建東三省鐵路也設朝鮮戌兵也東聨日本西結英人幷　以拒俄也虛其君位恤其民人收其版圖改朝鮮爲行省置官設員以撫治之也此數策者皆所謂大而無當者也請推言其弊夫東三省係國家龍興之地所以翼衛神京者　爲根本磐石之謀固宜大加整頓使兵力完固銷敵人窺伺之心然有治法尤貴有治人鐵路之興需欵浩繁當此度支告匱之時何從籌措逐叚興築工程久遠非可以歲月計旣成之後必增兵按界防守必藉行旅往來以供其養路之費尤必得駕馭之人以神其驅使然後可以首尾相應出奇制勝今也荒涼沙漠之區居民鮮少商賈絶跡良將精卒之選頗難其人而欲建數千里之鐵路以爲長駕遠馭之圖虛糜國帑遷延歲月無論其爲之不成卽幸而告成適爲國家增一漏巵而已一旦疆塲有警其能抵數萬中兵足以資捍衛而備守禦也哉國家立制額兵有定數今復設立海軍水陸軍餉歲以億萬計已苦支絀斷不能於常數之外别樹一幟致勞師而糜餉且不特此也召募應戌之後能保俄不狡焉思啓乎兵交之日能保有勝而無敗乎勢成騎虎進退維谷其將中道而止乎是朝鮮不見侵而我先承其敝朝鮮旣見侵而我復代受其兵也不亦失計之甚哉此稿不完 
[日下書來]  
　　總管内務府大臣爲知照事總管劉德蔭傳旨四月二十八日皇太后移駐頤和園所有應行導引扈從以及跟隨關防各項侍衛官員人等均於是日寅刻在德昌門外伺候等因交出相應知照各衙門查照辦理再本總管内務府大虑是日另有隨駕差不克帶領豹尾槍應由侍衛處於委散秩大臣中派員暫帶可也○吏部爲傳知事所有揀補詹事府右春坊右贊善一缺本部於四月二十五日帶領引見相應傳知翰林院編修李殿林修撰曹鴻勛編修李培元高釗中王錫蕃徐致靖張仁黼朱善祥華金壽馮光遹鮑臨檢討李昭煒編修李聨芳劉宗標鄭思賀陸繼煇汪樹烈高賡恩劉傳福等於是日五鼓穿紅靑褂備帶補褂並佩帶對子荷包手巾赴西苑門外本部公所報到以便於膳前帶領引見勿得遲悞○近有臣工疏稱八旗兵丁生計維艱京師糧價較昻每季實領二成老米不敷仰事俯畜之需現聞各倉儲米不少若稍加篩晾未始不堪揀食與其積在厫間坐使霉爛成灰何如搭放兵食誠屬一舉兩得擬將兵丁每季應領折色銀内各扣銀四錢六分添給此項米二成一石一斗俾兵丁稍霑實惠而○或計無虧於此項米發竣卽行停止發放仍給折色銀請飭倉塲細覈確數咨部以便由部核辦此摺留中未發未知聖意若何也○新授通政使司副使李少銀臺端遇自　任以奉命在定福庄監放賑粥未克抵任現在放粥事竣應行履任由通政司黏貼紅諭定於四月二十八日辰刻上任仰闔署官吏引役人等以及各省提塘至期赴司一體謁見○慈 
 
 

Page 2

 
 
賀移駐頤和園所有内務府膳房預備皇太后傳用飯局點心局菓局應卽分撥坦達頭役前往將應需一切妥爲安置並由都總管趙來福於大内三海及敬事房遴派首領内監三十五人赴頤和園會同在園首領内監等襄理各事○禮部爲移會事祠祭司案呈四月二十二日由禮科抄出本部具題議覆年屆百齡五世同堂之福建惠安縣壽婦劉氏准旌請旨遵行一本奉旨壽婦劉氏著加恩賞給上用縀一疋銀十兩餘依議欽此等因到部相應移會上諭處稽察房查照○戶部内創監督連日進倉騐收本年新漕老米每日以大車七八十兩由朝陽門外起運裝載進城赴倉交卸此倉應貯老米十萬有奇其粳秈白小米尙不在内○宣武門内大街慶勝茶軒每日演唱小戲列坐而聽者頗不乏人上月廿七日兩點鐘有某甲在此啜茗自謂一觴一咏足以暢叙幽情倐有博士某乙向索茶資甲惡其攪擾淸興加以誚讓乙出言不遜甲大怒遽將長凳擲毁乙大聲一呼黨羽齊集甲情急順拾木凳向乙擲去適中頭顱鮮血直濺立時昏倒救治逾時始甦嗣有爲魯仲連者出塲調處令甲出資爲乙醫傷其事遂寢因小忿而起爭端幸未釀成命案不致涉訟公庭否則一時鹵莽貽疚畢生矣險哉○戶部爲移咨事福建司案呈光緒十七年四月十七日戶科抄出本部具題已故固安縣知縣張振期應賠任内短收雜欵銀兩錢文據該員之子呈明委因赤貧無力完繳請援案豁免當咨原籍查覆屬實應照本部議奏豁免新章准將該員應賠雜欵銀錢豁免之處請旨遵行奉旨依議欽此欽遵到部除咨該故員原籍外理合移咨直隷總督順天府查照○内閣侍讀貴秀謹禀中堂爲禀聞事今日侍衛處送到淸字諭旨一道皇上明日辦事召見大臣後出德昌門福華門三座門西安門阜成門紫竹院少座乘轎走蘇州街六朗莊至頤和園東宮門内等候跪接皇太后前請安畢至樂壽堂皇太后前進如意侍膳畢至玉蘭堂少座出東宮門走六朗莊蘇州街紫竹院少座進阜成西安門三座門承光右門還畫舫齋欽此○戶部銀庫於上月廿八日辰正開庫放給祥茂等廠商請領承修太和門等工程銀二萬兩該廠商皆用木箱貯以大車載歸 
[蘇信續登]  
　　無錫匪人焚燬教堂及蘇州好事者麕聚喧闐教士受驚請官彈壓云云俱已登諸前報矣昨日下午在蘇訪事人來信云初二日省中接得無錫電音言是日申刻忽有匪人將教堂學塾先後焚燬日内無錫各鄕人皆持新絲均至蘇求售詢之則稱本處行家槪不收買云○又云蘇城天師莊有耶穌堂及西醫院各一所西人住房三所每有民人悞吞生烟及患内外險症者至彼醫治無不着手成春是日衆人聚閙時元和縣高貼六言示諭諄諄誥誡無非一片婆心旣而見有某甲某乙兩人掘强不馴不服彈壓乃飭拘至案重責之下荷以極大重枷發教堂前示衆云 
[各處閙教餘聞]  
　　無賴匪人屢向教堂滋閙紛紛擾擾朱約而同本館一接電音立卽據實譯登報牘蓋新聞體例固不應張皇於未事亦不能諱飾而不言也昨又接九江訪事人手書云武穴距九江九十里之遙歸湖北廣濟縣所轄市廛鱗次商賈駢闐亦一熱鬧口岸也上月三十日午後稅關巡役某西人挈西婦出遊華童十數人圍而觀看羣呼曰洋鬼子洋鬼子西人固通華語者聞之忿不可遏手持白木棒向衆亂毆並舉足踢某姓幼孩立時斃命孩父母揪住西人拚命哄動街坊鄰舍羣起而攻致西人身受重傷倒地而斃及分府某司馬與某汛弁聞信飛輿赶到則已無可如何矣事與昨報所登漢口來函情形互異孰非孰是且俟訪明後再列報章○九江自中外通商教堂林立泰西男婦聚族而居今年揚州蕪湖金陵安慶等地方民教不和迭次滋鬧以致庽居各教士心甚惶惶電請英法美各國兵船來潯停泊地方文武時向各西人安撫幵派弁兵差役昕夕梭巡故雖有聚衆事情並未釀成禍患云○又接金陵訪事人來信云鎭江丹陽縣事起地方官據情飛禀督憲劉峴帥卽飭前在蕪湖查案之福建候補同知余瑞雲司馬星夜馳往稽查○蕪湖滋鬧教堂之首犯王光經傅有順二名前已就地正法將首級懸掛滋事之處以昭炯戒閱三日成端甫觀察派候補巡檢鄭梅軒巡宰押解至金陵本月初一日抵省劉峴帥飭江寍縣懸竽示衆趙小帆大令出具印領飭役懸諸夫子廟前次日移至上元縣境示衆甫一日卽派人解往鎭江有見者謂首級浸以石灰水鬚髮模糊不甚可辨時當炎夏曝諸烈日中蠅蚋攅聚穢氣四出經其地者莫不掩鼻而過云 
[祈雨新奇]  
　　上月三十日淸晨喧傳江寗府審癩蝦蟆好事者逐隊往觀見有蝦蟆四頭繫於堂畔鐘鳴十下大守公服升堂旁設龍王神位先用朱筆書四火字於蝦蟆背上隨飭差携出南門外離四十九步之處掘地理之詢之知採術士言藉以祈雨也二人有素喜矜奇吊詭者翦黃紙尺許書石燕高飛商羊起舞等字遍挂通衢或倩吳道子一流人畫龍其上蜿蜒雲際極東雲見鱗西雲見爪之勢兒童數十輩塑土龍於門板上以雞子殻爲目以碎磁片爲脊以細螺螄爲鱗兩童執黃旗前導兩童鳴鑼從之衆童各執楊枝沿途灑水又有主理數之說者以旱爲陽亢所致思抑陽以扶陰乃選美男子數人傅以脂粉飾以巾幗有作老嫗持杖龍鐘者有高盤墮馬髻鸞帶鳳裙爲閨中少婦者有長衫高履爲八旗服色者一醜婦滿頭揷通草花手持雨蓋前行易弁而是眞鬚眉短氣矣主風水之說者又欲以癸水制丙火因取元武湖水洗朱雀橋元武湖在城北隅朱雀橋當聚寳門之衝嘻是眞亙古未有之奇歟 
[福建官報]  
　　四月廿二日藩憲牌示福建邵武府恒齡病故以特用知府董毓琦補授晉江縣張景祁開缺以長樂縣陳受頤調補福鼎縣林桂開缺以卽用縣丁芳補授霞浦縣德兆病故以卽用縣何紹棠補授侯官縣李敬開缺以卽用縣李樹敏調補福州府知府廷愷病故以汀州府胡勝調補 
[投水遇救]  
　　寗波人某甲僦居滬上不知作何事業前日十一點鐘時附搭宜昌輪船尙未開行忽有同鄕人某乙赶至船上尋見之下多方詰責且斥其不應不别而行甲癡如木偶乘人不備跳入浦江乙措手不及大呼救命適有麻雀杉板赶攏施救撈住髮辮得慶更生仍由乙扶掖而回未知其中有何糾葛也 
[無計送窮]  
　　寗波人朱壽昌數年前挈同妻女來滬在十六鋪内鐵錨弄賃屋而居朱在烏山船上爲水手頻年以來生計蕭條剜肉補瘡日形窘迫積欠房租及别債甚多端陽節屆索逋紛來朱遂匿跡於小東門外小客寓藉爲避債之計身雖暫躱心却如焚前日淸晨咯血而斃當經寓士查有協茂船局手摺一個立卽告知該船局由其親屬集資成殮似此草草下塲枉死城中又添一怨鬼矣慘哉 
[酒德欠佳]  
　　前日下午四點鐘時松海防同知劉乙笙司馬拜客回行過十六鋪紫霞殿門前忽　某甲從麴秀才游爛醉如泥橫衝値撞竟將憲輿拉　不肯釋手司馬喝令退去甲置若罔聞司馬大怒卽飭差役將甲帶回發落在昔賈閬仙因推敲詩句誤衝鹵簿千載傳爲佳話今甲醉後闖道是盖學賈而得其形似者 
[滬南途說]  
　　前日本邑小南門外鼎康茶食店内失去衫褲等物開單報知二十三鋪保甲局隨由捕役將竊賊胡三郎拿獲解送局中局員李大令提訊之下胡供稱小的係洞庭山人向日小本營生嗣以貧病交迫日食不周無奈竊取布衫售於某處祗得錢一百二十文大令飭捕起到原贓問尙有衫褲何在胡堅不承招遂着重責一百板責畢再究仍含糊以對着再責一百板始供稱衫褲亦在某處計售得錢二百五十文大令飭捕速往吊贓捕役票稱時已二鼓城門已閉矣求大老爺寛限一宵明日往吊大令允之○前日有某甲者手持銀挖耳簪二支至十六鋪内街鴻源質鋪質錢店夥察得簪係銅質卽行扣住甲强辯數語出外糾集乙丙等數人向店夥滋閙店夥喚地甲至謂本店受若輩之愚已非 
 
 

Page 3

 
 
一次今日須送保甲局請懲乙丙等見勢不佳漸漸散去甲無奈央的實保人向質鋪保去○浦東人某甲肩挑大蒜頭在油車碼頭喚賣旋有本地人某乙與之議價揀定三十餘紥付錢六十文携之而去行甫數武甲忽追上曰爾旣購我之物何忘記給錢乎乙大怒謂錢已給爾何復來索豈以我爲砧上之肉任爾侵吞耶甲仍百般訛索乙遂贈以老拳甲亦飛一脚至乙踣地隨翻身將甲扭住且行且毆扭至碼頭邊一失足兩人俱墮於水内幸小船戶多方拯援得以出死入生然已喪氣垂頭不復昻昻然各矜武力矣 
[示禁頽風]  
　　欽加四品銜升用直隷州正任南匯縣調署上海縣正堂卓異加一級袁爲曉諭事照得本縣籍隷荆湘家傳耕讀早歲宦游江上鞅掌爲勞頻年出宰吳中銅符屢綰乍權斯邑深愧才輇州縣爲親民之官上海乃極繁之地恐致短柄長轅之誚實有臨深履薄之懷事悉躬親權無旁落而且關防嚴密禁絶夤緣幕賓盡品行端方親族皆潔淸自愛卽下至家丁僕隷悉聽約束祇供指揮縱有時故舊遠來亦無非情好相通不屑干預公事第當此五方雜處良莠不齊深恐有不法之徒或冐稱幕友門丁或謬託本官戚好肆其欺騙搖惑編氓似此刁風深堪痛恨除選派幹役隨時訪拿究辦外合行曉諭爲此示仰合邑軍民人等知悉爾等士農工商各有恒業安分守已俯仰無憂切勿干法犯紀自罹罪戾倘有藉稱前項名色向爾等招謠撞騙准卽捆解到縣以憑重懲本縣歴任以來凡遇審斷案件無不斟情酌理一秉至公旣無情面之可狥更無貨財之可賂設有妄事于求無論原告被告彼此俱准告發訊供得實當先罪其鑽營再問事之曲直惟係確有証佐不准懷疑妄控致干坐誣本縣矢以履潔懷淸期與我民共休息用特杜漸防微布告境内至地方事宜孰爲應興孰爲應革下車伊始一時尙難周知而平日見聞所及亟應禁止者約有數端先爲我民剴切言之一民間詞訟不可輕舉也本縣服官有年捧檄所至每以息訟爲先良以訟則終凶小則荒廢時業大則破敗身家其初或以口角微嫌或以田産細故不過一時之忿而訟棍從旁唆煽必令其匍伏公庭迨訟事已成則又串通書差百般挾制間有兩造情愿了案而若輩從中把持遂有欲罷不能之勢良用慨然究之孰勝孰負尙不知官斷如何而一切無名耗費以及書役酬勞罄囊不足繼以鬻産平時苦積家私至此盡歸烏有如夢初醒悔之難追今本縣苦口勸諭從今以後爾等如有萬不得已之事方可據實呈告本縣當核其曲直是非秉公定斷其餘尋常小事自以忍耐爲尙或邀親族隣友理解不宜固執徧私與其耗衙門之費孰若受鄕黨之虧留此人情子孫受用昔人謂氣死莫告狀餓死莫做賊旨哉斯言爾等盍熟籌之一賭博之風最易害人也諺云賭錢不輸天下營生第一此甚言賭之一事斷無贏錢之理上海爲通商碼頭人類愈雜賭博愈滋而積慣妄行尤以虹口爲最歴經各前縣會同公廨拿辦封禁此風尙未盡熄兹訪聞該處仍有外來棍徒陽奉陰違設局誘賭無論土著客商均爲其所禍害始而傾囊失業繼而蕩産喪身固由開賭之無良亦由好賭之貪利今本縣亟爲告誠凡爾聚賭者當思抽取頭錢斷不能長久享用而一經發覺頓敗身家得失之間宜早明辨至於嗜賭之徒尤當反覆籌思天下幾見有因賭致富者何苦以祖宗遺産辛苦餘資盡付諸呼盧喝雉嗣後各聽好言互相改過尙不失爲安分良民倘敢仍前賭博定行購線密拿首將聚賭之人照例治罪房屋入官其餘在塲賭犯亦必盡法嚴懲决不寛貸切勿以身嘗試致悔噬臍 
尙有臺基地棍蟻媒拐帶諸條限於篇幅不及盡錄容俟續登[  本舘附志]  
[盜犯熬刑]  
　　去年南匯縣屬魯家匯地方張敏山所開永源衣莊被盜至前日由英捕房包探拿獲盜犯董履瑞卽董阿水及彭家才先解公堂由蔡太守送縣訊辦已紀前報前日晚堂袁大令提案研詰董彭同供小的等原籍安徽現在浙西鹽捕營當差並未犯事實被誤拘大令研訊至再董彭矢口不移大令喝令各跪大練良久仍無確供遂令董釘鐐與彭分别收所再候覆訊 
[判定罰洋]  
　　德商永發洋行代愼記號邢麗卿租希化輪船裝貨至牛庄及船到埠卸貨已逾限四天照章須罰洋銀四百元邢不允罰因之控請訊追蔡太守會同德繙譯官庭訊之下邢延西律師卜易申辯太守諭令俟希化船主到申再行覆訊此已列入報章者也日來船主已至禀由領事照會太守訂期昨午會審永發西人海申訴稱希化船主及買辦鍾應門均已到案謂希化船裝貨後於二月十四日抵牛庄逐日卸貨駁船甚少直至十九日始得卸空除禮拜日卸至下午三點半鐘時止其餘皆自淸晨起至下午五點鐘時止設或多雇駁船則兩日卽可卸空兹將船主日記簿呈閱希化船主供稱船到牛庄急望早日卸空無奈駁船無多卸貨遲滯然租船合同上載明到貨卸貨均有限期逾期須照章罰銀幷可扣貨今通融辦理不扣其貨只追罰銀鍾供稱駁船太少以致躭延日期事與船主不涉邢供稱有米及木裝往牛庄時適米價甚昻牛生號家亦望立時卸貨駁船雇定者甚夥因船上小工無幾以致躭延其咎實在船主况鍾來信言關單急不能發致誤日期並不言及駁船之少今將原信呈閱况因遲延而米價减跌至木植裝於艙面曾在上海保艙面險到時已有缺少諒被風吹入海中可向保險行索賠銀兩然提貨單上須由船主寫明缺少字樣始可索賠今船主未經寫明保險行不肯照賠其間亦受虧不少卜律師偕曹吉福上堂問船主何日回滬今始投質德繙譯官曰被告旣延律師代白今日不能問原告証人之供詞卜易申辨至再並稱禮拜日例得休工不能照罰海又稱合同上載明愼記號應派押貨之人不敢船資以便到彼照料卸貨今愼記號旣不派人致貨到牛庄卸載遲滯實應照章罰銀况邢在上海並不知牛庄情形何得貿貿然謂駁船甚夥船上小工不多耶邢稱雖未派人押貨然諸事托鍾經理旣稱悉照合同辦理卸貨遲滯咎在號中則當時船主何以不將貨扣留至今日始控追罰欵乎德繙譯官謂鍾係船主所用之買辦爾旣托彼如果辦理不妥亦係爾所托非人不能歸咎於船主及永發行况買辦並無不合若論逾期照合同應得扣貨旣未扣貨是已用情矣因用情而反不認罰有此理乎太守再四研詰各執前詞太守詳閱合同及船主所呈日記簿復與德繙譯官曰永發控追四日罰欵計洋四百元然本分府觀合同及日記簿復訊鞫情由實應追三日罰欵計洋三百元至禮拜日應罰與否須查問禪臣或招商局秉公照覆再行核奪邢堅稱旣已受虧再須罰洋殊難遵斷太守謂爾如不服可先繳洋三百元限七日内上控若逾限而不上控則將洋發交永發行邢嘵嘵置辯太守謂不准多瀆 
[英界公堂瑣案]  
　　三百三十五號華捕禀稱昨夜小的至公和祥碼頭聞有呼喊聲急往查管馬頭人岳金棟岳言衛仁卿來竊鐵桿獲住人贓小的謂旣已獲賊應送捕房不應私自兇毆將衛解送案下管馬頭西人某甲訴稱獲賊送案請卽懲辦岳供稱衛竊鐵桿適爲某輪船大副所獲忿恨呼打卽有毛娘子者略毆幾下衛供稱小的係寗波人向作小工祗竊零星舊鐵並　竊取鐵桿昨夜已先受毒毆矣蔡太守諭岳曰爾如獲賊理合交捕送官不得擅用私刑致干咎戾隨判令將衛管押一禮拜以示薄懲贓給岳領去○潮州人鄔鼎成訴稱小的在治下開小烟館李洪記積欠烟錢二千零三十文向索不還昨日又來過癮告以先付現錢時李已吸烟一筒忽稱旣索現錢我不吸矣語畢昻然而出與論蠻覇逞兇擊破玻璃窓李供稱小的素業縫衣與鄔是老主顧前次確曾積欠昨日往吸祗携錢三十四文缺少二文商令暫欠鄔不依允無奈還烟不料突被扭回以致爭閙間碰碎玻璃如今願還前欠蔡太守諭令還鄔錢二千文不與深究○楊渭浩訴稱小的在業廣公司管工昨日被譚阿堂擊碎紅石一方値洋二元索償不依報捕拘案譚供稱小的悞碎伊石今願賠償蔡太守諭令繳洋二元○三十六號西捕禀稱昨日張金富被王三元兇毆拘案請訊王供稱小的向當馬夫昨至張飯店用膳爭論菜價致被辱駡與之理論又被毆傷張供彼此爭扭以致碰傷蔡太守騐得王略有傷痕判令張出洋一元爲養傷費○包探何瑞福禀稱小的緝獲積年剪綹賊小杭州卽徐桂林搜出眼鏡一副據稱竊自小東門外現在 
 
 

Page 4

 
 
無可交還矣小杭州供稱小的係杭州人年二十二歲連次犯竊自知該死以後不敢再犯矣蔡太守判令笞責一百板管押一月贓存捕房俟失王認領 
[法界公堂瑣案]  
　　昨日業繙譯官未到公廨聽審所解各案由葛蕃甫同轉獨判據義隆藥材行主遣抱鄭榮卿投案具控行夥裘炳耀素喜狎邪游　空銀一千九百餘兩前日在英租界尋見拘送到案務請追究尙有夥友葉錫州亦空洋銀六百七十餘元至今避匿不見同轉問裘曰爾如何虧空如許之多是否與葉錫州通同作弊供稱小的約虧空洋銀一千八百　元不知葉現往何處並未與之通同問虧空之洋如何料理　求請交保約一個月料理問誰肯與爾作保供抛球塲九合銀樓内之殷安生係小的母舅肯來作保鄭榮卿禀查得裘將行中洋銀私存　大號内另與協泰藥行拚股在慈谿地方開設錢店兼售白鴒票務請查追裘供稱小的與鄭本係中表昆弟前在妓院游蕩浪費銀錢與鄭同伴且所欠者係十餘年中陸續積欠並非一時用空鄭檢呈簿據另交帳單一張請閱同轉着將裘管押限五天料理○王商氏携同姨姪女周素貞阿貞等投案禀稱姪女前日至我處探望行至弄口被小流氓戎寳玉李阿金　調笑　肩上亂拍姪女不與計較李阿金竟敢口吐痰沬被我所見向　理論伊等共聚二十餘人逼令我往茶舘評理爲此鳴捕將李戎二人送案請究同轉謂李戎曰光天化日之下爾等胆大妄爲一至於此判李責二百板戎責一百板各枷一個月遊行示衆○通事稱台州女子陳和梅來滬尋父不諳路徑經旁人送至捕房爲此解案請究同轉問女曰爾家在何處因何來滬答稱家在台州府屬父親陳松茂今年六十二歲去年十二月十六日經媒人與父串通佯說將我嫁與寍波江北岸蔡大寳爲妻私下賣入花烟館得洋二百四十元嗣因鴇婦招客意將爲之梳攏我實不願由甬乘輪來滬問爾來滬作何事答稱若回家中恐遭父親變賣務求發堂擇配同轉允之當卽備函送往善堂擇配○丁貴谷被顧阿全將妻誘匿控告後同轉著將顧押候限交丁妻在案昨晨據丁胡氏携同四歲女孩小金鳳投案丁貴谷亦投案候質同轉問丁胡氏曰爾旣嫁丁爲妻因何從顧阿金逃往寗波答稱小婦人原藉平湖丈夫與丁貴谷本係姨表昆弟嗣因丈夫去世丁貴谷亦無家室遂與小婦人姘識在後丁貴谷另與寡婦姘識棄我如遺小婦人私服鹽汁經人救活與顧同往寗波　有一女今知顧受不白之寃爲此來案訴明丁貴谷稱小的出資娶丁胡氏爲妻伊屢次隨人逃逸求請究治同轉曰爾亦有不是處着卽管押令丁胡氏明日投捕房質訊○昨晨捕房將烟妓陳銀珠解案旋據其夫陳水發携同八歲孩子名八兒同至案下申訴前情同轉問銀珠曰此孩是爾親生否供稱此非小婦人所生陳水發禀實係銀珠親生如不信可請滴血試騐同轉一再盤問銀珠仍執前詞同轉將孩子詰問據供銀珠實係親生母同轉問陳水發曰銀珠旣係爾妻不應變賣爲娼供稱由馬少蘭領伊來滬售得洋一百三十元並非小的主見　契據上有爾名字供稱小的確與馬同來馬用去洋三十元復問銀珠曰爾意如何供若回家中恐被再賣甘心長住堂中問爾究與誰人來滬答稱先被丈夫押在鎭江西門外花烟間嗣因李金寳卽李魏氏偕伊姘夫鍾德昌至鎭江將小婦人販至滬上在小東門外花烟舘内賣娼同轉着帶李金寳至案謂陳銀珠本在鎭江由爾領至滬上有是事否供稱銀珠實由伊夫領來小婦人與伊夫素來相識認爲繼母同轉　爾總不應帶伊來滬銀珠聞言連連叩首稱大老爺明鑒復問陳水發曰銀珠家中可有親屬供尙有叔父在鎭江且有胞弟同轉　陳退去限十日邀到銀珠新屬方可來案具領陳稱銀珠現與伶人陳世中欵洽不肯隨小的回去謂爾前次將妻鬻入娼寮此次難保不蹈前轍陳遵諭而去銀珠仍發善堂寄養○烟鴇林李氏偕楊阿洋投案禀稱前晚十一點鐘時小婦人適在門前閒看當有小流氓徐云水口銜紙烟入室行竊紡綢衫洋傘等物轉瞬出外爲楊阿洋所見帮同拘獲當有蔣儲突從從面將楊髮辮扭住捋取金約指一枚爲此將徐蔣兩入扭案請究楊稱徐等共有數十人每於夜間十一點鐘時成羣結隊選事生風同轉問徐蔣將金約指藏匿何處徐供小的　在隆興煤炭船上爲夥前日酒後回行與蔣並不相識悞被拘來同轉着將兩人押候核辦○趙明山開設閬仙戱園虧欠陳文記陳松　等洋銀當經陳等具控同轉將明山提訊押候交到其父趙蘭坡再行質問昨日趙蘭坡由杭來滬經保人送案陳松記等投案禀追同轉問蘭坡曰爾子因開戲園虧欠爾應幫同料理供稱小的虧空甚多所有福仙堂生財洋八百元不敷料理豈能代子還錢同轉着押候再核○前報載積竊尤又新一案釋放者實係王德寳前報訛王爲尤附正於此 
[輓聨照錄]  
　　輓婁縣李譜弟幹甫廣文廷楨中年哀樂我何堪幾回話舊升堂輓喪母輓喪妻到者番召赴玉樓下筆無又惟隕涕故里交游君獨厚憶自成童入學同補增同補廪祗兩度香分貢樹登科有願望遺孤○輓來安孫譜弟君異大令點二十年縞帶聨交倘懷知己人間尙望乘風來入夢三千里滄瀛佐使竟逐長庚天上驚聞捉月去游仙[  華亭朱昌鼎子梅氏誌]  
[浙省撫轅抄]  
　　四月廿六日丁憂杭府學生員郭學欒禀奉委書局分校差禀謝○廿七日候補府經歴鄭藩由京領憑來省禀到○廿八日縣丞戴延慶禀知藩司委署上虞縣丞叩謝新選嵊縣敎諭錢淸焰禀謝考驗給憑赴任 
 
 
 

Page 5

 
 
　　天福茶園 
　　五月初八日演 
　　取洛陽樓會一捧雪珍珠衫嘉興府打花皷上壽滿堂紅五代榮 
　　五月初八夜演 
　　陽闰關狀元譜收關勝雙湖船滿檯燈彩三五三世修俠義 
　　新丹桂茶園 
　　五月初八日演 
　　四郎探母兵呑六國四泗州城桑園寄子女駡金殿榮歸祭祖善遊斗牛宫舉鼎觀畫 
　　五月初八夜演 
　　文昭關除患安眠定軍山森羅殿翠屏山火燒風月樓魚藏剣 
　　天仙茶園 
　　五月初八日演 
　　財源福湊濠天塔高平關潯陽樓海潮珠後度梅御碑亭草橋關 
　　五月初八夜演 
　　三氣周瑜雙包案胭脂虎探陰山跳牆着棋取成都滿三開堂燈彩三世修山獻佛打差 
　　三雅園 
　　五月初八日禮拜夜連下 
　　狄清斬五天化 
　　正宫劉后起義陳林救主偷龍轉鳳仁宗皇認母夜審郭懷狄清大閙萬花樓火燒碧游宫李順妃逃蓶委廷玉打救敎塲比武狄清弄起金刀雪花蓋頂二人爭奪狄清用起拖刀之計斬了王天化全班合演奇巧悦目 
　　初八日徐園内醉仙春 
　　特定名班天晴準演 
　　三考五台山絮閣佘塘關捉放曹湖船彩樓配滾紅燈 
　　禮拜一拍賣 
　　准於初九日兩點鐘在本行拍賣公平美人色漳絨義源單人頭七人頭雙日市漂順利藍茶壺紅藍龍字竹布泰隆七磅藍雙龍中標公發紅元羽布彩灰印標禮和七絲色生羅等稍有漬破奏隆雙鶴細布鹿頭市布義源三　布天祥十磅黑金狗十一磅黑野人市布藍三狗細布單人頭狗頭粗布公發八四紅古錢布餘貨不計此佈瑞和行啓 
　　呂電中斷上海鴻福來啓 
　　英六月票例端午開彩適因電斷故無佳音立待續就捷報到申登申報　聞恐遐邇盼望先此佈告 
　　收租人呑沒銀洋 
　　予前寓博經里底遺有一灶託經租人汪姓代售今被售洋一元有租客　人可證乃汪姓竟恩呑沒向索不理訴知汪　卿竟一味恃蠻然則彼眞通同無弊矣不然何不爲查察　黄宅白 
　　欠租拍賣 
　　茲由西其盤街洪春褔本家於去年三月間逃避無蹤積欠本行房租洋一百六十八元本家逃去後卽有錢老和投到本行愿作保人當時　立合　言明限兩個月過割本行卽登申報四次聲明不料至期又再延誘直至今年永無影　本行房屋已於　賃究不能再延所以將洪春福房間内什物爛板一應於初八日兩點鐘拍賣以抵租金之欵另有洪春福本家借本行管門人之欵洋五十元均是錢老和作中保至今並不來理又此聲明有恆洋行啓松記代拍 
　　拍賣車糖 
　　本行准於每逢禮拜一四早十點半鐘在本行不限價拍賣　唛四　車糖拍定卽收定銀限兩禮拜出清如過期不出將定銀罰去下期另拍此佈老太　帳房啓 
　　禮拜一拍賣 
　　准於初九日十一點鐘在　豐元棧内拍賣水漬鷄牌斜紋念餘包限一禮拜出　届時望貴客至該處面　可也瑞和行啓 
　　禮拜二拍賣　 
　　初十日十點鐘拍賣藍紅龍色羽毛十一磅藍龍輪船十磅藍龍市布八四藍龍輪船人馬藍大英藍紅魚　七磅藍龍輪船原布二六二四銀龍輪船人馬藍大项藍鐵錨頭二三號金福　等貨　　老太古啓 
　　禮拜二拍賣　 
　　初十日　　鐘　　和大　　龍　色小呢魚牌色　毛半豉紅嘰等貨此佈公平行啓 
　　禮拜二拍賣 
　　准於初十日二點半鐘在本行拍賣新到外國上等　籍數十部届期面拍此佈瑞和行啓 
　　禮拜四拍賣 
　　啓者禮拜四卽本月十二日十點半鐘拍賣路燈船牌九老羽毛人鎗小呢　嗶嘰船牌九老羽綾十一磅彩三元十磅十二彩人鎗十磅紅三元紅萬　圖紅四美紅人鎗藍人鎗市布八磅四五子登科彩三多紅三元紅送子紅三多藍彩人鎗藍三元藍四美藍人鎗洋房　人七磅藍三元藍四美藍人鎗六磅雙人採道　原布八磅彩三元花　藍獅七磅紅三元紅彩人鎗花　藍獅藍三元挻市洋　八磅雙松鼠細斜　十五磅老人頭十四磅老人頭雲獅粗布十二磅人鎗九獅細布十四磅老人頭人鎗十五磅跑　斜紋紅金星白三元七十二線紅二美紅雙路　六十四　烏金三元藍雙路燈藍房　光毛市漂布等貨特此佈聞五月初八日晚芳洋行啓 
　　遺失提單 
　　今遺失禪臣行寗波船四月卅由香港進口　提單一紙魚翅六件魚　一件棕四十九件其單向前途說明作爲廢紙特此佈聞豐源號啓 
　　德昌龍記蘇寗細蓆 
　　釘靴雨鞋傘店聲明 
　　大馬路紅廟隔　德昌釘鞋傘蓆店　本年五月全盤统歸　流德堂承頂當日交足銀兩此後德昌盈虧統歸朱流德堂所有陸氏經手各欠帳等情均與朱流德堂無涉招牌仍用德昌加龍記爲號各貨認與揀選士商光顧格外公道此佈　頂人朱流德堂告白 
　　石印中俄交界地圖 
　　洪文卿星使持節外洋公暇留心與地繪有中俄交界地圖詳加攷訂譯以漢文其間疆域廣袤道里遠近　羅棋布朗若列眉用玻璃片印就每套計三十五張現在使節回華携　發交　肆　廣流傳想海内留心邊務者定必先覩爲快至繙譯墓繪先以　大樣本繼復影照小本成費頗鉅今每套僅收回紙墨工費規銀三兩五錢如欲購閱向文報局同文書局抱芳閣黎乙山房購取可同文書局代啓 
　　謹仿僞藥 
　　近來訪悉有不肖之徒私刻本堂仿單書以　物混充本堂　藥凡外埠　　若託信　　本堂各　　　　　一信　　　寄申以查　　爲要此佈上洋詹誠德堂啓 
　　新到廣東頭等名班 
　　本班提選頭等脚色全班　置全副　　洋金奇巧鮮　戲服特於本月中旬到申假　丹桂茶園準開演一月回東諸君賞鑒届期光臨特此預聞本班主人啓 
　　八家四六文注出書啓 
　　吳氏山尊選國朝八家四六文風行海内百十年來幾　家置一編然惟小倉山房有正味齋兩家舊有專集箋註此外六家闕然西崑詩好無人作箋討典搜書讀者恨焉侯官許豫生孝廉博學能文聚書至數萬卷其爲四六文浸淫兩漢寢饋六朝出其緒餘作六家注於袁吳兩家則仍舊注而補正之元元本本殫見洽開誠巨觀也昔鄭君箋詩而毛傳顯李氏注選而蕭學彰茲編一出其爲八家之功臣亦山尊氏之後勁歟吾知有心偶事者必以先睹爲快也茲擬於六月内出書每部裝訂十六本收回工價足重番銀白紙五元竹紙四元躉售尙可從亷如有欲購者請向上海四馬路愼裕號面議可也此啓 
　　憑空誣人 
　　今閱申報有陸永　登白汪某一則　屬駭然本與自售滿衣豈有寄銷回憶正月問突來一信亦爲皮　若戒名揭帖正欲追究送信人已去我與陸永全從不認識不知其何許人也並無皮　交我伊登報前後所云影響全無上年有陳逸亭夥友被流氓引誘行爲不正業已　歇卽或私相　受與本典毫無干涉憑空誣人特皮辯白成和汪告白 
　　出頂聲明 
　　大馬路紅　隔　德昌釘鞋傘　店因　上　記閉　虧欠　鉅無從　還母子商𨟴自願將先父遺下　　號全� 
盤頂與朱流德堂承受當日收足銀兩卽將生意交流德堂　業自後德昌盈虧與　朝　等無涉所有陸氏　手各户欠帳均與朱流德堂無涉招牌仍用德昌另加記號特此聲明出頂人陸朝　朝忠朝瑞朝　等告白 
　　光明目　藥水 
　　本醫院精製此水專治　　無論風火赤眼　　　睛　將此水搽之　效如神現届　令春天喜服發熱菜　諸物致火氣上升於自　　赤眼者居多用法以軟　　水滴入眼眶每日三四次使紅氣漸退仕商賜顧　明　　不悞上洋大英　　啓 
　　中西大藥房 
　　小腸疝氣由于腎氣虚弱致嚢腫疼痛甚有脹死者此藥煖腎消腫除根不發價洋三角五角 
　　新出石印書 
　　五經文科大成五彩石印繪圖棲霞郝懿行註山海經宋體精校搜羅仇十洲任渭長諸名家繪圖今巳出書由上海各書坊發售 
　　呂宋票出售 
　　英七月票全張六元分條六角半信購卽奉棋盤街 
　　中西大藥房 
　　腎水不滋心火致有赤眼頭風尿結咳血瘡　　神不寐各症叢生此藥引火歸經價二角半 
　　保險衣服已到 
　　本號所售之保險衣經有客人在洋面遇險得備此衣幸獲再生之慶此乃保生之要件是以添辦到數十件並有保險带等件以便貴客採備此佈華彰號啓 
　　告白 
　　余前家嬸患白带一症幸購上海盆湯衖譚實宦齋丸藥二元服卽全愈今余上月偶患汗斑　治難全卽往該號購汗斑藥一元照法用及立卽退清特此鳴謝虹橋永平街泰記成衣鋪樓上俆惠福啓 
　　股票收回 
　　前本局曾售　文統　股單每股先收洋八元蒙遐邇垂信購者紛紛　因各種　文几屬罕　之本一遇殘缺鈔　　難四遠氓搜遂至有延時日目下序　雖已完備然校　叅　亦非易言倘率爾操觚曷　後來遺議茲雖　延名宿細加校勘而卷帖繁重總須再易寒暑方可告成愧前此報端　白已貽爽約之　恐將　故　遵循難作尅期之待茲特再登報　如　君子前次購有股票者請卽持票向本局退還立付原洋如數敬以本年十月爲期到期不退前票作爲廢紙特此告白光緒十七年四月鴻寳齋書局謹啓 
 
 

Page 6

 
 
   
 
 

Page 7

 
 
　　亨里門公司 
　　本公司開在德國柏林京城專告各式鐵料如房頂地板鐵橋扶梯樣杆大小房門等類並可包造全痤大屋棧房大小　蓬運至别埠裝成名式鐵板外鍍鉛錫永不生銹如有來料來圖亦可代鍍代造此外屋内需用之各式鐵器以及工字鐵條鐵柱等俱全現託上海瑞記洋行經手如蒙賜順價必格外克已限期運送决不遲悮此佈英大馬路德商瑞記洋行謹啓 
　　八寳紅靈丹 
　　每洋一百三十瓶 
　　本堂揀選頂上品藥料虔製萬應痧氣丸○八寳紅靈丹每洋大十瓶中廿瓶小一百卅瓶○　葛行軍散○神效臥龍丹每洋大十瓶小八十瓶○時症白痧散大每洋十瓶小四十瓶○飛龍奪命丹每瓶洋四角○八寳萬靈丹○臥龍百勝散每洋十五瓶○靈寳如意丹大每洋十瓶中廿瓶○萬應如意油大每洋十瓶小廿瓶○平安萬靈茶每洋十盒○萬應午時茶每洋八盒○太乙菩提丸○萬應保和丸○藿香正氣丸俱每洋五十丸並鵝喉散紫金錠辟瘟丹平安散甘露茶純陽丸白鳳丸衞生丸各項蠟丸藥酒發售貨眞價亷廣東保和堂分設上海河南路三馬路日開張 
　　徐紫峰牙科 
　　百體賦自天　不可補誰不云然乃西學有以人力回天者鑲牙其一法也然法創自泰西中國習而學者雖衆罕得眞傳余從學泰西呍先生處歴二十有四年盡得其法精於補牙醫牙鑲牙或一齒或全口亦可近得新法銀牙不用托子永遠不壤毫無痛楚與别不同筆難盡述今開設上海後馬路廣肇公所斜對門便是 
　　廣潤泰土棧 
　　　選原莊洋藥督製清膏每洋兩二陳膏還灰二兩三公膏二兩六冷籠三兩温籠三兩四熱籠三兩八平頭外如貨眞實不合包换久　遠近馳名信購指明上洋北　三茅閣橋朝東石庫門面無悮 
　　上海匯豐銀行告白 
　　本行所存原本洋五百萬元並招新股尚未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分本行開在香港今在天津紫竹林設立分行廣招中外商務凡上海香港福州厦門漢口小呂宋西責新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存欵生息卽至本行面議可也特此佈聞 
　　廣理朱炳昌 
　　太堂參茸戒烟丸限八日永遠斷癮每瓶洋一角二五創自八十餘載各種丸散膏丹久矣中外馳名而參茸戒烟丸近多假冐射利特於光緒庚寅孟冬　戒烟丸續序仿單用永印加給未炳昌三　以分眞僞映照便見又將丸　加貼花草二仙招牌爲記貴各光顧伏祈細認庶不致悮茲恐各客未知用刋日報以便　洞鑒舘設上洋大馬路抛球塲一在香港上環一在廣東省城普濟橋老鋪向在廣佛同鎭苪傘大街開張 
　　同文書局告白 
　　本局除自辦鉅册外　器尙多可以代客印書賜顧面議　本全史速來取書除股分外餘十數都實銀一百二十兩史記前後漢三國書　新唐明史均零售開設上海虹口分設二馬路并京都廣東廣西山西江西湖南湖北等省 
　　合豐衣莊 
　　本莊揀選原典估衣專辦各色綢緞時式新衣自運粗細皮貨不合包退回換加工重料克已定價每兩七角承蒙賜顧童叟無欺棋盤街中 
　　參茸扶陽乾健丸 
　　嘗謂伯道無皃人身恨事推原其故亦人謀之不臧也本堂藏有參茸乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功并非行覇宣淫之術也大凡男子先天不足戕伐太過以致腎氣虧損夢遺溺數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可覯生梯之象幽蘭定占入夢之祥矣外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯送下無容戒口小丸每兩錢三百文大丸每盒四個洋一元○一分寄九江廣泰源洋貨店○一分江西省城磨子巷羅春臺○一分安慶小南門内羅春台照相店○常熟寺前街張崇德號○湖州府城泰和坊申昌書畫室發兌棋盤街廣東梁愷悌啓 
　　參茸坤順丸 
　　易曰乾健也坤順也乾健而坤順化言之功效在是矣本堂秘有良方旣製成乾健丸能使男子益髓固精今又製合坤順丸并令婦人調經受孕經云男子以固精爲本婦人以調經爲樂二者相需爲用奚難一索而成世之乏嗣者問津及此又何慮乎種子之無良方也大凡婦人不孕之故皆因月信不調赤白帶下子宮塞冷憂思怒　所致其人必面黃體瘦四肢無力夢寐不寗噯悶呑酸咳嗽潮熱服此丸則功效如神未孕之前卽調經種子旣孕則保產安胎產後則扶元固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣小丸每兩錢三百文大丸每盒四個洋一元分寄處與乾健丸同梁愷悌啓 
義泰洋行外埠分設 
　　本行自運發財票以來屢獲大彩疊登報章茲售六月份票價照大市批發比衆公道遠近信購原班回件上海法大馬路首善里内大石庫門一在寗波小江橋義泰分行一在寗波新河頭萬順醬園一在松江西門大街聚源莊一在鎭江小碼頭復春辦舘一在蕪湖洋街中茂盛辨舘一在漢口花樓街寳康號内一在松江全記號内批發莊一在蘇州胥門外李福記莊一在江西吉水倉吉記土行一在揚州多子街申昌號内一在泰州益和錢莊内批發一在餘姚八柱坊晋勝號内一在烟台福興潤信局内莊一在定海永義昶信局内莊一在餘姚虞宦街永豐漆號一在寗波又新街得利興記一在乍浦同茂木行内批發一在朱家角恊源茂土行内領彩買票或向别發洋行 
　　杏林軒靈騐痧藥 
　　痧藥爲救急扶危所需稍若退板性命尤關市店鱗集難辨薰　○仕商購送以行善者幸勿貪價之亷而反傷大德也○射香痧氣丸○靈寳加意丹大瓶一角小每洋一百廿瓶○八寳紅靈丹○射香臥龍丹○諸葛行軍散大瓶一角小每洋八十瓶時症白痧散每洋四十瓶○萬應午時茶每洋八盒○藿香正氣丸○太乙菩提丸○萬應保和丸每洋五十個並有各項蠟丸膏丹藥酒發售廣東杏林軒分設上海抛球塲 
　　廣東趙同春堂蠟丸號 
　　婦人白帶丸 
　　婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹偏痛肚腹疼痛本堂製煉此丸專治赤白帶之症除宫中之濕提下陷之氣化痰解鬰清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半鋪在上海老巡捕房對門開張分寄杭州大井巷鴻昌號蘇州養育巷德記鎭江關後得利行利發售 
　　白紙石印京陜調 
　　黄金台烏盆計打龍袍五雷陣一本牧羊卷二進宮一本天水關文昭關一本捉曹放操一本各洋五分春燈新謎四角三馬路福蘭堂蠟丸號貼隔壁保安堂寄售 
　　揚子保險公司遷移 
　　啓者本公司向寓旗昌行因該行停止現遷移至浦　舊仁記行内所有保險仍照　章如蒙商號賜顧請至本帳房面議其價格外公道此佈揚子保險公司啓 
　　刀圭神騐 
　　麗季先生英國名醫也向在泰西行道丁亥歲航海來華懸壺滬北治病無不神效凡中西内外男婦大小疑難雜痊無不藥到回春今我同人公請在四馬路中西大藥房内門診每日早十一點鐘起至十二點半　止俾求醫者得就近診治特白譚幹臣蔡如柏唐芝芸陳輝延仝啓 
　　普救靈丹略列 
　　本堂揀選上藥用正　香虔製各種救急丸散俱能扶危活命功力神速皆爲普濟便人耳諸君光顧請認招牌○萬應痧氣丸大瓶一角小瓶每洋一百廿瓶○八寳紅靈丹○　葛行軍散○　香臥龍丹○大瓶一角半小瓶每洋八十瓶○時症白痧散○靈寳如意丹○大瓶一角小瓶每洋四十瓶○萬應午時茶每洋八盒○霍香正氣丸○萬應普救丸每丸洋三分鋪在上洋棋盤街開張 
　　福累芯糖藥水 
　　啓者此種藥水尃治人家睡　安枕服之卽可安眠或頭痛哮喘咳嗽渾身疼痛心緒不　天氣炎熱用此種藥水治之實爲最妙服　較平時更可酣睡藥中並無　片及悶藥蒲加得醫生云此種藥水普無危險于身子斷不妨碍此種藥水由德國巴黎施雅各路十九號門牌弗來累製前由新金山荷　國法國考騐後給以金銀　　現在各埠均有分售上海在大　醫院寄售此佈 
 
 

Page 8

 
 
   
 
 

Page 9

 
 
[安慶官塲紀事]  
　　督辦皖北牙釐總局候補道錢筱嵐觀察祿曾於四月二十五日抵省禀見沈仲復中丞次第拜會兩司以下各寅好聞有釐務面禀中丞小作勾留隨卽遄回局次○藩轅牌示請補來安縣黃筠年先行飭赴新任候補縣袁學昌委署太和縣委署懷遠縣王萬甡調署蕪湖縣卽用縣朱壽慈委署懷遠縣候補從九歡陽煐委署六安州馬頭司○統領安慶馬步各營宋珮珍軍門傳示各營主通飭各哨弁督率兵勇於四月二十六日齊集西門外水師操塲聽候校演屆期軍門排導乘輿登塲發令先閱國操各陣繼閱西式步兵至下午三點鐘時始閱畢犒以酒肉然後排導而歸 
[廣州官報]  
　　督轅牌示廣西鬱林營叅將缺委揀發補用叅將丁錦堂署理儋州水師營守備缺以香山右營右哨千總儘先守備周鎭邦請補調補廣西融懷營叅將吉學盛飭調赴任藩轅牌示感恩縣缺請以潮州府經歴藩志賡陞補 
[英大馬路保安堂瞿梧笙代文報局賑所經收三四兩月分淸單]  
　　羅修齋洋二元王介生洋三元朱子山因有小疾捐洋一元蔣善士洋一元許佑人銅洋六元周雲卿銀洋一元夏麗庭銅洋一元桶捐陸維垣爲丹病痊愈捐洋一元知非子爲父母妻馬復氏資冥福洋三角悔過子洋二角彭姓一元二角又桶捐九次英洋一元銅洋二元小洋一元九角五分錢五百七十三文以上如數交文報局賑所收合併聲明 
[上海四馬路文報局内協賑公所經收順直山東賑捐四月下旬淸單]  
　　廿一至三十日止○呂氏洋兩元○李姓銅洋一元○嘉定祥泰成行銅洋一元又募安成氏五元○電報總局收支所交來蘇州盧江氏求父病速痊十元○無名氏夾銅洋壳一個蘇州馬大籙巷順賑公所第五次經收順賑棉衣餘欵洋五百元由本埠惠泰莊交到○本旬共收英洋五百十七元計規元三百七十八兩四錢四分四厘銅洋三元烊計規元六錢五分九厘○兩共　規元三百七十九兩一錢零三厘○連前共收規元一百十八萬另七百廿三兩二錢七分四厘○前解過規元一百廿一萬二千另六十三兩二錢五分六厘○實凈墊解規元三萬一千三百三十九兩九錢八分二厘合併聲明 
[上海四馬路高易公舘内籌賑所經收山東順直四月十一至十九日第一百九十八次賑欵淸單]  
　　十一日湖南湘陰縣署楊仙林翁墓鋤月山莊紋銀六兩旄邱寓公望桑垂涕人二元紫袖氏洋一元羅濛仙林氏洋半元錢一千文旄邱寓公錢一千文三湘寄遊客五百文共捐紋六兩洋三元五角換紋二兩四錢五分錢二千五百文換紋一兩六錢共捐紋一十兩另五分除内次紋四錢七分實合規元九兩六錢五分三厘○十三日山東增號洋十元隱名氏五元隱名氏一元○蓉城補過軒洋二十元○李長泰錢五百文世德堂四百文存忍堂厚德堂熊成立同德堂各二百文自省堂陳言家徐柏銘各一百文共捐錢二千文合洋一元九角五分○宿邑仲明氏募淸遠堂錢六百文裕後堂樂善堂永德堂寳樹堂各五百文冠記三百文四知堂邱長泰槐記蔭記隷溥氏各二百文積德堂四箴堂各一百文共捐錢四千一百文合　四元○十五　馬記五元○十六日大通和悅洲裕泰順募楊誾如懷仁堂各錢七百文曹鉅之五百文江春浦林子丹謙益寗季云各四百文陳德剛徐在中鮑楚珍寗綏之曹玉山隆茂各錢三百文李大有順昌天茂蘇宏泰谷元隆蘇作舟仁發謙和寗蔭生利川無名氏徐子木寗錫臣蘇献廷徐笏軒寗麗生程子英寗緯之無名氏各二百文共捐錢九千一百文合洋八元○湘陰姚宦求謀事如意洋十六元○漢口茶業公所寄來崔瑞霖洋一元○十七日洪受級一元○十八日松江有怯力人銅洋四元遺惠子銅洋一元○十九日福州裕昌洋行莫藹樓翁寄來歐陽年洋五十元集善堂銀三　二錢七分雲道人六錢五分英洋五十元合規元三十五兩七錢四分九厘合共規元三十九兩六錢六分九厘○以上總共收規元四十九兩三錢二分二厘英洋七十二元九角五分銅洋五元 
 
 
