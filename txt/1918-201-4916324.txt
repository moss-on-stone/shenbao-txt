# 1918 - 201 - 4916324

 

Page 1

 
 
   
 
 

Page 2

 
 
   
 
 

Page 3

 
 
時評 
[有效無效（冷）]  
　　今日昏昏如中魔邪之各種舉動我敢有一言爲他日之預告者曰以後又起種種外交内擾之難關者唯此有效無效之問題耳 
　　今日祗求得錢無論何種條約何種章程無一不可以簽字然至時局稍定此簽字之人或已去職或因事過而境遷主張不能無變而此簽字之條約與章程又斬至實行之期反對蠭然而起於是此簽字之條約與章程有效無效之爭乃在所不免焉 
　　嗚呼今日國事已紛亂無極矣乃當局者不顧又種無數日後紛亂之原抑何喪心之甚耶 
[命令]  
　　七月二十六日大總統令兼署財政總長曹汝霖呈江西銀行監理官宋育德因病辭職應照准此令 
　　又令兼署財政總長曹汝霖呈請任命袁璞署江西銀行監理官應照准此令 
　　又令司法總長朱深呈署奉天營口地方審判廳推事蘇道衡吉林高等審判廳推事陳克正署吉林地方審判廳推事陸大城署安徽懷寗地方檢察廳檢察官徐蔭槐因病辭職均照准此令又令司法總長朱深呈請任命劉延選署奉天瀋陽地方審判廳推事張用範署奉天復縣地方審判廳推事段繩口署山東高等審判廳推事王寶善署江蘇高等檢察分廳檢察官劉通之署福建閩侯地方檢察廳檢察官余鎰澄署四川成都地方審判廳推事均照准此令 
　　又令司法總長朱深呈請任命李竹溪署貴州第一監獄典獄長應照准此令 
[專電]  
　　北京電朱周來京與徐商總統就否問題聞徐政策業西南與現内閣不同必内閣問題有辦法可以謀全國統一徐乃肯就（二十六日下午八鐘） 
　　北京電陸徵祥要求於國會未開會前派爲瑞士公使交通系運動令曹汝霖爲外交讓出交通但曹對段言我負擔也算重了必如此請盡開交通財政缺外交亦不就段恐閣散遂罷議（二十六日下午八鐘） 
　　北京電閣議將提出吉林孟督請設海參崴與滿洲里間之電線案通過後即撥經費興工 
　　（二十六日下午三鐘） 
　北京電美法已有覆電贊成我國共同出兵兩使館昨以此通告政府（二十六日下午八鐘） 
　　北京電熊希齡爲運河工程督辦即發表（二十六日下午三鐘） 
[外電]  
　　東京電第一批荆十字會員三十六人已於今日出發赴海參威餘員將於八月間啓程（二十六日） 
　　東京電海參威消息謂過激黨退走時拆毁哇台爾卡橋却克軍主隊未能前進惟先鋒隊已行抵斯巴斯卡耶北面二十英里却克軍之目的地爲哈巴羅夫斯克鎭該處過激黨兵力業已大增再却克軍現分兵於尼古爾斯克與斯巴斯卡耶之間以致進據哈巴羅夫斯克一事尤覺困難衆信却克軍須得協約軍助力始克大進（二十五日） 
　　哈爾濱電哈埠商界波蘭國會及瀕海省外貝加爾西比利亞東西兩部實業界與伊芒斯卡耶哥薩克民族皆有代表進見霍爾瓦特將軍承認霍氏爲暫時領袖請其掃除過激黨 
　　阿穆爾境之政府係以社會民政黨革命黨及海參威五十商家之代表組織而成者今已議决贊助霍爾瓦特將軍 
　　（二十五日） 
　　哈爾濱電霍爾瓦特將軍因阿穆爾江一帶過激黨頗爲活動特組織有力之江防警隊備置武裝輪船若干艘以前海軍見習生分帶之昨聞過激黨阻撓沿江商務之消息霍氏遂諭警隊出剿警隊悄然出發巡至阿穆爾江與松花江合流處遇見過激黨之船雙方對戰小有損失警隊奪獲過激黨之武裝輪船一艘馬逹輪船一艘商船兩艘引港船兩艘過激黨二十二人此外尙有捕獲品頗多過激黨多棄船登岸脫逃 
　　（二十五日） 
　　哈爾濱電霍爾瓦特將軍因俄人前來投効者頗衆故兵力日强而日人亦以義勇兵接濟霍爾瓦特與謝米諾夫兩將軍日人穿便服由長春出發旣抵目的地乃改着戎衣各處及各黨之代表與函電陸續到哈皆允與霍氏聯絡行事足見霍氏勢力今愈膨脹同時海參崴俄國與外國之官員人民對於霍氏之信任心亦較前爲大今伏斯特羅登將軍已離哈前往東京而佛洛格將軍則赴海參威不久霍氏或亦將往游海參威（二十五日） 
　　哈爾濱電哥薩克兵司令加爾米柯夫將軍對客言渠現力助却克軍而霍氏兵力日增足爲後援却克軍對於哥薩克兵頗友善願得哥薩克兵之助力以補其騎隊之不足初哥薩克兵乘武裝火車開赴戰地時却克軍未明其來意不免懷疑旋見薩克精兵二百人在其左翼力創過激黨懷念乃釋之 
　　（二十五日）以上路透電 
　　北京電昨日吉林督軍孟恩遠電告政府主張宜乘時局之紛紏由中國自辦海參崴與滿洲里間之電線此事已於今日由國務會議可决並定議支出經費十二萬元（二十七日）　　北京電前晚安福俱樂部内爲商議選舉總統副總統事起衝突其内部分交通安福及内務次長于寶軒派三派衝突之原因爲安福系中有人欲以叚爲總統以張作霖爲副總統也（二十七日） 
　　北京電本日以命令任熊希齡爲運河工事督辦 
　　（二十七日） 
　　北京電據某方面消息云外交内務兩總長不日將有更迭（二十七日） 
　　奉天電中央電告張作霖籌備防邊軍隊張作霖覆電中央云以二十九師之全部二十八師之一旅爲邊防備其餘軍隊爲省内防守至海參崴之出兵俟與吉林黑龍江督軍商議後再行决定（二十六日） 
　　奉天電張督軍因現在時局重大開軍事會議協議出兵問題與對南方針及選舉總統等事項（二十六日） 
　　東京電山縣公爵於本日遷往小田原（二十六日） 
　　東京電坎拿大政府近以總督令制定限制出口進口章程除美國外所有出口進口概須先由當局之特許並發表一種制限品目錄全照美國制限品目錄其實施期以關稅大臣發與各稅關之訓令决定之此項訓令將於數日中發表云 
　　（二十六日） 
　　東京電接來電謂德國已託西班牙出面提議講和但當道未曾得有報告多數人士皆不信此說（二十六日） 
　　東京電今日日本憲政會發表關於出兵問題之宣言書略謂政府之計畫大致將在外交調查會被阻遏誠屬可喜政府之主張無一定趨向俟外交交涉告一段落後亟當加以糾彈云云（二十六日） 
　　東京電政友會總裁二十五日回京（二十六日） 
　　東京電政府因取締關於時局之新聞雜誌等記事現將設置新聞局雖未經開議之正式决定但該局於帝國開始軍事上行動可以實現聞此新聞局係臨時性質即取締關於軍事外交上記事之機關俟時局了結即行廢止（二十六日） 
　　東京電前往海參崴之救護班先發隊今日出發 
　　（二十六日） 
　　東京電駐日中國章公使今日訪問寺内首相於宫邸因共同出兵問題及其他重要事項會談甚久（二十六日） 
　　東京電寺内首相今日上午入覲日皇伏奏内政外交上各重要之事項（二十六日） 
　　東京電師範學校校長濱曰莊吉公立高等女學校校長大村忠二郎兩氏奉命前往中國（二十六日） 
　　以上東方通信社電 
　　東京電有私設公使之稱之西原龜造氏近將被召返　因日民間及政府内部反對斯人之行動者甚衆故 
　　（二十七日） 
　　東京電輸運火藥之貨車十八輛昨夜在馬關爆發黑烟瀰天時適在内作業之工人數十名化爲灰燼又適欲上京都之火車從旁經過亦被衝壞死傷頗衆原因不明（二十七日）　　東京電朝鮮銀行兹内定增多資本金爲四千萬元 
　　（二十七日） 
　　東京電中國興業會社（此下不明）以電氣公司及電燈事業擴張費名目成立借欵金五十萬元（二十七日） 
　　東京電三井礦山會社兹决定增加資本金爲五千萬元（二十七日） 
　　東京電各報之攻擊借款頗有反動現各報皆一齊指斥寺内首相之對華方針及其重用西原龜藏（二十七日） 
　　以上共同通信社電 
[戰電]  
　　巴黎電今晚公報云今晨法軍復在哇克河與瑪恩河間進攻終日順利法軍於左面佔據亞滿蒂愛萊村與夏特萊叢林且進佔白勒細村中央法美軍在數地點前進三基洛邁當餘愛比特與特吕尼境刻有惡戰星期二晚德軍克復愛比特卽由美軍反攻奪回該二村北面之我軍陣線已移至柯爾波瓦之外我軍右翼刻在菲勒森林前進且於稍東擴大特勒洛之橋端陣地佔據里斯森林之南段我軍於該境獲五十口徑之砲五尊機關鎗四十架戰品甚夥瑪恩河與萊姆間有斷續之砲戰星期二日我軍佔據柯爾瑪南面萊姆叢林一役俘虜數百人星期二日我軍於瑪華·萊勒伐·哇白維萊爾· 
　　境及芒第第愛北面共俘虜一千八百五十人内有軍官五十二員獲野戰砲四尊戰壕凸砲四十五尊機關鎗三百架 
　　（二十四日） 
　　巴黎電今日下午公報云法軍於芒第第愛南面襲敵俘虜三十人瑪恩河北岸之敵軍夜在杜爾滿境猛攻佔據特勒洛北一千五百邁當之小叢林及夏桑村胆二地即由法軍反攻克復哇克河南岸及萊姆西境均有劇烈之砲戰 
　　（二十五日） 
　　倫敦電今晨海格將軍報稱昨夜敵軍攻入維萊爾白勒同勒南面英軍哨營一府即由英軍反攻逐出英軍在松末河北岸敗襲擊兵一隊羅細箬爾叢林南面與布台勒境之英軍陣線夜間稍向南移英軍俘虜數人獲機關鎗六架 
　　（二十五日） 
　　倫敦電今日美軍公報云哇克河與瑪恩河間之戰事結果爲敵軍陣線更向後退約爾項勒西北之敵軍陣地爲美軍攻入一二英里（二十四日） 
　　倫敦電今晚美軍公報云美軍仍在進逼哇克河與瑪恩河間敵軍美軍佔據勒貝勒森林之南半部分（二十五日）　　倫敦電今日下午二時法軍大本營路透訪員電稱德軍已固其陣線刻沿哇克河與佛里尼之太特洛瓦凸隅全陣線奮力反攻故德軍現已向西南東三面進攻顯已决計固守凸隅及瑪恩河北岸之地位以示其未曾敗北哇克河南岸之德軍現向東南面攻擊土爾萊勒叢林及白伐爾台至勒夏爾美陣線稍南雙方接戰甚烈迭爲賓主凸隅東部之敵軍現大舉進攻包括佛里尼西面叢林之英軍凸點法軍刻正竭力反攻之（二十五日） 
　　倫敦電昨日深夜法軍大本營路透訪員電稱法軍現距菲朗太特洛瓦鎭三英里此爲八路之會集處該境德軍之交通中心點法飛行家終日以炸彈擲擊該鎭（二十五日） 
　　倫敦電日本决議贊成美國提出協助西比利亞却克軍之條件一節已由政界徵實（二十六日） 
　　倫敦電亞姆斯特丹轉來柏林電報謂末滿海濱之協約軍乃由俄國戈爾將軍指揮（二十五日） 
　　亞姆斯特丹電莫斯科電稱動員令定十七日開始執行 
　　却克軍仍沿愛加特林堡至乞里亞平斯克鐵路前進勞兵會之軍已近西烏拉爾之愛洛斯拉洛伏勞兵會已携貴重物品退離哇蘭堡鎭杜土夫將軍已於該處組織新政府烏格里區·伏爾加·魯白林°維琴斯·加羅斯拉夫之人民爲饑所迫從事革命（二十四日） 
　　亞姆斯特丹電俄國外交總長照會駐莫斯科德代使謂左圑社會革命黨參與謀殺德使末巴區男爵一案者至十九日止已鎗决二百餘人（二十四日） 
　　巴西京城電巴西政府今僅許德銀行清理未了事務衆信此爲封閉德銀行之先聲（二十五日） 
　　倫敦電瑞典社會黨領袖白蘭汀博士已由法抵英 
　　（二十五日） 
　　倫敦電白星公司之郵船桀斯蒂歇號（三萬二千噸）興敵潛艇在愛爾蘭海濱北面交戰二十四上時後於二十日晨間沉没敵潛艇所發第一魚雷中該船機關室致即停駛旣而敵潛艇復發魚雷十枚中者僅二餘四爲船中之砲轟炸該船搭客未失一人惟辦事員十餘人不知下落遇救者今已有四百人登陸聞參與攻擊之敵潛艇共有三艘至八艘之多 
　　（二十四日） 
　　倫敦電奥國塞爾特内閣之倒經濟困難確爲原因之一十九日國會集議曾痛詆内閣應付糧食問題之溺職糧食大臣詳述困難情形且承認對於前途不抱樂觀（二十四日） 
　　亞姆斯特丹電奥皇已簡前敎育大臣漢蘭男爵爲首相 
　　（二十五日） 
　　巴黎電衆院提出嚴厲之軍紀議案規定凡軍官有大錯者須褫職及監禁自二年至四年不等並規定其他事務 
　　（二十四日） 
要聞一 
[出兵與邊防]  
　　駐日章公使電詢主張駐日本公使章宗祥二十四日電逹政府内容係報告日本出兵日期云至遲不逾十日並徵詢政府對於出兵究何主張希速電示等語 
　　出兵附帶飛機某總長對於出兵赴崴擬附帶飛機隊以爲通信之用謂此次編成一混成圑則飛機自爲必要云云 
　　吉督之電告二十四日孟吉督來電稱據報日美方面擬各出兵七千人開往海參崴該埠與我接壞忽有如許重兵我國究應如何應付或即由吉省派相當兵額共同動作抑由中央另籌妥善之策派兵前來祈束示以便遵行云云意吉督發此電時尙未悉中央已一出兵之議故其措詞云爾惟崴埠逼近吉境交涉正多自宜預籌應付擬於二十五日提出國務會議妥籌辦法再行電覆孟督 
　　對藏之籌畫藏番内犯甚亟中國在西藏之威權掃地内閣對此束手無計聞蒙藏院因陸興祺逗留印度未能回拉薩藏務主持無人二十四日特派占雜（藏僧　）爲夷情章京（滿蒙官制不變有成案）使其迅往接任又新疆派之舊土爾扈特郡王等報告蒙藏院卽日起程赴藏此係宗敎儀式之關係不涉政事也 
　　防範藏番條陳蒙藏院前日曾上國務院條陳内容係主張一面防堵藏番謀窺内境一面責成川邊各縣各土司編練圑防並擬具簡章十餘項二十四經總理照准並令迅籌辦理又聞國務院藏務顧問羅桑拉結氏昨上叚總理重要條陳一件據聞内容要端有二（一）係急籌保護川邊土司以杜再啓外向之意（一）係設計離間藏番首領俾減謀亂野心段總理批交蒙藏院核議 
　　張廣建之急電某肅張督軍二十四日來華密飛急電原電計長一百五十九字似係關乎西北外交者又聞中央接到張電稱據寗夏馬安良電稱邊患日亟極宜嚴防請就寗屬平羅中衛等處先行宣布戒嚴等情當即核准自電到之日起先就上列各地宣布戒嚴等語未知即此一電否 
　　楊境新之兩要電新疆楊省長二十四日上午十時四十分十一時三十分連來内密急電兩件係分致總統總理外交部者電中大要一爲報告新省境内敵俘暗窺情形一爲報告敵人入境擾亂商民時可否照處置敵國俘虜待遇務希迅速電示辦法以資遵行 
[新國會與議員]  
　　展期開幕說新國會召集期定月一日已見明令當局初意原定十日開幕近以新鄂兩省選舉較揭即他省亦恐有來遲者故有展期之說但據安福部中人云即各处人數未能到齊亦不妨先開成立會展期之舉當不至成爲事實又一訊云新國會議員來京者爲數殊屬不多頃據内務部人云新國會原定八月一日成立似此情形恐難如期召集云云且近來爲副總統問題暗爭甚烈安福俱樂部中爲此事亦意見分歧各樹一黨内幕之紛擾不可究詰該俱樂部恐將自起分裂也 
　　招待議員之忙新國會議員漸有到者合原在京者計之已有百數十人安福俱樂部毎日派人在車站迎接接到議員下車後即送入議員招待處關於個人起居一切籌備均甚完美此等招待所頗多有一省一處者有一省數處者新疆參議員於二十五日選湖北亦將於二十七日蔵事新國會選舉已算完結至議員人數聞單隸於安福俱樂部者據稱已過三分之二故安福首領興高彩烈異常樂觀象坊橋馬路已經趕工改修兩院建新糞除異常忙碌也又聞安福部所設之招待所預備招待者爲五百二十二人今已到京者有一百二十九人毎人預定五百元以爲新議會成立期前在京之費用統計該部招待人數所需經費約二十六萬元故此回議員起居甚爲闊綽 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日報之海參崴消息]  
　　海參　得共同出兵决定之報莫不延顫跂足以盼聯合軍之登岸乃中國獨早於各國有百餘名之陸軍由吉林來此據來者云因得過激派招募馬賊之消息故迅連前來云云旣而紛紛退回滿洲其舉動殊爲可哂 
　　一兩日前駐崴英艦薩福魯克艦長忽陞任少將法國在乞克軍中之武官派雷上校自聯合出兵决定後亦忽有升任少將之說美國駐崴軍艦僅布魯克林一艘而以東洋艦隊司令長官那愛脫提督坐乘之蓋皆同一筆法也聯合軍齊集時諒當以官位最高者爲指揮將官耳又聞其軍官之大部分不用專門軍人而以技師學者商人政治家等使之戎服從事云 
　　自本月初旬聯合國實行共同防衛海參崴市内分區由各國分防之日本防區爲最廣之普通市街英美區較狹而最緊要之貨棧海關碼頭等皆在其内於日本之關係最切然日本商人之往來於海關輪船貨棧毎受英美兵鎗尖之恫喝云以上大阪毎日新聞 
　　聯合國共同出兵於西比利亞除日本外英美法義之狀况究竟何如聞英由香港出兵香港有步兵六百及要塞兵若干殆將以此派往歟美國有派遣非列賓駐軍之說非島有著名好戰之摩羅種族美兵派出恐不免惹起多少之騷擾倘派非列賓士兵耶則今後二三個月西比利亞地方已入嚴寒期生長於熟帶地者究非所能堪且爲之急辦設備被服亦頗困恐至應出兵之時期而不能出兵矣法國有調派安南兵之說早晚當成事實自圖匪之亂以來法國固有屯駐天津之軍隊倘可派遣歟義國除駐津軍隊以外别無所有或亦取備形式而已蓋法義之駐津軍其精兵悉集注於歐西所餘無非老弱其斷不能顯大勢力自在意中也以上上海日日新聞 
[借欵與外交]  
　　鳳凰山借欵與煉鐵廠前日喧傳之鳳凰山借欵因各方面羣起反對一時頗有中止之勢昨聞林日使近又依據一月十一日外交次長與芳澤之談話認爲有效連請我政府從速决定我政府以此事關係頗鉅須徵集各方面及蘇省長官之意見方能决定辦法故目下尙未答覆外間傳說煉鐵　計畫亦與鳳凰山案有關則係傳聞之誤煉鐵廠計畫中與龍關大冶等鑛雖有關係而與鳳凰山確無牽連蓋日本注意於鳳凰山者意實在以回復鑛權爲前提煉鐵廠計畫又爲别一目的故不在談判之内也 
　　中葡國交益臻親密據確實消息葡萄牙本擬在澳門興築長堤我國以其與主權有關且東南人民反對甚烈政府乃電令駐葡代辦公使向葡政府交涉今已由葡政府决議此事作爲罷論葡國輿論俱謂在此共敵德奥之時本不宜有此舉動以傷對華感情云云葡國朝野能顧全邦交當爲我國人民所感慰者也 
　　段陸長大宴日寶陸軍總長段芝貴於二十二日晚設筵招待林公使青木中將阪西齋藤兩少將伊集院大佐船津書記官等似與中日出兵問題亦有關係 
　　湘省外交之解决關於日本以書翰抗議僑商在湘與北軍方面不甚疏通一節已經閣議討論結果聞已答復該國駐京公使謂兩國親善始終不涂已令在湘各軍隊尊重僑商並令地方長官飭屬照約保護必無他虞至貴　僑民或有不甚了解之處與軍隊偶有悞會要皆言語不通之所致亦請對於此等分子爲好意的勸導俾兩　感情母使因細故而生隔　是爲至盼 
[開濬運河工程之發動]  
　　運河督辦政府擬定　　齡凿經發表此事本借美欵興辦遷延已久業將績極進行矣其　行之手績如下 
　　（一）聘定工師　呈　　院電云前准駐美公使顧電開運河借欵洋文摩劵式當經鈞院提出國務會議議决照辦並准財政部　塡送交駐東美使代收一面電請顧公使與廣益公司接洽交欵各在案兹准顧公使電稱據廣益公司面稱美人利伯來現年六十五歲壓辦巴拿等處運河工程數十年經驗夙富性情亦佳堪充開濬運河工程師乞代電尊處請示倘蒙贊同即由公司委任約本年八月初可啓程赴華等語如何乞核示當經本處復電請按照合同第六條第一項工程師經公司薦舉後由督辦委任又第五項薪額由督辦與公司會商酌定等條文辦理拜乞查照聲明爲禱等因查南運河七釐金幣借欵合同關於墊欵及總工程師兩項均已辦妥該總工程師不日來華自應按照合問迅速組織機關前次呈請政府特簡督會辦一案迄今尙未奉准應請鈞院迅賜核議呈請頒發明令以專責成云云又國務院消息利伯爾氏電稱定於本月十八日由巴拿馬起程來華 
　　（二）組織機關運河督辦經閣議正式議决後熊保薦潘復嚴智怡爲會辦將來續行發表另設總工程司一人副工程司一人工程司五人均以美國人充之總工程司之薪俸年給銀幣二萬四千元副工程司年給美金七千元工程司年給五千元 
[南潯延長借欵之反對]  
　　南潯鐵路延長至福建三都澳抵借日欵五千萬正在違行甚急之時閩省人士已起而反對開與福建有桑梓關係之某總長前日曾因此以地圖送呈段總理陳明此路延長至三都澳之關係重要段總理答以應交曹交通總長愼重核辦至贛省方面該路董事局前所推定晉京交路之代表龔士材（南昌總商會正會長）黄大壎（新選衆議員）等已經晉謁陳督軍宣言謂南潯路抵借日債如果實有其事則是此次將該路直接送爲國有間接即送諸外人代表等雖然北上實難負責爾時迫於威勢恐不容不承認簽字陳督答稱代表有贊成簽字之權卽有否認反業之力如果有關國權理宜極端拒絶即鄙人亦萬不贊成且當隨諸君之後力爭龔等唯唯而退後又集合各代表會議决定晉京之後相機而動苟政府實行抵押即大家拒絶簽字各代表均贊成並議定如有意外即電請陳督代爲後盾又該路前協理羅朗山聞此消息擬不日召集同志亟圖挽救並奔走於新選國會議員之門請其至京時於此事格外注意俾好計劃抵制並决親自束裝赴滬與旅滬各同鄉設法冀保路權留日學生救國圑江西支部聆此消息尤爲憤激現已邀集同志磋商挽回方法（一）呈請軍民兩長快電力爭（二）通電京滬各處同鄉一致電京要求取消借欵之議（三）函請本省各界開聯合大會共籌抵制（四）函報中華留日學生救國圑本部協取進行 
[吉林反對借欵風潮十誌]  
　　森林借欵有兩起一爲濛江森林借欵二百萬地方簽訂不涉中央者一爲吉黑兩省林礦借欵三千萬中央簽訂不涉地方者濛江借欵先由吉林實業廳陶昌善與外人訂約由督軍孟恩遠省長郭宗熙簽字送農部查照備案農部以森林國有省中不能擅押外欵特派參事秦瑞玠赴吉調查但借約已簽卽借額二百萬元之日幣除去四扣十萬外孟督已劃付新購日本軍械一百三十萬只存六十萬以日幣折合華幣只剩三十六萬餘元存在吉林官銀號以四百萬之銀號官帖作抵木已成舟無可挽救現在部中擬分　江伐木利益俾後日部與省各得其半此一事也吉黑林鑛欵先由吉林林務局長胡宗瀛與日人議約經財長曹汝霖農長田文烈簽字由交涉署員范厚澤回吉報告督署孟督以此信欵事前未曾通知地方無有利益大爲反對迭電政府取消前議另訂條約在人民方面開吉林公民大會公推代表十人到東分呈府院都　死不認近日風潮愈鬧愈大其有謀害曹汝霖陸宗與之匿名恐嚇信致警備司令部派探係護胡宗瀛爲此案最有關係人　政府促令回吉甫抵天津仍自折回北京不敢出門聞林鑛借欵最先　動是胡宗瀛現在吉省官民兩方雖尙竭力抗爭但草約已簽墊欵已付日幣一千萬充作援粤軍費亦有木已成舟之勢聞段總理派陳文運赴吉疏通擬割出一部份利益歸諸地方以息爭端此又一事也總之濛江欵省借而部爭吉黑欵部借而省爭省部各得利益風潮自然平息嗚呼内外交爭而小百姓苦矣 
　　昨日農商總長田文烈又有一電拍致黑龍江林務局長廖訓　略云林鑛借欵經國務會議討論兩次業已增加條件酌量修改與原約大相逕庭可信無傷失國權之點俟得結果再行奉聞按該電性質似係覆廖局長者前日聞廖氏曾來電反對林鑛借欵卽此可以互證矣吉林代表在京力爭毫無效果現正繼續運動有不逹目的不止之决心乃據某通信社消息昨日吉林郭省長有電來京言已將合同内容通知各界頗能了解眞象風潮即可平息特電奉聞云云究竟有此電與否尚屬疑問但可信者吉林風潮絶未平息而政府亦絶未設法挽回蓋段總理固　爲林鑛雖送掉而不得謂爲中國有損失也兹續錄農財兩總長致銀行之第五函如下逕復者接准來函内開此次敝銀行由股分公司日本興業銀行所代表之股分公司日本興業銀行股分公司台灣銀行及朝鮮銀行三銀行受資金之供給與申華民國政府訂定吉黑兩省金鑛及森林借欵草合同竊望貴政府本於振興採金事業及森林事業之主義奬進商借日欵與中日合辦事業特聲明如左希望將來依採金局及森林事業又或計畫新事業而需要巨額之資金時商借日欵或組織中日合辦公司以謀其事業之發逹上列之件務祈賜予允諾施行等因查所稱各節自可允行相應復請查照此致股分公司中華滙業銀行中華民國政府農商總長財政總長 
[北京要人之近况]  
　　徐樹錚二十三夜抵京後翌日午前即赴國務院會見方秘書長在四照堂有極長時間之談話態虔頗爲軒昻隨從軍裝皆嶄新言論日氣亦較高亢可信於時局仍爲絶對抱樂觀者午後徐赴段宅並與龍裕光會面又聞奉天軍械問題圓滿商妥新兵已及半數急待成軍徐氏日内尙擬赴保定洛陽信陽等處視察新兵 
　　張懷芝以曹經略使不肯南下請設四省副經略使卽以徐樹錚充任巴見前報兹聞政府對於此請極表贊同擬於二十五日提出國務會議通過後如無他項變化即以明令發表矣 
　　龍裕光與龍濟光龍裕光爲援粤緊要事項由港北來於二十三夜七點五十分到京翌日與龍濟光偕訪徐樹錚並謁見段總理龍裕光寓宜武門外米市胡同東夾道本宅龍濟光聞龍裕光由港來京二十四日午後十二點十分亦由津趕回在米市胡同本宅召各隨員等有所集議事畢備有一公函致參陸處兹據其密通者言該公文内容係陳報雷州被圍已派瓊崖道尹周沅帶兵渡海救援並籌進路及爲新軍請領餉彈等兩大事件 
　　龍濟光此次赴小站據其隨員某云前次由鄭英啓帶赴小站敎練之新軍人數共二千名新由錢錫霖從山東招來之七百人續抵小站現亦從事敎練兩次合計二千七百名龍使此次所定計劃爲兩混成旅其第一旅旅長預定爲鄭英啟第二旅旅長爲錢錫霖現雖缺額尙多而分赴各路招募各員刻正積極進行少有成數即陸續開往小站龍使在小站時並經派遣專員分往督促緣龍使早經商之軍事當局無論如何務在八月以内募足兩混成旅之數隨到隨練至遲在九月中旬聞必可敎練成軍 
　　曹銀據財政界確息川粤湘贛四省經略使毎月經費現經財部與參陸處詳加核辦刻已决定毎月以七十萬元爲度已電知曹經略使查照矣惟張懷芝則進退失據但日促曹錕南下以資臂助而曹在今日毫無南下之意張獨負此任心實不甘除特電中央請任徐樹錚爲國省經略副使外又有電來京稱關於援粤計劃尙有應接洽之處特派參議汪樹勛即日北上先至津謁商曹使即入京面陳一切所謂接洽者無他仍對曹使勸駕而已 
　　熊希齡民國四年因兩淮水患即有開濬運河大計劃美國允以極低利息借給資金並派二工程師分投測勘去年曾交付墊欵着手測量現在測勘事畢義實行興工開濬照章中國應派大員督辦聞當局頗以朱啟鈐君熟悉河工欲以督辦一席相煩遣人往徵同意朱君力辭不就現擬以熊希齡兼任二十五日提出閣議通過卽可發表 
[帛黎供職中國之歷史]  
　　法文北京日報載最噩耗傳來前中國郵政總辦帛黎氏忽於月初在法國逝世按帛氏在中國供職多年其初以辦事員之資格於千八百七十四年四月入海　供職計先後任事二十七年千九百零一年繼阿拉斯脫氏任郵政秘書長其時中國郵政尙在赫德氏管理之下先時中政府於千八百九十六年三月二十日下諭創辦郵政開辦伊始困難殊其帛氏艱苦任職成效卓著當千九百十一年五月郵政與海關分離時郵政改歸郵傳部管轄任帛氏爲郵政總辦帛氏熱心任事中國郵政發逹之速以帛氏之力爲多帛氏終其身効忠於中國並先後在俄國日本義大利葡萄牙瑞典高麗　職得有勳章云 
[潇湘軍事要訊（長沙通信）]  
　　南軍大舉反攻湘南方面之南軍現已預備大舉反攻其計劃擬分兵四路（一）以湘軍出　縣反攻茶攸（二）以粤軍由郴縣出永興反攻耒陽此兩路得手後一出醴陵趨瀏陽一出衡山趨湘潭（三）以桂軍由零陵攻祁陽（四）以滇桂軍由零陵出東安以攻寶慶此路得手後卽出永豐夾擊衡陽背面現在此種計劃已爲北軍所偵悉刻正分兵迎戰並已將直軍第三旅由衡山調赴前敵以厚兵力 
　　吳佩孚决不再戰吳佩孚對於戰事久已持消極的態度昨張樹動由衡陽回省（張氏前奉曹銀命令往驍陽犒軍）據稱吳氏已决不再戰並謂吳氏之意實以湘軍過於驍勇不能與敵粤桂軍雖以善戰著稱然一經敗挫即行散亂湘軍以深得戰術雖大敗之後仍可立時集合再行戰爭若再與之接戰必敗挫無疑不若駐守衡陽徐圖進取反較爲得計云云故吳佩孚趙恒惕所部之軍自前次劃界停戰後迄今尙未接火也 
　　馮旅中立之近聞馮玉祥據常德宣布中立之說湘政府仍否認其事此間某報紙日必證其中立說之不確惟外間傳聞則謂馮旅中立確實可靠且謂馮旅與段系之感情素爲惡劣無論如何馮氏終必不爲所用即論此時並未中立恐終久亦不免於出此云云 
　　湘西亦組設軍政府湘西之田周等近爲圖謀事權之統一起見已組設軍政府並已推定田應詔爲督軍張學濟爲省長周則范爲巡閱使胥大誠爲財政廳長並兼任辰沅道道尹劉廷漢爲政務廳長此外如銀行經理及警察總監等職亦已分别推定並聞田張等以政府成立需欵甚多即各路軍餉亦應預爲籌措因即加發疏通銀票五百萬兩銀元票三百萬元銅元票五百萬串以充軍政各項費用 
[鄂西北之戰况（赤水）]  
　　湖北施宜之戰似得半身不遂之症一息奄奄苟延時日只苦鄂西之民生産蕩盡無有可歸而已南軍近又有大舉東下之信實則不過調石青陽一部分之川軍出夔萬以逐入巫峽之北兵李炳之之軍不能孤守退回巴東以鎭川江之口石軍雖有　襲巴東之意而北軍陸守萬流水則用江貞淺水輪抵駐鴨灘石軍欲出亦不易易方巫峽新敗之時朱廷燦之一旅即乘左翼之虚取道竹房由川鄂陜接壤之區入川之邊是地防兵特少於是取得青龍坡界嶺進逼巫溪縣以封鎭奉節川軍北通鄂陜之道是北軍中路不利而左路可以償失至於右路爲王都慶一旅與黎王之軍相持黎王純用遊　之法出没無常日道路熟習登山敏捷北軍不能長驅直入故此路之戰因以停頓在吳光新之意此時本欲停戰因部下之兵轉戰屢月死者病者已去過半且詩當盛署涉施宜之高山入巴蜀之烏道皆兵家所忌兼之前有勁敵後無援兵故以限期停戰爲宜祇以北方之主戰者屢促吳氏進行允以南下之奉軍若干爲援因此吳氏有欲罷不能之勢至於湘省近况前敵停滯表面上前敵各將領與張懷芝司令仍電報紛忙而實則無心作戰昨有一電謂南軍兵力增加　改當德　逼耒陽侵入　縣延及寶慶戰續延長數百里西南加兵數萬人不久當有大激戰請速派奉軍趕　經略使南下云云種　驚人之詞天花亂墜其實南軍進行已久其戰線東始　縣安仁西迄新寗武岡本有數百里之區域至於湘西周田得黔軍之援辰州　浦皆駐重兵與湘南聲勢相應惟難於接濟尙未貿然大舉北軍將帥乃藉此爲題又致電中央稱奉軍若干至安仁蘇軍若干至耒陽魯電若干至攸縣皖電及第七師布於祁陽邵陽且謂進佔某陣地擊敗某軍隊出種種自大之言不知吳馮已自行結約劃地停戰又烏從而有大激戰不過藉此題目好索餉索械而已 
　　施南之民最苦即小村落亦被其擾市鎭稍大者無不燒搶罄盡然每一隊兵來必恭頌曰貴軍愛民如子　過秋毫無犯其實除秋毫而外無所不犯也吳光新得巫山後鑒於鹽斤之利竭力疏通江道特巫山巴東兩　設轉運局以兵衛之示其保商保民之意然抽稅過重供兵　資且　兵上阻初雖有稍稍入者一二次即竭其源今南兵復出三峽所設之轉運盡撤而封鎖江口禁止川鹽入境冀殺南軍之財力刻下南軍有反攻之勢據軍事偵探報告悉調川黔滇聯合軍出城口萬源取紫陽孝義大道出秦嶺與廣元寗羗一路　軍長安而人鄂故鄂西之戰事尙未可知耳與鄂西同樣告警者有鄂北之張聯陞蓋張鈁張堅兩人招集陜豫鄂地方亡命土匪以成軍隊擾於陜豫鄂之交界處張聯陞已將　陽之軍一圑調往鄖西及白桑關等處防範惟是襄鄖之民多强悍爲匪者素多今皆用護國民軍之名義拔劍而起鄉下之有財産者勒出軍餉無財産者無生可謀流而爲匪以是匪愈多而聲勢愈大襄河唐河丹江諸流域下而及於隨棗等屬均成匪世界矣 
[舊國會之新氣象]  
　　參衆兩院議員十九日在省議會特開兩院議員談話會下午兩點三十分鐘開議公推吳景濂主席報告開會理由畢並報告衆議院應予解職議員人數兼述王紹鰲來函大致即預備擬於八月一號正式開議情形希望兩院同人萬勿輕於　粤以免延誤會期云云繼由參議院全院委員長趙世鈺報告參議院應予解職人數及候補議員分班遞補方法調查候補議員原選名字次序應予遞補情形畢主席又謂今日開談話會之主旨應與諾同人商榷者約有數端第一爲擔任通知候補議　辦法第二爲擔任招待後來之議員方法謂此次來粤同人旣無黨派關係又無權利思想完全爲擁護法律而來同人中固甚希望後來者之踴躍顧廣東風土人情逈異他省初來斯土者均極或不便兩院雖設招待所勢必不能周到擬由兩院到粤同人中各省推出一二人專任招待各本省之後來議員似較便利抑或另有招待方法應請同人討論衆　員賀贊元發言贊成主張即由各省議員自行推舉一人主席謂同人如無異議即照此法辦理衆無異議第三爲遞補議員經費支給問題亦略有討論衆議員某君謂當然查照成案辦理主席謂查國會議員歲費支給規則係由兩院議决公布已屬已成之例候補同人亦均爲護法而來對於此項支給歲費辦支當能相諒第四爲關於國會正式開議後應行籌備及提議事項討論畢衆議員吕復提議謂兩院同人中有已經到粤而又因事赴各處者亦不乏其人現在正式開議在即應請兩院議長及參議院委員長速即拍發急電敦促回粤以免貽誤正式開議日期末由衆議員陳策報告唐政務總裁狀况及日本朝野對唐歡迎情形畢時已將近四鐘始由主席宣告散會開議完竣卽用參衆兩院名義發出通函云敬啓者本月十九日兩院議員談話會議决事件謹條列如左一推定各省招待員毎省參衆兩院各一人擔任寄遞本省遞補議員通知書及招待到粤諸同人於三日内舉齊報告到院二遞補議員歲費按照國會議員經費支給規則辦理三開議後對内對外　有正大之宣言及堂皇之議案由兩院同人及時凖備 
　　四電　在滬同人速來再現在到粤　院議員將足法定人數頃接褚輔成君電稱議員人數已足定二十五日動身云云本月内　可正式開議除第二第四兩條業經飭廳照辦外其第一第三兩條應請兩院同人積極進行共扶大局不勝盼禱此頌議祺參議院衆議院同啓 
　　參議院議員李述膺昨提出修正中華民國軍政府組織大綱應繼續有效議决案文云國會非常會議所議准之修正中華民國軍政府組織大綱第十　條本大綱至大總統能行使職權時廢止今國雖得繼續開會而大總統未能行使職權故提議將國會非常便議所議决之修正中華民國軍政府組織大綱應繼續有效其中規定關係國會非常會議之職權由國會行之是否有　祈衆公决參議院秘書廳現已組織完備　容　分文牘速記庶務會計公　總　六　　事兹　該院　到之議　姓名　數　下　　　 
 
 

Page 7

 
 
　宋　　李仲翔沈智夫丁六皆實瑞　陳曉繼劉瑞南劉芷芬李茂之　　丞　蔭南梁桂山張鐵光周伯超梁曉鎗吳景鴻陳煥南王賡山彭介石林子超馬良弼吕天民　道　王治安蕭寶中李　　傅友于虚雲村黄希陶陳貞木萬紉千梁範西謝愚守王　塘焦武功范合侣劉份叔王笑雲周違知李龍門邱連甫　萱甫鄒樹聲虚書田湯斐子蔡少貢宋逸先居覺生李　丞田次　丁　仙李愈之彭策遐馬君武嚴勇可蔣潤生李健菴楊滙川趙漢池李南彬何士果陳子莊王亮齊襲品表江注元朱伯錢宋子靖馬樾菴楊業銓王太張蓮仙劉禹生文仙舟廉沚蓉趙其相虚信恭董堯封秦介候楊暢卿納作霖陳演九謝叔野許違夫何幹廷黄克承何伯龍曾産謝叔騫何民巖張魯泉揭友莘高蔭　李　荆姚幹卿　濱南楊濬川汪鞠友鄭平甫張復元郝仲青金仲孫苗霖生李古民候意　張漢劉羣士張我華襲北居 
[西南聯合政府近事紀]  
　　岑春煊抵粤後以陸榮廷在桂久未來粤曾擬躬赴廣西一行嗣四各方面要人紛至杳來未克成行已先派國會議員王有蘭代表兼程赴桂訪晤陸氏惟岑氏仍欲親赴廣西一探陸氏近狀俾重要問題得以解决昨二十二日早三時由天字碼頭下廣西第六號巡輪四點十五分即展輪西上同行者有冷雨秋張岳軍及國會議員金仲萱其隨從人等則分乘廣明巡輪聞旬日間即可返粤 
　　岑春煊就職總裁後一切要政現已着手遵行一俟陸唐孫來粤即可大開會議頃聞岑氏連日與伍林兩氏先行磋商軍府應先組織各事計（一）依大綱設立各部以統轄西南護法各省之一切政事（一）調查護法各省財政（一）專設籌餉機關 
　　五月分廣東省應收支各欵昨已經財政廳造具月報書表具呈當道備案内容擇要錄下是亦與軍政進行略有關係者也國家稅收入八十六萬二千三百七十八元二毫二仙地方稅收入二十九萬四千三百四十二元八毫另欵收入一百五十六萬七千○○九元二毫二仙統計二百七十二萬二千七百三十元二毫四仙國家稅支出八十八萬八千六百二十元○三仙地方稅支出一十八萬九千四百六十六元九毫一仙另欵支出一百六十三萬六千三百二十元○一毫統計二百七十一萬四千四百○七元○七仙 
　　陳炯明再催陸總裁電云南寗陸總裁廣州軍政府岑總裁伍總裁林總裁莫督軍鑒幹老蒸電敬悉北庭逞兵誠爲日急軍府成立經緯萬幾廣益集思羣情欣仰總裁主任幹老推議雲公大略鴻才克膺斯席衆望所繫無不樂從并希幹老軫念時艱即日蒞粤協力主持挽兹刦運不勝翹企之至炯明叩删印 
　　孫中山近託居覺生君賫函來粤分致伍林兩總裁並國會表示就職决心兹將原函錄下敬復者貴會代表居正焦易堂兩君交到貴會議公函並政務總裁證書均已領悉文之德薄能鮮前者早有遺大投艱之懼方謂辭職以後但求畫匹夫之責以衛國或可稍補前愆乃貴會議猶復屬望於文而又委之以重任此心彌覺内疚惟私衷所竊喜者則正式會議已成立開會國法之擁護有人一經依法組織政府卽所以扶危而繼絶改組軍府一案已成過去問題國民所屬望於國會者諒不在是其詳已與居焦兩君而談兹不多贅區區愚忱始終尊重國會因而尊重貴會議是以當選證書已經收受雖不欲再居諸公之先不敢不請從諸公之後稍有未盡之責仍當効其棉薄此復孫文啓 
[蓉城之學生救國會（成都通信）]  
　　七月七號午前十鐘省城各校學生假鐵路公司開救國會成立大會到會約百餘人其開會秩序分爲七端如下（一）報告開會大意（二）請來賓演說（三）報告經過情形（四）通過章程（五）公布電文（六）選舉職員（七）恊商第二期辦法開會後首由臨時主席陳野鶴報告云學生救國會無政治意味無黨派思想完全以愛國及發展工業維持國貨爲主旨望諸君一致進行庶不負本會救國宗旨次來賓楊松年演說云貴會旣無政治意味又無黨派思想甚爲欽佩但救國不惟學生無論男女老幼俱有此種思想今以中國情形論惟學生熱忱最高然考之實際已較前似滅實因民國成立以來有少數人陽爲愛國隂實自利以致一般眞愛國者灰心故此次救國會成立宗旨所在須不避艱險一意孤行有志竟成可爲諸君預賀省議員游聖祥演說云各位先生辦此救國會運熾日前到會即見諸君熱忱異常佩服但是組織手續上不能不略爲貢獻救國會之發起不止四川上海已先發起上海交通便利貴會宜將川省組織法及進行手續通信上海揭載報章使全國皆知然須知救國二字係出於千鈞一髮之時始有此事我國自革命以來從前官僚種子仍充斥其間如　禾然當去莠拔荆然後嘉禾始能暢茂學生宜將民意提起一致進行伍西垣演說云諸君今日開會必收良好結果凡國之盛　視民氣强弱爲轉移楚雖三戸可以亡泰民氣一經提倡即如金城湯池諸君此會一開各省相繼而起必收旋乾轉坤之效此可爲諸君　賀者也周孔生演說云余亦學生一分子短於言詞處於學生地位上有無所　　之政府下有麻木不仁之人民學生無械無餉何法可以救國通電反對是空言之救國一次阻止二次復來故今日最要者在仲張民氣鼓吹與論提倡國貨從實業上根本做起望持此永久之精神堅持到底方有效力苟平邦演說云兄弟對於此會有太息着一有可喜者一太息者我國不幸而有此會之發生所可喜者我學生界猶有不避艱險不畏强禦之學生我國即可不亡伹諸君以民氣爲後　不能因他方之阻障而消此壯志想此種救國會不止四川一隅以後之　有數種辦法希望各位堅持進行責無旁貸李松生報告本會籌備期問已滿今日乃第一次大會本會係傭才學校楊省吾楊希賢二君發起由二君而增至十四學校而全體學校勢力　脹實有異於尋常者值此時勢如何愛國有厚望於諸君其經過情形大概如此云云李鏡如宣布章程云大會旣已成立如何進行今已擬定簡章今將簡章逐條宣讀如有疑義可發言解釋陳野鶴云第二條當加入發展工業奬勵國貨衆贊成衆有謂將糾察部取消者有謂文事部當微求各方投稿者有謂將文件編集成册輸送各處者有謂第二條當改爲本會以逹到取消中日密約及厲進人民愛國心爲目的者以上數事亦均贊成宣讀已畢即公布電文由徐適度宣讀經衆損益數字明日即發旋又選舉職員用指名選舉法其總幹事一人選定四川法政學校李嵩生副幹事二人爲外國語專門學校梁誌誼儲才學校楊省吾庶務主任一人選定高等工業校傳友仁庶務員四人爲樂羣公學吴幼雲叙屬中校李鏡如甲種工業校陳國言熊志寰文牘主任一人徐舒圜文牘員　樂羣公學王兆文叙屬中校王硯清交際各員卽以各校代表充之 
[皖省近事]  
　　參謀長儲耕野近以省蕪防務重要特於日昨開軍警聯席會議援照上年戒嚴成案並咨水陸警廳協同辦理派員至郵局檢查郵件以昭愼重但電局則由葛局長自負責任不另委員 
儲參謀長現以省城防務佈置妥貼特於昨日午後（二十四日）搭江永輪船赴蕪鎭攝矣 
　　黄雋珊省長現擬籌辦金庫質券抵押一百萬元以四個月償還利息二分刻正與財廳長劉吉市計畫辦法一俟就緒卽擬實行敎育廳長董亨渠對於敎育頗思整理所有前次敎育行政會議議决之案擬提前施行現已飭各科遵照辦理 
　　省庫支絀已至極點所有收入除供給軍需外行政費用涓滴毫無現黄省長擬援曩日成例將各薪俸暫減二成發給以濟眉急皖省省議會議員初選期已近（八月一日）第一區懷寗縣對於此届初選競爭劇烈現初選票毎張價洋二三角不等 
[宿遷罷市之經過]  
　　江蘇徐屬之宿遷爲土匪出没之區張勳未復辟前其部下馬隊營長錢　子爲駐宿之防軍地方人民受其蹂躪甚於匪禍以故地方人民厭兵甚於厭匪然以張之勢力亦莫可如何張復辟失敗錢之軍隊改隷白寶山部下毫無去宿之志適李督軍調七十四旅旅長陳訓元全旅赴徐因事未能直逹嗣奉令即駐宿錢始不能　棧開往距宿百餘里之韓家潭駐紥然其恨宿城人民甚爲切齒現徐屬之蕭縣失守土匪縱横陳旅調赴徐州錢即乘此機會將軍隊開宿到時聲勢洶洶地方人民以無力反對相率罷市該軍無物可購銜恨益深於是相率强搶商民罹刼者不堪聞問宿縣知事嚴竹山會同商會會長　而調停無效因之電省請示辦法現海州白鎭守使電宿飭錢即行一面調沐陽防軍田志剛火速前往日昨督署復電淮海兩鎭守使會同辦理善後一切刻聞錢軍已往他處田軍亦到宿商店已開照常開市惟土匪經此一番波折勢燄復盛泗陽亦大爲震恐也 
[徐州快信]  
　　徐州自本月初間第七師軍隊調赴湖南張鎭使兵力單弱謡言四起人心惶恐又加蕭縣被匪攻破徐城巨富張某被架車站崗警拒傷斃命更屬風聲鶴唳當時有與奉軍某要人有關之某紳以私人名義函請設法撥兵到徐次日即得回音略謂山東駐有奉軍可就近電請無不應者某紳接此信後擬就電稿即欲拍發當被商會某君勸阻謂徐屬蘇省自應向蘇督告急乞援隣省客軍理由似不正當因此未發閱兩日七十四旅始到徐而有此一翻舉動奉軍始有來徐消息徐人士則極力設法擋駕似或不至見諸事實數日前有奉軍二三十人駐北門街徐樹錚家中（徐本蕭籍向住徐州城内）因此盛傳奉軍業已開來實則保護徐宅與地方防務無關　也 
　　第六師第二十二圑第三營營長汪景漢於二十四日夜十鐘統率全營抵徐州車站二十五日下午一鐘二十二圑圑長畢化宇率第一營抵站　將第三營　　平出口（城北十八里通電）碼各縣要道）駐紥第一營及圑部仍駐車站今早又到　　　兩連據聞第六師尙有十餘營　徐駐防將陸續開來 
　　第十區省會覆選　　業據七縣報告初選竣事惟蕭縣因匪亂舉辦較　尙須兩三日方能報到田紹白監督已定八月一日舉行覆選各縣初選當選人到考將及一半拔　此次八縣共爲三百六十人應選出議員十八人 
[杭州快信]  
　　閩電浙軍平和兵站司令部已奉童副司令飭移駐粤東浮山距平和前方約一百三十里之遥 
　　一師二圑二師八圑續行微兵委員已分别　定准下星期一日一律出發 
　　中央籌備圑會事務局通電本届參衆兩院議員遵　赴京者自本月二十六日起業由本局分電衝要路站概給乘車免費證僕役一名亦准給三等免票以示優特 
　　吳與沉瀆鎭賭匪拒捕奪犯毆斃水　第十四隊五號巡船長應雙桂并傷巡警兩名死事甚慘事後獲欽某等三名已解交嘉湖王鎭守使署訊明將處死刑并由趙隊長等發起開會追悼呈請優卹 
　　部頒警官畢業任用章程到浙後警務夏處長查本省速成科曁通學班警務研究所畢業人員現充警差甚夥應否變通辦理呈由　長咨部核示現已得覆除現任各員不計外速成科原係九月畢業再入研究所補習兩月應　爲合格（一年以上）餘可無庸置議 
　　任用知事汪仁濬前日由定海查案旋省昨奉委代理嘉與第二區　酒公賣分局長 
　　各屬繭捐局長連日紛紛旋省禀知　局銷差 
　　財政廳張道生氏電致本署准今日（二十八）返杭 
[南京快信]  
　　蘇新參衆兩院議員今日首途北上李督派王副官長齊省長派俞道尹恭送渡江登車 
　　江寗地方廳收受省議會初選舉舞弊控訴案共有十數起現聞有潘某朱某等數案已自請撤銷 
　　魯張樹元因蘇魯交界匪勢仍熾昨電李督商兩省派員協商招撫辦法聞李督主剿不主撫擬聯蘇魯皖豫四省合派得力軍隊專任包團痛剿以防此擊彼竄 
　　新安武軍統領尹鳳山電稱已將　山股匪擊散現會合張司令大隊痛剿 
　　第六師之畢團長昨率所部三營開赴宿遷塡防 
　　豐碭沛等縣亦因地方被匪蹂躪紛電省請辦災賑 
　　聞倪嗣冲擬將新招募之一旅開赴安慶省城駐防昨派王平楷赴省擇勘營房 
　　海軍藍總司令從李督之請昨調湖　靖安兩艦來寗駐泊以固江防 
　　前湖北協統張彪集資五十萬擬在寗組織墾牧公司呈省署請將八卦洲准予開墾齊省長以有碍旗民生計批駁未准 
　　下關商民韓世昌等以李督治蘇保商衛民地方受福匪淺特製澤被東南四字匾額昨用彩亭送赴軍署懸於大堂東邊以表德政 
　　李督特捐廉一千元賑濟魯省水災 
地方通信 
[松江]  
　　設局收買螟蟲螟蟲復發已見蔓延之象縣署先後奉到省電嚴飭限期肅清並派省署施科員來縣籌商肅清方法當經李潤之縣長邀請螟蟲考查圑普通圑員吳步蟾到縣會商議定從收買着手先在五庫小西涇兩鄉設局試辦所有收買費用奉省令指定在積榖項下開支現省委施君定二十七日前赴金山縣查勘俟勘畢歸來再赴本邑各市鄉從事複勘 
　　處理初選訴訟各縣省議員初選當選人業已次第選出惟各當選人中往往有被控於初級審判機關判决當選無效者齊總監督以現在複選期近若再變更諸多困難爰電初選各監督處理此事大致謂初選當選人經初級審判機關判决當選無效者須經上訴判决後方能確定現在複選期近萬萬不能濡緩遇有此類當選人應暫變通給證俾得凖期一律投票 
[太倉]  
　　第五區籌備覆選省議員第五區覆選監督許炳榛定八月一號在太倉城内議倉事務所投票初二在縣大堂開票并　派定執事人員行知太倉嘉定寶山崇明各縣在案兹許監督恐選民　齊不敷　　除飭鹿鳴旅館等再租民房外又商借縣立高等小學堂爲各員寄宿舍不過自　伙食鋪蓋燈油而已此例向無規定誠恐地少人多特　預備住否均聽其便 
[無錫]  
　　大慶屬捕盜詳情前晚縣署水陸偵緝員戴靜山據眼　薛子華報告有水貨帮巨盜楊小八子帶領同黨多人女盜數人小兒數名由水路來錫分　盜船四艘内裝小麦及鹽　葡之類　有快鎗手鎗子彈此項盜匪專在水而行刦此次來錫銷誠等情蒙偵緝員當即率隊士帶回眼　馳赴黄埠墩外吳橋下盜　所泊左近　行捕獲王叙亭王有能兩名其餘楊小八子及胡有成兩名探悉已往馬路上游玩戴等隨追蹤至漢昌路見楊胡二盜走入大慶園晚餐於是警備隊長劉子久偵緝戴靜山與眼線登樓追拿樓下已飭所部隊士散布守候楊胡二盜正在暢飲之際忽　來人衆多知事不妙即擬逃逸下樓奔至梯邊正欲躍下詎爲旁立守候之某隊士用力一推楊盜立足不穏直滾下樓某隊土亦一躍而下跌在楊盜身上用力　住不放楊盜尙開放手鎗二響從旁飛出未致傷人樓上胡盜因孤身難敵即被擒住亦乘間開銷三響均從窗口彈出各偵緝隊士隨將兩盜捆解縣署釘　發押旋由吳警佐訊得盜舟尙在立即電告水警第二區隨派水巡船多艘前往兜拿當獲男犯俞　松一名女犯王周氏吳胡氏楊孟氏及小孩五名並盜舟三艘滿裝米麥　　干贓物甚多一併解案當夜經王承審員提訊各犯均供鹽城興化人楊小八子胡有成已認在如臯一帶水路行刦不諒王叙亭等尙不供招惟盜舟共有四隻除獲到三艘外餘一艘逃去故快槍並未查獲師區長已飭師船分頭追捕務獲究辦 
　　選舉訴訟之省電縣署昨接省長通電内開查二年一月敬日政府公報載籌備國會事務局致山東都督號電凡訴訟經過上訴期間始爲確定遇初選之選舉訴訟雖經判决然未確定則仍有效複選届期應舉行舉行後確定無效再行改選等語現在省會複選在即各初選當選人無論有無訴訟會否判决均應依法給證一體複選合亟通電遵照省長齊等情楊知事奉電後當即遵照辦理 
　　楊知事率警出巡近日四鄉迭出盜案楊知事特於昨日偕水巡隊長湯麓柯率領全體巡船駛往各鄉游弋以資鎭懾而素在各鄉　設賭台之巢湖紅帮匪徒一聞楊知事到鄉均紛紛避去未知知事去後匪徒能免復來否 
[鎭江]  
　　米糧不准出口齊省長近聞鎭錫蘇滬等處糧價平減恐各處米商紛起要求弛禁特通飭各屬重申禁令以杜覬覦近有鎭郡商人某某等赴省呈請收回運米禁令省長批運米出口關係地方安危何得率請弛禁特斥不准一面電令鎭江關周監督丹徒貨物稅趙所長轉飭所屬一體查禁毋任夾裝出境 
　　烟業近聞西烟産自秦陜爲鎭郡商業之一大宗被捲烟輸入後已有一落千丈之勢邇因陜西軍事吃緊來源斷絶業此者頗覺束手無策該同業於日昨集議决定以後惟有略增市價勿多售出暫行維持 
　　省會覆選續誌舊鎭屬徒陽壇溧揚五縣爲第七區覆選監督程學恂已示期陽曆八月一日在鎭投票並行文丹陽金壇溧陽揚中四縣初選監督仰各該邑選民届時一體來鎭投票以重選政 
[揚州]  
　　統領返揚緝私兼巡緝隊統領劉苕青前因公赴京勾留月餘兹已事竣於二十五日返揚備文呈報軍署任事矣 
　　區長易人大橋警察區長黄君轉任事以來不洽輿情經該處士紳在縣控准撤差遺缺委宜陵鎭警區長陳竹孫接替 
　　整頓房捐本城房捐原爲補助警費而設現趙所長以收數短絀擬將正　兩月減半收取之例取消藉資抵補業已指令經微員夏仲蓮遵照辦理矣 
　　又一選舉訴訟省會初選舉自發表後控告當選者已有十數起現公民王雲龍蘇大年又以當選人張廷鈞身任警務稽查請縣取消選舉權趙知事特飭警佐陳鏡如查復 
[南通]  
　　鏟除盤籃沙壩有期本縣公署昨奉蘇常道尹轉來省電略謂叚山附近私築夾壩一案前經會商辦法電陳省長察辦在案兹奉覆電以該道尹召集四縣知事會議此壩築成後通如種種受害萬無存留餘地請即鏟除以順洪流而　捕救應准照辦由該道尹分飭四縣邀集諸紳眼同開壩以昭妥愼而免藉口仰速遵辦云云盧知事奉令後擬於八月三日往盤籃沙開壩已電呈道尹轉請省長令派警備隊恊助并邀回水利會保坍會紳士届期到地眼同　除 
　　承審員勘驗餘東盜案餘東吳友邦家前夜忽被盜匪聚衆搶刦當經鳴鑼聲張盜等均一　而散詎倉皇間有兩盜失足　諸附近河中旋即斃命事主立　該地　役同　該管警區投報由區具文報縣經徐承審員預審後隨帶檢　吏　銓法警高盈川丁榮昌等乘輪前往分别勘騐矣 
[嘉興]  
　　省會覆選投票所之地點嘉興第二區覆選監督孫智敏以覆選日期將至（八月一日）所有投票場所及投票須知理宜先爲佈置親孫監督已指定舊嘉邑明倫堂爲覆選投票場所業已從事佈置共設寫票檯四只票　二只其監察管理各員已於日昨塡發委狀矣聞此次省會議員呼聲最高者爲蔣盛陸　陳施等十餘人 
　　知事催微糧賦嘉興七年份上忙地丁銀已於前月設　開徵由縣布告各業戸早日赴櫃完納在案惟本邑地方遼闊張知事以各業戸未及週知特定於八月一日傳齊各鄉村正里正莊正圩長客長等在縣諭話令轉勸鄉民將自已名下應完錢　尅日赴櫃完納以重國賦 
[天津]  
　　振武軍設辦公處兩廣巡閱使龍濟光前由奉天等處招集新兵數百餘人載赴小站訓練成軍再行南下聞已函致四省經略使曹督軍請在津埠設立振武軍辦公處並請飭屬妥爲保護　　順直不災之急賑本年順直寶抵等縣又發現水災經慈善家提倡捐欵趕辦急賑聞輸捐者頗踴躍吉林孟督軍特捐洋三千元直紳李士珍捐兩千元共已籌集萬元刻正着手舉辦賑務　　選舉訴訟之原呈省議會議員初選開票監察員公民張紹樹等昨在天津縣公署具禀呈訴爲選舉違法懇請查究事竊本届省議會選舉於本月二十日投票期至早八鐘始行開場發票查該日進場投票者多非本人異常擁搚而公民等眞名投票者反不得近前嗣因該場發票書記等　不發票致起羣毆秩序因之紊亂兼失去投票簿數本是時管理監察各員理應維持秩序繼續進行乃不意突然停止發票查現時事務所接收之票係七萬一千四百餘張以此數計僅及本區選民之半是日各册其票數一萬一千餘張而竟餘五萬三千餘張其六千張之缺數究竟歸於何項其中不無可疑且事務所内又失去發票簿而管簿者亦擅離職守隠匿他處管理監察各員不善遮飾竟將形跡暴露於外公民等以此質問彼等竟置若罔聞視此種種之情形彰彰在人耳目無可隠諱是皆違法已甚而該日之含混停止亦無正式宣告如何結果此公民等實不能安於緘默理合呈請監督從嚴查究依法懲辦以儆奸邪而維選政實爲公便 
　　災區發現蝗蜅寗晋冀縣鉅鹿等縣發現蝗蜅迭經大名道保定道呈報京畿水災善後處聞奉熊督辦指令云呈悉蝗蜅蔓延最速各該縣災後民生困苦詎能再遭蝗患仰助轉飭遵照本處前頒防蝗須知親自督率認眞撥減毋使滋生並以時值盛夏恐各縣亦將發生蝗孽通飭一體防治以杜隠患云云現已迭據呈報撲滅及預防情形尙屬認眞 
[山西]  
　　火藥庫暴炸誌二十日上午六時許東門外火藥庫暴炸守庫兵士共二十二人轟斃者四人受傷者十二人無蹤者一人未受傷者五人房屋共三十九間全行炸毁盡成瓦礫庫外民戸距離較近者屋均震動有傾倒者民人亦有受傷者至其暴炸原因毫無人的關係大約係空氣作用前數日天氣乾燥熱度甚高近三日冰雹　降又異常潮濕乾濕之空氣與暴牲之藥力相衝激往往有此危險也 
雜評一 
[國會與内閣（默）]  
　　嗚呼政府之不欲有國會也久矣前以國會民黨之掣肘而解散之今之新國會宜無民黨掣肘矣然而政府中人之長國會依然如故如陸外長之必欲於國會召集前發表使瑞其視國會如眼中釘亦可爲不容於政府中人之一證 
　　雖然政府中人之畏國會各國亦所恒有不足怪也所最可怪者今日之政府中人不獨畏對待機關之國會并同一機關中人而亦畏之如段之畏散閣而不敢更動閣員一任閣員之自願此則爲各國所無而我獨有之現象也夫恐内閣解體而致一切不敢更動試問此種相忍爲政之内閣能永久無變耶能鞏固而進謀統一耶信乎今日之政府苟安旦夕之政府而已 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國郵局發行新郵票]  
　　文滙報云中國郵務局所存舊郵票業已售罄所印新式郵票已於七月二十四日起發行共有十九種云 
[美郵局規定信封形式]  
　　大陸報云美國華盛頓郵政總局於六月三日通告各支局略謂信件封套大小不一形式不齊有極小者有極大者有三角形者有圓形者包褁旣覺費事封套易致破壞又有封套紙色黑暗或除住址外復有許多字跡寫滿信封者皆與郵章不合所有信封概須以白色紙爲之或用色紙則當用極淡粉紅色或黄色或青色之紙封面右邊宜留三寸半餘地俾可黏貼郵票加蓋郵印繕寫地址等之用封套宜用一定程式長勿逾九英寸闊勿逾四英寸庶包寄遞送較爲便利云云 
[法郵船載送華工返國]  
　　前日下午七時有法國郵船一艘由法國裝載做工期滿之華人一百五十餘名來申法捕頭特派包探前往公司碼頭妥爲照料登岸後導至大自鳴鐘捕房暫住並給飲食内有籍隸長江一帶者當晚送登江輪遣回原籍此外均係北方人俟有天津輪船開行再行遣送回籍 
[西報紀法兵之行動]  
　　大陸報云法國安特勒邦號郵船大約將於星期一日抵滬聞該船載有法國常備兵八百人此爲法國赴西比利亞遠征軍之一部分乃來自印度支那者天津亦將有法兵出發安特勒邦郵船到滬後或將開往海參崴則北方之法兵將附之同往又據外間謡傳美國太平洋運兵船或將暫行停駛俾運兵至海參崴云 
[存土送交中國政府之通告]  
　　烟土專賣一事訂於八月一號開始辦理已紀前報昨日各土行接洋商通告云通啓者本埠以下具名屯存洋藥各關棧主聲明於一千九百十八年七月三十一號起敝棧内當停止屯存煙土所有仍存之擔保當送交中國政府矣此布老沙遜新沙遜廣昌義泰土棧同具西曆一千九百十八年七月二十七號 
[盜匪乘機打刦]  
　　英租界大馬路及福建路二三馬路畫錦里一帶之電燈忽於昨夜八點三刻鐘時一律熄滅不料其時三馬路卽漢口路N四十六七號允祥卿所開之祥源昌烟紙錢莊店被匪徒三人入内以購買香烟並兌小洋爲由趁此黑暗之際跳入店堂内開放手鎗一響將賬檯上之銀洋鈔票小洋刦奪沿途連放三鎗而逸其時各店夥恐遭毒手不敢聲張迨各匪遠颺始喚捕到來急鳴警笛四出拘拿已無蹤跡旋即檢點被搶小洋一千三百角大洋十元鈔票洋五元遂即報告捕房請緝俄而總巡捕房麥總巡及新巡捕房之中西包探均至該店詳詢一切麥君當諭各包探趕緊嚴緝務獲懲辦 
[破獲恒康烟紙店盜案]  
　　盜匪張金生於本月十九晚紏同黨羽至法新租界恒康烟紙店内手持假手鎗嚇禁聲張搶取銀洋一百三十餘元而逸旋由南市一區一分駐所巡長許澤民在商船會館附近緝獲張匪解經警廳司法科訊據供認搶刦烟紙店銀洋不諱現經法捕房施總巡飭派探目沈德福等前往警廳將張匪提回捕房押至昨日解送法公堂由捕頭上堂禀稱張之同黨及贓物尙未完全拘獲請爲核示中西讞員判張還押聽候訂期提案研訊 
[行使假護照案之辯論]  
　　前漢口德國軍事處參贊瓊姆根與前在上第英租界大馬路六十四號門牌敵僑戰報館爲主任之德國人搿克司門因在哈爾濱地方混用僞造俄國領事假護照被駐滬俄總領事格羅斯君查悉照會公共公堂簽發提票交由中央捕房派令特别機關一百零一號西探目壳羅香前往哈埠會同該處偵探將搿克司門等緝獲移提來滬解送公堂研訊被告供稱是項護照並非僞造由我出洋二百五十元向西人濮生買來判令管押候再核奪在案前日午後又經復訊滙司捕房特派七十五號二十五號兩三道頭西捕將被告押解公堂候示而德國僑民到廨旁聽者仍極擁擠至二句半鐘由英卓副領事蒞廨會同關讞員升坐第一公堂集訊即據被告搿克司門稱本案原告究係何人請堂上宣布所有俄領護照並非我等所造且無甚關係曾經出資購來係預備回國時所用不知眞僞實無犯罪行爲云云繼由工部局刑事檢查科代表律師聲稱被告所問本案何人指控查本案發生之前由駐滬俄總領事咨照捕房查拿故照向章由捕房在公堂起訴况前項護照先在上海公共租界行用是以管轄權在貴公堂範圍之内旣據被告供稱此項護照出洋二百五十元向濮生買來關係非輕必另有用意雖曰並非僞造實由被告冒名頂替將他人之護照換去本人照片塗改印信與僞造公文罪案相同查貴公堂去年亦曾發現僞造瑙威國領事護照當時僞造三人逃往威海衛地方捕房亦經設法將人緝獲解案懲辦故公堂有能聽信被告一面之詞敝律師今日已將被告辯護之詞駁回應請按律懲辦等語關卓兩君磋商之下判被告還押聽候會商核辦 
[虹口發生命案]  
　　前晚有年約三旬之某甲偕乙丙丁三人至虹口韜朋路九百七十六號門牌婦人王阿毛家聚义蔴雀賭至夜半忽起衝突乙等遽出利刃將甲頭面胸背等處連戳十九刀甲受重創血如泉湧登時倒地殞命迨巡捕聞警趕來乙等三人已逃逸無蹤該捕立卽據情回禀楊樹浦捕房捕頭飭探李和卿與一百八十二號西探前往將王婦及二房東高周氏先後拘入捕房詰問一過並將尸體舁入斐倫路驗尸所昨晨禀請公共公廨俞襄讞會同日副領事林出君於午刻蒞所驗得死者委係刀傷頭部致命塡明尸格升座命將王阿毛高周氏帶案先由中西探捕投訴往查情形及王阿毛等在捕房所供各節訊之王阿毛供稱昨晚有不知姓名之三人與死者同來义蔴雀嗣我有事他往不知伊等如何起釁將甲戳斃迨我聞警趕回見甲已倒臥血泊中氣絶身死乙等三人亦已不知何往我與死者並無仇隙亦不知其姓名云云質之周氏供不知情中日官以王阿毛身染血跡恐有帮兇情事因判王阿毛高周氏押候下禮拜六緝提兇手到案質訊核辦死者旣無尸屬到場諭着地保報堂棺殮厝壇候認 
[六誌虹口方面激鬭餘聞]  
　　僑居虹口吳淞路蓬路等處之日人與美捕房華捕激鬭一事現已漸趨和平雙方各憑該管長官派員調查當時實在情形以資解决似已不致再有衝突惟連日謡言仍未盡息故前晚萬國商團美國圑員等又至虹口捕房及吳淞路等處徹夜巡邏該捕房捕頭盤克亦督率中西包探特别巡捕及荷鎗印捕分班按段梭巡直至天明始返該捕房夜差華捕前晚本可一律上差惟須要求二三人爲一班以備不虞捕頭因謡言未息深恐再生枝節故仍諭着與滙山滙司等各捕房印捕對調出差云 
　　二十七日大陸報云昨夜虹口有上海團練隊若干人及特别巡捕三十二人從事巡邏虹口菜市自晚間起即有印捕一排執鎗守衛不許閒人入内夜間並未發生事端日領事請於菜市裝燃電燈今日將照行虹口之華捕須俟謡言息後再上夜差 
[一星期間之金融市况]  
　　本月二十二號至昨日止此一週間除本埠麥加利與花旗銀行裝往香港大條銀八十八條由美國運來大條銀九十六條之外其滙豐道勝等銀行均無銀洋進出而交通中國兩行裝往漢口一埠共有洋五十五萬元又運往九江二十萬元兹將逐日細數錄下（二十二二十三號）均無（二十四號）北市滋康錢莊從寗波運來洋四萬元中國銀行亦由甬江載來洋十萬元又裝赴漢口洋十五萬元麥加利代大德昌銀號裝赴香港大條銀五十一條又花旗銀行代裝去大條銀三十七條（二十五號）中國銀行由寗波來洋六萬元又裝往九江二十萬元（二十六號）中國銀行又從寗波裝來洋五萬元麥加利銀行由美國裝中國郵船（南京號）來大條銀九十六條（二十七號）交通銀行裝往漢口洋二十五萬元中國銀行亦裝去洋十五萬元 
　　邇來滬地銀根緊迫所有南京造幣局所需之銀兩此一週間並無裝去其國幣亦無來滬未識是否暫時停鑄惟四川漢口等埠近旬日間之商業漸見轉機由滬裝往之棉紗疋頭絡繹不絶是以銀拆自二十四號之後最大二錢最小一錢三分蓋以各錢莊之街底存數約有四五十萬兩而現洋（指錢莊）尙存二百萬之譜（華商銀行不在其内）以故二十七號上午洋釐（國幣）又跌至七錢一分九釐（墨幣）七錢一分九釐八七五幸漢口需洋甚迫由滬上中交兩行運去不少故其價不致續跌 
　　大條銀價自本月初變更以來迄無改動而鎊價自二十二號漲二五二十三號漲二五之後直至二十六號縮去二五計四先令九辦士較前星期六日之鎊價只漲二五所以本月份標金之價漲落相差二兩上下 
　　現貨赤條目下廣帮不動致價疲軟銀樓飾金永豐餘足赤現售四十二元恒孚與大同行均售四十三元 
　　昨日星期六調查中外各銀行所存大條銀曁銀洋之數列下 
麥加利存銀一百四十五萬洋一百五十二萬大條一百八十九條滙豐存銀三百九十八萬洋二百五十六萬大條六十三條德華存銀四十六萬鈔票六萬元道勝存銀一百八十萬洋四十二萬大條六十條正金存銀四百四十三萬洋六十萬通商存銀三十萬洋五十萬東方存銀三百十六萬洋四十七萬花旗存銀一百三十八萬洋八十萬華比存銀六十萬洋三十二萬和　存銀三十萬洋一百十二萬中國存銀一百二十萬洋三百五十二萬台灣存銀一百十七萬洋七十三萬住友存銀六十七萬洋三萬各錢莊存銀四十萬洋一百八十五萬交通存銀一百二十一萬洋一百四十八萬有利存銀三十萬洋十二萬三井存銀十九萬洋十一萬三菱存銀十一萬洋四萬朝鮮存銀三十二萬洋四萬中法存銀五十六萬洋二十六萬總計存銀二千三百九十九萬洋一千六百四十九萬大條銀三百十二條較上届（二十號）多存銀二十七萬洋則少存四十八萬大條銀多存四條其華商四明永亨聚興誠等銀行所存之數不在其内 
[舊國會議員起程往粤]  
　　旅粤舊國會行將開會所有散寓各省之舊參衆兩院議員迭經駐滬通訊處分投函催業已陸續來滬報到者計有三十餘人現通訊處因開會期迫已向昌興公司預定艙位即於今晨乘該公司之孟鐵科而號由滬起程赴港參預會議云 
[開浚河港之籌商]  
　　公共租界楊樹浦巡捕房前面向有巨港一條乃由黄浦江通逹入内沿藍路經高郎橋往東至引翔港鎭索爲該處居民水路往來之要道且自華德路築通至該鎭以後中外商人之在該處創設棉紗洋線毛巾布疋染織鉛筆肥皂等工廠業已逐漸增多所出貨品由陸起運較水道稍遠終嫌不便故近由公共工部局各董提議决將該港自楊樹浦口起至高郎橋止（由該橋逹引鎭去年曾由農民開浚）一段從事開浚所有中間凹凸曲折之處概行築直並將港面開闊以利水運業由工部局工程處派員測勘繪具圖樣以期實行開築在案兹爲該處公民朱之瀚等所聞以該港雖屬公共租界範圍之内然兩旁墳墓甚多不無關碍且曲折之處亦各有業戸承糧耕種一旦築直對於忙漕一切勢必紊亂加之各墳墓因風水關係多在凸出之處查照現勘圖線皆在被拆之列現除由朱之瀚等備函商請該鄉經董周采臣設法維持保全墳墓外並會同各鄉民公呈上海縣沈知事請即咨由交涉員轉商工部局另籌善法沈知事接閱公呈並接周經董函知後當卽將情呈請交涉員陳貽範君迅即函商工部局請爲察核以順與情云 
[選舉訴訟明日覆審]  
　　省議會議員上海縣第八區選民諸鴻儒在上第地方審判廳控該區投票所監察員管理員李恂顧鏡清等十六人違法選舉營私舞弊一案前經該廳審訊未結諭候覆審在案兹悉此案業經審判廳派吏周光華往傳李恂等各被告來案定於陽曆二十九號（即明日）傳同原告諸鴻儒證人田玉豐張書乃李簣山等於下午二時開庭辯論 
[閩省軍官赴徐招兵]  
　　閩督添編補充兵一旅曾派營長馬旭之前往徐州等處招募馬營長以招募新兵須有熟諸軍事之員爲之監督爰於日前到滬商由憲兵營張營長請撥憲兵二名隨同往徐當由張營長在第一連部下派撥憲兵正目戚宗武副目袁寶田二名於昨日隨同馬營長起程赴徐招募 
[木排問題解决後之宴會]  
　　南市木商公所董事江確生因沿浦各木行停放木排問題與浚浦局交涉兩載已由陳交涉員與浚浦局洋工程司海德生擬定兼籌並顧之法和平解决兹由江董訂於二十八日（今日星期日）假滬北一品香餐館設備盛筵柬請陳交涉員威稅務司海工程師浚浦局顧問唐露園南北商會正副便長等會讌以結束此事云 
[工巡捐南局長被控近聞]  
　　滬南工巡捐局長姚石蓀前被江蘇省議會議員列欵指控經齊省長加委任用道尹孫澤餘來滬澈查事畢回省呈復等情已迭紀前報兹聞齊省長已與松滬盧護軍使往返函商擬予相當處分而淞派警察廳長徐國樑以姚係警界屬員特爲保薦工巡捐局局長對於該局職務並無過誤至被控各節亦無確證一再面呈盧使代爲洗刷並竭力擔負責任故調委之事業已無形打消 
[參陸處頒發密碼電報書]  
　　松滬護軍使盧子嘉君昨奉參陸辦公處電略謂本處爲愼重軍務起見曾經議决交部另行編訂新式軍用密碼電報書二十四册呈明總統核准頒發各省軍事機關備用除將該書另行固封遞寄外合即電逹希查照云云盧使奉電後當諭機要秘書妥愼保管 
[火車裝運危險品之限制]  
　　滬甯杭甬鐵路管理局總管通令各站略謂兹規定裝載危險品辦法計分甲乙丙三則特照錄於下（甲）凡危險品如火酒硝磺炸藥有害品如爛繭肥料等概不得堆積鐵路界内一俟運至到逹站必須即刻提貨（乙）爆烈品或危險品祗准於日間在鐵路界内裝卸（丙）内裝危險品或爆烈品之包件其包外須用中英文註明危險品及爆烈品字樣以醒眉目 
[崗警查獲大批制錢]  
　　昨日午前小車夫吳二承運在法租界某輪船起岸之制錢四蔴袋約計七八十千文行經南市新碼頭爲第四崗警察查見上前查問阻止其押運者之某甲已乘機避去當將證物連同車夫一併帶至一區署據稱有人雇令推送至董家渡某銅錫店交卸言明車資洋兩角五分並聞此項制錢係由漢口運來等語趙署長諭飭留候查明核辦 
[關役代帶烟土之加等懲罰]  
　　江海關雜役李鶴全向隨洋員在招商局由汕頭等處開駛返滬之廣大輪船上帮同檢查違禁品物此次李反代烟販携帶烟土十八罐計重十四兩當經洋員察悉立將烟土帶往海關李則押送地方審檢廳訊明判决監禁三個月並罰洋四十元在案兹悉此案自判决之後原審檢察官以審廳處分太輕因此不服提起控訴昨日上午十時審廳刑庭長端木棻會同許朱兩推事官並夏檢察官等特開第五庭審理命提李鶴全至案訊據供稱在海關當差多年此項煙土係在廣大輪船上拾來等語問官謂曰今日爾亦毋庸推諉遂會商之下將原判撤銷改處監禁四個月並科罰金洋七十元判畢飭令還押聽候執行 
[通令搜查害蟲]  
　　本邑知事接江蘇實業廳長能令云案查蘇省蝗螟等蟲歷年爲害農田國計民生俱受極大之損失雖經竭力搜治遴委查勘而其遺孽潛伏田間恐或未能淨盡現值秋禾發育之時亟應嚴密搜查以保農田本廳職司實業對於防治害蟲職有專歸曾於今春頒行預防害蟲簡易辦法甲乙兩種令行各該知事遵照將所開辦法分布各市鄉並分行各該市鄉農會傳知農民在案現聞松江金山鄉境農田間有螟蟲發現爲害稼禾尤恐蔓延鄰境合再令仰迅行各市鄉農會轉知農民悉心搜索恊力消除如遇害蟲發現應依照省長公署前頒防治害蟲方法並參酌本廳前頒甲乙兩種搜查辦理務使斷絶根株各該知事考成所關更宜督率所屬切實防範務使農田不受害蟲損失以維民生而裕國計是爲至要 
[喪家舉殯後之火災]  
　　庽居蘇州河北七浦路曾在某洋行爲買辦之張子昌日前因病身故由其家屬擇於昨日午後舉殯詎靈柩甫經出發屋内火起霎時冒穿屋頂延燒比鄰周舜卿家之三層樓旋經救火會西人騙車到場澆熄共燬房屋三幢門前之彩牌樓等亦付之一炬當火熾時由滙司捕房捕頭率同中西探捕多人到場彈壓並詳查起火緣由以憑核奪並聞虹口捕房某號救火汽車聞警駛至北浙江路蓬路轉角掉頭時適英美電車公司開赴提籃橋之五十號電車由北往南飛駛而過彼此猝然相遇不及避讓以致碰撞各有損失云 
[調查盜案嫌疑犯之素行]  
　　浦東三林塘鎭上海縣警察第五分所前飭長警在南翔附近拘獲南滙縣境某姓家被刦案内嫌疑犯陳國興又名陳渭顯一名送請警察事務所發科訊押在案兹悉陳國興迭經科員提訊堅不承認問官以案情重大昨特派員督同探警下鄉秘密偵查陳平日有無劣迹再行核辦 
[派探偵緝唯亭鎭刦案首犯]  
　　夥刦吳縣唯亭鎭水陸警區軍械及典當贓物案内之逸盜現由水警第一區長沈葆義訊據獲盜王梅亭供出數人係是首盜現匿嘉興附近業於昨日派令偵探及排長二員乘坐師船率警往緝矣 
[長警獲盜之奬勵]  
　　浦東楊家渡三區一分駐所署員許壽青昨接淞滬警廳長徐國樑訓令云前據該署呈解戚家廟楊全福楊全貴等家被盜案内盜犯錢寶根陳阿龍王仁富並疑盜陳掌生等四名當經發交司法科訊據該盜等供認持械搶刦不諱業已詳解護軍使署歸入軍法範圍懲治在案所有獲盜出力之巡警趙慶成劉志澄佟玉飲蘇繁祥着各記大功一次記名提升並給予本廳一等奬章一座又帮同獲盜出力之長警汪人俊王守義安振東岳世豪李清三王雲章等各記大功一次並給予本廳一等奬章一座又其次出力之劉逢吉吳秉桂許鳳岐各給予本廳二等奬章一座以示優異又巡警張玉山因前獲日人被盜案内有功給予本廳二等奬章一座該署員巡官督率有方各記大功一次候呈請省長轉咨内務部優予給奬仰即遵照 
[塾師令入師範傳習所]  
　　江蘇省敎育會近奉符廳長函頃准齊省長令准敎育部咨現爲籌備普及敎育搜羅師範人才起見擬將各縣現有之私塾塾師令入師範傳習所肄業研究敎育事且並應由敎育廳組織傳習所數處先行調查私塾地點名數即便着手進行云 
[考取京鄂高等師範生名單]  
　　江蘇敎育廳第三號布告云案照本届考選北京武昌高等師範學校預科學生業將試卷評定所有正取各生應即查照六月二十四日第一千六百二十四及六月十九日第一千六百十九期江蘇省公報所載北京武昌高等師範招考辦法第七第四條限八月十日前將履歷塡報並報明赴京赴鄂覆試日期以便備文咨送前往應試如逾期不報當卽遞傳備取各生幸勿自誤此布 
 
 
 

Page 11

 
 
　　計開北京高等師範學校正取生三名葛之幹（數理部）王樹棠（國文部）李蔭棠（英語部）又備取二名李炎官（英語部）羅會　（數理部）武昌高等師範學校正取生二名華君烈（英語部）何其寛（英語部）又備取二名謝方睴（數理部）徐昌國（地理博物部） 
[四川同鄉會之公電]  
　　宜昌吳總司令巴東王副司令鈞鑒頃據旅滬四川榨菜商號協裕　麗生永公和興同興祥等報告同帮商人况最清李華方周榮柯周榮煊劉長發周同興蘇承順王輔卿湯遂良梁維藩等十人由滬脫貨回川道經巴東突被扣留請即去電證明等語查况最清者確係公正商人歷年往來渝滬向無何種嫌疑事實具在商衆咸知合亟證明伏請鈞核立予放行以便商旅而全善類無任感盼即希電覆四川旅滬同鄉會正會長朱伯爲副會長　卓然吳甘泉叩 
[紅十字會湘賑進行]  
　　本埠紅十字會總辦事處對於湘省兵災兩年以來盡救護救卹之天職該省當地紅十字分會及各國敎士除救護療傷掩埋救濟婦孺設所留養運米平糶陸續接濟藥料銀洋外今歲復滙長沙等處兩次計銀洋九千元滙寶慶劉直餘君平糶銀洋六千元奈災情奇重中戸變爲赤貧少壯逃亡耕種無具産米之省顆粒全無富庶之區荒涼滿目甚至全村被焚鷄犬不留婦女投繯老弱覔死讀駐湘分會告災湘紳及該會調查員報告即鐵石之人亦爲之下涙沈副會長因本會自辛亥以來天災人禍戰無寗歲勸募已成努末員司恐乏銳氣迭由駐會辦事董事江超丹君就商於錫山放賑大家唐蔚芝唐郛鄭諸君議設湘賑幹事部舉唐蔚芝沈仲禮爲部長舉唐郛鄭爲幹事長舉阮子衡聶雲台魏旭東爲總幹事舉葉晴峯張松亭爲經濟幹事購就四號大包麪粉一萬件署藥銀洋銅元餅乾掛麪百數十箱定月初出發並分投勸募鉅欵以期普及云 
[豆郛公司招請推廣員]  
　　本埠西門外方板橋可大豆工場富潤頭乳部現因將及秋令大謀擴充故急需招請營業交際員二十人藉資推廣兹將章程錄後一資格不論何方口音但須善於交際交遊廣闊者爲合格一保證就斯職者須於隂曆六月二十五日以前報名並交納證金三元當給收條次日起息期以一年爲限如中途退志證金概不返還藉償印刷及樣品等損失一用金交際員推廣主顧訂飲者第一月提以百分之十（百份之五爲用金百份之五爲車資）其主顧繼續第二月或至一年者提以百分之五（繼續無須車資）按月杪結核次月初二日發給一薪水交際員毎月能推廣至二百戸（全月而論）以上除用金外特給毎月薪水洋十五元一責任交際員祇限於推廣不負經濟責任主顧處乳資由本公司收賬員負責收取故交際員毋須確實保證一用品推廣用之印品傳單廣告及主顧上試用樣品均由本公司備之 
[孤兒院籘器廉價出售]  
　　西門内蓬萊路孤兒院創設有年成效卓著輓近雖受時局影響經濟萬分困難而辦事人熱心毅力如故對於敎育工藝雙方並重該院所出籐器向爲滬上人士稱美樂購現因擴充營業急於脫貨求現於前日起特設廉價部照原價對折九折不等該院信用久著絶無欺騙之事故往購者異常擁擠 
[義副領事赴日避暑]  
　　駐滬義國副領事兼公共公廨陪審官羅斯君前日禀准義總領事德樂時君請假三星期赴日本避署業於昨日起程所有公廨陪審一席請由英副領事卓乃爾君庖代 
[斥革盜賣墳地之地保]  
　　上邑二十四保十二圖地保錢永生因盜賣鐵路附近墳地被控到縣由沈知事飭董查明事非無因業已斥革所遺該圖地保一役昨令圖董劉竹溪選擇呈候諭充 
[抵欵緩期還清]  
　　奚應川前至法公堂控陳福三前將田單三畝抵借洋一百五十元逾期不贖核計本利洋一百六十元向催不理請求追繳訊之陳供民人付過利息四個月且抵本内曾被中人分用二十元現須在本利内扣劃判交人銀並保出外限七天歸還本利洋一百四十元在案昨又傳訊原告禀稱被告現已托人前來情商寛限兩禮拜還清請爲核奪判陳交原保准展期十四天還清 
[騙欵展限繳還]  
　　陸雲成前至法公堂控陳榮堂於正月間前來冒充作頭欲將舊木料買與商人遂被騙去洋二百二十元逃逸現由商人尋見扭案求追訊之陳供認冒騙不諱判令管押限期措繳在案昨又提訊原告仍求嚴追詰之陳供民人現已託人向原告料理尙未議妥請求寛限措還中西官准予展限七天繳洋如違究辦不貸 
[舊貨店主仍交原保]  
　　楊樹浦路六百號門牌某舊貨店主華根生藏有來歷不明之铅四百三十五磅被一百八十二號西探與華探李和卿查見禀請公共公廨出單將華傳案判交一百元人洋並保候訊在案昨晨由捕將華解廨復訊先由中西探上堂禀明往查情形訊之被告延律師到堂代辯中日官判華仍交原保候補傳人證到案再訊 
[造屋並不退讓]  
　　滬南中華路自經工巡捐局將東西各支路規劃後曾經勘丈規定路面容積傳知各業主於翻造房屋時務各退建以寛路線惟停發修屋執照在案兹有由王家碼頭至高巷頭（即中華路）之支路口某姓業戸將舊房翻建並未遵照局中規定丈尺退讓事爲該處紳董查知業已函請姚局長飭傳匠頭詰問以便照章退讓 
[啓封犯竊差弁之房屋]  
　　江南造船所差弁劉義昭前因串同漁戸陳有仁等盜竊該所公物事發棄職濳逃嗣由劉所長函由警廳飭令高昌廟警區先將劉之住房發封一面通緝劉義昭獲辦在案現據該弁之妻陸氏具呈苦况請求該所及警廳啓封房屋已由徐廳長商允劉所長念其女流將房屋啓封發還什物業於昨日令飭高昌廟警區將房屋查明啓封惟劉義昭通緝舊案事關法令斷難取消仍飭各警區隨時查緝云 
[控訴冒探索詐]  
　　北新涇鄉婦顧浦氏昨偕其女阿根至閘北四區四分所控張顯漢糾同俞國樑秋阿榮孫福生周生泉等冒充偵探前來索詐請爲究辦當經許署員傳張質訊據供因伊女杏娟被阿根帶出走失兹往顧家索女並非冒探圖詐許署員判送司法科訊辦 
[店司忽然倒斃]  
　　公共租界平橋路大昌祥柴炭店司紹興人舒明章年二十六歲前日下午三時許忽然倒斃於閘北林家花園後面該柴炭店之棧房内店主正擬備棺收殮事爲該管五區一分所查悉恐有别情阻止棺殮並將該店主帶所暫留一面諭飭該處一圖地保陳有卿於昨午投報地方廳請求相驗 
[船夥發痧殞命續誌]  
　　昨報紀閘北蘇州河中所泊小駁船船夥魏二急病身死由該圖地保瞿梅生投報地檢廳請驗一則兹悉該廳林廳長已於前日下午委派沈檢察官沈檢驗員等前往驗明委係發痧身死並無别故因無尸屬判由船主黄壽林代爲棺殮沈檢察官遂回廳據情禀復 
[小工搬運貨物之爭奪]  
　　太古公司海口輪船前日午後由外洋運貨來滬停泊浦東華通碼頭當由工頭彭和尙帶同小工數十人身着號衣前往搬運貨物不料有湖北帮小工百餘人未經該公司允許强欲登輪做工並將原有各小工驅逐上岸彭和尙即偕同總工頭報告該公司大班立用電話通知海關水巡捕房經梅捕頭派探目何春蓀督同全體探捕乘坐小輪前往拘拿若輩已四散逃逸昨由大班致函華通棧管碼頭西人如有無號衣之小工與彭和尙爲難即行拘捕解究云 
[小客棧收拾不潔]  
　　天潼路六百三十九號門牌小客棧收拾不潔被衛生處西人查見以其有碍衛生禀請公共公廨出單昨將該棧主顧阿金傳案經中日官訊悉前情判顧罰洋五元充公 
[混售假彩票]  
　　僑居四川路三十三號洋房之西人在總巡捕房指控住居派克路一千七百三十七號門牌爲掮客之崇明人朱福坤兩次將澳門僞彩票混售騙取洋六元昨晨由探將朱拘解公共公廨經俞襄讞會同日副領事林出君訊據原告西人訴明被騙情形請究質之朱福坤供稱是項彩票由我出洋五元四角向老北門通利公司購來不知眞僞求察中日官會商之下判朱罰洋十元充公如不繳洋改押一禮拜僞票銷燬 
[否認違忤行兇]  
　　住居山東路三百六十五號門牌之席瑞珍前日與弟炳生口角爭鬧經其母席李氏喝阻訓斥詎瑞珍非但不聽反敢行兇當被喚捕將瑞珍拘入捕房昨解公共公廨請究先由席李氏投案訴稱被告係我之長子前日與次子炳生爭　我即上前喝阻反被行兇實屬目無法紀應請嚴究質之瑞珍不認違忤行兇張襄讞當向被告大加申斥諭後不准忤逆旋又商之英卓副領事會判將案註銷被告開釋 
[認通姦不認誘逃]  
　　麪筋弄松江婦人林陳氏之養媳二寶與女三寶前於住居城内盡錦牌樓時被同居之竹牌匠王德生引誘成姦經氏察破向王理論遂於上年九月間由王央人懇說償氏遷家費洋十五元分開故氏業已遷住麪筋弄近日王又時至氏寓乘隙引誘二寶出外經氏嚴拒聲勢洶洶希圖尋釁昨晚七時遂由氏報由崗警將二寶三寶並王德生併帶區内經劉警佐略詰一過王供認通姦不認誘令出外劉警正諭將王德生林二寶兩人於昨日上午解送警廳司法科訊辦 
[拐匿婦女之嫌疑]  
　　西北鄉虹橋鎭人顧關根之妻汪氏於隂曆五月間忽然失縱顧疑係住居附近之錢阿毛拐匿昨將錢扭控閘北四區四分所許署員諭解司法科訊核 
[本夫撞見姘夫]  
　　住居閘北大統路安祥里四弄三家木匠趙阿發之妻沃氏近被銅匠陸冬生勾引成姦前晚陸又至氏處適本夫趙阿發歸家撞見當將男婦雙雙捉獲扭控四區警署余警正命解司法科訊究 
[婦人被人毆傷]  
　　賃居浦東陸家嘴之揚州婦人潘高氏昨與鄰居王成桂因細故口角忽起衝突該氏被王毆傷胸部旋經三區崗警到來將兩造併解警署曾警正以高氏傷及内部判解地方檢察廳訊辦 
[爲狗受罰]  
　　新閘山海關路徐杏一家蓄有一犬未向工部局捐領執照前日該犬突將隣近蔣顧氏之子成棟腿際咬傷被氏報告捕房昨飭包探將徐傳至公共公廨經中西官訊悉前情判罰洋三元充公 
[新屋内又來竊賊]  
　　南市十六舖恒心里房屋新建工竣後均出租出隂曆本月十七日晚間被人進内將窗格上之玻璃竊取一空後由房主李姓查知共失去玻璃一百七十九塊值洋數十元開單報告第一區署請爲查追詎前晚（十九）又有王阿根吳有仁等潛進圖竊被管房人劉寶光撞見當場拘獲鳴警拘入第一區署趙署長詰問之下飭送警廳司法科訊究 
[無賴攫取肥皂]  
　　無賴陳金生前日午後至虹口百頓路一百三十三號門牌某烟店攫取肥皂一箱圖逃被店夥馬耀能瞥見鳴捕追獲拘入捕房昨解公共公廨經日官訊供屬實判陳押西牢一年以儆 
[指使銅作學徒行竊]  
　　粤人王阿來指使狄思威路三號門牌某銅作學徒王永林竊取銅管等物在途求售被探查見將兩王拘入捕房昨解公共公廨經中日官訊供之下判王永林交保人周子歐領去交其父母管東王阿來押西牢三禮拜以儆 
[小工偷竊鐵板]  
　　楊樹浦路再鎔鐵廠西人席墨門控小工周寶官乘間行竊鐵板七塊昨晨由捕將周拘解公共公廨經中日官訊供明確判周押西牢兩禮拜 
[醫院病人行竊]  
　　張兆三孔和尙兩人在法新租界廣慈醫院醫治病症已有兩星期詎張孔兩人忽於前晚竊取該醫院單被兩條及醫生之衣服物件一大包逃出適爲包探梁大寶瞥見將張孔兩人一併拘獲連同原贓帶入捕房昨解法公堂訊究張等供認行竊不諱判各押西牢三月以儆 
[縣署批示二則]  
　　楊楊氏爲竊失田單請求備案由據稱楊懷春楊石春墳地七釐八毫三釐九毫究竟楊懷春戸墳田若干未據分晰叙明至兩項墳田之數併以楊石春戸則田三分又一分四釐六毫楊懷春戸則田一分七釐五毫與來呈所稱共計七分三釐三毫之數亦不相符着另呈復奪此批報紙糧串存 
　　沈錫金爲奉批逕求呈請鑒准施行由據稱請法庭移知縣署奉批照准又奉批自行赴縣聲請來呈於案情聲叙未明無憑核辦此批 
[淞滬警察廳批示四則]  
　　季國樑批來呈文字草率有違呈式不理並斥此批 
　　姜開永批呈悉仰二區署長就近查明繕給布告以資保護可也原呈并發此批 
　　鴿子商販葛七等批呈悉已令行一區署長查明復辦仰即知照此批 
　　蔣貴生批呈悉候令行三區署長查明辦理仰即知照此批 
[工巡捐南局批示照錄]  
　　滬南工巡捐局批倪培卿等呈爲隂溝淤塞請飭修理由呈悉已飭工程處派員查勘飭匠從速修理矣仰即知照此批 
[紹介新刋]  
　　商務印書館英語週刋第一百四十八期及敎育雜誌第十卷第七號均已出版内容豐富頗有可觀特誌之以爲介紹 
雜評二 
[顧名]  
　　向來國人之指摘政府者毎謂政府之舉動僅顧其名一切發號施令問其名無不爲國爲民而考其實無不禍國而害民蓋名與實適得其反也至於近日則名亦有所不顧矣譬之個人敬猶以名譽爲念者則必尙有所忌諱而不敢盡情妄爲至併名譽不顧則尙有何事不可爲耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬昆蟲界選舉族長宣言書] [  非我]  
　　蓋聞衣有領則襟袖必齊綱在綱則條目不紊羣山雜沓而中嶽獨尊衆星紛羅而北辰爲主是以獸羣野處稱王者則有祥麟鳥類紛飛爲首者端推威鳳龜居甲蟲之長龍實鱗族之靈惟我昆蟲無人領袖被彼族類孰足稱雄况我蟲界飛潛殊體文武才全水陸異居技能具備螳螂兩柄斧鉞足稱破斧南征之才蜘蛛滿腹經綸可爲經略中原之用塞蟬不語恰是參議院合格議員怒蛙好鳴可當督軍團出氣健將蜉蝣借來撼樹何慮大樹之不摧蚊蟲可使負山不患冰山之猝倒蟻占地盤以聚衆可利用之以拒南疆蜂據巢窟而稱王可籠絡之以壯北派遇挑撥而奮鬭蟋蟀不愧翼威將軍隨風勢而轉移蜻蜓可稱識時俊傑蛇能吞象督軍何妨存總統之心蛾慣趨炎議員即可爲升官之地蠅虎之爪牙銳利逢人有猛擊之謀蝸牛之頭角崢嶸遇敵善藏身之術蒼蠅尋香逐臭宦途利用鑽營青蚨飛去還來戰費無虞缺乏倘京都下戒嚴之令責在守宫水面設巡警之官羣推水黽蜂蠆共知有毒何須用武疆場蠧魚久歷書香亦著能文名號小民之膏血雖盡蟣蝨亦善吸收都城之花柳雖多蝴蝶亦能採徧祗須如武穆善戰何問蟪蛄之不知春秋欲得如馮道久官須學尺蠖之隨時伸屈此皆昆蟲之特色誰曰族長之無人雖叩頭蟲狀若行禮時存遜讓之心而百足蟲死而不僵須盡扶持之道方今國事蜩螗人情鬼蜮選舉之進行宜速何妨狗苟蠅營運動之門徑雖多要在游蜂浪蝶碩果已經成熟須防螬食而成空干木久費栽培莫慮蛀生而朽壞（五） 
家庭常識 
[自製風扇宜愼] [  郭幼川]  
凡家庭自製各種旋轉風扇無論裝在縫衣機或留聲機或手摇各取其能旋轉生風之便但其風葉切不可用洋鐵皮因洋鐵皮鋒利如刀易傷器物或傷手指皆宜用各種舊盒之厚紙板旣免危險且輕而易舉（却酬） 
[　洋燭或濘泥污衣] [  獨一] 　 
切勿急求除去可待燭冷泥乾後先以手揉再力刷之其迹自去 
[凍瘡] [  太樸]  
　　余幼時脚患凍瘡届時輙發痛苦不堪後得方一用隔歲之冬瓜皮及辣椒於伏日燒水洗之卽不復發 
工業須知 
[實驗改良養蜂法（四）] [  蔣雪]  
　　（三）養蜂之始業養蜂最適宜於雜草開花饒多或廣栽油菜蕎麥之處倘能常年開花不絶之地則更佳初養蜂者經驗不多宜在春期入手蓋氣候温和蜂勢强盛即稍有疏忽亦不致於失敗也最好向外國購入蜂種數箱以後用此分箱蕃殖則手續較簡若在交通不便或無處購買之地則於初春天氣漸暖時（蜂羣蟄居將起時）向鄉人購得蜂種數桶（土法均養在桶中並不分櫃）乃用箱身兩隻相疊其下一隻安入巢框五六枚上一隻内將種蜂連桶設法懸掛其中架於臺上而上面更以箱蓋蓋好如是則蜜蜂自必由下箱經過而出入於臺上之巢門矣至春末開花繁茂時蜂羣之生殖及貯蜜亦漸旺盛勢必在下箱筐内另營新巢以居幼兒或蓄蜜（蜜蜂有自然喜居下箱之性蓋爲便利計也）可開視箱蓋乘蜂王在下箱時輕將舊桶取出蓋好箱蓋而置桶於近傍則蜜蜂自能漸漸歸入箱中蓋蜂王已在箱中而衆蜂之出入亦嫺於箱口也其他有移已做好巢脾之筐數個安入空箱而驅桶中之蜂入箱者然手術更難非熟練者易失敗也（未完） 
詞話[  黑子]  
　　嘉興李次白先生夢春廬詞中多香艶之作旖旄可愛如鬭草調寄漁家傲云窗外東風吹未老斜靠銀屏各露驚鴻爪書帶裙腰都過了猜不到袖中尙有相思草較翠量青憑汝狡輸也甘心莫謾將儂誚懷裹幾曾無此寶卿可曉人前羞說宜男號又閨情調寄踏莎行去龜甲屏開蝦鬚簾捲重樓略欵春光在倭籨鏡側寫簪花畫眉筆輭難端楷醉蝶醒初嬾鶯嗁罷仙雲朶朶纏香海歌完子夜問癡郎歡儂兩字何如寫集中又有金縷曲一闋亦極綿邈有致詞云二月寒如此恁朝朝風風雨雨作（去聲）成秋意指點門前溪流漲添就兩三篙水忽湧起烏篷艇子燕侣鶯儔愁無語正香懨鵲尾重門閉問春云二分矣曉妝人向樓頭倚記前年賣花深巷一肩紅膩一樣錫簫鈴鴿候何處絲絲花氣祗蛛網蝸涎而已怕按深深楊柳曲算風光九十今無幾半銷入屐聲裏 
集益錄 
[續答九十八問附記]  
炭酸曹逹之精製粗製之炭酸曹逹大抵混有多少之食鹽芒硝等其精製之法卽以炭酸曹逹溶解於半倍量之温蒸餾水中用白沙或玻璃粉瀘過之攪拌冷却其析出之結晶置漏斗上滴去其母液在少量之冷不中洗滌之更溶解於半倍量之温蒸餾水冷却後即得純粹之結晶炭酸曹逹也苛性曹逹之製法苛性曹逹之製法有兩種一自製炭酸曹逹時之黑灰液中直接製造之一自炭酸曹逹而製造之前者製多量時用之後者製少量時用之兹分述如下 
　　甲第一法將製造炭酸曹逹時之黑灰液比重在吐氏二十度至二十二度者移注鐵罐中加以適且之石灰郛（新鮮之生石灰溶於適宜之水者）自設於罐中之管内通入水蒸汽及空氣使之自底部假底之小孔中噴出發射液中即行攪拌大約一時半含於黑液中之炭酸曹逹即成苛性曹逹疏化曹逹即爲硫酸曹逹而礬土與硅酸鹽則與炭酸而石灰沉降其作用如左 
　　NA2CO3+CA（OH）2=2NAOH+CACO3 
　　炭酸曹逹苛性石灰苛性曹逹炭酸石灰 
短篇小說 
[神怪短篇靈魂] [  榮]  
　　美洲土人毎信百物皆具靈魂不特人類爲然即禽獸植物之屬以至於無生機物體枯枝朽石亦莫不皆然并謂如刀艇玻鏡等物消滅後其靈魂即入他世界所謂他世界者即幽靈之所成也職是之故凡有戚友物故咸置弓矢於其尸側使其在鬼世界時利用此弓矢之靈魂一如生時用木弓矢然此理之荒謬自不待言吾歐哲學家現已證其爲不可信大哲學家不力土之門人嘗論鬼世界然所指之物質無非怪誕之流亞亞利士託哲學派所談者亦難令人遽信余今援引麥拿士事麥嘗考究磁氣之理忽見火足以消滅磁力彼將此事宣於公衆謂某日燃磁於煤埠中見有綠色氣體升起乃悟此爲物形則印度人所謂磁魂者固有之矣 
　　美洲土人相傳謂曾有邦人親臨鬼世界返時告其友朋以此鬼世界奇異之事余有友人從印王譯員得其所述如下 
　　游鬼世界之人名麥來孫游歷至某空山下久之逹鬼世界之邊境惟見滿地密植蘆草刺芒互相連結無路可行麥正擬尋覔他路忽覩巨獅臥於草側目燦燦然發光注視麥面作欲攫狀麥見而急退斯時獅躍而前麥　無器自衛急捧道旁巨石擊之然此石忽化爲烏　麥駭　雖然麥之危機一髮尙有可幸者蓋獅雖撲於麥肩而不足以傷麥顯然乃獅鬼也無何麥遂脫其巨敵復入草林尋路見某處草稀遂側身入忽覺所謂蘆草刺芒乃毫無阻力驚訝特甚一若履行於空中無異實則此不過山林之魂耳繼悟此乃鬼世界之樊籬也而此樊籬所以温軟若是蓋防傷彼柔脆之靈體也然而生人觸之則不損血肉絲毫麥思竟立意窮此草林行未久漸覺香氣觸鼻愈進而香愈甚無冋草林已盡前逹平原有數騎經麥身而過旣而復聞狗吠聲有頃見一少年乘白駒揮鬼犬逐鬼兎時兎奔走如飛麥見少年審視之非他人即太子尼喀力加半年前物化者太子人極慈善太子之亡實美洲人之不幸也（未完） 
 
 
 

Page 15

 
 
   
 
 

Page 16

 
 
   
 
