# 1915 - 179 - 4915229

 

Page 1

 
 
   
 
 

Page 2

 
 
時評 
[國體（冷）]  
　　國體國家之利害而非個人之利害也以個人之利害言則當今之世稍知時局者誰不知之况以總統幾經閱歷之人乎故即無總統之決絶言人亦共信之也 
　　若言國家之利害則有共和不合國情之疑者今國事已定此疑早消無足論矣然余謂即國家多故之時國體亦不宜屢變何則國體與全國人民有關係國體屢變則一切國内之事無不盡變國民日在摇摇不定之中黠者乘機而攫利愚者束手而無策而國亂益不可問矣此更心存愛國者所决不肯出也此又即無總統决絶之言而共信之也 
命令 
　　補七月三日大總統令直隷濮陽縣雙合嶺自二年七月八月間决口兩次掌陡口門本不甚寛厚及早施工尚易爲力惟時方多難工作遷延冬間遂刷至九百餘丈嗣經國務會議議决由國家擔任補助一次其時秩序未定國家歲入不多而政費軍需用途至廣籌撥巨欵戞戞其難僅以保守金堤爲權宜之計乃迭次派員勘視河身愈刷愈寛濮陽一隅係扼黄河之中權峙畿南之屏蔽倘遇盛漲北竄不獨東省之壽陽各縣全境將成澤國即天津河間一帶恐亦難免波及顧念一夫不獲時予之辜雖然財政困難而民事不可再緩籌集欵項五百餘萬元大舉興修特派徐世光督辦一切事宜半載以來督率人員逐段修葺適因春夏之交口門水漲毁壞各占迭飭添料加工晝夜堵築茲據直隷巡按使朱家寳山東巡按使蔡儒楷河南巡按使田文烈會同該督辦電呈該處河工於六月二十三日進築合龍占河窄流勁屢進屢衝該督辦親率文武工員不分晝夜踴躍從事業於六月二十九日合龍告慶擬請將在事尤爲出力人員分别給予奬叙等語此項工程關係直隷山東河南三省生命財產自該督辦任事後殫精竭慮勞瘁不辭如天之福使民國以來第一大工底定功成深堪嘉慰徐世光特授以勳四位用示優崇冀兩鎭守使王懐慶常川　工始終勤奮着即銷去處分所有在河工營弁兵着賞銀一萬元冀南鎭守使所派駐工弁兵並着賞銀三千元由該督辦於工欵項下撥給以資鼓觸餘准如所請辦理交内務陸軍財政三部查照並交政事堂飭銓叙局查照此令 
　　又令交通部顧問亞當士給予二等嘉禾章此令 
又令張鳴岐着調任廣東巡按使李國筠着調任廣西巡按使此令 
又令　李國筠未到任以前廣西巡按使着陸榮廷暫行兼署此令 
又令任命羅正鈞爲經界局帮辦此令 
又令劉寳惠授爲上大夫陳毅授爲中大夫並加上大夫銜此令 
又令國務卿呈據銓叙局詳稱遵核政事堂法制等局參事各員資格請分别叙官等語趙廷珍授爲中大夫並特加上大夫銜周貞亮饒孟任梁鴻志邵從恩李垣楊寳森歐陽熙雷延遴唐在章曹秉章傅嶽棻恩華唐桂馨均授爲中大夫李大鈞授爲下大夫金泰李償楊毓璿均授爲士並加下大夫銜此令 
又令國務卿呈據錀叙局詳稱遵核外交等部參司長各員資格請分别叙官等語丁道津授爲中大夫並特加上大夫銜章祖甲周傳經王繼曾陳恩厚許星璧于寳軒陳時利吕鑄祝書元許寳蘅項驤李景銘姚詒慶金兆蕃徐彭齡覃壽堃夏曾佑張新吾夏循塏田步蟾何啓椿權量周萬鵬沈祺袁齡王景春蔣尊褘均授爲中大夫袁克暄夏詒霆孫培徐文熲林必鈞王文豹伍崇學陸夢熊均授爲少大夫顧維鈞吳乃琛特授爲下大夫王黻煒張友棟李士熙虞熙正賈士毅盧學溥余紹宋潘鐵樵胡以魯林行規潘中許壽棠易克臬泰瑞玠劉馥陶昌善陳介張軼歐雷光字均授爲上士並加下大夫銜此令 
　　又令財政部呈覈奬河南續辦驗契徵收出力人員等語河南長葛縣知事何毓琪項城縣知事朱名炤前葉縣知事楊承徵收報解均在三萬元以上西平縣知事陳守謙閱鄉縣知事孔繁昌上蔡縣知事徐孝豐鄢陵縣知事陳壽芝洧川縣知事董鳳華尉民縣知事鄭陳琦密縣知事李寳咸洛寗縣知事賈毓鶚淮陽縣知事蔣中覺延津縣知事張瑞祥虞城縣知事周宗澤汝南縣知事囗懐瑜河陰縣知事胡荃前息縣知事岳尚賢前確山縣知事翟則恒前沈邱縣知事侯必昌前淅川縣知事吳凌雲前孟津縣知事田錦堂前扶溝縣知事王俊德前登封縣知事王秀文前桐柏縣知事劉文冕前臨漳縣知事言同尉前商水縣知事徐家璘徵收報解均在一萬元以上蒼均給予五等金質單鶴章以昭激勸前西華縣知事劉潭津旣經觀職應毋庸議餘如所擬辦理此令 
又令海軍部呈請任命饒懐文爲海軍第二　隊司令徐振鵬爲海軍練習艦隊司令應照准此令 
又令　財政部呈准粤省驗契增收鉅欵擬請將督徵得力人員照章給予奬勵等語該省經改革以來財政窘絀支用湛繁經該前任財政廳長嚴家熾認眞整理增收至一百三十餘萬元之多洵屬實心任事成績昭然嚴家熾應准給予五等金質雙鶴章以示激勸餘如所擬辦理此令 
又令財政部呈覆核廣東續辦驗契徵收出方人員請照章給予奬勵等語廣東署化縣知事程先進覈茂名縣知事朱瑞琳卸署合浦縣知事馮相劍驗契徵收均在三萬元以上署新會縣知事蔡國英卸署信宜縣知事陳家咸卸署南雄縣知事鄧敬惺卸署番禺縣知事覃瑞檉前國稅廳籌備處科長陳佩實徵收均在二萬元以上署順德縣知事成憲署吳川縣知事曾昭聲署遂溪縣知事陶永成署連縣知事劉璇欒卸屠惠陽縣知事黄人驥卸署瓊山縣知事蔭宗堯卸署淸遠縣知事陳勵吾卸署東莞縣知事王覺任卸署花縣知事宋紹錫卸署台山縣知事王傅珍署龍川縣知事周德馨署饒平縣知事程昌鼎署梅縣知事顔輅署開建縣知事蔡中靈卸署文昌縣知事潘度卸署澄海縣知事吳靖安財政廳科長汪度徵收均在一萬元以上應均給予五等金質單鶴章以昭激勵餘如所擬辦理此令 
又令司法部呈署黑龍江龍江地方審判廳長雷人龍署雲南高等檢察廳檢察官沈家駿江西高等檢察廳書記宜長吳開駿人地不宜請均予免職等語應照准此令 
又令司法部呈請任命虞錫晉洪紹祖爲甘肅高等審判廳推事應照准此令 
又令司法部呈署吉林高等審判廳推事金階雲署山東濟南地方審判廳推事龔應鵬因病辭職金階雲龔應鵬准免署職此令 
又令司法部呈請任命何宇銓署河南高等檢察廳檢察官吳蔭舉署江西高等檢察廳檢察官應照准此令 
又令司法部呈請任命孔慶餘爲四川高等審判廳書記官長夏淸貽爲江西高等檢察廳書記官長應照准此令 
七月四日大總统策令阿炳庠王經燦給予三等嘉禾章此令又令姚聯奎湯宗幹吳建勳祁重喆釋長慶給予四等嘉禾章此令 
又令曾秉鈺晉給四等嘉禾章此令 
又令高桂發給予四等文虎章此令 
又令侯元勳加陸軍小將銜此令 
又令徐鼎襄授爲上大夫此令 
又令王杜授爲中大夫並加上大夫銜此令 
又令陸軍部呈請任命王傳善爲廣東陸軍第一混成旅步兵第二團團長應照准此令 
七月四日大總统申令法官職司審判膺人民生命財產之重寄自非精通法律周知民隱之才不足以勝厥職司法制度改革以來於任用法官雖不定有限制惟賢否雜進晉調頻煩或以學派之分致啓引援之習非所以簡眞材矜庶獄也嗣後任用法官著司法部嚴定資格呈候核定並由司法總長愼選勝簡任法官人員擇尤預爲推舉以備任用各省行政長官均有監督司法行政之責亦得按格遴選呈請預保至法官任用程序及考試方法應由政事堂飭法制銓叙兩局併入官規内一併詳擬呈候頒行以期明法用刑案無留獄俾養成獨立之信用有厚望焉此令 
[專電]  
　　北京電馮將軍語人三謁總统言及國體事總統力闢近日謡言之妄謂亦有所自來因和局初成及二次革命時總統皆曾慮及恐共和不適於國情因有歸政或遜位之說但决非爲己身以事實論民國總統旣無異人任且今日行總統責任制權力無所不足何故爲此若爲子孫則益非計又外間或因規復王侯五等制度遂有疑異但此事認爲非辦不可以五族共和他四族皆有侯王而漢族不能獨無約法授爵特權本不限於四族然因此疑異遂暫閣置但將來必辦亦决與帝制無關有人以時機爲說但我已於英國置小小地畝若有相迫者則遠走海外耳總統所語甚多而綜合大意皆極决絶之詞觀此可知謡言不實云云 
　　開封電豫省匪亂初平人心浮動江湖黨會陰肆譸張非勾通黨人以助謀即散布妖言以搆煽均足釀成禍患擾害治安本年五月間豫中當道已訪聞陳留襄城一帶有仁義會匪首劉漢鼎等糾同徒黨潛謀不軌情事即經密派王奎元沙德生嚴密偵緝旋經王奎元等將匪首劉漢鼎匪黨陸鵬胡賓學三犯拿獲並起獲僞印僞示妖書等件據供劉漢鼎陳留人前淸革生光緒三十年投入仁義會由會首朱得勝放爲紅旗老五歷年以來到處煽惑愚民誘使入會並揑寫妖書假託乩語謂 
 
 
 

Page 3

 
 
劉爲大漢之後自己便是眞主手寫皇帝詔及漢軍過境告示交胡賓學刻板印刷多張鈐蓋奉天承運大漢皇帝之寳僞印封陸鵬胡賓學等爲大宰相本年三月間曾在陸鵬家商議糾合會黨煽動軍隊攻取汴梁由宋門進城搶機器局佔都督府再取洛陽各等情供認不諱據陸鵬供大旨相同現已當塲正法 
[譯電]  
　　北京電魯巡按使呈請建築龍口船港已由袁總統批准並由政府撥欵十萬圓以充經費餘由魯商會籌備（四日） 
　　北京電駐英劉公使大約將任駐西藏辦事長官（五日） 
　　北京電孫寳琦辭職說不確孫將兼任漢冶萍公司總理（五日） 
　　北京電國權報載稱交還靑島稅關談判行將告竣（五日） 
[戰電]  
　　其一（英人路透電） 
　　巴黎電亞拉大戰之中心點乃在安格萊與亞白蘭間之廢路中昨夜德軍復在該處密集進攻法軍砲隊守待其至加以猛烈之砲火且以機關鎗擊之據今日下午公報宣稱敵軍損失甚爲重大亞貢戰事終夜未止以砲戰及步兵戰鬥爲多惟僅限於一隅法軍陣地均經固守德軍曾爲法軍砲火所創兩次進攻均於法軍障碍物前敗退今晚公報宣稱比境及亞拉北面均有砲戰愛恩河右岸地雷戰事仍在進行亞貢有炸彈及魚雷戰事末斯河高地及伏斯巨兩軍僅開砲互擊（四日） 
　　哈爾濱電薩洛尼加來電謂法軍續行總攻擊惡戰正在進行中法砲重創敵軍以七五大砲爲尤甚英潛艇一艘在君士坦丁附近擊沉滿載軍用品之行船一艘羅京來電謂羅國守舊黨幹事員已全體舉定菲里泊斯古爲該黨領袖菲氏宣稱加入協約國方面乃羅國應行之唯一正軌若再延遲則與統一外塞爾伐里亞之實行大有妨碍今外塞爾伐里亞因奥國執行軍制已損失人民不少云（五日） 
　　彼得格勒電公報謂俄軍向拉杜姆境進攻者奪獲奥國步兵數大隊之戰濠線維斯土拉河與布格河間本月二日三日曾見惡戰宇士尼克河敵軍之攻勢已爲俄軍所阻敵軍圖向柴摩資及克拉蘇斯太夫（伏里柴河注入維泊爾河處）方面前進者於本月二日三日與俄軍激戰大受損失格尼拉里巴河敵軍之攻勢已爲俄國後軍所阻於三日夜間退至沙洛台亞里巴（四日） 
　　彼得格勒電敵軍在波蘭進攻多次據公報俄軍抵禦敵軍頗獲勝利戰局此外無所變動（四日） 
　　亞姆斯特丹電加里西亞之奥德軍之進攻者已在巴格河及克拉斯尼克受阻觀於維也納公報可以知之公報謂奥德軍已占據克拉斯尼克又據最近公報謂該地戰事仍在進行（四日） 
　　彼得格勒電公報謂本月二日俄潛艇一艘在波羅的海發魚雷二枚擊沉德意志倫式戰艦一艘（德意志倫式戰艦載重一萬三千噸每小時行十八海里將士七百四十八人一九○六年至○八年間告成裝十一寸口徑砲四尊六寸七口徑砲十四尊）（四日） 
　　彼得格勒電德意志倫號戰艦乃在丹齊格港口被沉俄國驅逐艦一艘撞擊圖入俄艦隊之敵潛艇一艘後未見該艇出現驅逐艦受損甚微（五日） 
　　倫敦電羅國傳說德國商船巴揚號在歐戰發作時覊留於那泊爾口岸者其所裝貨物中有手鎗五十萬枝來復槍十萬枝槍彈二十萬盒吊機兩架雙葉飛機四架内置鐵絲與麥肯沁砲又飛船炸彈一千枚野戰砲十四尊水泥數百噸無線電機兩付並在艙中查獲重要軍事公文（五日） 
　　巴黎電達達納爾法軍總司令柯拉德將軍於巡視戰地醫院時爲碎彈擊傷柯氏年方四十七歲乃法國最少年之師長亦爲目下名將之一其平生事業皆建樹於殖民地今雖暫時回國休養然無生命之虞（四日） 
　　里虚電公報局稱二十七日塞軍在夏巴資東面米加斯加達島登岸當即占領該島並俘敵兵一百三十五人奪野戰砲來復槍槍刺軍需若干敵兵損失頗多敵飛機四架飛至貝爾格萊德附近託勃其第爾但爲砲火所擊飛機旋即改變方向飛往哇伯萊洛維治方面有一架受傷頗重墜落於比哈厄士山飛機被焚其餘飛機在哇伯萊洛維治擲落炸彈但無效果塞國與阿爾巴尼亞之郵電交通不日即將恢復（四日） 
　　亞姆斯特丹電德公報謂其飛艇曾以炸彈擲擊英倫哈維區陸防砲臺及該處英國驅逐艦一隊（四日） 
　　華盛頓電昨與摩根君早餐之客中有英國大使賴愛士爵士賴曾親見刺客開鎗（四日） 
　　紐約電摩根君傷勢無碍暗殺摩根之刺客供認曾於星期五日夜半置炸彈於華盛頓上議院（四日） 
　倫敦電商船倫佛魯號與拉治摩號（四三五五噸）裝載煤斤前往波姆巴特昨晨爲潛艇擊沉拉治摩號機器室被擊毁死傷各一人餘衆皆已在泊萊末資登岸（四日） 
　　彼得格勒電俄潛艇一艘在黑海繫沉汽船二艘大輪一艘皆滿載石炭糧食等物並毁泊於岸邊之汽船一艘又在博斯波羅斯海峽口與一武裝帆船交戰該船被迫向岸駛逃（四日） 
　　哈爾濱電俄文生活報謂長春中國商會領袖從各華商舗中收集日貨付諸一炬（五日） 
　　其二（德人德文報專電） 
　　柏林電德國外交部宣布七月四日大本營公報如下林新干將軍之軍緊追俄軍者現向慈洛太里巴河進發已俘敵兵三千名敵軍因受逼已棄自拉伏約夫米亞斯土至泊里米斯拉尼之陣地而退　加米盎加至巴格灣之克里洛夫間之戰局未有變動麥剛森上將之軍今在維斯土拉河與譬列柴河間從事進攻（以上東境戰情）亞貢無重要戰事德軍仍取攻勢所獲戰利品數已大增七月一日二日共俘敵二千五百五十六人内有軍官三十七員獲機關槍二十五枝地雷砲七十二尊環擊砲一尊未斯河高地之敵軍雖屢攻失利仍圖奪回所失愛巴爾巨附近之地前後四次均易敗之德軍在勒尼愛維爾西北轟擊廣六百邁當之陣線上法軍陣地奪獲海葉河菲伊北面森林一部分（以上西境戰情）昨日飛行家甚爲活動德國飛機曾轟擊英倫哈維區之陸地防隊及該處附近之砲台並英國驅逐艦一小隊且襲攻南錫設防之鎭同巴塞勒之鐵路局勒米勒芒之砲台英飛機一架在干特北面荷蘭邊界降落機中火焰四射德飛機一架在亞爾薩斯省斯土斯韋附近歇魯區地方迫令法飛機一架降落於地敵飛機在不魯日天空擲下炸彈未釀軍事上之損失（以上空中戰爭）（四日） 
　　華盛頓電駐美奥國大使署宣布七月三日維也納公報如下昨日奥軍在哇爾凡河及克拉斯尼克附近俘俄兵四千八百名獲機關槍三枝維斯土拉河西面僅有砲戰（以上東南境戰情）意軍在薩格拉杜及波拉沙附近進攻失利後昨復在里杜拉爾陣線戰敗意軍在杜白杜高原·波拉沙·柯西區山進攻者至少當有步兵兩師團處處爲奥軍擊退受創甚重敵軍圖攻哥里柴橋端及薩伐蒂洛山西南均遭挫衂（以上意國戰情）（三日） 
　　柏林電德國外交部宣布海軍部公報如下德巡洋快艦隊一部分自波羅的海出防地點散亂駛回時於七月二日上午六時在戈資倫與温杜之間遇俄國鐵甲巡艦數艘時適有霧德艦乃散隊與俄艦交戰且因兵力不足故圖誘敵至有援助之地點而與大戰德國埋雷艦亞爾巴特洛斯號（二二○○噸一九○七年下水艦中將士一九九人）因戀戰未能歸隊乃與敵巡艦四艘激戰四小時旋因受創過重勢將下沉故在戈資倫島畦斯特加特附近擱淺俄艦追至瑞典領海内猶發砲不止亞爾巴特洛斯號死二十一人傷二十七人瑞典官民待遇該艦將士極爲盡禮（四日） 
　　柏林電哥尼斯其報載稱六月八日俄國宣布之軍官損失名表計死傷及失蹤者共有十萬員之多今經加里西亞大戰其數必將大增陣亡者之中有將軍及大佐多員中且有善戰之軍官焉德國答覆美國之牒文雖已擬就然須經各部閱過始能遞出俄國巡洋艦轟擊德國埋雷艦阿爾巴特洛斯號後復遇德大巡艦一艘小巡艦數艘乃遁走德艦曾追擊之瑞典政府因俄艦破壞中立已命駐俄本國公使向俄政府提出嚴重之抗議君士坦丁消息謂印度寄來之郵件載有拉化爾暴動詳情印度騎兵曾叛變他種兵隊亦附和羣衆殺死軍官士員又英人多名且刦掠旅館商店有步兵兩大隊預備赴歐亦相約叛變擊斃軍官兩員繼乃潰散目下歐歐戰爭實狀及英軍在達達納爾敗北情形衆皆知之各處印人皆有蠢動之勢瑪德拉斯之警察曾與叛兵惡戰開魯亦傳來此種消息英澳傷兵絡繹運抵故埃及人民皆知英軍受創甚重巴黎社會戰報謂俄政府下諭命人民投効意軍或法軍故人民咸思出境猶太人之避難者則圖移居美國尤甚俄迭薩及俄國他處避難人民入羅京者述及俄國内地之慘狀聞之可怖各處俄民皆以爲俄軍已爲德軍擊敗恐不久國内將發生革命風潮今各處時起暴動卽西比利亞西部亦然黑海各口岸已成無政府之世界俄迭薩及塞伐斯土泊爾曾見巷戰各街道均遮斷交通刦掠之舉日有所聞當道無法阻遏俄南部今因交通紊亂火車缺乏故全國各處幾相隔絶南部糧食今均以輪船運往護以軍艦凡防虞兵變及暴動之各口岸艦隊均不願開往基愛夫社會黨則勸人民與政府爲抗且傳播烏克蘭獨主義農民均發難焚燬佃主之屋靑年兵隊由前充學生之靑年軍官統帶者皆與暴動之人表示同情此種狀况實無轉機之希望云 
[東方通信社電（日本人組織）]  
　　東京電本年度上半季對華貿易較之去年此季計輸出減少二千六百餘萬元輸入增多八百九十餘萬元（五日） 
　　東京電駐中國北省守備軍司令官奈良少將調充靑島守備軍參謀長所遺之缺以步兵第十旅團長齋藤少將調補遞遺之第十旅團長以步兵第二十九旅團長淨法寺少將補授（五日） 
雜評一 
[各國之内情（無名）]  
　　交戰各國之内情以戰事方啓故無從知悉有時偶於敵國方面偶道一二又恐言之過甚然以如是世界之大戰殺人毁產疾疫暴亂在所難免言之無一不可慘也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陸總長與外報記者之一夕話]  
　　某外報云數日前余（外報駐北京記者自稱）承外交總長盛意延至外交部迎賓館得與總長晤談良久余因誤入前任總長延賓之室以至遲到入門即向總長閣下道歉並以詼諧之詞自述云余在大樓於無意中得以瀏覽四閱月間中日會議之紀念處所余於歷史上於此不無所得也因接問曰此歷史之紀念處所尚將因日本第五號要求而復扁門續議否總長云余意必不至此彼輩日人固能明知此項過於蔑視中國之第五號條欵無論經如何之討論必不能於中國政府之前而達其目的也且彼日人并無復行開議之一念耳余以總長應變之才爲可驚因亟表余欽佩之誠總長毅然斷然語予謂彼此届會議悉承總統之命而行故如余之所譽惟大總統足以當之又當余輩談及第二號之膠州問題總長之意無論如何必須待至歐戰終局而後可以磋商余於此時對中日之會議因得兩言以自解兩言維何第二號待戰後第五號不復有矣總長又云余於此届會議外之賴有温良和藹極願平和解决之日本代表如日置益閣下其人者是以各種困難之點易於和平了結内之幸我中國國民之大多數具有卓識俾我中邦卒能達其良好之最後目的若南方人民尚以交涉結果而憤激者儘可聽其自然蓋此喧囂置而弗顧可以速止無足重輕之謀固屬無足深慮也余又問云然則中日會議而後總長將大更動之說亦屬無足深信乎總長答稱以彼所見此時總長身處歐戰方酣中國多難之日苟有離大總統而遠適者是不忠也是不愛其國也余又問曰然則其他重要人物更動之說亦將託之虚語乎其時陸軍總長固已退職矣而陸總長竟答曰然余輩嗣復談歐戰總長於此深慨中國之不幸而盛贊夫德人之勇並謂意人惜又加入戰局平和之期將因之而愈遲矣余復就奥意兩國接界之版與指陳一切以見路透電所傳意人之猛不過自擾於國中耳終則談及箇人之事總長復稱德國前在比利時總督福嘏爾芝爵帥之任俠好義蓋彼時總長夫人尚在不魯塞爾爵帥堂優禮之並以專車送之往巴塞也余語至此乃興辭而出 
[日本經營蒙滿之鞭策語]  
　　此次中日交涉之結果吾國在滿蒙方面犧牲權利極大方岌岌懼有喧賓奪主之勢不意日人尚有謂日本民族欲圖在滿蒙發展依然不可能者此其意或愚我國民使之不知警備歟然而國人聞之亦可母自餒矣茲錄某日報所載滿蒙人民族的勢力談如左某日報云中交涉之結果日人在南滿洲獲得多年希望之自由居住營業旅行等權利雖得從事農工商業然服從於中國不完全之警察及裁判之下且負擔課稅之義務欲圖在滿蒙發展以受種種障害故終難如願尤以農業上之設施經營非有特殊方法更難達到目的原夫滿蒙之能否移植多數日本人乃一大問題論彼處士地則廣漢無垠原有容我（日人自稱）移民之餘地惟彼堅忍力行質實勤勉之土著多數係中國民族近且自直魯等省移來之民絡繹不絶以彼華路　褸開此不毛持籌握算運其心計於農於商均發揮其先天的勤勞之本性以扶植其民族的勢力惟日不足中國政府又誘掖而奬勸之故知我政府（日政府）非有何等之特殊方法則於農商兩業欲求多數日本人之發展全屬不可能矣於是有議將軿鮮之東洋拓殖會社移置滿蒙使從事於滿蒙之拓地移民者東洋拓殖會社於二三年前原有派員赴滿洲調查外事今日土地商租之權旣入我手則移其拓殖事業於滿蒙有何不可惟就改正定欵變吏組織增加資本而言在滿洲與在朝鮮全然不同以施於朝鮮者行諸滿洲未見其有效也東滿之間島方面朝鮮人移住者已有三十餘萬除無業者外大都業農而對於水田事業尤優於中國人故謂移東洋拓殖會社於滿蒙并移朝鮮人於滿蒙以業農極爲正論但朝鮮人之勤儉主義尚遠不及中國人移殖之後果能爭勝於中國人與否尚屬疑問蓋在滿洲三十餘萬之朝鮮人其實際能力尚不及十萬中國人也由是觀之即就現在滿蒙之日人加以新殖之日人或朝鮮人終難望極大之發展此次中日新約雖將曰人在滿蒙之活動舞台頓加擴大然謂即此已於日本民族之發展上有至大之效果者尚是一孔之見云云 
[東三省巡按使之去留]  
　　奉天奉天巡按使張元奇氏近日盛傳其有辭職消息並謂張錫鑾上將來京除解决本身去留問題外政府並與商議張巡按去留問題此說雖不盡無因然政府斷不能即任張巡按去職因奉省時局正在棘手張與將軍以又極相得欲求一繼任之人大非易易也至張巡按所處地位之困難至近日而益甚即如延壽堂爆彈事件日人竟謂所拘得之法政學生三名已自白其犯罪之一部且有出於張巡按使所命之豪語因之中國官吏甚爲狼狽云云以理度之學生斷無此言即彼評以豪語兩字亦特借此致其揶揄耳日人又揚言張元奇爲奉天内務司長時卽已不喜日本非排斥之雖開始交涉亦屬無效云云其難處情形有如此 
　　吉林孟憲彝巡按前因收回吉省官帖有利用地位投機牟利嫌疑中央決意查辦部始派巢鳳岡往繼又承政事堂意派唐宗愈往最後乃由總統特派張鳳台參政前後往查者三人近傳張之呈覆頗不利於孟疑與前兩人所查或有不符故又有派肅政再行查辦消息然聞唐之赴東本非查辦不過會商善後耳巢則於案中情弊早已揭舉無遺今後得張之呈覆以相印證事已無可諱飾故孟之地位已呈摇動之象 
　　黑龍江黑省巡按使本由朱慶瀾將軍兼任近忽有另設一缺之說並傳有得是缺之望者卽爲恰克圖會議歸來之畢桂芳此等傳說大抵不盡確實蓋政府對於朱將軍素極器重迄今並無間言朱雖有另行簡人之請政府見其才力並不竭蹶即亦未必照准况黑省財政萬分困難將軍雖兼巡按並不兼俸政務財政兩廳長及道尹亦往往數月不支官俸如此局面政府斷不遽議添缺想一時必仍由朱將軍兼任也 
[江庸赴奉調查司法事宜]  
　　司法次長江庸氏日昨來奉調查該省司法事宜聞當時與江氏同來者有賀紹章趙福濤二人設行轅於茂林旅舍奉垣司法人員迎迓極執恭敬江曾謁過張巡按使並參觀高等地方兩廳等處旋又盤旋多日始行回京聞某當道云江庸此來似有奉令調查之件而司法積弊爲第一要密事件因近來奉天司法界頗呈黑暗之象欲謀廓淸故先必有江氏之使命云云然此屬内中秘密不得詳知至江氏表面之進行則謂中日條約已解决矣其關係南滿之司法警察各事皆有特别規則亟應及早籌備以資補救於萬一擬先於各處商埠一律添設法廳以便審理交涉案件藉以擴充奉省司法現時奉省巡按使及高等兩廳長擬定鐵嶺開原昌圖撫順新民各縣均應一律添設聞奉天當道以同時添設又恐經費支絀難於實行而查核所開各地點尤以洮南鐵嶺兩處爲日商雲集之處各國僑民亦多不得不格外愼重云 
[沈佩貞案辨論終結]  
郭同訴沈佩貞一案昨日午前經地方廳簡易庭開庭公判觀者極爲擁擠到庭者有沈佩貞劉四奶奶蔣淑婉郭同汪彭年及證人劉成禺與當日在場警士等人據沈佩貞供稱當日我到汪宅找尋汪彭年有一女人出来接應未得要領即翻身入内將門關閉適郭同自外歸詢知我爲找汪彭年而來即斥言汪彭年不配你呌因此口角牽入郭之客室因爭論而起鬥毆郭實先動手郭同則供稱沈從人甚多故先恃强動蠻來時並有一小白臉雜在人叢中旋即遁去審判官轉問汪彭年閉門不出之故汪言沈來勢洶洶並先有兩軍士在門外把守我以電話四出求援故只得將門閉住審判官問郭沈二人汝等先有和解之說何以不和郭默然不語沈則盈盈欲涕謂彼輩條件太嚴萬非我等所能堪故終决裂審判官詰以若何條件沈不肯說但泣言彼直不以人類見待固詰之則云欲我與蔣三侍囗耳審判官又問在場警士當時情事警士言我等到時郭沈已經互毆郭云我有傷沈亦云我有傷問沈傷在何處沈出臂見示果有微傷問郭則云傷在囗囗裏也又訊證人劉成禺劉云我到彼勸　但知沈所毁者爲一椅子餘不了了訊至此郭同云所毁物件必須判被告賠幾箇錢審判官詢其家具用了幾年毁物約値幾何郭答約二三百元於是審判官宣告辨論終結靜候判决矣 
[湖北實業談]  
　　茶票不貼印花稅湖北蒲圻縣屬羊樓峝爲茶商向山户辦茶之總滙　黑　在茶　　　　茶商收買紅茶照例使用毛票正票兩種實老茶則使用存票此種票西帮與洋帮爲最多所謂毛票者將買茶之錢畫毛碼於票面隨發隨兌正票則書以錢數交賣户向錢舖照兌即所謂照條也存票則係將茶户之銀存交茶號一俟買齊持票取銀此種存票市面可以通用茲蒲圻知事祝撰望以上列三種票惟毛票係臨時性質其正票存票則確係印花稅法第二條所規定之證劵亟應貼用印花所有該處十餘家茶商每家每年用票约一二十萬若能一律貼用誠爲巨欵詎委員向該商等勸導各茶商祇肯以帳簿手摺照貼而其行用之正票存票堅持不肯照貼並謂湖南對於此票均可免貼如欲相强即遷入湘　云云祝知事以究竟湖南是否未貼印花無　　知特詳巡按使請示辦法巡按以該商所出之正票存票均爲支取銀錢之證劵自應貼用印花以符稅法故特一面咨詢湘巡按如果不貼印花請飭所屬各縣轉飭茶商遵貼以免鄂商有所趨避一面飭該縣知事仍須認眞開導接續貼用 
　　蔴業創立講習所湖北武穴鎭爲苧蔴出產之處洋商販運出口皆在該鎭交易前月管道隆鼎盛等蔴行集合同業組織蔴業公會與商務會同係獨立性質業經農商部核准立案聞該公會以蔴爲吾國土產出品大宗向來拘守成規致巨利外溢現欲研究改良應從根本上着手即於武鎭創立蔴業講習所分種植收割漂製三種附設試驗場分期實驗由各業户遴送聰頴子弟入所肄習所需經費已由蔴商公同籌定尅期舉辦 
　　大冶建設分鐵廠漢冶萍公司現决定於大冶伊家湖地方建設化鐵爐二座爲漢陽鐵廠分廠業由該廠坐辦吳潤之在美國購辦最新式鍋爐機器已運抵上海大冶分廠工程局亦早成立昨已報告購定之地其三萬餘方惟圈定地點内房屋甚多現正在着手給價拆毁故漢廠特派工程師一員帶同測繪生七人馳往勘估定於八月一日開工從事建造明歲可以觀成 
[皖垣積極進行之兩稅]  
　　檢查印花稅將次實行蕪湖警察廳長張雋生君日前接財政廳公函略謂奉財政部虞電開驗契印花兩項前奉主座諭飭部列表比較嚴定勸懲並派員分路前往考查外着各省巡按使財政廳督飭各知事奮勵進行申令後如經部員考察各省縣知事中仍有疲玩敷衍空言塞責指名詳參外該巡按使財政廳長應同負責任　因由政事堂沁日通電在案查近來各省月報驗契收數仍不暢旺印花稅收數尤少又據江南調查員報告經過各省自金陵以至淸江浦及徐海一帶所遇城鎭商民均不貼用且不知印花爲何物眞本總長上年在蘇目擊情形無殊各省情形亦同此弊應請再行嚴飭各縣　眞　　　　　　　　　勸導商　　法貼用並責成巡警嚴行干涉查出漏貼之簿據單票等項即實行處罰並將罰欵充賞該警士等以資鼓勵庶稅收可望起色本部不日派員前往將驗契印花兩項密查如發見上項情事應將辦理不力知事立時撤參以重要政並祈嚴飭通告等因轉行到廳張廳長接函後當即函知蕪湖商務總會劉切勸導本埠商民契據單約合同須一體依法貼用以重要政並咨行蕪湖縣段知事查照規定何日實行檢查請卽照覆以便執行 
　　蕪關新稅則修改竣事蕪關監督徐鼎襄及財政部特派員張贊巽上月下旬接財政部覆電略謂蕪關新稅則一事亟應從速磋商提要修改務於　氅六月竣事滬關因有特别情形緩日實行蕪商自不得援案請求云云徐張兩君奉　後即轉知商會遵照上月二十五日起商會總理崔星門君偕同各帮商董連日在關監督署酌量表册修改刻已竣事其未列入貨表各物即按新稅則征收徐張兩君已於七月一日會銜布告新稅則實行凡進口出口一律遵照完纳 
[粤省之新搜捕]  
　　疊獲軍火二十三號早當港輪永安夜船至省時洋關檢查員察見該輪艙内有竹籮一具狀甚可疑當將籮内搜檢并無别物惟以該籮重墜不似尋常將其反覆審視搜至籮底察悉該蘿另有一層内貯六響短槍七枝彈子四百顆當將物主鄭成一名捉獲甫登岸又在碼頭之左發見同樣竹籮一具無人看守拆視蘿底下層又搜出十三響碼子四百顆隨將鄭成一名交由警廳檢查員解辦其餘鎗及彈子均由洋員帶回洋關再行發落 
　　昨午十二時許有某甲持一番瓜由大南門進城檢查員見其所持之瓜異常笨重將其細察察得瓜内藏有子彈無數立將此人捕獲轉解警區核辦長堤敦善堂碼頭昨有將軍府稽查員吳某知會該處警察將行人郭文莫景華二名一併捉獲聞係炸彈要案極有關係之人隨即解回陸軍第二混成旅團部轉解將軍行署訊辦 
　　封川縣知事昨在縣屬文德鄉拿獲黨人陳思亭等兩名并起出炸彈三個經將情形電報省吏在案頃悉該縣知事於昨二十七日已將炸彈三個解赴上將軍行署沿途由軍警押解入城狀殊嚴重 
　　昨有黨人練生吕好二名在香山石鼓撻地方設立機關爲警衛軍统領袁帶偵悉密率軍隊馳赴拿獲詳解將軍府訊據供認謀亂不諱並供曾在佛山擾亂云 
　　搜剿匪巢龍上將軍據和平知事報稱十六早會同虔南唐知事督隊會搜謝火雲匪巢從上留洞一帶進搜十七八等日連日搜山未見一匪是晚據密探報稱匪已聞風分竄謝火雲一股從水口逃出當卽督隊二面夾攻迎頭痛擊當場鎗斃多名獲鎗一枝牛三頭　　　　　　一名二十進擅　　水童坑兩處匪已遠遁剩匪巢三座床鋪食具糧食甚多起出炸彈二十枚槍三枝牛三頭當將匪巢焚燬刻仍會唐知事進搜九連笠菜峯等處務絶根株云 
　　港商公電新昌來電云將軍龍巡按李道尹朱鎭守使龍鑒駐台山新昌陸軍營長農世田妄聽匪徒黄亞金黄亞旺作線派軍隊二十餘名馳赴離新昌五十餘里之三合區上陳鄉以查烟爲名蜂擁入港商馬洪球家任意搜掠擄去港商馬綿華一名搶去自衛川町鎗一枝子彈百餘顆誣以私藏軍火查馬綿華係香港泗合蓬廠店及大成米店東主品行端正港民無人不知適因回家度節軍隊宜如何保護何乃違法逮捕揑罪圖索衛民反以害民倘不執律懲辦軍紀何有良民奚堪迫得據情電禀伏乞飛電飭將港商馬綿華釋放槍支給回將該營長農世田線人黄亞金黄亞旺按律嚴辦以肅軍紀而安鄉　實爲德便台山三合上陳堡人馬津慈馬洪擴馬綿活等全體叩 
[晉省拿辦保送烟土委員續誌（僉聲）]  
　　保送烟土委員杜祺瑞日前被金巡按拿辦審訊一節已誌本報茲經調查此事原委知該委員辭差到京後經前山西財政廳長現財政部科長袁永廉在周總長處力保故奉委到晋於被拿後伊兄杜之瑞現充晉省十二　成旅一團三營營長急挽軍界要人向金巡按探詢案情究有無可以輕免之處僉以事關財政無法調停後經某力保暫覊財政廳候訊頃聞近一二日内消息金巡按已電達財政部先取消其差委於二十七號提巡按使署金使自訊供出伊於民國二年充黄河南北一帶之釐務總辦所統護勇五六百名拿獲私土巨萬俱交前財政司張瑞幾并聞牽涉張財政司處甚多金使大怒擬派員調查實據盡力懲辦惟審訊時甚爲秘密下文如何尚未可知查杜委員原籍山西解縣頃有某軍官來自運城據云該委員家屬自得該員被拿消息已匿迹銷聲矣 
地方通信 
[蘇州]  
　　水巡官誣良撤委　英商老公茂順利小輪前在茭白蕩被匪搶刼一案該輪船局蘇埠經理戴寳磁迭次赴蘇常道署具稟請緝經殷道尹飭令水陸兩警廳長飭屬一體協緝在案水警趙廳長接稟後卽派游緝隊長李標勝率領該隊巡官加緊跴緝詎游緝隊巡官孫松泉在常熟悞聽線人爲馬夫之祥祥報告拿獲劉少卿潘根福等兩名解廳比至訊問劉供向充常熟縣署司法巡 
警潘供開設桶店司法科員以事屬離奇卽派員赴常熟調查適劉潘之妻以其夫被誣訴諸當地紳士來蘇控告該巡官誣良爲盗違法逮捕遂將劉潘二人釋放孫撤委查辦所　巡官缺另委本隊三等巡官羅珊接充 
　　洞庭山脫逃罪犯洞庭東山行政分署拘留所拘禁人犯葉阿媛小阿善等十餘名前日挖穿牆脚逃去九名看守役得悉立報行政委員俞同夫俞君隨卽派警四出追捕直至翌晨始追獲 
 
 
 

Page 7

 
 
二名兪委員昨日來城謁見縣長禀明所中脫逃罪犯情形孫知事當即據情禀報道尹轉飭水陸軍警一體協緝並飭令二十七市鄉各警區加緊跴緝歸案究辦 
　　鄉區員被控撤差蘇鄉陸墓區員胡緝熙迭次被人控告日昨又有該鄉公民卜世年等具禀吳縣知事署控其婪索賭規私收烟捐侵吞公欵等項現聞孫知事將胡撤差並將卜等傳案質究公欵底藴該區署員經孫知事委前充滸關區員鍾其荃接任 
[南滙]  
　　高等小學改建校舍南滙縣立第二高等小學校陸校長以校舍舊爲書院於管理衛生不甚合宜特與校董秦亮臣等籌議决定於暑假期内改建後進樓房五幢前經陸校長飭匠至滬仿照萬竹等校打樣現已動工並請秦董到場監督期於下半年開學之前竣工以便擴充學額并添設商業一科云 
[鎭江]  
　　派員密查烟苗丹徒縣章知事恐各市鄉仍有私種烟苗情事特派王君赴各市鄉秘密調查王君奉委後帶同巡警二人往高資丹徒龍潭新豐大港一帶偏僻地方詳細查勘業已公畢回鎭復命矣 
　　批准包辦妓捐鎭江妓捐一項向歸警察總捐務處徵收以充警費惟隱匿不報者居多致收數不能暢旺茲有田永貞具呈丹徒縣署每月認繳洋一千一百元包辦妓捐業經章知事批准即於本月四號在後街設局開始徵收一面禀由丹徒警察事務所出示保護 
　　派艦保護航商　省吏以鎭江地方係通商口岸長江往來商輪多由此經過現當振興國貨之際輪船裝載貨物甚多恐有盗匪截刧情事亟應派艦梭巡以資保護故於日昨電調辰字魚雷艇一艘到鎭駐防 
　　第二區長易人丹徒警察第二區區長李翔甫辭職已經章縣知事批准所遺該區區長一缺委警察敎練所學監丁沂充任遞遺學監一缺委該所敎員宜環補充聞丁區長已於三號到差矣 
[揚州]  
　　警佐維持着臯揚州紅十字分會自經理事長朱立哉逢請醫士陳瑞辰等創設醫院以來成效卓著去春喉症流行該院特備嗽喉棨水及藥片等濟人祗收藥本救活甚衆惟經費浩繁無處捐募聞已虧墊數百元現屆夏令施治藥品頗形拮据學爲沈警佐所知以各警局巡士凡染病症者多在該院療治並不取给分文亟宜設法維持故於日昨特招集各區區長提議每區按月給洋一元並在警所雜支項下節省若干共凑成二三十元按月補助以維善舉 
　　規定暑假期限江都縣公署前奉省道規定各學校例假日期業已轉飭遵辦現周知事仍恐各學校狃於積習假期參差不一昨特通飭各學校校長謂本届暑假不得遇四星期並於假期内酌定二三星期温習舊課以免荒誤如各市鄉高初等學校有於麥熟期内曾經放假者即於此届暑假期内扣除訓勸各生照常上課以免社會詬詈 
[杭州]  
　　浙東塘工出險彚詰近日　雨連綿山水暴漲錢江水勢洶湧一片汪洋如萬馬奔馳塘堤被其衝坍者甚多除北海塘乙區已坍陷外茲將浙東之西塘東塘北塘出險情形彚詰於下（一）西江塘西江塘在蕭山聞堰鎭壹字號盤頭被東江嘴之水所激遽遭坍陷危險萬狀歸王鳴鳳及平章愛等字號即隨之大受損傷業由塘工局詳報縣署聞非抛擲毛石六百萬斤不足以資抵禦云（二）東江塘東塘在紹縣地界昨經閘夫許敖齊赴塘閘局報告出險惟形路謂鎭塘殿帝鳥兩字號石塘外臨大江内係附塘近被潮水衝激塘身裂陷约長二十丈鳥字坍陷尤甚亟宜趕修以防不測云（三）北江塘北江塘在蕭山地界本月二號潮王塘及兪家潭等處塘身坍陷數十丈江水内灌勢甚洶湧沿塘廬舍飄没甚多田間禾苗均浸入水中内河水漲四五尺如附近之龍王塘井亭徐及南門外臨浦鎭等處均已釀成水災 
　　滬杭鐵路改建橋梁滬杭甬鐵路局昨出示諭云案據總工程司驗看全路工程報告稱滬杭段内三十八號橋梁做品不盡合法橋燉恐有危險亟須另築一橋將原有之三十八號橋兩　一律拆去以免危險而埀久遠等因集經詳奉交通部核准在案查原有之三十八號橋坐落六店灘現在橋梁旣須改築則路線當移西北少許新建橋之兩端必須添購地畝以免軌道　窄多所窒礙現擬購用地十八畝有奇其地即屬於舊婁縣所有地價查照前公司成案每畝給價洋八十元遷墳費查照按軌成案磚鑛之棺每具給價洋十二元土葬之棺每具給價洋六元浮厝每具給價洋三元茲派接執購地委員丁仁劉長祿會同地畝委員蔣延祖前往六店　辦理購地事宜誠恐該業户人等未悉定章或有懐疑觀望藉端阻撓情事合行出示曉諭業户凡有圈用地畝及遷移墳墓均應隨時遵章領取價費不得有阻撓延抗云 
雜評二 
[中日會議之紀念所（步）]  
　中日交涉爲如何交步其會議情形爲如何情形吾人試冥目細思則所謂迎賓館之大樓下固永永禱視其不復有扃　續議之一日也今某外報記者周覽其間自謂於研究歷史有得並特别提醒之曰歷史紀念處所然則此大樓之在外交史中其地位將何似大樓下之陳列各物品在歷史家之眼光視之其色相又何似當時在大樓下作東道主而身親造成此交涉種種結果者之人忽有人舊事重提舉其所心傷欲絶之問題爲之當前取譬若而人者之意境其聯想且更何似誠使設身以思蓋有不自知其神惘惘之將歸何所者矣然而當局者顧　笑自如焉其問答且自始至終一以樂觀帮出之一似無所足以縈繫其懐抱者嗚呼此某記者所以驚其爲有應變之才與 
　　外交家之一顰一笑所寓概有深意徒以辭句形色之微原不足盡其底藴所願者今後之外交眼與手之運用務在高遣先事而有以籌備當事而有以應付勿至事已而始有所謂紀念者遺留於史乘致勞局外者借箸以徬徨斯爲至要耳否則一紀念不介意一紀念又將繼踵以相乘迎賓館之大樓有幾吾恐某記者之紀念且將不勝其紀念矣嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[會議組織工塲問題]  
　　本邑沈知事前奉省飭籌設省立第五工場沈君以事關提倡工藝安揷窮民定於七月五日也是　邀集地方各紳開會集議曾誌前報昨届開會之期本地各紳如吳懐疚朱福田丁賡堯莫子經姚子讓陸松侯朱志堯賈季英郭聘之凌伯華黄涵之黄輯虞李佑之嚴濬宣等皆先後蒞止沈知事亦親臨會場於午後三時振鈴開會首由沈知事將省長飭文宣布一遇然後由各官紳互相討論咸以上海五方雜處窮民之失業者甚多開辦工場以濟窮困而興實業實爲今日當 
務之急故均一致贊同决定先請慈善團籌定工場房屋以便籌欵開辦遂將一切辦法公同議定然後散會 
[寳山發現蝗蝻之澈查]  
　　江蘇齊巡按使因江北等縣發現蝗蝻已嚴飭各縣委尅期剿滅並飭蘇屬各道縣委嚴密調查有無蔓延情事尅日呈復業由上海等縣連日會同省道各委分往各鄉調查尚無發現蝗蝻情事兹又奉齊使電飭以聞得寳山縣境有發現情事飭即迅速查明相機剿滅等因昨省委黄君及寳山張知事已分投調查矣 
[妓院内捉出嫌疑强盗]  
　　盗匪江北人胡開昌（即張成義）於今年二月間在海州地方紏黨數十人持械擁入該處區董錢姓家殺斃錢姓主僕男婦九命刦取價値一萬餘金之衣飾分贓逃匿業經海州縣知事懸賞移請軍警協緝在案茲經該縣知事偵知胡盗携贓逃匿來申因飭偵探帶同眼線柯學堂來申偵知胡匿居公共租界德仁里五十七號門牌雉妓院内故即投報老閘捕房派探沈阿香及西探協同前往將胡拘獲昨晨解送公共公堂先由中西探上堂禀明前情並經來探投案聲請移提訊之胡供不承認且無正式公文來滬　兪代襄讞與英卓副領事會商之下判胡還押候備正式公文並帶見證到案證明再行核奪 
[眼線指拿强盗之黑幕]  
　　昨報紀眼線張金桂協同探警拘獲盗匪錢永發孫建永高恒標陳才如李義升等解請淞滬警廳司法科訊辦一則茲悉錢永發等被拘之時尚抄出大洋十四元小洋十一角銅元七百枚及皮夾等物惟係張金桂協同崑山縣駐滬偵探孫萬富指錢永發等爲行刦崑山某姓家案内之盗匪前日經該科顔科長提案研訊錢永發等同供江北人在申已久咸作小本生理安分貿易不敢爲非此次實遭誣指求察質之張金桂供稱實受偵探孫萬富之囑托令小民誣指圖賞餘無别情顔召得供大爲詫異以該偵探買囑眼線誣良爲盗實屬不法已極判將一干人證押送地方廳訊明律辦昨日午後經檢察官預審之下判錢永發等分别交保張金桂押候飭提該探孫萬富來案訊明再核 
[救國儲金紀要]  
　　昨日之收數昨日（五號星期一）爲中國銀行收受儲金之第七十二日計收銀洋三千七百四十四元又領一百九十五兩四錢四分又爲交通銀行收受儲金之第四十六日計收銀洋一百三十三元又銀六兩五錢三分兩共收洋三千八百七十七元又銀二百零一兩九錢七分連前共計已收銀洋七十萬零一千四百十六元銀四千四百六十六兩六錢五分八釐 
　　各處分所之通訊　呼蘭分所函告上海總所連日假大舞台演講儲金關係到會者日必千數百人先後集儲計小洋八千餘元　九江商務總會昨函儲金總所謂自發起分所以來熱心儲欵者日有所聞茲據交通銀行報告六月二十七號止共收一千六百九十八元三角小洋四十三角惟查認儲之數相差甚多且殷實富户寥寥如也殊愧勸儲之未能得法云云威海分所函告自經成立熱心投儲者雖不乏人祗以地瘠人貧巨欵籌集負歉竭勸刻已儲到現洋三千二百七十五元零六分特派高榮二君代表赴解上海中國銀行名册二分祈察核再周圍村市現正積極提倡俟續報匯解　哈爾濱分所函告六月六日假　樂茶園開第二次全埠大會中國銀行分四處收欵到會者約五千餘人有張泰俊起言吾每月工資二十五元今儲三十元惟問諸君有無救國决心有决心者請舉手衆皆舉手復言諸君好自爲之吾先以死相報言畢倒地衆起爭扶見其手持利刃自胸穿入五寸許鮮血直噴面目改色見者同深悲慘當由幹事員同警察送至江濱醫院調治幸傷胃肝未致隕命當時秩序稍亂由吳子靑登臺演說今爲救國大會非亡國大會丈夫死有其時今非其時也張君意在以死警衆其志可嘉顧吾同胞憫其志勿效其爲此所切望禱祝者也言畢透儲者益衆惟人多過於踴躍恐有意外一　閉會由正幹事申明理由勸到會者顧儲之欵按　銀行是日收數共三千餘元因時問太促未及多收 
　　景德商會之電稿　江西景德鎭商務總會吳簡廷陳庚昌張錦明三君支日電告上海總事務所云五月中　接貴所函電由敝會聯合各界開發起大會到者極爲踴躍工界尤居多數敝鎭情形與他埠微異土著極少窰客各商必至端節後到齊欲謀普及未能急切從事現敝會辦理本届選舉完竣本日續開幹事會議定會中附設事務所即以會長兼充正副幹事當場認定儲欵二千一百二十元零幹事領去儲册百餘份分途勸募積極進行籍盡微忱必不有辜雅意先此電聞 
　　第三中學之猛進　江蘇省立第三中學對於儲金非常熱心昨日開單函告儲金總所計儲入中國銀行第二次減膳洋五十元員薪八十六元學生零積一百十九元共計二百五十五元連第一次併計總共洋四百十一元云 
　　所長體恤工匠　江南造船塢所長陳鑑成君以本船塢員司工匠前經勸令各儲薪餉一個月分作五個月扣除惟工匠等月得薪資爲數無多若照五個月扣除誠恐不敷家用茲又變通辦法自六月分起分作十個月扣淸昨已出示通告矣 
[中華鐵路學校舉行署假休業禮]  
　　本月四日中華鐵路學校行暑假業禮來賓二百餘人首由校長黄涵之宣告開會次敎務長萬耀良報告學生功課次康南海代表王覺任請濱說詞次姚東木以道德之道爲鐵道之道兩相形喻發人深省次敎育顧問濮卓雲代表稱言讀演說　次上海縣長沈韞石演說次創辦人余明德宣告敎育　　葛爾佛斯因工程煩重未克到會并代表全校致謝詞次學生潘機演說後由縣長給奬内潘機崔成開二生三育兼長給予免學費憑照云 
[神州女學舉行畢業式]  
　　北四川路神州女學開辦以來成效卓著其校規固極完善而尤以道德爲重蓋以辦理諸女士皆熱心任事慘淡經營得有今日之成續前日（即四號）該校復在北四川路校址舉行畢業式兼休暑假表演種種共二十二節俱精神煥發表演純熟其中尤以幼童愛國會及亡國鑑二節爲最幼童愛國會俱初等小學之幼童演說淸晰神情憤激頗足引起人之愛國觀念故一時掌聲如雷動其亡國鑑一節亦足以喚醒懵頑演時掌聲雷動兹將畢業諸生姓氏錄後 
　　特别科三人　沈駿英（英文科石筱茂吳兆初（圖畫科） 
高等小學八人伍鳳珍高亞雲陳慕貞沈驥英吳蔚卿黄崗薛錦絅夏惠卿 
　　初等小學十人張貴珠會佩君蔡覽英甘秀屏高仁英鄧漢傑林五蓉蔡玉芝　碧珍杜月俄 
[南區學校之進行]  
　　小南門外蘆席街南區第一小學校係初高兩等男女兼收分堂敎授者今春曾開過十週紀念會成績甚優兹届暑假休業之期該校校長擬於陽曆七月十五日舉行懇親會以期聯絡學生家庭共策進行除假期内每日上午開補習課無論校内外學生皆可補習免荒學業外並擬下學期加重英文算學以便高等班畢業後可以揷入本地男女各中學本科云 
[部派測繪生過滬]  
　　陸軍部現須測繪江浙兩省沿海各要口水道及近海各縣堤塘陸路業已派委測繪學生三十餘人來滬向駐滬海軍司令部商借聯鯨兵艦一艘已於昨日午後二時由滬開駛出口先在淞口外之東海灘川沙南滙金山寳山崇明太倉各縣境内寳地測量以便繪成與圖送部查核云 
[楚謙砲艦出口]  
　　楚謙砲艦昨日（即五號）午前由滬開往吳淞口外練習洋而打靶一俟事畢即須開往烟臺駐防 
[海軍司令部預備放餉]  
　　駐滬海軍司令部應發駐泊長江上下游各要口之各兵艦六月份俸餉業已籌備定於星期三（即七號）交楚豫砲艦運往長江一帶分給各艦具領 
[防護製造局之周密]  
　　製造局爲存儲軍械物品重要之地近因滬地謡諑頻　　由步兵第七旅臧旅長於昨日通飭駐局步兵各營務於每夜派兵三排在製造局外四周扼要之處佩械梭巡以杜匪人　入　 
[勸用國貨會記事]  
　　勸用國貨會對於德帝提倡國貨談十條則例以與吾國國情大相脈合已由會員袁履登君逐條用白話解釋付梓分送現正預備印刷不日卽可告竣其印刷經費係由謝蘅牕原文山兩君各擔認百元云 
　　勸用國貨會昨發通告云執行部諸君鑒每週輪値日期茲已重訂嗣後照單實行恕不發函以省手續其時間仍以下午五時半至六時半星期一原文山君兪宗周君袁履登君星期二唐景三君孫梅堂君方樵苓君星期三趙林士君方椒伯君盛丕華君星期四下午八時起全體會議星期五馬乙棠君許奏雲君趙魯卿君　星期六李卓民君席玉書君李徵五君星期日畢雲程君王祖德君洪承祁君此次議决星期一起輪値諸君届期務宜蒞會幸勿他却貽人口實事關進行祈共諒之 
[股票業組織公會]  
　　上海股票衆商昨假新旅社開全體大會集議組織公會整理行規價格以歸一律當時公舉王問梅吳大廷爲正副會長吳川如周仲華爲評議互相輔助公會進行業已擇定會所不日將開成立大會矣 
[取締着色茶葉]  
　　上海縣公署昨奉道尹公署飭開案奉江蘇巡按使第二四一六號飭開據茶商金昌運等禀稱竊中　茶葉香味俱美本爲各國所歡迎緣從前少數茶商不圖遠大妄以次貨攙和顔色以射一時之利山户尤而效之獘更加甚辛亥年間美國政府驗明華茶着色有毒禁止進口名譽頓失一蹶不振印度東洋之茶遂乘機而起商等鑒於前車之覆咸知色茶之爲害早與各同行互相勸戒無如山户貪圖小利積習難返比年以來仍有以姣形滑石佛靑者物加以煤糊暗中攙和以致影響及於全體商等頻年虧耗言之痛心禁止乏術爲此禀懇通飭產茶各縣嚴行禁止着色如有違　　現上項情獘卽科以重罪則華茶名譽冀可恢復利權亦可挽回伏祈察核俯准施行等情據此除批示曁分行外令飭該道尹仰即遵照轉飭各屬一體遵照辦理等因奉此查製茶着色有碍銷路如有發見確係攙和姣形滑石佛靑煤和等物製成之茶者應准其就近報由警察驗明詳報核辦合行飭仰該知事遵照辦理毋違 
[稅務所長又欲易人]  
　　上海稅務總公所所長錢仲瑜到差甫及兩月近因與落地稅局爭論權限曾經赴省而陳一切茲聞財政廳胡廳長忽委吳選魁來滬接任貨物稅所長之職本埠商界聞此消息尚擬　絡挽留云 
[驗宰稅與屠宰稅]  
　　閘北地力所征之驗宰稅係由工巡捐局長開辦惟與縣公署所征之屠宰稅抵觸業經沈知事查明恐於屠宰稅進行有礙是以詳請滬海道道尹及齊巡按使迅行示奪茲奉批示着該知事與工巡捐局長籌商辦理如果驗宰稅果有抵觸之事可歸併屠宰稅進行等因聞已遵照會商一切矣 
[租賃織呢廠之枝節]  
　　本邑省有日暉織呢廠由商人郭建侯禀奉齊巡按使核准頂租試造毛絨線以挽利權等情已迭誌前報茲悉該織呢廠於未經收歸省有之前曾因經濟竭蹶將全廠房屋機件抵押於大淸銀行（現改爲中國銀行）此次郭商訂租造綫齊巡按使初未與該銀行接洽故該銀行聞郭商定期試辦即致函上海縣請爲阻止沈知事以郭商租賃該廠未據呈報有案旣准函請前因當已據情詳請巡按使核示矣 
[再誌渡船被撞之慘劇]  
　　义袋角姚雲泉之渡船被張寳生所駕之洋紗駁船當頭猛撞淹斃渡客金張氏之子金金林及某甲二名由救生船撈獲屍體即經十一圖地保投報地方檢察廳請驗等情已記昨報茲悉前日因値星期廳内停辦公事故林檢察長於昨日下午二時派檢　員吏蒞場驗明委係淹斃當飭屍屬地保分别具結收殮肇事之張寳生還押四區警署聽候核辦 
[軋斃機匠之慘聞]  
　　楊樹浦老公茂紗廠機匠沈淸華前晚工作不愼被機上皮帶軋住往復連滚八次手足俱斷立時斃命當報捕房將屍車入驗屍所昨由公共公廨中西官王康二君蒞所驗明即據同伴工匠沈林華聲稱是晚一時許因機上皮帶忽斷我與死者同在修理以致肇禍判飭屍妻沈辛氏且結收殮候再傳訊核辦 
[汽車撞傷賣票人]  
　　前晚有某號電車至鄧脫路停車處售票人王德慶下車時被五百四十號汽車撞傷手臂由捕車送同仁醫院醫治 
[毆傷頭面]  
　康永發前日扭谷阿大至五區四分駐所控稱被谷毆傷頭面等情昨經該所警佐移送檢察分庭李檢察官諭康退去自行醫治谷阿大收押聽侯訊明核辦 
[美國獨立紀念之慶典]  
　　本月四號爲美國獨立紀念日因値星期故改於昨日（即五號）在駐滬美總領事署舉行祝典江海北關及停泊浦江各國兵輪亦均懸旗伸慶滬海道尹兼特派交涉員楊小川君　昨午刻偕同外交科員及公共公廨正會審官關絅之君前往美總領事署道賀以敦睦誼 
[美人挈眷游歷]  
　　美國衆議院議員號司聽（譯音）君同其夫人游歷來華在滬小作勾留已於昨晚即五日）乘滬寗特别快車前往南京游歷並擬由寗至漢再往北京一行聞中央政府已電飭沿途官廳妥爲保護矣 
[米店起火]  
　　美租界鴨綠路橋堍某米店於前晚十時許起火當經捕房查悉立即撲滅將該店主粤人某甲及夥友等共五人帶入捕房押候解廨究辦 
[道士出租地產之糾葛]  
　　粤人梁懐葆至上海地方審判廳具控小東門丹鳳樓住持羽士徐嘉平（即徐少江）串出姚子雨等爲中證哄騙銀洋等情昨日午後經該廳陳推事官提到一干人證　庭研訊梁訴稱在滬爲藥業去冬有丹鳳樓住持羽士徐少江央出姚子雨黄麗生等爲中證將治下二十五保六圖能字圩九十號丹鳳樓户名即丹鳳樓後面基地一畝二分租於商人爲業言明每年租地洋三百元以三十年爲限於去年舊曆十二月二十六日成交先付一年租金三百元並頂首洋三百元共付洋六百元立契時由三舗地甲黄邦達在場蓋戳並約定今年陽曆二月中交地不料至十二月初五日徐少江又與姚子雨等前來聲稱該地現有糾葛必須邀請律師方可辦理當被取去律師公費洋二百五十元取有收條爲證又用去酒席費洋十二元共被取去洋八百六十二元迨至届期索地一再延宕繼則聲稱此地已被官產丈放局充公始知串黨被騙又商人於作頭處已耗去銀六百兩爲此戳據來案呈控請求照據嚴追供畢　將各據呈閱質之徐少江姚子兩黄麗生等均互相推諉問官以徐少江因地糾葛迭次被人來案控告此次又敢串證騙洋實屬不合判將徐少江姚子兩黄麗生分别收押聽候覆訊究追 
[敗家之婦]  
　　蘇州人朱鏡淸昨　婦人朱周氏至地方檢察廳聲稱向在原籍開設同茂紙紥店前年髮妻病故遺有子女乏人撫養故由周雲山介紹謂有發堂婦人周氏係伊之姪媳現已由堂中領出當時民人即出洋六十二元娶該氏爲繼室不料自娶該氏之後店中生意淸淡因此虧折即將店中一切生財出盤與人民人即偕該氏等來中在新北門内重行創業詎該氏心存不良於舊曆本月初五日捲逃無蹤民人曾經來廳具禀存案前日忽據蘇州同茂接盤之人來申知照謂該氏一再到店詐擾不休等語民人聞耗趕至蘇州將該氏忸滬查該氏前　周世生現尚存在因該氏不安　室世生受累不堪故在蘇州客廳起訴離異發堂擇配民人因當時未明底細致受此愚請求究懲林檢察長論飭靜候訊核 
[閘北拐案獨多]  
　　滬上拐案之多以閘北爲最蓋因閘北境内之居户大都勞働界　　小論男女每日必出外做工家中小孩乏人照顧故被匪拐失　時有所聞淞滬警察廳徐廳長以該匪等忍心害理大背人道主義非嚴加懲處不足以寒匪膽因特嚴飭偵緝隊格外注意連日經隊士張福張金海蘇升蔡少廷段瓊等破獲男女拐犯王三王陳氏等五人及被拐小孩二口業已解經司法科段科員訊明屬實收押候辦矣 
　　又聞上月十七號有拐匪陳子山等在潭子灣誘拐江北人施姓之女大寳小寳藏匿公益里胡杏元所開之老虎灶樓上交與同黨郭德勝張寳山楊阿炳郭張氏等經閘北偵緝隊破獲解經地方檢察廳訊實判决二女給施具領在案前日閘北警廳司法科接得施姓由江北寄來一信云二女幸蒙拯救始得珠還合浦惟伊妻在家得悉被拐消息卽懸樑自盡遺一幼女已因泛乳餓斃等語嗚呼拐匪之害人不淺矣 
 [P解釋拐賣小孩之疑惑 
　　住居東有恒路五百二十一號門牌之皖人王玉林聊王氏張蔣氏及粤婦徐唐氏周徐氏等家藏有男女小孩七口被滙山捕房一百一號西探壳羅香查見疑其販賣一併拘入捕房分别收押昨解公共公堂經中西官逐一研訊以指控拐賣小孩一節並無證據遂判將案註銷被告開釋小孩給領 
[失去小孩之疑竇]  
　　董春元至法公堂禀稱娶王氏爲妻生有男孩一口前日出外回家孩忽不見向妻詢問語甚支吾後稱被人拐去故報捕房捕頭亦以王氏情節可疑傳案請訊王氏供丈夫出外後孩被劉姓拐去追尋無着迨丈夫回來詢問恐被責備故此支吾實無與劉私識串同售孩之事聶讞員判董夫婦退去迨後將劉尋見扭案訊追 
[迷路女孩待認]  
　　前日有年约五六歲之女孩姓陳寗波口音身穿柳條布短衫黑洋綢開襠袴髮辮白頭繩　布蒲鞋鞋子手持紅碗兩只在法租界迷途啼哭由捕帶至法公堂請示訊其父母住址均不能知判送堂留養候家屬具領 
[失竊銀洋之嫌疑]  
　　崑山農户趙昌甫同妻來滬暫居董家渡親串張其鳳所開之　頭店内趙則另在湯福齋之靑浦航船上暫宿不料湯忽失竊洋銀四十元後由船伙吳慶雲偕同蔣文榮吳雪海等將趙軋至共和茶樓詰問不認旋由張出場報告崗警拘至一分駐所傳湯質問仍指定趙處於嫌擬地位趙不承認飭送警廳司法科訊核 
[控告摸竊之不實]  
　　趙耀庭控顧琴福摸竊内有鈔票洋十一元之皮夾當由捕房拘押昨晨解至公共公廨經中西官訊得原告所控不實遂判被告開釋皮夾給原告領去 
[聲訴被人誤認之原因]  
　　四川人周榮華（即鄒藴華）曾於四月間被粤人蘇玉明（即蘇璧璋）以交通路和泰土棧名義騙去値洋一千二百九十八元之烟土避匿報經捕房查緝未獲至上月二十六號忽承福州路與蘇撞見因即鳴捕扭控捕房一并解送公共公堂研訊不認押候查核在案昨晨復訊原告仍由代表律師上堂請究質之被告姑終不認並稱前在廣東路十號門牌瑞昌土棧爲夥和泰土棧蘇璧璋另有其人因當時原告將烟土送交和泰土棧過單時我適往尋金星人壽保險公司掮客楊春九與原告會晤一次致被誣指會審官王肇之君與英領康君研訊良久判被告還押侯補傳人證再行訊核 
[黄包車夫之惡習]  
　　杭州人壽德向在湖北某學堂肄業近因暑假回籍於前日乘輪來滬在虹口旗昌碼頭登岸被黄包車夫王如喜串黨攔索酒資乘間摸竊袋内皮夾圖逃被壽當場扭住惟所竊皮夾已遞交同黨逸去因卽鳴捕拘押昨晨解送公共公堂先由原告上堂訴明前情請究質之被告一味狡賴中西官以供證確鑿判王如喜押西牢兩月示儆 
[匪徒强搶皮袋]  
　　前日有一德國婦人行經虹口新記浜路被匪張阿仲乘間攫取内有銀洋時計等件之手提皮袋圖逃當被鳴捕追獲昨晨解至公共公廨經中西官略詰一過判押候禮拜六德領堂期解訊 
[追獲攫物匪徒]  
　　匪徒蘇州入張德標前晚在山西路即畫錦里攔攫婦人王李氏金挖耳一支圖逃氏即狂呼追捕由途人周裕靑帮同追獲鳴捕拘入捕房昨晨解送公共公堂經中西官研訊之下以張路刧屬實判禁錮西牢半年贓給原告領去 
[護照船票均被竊去]  
　　駐滬陸軍十五團七連兵士陳文柱請假回里昨在十六舗地方搭輪旋向某磁器店購買茶壺梢有疏忽被剪綹賊摸去皮夾一只内有陸軍護照一紙船票兩紙比及覺察已追捕不及即投第一區警察署請緝 
[原告證據不足]  
　　老閘捕房三百零四號華捕汪怡林九百九十四號華捕陳兆江昨至公共公廨禀稱前晚落差後行經九江路六百六十九號門牌馬車行門首突被該車行馬夫王根有宋阿有及在逃未獲之小松江等十餘人扭住兇毆我二人即將王等扭住急鳴警笛遂有五百八十七號一千零七十五號兩華捕到來詎反將我二人所吹之警笛奪去而行兇爲首之小松江則又被縱逃因此控中捕房飭探沈阿岳將王宋兩馬夫拘入捕房至在逃之小松江係五百八十七號巡捕之戚前晚被毆時係由該捕串同一千零七十五號巡捕奪去警笛縱逃小松江求究詰之王宋均不承認中西官以原告所控證據不足判令將案註銷被告一併開釋 
[不准再來租界]  
　　四次過犯徐州人趙蘭生在北四川路電車上摸竊周根福袋内皮夾又湖州人江勝賓與積竊王賓和行竊華洋各户鉅贓由捕先後查獲解至公共公堂訊明判趙押四月江押三月期滿均帶案候核在案茲届期滿昨晨由捕帶案請示據趙供稱原籍並無親友祗有堂兄住居南市高昌廟地方中西官會商之下判趙函送南市警察廳註册管束江送上海縣遞回湖州原籍以後均不准復來租界 
[不敢逗遛胡閙]  
　　洪中齋前因在途胡閙經捕房拘解法公堂判押後詎瘋病大　 
 
 
 

Page 11

 
 
故送醫院醫治在案現已醫痊由捕房解案請示洪供家屬均在原籍卽刻回家不敢逗留胡閙判准予開釋回籍 
[屢次違犯烟禁]  
　　善鐘路捕房昨解姜阿寳至法公堂禀稱姜前因在家私售燈吸查獲兩次均奉判罰有案今又故掖復萌起獲烟具解請重究姜供後來决不再犯判加罰洋三十元充公烟具銷燬 
[淸理沙田分局批示兩則]  
　　民人趙君三等禀批查子母相生成例久經取消爾等原業接滬新　旣涷首先來局報買如果查無違礙糾葛自應准予承　惟所稱原　蘆攤係前淸光緒八年間丈放究竟每户各領畝分幾何時閱三十餘年之久已否墾熟成田是何方向四址均未詳晰聲叙繪圖呈核且舊照均應繳候驗明註册換照亦未據遵章辦理着好檢齊照據繪具　說明晰另禀以憑核辦此批蘆串存 
　　商民陳啓章禀批查定章老岸田灘均須轉重升漕舊有契照單串亦應呈候騐明註册給照久經出示晚諭在案茲據稟稱報買十六保十八圖閔行鎭西首原業毗連新漲沙地六畝零而於原業地畝若干何年報領買受是否向完蘆課係何等科則有無契照單串可憑均未詳晰叙及着仍趕將管業憑證遵章檢齊補禀呈驗以便註册給熙至該地　漲新沙究有若干畝分併候勘文明確再行核辦此批十元紙幣一張姑存 
[誌謝]  
　　昨承棋盤街中華圖書館惠贈小說週刋禮拜六第五十七期二册書此誌謝 
雜評三 
[國貨與風氣之關係（宇）]  
　　勸用國貨會同志諸君昨晚開聚餐會於大觀樓記者因事未及與會然亦有一言欲爲同志諸君告夫近年以來吾國人之不能多用國貨亦風氣使然耳非有惡於國貨也故欲其改用國貨自以轉移風氣爲急要今吾同志諸君人數已不少矣且多聲望卓著足爲社會之模楷苟盡能身先作則於家庭間及權力所到之處一律購用國貨則他人見之亦必以購用國貨爲合於時尚而收效之速當　於空言勸導萬萬也諸君以爲然否 
來函 
[英國諭禁英商與德奥土等國商人交易之疑問]  
　昨閱路透電載有英政府諭令在中國選羅波斯馬勒口等國之英商不准與在各該國之德奥土等國商人交易云云此種命令究與英人有無利益姑且不論唯英國政府出此諭令何以不關於全球中立國僅關於中國暹羅波斯馬勒口各國乎暹羅等國余不得知中國英人有此禁令以後與中國商務亦有窒碍乎此則余所懷疑莫釋者質諸貴主筆以爲何如 
[李士箴來函]  
　啓者周金箴先生歷任總商會總理排難解紛人皆翕服茲於本月二十七日爲先生六十又九大慶同人等擬進一觴爲先生壽閔先生以國步艱難擬將壽儀一半作救國儲金一半移助時疫醫院如先生者愛國心腸洵可謂老當益壯矣務望登入來函一門以揚仁風爲感　李士珍鞠躬 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[作游戲文章緣起] [  老錦]  
　　蒼天生吾爲人人而又得爲男子固昻昻七尺軀儼然一大丈夫也幾生修得到有此好頭顱對鏡自覽深自慶幸際茲民國成立百政維新庶幾於政界大舞臺上一試好身手搏得大官員大勳位吸收民脂民膏厥後功成身退做一個富家翁砌一座頂天立地大洋房買幾個如花如玉美名姝日夜在芙蓉城中脂粉隊裏現出些大本領領略些眞趣味天生我材必有用是誠非虚語矢無如天眼無瞳偏不識我老錦人情如紙誰來憐茲小蘇（借用　季子事）内而總長次長局長司長參事評事僉事主事外而將軍巡按監督道尹師長旅長廳長庭長三生石上少緣封神榜中無名一隻覇山虎變做可憐蟲將欲爲農耶則火耕水耨不堪其苦且農事經驗素形缺乏將膏腴而荒蕪矣將欲爲工耶則鐵路鑛山不勝其勞且機械學職素未灌輸將工師而送死矣將欲爲商耶則天不雨金資本何從而來將欲爲賈耶則肩不能挑貿易何從而起顚連困苦無策可施惟有借着管城子爲我助一臂力向自由談中討些生活修理五廳廟編輯者其我許乎我將從事於此矣今日是破題兒第一遭俟作法漸熟文理稍通便接續作一個承題兒更有進步便再作一個起講厥後提比中比束比循序漸進完成一篇荒唐滑稽之文字爲個人略博些生涯爲大家貽留個笑柄是不亦兩全之道乎因作作游戲文章緣起 
譯著 
[間諜生涯] [  天虚我生]  
　　（二）養成偵探時代普通之人於歐洲秘密事務之結合恒多影響之談實則未嘗知其什一好事者每每就其臆測編爲野史亦多誕而不經吾書則咸紀實無所粉飾凡幙糊影響之言則多斥而不載顧予未嘗學文此中修辭未工在所弗免願讀者諒之溯自摩西用偵探於喀南以後至拿破崙時代偵探乃大盛組織政治偵探以爲軍事輔助列强乃羣起效之莫不欲以簡捷之法剌得敵軍秘而且確之消息然欲得此消息實非官中人所能措手也今試以大使或使館中書記以任偵探之職則耳目旣多事且立敗矧其出身高貴爵位自尊此等微賤之役出生入死以博區區之俸夫豈所屑爲哉故不得不以尋常人充之此尋常人者直可謂之亡命而我實爲亡命之尤夫今世界直一武裝營壘耳事勢變幻之速直類風雲而危險尤不可喻歐洲戰局醖釀已久特以互相猜憚之故無敢先發然於每年之中各費巨資以修軍備蓋已匪朝夕矣英苟造艦一艘德立倍之法增師團十德立增其二十而英法等國亦必聞風繼長無肯落後故其勢力恒均惟是飛機　明之速鎗械進步之精每足推翻其表面之和平而一國之元首或一國之政府其所存之奢望尤足移勸世界之均勢蓋各國以謀自强故莫不欲爭先奮進惟恐爲他人所　勝也職是之故乃不得不從事於偵探訓練一般男女專主此事冒萬重危險以探敵國軍情夫所謂危險者實非虚語予自操偵探業後爲人監禁者已兩次一在巴爾幹之倍爾格來得城一在英國倫敦而受人攻擊者亦七次至今撫髀自視創痕猶在其幸而免者則又不可以數計矣蓋予奉遣而出非必勝利每敗危險卽乘之而來甚至死星照命猶未自覺今姑舉一例以告讀者千九百十三年六月十一之晨塞爾維亞王族爲民黨所刺此本他國政府之風潮與予固無與也而德政府竟使予爲刺探隱情蓋當時一般與論恒疑爲馬信大佐及陸軍第六營將校主謀且謂此輩實受俄政府重賄蓋塞王此時漸有親奥之意將不利於俄而其平生之惡德及王后之驕侈尤足招致國内人民之怨故俄政府特賄民黨殺之予旣奉令行始大悔蓋予此來直無異抵鼻于蜂房之隙頃刻卽遭毒刺 
詩選 
[朱樓曲和楚望閣主之作次韻] [  東園]  
　　朱樓曲亦古樂府艶體中之一種也旣用五古則漢魏六朝尚矣質之覺迷蝶仙以爲然否 
　　朱樓聳天半　畫成丹靑繡幕美人燕金衣公子鶯蘭榱自雕刻杏梁何縱横明月燈樽酒春風雁柱筝銀黄爍束壁珠翠排西淸朝歌夜還舞此間怡性情有時倚欄望烟絲衰柳縈 
[春風從東來和楚望閣主之作次韻]  
　　蝶仙書來以栩園詩選必選名貴古作今見所選春風從東來一作爲之憮然者久之因依其韻仿太白五平五仄禮藉呈蝶 
[仙覺迷君一粲]  
　　春風從東來淑氣滿海樹枝柯　蔥蔥上有燕雀語生機能先知天漿連朝垂湛露润若膏（叶仄）祥烟輕於絲販犢走野老子婦起忒早携鋤驅東菑柳髮萬縷裊兒童趨亭階熙熙聯裳來北陌集來耜南阡忙裙釵綠翦菜圃菜靑衣苔磯苔日午憇隴畝漁樵相徘徊去去挾稚子弄笛水竹裏貧居甘衡芽傑閣薄結綺心淸隨溪流面垢掬水洗宵歸看天河箕星知風多晚飯飫釜粟閒來鋤庭莎陋巷草自碧步屧且佇立晨昏忘勤勞出作入未息余今爲斯文頻煩中書君自古重稼穡相期同犂雲 
自由談之自由談[  嘯霞散人] 　 
　　昔人云螳螂捕蟬黄雀逐之挾彈者任其後諺云强梁更遇强梁手惡人還有惡人磨卽此可悟盈虚消長天運循環之妙理絲毫不爽彼蠢蠢野心家恃强凌弱徇私廢公祗知剛愎自用取快一時悍然不顧到頭結果可笑 
　　生公說法頑石點頭我國上下虚崇道德空爭法理恍惚無數生公乃此則可使頑石點頭彼反增益强隣壓力列邦一意競覇中華一例參禪存亡付諸天命去留聽其自然竊恐長此淸淨無爲畢竟終歸圓寂可嘆 
　　傳有之曰吾聞學面後入政未聞以政學者也我中國前此無論矣即今上自中央官吏下至省縣職員有能以政能學視國務如家事者已尠可痛 
　　處羣雄角逐之秋人以昭昭我以昏昏法制不習國故不知而言内政公法不通外情不講而言外交度支不諳工商不舉而言埋財兵機不熟將略不嫻而言經武沿淨囂　弱之風成否　　盲之治致令强鄰協而謀我烽烟交警外患堪虞水旱頻仍土匪逼地嗟乎時勢孔極禍患迭乘雖曰天命毋亦由人事爲之耶可慨 
小說 
家庭小說 
[嫣紅刧] [  常覺小蝶合譯　天虛我生潤文] 　 
第四十二章 
　　安西來見威廉將行乃曰然則汝將予此信寄之信箱蓋貨單也威廉藏之袋中遂往見理痕取工資蓋威廉此時每星期中已能得三十先令矣晚餐之時廠中人已散藎唯安西來與理痕獨留舊例每於此時安西來必將其桌上之物盡　入抽羅或鐵箱中爲一日商業之結束是時亦然然至取其支票時乃忽不見則不禁大詫以語理痕理痕亦詫曰主人已遍尋之乎安西來曰已遍尋之吾意此票必不致失去蓋吾離此室時威廉固未嘗出室也理痕曰未必不致移動桌上什物似可無疑安西來曰此正吾所異耳蓋彼在此必不許人來移吾案上什物耳理痕曰或者彼見主人置於格中不妥故爲藏之亦未可知容吾下樓問之彼或尚未去也言次下樓則威廉固尚在時方寄信即回聞安西來呼已心中乃雀喜以爲殆商議赴法國之事也及聞理痕言乃大呼自往白安西來謂頃者實未嘗有人入室即雪笠兒亦未至安西來理痕乃同聲曰是則奇矣著者曰奇乎果密斯特理痕於雪笠兒數錢之時回首一視者則此事亦一大白固無所謂奇也 
奇情小說 
[秘密汽車] [  東埜譯]  
　　第三章（續）勃立南攙言道嗣後我没有見過他父女兩人膝達笑道你不要打斷我的話頭第三回仗我姑母玉成好事曠夫怨女將在禮拜堂中行指環交換禮第四回羅　半解薌澤微聞他們相會的地方怕不在芙蓉帳下翡翠衾中麽說畢哈哈大笑他姑母里芙也笑子爵也自忍俊不禁起來里芙方欲說話膠達又搶着說道這男女兩人的性情也是生前注定會面不過兩次戀愛的念頭却已打得火一般熱在男的一方面果然死　　　　　　　　的面他雖然不肯挖出心來給我們瞧然而鑒貌辨色衡情察理只 
恐他區區方寸之間已經孕育着一個勃立南子爵的肖像朝朝暮暮在那裏潛滋暗長呢說畢又是一陣大笑里芙笑得腰彎一納頭伏在桌上吱吱咭咭的再也忍不住過了多時纔勉强仰起頭來指着滕達的面喘氣說道不要說了不要說了再說我就用這個义子义住你舌頭我肚子痛得要死了 
[天虚我生啓事]  
　　栩自髫年即喜弄翰問嘗自刋數種以資投贈顧印刷不多勸即告罄友朋函索輒無以應近年所作尤復散見於報章雜誌中而衣食奔走更無餘力自謀梨棗蓋積稿未刋者實已百餘種矣茲承友人等分任紙印之費爰擬自編天虚我生叢稿一部區分四類一爲詩文一爲詞曲一爲雜著一爲說部盡舉生平所作絡繹付刋各成單集茲先印成說部之一哀情小說玉田恨史定於陽曆七月七日出版洋裝一册都一百四十餘頁除投贈題辭諸君百餘部外並托上海棋盤街中華圖書館代爲發行每册收回紙十成本洋二角餘稿續出再當隨時報告再者凡承賜題玉田恨史諸君各贈一册請附郵票三分　致上海交通路通裕里一百印三號中華圖書館編緝部張振之君索取可也惟回件寄至何處務請註明以免誤投泉唐陳栩謹曰 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國四年西曆一千九百十五年七月六號星期二舊曆乙卯五月二十四日共五張 
救國儲金 
[中國銀行收欵淸單六月二十一日第六十二次報告]  
　第三十一册六十四號至六十九號譚其蓁銀三兩五錢劉崇勤三兩五錢徐寳璜三兩五錢陳瑜叔一兩七錢五分陳彥林一兩七錢五分陳秋安一兩七錢五分 
　　第四百二十五册九十四號至一百號怡順號各友一百元宏承號五十元萬豐號五十元衍康號各友五十元鼎泰號五十元馮湧昌號五十元萬聚號二十五元 
　　第四百二十六册六十一號至一百號泰順合號一百元萬萃醬園同人端節筵資五元宏承號各友五十元王大有號五十元萬豐號各友二十元錫業桂花會四十元萬餘號二十五元德泰號各友十元五茂興號各友四元陳聚興號十元馮湧昌號各友二十元萬聚號各友十元德泰號二十五元五茂興號十六元春和源號十元德源隆一元源潤昌一元錦源隆一元永源隆一元永昌隆一元豫源隆二元甘祥泰一元順源隆一元順隆興二元王振權一元仁發二元蔡泰昌十元洪祥泰五元何佐卿十元洪裕糖行一百元湧利南貨店五十元葉仁孚二元郭鴻文一元翁厚甫二元葉行之一元張賓來五元葉鎭卿一元姜雅臣五元何星槎一元王國祥五元 
　　第四百二十七册四十六號至八十一號張義興號五元許順大號十元西義豐號各友十元萬亨通號節省端節酒資五元天元號各友十五元泰順合號各友五十元同泰昌號五十元王大有號各友二十元德昌號五十元天元號三十五元萬餘號各友十元西義豐號二十元延大號十元泰記號十元衍康號一百元同泰昌號各友二十元永昌成號五十元德昌各友二十元鼎豐號二十五元全源順一元聚源隆一元蔡同順二元裕興昌一元裕昌隆一元錢隆順一元祁褔生一元兪小奎二元吕會賢三元項寳順一元徐得興一元宋文五元陳肇寅二元施芝田一元徐增榮一元徐蔭庠五元盈記灰行十元 
　　第四百二十八册一號至四十四號鼎泰號各友二十元李萬茂二十元永昌成號各友二十元鼎豐號各友十元裕豐號十元倪茂興號五元怡順號三百號泰興昌五元瑞盛祥五元協和永五元裕康五元復興恒五元平和三元裕和祥三元同永和三元同康三元利康三元楊廣和三元源順三元源昌盛二元雙盛二元森和祥二元協和二元永義泰二元同順和二元莊祥順一元元泰一元王正桂十元隆和輪船帳房同人節省端節筵資二十元元生糖行二百元高性淸一元又日新盆湯十元潘餘根兪興瑞一元孫浩林二元張金成一元孔才根一元浙江長安長老會耶蘇敎初等小學中華衆學生四元杜泮芹二元姚曹氏一元孫榮賢一元朱復明一元翁瑞峻一元公信紙號端節酒費八元英華書館同人撲滿四元 
　　第四百二十九册一號至十一號崇明大生分紗廠全體同人節省端節筵資五十元吳醴泉四元徐乾嶙一元又一元又一一元又一元又一元 
　　第四百三十册一號至六十二號鄭勉梁心周毓莘李貽燕謝乃壬林礪儒郭瑞秋廖元劉次蕭余超何禮賢張廷棟馬仁庵吳祥麗竺筠各日金五元合元四兩三錢五分劉鑄魯遲謝宗塽謝眞孫德修王謨王明辰張安國各日金四元合元三兩四錢八分池尚同汪警魯也參陳貽寛戎昌驥金爃張國光張黄何超歐陽剛中賀金齡李邦藩張簡曾心翼李良楷沈楙惪張庭芝黎貫謝式南黄傅霖徐廷瑾楊易恒王維藩劉偉値盛懐谷楊志江羅國是胡良焯余仁容寳曛黄廷珣劉祖徵胡國　吕煥文謝微年陳椒達陳仲克陳有方曾紹興各日金三元合元二兩六錢一分六月二十一日第六十二日共收儲金銀圓二千三百零七元銀二百十兩令六錢三分連前共計已收儲金銀圓六十一萬零七百四十九元銀二千七百七十兩零三錢六分中國銀行謹啓 
[交通銀行收欵淸單六月十八日第三十四次報告]  
　　第三十三册三十四號至一百號聖約翰書院高級石晋榮二十元上級吳元禎一元中級蔡振華一元中級蔡振亞一元中級鄧述堃一元高級胡其祥十元上級黄仲年三元上級劉恩康五元初級張志鰲一元上級董映然五元中級羅榮安十元中級郭德新七元中級范文照五元中級米耀華五元中級陳康述五元頭班王正大五元頭班秦瓚五元頭班余衖之三元頭班鄺壽堃五元二班吳銘新十元二班何球華一元二班徐耀洲十元二班李嘉珍五元二班岑德彰十元二班黄朝立十元二班王芳生一元二班沈軼五元二班祝福苓五元二班岑堃七元二班徐正賢五元二班張志鑣十元二班沈保年二元二班聶愼餘十元二班方麗生十元三班朱諳律五元王浩然一元胡愼堂一百元芮嶺先五元萬彥儒二元潘淵二元孫嚴四元朱學瀛一元章衍蒸一元過靜宜一元沈宗益一元倪華元一元大同學院英語會一元徐倬雲四元祝紀邦二元曹聘臣一元刁成鈺一元徐乃禮一元徐乃禮一元劉寒一元顧鴻一元程日勤一元張錦泰二元沈灝二元蕭柱二元沙純嘉一元胡向榮一元 
　　第三十四册二十三號至一百號美國康南耳大學學生唐鉞美金十元合英洋二十四元又廖慰慈美金二十元合英洋四十八元又虞振　美金金元合英洋二十四元盛紹章美金十元合英洋二十四元鄒秉文美金十元合英洋二十四元羅英美金十元合英法二十四元過探先美金二十元合英洋四十八元任鴻雋美金十元合英洋二十四元以上八户均係美國康南耳大學學生陳品藻端節酒席費十元何少記一百元廣昌十元（中西女塾潘玉梅五元方連珍二元女士蘇美英五元中西女塾李美玉五元女士許佩蘭五元女士許佩蓉五元女士李淸廉五元女士曹玉貞五元黄桂寳五元劉岱靑三元女士麗翠娥二十元張梅麗五元居玉貞一元女士張敏錫一元徐金寳十元曹淑貞十元蔡綉雲二十元謝銘錦十元無名氏十元劉君諤五元方連安一元方恩錫一元夏瑪利一元謝銘玖十元周有寳十元張蘭君十元周湄雲一元周湘雲二元顔婉淸一元錢萃格一元兪梓蓮五元賀儀昭二元徐芸生一元謝景熙五元孫竟繊一元夏路得一元陶月琴四元周明瑼二元郭美麗一元黄倩儀五元潘韻若一元吳淑嫻一元錢豐格一元陸梅蓀十元章鳳仙一元張采春四元兪宜笙二元朱春景五元黄秀貞五元無名氏四元楊春花二元周芝雲二元黄瑞嫻一元蕭敏蓉十元沈韻芳十元張鳳英二元）以上括弧内均係女士中西女塾林惜英二元陸欽賢五元潘慧元二元李季華一元席裕貞二元朱潮銀二元朱錦　二元李士蘭一元聶光曜一元蘇樹廣五元姚履冰五元以上均女士 
　　第三十五册一號至八十六號聖約翰書院張身立二元陳景煜三元孟憲承三元陶士英五元陳祖梓十元陸康濟十元趙以信一元張文弼四元女士鄒淑貞一元女士徐淸愛五元女士姚慈貞一元女士袁昌英二元女士朱惜貞四元徐安仁四元徐元祿一元泰瑜五元高子英五元虞公勉十二元林國鎬五元徐世鈞三元邱聲仁二元趙恩廊五元余長庚一元李春榮十元蔡炳卿二十元蔡福齡二十元蕭達五元張啓宇五元陸生田立元陳勵五元徐頌華十元楊宗慶二元李繼侗五元汪彭齡十元汪彭壽十元徐端十元李佑蓀五元過廷勳五元鮑壽椿五元陳鏡澄十元張安國十元翁長熙五元徐美型五元胡霆五元沈錫琪十元陳叔猷三十元汪盛庠五元林玉霖十元譚瑞銘三十元徐丙生十元孫蔭蓉四十吳聯桂一元祝紀爕一元趙毓艦一元過錫庸一元張琴二元秦君一元陶鑫一元王永福一元大同學院王人介一元鍾茂均二元魏國卿二元吕渭湄一元兪宗英一元黄壽昌一元董寳勤四元郁鴻豐五元郭敬予一元毛應麟一元王臨莊一元許本震一元許文濂一元東汝炘一元瞿瞿一元林廷榮一元胡哲成一元顧燕東一元金其桐一元張家仁一元華志斌一元劉啓聖三元王裕益一元吳復一元鄔謨賢一元李欽一元（以上均大同學院） 
　　第三十六册號至三十三號中西女塾黄淑英一元鄭慧英二元王誦芬一元馮桂仙一元陸婇葭一元一倩純五元王倩宏五元潘軼十元張衡十元無名氏十元沈均十元孫守基二元弎弍堂下午聖日學校生四元吕子方三元（以上均女士）吳駿一元薛士龍一元張恒濤二元王朝浚一元鍾持紳一元朱長林二元陸建恒一元陳兆禎一元趙景琦一元季炯二元高鑒三元鮑志麟三元許文孫四元朱煇一元林煒一元李穀年一元（以上均大同學院）源通冰鮮行一百六十元韓瑞大二十元翁蘭舫二十元 
　　第三十七册一號曹漫雲一元六月十八日第三十四日共收儲金銀元一千六百九十九元連前共計已收儲金銀元六萬一千四百另九元銀七百四十五兩一錢二分八釐交通銀行謹啓 
 
 
 

Page 18

 
 
   
 
