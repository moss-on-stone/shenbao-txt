# 1905 - 239 - 4911632

 

Page 1

 
 
   
 
 

Page 2

 
 
[續武陽同鄕爲滬寗鐵路致盛杏蓀宫保書代]  
　　夫粤漢之約旣合三省官紳士庶之力而廢之而自辦之矣江蘇財賦甲天下襟江帶海形勢便勝亦甲天下不自辦寗滬　路則江蘇之要害全失而楊子江流域上下各省受其影響者亦最鉅是寗滬鐵路非特江蘇之繫抑亦沿江海各省所繫也而江蘇人之緘默者如故且非特緘默而己其奔走公門求路差者如故江蘇人之宦於朝者委蛇耳仗馬耳度其操守才力亦無以遠過於公公不過費千百金之冰炭敬而覊縻之而玩弄之而此輩宦於朝者視寗滬鐵路殆如秦越人之肥瘠噤不發聲或觀然薦一二私人浼公位置於是路權一事獨讓粤漢有人浙贑有人四川有人江西有人山西有人潮汕有人而江蘇獨無人某恥之某重爲江蘇人恥之夫爲公恥者旣如彼爲江蘇人恥者又如此則以江蘇之人洒江蘇之恥繫鈴解鈴其責仍在公議者日補救之法在减少借欵推廣華股責成總公司嚴杜浮冐開支期於三十年以内由餘利項下購還全路（尹中書函（是說也視粤漢辦法爲稍懈矣事苟可以從容而斡旋則局内之苦心自無不可以共諒夫此事之要害不在借欵而在借欵以鐵路爲抵押又在五十年爲期我公籌議之始何不先號召吾江蘇人將此五百五十萬實行籌欵之策江蘇人各　身家性命計通力合作區區此數當不至朿手（如四川江西辦法不一刊布報章）蘇省欵或見絀再招股於各省各省或仍絀我公於此時布告我江蘇父兄子弟不得不借洋欵以興要工之意然後毅然决然與英商再訂合同未爲晚也公嘗主持商局矣商局添股必儘原股之人如原股無人再招外股此通例也我五府一州鐵路之地主也譬如　間營造屋宇不問其地主之願否突由其鄰里之人招外來之宼以興土木有是理乎况我公固地主之一分子乎外來之宼至於我公且不利池魚之殃其何能免此實百思而不能爲公解百喙而不能爲公辨者也今爲公計公保全一己之名譽即保全武陽兩邑之名譽亦即保全江蘇全省之名譽如能援粤漢之例徑行廢約由公首倡慨入巨股以號召江蘇全省或輿南洋切商籌欵之法言期於信行期於果不待他人之指摘而行濳氣内轉之法此上策也合同如不能廢則辦事有掣肘之虞雖如議者所云减不借欵推廣華股即此一端己有仰人鼻息之勢三十年以餘和贖還亦僅在百步五十步之間己爲下策否則幸江蘇人之懦弱可欺目前之自便者實則有大不便者在萬一百矢叢集之餘再圖挽救我公名譽將置何地我邑名譽將置何地是謂無策此則鄭重再三不敢不爲我公效一得之愚者也抑聞我公人覲後頗有意辭路差母亦默審辦事之難見幾勇退乎然我公不與英商訂合同則皭然不滓翩然高引亦任公自爲今公旣貽我五府一州五十年後三千餘萬元洋債之累乃藉口見幾勇退皭然耶翩然耶公誰欺耶某等以爲公三十年知遇之隆雖糜身碎骨亦當爲我江蘇人身家性命倚託計以上報君父下答梓桑况孤埋狐搰非公誰任哉某等蜷伏里閈於　事界所謂能力勢力財力皆自揣不逮然路權議起我公名譽己日損天卜事必先有思想而後有議論有議論而後有實業某等此書亦聊爲諸公補思想議論所不及且爲武陽人自訟亦爲江蘇人自訟也公能逹其目的乎則實業在是　芻蕘之見用敢縷陳伏維亮察 
[美總領事函詢滬道解散抵制美約辦法]  
　　美總領事日前函告滬道美國商民近因華人不用美貨投袂而起亦議不用華貨以爲報復并欲令華人之寓美者卽行回國似此情形恐與兩國邦交有礙請將解散抵制美約如何切實辦理之處見示俾可和衷共濟顧全大局云云（英） 
[四明公所定期演說拒約]  
　　四明同鄕會爲抵制美約事曾在四明公所演說諸同胞皆爲感憤相戒不用美貨聞於八月始定期每月初六十六二十六三日仍至所中　并兼諭崇學善俗勸工諸要端云（外） 
[杭郡東鄕第二次會議抵制美約]  
　　日前杭郡東鄕丁橋鎮和睦聯橋長睦橋等處發起人鄔烈泰會同紳商王　年沈明璋李祥雲高其菉會議抵制美約到者百餘人各家均簽允不進美貨不用美貨兩法兹特將各店開列於後以表同情李恊和李祥雲陸　茂陸連生　陸恒興陸彩祥四聚源顧錦雲聚興高其　杭寳泰杭桂生孫雲元王晉興義源恒錢茂藩中和堂陳阿香沈聚昌沈連福吉祥泰沈存根同興協趙維新邵永興邵厚雲其餘小店不及備載（外） 
[蘇垣女學界决議不用美貨蘇州]  
　　蘇垣女學校自上月開會集議抵制美約後兹又於本月初三日午後借城内鈕家巷胡宅開特别大　决議實行不用美貨當開　時　徐女士演說美人虐待華工情形極爲切爭約社諸女學生均同聲賛嘆相戒將日用器皿如有美商牌記者一概屏棄（愛） 
[設會演說抵制美約紹興]  
　　越郡昌安門外之孫斷村一帶邇來風氣大開爭設學堂兹有人立一益智演說會每星期六聚集有志之士講論抵制華工禁約並相戒不用美貨云（才） 
[川沙沿海護塘爲風潮衝塌述聞]  
　　川沙廳北門外沿海灘護塘聞初三晚風潮大作之時竟遭冲塌海水湧入以致鄕民淹斃數户人之多昨經廳尊將情飛禀各上台知悉矣（近） 
[輪艦被損志略]  
　　太古洋行奉天輪船前日隨潮駛進本埠將浦中停泊之張家口及中國某兵輪兩船首撞　聞須向該輪船索賠云俟有續聞再錄（居） 
[俄艦雷提督病重]  
　　俄艦奥斯科雷提督近因患病甚重在虹口公濟醫院醫治日内意欲回國養疴巳出劉觀察函約薩軍門偕同海關騐疫醫生騐視以便禀請外部示遵（亦） 
[奉旨飭製國書北京]  
　　政府簡派大臣出洋考察政治己有旨飭外務部謹製繪龍國書九本分寄駐各國欽使呈遞英美日德法意奥比俄等國皇帝請飭妥爲保護並希加意照料俾得便於調查一切云（盈） 
[紹右丞攺爲欽差大臣北京]  
　　前派商邵右丞紹英隨同四大臣出洋攷查政治其職位不過爲隨員之領袖凡有奏摺均不列名與現在外務邵商部之丞叅從前醕王振貝子出洋之叅議體制相同現在奉命改爲欽差大臣平行所有致各國之國書亦一律列名矣（盈） 
[觀察自備資斧出洋江西]  
　　贑省官銀錢總號 
 
 

Page 3

 
 
周觀察光棨念中國積弊甚深非出洋游歴不足以擴見聞而開智識因願自備資斧親往東洋游歴查考一切制度攺法俗尚人情禀請撫憲胡中丞給發咨文中丞偉之即日給文聞觀察不日就道東渡矣（可） 
[兵部奏請保獎人員照章先期咨部北京]  
兵部大臣以向章無論何項保獎必於事將員弁姓名先期咨部乃近來各省多未能一律照章辦理其咨部清單内又多開列他省補用人員而該員等又往往無奏咨案據虚實眞僞無憑查核因於日前奏請嗣後凡軍務學堂河工賑捐及各局廠武職人員有應先期咨部立案者必須照章辦理其内有咨調收用他省人員提鎭以至都司須先期専摺奏請千總以下亦須先期専咨報部不得以巳經咨部立案籠統開　如有不照章辦理者應由臣部　請撤銷云（業） 
[督練公所札縣招募土著新兵鎭江]  
　　丹徒縣郭子華大令近奉兩江督練公所兵備處以南洋常備軍兵數尙少不足以成營制應照練兵處奏定章程除由續備軍挑補外飭各縣招募土著新兵若干名以補常備續備軍額爰即札飭委員會同地方官遵照定章挑選凡體質年歲身家皆有定式收游手好閒之痞棍不得混充丹徒縣郭大令巳接到公文照辦矣（此） 
[提標倡議創辦練將學堂寗波]  
　　勇郡提標緑營各游擊守備現會議倡辦練將學堂一所延請教習以備在任各員及侯補人員習練洋操其經費由各員捐廉佽助此外調查營中常年各欵如有可撥者卽行撥入聞須會銜禀請浙提吕道生軍門轉咨督撫憲核准後即當購地創辦（恭） 
[直督奏請候補官員派充州縣署内辦理裁判等差委員京師]  
　　昨日直督袁慰帥具摺奏請嗣後各州縣署内揀派候補官員三人一司裁判事宜一司警察一司錢榖即將本任官員應進各欵劃分爲三一以報効公家一以充本官經費一以津貼委員似此辦理自當弊絶風清政治可望起色云云己奉諭旨交政務處妥速議奏矣（龍） 
[御史條陳變通選缺章程北京]  
　　日前高潤生侍御呈　條陳一　大旨謂司員選缺諸多遲滯請飭釐定變通章程又請疏通　寺院小京官補缺章程以期名實相符云云聞己奉旨交吏部議奏矣（師） 
[調任晋臬程廉訪静候部議揚州]  
　　正任廣東臬司調任山西臬司程雨亭廉訪由揚赴卾行至中途知被廣東巡撫調任山西巡撫張中丞人駿在廣東任内因奏參縣令濫刑案牽涉廉訪奉旨交部議處是以廉訪折回邗上静候部議再定行止（木） 
[移會協捕要匪紹興]  
　　越之新昌毗連甬台山深林密向爲匪盜淵藪如開口嶴一帶今春匪徒嘯聚至數千人之多结盟仇教曾由趙主敎函致省憲請速查拿奈侯緯辰大令年己七旬不欲多事旋作罷論刻下寗海閙教各匪徒於殺兵拒捕後紛紛遁入新昌當由張受百大令通禀大憲外復照會到新請卽會營嚴緝日來各匪知難托足四出搶掠挾資遽　道府憲因飛調防營馳往剿矣（　） 
[樂平縣禀詳械鬥巨案情形九江]  
　　署樂平縣張大　樹森詳陳鄕民械鬥土廣饒九南道瑞莘儒觀察禀卑職於前月二十五日肅具禀函派親共賚呈卽爲張童兩姓械鬥事應己仰邀鈞鑒旋於是日分别移會城守　備兩營星馳前往彈壓先是該兩姓有爭山上控一案奉本府委員會訊正在差傳忽聞兩姓將圖械鬥卑職比卽會同續備右軍余哨官馳往過止一面傳訊斷令各照舊章　業取具不敢滋事遵甘各結完案因深知該兩姓宿仇己深遂留余哨官暫　駐防不料此次因爭水啓釁童姓卽携械喊殺張姓亦持刀相迎併濳赴童姓屋後放火余哨官始而彈壓解勸繼而長跪央懇兩造均不理會而童姓因寡不敵衆而敗時值南風狂猛火勢益烈以致寸椽不留迨卑職赶到己在事後因離城六十里也當時童姓之人均己逃避凈盡而張姓各兇千百成羣尚皆分執刀矛到處尋殺卑職與營員督同兵役分别開導攔阻若輩手舞足蹈置若罔聞　有以兇器加諸兵役之身作欲拒捕之勢者卑職召該族之年老者喻以理法令其約朿子弟艮久始各退散當飭兵役分傳地保屍親查看焚化殺弊屍身童姓則稱四十二命而見屍者則實只四十具被殺各屍有割去頭顱無從查得者有砍碎屍身零星不能湊合者被焚各屍大率僅剩一肚腹其餘皆成灰燼勘估焚燬房屋三百餘家當分两日騐勘塡格繪圖取結具領正擬回城禀商本府設法辦理忽詎該處二十里之韓濮兩姓於二十七日各出刀矛圖鬥此案先於四月間兩造因砍柴爭路啓釁　勢己成幸經卑職得信後迅速立往遏止一面究斷詎該兩姓因聞張童大鬨又啓殺機　卽兼程奔往竭力遏止解散回城巳在二十九日深夜矣竊按本年四月初八日卑職到任迄今未及三月之久計先後彈壓過七案雖　解散究　可危比訽諸輿論皆謂上年莠民亂案如能照憲台原定懲辦人數使人人知所戒懼决不至有此許多鬥案可見若輩知法不知恩之明証今張童一案己成鉅禍固宜嚴辦而尙未鬥成躍躍欲試各造尤應使之畏懼而不敢輕犯則非請大兵著實懲創不可而用兵尤非如憲台之素有聲望者不可禀商本府亦深爲然且程汪鬥案亦恐須借重兵力本府於彼案則親身經歴於此等各案則目擊耳聞深慮及今而不整頓恐鉅患卽在指顧彼時又　何以著手爰議親身由樂赴潯面懇憲台俯念民情之頑梗難化卑職之德薄才疎准予親督大兵授以辦法俾從此化莠爲良數十萬蒼生世世蒙庥於無旣矣本府定於本月初四日起程併以奉聞（正） 
[擬咨各省測繪鐵路全圖京師]  
　　聞商部堂憲議商現在各省鐵路自行籌欵修築者日見其多惟地勢情形長短寛窄是否傍山臨河本部實難縣揣若僅據各省督撫咨報有無妨碍爲斷不足以資考證擬卽咨照修路各省督撫轉飭鐵路總辦嗣後務將應修鐵路詳細繪圖貼說先爲送部以期考察而昭愼重云云（龍） 
[盛侍郎奏呈淞滬鐵路清單北京]  
　　上月下旬盛杏蓀侍郎遞一封奏係言推展吳淞軌道並萍醴鐵路工竣收支報銷開單呈覽等事　　旨交外　部户部商部三處議奏聞刻經三處覆核勾稽甚嚴大約覆奏之期尚須時日也（日） 
 
 

Page 4

 
 
[整頓蘆漢鐵路車站管事人員北京]  
　　蘆漢鐵路總辦大臣近以車站所用人員積習日深誠恐其營私舞弊貽累商民爰擬設立速成學堂考取學生數十名入堂肄業每月發給薪水十五元以助膏火俟一年期滿學業有成考騐後分派各車站委用以憑認眞整頓俾得有利無弊　聞所取學生有精於法文漢字通順者十餘人己飭赴長辛店等處車站學習辦公矣（師） 
[郵政比較表北京]  
　　據中國郵政局册報告謂近來郵政甚有起色兹將一千九百零一年與零四年情形比較如下 
一千九百零一年　　　　　　零四年 
總局三十處　　　　　　　　四十處 
分局一百三十四處　　　　　三百五十二處 
代理十二處　　　　　　　　九百二十七處 
郵件一千零五十萬件　　　　六千六百萬件 
貨包十二萬六千八百件　　　七十七萬二千件 
按以上郵件一項上海居一千三百萬件天津六百五十萬件牛莊五百萬件北京三百萬件漢口五百萬件福州二百萬件廣州三百萬件（盈） 
[閩督奏設習藝所辦法京師]  
　　署閩浙總督崇制軍具奏略云前准刑部咨議令各省通設習藝所正在核辦間承准軍機大臣字寄光緒三十一年四月初三日奉上諭翰林院撰文吳蔭培奏設罪犯習藝所新章請責成各府州縣一律分設等因欽此遵飭臬司籌辦兹據各屬議覆罪犯收所習藝旣杜其逃走之端復予以謀生之術洵化莠爲良要政惟學習工藝必羣居一處互形優劣分别動懲方足發其志氣今閩省甫經開設各州人數不過數名且有並無一人者若就各州縣一律分設不特多糜費用且恐各犯切礪無資工藝亦鮮有進步兹據遒部章先就各道道分設一所福州福寗二府係督糧道分巡擬設在省城興泉永道所屬擬設在同安縣轄之厦門汀漳龍道所屬擬設在漳州府城延建台道所屬擬設在延平府城或以公所或以廢屋就地取材量加修葺分别開辦各所専員以同城之府經歴由道委充厦門並無府經歴委同安縣屬之石潯巡檢辦理母庸另行委員以節糜費看役人等由道酌量人犯多寡分飭各廳州縣選派撥用開辦伊始創建房舍及購器工本等項需費頗多閩省地方瘠苦並無公欵可籌而部議罰鍰一項久成虚設卽有亦緩不濟急現臬司移會藩司籌欵撥借督同撙節辦理以後工帥薪資及看役工食各犯口糧等項亦在在需資所習工藝略分粗細二項以紡織布巾並以機器製造鞋襪等類爲細工編織草蓆竹藍等類爲粗工各就地方銷路令工師體察各犯性　靈鈍分别専門敎習並限定工作分設按日嚴查獎勤罰惰俾免矌悮並擬章程八條聲明如有未盡事宜隨時飭司酌辦云云（火） 
[揚郡勸辦織毛製膠工藝州]  
　　揚州江都縣陳大令日前奉到府憲札開奉江南商務總局奉商部札准駐俄胡大臣籌辦織獸毛製樹膠兩軍以振興商務卽飭各屬一體勸辦云云大令　卽出示　　略謂本地膠樹甚多亟應講求製法如有能依法製造適用呈請核騐當卽予以専利年限至本地毛羽如鷄鴨等毛可製絨呢本輕利厚尤當加意仿造以興工藝云（化） 
[中國人入俄敎有三萬七千餘名北京]  
俄希臘敎近在蒙古及西北一帶傳敎者甚多聞日前俄使署特調查中國人入敎人數造册註明以備稽查共計三萬七千二百餘名商民居多旗人次之聞商民多有借用俄欵以經營商務者是具墮俄彀中久矣（日） 
[補述俄刺客將死之供詞]  
　　香港商報云俄人哥里耶夫刺希塞爾地亞斯大公爵被緝捕處以極刑先是司直官鐵窩爾君訊問哥里耶夫裁斷其罪哥里耶夫慷慨激昂厲聲叱咤日予　虜也非犯罪人也足下宜待予以　虜之禮而予亦以對敵手之禮以答之耳然足下欲知太公被戮之　而僅質之十一人抑何　迂也蓋此一當問之于全國人其理必瞭然明　也子代國民誅獨夫之紂耳予兹則感謝律師滿鐵爾斯君及砂　君之高誼雖有兩君懸河之辯金玉之論恐無分毫動足下之　也倜　足下爲予敵手之律師也當此之時予意所欲　惟受壯烈之死刑耳　日鳥　死也其鳴哀人將死也其言善予忠告于足下聊當　　足下請莫再至助桀爲惡也是非侮慢足下洵有碍足下前途也足下請休問予住所與年齒蓋足下實非苛　自喜之偵吏也若夫足下有　問之餘暇請向國民之中傾耳　聆其苦楚呻吟之聲必有餘師也言畢不再關口從容就死（冬） 
[滬學會提議要件]  
　　昨日午後三點鐘會員楊君月如報告今日開會宗旨集議本省鐵路學界地方自治三要件會長馬湘伯先生因病不到會塲先請來賓穆君　齋演說穆君說現在上　學會極　當聨合爲一以爲地方自治之基　次葉君照亭說本會集議會員往往不齊頗贊成穆君聨合各會之　次由來賓翁君吳華演　地方自治先宜清查户口財産及招集　民　設工院後由吳君懷疚代逹馬先生之意謂本省鐵路合同約稿等件均未調查清楚再當擇期開議此事至他省學堂俱限省　而南京水師武備兩校本省人反居少數殊不平允擬　合學界中人公函至寗　良辦法則　人乃能具有　人資格一洗南人文弱之舊習與會者事均舉手默許全體賛成又謂警　己奉道札攺歸　方自辦兹事大請學界同人條陳利弊以備採擇全是遂散會（望） 
[廨差環請增給工食攺製號衣]  
　　會審公廨讞員關司馬自蒞任後裁汰差役並議發工食特製號衣號帽以誌區别而杜招搖禀請道憲批准在　　因各差　悉司馬禀給工食每名按月　洋十元實難支持且各衙差役向無短衣故於昨日　名具禀關司馬請將工食增給其號衣攺製灰布長衣並每名發給腰牌號　以壯觀瞻　識司馬若何辦理也（見） 
[贈書誌謝]  
　　關東半島圖廣智書局新印關東半島圖起金州以迄旅順其於也勢高距海面各爲標明尺數巳爲坊間各圖所無而圖内所載砲臺營壘　　官道徑路陸線海線金煤礦鹽塲等項　復朗若　列　屑無遺自有關　以來從無有精於此圖者昨承遺贈合頭鳴謝廣西邊事旁記商務印書館昨贈　西邊事旁記一册記　　核琅琅可誦其插圖二十六幅亦精妙絶倫披閱一過藉逹謝忱（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[常鎮道會同官勘丈寗鎭鐵路地叚鎭江]  
　　寗鎭鐵路定期八月初三開工己紀前報兹悉鐵路所經南門至丹陽一帶軌道經常鎮道郭月樓觀察會同鎭江府承瑞卿太守駐鎭寗滬鐵道分委陳直刺文藻署丹徒縣郭子華大令及洋工程司等前往勘丈繪圖貼說以便禀詳（此） 
[調徐都戎赴揚議勦梟匪鎭江]  
　　署兩淮鹽運司正任江蘇按察使恩新甫廉訪邇以裏下河高郵寳應等處梟匪復熾滋擾閭閻特檄調駐鎭新勝營管帶徐寳山都戎赴揚籌劃剿辦之策想不日卽須前往矣（身） 
[卡員接差蕪湖]  
　　蕪湖南卡稽查委員沈韵簧少尹現己期滿由關道童觀察札委馬少尹接辦巳於七月二十四日接差（作） 
[拿獲梟匪蘇州]  
　　管帶飛划左營鍾堯堦大　聞太湖一帶梟匪頗多　卽帶同下麾各兵往勦於上月二十七日拿獲梟匪三名捆解到省經撫憲陸春帥飭發蘇州府發審局訊供詳辦（爱） 
[臬憲批飭常州府限緝盗案蘇州]  
　　無錫縣屬孟里鎭孫復興鄕典於本年三月初六日夜被盜槍劫巨贓報縣懇緝詎料至今盜贜均未破獲前日由該典主孫叔和觀察具禀臬轅請飭縣嚴比勒緝當奉臬憲朱廉訪批示謂此案失贓甚鉅迄今四月有餘贓盜一無破獲捕務廢弛至此己　　禀捕役玩縱良非虚語即飭常州府親提該玩捕到案嚴比限緝一面飭縣會營嚴密緝拿（業） 
[荼市餘譚漢口]  
　　兩湖紅茶虧本殊甚不料子茶花香秋諸種忽購者紛紛售價極爲昻貴是誠意料所不及者也（周） 
[武漢日人計數漢口]  
　　日本官商僑寓武昌漢陽漢口三處者近約五百餘人（商） 
[嚴拿巨盜漢口]  
　　湖北　道員入京赴　取道過汴巨盜王得勝將其衣　重件搶刧一空事後禀請汴撫飭各屬員嚴查辦併行咨至鄂一體協緝（商） 
[提追彩票欠欵掦州]  
　　認銷湖北籖捐票之劉錫庚前後挪欠總局欵項約數千金局董　經追繳兹聞大憲己札飭揚州府提（仕） 
[潤州官事鎭江]  
　　新任揚州府知府榮月帆太守由京南下赴蘇繳憑奉飭赴任日　秉舟道出鎭江拜會各　道卽於初一日换坐商輪駛赴白門謁見江督然　赴揚履新○前帮統南洋常備左軍江蘇補用道杜雲秋觀察由湘省邊防回至金陵日前因公赴蘇謁見撫憲陸春帥事畢道經京口遍　金焦北固之勝（此） 
[滬江官事]  
　　前南洋官彩禀總稽查許苓西觀察近奉江督周玉帥委赴廣西勸辦賑捐事宜昨詣道轅辭行赴粤○候補道王閣臣觀察江督委辦滬　鐵路總管理差昨日　　　申駐鐵路公司○本科翰林唐秀豐太史寳鍔由京出洋公幹昨日　經滬江住騰　里○防護淞口防疫所之　　兵　管帶易干戎錫蕃因事辭差現奉開道袁　察委千戎之弟易錫荃把戎前往代理（近） 
[製造局紀事]  
　　製造局總辦魏觀察　吳明府家琢解運軍火赴江寗運械所孝騐刻己事　於前日返申　將考騐情形禀覆　察核示○前晚狂風大作時製造局牌　被風吹倒致將售料所房屋壓坍一角又附近碼頭一帶草房亦被吹倒不計其數（欣） 
[函請試勘砲位]  
　　製造局船塢督辦薩鎭軍以江元號快艦所裝砲位頗不堅固函請製造局總辦魏觀察於昨日帶同砲隊營幫帶張千戎乘舟至吳淞外　臨試勘（欣） 
[協提掘墓犯] 　 
　　派克路捕房包探李星福昨日協同廨差持票至閘北巡局禀請加派　保緝提私掘王姓墳山案内之蔡金榮等解入捕房押候解堂訊　（見） 
[風潮肆虐餘志]  
　　初三　滬上風潮爲患各情巳志　報兹查是役浦南尚有己經報闌不日出口之趙同泰金萬利兩沙船均因風狂浪猛擅於木駁之上船即分裂所裝布疋豆餅等貨　付東流並聞　行棧被潮浸濕貨物以花米等受損　多昨日南市各米行將溼米减價出售每擔售價一元八角白籼减售至一元六角小麥自三元减至二元左右○（近） 
[相騐刃斃]  
　　英租界西大路八號房屋沈伯卿　作夥高洪文前日下午時工作之　怱有同業湯金根唤高出外閑　甫至八仙橋堍突有張二施小扣子陳錦標數人將高軋住不知何人持刀在胸　猛戳一下高即倒地湯等逸去高痛極亂滾墜入河中經人告知作主撈起詎己奄奄一息作主立報大馬路捕　捕　飭送仁濟醫館求治奈受傷己重未幾卽死　捕　　圖地保唐全坤當夜投上海縣報騐昨日午刻汪　令乘馬車蒞騐先由　保唐　呻　訴　情捕房包探張寳成將拿　之陳錦標一名案供稱此事係湯金根所爲大令飭　　騐得尸之胸前偏左有刀傷一處委　致命離座親視無誤旋由屍兄高洪春投請伸冤並願　行棺殮求免發封大令准之著具領棺結將棺領去静候緝兇嚴辦（見） 
[竊案破獲]  
　　南京路六號房屋王公館被蘇　傭婦邱許氏竊去金珠翡翠飾物約解洋一千數百元投報四馬路捕房請緝屢志　報兹悉該傭婦巳於昨日經　頭瞿姓往蘇尋獲送交包探徐勞珊起到原贓若干徐探因將邱許氏連贓送入捕房押候解送公堂究　（見） 
[上海縣案]  
　　陸敬侯控顧吉人虧欠等情前晚奉汪大令提訊陸供在張藎臣所開德大恒米行 
 
 

Page 10

 
 
執事二十九年冬間顧吉人購米二千九百餘石送銀二千四百餘兩尙短八千有餘由小的將棧單代向錢莊抵銀交付至去年售得價銀顧應找銀四百餘兩屢索不還求追顧供川沙人開合慶米店前購之米小的得六分陸得四分有伊來信呈電小的當時付銀二千四百餘兩分毫未曾收回應向算回一半陸因虧本抵賴求察陸亦呈上顧未允合夥之復信一封大合以陸如果無分何肯代抵巨欵顯有取巧情弊判兩造分交妥保候照會米董秉公理處○粤人陳翼持所開之某糖行倒欠巨欵逃避前由商務總會送行夥陳裕純到縣訊押刻由縣差協　英廨差探在泰安棧查獲陳之箱物與陳裕純之物同在一處顯知翼持避匿之所禀請大令提訊裕純一味諉稱不知大　喝責二百板判還押再究○警察南局解徐福到縣旋據某學堂敎習張相文函稱雇徐福爲長隨之役　因滋事辭歇兹復　家吵擾請究質之徐供往求謀事不敢滋　大　判押候遞解淮安原籍○諸敬全投縣喊稱前夜某姓家飲酒歸家路遇姚某等多人無端毆打攫去洋數元請究大令核供無理判侯查明察奪（　） 
[局事瑣志]  
　　前報紀滬南東鈎玉弄周桐生糾合包車夫方永康等將成衣匠劉慶和姚阿奎毆傷禀控警察總巡局一案昨經朱明府提訊以劉姚兩人不應闖八周之内室判各掌頰二十下一併斥退○刑明明馬狗郎串竊南市豐記碼頭經記木作紅木四株被汛捕查見拘入二十三七鋪巡局朱二尹判各責一百板驅逐出境（欣） 
[英美公廨晚堂案]  
　　永亨錢莊執事張芝安控董椿衢欠銀不還迭經奉訊判令押候繳銀在案前晚又奉襄讞孫明府帶比供己央人向原告說情中秋節　理楚明府判仍還押再限三天繳銀違干嚴比○日商都甲彌隆控嚴桂寳章長發等抵花不贖虧　銀六百兩　情亦奉明府帶比嚴章俱求寛限理處明府判一同還押限七天繳洋禀奪（見） 
[會審公廨紀事]  
　　德商順發洋行投該管領事控浦東陸家嘴流氓王來甫糾衆兇毆該行輪船老大張少奎等情由德領事照　公廨奉關司馬飭差赴浦東總巡局函請謝明府派勇將王協提到廨判著押候訂期會訊○崑山縣移提毆斃蔣鴻飛身死案内帮兇之鐵路工人林小和尚奉司馬派差協探拘獲解案己詳前報昨日司馬飭差張福協同崑山來差唐文等解赴該縣歸案　辦○一百十六號華捕送病民周炳坤王春伯卜阿大等四人路宿無依請爲安插由值日差禀知司馬飭送棲流所留養醫治當日由該所著人禀知司馬卜阿九一名現己身故○一百五十四號捕送有病丐婦夏蔡氏到廨司馬著交　媒看管候解案　奪（見） 
[法租界捕房事]  
　　周裕　前日在小東門遇友某甲向索借欵甲周端訛詐爲詞扭訴捕房　押一宵昨晨解至大日鳴鐘捕房捕頭訊問之下准予交保甲欠之欵著投公堂禀究○前日風雨交作時有年約四十餘歲身穿藍洋　短衫白洋布袴之不知姓名人倒臥公司馬頭左近勢將垂斃巡頭捕報知捕房捕頭　探報請同仁輔元堂棺殮及堂夫舁報而至此人尙未氣絶當囑舁回善堂安置空屋翌日　埋（居） 
[美租界捕房事]  
　　徐昇記乘東洋行至外大橋突被流氓張阿慶搶去洋二百數　元而逸經徐投報捕房飭探劉阿炳　辦○某西人居湯恩路二號房屋前晚風雨大作時比鄰沈姓家圍墻倒壓助　人房屋昨經報捕索賠捕頭飭探劉阿炳查明禀復○　阿林手持綢布衣服多件由探陳洪德遇見拘入捕房押候究辦○陳阿根在惟聽路竊取十三號洋人家侍者陳奉春衣服木鐘等件爲侍者所見送人捕房押候解辦○昨有一無名乞丐倒斃　璧禮路厠前由捕馳艱捕房傳地保報堂棺殮（古） 
來函 
[梁少梅疏通美貨與不用美貨說]  
　　疏通不用兩說始而商界與商界戰繼而學界與學界戰大紂疏通之說商界主之不用之說學界主之然其中利病得失關擊於抵制樞紐者不可不辨今之主疏通者日美貨输入中國是卽中國之貨可用一明知即中國貨而不用是中國抵制中國必無是理可用二人人不用各行號千百萬資本盡付東流誼屬同胞豈忍出此可用三商會設印花之法是商會許用非一二家私見可用四譬之水道欲塞其流或築坭而爲基或築木而爲關塞之者不遺餘力而水之浸灌而滋入者終不能絶再鑿一孔以疏通之雖塞如未塞矣今試集千百人而問之日子其用美貨乎則羣起應之日否然徐而窺之密而伺之吾恐用者十之一且不止十之一也推求其故有下知而誤用者有因便而暫用者有以爲偶一用之無碍大局而亦用者是卽不疏通之疏通矣夫以美貨如此之多用美貨者如此之少執此以爲疏通雖不知其說之謬不知事貴因時時異則事亦異商界熱血發逹於全國吾見積存美貨之家有暫封置而不售者矣更見積存美貨之家有將實存數目報告於衆一經售出此後不復再有者矣極力反對之人不過　之一二反對者十之一二買用者亦十之一二兩相比較多少適均豈非不疏通之疏通乎而論者日百貨流通稍滯卽壞積久而香變再久而色變朽蟗之弊亦　本一大問題是說也吾得聞之商業中人矣　而日余下　謂美貨之盡積久而不壞也然積久而壞者無幾蓋大者如布疋如火油如銅鐵木料小者如香　香皂圖書儀器均積久而未　遽壞此外飲食品物易壞者亦有之於　局究無碍蓋天下無十利而無一害之専第　其經　而爲之未容因噎以廢食　論者又日欲速不逹凡事皆然商會集議　定卽實行不　美貨無乃迅　不及掩耳乎豈知不用美貨定議者六月起點者四月爲時　久稍有人心即當預爲之計數月之内貨之未售者固不再定貨之己售者亦不再定持此宗　則存貨何至如此之多卽吃虧何至如此之鉅乃人心不同各如其面十八後私定者　論矣十八以前竟有願定至來年八九十月者誠不知是何居心彼恃其　本而爲之則稍虧之而無所　卽盡虧之而何足　怕謂行險徼倖得者其意外失者其意中也刻下商會印花　萬不得己之舉實則弊端百出防不勝仿爲問十八後定貨能將時日擡　乎爲商商會調查存貨能將少數報　數乎其調查萬不能　一而查之其印花也萬不能逐一而印之鬼蜮之計掩飾　工巧　爲浸潤之辭　而爲切膚之訴煽惑之不己則鼓動之鼓動　不巳則　制之疏通之心即破壞之心識稍不堅力稍不定必有爲彼等所愚者今日之圑體柔脆之圑體耳如鼠搏兎全力赴之猶恐不勝稍縱焉而即逝矣請爲一言以决之日不用之說百利中不無一害疏通之說百害中僅　一利若夫才大如海心細如　之君子執兩端之中籌萬全之束爲十八以者廣其路　十八以後者杜其來源保商界之利權即以逹抵制之目的此尤四百兆同胞所禱祀而期　也　則名則疎通之實則破壞之吾恐一路之哭反不如一家之哭也 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
