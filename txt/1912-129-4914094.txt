# 1912 - 129 - 4914094

 

Page 1

 
 
評論 
[中央財政概論（杜亞泉）]  
　　今日民國財政之狀態已由當局者示其概略於吾民一爲唐總理在南京參議院中之演說一爲熊總長奉職時之通告皆謂本年歲出入相抵其不足額爲二億六千餘萬舍大借外債外别無救濟之策嗚呼吾民國之財政固困難至於如此耶如二氏之言誠足令吾民驚心駭汗將疾首蹙額以望外債之告成然苟就二氏之所言略爲考核則知其所示於吾民者絶非財政之眞相不過故作危詞以悚恫吾民俾不得不贊成其大借外債之政策而已民國之財政尙未至於無可救濟之地位外債非絶對的不可借亦非絶對的不可不借願吾民之一審也 
　　據唐總理之演說則本年之不足額爲二億六千五百萬兩其概算如下 
甲　宣統三年豫算不足額　　　七八○○萬兩 
乙　外債利息及賠欵　　　　　五○○○萬兩 
丙　四國借欵等一萬萬兩之利息一○○○萬兩 
丁　去冬未付之外債利息及賠欵二○○○萬兩 
戊　六十師團一年之餉額　　　八○○○萬兩 
已　破壞建築物之規復費　　　一○○○萬兩 
庚　傷亡軍士之撫恤費　　　　一○○○萬兩 
辛　南京臨時財政部支出費　　　七○○萬兩 
　　吾輩對於此概算疑問甚多民國成立以後其政費决不能如前清之冒濫自不當以宣統三年之豫算爲依據然即以此爲依據而是年豫算經資政院之决議者歲出入相抵外尙餘三百萬兩其不足七千餘萬者乃清内閣提出及追加之原案也唐氏何不據資政院之决議案而必據内閣之原案乎此甲欵之不可盡信者也吾國每年應還借欵賠欵本息約五千萬兩袁大總統在參議院亦言及之然前清豫算案旣列此款其數爲五千六百餘萬兩唐氏旣以前清豫算爲依據則乙欵實爲重出此乙欵之不可盡信者也四國借欵等二萬萬兩尙未全數收入即或收入决未用盡幣制固未整也東省實業固未辦也川粤漢鐵路固未成也欵未收入何以有利即或收入苟未用盡亦必有利以相抵即或用矣豈不生利此丙欵之不可盡信者也袁大總統宣言謂去冬欠交庚子賠欵一千二百餘萬兩唐氏乃作二千萬兩此款有去冬未交之關稅作抵何以不計此丁欵之不可盡信者也六十師團之餉額爲八千萬兩然宣統豫算旣列禁衛軍綠營新軍旗營防營武衛軍等欵六千餘萬除旗營之九百萬應爲旗人謀生計外其餘五千餘萬自應扣除而唐氏乃重計之此戊欵之不可盡信者也已款之建築規復費爲官有物乎無如是之巨若合商民之損害賠償計之數或差近丁款之撫恤費尤爲難信今以傷亡兵士每人每年平均給撫恤費一百圓計之必傷亡兵士至十五萬人方須支出一千萬兩之撫恤費十五萬人約合十三師團之數試問交戰者果有若千師團則此數之無稽可想吾輩考核唐氏之概算幾無一欵可以成立熊氏旣知其說之萬不能自圓故復於奉職之通告中爲之彌縫糾正今更錄熊氏之概算如下 
甲　宣統三年豫算不足額　五三○○萬兩 
乙　又追加費　二四○○萬兩 
丙　四國借欵等二萬萬兩之利息　一○○○萬兩 
丁　免稅減損商務停滯歲入減少　五○○○萬兩 
戊　八十師團餉額加倍歲出增加　三○○○萬兩 
巳　外債利息賠欵中外商民損失償欵遣散軍隊恩恤各欵新國建設經費等　一○○○○萬兩 
　　熊氏之概算頗爲唐氏糾正其誤甲乙丙三欵與唐氏甲丙兩欵同而删去唐氏之乙欵又將唐氏之戊款减少五千萬兩此皆糾正唐氏概算中之重出者熊氏又加丁欵實爲唐氏所遺漏熊氏之概算固較唐氏爲近理然欲彌縫唐氏之言勉符二億六千萬之數故虚虚實實并而合之成爲已欵其數爲一億萬兩概而言之則唐氏之意在遂行其大借外債之政策國民之反對乃以未經深考之概算危詞悚恫以欺朦於一時熊氏旣知其誤又不得不成其說其實非財政之眞相蓋不煩言而得矣（未完） 
[命令]  
　　五月十六日 
　　臨時大總統命令任命陳振先爲農林次長此令 
[專電]  
　　參議院會議劃分行政區域案因違背約法第三條否决 
　　唐總理熊總長定於明日（十八）下午赴叅議院開談話會宣告借欵最後辦法 
　　臨時墊欵合前數總額六千八百萬俟大借欵成立提還 
　　七千五百萬暫借墊欵之條件業已確定（一）設中西稽核員各一人墊款用盡即撤消（二）稽核員就用途清單核准即照撥（三）財政部將用欵報告按期分送銀行團（四）部用最新簿記法登記各收條存候查閱（五）各省裁減兵額先從商埠辦起由京派高級軍官會同民國雇用之稅司查明兵數發給恩餉先商都督協助備三聯收梜都督府財政部稅務司處各存一份（六）欵由稅關撥給不敷由稽核員補給將來關欵仍由稽核員撥還（七）京畿裁兵發餉由軍官會同稽核員辦理三聯收條分存陸軍部財政部稽核員處 
　　中外稽核員派陳錦濤衛士林二人雙方認可 
　　資本團質問此次墊欵條約大借欵成立時是否有效熊總長尙朱答復 
　　外交團盛稱熊希齡爲新政府大有希望之人物 
　　財政部籌辦土地房屋更換新契紙酌擬契稅不日實行 
　　東交民巷各國使館界定於陽曆六月一日開放回復交通 
　　六政團合併問題統一黨仍主獨立有人持手鎗赴事務所要求分裂（以上北京） 
[公電]  
　　國務院電大同民黨章水天君鑑大總統令來電閱悉共和告成豈有專制復燃之餘地本大總統誓詞具在詎甘背棄藐爾一身託在具瞻之地舉動爲天下所共知會當掬此悃誠與國人相見耳等因合行電達知照國務院鹽 
　　黃留守電萬萬急袁大總統國務院參議院黎副總統各省都督各省報館均鑒前元電請即取消留守府准予銷職各節諒蒙鑒察待命至今竟未奉到大總統批示無任焦灼良以留守機關一日不取消行政一日不能統一卽南北疑慮一日不能消除矧南方軍隊情形已如前電所述循此而行萬無窒礙之處務懇大總統英斷迅賜取消留守府立予解職俾得早賦歸田以償初志則受賜多矣北望燕雲據鞍以待南京留守黃興叩 
　　武昌威武軍官佐等電袁大總統陸軍部總次長黃留守各省都督民政長各軍團各界同胞各報館鈞鑒近閱各報警電知吾國財政支絀於今爲極借欵交涉棘手萬狀各國財政團即欲因借款而監督我財政制我死命滅我國家實令人髮指目裂心碎氣曀嗚呼以我同胞數百萬健兒之生命腦血始購得此共和國家事敗已成誰忍坐視且原始今日亟亟借欵 
 
 
 

Page 2

 
 
之由雖以布新政興實業爲務而軍餉實占多數因籌軍餉而借欵而亡財政權而滅國家是中華民國之亡非亡於借款實亡於我百萬有奇之軍人死者有靈不知如何飲泣地下也吾儕不勉將何以慰戰死諸同胞於九泉乎同人保國有心擎天無力謹竭綿薄聊表微忱請自六月一日起向後三個月自司令官以下一律每人月領三元火食外所餘薪餉概不支用涓滴之泉知無稗於大局聊盡區區爲天下倡願我四萬萬同胞羣起響應共誓祇盡義務不享權利集腋之成裘生衆而用舒則借款之團或可少解而我大好山河庶可永保不替矣有涕無言諸維鑒察威武軍官佐目兵伴工全體同叩 
　　武昌威武軍兵士等電各省報館轉軍界同胞同鑒近日外人以借款要求監督財政此我四萬萬同胞生死存亡之機關也中國今日窮極危極不借債則國亡借債而財政監督於人國亦亡埃及波瀾殷鑒不遠國亡種滅富□□極同人等泣血再行哀告於我軍界同胞之前曰今日用款之急且多軍餉爲最軍隊無餉必致譁變外人即欲藉此而脅迫政府監督財政無理要求日甚一日嗚呼軍人原爲保國而設也因軍餉而致人監督財政是我國非亡於外人直亡於我軍人矣不特無以對生者亦將何以慰我數十萬戰死同胞乎同人等言念及此心膽俱碎謹發起義務從軍三個月爲天下倡望我同胞恊力同情共成義舉非但外人不得以經濟亡我且見我有百萬愛國健兒縱有瓜分野心亦不敢問鼎中原且人之需錢非爲身即爲家要知國亡種滅身家亦歸爲有安用錢爲同胞乎誰非中國男兒誰無愛國天良存亡攸關豈忍坐視語短情切伏維鑒察威武軍兵士夫工全體同叩 
　　山東臨時省議會電南京黃留守各省都督省議會均鑒南洋華僑前舉代表要求参政理由甚爲正當經參議院批駁一以華僑屬於他人統治權恐因選舉致惹嫌疑一以華僑在本籍原有選舉權若再予以參議權是較内地居民爲優等語由前之說中國設有領事豈純屬於他人統治權由後之說華僑旅外多年内地恐姓名不悉焉有忽被選舉之理華僑熱心祖國助賑輸捐屢籌鉅資卽共和成立爲力居多現求一代議士而不可得殊悖公理且建設伊始將來尙須借助誠爲前議是使愛國華僑將與祖國關係斷絶失多數内響之人心大非中國前途之福爲此公懇貴留守都督議會合力維持務求大總統副總統交參議院覆議准予參議權不勝迫切待命之至山東臨時省議會同叩 
　　福建都督電北京大總統國務院參議院法制局武昌黎副總統南京黃留守暨各省都督均鑒現南北各省情形複雜官自爲制亟須力謀統一否則禍伏無形弊害立見我總統如思鞏固民國統一基礎則此官制問題尤爲根本之根本刻不容緩道仁於軍民分治一時碍難照辦情形前已略具管見承總統電復已交法制局核辦務望迅飭立即决定頒布施行毋任盼禱閩都督孫道仁叩諫印 
　　安慶孫毓筠電國務院參議院各部總長安徽同鄉會軍界偕行社黎副總統黃留守同盟會本部各省都督上海全皖同鄉會各埠報館均鑒毓筠智術短淺往見滿清專橫不自度量妄思盪滌十餘年來組織黨會奔走號呼志力不副陷於縲絏迨出獄以後遁迹津沾伏櫪長鳴壯心未已適武漢事起由北京南來糾合舊盟冀竟前志不圖皖遭變故父老兄弟披髮纓冠謬採虚聲屬以重寄同志諸友亦謂長江流域首當敵衝函電交馳義無可卻宗旨所在詎敢畏難洎乎南北一家軍事粗定即欲致彼職務賦我遂初徒以黎氏梗令跨郡連州遽行告退恐遂分裂祇得忍辱負重甘爲謗業幸大通問題業已解决全皖區域統一不歧此後建設事宜千端萬緒自維迂陋實非所宜亟應讓賢免消竊位深恐海内宏達譏以懷安謹將辭職理由約略陳之民國政綱自有體制造端一謬收效良難况皖承糜爛之餘公私蕩然掃地非得通品未易爬梳毓筠旣非幹材又寡經騐視事數月竟日周章捉襟肘見大略可覩長此覆餗貽患安窮此才識之竭蹶應行辭職者一全省艱鉅交集一身計畫之事日數百起精神未周暗中墮壞即非淺鮮毓筠飽經憂患精氣消鑠操勞過度腦疾時發犧牲一身原無足惜而以泱泱八皖誤於病夫傳播鄰封豈非大辱此身體之孱弱應行辭職者二政治機關人才輻輳自非同合汗俗不足容納羣流况機械日深競爭益烈肆應失當謗議紛乘毓筠孤介性成加以疏闊撫衷自信僅恃不欺刓方爲圓旣難遷就以鑿入柄立見齟齬此性情之扞格應行辭職者三平素藴蓄惟在改革非假名目自固位權區區此心天日可鑒今目的已達遂欲擁□苟關重要猶可解嘲乃一身進退了無重輕因循蹉跎形同戀棧卽無清議實疚神明中山先生功成身退廉頑立懦薄海同欽毓筠不才亦欲竊比此志願之乖違應行辭職者四凡茲所陳直抒胸臆非同市讓無取鳴高自知甚明自處乃審前因病體不支連電乞假幸承大總統給假一月任命柏君文蔚暫署轉瞬假期易滿病勢難瘳才性不宜具如前說又况大局岌岌前途茫茫名雖治安實多危險宗黨煽動外人覬覦災民麻亂時思走險軍隊林立竭於供輸必欲强以不勝是猶驅蚊負山策駑馳遠公事立僨私咎日增深荷矜全豈忍苛責頃已陳情議會别選賢能電達中央迅予委任俾毓筠得釋重負退作公民今後病廢餘生倘不遽塡溝壑效忠社會正自有年任擇一途壹足自贖臨風披瀝無任主臣孫毓筠叩删 
　　陜西臨時議會電北京大總統參議院國務總理内務部武昌黎副總統各省都督臨時議會均鑒陜省臨時議會於本月十五號成立議員共四十人公舉議長楊銘源副議長寇遐劉淦特此電聞秦都督府臨時議會同叩咸印 
[譯電]  
　　鐵良已由大連行抵神户 
　　昨日爲日本國會選舉期現僅各城揭曉政府黨候選員無得選者此次選舉其結果必致無所變動雖進步黨已稍勝政友會而中央黨則大受失敗新舉議員中有大阪郵船會社總理及神户川崎理船廠總在内（以上東京） 
　　有大盜在海的斯堡附近攔刧鈕約快車以炸藥將車炸毁刧去英金二萬八千磅幸搭客並未受擾（鈕哇林斯） 
　　德國國會已將膠州預算案通過並准所擬增加兵餉之舉將來實行膠州亦在其内（柏林） 
要聞一 
[初十日參議院紀事]  
　　一名議院之畫圖 
　　五月十號參議院公開通常會正議長牙痛仍未到副議長湯化龍主席第一修改官制通則案第三讀會即增設蒙藏事務局之問題也由秘書長朗讀咨文即付表决得多數通過第二田駿豐等議催政府提出預算决算案衆無異議然此案頗關重要分述各種情形如下 
　　提議人（共和黨）陳述理由志在速行咨告政府卽日提交院議 
　　李國珍（共和黨）注重要一篇詳細帳目不以預算决算之格律相繩 
　　周珏（統一共和黨）聲明如不交議國民不負償還之義務 
　　楊廷棟（共和黨）警告政府借欵未成以前應先將用途提交院議再商借欵條件若待借成交議則朝簽字而欵夕盡參議院將永議决算而無議預算之權 
　　劉成禹（共和黨）聲明南京政府已用之款與北京政府已用未用之款俱須逐項詳稽如有不敷向經手人追問豈可對於南京一方特設原諒寛恕之議（意在對張耀曾之說而發然張意尙渾融也見後幅）大聲疾呼聞者辟易 
　　覃振（同盟會）主張删去南京北京字樣祇向政府要帳 
　　以上各說皆純粹有政治上之意味 
　　彭允彛（統一共和黨）主張先定會計年度 
　　李肇甫（同盟會）主張并定會計檢查院法 
　　曾有瀾（共和黨）主張須照預算决算格律者 
　　以是各說大要在法律上尋根據者 
　　張耀曾（同盟者）絶對贊成提議案但當於預算格外注意至於决算比較的不妨從緩 
　　（參觀劉成禹說）并云時勢至此萬不可專恃外債（此中消息當綜閱前後各新聞記者不能爲閱者明告也） 
　　以上一說就事實上立言者 
　　討論一小時遂照原案通過而以修飾文字之責委諸議長及秘書長其問縱橫稗闔頗有耐人尋味者又有二語極堪注意惜旁聽席距離較遠不知發言者爲誰但聞一人聲請國務總理到院演說大政方針一人繼言請財政總長到院陳述財政方針此亦一重要關鍵也就此點觀之較之資政院及各省諮議局程度稍勝矣至彼此是否各以國利民福爲前提則屬别一問題第三宣布國旗統一審查報告由審查長楊廷棟報告云吾國旣先有旗式而後提出議案自須趨重歷史未便過究理由五色旗通行甚廣中外皆知自無更易之理應即定五色旗爲國旗陸軍用星旗海軍用天日旗亦已通行各處惟與國旗大無關連擬於五色國旗之左方上角缀以星旗爲陸軍主旗又於五色國旂之左方上角缀以青天白日旗爲海軍主旂旣有關連又合歷史且甚美觀至商旗尙待另議衆大拍掌贊成惟東三省各議員對於星旗之十八點竭力反對謂各省外視東三省及蒙藏大聲抗辨主張添爲二十六點籍忠寅謂省制將廢二十六點他日失其根據如何辦法軍旗不便時有變動今當認星旗爲武漢首義最有榮譽之紀念旗並無地理關係張伯烈亦力言十八星非十八省之義至此紛紛詰辯秩序頗棼亂旋由四十六號劉議員說明十八星旗之緣起此旗係在日本時訂自孫中山是時所畫之旗甚多一爲猛虎持刀旂一爲獅子登山旗最後則爲十八星旗其中命意係以該會中之十八個代表而訂并無分省之意並自述訂用此旗終始叅預其事及傳佈漢口時余亦在其列至起義後有劉君發電言及嗣後多克復一省添一星點實爲個人私意本員知之詳不得不爲詳盡述之谷芝瑞請湖北議員再說明起義時訂用此旗之意義某議員云議長卽起義首勛可請說明議長默然而東省各議員仍先後發言又爭持十分鐘蒙古王那彥圖起言國旗爲全國代表至軍旗一部分事毋庸過爭轉啟惡感衆公决先將五色國旗表决全體贊成又公决陸海軍旗仍交原審查會復加審查聞審查會届時擬請湖北東三省議員公同討論云 
[參議院議决華僑代議權]  
　　五月九號參議院又開全院委員會首由委員長報告今日討論除國會組織法及選舉法大綱外又有華僑要求代議權一案經昨日大會决定併交全院委員會討論究應先議何案請公决衆决先議華僑代議權案平剛發言主張華僑應有選舉權意重報功并謂於外交上毫無障碍吾輩眼光當從積極着想不可思慮太密云云所言多遠於事實曾有翼繼言爲感情計應准其享受特别公權秦瑞玠起而反對凡爲中華國民皆有選舉權被選舉權但必須與當兵納稅之義務相稱華僑能否應内國之徴調而當兵又吾國收稅之權是否能及於海外僑民在法理上斷不可行且僑民寄居外國領土即予以選舉權被選舉權試問如何行使此爲事實上必不可能若云報功尤難承認今茲革命内地志士殺身破家者項背相望豈可盡予以特别公權耶秦君之說理由甚足惜枝蔓太多加以語音不清聞者多非笑之盧位注重華僑感情周珏據約法亦云華僑應有公權劉彥贊成周說惟以選舉手續甚難不如由商會公舉李國珍謂華僑不盡爲商宜由各原籍劃出華僑專額李肇甫本原審查人亦變而爲主張華僑應有代議權曾有瀾謂宜在上院特定額數汪榮寳大呼表决遂得多數至如何選舉俟規定國會選舉法再議 
　　次繼續討論國會兩院名稱付表决時參議院衆議院之名稱得多數遂通過時已十一時三刻即散會 
[參議院與政黨]  
　　各政黨黨員選爲參議院議員及已任議員而投入政黨者甚多茲分列其派别如下 
　　共和黨三十二人 
籍忠寅直隷　李榘直隷 
谷芝瑞直隷　王振垚直隷 
丁世嶧山東　周樹標山東 
王丕煦山東　張聯魁山西 
宋振聲甘肅　吳鈞甘肅 
田駿豐甘肅　秦瑞玠江蘇 
楊廷棟江蘇　汪榮實江蘇 
李國珍江西　曾有瀾江西 
郭同江西　　王文欽浙江 
林翰福建　　張伯烈湖北 
時功玖湖北　劉成禹湖北 
鄭萬瞻湖北　湯化龍湖北 
高家驥黑龍江薛珠黑龍江 
那彥圖蒙古　阿穆爾靈圭蒙古 
貢桑諾爾布蒙古棍楚克蘇隆蒙古 
祺誠武蒙古　鄂多台蒙古 
　　同盟會二十九人 
劉積學河南　杜潛河南 
孫鐘河南　　阮慶瀾河南 
劉星楠山東　彭占元山東 
劉盥調山西　景志傅陜西 
李述膺陜西　王嘉賓江蘇 
陳鴻鈞江西　盧士模江西 
林森福建　　潘祖　福建 
鄭祖蔭福建　陳承澤福建 
盧信廣東　　鄧家彥廣西 
曾彥廣西　　劉嘱廣西 
覃振湖南　　黃樹中四川 
熊成章四川　李肇甫四川 
張耀曾雲南　顧視高雲南 
段宇清雲南　文崇高貴州 
平剛貴州 
　　統一共和黨二十三人 
谷鍾秀直隷　陳景南河南 
劉懋賞山西　李素山西 
趙世鈺陜西　王鑫潤甘肅 
殷汝　浙江　周珏浙江 
王家襄浙江　彭允　湖南 
劉彥湖南　　歐陽振聲湖南 
席聘臣雲南　吳景濂奉天 
劉興甲奉天　孫孝宗奉天 
李秉恕奉天　曾有翼奉天 
楊策吉林　　李　吉林 
何裕康吉林　金鼎勳吉林 
王樹吉林 
　　右表所列統一共和黨黨員亦有兼列名於共和黨者除三黨外其餘或尙未到京或尙未入黨姑略之惟就右表而論三黨勢力相去不甚懸殊其實共和黨與同盟會相對待而統一共和黨則出入於二黨之間自成爲第三黨舉足有重輕之勢惟聞統一黨主持人有閉關自守主義於各政團之合併不無阻力此則本部諸君所宜注意者也列表旣竟略系數語爲今日政客告 
[東三省變更省制之提議]  
　　唐總理前日在國務院提出東三省變更省制一案略謂奉吉黑自改行省以來中國人則謂之爲東三省歐美各國但知北滿南滿等名稱幾不知滿洲尙爲中國完全之領土今欲挽回此事非先變三省之名稱不可應將奉吉黑三省劃爲南滿北滿兩省設立都督分治其地等語聞此案提出後已經會議一次尙未通過 
[蒙藏事務局之制度]  
　　參議院議定設立蒙藏事務局案後唐總理已與趙内務總長及榮次長商議數次擬定辦法大要如左 
　　（一）由内務部及前清理藩部中推舉熟悉蒙藏事務者數人專辦設立該局事宜 
　　（二）該局内另設蒙務藏務兩科分管蒙藏調查籌劃等事 
　　（三）責成榮勳或姚錫光辦理該局一切事宜暫名爲總辦 
　　（四）文哲琿前因在理藩部精通蒙藏情形調入内部即任命爲該局副總辦以資襄助 
　　（五）所有蒙古王旗之襲爵事宜亦須劃歸該局辦理 
　　（六）任用現駐蒙藏之各喇嘛均爲該局科員專辦喇嘛事務 
[西報紀西藏戰况]  
　　據仰貢官報載陽曆四月十九號喀爾喀脫通信云斯台慈門報載有江孜專電紀西藏戰事甚詳該訪事不認拉薩藏民有屠殺華人之舉且謂華人現仍據守其所佔之地位 
　　綜計拉薩共有華兵華民二千人雖已退至南鄉然實因行軍地勢之故惟藏人實 
 
 
 

Page 3

 
 
已戰敗當時華人曾用大砲及麥克沁炮轟擊因此藏人死者有三千名之多 
　　開戰之後藏人曾向前清駐藏大臣聯裕及鍾管帶求和該管帶要求每人給銀一千兩不繳軍械任其自由回至中國而藏人僅允每人給銀二百兩此事目下尙未議决 
　　拉薩今已爲藏人四面包圍華人則將最大之屋宇焚燬以防藏人埋伏其内 
　　又據私電聲稱鄂滇兩省將派兵五千名入藏平亂 
　　江孜盛傳拉薩之藏員及攝政之喇嘛因密謀拒抗中政府已悉被逮下獄 
　　自啓釁至今華人被殺者不滿一百人拉薩華兵共有二千名藏人維持安寗之策已歸無效各處均有槍彈飛鳴道中行人爲之絶跡 
　　有尼泊爾之商舖六家悉被焚掠損失之數約二十五萬 
　　聞華人所以不肯議和者蓋因江孜及日喀則城之華兵均已降服之故 
　　據拉薩最近來人云西拉喇嘛廟爲拉薩最古之有名建築物亦被華人夷爲平地矣 
[新借欵成立再紀]  
　　字林報北京電云萬國銀行團將於明日（十七日）交銀二百萬兩不日將續交四百萬兩以後豫交之英金一千萬磅其稽核員有派德人朗浦充任之說（按氏於一千九百年前曾任天津德華銀行理事後任津浦鐵路北叚稽核員） 
　　借欵條件今日已續行討論財政總長熊希齡往謁各國公使大受歡迎 
　　聞唐總理曾請中國各報宣布其對於監督財政各項辦法皆絶對不贊成 
　　又聞新政府已允不復再向他處商借較小之欵項 
　　又據每日電聞載稱現悉奥政府已請准其加入中國借款之内 
　　又大陸報云借欵合同實已議妥現銀行團正在起稿且候倫敦總會之命令合同將訂明於陽曆十月之前交足銀七千五百萬兩其合同中訂明軍隊發餉及遣散事宜由每關辦事員監視辦理銀行團藉此可以間接管理其事而日後豫付之欵則將由財政顧問員會計員及稽核員會同管理現議稽核員由中外各派一人大約日後必增爲七人俾使各國對於此事均有過問之權 
　　以上辦法均指豫交之欵而言將來大借欵之監督條欵今尙未决大借欵總額大約將少於原議英金六千萬磅之數此事之解决各方面均頗滿意 
　　聞某黨諸領油現力圖推倒唐紹儀因唐對於借款一事不能令人滿意也 
來稿 
[政論（景當）]  
　　今日全國人民之視線咸集於裁兵借債之兩途而此外若皆非所急抑知國是不定則外人之信用不堅要挾之端因以起行政之權限淆領擁兵之禍未能銷本之不立國於何有所謂定國是者何中央與地方之責任必使有所遵循不能各行其是而今日政黨紛出立說不一有主張中央集權者有主張地方分權者惟是理論之所發不能背事實而孤行起顧我民政治之當識自治之程度有能如美利堅州政府之健全者乎無有也有能如日耳曼聯邦制之鞏固者乎無有也而欲使地方之權日以澎漲借債則無俟政府之簽押預算則末由提出於議會吾民刧餘之生命生之殺之一惟意氣之是逞好惡之自用長此不變不特無以收指臂之效遠之如晚唐藩鎭之覆轍近之如清季督撫之驕縱必有再見於今日者矣地方集權之說之不能行於今日之中華民國不已彰明較著乎吾非恐政府之不能爲惡而助之燄也吾惟恐國家分子之如散沙而無由統治也方針旣定官制宜先釐訂顧今日欲訂官制當以改革省制爲前提夫行省制度之弊轄地大而機關滯階級多而箝制甚害百而利不一見不更省制而日言軍民分權猶與聾者語音樂瞽者談天日也不先從根本上解決此疑難問題則一事不能行一人不能用之弊且於中央見之政府幾等贅　欲以取信外交維持庶政能乎不能袞袞諸公豈有見不及此者乎然而猶遲遲焉者所謂惡病而忌藥也我國地大人衆政治區盡動多强合微論蒙藏懸於西北自爲風氣卽二十二行省亦鞭長莫及尾大不掉之患法國疆域小我十六七倍猶區爲八十七縣北美人口少我八倍猶分爲四十四州而欲以四百餘萬方英里之土地四百餘兆衆多之人口統治於十數都督之下微論不得其人卽肯勞精疲神以求治而蒙蔽之者什倍人焉聞見之不周其勢必至於此也參議院諸公設能注意此點則解决京外官制之時不可仍從前積弊之省制而使中央與地方均蒙其害由是而言軍民分權則庶幾乎 
要件 
[江蘇貨物稅章程細則（續）]  
　　如遇本稅則未經定價之貨物其第一次依照時價估本值百抽二後隨時報明都督府核定價格加入稅則頒行總分公所遵照辦理 
　　各總公所征收稅項須按旬分晰開摺具報並儘提整數批解俟至下旬掃數解清彚開全月収支解數清摺呈送核對其按旬解期上旬之欵限於十五號解到最遠之處亦不得過一星期中下兩旬解期依此類推 
　　總公所所長由都督遴委各分所需用稽征員均歸所長愼選延訂各處現辦人員亦當擇尤錄用藉資熟手一併開單呈候核准任用所延之員應用延訂書凡有經手稅項之責者皆須取保証書憑保人擔認保証金若干元以昭信實其保証金數目即按月收約數十分之一計算由所長核定 
　　總公所應管理監察分公所如分公所有違法之舉總公所同負其責任 
　　總公所有直接征收稽查事項仍由所長任之 
　　稽征員受成於該管之總公所長惟對於助役之勤務必須身親監察之總以勿令徇隱勿事苛累爲要義如違法之舉稽征員同負其責任（助役一項現經删除一切事務由稽征員專負責任） 
　　總公所所長定以二年爲滿各分所稽征員並無年限如辦事勤能征收核實按照獎章辦理倘稽征不力或别有事故卽按罰則辦理以示勸懲 
　　獎章一查獲偷漏補稅在二十元以上者及查驗收不足數補稅在十元以上者稽征員均記錄一次連補三起者稽征員升級所長記大功一次一各所三個月内征收之數查無減折隱漏者所長記大功一次稽征員升級所長大功記至三次者加俸給獎一所長在差二年如有功無過或功過相抵准予留辦一年倘第三年稅數較諸上兩届更盈再留一年一稽征員如已升至頂級尙有升級三次者特别加俸 
　　罰則一各所征收之稅如有收不足數經第二機關查出補罰者應將原征分所稽征記過一次過至二次者降緩三次者撤退所長記大過一次一各所三個月内如查係有意減折隱漏者所長记大過一次稽征員撤換所長過至二次者罰俸一所長及稽征員如有辦事不力或人地不宜隨時更調撤換一各所稽征員如有得賄賣放情弊查明確實除撤換外予以特别懲處並追繳所得之賄充公所長通同徇隱者亦同此例 
　　此項細則如有未盡事宜除遵照章程辦理外隨時呈候核定 
清談 
[叅議院雜評（留京記者）]  
　　參議院議員有通病焉一好說話以顯其克盡厥職話之是非他人己否說過一概不問一好用日本法政講義上之專門名詞的的之聲不絶於耳日本人評參議院似法律討論會然法律討論會亦不取複述也吾謂由於政治智識太短之故 
　　國會組織法選舉法全國望其從速頒行而議員從容討論各持爲咬文嚼字之資料恐開十次全院委員會亦不能望其通過也將來起草條文勢必又是如此十月以内召集國會能乎否乎 
小說 
[俄王之偵探（七十六）] （無名） 
　　余又問道你知道他去的所在麽霍林忒道我那裹能知余道可是被那仇家刧去了不是霍林忒道或者如此余道他有仇家麽霍林忒道他的仇家便是我的仇家什麽不有余道仇家如將他刦了去如何處置他霍林忒道自然便將他輕易的處死了主人我千求萬望只望他不落仇家之手不然他們這些人都是殘刻性成到了他們手内决無不死的余又問道阿彌陀他出門時是個如何情形霍林忒道好似怱怱的樣子所有家中東西一切不曾收拾只帶着預備付那房金的五塊金元依我推測好似突然得了急信樣的又向余道主人我總望他也如以前的樣子自己走了出去突然又回來了並非爲人所刧我心纔有望頭余聽到此處見他癡心忘想心中萬分不愼想要將阿彌陀已死的事告訴於他後又想着來納克樹林中掘出來的屍首已被人偷去我如說了出來又無憑證還是不說爲是此時余適回頭看那酒店裹只見那看報的客人一手執着煙管一手携着洋火正要取火吸烟因留心探看我們兩人說話呆着不動余因覺得不妥便同着霍林忒順着那條大路徐步走去且走且又問他道你前次遇我的事究间是什麽樣的你前次無暇對我說現在可對我說了我的仇家究竟是那一個霍林忒仍搖頭道日後你自然能彀知道的現在我不敢說 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[荆州亦有宗社黨]  
　　當去　鄂軍第七鎭　制唐犧支團攻荆州時城中駐防滿軍戰隊歸降所有軍械子彈一律繳出原以防其死灰復然詎近日防範稍鬆竟有由北京來之宗社黨數十人勾通旗人亮方（亮原係滿營戈什哈）私運手槍炸彈藏在亮宅地板之下該黨運來之軍火始俱放在城外之康熙廟中每於夜深人靜縋城運入故並無人知覺康熙廟内且埋藏地雷火砲擬俟黨羽到齊卽行起事佔據荆州爲根據地漸謀恢復其舊勢力五月初四夜正在城上縋運子彈適遇第七鎭巡查隊長邵鈞南過此見各滿人俱帶慌張之色卽以大言恐嚇謂汝等　夜在此何爲照實直供或可寛宥否則一經查實性命攸關各滿人皆矢口不認僞言在此納凉聚談邵隊長駁之云旣納凉聚談何以板橙座椅一概俱無况本日天氣甚凉豈有約集多人納凉之理此中必有詭謀分付掌燈命各兵嚴得搜索當經各兵將各滿人衣服剥下檢查一周並無他物復在納凉一帶地點張望忽見有子彈數顆帶砲一隻各兵即拾送邵隊長閱看訽以此物何來各滿人皆戰慄答云不知一知邵卽命將該滿人一併拏下計共八人帶歸鎭司令部請唐統制嚴加詰問内有額克登（額與其兄額爾布昔在省城陸軍三十一標民軍起義額爾布經漢口軍政分府拿獲正法）受刑不住一一供出唐卽命將諸犯收押派兵至亮方家地板之下起獲子藥炸彈五十餘箱手砲快槍二百餘枝並滿文秘密函數十封又在康熙廟掘出地雷並快槍子彈等件寄居廟内及歇在棧房之宗社黨數人亦一併拿獲初六日已將額亮等十餘人先行梟首懸於滿城將軍署前以昭炯戒而戢叛心昨唐統制因公來省已將辦理情形詳報都督府矣惟該統制因枉殺宜昌警長王正言與民人范某一案被人控經都督飭三司會同提審唐遂灰心辭職都督以荆州方閘宗社黨須得人坐鎭故慰留其速回荆州至王正言案准其延用代表人到案申訴說者謂荆州如無宗社黨唐之前程必不可保矣 
[興國礦務代表被逮之風潮]  
　　興國縣礦產素稱豐餞而尤以龍角山銀礦爲最佳前清時爭訟多年迄未解决近鄂軍政府特於日前委員赴該縣設立公司强開該山銀礦興人以該礦爲邑人公有利權應由本邑自採當由自治會公舉代表趙夢池等來省反對官辦守定官督民辦或官民合辦爲宗旨旅省興人亦恐萬一不勝特組織保礦會以資輔助當經舉定馮昌言爲該會代表屢偕趙等往見實業司協商辦法該司長以民間財力艱難數年集股無成若准民辦恐終託之空言不能實行開採故極力主張官辦與馮大起爭執馮等乃禀見黎副總統要求黎公調停黎公諭令組織監督機關作爲民督官辦並提取紅利若干成專爲興邑創辦新政之用馮等以民督官辦不過一句空話乃擬具簡章五條要求照辦其内容大致在實行督察官辦凡礦工司事以及彈壓勇丁皆須用興邑之人實業司以所要求剝削官權太甚不肯訂約復謂馮於黎云此人武斷鄉里把持訟事如非强制執行此礦必被阻撓黎公信之五月八日馮復往見黎公談至爭執處頗有失儀舉動黎公大怒當命人拿下即書手諭曰馮昌言案積如鱗着交軍法局訊辦是夜遂收押於模範監獄查馮亦軍界革命老同志民軍起義曾任軍務司書記科軍事科科長繼復派充興國大冶民團總長到差以來緝匪安良深得其力惟其年輕性躁爲本地頑固黨老前輩所嫉故被控撤省茲仍以軍有資格獲罪所以交軍法局審辦現興邑代表及在省各界人士以銀礦係地方公產人民有權干涉馮已久銷軍界差使何得仍以軍法處治况其罪亦無拘押之理黎公輕信語言未免有告盛德昨已由該縣省議會議員梁覲光等百餘人聯名請保未蒙批示衆以爲必實業司長從中作梗故與該司感情極惡擬以激烈手叚對付之張振武君深恐激成舉動貽人笑柄已勸實業司長李四光和平了息一面環禀黎公未釋未　能開此了結否　 
[贛省不敷五百萬]  
　　南昌發電北京云北京財政總長鈞鑒　電敬悉贛省財政在前清預算宣統三年歲入不敷銀三百高兩光復後稅捐枯涸丁漕折减餉糈驟增數倍軍政各費殊常困難財政司正調查出入確數編製决算本年正月起至六月丁漕向無完納稅捐全恃淮鹽課釐加價及發行紙幣鑄造銅元以爲接濟不敷約三四百萬兩編製預算經臨時議會議决以七月一日爲會計年度開始期至明年六月三十日爲一年度計歲入銀六百十三萬兩歲出銀一千三百八十一萬兩不敷銀七百六十八萬兩民國起義以前負債一百三十餘萬兩紙幣價額約庫平銀一百二十萬起義以後增發公債一百五十萬元紙幣價額約銀一百五十萬銅元鑄額約十五萬串現正從事裁兵减餉縱然節省二三百萬本年不敷仍在五百萬兩以上從前京協各餉及公債平息六月以前賠欵洋欵均未計入贛省凋敝無可籌畫惟求大部並顧兼謀迅賜接濟除派專員審計廳長高世瑗等刻期入京接洽面陳狀况外先此電聞贛都督李印 
[贛垣仇殺案餘聞]  
　　鍾氏烛史鍾震川字滌源萍鄉人家世讀書及冠補弟子員後以時局日迫棄帖括游學日本講求法政經濟提倡同志會以革命爲宗旨數被滿吏遣人偵探幾至被獲其赴日偵探者卽胡淵也去年淵之弟謙在萍鄉自稱都督計圖縻爛瑞臨袁諸州縣助其惡者實淵之力故萍人共以殺淵請時震川任縣知事適謙同時以部下不服推其遠去故至今猶啣限於震川非盡爲其兄淵之事也震川今年三十有一歲 
　　胡屍免驗凶犯胡謙自中槍後抬回黃宅時尙未斷氣卽聘醫士王君到寓敷治以致道路譁然鍾黨僨激迭派代表要求李督派委眼同查驗以服鍾魂當派司法司長王侃總務廳長王良箴往驗胡氏家屬云謙已死哭聲震天邀求免驗提出被槍血衣爲証委官不忍强驗回報都督開軍法會議准其免驗於十二號出棺運回興國原籍安葬惟據外間與論均謂空棺出城云 
　　都督痛哭當鍾震川被槍時當即倒地而斃都督卽下命令將胡謙立予槍斃以正國法是時有歐陽南雷君跪都督前痛哭乞都督貨胡廉一死都督不允及正法之後都督乃與歐陽君伏案働哭蓋鍾君爲贛省重要人物慘死殊堪痛惜至胡謙與都督之感情亦非漠漠顧胡廉乃甘蹈不赦之國法致都督有萬不能伸感情而撓國法之苦其痛哭亦人情所必至也 
[贛省又槍斃一軍官]  
　　贛省李都督於五月十二號布告云潯陽步隊第一旅第一團第二營督隊官熊佐岐行爲不軌前在九江佈散謠言幾至釀成巨禍復至瑞昌煽惑軍心又圖糜爛地方種種不法迭據劉旅長面稱並本都督特派稽查報告均係實在當經飭劉統領嚴拿送究茲據拿獲押交執法處應即迅予槍斃以正法紀除派憲兵廖司令於本日午後二時在順化門外監督執行外特此公佈一體周知此佈 
[程都督掬誠佈告]  
　　程都督養疴寗坦時以蘇省大局爲念特刋發通告分布各界語語懇切令人不忍卒讀深願江蘇人士締聽良言庶得共和之眞詮而不爲程公所遐棄乎原文錄左 
　　德全受任之始卽宣布政見通電中央及各省深以一人不能用一事不能辦爲慮此電載在報章諸君想已共見今者駐寗數日規畫伊始而此等現象已不期而發見於眼前德全扶病再出凡以了從前未了之事大總統之委任江蘇父老之責望無非望德全之辦事也一省之事至繁極頤不得不用人佐理人不爲我用用人不能由我事何由辦今略舉兩事言之劉君之潔之任江北護軍使也由於大總統之委任江北來電阻其緩去且聲明爲德全之舊部意似訐德全之任用私人也者魏君家驊江寗人非德全之舊部也採其聲望薦為民政總長乃一再敦勸卒堅請開缺不肯受任用人如此之難各事何以能辦比者排斥外省人之風說又紛紛見告矣此稱狹義主見稍有知識者莫不嗤之以鼻誠無待乎辯論惟諸君試思之用地方人而其人引引去而不受任用外省人而地方又從而排斥之前所云一事不能辦一人不能用者不意竟將成爲今日之惡讖言念前途能無戰栗請再以一言宣布於諸君之前曰共和政體之下人人皆有責任放棄其責任者卽不得爲共和之民若謬託於共和不明法律不審權限竊竊自攘其權利爭所不應爭競所不應競以爲伸張民權其爲誤會錯失與放棄責任者一也循是不變决非江蘇人民之福不能爲福且恐釀禍德全以袞病侵尋之身負此艱鉅重大之任加以左犄右齕之爲難幾有跋後　前之苦狀諸君再不能曲加體量德全將以此次之宣言爲江蘇都督最後之報告矣 
[吳市簫聲錄]  
　　蘇省高等審檢兩廳向與地方審檢廳同在牙釐總局現在城鄉初級審判廳業已一律裁撤均歸地方廳辦理所有厘局房屋不敷辦公之用茲聞業已擇这道前街舊梟司署將於日内分别遷入辦公矣 
　　商團第二部因經費支絀特於舊曆四月初一日起在郡廟前雍熙寺開演影戲卽以所得戲資悉數充作該部經費 
　　蘇州城府内外荒地前清時設立農務局訂章招人繳價承領惟因弊寳百出以致訟案繁興嗣卽歸併農工商局兼辦光復以後官局亦卽裁撤現由城市公所按照該局荒冊招集該局舊日書吏復加丈量招人價買租領已於日昨公布聞所定地價較諸局價更爲昻貴特未知書吏辦公人能否一洗從前積弊也 
　　市公所議辦平糶業已推定董事具登前報現聞各董等以米價昻貴亟須早日開辦先飭各圖地保查明圖内極貧次貧户口報候給票發糶各貧户人等一聞此信咸仰承該地保之鼻息冀得報名入冊而地保之權力遂又從此大張矣 
[揚州迭開歡迎會]  
　　王芝祥第三軍軍統王芝祥奉命來揚考查軍政前已由南京黃留守電告徐君寳山徐奉電後卽派軍隊出城預備歡迎至五月十四日午後王果由鎭蒞揚當由徐君率其部下迎入軍司令部歡宴聞王俟校閱一周即須北上矣 
　　畢德生北京交通部以去年戰事京漢電綫頗多損壞特派洋人畢德生南下勘騐前亦由南京黃留守轉電汪民政長飭令於洋員到揚時委派兵隊保護十四日午後畢君亦惠然蒞揚當由汪民政長會同徐君寳山派兵出城歡迎畢君入城後暫駐新勝街天成旅館不日即須北上矣 
[寗人廣州紀念會紀事]  
　　五月十五日（卽舊曆三月二十九日）爲去年廣州起義黃花岡七十二烈士殉義之紀念日由留守府發起假三牌樓第一舞台開會追悼午後二時留守都督及各軍學警各界各國領事均蒞會中西男女不下數千人樓上下均滿其開會秩序一奏樂開會二留守報告三起立行三鞠躬禮四讀祭文五奏樂六來賓演說七奏樂閉會留守報告起義事實演至二小時之久言辭委曲態度從容末後言此次失敗皆由於已一人之罪當時若能稍忍耐不卽發難不致使諸烈士演此慘劇第二若能與陳都（樹民）姚軍長（雨平）同時起事亦不致如是失敗又云諸烈士事蹟俟修革命史時詳記今日所言極其簡略尙祈諒之遂退（衆鼓掌）後由馬湘伯君演說謂英雄不論成敗若論成敗即非英雄英雄只有自任心無希望心有義務心無權利心又謂天下最大之奴才莫大於自己嗜飲之奴才如七十二子之死義只求行自己之志氣毫無權利之思想故英雄能不爲一切之奴才又言今日之人爭名奪利運動鑽營殊與七十二子之志不合使七十二子不死於去年今日之黃花崗覩此慘形亦黨憤恨死矣語氣激昂神情掦溢場中鼓掌如雷或有淚下者散會時已五旬鐘矣 
[鎭人廣州紀念會紀事]  
　　五月十五日（卽舊曆三月二十九日）午後二時同盟會鎭江支部假城外鎭舞台戲園開七十二烈士殉義紀念會及成立大會到者約六百餘人首由柳君街齋佈告同盟會支部成立並舉李君竟成爲臨時主席李君竟成宣布三月二十九日我革命諸先烈舉義於廣州失敗流血之紀念日以七十餘烈士頸血濯發今日自由之花我輩亟宜哀悼等語衆鼓掌次由顧忠琛師長演說今日亟應注重民生主義現在盜風猖獗皆民生日蹙所致大衆鼓掌如雷次由王君則賓周君克生等相繼演說終由馬君佐卿演說現在民國成立不但注重道德亦宜改革心理在根本上解决諸先烈辛苦艱難始造成中華民國民族民權二主義已達目的惟民生主義尙宜實力請求能從農工入手逐漸擴充必可富强云云旋又公舉顧忠琛君爲正會長李君竟成爲副會長全體舉手贊成散會時已鐘鳴五下矣 
[閔庫定期開辦貨物稅總公所]  
　　閔庫貨物稅總公所所長已奉都督委任錢君選青担任本定五月十一日開辦現因爲時太促各分公所房屋尙未布置完全大約須延至二十一日准期照章徽收 
[浙省將以房捐抵外債]  
　　浙都督迭據各屬知事先後呈請大略以地方荒歉盜匪徧野爲治標計擬請推廣鄉鎭巡警以資鎭攝並請截留原有房捐藉資籌辦等因現聞軍政府以各屬房捐爲數甚鉅舊時備抵外債本係國稅性質光復後准撥警費原係一時權宜現在地方行政經費旣有省縣稅之别則警費已有的欵值此軍用浩繁外債緊迫司農仰屋籌補無方房捐大宗應否照舊備抵償欵之處令行民財二司核議現各該司以房捐撥助警費係前清諮議局公布命令今若追存舊案抵充償欵似應提交省議會決議公布方能施行 
[直隷新債約]  
　　直隸都督前向斯哥達公司借欵已於初八日訂約簽押茲探内容如下代理店瑞記洋行借款總額八十萬磅（合六百萬兩）年限十年年利息六釐折扣九十五抵押直隸省内酒稅暨烟草稅聞該借欵團以德國資本家爲主並該借欵名爲省借款其實作爲中國中央政府需用云 
[雲南新外交]  
　　越南副總督馬朗君來遊滇南於四月十三日晚抵省隨行者有工程長恭司當君並河内政務廳參事底索君是日駐滇法交涉委員韋禮德君並鐵路公司督辦馬先日登車務長呂本德工程司闌樂内諸君等均詣車站歡迎延至法交涉委員署晚膳次日馬先日登君宴諸君於海心亭除馬朗恭司當韋禮德諸君外陪席者爲蔡都督羅總長蒙自何道台英國總領事及其夫人雷藏大君及其夫人星期一蔡都督復宴在席諸君於其府署花冠劍偑頗極其盛馬朗君參觀法郵局法醫院並城中各骨董店後隨於星期二辰乘車返越十九日晚五時五十分抵河内據云此遊頗稱滿意云 
[援川軍分道入黔]  
　　雲南援川軍十萬餘人抵川後代爲敉平邊亂近日川省大局已定應將援軍遺回惟聞貴州省垣雖覺安靜而省外各屬會匪甚多地方糜爛前滇軍之在黔省者不足以資鎭守乃電請援川軍分撥數千入黔現歸李君鴻祥統帶前往 
[日照兵變補誌]  
　　日照訪函云該縣所駐沂防營前見發往諸城各軍隊滿載而歸莫不見獵心喜故思變已非一日經該處民團偵知消息加意嚴防詎於陰曆三月十五駐紮該縣濤𨿅鎭北門外天后宮之軍隊因本月份所發兵餉要求不扣軍裝費耿哨官以無欵墊撥未允其請該兵丁即藉此生隙於是夜十一點鐘耿哨官自街内回營時當有第五棚兵報告有兵變消息正遲疑間槍聲四起五棚兵丁素於耿哨官善遂將耿隱藏棺内於是全兵皆變初本欲與濤洛鹽巡内外結合掠後均分幸民團早備未遂乃向西南竄至安東衛擬又與該衛防營連合道經北山遇該哨官及隨帶兵丁一人適往濤𨿅領餉詰責變兵均被槍斃安東衛防營聞槍出迎與合該衛當將城門嚴閉又未提搶掠遂至山嵐頭强迫借錢數百千文並船一隻恐濤𨿅一帶民團追至即將兵衣棄郤而逃又以無順風愈久不能出口方登路而南約與潮河賊連合矣事息後耿自棺由出收拾餘餉七百餘千亦買銀遠颺本地人民擬電禀都督該縣汪令錫康因於已官有礙出而力阻故省中亦無甚消息云 
[平定州食行罷市]  
　　山西平定州麩差前曾訛索食行加倍帮差經食行禀呈州署蒙批遵照向章辦理本已了結無事詎該麩差因訛索未遂近復勾通平潭號管號某係知事之心腹幹員陰爲主謀復將食行控告昨經堂斷該知事聽一面之辭令各食行每家月出錢一千文不容分說速令具結了案聞食行公意以初因加倍帮差尙未應允今令五倍出錢何能如命遂於五月一號全行閉市矣 
[娘子關戰骨餘香]  
　　晋軍孔總司令官爲飭知遵照事案奉大都督令開照得去歲劇戰娘關軍士奮勇効死疆場肝腦塗地爾時骸骨掩埋僅免暴露際此共和告成民國肇始哀我軍士先此長逝蔓草荒煙之中白骨零落遠山深壑之内燐火依稀清夜以思中心惻然若不收拾遺骸妥葬安土何以慰英魂而重死義查陸軍第三標統帶官　煦於娘關死難軍士尙能略知梗概若由該統帶派員收殮則軍士骸骨庶不致有遺漏爲此令仰總司令官轉飭該統帶卽便進照等因奉此查去歲娘關之役從征諸軍士志存敵愾心欲呑胡飲未酬乎黃龍血先膏於碧野英風毅魄千載下追溯軼事猶深感泣况一時同賦袍澤者乎前值戰事倉皇諸烈士遺骨有叢非於一處者亦有零星就地散厝者今大局已定亟應分尋收殮集葬一處雖不必擇牛眠之地亦當特崇馬置之封墓門樹以高碑四址詳加誌碣遠配美於田穔島之五百義士近爭芳於黃花岡之七十二塜庶幾生者少疚於心而死者亦可瞑目矣第非當時身預行間不能見聞明確届時収殮恐或留遺漏之憾茲奉前因合亟飭知該統帶仰卽查照文内事理遴派熟悉當日戰時情形之員馳往該處妥愼籌辦務使化散爲集移少就多無遺無漏來格來憑所有遷葬樹碑各費並辦法准由該統帶核實呈報切切毋違此飭 
[烈魂將正首邱]  
　　日前粤都督府爲探查湘省烈士葛謙遺骸轉諭警廳函致南海縣長及各屬警區在案茲聞當日辦此案之劊子手仵作二人詣縣報稱葛君係與嚴君國豐同日就義由伊二人經手縣署詰以有何憑據稱據凡葬此項屍棺係每月一段地方挨次輪葬葛嚴二君係在十一月二十三日就義挨數過去必無錯誤况且髮辮胸前均有小木牌爲憑等語縣署據此即將二人送警廳問明確實至湘督來文雖無嚴君但事同一律擬現將嚴君一同起運回湘云按葛君當日在營務處打掌摹之後索取紙筆立揮一聯云殺首足千秋黃種國民應有恨傷心惟一事白頭老母竟無依爭頌一時云茲並將粤都督致譚都督電錄下篠電云查葛君就義時經粤機關部鄒海濱偵知密派伍醫生前往收歛未獲烈骸同人深以为憾同時復有譚君馥亦湘人先後授命亦未查悉厝櫬地方現在爲時旣久且當日同事諸君子今尙生存者僅鄒海濱朱執信二人知其詳情者尙鮮調查殊難爲力除行警廳再行詳查外先此電復陳炯明叩 
 
 
 

Page 7

 
 
[長樂兵警激戰]  
　　長樂縣近日因米價勝貴禁米出境臨時縣令王昌齡以閉糴似有不宜特變通辦法凡經過河唇出境之米每担抽銀三毫開辦月餘商民認捐無異殊五月四號河口米商載米六百餘石經過何唇竟抗不遵繳並請託駐河口桂軍哨官秀廷出頭包攬初五號該哨官突由河口統率桂軍二十餘名至縣城將扣留之米强逼放行縣署聞信即派警兵追截不料桂軍竟預伏於河岸蔗叢中並塔崗山頂見警兵來即開槍轟擊當被擊斃警兵林成春（潮州人）張勝雲（安流約人）二名并民婦陳葉氏一口警兵亦開槍抵拒擊傷桂軍一名後值大雨淋漓始各収隊而去刻聞王縣令及議會各紳已與該管帶嚴重交涉并咨請興寗縣令會騐其咨文云爲咨請會騐事案因近來米穀日益騰貴敝縣議事會議決弛禁行征以濟下游民食於縣城新河唇地方抽收米捐業經禀報及出示各在案開辦以來各商認捐無異詎有假冒縣令林鶴年串通駐河口之新軍隊官志忠（卽秀廷）把持漁利胆於本月初五日率同河口新軍二十餘名及河口民軍百餘名來縣公然抗捐敝縣派警兵彈壓該劉志忠竟不分皂白督令該軍開槍轟擊被斃警兵張勝雲林成春二名及民婦陳葉氏一口現在屍身暴露人情危懼敝縣因被斃三名除該民婦外兵士二名委係本縣警兵例應咨請鄰縣會驗爲此咨請貴縣令於本月初七日親臨敝縣地方騐明屍格磋商禀辦實爲公便須至咨者 
[厦門政界新談]  
　　厦司令官前曾專差領餉往往不能照領現經司令及道廳各官會同參議會預算全厦軍隊年餉約須二十五萬兩又預算全厦各捐每年約得二十二萬不敷三萬之數已另設法籌措矣 
　　厦門道及民政廳兩缺自光復至今其薪俸尙未規定茲經厦參議會請示昨奉都督批示厦道一員月俸三百元廳長一員月俸百元其餘公費照章開支 
　　厦門民政廳陳子文大令自奉司法司委兼厦門審判廳後一掃舊日積習舉凡民刑訴訟各案隨到隨批隨傳隨訊每日訊案自上午八點起至十二點止下午二點起至四點止并約束司法警察及堂差人等不得勒索規費以故厦人無不交口稱便云 
　　厦道署及司令官昨接廣東都督來電内開軍需官李某在粤請領軍餉九千八百九十元拐逃無蹤恐竄厦門請爲嚴拿解粤等語曹司令准電後當派偵探分投訪緝未知能拿獲否 
本埠新聞 
[籌辦國民捐大會紀事]  
　　昨日下午二時上海民政總長奉滬軍都督令邀集滬上士紳假南市新舞臺開集議國民捐辦法大會先由民政總長報告意見次由大衆决定辦法五條（一）議决認國民捐爲一定原則（二）議决劵分三種一元五元十元以上用特别劵一元以下之劵分爲十條編作一號每條一角捐一元以上者塡寫姓名一元以下者不塡姓名（三）議决收欵機關南市商會北市商會（四）議决存欵機關南市中華銀行北市江蘇銀行（五）議决推定管理專員郁屏翰袁恒之陳一齋陳潤甫次由張昭漢女士鍾達先君鮑公德君梁幹臣君梅竹應君相繼演說時至薄暮始鳴鈴散會 
　　附李總長報告意見書現在中國財政萬分困難而需用又萬分急迫商借外債無論將來弊害極深卽目前種種要挾己苦不堪忍受求人不如求己保國卽以保家此黃留守所以有提倡國民捐之通電也鄙人奉滬軍都督陳訓令邀集諸公議妥辦法竊謂國民捐在今日之必要與刻不待緩情形連日報章所載崇論宏議剴切詳明諸公諒均洞悉無俟鄙人贅述所急當討論者第一組織收欵機關第二指定存欵機關第三推舉管理收欵存欵機關之人以專責任此外惟有遵照都督訓令不得另立分所及他項名目以免歧出而防流弊並候中央政府將國民捐詳細章程頒到劃一辦理勢等於累卵危石禍切於厝火積薪危急存亡爭茲頃刻所冀諸公共同研究迅嚴敎言俾得卽日進行大局幸甚上海民政總長李鍾珏謹啓 
　　又附陳都督國民捐啓溯自前清末造金融恐慌外債纍纍東西各國欲利用借債機會以實行其侵略政策握我財權監我財政一時愛國志士奔走呼號倡議民捐而監督財政之說始稍稍熄今者民國告成百廢待舉凡我人民無不悲喜交集引領望治而汲汲焉致意於經國裕民之擄謀者以爲吾國自此注重實業徐圖致富庶幾可免外雄挾資以凌轢人乎然而共和肇始之日正飢饉洊至之年府庫空虚民力凋敝軍備敎育政治實業在在需欵於是國務院有借外債之議於是各國之資本團有監督我國財政之說欲爲利國福民之計轉伏禍民害國之機四方豪傑全國人民捐身家性命輸精神財力羣策羣力建造民國其爲辛苦艱難也何如徒以度支竭蹏功敗垂成其何以對革命諸先烈於地下其何以鞏我民國之始基存亡呼吸一髮千鈞與其借助諸人而促亡何如責求諸已而圖存彼耽耽者其欲印度我埃及我乎我豈無毁家之子文輸財之卜式也者而顧聽共奄然自斃哉保國卽所以保家保家即所以保身國之利家之福也家之福身之肥也顧亭林曰天下興亡匹夫有責國家之砍壞建設人民皆與有力焉我國民旣力贊共和成此偉業矣則當茲財用空乏國運危殆之際俾所以維持共和達於完全建設之目的者舍我國民其誰與歸國民捐之議黃留守提倡於前其美願贊助於後普法之役法民處頗連困苦之餘急公好義不崇朝而集二十萬黃金以償普欵日俄之役日本財政艱窘已極國民不惜節衣縮食充助軍糈卒能戰勝强俄爲天下雄國民捐之力也集一狐腋可以成裘積一簣土可以爲山而况寳歲藴於山　富源未開邊塞阻於交通民風未闢生聚十年敎養十年尙不難㜬美歐西凌駕瀛東也乎故敢泣血枯筆願與四萬萬民胞共勉之是爲啓 
[軍人結黨搶刦]  
　　警務長穆湘瑤呈滬軍都督文云爲呈報事據暗探隊長李玉庭報稱有楊金山紀文斌等十五人在拱宸門關帝廟内結盟不無可疑偵探囑其前去悉心探聽去後又據探夥面稱頃間遇見紀姓等十餘人托言入黨同至四馬路小花園吃酒探得實情知紀等多人約分三班起行至徐家匯齊集然後夥刦鄭姓云云偵探得報後當卽據情轉禀奉飭帶領各探夥會同徐家匯分防所巡員不動聲色嚴密捕拿等因黨卽遵照會同分防所巡員携帶軍械馳往分伏草際待至夜半果見盜匪十六七人明火執仗行近所伏地方經巡士王春先聞聲起立被盜匪三人暼見將巡士扭住於腦前猛剌一刀偵探知巡士受傷急奔前去協力兜拿不料該盜持有兇器竭力拒捕復將金標手上剌傷幸斯時各巡士各探夥奮不顧身當場擒獲六名其餘各盜情知不敵向北逸去偵探等遂將所獲各犯解送分防所次日即據徐家匯分防巡員余炳文報解盜匪楊金山丁時軒紀文斌陳玉田黃金邦等五名並續獲形跡可疑之許海波姜文蒼二名以及獎牌一塊印布二方　地内拽得之尖刀二把搶剌一把該盜等供詞一紙併送前來據此當卽發料預審錄取口供查該盜犯楊金山陳玉田等在分防所已經供認起意搶刦此次供詞又復狡猾不認且楊金山紀文斌丁時軒等供詞非特前後不符卽以彼等所供之地方時候兩相參考亦甚懸殊顯見揑辭以圖遁飾惟該盜犯等結盟夥刦刃傷巡士實屬目無法犯胆大已極當此大局初定人心浮動之際若不裘法懲治何以戢盜風而保治安惟查紀文斌丁時軒二盜俱係砲隊營兵士姜文蒼係龍華三營一隊二排五棚兵士警務所未便訊結理合呈請都督鑒核示遵並祈令飭滬防營審訊辦理實爲公便 
　　滬軍都督批示云呈悉據稱巡士及探夥當場拿獲盜匪楊金山等五名並續獲形迹可疑之許海波等二名旣由該巡務長飭科預審亟應分别懲辦惟紀文斌丁時軒姜文蒼等三名旣據供稱充當兵士當卽歸營辦理所請令飭滬防全軍李統領審辦之處自屬正當辦法仰卽將紀文斌等三名解送該營審訊懲辦可也 
[哥老會投効民國]  
　　哥老會太華山山主劉彬於前日親至滬防全軍司令部面謁統領李英石君并倩人呈出該山印信票布自願遣黨投効現經李統領查得劉彬在長江上下游頗有勢力從其後者不下七八千人劉年已七旬素抱革命主義與民國並無牴觸是以允其投効禀奉滬軍都督批准照辦現李統領已委劉彬爲滬防全軍探訪長並將劉之部下擇尤錄用數人茲將李統領發出通告及太華山票布式樣照錄於後 
　　李統領通告照得中原鼎革萬物昭蘇滬城爲江海門户華洋雜處人類不齊光復以來繁言並起謠喙紛紜或暗遞關防行蹤詭秘或飛來函件名字離奇以致内外人民市虎驚疑夢魂順倒甚至移家徙宅往返奔波似此騷擾情形若不設法防維何以保持秩序嗣經本部派員暗訪始悉蜚言所起事屬有因盖時代滄桑豪傑不無扼腕江湖飄泊髀肉亦復增憐草澤多有用之材不必意存破壞壯士有從戎之志不妨借作南針茲有太華山山主湖南籍劉彬自愿從軍來此投効年已及耄鑒鑠哉是翁才可驚人逍遙乎河上且愿繳銷票布解散黨徒若使執戈馳驅効忠民國必有擎天事業共濟時艱本統領從善如流愛才若命際茲共和締造之日正志士蹈厲之秋况如該員閱歷深沈見聞廣遠人惟求舊方期報稱於將來野無遺賢共護莊嚴之世界是用申請亟予褒嘉念其江湖奔走之能委爲本軍探訪之長凡吾父老兄弟幸勿私自猜忌輙自驚疑方今五族一家滿蒙同歸覆幬昨非今是英雄何論出身鎔金鐵於一鑪鑄成鼎　撥陰　於大地立現光明庶幾匕冒無虞各安生業同享治安之福永免風鶴之驚爲此布告咸使聞知 
　　太華山標布公議太華山光明大漢結同胞復起桃園胆志豪西天佛祖香一内口號安邦協力同心堂五湖四海水一外口號定國大漢民軍安社禝漢家從此定太平 
（中有印信一方字跡縸糊） 
[組織墾植協會支部之會議]  
　　北京墾植協會總部近派代表仇韞存君來滬組織支部昨假南京路中國同盟會開會首由仇君報告開會宗旨繼由華僑聯合會吳應培君演說中國荒地甚多滿清時代向無培養方法以致膏腴廢棄現在宜從調查入手次第進行次姚勇忱君演說鄙人曾組織大同會在蒙古一帶實地調查並及土民之慣習日俄兩國向以紙烟火柴等物易其獸皮與毛利益倍蓰今貴會誠能與敝會聯合派員赴蒙先從森林入手以礦務次商業並移飢民前往彼處振興一切自必事半功倍衆皆拍掌次選舉四部幹事員總務部鍾毓琦君二十八票當選交際部吳應培君二十五票當選編楫部黃家本君十八票當選調查部　心容君入票當選時已傍晚遂散會 
[油荳餅業罷市三誌]  
　　實業司長王一亭致油豆餅業行號函云查得豆市停市爲豆油等產銷并徴事茲與貨物稅所長張君詠霓商妥仍照光復後原定章程辦理已電請蘇都督照准煩貴業董卽通知各商號明日照常開市爲要 
[創辦製烟公司]  
　　工黨總部黨員徐企文諸榮光張芝鶴等發起中華製烟有限公司專製雪茄板烟及各種烟絲疑定股本十萬元今所定優先股一萬元業已招足而廠中一切佈置亦在預備不日可以開辦 
[伍長蒙蔽上官]  
　　福子營後隊五棚伍長林正標曾爲同營斥革之兵士朦保復充茲爲該營劉司令長查悉以該伍長蒙蔽上官殊属玩法着卽斥革禁閉以示懲儆 
[趙伯先雖死猶生]  
　　革命偉人趙伯先自去年三月二十九日在廣州失敗後卽赴香港養疴氣憤而亡茲由同盟會將　君靈柩裝輸運滬業於前日起岸暫厝京江公所昨復由該會駐滬支部用紮莊駕車將柩運至滬寗鐵路車站特備黃色專車運回京江原藉擇期安葬當靈柩起行時前道有馬隊十名次軍樂隊中有花亭安設趙君肖像本埠政軍商學各界以及各團體均襟掛黃花執紼隨送經過租界時英美捕房特派探捕沿途照料靈柩旣至車站圜觀者甚爲撫擠咸謂趙君雖死猶生 
[顧坤祥殺姦]  
　　小南門内敎練所對門包飯作主顧坤祥之妻唐氏年約三十餘歲向與搖小船之王和尙姘識前晚三點鐘時顧身懷小刀突然回家先扣前門不應旋由後河扒起適因後門未曾落門顧卽直入見王與妻同臥顧怒不可遏拔出小刀將王腰際及腿上各戵一刀王痛極奔逃至隔壁胡姓房主處當因受傷過重不能行動卽存胡處倒斃嗣由該處崗巡聞警前往將顧夫婦一姘拘送三區警局解至警務所轉送上海地方檢察廳卽由廳長委令推事官帶同檢騐吏前往相驗 
[警務長提倡國民捐]  
　　上海民政總長李平書君前奉滬軍都督陳英士君照會開辦國民捐以助公費曾經轉告紳商各界業已紛紛認定惟警界中尙未發起故由警務長穆抒齋君首先捐助洋一百元所有各區區員巡員長警等亦飭量力捐助惟並不强迫 
[撞斃小孩撫恤]  
　　西人柯茨向爲匯票掮客前日午後自駕一百零三號汽車駛至靜安寺路徐家匯路轉角處悮將小車夫唐增榮之七歲男孩法泉撞倒碾斃當經一百三十七號馬差西捕查見向柯茨詰明住址放行遂卽回禀捕房派探將尸舁至虹口斐倫路驗尸所報請公共公廨關讞員於昨日午後會同英康副領事蒞所相驗先由馬差西捕禀明當時情形繼由該孩之父母求請伸雪旋據該西人譯稱當時該孩於小弄内突然奔出見之立卽扳機相離丈餘因該孩年幼不知退讓致遭撞斃中西讞員卽飭檢驗吏驗得該孩實係碾傷右耳竅致命遂飭尸父棺驗諭令柯茨給尸屬撫恤洋二百元柯茨聞諭禀稱唐係貧苦之人若給以　欵或被匪人知而垂涎反生意外我愿每月給洋二十元分十月給会較爲妥當中西讞員准爲所請惟諭至期毋得留難該西人遵諭而退 
[頒布崇儉黜華之命令]  
　　上海縣民政長吳君出示曉諭云本月十四日奉國務院眞電内開本日奉大總統令傳儉德之共侈惡之大（以下已見前報從略）等因奉此合亟出示曉諭爲此諭　閤邑各界人等一體知照嗣後務各悉屏奢華崇尙勤儉庶幾生計日裕國基日鞏共爲富强國之國民以上體大總統諄諄誥勉之至意 
[自來火公司之蟊賊]  
　　無賴董瑞根華芝卿李松林關阿桂金三實瞿東才杜阿七石永青潘仁發等專代各舖户將所裝火表偷減度數竊用煤汽現經自來火公司用人（俗稱自來火包探）金善林偵知戴　林等數十家之火表均經若輩私自偷減故卽報由捕房將董等九人及董母沈氏先後拘押前日午後由捕解廨經聶襄讞與德祜副領事升座研訊先據原告代表哈華托帮辦律師偕自來火公司西人法勒上堂請究並據十三號西探及金善林投案証明當時查獲情形復據彚光公司西人及華人楊逢春証明華芝卿常在外面改名吳慶記冒充該公司用人其實公司中並無此人訊之華延聖文律師上堂代辯並向各証人逐一盤詰旣由達商帮辦羅銳律師代表董瑞根上堂譯稱此案與伊母沈氏無干應請搖釋中西讞員會商之下判董沈氏開釋餘人一併還押候禮拜六早堂再訊 
[賈鴻發當堂拚命]  
　　顧子範控賈鴻發以已廢人壽保險單等抵借洋三百元當經公共公堂限理在案嗣因賈以原告係屬誣控一再登報聲明並印發傳單原告以其有意毁壞名譽復禀奉公廨傳案於前晚復訊原告延穆安素律師上堂請究並請追押欵質之賈仍曉曉置辯王襄讞以此案早經斷定未便翻異判押限先繳洋五十元餘欠准予交保出外每月拔付洋五十元分五個月還清吊案促險單銷燬詎賈聞斷以原告仗勢凌人愿拚一死卽於懷中取出洋烟一盒希圖自盡中西讞員卽喝令站堂華捕奪去將賈细曳下堂賈始倖悻而退 
瑣聞 
[城内]  
　　都督府執法科批示○民人沈子俊呈批呈悉此案早由本府抄單咨送松江軍政分府查究請分别檄令奉賢縣司法官及保安水師沈統領查追下落仰前往該處逕行請求可也 
　　審判廳民庭批示○蔡秋園謝兆蘭呈批狀悉銀春前經通知何以不出面料理殊堪詫異仰候再命令該被告刻日出面理處並限令將連日情形呈復以憑核辦該民等爲調處之人應主張和解乃前今兩次來禀均請求訊究情似陖訟殊屬不合並斥稽本存送王肆之呈批此案前經本廳决定陸賈氏案准該被告請求限於一月内將生和存摺之欵理清究竟可還若干再行呈請核奪茲據訴稱現憑親友理處是否已得陸賈氏之允諾仰候定期集訊核奪 
[南市]  
　　民政總長批示○師範生鮑炳英禀批禀及抄粘均悉查此案前據南匯地方審判廳呈復該生斷離之妾王氏已解送上海濟良所另得擇配取有回片方單十紙票二十二紙飭傳該生具領未到等情在案該生何以禀稱王氏迄未解到濟良所現在王氏是否由徐順清朦娶有無賄差揑報情事所稱搬搶貴重物件與前經繳案之單據究竟是一是二候再照會南匯縣民政長兼地方審判廳長提集人証澈究以杜訟端 
　　市政廳批示○商民郭祥昇南洪秦等禀批據禀卽函詢統領滬水陸各營司令處旋准復稱並無於轅西設置坑厠之事商民等實係悮會合卽知照 
[閘北]  
　　澈底查究○北新涇鄉民喬新祥控二十九保六圖地保龔書齋誘拐其妻徐氏經裁判所長孫君訊知徐氏胞姊之女孩阿三寄養喬處判喬交保交孩龔與徐氏分别收押在案前日下午復由孫所長提訊喬將女孩阿三交案訊據徐氏之姊邱氏徐供稱家住蘇州夫已故世女兒阿三寄養妹處近接妹信據云已與喬姓分離女被喬藏匿是以投案控告判女交氏領回龔與徐氏仍分别押候查明與某課員串同揑控情形並候函致檢察廳移查舊案再行核辦 
　　審訊盜案○盜匪周壽林范狗郎孫阿高等近在嘉定夥刧某姓衣飾逃至滬上匿居北四川路華界被閘北偵探隊緝獲解由警務公所於前日轉解裁判所經孫所長分别提訊周供由董海清爲首糾往嘉定刧得某姓衣物分給小的洋一元衣服一件訊之范供推車虔日不認行刦孫供分得贓洋一元錢三百文判仍一併還押候再復訊核辦 
　　息事寗人○王保元埪隣人史阿根竊取木柴向之理論反被毆傷等情昨經孫所長提訊王供傷已醫愈請爲銷案孫君准之判史具结交保開釋 
　　積欠房租○梁汝翌控阮招才積欠房租洋五十四洋昨經孫所長傳訊明晰判阮分期拔付 
[英租界]  
　　塗銷身據○無錫婦人顧章氏控西天津路雉妓任張氏與薦頭賈劉氏串拐八歲女孩阿仁昨由捕房將兩氏與女一併拘解公堂請究先據原告訴稱女兒走失後卽投捕房報告有案前日在任張氏家尋獲請爲訊究訊據任張氏供稱該女係由劉賈氏與女母同來曾出洋三十元收買其母自於賣據上畫押據質之賈劉氏供稱實係女母自愿央婦人爲中立據價賣並非串拐王襄讞察核賣身據係陳王氏出面且據女供伊母並不在埸其中顧有不實之處遂商之英翰副領事判將賣身據塗銷女交顧章氏領回張劉兩氏從寛斥釋完案 
　　拐賣女子○沈根生秦阿根陳紀生因串拐無錫婦人陳王氏之二十四歲女子賣與大埸鎭某鄉人經氏偵悉報告捕房於昨日派探將三人一併拘解公堂請究原告偕見証盛楊氏投訴前情訊之沈陳二人供詞呑吐又訊據　阿根供稱實被拖累並不知情判秦交保沈陳押候將女交案於下禮拜五訊核 
　　兄弟離散○男孩林小五子因不辨路徑由捕帶入捕房昨送公堂請示據供年十歲揚州人父母均故隨兄來滬失散判留候認領 
　　不認罰詐○人力車夫宋銀扣控顧阿四錢阿二以失去車子爲由圖詐洋一百元昨由捕房將二人拘解公堂訊供不認判令將案註銷 
　　妨碍衛生○虹口蓬路恆昌糴貨店出售啃　水未領執照且房屋不潔被工部局查悉以其有碍衛生並違定章禀奉公廨於昨日將該店主馬月初傳案訊明判罰洋五十元充公並限一月將屋修理清潔如違發封 
　　是否行竊○徐金生前晚闖入南京路十三號洋房内圖竊當被印捕房拘入捕房昨解公堂訊供不認押候查辦 
　　監追賬欵○俞廷桂控彭阿九私用賬洋二百二十七元一案昨經公堂復訊屬實判彭押西牢半年如　於限内繳洋准予隨時酌減押期 
　　明珠暗投○寓居三馬路之前清候補道瞿劬安家之婢女珍珠小妹二人串竊金飾逸出珍珠因在新閘迷路由探拘解公堂訊供收押在案昨經中西官復訊屬實判押女所一年起案之金鐲交原告領回 
　　又獲一人○周增祥與曹雙林等串竊周長文之衣飾曹已獲案押候查辦昨日又由捕房將周增祥拘解公廨訊究判押候下禮拜二訊核 
　　兜賣私鹽○阮仁勤竊得私鹽八包雇車運至租界在白大橋兜售被印捕查獲昨解公堂訊實判阮押一月鹽充公 
　　母女爭執○住居東有恒路之嘉興婦人姚吳氏控女新寳與人私識向斥不服並呑煙恐嚇一案昨經公廨關讞員會同英　副領事復訊吳氏偕媳陳氏並延高易帮辦律師上堂述明其女種種不端向之申斥竟持刀恐嚇並逼令呑烟畢命請爲按例嚴辦訊之女供因被母扣住值洋二千餘元之私薔衣飾向索不還是以呑烟圖盡現愿隨堂兄姚世卿回去中西讞員以母女供詞各執判新實還押候傳姚世卿夫婦到堂再行訊核 
　　疑及用人○匯山路三號住户洋人别加失竊值洋四十元之鑽戒疑係用人沈晉生所竊昨報捕房將沈拘解公堂訊供不認判押候查明於下禮拜一訊奪 
　　攫取銀表○桑楊氏控陳鴻芝在公平碼頭攫取銀表等情昨由捕房將陳拘解公堂訊供一過判押候查辦 
　　逞兇受罰○英美電車公司四號查票印度人控顧寓根在三十三號電車上行兇昨由捕房將顧傳至公堂訊明判罰洋一元充公 
[美租界]  
　　巡捕詐擾○前晚有三百廿一號一千一百廿四號一千一百廿六號一千一百三十九號四華捕落差後向漢璧禮路六百六十一號某姓賭場索賄不遂互相兇毆旋卽扭控捕房捕頭諭候禀請張正巡官查明核辦 
　　毆傷小工○某輸船小工李增咸昨被工頭王阿文毆打受傷由船主將兩造併送捕房請辦 
　　性急肇禍○葛金海昨搭四十六號電車至吳淞路跳下跌傷手足由捕車送同仁醫院療治 
　　拐匪宜懲○吳淞路一千三百五十九號嚴徐氏家七歲男孩全興又西華得路七百六十八號吳姓家之十二歲婢女春聽昨均被匪拐失先後投報捕房頭允爲查緝 
　　夫也不良○住居密勒路之趙徐氏昨至捕房報稱其夫趙根生不顧家用時將器物取出變賣請爲查究捕頭准之 
[法租界]  
　　保人賠累○鄭善斌曾於上年控告陸稿薦肉店主顧寳寳担保葉世懷虧欠貸洋一百廿元不還經公堂判將顧妻收押令顧料理在案詎案懸日久仍未理妥昨又提審顧供詞章寳是妻子受愚所蓋現店已關閉無力料理判交保限一月清楚 
　　女孩待認○女孩來喜子年約三四歲似係江北人頭上生有瘡　又女孩林來發年十歲均在途失散哭泣由捕一併送廨請爲安插聶讞員判遂善堂候家屬認領 
　　拔還借欵○王生叚前向胡吳氏借洋三十元購買生財關設店舖羣因虧本關閉所有生財被房東禀由公堂諭令收管備抵欠租因是該氏之欵迄未料理氏即控由公堂提訊判交保每月拔還洋五元限六個月理清 
來函 
[江北保安會本部來函]  
　　報載敝會同人招搖撞騙借端勒索等情惟敝會自籌辦至今其經費均由發起人擔任並無目上等情想係傳聞之誤事騙全體名譽合請更正 
 
 

Page 8

 
 
專件 
[中華民國農業促進會緣起]  
　　嗚呼處二十世紀實業競爭劇烈時代羣暮浮華淡忘生計其能適生存於今日之世界免衡激於外界之潮流耶農業者實業之母也物產支絀工乏原料之資藝術苦窳商乏稗政之具粤稽史籍横覽環球未有農政不修而工商能臻發達國族能躋强盛者也滿清末造習尙惰婨競逐錐刀荒棄隴畝腹地弗關遑論遐荒故步長封罔譚新理無惑乎災荒迭告庚癸頻呼讀江皖乞賑之軍文聽邊圍蹙地之警報有不　然心傷潛焉隕涕者非人情也遖况民國初建百廢待舉兵獎之所耗者幾億建設之所需者幾億外債之台百級愈築愈高外溢之利千端彌流彌竭瘡痍制目烽燧驚心嗚呼噫嘻我新國民擔負之鉅經濟之困䆳古以還有甚於茲者乎倘再竭澤搜羅恣情敲吸責俄莩以鈞鼎之舉策贏馬以絶塵之馳其不脫輻而　絶驣而仆者幾希爰籌挽救之方請建歸農之議夫事靳師古理貴知新探奥窔於陳編資導師於西哲農書譯刻實維初階然後編雜誌以普輸知識設學堂以廣儲人材試驗有場斯物理之發明者確陳列有所斯　摩之獲益者宏螟　殄及織微灌壅參之理化貨期悉熟器惟求新磽确汙來化成膏沃羽鱗　角充牣圓池陳賽則美難勝收林藪則材不勝用於是設銀行以宏其用振拓殖以竟其功練農團以鼓舞其精神進足食而足兵冀富國以强國凡所陳述非託空譚言之匪艱行之維艱必事事促以實得斯奴隷馬牛或免沈淪於永刦語語期以實踐庶炎黃　冒長綿種族於神洲顧顧大而力微舍衆 
擎其曷舉企予同志盍興乎來 
[中華民國女子工業塲簡章]  
　　第一條宗旨本場鑒於民國貧困皆因工業不發達以致外貨暢銷利權外溢用特創辦此場以期發展工業挽回利權富國裕民爲宗旨 
　　第二條定名本場定名曰中華民國女子工業場 
　　第三條組織本場爲男女兩學界所發起會請工商部撥資提倡招募熱心工業者集資組成 
　　第四條地址本場爲便利起見特擇定上海適宜地點建築工場 
　　第五條職員本場設總理一人協理二人會計四人司員若干 
　　第六條選任本場除總協理及會計由各股東投票選舉外其餘各職員　由總協理直接選任但總協理以三年爲一任任滿另行選任被選者仍可繼任 
　　第七條招生本場暫招五百人由本場給　分科敎授依六月以後視其學力之優劣以定薪工 
　　第八條製造本場先從毛織棉緞絲織三科入手兼造各種日用常品務期維持國貨杜塞漏巵以遠挽回全國利權爲目的 
　　第九條學校本場爲振興工業起見特附設女子工業學校以期養成女子工業人才爲目的簡章列後 
　　第十條附則本場簡章有未完善處俟股本招齊後開會修改以臻完善 
[又招股簡章]  
　　第一條本場爲全國振興工業起見特會請工商部撥資提倡招募熱心工業者集股開辦 
　　第二條本場定股本金壹百萬元先招五十萬元卽行開辦務使基礎鞏固俾得發展工業 
　　第三條本場股本分作壹萬股每股洋一百元以十股爲壹整股每整股洋壹千元發起人先認招壹千股 
　　第四條本場先招五千股除發起人認招壹千股外其餘四千股以二千股爲優先股照九五扣收入以示優别 
　　第五條本場爲全國挽回利權而設規模宏大立業永久非尋常工場專爲目前利益者可比故股本利息每年規定六厘以股本收入之日計在十五以前者作本月起息十六以後者作次月起息以示區别 
　　第六條本場定每年十月開股東大會一次報告出入賬目核算贏虧及籌議本場一切進行改良方法如有關於本場特别事故得召集股東臨時大會會議及時日均預先通知 
　　第七條本場募成股金存放殷實銀行以昭愼重 
　　第八條凡代本場招股至兩整股以上者由本場贈酬一零股十整股以上者除類推照給零股外得有選舉及評議查帳之權 
　　第九條本場有餘利時分爲十二成計總協理及各職員得二成各股東得五成按股分攤餘五成儲本場以爲擴充工業之用 
　　第十條本場以每年十月開股東大會報告盈虧帳目定十二月爲發息之期先期一月登各報聲明 
　　第十一條凡入股者悉以股東待遇但不得越權要求 
　　第十二條本場發起伊始凡入股本場者先發給本場　條　開辦時再行倒換股單交給息慴惟息金仍以入股之時起算以昭公允 
　　第十三條此爲招股簡章凡待遇股東有未完全處俟期股東大會再行修改 
　　第十四條本場事務所設在上海西門外松栢里 
[又學校簡章]  
　　一宗旨本校以養成女子工業人才爲宗旨 
　　二定名本校定名曰中華民國女子工業學校 
　　三校址本校附設在上海女子工業場内 
　　四學科本校學科分爲四科 
　　（一）電鍍科電鍍法國文物理化學算學 
　　（二）美術科圖書剌繣編物算學國文 
　　（三）紡織科紡織裁縫染刷算學國文 
　　（四）化桩科化學物理博物算學國文 
　　五學期自正月二十至七月初十爲第一學期自九月初一至十二月二十爲第二學期 
　　六卒業本校各科均以一年爲卒業發給証書願在本工場辦事者酌給薪資不願者於其自由 
　　七率費每學期納學費洋十元紙肇等費概由生徒自備學費須於入學時交納但本校得有公欵後學費可酌量減少 
　　本校另設寄宿以備遠路就學之便每學期納膳宿費洋二十元 
　　七優待凡本校生徒學有心得者學費減半卒業後派入本工場或充本校校授以示優待 
　　九年齡十三歲以上三十歲以下之女子皆可肄業 
　　十資格凡顧入本校肄業者以粗識文字身體强壯無嗜好者爲合格 
　　十一附則本校一切詳細章程俟開學時另行規定 
贊成員 
鄧家彥　張光義 
陳家鼎　顏炳元 
譚延　　魏伯益 
藍天蔚　楊宗實 
譚人鳳　仇亮 
李懷霜　辜天保 
鄒亞雲　鄭人康 
鄧恢宇　丁洪海 
李爕和　梅景鴻 
發起人 
奚必强 
趙佐漢 
賀振雄 
劉樹傑 
伍正名 
 
 
 

Page 9

 
 
自由談 
游戲文章 
[自由神告示]  
　　爲通告事照得自由二字爲最寳貴之名詞寓無窮之幸福人間天上不可或無在昔滿清專政箝制滋多一聞自由掩耳而走或加誅抑以期消滅今則中華一帶民國新立還汝自由無稍靳惜本神聞之良所欣慰但細爲窺察其中深明旨趣者固不乏人而悮會理義者亦復不少長此不改恐積非成是怨謗斯興藉名者獲利而去而自由二字反爲代人叢怨之府殊非本神提倡自由之初意也今略舉數事爲誤會者陳之一人有財產生命第二耗力殫精乃能有此所有之權最爲寳貴間有恃彼威力如取如携重寳兼金視同已有是曰搶刧自由二人之生命厥爲天賦苟非疾病不易死亡今則利器日精動多危險或託讎見殺或過誤被轟血肉之軀將同螻蟻是曰戕殺自由三夫妻居室人之大倫文明結婚禮所不禁間有年齡尙待學識未成假託美名以償私願腐敗物議糟粕良規花方蓓蕾迎風先開絮匪飄零沾泥轉樂是曰肉慾自由四眞是灼非本由公論惟口與舌無上尊嚴間有黑白未分鼓簧偏縱任情快意絶少衡心是曰言論自由凡茲四派誤會良多倘再假名以行殊屬不成事體爲此通告世間諸色人等按照右列等弊有則改之無則加勉競求實際毋尙虚名以成眞自由之世界本神有厚望焉 
[勸同胞慨助國民捐歌] [  劍仙]  
　　我同胞困專制歷盡艱苦仗雄師舉義旗廓清胡虜擲頭顱瀝腦血光復故土共和國作新民道德爲主破壞易建設難力圖進步嘆頻年遭歲凶中原多多干戈刧水火灾慘不忍覩釜底魚砧上肉危機已露最堪痛諸列强網羅暗布投巨資蔷異謀貪酷如虎奪兵權監財政藉口保護行見那好神州瓜分豆剖緣衆心如散沙團體不固一家人若秦越痛癢勿顧我中華物產饒豈乏富户埃及史波蘭轍甘心步武須知道皮不存毛將安附國民捐當務急幸勿自誤明大義盡天職及時醒悟節酬應戒奢華踴躍捐輸毁家產紓國難缅懷上古勸大家快把那狂瀾挽住根本固枝葉茂誰敢輕侮方不愧炎黃裔增光寰宇 
[改良社會新劇烟丐嘆（二續）] [  愛]  
　　（生扮過路人上引）雖然不是擎天手也打人間抱不平在下非别鮑伯萍是也你看前面衆人囉唣不知爲著何事待俺前去問個明白　原來是個丸藥店把乞丐打傷了想乞丐如何敢用强這一定是店官欺人了俺如今不論事之曲直且先把這告化子喊了起來噲告化子你且起來我有話問你（丐白）啊呀先生吓（唱）俺爲吃烟少了錢爲此買藥想戒烟爭價打人無道理頭顱磕破血淋漓敢求先生來作主評個是非分兩邊（鮑白）雖然他是個告化子如今有志戒烟就是個志士了難得吓難得喏喏俺與你銀洋一元你拿去養傷罷（丐名）啊呀多謝吓多謝（唱）人心善惡相差遠一個地來一個天（下）（鮑向店夥拱手介白）閣下高姓大名（店夥白）在下姓桑名良興（鮑白）啊呀呀桑良興就是閣下失敬失敬閣下開了蠻鄙戒煙丸的寳號有幾年了（店夥白）有了二三年了（鮑白）生意若何（店夥白）日夜都有人買我的蠻鄙牌子到要算上海灘上第一塊了（未完） 
海外奇談 
[食魚暴長] [  頌斌]  
　　巴黎華雷斯街有男女幼孩十餘人某日在克落公園遊玩忽見一奇物墮自空中酷肖魚類能於平地游行童子無知羣以爲魚也共攜回家烹食之翌日凡食此物之男女幼孩身皆暴長尺餘而瘦骨柴立聲间瘖啞且不能起立行走遐邇聞之莫不駭怪徧請名醫診視終不解其所食何物急令服洩瀉之劑以騐其糞迄未悉其究竟也 
心直口快 
　　客有問於余者曰自外人監督財政之說興我國民苟有血性者皆慨然作毁家紓難之想甚至屠沽負販娼妓乞丐亦小有捐助彼輩愛國之忱何其可嘉也獨是前清最先游學美國未畢業之老前輩某某等盤據要津埀三十年所有關道肥缺各部優差以至鐵路船政電礦招商製造各局久成爲此輩祖遺產業故至今日個個富可敵國當此民窮財盡危急存亡之秋此輩半毛不拔意果何居獨不畏清議乎余應之曰内援旣堅何畏之有雖然此輩之心腸本不如娼妓此輩之學識本不及屠沽欲其發愛國心不亦難哉 
　　客又問於余曰天下之臭物至糞溺極矣乃更有甚於糞溺者某某等之聲名是也夫以極臭之糞溺當國者食而甘之不亦奇乎余曰否否昔人有嗜瘡痂食狗矢者矣子何少所見而多所怪也[  息影麽]  
　　民國之窮夫人而知之矣政府中人當如何崇儉以期民國之鞏固乃唐總理用錢如泥沙烏呼何其忍心耶 
　　日日言提倡國貨挽回利權而自己身上反着洋貨吁顏之厚矣 
　　能以天下爲己責者副總統一人而己烏乎安得百黎公以治吾中華民國哉 
　　建設無錢財勢必借外人之債以濟眉急然而監督財政矣驅散兵隊矣穔加干涉矣我中華皇皇古國必至瓜分而後已寄語富家翁與其他日爲外人所提毋甯今日助之民國[  雲]  
戲攷[  健兒]  
[紅梅閣一名西湖陰配]  
　　有某相國携妾李慧娘遊西子湖適有書生薛子春亦信步閒遊往來於六橋三竺間某相與妾高踞船頭流覽風景慧娘見岸上書生温文爾雅跌宕風流頻頻以目送情子春亦見慧娘丰姿娟秀體態輕盈疑作天台仙子呆立直視目不轉晴適爲某相窺破怒不可遏遽令返棹回至相府責慧娘浮蕩輕薄玷辱門楣卽持刀殺之以洩其憤又賺子春入府幽禁紅梅閣中擬遣家將乘夜殺之慧娘在枉死城中知子春將遭不測急詣判官處苦訴寃情懇其釋放寃魂設法援救判官憐其多情允之并賜以陰陽扇令鬼卒放慧娘回至紅梅閣救出子春慧娘入閣中子春認作私奔喜不自勝慧娘詳訴緣由謂妾已爲倩女之離魂郎行作刀頭之怨鬼子春始悟中計痛哭失聲而家將已破門入直奔子春慧娘急以身蔽之以扇急煽登時火光爆裂烟霧迷漫家將目眩神迷持刀亂砍卒不能傷及子春後見慧娘披髮瞪目吐出長舌駭仆於地不醒人事慧娘遂救出子春叮嚀再三而去此劇須跌打花日演之方覺有聲有色小如意善演此等戲進陰陽界及入閣時俱能於三只檯上甩下繞檯跌撲亦甚多用力過度宜其倒　也 
小說 
[短篇小說地方選舉鏡] [  嘉定二我]  
　　共和共和共和民國成立了地方選舉地方選舉之聲騰郊野盈耳際董事先生紙片飛午餐畢偶出外游有人持紅色紙疾趨而過索視之則某董名剌也上書某日某時假某公所開聯合地方共和大會也致某某先生老兄鑒而余名亦與焉 
　　届時欣然往甫入門有黑髯之招待員延余入簽一名轉入休憩屋而各鄉董均在焉 
　　或高坐或徘徊吐痰聲談笑聲聲聲間作一班村學究醋秀才老瘦龍鐘衣衫寛博身材頑笨徐徐而至田舍翁農家子市井販黃花短襖青布長衫鄉曲現狀俗氣逼人三五成羣匆匆而來各鄉董均起立彼此相見吐其半文半野之寒暄談亦俗亦雅之恭維語自由平等之名詞先生老兄之聲調不絶於口 
　　無何鐘鳴兩下僉曰日晡矣日晡矣宜開會開會休憩室中鈴聲鐺鐺招待員揮衆就坐半出半入或對或横忽有頺然之長者出立書記席整玳琄鏡捋八字鬚目瞪口一張若將宣佈狀忽有某少年起言曰先生出位矣請登演壇先生不可少年扶之上 
　　斯時也先生面無人色形甚觳觫聲細如蠅若斷若續惟聞今日地方選舉開開聯合地方共和大會斯時會塲上睡魔交作欠伸不已 
　　先生吃吃礙於口不得竟其言遂退席 
　　某紳及某某兩少年相繼登壇演說畢各鄉董相顧失色 
　　某少年董從人座中閃出代主席議一切分發選舉票選舉正副會長及揭曉某鄉董某鄉佐某少年董得票最多數某鄉董素仇新學新政其佐又胸無點墨會塲中人大憤有冷嘲熱罵而倖倖去者而被選舉之某鄉董及其佐忽眉飛色舞聲浪頓高如贏賭博如勝爭訟笑罵由他會長自爲而一班自命熱心時事口襌愛國之新少年長吁短嘆惟曰時事不可爲選舉程度眞不足被選舉職員者均以牛馬不同槽薰蕕不同器辭職聲紛紛而起辭職書錯雜而投 
　　某某兩會長天威甫霽愁雲又作會場上之推挽聲呼朋引侣聲找尋物件聲鬧成一片響徹野外田夫野老羣相驚訝蜂湧而至至則寂然無事出而相告曰某公所内一班董事先生惡作劇惡作劇 
　　二我曰讀者思之此何等世界此何等現形 
[山得爾彌地]  
此山得爾彌地藥丸為治五淋二濁最見捷效之藥蓋如照法服我論久新輕重痛而且腫只湏兩日痛除腫退濁止淋通再服五天一共七日定可除根保無復發故泰西各國諸醫無不謂之濁淋聖藥中國通商各口一縂藥房亦無不樂為代售以愈沉疴惟　賜顧者湏知此藥惟法國彌地一家所製方秘不傳名馳天下故於每丸藥上有印　記者庶非假冐至其服法初服每點鐘一丸至兩畫夜盡若不間斷無不淋通濁止腫退痛除如是每天再服四九亞滿七日定可除根永不復發但於服藥之日必湏靜養毋使勞動忌食性熱之物更忌房事 
[高德洋行]  
騐光者美國醫學博士費德雷 
上海英大馬路三十六號便是 
海上一隅限鏡舖林立然大都首飾家或金匠所設者耳彼於光醫二門從未研究故所驗之光及所配之鏡洵可知矣本行醫生早年於光醫學校精究斯道十有餘年領得優等交憑故所配之鏡絲毫無悮且騐光治疾不取分文即所於之各式眼鏡　子皆美國最新式之良品莫不適合貴客之用本行創製之吒力克鏡片均能製成各種顏色此飾 
華經理周憲章啓 
[精益眼鏡公司]  
上海英大馬路中國第一次自製吒力克鏡片泥城橋東便是 
吒力克鏡片　係科學發明最有益之鏡片茲將其最大之功用數端略述于左　一該鏡片四傍上下之光能浓目瞳之族轉而無分毫之差別一該鏡片係灣形式戴之環繞眼目能使灰土不易揚入　一該鏡片形式灣凸故能裝配貼近眼目而與眼毛並不觸礙　一該鏡片即照於日光之中戴者亦無眩目之苦吒力克為寰球最有名之鏡片其利益其功用斷非平面鏡片所能及惟戴者能盲其詳茲第略述數端耳 
經協理張士德　劉致祥啓 
[永昌洋行　念二年之白蘭地酒]  
本行現出售最陳白蘭地酒已有念二年之久凡會嘗試者無不稱譽如蒙冊賜顧者請認明瓶上有JULESGILSON＆CO以免魚目混珠此佈 
[立止白濁丸]  
每瓶三角雙料半元不效倍罰上洋二馬路畫錦里東首保太和啓 
[廣東鹿芝館丸鹿芝館馳名參茸白鳳丸]  
此丸茸參以烏骨鷄爲君佳木斯以上藥品料配製爲丸耑治老少婦人諸虛弱育損心悸疼痛頭暈咳嗽寒熱往來骨蒸瘦弱臨經腹痛赤白帶下心悶嘔吐等症無病婦人亦宜宮服其功　　靈效無比一品頭每丸一元加料每丸大洋五角雙料每丸二角〇單料每丸一角〇參茸坤寗雙料每丸一角單每丸丸五分〇婦女玉　金丹每丸一角單每丸痛　一〇經行腹丸婦女每丸一角○鋪在上海老巡捕房對門分枝杭州淸河坊蘇州關門分枝中市 
[京都天寶齊　嫩面玉容散]  
此散治男女面上油膩黑氣煙色酒刺雀班暗晦等患每晨條擦自然嬌嫩滋潤清秀真嫩顏妙品也每瓶大洋二角每洋照拆六瓶雙每烊瓶四角洋三瓶舖分上海二馬路中市西鼎新里口 
[英國通用有限電器公司廣告]  
英國總理處並工廠設倫敦暨英國各大名城中國總理處設上海仁記路第七號門牌 
分設香港天津等處 
本公司因在華電器營業日益發達故特設總理處於上海以爲公司駐華代表專員備有電氣應用各件待售如下　金缐燈　炭絲電燈　發電機　電氣運動機　各種粗細電缐　花缐　電扇　德律風　電鈴　開關機　積電池　電燈架單　電氣慰斗　電壺　電鍋暨各種零碎電器貴客如需仿他處裝設電燈本公司　願核實估計以副　雅望倘蒙光顧卽請　實臨察閱一切並面向本公司華經理接洽可也　德律風第一千六百零八號 
[癬瘡斷根奇藥]  
屢試屢騐 
癬瘡一症絕少斷根往往此愈被發受潔無窮本堂精製奇藥不論荷葉金錢牛皮一切顧頑癬瘡患搽擦數次其患自然卽止痛除癬愈妙在皮膚光潤永不再發真從來未有之奇藥也大瓶五角小瓶三角立愈疥癬瘡靈藥每瓶五角上海河南路七號洋房彭壽堂啓 
[一瓶斷根心肝胃氣痛]  
此散不論何種心肝胃氣痛痛極難忍一經服下馬上止痛縱有遠年幾無可治之頑症以及結核成塊胸腹腫脹等氣痛卽服此散限定一瓶包能斷根每瓶一元小瓶半元 
上海英大馬路書錦里廣東杏濟堂啓 
[振新草帽廠]  
廠設上海武昌路西首仁德里 
本廠製造各種最新式草帽為振興國貨起見血求價廉物美以求價廉物美以廣銷路路而挽利權當新新國民所歡迎如蒙　軍商學界顧批發格外從謙血請早來購定為幸批發處上海寧波路唯一藥房盆湯弄周昌記蘇州歷門內方萬泰法大馬路陳廣昌 
[上海四馬路　中英大藥房　英國運名廠]  
淸血紅色補丸大廉價　貨品最好功效最多　每瓶售大洋七角半 
[（竊逃賞格）]  
本店副司帳真如木牌樓人程錦蓀又名俊儒年三十三歲於本月念三日上午十點鐘私竊現洋九百八十一元金四開十一外金八開一個金環一付金錢一支金戒二保如有人知其下落通信至虹口天潼路隆盛米店當謝洋五十元如入職並獲到店酬謝洋二百元儲洋以待決不食言 
隆盛米號告白 
[青島皮酒係最好最廉之酒并且每星期有新貨到埠]  
上海圓明園路六號天福洋行總經理　電話三四六七 
[各種各樣物質精良玻璃瓶價格低廉]  
英界三馬路六四號　電話一五八二號　 
多勢洋行 
 
 

Page 10

 
 
   
 
