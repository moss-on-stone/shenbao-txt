# 1920 - 341 - 4917177

 

Page 1

 
 
   
 
 

Page 2

 
 
   
 
 

Page 3

 
 
時評 
[各省自治聯合會與裁兵（冷）]  
　　各省生存憲法之解釋二 
　　我所謂各省人民當自奮鬥以裁兵者非必其以强力相抗也各人盡其力之所及以進行此事之謂耳進行之方法不止一端而各省自治聯合會之互助亦即此中之一矣 
　　蓋各省旣各求自治則自治之前提無不在於裁兵苟不裁兵而自治則財政治安一無基礎决難有成然而所謂兵者豈自國外而來質而言之即他省之民也故在甲省爲不願裁兵之兵者而在乙省即爲願裁兵之民有如在鄂之魯軍不願鄂省之民治而在魯之人民則亦不願直兵之駐在人同此心心同此理自治聯合會之人苟能於一方面力謀本省之裁兵於他方又運動本省出身之督軍爲駐在之省裁兵如是互相協助彼督軍者豈非人類又豈終不可以感悟苟能盡心盡力如營謀差事之勤敏則其效之速實視謀諸政府萬萬此我對於各省自治聯合會不得不貢之一言也 
[命令]  
　　十二月十一日大總統令　任命關冕鈞爲多倫税務監督此令 
　　又令　國務院存記周翊清著交財政部酌量任用劉世培著發往直隷交該省長酌量任用此令 
　　又令　署司法總長董康呈請任命左德敏邵勳陳瑾昆爲大理院推事均照准此令 
　　又令　署司法總長董康呈請任命葉衍華署大理院推事應照准此令 
　　又令　署財政總長兼幣制局督辦周自齊幣制局總裁張弧呈請任命沈繼武爲山東銀行監理官應照准此令 
　　又令　署内務總長張志潭呈准安徽省長聶憲藩咨請任命倪冠南爲省會警察廳警正應照准此令 
[國外專電]  
　　日内瓦電　昨日討論防治波蘭窒扶斯症時顧維鈞向議會致詞宣佈中國願助治疫經費英金千鎊會塲掌聲雷動（八日） 
　　日内瓦電　中國通信社昨夜招待日内瓦報界致詞稱日内瓦爲自由之發源地並聲明中國問題之解决與全世界皆有關係中國人民佔世界四分之一土地大於歐陸天然利源駕歐美上此種人民極庶利源極富之國家應否沿和平方針自謀發展以增人類幸福歟抑應由以統治世界爲目的之外邦代爲開拓之支配其人力管理其利源以逞其帝國主義歟今有一國焉其學校日以「必爲世界最强之國」一語訓勉其學生此語係錄自該國日用之敎科書其所謂中國問題者無非欲支配中國人力管理中國利源而巳中國問題依中國人民之志願而解决之則其發展定爲人類大幸福若以某國開拓支配之條件解决之則歐美終必牽入戰局戰而不勝則泰西文化掃地矣云云日内瓦講壇報主筆以同情之語調答稱中國遇有關於外人侵略之任何問題必可得報界之援助（八日） 
[專電一]  
　　北京電　今日下午自治聯合會對各省兵變推代表每省一人後日赴府院請懲鄂王並解散變兵對滬聯合會推王紹鏊黄均珊往接洽（十一日下午九鐘） 
　　北京電　今日午後二時蘇同鄉會開會（一）代表報告撤巡使廢督請願失敗懇辭職衆謂咎在同鄉不爲後盾一致慰留（二）提議通電省會速定制省通過（三）省議會代表報告被毁案主省治移蘇收回警權省敎育會滬公圑代表報告一致主張衆以甲項問題太大須從長討論乙項贊同决呈内務部請願六時散（十二日下午七鐘） 
　　北京電　蘇議員陳大猷張福增前晚到京與同鄉商省會善後法（一）省會移蘇（二）催王瑚赴任（三）收回警權（十一日下午九鐘） 
　　北京電　閩學生赴外部質問厦門日警案由熊垓代見答曾向日使及日政府交涉可望無形打消惟抗議書甫經發出（十二日下午三鐘） 
　　北京電　地檢廳對李思浩曾毓雋丁士源等侵占罪瀆職罪認爲成立提起公訴（十二日下午三鐘） 
　　北京電　敎部籌到現欵五十萬得將敎職員欠薪補發罷課事可打消（十二日下午八鐘） 
　　北京電　張謇電報吳淞商埠現正派員調查籌備先刋木質督辦關防啓用（十二日下午八鐘） 
　　北京電　曹錕電十一師步兵一千餘名蒸（十日）又運往許昌遣散（十二日下午四鐘） 
　　北京電　報載政府决派張宗昌由贛援湘並商曹使命吳佩孚赴湘督師（十二日下午三鐘） 
　　北京電　電令鄂王偵查湘亂隨時電告（十二日下午三鐘） 
　　北京電　鄂王蒸（十日）電湘局復亂以趙恒愓拒絶李烈鈞假道攻桂趙部旅長廖家晋等反對以索餉爲名六日帶隊進省趙先於五日入美領事館軍省兩署及財廳商民均被搶掠事關大局已電趙如需兵相助當派隊進駐岳州（十二日下午四鐘） 
　　北京電　院電鄂夏查照迭電早回省治以慰羣情（十一日下午六鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　河南省立各校校長聯電連日學生請願軍警包圍學校斷絶出入今晨突入校内肆行兇毆學生受傷多人命在旦夕羣情洶洶危險萬狀懇速援救（十一日下午六鐘） 
　　北京電　汴督長會銜青（九日）電府院部全文曰前學生藉口維持國貨毆辱商人搗毁商會以致全城罷市擾及公安當經一面勸慰商民開市一面遵照迭次部咨將學生聯合會依法解散並取消國貨維持會剔除不良分子另行組織凡此皆所以平商民之激憤亦卽所以愛護學生而維持敎育者也乃青年無知被三五激黨分子開會鼓動糾集向軍政兩署要挾規復聯合會及參入改組維持會並聲言游行以爲報復商人之先聲全城因受學生前次之擾亂餘波未熄異常驚惶且當時局不靖過激黨潛匿省垣内外乘機煽惑近日接外部密函報稱據俄屬黑河領事館電稱近有不肖華人組中華社派員前往京漢黄河一帶接洽等因種種危險自應防微杜漸遏亂未萌又據警務處處長龍敏修報告據探報學生等本月七日秘密開會并擬於八日黎明假省第一師校爲齊集游行出發地點除巳飭警於該校門外加崗嚴加防範阻學生出校免滋事端等情前來當卽飭敎育廳長李步青等對於學生商民均在保護之中此次一秉至公無偏無倚設有重輕學生固不甘心而商民又豈能忍惟無論何方面苟有越出範圍之事自當依法懲辦以昭公允除一面勸令商民照常開市並一面責成敎育廳傳諭各校校長敎員等剴切勸諭各學生勿得滋生事端更令敎育廳提前放假以安人心而維敎育迫切電陳伏乞鑒察（十一日下午六鐘） 
　　北京電　鄂夏電國會選舉現正飭屬趕辦（十一日下午六鐘） 
　　北京電　滬總商會電機工無知請從宽懲辦（十二日下午八鐘） 
　　北京電　駐和唐使與駐義王使對調將發表（十二日下午三鐘） 
　　北京電　駐義王使電義對俄通商條件巳在英簽訂（十二日下午三鐘） 
　　北京電　駐義王使電義外長業由倫敦回稱希臘王復位問題經其調停結果或不致堅拒（十二日下午三鐘）　　北京電　施使密電英政府現有允助中國將魯案提交聯會公决意請速電顧代表將該案手續先事預備（十二日下午三鐘） 
　　北京電　黑孫失請將黑河副領事裘汾齡撤任外部以外交官不能從疆吏好惡爲去留現孫又來電稱裘屢次侵權違法衆情憤激並非烈臣故意苛責請速撤回（十二日下午三鐘） 
　　北京電　張景惠鄒芬通電在張口組援庫總司令部援軍已分别先後出發（十二日下午八鐘） 
　　北京電　中央允每月協濟桂餉三十萬充邊防經費（十二日下午三鐘） 
　　北京電　魯財長張肇銓改代爲署閣議通過（十二日下午三鐘） 
　　北京電　靳昨偕財周赴津自稱係私事回家（十二日下午三鐘） 
　　北京電　蘇議員鍾善道來京爲王桂林運動免罪（十一日下午九鐘） 
　　天津電　曹錕文（十）（二）電政府謂湘事複雜暫不干涉擬命閻相文王汝勤守鄂邊張宗昌方本仁守贛邊俟趙無力維持時由鄂贛進兵定湘局等語（十二日下午十鐘） 
　　天津電　學生監視圑元（十三）出發暗中監視調查員（十二日下午十鐘） 
　　天津電　直省中學會議元（十三）開會（十二日下午十鐘） 
　　漢口電　孫傳芳部全調荆宜眞日（十）（一）開一圑文日（十）（二）開兩營孫擬日内前往（十二日下午四鐘） 
[公電]  
　　貴陽盧　等通電　各報館均鑒黔省追隨西南各省之後宣布護法歷有年所現聯軍副司令劉公辭職歸里所有全省陸軍應行整理事宜交出黔軍總司令部繼續擔任現在護法事業尚未告終本軍對於大局計畫仍與西南護法各省一致主張决不至有所變更謹此電聞代總司令盧　混成旅旅長胡瑛谷正倫何應欽張春浦竇居仁同叩養印 
世界路透電 
[國際聯盟會記事]  
　　十一日日内瓦電　聯盟議會會長希門斯宣佈諾伯爾一九一九年和平獎品贈與威爾遜總統一九二○年者則贈與法國波學懷衆聞此消息歡聲大作羣向法代表波學懷致賀並决定電賀美總統議會嗣討論選舉行政會非常駐會員四人之問題因會章第四條有「此四會員由議會隨時斟酌選定」之規定也第一股委員會之英代表貝爾福中國代表顧維鈞與瑞士代表鄔思特各提出關於此問題之報告書委員會諸人對於會員任職期限之久暫竟見略有參差但最後議定行政會非常駐會員應由本届議會選出任職期限一年報告書聲稱委員會鑒於就各大人種分配行政會代表權之必要並鑒於文化之大潮流故主張行政會非常駐會員席歐美兩洲得其三亞斐澳三洲得其一此議已爲議會全體採納 
　　十一日日内瓦電　聯盟行政會已派英人裴特將軍·西班牙人薩拉（比京領事）·瑞典人席杜·爲勘定維爾那平民大會區域界綫之委員以法人夏迪尼爲委員長　　十日日内瓦電　聯盟議會由南斐代表薛西爾動議已接受委員會關於「施用封鎖以作反對破壞會章國之經濟利器」之報告並未加以修正議會又通過行政會附設公共衞生會之議案 
[德國賠償大會]  
　　十一日巴黎電　小巴黎人報探悉協約國將於本月十四日在比京開會討論德國賠償事法代表爲駐比大使謝都與財政視察員施森今晨法總理在交部開會討論比京會議事件與議者除上述二代表外尚有財政總長前德軍佔據區域内善後大員工部總長與賠償委員會會長諸人 
[法將之論希前王事]  
　　十一日巴黎電　法將薩萊爾將軍前曾充東方協約軍總司令頃投書政治報披露希臘廢皇康士丹丁戰時之隂謀並詳述該廢皇於一九一八年七月謀令希臘全體渙散之細情 
[美國之外僑禁止案]  
　　十一日華盛頓電　衆議院以八十七票對二十五票採納外僑入境案之修正案規定禁止外僑入境之期以一年爲限而非二年又採納孟議員之提出修正案規定菲列濱羣島不在此禁令範圍之内孟議員聲稱菲列濱羣島不久或可爲獨立國故美國不必代爲之立法 
[各國之經濟與實業]  
　　十一日華盛頓電　參議院財政委員會之共和黨會員已决定目前未便提出商界所請減免所得税之議案 
　　十日波士盾電　新英倫州與紐約州之組織商大會已預定減去工資百分之二十二半此事將使三十萬組織工人咸受影響 
　　十日孟費司電　美國南方諸州之銀行家棉商與植棉人在此開聯合大會已决定明年減輕棉花百分之五十現已設法依此進行凡植棉人之不願照此辦法者則不接濟其金融 
[各國近事記]  
　　十日紐約電　共同通信社稱中美洪都拉斯國南境發生可怖之地震詳情現尙未悉西境亦有甚劇烈之地震柯林多一處顛震二十五次 
　　十日倫敦電　斯麥那消息土耳其人刻在各處攻擊希臘人 
　　十日瑪里安電　美國被選總統哈定已開始關於國際聯合會計畫之會議今日與法官休士集議良久白乃安已徇哈定之請明日可到瑪里安商榷此事 
太平洋路透電 
[東俄近事記]  
　　十一日海參崴電　外間所傳赤塔政府已允維持海參崴議會並承認濱海省自主權之説現悉毫無根據故少數黨不允加入紅旗報主筆安託諾夫氏所擬組之新内閣海參崴議會現討論濱海省之管轄應用何法與本月六日議會關於海參崴　赤塔關係之議案應用何種形式同時過激黨則極力運動農黨解散海參崴議會 
　　十一日哈爾濱電　半官消息吉督鮑貴卿已諭令哈爾濱中國當道將上星期拘留於此之俄軍官薛羅波雅斯基與蘇古洛夫二人遣回原來地方據當地官員稱不知拘留俄軍官之理由因此乃上官所命且有奉天來員執行之也傳聞薛羅波雅斯基之被拘因聞携有在哈謀亂文件之故至於兩俄員挾有多金之説則係失實之詞 
[中日近事記]  
　　十二日北京電　政府將遣馬龍標赴甘肅調和馬福祥與陸鴻濤間之争執 
　　十二日北京電　官場稱長沙危機已去湘　欠餉已發給若干趙恒惕復安於位 
　　十二日北京電　江蘇省長王瑚定十五日起程赴寗 
　　十一日東京電　日日新聞云横濱華人學校粤籍敎員二人近擬傳佈過激黨文字一已逃往上海一則日内將在東京被逮 
國内要聞 
[北京通信（野雲）]  
　　將行未行之蘇省長 
　　前日江蘇黄伯雨錢强齋兩代表瀕出京時曾與王鐵珊接洽一次並切實詢其行期王答君等先走一步吾明後日即行乃遲之數日仍未見有確實行期表示旅京蘇人因之頗滋疑慮莊思緘張仲仁兩氏旣頻以電話至京尹署相詢卽其他蘇人亦復直接或間接探詢究竟蓋因該省人士對於齊氏惡感甚深急欲速其去也王氏關於京兆尹交代事係委由其謝秘書代辦大約不過數日即可完全清楚惟賑務會辦一職目下尙未正式具呈辭却是以一時不能卸責連日京兆各縣辦賑紳董向王氏接洽者絡繹不絶或索寒衣或要仔種聲稱會辦將去可特别設法使京兆災民多沾一點實惠以留紀念王自難拒絶不問是以仍爲之四處張羅總想略有布施不負各縣人士之請求至會辦一職雖居督辦之次但京兆一帶振務係爲會辦所專辦此　機關成立之初即已完全劃清者故王氏至此殊難卸其責於督辦也至請辭會辦之呈擬俟動身後再遞前日（八日）王氏往謁東海因事未及見昨日（九日）復往接談後意見頗融洽東海謂蘇人亟盻君到任君可速往不必再事游疑王唯唯東海復謂君可一勸王聘老請其速就巡閲之職免得時局上發生危險王旣出公府即馳車赴西城堂子胡同王聘卿之私宅王一見即大發牢騷謂我不該貿然來京眞反悔無及又謂老哥爲蘇人所懽迎可以早去王鐵珊本來作勸駕使者至此竟不能一抒其衷曲僅答稱我又何嘗爲蘇人所懽迎我與蘇人除二三老友及有介紹而來者始一接談外餘固多未之見也王聘卿旣决心不就巡閲職在王鐵珊以做官人之心理與眼光觀之自不免稍涉疑慮一似彼之巡閲與己之省長若有連帶關係也者其實是不成問題之言三省人士之反對政府任命巡　是反對制度非反對王聘卿個人以人民反對軍制試問與江蘇省長有何關係今日（十日）蘇省某屬同鄉會代表有進謁王者談及赴任日期問題王又牽涉及此當經某代表詳爲解釋意似渙然但行期究定何日仍未能明白確示也王之辦公處現在京兆尹公署西院小屋中一榻一桌四椅極簡陋而極狹隘彼嘗謂人言吾要往蘇赴任很容易一箱一籃一舗蓋捲隨一僕購車票一張即蕭然去矣連日向王謀事者紛紛據聞收到薦書已有五六百封幾有窮於應付之勢江蘇旅京同鄉會日前有人倡議對於新省長應公餞者嗣以其行期迫促議决作罷至其催促赴任之函則早已遞到矣王氏對於蘇省財政及省會被毁兩事頗極慨憤謂齊震岩未免太　不起人至對於蘇省敎育會日前來電主張移置省長公署於蘇州一層當時亦頗懷疑誠恐地方人士因之發生意見嗣經旅　某蘇人詳爲解晣彼已無復顧慮本來移署是一事赴任又是一事卽使實行移署亦不能不先到南京况移署問題一時未易解决乎（十二月十日 
[北京通信（平心）]  
　　北大議定變更考试制度 
　　記者嘗謂凡一種制度至不能存在或必須加以改造時則必發生三種現象（一）該制度之自身已失其初創立時之本意（三）則奉行該制度之人非篤寸慣性　冀籍以維持固有秩序即冀在該制度下以虚僞欺詐之爲便其所私（三）則對於該項制度失其信仰之觀念時時存一破壞或改良之心理大而如社會政治之組織小而如一社一會之聯合殆無一能越此軌則者若我國今日學校考試制度亦其一也考試之制本於科舉原意爲矯推選之弊特創此一法以冀錄取眞才雖曰僅限諸文字僅憑於片時然文必己出亦未始不可以用作取士之方無如日久弊生虚榮之心深中於一般社會以致槍替請託層出不窮論者蓋已早斥其非矣學校旣興敎育殊方而考試未廢士襲科舉之舊習仍不免騖於文憑學位之虚名對於考試一端乃不能悉除其流弊如所謂指示範圍也臨場槍替也雖屬少數尚難盡免其他若抱佛脚於臨時激烈運用其腦力雖可敷衍場面而實際旣無所得身體且致受傷此其尤著者也去年五四以後新潮澎湃青年學子思想界大形變化對於學校考試當然在不能满意一年以來廢考廢考之聲彌滿於全國學界然其中尙有須待研究者即廢考以後學校將如何考察學生之成績而學生之欲證明其在校學力者將如何以表示之是也研究及此乃知考試制度只可加以改良不能逕行廢棄則又彰彰明甚如北京大學令夏以學生要求廢考之故致勞蔡校長之一次長篇大演説蓋在該校以有學位之故尤不能竟將考試一層一筆抹去是以各敎職員經數月之研究乃决定採用美德兩國制度斟酌損益因得制定變更考試制度案辦法十條據聞係由蔣夢麟及顧孟餘兩氏所起稿前日提出於該校評議會開已經該會議决公布矣茲特照綠原案條文如次（一）本校本預科考試學生之願加入者須於考期前若干日報名於考試委員會不報名者不須考試（二）本校預科共考試兩次於第一及第二學年末舉行之不與考及考不及格者不得升入本科（三）本校本科廢除年級制只有學科及個人之考試無全班之考試（四）本校本科學科試騐每年舉行一次（五）本預科考試第一次不及格者尙可考第二次惟不得考第三次并完全廢止補考辦法（六）本預科學隆願補本省津貼者須考試及格（七）願在本科得畢業證書及學位者須具下之條件（甲）必修科目考試及格（乙）及格之必修科及選修科共計合於本校章程所規定單位之數（在四年期間内有譯著者亦得提出考試委員會經審查合格者得作爲成續之一部（丙）至少在本部肄業四年（八）依第七條之規定畢業者發給畢業證書授予學位不與考者不畢業無證書及學位其考試不全及格者或選考若干科者就其考試及格諸科與以選修證書無學位旁聽生考試及格者與以旁聽證書（九）本校考試事件由校長指定人員組織考試委員會辦理之委員會每年改組一次考試悉用謎封監視辦法主考人由全體委員互選或指定凡考試日期及關於考試細則等皆由委員會定之（十）本案自本校評議會通過之日實行自此以往則該校學生可以分途並進願得學位者則報名註册經嚴格之考試不願得學位者則可自由研究亦足列於學者之林以前諸弊或可悉除吾知國内南北各大學當必有趨而仿行者矣 
[安福黨魁之特赦運動]  
　　小徐逃後政府方嚴向日使及外交圑要求引渡其餘罪魁而彼等則同時爲特赦之運動内中如段芝貴則因舊日曾與張作霖同隷在津之某舊官僚麾下之故即由該舊官僚向張作霖説項謂昔日同輩今一則甚爲得意一則陷於罪戾當顧兄弟情分爲之設法特赦風聞張作霖業已允許向曹錕疏通亦可成功故段芝貴之特赦外傳爲期不遠李思浩一聞此訊乃亦急起運動近則與其接近者言如總統予以保證卽當自首法庭蓋特赦非先經法庭判决不可也惟外人間聞此消息頗爲奇異以爲各罪魁所犯私罪如侵吞公欵收受賄賂破壞司法等事爲全體國民所痛恨若竟予以特赦則今後政治上將視此等犯罪爲尋常且不幾證明對於外交方面之嚴請引渡爲無意識之舉動乎聞政府當局亦以上述各層恐引起輿論之攻擊而授孫唐等聯絡安福者以口實故雖得强有力者爲之運動然出爾反爾究屬太失信用然則外傳安福罪魁特赦之説恐一時難見之於事實也 
[鄂奉對南之主戰論]  
　　廣州軍政府二次成立後孫唐伍等因川桂兩省護法不終决先興師致討此項消息傳出後川桂兩省亦爲種種之防備川則由熊劉二氏派遣代表向鄂中當局要求策應桂則由陸武鳴分商直奉兩省陳請援助聞鄂督王占元及東三省張作霖均已據情轉電來京一請授川一請援桂茲將該兩電大意分錄於下（一）王占元電略云據宜昌王司令電告川局經熊劉合力返攻業將滇黔軍驅逐出境大勢略定惟自粤中重組軍政府後决定聯絡　黔湘各省分途北犯其入手計畫擬先運動川軍歸其利用如川軍不能一致則改與陜軍聯合以夾攻川省現川中軍官被煽惑響影者甚多但均係醉心權利之徒稍明時勢者槪不贊成至陜軍方面聞南鄂某旅長已受其運動將所部開至川邊廣元一帶幸熊督　劉湘得報較早派兵嚴堵一時尙可無慮綜觀上述形勢川局變化漸趨危殆中央此時正宜竭力援助資以餉欵濟以子彈俾得藉以自衞否則軍心渙散難保不變更態度再附於南則統一之局益無希望等語查該司令所陳各節確有見地惟鄂省正因施鶴一帶客軍潰擾從事收束斷無餘力爲川應援事關大局統一究應如何辦理之處應請迅定方略核示祇遵（二）張作霖電略云統一令布和局觀成國人方深鼓舞乃粤中重組軍府故與中央爲難并隂謀擾桂肆其侵略似此窮兵黷武破壞和平實爲全國所共棄自應明頒撻伐以保威信擬請分兩路出兵一由贛省直取韶關一由閩省進迫潮梅是否有當敬候核奪 
[國會選舉之催辦]  
 
 
 

Page 7

 
 
統一令下後政府對於善後問題現正積極進行「尤以召集立法機關一事爲最注意除前日通電各省區催辦外近復致電長江各省囑令依期辦竣原文略謂國會選舉日期業經宣布亟待提前趕辦以觀厥成除飭内務部籌辦國會事務局切實進行外希卽查照前令從速舉辦務依期辦竣勿稍延誤如能提前辦理尤所跂盼云云並聞各省對於此事現正陸續趕辦昨日齊蘇督王鄂督均有復電到京齊電略云國會選舉關係重要迭經部局來電業經元琳督促籌備並飭各屬尅期進行知關厪注特復王電略云迭電奉悉國會選舉現正飭屬趕辦務當依期辦竣特復此外閩浙皖等省亦經早有復電惟閩督李　基以前令頗須解釋之點特電内務部請求答復以便趕辦外傳閩督對於選舉有懷觀望之説尙非確息也 
[京聞紀要]  
　　蘇皖贛巡閲與王士珍　王士珍再辭巡閲使已見昨報頃聞蘇齊變元致電歡迎外並於前日特派楊恩培來京歡迎經王婉言謝絶楊已定於日内回蘇覆命靳總理特於昨日（十日）上午九時親赴西堂子胡同王宅敦勸王謂靳云如政府不强我就此職務尙可在京多居數日否則立時回正定以示决絶靳怏怏而返足見王之辭意堅决據另一報告則謂王氏預定之參謀長師景雲不但力勸王氏就任並已爲王在帽兒胡同覔定巡閲使行署之房屋（即馮國璋舊宅）現正從事布置一切此説如確亦可異也又聞徐總統對於王氏所遞辭呈己以指令慰留文云呈悉該巡閲使老成宿望倚任素殷此次特簡斯任亟賴敷宣令績共濟艱屯務　勉爲其難所請收回成命之處著毌庸　此令但王氏鑒於江蘇江西安徽三省旅京同鄉不獨無歡迎個人之望且多發生反對意味故决意不就斯席 
　　吉代表述延琿事　據吉林來京代表云日軍近在琿 
春等處騷擾情形已難枚舉而地方長官不獨不敢過問且多趨火附勢協助日軍向民間强購米麥及各項食料並勒令鄉民輪流出車運輸軍需用品所有雇用苦力仍不給資稍爲索討則打罵横加是以東寗汪清各處墾民均紛紛向省城逃匿以避日軍之摧殘云云 
　　湖南之大變亂　六日長沙電云駐紥岳州之湖南第一師第三旅長魯滌平部下爲請求軍費於五日殺到長沙占領造幣局幸依長沙戒嚴司令廖家棟氏之奔走得免於搶刦焉總司令趙恒愓省長林支宇現已不明其所在總司令部已遭掠奪廖司令偕李仲麟協力維持秩序然形勢極險惡或至不可收拾亦在所難計也停泊漢口江中之日本軍艦『隅田』號現因長沙之不穩已準備一切待命前往 
　　鄂省之一片兵變聲　自王占元聽用孫傳芳之言擅保孫振家爲省長致激起鄂民之反感故近月以來兵變消息不絶於耳茲據漢口調查自十一月十七日起至十二月四日止十八日之内發生兵變之地已有十處之多茲臚列如下十一月十七日天門兵變十一月十九日鍾祥兵變十一月十九日黄岡兵變十一月二十日老河口兵變十一月二十一日黄州兵變十一月二十九日宜昌兵變十一月二十九日大冶兵變十一月三十日陽新兵變十二月二日富池口兵變十二月四日毛　集兵變 
　　政府對於宜昌兵變之處置　頃據某方面消息謂最先鳴梒譁變者確爲近畿第十三混成旅步兵第一圑某連中央接王氏電請懲辦譁變目兵並自請失察處分後業已覆電將該譁變軍官分别撤懲記過目兵均責成資遺冋籍自請處分應毌庸議宜昌兵變後業經該埠撥欵十二萬元善爲安撫所有善後方法約分三項（一）設立善後機關辦理賑撫地方事項（二）查鎭軍隊恢復市面情形（三）調查外交損失速擬妥協交涉辦法又該埠此次兵變殃及英日僑商各該駐漢領事迭向王氏交涉聞除外商外受殃最巨者爲中國銀行刻已停止營業漢行總理派科員二人往查一切又一消息云宜昌兵變擾及外人政府極爲焦慮除電令王占元負完全責外昨日復由國務院致電王占元飭對於外人及敎堂加意保護原電略云宜昌兵變擾及外僑實深焦灼希速派得力軍隊加意保護外人及敎堂以免惹起意外交涉 
　　甘肅督軍逐鹿之結果　甘肅督軍易人消息傳出後馬福祥蔡成勳競争甚烈頃據消息中央方面徇某使之要求本有意使蔡成勳督甘而以馬福祥爲綏遠都統此　已内定多日不料馬福祥約集甘肅回漢各圑體迭次來電反對詞異常激烈並聲明蔡成勳如帶兵赴甘勢將激成惡戰中央以值此渴望和平統一之日不願因此激起西北風雲故商同蔡成勳打銷前議蔡不得已承諾現政府已定以馬福祥爲督軍潘齡爲省長一俟馬氏承認潘電到京後卽可發表明令 
[湘省兵變續聞]  
　　此次湘省兵變確爲倒趙而起茲將近日各方情形分述之五日上午總部尙照常辦公午後即謠風大起有圍攻總部之説故傍晚時總部職員卽一律出部晚十二時後即有兵士數百人擁入部内在軍需處搜去光洋二萬餘元其他什物揭毁大半同時趙氏私宅亦被搗毁趙氏及其眷屬已事前匿避他處第一師司令部亦去兵士多人將物件損壞不少趙氏衛隊官長均已潛逃士兵均被解散惟總部文卷尙未損失現已由第三旅補充圑入駐部内保存案卷矣此事發生以後省城秩序尙未大亂一般商户均照常營業惟至六日下午西門一帶間有少數兵士向商店强索貨物之事（如金戒指縐紗皮鞋之類）其所以未至大亂者因各軍人自行出有布告謂我軍人祇請長官發給欠餉不許擾亂商塲秩序云云並各派有士兵在各重要街道防守對於搬運箱籠之人極爲注意（如係軍人搬運盤查尤嚴）而廖旅長葉圑長又各派有軍隊手捧大令不時梭巡也惟地方各公圑以旣有此現狀特在省會開會討論維持方法結果各推代表分請廖旅長等擔負維持責任並一面敦促趙林兩氏負維持大局責任至軍官方面除由廖旅及六區司令李仲麟曁滇系舊國會議員周震鱗等在四十九標兵房集合軍士演説謂餉項正由商會及各公圑積極籌措不至無着勸其各守秩序外並决定各軍隊由各該長官嚴行約束不許滋生事故云警察廳長唐榮陽因前此懲辦軍人不免過於嚴厲故軍人對之頗多惡感此次事變發生各軍人均擬報復唐氏知事不妙即藉病請假隨即逃避頃已由省署委任該廳總務科長劉壽臧暫代又各軍士對於第四圑長趙鉞甚不满意故趙圑昨已退職又對於水警廳亦有不愜意處故該廳所有服物等件亦被携取一空云趙氏匿避以後頗多敦勸復職者經已竭力拒絶至省長林支宇以係民選且與軍閥無甚關係故省署情形尙如平日惟六日林氏以籌餉事忙鎭日未能到署其籌餉方法已决定如下（一）政費一律暫時停發賦税所入槪行移作餉銀（二）催借欵委員於借欵迅速進行至少須先籌十五萬聞商會及淮商公所已允暫時各籌五萬云頃得消息謂此事已可解决其解决方法（一）趙允復職（二）現餉按月發給欠餉本年發兩成其餘陸續籌償（三）趙鋮去職遺缺聽候另委下級軍官仍一律服從命令 
[鄂省署移漢之各面觀]  
　　省署移漢爲鄂省今日最不易解决之問題其關係於吾鄂前途又至爲切要顧擾攘數日益見糾紛吾人欲測其結果若何則不可不於各方面態度一關明之 
　　省議會　省議會拒絶孫振家頗能一致後經某方面之運動與收買遂致中途變節者約佔議員全體之半數故對於夏壽康雖不敢公然拒絶而聲東擊西之舉動亦所在多有現省署移漢問題發生議員態度可分三　（一）絶對贊成者四十八人（二）絶對反對者數亦如之（三）模稜兩可形同中立者約八九人中以第二項議員進行最力兩次提出質問又聯電至京請京催夏返省以安人心而第一項議員前日亦有聯電發出贊同省長駐漢以爲抵制最近數日間雙方搖旗呐喊頗有短兵相接之説若此問題不得解决則明年第三届常會亦且陷於頓挫矣 
　　武漢各圑體　武漢兩商會宿稱官僚式的商會故對此間題不敢有所主張此外能得社會信仰者則推漢口各圑聯合會該會會長馬中驥主張省署移漢甚力除迭電京敦請外並奔走於各圑力爲鼓吹現以省議會意見紛歧反對派又大肆活動特由各圑體聯名具呈向省議會請願以期實現此項呈文今午已正式遞出矣其他以單獨名義出而主張者如湖北各界聯合會湖北法政同學會漢口敎育協進會漢口自治急進會等尙難悉數 
　　旅京同鄉會　旅京同鄉會爲主持省署移漢最力之一圑體其歷次會議情形與其通電皆登載前報不待贅述而黄陂少樸等近且由贊成而進於提倡此全鄂人士所極注意者也 
　　王督軍　王督以利害關係對於省署移漢自不免多所懷疑前日在督署召集軍政會議尙面語夏派往列席之代表催夏返省辦公而於夏擬駐漢之計畫又多方尼之其最著者則爲拒絶夏氏請撥省署警衛隊槍彈在夏以省署在漢不可無相當之警衛而鄂省省防圑則多出防各屬不敷調遣故另派員添招警衛隊兩連函請王督撥給槍彈王覆謂省署衛隊向由督署撥隊前往而本省軍隊統一已久若再另招恐涉紛歧抑且餉項無出如須護衛可由本署照撥聽候調遣云云又親致函與夏仍以返省爲請原函云仲　仁兄省長閣下日前晤敎暢談甚爲佩快連日天氣嚴寒想　體珍攝咸宜定符所頌邇者各縣防務緊要又加辦理冬防及鄂西施南方面須議結束客軍林立餉項須商辦法種種情形無一不關重要亟盼親晤大敎始能商榷一江之隔不便甚多弟旣難時常赴漢我公亦不能武漢奔馳致多勞頓爲此專函奉邀即希台駕早爲惠臨仍就公署辦事一則兩署遇事就近商辦一則可免商民妄加疑慮想執事達人必不以弟言爲謬究於何日渡江到署擬請明示日期俾弟可在江干歡迓云云觀此足覘王之態度矣 
　　夏省長　夏氏病尙未痊對於省署移漢大有以去就力争之槪除已派秘書羅琢章携涵赴京與同鄉接洽外日前又派籌備選舉事務所長饒鳳璜北上晋謁府院賡續前請如不得當即當去電乞退以謝鄂人其答覆反對派議員陳士英楊伯燾之質問措詞倍極委婉意思亦極堅决議員質問書内有省長在漢開民國未有之創例一語開夏氏答復文内亦有軍人恫嚇省長亦屬開民國未有之創例等語針孔相對並附孫傳芳恫嚇來函於答復文後俾議員有所了解八九兩日又分宴全體省議員武漢兩商會長及漢口各圑體代表於漢口萬國春大菜館夏因病不可以風由沈澤生政廳長代表招待宣佈接任經過情形與尙滯漢口之理由與宴者皆深表满意而退 
[南京快信]  
　　省議會定星期一（十三）開大會昨已函促冋籍各議員來省免悞會期 
　　全省商會聯合會連日因人數未足改開談話會現定十三日開大會惟因會塲過小未設旁聽席 
　　新委署阜寗縣知事盧鴻鈞淮隂縣知事朱光瑩代理高郵縣知事司馬龢昨謁省長稟辭柱任又省署所委一二三四區複選監督昨均已分往各屬組織事務所籌辦一切 
　　浦口公民代表夏鍾稟呈警案軍民兩長以浦口商埠警察隊係　商埠督辦直接管轄現在旣經裁撤所請救濟之處批飭　逕呈孫督辦察核辦理可也 
　　松江平糶局販米案經松江市敎育會陽代電曁松人張福　等電請如數充公兩長批此案現　未據復到據電前情合行令仰該道尹迅速確杳呈復以憑核奪 
　　齊督原定昨（十一）日閲兵因雨已改期 
　　齊督昨在署宴嚴財廳長各機關長官均陪席 
　　王桂林請將蘇州警廳劃歸警務處管轄齊未准 
　　籌辦秀山　園已設事務所於敎育廳 
[杭州快信]  
　　省署昨午又召集各官紳開茶話會討論省參事會應否成立問題多數議員亦蒞席 
　　部章規定每縣僅准組設兩商會浙省海寗一屬如城區硤石袁化長安設立有四奉令歸併改組已歷年餘該縣迄未遵辦現已飭限五日内速將辦理情形呈報 
　　省議會五年度常會以預算入不敷出議决就漕南抵補金附加省地方税一元以一年爲限現各縣仍照常帶徵省議員徐清揚昨提出擬予減免案付大會公决同日凌福鏡亦提出免除民國四五六年地丁抵補金陳欠建議案 
　　杭州市政公所創立會昨午後在杭總商會續開幹事會由王湘泉主席推定總務部文書交際會計庶務四股幹事十二人調查部編制選舉兩股幹事十人並决定假水亭址關岳合祀祠爲事務所每星期開會一次 
　新任高審廳長陳福民今日（十二）上午在本廳接篆委定書記官長唐幼萱庶務股書記官史慶平文牘科主任蔣壽之會計科主任唐省吾文官當道咸往道賀 
　　調任吉林高審廳長經家齡向中央請假二十天再赴新任帶去隨員計蘇宗軾陸鼎銘章光宇廖立元四人 
　　富陽知事莊綸儀與蕭山知事李瑞年對調龍泉知事賴豐煦調省遺缺委任用知事習艮樞署理昨午後省署已牌示 
地方通信 
[蘇州]  
　　豐備養倉改組　蘇垣豐備義倉經前任吳縣知事宗加彌於民國二年間函聘吳問潮汪朝模充正副董事管理該倉事務迨該倉於去年失愼焚去倉榖後輿論頗滋物議經地方士紳電請省長飭令蘇常王道尹派員會紳至倉調查數次究竟如何起火焚穀究有若干皆無確實證明即　倉歴年所支細數亦未能查實該委員惟有含糊其復並聲明嗣後由地方士紳切實整頓而已嗣由蔣紳同吳縣省議員金宋諸君商議整頓辦法議定　倉設董事會由縣聘任董事七人管理全倉事務並由縣另聘監察員二人監督一切其董事已預擬彭榖孫汪鳳瀛潘盛年顧則范吳問潮汪朝模汪家玉七人監察二人亦已擬定潘孔二人日前由縣轉呈道尹省長核示俟奉批回即可發表 
　　議會被毁事之又一電　蘇垣紳學各界對於省議會被毁事函電紛馳前日城紳潘祖謙等亦電京力請查辦原文如下北京國務院内務部鈞鑒江蘇議會被毁議員被辱省會軍警如織苟非坐視何至蹂躪若此案情重大應請迅予撤查以重法治無任迫切之至吳縣潘祖謙劉傳福蔣炳章貝理泰潘盛年顧范叩青 
[嘉定]  
　　縣商會反對新税　嘉定縣商會通函云六十縣商會均鑒民國成立九載於茲政府無保護商民提倡商業之實力而取諸商民者亦旣竭澤而漁加貼印花徵收所得明年又將實行如此誅求無厭民力何堪負擔迭接各公圑函電一致反對　曾於本月四日召集商民公同議决誓不承認現在各總商會婉轉陳詞呈請收回成命迄無效力應請聯合協争以堅後盾無任企禱 
[揚州]  
　　警官會議職權　江都各警官爲謀進步起見於十一日假警察總所會議决定辦法如下（一）自即日起一等警佐以至巡官均須按照定章實行職務不得仍沿積習敷衍塞責等事（以上互相糾察違者自行檢舉呈請所長核辦）（一）嗣後無論　所警察分駐所辦事一秉大公並受所長之不時監察及地方之查核不得營蠅苟狗（違者與上同）（一）嗣後無論官警須按照前例按級推升不得任意黜陟以昭大公而示鼓勵（違者全體否認（一（長警功過必須並行不得私相受授（違者自行檢舉）（一）現在冬防吃緊地方防務最宜嚴密嗣後各警對於出巡等事自宜加班並照前項定例官員輪流查察不得藉故懶惰（違者互相糾察）（一）各警察分駐所互相　哨不分晝夜藉保治安 
　　電請遷移省會　各報館轉省議會農　總商會曁六十縣父老昆弟公鑒民國三權鼎立不容紊越立法機關倍加尊重况省會爲一省代議竟遭蹂躪吾人聞之曷勝憤　除另函慰問外此事不獨人民之辱實亦官廳之羞對茲暴動事前旣未預防臨時又未消弭雖不加以嗾使之名然維持能力已盡失矣吾人亟當速謀自决伏望省會諸公主張遷地開議以利進行尤願我六十邑公私圑體諸同胞羣策羣力以爲後盾蘇省幸甚大局幸甚江都公民王漢甫等十四人公叩眞 
[嘉興]  
　　催造初選名册　第三届省議會初選選民調查早經汪初選監督派定人員出發調查在案惟調查期限業已届满所有初選名册依限造送者實屬寥寥現本邑選民册已奉省令催送汪監督特通令各調查主任轉知各調查員將選名草册尅日送其以憑將選民總數呈報備查並將選民姓氏繕寫依法榜示俾衆週知 
　　絲廠行將興築　嘉邑輪軌交通工廠林立惟絲廠尙付缺如現經某富商發起籌集股本於禾地組織一經絲廠藉興實業現已購定東門外鹽倉坊空地二十餘畝爲廠址並於鹽倉橋塊設立裕嘉公司籌備處派定陳某等籌備營造房屋事宜日内即可興工聞該廠規模頗大預計絲機三四百架約明歲隂曆四月終開厰 
[濟南]  
　　烟臺警察截獲巨匪　烟臺介青島大連間爲魯省重要海口　匪出没無常本年八月間黑龍江戊通公司輪船彼大邦　匪搶刦一晝夜傷害陸軍軍官乘客等該匪等刦後遠　迄未拿獲至隂暦九月間烟警廳長張錫純君得有該匪等竄烟密報　督飭官警對於進口船隻嚴密注意至前月中旬果在海參崴開烟之安吉利輪船上查獲該案匪首綽號燕王徐之揚等男女一名搜出金條鈔票等贓欵甚夥並訊悉各該匪均係歷搶東省金　等積匪當截獲時並有拒捕情事幸警隊頗有防備未至疏虞　電呈到省田督覆電嘉獎並令以贓欵解省充賑 
雜評一 
[不借外債之聲明（默）]  
　政府不借外債之聲明國人推測之者謂政府急欲借債而又懼人反對故以不借債掩飾之此一説也謂新銀圑以中國未統一本已拒絶借債政府自知借債無望樂得以不借債釋人民之疑此一説也謂政府尙未忘情於借債暗中仍在磋商不過以條件嚴酷故爲此强硬宣言冀銀圑讓步以促借欵之速成此又一説也凡此種種未嘗不各有理由但　人則不願以此不善之意測政府而亟願注意於今後之事實也 
　　政府聲明十年一月一日起不借不生産之外債則十年一月一日以前不在不借之限内爲期雖無多　但若不顧利害急切進行則年關内亦未始不可大借外債近來接洽種種借欵説急需鉅費組黨選舉説紛然並起政府果有不借外債之誠意卽此二十日之年關中亦當一槪不借始足釋全國人民之疑也 
　　政府所聲明十年一月一日後不借者爲不生産之外債然前政府之濫借外債亦何嘗不託名於生産事業且其初意或亦未嘗不欲用於生産事業迨借到之後移緩就急遂銷化於不可知之途試一檢數年來之外借表生産之借欵亦旣纍纍而收生産之實益者有幾乎故政府果有不借外債之誠意當從實際上嚴切减政裁節軍費始免臨時竭蹶不然政府今日雖有此决心而一旦至無可如何時又將以生産之名義濫借外債矣此僅避不生産名義之所應鑑戒者也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[勞敬修回國後之談話]  
　　對於中國前途之希望在振興實業與普及敎育 
　　上海總商會會董漢口路泰和洋行華經理勞敬修君前曾以中國紅十字會事及中國郵船公司事赴歐美二洲數閲月前晚已由雪西里號郵船ＳSSicillia歸國昨晨記者訪之於漢口路公事房侃侃而談思潮涌至旣述此游風景之佳勝復伸各國發達之種種以爲我國之殷鑒一若倦游歸來尙有餘勇可賈者茲略紀其談話辭如下 
　　勞君曰「此次萬國紅十字會本定於九月底在瑞士日内瓦Ｇreneva,Ｓwitzerland開萬國紅會聯合會余與王培元醫生乃代表中國紅十字會赴會者及至日内瓦後以某種關係萬國紅會聯合會之開會期改至明年三月底然各國代表之到會者甚多曾有非正式之集會多次萬國紅十字會之宗旨各國代表均認爲爲全世界謀幸福不分種族及國體和衷共濟爲全球人類謀幸福非特於戰争時謀幸福且亦於水旱各災時謀幸福則此宗旨之正大當然爲全世界人類歡迎也再者各國到會之代表均爲年尊望重之退任實業家現皆立願畢其餘生以從事於慈善事業則其居心之仁慈尤有令人可敬者也」 
勞君又曰「中國郵船公司爲唯一之中國輪船公司雖在美國政府註册然其資本均爲中國人所有大半係在美華僑及港粤之同胞投資而設立之現令三船往來中美及南洋羣島間 
營業頗爲發達近且擬擴充資本至二千萬美金購買船隻以備推廣營業且該公司之三船非特中國人士所歡迎亦爲美國人士之來往中美吝所歡迎故其營業反較船隻較多之公司爲發達此次赴美洲乃代表中國股東參與舊金山之中國郵船公司股東會尙有李煜堂同往李君現在香港大約下月可抵滬云」 
　　後記者詢以此游之盛况并叩以對於中國之希望勞君答曰「歐美風景之佳固無待言余所最欽佩者爲各國實業之發達即以美國而論全美國有鐵路三十萬萬里銀行數十萬家大公司如美孚油行Ｒbe　StandardOn　Company及摩根銀行I　P　Morgan　Q　Co等規模宏大之各公司更不勝屈指數則其各種實業之發達可知矣卽以此次大戰争而論各國之死傷者以二千三百餘萬計被俘虜者以五百餘萬計究竟爲何而戰耶無非謀各該　經濟上實業上之獨立而已中國以如許之好地位有如許之富藏及物産亟宜謀所以於經濟界實業界自立之道若邊省之天産宜展拓也國外貿易之推廣宜發展也航業之宜振興也銀行業之宜加增也均宜注意及之而第一之根本問題尤在普及敎育則人民程度自高而發達各種實業自易矣」云云説畢興辭而退 
　　勞君此次赴歐美其公子勞兆鼎充秘書勞公子在美國里海大學Ｌehegh　University及紐約大學ＮＹＵniversity畢業富於經濟學識則此次勞君之行其秘書之得人可知現勞公子亦於前晚回國矣 
[滬代表在全省商會聯合會演説詞]  
　　主張監督各税用途 
　　其前提爲廢督·裁兵·恢復自治 
　　於一月内在滬召集全國商會聯合會解决 
　　江蘇全省商會爲裁釐加税·所得税·印花税·及修改商會法等問題在南京召集聯合會於十二月八日開幕上海總商會縣商會曁南滙商會出席代表湯節之君在會塲演説對於上列各問題均有重要之主張大旨在一個月内召集全國商會聯合會於上海解决上列各問題促政府厲行合法之税則並喚起國人此後監督政府税收之用途等各屬出席代表均表贊同擬根據此演辭主張各節提出大會討論茲錄演詞如下 
　　今日吾蘇省各商會代表聚集於此開聯合會議討論裁釐加税及修改商會法此外尙有二事亟應商酌者即政府以命令强吾人承認之印花税與所得税是也鄙人代表上海兩商會曁南匯商會參與此會將來討論上列四問題時甚希望同人不僅以商人之目光地位討論之應以中華民國國民之資格討論之何者因上列等事非僅關於商人之利害關於國家與國民之利害且不僅關於江蘇一省之利害實關於中華全國之利害也 
　　此次財政部發動裁釐加税問題想已籌之有日以吾意測之今日將釐金全部裁去能使國用上不生何等困勞敬修君及其公子兆鼎肖像 
難必爲當局所甚願是政府方面當無問題至對於各國據吾所知英美兩國與吾國商業均有密切關係凡有利於吾國政治實業者向在贊助之列如英之放棄國家重大税收贊助我國禁烟美之犧牲庚子賠欵爲我國培植青年皆其顯著之事實此次果能實行裁釐對於關税願由五加至十二五並屢屢聲明以約章爲保障執是以觀各友邦方面似亦不至發生問題查政府征收釐金各省情形不同向來以一部分解中央一部分充各省行政費即所謂外銷據最近調查釐金收入每年總計約四千萬今日政府濫借外債吾人固應反對若裁釐加税得增益收入吾人極應贊助使政府果毅然决然行之吾人應爲彼設法俾實行裁釐時不發生困難上海兩商會曾經鄭重討論參觀此次提出之意見書可知目下舉國人民均訾議政府以歲收十分之八充作軍費政府果誠意欲減少人民痛苦者則裁現有軍隊之半國家歲省已在五千萬以上縱使關税無所增加國用上亦不至生何困難况今日裁釐後各國承認關税收入當多於釐金乎但此問題之内容甚爲複雜甚費研究非經種種斟酌討論及調查手續未易解决吾以爲在此會議未使决定辦法主張由此會議中定一裁釐加税之大綱推定委員擔任精確之調查將來如何分撥支配使各省行政不生困難届時召集全國商會聯合會將此次會議結果情形報告通過之至所得税與修改商會法等問題均與吾商人有重要關係上海兩商會亦經幾度之集議但上海商會之意見並非代表全省猶之江蘇商會之意見並非代表全國是上列數問題亦不能由此次會義完全解决以商業上之關係此省與彼省必有多少之關聯也 
　　據政府命令所得税實行在十年一月一日距今不足一月我蘇省各商會因急欲决定辦法以爲對待其實此等重累商人之税則旣未謀之商人亦未詢諸民意以命令厲行此新税當然無承認之義務蓋中國現行之法祗臨時約法未經根據此法之國會通過欲增加人民負擔不能爲合法共和國家不應以命令代法律最近大總統以法治號召國人於召集新國會命令曾申明根據臨時約法即其明證旣尊重法律則此項新税卽應俟合法國會通過後再事實行若一方尊重法律一方又强人民納未經法律手續之新税有是理乎印花税亦未經合法國會承認擅以命令增改者此類新税若果實行吾人不能逆料大總統將來又發何命令收何新税更不能逆料將用何方法收吾人之税所收之税又作何用此皆今日人人所憂危者當局對所得税雖曾宣言爲敎育實業之用但此等宣言吾人聞之已稔屢試屢爽從無一實踐者可認爲絶對的無信用吾所發表之意思非乘機攻擊政府此次會議並非黨派或政黨會議係全省商人對於商業或關於國民經濟之一種會議但吾人不可不知在此等不能保護吾人權利之政府之下吾人卽應商　用何法保護始不致受腐敗政治之害此爲吾商人自衛上所必要者蓋無論所得税·印花税·與裁釐加税最要關鍵在知政府之作何用吾人主張嚴重監督應製預算案用合法手續公布全國關於預算規定之欵不使移於不應用之途設有違反吾人應有决心使之從此不能收吾人一錢故今日對於政府吾人主張（一）軍事應大改造廢除督軍制全國軍隊直轄陸軍部用以保衛國家非爲殘殺同胞（二）裁減一部分軍隊被裁之人必使爲國家有益之事（三）恢復地方自治促進國家工商敎育事業以上數端皆吾人今後對於政府所不應宽假者 
　　總之此次會議各問題無一不與全國各省區有關非江蘇一省商會所能解决應於一個月召集全國聯合會於上海届時將此會各議題提出解决之至所以在上海之理由亦有數端（一）爲全國工商業之中心點（一）爲交通上之便利（一）從事調查無如上海（一）爲中立地不受何種强力之干涉得從容發表意見討論各重要問題有此數因故主張在上海召集吾人之爲是言雖不免有所隱痛但亦出於無可如何今日無論國家社會經濟狀况至此地步吾人旣代表工商實業界不得不乘此機會共圖挽救所望同人各出其犧牲之志願堅忍之態度奮鬬之精神以期克盡吾人之職責庶不致虚此一度之會議耳 
[全省商會聯合會致縣商會函]  
　　對於貨税附加賑捐事　　公决認助振否認附税 
江蘇全省商會聯合會此次在寗開會對於貨税附加振捐一事已議决辦法茲錄其致上海縣商會公函如下敬啓者本月九日本省商會聯合會開聯席會議討論貨物税加征助振一案當塲全體意見承認助振而極端否認附税因公推代表八人至財政廳要求暫緩帶征財廳旋出示督辦振務處艷電始知此次加征實爲償還四百萬公債本息之用政府巧於羅掘可謂無所不至十日繼續開會對於振務處艷電詳加研究均謂募債一層吾蘇省亦當完全否認惟於對蘇省應攤六十一萬之振欵若不加以承認則無以間執政府之口而取消違法附加之捐公决將九十兩日討論本案具體辦法曁振務處艷電先行通告本省各商會徵求意見外一面詳細籌擬妥善方法以期利便實行等因相應據實函達即希迅推代表蒞會陳述意見或速具意見書到會以便採用事關打消加征貨税惡例曁萬難避免之振災公債務請貴會加以考量立予示復勿置之不答也附江蘇財政廳抄錄督辦振務處艷電督軍省長財政廳長鑒查本年北地災　振濟需欵甚鉅曾經財政部呈准大總統於原有税捐附征一成作爲振捐並以此項振捐爲償本付息的欵業經財政部通行查照在案此項公債現定十二月一日開始發付按照公債條例第五條各省區應行攤募之債額即以各省區附征一成振捐之欵爲標準江蘇七年分貨税實收數目計六百十三萬七千四百六十七元此次附收賑捐一成應得六十一萬三千七百四十七元擬請按照此數分攤各屬募集公債將來所收振捐即交江蘇中交分行專欵存儲備付公債本息此項振捐專爲救災而設無論有何急用切盼弗稍截留扣抵以免失信惟振災需欵迫切而公債募解尙須時日是項債欵自應責成財政廳並商同各銀行設法墊解以濟急用一俟債欵募齊再行歸墊明知外省金融同一艱窘但此次災區甚廣爲從來所未有且天時已届嚴冬災黎飢寒交迫嗷嗷待哺慘苦情形不忍聞見務請轉飭所屬切實進行並將前項墊欵勉力籌措尅日解交振務處轉發以解數十萬生靈之倒懸無任盼禱除將公債條例曁各種發行規則另定抄送外特此電達並盼速復督辦振務處内務部財政部艷印 
[海關監督致縣公署函]  
　　請定囤米居奇之懲創辦法 
　　江海關監督公署昨致滬海道尹公函略謂據商界聯合會代電滬米價昂聞有打包上棧希圖偷漏情事請爲查禁等因查本年江浙内地歲收中稔滬上新米來源正旺之時米價轉而增漲爲從來所未有外間紛傳有大力巨商從中操縱誠令人不能無疑絲蘇米禁止出口海關奉行已久從未稍涉鬆懈果有大批偷漏决不能掩人耳目且自夏間米價騰貴以來卽軍米振米亦奉省令停止採運是蘇米并無去路米商之紛紛打包上棧其意何居縱不便未得證據遽指爲偷漏而律以囤積居奇恐百喙無以自解惟訪聞打包之米大多存儲洋棧或在租界或在浦東事屬地方範圍非敞處權力所及似應由尊處申明禁例令行上海縣及租界兩公堂嚴行查禁凡儲棧包米非由他省外埠來者皆以囤積論勒令出糶並予酌罰以後再有將新米打包上棧者嚴懲並許他人指控查實充公變價提賞庶幾奸商惡習可以挽救貧民生計藉以维持否則徒託查禁空言而無懲創辦法終不足以杜狡謀而寒奸而　一得之見是否有當祈裁核云 
[反對開放繭行之續電]  
　　江蘇省議會議决開放繭行一案蘇浙兩省絲綢機織業工商認爲有礙生計函電紛馳羣起反對已迭　前報茲悉江浙絲綢機織聯合會續接浙省海寧吳與等處綢機各業抄送致蘇省長電文再錄於後（其一）南京省長鈞鑒省議會通過廢止繭行條例羣情恐慌咸謂絲織原料缺乏已達極點如不廢止條例已覺不敷作用而况開放勢必絲區盡成繭區不惟絲綢原料　從購取行見二省數千萬機工生計斷絶無處謀生必致成爲流寇議員不知大體下此禍國害民之策伏祈鈞座電鑑下情駁回原案挽救絲綢實業無任迫切浙江海寗縣硤石鎭全體絲商叩勘（其二）南京齊省長嚴財政廳長張實業廳長鈞鑒廢止繭行條例蒙鈞署駁回復議維持江浙千萬工人生計商等萬分感戴前省會東日審查仍主無限開放置絲織工生計於不顧羣情惶　大起恐慌苟不設法維持恐兩省治安大有關礙險象環生不堪設想商等一息尙存誓死不認務懇鈞長以兩省民生爲重停止實行臨電迫切無任盼禱吳興商會綢業公所絲織公會機業公所同叩勘（其三）南京齊省長鈞鑒繭案廢止設行漫無限制機織原料吸收殆盡工人生計絶滅後患何堪設想務懇駁回議案勿予公佈百萬機工感德無量吳興絲　李培　等叩勘 
[旅滬蜀商反對開放川鹽銷岸]  
　　上海蜀商公益會蜀商出口公會昨致府院電云北京大總統國務院鈞鑒湖北上游五府一州向爲川鑒銷岸聞鹽務署忽主開放川之運商廠商損失鉅大固不待言而川民恃鹽務爲生活者數以千百萬計該岸一失必致坐斃川省爲中華民國版圖之一川民亦我大總統之赤子何偏重蘆淮必欲堕川民於溝壑也仰懇飭令鹽務署速銷原議則川民永感無旣不勝叩禱之至上海蜀商公益會蜀商出口公會同叩文 
[吳淞開闢商埠之預備]  
　　吳淞鎭沿馬路藴藻浜南岸由大橋至依周塘嘴角一帶之舊時書院公地二十八畝今有巨商榮宗敬商之吳淞鄉公所經董朱水澄前經董印湘蓀出資　買作爲創辦實業建造市房之用經該董邀集實山縣全市鄉經董公開阰合會議决允准賣與該商以便開闢商塲推廣吳淞市面其地價每畝銀一千兩共計二萬八千兩業已成交該處地屬藴藻浜口商船時停泊堪以建築碼頭且左通火車右臨浦江詢極佳之地點也 
[華僑聯合會董事會紀]  
　　華僑聯合會昨日下午五時開董事會李登輝爲主席（一）文牘報告十一月二十九號以後兩星經過情形及收到函件各事由（二）委員會將修改會章逐條宣讀畢主席付衆討論陳炳廉謂會章關係重大非全體董事到會公共研究而得多數之同意不可今晚會議時間短促董事請假者亦甚多不如將修改會章印送各董事徵集意見限期繳還本會再付表决衆皆贊成（三）討論籌欵建築該會房屋事陳炳廉首先認捐銀二千元並代簡照南報告認捐銀一萬元以爲之倡衆大鼓掌（四）許冀公提出意見書係關於會内切要之事大衆極表同情其意見書大致主張（一）修改章程並備各會員入會願書證書徽章及會員籍册（二）捐集巨欵建築會所宜仿青年會之設備俾華僑返國暫居上海者得假居本會（三）吾輩旣忝膺董事之職應各盡精神能力從事進行俾會務日益發達（四）國會參議員華僑定額六員今届選舉本會應先徵集各埠華僑同意嚴重監督不可仍前玩忽致受人愚（五）編輯月報（六）各處華僑近倡議眞正民治之結合本會應爲後盾要求政府以達到目的爲已任（七）旅法儉學生報載極其困難本會應函請儉工學生會詳示眞相要求外交部設法保護（八）應添選專任敎育科事務人員研究保護鼓勵方法（九）呈請政府將所收没德奥輪船租與華僑以便運輸國貨推銷海外 
[學生聯合會總會消息]  
　　致吳佩孚函　吳子玉將軍鑒前上一電想已達覽日來趙督蹂躪民權變本加厲對該省學生尤勢不兩立共和國而有此怪現象實令人大惑不解執事治軍素以嚴正名何以竟任所巡閲之範圍内尙　發見斯等任性妄爲之武人豈不如此不足以表示閥之淫威乎特電質問中華民國學生聯合總會啓　　通告全國函　全國各界同胞公鑒陜西僞督陳樹藩縱兵虐民罪狀昭著頃據該省學生代表來會面稱近日該督竟敢施學生以砲烙之弄血肉模糊慘不忍覩使國人尙有良心當决不忍使此等豺狼成性之軍閥仍得逍遥法外敝會爲全國學生組織之總機關與斯事尤關痛癢除力促陜人自决外尙祈一致聲討以維正義中華民國學生聯合會總會啓 
[解犯中途脱逃案續誌]  
　　行使大小僞幣之陸明園王金福二犯前在眞茹鎭爲警查獲人贓拘送法庭已奉審檢廳訊明判决各監禁三年十一號奉派法警蔣雲階汪鶴琴將陸王兩犯送往漕河涇第二監獄執行不料中途有一犯乘隙逃逸蔣汪二法警只得返廳報告已誌昨報茲悉脱逃者實係王金福昨誤紀爲陸明　該廳譚檢察長據報後大爲震怒昨晨飭將蔣汪兩法警傳案研詰一過除當堂嚴加申斥外判令分别收押限三日將該逸犯王金福務獲解究　 
[滬西刦案六誌]  
　　持械夥刦滬西意定盤路永和小雜貨店内大小現洋一百五十七元案内之盜黨二人經静安寺捕房中西包探偵悉往拿時一盜當欲拒捕被西探開槍擊傷頭項一併帶回受傷一盜因醫治無效身死業經中西廨　騐明棺殮各情曾誌本報茲經捕房查得已死盜匪並非王德甫當係陳寳山除將王盜年歲姓名籍貫事業詳明案由單外並飭經辦是案之中西包探趕緝在逃同黨以便併解公廨訊明嚴懲 
[捕房嚴查私娼]  
　　公共租界抽籖禁閉妓院經納捐西人議决准於本月二十一號在南京路議　廳實行等情曾誌本報茲因抽籖期限將届而捕房對於調查手續嚴厲進行　特飭專查妓院之三十五號西捕摩豪與八百二十五號華捕遍查境内秘密賣淫之家及妓院中容留未報名妓女應客者甚爲認眞故連日經該捕等在北京路鴻興呈等處查獲私娼多家業已據情稟請捕頭轉禀公共公廨出軍以便傳該龜鴇等到廨訊究並聞一般私娼大起恐慌紛紛遷庽旅館内欲避捕房之干涉云 
[滬杭車增加票價之先聲]  
　　滬杭甬鐵路車務總管昨日通告全路各關係人員略云准自明年一號起將滬杭甬路車票價目分别增加惟未用完之舊車票暫用墨水更改一俟售完再換新票至於新車票價目表現已製好日内卽何發表云 
[一週間疋頭運往各埠之調查]  
　　本星期中運往各埠之英美日本本廠疋頭共計十九萬九千八百七十七疋較之上星期計減少三萬一千一百九十五疋其花色有原色白色市布標布粗細斜紋布粗布漂布標白印花布及各種法蘭絨羽綾羽緞泰西緞等計往寗波五千九百六十疋鎭江一萬零七百四十一疋南京五千一百七十疋蕪湖六千二百七十六疋九江五千一百五十五疋漢口五萬一千七百三十八疋宜昌重慶二千一百八十疋膠州七千八百三十一疋煙台七千六百十疋天津一萬九千四百二十四疋温州一千零六十五疋大連一萬零九百九十八疋福州三千八百十六疋香港三千五百十八疋蘇州四千一百八十五疋本地四萬八千零九十疋其餘别處合計五千七百七十八疋此外尙有運往日本三百四十二疋云 
[國民大會策進會消息]  
　　國民大會策進會昨日午後五時開第二十七次評議常會公推盧煒昌主席周劍雲記錄（一）報告九日午後一時與魯晋代表開談話會用山東山西促進會及本會名義通告各省區定十年一月一日在上海開代表表議請追認案通過（惟日期須視各省區道路遠近再定）（二）討論上項通告文無討論交文書股修正（三）報告天津出發代表朱定一曹慕管來函報告在津接洽情形（四報告蘇州出發代表唐　張振遠黄滌之司徒俠海李澤源演講情形（六）討論東吳第二中學來函定本月十七日間關於國民大會之辯論會本會應否派人與會公决由幹事部派人舉舉乃摇鈴散會關茲將該會代電錄下各圑體各報館曁全國同胞均鑒立國九載内政棼亂外患侵逼一綫生機在國人救國心理無問南北無分黨派彼以權利之争專成南北黨派之見者權利之分配一日不均即争奪一日不已而其禍終陷國家於覆亡故今日覺悟之同胞争謂時局糾紛非絶去南北黨派之見之國人自行解决對内不足以言刷新對外不足以言禦侮此爲多數國人所公認當軸者亦明知舍此無以救亡徒以不便私圖不惜出掩耳盜鈴之計以欺蒙我人民在反對之一方亦無非存殺人争地之心以斵喪我國家其結果不遇變兩方之對峙之局成　雄割據之形國土之分崩不顧元氣之牿亡不恤國事前途將愈不可收拾尤可哂者法律根據民意法律之適用當然兩之於民意今日以舊法選舉國會設再選出如前之議員則人民眞無　　微之往事不寒而慮以言外交二十一條軍事協定等亡國密約國入誓死不能承認袞袞常軸不聞有廢業之準備若坐待他人死弄之宣告彼青島之公然佔有琿春之自由進兵無非在密約之階厲他日長驅直入蹂躪中原皆可援此等密約爲口實非合國 
 
 
 

Page 11

 
 
人全力决不能達廢棄之目的報載新銀圑條件旣用地丁抵借並由監督財政進而干涉我國立法行政非今日同胞人人存謝絶外債之决心恐終不能避免此痛苦總上以觀内政之敗壞如此外患之憑陵又如彼哀我同胞尙不思起而自救雖日日呼廢督呼自治而常局則置若不聞日日争山東爭蒙而當局則視若無覩所以然者以我國人無有統系之組織無總解决之方法也所謂有統系之組織與　解决之方法者莫若今日國人努力中之國民大會吾一致救國無南北黨派之見之同胞其速併力猛進毌稍遊移國家存亡在此一舉敢貢血忱伏維垂察國民大會策進會叩庚 
[上海學生會游藝會近聞]  
　　上海學生聯合會籌賑遊藝會一切事宜業已預備就緒昨日下午三時更邀集各圑體開談話會徵求各方面意見冀收最完滿之結果其中精彩之游藝昨日又加入務本女學之古裝舞及滬江大學之外國滑稽戲兩項該會職員聞擬於今日起遷入新世界北部辦事云 
[華洋義振會消息]  
　　華洋義振會致北京錢幹臣函云幹老會長揆席前肅寸函席蒙賜鑒運米護照業經由部頒到鼎力維持莫名感激本會前有湘米北運之議近鑒於該省風潮慮有阻碍兼之米價雖廉於他處終較糴　爲昂採購與否尙在斟酌加徵振税一事滬上商界及圑體紛紛反對尙未解决在政府爲救災起見初非得已而值此市面凋　之秋商民增此負擔力亦實有未逮且上海商界對於本年北省災振極爲熱心如果加税實行盈於彼者必絀於此近見報載張南通致院部電有江蘇全省不足四十萬可由商會勸募不必加入税收貽害將來自是不刋名論振税固屬急需而商艱亦宜體恤所望政府權衡輕重勿遂置與論於不顧耳本會前承商界各圑體贊助多有認定同業募捐數目現以加税問題來函聲謂取消者業已有人用敢不避煩　爲鈞座一陳述之若雜糧一項值此急振吃緊各義振會採辦同時一經加税糧價必增災民亦問接受其影響大約急振二三月可以完畢關於雜糧可否轉商部中稍緩加税之處出自鴻慈（中略）正肅緘間奉到佳日兩次賜電均已敬悉交部免票憑單均經先從寄到惟鐵路免票祗能用至陽暦十二月底爲止爲時無幾遂期即不生效力茲已函請交部續發自一月起至六月止各鐵路免票便求轉商務於陽曆本月内寄滬以備應用至貧民救濟會請求撥欵一節前接該會來函並推關爛之先生爲代表來會接洽極願襄助無如本會收入捐欵分别支配已悉敷指定用途一時實　　　現經商請華北華洋義振會擬就近撥糧食若干聊以充振將來如有餘力當再圖所以報命也云該會日昨致北京國務院内務部交通部電云南北奇災籌辦振務現正吃緊之時預計非遲至四五個月後不能給東免税免費期限於陽暦十二月底止殊嫌太蹙伏祈憫念哀鴻展期至明年隂曆三月底俾振務終了再行截止在辦振機關少出一分税費即災民多沾一分實惠諥此電請務懇照准 
[北方工賑協會查賑消息（續昨）]  
　　臨漳之部 
　　沿革與而積　臨漳古鄴地曹丕曾據爲北都王猛亦以爲坐鎭之地歷史上頗有稱道志載東北七十里南北廣五十里東西闊六十里周一百八十里全邑分東西南北四區四十保四百五十餘村地臨漳水因名漳河悍怒遷徙無常自古爲患顧旱災之作時見於前清康熙光緒間其害亦將於河决 
　　地利與人口河身挾沙故沙　之地較多地係平壤農家純恃天時據近人所述全縣除沙　地外約計七十萬畝人口約三十萬以上平時漕糧約徵三萬八千兩全縣恃農業爲生活所産多棉以面積與人口相比每人懂得二畝餘云 
　　民情與匪患全縣壯丁務農外無可生活顧每畝勞農所得不過四五元在平時生活之艱生計之狹已可想見况務農之法靠天吃飯一語盡之故一遇水旱即束手待斃近按户口統計大都生聚太繁家有壯丁一二人者輒老弱　之老者貧而壽弱者即苦至極點猶不許離膝下（因之慈善機關就災地收養貧兒者均無以應）生利者旣少分利者愈多人力旣有限天時復不濟儼寒交迫乃隆爲流寇土匪而不顧年復一年而河南之匪患乃不可問就臨漳論無慮無匪類而以沿街之各村爲尤甚此項匪類以各　裁兵爲大股邊防軍潰散後頓加生力人高馬大械足兵精各村窮民隨聲附和動輒　聚百　擄人勒　謂之綁票家道小康者咸入城避之放賑機　乃大都束手夫民旣苦荒復因盜而無賑其更苦可知矣工賑會乃本此旨而行旣有軍隊之嚴護復經影紳之疏　匪乃不犯而調查運輪散放各手續乃得進行盜亦有道歟 
[各路商界總聯合會董事會紀]  
　　各路商界總聯合會昨日開第二届第三次董事會到者過法定人數呂静齋主席首將合科辦事綱則草案遂條報告第一二兩條照原案通過第二條王肇成謂應加研究陸祺生謂文字上之修正遂通過邵仲輝王肇成對於第四條根據總章應可删去付表决遂删去第五條照原文通過第六條由邵仲輝將文字修正通過第七條馮志卿兪國珍對於原文正　主任略有討論陸祺生謂分兩段表决鄭　鴣謂應照原文各科公舉遂通過第八條照原文通過第九條鄭　鴣謂與第四條性質相同遂公决删去第十條公决取消第十一條第十二條照原文略加修止通過結果照原文十二條删去第四九十三條改爲九條次公舉各科職員會計科除大會選出鄡志豪馮志卿外照辦事　則應成一科遂公　周豹元張秉鑫黄傎唐張慕曾張　堂君通過文牘科舉陳惠　林蓀成變春王宗藩　之璜諸君通過交際科　鄭鷓鴣吳亮生萬國安費良衡王兆豐秦志新諸君通過商務科舉俞國珍唐繼寅宋誠彰朱　琯陳曼君阮呈蓀緒君通過敎育科舉邵仲輝　費伯鴻陸文中周憲章陸文美諸君通過庶務科舉陸祺生潘渠林沈承甫李澤源黄啓漢金錦源黄次俊張念　葛品生諸君通過調查科舉陳實德徐麗洲王肇祥張炳臣徐時隆嚴蓉卿施獨舟陳廣海諸君通過主席又詢各科限幾天成立公决三天籌備完竣鄭鷓鴣主張以禮拜三（即十二月十五日）下午七時開會衆贊成又次討論陽曆元旦祝典宋誠彰提出鄭鷓鴣俞國珍附議公决休業一天一律懸旗到會行禮開交誼會次潘勵紳提議北京政府借急振爲名加收税欵我等應與總商會表同一之態度鄭　　　理章俞國珍附議主席謂北京政府財政困難無錢不要今竟借振災之名增人民之擔負非極端反對不可遂將潘勵紳所提議請衆詳細討論結果公决一致反對俞國珍提議納税華人會選出之工部局五顧問正式就任時本會應否有所表示公决一致　旗慶賀俟有日期再通告各分會一致辦理再次討論米貴問題新閘路浙江路文監師路提議王緊成報告米貴原因乃係奸商販米出口並報告以前接洽經過情形遂提議發起糧食調查委員會俞國珍主張分函各分會法意鄭鷓鴣謂米貴原因各方面奸商之囤積各方面之出口出口地點非上海一部分欲絶其源甚難辦到祗好用文字之鼓吹使囤積者良心發現不居奇而平價並贊成糧食調查會主席謂米貴人人切　之痛應從速設法辦理鄭鷓鴣云請王肇成想一具體辦法再行公决辦理由西路提議該區冬防伊　即須通知捕房加　站崗以免宵小行竊衆贊成松江商界聯合會爲印花税　來函公决贊同一致反對散會時已鐘鳴十二十矣 
[閘北二段救火會行開車禮紀]  
　　閘北二段救火會成立已十年會長凡三人隊長三人隊員二十人本有馬拖車二輛汽車二輛近又向法國笛　海廠定製二十四匹馬力最新式抽水機救火汽車一輛現已告竣運滬本定於上星期行開車禮因天雨改至昨日（十二）舉行有童子軍維持秩序閘北各段救火會汽車亦到場相助試演另設　蓆假警樓一座演習滅火方法中外來賓朱葆三俞宗　等二百餘人先於午後一時半在北浙江路華興路該會會齊由該會會長謝　　　耀庭等招待用汽車陸續送往新閘橋北首共和路大操塲二時半行禮其秩序如下（一）來賓入席奏樂（二）行開車禮（各會員向車排隊向車行舉手禮）奏樂（三）參觀機車（由會長請來賓參觀）（四）攝影（來賓與救火會會員全體）（五）操演（次序附後）（六）致謝來賓（該段會員向來賓排隊行舉手禮）奏樂（七）茶點（八）禮畢奏樂遂仍用汽車送來賓歸今將操演次序列后「第一段」（一）一人動作皮帶二條（二）三人直放皮帶五條（三）三人動作皮帶三根二路出水法「第二段」（一）二人直放皮帶三條（二）五人動作四路出水法大皮帶三根小皮帶四根（三）七人動作六路出水法大皮帶三根小皮帶四根「第三段」（一）四人接套梯四節（二）四人操大皮帶三根小皮帶二根大小分叉頭各一（三）六人操大皮帶五根小皮帶二條大小分叉頭扯梯一部最後實習警樓救火方法（一）「預備」各段會昌散臥於蓆地待警（二）警報」由三段會員先將警樓燃着後從上跳下各會員得報即着制服登車出發（三）「施救」各段頭車先行到警分三路出水撲澆繼由二叚抽水帮浦到場打水施救 
[舊松屬六縣代表之呈文（）（十）（日）] 　　　舊松屬欵産事 
　　六縣知事難經一度之會議或已之權位無關唯诺從事或關寗息起見不暇研索錫田等忝爲代表備受地方責難即經　謁道尹而呈民意蒙允候再另訂是以本年十月間道尹分行各縣令内有上年經各縣會議辦法呈請省長令行遵照在案嗣六縣代表秦錫田等以所議不公業已由道呈請省長另行核示完善辦法尙未奉到指令在未經明定辦法以前自應維持原有狀况等語非特明以前松江　知事所擬辦法不完善固謂迄未有辦法也近悉省署即以六條辦法爲成案此項辦法之不完善此項辦法之未壓六縣民望果已上達省署而邀洞鑒否則代表等更不能不　縷陳之查該辦法第一項云松江慈善教育有名義及一切管理權悉仍照舊夫慈善敎育貴制其宜善者因之不善者革之計日程功庶乎有濟乃謂名義管理悉仍其舊世有萬年不變之道斷無百年不敝之法此項規定一方面顯欲根本拒絶六縣人民不使顧問一方面實爲妨礙公益事業之發展且於省令所謂以七縣公共事業僅由松江一縣士紳經理外縣人民不令顧問亦非是理之平之謂何第四項云每年陽曆九月二十日爲各善堂公開日期届時預由監督呈請本管長官選派鄰縣公正紳耆數人爲臨時稽核員蒞堂參觀考察並指導之夫善堂爲辦理慈善事業之機關本屬公開乃明定以九月二十日始爲公開奇特孰甚以一年中經過之事實僅允鄰縣酌派紳耆任此一日之臨時稽核試問可稽者何欵且松江介乎兩省之間所謂鄰者有無遠近之分江浙之别是明明不欲六縣有參議進行之實益而誘以考察指導之空言也人非盡愚能甘侮弄第五項民國八年以前所有歷年欵項迭經查明呈報者不得追溯旣往以免紛擾公欵公用果屬正當呈明有案者自無追溯之必要乃必鰓鰓過慮出此情急之規定誠不知其用意之所在第二三六等條或爲當然辦法或嫌未能詳盡徧謬不公昭然若揭是以相持數年六年迄難承認代表等謬承推舉進退維谷則此案一日不獲圓滿解决即一日不得免除責備因從多數公意於本年九月二十六日議訂暫行辦法六條冀促彼方管理人之反省故經聲明案俟　滿解决仍歸原有機關與原議以原有欵産辦原事業之初旨始終不渝乃松江管理欵産人反以集會攘産破壞公益等　大言聳聽人之不諒於斯爲極人民憤慨　　日深代表等覩茲杭隍　　實甚若非持平速理切恐貽患無窮困思雙方旣以公益爲言當無紋持不决之道體察情形惟有呈請縣長俯念事開各縣公益本邑民意會同上海奉賢金山青浦川沙等縣知事分呈省道請予仍照省令以七縣公共事業僅松江一縣士紳經理外縣人民不令過問殊非情理之平應妥訂管理規則以昭公允之原旨由七縣知事曁各縣地方推舉賢能之代表　議妥洽商訂公允管理規則以資共守則不推代表等得以卸責感激無旣而民意公益實攸賴之並檢同舊松江府屬欵産七縣所共有各證據附呈備考伏望鑒賜施行實爲公便 
[時間守約會消息彚誌]  
　　時間守約會日前假座虹口三元宮開第一次會員大會男女會員依時到會座爲之滿所有議决事件現正逐條實行（一）修改章程由崔通約史觀濤謝廷　等詳加討論（二）義務贈珍李漢鴻招芝生擔任（三）國語演講陳維新擔任（四）組織各科學義務敎授國語科張女士范覺民擔任（國文科馮寄吾梁若呆擔任英文科趙公璧擔任珠算科馮梓材擔任（注重營造）臨池科林訊厂擔任拳衛科精武體育會擔任地理科崔通約擔任圖書科李大彬擔任（五）商業研究部黄啓漢擔任新劇研究部崔察何擔任游　研究王廷樑擔任社會秩序研究部張遂興擔任攝影研究李飛生擔任醫學研究招芝生擔任（六）組織星期週刋（七）組織閲書報室内容大略中西各報全年馮梓才認新青年全年李叔頣認東方雜誌全年崔通約認學生雜誌全年張子昂認新敎育全年張遂興認青年進步全年馮藴玉女士認民心週報全年黄啓漢認英語週刋全年顔金培認改造及通俗週刋全年顔伯棉認婦女雜誌全年元仲芳認並送最新雜誌二十五種勞煊　李澤源認送西文科學雜誌數十種崔通約林訊厂馮梓才認送科學商業等書籍百數十種（八）籌備游藝會助振八省災黎各種遊藝頗多且當塲自願捐助游藝會經費者甚寫踴躍擔任委員帮同辦事者三十人各盡能力表示犧牲精神專爲游藝會起見於每晚七時半均　到會所共同商議進行並　擇定陽暦十二月二十日（日夜）在四川路青年會舉行入應劵每張售洋一元云 
[兩紗廠開會預誌]  
　　日商三井洋行經理之上海紡織有限公司定於本星期三午後四時開會又英商怡和紗廠定於本星期四晨十一時開常會 
[敎育界追悼姚孟竾紀]  
　　上海縣勸學所教育會曁師範附屬敬業西成三小學校等定於昨日午後假西門内關帝廟西廳爲姚孟竾君開追悼會到者有各市鄉經黄·道縣兩署敎育科長·縣視學·勸學所長·市學務委員·二師校長及其他各學校校畏敎職員等一百五六十人並正始女學校西成敬業兩小學等學生一百餘人二時開會始由李頌唐報告大略次全體行禮次讀祭文再次爲穆抒齋　季英李頌唐朱伯華賈叔香楊聘漁等先後演説詳述姚孟竾生前在本埠任各校職敎員時對於敎育之熱心及在蒙古阿爾泰財政長任内受害之事實及至散會已逾五時矣 
[梅溪小學開會紀]  
　　本城蓬萊路市立梅溪小學校於昨日午後舉行第七届校友會並由學生表演游藝順序如下開會歡迎來賓歌（國四）游藝表情歌（同上）行進啞鈴（高二）摇床次（國一）二人徒手（高二） 
掃地歌（國一）公力拳（高一）上學夫（同上）理化（高三）唱歌遊技（國二）八圑錦（高一）人將球（高二）水中月（高二三）尋人（高一）提鈴競走（國二三）幼稚徒手（國一）彩旗操（國四）新技藝（高國三）殊途同歸（高二）國恥行進（國三）彫刻師（國四）潭腿（高三）小鼠歌（國三）蜀道難行（國四）積拳（選手）代用藍球（高三）閉會 
[中區童子軍會操紀]  
　　省立二師·並附屬小學·縣立敬業·市立梅溪·養正等五校童子軍於前日午後與昨日上午假車站路普益書藝所操塲舉行中區童子車會操式按照所定次序如造橋·烹飪·測量·結紐旗語·救護·遊技---操法八節分兩日表演由楊聘漁競民到會評判結果總核績分以二師爲第一餘俱不相上下是時並有新童子軍數團加入行宣晢之禮 
[江蘇童子軍聯合會幹事會記]  
　　昨日（十二）上午十時中華民國江蘇童子軍聯合會在省敎育會内開幹事員會到者沈信卿章伯寅唐閑生楊聘漁顧拯濮仲慰王英超戴　留章君疇潘競民諸君議决案件擇要錄下（一）姚麟書君交到草擬縣聊合會通則及改訂敎練員會簡則草案均逐條討論修正通過（二）函復鹽城總敎練員報載本會對於孤兒院或貧兒院所辦童子軍特别優待給予證書徽章等情全非事實絶無此項章程無從照辦（三）函致銅山童子軍聯合會會長劉世英君等請其就近考騐蕭縣第八區第六國民學校及豐縣私立求是小學童子軍圑（四）函復如臯縣勸學所國民學校兒童年滿十三歲者得組織童子軍人數不足時可聯合他校組織之未滿十三歲者得組織糼童圑（五）無錫童子軍聯合會來函開列該縣成績優良諸圑並各圑機關主任與敎練員姓名等請予褒獎如臯總敎練朱汝霖等函稱該縣聯合會長朱秉鈞熱心耐勞請給予褒章均議决俟本會獎勵條例議决通過後再行核辦（六）發給薛元龍等敎練員證書 
[比賽籃球紀]  
　　昨日下午三時半至四時半澄衷中學籃球隊與公共體育塲籃球隊在澄衷操塲比賽其結果爲十五與二之比澄衷勝聞下星期六作第二次之比賽云 
[專科師範成績展覽會預誌]  
　　黄家　路上海專科師範學校自創辦以來對於藝衛敎育　動頗力近該校爲發表學生成績并思引導社會注意美育起見特　集本學期各級學生之圖書手工作品數啡種將於陽暦正月元旦日起開成績展覽會二天現正從事選擇預備分室陳列并聞該校自製冩生用石膏模型多種擬在會塲内出售以供各學校之用云 
[贛督贊助宣講圑]  
　　本埠少年宣講圑總部自今春募建圑所以來成績甚佳日前該圑特派汪龍超乘調查社會敎育之便赴南昌晉謁贛督軍陳秀峯請求捐助當經陳督慨助建築經費六百元該圑已備函申謝矣 
[美郵票改照美金兌購]  
　　美郵通告自即日起因滙率之關係所有美國郵票慨須以美金兌購如以中國銀幣購換郵局滙票須照滙兌售價結算 
[東區救火會訂期行落成禮]  
　　滬南東區救火會前就大東門外大碼頭前清　接官廳基址公地建築三層樓洋房爲儲罷所及辦公所並將五六兩區原有之救火器具併入該所外聞尙須募集的欵再向外洋添備新式之火龍及一應器具其内容現已佈置妥貼訂期十九日即隂暦本月初十日午後兩時開會行落成禮昨已柬請本埠各官廳紳商學各界及本區各商號執事並會員等届時到會參觀矣 
[華捕升充包探]  
　　老閘捕房一千三百十六號華捕吳如熊因辦公勤愼經該管捕頭稟奉麥總巡諭着升充試用包探調往虹口閔行路捕房辦公該探奉諭後昨已至該捕房到差辦公 
[英包副領事病愈]  
　　駐滬英副領包克本君前因抱恙請假至工部局醫院醫治所遺會審公堂陪審一席由胡副領事代庖兹悉包君所患喉症業已醫愈於前日出院大約須静養數天即可照常視事 
[警廳招領男孩]  
　　淞滬警察廳昨發招領傅單云本廳今收有男孩一口將姓名等項開列於後仰該現親屬速來認領切勿自誤計開（姓名）陳阿發（年歲）七歲（往址）紹與（而貎）和尙頭（言語）紹興口音（衣服）藍花粗布棉　襖足穿棉鞋（　失地點）曹家橋（迷失月日）十二月一日下午五時（到廳月日）十二月九日（留置處所）新　育堂（親屬姓名）父賣糖母帮工 
[無錫男孩迷路]  
　　四區崗繁前日查見迷路之無錫男孩一名帶入警署詰其姓氏佳址年齡家屬等均不甚明白惟知同父駕舟來滬名喚阿榮而已顔署長諭送閘北慈善圑留養聽候出示招領 
[又有錢莊受擠]  
　　北市老久大錢莊自被乾復興等呢絨號倒閉後受該號押欵之影響以致　淺等情曾誌本報昨日又有某錢莊亦爲押欵之擠軋市上不能週轉所以同行拆票完全不通亦已停頓營業矣 
[貨船浦中遇暴]  
　　前日有提船户　祥生裝載車糖二百包及北貨桐油等貨由申開往平湖嘉興等處駛至南黄浦長十八里地方時已將暮突來小船三艘攔路上有盜匪十餘人内有身穿灰色布舊軍衣軍褲者三人手中持有石塊及鐵器木棍刀械等凶器喝令停駛歐見勢不佳意圖逃遁被盜用石鐵擲擊致傷船頭無奈停駛盜　遂躍上歐船恣意搜掳計刦去現洋六十餘元桐油十餘桶遂駕小船向南而逃昨日歐因離滬尚近將船開回上海向貨主報告開單代爲報請水陸官廳緝辦一面　工匠將損壞船頭修理聞所受損失共約二百餘元云 
[甬人因貧自盡]  
　　寗波人吳林春近因失業貧不聊生於前晚吞服紅頭火柴八盒復於昨晨七時許躍投黄浦江圖盡當由老閘捕房一千二百三十八號華捕捞起僱車送入仁濟醫院救治至下午三時餘毒發斃命由院通知捕房派捕將屍車　騐屍所候今日報請公堂核示辦理 
[汽車夫誘匿女子之獲案]  
　　住居漢中里六十二號之江北人伊榮山有幼妹名三妹今年十九歲前年已憑媒許與原籍周蓮和爲室尙未成婚十月十六日三妹忽然失蹤由伊之長妹强伊氏四出偵查始悉爲南成都路陶桂記水木作内汽車夫楊賣福誘匿十七日楊已請假四天當向之根究由楊央唐阿　馬奶奶出而向伊和解聲稱吾等願作媒證周姓方面令楊出資解散伊一一首肯惟令楊到塲立據彼等然之約定前日在閘北某茶肆解决届時楊果昂然到塲立出洋五元交伊爲往江北川資是時伊已鳴警守候遂將楊並洋元一并拘送四區警局移付地方廳由檢察官傅案訊供之下判將楊收押限交三妹並補提唐阿寶等到案再訊洋五元存案伊兄妹退去候示 
[各被告交保候訊]  
　　大通號在公共公廨呈訴陳桂記不交定購棉紗請追損央銀二千五百兩又王朗仙控周志宽欠洋五百五十六元又馬汝霖控錢四記妄登報紙誹謗請追名譽損失銀一萬兩又鄭忠摳控朱裕興不還貨洋三百三十六元又張伯記控凌松清蔡聖懷欠銀八百八十兩又林實和控李百川欠洋六百五十六元等案於上星期六由廨派捕將被告等先後傅至公堂稟奏中西官諭令分别交保過堂候訊 
[查獲大批私運硝磺]  
　　閘北四區一分所前日在火車站查獲私運硝磺之甲乙二人起獲硝磺二百包計重兩萬餘斤昨將此項硝磺解送司法科甲乙兩人已解淞滬警廳訊究矣 
[兩鴇婦違章科罰]  
　　北京路鴻興里八百六十六號門牌雉妓院鴇婦施張氏又浙江路一百二十號門牌鴇婦徐沈氏均因縱令未報名之妓女張老三張杏　等賣娼被專查妓院之三十五號西捕與八百二十五號華捕查悉以其違章稟廨出單於前日派探將該兩　傅至公共公堂施　延律師到堂辯護經中西官訊供違章屬實判該兩鴇各罰洋二十元充公示儆 
[老順泰貨棧失竊皮帶]  
　　北山西路四十二號門牌老順泰號貨棧内於前日黎明時被賊撬門入内竊去值洋三千四百二十四元之各種皮帶業已開單報請該管捕房轉稟麥總巡通飭各捕房中西探捕一體留心偵緝矣 
[竊賊人贓併獲]  
　　王阿三前晚扭斷楊樹浦路二千五百六十六號門　　人　國　　房門上鎖入内　得布衣十餘件　　而出被　妻戴氏撞見鳴由一千零五十五號華捕與季立仁將人贓一併帶入捕房稟明捕頭押候查明解究 
[押禁一羣扒手]  
　　法捕房西探長石維也君　以界内電車上時有發生摸竊之事已有數十起故特傅諭各探捕嚴行查緝務獲究辦在案現爲探目徐阿東包探許福卿周寶生楊仁生尙元牽等　悉有大批扒手　居浦東陸家嘴故於前日下午前往該處報告警所協同至該　内拘獲湖北人王春林梁長生楊寶林陳福根李友德孫長法胡小友俞狗子及婦人吳陳氏等九人抄出皮夾二十餘隻及現洋等物一併帶回法捕房管押昨日傳同原告徐仁寶王德貴畢金利金文卿李雨仁等五人將王等解送法公堂請究先由原告等相繼上堂稟明被竊情形求究詰之王等供認摸竊不諱質之婦人吳陳氏供婦人吳子吳光金亦係摸竊度日現在天津地方被捕禁押故婦人無奈在王等處帮傭過活是實中西讞員會商之下判王梁兩人各押西牢十八個月楊陳兩人各押一年胡李孫三人各押六個月俞押二個月陳氏押一個月期滿一併永遠逐出租界 
　　正訛　昨報一週間金融調查内之銀行查倉數各銀行押欵銀四百兩百字下脱去一「萬」字實係四百萬兩特爲附正 
雜評二 
[再論賑捐（訥）]  
　　政府此次附税賑捐平心論之實有予人以可疑之處旣爲賑而附捐又以附捐爲緩不濟急而募公債復以公債爲緩不濟急而責各機關以代墊政府此舉固爲急於辦賑但如此輾轉糾葛名爲辦一賑捐而實際取之於民者不慬一捐將來公債果能以賑捐償付乎墊欵果能以公債歸還乎是一舉而足啓人民之疑者三萬一不能如期則人民之所損不祗一端而政府信用之失亦不祗一端故附税賑捐事亦不但賑捐之本身上所應討論已也 
[汴省之大獄]  
　　河南此次學生與商界衝突不過爲查貨而已竭學生之所能亦不過大游行一週而已無他法也乃當局旣取消其學生會封閉其國貨會未足又進而以軍警包圍學校擊傷學生當局亦足以快心而洩憤矣不謂猶以爲未足復以過激之大題目加之冀以興大獄而圖一網打盡歟嗚呼如此督長而不去汴民無寗日矣 
[公布欄]  
[江蘇高等審判廳]  
　　民庭判决　（民一庭）一件楊童氏與楊希魁等爲承繼涉訟上告一　（决定主文）本件上告不合法駁回上告訟費發還▲一件金　基與孫榮炳爲債務涉訟上告一案（决定主文）本件上告駁回上告訟　由上告人負擔▲一件福建會館林燕貽堂等因否認契約涉訟上告一案（判决主文）本件上告駁回上告審訟費歸上告人負擔▲一件丁敬臣爲非法立據不服當熟縣批示聲明抗告一案（决定主文）本件抗告駁回▲一件李安春爲　田涉訟不服上海　審廳决定抗告一案（判决主文）原决定撤銷本案發還上海地方審判廳迅予更爲適當之裁判▲一件鄧德三與鄧彭氏爲田産糾葛聲明　礙一案（决定主文）本件聲請照准廳候本廳定期審理▲一件　聖宽與周澍爲水利涉訟上告一案（判决主文）本件上告及附帶上告均予駁回上告訟費由上告人負擔▲一件施隆盛與徐廷當爲定　糾葛上告一案（判决主文）本件上告駁回上告審訟費歸上告人負擔（民二庭）一件周宏文爲承繼涉訟聲明　碍一案（决定主文）本案准予回復缺席前之訴訟程度定期傳審▲一件張銀祥與張顧氏爲　産涉訟上告一案（判决主文）原判撤銷本案發還上海地方審判廳迅予更爲審判▲一件徐錦龍與徐張氏等爲繼産涉訟控訴一案（判决主文）徐錦龍控訴　回原判除　認　　無效徐錦龍不得争繼之部聁外撤銷確認徐榮爲徐　之親生子遺産　其承受訟費歸徐錦龍負擔▲一件嚴　穿與石厚卿爲租　　訟上告一案（判决主文）原判撤銷本案發還上海地方審判廳迅予更爲審判▲一件　毛　與錢葉氏爲　　涉訟上告一案（判决主文）原判撤銷本案發還上海地方審判廳迅予更爲審判以上十二月十一日 
[滬南工巡捐局]  
　　批示　張玉笙等呈爲請拆桑　街口陸姓等竹笆由據呈請將有礙路線範　之陸姓徐姓葉姓等三家竹笆拆進已飭工程　查核辦理茲據查明呈復因　家浜東西甚長必須分段辦理現正在西陸家浜從事進行所有東陸家浜一帶廳俟西段辦竣再行辯理該商等所指之陸姓等三户竹笆皆在東段是以暫從緩辦此不過工程進行時辦理手續不能不略有先後並非有所歧異也仰即知照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[南溟息羽記] [  中實]  
　　（麗河之四高十大） 
　　就起居日用上言巴西版輿雖廣而社會風尚人民習性大抵不免過於『狹小』及詳審巴西報誌對於外來國賓之諷　畫刻意描寫其身度之高益以自顯其『小』且『短』更不覺爲之失笑但旅行家觀察之法似不宜拘於一格若僅短之小之則似乎巴西之大無物可以見長未免太殺風景茲姑就巴西首都之麗河一區而推論其餘則其『四高十大』實有令人不容遽忘者 
　　何謂四高一曰報誌滑稽畫所見外來國賓身度之高如意親王之税駕植物園「東旣曉報」ＤＱuixote比諸尋丈之桅棕如比國君主之榮臨巴西首都鎚報ＯＭalho（一作椎報）諧乘至比崇於糖包峯之千仭絶巘（見附圖一）面自歐土西游之士亦謂巴西美婦人其美中不足處即爲身材短絀不能如歐婦之脩短合度宜乎巴四人眼光中見其一不見其二對於國賓仰之彌高耳二曰高不可攀之桅棕即前詩所謂「柔條帶日弄　妍棕笋摩空别有天「者是已麗河都城各馳道莫不以此爲點綴長林駢峙足壯觀瞻三曰大總統出行時並騎前導之羽林軍巴西向例每届各國公使抵任遞國書時應以禮車及副車各一乘迎公使及隨從館員到府以羽林車擁護於前是亦北美洲未有之榮典也然在明眼者視之官塲如戲場衣冠優孟俱不過逢場作戲而已四曰天險四塞之高山試登糖包峯Ｐao　do　Ａssuear而望之錦繡河山廻環如帶恍疑漢諸葛氏之八陣圖復見於今固世界希有之水陸雄關勝於秦皇金城湯池萬萬也 
筆記 
[苦學記（二）] [  張舍我]  
　　一日爲禮拜六下午諸同學皆往球塲觀足球競賽予亦將行媚香樓主妮予奕不獲已遂奕忽張生入見予等奕逡巡欲出予止之曰子匆匆何爲哉張生曰欲覔静處繕信札耳媚香主人曰此間尙不稱寗静乎予曰彼殆有秘密私信耳張生亟曰何秘密之有主人曰如此請以來信相示張生有難色徐曰吾未得他人許可予二人童性大發固請弗已張生乃約曰子能允不令第四人知當如命否則絶交所不顧二人诺予聆其言鄭重必有深故及觀函中語則固然函爲一女郎所寄中多勉勵張生向學之語未謂此事予正爲君竭力十九有望也予問曰女郎爲君摯友乎不然何其言之誠懇若是也媚香主人則叩其女郎姓氏張生曰君等旣肯守秘則亦不妨相告予之所以久不令君等知者惟恐言人他人之耳非短流長妄加猜疑至誣彼以不潔之名令余無顔以對人耳不然大丈夫所爲何事不可告人哉寄函者程姓倩鳳其名三年前始識之吳興王治心先生家予就王先生治古文辭父母且爲吾舉責擔負不爲不重爲人子者不思補助而可復加以巨累乎 
詩錄[贈歌者綠牡丹] [  沈禹鏡]  
　　滄海揚塵萬刧流酒餘含淚看神州商量出處惟沈放豪竹哀絲却稱愁 
　　霓裳一代競搜求已署梅花菊部頭莫道江南衰氣類一枝綠萼豁吟眸 
　　飛燕身輕翠袖寒麻姑嬌小舞衣宽满城絃管飄繁響眞賞惟應兩牡丹（同隸亦舞臺之白牡丹亦負歌名） 
　　新聲省識到　鶑座上繁欽意未平記取龔郎豪語在九洲觸手緒縱横 
新聞拾遺 
[發作得巧] [  隱厂]  
　　南京聚寶門外寶塔根程某向設米行爲業昨爲其子完姻賓朋咸集及晚大開喜筵召秦淮十餘妓侑觴猜拳聲彈唱聲達於户外詎正在興高采烈之際忽第一桌席間之李某四肢發抖菜湯潑倒满桌繼則兩眼横射兩足直蹬跌睡地下一時鶑鶑燕燕向外飛跑衆客莫不吃驚程更慌張不知所措李某庭忽口中有聲一若羊鳴衆始知係羊癎瘋急忙將李抬睡榻上一面情人呼李家屬不一時清醒告以前事李大漸向衆客一一道歉然喜筵遂不終而終矣聞者奠不傅爲笑談 
[逃走得快] [  不承]  
　　閘北大統路某里朱姓翁年届耳順祗有一女愛之不啻掌上珠平日放縱不　尙待雀屏之選惟女醉心自由結婚經人介紹與某學校男生史某相議久之兩情相洽竟訂　臂之盟近來踵門求婚者門限爲穿朱就其中選得某銀行協理某甲之子擇定吉期女急與情人密議乃於前星期日偕遁事爲男宅所聞即催原媒至朱處訽問朱知不可隐遂和盤托出嗣由女媒及親友等從中調和一面追訪朱女未知能否珠還合浦也 
[小説]  
[社會小說衆醉獨醒（二二○）] [  瞻廬]  
　　第三十六回　貼報單鄰舍驚心　買文憑先生染指 
　　自從柳翠娥與劉玉如締結婚約忽忽數月這跳丸般的兩輪日月忽而去忽而來不知不覺已到了五月初旬北京各學校爲着學潮問題一律提前放假玉如肄業的北京大學校早已舉行了畢業典禮劉琪兩字竟冠全軍喜信傳來邦平也暗暗快樂猶恐傳聞未確買了一份上海報紙細細檢查北京大學的畢業名單看到工科畢業項下果然第一名是劉琪第二名是華國（隨筆帶出一華國）以下的姓名也有相熟的也有不甚相熟的邦平又暗暗奇怪玉兒同那華姓孩子從小便在一起兒讀書却不料這番畢業也會考個聯名無怪他們異常莫逆十分知已（隨筆　出劉華之交誼）邦平在少年時代白白的應過幾回小試不曾博取一名半名的秀才然而他的科舉毒卻是根深蒂固牢不可拔深恨那科舉已廢貢院已毁甚麽進士翰林秀才舉人的名目都已消滅現在玉兒雖是個大學畢業生然而學校畢業的光榮終没有金榜題名的闊綽况且他畢業的專科又是甚麽工科這個工字委實不體面金石木工呌做工苦工小工也呌做工就算他在工科裏占取了頭名至多不過做一個工頭罷了（虧他想出）好好的財主人家公子便要巴圖上進也該挣札個體面的出身没的費了許多資本　了多年辛苦捐一個工頭做做想到這　覺得兒子這番畢業又似快活又似不快活正在難分難解的當兒早有許多門客聽得玉兒畢了業都紛紛到劉公館裏賀喜倒弄得邦平忙做一圑應接不暇他有甚麽疑難事件都和西席伍老夫子商議當下便步入書齋就正有道 
[自由談之自由談] [  鵑]  
　　入冬天寒婦女多御絨圍巾尤以淺色者爲多街頭巷口彌望皆是天容沈晦之下得此光怪陸離之圍巾似陡加色彩正不數五月芳時有嫣紅姹紫爲之點綴也所惜者絨爲舶來品耳 
大昌湮公司徵文揭曉（丁等） 
[大小囝的演説] [  熙民] 　　 
　　小子杜笑男是（ＢＡＢＹ）共和國人任國會議員今番第一次來中國游歷剛到上海便蒙各界人士竭誠的歡迎眞是小子極大的榮幸了小子就把（ＢＡＢＹ）國的國内情形和國民的性格！習慣！逐件説些奉告諸位罷（ＢＡＢＹ）就是小囝但是這小囝國諸位不是第一次聽得縻從前中國有位姓唐的博士曾經留學到過小人國就是了因爲唐博士是寗波人所以被他改做小人國了小囝國的兩旁有君子國大人國和其他許多小國讀過鏡花綠的諸君就很明白的所以小囝國的「小囝」和君子國的「君子」大人國的「大人物」都是十分的親近還有那女兒國的「女兒」更加親愛因爲小囝國是世界第一有名的共和國凡小國就可爲小囝國的國民小囝在二歲以上五歲以下便可當選爲議員因此上君子國有位君子替小囝國的國會起箇雅號喚做「羣嬰大會」但是小囝國的小囝性情活潑一温存笑嘻嘻的見了人便行最親愛的「接吻禮」所以偏受那「君子人」大人物「和「好女兒」的歡迎了小子到中國來是代表小囝的諸位倘是愛小的謂先和小子行個接吻禮表示親愛便了還請一吸大小囝牌　烟便知杜笑男這片演説不是虚的了 
 
 
 

Page 15

 
 
   
 
 

Page 16

 
 
常識 
常評 
[民政與軍政] [  箴]  
　　民政有民政之範圍軍政有軍政之範圍軍政之範圍小民政之範圍大 
　　何言乎軍政之範圍小也所謂軍政者除訓練軍人約束軍人以外其他皆不在軍政之範圍故曰軍政之範圍小 
　　何言乎民政之範圍大也若財政若敎育若實業若警務若交通若水利無一不在民政之範圍設或軍人有妨礙人民權利時民政官且有糾正之責故曰民政之範圍大 
　　今我國之行政積非成是民政官畏軍人如處範圍本大也而自小之軍政官以爲手握兵符即無事不可爲範圍本小也而自大之苟國民不加以注意自居於奴隸而放棄其主權則國無寗日亡可立待 
　　我國民其速自覺悟對於軍政之權限勿任稍有逾越對於民政之權責勿任稍有諉卸可也 
國民常識 
[女子權] [  五河女子]  
　　今日何日不是男女平權的時代嗎但看我國内地的女同胞所受的苦不獨無女權之可言種種黑暗眞是可憐住在大地主的袞袞諸公没有親到我　小地方親見我女界同胞身受的痛苦所以報紙上的言論也没有論到此處就我説來我國女子至少要有幾種權利呢 
　　一身權 
　　這並不是怕有强盜要行無禮乃説頑固父母處在今日還有逼他女兒纏足的呢法律不管官府也不問豈當受這無味的慘刑呢 
　　二求學權 
　　内地女子心想讀書每被頑固的父兄所阻處今之勢還拿「女子無才便是德」一句話來説豈非怪事但是村間女子想讀書比登天還難是并入學的權利也没有了愛國諸君當如何設法使我们鄉村女子皆有受敎育的機會呢 
　　三職業權 
　　女子無職業何以謀生今内地女子白書走街便被衆人所指罵若有人説女子須能賺鉽那聽見的人就當做一句壞話以爲女子賺錢不是娼妓就是女僕了致使我女界同胞想求一謀生之路也不可得勢不得不依人爲生永居地獄了有擔任拯救女子責任的願有以見敎 
　　四婚姻自主權 
　　自由婚姻各大埠早已實行了豈非文明之舉但内地還是談虎色變呢我輩女子因爲誤了婚姻自殺而死愁悶而死逃走而死受丈夫的醜疾傅染而死的不知多少年年有處處有而父母還是行之若素就我所知而言聰明俊秀的女郎嫁於鄉間帶有辮髮的村夫的也還不少試請讀報諸君設身處地的想想這等人的日子怎樣過法有志的求死無志的等死罷了今我妄投此稿鄉人見了必將要駡爲瘋魔了（乙種酬） 
經濟 
[提倡小工藝當重力行] [  寂照]  
　　時人競言振興小工藝以救今日生計界困狀於是乎一輩文人學子迎合社社心理從工業業書及日用化學等舊册子中摘譯若干種挨次投函日報以博取若干之稿酬或不必索酬而求姓字之傳播自命爲提倡小工藝或更以如何投資之無多獲利之便捷歆動人心彼生活艱難之社會中不乏熱心力行之人或則罄其所有或則典質所有競相試騐無一不歸失敗者故提倡小工藝之消息愈多呼聲愈高而小工藝之出現者愈寂寞焉即使偶有少數小工藝之産出者其成立點必别有原因彼文字鼓吹家未必即能引爲己功而無愧色也蓋文字鼓吹家抄襲所得破碎不完之舊方法輕易介紹使輕心嘗試者難得之金錢可寳之時光前途之希望赴事之興味一齊埋葬於文人學士筆塜之下提倡工業之益未見而阻礙工業發展之害則流毒無窮吾知每一紙空言之工藝説出刋後海内外熱心工藝家受其歆動吞聲飲恨而莫可告訴者踵相接也夫學理與實驗截然兩途豈門外漢及臆測家所能抉出究竟而今而後予有四種之主張貢獻於社會 
　　一深望文人學士之眞正提倡小工業者先自家實行勿輕心鼓吹 
　　一深望各報編輯主任業於此類工業專家無充分經驗之稿件略予幾分之限制 
　　一深望海内外熱心家各從自家有幾分把握之小工藝上用心用力不費錢處不厭不倦翻陳出新考究進去 
　　一深望各地方有實力之熱心家懸賞出色小工藝或圑體中設立公獎法以靳日用百物之革新徙木立信所費有限而收效宏大可以無疑苟照此推行則地方人士自能漸漸用腦力於有用之地不出十年我國小工藝必進於非常發達之哉矣（不受酬） 
日用常識 
[皮毛之類别] [  孫瑞初]  
　　時届冬令天氣漸寒皮毛一物又交需用時矣考皮毛之種類異常繁多世人購辦或感選擇之困難茲先就氈用毯用及褥用等之數種皮毛言其優劣之點俾世人知所適從至於文之工拙非所計也 
　　（一）虎皮　朝鮮産最佳我國南部産者毛短而剛非良品也 
　　（二）羆皮　出自北海道　太西比利亞等生黑褐色長毛以之爲毯類最佳上等品價值百元以上 
　　（三）熊皮　産於日本内地及印度等全體黑色一般小者品劣 
　　（四）白熊皮　白熊棲於北極者其毛白而長並有光澤故極爲珍貴一件值銀二百餘元 
　　（五）獵虎皮　獵虎産於　太附近及阿美利加之海岸等毛色黑有徽細之白班顯美麗之光澤其柔軟酷似天　絨故極貴重上等品每件售二三百元云 
　　（六）海驢皮　幼獸之皮毛其光澤不次於獵皮皮毛短而密作氈及地毯之佳品也 
　　（七）海豹皮　深黄白色之中現小黑斑紋毛短而密光澤之美麗與前者等 
　　（八）斑馬皮　斑馬産於阿非利加毛皮極厚有美麗之條紋但毛質太剛不甚適用 
　　（九）阿美利加虎皮　此皮突視之與豹皮無異因其色美歐美人多喜之 
　　（十）馴鹿皮　　太人多用以爲被褥之代用品但毛脆易斷不適於氈毯之用（乙種酬） 
衛生 
[冬令之廉價補品] [  驥才]  
　　時際冬令清補最宜若牛乳魚肝油人參蓮子之屬固補品之佳者然而中人之家力不及也爰舉補品中價賤而易得事簡而效宏者若干種臚列於後以供採擇 
　　豆漿　可向豆腐店中購買價值甚廉或浸黄豆（大豆）少許於磨上磨之亦可其成分蛋白質三·一六水分八九二五脂肪三·一○糖分三·○二其他一·四七滋養功效最大略與牛乳相當 
　　松子　剥取松仁捶之極細和入白糖或蜜攪匀食　用沸水冲之 
　　新青年應有駕鬭的精神 
　　蠶豆　一名寒豆含蛋白質及澱粉質甚多取少許浸温水中約歷二十分鐘剥去其皮入小鍋慢火煨之俟糜爛後加砂糖少許即可食 
　　稨豆子　以白色者爲佳食法效用與蠶豆相同 
　　山藥　食法效用與蠶豆相同 
　　百合　以白花百合爲佳食法效用與蠶豆相同 
　　雞卵　食法有沸水冲食煑半熟食燙熟食等數種總以半熟而不凝固者爲宜雞卵含蛋白質及脂肪質最定每一枚可抵牛乳一升滋養人身之益甚大我國出産雞卵最多故價值甚廉西人多嗜食之 
　　鹽水　取食鹽少許用沸水冲一茶杯每晨飲之可補血及腎 
道德業話 
[西方格言（七四）] [  謝介子選譯]  
　　拾君足下之石由此可悟其他「伏樓」（Ｍuller） 
　　轡與鞭所以助成良馬者也「英吉利諺」 
　　鑒人之過以正己失「意大利諺」 
　　沉醉之夕致有昏朦之晨「英吉利諺」 
　　愈富應愈愼「荷蘭諺」 
　　愚笨之購者多於售者「英吉利諺」 
　　世之良師莫困厄與空乏若「荷蘭諺」 
　　愼防不重名譽者「英吉利諺」 
　　貓他適鼠始出「法蘭西德意志西斑牙葡萄牙與丹麥諺」裁判爲　者彼不知有誰「茁律顛」（Ｄryden） 
工業常識 
[混凝土之攙和法] [  夢蝶]  
　　混凝土一名人造石爲洋灰沙石子三者混合而成能受極大之壓力與天然石不相上下且因其由細碎物質混合而成故運輸之便利式樣之任意俱非天然石所能及凡房屋橋梁等昔時皆用磗石者今無不以混凝土代之矣近年發明鋼筋混凝土中置鋼條以受引力於是其在工程界中應用之廣與木材後先嫓美矣 
　　混凝土能力之大小固視其洋灰沙石子三者之成分比例而定而攙和之法實爲重要蓋攙和不匀則各部能力不等增强固佳而弱處則不免易致危險矣 
　　攙和之法現今普通所用者約有二種一爲人工攙和法一爲機器攙和法此二種各有其用凡工程小者所需混凝土不多則用人工法便利而工省若工程浩大需多量之混凝土則人工法太遲緩用機器法迅速而價廉且調和之匀尤非人工法所能及 
　　（一）人工攙和法　將所需之洋灰沙石子聚集一處先平舗細沙於木板上後鋪洋灰於沙上將二者和之極匀乃加以適當之水使成稀薄之水泥然後加以石子惟須先浸濕以免吸收混凝土中之水分而損其能力乃用　極力調和之大約反覆四五次即足 
　　（二）機器攙和法　此法另有一種裝置藉機械之力以調和混凝土之各部分通常卽將所需之洋灰沙石子及應加之水同時加入不分先後惟欲得較佳之結果宜先乾和水泥如人工法然 
　　大概攙和之度宜使每一石子之面皆塗有水泥各物質之間絶無空隙吾人在攙和之時見混凝土外呈均匀之顔色與不露未塗水泥之石子即爲已臻此度之證此外又有一事在攙和之時必須注意者卽調和之時間不可過長因洋灰加水後經一定之時間便起凝固之作用也（乙種酬） 
家庭常識 
[音樂爲家庭的必須品] [  瑞香]  
　　賭博的風氣在上海要算盛行了婦女對於這事比起男子格外認眞一天到晚不住的义麻雀挖花把家裏的一切雜務都抛了不管子女有胡鬧的事他们只當不見不聞賭博的壞處我们早已知道無庸我再來多説爲什麽賭的人仍是怎樣多呢有的説這是賭的人没有智識的綠故但是照我所知道的還有一班在學校念書的男學生妇學生一天到晚也專心在賭博上呢 
　　婦女们大概除了一日三餐就没有事情做祇有幾個歡喜勞動的做些生活其餘的俱閒着無事閒着到底没有興味自然要想法消遣自然有許多人走到賭博的路上去了設使一個人在閒的時候敎他有好法兒消遣不要給他去嘗賭博的味道就好了 
　　現在要言歸正題了就是音樂可以敎人在閒的時候把他消遣因爲有二層道理（一）音樂使人有興味大凡一個人必有音樂性質的聽了音樂便覺着無限快樂所以有的人觸着音樂的聲音便立定了脚静聽鄉村小兒没有人去敎他他亦自會亂造歌謠小孩子哭了聽了音樂便會止哭而笑（二）音樂使人不厭從没有聽見人説我最恨音樂聽見音樂便要掩耳而逃不比吃的東西吃久便要厭棄這音樂眞是比衆不同隨便你弄了怎様久終不會到厭他的一日 
　　因爲人人歡喜音樂如有音樂在家閒時便會去弄就不會上賭博的一條路上去了所以家庭裏要除去賭博只要備一件樂器備閒時消遣的用 
　　西洋人對音樂很注重差不多每家都有一只披也拿（Ｐiano）或是伐奥林（Ｖiolin）我國人從前不知道音樂爲家庭不可缺的東西現在旣然知道自此以後我們切不可輕視他了（乙種酬） 
 
 
