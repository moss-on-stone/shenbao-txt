# 1925 - 292 - 4918916

 

Page 1

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *   
 
 

Page 2

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *   
 
 

Page 3

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *   
 
 

Page 4

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *時評 
[局外（冷）]  
　　國内爭鬥之事愈烈而自處於局外之人亦愈多據常理而論中華旣定民國主權自在人民國有戰事人人皆當顧問即人人應在局中然以歷史之關係人民主權僅有名號處於局外由來已久至若政府一國最高之行政機關國有戰事必須由其主持即退一步言南北尚未統一則於其統一之範圍内必由其號令是不特在局中並當爲主體然自近年以降政令出於多軍國務惟在調解苟兩閥相鬥亦徒袖手以觀此人民與政府對於國内戰事自處於局外者積久早成習慣也至如此次戰事起後兩方原爲戰事中人而至今尚多悠游自若仍執局外之態度者則前此所未之聞也 
[國内專電一]  
　　北京國民第三軍孫岳電府有年來紀綱不振强有力者操縱政權置政府人民於不顧致兵災疊見下文被删（二十五日下午八鐘） 
　　北京熱河奉軍有兩師開抵古北附近（二十五日下午八鐘） 
　　北京某方電當軸希望將通州吳光新所部三旅協防津浦線 
　　北京報載張作霖漾（二十三）電大駡吳佩孚好亂成性（二十五日下午八鐘） 
　　北京張作霖漾（二十三）電孫傳芳發難吳蕭響應興師動衆適當關會將開之日禍國之中實含賣國霖戎馬半生飽經憂患但期於國有利無事不可容忍本日對煥帥來人曾言但有一線和平希望無不委曲求全爲國家計亦可退避三舍奉軍在蘇以數萬之衆節節撤退不放一槍誰爲戎首事實俱在上年討吳因鑑傷亡之慘并不窮追私財放振至四百餘萬視敵如友視民如傷吳吳天性好亂歷年戰爭皆其發動此次倡言報復别有用心受金錢之役使爲他人之傀儡恐非空言所能制止耳（二十五日下午八鐘） 
　　北京有（二十五）葉恭綽赴奉 
　　北京漢電蕭耀南親陪吳凡賄選政客由蕭等判别一概不見（二十五日下午八鐘） 
　　包頭鎭電馮在包辦理大規模之平民敎育每月撥欵兩萬元專爲包頭辦理此事 
　　包頭鎭電馮派第八混成旅全旅兵現在包頭以東開挖水渠由水利局總辦吳瑞芝監工（以上二十四日下午七鐘） 
　　天津軍警機關昨會銜佈告禁正造謠對郵電檢查更嚴（二十六日下午四鐘） 
　　漢口吳擬將各軍分爲三軍第一軍長寇英傑于學忠孫建業賀國光賈萬興各旅屬之第二軍長陳嘉謨陳德麟李炳煦及第八師十八師各一部屬之第三軍長馬濟以馬部武衛軍外另撥某軍屬之　　漢口鄂軍並未入豫惟逼近武勝關連日補充軍實極忙漢口至廣水貨車停開（二十六日下午五鐘） 
　　漢口查家墩徑（二十五）午後六時半有重要軍事會議蕭親列席關於吳行止有長時討論 
　　漢口由京來漢者云沿路僅保定軍隊上車檢查餘無軍事狀態 
　　漢口浙孫迭電迎吳至寗主持攻徐軍事吳行止尚難决定 
　　漢口章太炎臨别時請吳勿以軍事行動涉及鄂政並速打通軍事路徑早告結束如豫無進展卽速赴寗與孫合作夾擊徐州吳頗首肯（二十六日下午五鐘） 
　　漢口吳蕭徑商决鄂政治蕭主持吳前諭令吳靄宸回任交涉員决定不令到差 
　　漢口蕭在軍署花園設辦公處處理機要耍 
　　漢口宜昌第八師調第十五旅聽吳指揮已向武勝關開拔該旅長劉玉春徑（二十五）到漢謁吳請示（以上二十六日下午五鐘） 
　　漢口國民二軍第四師徑（二十五）運槍三百支彈四萬粒赴鄭孫建業旅同日運槍二百六十支彈二十萬粒赴孝感 
　　漢口在鄂議員函吳佩孚論法統請建復憲討賊事業 
　　漢口吳令商會籌借二百萬元作開拔費限七日交欵現僅隔三日漢會决籌百萬寢（二十六）召商銀錢各會董會商攤欵方法（以上二十六日下午五鐘） 
　　重慶楊森乘輪東下係渝某商與楊同輪昨抵萬縣聞往漢謁吳一說在萬稍留 
　　重慶陜吳鴻恩部已由川軍改編劉湘又電陜吳退回原防（以上二十五日下午八鐘） 
　　南京聯軍前線宥（二十六）日已過蚌埠孫尚未抵蚌（二十六日下午二鐘） 
　　南京陳徐函委丁乃揚爲兩淮鹽運使又擬委金其照爲江海關監督孫錫祺爲淮安關監督徐荆山爲揚由關監督 
　　南京李錫純到寗宣言祇贊助規畫財政决不就財廳長（以上二十六日下午六鐘） 
　　九江重九日鄧如琢接段令爲安徽查辦使是日鄧在大校場新營房置酒高會 
（二十六日下午九鐘） 
[國内專電二]  
　　北京有（二十五）下午二時天安門國民關稅運動自主大會到者萬人講演畢在前門崇文門東城一帶游行口號爲收回關稅自主打倒帝國主義反對國内爭戰取消不平等條約等警察維持秩序尚整齊（二十五日下午九鐘） 
 
 

Page 5

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *[接國内專電二]  
　　北京閩省崇安縣公民漾（二十三）電閩周通令丁糧每兩每石均附借給養費二元民不堪命請速制止（二十五日下午九鐘） 
　　天津徑（二十五）英麻使晋京王揖唐來津葉恭綽由津赴奉（二十六日下午四鐘） 
　　哈爾濱東鐵解職歸化之華籍敎員已經路局次第位置 
　　哈爾濱漾（二十三）俄司機酒醉大汽車翻落車站側坑内斃二人重傷十一 
　　哈爾濱東鐵增油餅運費據某交通家言華商苟督促華理事力爭可取消以此係伊局長箇人袒烏鐵計畫 
　　哈爾濱日僑明日在本願寺開十七年伊藤博文在哈被剌追悼會並自明日起募二萬元爲伊藤於明年紀念日建大理石像（以上二十五日下午二鐘） 
　　漢口電話局長由蕭委柳世裕接事 
　　漢口旅漢國會議員推十委員鄂推胡祖舜范鴻鈞 
　　漢口省議會寢（二十六）開會于榮學動議官票價格日落請商救濟决治本清查官錢局產業妥訂保管規則治標責成官錢局提高票價咨省署照辦 
　　漢口蕭委汪巍爲兵工廠會辦 
　　漢口吳囑蕭發表孫武官礦督辦寢（二十六）午有六公團代表向吳蕭請願收回成命鄭萬瞻將關防移漢住日界决不移交（以上二十六日下午三鐘） 
　　香港洪兆麟熊略徑（二十五）由港回汕 
　　香港陳炯明佈告討蔣介石略謂共產邪說逋毒全俄後雖翻然改革今猶城市坵墟東西人士方刻心怵目深閉固拒蔣乃視爲鴻寳利人資械附庸赤俄推翻現狀力主犧牲蠱青年以毒學界利滬案以壓工團摧殘資本倡言均地禍水滔天曷其有極本總司令用是奬率三軍躬行天罰除蔣箇人不赦外凡屬袍裳無主客之分惟順逆從違之自擇 
　　香港蔣介石漾（二十三）電省我一師禡（二十二）午前三時向梅隴西方羊蹄嶺敵進攻敵潰退拂曉佔海豐城敵退陸豐 
　　香港廣州商會派代表抵港與港紳商謀恢復省港交通 
　　香港汕陳炯明軍戰報我軍右翼敬（二十四）在河源方面大敗程潛部奪械甚多敵溺死無不算刻向敵猛追 
　　香港自徐漢臣部佔新興將由古腰攻肇西江上游頗震動肇省渡已停開　　香港近三日右路蔣軍集合海豐未再進徑（二十五）早有飛機兩架由石龍運省聞已損壞 
　　香港李濟琛因江門危急昨由前敵返省赴肇慶佈防蔡鉅猷部三千人亦奉省方令開赴西江 
　　香港衛戍司令部佈告黨軍徑（二十五）克陸豐城 
　　香港王懋功一旅昨由省赴香山攻袁帶部民軍（以上二十六日下午七鐘） 
　　安慶警務處長茹養源辭職省令委程炎勳代理即日接事（二十六日下午三鐘） 
特約路透電 
[關於中國近事之外電]  
　　二十五日漢口電據確實消息豫大兵今日向東沿隴海鐵路進發吳　孚今日復發出長電討張作霖惟未詆及段執政僅請罷行關稅會議因多獲收入徒利張作霖之故 
　　二十五日漢口電聞此間中國團體允籌欵一百萬元供吳佩孚北伐費 
　　二十六日青島電現信戰事已展至魯省西南戰訊現受嚴厲之檢查當局已下令集奉兵十萬人於濟南此瞳證奉兵或將退至該處猛禦聯軍東北艦隊之砲艦七艘現泊於内港以海圻巡艦在港口守之以防揚子江艦隊所派之六人及一介紹人運動諸艦南附膠濟鐵路某職員被控以巨金運動艦隊叛變已被拘判定死刑此間拉夫甚盛被拉者共有數千人魯省全境已宣布戒嚴令 
　　二十二日廣州電關稅會議將於二十六日開會沙面英員定是日啓英橋之小門以示英人對於粤人並無惡意近今廣州之事端已使罷工人公會完全控制全城警察與政府軍均不能制止彼等之活動 
　　二十六日廣州電通沙面英橋之小門今日已啓 
　　二十六日香港電據廣州消息本月二十一日夜間有土匪襲擊花地ＣａｍｐｕｓＵｎｉｏｎ中學擄去學生四十人及華職員四人土匪先繳附近警察之軍械然後施擊 
　　二十六日東京電陸軍省宣稱吳光新將於星期三日覲見日皇定星期四日回國政界視吳久留此間或因吳視中國内戰並不危險或因北京政府欲吳安定日人對關稅會議之意念之故 
　　二十五日柏林電佛蘭費特設立一中國學會志在研究遠東之文化·美術·哲學·經濟並擬在華宣傳德國之文學 
　　二十六日倫敦電亞姆斯特丹消息國際工團聯合會由其宣傳機關發出關於中國大局之宣言内謂國際工團聯合會視中國之運動爲純粹中國之事務而在豫料其有何發展此種審愼之態度共產黨認爲惰性實則其結果之有益於中國勞工或可勝過莫斯科國際共產黨大會及國際紅黨工團大會之干涉云云 
[法國之政潮]  
　　二十五日巴黎電凱勞今日在洛爾地演說略述其理財政策大旨爲（一）反對資本稅（二）强制的鞏固短期債欵或减輕國債利息（三）對富户採漸進稅（四）對奢侈品採苛稅（五）對各種財物採特别向穏妥之稅（六）撙節政費並謂國家僅可徐徐脫出窘途若欲於數月内恢復財政則爲不可能事凱勞演說中頗露辭職之意 
　　二十六日巴黎電各報皆注重政潮其意自昨日凱勞演說後僅賴不可思議之神力阻内閣於今晨辭職赫里歐昨日演說稱内科醫之時期已過今有用外科醫之必要云 
[德國之政潮]  
　　二十五日柏林電國民黨國會議員已核准本黨閣員三人辭職之議因國民黨不滿意於洛迦諾之决議也 
　　二十五日柏林電國民黨議員一百十一人僅六十人今晚參加會議投票反對洛迦諾條約因恊約國對於改善來因地現制與撤退柯洛業軍隊兩事僅有空泛之允言而未有書面擔保也 
　　二十六日柏林電國民黨忽然决定退出内閣致使德國政局爲之擾攘衆料德總理路德博士將以次長補充辭職總長之缺而於十一月中旬國會集議時提出洛迦諾條約請國會核准如社會黨投贊成票則此約定可通過但社會黨議員或不投票亦意中事因社會黨不願國民黨逃卸接受此約之責任而以國民黨獨投票反對放棄亞爾塞斯勞蘭兩省及其他土地之說自詡於國人之前以增長國民黨之聲勢而不利於他黨也總理路德至此惟有解散國會直以洛迦諾問題訴諸國人耳大選舉在十二月以前似不及舉行故德國批准公約之期勢將延緩 
[波斯灣大風續聞]  
　　二十五日喀拉哥電昨日波斯灣之鉅災初起於大旋風繼起於地震災情之大較昨電爲甚撈取珍珠之漁船全數沉失不下二百餘艘七千人溺斃之說現已證實英軍艦喪失救生艇一艘丹木島與韓强島損失甚鉅 
[各國近事記]  
　　二十五日尼加拉圭京城電保守黨領袖前總統恰摩羅氏入城占據拉摩拉砲台未受抵抗守兵均響應警備隊與守舊黨互鬭警備隊死二人守舊黨死九人傷十三人守舊黨現扼守城之上部已設障碍物聞索拉柴諾總統已允守舊黨之要求免内閣自由黨員職以免繼續流血 
　　二十五日里加電莫斯科消息稱俄所行阿柯斯公司之倫敦總理維特柯夫斯基氏前屢由俄政府邀令返國 
未經審問即行槍斃 
　　二十五日巴黎電傳說里孚領袖阿白杜爾克林將往湯吉爾談判和約 
　　二十五日巴黎電報載貝魯特來電據稱法人已查獲共產黨機關接濟特魯斯人以抗法人之欵項若干 
　　二十五日紐約電戰時英國宣傳局長查特里斯將軍近在私人宴會中向國家美術俱樂部稱德人煑屍取油之說純屬有意揑造云此言頗使人注意查特里斯將軍今日在啓程返英之前告路透社訪員謂渠之言論爲人誤傳渠偶言及宣傳聲明英國所採宣傳必以事實爲根據之政策德入煑屍取油之說關係出於某兵之日記英國查知此日記實屬杜造故並不利用此種消息以作宣傳云 
　　二十六日紐約電東南諸州昨有風災紐約死三人他處死十六人郊外民屋多被吹去屋頂或碰碎玻璃窗港内船隻亦多損失 
[公電]  
　　北京通電一各省衙門均鑒臨時執政令臨時參政院議决烟酒進口稅條例公布之此令外交總長沈瑞麟呈駐瑞典國兼駐那威丹麥國特命全權公使戴陳霖懇請辭職戴陳霖准免本職此令派張熾章署隴秦豫海鐵路會辦此令署司法總長楊庶堪呈請將暫署四川高等審判廳廳長薛仲良署四川高等檢察廳檢察長張仲孝免去署職薛仲良張仲孝均准免去署職此令任命賈晋暫署四川高等審判廳廳長謝盛堂暫署四川高等檢察廳檢察長此令黄健元進授海軍上校此令海軍總長林建章呈請進授李聖傳爲海軍少校應照准此令臨時參政院議决關稅定率條例公布之此令京敬（二十四）印 
　　北京通電二各省衙門均鑒臨時執政令海軍總長林建章呈請任命王仁棠爲科長應照准此令僑務局呈請任命劉誠厚署科長應照准此令署司法總長楊庶堪呈請任命李士偉署奉天高等檢察廳書記官長王任爲湖北高等審判廳書記官長均照准此令全國水利局總裁袁良呈請任命沈祖偉試署技正應照准此令京有（二十五）印 
　　九江鄧如琢電各報館均鑒天禍中國匪性難馴封豕長蛇鯨吞蠶食有席卷囊括之意無悔過遷善之心暴戾恣睢未有如國賊張作霖之甚者上年兵戈慘淡城野蕭條馬擁殘旗部曲有招魂之痛月照白骨深閨多噩夢之人稍具天良應銷兇燄乃野心勃勃　執政以令藩封虎視眈眈竊蘇皖而窺贛鄂破壞和平之局上海駐兵變更國體之謀清宫有奏允稱叛逆咸指神奸不予剗除終貽臍患所幸浙閩蘇皖贛聯軍孫總司令首舉義旗贛皖聯軍方總司令共匡國難如琢秣馬食士擐甲服兵挾纊秉枹載裳桴鼓誓平元濟希光顔重膺之榮母忘夫差雪勾踐會稽之恥敢附羣公驥尾願爲贛皖前驅指日會師犂庭掃穴行看獲醜發腐拉枯各友軍相互提携實同憂樂無南北進行一致以永和平謹佈愚忱諸希鑒察贛皖聯軍總指揮鄧如琢叩敬印 
　　杜錫珪來電各報館鑒本月二十五日致吳玉帥孫總司令曁浙閩蘇皖贛鄂豫陜各省督辦省長一電文曰去歲政變雙方尚在相持而錫珪即毅然宣布下野誠以對内戰爭本無勝負可言旣不忍窮兵以塗炭生靈要惟有一退以顧全大局並冀彼方敷政恰合民心則爲善莫大與人成功何必自我乃瞬經一載或則横征暴歛專務搜括民財或則蠶食鯨吞但知擴充勢力以内地爲征服以同胞爲寇仇所謂中央者旣不能積極裁制横暴復不能消極扶植善良日謟强藩引用私系即如金佛郎一案爲全國人民所反對從前政府所不敢爲者今竟貿然爲之且表面不過祗得千餘萬元實際損失何啻十倍即其所入祗限於同派之分贓間以供强藩之軍費各省災祲頻告視若無覩海軍艦餉虧欠多月任催罔應直以假和平爲揭　而言行不符以國家爲前提而名實相反坐令刼餘黎庶宛轉於刀爼之間大好河山消磨於棋枰之裏此誠可痛哭流涕長太息者也讀吳玉帥孫總司令先後通電本不忍人之心爲不得已之舉錫珪夙共患難誼同進退敢不投袂而起以從諸公之後惟力是視然而民生凋敝國本凋敝國本動搖仍抱哀矜母喜之心絶無横逆必反之意但期假和平之面目早一日揭除則眞和平之精神早一日實現與民更始請忍痛於須臾爲國爭存達澄清之志願纓冠披髮盍興乎來揮涙陳詞伏惟公鑒杜錫珪有等語特聞杜錫珪有 
　　南京白寳山等電各報館均鑒同志各省共義興師業經公推吳上將軍爲討賊聯軍總司令到漢就職主持大計統一事權惟軍務殷繁需人贊畫寗武上將軍齊撫帥久膺軍寄坐鎭東南上年奉軍入關覬覦長江藉端侵略撫帥激於義憤首抗强頑功雖未成而大義昭於天壤兹擬公推撫帥爲討賊聯軍副司令贊襄一切玉帥與撫帥志同道合相得益彰務祈袍澤同人一致贊成以期敵愾同仇早日奠安大局不勝企盼白寳山馬玉仁陳調元鄭俊產張仁奎楊賡和李啓佑朱熙同叩敬印 
國外要聞 
[美國通信（毅吾）]  
　　美國霍布金斯大學對華會議（六） 
　　籌備委員會預擬問題之解答 
　　九月二十日爲此會議之最末日（事實派）多已束裝回家（理想派）則大多數尚留而未歸理想派之必欲通過贊成中國關稅自主與取消治外法權之要求之議案已有不可制止之勢上午九時開會華熙亥博士（Ｗａｒｎｓｈｉｕｓ）首先動議採納伊昨日之報告即贊成承認中國之關稅自主與取消治外法權之要求反對者即應聲而起兩方爭論極激烈華熙亥博士於爭論劇烈之時忽將動議收回華氏此種舉動業已兩次但華氏雖將其動議收回而其所動議之主張則已成大多數之意見有艾斯丹來君者（ＳｔａｎｌｅｙＨｉｇｈ）繼華氏而起動議組織三人委員會研究對於昨日華熙亥博士之報告以備大會之採納直言之即通過昨日華熙亥博士之報告而成爲議案此時理想派大多數堅持必須通過議案而反對者對於不欲通過議案之心已甚堅决彼等反對最力之點在（美國於必要時應單獨行動）彼等即事實派主張美國須與列强合作以免歧異辯論逾兩小時之久主席以艾君動議付表决結果通過鼓掌聲大作理想派之目的已達矣 
　　伯齊都（ＣＣＢａｔｃｈｅｌｄｅｒ）者反對關稅自主與取消治外法權最力之人也伊在大會發言謂（在上海租界内之外國工廠其待遇與工資優過中國人所開辦之工廠工人和時間不能减少至十時其困難因在上海之中國工廠工作時間每日總在十小時以上外國工廠因之不能將時間縮短若縮短則外國資本家受損失不能與中國資本家競爭中國無勞工律故中國工廠無法律之限制外國工廠則受其本國勞工律之裁制尚有挽救之希望）云云美國代表李君（ＤｅａｎＦｒｅｄｅｒｉｃＥＬｅｅ）發言辯駁伯齊都氏之錯誤謂（余對於伯齊都君之言未敢妄表贊同數年前余曾奉命往中國調查中國實業情形余遍遊中國十四行省就勞工情形方面論之則以上海租界内之外國工廠爲最劣有英國紗廠經理某告余曰該廠工作時間不能縮短至十小時因中國女工作工效率不及英國女工遠甚以一英國女工每日作工八時其成績較三個中國女工每日作工十二時爲優若再將工作時間縮短（由每日十二小時至十小時）則勢必虧本至中國工廠情形余敢舉聶雲臺君所辦之紗廠爲證聶君工廠工作時間每日十小時就此可見中國工廠之優於外國工廠也）李君復舉香港玻璃公司之事爲證赫烈斯女士（ＭｉｓｓＨａｒｒｉｓｏｎ）上海女青年會幹事與比都遜（ＲｉｃｈａｒｄＣ·ＰａｔｔｅｒｓｏｎＪｒ·）孔雀電影公司副理事先後發言反對伯齊都氏赫女士并詆列强經濟侵略之非 
　　下午二時開會即此次次會議之最後一次會也籌備會議委員會預擬問題數個筆之於書請郭秉文君登臺答覆（一）問此次關稅自主與取消治外法權運動是否僅限於學生界及智識界郭答此次運動爲全國國民之運動士農工商以及軍界均一致主張關稅自主與取消治外法權（二）問中國農夫與苦力之加入此次運動者究有多少郭答中國農民之僻處内地者多不預聞此次運動但在各通商埠口之苦力則對於此次運動極力贊助（三）問假使列强不承認中國之兩大要求將來有暴動事情發現否美國在華之敎會學校及醫院亦受影響否郭答此次運動專對與五卅慘案有直接之關係與責任者美國對於中國素友善中國人民斷不仇視之此次中國各界領袖特别注意使美國不轉入於漩渦之中（四）問假使中國此次交涉失敗將來結果如何郭答如中國交涉失敗其結果如何余不敢預言余度暴動之亜諒不發現美國在華之敎會事業如學校等想能繼續進行無阻但各界領袖恐將注意於排貨及不合作主義以爲報復答畢郭氏復代表中國代表團感謝美國赴會代表對華之熱忱及承各辦事人寵召之盛意繼有美國代表數人起述伊等對於此次次會議之感想及其將來對於美國對華輿論之責任語畢克蘭氏（ＣｈａａｒｌｅｓＣｒａｎｅ）起立發言謂（美國以富强稱而立國未久中國立國巳四千餘年而患貧是則中國之所有者（壽）我則無之我之所有者（富）中國則無之中美兩國相反善以有易無朋友之道也故余曰祝中國發達祝美國萬歲一克蘭氏語至此全體起立掌聲大作霍布金斯會議遂以告終 
國内要聞 
[東南劇變中之北京觀察（二）]  
　　政府中人認爲單純反奉奉方應付將視國　　民軍態度而定奉張已派代表與馮折衝　　同時爲大戰之準備 
　　自津浦路中斷後京津郵件由海道來滬到達之期輒需五六日昨日本報所得北京通信尚是十八九口所發雖已明日黄花然於政府方面應付之策略及馮張間接洽之程度奉方作戰之計劃頗可窺見一二兹爲彚錄如次以餉讀者 
　　北京通信一蘇浙間之問題突然發生固數月來之醖釀早在人人意料之中然孫氏之銑日通電專對奉而面不對段段側諸人前此惴惴於中央地位之搖動故如唐紹儀孫傳芳等對關稅會議之電皆秘不發表而今則楊鄭撤滬上軍隊之删電孫氏攻擊奉張之銑電一並公布表示事不干己而孫猶承認執政也於是上星期六之閣議即據上述兩電下一命令一面再派曾毓雋赴奉又囑莫德惠電張勸以孫之詆諆不必計較而請其堅守和平之本旨以化小事爲無事一面又電陸宗輿就近勸孫告以奉軍已撤囑仍守滬不駐兵之言撤回原防今日並聞已電在日之吳光新從速返國與孫商榷維持春間直奉之約夫浙之動作决非貿然必與長江上游有所默契此人人所知者而政府如此自以爲曲突徙薪則效果如何當可想見顧旁觀雖多齒冷而段派諸要人如二姚輩則仍表樂觀以爲局部問題不難消弭旣未貽政府一矢又以姚吳赴豫一行並約到馬驤來京河南當可緩和不至牽動大局其然豈其然乎則所欲問諸段派諸人者也 
奉方對此實經過一次會議已知戰事之不可避免以愚所探知則對於江蘇確有摷棄之决心其一以由京奉至滬寗路線太長處處可慮兵力不敷分布其二以蘇境之陳鄭白馬等師對奉將無好感楊宇霆在蘇恐陷重圍之中故决計縮短戰線集中徐州或兼保蚌埠爲一定不移之計邢師之節節退却即係本此計畫而行者顧奉方之軍事計劃旣爲集中徐州則北方必主用兵形勢自早確定故江蘇之碭山一帶直隸之大名一帶已逐漸加增軍旅聞奉議此次變化以爲主動者固長江之直系而國民軍實已加入奉直接觸之地點少而鎭威國民接觸之地點多頗主從近處下手顧先攻張家口抑先攻河南議者尚分兩派主前說者以三軍中馮爲首領必先擒王主後說者以爲馳驅中原可以漸及長江且河南軍隊複雜深合攻瑕之說最近張作霖入關之說雖政府否認而接近奉方者尚謂一星期後可來如果屬實則前說近似而北京原爲馮軍範圍將不免風鶴之警矣此數日來聞直隸境内已從事徵調則奉方之軍事行動又可概知也 
　　馬驤應姚震之招來京數日與政府諸人相委蛇所說之話當然好聽能助段派之樂觀即馮側諸人亦無其他表示然北京近三日來街市間大車絶跡苟向南苑觀察則大車麕集運輸之準備皭然可見馮氏雖遠赴包頭而欲歸即歸决非超然事外河南方面據歸客所述軍事之準備亦甚積極並已一切備具相傳約期在滿城風雨時候而浙以其他環境實先期而動則鄂豫之不能無事可以推知不過豫方先動抑奉方先發則非待事實不能能證明耳故逆料雙方大戰必在隴海津浦之交而今之北京則表面所見者尚是和平空氣如段派之分頭奔走如張馮兩方使命之往來及豫方代表聲言無事聞者咸認爲破裂前之幻象至於前年選曹之議員北京已不多見大概皆在漢皐惟彼等有何表示尚未之聞說者謂彼等即發通電而交部已密令沿途扣留難入國人之目矣 
　　外交方面對於滬局上星期中使團曾集議一次由荷使見外沈詢問據政府所傳則警告之語甚爲嚴重對於反奉方面頗以共產派之運動目之而要求政府以制止且傳十七日命令亦因外交上之要求此其爲說至爲奇特然行將開會之關稅會議政府仍積極進行不肯延展然事實如何亦决不能以政府宣傳之說爲準一般人逆料即使開幕亦未必有所結果殆亦如中俄會議之行開會式而止暫時無從進行蓋如軍事發生即外人亦不免觀望也（十月十八日驚鼙） 
　　北京通信二孫傳芳銑電到京後政府當局以其語語對奉漫駡旣未牽及政局根本認此爲孫自留餘地决即一面派人赴包頭請馮玉祥出任調人一面派人赴奉請奉張和平到底於孫電勿予反響轉致範圍擴大唯以愚所聞奉方以江浙問題决非局部關係在蘇奉軍旣節節退讓而孫尚步步進逼因是對於軍事上　巳開始準備其軍隊之出動亦分五路巳電令郭松齡自日本趕回任爲前敵總指揮即以郭氏兼統第一路其餘四路由姜登選張宗昌李景林韓麟春各率一路預定入關軍隊自十萬至二十萬張氏本人暫不入關張學良則將於日内入駐天津調度一切楊宇霆仍以總參議名義在徐州擘畫軍事並已由奉派遣工程司赴徐安設無線電臺使與東三省等處無線電通軍事消息張宗昌近在魯召集軍事會議後亦已派人赴奉於軍事上有所建議惟以各方和平運動不欲遽行破裂並以國民軍旣表示維持和平馮玉祥又爲國民軍首領在江浙問題前兩軍要人在京已有聯絡此際尤有企圖携手之必要故奉張昨特派入携帶大批禮物來京除外傳綢緞四十疋外尚有珍品數色曁奉張親筆函一件派郭宗熙爲代表前往報聘緣張馮間向來信使往還馮代表不久始由奉回張故以報聘名義出之據愚所聞張函大意如次（往者余與將軍同心戮力討伐曹吳信誓旦旦藏諸盟府以上帝之靈將軍之力克奏厥功豈惟不侫是惠國家實利賴之祗以急圖罷兵餘孼猶在爲功不卒實將軍與不侫之遺恨也今者孫氏發難意在爲曹子胥逃吳志存報楚非獨不侫之憂亦將軍之辱也將軍若願始終其事不侫將隨將軍之後同心定亂惟力是視若將軍無意過問則不佞亦惟有引率所部退出關外隠居長白之山不復再問關内事矣敢布腹心惟將軍圖之）奉張此函蓋用反激法以探馮之意旨俟其表示如何再定應付之策其所以派郭宗熙前往者則以郭氏雖爲奉系人物而於馮氏亦甚接近去歲張馮聯絡攻直亦由郭氏負奔走之勞故仍以郭氏任此役另由直李派楊雲峯與郭同行惟馮玉祥尚遠在包頭對於時局尤抱冷靜態度且馮張間過去之感情如何世人尚未健忘則郭此行結果亦可想象而得耳（十月十八日三原） 
　　北京通信三東南戰端旣開張馮間之形勢如何遂爲大局能否安定之關鍵奉方認定此點故對於國民軍方面取極端讓步主義以要求馮岳合作除張作霖及李景林張宗昌姜登選楊宇霆等皆與岳維峻有局部的接洽外張作霖并派其駐京辦公處長郭瀛洲（宗熙）赴張家口謁馮爲懇切之協商郭氏此去携有禮物多種并張氏親筆信函一件據某方所傳郭尚賚有極厚之條件期得馮之協調其條件之内容約有數點（一）熱河都統闞朝璽調之南下繼任一席由馮方保人（二）山西省長一席原擬與薛篤弼因張不同意作罷今贊同調薛長晋另由馮調他人長甘（三）京兆尹原爲馮方所有徒以段側欲與本派人物遂不能解决兹當代保馮方人物繼任京兆兆全區以後全歸馮軍駐防所有北苑通州廊房奉軍一律撤退馮得以上三處之統治權則與大西北主義利益殊非淺鮮至於奉方所要求於馮者初不甚奢（一）馮須正式通電表示與段張合作（二）岳維峻須拒絶吳派在豫活動於必要時得用兵力制止之（三）馮對奉天軍事行動絶對與以便利必要時馮並調軍南下質言之張望馮勿乘隙以搗其後耳 
　　此項條件據政府中人及奉方之觀察馮氏必肯接受今日上午段在吉兆胡同私宅開秘密會議對於東南時局亦决定依賴馮氏俾得縮小範圍以免牽動全局當即由段親致馮氏一電約其調停電中并有去歲改造政局執事實爲首義之人今國民會議關稅會議均可望成立一旦因政局敗壞則執事去年班師戡亂之功均爲抛棄當不忍坐視等語此電去後無論如何馮必覆段一電馮方態度如何當可知矣（十月十九日） 
[戰雲密布中之直省形勢（舜年）]  
　張學良郭松齡有入關說李景林積極準備軍事 
　　天津通信浙孫閩周聯銜銑電傳到北京後段合肥即有和平令發表希望浙軍退回原防僑庽京津兩地蘇人亦起作弭兵運動曾毓雋二次奉命赴奉接洽前晨返京昨又專車往奉冀挽刦運於萬一確聞奉張對於浙孫决取退讓辦法此固爲縮短戰線團結實力之一種策略引次放棄南京亦爲預定步驟將來酣戰地點當在徐州直隸有無戰事當視豫鄂兩省及西北方面有無變化而定刻下魯張（宗昌）所部已開始向豫魯邊境運動姜登選所部剿匪軍隊駐紥徐州及豐沛蕭碭四縣者有兩萬餘人東北陸軍津榆總司令張學良一三聯軍總司令郭松齡三五日内即將入關有所籌畫直督李景林日來亦積極籌備前晚派副官馬長發乘夜十二點特别快車赴奉向張作霖請示軍機並請領新編第十九師槍械子彈服裝等軍需品昨又派參謀楊雲峯赴豫與岳維峻接洽軍事聞李意擬勸岳氏保境安民擁護政府勿捲入戰潮岳能否贊成尚屬疑問關於軍隊方面日來漸向冀州石家莊新鄉磁縣（豫直接壤地）一帶集中兵力豫軍亦向該方面運動此殆係雙方各爲萬一之準備尚非對抗之時機也李又在保定設立軍事運輸司令部此種名稱或亦爲兵站司令部之嚆矢李所部奉籍軍官佐及督署奉籍職員昨日均將眷屬送回奉天人民見此情形大起恐慌加以滬漢銀根奇緊各大商號均紛紛拍電要求暫緩發貨來津河北一帶居民多往各租界預定房屋作爲避難之準備又有邊業銀行自去秋奉軍入關後即改歸張作霖營業發行大洋票及毛錢票（大洋零角）平時頗有信用昨日係禮拜日銀行照例休息忽有人造謠謂邊業鈔票不能兌現以致午後二時至五時每元僅作九折使用五時以後跌至八折八時以後各錢店並七折亦不要矣幸該行實力尚厚今日仍照常營業人心稍定又查本埠保安警察共有二十六隊係前任警察廳長楊以德所成立隨楊多年感情甚洽當楊氏去職時即有隨與俱去之醖釀嗣經李督將各隊三八式步槍收去未隔旬日又發給套筒毛瑟前昨兩日忽又將套筒毛瑟收去僅有第一第二隊之槍未收據聞將改編保衛隊一說將補充 
 
 

Page 6

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *各團營之缺額二說未知孰是然而謠言益以繁　矣　　 
十月十九日） 
[魯軍紛紛集中徐州]  
　　韓麟春赴徐州膠濟路將停車 
　　濟南通信張宗昌十八日召集軍事會議結果决定將大部軍隊集中徐州以固山東之藩屏自十九日起下令動員其計劃將出發軍隊分爲四軍（或五軍）每軍各置一軍長第一軍長爲第一軍二十八旅旅長程國瑞所部定二十二二十三兩日向徐州開拔第四軍長爲第一軍第三旅旅長褚玉璞於十八日夜十二點始由濟寗來濟十九日晚八點即領得大批子彈怱怱回濟寗軍情緊急於此可見但褚部軍隊向駐防曹州魯豫交界地方形勢重要不能調動其他各軍軍長將屬之第一軍衛隊旅旅長方永昌二十九旅旅長許琨先遣第二梯隊民事令方振武等三十二旅旅長畢庶澄雖爲張宗昌之健將然以青島海軍事不克分身日前河南趙倜之弟趙傑來東謁張宗昌接洽豫軍旅長姚寳昌部投降事張宗昌當即應允現已將姚軍改編爲先遣第四梯隊駐紥徐州將來即由趙傑率之爲先鋒隊駐泰安之先遣第一梯隊俄軍聶嘉佛部亦將調往徐州以前駐徐者有第一軍先遣第三梯隊姚霽所部及補充旅長滕殿英部駐江蘇之第一軍三十一旅朱棟臣部綜計將來魯軍之可開抵徐州者有第一軍二十八·二十九·三十一·衛隊旅·補充旅先遣第一二三四梯隊五旅四梯隊之衆爲數約在六萬人左右第五師駐青島之二十旅與四十七旅之駐膠東一帶者奉命來濟聽候校閱二十旅十九團已於十九日午搭膠濟車到省校閱後是否仍回青島尚不可知兵站司令將仍屬之督署軍務課長祝占俊已在津浦站設糧秣運輸辦公處并令購餅乾七十萬磅督署於十九日又開軍事會議營長以上軍官皆列席討論爲何尚未探悉津浦路因預備車輛運兵故十三十四兩次客車十九日起停開浦口客票亦已停賣只賣至蚌埠（十月十九日） 
　　濟南續信東北軍第三軍長韓麟春於二十二日早六點帶衛隊一連專車過濟赴徐州行色怱怱在濟并未下車前方軍情之緊急即此可見督署參謀長王翰鳴日前代表張宗昌赴奉列席軍事會議今早（二十二）亦專車歸來今日南下赴徐之軍隊爲第一軍二十九旅六十三團第一營砲六團第三營第五師駐青島及膠東一帶之第十旅全部今昨兩日已悉數開拔來濟十九團今日已開往徐州二十團由該旅長前青島戒嚴司令王翰章帶領亦預備開往徐州四十七旅駐膠濟沿路之九十三團兵士已開拔來濟準備赴徐第一軍二十八旅兵士亦已來濟集合聽候出發津浦路尋常快車天津徐州間雖猶開行而誤點常至四十小時膠濟之車由青島及其他各站開來濟南者即行扣下故貨車及混合車已完全停駛客車一二日内亦有停開消息但據日領館人所談青島全埠每月需煤三千噸因貨車停開目前已有絶煤之虞將聯合各國領事對膠濟路之交通梗滯提出抗議督署以戰事發生省垣治安極關重要今日委第一軍軍法官王書春爲軍警督察處處長組織督察隊一百二十人分班梭巡維持市面秩序警察廳今日貼出布告各銀行錢號紙幣一律通用擠兌風潮巳漸平息商埠商會於今日召集銀行號開會討論維持市面金融辦法當議决辦法六條呈請省署執行（一）津濟交通每日至少開通車一次市面金融自不至陷於死地（二）紙幣通用由商會通知各商號并發傳單說明兩商會開會報告維持金融情形分别傳知各行（三）銀號錢行票照舊行使並開行市（四）不在商會之銀錢號暫不研究（五）定期放欵到期轉期（六）如有一家週轉不動同行互相維持（十月二十二日） 
[吳佩孚到漢與鄂局]  
　　吳有準備赴寗說鄂政界將有變動 
　　吳佩孚到漢後雖樹聯軍討奉旗幟但討奉軍事之布置尚屬千頭萬緒進行亦頗不易查家墩司令部二十一二兩日均開軍事會議對於出兵方略至今尚難决定而吳氏本人究將赴蘇抑將赴豫亦苦無所抉擇聞孫傳芳迭電迎吳至寗主持軍事冀一舉而掃除江北之奉軍蔣百里又極力主張吳似已爲所動有準備赴寗之說惟啓行前擬在漢召集聯軍事大會議已分電聯軍各省速派代表來漢與議並電邀唐少川氏來漢　一　 
商聯軍方面之政治規畫章太炎氏亦電唐促駕唐已電覆不日成行但目前所最關重要者則爲豫岳之是否贊助聯軍吳到漢後岳並無一字歡迎此間雖數電促其表示態度迄今亦未得覆吳對軍事計畫據其左右傳出消息一爲蘇浙軍渡浦口沿津浦綫北進一爲鄂軍出鄭州與豫軍會合由隴海會師徐州俟攻破奉方徐州之主力軍再分路規取直魯果照此計畫若豫岳態度不明則大足爲聯軍作戰計畫之障碍故吳對豫事甚爲焦急昨特命李濟臣偕同陳文釗馳往開封向岳疏通又囑鄂蕭召集武漢兩商會領袖至查家墩司令部面商籌措軍費聞已决定由漢商會息借七十萬元武商會息借三十萬元刻正與銀錢兩公會接洽俟籌齊後擬先率隊至寗以觀豫岳動靜鄂軍將領雖然一致擁吳出山究有若干軍隊願隨吳向奉作戰則爲人人所最注目之問題以最近所聞吳急欲恢復其第三師以作基本軍隊除在岳同來衛隊約有千餘人外又將去年撥交二十五師收編之兩營調回行轅並電召董政國來漢會同張方言張福來等着手招募編制事宜董已於昨日自津出發隨帶舊日軍官多人此外陳嘉謨所部二十五師共有四個混成旅兵額現已着手增編第十七與第二十一兩混成旅即以陳德　升任第十七混成旅旅長（此即張聯陞舊日名義）遞遺四十九旅旅長缺則由現任騎兵團團長兼任武漢軍警督察處長李炳煦升任至第二十一混成旅旅長（此即王都慶舊日名義）以余蔭森升任遞遺五十旅旅長缺則由現任砲兵團團長兼任武昌警備司令陸　升充聞寇英傑所部湖北暫編第一師亦擬仿此辦法將買國光旅擴充爲混成旅即以賀升混成旅長據傳新編之各混成旅均將隨吳開赴前綫其他如孫建業宋大霈于學忠各旅亦有奉命準備消息此或即吳側所傳鄂省可抽調八個混成旅隨吳作戰說之所由來也 
　　漢口領事團以吳此次出山頗可令人注意特於昨日偕至查家墩司令部訪吳藉詢其對於時局意見吳親出接待由吳靄宸李心靈分任繙譯入座後某領即述來意吳當備述此次出山用兵原因希望在軍事尚未解决及無合法國會以前切勿開關稅會議即令開會聯軍及國民亦必不能承認最後將其所擬分致各國政府及北京使團反對關稅會議兩通電請其代爲轉致領團接受而退 
　　查家墩所設之討賊聯軍總司令部組織尚未完竣除前已發表八處處長外昨又續委劉紹曾爲軍需處處長李炳煦爲軍需總監章炳麟爲總參贊張伯烈爲政務參贊蔣方震爲軍務參贊至其總司令部内辦事情形異常紛亂而其部下則圖謀恢復舊日地盤之心至爲迫切如前任漢口電政監督葉桂森爲欲捲土重來致鬧一場笑話以葉並未奉令前晚忽帶多人到電局接事謝立生以未奉令先時由旁門走出立時渡江向蕭請示蕭以電局即應換人亦當由彼委任絶對否認令謝回局照常任事因之一局而有兩監督事幾弄僵昨晨杜錫鈞特往請示於吳吳並不知其事立將葉召回至晚謝忽奉令撤差而以吳之同鄉前任漢口電話局長姚啓賢接任據聞京中有電致川省某要人令速出兵牽制鄂省後方電由漢局轉遞謝未扣留不知如何爲吳左右所聞密以告吳吳大怒立命蕭免謝職蕭與謝同鄉亦莫可如何其他如劉紹曾之財政廳長吳靄宸之江漢關監督兼交涉員熊祥生之烟酒局長范雋丞之官礦督辦均在擬議中惟尚未得蕭同意一時頗不易實現也（十月二十三日） 
[姜登選北去後之皖局]  
　　王普表示與倪家將一致擁馬 
　　蕪湖快信自浙孫興兵反奉後皖浙接壞對於浙方軍事動作當然有特别之關係在浙孫動兵初步此間即喧傳廣德失守皖邊發生若何問題一般人頗爲惶恐迨浙孫通電發表態度已明始知此次浙方發動專爲對奉此間皖南鎭守使王普在先亦無若何表示除令所部三旅二團一營移駐宣城以資防堵外其所昭示於衆者不外保境安民而已不意皖軍將領倪朝榮等已有公電表示歡迎馬聯甲回皖主持一切並逼令皖督姜登選自動下野刻姜已離蚌而去而王普因此遂亦發出通電表示與倪等一致一面令縣知事汪開棟告知各界以釋疑慮總商會會長湯善福等即往鎭署謁見王普面詢一切王答（總以地方爲重保境安民爲目的任何方面决不爲人利用）云云湯會長等遂興辭而出至此間自宣佈加緊戒嚴後對於郵電兩局已由鎭署派員檢查而當地報紙關於軍事消息均愼重紀載近據蚌埠來蕪者云蚌埠秩序暫由皖軍第二旅長馬祥斌維持但聞孫傳芳將抵蚌埠擬集重兵於宿縣一帶俾與駐紥淮海一帶之蘇軍及由隴海路東下之吳軍會合攻徐並聞孫氏已委馬聯甲爲皖軍總司令又委皖軍五個混成旅長爲司令官惟馬氏現尚未來蕪前皖北鎭守使史俊玉有任皖軍第一路司令之說而前次被姜登選扣留之皖軍憲兵司令程文沅亦已恢復自由刻聞王鎭使以該鎭與皖境接壤深恐奉軍竄入皖境已電調駐省三旅一團蔣李步兵兩營分乘民船由利濟差輪拖帶於二十四日過蕪下駛開赴當塗和縣烏江等處防堵二十三日下午有奉軍第八師丁喜春部潰兵七名由烏江乘民船來蕪在弋磯山登岸當被鎭署稽查王桂榮探悉即將該潰兵押至警察三署一面報告鎭署由鎭署飭令警廳派警押送出境以免逗留滋事（十月二十四） 
[時局劇變中之蚌訊]  
　　姜登選繼楊邢離蚌皖將領將來蚌辦善後 
　　蚌埠通信時局突生劇變蘇督楊宇霆已於前夜（十九）十二時率帶衛隊一營乘車來蚌天尚未明車站得信報告督署即傳知本署副官參謀等前往歡迎天明五時下車隨進督署與姜督見面密議應付計畫至一鐘二十分揚仍乘原車北上行後外傳楊擬調軍隊八列車暫行駐蚌因之人心驚惶紛紛遷避各店舖亦將貴重物品收拾藏匿幸至晚僅由徐開到砲隊一營騎兵三百名停駐車站將大砲移架洋橋上砲口向東意似在防衛南來軍隊者而人民驚相走告　若大戰即在目前皖軍第二旅長馬祥斌於淮河鐵橋兩端派兵一排駐守兼淮河北十里許徐崗子地方鐵路被人掘毁東北軍以退無歸路未免可危遂由姜督召開軍事會議决定來蚌之馬砲隊仍開回徐遂飭車站派工將徐崗子一段鐵路修好該砲隊仍將洋橋上大砲落下於昨日下午三時開行北上至第二十師師長邢士廉全部此次隨楊來蚌詎行至小卞莊已有蘇第四師陳調元部伏在該處截擊邢聞之隨着兵士服裝雜處衆兵中將花空車一輛掛在車後用兩機車一拖一送冒險闖過截者認爲邢坐花車均向射擊將花車玻璃擊破數處邢幸無恙僅擊斃兵士季某一名傷三人邢至蚌站遂重賞可機人車停蚌站一日倣至昨下午三時開行北上赴徐在邢車甫過小卞莊後該處鐵路即被掘壞其有未及北上者聞已被包圍繳械矣楊邢旣如是過去皖督姜登選目覩狀况當然不能安處連日督署中非常戒備每晚電燈來火時即嚴密布崗並聞署内架有機關槍以防意外九鐘以後大馬路斷絶人行昨日開會議後每旅隨發餉八千元並將署内職員自接任迄今二十天薪餉完全關發車站並扣有花車一列（約八輛）據人傳說姜氏亦將離蚌北上决於今早八鐘登程惟姜行後蚌埠地面治安必需有人負責現聞第一旅長倪朝榮第五旅長華䥧章均已由防率隊回蚌日内即到俟皖軍集蚌姜督啓行再看如何善後　　（十月二十一日） 
[津浦路南段戰事續紀]  
　　浙軍大隊過烏　滁 
　　烏衣特訊二十日早七時雙方停戰街市已不聞砲聲人心稍定記者即赴前線調查蘇軍尚憑險守望態度雍容詳詢以戰時情形據第一防綫二營八連蘇排長答稱（敵方人數雖較我軍多至四五倍磜鬦不諳戰術初時仗人多勢大猛烈進攻我方所發槍彈十九命中在天未昏黑時敵用迫擊砲得利我方祇有機關槍步槍抵禦雖彈不虚發究不敵砲彈爆炸之烈我方受創官兵多屬砲傷傷十僅一二迨夜半天色昏黑雙方陣線距離益近剌刀相接者數次敵方迫擊砲聲又繼續而起砲彈多不能命中衝鋒襲擊數次我軍用機槍横掃彈出如驟雨敵不得逞我軍嚴守陣綫相持許久乃詐稱皖軍第一旅全軍開到助戰敵勢立見渙散我軍乘機進擊敵全潰去事後據降卒供稱是役陣亡敵旅長劉某團長張鳴謙中下級官長多名目兵無數此次戰爭我軍危險特甚假使不得敵彈兩車不能支持如此之久敗衂立見吾輩軍人生命固不能免地方糜爛亦不堪設想矣云云 
　　東北軍殘兵多旁竄全椒方面而去傷殘俘虜數百俱運回寗垣戰地屍骸由紅十字隊掩埋當日了事蘇軍受傷官兵亦運寗療治此役蘇軍計得現金數十萬箱籠雜物無算官兵咸鼓舞歡欣至夕　部忽下開拔令全軍眷屬悉數回寗一時拉夫聲起秩序大亂搬運一夜未了三營先開二營曁團部因車輛缺乏二十一日下午三時始開向南去浦口先後開來浙軍兵車四列約百餘輛人數在一師以上到站未停向北駛去聞全駐滁州夜半又到兵車兩列係浙軍第二師步兵三旅下車駐搭以待後命旅長張某旅部設蘇軍團部餘住浦信工程局聞人數在五千以上 
[徐州要訊]  
　　駐紥南關雲龍山之第三十九團第二三兩營開往黄口（徐西九十里）守備隊第六連由黄口開回徐州第六師第二旅第一團第一二兩營由浦口專車到徐駐東關車站備補梯團預備開往徐東第一軍俄兵將有一千餘名來徐但迄今尚未開到 
　　楊督辦宇霆今午專車來徐此間各官均至站迎迓旋即乘轎入城在軍部（即前姜登選之總司令部）會餐並開會議詳情未易探悉午後七時許原車北上所帶衛兵不滿一營 
　　張宗昌昨（十八日）有電令委任徐籍退職軍官張其瑞爲第一軍第五梯隊司令着就豐沛（徐西縣名）編制兩團每團三營每營四連每連百六十二名外加騎兵一連 
　　孫企和司令將委柏逢春爲砲兵隊長不日發表 
　　滬報仍未到（十九日） 
[蘇浙破裂後之閩軍訊（禹衡）]  
　　福州通訊自本月十六日蘇浙接仗消息傳來各界頗爲憂慮特連日周之布告及報載滬電浙軍節節勝利人心因稍安輯兹就軍界傳出消息與時局有關係者略紀如下（一）吳佩孚代表遲雲鵬已於二十一日搭寗興商船行初聞將赴浙旋接吳氏電已抵武昌促遲赴鄂（二）閩厦海軍警備司令陳季良日前秘密來滬與楊樹莊有所接洽近傳將歸亦與時局有關至閩系海軍尚未表示如何態度大抵與浙方當較接近其結果或仍出其隨風轉舵之故智亦未可知（三）省軍對於尤盧近有有條件招撫說蓋此時隨浙對奉不能兼及故也然條件即成一方面亦仍須監視現張慶昶旅已續赴浙邊蘇埏旅亦待命出發而延平附近防務則以董司令擔任（四）駐莆馬克常團亦抽調爲後備馬本人已上省數日第三師長李鳳翔代王獻臣後未晤周近亦欲乘機到省有所活動現聞抵厦來電數日可到總之周雖有討伐軍第三路司令名義目下因前方順利故閩垣仍甚安謐至周本人聞已準備完楚於必要時即當躬自首途也 
[南京快信]  
　　江蘇政局現時全省區域分有五部省城自陳調元佈告爲統一事權暫就蘇軍總司令職將省中各機關帶有奉方色彩者一律更委此爲南京第一部淮揚各屬爲馬玉仁之範圍省中委出之兩淮鹽運使丁乃揚已爲馬擋駕現由齊爕元出作調人此爲淮揚第二部海屬四縣及與海接壤之徐屬三縣由白寳山維持現狀此爲海徐第三部自松江至鎭江則已由孫傳芳整理就緒此爲松常太蘇常鎭之第四部自浦口至徐州則劃作軍事區域此爲徐浦第五部故今日所謂江蘇省長財政廳長者繼任人選殊可不必急急即使繼任有人亦斷難統一此五部分之政權也 
　　齊爕元赴漢舊部軍官在寗未有位置者紛紛隨行 
　　省議會議長徐果人受陳調元委任爲機要秘書 
　　江蘇清理財政委員會展限兩個月期滿已完全結束關於國省庫歷年收支曁公債借欵官欠民欠實虧各事項已編製統計表印就公布 
　　此間地方團體向蘇軍司令部控告榮昌米行謂該行於鄭謙長蘇時包攬私運出省破壞米禁致新穀登塲後米價愈漲貧民生活日艱請嚴加查辦該行昨已被封 
　　江蘇憲兵司令部以浦口軍隊雲集加派部隊駐浦稽查並設立兵站 
　　江蘇警備將校敎育團原隸於全省警備總司令部自該部取消後頗有停頓之象現聯軍第五軍司令部調用該團學員數十人以備補充官佐 
[常州快信]  
　　駐常警備隊第一團團長爲周冠雄所部四營第一營駐武進城内第二營分駐四鄉三四兩營分駐蘇丹宜溧各縣周團長近奉陳帮辦命令將警備隊一律改編陸軍周團長遂於二十五日下午召集各公團會議辦法以定行止到縣知事翁志吾商會長惲禹九市總董錢琳叔四鄉公所白鶴鳴農商長章子安敎育局長劉荀八僉以本邑地當水陸衝要賴警備隊之駐護得以安寗如果調省編入陸軍勢必匪類蠢動有碍治安議决由各公團領袖聯名電請陳帮辦暫緩改編陸軍以靖地方 
　　聯軍總司令部特派憲兵排長譚俊基駐常維持秩序譚排長先在洋橋堍設立辦公處二十五日又在車站頭二等客廳内組設第一分駐所 
　　從鎭鄉運村鎭官塘河内發現死兵浮屍縣委馮光鼎前往勘驗計訃有二名一名劉天福係浙軍第二師輜重營第四連一排正兵一名王恩民係同連正兵身上檢出子彈二百粒驗明委係生前落河斃命即命地甲備官收殮 
　　聯軍初抵常時拿獲俄人二名疑係敵方間牒送交縣署看管昨聞僑居滬上之俄救濟會副會長儀萬福訪悉被捕俄人一名尤薩高夫一名高步洛夫函請交涉公署令縣釋放縣署已請示聯軍總司令以便遵行 
　　連日松江硤石被拉夫役落難過常者甚衆均由紅卍字會收容救濟資遣回籍該會並每日派員在車站守候南京車到常如有夫役一律留養並聞此項夫役共有二千餘名 
[江陰近訊]  
　　駐防黄山砲台浙軍第一師陳儀部自十九日佔領要塞後因前方力圖急進并未酌留軍隊防守江陰現因澄路要塞關係重要聯軍總司令特電派陸軍第二十四混成旅張峻峯所部第二團第三營由鎭江乘商輪來澄駐防黄山砲台二十五日上午三時抵蕭山灣停泊至八時許縣署據北外第一分所報告立派警佐高懋賢出城接洽該營營長侯占元（字仲山奉天人）說明來澄究竟并稱無庸拉夫以免擾亂秩序十二時全隊登岸駐紥大灣營房下午二時許侯營長進城拜會王知事即返營部署一切聞該營隨帶軍食僅敷三天給養一層暫須地方供應 
　　嚴禁私運米糧江陰維持地方治安會因據警所調查市上存米總數不滿千石來源異常缺乏兵站處又需米甚殷并有少數奸商將境内米糧僱用小船運至東外黄山港口裝輪輸出昨特函致王知事出示諭禁飭警密查一面訓令東外米業行董張君澤北外李麗乾派人赴港口稽查遇有私運一律扣留報明充公縣署已准如所請分别辦理矣 
　　軍警爭土衝突澄路要塞稽查處於二十五日晚間八時許與北外第一分所巡士因在黄田港口檢查長江輪上下水旅客時有分所巡官季玉清查得土販劉生寳運來紅土六十九包裝一皮包值洋二千七百餘元遂命巡士携往海神廟分所聽候周分所長罰辦不料稽查兵爲爭權起見告明副台長王永泰率隊直至分所不問情由即大肆毆人崗警攔阻無效皮包烟土亦被搶去並打傷巡警錢炳初陳福勝包榮貴俞兆廷顧虎全等五名頭部腰背均被槍柄擊傷巡士室失去大衣二件子彈帶五副快槍二枝什物毁損無算出事時周分所長適在城内迨事後趕回調查明確遂面陳王知事核辦一面邀請司令賴元進署商酌嚴懲辦法究竟肇事時軍警兩方誰先開釁俟調查明白再行解决重傷巡士錢炳初等三名送往江陰醫院療治可無大礙王知事擬和平解决免傷感情賴司令亦表贊同（二十六日） 
[蘇州快信]  
　　距今一旬前尚駐蘇州之奉軍三十一旅六十九團團長張殿臣咋據交通機關消息謂已於十八日在南京棲霞山撞車震死因張於十六日倉皇離蘇輾轉抵鎭江後十八日晚間帶衛兵五十餘人在鎭江上車赴寗車上裝有重砲彈及炸彈甚夥夜半駛抵棲霞山不料後面又有兵車駛來無由避壤以致被撞震動車中炸彈砲彈立即炸發車輛旣全被炸毁人身亦均被炸裂屍體成爲數段濺粘於兩旁山壁上極爲慘酷 
　　新任蘇水警廳長沈葆義現經聯軍總司令孫傳芳委任爲水路總指揮在前敵服務對於蘇水警廳職務勢難兼顧而蘇水警又不能無人主持故特先委派本廳督察長龔國樑來蘇護理篆務龔奉委後已於二十五日到蘇接篆並即委費延伯爲總務科長段毓林爲行政科長原任總務科長潘斗南改委爲秘書遇事會同商榷辦理 
　　聯軍總司令部派駐蘇州之憲兵第五連一排排長馬本善奉令於昨（二十六）日赴寗奉軍六十九團營底所存軍械及軍馬與馬料均由馬排長於此次押運赴寗計共裝車五輛 
　　蘇水警廳之游擊隊全隊於聯軍抵蘇後即會同巡艦振威·陪戎·靖平·昭武·等數艘隨同大隊由水道向前進發現因前方已無須協助故奉令於昨日返蘇游擊隊之船隻及巡艦均泊胥門外陸戰隊及機關槍隊則入駐水警廳 
　　蘇車站所設之聯軍第三路是總兵站奉令移駐鎭江後已於昨日完全結束並聞此後滬寗路之兵站將一律移設津浦路 
[杭州快信]  
　　一師砲兵第一營奉前方陳師長儀電令開浦今日（二十六）晨由城站掛車出發携帶過山砲四尊 
　　軍械局局長徐化龍二十五晚知照路局備車兩輛即晚裝載砲彈槍支以及修竣槍械爲數甚多直開南京 
　　碇舶輸送所昨（二十五）晚車將錢江上游永康等處招來夫卒二百八十餘人掛車兩輛運赴前方應用 
　　十師留守司令部趕辦營帳及棉服五千餘套并招夫七十四名昨夜車一併出發 
　　財廳長蔡樸督署參謀長劉宗紀昨（二十五）均由寗返浙據劉言徐州方面我軍雲集今明日内將下攻 
擊令 
　　今午督署衛隊團部運出子彈六百餘箱分裝塌車數十輛運至城站輸送南京轉運前線 
[關稅會議正式開幕]  
　　東方社二十六日北京電云關稅特别會議開幕禮已於二十六日上午十時在居仁堂樓上大廳舉行連中國在内參加國十三國之全權皆蒞會議長席設在正中其餘左右排列成爲扇形各國隨員（日本有高等官以上數名）顧問新聞通信記者等席設於東西兩旁從議長席起依羅馬字母爲序排列各全權座位俟全體就位先奏中國國歌段執政於拍掌聲中起立用華語演說先述歡迎辭繼曰本會議係華府會議之結果余深望依華府會議之精神以進行議事各國曾於華府會議中爲重要决議關稅自主權爲凡有主權之國家在根本上所必要者中國當然有要求此自主權之權利雖增加關稅稅率或將不利於商家但除去中國之不利益其問題實更大余希望本會議依平等相互兩主義以達此目的段氏辭畢外交團首席荷蘭公使歐登科提出緊急動議擬推舉沈外交總長爲議長立即可决沈議長起立演說謂國家間之條約有遵奉之必要因時代與狀况之變遷而修改條約條文亦屬必要現在中國與列國間所訂之關稅條約實不合於今之時代辭畢即紹介王正廷氏於全會塲 
次王正廷起立演說劈頭謂關於關稅自主間題中國政府提出重要之提案乃係正當之要求故堪信列國必予同意繼出示五項之提案其内容如次（一）列國對中國政府聲明尊重中國之關稅自主權同時將旣存條約中關於關稅之一切制限盡行撤廢（二）中國政府允於實施中國國定稅率條令時即裁撤厘金於民國十八年西曆一九二九年一月一日實行之（三）在未裁撤厘金以前之暫定辦法尋常進口貨課五分之附加稅烟酒等甲級奢侈品課三成乙級奢侈品課二成（四）此種暫定稅率於本條約簽字後三閱月後發生效力（五）以上全案之决議於本條約簽字後即發生效力 
　　當王正廷氏提出重要之中國政府之提案後會議頓示緊張之度其次列國全權依西文字母之次序先後起立各聲明本國之態度首由美國全權馬慕瑞氏起立爲簡潔之演說謂本會議乃使中國與列國之關係益臻於親善希望本會之决議足使中國安定於鞏固之磐石上中國政府本於華府條約而提出之正當之提案當以同情討議之云云 
　　繼起而演說者爲比丹法英諸代表英國代表麻克類氏曰英國政府以與臨華府會議同一之精神及同一之動機臨本會議英政府豫備在本會議或在日後相當之時機無論何時討論中國關稅自主權問題英政府切望中國在鞏固財政基礎上設立統一獨立有秩序之政府當討論關稅自主權之際應當考慮之問題自不必說即其他如裁撤地方附加稅之事亦在當考慮之列余信中國與英國之利害在根本上完全一致者極希望中國代表同心恊力期本會議之成功其次意國代表日本代表日置益氏起立演說全場拍掌更由荷那葡西瑞各代表相繼演說 
　　當舉行關稅會議開幕禮時日本代表聲明日本對於本會議之態度其要旨謂（一）對於此次之會議日本政府之方針大體令日本代表據開放主義以臨是會因此種之覺悟日本代表劈頭演說之主旨亦不外乎此而毫無所藴藏（二）日本代表演說之要旨乃披瀝中國至於恢復自主權之具體的徑路明確表示對於會議中各問題之日本所處之地位者也（三）總之日本雖不得不顧念自己之對華貿易關係但於中國國民之向上發展亦具滿腔之同情固不吝與中國以必要之援助（四）上述之日本政府之同情與援助係對於中國國民全體者斷不偏於一黨一派中國無論由何人握政權日本之態度必始終不變日本代表所希望在中國全部圓滿之發展 
是日日本代表日置氏之演說最爲詳細而强有力與王正廷麻克類共爲當日之三大異彩爲全場所注目由張會務總長繙譯爲華語最後由沈議長致詞指命嚴鶴齡爲本會議秘書長又報告組織委員會之件决定於明日（二十七日）上午十一時起開第一次委員會於掌聲如雷中一齊起立前途之波瀾曲折姑置不問而於和平之空氣中散會各全權隨員等今晚將臨外交部沈議長之大宴會 
　　明日之議事日程委員會决定由各全權爲委員而出席王正廷爲委員長 
　　二十五日北京電云中國方面將提出之　稅會議議事日程如次（甲）關稅自主（一）制定國定稅則（以事實上之便宜爲目的制定籌備時期實行關稅自主以便適合國定稅則）（乙）在籌備期内之暫行辦法（一）徵收臨時附加稅（二）徵收奢侈品附加稅（三）定陸海關稅劃一辦法（四）估定貨物價目附帶事項（一）决定證明外國貨物出產地之辦法（二）關稅進欵之保管辦法 
　　電通社二十六日北京電云關稅會議今朝十時在居仁堂開會鳴禮砲一百零八發先有段執政歡迎辭次王正廷演說次十三國代表遞次演說中國代表提出收回關稅自主權 
　　日本日置全權對於中國收回關稅自主聲明承認國定稅率惟特種貨物須定國定稅制 
[金佛郎案法部令高檢廳偵查]  
　　金佛郎案自經總檢察官翁敬棠檢舉之後無論將來在法律上如何解决而於最近在政治上發生極大之關係已爲不可掩蔽之事實此案旣爲舉國所重視司法總長楊庶堪與總檢察廳長均以翁敬棠請假期限迄至十六日已滿仍未銷假雖關於此案凡欲面詢翁氏者無由而詢但案情重大不便久延祗有訓令高等檢察廳長吳家駒令其依法辦理兹錄訓令原文如次（司法部訓令第七五三號令京師高等檢審廳檢察長吳家駒據總檢察廳檢察官翁敬棠呈報爲檢舉外交總長沈瑞麟財政總長李思浩辦理金佛郎一案搆成犯罪請立飭偵察又呈爲檢察官檢舉外交總長沈瑞麟財政總長李思浩辦理金佛郎一案觸犯刑律第一百零八條之罪臚舉事實請飭京師高等檢察廳依法偵察並依刑事訴訟條例嚴速進行又呈爲查明前司法總長章士釗對於金法郎案有共犯情形請令飭併案辦理各等情附具檢舉理由書一先後到部理合抄錄原呈三件　並發原理由書一件令仰該廳依法辦理並將辦理情形隨時呈報備核 
 
 

Page 7

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *商業市况 
[厘拆均漲]  
　　昨日生期一釐價又趨回漲前市價爲七錢二分五釐一二五後市爲七錢二分五厘較前日好起三七五拆價堅好早市爲一錢七分午市計一錢九分續漲三分小同行做開各價獨有江角仍頗呆定價依然爲六錢零七厘廣角較漲一厘計五錢五分二厘二五銅元大起一千文爲三百四十三千文衣牌小去一文價二千四百七十七文角坯大一文爲一百八十九文貼水亦大一文計六十文云 
[國内匯兌市况]  
　　上海銀行十月二十六日國内滙兌行市報告云今日津漢兩埠銀匯概無上落津行化爲一千零五十九兩五錢漢洋例爲一千零三十五兩五錢京公砝亦隨津行化未勳仍爲一千零一十一兩五錢洋滙津京漲一元計京爲一千零十七元津爲一千零十六元漢未動仍爲一千零零一元濟南因軍事關係地方吃緊匯兌不通烟台每千元貼十元蕪湖跌八元每千元貼十元安慶亦跌八元爲一千零十二元長沙跌一元爲一千零零四元蘇屬各埠如蘇錫常鎭寗等市價稍跌計蘇錫鎭爲一千零零二元五角常寗爲一千令零三元又揚州清江已恢復通滙揚州爲一千零零三元清江爲一千零零六元云 
[神户英美匯市電訊]  
　　昨日神户滙兌市午前電日美賣價四十一元買價四十一元一角二分五較上星期六各高六分二厘半日英賣價一先令八辦士二八一二五買價爲一先令八辦士三四三七五各高Ｏ三一二五正午與午後來電市價均不變動 
[外匯掛價一致改貴]  
　　昨日星期一各匯掛價九時半開出祗法匯大起五十五法郎價爲一千九百法郎港匯小二五計七十六兩七五餘則均無升降如先令仍爲三先令二辦士七五印滙二百十二羅比七五美滙七十八元東匯五錢二分七五嗬滙一百九十三盾新匯七十三兩後至十一時半又一致改貴惟香匯仍爲七十六兩七五並無變化餘如先令縮二五改爲三先令二辦士半印匯小一羅比半價二百十一羅比二五法滙小五法郎改掛一千八百九十五法郎美匯小二五計七十七元七角五東匯大二五爲五錢三分嗬匯小一盾二五改掛一百九十一盾七五新匯大五錢爲七十三兩五錢云 
[先令市况平定]  
　　昨日先令掛價初則無變仍掛三先令二辦士七五後至十一時改縮二五計價爲三先令二辦士半各銀行交易平平成交之價亦見較漲計上午做開賣出之價爲三先令二辦士六八七五至三先令二辦士六二五後爲三先令二辦士五六二五爲最緊買進之價初計三先令二辦士八一二五至三先令二辦士七五又三先令二辦士六八七五下午市况平定計賣價爲三先令二辦士五六二五至三先令二辦士六二五買價三先令二辦士六八七五至三先令二辦士七五收市云 
[美匯市况清淡]  
　　昨日美滙市况掛牌價格初亦仍掛七十八元後則改小二五計七十七元七角五銀行家成交之價亦趨升漲計早市賣價爲七十八元至七十七元八角七分五買價爲七十八元一角二分五至七十八元午市相仿如賣出仍爲七十七元八角七分五買進七十八元惟交易無幾仍是清淡云 
[東匯市况略緊]  
　　昨日東匯掛價先爲五錢二分七五後改掛五錢三分計大起二五各銀行交易尚佳成交之價已見較漲計前市之賣出價爲五錢二分七五至五錢二分八一二五又改緊至五錢二分八七五買進計五錢二分六二五至五錢二分六八七五又爲五錢二分七五後市賣價初爲五錢二分八七五後則稍疲改爲五錢二分八一二五又回至五錢二分八七五買價計五錢二分七五至五錢二分六八七五又五錢二分七五收市明年正月期賣價爲五錢二分九三七五買進爲五錢二分八一二五近遠期相差零六二五云 
[標金又漲一兩一錢]  
　　昨日星期一十二月份標金開盤較好三錢價爲二百五十八兩四錢初勢平疲曾至二百五十八兩二錢爲最低價先令揭曉祗法港兩滙有變餘均弗動然銀行家各内盤皆已較好故人心益佳金價即隨之步漲至二百五十九兩四錢後至十一時半先令等價又完全改貴故金價雖已又疲至二百五十九兩然即復漲至二百五十九兩五錢爲最高價收盤校小一錢爲二百五十九兩四錢午後開盤爲二百五十九兩三錢因日滙内盤曾疲而又堅故金價亦小至八兩七錢後又回漲至二百五十九兩二錢收盤図較上日又好銀一兩一錢全日相差計一兩三錢之高低蛤赤做開價爲三百十九兩五錢標金結價本月份及十一月份均爲二百五十八兩十二月份爲二百五十九兩補水兩市均爲二百五十八兩市勢乏有疲象交易亦甚暢旺云 
[公債續漲市况尚暢]  
　　昨日（十月二十六日）各債市况尚屬暢盛合計全日期貨成交總額爲四百八十四萬五千元仍以九六爲最多佔二百四十八萬元整六稍次亦計一百三十八萬元金融計九十五萬五千元七長則仍稀少祗三萬元現貨交易殊甚寥落共計祗二萬四千元九六計一萬三千元金融整匕七合祗一萬餘元各債市價仍較上週續漲九六遠期漲勢最勁比之上週末時計漲一元許現貨及近期貨續漲七八角整六期貨及金融遠期亦續漲六角至八角許七長遠期及金融近期均續漲三五角七長近期貨略好五分又整七現貨昨日略有成交價七十九元較前跌下六角兹分述昨市各債市况如左 
　　金融公債金融千元票現貨僅前市開出價八十八元與上週同期貨十月期祗前市開出價八十八元六角半比上週續漲三角十一月期價八十九元八角半較前市漲四角半比上週續漲八角半十二月期價八十九元六角比前市漲上六角較上週亦續漲六角半 
　　整理六釐整六現貨全日無市期貨十月期價七十六元一角比前市略好一角較上週則續漲六角十一月期價七十六元七角較前市漲三角半比上週續漲七角半十二月期價七十四元三角半比前市漲四角半較上週續漲五角半 
　　七年長期七長現貨仍無交易期貨十月期祗前市開出一盤價六十八元三角半比上週好五分十一月期全日無市十二月期僅後市開出價六十九元六角較上週續漲五角半 
　　九六公債九六現貨僅後市開出價三十一元二角較上週漲上七角期貨十月期價三十一元五角比前市漲上七角較上週則回漲八角十一月期價三十一元八角較前市漲上七角比上　則回漲一元零五分 
[外股市况平穏]  
　　昨爲星期一外股市况甚稱穏定賣買僅以給價而已實在受主缺乏紗廠船廠均平滙豐股又見提增現爲一千一百六十元計漲十元保寗加起五元計二百六十五元公共汽車十兩零二錢五已漲二錢五電車十四兩較小五錢其餘各股均無變化至橡皮三十一種給價内計五六種見降又二三種較漲正式成交者計有五六種價即平平計英渣華十三兩地傍三兩一錢與上週六相同太拿馬拉一兩六錢小去五分可太一兩九錢喊二分半地傍十一月份三兩一錢二分半開太十一月份二兩四錢五橡皮十二月份八兩六錢五人心平常海外市價未有電訊訉云 
[紗花回堅]  
　　外棉平穏空頭獲利了結市勢向上 
　　本月通標因多頭無意收貨依然跌落 
　　昨日星期一美棉期貨跌一至七磅音現貨未動英棉期貨漲十三點現貨漲四點印棉孟加拉漲一羅比奥姆辣漲二羅比白羅溪漲三羅比大孤現紗二十支監魚及紅財神未動十六支福島及三馬亦未動本埠紗市因三品回漲現銷不衰加之連日跌小空頭獲利者漸有了結心思遂致逐盤上漲棉市因美棉跌落不多英印棉堅昻紗市有力賣户紛紛抵進亦有趨堅之勢惟本月期因空頭預備交貨仍無起色兹將期現紗花市况分列於後 
期紗紗布人鐘標準前市因美棉平平英印棉趨堅三品好起二元左右賣户陸續抵進致近遠期均漲五錢至九錢後市因三品續漲現銷活動續漲三錢至九錢全日共成交一萬四千五百包收盤價列左 
十月期一五八·二Ｏ漲一·一Ｏ一月期一五八·七Ｏ漲一·四Ｏ 
十一月期一五九·五Ｏ一·四Ｏ二月期一五八·四Ｏ一·三Ｏ 
十二月期一五九·一Ｏ一·三Ｏ三月期一五八·六Ｏ一·四Ｏ 
現紗客帮方面尚形活動漢口帮進十六支寳光·豐年·藍金魚·二十支立馬·等牌五百包廣帮進二十支仙桃·黄佛·十支富貴·十二支富貴·等牌三百包江西帮進十六支藍鳳·鴻禧·水月·十二支飛機·等牌二百包北帮進十六支富貴一百包其餘蕪湖寗波福建汕頭内地等帮共進三百包賣價午前跌二錢五分至五錢午後漲二錢五分廠家未聞開出各牌市價列左 
十六支孔雀一六九·五Ｏ二十支立馬一七九·七五十支荷蜂一五九·五Ｏ 
十六支藍鳳一六三·五Ｏ二十支仙桃一七八·五Ｏ十支童子軍一五六·五Ｏ 
十六支鴻禧一六三·五Ｏ二十支水月一七八·五Ｏ十支寳彝一五五·ＯＯ 
十六支日光一六三·Ｏ二十支人鐘一八二·七五十支富貴一五四·ＯＯ 
十六支豐年一六五·七五二十支黄佛一七七·五Ｏ十支雙喜一五六·五Ｏ 
十六支水月一六五·五Ｏ二十支豐年一七七·七五獅一五五·七五 
十六支寳光一六六·二五十二支孔雀一六四·二五十支人鐘一五七·六五 
十六支藍金魚一五七·五Ｏ八支人鐘一五一·五Ｏ六支雙獅一二四·五Ｏ 
三十二支福島二一一·五Ｏ 
　　期棉通州標準前市因外棉平穏市勢漸堅同時空頭抵補紗市轉漲市價逐步向上結果前二月未動遠四月漲一錢五分至二錢五分後市本月期因多頭了結跌一錢五分餘月因紗市堅定續漲五分至一錢五分全日共成交五萬二千四百担收盤價列左 
十月期三七·五Ｏ跌·一五一月期三六·八Ｏ漲·三Ｏ 
十一月期三七·二Ｏ漲·一Ｏ二月期三六·八Ｏ·三五 
十二月期三六·九Ｏ·三Ｏ三月期三六·八Ｏ·三Ｏ 
現棉公會消息姚花無到貨通州花到四百包南北市出數與上日相同惟北市收價較高半元市盤如左 
陜西花三七·五Ｏ蘇綸進一ＯＯ件送火車站 
火機花三六·ＯＯ東棉進七ＯＯ担下月送打包廠 
本花三八·二五怡和進一ＯＯＯ担二星期送廠 
安慶花三五·五Ｏ内外進三ＯＯ包現貨送廠 
姚花三四·ＯＯ廣帮進四Ｏ炮現貨棧交 
[美棉第九次政府報告之預測]  
　　美棉第九次政府報告不日將發表兹以各私家估計爲根　預測茯產額爲一四·六一六·ＯＯＯ包 
[紐約棉業週訊]  
　　上週因霜降之故ＴｅｘａｓＯｋｌａｈｏｍａＡｒｋａｎａｓｓ等州之北部受損不少幸不久天氣轉暖尚無大害交易所市塲因棉農及投機家之抛出有趨跌之勢各私家收成佔計雖較上次爲衆然因大雨數日預料政府報告將無變動紐約十月期交貨情形可有二十五萬包又最近棉農所抛出之包額已由南方海運至紐約預備交貨 
[孟買棉業週訊]  
　　上週市况沉悶僅日商略購亞姆拉花大陸商尚形活潑交易所市塲殊形靜寂人心傾向售出棉農套出不多大半爲日商所吸收新棉到Ｋｈａｎｓｅｓｈ市塲及Ｂｅａｒａｒ者不少預料下數週中仍有運到紗業罷工情形毫無變動 
[利物浦棉業週訊]  
　　市况暗淡無色大衆渴望美棉政府報告之發表因其與私家估計有出入也埃及棉因政府之干涉頗形靜寂最近消息謂政府干涉之報告未免過早云 
[印棉一週統計]  
前週上週 
所收之數六一·ＯＯＯ包七五·ＯＯＯ包 
週末存數二一五·ＯＯＯ包五三一五·ＯＯＯ包 
運至歐洲四七·ＯＯＯ包五四·ＯＯＯ包 
運至中國 
運至日本三五·ＯＯＯ包三七·ＯＯＯ包 
總出口八五·ＯＯＯ包九四·ＯＯＯ包 
[埃及棉一週統計]  
　　前週上週 
所收之數一·四八七·ＯＯＯ康泰一·八四Ｏ·ＯＯＯ康泰 
出口數五八三·ＯＯＯ康泰七二七·ＯＯＯ康泰 
週末現存一·二七Ｏ·ＯＯＯ康泰一·四八Ｏ·ＯＯＯ康泰 
[三品本月期已停止拍板（二十六日大阪電）]  
　　三品市塲本月期貨已停止拍板因雙方互謀整理故交割額必不甚巨交割以前當無風波發生本月期貨最初之價爲三百二十四元最高價爲三百三十八元四角最低價爲二百七十八元高低相差爲六十元四角云 
[大阪紗市依然觀望（二十六日大阪電）]  
　　棉紗現貨因實際需要依然毫無起色市中交易仍極清淡惟期市稍張故現市能站定未跌中等二十支十月期呌價爲三百零七元十一月期爲三百零六元今晨僅雙女十支現貨成交少許價爲三百元 
[大阪布市不振（二十六日大阪電）]  
　　棉布市况仍無活氣三幅布小去一角其餘各有跌落本日紺燕十月期價爲十九元三角紅富士十月期價爲十八元一角五分均略有成交 
[法匯繼漲中絲市益清]  
　　昨日洋莊絲市益呈清淡因歐美各莊鑒於海外去路漸衰而滬市絲匯步高以致交易益稀廠經卒以來價低小各廠商態度仍堅故成交無聞輯里白經昨惟英莊忝購中等干經十包行情仍疲川黄絲經法莊以滙率過昂致無進意印莊則購進棉州過盆搖經等絲十六包絲價平定灰絲經無聞談判云 
[横濱絲市待價（二十六日横濱電）]  
　　生絲現貨有十三萬七千斤之非指價買賣須於本日决定價格上午買户態度尚未判明大約最優等貨呌價爲二千零九十元次等貨爲二千零七十元非指價買賣苟能照此價成立買氣可望暢達 
　　絲屑市况一般買氣依然存在惟因匯兌騰貴環境不良行情看跌二·三十元交易亦無進步 
[洋莊茶市仍趨暢達]  
　　昨日星期一本埠洋莊茶市續趨暢達祁寗兩路之紅茶俄莊新泰洋行需要仍殷全市成交二千三百四十九箱祁紅售盤自三十六兩至七十八兩寗紅售盤三十三四兩寗片售盤十四兩五錢祁末售盤自十二兩七錢五分至十四兩市價較上星期均無漲跌路莊土莊兩路之綠茶因日來俄莊注意紅茶交易未能見旺昨咋市僅由天綠·保昌·同孚·天祥·等行買進珍眉·貢·蝦目·秀眉·等貨總計九百三十一箱市盤除珍眉一項較上星　約漲一二兩外其餘亦無漲跌云 
[近期粉漲勢仍銳]  
　　昨日期粉市面依然堅漲緣南北各客帮對於近期及現粉需要益殷實銷烟津等帮竟有直接向各廠搜購奈内地小麥均巳收盡漢麥等來源不繼原料告缺現粉無多各粉廠近期均不敢多開陽曆十月底期之洋麥粉又告脫期以致近期漲勢益銳遠期亦隨之而堅漲昨日上午開盤後因粤帮在市塲提提去現粉四萬餘包津帮等下月份期粉亦在搜辦故本月份激漲二分價曾至二兩二錢六分十月份二兩二錢零五價漲分餘遠期買氣雖衰而小麥來源無望價卒堅定午後各客帮對於近期粉之抛購進行益力價均步漲遠期套頭色彩轉濃價亦稍漲各月份最高價本月份曾至二兩二錢七分七五十月份二兩二錢三分十一月份二兩一錢三分二五十二月份二兩一錢二分七五後市因多頭反賣較盛價稍回平收盤結果本月份爲二兩二錢七分半較上週六收盤價計漲三分七五十月份爲二兩二錢二分半十一月份爲二兩一錢二分七五較漲半分十二月份爲二兩一錢二分半較漲七厘半期粉成交額上午四十五萬九千包下午五十二萬八千包收市二十七萬五千包共計一百二十六萬二千包現粉計由新寗輪船往香港麥根牌兵船牌各五千包天津運往二萬餘包云 
[糖市走銷暢旺]  
　　昨日公會劃盤價情甚佳吸户雖投機居多而行家亦在收進故交易極旺價格自五兩八錢二分半升至五兩八錢半九十十一三個月上落均相同遠期明年新糖抛貨開二十四號粗砂白三萬件價四兩九錢新規又開十號荷赤二萬價四兩新規行客及客帮投機家莫不相機着手遂有如斯之衆多云 
兩兩兩 
三温半五·七Ｏ二十號中砂五·二Ｏ省渣赤四·六Ｏ 
三七五五·七五十二號高荷赤四·七Ｏ省黄青四·六Ｏ 
四温五·八Ｏ二十號高荷赤四·六Ｏ一號小吕青五·一Ｏ 
四二五五·九Ｏ十號　赤四·五Ｏ二號小吕青四·九Ｏ 
四温半六·ＯＯ九號荷赤四·四　三號小吕青四·七Ｏ 
二十四號粗砂五·四O 
[鐵錫鉛走勢各異]  
　　元方扁鐵圈絲·平白鐵·馬口錢方釘等貨均因客帮止辦出口無幾價格莫不步跌嗬囒錫及小硔錫來源貨少人心堅固閩浙兩帮稍有購進故售盤日見上升昨市嗬囒每担已開一百零八兩小硔開九十九兩喊一百兩亦有青鉛一項　底早已空缺更以到貨不多故客帮紛紛收進成交之價日漲較前週已漲一兩有奇 
[美國内地鋼鐵公司發行新債劵]  
　　本埠紐約植業公司昨接紐約公司來電稱内地鋼鐵公司InlandSteelConpany發行公司債美金一千二百五十萬元利息五釐半一九四五年清償發行價格九十八元半該債券已於本月二十六日發行 
 
 

Page 8

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *   
 
 

Page 9

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *國内要聞二 
[華僑民會選舉揭曉（慰生）]  
民會華僑選舉已於十八日揭曉計第一區南洋和屬三名謝作民十七票潘卓凡十五票林有壬十四票皆當選游九疇十三票黎洪業一票皆爲候補當選人（候補人尚不足額依法再行定期補選）第二區南洋英屬三名劉善授十二票吳有淵九票藍冠羣九票皆當選楊月修二票爲候補當選人（候補當選人尚不足額依法定期補選）第三區日本一名潘元鐸四十二票當選王萬二十票爲候補當選人第四區朝鮮一名富士英十三票當選陳伯藩五票爲候補當選人第五區台灣一名林舜聰四票當選王月芝二票爲候補當選人第六區香港澳門一名李錦銘六十五票當選周誥二十一票爲候補當選人第七區安南一名歐耀庚十四票當選陽劭南二票爲候補當選人第八區暹羅一名羅宗孟八票當選何永秀三票爲候補當選人第九區緬甸一名楊若全四票當選張永福二票爲候補當選人第十區歐洲各國一名孫懋信六票當選彭昭賢三票爲候補當選人第十一區南北美一名凌伯靜十七票當選鄧祖蔭十四票爲候補當選人第十二區菲澳及南非州一名潘應林五票當選（候補當選人未選出依法再定期補選）榜示時選舉人數依法應行宣布者并未宣布此次僑選弊端極多自十五日上午八時起投票至十七日下午六時止始封票匭仍有多人未曾投票如謝復初林任可諸人皆自行抛棄被選與選舉權又有本人在上海而京中有人爲之代投者惟仰光暹羅兩處無弊其他各區則皆有金錢運動之嫌疑選舉揭曉之後華僑多不滿意今日（十八日）已有南洋華僑選舉人江修武提起訴訟恐此後繼續而起者尚不乏人也 
[鬧餉風潮解决後之渤海艦隊]  
　　全體兵士推代表晋謁當局 
　　請任畢庶澄爲海軍總司令 
　　濟南通信渤海艦隊鬧餉風潮一時劍拔弩張勢頗危迫幸魯當局派三十二旅旅長畢庶澄帶兵赴青措置得宜滿天風雲遂歸消滅兹聞渤海盤隊全體兵士公推代表昨日（二十日）來濟向當局表示此次鬥餉風潮全係中級官佐所主動彼等均係脅從比年以來海軍朝秦暮楚名譽掃地此後宜圖根本解决方法力除以前陋習當風潮緊急之時畢旅長親蒞各艦剴切曉諭意誠言懇各艦兵士甚爲感激遂能懸崖勒馬巨患消弭請當局即任畢旅長爲海軍總司令俾海軍依賴得人有所遵循此外並請每艦派駐陸軍一連以資鎭懾該代表等並携該盤隊全體官佐兵士畫押名册送呈當局並擬將各官佐眷屬送至濟南以示無他然後率艦開赴浙江之象山港對大局有所表示魯當局對於該代表以上之陳述頗爲滿意畢庶澄之海軍總司令業已照委畢已奉令於十九晚赴青此外並發恩餉兩月該代表等遂滿意而歸又聞此次閙餉風潮之之惟一原因緣省政府前對海軍餉項業已發清乃爲長官所扣留官佐雖已發足而全體兵士則均欠餉兩月故遂激成巨變此海軍之所以於交涉條件中第一條即要求罷免温樹德也（十月二十日） 
　　青島通信東北艦隊鬧餉風潮經畢庶澄旅長極力調解未成巨變對於各艦之要求力保向張宗昌關說必達目的而後已日前畢氏偕各艦代表謁張即提出條件數項大致不外撤換温樹德推畢庶澄爲海軍司令發清欠餉肇事各艦不得追究發給修艦費指定修艦所當經張氏一一應允立電奉張請示辦法並以温樹德久病天津已失駕馭之力旣經海軍各艦共推畢庶澄爲海軍司令應即俯順輿情遂委畢氏爲東北艦隊司令吳志馨爲副司令欠餉暫由魯省庫欵墊付至二十日即令畢率各艦代表返青就職並帶現欵二十六萬元預備就職後發清欠餉畢於二十日上午十一時專車來青仍住第一旅社當晚即召集各艦長略示就職之意至今日（廿一）上午十一時赴海軍司令部就職除跟隨之馬衛隊外尚有海軍陸戰隊保安隊警察廳各長官並各機關首領商會會長等均到場祝慶兹將畢氏就職之秩序列下（一）奏國樂（二）畢率全體軍官向國旗行三鞠躬禮（三）全體官員向畢行一鞠躬禮（四）接印（五）畢庶澄致訓詞（六）吳志馨致訓詞（七）奏樂（八）攝影（九）會餐至午後三時始行散會並將畢之就職佈告列左（爲佈告事案奉山東督辦軍務善後事宜公署令開爲令發事兹委任畢庶澄爲東北艦隊司令除分函外合將任命狀令發仰即祗領具報可也此令等因奉此遵於本月二十一日就職視事除呈報並分函外合行佈告仰商民人等一體知照此令）（十月二十一日） 
[皖南警備隊已回浙]  
　　浙江陸軍第三師自編爲聯軍第五軍取道廣德宜興以抵江寧其後方臨時敬備隊已抵溧水尚有第一區警備隊亦奉總司令部令由湖防移駐廣德曾領手搶四十支子彈二千顆以備應付之需現在第五軍部隊由寗渡江赴浦加入前線作戰關於後方輸送事宜已由臨時警備隊爲之照料所有廣德警備隊奉省令即日回防聞該統帶陳鈍於二十六日開拔由廣德過界牌嶺並經長興泗安仍回湖州原防其致夏省長電云鈍遵令於本日率隊回防謹禀第一區統帶陳鈍叩宥印 
[萍鑛局槍斃黄靜原續訊]  
　　湘人空前之迎柩示威運動 
　　長沙快訊萍鑛局發生工潮迭誌前報近因漢冶萍公司總經理盛恩頤秘密離安工人亦已遣散大半故情形反見鎭靜不意在此鎭靜之中十六日正午贛西鎭守使李鴻程又槍斃工人俱樂部職員兼子弟學校敎員黄靜原消息傳來全城震悼聞黄君尸首已於日昨運醴裝殮准於二十日由醴裝運來省此間團體方面學聯會代表鄭兆一向鈞·雪恥會代表柳家漢·工聯會代表張漢凡陶良爵·女聯會代表趙先桂·敎育界曹子桓周以栗羅學瓚等多人家族黄某二人郴州同鄉會代表王某等二人均以黄君之死係謀工人利益深表同情特往醴陵迎柩并印有一種傳單預備沿途散發題爲（悼我們的死者并告同胞）據由安來長者云黄君臨刑時有鑛局某職員詢問黄君爾尚打倒帝國主義否黄君乃大呼口號打倒帝國主義......打倒軍閥......打倒資本主義......呼聲未止無情之子彈穿黄君之胸而出矣全國敎聯會聞黄君死耗異常憤慨南洋代表張國基决向大會提議去電聲討并請湘趙電救在獄者祗以十九日未開大會未曾得有提議機會各團體十九日下午有所集議議决各學校各團體各個人整隊於黄君靈柩到站時前往執紼并定於下星期一日開會追悼鑛局槍斃黄君後旋將在獄之敎員八人一律釋放僅留工人六人聞内有二人已判决死刑姓名未悉此二人槍斃後餘四人亦可望釋放安源工人及粤漢路工人準備於即日罷工一天以爲哀悼黄君之表示據知工情者云此次罷工確無他意果爾則工人及路鑛當局宜互相諒解以免又發生慘劇也 
　　另一通訊安源工人俱樂部兼工人子弟學校敎員黄靜原於十六日午被贛西鎭守使李鴻程認爲赤化分子將其槍斃矣黄乃湘人長沙學生聯合會代表鄭兆一向鈞雪恥會代表柳家漢工團聯合會代表張漢凡女界聯合會代表趙先桂及敎育界曹子桓等俱以黄君爲謀工人利益而死深表同情組織迎柩團於十九日偕其家屬前往醴陵歡迎黄之靈柩來省與行游街示威運動以喚醒軍閥與資本家之覺悟此爲湘省空前之舉因誌其沿途經過情形如下迎柩代表團於十九日下午八時許抵醴分途與各方接洽所到各處無不深表同情二十日早八時縣立中校含英女校縣立女校尚志小學醴陸小學敎育會勸學所工會農會各法團齊集尚志小學出發繞城吊送至火車站羣衆大呼（黄靜原不死）（黄靜原萬歲）等口號全體市民向靈柩（靈柩係先期由安源運至醴陵軍站）行三鞠躬禮即由長沙迎柩團安源工人與醴陵各公團代表相斷演說約二小時之久聽者無不感泣十一時許靈柩上車鳴放鞭砲火車開行時羣衆又大呼口號聲震屋瓦而散由醴至株沿途無不鳴鞭致敬二十日下午二時靈柩抵株州車未到站即有市民千餘人在站守候車到時鳴砲奏樂嚮聲震天學生工人等并宰猪二只在車站祭奠車停約二小時工人三四百名齊集柩前奏樂痛泣直至車開始散小學生送至新站唱打倒帝國主義等歌并舉行露天演講聽者無不動容（醴陸株州均有代表送柩來省）黄柩原定二十日下午五時抵長沙車站長沙各學校各工會各團體及黄之同鄉親屬友朋等均已先時到站計到者學校有甲農·一師·湘江·長師·體專·長沙女師·自治·稻田·一女師附小·兌澤·育才·長羣·平大·羣治·甲工·嶽雲·衡湘等二十餘校工會有石印·人力車·理髮·鐵路總工會·鉛印·工聯會·泥木等二十餘處團體有長沙學聯會·全省學聯會·　州學友會等十餘處及市民等共二萬餘人站立站外大坪鵠候因沿途祭奠延時直至晚七時半車始抵站羣衆枵腹鵠立秩序嚴肅毫無倦容車到後羣衆大呼（黄靜原精神不死）者三後由十六人扛柩下車兩旁并推四代表擁護柩由大隊面前經過挨次行禮致敬八時許舁柩起程入城羣衆持旗前行經東牆灣·瀏正街·東慶街·柑子園·青石橋·司門口·八角亭·走馬樓·南陽街·府正街·又一村·至敎育會坪沿途大呼（打倒帝國主義）（打倒軍閥）（打倒資本主義）（恢復安源工人俱樂部）（黄靜原精神不死）等口號抵敎育會坪後羣衆圍繞三匝先向靈柩行三鞠躬禮又呼黄靜原不死等口號并議决靈柩暫停敎育會坪定於二十六日再舉行大規模之追悼會由各團體各學校各推代表一人共同籌備議畢又鳴鞭砲并大呼口號一遍而散似此熱烈情形黄靜原眞可謂不死矣（十月二十一日） 
[粤省東征軍攻陷惠城續誌（毅廬）]  
　　圍城劇戰一晝夜之眞相 
　　粤省東征軍十四日下午四時攻陷惠州城已詳前次通信兹據親臨此役之某軍官所述當日進攻惠城情形有爲前函所未盡者續誌如下查惠州一城素稱天險從來所經戰事未嘗一度失陷今次竟爲東征軍一晝夜之猛攻遂破城而入蔣中正於十四夕致汪精衛函稱此次克復惠州總理生平惟一之缺憾至此可以少慰云云誠有慨乎言之也此次陳軍再起於潮汕彼連電服從許崇智之楊坤如遂又轉其態度通電擁陳并於惠州城内佈置種種防禦工事除四城門緊閉外城外豐草盡以火燒之晚間則於城牆上遍燃燈燭光如白晝并於城基上分架機關槍凡逼近城基之狹徑均遍布鐵網釘木等數重障礙物城上預存石灰包遇城牆或有崩壞即立時塞固又預存火藥包遇敵至即擲下火攻而機關槍又居高下臨故敵人極難迫近城基種種佈置較諸十二年楊氏守城時尤爲完備本月十二日東征軍佔領城外飛鵝嶺後蔣中正即下令各軍環繞惠城外宿營是晚星夜命工兵築浮橋直渡城旁之沙灘中路軍全部集中城外是時左翼軍亦已由左路開至蔣乃下令左翼軍程潛部會同第一獨立師吳鐵城部向惠城小南門及西門兩方警戒而以中路軍第二師之第四團及第三師之第七八團爲主力攻北門縱隊長何應欽第三師長譚曙卿均親臨前線指揮蔣中正則於飛鵝嶺上指揮砲隊乃於嶺之左側近河之小岡設立砲兵陣地架七生五野戰快砲兩尊又在寳塔脚下安放五生七攻城快砲一尊此砲陣地與惠城北門敵人砲臺相距約二千四百密達由該砲連連長測準施放十三晨陳軍楊坤如見東征軍環集城下乃率同許軍餘部鄭　琦莫　等約四千人登城分守各要隘蔣中正在飛鵝嶺上觀察敵人動作畢乃下令攻城軍於是日上午九時開始攻擊同時砲兵發砲掩護衝鋒隊進攻此項衝鋒隊係由各軍兵士自願投効者計有五大隊每隊一百名蔣中正旋下令限下午四時衝鋒五時破城故自九時以後雙方大砲聲與機關槍聲密如連珠砲城内陳軍亦還砲轟擊連轟四發無甚效力至十二時許東征軍之砲火極烈毁去敵人陣地數處至下午二時許城内陳軍無線電臺中開花彈延燒至三時許始熄蔣旋下令衝鋒每名給賞欵三十元成功後再賞七十元衝鋒隊每人均挾帶卵形手炸彈二顆爲陷敵之用其登城方法均用竹梯攀進詎城高梯短陳軍麕集一隅用機關槍向衝鋒隊掃射衝鋒隊死亡相繼攻至旁晚仍未成功是夜暫行停攻至十四早八時第二師第四團團長劉堯宸親率所部任先鋒向北城進攻因進路狹窄崎嶇而陳軍所預設之障碍物又多劉團長爲激厲士卒計奮勇先登并大呼殺敵詎爲城上敵軍所聞用極密度之砲火向下注射劉堯宸竟身中三彈陣亡所部營長杜從戎亦受重傷連長以下陣亡重傷者二百餘人卒因敵人火線過密未能繼進至下午二時再用快砲爲第二次之衝鋒縱隊長及第三師長親臨火線督戰每間五分鐘發放一砲掩護步隊攀城四時許城北陳軍砲臺被燬陳軍無所依據漸形難支益以城牆數處被砲彈洞穿東征軍先鋒隊手持紅旗從缺口擁入用手榴彈盡毁城上掩護物陳軍不能抵禦紛紛棄械而逃已而先鋒隊之持藍旗者繼進將城門開放各部隊由是魚貫入城一面在街上將敵兵繳械一面派隊跟踪追敵計在城内繳得步槍二千餘桿機關槍十餘挺東征軍入城後布告安民秩序旋即恢復十五早蔣中正先派宣傳隊入城宣撫惠民至下午蔣氏亦牽隊入城布置一切於是天險名城遂入東征軍掌握中矣（十月十九日） 
地方通信 
[無錫]  
　　駐錫浙憲兵奉命開拔浙江憲兵第一營第四連連長鄭家駒奉命來錫駐防維持地方秩序兹悉昨咋日鄭連長接奉孫總司令電令着即開往南京聽候派遣鄭君奉命之後隨即率同部下目兵搭乘滬來頭班車赴寧本邑水警區長王靖宇縣警察所長宋靜廷·無錫市總董錢孫卿·商團公會代表馮雲初等以鄭君駐錫以來對於地方治安盡力維持且與官紳及各界感情又甚融洽特約同聚集車站送行迨車開行軍樂齊奏頗極一時之盛 
[鎭江]  
　　馬軍長在鎭設兵站處淮揚護軍使馬玉仁所部軍隊現已編爲江蘇討逆軍第三軍昨馬軍長爲便利軍事起見特派令季團長率兵一排來鎭設立兵站處現季已由揚到鎭在江邊佛照樓設立兵站辦以處預備一切矣 
　　英租界撤退防守水兵鎭江英租界前爲愼重防務起見除將接近華界之各栅欄一律緊閉外復由該國舶鎭之海艦中遴派多數水兵在工部局及各栅欄前防守兹工部局以地方秩序業行恢復昨特知照海軍艦長將此項水兵一律撤去 
　　商會犒賞第二團駐軍鎭江商會因浙軍第二十四混成旅第二團現已奉令駐鎭地方治安全賴維持昨特購肥猪四口大餅四千斤備帖送往該團駐所三十六標營房内藉資犒賞而聯感情 
　　丹陽傷兵移住來鎭前浙奉兩軍在丹陽接觸時曾死傷多人昨咋有傷勢沉重者五人於下午四時許由丹陽車送來鎭抵站後即由鎭江紅卍字分會派人抬至小碼頭仁濟醫院醫治 
[揚州]  
　　紅卍字分會組織收容所世界紅卍字會揚州分會依據會章籌辦慈善事業兹已擇定舊城鹽義倉新城埂子街彩衣街東關街引市街五處爲臨時婦孺收容所並於念四日下午在新勝街分辦事處開職員會議將來軍事緊急再擬組救護隊分别出發 
　　委充烟酒局長淮揚護軍使馬玉仁現委本署軍需長邱霈充第六區烟酒事務分局長己於念五日在花園巷設局任事矣 
　　馬使派員提取揚由關稅欵揚由關監督孫多褆現以馬玉仁派員來署提取稅欵以充軍實遂將徵收未解之稅欵一萬一千元盡數交由該委核收矣 
　　省防軍陸續開到省防營第一旅已開來第一團第一營（駐福綠寺）及機關槍一連（駐靜慧寺）現又有駐六合之二團一二營調揚將於念五日開到 
[吳興]  
警佐激成罷市吳興烏鎭警佐王凱平日劣跡多端久爲地方人士所不齒舉凡地方公正士紳該敬佐惡之如仇詎料昨日竟下令逮捕張咨三（曾任商團團長）該處水警隊長請保無效全鎭大動公憤立即罷市頃悉吳興桐鄉兩縣均將派委蒞鎭調停未知結果如何也 
[清江]  
　　軍署組織籌餉處淮揚護軍使署二十日下午三時曾開重要會議討論軍興之後闢於　餉問題結果組　籌餉處一所附設軍署之内其組織大綱計設總監一人由軍署函聘淮揚蔣道尹擔任另設四科主任第一爲總務科委安石衫爲主任第二爲會計科委王斗符爲主任第三爲文牘科委陳梓喬主任第四爲催微科委聞漱泉爲主任而各科又設課員三人每日到處辦公 
　　銀行界借墊軍餉之困難據此間中國交通兩銀行中人員所云淮揚馬護軍使二十日上午南下之際曾在中行借取現欵洋四萬元在交行借取現欵洋一萬元携至高寳發放第一旅楊賡和部軍餉又中國銀行此次借墊欵洋以淮揚兩屬省稅國稅以及其他雜稅收入作抵故今後凡遇各縣繳納稅欵概交中行收受又據中行人云二十一日海州白護軍使寳山電致該行惜洋兩萬元行長王孝曾以儲金有限當去電婉謝 
　　第十團行將開拔駐紮黄河灘第三師第十團馬使原意調赴宿遷恊助白寳山部守三义河要隘尚未開拔兹據探報三义河形勢稍緊除將駐防泗陽宿遷之第二旅調赴外所有第十團全部亦於日内調往 
[六合]  
　　防務會開會紀六合防務會因戰事發生防務吃緊由會加推委員四人（張佐泉·朱農三·徐樹文·董國儒·）共策進行昨日（二十四）午後開防務例會計到十餘人議决事件如下（一）議决撥給火營開拔費二百元俘獲潰兵二十名遣散雜費二百元（二）議决擴充警隊四十名經費除原有貨物附加二成外又加徵一成（三）議决警備陳隊長墊付槍械（二十枝）費洋一千元由開徵時之代徵槍損項下撥還 
　　各城門交通恢復前因奉軍過境城市危險一而由省防軍堵截要路勒繳散兵之槍械一面緊閉城門祗留南城一門以利交通現因大批有械潰兵已被第四師繳械人心稍安自昨日（二十四）起各城門照常啟閉矣 
 
[嘉興]  
　　夫役民船回禾與軍隊過境嘉興於此次軍隊出發時徵調大批夫船隨營出發兹悉第五團軍隊於王江涇開拔時曾託該鎭自治委員陶拔虹代雇民船十艘備用現該項船隻已由該團悉數遣回又二十六日下午此間縣署前到有由前方遣回之夫役五十餘人均形容憔悴狀至可慘旋即向城外而去此種夫役似係當時由隣縣拉得者又二十五日下午又有后車十餘輛過境車抵禾站稍停即向上海方面開駛 
　　漢塘區巡官之更易嘉興南鄉漢塘區巡官徐炳南因此次對於冒名拉夫人犯不予拘拿致不洽輿情現悉警所已擬將徐巡官他調另易姚榮棠接充惟該區士紳姚肇型·陸能等以姚係在城區各分所歷充巡長每有詐索納賄情事發現致輿論沸騰人言嘖嘖前月經警所將姚斥革以順輿情在案今警所竟將任姚爲漢塘區巡官宫不知是何用意故已聯名公函鄭警察所長及該　警察分所長請其愼重考慮裨利民衆而順輿情 
　　警所招領封存船隻嘉興此次大軍過境時曾封船雙備用當時民船之被封者竟有三四百號之多刻下軍隊已無過境東門外之船泊處亦於前日撤銷但南湖内尚有封存之船隻數十號船夫多於封船時逃逸現警所以該項船隻已無需用之必要故已佈告各船主即日尋保前來具領俾資結束 
[紹興]  
　　第一團一二兩營調省駐紹浙軍步兵第一師第一團昨奉令調駐省中現第一營陳營長第二營胡營長業已預備率隊到省第三營因任營長兼任敎育新兵事宜省令擬暫駐在紹團長朱珍珊自石旅長擔任湖防司令後代行石旅長職務是否即行赴杭尚待調查又聞第三營長任漢障自奉孫督辦委爲舊紹屬第三區總徵兵官後在新嵊蕭諸組設分區積極進行時未匝月應募人伍者已達五百餘人明後日尚有一百數十名征募到紹除第一批業省令運往省中外留養在紹之一部份每日由任營長親自率隊至大校塲認眞訓育操練 
[杭州]  
　　軍械局子彈業已運空連日將大批子彈等運往前方迭誌本報兹由軍械局傳出消息謂聯軍開拔時隨身帶去子彈不算外自聯軍總司令出發後由此間運往前方之子彈炸彈砲彈等共計已有三百餘萬發又聞該軍械局可用子彈等已屬不多所存者惟有無數廢彈而已 
　　省農會改選職員紀浙江省農會於二十五日午後借省敎育會開改選職員大會由戒嚴司令部派武裝軍隊二十名一區二署派武裝警察二十名到塲維持秩序會員入塲時檢騐會證至二時許到會員四百二十八人已過法定人數遂振鈴開會首山前副會長方悌主席報告會務次報告省署來函請改期選舉職員情形略謂昨有會員某某至省運動請省署來函阻止今日開改選職員大會到會諸君不知有何意見各會員多有發表意見後主席將今日仍行改選抑延期付表决一致主張今日仍行改選遂由分票員分發選票（爲有記名票）即行選舉結果方悌四百十 
達等十五人當選爲評議葉　東當選爲會計張嗣恩當選爲書記彭唐等四人爲調查迨選畢散會已五時矣 
[宜昌]  
　　盜匪之猖獗情形宜昌通信本邑五方雜處加之烟禁大開匪類原最易涸跡但通衢殺人刦物白　開槍拒捕在前此實未有所聞乃本年則繼續不絶見不一見如川軍馮代表於南湖馬路遇剌斃命永盛堂夥計於南門後街被殺身死月前下鐵路壩發現無名男屍一具有刀傷數處屍身無人認領最近復有長陽商人王吉甫身懷銀元數百在海關門前被擊二槍銀雖未被　去人巳死於　院此四案之發生地點除下鐵路　及南湖馬路尚可認爲僻靜處所外餘則皆軍警林立之通衢也然凶手乃無一緝獲得坐是匪膽益張前日乃於城北最熱　之大北門口發生開槍拒捕殺及路人案事當白晝故尤爲駭人聽聞雖匪徒當塲就獲然市民已受驚不淺先是有督察處調查潘某查有匪徒三人與槍殺王吉甫案有關由小北門外之某茶館中跟跡而出行至大北門口調查上前盤問該匪情虚拔步飛奔崗警出而攔阻該匪三人中之一即袖出手槍對準警士放去幸該警閃避迅速槍子傷及一路人警士即從後將該放槍之匪抱住餘二匪亦被市民協同警士捉　一併帶往督察處按法懲辦 
 
 

Page 10

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *教育消息 
[公電]  
　　鼓樓來電各報館均鑒國事蜩螗戰雲瀰漫我校處危疑震撼之際當絶續存亡之會不有老成曷以支拄爲於宥日恭迎蔣孫鄒徐陳趙六先生回校視事以維校務而定人心專電佈聞維希公鑒國立東南大學全體學生叩 
要聞 
[中日文化事業委員會議詳情]  
[十四日會議無結果]  
　　中日文化事業總委員會在京開會數次就中頗關緊要者爲十四日審查總委員會章程會議是日會中對於我國委員所提章程草案其稍重要者日本委員幾概予否認故討論結果或則聲明保留或則不得要領故是日會議幾無結果可言兹覓得該會是日議事錄披露全文以供社會上留心此事者之參考 
　　十月十四日（星期三）中日文化事業總委員會委員在北海靜心齋開審查章程會中國列席審查委員爲王式通鄧萃胡敦復鄭貞文日本列席審查員爲瀨川淺之進　義貴先討論名稱問題中國章程草案標名（中日文化事業總委員會）日本大河内博士提案標名（東方文化事業總委員會）堀云名目用中日二字在中國可以照稱惟在日本則須改爲日支不如照大河博士提案統稱東方文化事業總委員會鄭云此項名稱係中國各委員開大會决定未受委託不便更改仍稱（中日文化事業總委員會）爲好鄧云換文内僅標明文化事業總委員會中日二字係後來追加改爲東方似無多大關係鄭云在日本稱日支在中國稱中日亦可胡云明明係中日文化事業總委員會如要改稱東方俟報告大會再行决定審查員無此權能云在日本爲什麽不能用中日二字呢如用日支恐滋留學生誤解瀨川云改爲東方可以避免中日日支之爭豈不簡便堀云中國方面以改日支非是日本方面見改中日亦不高興鄭云我們聘書内係注明中日文化事業總委員會今日本方面旣堅持要改東方我們審查員未受大會委託俟報告再行决定名稱問題暫行保留衆贊成次討論中國所提第一條（本委員會依民國十四年月日中國外交部與日本駐華公使之換文照會籌畫决定並管理以庚欵所舉辦之文化事業）堀云大河内博士提案係云（本會按照中日兩國政府間協定成立稱東方文化事業總委員會）其權限總以上記兩國間協定爲準出淵與汪公使之協定係本案根本法本會訂定章程應根據協定鄭云恊定在先換文在後法律性質新的可以包含舊的當然根據換文章程係一種暫行法何必要包含將來堀云協定旣爲根本法章程根據恊定即將來協定更改章程可以不改簡單言之協定換文均須在章程内列舉明白鄧云換文係根據中國多數學者之意見且成立在後恊定與換文有抵觸者當然無效故章程仍只能根據換文堀云本會成立係根據中日兩國間之合意朝岡在中國外交部之談話已叙明不能專根據換文胡云自中日文化事業協定成立以來中國社會方面均以日本藉文化之名行侵略之實羣起反對最後因日本能尊重中國多數人之意見承認設立總委員會故中國外交部遂與芳澤公使換文在北京設立總委員會今若根據協定恐起糾紛未便承認堀云訂立章程總以簡單明瞭爲主協定换文總要列舉服部云（以委員資格說話）本會成立之後想完全與兩國政府脫離關係恐做不到鄧云完全脫離政府中國方面並無此意惟本會係兩國政府承認協同辦理中日文化事業之機關所有會中應有職權章程内要明白規定鄭云協定本記述兩國間一種外交之經過本會係辦理文化事業機關訂立章程當然根據換文堀云換文根據出淵於汪公使之協定當然要列入鄧云協定與換文有抵觸者當然無效堀云關於標明年月日中國如要冩中華民國年月日日本亦要冩大正年月日雙行列排鄭云改爲本會委員依西曆紀年何如鄧云此層容易商議鄭云關於章程内提出換文照會係中國大會决定日晒方面要求加協定雙方意見相距甚　應暫行保留俟報告大會詳細研究再行討論衆贊成鄧云請討論其次籌劃决定管理三項是根據換文而來因中國方面對此事反對者甚多若不將權限明白標定社會上恐難諒解堀云鄧先生意思我們是知道的但日本社會恐多隔膜職權太大最足起人誤會我們難受貴備如列舉三項其他協定内各項亦須分别冩出以免日本輿論攻擊鄧云中國輿論對日本此舉多認爲不滿故時有攻擊論調日本各界何致有攻擊之事堀云權限太大不但日本方面誤會即中國方面亦恐因權大希望大而生誤會鄭云章程内三項職權絶對不能更換本席意見可在原章程照會下加範圍内三字以醒眉目瀨川云專照換文草訂章程不但我們有困難恐你們中國亦有困難鄭云我們困難無勞日本顧慮堀云本案可照大河内原案於協定會下加換文二字而須列舉三項職權似爲正辦究竟諸位代表權限若何鄭云除中國委員反對各點外我們均可代表堀云個人對大河内之提案亦不全部贊成以後各條亦可斟酌胡云因爲有總委員會所以中國社會上减少一點誤會日本各位旣係總委員資格應該帮總委員會說話如用外交官性質恐無圓滿結果鄧云總委員會係中日兩國間共同辦理文化事業之一種團體凡在不觝觸兩國之換文範圍内爲委員者自應協同努力使本會有較大之權限貴國委員態度似不如此胡云日本在中國興辦事業如同文書院山東醫校等純是借文化之名實行其一種政策此次總委員會似要破除從前之積習成爲超然的永遠的没有國界及政治作用的一種純潔學者團體由日本將應退還之欵拿出交中日兩國學者承辦方爲正當堀云日本此次退還賠欵辦理中日文化是善意的中國委員諸君似有誤會胡云外間對此事無不反對今不能得中國委員等之諒解外間誤會更多鄭云日本此次派來委員是否山由瀨川一人爲總代表如非總代表所有欵項一切支出均應由本會通過施行服部云排除誤解非常感謝但不要章程根據協定換文進行更易辦事本人非審查員應退席堀云　席意見章程第一條要加入協定中應有各項否則用大河内提案鄭云如此困難祗可保留俟報告大會再行决定衆贊成鄧云惟有一事應聲明　會權限問題未解决章程未成立以前上海分會即不能開會因胡鄭二君係上海分會會員尤有聲明之必要堀云總會章程未成立上海分會不能開會是否實情應否電啒延期鄧云請即拍電胡云本席係上海分會委員之一北京空氣較好尚易對付上海方面情形複雜如總會章程未定開會之後人家質問實難應付不敢答應準期開會鄭云聽昨天瀨川先生報告關於欵項支出均係伊一人經手似總委員會形同虚設木本席意見嗣後關於此類應由日本將欵項交總委員會由委員長支配至在章程未成立以先上海分會絶對不能開幕堀云總委員會一年開會一次欵項由委員長支配反多　滯碍鄧云欵項應交總委員會堀云恐有臨時用途開會不及鄭云臨時費亦有預算堀云此項職權似應保留查中國草案第二條爲（本委員會由山中華民國政府派出十一名以内日本政府派出十名以内之委員組織之）第三條（本委員會設委員長一人就中國委員中公推之）以上均係當然之事不必討論第四條（本委員會接受日本政府應撥之庚欵分配於各項應辦之文化事業凡非庚欵部分之資金及其他寄附金其指定用於中華文化事業者本委員會均得接受依其所定條件决定用途）第五條（本會委員會公推中日委員各一人保管一切接收之欵項）抵觸日本特别會計法應請示日本政府方能决定况零碎開支均向日本外務省支取事實上不能辦到絶對否認某委員云旣有此困難我們先論大體後議條文堀云章程總以不抵觸法律爲原則日本國會通過五百三十五萬建築修備費當然不能交付總委員會等到大正十八年以後或可設法直交不敢决定此時萬不能違反國會通過法案某委員云堀先生之話不但不第十一屆全國敎聯會各省區代表曁敎部代表全體攝影 
合法律且不合論理國會通過法案究竟交誰建築特别會計　内似未明白規定總委員會係辦理中日文化之機關此項建築等事當然由本會負責進行不過只能在預算範圍内支配若照堀先生所談是本會到大正十八年後方能辦事按照法律論理均不相符賴川云國會法律萬難更改鄧云究竟此種欵項交何處支用堀云日本政府支出絶對不能違反國會法律此項建築設備費國會規定由日本政府支出萬不能交總委員會執行鄧云本委員會旣成立當然可代日本外務省辦理一切文化事業應辦之事瀨川云此時實無活動之餘大正十八年之後或許能設法直交本會亦未可知胡云日本退還庚欵係辦理東方及世界有益的文化事業譬如學校是政府辦的在學校未成立以前固可由政府建築學校旣立以後一切設備改建事宜當然由學校辦理中日文化事業總委員會旣已正式成立所有建築設備等本會决可接收舉辦退一步論即令此欵係日本捐助本會亦應居於董事會地位捐欵者當然信任董事會希望貴委員等仔細研究以辦理文化事業爲主堀云日本憲法之外最重會計法原則上絶置不能更改惟本人不懂行政法究竟有無活動餘地此時不能　責答復俟研究後再商議鄧云請你們去研究罷鄭云除建築設備外每年尚有研究費二十萬能否直交本會堀云不敢斷定尚須研究鄧云似此看來日本　此事全無誠意假使有誠意縱有法律規定亦可提出國會修改况法律上實無此束縛云堀云俟武究後再行答復又上海分委員會屆時是否能開會胡云如此結果答應開會恐難闢袪謠言未便承認雙方說至此遂散會 
[中國委員議决向政府報告經過]  
　　昨日（十九）午後二時中日文化委員總會中國方面委員在敎部西花廳開會委員長柯劭忞主席首由委員鄧萃英報告前日（十四日）審查章程會議　形大致分爲三點（一）日本委員謂建築設備研究經費係由該國國會通過絶對不能移交總委員會支配否認中國所提章程草案經列席審查員胡敦復鄭貞文王式通等力爭終無結果事已弄　祗好將上海分會延期開議（二）日本劉此事旣無誠意常然停止進行但先後花費欵項數百元均係私人分别代墊應如何報銷（三）本人主張中日各設常務委員二人有種種理由（甲）日人偏執多一人可資調劑（乙）中國方面有二人遇事妥商辦理責任較輕（丙）有二人一司會計一司文牘庶務辦事上較見便利（丁）常務委員即幹事性質中美董事會董事十五人其幹事有八九人我們委員十八人設常務委員四人亦不爲多惟委員多數以爲設一人責任較專並迭次聲明作爲名譽職不支薪水以上三點關係重要應請諸君詳細研究湯中云本席今日有事須先行告退特將個人意見簡單陳述關於鄧君所提述第一項應由全體委員將連日會議經過及難負責任情形報告政府布告社會俾明眞相關於鄧君所述第二項可分兩種辦法（甲）公攤（乙）歸敎部暫墊關於鄧君所述第三項現在會務旣陷於停頓狀態似應沉默說畢退席江庸云湯委員主張各節自是正辦但須先推定起草員至於所用經費可暫行歸敎部墊付日後再設法撥選大家分攤亦是易事鄧萃英云就請江（庸）王（式通）二君擔任起草江庸云　面宜用報告形式因政府對我等係用聘書也委員長即依據鄧萃英提議請江（庸）王（式通）擔任起草報告書付表决衆贊成旋又决定本星期六開會討論報告書以便署名發表遂散會 
[第十一屆全國敎聯會在湘開會紀（十二）]  
　　第十一屆全國省敎育會聯合會於本月十四日在長沙開幕昨爲第十二日兹將昨日所得消息錄下 
　　二十日上午聯席審查會詳紀 
　　全國敎育會聯合會因關於庚子賠欵事於二十日上午九時開第二次聯席審查會出席者三十四人公推向玉楷爲主席姚兆楨記錄首由主席報告開會意思即互相討論約三小時之久議决如下（一）爲庾欵駁敎部批文稿事（該槁已見前報）首經主席報告草擬原文即行商决將我國之行政英字下之（之情形大抵相同）七字删除改爲（或更以宗敎敎育爲操縱）十字其此種兩字之下加（名實相背之）五字退字之下（而還兩字亦將删除總計從原文（在内設立機關即爲侵略我國之行政）下改成爲（英或更以宗敎敎育爲操縱此種名實相背之退還之辦法隠患至大）其餘照原通過（二）爲庚欵通電稿事（該稿已見前報）主席報告原文後即行修改近以爭贓關係之（贓）字改成（欵）字（又如美欵每年約一百三十餘萬元）之（三十）兩字删除其（由中國文化基金董事會管理）内之（中國）兩字删去改爲（中華敎育）其中國董事下之（爲政府所私授）六字删除其董事章程下之（爲身任董事者所私定）九字删去其董事所攤支配庚欵之辦法下（則皆爲便於各該董事之私人事業者）一名删去但憑少數學閥之私便内之（學閥）兩字删去改爲（人）字其（不得其平所在皆是）八字亦將删去又效力實不僅在敎育之一部之下（各省區多得一部庚欵以辦敎育即可多餘一部地方欵以辦理其他事業）等字概行删去其餘照原通過（三）庾欵團體組織事其第一項略爲修改通過其第二項因時間不早留爲下次討論兹并照錄於　（第一項修改全國庚欵董事會原則條文）（子）名稱定爲全國庚欵董事會（丑）組織及選舉全國庚欵董事會由各省區敎育會各舉一人組織之（呈請政府備案）并須常川駐會（修改）本會由各省區敎育會舉一人組織之（寅）任期各董事任期爲三年每年改選二分之一改選以抽籖法定之（修改）仍舊（卯）職務（一）選舉各中（某）庾庚欵董事會内中國董事（修改）仍舊（二）向各國分别運動催促及接洽退欵事宜（修改）仍舊（三）與中某庚欵董事會協定庚欵之保管及分配（修改）仍舊（四）與各省敎育經費保管委員會協定各省所收庚欵保管及分配（修改）仍舊（辰）經費由選舉董事之各機關按照所選人數均擔（修改）本會經費由各省區分擔董事駐會用費由各該省區支給（己）地址由董事會自定一修改會址由董事會决定之第二項分爲兩點如左（甲）由本會摧促各省區按照第十屆議决案組織各庚欵董事會（乙）由本會同政府交涉實行庚欵董事會原則（卯）條（一）項第三項催促各省區敎育會依左列原則成立團體恊爭庚欵（各省協爭庚欵團體組織原則）甲目的以分配庚欵於各省區發展地方文化事業爲目的乙組織（一）各省區已由各省以法團及各敎育機關聯合組織之丙職員本團體爲謀辦事便利起見得公舉左列各職員分别任職（一）幹事部設職員若干人得分爲總務文書宣傳各股（二）議事部設職員若干人丁職務（一）調查各省區應分庚欵數目並宣佈之（二）否認中央武斷的分配（三）宣佈金佛郎案罪狀（四）聯絡各省區一致進行（五）爲全國庚欵董事會聲援戊經費由各省區自行籌備或捐集之己期限候庚欵分配各省區認爲公允時撤消之 
　 
[二十日下午甲組審查會詳紀]  
　　二十日下午一時許敎聯會甲組審查會開第四次審查會張唯一主席姚兆楨紀錄主席宣告審查（請各敎育機關注重敎育統計案）（湖南提）姚兆楨云此案爲敎育上之要圖主張成立盧廣續云對於主文可否修正爲（注重敎育統計案）以擴大範圍程其保云範圍縮小指定一機關負責以便編造主席說明原案意思重在各敎育機關注重統計鄭以貞云主文修正爲（請各省敎育行政機關注重敎育統計案）于化鯤主張用原文公决主文依鄭代表提議改正主席宣告討論本案辦法第一項姚兆　主張學期改年度盧廣績·張　雲·仇元鐺主張改爲（年度成學期）五字桂汝丹程其保主張用年度二字較好因條文中有隨時調查字樣公决（一學期）改爲（年度）餘照原文主席宣告討論（敎育當局應力謀畢業生之出路案浙江提）鄭以貞說明提案旨趣并云甲項辦法本較困難乙項爲本省師範學校所已行者容易辦到兩項亦可斟酌辦理于化鯤主張不成立因各校畢業均有途徑可尋之故姚兆貞云就内容研究甲項屬於敎學方面乙項確是謀畢業生出路丙項已經部中主辦如乙項有成立之必要可以討論金曾澄云乙項辦法已有行之者且此種問題與社會方面有關主張不成立公决不成立主席宣告討論（規定各級學校待遇提議案浙江提）鄭以貞報告提案旨趣于化鯤姚兆貞云前屆有　　似之案可否查明敎育法令如已通令此案可不成立以决辦法已詳九屆議决之　待學校敎員辦法案内故本案不成立主席宜告討論（各省區敎育經費宜於舊有預算中男列補助專欵案）（河南提）張逡德說明提案旨趣　以貞支優待敎職員及補助無力就學之大才生已經九屆議决請討論乙項姚兆貞主張本案可成立程其保云理由中巳詳細說明辦法可以取消桂汝丹云辦法恐不能容納主張不成立公决不成立乃散會 
[二十日歡迎演講會併紀]  
下午楚怡學校二十日下午四時楚怡學校歡迎敎聯會各代表由招待員方擴軍楊伯雋等邀同前往因招待處與該校距離甚近各代表均願參觀長沙市面情形屆時均一律步行抵校後入辦公室休息略事應酬比即參觀全校旋入體育館茶點首由陳校長報告歡迎意旨並述該校慘淡經營情形次何主任報告該校敎育步趨略分（個性）與（設計）二部次江蘇代表袁希濤演述代表同人道謝之誠並以對於兒童敎育（自由）（生活）專心研究所得結果與各省比較當推該校爲第一相期許次敎育部司長陳寳泉演述敎育方針及參考美國敎育所得經騐與該校相佐證次陳校長表示謝意因時間不早宣告散會 
　　晚間兩書局歡迎會二十晚七時商務中華兩書局歡宴各代表爲便利起見席設楚怡學核並敦請各敎育人士作陪觥籌交錯倍極忻愉賓主盡歡而散時已九時許矣 
　　下午平敎演講會二十日午後五時湖南敎總會假第一中校禮堂歡迎陶知行演講平民敎育聽衆數百人及六時半始講畢散會陶君詳述平敎對於個人國家世界和平之關係 
[東大敎授會發表宣言]  
　　國立東南大學敎授會最近發表宣言云本校易長問題曾經同人屢向敎部力爭瞬將一載迄未解决日前敎部章士釗妄假中央威信速下停辦命令蘇省當局明知是非所在而高壓之下正誼難伸於是虚委蛇乃有籌備之說本校開學已久絃誦未輟旣非停辦亦未改組不知何事乃勞籌備妄施政令言之痛心同人姑念學校尊嚴學生學業不借委曲求全爰於本月九日開會議决條件如次（一）取消籌備（二）本校組織大綱非經本會議决不得妄加修改（三）通過秦汾爲本校校長尤以一二兩項認爲不可變更之條件會議結果曾派代表向鄭省長及秦君一再切實聲明秦汾等乃於九日夜間以省派暫行代理校務名義到校敎部遂於十二日加派秦汾兼任本校校長時浙奉問題醖釀正列謠諑繁興不可終日秦竟辭職以去敎部之於東大但知破壞而不能維持官僚政客毫無辦學之能力與誠意於此益昭然若揭矣同人以是愈信十閱月來所爭大學應立於超然地位乃可免於政治勢力之影響在目前政局紛亂時代實爲維持本校顚撲不破之至理也兹值羣雄搆釁變亂方殷校務繁重負責無人瞻念前途良用疚心爰本愛護東大之素心共矢維持危局之初衷揭　太旨公諸當世邦人君子幸垂察焉（一）根據敎授治校之精神繼續維持學校以冀造成超然之學府不受任何黨系之把持亦不容官僚政客之破壞（二）校政旣由敎授共同主持即歸本會完全負責（三）本校組織大綱遇有修改必要時須經本會詳加討論正式通過方爲有效（四）部派籌備員擅草規程呈部批准該規程事前迄未徵求本會同意遽爾披露蔑視本會且昧於本校過去歷史及各科系現狀任意變更不切實情甚至巧立名目添論冗員尤爲荒謬此種規程實係違反公意同人等始終一致否認國立束南大學敎授會謹啟 
[蘇省八中易長之糾紛]  
　　蘇省第八中學校長葉（惟善）故鮑（貴藻）繼情形迭誌本報及鮑於養日來揚後本擬定於敬日到校視事現有一部份敎職員因省政府發生變故遂有拒鮑之表示昨（二十三）日鮑先到校訪候一般敎職員旋由靖江敎員陳某謂鮑曰公此來似嫌猛浪因此間同人不盡以公繼長斯校爲然公宜多加考慮我與公同事有年（聞鮑與陳前在五師同事）不得不以忠言相告云云鮑未置可否旋出校今（二十四）日該校有三分之一敎職員致鮑一函略謂先生之資格·學術·經騐·皆不能全使某等滿意除電敎廳請收回成命外用特函達云云至學生方面初則僅有擁戴李（荃）前校長之意（參閱二十三日本報）嗣因李無復電遂亦作罷今聞學生多半表示中立絶不供人利用而荒本身學業頃聞鮑之主張一方面倩人疏通一方面準備下星期二（即二十七）到校云 
本埠 
[省敎育會請各機關招待美國學生]  
　江蘇省敎育會通函上海總商會等各團體及各報館云敬啟者敝會接中華敎育改進社來函略謂接駐美施述之公使函以美國海上大學學生隨同該校校長敎員考察世界敎育總共約有五百餘人於本年十二月一日來華由大沽起陸轉赴北京上海廣州等處囑預備歡迎導觀一切等因現大沽方面由久大精監公司永利制鹹公司黄海化學工業研究所招待北京方面由敝社聯合各團體歡迎廣東方面由孫哲生先生籌備招待上海擬請由貴會籌備歡迎等因此次海上大學考察團來華與尋常游歷目的不同吾國自應設法招待以資聯絡而睦邦交現已由敝會於本月二十四日邀集各敎育機關代表會議决定組織上海招待美國海上大學考察團委員會一面函請中華敎育改進社開示該團到滬確期及留滬日數以便再議辦法兹先函達敬請貴館加入共任招待當邀贊同尚祈先賜即日見復並推定代表一人開示姓名以便俟開會時函請列席恊議無任企幸專此敬頌公安又致各招待委員函略云推定先生爲招待委員合先函達務懇慨允担任不勝感幸一俟定期集會再當專函邀請列席協商一切專此敬頌台安 
[請派農校畢業生服務之廳復]  
　　江蘇敎育廳昨函江蘇省敎育會云敬啟者案准江蘇實業廳咨開案准貴廳咨送省敎育會函請會同敝廳通令各縣擬派遣農校畢業生分駐各機關服務一案令稿囑即書行繕印再送會印封發等因准此查農政農學無非改進農業自宜聯絡進行以收指臂之效敝廳向來關於各縣農塲·及實業局·勸業員均選有農學畢業生充任苗圃主任雖由縣委亦經令飭各縣愼選專門人員期無遺誤兹再派遣各生助理進行酌給膳宿津貼本極可行祗因各處實業機關經費均極困難現正分别考核暫飭進行擬俟需要此項人才襄助之時再行咨請會銜令縣實行相應檢同原咨會稿咨請察收並希准賜贊同至紉公誼等因並附還會稿到廳准此查此案前准貴會函請令施行到廳業經函復並轉咨在案准咨前因除咨復外相應函達即危察照爲荷順頌台綏 
[上海童子軍敎練部昨晚會議紀]  
[籌備露宿]  
　　昨晚八時上海童子軍全體敎練員假新舞臺開緊急會議到會者沈同一·徐子成·俞元爵·王英超·王文彬·孫恩霖等二十三人推舉露宿塲地職員總司令沈同一營地主任王文彬庶務主任俞元爵工程主任石季平衛生主任徐子成交通主任王英超比賽主任樂秀榮舉火主任鄭潤樂文牘孫恩霖趙煥先等兹將露宿順序錄后第一日（二十九日）下午三時各團須報到佈置晚上各團小舉火第二日（三十日）上下午均功課表演晚上大舉火第三日（三十一日）上午功課比賽下午歡迎會檢閱野戰晚上娛樂第四日（十一月一日）上午整理塲地一附露宿時預報人數及帳篷數）南洋六十人篷帳十招商四十人篷帳四廣義二十五人篷賬四頒敎二十五人篷帳四東吳二十人篷帳五１ 
中國二十人篷帳二二附十人篷帳二蘇旅十人篷帳一金榮八人）篷帳一二師六人篷帳一清心六人篷帳一共十二團二百三十人篷帳三十五隻 
[復旦戰勝來滬之日本關西足球隊]  
　　五與零之比......復旦勝　今日下午三時關西與南洋比賽昨日復旦大學與日本來滬之關西大學足球隊在江灣復旦球塲作友誼比賽二隊在各本國内均負有盛名故屆時環塲參觀者有千餘人裁判員爲陳富章君三時二隊合攝一影繼乃分隊列陣以待至裁判員警笛一鳴雙方前鋒遂開始接觸其初關西前　乘勢入攻頗形勇烈但不久即爲内衛腸出復旦前鋒亦聯絡前進關西球門乃險象百出至三時十分關西隊罰十二碼球由復旦陳锦江陽出惜過高未進此後關西仍屢受攻擊有二次爲守者　出三次以球出過偏未進至關西五前鋒亦每能乘勢進攻但復旦左右前衛林仲芬陸鳳仞及中堅下鳳年等身段敏捷咸能阻其前進有時即深入内地而守門員李大　及左右内衛葉福祥蘇炳泰亦能應付裕如故復旦球門前鮮有危險現象上半時各無所獲下半時湯公傑以傷退出由黄炳昆加入斯時復旦内外部益形堅固四時關西内衛手觸球受罰其地離門約在二十五碼之間由黄炳昆踢出球勢凖急守者不及制遂叩門而入四面歡呼之聲隨之而起復旦勝一球後聲勢益壯二分鐘内復旦左翼陳錦江從佐侵入突然舉足攻門爲守者擊出球落黄炳昆前黄亦乘勢攻門又爲守者擊出右内鋒卞鳳年飛步前進以頭頂入一球在四時零五分又爲鍾鳳秀踢入一球七分後復旦韓奎永張天勝得球後又絶塵前奔關西内衛遠離守者寡不敵衆又爲張天勝踢入一球關西負四球後聲勢仍行不弱攻擊較前更猛奈對方防守堅固故雖有精練優美之前鋒亦難展其所長離告終前五分又爲復旦黄炳昆踢進一罰球二隊比賽結果五與零之比復旦勝復旦足球隊素以善戰著自本學期成立後即以三與二之比勝葡萄牙隊及四與一之比勝震旦隊昨又五與零之比勝日本關西隊其前途實有無窮希望至日本關西隊隊員之球藝亦屬上乘蓋其進退攻守均有成法步驟　其上半時之結果可知苟非征塵過勞則下半時之是否失利亦在不可知之間聞今日下午三時該隊與南洋大學足球隊在南洋球塲比賽裁判員爲沈嗣良君凡未曾參觀該隊球藝者幸勿失此良機（附復旦球員名單）守門員李大宸内衛葉福祥蘇炳泰劉溥中堅黄炳昆前衛陸鳳仞林仲芬前鋒卞鳳年韓奎永鍾鳳秀陳錦江湯公傑張天勝湯仲威　象春指導員蔡炳仁隊長陸鳳仞管理程本同趙國煌 
[敎育局徵集小學自然科敎材函]  
　　上海小學敎育自然科研究會前日開會議决請敎育局徵集全縣各小學校現用之自然科敎材俟搜集後再商編輯辦法議决後即由縣敎育局通告本邑公私立各學校將現用之自然科敎材於一月内開送到局以便彚送小學敎育研究會實行編輯云 
[華東學生青年會之聯席會]  
　　華東學校青年會聯席會於二十四日起假圓明園路二十三號開會到江浙皖三省學校青年會敎職員及學生代表共五十餘人開會時間自上午九時起至下午四時止徐佐青主席領袖爲顧子仁繆秋笙兩人是會並無議案祇取討論方式總題爲（在今日時局之下學校青年會當有何種貢獻）又分三項討論（一）學鹇之宗敎生活（二）學校青年會之便命（三）學生與時局昨日又由青年協會總幹事余日章演說題爲（現代時勢之挑戰）昨日下午四時該會已閉幕 
[省立二師兼辦中學之省令]  
　　尚文路省立第二師範學校本學年兼辦中學前已呈請省公署備案現悉該校接到省長指令内有呈悉此項中學部簡章旣經該校長分别修正自可如敎育廳原擬姑准先行試辦云云 
[南光中學設國語速成專科]  
　　南光中學近鑒於學生來自各地語言複雜非惟敎員學生於授課時兩感不便即平時交際集會亦多困難故本學期特請國語專家樂嗣炳君於商科高中初中各級每週分授國語敎本悉由樂君手編近擬組織速成專科俾多造就提倡全國國語運動之領袖 
[胡適在大夏大學演講]  
　　大夏大學昨請胡適到該校演講上午十時半大大禮堂開會到會聽講者達八百餘人首由敎授王祉偉介紹次胡博士略謂今日談談怎樣去思想的問題約分思想歷程爲五階叚（一）困難的發生（二）指定困難的所在（三）假設解决困難的方法（四）選定假設（五）證騐 
 
 

Page 11

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *　 
常識 
[尋樂（人生觀）] [  覺]  
　　宋儒敎人尋孔顔樂處實即論語樂在其中不改其樂之樂也其一爲疏水曲肱之樂其一爲簞食瓢飮之樂蓋以樂道安貧爲難能可貴之事欲使營營利祿之徒以此爲一服清凉散耳 
　　今人所尋之樂聲色貨利而已肉體之樂愈多而精神方面之修養乃去之日遠久而久之則性靈汨没不復知人間有差恥事而人類固有之美德皆葬送於無何有之鄉矣 
　　佛氏之所謂天堂耶敎之所謂天國皆示人以至樂之境而願人人之自尋樂處也但宗敎之樂尚爲虚構之理想而孔顔之樂即爲眼前之事實試觀於素位而行無入不自得之學說視富貴貧賤夷狄患難無一而非樂境其種種修養之方法但樂道二字足以賅之則何必遠求之天堂天國哉而亦何在而非天堂天國哉 
[我國人口問題與移民實邊（經濟）] [  許尚義]  
　　我國人口號稱四萬萬幾佔全世界人口四分之一雖云地大物博然以地勢和氣候之限制東南沿海平原則人烟稠密幾有人滿之患西北山地高原則地曠人稀視爲甌脫據馬爾賽斯人口增加之學理（人口增加是幾何級數物產增加是數學級數）及世界近百年内人口增加率之事實（美國增加十倍英日三倍德二倍半法四分之一）以我國人口之多國外被人排斥（國外大事記十四年九月十四日美法院宣布驅逐華僑規定美國地方法院長發出訓令凡旅居紐約之華人未經合法證明入美境及曾犯刑事罪者一律驅逐出境國外大事記十四年九月十二日菲島嚴重取締華人入境菲島司法部改訂華僑移民規約規定須携商業資本五千元始得携家族入菲云）國内被人侵掠若不上下一心及早圖謀再過數十年欲不蹈美之印第安斐之尼格羅之覆轍而不能矣 
　　西北氣候雖極寒冷土質尚屬肥沃英國和記洋行之蒙古牧場獲利甚巨日本人在滿蒙之秘買土地惟利是視况西北當局對於移民非常優待望國人鼓舞興起以解决此世界唯一之難題（人口問題）至於開關西北之富源杜絶列强之覬覦尤其次也 
　　著者係江蘇金山人按金山人往西北游歷者極夥據游歷者言氣候晨寒晝熱其他生活狀况略與南方異現别處人民移居者近年來不少而金山亦有四五人移居張家口者（乙種酬） 
[婦女懷孕後之注意（衛生）] [  楊軍之] 　 
（一）注意寛舒衣服姙婦衣服宜寛舒以姙婦之血液循環較平時爲遲鈍故也 
（二）注意選擇飮食孚婦飮食尚清淡而戒肥濃貴甘和而忌辛熱且以容積少消化易而富於滋養料者爲宜如腥膩辛辣之物以及提神之烈酒濃茶等物均在當戒之例 
（三）注意清潔居室姙婦居室之美惡亦足影響於胎兒蓋居室清潔佈置精美姙婦游息寢處其間自能悅目清心神閒氣靜胎兒裨益誠非淺鮮 
（四）注意適宜動靜姙婦欲生產之安易不可以不動欲胎盤之安固又不可以不靜一動一靜惟審度得宜方能有益而無害 
（五）注意充足睡眠姙婦身心最易疲勞宜充足睡眠以生純粹新鮮之血液則元氣恢復胎兒因而發育無碍矣 
（六）注意臨產時慢臨盆姙婦初覺腹痛須安穏主意不可着慌如連痛五六陣漸痛漸急方爲正產然後預備臨盆手續則可免不測矣（乙種酬） 
[髮之功用及保護法（衛生）] [  振焜]  
吾人之髮宜常常修剪及梳洗因髮有調和頭上之熱度及保腦之大功也腦之一物於人身爲用最大稍一不愼則易損壞一生之幸福盡矣故吾人若欲腦健必須先注重保髮吾幼時常患頭痛每發則頭中火熱輒疑髮之太長故後乃知非也因髮不傳熱雖長之甚長即於烈日之下行走髮頂雖覺稍熱而頭皮仍能保其適中之温度若於大雪之下行走髮頂雖覺稍冷而頭皮之熱度仍如故使熱氣冷氣不能侵入腦中者皆髮之功也髮旣有保腦之功自不宜過短若薙而秃之最足害腦亦不宜過長過長則易藏垢故 
中又不宜常洗否則其脂易去而髮轉枯矣每見髮棕色而無光者蓋常洗之故也（乙種酬 
[人心之測騐（道德）] [  絜廬]  
　　方今國事俶擾世風澆薄胥原於人心之日趨險惡於何云爾余嘗靜觀路人兇狡者多而良善者少人心之日趨險惡大可於人之面上求之焉蓋人面者心鏡也縱貌裝慈悲心懷盜　而不知不覺之間眞性必流露於眸子間善夫子輿氏之言曰（胸中正則眸子瞭焉胸中不正則眸子眊焉）以是而相天下士雖不中不遠矣雖然寗唯眸子凡人之一身在在冩其心中之隠雖有操莽胡得掩之相士休咎之說吾固不言而擇友之道微相術吾誰與歸夫面目兇惡鷹準奸險雙眸狡猾言語忮刻舉止儇薄者皆不可與爲友友之必蒙其禍語云（人心不同如其面）吾縱不能見其心亦可自其面以求其心擇友之道如是而已獨惜今人祇修其面不修其心欲其改變觀瞻豈可得哉佛言修心可改其面媸者成妍惡者化善故今人欲改其可憎可怕之面當自（修心）始抹粉塗脂庸有濟耶余見路人之面兇狡者多而良善者少嘆國事之俶擾世風之日下不爲無因爰有斯篇之作而顏之曰（人心之測驗）云（乙種酬） 
[十戒歌（七）（道德）] [  叔異]  
　　戒詐欺 
　　第七戒戒詐欺立心正直有志氣我若待人詐和欺人或不知天自知人知更以欺報我天知難免遭災禍我不願人對我用詐欺我對他人奈何不想起用詐用欺是惡人惡人世皆恨那及好人人皆敬欲做好人須至誠雖然我做我的事也要存心可告人毌詐毌欺勤職業財物多從此中生（乙種酬） 
[刑事原告（法制）] [  博彥]  
　　吾國刑事訴訟條例採國家訴主義國家訴追主義云者刑事訴訟之發生由於國家意思之謂也但國家爲無形法人舉止動作必假自然人之手乃設檢察機關代行其事故凡刑事案件發生提起公訴之權原則上屬於代表國家爲原告之檢察官換言之即刑事原告爲代表國家之檢察官與民事上所謂原告者不同犯罪之被害人或其親屬或其法定代理人或其保佐人祇有告訴權（告訴向檢察廳爲之）而無起訴權也惟刑律中告訴乃論之罪許被害人等直接向審判衙門請求審理自爲原告刑事訴訟條例謂之私訴即私人訴追之義别乎公訴而言也（乙種酬） 
[大極拳之品格功用（雜錄）] [  陳志進]  
　　太極拳爲武當嫡派乃張三丰祖師因觀鵲蛇之鬭忽有會心發明此拳蓋恐修道之士靜坐功深血脈有凝滯之患山行野宿突然有野獸之厄是以因觀鵲蛇之鬭智仿禽獸之飛躍法天地自然之理參太極陰陽之秘創此太極拳以傳修道之士爲靜功之助久練之後且有衛身之能延壽之益故其歌訣中有詳推用意終何在益壽延年不老春之語而練拳之時純以神行不尚拙力故其歌訣中又有若言體用何爲準意氣君來骨肉臣之語最要而最難者爲尾閭中正神貫頂所能知能行也然而鐵杵磨針功到自成是在學者有持久之心堅忍之力精誠所至金石爲開况拳術乎祖師雲游四方之時憫文人之懦弱時受强暴者之侮辱而無抵禦之策遂留傳世間以柔克剛以弱制强無力打有力借人之力順人之勢自此以後太極拳爲世所重稱爲武當派出於少林之上得斯術者如獲至寳不肯輕易傳人必深知其人之德行操守又加以多年之精密考察始肯傳其秘訣楊露禪先生對於其子班侯直至臨終之際始耳傳秘訣班侯聞之喜極欲狂而對同學之師兄弟則云諸君功夫練到我再告語諸君可知工夫不到秘訣不肯傳也即傳之亦不能解也究其實全在學者之一己故其歌訣中言入門引路須口授工夫無息法自修大都學者少有恒心常怨師之不以秘訣相授若無工夫雖有秘訣何益若有工夫熟能生巧自有豁然貫通之一日學拳之外有必須遵守之規律若犯此規律被師知曉無論工夫練得如何好立時收回收回之後與未學者無異規律爲何一不許保鏢護院二不許沿街賣藝三不許爲綠林嚮馬以玷身家而累師傳由此觀之非品格高尚之人不能學非堅忍卓絶之人不能學而學之者有變化氣質之功能性暴燥而急促者可使之平和而安詳蓋練拳之時全身鬆開順乎自然渾圓流利氣沉丹田心中空空洞洞思慮全無如莊周之夢蝶人蝶不分練完之後自已曾練與否亦不之知練太極拳到如此境界有何病不可去不但自已如此旁觀之人亦不覺心平氣和與之俱化練拳之時不許脫衣赤身須穿長衫馬褂從容文雅不咬牙瞪眼亦不喝叱怪呌且不就地打滾與人交手彼不動已不動彼欲動已先動所謂不佔人先不落人後是也夫太極拳之功用未病者能使永無疾病已病者雖沉疴宿患皆能拔除雖屬技藝稱爲醫王有何不可要知此種太極拳術决非他種外家拳術可比至可寳貴學者不可不詳察也（未蓋章） 
[純熙問（問答）] [  ]  
　　甲有牝馬一匹豢養多年生有一駒毛色相同去冬甲之牝馬被盜竊去久查未獲嗣經甲查見馬在乙家投函向索乙則稱此馬係前數年向丙買得丙向丁買丁向戊買來歷分明不允以馬給甲以致涉訟丙丁戊均到庭證明甲則除一駒外不能提出其他證據官廳則謂馬之毛色相同者多不能遽以證明牝馬爲甲之所有物然地方人士皆知此馬確爲甲物而又無法可以證明有人謂馬爲動物之一亦有血統關係取驗血液可以證明未知確否並其取驗之方法若何此事於審判上生理上俱有關係尚祈多識君子有以見敎 
 
 

Page 12

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *   
 
 

Page 13

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *本埠新聞 
[關於時局之本埠消息]  
[相持中之兩軍形勢]  
　　徐蚌間尚無戰事昨據南京致聯軍軍事機關電奉軍退蚌係皖軍倪高二部逼走至浙軍大隊尚在滁州一帶現正陸續向蚌會師孫傳芳仍駐花旗營駐滁不確盧香亭部進逼南宿州不確實係皖軍佔蚌後前隊放哨至固鎭宿州一帶夾溝僅係土匪崛起奉軍曾與接觸已平云云（中外通信社） 
　　兩軍在夾溝對峙據聯軍方面昨接前敵報告二十四日下午起至二十五日午時止聯軍楊部仍在夾溝與南宿州之間相持並稱二十四日晚間奉軍反攻劇戰甚烈勝負仍未判（遠東社） 
　　聯軍進攻徐州之形勢昨據駐滬聯軍機關傳出消息連日聯軍與奉軍相持徐州南宿州間步哨線相隔僅十餘華里聯軍前哨昨（二十六）已過福履集待命前進聯軍以南宿州爲第一防線蚌埠爲第二防線自滁州以上沿津浦線大隊集中近七萬人白寳山軍隊已由宿縣向徐州側面發動聯軍俟豫方由鄭州向徐州會攻後再下總攻擊令（東南社） 
　　聯軍將逼徐州聯軍决先會集蚌埠待豫方發動後即行與海州之白寳山部對奉下總攻擊現宿州尚在奉軍手聯軍暫取守勢 
　　孫傳芳仍在蚌埠昨據聯軍機關消息總司令孫傳芳現尚在蚌埠因前線迄無劇戰暫時尚無前進督師之意惟夾浦一帶匪勢甚劇目下亦可無事浙軍現在雖準備進攻徐州但尚有待於卾省軍隊之會師云 
　　孫傳芳視察戰線聯軍方面消息二十四日上午聯軍總司令孫傳芳由蚌埠乘專車視察前方戰線並帶食物兩輛車藉以慰勞各將領及兵士即晚返蚌（遠東社） 
　　趙副官長之談話公平社記者昨以聯軍戒嚴司令部移駐閘北特至共和路（四區總署）往訪嚴春陽司令因嚴氏辦理各項手續尚未妥洽由趙副官長子才出而代見記者即叩以司令部遴駐情由答完全爲便利辦公維持地方治安起見問奉方以海軍抄襲上海之計畫如何答吳淞現駐有精兵一團目前足資防禦問前方戰訊有何變動答彼方仍在徐州固守日前南宿縣方面略有小接觸昨據來自金陵者云馨帥前日曾赴蚌埠視察沿路戰線一過旋即遄回南京佈置後方防務語畢立謂值此軍興之際希望報界諸君能將眞確輿論力爲宣傳俾得各方消息互相靈通幸甚幸甚（公平社） 
　　奉軍編制决死隊據軍界中人云探報奉張决以死守徐州固保關内區域現夾溝形勢吃緊下令張宗昌部三十一旅所部六十九團張殿臣七十三團劉南超七十一團王鴻昇挑選精練步兵改編决死隊一縱隊約二千餘人命補充旅姚霽率領均佩帶盒子砲炸彈以備鏖戰時衝鋒聞尚有第一軍先遣第二梯隊方振武所部亦將編成是項隊伍云（公平社） 
　　楊宇霆赴徐指揮本埠某要人昨接奉天電訊稱楊宇霆離蘇返奉與張作霖面商對浙攻守戰略業經召集軍事會議討論確定楊將於三日内南下赴徐擔任總參謀指揮軍事並面授張（宗昌）姜（登選）各司令機宜相機攻守（東南社） 
　　張宗昌至夾溝督戰本埠交通界昨日（二十六日）接濟南消息在徐奉軍報告援軍總司令張宗昌以敵軍進迫甚力二十四日下午由徐州專車至曹村站親赴夾溝方面督戰（遠東社） 
[各方要訊]  
　　孫傳芳之政見自吳佩孚出山力主反奉後外間對於解决政治問題紛紛其說甚囂塵上惟昨據聯軍消息刻正在在軍事時期中政治問題將來應依法解决但現距解决政治問題爲時尚早一班無聊政客主張多端實足以影響軍心而誤大局擬暫置不理（遠東社） 
　　馮玉祥之態度戰事自移往津浦南路一帶後一般留心時局者均注目於馮玉祥之態度昨（二十六日）本埠某方面接馮之親信由天津來電謂馮自赴包後所部雖間有移動但此皆防務問題無其他動作并謂馮之態度目下甚愼重即對部下亦少有關於時局之發言（遠東社） 
　　唐少川之態度唐少川氏自通電反對國民與關稅兩會議以來國人對於彼之態度極爲注意現軍事形勢似巳放大其態度如何尤關重要遠東社記者昨晤唐之親信某君詢唐之態度某君云唐君之態度早已表示無遺就法律而首反對國民會議電已表示護法就政治而言反對關會電已表示否認執政府記者再以唐氏不贊成恢復國會之說如何某君謂外間所傳皆非其眞意因國會與法統爲相聯的旣主張恢復法統當然贊成國會云（遠東社） 
　　李景林之態度值此長江滿佈反奉之空氣中而奉方正秣馬厲兵準備作戰之時昨（二十六日）某要人接天津電告李景林確已容納孫某主持和平之意見俟時機成熟時將有主張和平之表示果此事爲事實時局解决之期當不遠矣（遠東社） 
　　岳維峻態度又變說河南岳維峻氏前曾有調動軍隊情事日前聞吳佩孚有回軍洛陽之說忽然態度變化宣言保境安民不與外事并拒絶吳佩孚入境（國聞社） 
[要人行蹤]  
　　鄭謙明晨返奉江蘇省長鄭謙在浙軍出發赴寗陳調元軍解散了喜春第八師時以省篆交卸問題不及與楊宇霆同輪渡江遄返天津及孫傳芳率聯軍入寗鄭謙遂密商之某國人請其保護某國人慨然允可聞專爲護送鄭氏至滬特由某國派兵艦一艘由下關護鄭上艦安然來申鄭鳴之到申以後因候輪赴奉在滬留居五天鄭氏滬庽在南成都路桂馨里第七百五十一號昨日鄭因急於返奉已派人至大連汽船會社購定明日由滬開行之某輪先往大連灣然後由火車轉赴奉天眷屬聞亦同往 
　　齊燮元由寗赴漢昨據由寗來滬某軍官云齊爕元抵寗後即渡江謁（孫傳芳）孫畀以五省聯軍副司令名義請赴前方主持齊堅辭於二十四日晨搭隆和輪赴漢晤吳佩孚隨行者有劉玉珂·吳夢蘭·及日參謀衛隊數十人齊於臨行時特電漢口吳蕭致意有（馳詣旌麾親承敎益）等語至隨齊來滬之吳景濓等亦定今晚搭輪赴漢（東南社） 
　　陸宗輿自海寗來滬陸宗輿於前日由京南來赴杭與浙孫調解江浙和平無效後陸氏返滬未幾又由滬乘滬杭路火車前往長安轉道回海寗家鄉忽於昨日（二十六）下午三時半由長安站備花車一輛待由杭開滬之七號中快車附掛來滬抵北站下車下午一時半乘汽車前往公共租界前江海關姚監督宅内居住云 
　　吳佩孚派代表來滬本埠某要人昨接吳佩孚來電謂已派定孫棣三來滬與各方面接洽一切（遠東社） 
　　劉震宇回滬活動前廣東第四軍第四游擊司令劉震宇等去年齊盧戰爭之時曾投齊氏今春齊氏在滬組織江浙聯軍總司令部復充司令部副官後齊氏失敗尚擬收搭殘部背城借一旋被奉方偵知下令通緝近聞齊氏業已抵寗現亦回滬活動擬先召集舊部（東南社） 
　　秘書長陳誾返滬聯軍總司令部秘書長陳誾因有要公與浙江夏省長有所接洽故於前（二十五）夜十時二十五分由寗乘專車於昨（二十六）晨七時三十二分到滬即轉乘杭路八時零五分之頭班特别快車附掛頭等車一輛赴杭 
　　何豐林赴奉之任務前淞滬護軍使何豐林氏突於十四晚由滬抵奉聞同行者有何氏之參議汪慶辰等五人下車後當晚即下榻於日本大和旅館翌晨即赴城内督辦公署謁見張雨亭氏張屏衆與之密談歷二小時之久大概何氏因駐滬甚久對於浙方情形較爲熟悉此來於軍事上有所供獻並預爲本人在東南重新活動地步聞何氏在滬起程之前因欲避人耳目計揚言江浙風潮不幸又起本人雅不欲居嫌疑地位擬赴青島避囂實則乘日本之　丸秘密前往大連矣（遠東社） 
　　王承斌將來滬前直隸省長王承斌氏前日（二十五）由日本出發來滬預定抵滬後將轉輪赴漢口參與軍事（國聞社） 
[浙軍昨日之行動]  
　　駐滬辦公處所接之電訊浙江駐滬督辦公署辦公處昨接孫傳芳電稱蕪湖王鎭守使養電（特急探投孫總司鈞鑒皖密迭電諒呈鈞覽頃接蚌埠馬旅長祥斌由蚌電稱駐蚌奉軍馬日全數向北撤退此間秩序敝旅擔任維持又接倪旅長朝榮由五河電稱已率所部進至臨淮關長淮衛一帶各等語查臨淮距蚌密邇瞬息即至合併轉陳伏乞垂察皖南鎭守使王普叩養印）又九江鄧鎭守使號電（探投孫總司令勛鑒潯密迭讀捷電鼓躍殊深瞻旌節之所揭式醜類以破竹義聲所播遐邇同欽如琢决依所商積極進行刻大部已集中九江候船到即發仍盼隨時示敎贛北鎭守使兼中央第一師師長鄧如琢叩署印）又鷄公山靳司令銑電（孫督辦馨遠兄鑒樞密删電祗悉吾兄拍發討奉通電即百發動武漢同人精神爲之一振弟今日赴漢會商一面請吳帥出山一面約同各將領按從前計劃積極進行以爲聲援即日出發互相策應敵愾同仇以紓義憤而挽大局忝附驥尾痛飮黄龍庶可以償夙願特達仍希隨示爲荷弟鶚叩銑印）各等語我第一軍陳司令儀所部已進至明光繼續北進知注特聞聯軍總司令孫傳芳漾戍印 
　　盧香亭調駐滬防說昨據軍界可靠消息聯軍孫總司令以吳淞爲海道要隘當此謠傳日熾防務吃緊之際非有重兵駐守不足以資鎭懾聞已派第四軍盧軍長香亭不日來滬怖置一切以固後防（公平社） 
　　又訊浙軍第五總司令盧香亭恐奉軍擾亂後方有奉令來滬鎭守消息但昨據戒嚴司令部消息聯軍前方進展甚利劉士林團長開滬已足鎭懾盧司令現在滁州任攻徐州正面來滬之說完全不確云（中國社） 
　　吳淞昨日到有砲兵二連昨日（二十六）午後二點一刻由滬開淞之客車附掛兵車四節内載陸戰大砲四尊砲兵二連駛至砲台灣車站該兵等下車後即在該處拉用民夫帮同拖砲及搬運軍實等物往王宫内駐紥頓時車夫及鄉民等均紛紛逃避一空迨知並非送往前敵輸運祗在近處扛抬物件始各安心然已飽受虚驚不淺矣 
　　又據另一訪事報告云杭州城站兵站運輸處昨日（二十六）上午七時四十分備車十輛裝載浙軍第一師砲兵團兵士兩連裝二車並大砲八尊裝篷車二輛又軍械子彈及軍用品等件共裝廂車六輛附掛由杭開滬之三號特别快車運抵北站於下午二時轉道運往吳淞 
　　戒嚴司令部副官長之談話昨日下午一時有人赴閘北戒嚴司令部由副官長趙子才接見紀其問答辭如下問日前盧司令軍隊退滬後本埠人民頗有懷疑不 
情形熟悉此次潰散甚衆遄返來滬勢所不免孫總司令恐若輩擾亂地方有礙治安此即原因之一又近來　地時有無業游民聚衆開會情事際此軍事倥傯又不能不爲之防止且前敵軍隊過多滬地防軍太少此即原因之二又問貴軍對於奉軍所抱目的可得聞乎答此次奉軍如不用兵退出關外即止否則各省軍長非將其全部解散不可緣伊此次南來完全係爲地盤野心太甚又問浙軍現在已抵蚌埠以北將來戰線如再延長則兵力勢必單薄豈非有不克兼顧之虞乎答現下旣有閩軍又有蘇軍已足對付將來祗須各省抽少數之兵力以爲助則已足驅除故無慮乎此問馮玉祥督辦態度至今未明國人頗爲注意聞與孫馨帥早有結合不知確否可得聞乎答馮督前曾親筆作書託由伊師殷宏宇偕前漢陽兵工廠督辦楊建章與孫督辦有所接洽當時並携有皮件如袍褂等贈與馨帥云云 
　　軍需品自浙運寗浙軍第三師於昨日（二十六）下午二時由城站裝出子彈兩鐵篷車棉軍衣一鐵篷車兵士一廂車計四十餘人隨車押運附掛於由杭開滬之七號中快車來滬轉道運往南京轉解前敵 
　　南站運輸主任移往北站浙閩蘇皖贛聯軍總司令孫傳芳日前令派浙江督辦公署軍務課員魯保生爲滬杭路南車站兵站運輸處主任駐站辦公兹悉昨日（二十六）該兵站運輸主任鱬保生因南站尚無軍事運輸重要事宜故將運輸處撤銷於上午九時遷移至北站辦公 
　　戒嚴司令部四周之觀察閘北共和路淞滬戒嚴司令部原係淞滬四區警察署昨見該署門首所有四區警署及游巡隊等字樣已除去惟司法科尚未取消門口崗警亦已撤退有二兵士持槍守衛大廳前懸有大刀二把門外四周皆有兵士防守後門口操場上有數兵士踢球四區警署則在東邊華康路另闢一側門出入云 
[蘇軍消息]  
　　白寳山與奉軍開火之電告蘇軍第一軍長白寳山與第三軍之馬玉仁李啓佑楊賡和合攻徐州奉軍之左翼昨據白氏駐滬機關消息該部業於昨（二十六）晨與宿遷碭山之奉軍正式開火云（中國社） 
　　馬玉仁調兵至六合昨日（二十六）據軍界消息淮揚鎭守使馬玉仁令第十二團計龍章調防六合計奉令後即率部開拔二十六日已抵六合（遠東社） 
　　張仁奎部開拔情形通海鎭守使張仁奎由孫傳芳委任爲十軍軍長其部下本屬陸軍第七十六混成旅第一百二十五團現奉令開赴前敵助戰故日來在南通海門之牛洪·宋季·青龍·各港口封船數十艘以便軍兵定今明兩日開拔完竣（遠東社） 
[各界對時局之表示]  
　　反對吳景濓恢復法統之通電吳景濓來滬後已開始活動日前在貝勒路某宅晏請各賄選議員亟謀恢復法統旅滬各省區各公團聯合會昨發出通電探錄如下全國同胞公鑒吳景濓爲賄選首惡内亂根株悞國殃民早應伏法此次兵戈再起生民塗炭莫非所賜吾民食肉寢皮不足洩其憤恨猶復不知檢束公然捲土重來倡言恢復法統吳爲骩法亂政之人曹政府爲違法賄選之世所言法統不知何在妖言惑衆安得不痛詆而力闢之耶總之吳爲法統之罪人國民之公敵慶父不除魯難未已尚祈合力主張申罪致討以除國賊而正是非國家幸甚人民幸甚各省區各公團聯合會叩宥（公平社） 
　　各國體代表會議之通電本埠各團體代表會議昨日對時局發出通電云民國肇興十有四載軍閥跋扈變亂相繼一波未平一波又興人民塗炭不可言喻去年興師反直全國風從段祺瑞承武人之推戴執掌國政吾民滿望去舊更新與民更始不料一切措置大乖民意所有行政不能自主悉仰軍人鼻息作辱國喪權之舉如解决金佛郎案起用國賊類此種種不一而足奉張乘戰勝之餘横行關内士預國政目無法紀今者孫傳芳標名反奉誓師東南各省響應牽動全國大軍所至人民震驚而迷信武力之吳佩孚禍蘇罪魁之齊燮元等乘機復出思圖再逞地方公團不加考慮隨聲附和表示歡迎數日以來竟成反奉擁直之局勢全不思去年今日反直擁奉之函電紛載報端亦均出自彼等之手筆自相矛盾可謂至矣總之我國軍閥連年内訌成爲循環式之報復戰爭究其主戰原因無一非爲擴充一己之地盤計眞正爲國爲民誓師戰場者實等於鳳毛麟角故不論直係奉係安福係各派軍人均無擁護之必要旣稱地方公團民意代表對於任何軍閥何可因勢而趨致失團體價值敢佈區區希垂察焉上海各團體代表會議叩寢（聯合通信社） 
　　全蘇公會之發起江蘇六十縣公民自治會等七十餘公團代表歐陽芳·周劍寒·等日前請無錫勞工會發出通告召集緊急會議討論進行蘇人治蘇辦法至昨日下午二時許各公團代表陸續到者有平權等八十餘人公推吳公望爲臨時主席報告謂浙奉戰爭波及蘇省蘇人所當没齒不忘孫浙督之賜者僅感謝其代爲驅逐奉軍而已嘗思奉軍去歲長驅南下之初亦曾宣言討賊救國處事必與民意相從違曾幾何時眞相畢露軍官則包運鴉片兵士則譁變刦掠甚至與中央政令背道而馳致引起此番浙軍之興討然奉軍雖去執蘇省軍政全權者勢將仍非蘇人蘇人不趁此早爲運動澈底則將來恐又追悔莫及務望同人必須本最初之决心作正誼之運動勿受何方面之指使以自喪失人格云云報告畢各代表均發表極誠懇之意見一致主張各公團聯席會致孫傳芳表示堅持蘇人治蘇意見之代電努力進行并即希發起一（全蘇公會）以後對於蘇省政事之表示一律以該會名義發表此案議决後各代表對於省長一席多所討論議畢散會當定本星期三下午二時復召集會議討論全蘇公會之組織云（聯合通信社） 
　　浙人主張民治之通電全浙十一屬父老均鑒光復以還吾浙向以浙人治浙浙軍衛浙中問雖有少數軍事長官之更迭皆爲各個人勢力之消長初無重大影響及於吾民自楊樹棠率近畿四師入浙就督以後遂開客軍駐紥之例擔負陡增危機潛伏甬曹之役浙人以自衛之决心而受非分之打擊楊殂盧繼又益師旅承頻年荒　之餘受例外無端之耗主賓異勢寗不心危兹屆對奉出兵之便軍督孫君整師境外别有遠謨我 
 
 

Page 14

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *浙人就歷年經驗所得以爲客軍久駐究非當軌　雖治軍之任責在將弁有法近今數稔　　尚無杌　之象惟不能保將來統兵長官之必賢欲爲根本之救濟仍非吾民自動務達永阻客軍入境廢止軍督名稱之地步不可亟於此時集合全省心志懸的以趨至於主持省會政樞可以援照自治法案着手民選省長其他司令等名義之近於軍事行動者不宜沿用然後綏靖地方漸納庶政於軌物則吾數載顚連之浙民或尚有昭蘇之一日也我父老重和平而愛鄉里夙所本懷其有起而倡導者乎我等執鞭待從久矣浙公民曹靜軒·余仰聖·宋誠彰·鄒改廬·叩宥 
　　皖學界運動拒馬安徽旅滬青年自治會昨接安慶學界某君來電略謂皖人公敵馬聯甲現又復思逞其故技禍我皖民運動勢將成熟想後思前不寒而慄務望旅外諸鄉老顧念桑梓迅予設法抗拒以免噬臍 
　　譚雲珊致虞洽卿函洽卿會長先生大鑒久耳偉名未親道範緬維興居舒泰公私戢祥爲慰爲頌不侫僑居海上倐怱經年憫世道之淪亡嘆人心之日險爭權奪利者比比皆然職如吾粤共反兩黨不恤民意歲歲興戎無非奪利爭權耳而盜起鄉間淫威大肆兼之桂薪玉食同胞有仰屋之嗟慘矣此時誰爲手援再念此次浙奉競爭全國搖動凋殘商業民不聊生餓殍横荒哀鳴鴻雁如斯慘狀更有倍於吾粤也素索仰先生望重勳高一言九鼎尚希通電全國各大軍閥一致息兵俾國家留元氣爲同胞謀幸福不侫不禁馨香祈禱也敢布區區伏乞賜鑒玉復爲荷專此敬請台安弟譚雲珊頓九月初七日 
[交通消息]  
　　百零五號橋昨日修理前日奉軍邢士廉部第五團張鳴謙隊自北站登車北退時悉聯軍前鋒已抵新龍華該軍恐聯軍抵滬後即追踪北上故兵車完全到蘇後即將蘇州站附近之第一百零五號鐵路橋轟毁路局以一時未及修理即於毁橋旁另築支路以便通車惟此係暫時維持路政聞於昨日（二十六）日起該路洋總管已飭工程師德司福帶同工匠前往修理並通告前後站站長於客貨車經過修理處須特别謹愼並減少速度 
　　滬寗路昨售中快車頭二等票滬寗路各項客車除上下行二次特别快軍尚未開行外其餘已一律開行惟前以頭二等車缺乏故僅有三等票出售昨（二十六）聞該路前被奉軍佔用損壞之頭二等車多輛現在吳淞總廠已有修竣者業於昨（二十六）日起先將自上海開行之十二時三十分中快車出售頭二等車票以便旅客 
　　滬寗路昨日增開貨車滬寗鐵路昨（二十六）又增開第三十三次貨車一次於下午八時正自麥根路開往南京自三十五次貨車於下午九時零五分亦由麥站開寗 
　　滬寗路乘客之擁擠滬寗鐵路行車現已恢復原狀蘇錫常鎭各地駐兵亦已陸續開赴南京渡江赴前敵故沿鐵道大小城鎭暫可安穏因之避難來滬之人紛紛回里昨日各列車開行之時乘客非常擁擠各車中咸無容足之地後購車票者甚至不能登車懇托脚夫帮同從車窗内扒進車中者頗不乏人云 
　　滬杭路昨增開貨車一次滬杭路客車已於前（二十四）日起完全恢復惟貨車則以車輛缺乏僅於前（二十五）日開行貨車一次昨（二十六）日又以客貨堆積乃復設法調集車輛於下午九時四十分自南站開行至閘口增開第三十次貨車一次 
　　滬杭車昨日兩次誤點原因滬杭鐵路昨日（二十六）上下行各客車已一律恢復照常開行昨日上午七時四十分由杭開滬之三號特别快車因在城站裝運浙軍第一師砲兵連及大砲子彈等車十輛尾掛該特别快車來滬轉運吳淞以致該特别快車駛抵滬站時遲誤鐘點計一小時餘又上午九時四十分杭來之五號慢車亦在城站裝運軍衣及拉夫等七輛該慢車駛至嘉興及松江兩站又停數十分鐘裝運軍實各一車均附掛於該慢車來滬故車抵南站時已下午五時三十分又該路之滬閘間貨物車昨仍開二十三二十四往返一次 
　　滬寗夜車暫難恢復自滬寗路軍事結束後自滬至寗上下行客車均已恢復原狀惟夜快車則暫停行駛據車站人員云聯軍大部雖已渡江自鎭江至南京軍車往來不絶寗站尚留有大批車輛待用故因車輛缺乏夜車暫行停駛須俟聯軍完全過江後恢復形勢（東南社） 
　　閔南晚班昨咋日起照常開駛南市閔南公司之新閔南號等小輪前被浙方封扣後船隻不敷即將閔行班晚班輪暫行停開兹聞該公司被扣之小輪現皆放回故自昨日爲始其晚班班頭船仍照常開駛以便旅客 
[各地防務]  
　　嚴司令召集防務會　　淞滬戒嚴司令嚴春陽以淞滬防務緊要近日謠言甚多除行特别戒嚴外并於昨（二十六日）午後三時召集劉士林團長及淞滬警察廳長江政卿上海縣知事張受之及南北保衛團司令在共和路司令部樓上會議討論分佈滬上防護事宜關防極嚴内容無從探悉（中國新聞社） 
　　警備隊游巡閘北各馬路淞滬戒嚴司令官嚴春陽因聞近日有奉軍潰兵退滬及工人集會情事深恐擾亂地方故特飭警備隊一二兩營營長李全祥郝雲亭派隊出巡藉資鎭壓昨日大統路新民路寳山路等均有荷槍實彈上剌刀之兵士往來梭巡并有警察一人在前引導聞係因路途不熟云 
　　滬西防務加嚴龍華軍署戒嚴司令部移設閘北後滬西防務均由陸軍二師步三旅六團團長劉士林負責該處迤南臨滬杭鐵路東出黄浦北接租界防務尤爲吃緊昨日起劉團長撥派兵士一連調往新龍華車站駐紥陳氏宗祠輪派哨隊往來防護路線所有老龍華車站沿龍華路銜接之謹記路西北至徐家匯華洋交界各要道派有哨隊梭巡擇要佈崗外並令駐紥高昌廟之第三營對於浦江方面切實防範云 
　　華法交界障碍物未撤自聯軍進佔南京後本埠華法交界之防務即形鬆懈東南社記者昨日沿蒲滙塘自徐家滙至斜橋觀察見交界處各橋隘仍有沙袋木椿堆積僅有武裝越捕一人看守自西門沿民國路至小東門各街交界處鐵絲網等之障碍物仍未除去但祗見站崗華捕指揮交通秩序夜間并無武裝越捕看守（東南社） 
　　界路障礙物已撤當奉軍撤退浙軍來滬之際公共租界捕房以北站方面爲軍隊蝟集之處特加意防範以免兵士闖入租界肇事並用鐵絲網障礙物陳列鐵栅口以資戒備兹悉工部局昨以滬上已安謐如常滬寗杭交通亦已恢復原狀所有在界路東口之障礙物　即撤除以便車輛往來昨日下午該項障碍物已實行撤去云 
[拉夫餘聞]  
　　孫傳芳資遣夫役之覆電太湖流域聯合自治會前以各屬報告拉夫曾電浙閩蘇皖贛聯軍孫總司令請嚴爲禁止並將前役遣歸昨接覆電如下太湖流域聯合自治會沈澤春先生鑒馬電悉此次行軍所用夫役係由各處警察代爲雇募除供給伙食外每月并給以六元工資隨地强拉早加嚴禁事完之後自當陸續資遣特覆孫傳芳敬印 
　　吳淞商會之通告吳淞商會昨發出通告云兹因本鎭招雇民夫人心恐慌現已由本會函請吳淞守備司令請其嗣後招雇民夫凡有正當職業之人概免輸役爲特通告工商業各界所有工廠工人及商店夥友人等均望自行佩帶白布簽條書明姓名加蓋各該店號圖章以資識别是爲至要特此通告 
　　嘉興五百餘名回藉龍華車站於昨日（二十六）上午九時五十分由浙軍浙軍第二師第六混成團團長前由嘉興所拉之拉夫五百餘名於昨日裝交滬杭路廂車五輛附掛於由滬開杭之六號慢車送往嘉興回籍 
　　杭州三百餘人運寗昨日（二十六）上午九時四十分杭州城站兵部運輸處裝載拉夫四車約三百餘人又裝第二師棉軍衣三車又嘉興裝軍實一車又松江又裝軍裝一車均附掛由杭開滬之五號慢車來滬至下午五時半抵北站轉道運寗 
[其他雜訊]  
　　滬官場暫不更動據聯軍駐滬辦事處消息孫傳芳對於滬各官場主張維持原狀暫不更動因現值前方軍事吃緊寛籌餉械之際對於地方官吏應免予更調俾得安心服務維護治安故日來盛傳滬官場更動之說漸形消滅（東南社） 
　　戒嚴司令部令飭保護奉軍眷屬淞滬戒嚴司令部昨訓令警察廳文云照得國家多故迭啓爭端究其原因無非政見之不　并無仇視之深意查奉軍此次倉卒離滬其官佐眷屬留滬未去者想亦不在少數本司令顧念各官佐服務公家勢非得已其眷屬寄跡滬濱背并離鄉不無可憫着該廳轉令上海各警署將在滬奉軍眷屬姓名住址籍貫人數詳查報部并令各警妥爲保護勿得任無業游民任意敲詐是爲至要 
　　大批奉系軍職赴魯在南京被陳調元繳械之第八師丁喜春部各軍官軍佐共有十餘人聞均爲旅團長參謀副官軍需等職又在鎭江被聯軍繳械及自行解散之三十一旅各軍官佐以及駐寗辦事處之奉系職員等等在前昨兩日由寗乘車輪到滬者共計有五十名之多均須前往濟南昨日紛至某日輪公司定購明日往青島之某輪以艙位不敷有一部份須候三十日出口輪啓行若輩均改易姓名有更名黄聞三者有易名蔡英者有變名武　英者有稱高長傳者明日先去二十餘人餘須俟禮拜四禮拜六兩日赴濟均由青島上岸 
　　奉軍襲攻吳淞說之由來浙軍自發動驅奉以來全部均向長江上游方面發展對於淞滬區域不甚注意因日前滬寗車站聯軍兵站處發現一形似軍官之人物在車站來往巡視駐站兵士即上前盤詰益顯可疑狀態遂帶至司令部審訊據述奉軍將有派兵艦駛至淞口襲攻上海之計畫舉行在即此問兵站司令當即電告孫傳芳請預爲防備孫氏聞訊即調盧（香亭）部回滬設防（聯合社） 
　　軍糧續運往津奉張所購之軍用麥粉最後一批於今日裝往天津者計六萬袋又有現欵三十餘萬同時運津均係預備作軍餉者聞本日爲末一次載去後不再續運蓋均已辦齊矣 
　　齊燮元眷屬抵滬此次齊燮元於浙軍討奉聲中歸國圖謀活動業已多日其眷屬亦於齊氏離日後由日本别府乘長崎丸來滬昨日抵埠寄寓虹口日人所開之震田旅館據其親信語人云大局未定其眷屬均擬暫不離滬但齊氏已電囑赴漢云 
　　昨有大批難民來滬昨日又有大批難民七八百人由南京附近避難來滬其中多爲四鄉農民因拉夫影響逃滬者并有聯軍眷屬多人同時來滬 
[關會消息併誌]  
　　關稅委員會致各界電關稅特别會議委員會昨電交涉署轉上海各法團各報館鑒我國關稅稅則自南京條約以來悉歸約定八十餘年迄未稍改創深痛鉅盡人而知政府於巴黎華府兩會議均提自主之案雖酌核事勢未克有成而力爭自主之心始終未嘗稍逾此次召集特别關稅會議原欲本華會九國條約尊重中國行政完整之精神以達我國關稅自主之目的初非限於枝節尤非苟於近功閣議旣頒訓令復經本會議决解除束縛同具决心本委員受兹重任惟有秉承政府歷來之主張尊重國民正當之公意黽勉將事盡力以圖特布愚誠惟希鑒察關稅特别會議委員會二十四日 
　　表示力爭關稅自主之通告總商會昨通函各商帮商店云逕啓者本日接准本會赴京出席全國商會聯合會商議關稅問題代表王曉籟君電開籟等徑曉抵京關二十六日准開一致力爭自主至京津各市民均有表示滬埠各商號亦應懸旗並貼力爭關稅自主字樣以表民意等語到會合行通告惟祈公鑒爲荷上海總商會 
　　白憲政會代表將來滬日本憲政會特派關稅會議代表望月小太郎氏昨已由神户起程來華日内即可抵滬 
[保護境内郵局之省令]  
　　上海縣知事公署昨奉江蘇省長公署訓令文云據郵務管理局郵務長希樂思呈稱兹因滬寗鐵路業已中梗而軍隊調防亦時有所聞時局漸趨緊張交通極虞阻滯本管郵區内各郵局所之所在地方或與他省毘連現在佈防範圍以内或爲匪徒乘機出没之區自不得不先事預防請加保護竊郵政爲國家所設立之交通行政機關際此風聲緊急時代官商消息胥賴郵傳設有阻梗關係匪輕除分呈督辦外爲此呈請鈞座鑒核准予通令所屬警隊對於所在地各郵局所一切郵政事務財產及員役加以維持切實保護遇有郵船郵車載有郵件標有郵政旗幟持有郵局所給執照者一體放行以重郵政無任感企等情查郵務爲交通要政不稍能有阻滯應如何所請辦理除函復外合亟令仰該知事即便遵照轉飭所屬切實保護以重郵政此令 
[閩周派員在淞招募新兵]  
　　福建陸軍第一師諮議張祺奉閩督周蔭人派往江北淮徐海一帶招募新兵因恐該處募不滿額特委人到淞招募以前退伍兵士若干以便足額後運閩訓練成軍日來在淞鎭招有補充新兵百餘名於前（二十五）日雇用寗波釣船兩艘裝載是項新招兵士百數十名駛往口外等候輪船轉運赴閩據招兵事務所人員云閩省舊有軍隊均已他調以致省城駐防缺乏爲特招募新兵保護地方云 
[提倡國貨昨訊]  
　　時局變易中之物品展覽會本埠某國貨機關昨接江蘇南京地方物品展覽會函述該會近况大致寗垣安堵未受巨警現已萬百如常所有門票均照常售賣參觀仍絡繹不絶但欲購賣國貨者頗多惜上海國貨團早經相率返滬無從接洽云云 
　　第一商場籌議結束本埠民國路第一商場昨日十時邀集各代表討論上屆三月後商場結束辦法到職員陳翊庭·王東園·余永生·王廷傑·陳星莊工廠代表到訃計健南·費侯·葉明正·薛壽齡·等數十人先由陳翊庭發言謂本商場上屆各工廠所存保證準備金依會計股開支賬略本不能如數發還現由鄙人一再向南洋烟公司疏通請其補助該公司代表陳才寳概允照前議貼補商場八百元業已如數收到有此補數則各工廠所存準備可如數發還矣該公司如斯熱心本商場應共表謝忱次磋商發還期訂於本月二十八號向三友領取次討斌本屆準備金議决三十元尚有未收十九家俱要求以上屆欵項劃抵議决照辦但須關照三友會計科扣除以省手續再次討論本商塲生財問題公决照前議讓渡與三友公司至有損失等件祇得請三友略爲犧牲以盡公益衆贊成當由總務科陳翊庭交庶務文牘二科分别執行 
[總商會陳列所擬闢商場]  
　　總商會商品陳列所下層除原有售品部分留照向章辦理外現擬闢爲商場計分三十餘室招商承租設肆營業現在委託蔡君鴻年前往各出品家分投接洽一俟就緒即當開幕交易而二三兩層仍陳列各地物品任人參觀云 
[滬案司法調查將結束]  
　　大晚報云司法調查已於今（二十六）日午前入於結束時期由麥雲高代表律師麥克勞氏開始辯護麥氏詳述五卅案情堅稱巡捕全體及總巡個人不能爲開槍事件負責因當時巡捕對於南京路中偌大之羣衆已陷入孤立無援地位之故其辯護辭甚長至下午四時閉庭時猶未陳述畢現料各律師逐一陳述辯護辭至少需歷兩日之久至今晨開庭之初曾重傳工部局總董費信惇上堂各委員對於工部局之組織及職權復有詢問云 
[外艦調動消息]  
　　法國砲艦克洛奈號在奉軍由寗退浦時因軍隊扣留江輪曾派赴南京一帶保衛僑民現在戰事已移入津浦路寗垣已無軍隊扣封江輪之事局勢轉較平靖故該法砲艦昨已奉駐滬司令之命撤調還滬至於青島方面自海軍改易總司令艦隊有發動消息滬膠客貨停辦後日本首先派一等驅逐　兩艘前往現得確息英美兩國已各由威海衛芝罘抽派一艦前往矣 
[濟難會議决案]  
　　中國濟難會昨發表其代表大會議决案云（一）到會各團體一致贊成中國濟難會之宗旨承認一切因解放運動而被難者及其家屬應受社會之救濟承認中國濟難會爲實現上項目的應與全世界被壓迫民族及被壓迫階級作切實的聯絡（二）到會各團體一致主張社會人士不應坐視爲國家社會而犧牲之人及其家屬之危難困苦而不與以救濟故無論是農民是工人是學生是敎員是文學家是新聞記者是律師是商人是政黨皆有加入本會之責任（三）到會各團體及個人一致加入中國濟難會並切實協助一切濟難事業之進行（四）凡遇重大事件發生中國濟難會發表宣宣言·通電·及其他宣傳文字各團體會員有恊同之義務（五）團體會員一致負責將各該會之分子介紹加入本會個人會員無論於何時何地何集會何團體一致負責宣傳本會中之宗旨及徵求會員（六）現在意大利·法蘭西·保加利亞·波蘭·羅馬利亞·諸國之工農羣衆嘗受種種壓迫不减於吾人本會對之應有同情的表示（七）現在摩洛哥里孚人受侵害本會應通電反抗此種行爲（八）安源工人俱樂部爲資本家及軍閥封閉並將其職員黄靜源槍决本會應通電反對 
[請啓封私鑄劣幣機關之房屋]  
　　民三劣幣案被前奉軍司令部封閉之房屋經由該房主徐某以會員資格函請法租界商業聯合會援助請求啓封俾免被累聞該會接函後業已派員調查眞相於昨日具函淞滬警察廳江代廳長請爲轉呈龍華戒嚴司令部准予啓封未知能否核准云 
[何實軍判着搭輪回籍]  
　　嗬屬爪哇巴城地方官廳以當地華僑所辦學校内之敎員粤人何實軍有鼓吹排外行爲將其放逐何於二十三號乘芝順大利輪船到滬又被總巡捕房派探拘解公共公廨要求將何逐出租界訊諭交五百元保候核在案昨晨經關讞員會同英馬副領事續審捕房律師梅脫蘭氏仍請求將何逐出租界何延克威律師辯護謂何在嗬屬學校爲敎員因該校有學生數人係過激黨被當地官廳查悉遂將該校發封允給何每月薪金五十元調往他處何不願故乘船回國本欲赴廣東嗣在香港被阻不得已折回上海查何並非擾亂份子現有保人可以擔保云云中西官即向何略訊一過判被告逐出租界仍交五百元保出外即着搭輪回籍離滬時准將保證取銷 
[籌設淞滬特别市商團之進行]  
　　籌備處開商團委員會 
　　淞滬特别市商團籌備處昨咋函各委員云逕啓者定本月二十八日下午六時開商團委員會討論進行屆時希台從撥冗出席事關創舉務祈注意是荷 
[全國工業委員會常會]  
　　全國工業委員會於前日舉行常會議案如下（一）致函北京立法委員會請其供給工會條例立法方面消息及指示該會應取之方針（二）報告國際聯盟勞工局來函報告三項（甲）日本代表請求中國在國際聯盟中派完全代表當交委員會討論中國政府代表述中國工會條例未曾頒布故不能產生代表（乙）英國代表請中國政府注意童工問題中國代表謂中政府已派員調查童工情形（丙）通過組織亞洲各國調查局調查勞工情形正在進行中 
 
 

Page 15

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *本埠新聞二 
[閘北保衛團籌借欵項]  
　　借得公債票一萬兩 
　　閘北保衛團以保衛捐收入殊少不足開支該團各董事及團總王彬產墊無可墊當此地方吃緊之時餉糈一項殊屬重要特商妥滬北工巡捐局籌借公債票一萬兩限期一年歸還聞此項公債票領得後將分向各界勸銷 
[水利會催繳浚淞費]  
　　已墊付七萬餘元 
　　吳淞江水利恊會昨函各擔任浚淞經費之機關及商帮催交未付經費其文云逕啓者浚淞經費議定由八縣農田及上海各商帮恊助認籌各半一案查自上年六月一日起開始測量至八月十日起實行開工於本年八月底止共已用去十三萬五千三百餘元除將已繳捐欵撥支外其餘由會墊付已至七萬餘元之鉅甚屬爲難現正竭力開挖需欵孔殷急盼認定捐欵源源接濟方免貽誤要工今認捐欵項有分期繳納者亦有全數未繳者特即另開清單附送察閱兹當撥濟要工異常迫切用再函催務祈查照原議尅日照繳勿稍延緩無任盼禱 
[四明公所祿位升座]  
　　陰曆九月初八日四明公所爲舉行崇報彤輝兩祠祿位升座典禮在日暉港南廠特開大會到者朱葆三葛虞臣虞洽卿盛竹書方椒伯等曁四明同鄉一千餘人下午二時首由朱葆三葛虞臣開幕公同祝賀次同鄉公祭由葛虞臣主祭樓其樑盛竹書分獻各同鄉分任糾儀司儀恪恭將事次葛虞臣報告略謂本公所自戊午春間議决興建南廠北廠及醫院募捐至六十萬有奇捐户達五萬九千餘户閱時六年次第經營庚申成南廠辛酉成北廠壬戌成醫院不獨原議三大端無不應期集事即未及列議之浦東分所東廠亦創建添建於壬癸之間是皆諸同鄉熱心贊助之力今遵酬贈章程報答捐募諸君盛意恭奉祿位升座爲從來未有之盛舉云云次袁履登演說始則慰勞繼以勸勉深望諸同鄉對於本公所諸善舉竭力輔助云云末攝影茶點而散時已鐘鳴六下矣 
[吳淞設立稽查處之布告]  
　　浙軍駐淞砲臺灣守備司令部因淞地爲交通繁盛之區五方雜處良莠不齊爲特委派司令部參謀朱紹章在鎭設立稽查處并出示布告俾衆週知兹錄布告如下吳淞守備司令部布告第三號爲布告事照得吳淞爲交通繁盛之區人民五方雜處良莠不齊秩序治安極關重要本司令守備斯土負保境安民之責爲此特設稽查處派員稽查以防不肖之徒肆行不法有妨害治安倘有違犯禁令情事一經察覺定予嚴究不貸爾各居民商旅人等務各安居樂業母得自投法網致干懲辦合行開列禁令於後布告週知切切母違此布（一）本部設立稽查處專爲稽查不法及違禁品等各項其餘正當商業仍准照常通行如有滋擾情事准予來部禀告以憑核辦（一）往來船隻及行旅人等不得携帶販運軍器及違禁物品一經稽查員認爲有須檢查之必要者不得抗違十月二十五日吳淞守備司令林顯揚 
[各團體反對增收公益稅之昨訊]  
　　將組織市民會　　市公所議决於民國十五年一月一日實行繳收地方公益稅經各商業團體紛紛反對迭誌本報兹悉城北商業聯合會邀同滬南·東區·東北城·大東門·肇嘉路·中城等六路商業聯合會原定於昨日開聯席會議討論反對辦法嗣因肇嘉路及東南區等不贊成組織委員會故聯席會議並未開成據東區·大東門·兩會職員云反對地方公益稅均各贊成單獨商聯會方面聯席會恐有不妥决計另組市民會後再行磋商反對方針故現在正在接洽組織市民會云 
[縣知事傳諭地保催繳錢糧]  
　　上海縣知事張思永因迭奉聯軍司令部電令籌解欵項是以傳集本邑各圖地保於昨日午後在署諭話略謂本年下忙錢糧開徵以來將逾規定期限·而完數尚屬寥寥現值軍興時代需欵孔急故特飭傳爾等來署諭話速催業户將本屆下忙及舊欠踴躍輸將赴櫃掃數完納如果故意觀望遲延本知事惟有按名提案押追各地保皆唯唯遵諭而退 
[市公所建屋工程昨日開標]  
　　上海市公所因將後埭樓房改造議事廳係最新式之三層樓房已招商承包營造昨日爲開標之期於午後二時實行由工程主任報告李總董及楊東山·顧馨一·沈潤挹·諸董事在場監視當衆開　揭曉以王某之標價最爲低廉當即宣告得標一俟承包手續完備即將開始營造 
[縣知事注意米價]  
　　新任上海縣知事張思永以現在新穀登場米價未見鬆動自軍興以來米價增漲無定推原其故未始非由奸商乘問囤積壟斷居奇惟民爲邦本食爲民天值此軍務倥偬米糧關係民食攸關長此增漲無已實與民食軍需兩有妨碍昨特分函米業商會速行設法平價出售以維民食而重軍需云 
[各商聯會消息]  
　　南京路商聯會南京路商界聯合會昨日下午舉行職員當會正副會長及各科職員均到余會長主席會計報告五卅案本會募到各户捐欵五千九百三十二元又小洋七百五十九角錢一千零七十文早已送交濟安會兹已結束并已印成微信錄待查議决會同本會收支册分送各户以清手續愛國募金案議决除已報告并收到者外請各職員繼續徵募總聯合會出席代表案議决加推正會長兼任代表如陸文中君無暇到會時另請次多數代表出席以利進行議畢散會（國聞社） 
　　滬南六路商聯會滬南六路商界聯合會愛國募金支隊長樂樹滋因本埠各隊皆已踴躍出席勸募惟本隊尚未發動特於昨日下午一時召集全體隊員討論進行事宜到者樂樹滋·周運忠·王奎元·馮伯生·王桐·葉恭慶·張樹聲·等二十四人由隊長樂樹滋報告開會宗旨略謂愛國募金乃救濟五卅罷工工人最後之一舉各隊皆已積極進行本隊亦應出發勸募競爭繳分衆皷掌贊成當塲議决定二十六（星期一）全體分段出發預料必有一番熱烈之競爭并議定限期半月彚繳到會由隊長樂樹滋君轉交總隊云（公平社） 
　　唐家灣商聯會西門唐家灣商界聯合會於昨日下午七時在法租界藍維藹路天佑坊滬西慈善團舉行常會到有正會長方伯琴副會長徐良鈺等二十餘人經方會長報告成立後一切進行事宜並提議事項如下（一）經費（二）繼續徵求會員（三）推舉職員（四）常會日期後經公决經費一項由各會員量力贊助徵求會員問題由全體會員分頭接洽職員部推馮培芳爲評議長程祝蓀朱仲麒胡芳圃經煜明爲評議員吳伯華爲幹事長趙子華程錦祥陳培元王子炎爲幹事員常會日期定每星期日下午七時舉行如遇特别事故得臨時召集之至八時餘散會 
　　閘北十一路商聯會閘北十一路商聯合會於前日下午八時開會到四十餘人公推蔡洽君主席議决案如下（一）本會會所原與興市汽車公司同設一處現該公司遷徙房租須由本會完全負担案僉以此間地址適中未可遽行移動所有經費不足之處應由各職員分認特捐以資彌補并决定每人每月特捐一元當場自行簽認其未到會者通函徵求（二）會長佘錫品前日往龍華謁見嚴司令請求保護商民荷嚴司令允以對於地方上有何應辦事宜祇須由貴會函知當力謀保護會衆均認爲滿意（三）祥生竹木行施順章來會報告昨晚八時許敝會被竊當時捉獲一人後有漢中路萬順茶園主徐某及鴻興茶園主朱鳳鳴夥友名其昌者帶同流氓四五十人將捉獲之竊賊刧去并凶毁敝行夥友重傷二人輕傷四人當即鳴警拿獲行凶一人解至四區二分署餘者四散請爲函催警察署及保衛團飭拘該兩茶園主徐朱二人到案究辦并嚴緝餘黨公决照辦（四）華美金木廠等來函要求代爲運動减少房租案公推章榮成先行調查情形再爲核辦議畢十時散會 
　　法租界商聯會法租界商業聯合會前晚八時開星期常會祇因到會評幹各職員未足法定人數故愛國募金各議案尚未討論又聞該會因迭次開會不成現已積極組織補助委員會由會長函聘熱心會務各會員担任委員俾免開會時再不足法定人數云 
[學生總會委員會紀]  
　　全國學生總會昨日上午九時開第十六次執行委員會由劉峻山主席劉昌羣紀錄議程如下（一）經濟股報告九月份决算審查通過（二）定星期六招待學生聯合會新任執行委員（三）分函各地學生聯合會詢以前召集代表大會之函電是否收到并催促速派出席全國代表大會代表（四）編輯非基督敎運動之小册子並即日通告各地學生聯合會徵集反對基督敎之材料十一時散會 
[日領函請派警照料慶祝會]  
　　日領事致交涉公署函云本月三十一日爲敝國天長節是日本國官民在虹口施高塔路日本女學校旁廣場内舉行慶祝屆時該處一帶往來行人車馬必甚擁擠爲特專函奉懇即請貴交涉員查照轉致淞滬警察廳多派巡警照料無任感荷 
[美海軍艦隊易員指揮之函知]  
　　美領事雅克博致交涉署函云美海軍亞細亞艦隊現改由衛廉士上將指揮至揚子江巡防隊則歸賀福少將統帶即請貴交涉員轉致該管地方官查照爲荷 
[寳邑盛橋鄉自治協進會開會紀]  
　　寳邑盛橋鄉地方自治恊進會於前日開幹事員臨時會到幹事員十二人由會長嚴鳳樓君等提議關於地方公益事宜各案公共討論分别議决通過呈報縣署備核兹將議决案採錄如下（一）提議設立閱報社案議决報紙爲開通文明之利器自應酌量定購俾一般人民皆得增進知識其社址附設於本會所需經費暫由各職員分任之（二）提議清潔街道以重衛生案議决街道爲往來衝要之處若不清潔有妨以衆衛生當由本會函請警察分所隨時注意俾資整潔（三）提議整頓烟賭案議决烟賭最足傷風敗俗本鄉售烟誘賭之事時有所聞自應呈請縣署轉令警察分所隨時切實整頓以挽頽風（四）提議函請本鄉公所將關於去年兵災費用一切收支决算送會參考案議决本鄉自去秋兵災以來了切費用爲數不少現在時局平靖此項收支决算自應函請公布俾免社會誤會（五）接議組織盛橋鄉救火會案議决本鄉救火會向未創設故一遇火警往往束手無策此會組織自不容緩惟兹事體大一切設備在在需費容與各商界接洽後再行召集議組織辦法 
[電請取消捲烟特稅總包]  
　　江蘇全省捲烟特稅自省處宣布總包後各區烟商羣起反對嗣悉江蘇烟酒稅權促進會鑒於蘇省特稅創辦時亦因承商辦理不善幾至稅收竭蹶深恐此次再蹈覆轍徒貽擾商病民之痛昨特在滬召集全體會議並電致聯軍孫總司令云南京孫馨帥鑒蘇省捲烟特稅前由嚴財廳長創辦一切規則取法浙省預計每年可得二百餘萬元後因承商弊端百出致年收稅額不滿二十萬之數嗣經改歸官辦力加整頓稅收日見起色全年已可徵收至九十餘萬之多方期此後蒸蒸日上或可達到原定稅額不意劣商意圖壟斷化名阜蘇銀號勾通省處總包已成事實按承商覆轍前鑒不遠若再任其總包將來稅收損失何可勝計日來反對之聲甚囂塵上今幸總司令義師所至並宣布整頓蘇省財政計晝敝會職司所在未便緘默敢請我公毅力主持取消該劣商等承包以維稅源而袪積弊云云 
[汽車傷人致成殘廢案之訊判]  
　　堂諭被告賠償原告洋五百元 
　　賈呈海昨延普萊梅律師代表投法公堂控稱原告之妻蔣氏於兩月之前行經徐家匯路海格路地方被俞阿毛之汽車撞傷適原告之妻懷孕以致受傷墜胎當由醫院醫治現今雖然保全性命而兩足不能行動已成殘廢惟原告向在治下開設地毯店所有各工人之伙食均由原告之妻燒炊現今已成殘廢實情受損甚巨請求照償損失二千元等語詰之俞阿毛供民人實情貧苦無力措置損失求宥中西官判着俞賠償原告損失洋五百元交保限繳 
[拖車鐵鈎中斷撞傷婦人斃命]  
　　英工部局材料處汽車夫徐聚寳前　駕駛五千五百零七號裝運黄砂之汽車行經楊樹浦平凉路後面拖車之鐵勾忽斷致拖車猛烈向後衝過馬路撞倒邁婦沈王氏及徐嘉福之弟受傷並撞壞該處小茶館内之檯子長凳由捕到來將傷者送院醫治惟沈王氏傷重醫治無效旋即斃命由院通知捕房將屍舁送斐倫路驗屍所於昨日午刻報請公共公廨邵襄讞與英惠副領事蒞所檢驗之下即升座公位分别研訊一過即據沈金芝投案供稱死者沈王氏係我母親要求伸雪等詞中西官得供會商之下遂驗得已死沈王氏委係生前被撞受傷身死訊據證供該車因機勾忽斷致拖車馳出馬路車夫並無玩忽情形應即開釋飭屬領屍棺殮 
[甬興輪船在淞口撞壞金寳隆釣船]  
　　船夥幸由巡江小輪救起 
　　寗波釣船金寳隆裝運柴爿在滬售罄於二十五日上午放空船出口午後六時餘駛至淞口砲臺灣東浦脚黑浮桶裏面爲寗紹公司甬興輪船撞壞船身頓時下沉船夥八名均已落水幸淞關巡江小輪駛至立將該船夥等悉行救起並將該壞船拖往附近小港内停泊據船人云此次損失約達一千餘元業向該公司要求賠償云 
[閘北保衛團拘獲嚇詐匪]  
　　旅滬蘇人梁鳳舟住居城内連接恐嚇信件三封内云須借洋三千元並約定梁姓將洋用藍布包袱包好送往閘北共和路有人前來接受等云經梁姓接信之後異常恐慌隨即報告閘北保衛團一面將轎飯票作爲鈔票如法用藍布包好於昨晚送往所約地點並有保衛團員四面埋伏未幾時果有二人前來取包當經由各團員上前拘拿所獲之人身畔並無凶器將該兩人帶回團部查悉一名朱榮生又名得奎係某游戲塲稽查一名王錢媛係某游戲塲茶房惟取對恐嚇信筆迹不同顯係另有主謀之人故此案現正在緝拿正犯云 
[滬南之兩路刦案]  
　居滬城肇嘉路太平街爲洋貨掮客之　某其母弟向居龍華鄉間故蒯時常返鄉探望前晚（初八）七時許由鄉來滬行經小木橋附近馬路旁突然衝出口操北音之匪徒三四人均各執有兇器上前將蒯攔阻嚇禁聲張搜查身畔即被刦去皮夾一隻内有鈔洋五六十元及金錶金戒等物當時蒯倔强不服遭該匪等砍傷腿部該匪等得贓後一哄而逸蒯遂僱車乘坐來滬投院醫治一面由該家屬報警請緝 
　　昨晨黎明五時許有向在高昌廟廣東街菜　裕生醬園門首擺牛　攤之某甲因批牛肉在徽寗會館南首滬閔南拓路牛肉作附近途遇口操北音之匪徒六人爲首者身穿灰布夾袍手執利刃嚇禁聲張當將某甲身畔大洋十一元如數搶去逃逸無踪該處爲熱閙之區竟有潛　匪跡望負責官廳加以注意焉 
[憶定盤路之越貨傷人案]  
　　昨晨一句餘鐘有盜匪四名携械碰開滬西憶定盤路自由浜鄉民趙姓家大門一擁而進趙姓男女人等皆從夢中驚醒兄見盜各執手槍被嚇不敢聲張迨其搶刦衣飾財物携贓逃出始有人大聲呼　該盜等遂接連開放手槍六嚮而逸彈傷事主之兄及弟媳並隣瞬人某甲等三名嗣經檢點被搶物件計值二百餘金即開單投靜安寺捕房報告當由捕頭飭令中西包探馳往出事地點查勘一過沿途拾獲三十二號子彈壳五粒後將受傷人車送醫院醫治旋由捕頭通知各捕房一體查緝 
[公共租界刦案併誌]  
　　臨青路前晚六時半有盜匪四名突入楊樹浦臨青路一百六十一號門牌某店内手執手槍嚇禁店中人聲張搶得鈔票銀洋二十餘元而去迨該管捕房聞警派探往拿盜已携贓遠遁矣 
　　新閘路前晚七時半新閘路一千九百十八號門牌居户某姓家被盜四名侵入袖出手槍將男婦人等監視不許聲張然後開始搜索被搶去首飾物件約計損失一百餘元嗣由事主報告該管捕房請爲查緝 
[誘拐男孩禁押四年]  
　　蔣友生前日午後串黨在白克路六十三號門牌屋内誘拐王榮桂之五歲男孩王長生挈領而逃經包探居阿福查見將蔣及孩一併帶入新閘捕房昨解公共公廨請究蔣供認此事係伊與在逃之王蓮桂所爲不諱中西官核供判被告押西牢四年期滿逐出租界小孩交其父領去 
[製售五卅唱片之查禁]  
南京路二百四十二號門牌大中華留聲機器公司所售唱片有（五卅嘆詞）（五卅春調）等種爲范少山等所唱經總巡捕房中西探目查悉以該項曲詞有反對外人意思禀請公共公廨發給搜查諭單前日往該公司搜出上項唱片十一張並詢明收音製片地點在倍開爾路五十八號故又前往該處搜查至則見屋内悉係日本人因赴日領事署述明搜查之意經日領事簽字允許遂仍復往當在五十八號抄出唱片十餘張以及銅版等物概交由日領署所派恊同搜查之日本警察帶回日領事署其在南京路搜出之十一張則於昨晨送請公共公廨發落經關讞員與英副領事馬爾定氏當庭察閱一過諭令没收 
[警界消息併誌]  
　　警廳内部人員之調動淞滬警察廳昨聘任前比國總領事署秘書夏廷樞爲外交秘書六區署長米沛田調任本廳諮議遺缺以勤務督察長張桂榮調補偵緝隊長俞幼伯調本廳調查長遺缺以海軍總司令署衛隊連長韋鍾秀調補昨已分别到差 
　　一二三六等區署長之更調南市一區警察署署長孟宗武已奉江代廳長令飭調往西門外二區總署署長所遺一區署長一職委令南區保衛團區長朱良材（匡時） 
接辦孟署長昨日交卸後即往二區接差亦於昨晨接差浦東三區警察署署長解恩桂現奉淞滬警察廳江代廳長令飭調回本廳另候委用即以前一區署長王金山調補三區署長又六區總署署長米沛田亦奉令撤回遺差另委前本廳勤務督察長張桂榮調補各該員奉令後均定日内交替 
　　又訊浦東爛泥渡淞滬警察第三區署長解恩桂近有調廳另候任用消息遺缺令委前一區署長王金山抵浦等因當地紳商及保衛團得悉不勝驚異以解署長二次充任該區署長輿情頗洽今到差未久忽又他調地方商民甚爲不安現正擬推舉代表聯名呈請江代廳長收回成命免予更調以資熟手而順輿情 
　　閘北四區警署遷移中國新聞社云閘北共和路淞滬四區警察署前日已改歸淞滬臨時戒嚴司令部辦公該警署業遷至共和路有餘里房内辦公云 
[南市火警併誌]  
　　南車站後路吉祥里後面小弄内蕭姓家因午炊不愼遺火積薪當時無人知悉至一時始行爆發火光熊熊延燒屋外竹笆致將電線焚去膠皮數尺勢成燎原幸在白晝經左右鄰居以自　皮帶汲水灌救得即熄滅不致成災僅將灶披外柴房焚去及各區救火會到塲已烟消火滅事後經二區警署派警往傳蕭某至署訊訉罰 
　　又訉訊昨日下午兩時餘滬南煤屑路某姓家草房忽然失愼頃刻冒穿屋頂由各區救火會驅車臨塲澆灌熄滅僅焚去草房一間餘未殃及 
　　小東門大街一Ｏ三號新興昶洋貨號於今晨半時失火起勢甚猛幸華法兩界救火會聞訊訉趕到得以撲滅然已延燒左右鄰一Ｏ一號申盛昌茶食店及一Ｏ五號廣豐火腿店兩家之樓面燒至一時半始熄云 
[水巡隊偵探張隆發回復原職]  
　　前充南市浦江水巡隊水偵探之張隆發前因詐欺事被人告發經前淞滬警察廳長常之英提回發科迭次研訉訊即送地方檢察廳訉訊實起訴地審廳公判禁押七年在案兹聞現在聯軍進滬後張已一再呈請始奉核准覓保開釋迨新委水巡隊長劉光景到差時仍得設法回復原職 
[昨日汽車肇禍案三起]  
　　昨日汽車傷人案有三起一係先施公司職員廖永亮廣東人下午二時於浙江路南京路口被撞傷頭部一　小孩邱月階自學校歸下午四時行經南京路抛球塲被汽車撞傷足部一係海門人陶子萬下午五時在浦灘行走遭汽車撞倒臂腿均受傷當田該管各捕房巡捕抄錄汽車號碼另雇車送仁濟醫院醫治一而面歸報捕頭候示 
[五泥水匠均自高墮下受傷]  
　　建築新關之泥水匠錢元德·潘春林·汪老三·杜貴寳·劉寳生昨日下午均自高墜下身受重傷由老巡捕房二百九十三號印捕到來雇車送往仁濟醫院醫治聞内中杜貴寳一名因受傷過重恐不能活云 
[上海學生會遷移會址]  
　　上海學生聯合會近因原有蓬萊路會所不適應用特於中華新路順成里租定民房一所定於今日遷移 
[海關進出貨品總册下卷二出版]  
　　民國十三年海關進出貨品分别產銷總册下卷二昨已出版此卷專載出口土貨之貿易狀况内容甚爲詳密載有土貨出口進口貨價計值關平銀總數内分（一）按年總數（二）按國總數（三）原貨出口按關總數（四）土貨出口按關總數（五）土貨進口按關淨凈數五種以及貨品編列號數單出口土貨分類產銷之處等等甚爲　　全書一厚册價洋三元誠留心出口土貨貿易狀况者不可不備之典籍也 
 
 

Page 16

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *[指控强搶鈔票證據不足]  
　　鄭仲靈前投法公堂指控陸金山·鮑觀根·山家眉·張金發·周兆奎·陳家駒·等强搶鈔票等情奉判候傳吳玉通到案再核昨又傳訉訊玉通傳不到案即據被告雷聲布律師辯稱此案要證吳玉通現今旣不到案足見完全揑造　查吳玉通與被告等均在工部局電氣處爲職員托被告等擔保向人　欵不　故此屢往向索有之並無强搶之事今有電氣處西人來信證明　被告等均係安分之人請察中西讞員會商之下判以原告所控證據不足將案注銷 
[普善山莊分設檢收處之成績]  
　　近來浦東一帶人烟稠密　之工廠林立貨棧紛設其中住户人口以貧苦勞力者十居八九往往有沿途抛棄孩屍無人收拾一入夏秋之交穢臭難堪妨碍衛生深爲可慨今年由普善山莊分設檢收處於旗昌棧地方每日派隊出發按段檢收埋葬於公共衛生大有裨益其造福於浦束人民誠匪淺尠也 
[誣控行兇候傳證人再核]  
　　福建婦人馬氏秉性悍潑前與其本夫離婚涉訟地方審判廳經年嗣與在海關職業之常州人楊祖福姘識賃居東寳興路廣吉里三千三百Ｏ六號因楊母不許伊子娶離婚之婦迫令絶交不料該氏不允拆姘楊因母命難違向該氏屈膝哀求依然無效前日該氏將刀戮傷自已喉間邀其姐婿關陞爲證人扭楊至五區誣控行兇解經司法科竇科員訊訉明前由據楊供當馬氏自戕時　二房東劉姓婦同居翁國安在旁奪　其刀未受重傷云云奉判候傳劉翁二證人到案再行核辦 
[行兇傷人之押儆]  
　　徽州人汪佐衡住天通庵路經放黄包車租爲業前日因車夫揚州人夏榮芝歸寓交班借用汪之汪盆洗足汪大怒揮拳毆傷夏之胸間並踢傷其腎囊身畔有小洋六角銅元十餘枚亦被汪抄去夏投報五區警署拘解司法科昨奉　科員訉訊明判汪處拘留十五天以儆 
[妻子再逃之控究]  
　　蘇州人陳阿二之妻徐氏今年正月潛逃嗣偵知匿居南京婦人謝李氏家由該氏之父李子仁將徐氏送還索去酬勞洋五十元不料前日徐又脫逃李子仁亦避匿不面由陳之胞姐孫陳氏將謝李氏扭入四區告發經劉署長訉訊判解科奉判謝交妥保限交伊父及原告之妻徐氏到案質訊訉核辦 
[顓橋鎭秋季市塲盛况]  
　　昨日爲西南鄉顓橋鎭秋季市塲之第一天縣商店均特别滅減價鄰鎭各商賈多運貨到鎭售賣下午一時京劇開演觀者達二萬人以上第二區警察分所長高士純督令巡長周希賢添設崗位加意防範故秩序尚佳云 
[公共公廨訊案彚錄]  
　　昨日公共公廨訉訊理民事訟案併誌於下（一）日商港汽船株式會社訴大源製鹽股份公司不賠撞壞船隻損失銀四千餘兩案原告請求改期被告代表葉少英律師聲明並不反對堂諭原告代表律師因病請求展期三星期應予照准（一）戴史氏等延朱樹楨律師爲遺產請求案堂諭仰候給給諭四明銀行吊取戴茂德存洋三百元又禮寳八千二百六十號存票一紙計洋一千五百元共一千八百元繳存本公堂至繼承問題仰戴史氏戴德建等出外邀同公親族長妥議擇定保管人一併呈復核奪（一）化學工藝社延朱斯芾律師訴大同號欠貨欵案堂諭被告當堂遵繳准原告具領完案（一）倪王氏訴徐阿鴻欠房　洋案堂諭被告抗傳改期再訉訊（一）高仲三訴陳坤記欠惜洋案堂諭該被除曾代　洋五元現當堂繳洋十五元仰原告具　完案借據收條均銷附卷堂費歸被告負擔（一）馬連　訴于飮和欠借欵及車租案堂諭准予飭于　和到案執行堂諭（一）尤沈氏訴與其夫尤祥林離婚案堂諭被告避匿無踪日後來滬准由原告報捕拿解訉訊奪）一）吕阿大訴周杏生欠會欵案堂諭兩造均無證據將案撤銷（一）渭源合記訴吳殿秋不付造價銀案堂諭被告代表施乃德律師十月十五日之請求駁回仍照九月十六日堂諭發封被告之財產並飭被告到案交判决後之保（一）眞華製線公司訴李枝湛私收　洋案堂諭改期由被告代表律師辯訴再訉訊（一）瑞昶莊訴興業烟草公司欠欵案堂諭本案改期連訂兩庭訉訊理被告等均須飭傳到案倘住址不明傳不到案應即公示申新兩報傳達（一）陳文生訴陳王氏等變賣基地及房屋案堂諭改期訂訉訊（一）華詠三訴朱啟綏等欠洋案堂諭無限改期（一）朱孔揚延律師訴德商富來洋行欠墊欵及薪金案堂諭應給買辦薪水仍遵八月八日堂諭辦理未便更改所到定貨被告查開清單交付原告限期十二月一號以前出清逾限即由被告商同原告照最高之價出售售價及賬據均交理賬員查核報告（一）馮辛元訴徐鑑堂欠欵案堂諭無限改期（一）史雲山訴曹叔平欠借洋案堂諭准改期訊訉（一）德祥錢莊訴趙慶元趙源盛趙毓麟欠銀案堂諭案經登報傳達該被告仍不到案又未具狀辯訴原告供證證明應判令被告等連帶償還原告結欠銀一千一百九十六兩四分二釐並負堂費（一）朱可駿訴周志成欠借欵案堂諭被告之請求應毌庸議准被告離滬兩月再行排訊訉 
[誌謝]  
　　昨承商務印書館惠贈學生雜誌第十二卷第九號英語週刋第五二三號各一册謝謝 
來函 
[陳家駒來函]  
　　逕啟者讀二十六日貴報第三張本埠新聞内載法界寳裕里鄭姓被刦當捕得陳家駒等六名帶入捕房云云賤名適與該匪相類同一名姓本無足怪無如朋儕來函竟引爲笑談深恐遠道親友漫不加察殊與名譽攸關鄙人字千里係南潯人夙仰先生主持公道謹請將此信刋登來函欄内以别涇渭無任感荷陳家駒謹上 
公布欄 
[上海地方審判廳]  
　　民庭主文一件判决沈氏因田單涉訟聲請延展言詞辯論日期一案（主文）本件聲請駁斥聲請費用由聲請人負担（十月二十四日） 
　　民庭主文一件判决周雲卿與吳怡琴欠欵涉訟一案（主文）被告應給付原告洋二千五百元訴訟費用由被告負担一件判决張東來等與王頌梅等田畝涉訟上訴一案（主文）上訴駁斥第二審訟費由上訴人負担一件判决　　珠與許　朝借欵涉訟一案（主文）被告應即償　原告洋六元並應　本年陰曆十月起至民國十五年隂　九月止每月償　原告洋五元原告其餘之請求駁斥訴訟費用由兩造各自負担本判决第一項關於償　六元部分應予假軌行一件判决董友生與潘老金房　涉訟一案（主文）被告應　付原告房租洋五十九元訟費由被告負担一件判决沈仲慶與沈氏田單涉訟一　（主文）被告應　上海二十七保二　　字　三百六十七號朱永　户田一分九風之田單一角交與原告軌管訟費由被告負抵一件判决張嚴氏與張鄭氏　田涉訟上訴一案（主文）上訴駁斥第二審訴訟費用由上訴人負担一件判决胡陸氏不服南通縣公署之管收處分抗告一案（主文）抗告駁斥抗告費用由抗告人負担一件判决陸才金因田面涉訟不服判决聲請再審一案（主文）再審之訴駁斥再審訴訟費用由再審原告負担一件判决陸心漢與關傳氏借欵涉訟上訴一案（主文）上訴駁斥第二審訴訟費用由上訴人負担一件判决沈得星與陳東生債務涉訟一案（主文）陳東生應代王金生償還原告洋一百元曁自民國十三年陰曆十月起至執行終了日止按月二分之利息訴訟費用由陳東生負担一件判决王孫氏與王彭根别居涉訟一案（主文）原告之訴駁斥訟費歸原告負担（以上十月二十六日） 
　　刑庭主文一件判决張漢清等鴉片烟一案（主文）張漢清吸食鴉片烟一罪處罰金四十元如無力完納以一元折算一日易以監禁未决覊押日數以二日抵罰金一元曹步楷吸食鴉片烟一罪處罰金二十元如無力完納以一元折　一日易以監禁未决覊押日數以二日抵罰金一元一件判决范阿龍略誘及嚴有生附帶民訴一案（主文）范阿龍無罪嚴有生之訴駁斥一件判决王阿二等私鹽一案（主文）王阿二帮助販運私鹽一罪處五等有期徒刑十月未决期内覊押日數以二日抵徒刑一日朱阿龍帮助販運私鹽一罪處四等有期徒刑一年未决期内覊押日數以二日抵徒刑一日一件判决陳子豐傷害一案（主文）陳子豐傷害人致輕徵傷害一罪處五等有期徒刑二月未决期内覊押日數以二日抵徒刑一日（以上十月二十六日） 
　　批示一件葛道由請附帶民訴由狀悉查本案業於本月二十二日宣告判决所請附帶民訴之處擅專刑訴條例第四條欵定不符仰即知照此批一件陳小毛爲產權備案由狀悉仰即查照不動產登記條例依法來廳聲請登記可也所請備案之處應毋庸議此批一件張坤全具交銀洋由狀悉交洋存候給領尚短銀洋九十元零仰即尅日交清所請展期之處碍　照准此批一件談子屏等聲請執行由狀悉查此案判决尚未確定所請暫從緩　此批一件嚴春和聲請銷案由狀悉應准銷案此批一件許桂生聲請銷案並將債務人開釋由狀悉應准銷案周李氏已予開釋矣此批一件顧燦榮請傳原告訉訊問由狀悉侯傳債權人訉訊奪此批一件吳王氏聲請執行由狀悉候傳訉訊追此批一件信成銀行清算人陳鳳鳴奉令聲明由狀悉仰迅速清算終結具報　錄財產表一紙存此批一件炭學勝聲請執行由狀悉仰即自行調查債務人有無私有財產報告候奪此批一件陳文耀聲請執行由狀悉候着保交案訊訉追此批一件楊楚翹聲請執行由狀悉已飭吏執行矣仰即知照此批一件洪文彬請領銀洋由狀悉仰於十一月六日上午十時持證來廳具領此批一件陸長記聲謂執行由狀悉候飭吏勒令遷移可也此批一件陳咸坤聲請執行由狀悉　續傳訊訉追此批一件邵和　委任代理由狀悉准淮予委任此批（以上十月二十六日） 
[上海地方檢察廳]  
　　批示陳瞿氏狀悉業經飭傳仰即遵期投訊此批陸徐氏狀悉仰即轉囑陸毛松尅日投案毋得故延此批李庚之狀悉查此案刑事已經判决至應如何賠償之處係屬民事問題仰逕向同級審判廳請求核辦可也此批周妹妹狀悉旣經明白批示應即遵照所請不准此批趙金秀狀悉仰即迅令爾表兄王得林姚小金子及唐姓等投案候訊訉此批劉古鴻狀悉仰即遵傳到案此批王時氏狀悉候送同級審判廳核辦此批陳海泉狀悉仰將縣署判詞呈廳查閱後再行核奪此批秦學仁狀悉巳予開釋矣此批陳染氏狀悉仰候傳訉訊核辦此批（以上十月二十四日） 
 
 

Page 17

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *本埠增刊　　天氣報告 
徐家　天文台昨日下午四時三址分氣象預報云天晴全國沿海微風來自西北方至東北方不等甘姆之南有低壓區域又昨日下午三時前二十四小時内本埠氣温最高七九·Ｏ最低五二·一去年同日最高七五·二最低五二·五 
述要 
[游東感想八天鳥]  
日本工藝之進步甚速其製造廠之出品與西洋相匹敵神户·東京·大店中所列之衣料雜貨等等什九係日本的國貨而舶來品則罕見也日人之衣裳無論和服或西式均用日貨製成舶來物者甚鮮普通心理以不用國貨爲奢侈可鄙以其浪費金錢而不具愛國心也吾中國則無論西裝中裝以不得舶來品爲不愉快西裝材料中國所無暫置弗論中裝中直貢呢華絲葛皆係東貨嗶嘰絨織物皆係英貨（產自美德者不多）衣料不能用國貨實爲大憾吾人日日想救國而日日輸出無量數之金錢以維持他國之工廠及資本家可勝歎哉余嘗往上海之大店中靜覽衣料等物自已以爲尚能辨别東西各貨某物係歐美出品某物係東鄰所製常覺了然於胸此屆抵東觀覽後乃知前日認爲西貨者什九皆東貨也日本出產品成成績之佳爲吾人意想不到以致吾國店舖所列之物雖十足東貨亦無人能區别而指摘也今後吾人之視線宜以愛國爲方針西貨東貨均非國貨今因八址年來關稅之低廉以致土貨不能與外貨相競今欲向外國人議增關稅猶與虎謀皮不若人人努力提倡國貨自己用國貨勸人用國貨將日常所需之衣料方面先盡力進行已購之外貨不必抛棄此後立志推行國貨勿買舶來之物則漏巵可塞而利源可匯集於國内矣 
　　陳冶愚兄之表親何芍筵君在神户經商二十載陳君與之從未見面船到神户時何君因先接家信往碼頭迎候但彼此不相識陳君正在盼望見岸上有人以指向空中冩一何字連冩不已陳君悟之乃亦向空中冩一陳字於是彼此呼應一見如故可謂介紹之妙法但若非心靈眼快焉得傳遞消息於頃刻之間耶 
[談重陽糕菊屏]  
　　重陽食糕無殊中秋食月餅端午食角黍雖素不喜糕者亦必勉爲一嘗而後已此時令上之習慣使然由來遠矣糕之製法以乾米粉和糖蒸煑而成因中多粳米故鬆而不軟味實遠遜於年糕今之茶食店萬物力求精美此糕倘能改良則消數之巨安知其不能並駕年糕月餅哉爲述重陽糕之品類如下 
　　重陽糕圓形而厚大者足尺許高三四寸面劃斜方紋置紅綠橙了棗肉胡桃於上上爲點綴此糕大都碎切零售惟贈送親戚作盤禮用者則購整塊其味不甚佳數食即生厭反不如尋常之葉子糕也 
　　葉子糕方形面作葉子紋大可一尺厚四五分此糕料同重陽糕有紅白兩種紅者稍軟中秋前後即已上市普通人家均購此以應重陽之令委以取其輕便而味亦不惡也 
　　軟糕此惟葉榭鎭有之實即葉子糕也惟粉白如雪質軟可愛因得爲一方之名物他鄉之人多有特購爲節禮之用者然究非美味多食亦易生厭 
　　茯苓糕即葉子糕中夾白糖一層少入桂花重陽諸糕此爲最適口矣 
[譚塘棲之蜜橘何西亞]  
讀二十一二十二日本刋見仲天瑩廬二君談橘不禁有 
之驥尾 
　　塘棲蜜橘一名金錢橘蓋言其小也大者如洋小者如錢球形而扁平張介山頌塘棲蜜橘詩云（塘棲著蜜橘金錢不登市）即指此有佛肚臍癩皮二種佛肚臍皮細薄如紙作鵝黄色極美觀癩皮粗厚如革色較黯但味則同甘芬清冽鮮美沁齒故前者宜作禮品送客而後者則僅能供家人飯後咀爵而已 
　　橘樹生長極難自秧子至結實須經十年之久而性畏寒忌大凍冬令如不善爲設法一凍即死是以每有種已數年而凍死者功虧一簣良可惜也昔人有詩云（十年纔碩果一年便凍死）其栽培之不易可見一斑職是之故產額極少非近處人實不易嘗其味 
　　此項蜜橘產量雖不多但售價則甚廉猶憶二年前在家時銀餅一枚可購得十五六斤每每斤約有二十餘隻較之他處蜜橘價格固不可以道里計也 
　　蜜橘色作鵝黄前已言之但此僅指霜降以後之色而言霜降之前色綠而肉黄毛詩有（綠衣黄裏）之句實堪贈之如至小雪猶留樹上則又由黄色而變爲紅色矣小雪後三日採下者可護藏過冬 
　　橘樹畏寒嚴凍之候農人皆以稻草圍裏其樹本擁極厚如此始得免凍死此蓋由經驗所得之智識也 
　　塘棲之蜜橘銷行雖不廣但極著名疇昔文人之路過塘棲而得嘗此橘者輒贊美不置或且賦詩歌以頌之從可知矣兹特摘錄數首於左以作此文之結論 
　　譚告璁鴛鴦湖櫂歌云秋來蜜橘自塘棲冷露微霜烏夜啼擔至南亭香未改勝傳柑子鳳樓西 
　　楊汝楩頌唐棲蜜橘詩云（衢州紅熟皮嫌厚閩縣黄柑味欠鮮何似唐棲（塘棲東名唐棲又名西溪）霜後橘佛臍藏蜜剖金錢 
沈謙棲溪竹枝詞云水南水北起霜風蜜橘村村映火紅選得金錢親剪贈連枝一對正當中 
[碎蟹製法厚生]  
本欄内談蟹的文字已有幾起可是說醉蟹的還不多顧肯夫導演之新片（公平之門） 
覯呢我因爲有個時間曾經作客在以醉蟹出名的中堡鎭有一年之久耳濡目染無非是贊美他鎭上唯一出產品（醉蟹如何的味美）那次到巴拿馬賽會得金色奬章時的榮耀然而細細玩味起來他們的醉法郤和普通的不同現在把我一年中所探求所研究的結果冩出來給諸位有醉蟹癖的參考參考 
　　深秋的時候蟹已肥大把捕得的大蟹揀出團臍放在一隻養蟹的蟹箱内蟹箱是竹子編成的和籠的形狀差不多然後將這編成的竹箱（需無底）揷到河内用斧頭把他釘牢固了再把一隻一隻的團臍放在内面那些公的就送市上去零賣 
　　蟹旣養到箱内約過二星期之後蟹腿上的毛都互相的摩擦光了這時可將養的蟹放在竹籠拿到乾燥的地方使通空氣等蟹把白沬吐完有飢渴的狀態然後取出拿乾毛巾將蟹身所有的水分一一抹乾了放到糯米釀成的酣酒内大約每蟹一斤需酒一斤食鹽一錢至二錢五分不等蟹進了酒内初則快樂異常如蛟龍之得水繼則僵臥不動越一星期賣蟹者已將麻醉無知的蟹送到市上每大洋一元僅能買得大蟹四隻或小蟹六隻實則他們的本錢不過四五角錢像這種利息眞是很大所以中堡鎭十家就有九家幹這種生意但是醉蟹的秘製郤不肯告訴人又晚間取醉蟹時切切不可將燈光透入蟹瓶内燈光如果透進了蟹味决不會鮮美的 
[談茶點粉萬石厂主]  
　　茶點粉胥以堅老之菓實及草根之芋奎等磨製而成其製法先和水磨爲薄漿濾去渣滓俟粉沉澱復去水晒乾即成粉粉之品類甚多因原料有貴賤粉亦隨之而第其高下兹約略述之固不敢云備惟尋常得見於市肆者當亦盡於是己 
天花粉係（刮　）根所製刮蔞野生其根略似山芋大者一枚重十餘餘斤吾鄉有特設磨房專製此粉者功能益胃生津而無凝滯之慮病後食之最宜若藥肆所用雖名花粉實爲蔞根之片尚未磨治者也 
　　藕粉乃取老（藕）磨製而成煑熟後色轉青黑而透明者爲眞產杭州西湖者最佳但產量甚微眞者難得性能去瘀生新產婦食之最爲合宜 
　　葛粉即藥品中（葛根）之粉葛根本極賤但因筋多粉少故葛粉反爲貴物此粉有昇清降濁之功亦茶點中之美品也 
　　山藥粉茯苓粉即（山藥）（茯苓）所製能補中州益胃陰價絶昻故售者亦尠 
　　芡粉乃（芡食）之粉常服可免瀉利之症故尤宜於老人及小兒惟便秘者忌之 
　　菱粉芋粉即（么菱）（山芋）所製在諸粉中此爲最賤凡庖丁沿濃湯之肴饌必稍入芡粉名曰着芡今因芡粉價昻胥以此二粉代之矣 
[水之分量生水]  
　　水爲輕養二氣化合而成首爲科學家拉佛氏解釋明白其分量之多隨處皆有言之令人驚愕吐舌也今試略舉言之 
　　地球之面積四分之三爲水所蔽水之深度約有三英里計華里八里半 
　　空中所含之水分ＷａｔｅｒＶａｐｏｒ在夏季時每一英方里有水五萬噸之多天冷時所含水分較少 
　　人類之水體百分之七十是水 
　　日間所食之食物含有水分亦多見下列之表便知 
　　瘦牛肉（百分之七十四）蛋（百分之六十五）牛奶（百分之八十七）稻麥類（新鮮未乾）（百分之七十五）番薯（百分之七十）番茄（百分之九十四）蘋菓（百分之八十四） 
　　其餘如泥石及其他各種動植物所含有之水分更難以數計總而言之水之分量佔地球上之最多數無疑若將空中及各物所含之水聚流於洋海恐怕地球上之動植物及人類無立足之地 
[棉產與紡織賀嶽僧]  
　　棉爲草本植物凡土質輕鬆氣候温暖之地即宜於種植我國產棉最富之區向以江蘇陜西直隸河南爲最著餘如湖北安徽江西等省則產額較微僅足以供本地手紡之用現時所採用之種子大别爲美國種與本國種本國種中又分黑子棉白子棉鷄脚棉椏果棉等類大抵取其纖維長匀色澤潔白繅棉率在百分之四十以上者而推廣之考棉纖維爲紡織之最大原料各國均設有農學專家以研究改良指導之法我國則漫不注意坐視此民生所關之生產品委之於毫於學識之農民關於選種施肥防旱禦蟲諸無適宜之法一遇歉歲則收入大減且品質惡劣僅能紡十六支以下之粗紗而細紗所用者則須用重價購美棉與埃及棉與紡織以莫大之困難自歐美發生以還國内紡織事業勃興紗廠林立錠數激增於是漸感於國產棉纖維之缺乏與品質太多之不適用乃起而扶助植棉事業廣設試驗場於川沙寳山南通等處用科學方法以種植美棉復購運最佳之美國種子分送各地農會轉給農民同時金陵與東南二大學亦設植棉專科延聘專家以指導之經此數年之努力而成績迺稍有可觀如南通本一鹹瘠之地今則浸成最佳之產棉地陜西雖偏在西陲新學知識未易灘輸而以地勢平坦土涛參半宜於種植之故產量頗豐而三原渭南高陵等處近年亦多種美棉故花絲細長韌力强大最宜於工廠紡織之用苟能日進不懈三四年後美棉日多品質曰良則細紗原料當不虞缺乏矣 
[硝羊皮法劉墨簃]  
　　硝皮之法視皮身之大小板油之厚薄而互異是故論硝皮法者當先正其名决不可互相淆混者也若論硝皮之法我國可稱巨擘矣相較於西洋各國雖不能持久然看相實遠勝之也兹特將硝羊皮之法略述之於後 
　　先將生羊皮用皂角水攪之去其汚穢及板油也於是用皮硝與米粉相和成水每百張皮約四十餘斤硝十餘斤米粉米粉之多寡視其板油之厚薄及顏色之黑白而不同板油多者米粉多板油少者米粉少色白者米粉重色黑者米粉輕蓋米粉可去其油可白其色耳俟皮硝與米粉相和成水後當將洗凈之皮放入硝缸中浸之約十日後起之浸時之多寡視天時而定天陰則多天晴則少然不可過多亦不可過少起出後用大刀剷其板上之油及板上之血肉血筋剷凈後再浸入硝缸中即浸入原缸内亦無不可八九日後即起者再用刀剷之使薄置之日光下皮板乾後撻之去其灰皮已硝成矣 
　　硝法離屬簡單但手續實不勝其煩且須按步而行稍一不愼功敗垂成例於浸入缸中之時間少則不足多則蘇搶旣不可過於大意又不可過於小心今有發明重硝者色鈍而不明滯白而無光重用矣而無外觀恐不免吃力不討好耳 
[揚州之副產品張固初]  
　　揚州爲蘇省江北第一重鎭在昔海道未開之時北運漕糧兩淮鹽政以及南北客貨之往來皆以此爲孔道其地物產爲米麥魚鹽爲大宗兹將其副產物品略述於下 
　　皂莢揚俗名皂角爲落葉喬木裏下河一帶鄉村盛產之高三四丈多刺葉爲羽狀複葉夏日開蝶形小花亦有開白花者結實成莢長扁如刀搗爛之泡以開水洗滌衣服可去汚垢用以沐浴可去皮膚風邪不潔之氣幹材堅緻用作器具頗堅固耐用揚人恒以紅木海梅比之 
　　草席朴樹灣鎭近江口之水田產莞草最盛莖細而圓織爲草席夏日薦之可却署熟然無寗波所織之細故僅銷售於本地 
　　鷄蛋西北鄉村人家除務力於農事外兼畜鷄生卵以獲厚利是處之鷄皆放至四野任其尋食高地生物 
 
 

Page 18

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *故鷄皆肥美每一雌鷄可得卵百餘枚除推銷本地及鄰近各埠外更運售於東西各國一年之中獲利無算誠巨業也 
　　醬菜揚州本爲產鹽之區加之操醬業者對於製醬之法研究精良故醬品爲他處冠其所製之醬小菜名目繁多味鮮可口揚人食而不厭旅行於外方者多購贈親友以爲特殊禮品 
商店消息 
[福祿壽食品公司定期開幕]  
十一月一日開幕 
　　南京路先施公司對面福祿壽公司前售各種冷飮食物以座位舒適貨品優廉深受顧客之歡迎該公司主人因天氣漸寒且鑒於滬地一隅之中國點心店能以口味鮮美烹煑清潔而合於衛生者殊不多覯乃發起改組特向揚州物色名廚精製各種麵食湯包燒賣饅首等一應中國點心並兼售西式糖果茶點如可可咖啡等各式齊備自開始籌備以來二月於兹各項裝修近已工竣門面煥然一新内部佈置亦幽雅異常座位舒適較前更形考究其廚房中之設備則以清潔爲主四週用白甎砌壁爐灶概以煤氣燃燒廚司亦須穿白色衣帽工作開幕後並公開請人參觀爲中國點心店從來未有之大革新現已定於十一月一日即陰曆九月十五星期日正式開幕該公司主人擬於先一日柬邀各界人士前往參觀云 
[春大烟筋苿公司遷移營業]  
　　春大和記烟筋苿公司素包花旗香烟等廠烟筋烟苿運銷络埠營業頗形發達近聞房屋不敷發展擇定虹口華德路鄧脫路東首謙吉里門牌五百零三號半已於昨日遷至該處營業 
[中國名畫定期拍賣]  
　　已故柯師醫生生前收藏唐宋元明名畫家之山水花卉人物不計其數兹將其一部份計二百四十九件託魯意師摩洋行於明日上午十時及下午二時半在該洋行前間當衆拍賣柯師醫生藏畫運往外洋求售者其中數件每件估價在二萬元以上然存留於此者亦均爲名貴之作云 
[國貨商場綢緞部之福康贈品]  
　　民國路國貨第一商場下層福康綢緞局係蘇杭丹湖綢廠所組織物品精良價極便宜近聞該經理方子清戴冠英君爲提倡國貨起見特於昨日開始大贈品贈送南洋兄弟烟草公司各種香烟如白金龍紅金龍等購滿五元以上者即有贈送故往購者甚形踴躍云 
[何恒昌廉價祇有四天]  
　　小東門内何恒昌綢緞局於上月二十三日起舉行五十年紀念大減價各種綢緞呢絨洋貨嗶嘰均照本出售故營業甚旺兹悉該局廉價祗有四天 
[大中華新到各種電器]  
　　南京路浙江路東首大中華電器公司近新由德國運到大批電器沸水機煑食器牛奶罐電火爐等式樣小巧用電亦省快便異常兹於重陽日起大減價一禮拜云 
[民華烟公司營業近訊]  
　　民華烟公司自開辦以來所出十支裝硬壳金山牌十支裝軟壳大弓牌二十五支裝吉星牌五十支裝大三戟等牌各種香烟氣味芬芳發行以來頗爲社會歡迎現輸出外埠者日增月盛聞有供不應求之概 
團體消息 
[復旦中學部學生消息]  
　　徐家匯復旦大學中學部學生以研究藝術有旦會之組織内分圖畫音樂戲劇等部聘請校内敎員爲指導外更聘名畫家朱應鵬君新劇家谷劍塵君爲義務指導聞該會戲劇部排演谷君之（孤軍）一劇未數日而成績楚楚可觀預定元旦日慶祝時可以表演云 
[昌世組織足球隊武夫]  
　　昌世中學於運動一門極爲注重如藍球隊等皆曾組織與他校比賽成績亦頗不惡惟足球隊則該校從無發起近該校祉會科主任因鑒於足球爲運動中最要之一種故發起組織足球隊校中學生能足球者皆可加入聞下星期起即可實行練習俟選出人才後即可與他校比賽云 
[嶺南與友好之小球比賽]  
　昨日（星期日）下午二時嶺南中學小球隊在九畝地萬竹學校球場與友好小球隊作友誼比賽結果爲三與一之比嶺南勝云 
[經濟學家與其著作]  
施學齊君肖影 
　　施君學齊字跂儒江蘇崇明人民國十年畢業於國立北大文科是年冬赴德進柏林大學法科專研究經濟學十四年夏畢業歸國即應東大之聘任文科敎授施君三育並優在北大時每考必列前茅爲各敎授所器重歷任該校運動部長同學均甚欽仰國文尤所擅長常爲人撰著壽序碑記等文其所研究之經濟哲學已編譯漢文積有成册行將付梓云 
[志成公學文藝部演講會紀勳高]  
　　滬西勞勃生路草鞋浜志成公學自學生自治會成立後各級學生均能分科負責辦事故於課内外之學行成績已毌勞職敎員之督率而日有精進之勢前日假樓上公共講演廳開第四屆文藝部演講會公請文藝部指導主任敎員王勳高君演講題爲（文藝總論）到者除男女生及來賓等二百餘人外全體職敎員亦都出席旁聽濟濟蹌蹌座爲之滿首由學生自治會會長馬瑞芳女士致介紹詞略謂王君學行經驗之優夙爲我儕所欽服者此次慨允訓練必有偉論以饗同人請衆敬聆之詞畢即請王君登臺演講全體起立歡迎首述東西國文藝歷史之變遷及其區别與人生之關係次言文學猶似我人補身醫病之良藥藝術如活命五穀之至寳二者不可稍離或缺而尤以上述一項爲最要蓋人無文學不啻盲者廢人人無藝術豈能競存世界百端難舉恥痛孰甚惟於文藝之外尤須佐以修養德性之志否則人格不全弊患尤巨是仍難成完全良好之國民耳故我人欲求文藝上之精進須先抱定下列六種之主張以爲精博之士即（勿畏難）（勿貪懶）（勿自滿）（多研究）（多自修）（多請敎）六者是也試證歷來古聖大臣莫不以堅苦謙讓而成其功業如法國大英雄拿破倫之常謂天下難事祗字典中有之以自勉勉人我國馬伏波名將之老當益壯窮當益堅以勵世勵俗孔夫子之吾非生而知之者以謙懷謙行等類是也矧諸生敏慧此後如肯始終師法聖賢騰達可卜亦余所厚望焉講時旁徵博採闡發無遺而能莊諧雜出繪聲繪色尤使聽衆滿意鼓掌不絶迨講畢已萬家燈火矣遂公决下屆仍懇開會續講以資進益振鈴茶點而散云 
[三廉學社介紹部消息]  
　　本埠某銀行函託北車站南首克能海路三廉學社物色一英文速記員凡該社畢業生及有經驗者均可前往接洽云 
[國貨捲烟展覽會展期開會]  
　　中華國貨推行會所發起之國貨捲烟展覽會本定二十八日舉行刻因會址未曾借妥且各公司去函要求展期數天現聞該會决定改期一俟各方接洽妥洽會址確定後即當通告舉行云 
[少年宣講團遊藝之第二晚]  
　　本埠小西門少年宣講團前日（二十五號）爲該團遊藝之第二晚是日下午七晚開演計來賓五百餘人該團三樓樓樓人滿來賓中有中央實業社贈送其出品仙女牌牙粉甚夥其表演節目首爲國樂次爲國技再次化裝股之國恥劇二本林則徐十幕該劇表演員陳賢本顧君梅陸文韶凌寳華竭力獻技刻畫入神較前晚（二十四）該劇第一本之精妙尤爲增進又奉賢第二小學校舉行遊藝大會要求該團赴奉表演並聞該團已定陳文韶陳賢本顧君梅尹九謀申夢世凌寳華倪祝安甘梅嶺陳天一等十一人於二十六日前往應請藉資服務云 
[上海地方紀念會瑣記愛人]  
十月二十二日爲上海地方光復紀念之期地方各士紳各學校師生羣集公共體育場開會慶祝兹將會中見聞略記如左 
　　上海光復之主要人物李平書君是日亦欣然早駕玄褂藍袍目御藍色眼鏡長髯垂胸雖自言新病之後而精神尚甚矍鑠當演說時中有憤慨語云（光復事業成之不易即如鄙人當二次革命時不過出而維持地方而袁政府即目爲革命罪魁下令通緝鄙人亡命日本者三載迨袁死始回國使袁而不死者今日鄙人當尚逗留三島斷不能躬與今日之盛會也）云云 
　　賈季英李頌唐兩君之演說詞均歸功於李平書賈謂辛亥革命人皆知陳英士光復上海不知内部規畫謀定後動皆賴有平書先生主持之李謂平書先生當時爲商團領袖握有實力亦任製運局提調洞悉局中情形故能令商團入局不血刃而光復上海 
　　姚子讓君道貌盎然演說時語聲略微故聽衆均苦難以聆悉記者以極欲一聆偉論揷足台旁傾耳細聽故得詳悉無遺亦一可幸事也姚大意謂辛亥九月十三日本城光復途適自寗返滬在火車中已聞上海有變動抵滬而無所異不過城門揷有白旗而巳隔日見警察上崗走商莫子經先生轉請穆杼齋先生派警至城内卒以城外警少不果派余心甚危之旣而無所事蓋平書先生於是日將謀財害命之三罪犯槍决示懲滬市之得以不亂賴有此舉耳言下頗欽佩平書先生之膽大心細故能處變而不亂云 
　　是日到會各校人數最多者當推縣立第一小學約千餘人學生服裝最整齊者當推兩江女子體育師範上衣白地藍邊裙爲玄色其長及膝黑襪黑履有優美雄壯之致云 
出版界消息 
[晨社電影雜誌大擴充]  
　　晨社於十三號電影雜誌内徵求讀者意見據多數來函均要求改爲念四開大本該社接到該項要求函件後自十四號始即依此項辦法進行全書改爲廿四開大本用上等銅版紙彩色精印較以前所出材料增加十倍足以與歐美電影雜誌相抗衡不稍遜色兹定十一月十五號出版云 
[青年會初中紀念刋]  
　　青年會日校初中三年級生鑒於初中　學向無文字土之組織故特創初中同學紀念一種内容有小說言論等初中同學投稿者甚爲踴躍云 
[五卅慘史行將再版]  
　　（五卅慘史）一書係西門斜橋北唐家灣一六四號和平救國社所發行内容詳載五卅慘案之事實以及各界文電函照等篇首刋有死難諸烈士之銅圖攝影篇末附有慘死者之略歷以及關於慘案之各種警世歌曲每册售大洋三角初版已售定不日將再版云 
[五卅新歌曲將出版]  
　　和平救國社現編撰五卅新歌曲一種内容如蘇灘雙簧京曲崑曲以及各種時調歌謠共五十三種現已付印約下月可出版預定祗取郵花一角五分云 
[野語雜誌第五期出版]  
　　五馬路野語雜誌社自今春劉大同氏組織以來所出雜志材料非常豐富第五期例應於上月出版緣劉大同氏曁諸社友力求精良搜集海内吉金彝器珍藏秘本稍延時日兹於重九節日出版内容（金石）秦博文漢延光殘碑漢泉范之背莽泉范之背古陶漢富貴昌塼漢亭長塼（書畫）王石各扇黄　瓢牧羊圖湯文正行書鄭板橋字軸劉文清公字軸（詩）著作者劉大同萬古春我園吳魯生吳鐵聲嵇翥青孫霽青（詞）著作者古微蕙風蒙菴（筆記）宋文尉之續太史公書吳傳綺之字學源流考吳峻文之抱經室校碑漫錄陳漁春之慤齋碑案諸德彝之弄玉叢譚鄭肯之摘緯（小說）朱修庸之花陰漏月記汪潤芝之牛玠馬珊孫霽青之蠅魂（新聞）彈詞風道人劉大同之醒迷魂（論說）周紛伯之天性篇上潘忠甲之解决關稅十大問題意見書李次山之調查司法與司法改良嵇翥青之解决中英問題之新門徑（總攻擊）（諷時規世莊諧兼有）共九門該社爲普及起見不惜資本每期分贈各省圖書館敎育會各大學曁海内外各大名流外餘數千本均滅價寄售各大書局以爲新舊文化之運動云 
 
 

Page 19

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *游藝叢載 
[孫中山影片映於中山戲院]  
　　虹口梧州路中山大戲院數月以來連映中國影片觀者頗擁擠近又租到孫中山影片全部七大本自今天起連映三日往觀者並送南洋兄弟烟公司長城牌香烟及孫中山照片價目祗取二角四角此片爲滬上第一家開映云 
[新片（可憐的閨女）中之戲中戲]  
　　明星影片公司爲中國製片業中最有成績之公司本年所出之新片如（最後之良心）（小朋友）（上海一婦人）（馮大少爺）及（盲孤女）等成績均極佳最近又攝一社會新片名（可憐的閨女）由吳門天笑生所編張若川導演張織雲宣景琳王吉亭朱飛合演全劇意旨專描冩拆白黨之種種罪惡觀之使人旣驚心動魄歎拆白之陰險狠毒又悲傷感慨憐閨女之被誘失足而一般青年閨秀將來尤不可不去一觀以資驚惕聞該劇内外各景已將次攝竣惟有（戲院遇艶）一幕刻正在該公司自建玻璃棚中日夜趕造戲院全景准於本月三十號下午一時開始攝製一俟該幕攝畢全片即告成功云 
[觀（小公子）後潛鷗]  
　　（小公子）一片爲但二春最近之成功者試映之夕予曾一覩爰就管窺所及聊述於后 
　　但二春自（弟弟）一片問世後已久不見其天眞活潑之表演矣斯片出映或可一慰愛但之渴思然而士别三日當刮目相視誠然是言余觀但演斯片較（棄兒）（弟弟）諸片藝事當更見進步其飾小公子活潑潑地全以天眞之表情畫於銀幕上狀一忠厚敏靈之童子能處處露其眞誠史東山之老皮匠謝云卿之酒肆主王殿臣之許俊等均佔重要地位表演亦各有所長而史之化裝尤能絶妙三人胥以發洩社會間不平之氣使無獨立能力之脆弱者觀之當可一快陳祝三之候鳴皐狀一刻薄而糊塗之富翁維妙維肖賀蓉珠之小公子母可與但二春工力悉敵描摹慈母之愛令人興羨而老皮匠與酒肆主等時或一擎杯酒共話桑麻怡如之狀態更能使人神往 
[現隸米曲羅的男女明星觀熾譯]  
米曲羅影片公司ＭｅｔｒｏＧｏｌｄｗｙｎＭａｙｅｒ處於美國加州考佛城ＣｕｌｖｅｒＣｉｔｙ地方每歲出片之多男女明星之衆實爲他家之冠兹將今歲隸於該公司的男女明星譯錄如下 
麗琳甘許ＬｉｌｌｉａｎＧｉｓｈ 
賈克哥根ＪａｃｋｉＣｏｇａｎ 
劉可笛ＬｅｗＣｏｄｙ 
但維絲ＭａｒｉｏｎＤａｖｉｅｓ 
郎却乃ＬｏｎＣｈａｎｅｙ 
梅白許ＭａｅＢｕｓｃｈ 
康威泰利ＣｏｎｗａｙＴｅａｒｌｅ 
梅茉莉ＭａｅＭｕｒｒａｙ 
腦門雪萊ＮｏｒｍａＳｈｅａｒｅｒ 
威廉海恩思ＷｉｌｌｉａｍＨａｉｎｅｓ 
拉蒙羅華勞ＲａｍｏｎＮａｖａｒｒｏ 
白司他開登ＢｕｓｒｗｅＫｅａｒｏｎ 
及其他明星兹不多贅 
[談湘省之舊式影戲洞庭一我]  
閱近日各報多刋載兹於舊影戲之文字而吾湘亦有之惜無人述及余雖不文亦願以拙筆補紀之 
（一）始創之原由數十年前湘中並無戲園原有漢班則維供衙門公館之堂唱非平民所得見幸每年中秋後人民因豐收或還願而招漢班演於寺廟以酬神且農事已畢鄉人得稍休息乃率家人邀戚友往觀及時行樂然歲祗一度不足以厭其欲乃有唱打花鼓戲者或自娛或慶賀然導淫之力太巨爲法律所嚴禁中流以上皆力拒之因此乃有影戲之發明始創於善化縣繼則盛行於湘潭寗鄉兩邑近更推行於省會及附近各地矣 
（一）台幕與樂器以大門一合平置兩長木櫈上而支竹成架置門上週圍以藍布　之架前上部空之另以寛與架等高及半架之糊紙木杠蔽之如銀幕幕後斜擱一鏤若干深横槽之板板後置一桐油燈内浸燈芯數十根光頗强至其樂器各色俱備一如大戲伶工中之三四人兼司樂司唱另一二人司提調與裝飾亦兼唱做焉 
（一）器具與形狀人物均以雙層薄革剪成像眞者之全部惟人類僅剪成胄甲衣服以示外貌並代表其内爲身體云所有手足須活動者以兩段聯之而貫以軸故轉折自如復將全部鏤空夾以色紙塗以光油成透明質映於幕上甚覺美觀其手足肩腹等處各繫小桿以資提調而出台人物靜坐式立則置於幕後斜板之横槽以撑之其人頭則以透明之琉璃剪成鏤成七孔並以彩色抝成各式　譜及鬚眉又有滑稽戲中之裸體小孩亦琉璃所製餘如舟車雲火禽獸及一切什物無不備云 
（一）主演與方法主演須將劇中人物預備所有某人加某腔着何服頂何冠執何物均應套就如大戲詞腔亦然近因京戲盛行乃有更照演京班腔調者矣蓋湘中之漢戲本湘鄂兩地之混合品本與京戲相去無幾也所有湘中漢班之種種考究及班規腔調等當另論之兹不贅述 
[余希望於中國電影界者羅樹森]  
　　電影者無聲之戲劇也然感人之性情則較歌劇爲深故歐美各國極重視之我國近年來電影事業大盛風起雲湧一日千里影片公司竟設至數十處之多雖有數公司失敗然不可謂不盛矣余歷看國製影片能感化人之性情激刺人之精神改化一地風俗助文化進步等之影片竟如鳳毛麟角於歐美各國所攝之片皆關敎育風俗有關於醫學之影片使國中之名醫研究影片中之醫術有新聞影片（有當日或一星期之新聞影片）可知一地之新聞消息有歷史影片可使平民有國家觀念且每片有研究之值價返視我國關係此等影片可曾有攝之乎或曰我國電影事業正在萌芽時代何能與歐美電影事業相較然萬事之成功皆由初期之研究也 
（一）多攝歷史影片近日中國影片公司往往缺少劇本然於此存在精好之歷史劇本多不注意如各戲院開映之泰西歷史影片（俠盜魯賓漢）（盧宫秘史）（以及羅馬宫緯秘史）等皆極可觀深望我國電影界急起倣之 
（二）敎育愛國以及國恥等影片以歷年中國所受各國之恥辱攝成影片於各地開映取價低廉使人人閱後受其激刺永存於腦中不忘 
（三）各公司於攝一劇時導演應用其目光選擇其劇中之角色不可妄取於劇本則又宜謹愼劇情務須有益社會當此人心險詐盜匪峰起之時若攝誨盜誨淫之影片非但無益且更有害於社會也 
[背景與佈景潘慰祖]  
　　今之舞台劇家恒注重於編劇導演表情以爲凡此種種即足以發展全劇之精神殊不知背景與佈景在戲劇中亦佔一重要地位與有極密切之關係者也然而人咸忽略則使劇情鬆懈劇旨不明是以背景與佈景謂可助觀衆有迅速的了解識者早已言之無須贅述兹姑闢愛美劇而不論專談職業劇界之關於背景與佈景者 
　　背景與佈景截然兩事人恒不辨悞背景爲佈景佈景爲背景要知（背景）爲Ｂａｃｋｇｒｏｕｎｄ易言之即襯景所以表演人生之片段之所在者也不在華麗宏壯鮮紅奪目唯視（眞）爲貴今之舞台背景小室而用此廚室亦用此架照相而成會客室積圖書而成書齋甚或以花園爲森林野景溪流爲　布飛泉集大隊盜匪於密室盡蛇添足自爲識者所譏悖謬之極莫甚於此於是疑生劇情懈矣他如極富麗之陋室寺院式之宫衙亦不足使觀衆明瞭徒糜金錢於無謂之處故背景不必 
 
 

Page 20

 
 
1;第一萬八千九百十六號;中華民國十四年 西曆一千九百二十五年十月二十七號
星期二 * *一定宏富精美祇採用經濟手段求情景之逼眞如荒草惡嶺深潭峭壁令人心震膽寒則觀衆猶置身舞台十分了解不難博得同情心也（佈景）Ｓｅｔｔｉｎｇ與道具有連帶關係所以助背景以飾成所在者也一切無謂陳設與劇旨無緊要關係者可不必故事舖張輝煌豐美無須盡有唯求其所以爲背景增加意趣燈光配合不生弊端足矣何必一定裝置機關多事浪費用激刺手段增高觀衆之興味哉今之職業劇家喜以熱鬧迎合觀衆心理固屬社會需要設能更於背景與佈景方面着想劇旨劇情間接提高則全劇精神發揮無遺自可助其受人歡迎耳 
任矜蘋導演之新片（親人之家庭） 
[電影中之（新劇化）谷劍塵]  
　　中國電影業初次出片的時候好些人對於銀幕上掉手掉足顚頭播腦的怪狀都呌他們是（新劇化）的動作於是批評家的慣用字典裏也就添了（新劇化）三個字進去假使扮演人盡是些新劇家那末一般人的批評或許是很正確的可惜有的被駡的絶對不是演新劇的人這才寃枉了 
　　近來電影業已有相當的進步配光編劇置景多所發明以前在銀幕上交代糊塗賬的除熱中的毫無學識的投機家所製成者外其餘雖不能凌駕歐美却都有一觀的價值就是爲萬衆所姤病的（新劇化）的動作漸漸減少不大看見了我們本不敢斷定新劇家演影戲演了影戲便逃不卫般爲（成見）所惑的人們說是（新劇化）但總比較一點没有戲劇知識連頭都不會動手都不會掉的好些外國出名的電影明星也多半是從舞臺劇界跳到電影界來的也不必遠遠比方只要實事求是就得了因此我很希望新劇家起來（雪恥）同時在電影界成功以後再進一步來改造舞臺上的藝術因爲現在你們在舞臺上所表演的藝術總覺有點過不去 
批評家爲什麽要尊上一聲（新劇化）實在也有研究的價值這正和愛美劇界過火地駡職業劇界爲（非人的動作）一樣我常這樣想以爲他的毛病在能放不能收能十分表現不能十分含蓄能局部表情不能致全部一致能外形表演不能内心表演能大刀闊斧去做不能細膩慰貼能大不能小能發揮不能連貫能重不能輕能極端做去不能分理程次凡以上所說就是何以不自然的　結如果能夠把這幾層要點細細揣摹斷不致有（新劇化）和（非人動作）的責難者了 
[廣舞臺營業近訊葉濟]  
廣舞台自聘羣釵樂坤班來滬開演後以該班角色優美故營業之盛爲從來所未有惟該舞台地處華界日前拉夫風潮發生營業不免略受影響現在拉夫風潮已息内地安堵如常故該舞台營業已復原狀並經呈請官廳保護以保觀衆安寗云 
[京胡雜談　觀化廬主]  
（甲）入門要首（一）初學之人審定音調鮮能眞確普通之法以笛之音調爲標準緊張琴弦以和之然根本功夫在訓練耳覺能信手定一調以笛合之舞舛誤方爲合格此非一朝一夕之功然必不可訓練有得蓋人之歌喉天然各别以琴和唱豈可但就一調而施之耳覺不靈者斷不能臨機應變使琴調與唱調脗合也（二）板眼尺寸不准不成其爲音樂初學讀譜之人緩急難以合度須請諳練之人隨唸隨拍自已從而輕唸輕拍務宜口到手到心到久之自已一人唸拍至毫無舛錯爲度手拍之後繼練足拍即以足尖輕輕著地拍其板眼又試進而練習默拍即不拍而拍之謂則純乎化矣名伶唱戲手足斷不亂動拍板而自合板名師操琴亦必不一拉一動足此皆默拍之功也按京戲向例司鼓者貫注精神於唱者而司胡琴者必貫注精神於唱者及司鼓者二人有時視戲情改移尺寸（青衣戲最多勒板撤板之類）則司琴者自必隨之改移且往往唱者因遺誤或故意使新腔與平常之板眼不同則過門之墊補必使之天衣無縫此皆非有默拍之巧能不可也（三）每見初學多由二黄元板或正板入手此實大謬應由八板小開門八乂哭皇天等排子入手蓋因排子不但爲司胡琴者應有之能且除八板外其餘排子莫不多少有　板　眼其美妙即在於是能奏排子之　板　眼使之尺寸合度又悅耳動總而後研習過門隨唱無不得心應手京戲腔調各有宗派人人不同其工尺字實無一定全靠凑合適當琴聲以襯托之過門亦斷不可千篇一律人以爲排子難元板正板等過門易往往起首各過門有奏之頗好一經隨唱即無從措手皆未先研究排子之過也至如買工尺譜以練習過門則又不啻刻舟求劍也（四）手法右手之腕節須極靈活收送有力左手須練指法有所謂抹揉勾打滑諸法皆必具之技能藝之精粗以此爲斷皆非下功夫練習不可（乙）深造之法（一）多學腔其法不外多聽戲購一留聲機時時聽名角之腔亦自日有進步（二）多學戲其法亦不外多聽戲及入票房研究或聘請有資格經練之人或伶工或票友從之學習如有嗓則就其所近專攻一正角即無嗓音亦必對於全劇之白口唱句無不了然有時亦可承乏配角（三）鑼鼓場面爲京劇之最大要素勿以爲我惟司琴蓋欲成高手非但件件能打必具有指揮之能有時場面生疏某處缺誤能暗示救正則救之實已不及則不妨以自已琴聲設法彌補至於大小哨呐及笛之吹工則固各有專司尤必兼長京戲班規司鼓者爲前場之領袖而司胡琴者次之地位何等重要耶（四）花腔普通過門腔調旣已純熟可進習花法花法不一其總訣不外乎加减更換工尺而以頓挫有神之手法出之然宜十分注意板眼尺寸否則反成畫虎且不可任意亂用凡事多則生厭况司琴者原爲唱者之佐不可貪求捧彩壓倒唱者如唱者彩聲甚隆則可繼其唱彩偶用一二如唱者無甚彩聲則儘可不用蓋例諸分際胡琴固襯托戲者徒逞己能於理不當矣 
 
