# 1883 - 262 - 4903737

 

Page 1

 
 
[小題文蔽初集出售告白] [  點石齋主人啓]  
　　本齋石印書籍海宇知名具在珍賞家洞鑒有某客者浙西人肆志丹鉛騰聲簧序時文中妙手也家有窗社課院試草小題文稿數萬首待梓已久去歲來滬以小題攻家無精刻商印於本齋本齋允之歸而復加選擇其完善題經見文字悉從割愛剛法今春事竣得文萬六千首搭截居大半次及偏全枯窘無格不收幾於無題不備得分四集每集四千頁属本齋先將初集縮印工竣再行續印二三四集至其選閱精嚴宏富實爲徒來未有盖與外間近出縮本貌爲小題　則大半連章全簡題文攙雜其中者有上下牀之別本齋鑒其安功嘉其苦志凡一切抄寫刷印益加精細較諸多寶船一書殆有過之無不及焉今擬將初集告成後出後發售操觚家固宜家置一編以備觀摩也有擬全數盡行售去者更可亷其價値以廣銷路合意者或至本齋轉邀某客　諸亦無不可 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[防邊後䇿二]  
　　前䇿言中國防邊之宜急以劉義之衆勢將內竄而法人之心實更有不可測者何則觀於流丕請華官護照往越南運米以濟軍實而卽乘機相度越南地理形勢隨地留心歸國之後遂惩恿法廷圖吞越南以致釀成今日之患可知法人之居心爲何如矣又有某法人生長越南壯而返國亦將越南形勢風土歴歴指陳於法廷是日人之於越南處心積慮非伊朝夕先之不卽發動者猶有防中國參預之意也繼而小試其端藉口於黑旗之擾亂越南而欲爲越南驅除黑旗試問他國有亂人於法何與而顧急公好義不分畛域如此此其命意所在無難一望而知特無如越人政教久頽無可振作不得不姑爲聽從耳自是而後日浙相逼且明言中國不煩干預以探中國之意至中國不之答則又以此藉口而遂欲大驅士馬平吞越南其初意蓋以爲中國苟不從中掣肘則以法之强攻越之弱有衆三千人有餉五百萬儘足以唾手入越初不料黑旂乃助越以拒法至於一戰再戰師敗帥殲益成騎虎之勢且因羞成怒更不肯心心於黑旗不知法人之欲甘心於黑旗其志非專在黑旗實欲借題以取越南而已然其所以必欲取越其志又非專在越南而實將借徑以圖中國邊境而已何以見之於其時時留意於紅河見之紅河者卽所謂富良江江之兩旁地多膏腴而河流通於中國滇省彼以爲紅河之地膏腴而必欲據而有之者猶屬聊以措辭焉耳雲南素有銅礦卽金銀諸坑亦多有之法人之蓄心於滇池各礦者已非一日惟不得紅河則不能通於雲南而不得越南則又不得以據紅河之要隘用是探源溯流而遂從事於越耳前者李傅相初議固欲不問越南之事但與法人約雲南邊界所有曠地一區置爲閒田中法兩國皆不之取而法人未肯聽從卽此見法人之心固在此不在彼也夫雲南之礦利所以爲法人所凱覦者以中國棄利於地而不盡力開掘故也雲南銅礦歲貢有額中國制錢均出於此開之者亦旣有年苐中國開礦之法與泰西不同中國之開礦但賴人工開之不深取之不多出之不速在法人視之直與未當開掘者等倘用西法機器以相從事則獲利必大而且速故希冀之心無時或已計將由紅河以漸達滇邊駸駸乎漸入內地而據有其礦產方足愜意此而不愼以防之則中國無窮之利且將折而入於法人彼時驅之不得拒之不能後悔焉而不可及又熟若當此之時而先事預防之爲得計乎或謂中國此時亦旣有人議興雲南礦務仿用西法購備機器以求大利是已占法人之先着法人苟知吾中國有人早爭捷足則彼亦將嗒然若喪無所貪圖卽有詭計亦將中止是中國開礦諸人勝於十萬師何必復嚴防務乎不知利之所在人必爭趨雲南可開之礦止復不少若僅得一二華人與工開採其韞而不發者尚多安知法人不將坐同其旁以與華人爭此地利故論防邊於今日滇省實爲首要之地此地一有疎失則中國之元氣且因之而傷矣或又謂和約可恃法人縱入滇界亦不過但親邊界通商安得遽入內地以分中國之礦利然法人之心叵測逞其貪殘之性何事不可寫若可以和約阻其進取之志則法人至今當仍守太平之局何故而忽焉藉口於黑旗忽焉加兵於越國忽焉而聲言保護忽焉而肆意攻殺猶岸然曰與中國無所干涉是猶得曰各守和約者乎故言謂法國而　得越南則雲南之邊防尚可稍綏若旣得越南紅河一衣帶水可以一葦徑渡不啻與法人相接壤無滋他族實逼處此讀古人書能不倍深惕厲也哉然此但　滇省一邊言之也　猶未已焉 
[試炮述聞]  
　　○英國新聞紙言中國在德國五里岡砲廠定造之定遠鐵艦日前駛往德國北邊海口巴而的克試演放砲其時風浪洶湧而該船安穩如常不啻游行池沼該船有炮臺二年炮臺有克虜伯砲兩尊每砲用藥二担其彈係以鋼爲之計重六担半先則一一試放數次後一齊開放勢可震大動地而該船竟毫無損傷李欽使親往寓目大 
 
 

Page 2

 
 
爲歡作云然閱泰晤士報館在德國之訪事人致書於該報館則云定遠船試演開砲之後有德國新聞紙述及此事云該船頗有損壞究不知孰非孰是也 
[摘錄東報]  
　　○日廷近來悉仿西法自明治維新以來所有功臣例准立像永遠供奉以垂不朽查勳臣大久保利通及本戶孝允兩公有功社稷公議鐫刻銅石等像供諸上野花園之內之詰不忘云○聞外務衙門近選聰俊子弟十名前往中國學習言語文字以儲將來之用刻已派至外務司員田邊並鄭某委員考取生徒十名行將督帶前赴華京日本公使館學習可見日本留心人材之一端也○今年日本之早據云實爲數十年少見之事近因大坂數月無雨以致田園以植各物盡遭枯萎該府之勸費局無法補救特於十四日集議設法豫防其所議之要務莫如多玒井池前水引潤田野並廣儲備荒之糧以防荒歉所議之法飭令各郡鄕長勸諭民間實力奉行○日本政府前向德國定造兵船一艘取名曰等置艦約於本年可以完工總在明春方能開來日本也○陸軍省因擴充兵備期於明年將各鎭臺之營房應行新築或修繕者卽令趕緊派員分赴各所擇適當之處以便動工○長崎高島煤礦於六月間運往各處之煤共計二萬　千二百三十八墩內中運往香港者五千八百七十二墩往上海六千九百五十墩往神戶九百九十墩在橫濵三千八百九十墩往箱舘五百五十六墩往俄境共八百零七墩其餘皆供各國兵船所用足見該礦出煤之旺銷路之盛也○日本伊藤參議自歐州回國後除緊要公事外一槪屏絕來客日與同遊歐州各隨員就具邸第將其考查各國憲　及遊歴日記編纂成秩以備呈進內廷察覺也○聞駐紥與國之日本寺島公使不知因何公事行將回國或謂係國會之事亟應歸國建言也○駐意大利國淺野公使近請撥士族中之有才學者數名迅赴意國學習云○自有兵輪船以來駛巡各港密如川梭海上盜賊賴以安靜不料本月初八日有相州地方漁米鈴本等四名由東京賣漁回家途中忽遇一船迎面而來相離不遠一躍過船卽以白刃相向鈴木知爲海賊急保生命不敢與抗將身邊之洋十四元盡數献出該賊尚不滿其所欲往艙中搜索再三實無所有乃携洋過船向海岸而遁刻己就近禀報地方官查拿矣○日本舊藩主德川公薨于東京邱第耗聞于該藩名古屋地方有藩臣津田半助者年己八十餘歲一聞比信涕淚交流卽日隻身往京奔喪沿途恐蹈不敬不敢乘車步行而去當出𣩵之日頭不遮盖手不持扇步行烈日之下以爲不如此不足以昭誠敬見者咸爲感動且服其老而　因名之爲鐵脚老漢該藩臣之忠敬足風矣○長崎病院前經海陸兩軍泒來員弁會同地方官查勘該院基地之下先年戰沒軍士遺骨將掘出之骨移於他處台葬其墓地亦經修理完妥日廷特派陸軍中將前來敬謹致祭云○東京水雷局近派官吏巡閱馬關長崎紀州等處炮台并飭令大坂砲兵工廠趕造山野砲七十二门以備安配各要隘所用也○山城境內有稻何山樹木茂盛忽于本月間不知因何山尾火起燒至數時始漸撲滅餘火未盡又將山南燃着猛烈異常附近居民雖竭力施救然亦無處上手直燒至晚方熄所有山中之材木盡付一炬其起火之由盖因天時亢旱樹本乾燥被樵夫遺火於地所致或謂係山中噴火延燒未知孰是○東京地方官現因居民飲水多有不潔易于致病故特設騐水局十濵街地方專爲考查闔京居民日用飲水之色味有無損害是誠關心民瘼者也○今夏北海道九幌縣之𤍠不减于東京照測量所報稱　高之處于七月二十五日寒暑針升至九十一度按該處前數年最𤍠之時亦不過八十九度今年之𤍠可謂異常矣○東京護衛兵多有遇缺未補現就備後軍之丙擇選精壯者五十名以補不足又陸西新製之皮盾牌頗爲堅固堪留日後野戰之用也○軍用電報云生徒此次卒業者二十五名業由陸軍省取定編人軍中小隊矣 
[通州瑣聞]  
　　○通邑近日天氣苦𤍠城鄕霍亂之症甚多往往不救疫癘流行善攝生者其如何愼之又愼耶○薛觀察於上月謁見傳相由津回通舟經河西務適順河水漲發溜湧甚大舟不能行當雇縴夫某祖孫父子三人拉船行不多時因老叟有病力不勝縴於是三人皆辭去方欲揭厲登岸詎水勢温猛齊冲入水冲順流而下大約葬於魚腹矣觀察見之惻然賞銀六十兩並經務關同知武清縣知縣各賞銀兩交其家屬覓屍殮葬云○通州陳刺史因欲回籍修墓禀請交卸聞已委宛平李明府接署尚未到任云○東門外同豐木廠距河東近有某浴於河沿本善泅水載沈載浮頗極遨遊之趢岸上觀者方泩目視之詛轉瞬間人已沈落不見迨下水　救始知河底有陷坑深不可測無從打撈次日屍已潭浮在老小聖廟前矣○某童年百十二爲車夫阮姓牽騾到西海子洗澡比騾人水童赤身騎其背上不及收韁騾遂直入河心水沒於頂急無所措跌例水中氣時殞命其母聞知至阮姓車廠理論痛不欲生旋經隣右多人勸解令阮棺殮方始了結 
[京都近信]  
　　○現聞戶部北擋房清理各直省地丁錢糧關鈔鹽務出入撥解各欵自咸豐元年起至刻下止擬先彚成底薄存此擋房備考經堂派各總辦帮司員限各司陸續查核以五月爲期將核清者錄呈一次限五十日告成嗣後永遠按章接辦并懸賞格銀一百兩侯五十日告成時分給經手書吏以獎勤勞云○前月杪由刑部提出斬犯四名三犯係四月內搶海輪干老虎洞廣昇錢店之案俱係山東人賃居東四牌樓紅羅廠以賣饝餹爲生者也一犯係前報所載正陽門外草廠六條胡同泰成銅局盜買官錢販鑄私錢經官拿獲之案係保定完縣人設局未及兩月卽犯在案當日同拿之二夥已科以十年軍罪其二學徒已擬配山西　州府不日起解云○宣武門外珠果街迤南之觀音院爲京師大剎之一地居南偏半城半野廟外蘆蒿滿地水天寥廓文人騷客往往隨喜其中舊時住持僧超然揚州人　通文墨外貌亦不甚惡劣惟素有烟霞之癖且廣結花柳之緣固所謂色卽空空卽色悟上乘禪者也三年前因該僧招妓入廟事發被僧錄司印堂驅逐回籍此廟乃派北人靜天和尚住持諸　越尚無物議刻下超僧來京與靜僧爭論廟　因而興訟西城司官將案帶城城憲孔玉雙結諫知超僧舊事上堂不容分辯責打大板廿餘仍交司看押超僧理窮勢弱受責愧忿起意輕生在車中吞服所帶之阿芙蓉膏及至司署下車則體已半僵拖之使下不及灌救竟斃於縲　云○正陽門內台基廠有西人洗衣坊係天津人張蔭堂所開張向在英領事署服役前月隨領事避暑西山中卽將洗衣事託某司事經理坊內諸夥或聽約束內惟有孫矬子係直𨽻深州人自恃年老有輕視某司事之意　酒使氣靡所不爲某不堪日辱卽下逐客令而孫仍不他適一夕某司事閉門將寢　孫來扣戶間何爲以取鞋對某司事弗疑比及開門孫手持菜刀當頭疾斫連舉數刀某司事卽倒地迨衆人奔至而孫復自砍其頭顱　頸亦昏倒在地忙將二人救起舁歸床上血如泉湧而孫之傷較某司事尢重恐難保其性命也 
[東甌瑣詰]  
　　○前報載土娼攤喜媛之女被銀林拐賣着人追至平陽浦南獲住遂將銀林送縣案其時適石邑尊辦理縣試尚未訊問及考事將銀林提訊銀林將拐逃一切咸推胞弟身上兼之喜媛之弟當在平陽追獲之時供稱曾得過伊弟蠻三洋銀四元等語會訊委員惲明府諭以爾弟已將拐騙正犯得錢賣放銀林雖知情不能治以正犯之罪次日遂將銀林笞責數百板枷號偏遊四門遂着各人當堂結息矣○蒼橋頭銀匠店某甲係温州衛大轎班某乙之子素習弓箭遂應童子試前日在縣暑考試步箭　考各童因其父現充轎班出爲攔阻初猶亙爭繼卽用武　甲所穿衣服盡行扯破遍體受傷幸其逃遁街快否則狼狽不堪矣○近來温郡田禾多生虫耗而瑞安爲尤葚故穗豐等處延請羽士設立九臺誦經遣送並請邑尊出示禁止來往行人前日瑞安周松　邑尊赴郡送考當因公務冗忙立卽由陸返署行抵穗豐等處鄕人以爲有 
 
 

Page 3

 
 
犯禁約負鋤執耒賴時　聚將邑尊所乘之興及跟隨各役均以田泥　抹圍困良久始得放行但此事關係田禾滋生虫耗而各鄕老幼莫不　戒遵行况告示諭禁又係縣憲所出故周邑尊旋署後亦祇付之無可加何而已○大街洪福盛銅器店近年生意頗好店東洪昌壽於前日爲子十歲生日是晚邀請串客彈唱攤簧燈燭輝　但該店後面臨河接以橋棚上盖瓦屋橋棚日久未修樹板朽爛加以是晚聽唱攤簧者三四十人遂卽塌倒着人赶緊撈救而一樂清縣文童業　斃命其時洪昌壽遂爲店內貨物等項搬藏罄盡眷屬亦躱匿視戚家次日遂　考生多人在該店吵閙殊不知如何了結耳○考牛藉考滋事到處皆然温群今値府試而考棚前東川小南貨店爲十文藕粉竟將招牌負去鼓樓下某銀匠盧爲修銀鍊條致罰酒席兩桌五馬街並鐵店被敲洋銀兩枚倉後某鞋店索去折席洋銀諸如此類指難勝屈雖經胡太尊出示曉諭而積習相沿莫不視爲具文也○新任樂清縣大荊糧廳海君篷洲於上月十三日附永繋輪船抵温大約須俟謁過道府兩憲方行到任刻將家眷暫寓於東門外客棧以彼處便於就道耳 
[寍郡辨志文會八月分課題]  
　　○漢學　虞夏殷五官六官辨　禮鄭注公羊傳何注且字說　釋圭繅○宋學　論語誰能出不由戶章講義　顏子所樂何事說　問中庸言喜怒衷樂禮運又以喜怒哀懼變惡欲七者言之其目不同何也○史學兼掌故　問精舍書院異同　王叔文王伾喻　湯文正毁淫祠說○天文兼算學　莊公十八年夜食辨　木星四月　經度說　甲乙兩壇乙壇每邊爲甲壇每邊三分之一兩壇共邊數爲兩壇共面積五十分之一問壇邊面積各幾步○輿地　達巷考　問秦文恭五禮通考其本國　野一門與全書體例未合宜備以攺正之盍各抒所見問馬宛斯繹史李鉄君尚史皆無地理志宜何以補之試約言其條例○詞章　越使諸發執一枝梅遺梁王賦以梁王聞之披衣出見爲韻　撥庾子愼疏品序　揚紹買地劵歌 
[循吏去思]  
　　○昨有鳩江友人來申述及新簡粵東按察司沈芸閣廉訪前在太平府任內剛正廉明樂育人才振興學校抑强扶弱德政甚多至去年調任首府合郡士民臥轍攀轅踴接於道然雖不獲久𨽻棠陰猶得近依樾蔭抵首府任後循聲卓著美不勝書口碑具在皖中人人得而道之今春櫂任安廬滁和道仍爲皖省福星現復恭膺　簡命陳𣳻粵東該省士民惜此日宼公之難借　他年召父之重來大有不勝戀戀之意盖其德澤之入人者深也 
[靖江災狀]  
　　○昨見靖江縣查攷亭太守書致鎭江電局備述災狀誠有不忍卒讀者兹特錄出以供衆覽并聞如有樂助賬捐者可卽寄交鎭江電局彚觔掣回收據其書云靖邑僻居沙壤素著瘠貧卽大有頻書衣食尚虛不足况災祲荐至人民何以聊生闕自去夏風潮驟成澇患卒賴隣舟相濟蘇喘息之餘生方期樂歲重登起瘡痍而如舊不料七月二十二日烈風暴雨起自東方巨浪洪濤捲來北地兩晝夜無邊震盪江潮直決沙堤卅餘圖一望瀰漫田舍俱成澤國時當昏暮變起須叟少壯者緣木逃生僅存殘喘老弱者隨波飄沒何處招魂或則蹲處樹矗與根株而齊拔或則攀登屋脊隨瓦木以俱飛屍塡溝壑之中不辨丁男子婦身臥濘泥之內慘　喚母呼爺死者長已矣生者可悲哉一椽河托　石無存露宿風餐形單影隻回首田園蕩析親朋誰與爲謀傷心骨肉流離俯仰殊難爲地又况江皋僻處草野旣無三九之餘春熟歉收禾塵又乏百千之取不效尾憐之態忍辱泥塗僅餘羸弱之軀苟延且夕憶風災於昨歲啼號猶在目前罹水厄於今時氾濫獨從夤夜哀號之聲不絕困苦之欣誰陳此八十　內遭兹慘酷實三十年來無此凶荒也以　身膺民社目擊時艱自維德薄政乘災患生於不測深愧心餘力絀撫綏實有難周鶴俸雖分錙銖奚補蝸居雖定升斗何求聽遍地之鴻嗷益酸心於義命指囷重如雲之誼古亦有之汎舟脩乞糴之文情非得已伏惟大仁人痌癏在抱飢渴與同慷概解囊挽已然之浩刼慈悲濟筏拯未死之黔黎嗟今歲之偏災視去年爲尤重億萬家波臣肆虐數千里風伯怒號非不知來者紛紛道上幾不遑應接去者汨汨源頭亦會有窮期然或者不盡西江不靳一勺光敷四海不遺一隅普冉造之恩行見瓦全有日獲重生之慶試看　報將來同祝福星早　駭浪臨頴不勝激切待命之至敬請台安鵠候玉　不具 
　　權知靖江縣事查以觀謹啓 
[風潮續述]  
　　○海嘯于上月念一日風暴復作念二日自辰至申雨六如注　狂莫擋州戚內外屋倒牆坍十居八九數抱之樹摧折不少至四鄕之禾盡偃大木斯拔不可勝計微特目不忍覩抑且耳不忍聞海神廟石牌坊兩座自雍正間創建至令未經坍損亦間有被風吹落者實未經遇見之大災也彼時雖値小潮汛而風挾潮頭復湧高十餘丈樸塘而上沿塘一帶水未盡退復遭淹沒大塘亦甚危險竟有坍大口之患州尊冒雨步行赴各廟虔求晴霽至晚始得風息潮平覩　情形備塘河不能不急籌疏潛也當風刮潮水衝溢時自何通流處尚可稍阻奔注其淤塞處漫溢入內民屋民田被害者較前加甚奔　之聲震野棲宿之地奚投雖曰大灾實未盡人力耳秋潮伊邇恨不能毁家紓難以救沿塘一帶災民急救之法惟有速濬此河奏功最易若得乘時舉辦其利有五朝可以免內灌泥可以塡塘面河以以運工料水可以溉民田工可以代賑濟而過塘冲溢之潮水藉河以資積蓄何致奔避無計死喪頻仍哉用敢代民主命急撫有斯邦者告 
　　浙西倖免漂沒子又拜上 
[使節緩臨]  
　　○昨報列英公使巴君本可於昨日午後三點時到滬是以昨日中西人等皆在三菱公司碼頭伺候及晚仍不見使節之來想因別事躭擱大約今日當可抵埠也 
[法軀續至]  
　　○頃有法國兵船名縛爾得於前日來滬現與前此所到之盖力生兵船一同寄椗云 
[水管司慮]  
　　○又自來水塔爆裂後近日該公司雖趕緊修理但恐各支管亦因水急致裂故將虹口各自來水龍頭開放以洩水勢往來街河者未免拖泥帶水也按本埠自來水告成先用之於灑道水車頓極便利爰將黃浦灘管理水龍　水入車之工人辭去專在水管龍頭取水兹以日前水塔暴裂水管不靈水無可取而連日風沙塵霾遍地工部局乃仍用工人在浦灘取水以灑道路然則自來水管時有損裂忽而有水忽而無水殊爲不便之事該公司必須早爲籌及也 
[英界公堂瑣案]  
　　○公平洋行控王鳳來積欠地租價銀一案疉列前報兹悉其中非祗地租銀兩盖王向公平租地造屋又將屋抵與某洋人　銀若干兩曾明按月起息旋因息銀不付該洋人向公平理說公平曾爲王代付息銀三百兩連租息兩項銀共有七百兩至租地造屋年終已經滿期前日由陳太守會同英譚副領事鑒核公平帳目無鋪惟着王鳳來之子王紫銘邀同中証再訊昨晨公平行西人投案申訴王紫銘供哈華托不過前爲我父代寫洋文租地契並非中人未便邀同投案太守商之副領事飭王先繳公平代付之息銀三百兩地租銀兩俟期滿歸地或將房屋拍賣再行核算王又稱蒙斷先繳銀三百兩現實無力可否於十月底付銀一百五十兩午終再付銀一百五十兩副領事以爲期太遠商之太守定於八九兩月着王具限分繳○平總巡稱昨據朱榮才到捕房言曾在浦底摸起熟鐵二條賣與王正泰鐵店內得洋十二元旋被包探邵金富將鐵起到捕房富捕頭查無失主飭朱王等領鐵　包探從中向朱索酬洋六元在第一樓茶館交付當有徐三狗見付及問包探則不認索賄爲此請訊朱稱在第一樓我先將洋六元擺在臺上邵不收又將洋從衣袖中交彼陳太守問爾如何要付伊銀洋朱答稱鐵在捕房不 
 
 

Page 4

 
 
付洋不能領王正泰供與朱同并稱包探來查鐵時尚將我妻掌頰徐三狗供目覩朱交洋與包探包探邵金實供並無得洋之事朱又請追已交包探之洋陳太守向朱日行賄得賄均干咎戾爾欲追還所行之賄乎隨商之譚副領事查得該包探每月工銀十二兩現已犯事斥革再向半月工銀六兩平總廵　前月工銀已付現祗有六日之工銀照算存銀三兩光景除扣罰外再令繳銀三兩可也太守然之○某西人稱昨雇東洋車有二點鐘時曾給車錢一百六十文車夫去後我憶及車中尚遺洋三十元尋見車夫向索不認因此交捕伊身畔尚有原串錢蔣翥甫供江北人　住英華東街租王阿巧之車昨未推過西人無端被拘串錢共有三百文並非西人所結車主王阿巧供昨開車夫被西人扭住我恐車夫擾事趕往察看見西人扭住車夫細認面貌而釋俄又來拘送捕房總兵吞洋如果車夫吞洋則早已逃遁矣太守認該西人所控難憑將車夫蔣乾甫開釋起案之錢給還○楊正瑞稱挑　魚擔被泥水匠在屋上擲下磚塊傷我頭顱訴捕拘案鄭玉順供爲泥水匠悞墜磚塊確傷楊正瑞太守騐得楊受傷屬實惟鄭出於無心姑判罰年半元給養傷費○巡捕解送在路爭毆之周合利局兆貴朱金大請訊周合利供在書作被朱積欠工錢八千零昨我同弟周兆貴向索不還由捕拘案被欠有帳呈閱周兆貴供同朱金大供並未欠伊工錢昨被周同弟將我扭打由捕拘案譚副領事謂周等在路爭毆由捕拘案請各判為最太守判周等各罰四開洋一個呈閱之帳發還着自清理 
[留心地學]  
　　○上海益聞報館龔古愚先生專精地輿之學輯著地輿圖考刊列報內迄今四歴寒暑凡於山川風土疆域之廣狹開國之遠近世代之沿革物產之盛衰人才之優劣莫不備著於篇誠爲有益見聞堪資印證者巳兹復先將亞西亞圖考里加參校裦然成書出以問世其外國地名則大半照徐　畬先生瀛寰志略原本而其詳過之自地體　圖說起至西里亞附考止計分四卷洵足嘉思後人刻聞將以出售其價則尚未擬定昨承惠賜一本披覽一過心目爲之爽然爰書數語以誌欣幸 
[山東督學使者在柳門學士勸賑書]  
　　○敬再啓者此問自五月中旬黃水漫溢决口數處濟南武定等屬被災甚重哀鴻徧野幸蒙　聖恩截漕留餉以資賑撫中丞以次均各捐廉助賑弟甫領養廉亦略有捐助惟杯水車薪無濟於事雋翁　援直𨽻振捐獎案募捐各省請給封典虛銜昨摺回已蒙　恩准當卽籌辦明知各省連年水旱偏災捐不　捐籌欵非易閣下飢溺爲懷樂善有素可否敬懇仰仗鼎力廣爲勸募多多益善弟職司文字地方賑務本不敢預聞惟目擊蕩折情形詎忍稍分　域將伯之呼其何建已如蒙垂鑒俯允集有成數卽祈迅滙來東俾得隨時散放全活災黎不勝切盼企禱之至附呈勸振圖册一本卽乞察收肅此奉懇再請台安鵠候回玉不宣 
　　弟鳴鑾又頓首 
[代收賑捐]  
　　○啓者昨接到九江漢口善士來函并寄來山東賑捐洋據述田信轉寄殊多週折務請兩處碼頭函訊貴相好代收當領收條俟江孚輪船到埠帶申呈明可也善昌拜讀後感激萬分當卽發信兩處託代收山東賑捐九江函託同源和茶棧主李耐三兄代收漢口託四宜設下首永吉錢莊執事黃小舫兄代收兩處收捐單圖印聨票今由輪船寄去仰蒙大君子垂念山東災黎待賑孔殷請就近交付取回收條江孚輪船到彼囑二兒紫卿朱煦庭烟兄二人經手領回交到照數登報彚解山東函囑四兒子英會同散放不負諸大善士諄諄囑託也今特登報詳明伏祈台鑒 
　　上海絲業會館施善昌少欽甫謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[和酒國將軍遊普陀山原韵卽正]  
　　○普陀吾浙地夙願許登臨有興憑探勝無緣共入林相將尋佛蹟應復洗塵心海國三山接仙岩一望深游蹤蘭若憩歸路暮烟沈從此發高詠遲余下里吟 
　　癸未七月二十四日四明休休居士初稿 
[偶吟詩酒一律贈霧裏看花客高昌寒食生]  
　　○評花醉月鬥新詞一任旁觀笑我痴酒渴競誇吞海量詩豪欲到上天時愁懷掃盡端宜帚壘塊澆殘剩有巵遺興或邀同伴賞個中樂趣可能知 
　　酒國將軍未定草 
[調倚賀新郎贈酒國將軍]  
　　○蹀　長安道聽歸來歡聨舊雨教儂醉倒別後重來經數月難得相逢一笑又况是詞壇同調羅列珍　供咀嚼酌香醪搜索新詩料莫辜負秋光好　如椽大筆千軍掃擘紅箋才情橫𨓜文瀾浩浩富貴功名如敝屣却讓英雄年少擅酒國將軍名號藉甚堃聲馳海外趁豪情游歴神仙島名勝處品題到 
　　九簫沈熙廷未是稿 
[題韓山曦仁兄玉照]  
　　○深交入已屬知心珍重頭銜物望欽還喜兒童堪作伴好將𨓜趣寄園林門草看花樂有餘不妨岑寂賦閒居繪圖自得昌黎意待向城南課讀書 
　　酒國將軍未是草 
 
 

Page 12

 
 
[京報第五百念七號]  
[光緒九年七月二十四日京報全錄]  
　　宮門抄○諭旨九道錄前○發抄　旨四道○御史延等　奏爲奏　聞請　旨摺○御史魏　奏徐州歲科兩案請分年考試摺○晉藩易　奏恭　到任日期摺○閩督何等　奏請准匪首投誠摺○又　奏委署知縣片○湖督涂等　奏已故知縣虧欠錢糧請勒追完繳摺○七月二十四日理藩院鑾儀衛光祿寺廂白旂値日無引　見○德福假滿　請安○兆珏續假二十日○玉山請假二十日○召見軍機○皇上明日夘正至　壽皇殿行禮○發抄　岑毓英奏八今分短徵鹽課內鹽厘補撥足數奉　旨戶部知道欽此○杜瑞　奏總兵楊玉科捐修　文武廟工程完竣請優叙奉　旨楊玉科着交部從優議叙欽此○又糧道劉海鰲飭令赴任迤西道熊昭鏡回任奉　旨知道了欽此○又補用守王汝霖等署普洱守等缺奉　旨知道了欽此　○○鄒察院左都御史臣宗室延煦等跪　奏爲奏　聞請　旨事據翰林院編修尹琳基等聨名以已故大員遺愛在民公懇奏請建立專祠等詞赴臣衙門呈遞臣等公同查閱原呈內稱恭閱邸抄七月初七日奉　上諭給事中鄧承修奏已故戌員戰功卓著請重予褒卹一摺已革前任總兵降補都司陳國瑞隨同僧格林沁轉戰數省曾著勞績嗣緣案遺戌上年傷發身故着加恩開復總兵原官並將戰績宣付國史館立傳以獎前勞欽此仰見　朝廷褒卹一秉大公易勝欽佩伏查陳國瑞隨同僧忠親王剿賊大小百戰厥功最多而在山東尤署咸豐十年間兗沂曹三府士匪蜂起沂州幅匪焚殺甚慘兗州教匪亦據險滋　各屬居民咸失其業同治二年國瑞督隊進勦失破郯之長城賊圩已而克仲村擒首逆數十其攻克兗州白蓮池也身先督陣連破賊寨兗沂積四五年之巨宼一旦削平嗣勦任柱張總愚諸悍賊日夜跟追曹州之役僧忠親王以身殉國瑞　陣力援受創幾殆迄今二十年間百姓歌頌僧忠親王之功無不並念國瑞本年聞國瑞之歿同聲咨嗟今陳國瑞蒙　恩開復原官准予立傳　朝廷褒功之典已極優渥惟念禦災捍患禮祀宜崇東省士民追思國瑞前功公懇代奏准於山東立功地方建立專祠或附祀僧忠親王之祠等語臣等查編修尹琳基等呈稱陳國瑞隨同僧忠親王剿賊大小數百戰厥功最多而在山東尢著公懇代奏准於山東立功地方建立專祠或附祀僧忠親王祠等情旣據該職員等取具同鄕京官印結呈懇前來臣等不敢壅於　上聞謹抄錄原呈恭呈　御覽伏乞　聖鑒訓示謹奏奉　旨已錄　○○山西道監察御史臣魏邦翰跪　奏爲徐州歲科兩案請分年考試以順士情而除積弊恭摺仰祈　聖鑒事竊維　國家設立鄕學導之以教官督之以學政三年之內一歲一科分年按試所以勤考課勵人才立法本屬至善江蘇徐州府歲科並行相沿已久較分考之處生則經古之試缺其一童則經古與府縣之試各缺其一是考事已形簡略近來童生歲科又經併爲一塲變本加厲日甚一日臣同府之人僉謂歴任學政原無成見拘於並考而提謂等官每以地方瘠苦藉體恤寒士爲名實以少辦考差隱爲各縣私計是以因陋枕簡未之或更至謂該屬士子不願分考此非讀書人之言也夫學校之振興未有不精於勤者三年中始考以歲繼考以科孰優孰劣學臣方能詳爲考察而舉錯克當應試生童亦得多承訓戒而知所勸懲今徐州三年之久始獲一考不惟士子日久懈生學業易荒卽院試等塲亦難以一時之鑒衡定兩案之等第弊多功曠誰不謂然現時徐州元氣漸復各縣應試童生多至千數百名夫願學者旣衆則望　者必殷自應酌勢準情變通辦理聞江蘇學政臣黃體芳自到任以來諸事整頓故淮安府前因兵荒歲科並行近亦奏請分試以勤考課徐州接壤淮安事同一律旣可分年試淮卽每棚由淮順道試徐亦屬甚便諒不拘於向例並考至令一府士子日久向隅也合無仰懇　聖恩飭令江蘇學政將徐州府生童歲科雨案分年考試以勵人才而除積弊况徐州民情强悍若每年勸以舉教之條陶以詩書之氣風俗何難丕變是考試之勤惰所關實非淺鮮臣愚昧之見是否有當伏乞　皇太后　皇上聖鑒謹奏奉　旨已錄　○○山西布政使臣易佩紳跪　爲恭報微臣到任日期叩謝　天恩仰祈　聖鑒事竊臣仰荷　聖恩補授山西布政使本年五月入都遵　旨陛見蒙　恩召對二次　温諭有加服膺無教　陸辭後六月初六日出都十九日行抵晉省旋奉撫臣張之洞飭赴新任二十一日准署布政使高祟基將印信文卷移交前來當卽恭設香案望　闕謝　恩祇領任事伏念藩司職任重於理財用人晉省自公私凋敝以來經撫臣網舉目張凡事皆有定轍可循以外更無歧途可雜惟善作尤須善成而冶人難於治法臣惟有遇事禀商撫臣精益求業密益求密多一分兢愼之心庶多一分久大之效以期仰答　高厚鴻慈於萬一所有微臣到任日期曁感激下忱理合繕摺具陳叩謝　天恩伏乞　皇太后　皇上聖鑒再臣自都抵晉所過地方雨澤應時民懷安靜合併陳明謹　奏軍機大臣奉　旨知道了欽此　○○閩浙總督臣何璟頭品頂戴浙江巡撫臣劉秉璋跪　奏爲匪首悔罪投誠辦理就緒籲懇　天恩法外施仁以靖地方恭摺馳陳仰祈　聖鑒事竊臣秉璋於五月二十九日欽奉　上諭有人奏台匪金滿乞撫經台州紳民公具保狀該撫已准令投誠等語所奏各節有無其事着卽行奏聞等因欽此當將辦理情形附片奏明在案旋於六月十二日接據署台州府知府郭式昌禀稱據管帶越軍中營舉人王右人禀金滿守龍悔過自新情願投効立功贖罪該舉人於六月初二日前往點名察其悔罪情切當經逐一點騐册造百名作爲越軍新中哨以金滿爲正哨弁金守龍爲副哨弁以資督率該官民等感泣圖報立功自贖等情經臣秉璋批飭該府會同統領温台各軍　記各提督楊岐珍親往點騐後編成一哨歸入越軍中營交舉人王右人約束　練恪守營規立功台効以贖前愆並據舉人王右人禀同前由六月十二日該署府郭式昌前往點名金滿率同諸人沿途跪接感激涕零自願立圖報効察其所留百名皆年力强壯堪以錄用並據提督楊岐珍轉據王右人禀稱是月十七日金滿派人拿獲要匪程老二一名送官究辦是其立功自贖具有天良等語又經批飭台州府將該犯程老二訊供懲辦在案以上係辦理收撫分別安置之實在情形也臣等伏查爲治之道總以安輯地方俯順輿情爲最要金滿一犯稔惡多年罪無可逭而人係土著民患切膚該郡紳民情關桑梓以其悔罪有心因勢利導挽出廪生謝夢蘭來省先赴兵部尚書彭玉麟行館叩謁直陳允其轉向臣秉璋商酌辦理以彭玉麟之威信素著聞其一言許可不但謝夢蘭深以爲榮卽台郡士民莫不歡忻鼓舞而金滿投誠之說通省皆知且以上達　宸聰臣秉璋亦以彭玉麟老於軍事成竹在胸此舉無非爲綏靖地方起見瀕行函中並有未可失信之語是以不揣　昧仰體　皇仁好生之德開其一綫用示法外之仁經舉人王右人前山東臨邑縣知縣賀璠武生戴榮哨官陶錦華江西候補知縣徐春榮往返間導察其情與始准率衆來營及時自効所帶之人僅止一百名業已點騐人册歸入越軍中營加以訓練俾就範圍亦無他虞以後附近地方再有搶刼之案卽責成金滿隨時緝捕以期得力現在事已就緒合無仰懇　天恩網開一面　俯准金滿留營効力以順輿情而安地方實爲幸甚臣等蒙　恩深重効不敢苟且目前自當隨時留心察看以弭後患所有匪首悔罪投誠辦理已有就緒緣由謹合詞恭摺具奏伏乞　皇太后　皇上聖鑒訓示再此摺係臣秉璋主稿合併陳明謹奏奉　旨已錄　○○何璟等片　再福建淡水縣知縣恒銳告病遣缺臣等會商以新竹縣徐錫祉調署所遺新竹縣缺酌委在台當差之卽用知縣朱承烈署理附片奏明在案時臣兆棟巡視台灣行抵淡水該縣恒銳以病勢日增呈請交卸適徐錫祉尚有經手事件未能卽赴調任臣兆棟飭令台北府就委朱承烈先行代理前由該道府呈報徐錫祉因病暫行請假查有現署福安縣事之本任武平縣知縣張景祁篤寔勤明任內並無承緝盜案將屇四叅處分堪以調署淡水縣篆務據藩𣳻兩司會詳前來除飭遵照外臣等謹附片具陳伏乞　聖鑒至朱承烈仍飭赴新竹縣署任合併陳明謹　奏軍機大臣奉　旨知道了欽此　○○革職留任源廣總督臣涂宗瀛湖北巡撫臣彭祖賢跪　奏爲已故知縣虧欠正雜錢　請由原籍勒遺家屬完繳恭摺仰祈　聖鑒事竊照源北省交代經臣等督飭司道按限清理不准稍有延欠茲查有已故蒲圻縣知縣姚　瀛前在任內虧欠司道兩庫正孰各炊共銀八千六百七十兩二錢八分五厘已故黃梅縣知縣劉式毅前在任內虧欠司道兩庫正雜各欵共銀四千二百四十七兩八分九厘一毫均無家属在楚無從隨繳據湖北布政使　　標署接察使武震督轅道素請會詳　奏叅勒追前來查已故蒲圻縣知縣姚　瀛係奉天葢平縣人祖籍山東黃絲已駇黃梅縣知縣劉式毅條江西萬載縣人相應請　旨　下奏天府尹並山東江西各撫臣微飭該故員等原籍地方官載限該家厲掃敷完繳解鄂歸欵如逾限不完或完不足數卽行查抄家產備抵除至戶部曁奉天府尹山東江西各撫臣查照外理合詞恭摺具陳伏乞　皇太后　皇上聖鑒謹　奏奉　旨已錄 
 
