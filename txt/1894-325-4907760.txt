# 1894 - 325 - 4907760

 

Page 1

 
 
[重印四史告成] [  圖書集成局啓]  
　　四史者何史記前漢書後漢書三國志是也本局前曾排印出集價廉物美購者盈門未及一年篋笥已罄兹重復鳩工排就字跡陳　紙色精良　對裝潢略不敬且每部分爲六十册僅收實價洋銀四元有欲躉購若干者請臨申報館帳房面諭 
[曾惠敏公奏議日記詩文集告成] [  圖書集成局代啓]  
　　公之經濟學問家法相傳而又留心時務通曉方言非獨天禀之優而學問亦具有根柢近來談洋務者當以公爲巨擘惜星沈箕尾未　所長奏　諭論洋務交涉自强之道多所發明計奏議六卷文集五卷詩集四卷日記二卷本局用新宇排校潔白連四印釘精工每部價洋一元二角在蘇州緑蔭堂及上海文瑞樓書坊城周文海堂均有出售 
[開印傳家寳] [  圖書集成局代啓]  
　　傳家寳一書爲有明石天基先生所輯分爲初一十三四集所詈皆修身齊家之事僕實説理務去陳言誠吾人所不可不讀者也　由煥文書局託本局代爲排印刻已開工一俟印釘告成再將售處佈告可也 
[嚴禁虚縻火藥議]  
　　古之所爲戰具者遠則弓矢砲石近則戈矛劍戟而已初無所謂火器也火器之作創於泰西查泰西始製火器者爲法郎機卽今之法蘭西初佛郎機與巴社回人戰用火器大破回人回人不知其名遂以其國號名之是泰西上古亦未有以火器爲戰者中國至北宋時廣州始效其法猶沿回人所稱名號共呼爲佛郎機元明以來漸視爲軍中利器我朝龍興遼瀋亦以此爲摧堅破敵之用然未有如今日之盛行者也泰西於近今數百年來留心製造刻意講求而於火器一端尤爲窮思殫慮精益求精各存一好上求勝之心遂使火器之制日新月異層出而不窮如砲則有銅砲銅砲克虜伯阿姆斯蕩格林後膛砲等名目槍則有快鎗棧鎗毛瑟鎗來復鎗等名目以及水雷魚雷之製要皆務求精利可以遠擊深入力能制敵而後已蓋至今日而戰鬥之具愈備殺人之術愈工而生民之禍亦愈亟矣然運會所乘時勢所遷有國家者不得不因時制宜舍其舊而新是謀中國自與泰西互市以來滿漢各營多倣用泰西新式槍砲各口砲臺及海軍兵輪則悉數倣照西法誠以設險守邦禦侮捍患有不得不然者也方今海疆多故蕞爾日本敢撓天戈其師船軍械未必遠勝中國而中國數月以來皆迭遭小挫未能迅奏膚功推求其故蓋有二焉一則臨陣畏怯不戰自潰雖有軍械而不暇一用一則距敵尚遠妄行施放敵旣臨前藥彈反罄雖有軍械而無當於用二者皆致敗之由也夫大砲利於遠擊小砲利於近攻一鎗之力及遠幾何均有一定之數我之鎗　不足以及敵人而先倉皇罔顧急行施放徒事虚縻無補實濟一也敵未至而藥彈妄擲敵旣至而藥彈垂竭人方有餘我乃不足勇怯强弱於此分卽勝敗利鈍亦於此判本欲制人適爲人制二也一砲之費自數十金至數百金千金不等軍務孔亟籌餉胥艱不節於前後難爲繼三也是故虚　軍火實爲中國今日之大病豈可不有以嚴禁而杜絶之哉泰西製物恒遵勾股立表測影期於必合西人放砲多命中者非僅恃遠鏡以爲窺度其製造演放一切咸遵乎法度也當其製砲之時預配遠近用砲之時又知遠近之方砲之食藥分量之多寡彈子之輕重大小均於早時一一配定故能臨時有準蓋彈力遠近旣有一定而不能有所勉强於其間司砲者自當確守範圍而不過如彈力足及百丈必當以百丈爲用俟相距六七十丈而擊之則有三四十丈之餘力相距七八十丈而擊之則有二三十丈之餘力始能洞堅而穿厚淬厲無前較相距百丈更爲得力如至百丈以外其彈卽多下墜力如不勝所謂强弩之末勢不能穿魯編其理同也如欲使其就下之重體凌空勉力而上往往不準而難中卽中亦屬無力故泰西各國交戰之際若相距較遠不卽開砲必度砲力足以相及始行轟擊故能一鳴驚人十中七八旣資靜鎭亦杜虚縻不可不取法也方今中國各口砲臺及海軍陸軍所用各種鎗砲皆宜由統帥先期考察其及遠里數遇敵之後必度我槍砲之力足以相及然後發號施令齊行烯放則發無不中庶幾可以制敵人之死命而我不爲敵人之所制否則雖有精利軍械而不當於用譬如擲黃金於虚牝豈不大可惜哉然此特爲戰陣言之也猶有承平之際虚縻軍火於無益之地者則迎送是已夫站伍排隊固爲軍禮之常至鳴槍砲以示敬意大抵沿習西國之禮文而非中國固有之儀節西國於别國或本國星使過境以及水師提督坐船進口過口親王太子往來他國等事例皆鳴砲以申誠敬又此國之船過他國之境他國鳴砲以申敬者則此國之船亦必答砲以謝之蓋禮尚往來之意也其鳴砲自三閉九門十三門十九門廿一門不等禮儀有隆殺恒視乎爵位之崇卑以爲衡我中國懷柔遠人愼固邦交凡此禮儀皆爲修好睦鄰之所繫自宜就彼國俗以相浹治至於中國官塲大可捐此繁文其他姑不具論卽以長江一帶言之上海爲江海總匯江夏爲五省通衢上下往來冠蓋如雲而自府道以上騶從過境率皆鳴槍放砲祉爲常例每年所費實屬不貲凡比軍火非皆虚糜國帑乎不當一律停止乎或曰當局之所以爲此舉者非僅示威重而已蓋欲藉此以爲練習似乎未可厚非殊不知旣云練習自有操練之常期不於此際講求坐作進退之方擊刺命中之技而欲於迎送之時以爲練習抑亦近於兒戲矣今宜除外洋大臣來華中國宜照西禮鳴砲申敬及中國麇賀節期各國兵船鳴砲申賀中國禮宜酬答外其餘中國大員往來内地不出華境者應令所過之地僅肅隊恭迎無須鳴放槍砲此雖比之臨陣時之虚縻軍火似有彼此之不同然裁而革之未始非撙節度支之一端卽此風相沿已久一時不能遽改亦宜明定章程示以限制蓋量入爲出經國理家本無二理可省者省之可節者節之人不得議其儉且嗇也况乎撙節一道不獨古今一理卽中西亦無二致試觀十數年前浦中所泊西國兵輪每日正午十二點鐘必鳴砲一門以爲時候之準後因所費不貲僅改爲禮拜一五施放旁日槪行停止以中國出欵浩繁浮費滋甚獨奈何不思所以挽回之哉惟是軍火一項迎送時之虚縻尚屬無關於得失惟於戰陣之間不獨空費國帑而勝負利鈍之所係實非淺鮮尤不可不早爲嚴禁謀國者动亦審其緩急而加之意哉 
[旅順續電]  
　　旅順失守已據西字報譯登昨日又接天津訪事人是日十一點鐘所發電報云旅順已失電音如此合照錄之惟委奴輕入險要已犯兵家所忌我水陸各軍苟能厚集共力以與之相持一鼓作氣正不難殲盡醜類還我舊物繫單于頸斬樓蘭頭不能不深有望於守邊諸將士耳 
[蘇撫回轅]  
　　前報蘇撫憲奎大中丞赴江寍拜賀新任兩江總督張香帥任禧藉以閲祉海塘云云兹悉中丞業已事畢言旋於廿三日黄错時舟抵碼頭藩臬以下文武官員咸集接官廳迎迓中丞登岸與各官略叙寒暄卽乘輿 
 
 

Page 2

 
 
回轅 
[嚴查倭奸示]  
　　欽命總統鎭定防務浙江提督全省軍門節制水陸各鎭振勇巴圖魯張欽加二 
六級紀錄十次吳爲出示曉諭事照得倭夷開釁朝鮮擾及邊境疉奉諭旨飭令各省沿海口岸遇有倭船駛近卽行痛擊查倭夷狡譎異常遺謀四出有喬裝華人潛至各地窺探情事甚有中華莠民亦受其賄囑代控軍情私運食物軍火出洋接濟甘罹法網深堪痛恨鎭防前經查獲冒充僧人解交地方官審辦而南北洋亦先後破獲處治現在沿海各處難保無再有改裝　跡前來且查寍屬沿海平民從前貿易東洋刻皆歸來故里其中良莠不齊或恐有貪賄被誘爲之間諜者亟應嚴密查拿以肅防務除派員密訪外合行出示曉諭爲此示仰軍民人等一體知悉爾等須知通倭濟匪法在不容親隣知情狥隱亦干並坐務各開導愚民切勿貪小利而貽大害如有偵知倭夷喬裝華人溷跡内地或華人暗作奸細者但得確實証據准卽拿送地方文武衙門及就近防營審實軍法從事或先赴官密報願爲引導協拿亦必均予重賞若僅風聞並無實據不得妄指牽累無辜不得懷挾私嫌藉端誣陷致干反坐切切毋違特示光緒二十年十月十六日給 
[閩中火警]  
　　福州訪事人云本月十七夜二更時鳥石山道山觀失愼雲房星棟一炬成災至因何遺火成災曾否傷斃人口須俟偵明續報然後詳列報端 
[灣沚刦案]  
　　宣城縣屬之灣沚鎭爲皖南各河之要隘商賈輻輳巨肆林立上月二十五夜驀來暴客多人行刼該鎭周泰昌錢土店翻箱倒篋搜括一空店中東夥　觫屏營哀求饒命俟羣盜捆負楊長而去始放膽出視檢點之下已失去洋銀四百餘元洋藥十餘包並眷屬之珠翠金銀首飾男女綢縐衣服等件合計不下一千餘金當赴宣城縣報案署令章幹臣邑侯會同營汛籖差訪拿迄今匝月依然茫無頭緒近日特抄計失單並行刦情形函請蕪湖專辦緝捕之李葆林副戎飭令捕勇一體代爲緝拿未識冥鴻天半能爲弋人所得否 
[請兵設防]  
　　近聞奉化桐礁等處盜匪衆多結連水陸搶刦不計其數該處紳耆周典初赴寗波府衙門禀報請兵設防錢太守收閲禀詞批飭奉化縣辦理所有批示照錄於下以供衆覽目下防務緊要餉需未充非萬分緊要口岸率爾請兵遽難　准該紳等要知身家所在亟應將本處團練認眞舉辦兹際農隙收穫已畢聚集丁壯昕夕訓練保衛桑梓旣靖内匪兼弭外侮有事團集捍禦無事各安農種實心任事成效當可立見此誠目下急要之圖而尤各上憲所諄囑切盼者也至緝捕盜賊地方官責無旁貸據禀該縣桐礁等處盜匪衆多結連串合水陸搶刦不計其數未據該縣禀報團防事宜應如何整頓曁應否請兵之處並候札飭奉化縣設法捕拿尅日具覆核辦仰卽知照 
[珠江冷汛]  
　　月之十二日下午六黠鐘時候香港夜火輪船正當鼓輪啓行適金利車渡船乘風駛來避讓不及遂與大船相撞登卽沈没渡船中男女搭客共數十人均問諸水濵屍浮滿海慘不妨覩翌日被溺各家屬聞之齊赴河干招魂撈屍悲痛異常見者皆爲酸鼻該渡夫鹵莽悞事咎實難辭刻經海珠緝捕營拘獲解交縣官按律治罪矣○十四晚魚更初躍黃沙德善坊某住宅因晚炊遺火於積薪中致兆焚如之禍人光上熾驚動四隣幸臨近河干取水便易登卽救滅僅燒去廚房一間惟有一婢女在廚中執爨不及走出竟被火烟悶斃吁慘哉又十五日晨迪隆里九天香店因祀神遺落燭燼幾致成災隣近水龍聞警赴救立將祝融氏退去得慶無恙然已受驚不小矣○時届隆冬風高物燥火燭在在堪虞南番兩邑宰及保甲局憲分飭民間將各街巷凉棚槪行拆卸並令居民鋪户爐下少積柴薪水缸多蓄清泉太平水桶儲水務滿不得虚應故事以期有備無患至於烟館飯店限以二更閉門不許容留閒人住宿○河南沙地陳某於十三日爲其子完隐賓客滿堂極形熱　詎是晚土更時候忽有暴客多人手執刀槍蜂擁而入將各婦女頭面金飾刦掠一空臨出門時並挾一客同行使其不敢追捕行至河干始將各釋回下船逸去聞刦去各物所值不貲但陳某因其子乘龍吉期不欲控官遂隱忍而罷○十四日晨有武生某甲欲往校塲習射詎行至東門口忽暈扑在地幸有僕役同行急扶掖回館乃未至館門卽已身冷如氷魂歸地府人生如朝露觀此益信矣○日前有僧人兩名來自遠方在省募化徧走大街小巷擊木魚誦佛號雖風雨深更略無間斷布施不滿其慾卽屏辭弗受大憲見其形跡可疑恐係倭奴奸細遂飭下地方官將其驅逐出境不許逗留○省中官場接到北京來電得悉新授撫憲馬大中丞於十月二十日　陛辭出京遵陸南下來粤履任撫轅文武巡捕各官刻已料理行裝以便出境迎迓憲旌○水師提督鄭軍門於十五日由虎門來省與督憲會商要公登岸之時部下各健兒均列隊河干恭接如　 
[閩話]  
　　福州訪事人云閩浙總督署左近整華軒玉器店忽於本月初十之夕被匪徒暗將洋油及各項引火之物擲入櫃中放火　路人見而大喝匪徒始奪命狂奔而櫃檯已有焦灼痕亦險矣哉譚文卿宮保聞之十分震怒立傳文武保甲各員弁嚴加申斥略謂此次放火　查係洋油決非乞丐之徒定屬地方匪類况何地不可放火竟敢在本部堂署前難保非有奸人濳圖不軌捕務廢弛一至於斯著保甲局員將城内戶口除紳士外其餘加意稽查棚門限二更時關閉○督辦保甲總局楊晴川觀察經署臺灣巡撫唐中丞調往統領翼字中左右三營所遺保甲差務由譚文帥以孫蘭江觀察瓜代本月十七日已到局視事矣○萬壽節期照例不理刑名以昭行慶施惠之至意本月十四日忽有蘇姓控傭婦某氏竊去價值七八百金之金珠請爲嚴比侯官縣主陳翼臣大令倩帮審委員彭明府提訊明府一時冒昧竟喝令將氏責嘴巴三百餘下大令以　聖節未過不應遽專動刑又不能斥明府之非祗得將站堂跟丁某甲痛加申斥跟丁禀稱此案係彭大老爺審訊動刑與否非小的所得主持大令爲之默然 
[鷺島寒雲]  
　　厦門北郊本年大爲失利因糖貨等件虧折甚多維近日豆餅到者不多價值頓起大爲獲利可謂桑榆之補耳○上海禁米出口夏門一島人民十數萬丁口全賴上海外洋米糧濟食若三日無米船進口不待奸商居奇而已倉箱早空矣近日雖有外洋運米來厦而米價日漲每元僅糴米二十五六斤上等漳碼占米每石九十斤售洋四元二角柴薪亦甚昻貴每擔至三錢二三分水果等件均以兩計價　菜　蔔每兩三四文魚肉則每兩十數文長安居大不易厦門更甚矣小民何以堪此○厦門前患時疫嗣後得大雨數日疫氣漸平惟近來秋旱天久未雨各街巷染此症者甚多死者更速自局内街賣圭巷泰山口走馬路和鳳宮二十四崎頂等處日有死亡棺材店生理甚佳台狗墓某刻字店三日内兩人患疫而斃某甲家一日而死三人厦島人心惶恐好事者又設迎神驅疫之舉矣○皇太后萬壽聖節厦民特於各閙市門前店口懸燈結彩同伸慶祝海上停泊之福靖官輪船日間懸五色彩旗夜間懸燈數百盞水光照耀如萬點金星亦云盛矣○日本奸細在各口無不嚴防跴緝厦門則否地方有司官咸謂此時北洋雖已見仗而南洋倭奴不敢犯順未經戒嚴仍安昇平無事之天卽所招團練勇丁亦未聞有練習槍砲者僅只每月給口糧洋銀兩元於夜間赴各宮廟分投住宿而已日前有倭人西洋裝束者四人至鼓浪嶼升旗山頂升報輪船入口處用千里鏡窺看海面之船隻後復携鏡赴獅山火藥局砲臺一帶遥望迨去後始悟此四人係倭人恐屬日本之細作然地方官旣未禁拿居民自不敢過問也○私販硝磺本干例禁厦門奸民每至外洋運販來厦製造火藥多由輪船將近抵口卽就海口外以本地船接運登岸破獲甚少日前某輪入口有人通報閩海關卽派巡船預在大擔口外守候果見有民船靠近輪舟由船中水手將硝磺數袋抛入民船當卽拘獲有贓由海關委員提訊諒必認眞究辦也○得忌利士公司輪船專走臺灣南北閩厦汕頭香港獨攬利權無人與爭前雖有中國商務局斯美駕時兩船與之爭利究係官輪行走之期不定與彼無損兹因日本犯順中國商船來往海道不便得忌利士更將船居奇漲價向由厦至福州者每人七元今則加一 
 
 

Page 3

 
 
元臺灣三元加至每人四元香港五元加至七元眞利市三倍哉○黃芍巖宮保權署厦門水師提督移節駐鎭厦門兼辦防務本係駐紥南普陀嗣因離衙太遠公事多有不便暫住大公館兹因楊西園提憲瀛眷已搬回揚州内地提督署已修整一新黃宮保卽於十七日搬入提轅各文武均往道賀宮保卽備酒筵並招梨園演戲一日以謝佳賓云 
[孤山早梅]  
　　乙未年爲歲試之期浙省徐宗師擬在汧印後出棚現已行文寍紹兩府定於十月廿一日縣試十一月廿一日府試○每届冬令賭攤林立雖經各憲嚴禁有犯必懲無如地保差役半多得賄代爲包庇是以近日烏龍巷法輪寺弄三角蕩等處約計有二三十處之多任稽查之職者可不察歟○仁和主簿吳廉屏少尹病故後擇於本月二十日開吊廿一日扶柩回籍一切喪費均賴同寅及同鄉帮助蕭條之况不待言矣 
[豫章寒雁]  
　　江撫德曉峯中丞於十月十六日辰刻全副儀仗護以親兵材官前衛後擁親詣大教廠考試各武生騎射分作五闈中丞閲中闈裕方伯閲東闈繆廉訪閲西闈劉觀察閲南闈蔣觀察閲北闈是日約試一千餘名中丞因籌兵籌餉昕夕不遑收闈回轅時面囑各憲次日隨到隨試不必伺候齊到始行開闈於是十七日開闈較早約試二千餘名騎射卽行試畢十八日接試地毬本日竣事次日停歇一天東西南北四闈騎射地毬格册封固繳進撫轅定於二十日接試步箭約計二十三日方可竣事二十五日接考弓刀石○江西武試應考者約計四千餘人其爲功名上進者僅十之一其爲濫領科舉公費者居十之九更有藉試來省圖滋事端結黨橫行平空詐擾者苟非嚴刑峻法重懲一二將何以杜禍亂哉○江省征收漕折自九月三十日止定爲初限查照定價不加分文自十月初一日起定爲二限加三百文○何蘭簃貳尹昨因抱恙半月卒至不起其兄骨肉情深痛悼逾恒自書輓聨曰廿三年始博一官得意漸圖鴻路近十五日慘遭二䜿傷心頓使雁行孤士民聞之相與哀痛有加 
[蘇臺冷月]  
　　撫標飛划水師營統帶朱太守上洲近因政躬不豫赴轅請假調理日來雖已痊愈然尚不能霍然如舊兹以倭氛不靖内地各口岸在在需防太守遂於本月某日親詣撫轅面禀奎中丞情愿力疾赴防中丞嘉其忠勇俯如所請遂於廿二日帶領飛划營全隊駛往宜荆一帶駐紥○十月二十日爲蘇州府屬縣試之期五鼓時長元吳三縣宰呵殿至貢院三砲旣畢升座點名旋卽扃門出題所有題目照錄於下長洲已冠題是謂棄之至克未冠題畏而去之二題孰能一之詩題將軍三箭定天山得三字元和已冠題必正席先嘗之君賜腥未冠題王請勿疑二題察鄰國之政詩題義勇冠三軍得軍字吳縣已冠題而天下治武王未冠題則何以哉子路率爾二題可使制梃以橽秦楚之堅甲利兵矣詩題指揮若定失蕭曹得揮字是日與試文童長洲約五百人元和四百餘人吳縣三百六七十人今年恭逢皇太后六旬萬壽特恩廣額聞長洲廣七名元和廣五名吳縣廣三名○逼醮孀婦本干例禁蘇垣往往有無賴之徒每見人家之靑年守寡者少有三分姿色輙多方煽惑誘其改醮俾得從中取利署臬憲韓廉訪有鑒於此蒞任後特出告示一道遍貼通衢禁令重申諄諄曉諭方謂此風自此可以少戢矣不謂光福鎭近有一事殊令人聞而髮指前日胥門内學士街來一某姓嫗老態龍鍾且行且泣觀其狀若有不勝寃抑者或問之則云老身靑年守寡一生止撫一螟蛉自幼在光福鎭某銀樓習業十六歲時娶同庚之某姓女爲媳不料未及一載遽賦夭亡媳哀慟欲絶矢志柏舟逾年有本鎭人石某羡其美賄通無賴某某等逼令改醮媳堅不允從事經涉訟有案可稽嗣以家道維艱傭於某富室司針線之役六載於兹相安無事不料本鎭有年逾半百之徽州人何某艷其姿色以番佛二百尊賄通凌某方某等百般哄騙脅逼改醮竟於上月二十四日將媳誘入某尼𤲅舁之而去旋訪得何� 
賃屋於木瀆鎭當卽尋至其處詎已聞風避匿矣或有謂現在濳居城内是以老身不憚煩勞來城尋覓然訪問已數日仍屬杳無影響也言已痛哭而去○鎭洋縣知縣劉大令樹仁一年期滿遺缺曾經署藩憲黃方伯飭委金匱縣知縣王大令念祖調署邇者省垣開辦海防事宜王大令經上憲留省隨辦海防營務差使是以鎭洋縣一缺經方伯另委候補同知王司馬同龢署理已於廿三日午後高懸牌示矣 
[五茸寒柝]  
　　松江訪事人云華亭縣童米蓀大令奉檄交卸聞新任葛大令有二十四日接篆之説○前報紀合興油燭店火警焚斃男女六人翌日獲一女屍於油缸之畔渾身如焦炭并喪其元不得已將殘軀備棺收殮合興店主之次媳生有小孩甫經一月倉猝中裹以棉絮抛擲河濱雖不致畢命火中然被寒氣所侵閲日卽淹然而逝當火熾時華亭縣童大令隨同恩詩農太守在浦南清查保甲至翌晚回署睹此情狀不覺惻然隨發出銀蚨十六枚給屍屬購冥鏹焚化二十二十二等日復由内署及幕友延僧施放𦦨口以度被難孤魂蓋亦神道設教之意也 
[憲旌過滬]  
　　署理江蘇布政司正任江海關道黃幼農方伯因公赴金陵謁見制憲道出滬江在新閘暫泊本埠文武各官咸詣江干迎謁脚靴手版絡繹於途 
[開差留省]  
　　本邑保甲總巡葉臨恭司馬前赴江甯謁見張香帥兹聞香帥著開去差使留省另候委用是以總巡一差須另委他員接辦矣 
[禁售私書]  
　　私刊時憲書有干例禁前日代理英廨讞員宋莘樂通剌發出禁止售賣私書之示黏貼頭門略謂本讞員接准總辦時憲書官局理問廳張來文謂本届乙未新書業已由局造就例於邑廟設局發售便民購買深恐民間僞造私售及鈐蓋欽天監僞印請飭嚴禁等情爲此示仰英美租界諸色人等知悉自示之後如仍有人刊刻僞書及私自售賣一經察出立卽逮案懲辦特示 
[相騐跌斃]  
　　海州人呂連生於本月二十六日在美租界北招商局碼頭所泊招利輪船上失足墜下受傷甚重至前晨九下鐘時斃命屍弟呂錦春立投上海縣署擊鼓鳴寃求請相騐黃大令傅諭昨日往騐三圖地保毛大在同仁醫院預備公案鐘鳴九下三十分大令鳴騶而至升坐公案仵作皂役等人分站兩旁大令先喚美捕房四百三十三號華捕至問呂連生在招利輪船如何受傷以致身死華捕禀稱小的是日在該處巡邏但見呂已偃臥在地聞船上粤人李阿敬周阿謂二人催呂上岸因此失足當將周李拘入捕房至於周李在捕房所供如何以及呂連生登輪是否竊煤皆不得知又問此時李周二人在何處禀稱當時拘至捕房送交捕頭未知如何發落大令問捕頭刻下李周二人在何處黎捕頭答現在招利輪船大令飭速拿案黎捕頭立喚包探張阿五竇如海往拿俄而解案大令問汝二人在船上所司何事因何將呂連生毆打以致殞命從實供明奈二人所操係粤語大令聽不分明乃飭家丁請洋務提調蔡二源太守至詳加訊問周李同稱呂連生於是日清晨登輪意欲竊煤船上衆水手瞥見卽行驅逐呂始遁去至九下鐘時又至船上圖竊仍爲衆人驅逐呂於忙迫之際在船上失足墜至樁木翻身跌落碼頭以致受傷並無毆打驅逐情事大令著屍弟呂錦順至案問汝兄被人毆打至斃爾至署鳴鼓喊寃究竟爾當時在塲否答並未在塲小的是日在吳淞口工作得信回滬有同鄉人孫一標王國順二人目覩被周李二粤人所推因之失足跌斃大令著提孫王二人至案問是日呂連生如何失足跌傷致斃爾等究竟目覩否孫王同答是日呂與小的等同登該輪意欲作工因粤人周李二人不允小的等作工竟將小的等驅逐登岸呂被伊推下碼頭以致跌傷斃命大令謂爾等旣爲小工可有小工頭答並無工頭大令謂事起二圖飭傳二圖地保陸坤咸時陸保不在屍塲有某甲代爲承應大令不准定須陸保到案約候至二點鐘之久陸保始貿然而至大令怒問曰爾在幾圖充當地保此事爾可知起於何處爾不早來伺候甚屬糊塗陸保無詞以對癡如木偶大令怒甚命退下候帶回署中懲辦旋命仵作如法相騐少頃唱報皮膚並無傷痕此乃跌傷臟腑致命大令離 
 
 

Page 4

 
 
坐親視無悞遂著屍弟呂錦春具結發封收殮錦春不肯具結求請伸寃大令以善言開導至再至三錦春始允具因跌受傷身死切結發封收殮大令命屍弟呂錦順見証孫一標王國順候堂期質審粤人李阿敬周阿謂著交黎捕頭帶回捕房管押以待提訊相騐旣畢已鐘鳴一下半矣旣卽命駕入城 
[灑掃書院]  
　　上海縣黃大令以縣試有期飭差將敬業書院灑掃一清整備考桌俾頭二塲在院扃試 
[除惡務盡]  
　　法租界各佛店自韓古農廉訪札令查禁後法讞員卽與領事繙譯商議大張告示勒限閉門是以新寳興里某女巫家及同安里飛虎城隍等處各將佛象藏匿以冀掩人耳目然妖巫賊秃具大神通難保不暗中勾誘愚民作種種不法之事所望讞員嚴加查察不使支蔓旋生租界頽風庶有豸乎 
[英廨瑣紀]  
　　馮達江向在英界開設小烟館近因另有怕事擬將烟館器具盤頂與人旋有徐阿慶陳阿生二人意欲接開惟資本有限不能如願後又與馮熟商將生財租賃情願按月出租金若干正在商議之間不知因何起釁互相口角紛紛擾擾爭閙不休雖有旁觀者代爲勸候訊核○蘇州人王徐氏向藉傭工餬口近又在陳姓家司奔走之役昨日不知如何與其夫王慶林在陳姓家吵閙陳姓始曾解勸倔强不理遂出外喚二百三十七號巡街華捕將夫婦二人拘入捕房捕頭略詢情由仍令該捕轉送英公廨值日差禀明宋通剌奉諭著將王慶林夫婦分别暫押聽候訊核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寍波又火]  
　　月之二十四日上午十點鐘時寍波靈橋門外抓沙巷某姓不戒於火頓時烟𦦨漫天鳴鑼報警各處水龍聞警馳往文武官員均出城到塲彈壓督救約焚半點鐘時共燬去平房六七間 
[鄞縣試題]  
　　鄞縣奉文歲試文童日期實係二十一日前報誤爲二十日也兹將各題錄下首題在明明德至古之欲明明德於天下　次題可謂士矣至宗族稱孝焉詩題賦得且向百花頭上開得花字五言六韵 
[賊智新奇]  
　　皇太后萬壽聖節蘇垣燈景皆已紀諸前報是時觀者到處人山人海擁擠異常探囊胠篋者流雜於人業中施其手叚幾於無地不有閶門内中市大街有偷兒某甲肩上荷一炭簍雜於人叢中擁擠行經某鋪門前所懸之紅綢綵毬忽失其一於是人皆留意注目視之見其又至一鋪門首簍從綵毬邊擦過毬亦如前之不翼飛去於是將甲拘住搜其簍内有綵毬數個中藏五六歲男孩一人手持并州快剪刀專於人叢中剪取綵毬當卽一併交地甲解縣請辦此賊之智亦可謂新奇矣 
[雷殛逆子]  
　　蘇城護龍街通貫坊東首有某甲者經紀人也家中僅一老母别無親族今年春不知在何處偕一姘婦回家居然野　作家鷄矣其母固執性成頻加訓斥甲因此懷恨頓起謀弑之心商諸婦婦戒以不可且謂君若行此大逆之事則奴將别圖良人矣甲遂止然自此不與母通一語此三月間事也迨本月廿二日母又訓戒甲乃不與姘婦謀潛購鴆藥一包以冀毒母是夜細雨溟濛至廿三日天甫黎明忽見電光一閃霹靂大震甲在被窩中爲雷提出長跪泥墩之上大呼阿母救我當將謀毒之事向衆細述時隆隆之聲不絶於頂當經其母代爲乞免始携之而起然左臂已爲雷擊折想不免爲殘疾之人矣此係訪事人來信言之鑿鑿然節届小雪何以聞雷誠非意計之所及姑錄之以警逆子而已 
[賭博害人]  
　　某甲者松江產也向在蘇州某藥鋪爲夥有劉盤龍之癖上月中在某公館賭博輸去洋銀甚巨均係藥鋪中帳洋自念　面目見江東交老乘事尚未露時私至店中盖印憑票一紙向某藥材行取貴重藥品數種其價约值五百餘金泛一葉輕舟逕抵申江暫住大東門附近之舊友處欲將藥料緩緩出售昨早偕其友在龍泉樓茶肆瀹茗清談突有藥行夥多人從蘇州追蹝來申與之相遇甲知事不妙遂將　行夥乙丙等邀至小烟館再三懇商願在申央保人出立筆據乙丙不得已而允之甲遂央南市開炒貨店之某丁作保立據俟甲回松將田地變賣後歸還藥價乙丙遂取據而去賭之爲害如是可不懼哉 
[廣東官報]  
　　十月十三日廉州府劉禀見禀辭赴任補用府薛禀見禀辭赴白沙厘廠親選連平州王厓禀到京來○十二日候補府范麓軒候補鹽巡檢幹瓊霖供禀到京來會同縣陳志喆禀知曲江縣任内各欵解清○十四日候補巡檢楊人傑禀到京來○十五日候補典史沈啓詠候補府經歴崔法俱禀到京來 
[金陵官報]  
　　十月二十四日候補道趙繼元王必昌王煥章上海輪船支應所知府劉式能海門同知王賓知縣項兆駿回蘇三位均辭又沈善發泰興縣王肇嵩正任睢寗縣侯紹　各位均見記名海關道沈保祥襄辦洋務局安徽特用知府王詠霓統領武春字等軍張景春均傳見武穴掣騐候補道張庭杰江蘇補用道朱宜振赴蘇統領護軍營記名提督楊金龍統領老湘合字營舒永勝四位均辭理問許廷森禀知奉藩臺糧道委解餉赴清淮卽辭從九胡錢清禀知局知江於煒病故 
[江西官報]  
　　九月二十一日萬載縣周鳳藻簾差事竣飭回本任○二十二日署鄱陽縣徐允升缷事清理交代回選用縣錢心淵往安徽南昌縣丞呂清鑑據報病故以該用從九徐振先酌委署理○二十三日候補縣章燮理委解老湘營餉往金陵吳慶揚清理峽江縣交代邢景彬往建昌催差欠縣丞葛慶鍾辦洋口釐卡候補縣馮永年宜春　縣催　丁回縣承梁承恩解時憲書往金陵信豐典史杜觀保謝飭知湖口砲隊營紅旗武朝佐領大砲洋鎗外委柳大鵬齎表投文新淦外委吳逢春病故遺缺以左營馬兵周桂芳拔補○二十五日布理王鵬翼饒　措貲回禀期照假署新建縣丞王洪達調署司道首領一次署南昌縣丞徐振先謝委任事道庫趙鍾文禀謝准補行知候補縣馮永年勘估鼓樓下牌坊各　門丁程王世瑞由上海請餉來省宋輝漢辦橫江渡釐卡吳耀麟吳祖蔭俱監寫親供汪義培武闈執事姜震南解試卷進京並往天津坐探軍事信豐典史杜觀保　豐典史張錫鋆俱禀赴任新城典史馬　　　准升玉山太平司新任該新城典史以孫逵署理又星子諸溪司王傳澤據報丁憂以陳贊　署理 
 
 
 

Page 10

 
 
   
 
