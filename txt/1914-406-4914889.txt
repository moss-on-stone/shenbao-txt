# 1914 - 406 - 4914889

 

Page 1

 
 
   
 
 

Page 2

 
 
時評 
[難乎其爲縣知事矣（抱）]  
　　生計困窮滿地皆盜匪原料乃復以搜括政策撥其動機搜括不力知事有罪及其旣動則以緝捕責知事緝捕不力知事又有罪可憐哉知事 
盜匪非專恃地方官警之力所能制則分其責於軍隊知事之於軍隊依縣官制於事變時僅得詳請或逕請派遣而已曰請不能責其必應也然而不力之罪殃民之罪知事當之於軍官無責也可憐哉知事 
改都督爲將軍向固認爲意在實行軍民分治也今以彈劾知事之權屬將軍置巡按使於何地而兩姑之間益難爲婦矣可憐哉知事 
或曰此舉殆從將軍之請也然則分治之精神非可語諸今日矣 
命令 
　　七月二十日大總統策令任命熊正琦爲騰越關監督此令 
又令海軍部呈請任命許繼祥爲軍法司司長應照准此令 
又令農商部呈請任命張軼歐爲鑛政司司長仍兼任第一區鑛務監督署署長應照准此令 
又令交通部呈請任命沈琪周萬鵬吳應科王景春蔣尊褘爲司長袁齡署司長應照准此令 
又令司法部呈請任命吳繼高署吉林延吉地方檢察廳檢察長陳景昶吳洪凌鵬超署吉林延吉地方檢察廳險察官應照准此令 
又令陸軍部呈遵議山西晉西鎭守使第九師師長孔庚因包頭鎭兵匪勾結一案請予處分以資懲儆等語此次包頭鎭兵匪勾結該鎭守使聞警後雖即將通匪員兵查拿究辦然身爲統將未能先事預防究屬咎有應得孔庚著卽褫職從寛准予留任以觀後效此令 
又令陸軍部呈核准正黄旗漢軍都統載潤咨請以崇啓麟鐡承襲佐領請予准襲等語應照准此令 
又令内務部呈稱擬將司長祝書元叙列四等等語應照准此令 
七月二十日大總統申令各縣知事身任地方遇有盜刦案件緝捕本其專責惟念改革以來盜匪充斥動輒結夥持械嘯聚成羣小之爲害鄕閭大之釀亂邦國實非專恃地方官警之力所能制止政府爲保衛民人之計飭令各軍政長官酌派軍隊分路駐紥使之合力防緝藉弭匪患而遏亂萌各該軍隊旣經　調赴防即有捕盜治匪之責然仍須地方官警事前認眞防範事後切實淸查使匪盜無可容身方爲正本淸源之道尤必須與軍隊聯合一氣遇事方免貽誤母得因文武共同負　轉萌玩泄之心着各將軍通飭分防軍隊地方遇有盜匪務須嚴拿懲治如該管知事緝捕不力縱盜殃民准由各該將軍臚列事實分别彈劾呈候核辦其未駐將軍省分由該管護軍使行其職權藉資糾察此令 
又令參政院議决行政訴訟法茲公布之此令 
又令參政院議决糾彈法茲公布之此令 
又令參政院議决訴願法茲公布之此令 
又令茲制定官吏犯罪特别管轄令公布之此令又令茲制定糾彈事件審理執行令公布之此令 
專電 
　　北京電王治馨案昨日開審内容非常秘密 
　　北京電某肅政糾彈淮浙運司皖榷運長終年在滬淫博無度部派陶湘查辦陶爲洗刷現另派員再查總統對此極爲震怒故陶之洗刷部不敢進呈 
　　北京電鹽署署長張日内即赴滬調查鹽事或謂與糾彈案有關 
　　北京電周總長昨已銷假到部 
　　北京電審計院改組原有人員僅留二十餘新調三十餘員年皆四十以上 
　　北京電第三次知事試騐昨開始報名現内務部與銓叙局因權限頗有爭執 
　　南京電馮將軍於二十二日回甯 
　　南京電中央調任韓國鈞爲皖巡按使聞係倪將軍迭電密保昨日倪又電韓催促赴皖 
　　南京電金陵道業經部定駐寗王道尹昨謁巡按使籌商一切組織方法該道署基址擬就前提學署或督練公所 
　　南京電韓巡按使擬將揚屬巡防營改爲駐揚警備隊 
　　南京電甯紳電請中央韓國鈞暫緩調皖 
　　南京電江北蝗灾未已大有旱象 
　　南京電無錫知事改委丁方穀奉賢知事改委洪疇 
特約路透電 
　　北京電財政部宣布鹽稅豐收情形民國二年十一月起至十二月底止共入規元七百六十四萬兩本年入數如下元月一百八十八萬七千兩二月一百二十八萬四千兩三月三百零五萬兩四月二百二十六萬九千兩五月三百四十六萬四千兩 
　　北京電五國銀行團已撥銀二百二十萬兩繳還中政府及息銀一萬九千三百兩　　北京電日使署對於近今新民屯某日人遇害一案並無舉動蓋嘗查明殺之者乃衣軍服之鬍匪匪知該日人携有現欵故刧之此案之前有第二十八師之兵二人亦在新民屯刧殺日人一名旋爲上官所知拘獲二兵迨北京接得報告時二兵已正法矣 
　　北京電外交部因駐京外交團之抗議已命奉天巡按使重派總工程司許和士君儘速開濬遼河 
　　長沙電路透訪員今日應巡按使之請入謁蓋爲十七日訪電内稱謡傳有亂黨十一人於處决之前曾受極毒之刑一事也巡按使否認謡傳之言顯出至誠並允下次訊案時准路透訪員旁聽路透訪員謂彼所得之消息已屬往事巡按使乃謂願將屍棺當路透訪員之前開視曾否受有毒刑以明虚　　謂彼深知以殺爲政斷不能行然彼蓄意抛擲炸彈之人亦不得不殺之且偵探與諸犯相處兩月之久一切消息皆已得之無庸再以毒刑取供末言彼志在以湖南爲中國之湖南而非僅以湖南爲湖南之湖南云 
　　漢口電項城有匪出現一節項城當爲許州府之襄城因　近似之誤合亟更正 
　　東京電三井公司宣稱現應股東之請將所收英國維克斯公司關於建造戰艦金剛號之回扣英金七萬五千鎊撥充慈善費而尤注重救助從前犯罪者舉 
譯電 
　　北京電駐京俄國代理公使昨日以俄國商船拿破崙號於六月九日在烏蘇里河烏龍屯（譯音）遭遇虐待一事照會外交部謂該船載貨至該鎭交與某華商該商初有不願繳付運費之意迨經允付貨已卸去一半登時停卸船長請　踐約該商不允並招得華兵數人向船中員役開鎗繼復以鎗柄鎗剌驅之該船急斷纜逃脫云云俄國代理公使要求調查該案懲辦行兇各犯及賠償一切損失 
　　北京電據國權　載稱大借款一時恐難訂成五國銀行團允繳墊欵與中政府故總統府財政處諸員多主籌募六釐内國公債洋六百萬元惟擔保品及其他詳欵尙未商定 
　　北京電岑春煊由新加坡派人至廣東運動陸軍叛抗政府巳爲當道拘獲解京嚴鞫 
　　北京電福建巡按使建議將廈門東之金門島開爲商埠借外債以充經費中央政府巳准如所請 
　　北京電北京警廳擬徴髮辫捐　　北京電袁總统擬蠲免湘粤水灾各縣之捐稅 
　　聖彼德堡電俄皇與法總統長談　於法俄利益之外國事務均主提攜進行歐洲政策兩國外交大臣同時亦會談外交問題 
要聞一 
[平政院權限問題]  
　　政府委員之兩派平政院爭　理權限問題目開院至今尙未解决日前政府將行政訴訟及糾彈條例提交參政院承認作爲法律於是平政院中頗思利用此機以解决此項問題乃呈請總統加派該院評事二人爲政府委員前往參政院陳述意見以期得　　其所主張　統當　照允添派該院某某二庭長前往而行政訴訟條例之主稿者本爲法制局此次本案之提出原巳派有說明委員四人到院乃此四人者則以擁護原案爲主旨與平政院請派二委員之所持主張正立於反對之地位凡各國議會祇有議員政見不一各分黨派今則主張之相反乃不在議會而在同一政府派出之同一法案政府委員此實我國政界之創聞亦今日立法界之趣事也此二派政見各異之政府委員到院後一則欲貫澈原案一則欲參政院修改原案將平政院審理權限明白規定兩方相持各不相下彼此在審查會陳述意見各不相同亦均各有正當理由擁護己意幸各參政多係政府方面人雙方並聽不爲詰難但究從那面主張則殊難解决後乃思得一滑頭辦法謂平政院權限可在組織令中再爲改正依今日約法官制規定屬之大總統權限此問題可在官制中解决而不必在此規定於是遂决議將原案中之平政院權限一節全行删去而於平政院派之主張亦不加入如此解决雖不免近於滑頭然於法究亦說得去乃不意次日開會正式討論之際而與法制局及司法界素來接近之參政汪有齡氏發議謂審查會之删去原文殊爲滑頭不合主張將審查會删去之原案條文仍行加入議長將此議付表决贊成者竟居多數而平政院派之主張竟歸失敗平政院中人覩此結果大爲憤慨有主張請政府交再議者有主張請再由政府卽提修正案者周院長對於此事尤異常進行然恐無法挽救也 
　　周章爭執之内情審理權問題之初發生也平政院院長周君與司法章總長在總統前爭執甚久周院長以爲平政院監督行政官吏有糾彈之權而無審理之權小之則關係本院之威信將使被議官吏視平政院之糾察爲一種無關重輕之文牘而本院行使職權時不能生完全之效力大之則關係全國吏治之良窳違法犯贜之吏旣經本院之糾彈復交他機關之審理往返公文必致擔延時日猾黠之吏或神其運用而巧於出脫或銷燬憑據而無迹可按以全國注目之犯贜大案終以查無確據四字了案吏治何以整頓章總長之辯論略謂全國下級審檢各廳已歸裁撤失司法獨立之精神若中央大理院又失審理之權則共和國司法獨立原理全然打銷云云兩人爭論良久總統乃將此案交參政院公决 
　　王治馨案之兩審王治馨犯贜一案日前平政院各評事兩次開審第一次開審評事某君叩以用人以何者爲標準王答以無甚標準由親友之薦舉對叩以薦舉用何資格答以薦舉之人甚衆予亦不能誦其履歷且稱腦筋不足不能一一爲貴評事誦述云云此次以無結果面散第二次開審評事叩王云爾之賬簿零星小欵開載甚詳何以中間一筆大欵以京中要用含糊出之此時被告之某縣知事卞某亦在案評事云到任不數日帳簿中即載借某舖戶一筆大欵作何使用顯係奉還賄官之款目卞知事堅不承認證人某舖戶乃證實其事此次亦以未結果而散以上兩審係參政院未通過此案以前所審理者該院旣無審理之權此案將來不知作何究竟矣 
[第二次大借欵與幣制整頓之關係]  
倫敦太晤士報七月十八日北京訪員寄稿云借欵之提議尙未由中國政府與五國銀行團訂有成約銀行團之注意若非借欵合同之内包括幣制借欵之契約即不能以八百萬金借與中國得作償還短期借款之用現在中國政府將再請該團將此事重加斟酌設使該團仍執前議則中國所需之欵將在本國設法鹽稅及各省之解欵有源源而來之說此固使中國人爲之鼓舞而有不再仰給外債之意也曾由中國當道正式見告謂中國政府確有整理幣制之意現在廣東之收贖跌價紙幣即其辦法之第一步至於第二步則須將收贖紙幣之舉推而行之於四川河南江西等省又據財政總長報告謂富有一千萬洋元之人現在廣東呈交紙幣以便政府收贖且新中國銀　所已發出之紙幣爲一百六十萬元其到行兌現者僅五十四萬元又此五十四萬元業巳兌現之欵大半仍舊存入銀行此可知政府所擬辦法之可實行且人民對於政府之信用也在决定整理幣制所應借外債之數目以前中國政府擬再調查各省之情形模範銀元已畫成圖樣並商定於九月一號開鑄 
[關於賀爾飛公債案要函]  
　　賀爾飛八釐公債案爲政界社會注意之一事茲經熊前總理將關於此案之証明書及前後經過各項有關係文件抄寄本報本報以此中各要點已詳前報遠生通信中不再複登特揭載熊前總理來函如左 
逕啓者近月以來京滬各報對於賀爾飛八釐公債等案力加攻擊實多誤會鄙人德薄能鮮忝膺高位貽誤國事咎所難辭惟一己操守硜硜自持不敢稍有苟且在前淸時曾任南洋印刷局長購買榮華洋行機械應有回扣呈請歸公在案去年熱河都統任内與瑞記洋行訂買鎗砲五十餘萬應得回扣亦全數歸公載人交代淸册前年辦理克利斯卜借欵特函白啓祿聲明如有回扣請逕交財政部去年在國務總理任内呈請嚴禁收受回扣詳登外報凡如此者并非標榜一己斤斤聲辯實以恪守法律乃官吏之天職况與外人交涉尤爲國體攸關非僅個人之榮辱吾人當此國勢　弱外患憑陵昔人所謂憂辱可死之時吾輩縱不能有益於國亦安敢有辱於國况呈禁回 
 
 
 

Page 3

 
 
扣其言發之鄙人豈可行不相符口仁義而心盜跖致狗　之不若乎近因社會疑團未釋不得不抄檢各項關係文件一一披露各報記者苟能不挾成見主持公道將希齡寄到各稿登之報端以公衆覽異日如查見鄙人有收受一文賄賂及回扣者願仗國家之重刑社會之屏斥使不得齒於人類以爲言僞行詐者戒再此函請兩文中文各報譯登報端使凡與希齡經手購械借債之各銀行洋行諸君見之以明希齡之言是否誠實抑有僞飾也 
[北京政聞彚要]  
　　總統府中各會議之辦法總統爲圖各項政務之詳愼討論及敏活進行目下府中所組織之會　達六七處之多對於該會議總統若悉予出席有日不　給之勢而各項討論又不能不有以參與以昭愼重昨與徐國務卿商定辦法如下（一）政事堂會議陸海軍統率辦事處會議以總統爲主宰者總統例須出席（二）財政討論會政務討論會法制討論會遇有重　事件由總統指派徐國務卿或左右二丞代爲出席與議（三）臨時鑑古軒等地方之特别會議由總統指定人員列席討論總統亦出席與議 
　　文官考績會草案之提出組織文官考績委員會一節政事堂國務卿早有此議尙未見諸實行蓋此項委員會之組織其性質與文官甄别委員會大致略同而組織方法須由銓叙局與内務部會同擬定前者巳由國報卿諭交銓叙局飭卽與内務部接洽協議起草辦法刻聞此項組織法草案巳由部局擬就昨巳提出政事堂须俟該堂會議通過之後方能呈請總統公布施行云 
　　特定招商運米辦法之一說招商運米辦法章規已詳前報茲悉其所以特定此項辦法之原因實緣於徐國務卿復活倉場制度之政策蓋徐國務卿初任事時即提議倉場制度應速恢復適有某政客卽上書極力主張總統閱畢後曾批交政事堂核辦政事堂會商一次以舊有倉場官制略爲修改即責成各省每年照舊解送京米并定招商承運南米辦法其宗旨以京師向恃漕米爲接濟漕米停運民食艱難全恃商人自運不免有遏糴居奇之慮故特定招商運米辦法嚴訂期限使其源源而來可免缺乏之患其米數以五十萬石爲限然此說恐尙非内幕之眞情也 
　　請設敎育獨立官廳之核覆總統以直魯晉奉吉黑陜皖贛湘粤等省請設各省敎育獨立官廳一案巳交政事堂核議茲聞國務卿對於該案甚表贊成昨特擬定說帖呈明總統其内容係請將各該省所陳各節核准照辦　未悉總　能准如所請否 
西報紀各人物之言論 
　　（一）丁恩之言丁恩君近由華返國行抵倫敦晨報代表曾往謁之丁恩君含笑否認奉有專差之說丁恩君曰余之回英爲避溽暑耳北京旣熱且燥　埃布空居之殊不合宜故特告假歸國志在埀釣蘇格蘭水濱非有所謂財政企圖也余寓華雖僅一年而極愛信之中國大局今已着着進步南方各省兩年未解欵至京今則各省皆覺北京之勢力已將人稅源源解京矣余離京時曾收入鹽稅洋三千二百萬元余信自下當近三千四百萬元故諸事巳因以漸臻穩固君等報界常得關於中國之消息余殊疑焉中國今確有數處俶擾不靖而所傳諸消息余意多不足信遣散之軍隊雖有流爲匪徒之象然以余之觀念加以評斷中國他日必能輯寧而 
發達也 
（二）陸徴祥之言陸徴祥君近抵倫敦時每日新聞之代表曾往謁詢一切陸君以華人之見地證實莫理遜博士近發表之意見陸君曰中國各黨人士今皆提攜行事新舊兩黨之釁隙日就平復代表問曰中國國民其公認袁總統乎陸君答曰公認無疑而在北方尤孚衆望蓋袁於滿淸時代曾服官北省也南方之人不甚知之惟南北皆公認袁爲今日適合總統任之唯一人物代表復曰今其畏復起革命乎陸數摇其首曰無畏吾國國民今益聯絡行事吾人今安圖　營實業而尤注重推廣鐡路商務陸君確認莫理遜博士所言國會制非永遠中止之說參政院現行上議院之職權下議院一年之内亦可召集陸君復表述景仰英國之意及慕中國學生於英法德大學所受西方敎育之可貴又謂中國一面崇尙西學一面保存國粹即以衣服而論吾人於特别事故須衣西服而普通人民則因氣候之關係似不欲棄舊從新也華服適合吾國之氣候遠勝西服云 
（三）馬素之言莫理遜博士前曾評駁馬素君之言論馬素君今復宣言如下北京政府雖任用新學家多人然於行政無參與之權從未如陸軍政治各顧問之言聽計從也北京現由三黨掌握治權段祺瑞爲皖黨之領袖梁士詒爲粤黨之領袖徐世昌爲北洋黨之領袖財政交通二部無論何人長之梁士詒輒操其管理權段有陸軍助其勢徐則注重舊官僚之利益而尤以援引河南同鄕人爲務莫理遜博士謂政府所起用者皆抱進步主義之舊官僚實讆言也其中如龍濟光不通文墨張勳　准其軍隊刧掠南京三日餘如各省要職皆以科舉中人任之參政院議員六十人僅嚴復可稱爲改革家餘均舊學家也吾曹民　非以經濟條理勢力自詡者蓋僅欲令衆知袁政府志在復舊今亟圖推翻之而巳且深信吾人宗旨之正大吾曹之能力非若袁政府須賴經濟與勢力者也自孫逸仙與其黨人巳爲强努之末一節姑置弗辯他日自能知其是非也 
[英議院討論鴉片問題]  
　　英國平民議院議員台納君曾於六月二十九日在院請注意宜訂萬國公守之規則取締鴉片及其他毒質藥品貿易並問萬國鴉片大會之現狀如何該會於一九一二年訂定之條約今如因意見分歧不能批准令人殊可扼腕此項藥品任人濫用實爲人類之害諸議員對於此節如有疑慮請讀晨報近載之論說及瓊司之投函其言痛切極可警人中國今絶無反對禁止鴉片者全國一致誓除此害中政府巳頒行嚴令禁止此項貿易抄獲之鴉片舉火焚之私種發覺者鎗斃之中國每年所收之鴉片稅爲數甚巨今不惜犧牲金錢以除國害其誠意毅力無人能疑之也今二十二省中之完全禁絶罌粟者巳有十四省矣英政府曷爲仍從事保護此不名譽之營業總之英人居留地内斷不能再准出售鴉片請執事即令英人管理之居留地内停止此項營業外務部大臣葛雷君答稱前已有某議員質問海牙鴉片大會事宜彼以尙有所待不能作答彼曾接電音謂該會業已告終佳報乎惡耗乎尙不敢决惟德法等國前對於訂定之條約曾發異議來電或爲異議巳經消釋之徴亦未可知果爾誠佳報也今非俟得悉該會忽然告終之原因則不能有所宣告上海公共租界鴉片問題前於答某議員之質問時巳表明意見其他英人管理之中國租界悉巳停發執照英政府巳與中政府訂定契約無論何省如巳停種罌粟則英國即不以印藥運入其境雖印藥按法仍可入華亦不之顧今中國僅有三省印藥尙可運入三省如亦禁絶罌粟則中國此時卽有權可言上海所存之印藥不得運入中國各處此自無庸復問上海存貨業已減少至英政府能否與中政府從速作最後之解决此在今日不能更有所言如果爲之則英政府必將爲存貨計而其貨價餘利等事均當銘記於心云 
雜評一（抱） 
　　湖南湯將軍以路透訪員十七日電有毒　亂黨之報告招之入謁以極懇切語力辨其無謂以後可請訪員觀審並願當訪員之前開十一人之棺以騐虚實然則毒刑之說過去之有無可勿論湯將軍必能以誠懇嚴切之精神通飭所屬文武官吏從此勿造是等惡因可知也 
湯將軍之　曰以殺爲政斷不能行誠哉誠哉然則不惟毒刑有干國法即殺戳亦上違天和豈宜太過苟得湯將軍一言使普天下將軍共喻此皆仁人之利溥矣 
抑余尤有感内政與外交不同何取於秘密苟其開誠布公予報社訪員以直接見聞之地如湯將軍所云請訪員觀審之例者於政務上於新聞事業上均受莫大之利益不亦善乎而奈何一般行政界猶諱莫如深也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新發布之將軍府編制條例]  
　　將軍府官制各節起草已竣　晚（十八）總統申令公布編　條件另以敎令發表如左 
（一）將軍府之編制第一條將軍府直隸於大總統爲軍事上之最高顧問機關第二條將軍府置將軍由大總统於陸海軍上將或中將中特任之將軍之稱號由大總統特定之第三條將軍承大總統之命會議軍政校閱陸海軍第四條將軍府置參軍由大總統任命之第五條將軍府置參謀四人副官四人第六條將軍府事務由大總統特任上將軍一人管理之第七條將軍府置事務廳掌府内一切事務第八條將軍府事務廳置廳長一人承長官之命管　本廳事務 
前項參謀及事務廳長由將軍府薦任之第九條將軍府事務廳置事務員四人承長官之命助理本廳事務　前項事務員由事務廳長詳請長官委任之第十條本令自公布日施行 
（二）將軍行府之編制第一條將軍府將軍奉有　總　督理事務之命令者於駐在地方設將軍行署第二條將軍於軍政事務承大總統之命受陸軍部之監察指示第三條將軍於軍事之計畫及命令承大總統之命受參謀本部之監察指示 
第四條將軍因維持該管區域内各地方之治安依巡按使之請求需用兵力時得酌量情形派兵協助但遇緊急事變得逕行處置遇有前項情事須同時呈報大總統並通報陸軍部及參謀本部第五條將軍行署置參謀長一人輔助將軍參赞軍務第六條將軍行署置參謀四人至六人輔助參謀長分任軍事計畫第七條將軍行署置副官長一人承將軍之命掌理宣達本署事務第八條將軍行署置副官三人至六人承長官之命分掌宣達本署事務第九條將軍行署置書記官二人承將軍之命掌理文牘事務第十條將軍行署置左列各課軍務課軍需課軍法課車醫課各課職　由將軍分配之第十一條各課置課長一人承將軍之命掌理課務第十二條各課置課員二人至四人承長官之命助理課務第十三條將軍行署因繕寫文件及其他特别事務得酌用雇員第十四條巡按使加將軍銜督理軍務者其職掌權限仍適用本令第二條至各四條之規定第十五條本令自公布日施行 
附將軍行署職員表將軍（上將或中將參謀長　少將　參謀　上中少校或上尉　副官長　上中校　副官　中少校上中尉　軍務課課長　上中校　軍務課課員　中少校上中尉　軍需課課長　一二等軍需正　軍需課課員　二三等軍需正及一二等軍需　軍法課課長　上中校相當文官　軍法課課員　中少校上中尉相當文官　軍醫課課長　一二等軍醫正　軍醫課課員　二三等軍醫正及一二等軍醫（三）巡按使公署附設軍務廳之編制第　條巡按使奉有大總統命令加將軍銜督理軍務者於巡按使公署内附設軍務廳第二條軍務廳置廳長一人承巡按使之命掌軍務廳事務軍務廳廳長由巡按使薦任第三條軍務廳内設軍務軍需軍法各科由巡按使遴委人員佐理一切事務其職掌員　按事之　　由巡按使自定之仍呈明大總統並咨陳陸軍部分别叙等註册第四條本令自公布日施行 
[國史館消息]  
　　三年度預算之核准財政周總　覆核國史館三年度預算擬請　予照支乞示　等情特具呈大總統其文如下爲覆核國史館三年度預算擬請照准仰祈鈞鑒事准政事堂交國史館呈　擬　史館常年經費繕册　請核示由奉批令交財政部查核具覆册併發此批等因發交到部原呈内稱國史館開辦經費商荷大總統批由財政部發給五千元業經派員領取備用現在組織業已成立經費亦俟擴充惟事係創始自無一定之標準自應酌就官制體察情形擬定數目塡列常年經費預算淸册呈請鑒核等語查册開經常門俸薪八萬三千五百零八元辦公費萬四千九百二十七元雜費三千二百四十元全年共計十萬零一千六百七十五元臨時門購置書籍調查旅費雜費三項全年約計九千元等因本部詳加查核該館與淸史館情形大略相同淸史館現定經費每月二萬二千元年需二十六萬四千元今據該館册開預算數目除臨時費九千元應　臨時需用再行按照預算範圍分項酌撥外其經常費十萬零一千六百七十五元平均每月僅八千四百七十二元有零以與淸史館經費互相比較該館算似較撙節擬請准予照支俾策進行所有覆　國史館三年度預算缘由理合具呈謹乞大總統鈞鑒訓示遵行謹呈巳於七月十五日奉批令准予照支此批 
　　館長回鄕之内幕國史館　王壬秋忽於日前南下外間傳聞謂王因北方乾燥回鄕避暑據史館中人云王之此行實有不得巳之苦衷近因館中某君與王之女侍周媽少有衝突王左右爲難故携周媽南下以爲解鈴之計蓋史館内外之綢紀皆王先生從龍舊臣視秘書協纂諸君直若無物而某君每欲以太史公之資格驅策王之奔走疏附之人積不相能一日因微故館役乃與某君破口對駡某君盛怒之下爰呼巡　執之而去詎該役爲周媽親眷當事亟時周媽逕奔至王前氣恨恨地指王曰汝尙爲國史館長乎何物巡士竟敢執汝之僕汝之顔面何存王　然起以名剌索某僕回以謝周媽館中人聞之大譁羣欲興晋陽之年王内服閫威　漸淸議於是始是南下避暑之舉云 
[高等廳四次公開陳繩案]  
（續） 
　　審判長又問陳璧云閻頭旣是不可靠緣何又給他薦事呢答是别人薦的又問你宅裏空房平常日鎖不鎖答空房不鎖問大門呢答去年四月間有位姓何的親戚住在我家晚間回來甚遲是不便上鎖的又問馬號裏除去赶車人孫某住在該處此外還有誰答任二任順等人又問你在内閣中書時有箇山東巡撫張曜同你有無淵源答並無淵源文間張曜曾有何項保案被你駁過否陳璧思索久之乃答白不甚記憶又問陳繩昆季等曾有人送過何項保案否答並無人送　又　任二成升黄貴黄順等之薦舉人　　以有記憶不記憶等語分别答之又問從前聘請之敎讀起姓在　日期答有兩　多月即辭去　畢又　陳　上堂　你　陳　常　　否答常談話問所談的話是　問呢　是别事答是學問又問除去跟你常談還跟誰常談答跟我二哥二嫂亦常談問誰去找誰呢答彼此互找問你們昆季誰屬嫡庶陳繹詳答之問你們昆季中　無嫡庶之界限答無界限問陳繩昆季呢答陳繩並無庶母有繼母問畢另喚陳伯康問陳繩在堂兄弟　與誰不合答陳玉問怎麽不合答時常寫信對駡審判長又曰你前次呈過幾封信究竟不知所指之人爲誰故亦不足爲憑遂另提任二問你住在草房子裏　有誰　你一處住答掩哥哥問你哥哥就是任順嗎答是又問還有誰答還有一個姓孫的一個姓師的問你們回家的時候回走的還有誰答有姓孫的問你們走時爲甚麽不說明白答因爲井裏發現出來大六爺的屍身我們害怕走的任二跟着又說誰知道哇前幾天二太太呌俺們剪葡萄剪完了葡萄又叫俺們掏井井也掏啦麽也沒有審判長即問同你們一起走的那個姓孫的他呌甚麽名字答他呌孫濟環問他在宅裏幹甚麽答打雜啵問他是幾時來的答日子不多問　子不多究竟幾月來的答在七月二十幾問你們走的時候後門不是鎖着嗎答沒鎖着問孫濟環是山東那府人答誰知道呀問你聽他口音像那一府人答大概泰安府人罷問畢又提焦升問宅裏工人的工錢是你開發嗎答是門房經理又略問數語時巳午後一鐘　宣告退庭添傳之　木匠飭回周文潞黄貴交保黄升　珍收監餘如陳璧等人俱於月之二十二日上午八鐘來廳九鐘再行繼續審理 
[奉天聚衆抗捐兩案之結果]  
　　洮遼鎭守使吳興權於本月四號奉張兼巡按使電諭委赴懷奉查辦聚衆抗捐於五號起行携帶隨員副官長張興仁軍需官丁夢武參謀吳際昌並帶馬兵百名七號行抵懷德八九號即着手查究聞起事原因係因預警總長趙喜生擅權苛待勒捐虐民所致吳到後卽派兵前往大榆樹屯三道崗子等處查詢聚衆爲首之人據該民等報告該預警長前率領多兵並同稅捐員司到此將各戶人丁勒令徴捐大口一元小口五毛并家畜之鷄鴨鵝犬各令納稅三毛前奉懷德縣曾出示諭飭各戶領鎗每　繳洋三十元計領槍　祗有四五十家該總長藉端舞獘　迫令每桿繳洋或六七十元或八九十元不等且有交價未得鎗者是以怨聲載道忿恨無巳聚集四五千人各持鎗械搗毁稅局毆打員司勢甚洶洶吳鎭守查出守情即將趙喜生革除另派唐文林接替當場再三勸慰該民等始唯唯聽命革除額外所勒之捐允即照章納稅由起事人先行起票風波遂息吳公於十號因懷事畢復起程前往奉化縣十二號行抵奉邑查該處鄕民聚衆係在小城子一帶因地　民貧連年凶歉五載水災滿目瘡痍近以稅捐牲畜均須按章納稅不令倫漏奈該民衣食尙且不給將何　稅乃即糾衆二三千人苦苦哀求　徴彼時　無精明之員切　勸　故未能消息無形以致聲勢洶洶羣起反抗該鎭守使到後明示開導晚以大　衆民亦遂無事先行起票聯名具保緩至秋成後遵章納稅吳使現巳查畢起行矣 
[貴州台拱縣之驗契風潮]  
　　貴州之台拱縣地居黔邊　少苗多風氣俗陋不講實業在昔尙以栽種鶯粟爲生自　行禁種後生計愈困以致數年來應納條糧無力繳納積欠頗多近日國稅廳又有舉行驗契之令苗民以爲條糧正供尙在拖欠日受追呼豈有餘力再納騐契之費時該處之七寨地方有花苗團目名植奢者向來不守本分黨羽極多即力煽抗拒藉口不能遵命　契於是一倡百和聚衆甚多縣知事以舉行騐契功令攸關詎能任其抗拒乃設法飭人往誘植奢到縣重究意在懲一禁百藉息抵抗風潮不謂植奢行至中途忽爲其黨羽所知亟聚衆百餘趕來將植　搶回並殺傷官兵數人現在此項風潮尙未少息云 
[滇南新消息]  
雲南阿迷州係滇越鐡路第一宿站人烟甚繁匪徒極多搶案日有所聞頃悉該屬巡檢司車站有管理鐡路之節長外國人名蘭古者　小車查路行至中　估來賊匪多人將彼打擊下車脚部受傷稍重手部亦跌傷幸無大碍該節長所有手鎗一枝彈藥數個引線數尺靑呢外套一套時辰表一個銀票一張均被該匪搶去現已由公司知會地方官及鐡道巡警緝捕不知作何了結也 
　　前充四川邊務委員周文藻即去年在　倡亂之首魁曾奉通令緝捕而未獲者也不料該員昨復逃至雲南阿墩縣董姓經堂内藏匿於六月十六日爲駐阿墩連長文國祥偵知立即會同阿墩縣長董燦帶兵前往捕拿詎伊一見官兵即督率伊之黨羽二十餘人及蠻匪數人極力抗拒互相開鎗對敵卒被乘隙逃去而往拿之滇軍則巳有四人受鎗傷生命尙難保云 
[李巡按對於兩要案之意見]  
　　派員會辦鬻官案廣東李巡按昨飭知顧問官龍曜樞云爲飭委事民國三年七月八日准前任巡按使李咨開案查新委興寗縣知事郭占鰲係據實業司羅普出具切實攷語保請委任並據函稱該員籍隸福建等語詎牌示後訪聞該知事確係廣東陸豐縣人得委是缺實由賄買而來本署巡按使立傳羅普面加詳究事出有因神喪色沮語涉支離深堪駭異旋委財政司長嚴家熾敎育司長李翰芬會同詢問據羅普親筆供稱郭占鰲係由該司科員吳慶芳荐引司長據呈保委事後曾許酬謝禮金司長並未允受等語并據郭占鰲供稱現住陸豐履歷改塡福建此次掛牌　與羅少寳在萬新公司寫立看相單許酬謝禮千元此欵係由油欄門廣福安客棧於六月廿四日由怡泰號滙來因陳少蓀介紹在萬新公司交羅少　手收當將前立看相單收回尙有另許三千元未交　存羅少寳手限到任後二十五天交足等　當將吳慶芳傳署委史内務司阮毓崧督　本署科員鄰少帆帶同郭占鰲與吳慶芳對質郭占鰲見面卽呼吳慶芳爲羅少軏並供稱立單　欵俱係此人當時係伊自稱姓羅名少　卽實業司羅普之弟等語當　馬巡捕如　往萬新公司取出兌單並帶同萬新公司店主到署亦認明吳慶芳確係取銀之人本署巡按使查明各節立將實業司羅普及該司科員吳慶芳新委興寗縣知事郭占鰲一並撤換並將吳慶芳郭占鰲交縣　管委内務司長阮　　財政司長嚴家熾傳齊人證質訊澈究禀復核辦一面將羅普蒙保撤任各情電　大總統政事堂内務部查核辦理迄今尙未奉覆兩司亦未及禀復案懸未結惟此等貪污之風發見於民國政界殊堪痛恨本署巡按使値交卸未及親手懲辦相應備文移交貴任希即查照原案澈究嚴辦以儆官邪　爲至要此咨計送卷宗一束等因准此查此案事關民吏索賄情節甚重旣經前巡按使電陳堂部並專案咨交前來未便久懸爲此加委該顧問官希即會同原委承審長財政廳長嚴家熾迅速查照原案集證澈訊務得確情錄供擬議詳候核辦母稍稽延此飭　飭行財　廳長嚴家熾會同查辦文同從略並聞此案李巡按自接有莊肅政史電請澈究特邀請財政廳長嚴家熾來署詢探此案原由甚詳並加派營務科主任鄭榮會同審理矣 
救災有奬義會案救災公所總　理擬辦有奬義會具呈巡按使奉批云粤省賭風最烈貽害最深迭經各長吏雷厲風行始行禁絶該總協理等憫念災黎擬舉辦有奬義會爲權宜　欵之計用心良苦惟查有奬義會係由焚毁紙幣蜕嬗而來究含有賭博性質所　以二成撥賑以一成開支經費倘有盈餘仍掃數撥爲賑欵等語究竟二成之數所得若干未據聲明遽云可集巨欵未免全屬臆度之詞災民待賑萬急若欵數甚巨於急賑實有裨盈則救焚拯溺尙不妨兩害取輕若爲數無多徒令一般賭棍乘機漁利該總協理熱心宏願轉爲所愚殊非本巡按使力恤民艱之本意旣據稱已分呈都督蒙准照辦等語應將該會章程辦法並每次所得二成之數實有若干分别呈復再行核奪 
[粤東籌賑公所之疏河議案]  
　　粤省今歲水災爲百餘年所未有欲求長治久安必以疏河爲根本省城救灾公所假坐總商會集議已議决設立廣東疏河籌辦處港中籌賑八邑公所復有疏河議案其中所言亦治水方略之要着也茲錄籌賑八邑公所專員議案如下三年七月七日本所專員第十次叙會到者共六人公舉臨時主席李葆葵君請司理余斌臣君發表是日請議理由余君起言昨見報載廣州救災公所佈告通請　省各界假座總商會籌議治水方略核與本所前與粤政府所訂專案大可獻議舉行蓋本所日前經同人决議暫交銀二萬元由鄙人親交前都督兼民政長胡飭内務司錢簽收加蓋廣東都督之印爲證其收據所開茲收到香港籌賑八邑公所由官銀錢局交來銀二萬元正此欵訂明依照後開辦法執行合發收　交執存照（一）测勘三江河道係聘戴　爾君擔任辦理（二）測勘經費如照胡民政長所列表册内載需費九萬一千餘元用完未　須由政府撥欵續辦以竟全功）三（測勘未完期内倘遇水災須由政府　九萬一千餘元之數撥賑災民（四）測勘用欵由該所稽核分期支發（五）以上各欵須由政府擔負完全責任照約辦理并確保該工程辦理　勘事宜無誤如有中途停止及不能照約辦理之處該所支出之數應由政府如數撥回以重賑欵等因今旣該所有請各界提議治水方　之舉本所計　似宜獻諸該會合請政府履行前案免事测勘列明表册統計疏河預算需費若干屆時乃由政府佈告中外各界　長統籌疏河經費似於辦事條理上較爲周妥究竟應舉代表赴省陳明意見與否請提議李主席起言治水方略非從根本疏河水能免水災之患而疏河不能不先事測勘以爲入手法門蓋從前賣物助賑會諸先達早已見及復蒙英紳鍾士金又太兩君允代該會聘請山妙愼君爲工程師辦理此舉惜淸季時代諸當道不見贊成卒未逹其目的而本所同人僉以欲除水患非實行疏河不能奏功故不惜費盡心力籌畫繼進行經蒙　胡都督採纳内案照辦又因政局變遷延至今日尙未履行殊出意料之外今據余司理所陳各節似宜乘勢急起直迫卽舉代表晋省發明意見希冀大衆贊成上詞政府履行前　達此目的以除水患而惠災黎惟應舉代表人數多少請公護黄君錦英倡議宜舉代表二位余君田三和之通過隨由舉定余斌臣李葆葵兩君代表赴省會議并續議一切籌賑辦法遂散會 
[川西道尹慨言遏糴之害]  
　　川省因天旱米貴各縣大起恐慌搶米閙荒之事日有所聞茲將川西道尹公署訓令錄　案據簡陽縣知事吕鴻文呈稱本年六月二十二日案據本城石橋兩商會呈稱竊總董等昨接趙鎭米帮來函稱金堂出示禁止米糧出境又稱有由新都運米回縣行至姚家渡突被兩岸人民各執槍砲逼船靠岸將米概行搶去伏查簡邑山多田少産米稀疏全賴金堂新都等縣出産豐饒之縣運米接濟刻値天旱歲饑人心惶恐正宜通行廣運平糶辦賑茲聞金堂出示禁行而姚家渡兩岸人民又復執砲攔刧則上縣囤積之穀不敢運下銷售下游採辦之商不敢赴上購買米無來路食巳將盡簡邑數十餘萬人民何以聊生懇請申詳通令各縣開放阻關並嚴禁沿途截米實沾德便等情據此查本縣山多田少民間生活全恃雜糧爲大宗本年自春徂夏雨澤愆期小春業已缺收現在又値亢旱積蓄素鮮專望上游米糧運下接濟若一日禁止出關則民間無從買食勢必立形恐慌即懇道尹通令金堂新都曁沿河各縣遇有載運米糧船雙一體放行並嚴禁　途截奪感激鴻施實無涯涘等情據此除指令外查封關遏糴古訓旣巳綦嚴攔途刧囊惡習尤宜痛戒今歲雨澤愆　穀價勝踴不止一縣爲然禁止　糧出境固出一時權宜去歲收穫稍豐各縣米糧未必遽形空乏特因一時亢旱富戶囤商希漁厚利居奇不賣遂致　價日漲出示阻關沿涂惡棍藉作口實即村農小販　售升斗者亦必百般刁難人人聞風裏足而遠來之商無論巳需賣者 
 
 
 

Page 7

 
 
無從賣而錢荒需買者無從買而穀荒巿面阻塞米價依然不跌即本境亦受其害而鄰縣又無論巳祇顧自己不顧他人究竟自己亦不能　何苦出此下策合行令飭除分令外爲此令仰該知事勿得阻關糧米出境一體通行或已出示禁止亟宜更正並一面出示嚴禁攔路搶米犯者重懲以維民食而保秩序此令署道尹倪煥奎 
[浙垣商界新發見之兩問題]  
　　公求召集全省商會杭總商會於今日接到紹興諸曁上虞嵊縣蕭山餘姚新昌臨浦各商務分會來文云爲新捐苛重商困無訴公求召集全省商會聯合研究詳請修改事竊照頒發修正統捐章程七月一日爲奉令實行之期衆商獲此音耗捐率不平爲歷次加捐所未有委實商困巳深商力未逮其先後到各分會要求陳訴者接踵前來業經紹興商會瀝情開摺彚呈貴總會曁財政廳長全國聯合會在案惟敝　等以此事範園關係全省丁茲時局非藉羣策羣力何以昭平允而濟困難貴總會領袖商界總握樞機敝會等爲大局起見往返函商咸表同情籲求貴總會定期召集全省各商會各分所及各業代表商人到省將新頒捐率逐項細心研究凡商人能勉力負擔者亟應承認以副國家整理財政之苦衷其凡所加太重者碾應爲商人設想宜如何酌量請求修改庶幾　　國稅下恤商艱相應聯合呈請貴總會曲加垂鑒准予迅急定期移知寗波總會及各分會各分所各業商人開一全省臨時臨合大會俾得互相討論調劑其平以安人心而維商局不勝急切盼企之至 
　　發見興業銀行僞票浙江興業銀行鈔票信用素孚不意近有不肖之徒仿照該銀行十元五十元兩種鈔票式樣鉛筆描繪與眞鈔票相差無幾細察始有分别膽敢行使杭紹各巿昨日（二十一）升昌裕錢莊接紹城某衣莊寄來興業銀行五十元鈔票一紙當向原銀行兌現據察出係僞鈔票又日前保佑坊某錢莊櫃上亦有此種十元僞鈔票上櫃兌換角洋業由該銀行設法查禁矣 
地方通信 
[南京]  
　　浚河捐未有把握揚州來電云南京巡按使鑒　電悉修浚運河自屬刻不容緩前奉尊電即經飭行現場運局諭商議復惟淮商自辛刻以後各岸滯銷虧累殊甚且値此鹽政革新之際羣情疑沮遇事輙懷觀望此次河工需欵較鉅能否勉力認捐殊無把握事關公益重以台命巳轉　場運局切實勸諭一俟復到　行奉聞姚煜巧 
　　撫卹案急待結束韓巡按使致北京電云西河沿金臺旅館汪張兩委員撫卹損失案亟待結束望赴部　領債票達國益先電復巡技使韓篠印 
[鎭江]  
　　鎭郡疫症盛行鎭郡一　久旱無兩疫氣盛行一染斯疫　往不半小時卽斃城外小馬頭新河等處患急痧而死者已饜見不詳又南北兩門近發現一種爛喉痧傳染非常迅速數日之問　者巳有二十餘人若不先事預防恐傳染將無巳時也 
　　警長注意衛生鎭郡每逢夏秋二季疫氣盛行其甚者死亡　　令人酸鼻揆厥原因一由於飲水　潔一由於穢氣薰蒸近安警長特飭衛生科　督率垃圾夫將各處垃圾堆一律掃除並　　居民不准再倒致違警律並飭各區長凡該管各地若茶館考虎灶等須一律改用城外之水倘貪國省錢陽奉陰違亦作違警律科罰 
　　分委學務委員丹徒縣劉知事現因奉省令整理小學亟須委人辦理前日巳將學　照曾地方紳士陳君等　任其學務委員有佐理學董視察坻務改良敎育之責昨又委吳君芝生擔任矣 
[揚州]  
　　測量運河之着手美國導淮工程師詹君等刻巳偕同譯員工人等抵揚州着手测量運河以五臺山入手向上至邵伯高　淮安等處測勘沿途由各縣知事派警衛隊隨同保護以免鄕人誤會一面并發出簡明示諭曉諭矣 
　　游藝會誌盛揚城左衛街省立第五師範學样附　初等小學於十九日下午五時開游藝會會場佈置在體操場安設百枝光電燈三盞男女來賓及學生家長到者五百餘人場中以四年生所書之游藝會斗方爲最佳次則二年生國文述意三年生五人之修力作法以及四年生四人手工校名组織一年生黑板畫蘋果等亦著特色其來賓批評則惟縣敎育會長焦君最爲詳細至九句鐘始行　幕 
　　散兵聚會可疑江都警察事務所第五分區管轄境内之四方石地方查有　衆至數十人以上　疑係聚　當派長警前往逮捕詎該匪等聞風逃竄巡士追趕竟被開鎗擊傷一人匪徒全行走散未能拘獲事後訪聞多係遣散兵士與匪徒有秘密勾通之事云 
　　點　巡城營鎗械揚州巡城營奉飭裁撤現因軍裝什物業經運署飭令該營接收所有前　銹廢鎗械及參將千總等衙署房屋該營劉管帶昨巳分别送交縣署點收並轉送台營官地局辦理矣 
杭州 
　　考試北京師範生北京招考高等師範預科生浙江巡按使公署定於二十二二十三二十四三日分期考試（第一日上午七時至十二時國文歷史地理第二日英文算學第三日理化博物均在上午八時至十二時）其報名投考各生共計四十五人並聞屈巡按使　委樊介軒爲國文中外歷史中外地理考試委員温佩珊爲英文考試委員經　頣爲理化數學考試委員葉墨君爲博物考試委員惟樊以暑熱力辭有改派　志靑君之說 
　　部派審查員審查概情農商部委派高近宸施弼李宣諫三君審查浙省赴賽巴拿馬出品于前日（二十日特别快車來杭寓居城站旅館曾　昨報茲　是日晚間出品協會邀集各審查長設筵公宴三君昨日午後到會參觀一周准今日（二十二日）起按室審查陳列各物聞此次部派三君到會係審查物品專爲内國給奬起見其　奬分三等計一等給金質獎牌二等給銀質奬牌三等給　質奬牌至各物之何樣赴賽何　發　均須俟北京籌備　會事務局　檢選員復審始行確定云 
[安慶]  
　　馬師長出駐六安近聞皖北一帶匪氛不　　有白狼餘　　匿其中倪將軍恃令馬師長聯甲親自督帶　營前往六安駐紥以資防堵巳於十八號出發惟近來污暑蒸人兵士　征成以爲苦云 
　　倪巡按預備交替聞韓巡按來皖之期在指顧間一俟馮上將抵寗即可起節　任并聞隨員甚多將來政廳人員必有一　更調刻　巡按巳令各科預備辦理交代事宜矣 
[山東]  
八角口稅員被控案膠東某縣屬八角口收稅委員傳某　被　泰棧商民赴東海關監督署控告六欵（一）恃官霸債（二）弁髦功令（三）違例苛征（四）借端勒罰（五）禁止營業（六）擅准專利維時王監督在京未歸故未派員查辦及王回烟後派周委員前往查辦將來結果如何尙難預測據烟埠一帶之輿論僉　此案目下雖澈底根究然將來終不免含糊了結其原因有二（一）傳稅員之兄現充監督公署文牘科長（二）八角口貿易冷落年稅收入不敷稅負經費尙須由其他口稅撥給津貼故其缺最苦若竟裁　則私貨必將以八角爲尾閭因是稅務當局對於八角稅員有不能不容忍之勢但王監督辦事向來認眞或不致含糊了事也 
[廣東]  
　　最近發生之騙案近日棍騙之術百出不窮商人防範稍疏每爲所愚有某甲者向在香港南北行充當　手某乙與之素識乙請甲云近在湖南開鑛經辦回錫米數百　由内河運至北江惟資本不繼倘得助力代支水脚釐稅千餘金則將錫米源源運來交兄代賣取人佣銀亦復不資等語某甲當時却之乙又倩某丙向之關說極言利權之大甲爲之動遂於月之初旬携有西紙千餘金偕同某乙趁輪來省啓輪後船上小厮問欲飲何茶乙以藏　佳茗對遂在篋内取出茶葉一瓶以少許交小厮泡水後某甲口渴因將此茶略吸兩口即見昏暈知必有異急起身欲行惟足力已輭致與船上鐡柱相　頗見痛苦尙未全失知覺急奔往船主房内聲稱被人用藥迷悶即將身上西紙交其代爲收藏船主因收其紙安置某甲於别房甲乃嘔吐狼藉所吐者均黑藍色船抵省時精神稍爲復原暗中知會水警將某乙拘獲指爲棍騙　乙於某甲報知船主後知事巳洩業將茶葉及携帶等物抛棄海中現警察　巳將全案移解審判廳研究乙則恃無證據認與某甲爲不相識船中人又畏若輩計算不敢指證聞某甲昨巳赴港邀同某丙與之對質云 
[雜評二（默）]  
　　我於平政院爭審理　限問題有二感其一權之爲物有分量焉絲毫不能逾溢者也我增一分逾量之權即侵人一分應守之權故權愈重者人愈側目其權不能久享也今平政院但知擴張本院之權而絶不爲大理院少留餘地於是有抱不平者起焉而爭議乃歸失敗矣轟轟烈烈之平政院曾幾何時即受一打擊奈何當局猶不悟而尙憤憤以爭也其二爭權者往往利用時機或利用人物以求逹其目的然時機非盡可預料人物非盡入彀中今平政院欲藉總統提案之時機并欲利用政府委員之名義以謀此案　後之勝利而不料爭執即起於政府委員中且因此提案而得失敗之結果敢告平政院轟轟烈烈之勢力未可恃也 
　　奉天聚衆抗捐案其鄕民曰衣食且不給將何納捐貴州反抗騐契　潮其鄕民亦曰條糧正供　無　何有於騐契何其言之痛也然而官吏則曰此　抗捐稅非良民法當　嗚呼以此言良　必其民忍饑寒捐事蓄寗死以供官吏之需索而後可苟不能忍饑寒捐事蓄而死者皆非良民也夫民誠無良官吏之心亦太良哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公廨復訊阜寗巨匪詳誌]  
巨匪于四章（即余仁捷）去夏因與其兄于大章糾黨沙紹卿許金富張二長腿等迭在淮揚等處搶刧並連劫阜寧東坎居民焚燬全村拒傷兵警數名嗣在北灘鎭搶刦管理阜寗縣錢糧委員楊步瀛家巨贜並將楊與其七歲男孩大紅子女孩二姑娘家丁王安甫以及女傭等八口殺斃復於八月十二夜搶取該鎭船局主鄧秀祥之妻鄧朱氏分逃來滬沙許與張二長腿等巳經兩淮緝私營驻滬調查員祁蔭之偵悉恊同捕房緝獲　送公共公廨迭經預審明白判一併轉解阜甯歸案懲辦惟于四章弟兄漏網未獲茲復經祁偵悉于四章帶同所搶鄧秀祥之妻朱氏由寗波來滬匿居新閘重慶路一百九十號屋内報請張代總巡轉飭老閘捕房協同中西包探將于四章鄧朱氏緝獲一併解送公廨訊判分别押究在案昨晨十時由孫襄讞會同美領博君升坐特别公堂研訊先由中央政府代表高易帮辦瓊司律師上堂譯訴案情繼由巳斃楊步瀛之妻弟陳文化與楊之家丁吕順先後上堂禀明於去年六月十三夜半被于匪糾同范四徐守才等劈門入内楊步瀛驚起逃入猪圈于四章見而開槍將楊擊倒拖至後面竹園内將楊首級手足砍下繼將楊之七歲男孩大紅子家丁王安甫首級割取當被刦去値洋萬元之公私欵項而逸全家共十三口被殺八口現楊妻與其三歲孩子並女兒三姑娘暫居阜甯節孝祠内云云堂上命傳鄧朱氏上堂該氏即時被搶情形並被帶往寗波及至滬上各節供明卽由其夫鄧秀祥投案禀明前情求請給領旋由老閘捕房西探偕祁蔭之上堂禀明協往緝獲于匪並當時搜出無珠手鎗一支各情形畢原告代表瓊司律師向堂上聲稱此案巳由各見證到堂證實應請照章引渡所有呈案各文件亦請發還中西官會商之下以案經預審明白判于四章押候備文解送道尹公署轉解阜甯歸案按律懲辦手鎗充公各文件發還代表律師鄧朱氏交本夫鄧秀祥領回 
[管鵬案又訊一堂]  
　　皖人管鵬因未奉政府批准擅辦安正鐡路並將所辦鐡路及安徽全省米捐扺借日欵洋二十萬元又私將借欵之一部分計洋九萬七千一百元移作他用故經中央政府延代表高易律師控由公共公廨飭提到案迭經研訊押候商辦在案前日午後由廨復訊被告仍由總巡捕房中西探挾乘馬車解送到廨兩造代表高易德雷司兩律師亦相繼到廨候示至兩句半鐘時由關讞員會同英領康君升坐樓下正式公堂先由中央政府代表高易律師上堂譯稱此案前經詳細報告政府去後迄今仍未接到政府切實回音但案係政府控告應請照章引渡至於被告律師前次辯護恐引渡後中國内地法庭無公道之審判故須政府擔保必以公道審判方允引渡今有鄭鎭守使允擔保引渡後之審判一定公正不偏故請照章引渡 
被告代表德雷司律師上堂辯稱敝律師今日到堂之宗旨仍與以前發表之意見相同並非敝律師故意如此想堂上亦可明諒　被告拘捕迄今已將四月原告所有證據儘可早早預備旣不能呈出實在證明被告有　之證據則一月之前即應將被告開釋因如　釋後原告能將　在證據取到仍可在公堂起訴故今應請即行將案註銷至原告控告之初心無非欲將被告引渡即今之一再遷延亦仍想達到引渡之目的云云中西官會商之下因仍無解决辦法判仍押候會商核辦 
[拘獲嫌疑黨人]  
　　北洋駐滬軍事探員蔣幹廷前日在城内九畝地附近緝獲嫌疑黨人張士珍方子鈞二名解由警廳於昨日解送鎭守使署發交軍法科訊究 
[密查台匪私購軍械]  
　　上海鎭守使署接浙省興武將軍電開頃據軍事調查員報稱查有台州匪首周永光現遣羽黨范慶携欵赴滬私購新式鎗械甚夥將於日内運回台州乞速查緝等情除通飭嚴查外電請致明海關稅司遇有出口商輪開往温台等處者務飭華洋托手嚴密搜查以杜偷運云云聞鄭鎭守使已函致江海關監督轉請新關稅司查照辦理矣 
[征收掌司公欵人員之保證金]  
上海軍界奉宣武上將軍署通飭云爲飭遵事民國三年七月九日准財政部咨掌司公欵人員征繳保證金條例經本部呈請大總統於六月十一日公布在案查該條例第一條所載凡官吏掌司官欵之征收保管支應者及第二條所載凡管理官營事業局所人員及其司出納者均在應繳保金之列自應遵照切實辦理茲定各省掌司公欵人員征繳保證金大概辦法開列於後一該省各署征缴保證金事務除本部直轄各機關曁各部直轄官營事業局所外統由財政廳經理二各署所屬人員應否繳納保證金當視其職務與欵項有無直接之關係由該管長官分别核定三前項人員定爲應繳保證金者應由該長官將其姓名俸薪曁照俸薪應繳保證金之成數額數並分期繳納方法列表送財政廳彚總詳部至該員是否准其免納保證金亦應分别列人四各署所屬掌司公欵人員共應繳保證金若干擬領公債票若干應由各長官查明通知財政廳查照辦理除飭知財政廳遵照外相應咨請貴都督查照並轉飭所屬一體遵照辦理可也等因准此除分行外合亟飭行仰該口即便遵照辦理此飭 
[通緝騷擾包頭鎭之軍人]  
　　上海鎭守使鄭汝成君昨奉宣武上將軍飭開准陸軍部咨據陸軍第九師師長孔庚詳稱匪徒勾結叛兵擾害包頭鎭一案除趙煕宸一名現電由綏遠將軍緝獲訊辦外所有在逃之張佩留等八名亟應嚴拿務獲以絶根株而淸匪類粘抄在逃人犯姓名籍貫詳請通緝歸案懲辦等情到部查該匪徒張佩留等勾結叛兵擾害地方實屬罪不容誅現均在逃亟應嚴拿懲辦相應抄錄原詳及人犯淸單咨行飭屬一體嚴緝務獲解交該師歸案懲辨並抄附原詳及人犯淸單各等因到本上將軍准此合行抄錄原文及人犯淸單除飭行外爲此飭仰該鎭守使轉飭所屬一體嚴緝務獲解究歸案懲辦切切此飭計開人犯淸單張佩留字漢卿山西崞縣人前年曾充騎兵第三團軍需官馮敬業字勤齋山西萬泉縣人前年曾充騎兵第三團第二營軍需長劉萬福字碌甫山西汾陽縣人步兵三十六團二營五連連長李鳳山山西靜樂縣人馬二營護兵李存來山西崞縣人馬二營護兵梁德勝山西祁縣人馬二營八連正兵郭直印山西崞縣人馬二營六連二棚正兵李鴻藻山西定襄縣人馬二營八連二棚副兵 
[盜犯併案訊辦]  
浦東　溝附近張瑞英家被匪行刧並將張及張媳張金氏工人　二郎當場砍斃經屍子張阿三即張　洲報經地方檢察廳派員　勘旋由地方警察偵探　逢春拿獲是案盜犯顧掌手趙阿根陸順堂三名吊到原贜解請司法科長王君提案訊明判送檢廳歸案訊辦在案茲悉屍子張　洲近日迭至檢廳禀請究追逸盜餘贜汪廳長已飭嚴查尙未就獲而上海縣公署前日奉到鄭鎭守使諭飭略謂張瑞英　被刦並傷斃事主一案茲據駐防浦東廖營長解到搶刧張家案内盜匪麻子阿三沈長生等三名發科訊究並悉貴公署警察所亦獲三匪着即併解來署併案訊辦等因洪知事查得顧掌生等三匪巳經該所送往法庭今奉使署諭飭應令該所備文向法庭素回以便申解使署併案懲辦 
[川沙縣關提盜犯]  
前由駐浦第三營營長廖守忠君所派之軍探顧元修等緝獲刧掠浦東各處之盜犯龔和尙一名曾解鎭守使署候究在案茲爲川沙縣知事所聞以該盜旣巳拿獲自宜歸縣究辦蓋以川沙境内搶刧各案均有牽涉故於昨日備文派令法警投文鄭鎭守使請將龔和尙准交來警押解回縣嚴辦 
[軍人按戶稽查]  
　　現駐製造局之第七旅臧旅長訪悉現有匪類匿居高昌廟地方希圖滋擾故於昨日派委參軍王殿魁督帶士兵於是晚九時以後親往高昌廟附近一帶按戶稽查有無容留閒人居住以防擾害治安云 
[廣東慈善會之鼓吹]  
潮州會館開會勸募廣東水灾賑欵曾誌本報昨日該會館董事伍廷芳陳可揚諸君致外交部特派交涉　楊小川君函云敬啓者吾粤慈善會訂定陰曆六月初三日開會敝董等擬集潮州諸人練習潮州音樂以備届期聞會吹奏藉壯觀瞻准一二天先在法租界洋行街本會館習練纯熟每晚七句鐘起約一句鐘止請即函致法國領事轉知工部局查照以資練習事關桑梓公益必蒙贊成云云聞楊君巳備函法領甘世東君請爲轉飭工部局知照矣 
[租界質當遵納印花稅紀聞]  
　　本邑城鄕質當等舖前奉省飭在當票上一律粘帖印花稅票於陽曆七月起一體實行惟滬北租界内質當各舖因碍於工部局權限暫不遵行巳由上海縣洪知事將爲難情形禀呈滬海道尹兼交涉員楊小川君請示辦理在案茲經楊君與領事團再三商議聞巳議妥所有公共租界及法租界等處各質當亦於八月一號起在當票上粘帖印花稅票其粘帖辦法悉照内地各質當辦理須滿當本洋十元沾貼印花稅票一分十元以内概不粘貼至此項稅欵則歸各舖自行繳納與當戶絲毫無關云 
[龍華港發現浮屍續誌]  
　　昨報紀龍華鎭寺東首河中發現浮屍一具由廿六保十三圖地保徐晋良報請地方廳長委派徐檢察官等前往相騐巳紀昨報茲悉死者名徐順奎現年廿八歲係川沙人向爲挑夫每日來往上海川沙等處代人運关貨物舊曆本月二十七日徐在滬事竣當夜趁顧姓航船往川沙徐因天熱坐於後　艙面詎駛過董家渡浦中偶一不愼墮入浦中溺斃顧援救不及駛回川沙經徐妻徐陳氏及兄徐少蓮查悉即將顧扭押川沙知事署請爲究辦茲徐之屍身氽入龍華鎭港内巳經徐檢察官等騐明並無傷痕實係失足溺斃因無家屬到場判由善堂收殮發封厝壇遣下搭賻一只内有銀鐲一雙銅元十枚零錢十三文一併帶回候召屍屬認領在案昨日屍妻屍兄尋至龍華詢問徐保無訛遂同投檢察廳禀請將棺給領所有银鐲係有人托在滬上典當中贖出請求一併領回汪廳長准如所請着具結送查所有各物並屍棺准即給予領回 
[西區居民對於地方稅之觀望]  
　　法公董局在西門外肇周路至斜橋一帶推放租界所有該處居戶應納地方稅巳由交涉員知照工巡捐局於八月份起即行停止惟現經捐務處查得陽曆七月份各該居戶因知法公董局將在彼處編釘門牌巳藉詞延抗約計未繳捐欵有百餘金之譜業巳報告朱局長轉禀鄭鎭守使可否將前項尾找捐稅從寛豁免請即示遵云 
[鎭守使對於稽查船隻之主張]  
　　上海縣公署所設稽查浦江船隻事務所開辦後因與工巡捐總局所設之巿舶所諸多抵觸曾經朱局長禀明上海鄭鎭守使轉商江蘇韓巡按使飭知洪知事將該事務所撤銷在案旣而洪知事與朱局長稍有爭執故前日鄭鎭守使特傳洪知事朱局長先後到署會商一切聞鄭君因滬地爲通商大　應與天津商埠問一辦法將關於稽查稅務工程等事悉歸工巡捐局負責母庸再由縣公署另設事務所以免紛岐而省手　嗣後凡浦江船隻稽查明晣後即將所造册籍兩份一送縣公署備查一則存局稽攷 
[收發員舞弊之處分]  
　　上海地方審判廳收發員陳子新因將保狀挖補朦售經地方廳汪檢察長查明告知審判廳袁廳長調查明確將陳職務解除押候起訴密判廳請爲判决在案昨日下午由該廳推事官陳眞卿會同李檢察官等開庭辯論陳子新供稱一時誤犯請求施恩問官會商之下以陳子新朦混舞獘罪巳成立姑念一再苦求從寛判令罰銀十兩陳奉諭後即將罰銀如數措呈廳長諭令釋放 
[販烟犯患病身死]  
私販烟土之陶廷珍前經地方審判廳訊明判决送往西門内地方分監監禁嗣因在監患病轉送新普育堂醫治無效延至昨晨身死堂中即函致地方廳委派檢察官等於午後前往驗明委係因病身死隨由善堂收殮發封厝壇 
[搜獲西瓜船上之烟土]  
　　淞滬警廳水巡隊士馬玉峰等昨日在新大橋下查見陳根林之西瓜船在彼停泊形跡可疑當卽登舟查抄見西瓜下面藏有烟土三十一包並洋烟一缸以及烟灰等物向之詰問據稱此物頃由朱鶴前來寄存不知中爲何物該隊士卽將朱查獲稱在某旅館爲茶房此項烟土由某旅客托我送去該隊士即禀明隊長以陳根林無干連船釋敖朱鶴連同證物送請上海地方檢察廳訊辦 
[孫洪寳私帶烟土]  
孫洪　昨帶烟土廿一包在途行走被警查獲拘送司法科略訊之下着送地方檢察廳請爲訊辦汪廳長諭令收押烟土暫存候辦 
[查獲烟土]  
　　程得利私帶烟土行經眞茹被四區三分署崗巡查獲又五區警署亦獲販土犯王金生一名先後連同抄出烟土移送檢察分庭押候訊辦 
[布告退地戶名]  
　　上海縣城濠官産丈放局通告云爲通告事　得障川路東九號之江德記十三號之陳美初業經來局面陳情願退地障川路西八號之瞿敬仍九號之衛吉甫十二號之郭杏卿均　期不繳目應查照前次通告作爲退地論除將該五戶戶名列入退地辦法外特此通告 
[臧旅長赴松]  
　　第七旅旅長臧和齋君於昨日午前乘坐火事赴松聞因師長楊善德君奉令加將軍銜故特前往道賀云 
[警廳科長請假]  
　　淞滬警察廳行政科長兼衛生科長鄭汝重君前日請假一月遄回原藉當經徐廳長允准所有行政衛生兩科事務委任總務科長趙殿英暫行兼代 
[上海津師公會爲潘承鍔訴寃電稿]  
　　北京都肅政史司法部鈞鑒頃接潘承鍔律師報告稱十七晚九時突被吳縣衛隊差役偕同地保及吳江縣差役恃强闖入臥室擅拘加銬沿途痛毆致被傷害等語似此無辜逮捕違反約法羣情駭愕懇請迅賜依法懲辦以維法紀而肅官常無任迫切待命之至上海律師公會會長黄鎭磐曁會員同叩 
　　南京巡按使鈞鑒（上節與前電同從略）除電陳都肅政史外懇請迅賜派員查辦以維法紀而儆奸頑上海律師公　會長黄鎭磐曁會員同叩 
[招摇撞騙之拿辦]  
　　安徽人張思徽僦居法新租界貝勒路二百九十六號門牌素行不檢邇來冒充上海鎭守使署偵探招摇　騙被鎭守使鄭汝成君訪聞立飭偵探持文咨照法總巡藍維　君於昨日飭派包探韓邦達至該處將張拘獲解奉藍總巡略詰情由押候過堂核辦 
[押店夥自取其咎]  
　　新閘某押店夥陳長壽控某姓包車夫潘阿大將巳押洋傘搶去復持劵取　等情昨由捕房將潘拘解公堂訊供不　搶取惟據以陳不應將所押洋傘曰用咎由自取遂判被告　釋 
[聲訴持刀行兇之原因]  
　　江北人米　順子羅小月子弟兄偕鄰人陸阿三控被郭如林用刀戳傷手　及陸之腿際等情昨由捕房將郭拘解公堂訊得因郭悮疑羅氏弟兄調戲伊女所致察得郭之腿部及脇下亦受刀傷惟據包探禀稱郭之兄弟與兩子現均逃逸中西　得供恐尙有别情判郭存洋十元交保候補傳人證再訊 
[疑團未破]  
高谷　唐家祥錢阿寳胡毛毛徐阿二顧榮桂張根福張培甫王三等八人於本月十四號下午陦衆三十餘人各乘黄包車至浙江路厦門路轉角下車叙談被老閘捕房包探張金林查見以其聚衆擾亂治安報請捕房立派中西包探前往將高等八人拿獲解送公共公堂訊供收押候查在案昨晨由廨復訊據高谷寳供稱伊在小東門由才寳找來不知何事餘人供亦相同關讞員商之英領康君以唐家祥係屬過犯判仍一併押候傳見證到堂再行訊核 
[中華女學之進行]  
　　閘北公益里中華女學於舊曆閏五月十八日行初等畢業禮及　業式巳誌前報近聞該校於假期内開設補習科及縫紉科來　就學者頗不乏人又聞於下學期添設縫繡專科擴充學額聘請敎員有志求學者盍速前往報名 
[主敎赴日避暑]  
　　駐滬德國耶蘇主敎卜維思君請假六禮拜前晚乘坐神戶丸商輪赴日本避暑俟假滿後即須回滬 
[草房失愼]  
　　前晚塘山路北首某姓草屋内忽然起火由救火會西人驅皮帶車到場救熄焚燬草屋四間 
[洗浴溺斃]  
鋸匠沈陽春前日下午在斐倫路浜内洗浴溺斃由捕查見將屍撈起車送騐屍所候騐昨由死者之友陳某報捕房求免相騐捕頭准予備棺收殮暫厝候其家屬來滬領回 
[民事尙未開訊]  
　　昨日禮拜三法公堂本應訊理錢債民事等案因法副領事德賚沛君出外避暑約四五日後方可返署故由讞員聶榕卿君咨照捕房暫行停解 
[圖拐女孩之無據]  
李阿安被余海卿控告在新閘派克路福海里圖拐伊家四歲女孩阿弟由捕將李拘押昨解公堂請究原告投訴前情訊之李供不承認王襄讞商之英領哲君以原告所控無憑判李開釋 
[婦人聽其自由]  
　　徐星福控吳虎寳誘拐伊妻陳氏及三歲男孩等情前日經老閘捕房包探張全林在四馬路一百四十五號客棧内將吳與陳氏及孩一併查獲昨解公堂請究原告投訴陳氏不守婦道與人姘識今不願領回惟三歲孩子係我親生請爲給領訊之吳與陳氏俯首求恩王襄讞商之英領哲君以原告旣不願領回判陳氏與吳一併開釋陳氏以其自由並以徐係男子不善撫養小孩該孩仍着陳氏領去 
[老鴇不識包探]  
　　公陽里雉妓院鴇婦陳王氏前晚在福建路强曳老閘捕房包探錢壽生入院狎游致被拘入捕房轉送公廨昨經訊明違章屬實判陳鴇罰洋三元充公 
[乞丐奄奄垂斃]  
　　劉仁興住居王家宅地方前日投四區警署報稱有不知姓名之乞丐病臥門前奄奄垂斃薛署長以該處係五區二分署轄境飭劉自赴該分署報請察核 
[鋸匠爭鬥]  
前日有鋸匠陳阿三劉聚　王阿小李三王桂程阿三周全鼎等七人　作工起　互相鬥毆由五區崗巡一併拘獲解經楊署長　訊一過判移檢　廳分庭分别收押候究 
[工巡捐局批示兩則]  
　　圖董顧繼錘等　諭　繳捐欵由批禀悉查朱新記禀擬和平辦法第一條所有推廣淸潔地段准該鄕人同朱新記轉包　辦月繳捐洋二百元等語所擬尙屬平允據禀每月僅　捐銀六十元核與朱新記擬定數目相去懸甚碍難照准惟此案爭執巳久自應從速解决各安生業姑准由該　董等轉飭鄕民按月貼補朱新記淸潔捐洋一百元該處淸潔歸該　鄕民自行經理俟三個月後再行察　情形分别核辦仰即遵照批指事理　結禀復以憑諭飭朱新記照辦此係體恤農氏特予通融辦法該圖董等務須恪遵辦理勿再藉端違抗致干未便凛之切切此批 
　　承辦東南區淸潔商朱新記禀再陳下情由批禀悉此案雙方爭執延至兩月一再磋商迄未解决現據圖董顧　錘等具禀前來業經批令轉飭該　鄕民按月貼補該商人淸潔捐一百元在案仰俟圖董顧繼錘等禀復到局核明飭　可也此批 
[公共公堂瑣案]  
　　福建路六百五十八號某洋貨店　周志澄控甬人陳阿生以購物爲由乘間攫取竹布九碼昨由捕房將陳拘解公堂訊供無馮判將被告開釋 
　　英美工部局衛生處控哈爾濱路一百八十號門牌洗衣作主應順生將洗潔衣服噴水有碍衛生等情昨由捕房將應傳案訊明判罰洋十元充公 
　　日商大秦商會增田永井福壽等三洋行同控華豐　號經理朱志鴻及保人任性純朱靜山不理欠銀七百十五兩昨由捕房將朱靜山傳案請示判交保候訊 
[誌謝]  
　　昨承中國化學工藝社送來十滴痧藥水三盒計一百二十瓶謹當代爲分送書此誌謝 
[雜評三（訥）]  
[掌司公欵人員之保證金]  
　　國人於道德上最大之缺點在公私財政不淸苟一經手財政即視公欵如私財政携毫無分别其初未必有作弊之心也日日挪移而無以償於是造帳揑報等弊以起其初未必存捲逃之心也有錢則揮霍日甚聲色貨利奢侈之心日熾而無以暢其慾於是挾欵捲逃等事以起而其病皆中於公私界限之不淸商界之經手财政者例有押櫃非以小人之腹度君子之心實有鑒於前此諸君子之道德多不足信故不得不設此苛例也今之征收掌司公欵人員保證金殆即此意歟 
[來件]  
[中華國貨賣買介紹所致國貨維持會函並]  
　　章程 
　　逕啓者敝處近調查得貴會經濟未充頗有不易支持之勢惟貴會組織以來一切名譽至今尙能獨樹一幟若爲經濟受困遽萌消極主義則大拂初心敝處現有熱心志士並有貴會中多數會員出而籌一挽救之策於表面上爲推銷國貨起見内容實有維持國貨之意倘能得其效果不獨貴會在所保存卽揆諸各公所各項營業似覺雙方均有裨益爰發生一國貨賣買介紹所辦事地點暫賃法租界三洋涇橋東沿浜晉益達國貨機器司内成立在即惟敝處組織一國貨介紹所實流通商品交換智識推廣各種實業起見與貴會有連帶關係且贊助者有多數貴會熱心會員公同組織爲此竭誠報告服請貴會將敝處情形印刷通告發十公所並知照諸議員請其於三日答覆如三日無復　處　作爲各公所並諸議員贊成矣所有發出諸議員並各公所名號望希詳細開示以備存查 
中華國貨賣買介紹所暫行章程 
一宗旨爲暢銷國貨起見外貨概不代理 
二登報廣告各省縣出品未曾銷過之品先將樣封寄木所陳列代爲推銷　新出品貨尤爲歡迎 
三各省縣店號欲辦　貨輾轉相　躭延時日自行　申又多　 
 
 
 

Page 11

 
 
　以致不能擴充營業只需函咨本所代爲經理不論何貨俱照巿價核實經理毫不浮加查出舞弊照五倍承罰 
四本所有國貨維持會諸公組織發起惟維持會由十公所成立數十行之存落貨如欲出售委本所介紹自應特别優待 
五各省縣如有熱心愛國能新發明國貨組織正式工廠招集公司本所調查得實亦可擔任招股 
六如有整批國貨或本埠難銷之貨亦可委本所用競買法代爲出脫 
七如有熟悉客帮或本街各業請至本所接洽量爲擔任職司妥訂令同薪水從優 
八如有各埠熱心諸君擔任分所事宜須邀請公正人或殷實商號保證者經本所認可照行 
九本所　賈介紹扣出佣金分作三等（甲）九二扣佣（乙九五扣用（丙）九七扣佣另有粗細货物扣用章程倘荷各貨客鑒主本所介紹便於營業有以特别報酬者本所亦儘數歸公 
十本所除開支外盈餘分作二十成分派提五成留辦陳列所五成歸辦事人紅股十成充國貨維持會經費 
十一凡各會員熱心扶助本所辦事同人等不勝歡迎 
十二商懇各報主筆贊助並咨行主任減輕告白費因事關國計民生使華貨廣銷外洋爲目的 
十三發正式呈文至各省巡按使署存案並請各商會協助十四請有經驗實業家組織國貨研究部 
以上　舉大概如有未盡事宜再行删改 
[來函]  
[徐存心堂來函]  
　　謹啓者敝堂歷年修合各藥敬送並不在外勸募捐欵誠恐不明者　會故特聲明今修合太上痧症茶吕祖保喉散金刀急救散敬送來取者須有的實圖章外埠函索加郵票六分敬乞大報登入來函欄内俾無有病家遠近週知并祈閱報諸君廣爲流傳功德不淺上海法大馬路西首後芝蘭里徐存心堂啓 
 
 
 

Page 12

 
 
   
 
 

Page 13

 
 
自由談 
小說 
[俠女花彈詞（三十二）] [  東墊]  
第十二回情敵（續） 
那時載基也聽得呆了他飯巳吃完便入下籍子　問　　　　　瑞林道我當時還恐捉摸不定便向對面一家小酒店裏吃酒向店小二細細打聽他講得倒甚是明白他說對面石庘門裏向來是馮　師的辦事處因爲人少屋多便貼了餘屋招租的紙條兒前天早上來了四個人租定人一個是老婆婆帶着一個女使還有小夫妻南口聽說是他的女兒和女婿新婚燕爾到京裏來廣蜜月的那一對小鴛鴦常常並肩携　出來玩要那男的操着不規則的京話還可以交談幾句那女子却是一口的蘇州白鈎　磔　狠聽他不懂呢載基　問道你可曾打聽他們的名字呌甚　瑞林道小人也曾問過那女子名呌素珠男的姓花名呌玉如只不曉得他是那裏人氏振亞越聽越氣起初只是吃飯並不做聲後來聽到這裏曉得大錯巳鑄被一股酸辣之氣塞住了胃口　　吃不下去就此立起身來踱了幾步想起方纔看見那位新娘的旖旎風光　想着他們兩口兒那種温存體貼的形景心裏說不出的難過方纔吃下去的飯就在胸口作怪按納不住只聽得的哇的一聲一齊吐了出來自巳惟恐濺濕了衣履連忙倒退不料心慌意亂碰着了那個安放食物的架子豁琅琅聲跌倒下去上面那些瓶甏罐頭倒的倒碎的碎登時間油兒鹽兒醬兒醋兒翻了滿地甜酸苦辣色色都有其中最難聞的便是那個醋罐頭打得粉碎那種酸溜溜的味道剌入鼻觀裏鑽筋透骨不要說他自巳受着難過便是旁邊的人聞着了也不住的要打惡心哩　世問何物最堪誇　帳下佳人鏡裏花　臨得風吹還肉痛　　雄蒼蠅怎便許相窥　一朝頓屬沙咤利　說不盡心頭一點　酸　太上忘情稱逹士　也只是空言欺世太無端　你看那　心肝叔寳稱無有　偏忘不了佳人張麗華　吳三桂輕身歸　異族　傷心只爲陳圓圓　焚琴煑鶴情猶可　玷玉沾泥恨　未涯　若不　買臣收覆水　樂昌破鏡里難圓　事關當局　原　慟　說與旁人也肉麻　鏡裏花枝天上月　一時回首　中石 
家人　慌　把地板打掃淸潔只是一股醋味道依然不散微風　　　　得一陣陣酸氣撲鼻沒奈何又澆了許多臭藥水方覺得好些振亞靠在椅子上歎了一口氣說道早知今日何必當初瑞林道些事情都是你罪魁禍首一個入做出來的瑞林也曉得自巳不是沒精打采的出去了載基便向振亞說道姪兒你看這件事情提起訴訟好麽振亞嘆道依民法第一千三百三十五條原可以提起訴訟只是他們旣巳成婚兩造各執一詞爭之未必即勝能使能夠勝訴然而司動去後枝頭綠葉成陰崔護重來門外桃花已嫁我還好重拾墜歡再收覆水不成咳人之相知貴相知心彼美旣心不屬我我亦何必多費手續失兩家之體面傷累世的感情只索參透禪關脫離情網把世界上一切粉白黛綠之輩都作如是觀從此駑力前程專心學業豈不好麽叔父我想塞翁失馬安知非福訴訟一件事不如罷休載基却怒起來道姪兒你這番議論也太沒志氣了些些小事就畏縮退避起來將來還能替國家幹得大事麽我的意思志在必爭他們道種行爲明明犯了新刑律第二百七十三條的規定無論如何總要辦到他一個四等有　　刑方消得這口惡氣姪兒你看如何振亞只是沈思不語　想 
　投鼠須存忌器心　驚鴛打鴨太無情　倘然是捉將浪子經　官去　也難免深閨曉夢驚　終古休提名士恨　千金難買　美人心　旣然是姻緣簿上無緣分　何必重尋雀角爭　我　不是輕敎崔　與君瑞　吞聲忍氣學鄭恒　都只爲幼年領　略春風化　家學淵源感宿因　若敎他釐婦孤雛來出醜　　重泉何以慰先生　世問不少風流債　天下　多美婦人　　莫向情天修宿怨　且從學海　前程 
擇叢 
[寫屬科博士南極探險記] [  警衆]  
　　昔有汽船黎落號者日智　國鬆遮鄂港起程往亞爾然丁國美恧黍哀禮舟航經馬熱蘭海峽於義野蘭討港見有停泊汽船一艘網具損壞船漆剥落船側亦有壞處察其况狀似非普通商船又非軍艦不知何故泊此寒港黍落號異之急掉舟往問則法國寫屬科博士南極探險船也船側一大裂傷一時間海水約侵入二嚬船内無修繕器惟用水龍排水巳耳船員全體爲壞血病心臟病所苦顔色靑蒼船長乃贈以新鮮肉類及野菜叮嚀慰藉並詢問探險狀寫屬科博士雅不欲言但乞爲發電達知本國黍落號遂作别船行達吻他禮那黍港即自該地飛電至歐洲三日後歐人遂知有寫屬科博士之電報其第一電非達知法國之學士院亦非達知法國之地理學會乃達知於天南地北登望火山欲化石之博士夫人其電文云予殫全力欲克達探險學界之使命船行坐礁一次其後向西南直進沿途探險製造南極大陸海口尙達長四十二萬九千尺之亞螺禮落奇異小島具西一行發見一大灣测量百二十哩之新陸地一行達亞歷山一世洲附近水塊徧滿海岸皆斷崖絶壁無停泊地遂還放北一行營冬營於往得萬島隆冬時節氣候殊温然天氣險惡船創甚重且船員數人臥病共大餒至今盡皆恢復第二次　冬營後）探險向　兮主討蘭儒武里主餌猛羣烏一行由該島向南方發見新陸地達彼得一世洲一行航南緯六十九度至七十一度亦經用二十六度問云云熟心家寫主區屬黨氏聞博士功成急發電賀之並應新聞記者之請爲之品評曰寫屬科博士探險事業非得詳報不能十分批評然其探險予敢决斷其於科學上有絶美之　獻雖極力向南前進然初志不以達到南極爲目的當發　遇禮亞霧州與亞歷山一世洲連絡最爲有趣從來航海者向兩洲間南進金發見新航路每爲山氷所阻亞歷山一世洲南方及西方發見新陸地亦可爲注意之一點蓋此新陸地連兮落瓦七世王洲寫屬科博士探險之地點乃在兩太平洋中人跡未到之部分故地理家急欲　其詳報而下其確斷也 
詩選 
[東山賭墅] [  犀]  
　　悵望中原失舊京且將心事庽　枰哀時客灑新亭涙破敵兒　北府兵江左風流推宰相樽前妓女亦蒼生河山半壁悲殘刧　識當年謝傳情 
[浣花草堂]  
　　成都千古詩人宅黄郭臨溪一草堂春水　　　　　秋　芽屋薛蘿長卜居幸得三巴地　俗惟栽幾就桑潦倒靑砲遊巳　　疏白髮老徒傷 
[輞川别墅]  
　　晚年好靜思歸隱裴迪個遊入　川窮水看雲成妙悟香花古　結良缘夜　深巷時聞犬秋　柴門　聽　　　詩　廳不乏　蕉烟樹夕陽天 
自由談話會 
　　鈍根勸人弗赤𨉹而人有反對之反對之者則因鈍根謂赤　之人似蠟燭故也鈍根謂赤　人似蠟燭者原是滑稽面又出於　諷要非駡人也故明理者决不因此起反對傀儂眞生此輩未嘗學問不能與言鈍根肯反覆辨論足見鈍根涵養功夫高我人一等佩服佩服總之赤𨉹爲我國陋俗亟應提倡革除傀儂眞生如不以爲然請將意見要求租界電車公司准赤　人坐電車勸歐美人僑寓上海者個個當衆赤𨉹母多談[  覺迷]  
[說規矩先生（事見本報廣告欄）] [  疑癡]  
　　　道Ｂ卑醫術日巧醫品日下於是先生有拍馬屁者有吹牛皮者有掉鎗花者有敲竹槓者有說眞話賣假藥者種種不規矩之行動層出不窮醜態畢露此規矩先生所以難能而可貴也規矩先生者過牛不候不事逢迎其不拍馬屁也可知出立保單如期治愈其不吹牛皮也可知指天誓日杜絶輕粉其不掉鎗花也可知言定醫金終不需索其不敲竹槓也可知揀選道地藥材遵古炮製其不說眞話賣假藥也又可知而且故作凝神暗想先生診脈之規矩也大書恙勿小視先生開方之規矩也重用山甲皂剌先生用藥之規矩也此規規矩矩矩足見先生之規行矩步循規蹈矩毫無疑義或曰先生誠規矩矣其如某君之病不規矩何余　　　下　　之　乃　見先生規矩之名　不傳也某　之病　　也　　也　　白　多發現於獸頭汲冡　書云規矩以　　　　先生以　　收　不能以　頭享名故稱爲規矩先生者　似示規矩爲獸名也不然　揚先生稱爲良醫可也稱爲名醫可也即稱爲　手亦無不可也　必取義於規矩者何居 
儉德會 
俞益三所　狎邪賭博　害甚大至於穿華服豐飲食　寒素乃小焉者也云云僕曰不然一季華服需洋數十而今歲入時明年又不入時矣再置豈非將有用金　浪費乎再則酒肉結交一席大菜數瓶洋酒動以十數金俗云富人一席酒窮漢半年糧得意之時須防失意不輕寒素挽回世風不少尙望巳人會諸君謹守規則弗以小而忽之也未入會者盍速興起[  丹徒戴石卿]  
儉德會規則　一不狎邪　二不賭博　三不必以酒肉結交　四不必華服　　不輕寒素 
入　者　丹徒　石卿　平江姚笠農　汪隱農　張　農　杭縣丁冷馨女史　 
文字因緣 
[通濟練習艦炸斃學生哀詞] [  武廷琛]  
我國自興辦海軍以來海軍學生之禦外侮死國難者惟甲午役鄧世昌以孤艦摧强敵卒之畢命黄海謂之雖敗猶榮可也是役也淸固賴有鄧世昌以稍雪撓敗之恥而鄧世昌亦幸遇有可死之機以氶　歷史光榮由此言之不獨國家糜鉅費以求死十其得人之難如此即士之欲出死力以殉國家之急其遇之難又如此莊生曰死生亦大矣史遷曰死或重於泰山或輕於鴻毛詎不然哉民國三年七月十一日通濟練習　將於翌日調訪粤海先期　擋軍火偶一不愼突然炸裂幸消防得力全船尙無大捐面艦中人之被炸斃命者巳有三十六人而尤以學生居大多　此固當事者之疏忽而學生之死爲冤矣然吾非惜學生之死也特惜其死之不得其所耳夫人背鄕井離妻子以求服役於海軍固無日而不與死爲緣昔日本廣瀨中將至不畜妻子以求爲國死難其志行之高尙有如此然則死得其機固學生之素志也而又何哀乎而吾國海軍自甲午　師以後中間惟辛亥之役喋　於陽夏爭帝位也癸丑之役効力於湖口安慶上海之間爭政權也其死事之榮譽終不能與甲午之役相並而今日被炸之學生不死於辛亥癸丑二役吾必以爲天假之年於海軍一切學問深造有得一旦邦交决裂敵艦壓境欲求捍衛我國家肅淸此海氛緊惟我學生是賴上焉者　美英之納爾遜下焉者亦不失爲　之鄧世昌而不謂我至尊貴至親愛之學生旣不死於外患又不死於内亂而獨死於不戢自焚之坐艦天乎天乎爾欲其死耶曷爲使之不名譽死耶然則此輩學生之死也較之死於甲午之役辛刻之役癸丑之役爲尤可哀矣爰爲辭以哀之 
赳赳學生爲國干誠如何不幸英雄無名目視悲偃血碧埋宏死事何慘國殤待旌 
[集東坡句悼了靑徐先生] [  淮安丹初何維旭]  
　　猶記肅然瘦鶴姿蜀人文賦楚人辭多才久被天公怪我老詩壇仆鼓旗 
獨掩陳编弔興廢復生　續笑談餘名高不朽終安用可是平生廢讀書 
 
 
 

Page 14

 
 
   
 
