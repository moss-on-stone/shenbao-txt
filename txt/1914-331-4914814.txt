# 1914 - 331 - 4914814

 

Page 1

 
 
   
 
 

Page 2

 
 
時評 
[鹽商（冷）]  
　　或問鹽商與帝位孰重孰不曰帝位耳或問鹽商之世襲與帝位孰久孰不曰帝位耳然則帝位且可革况鹽商耶奈何鹽商尚紛紛至京力爭此世襲之權利也 
　　鹽法之改革我且勿論其改革之當與否也唯改革進行而至於今日其間且有國庫之關係外債之關係其能以此少數世襲之商人而中廢耶如哉中廢則前之勞勞者盡歸虚牝矣然则鹽商則已紛紛至京力爭此世襲之權利也 
　　嗟乎舊官僚多鹽商起家新政策以復舊爲事鹽商之爭其亦乘間以入耳然而國家辦事百無一成矣 
命令 
 
[五月六日大總統命令]  
　　據署雲南都督唐繼堯民政長李鴻祥電稱前迤西鎭守使謝汝翼赴京入覲中途被害兇犯業已解訊等語前雲南迤西鎭守使陸軍中將謝汝翼當改革之際整頓軍紀勦辦股匪維持地方秩序卓著勤勞上年前赴迤西鎭守使本任適値大理之變連陷城邑該中將督兵征剿未及匝月次第盪平厥功尤偉此次奉令入覲行至阿迷縣境遽被戕害曷勝悼惜謝汝翼着陸軍部照陸軍上將例議恤用 
慰英魂兇犯何榮昌業已拿獲解訊着唐繼堯飭即訊究明確立正典刑以伸法紀此令 
又令　任命志錡＝兼兼署正藍旗滿洲副都統此令 
又令　外交總長孫寳琦呈請將湖北沙市交涉員盧本權免去本官交由該省都督民政長酌最任用等語應照准此令 
又令　外交總長孫寳琦呈請任命宜昌關監督劉道仁兼任沙 
市交涉員其原設之交涉分署卽行裁撤等語應照准此令 
又令　内務總長朱啓鈐呈據署黑龍江民政長朱慶瀾據安逹縣知事李鍾山呈請辭職李鍾山准免本官此令 
又令　蒙藏事務局總貢桑諾爾布呈據新疆都督楊增新轉據哈密回部扎薩克親王沙木胡索特呈請以玉祿仕補哈密回部圖薩拉克齊伯克請予准補等語應照准此令 
又令　蒙藏事務局總裁貢桑諾爾布呈據喇嘛印務處呈請以拉什扎木素補雍和宫敎習蘇拉喇嘛阿林丹巴補雍和宫額外敎習蘇拉喇嘛請予准補等語應照准此令 
專電 
[北京電]  
　　舊日國務院人徐批以參僉上行走開除者秘僉共四人現該堂組織未定文牘等似係以郭則澐領袖辦事錢能訓最忙楊頗閑徐於堂務不甚擔擔重其總統府人員除任爲内史或發各局外均爲諮議袁總统早已聲言不令一人失所其顧問諮議向由總統府發薪者昨已將單廢交財政部以後由該部逕發 
[北京電]  
　　近發表之大官雜用滿人頗多外間揣測徐意主張調和滿漢 
[北京電]  
　　徐確將於每禮拜六在政事堂集總長會議一次 
[北京電]  
　　任政事堂參事尚有三缺徐意頗將用某某著名政客張國淦有不願就職意 
[北京電]  
　　敎育次長將確定梁善濟 
[北京電]  
　　此後總長謁袁須國務 
卿帶領 
[北京電]  
　　約法會議中人云此後該會議員將不用職官故許世英等缺皆另補施愚特因此不到 
[北京電]  
　　總統府現組織軍事處爲軍事會議處其處長卽以大總統任之現正計畫一切不日當以明令發表 
[北京電]  
　　懲戒會以汪瑞闓二次電呈咎及秉法之有司請袁嚴禁 
[長沙電]  
　　長沙裁兵經費需三十餘萬兩一時無從移挪請中央設法接濟 
[徐州電]  
　張勳六營裁兵費韓省長已答應設法接濟聞此項費用須五萬餘元 
[南京電]  
　　陸軍測量局局員赴各地測繪旅費甚鉅昨都督省長會商以費難籌措擬下月暫停測量 
[南京電]  
　　公民陳煥章呈請承領萬頃湖省長以該湖議决歸皖批駁未准 
[南京電]  
　　國稅蔣廳長條陳驗契黏貼印花財部頗加奬勵 
[南京電]  
　　江北護軍使蔣雁行來寗謁都督昨日韓省長回寗 
[杭州電]  
　　日本男爵澁澤於昨日抵杭謁朱督省長卽在都督府會宴聞男爵此來係考察實業且資游歷並無政治關係今日游覽西湖後卽欲由拱赴蘇 
[杭州電]  
　　浙路理事蔣王馮等均主續開股東會取消江支二日會議恐前允職員酬金亦無效 
[杭州電]  
　　許畏三會勘各屬烟苗已竣卽日由紹回杭 
特約路透電 
[成都電]  
　　秦川交界處之隴省碧口鎭近遭大火燒失廬舍者約有千家現疑乃縱火所致 
[成都電]  
　　本省西南之福源站（譯音近）爲匪劫掠一星期後復有暴風大雹損毁田禾兩日之後因賭徒翻燈起火全鎭幾成灰燼 
[成都電]  
　　春熟頗豐農民皆在收刈近來夜常降雨田中極潤糧食將因以减價 
[武昌電]  
　　紙烟酒店均須領照 
[武昌電]  
　　當道現復嚴禁吸食鴉片 
[東京電]  
　　軍法會議明日將開審松本大將澤崎大佐仍在審訊 
譯電 
[北京電]  
　　袁總统通電各省令將攤認之庚子賠欵如前淸時照數解交中央政府 
[北京電]  
　　元月份二月份海關入稅較上年同時增多關平銀九十三萬七千六百十一兩 
[北京電]  
　　鹽商以所享專權已數百年之久故不允售讓引票且以鹽業與全國小銀行 
有密切之關係歸公之後恐全國將起經濟恐慌現有多數鹽商來京擬向鹽政處提出抗議並以公呈上諸大總統此事頗難解决政事堂將開會議討論之 
[北京電]  
　　德國巡洋艦隊司令史比伯爵晋謁袁總統談話半小時德使哈豪森君及蔭昌上將均與偕往伯爵擬寓京至星期日回艦 
[平陽府電]  
　　白狼將近蘭州府地方官頗爲焦急現正戒備一切 
[華盛頓電]  
　　上議院陸軍委員會會長在該院提出動議准威爾遜總統將常備軍增至法定數十萬名以上 
[桑狄哥電]  
　　駐瑪柴爾蘭之戰艦開列福利亞號發來無線電謂墨西哥叛黨乘雙葉飛艇以炸彈一枚擲於街中死者四人傷者八人圍攻該地之叛軍今佔勝利 
[倫敦電]  
　　星期四日美總统最幼之女公子與財政總長曼克都君結婚白宫禮式從簡 
[柏林電]  
　　某某數國政府反對德政府强逼本國寓德僑民繳納國防稅一節大約將由德政府駁絶蓋國防稅非特别戰稅可比乃屬彌補尋常豫算案所增之稅 
要聞一 
[外人對於新約法之批評]  
　　大陸報載五月三日北京通信云修正約法已如豫料於五月一日公布矣中國試行之代表政體卽日告終狄克推多之制卽日正式開幕約法全文當已早入衆覽今姑抉要評之以供讀者新約法中民國二字及其主權本於國民之全體人民得有言論著作刋行書信秘密信敎之種種自由人民之身體不得任意逮捕人民之家宅不得任意搜索各條固與南京所定之約法無異然試玩味其全文則覺其價値尚不及書此約法之一紙也刋行自由已因報律受一當頭猛棒此律由大總統逕自公布卽政治會議通過之具文亦未嘗有之大總統旣能隨意發布命令與法律有同等之效力則雖欲令中國基督敎民每人繳費洋七百元證明其年滿三十向無神經病亦無不可矧報館記者乎 
　　新約法所予大總統獨裁之權無異帝制今試將全文中之大總統三字代以大皇帝則讀之者方將疑爲俄國之全體負責任而於如何爲國之元首對國民之全體負責任而於如何能令大總統負責之手續則付諸闕如觀約法所列大總統之職權立法一部分等於弁髦立法院以人民選舉之議員組織其組織及議員選舉方法尚未宣布立法院之外復設一參政院大約將爲大總統左右之機關以應大總統之諮詢審議重要事務爲專責而中華民國之憲法卽由該院推舉起草委員憲法案經該院審定後由國民會議决定之國民會議大約亦將由大總統舉員組織蓋制定修改憲法一事何等重要斷不致委託於選舉團體此固顯而易料者也 
　　以鄙意而論新約法危險之要點則在大總統統率陸海軍一條中國軍人虚憍桀驚之習氣程度極高何堪復使完全脫離立法部之控制乎陸海軍編制由大總統定之旣足滋患而海陸軍編制之經費亦由大總統定之則其患 
 
 
 

Page 3

 
 
更大嗣後軍人對於軍費有所要求庸能復以未經立法部核准不便擅定之言駁之且恐稍逆其意即足引其示威恫嚇雖大總統苟非倚賴立法部爲助恐亦無以抵制軍人之要挾也故新約法之施行實使軍人狄克推多之制成完全法定之政體 
　　尚有一事可異者新約法中對於大總统之選舉任期無一字及之僅謂大總統因故去職或不能視事時由副總統代行其職權云云總以上各節論之新約法目之爲狄克推多制之正式開幕誰曰不宜袁總統夙以權力不足鴻猷莫展爲憾新約法所予大總統之職權雖最專制之君主亦當躊躇滿志今而後可大展其經緯之才而納中國於和平幸福之正軌此則外邦良友所殷望者也竊嘗思之新約法如公布於數月之前則或可得衆稱許而一般人士對於中國之前途復將抱無窮之信任若在今日則不足云此其理由甚淺顯不難得之也夫大總統享有獨裁之權雖無正式憲法許之而已六月於茲矣此六月内中國不特無實在之進步且反動之潮流仍有湧騰之勢今日之中國較大總統以嚴厲手叚解散國民黨消滅立法機關之時果何如乎曰無以異也各省要任之爲大總统心腹盤踞仍然如故全國治安惟賴峻刻之方法以維持之亦仍然如故近六月内政界之變更當推舊官僚之得寵復權爲最袁總統似知開通之新學家不足贊襄大政策畫兩年乃得引其曾結金蘭之老友徐世昌爲國務卿徐嘗於一千九百十一年在慶親王内閣任協理大臣碌碌無所表見今以得袁總統之知遇乃繼他人之失敗而興徐之爲國務卿其權力恐不及前之國務總理惟以往事證之雖任此者確爲能員亦斷不能有所施展蓋袁世凱不准政界中有一人與之抗衡也 
[總統府最近之一席話]  
　　内史之添設政事堂組織令昨已發表五局一所皆隷屬於政事堂依此命令總統府之秘書廳當然作廢以新設之國務卿即爲向之秘書長故也此事頗與美國國務卿兼秘書長亦甚符合惟旣有政事堂專任政治事件而總統之普通文牘仍須有人辦理向之秘書廳作廢後亟應别設一種之辦事員昨得確實消息關於此項事務别設内史管理之有内史長及内史各名目並聞現已决定任命阮忠樞爲内史長閔爾昌夏壽田王式通 
沈祖憲曾彝進爲内史其以命令發表與否尚未可知 
　　四日之茶會總統爲敦睦邦交聯合感情起見特函請駐京各國公使曁各使館人員各機關洋顧問及北京大學堂洋敎員均於昨日（初四日）在總統府開茶話會各國來賓到者甚衆駐京各公使各携其夫人由新華門入有乘小船過湖者有乘坐汽車者均先到招待所來賓中有未曾見過總統者均由招待員帶領覲見退出後仍返招待所由招待人員帶領參觀中國歷代帝王之遺像並各處景趣此次茶會備由各種音樂賓主盡歡誠爲快事惟英公便朱爾典氏及其夫人因偶受感冒未能蒞會至居留北京各國名士總統定於今日下午在公府再開茶話會招待云 
[政事堂開幕之抽象觀]  
　　内容組織之解剖新約法頒布政浥上變一新場面集中之地面爲政事所從出者爲新組織之政事堂總統府自民國成立後一二年以來爲政事之中樞者即總統府中之秘書廳今以政事堂代之亦最近政治上最大變遷也茲列表於下 
政事堂國務卿襄贊大總統政務承大總統之命監督政事堂事務左丞贊助國務卿與聞政事局長法制機要銓叙主計印鑄簽事參事所長（司務）右丞（同左丞）參議（審議法令）政事堂第一級爲國務卿其地位與美之國務卿德之大宰相相近第二級爲左右丞其責任在襄助國務卿是爲各國所無其性質頗近前淸之軍機上行走然亦不相類也參議爲三級其責任只限於審議法令而不能預聞政務局長所長爲第三級隷於國務卿而爲事務官法制銓叙印鑄三局爲舊有之機關機要主計則新設之機關第四級爲參事第五級爲簽事此政事堂組織之大綱也 
　　政事堂之組織有统系有條理較昔日之秘書廳可謂明瞭而不曖昧伹須詳加解釋者只國務卿副署問題是也各國副署制度其精義在明責任之所在今國務卿副署不規定於約法之中而載之於政事堂組織法中是對於政事堂以外不負責任換言之對於總統負責任對於其他機關不負責任也 
　　政事堂之組驟視之殆前淸各部之脫形國務卿如尚書其下有丞有參有局長有司長有參事有主事此亦最可尋味之事也至各部總長只有執行部務之權而無預聞政務之權亦政治界一變局也　　各部接洽之辦法徐東海任職以後昨日（四日）政事堂奉總統諭規定該堂與各部接洽之辦法其内容係就中央各部中斟酌事務之繁簡以外交内務財政陸軍四部關係最爲重要四部總長每日必到政事堂會同辦事并由四部總長選派得力人員一二人或三四人每日帶同前往以便襄助總長贊畫一切其餘交通海軍敎育司法農商各部事務較爲輕簡者各總長則不必按日到堂如遇有關涉某部應與某部接洽之處隨時由政事堂通知某部總長亦即帶員前往會商此外各部并須遴選熟悉部務辦事勤愼之部員數人以備就中指定一員日後常川住府辦事云 
[浙路擾攘之餘聲]  
　　擬開臨時會浙路公司第九届股東年會所議决選舉事件旣不發生效力惟淸算處監督辦法一元至五元股本提前償還章程淸算處主任及監理薪水淸理股分方法六十萬兩之支配以曁選舉淸理處主任一人監理二人路局查察員六人各事宜均須集股份之一以上並股東有二百人以上到會通過現聞審查會諸君擬再定期開臨時會云 
　　議决者無效浙路審議員十一人前日開審查會以股東議决案均係起立表决並無一件用議决票正式通過照章（即公司章程）不能認爲有效又選舉監理查察員開匭後之權數與到會權數不及半照章亦應作爲無效昨已將修正議事錄交由新舊理監事及代表詳細察核以便電復交通部云 
　　仍請湯理事浙路本届股東會擾攘情形喧傳遐邇交通部聞信後卽電朱都督分别辦理茲悉朱都督對於浙路一事始末均悉頗願公平辦理前日有函致公司將會場所議事件詳具來府以便轉達梁總長至各方面之衝突擬仍請湯理事長出而和解以求完善之結果云 
　　發還入會證浙路股東沈潮等一千一百十九户因會場搗亂不願與議已將入會證統交行政公署收存茲悉省長批示以旣據電呈交通部核示仰候交通部核奪可也入會證發還 
雜評一（無名） 
[行走]  
　　行走字久未出現矣今乃偕徐東海而出山也夫人非殘疾孰不行走行走曷足貴哉至若所謂丞參上行走者丞參官名行走曷解或曰否此乃奔競之代名詞耳望文可以生義也 
[失所]  
　　古聖王之治也無一夫不獲其所今政府之改制也無使總統府中一人失所其界雖有廣狹之别其心則同也然而秘書廳散後外間議論且有某系得勢某系失勢之說是故使人不失所界雖狹非易也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江蘇之政潮南京特約員]  
　　分治歟合治歟地方行政組織之要點究在軍民分治抑在軍民合治此宿題素有研究之價値而在吾蘇尤爲切要蓋自前淸合治之餘承光復兵事之後各般政務多所滯退徒以武力維持黎黄陂提倡分治以殺軍人之勢而樹統一之基遂有今日迨大局底底頓易舊觀昔之所鄙者今則崇之昔之所革者今則復之而分治合治之宿題乃成爲軍政兩界注目之焦點 
　　去秋張勳就江蘇都督任盡以兩江總督之形式及實際從而模倣之所謂江蘇軍民分治之些微成績者乃根底破壞無餘韓國鈞任江蘇民政長一以漸進手腕逐次收回分治不可謂爲毫無成績自省制問題幾經修改有巡按使之議則分治之表示也有以都督兼署民政長之令則合治之表示也徐東海出山新約法發布中央政治趨勢由急而緩地方政治趨勢由緩而急江蘇政局乃有山雨欲來風滿樓之概 
　　軍事區域陸軍部曾擬定草案未經公布其軍事行政悉以地理歷史之關係社會地方之習慣而定元二年間軍事敎練及指揮以師長及上級戰鬥將校任之一切軍務行政都督府統轄而整理之江蘇全省兵額不足五師分布蘇寧淮海各處水警尚爲水師亦完全軍事性質其政務設施與現在之軍政大相差異今則鎭守使護軍使計八缺皆直接陸軍部負有該管區域軍務行政之責任近處有要塞者如滬蘇鎭寗亦併歸兼轄水警廳屬民政警備隊編制未定即發表亦屬民政巡閱使直接大總統憲兵四營亦受各駐紥所鎭守使指揮凡昔之江蘇都督軍務行政所必及之地皆今之江蘇都督軍務行政可不必及之地此計畫總統府軍事處擬定時即含有爲軍民合治之張本以治軍幹練之馮都督處此則必行有餘力將以學文内秉中央之策劃外圖行政之便利合治聲浪乃時擊吾人耳鼓矣軍務行政與財務行政鈎連而不可須臾離馮都督之三年度軍費預算困於財政支配權之不已屢受巨欵之核减原列九百餘萬繼減爲六百數十萬終以四百八十萬元決定所受刺激愈促其希望合治之熱忱號爲善搜民財之許星璧亦無如何徒怨咨於國稅廳長之非已河間政客北系故友咸睽睽冀合治之實現而可大施其手腕江蘇政治合治之前途亦可以稍窺其隱昨自徐東海有以都督兼署民政長之說見此問有買酒痛飮以當預賀者 
　　合治潮流奔湍甚急韓國鈞之態度亦從而贊成之謂分治成績僅有如此合治前途未可卜算於是北系官僚歎爲閔謨遠見舉額相闕昨韓氏對於巡閱使官制有所表見聞亦關於地方行政之組織者周夫人入京與馮督政策相爲表裏外間言其不日回寧意者摘果之期不遠矣 
[核定概算與宣三預算之比較（續昨）]  
　　湖南（一）核定概算軍費三百零六萬三千六百十五元政費二百二十七萬二千七百六十四元共五百三十三萬六千三百七十九元（一）宣三預算歲入田賦等欵（除鹽關土藥及成平併官業收入等欵另案核辦外）共銀五百九十九萬五千一百八十一兩二錢按六四合洋九百三十六萬七千四百七十元零六角（一）相較餘數除軍政兩費開支五百三十三萬六千三百七十九元外應餘四百零三萬一千零九十一元六角 
　　四川（一）核定概算軍費五百二十九萬三千零二十一元政費三百八十五萬五千四百元共九百一十四萬八千四百二十一元（一）宣三預算歳入田賦等欵（除鹽關土藥及成平併官業收入等欵另案核辦外）共銀一千三百六十萬零一千三百零五兩九錢按六四合洋二千一百二十五萬二千零四十元零五角（一）相較餘數除軍政兩費開支九百一十四萬八千四百二十一元外應餘一千二百一十萬零三千六百一十九元五角 
　　山東（一）核定概算軍費四百四十一萬五千三百二十六元政費三百二十一萬七千七百一十元共七百六十三萬三千零三十六元（一）宣三預算歳入田賦等欵（除鹽關土藥及成平併官業收入等欵另案核辦外）共銀六百九十二萬七千五百九十四兩二錢按六四合洋一千零八十二萬四千三百六十五元六角（一）相較餘數除軍政兩費開支七百六十三萬三千零三十六元外應餘三百一十九萬一千三百二十九元六角 
　　山西（一）核定概算軍費三百四十二萬一千二百五十二元政費二百零七萬六千七百四十九元共五百四十九萬八千零零一元（一）宣三預算歲入田賦等欵（除鹽關土藥及成平併官業收入等欵另案核辦外）共銀六百三十五萬五千一百三十九兩四錢按六四合洋九百九十二萬九千九百零五元三角（一）相較餘數除軍政兩費開支五百四十九萬八千零零一元外應餘四百四十三萬一千九百零四元三角 
　　浙江（一）核定概算軍費三百五十一萬零四百一十五元政費二百八十二萬零一百八十八元共六百三十三萬零六百零三元（一）宣三預算歲入田賦等欵（除鹽關土藥及成平併官業收入等欵另案核辦外）共銀七百九十七萬零三百四十兩按六四合洋一千二百四十五萬三千六百五十六元二角（一）相較餘數除軍政兩費開支六百三十三萬零六百零三元外應餘六百一十二萬三千零五十三元二角 
　　福建（一）核定概算軍費一百八十六萬一千二百八十九元政費一百七十二萬二千七百九十元共三百五十八萬四千零七十九元（一）宣三預算歲入田賦等欵（除鹽關土藥及成平併官業收入等欵另案核辦外）共銀五百一十七萬七千零六十六兩九錢按六四合洋八百零八萬九千一百六十七元（一）相較餘數除軍政兩費開支三百五十八萬四千零七十九　外應餘四百五十萬零八十八元 
　　吉林（一）核定概算軍費三百二十五萬九千三百一十元政費一百七十五萬一千九百五十元共五百令一萬一千二百六十元（一）宣三預算歲入田賦等欵（除鹽關土藥及成平併官業收入等欵另案核辦外）共銀四百六十六萬六千零一十四兩二錢按六四合洋七百二十九萬零六百四十六元八角（一）相較餘數除軍政兩費開支五百零一萬一千二百六十元外應餘二百二十七萬九千三百八十六元八角（未完） 
[整頓路務之文章]  
　　車務長之舞弊路政局令京漢鐵路秋理局云天字一一九四號來呈曁附件均悉車務長郝琢璞在車收取搭客票價並不照章補票迨被總查票當場查出猶敢飾詞搪抵嗣後帶補票簿逃匿實屬有心舞獘現因查追緊急始行回局投到除已由該局將其解送京師檢察廳提起公訴外准如所請由部通行各路永不錄用以示懲儆總查票李廷輝辦事認眞不徇情面洵堪嘉許應由該局酌予奬勵以資勸勉並飭車務處對於車上補票辦法嚴行設法整頓爲要此令 
　　八年前之揭示路政局令京奉鐵路管理局云據京字二一八號呈悉旣據查明該司票並無多收大洋及辱詈客商情學雖尚有可原但該司票當日未能將旣全用小洋須照市價伸算各原因對客商和平解釋已屬不合又據稱指站中所懸前淸光緒三十二年總局所發告示爲詞云云閱之尤深詫異查民國元年十月本局路字三六六號訓諭曾經飭令通行各站將旅客須知各種規則揭示並遇有改章隨時更換各在案原以防新舊章程攙雜轉致旅客無所適從乃距今八年情形已經變遷之揭示尚復留存無一人留心摘換即此一節該站員司便有應得之咎仍應查明分别懲處俾儆玩忽並將辦理情表具報爲要此令 
[鄂監犯越獄餘聞]  
　　鄂省模範監獄肇變後當時曾查出監内藏有煤油紙捲等項種火物甚多疑其與守衛警卒串通一氣故事後諸警卒多潛逃莫知去向僅餘七八人在監刻均押地方廳訊辦所有守衛任務現由高等檢察廳撥派法警二十名承乏軍法處亦撥陸軍警察一連駐紥監門間壁鄖公所内叚都督又派衛隊一排駐於監牆外小都司巷前第二師機關鎗營房以資雙方防守 
　　逃脫之犯人猶有二十六名未獲昨聞又捕得九名或云此九犯只二名係逃犯餘係守衛獄卒日内卽須處决三號軍法處令地保羅正泰預購屍棺二十五具外間謡言已獲逃犯二十五名將行刑嗣查實軍法處預備處决黨人十六名及逃犯九名然至四號猶未執行大約因未奉到都督指令也 
　　模範監頭門自小都司口原有數尺高鐵欄桿一道包圍監牆係因前淸光緒季年獄犯董和尚　翻牆越獄所築現在已多朽　高等檢察廳長陳福民君刻向吕省長商議辦法矣 
[鄂省防匪弭亂譚]  
　　校長拒匪議卹白匪前次擾亂棗陽縣石佛寺地方最爲受害該地附近雙河鎭高等小學校長衛華國率領鄉團隨同軍隊數十人前往攻剿中彈殞命現段都督憫念該校長奮身禦匪保全甚多且家貧子幼身後蕭條擬援將士陣亡例咨請陸軍部給予撫卹以爲捍衛國家者勸乃陸軍部議以衛並非軍人例難通融當卽函請内務部轉令到鄂調查衛生前在職時俸給若干迅即呈　以憑按照文官卹章照例擬卹俾資贍養遺族 
　　稽查弭亂升官武漢總稽查劉友才辦理緝查士匪暴徒頗爲出力各大機關無不由其破獲前黎黄陂督鄂時查其勞勛大加優奬擬由陸軍少校擢升三級晉職爲陸軍少將經陸軍部議駁只准奬以中校茲段都督又以武漢黨人密布非劉無以維持治安復將其迭次之功績叙呈大總統核閱加奬特擢爲陸軍上校加少將銜以示鼓勵 
　　武穴黨人破獲駐紥武穴之鄂軍第三旅六團三營李營長日前緝獲黨人僞營長董埀斌一名訊據供稱僞統領周兆平前任午山塞開秘密會議發給伊爲僞營長委任狀令伊約集黨徒于某日起事後因胡新海等機關破獲是以未敢逞志等語當經李營長電呈段都督將董匪就地正法外並據情呈請通緝周光平歸案訊理已由段督通令各軍警一律嚴拿矣 
　　豫南軍火减發段香岩都督日前接豫兼督田文烈電請發給豫南觀察使槍彈三萬粒以濟南汝光駐防各軍之用兹該觀察使葉濟已派員携文來鄂呈請給領叚都督以此學會經陸軍部核准有案本應照數發給惟當茲軍務倥偬之際漢廠所造械彈多已運赴陜中前敵豫南現無大股土匪未便多給特令暫給子彈一萬五千粒交該員運豫備用餘俟造足再行請領 
[臨安兵變續詳]  
　　雲南臨安府（現已改縣）因係滇省精華所在素爲匪徒埀涎故於四月十七號夜間有駐臨軍隊被匪勾通起事佔據城池之舉各情已誌前報兹於二十三號又得確實消息特錄於下臨城於四月十七夜八時卽聞團本部衛兵暴動不一時駐臨北校場陸軍第三營全營叛變至東城門縱火焚燒民房就勞搶劫仁和堂藥店城中匪首張祿帶匪持鎗接應入城即圍劫富滇銀行駐臨分行當被搶去現銀十餘萬紙　數十萬旋即圍攻各公署局所銀錢衣物全被　去損失尤巨匪勢汹汹全城爲之擾亂嗣幸各紳暗集團勇聯合歐團長及未叛之軍隊出而平亂至十八日午後始將該匪等擊退敗出城去逃竄個蒙復經縣長并各界紳商出而安撫人心稍定至二十日晚省軍先遣隊抵臨又旅個舊廠之臨安商界自籌餉械募勇數百名亦先後到臨兵力已厚秩序漸次恢復是役也聞陣亡副官二員營長一員逃匿營連各軍官多名刻下省軍大集各要隘防捕甚嚴不日當可　淸惟公私損失甚鉅滇處瘠邊財政尤爲困難善後撫卹兩事均屬棘手難民不免有流離之苦云 
[山東又起閙捐風潮]  
　　榮城縣屬之石島海口向爲商業繁盛之區船舶停泊爲數甚衆前淸之季設巡檢一員專以稽查商旅徵收稅捐爲職務至民國元年當道以該處盗風猖獗沿海匪徒不時上岸刧掠特改組巡警局設警兵若干以爲維持市面之用二年以來相安無事然般匪徒之欲乘機刦掠者固耽耽未已也聞該處敬局日前接有匿名信信聲言有匪徒等欲於某月日以稅捐爲名聚衆搗毁警署刦奪市場意以爲謡傳也詎於四月二十八日有委員某君因到一帆船徵收月捐有船户某出而抵抗口出惡言某與之辨論幾被老拳不得已卽令警士將某帶至署中意欲訊辦不料頃刻之間卽由各船中攢出匪徒數百名蜂擁而到至齊向警察署大聲呼反手執器和械逢人便打將區官范某及所有警兵書記司事人等痛毁無算局内什物搗毁一空並架警士七八名以爲勒贖之計更欲搶掠以肆其欲正在滋擾間幸水上警察聞聲而至當卽鳴鎗一排始將匪徒解散然委員某君尚不知下落該處商會已電請烟台鎭守使署及觀察使署請派兵鎭撫矣 
[潮梅兵變紀要]  
　　擾亂之情形海陽通信云三月二十九日梅縣兵變擁衆二百餘名乘小輪來郡進攻舊考棚警衛軍駐紥處所適朱分統因公下汕營内所存兵勇 
無多兼之事起倉卒抵禦不能迫得暫時詐降别圖後 
舉該匪旋乂進攻舊鎭署陸軍營棚互相攻擊該營軍需長中彈兼斃軍人二名卒因衆寡不敵亦暫詐降以避其鋒迨進攻縣署幸藍知事已有預備即由方蔡兩隊長率軍竭力抵禦當堂鎗斃匪 
首王國柱一名并叛兵多名生擒一名游擊隊兵受傷二名隊目斃命一名另一隊長受傷時炮聲隆隆全城閉户匪黨見勢不佳亦即退却然猶死心不息復敢分佈傳單張貼僞告徧布檄文語多悖逆旗幟書討袁龍軍司令字樣至下千匪勢暫衰陸續退出城外藍知事乃調各區警察兼軍綏靖處派朱藍兩分統督率大軍到郡匪黨已聞信潛逃機在西關外火車頭起回鎗四十餘桿并彈子二箱又在城内搜　黨羽十餘名押候訊明按辦惟翌晨匪勢復熾向商會及縣署勒繳現銀三千元旋共索得數百元卽經潰散餘欵幸未被勒地方秩序現已復原 
　　安民之文告亂事小定營縣均經出示安民并照錄於下警衛軍朱分統佈告云照得叛軍擾亂治安各界共憤木分統親督大軍專車回潮分飭窮追以期悉獲合行佈告各界人等知悉務宜各安生業母庸驚惶該叛軍等若知悔悟容其繳械免罪特此佈告海陽縣藍知事佈告云爲出示安民事梅縣兵變抵城狼擊縣署當場戰斃討龍總司令王國柱并叛兵多名業已戰敗就撫收回快鎗多枝本縣長以身家性命維持地方秩序幸獲乂安爾等商民毋庸驚惶當照常貿易切切特示 
　　報告之文電（一）海陽縣知事藍和光呈報剿擊叛兵情形電云廣州都督民政長鈞鑒二十八夜梅縣陸軍一營兵變僞潮梅討袁龍軍總司令王國拄率隊二百餘名星夜抵潮攻擊縣署知事督率游擊隊三十餘人血戰至五點鐘之久死方抵禦當場陣斃僞司令王國柱并叛兵多名生擒一名奪獲决鎗數十枝我軍戰斃什長一名受傷隊長一名兵士二名是役隊兵異常死戰故獲全勝全城幸未糜爛叛兵戰敗就撫合先電聞海陽縣知事藍和光印豔八刻（一）潮梅綏靖處督辦吳祥達會辦高凌漢呈報追剿叛兵并請添招警衛軍電云廣州都督民政長钧鑒都督豓亥電敬悉頃據探報朱分統已入海陽縣城叛軍首領王國柱往攻縣署已由縣游擊隊擊斃此次藍知事甚爲得力現仍在縣叛軍聞尚有分路西潮山已飭朱分統并加派大隊窮追痛剿以絶根株至奉派三營來汕一節應請收回成命惟警衛軍兵力甚單實在不敷調遣可否添招一營以厚兵力伏候示遵督辦吳祥逹會辦高凌漢叩三十寅印三十日省中已派濟軍往潮靖亂頃據潮州文武官來電則亂事業已削平矣 
[粤省紙幣難乎其維持矣]  
　　廣東特約員換名千益會之開幕粤省紙幣殆眞無法維持矣言其總因則官商互不相信而以總商會請弛賭禁一事關係爲最大從前紙幣低至五成餘因商會倡議維持以辦千益會爲名而以弛賭禁爲實官廳允請示中央遂由五成而高至六成迨中央不許弛賭禁電文一到遂又逐漸低折由六成而至五成至前月二十號則更由五成而驟跌到四一當時人心恐惶謡言不一軍隊幾至生變據政界所言則謂黨人操縱金融欲人以激動内亂因下令軍界盡發銀毫意以爲銀根活動紙幣卽可升高矣又稔知商界中有所謂淡友者（買空賣空者之名）從中播弄於是由警廳派員到銀業忠信堂監視開盤以爲可以防其獘矣自此策行初時尚由四一而升至四七詎知商界中有某巨猾又從中播惑於是由警廳拿獲淡友二人押留廳中乃拿人而後尚未有辦法而紙幣又跌至四成至二十七八日前更由四成跌至三一矣（並有半天跌至二九）現此數天或升或降亦僅値三三當此紙幣鋭意低落於是維持紙幣會開會商議一無辦法而各行商代表復申前議請開辦千益會政界敷衍無術亦不得不許其開辦（聞已電部商准）於是前日旅京粤人所反對部中所駁斥之千益會至此時居然開辦矣然以千益會之名曾經部駁乃又改名爲焚燬紙幣有狀義會該會程尚未發表惟該會之總機關則設在西關第八甫於本月一日三時許該會同志舉　開幕并然放爆竹萬響以誌慶矣該會中人實卽總商會中人連日復在西關文瀾書院集 
 
 
 

Page 7

 
 
議業已議决先開舗票以所得除開銷之外概行銷毁日來在第七甫左右紛紛覓地以爲舗票廠之用可謂興高采烈矣 
　　軍警商各界之影響　自四月間紙幣日益低跌各界受其影響不少其最悽慘可憐者莫如囚犯口糧廣州監獄及南番習藝所等處收押人犯不下千餘名每犯每日額發口糧一毫以紙幣計每毫找换銅仙僅得三枚有零實屬不敷一飽故囚犯中連日鼓噪均因每食不飽所致其仁和甲陸軍監獄囚犯情狀亦同至於　公署局所雜差則相率辭工粤中雜差每月工食銀八元在平時固稱高價惟紙幣低折該役工金全是紙幣實得銀毫二元餘一人之伙食猶有未足豈　枵腹從公故自行政公署以下各雜差　紛紛向庶務處辭工其辦廚包爨者亦因不堪低折掉頭而去其情狀亦可憫矣若巡警廳一部分則擾動尤甚警兵每月餉銀十元搭發銀毫二成餘俱紙幣近　紙幣低折太甚折實計算每警兵僅得四元零祗敷食用全無餘資以顧家邇來軍界已全發毫銀而警界獨向隅不免大生觖望故連日紛紛逃走其留存者則聲言有全體罷崗消息蓋枵腹從公若輩固難堪也其業已罷工者則惟淸道夫淸道夫亦隷於警局各區合計有百餘名因紙幣太低工食不足相率而去者業已一天於是各街道淸理無人汚穢狼藉之尤可慮者省中現當時疫流行死鼠滿街鼠籍亦不甚檢換以故傳染甚廣疫症較之往年尤烈此皆有所以致之也現聞警界會議擬欲自五月起凡用紙幣交房捐警費者一律照市面時價伸算藉以維持警務然此事行之極難倘果實行居民必相率抗捐難保不别滋事端此又未必能見諸實事也 
地方通信 
[北京]  
　　山西中美國民同盟會本月九號爲山西太谷縣中美國民同盟支會開週年紀念會特請總會副會長丁義華君到會演說昨聞丁君定於七號起程赴會後轉往太原調查禁烟事宜約須月半前後方可回京 
　　英國基督敎爲中國禁烟祈禱萬國改良會接英國報告云英國基督敎與熱心禁煙會聯合全國各慈善家熱心家爲中國禁烟之事開大祈禱會雖云印土不再運入中國然上海存土纍纍實爲吾英莫大恥辱並基督徒亦蒙汚點妨碍本會耶穌基督進步不少請全國愛主者虔求上帝速除此項上海流毒營業一可洗淯大英國旗黑點二令中國同胞咸知基督敎之益處云 
[蘇州]  
　　蘇州整頓巡警情形南京馮都督調禁衛軍一團來蘇等情已紀前報茲悉續　禁衛軍一連於五月七號到蘇由連長率同全連兵隊開至警察廳内聽候孫廳長改編警備隊當經孫廳長逐一點名並點騐軍　後飭令卽紥在本廳内兩廊等處房屋内所有警廳内原有之警備第三大隊須全隊遣散其騎巡隊則須裁去騎兵三十六名其消防隊則分别調閶門外及元妙觀前等處專管消防事宜已於今日令飭　辦聞騎巡隊官須更換又各區之警士亦有汰弱留强之說 
[松江]  
　　金山縣騐契之違章騐契費每付一元一角此定例也乃聞金山縣蔣知事初欲於一元一角之外一律加收兩角名曰補繳註册費每付其收一元三角地方人民大起反對以爲違章浮收均　而不騐以難之蔣知事無奈於是乃一變其手叚將補缴兩角辦法取消而定一每契限制二十畝之法凡契上畝數在二十畝以内者照章收一元一角若逾二十畝以外則每畝須加收一角例如二十一畝卽收一元兩角三十畝則收兩元一角再多則以此遞推即逾幾分幾釐亦須照一畝計算近據知事通告此種逾二十畝之契紙約有五六百付之多現均迫令照數補缴亦名補繳註册費而合騐户以爲此等特别單行法萬不能承認均不願備價領契刻仍堅持不下恐由此釀起風潮也聞此種辦法均係騐契主任員顧關（號叔莊）所主張顧亦當地人故地方人民對於顧某尤起惡感云 
　　鹽警草菅人命駐紥縣屬張家庫鹽警一營今春新招多湖南人係隷松鹽官收局節制該鹽警駐庫以來頗形騷擾警長唐某漫無約束本月五日有鹽警十餘人持鎗緝鹽在建龍橋海塘外灰場（卽麗鹽場所）見岱人應姓擔鹽而過指爲販私扭住攢毆適有婦人劉周氏以應有婦穉四口靠渠度日勸釋不聽内有某鹽警並以周氏不應干預舉鎗向氏轟擊彈貫胸背霎時倒地而死該鹽警等見已釀事因奪應姓所擔之鹽長揚而去另一訪函云松鹽自收歸官辦後另於浦南募設鹽營委湖南人唐某爲管帶漕涇鎭左近爲舊時鹽捕前營駐戌地尚有營舍新募之鹽勇卽屯駐該處該勇半隷湘楚本松城被汰之步隊不諳水道且與地方情形隔閡齟齬者屢矣鹽勇之力不足以捕梟則惟嚴搜肩挑步擔以寒解公之責昨日有勇見老嫗負鹽十數斤向之開鎗恐嚇詎竟擊斃鄉衆以積忿久聞聲麕集擁入營房恣情拆毁唐營長跳而免現尚不知如何結束也 
　　兵梟互戰續紀昨函靑村港兵梟互戰兹悉先有人致函浙運司稱有大礰鹽梟載鹽出口唐營長祗有搜拿肩挑步擔之能力運司　派嘉防統領趙廷玉帶船二十餘號駛往截拿道經靑村左近褚家聚地方果見著名皖梟王和率領私販連檣而來互戰之下梟傷三人並截獲輕船一隻重船一隻餘均逸去惟被擄去數兵刻尚不知下落也 
[鎭江]  
　　省長回寧記江蘇韓省長日前由寧赴常熟縣騐收白茆湖工程事畢後道經鎭江各節已紀前報兹悉省長下車後由馬路大街進城在鎭守使署小憇即由施鎭守使劉縣知事龔旅長米統領張　務長等陪赴江邊登輪開往焦山就松寥閣設宴欵待是夕各官均宿焦山次晨省長在山展覽要寨砲台由各砲台官嗚炮致敬午後二時各官陪省長渡江回城在鎭守使署午餐後赴各署拜客旋至租界拜會英領事稅務司各官即往車站聚車回寗 
　　縣長定期結婚丹徒縣知事劉梅舫君前文定鎭江李紳之妹爲正室茲擇於本月八號吉期迎娶李紳視庽高郵聞卽日由高郵送親到鎭云 
　　濬河案又被控鎭郡運河口門本有五六丈之寛此次錢董蔭曾承辦濬河事宜欲將左近灘地售與英商通和洋行口門遂僅留一丈七八尺業由公民趙恕平等赴縣署控告並經旅京同鄉函告省長在案茲徒陽壇溧四縣紳董以徒邑運河直通丹陽金壇溧陽及蘇常等處若口門狹小於各縣水利均有關係亦擬聯名呈控都督省長矣 
[安慶]  
　　又正法黨人一名皖省探訪局前在蕪湖拿獲黨人李衡夫一名據稱李前在皖城充當北區　員當二次獨立時經龔振鵬委任營長在荻港曾與官軍抗敵戰敗逃往他處復隨陳少卿暗設機關擔任招集解散官兵與之連合云云聞李於審訊時亦直供不諱呈奉都督批令按照軍法着卽鎗斃因於五號下午綁赴北門外行刑並於刑場張貼罪狀云 
雜評二（默） 
[嗚呼今日之緝私]  
　　前淸定例緝私嚴大帮而寛小販故最初離海十五里内不得緝私卽降至季年網愈嚴密然步擔在六十斤以下與夫老弱婦穉皆不得揖然論者猶議其酷焉 
　　乃不謂今之緝私者緝十五里内之不足而緝於晒鹽場所（鹽場向無緝私者因爲產鹽之所無以别其私鹽官鹽也）緝步擔之不足而緝及六十斤以下與夫老弱幼穉已爲淸鹽法所無况地非鹽梟出没之所即有販私之步擔從無拒捕行爲安用持鎗實彈如臨大敵至無端擊斃無辜之婦女如駐松張家庫鹽警所爲者嗚呼尚有絲毫人道在耶 
　　使鹽法而如是吾無責焉使鹽法而不如是則主管者儻有天良未必終任所部之草菅人命也我將觀此案之結果 
[今後之總統與軍隊]  
　　今日之兵捕土匪則轉而通匪剷烟苗則轉而販烟緝私梟則轉而販私凡政府所以安民者無不轉而擾民大總統手握此久慣擾民之軍隊軍隊擾一民即大總統對於一民失其負責之信用此今後總統對於國民保全威信之難也西報且言照新約法軍權旣獨攬於一人而立法院又無能力以爲其後盾則此後軍隊如有要求加餉等事將何詞以諉卸之不滿其欲又恐鞅鞅此今後總統對於軍人保全威信之難也捕拿黨人多賴軍隊此次寛赦黨人命令爲新政府第一善舉而新政府之威信又視各軍隊能否實力奉行爲斷試問今日之軍探等果不再事滋擾耶此總統對於黨人保全威信之難也嗚呼總統與軍隊之關係顧不巨哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[招商局不理賠償損失銀兩案之辯論]  
　　盛唐二人免予到案余冬心在公共公廨呈控招商局總辦盛杏蓀唐鳳池不理賠償損失銀一萬三千七百五十九兩七錢五分等情由廨准飭傳訊在案昨晨由公廨王襄讞會同英領哲君會訊捕房瑣案畢正欲退座忽據哈華托律師投稱爲被告盛杏蓀等代表辯護余冬心控告招商局總辦不理損失銀兩一案查招商局係公司性質故原告將總辦買辦等名刋入呈詞聲請傳案交保照公堂定章與盛唐兩被告並無特别關繫况盛唐兩人均年逾花甲步履維艱且均有名人物而招商局係正當營業富有財產故敝律師請求准予免傳一俟定期由敝律師知照被告到堂候示如公堂定章定欲被告交保請堂上諭知何等保人定可遵諭覔人擔保將蓋章保狀呈案備查繼據原告代表担文帮辦好卜羅律師上堂辯稱被告律師所述各節敝律師極端反對因原告所控盛杏蓀唐鳳池兩人尚别有原因請察閱原告呈詞可知其中關繫至被告律師所請止傳並稱被告係有名人物毋須傳案交保更不解其故敝律師按照會審公堂定章無論何等人民一經被控須將被告傳案交保候訊而被告所請免傳係屬不正當之請求且盛杏蓀唐鳳池二人旣無特别資格堂上如准被告律師之請求係屬奇怪云云復由兩造律師辯論良久（均未繙譯）中西官得供磋商之下遂援筆判曰余冬心訴輪船招商總局盛杏蓀唐鳳池不理賠償損失銀一萬餘兩等情一案飭傳未到兹據被告代表哈華托律師到堂聲請被告因事未到請求公堂准予交保過堂聽候示期排訊應卽照准免予到案限於三日内覔取保人具保候示 
[鄭督理電催部欵]  
　　上海鎭守使兼製造局督理鄭汝成君前因製造局并工問題曾與陸軍部往復籌商當經鄭君擬陳辦法分别次第進行近因某項工料需欵甚鉅特電中央陸軍部請欵十萬元以資應用旋奉部復仰候咨請財政部曁軍需局核發等因在案茲聞鄭君因此欵尚未奉到爰於日昨發電于京催促矣 
[試騐無烟火藥之方法]  
　　上海鎭守使鄭君查得無煙藥庫存儲之無烟藥每交夏令最易變質稍一不愼卽有自燃之虞近因天氣漸熱日昨特飭各藥庫委員時加考驗如騐有變質情事立當飛報核辦以昭愼重並發出一種試驗無烟藥藥水其法用玻璃熱水杯盛無烟藥及藥水少許以火酒其加熱度再用一種藍色紙條浸入如紙條變色則知藥已變質特令飭各庫時時如法考騐 
[觀察使查辦假偵探]  
[本月初四日]  
　　大東門外發生牛店搜獲軍火一案有鄒寳森者自稱觀察使偵探茲聞觀察使以本署從未設有偵探鄒寳森假冐妄爲殊屬可恨已商明鄭鎭守使汪檢察長秉公澈究矣 
[王樹谷業已提押]  
　　上海鎭守使鄭汝成君以大東門外義大牛皮店搜查軍火一案訊據葉瑞庭供訴各情牽涉寓居法界合德里某號門牌内之王樹谷爲此案要人特函請觀察使署轉行法公廨將王提案移解質訊昨午（八號）得公廨報告已飭探將王提廨押候提訊矣 
[兵士無故不得出營]  
　　上海鄭鎭守使查得滬上近來黨人潛伏希圖運動軍士曾飭各旅團營嚴加防範在案惟飭聞駐滬各軍隊兵士每於公餘之暇時有出外購物散步情事誠恐無知鮮識之軍人受其愚惑亟應取締禁阻爰於前日令飭各軍隊長官嚴禁所部兵士非有特别事故一律不得請假出營偶有要事出營尤須限以時刻聲明係往何處准定何時回營不得逾限違者卽行懲罰並由各該長官隨時謹愼督察以重軍紀 
[滬南又獲黨人]  
　　上海鄭鎭守使據江北護軍使蔣移文到署並派連長劉漢卿王錫麒二人報稱有黨人辛鴻勳張明德向在浦口等處接濟匪人近日來滬賃居滬北公共租界某宮棧混充販荳商客與一般黨人交通暗設機關云云當經鄭鎭守使密派偵探趙堯吉偵悉該二人於昨日午後至南市萃豐弄新金德興客棧内託名買荳暗中偵察路徑爲運販軍火接濟黨人之計卽由該探至第一區警察署密報情由卽經該署派出偵探會同至棧内將辛張二人獲住搜其身畔並無証物惟口操魯音辛之裝束穿元色緞夾馬褂羊灰色縐紗夾衫年二十餘歲張穿竹布長衫年約二十左右均經拘解該警署張署長略詰原因卽經原探協同警探於旁晚時獲解登輪押送北上請中央政府核究一面呈報滬南警察崔分廳長杳照 
[又槍斃王杰案内之程玉山]  
　　前由某營長查出之叛兵王杰黄松林二名解上海鎭守使署訊實於前日（即七號）午後鎗斃在案茲由偵探續獲此案爲首之逃兵程玉山一名解經鄭鎭守使訊供屬實亦於昨日傍晚押往西炮台執行死刑茲將宣布罪狀錄下上海鎭守使鄭爲宣布事昨據本署軍探續獲叛兵王杰等案内首謀運動動之逃兵程玉山一名解送到署訊據該兵程玉山供認實受向逆海潛囑託擔任運勳軍隊並介紹王杰等入黨分授營長副官等僞職同謀叛亂各等情不諱當以該兵係隷江蘇第二師部下即經電准馮蘇都督復電該叛兵程玉山勾結亂黨運動兵士實屬罪大惡極請卽按照軍律處以死刑以昭烔戒等因除令飭執行鎗斃外爲此示仰軍民人等一體知悉此布 
[誘拘黄甲之未遂]  
　　皖人黄甲（卽黄連生）投法公堂控稱前曾在血報館充編輯後至東洋於今年正月底來申住居法新租界鼎新里内上禮拜六在馬路上遇見素無交情之周理卿略一叙談而散翌日（即星期日）晚問周來相約至浴堂洗澡同行至東新橋我欲篱北周稱因犯事不能至英租界遂折回至法犬馬路寳興里洗澡比至浴堂門前已先有素不相識之二人守候同入浴堂據云一名楊俊一名姚正伯洗澡畢後出門周等定欲閒遊至寗波路轉角見電燈桿下有一華服之男子見我們至勢要動扭我見情形不佳欲往北首英租界而走楊周等卽動手拖扭我抱住電燈桿大喊救命其時在八點多鐘該處居民紛來詢問告以前情囑我報告捕房先後由探將周楊姚等拘獲當拖扭時身穿之呢大衣已被撕破呈案請爲騐究訊之周供稱前曾入革命黨禮拜日與黄連生（即黄甲）洗澡後同楊姚兩人行至寗波路轉角忽有人捉拿黄甲我等見人衆即行逃走訊之楊供稱前在南京充革命軍隊參謀與黄並不認識禮拜日同走至寗波路有人捉拿黄甲我們見百姓人多大家逃走是實姚供稱前在何海鳴部下當隊長今因無事寓西新橋浜新新旅館内並無誘黄捉拿情事求察聶讞員商之法副領事德君判周等押候再行調查復訊核辦 
[催緝冒探訛詐之逸犯]  
　　日前西門外協興米舗被人冐稱警察崔廳長之戚向之訛詐一案其人迄未就獲昨警察督辦薩鎭冰君令崔廳長云前有人假冐偵探訛詐西門外協興米舗一案曾准韓省長函請查辦業經函復在案惟案關假冒偵探訛詐號商該人殊未可輕縱爲此訓令該廳長務將該人嚴緝獲案訊究切切此令 
[物產會紀事（二）]  
　　會期延長之消息巴拿馬賽會出品上海物產會開幕後至昨已屆三天午後遊人甚衆每日來賓千餘人所售觀覽劵三天内竟達一千餘帋現聞會髭洪伯言知事擬將會期延長並請中外電車火車遍登廣告俾衆周知云 
　　敎育界之參觀昨日有城東啓秀愛羣啓蒙各女校女生共有百餘人先後到會參觀均由女敎員領導又崇明縣立第三高等小學敎員率其學生十六人赴會觀覽又上海龍門師範附屬三級小學校學生四十五人又浦東中學學生九十四人南洋中學預科學生一百二十人私立貧民學校學生六十人縣立女子高等小學女生一百五十人均各先後蒞觀繼有董家渡天主堂及新北門外聖若室等各司鐸八人由陸伯鴻君引導參觀來賓頗盛 
[嚴禁私運硝磺之通告]  
　　上海縣知事公署昨日發出布告云案奉上海觀察使公署令開三年四月二十七日准江蘇都督府公函開據硝磺總局呈稱竊據商辦江蘇全省硝磺總事務所呈稱案照江蘇全省商用硝磺運售事宜業奉迭次令知轉奉都督馮批准歸事務所承辦在案查硝磺關係軍需例禁私自運售事務所承辦並奉訂立濟匪懲罰規條自能遵守無如每月圖利私販或致流入匪手者若不嚴行查禁何以遏亂萌而裕餉源爲特備文呈請轉呈都督鑒察俯賜分别通飭所屬並移咨省長國稅廳籌備處長各關監督交涉使鎭守使轉飭各該所屬法定機關知照嗣後凡於運售硝磺分别官私騐放查緝以重軍需而杜流獘等情到局據此理合備文轉呈仰祈俯賜核轉施行等情據此相應函請飭屬查照辦理等因准此查此事昨據該事務所呈請咨商緝私當令行兩公廨核明查禁在案茲凖前因除分行外合就令仰該知事即便查照辦理此令等因奉此除令警務長飭警隨時查緝外爲此出示布告仰商民人等知悉倘再有私連硝磺圖利濟匪情事定即嚴拿懲辦决不寛貸切切特此布告 
[淞滬武學支社之成立]  
　　本埠軍警兩界組織之淞滬武學支社正式會業已成立茲聞定本禮拜六（即九號）午後二時在製造局西公務廳特開職員茶話會商議進行辦法已於昨日刋印傳單分致本埠軍警兩界各官長屆時務請惠臨云云茲將淞滬武學友社職員名單錄下 
（正支社長）薩鎭氷（副支社長）何豐林何品璋（總務處長）尹同愈（副處長）趙禪（庶務股）毛鍾才張步印瞿堯齡　易兆虔　（會計股）鄭文勳　朱鈞弼（文牘股）王開治　杜逢時　賈增洽　璩履平　（交際股）龔振揚　劉啓坦劉永勝　侯光迪　陳宇鈞　元殿元　吳長植　廖守忠　王國樑　劉　同　吕夢符　王鳴珂　謝邦淸　郁邦彥　王殿魁　張錫琛　周孝騫　王裕經　盧家有　王克悌　范毓靈（著作處處長）黄裳治（編纂股）林　鋭　陳憲武（繙譯股）鄭滋樨　陳紹寛（評議處處長）臧致平（評議員）朱錫泉　趙雲龍　夏兆麟　鍾士秀　高全忠　吳光宗　陳毓渟　崔鳳舞　温朝貽　薛振中　（調查處處長）徐國樑（國内股）魏淸和　張錫純　趙展英　德鶴國外股）解恩桂　祖兆麟　董希賢　郭增福　林鏡寰　任光宇 
[英文切磋會發現]  
　　中國靑年會半夜學堂現設有英文切磋會專事研究商業上語言文字每逢星期一晚八時爲開會之期凡有志英文者均可向該會報名入會共同研究英文上種種作用云 
[初級廳歸併問題將次實行]  
　　南市第一初級審檢兩廳奉令歸併問題發見後曾由新任蘇省高等廳長蔡君以上海訟務繁多擬另籌方法變通辦理電禀司法部請示未奉核准各情迭紀前報茲悉該兩廳已得最近消息於月之十五號實行歸併以故將一切公事預備移交矣 
[新舊兩審廳長互商移交手續]  
　　新任上海地方審判廳長袁麟伯君於本月五號由杭來申轉赴蘇州謁見高等廳長面受要公等情已紀前報兹悉袁君在蘇公畢於昨日乘火車回滬午後一時詣上海地方審判廳會晤張淸樾廳長由張君延入辦公室欵以茶點兩君互商移交手續至四時許袁君告辭而别聞袁審判長定於本月十五號蒞廳接印視事 
[研究强姦處女案之詳細]  
　　江灣女子李娥娥現年十八歲近在楊樹浦路老公茂紗廠做夜工前日黎明時放工回家行經華行路僻靜處被成衣匠李餘生與在逃之某甲將女曳入麥田内强行姦汚而逸事後經女回家哭告其母偕投楊樹浦捕房控告捕頭立飭中西包探將李查獲一面將女送請醫院驗治於昨解送公共公堂請究女偕其母並携帶當時被李用　扯碎之布褲投案候示先由中西包探禀明前情繼由捕房代表牛門律師上堂譯稱强姦處女最關風化故捕房甚爲注意當原告至捕房控告後卽飭包探至强姦處麥田内察看確有麥苗一方被壓倒地面原告所携小籃内冷飯殘餚亦倒翻滿地女由捕房送請醫院已由女醫生騐視因騐單須經男醫生簽給是晚復經第二女醫生騐視畢然後將騐單簽給捕房惟原告是否被姦受傷須俟原騐女醫士到堂證明現該女醫士等均未到堂應請改期研訊王襄讞商之英領哲君以案關强姦處女自應詳細研究按例重辦判李餘生還押李女暫交其母領回定期下禮拜三研鞫 
[姦夫不還借洋之控訴]  
　　婦人周王氏前在地言審判廳控老北門内季家弄開設兪宏記扇作主之兪小弟圖賴借欵一案曾經開庭辯論被告情虚不到奉諭展期續開辯論在案昨經該廳飭傳一千人証到案候訊午後三時由董維事官開庭審理原告偕金律師出庭控訴先據周王氏投案訴稱蘇州人向在西棋盤街老王記么二堂子内帮傭於辛亥年間五月内兪小弟前來在小二寳房間内打過茶會兩次是以與氏認識嗣後邀氏至天仙戲圍觀劇兩次彼此同意始則認爲兄妹繼後遂與姘識小房子賃在六馬路吉慶坊至當年十二月二十向氏借去洋三百元據云因有急需暫挪一月即還是以當時並不立有契約不料借去之後匿不見面後因有事進城與兪途遇向之索討兪即挽出沈洪山爲介紹出立借據言明壬子年六月間歸還詎料至期向索一味延宕至去年十二月間又向催索無着反遭行兇毆傷當時氏探拆於地方檢察廳已經將兪訊明押辦飭氏來案起訴請求追償本利云云証人沈洪山証明當時一切情形質之兪小弟一味抵賴並稱並無立契情事金律師起而言曰契約不能作爲憑證社會之上以何種證據方生效力請求堂上注意問官訊得此案先有暗昧情事而後發生借洋問題諭令均各退去聽候續開辯諭 
[淫棍尚能不認原物耶]  
　　淫棍曹鍾湖前因姦拐陸子雲之妻高氏背夫捲逃匿居法租界經陸控由公共捕房查獲解送公共公堂訊明分别究辦並函致法捕房將匿居處所之衣物分别檢點發還嗣陸復投公廨控追被捲逃損失洋五百餘元而曹亦以點還各件均非原物被陸吞没衣飾及紅木器具等詞投廨互控祇因曹屢次臨訊不到經缺席判决償還陸子雲損失洋四百元候互控案訊結執行嗣曹所控被陸吞没衣物案迭經傳訊曹堅稱起案各件並非原物判候函請法捕房當時檢點之人到堂質證再核在案前晚由廨復訊曹仍延穆安素律師到堂請追繼由法捕房捕頭辣脫蘭及包探李祥慶上堂證明當時點交情形并言除起案各件外並無他物因復詰之曹亦亦首無詞由孫襄讞核供以案經證明顯係揑謊朦控與觀審西官奥克副領事判將案註銷起案各件限三天内領回如不願領則由公堂拍賣充公所有前經判决曹鍾湖償還陸子雲損失洋四百元今前案旣已訊明註銷曹着交殷實妥保限兩個月繳淸違干押追 
[榮許氏脫離苦海]  
　　婦人榮許氏前被其失押在王陳氏家賣娼王因生意淸淡將氏轉押到花烟間鴇婦瞿吳氏處接客又因生意不好用木柴毆打致傷由捕房偵知派探將王鴇婦等一併傳究中西官以榮許氏受傷屬實判送堂留養瞿鴇婦從寛罰洋二十元充公王斥釋 
[究係被誰誘拐]  
　　揚州人高炳章控同鄉婦人孫何氏誘拐伊妻高氏來滬藏匿等情昨由捕房將何氏拘解公共公堂請究原告偕證祝王氏及氏女毛頭上堂證明高氏實由被告帶同來滬訊之何氏供稱原告之妻係被祝王氏之女領去後並未見過等語中西官核供原告所控誘拐證據不足惟被告曾與高氏一同來申亦未便置身事外判令交保出外帮同尋覓 
[再誌閘北水巡隊之不察虚實]  
　　朱家角鄉民蔣靜山因其嫂蔣蔡氏於去冬在滬病故特於上月偕弟蔣竹卿姪蔣秀琴駕舟來滬意欲盤柩回籍安塟并將蔣蔡氏之子女帶回詎被蔣蔡氏之壻銅匠沈春林投閘北水巡區誣訴蔣等爲拐帶以致船被水巡扣留竹卿秀琴一併收押繼由蔣靜山投薩督辦處訴請伸寃等情已記昨報茲悉督辦接閱蔣之呈詞見有被押十餘天及私刑拷打等語以所訴如果非虚該區員實屬違法立卽派員到該區調查此案眞相以便澈底根究刻聞拘留之蔣秀琴業已開釋矣 
[三紀施用迷藥案]  
　　住居南林里之陳叔芳控同居王震芝之妻王汪氏串同其弟汪長興用藥迷醉伊妻陳方氏竊去及飾一案兩記本報茲悉此案由閘北警廳移送第二初級檢察廳後被告汪氏之夫王震芝會具辯訴到廳稱民弟王舜卿之姘婦劉氏素性悍潑與民妻汪氏嫌隙甚深此次突於廿九號遷居租界當日曾送來饅頭糕兩份陳姓與民家各一份翌日陳妻將舜卿送來饅頭糕在飯鍋上蒸熱食之忽發狂疾顯係舜卿姘婦預藏迷藥於饅頭内以圖嫁害且出事之日有高姓之女連來民家數次高姓與舜卿素相交好情更可疑迨陳叔芳由浦口回滬後民弟王舜卿旣與叔芳交厚理應從中解勸息事不料反唆叔芳投警署告發自行投案作證圖報私仇等情前日下午經姚檢察官預訊之下以王舜卿旣未目覩被告下藥又未知如何失竊不能作爲證人當庭斥退訊之汪氏汪長興仍不承認昨日上午遂派法警將原被告解送地方檢察廳訊究 
[拘獲竊犯]  
　　美捕房華探目石金榮昨日查獲竊犯甲乙二人一併拘入捕房押候解送公堂究辦 
[烟犯病斃]  
王有才前因私販烟士爲警拘送地方檢察廳訊供收押聽候罰辦在案近聞該犯在押患病奉諭發送新普育堂醫治無效延至昨晨斃命堂董陸君以電話報告到廳由汪廳長委派李檢察官沈檢騐員等　堂騐明王有才委係因病身死因無家屬到場判令由堂棺殮厝壇候屬認領 
[冒充禁烟調查員]  
　　船户龔豪寳控無賴王正寳章來富冒充禁烟局調查員上船搜查烟土乘間攫取龍洋四元逃逸等情昨由捕房將兩人獲解公共公堂請究經中西官會訊屬實判章押西牢二年期滿逐出租界王押一年分别示儆 
[控追烟棧夥之宕賬]  
　　董家渡内梅家弄口聚豐烟棧執事張維芳日前因事返甬托司帳人在振才兼代不料僅及匝月被任虧宕帳欵三百元張來申察出訴知總理魏醉兆向之追出金戒等物尚少洋二百九十餘元非但不理竟圖逃遁昨日扭控第一初級審判廳該廳以關係刑事移送同級檢察廳預審之下移解地方檢察廳訊追 
[公堂未便破壞敎規]  
　　揚州婦人金沈氏控伊故夫金東旭髮妻之子金恒義霸掯遺產不顧贍養一案迭經傳訊因據被告供稱原告實伊故父棄妾因兩造均係淸眞敎門奉判候傳回敎長到案證明再核在案前晚由公共公廨復訊兩造仍各延律師到堂互辯繼據回敎長馬子貞上堂供稱按照敎中規矩必須敎長到場主婚今原告與已故金東旭結婚時我並未到場故是否正式並不知情云云孫襄讞核供以查照中國儀節金沈氏確係已故金東旭之妾惟兩造均係回敎中人本公堂未便破壞其敎中規矩擅自宣判因與觀審之奥領克君判被告交原保仰該敎長馬子貞切實調查限兩禮拜報告公堂以憑核斷 
[掛失票早經作廢]  
　　向在九江路六號門牌洋人乾姆司格爾處爲西崽之蘇州人張寳義前持花旗銀行計銀二千二百餘兩之支票至該銀行領取現銀經該銀行寫字西人察悉此票已經掛失將張扣留報請捕房將張拘解公共公堂訊據張供此票係洋東囑令取銀判張押候傳其洋東到案質訊在案昨晨由廨復訊據西人格爾投稱是日因移寓江西路此項廢票不知如何落於張手然未囑令取銀等語訊之張堅稱此票實由洋東交下囑令至該銀行詢問可否領銀是實又據花旗銀行寫字西人投訴前情并將掛失底簿呈案請察關讞員核供商之英領康君以此票早經掛失作廢惟察核張所供亦無獘竇自應將案註銷判張開釋 
[改過犯予以自新]  
　　前美捕房包探朱安忠因向人拆梢經公共公堂訊實判押西牢半年期滿逐出租界在案朱釋出後在厦門路管押犯案西人之監牢内充當看役迄已六年茲因與看牢捕頭處之大餐司蔡芹海積有嫌隙被蔡用匿名之西文信函說明朱係逐出租界之犯郵遞麥總巡昨經麥君諭飭老閘捕房派令中西包探將朱拘解公共公堂訊究先由捕房禀明朱釋出後數年並無過失繼由朱妻王氏投稱蔡因生意辭歇疑丈夫唆使曾經與婦人言及丈夫係逐出租界之犯函禀捕頭拘辦等語以故此項匿名信函知蔡所爲請爲明察中西官詰據朱供與伊妻所供相同因卽會同簽判云查朱安忠於前六年逐出租界據捕房報告近六年内在西牢執役頗能盡職改過准將前判暫行停止以觀後效 
[新出三十六個黨之索詐]  
　　華興棧陸稿荐協豐押店等同投法公堂控稱有流氓張六正自稱新出三十六個黨先後被訛詐去銀洋銀角今交捕解究訊之張供並不向伊店索詐叩求恩宥中西官以其過犯訛許未便姑寛判押西牢一年期滿逐出租界 
[水手擊傷車夫]  
　　前晚有一某國水手雇坐計可二之黄包車至怡和碼頭下車計向索車資致被擊傷頭部而逸由捕巡見將計送入捕房轉送同仁醫院醫治候查 
[醉漢毆打行人]  
　　酒醉洋人某甲前日下午在百老匯路毆打行人由捕查見向阻不服拘入捕房押候酒醒再核 
[汽車夫違章判罰]  
　　公共總巡捕房四百二十號印捕控白克路三號門牌某西醫之汽車夫吳三榮在四川上路仁記路轉角就近小轉灣致興某號馬 
 
 
 

Page 11

 
 
車碰擔幾致肇禍等情昨由捕房將吳傳案請究據捕房代表牛門律師上堂譯稱被告不照工部局定章行駛應請訊究訊之吳偕洋東上堂禀稱實係無心之悞中西官以吳違章屬實着罰洋三元充公示儆 
[潮州發現鼠疫]  
　　潮州海揚鼠疫盛行傳染迅速死亡甚多電滬託購血淸以備醫治已由公立醫院查疫醫生王培元君購寄該埠矣 
[甬婦投河圖盡]  
　　甬婦殷王氏前日在虹口斐倫路投河圖盡由捕見救轉送公廨昨晨解案請示據氏供夫名殷阿元向在小東門外某北貨行爲業氏來滬尋夫不遇無資回籍家中尚有母親等語判函送寗紹同鄉會遣回原籍 
[森嚴門禁之牌示]  
　　第一區警察署張署長昨日發出牌示云照得門崗爲警務要差出入人等皆須詳察對於長警告假出署有無假條尤須注意早經一再宣布在案近杳巡警劉恩弟並不持有假條擅自出署該門崗孫見德竟不報告殊屬有意隱蹣疏忽職守着記大過一次罰洋一元以爲因循職務者戒爲此諭仰門崗巡警知悉嗣後對於長警出入本署務須認眞騐視有無假條愼勿大意以致爲人受過同干究罰 
[工巡捐局長之批示]  
　　上海工巡捐總局朱局長批承辦東南區淸潔事宜之朱新記呈請續辦由云呈悉旣據加認月捐洋二百元仍合向繳一千四百元之數姑准照案續辦一年俟期滿後再行察看情形分别繼續辦理仰卽照章出具認狀曁殷實商號保結並預繳兩個月捐欵以憑核辦至東南區域範圍以内一律推廣事屬可行惟所請將居户内外坑費一概免貼有無窒礙應由該商人體察情形另行呈候察奪 
[公共公堂瑣案]  
　　匪類王阿林（卽陳阿根）劉阿三（卽宋文春）金桂生（即張桂生）陸杏生（卽陸阿五）與同黨薛子卿馮根寳玉和尚陸友根等八名均曾經公堂訊辦逐出租界茲又潛來均匿居新閘孟納拉路二百二十四號屋内經新閘捕房探目劉森堂查獲一併拘押昨解公堂訊供一過判均還押候查明下禮拜五訊究 
　　寳興路毛姓家婢女李阿富因不愼遺火燒着棉被遭其主痛責逃出由捕查見帶入捕房轉送公廨昨由官煤將女解案請示該女供年十二歲並訴明前情判女發濟良所留養 
雜評三（訥） 
[讀浙路股東來函]  
　　浙路風潮旣起於六十萬金之作祟則欲消弭此風潮當先解决此六十萬金之處置股東謂此係股東之權利職員謂職員亦與有勞分配稍不公平則風潮終難息滅即以强力壓平之而此不甘服之心隱伏於中將來於路政上必生其影響然則今之提議以此欵倡辦大工藝學校及工廠者豈非最妙之辦法乎兩無所得卽兩無所爭此最淺之言也進言之以此浙路公共之欵辨浙省公益之事發達浙省之實業培植浙省之人才兩方心理必同贊成同則氣自平而風潮自息此策果行於浙人之名譽實際非均有莫大之利益耶吾持此議以觀重開會議之結果 
來函 
[浙路股東一份子來函]  
　　啓者浙路已歸國有商辦名義瞬將取消此次股東會已屬末次回憶昔年拒欵時之意氣宜有無限之悽愴詎意呌囂喧擾爭持不决推其原由則交通部六十萬欵實階之禍夫交通部之六十萬原以公之股東浙路並未蝕本徒以資本缺乏之故歸之國家舊時股本千萬息僅七釐按之市面利率十年來股東之損失寗僅此區區六十萬今以獲利極有把握之路歸之國家略增股票之價値亦事理之常在職員諸人計事論薪並非義務股東未獲餘利職員登有紅利可分况路歸國有商辦名義雖屬取消而職員均可繼續以浙人辦浙事豈宜有解散遣歸之資至於某老之需索十萬更無理由某老爲拒欵代表現在路歸國家拒欵目的絲毫未達何勞足云來往川資開支公費年得津貼數已不資股東之對於某老已極優渥乃爲此無理之要求可晒屬甚惟此六十萬之欵宜籌處理之法散之職員旣無是理散之股東則路股千萬以百元一股論每股所得僅五六元各股東旣熱心認股於前諒不願得此區區之數以貽人口實夫分之則少合之則多與其分而擲諸虚牝不如合而公諸地方交通之欵六十萬合之部奬湯總理而湯總理願公之股東二十萬共有八十萬之鉅以之辦一極大工藝學校並工藝試騐場傳習所以二十萬爲創辦機器房屋之费以六十萬爲基本金存銀行生息作常年開支必極充裕以浙人之欵敎育浙人之子弟造就人才以爲吾浙工廠之儲備十年之後所獲效果寗可計量且永爲浙江商辦鐵路之紀念而股東之熱心湯總理之謙德諸職員之勤勞亦藉以長彰較之散於股東職員每人目前獲數元數十元之微利者豈可同年而語鄙人亦股東一份子敢供一得之愚願諸大股東平心商榷焉 
[浙路股東汪蘭臯來函]  
　　敬啓者滬杭各報所載五月初三日杭州浙路股東會紀事有股東因理事代表不肯也席解釋事實可變之電議長主張延會各股東不允旋由汪蘭皋茅景希等人提出罰則一種剝奪理事代表公權云云其實浙路公司所謂豺狼當道安問狐狸鄙人雖闇何至與此等爲人傀儡之理事代表較短論長且理事中如姚慕蓮君顧企韓君平素主持公論又豈可一概而論此頂罰則乃衆股東共同提出並非起於蘭臯當時諸議長以事難實行爲衆股東所詰責蘭臯尚爲解釋旋以衆怒難平姑以　稍紓股東之意始得平安散會蘭臯深痛股東徒快口舌轉爲反對者藉口將暗旋狠毒以甘心於股東無可如何第二日擬不到會而股東疑爲受反對者所運動羣口囂然不得已四號下半日重行到會提議部撥六十萬兩支配所賸如有爲股東所應得者請以公共組織浙江慈善事業如貧民習藝工廠等類全體贊成旋於選舉之先提出取消罰則之議以股東昨日此舉當是放促理事等出席今日旣經到會應即取消罰則回復公權亦經股東通過以上各節報載與事實小有參差而六十萬兩餘欵以營慈善事業之議亦漏未載及用特函陳祈賜登來函欄内是所至禱 
[南洋勸業會頭等嘉獎驥製半夏]  
外埠來信須寫明盆湯弄寗波路口第一百十五號本廬分設○杭州陳列所天字號○南京花牌樓○天津北門獅子胡同忠成棧内 
崔氏驥製消痰半夏乃驥雲氏與中外名醫再三研究廣行試驗始敢出而問世自發行以來凡官界軍界商界學界紳界女界莫不同聲譽美咸推治痰止咳之無上聖品各省紛紛寄購爭先恐後極意歡迎但華人惡習每見發達之物必多方仿造奇巧百出致使采購者無從鑒别眞僞本廬特將前清兩江督署湖北臬署京師都御史衙門曁英國加拿大日本東京韓國慶北大邱郡以及各省各縣各公館各衙門道謝神騐之書彙編裝訂成册並將信面之郵局圖記民局本章一律裝入置之案頭俾采藥者作指南之車而仿造者無從施其伎俩凡咳嗽多痰之症救治愈早愈妙若久咳傷及肺管便覺呼吸不靈兼之痰爲膠膩之質閉塞清明之府遂使哮喘大作氣促不順况肺爲華蓋蔽護羣臟華蓋旣傷虚火焦灼胃氣先敗脾火繼哀腎水告涸肝風上揚從此盜汗骨蒸元氣盡喪蓋人賴氣血而生肺氣不宣則運血为靈氣血兩損便是不起之症矣可不痛哉本廬創製消痰半夏善能止咳化痰順氣平喘運血液以培元滋腎水以固本能生天一之水能療旣損之金偉力豐功天下無敵自出世以來治愈之人不可勝計至此藥之神驗全賴汰其糟粕取其精液故能出奇製勝以少勝多若尋常之症只須一小盒立奏奇功雖至重至危之症如一息尙存連服一料包可立起沈疴斷根不發本廬實事求是精益求精儘可倩化學名家化騐如無珍珠龍涎香化州橘紅等珍貴之品甘受重罰大盒二元四角小盒一元二角每料計六大盒洋十三元二角另製普通半夏每盒大洋二角不靈包退還銀外埠批發格外克已　上海盆湯弄絲業會館寧波路口五開間門面瓣香廬驥雲氏總發行所啓分設無錫北門江陰巷内 
[錦經綸雲紗拷綢批發]  
貨式精美各種齊備批發克己并設門市零剪如蒙賜顧格外公道上海北京路淸遠里電話三九七五 
[源昌成珠號專收精圓珍珠]  
本號向在上洋三馬路東晝錦里對門朝北石庫門内發兌珍珠寳石一應俱全專收上等精圓珍珠物質精美價值不論如若成交即兌現銀不扣佣金特此佈告 
[鍊雲大葯房盖世耳聾還聰丸]  
人患耳聾○有此蓋世奇方○謹告同胞○服後立聰神效○請速購試○良藥天下無雙○不靈欺人○罪我惟天 
凡世人患耳聾之症甚多市上所售該藥林立不少然往往不得主法萬難收效然患耳聾皆因腎水下虧相火上炎鬰火傷肝以致耳聾目昏聽視不靈陰虚氣虧血脈不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補眞陰生津液除浮火退虚熱妙在服後神淸氣爽身體强健永無復發之患屢經試驗萬無一失中外聞名善治耳聾竟有再造之功早蒙仕學商界信服至效至驗唯推萬國九洲耳聾返聰之妙藥也一二年之新症二三盒告痊雖十年廿年之老患連服二料包可全愈每盒洋一元每料六盒洋五元郵局函購原班回件妥速無弊　上海三馬路小花園對面鼎豐里口鍊雲大藥房謹啓 
[上海冠華帽莊　精製西式草帽夏帽　新出硬胎各種草帽]  
本莊製帽中西並進草帽夏帽尤爲優勝工料精良花樣新頴諸君惠顧無任榮幸謹啓總發行所南市彩衣街中　分銷處北市英大馬路望平街 
[上海滙豐銀行及虹口分行告白]  
啓者本行收足資本洋一千五百萬元公積英金值洋一千五百萬元又銀洋一千七百六十五萬元共合洋三千二百六十五萬元另議定備用股本洋一千五百萬元總行開設在香港分行在倫敦夏門暹邏包帶維亞孟買加拉吉打古隆北廣東福州德國漢口愛巴軸化神户古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津北京横濱其上海行與各商往來暫存本行之銀每日結帳者其息照長年二厘存至二十萬兩爲止存一年者其息照長年四厘算存六個月者其息照長年三厘半算存三個月者其息照長年二厘半算凡現在所執五厘息一年期存單满期轉新單者仍照五厘算代付本埠滙票并辦理銀行一切應辦事宜滙票可以滙至倫敦歐洲印度新舊金山美國中國東洋等處大通商碼頭特此佈聞　民國二年二月十七日 
[上海郭恊盛土棧遷移廣告謹擇陰曆四月初五日先行交易初八日開張特别放盤]  
本號始創大東門外小橋頭嗣于丙午年遷移萃豐碼頭歷六十餘載大小洋藥另剪批發貨眞價實久已遐邇深信四遠馳名迄至壬子年因華界發售當即移至洋行街中市茲緣該處房屋狹窄今再遷移仍洋行街北首第二家一百十九號門牌坐西朝東石庫門内交易各貨無不精益求精以副賜顧　諸君之雅意本號只此一家並無分出如蒙光臨請認明招牌庶不致誤　本主人白 
[郭鴻泰土棧陰曆四月十四日遷移念一日開市廣告]  
本棧開創以來自向英商提選大小洋藥零剪批發貨眞價實早已名揚遠近　各界贊許母庸贅述茲因交易過於擁擠原屋不敷應用特遷移鐵馬路橋南首北京路口第二家朝南石庫門内開張特别放盤以副　惠顧之雅意本號招牌有郭姓字樣此申江獨一無二之標記眞僞有别凡　貴客賜顧請注意是幸　本棧謹啓 
[蘇路公司一二三四期餘字三百六十二號收據遺失]  
户名李學進股款洋念五元已向蘇路清算處掛失補給外他日如原收據出現由掛失人擔其責任此白 
[誌謝名醫沈琢如毛玉書兩君]  
内子久患咳嗆痰喘之症客冬日重一日正初危象疊見胃絕肺痰止喘下泄汗出如漿氣息僅屬幸延毛玉書先生先以推拿施治設法挽救力舉沈琢如先生會同診視見兩相合標本並治轉危爲安沈先生復盡心調理諸恙悉祛現已克奏全功實令人有生死肉骨之感謹登報誌謝並爲求醫者作南針之指焉　翁惠郛謹啓 
[富安公司房屋拍賣廣告]  
按在高昌廟上邑念四保十二圖方字區兩地毘連租地造屋三十年期限則田畝一分正訂明每年地租洋一百零三元建造高平房五十五間造本八千餘元地基尙有念一年爲满如欲意買者准定舊歷四月十六日下午二時駕臨新北門袋業公會樓上拍賣上手契章併呈再請在股諸君到埸勿却爲幸倘有不到自失利權以後不得撓呑恐未週知特登申新兩報奉聞　富安公司謹啓 
[篆刻針度]  
篆刻之學最嚴家派刀法章法二者並重雖一筆不可苟六朝以降去古漸遠重以坊間俗刻以僞亂眞屬雜流行於是字體龐雜而章法幾成絕學刀法則研究者更少惟二三好古淵博之士彈此古調者近自東洋篆刻行世以來見者咸以其雕縷精緻而愛之我國之懷此技者因亦起而競爭此技乃復大行習此業者頗不乏人然無精確之書以爲金鍼之度雖有各種印譜僅足研究章法之用而於刀法實少説明故奏刀時仍多茫然是編爲前清乾嘉時海寗陳目畊先生最精造之作先生於篆刻一業深造文何吾趙諸大家之室是係搜尋歷代變遷沿革之源詳述章法刀法之作用於辨石印泥諸法言之尤詳最足爲篆刻界攻錯他山之助惜原版毁失世鮮流傳本主人特覔得初刻付之石印以餉世之渴望此書者編首有翁方綱查暎山桂未谷諸大名家序跋足證其確係完善之書名曰鍼度洵無愧焉印書無多購者從速每部一函價洋一元二角寄售處上海棋盤街掃葉山房　中華圖書館　廣益書局　四馬路國華書局　唐家弄西泠印社　蘇州振新書社　廣東文盛書莊　天津北京保定直隷書局　北京自强齋書莊　鴻文齋書莊　富强齋書莊及各省書莊　總發行所上海新閘青島路九號朝記書莊啓 
[雲南天佑興批發原山麝香廣告]  
本號原在愼西採辦原山麝香世傳二百餘年均到邊隅向野人獵户買積因交通不便就在　省轉行批發久蒙申港京漢住愼香號賜顧貨眞價實銷行無滯現在愼越鐵路已開交通較前便利本號親臨申港進運原山剪凈乾香爰設分莊於上海四馬路停雲館内零躉發行價値公道意在推廣銷路童叟無欺庶買用者俾得眞正物品卽希　惠臨一試方信鄙言之不謬也此佈 
[愼昌洋行經理意奎推勃而火險有限公司廣告]  
本公司儲集資本銀四百萬兩在中國經營保險事務歷有多年辦事公正捷速素爲　各界所信從保險價目亦極低廉如蒙諸君惠顧請　駕臨圓明園路四號本賬房接洽可也 
[存濟局（包）醫毒症　淋濁聖藥○極靈且速珠珀立止白濁丸]  
此丸專治一切淋濁或酒色而起或濕熱而生或花柳染毒而來或行房事忍精所致亦有此症本局不惜工資照例監製爲丸能可利便止痛治濁固精服之無不立效每盒大洋一元●加料珠珀立止白濁丸每料大洋四元●惟宿娼花柳傳染之淋濁重則毒氣傷筋小便時痛如針剌尿管被濁糊閉淋滴日久不止紅腫欲破其苦難言凡服本局珠黄止痛止濁丸服後立能止痛消腫止濁驗若仙丹●每盒大洋一元如重症淋漓倘不速治必至成爲楊梅結毒燭卸下疳横痃魚口血淋重症其害無窮性命攸關本局在申祖居九世於茲臨症百有餘年苦心研究精益求精見多識廣治愈小便腫爛楊梅瘋癱四肢疼痛透頂爛鼻極重極險疑難毒症均可包醫斷根限日全愈出立保單踰限不瘳卽還原洋愈後永保不發仍可復原生育照常永無後患活人萬計凡就診者無一不療並非自誇早已名揚天下母庸再贅患毒同胞謂予不信請嘗試之方知言之不謬也如用輕粉水銀倒提升藥天誅地滅雷殛火焚本局秘製珠黄下疳散每罐一元●珠黄花柳掃毒丸每盒二元●横痃魚口内消丸每料二元●横痃魚口立消膏每張一元近有假冐謹防留心認明上海六馬路朝陽萬年樓茶館斜對面存濟局周文卿醫生便是●各埠函購原班回件郵資自給 
[中國華安合羣保壽有限公司總公司設在上海黄浦灘三十號]  
本公司係純粹華股組織遵照中華民國商律在工商部註册雖延洋員辦理而董事盡屬華人實爲絕無僅有殷實可靠之中國保壽公司凡我愛國同胞務祈聯袂偕來竭誠贊助蓋本公司保壽章程以及保壽單辦法較之其他各公司格外優美且凡已繳保費永無没收之時如欲投保請即函總公司逕當即照覆也此啓 
[WINFRED,WINFRED,CIGARETTES,CIGARETTES,]  
幸福香烟馳名已久醫生研究切不生疾用能辟疫永無弊寳諸君請試查知是否 
贈送精花金壳時辰表此種幸福精烟每盒裝一百支函兩張劵凡收聚此劵一百張請函寄倫敦阿達香烟有限公司就必回送金時辰表分文不取也 
ＡＲＤＡＴＨ　ＴＯＢＡＣＣＯ　ＣＯ　ＬＴＤ　ＬＯＮＤＯＮ　ＥＮＧＬＡＮＤ 
[萬國儲蓄會]  
有極妥之保證有極確之信用有極大之希望有極厚之利益 
開辦兩年異常發達函章閱會索或詳取者利享有請益此願　路大海向本馬法上 
[派息廣告]  
本公司西歷二千九百十三年股息議定每股派洋二十五分計洋十五元各股友持股單請○惠臨英租界外灘二十六號門牌本公司帳房收取可也此佈　楊子水險公司茄克生啓 
[大洋房分租]  
今有新造大洋房樓下出租開間甚大且極明亮在法大馬路公館隔壁如欲做銀行開報館及寫字間或樣子間最爲相宜欲租者請至本行接洽可也庚興洋行告白 
[山打滅地葯丸]  
 
此葯丸專治男女五淋二濁等症立能除止刺痛限四十八點鐘内濁止淋通實爲治淋濁之無上聖葯乃由最上品之美梳木取出與尋常平賤之山打油葯丸迥不相同用之比於服蓽澄茄葯與射刺葯丸尤勝　賜顧者湏防假冒請認每小丸上有　印爲記是幸　大法國巴黎路晏尼八号 
[哈味爲司格酒]  
洋酒之種類不一名目繁多求其有益於衛生者其惟哈味爲司格酒乎此酒乃英國名廠所製行銷全球已歷一百四十餘年紳商士賈肆筵設席無不喜飲此酒以其能增長腦力補助精神洵屬最高之飲品無上之佳釀也此項爲司格酒中國歸本行獨家經理前已登報聲明凡　政商軍學各界　賜顧如荷躉批請至本行接洽本埠各大洋酒食物店均有寄售就近購飲亦可此佈總經理批發所上海英大馬路東首泰興洋行啓 
[老哈味定貨者注意]  
啓者各寳號前在老哈味洋行所定大英貨物現歸本行經理如報關打棧單結先令以及續定疋頭雜貨等仍照老哈味一式接續辦理特此聲明　利得洋行白 
[仁大股票行白]  
本行專收蘇路浙路股票及蘇路証劵代客買賣各種華洋股票倘蒙　光顧請惠臨四馬路靑蓮閣斜對過蘇台旅館内可也 
[禮亨洋行告白]  
啓者本行經理各國名廠洋貨疋頭呢絨大小五金軍裝機器各種雜貨奥國頭等本廠製造一切磁器各色洋紙一應俱全貨眞價廉倘蒙光顧格外克已各寳號如欲定貨决不悮期請至四川路一百十二號接洽可也　本行主人白 
[老太古公司　太古火險公司]  
倫敦崙格西火險公司柯里仁火險公司叭喇定火險公司雙司勞哈其火險公司家定保險公司 
啓者本行經理以上五保險公司事務現可代客保廠房棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨　面議可也特此佈聞 
[召租]  
茲有法租界褚家橋殺牛公司後邊合興里新造兩樓兩底廂房自來火自來水俱全地方通氣出入便捷合意者請至合興里本公司面議　合興公司謹白 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[爲財政部代籌推廣印花稅法] [  劍秋]  
　　財政部會議以印花稅收入不豐擬增加種類如戲單文憑等等均須貼用蒙以爲尚有遺漏敬爲搜括如左 
一敎科書 
　　（理由）民氣囂張由於學校而敎科書實爲禍胎若令貼用印花則學費增高不禁自絶 
一報紙 
　　（理由）各種報紙胡言亂語詆毁政府實爲可惡宜令貼用印花加重其成本阻遏其銷路惟外國人所設者不在此例 
一醫方 
　　（理由）人必有病然後就醫而醫生所開之方關係生死宜令貼用印花否則藥店不許配藥人若怕死斷不惜此小費 
一度牒 
　　（理由）和尚受戒必有度牒一生酒肉全在於此宜令貼用印花否則不得稱爲佛門弟子不得養婆娘打野雞 
一命書 
　　（理由）一紙命書關係終身榮枯妻財子祿至爲重大宜令貼用印花以爲保證至地理先生之風水選擇書亦同 
一鬼帳 
　　（說明）鄉愚有病請女巫看香頭女巫則開列一紙如城隍土地廟燒香等種種鬼話謂之鬼帳 
　　（理由）鄉愚迷信至爲可笑鬼帳一篇視同皇帝諭旨若令貼用印花决不違抗其他如吳鑑光之課印（起課先生所開者）張天師之符咒亦同 
一情書 
　　（理由婚姻自由實爲佳話一紙情書關係終生大事若令貼用印花以爲媒證豈有不願之理離婚書亦同 
一賣身據 
　　（理由）政治修明人民失所賣男鬻女日益增多實爲民間一種收入宜令貼用印花以盡義務 
一局票 
　　（理由嫖妓最闊而吃酒呌局尤爲寫意宜令貼用印花以爲保障如有隱匿貢成國稅廳長實地調查 
一丐條 
　　（理由）呌化之王是曰丐頭一個看字勝於官府告示且其收入亦不薄宜令貼用印花以補助官吏俸給（四） 
[壽頭傳] [  一帆]  
　　壽頭者嘉定人也年八十有一時與羣兒戲羣兒戲呼之曰壽頭壽頭掀髯笑曰人生五福壽爲先壽已不易得况爲壽之頭乎羣兒祝我不可無以識之因舍其舊號而號壽頭焉 
　　燾頭酒量豪某日與羣少年醵飮壽頭據首座坐甫定羣少年卽欲拇戰壽頭以年獨尊不欲與後輩戰獨不與於是某輸拳請壽頭代飮某輸拳亦請壽頭代飮羣少年咸揶揄之曰濕灰堆壽頭毫不介意一杯復一杯陶然自樂旣而壽頭醺携杖而走羣少年拇戰亦倦方欲略飮數杯而甕中已告罄矣相與嗒然壽頭之居臨河壽頭時憑窗閒望對河某氏兄弟者登徒子也某日亦倚窗而望適有一粲者乘船來衣服麗都丰姿窈窕壽頭急閉窗户以示自重某氏兄弟目笑之相與評頭品足狎褻萬狀近視之間日姊歸寗也相與默然不能作一語 
　　某日壽頭閒步街上拾一包啓視之則纍纍者皆銀餅也壽頭坐待失主守候終日卒無人來家人咸笑其戇而壽頭無倦容天將晚有某紳家之婢奔至泣尋失物壽頭擲與之不交一語婢歸告某紳某紳甚心敬之延課其子月奉修金五十元至今猶在敎讀云 
　　上年六月南兵至嘉定居民咸避於鄉或至滬上壽頭獨不走輒曰死生有命富貴在天我安我命可也家人戚友咸促之均不聽家人欲走亦不留於是躬執爨而度日焉戚友談及之輒曰如此迂闊不看風頭老命不能保矣未幾民軍至南軍逃避於鄉避於滬者紛紛回里謁壽頭壽頭依然無恙 
　　於是壽頭之名大噪使機心者畏壽頭好女色者敬壽頭貪便宜者慕壽頭即自命爲識風頭者亦無不佩服壽頭甲寅正月好事者更備盛席邀集壽頭及本地之年老者開壽星會壽頭年最高推列首座壽頭於是掀髯大笑由吾今日乃眞爲壽頭矣（五） 
海外奇談 
[一勺微涔（續）] [  警衆]  
　　俄國托木斯克省遊歷團有研究西比利亞會社人員大學堂博士索柏列夫等由托木斯克起程其經費由比斯克米奴新斯克商界協濟並有商部籌得鉅欵爲之補助此次遊歷自比斯克起程向綏斯克進行然該處商務頗覺蕭條遂先至科布多以其商務較盛故也繼至葉尼賽河之上游喀木陳河流域此地即位於烏梁海多有米奴新斯克商人營業由此南下至烏里雅蘇台沿途調查商團廟宇以其每有集市之時聞至庫倫爲止轉向恰克圖卽繞道回俄若得餘暇擬由窩本斯克經過前往邪米怕拉勒斯克楚棍查克薩拉秀柏等處又有莫斯克商人由西比利亞經過前往蒙古遊歷方由恰克圖進行之前曾提議同行惟托木斯克以兩週歷團同行多不相宜蓋遊歷之方向逈乎不同托木斯克之遊歷團擬繞行托木斯克省以南各處莫斯科之遊歷團所定日期甚久遊歷範圍亦大故兩團可在蒙古相遇於途彼此參觀調查之結果托木斯克遊歷團大約三四閱月方能蕆事也曩自日本本派本願專派出之新疆發掘者野村榮二郎曾以探險所得略報某氏茲特彚錄於下某書曰予（野村榮二郎自稱）自一行至庫車之東庫爾勒各以駱駝三頭乘馬四頭大車四輛分道揚鑣從事搜索以相會於噶什咯爾之目的經庫爾勒西二百淸里東楚爾附近之烏壘國古城復至輪台縣治（輪台者漢唐兩朝皆有之唐之輪台在天山北路予所到者漢之輪台乃貳師將軍送遠征軍之地也漢置屯田於史有名其古城在縣治南五十淸里)視察古輪台出縣之東門南行沿小川過土人之家屋與荒凉之村落更進十五淸里渺渺沙漠一望無限不數武而至古輪台城荒壘敝牆壁多不可立東西約百三十米南北約四五十米而已屬目四望無可發掘棗馬就道復向最後之目的抵庫車遂入電報局發安著之電適英文電手成疾無從發出庫車一名龜茲者佛敎之聖地挾漠南之和闐與沙漠而助文物發逹之地也西人到此發掘者以予等爲第七次史蹟豐富從可知矣遂注五十餘日之全力從事調查其結果所得如下（一）代逃爾逃拉古洞及廢寺代逃爾逃拉在拜城縣境内其地古洞十八廢寺一廢家三發掘其等於焦土灰燼之内得佛頭佛手二三十具及古洞中漢字經文（二）丹道古洞丹道古洞在庫車之西二百八十淸里予等至此發掘八日間古洞中露營生活日夜受蚊軍之襲不待安枕加之飮料水少非常苦痛幸得經文之斷片碑文等差堪自慰（三）哈拉哈打睦哈拉哈打睦約在庫車東南百四十淸里傅斯塘東南三十淸里破城敗寺絡繹其村之東西南三面士人所呼阿掃嗄爾者卽自哈拉哈打睦南四十淸里之處荒敗古城是也其南有兩處廢寺予等督傭工五十人二日間極力發掘頗得塑佛古錢等無算（四）胡木土喇胡木土喇在庫車之西五十淸里渭干河岸荒城一蹟古寺三座古洞則潛於河左右不絶其地附近庫車乃予等最後之目的地一意發掘果爾功不虚勞得多數之史料就中經文之鍬其聲鏗鏗分外愉快夕食亦爲之加餐予等在此宿某農家主人待客周旋盡致畏友掘賢純渡邊哲信兩君曾宿其家主人甚寳其筆蹟之紀念品供之神棚後出示予如此心根之優美雖予等天涯遠客俱忘惆悵之旅懐也 
自由談話會 
　　儉德會規則　一不狎邪　二不賭博　三不必以酒食結交四不必華服　五不輕寒素 
　　入會者　四明包漁　　南通周奕愚　江寗袁伯衡　袁仲城　袁繩武　丹徒田佛民　長琦秦維卿　鎭江張起守　茅玉田　任增壽　李念慈　安徽劉德如　劉耀先　張錫寛　貢州董子元　許紹籛　江蘇姜星五　天長馬文鈁　六合方辛甫　揚州成仲仁　張松林　安徽汪時雲　眞州汪冠羣　趙育民　伍亞飛　李子良　施養元　黄寳康　鄒大經　黄寳弟　邗江蘇寳貴　李培之　朱行芬　孔霽雲　馮鴻壽　梅政俊　興化楊子和　眞州趙月娥女士　汪翠英女士　邗江趙振幗女士 
小說 
[火燄珠（九）] [  常覺譯]  
　　可笑我當爬進樹林暗中摸索足足搜尋之幾個時辰幾乎把那林子翻了過來却不見這獨眼賊的影兒心中好生奇怪却也没怎麽害怕我那心中的貪燄早被這珠子的毒燄勾起已成燎原之勢不可收拾只要把那珠子拿到了手就算償我大愿至於生死問題那裏還在心上只是今日和諸君圍坐閒話迴溯前情倒覺得有些不寒而慄呢 
　　我一時覓不着那獨眼賊那裏便肯甘休仍向着林子的對面胡亂爬去不多一會眼前忽然開朗起來抬頭一望已到了那林子的外邊對面豎着一坐峭壁危危兀立擋住我的去路我呆呆的望着他上下端詳了一番暗忖那惡魔難道是打這裏爬過去了麽只是那山壁生得非常峻峭倘欲追隨這惡魔之後可不是件容易的事呢想到此地不覺呆了一呆繼又轉念不入虎穴焉得虎子他旣爬得過去我難道就輸他不成主意已定便立起身來搓了搓手整備去幹那不顧死活的生涯所幸天已破曉晨光稀微照着這石壁甚是明晰我這裏一攀一放的猱升而上剛到半空忽聽得一種驚詫之聲接着又是一陣吃吃乾笑的聲音我的身子登時冷了半截那笑聲旣止只聽得脚下有人高聲喝道我把你這日耳曼狗才你仔細着不要動我這鎗珠可是不容情的列位這幾句話登時把我提醒過來暗自叫苦原來那獨眼賊也曾試爬這石壁只因身受重創腕力不繼爬到半山依舊滚了下去那石上的血跡斑斑可見深恨當時我的目光已被珠燄所蔽在他面前經過也不曾察覺只弄得身懸半壁兩足臨空蹈入莫大的危險送掉半條性命可眞算得個自作孽不可活呢 
[家庭小說慧珠小史（四）] [  華璧女士]  
　　及至寢室陳嫗問曰小姐何往慧珠曰往晤亞姊耳陳嫗曰夜深人靜踽踽獨往我知汝殆有所圖我雖拙然老成人作事較妥我敢自信速告我勿秘慧珠卽以小鈴之言及亞俠之策告之陳嫗曰此事尚未確不可孟浪從事徒敗名也慧珠曰待其議定晚矣汝倘念吾母之囑可伴我詣舅家否則我一人往事已至此寗畏跋涉耶陳嫗曰然則行期已定否慧珠曰五日内耳慧珠與陳嫗磋議竟夕不覺已金雞三唱東方白矣陳嫗曰天色且曉可小寐明日尚須入校恐精神不足易起病魔茲事我惟有遵汝母囑决不汝梗也慧珠乃就寢須臾卽興盥嗽已畢仍挾其書册入校是日偕亞俠往張園則少英已先在慧珠曰累君待久矣少英曰女士之事我已聞諸亞俠伹女士明年能否與亞俠同游東瀛吾明歲亦將有此行女士倘能同行則吾輩相見近矣慧珠曰我明春决計與亞姊同行相見當在東京也談旣久天色已晡各道珍重洒淚而别慧珠旣歸是夕卽輾轉不能成寐翌日托病命小鈴至校乞假檢點行囊約數千金及晚告小鈴曰我與陳嫗往同學處返略遲汝往視夫人已就寢否小鈴往慧珠以所携者付陳嫗少頃小鈴返曰夫人與珍哥津津談故事今尚未睡也慧珠卽偕其乳母由側門出行約里許道途遼遠夜色迷離風聲鶴唳草木皆兵慧珠此時中心忐忑謂陳嫗曰此何時也吾身疲倦已極矣陳媪曰可出時計視之幸是夜月色微明慧珠卽於懐中出時計借月光視之方十句鐘乃告陳嫗曰時尚早可速行良久已抵其舅氏居其舅氏居去市遠故步行頗不易而乘車又恐貽蛛絲馬跡之累無何呀然一聲雙扉已闢其舅知爲女甥至迓於廳事慧珠偕陳嫗隨其舅入内室拜見之禮已畢舅氏問曰汝奈何夤夜至此果何爲者願聞其詳慧珠泣曰甥女生不逢辰遭此不測事誠出舅意料之外好以劉氏所謀及此次暫避之計告之言未畢嗚咽不能成聲舅嘆曰吾姊固早料有今日我旣受姊氏之託敢不盡保護之職慧珠曰倘蒙見憐匪特甥女感恩亡母有知亦當含笑於地下舅慰勉至再顧其女妙蘭曰慧姊遠道而來腹中想已轆轆鳴汝可速具食欵慧姊妙蘭應聲去俄復出隨一雛婢捧巨盤妙蘭置慧珠前曰此妹手製請慧姊嘗之夜漏深矣慧姊身體當疲倦食畢可暫宿於妹室惟室湫隘不如慧姊閨闥之淸潔奈何慧珠曰蘭妹幸勿作此客套語姊今爲避難來卽使臥之竈下亦不敢嫌况吾妹香閣乎舅與妹之大德姊終身不敢忘也時已魚更四　舅謂妙蘭曰汝伴慧姊眠陳嫗可與汝婢小紅同宿也妙蘭諾乃偕慧珠同往臥室安置 
[徵求游戲文章]  
　　自由談從今日起徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿概不奉還小說不收 
　　劍秋心核警衆瘦蝶仁後天虚我生天關覺迷草士何許人率公獨鶴白生豁公帆了靑東埜耕士天樂濟航潮聲周五諸君鑒前月承賜佳著深感盛情敝處備　潤筆資少許即希函致本館帳房陳寳賢君或于任何日下午飭使來館面取爲幸 
　　承江西路時兆報館惠贈信敎自由書一册披讀之下具見議論精當引經據典于政敎之權限劃然嚴分是足以喚醒爭執國敎者之迷夢尤足以消弭一般仇敎者之誤誤誠有功世界之作也書此誌謝 
 
 
 

Page 15

 
 
   
 
 

Page 16

 
 
   
 
