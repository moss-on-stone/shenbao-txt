# 1903 - 234 - 4910905

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戊戍年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業巳出書正集每部實價洋銀六元四角續集四元八角合購兩集共計十元批發克己此佈 
[四書五經義大全] [  圖書集成局啓]  
　　坊間四書五經義汻牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補　五十七卷爲文五千餘篇類皆獨運匠心詞嚴義正本屆鄭會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[湖南巡撫趙次珊中丞致江督魏午帥請撥欵開辦湘礦書]  
　　竊惟爭存之術在闢利源富國之經在合羣力生計交競勝者爲雄保其資産則强而存授人利柄則弱而敗此天演之公理巳事之明效也湘省礦藏藴蓄極富取用不竭實康我民乃昧於攻取之方拙於冶鍊之術坐擁厚貲而日憂貧盜賊環伺旦夕竊發而不爲備甲午以後當局者始議開采然經始不易任事非人成效未覩廣帥繼軌竭力提倡並奏明將全省礦産全歸阜湘沅豐兩公司承辦以杜外人覬觎原議集股二百萬大加擴充旋以商股難招不得不因陋就簡采取多用舊法則獲利微礦砂轉售外人則贏率絀綿歴歲月迄無進步漫藏誨盜枝節横生奸民鄔世英遂於去歲與英商私訂合同全省礦利幾於拱手授人嗣經苦口爭執始將合同作廢處强權互競之界必内具實力始足以抵禦外侮我不自謀人將干涉湘礦膾炙於人口喧騰於報章查礦之師游歴之士踵相接於道狡焉思啓乘間投隙殆非空言所能抵制也湘人懲前　後於是有購地公司之議事方草創仍苦乏貲巽任事以來博訪周咨僉謂非購地不足以保礦非實行開采仍不足以保礦湘礦徧地需欵甚巨造　旣宏規畫宜遠勘地必精選礦師造才必建立學堂欲輕成本必備新機欲廣銷售必闢礦路自非厚集羣力寛籌資本不足以拓大業而重永久再四籌商惟有推廣集股之法官商情隔動懐疑阻非實力提倡則衆皆裹足湘庫支絀近籌衡辰兩案賠欵四十萬公約賠欵每年七十萬無米之炊　於挪借然礦政事重不敢不力任其難經巽督同司局竭力籌挪巳發給銀二十萬兩以爲衆倡今晉豫之礦見襲於英遼瀋之礦又奪於俄德據山東英窺滇蜀法侵黔粤日圖浙閩挾其國力爭我利權其能保全權力者惟我湘省一隅此　各省所官恊力維持者也惟財政之窘易地皆同築室道謀必無成理乞鄰之舉請員　始　　　　係全局面於　人所關尤鉅釜魚幕燕休戚與共民族之發逹在此種類之衰耗在此成則爭雄於歐美敗則受隷於他族興亡絶續問不容髮夫靳目前之資財而棄無窮之利益非智也擁厚藏以齎盜而絶邦人之生計非仁也當利害之關鍵而作局外之觀望非勇也湘人好禮秉義鄉誼素敦髮逆之役不惜捐軀命糜財賦以救鄰省之急豈有釣游故里將入他人範圍之内而不踴躍一援手者現幸潘少帥慨助五萬金大雅君子必有奮然繼起者俟集有成數然後推及他省放之皆準矣湘民頗多殷富徒以昧於利害商股卒難招集今旣表率自上登高一呼山谷響應擬飭士紳廣爲勸招先就本籍遞及外埠大利所在衆必輻湊目下公司所開各礦若銻若金若鉛獲利頗豐小試且然一旦大拓規模運以汽力利必倍蓰且湘漢航路旣稱虞捷粤漢鐡軌亦將接通昔患轉運之難今且北浮江漢南輸閩粤脉絡貫穿銷路大暢十倍之獲可操左劵伏維我公眷懐全局顧念桑梓用敢披瀝直陳務請鼎力設法籌撥鉅欵匯寄來湘襄成盛舉將來或招商股彌補或卽作爲官股悉聽鈞裁庶幾起湘民之觀感導各省之先聲富强之基將在於此伏祈垂察而賜教之大局幸甚其用人集股各章程暫仍該公司之舊仍擬逐漸推廣隨時督率攺良以副雅望意迫辭蹙不盡所懐 
[本館接奉電音]  
　　昨日午後京師飛電傳來上諭一道敬謹譯登○七月初五日内閣抄奉上諭河南學政林開　奏舉劾教官等語在任候選知縣西平縣教諭王錫候榮陽縣教諭李恒春均著仍以知縣歸部銓選永城縣訓導胡贊采武陟縣教諭李鴻籌均著以知縣歸部選用南陽府學訓導邊濟棠辦事　頇光山縣教諭李潯　好甚深均著勒令休致該部知道欽此 
[電傳宮門抄]  
　　昨日午後一下鐘時京師友人專電告知本館云七月初五日皇上召見軍機大臣及陳夔龍 
[俄皇定期赴奥]  
　　華歴七月初五日倫敦來電云俄皇擬赴奥京與奥皇修兩君相見之禮兹巳擇於華歴八月内偕其相臣同赴奥國 
[英國歲歉]  
　　華歴七月初五日倫敦來電云英國淫雨爲災本年收成恐難豐稔秋聞本擬行大操典禮兹緣此事遂擬攺期 
[奥使覆書]  
　　京使訪事人來函云上海蘇報館革命黨被拿後苛部局董事曾致書於駐京各國欽使商辦此事兹由各欽使公同會議意見相同卽由駐京領袖奥國欽使覆書於駐滬領袖美國總領事略謂此係中國國家之事工部局董可無庸顧問至如何辦法應由駐滬總領事商酌辦理請卽將此情轉致工部局董事可也 
[撥欵製造]  
　　河南訪事人云河南機器局詳禀撫憲張中丞稱該局製造槍砲彈子需用銅鐡各材料前於光緖二十六年由司庫撥銀二萬二千兩派員赴上海採購曾經奏辦在案現材料存儲無多亟應添購各廠應需各物並 
 
 

Page 2

 
 
擬製造毛瑟快槍及無烟子藥等項須酌添機器及應用物料共計需銀二萬兩請由司庫照案籌撥以便派員採辦等語中丞以豫省庫欵奇絀一切正雜各項均巳收不　支祇可設法挪移暫顧目前之急應飭藩司由新章减平銀兩撥欵二萬兩爲採購前項物料之需巳奏請勅部立案施行矣 
[監司逝世]  
　　杭州訪事人云兼署浙江按察使正任兩浙鹽運司黃幼農都轉自上月二十三日奉委致祭火神廟禮畢詣院謁見撫憲回轅後小有不適當於二十五日請假延醫調治詎料醫藥無效延至二十九日亥刻在任仙逝次日公子輩備具親供遣丁赴院呈報并將臬運兩司印信封送撫轅兹悉護撫憲翁筱山中丞以新任臬司樊雲門廉訪將次來浙履新故委糧道陸吾山觀察暫行兼理臬篆運司一缺則委候補道許豫生觀察貞幹署理 
[鄂軍抵粤]  
　　廣東訪事人云前者督憲岑雲帥電致湖北請派大軍至粤剿匪旋經鄂省大憲派武建軍八營分乘安平飛鯨泰順等輪船於六月二十日駛抵長洲海面卽晚在沙角砲臺登岸 
[催解軍裝]  
　　廣西訪事人云日前岑雲帥電致善後局憲略云祖太守在西省新招先鋒隊兩旗著卽製就號衣號褲從速解往以備應用 
[不拘資格]  
　　廣東訪事人云候補人員陳炎壽等日前聨名具禀督憲岑雲帥請將佐雜長差定限一年換班輪委旋奉雲帥批示云查粤東仕途蕪雜佐雜尤甚差委不能遍及亦屬實情惟上年開設課吏館佐雜一體與考稍有才識者亦可藉此見長且省例原准分府分州差委並非全無出路現禀請將省局及釐廠辦事各差一律攺爲掣簽輪委等情無論從前有無此等辦法此際斷不准行蓋循資守格直是不分皂曰糊塗用人庸才得計賢智灰心於吏治大有關碍官員補缺之著有成便者旣巳無可如何若差委之尙可變通者豈宜更蹈故轍本署部堂用人行政實事求是激濁揚淸無所遷就才能之員不特差委頻仍且將子之保奬庸劣之輩不但擯棄不錄行必施以參劾夤緣請託固非所知昔嘗經藩此邦該員等豈無聞見乃竟以此等膚見陋說聯名干瀆殊屬不知自愛姑念蒞任伊始略從寛假仰廣東布政司將該員等傳諭申斥倘再似此囂競定卽一併重處無謂言之不預也 
[變通鹽務]  
　　欽加二品頂戴江西鹽法兼巡瑞袁臨道唐欽加三品銜辦理江西督銷淮鹽總局江蘇卽補道歐陽爲出示曉諭事照得九江鹽棧巳攺爲分銷局曉諭所屬商販就近交銀買票領鹽毋庸繞赴吳城以期本輕運速而免往返周折事查西岸向只設吳城吉安兩分銷局及九江饒州撫州義甯瑞昌五鹽棧定竟撫饒兩棧須赴省局交銀買票九義瑞三棧須赴吳城交銀買票皆各回本棧領鹽而九江所屬至吳城中隔鄱湖之險除德安一縣可由小河行走外餘皆在所必經商人挾重資往返於驚濤駭浪之中勢必望而却步且德化距吳城二百五六十里瑞昌更遠一百二十里彭澤亦遠九十里惟湖口德安稍近而較之逕從九江交銀買票領鹽皆不免多一周折鄉間無官鹽可買勢必至於食私此官鹽銷數之所以日絀而私鹽之得以乘隙而入也本道等因思督銷之設在於通商便民而商販之利尤在於本輕運速現在訪聞各屬私鹽價值不一而彭澤私鹽每斤竟賣至八十餘文較之官鹽每引只須銀二十四兩五錢二分卽以此時銀價合計亦只須錢三十一千有奇加之運脚以引討斤每斤僅合錢五十一二文卽鋪販加價出售每斤不過賣至六十四文而所獲之利巳有十餘文之多不知爾商販等何以甘於販私而不願銷官引耶其所以然之故無非憚於風濤之險惡時日之耽延成本之耗費遂相率冐險販私而不顧目罹法網本道等深爲憫惜因具禀督撫憲請將九江鹽棧攺爲分銷局一律收銀售票發鹽不必再赴吳城多一往返業奉批准斟酌試辦合行出示曉諭爲此示仰所屬商販居民等知悉嗣後旣可就近購鹽本輕銷速幸勿再以身試法任意販私卽使販運官鹽不如販私之利之厚而有利無害不難積少成多况每斤以五十餘文之本獲利至十餘文利亦不爲不厚若販私被獲鹽斤旣悉數入官尙須交地方官照例懲辦輕則枷責重則充軍問徒試問利於何有思之能不知所從違耶經此番攺章之後如再不知悛攺仍舊販私食私本道等惟有嚴飭各地方官與緝私員弁嚴密查拿期於有犯必獲從重懲辦以儆效尤則是爾商販居民愍不畏法無以副本道等與督撫憲格外體恤之至意卽當禀請攺復舊　仍令赴吳城交銀買票以爲不明利害者戒而販私食私罪名仍不能因之稍寛未免坐失機宜及至其時悔無及矣其各凛遵毋違特示 
[輪船新章]  
　　昨得廣州友人手簡云輪船行駛内河動冐洋商之各攙奪渡船生意兼之沿河搭客匪徒最易混跡其間宼盜劫掠時有所聞現經統巡各江水師李觀察擬定章程禀候督撫憲核辦並請轉飭稅務司通飭船商一律遵守所有章程五條備列於後一單開輪渡通省若干某船某商往來某處沿途經過停留處所均一一由該商報明稅務司照會總巡各江水師查考以便易於防護一沿途搭客必遵照定章指定碼頭號數方許停留不得沿河招攬以免誤載匪人上船一往來地方停留處所上下行客必須由船中人留心察看如有匪類及搜出軍械就近報知各叚輪船恊拿遞解地方官審到不得私自釋放一船上必須由船商自募可靠巡勇八名身備短槍在船隨同船主稽查搭客認眞防護此項巡勇宜晝夜在船面往來梭巡不得以水手頂替一搭客上船時候各巡勇尤須格外留心察看如有可疑之人不許接載惟不得有意留難搭客以上客條應刊刻刷印每船懸掛一紙永爲遵守 
[示繳房捐]  
　　寗波訪事人云甯屬夏季房捐現經上憲發電催繳寗府葆太守特出示諭令各户呈繳大意謂各屬夏季房捐前奉憲札催交業巳分飭各屬將四五六三個月房捐迅速收繳現屇季底據首縣禀報尙無一户破白殊深詫異不知房捐爲籌抵賠欵要需理宜踴躍輸將豈容有意延緩上憲檄電催交急於星火自示後宜各將三個月應繳捐欵依限呈繳如再有意延緩立提到署以延誤要公之罪懲治各鋪户俱有身家切勿聽信謠言致受追呼之責 
[備迓文旌]  
　　杭州訪事友人云浙江正典試唐少司空景崇副典試齊太史忠甲銜命出都由陸南下至淸江浦換坐官航來杭藩憲崔磐石方伯知之特派候補府照磨秦參軍邦楨試用主簿沙少尹炳鋆馳往迎迓并委秦參軍兼充正典試巡捕沙炳鋆少尹兼充副典試巡捕 
[貪官索賄]  
　　蘇州友人來函云崑山縣石捕巡檢某二尹署任以來未及一載怨毒之聲聞於道路鄉愚無知偶因細故涉訟不分曲直惟以行　之多少爲斷附近茜墩鎭有父愬其子者經親友解勸仍由其父求銷而向其子一再索賄有孀婦爲人偪醮投署喊控二尹因案中牽涉　甲家道小康遂索謝洋銀若干而蟻媒反逍遙自在如此者不一而足近又有某木號失去杭木兩根後將小竊拘獲送究供稱售與近處甲 
 
 

Page 3

 
 
乙鄉人蓋竊固熟悉是鄉知其家頗盈實而扳累以爲自脫計也二尹大喜立將兩人差提到案責以窩贓判入押所嗣經紳董調處除罰洋銀百元作地方公用外復索謝儀甚巨竊賊並不加責反賞洋銀數元揮之使去貪婪至此如某二尹者非眞所謂利令智昏哉未識上之人亦有所聞否耶 
[力任勦梟]  
　　京口友人來函云某國駐上海總領事奉政府之命照會兩江督憲魏午帥略謂近日長江一帶梟匪甚多禍機不測敝國現擬在鎮江對岸瓜洲駐兵若干藉以保護本國各商民財産性命云云午帥堅不允行但力任自行勦洗匪人以期地方安謐以故邇來巳疉次札飭長江上下游文武員弁先行勦辦以免外人干預其間矣 
[主政仙遊]  
　　杭州訪事人云省城太廟巷紫陽書院攺設仁和縣學堂延王同伯主政爲總理自上年開辦以來井井有條一切章程俱臻妥善故杭地各學堂每因細故致啓爭端而仁和則未之聞也兹聞主政因年老體衰舊症復作加以新疾遂致不起於上月二十五日仙逝聞者無不扼腕惜之至接辦何人尙未延定也 
[委派監院]  
　　杭州訪事人云省城各書院監院例由撫憲於六七月間委定兹悉甲辰年學海堂監院四員由翁中丞札委試用教諭周元瑞訓導吳士鎔宋元煦姚慈懌辦理詁經精舍三員委教諭盛慶蕃曹樹培訓導孫炳奎辦理敷文三員委拔貢教職許祥身試用教詎張景雲王拱宸辦理 
[華令騐屍]  
　　松江訪事人云顓橋莘莊之間春申廟地方兇棍李石生因犯案拒捕持刀剌傷母舅徐錦言手臂並割斷髮辫徐弟仲言則腹裂腸出其姪某甲眼際亦受刀傷地保謝香被傷五指均投案請騐仲言延至上月二十九日傷重斃命來松禀報縣尊陳仲陶大令卽於初一日乘舟赴鄉相騐屍身巳臭穢不可逼視大腸從傷口迸出由仵役唱報刀傷透入一寸餘手指因奪刀割傷大令命賞洋銀二十元飭卽收殮初二日回郡抵署時巳六街三市燈火盛張矣 
[上海官塲紀事]  
　　辛丑科翰林鄭太史家溉前日來申至縣署拜會縣主汪瑤庭大令大令飭丁擋駕○前署靑浦縣錢一樓明府昨日因事來申亦至縣署拜會汪大令適大令淸恙未痊飭丁擋駕○南匯縣戴子邁明府昨日來申命駕至縣拜會汪大令晤商良久然後握别聞明府因黄炎培一案奉松江府許子原太守札令親送案卷到松垂問一切故明府卽當趨赴松郡也○淸道局委員袁允升明府刻奉兩江總督魏午帥札飭赴金陵另候差委所遺淸道局一差暫由保甲總巡朱森庭明府兼辦 
[上海李平書大令擬創設中西醫院章程]  
　　竊見上年自春徂夏蘇省疫癘盛行由上海而蘇州而無錫常州延及揚鎮寗始患喉症繼患霍亂延醫診治往往愈者少而不台者多死亡實不可以數計且每起一症方論龎雜互相傳述其間亦有獲效者而悮人實多因思中國醫學　蕪至今爲極其故由學者藉爲謀生之計專務速成不肯力學而亦由於無人提倡無人振興且無人合中西醫學悉心考訂編成善本以立教科夫中國之醫道源於黄帝素問靈樞雖未必果爲軒岐問答而窮極造化之藴深明藏府之情名之爲經百世不易特流傳旣久錯文脫簡所在多有歴來注家罕通古訓往往望文生義襲謬沿訛經訓之不明醫學之本漓矣泰西醫術由考騐而得法雖異而理則同人身說槪等書明季巳入中國自合信氏五種譯本出而西醫與中醫同源異流彼此可以叅考之故識者早心知之矣特是中國之醫上不考求士鮮研究於中學且不講遑問西學而習西醫者又復鮮通中學於是各執其一不能合併竊觀大勢中醫有滔滔日下之情西醫有隆隆日上之象凡疑難重大之症中醫經數輩診治而束手者西醫輙爲之起沈疴奏捷效今各處西醫院之求治者日見其盛仕宦尤多信從然則數十年後中醫日退西醫日進竊恐將爲日本之盡棄漢學而習西醫也夫物不足貴棄之奚惜若中國醫道如璞玉然非不可寳特磨礱未至而光華不發耳西醫者正磨礱之利器也宜取而用之以相砥礪務使日新月異光華煥發人人知爲可貴人人見爲可珍則數千年相傳之寳物不至一旦廢棄且醫之關於生命者中外一致果使中西溝通互相資助中法之所窮有西法以濟之西法之不及得中法以輔之則生民鮮不治之症環球無枉折之人其爲功孰大於此近者新政之行各省徧設學校而醫學未興惟天津於數年前設立北洋醫院專用西法論者遂謂日本變法先從醫學變起中國亦宜仿行殊不知日本醫學本從中國東渡彼所謂漢學者非祖宗所創獲棄之誠不足惜若中國則聖作明述傳此數千年矣奚忍一旦棄之且又安能合四萬萬之人民盡信西醫盡服西學故欲興醫學只可中西叅用不能舍中就西者其情勢然也謹擬創設中西醫院章程如左章程明日續登 
[幸未成災]  
　　昨日亭午時虹口司考脫路某姓家因煮午膳遺火積薪霎時火勢上炎幾致不可收拾幸在白晝得卽設法取水澆滅未致成災祗焚去木板等物然四鄰巳飽受虚驚矣 
[電桿忽折]  
　　昨日下午五點鐘時英租界湖北路覽勝樓茶館門前之電燈桿忽然中斷時車夫某甲停車其旁避讓不及致被壓傷由巡街捕將甲送往仁濟醫院醫治並回告捕房咨照電燈公司西人赶緊修理 
[匿妻互控]  
　　滬南新馬頭凌雲卿以妻某氏曾於去年六月走失無蹤旋偵知被老曰渡利昌米行中人徐元福誘匿向徐理論而徐使其夥王仰亭出與爭執扭控捕房捕頭命移解馬路工程局總辦翁子文太守倩襄讞委員黃衡堂二尹研訊王亦遞禀控凌訛詐二尹以凌雲卿所控匿妻並無實據准各交保候查明復訊 
[竊米案結]  
　　日前南市毛家弄恒大米行執事人張嘉平以船户徐慶林陸永發中途竊米控諸馬路工程局黄二尹迭次研訊未經定斷前日命提復訊著交還所失之米九斗無得滋訟 
[上海縣署瑣案]  
　　楊辰控吳陳氏與子吳培春掯贖地基前晚縣主汪瑤庭大令升堂提訊楊供有祖墳地六畝故祖於道光年間出典於吳陳氏耕種立有典契交執計錢八十千近由文生備價向贖陳氏與子不允意圖轉售求斷陳氏供該地係屬祖遺雖本楊姓出典之産然已逾三十載例不准贖且楊贖回亦係出售求鑒大令判旣非賣産理應回贖著楊備本利洋銀二百二十元贖回惟立案不准出售以保墳墓○趙阿狗被同族趙根祥控將父棺私厝田内前經大令訊斷著阿狗將棺木遷移遷延迄今原告投案求催前晚經大令提訊趙根祥供阿狗自有田地延不遷葬叩求究辦阿狗求再寛限大令怒其抗違命責一百板交保限三天遷棺再延嚴比 
[隨報分送尙賢堂功課章程]  
　　美國進士李佳白先生在滬倡設尙賢堂教授生徒培植英俊兹經先生擬定功課章程刻印數萬紙倩本館於今日隨報分送凡家有千里駒者請負笈先生之門俾他日蔚爲大器爲國棟梁也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　六月二十三日兵部太常寺太僕寺廂黄旗值日無　　经見崇中堂謝賞壽物恩晝正恭送壽物覆命鄭沅謝放山西正考官恩彭英甲謝交軍機處存記恩查恩綏預備召見醇王松公各續假十日兵部奏派查齋之大臣派出希朗阿齋耆恒順隆斌特圖愼全福英信玉璋太常寺癸攺派分獻大臣派出立瑞召見軍機及查恩綏○二十四日邢部都察院大理寺正黄旗值日禮部引見三十六員亨公善旌敬昌各假滿請安成章謝署兵部侍郎恩查恩綏謝交軍機處存記恩德公續假十五日蘇秉彝預備召見内務府奏派致祭雨雷風雲廟派出慶公恩公榮公桂全又奏派致祭内外城隍廟派出英瑞　　掌儀可奏二十八日祭奉先殿洵貝勒行禮召見軍機及蘇秉彝 
[法人嗜烟]  
　　北洋官報云法國兵船醫生在巴黎宣言近十五年來法國各口岸吸食鴉片烟者所在多有似應設法禁止查圖龍馬賽兩口岸居民飯後吸烟巳爲常態凡遇宴會竟陳設烟具以供吸用此兩處均有烟膏出售購買旣易吸者遂衆並有鋪店售賣烟具各件若不　行禁止則我國人民必將大受烟毒步中國之後塵矣 
[染工肇事]  
　　寗波訪事人云寗郡染工日前因議加價聚衆罷工以凌元榮爲首率衆向各染鋪遍告各鋪不允因之　起爭鬥衆將鋪夥趙茂成拖曳途中羣肆毆打嗣經各染鋪弜名禀控縣署當由邑尊周少軒大令飭差提凌到案訊究一面示諭各染工卽日照常工作倘仍有把持阻擾情事定卽拿案懲辦 
[教民被責]  
　　寗鼓訪事人云甯郡有天主教民名雲苞者日前與某甲代向朱某家包索欠項將朱姓什物擅自典質行兇逼索致朱積忿甚深央教中人領訴教主旋由教主函致鄞縣周少軒大令差提到署笞責數百板復荷校示懲又耶穌教民方某現因冐充天主教在鄉間收租槪用重秤一不遂意卽肆凌辱事被天主教士偵知謂其冐教魚肉鄉民遂禀諸鄞邑尊周大令飭差拘拿至署嚴加懲治 
[南市捕房紀事]  
　　前日豐記馬頭潘姓家被賊潛進竊去衣服飾物所值甚鉅開具失單投報捕房請緝捕頭允之○前晚有鄉婦某氏携衣包三個在十六鋪河南中華樓茶館前駐足閒觀突被匪徒乘隙攫取其二婦無力尾追在途啼哭後經人代爲報知捕房捕頭令包探黄量海留心跴緝○船户楊小妹前日在某質鋪中贖取所質之鋪蓋不知因何忽與名阿六者互相口角經巡街捕所見一併拘入捕房捕頭令管押片時交人保出理處 
[英美租界公堂瑣案]  
　　河南路第二百零九二百十號房屋前夜失愼幸經鄰居帮同救熄事後捕房查該兩號門牌保有火險疑有縱火情事當派包探徐阿華往查並將該兩號房客鄞心恒談葆華店主談兆淮拘入捕房嗣由中西包探在失火處檢出紙煤兩個帶入捕房捕頭命將鄞談二人押候於昨日解送公堂中西包探禀明前情質之鄞供與談比鄰而居前夜不知如何起火幸而救熄否則不堪設想訊之談供此火不知從何而起並不敢縱火叩求明察旋有担文大律師之幫辦古柏律師投案稱今晨由談等延本律師到案代辯情節未知其細請堂上准由捕房將鄞談兩人各存保洋銀二千五百元保出俟本律師查問細情再行訂期會訊讞員孫建臣直刺以案關縱火情節甚重商之英總領事署迪繙譯判准將鄞談還押捕房存銀保出俟律師查詢明白訂期禮拜二會訊核辦起出之火紙煤兩個存案查考○易心書局夥陳幼林私竊鉛字銅模經局主鄒從禾查悉陳竊取鉛字等物外尙用虧洋銀二百元報由包探張天林拘陳解訊質之陳供稱局係小的與鄒合開實無竊取鉛字用虧洋銀情事直剌判還押捕房限七天俟探查明所竊鉛字若干再行核奪○邱五壽在澄衷學堂司理各事前日堂内失竊值洋銀八十餘元之綢布等衣經學堂中人報知包探沈阿岳將邱解案請追直刺以責無旁談判押銀七天照賠違干重辦不貸○著名流氓小連生卽李連生於上年用刀戳斃王春生在逃未獲兹由探捕在南京路拿獲解案直剌判送上海縣歸案訊辦○小賊鍾阿爲掩入孫桂堂家行竊衣物又　解復來之積賊華金生先後掩入洪素蘭等三家行竊衣服首飾報由包探方長華張全林先後獲案吊贓請懲直剌以該兩犯怙惡不悛判各笞責五百板發押西獄各三年滿期分别遞解回籍贓給還失主○偷兒錢阿昌行竊沈少堂等三家衣服水烟袋等物由包探方長華拘獲解案請懲直刺判責三百板管押捕房二月贓還失主 
[法租界公堂瑣案]  
　　法大馬路泰生祥東洋莊前日有鎭江客王錫三購買東洋各貨計銀一百五十餘兩囑送至英界新春託客棧十六號房間當卽付銀及送貨至棧茶房陶隆告以客人在戯園觀劇送貨人將各貨交納茶房約定明日收銀及至明日陶忽至泰生祥關照客巳動身莊主魏生賢疑有串同情事向陶根追陶以復昌成鞋店夥湯錦揚與客熟識當將陶湯一併拘送捕房昨日包探傳同原告解案請訊魏投案伸訴前情陶供王客與湯相識曾倩湯看守房間自往報關湯供此人係高姓本月初二日由鎭江來滬至小的店内購買京鞋一雙言定價洋一元四角至初四日店主遣小的前往收帳早巳逃逸讞員魏蒓塢大令得供以泰生祥關照在前陶不應聽其搬去貨物咎實難辭著交保出外限二禮拜内赶將王錫三交案湯錦揚交保著帮同尋緝○川沙廳境内富室黄姓上月被盜劫去巨贓報經廳尊飭捕嚴緝拘獲盜犯供認同黨吳三匿跡法租界八仙橋西首當卽備文至上海縣署派差恊同法界包探將吳拿獲昨日解送公堂縣差投文請騐大令查閱案卷吳尙有未了之案暫押捕房將案　結然後交差帶回縣署移解川沙廳歸案訊辦○鄉婦陸陳氏前與王子香私識邇王别有所歡氏亦遂與他人有染王投廨具控陳氏捲逃奉大令訊供發堂留養前日氏子陸連生投案具禀求請領回大令准之昨日帶案略訊交連生領回○陳王氏前控苪阿和藉端誑騙金珠首飾等物值洋銀四百餘元大令判交保出外理處迄今日久玩延不理原告投案求追昨日大令飭傳保人孫全茂到案著將黄赶緊交案延干未便○西人莫彦那前控張子良霸佔田畝等情大令飭傳該圖地保徐金山訊問徐諉之現年地保徐雲其　日包探將二徐及張一并解案徐雲其供小的於本年二月接充地保西人購地時仍由舊保徐金山經手小的並不干預張子良與西人所購田畝尙遠有無侵佔小的不知徐金山供現在耕種度日大令與費繙譯會商判將二徐交保張仍交原保下期復訊核奪○小偷許洪海竊得布衣數件爲包探拘獲吊到原贜昨日解案請訊大令判責一百板 
[美租界捕房紀事]  
　　昨日午前女子衞阿鳳行經西華德路某作場前被木工吳寳林持磚片擲破頭面血如泉湧痛極狂呼爲七百十號華捕所見將吳一併帶入捕房捕頭見女之傷勢屬實令送同仁醫院醫治吳押候解送公堂禀請讞員孫建臣直剌訊辦○前晚某國水手某甲飲酒過醉至虹口南潯路一帶滋擾不休爲印捕所見拘入捕房捕頭令押至酒醒時釋出 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
管帶綏哨右營派赴剝隘防剿游匪於失守皈朝案内經前督臣奏叅革職楊永壽在署昭通右營遊擊任内因蠻匪過江槍掠時臣振鐸兼署督篆亦經奏請革職此次衝鋒冐險奮勇異常合無仰懇天恩俯准將副將銜補用叅將田慶傑升用叅將儘先遊擊楊永壽開復原宮銜翎並免繳捐復銀兩之處出自逾格鴻慈除咨部查照外謹合詞附片具陳伏乞聖鑒訓示謹奏奉硃批覽欽此 
[署滇督丁奏遴員署理鎭篆片十五日]  
　　丁振鐸等片再署雲南臨元鎭總兵張樑調省所遺鎭篆臣查現署昭通鎭總兵劉銳恒樸勤勇幹熟悉情形堪以調署並節制南防續備各軍遞遺昭通鎮總兵查有提督銜記名總兵劉樹元紀律嚴明戰功卓著堪以署理並節制鎮東江防各營俾專責成除分覈飭遵及咨兵部查照外謹附片具陳伏乞聖鑒謹奏奉硃批兵部知道欽此 
[熱河都統松奏援勦鄰境賊匪首要就擒並請奬出力人員摺十五日]  
　　奴才松壽跪奏爲援剿鄰境賊匪撲滅大股首要就擒謹將出境會剿情形據實具陳恭摺仰祈聖鑒事竊維熱河朝陽縣屬之東荒地方係蒙旗歐脫爲奉直邊疆與邊外新設之彰武縣接境數百里間荒野叢雜向爲馬賊出没之區此拿彼竄恃有窟穴迄未大加懲創奴才於前署都統任内卽經圜飭沿邊各軍痛除尾追之弊講求會剿之法不准以逐賊出界爲了事又令兩軍相遇必有口號彼此入境必有關照以俾軍情聯絡呼應靈通分别咨行在案本年五月間據駐紥朝陽練軍統領總兵楊玉書電稱奉天邊外之新設彰武縣境突有賊首六十三狼頭喇嘛高狗子小燈籠子温小胖寒三王玉珠谷萬城等巨匪十餘股糾合猖亂内有著名降賊並勾沿邊一帶降隊與之通氣現在該縣賊氛徧地勢甚猖獗疉據該知縣周士藻就近請救前來當經電飭該軍出境馳援並飭該統領迅赴福興地一帶親督調度以剿爲防卽據馬隊左營管帶陳春廷帶同土默特王旗練勇於閏五月初三日首先馳至彰武縣横道子地方與賊接仗攻破數壘斃賊多名生擒多名奪獲賊馬甚多追奔四十餘里救出六七村莊賊焰少衰人心始定復據該縣周士藻兩次來禀稱此次賊首六十三等巨匪十餘股在該縣石莊子等處起事紏股極多焚掠民間受害幾徧該縣子藥缺之奉省援兵未到萬分危急幾爲所乘若非營官陳春廷星馳援剿該縣不堪設想務懇添兵剿辦等因情詞迫切復接盛京將軍照會助剿卽調副營管帶汪正綱後營管帶張泰華率馬步兩營分馳往剿該統領親率前營步隊駐鳥漢池一帶據險設卡遏成西竄初八日馬隊兩營先到經彰武縣派巡捕營兼道進剿賊巢破賊卡十餘處賊敗退至叢家窩鋪踞之尙有三四百人多持無烟快槍且築有砲台三座設卡甚密我軍鏖戰一日夜至五更賊始棄闈竄出遂將賊巢焚燬於是彰武縣之圍解是役也陣斃悍賊廿八名　匪首高大獺卽高狗子谷萬成二賊傷賊甚多内六十三狼頭喇嘛寒三王玉珠四匪首亦受傷又斃賊馬二十餘匹我軍亦陣亡哨官石有才及正兵二人又哨官楊占鰲左膀槍傷穿折正兵受傷九名及戰馬七匹此赴援該縣圜獲勝仗之實在情形也然是時賊勢尙盛各股　係積猾隨處掳馬飛騎出没飄忽異常甚至營縣差弁中途被賊截殺文報不通者數日又勾另股賊二百餘人窺伺鳥漢池北面以圖牽制我軍經各營跟蹤追剿兩晝夜拚馳至十一日賊遂由奉境王家窩鋪竄入朝界之臥龍岡始與奉省派來統領相玉二軍馬步各三百名會遇卽經會商分道向西北追剿十二日賊復出朝境北竄由瓦房竄入沙垞子　分股西散計甚狡憚當以沙垞内地險水乏我難驟進賊亦難久踞與奉軍商定圍攻之計適該省續派之新民鎭安府縣巡警　隊踵至該統領卽派步隊各營扼高家窩鋪臥龍岡福興地等隘設卡堵截並諭蒙民團會分防而以馬隊兩營爲游擊之師佈置搜剿是月十六日奉軍在瀛頭地方遇賊擒斬二十餘名十八日左營復在卑回台地方遇賊擊斃匪首温小胖及餘匪多名生擒三名正法旋經該統領購探偵知賊首六十三等困急自帶悍賊數十名圖竄朝境之官山卽密調馬隊兩營馳往設伏鵰剿而以步隊各營從後截擊二十二日該賊果至亟圖進山前營管帶汪正綱先將山口扼住賊出不意警惶失措拚死來爭搏戰一時許而馬步兩營曁奉軍管帶趙玉良隊踊至賊見兵盛勢將合圍賊首六十三等率賊黨狂奔北竄經汪陳兩營乘勢痛擊斃賊無算該賊首六十三　匪首狼頭喇嘛均受　　馬被擒並殲賊目烏立木札等逸出餘賊亦經該馬隊沿途追殺殆盡我軍共陣亡正兵一名受傷數名此撲滅股賊並生擒首要之實在情形也當卽將該賊首六十三狼頭喇嘛二犯押解到營經該統領楊玉書騐　傷重不便稽誅卽行正法仍將首級解送彰武縣　示以昭炯戒而快人心等因飛報前來奴才覆查此次東荒匪起以來聲勢甚大股數甚多奉省沿邊降隊林立鞭長莫及因應稍遲卽難收拾該軍恪遵調度迅赴戎機前旣不分畛域馳解縣圍後復竭力助剿首要就獲此皆　仗天威將士用命故能一月之内殲除股匪以遏亂萌實於兩省邊防大局有裨堪以上慰宸厪所有出力文武員弁可否由奴才俾尤彚案請奬並將傷亡弁勇查明請卹以示鼓勵出自逾格鴻施除奉軍會剿出力員弁由該省自行辦理並飭該軍會同搜捕餘匪務盡外所有援勦奉省賊匪撲滅大股首要就擒懇恩分别奬卹緣由理合會同直隷總督臣袁世凱合詞恭摺具　伏乞皇太后皇上聖鑒訓示謹奏奉硃批准其擇尤酌保毋許冐濫餘依議欽此 
[熱河都統松奏武員不法請旨革職歸案審辦片十五日]  
　　松壽片再據熱河道錫恒詳　平縣鷹手旗千總彭大倫彭正崑率領多人擅斃趙迪吉等二命並聚衆奪犯灤節較軍請旨革職歸案審辦前來奴才查灤平縣鷹手旗千總彭大倫彭正崑因查知趙迪吉等在彼私挖金沙並不禀縣彈壓輒敢率領多人擅斃趙迪吉趙應得二命迨經縣騐訊復狡供頂撞聚衆奪犯種種不法幾同化外亟應認眞究辦以肅法紀查該應手旗千總彭六倫彭正崑係内務府都虞司所轄相應請旨一併褫革並請勒下内務府將該千總彭大倫等飭發灤平縣歸案審辦除咨明内務府外謹附片具陳伏乞聖鑒訓示謹奏奉硃批著照所請該衙門知道欽此 
[熱河都統松奏騐收挑挖旱河工程並完竣日期摺十五日]  
 
 

Page 14

 
 
　　奴才松壽跪奏爲騐由挑挖旱河工程並完竣日期恭摺仰祈聖鑒事竊查熱河旱河向有歲修光緖十二年因山水暴發衝淤河身並將兩岸虎皮石壩一併衝刷經前任都統宗室謙禧奏明籌欵派員興修十三年六月奏報工竣摺内聲明嗣後旱河歲修應照本年定章由熱河道會同河屯恊副將監修俾得兩有監察庶幾工能核實應需欵項每年仍以三千兩爲度必須涓滴歸工事竣榜示通衢如有浮冐准商民禀控查辦等因奏奉諭旨允准在案前據熱河道錫恒河屯恊副將德春詳稱所有光緖二十九年旱河工程遵照新章於本年三月二十一日興工至五月二十八日止一律如式挑挖完竣詳請騐收當經奴才督率道恊及在工各員逐一履勘騐得本街旱河由廣仁嶺下自二道溝西山嘴起至東大河口止共七叚湊長一千六百五十丈計寛四丈及九尺並三丈及二丈五尺三丈七尺五寸不等計挖深一尺五寸及二尺又石洞子溝旱河一道自上河口起至東大河口止共三叚湊長三百六十丈寛三丈計挖深一尺又裴家溝旱河一道自普寗寺西山嘴起至東大河口止計長三百丈寛一丈七尺計挖一尺又獅子溝旱河一道自殊像寺起越布逹拉札什倫佈等廟及官兵營房至東大河口止共四叚湊長六百六十丈寛六丈計挖深一尺五寸以上共需夫工運脚銀二千九百九十七兩六錢一分核與原估所報均符巳照奏定章程由道庫旱河生息項下動撥兹據會詳請奏前來奴才覆核無異除照章榜示通衢並將册結送部核銷曁咨直隷督臣查照外理合恭摺具陳伏乞皇太后皇上聖鑒謹奏奉硃批該部知道欽此 
[黑龍江將軍薩奏請留員差遣片十六日]  
　　薩保片再江省毗連俄境交涉日繁一功事宜需員佐理查有兵部郎中岱山由京請假回籍修墓因公來江奴才與之接見談及中外交涉事宜悉中竅要足徵其人才長心細膽識裕如若在江省襄辦交涉各事定獲裨益可否仰懇天恩俯准將兵部郎中岱山留於江省差遣委用藉由臂助之效並請援照軍務洋務省分飭下吏部免予開缺以示體恤如蒙俞允俟命下之日再由奴才咨行吉林將軍並分咨部旗查照辦理所有懇請留員差遣緣由理合附片具陳伏乞聖鑒訓示謹奏奉硃批著照所請該部知道欽此 
[黑龍江將軍薩奏更正筆帖式保案片十六日]  
　　薩保片再查江省因兵燹後剿捕馬賊所有出力各員曾經奴才擇尤奏保記註船務七品筆帖式壽祺請以主事選用經部議奏核與定章相符等因接准部覆前來奴才詳核記註船務七品筆帖式壽祺係黑龍江省漢軍部落人陞授七品筆帖式例應以本省主事陞用原保以主事選用彼時漏註省分亦未保有花樣礙難歸班候補似未便聽其向隅相應請旨飭部更正原保記註船務七品筆帖式壽祺懇請攺爲以本省銀庫主事遇缺儘先卽補以示鼓勵而昭激勸理合將更正情形除咨吏部查照外謹附片具陳伏乞聖鑒謹奏奉硃批吏部知道欽此 
[黑龍江將軍薩奏請補右翼總管摺十六日]  
　　奴才薩保跪奏爲循例請補總管員缺以重職守恭摺具陳仰祈聖鑒事竊查呼倫貝爾新巴爾虎右翼總管札木薩蘭多爾濟休致遺缺查有該處應補之記名總管花翎佐領車和札現年五十七歲前因總管勝福擬正以車和札擬陪曾經咨送部旗經廂黄旗蒙古都統衙門於二十八年十二月初七日帶領引見奉旨記名欽此欽遵在案奴才考看得記名總管佐領車和札熟悉旗務辦事細心相應請旨俯准將札木薩蘭多爾濟遺出總管一缺懇請以車和札補授如蒙俞允該員業巳引見毋庸送部卽令任事以專責成所有循例請補總管緣由理合恭摺具陳伏乞皇太后皇上聖鑒謹奏奉硃批著照所請該衙門知道欽此 
[黑龍江將軍薩奏請奬各員仍以原保名次飭部覆議片十六日]  
　　薩保片再查前因江省辦理交涉曁剿捕賊匪所有出力各員曾經奴才奏保内有五品頂戴驍騎校慶善請以佐領遇缺卽補年滿屯官攺武記名驍騎校錫麟請俟補驍騎校後以佐領遇缺卽補擬陪驍騎校領催文義請俟補驍騎校後以佐領儘先卽補此三員均經部議奏駁核與定章不符將慶善攺爲以防禦補用錫麟文義均攺爲俟補驍騎校後以防禦補用等因接准部覆前來查慶善一員係屬逹呼爾部落之人錫麟文義三員均係漢軍部落之人查此三員向無設脸防禦陞階以未使遵循相應請旨飭部覆議擬將年滿屯官攺武記名驍騎校錫麟仍請俟補驍騎校後以佐領遇缺卽補擬陪驍騎校領催文義仍請俟補驍騎校後以佐領儘先卽補惟慶善一員現巳擬正領催請毋庸議所有請奬各員仍懇以原保名次飭部覆議各情形除咨兵部查核外謹附片具陳伏乞聖鑒謹奏奉硃批兵部議奏欽此 
[陜西巡撫升奏派員署理藩臬道府各篆片十六日]  
　　升允片再陜西布政使夏峕現奉恩命署理江西巡撫並奉電旨迅赴署任當卽移會遵照所遺藩司篆務查有按察使許浦度長於政治體用兼賅堪以派委署理遞遺臬司篆務查有延榆綏道嚴金淸欽恤庶獄堪以派委署理又遞遠延榆綏道篆務查有榆林府知府光昭守榆有年熟悉地方情形堪以派委兼署除分檄遵照外謹會同陜甘總督臣崧蕃附片陳明伏乞聖鑒謹奏奉硃批吏部如道欽此 
[雲南巡撫林奏滇省紳民捐助鉅欵懇恩加廣鄉試中額摺十七日]  
　　頭品頂戴雲南巡撫臣林紹年跪奏爲滇省紳民按監隨糧年捐鉅欵援案籲懇天恩遇科准加鄉試中額以廣登進恭摺仰祈聖鑒事竊查滇省僻處極邊屏蔽黔蜀而地瘠餉絀兵單械缺前次奉旨舉辦團練籌備餉項頗極艱難當經三迤紳民報請　糧每升捐錢三文以允團費計每年抽捐銀六萬兩嗣以拳匪肇亂全局動搖滇鄰緬越防務尤殷乃思推廣團營添設團哨 
 
