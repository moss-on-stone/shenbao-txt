# 1920 - 221 - 4917058

 

Page 1

 
 
   
 
 

Page 2

 
 
   
 
 

Page 3

 
 
時評 
[政府與人民之今日（冷）]  
　　曠觀世界各國在大戰之中無一不舉國一致政府與人民之間雖有相異之點而能相容今則不然漸露相暌之狀矣　　蓋政府之主義大抵欲維持旣往與現在而人民則大抵欲進而改革者也故以今日之情狀言幾成各國之政府爲一類而各國之人民又爲一類也　　然而中國今日之政府與人民則不然論理宜無不相容之點因無旣往與現在可以維持而牽制也而論其實則亦不能一致以事改革何歟命令 
　　八月十三日大總統令外交總長陸徴祥呈請辭職陸徴祥准免本職此令　　又令任命王承垣爲國務院統計局參事此令　　又令國務總理靳雲鵬呈秘書張伯英因病懇請辭職應照准此令　　又令農商部呈請任命劉鴻猷爲僉事應照准此令　　八月十四日大總統令特任王寵惠爲大理院院長此令　　又令陸軍部呈兼署陸軍第九混成旅旅長吳鴻昌懇辭兼職吳鴻昌准免兼職此令　　又令任命趙學濤爲陸軍第九混成旅旅長李玉柱爲陸軍第九混成旅步兵第一團團長此令　　又令任命王國樑爲陸軍第四師步兵第十五團團長此令　　又令内務部呈准兼署福建省長李厚基咨請任命易兆雯試署厦門警察廳廳長應照准此令　　又令内務部呈准江蘇省長齊耀琳咨請任命朱光瑩試署鹽城縣知事汪原渠試署如臯縣知事李哲昌試署楊中縣知事朱元樹試署常熟縣知事吳鵬試署蕭縣知事張銘勛試署太倉縣知事李駿聲試署溧陽縣知事司馬龢試署奉賢縣知事張景衡試署沭陽縣知事祖福廣試署宜興縣知事均照准此令　　又令陸軍部海軍部會呈請任命丁震爲陸海軍會計審查處科長應照准此令　　又令陸軍部呈請任命宋鶴年爲陸軍第四師步兵第五十團團附劉玉珍爲第一營營長沙明揚爲第二營營長囗同升爲第三營營長均照准此令　　又令農商次長兼代糧食調查會會長江天鐸呈請辭職江天鐸准免本兼各職此令　　又令任命高凌蔚爲農商次長此令兼署交通次長權量呈請辭職權量准免本職此令　　又令任命徐世章署交通次長此令專電一 
[北京電]  
　　吳佩孚催决國民大會一請交閣議通過二明令禁行政官干預三聽人民自組不應制限（十五日下午五鐘） 
[北京電]  
　　曹促吳佩孚回有事面商（十五日下午四鐘） 
[北京電]  
　　敎次仍袁希濤以某參事暫代（十五日下午四鐘） 
[北京電]  
　　徐世章任交次長本日發表（十四日下午五鐘） 
[北京電]  
　　幣制總裁周自兼烟酒督辦擬錢訓惟潘復亦競爭（十五日下午四鐘） 
[北京電]  
　　張弧將調任幣局副裁（十五日下午五鐘） 
[北京電]  
　　財周携津美商墊欵五百萬回京上月欠費有着（十五日下午五鐘） 
[北京電]  
　　此次直軍報銷用欵千三百萬靳允中央認還千萬餘由直省自募公債（十五日下午四鐘） 
[北京電]  
　　京漢路完全通車（十五日下午五鐘） 
[北京電]  
　　本日令陳毅暫署西北籌邊使又令唐在禮授裕威將軍（十五日下午五鐘） 
[北京電]  
　　鄂王復靳電惟希廣納衆流不存成見以最短之時樹統一之規（十五日下午五鐘） 
[北京電]  
　　陜督電旱災已成請撥帑救濟（十四日下午十二鐘） 
[北京電]  
　　李厚基因粤軍圖閩來電辭職院昨去電慰留（十四日下午十一鐘） 
[北京電]  
　　鄂王不允將吳光新解京請由部派員會訊就地正法（十五日下午四鐘） 
[北京電]  
　　皖省各界聨合會來電對於時局善後辦法提出意見十條（一）禍首均須明正典刑以昭烱戒（二）安系議員須褫奪公權免致遺毒（三）邊防西北兩軍須一律汰盡（四）安系軍長須一律進討（五）安系親日派必鏟除盡凈（六）通告全國不准安福黨員參與自治（七）取消軍事恊定及一切密約（八）解散新國會（九）查辦素與安福派朋比爲奸者（十）開國民大會解决時局（十四日下午十一鐘） 
[北京電]  
　　十五師在保譁變後已繳械遣散（十四日下午十一鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國九年八月十六日星期一（申報第二張）舊曆庚申七月初三日（六） 
專電二 
[北京電]  
　　本日閣議（一）農次江天鐸辭職高凌蔚繼任（二）路政司長鄭洪年繼任（三）蔣邦彦調京趙從蕃調兩浙鹽運使李書勳調津海關監督屠文溥調調臨清關（四）决發明令飭各機關裁冗員（十四日下午五鐘） 
[北京電]  
　　本日令共和肇造本族一家向來中央對於蒙民無不優加待遇各蒙古王公喇嘛等亦多深明大義故外蒙自治曁呼倫貝爾特别區域均經先後呈准取消本大總統深幸遐邇同心不分畛域惟慮奉行官吏或尚因沿舊習浸至蒙情隔閡誤會滋生用特明申誥誡此後無論京外官署對於内外蒙古均應加京撫綏所有從前需索欺凌等弊務當革除凈盡並當崇尚宗敎維持習俗以順蒙情其有關蒙民福利者尤必悉心籌辦俾圖發達並由國務院轉飭法制局於此次改定西北籌邊使官制斟酌現在情形採取漢蒙參用主義妥愼釐訂呈候頒行用示中央廓然大公之指各該蒙古王公喇嘛等亦當仰體國家德意翊贊宏猷總期誠信交孚詐虞悉泯於以鞏吾屏翰同我太平本大總統有厚望焉（十五日下午四鐘） 
[北京電]  
　　黑孫電昨由赤開滿站日兵車數列又傳日謝有協攻中東路訊（十五日下午五鐘） 
[北京電]  
　　陳遐齡電巴塘悍夷糾衆作亂開仗三次幸獲勝夷退至冷下聲稱仍將大擧請急濟餉需以利軍行（十四日下午十二鐘） 
[天津電]  
　　今日下午一點半鐘日界天源義銀號突來身穿白夏布長衫内襯軍衣者二人各持手槍將該號夥關閉室内一人把守舖門一人搜檢銀洋共計搶去老頭票三千九百元鈔票八百三元京鈔五百元現洋二十餘元金表一只匪徒未獲（十四日下午十二鐘） 
[天津電]  
　　曹錕定十八日由京返津今早八點東路司令部交通處長劉國悴已率衛隊赴京歡迎（十四日下午十二鐘）公電 
　　趙倜乞賑電各報館均鑒昊天不弔厄我豫民去年南陽一帶被水成災民已不堪其命今年河北二十餘縣赤地千里荒旱又成自軍興以來信陽洛陽同受上游西北兩軍之蹂躪慘罹兵禍更不聊生餘殍載途嗷鴻遍野目不忍見耳不忍聞現經本省紳民發起災區救濟會辦理急賑祗以地廣災深心餘力薄一杯之水何救輿薪千狐之裘端資集腋行道有福雍絳且泛舟而來幸災不仁秦晋猶糴粟而與伏懇速頒恩帑慨解仁囊源源而來多多益善鴻慈無極　固同蘇願效將伯之呼幸拜仁人之賜倘蒙惠助祈寄河南中國交通銀行收繳軍署轉交俾便彚欵散放謹代數百萬災黎九頓以請臨電無任迫切待命之至趙倜叩寒印　　雲南省議會來電各報館均鑒吾國號稱民國而九載以來政變迭生兵爭環起不第無民治之精神亦并少民治之雛形論者不察或訾議於人民知識之卑其亦知袁氏督軍制階之厲乎不然袁氏敗後禍亂宜幾乎息矣乃督軍團會議而張軍入督軍團稱兵而黄陂出致國會之播遷者督軍團也結喪權之條約者亦督軍團也督軍制一日不廢吾中國一日不寗此有識者所公認特非軍閥派所樂聞耳我會澤唐公有鑒於此本恬退之淵衷抱時艱之劇痛慨然取數年來毒痡四海之惡制一舉而廢除之并殷殷以民治實行爲前提磊落光明無所瞻顧是豈有所爲而爲之此亦不忍於全國之淪胥而甘於自削耳本會同人有感於唐公實行民治之言奮然興起特開臨時會議以爲民治設施之準備茲者會議已開民治進行方資討論哀我孑遺庶獲有蘇息之一日而共和幸福從茲實現惟是大厦將傾非一木所能支旣先路之已開冀羣流之順軌聞風興起旣及黔中見義勇爲尤推湘左所望海内偉人鉅公同心戳力犧牲私見共扶國危此後有繼黔湘而起者乎是本會所馨香禱祝者已雲南省議會庚　　楊庶堪歡迎國會議員赴渝電各報館鈞鑒頃致各總裁議員一電文曰上海孫總裁伍總裁唐總裁林總裁寓滬國會議長曁議員各先生廣東國會議員各先生雲南唐總裁國會議長曁議員各先生均鑒前接褚議長篠電云滇國會議員諸公决議赴渝當由庶堪去電歡迎自粤中軍府解紐國會諸公相率移滬西南幾陷於無政府地位現北方直皖遽鬭法度攸斁國脈所關不可一日無主西南護法更應益厲初衷亟當建立統一政府以奠國基以西南形勢言蜀居建瓴支應極便聿建中樞允協機宜敬請諸公早日命駕來川共圖大計俾大法克申蒸民有託謹此歡迎佇候旌車無任屏營待命之至楊庶堪叩文印等語特聞庶堪叩文印世界路透電 
[俄波戰事最近記]  
　　十三日華沙電今日波蘭公報述及北境過激軍不恤代價力圖逐出浦爾土爾斯之波蘭軍但屢次猛攻輒爲波蘭軍擊敗聞南境布狄安尼將軍之騎兵更形活動深入卻洛約夫波蘭軍現正從事反攻退至斯特里巴河後之烏克蘭兵支隊已克復其舊陣地 
[俄國内戰記]  
　　十三日君士坦丁電克里米亞電稱藍格爾將軍已擊敗第十三紅軍俘敵四千人獲砲三十九尊及其他戰品藍格爾將軍艦隊曾轟擊哇恰柯夫圖入尼泊河 
[英國對於俄波之態度]  
　　十三日倫敦電路透電社探悉外間所傳英相喬治氏通告波蘭謂勞農政府之條件殊爲公允宜加接受之説實屬不確所致華沙之牒文乃經内閣議决並未勸波蘭接受過激黨之條件但言如條件具有誠意則英政府深信英國人民必不贊成向俄宣戰以求得更佳條件　　十三日巴黎電時報載莫斯科消息英政府曾提出承認勞農政府之條件如下（一）停止雙方直接間之戰事（二）交換平民與軍事俘虜（三）互商賠償個人所失之損失辦法英國允不主張即行解决此事（四）英國接受關於恢復英俄問商業關係事俄國提出之條件聞勞農政府已接受英國之條件 
[英工黨對於俄波之態度]  
　　十三日倫敦電全國工黨及職工聨合大會今日合開會議計到代表一千零四十四員通過决議案决計反對以陸軍或海軍參與對俄戰事之任何行動並命臨時組織之辦事會如有必要卽宣布罷工以實行質言大會並拒絶與聞不列顚與法蘭西或任何他國間之任何聨盟而須從事輔助藍格爾將軍與波蘭或供給子彈與其他戰品以充攻俄之用者大會已命辦事會繼續辦事至達下列之目的而後已（一）絶對擔保不用英國武裝軍隊協助施諸俄國之海陸軍戰事（二）撤退實行對俄封鎖之英藍軍（三）承認勞農政府建設英俄間無限制之商務交際衆視勞工團體致政府之哀的美敦書實圖如有必要寗破壤英國憲法以止對俄戰爭大會之决議案不啻聲明如政府不消除對俄封鎖政策之痕跡及不與俄國直接通商則勞工將實行全國革命極端派今操縱勞工昌言彼等不僅罷工且將革命以圖保全勞農制之俄羅斯似已無疑 
[法國對俄之態度]  
　　十三日巴黎電法外交部稱法政府雖承認藍格爾政府但須俟與英國交換意見後始予以軍事上助力　　十三日倫敦電法總理米勒蘭氏關於俄事覆美之牒文業已發表内稱法政府完全與美同意文内並詆責勞農政府全不代表俄國民意末稱法政府斷不能與此種政府訂正式交際　　十三日倫敦電法國外交部宣布須俟與英國交換意見後酌量情形以軍事助力給予藍格爾將軍衆爲大慰蓋前傳法國不問明斯克談判結果如何决計輔助藍格爾將軍也現信英相喬治氏可因此於星期一日在下院宣布此意外之事業已終結協約國行將於對俄政策取一致行動 
[美國對俄之態度]  
　　十三日華盛頓電美國表同情於藍格爾將軍一節雖少可疑之點但美政府大約須俟有與藍格爾將軍直接交往之必要時始能承認藍格爾將軍其承認將爲臨時性質美政府對於波蘭問題似仍懷疑視方竚望他國政府有所建議以答覆其近今之牒文 
[德國對俄之態度]  
　　十三日柏林電德政府答覆過激黨之詢問謂德國嚴守中立仍將覊禁入德之波蘭兵 
[各國近事記]  
　　十三巴黎電英法意三國訂定關於區畫小亞細亞佔領區域事之條約此約之目的乃在輔助土耳其發展其利源及整頓其行政事務約中規定締約國於土耳其各種國際委員會均有平等代表權並列有經營亞拉土里亞鐵路及在土國境内巴格達鐵路一段之條件　　十三日巴黎電希臘首相德尼齋洛斯氏昨被　擊僅中兩彈經醫士施用刀圭後可保無虞三日後可離醫院　　十三日巴黎電戴香納總統之政躬安健與否衆仍懷疑聞米勒蘭總理儲持有公文一件證明總統不能理政惟據小巴黎人報載稱某大員與總統長談後出謂總統體甚安健　　十三日倫敦電昨晚新芬黨法庭在柯克巿議會開庭時爲軍隊所襲被逮者十一人巿尹亦在内　　十三日比京電萬國水夫大會今日通過决議案聲明水夫拒絶在運兵或運輸子彈之船服務以杜絶將來之戰爭此條且適用於俄波戰爭　　十三日華沙電維干將軍辭受波蘭軍參謀長之職仍擬爲顧問將軍　　十三日倫敦電莫斯科電稱勞農政府已與阿米尼亞簽定和約太平洋路透電 
[東俄各政府之談判]  
　　十四日海參崴電海參崴議和代表與赤塔當道會議後覺談判可成乃赴上烏定斯克但上烏定斯克政府於准允海參崴代表入境以前要求其署名發表下述之宣言（一）上烏定斯克爲遠東總政府至舉行大選舉後爲止而此大選舉則不限時期（二）上烏定斯克應爲遠東各政府之集議地點而赤塔政府則不在集議之列庶杜絶外人之勢力（三）日兵退出後貝加爾後上烏定斯克防兵應占有各鐵路現海參崴總代表不願簽字已辭職但共産黨代表已署名日人因此向海參崴政府交涉結果海參崴召加春代表團 
[太平洋運費問題]  
十四日大阪電大阪商船會社某要員今日談及太平洋船貨運費問題謂日本航業並不欲在太平洋作運費之競爭甚願集商協定公允之運費但美國瓊司議案所定辦法不大利於他國航業而對於美國航業則保護備至此案實引起競爭雖日本航業公司間有受政府津貼者惟寥寥數家且津貼無多大阪商船會社之美國航線無此津貼卽其他日人航業公司多家亦無之故統一運費之成立必大有益於美國航業深望瓊司議案得能修正因此舉大可增進美日航業間之交誼也十四日神户電提督輪船公司約翰生氏談及太平洋運費事謂瓊司議案與公定運費純屬兩事前者不妨待諸日後竲理而後者則目前急待解决俾在太平洋懸掛各種國旗之航業公司得以友好之精神互相提携如此事終不解决則國際運費之劇烈戰爭勢必不免希望有關係方面彼此能有一致之决議美國航運部代表倍克氏刻在横濱出席於航業大會 
[喬治夏之獄中待遇]  
十五日東京電有責任方面發表下述關於英商喬治夏氏所受待遇之詳情（一）朝鮮政府人員頗注重夏氏之適當待遇甚至處以異於尋常監獄之新舍並給以其所需之用品（二）英人名愛倫者曾於夏氏被拘之次日持安東日領事之介紹函赴新義州警署當蒙允准入視夏氏（三）漢城英副領事於七月十五日由日員准許與夏氏相見卽夏氏亦不以警吏苛待待爲言凡此事實足證外間所傳日員苛待一説之不確 
[京漢路之時疫]  
十四日天津電某外人居於京漢路線所經過之順德府者報告順德府已發生嚴重虎列拉疫症順德府與四周城鎭已死一千五百人保定府一帶亦有虎疫多起 
[北京要人往來記]  
十五日北京電比使昨謁總統呈遞比皇所贈之徽章總統定明日爲張作霖餞行上烏定斯克政府代表八日離恰克圖已抵張家口行將入京陳毅任庫倫都護使之命令今晚可下國内要聞 
[北京通信（靜觀）]  
收拾時局聲中十省長更動問題北京政府現在着手收拾時局宣言實行軍民分治於是各省省長乃稍稍有問題發生有擬更換者有擬添設者亦有已見更調之命至今始獲履任者並有因本省人民有所主張不能不予以更動者原因不一情形各殊就所見聞分述如次其範圍屬諸西南與現無問題可言者則置而不論（一）
直隸直隸自曹鋭任省長以來轉瞬已歷三載以該省督軍介弟之資格處理一省政務自無復有人敢加以批評近自曹張兩使由津而都主持組閣乃有曹鋭入長内務之説發生説者謂曹錕見張作霖惟薦王迺斌人閣己亦不能不加進入一人因此有内舉不避親之主張然而曹將軍夾袋中人才之寥落於此亦大可見矣曹鋭入閣之説起於是相繼而來者乃又有一種傳言謂張作霖將薦張作相任直督兼省長云云張使是否眞有此等主張殊不敢必但一經傳入直派之耳則不能不令人寒心也在前日之夕據接近樞府者言謂曹鋭辭内長不願就閣員單已擬定惟昨日命令未發表聞係因曹氏忽透露願就消息復將原定名單大加變動至於曹氏入閣繼直省長者將屬諸何人乎張作相之説無論如何此時當不至成爲事實據聞曹錕現正極力推薦邊守靖邊係靜海人現任直順省議會議長平日與曹氏昆仲頗稱沆　一氣前當京兆尹更動之時曹銀即已向東海推毂東海未允其請仍命王瑚繼任此次究不知能否成功也（二）奉天奉天省長係張作霖兼任近聞張氏宣言將請大總統另簡省長以符軍民分治之旨東海聞之曾莞爾而笑蓋以張氏之聲威即使另簡省長復出於彼之推薦推薦何人則亦無非其所親或僚屬也（三）吉林吉林徐鼐霖前經該省人民控告指摘多欵政府原有更調之意嗣以時局未定又一時難覓替人以致遲未發表現聞徐氏以一己有接近安福之嫌行將自行呈請辭職云（四）山東山東省長屈映光前次奉到解職之令延不交卸旋有多數軍人爲之大作護符今則冰山旣倒已有窮無所歸之勢而猶勞政府發出第二次命令飭其即日交卸者蓋純出於東海之意因前此軍人保留東海極感不快也惟齊耀珊是否即能走馬上任尚屬疑問魯省人民對於屈氏固疾之如仇讎而對於齊氏亦復畏如蛇蠍宣言驅之於浙歸之於魯以鄰爲壑意果何爲由是以觀卽使齊氏勉强到任恐亦不能無風潮發生也（五）河南河南省長王印川原係安福嫡系到任之初卽已大遭人民之反對迨安系旣倒當然隨之而去現繼任張鳳臺係一好好先生保薦由於趙倜任用本於東海蓋張原係東海老友平昔極蒙推重也惟聞此公短於才頭腦且甚舊值此中州新文化運動蓬蓬勃勃之際是否能久於相安仍屬疑問所幸此公道德頗可取終不失爲正人或能得多數人原諒耳（六）陜西陜西省長劉炳華當直皖兩軍備戰京南之際彼亦曾親率一軍東下扼守潼關以窺中原直派對之極感不快本來陜之陳劉均與安福有密切關係前此駐兵潼關雖未明言助皖而司馬之心已爲路人所共見將來時局稍定陜督一席勢必有所更動督且如此長更可知是劉氏之不久留於陜殆已成彰彰之事實惟政府以一時未能覔得相當人物故尚遲遲有待焉（七）江蘇江蘇省長更動之説紛擾殆已數月其始也由於省議會之彈劾其繼也加以地方有力團體之活動而在京一部分之蘇人更復暗中有所部署總之齊耀琳之不能復留於蘇已成一定不可移之趨勢繼任何人其説屢易在直皖戰事以前李氏曾保周嵩堯戰事以後局勢稍變因又有王克敏説張志潭説王與李氏關係密切人所共知張初因閣員無分特畀此席惟王已有萬不願就之表示張之入閣亦將决定斯二人者似已不成問題而在蘇人一方面所持蘇人治蘇之自决主義亦復相激相盪暗中極有可驚之勢力觀於蘇紳及省敎育會爲俞某代理財政廳長事對於軍民兩長不卹嚴電切詢就其態度之表於外者觀之已不難推知其心理即在東海亦未嘗不大爲注意未敢掉以輕心前此張仲仁莊思緘韓紫石段少滄諸説據聞東海均有採納之意惟此四人暫時咸不願當此第一陣先鋒因此醖釀復醖釀乃有徐康霖之説徐係太倉人現任安徽蕪湖道尹昔日極爲韓紫石所推重前此黄伯雨馬馬雋卿人都彼亦曾與之偕來蓋亦蘇人治蘇計畫中儲以待用之有名角色也現聞東海已表示贊同惟於發表之前尚須徴求督軍同意焉（八）浙江浙江自任命沈金鑑繼任省長後本省卽有反對之電拍發至京同時並有督軍兼任之請其原因所在不難推測而知當時旅京浙人如汪伯棠王幼山汪子健輩均極憤恨然究以格於勢力無可如何迨此次大戰告終盧督態度已大異於昔因此該省各團體又紛紛來電請沈氏赴任現聞沈氏已走馬上任矣（九）江西戚揚之長江西也時間最久而所歷之風潮亦最多省會彈劾也人民控告也學生要求也風起雲湧至再至三然卒不能損其毫末者因有大力者爲之奥援於其後也頃聞陳督軍因收容張敬堯潰兵事與之大閙竟見又加以旅京贛人到處與之爲難戚揚因之極爲憤悶行將上呈辭職政府現正妥覔替人在一般贛人之意見頗願蔡儒楷繼任殆亦與蘇人治蘇同其主張也（十）福建福建督軍李厚基因與段派關係太深近來頗不自安加以内多暗潮外有勁敵益復意趣索然聞已上呈辭職數次在東海之意却不欲在此時期遽予更動惟省長則可先行任命乃此風一播逐鹿者紛來就中尤以張元奇運動爲最力張係閩人現任經濟調查局總裁平日因委員一再與之爲難已覺抑鬱無聊將來内閣成立此席是否不讓他人更不敢説故亟謀出長鄉邦一顯官運惟聞東海近來頗不以張氏之行動爲然而閩人中贊成其人者亦寥寥是則張氏之理想省長恐不免仍爲一場春夢也（八月十一日） 
[閣員發表後之近訊]  
閣員發表之波折閣員名單前日上午即經擬定嗣因交通葉恭綽尚有問題而外交之顔惠慶敎育之范源濓本人亦均未正式承認故不能遽行發表惟靳氏以自身旣經宣言就職舊閣員復一律提出辭呈則新閣一日不成即一日陷於無政府之狀態故决計不再遲疑業將閣員派署命令送府蓋印後卽交局發布此問題已告一段落但如顔惠慶范源濓二人迄今並未表示同意顔在北戴河靳氏曾於前日上午派秘書唐伯文前往勸駕尚無覆音而范氏則在天津亦無允就消息據其親近者言此老决不願於斯時入閣是新閣員雖經明令派署而能否完全就職尚屬疑問旋又得一報告謂前日唐已返京報告二人表示可以擔任日内行將來京靳氏得報後遂邀請曹張兩使在棉花胡同本邸開話會疏通其他難點對於支配閣員問題作最後之討論結果如明令所發表至是日午後三點靳入府晋謁東海報告一切旋將名單蓋印發交印鑄局嗣又由院電知該局候令再行付刊聞内務又生問題經一度疏通六時許又照原單發表至於次長問題亦經擬定茲分誌如下外交陳籙内務楊熊祥（惟楊前日已派爲國務院秘書廳帮辦如不能兼則以何煌留任）財政曲卓新潘復陸軍徐某海軍不動司法不動敎育不動農商高凌蔚交通江天鐸統一南北之計畫新閣成立後第一步之建設計畫卽爲力謀南北之統一據開靳氏對於此事近與曹張兩 
 
 
 

Page 7

 
 
　　中華民國九年八月十六日星期一（申報第二張）舊曆庚申七月初三日（七） 
　　使討論結果已略定大綱四項（一）對兩廣方　决以聨絡岑陸爲入手辦法由總代表李純全權接洽（二）對湖南方面由兩湖巡閲使王占元接洽辦法（三）對川滇黔方面以近日川局尚未底定祗好聽其自然結果然後從南北雙方合力妥協川滇事件（四）對小部份如閩南鄂西陜南方面則以本省範圍内處置爲限云　　靳宅之茶話會議靳氏於十一日午前九時特邀曹張兩使鮑吉督王都統何恩溥楊文愷諸代表在棉花胡同私宅開茶話會一次據聞討論之要件除研究閣嗣問題外嗣又討論新國會與召開國民大會兩要項靳主張似應專候新國會自行閉會後再謀第二步辦法至於召開國民大會之日期尤應徽諸全國意見公决聞曹張等對此亦極贊成云　　葉氏之七項辦法葉恭綽再長交通反對者極多而卒能如願以償亦云幸矣據某通信社謂葉此次入閣爲恢復名譽計已預定整頓辦法七項（一）羅致專門人才（二）取締提用公帑（三）恢復會計制度（四）畫一鐵路法規（五）完成開工未竣路線（六）實施鐵路計畫（七）擴張海外航線云云其言頗娓娓可聽但不知其當權後之行逕何如耳 
[籌辦國民大會之聲浪]  
　　據京訊東海以國民大會勢在必行除向曹張各要人垂詢意見規定細則外特又通電各省長官飭令召集本處各公民團體研究進行手續限日呈報以便中央彚齊採擇一面又通電吳子玉師長令其發表詳細意見以便積極進行云　　據向公府秘書廳方面調查自七起至十一日午前十時止接到各省政商學紳各界及公民團體來電達二百十九件之多均係催促中央早日定期召集開國民大會云　　北京學生聨合會自皖系推倒後卽籌議召集國民大會辦法聞前夜在某處開聨席會議以國民大會爲一種主人會議之性質不宜專待政府召集依照國民自决主義此種會議應由國民自行召集議决通電各法團自行選派代表齊集先期由各縣學生會籌備一切云　　據漢口來客言此回京漢路沿線起自漢口大智門迄北京長辛店一帶國民大會之聲浪頗大沿路之國民大會鼓吹傳單約有十餘種而長江流域亦完漢線之學生爲之空氣所包圍而京城反較岑寂云京漢線之學生爲國民會議奔走運動數以千計可云盛矣日者學生代表見吳佩孚請示國民大會意見吳曰此乃國民之自動必不能抑仗何種勢力之提倡者也諸生如爲國民大會之宣傳在京漢一帶予皆爲之保證决不加以干涉但不得超越予之期望範圍致爲反對此舉者所藉口此宜注意者云 
[時局消息拾要]  
　　和議代表問題近據確訊曹張兩使現已接到李總代表要電略稱和議停頓於茲數月現純奉委爲北方議和全權總代表已遵即就職惟望時賜敎言匡我不逮俾和會早日開議力謀統一等語刻下北總代旣已正式就職當局對於分代表亦已决定略加更動以期得收議和速成之實効日前迭與李總代往返電商迄今仍在磋議之中如何更動尚未探悉至西南方面因兩總代發生問題提議添設副代即對於南方添設副代之議亦已囑由一方面轉達西南以勿須多事紛更聞西南方面雖無確實覆電抵京然此節决不成爲問題據個中消息代表問題倘各方面能接洽順手則本月内南北兩方均當决定彼時議和便可猛進云　　某當局之所述據某記者訪某當軸談及南北和議問題某當軸謂岑西林陸武鳴電致李蘇督非常眞摯對於條件亦不苛求並謂軍事協定旣經取消二十一條若能付諸國際聨盟毫無其他困難問題惟雲南之安繼堯則尚需疏通唐氏原來希望川黔滇巡閲使其時東海僅允黔滇巡開畀唐致唐不歡此爲今春事實現在熊克武雖已去成都而吕超並非唐氏的系加之川滇積嫌萬難冶於一爐故唐之川省巡閲中央决難允許四畀以此職必致引起滇川之不滿也　　林葆懌表明心跡林葆懌近日時常來電與中央協商第一艦隊北歸辦法祇緣林氏要價過昻是以迄未成立現聞林氏於十日夜問又來一電逕達中央表白個人反對段派之心跡且云段派旣倒南北當可統一云 
[枝枝節節之軍訊]  
　　遣散西北軍餘波吳子玉赴洛陽收撫宋一勤張亞威兩旅不甚順手因該軍八個月未發餉補發欠餉實非直軍所能堪聞已有一部自由行動出潼關而赴陜矣據政府之意西北軍旣已奉命歸陸軍部編遣無論奉直軍不宜收撫編爲自己軍隊而駐通州之宋旅舉奉軍歷史上有關係業已投歸奉軍則徐樹錚原爲奉軍副司令與奉軍亦不無歷史關係若從歷史上研究則此次邊防西北軍一槪不能裁撤故仍以根據命令辦理較　公允云　　振武軍退出魯境聞某方面近接魯督田中玉青日來電報告振武軍業經分别遣留現已退出魯境原文略諸頃據戴司令及樂陵姚知事等電稱振武軍完全退出樂陵駐直境鹽山縣毛家集等處所有該軍北地土著均予遣散其隸滇籍者分别改編現魯境已無該軍蹤跡等語謹電奉聞云　　奉軍已開始撤退入關奉軍參與戰事者約五萬人張作霖現因諸事漸已就緒擬即陸續分别撤回聞前日奉軍第二十八師所屬之砲隊業經開拔返奉云　　十五師兵變之因近據保定來客言第十五師之兵變係因齊張兩旅長互爭師長相持不下至其部下在保定東關譁變當由直軍派勁旅前往彈壓聞該師師長大約將屬之齊旅長云　　陜西省又有戰爭駐陜靖國軍司令胡景翼被陳樹藩軟禁已一載有餘陳因皖軍失敗冰山已倒擬與南方握手故將胡氏放出詎料胡氏被釋後遂邀于右任部下之曹士英王祥生進討陳氏據西安所來電訊云西安附近之交口鎭（地名）刻已發生戰事陸軍被曹軍戰敗兩次而陜民現亦發起遂陳團俾可達到三年以來所抱之目的（卽驅逐陳氏離陜也）結果如何尚待續訪云 
[中東路宣布戒嚴]  
　　中東鐵路自宋小濓繼任督辦後擬再任霍爾瓦特助理路務以致引起各方面之異議目下中東沿線俄舊黨旣蠢蠢欲動而匪警又紛至沓來風聲所播喧傳益急更謂各黨羽業已赴北聨絡中東路沿線股匪以圖大舉東省當局前日特電令該路護路總司令部對於該路沿線施行戒嚴凡各旅客均須嚴加搜查以防奸人潛入云又聞中東路一帶隠患尤多近自方正縣被匪陷落其勢益爲猖獗近聞東路横道河子連電告警綏芬河匪首張鳳山等糾集羽三千餘名出入護從據稱内容完備餉械充足並設有司令參謀軍需等名目其餘幾百幾十小帮有數十起之多至牙布里後杜匪首東山之老窰聞距車站不過五六十華里深溝高壘四週完固其中積糧如山諸事豐備該地方當局刻正在嚴加剿辦中云 
[粤軍府準備攻閩之形勢（續）]  
　　陳炯明方面攻閩議起各方對於陳炯明之態度甚爲注意現據漳城某工務局員所述謂陳氏宗旨趨重和平其向閩人佈告力以保境息民爲職志如可讓步者無不可以讓步至汀漳兩屬現下雖有軍事設備情形但以守勢爲主經飛飭許軍長及粤軍十個統領嚴誡所部守禦地方如無侵擾之者不可越出防線一步陳氏日内特擬躬親出巡平和武平上杭永定雲霄一帶前線與各司令磋商佈防事宜又陳氏聞某軍擬議假道漳州進取福建一事未置可否大約將來召集軍事會議方行取决云又一消息謂漳州方面各地駐軍尚無何等舉動第二軍軍長許崇智且飭所部謹守原防仙遊安溪兩屬至今并未增兵惟粤軍總司令陳炯明月來飭由汕尾彈廠邱總辦加僱工匠日夜開造各種子彈陸續由潮汕兵站運往漳州已達二萬箱之多現復由上海購運砲彈槍彈到漳爲數亦鉅刻聞漳州軍實已異常充足云又據聨合通信廣州分社云軍府計議伊始即向競存徴求意見覆電亦甚贊同惟其部衆雖有敵愾之心而餉械兩項必須補充若不籌措裕如守則有餘攻恐不足故與軍府磋商條件如下（一）請協助軍餉二十萬元（二）補充子彈百萬（三）粤軍任攻前敵但粤軍出發後漳汀各屬請各軍不必進駐（四）如上三項萬一有所不能粤軍仍暫維持漳汀秩序請各軍自行進攻遇有相當機會必量力臂助連日軍府會商對於前列兩係均有允意至第三條粤軍任攻前敵非常贊成但其謂各軍不必進駐漳汀一層諸多滯碍蓋旣實行進攻必須後方補充况漳汀各屬乃入閩必經之要道若不允他軍進駐於軍事計畫障碍殊甚聞軍府又以此意飛電協商倘競存執拗卽依其第四條辦法彼此各不侵犯云又厦門思明報云上星期二駐潮桂軍由大埔進攻永定陳部即開槍迎拒次日平和詔安繼續開仗粤軍因所踞地勢不佳微有不利傷二百餘人陳炯明聞報卽調駐長泰南靖漳平等處防兵二千五百人開往永平等處助戰一面借用厦門某軍兩營到漳布防刻下戰事尚未十分劇烈雙方勝負一時不能判定　　李厚基方面軍政府對閩出兵計畫雖經積極籌維而動員令何時始下至今仍無確耗惟聞福建方面則已亟亟備兵連日由福州運載軍械在厦門登陸者絡繹不絶大有先發制人之勢駐省潮商最近接據閩南消息以晉江南岸臧部第三第二十六七等營經於三十一日全數拔隊由泉州港口僱用大號河艇十餘艘運赴閩邊有謂開往漳浦有謂開往厦門二説未知孰是惟察漳浦詔安厦門各地商場自年前經過兵燹後已成驚弓之鳥此次猝見大兵臨境所有殷實商號多已遷徙一空定貨不出欠賬不還潮屬商人大受損失而駐閩北軍屬直系之臧致平奉系之王永泉臧願輸誠同攻李厚基王亦正在接洽中　　黨人方面龍濟光李耀漢莫擎字現均對於粤局有種種計畫在汕頭並設有機關前經派員與李厚基接洽一切其謀略仍用黨人擾亂政策云 
[美議員團游泰山後赴濟]  
　　美議員團十一日由寗乘專車赴濟因車行稍遲於十二日上午七鐘甫抵泰安即由濟南派往歡迎員鮑錫瓚陪登泰山游歷當晚宿於山上是日濟南軍政警各機關曁商會農會敎育會等各團體以美議員原定晚八時由泰安抵濟均往車站等候計共數百人旋交涉署接泰安電美議員因游覽泰山當晚不及來濟改十三日上午八鐘到濟各界始漸散云茲將山東外交協會歡迎詞錄下山東外交協會同人謹掬誠致辭於北美合衆國議員團之前曰當一千九百零七年之時貴國前任脱虎塔大總統垂心宇治命駕東方此爲二十世紀開幕以來中美兩國間極歡欣之要事也脱前總統訪問遠東之命意於藎籌國務之餘實具發展共和之誠心企圖偉舉之外復抱力維正義之熱忱當時舉世稱之敝國人士尤頌揚之迄今雖歲逾兩週猶恍如昨日事而自是以來中美兩國邦交之日篤友誼之益增勢蒸蒸日達於極親睦之域者何其盛也今者公等不憚耐勞忍署遠涉重洋而來其爲脱前總統發展共和力維正義之精誠所感起而承繼其盛業者自無待言矣敝國朝野之欣讅佳音竚踵而望企欲得早覘顔色共聚一堂以致慇懃之意者又豈楮墨所能畢罄也哉若是公等之來足與脱前總統訪問比美殊無異辭然因之而有感矣敝國當一千九百十二年之冬國體更新政尚共和誠以民主自治爲近世謀國之至軌北美合衆之燦爛尤足以昭信於世者也中華新民國之産生固爲我義黄之裔適應世界新潮流之趨勢起而力圖自强然亦合衆之治足爲矜式脱前總統發展共和之誠有以啓之也民國改建而後即首蒙承認而歷年政變之紛擾又多承善意之維護俾此幼齡民主出艱險而入康衢其盛意又爲舉國所欽感者矣惟内憂將次平息而外患於以方深不幸東方之强起而蠶食敝國滿蒙福建而外山東尤瀕於危以故全國人民誓死以護此至聖之邦拒絶和約簽字反對直接交涉其憤慨實難以言語形容者而貴國對於此事尤多仗義執言聲援和會之爭通過保留之案正直之氣可質鬼神所望此後堅持修改和約整理聨盟規程俾公理藉以得伸魯案可以得直此尤敝國上下所竭誠渴望敢請公等貫澈其主張者至日人對魯種種中外報章多已揭載公等今茲親臨此土稍加觀察當自深信無疑蓋東隣謀我實已無微不至者也返國而後會議之時深望將此種實情遍告貴國上下俾衆咸知有以繼脱前總統訪問東方力維正義之熱忱是又同人等所馨香禱祝者焉云云 
[南京快信]  
李督因各方面敦促有就總代意和議事務所不日由滬移寗分代表有數人更換丁乃揚啣命赴粤疏通和議准今（十五）日午車抵寗李督派陳廷謨赴浦站迎接直省長曹鋭擬派員來蘇採米赴津平糶昨經李齊兩長復電拒絶馬聨甲近又派大批軍隊駐南宿州李督昨去電質問白寳山昨來省謁李督陳報所部已全數由徐撤回原防巴斗山收容所潰兵一千二百餘名昨已全數押送過江遣散回籍財廳委張景衡趙惠潽赴吳縣常熟崑山武進無錫丹陽江都東台泰縣鹽城淮安等縣息借冬漕又委劉仁彝會辦宜興溧陽兩縣催征兼登錄契税差兩淮緝私統領楊恩培電軍署稱一四五七四營營長有通匪嫌疑已一律撤換新委蘇屬緝私統領劉之潔電軍署報告已於十一日接篆視事新委省立一中校長陸殿揚今晨接事已牌示招考新生地方通信 
[松江]  
松屬省議員反對非法官吏電江蘇各縣各團體曁地方諸父老均鑒財廳握全省財政機關俞紀琦爲省會彈劾省長案内主要人案未解决遽調財廳不經中央任命即是非法官吏誠恐搗亂蘇省財政掊克小民貽害匪淺此次借漕之舉俞氏在位松金人民絶對不能承認銓等忝爲議員代表民意特此電告想各縣諸父老同此義憤必能一致堅持也錢銘銓盛元音朱世瑾鹽警緝私販私前晚有著梟陸和至柘林裝儎私鹽五船運動緝私第四營第三隊八九兩號槍船護送出口行至新寺鎭西首適閻營長遊巡至此該梟等誤爲客營巡船首先開搶抵抗閻營長親出臨陣見有本營槍船旗號遂喝令停放該梟等見勢不佳遂抛棄船械而逸護送之八九兩號槍船不及走避一併被獲惟兩船船長均已棄職逃去遂由閻營長先將兩船正副隊長痛責軍棍再行澈底根究 
[蘇州]  
呈請褒揚節婦吳縣節婦江朱氏係前清舉人江志偉繼室于歸八載遽喪所天時年方二十有八今已六十四歲凡守節三十七載現由其孫江鑄備具事狀援照囊揚條例呈縣懇請層轉核辦昨温知事已加具青年守志白首完貞證明切結呈請道尹轉呈省長咨部給予褒揚矣 
[南京]  
中國科學社年會紀聞中國科學社將於本月十五日在南京社所開第五次年會及舉行圖書館開幕式已見前報茲悉該社佈置一切如安置電燈重修附近馬路及整理圖書館會場内容等均已就緒社員赴會者亦絡繹不絶統由本社招待社内可容三十人居住飲食一切均極方便其所邀請如蔡孑民君等均可到會惟李石曾君在京有要事已來電言不克到會云 
[福建]  
永定水災紀永定此次水災爲近數年來所僅見茲將調查所得詳錄於下韓江水源有二一在長汀一在永定滙流潮汕而歸於海舊曆六月三日天降淫雨河流驟漲三丈餘凡近河巿鎭皆被淹没漂流湖坑圩場被水力壓倒店屋數十問物貨損失無算溺斃十二人李石完一家五人全遭滅頂又鑲金齒店東夥三人同興號二人賣麵店二人皆及於難又大溪鄉計溺死九人巫某一家七人皆溺斃尸首無從搜尋至下洋鎭方面新老圩被水冲倒店屋六十二問溺死二十餘命貨物損失四五萬元又永定城外東門橋亦被水壓倒南門外所植之蠶桑數百畝槪被淹没故巿湖雷等巿亦被水漂去店屋數十間計永定五里禾稍烟葉之類多被壓倒平地不能收成田畝則沙石堆積低窪之地幾成澤國崩山頽嶺倒樓毁屋不計其數耕牛池魚水流殆盡統計全邑損失約近百萬餘元誠罕啫之巨災也聞隣縣大埔三河壩潮陽潰堤數百丈其慘狀不減於永定茲將永民呼籲之電附誌於後（一）漳州陳總司熊道尹鈞鑒永邑連日大水爲災生命財産房屋田禾漂流無算悽慘不堪懇設法賑濟以恤災黎詳情另呈永定農商學會紳耆代表泣叩箇（二）陳總司令鍾財政總長熊道尹鈞鑒連日大雨傾盆河水暴漲埠岸崩决淹斃人口甚多倒場房屋無算田禾損失不堪哀鴻遍野待哺嗷嗷各鄉呈報災絡繹不絶除由縣署墊欵賑濟並將各縣區查勘詳確再行列册呈報外謹先電呈永定縣知事張國楨呈馬聞陳炯明接電後已派人前往調查災區並籌欵給賑矣來件 
[松江縣平糶總局呈縣署文（續）]  
顧正在核議間忽於九日申報地方通信登載松江新聞標題爲公民電訐平糶局詞意閃爍不知所指何局姑存勿論十日續又登載標題爲米商請澈究平糶局混運杜米電公然直指松江平糶總局列名者爲蘇裕仁等七名閲覽電文曷勝駭詫此號米船明明來自錫地運自錫商經敝局報警斛收旣非販運出境之所爲又無影射轉口之流弊乃該米商等揑飾事實借逕中傷舉販米惡名横加污衊但敝局任務在籌劃經濟準備米糧爲唯一之要旨松江全巿曁各巿鄉分局需米應糶惟敝局是賴而敝局不耕不穡凡所應付一升一合無非從他方採運而來今該米商等挾本地存米停運出境之嫌任辦平糶米石則居奇壟斷故意留難另招行商採運則伺隙生心目爲私販即如電中所叙之侯恒昌先曾認辦陳米十五石至今顆粒未交反謂其揭破黑幕不知該米商蘇裕仁等何匿比於侯恒昌而必欲賈禍於敝局妄電攻訐若是推其鬼蜮伎倆勢不至摇惑人心直接破壞全縣糶政間接損害個人名譽不止查近來各地方受米荒影響聚衆搶米毁局傷人之案時有發生究其原因實由於少數桀黠之徒謡言煽惑所致董等承乏糶事已更二月全縣二十四巿鄉幸均安謐非敢中逾諉卸有負地方惟似此無風生波隨事掣肘若再罔避勞怨謬荷仔肩恐若輩射影吠聲萬一以誤傳訛釀成事變黄等身家名譽均不足恤如地方何現敝局購存米數僅敷旬日應用屈指下月城區至少需米一千數百石他巿鄉區尚不在内坐待旣有所不能採運又動遭蜚議進退失據辦理爲難惟有懇請辭職俾遂初心一而請澈底究誣庶後有繼者得以盡力維持免致如董等動輙招謗爲事不卒致辜負鈞署委任之盛意爲此瀝陳情形伏祈縣長俯賜鑒察准予辭職遴賢接辦至該發電人等應請從嚴澈究以彰公道毋任激切屏營之至謹呈松江縣知事郭松江平糶總局總董耿葆煃謝葆鈞朱世瑾雜評一 
[裁兵與擁兵（外言）]  
今閣主義之一爲裁兵裁兵在將來行否尚未可知若在此次戰事中之潰兵與降兵則當首先裁汰固無可疑者保則潰與降旣失兵之資格即爲增兵計留之尚屬無用况在裁耶更有因此次戰事而所招之兵亦宜首先裁汰何則戰事方興志在勝敵情尚可原若已破敵而仍不裁則志在擁兵矣與裁兵之義何乃太相背馳乎故今後之果能裁兵與否視此二端而可知矣 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國九年八月十六日星期一（申報第三張）舊曆庚申七月初三日（十） 
本埠新聞 
[發起國民大會策進會]  
　　暫假廣肇公所爲事務所昨日下午三時廣肇公所寗波同鄉會全國烟酒聨合會上海紙業公會等團體因國民大會問題各公推代表在廣肇公所開聨席討論會届時由鄔志豪君代表福建路漢口路兩商界聨合會加入會議並有上海四十一路商界聨席會公推馮梓才崔通約陳家寳司徒俠海諸君持該會人以函赴廣肇公所寗波同鄉會對於國民大會表示贊成願加入聨席會共同討論結果由上列各團體發起聨絡各界一致進行當時議决各項列下（一）擬定名稱用國民大會策進會（一）暫假廣肇公所爲事務所（一）通函上海各團體請推定代表（自三人至十一人爲度）列入發起（一）明日起各團體代表每日下午四時至六時赴事務所（廣肇公所）研究開成立會手續議决散會時已六鐘矣 
[工界協進會贊成國民大會]  
　　十四晚全國工界協進會開會由會長盧煒昌主席宣言現在各界團體多數主張開國民大會今特集議請各位發表意見陳鐵生提議國民大會除安福黨人外當無不贊成者請付表决楊廣財和議通過盧會長言宜舉出數人與各界接洽調查開會手續如何俟舉定後再行發表 
[蘇議員主張去齊之電函]  
　　較去俞更進一步　　章紀綱電省議會同人均鑒紀綱接胡君允恭等蒸電後曾上一函諒早察入查本會有俞紀琦之查辦案而後有齊耀琳之彈劾案因果鋭化班班可尋根本要圖計惟以新發生之違法任命與販米證據續向中央提出要求併案懲辦中央而亦視爲悠悠之口不足重輕則最後解决當先以總辭職爲無辦法之辦法蓋齊耀琳與俞紀琦旣狼狽爲奸彈劾案與查辦案有聨帶關係齊不去則違法之亂命不能取消監督之尊嚴掃地以盡而自此以後議會　疣議員奴隸民意末由達議案無以立靦顔列席人格何存舍此不爭良心曷在諸公休戚與共自當同有此心如不以鄙見爲謬則紀綱不敏願爲同仁効先驅爲蘇人爭人格竚候明敎無任盼切至臨時會之召集乃時勢之要求紀綱何人敢有異趣耶專此奉復敬祈爲國珍重章紀綱叩冬　　馮士奇函江蘇六十縣公民均鑒齊氏長蘇於今七載綜其往事不過任用私人庇護僚屬紊亂財政蔑視民意之數端成績耳而官氣森森暮氣沉沉尤爲諸惡之造端今更悍然不顧倒行逆施以省議會查辦未辦之金陵道尹俞紀琦於其本身彈劾未結期内調財政廳長視蘇無人莫此爲甚方今北方戰事羣歸功於民意之戰勝而齊氏竟於此時敢於爲斯者殆亦有故齊長蘇後屢經政變屢萌退志終皆因吾蘇少數之有權勢者未能一致而誤於蘇人治蘇之説致起紛爭渠因坐收漁人之利（中略）吾人務放開眼界同心協力以去齊爲第一要義以務得一賢者長蘇爲第二事嚴守監督責任萬勿使宫僚派投議營私蹈已往覆轍况省長未達民選中央即有委任權使委而賢則奉之否則排除之蘇人可非蘇人亦可固不　沾沾也（下略） 
[粤桂攻閩之反對聲]  
　　旅滬蘇省公民汪沐昌張朝鏞等致北京公電云北京大總統國務院總理總長曹經略使張巡閲使長辛店吳將軍南京李督軍各省區軍民長官鈞鑒海陸軍將士各地方團體各界同人公鑒吾國不幸戰禍頻年生命財産損傷無算閭井失業寇盜滿山人境慘若泥犂良民胥爲魚肉死者已蟲沙倐化生者亦皮骨僅存共和之幸福未霑鋒鏑之餘生將盡近幸推辭軍閥解散安福黨撤懲王揖唐特簡素主和平力持正論之賢長官擔任總代表全國人士莫不聞風鼓舞歡呼相慶方幸主戰派之杆格已去南北可聨絡一家永無隔閡從此和平實現疾苦上聞戰地孑遺稍可蘇息乃近閲各報傳聞粤桂又有攻閩之説殊屬大惑不解自前年南北各派韱表議和以來雙方停戰數年如再用兵攻擊卽屬破壞和平貽殃赤子如果藉詞討段則段氏身在北京與閩民何涉况段祺瑞早自請解職罷兵各禍首亦經中央明令褫職拿辦即京津討段之直軍均已一致休兵何勞粤桂相助如謂李厚基個人不職回黜陟去留中央自有全權更無勞西南越俎且萬不容以官吏個人之事擅興兵革貽害地方人民日前譚組菴進攻長岳已屬違約稱兵但猶在段氏未退北方討段軍將起之時尚不能與此並論目下如再爲爭地爭城起見詭託名義擴充地盤希圖假公濟私殘民以逞未免違反公理虐殺同胞甘効袁段之覆亡自爲人羣之大敵須知　牆久誤佳兵不祥天下之耳目難欺無辜之茶毒堪憫務懇鈞座曁各同仁顧念閩粤千萬生靈一致拯救切電西林武鳴悦卿日初諸公約束所部從嚴制止不得稍有破壞平和之舉動免致禍國殃民使强鄰坐獲漁人之利一面迅即妥商接洽將和議切實進行期於最短期間促成統一共謀善後以恤遺黎而維邦本全國幸甚公民汪沐昌張朝鏞許鑑青潘祖仁張維嶽王光吉王采珊陸欽鑿李朝模龐鴻儒左仁昶劉傳元周樹聲朱善昌俞崇廉許漢德龐麟祥朱瑞軫王文嘉郁珉華國昌趙熙績李漢傑等一百二十五人公叩咸 
[新米首批上巿]  
　　周浦新粳昨已上巿計十二石由南巿順泰米行售開每石價洋十五元一角北巿則有新邊江薪秈係蘇州河致中和米廠共到兩車計四百四十石當即碾白由各米行售開每石價八元九角今届四鄉田稻豐盛收成可望十足苟無人私運及影戤軍米護照裝往外洋則巿價漸可望鬆動矣 
[米店米行互相詰責破壞限價]  
　　近來巿上米價每石有售至十四元八角或十五元者嘉榖堂米店同業以每石十四元限價係仁榖堂米行同業所議定特致函詰問而仁榖堂米行方面以米行踰限價賣出必係米店踰限價買進買進之後勢必再抬價售於食户故亦覆函反詰嘉榖堂總之商人惟利是圖兩方恐皆不免有破壞限價者茲將來往兩函錄下　　嘉榖堂米店公所致仁榖堂函敬啓者本埠米荒巿價奇漲前經貴處限制米價高白米不得超過十四元業已呈請道縣出示布告行店一律遵守敝同業以民食爲重不惜犧牲一切兢兢以限價是守不敢高抬分文詎邇來南北巿米行巿價乃有開至十四元八角或竟開至十五元者超出限價之外而店舖門售雖仍以十四元爲限尚受主顧詰難當時限價原爲貴公所議决以首先主張限價者躬自破壞是否前限之價已作取消抑或别有原因請卽日答復俾有遵循云云　　米業仁榖公所覆嘉榖堂函賡虞愼康董事先生大鑒逕復者昨奉台函敬悉近來南北米巿竟有超過原議十四元之限價開至十四元八角及竟至十五元者聞之殊爲痛恨查敝公所司月各行無不恪守議案散行雜處自當切實調查倘有此等營私圖利之徒踰越限價破壞原案一經查實即應會同議究惟該項限價早經縣道公署出示布告在案食户咸知米店照此限價買進且不免犧牲利益若再越價買進非惟有違定章且如何賣出如不抬價出售虧本益巨恐無如此不顧身本之米店其爲害社會洵非淺鮮想貴處旣有所聞必能指實何行何店有此違章之買賣尚望詳晣示明以便會同辦理藉維民食專此肅復云云 
[閘北經售米糧公會開會紀]  
　閘北經售米糧公會昨日下午一時仍假從前米商公會原址開常會到者正會長陳叔敏副會在肯范和笙曁會董會員共十七人已過三分之二即將各種議案提出討論計通過者（一）本會公函速催吳淞江水利局先將新閘橋西開浚乘此青黄不接之時米船衡少無碍工程一舉兩得（二）本會提議現值米價過昻同業應盡天職勸告米客平價出售（三）提議本會取締同業營業章程内中細則頗多須經二讀會議通過再行發表 
[烟酒聨合會常會紀事]  
　　中國烟酒聨合會昨開星期常會首由主席陳良玉報告寗波同鄉會與廣肇公所發起組織國民大會此事關係國家存亡人民休戚本會前次會期亦曾提議似應聨絡辦理以期一致金拜仁起言本會應先推代表加入邱思銑請定代表人救俞葆康主張先推兩人當經推定陳良玉陳祝三兩君爲本會代表與寗波同鄉會等聨合進行次陳祝三報告福建總商會代表陳仲炯偕陳霽湖黄玉富等三君來會并隨帶公函一件爲福建菸酒局長章景楓違背契約朦呈京署推翻定案一事應先提議當請陳仲炯等列席詳述種種經過情形次由俞葆康金印侯起言此事應由本會致電閩局長責問請其答復一面并將福建總商會來文照叙轉達京署俾商請得以上達定案庶可維持次報告本埠義和祥來函内開現辦牌照税陳商硬欲加捐掯不給照請會維持公决由本會致函陳商請其仍照原數納捐給照免妨商業議畢時已五鐘乃散會 
[駐津法兵回國過滬]  
　　駐津法兵三十二名於前日乘津浦路南下轉乘滬寗路夜車將於今晨（十六日）七時到滬聞暫駐顧家宅法國營待輪赴法云 
[預防虎疫傳染至滬]  
　　虎列拉之易於傳染盡人皆知近日本又盛行此症吳淞口北港嘴中國防疫醫院恐其傳染至滬特由該處防疫醫生對於日本輪船進口加意查騐以資預防 
[紅會自辦醫院之籌備]  
　　徐家滙前哈佛醫院本係中國紅十字會所辦自前年歸某國人接辦後中國紅十字會實際上即無規模完善之大醫院茲悉該院所訂合同於明年陽曆五月滿期中國紅十字會擬收回自辦舉牛惠霖博士主任院務現已着手籌備云 
[鐵路人員加薪辦法之發表]  
　　滬寗滬杭甬鐵路人員因生活程度增高屢次呈請局長增加薪工經任局長呈部照准嗣因增加之率各異以致發表之期遷延等情已誌本報昨日（十五）該兩路任局長已發表明文將加薪辦法分飭工程機務車務警務材料各機關人員知照其文略云本路員司增薪一案禀奉部准酌加茲自七月份起月薪在五十元以下之人員增加原薪百分之二十在五十元以上百元以下者加百分之十五在百元以上百五十元以下者加百分之十凡月薪在百五十元以上者免加其應加不滿一元之零數半元或半元以上者整作一元計半元以下者除去並仰各領袖查照六月三十日各人員之薪工計算即日繕具清單呈送以便轉知總賬房核發其增加之數准由七月份起算云 
[漆業外作加薪之解决]  
　　本埠漆業工人前以工資微薄不敷開支曾於上年秋經全體工人舉出代表向業董要求照泡立水工資議加爭執甚烈結果禀奉上海縣批交業董等議定内作加八十計共二百九十文外作加至三角三分各無異議邇來工夥因米珠薪桂要求加增工資相持至今已有月餘南北大小行意見各執難以解决店東工夥兩方邀請前董事馮松員出任調停分發通告在城内薛弄底漆業公所訂於日昨（星期）午後一時開會到者二百餘人首由馮董反復開導店東工夥皆願遵照每工三角九分另由店主加給公所善舉費洋一分雙方簽允和平解决繼由林紳代擬漆業改修續辦善舉規章十七條由馮董逐條討論全體通過復由趙德甫提議此次改訂業規必須禀官立案俾永遠遵守應於明日起請熱心諸君至仝羽春會商進行另有董某捉開辦事務所一案公議俟公所善舉辦有成績再當另籌辦理議畢散會 
[江西同鄉會成立紀]  
旅滬江西商學界於昨日（十五日）假跑馬廳一品香開江西同鄉會成立會下午二時開會到會者百餘人經衆公推郭森甲主席郭君即起立宣讀會章一一通過隨選舉董事經衆公議臨時選舉不免疏略遂改每府推代表二人擔任選舉董事經選出南昌府代表吕靜齋徐懋哉臨江陳梅羹張峰撫州朱又新李建民九江黄席珍閔映庭饒州戴書雲周雍能贛州謝遠涵陳伯熙袁州鍾古愚彭公步廣信吕哲功張玉麟吉安郭森甲吳南浦甯都温晋城陳芷亭建昌曾嘉　寗叙九南康周发松惟瑞州與南安未定選舉畢時已五鐘遂摇鈴散會 
[抵制劣貨會開會紀]  
上海抵制劣貨聨合會昨開全體代表會議張志鵬主席汪樑紀錄（甲）報告各處往來函件（乙）王世衡提議日本歷年以來侮辱我國不可勝言去歲歐洲和會日人用種種手段以致我國失財是以我人抵制日貨予以軍閥之打擊而促其人民之覺悟詎料此次我國爭戰一則助安福軍摧殘直軍再則藏安福刑事犯李曾朱等九祋首於使館不顧公理藐視國際公法我人痛定思痛應請本會通告全國對於抵制再接再厲勿貽笑世界表决通過（丙）虞植卿提議本埠日貨日見增加本會應擇著名奸商號内實行檢查以儆效尤表决通過惟須先行調查後辦理（丁）繆稽陰報告審查中華堅志牙刷原料等確係國貨（戊）章晴孫提議所有國日貨調查錄已由學生總會交來外埠本埠來函索取應歸何科管理表决由總務科分發遂即散會 
[本月由浙運滬之箱茶數]  
滬杭甬鐵路車運浙屬箱茶業由茂順泰轉運公司自閘口車站陸續報裝運滬已達五萬箱（八月以前來數）均誌本報茲將本月一號起逐日由閘口運滬之數彚錄於下八月二號箱茶二百二十七箱三號六百四十七箱四號八百七十三箱五號五百三十七箱六號四百六十三箱七號四百三十九箱九號四百零九箱十號二百二十八箱十一號三百八十七箱十二號三百五十六箱十三號三百七十四箱十四號二千二百二十三箱計自八月一號起至十四號止共運到六千五百六十三箱均運抵上海南車站卸車仍請江海關洋員查騐放行一面由該路飭交運送處分裝榻車送往滬北信記洋棧陸續報關出口 
[火車站查獲大宗烟土案近訊]  
滬寗路上海貨站由路警在通達轉運公司所承運之牙粉箱内查獲大宗烟土由任局長將烟土備文送交地方檢察廳已誌前報聞通達公司設在界路慶祥里故前日由地方檢察廳將案移交會審公廨查究實情再行引渡聞通達轉運公司延請羅傑律師代爲辯護云 
[太古貨棧失愼三紀]  
本月十三號晚一時新開河太古洋行之十三號棧房失火焚燬大宗貨物兩誌本報茲據客家述稱十三號棧房所存貨物以苧蔴爲最多數計有一萬三千餘捆洪江本支茶油桐油共四千五百餘桶柏油五百桶其餘雜貨不少皆係引火之物故火起之後一發不可收拾且此項貨品皆係長江貨未保險者多損失不資云 
[梅檢察長赴蘇緝拿程冠吾]  
已革前上海地方檢察廳書記官程冠吾因在廳服務時私得巨賄擅釋案犯劉刁根趙阿寗等案發飭拿程棄職脱逃迄今未獲曾經該廳梅伯孫檢察長懸賞購緝在案前日下午梅廳長接密報得悉程冠吾現匿蘇州齊門内曹胡徐巷某號門牌立率幹練法警星夜乘坐火車赴蘇按址前往捕拿詎程消息靈通已被聞風避匿仍未拿獲同去法警已於昨午返申回廳長尚留蘇州從事偵緝程之蹤跡 
[七誌虹橋東首之仇殺案]  
高阿二糾同錢鴻康等各執利斧將賣牛肉之李長卿砍斃經屍母李王氏屍兄李長有屍妹李阿毛等報請地方廳派員騐明並穫犯到案預審明確起訴審判廳請爲公判在案茲悉屍母李王氏又於前日投廳繼續起訴指某甲等多人爲當時在場共同犯要求提究梅伯孫檢察長據禀後以該氏所陳各節並無切實證據且本案業已預審明確未便再　株連將禀擲還斥不准理 
[續誌僞造湖北奬券之破獲]  
發封錦華印刷所沈少山串同袁志浩等賄通滬城道前街談家弄十四號門牌錦華印刷所經理朱永林等僞造湖北奬券在巿混售爲淞滬警察廳偵探查悉將以上各人先後拘送警廳發科訊供並將錦華印刷機器吊到存案諭將沈少山袁志浩朱永林等分别收押候究等情已紀前報昨午警廳徐廳長飭派長警前往錦華印刷所將内中物件檢點清楚開單存案當將該所發封並粘貼布告一道其文如下淞滬警察廳爲公布事案查沈少山僞造湖北有奬義券前經訊明錦華印刷所經理朱永林有收受租洋租用機器供其印刷情事當飭司法科將機器起獲到案並以朱永林知情帮助干犯刑章押候撤究在案該錦華印刷所旣已發生犯罪事實殊未便再任其開張自應勒令停業以示炯戒除飭知該管警區派警監視不准營業外合行公布周知特此布告 
[工商友誼會開會紀事]  
上海工商友誼會昨晚八時在金隆街美倫里開第五次討論會推童理璋主席王劍豪紀錄主席報告略謂今日雖然天雨到會如此之衆足見諸君熱心但今日願與諸君討論者厥有五端（一）第一次議决贊成眞正民意之國民大會宣言書及贊助手續大會及辦法非常之多雖不能一致切實而可行者亦復不少鄙人主張可與切實能行者取同一態度不必拘拘於文字故意另立門户何淪章趙文元何星之均表同意主席付表决結果暫緩發表（二）徴求會友辦法現在傳單志願書均已印就請諸君盡力進行趙文元主張無須介紹人許雲輝謂現在人多抱五分鐘熱度非有人介紹不可錢立林主張雙方進行暫時無介紹者出志願書亦可入會全體表决通過（三）章程問題主席謂本會雖係鄙人發起亦係經多數同志贊成成立者至章程一項鄙人所擬鄙人極願推起草員修改完善以符公共組織之本旨何福春主張即請主席修改俟全體大會表决後方生效力結果全體通過（四）星期演講會主席報告現有周劍雲君自認擔任介紹名人演説唐范生君願假會場此後良好機會請諸君帮同積極進行衆贊成（五）會所問題會友提議本會經費不足另覔會所殊覺困難現旣承山東路商界聨合會熱心提倡假給該會暫設通訊處如本會經濟稍裕必須酌給津貼互相輔助衆通過議畢又有臨時動議者數條一律解决隨有會友羅裕昆捐助會費洋二元何星之李乃仁各捐洋五角至十一時宣告散會 
[兩友誼會接洽消息]  
南北貨友誼會成立以來會務日有進步日昨該業接杭常等處同業來函問訊並有加入之説又聞該會爲聨絡友誼起見特派代表華新民與工商友誼會接洽一致進行以謀互助之益云 
[童理璋排難解紛之意見書]  
工商友誼會童理璋感於商界聨合之爭潮終非社會幸福物致函工商兩界各團體勸其息爭原文略錄如下（銜略）各路商界聨合會自義起以來幸我愛國諸君各本良心故有商界總聨合會之組織然其組織非爲政客武人官僚謀私利實爲國家社會人民謀幸福迄今約有載經過之事歷歷可核可見工商界之覺悟從此益加增進矣不料七月二十一日之會議或曰違法或曰反對或曰彈劾或曰免職互相爭持愈演愈烈長此以往終非我工商界之幸福余今憑我之天良書我之所見陳于諸君之前第一目下之華董問題尚未正式加入第二保險公司尚未着手第三租界印花税問題又將復活第四未來之國民大會將在萌芽第五下届選舉大會應如何着手種種應辦之事皆在目前而諸君不加少顧尚自訌訐不休豈將欲置工商界人於水火耶總而言之誰是誰非終不難於解决爲今之計雙方可免去爭執靜候審查决定一面籌劃會務進行一而修改會章一而討論未來種種事項如此方可爲大局謀幸福知我罪我在所不計也云云 
[沈杏苑對於浦東汽車之意見]  
浦東洋涇巿農會長沈杏苑致上兩川交通汽車公司主任穆杼　黄行之張伯初函云敬啓者竊觀世界大勢莫不竭其全力以利便其交通誠以交通旣便敎育賴以普及實業賴以振興商務賴以發達風俗賴以改良而各地語言風俗亦能漸歸一致甚全鄉僻之區蠢夫愚婦有敎育所難於爲力者亦能藉其力而增進普通智識是故大則爲國小則爲鄉莫不以利便交通爲第一務也吾鄉與上海商埠僅隔一浦地質肥饒宜於農産東西濱水宜於工廠然南北相距百里東西相距數十里面積旣廣以無相當之道貫徹之致鄉僻如故弟有鑒於此前曾有洋涇巿縱横十大道規畫之建議載於八年六月二十五日第二百零一期浦東報專件欄顧人微言輕應者乏人實亦以經濟困難雖者計畫一時未能現諸事實空言徒托無補於事撫膺自問長歎而已今見新浦東報里聞欄内載先生等亦注意於此近方組織上南川長途汽車公司再誦之下曷勝快慰先生等愛鄉之心可與南通張四先生遥相對峙然所規畫之道路未免偏於東北西南而於中部仍付缺如若得加入弟前所規畫之經二路及緯三路則上南綫可以接通上川綫人之欲自川以達滬南者可毋繞租界而中部之洋涇巿交通因是而便利即貴公司將來之發達可操左券也先生等爲浦東謀幸福弟同具此心敢佈管見以冀愚者一得是否有當尚祈鑒核 
[粤僑賑濟粤東水災]  
粤僑商業聨合會昨接肇慶同鄉會函稱粤東鶴山縣屬古都一帶於七月三十一日風水大作平地水高丈餘各處圍基潰决殆盡鄉民房屋爲水冲倒塌者十而八九人口死傷爲數甚鉅災民無家可歸露宿待哺者尤不可勝數爲此謹代災民請命伏希迅予維持俾十餘萬飢溺垂死之民得慶更生等語即經該會集議公决由該會同人先墊欵一萬元電省託南洋兄弟烟草以司派員調查災區分别賑濟 
[台屬水災急賑會乞賑函]  
台屬水災急賑會昨致濟生會函云敬啓者敝鄉臨海黄岩温嶺寗海四縣風潮巨災爲故老所未經聞見淹斃人口無算田廬冲没遺黎露宿奄奄垂斃慘難盡述前聞貴會迭次派員到地勘查詳細情形又聞集銀四萬元即日派員分途往賑敝會同人無不感頌盛德敬爲災黎百叩以謝惟此次四縣災區過廣且重民産蕩析餓莩載途四萬銀元一人一粥猶恐不數分布還祈貴會諸大善士大發慈悲廣集巨欵陸續往賑不勝盼禱之至 
[上海物價指數表（四十三）]  
財政部駐滬調查貨價處七月第四週（二十五日至三十一日）上海物價指數云本週指數爲一○八三比前週小去千分之十二比前月本週仍高起千分之三按七月間各週指數自一○九九逐步下降迄本週止雖未有暴落之徴騐而頗見軟弱之傾嚮此在洋貨方面當以時局不靖與銀價略升爲二大原因而在土貨方面則滙兌順利轉爲出口業之障碍近來絲經及雜糧等巿面挺而復疲均坐此故又就天時之融和言之本年各種農産物頗呈佳兆江浙之禾稻東三省之豆類長江上游以及陜鄂等省之棉花均有豐收之希望故棉花米麥黄豆芝蔴等巿價俱見回落茲將本週指數表列下期間九年七月前月類别第四週前週本週糧食一一四七一一七八一一○○其他食物一○五二一○六八一○六七疋頭及其原料一○○二一○○四九九二金屬一一五七一一六八一一五六雜貨然料九七一九七六九九○建築材料一二○六一二一一一二一三工業用品九九三一○○二一○四三其他物品一○六五一○三六一○九○雜貨平均一○五九一○五六一○八四總平均一○八三一○九五一○八○ 
[永安公司宴客續紀]  
永安公司之大東旅社近來南部新屋落成其三樓大廳可容千餘人各部布置亦均宏麗該公司特於前昨兩日邀宴各界人士昨晚來賓如朱葆元孫雪泥徐可陞徐芹香林寛林安等約五六百人仍由郭樂郭標楊 
 
 
 

Page 11

 
 
　　中華民國九年八月十六日星期一（申報第三張）舊曆庚申七月初三日（十一） 
輝庭馬祖星盧樹屏梁創劉生初等殷殷招待並有新劇助興九時許始盡歡而散 
[學校消息併紀]  
　　養性女校派克路養性女學校於陰曆七月初一日始招生報名者頗多近日該校長袁學孟女士正在偕各職員整理校務添辦校具配購書籍編制學級籌備開學手續殊形忙碌各女敎員亦已陸續到校云　　紹興旅滬公學東唐家弄紹興旅滬公學自暑假後開辦補習科昨已補習休業開始招生報名者頗多校舍難容該校長朱堯臣爲普及敎育計添　敎室聘請敎員定本月初八日開學十一日正式上課　　萃英學校北浙江路華安坊二弄私立萃英學校定於陽曆八月二十二號開學並補行國民科第六次畢業式聞招收之男女高小及國民科新生已將足額云　　振華小學蘭路底高郎橋北首振華小學去冬由陳勇三蔣錫祺創辦茲爲普及計擬定改組爲義學昨日由陳勇三邀集當地紳商假座高郎廟後廳開會討論改組方法到者蔣錫祺周秀卿趙德榮蔣炳昌張茂卿徐順卿周伯坤蔣桂忠徐步堂徐煥文徐炳至陳文彬張仕龍等十餘人首由陳勇三發表改組理由衆皆贊成當衆議决經費由陳勇三等十餘人負擔定於初五開學 
[均益决志會南翔演講紀]  
　　文監師路均益决志會演講科第五次演講於昨日（星期日）上午九時搭車至南翔鎭西巿一帶因演講員缺乏故演講一次後分發時疫藥水於鄉民共約五百瓶頗受該鄉民之歡迎比返時已下午三時矣聞下次出發至浦東演講云 
[法租界聨合會開會記]  
　　法租界商業聨合會昨日開全體會議由葉貺辰主席比時主席報告本會平糶一切事宜業經籌備就緒當從速開辦以慰民望經衆討論議决自陰曆七月初五日起（即八月十八日）舉辦平糶地點定借白爾路錦章圖書局間壁三百八十九號擬定每升銅元十枚每人自一升起五升止其時間上午八時起十二時止所有前蒙各界慨助捐欵請逕交本會會計處收掣給收條爲憑本租界鉅户甚多務請捐助共襄善舉至於上海學生聨合會所勘秈米五十石仍請學生會向南洋烟草公司代領議畢即由主席宣布散會 
[粤僑醫院將開工建築]  
　　粤省公立醫院爲粤僑商業聨合會會長陳炳謙等所發起籌募巨欵在閘北華界虬江橋路購地十六畝建築醫院基地竹笆已經圍定即須擇日行開工禮爰於日昨邀集各發起人在粤僑商業聨合會開會討論開工事宜經公同决定二端（一）請人選擇開工日期（二）前派監工員現定每日須分三人到塲監視以期周到如有事故不到須委託他人替代若三次無故不到科以罰金二元充作點心之需以示良心上之懲戒云 
[定海善長公所丙舍行落成禮]  
　　定海旅滬同鄉在日嗶港建造善長公所去年因丙舍不敷籌議購地添造同鄉捐欵達四萬數千元之巨經營閲數月昨日行落成禮上午十時各董事齊集觀禮由朱葆三主席報告情形繼由周金箴錢達三演説大旨謂此次添造丙舍造費浩繁全賴諸同鄉衆擎之力祥生會諸君熱心不倦實所難得錢德潤范錦章尤爲出力凡我同鄉應共感謝云云演畢攝影紀念下午二時同鄉陸續參觀約七百餘人三時四時公所董事亦相約前往參觀當欵以茗點五時乃盡歡而散 
[施材會收殮屍身之忙碌]  
　　虹口梧州路上海聨益施材會昨接天津路中國紅十字會時疫醫院函云有浙江杭縣人劉小毛年二十四歲又太倉人周錦寳年四十四歲二人在院先後病斃查無屍屬應請給材殮葬又接西藏路上海時疫醫院條云有貴州貴陽人張文普年二十八歲在院病斃請給材殮埋又接該會會董王際亨條稱有崇明人陸全狗年二十九歲生前推車爲業現因身患急病死於華界軍工路虬江橋無人收殮請給材殮葬該會當即分别舁材前往殮埋於引翔鄉會塜矣 
[浦東電氣公司開始裝燈]  
　　浦東電氣公司在浦東張家浜口建築廠星工程已早完竣現方趕製機器工匠日有數十人大約再歷二月必可開燈放光沿路桿木鐵板已完全裝竣惟銅線擬俟開火時逐段架設以防失竊之處張家浜之三菱公司碼頭聞已自今日起首託浦東電氣公司裝設電燈熒昌火柴公司及招商局楊家渡碼頭華棧碼頭與公和祥碼頭鴻升碼頭等均將繼續裝設已與浦東電氣公司接洽數次聞該公司所派裝燈工匠均穿號衣爲識以防匪徒冒名混入云 
[修竣龍華通滬之新橋]  
　　龍華孤兒院附近之新橋係爲通達上海之要道車馬往來必須經過惟橋面甚爲狹窄且年久失修損壞虞故由何護軍使飭滬南工巡捐局重復修造自開工以來茲已建築告竣計橋面寛四丈與馬路寛闊相同橋椿亦經改砌泗門汀之橋墩頗爲堅固昨由承造橋工之匠頭呈報工巡捐局請爲騐收工程云 
[曉諭鄉民勿走火車軌道]  
　　京師憲兵第三營朱代營長據所部九十兩連報告邇來火車開行時時有碾斃人口情事殊深憫惻等情查鐵路軌道向不准途人越入行走原爲預防危險愼重生命起見乃鄉愚無知以致穿越軌道肇此慘劇亟應再爲誥誡嗣後鄉民人等如在沿鐵路經過者切勿越入路軌以内行走以免身遭慘死惟鄉民大都不識文字者爲多自宜由縣責成各圖地保剴切曉諭申禁以期咸知警戒故於昨日分函上海寳山嘉定松江等縣公署請爲諭令各地保一體遵照辦理矣 
[兵士操練恢復舊章]  
　　松滬各營步砲士兵練習操法向章每日二次自炎夏以來天氣甚熱何護軍使恐士兵感受署氣是以令飭每日祗清晨練習一次下午一操暫爲停止刻因時届秋凉所有操法自當仍照舊章訓練以免荒廢爰於昨日適令所屬步砲各營長着於即日起仍將該管士兵每日照章操演二次勿得懈怠 
[綏遠副劵第六期開奬紀]  
　　昨日第六期綏遠工賑善後有奬副券開奬仍在南巿久大碼頭舉行自上午九時至午後兩時止其開出五大獎號碼並經銷各店號如下頭奬第三萬零一百四十一號（湖州戴生昌内大利公司）二奬第二萬六千三百四十二號（本埠葉宏茂）三奬第二萬七千四百十號（杭州協記公司）四奬第一萬四千五百三十一號（杭州協記公司）又三萬零六百四十六號（本埠大利元）五奬第二萬五千二百八十六號（本埠老通源）又三萬二千三百六十一號（寗波廣鑫源）又三萬六千三百五十四號（南昌福利公司）又三萬七千九百五十九號（本埠大利元） 
[止提銀行存欵]  
　　西人克配控婦人蘭英錢債糾葛一案前星期六上午由原告代表律師投廨聲稱被告所存友華銀行之欵本案未結前不准提取蓋該銀行簿上非被告本人之名姓請求給諭該銀行禁止提取云云張襄讞核共商之義副領事羅斯君判候傳諭友華銀行於此案未結前不准提取 
[指控私用賑欵]  
　　華羅洋行用人華士林因私用賬欵七百六十八元前日被洋柬察悉報請總巡捕房派令華探殷玉鼎恊同西探前往將華拘獲帶入捕房諭飭押候明日解送公共公堂訊究 
[各被告交保候訊]  
　　日本人太田孝造在公共公廨控莊坤泉不理擔保任炳榮欠銀一萬兩又嗬商海通洋行控信餘號主趙金清不理所欠貨幣六千七百五十二兩又婦人程顧氏控子滌生與匪爲伍有受敎訓動輒忤逆請求諭准脱離母子關係又沈全記控錢喜生不付期票七百六十元又朱嘉昌楊茂全同控應頴生藏匿賬據不交股本洋五百元又張塘控張雲記不理綢價洋二百元各案均由駐廨中西包探分别將被告陸續傳案諭令照章交保聽候排審 
[婦人失女之追究]  
　　閘北夏家弄婦人陸張氏有女阿珍年十七歲向在楊家宅毛巾廠做女工六月二十八日阿珍赴廠工作至晚不歸該氏四出偵查得悉被同廠做工之王彩弟（即王沈氏）誘匿向王詰問言語支告乃扭控四區二分所轉送地方廳前日下午經檢察官提訊一過判王彩弟收押候究 
[再誌妻子捲逃之偵獲]  
　　泰縣人謝士明扭控同鄉王同壽誘拐其妻胡氏捲逃已誌昨報茲悉此案由四區轉解司法科後昨經段科員訊明屬實判將原被一併移送地檢廳請辦 
[汽車撞傷行人]  
　　昨日下午一時許有某號汽車駛經公共租界福州路撞倒衢州人王道新跌傷首臂等處由老巡捕房三百五十二號華捕到來抄錄汽車號碼另雇車送受傷人往仁濟醫院醫治一面呈報捕頭候示 
[汽車撞翻小車]  
　　閘北寳山路某汽車公司駕車人陳杏生前日駕某號汽車至打鐵浜修理駛經車站相近將朱三所推之小車撞倒壓傷朱之腿部由崗警拘入五區警署經王署長質訊一過命將受傷人送醫院療治陳解司法科押候朱三傷愈再行核辦 
[兩汽車夫違章疾馳]  
　　汽車夫劉楊生洪言明兩人日前駕汽車至法租界疾馳而行爲某號西捕查見以劉等有違定章抄錄號碼回稟捕頭昨晨飭探將劉等傳入捕房經捕頭略詰一過諭令退去聽候傳解公堂訊究 
[馬夫駕車違章]  
　　馬夫張生前日午後在浙江路轉角駕車不照工部局定章被二百二十二號印捕查見向阻不聽當被抄明馬車號數回稟捕房以便請廨出單傳究 
[續誌打樁機器壓斃工人]  
　　工人朱金榮因在滬西麥根路建造鴻章紗廠房屋被同事江陰人朱金堂扳弄打樁機器致遭壓斃經該管捕房得報飭探將屍體舁入虹口斐倫路騐屍所並將朱金堂拘解公共公廨押候騐明屍體再核已紀昨報茲悉公廨張襄讞當於上星期六下午會同義副領事羅斯蒞臨屍塲騐得朱之屍身委係生前被壓傷重而死飭承塡就屍格升座公位即由華探目陳永康稟稱出事後調查得死者並無家屬在滬今祗將其作頭顧姓傳案請爲核示問官即判着顧姓作頭具結領屍棺殮候禮拜六將朱金堂解廨訊核 
[掃帚柄擊破婦人頭顱]  
　　法租界後新街某客棧茶房前晚將門前之拉　掃至貼鄰陳姓家以致互相口角該棧茶房即將掃帚柄向陳某婦人頭上猛擊以致血出後由巡捕到來將兩造帶入捕房經捕頭詰據原告投訴茶房將垃圾掃至婦人門前向論非但不服反敢行兇求究詰之被告稱實係原告先行動手故民人回擊諭着茶房罰洋五元斥退專件 
[中華民國八年通商海關各口全年貿易總論（錄海關貿易册）（十四續）]  
　　一船隻本年進出口船隻及噸數船隻爲二十萬九千七百五十四噸數爲九千五百七十二萬五千九百三十五噸數之多當以本年爲巨璧顯見所受戰事影響今已復原可滿人意美國船隻計有四千四百三十三噸數計有二百五十六萬九千八百八十七兩項數目均較上年加倍英國船隻由三萬一千三十四噸數二千九百九十一萬一千三百六十九增至船隻三萬六千七十四噸數三千六百二十八萬四千三百十二日本船隻由二萬四千九百六十一噸數二千五百二十八萬三千三百七十三增至船隻二萬七千一百八十二噸數二千七百五十三萬二千四百四十九中國船隻由四萬三千六百三十八噸數一千六百九十八萬四千五百二十三增至船隻四萬九千四十三噸數二千二百五十五萬三千四百四十八民船不計在内除中國數内附有多數沿海輪船及小輪船外餘數盡屬外洋輪船本年歲首三閲月間英國及歐陸船隻所得甚夥可謂供過於求槪因巿面未定載貨無幾所以運費從而減縮二月間議决運費對於通常面積之貨每噸由一百五十先令減至一百二十先令三月底已覺轉機迨至歐之運費會議將運費加以削減卽一般通常貨物每噸須佔面積四十立方尺者繳納一百先令過此面積之規定平均照加自是以後運歐貨載又有起色其時噸位之需船隻不足以應特以匯兌不利繼續高漲歐電往來延遲可惱其勞工風潮又復震動歐陸凡此數端均爲出口貿易之障碍年終噸位需求減去不少彼時船隻甚至又有供過於求之勢太平洋方面中國貨物價值無定巿面蕭條滙兌高漲美國對於進口貨之限制又未完全撤銷種種情形實令中國貨物輸入美國大受障碍所以由太平洋路線運往者實居少數一月二十日太平洋運載局對於通當貨物之運費均爲減少每四十立方尺或二千磅其費由四十金元減至三十金元此兩項計算均聽船家自擇三月十日後對於某數種貨物减少尤甚年中以還軍載巿面即呈佳况噸位需求旣多輪船往來太平洋各航綫者承接貨物殊不爲難因是之故十月一日起運費又增厥後滙兌高漲又一度爲貿易之梗蕭條景象日漸侵尋迨至年終貨物稀少船隻供應綽綽有餘一金銀按下列第一百六頁之金銀表本年金條金幣進口五千一百萬兩銀子進口六千二百萬兩銀子之數可算無訛惟金子數内則有多數係由郵　包裏從美國逕寄來華並未報明海關本年美國金銀運來遠東之總數曾登美國官報於來年三月二十五日爲上海字林日報轉登如下金子計值美國金元銀子計值美國金元日本九千四百十一萬四千一百八十九元無中國七千九百二十九萬五千七百三十八元八千七百八十二萬八千七百十八元印度無一萬九百十八萬五十一元（未完）來件 
[旅滬台屬水災急賑會簡章]  
第一章各義第一條台州臨海黄巖温嶺寗海四縣慘受巨災特由旅滬同鄉發起組織籌欵賑濟故名台屬水災急賑會第二章會址及事務所第二條本會假法租界東新橋街南端民國路沿馬路第四百四十二號房屋設立辦事處第三條本會特託四馬路愼裕號十六舖永利永安兩輪局及法租界貝勒路第二十七號劉寓擔任收欵或接洽各項事務第二章會員及職員第四條旅滬同鄉具有桑梓義務凡到會者一律爲會員第五條本會職員均名譽職由會議公推之額設如左正會長一人副會長二人幹事暫定十六人交際員無定額書記二人第六條幹事輪值辦理每日下午三時至六時到辦事處以便接洽第七條就幹事中推出四人分掌文牘會計事宜應設庶務即以會計兼任第四章會期及議事規約第八條辦事處集議時期定爲星期三及星期日下午三時但緊急會議不在此限會議時會員職員可一律到席討論第九條遇有特别事宜須由全體公决者得中職員會或會員三人以上之提議召集臨時大會第十條會議事件以列席人過半數决定之第十一條會議以正會畏爲主席正會長閥席以副會長代之正副會長同閥席時就幹事中公推臨時主席第十二條凡會員職員對於水災善後事宜均得提出意見經公决後切商當地官紳負責進行第五章籌欵辦法第十三條籌欵種類略定如左一捐募二籌借三其他通行籌賑方法第十四條捐册編號登記標明經募人姓名以備查考捐欵到日隨時掣發收據依次刊成徴信錄分送各善户第十五條捐欵至百元以上者特别登報聲謝其在百元以下不論多募彚次登報聲謝第十六條籌賑範圍不以同鄉爲限凡滬上各慈善團體及中外慈善巨商大家可代災民呼籲請求協濟以示善與人同之意第十七條籌賑區域不限滬上一隅凡交通接近之地得酌設分會成委託分募經公决後推廣進行第六章調查及賑濟第十八條四縣災區廣狹災情輕重僅據私人報告易滋疑義須遴員馳往實地調查務求精確以爲賑濟標準第十九條賑濟以實惠災黎平均分配爲主其辦法另訂詳章經公决後次第施行第七章經費第二十條本會收入支出均無定額所有必要費用隨時公决核定由會長負責辦理第二十一條本會辦事處開支力從撙節以符義賑性質每月由會計報告職員會公核第八章附則第二十二條本簡章力求平易如有未盡事宜或認爲窐礙須增損者得由職員會或會員三人以上之提議發表意見經會議决定之第二十三條本會至辦賑終了日取銷來函 
[蒲淞巿平糶局主任來函]  
敬啓者八月十日報載鄉民搗毁蒲淞巿平糶局一節敝巿並無其事顯係訪聞失實事關名譽合請史正蒲淞巿平糶局主任沈寳寅啓 
[新閘商界聨合會長胡鑑人復馮梓才函]  
讀八月十四十五兩日報載先生致鄙人書第一函對於事實雖不免誤會然尚不失朋友資善之主義至第二函則肆口謾駡飾詞攻訐本無答辯之價值惟竊有能已於言者言論自由思想自由爲民國文明國民應享之權利除專制國家外無論何人不能剝奪總聨合會完全爲一平民團體發表政見各有主權豈能虽爲一致上月二十一日之會對於解决時局問題五項辦法出席董事所通過即謂與民意不合僅可提出質問或請求復議何可聨合會外之團體登報攻訐謂非有心破壞總會其誰信之且彈劾總董亦會中應有之事然世界各國决無不山本會開會而與會外團體開會提出彈劾之理爲公爲私明眼人自能判别至硬指總聨合會爲反對國民大會試就各通電前後語氣平心審察一過當明眞相若不就全文立論但執一辭一句以相辯難恐徒爲文學家所竊笑耳且總聨合會成立時貴路尚未組成當時鄙人與陳惠農王才運張慕曾金馥生張饘堂金錦源及其他諸君犧牲多少精神與金錢始獲有此日閣下特未知耶鄙人棄書就質向無當派關係只知主持公道不知其他旣不願隨身附和有類盲從亦不願反唇相譏自損人格惟以艱難締造之總聨合會誓竭全力擁護决不任令少數人藉端破壞使一年來之心血付之流水知我罪我所不計也雜評二 
[蘇議員去齊函電感言（怡）]  
辦事宜專一而不紛進行宜循序而不驟此事之所以成也吾國人辦事通病於目的未達之時必先預計達目的後之如何如何規畫布置不遺餘力而於利害共同之與吾意見相左者則先攻訐之卒之團體不固致目的不能達所預計者皆成泡影矣俞紀琦長財廳事力爭之電函已盈寸而齊耀琳不爲動斯固違反民意之顯著者當此之時蘇人視線羣集於齊之一身也固宜然先預計以後之如何如何則心思易紛而進行反嫌太驟矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[海樓偶憶（下）] [  雲舫]  
　　安塏第爲園中精舍入夜有絲竹管絃之奏助人清興不淺夏夜蒸署邀友朋三五清談竟夕亦一樂事曾幾何時荒蕪滿目到處凄凉想流水斷橋依然如昨即當日游人往來處恐猶歷歷可指獨惜門庭冷落非復舊觀回憶三五年前風景眞令人有不堪回首之慨而愚園徐園亦復相繼杜絶游客於是滬西勝游地遂從此絶車馬之跡無人過問矣推原厥故實由年來海上游戲場相繼崛起好繁華者多舍彼而就此不知游戲場最乏清趣滿目烟塵徒增悶損思彼燈光閉月熱氣成雲甯有絲髮天然景色重以下流之子趨之若騖爲等於茶樓酒館旣非清游之地尤非消夏之區彼雜　游戲場中者猶復沾沾自喜若不自知其汗濕羅衣噫何世人之喜濁而惡清耶 
筆剳 
[生還記（中）] [  鴛雛]  
　　陸鋭日習形式以言實用未免有怯於心已而傷兵載還夜留其駐所呻吟之慘如宰猪羊陸鋭睡翻覆動爲所醒牕外天色如死近處禮拜堂有牧師爲戰場夜禱鐘聲乃鏗然下語悠悠若示世人以歸指陸鋭在枕上忽大悟曰戰死者我其爲爾之續乎夫天生我而爲人是否專供殺人之事或供人殺即使非驅我自殺同種然世界之上同是人也人有以殺人爲道德者世必無噍類矣轉輾思量遂得自贖之計將歸而請咎於細君明日晨興軍中明大義者均無鬭志亦不之問藉故而逃棄械及軍服於預備之濠　曲暫别之曰别兮故物我非棄國典棄黷武之夫也途行數日入懷寗境已而至家將夕夕照映隴首新苗鮮於錦罽父老昆季方罷作錯坐場圃摇葵扇以待晚食阡陌舊踪猶依稀可辨顧人無復識己者或數年荏苒顔色變也己之於人亦多不識殆老成彫謝盡矣及己家景猶髣髴籬落前門已易幾度結構蔦蘿開滿其身濃碧細紅猶似當年艷色籬内無人炊烟起自後屋因覔鄰童而問之曰此非陸姓家耶曰然此大娘居蓋不與族人同出入者也遂入有門間之一剝啄有童子啓關齊及肩下貌類當時之己佯問曰此非陸鋭之家乎曰然曰趣告而親謂鋭有要書托其友携歸者須而繳童子應聲去 
劇談 
[歌壇賸語] [  民哀]  
　　皮簧詞句本不雅馴而伶人不學無術隨意變更致有此弊我於此不得不慨念崑劇也雖一字之微亦如買島之推敲令人神往然而近年之崑伶亦等於亂彈詞句艱深愈爲彼等所不解大都口傳缺乏譜授故與若輩討論相率知其然而不知其所以然曾見一唱副淨之脚本山門劇中（峯巒如畫）書作峯嵐如畫巒誤嵐屬崛强盡誤盡更不知所云（新青羣峯相迓）句羣字誤郡（好呌俺悲今弔古）悲字誤披余欲爲之校正彼堅不可謂是方雅東脚本如此不可輕動一字此蓋輾轉相抄以誤傳誤授者尚不知有疵自詡絶妙善本伶人不學之失有如此者　　亂彈詞句雅馴者短中抽長馬鞍山與孝感天兩劇不得不許爲庸中佼佼焉馬鞍山演伯牙摔琴故事情節哀感動人汪伶隠在寳善街春仙時代常演之低徊永歎較其暮年所謂别出心裁之哭祖廟等爲勝後隸第一台僅唱過一次嗓音愈澀竟未終場今汪且死矣南北伶界演此戲者祗有一號稱風雅鬚生之時智儂而已餘尚未聞智儂此戲余嫌其烟火氣有人則稱其局度雅整寄託遥遠合伯牙風骨殊未敢贊同孝感天爲小生及青衣唱工戲前徐小秀胡喜禄常合演此劇負時譽今則石頭能此猶是先輩典型據云此劇之詞句腔調曾由名票友孫春山糾正德霖則請益於春山故不在胡喜祿之下女伶張小仙亦有時唱此則不堪承敎也 
雜錄 
[海天雋語] [  劉鳳]  
　　女子之心理惜醫生不能解剖一驗不然當有一大觀女子一日弗得譽揚一尸弗暢懷男子尠如是者　　女子與女子成友朋之好者恒不如男子與男子之速此無他喜秘其所私故耳　　女子幸福之觀念以虚榮佔十之九　　女子最恨人求其完美所以然者彼不自知其瑕疵偶有涉及便覺不能復耐　　女子不許其所歡偶萌妒念而彼則安然行之不以爲異汝勿疑汝妻果爾汝妻將疑汝而汝行且不遑寧處　　世間惟女子記憶力最强亦惟女子遺忘 
　　（一）吾寳（二）吾愛（三）吾夫（四）老東西以上四種名詞代表四年來女子對其所歡之階級　　汝欲審男子之爲何如人審其男友得之矣欲審女子爲何如人審其女友得之矣惟汝欲審女子而審其男友者汝乃大誤 
新聞拾遺 
[仁] [  飛鴻]  
　　美國大總統威爾遜之夫人性仁慈好施與凡有善舉莫不樂助尤喜賙恤孤窮素爲彼邦人士所稱道上月爲夫人五十壽辰收受餽遺禮物極夥夫人慈善爲懷慨將所受禮物悉數變值捐助某孤兒院云 
[義] [  鶴鳴]  
　　紹城富翁陳某家有一婢小字蓮香性靈敏貌亦娟秀翁愛之不啻己出衣飾等件悉託諸婢月前翁染病婢侍奉湯藥衣不解帶者累日未幾翁卒婢一慟幾絶日常以淚洗面一夕忽將衣飾等件交還主母飽餐酣睡及晨呼之不應排闥入視則見僵臥床上蓋已服毒死云 
[慧婢信耶敎] [  景趙]  
　　閘北華興坊洪姓家有婢女巧靈性緘默寡言笑異於常婢粗解文字喜閲説部有弗解者輒就詢主婦主婦年逾古稀篤信耶敎嘉其勤常諄諄敎之不倦暇輒授以天路指南司徒行傳諸書使知上帝之美德現該婢已被感化聞業於上星期受洗敎名爲梨白云 
[靈兒弄灶君] [  覺非]  
　　老北門内典業公所附近有珠寳掮客楊某子年僅六歲性靈慧嬉戲一事甚能異想天開昨午竟扒登灶上將灶君取下正在玩弄之際適爲楊某所見乃大怒幾用鞭笞爲鄰居勸止楊某急點香燭仍將灶君捧進原座命該孩跪前十分鐘云 
小説 
[社會小説衆醉獨醒（一二五）] [  瞻廬]  
　　第二十一回絶苞苴侃侃發正言借鞋襪申申捱毒駡話分先後書卻平行青巖受了老大一下巴掌臉上早紅腫了一大塊隠隠作痛這一下巴掌打得青巖莫名其妙他不曉得這人面長面短年老年少被打的當兒止聽得拍的一響睜眼看時早已似霧裏看花變做模糊一片收拾了斷脚眼鏡摸摸索索的行走一路走一路思量這一下巴掌委實是天外飛來捱這一打不打緊把我眼鏡打斷卻是老大的寃苦打斷眼鏡不打緊在這緊要當兒把我的法寳破壞了卻是寃苦中的寃苦眞所謂一點水滴在油瓶裏（只怕是醋瓶）要看慧姑的俏容龐這法寳偏偏壞了壞其寳而迷其龐（改字絶倒）如之何其可也方才被打時彷彿有許多女學生立停了脚在那裏笑我他們瞧着我清清楚楚我瞧着他們糊糊塗塗這許多人裏面論不定也有慧姑在内别人笑我猶可説也慧姑笑我不可説也這一下巴掌都是爲了你捱打雖不是你親手打我彷拂是你親手打我果然是你親手打我倒也落得捱這一打軟綿綿玉緻緻的纎手沾染我的皮膚只怕要餘香繞頰三日不絶這極形可掬的青巖一路窮思極想極昏了頭腦（不愧極聖先師之門徒）不知不覺踅入了一條小巷兩眼雖然恍恍惚惚但是走熟的門路目力不濟也無妨碍知道阿巧娘的家裏近在咫尺且到他家裏坐坐把眼鏡修理好了再作計較主見打定脚下便緊了幾步約莫已到了門首大踏步跨將進去只聽得撲通一聲把這右脚浸個透濕青巖喊聲不好趕忙跨出時已成了一個濕襪東西（濕襪與什麽諧音） 
自由談之自由談[  鵑]  
　　共和國中自由爲人人所應享今以不得自由而出之於爭夫已可憐矣若爭之而不得則不更可憐耶嗟夫吾願以萬斛血涙溉汝自由之花天地無盡自由花亦爛開無盡 
 
 
 

Page 15

 
 
   
 
 

Page 16

 
 
常識 
常評 
[太平新義] [  老閘]  
　　昔有人問曰天下如何太平或答曰文官不要錢武官不要命則天下太平矣一時以爲名言此舊説也　　民國以來腐敗之舊官僚仍不脱其要錢之故智固無矣即號稱新人物者亦未能免俗聊復爾爾則文官不要錢之舊説仍適用於今日　　民國以來屢更内亂然敗軍之將恒求外人保護其不要命者蓋絶無即頑舊如張勳自稱清室忠臣宜其主辱臣死矣而亦倚荷蘭人以延其生命則武官不要命之舊説亦仍適用於今日　　然吾以爲武官不要命當改爲武官不要錢民國以來之將官皆敵國富也而富翁皆不長於戰事徒知聲色貨利遇有爭權利之事則又窮兵黷武此民國之所以不太平也　　吾以爲文官不要錢當改爲文官要命袁世凱時曾制官吏犯贓條例要錢者動處死刑未始非良法也此法行時爲文官者但言要命足矣不必言不要錢也即今日曾毓雋輩苟能稍顧身命亦何至以身殉利而逐利者皆冐死爲之此民國所以不太平也　　故民國之武官要錢又要命民國之文官耍錢不要命民國之亂率由於此願讀者勿以謔浪之言而忽之 
商業叢話 
[商戰失敗之原因] [  説雨]  
　　自海禁開放華洋互巿我國商業日漸凋零漏巵日甚無以杜塞時人多謂由商家經營之智識幼稚故此非根本上着想也從根本着想以余所知有二大原因述如下　　一工藝不振興近來工藝雖較前略有進步然以缺乏不能竭神營謀以致商業不能發達蓋商者運已成之貨工者造未成之貨有工藝然後有貨物有貨物然後商賈有販運販運之暢達則在出品之精良矣我國新工藝旣乏人提倡舊工藝又故步自封無進取思想天然品且不知改良人造品將何能發達欲以卑陋拙劣之貨物與彼工巧奇特之精良品雜巿雖商家有經天之學識欲期其勝亦難矣國人本愛國貨而樂用之乃國貨多不適用勢有不得不購洋貨者故自有舶來品商業盡入洋商之手國貨欲暢銷於本國且不可何望運售於外洋哉須知工藝不振興商業斷不能發達不揣其本而齊其末烏乎可　　一喜作掮客無自創之志巨商大賈皆係坐賈零販或搭股洋商依附肘下仰其鼻息冀獲微利不知將此資本自立大工廠大製造以期國貨精良抵禦洋貨者故今集股經營之大商家從表面上觀亦可爲經濟上生一特色實則皆爲洋商之僕役不啻將同胞銀錢運輸外洋而已對於商家個人雖可稍占微利對於人民國家實有損無益故欲期商業之發達又願資本家毋爲他人作掮客急急自立工廠提倡工藝也　　夫商業之失敗由於工藝不振興工藝之不振興由於資本家喜作掮客無自創之志結而言之商業失敗之原因祗一工藝不振興耳我國物産豐富人烟稠密藉生齒之多利用豐富之原料以製造國貨不但能戰勝商業更可富甲全球誠能提倡新工業何復有人多職少之患吾知轉患生齒之不繁矣故欲挽回利權使民富國富商戰奏凱當覺悟但爲掮客之太無遠圖相率提倡工藝斯可矣（乙種酬） 
職業談 
[電話局聘用女傳接員之利益]  
　　恕兼自文化運動以來女子解放之聲浪日高於是女子經濟獨立成爲一重要問題要必使女子在社會上確有服務之機會庶幾解放之事實可見矣　　男剛女柔天賦之性使女子而輸運重物必不如男子之適宜使男子而治家庭瑣事男子亦必厭其煩也以男女性殊故愚以爲電話局傳接員之職務男不如女之能勝其任也電話局營業與普通營業不同與用電話者無當面接洽之時所賴以發展營業者惟傳接員之能盡其職耳傳接員之職如是重要故歐美各國電話局多聘女職員以司其事因女子性温柔好沈靜辦事能耐煩也吾國電話局皆用男子爲傳接員往往與用電話者衝突非曰（線忙）即曰（無人回答）此種陋習亟應改良使電話事業克臻美善聘用女傳接員則無以上各弊女子性温柔惟温柔故語言和靄無得罪於人之弊女子性沈靜惟沈靜故雖長日值班亦無厭煩之弊女子有此特長故授以此職實爲適宜其裨益電話營業不亦大乎　　至於進行之手續當設籌備處以招生以若干時爲學習之時期以若干時爲試用之時期試用期滿然後再使司職則不致有手術遲慢之弊矣（乙種酬） 
家庭常識 
[孕婦之食品及動作] [  叔和]  
　　小兒身體之强尫性質之美惡恒以孕婦之食品及動作爲斷在胎小兒雖無知覺然禀母體以爲體本母性以成性故孕婦食物必選擇動作必愼重茲特示範於後與衛生家一討論之　　（一）孕婦食品　　（甲）宜新鮮也凡食物之新鮮者如蔬蓏之類其滋養料必豐富且具澄清血液之功在胎小兒純吸母血以爲生長故孕婦同食新美之物凡腐爛者悉屏而遠之則血液清而兒體自肥矣　　（乙）適時令也用一新鮮食品同具清血功效使不適時令滋養料仍不豐富小兒身體卽難期全健况春韮秋菘古人不按時而食乎　　（丙）戒肉食也魚肉腥類在佛學家久以禁物視之以其滋養料雖豐富而微生物亦足致疾此古今所以鄙肉食也其在常人尚戒多食故孕婦尤宜拒絶　　（二）孕婦動作　　（甲）宜靜坐也靜坐所以養心血孕婦靜坐尤爲最宜以其可免痛苦也如是則小兒胎元卽無孱弱之虞雖不必如佛家參禪然每日起臥必靜坐二時則心舒血調小兒受無疆之福矣　　（乙）戒妄念也孕婦心血虚損一動妄念即染瘋癲佯狂之症故每當早起必呼吸空氣以清血液而廓心胸小兒亦可免鬱抑之疾　　（丙）戒輕操也孕婦思念及舉動宜力守平靜偶涉輕操小兒即感受於無形小兒性情乖僻原因大都由此生理學家類能言之　　要之國民體質之健全性質之良善雖在幼稚時期之敎育若何究不離乎胎敎此以知敎育嬰孩之言猶非根本論也歐人最重胎敎然考之吾國古時太姙有娠目不視惡色耳不聽惡聲口不出傲言而篤生文王亦何嘗不重胎敎哉有心衛生者其可忽諸（乙種酬） 
道德叢話 
[西方格言（二三）] [  謝介子選譯]  
　　四種擯擊之報紙視銃劍千柄爲尤可畏（拿破侖）（Napoleon　　父責其子之過卽所以愛之也（法蘭西諺　　母當其子哭時樂聲不入於耳（德意志諺　　須臾不可徬徨於善惡之歧路（英吉利諺）　　兩人終可相會兩山則否（法蘭西諺）　　世無人曰吾知足矣（拉丁諺）　　借欵爲罪惡之母（比愛）（Bea）　　一羊逾堤其羣傚之（荷蘭諺）　　法網能捕蠅而往往不能捕蜂（英吉利諺） 
衛生 
[食物選擇法] [  亦]  
　　食物種類數極繁夥然不外植物質與動物質二者而已專食植物質者曰菜食專食動物質者曰肉食二者兼食曰雜食食物嗜好依人種習慣各不相同故選擇亦幾無一定標準普通以風味言植物質遠不逮動物質之佳以營養言肉類脂肪蛋白之含量又較植物質爲多且植物纎維消化不易足以減少胃力以故食肉之風日盛一日富厚者無論矣貧乏之家稍有餘裕亦莫不爭得一臠以爲快此於金錢之糜費尚屬餘事而衛生之是否適合則大可研究也彼西洋各國非皆食肉者乎然據統計家之報告則謂食肉之患病反較菜食者爲多如英國古時人民槪患壞血病近因菜食之增加而日漸減少日本坪井博士調查全國患糖尿病者以大阪爲最多其多也以大阪人最喜食肉故由是觀之動物性食品又非絶對有益之食料可知或有謂食肉者性質活潑食菜者每多遲鈍此言在動物界雖覺锥而有徴然殘殺生物習爲故常其結果實足以養成殘酷暴戾之惡性彼此相衡利弊仍居其半故現今文明各國皆以雜食爲主不欲偏食一種職是故也美國學者有言菜肉配合之分量宜隨年齡及生活狀態而變更大槪謂人在幼年以動物質食品爲宜嬰孩飲乳此其明證稍長生理旺盛宜於肉食中年以後漸次增加植物質至老年則需用植物質之量尤要其言深有合乎攝生之道值此風俗奢糜之日黄金虚牝徒快口腹者滔滔皆是吾甚望於上述之言加之意也（乙種酬） 
識字捷法 
[應用字] [  濟滄]  
　　馬武獸也能負重行遠篆文作　象頭鬣尾及四足之形古文作　彩彡象鬣不與首連又籌馬記數之籌也虎猛獸名篆文作　象蹲踞而回顧之形　　象長鼻及牙之大獸也篆文作象象鼻及足尾之形又形象也似也象係大獸一見之後其形常可由意想而得其類似故謂之象作像 
小説 
[模範商人（六○）] [  瘦鵑]  
　　嘉德提着嗓子喊道巿長巿長你是個甚麽人你不是紅馬鎭中第一流人物麽你難道爲了片刻兒的口腹之欲就甘心抛棄你以前的一番苦功不成巿長湯德滿臉現出怒氣兩眼閃閃的放着兩道兇光停注在嘉德臉上嘴兒張開了露出兩行牙齒像要吃人的一般這時的巿長湯德簡直做了酒的奴隸任是爲了酒犯罪他也不管當下便咬着牙根咆哮着道快把這酒遞給我快給我喝不然我可要殺死你了嘉德聽了這話並不吃驚只是暗暗詫異想酒的魔力可眞不小怎麽能使一個頭腦清明的人爲了他如此顚倒霎時間把道德人格和體面一起都忘懷了且還放出無賴流氓的面目説出那殺人的話來酒的害人可比甚麽都利害呢想到這裏就揚了一揚手把那一滿杯的威士忌酒潑在地上挺着胸悄悄的向巿長湯德道巿長請你儘殺死我好了但我終不願見你破酒戒重做那酒的奴隸湯德退下了一步兩手交握着兀是格格地響胸頭起伏喘息似的透氣他的靈魂中正在那裏作戰要戰勝那酒魔還他的本眞嘉德仍是挺身對他立着似乎等他殺死並不抵抗兩下裏相持了好久都不説話轉是那櫃檯上的賣酒人喬南恨恨的向嘉德道先生這是甚麽意思你有甚麽權力闖到這裏來破壞人家的營業巿長先生旣要喝酒誰敢禁止他這潑翻的酒可要你賠錢的你敢抵賴時我便磕破你的腦袋嘉德冷然道不要忙我賠你錢就是了誰知那喬南還是生氣定要發洩一下猛可裏跳出櫃檯伸手把嘉德的咽喉緊緊叉住這當兒嘉德可很危險了虧得這麽一來却把巿長湯德的良知嚇了回來立時拔出手槍把槍口對準着喬南的太陽穴嘶聲嚷道喬南快把我的小友放了你敢殺死他時我就生生的殺死你把你的腦漿做我的酒喝喬南怎敢怠慢即忙放了嘉德囁嚅着道但｜但他太放肆了竟敢禁止你老人家喝酒他是個甚麽人難道比你巿長的身分還高麽湯德道他禁止我喝酒我簡直感恩不盡剛纔一時貪饞險些兒破了酒戒把我以前戒酒的苦功一起抛在東洋大海没他我我不是又要回過去做個萬惡的酒鬼麽你説他放肆我還得報恩咧喬南搔着頭説道我不大明白你的話就算便宜了他但那潑去的酒仍要他賠的湯德道我喚你的酒由我賠你錢好了喬南快回到櫃檯内去不要胡閙以後你可留心着别奔奔撞撞觸犯我的好友今天恕你第一回要是第二回再敢犯時我便把今天手槍中的彈兒一個個嵌在你腦袋裏把你的頭殻子做個蜂房頑頑我是説得做得的可不和你説頑話呢那喬南不敢多説甚麽只索回到櫃檯内去湯德便掏出錢袋賠了潑去的酒錢回過身來就緊握着嘉德的手很懇切的説道我的小友今天的事我可一輩子忘不了的酒是我最兇的仇敵常要把我吞下去今天你却把我從他口中救將出來往後的日子正長我總得報你的大恩呢 
 
 
