# 1925 - 52 - 4918676

 

Page 1

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *   
 
 

Page 2

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *   
 
 

Page 3

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *   
 
 

Page 4

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *時評 
[一事一業（冷）]  
　　或問今日救中國之策曰有心之人各於己之地位與能力成就一事或一業爲人模範其意苟誠其力能踐數年之間苟有百事百業實現於世其餘一切之事與業自能有所依靠而成就尤易一旦貫通將事無不成業無不就而中國即返危亂而至治平矣 
　　夫以中國之大有心之人能具實力而有誠意者决不止一二百人也可爲之事與業能轉移世俗而有益國家者又决不止一二百件也故我所存之希望雖非易而亦非難也無論爲官爲軍爲政爲商爲工爲農爲藝爲傭苟有是願而發爲言有是言而見諸事將無一不影響於全國盧氏今日之通電或即此中之一歟 
[國内專電]  
　　北京電陜劉函豫在鄭州會議解决豫西問題國民黨主張憨玉琨退往陜北孫岳駐洛就省長保定讓李景林接收但西北某要人對此有考量與國民黨主張稍異　　北京電鄭州電胡部目的在佔鞏縣對鞏用重兵政府意鞏縣歸孫岳駐紮免胡憨爭執（二十八日下午一鐘） 
　　北京電國民軍息胡軍有捷報 
　　北京電鄭州電胡軍調動甚忙在榮陽附近增加两旅（二十八日下午一鐘） 
　　北京電潼關某外人電使館渭南鎭嵩軍勢力尙優劉離西安與吳新田有妥協非被擠而去因省城均劉部而劉所委一部赴觀音堂者爲吳部（二十八日下午一鐘） 
　　北京電鄭州息榮陽鐵爐宥（二十六）日開火岳維峻在鐵路督戰京漢南下車暫至鄭州　　北京電劉鎭華二十七午抵潼更將赴洛　　北京電國民軍息憨軍在禹縣大敗十餘營爲胡軍繳械因之憨膽小現停戰中 
　　北京電孫岳回新鄉胡景翼感（二十七）赴新鄉晤孫國民軍意欲使憨經鄭州赴新鄉議和恐憨未敢往（二十八日下午八鐘） 
　　北京電孫岳電段巳電飭两軍遵照中央命令停止軍事動作嚴守防線組織和平會議各派代表來妥爲商洽不難解决 
　　北京電張樹元賈德耀勘（二十八）電胡憨制止戰事（二十八日下午十鐘） 
　　北京電某疆吏電府豫民夙稱樸重罹兵禍苦極請飭憨軍退回原防援照于陳分防舊案派大員劃界并請派趙倜赴災區宣撫放散賑糧（二十八日下午一鐘） 
　　北京電儉（二十八）未刻王九齡由奉來京　　北京電儉（二十八）閣議陜長吳新田令俟劉鎭華回省後再頒中俄會議督辦王正廷會辦鄭謙即下令因奉張贊成王鄭電到京蘇徐海道趙曾蕃免于書雲繼内部賑署會提上年永定河工·曁京師警廳借支两欵請由財部分别籌還敎部提請財部此後發欵務將前追加八千七百餘元按月照撥（二十八日下午八鐘） 
　　北京電彭漢章電部滇軍交還黔政漢章奉袁總司令令回黔接收軍民政務所有駐黔滇軍業向南路開拔黔省秩序全復等語（二十八日下午一鐘） 
　　北京電湘代表云趙恒惕派員詢熊克武主張熊答聨治趙覆湘誠聨治請君定期回防趙不贊成熊在常灃有地盤 
　　北京電鄂蕭解善後會四萬 
　　北京電班禪糊塗誤認善後會議一切人員爲彼召集經翻譯解釋始明原擬給各代表手帕一方現攺爲給各團體代表一方　　北京電褚輔成三十三委員制案西南代表政學會派代表湖南代表均未贊成國民軍方面亦不贊成政府派云該案不關軍事財政不能列於議程（二十八日下午十鐘） 
　　北京電于右任銜中山重大使命儉（二十八早搭車赴奉時局將有新發展 
　　北京電荷使歐登科瀕行時向外部條陳三事（一）攺良上海會審公堂由政府派中外法律家充審判官外國領事不得過問爲取消領判權基礎（二）組强有力之路警（三）召集關稅會議末謂總以先停内亂爲前提（二十八日下午十鐘） 
　　北京電府提整理財政案軍費以收入總數一萬萬爲陸海軍費收入鹽欵除指定協濟外不再截留烟酒印花除撥中央軍餉外全報解常關津浦貨捐歸中央省稅内提百分十解中央限制各機關直接撥欵支出軍費另案解决中央擔任最少限度政費切實核減實行關稅二五附加稅後用途整理内外債籌辦生利事業其整理内外債（一）無確保内債八千三百餘萬（二）外債三萬二千七百餘萬（三）償内外短債委員審定各欵除九六債抵還外餘欠三千八百餘萬（四）無確保庫劵六千二百餘萬（五）各銀行號短借欵五千五百餘萬總五萬六千六百餘萬裁釐加稅實行後年收稅一萬九千七百餘萬除海關經費·内外債賠欵·及抵補釐金·並常關通過稅等約一萬五千五百餘萬外餘四千五百萬作基金發新公債六萬萬元（二十八日下午十鐘） 
　　北京電昨加拉罕見沈瑞麟謂中俄開會日期蘇俄候外部覆電（二十八日下午十鐘） 
　　北京電外部即辦照會加拉罕謂貴大使希望中俄會議即開本政府巳派王正廷鄭謙爲督會辦（二十八日下午十鐘） 
　　北京電張作霖願助中俄會議經費故會辦鄭謙亦用特任（二十八日下午十鐘） 
　　北京電使團息英美烟公司洋員在包頭遇險請使館營救（二十八日下午十鐘） 
　　北京電感丁保勞三十萬鎊借欵交部以當時未提閣議且吳毓麟狡獪未用部印私塡趙繼賢三字當時趙亦未簽僅由李彦青代表曹錕簽字故交部不允還欵 
　　北京電金法郎案民黨反對辦安福想辦無法故尙在疏通中（二十八日下午一鐘） 
　　北京電正金函交部郵傳部五釐債貴部派員來商敝行提出希望條件十日未覆何故請覆（二十八日下午一鐘） 
　　北京電昨善後會議主延會之戰滌塵係奉天代表（二十八日下午一鐘） 
　　北京電使團息參戰軍械等借欵政府將允由二五附稅實行後償還（二十八日下午一鐘）　　北京電奥債案義商願再交二萬餘鎊併前案爲十萬鎊訂一展期合同政府未允　　北京電薛篤弼因旂産不歸京兆支配由部派總辦以去就爭（二十八日下午一鐘） 
　　北京電曾宗鑑爲面子力爭外次仍將外放日使（二十八日下午十鐘） 
 
 

Page 5

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *申報第二張 
[國内專電二]  
　　北京電津浦路電滬寗夜通車巳恢復該路由本月二日起特别快攺一三五由京南下聨運客票售至上海（二十八日下午八鐘） 
　　天津電勘（二十八）午十點督辦李景林乘汽車携副官衛兵直赴總站專車赴奉祝張嘏楊以德偕文武官往送河北大經路至車站一帶戒嚴 
　　天津電運輸于司令沁（二十七）電通令津浦京奉两路各運輸處津膠两路定三月東（一日）起實行聨運不准駐站各軍擅扣車輛致碍商運 
　　天津電交部昨日令津浦局日備車三列供中興煤運之用 
　　天津電津浦局長奉張令取銷各軍乘車證　　天津電李督預定接收保大後擬派張憲任冀南鎭岳某任大名道李某任保定道 
　　天津電龔心湛昨來津與省長問題有關　　天津電李督赴奉軍務暫由鎭使李爽塏代行另息李督赴奉祝嘏直省各問題當在此時解决（以上二十八日下午二鐘） 
　　奉天電陸軍訓練處常年經費定二十五萬元昨上午姜登選韓麟春齊占九郭松齡張學良等十餘人到處討論實施訓練程序擬每團委訓練官一連委敎員一灌輸車事知識作基本訓練漸次推廣訓練範圍　　奉天電財次鍾世銘電日内啟行來奉 
　　奉天電張恐奉票有妨蘇民令各軍即日停使攺用現洋巳行者速收回 
　　奉天電黑長于駟興交涉署長張紹增來奉　　奉天電昨省署開政治會議（一）整頓吏治（一）攺革警政（一）調查地方行政成績（一）劃清財政收入並擬先將交通入欵内解又以東邊道區多森林屯墾時皆伐去在奉設總局縣設分局以資管理 
　　奉天電張作相擬邀各要人赴哈開軍政會議討論特區行政及護路事 
　　奉天電王省長與奉海路籌備處長議定分三期築路一期由奉至八家鎭二期至山城鎭三期至海龍每期限六個月工竣 
　　奉天電美國際火柴合作社擬以重資收買東省火柴公司股票意在壟斷 
　　奉天電張以東省地位特殊對特赦令加變通凡妨害治安僞造貨幣犯贓官吏免赦 
　　奉天電張學良以現有新式飛機八十餘架不敷用又與法商購十架運奉一日試演　　奉天電安東關稅務司辭繼人未定 
　　奉天電方家崗子村遼河灣在氷内發荷花一支紅綠畢現引爲異談 
　　奉天電俄在蒙又發新幣張通令交涉未協前禁用（以上二十八日下午一鐘） 
　　吉林電段派王武官到迎張入京恐難行　　吉林電東鐵重要俄員密謀恢復前俄所享特權狀况 
　　吉林電東省官銀號由滬運到大宗現貨備發票兌現 
　　吉林電長綏司令部有師併說 
　　吉林電日總領深澤回國 
　　吉林電地畝局長將師護軍新參長兼 
　　吉林電東省官荒約三兆七千餘萬畝可移墾民六十萬擬分三期九年（一）十五萬（二）二十五萬（三）二十萬區分奉二·吉五·黑八（以上二十七日下午二鐘） 
　　哈爾濱電王樹翰今晨八鐘半到明日傅見公署職員後接事在哈規劃定再回吉 
　　哈爾濱電奉張電關東日本軍司令官白川東抵哈應照上年兒玉到哈例招待 
　　哈爾濱電黑省通令取銷警備戒嚴各機關　　哈爾濱電俄境慘殺白俄事益多 
　　哈爾濱電哈埠路警處裁汰俄警六百巳發表（以上二十七日下午八鐘） 
　　濟南電鄭攺派濟南鎭使施從濱爲出席善後會議代表施定日内北上 
　　濟南電冬春雨雪稀少麥多乾枯鄉民紛紛設壇祈雨鄭龔派員分赴各縣查勘 
　　濟南電前淞滬護軍使張允明今日過濟北上（以上二十七日下午七鐘） 
　　青島電奉張派任某來靑秘密調查軍政　　青島電禁烟檢查處虧本滬商鄭任聨絡烟臺資本家及日人又擬包辦當局不准决意取消（以上二十八日下午四鐘） 
　　蚌埠電勘（二十八）上午二鐘天橋北首鐵路曠地草堆失愼軍警消防激救至下午二鐘始熄計焚草二十一堆斃二人傷二人抬醫院診治（二十八日下午七鐘） 
　　蚌埠電沁（二十七）下午一鐘第二旅長李傅業乘特快車赴京祝段嘏（二十七日下午八鐘） 
　　蕪湖電三旅一團三營沁（二十七）雲告抵婺　　蕪湖電皖督辦署參謀汪瀚勘日由蕪赴蚌往皖北調查民軍情形（以上二十八日下午五鐘） 
　　重慶電川民希望賴心輝省長厲行四事（一）取消全省各關卡苛稅（二）禁止主客軍武力迫商墊欵（三）收回四川銀行紙幣（四）整理四川幣制（二十七日下午十鐘） 
　　漢口電吳派張席珍感（二十七）過漢赴京祝段壽並明心跡無他聞蕭巳令劉佐龍就近監視 
　　漢口電段派參議丁搏霄來鄂慰勞宜沙襄黄各地駐軍 
　　漢口電湘議長歐陽振聲川議長熊曉岩過漢准儉（二十八）赴京聞熊等以善後會議僅規定省議長列入專門委員擬赴京聨絡各省議長要求加入會員否則退席 
　　漢口電蕭准夏斗寅部回鄂更名爲鄂軍獨立旅以劃第五旅軍餉抵補 
　　漢口電黔軍聞由忠州向黔江酉陽方面移動蕭令王盧派隊赴利川咸豐協助于旅堵禦（以上二十八日下午四鐘） 
　　漢口電路訊王揖唐宥（二十六）晚到鄭沿途歡迎甚盛胡景翼岳維峻柏文尉親到車上迎接旋在鐵路局協商豫事均主和平解决並請王留鄭一日親與各方接洽 
　　漢口電王彭年擬日内赴沙市宜昌宣慰軍隊蕭派唐副官備輪護送 
　　漢口電軍署祝壽代表張學顔省署代表謝立生感（二十七）晚專車赴京鄭萬瞻同行又奉張壽辰蕭派胡龍驤代表往賀准東（一日）北上（以上二十八日下午五鐘） 
　　長沙電桂軍李黄部聨軍指揮白崇禧梗（二十三）電趙沈鴻英不自量力月前密派鄧右文鄧瑞澂及沈陸各部襲攻潯梧經李總指揮所部一五两師及敝軍大張討伐業將柳平桂賀八步等處次第收復沈陸殘部約两千人砲五門機槍數架竄至灌陽全州意欲潛入湘西與某軍連合除敝部分途追擊外希速派隊出龍虎關全州等處及通湘西要道扼要截擊幣軍俞旨揮率第一路巳抵恭城禧率第二路巳過大溶江又白崇禧敬（二十四）電趙頃據探報全州巳爲劉權所奪沈部两鄧率殘餘两千餘人由沙子包向四板橋梅溪口分竄擬入湘與某軍聨絡請速派軍由寳永方面扼要堵剿　　長沙電鄂軍夏斗寅新添第三團編制就緒　　長沙電趙令葉琪所部蔡團就所繳茶攸北伐潰兵槍械准予擴充添編一營 
　　長沙電辰谿爲辰沅要衝現駐軍隊甚形複雜有川軍蔡軍巡防軍所有給養互爭雄長知事呈報力窮應付 
　　長沙電湘贛當局以接壤邊界土匪潰兵此剿彼竄經两省代表磋商妥善實行聨防（以上二十八日上午十二鐘） 
　　香港電桂軍總部通報接前方電許軍敬午後四時佔三多祝各部續向海豐追擊　　香港電省署宥（二十六）電朱培德謂沈鴻英篠（十七）率八千餘人抵桂嶺距連縣僅六十里如何應請貴軍核辦 
　　香港電趙成樑昨派大隊佈防翁源邊境防李易標部攻翁 
　　香港電何成濬昨抵南雄不日來省 
　　香港電楊希閔决委趙成樑滇軍第四軍長　　香港電許軍以左翼滇軍觀望不前不敢深入决停進攻暫以三多祝爲第一防線平山第二防線淡水第三防線 
　　香港電黄紹雄電粤謂滇唐軍巳　貴　拒否請示機宜聞該軍係胡若愚部由黄草壩暗渡紅水河砲河池南丹直下遷江來賓而出貴縣此路滇軍或不直下梧州而轉趨欽廉（以上二十八日下午六鐘） 
　　厦門電宋淵源陳亮林永謨在厦組民軍聨合辦事處擬聨高義吳威楊烈盧興邦陳國輝葉定國一致合作盧陳爲建國軍拒加入高亦無表示林等自推宋陳爲正副主任電請陳炯明出師入閩 
　　厦門電儉（廿八）閩厦警備司令部函商會奉總部養電派陳季良代行司令陳巳赴閩　　厦門電高義派參謀李幼巖過厦赴省 
　　厦門電有（二十五）日永春函陳國輝尙在溪口楊漢烈退澳江高義援兵巳入安溪城前鋒在勃口與陳軍接觸吳威尤賜福進兵華美蓬島（以上二十八日下午八鐘） 
特約路透電 
[孫中山病狀]  
　　二十七日北京電今日克里醫士布告稱孫中山夜眠頗安惟覺腹漲不舒脈捕一百二十體温九十九度一 
　　二十八日北京電今日克里醫士布告稱孫中山心臟動作雖非常良好然病體日弱胃口漸減脈搏一百二十體温九十九度一呼吸二十八次 
[北京近聞]  
　　二十七日北京電曾宗鑒被任爲外交次長 
　　二十八日北京電今日命令任王正廷爲中俄談判督辦鄭謙爲會辦 
　　二十八日北京電胡景翼電告巳抵新鄉會孫岳王揖唐亦抵該處 
　　二十八日北京電加拉罕氏請外交部注意其前催開中俄談判之照會二月二十六日加氏切實詢問中政府願開談判與否如願定何時 
[日政府對外僑議案]  
　　二十八日東京電政府重在國會提出之外人置地權議案中每一要欵均有候詔旨頒行始能實施之文該案要略如下（一）凡對日僑或管轄人民禁止置地或於此事施加條件或限制之國其人民或公司團在日帝國内之置地權可加禁止或以詔旨對若輩施加相同之條件或限制（二）凡日人或外人之公司其職員股東或僱員外人過半數者及此種公司之資本或投票權外人或外人之公司握半數者應按詔旨規定視爲此種外人或外人公司之國籍應施用前一條文加以必要之更變第四第五條規定外人不得在軍區内置地第六條規定凡有置地權及按此律無置地權者應於一年内處置其産業惟嗣子或承繼人得於三年内爲之至須以詔旨公布始得施行者意在保全外人敎育慈善宗敎機關云 
[德總統逝世]  
　　二十八日柏林電德總統愛培爾逝世今晨公報發表此消息後衆大震動蓋昨夜報告尙謂總統病狀有起色也今晨六時腹膜炎忽然轉劇病人抵抗力不足以致不起 
[法總理之减債談話]  
　　二十七日巴黎電法總理赫里歐對參議院外交委員會言恊約國債務事謂法債勢須减輕等於法國對德要求之減少而英國對俄之要求亦須慮及俄國之缺少資産不應影響於法國苟不籌及賠欵問題則法意羅三國惟有拒絶付債而巳云 
[德國抗議魯爾不撤兵]  
　　二十七日柏林電德國第七次致國際聨盟會之抗議書反對陸軍駐於魯爾境者措詞較前嚴厲謂一年前聨盟會有法軍駐境事屬暫時之證言然竟無補於事目前情勢實破壞和約中最明顯之規定云 
[英工游俄團之報告書]  
　　二十七倫敦電去年十一二月游歷俄國之英國工團代表團現巳發表其正式報告書都二百五十頁連插畫地圖及目錄註解在内書中斷語謂蘇俄乃一有力而穩固之國其政府所根據者爲（一）國家社會主義制此制爲大多數勞工所贊助亦爲大多數農人所承認（二）統一的結搆使種族上與區域上之少數人民享有甚完全敎育自由與甚平允自治自由及完全信仰宗敎自由政府機關運行良好此種政府無處不較俄國前所有者爲優而其所巳行與現行者又爲其他舊國家制度前所不能行今猶未能行者此種好結果巳能使國人甘棄其反對權其不甘放棄反權者僅居少數夫反對權乃他國政治自由所不可少之要素俄人所以始終不反抗者因此權雖放棄而有更寳貴之權利以代替之且因目前趨勢逐漸傾向於此權之恢復也報告書末稱蘇俄全部結搆乃與衆不同之新頴而甚饒興味者甚值得外人之研究苟外人有以助之則此新發展物當可大受其益云此書發表後各方面多加以冷嘲熱駡之批評 
[英保守黨對於工團經費議案]  
　　二十七日倫敦電保守黨麥克葵斯登氏前在下院提出一議案主張將工團之政治經費與工業經費分析爲二苟無會員之特别用意不許收取政治捐欵此案第一讀巳於二月二十一日通過此案審查會以印度事務大臣白根海伯爵爲主席者巳繕具報告書内閣今日開會討論此問題歷時頗久聞報告書主張從速制定關於工團政治捐之法案因全國保守黨皆甚贊成此舉也報稱閣員多數贊成審查會之條陳但工黨與自由黨皆巳有拒絶此案之提議 
　　二十八日倫敦電現確悉政府不欲正式贊成保守黨麥克葵斯登所提主張工團政治費與工業費分離之議案此案於三月初旬提出二讀時首相包爾温將在下院說明政府意見蓋制定法案牽涉工團法之甚重要問題者乃行政者之責非個人議員之事也 
[巴拿馬印人之獨立]  
　　二十七日巴拿馬電桑白拉斯之印度人因巴拿馬官吏之苛待羣起叛變聞巳殺死巴拿馬人若干而桑白拉斯知事之姪亦遇害印度人巳宣佈獨立請美國接收其土地駐巴拿馬之英使巳令柯倫英領事乘美巡艦赴桑白拉斯考察一切國會巳宣佈在桑白拉斯戒嚴令 
[德國自動船之效能]  
　　二十七日柏林電佛萊特勒借風自動船於風雨中渡北海駛抵愛爾白河享堡航海會社會議中德國商船人員今日不承認自動船之效能演說者謂赴蘇格蘭之行巳遭大失敗蓋自動之力僅用及四小時半耳 
[各國近事]  
　　二十七日倫敦電一九二五至二六年之民政預算案規定支出經費二萬八千七百萬鎊較上年減一千四百萬鎊 
　　二十七日巴黎電衆院今日通過預算案中規定常備軍額陸軍六十萬七千海軍六萬之條文 
　　二十七日紐約電土美發展公司巳拒絶英人資本家接收哲斯特讓與權之議公司稱此項讓與權須署諸美人管理之下 
　　二十七日莫斯科電德國代表團今日抵此開議德俄商約 
　　二十八日馬尼剌電休綸號今日入此間船塢修理須需十日之久 
　　二十七日巴塞洛那電菲列濱總督之子伍德少佐即一星期前巴黎暄傅失蹤者今日安抵此處 
[公電]  
　　南京盧永祥電各報館均鑒頃上執政一電文曰執政鈞鑒竊永祥憂患餘生飽經世變曩者以邦家不造紀綱全淪躬冒萬艱忍痛誓志凡此不得巳而用兵當有天下人所其諒今日大難巳平有罪竄散正宜及時布惠上受天和與民休息苟非有心黷武誰敢再言興戒貽青史羞爲邦人辱夫立於共和政體之下土地旣非可自私欲措東南大局之安人民宜感以眞意廢督之議創之久矣上旣憚而莫敢爲下遂鍥而不忍舍獨永祥以爲一日不廢督則一日不能息民廢督以前大要者有二曰定軍制曰劃軍區然此非一省之事也有一省以倡之中央鼓其激昻之氣推之鄰省焉推之全國焉則事無不舉矣就蘇言暫以徐州一帶定爲國軍區域大江以南永不再駐國軍凡駐蘇國軍一律調赴國軍區域悉聽中央指揮餉由部給不干省政蘇省固有師旅酌量蘇之財力均另行攺編歸省長節制循此定規垂爲成例江蘇軍務善後督辦一職即請迅頒明令永遠廢除爲各省倡並請銷去永祥宣撫令以資結束抑永祥尤有言者蘇之江南五屬多與浙毘浙省之事非永祥所敢越俎顧考諸史書五代干戈之際江浙 
 
 

Page 6

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *交會之區獨以錢武肅之力休養生息涵煦於百年永祥在浙與浙人相處最久今又謬官蘇地習知江浙人民互相親善士大夫夙敦禮讓譬諸兄弟和樂且湛惴惴外侮之來是可悼也且江浙同隸帡幪之中皆爲富庶之區國家元氣之所在似宜並籌永久安寗之策擬請執政迅令浙省同時將國軍調赴國防規定區域不得仍駐江浙毘連境壤并將軍務善後事宜悉聽中央主持以示廓然大公之意自茲以往吳越聨爲一家兵甲於以長息旣可爲省自治之模範亦以貫中立不倚之精神倘廢督以後再有憑藉土地肆意妄行而無所顧恤者政府仍得執法以繩其後而两省人民亦宜待明公敵竭其力以自衛長保此和平之局且激昻之氣徧於全國多有取法者焉永祥退爲齊民躬觀郅治所以報我執政與報我患難相共之朋友者固在此而不在彼也昔陸贄有言惟忠恕易地之情依至公徇國之意蘇軾有言天下之患無常處也就其所安而從之則可久而無憂永祥不敏竊願我執政俯察愚忱毅然獨斷立予令准施行無任迫切待命之至伏乞垂鑒訓示祇遵等語特電奉達盧永祥感叩 
　　北京通電各省衙門鈞鑒臨時執政令内務總長龔心湛呈湖北政務廳廳長韓光祚因病辭職韓光祚准免本職此令任命饒鳳璜爲湖北政務廳廳長此令交通總長葉恭綽呈請任命李毓庠石福維爲僉事侯霖陳廷均署僉事張鑄爲技正均照准此令京感（二十七）印 
　　青島來電各報館均鑒頃上段執政一電文曰北京段執政·善後會議·外交部·交通部理事會·鈞鑒此次膠濟路發生罷工風潮全由於馬廷燮等鼓煽而起招摇聚衆恫嚇毆人名爲罷工實係暴動外界惑其簧弄多以爲闞朱两局長更動人員所致其實更動者不過數人彼等竟藉口推翻局長進而實行排外以逞其把持路政之野心鄭督辦爲息事寗人起見從中斡旋經中央另派李胡两局長繼任苟稍有維護交通之心宜可相安無事乃以胡副局長非山東人恐與彼等以膠路爲私産之計劃有所不利公然以籍貫爲藉口昌言反對竊以交通係屬專門事業服務人員首重學問技術與地方自治事務截然不同豈容妄存省籍界限排斥異己藉便私圖膠濟一路幾經交涉始獲收回所負日債現在尙未清償乃接收甫及两載少數員司竟以個人把持權利之私屢次鼓動風潮秩序營業俱受莫大影響倘債權者以經營不善要求代管則破壞路權之罪彼等實尸之矣尤有進者罷工風潮本巳逾越常軌若以私利爲前提省界爲標榜則尤屬空前之惡例倘不嚴懲禍首以儆效尤誠恐波及各省各路爲患之烈何堪設想職等服務斯路不忍坐視敗壞用特電陳伏乞中央迅派大員秉公查辦以明是非而維路政不勝盼禱之至等語務乞主持公道以伸正義是所盼禱膠濟路非魯籍員司全體同叩儉 
　　松江來電申報新聞報鑒梟匪窺擾奉賢被楊區長徐亞伯迎頭痛剿獲匪竄人船五艘儉 
國内要聞 
[溥儀秘密赴津之京津通信]  
　　北京通信 
　　前由醇王府出奔日本公使館之溥儀今又由日使館出奔天津矣其由北京出發之日期爲二十三日下午八時十分所乘者爲京奉火車行時携日本人两人以自衛抵津後即下榻於日租界之大和旅館而爲該旅館之珍客因行時力求簡便故两夫人及依溥儀爲生之遺老均不與之偕延至今晨（二十四）九時始追蹤而往而此間日本公使館則於溥儀眷屬亦抵天津後正式通告執政府及外交部謂久居本使館之宣統皇帝巳於昨夕出京赴津并於下午六時三十分公佈其事實如下「久居於吾人使館之宣統皇帝今業於昨晚八時離却吾人之使館而往天津吾人今巳以此事通告段執政及外交部矣關於宣統早即有意出京一節執政府知之審矣但執政府則無干涉之意前此衆皆以爲宣統離京之期必不迅速然今者則竟出乎吾人意料以外而忽爾出京至其忽爾出京之故則有人以爲乃因北京報紙日來載有恐嚇宣統文字故懼而出奔者二月二十四日」由此公布觀之則似溥儀之出京乃因北京「取消優待條件運動大同盟」之歷次宣言而逃避者但其實際則殊不盡然查北京「取消優待條件運動大同盟」乃最近新發生之團體日來雖曾大發宣言主張根本取消優待條件誅戮溥儀然皆爲遺老而發并非對溥儀果有若何惡感假令陳寳琛鄭孝胥紹英耆齡等不於先數日積極爲「復宮」及「恢復原來優待條件」之運動則上述之大同盟即不至於成立祇因陳鄭等人一面上呈執政府要求恢復元年之優待條件一面并將所謂「優待清室與民意」等刋物分散各處同時且分途奔走於京奉之間欲包圍最有力之人物使其推翻國民軍之原案故取消優待條件運動大同盟始隨而發生由是觀之則可知取消優待條件運動大同盟乃與遺老相對抗之機關并非與溥儀對抗溥儀殊無因此而出奔之必要兼以溥儀身居日本公使館即正式之國家軍隊亦不能動其毫毛更何有於暴徒今日使館乃引此爲溥儀出奔之唯一原因自不能不令人發生「理由不充分」之感想也 
　　日使館所公布消息中有可注意者謂「宣統早即有意出京一節執政府知之審矣但執政府則無干涉之意」吾人由此可知溥儀未出京以前日使館中人巳曾向段有所接洽段則取放任之態度因之溥儀始得安然赴津而不遭遇任何之困難也 
　　在溥儀未出奔之前數日京中報紙多根據某通信社之報告揭載頗足引人注意之消息謂溥儀將以三月四日前往某國某國政府内定將如何如何優待之並於其抵日時將正式通告各國謂大清國皇帝不能安居於其國内故出奔者同時「京報」並謂「某國人今日實願投資於溥儀而求他日之大收穫某國今料定與朝鮮接壤之某省將來必有變化將俟其發生變化之時勸其將溥儀迎回自建獨立國與中國宣告脫離關係」此等消息之眞實性究有幾何非吾人之所能預知但異說紛傅不能不令人無疑耳 
　　至溥儀出奔天津以後又將如何今尙無人能確知之多數人皆信其將於最近之數日内實行赴日惟日使館今日之非正式表示則謂其不久雖或將由大和旅館遷至一私人之住宅但出洋計劃之實現則尙須時日二者究不知孰確也雖然吾人以爲出洋不出洋乃極微細之問題所當特别注意者則爲其他問題第一·由種種方面觀察溥儀此次之一再出奔所藉口者乃不能安居一語而最足使其不能安居者則爲民間團體之激烈表示故民間團體此後宜稍持穩健之態度以消滅其口實第二·民間團體之激烈表示實遺老過於盡忠之反響在遺老亦應自行反省勿以忠溥儀者誤溥儀第三·移宮及修攺優待條件問題最近所以成爲大問題者無他·乃一二有力者暗持異議之故耳故一二有力者今須知暗持異議則所産生这結果將與國民及溥儀两有不利有意見當儘其所有持與各方商榷以求最後之解决要而言之溥儀出洋乃小事但外人如誤會溥儀之出洋爲因不安而出洋則吾人必將蒙欺虐弱者之名溥儀方面如不知遺老之軌外行動足招國人之反感徒責國人之不恕則結果衆怒之餘亦必有所不利此則爲政府國人及溥儀遺老所不容不注意者因本問題實較出洋與否之問題爲重要也（二月二十四日新） 
　　天津通信 
　　清廢帝溥儀氏自去歲退出皇宮後即率其眷屬寄居北京東交民巷日本公使館中當時戎馬倥偬慮有生命危險日公使予以保護原屬國際間之一種正誼乃自北京政局平定後一班自命忠清遺老等竟在日使館中組織承宣處等奇怪名目對人談話「上頭上頭」之名詞不絶於口以致外間嘖有煩言遂成帝制派與反帝制派之一種空氣詎料溥儀忽於前晚（二十三）八時受日人之保護秘密離開北京外間謂溥儀化裝日人乘汽車來津者據記者調查其說不確蓋溥儀於二十二日夜間召集紹英耆齡及其家族等人開一秘密會議至二十三日下午八時十分搭第一零一次京奉特别快車出京溥儀身着西服頭載美式貂帽鼻架藍色眼鏡由陳寳琛及二日人隨車護送夜十一時五十分抵天津東車站即乘汽車直赴日租界下榻於大和旅館昨日（二十四）上午陳赴日本領事館請求保護下午溥之妻妾及隨員十館人繼續到津晚間八時張彪第五女公子在大和旅館設筵爲之洗塵凡中國新聞記者往訪溥儀者均被擋駕不曰此間並無其人即曰巳移居張彪花園及往張園訪問閽者亦以不知對誠怪事也吾人依社會習慣言溥儀旣出皇宮廢除帝號實與平民無異一切行動當受民國法律之保護固不必托庇外人也如果立志出洋留學不妨冠冕堂皇通知地方長官自可博得正當之保護送其平安出境今乃出此秘密行動殊爲可異據傅溥儀巳定於後日（二十七）搭營口丸經過大連東渡日本最短時期約有一年之勾留一說尙須觀看風頭或將變計暫不赴日亦未可知據日人方面消息謂溥儀自被逼出宮環境非常危險故托庇日使館保護之下但危險之空氣仍不少减故向執政府交涉請予保護出洋不料執政府因循不理未幾民黨吳稚暉先生在京報上發表「危哉溥儀先生」一文溥儀接閱此文懍然不可須臾留所以怱怱出京云云溥儀此次出京如果無别種意味而僅由於此一文爲之嚇跑則全出於溥儀之誤會無足驚異蓋民黨所發表之文章意在警戒一般爲溥儀軌外活動之人若溥儀能自知世界大勢不爲彼輩妄想者所利用且嚴厲誥戒之則自無問題也（二十五日堯） 
[胡憨决裂後之調解]  
　　胡憨巳開始作戰惟尙有調停餘地昨（二十四）晚據外人方面消息鄭州許昌两處軍隊連日均有衝突惟旅即停止現以郟縣禹州两地戰事較爲激烈但證以两方電告或尙不至擴大也茲將各電彚錄如下（一）胡致段電北京執政鈞鑒頃據蔣旅長世傑養電稱禹縣附近所駐憨玉琨之軍隊本日拂曉突撲我軍當經極力抵禦謹遵鈞命未敢追擊現正嚴陣以待謹電飛陳等情查憨玉琨近日增兵河陰佔據两陽桐柏新野泌陽沘源等縣節節進逼情形迭據飛電陳明在案景翼恪遵鈞座換防之命令及善後會議停止軍事行動之電事事退讓力求和平解决期免糜爛地方乃竟不爲憨玉琨所諒首啓釁端蔑視命令戰禍一開設想何堪現據探報榮陽河陰密縣等處憨軍又增重兵距離京漢沿線職部防區至近不過二三十里防不勝防除電令各部隊加意嚴防不許開衅外應如何應付之處伏祈訓示祗遵胡景翼叩漾印又電云養晚十一時憨軍李旅突向我軍防地猛擊景翼爲自衛起見不得不與周旋謹此馳陳餘容續報云云（一）胡致孫電我兄來豫極所歡迎惟禹縣方面憨部巳向我開始攻擊究應如何應付靜候明敎（一）憨玉琨致段電執政鈞鑒頃接駐禹軍報胡部李虎臣率領全部於今晨十時侵我神内一帶陣線屢電請命未蒙批示玉琨遲延徘徊無所秉尊祇得飭令神内駐軍暫時退避二十里不准還擊惟胡督節節進逼現在京漢線上調集大軍逼近甚急倘其率衆來犯宜如何應付務乞迅賜機宜不勝迫切待命之至憨玉琨馬印（一）憨致孫岳電禹州方面胡部突向我開戰我軍尊重和平並未還擊現退二十里靜候解决（一）劉鎭華致段電據報胡景翼部與職部張治公旅在郟縣一帶巳發生衝突除嚴電張旅謹守原防外請鈞座迅電阻止胡軍前進靜候中央解决無任盼禱劉鎭華漾（一）葉荃致孫岳電尊電奉悉我兄一言九鼎各方盼望至殷惟禹州一帶憨部巳向二軍開戰聞憨巳退二十里形勢危迫殊堪焦灼以上各電是雙方均自認作戰然均各有諉過之辭究竟眞相若何迄尙未明也惟憨之幕後則大有人在如劉鎭華則明白援助而趙倜則正在秘密行動中據潼關二十二日快郵代電謂留鎭華以豫局行將决裂亟行分向各方聨絡以壯聲勢帮辦軍務吳新田擁兵最多近在肘腋尤須引爲援助巳與吳氏商定條件由劉讓出省長一席保吳繼任吳則出兵潼關爲憨聲援姚團軍隊較爲精銳因令其進擾豫西允予添招兵額擴充成旅姚氏所部現巳逾五千人唯軍械尙屬不敷業向民團方面高購需費約十萬元仍由劉鎭華撥給一面電商陸洪濤派遣孔繁錦率隊到豫所有軍費歸陜甘两省分别擔任孔氏雖無異議但要求亦照陜省辦法請陸騰出省長以相讓大率亦可通過由劉聨絡手腕觀之足知其對胡景翼宣戰之心早經决定云又一消息劉鎭華巳向潼關開拔除率所部鎭嵩軍外孔繁錦部之動者亦歸劉氏指揮計先發隊約有二萬之譜又以陜西内部尙有豫胡舊部不少不能不有人防衛聞巳委孔繁錦負責聞劉氏出關助憨之計原本定委孔繁錦主持之旋劉氏欲自回河南因攺由親自出馬此種消息聞中央巳接有報告段頗不以劉氏爲然且聞致電劉氏大意謂憨玉琨不服命令巳屬不法巳極倘劉氏尙出兵助憨不守防地此風一開各省均自由行動大局前途何堪設想倘劉氏不撤兵回防則政府爲保持和平只有免職一法另據日人消息河南軍緊急以來趙倜舊部多投入憨玉琨部十分活動現趙巳秘密至徐州由該方面入豫南又袁英現在正陽汝州一帶招募土匪約二千餘人自稱爲豫軍第一混成旅將在京漢路東牽制胡部外傅亦多趙氏舊部 
　　雙方啓衅情形巳如上述而政府派赴調停之孫岳前（二十三晚由京返保後即偕航空署長何遂首途赴豫業於昨早（二十四）行抵鄭州聞孫前夜十時出京時僅携員三十餘人過保定時加帶衛兵一營當孫未行以前曾拍出電報五起分致胡景翼·岳維峻·葉荃·劉鎭華·憨玉琨·略謂本人即將來豫請各暫先撤退前線若干里一切辦法容再面商此電發出後胡憨均有復電於業巳决裂之下仍有靜待調解之意孫知形勢迫切非速去不可同時河南各法團亦來電催促就道段復派其子宏業及軍事廳長張樹元催促行程孫始决意即夜赴豫孫岳爲免除雙方誤會起見所有軍隊均不開拔僅在保定携帶衛隊一營先到鄭州觀察各方形勢再定一適當地點邀請雙方重要將領開一和平會議從長討論聞孫氏未行之前曾有人勸孫即趁解决胡憨問題機會在鄭州設省長行署立定自己地位孫表示决不就省長所有保定防區俟中央指定駐兵地點即行讓出惟目前豫西問題未决暫不能移防又據某方面消息馮玉祥因胡憨問題特電致崇文門監督劉之龍派其赴豫調停劉因現正着手整理稅收不便遠離遂於昨日（二十四日）上午六時遄程赴平地泉晋謁馮氏陳明一切 
　　聞雙方開戰之前胡尙有致憨轉張鈁一電表示保持和平之意北外張鈁致于右任一電亦請其加入調人或亦愛好和平者之所欲聞也（一）胡致憨電云洛陽憨師長潤卿如兄轉張伯英兄大鑒巧皓两電奉悉弟之爲人兄所索悉寛厚有餘威猛不足生平雖經日戰但見伏尸流血之慘與夫流離可悲之事往往鼻酸滬迸不能自巳其酷愛和平之心理比之農夫望歲嬰兒嗜乳蓋有甚焉兄如能使潤卿兄属遵執政命令與渭北弟部換防俾两省永遠免除戰禍弟當向兄泥首百拜爲豫秦數千萬父老人民感謝功德如果和平解决地方無恙弟即解甲歸田亦所甘心敢佈肺腑敬希鑒察弟胡景翼叩號印（一）張致于電云北京于右任先生鑒前奉两書覺兄過慮两京（指洛陽及開封也）陳詞相去不遠方謂和平可期秦豫免戰詎意夷門坐談之時兵車夜行弟離大梁之日蒸電拍發我兄之言不幸而中日内大軍全移京漢線两軍營疊相望戰禍即在指顧間中原烽舉關西響應两省塗炭無可挽救夫两虎逞雄卞莊之利人民魚肉我輩之恥（中略）弟電汴云寸心福地可活無量生靈實爲最後之忠告並勸此間不許妄動一步箭雖在絃幸未觸發盼兄設法營救務免戰禍則造福不僅秦豫父老巳也弟張鈁叩馬云云是豫戰最後之調解不能不望之調人矣 
[胡憨两軍戰事將擴大]  
　　隴海京漢两路車均斷滎陽鐵爐間鐵橋轟毁　　孫馮軍武裝調停 
鄭州快信此次胡憨交閧識者早知其不免昨日雙方形勢雖甚緊張但前哨尙各離鐵爐（汴洛鐵路站名在鄭州西北）十餘里左右今晨胡軍忽然下總攻擊令大隊前進至滎陽以南（距鐵爐二十餘里）直撲憨軍两方遂正式開火胡部作戰之軍隊爲岳維峻之一師步隊三千餘人砲隊千餘人另有騎兵三營而憨軍接戰之前哨人數亦有四五千人自拂曉攻擊至午後四時許胡軍稍占優勢憨部即將汴洛鐵路之滎陽·鐵爐·交界間之鐵橋轟燬因之隴海西車（自陜往徐之車）完全斷絶交通其東車（由徐至陜）僅勉强開鄭州然因入站時軌道爲兵車塡滿多折退站外數里下車車輛被扣過多日内或至全路停車也刻憨玉琨巳另調大隊萬餘人進攻胡軍方面今晨所以决然下總攻擊者實因孫岳（國民第三軍軍長）馮玉祥两部昨夜巳開數萬人到鄭州戰鬥力極强自度可以制勝也（傅事前巳向孫馮接洽完妥）憨部均攺編土匪成軍勇悍善戰亦有進無退且號稱八萬人最後雙方之勝負尙難預測至馮孫两軍今晨由大名保定開到鄭州者共七十列車每車四十輛（傅爲數三萬餘人）巳先到三十列車明晨尙有續到鄭站於倉迫之中巳搭起牌樓表示歡迎孫岳此次亦親自來鄭蓋孫氏此行本以奉命檢查河南軍隊名義而來實際則欲助胡除憨惟孫本人尙須明日方到其參謀團專車則巳先來所部除少留守大名府外殆巳全移鄭州内有馮部士卒萬人據傅孫馮两氏此次計劃將先以武裝調停現行掘戰壕數道并於鐵爐交界嚴密布防候岳師進攻得手時孫氏即長驅直入洛陽京漢路因運兵故客貨各車從今晨起一律停止候軍運完畢後方能營業今午鄭州之西砲聲甚劇歷歷聞蓋昨日之砲聲初傅爲小李莊實係鐵爐两軍小接觸耳孫氏行轅巳定於舊將軍署内（前第三軍前敵總指揮何遂所駐）衆料孫日内到鄭後胡憨交戰必重添一悉新局面可以斷言也（二十五日） 
[班禪到京之歡迎狀况（KH）]  
　　車站上之形形色色 
　　今日上午十一時班禪嘛到京此係班禪自定之吉時故專車决不遲誤此消息傅出後北京各機關紛紛籌備歡迎蒙藏院爲主管衙門自更忙碌警察廳則命各店户一律懸旗聲勢極盛余先期向蒙藏院覔得黄色萬字標識一枚今晨十鐘往西車站則汽車巳有數十輛均揷小黄旗上書蒙藏院或執政府指揮處及各官署等字樣入車站後各方面歡迎人員均巳齊集其中有各機關所派者有各種團體之代表（各團體亦有臨時組織者如藏事討論會之類）有道士和尙及喇嘛而外國士女亦極多軍警森立於月臺上馮軍之大刀隊尤爲嚴肅重要人物到站者有新任之外長沈瑞麟内長龔心湛蒙藏院總裁貢桑諾爾布及沈洪两副總裁特任官之警察總監朱深及警備司令鹿鍾麟諸人（尙有熊希齡唐在禮等）均在西車站食堂之大應中靜待站上則持旗者（旗上大書歡迎西藏之大敎師歡迎活佛字樣）揷花者熙來攘往而佩黄萬字標識者尤多外國男婦亦有佩之者蓋皆向蒙藏院方面所索取也月台上汽軍亦甚多其中有純黄色汽車一輛内容異常精緻坐墊均以黄綾所製蓋即班襌所乘坐者其餘則皆備其隨員（即所謂堪布）所乘十一時專車到站車上滿綴黄綢且綴成歡迎字樣班禪尙未下車貢桑諾爾布等均登車迎接沈瑞麟等繼之旋以長約丈餘之黄布鋪地班禪爲許多喇嘛扶持而下行於黄布之上其人貂套貂帽面黄色而鬚亦黄色目光炯然頗有威稜今年四十四歲下火車後軍樂大作即徐步入一五一零號之黄色汽車此時中外人擁擠不堪秩序頗亂軍警亦幾於無力彈壓矣直至黄汽車出車站開往瀛臺始漸漸散去此次西車站之歡迎班禪與上次東車站之歡迎孫中山先生同爲希見之盛况而種種離奇之景物及熱閙之氣象則爲上次東車站所無西洋人以好奇之心理均率其妻兒來觀中國之太太小姐亦有十餘人特任之警察總監朱深衣警察制服佩徽章甚威嚴乃下火車後忽失去手套一隻命侍從往覔不得乃曰不要了遂只戴一隻手套而去此篇不過寫班禪到京時之車站情景至班禪來後之藏邊問題容當續報（二十五日） 
[二十四日之國務會議]  
　　昨日（二十四日）星期二國務會議仍在吉兆胡同段宅舉行全體閣員均列席十時二刻開議段主席各閣員當對於新就職之外交總長沈瑞麟表示歡迎並主張去電奉天歡迎敎育總長王九齡即日來京就職對於農長楊庶堪亦爲同樣之敦勸次梁鴻志報告各重要文電關於豫陜軍衝突問題討論良久咸謂劉鎭華及胡景翼漾電均有靜候中央解决及力求和平解决之語憨玉琨來電亦謂巳遵令退運二十里可見雙方尙無必戰决心孫檢查使（岳）旣巳出京起豫未必絶無調停辦法當議决（一）關於雙方事行動電令孫使兼程前往設法制止一切便宜行事（二）兼陜西省長劉鎭華迭次來電懇辭兼職並力保第七師師長吳新田爲陜西省長擬即照准藉維持陜局之和平次由外沈報告國際聨合會事宜討論會須派會長一人以明白國際形勢及負有中外聲望者爲合格應如何選派之處請討論云云當議决派林長民爲國際聨合事宜討論會會長次段交下全國烟酒事務署呈文内有（一）續擬全國烟草專賣計劃案（二）全國酒精專賣及整理洒稅計畫案各一件請一併提交善後會議議决照辦次財李提出攺訂官硝廠辦法案擬將直魯豫三省各設官硝廠一處每廠設廠長一人歸督辦管轄决照辦最後議例案數起十二時二刻散會公布例案錄下（一）議定特派熊希齡督辦永定河决口堵築工程事宜派薛篤弼鹿鍾麟充任會辦（一）議定四川政務廳廳長徐孝剛免職遺缺以嵇祖佑簡任（一）議定山東東臨道道尹周樹標免職遺缺以柯昌泗簡任（一）議定江相贛南道道尹高崇佑免職遺缺以薛雪簡署（一）内務財政两部提議將京兆直隸两區王公旗族圈地設局清丈曁售租散佃攺升民科並請派李景明爲京兆直隸旗産地畝清理局總辦議决照准（一）議定安徽實業廳廳長汪掦寳辭職照准遺缺以方時簡簡任 
[十四年公債之難關]  
　　十四年新公債發行問題前（二十三）日李思浩與安格聨晤談結果安以利息無着表示不滿茲據稅務司方面確息當時會談情形尙不如上述之簡單安氏除對於三年之利息無着外又以預扣利息則折扣太低較之以前所發各公債顯有低昻殊與信用有妨即使利息另籌而承接四二債劵德欵部擔保亦與整理案内各項公債有礙云云當經李思浩竭力解釋安以德欵擔保每年亦不過一百七十萬之譜數目旣少不得不延長還本年限拖至十餘年與公債本身之信用似有缺憾彼意仍希望財政當局除德欵之外另行加入他種收入充爲基金並將還本年限縮短若干年故表面上安氏雖有通融餘地其實此項希望不易辦到在財政當局若籌得三年利息巳需二百餘萬元殊非易易若再另籌基金更難設法當時甚難應付恐談判破裂乃言容再考量而散其間波折尙多一時未易解决即使勉强告成亦在一月以後云 
　　美使通告接管使團代表職務 
外交方面消息駐京美使前（二十三）日正式通告外交部聲稱本使今巳接管使團代表務惟該通告中僅云本使係駐京公使中資格最老而應接辦使團代表之事宜者並未自稱爲使團領袖其所以如此則因使團方面現均承認目下北京旣有蘇俄大使在則俄使即當爲使團領袖其餘位次於加拉罕之公使均無可稱爲領袖之資格也 
 
 

Page 7

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *　游藝叢刋 
[月宮寳盒新評] [  汁全]  
　　余酷嗜影戲而於范朋克所演之片向往尤深蓋以其爽利活潑觀之心曠神怡也久聞范氏有最新佳片八達之賊（今名月宮寳盒）美國各影戲雜誌莫不譽之爲空前傑作該片於昨日起開演於上海大戲院余於午膳後驅車往觀其劇情巳屢載本報茲不贅事蹟雖託諸神話但其要旨在告人以「幸福須力爭而致」作者深意願觀者毋忽視之 
　　吾人讀西游記封神榜等書雖似荒誕不經然覺其玄妙變幻饒有趣味讀後心中時作幻想願得一暗其境是以濟公活佛狸貓換太子等戲稍具一二幻境者即羣往觀之今月宮寳盒旣與西游封神相似而其幻境之玄妙遠勝於濟公活佛等劇使吾人理想中之廣寒宮水晶宮等直陳眼前而其燦爛輝煌尤出乎意想之外誠奇觀也全劇佈景之莊麗偉大令人咋舌而又富含美意至幻境之玄秘景物之幽麗光線之柔軟非攝影師藝術之高强曷克臻此總之此片爲影戲中另闢之新徑使觀衆發新頴之興趣而又適合人人腦筋中素蓄之幻想誠佳片也 
[電影消息]  
　　不堪回首今日續演神州影片公司「不堪回首」新片前在上海大戲院開映極受觀衆歡迎該片表演俱用靜的動作顯現劇中人之個性使觀衆心絃受相連之感動戲劇家著作家及美術家俱認此片之組織含有藝術上之價值此片巳經恩派亞戲院租得自今日起即由該院繼續映演云 
　　大陸公司擴充營業大陸影片公司自攝製軍事新聞片「吳佩孚」·童伶愛情片「水火鴛鴦」以來遍映北京天津漢口香港武昌成都及外洋諸埠滿受當地人士歡迎營業頗爲發達現巳特聘漢口三星公司總理理張秋俠君爲駐漢經理天津息游别墅經理方安圃君爲華北經理而香港則由許龍城君担任華南經理其新片「沙塲涙」巳由各處來電訂購又「沙場涙」之外景專重東方之美現定於本星期日赴蘇楊二地拍攝同行者有張偉濤程步高曁演員顧影憐等二十餘人云 
　　小小社排練上海花小小電影研究社自去歲成立後即着手排練「上海花」一劇今巳純熟成績頗優美商務書館特派員前往願得攝製權聞該社業巳允諾一俟「麵包夢」一片告竣即從事開攝預料五月間可出片云 
[卡爾登開映「鞭影涙聲」]  
　　著名導演家殷克蘭姆斯之最近傑作TheArab爲一宗敎性質之哀情影片譯名曰「鞭影涙聲」此片劇情係根據愛加雪林EdgarSelwyn所編之舞台劇内中要角除殷氏愛妻愛麗斯泰蘭外尙有蘭蒙拿佛羅（即演「爲國犧牲」者）等皆殷氏影片中之明星劇中外景都係在實地攝取劇情則纏綿悱惻哀感動人聞此片今日起在卡爾登影戲院連映一星期云 
[上海游戲塲之溯淵譚（四）] [  金碧]  
　　游戲場附屬之商場以售玩具爲多營業自覺不惡故一般投機者於游戲場最盛時紛紛挖租店址一隅之地月費數百元而挖費之巨有過租金十倍者尤覺駭人聽聞其中以食物店若酒菜炒麵等獲利最優即出售桂花圓者（糕糰舖中一種小圓子也）開支而外月可餘二三百金蓋本輕利重而其餘亦可窺一斑矣 
　　食物舖之外其利較豐者應推小販如賣五香豆定勝糕者而販紙烟與茶葉蛋者次之本稍重也他若瓜子花生水果之類聞彼輩言至少亦須對折贏餘不則弗售焉 
游戲場茶房所得則今反勝於昔何也在游戲興極時代主人爲營業競爭茶房不准需索小賬優待游客也故其時茶役授一手巾小賬莫不任從客意今則不然茶役往往旁立索資呶呶不休游者每至一處必有茶役以熱手巾彊塞却之怫然而去殊可厭也凡老於海上類能言之然若輩之希望全在座客之泡茶如每壺小洋一角旣泡茶則手巾繼至使客不得不爾精明者固與以銅元（市上單毫極稀）而往此等處大都好裝闊者多或給以雙毫茶資外概作小帳不復需找還實有此原因故茶役詢客泡茶者乃川流不息在彼爲可憫而在游者則爲討厭希游戲場主事有以攺革之也 
[海派之京劇（二）] [  菊屏]  
　　海派盛極於庚子前後各三五年有鬚生篠榮祥者出身堂名（即歌唱欵客者又稱打唱班其不識京劇規章不言而喻且聲細而低歌如貓鳴不知何所見長竟一躍而入天仙上正牌唱大軸戲稱要角焉（與有調無字之凈角李長勝對唱說者謂大似牛貓鬥嘴）又有童伶小桂芬者嗓音圓潤天賦頗優惜其沾染海派惡習好使花腔而時人乃奬評備至甚有稱之爲汪氏嫡派者吁斯時大頭（即汪桂芬）猶健在設聞此言者不知其將有如何感慨也更有劉培山者除能裝一鬍子外别無一長名之爲鬚生可謂名副其實適逢小連生排演鐵公鷄新戲以其方面大耳官形十足頗有大帥威儀因使穿黄褂戴紅頂而飾向榮亦得多數觀者之首肯舉是數端略可得海派因陋就簡之一班若藝術上離宗叛法之點則非膚淺如余者所敢妄論矣 
　　庚子以後孫菊仙避難南來以内庭供奉之頭銜獻技於丹桂深受滬人誠摯之歡迎乃與新劇巨子潘月樵（即小連生其入丹桂實後於孫氏）夏月珊等日相親切羨其致力少而成功多以爲滬人不足學言眞正藝術因亦効之不肯如始到時之賣力至名譽日落終且被壓於後學之劉跛（鴻聲）老成者猶如是亦可以見海派中人之深矣 
　　旣而南中人士觀劇之知識漸高亦知海派之不足取而海派之流亟思打破京戲之規矩凖純而不可得幸而所謂新劇者適於此時突然興起佔有滬上劇業勢力之一部於是突破正宗之藩籬而羣相棲息於新劇旗幟之下噫斯時而無新劇者我知海派之徒早失其噉飯之地矣乃仍得新劇以濟之是豈所謂天無絶人之路者歟 
[亦舞臺顧曲記（一）] [  看雲樓主]  
　　初四夕小雲翠諸人漏臉予因初五須赴蘇州約有一月勾留乃决往亦舞臺一覩是夕樓上下座均售一空臨時加凳子甚多聽衆幾有行路難之感予到塲時臺上正演　蜡廟李春來之黄天霸腿力猶健令人驚佩張德俊之褚彪不甚對工但尙安分在海派武生中猶不失爲中上材也　蜡廟前尙有武昭關一劇此劇身段綦繁殊不易演嘗觀王鳳卿演此頗守舊規王少芳把子功夫足居張榮奎之亞以飾伍員或能勝任愉快惜予到遲無緣覩此惆悵久之　蜡廟後尙有六劇茲分别評之 
　　（一）别窑李琴仙之王寳川音稍參「假」雖似清亮行腔則不不能轉折從心也張國斌自命做工見長飾薛平貴殊嫌太火唱句倒音甚多如苦苦的」句「苦」皆念「庫」「都督府」之「府」字念成「付」音 
　　（二）葭萌關韓長寳之馬超塗脂抺粉足蹬花靴巳深染海派惡習起打時亦用硬腿及鷂子翻身殊覺不甚大方惟功夫究尙不壞手脚亦甚乾凈視楊瑞亭猶高一籌更無論劉漢臣郭春華矣馬春樵之張飛殊欠高明去劉備之某伶尤覺俗氣逼人 
　　（三）穆柯寨尙當霞去穆桂英扮相頗肖乃兄（小雲）嗓亦够用惟工力稍差耳王連焦贊道白沉着頗爲動聽惜面部嫌小論其身分究以嫌孟良爲宜馬富禄之了　雖屬歇工戲而處處含有滑稽意味「你們個有賞哪」一句念得音脆而媚令人捧腹 
[書朱素雲（四）] [  珍重閣]  
　　販馬記之劇情自以旦角爲主小生特爲配角中最要之一人旦角此戲喜怒哀樂莫不具備而小生則寫狀之纏綿三拉之急迫二塲爲最見精采且戲屬崑劇崑劇小生之身分又微與京劇不同首當主藴藉藴藉非易致者也身段踏步處處當應節奏當合劇情規律旣較京劇爲嚴表演又較京劇爲細以崑之主藴藉而或徒事　旎則又失之浮佻不足觀濟之以雅庶乎可矣寫狀一場閨房韻事播諸國風何嘗非温柔之作而不佻者雅也素雲讀書多以雅勝且精於崑固兼規律表演之長而有之至三拉於急迫中尙當注意步伐節驟少不經意往往有顧此失彼之嫌而素雲以工力勝故素雲於販馬記惟居配角之地位乃其刻畫輙或視正角爲入微焉 
　　金玉奴之小生與花田錯等差近類似乍即之但似一頑笑之配角而實則不然狀一失意之儒生寒酸之極乞兒暴富因富不仁卒復故鏡重合其足以迥腸溢氣者就事實言之巳復如此况重而曲爲描摹之耶薄倖本事世間殊不罕覯乃於舞台上頃刻間數易其狀非能神明致化者曷易爲之夫狀君子易狀小人難狀直易狀曲難就戲言之自視他種專工之劇爲易而以其情節表演之難易言則亦殊不亞於專工者觀者試諦辨之當不河漢斯言 
 
 

Page 8

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *   
 
 

Page 9

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *   
 
 

Page 10

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *國内要聞二 
[善後會議三次大會紀]  
　　善後會議第三次大會昨（二十四）日下午二時開會湯漪主席秘書長許世英延長時間至三時主席報告趙議長本日因感冒不能主席（趙巳出席）因由本席代理主席出席會員一百二十一人巳足法定人數請秘書長報告文件秘書長許世英報告十九日開會本會共有會員一百七十七人現增加常德勝師長及四川劉道尹两代表共有會員一百七十九主席宣告開議第一案「國民代表會議條例草案」此案修正有三起（一）江會員全部修正（原文冗長）（二）汪聲玲王運孚業國民代表會議條例草案第二章第七條之第十項拒賄議員之當籖者及任憲法起草委員者得參加國民代表會議修正爲「參衆两院議員不參加十二年十月五日大選者得參加國民代表會議」（三）張鳳　會員修正第五章第六十一條國會議員拒絶賄選者均得參加爲國民代表會議議員第六十二條前條參加議員由内務總長送致國民代表會議議員證書第六十三條至六十五條全删云云江亢虎質問主席（一）會員席次何以不用籖定而用排列（二）上星期何以開會一次主席答關於第二點因上星期會務甚忙故趕不及第一點請秘書長答復許世英發言云九日之預備會主席曾諮詢攺爲排列云云當討論汪聲玲烏澤聲王運孚等提出關於原案第五章拒賄議員之修正案由汪聲玲說明修正案理由云前項議員由正式選舉而來本有國民代表之資格不參加大選其資格本依然存在則此項議員以固有國民代表之資格列席國民代表會議歐洲革命有此先例揆之情理亦得其平應至原文拒賄二字頗滋疑問即删去謹依本會議事細則第四章之規定提出修正仍請公决云云張鳳䎗亦逐條說明主席謂按議事細則第二十五條第一項「第一讀會於議案分送三日後行之討論大體應否成立」今日先以本案大體應否成立付表决高爾登反對拒選議員全體加入國民會議主席以國民會議條例草案大體成立付表决在場一百二十二人過半數六十三人起立者一百零四人大多數通過又諮詢按議事細則第二十三條原案是否交付專門委員會審查或另組委員會審查或先行討論杜持請指定專人審查潘大道邵瑞彭劉振生寇遐金兆　等主張付專門委員會審查顧鰲請先提出大體上之各要點討論然後付審查林長民請仍付專門委員會審查主席以第一案付法制委員會審查限法制委員會成立後一星期報告大會付表决在場一百三十人起立者一百零八人多數可决主席諮詢二三四各案大致爲同一性質是否請政府委員連續說明楊永泰請分别說明政府委員内務次長王耒出席說明第二案「移民計畫消納裁兵案」理由金兆裧謂政府提出此案祗有理由而無辦法洞洞空空實近兒戲本席主張請由政府委員先撤回原案又忠告議長以後列議事日程亦須稍事愼重高爾登潘大道楊永泰劉振生金兆棪寇遐林長民等先後發言或請按議事細則第十六條「巳討論之議題得由原提案人自請撤消或聲明保留或由會員五人以上之動議經列席會員三分一以上之同意擱置之」所載主張撤消或撤消或保留或擱置大致對於政府提案專事敷衍有所非難何葆華請按議事細則第十六條暫行擱置寇遐謂第三案第四案有同一之性質不如由政府委員聲請撤消王耒謂此案乃内務部對於執政提案之計畫提出貴會係執政之行動至其内容之如何自有執政負責内務部不負責任云主席請王簡單就本案發言李肇甫主張二三四各予以否决第五案「禁烟案」因外交關係可以保留金兆棪請延前會下次開會時由總長出席說明結果政府委員王耒自請將二三四各案撤回第五案保留主席諮詢無異議時巳四時四十分遂散會 
[吳新田長陜將成熟]  
　　劉鎭華近因吳新田由漢中率部逕入西安頗不自安曾於日前致電執政府表示辭意當局初擬挽留嗣以劉氏在陜毫無實力其軍隊皆隨憨玉琨開入豫境對於本省治安漸有不能維持之勢加以胡憨之爭外間咸指劉氏爲發縱指示之主要人物胡景翼屢次來電對劉亦深致其不滿政府爲釜底抽薪起見故於昨（二十四）日閣議席上將劉辭職之電提出討論結果决定准劉辭職即以吳新田繼其後任此項明令將於即日下午交局發表茲將劉電大意錄下本人兼綰軍民两政今巳數年雖平時竭慮殫精幸免隕越而撫綏之責檢閱之勞萃於一躬材力實難爲繼况軍民分治羣嚮所趨自應以身作則查吳師長新田老成諳練振作有爲若以之擔任民政俾本人專力治軍以袍澤之故交分疆圻之重寄同舟共濟裨益實多云云昨日閣議决定以久駐陜南之第七師師長吳新田爲陜西省長惟旅京陜人聞訊極力反對擬於日内召集同鄉大會討論對付方法並向政府請願 
[蕪湖快信]  
　　繁昌縣屬峨橋鎭（距蕪三十里）於二十四日晚突來土匪五六十人先將警局槍械搶掠一空然後上街肆意搜索聞損失最鉅者爲鴻泰布店和泰雜貨店等十餘家當搶刼時有鄉民出而抗拒當塲擊斃匪首一名又有某店夥出外探視則中流彈殞命並有一人受傷甚重該鎭商店巳於二十五日一律罷市聞繁昌縣知事得報後除前往該鎭履勘並勸導商店照常開市外巳一面飭屬分途恊緝矣 
　　安徽軍務督辦王揖唐前以重行劃定皖軍防區業經令行各旅長遵照合肥六安等縣巳劃爲四旅防區第四旅長兼皖北鎭守使高世讀乃令所部二團一營營長薛振邦率領全營兵士開赴合肥駐防該營長奉令後即由蚌開拔至浦口攺乘民船由吉安差輪拖帶至裕溪口嗣因吉安船身過大且河水甚淺未能行駛遂派員來蕪另僱小輪一艘開往裕溪口拖至合肥至吉安差輪巳於二十五日上駛過蕪赴省 
　　安徽官鑛督辦王達自在蕪設立辦公處後勘查省有鑛權巳有三十餘處業經先後備案請領試探宣城水東等處煤鑛四區巳見富厚煤層現又勘定銅陵縣屬大南冲桃園裡等處煤鑛一區面積三百六十七畝經實業廳核准後目下正在着手進行以便早日開採王督辦巳於二十六日由蕪赴京祝段執政壽並與政府接洽皖鑛事宜 
　　馬聨甲在皖督理任内當第一次江浙戰事告終時曾令駐蕪米捐局凡由商輪出口米糧附加軍事善後米捐七分迨馬離皖後廣潮烟寗全體米業两次呈請王揖唐要求取消至今尙未邀准米業復於二十六日開會議决再電省當局飭令蕪湖米捐局即日將此項米捐取消否則將目行停繳以輕擔負（二月二十六日） 
[梧州國民會議促成會代表北上]  
　　梧州通信梧埠九大團體日前經巳選定代表出席北京全國國民會議促成會聨席會議茲將各團體選出之代表分錄於下敎育會蘇烈學生會王堅維·農會蘇民·工會李天和·商會招仲觀·婦女何予淑·革命軍人馮竹萬·職業團體蒙卓凡·國民黨李血涙昨（二十）日二時該代表啓程北上由梧州善後處特派專船護送各界預先前赴驛前碼頭歡送者千數百人各代表與歡送人士相見畢即拍照以留紀念工會代表首起演說農會國民黨敎育會等代表相繼致謝略云同人等代表九大團體北上出席國民會議促成會聨席會議自當本良心上之主張據諸位之要求而誓死力爭務達目的以完成吾輩之權利而後巳否則無顔相見也云云言畢遂與衆賓握别汽笛一聲而輪船啓碇矣岸上大放爆竹各皆舉冠揚巾極爲熱鬧觀此則梧州人士對於國民會議之態度可見一斑矣（二月二十一日） 
[香港滙豐銀行年會紀（續）]  
　　南華商業阻力甚多如海賊刧盜紛爭苛稅及羊城與隣省之大局不靖均足令商業遭遇困難且阻碍商務之進行其尤著者爲疋頭及普通入口貨居今日而謂商業現狀較爲光明未免言過其實但華人社會上巳有信用漸增之處深望預料之商業興盛時期相距不至甚遠也北華如無夏季之水災及津滬四週秋季劇烈戰事之發生則此重要地點商業應有繁盛之望但昨歲最後之四五閱月商業忽遇絶大阻碍故統計全年中西商界皆不能認爲滿意中國去歲内爭慘劇繼續不息年首數月世人咸注目光於南華受過激黨指揮之工會造成極困難之時局未幾而中華之北部及中部忽發生引人特殊注意之事故歲首華北各處似有漸就寗靜之景象外人方以爲華人對於甲子年開和平新紀元之信仰有實現之希望不料七月以後迭遭水災飢荒及内爭之慘禍北華數省因連月霪雨水患汎濫農田極廣致令無家可歸之困乏村民約有三十兆之數秋間上海附近發生戰事繼以山海關隣右之大戰旋因勢力最强之軍官反戈使吳佩孚之軍隊潰散中央政府自失去其主要之輔助人亦隨而俱倒戰勝者另組政府以代之擁段祺瑞爲領袖列强非正式承認其爲中國實在之行政機關但延至年杪時仍未見有處理紛亂國事之能力段於十一月二十三號就職馴至十二月杪尙未能成就有效力之辦法使鐵路得免軍人干涉十一月間煤炭停交貨物之運輸中止天津商業固萎靡不振而個人除商務損失外亦大覺不便至於今年歲首仍未有切實理由可以預料得有迅速方法以恢復國内和平及成立力能免除内戰復生之政府此重大而困難之問題衆所共認一九一一年之革命拔去帝制根蒂而輸入西方之民治政策觀於前十年之經驗足以證明民治政體完全不適於中國十三年之民國巳被最近戰事及狄克推多制之臨時政府所推翻矣來日之發展若何不能預料吾人鑒於前時所得敎訓覺希望華人政府實行其就職時所宣佈攺良善法之無用蓋當其政務之實施時常變易其原定計劃惟總執政現採行比原議範圍較廣之辦法召集代表出席之善後會議爲統一全國之初步吾人當認爲滿意惟此事全頼於會議之精神及是否有成就其權力所能實施的結果之眞意而非專誇說不能執行之計劃中華之良友祗以懇切及同情的注意集於此會議而盼望其成功近年中國内爭不論反對或服從中央政府之各省吏皆截留鹽稅以充軍費致令一九二四年鹽稅比一九二三年减少九百萬元按諸善後借欵條約鹽稅實爲該種借欵及其他外債之保證金未審有關係之列强是否因不欲干涉中國自行解决内爭之故未與管理鹽稅官吏以較大之保護力但債主保證金經巳動摇若不從速採行適當方法以爲徵收鹽稅之保障則稅務情形日趨危險列强之容忍軍官全佔外資建築及擔保外債之鐵路巳備受指摘華商與外人皆歡迎足以防免軍人管轄鐵路以紊亂路政之任何計劃因中西商業所遭受難免之損失固不計其數也惟中國雖迭遭水災饑饉及内爭之禍患商業凋弊而昨歲關稅收入比前年增多關平銀六百零五萬两關員成績之佳可令華人不信極端黨常時提出之愚見而於清理債務之難題施用延攬外人專家助力之大計劃中國商業勢力無限倘能奠定全國則關稅之增收堪爲解决此緊急問題之穩固基礎印度傅來消息昨歲出口貨甚爲滿意國内主要出産暢銷於外國市塲星洲海峽殖民地之商業有進步景象樹膠與錫價值大漲菲律濱羣島米造收成甚佳覓利頗豐今年現狀亦極良好緬甸交趾及暹羅米造皆好預料出口米數之增加必足令人滿意本行職員忠心合作竭力任事使昨歲獲有良好成績現擬撥給花紅一成料諸君必予贊同也隨提議將報告及年結通過山頓君和議在座各股東一致通過 
[杭州快信]  
　　省議會議長沈鈞業·省敎育會長李傑·總商會長王祖耀·省農會長方悌·入京就善後會議專門委員會委員因李會長尙有公務俟辦竣即聨袂北上 
　　浙江鹽斤加價欵項撥作善後公債還本基金浙運使現定自三月一日起將加價之欵隨時撥交中國銀行專欵存儲以待撥用 
　　内河外海校閱水警委員長及各委員等定明後日分别出發此次校閱係代表省長徐來两廳長巳飛飭所屬先期準備俾顧考成 
　　愼大公司承運高義泰等二十餘家商貨價值四萬有奇在南站被刦一案杭總商會除呈江浙軍民長官外現函上海總商會協助轉請列入江蘇兵災善後卹案辦理 
　　省垣各區署附設之臨時巡查隊早經裁撤惟二區二分署巡查隊共五棚由緯成天章等各織廠認捐經費留辦迄今昨始加發恩餉一律遣散 
　　杭總商會定一日下午開臨時會提議恊助籌募善後公債案並公舉監視公債基金代表 
　　交泰錢莊刦案發生後當道鑒於崗警僅持警棍難資防禦自昨（二十七）日起夜間一律荷槍實彈各發子彈一排 
　　昨（二十七）夜十一時西湖大世界軍警密佈捕獲嫌疑盜匪一名身着大衣聞與交泰莊刦案有關巳解督署訊究 
[南京快信]  
　　韓因胃疾遽發各界請謁者概不接見 
　　第一軍兵器廠在江寗鐵路中正街車站設辦公處廠員即駐車辦事凡運寗各項兵器或發配各團營領用或暫儲軍械局其損壞者則運交金陵製造局修理 
　　滬寗路雖恢復行車但每次由滬開寗快慢車到站鐘點仍差誤二小時左右寗省火車通行後頭二等客車尙未修理完竣祗售三四等客票 
　　第一軍手槍隊缺額尙未補足現巳在寗繼續招募每名月餉十七元 
　　下關商埠督辦鄧邦述以經費異常支絀關於下關商民承租之官地房屋河灘碼頭租金積欠甚鉅特限三個月内清繳再延即撤銷承租期限飭令退租仍追繳欠欵 
　　江蘇全省紙箔稅專局長李士奎呈請省長准將西紙一項攺歸專局徵稅取消商人代徵代解舊例所有揚邵西紙認商即行撤銷並在大勝關設立查驗所整頓稅收 
　　財政廳攺委各縣催徵忙漕兼查牙稅委員儀徵掦中蒯貞祥銅川蕭縣祁慶墀如臯湯文煥 
　　由下關至中正街商辦長途汽車公司定陰曆二十日開始營業本埠馬車黄包車公會以影響營業生計定今日開會决定抵制方法 
　　賑務處委呂延平赴丹陽監放賑欵（二十八日） 
[秦洸家被查抄]  
　　蘇州快信前蘇軍臨時總指揮秦洸失敗後頗思恢復其原有勢力最近曾得第一軍長張宗昌之核准來蘇招兵惟張並未委秦以何種軍職但令招集槍械齊全之兵士如能得一營即委秦爲營長得一旅則爲一旅長乃秦以槍械齊全之兵無處可招竟與太湖匪首接洽令匪黨在沿湖各鄉搶刦警局槍械然後由秦將此項匪徒收編爲兵上月間吳江縣屬之莘塔警局果被湖匪刦去槍械十五枝當經水警廳派隊往剿捕獲匪徒五十一名解廳收押在案現據該匪等供出秦洸唆令搶刦警局槍械等情水警廳遂將訊供情形詳請第一軍司令部核辦當經司令部飭由駐蘇三十一旅王旅長將秦洸拘案嚴訊詎秦巳聞風逃匿乃於二十七日晚間派隊至横馬路秦洸住宅中嚴加抄查當經抄出鋼砲两尊子彈數箱一併運往三十一旅旅部核辦（二十八日） 
[地方通信]  
　　松江 
　　軍界消息駐松近畿陸軍第二師第五團全部日内調回浙江原防又聞新招之近畿陸軍第四師亦有調赴浙江攺編聞攺爲滬杭甬鐵路警備隊之說未知確否　　楊知事解欵赴杭楊仲韓知事爲解交欵項問題於二十八上午向两櫃催繳稅欵携帶赴滬轉送杭垣孫督辦核收 
　　市鄉聨會開會記松江縣二十四市鄉董佐聨合會於二十八下午在市公所開會推松江市董盛競生主席議决案如下（一）市鄉附稅因受兵災爲縣知事挪用致市鄉自治無從舉辦現戰事結束應推員清理案公决推周鐵橋譚頌賢朱翼亭蔣徽章爲清理附稅代表定三月二十會同核算其未曾報告之各市鄉由會通知於一星期内將十二年度巳領附稅數報告本會（二）市鄉附稅自吳前任移挪後至今分文無着茲將旅寗同鄉電告各公團速推代表赴寗清算等因本會亦應公推代表同往清算案公决推盛競生君會同各公團赴寗向吳前任清算市鄉附稅（三）各市鄉敎育田租向由市鄉董徵收繳由縣署發交敎育局支配嗣後應由各市鄉董直接交局報縣備案公决照辦如各市鄉公所與前自治委員或經理田租者交代未清應由市鄉董向自治委員或經理田租者清算（四）各市鄉徵收契稅中資捐仿照敎育基金直接交局案公决市鄉中資捐由市鄉董按三個月直接交敎育局由局掣立收據一面連同循環簿中資捐聨單報縣備案其存署未領之中捐由敎育局向縣算領 
　　蘇州 
　　望亭兵燹請求撫卹蘇屬望亭鎭界跨金墅東橋两鄉滬寗鐵路設有車站爲南北往來要道市面尙稱不惡近以被潰兵騷擾焚刦計凡四次共約損失有三萬二千五百餘金之鉅全鎭商舖大半均遭殃及受災特重爲蘇屬各鄉之冠以致該鎭至今尙未開市金墅鄉董劉元勳與東橋鄉董吳文琴昨特聨銜呈報縣署請賜彚案轉呈上峯給予撫恤以資救濟 
　　花市將受軍事影響虎邱一帶鄉人咸以種花爲業春秋两季花市共有百萬左右交易尤以春季之芝蘭茉莉玫瑰爲大宗銷路現正鄉人蒔花之時而該處一帶滿駐軍隊種花鄉人早巳遷避一空春花無人蒔種影響殊大故一般種花鄉人現擬聨合請求商會轉懇軍事長官將駐在山塘一帶之軍隊立予設法調駐他處俾鄉人得以返家云 
　　常熟 
　　游民習藝所業巳成立趙前知事因敎養罪犯維持安寗起見曾將應行赦免之情重罪犯三十四名撥入游民習藝所前巳呈准省署在案茲李知事到任巳委山東人李子英爲所長擇定城内方橋地方之東監空屋爲習藝所工塲並撥警察數名充作所丁不另支餉於二十六日成立云 
　　判决東唐市之謀夫案東唐市十八上圖之婦人吳陳氏因與吳金生戀姦情熱於上年十二月十一日將其夫吳仲山謀害斃命棄屍北段樓内内警察分所發覺先後將吳陳氏吳金生與關係人邵小弟潘邢亭桂全司吳雲生等拘獲報解縣署訊辦昨悉此案經刑庭金承審員提傅各犯到庭宣告判决吳陳氏敎唆謀害其夫吳仲山致死之所爲處無期徒刑邵小弟潘邢亭共同謀害吳仲山之所爲均處無期徒刑桂全司帮助謀害吳仲山致死之所爲處二等有期徒刑六年吳雲生吳金生無罪鉛絲草繩黄石没收 
　　無錫 
　　捕獲乘亂搶刦之莠民客臘齊軍在錫搶掠所以能細大不遺者悉由當地流氓爲之作倀甚且有兵士僅搶两三次而土匪則往來搜括至六七次或十餘次者北門外江陰巷保源保大两典搜刦最苦雖地板亦被　出緣齊軍初到索欵時典内夥友即完全逃空故若輩得以肆行無忌事後追查始悉並非全出潰兵所搶半爲附近之客籍貧民與土著流氓所刦去即由該典經理囑托緝捕中人留心偵訪昨由偵緝警顧金芳在顧山陳墅查獲此案刦犯三人并起獲贓物一大包及銅錫器等物甚多隨即一併解送縣警察所聽候訊核聞所獲三犯即係該典出司云 
　　齊軍贓物變價充振蘇軍在錫刦掠後將所得贓物隨路遺棄日前巳由奉軍將在新旅社截獲之贓物計大小衣包二十七個計衣被蛟帳共成一千八百九十六件一併點交兵災善後會變價撥昨巳由兵災善後會邀打鐵橋過義和衣莊主過彩三前往估價計值洋八百八十元又警察第一分所於齊軍潰退時截獲贓物計衣服布疋四百三十件昨亦呈請縣警察所公函兵災善後會請即派員到所點領以便變價充振 
　　警備隊前日開拔回常駐錫省警備隊第一團第一營左隊隊官穆映然（敏泰）自由常來錫駐防後巳將三載前日（二十六日）上午穆隊官接奉第一團團長周雄訓令開回常州聽候訓練穆隊官奉令後即將一切軍用物品僱船運常下午並赴各機關辭行昨（二十七日）上午十時餘全隊士兵開拔至車站乘車回常並聞該隊抵常後駐紥於城中府縣内訓練 
　　常州 
　　宜長軍隊撤防武進紅十字分會昨接宜興紅會來函略謂據前線報稱浙軍巳撤退至距長興城五里之五里橋等語嗣向軍事機關調查悉襄王嶺·廿三灣嶺·老虎山·懸脚嶺·茗嶺·菉嶺·等處浙軍均亦同時開拔現在宜防巳鬆軍隊多由前線向後方駐防宜人正在預備籲請撤兵戰事當巳可免 
　　駐錫警備隊調常奉軍三十二旅部駐防在錫所有駐錫警備隊右隊擬調回常州該隊穆隊官巳奉周團長照准將全隊兵士於二十七日上午十時在錫趁車至常巳十二時許 
　　鎭江 
　　商會長續請病假鎭江商會正會長于樹森因病假延期前日特又具函辭職其辭意且甚堅决昨經各會董開會會議仍一致主張挽留並恐其不允特再給病假三星期以便調養云 
　　捲烟稅仍須貼稅證本埠捲烟營業特稅業經丹中區特稅徵收局夏局長准如捲烟同業公會要求歸商包認月繳總稅欵二千元各節巳誌本報詎知昨日捲烟公會忽又發給各零售烟店傅單略謂前議捲烟認稅一節與所定章程不相符合巳作無效仍希各寳號遵章貼證幸勿自誤云云查該稅所以包認未果之原因係因該業最初計議以爲鎭地大小烟店約有六七百家經理家二十家一月各攤二十元共四百元餘一千六百元零售烟店以六百家計每户月出三元巳有一千八百元總合經理家四百元共二千二百元巳逾額訂稅欵十分之一迨至上街各零售烟店以所訂認稅數目太重且尙不若貼稅證之爲輕便相率聲言停售捲烟不願輸納月稅該認商等鑒於衆意不服並恐辦理難得善果遂復與稅局磋商取銷此案仍請照章徵收以故稅局方面昨又派令檢查員上街知照烟店從速購貼稅證免遭重罰該局夏局長爲體諒一般小烟店起見並寛限五日始行上街檢查 
　　湖州 
　　時局平靖後之狀况此次戰謡突起湖人巳成驚弓之鳥倍受驚惶今則防軍旣退始各相安師長盧香亭巳從長興直接返省各區難民收容所亦在撤銷中目下地方秩序漸復原狀然商界蒙受之影響巳匪淺鮮但願從此永享和平則尚可緩圖補救也 
　　徐州 
　　車站紀事今（二十六日）早四時三十分南去專車查有步兵第七十三團三營第十一連排長侯培鎭由魯招得手槍隊新兵三百八十五名開往南京又下午一時三十分北來專車查有第二路第五團第三營軍需長張少忱率兵一排由臨時領來給養許多入城存儲 
　　王督辦眷屬過徐北上安徽省長兼軍務善後督辦王揖唐之眷屬於昨（二十五日）晚五時乘坐津浦專車過徐赴津 
 
 

Page 11

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *申報第三張 
[敎育消息]  
　　要聞 
[湘省敎育會發生大風波（謙公）]  
　　原因爲加入善後會議 
　　評議會開會表决幹事部違法推舉代表 
　　當即攺選主任幹事並通電反對善後會議　　湘省敎育會於去年十二月二日開第三屆常會曾經函請省政府查照後段執政因敷衍孫中山起見將農商敎省議會四法團會議長容納於專門委員之中此間敎育會得電即由幹事部（該會係合議制無會長）三主任互推方克剛赴會評議部聞訊羣起反對謂（一）評議部議决反對善後會議而幹事部又議决參加顯係違法（二）即參加亦須由評議部變更前議不能由幹事部任意變更因由評議員連署請求評議部召集臨時會討論評議部接到此項連署函件即召集臨時會後以不足法定人數（照章須二十六人方足法定人數是日議到二十一人）流會旋又召集評幹聨席會議亦因不足法定人數（議到二十人）攺開談話會交換意見方克剛赴會心切仍欲尅日入京評議員二十餘人第二次聨函請求評議部開會阮湘親書通告定於昨日（二月二十一日）下午一時舉行評議部臨時會議交由該會送信工人分送事爲方克剛所知乃將通告扣留是日下午三時邀宴評幹人員於蔣國輔私宅聞到者有三十餘人後阮湘按時到會得知扣留通告情事大憤羣情亦甚激昂遂攺定下午五時開會屆時到會者三十九人公推劉馭階主席首由主席報告開會緣由次余銜說明提議理由有两點（一）本會旣議决反對善後會議即不應派人參加乃幹事部違反議案派人參加此幹事部違法問題（二）幹事部認爲可以參加亦應交評議部覆議乃以幹事七人之列席擅行議决此幹事部濫用職權問題方克剛詳述自接北京電後及現在情形並謂克剛不去可矣但不承認違法二字阮湘云幹事部實違法應照會章第二十二條第五項攺組李榮植力說幹事部違法主席宣告討論終結付表决與方有關係之十餘人退席主譨清查在場人數除主席外尙有二十六人足法定人數周大鯤謂今日評議員代表甚多根據議决案代表無表决權黄衷黄波言向例代表有表决權今日不能獨異爭持甚烈主席以贊成代表有表决權付表决起立者二十三人主席又以認幹事部不足法定人數推舉方主任赴京列席善後會議爲違法付决表起立者二十四人又以幹事部違法照章分别攺選付表决起立者二十五人表决後衆鼓掌主席云負違法責任以何爲標準有主張是日到會之幹事均應攺選者有主張只攺選總務主任（即方克剛）余銜云據方擴軍報告係三主任互推其餘幹事當不能負責主席以只攺選三主任付表决起者二十三人並公决交由常任評議員負責辦理攺選及通知幹事部一切手續主席云違法問題巳解决本會是否參加善後會議請公决衆請主席以本會决不參加善後會議付表决起立者二十人黄波·賈文漣·李榮植主張通電反對善後會議主席以上說付表决起立者多數最後决定將本日開會情形通電各縣公推阮湘起草散會時巳晚七時阮湘將擬就通電當晚出發（二月二十二日） 
[鄂省敎育會開會紀（召）]  
　　有七項議决案加薪目的達到不加入善後會議 
　　湖北省敎育會因種種會務亟待討論特於昨日（二十三）下午二時開幹事會議是日有陳時·王毓蘭·畢祖高·廖立勛·彭紹夔·吳士崇·王紹農·藍芝濃等二十餘人到會衆推值月委員廖立勛主席彭紹夔記錄廖君按照議事日程開議（一）報告加薪攺現案此案係去歲集合敎育界羣策羣力因生活程度日高薪金微　不　以事　　　　　　　　　　　　一　　　　　　　　一案現在攺洋雖未辦到但加薪一曆巳經完全　　敎員每鐘點加薪二元職員每月每人加二十元事務員每月每人加十元行政費加三分之一預算雖經通過但未實行宜應如何羣策羣力以期早日實行之處仍須大衆討論結果分五項（甲）請敎育界名儒碩學黄龔生孟素蓀等以私人資格向財政廳長催其實行（乙）由本會加薪攺現委員會委員陳時彭紹夔吳士崇等常常向財廳交涉（丙）函請各學校敎職員聨合會同爲進行（丁）函知各學校（戊）省議會但允省立各校加薪至私立各校僅允酌加補助費應函請敎廳速派員考查私立各校成績俾便加給補助費（二）選舉庚欵董事會董事案（三）選舉公團聨合會代表案因两案性質相同故併案討論劉樹仁以庚欵董事關係最巨須鄭重人選張蔭遠等欲推舉張春霆彭紹夔等欲推舉李廉方而徐子珩等主張暫從緩議一時意見紛歧不能解决結果下次再議公團代表當推定戴靜女士并推黄嗣艾爲候補人（四）組織湖北省庚欵董事會案衆以此案發生於第九第十两屆全國敎育會聨合會關係亦頗巨大須先推人籌備並須早日成立結果推籌備四人辦理並以两星期爲限以值月委員廖立勛去歲出席全國敎育會聨合會代表彭紹夔任啟珊姚兆楨四人爲籌備員（五）組織湖北省敎育經費保管委員會結果與第四案合併不討論（六）籌備攺選案因該會成立巳將二年照章應行攺選結果推定陳時·羅兆鴻·王紹農·李耀庚·戴靜·何定羣等二十人爲攺選籌備員（七）報告許士英來電案因北京善後會議由段執政來電請派代表赴京爲審查議案專門委員一事該會因此項委員僅能審查議案不能出席發言表决曾電段要求攺定條例予代表以出席發言表决之權否則絶不派人赴會段將電交與該會主任許世英擬電故許來電云湖北省敎育會鑒奉執政府抄交貴會尤電請畀各省敎育會代表以出席大會發言表决之權足見愛國熱忱無任欽佩惟執政艶電並本會條例旣均電達仍希查原訂辦法爲幸結果衆以尤電請求旣不能達到目的自應仍然貫澈主張不派代表可也議畢尙有未列於日程之臨時動議事項直議至五點鐘茶點後方各散會（二月二十四日） 
[國立八校敎職員之經費運動]  
　　國立八校聨席會校代表許繩祖等前日（二十三）下午爲交通附捐及增加八校預算問題並主張將俄欵清單移交俄欵委員會等事分别往訪交通外交財政各部當局大體對於八校預算之增加問題均巳允盡力援助李思浩並言明必當極力贊助敎育部之提案又對於俄欵清單及擔保各種優先債券所餘俄欵移交俄欵委員會問題財政當局亦聲明必照中俄協定辦理從速移交並謂當日（二十三日）又曾致公文總稅務司請其照辦惟於經費一層則云待籌得後當首先撥給各校云又八校敎職員聨席會議於昨日（二十四日）下午四時在法大開會首由主席報告（一）關於英國庚欵致函英公使聲明反對築路（二）關於八校增加預算及經費問題與財政及各部交涉情形（三）關於俄欵問題爲外交財政两部交涉經過（四）對於交通附捐與交部接洽情形繼討論最近經費問題僉以各校開學巳久而政府迄未撥付分文現在各校維持極爲困難乃政府猶無何時撥欵接濟之把握若任其再延旬日勢非停頓不可遂一致議决由全體代表於今日二十五日下午齊赴敎育部嚴重交涉非有確實答覆不可又對於交通附捐及俄欵關係問題亦有種種討論結果巳决定與敎育當局接洽請其負責進行至下午六時半散會云 
　　本埠 
[我國將在聨太會提出敎育方針]  
　　聨太平洋國民會議將於七月一日至十五日在檀香山舉行早經函請我國推派代表前往參與日前上海各公團在總商會開會　　代表　　　　列　　　巳　前報　悉敎育界　　　國敎育方針一種以便開會時提出討論前日執行委員會推舉教育界名人朱經農·劉湛思·晏陽初·張伯苓·范靜生·黄任之·陶知行·熊秉三夫人·擔任起草期於四月底將英文譯本脫稿現以中華敎育攺進社爲我國研究敎育之中心機關請該社總幹事陶知行君主稿先製成中文共同討論然後譯成英文至各代表赴美旅費聞每人需美金六百元由各界募集將於六月中起程云 
[體育協進會籌備參加遠東運動會]  
　　昨日致函廣州南華體育界領袖詳述籌備參加情形 
　　中華全國體育協進會對於參加本屆遠東運動會正在　極籌備巳誌本報茲悉該會總幹事沈嗣良君昨又致函廣州遠東運動會籌備處執行部委員長金曾澄及篝港南華體育會幹事部主席李玉堂茲將原函錄下俾知該會籌備之情形（一）「致金曾澄函」曾澄先生接奉來函忻悉尊處籌備清形甚慰甚佩遠東運動規則菲律賓並無信來似尙未有變更女子排球遠東向不列入此次如菲律賓來書延請則當然參加未識尊處巳否組織請示知比來本會巳通知各區對於選手務須及早預備籃球足球因戰事所阻迄未决定四月二十四五號華北華東各開區運動會華中亦正在進行五月一二號在南京舉行决賽選定赴菲代表屆時華南能派代秀蒞臨最盼男子排球華北·華中·華東·俱無良隊祇有福州曾經通知本會擬參加比賽是則該項運動可由廣州·香港·福州三地選擇最强之一隊爲代表良接辦以來爲時甚促種種手續尙不完備且需欵孔急頗覺困難雖經函知王正廷·張伯苓·劉福基諸先生需尙獲復也此間擬定之第一號通告及全國體育會在寗組織時之紀錄約於三月初奉上察核再對外比賽夙由西人代庖華人之自行主持當以組織本會成立爲始嗣後端頼各地同志加以洽助方可日益進步不爲外人譏哂也望尊處時錫敎益不勝感禱此復即請台安沈嗣良謹啟二月二十八日（二）「致李玉堂函」玉堂先生前信諒巳達覽足球籃球聨賽因戰事所阻迄未决定港隊此次戰勝滬上西人隊殊爲可賀以良觀之第七次遠東運動會足球代表仍以港隊赴菲爲善如華北華東亦擬參加則當請各該隊先赴貴地與港地比賽其優勝者代表赴菲藉此或可促全國足球之精進也近閱報章得悉華南方而預備加入遠東之情形甚佩甚慰更望尊處及早聨合粤閩等省之體育機關組織華南區正式之會則尤所忻翹華北·華中·華東·各擬於四月二十四·五號開區運動會再於五月一二號在南亦舉行决賽選派代表屆時華南能派代表蒞臨最盼（以下與上信同不贅）沈嗣良啟二月二十八日 
[昨日之萬國足球比賽]  
　　蘇格蘭與葡萄牙···二與一之比···蘇格蘭勝 
　　蘇格蘭與葡萄牙二隊昨日在法租界棒球場作萬國足球比賽此次二隊之勝負在本届爭奪錦標中最爲重要蓋勝者不獨可參與最後之决賽且或因而得本届之錦標是日參觀者甚形踴躍而西人尤多裁判員爲瓊司君巡邊員爲李思廉與李台二君三時裁判員鳴銀笛二隊公請新自蘇格蘭旅滬之勞特爵士（SirHarryLauder）在羣衆歡呼聲中代蘇格蘭隊先踢一球球出頗遠落在葡萄牙隊後衛前爲其順勢踢出球越蘇格蘭隊左後衛地位左翼飛步前冲得球後即傅與右内鋒克羅可（Collco）克君憑空踢入葡萄牙乃勝一球時在三時零二分厥後蘇格蘭前鋒傅遞前進勇猛異常敵方陣勢紛亂致球門前時有險球三時十五分二隊酣戰突被蘇格蘭中鋒台萊（Dailey）用頭頂入一球此後二十分間球又時在葡萄牙區域内幸前後衛極力守制遂成相持局勢至四十三分又爲蘇格蘭左内鋒雪門東（Symunton）踢入球上半時爲二與一之比蘇格蘭勝下半時易地再戰其初葡萄牙前鋒進攻頗見猛烈但未有若何之成績而蘇格蘭前烽斯時亦大爲活動左擊右攻前　後應有四五次幾攻入歒門均由守者踢出是後雙方各有險球卒以守衛　密均無厥可乘至下半時告終仍一無所獲結果蘇格蘭隊以二與一之比勝葡萄牙隊現蘇格蘭旣勝葡萄牙將與英國隊作最後之决賽時期當在本月内也 
[華東各大學籃球奪標比賽之昨訊]  
　　約翰與滬江五十一與十五比約翰勝 
　　華東各大學籃球奪標比賽情形迭誌本報茲悉昨日午後二時半約翰與滬江二大學之籃球隊在楊樹浦滬江比賽公請施蒂華君爲裁判員起賽後約翰前鋒傅遞迅速擲抛準確滬江球籃時爲約翰射入至滬江得第一球約翰巳得二十分此後約翰乘勝又獲球頗多上半時結果三十與九之比約翰勝下半時滬江雖極力注意防守但屢爲約翰前鋒攻進下半時爲二十一與六之比約翰又勝結果爲五十一與十五之比約翰凱旋而歸 
[省敎育會幹事員常會紀]  
　　議决函請體育研究會籌備參加遠東運動會等案　　江蘇省敎育會於前日（二十七）下午五時開幹事員常會出席者九人袁會長主席（甲）「議决事件」（一）章伯寅君函告出席聨太平洋會議籌備情形並以離滬在即請另推代表議攺推朱經農君（二）江蘇敎育廳復函委託本會組織遠東運動會籌備會派體育指　　會同辦理　函致體育研究會即行組織籌備會并與廳派指導員會同辦理（乙）「報告事件」（一）報告江蘇省長公署復函第二農業校長請飭駐校軍隊遷議案巳電商張軍長並令該校將此次損失核實開單呈報（二）報告江蘇敎育廳復函蘇州醫舉專門學校校長巳呈請省長核准聘請吳濟時暫行兼任又復本會轉送錢寳琮等函省校積欠經費業經各校長會議辦法呈請核示巳以此意令行該校長轉知（三）報告全國水利局河海工科大學校長函告攺定校名（四）報告中華全國商會聨合會江蘇省事務所皓代電知請段執政將國會自延期受賄後所議决各案明令撤消（五）報告全國敎育會聨合會庚欵事宜委員會寄到宣言及第九次會議錄 
[敎廳令取締春大及詳查師大]  
　　寳山縣知事呈復江蘇敎育廳遂令委派縣視學會同敎育委員就近察看春申大學上海師範大學能否攺辦相當程度之學校情形刻奉蔣廳長指令云旣據復稱春申大學不遵勘告攺辦相當程度之學校應由該知事就近從嚴取締以免貽誤青年並將取締情形報侯備核上海師範大學巳否攺組仍仰該知事詳細查明復候核辦 
[青年協會提倡公民敎育之進行]  
　　徵求公民必要品格準純之意見 
青年會全國協會提倡公民敎育運動事該會智育幹事劉湛恩博士將發通函徵求各界條舉公民必要品格若干條以求得有定評爲提倡時之準繩茲錄其通函於下敬啟者敝會鑒於國事之俶擾國勢之阽危揆厥原因莫非樹民主之名而未常舉民主之實雖軍閥政客煽其淫威足遏民權之發展而民衆缺乏公民智識自甘放棄究屬自誤是以認爲居今之日而欲挽此狂瀾非注意公民敎育使人人知公民資格之可貴履行公民應盡之天職庶幾亡羊補牢猶未爲晚去歲曾借五四五七紀念之會自五月一日起至十日止舉行公民敎育一星期運動並組織公民敎育研究社各地各界人士頗表同情巳獲優良之成績今年因擬繼續舉行此舉並以七月一日至十五日將在檀香島舉行聨太平洋會議作純粹之國民外交而解决沿太平洋各國間之　結因又通函各地青年會組織公民與國際問題研究社討論國際問題以供出席聨太平洋會議代表之參考區區愚忱無非希望羣衆注目公民敎育之重要以企達到公民敎育普及之目的耳質諸高明未審以爲然否顧在此提倡公民敎育之中尤有問題不得不先爲解决而需請助於台從者則良好公民以且有何種品格爲最要敝會旣効棉薄爲公民敎育之提倡則公民必要之品格宜有準繩而此準繩範圍非博採各界賢哲之高見無以爲定評素仰台從卓識超倫用特附呈空白回片一紙乞就尊見所及舉示公民必要品格七種或七種以上務懇撥冗即復曷勝感篆跂盼之至云云 
 
 

Page 12

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *   
 
 

Page 13

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *申報第四張 
本埠新聞 
[李平書等致北京當道之公電]  
　　陳述對於商埠與特别市之公意 
　　李平書等昨致北京政府電云北京段執政·外交·内務財政·陸軍·海軍·農商·各部長均鑒自淞滬屢遭兵禍執政順應中外輿情有永不駐兵之令於是省署有特别市籌備員之聘任中央有商埠督會辦之任命皆根據永不駐兵之意冀爲地方策安寗爲國際全信用雖若分道而馳實係不謀而合顧時論多主張市長民選而不愜督會辦之任命者去年淞滬戰爭實導源於販土苟非仿行歐美制度將警政隸屬市政脫離官權則此毒不去禍根仍在而衛生路政亦難指臂相聨必與租界相形見絀兼以蘇省官辦之商埠局層見疊出歲糜機關費甚鉅未有成績可言而最近且發現浦口商埠一千五百萬鎊之秘密借欵草約故淞滬人民一聞商埠官辦無不懷疑謹就地方利害所關陳述公意爲曲突徙薪之謀免以善因而成惡果（一）淞滬本係商埠惟特别市有籌備之必要而商埠涉及外交須有華洋雜居之準備特别市純爲内政以永不駐兵及軍隊不得任意通過爲要點此性質之宜分爲二也（一）商埠以外交關係不妨官辦但條例内須明定有民意監督機關方可不蹈浦口借欵故轍其行政費應於江海關餘項下畫定的欵不宜籌自地方更不應取之抵借特别市爲自治團體在事業未發達時警政雖轄於市政其經費尙非市民所能負擔亦宜年撥江海關餘以資補助但預算决算須經市議會之議决此職權之宜分爲二也應請明令淞滬特别市組織大綱由劃入各市鄉原有自治團體之代表公同議定以警權屬市政特申烟禁務使永絶亂萌商埠範圍由市議會另行議定并先取消浦口借欵草約聲明此後淞滬商埠不得有秘密之借欵則中央與地方相見以誠各方之疑慮盡釋而互助進行之效基於此矣謹祈鑒納佇盼明令李鍾珏·莫錫綸·姚文　·沈恩孚·袁希濤·姚曾綬·黄炎培·叩感 
[發行松滬公債之昨訊]  
　　張宗昌之復電松滬善後公債繼續發行一案前經上海縣商會等各團體電張宗昌表示反對昨接張復電詳述不得巳發行之苦衷原電云縣商會·并轉敎育會·市議會·救火聨合會·慈善團·寳山縣議會·閘北公團聨合會·興市植産會·諸先生同鑒漾敬两電均悉辱承匡敎感佩良深本軍肅清蘇滬士卒勞苦軍費支絀加以戰時傷亡治療撫恤在在均不可少去歲東三省仗義討賊支出浩繁財政犧牲異常重大關於此種善後用欵巳難一一接濟而中央則仰屋興嗟寗垣亦庫空如洗無米爲炊實所難能松滬公債本爲當局舊定之案亦在地方公認之中本軍繼續辦理一踵前規毫無變更咸謂滬上商民素明大義在江浙交戰之際尙能踴躍輸將以濟軍費刻當地方平靜善後需欵之時其必依照前案羣起恊助尤應各無異詞蘇省两經兵燹又在齊逆縱兵搶掠之後地方損失極深痛念宗昌駐兵蘇滬前後巳逾十餘年各界感情素稱濃厚豈惟不願有苛細之累抑且當盡其扶持之誠即此次驅除齊逆戡定蘇亂減小商民痛苦於縮短戰期·縮小戰區之中亦當爲各界所共諒至因經濟困難乃於不得巳而致續辦公債揆之初衷寗願出此今雖進行漸有端倪宗昌仍復毫無成見果能餉費有着亦未嘗不可即行停辦以副諸君子見敎之意第念中央與寗垣如此其窘而軍事需用又如此其急諸君子使設身處地以思之當能諒此苦衷以完此不得巳之舉且欵有定數辦只一次於地方負擔上亦屬輕而易行尙望關懷大局恊力贊助并希切將此意分别宣導俾得尅日集事而軍事善後亦可從速結束亦亦未始非地方商民之利也北旋時倉卒成行未及與諸君子一傾此意用特縷晰奉復統希亮察爲幸張宗昌宥 
　　各團體之態度各團體方面前日雖經李徵五及各方出任疏解尙無效果連日南北市各重要團體均有會議仍多主張反對日内或將另有表示姚徐二君之會辦事前本未徵求同意日前巳經面辭昨并將警察廳之委任狀璧還巳不成問題據某方消息第一軍長張宗昌本旬内即將來滬此案將俟張軍長抵滬後解决聞是項公債必須徵收以應軍需惟屆時或將徵收方法攺變以減少地方之反對云 
　　學商公會等致各當道電上海學商公會等電云北京段執政·陸軍部吳總長·奉天張雨帥·轉張效坤軍長·南京盧宣撫使·鈞鑒頃閱公債局佈告續發公債二百萬元以徵收房租爲聚歛方法聞命之餘殊深駭異蓋滬地有房産者非盡富室如祖遺數椽一家老幼頼爲生活倘租金被勒此數口之家即有絶糧之痛此等虐政亘古未聞前何護軍使徵募公債三十餘萬迄今歸償無期輿論莫不譏爲非法作俑方今張軍長來平蘇難盧嘉帥宣撫災黎應如何召集流亡撫恤瘡痍詎可變本加厲再以騷擾之舉加諸松滬况去歲迭遭兵燹元氣之傷巳達極點本會爲數千萬人民請命務懇俯念戰地災民受創巳重難堪猛虎請將公債局立予撤銷留地方一線生機即留國家一分元氣伏乞恩准施行迫切待命上海學商公會·上海市農會·上海地方自治研究會·叩沁印 
　　寳山縣議會致奉天電寳由縣議會昨日電請奉軍當局俯順民意將松滬公債尅日撤消以舒民困其原電云奉天張鎭威上將軍·漢公軍長·效公軍長·鈞鑒大軍到滬肅清地方紳民感仰人民喘息甫定忽有組織松滬公債局之舉按照房租派購公債若果實行地方不堪負擔且邑境外僑頗衆洋商房産甚多一律徵收勢釀交涉設分别辦理何以示公平况兵燹後民商凋疲早邀洞鑒夙仰鈞長痌瘝在抱體恤小民爲敢電懇俯予電令單參議常警廳長迅將籌辦松滬公債之舉尅日撤消俾刦後餘生得延殘喘出自鴻施不勝急迫待命之至寳山縣議事會叩 
　　肇嘉路商聨會之集議大東門肇嘉路商業聨合會爲討論續籌松滬軍事善後公債事特於昨日午後二時在肇嘉路會所召集各會員開會集議到者六十餘人公推詹少平爲主席報告開會宗旨當經各會員互相討論之下僉以松滬一隅連遭兵燹財産傷亡不可計數今猶喘息未定復又負擔公債人民何得有此能力當然一致反對决定通電北京段執政·奉天張總司令南京盧宣撫·張軍長·懇請俯順民意迅予撤銷公債局以蘇民困並推張頌吉起草即日拍發云 
　　警廳長令飭暫緩籌募浦東三區警署派警會同該圖董保查詢各商號房租籌募公債曾誌昨報茲悉常廳長以各團體連日開會反對昨巳令知該警署暫緩籌募聽候解决云 
[孫傅芳部調動之消息]  
　　第二師分駐滬杭沿路各站 
　　浙孫所部由長興退至拱宸橋之二師七團運隊前晚七時四十分裝兵車六輛附掛六十四次車運至杭州又昨日上午八時十分又裝兵車三十一輛運至南星橋又砲二團三營軍隊昨裝車三輛附掛五號客車由杭州運至嘉善 
　　又昨日十二時半向駐新橋之第二師第五團軍隊裝車四輛運至松江 
　　國聞通信社云孫部駐長與閩軍陸續撤退巳誌報端茲悉該項軍隊除巳分赴松江·嘉興·嘉善·一帶駐紥外其餘一部尙留住拱宸橋孫之計劃擬以閩軍第二師分紥滬杭沿路各站現正派委員多人先赴王店·硤石·斜橋·許村·等處接洽駐紥營房及軍用稻草之供給等件昨據由斜橋來滬者云孫氏所派之委員曹某業巳到斜巳商定借該處富户張炳南之當房爲駐紥地點一面由地方捐欵購辦稻草一千二百擔以備應用日内即可開到 
[蚌埠傅來之皖王行踪]  
　　有巳到太原消息 
　　國聞通信社云前日據旅滬豫人方面得報皖督辦王揖唐將留豫調和胡憨惟昨日本埠政界接得蚌埠沁（二十七）晚十一時來電則稱王巳於二十七日到達石家莊原電錄下（上略）王（揖唐）宥（二十六）晚抵鄭與胡柏晤談感（二十七）迂道太原考察政治事竣入京聞彰德府國民二軍六旅長弓富魁因公出差派副官長劉越橋代表列隊迎送宥（二十六）夜抵新鄉縣孫岳總司令·劉參謀長化南·陳參長剛等均親到車上晤談甚洽聞民黨要人柏文蔚·田桐·盧信·易次乾·周震麟·谷里愼·張士秀·及胡督戰將郭英夫·林實交涉員等均由鄭州送王至新鄉沁（二十七）抵石家莊山西閻督辦派代表康世惺·南桂韾·前來歡迎蒞晉正太鐵路總工程司與該路局長丁平瀾均上車歡迎偕行云 
[柏烈武在豫練兵之滬聞]  
　　皖北民軍均將調往歸德睢縣 
國聞社云昨有柏烈武舊部某由豫到滬據云柏氏現方在豫練兵皖北國民軍移豫後袁子金所部攺編一旅石寅生所部亦擬編成一旅將來全部調往歸德睢縣一帶使離皖境較遠俾不致發生誤會與風謡柏曾宣言願以在野皖人之資格贊助皖督王氏攺革省政云 
[梁士詒明日北上]  
　　遠東通訊社云前國務總理梁士詒氏於日前由港來滬寓交通銀行茲悉梁氏以滬上巳勾留數日所有在滬進行事宜亦巳公畢定於明日上午九時偕同眷屬曁隨員乘滬寗車北上以便早日參與善後會議云 
[滬寗路貨車巳可開運]  
　　滬寗路貨車停開巳久運貨堆積非常不便迭經運輸同業等懇請恢復原狀路局巳逐漸設法調動空車供給各轉運公司運貨上星期中堆積各貨巳運出不少惟貨車數仍不多故多數尙由行李車代運本星期起陸續增多前日始日班貨車巳開行昨日南京無錫亦各有一班貨車抵滬惟機車仍缺乏尙不能正式恢復原狀也 
[各業反對津浦路特别貨捐]  
　　本埠運輸各同業自奉到第一軍新訂之津浦路軍事善後臨時特别貨捐簡章後曾通告滬上各業查照茲悉運輸業方面巳疊接各業來函僉以津浦路原有貨捐巳覺繁重當此商業凋敝之際咸忍痛負擔如再於各貨加捐一道斷難擔任决請總商會召集會議討論辦法務達取銷目的以維商困云 
[運輸業請復貨運之交通部覆電]  
　　滬寗鐵路各轉運公司因各站積貨甚夥急待裝車運輸所有滬寗津浦各車輛大都被留軍用迄未發還由上海運輸同業會電交通部轉咨奉軍軍長飭沿路各軍官迅將各站留用各車輛放歸路局以備裝運商貨俾免損失等情昨接交通部復電云轉運公會養電悉查恢復貨運一事本部早經積極籌畫業將商民迫切情形迭商沿綫各軍長官力予維持並派員分往切實接洽現在津浦貨運巳達平時百分之五十以上直達特别快車以及直達尋常快車均巳早經照常開駛滬寗客貨運輸近亦漸次增加其直達特别快車及夜快車亦正次第開駛俟各軍再將機車輛多予放還不難恢復原狀除再電商轉飭各軍將所有機車輛悉數撥還并分飭各該路認眞辦理以期迅復運輸原狀外特復即希轉知同業各商爲盼交通部宥 
[龍華保衛團致總商會保衛團函]  
　　龍華保衛團致總商會保衞團函云敬啓者此次漕河涇四區警所長程麟率警至龍華寺移動營底公物開槍示威行兇毆傷貴團員丁一節經熊警所長派員向貴團道歉解釋誤會在案詎此案巡警方面將開槍示威·行兇毆人·强奪公物·拘捕船户·等種種罪名移禍敝團實於道德公理殊欠平允伏念敝團成立之初適值盧何下野地方紛亂警察不見蹤跡敝團長督率團員日夜勤勞維持地面頗費苦心其後巡警到鎭亦經敝團長約束員丁和衷共濟此次起釁實由該分所長程麟懷挾私見是日率警二十名荷槍實彈聲勢洶洶如臨大敵似專爲尋釁而來及毆傷貴團員丁之後知巳肇禍恐上峯嚴責及貴團交涉事將不了乃移禍敝團將不白之寃宣騰報章輿論譁然竊思江浙軍興而後上海總商會首先發起保衛團一呼百應南市閘北首先成立四鄉景從此次苟如巡警片面之言敝團勢將被强力之解散則兎死狐悲物傷其類敝團設被解散各處保衛團勢將蒙其影響似此媚强凌弱不顧公理豈不遺笑中外乎不寗惟是近日漕河涇四區警所轄境盜刦頻仍巡警何衛之實力於此可見而敝團防守境内自成立以來地方安靜無一盜案發生此差堪告慰於父老昆季也夙仰貴團長急公好義古道熱腸爲此專函懇請貴團長主持公道代爲轉函熊警所長勿聽程麟片面之言亟應雙方兼顧以昭公允是爲至禱相應函達即希查照爲荷此致總商會保衞團長江龍華保衛團謹啓 
[縣警察四區分所呈熊所長文]  
　　上海縣警察四區分所長程麟爲龍華保衛團開槍衝突事昨日呈報縣警察所熊所長文云竊分所長查得轄境龍華寺内有前駐軍隊遺棄之軍用品物甚多經於本月二十二日率領巡官長警前往詳查見皮背包數十只大木箱十餘只鍋灶八只以及零星雜物極夥由分所長面令該寺暫行保管次日派巡長僱船擬即運送鈞所以便繳呈第一軍收用詎料是項遺物其時僅存鍬鍋四只大木箱两只餘物不知去向詢查無着不得巳由巡長將現剩物品裝運航船送所正載運問忽有龍華鎭保衛團將航船主張阿福强行拘云迫令將木箱等件抬送至該團本部分所長據報後一面與龍華鎭保衛團嚴重交涉一面復於本日督同巡官一員長警十名前往龍華寺詳細搜檢果見遺棄之軍用品極多隨令巡官督領該寺僧人一一搬集寺門以便設法裝運豈知該鎭保衛團又突來團丁四名横加干涉言語不遜聲勢洶洶巡官與之理論非但不聽反敢行凶當被擊壞快槍两枝長警等以警察行使職務而保衛團竟敢行凶干涉擊毁槍枝擬施以逮捕其時團丁二人將所持槍枝抛棄於地潛回圍部號召團丁大隊蜂擁前來遂開排槍大有對敵之勢分所長當令巡官長警速行退却不准還槍所有在龍華寺内之軍用品現仍棄置寺前并未裝運至分所被擊壞之快槍两枝及檢獲團丁遺棄之快槍两枝一併呈送應如何辦理之處伏祈鑒核施行實爲公便 
[恢復商團案提出善後會議之動機]  
　　南北市恢復商團籌備處以總商會會長虞和德刻在北京出席善後會議故特函請總商會轉函虞君請將恢復商團一案提出善後會議茲悉方會長以滬上旣奉執政命令永不駐兵則此後維持地方治安除警察外全頼商團與保衛團故巳據情函請虞君查照辦理矣 
[陸部派員監收兵工廠]  
　　中國新聞社云上海兵工廠巳由商會接收陸軍部特派軍械司長宋玉珍來滬爲監收委員長茲據交通界消息宋氏業於昨午抵寗今晚即可抵滬云 
[總商會加添接收兵工廠委員]  
　　添聘會董十位 
　　上海總商會因接收兵工廠後事務日繁故又推委員分任辦理昨巳通告新推舉之各委員云逕啓者本會接收保管兵工廠除上次於會董中推定委員担任辦理外茲因事務繁重會董常會内又加推會董十位會同辦理茲擬就分赴總分廠輪值表附呈台察務乞查照辦理爲荷 
[特别市籌備會定期開會]  
　　淞滬特别市籌備會昨致該會各籌備員函云逕啓者茲定三月四日（即陰曆二月初十日）下午四時在市公所續開淞滬特别市籌備會務請台端準時蒞議爲荷 
[莘莊全鄉劃入特區之運動]  
　　西門翁家弄二十三號莘莊旅滬同鄉會昨致淞滬特别區籌備會函云謹啓者自見報載貴會通告後即有敝會會員薛可佳張淇等提議敝鄉請求加入淞滬特别市特開緊急會議一致贊成爰將請求理由敬爲諸公陳之查莘莊鄉雖屬松江而其一大部分實斗入上海腹内一經實地履勘即知上海之顓北馬閔懸於莘莊之西南而顓橋長橋朱家行各鎭半屬莘莊鄉區半爲上海轄境且滬閔滬杭两車路横亘莘莊故合之則血脈胥通分之則呼吸不靈徵之法令按諸地勢莘莊鄉有加入特别市之必要今諸公計不及此是千慮一失賢者難免惟亡羊補牢未爲晚也若必以莘莊擯棄而不顧則於特别市區現時之設施將來之發展必有大感不便者矣竊爲諸公所不取也敝會爲諸公計爲市區計爲莘莊計謹將實在情形呈請鑒核准將莘莊全鄉劃入特區並呈報政府備案莘莊鄉幸甚淞滬特别市幸甚 
[孫中山病狀之滬聞]  
　　心臟力强體力日弱 
　　本埠國民黨昨接汪精衛二十八自北京來電報告中山病狀云總理病狀昨無變化醫言心臟力强而體力日弱胃不消化排洩亦少脈搏仍一百二十呼吸二十八熱度三十七兆銘儉 
[保安司令呈報收容潰兵結束情形]  
　　淞滬保安司令王彬彦尹村夫爲呈報辦理收容潰兵結束情形呈韓兼督辦文云呈爲具報遵令辦理收容潰兵結束情形曁各市鄉代辦給養墊欵數目開具清單懇祈鑒核備案事竊查此次齊軍潰退麕集閘北市鄉各鎭星羅棋布數達三萬餘名統率無人毫無紀律地方惶急之時奉鈞座關懷民瘼令委棟·鵬·爲淞滬保安正副司令責令就近收容妥爲結束等因棟等仰承德意遵令就職呈報在案竊謂急者治標當即佈告商民人等各安生業并佈置防務一面撫慰各潰兵聽候攺編正在分别處置適值宣撫第一軍張軍長統率大軍南下鎭懾雙方對恃形勢險惡商民恐慌萬狀遷徙流亡備嘗痛苦伏查閘北一市處處毘連租界誠恐操持過急發生事端引起國際交涉有負崇座注重地方之至意職部籌維至再因念收容潰兵首重給養以免地方擾害當即督飭保衛團員會同閘北慈善團及當地警察先從調查潰兵人數着手一面尋覓相當地點分令駐紥所需給養由該團員及慈善團職員等按日分送並勸令各該潰兵嚴守軍紀靜候編遣一面會同總商會長會董晋謁張軍長磋商遣散法並請其顧念地方和平辦理以免潰裂幸蒙運長允納而閘北市始稍平定至於各鄉鎭如吳淞·大場·羅店·江灣·瀏河·眞茹·等處離滬較遠潰兵衆多其初搶刦時聞姦淫迭告自經職部委託各該市鄉紳董按照職部辦法各於境内查明潰兵人數責令就地籌欵給養而各鄉鎭始暫相安惟是此次潰兵入數旣衆逐日給養需費浩繁伏查閘北一隅旣無巨商大賈即小康之家自去歲江浙戰爭亦紛紛遷入租界其所居留之户大都貧苦小民值茲陰曆年初金融枯竭而前次墊借各欵又未歸還茲再辦理給養更從何處籌欵思維再四焦灼萬分不得巳商之總商會而總商會僅允擔任米麵二項至於劈柴稻草熟食菜蔬馬料等等均須職部供應無米之炊難爲巧婦因又面商粤僑聨合會會長陳炳謙香山旅滬同鄉會會長甘熽初幸蒙熱忱允許墊濟現欵告借銀三萬餘元始得勉强敷衍支持危局事後各市鄉先後具報亦共墊欵銀一萬一千八百餘元始免地方糜爛伏查是役齊軍自常錫潰退沿途村鎭所過皆墟焚掠姦淫無所不至迄今談者髮指聞之色變到滬以後漫無約束地方形勢至爲緊迫設使辦理稍疏其爲害不堪設想幸由保衛團員丁晝夜維護不遺餘力而供應給養 
 
 

Page 14

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *亦賴該團及慈善團職員曁各市鄉紳董不辭勞瘁按日分頭輸送且各市鄉紳董以及陳甘二紳擔任籌借欵項熱心毅力尤堪欽佩綜計歷三十日之久始告一段落而其間經過尤以繳械一事最爲危險當宣撫軍迫令繳械潰兵頑强抵抗不允繳納當此之時地方人 
心異常驚懼警訊千變險象環生其最著者如大場鎭幾至起釁幸由職部職員及該鄉紳董冒險奔馳雙方調解始獲安全曾經呈報有案總之此次辦理收容潰兵及墊欵代辦給養均賴保衛團·慈善團·職員曁各市紳董之功未容掩没現在淞滬潰兵巳告肅清各路軍隊亦經陸續開拔所有在事出力人員并給養費用理合開具清單備文呈報仰祈省長鑒核備案實爲公便 
[米業攤派浚淞費及軍費]  
　　米業仁榖公所接商會來函攤派蘇州河開浚費及軍費派定八千元故昨日召集同業集議議决同業認數分爲福祿壽喜四等惟同業到者甚少現定明日起派員着手向各行收欵云 
[日紗廠工潮解决餘聞]  
　　五馬路商聨會調查豐田紗廠本埠五馬路商界聨合會以此次罷工風潮前日各紗廠在總商會簽定條件一律開工而豐田紗廠當時并未簽字迄今仍未開工似於調解手續尙未完全故於昨日上午特派職員二人前往梵王渡該廠查詢各節查悉該廠大班豐田·西川·二人均屬工人出身平時對於工人感情極爲融洽從無惡感此次罷工完全受他家牽累至於各厠必須携牌一節因該廠坑缸爲注重衛生起見特設於廠外故每間有牌子两個以防工人藉故出廠今巳不成問題聞該廠巳於昨日（禮拜六）將工資完全發給准於三月二日（禮拜一）開始工作該商聨會查悉後即行據情轉函上海總商會及各路商界總聨合會云 
　　各紗廠工人今日開會大康紡織廠工會裕豐紗廠工會·昨致調查此次罷工之各調人云敬啓者承蒙調解實深感激茲定於三月一號（星期日）下午三時在引翔港召集全體工人大會解釋此次調停經過及條件内容俾全體工人得一致安心上工敬懇台端蒞臨指敎一切并請轉達官廳加以保護是爲至盼云云又同興紗廠工會·内外棉紗廠工會·日華紗廠工會·豐田紗廠工會·昨共同發出同樣之函件惟地點則在浜北潭子口云 
　　被拘之女敎員工人仍候原審官訊辦某學校女敎員吳先清·及工人郁甫良·張阿三均因此次日商紗廠罷工風潮被捕昨晨由包探程海彪與九十號西探解送公共公廨續審據克威律師上堂聲稱敝律師代表日商各罷工紗廠被捕之全體工人今特到堂請求將被告開釋因罷工風潮業於前日下午七時半由敝律師與大康紗廠等總代表及總商會各董事調停妥洽故本案亦須請求撤銷云云經陸襄讞與日領岡木君磋商之下諭吳先清仍交原保郁張還押候三月十號原審官審訊 
　　日報所紀内外日華開工狀態上海日報云罷工調停巳漸就緒内外日華两廠巳决定昨日開工但昨日内外紗廠到廠工作之工人僅十分之一以至不能工作而少數到廠工作之人亦多不安之感因要求紗廠方面提早放工紗廠亦無方法因許其全部散工夜間預定繼續工作但工人上工者仍爲少數昨日實際上並未能工作也日華因接近内外工人中有直接參加罷工者見内外紗廠開工成績不良即恐變其影響往日日工千五百人昨日到廠上工者尙不足二百人實際亦未工作不久即放工夜工亦未能恢復云 
[蒲淞市議會呈阻築路]  
　　蒲淞市議會議長楊春膏具呈省長爲英工部局越界築路迅求派員查阻以保國權而順民意並稱除呈請外交部據理力爭外迅賜轉飭交涉公署派員查阻等云 
[俄國聨合會請查俄人被害情形]  
　　江蘇特派交涉員陳世光據俄國聨合會函稱有俄商人卜納司脫庫未克夫司克紫赤青雜哈羅夫郁少夫格羅託夫余紀福谷四夫勞子宜派立諾夫等十人於去臘齊赴江陰售賣呢絨忽然失踪後聞係在江陰被蘇軍二師四旅八團及砲二團徐冀两團長於一月十九口先後將俄商人十人誤爲間諜命部下在招商啓泰旅館捕獲寄押縣警察所三晝夜二十一日深夜十時押往砲臺附近盡行槍斃屍首無踪並没收貨洋三千餘元等情陳交涉員據函後即經電請江陰黄知事迅將上項情形尅日具復去後迄今未見復到俄聨會近又函催昨巳電致該縣知事迅予查明具復以憑核轉云 
[青年會幹事聨歡會王正廷演講]  
　　本埠青年恊會以王正廷博士於日昨來滬特邀集本地航海·中國·西人等青年會曁恊會幹事於二十七日午刻聚聨歡會於四川路航海青年會内藉表歡迎到者中西幹事都五十餘人聚餐後由王博士演講青年會對於國家之貢獻大致謂現今吾國所急需者爲領袖人材爲一種光明正大·不在暗地做私事的·而且有活潑服務精神之領袖人材以奠定邦國此種人材之造就培養訓練等等當以青年會團體爲唯一之屬望云云 
[反對派兵清鄉之道批]  
　　閘北公團聨合會前因補充旅兵士攺編清鄉軍隊引起地方恐慌曾經通呈當道業誌本報昨該團接江蘇滬海王道尹第九號批云呈悉查補充旅成在資遣大批潰兵之後所有現在士兵均係另行招募並非第六師第十九師所攺編况清鄉總局規定清鄉辦法即以各縣知事及警察所長爲正副主任督同鄉董或保衛團妥爲辦理非遇必要之時並不派隊到縣亦不用軍隊稽查户口據呈各節未免過慮所請應毋庸議仰即知照此批 
[清鄉請鄉董協辦之縣令]  
　　上海縣知事公署昨日訓令各市鄉鄉董文云本年二月二十五日奉宣撫第一軍清鄉總局函開本總局奉令辦理清鄉志在綏靖地方肅清餘患應辦清鄉各縣即以縣知事及警察所所長爲正副主任督同鄉董或保衛團妥爲辦理非遇必要之時並不派隊到縣絶無驚擾所有各項辦法業經分訂條例另案知照矣第恐各縣人民未明眞相特再另撰布告簡要說明茲附上五百張即希察收於城鄉等處廣爲張貼一面會同淞滬警察廳召集該縣警察所長及紳董等開會將本總局宗旨切實宣布俾得轉知商民以免誤會並祈將該縣此次辦理清鄉應請協助之重要紳董開一名號住址寄送來局以便訂日宴會藉資接洽除分函外相應函達查照辦理爲荷等因計附發布告五百張奉此除將布告分發並函請淞滬警察廳定期見復以便召集紳董外合將布告令發仰該董即便查收擇要張貼爲要此令 
[上海兵災善後協會定期開會]  
　　上海兵災善後協會現因戰事巳經結束各鄉災民均巳回里惟刦後餘生困苦萬狀故該會定期開會籌議賑撫昨日該會分致各鄉董通告云逕啓者三月四日（即陰曆二月初十日）下午一時本會常會之期茲因要事報告務請台駕准時撥冗蒞臨是所盼荷 
[市議會定期續開春季常會]  
　　上海市議事會連日開各股審查會審查各種重要議案巳於前日審查終了昨日該會正副議長沈恩孚·賈豐臻分致各議員通告云敬啓者茲定於三月二日（夏曆二月初八日）下午五時續開春季常會屆時務請大駕於四時三刻蒞會俾便准時開議云云 
[上海市鄉行政聨合會定期開會]  
　　上海市鄉行政聨合會昨致各市鄉鄉董通告云逕啓者三月四日（即陰曆二月初十日）係三月分第一星期三常會之期務祈台駕准於午後二時撥冗蒞臨是所盼荷 
[國民會議促成會常會紀]  
　　上海國民會議促成會於昨日下午二時開委員會主席俞秀松（甲）報告（一）北京促成會總會電本會轉西南各處代表尅日進京（二）上大灌雲同鄉會來函加入（三）孫庸武來函請王作英爲代表（四）唐公憲來函請李炳祥爲代表（五）劉清揚出席京總會請黄胤爲代表（六）郭景仁來函請朱義權爲代表（乙）通電全國（丙）電北京總會召集人民的預備會議并即起草國民會議條例（丁（通告本會各團體徵求對於國民會議之意見（戊）聨絡各社團一致主張人民團體應充分參加國民會議至五時散會 
[女界國民會議促成會之通電]  
　　上海女界國民會議促成會昨發通電云各地女界國民會議促成會·各婦女團體各女學校公鑒報載國民代表會議條例草案不獨不容許婦女團體代表參加國民會議且并女國民固有之選舉權與被選舉權一概剥奪其侮辱女國民人格玩視女國民公意殆蔑以加矣此而可忍孰不可忍本會巳恊同滬上各婦女團體共籌對付不爭回女權達到婦女團體代表參加國民會議之目的誓不罷休貴團體擁護女權諒同此心望就地積極運動使女界全體共起抗議滌蕩新潮垢污袪除女權蟊賊爲婦女吐悶氣爲國家爭光榮最後五分望力圖之更有進者女權反動空氣　漫全國皆能直接間接加女權以危害坐是之故非有全國婦女大團結不足以資抵抗而望擴張在此千鈞一髮之時更賴羣羣策羣力之助全國婦女總團體有即成立之必要凡我女同胞諒亦可有此感乃者各地婦女代表麕集京都此誠吾輩婦女大團結之良機望各促所派代表（未派代表者趕速派代表赴京）在京開一聨席會議即由此聨席會議正式産生全國婦女總體如是則婦女總團體奮鬭於北京婦女分團體抗爭於各地實力旣厚公理斯張吾輩主張必佔勝利代電陳意希即採納海天在望幸賜明敎（二十八日） 
[英婦女會明日歡迎英使夫人]  
　　文匯報云英婦女會定於星期一下午四時半至六時半歡迎英公使麻克類夫人聞除茶點外並備麻雀牌等以佐雅興云 
[國貨會再請力爭日本重稅]  
　　中華國貨維持會昨致函東京中華駐日公使云敬啓者本月八日呈復蕪函席邀鈞竊以日本加徽奢侈品重稅一案曾經該國國會提議修正得减與否未悉如何結果務乞鈞使迅賜示復以利我國僅有對外之營業而安數十百萬工人之生計如尙未議决務請大使鼎力交涉得减若干藉紓民困否則國内數遭軍事蹂躪以致多數商廠停業而國外少數貿易又被值百抽百重稅所困數省工人生計頓絶敝會覩此險象難以緘默謹特凟呈鈞使垂憐小民之慘境速爲交涉撤消原案或抗爭减輕新稅則國内工商得延殘喘者皆賴鈞使所賜敝會當代全體工商韾香禱祝者也云云 
[航業雜訊]  
　　宜重航輪將開班掦子江上遊之宜重航綫輪現尙在水淺休航期内惟今年春水復漲較歷年爲早故此問各輪公司業巳籌辦開班怡和洋行之廢和輪在申巳經修竣擬本月十四日左右復班此爲本年復駛重慶綫内之第一船聞該輪貨件巳由各客家包裝滿船矣　　天津運費减落去冬淺水期内此間招商·怡和·太古·等三公司以航運較滯時爲艱故將滬津間之運貨水脚增收百分之二十現在水勢將漲三公司之北洋各班輪不日亦將復正航期故昨日在滬會議將此項所增水脚從三月一日起减跌去十分之二現巳通告各客商矣惟於麥粉小麥一項反而增加每件巳訂爲運銀三錢二分云 
　　黄浦增内河輪本埠黄浦渡輪局自添開夜班後營業更形起色今該局巳另建内河式小火輪三艘爲擴充新航綫之用該局巳經議委將籌闢滬杭内河之小輪班專駛上海·浙江·刻巳着手進行不日可成立開航矣 
[嘉定商會派員請總商會審定新角]  
　　嘉定縣商會因該地近來市上使用一種新雙毫銀角經縣警察所查獲移會請决定此項銀角是否可以通用該會以内容成色低劣特派吳頌和君於昨日持函連同新銀角來滬請上海總商會代爲審定可用與否以便取决云 
[納稅華人會催撥補助費]  
　　致江蘇財政廳函 
公共租界納稅華人會補助費前經蘇財政委員會議决停止後仍由該會呈准財部從國庫中照撥昨該會理事長方椒伯特函蘇財政廳請速撥放原函云敬啓者敝會國庫補助費前由省中整理財政委員會議决截止停給巳久經於七年十二月間呈請外交部·財政部·照案維持業奉財政部咨請省長仍在國家費内按年照數撥給俾資應用並當由省長令由貴廳照辦在案查是項補助費前係領至十二年份十二月爲止其十三年份全年曁本年一二两月合計應領洋一萬四千元未經照給現旣蒙部省允准維持爲特函達貴廳請將該項補助費洋一萬四千元迅予塡給發欵通知書俾使領取應用至該欵停給日久敝會困難情形諒在洞鑒之中無論庫欵如何支絀惟祈設法周全不勝感紉並候示復爲盼此致江蘇財政廳長上海公共租界納稅華人會理事長方積番 
[電話用户聨合會今日開會]  
　　國聞通信社云華人電話用户聨合大會因各路蓋印手續業巳完畢急於進行特定今日下午召集委員大會討論各項議案又春季費用巳在收取多數用户仍照舊價繳付云 
[菜場總聨會呈請取締重秤]  
　　一律用十六两秤 
各路菜場總聨合會鑒於顧客購物用秤不能一致影響滬市安寗攤户生計至深且鉅昨特分呈上寳两邑請求取締文云（上略）竊敝會迭據各路菜場攤户等來會聲稱小販餬口維艱屢有買客自帶重秤有十八两·或二十两·二十四两·作一斤者甚至有重逾三十两者買賣爭執窒礙良多華租各界警捕解紛無術影響小本營業誠非淺鮮會員等買進各貨價格觔两均有標準不能隨人隨秤任意增减長此以往營業前途不堪設想公函到會申叙困難懇請轉詳厘定衡法前來據此經敝會函請公共租界工部局總董設法禁革期使滬市用秤一律定爲每斤十六两以公貿易而安營業等情去後伏思近日衡法至不一律上海尤甚中央雖明定標準而習俗相沿積重難返官警耳目難周從未嚴行取締以致造成目前現象滬地爲吾國第一商場萬國觀瞻所擊繫係非淺爲此備呈十六两公秤程式一桿呈請縣長俯賜察核迅予分别咨呈淞滬警察廳·滬海道尹·交涉使·並會同英法两租界領事咨照各該工部局出來永遠禁革一面會同淞滬警察　　　示諭並飭各該界内各路菜塲攤户各各來會領用是項公秤以期一律尅日實行革除舊習藉平買賣以正衡法實爲公便 
[公共汽車恢復原狀]  
　　字林報云公共汽車自經賣票人罷工風潮後刻巳恢復原狀所有罷工賣票人悉代以新賣票人該公司召致新賣票人於星期日至星期二之三天内加以訓練即令上車售票今巳數日新賣票人服務頗能令人滿意云 
[總商會陳列所徵求新品]  
　　本埠總商會商品陳列所昨發徵求新品啓事云本會所上年第四次展覽會因受戰事影響曾經登報展緩在案現查陳列室所陳本外埠出品四年來隨時掉換者固多而陳陳相因者亦復不少似於工商競爭之時代殊失日新月異之表現要知出品陳列原爲發皇國貨而設必須物品新頴方能引起各界之歆羨而企營業之進步况一室羅陳中外共賞徵諸近年由本會所紹介買賣日見其多不啻爲各出品家協助之一大廣告塲茲經本會所委員會議决先從整理物品入手將舊品亟謀更換以新推陳出新蔚爲大觀所望本外埠各大商號工廠選備新頴出品送所陳列或即從速更換並選品送本售品部代爲推銷一則俾新眼目一則愈廣招徠計爲两得至本年例行之展覽會容再露佈除派員分投接洽外特此通告工商各界幸垂察焉 
[磁業公所議决加價]  
　　上海磁業公所爲磁價飛漲捐稅加重等事於日昨召集各同業開會討論到者四十餘人由陶禮堂主席謂目前百物昻貴磁價飛漲加以沿途關稅重重若不謀根本解决勢必虧拆血本而陷絶境爲特召集同業警請公决經衆討論之下决定按照原價加增一分半大小類推以維血本當經全體通過散會附致各同業通告文云今因百物昻貴而沿途運費關捐亦逐見增高若不謀根本上之整頓必有虧拆之虞不得巳由同業集議將價碼單重新修攺以資維持茲經公同議定於即日起無論批發往來一律照新訂價碼單交易恐未週知特此通告（貨價單從略） 
[義品里加租案解决]  
　　閘北寳山路義品里街面市房百餘幢自去年陰曆八月接到房東加租每月每幢三元通告當因東南戰事正酣商民損失綦巨議决不能承認迄今交涉半年近始由房客聨合會與義品銀行總經租處訂定自乙丑年正月起加租洋一元至丙寅丁卯年正月起復各加租洋一元以後三年内不再加租分文雙方交換正式信札以資憑證該項信約一面由聨合會保存並通告街面房客將以前積欠房租儘量照付俾清手續而資結束 
[甬同鄉會爲錫箔業呼籲]  
　　致北京虞洽卿電 
　　寗波旅滬同鄉會昨致虞洽卿電云北京中央飯店虞洽卿先生鑒寗波箔紙加稅商民不堪受累查箔紙舊徵每百斤七錢新章每百斤欲徵二两超過两倍聞自四月一日起即將實行寗波十萬苦工生計有碍惶恐萬狀經箔業公所董事梁廉翁來申商議乞公向總稅務處設法懇求收回成命仍照向章免再加稅以恤商情而維血本至禱盼覆寗波旅滬同鄉會勘 
[新龍華站被刦詳情]  
　　滬杭鐵路新龍華車站於二月二十六日下午九時十五分被盜匪搶刧等情巳誌本報茲將該站被刧情形及搶去各物詳誌如下 
　　是日下午九時十五分由該站西首突來盜匪三人内有一盜身穿黄呢長大衣手持手槍尙有二盜穿黑短衣均口操北音進站時先向内脚夫爲難逼令指示站長在何處謂我奉上官命令招尋站長帶回槍斃等語一面由該穿黑短衣两盜在站内四週各房間查抄衣物當被搶去衣箱二隻内計元色花緞馬褂一件白布小衫褲一套棉襪一雙另有李衍芳寄存藤箱一只内計冬季制服大衣一件冬季制服呢衣褲一套棉褲一條短夾衫二件皮鞋一雙以上均係站長吳瀛之物又元色直貢呢夾馬褂一件白洋布小衫二套新愛國布灰色夾衫一件以上黄聖時之物又藤箱内貯打字機一架絲襪四雙綢手帕四條嗶嘰襖衫褲一套元色緞夾馬褂一件冲嗶嘰馬褂一件灰色嗶嘰袍一件以上均徐子雲之物又新嗶嘰皮袍一件元貢呢馬褂一件新呢帽一頂以上係周智偉之物經警務處王叚長飭派探警丁明華等前往該站察查一面王叚長分函致上海縣縣警佐淞滬警察廳·及漕河涇陳警佐各派警分别前往新老龍華·徐家匯·梵王渡·南車站·一帶保護一面仍恊同各警探分頭跴緝贓盜務獲究辦 
[學徒持票兌欵一去不歸]  
　　官廳巳諭知各錢莊止付 
寳豐花紗號於前日清晨將所收水安　　公司交寳豐·鴻豐·義生·同泰·怡大·等錢莊計銀五萬餘两之支票七紙又怡大·振泰·同泰·三莊計銀一萬八千六百餘两之莊票三紙又鼎康·鼎盛·安康·三莊之往來經摺三扣及送銀回單簿一本統交與學徒王鈺生囑往各莊將莊票兌收現欵支票兌換莊票不料該學徒一去不歸午後該號報告總巡捕房請爲查緝一面分赴各莊請其止兌並即掛失各莊以此事須有官廳禁諭方能照辦否則殊不妥貼故昨晨寳豐花紗號副經理張炳奎偕代表潘士敦律師至公共公廨陳明前情請求禁止各莊付欵並據張炳奎供稱王鈺生係蘇州人現年十九歲去年九月間始進號習業等語經俞襄讞與英馬副領事磋商後准諭知各錢莊本案未判决以前此項支票不得支付 
　　尙有本埠新聞轉入後頁 
 
 

Page 15

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *本埠新聞二 
[浦東下沙越貨殺人案盜匪之拘獲]  
　　浦東下沙鄉民陸小狗年逾七旬家稱小康於古曆二月初三夜突來盜匪八人當場將陸戳斃並將陸孫與孫媳一併戳傷携贓而去翌晨該盜在河洗浣血跡衣服被人看見即報駐鎭水警王隊長飭警拿獲盜匪六名解送閔行警所轉解南匯縣署訊究 
[鳳陽難民運滬]  
　　昨日午後一時許浦東爛泥渡華通碼頭有直隸輪船由厦門開駛來埠裝載皖籍鳳陽難民三百餘人登岸後即在該處席地暫憩内以婦女佔其多數顔色顦瘁厥狀甚慘聞日内尙有大批此項難民繼續運滬云 
[華商電車撞壞自來水管及墻壁]  
　　公司巳起訴司機人 
　　華商電車公司二十四號電車於前晚十時餘由十六舖行駛往南開回進廠經過竹行碼頭時因該車上二十一號司機人開駛快車不愼忽然出軌以致將路旁自來水龍頭撞壞又將馬姓之墻壁撞坍幸未傷人現巳由該公司派員查勘被毁情形巳將該司機人送至地方檢察廳起訴請究矣 
[警廳長加委淞局職員]  
　　吳淞自前年商埠成立時淞滬警察第六區即攺爲商埠警察局刻因商埠局停頓聞常廳長擬將商埠警察局攺爲吳淞警察局惟尙未發命令然其内部科長科員及巡官等巳於昨日接到常廳長之加委故該員等特於當日午後三句鐘赴廳謝委除科長科員外署長巡官均須穿制服以示一律 
[昨日上海賽馬之成績]  
　　第一次一哩四分之一頭馬勝一馬鼻二馬勝三乘（時間）二分四十二秒二線 
馬名　　　　　　騎師　　　　　　　　重磅　　　獨贏　　　馬位 
（一）地海利埃TheHarrier胡會林一五五一二四一八二（二）墨西哥麥南MexicanMoney海馬維去一六0六0四八一五 
（三）阿巧Archer亞白倫一五五二0四四 
　　共十六匹馬起步總共二0六八三四九六 
（獨贏）七十三元三角（馬位）（一）二十四元二角（二）九元三角（三）八十四元七角 
　　第二次跳浜頭馬勝四乘二馬勝六乘 
　　馬名騎假重磅獨贏馬位 
（一）地揚培TheYoungBird白蘭一五七六四八八六七 
（二）反新Fashion海石林一五七三0七四五三 
（三）哈本騰Hashion司登倫一五七四一六七 
　　共九匹馬起步總共一九九0二八八六 
（獨贏）十三元五角（馬位）（一）七元三角（二）九元四角（三） 
三十五元一角 
　　第三次二哩頭馬勝四乘二馬勝一乘（時間）四分二十七秒 
　　馬名騎師重磅獨贏馬位 
（一）派律西Piracy梅鐵倫一五八三五六四九四 
（二）克立的克Critic台佛司一五二七一一四二 
（三）白克黑姆登Beckhampton司兵飛一六一五二八五九八 
　　共八匹馬起步總共二八九七三六三三 
（獨贏）三十五元八角（馬位）（一）十一元八角（二）二十八元八 
角（三）十元六角 
　　第四次大跳浜頭馬勝數乘二馬勝五乘 
　　馬名騎師重磅獨贏馬位 
（一）雪佛司褒SilverSpur白蘭一五六一七三五一五一五 
（二）加利福尼Cailfornia梅鐵倫一五六一0五一一一七六 
（三）外而搶司WildChance司拜客一六五二九五四一一 
　　共八匹馬起步總共三五二五三八八九 
（獨贏）八元九角（馬位）（一）五元四角（二）五元五角（三）六 
元六角 
　　第五次跳浜頭馬勝三乘二馬勝一乘半 
　　馬名騎師重磅獨贏馬位 
（一）白塔鐵蓮Battletree台佛司一五五二七七三三三 
（二）愛克切克皮而ExchequerBill梅鐵倫一六0一一八四一三三0 
（三）衣瑞麥南EasyMoney司登倫一五五九五一九一 
　　共十一匹馬起步共總二八七一三九00 
（獨贏）四十五元六角（馬位）（一）十三元二角（二）七元（三） 
十九元四角 
　　第六次一哩頭馬勝二乘二馬勝一乘（時間）二分另七秒 
三線 
　　馬名　　　　騎師重磅獨贏馬位 
（一）佛司堡Vestborg海馬維去一五五一0五二一0七九 
（二）鮮螺司Cyrus吼達一五五四九二四六一 
（三）白辣克門隊BlackMonday司必林飛一五二一三七一八八 
　　共十五匹馬起步總共三五九七四七四0 
（獨贏）十五元（馬位）（一）八元九角（二）十四元一角（三）二 
十七元四角 
　　第七次跳浜頭馬勝一馬頭二馬勝四乘 
　　馬名騎師重磅獨贏馬位 
（一）及克弗令JackFlint白蘭一五七八二0三五六 
（二）克魯雖特金CrusaderKing司登倫一五七 
（三）雷特貝不RedPepper司拜客一六五 
　　共三匹馬起步 
（獨贏）八元三角（馬位）（一）八元八角 
　　第八次重量賽四分之三哩頭馬勝數乘二馬勝四乘（時間）一分一十二秒四線 
　　馬名騎師重磅獨贏馬位 
（一）地高俠客TheGosbawk及平司一八0一00二二七二 
（二）矮羅Arrow司本司一八0一五0二二0 
（三）牌南皮司Barnabas克雷桃客一八0五0七八 
　　共十二匹馬起步總共二九七八三四八二 
（獨贏）十三元（馬位）（一）七元三角（二）十七元六角（三）四 
十元五角 
　　第九次四分之三哩頭馬勝四乘二馬勝二乘（時間）一分三 
十二秒 
　　馬名騎師重磅獨贏馬位 
（一）墨西哥麥南MesicanMoney海馬維去一五五一六七七一六三0 
（二）淡漫南Dalmeny吼達一五八三六七一六三0 
（三）羅馬滿林RomanMerlin休士一五五九九一四九 
　　共十四匹馬起步總共四0八七四四一六 
（獨贏）十元七角（馬位（一）六元八角（二）十三元六角（三） 
二十五元六角 
[記者聨歡會選舉職員紀]  
　　昨午記者聨歡會在悅賓樓聚餐並選舉本屆新職員到會員二十四人由第七組會員史久潤主席報告一年來會務之經過次發票選舉由張振遠·蔣夢芸·鄭青士·分任檢票錄票開匭結果當選職員如次中文書記潘公展西文書記汪英賓會計嚴諤聲評議員戈公振·嚴獨鶴·史久潤·潘競民·嚴愼予·馬崇滏·潘毅華等七人次主席報告日來紛函本會訊問新聞大學内容是否本會組織等等應如何答覆僉以該校與本會絶無關係其内容如何更不可知决議鄭重聲明以免誤會末由主席報告下月聚餐由第八組會員馮都良·馮柱石·潘毅華·徐忍寒·當值旋即散會 
[楊樹浦臨青路前晚之刦案]  
　　楊樹浦臨青路未經工部局編釘門牌之鄉下房子係陳雨亭所開之小雜貨烟紙店前晚八時許突來盜匪五人两盜在外把風三盜一擁而進一盜執手槍向陳及其眷屬嚇禁聲張當將抽屜内大洋十五元小洋一百零二角搜刮而逸迨該管楊樹捕房聞警立飭通班中西包探馳往兜拿盜匪早巳逸去矣 
[天鑰橋堍前晚之刦案]  
　　法新租界徐家匯天鑰橋堍恒和烟紙店於前晚八點餘時突來盜匪两人跳入店堂各出手槍恐嚇當被搶去二十餘元臨行時放槍示威後由事主開單報捕請緝 
[寧波路烟紙店前晚被刦]  
　　法租界西新橋街寗波路口一百三十八號仁和號烟紙店於前晚七時半突來盜匪四五人躍入店堂袖出手槍恐嚇當在賑檯上搶刦去大小銀洋五十餘元而逸迨至探目任水揚·陳三林·徐新法·等偵悉赶來兜拿匪巳遠颺當向事主詢明該匪等面貌服色回稟捕頭諭令務獲該匪等到案究辦 
[汽車碾傷男孩身死之訊判]  
　　非車夫之過 
　　老閘房九百二十號巡捕李興坤之四齡男孩長壽前日上午九句半鐘在廣東路藏路口與隣家幼孩嬉戲時有八百九十二號汽車馳過將長壽撞倒碾傷當經二百十三號印捕到來抄錄該車號碼並將季孩送往醫院因其受傷甚重醫治無效旋即身死老閘捕房得報飭探將尸舁赴虹口斐倫路騐尸所昨午公共公廨邵襄讞會同義領來君蒞所騐明尸體飭捕傅同尸父李興坤及人證將該汽車之車夫高阿六帶案詳訉當時情狀一過以非司機人之咎遂下諭云檢騐得巳死男孩李長壽委係生前與他孩在途嬉逐衝過馬路致汽車不及避讓碾傷身死飭屬具結領尸棺殮車夫開釋此諭 
[馳馬踏斃小工案之審訊]  
　　程伯安無關省釋小東洋無從找尋 
程伯安前與在逃之小東洋阿福同在兆豐路乘馬疾馳踏斃修路小工施龍虎經公共公廨將程拘案判交二元舖保着尋交阿福到案再訉在案昨晨開審阿福仍未尋獲據見證范阿七·羅永廷·等上堂供稱確係小東洋阿福所乘之馬將該小工撞倒等語並據程伯安之代表海思克律師辯稱捕房旣不能證明係被告所乘之馬肇事現阿福又無從找尋本案與被告無甚關係請求省釋云云經邵襄讞商之義領來君判將案註銷被告開釋 
[米行公會攺選職員揭曉]  
　　上海米行公會昨日三時開第五屆選舉職員會到者七十餘人首由主席報告開會宗旨旋即當衆開匭檢票朱子香得五十三票當選連任正會長錢吉圃得四十一票嚴筱泉得二十六票當選爲副會長胡伯康爲評議長朱允長·陳靜如·孫永海·沈頌昇·顧頎臣·戴組安·金兆雲·杜偉莊·爲評議員火祥汶爲幹事長吳邦齡·夏思樵·杜葆華·鄒聽泉·爲幹事員揭曉後正會長朱子香起謂鄙人迂庸無能連任四載愧乏建樹抱疚良深丁茲多事之秋尤應另選賢能以資倚畀今復以鄙人承選連任斷不敢再　斯席免貽隕越云云經衆堅留始允勉任繼而錢嚴两副會長亦相繼致謙詞旋又選舉司月畢散會巳七鐘矣 
[中華工業廠之近况]  
　　中華工業廠所製之各種出品如疋頭之各種絲紗綢緞各種時式緞帶邊繡花邊絲紗寛緊帶絲圍巾各種裙邊絲帶不下數百餘種物質堅良花色鮮艶售價較廉定貨迅速故爲羣衆所歡迎南洋羣島及粤桂諸省巳設批發所於香港歷有年所西北等處行銷亦廣現爲便利起見擬設批發所於漢口本埠五馬路口之總批發所特設門市廉價部陳列名種出品數百餘種應有盡有云 
[被扣之煤船及船户訊明放還]  
　　船户姚永與·徐錦堂·陳震其前日裝儎白煤五十噸駛八黄浦港被水巡捕房查見以此項白煤係日清公司之竊贓將船扣留張等拘押昨解公共公廨請究日清公司無人到案據天潼路恊茂新煤號之律師上堂聲稱該船係協茂新所雇此項白煤亦係恊茂新之貨從狄思威路煤棧裝出並非竊贓請求將所扣煤船發還姚等開釋云云而姚等亦延律師辯白中日官孩供判被告均開番船及煤分别發還 
[招領迷路女孩]  
五區一分所崗警前日查見迷路女孩一口據供年十二歲名洪根揚州人在徐姓家爲養媳因被翁姑虐待逃出在外等語宋署員判解本廳出示招領 
[指控拐逃媳婦]  
　　高郵老嫗盧劉氏住居新嘉坡路前日偕其子盧永鼎扭媳婦郭氏及屈周氏·屈步洪·母子至五區一分所控稱昨日下午氏子與媳因家務口角詎媳乘間逃逸嗣經偵知由親戚屈步洪拐走後在輪船上將郭氏追回請究經宋署員質訊屈供郭氏逃走時民尙在二廠做工並未知情奉判解送本廳核辦 
[和姦案男子禁押两月女子交母領回]  
　　住居法租界婦人張趙氏之女兒張招弟近與童飛雲姘識前日同至英租界第一樓旅館内續歡適爲原告偵悉報告捕房飭探秦金福前往將童與招弟有嫌疑婦人王吳氏三人一併帶入捕房昨解法公堂請究先由原告趙氏投訴前情詰之童供實由招弟自願與民人姘識不敢誘拐張招弟供因被母親毆打故此逃出與童姘識是實吳氏供婦人前與招弟同在襪廠工作有之如何與童姘識不得而知求察中西官判童押西牢二個月以儆招弟交伊母領去吳氏開釋 
[婦人自縊身死之檢騐]  
　　潭子口潘家灣地方客民李步青近與伊妻李陳氏不睦不時冲突本月初四日夫婦又起口角該氏氣忿交加即於初五晚臨睡之際在房解帶懸樑自縊而死迨伊夫覺察營救業巳不及事爲該管警署查悉以事關人命飭令該處地保潘鶴卿協同尸夫李步青於昨晨投地檢廰報請相騐奉委蕭檢察官於午後前往騐明李陳氏委係自縊而死塡明尸格判令尸夫李步青備棺成險聽候核辦 
[行竊禁押二月]  
　　紹興人胡阿毛因行竊虹口吳淞路一千二百十六號門牌居户金善山之銅元被包探范德孚查獲昨解公共公堂中西官訉實判胡押西牢一月示儆 
[公共公廨訊案彚錄]  
　　昨日公共公廨訉理之民事訟案併誌於下（一）應源記延羅傑律師訴吳森堂售煤不交請追損失案堂諭被告請求復審不准（一）中國蓄電池延朱斯芾律師訴張維鏞欠貨欵案堂諭攺期仍請原審邵會審官與馬領事官訂訉（一）永泰祥訴恊昌祥不付票洋案堂諭原告律師二月二十日函稱两造業巳和解應予銷案（一）朱德記訴張子堂等欠清潔費案堂諭攺期七天訉 
來件 
[絲廠購用優等蠶繭之利益（續）]  
　　綜觀上述頂號繭獲利最厚計二百九十二两頭號繭僅獲利七十二两二號繭則雐虧本一百三十六两下脚繭虧本四十两盈虧相抵獲利百八十八两苟十担乾繭盡屬頂號繭質則獲利可在七百八十两左右購用優等蠶繭之利益於此可見據日本絲業恊會報告近年來日本全國乾繭繅折平均三百五十斤較之我國平均繅折需五百八十斤者繭質相去何止霄壤即中國頂號繭亦相形見拙此所以日本製絲繭本低廉生絲市價較之中國等級相同者每低担五十至一百两左右此可見攺良繭質問題之重要矣 
　　中國各處用無病蠶種所産之繭繅折極佳據生絲檢驗所試騐成績諸桂種三百六十九斤新元種三百四十七斤丈元種三百八十二斤桂元種三百六十二斤大諸桂種三百二十七斤平均三百五十八斤與日本全國平均乾繭繅折相彷彿苟各地蠶刻盡採用無病蠶種生産優美蠶繭豈非中國絲業之大幸雖繭價稍高然絲廠購用利當蓓增依三百五十八斤繅折計算則獲利當在千两以上江浙一帶繭質日劣十年以前紹興黄澤乾繭繅折僅三百八十斤今則五百五十斤矣無錫繭質退化更甚前年繅折竟有高至九百斤者長此以往每况愈下繭質旣劣繭本自昂絲廠將無利可圖矣補救之法惟推廣無病蠶種耳 
　　繭質之優劣試樣繭後始能確定因年歲之豐欠各地繭質每不相同繅折之高下無常固無論矣絲之易繅與否亦迥相殊别試騐樣繭乃經營絲廠之要事抽取樣繭務求其能代表全體試騐之時又務求精確庶幾繭質之優劣可明繅折之斤數可定然後定價購繭使本不逾絲價苟妄自猜度不加試騐日後虧損意中事也 
　　總之我國絲廠而欲競爭於世界生絲市場非攺良繭質·購用優等乾繭不可攺良蠶繭首在攺良蠶種及育蠶方法中國各地蠶桑機關現正努力從事選製佳種指導育蠶中國絲商爲自身利害計亦當極誠贊助以謀攺良蠶桑之普及如此則絲業重興指日可待也民國十四年二月二十四日 
來函 
[海疆駐滬辦事處來函]  
　　逕啟者頃閱本月二十六日貴報新聞欄内載有敝處奉令取消一節查敝處並未奉有此項命令顯係傅聞之誤茲特具函聲明即祈登入來函更正爲禱海疆防守總司令部駐滬稽查處謹啟二月二十八日 
[川沙縣公署來函]  
　　敬啟者二月二十七日貴報所載川沙東門外里許陳家橋被盜連刦十三家一案事實稍有錯誤查陳家橋離川沙十五里係南匯縣陳家鄉所屬並非川沙地面用特奉函至請更正以昭翔實至爲企禱川沙縣公署敬啟二十八號 
[眞義鎭商民朱克昌等來函]  
　　敬啟者昨日（二十七日）即夏曆二月初五日貴報本埠新聞欄内登載眞義鎭拒絶駐兵之來客談一則閱之不勝駭異敝鎭各商號並未於二十五日均未開市至警察所長夏丹銘亦未商之鄉董錢福鈞等勸諭各商照當開市一面將人民拒絶駐兵情形呈報司令部請示核奪等情敝鎭至今日亦無奉軍一兵開拔到鎭駐紥敝鎭安謐如常商民亦安居樂業想皆係貴報訪員訪聞失實爲特具函上達申明是非乞希更正登入來函欄内是爲至盼眞義鎭全體商民代表朱克昌謹啟二月二十八日 
 
 

Page 16

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *申報第四張 
[商業市况]  
　　北京專電（二十八日下午五鐘） 
前塲玖陸開盤三二四七五收盤三二一五整陸開盤七七七五收盤七七八五七長開盤七零五五整七開盤八四二後塲玖陸開盤三一八高至三一九五低至三一五五收盤三一六整陸開一盤七七八 
　　厘跌拆借 
　　昨日洋厘早市價開七錢一分八厘七毫半午市又略鬆價七錢一分八厘六毫二忽五比較前日小去三毫七忽半三月底期洋早市七錢一分七厘七毫五午市七錢一分七釐六毫二忽五比較上日小三毫七忽半銀拆早午两市均懸掛白借與上日相同 
　　國内匯兌市况 
　　上海銀行二月二十八日國内匯兌行市報告云今接津來電稱申匯平穩厘價略軟計爲六錢八分三厘合申約七錢二分二厘三毫内盤較申厘爲高今市牌價計行化爲一千○六十两○五錢與昨市同洋爲一千○○八元跌去一元亦匯情形相同計公砝爲一千○五十二两五錢洋爲一千○○九元魯匯濟南來電稱申匯尙穩濟洋合申約七錢二分○五較申釐略高今市牌價銀洋均跌計濟平爲一千○三十五两洋爲一千○○五元半青島趨勢相同膠足爲一千○六十九两洋爲一千○○七元烟台無甚漲落烟估爲十千○三十四两洋每千元貼十五元豫省滙兌因當地不寗匯解暫停云 
　　神户英美匯市電訊 
　　昨日神户匯兌市午前電日美匯兌賣價三十九元五較上日跌一二五買價三十九元八七五與上日無變動日英賣價一先令七辦士七五較上日跌二五買價一先令七辦士八七五較上日跌一八七五正午電日美賣價三十九元三七五較上午又跌一二二買價三十九元五較上午跌一八七五日英賣價一先令七辦士八七五較上午回高一二五買價一先令七辦士九○六二五較上午回高○三一二五午後無市 
　　東滙掛牌價攺賤 
　　昨日星期六先令揭曉惟東匯小二五餘者一無變化計先令仍掛三先令一辦士半印滙仍掛二百○七羅比半法滙仍掛一千四百四十五法郎美滙仍掛七十四元二角半香滙仍掛七十四两東滙攺爲五錢三分半嗬滙仍掛一百八十六盾半新滙仍掛七十五两云 
　　先令市况平疲 
　　昨日星期六先令揭曉無變化仍掛三先令一辦士半内價開出較疲○六二五但市况平平並無升降計銀行五月份賣價三先令一辦士八一二五買價三先令一辦士八七五銀行交易稀淡午後休息無市 
　　美滙市况見鬆 
　　昨日星期六美滙掛牌亦無更動仍掛七十四元二角半内價見疲計銀行五月份賣價七十四元七角半至七十四元八七五買價七十四元八七五至七十五元午後無市 
　　東滙市况續疲 
　　昨日星期六東滙掛小二五計爲五錢三分半内價開出亦即疲銀行進胃寥寥以致人心疲弱華商亦不敢扒進計銀行五月份賣價五錢三分一二五至五錢三分一八七五買價五錢三分六二五至五錢三分一二五其後緊而復鬆計銀行五月份賣價五錢三分二五至五錢三分一八七五買價五錢三分一八七五至五錢三分一二五銀行收盤五月份賣價五錢三分一二五買價五錢三分六二五午後無市 
　　標金續疲五錢 
　　昨日星期六大條銀來電近遠期各長一八七五計近期掛三十二辦士三七五遠期掛三十二辦士三一二五花旗滙兌開盤小二五收盤小一分銀價大二五日美大二五日英小一二五四月份標金毛盤好起三錢價爲二百六十二两一錢即高至二两三錢先令揭曉有東滙小二五故金價即小至二百六十一两六錢又小至一两三錢嗣後銀行東滙價略見回緊故金價回高至二百六十二两九錢（全市最高價）其後銀行東滙復鬆金價亦復跌至二百六十两○九錢（全市最小價）收盤價爲二百六十一两三錢較上日小去五錢但結果人心尙形看好之勢烚赤交易四五平計做開價爲三百二十九两至三百二十九两二錢五分較上日小二錢五分登賬價格三月份二百六十一两四月份二百六十二两補水二百六十一两午後休息無市 
　　金業交割消息 
　　上海金業交易所二月份未交清標金照昨日匯豐初次所掛日本電滙價格五錢三分五每條以四百八十元外加銀三两核算作價二百五十九两八錢一律交割清楚云 
　　公債續挺市况暢旺 
　　昨（二月二十八日）交易所開做四月期各債期貨交易各月份均巳做開期貨各債全日交易均極暢旺惟現貨則略形平定合計前後市期貨成交額共達三百零一萬五千元整六市况殊佳計占一百九十四萬元金融次之計七十一萬元七長則僅三十六萬五千元現貨交易共五十八萬七千元九六最巨成交四十二萬三千元整六次之計十一萬元五年七長各開出二萬元金融亦成交一萬四千元昨市各債市價其趨勢續較交割前堅俏蓋以近頃釐拆甚平各方投資於公債者多故市價遂漸漲不息在前市開盤時各債即續漲三四五角不等以後仍見漸漸趨堅較之交割前（星期四）時市價除九六現貨整六期貨稍跌外其他咸一律續漲如五大現貨較週四時飛漲九角金融現貨續漲七角半七長現貨漲高五角半整六現貨及華商證券股各好起四五角七長金融期貨亦略大一角餘獨整六期貨微縮而九六現貨亦較週四回跌七角云茲分述如左 
　　金融公債金融千元票現貨九十四元三角比前市漲高三角較週四飛漲七角半期貨三月期九十二元六角半比前市好起半角比交割前略漲一角四月期（除息）九十元零四角半較前市回下一角半 
　　整理六釐整六現貨七十八元四角較前市好起一角比交割前續漲三角半期貨三月期七十八元四角半比前市跌下二角較週四時亦回縮五分四月期七十九元比前市跌下四角半 
　　七年長期七長現貨僅後市做開一盤價七十一元五角較週四時續漲五角半期貨三月期後市未開出前市價爲七十一元七角半比前續漲一角半四月期七十二元二角較前市好起一角　　九六公債九六現貨前市開盤最高價曾達三十三元五角後每盤陸續跌下一元餘後市收盤價三十二元三角比本星期四日陡跌七角 
　　其他各債五年公債現貨小票無市大票價八十六元二角較交割前續漲九角華商證券股價四十八元比週四時又漲高半元 
　　外股市况平平 
　　海利洋行報告云昨日市面平平橡皮較好因下午循例休業故成交不多價格如下阿爾麥六两康沙利特二两八錢半又三两潘麥太三两半新聞浦一两一錢二分半英特去六月期四两英爪華八两三錢半瑞瑢優先股五两零五分耶松三月期一百二十两自來水一百七十两滙豐一千二百三十元 
　　紗花堅昂 
　　通州帮不願通花在四十四两以下出售 
　　本埠上等陜花巳被廠商吸收殆盡 
昨日星期六美棉初因利物浦電訉良佳而漲旋因南方棉嚴售出及市塲中賣氣濃厚而跌計近期漲二三磅音遠期跌十七磅音現貨不動英棉期貨漲跌三點現貨漲四點印棉初隨美棉消息疲弱旋因日商購進略見回漲計孟加拉跌一羅比奥姆辣跌三羅比白羅溪跌一羅比大阪現紗二十支藍魚漲一元二十支紅財神跌一元十六支福島及三馬未動本埠紗花因通花不至四两通州帮不肯出售而存儲棧中之上等陜西花又早爲外商廠家所吸收殆盡致價格堅俏異常同時現紗銷路亦形活潑故市氣益堅茲將期現紗花市况分列於後 
　　期紗紗布人鐘標準前市因外棉堅穩通標扶摇直上大户均傾向購進致近遠期漲一两至一两三錢後市因多頭獲利轉賣市氣平疲近遠期各月跌二錢至四錢全日共成交二萬六千八百包收盤價列後 
　　三月期一六九·00漲一·00六月期一六七·一０漲·九０ 
　　四月期一六八·三０　一·一０七月期一六六·九０　·八０ 
　　五月期一六七·三０　　·八０ 
現紗客銷方面甚爲暢達天津帮進五百包牛莊帮進四百包内地帮進小包二百包江西帮進一百五十包福建帮進一百五十包野鷄帮進一百五十包汕頭帮進一百包寗波帮進一百包其餘漢口蕪湖廣東等帮共進二百餘包價漲五錢至一两二錢五分永安紗廠開出十六支金城二十五包扣佣價一百七十六两又二十支金城二十五包扣佣價一百八十六两厚生紗廠開出十二支雙喜三十五包扣佣價一百六六十四两五錢餘牌市價列後 
　　十六支　　　　　二十支　　　　　十支 
　　金城　　一七五·００人鐘　　一八０·００麒麟　一五六·五０ 
　　雙虎　　一六八·００砲臺　　一八０·五０三虎　一三九·００ 
　　水月　　一七二·五五金城　　一八六·００豐年　一六０·００ 
　　富貴　　一七０·七五五福　　一七四·五０大寳　一五九·五０ 
　　日光　　一七一·七五牧羊　　一七五·五０人鐘　一五八·五０ 
　　人鐘小包一六六·００寳鼎小包一七三·００大發　一五七·二五 
　　仙桃　　一七三·七五三星　　一七五·００金鷄　一五八·五０ 
　　文明　　一六五·七五鴻禧　　一八一·五０童子軍一五九·００ 
　　地球　　一六九·七五水月　　一八二·二五　　十二支 
　　寳光　　一七三·五０紅福　　一八一·五０雙喜　一六四·００ 
　　丹鳳　　一六七·五０三羊　　一八二·七五孔雀　一六五·二五 
　　豐年　　一七三·００立馬　　一八三·七五天官　一五八·００ 
　　藍鳳　　一七０·五０雲鵬　　一八０·００金鷄　一六四·七五 
　　人鐘　　一七０·００　　十四支　　　　　人鐘　一六四·七五 
　　大發　　一六七·００四喜　　一六一·００富貴　一六二·００ 
　　雙象　　一七０·００藍團龍　一六四·七五 
期棉通州標準前市因現貨堅俏人心向上售出乏人市價甚堅近遠期各月均漲四錢至五錢後市因買方脫手回跌二三錢全日共成交四萬七千九百擔收盤價列後 
　　三月期四二·四０漲·三０六月期四二·一五漲·二五 
　　四月期四二·二０　·二五七月期四二·二０　·二０ 
　　五月期四二·一五　·二０ 
現棉公會消息廠商號家進胃均健市價如左 
　　陜西花四二·二五日信進二○○件現貨棧交 
　　陜西花四二·五○日信進一○○件現貨棧交 
　　陜西花四二·七五日信進一○○件現貨棧交 
　　陜西花四二·七五厚生進二○○件現貨送廠 
　　陜西花四二·七五大豐進一○○件現貨送廠 
　　天津花四○·五○鴻裕進二○○擔現貨棧交 
　　天津花四○·五○陳公茂進四○○擔現貨棧交 
　　三品穩定　　（二十八日大阪電） 
三品承前日疲敝之後昨日午後買賣雙方觀望莫前以致市場毫無活氣今晨美棉跌去一角五分本有順流而下之勢幸對外匯兌趨跌美日滙兌跌去八分之一人氣遂趨穩定下月初輸出帮似躍躍欲試内地需要又似有樂觀餘地銷胃必稍有起色也　　大阪紗市微漲（二十八日大阪電） 
期紗停市中人氣雖極混沌而現貨則因滙市看跌星期一買氣可望恢復故本日行情微趨漲風中等二十支二月期呌價爲三百五十六元次月期爲三百五十二元漲起二元成交無多 
　　金魚二十支二月期三百五十八元 
　　大阪布市不動（二十八日大阪電） 
棉布市况買氣清淡行情亦無變化成交零星 
　　紺鴨現貨九四五 
　　黄白廠經續有銷路 
昨日星期六本埠洋莊絲市依然不振因美莊方面鑒於横濱日絲逐步低廉以致銷　不起交易停頓惟法日等莊則於黄白各廠經續有進意計由三　　金花牌滬白廠經二十包達昌信孚等進汽車等牌黄白魯廠經四十包開利信孚等又進閻字等牌小車揚返川廠經三十六包價均堅定云 
　　横濱絲市軟弱（二十八日横濱電） 
生絲現貨歐美各帮雖有進意然有二萬餘斤之非指價買賣尙未决定價格故交易未見進步行情仍無起色最優等貨呌價爲二千九十元矢島牌呌價爲一千四百四·五十元趨勢平疲 
絲屑亦無大宗交易行情不動 
　　期粉巳趨活動 
　　各帮紛起動辦套頭色彩亦濃行市巳趨漲勢 
昨日粉市頗具活動之趨勢實銷等帮以價巳合算紛起動辦加之套頭乘機進行以致二三四月份最高時均有二三分漲度蓋因到麥仍稀現粉存底不充一見客帮發勳價即上升此後粉價之漲跌全視客胃之暢滯爲彯準耳昨日上午開盤後烟津實銷帮動辦近期二三月份計共抛成三四萬包南洋帮遠期亦有抛成故各月市價均有一二分之漲度午後營口帮於頭盤中抛成三三月份各三萬包四月份粤帮進二萬包更兼套頭進行益銳市價暴漲二月份竟至二两二錢八分三月份二两二錢七分二五四月份二两二錢均漲二三分後因賣氣較盛客胃稍减價稍回落收盤結果本月份價爲二两二錢六分半較前日收盤價計漲一分七五三份亦爲二两二錢六分較漲分半四月份爲二两二錢一分半較漲一人发七五期粉成交額上午二十五萬九千包下午四十二萬六千包收市十二萬二千包共計八十萬七千包股票上下午成交二百六十五股價由五十四两二錢漲至五十四两四錢漸回跌至五十三两收盤復漲至五十三两四錢較前日計跌六錢現粉出口由錦發交裝大英公司船運往南洋兵船粉五千包又公昌和分裝英郵船運往新加坡兵船粉二千包 
　　糖市回跌 
　　昨日（二十八）東匯市價略巳下　公會糖市於午後上市人心顯巳不振開盤現貨七两四錢五分二月份七两五錢三月份七两六錢二分五四月份七两七錢二分五及至二時餘東匯更有賤小劃盤乃亦益見降賤又兼空頭方面濫價抛出後市二月份遂跌至七两四錢五分三月份爲七两六錢四月份七两七錢二十四號抛貨粗砂號盤須六两七錢新規可打電報以荷電仍見續漲故較前好二錢也二十四號中砂白開價五两九錢二分新規成交一五·○○○包係日商三井洋行所開市况極俏又十號生砂赤開五两八錢須七八月份由荷裝船市價堅挺 
　　五金市面仍軟 
　　昨日五金市場仍在軟弱地位南北两帮銷路時起時落鮮有一定之進行故售價甚爲紊亂洋方頭及剪口鐵等因受其他鋼鐵放鬆之影響每擔亦低落錢餘洋方頭開三两二錢剪口鐵三两二錢五分餘若馬脚鐵及車邊鐵等因出路閑散後市亦有變化之虞云 
 
 

Page 17

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *　　申報第五張 
自由談 
人能視金錢若仇敵可一生無痛楚[  子馨]  
三言两語 
[善後不如善前] [  鵑]  
　　善後會議的名目怪好聽的但是衆家英雄雜聚一堂七張八嘴的正不知會議到何年何月何日纔有結果又不知這結果善與不善可不要又使各省大軍閥獨善其身善不到我們國民頭上我以爲政府倘誠心要善一善的與其善後不如善前怎樣善前呢就是消弭一切隱患於未然没的又大閙起來使國民喫足了苦再假痴假呆的談善後啊 
[徐園讀畫記] [  袁清平]  
　　青帝不歡寒威酷厲釀雪霖雨氣象慘然蜷伏蕭齋姜戚欲絶幸此元月末日天公獨破愁顔放出歡笑之晴光照臨似死之大地余愁苦之餘頓覺欣欣有生氣曝背南窗正作駕言之想忽室門砰然革履聲槖槖遽探視則故人沈子蘇卿也握手寒暄畢沈曰今日徐園添設書畫會琳瑯萃集必有可觀並聞陳設梅花頗多佳種古香冷豓尤足清賞也遂共驅車往至則巳車馬盈門購票從右側進入蘭言室長幀闊幅張掛四壁想即書畫會之陳列品也方擬近前諦視奈桌椅羅列少隙地滿座高朋方箕踞大啖餅餌呈負腹將軍來此饕餮是誠何心哉余輩梭巡而退室外修竹數竿蕭瀟有清韻小立移時略動子猷之意沿右邊長廊人一小軒顔曰竹韻泉聲竹韻則有之矣泉聲其想像可得乎出軒循廊忽重巖兀突障礙眼前幾疑山重道阻矣乃近則洞徑通幽引人入勝斜行曲轉豁然開朗有堂翼然臨于前者則鴻印軒也軒内空洞無凡案壁上駢掛皆書畫也後進復有小堂三間張掛卷軸一如印鴻軒署欵類多名家而濫羼不無膺鼎就余管窺所欣賞者約有數軸述之如下一月姜壎所寫之美人亭亭玉立拈花若有所思鬓鬓輕雲薄霧着墨停匀眉則娟秀娬媚目則秋水含神而櫻唇一抺反以脂色微脫而益顯淡艶之態則畫以舊而得神矣通體筆力纖峭而遒勁非養到工深無此佳構也一爲吳缶翁之梅石及殘荷紅蓼此翁筆勢蒼勁如龍騰蛟舞調色濃厚如疊繡堆霞神充氣壯壽之徵也宜乎年登大　而猶有馬伏波據鞍之態生平好畫蟠桃紅梅紅蓼老少年荷菊竹石等品是日所陳數軸確爲此老得意之作一爲王一亭之和合浪漫着色而神韻生動洵爲難能可貴其餘佳作尙多而余僅記此者譬如庶饈羅前僅取數味而巳觀鑒旣畢乃出畫室而越假山穿竹籬入桐蔭僊館窗外池邊有老柳一枝想葉繁枝密之時臨風弄影不减桐蔭也傍水鐵樊有鶴棲焉縮頸而立意甚悽苦沈子吟曰「九臯無復聞天唳六翮空生觸籠悲」蓋深哀之也由館過曲廊入鑑亭前臨清池人來亭上影落鑑中顧名思義乃寫實也前進復有半亭臨水顔曰烟波畫舫蓋小沼漣漪得烟波於象外而半亭臨水似畫舫之停橈也出舫轉入精舍三楹陳設雅麗多供盆梅内有數盆玉鱗綠萼即石湖梅譜所稱九嶷仙人者是也名葩佳種間足珍賞本擬品茗其側以挹寒香徒以日暮思歸不得留戀遂出關門沈子謂余曰今日之遊讀畫雖飽眼福賞梅未伸雅懷休沐有暇何妨步武劉郎於是分袂歸而此筆不能追憶名畫摹撫一幀想象園景速寫片楮良憾事也 
[觀尙郎小雲演劇感賦二絶即以贈之] [  豁公]  
　　宵來側帽聽新歌縹緲霓裳入大羅海上名優知幾輩聰明似汝巳無多 
　　廣袖翩𦒘擬洛神柘枝妙舞更無倫驚鴻一瞥情何限傾倒寗惟下蔡人 
[海上之新騙術] [  照吾]  
　　軍興以來凡軍旅所經之地兵先生無不搜括民間之珍寳服玩以去旣去則四出兜售儼如掮客負販惜多不識物之貴賤往往以千金之值僅貫銀幣十數枚或錢數千故一般好圖便宜者多樂購之前日本埠廣西路有形似軍人者持珠花一雙求售索價十五元某氏婦以其值廉欣然購之鄰人且有艶羨婦得此偌大便宜者入暮其夫自外歸視之色澤不佳恐屬贋鼎乃袖之質諸珍寳肆人肆人果云贋鼎計歷數肆所述皆同歸告其婦始知被欺然巳無及說者謂此等人皆係逃軍初以刼來物貨之供揮霍迨囊中金盡計無所出乃爲此以謀果腹或謂即係海上念秧者投機之所爲不知二說孰是總之此後甚願滬人士勿再以貪圖便宜而入彼等　中也 
[春燈漫筆] [  瀟湘白蘋]  
　　娼門女子非絶無情感者以習於詐僞久遂去眞日遠而狎之者亦徒視爲移情娛性之工具司愛之神益遠避而泣顧人非草木心豈頑鋼果有激發之機未有不能揭觸其眞情者鴛鴦佳侣視等哀鴻解乎此可與言冶游 
以女子之色而定其戀愛之久暫者是情場之蟊賊恨海之間牒世多敗類致女子之人格日卑女子之身世愈苦縈念及此直欲起怡紅公子同聲一哭 
　　士夫立世雖不能無失意之時然必不可餒其進取之志暮氣横則末路近矣故士夫寗可失敗於無可奈何之際而不可僥倖於未來之遭逢天下不乏有心人細味斯言當爲興起 
　　滄桑易變小刼依然久蟄囂塵直覺身無雅氣偶誦離騷一過心骨爲沁獨美人香草又藴結靈台方寸枕函鎖夢舊事威塵生恨多情此心遂迄無寗日 
[我近日的希望] [  曹文海]  
　　（一）北京善後會議巳經開幕了我希望會議席上大家要公開不存私見代人民謀永久的和平和公益 
　　（二）各省的代表對於善後會議我希望他們大家很誠懇的提案議决不要没有結果使人民失望 
　　（三）中國的政客我希望他們早日化除私心各出良心亟謀國家的安寗和利益 
　　（四）中國的軍閥我希望他們對於「保境安民」四字能夠實行勿使人民顚沛流離不得安居樂業 
　　（五）江浙两省現在可算得安心些了我希望两省的當局各自實行「保境安民」的宗旨保持和平公約的信用 
　　（六）近日盛傅的鴉片分賣我希望不成事實不使人民再受「黑籍寃魂」之苦 
　　（七）江浙两省自去秋迄今两遭兵燹一般貧苦之家慘遭刦掠現在弄得無衣無食嗷嗷待哺我希望一般大慈善家盡力振濟 
　　（八（中國的敎育現在尙未普及我希望熱心敎育的先生們不分畛域一致進行使一般有志的學生力求進步 
　　（九）資本家和勞働家我希望他們要和衷共濟不要時常鬧罷工的風潮 
[不必有其事] [  游國忠]  
　　書信中之「一日不見如隔三秋」 
軍閥口中之「保境安民」 
臨别時之「一路福星」 
輓聨上之「福壽全歸」 
長輩口中之「孺子可敎」 
著書者之「非欲出而問世」 
[餐櫻廡漫筆] [  蕙風]  
　　俞夫人清平樂爲君木製客枕繡此詞其端云爲君裁綺料埋他鄉睡想得凄凉郵館裡諳盡孤眠滋味合歡心事空賒連枝繡出雙花更繡一雙蝴蝶好扶殘夢還家此詞情深一往昔人寒到君邊衣到無之句未足以喻歇拍尤見慧心 
婦學齋遺稿後附輓聨應啟墀云病十九不治亡之命矣夫豈足爲醫罪獨愁故人开巳爾許奇窮全賴内助賢又復摧折之將胡由善厥後死萬一有知生者寄而巳當能作達觀惟念小子胥所恃以存活僅此病父在多可顧慮者則難免恫其靈外甥徐文俌云世變亟矣病勢篤矣一了百了在阿母未始非福内政賴之外事咨之而今而後我舅氏何以爲情弟子羅明宜云受業一二年讀書四五本先生敎我我猶能憶抱病十餘載撤手片時間弟子哭師師竟不聞應作奇格明宜當屬童幼語樸而摰可存也 
　　君木集毛公鼎字爲楹言云天横匹雁入高畫家有玉人能小詞 
　　慈谿梅友竹（調鼎）善作破題其愚題云觀衛大夫之愚衛大夫之愚也下句只覆述其字躍然紙上君木說 
　　璧生來書云放魚瑣事謬荷采入筆記並有長公放魚詞卯君宜續和等語閱之有感率成七絶四首乞賜和或以長短句張之甚愧無以應也璧生詩錄左竹院春寒羃嘵烟忽看撥刺近堂前天風本有包魚象疑是乘風隕自天幾輩龍門競暴顋胡然失水獨徘徊江南江北城門火逃命知從何處來關西嘉話紀三鱣物可徵祥理或然亂世公卿成底事耐寒還自守青氈人閒火宅知難住放汝江湖自在行此去龍宮應不遠好依法寳悟無生 
　　破涕爲笑 
　　小學校裏的敎師有一天上國語敎科書提起了他的嗓子敎道「打開了窗子放新鮮空氣進來」一個學生就走到敎桌前拿了敎鞭向那未開的两扇窗子猛力的打了一下玻璃頓時粉碎敎師責問他爲什麽這樣他就答道我要放新鮮空氣進來呀（簪燕女士） 
[海上蜃樓（一五○）] [  釧影]  
　　第十六回紅英飛雨滿地繽紛紫玉成烟一棺蕭瑟 
　　到了明天祖書城便到西門外小市橋來看望淵珠母女两人果然是個荒僻所在問明了門牌號數祖書城將要走進去時心中却不覺有一種感觸想那淵珠雖然是兒時游侣可是有十餘年没有見面了然因爲訂婚不訂婚引起了姊妹輩無端的調笑反弄得彼此避面不相交語現在大家都長大了我巳成婚他也有二十多歲了好像相見之下難以爲情又聽說他們只借住了一個亭子樓地方窄狹當然是飲食寢息都在那一點兒地方我到他們房裏去也覺得有些不便我就在樓下坐一坐和舅母講幾句話也好不必上樓去罷祖書城想定了便叩門進去一個十三四歲的小姑娘來開門祖書城問此地樓上有一家姓何的嗎那個小姑娘點點頭祖書城走進去却見有一個小客堂間一個老婆子頭上戴着一隻風帽身上穿了一件長過膝的老棉襖脚上踏着一個脚爐點了三炷香正要念佛見祖書城進來便問你看什麽人那個小姑娘代答道他要到樓上亭子間何家去的祖書城道煩你說一聲請何家那位太太下來一趟就說我是姓祖的那小姑娘就在扶梯旁邊喚道何家太太有人客來看你們咧只聽樓上答應了一聲走下來一個人祖書城幾乎不認得只見老態龍鐘精神衰頽頭髮也大半是灰色的了身體也有些傴僂了祖書城驀然間想起這位舅母初嫁我們這位母舅的當兒很有美人之譽就是到後來我最後見他雖在中年風韵不減怎麽一老就老到如此正想時那舅母道這不是寳少爺嗎你怎麽尋得來了說着凄然有垂涙之狀便道我前天又到你們府上去誰知你們少奶奶也到蘇州去了我心裡正急煞不知你們幾時纔到上海來謝天謝地你們却就來了祖書城道我們預備上海過年不能多躭擱所以也就來了他舅母道前天多謝你們少奶奶來張望你這位苦命的表妹咳我怕他的病是終難起色了說着聲音巳經梗咽了祖書城道這两天病好一點罷不如請個醫生來看看他舅母道病是很難的了起初也請過醫生看後來他自己堅决不要寳少爺你想我們這樣還請得起醫生嗎現在他雖然病得厲害神志很清就是夜裏睡不着一夜天轉側呻吟不曉得怎樣纔好巳有一個禮拜不曾好好兒得着睡眠了那時又低低的說道前天他一定要敎我來看看你蘇州回來没有今早天還没亮想着喝一些粥湯他還說起你不知回來了没有只怕他還有話要和你說咧 
 
 

Page 18

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *   
 
 

Page 19

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *中華民國十四年三月一日星期日 
　　本埠增刋 
[三友社新出美術面巾]  
　　南京路石路西三友實業社即著名三角牌毛巾廠新出美術面巾於毛巾擋上印有魚鳥蟲花人物等新奇活潑鮮艶悅目又有雙喜福壽等字樣專備一般送禮之需美觀適用極受社會觀歡迎門市頗爲擁擠日來該廠增機趕織到貨更多該巾定價每打一元五角二分·一元九角·二元三角六分不等云 
[心心照相館添置佈景]  
　　南京路抛球塲心心照相館近日新添各式佈景多種如園亭樓閣公園等俱與實地無異現爲顧主便於選擇起見特另攝樣本一套以備參觀云 
[中西新設台州分號]  
　　四馬路中西藥房自癸亥秋攺組以來日見擴張各地分號凡六十家茲又於浙江台州大街新設分號云 
[大光運到大批電器品]  
　　南京路大光電器公司新近由外洋運到大批磨面機·紫光電機·風濕電療機·老牌大小電表·乾電池·脚踏車燈·各種回光吊燈·檯燈等此外有德國大小月色燈一種發光似同白日且無輪何種顔色在燈下視之與日光下視之無異故綢緞局定購者頗夥云 
[時式女子春鞋新近發售]  
　　先施公司鞋部昨日運來美國女皮鞋一批式樣最新價每雙自十一元至十四元半又小孩黄色皮鞋凡自數歲至十五歲尺寸俱有皮質細輭價每雙三元至四元半該部又自製女子春鞋係西式平底脚背用黑皮挖空成花紋鞋面用各種閃色緞極爲美觀價每雙四元至六元半聞自發售以來頗受一般女郎歡迎云 
[恒興新到大帮布疋]  
　　虹口天潼路恒興號日昨新由外洋運入大帮布疋花樣極多如各色新花絲光直貢呢每尺售洋三角天津格子線布極堪耐用顔色完備每尺售洋一角三分尙有線呢多種定價均極低廉云 
[大新公司之新計劃]  
　　本埠大新罐頭食品公司自揀上等國産杏仁用化學方法精製美女牌杏仁霜品質豐富止咳化痰常人服之有益衛生該公司爲擴充營業起見今歲另組織新股東皆係本埠商界鉅子經理徐君賡華對於罐頭食品尤多研究所有各種出品親自監製以昭信用該公司目下特製大批美女牌杏仁霜以備各埠之批發并聞該公司新總發行所設在法大馬路西首德盛里十三號内如本外埠各商號欲定貨或批發者可函致該公司總發行所營業部接洽 
[中國餅乾廠行將出品]  
　　本埠西門斜橋徽州會館對面中國餅乾廠自去臘籌備至今業巳組織完備機器烤灶均經安建定妥日内即可製造出品該廠選料審愼有益衛生内容滋養富厚外表美麗輝煌聞爲便利購客起見所出各貨由愛多亞路大世界西首美飴食品公司代爲聨合發行云 
[大陸圖書公司廉價之擁擠]  
　　四馬路畫錦里口大陸圖書公司以時值春令各地采購書籍者日衆特於昨日起舉行春季大廉價除送贈品外並免寄費因此顧客紛至沓來非常擁擠云 
[出版界消息影戲春秋]  
　　程步高周世勳何味辛湯筆花等合編之「影戲春秋」第一期定今日出版封面爲黎琳最近小影有周瘦鵑題字有曼麗别克馥·南捷穆淮等艶影及名畫家黄文農胡亞光之諷刺畫内容有鄭正秋陳壽蔭及編者四人之作品對於中國影戲界痛下針砭另載海内外電影消息亦極新鮮每册祗售大洋三分定閱半年六角全年一元云 
 
 

Page 20

 
 
1;第一萬八千六百七十六號;中華民國十四年 西曆一千九百二十五年三月一號
星期日 * *中華民國十四年三月 
[滬北婦女節制會開會紀]  
　　滬北婦女節制會日昨假座狄思威路七百十二號舉行二月常會到有會員二十餘人會長林惠貞因事未到公推鄭天青夫人主席首由主席報告開會宗旨次請陶瀚如夫人祈禱再次書記陳鄔靜安女士宣讀上次記事後討論三事如下（一）反對鴉片公賣公决一面作文字之宣傅以喚醒國民之覺悟一面電中央政府極力反對務期不成事實并電善後會議請對於禁烟問題應籌有具體辦法公推劉瑾芳女士負責辦理（二）上海學校之工作查上海一隅小學兒童將近四萬餘人（據本埠敎育界調查）幼稚時代最易染烟酒惡習故公决今春當在上海各高小學校宣傅節制使兒童輩深知烟酒之害有礙身心健康公推張蕙文女士辦理（三）春季大徵求定三月底舉行并公推鄭天青陳立廷夫人及蔡陳漢俠陳余沁霞張士傑女士五人等爲籌備委員下星期内將會同婦孺敎養院之經濟委員商議進行末後陳立廷夫人奏樂以助餘興至五時許茶點散會 
[天氣報告]  
　　徐家匯天文台昨日下午四時三十分氣豫預報云天曇或陰氣候稍和沿海或有霧馬鞍島以北有南風南方有和緩之時令風又昨日下午三時前二十四小時内本埠氣温最高五三·六最低三○·六去年同日最高四二·○最低三七·四 
 
