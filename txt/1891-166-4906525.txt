# 1891 - 166 - 4906525

 

Page 1

 
 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細心參酌有美畢臻是以招股之時購票者卽爭先恐後迨去冬告竣除售出股票外局中尙留書二十部現可出售毎部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來購票毎部仍價洋五十元先付二十元餘俟出書時找足至從前已購投票目今尙末取書者請卽移玉來取以便先覩爲快也肅此布聞伏維雅鑒 
[得彩求售] [  申報館恊振所啓]  
本舘恊振所集腋社二次彩票其第一彩乃嘉興朱夢廬先生所得兹以其文孫偶患驚風願將所得彩物仍交本舘代售助賑冀求速　計文徵明山水册頁一部伽南香朝珠一串連翡翠佛頭記念俱全望江龍申題草虫册頁一部古銅香爐一只紅頂一座漢玉五件如有合意者請速來購取其價亦可格外從廉旣得珍貴之物又有施濟之名一舉而二善備想痌瘝在抱者自必踴躍樂輸也 
[二百六十五號畫報告白] [  點石齋啓]  
　　金陵製造局工頭唐履堂匠心運用造成快鎗新奇靈捷莫與比倫今承友人見示唐君手繪之圖因取而摹之以供留心軍政者之賞鑒焉他若道士之見鬼舟子之遇豺塾師貽鹵莽之譏暴客有豪俠之氣巨賈獲鼎而誌喜佳人執香而佯狂寗波則瘋犬宜防印度則賊蟹可異及所附山水人物各册頁並輿地圖等准於十六日出售此佈[  ]  
[勸善堂施診宜愼聘名醫說]  
　　滬上之善堂可謂衆矣滬上之善事亦僂指難終矣舉凡施茶施粥施棺施衣以及設義塾種牛痘振貧乏恤孤嫠所以賙困阨而普慈祥者蓋已無微不至而尤足以彌天地之缺憾拯窮乏之顚連者則莫如施醫一事毎當炎天毒日疫癘濳滋在富厚之家廣厦高堂安居若素雖有二豎尙不爲災卽或偶抱采薪而遍召名醫不惜重幣參苓芝术取之宫中尙何憂夢入膏肓致成不起哉獨此茅檐蔀屋沾體塗足之流與夫乞丐流民一廛莫庇日則肌膚蒸灼夜則風露侵衣一遇夏秋之交未有不沾染時疫者此際欲餬四而尙難籌措更安望得醫藥之資計惟匍匐至善堂匄施醫局爲之診治幸而刀圭甫下著手成春　得奔走風塵自求　實不幸而悞投藥餌遂至云殂則一家中父母妻兒誰人供養然則施醫者固窮民性命之　關係而可不鄭重以將乎顧今日之醫生其庸惡陋劣之情形實已不堪言狀其稍有名望者居移氣養移體妄自尊太目中無人人家具厚幣以延非至深宵不到猶且假作怱忙之態略一按脉卽已胡亂開方一揖興辭飛輿而去倘到門求診則更潦草異常往往倩初出茅廬之學生代爲診治温凉雜進攻補兼投自恃高明竟視人命爲兒戲其有初讀樂性賦湯頭歌之類者終日在家閒坐過問者稀則待至昏黄乘轎游行一轉意以爲有人敦請至此始得出門也亦或捩入善堂爲之施診藉得懸牌門外俾衆周知且姓名附列報章或有人慕名延訪噫醫而如　竟不成醫矣而尙望其能起死回生救人性命耶僕以爲善堂之施醫藥原欲望人之得生若令此種　醫濫竽充數則是欲求生而反以速死夫豈設立善堂之初心乎在善堂諸紳耆亦謂著名之醫非不可以延致然非豎其聘禮不能招之卽來而堂中捐欵難籌無從措手不若延略可遷就者但具輿金火食此外更無他求不知名望素高者尙不能十不　　使以重大欵難之症而付之漫無把握之人不一劑卽死已幸耳安望其能奏效哉僕今奉勸善堂諸首事凡有延醫　治者必愼之又愼切勿潦草塞責以致貽悞病人若嫌捐欵不敷則不妨酌移施茶施粥施棺施衣以及設義塾種牛痘振貧乏恤孤嫠之資爲延聘名醫之用蓋施衣施粥之類卽使略爲節省貧民惟苦于飢寒耳尙不至于速死若施醫而一苟且則草菅人命陽律縱難科罪冥譴實不能寛故寍移此以濟彼也尤望熟讀靈蘭秘籍夙精徙柳針茅者母惜寸隂毋貪重聘日至善堂施治限以號數滿則遄歸庶幾全活貧黎卽栽培福澤他年食報豈有涯哉善夫洄溪徐氏之論庸醫曰人之求治不過欲全其性命耳若以從未經騐之方而任意試之服後又不攷其人之生死而屢用之則終身無改悔之日矣嗟夫死者長已矣孰知其父母妻子之悲號慘戚有令人不忍見者乎竊願各善堂體貼此語愼聘名醫而諸名醫亦概存惻隠之心不復自高身價則雖疫癘叢生之際苟其命限未絶斷不至於死亡敬告善士尙其勉旃 
[本館接奉電音]  
　　昨由京友電傳上諭一道敬謹譯登○五月十四日奉硃筆潘衍桐轉補翰林院侍讀學士黄卓元補授翰林院侍講學士欽此現換藍葛紗袍萬綫冠 
[鳳闕恩光]  
　　戸部條陳豫籌餉源以濟要需一疏近奉批准五則昨已將八旂兵米折色銀兩停支按照例價改放實米一欵綴錄報章兹八旗文武京官王公世職歲支俸米毎季以五成折放實米以五成折放折色銀兩雖毎石例折放銀四錢六分綜計歲需此項放款有數十萬金之多今旣停放兵米折銀而官俸五成米折亦應停放銀兩卽自本季起將官員五成米折銀一律停支改照例價折發老米俟一年後再由戸部體察情形如倉儲敷放照舊放米倘米數不敷再行酌改折色總之米多則放米銀多則給銀似此變通計八旗兵米俸米停放折色兩項歲可挪出銀二百萬金之多此摺奉旨依議由部通行各旗營查照辦理其他批准之欵僅聞大略一擬將各直省現存防營水陸馬步兵勇再行裁汰一成咨由各督撫仰體時艱依限照辦所裁餉乾另欵存儲聽候撥用一擬將海軍衙門經費暫行停解二年仍專欵解部另欵撥用一擬加捐鹽商鹽引毎包原定抽捐東錢四千四百文今令再扣東錢二千二百文共抽捐六千六百文另欵存備俟一年後冉查情形分别展緩裁撤届時奏辦據聞騰出以上各欵專備築治河防修理要工建造鐵路之需云○順天府府丞李爲知照　所有本年科試八旗滿洲蒙古漢軍文童定於五月十八日府考正塲二十日初覆二十二日二覆二十四日合覆錄送院考爲此將考試日期知照八旂各固山傳知該文童等携帶考具届期五鼓齊集貢院聽候點名入塲考試並派識認官於是晨赴貢院先赴至公堂投遞職名以便點名時當堂識認事關考試勿得遲延再傳各該童於五月十六日親赴儒學伺候審音畫保勿悞○新授河南按察使長春帆廉訪祿月朔由江西携眷入都敬繕安摺二分緑頭膳牌一分於初四日子刻專差　任西苑由奏事官軍機處呈覽廉訪於寅刻趨詣 
 
 

Page 2

 
 
西苑門旋由奏事處傳旨於第一起入見廉訪趨入勤政殿恭備顧問上詢以江省近事廉訪奏對畢踫頭退出乘車回宅○前紀肅親王府門上長史縣缺咨取各項人員旋經御前大臣會同兵部堂官揀得二品頂戴上虞備用處頭等侍衛宗室廣仁擬正廂黄旗蒙古二等輕車都尉兼管佐領榮壽擬陪帶領引見奉硃筆圈出和碩肅親王門上長史員缺着宗室廣仁補授欽此○兵部爲移咨事職方司案呈直隷總督李鴻章奏病故官員請卹一摺應請將原任直隷督標中軍副將冷慶照總兵軍營立功後病故例給卹銀二百兩准廕一子給與六品頂戴等因具奏奉旨依議欽此欽遵到部相應將原奏黏單移咨禮部查照辦理○戸部三庫現將光緒十六年分銀庫歲出歲入錢糧銀欵數目縀疋庫歲出歳入綢縀棉布數目顔料庫歲出歲入顔料油蠟等項數目分繕黄册六本於四月二十九日彚送内閣票簽五月初一日進呈御覽初三日奉旨知道了册留覽欽此○貴州巡撫潘偉如中丞霨六年任滿奏准入都陛見交卸時隨摺請假一月由黔北上取道湘鄂回里省墓現因假期届滿忽患感冐未克如期北上咨請江蘇巡撫代奏乞恩賞給假期一俟病痊當卽航海入都叩艱天顔祗聆聖訓經剛子良中丞據情入奏五月初一日奉硃批潘霨着再賞假一個月欽此○吏部爲咨行事考功司案呈所有辛卯年京察二等人員内年至六十五歲以上之四品銜兵部郎中熙明一員現在病痊咨由本部補行引見經本部於五月初二日帶領京察補行引見奉旨兵部郎中熙明着照舊供職欽此欽遵到部相應咨行兵部曁廂紅旗滿洲都統查照○阜成門内香家園東首張姓院内有槐樹一株大逾數圍枝　　　參在翳地初四夜間二點鐘雷電風雨交作電光盤繞雷亦隨之砉然一聲槐樹已劈去半株紅光一道直向西南而去擊下樹幹有圓徑二尺七八寸者帶壞院墻二丈許華人以爲擊妖西人則以爲觸電兩存其說以不解解之可也○吏部爲移咨事文選司案呈光緒十七年四月十八日由科發出本部具題議覆江蘇巡撫奏以江蘇廻避卽用知縣張樞請補嘉定縣知縣等因覈與部章相符應准如所請補授請旨遵行一本奉旨張樞着依議用餘依議欽此欽遵到部相應附抄原奏移咨江蘇巡撫查照辦理○新授廣西平樂府陳太守兆奎直隸安州拔貢籖分禮部行走歴升至郎中掌精膳司印保以知府在任候選適廣西平樂府志太守彭升授奉天驛巡道所遺之缺應歸四月分由部銓選輪應陳太守到班遂掣選是缺經吏部照例於五月初二日帶領引見奉旨廣西平樂府知府員缺着陳兆奎補授欽此循例於初四日具摺謝恩並蒙於勤政殿中召見詢以出身行走年分陳太守敬謹奏對復諭以抵任後當認眞辦理地方事務陳太守唯唯碰頭而出首途吉期尙未諏定大約在秋蟬嗚樹時矣○京師入夏以來雨澤稀少上月廿一日皇上親詣大高殿拈香是晨大駕還海後卽於已刻大沛甘霖至初四夜三更雷電風雨相繼而作逾時卽止初五日天曙時又沛醲膏至辰刻始止竟日隂雲密布至夜間復降雨一陣至初七日卯初大雨驟降簷溜如織俄而廉纎竟日未休晚間又聞簷溜丁冬至鼍皷三敲雨師始返駕斷雲歸岫殘星射輝計得雨五六寸地脉深透可望有秋按京師得雨前已據雷登錄今接京信言之較詳故再述之 
[江隂消息]  
　　五月初二日無錫三里橋天主堂被匪人焚燒初三日江陰五雲橋天主堂亦有鄉民及惡棍等陸續到堂吵閙衆口混　一時難辨該堂教土見此情形卽將堂門緊閉堂内教士飭人持片赴訴縣令孫明府迅飭巡勇會同城守營統兵多名至堂彈壓時愚民棍徒已不計其數見官前來始行散去初四日淮軍營張軍門景春南字營劉軍門清煦撥兵一百名到堂保護初五日長江水師派長龍兩艘泊五雲橋北堍亦爲保護一切閒雜人等均不准到堂及至午後有一匪人手携蒲包一隻從石子街進來旁人聞有臭氣疑包内不知何物正相駭怪間有保護之兵上前查間該匪卽將蒲包擲地捷足奔逃迨揭開視之則包内有一死孩臭不可言地保到塲見之雇人奄埋匪徒之計旣破乃不復至初六日常鎭道憲委錢委員到堂偕彭教士赴厚塍馬　莊等處看視畢旋卽轉往無賜查騐聞現已安謐將爲首燬堂之人次第查拿到案說見益聞錄 
[保護教堂餘話]  
　　旅居九江天主福音等堂教士因見亂民麕聚紛紛遷至他方九江鎭道府縣分府遊守等員立派選鋒新勁等營駐紥租界中及城内外教堂極力保護江撫德中丞接到電禀立委江軍水師統領譚軍門統　戰船湖口丁軍門分派水師砲艇先後來潯防護現經中丞來電仍照常駐紥嚴防各員亦昕夕分班嚴密查緝人心遂漸　鎭定不復風聲鶴唳草木皆兵矣至前回大姑塘等處教士之遷徙者已于初九日次第挈眷回堂照常設義學開醫院惟法國戰船一號仍停泊江干無知小民不無疑懼初十日午刻關道李觀察會同英領事詣法船拜會船主船主升砲迓之主賓献酬極爲欵洽談次觀察謂貴國教堂本道已禀知德大中丞並會同譚劉丁三軍門分派水陸防營妥爲保護貴國戰艦請遼開行以釋羣疑而息認諑船主深爲感謝許以十一日三點鐘時開出長江觀察乃興辭登岸 
P>維揚近事 
　　鹽官向無兵權獨兩淮運司有兵備道銜者緣有鹽捕營都司一缺歸其統轄遇有緝私等事可以調遣也月前揚郡鬧教時僅有鹽捕營曁叅府署營兵在塲保護彈壓城外雖有防營無如各印官無檄調之權各防營亦未便擅離職守故直至次晨始經府縣官片請五臺山營撥隊來城駐紥保衛幸事卽敉平兵亦各歸隊伍此雖往事而江督劉制軍有鑒前車遂因時制宜特添委兩准運司衙門兼理兩江總督營務處事務俾此後設有事故都轉卽可立時咨調營勇上月杪已奉明文從此呼應旣靈聲威愈壯誠於地方有益也○邦上新舊兩城以阿芙蓉膏爲餬口計者不知凡幾江甘兩邑宰以此等烟館最易藏垢納汸現當整飭地方查拿會匪之際亟應一律禁絶旣思此種烟間大都皆窮苦小民所開若一朝勒令閉歇彼將何以爲生必致遊手好閒仍爲地方之患兩邑宰籌商至再遂網開三面出示諭令各烟間上燈後卽行停售二砲一律上門倘有不遵一經查出立卽提案嚴懲並將房屋發封云○近來物燥風乾頻聞火警幸救火器具齊全各善堂一聞鑼聲雖昏夜亦必踴躍爭先舁龍迅往此皆各堂執事者賞罰嚴明定章妥善之所致也惟每見火塲上各龍麕集時往往因閒人擁擠塞途水夫不得前進龍雖速至依然無水噴澆觀者時以爲憾不圖近爲保甲總局趙觀察所聞立卽出示一道預爲諭禁一面諭飭各叚分巡委廉嗣後設遇火警務令閒人讓出水道毋許擁擠塞途倘有不遵立予提懲云云一時聞者咸謂觀察於民間利弊無不關心也○揚城都天勝會經地方官示禁迎賽等情昨已登報兹會中人以此會毎年皆出巡一次藉以禳疫收災今遽爾停止居民頗滋疑慮且聞京口會已迎過尙稱安靜遂援例懇乞本郡紳耆向府縣官婉求弛禁兩邑宰因上禀各憲俯順輿情准其迎賽惟不得迎賽燈會會中人遂於本月初九日黎明恭舁南門　天神像出巡一切皆恪遵憲諭槪從約儉惟新添魚行迎福會一班簇簇生新頗爲出色鹽揚二營曁保甲總局皆派弁帶兵隨會彈壓府縣各衙門亦派差役隨行各段保甲分巡委員均按地叚躬親查察運憲江都轉又咨調五臺山營兵數十名各持軍械在會之前後巡護是以自朝至暮並不滋事○江甘　邑宰於本月初六日起重復薰壇再求雨澤果於初七日下午雨師風伯並駕而來始猶密灑廉纎旋落旋止迨至鼍更三響竟如銀河倒瀉玉女傾盆直至初八黎明簷溜仍潺湲不已計得雨約三寸有奇一時城野歡呼以爲賢父母誠心默禱果能上格穹蒼也 
[赤嵌近事]  
　　前福建臺灣巡撫劉省三爵宫保因病乞骸遄回白下本館已詳書巓末列諸報章矣兹又得臺灣信云前月十八日宫保交卸篆務向闕謝恩行三跪九叩首禮旋由中軍將旂牌印信送至藩署請沈吉田方伯暫行護理隨率同灜眷由署起程沿路居民咸設香案以送各官分立大稻埕碼頭伺候洎憲節登舟後以小火輪船拖帶各官又紛紛登艦送至滬尾始回旣至滬尾統領定海等營萬榮齋軍門親 
 
 

Page 3

 
 
督本營隊伍預於海口恭迎宫保慰勞再三並以軍門爲多年舊部臨歧話别勉勵諄諄及見其軍容之盛戎行之肅則又顧而樂之立命取洋銀二百元以爲犒賞稍留片刻命小舟登駕時輪船越兩點鐘卽開去各官遂乘小火輪船進城赴沈方伯處叩賀○離新竹縣城十餘里地名曰中港向設鹽局一所月初局勇某甲解洋銀數十元及錢若干赴總局呈繳行抵老龜崎忽遇不識姓名之八人上前搶刦勇見寡不敵衆貝得棄之而奔幸其地離村落非遥卽大聲呼救村人聞而咸集將八人盡行拿獲解往總局請懲總辦尹筱亭大令飭綑送縣署沈槐堂明府當堂推問八人供認不諱并稱小的等俱因流落異鄉無資内渡不得已而爲此尙乞施恩明府固金剛其面而菩薩其心者將爲首之四人遞解回籍餘則枷號數月以示薄懲○臺地賭風甚熾小民一入其彀往往敗産傾家兹經淡水縣剴切出示云爲嚴禁賭博以安民業事照得賭博最爲民害節經各前縣示禁有案本縣下車伊始不忍不教而誅亟應申明例章俾令觸目警心急圖改業查例載民人開塲賭博經旬累月聚集無賴放頭抽頭者初犯杖一百徒三年再犯杖一百流三千里存留賭博之人分别擬徒輸錢者據實出首免罪仍追所輸之錢給還民人造賣賭具爲首者發邉遠充軍爲從及販賣者分别杖流滿徒又賭博不分兵民俱枷號兩個月杖一百旁人出首或賭博各人出首者自首人免罪仍將在塲財物一半給首人充賞一半入官不許妄報致干反坐各等語煌煌例禁有犯必懲除隨時嚴密訪拿外合行示諭爲此示仰闔邑軍民人等知悉爾等須知賭博惑人一經入塲動多神志昏迷流連忘反善良因之失業宵小因之生心藏垢納污滋生事端其害有不可勝言者此次明白曉示令出必行務各革面洗心毋得視爲具文明知故犯倘敢故違一經訪獲或被首告定當照例重辦并將房屋標封入官總保頭人得賄狥隠亦各治以應得之咎愼勿以身嘗試自貽伊戚其各凛遵毋違物示光緒十七年五月初二日 
[鐵甕江聲]  
　　丹陽縣教堂焚燬後黄觀察會同王太守馳往察看情形該縣紳民紛紛具禀率以不經之談故爲裝點冀聳聽聞黄觀察力斥其妄愚民無知膽敢鳴鑼號召城廂内外各鋪戸爲之罷市繼經王太守婉言開導衆始帖然觀察太守旋卽乘船回郡聞王太守已將此案始末申詳上憲聽候核示○從前毎屇端陽居人約伴出游或在江于小立遠眺六七濠龍舟競渡或坐小車往金山游玩帆影横空濤聲滿耳徜徉竟日興盡始返今年此日因謡言散布不復作游目騁懷之想是日午後租界一帶有督標新兵等營兵弁往來梭巡使匪類不得混跡由是闤闠安堵如恒○西門外新河街某姓所開老虎灶初五日幾遭回祿見者莫不驚惶幸經本坊水龍洋龍聞警馳救得以轉危爲安僅焚去屋椽十餘根初六日午後西門大街天祿齋茶食店烟囱内火星飛射延着屋椽一時烟焰騰空幾致不可收拾幸行路者見而呼救該店人手極多立卽灌滅得以無恙何幸如之然事後思量不得不作曲突徙新之計也○揚子江中現有英國兵輪一艘曁中國登瀛洲兵輪停泊登瀛洲兵勇輪班登岸保護租界初六日午後衆兵回船有某兵士年約二十餘籍隷寗波是日飲酒過醉甫登繩悌草帽爲繩絆住伸手取帽稍一疏虞跌入江中衆兵搶救不及遂與波臣爲伍嗣經兵輪統帶出洋四元令小划船打撈至晚方將尸身撈起備棺收殮寄回原籍以便家屬認領○入夏以來雨澤稀少三農望澤良殷丹徒縣蔣大令出示禁屠設壇祈禱初七日油然作雲午後五點餘鐘沛然大雨檐溜如注至初八日將曙時始止　雨二寸餘野老曰此豐年兆也不可不誌○新任都統積都憲忠於初八日由省起節至午後行抵京口駐防弁兵及地方府縣均至江干迎迓鳴砲燃鎗聲震山岳憲駕旋卽入城卽於次日接印○金山河地方某姓母女因細故口角其母忿極竟購烟膏吞下迨人知覺則已無術返魂其女念生我者之爲我而死天壤雖寛豈能容此不孝之人遂亦如法泡製從乃母於地下區區之故送却二命甚矣小忿之不可逞也 
[憲示照登]  
　　欽命二品頂戴分巡蘇松太道兼辦海防營務處聶爲再出示曉諭事照得匪徒到處造謡到處焚燬教堂上海一口蒙南洋大臣兩江督憲劉頒示分貼曉諭並由本道一體出示諭勸及會督員弁彈壓保護訪緝在案兹接各國租界領袖法總領事華函開近來長江一帶有不法棍徒滋鬧情事誠恐上海租界内曁左近地方無業流氓效尤蠢動亟應保護界内居民人等倘有匪徒乘間竊發巡捕不敷分派彈壓卽放信砲四響並鳴急鐘速報本埠圑練兵帮同竭力解散兵捕隨身均帶軍器一聞警鐘安分者務各家居切勿出外觀望致遭波累現由工部局曉諭租界居民其租界以外并請一體示諭等因到道作分行上海縣曁租界會審委員外爲此示仰在滬諸色人等知悉此後如有匪徒在租界滋閙一聞警信該民人務各安分家居愼勿出外前往觀看致罹不測之禍自貽伊戚其各遵照切切特示 
[入險出險]  
　　前日午前十一點鐘時有江北倒划船滿載薪蒸駛過新閘時適潮漲又有煤船順潮向西以致略爲碰撞江北船上有十二三齡之孩持篙站在船頭立足不牢墜入水内幸孩父眼明手快急拉住髮辮得以救起船亦無甚損傷遂任煤船乘潮而去不與較量 
[奪做工頭]  
　　本邑浦東張家浜左近二十三圖地方設有順興冰廠向以本地人張桂春爲小工頭目近有著名地棍徐春春卽狂徒阿春並陳阿和及綽號小蜜狗等欲謀該廠工頭之役廠主以若輩素來選　置之不理徐等爱在冰廠左近匿名揭帖略謂該廠工頭如不容我等承辦當借洋二百元否則定須加害餘語均屬不倫難以形諸楮墨當經廠中人將情告知廠主該處二十三圖地保亦聞悉前情恐肇禍端竭力彈壓始得無事而徐等遂遷遷於地保任意誣衊幸事爲關道憲聶觀察訪明立卽飭縣密拿徐等四散遠颺旋由縣差薛貴等分投購線緝獲徐春春陳阿和等其小蜜狗尙未拘獲前日先經帮審委員宋莘樂二尹　堂飭提陳阿和至案問冰廠前匿名揭帖是否爾等所爲供稱小的並未識字不敢妄爲惟該冰廠爭做工頭加增挑力係地保之意小的不過在廠挑冰而已叩求恩典二尹謂一味胡言喝跪大練良久狡展如前二尹謂此係道憲親訪確實豈容任爾累及無辜實屬不法着收自新所聽候研訊究辦 
[巡局瑣聞]  
　　著名賭棍朱良和專在滬南誘人聚賭年輕子弟受其害者指不勝屈前晚朱又在十六鋪茅山殿後空屋内開塲賭博事被該處保甲南局委員鍾偉臣二尹所聞當卽督同局勇地甲人等潛至該處破扉而入若輩正在興高采烈之際二尹喝令局勇拘拿遂將朱並賭徒六人連賭具一併解至局中二尹立卽升堂提訊朱俯首求恩各人供稱小的等均是初次悞犯惟求恩宥二尹以朱良和屢次紏人聚賭實屬可惡喝令重笞三百板餘人姑念初犯從寛免責卽着各具安分切結始准開釋賭具銷燬○昨晨有箍桶匠宋阿掌扭王阿狗至十六鋪巡防南局局員鍾二尹提訊之下宋訴稱本邑人年十八歲向爲篐桶店生理前與王阿狗同事邇來分散不料伊竟將小的之各主顧攬去今日在途遇見向其理論反遭兇毆不得已扭案請究王供稱年二十八歲亦是本地人與宋同業各做各業並不兠攬生意亦無逞兇之事求恩鑒察二尹以此事諒必有因惟王不應行兇卽着笞責王一再苦求並稱以後不敢犯事二尹着具改過結開釋 
[再訊佔地案]  
　　英商敏控山雨香一案曾列報章兹悉禮拜六下午覆訊惟查訊見証口供日前到過之打樣英人有恆行及金世美先指說打樣情形被告威律師問其原稿自稱由副手所繪恐難作準是以復自往丈量另繪新圖呈騐至彼此所爭出路實係敏地被告指出畣時拆過所稱隔界圍牆之匠頭朱鳳鳴訴稱在山家經手造屋約有二十年盡知山處房屋舊址圖内所稱隔界之圍牆係後來讓出緣敏初次得業立契所載南址墻脚爲界者另有早經拆去之墻及立契後敏曾與山商說在原墻以南另讓出路一條須十五尺適原墻以南約離三十尺再有一墻因允許卽在西牆中間各半分開管業原契所有隔界之牆卽先拆去遂致藉指第二道牆爲原契界牆似應再須歸管牆北所餘之地以致肇訟山另行繪出舊日前後二墻之間隔情形所指本與朱前供相同而舊日之牆與屋則早已拆毁矣所供原不過如是惟情節旣與敏之証見 
 
 

Page 4

 
 
不同則兩造律師均須逐層指圖詰問當時蔡太守亦追問朱所稱墻有兩道厚薄如何並問旣在原契界墻之南允讓出路何以原墻以南不立界石所有界石仍在原界之墻北及再追問原契界牆旣先拆去能否指明牆址翻騐牆根朱稱恐難尋覔辯駁至此爲時已逾五點鐘適袁邑尊别有公事拜會因至公堂觀審多時及散堂已在掌燈時候隨訂約禮拜三卽十八日二點半鐘覆訊察斷 
[英界公堂紀事]  
　　駐滬意大利領事署繙譯鄧姓函送欠銀不還之萬娶樓請追蔡太守命靜候訊供核辦○三百三十三號華捕禀稱小的於巡路時見胡阿二貧病交加倒臥街畔因僱車舁至捕房捕頭命送請安挿蔡太守飭發棲流公所留養醫治○朱谷炳朱楊氏蔣奎雲劉琴仙不知因何在路口角某號巡街捕見之一併帶至捕房移送公廨兩造不願涉訟并并經人出爲調停求免訊究蔡太守允之 
[法捕房瑣事]  
　　沈永順凉鞋鋪歇夥曹子榆控店主沈寶賢央伊向梁松亭借洋四十五元又向陸裕卿借洋四十元立有借據四十元之欵後經交還餘欵向收不認遂將沈寶賢扭案訊押此已詳列前報矣昨晨葛同轉莅捕房據夏成玉等投案禀稱店主沈寶賢前央曹子榆向人借洋四十五元嗣付還三十元尙有十五元已劃扣曹子榆欠欵作爲兩訖問曹所執借據何來答稱曹在店時私取店中圖章蓋上目下俱成僞據來案朦控問曹在店時素來安分否供稱性甚懶惰店主屢次命小的向伊母說知勸令作事必須勤謹四月十六日有客購定凉鞋店主令小的送往曹忽追至阻住去路奪送凉鞋惟素來店中送貨係小的專職不能交别人經手當將原鞋携回曹以小的不應向伊母說歹話逼令同往伊家小的無奈只得同去適其母舅在家飲酒曹不問情由奮拳毆擊小的經其母舅勸解始得脫身嗣有曹處教書先生王益山至店向小的賠罪同轉着將沈寶賢帶案訊問供與夏等相同又傳曹子榆研詰曹稱借祟由沈寶賢交付係陸裕卿等爲中當面簽押同轉問夏成玉曰爾等曾否見過借據答稱向來借據均係小的代寫此紙非小的所繕亦未見過同轉復問曹子榆因其言語含混着押候查核諭沈等邀同王益山等到案質訊○寗波人張三寶之妻被陸三榮哄騙脫逃經張將陸扭案葛同轉訊明情節着押候將張妻交出再行核辦在案嗣因陸挺押日久仍未將張妻交案昨晨張三寶携幼女阿仁投案瀝訴前情求請追究同轉卽將陸三榮帶案再四研究陸堅執前詞喝令笞責二百板復問據供張妻去年賃居德順里同轉令包探將陸帶往德順里查無蹤跡帶回後飭令還押張退去候核○洪尙坤與妻洪張氏串竊吳士興家衣物經吳查知將洪夫婦扭案葛同轉着吊贓給還失主洪夫婦管押著交餘贓在案嗣因延宕已久同轉著帶案訊問洪仍稱兒子不知何往同轉喝令各掌責八十下押候交保○縫工廖長根騙竊張阿弟之物件經葛同轉將廖訊押在案昨晨據廖朱氏投案聲稱兒子素來安分求從寛典同轉着將廖帶案究詰再三依然狡賴着掌責一百下還押候核○無錫網船戸徐仁發金二官等與别船夥尤永春口角徐等口出不遜之言並云焚燬無錫教堂經尤鳴捕將徐金二人拘案同轉諭曰邇來匪徒揑造謡言滋生事端正當查辦之際爾等尙敢肆意胡言實屬不知自愛着將徐笞一百板枷號一個月金責八十板枷號半個月以示懲儆○蟻媒范李氏許王氏等將已從良之妓女誘匿經葛同轉提案訊押嗣因兩蟻媒在押患病遂有范阿男者持根記保單投案具保同轉察知患病屬實准其交保候病稍愈仍須父案懲辦范遵諭而退 
[術妙回生]  
　　天氣漸熱彼災區各戸流離顚沛值酷暑熏蒸鮮有不受其病者全亨寶號善士救世有年俯助痧氣九紅靈丹一千二百瓶委解災區願行方便俾患症者藉以回生歴久不懈厥功亦偉竊爲形容顦顇者奉揚仁風焉上海北市絲業會館籌賑公所愚弟施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官塲紀事]  
　　五月初一日周分轉曜由泰屬差次來揚江西項都戎出雄解　來　二日　鹺尹祺委解南京餉初三日　鹺　　委解蘇州餉均起程是晚江都轉由高寶騐收堤工回轅初四日任分轉杰銷皖岸聽差　應縣杜大令法孟公幹到揚初五日各官商藥賀　　尹憲辭回泰屬差次初六日朱鹺尹恩緒禀知赴吕四塲漁汛差初七日黄二尹緝熙銷運河堤工差初八日許鹺尹崇興辭回中富局閱鹺尹奉璋辭赴通泰查探水勢 
 
 
 

Page 10

 
 
   
 
