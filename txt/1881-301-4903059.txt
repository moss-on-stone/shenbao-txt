# 1881 - 301 - 4903059

 

Page 1

 
 
[格致彚編出售] [  申報館啓]  
　　傳蘭雅先生所輯之第四年第八卷格致彚編本館現巳代爲裝印完備卽日出售每本價仍大錢一百文伏靳早來購取書中所述係格致釋　　學衛生論歴覽紀略海戰指要量光力器圖說辦論互相問答等數種云 
[論刑訊難恃書金陵三牌樓舊案]  
　　辦案之難地方官所深知也惟知其難而後持以小心寍令議愼有餘以拘泥貽譏不可矜才使氣以肆應見長而况案關人命失出失入其责任更重也嘗讀古循吏所著之書每以非刑逼招爲戒可見公庭之上囚人葡伏其情之可憐正有欲生不得欲死不能之狀承審官先存成見于胸中以囚之認供爲快于是一再研鞫而堅不吐實則怒氣衝突喝令用刑而絕不一思到案之囚果爲正凶抑爲誤拏倘其傳聞失實指證多誣則本非殺人之人其有何辭之可認何供之可招而我乃以威迫之也然而刑之所在勢亦有不得不用者以罪犯殺人律當論抵此雖三尺之童亦習聞之彼行凶者畏罪而不肯言設以慈惠之君子臨之豈有不思抵飾避重就輕者故遇忍戾狡悍之囚非用嚴刑不能得實是亦不可謂刑之必不宜用也而豈知持此以槪諸囚而誣服者多矣蓋罪至抵命於王法已極今試縛人而戮之頃刻之間人鬼分途其痛楚自不必言然明知一死延頸而受之與抱頭而竄之均所不免獨至公庭之鞭撻則刑不至死而其痛楚則更甚於死何况三木之架烙鐵之練與夫沸水盆腿槌腦箍諸非刑之具乎庭除之上七手八脚牽拉顚揆昏暈倒仆死而復甦熬審一晝夜則如是者三五次人至此境猛然深省有不甘受頃刻之慘死而求免零碎之苦楚者哉可見非刑之痛甚於大辟也因而遇此罪無不承矣卽有自愛其死寍遭挫折命殞不肯喪首領以終决意不服者狼虎之威鷹鸇之性壞立堂下者何難乘其昏暈而强執爲手以畫供也故一用非刑而天下無不服之囚亦無難結之案也昨報所述金陵三牌樓一案當夫屈麻子與貓耳僧就戮之時承審之官詎不以爲此案已結死者申宛凶者伏法不特地方官之責任無虧卽制軍以省垣地面鄭里人命之心亦覺差慰事閱四年卷已高擱離則省憶及之而孰知昏昏闇闇之中竟鑄此一大錯也本報聞見不親僅据傳述之言登之日報爾時揣度情節不能釋然曾參末議不謂今日果有此一叚後問也夫殺人者爲屈與僧造意者屈也屈之造意由於借錢不遂則挾仇也天下豈有不識姓名之人而與之成仇者乎童子一言二凶伏罪謂爲夭網恢恢疏而不漏宜也然因童子而又引出丐者据丐者而後詢及童子似亦周詳細密之至特該童不過八九歲耳騃鈍無知何以歴陳顚末辭氣能若是清楚耶焉者身置局外死者旣無姓氏决無屍親彼方街頭雪夜凍餒自憐而乃以不于己事赴官出首何其好整以暇耶當日問官獨不一念丐者之與屈若僧有無宿怨及童子之何事經過此地何以能知借錢飲酒投僧求宿諸節若此之詳而遽以非刑逼二人誣服道夫丐者貪利亦屬恒情懸賞招首之際丐或希圖得賞誣揑其人或屈若僧與之有嫌因而謀陷固未可知但八九歲之童子難以賣葵子爲生託業微賤究未必爲丐者之所指使是丐之言未可遽信而童之言則無可疑問官之敢於刑逼者亦以童子之指供鑿鑿然後决二人爲正凶此在當時固非忒孟浪者第　供皆招而死者姓名終不指實其中疑竇自是顯然而竟以此定案駢戮二人我殊不知案卷中是否以某某謀殺無名男子錄其事由也此則從來刑案申無此格式者矣方案出之日地方衙門正深皇遽沈制車又特委洪都轉查辦是問官務在案之速結與罪之必得也然上憲以省垣地面之故加意愼重不意愼重之過竟變而爲草率是猶得謂之能員乎哉目下正兇已獲不鞫而招案非謀財實因姦妒緑林首傑拐販匪徒罪在必誅供難攺易而屈與僧之二命則已不可復生正不知當日與審斯案者有何術以彌縫之也或謂有問官之輕信先有童丐之妄言今日者一則歲及成童一則依然行乞倘其雪覆盆之寃而撥死灰之燄是二人者正案中之關鍵而水落石出之由也可不究乎然而問官何以爲情也 
[日皇誕期]  
　　○昨日爲日本國皇壽辰各處日本領事官一律遙祝故是日各日本公廨非常𤍠閙云 
[華捕貽譏]  
　　○有上等華人赴字林報館告于館主曰上海工部局所用之華捕殊爲不善某前者會寓居英國見英國巡捕不但待人以禮卽於犬馬等類亦莫不有愛護之意何上海華捕之待人竟不如莫國巡捕之待獸乎字林報因錄其所言於報本館亦照譯而登之彼爲華捕者其有則攺之無則加勉可耳 
[趕造糧駁]  
　　○江浙各省漕糧到津向有駁船運通交兌駁船係由官備編列年綱號數發交船戶認領聽候運未交通漕朱爲　天庾正供極宜鄭重故駁船定例除朽蝕興修外每屆十五年必更換新船其船由各省䟎造拖帶來津歸該管衙門泒領現當更換之期明歲春融便須運米船計數百餘艘一時恐難帶到而舊船又剝蝕不堪復用李爵相恐悞要需現故奏請就津趕排駁船二百隻聞巳奉　旨兪允卽札天津河間兵備道遵行吳畹九觀察初擬照例定價銀飭匠工料全包但索價參差高者旣恐價昂低者又防料薄是以將包造一層作爲罷論攺擬委員購料雇匠包工現在木料購齊鳩工庀材業經赶造以便明春應用云 
[疏濬河道]  
　　○天津榻河淀爲九河下梢水蓄不宣形如斧底往往泛溢爲　環淀各村庄週圍約有百十餘里烟戶千萬家每當水勢橫流卽有其魚之歎直督李伯相痌瘝在抱講求水利安奠民生曾命標下護衛營兵及天津練車開掘河渠宣洩水道計非一次但榻河淀浸淫甚廣非得百萬金錢數年工程不能面面都到伯相之擘畫不過握要以圖急則治其標非敢謂久病之軀能占勿樂也年來附淀各人民或考地圖或搜郡誌某處宜因某處宜創又繪圖貼說壞求疏渝俾塌河淀水有攸歸伯相成竹在胸謂不狥所請則民命攸關如遂所求又帑金安在現當秋間水涸正盡力溝洫之時兵以衛民仍札環淀屯兵及標下護衛營天津練車掘河宣洩淀水爲斯民造福云 
[俗鄙可]  
　　○某殿撰書法本佳木苐時已名滿京華大魁以後聲譽益盛求書之件可以蔽人殿撰體弱多 
 
 

Page 2

 
 
病終日握三寸管手不停揮頗覺勞頓近又請假返重故鄕親友求書者料必更多却之不可過峻而應之又不勝其煩於是籌一妙䇿自中堂匾額以至扇箑各定價目刊諸仿單故昂其値俾人有所惜而不來誠不却而卻之妙法也不料竟有一便面而願酬二金者一楹聨而願送八金者詢其取義則曰書法之佳猶第二層所最着重而足以誇耀於人者在下欵用一弟字耳聞者莫不捧腹雖然世人多於紗帽下求書畫其意寍不在是惟不肯出諸口耳今若人侃侃而談人譏其鄙吾猶取其直也 
[誣案得雪]  
　　○揚州城東十餘里湯家汪地方有張姓巫人稱爲張香火年約三旬餘有父及妻陳氏張性嗜賭博今春因賭負甚鉅逃之江南爲人傭工家中尋覔無迹數月後妻囚貧亦傭於城中某姓張父獨居忽一日有人傳說某處河中見一尸頗似若子奔認果似之屍已腐爛張父疑其自盡巳將收埋乃該處地保執謂屍有重傷須得報官又謂若媳聚不端是必與奸夫合謀害命張父本鄕愚信其言具控於縣騐得有重傷數處嚴訊陳民陳氏抵死不認保又串通其戚差人某某指本鄕之富者及有仇者共七人謂皆陳氏所私又謂陳氏汝上堂但咬定七人皆有姦汝卽活命陳不知也如其言以供七人寃極而陳氏堅執無可置辨前任江都劉大令遂據供通詳上憲乃案未定而張子於八月初一日忽自江南歸聞其事大驚卽奔縣自陳現任江都謝君駭然出陳民及七人者於獄間陳民何以妄供始備述差保所教狀謝君大怒重責差保及張父收之於獄以善言慰陳氏及七人而遣之卽日通詳乃陳氏等之寃雖白而此屍究不知何來於是嚴訊張父及差保以求水落石出云 
[買帶亡身]  
　　○程鳳林者歙縣人年約二十許爲揚州新城某布店之夥東人頗倚之一日於櫃上見一貧者手持草標欲賣腰帶一條程見其兵常是紫色湖縐並加鑲滾尺寸亦長遂以廉價得之乃自買帶後每晚甫飯訖卽閉門而臥衆夥疑之穴窗窺探見其手持腰帶細細看玩低聲嘆氣流淚不已衆大驚冲門人間其故程怒云我有家務事偶爾傷感何與大衆事而失驚如此衆無言而出次日卽代東人往常州辦貨二日後忽舟子倉皇而來云程已吊死舟中卽此帶繋頸并留下一書與其母及兄言我自不樂生今已入佛界我之死與店中東夥及舟子毫不相干家中但來收殮切勿胡閙令我九泉不安也衆莫測其故有經世之老翁嫗云我輩曾見過此乃縊鬼討替代大約此帶卽前人畢命之物凡街市售物一切皆可獨帶索等件切不可買恐狀生者魂魄憑依也此說雖不足全信然亦近理愛好喜廉者可不愼歟 
[凶犯正法]  
　　○杭垣於八月廿九日接到釘封時因譚中丞出轅由藩𣳻兩司會同首府提出監犯認明當堂綁縛飭城守營兵押赴清波門外正法是日斬犯共計三名其兩犯年皆未冠卽係嘉善謀斃幼童案內者其一則甯郡解來搶刼之犯也 
[旗營演砲]  
　　○杭之武林門外由秦停山而西有砲臺山向爲演放槍砲之所今於九月朔日霜降故卽於是日爲始每日黎明時候各旗兵弁卽出城至該處操演其校閱者左司右司協領住領等逐日輪委約須操習一月光景俟將軍大閱後方可竣事也其山對面設有演武廳并紥營房數座以爲造飯憩息之所有値班者管領之各兵打砲以山爲的盖山壁上畫有紅圈如箭靶格式有能打中五砲者則次日可免操一日否則逐日當操相傳此山來脈與天目諸山聨屬兼之左抱龍井右隣鳳山形勝天成前爲識者指破謂當以砲火轟之故當時立有兵房每日朝暮開砲兩次以絕地氣宼亂後此舉遂廢但每年於霜降後八旗兵丁皆須至山前演放大小各式槍砲以山爲準因是此山草木不生盖地氣已死云 
[請員追租]  
　　○蘇郡普濟育嬰諸善堂所有田產悉爲善舉經費要欵其收租事宜向與民田管業者無異無如佃多疲玩住往逾限不完繼以差追重以官比租旣不能收足而耗費種種不可勝計現屆開倉在邇諸堂紳董禀請府憲援常平倉官田收租之例飭發委員於分派租穀時先行傳諭催早以今年租米折價較尋常各業特地减短以期各佃踴躍完納倘再仍前延宕卽由委員隨提隨辦云云現聞府憲准如所請一面分派委員赴堂一面出示曉諭矣一 
[剔弊滋弊]  
　　○前報登學憲黃文宗將文童正場分二作四以便易於校閱力杜僥倖原爲拔取眞才起見孰知各童一聞此信紛紛易名調縣互相補考以兾不得於此或得於彼自是而他處冐籍者亦混其中現雖經某廪保於提調處遞禀截住補考而營幹在先者巳多魚龍混雜蘇郡冐籍之風早相沿成習此次創格分棚又增跨考之弊苐濫保者固期廣種博收而攻訐者亦皆挾私懷妬故此弊終難釐剔云 
[江西官報]  
　　○八月念七日撫部院李牌示照得文英營都司劉廷鍈現准部咨准其調補瑞州營都司員缺應卽飭赴新任氙遺文英都司事務今本部院查有左營儘先副將劉明選堪以前往署理又寍都營右哨分防石城汛千總羅光明因案斥革遺缺經查有右營儘先都司陳新發堪以借補仰各該員卽便遵照特示 
[試拔眞才]  
　　○江西德化劉明府八月十二日舉行科試文童聞僅六百餘人較去歲少三百有奇盖係時疫流行之故也明府塲規固嚴而又力絕槍替每塲放頭二三牌皆自司啓閉步送至龍門所延三友一爲大挑知縣零陵王海泉一爲天挑知縣潭州黃澧陔一爲安成劉梓珍茂才皆品學兼優之士襄校極爲詳細取列前矛盡是眞才劉明府嘗言起家軍功文章一道未敢自信故歴任各邑考試不惜重資訪請高賢襄校如上屆歲考則延梁孝廉在靖安則廷雷進士唐孝廉推其心無非不敢强不知以爲知其虛心愛士如此亦屬雖得各省州縣果能盡如劉明府又何致有魚目混珠之誚屈抑人材之患乎愚以爲近來科甲人員初到省垣類多寒畯賦閒日久旅費維艱所望各現任州縣每屇考試不受人情推薦專於科甲候補人員中擇挺襄校庶寒士可助資斧遴選盡待眞才一舉而數善備爲然要惟長官主持其事乃可耳 
[田業收租]  
　　○蘇郡本年各處田稻大稔雖經前月間連日秋霖不無傷損幸而隨時晴燥所損者不及十中之一現在各田業大槪於二十日前後一律開倉惟是田疇旣熟轉嫌穀賤傷農蓋刻下米價糙粳不過一千五六目文蘇地各棧多收折色鄕佃完租先須糶米而各業折價每石在二千左右者已爲體恤佃農不事多取矣 
[賽馬再誌]  
　　○本埠西商第一日賽馬情形已列於報昨爲第二日仍午後半點鐘起首次七馬並賽係立發行客戤分先到第二次又七馬相賽勃來泰爲魁第二次四馬同跑勃來泰與拉古同到定界如驂之靳諸西商小憩片刻至三點鐘起十馬互賽是爲第四次係三保瀛奪得錦標第五次八馬爭馳初則怡和行克勞克之馬在前繼被海珍馬赶上得彩其時已四點半鐘昨仍時下細雨至是兩點較密觀者紛紛散歸西商亦擬停止俄而雨收又復跑賽二次今日係跳洪之期驅馳騰躍須得天晴乃便並悉泥城橋堍有馬車駛過皮帶脫出　住一東洋車曳之而馳東洋車夫不能脫身在地扒走爲車夫急爲扣韁比爲立定幸人車俱得無恙東洋車夫亦不敢與較拖車自去再昨報所錄別發 
 
 

Page 3

 
 
行實係立發之誤也 
[學生回華續聞]  
　　○中國出洋肄業之幼童共有九十餘名分作三批回華第一二批附東洋公司船抵滬關道憲委張翰卿太守妥爲安頓並探得調派情形節經列報今聞第三批又將到埠亦趁東洋公司船仍由張太守照料云 
[奸情畢露]  
　　○八月二十五日報列串控可惡一案前日晚堂由上海縣莫邑尊親自提訊將前後卷宗及英會審署堂斷查閱一過分別詰間卽有蔡金寶之母蔡郭氏認女供稱揚州江都縣人女兒金寶被拐後曾赴本縣控告嗣據傳聞拐在江陰地方當卽赴彼找尋不見返揚又投縣署伸訴蒙給公文一角諭令無論何處尋到如有匪徒覇持及別項情節可將此文呈明地方官驗看自然得直今得信由原籍到此投訴公文呈案莫大令閱知蔡金寶實係被周傅氏之夫周表拐賣爲娼隨問周傅氏前據鄧開乾供送交財禮洋五十元此洋有否現在何處可卽呈案周傅氏默然無語邑尊謂此案經英會審署陳大老爺念爾辛苦一番故酌斷償洋五十元以補鄧開乾揑供之數爾等竟不知感恩反來本署誣控實屬胆大妄爲今閱祭郭氏所呈又憑始知顚末本縣今富賞兩籐條隨飭將周傳民拖下鞭打一百下責畢令限日繳洋又謂鄧開乾曰爾前出之禮洋今本縣責比周傳氏着其交出冉核汝當靜候鄧開乾到此地步亦惟有叩頭不敢措詞邑尊諭此案待周傳氏繳到洋元再爲發落云周傅氏與鄧開乾私串奸計一旦爲邑尊燭知卽據其詐供着繳禮洋使害人者轉以自害殊足稱快而其拐賣逼勒刁奸之罪諒邑尊必爲重處以警其類也 
[祭文]  
　　○維光緒七年歲次辛已仲秋下浣宜祭之辰愚弟何智泉謹以濟酌庶饈致奠於　皇清誥授武義都尉勅授武翼都尉遊擊銜賞戴藍翎管帶超武兵船福建水師提標儘先都閫府夢梅葉公之靈曰嗚呼天降傑士生於海疆山川毓秀河岳呈祥圭璋其品金玉其相憶昔髫齡聚首同堂朝夕觀摩受益無量君才卓絕瑰異超常學優道裕黽勉不遑洎人船政竭力贊勷英奇愈著器識彌彰遂膺大任駕駛輪航迨擢超武君才益揚外人佩服薄海賡颺中流砥柱　盛世棟梁英豪特達續著外洋正期壯歲雄才方長何意台匪巖谷猖狂君帥土卒克整戎行雄兵直人逆賊潛藏適君後殿身被中鎗只知忠勇不卹存亡捐軀報國遂畏疆場人百莫贖聞者斷腸一時殞命萬古流芳河山並壽日月爭光忠誠耿耿史册煌煌泉忝知己倍切神傷功勳燦著音容渺茫生芻一束縛薦馨香略陳楮帛虔具豆觴忠靈如在來格來甞 
[菊秋二日爲閔小農太守七十壽辰詩以祝之]  
　　○茱萸花下壽筵開七十翁眞矍鑠哉天與聰明殊郎郎事當艱鉅摠恢恢柔情繾綣絲千丈豪氣縱橫酒百林滿腹精神滿腔血如君信是軼羣才　溯自相逢卅載前朅來海上作神仙稱觴我後君三日杖國君先我十年籬畔黃花欽晚節座中紅袖証良緣獨慚祝嘏無佳句聊獻巴詞當管弦 
　　倉山舊主醉後帥 
[光緒七年九月初一日京報全錄]  
　　宮門抄○諭旨四道錄前○江督劉等　奏爲請　旨鎖解革員審摺摺子○護黔撫林　奏揀員請補副遊各缺摺子○江督劉　奏彚案奏報春夏兩季正法盜匪緣由夾片○豫撫涂　奏據情代奏夾片○九月初一日兵部太常寺太僕寺鑲黃旗値日無引　見○橚貝子鐵祺各假滿請　安○儘先副將又明迪謝　恩○補用副將袁善謝　恩○雲公請假十日○內閣奏泒騐放之大臣　泒出謨公董恂邵亨豫桂全○太常守奏派　神片廾柎告祭　天地宗社　派出睿土克王絪貝勒橚貝子○又奏派　太廟後殿行禮　泒出豫土分獻載瀛全佑○吏部奏派揀選官缺　派出文煜錫珍徐絧許應騤○又呈進月官卷○召見軍機　○○頭品頂戴兩江總督臣劉坤一護理江蘇巡撫布政使臣譚鈞培跪　奏爲京控解質之革員抗不遵解請　旨鎖解聽審以便按律定摺恭摺具陳仰祈　聖鑒事竊臣等接准都察院咨光緒七年五月二十三日奉　上諭都察院奏已革江蘇高淳縣知縣唐葆元以叅追寃抑等詞赴該衙門呈訴等因欽此並抄錄原奏各件將該革員遞解前來查唐葆元前在高淳縣任內據報於光緒五年五月間被匪强爲署內洋錢二千餘元聲明訪拿秦玉亭一名據供略有端倪等情旋經前署江甯府知府孫雲錦訪聞該革員派差妄拿多人以致小民受累閭閻驚惶禀經前督臣沈葆楨泒委該署府親赴該縣查訊騐明所獲各人無不刑傷重迭幾無完膚督同提審無一承認當將實係生理小民隣族皆願具保者立飭保釋餘均提府熬審多次仍各極口呼寃後經沈葆楨發父前辦營務處道員洪汝奎復訊未及訊明該革員卽妄刊高淳要案錄牽扯挾制洪汝奎禀請廻避經前署督臣吳元炳另委司道復提保釋之人分別研訊確查一面飭令營務處購線廣緝迨獲止盜周克照舒賓兩犯質明秦玉亭等均非正犯始經臣坤一批飭審釋而該革員旋又遣抱張順以前任挾嫌暗囑捕役勾刦等情牽涉已結命案赴步軍統領衙門呈控咨發江寍當經札委𣳻司查訊詳辦而唐葆元延不投質據𣳻司許應　以高淳縣署刦案盜犯自伙八人業已悉獲均各直認不諱實無秦玉亭等在內已據該抱告張順當堂聽明犯供其牽涉已結命案亦經委員密確訪查並提集屍親犯証訊供悉與原招無異各具切結而徧查唐葆元渺無下落案難久懸票經批飭先行據供定讞 
 
 

Page 4

 
 
一面勒緝詔葆元獲日另結止在核辦間又經唐葆元控經都察院咨解到寍核其所控情節大致請衙署被刼係已故前任知縣秦會熙因其查辦命糸挾仇勾刧升任江寍府知府將啓勛偏袒秦曾熙前署江寍府知府孫雲錦附和縱盜前辦兩江營務處現任兩淮鹽運使洪汝奎均擱置不癸殊不知陳正恩命案係在首府定案秦曾熙本不能怨及該革員蔣啓勛更無所用其偏袒其秦玉亭等及已保復提到案之陳秉河等均於續獲止盜後質明始釋何縱盜之有洪汝奎前辦營務本兼帶緝捕勇丁經吳元炳因案情重大諄飭不吝重賞多方贖獲正盜發交江寍瀋司等隔別研訉並未用刑據各該盜犯供認搶刧高淳縣署情形歴歴如繪異口同聲不特洪汝奎係廻避之員從未會訊且罪犯肯聽教串無非避重就就斷無甘心誣認爲盜以就死地之理其爲並非教串尤屬不辨自明此案所控虛實總以現獲之周克照等是否正盜爲斷雖經該控告聽番明白取結存案而該革員究末到案聽審自應提犯復鞫責令親聽復訊犯供方足以資折服該盜犯等均覊禁蘇州案係奉　旨交令會同查辦臣坤一自應委員押解該革員赴蘇由臣鈞培親督𣳻司提犯復鞫俾得親聽供詞乃該革員明知一經聽審卽難復肆刁狡抗不遵解且謂必俟所控之洪汝奎將啓勛孫雲錦等均行到案方肯投質殊出情理之外臣等伏查該革員之妄拿無辜一味刑求業因此拖斃兩命現任無論洪汝奎等萬不能因其肆口誣訐率令解任卽已釋之秦玉亭等亦不能再予提訊致良民受累無有已時臣坤一前以該革員巡防疏怠聽斷糊塗業經先行　奏叅革職該革員任內欠解挪用各欵亦經江寍藩司梁肇煌詳經前撫臣吳元炳會　奏叅追在案今復藉口盜案增報被刦洋錢至四千餘元兾免賠繳似此居心刁狡實難稍涉姑容相應請　旨將革員唐葆元鎖解赴蘇聽審俾得按律定擬以肅法紀　儆官邪謹合詞恭摺具陳伏乞　皇太后　皇上聖鑒謹　奏軍機大臣奉　旨著照所請欽此　○○頭品頂戴護理貴州巡撫布政使臣林肇元跪　奏爲揀員請補副將遊擊各缺以裨營伍恭摺附驛具　奏仰祈　聖鑒事竊查銅仁協副將周玉成病故山缺業經臣會同督臣劉長佑恭疏題報並聲明將員缺扣留外補在案兹臣謹於通省寔任候補武員中逐加遴選查有記名總兵撫標在營遊擊刁士樞現年五十一歲廣東廉州府靈山縣人由勇目於咸豐五年隨同大營出師金陵江西浙江等省勦賊立功歴保花翎守備十年補四川廣元營守備十一年解圍鎭江案內奏保都司同治元年補貴州大定協左營都司復因防剿得力保以遊擊儘先補用奏補貴州撫標右營遊擊三年克復丹陽縣城保升叅將六年七月到黔署理長賽營叅將因廳城被匪闌入奏請革職留任七年克復龍里貴定各城奏准開復原官銜翎十年克復都勻興義府縣各城保奏補叅將後以副將儘先補用十二年克復清平黃平等城保加總兵銜先後欽奉　諭旨允准在案又因攻拔興義府新城等城保奏光緒元年正月十六日奉　上諭着以總兵記名簡放二年克復永從縣城奉　旨賞給胡松額巴圖魯名號欽此該員整軍經武簡練　寔堪以借補銅仁協副將員缺所遺撫標右營遊擊缺查有鎭遠鎭標左營遊擊尚宗光現年四十四歲廂藍旗漢軍四甲喇尚宗煜公中佐領下人由印務津帖式於同治元年承襲闔族公中佐領四年派充槍營營總官八年經總理神機營奏保加三品頂戴九年補印務章京光緒二年補授貴州鎭遠鎭標左營遊擊三年二月到黔該員才識老練有勇知方堪以調補撫標右營遊擊員缺所遺鎭遠鎭標左營遊擊缺查有副將用儘先補用叅將李上榮現年五十歲廣東嘉應直𨽻州武監生咸豐六年投効浙營充當隊目攻克安徽寍國府城保戴藍翎七年克復右埭縣城保免補外委以把總儘先拔補十年攻　新河庄逆巢保免補千總以守備補用十一年報捐都司同治三年力解寍都州城圍保以都司分發廣東儘先補用並換花翎六年奉帶廣男援黔七年攻拔荊竹園老巢保免補都司以遊擊仍留廣東補用先後奉　旨允准在案嗣因克復麻哈州城保奏十一年六月二十二日奉　諭旨着免補遊擊本班以叅將改留貴州儘先補用復因勦平香爐山賊巢奏保奉　諭旨賞給幹勇巴圖魯名號又以克復興義府新城等城保加副將銜光緒六年因撲滅桐梓縣會匪擒斬首要各逆案內出力奏准俟補缺俊以副將升用該員謀勇兼優辦事結實堪以借補鎭遠鎭標左營遊擊員缺當此籌辦善後舉行練軍整頓營伍之時合無仰懇　天恩俯准將記名總兵撫標右營遊擊刁士樞借補銅仁協副將鎭遠鎭標左營遊擊尚宗光調補撫標右營遊擊副將用儘先補用叅將李上榮借補鎭遠鎭標左營遊擊實於地方有裨如蒙　兪允並請　飭下部議將刁士樞李上榮二員先行給予署札俟善後事竣再行給咨送部引　見以符定制所有揀員請補副將遊擊各缺緣由謹會同雲貴督臣劉長佑合詞恭摺具　奏伏乞　皇太后　皇上聖鑒訓示謹　奏車機大臣奉　旨兵部議奏欽此　○○劉坤一片　再臣准刑部咨嗣後各省拿獲馬賊土匪並伙衆持械强刧案犯由該管府道審明情罪禀候督撫批飭就地正法按季彚案具奏等因　奏奉　諭旨通行遵照業將光緒六年冬季附片　奏報在案茲屆七年春夏二季應行彚　奏之期查有桃源縣匪犯陳璽船二名該犯前在桃源起意强搶婦女始則姦佔爲妻繼又嫁賣得銀實屬淫惡昭著經保甲局拿獲飭據江寗府知府趙佑宸審請明確錄供具禀經臣親提覆勘無異批飭立予綁趁市曹正法　昭　戒所有本年奉夏二季拿獲盜匪就地正法緣由理合附片具陳伏乞　聖鑒謹　奏軍機大臣奉　旨刑部知道欽此　○○涂奈瀛片　再據布政使覺羅成孚詳據前任甘肅按察使史念福遣王呈稱念祖係江蘇揚州府江耶縣人　在天津患病奏明　籍就醫親母王氏先經迎養在任茲自甘肅省起程回籍道經河南母因年邁長途感冐於光緒七年六月二十七日在河南省寓病故念祖係屬親子例應丁憂除俟到籍具結呈報外轉請　奏咨等情前來臣查無異除分咨外所有該員丁憂日期理合附片陳明伏乞　聖鑒謹　奏軍機大臣奉　旨知道了欽此 
[蘇省撫轅抄]  
　　○九月初九日知縣　詩聲上海解餉回　又葉大莊禀辭赴都　從九金治常禀謝委署本司庫大使事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
