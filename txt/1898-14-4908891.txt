# 1898 - 14 - 4908891

 

Page 1

 
 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠葢紛驍官商薈萃本館所出報紙行銷甚廣購者如雲兹特檜外加工赶早刷印星夜飛遞前往風雨無阻俾當日卽連派送以　先覩爲快者之心至蘇州隣近百里之遥就近購取亦較前早到一日想諸君子酒後荼餘當必爭先被閱也現在請友人在蘇　　　發閱報諸君及欲承辦代售者祈移玉蘇城包衙前鳳凰衖申昌分店購取不悞謹取不悞謹此布陳諸維鑒及 
[牧令書緝要出售] [  圖書集成局代啓]  
　　牧令書緝要一　專爲州縣面設其中所載皆我朝名臣循吏懿蹟嘉言采摘成書用垂模範誠爲策名筮仕者先路之通本　承　鶴齋主人囑付鉛印爰用新鑄之字潔白之紙校讐精良裝訂八册每部定價碼價一元四角凡身膺民社而未知刑名錢榖撫字百里之地者不可不爲一流覽也申報館及申昌書室滬上各書坊均有發售賜購者請隨便選取可也此佈 
[論湘省振興西學之速]  
　　國家之治亂視乎人才人才之盛衰由乎學校然中國從前之學校所講習者大半係許鄭之訓詁程朱之義理爭立門户聚訟紛紜其下者更以空疏無用之時文與夫纎巧浮僞之試帖汨没才智窒塞性靈詢以古今之治亂興亡中外之强弱得失輙茫然未知所對至所謂聲光化電爲專門名家之學足以有濟實用者更無論矣自各口通商交涉日廣中國漸知西學之不可不講於是沿江海各省如閩廣江浙諸處風氣廣開人肄袪盧之書家習隸首之學咸思集彼族之所長輔吾人之不逮至秦晉鄂蜀僻在邊壤者近亦聞風興起雲鱗漎萃惟湘省素以士氣聞天下通商數十載西人足迹交遍中國而從未越洞庭半步其志氣之堅魄力之厚實爲他省所不及於是薄海内外咸以守舊目湘士今者時事益艱需才孔亟天子宵旰殫慮思推廣西學培植人才爲自强根本各省大吏仰體宸厪皆以添設學校爲急務湘之人士於是翻然思變盡棄其空疏無用之時文纎巧浮僞之試帖而一從事於西學又經巡撫陳佑民中丞極力提倡設立時務學堂召生徒延教習厚集欵項嚴定章程計取學生百二十名諭以學成後咨送京師大學堂練習專門學問考取文憑或咨送外洋各國分住水師武備化學農學礦學商學製造等學堂肄業俟有專長卽分别擢用一時濟濟英才咸思振興以備國用元和江建霞文宗又復創立湘學報計分公法商務史學算學諸類皆講求實濟不尚空言原其用意蓋一以矯迂腐謬戾不知時變之小儒一以警輕率淺躁浮慕西學之俗士蓋所謂西學者必須於彼中政治風俗洞悉於心而又須心性樸誠志氣忠勇庶不使沾染洋風含己從人艷彼教而致忘根本其用心爲至大且逺以是兩年以來成才日衆昔之以守舊目之者今悉以創開風氣稱之然則湘中之興西學雖後於各省而其心轉專於各省蓋天下事鬱之愈久者其發之必愈捷守之愈篤者其變之亦愈誠此固理之可共明者且不特此也湘之興西學固盛於近年而湘之鄉先輩固有開其先者矣曩昔曾文正督兩江時創議資遣學生出洋左文襄創福建船廠招子弟習西國語言文字及新奇工藝以時出洋宏識逺謨早收明效曾惠敏崛然繼起遂能力爭俄廷不辱君命其餘若魏默深海國圖志之書郭侍郎使西紀程之作其議論精核考証詳明久爲海内推重當數公之時中國與泰西各國互甫未久受患不若今日之深交涉不至今日之難士大夫舊德民依咸以闢彝爲積習而之數公者獨深識逺慮不避謗嘲不辭忍詬毅然慨然以倡此義今中國孱弱益甚英德俄法諸國咸起而垂涎瓜分讕語流播寰區其待才之亟勘定之難實百倍於曩日海内人士維亦攘臂奮袂慷慨譚時事而所得者皆係彼中之粗迹其學述之本原政教之條理皆茫乎未有所聞以故求才數十年而卒未聞魁奇特達之士出於其間以上分宵旰之憂下佐疆臣之治非必天之靳於生才亦以在上之提倡或未必能實力耳令中丞陳公督學江公慨念大局丕引新基楚南爲自古人才之藪衡湘鍾毓磅礴鬱積其得氣旣厚其生才必奇往者赭宼之亂漫延十餘行省曾文正倡立義帥號召豪傑卒以削平大難重定寰區雖各省奇才異能亦皆出而效命而溯其建功之多推湘中爲最其勇往之懷果决之志誠有足以壯士氣而振頽風者今日者時勢雖衰人心未渙苟使薄海人士咸得良有司竭力振興設法奬勵而又能如湘人士之一往無前實心振作用可用之士氣開未開之民智則鄰國雖强不足畏也鄙人投筆無才卹緯有志竊持此言以告薄海之君子焉 
[查檢輿圖]  
　　金陵采訪友人云長江一帶港口紛歧歴經各憲飭員督率畫工親歴一周察看形勢繪圖貼說存儲籌防總局以備有事時可按圖而索不致所向多迷自德人佔據膠州灣南洋大臣劉峴帥先事預防擇要警備兹復以各處險要口岸棋布星羅布置略有未周他族卽乘虚而入乃飭籌防局總辦唐子佩觀察亟將長江各口全圖呈候查閱觀察奉諭後遵卽檢出於本月旣望呈送督轅 
[慷慨防江]  
　　南洋大臣劉峴帥派常安輪船往迎長江水師提督黄芍巖宮保至江寗熟謀防務宮保感懷時事忠勇之氣溢於眉間峴帥當以吳淞口爲南洋鎖鑰亟須有人扼守以備他族憑陵原擬令皖南鎭李鎭軍占椿大同鎭劉鎭軍光才前往防衞乃李鎭軍需調署要缺劉鎭軍又非由水師出身四顧躊躇深以爲慮宮保慨然謂長江爲本帥專責守險扼要舍我其誰請暫返太平摒擋公務然後挑選軍士往駐吳淞任彼虎視鷹瞵恐天塹終不能飛渡也峴帥大悅亟贊其成旋謂他日雄師前赴淞陽節鉞經過石門城當親詣江干敬犒從者宮保乃於十六日返節署大約祀竈前後卽可直抵江防矣 
[委統兵船]  
　　金陵采訪友人云南洋各兵輪船總統自陳舫仙方伯被議以後久無繼起之人刻下兩江總督劉峴帥以江防戒嚴綢繆未雨擬委皖南鎭李壽亭鎭軍爲統領適有要缺需鎭軍署理是以另委蘇松鎭陳總戎旭總統南洋大小各兵輪船本月旣望總戎恭請督轅謝委聞封印前卽將請領關防矣 
[委招湘勇]  
　　金陵采訪友人云兩江總督劉峴帥以防兵自遵奉上諭裁撤後終嫌兵力單薄不足以捍衞省垣因遴員就下關招募若于名旋又委某君赴湘省續招須足三千人以備扼守長江一帶奉檄者己於本月既望首途矣 
[創辦圑練續述]  
　　前報紀蕪湖當道疉接兩江督憲劉峴帥加緊排單檄飭迅速舉辦圑練以衞地方續悉此舉意在叅酌德國舉國民人皆可爲兵之法其辦法每鄉先抽農夫壯丁三百名按時聚集訓練若干日再抽二班接練大旨有丁抽丁無丁抽財非眞正老弱殘廢不許托故推諉本古人井田徭役成法而歸重寓兵於農之意現聞内地各州縣亦皆奉激克日開辦由地方有司鎭選公正鄉紳遵此倡率董之以賞罰激之以公義務使人人知當今之世非互 
 
 

Page 2

 
 
相守望卽不能保其身家不能保其鄉邑由頭班二班馴至家喻户曉盡人皆兵安見中國不可爲宇内第一强國云云有章程十二條隨札頒至刻悉此章程乃保甲楊太守草議呈核於道憲者仍俟抄得再爲續登 
[聊固吾圉]  
　　蕪湖訪事友云大江兩岸建有砲臺所駐軍士異常戒嚴臺上萬斤大砲及連珠後膛等車砲無日不試練標準一若大敵將臨者想因海防不靖奉檄整頓武備以重防務耳 
[文斾鶯遷]  
　　杭州采訪友人云新任浙江提督學政陳梅生大宗師履任後暫假八旂會館爲行轅及前任徐季和文宗起程卽由仁和錢塘兩縣主雇工修葺衙署刻己報竣内外俱煥然一新陳大宗師爰擇吉於十二月十五日辰刻進署黎明時署中書役俱在轅門伺候届時宗師排導前來先行拜門之禮然後升坐大堂巡捕官曁書吏差役分班叩賀及退堂後文武官憲及府縣教官均衣冠恭賀午後宗師往各處謝步禮也 
[眞除誌喜]  
　　杭州采訪友人云署蕭山縣李大令棻以名進士改官分發浙省今春卽奉大憲委署斯缺日前藩司牌示轅門己詳請補授矣 
[監司行跡]  
　　蕪湖道袁爽秋觀察因有要公於月之望日買舟往金陵謁見劉峴帥順道至太平府拜賀新學政徐季和文宗任喜聞須俟廿二日祝峴帥嶽降生辰然後返斾云 
[恊戎赴任]  
　　金陵采訪友人云安徽安慶恊總兵邱協戎時成於某日因病出缺先是公子光燦以通判需次省垣聞病卽乞假往安慶奉侍湯藥及協戎逝世卽飭丁赴省禀報遺缺經劉峴帥委候補副將傅副戎永貴署理副戎奉檄之下於本月十四日趨詣督轅謝委翌日卽赴皖履新 
[守戎出缺]  
　　嘉興訪事友來函云城守營錢子笏守戎在任多年撫循士卒甘苦同嘗以是標下各健兒咸得歡心兵民亦相安無事守戎素有痰喘之症日前復發勢頗沈重遍請名醫迄無效騐於本月十六日傳集標下各將弁等面囑一切卽時痰氣上湧溘然而亡當卽禀報上憲以待委署一面備棺舉喪擇日扶柩回里云 
[日員更迭]  
　　華歴本月二十日日本東京來電云月前日本在廷諸大臣以次乞骸歸里兹者日廷特簡伊藤侯爵博文爲内閣總理大臣西男爵德次郎爲外務大臣芳川子爵顯正爲内務大臣桂子爵太郎爲陸軍大臣西鄉侯爵從道爲海軍大臣井上伯爵馨爲大藏大臣末松男爵謙澄爲遞信大臣西園寺侯爵公望爲文部大臣曾根氏荒助爲司法大臣 
[兵船比較表]  
　　日本東京日日新聞云近得各處電信喧傳日本與英國在東方之兵船聯合俄國與德法二國在東方之兵船聯合如於亞洲海上用兵則凡聯合者須互相策應兹將各兵船墩數列爲一表俾留心戰事者可一覽而知焉計日本戰鬥艦三甲裝巡洋艦三非甲裝巡洋艦十合計七萬七千零四十七墩英國戰鬥艦一甲裝巡洋艦三非甲裝巡洋艦六驅逐水雷艦二防海艦一合計七萬零二百六十墩合日英兩國計之得一億四萬七千三百零七墩俄國甲裝巡洋艦五非甲裝巡洋艦一甲裝砲艦二驅逐水雷艦一合計五萬一千二百零八墩法國甲裝巡洋艦三非甲裝巡洋艦二合計二萬七千零八十二墩德國戰鬥艦二非甲裝巡洋艦五連俄法各船計之共得一億一萬四千八百五十一墩兩相比較日英尚多三萬二千四百五十六噸 
[東京大火]  
　　日本東京日日新聞云東歴正月初三日卽華歴十二月十一日午前二點鐘越二十分時月落星稀晨光未動下谷區東黑門町九番地吉村氏勘助所設浴堂忽起火災立時延燒神田區長者町一二丁目及南黑門町火勢愈烈幾於支蔓難圖未及片時神田區龜住町元佐久間町盡付一炬事後查知共燬房屋四百六十六所又半化刼灰者二十一所龜住町稻荷社宇頓成瓦礫之塲并毁壞沿途電綫竿八株誠從來希有之浩刼也 
[蘇垣火警]  
　　蘇州訪事人云本月十九夜四更時蘇州閶門外渡僧橋堍某錢莊學徒某甲手持洋油燈如厠行經柴房不知如何將洋油燈撥翻於柴堆之上登時烈烈轟轟不可遏抑因卽狂喊當經鄰右人等齊集灌救一面飭人馳往各處鳴金報警各叚水龍夫聞警舁龍赴救所幸風勢不惡尚易從事迨各處文武官員呵殿臨場時祝融氏己退避三舍矣計焚去某錢莊房屋三間餘皆未遭殃及惟聞貼隣彭和泰洋廣貨鋪失去貨物不少云 
[祥霙再見]  
　　揚州采訪友人云本月初十夜雪花飛舞幾如柳絮因風翌日卽大地光明杲杲日出至十二日傍晚又隂霾四布澈夜北風虎嘯龍吟聲撼窗夕迨十三日天方破曙滕六君又惠然肯來初鶴氅之輕披旋鵝毛之漸積飄兮若翦水而作花瞥兮如碾瓊而爲屑其光瑩瑩其聲淅淅直至四點鐘後始止衡以玉尺平地己高至二寸有奇詰朝有來自田間者咸笑容可掬謂得此祥霙來收可預期豐稔矣 
[鳩兹喜雪]  
　　蕪湖訪事人云今冬天氣和照無袴公子日披得一領黄棉襖子幾不知將届嚴寒上月下旬雖滕六君偶爾蒞止然如美人薄施脂粉在有意無意之聞至本月初十始見雪花片片密灑長空整整斜斜直似百萬玉龍漫空飛舞嗣是彤雲低護寒勒梅梢越日又復搓酥摘粉一望米漫至十四夜始止惜乎屏翳君並駕齊驅致令瓊英萬片不見琢玉堆銀以供雅人吟賞耳 
[寗國試事]  
　　蕪湖訪事人云明年爲戊戍歳試向例學憲春初出轅必先按試寍國是以該郡己於本月朔日舉行府試聚各縣童子軍以備青錢之選不待黄羊祀罷卽可奪得錦標歸來度歳現聞新任學憲徐季和大宗師己於月之十三日蒞姑孰節轅十五日舉行接篆大典小閱歳華卽須秉節按試是以該郡懷才欲試者己翹盼文星蒞止蓋院試之期總不出明歳杏花時節也 
[西學請考續述]  
　　杭州上皮市巷育英書塾上月二十九日塾師美國教士裘君特請府憲林太守命題考試各肄業生又論算學己列前報兹悉府憲己評定甲乙從優給奬膏火之資以示鼓勵裘君復於十四日特請府憲親臨學塾面試諸生格致化學等事太守遂於是日辰刻命駕前往裘君以禮肅入隨命諸生各展所長一一試演太守深爲嘉賞考畢卽升輿回轅 
[薇垣課吏]  
　　金陵采訪友人云江寗藩司松鶴齡方伯於本月十二日舉行吏課當點名之時留心察看遇有面生可疑之人嚴加盤詰旋詰問江寗駐防某生冐某同知之名上前接卷立卽叱令退下 
[奬勵營勇]  
　　蕪湖保衞營設立己經四載藉以震懾强暴保衞閭閻月前蕪湖道憲每次微服出巡均見該營勇寒夜馳驅不稍暇逸因特於月朔諭令管帶饒守戎帶隊至署親自點名每勇賞給洋銀一枚俾資鼓勵賞畢各勇感激憲恩不啻歡聲雷動由守戎督令繞道循長街回營一路旌旗嚴肅步伐整齊且皆精捍異常想匪徒聞之當亦可稍爲歛迹也 
[設局平糶]  
　　揚州采訪友人云郡城銀根緊急錢價漸昻柴米油鹽如踴之貴本城紳士念貧苦小民及手藝中人謀食維艱因公議糾集資本禀明地方官擇定本月某日爲始在南柳巷北首開設扶元公局購米平糶擬定上白米每升收錢二十五文佐以薪蒸柴每束約二十斤收錢三十二文只准每人購米三升現當開局之初每日約售得錢四五十千文猶恐轉運不遑遂派出多人分往各處購運施當其厄貧民皆額 
 
 

Page 3

 
 
手頌之 
[諭平米價]  
　　紹興訪事人來函云近來米價昻貴異常每担上白米須錢四千五百餘文貧民糴食維艱會稽平水鎭地方有鄉民糾衆赴米行滋事行家以進貨之時本屬昻貴不能虧本又恐人衆難以理喻因糾集五雲門外各米行請縣中飭差彈壓縣主以米價本屬太貴理應平價擬以極高者每石四千爲度行户以富家出糶米榖先宜减價方可一律聞日内官府己有平糶之議出示諭禁矣 
[諭領桑秧]  
　　湖北省興辦蠶桑漸著成效惟桑株以湖州所產爲佳鄉民苦難購覓現由大憲籌欵委員赴浙采辦以資分散日昨由蠶桑總局出示通衢略謂本局采辦桑秧不日到鄂各鄉民有曾經赴局報名著可於明年正月赴局領桑并不需索分文至領種若干株亦聽鄉民自便從此利源式廓美蔭長留當與召伯甘棠後先媲美矣 
[巡查認眞]  
　　漢口訪事友來函云年關伊邇宵小繁多漢上文武官憲深慮客棧及娼寮烟室有窩藏匪類情事爰飭差保人等昕夕訪查毋許稍懈似此防範加嚴彼不法之徒應可匿跡銷聲矣 
[加工鼓鑄]  
　　金陵采訪友人云日前鑄錢局鼓鑄大小銀圓未能美善兩江總督劉峴帥面諭局中總辦任觀察謂鼓鑄旣無熟手應卽皆停俟調到各工人再行工作刻年關伊邇市上乏錢亟宜併力興工以紓商困觀察奉諭之下立飭轉諭鑄錢廠司事督令工匠日夜鑄造以冀歳阑之際市滿青蚨是以日來爐火熊熊徹夜不絶云 
[移建銀局]  
　　浙省鑄造銀元局本在陸官巷口購地營造廠基開工鼓鑄本年八月間屋宇爲風吹倒機器亦被雷傷遂將工作暫停嗣藩憲惲方伯查得該處地近雲居山麓下多石塊開掘難深安置機器不能堅固又以所鑄銀元每多模糊不清難以行用推原其故皆由工作人等無人監察事多廢弛該處地勢偏僻若多派監工人員經費又恐過大是以擬在清泰門内防軍局旁拓地營造己委潘太守等相度基址估量工程不日卽可起建至局中存儲各件機器等物由藩憲札委劉大令永安會同楊二尹承恩親赴局中查騐盤點清楚封存以便日後需用 
[機匠要挾]  
　　杭州帶料機坊均藉綢莊資本爲營運當開張之始其機上應用之件均由綢莊置辦齊備然後開織至發料時又須預付工資四五成迨造就後始得前帳算結其法行之己久本年生意减色停工日多現因各路客帮均有定貨須於年内開機赶織而機匠等以坐食旣久無錢籌墊必須預付八成工資方可開手莊主不允機户等遂於初十日相率停工如有私自開織者議罰甚重各莊因需用甚急乃於十二日在機神廟邀集同行及機坊行首會議聞己允加借二成令其卽日興工日後不得援以爲例各機匠亦己應允遂於十四日照舊開織云 
[破船誤事]  
　　蕪湖訪事友來函云江于内河划船鯽比皆三楚客民藉謀升斗之需其中更多破朽之船以婦女幼童招招水面者最易誤事上月某日有寗波海刁船從漢臯卸空回滬道出鳩江小泊過夜船中副營駕及篙工共九人相約登岸迨回船己近黄昏卽由仙姑樓巷口換渡當有小艇欵乃而來相與躍登詎船己破朽甫近中流船底忽脫然而下在船九人連舟子俱深入寒江兇占滅頂内有三人因攀得船邊載沉載浮大聲呼救得以重慶更生餘六人則竟杳無蹤影海刁船因人手缺乏不能揚帆電致上海另雇水手一面雇人用撓鈎打撈屍身越日始撈獲二具餘則竟葬江魚之腹破船之誤人亦甚矣哉 
[盜刼夜船]  
　　寗波訪事友來函云本月十六夜郡城醋務橋范姓因往鄞江橋購買墳地邀請張聚成紙店主張某雇船同往駛至風棚碶相近岩橋下突來盜匪十餘人手執刀械木棍從橋堍用鐵鈎將船紥住匪等一躍登艙先將范等所擁之衾以及身上衣服盡被揭去復用木棍亂擊范等從睡夢中驚醒如同劈雷下擊旣遭驚嚇又被凍僵瑟縮如蝟不敢少動囊中所藏洋銀百餘元任其搜括無遺呼哨而去年關瞬届宵小横行來往商船以及行號店鋪下鄉收帳者咸有戒心所望地方有司嚴拿懲辦以清盜蹤而保閭閻也 
[俄國履端]  
　　昨日爲俄羅斯國元旦午前本邑江海關道蔡和甫觀察帶同譯員鳳夔九太守命駕出城偕英法兩租界公廨讞員張賡三直刺鄭景溪大令至俄總領事署道賀禮也 
[奬賞學生]  
　　法文書館每届年終停課由監院掌教柬請法總領事官繙譯官至館考核諸生平日工課各繙譯算法書法尺牘等類凡考列前三名者登諸奬賞册本年考課以學生湯賢單爲最列入首名優加賞賚前日下午四點鐘法總領事柬請本埠文武各官至大自鳴鐘大廳同觀諸生奏藝廳事之中陳設一新輝煌奪目江海關道蔡和甫觀察偕譯員鳳夔九太守乘坐馬車首先蒞止俄而提右營叅將廖楚材叅戎上海縣黄愛棠大令英法兩讞員張賡三直刺鄭景溪大令均先後鳴騶蒞止由西官迎入内廳依次列坐西國紳商士女來觀者絡繹不絶堂士肅靜無譁俄聞風琴迭奏音韵悠揚樂聲旣止有諳西語之學生三人登檯搬演西國故事如中國演戲然旣而又操中國官話互相問答道憲以下各客均以文房四寳奬賞受珍賞者向各官一揖鳴謝迨鐘鳴七下奬賞己畢各官分道而回時己六街三市燈火若繁星矣 
[諭斥局員]  
　　前日蘇松太兵備道蔡和甫觀察發出諭札數道飭差分送各巡防局略謂本道自下車之時當因署中修葺故暫假北市洋務局爲行轅如赴各巡局稽查則路途遥逺往返不便刻下署工告竣本道亦鶯遷入署竭力整頓犬小諸事本月望日之晚本道輕車减從出外梭巡旋臨小南門内保甲南局則藍局員及冬防之陸局員均不在局住宿但上憲設立保甲原係保衞民間及捕拿盜竊起見今該局員如此貪懶大負上憲衞民之至意本當將藍陸兩員撤差姑念初次暫記大過一次嗣後著各局員隨時認眞巡查不論晝夜本道來局稽查不見該員等在差者當日卽撤差委决不徇情切切特諭 
[禁佔公地]  
　　滬城新北門内自大街迤東至盧家弄爲止曾遭回祿之災其時適裴浩亭大令綰上海縣篆商之輔元堂紳董在振武臺前圈出公地一畝有奇四皮鐵欄開鑿義井七口又於東南方搆一亭責成某善堂管理邇者善堂董事購齊磚木各料雇匠在公地西首建造市房經之營之行將告竣本城紳士及附近商民人等嘖有煩言事爲江海關道蔡和甫觀察所聞立時傳諭禁止堂董奉諭後卽於昨日飭匠一律拆卸仍復舊觀 
[保衞閭閻]  
　　黄羊祀灶時近年終村婦鄉農多有至滬上購買零星雜物者無業莠民每於此時乘間攫物滋生事端曾經關道憲蔡和甫觀察諭知上海縣黄大令派差彈壓以安善良惟南市一帶尤爲游勇痞棍聚集之區遇事生風事端百出觀察稽知其弊故於前日札飭保甲總巡鍾受百明府轉諭二十三七鋪十六鋪各巡防局員派勇密查以免擾事亦保衞閭閻之善政也 
[年例停工]  
　　時届歳關手藝中人均須歇業是以江南機器製造軍械局各工匠亦經總辦蔣觀察知照各提調及各廠監督委員定於二十一日起概給一籌註明某廠工匠名姓是日停歇至新正二十日再當開工 
[讞案展期]  
　　昨禮拜四係法界公廨堂期是日適逢俄國元旦讞員鄭景溪大令隨同道憲赴駐滬俄領事署道賀年禧故將應訊各案示期於今日上午十點鐘解堂會判 
[命案報縣]  
　　本邑西鄉關港人某甲某乙因索欠起釁互相爭毆致甲受傷而死昨日地保己投上海縣署禀報矣 
[梟匪拒捕]  
　　上海縣黄大令訪得本邑閔行鎭直北相距五六里之許沙港口有梟匪糾衆聚賭因飭快役薛貴皇役全順帶同夥役前 
 
 

Page 4

 
 
往拘拿二役馳抵此處卽禀請鹽捕營巡員吳遊戎福海會同往捕梟匪膽敢放槍以拒以致夥役某甲被擊入水正欲施救而各匪己乘間逃逸二役無奈解纜遄回行過中渡橋見有多人聚賭因將乙丙二首犯拘解回縣據實禀陳大令飭收押候訊當往拘時查得逃犯痴子勝銓避匿鎭上阿才家立往拘拿早己聞風逃遁遂祗將阿才一併帶回 
[催繳租價]  
　　南市新築馬路其餘地曾經江海關道蔡和甫觀察飭同上海縣黄愛棠大令勘丈註册由各業户繳價承租並由黄大令出示曉諭限令各業户迅將租價繳至工程局各情均紀本報刻大令以年關在邇故請工程局委員朱森庭明府飭差傳諭各圖地保催知各業户迅將原議租價呈繳不得遲延干咎 
[協提歸案]  
　　昨日午前由英界公廨差役持讞員張賡三直刺之手函至南市二十三七鋪巡防局中請將石作主蔣東昌因欠銀被控恊提歸案訊辦等情當經局員姚殿卿二尹立卽傳令地甲恊同來差及包探等至永盛碼頭將拘獲交與差探解歸公廨訊究 
[求准交保]  
　　前者有王錦文張榮冨二人拘押法界捕房旋據上海縣署差役凌愼投公堂遞呈信票請將二人帶回縣署歸案訊辦中西官騐得票上並無姓名爰飭回縣另換信票呈騐王張二人還押捕房詎料至今多日並無回音王張兩家屬求准交保讞員鄭景溪大令著投公堂候示 
[懲責酒徒]  
　　江北某邑人沈求群推小車爲業同妻李氏僑居南碼頭左近前日沈之同鄉人彭洪寳與徐阿四素有嫌隙同在沈求群家内聚飲不知因何忽起忿爭兩造遂扭結不解軋至二十三七鋪巡防局中控究當經局員邵子怡二尹升堂提訊沈投案聲稱小的在外經營二鼓時方歸彭涂在小的家中如何起釁實不知情求請恩宥沈李氏供夫友徐阿四彭洪寳前日同至家中自出青蚨沽酒同飲小婦人以二人素與夫識故皆聽之詎二人忽然打架以致控案求鑒二尹謂爾夫現不在家不應任彼飲酒滋事顯係不守婦道飭掌頰五十下彭洪寳徐阿四供詞含糊二尹大怒以其不應無故在人家飲酒實非安分之徒飭將徐阿四亦掌頰五十下彭洪寳慣在外間生事本委訪聞己非一次命鞭責竹稍二百下各覓保人具結開釋嗣後如再滋事定當移送改過所嚴究 
[研訊龜奴行騙案]  
　　包探張阿五解騙子朱阿根及周章氏至英界公堂禀稱小的查得朱係龜奴僞稱開設倡寮騙去販賣蚕豆之顏阿福陳巧福周乾等洋銀三百六十圓旋經顏陳周扭交小的帶入捕房今者捕頭令解請究辦顏陳周同訴稱朱自稱願雇小的等至倡院傭工小的等信之四出張羅各交付伊帶擋洋銀一百二十圓迨後訪知事屬子虚故連伊之同黨周章氏扭交包探叩乞訊追旋有施金元者投案供稱小的被周鴇兒周章氏取去綢布衣服二十餘件甲請附追朱龜供稱小的收顏等洋銀三十三元現願繳還叩求恩寛周章氏供稱小婦人與陳私識事歴數年曾被押入陳龜所設花烟館偪令賣娼此次又偪令小婦人向人借貸洋銀小婦人不允陳竟持刃行兇不得己而取衣逃逸况陳係著名流氓前曾犯過命案讞員張賡三直刺據情商諸衞繙譯官然後著押候過堂覆訊 
[醫院三則]  
　　寍波府屬某邑人沈士龍挈其梅鶴僑居虹口吳淞路之鬥鷄塲後刻因年近歳逼積欠纍纍每日索欠者户限爲穿避債無台遂萌短見潛購紫霞膏一盞背人吞服被母察覺立倩人舁送同仁醫院求治幸受毒未深一吐而愈○本邑人朱桂元昨夜途經百老匯路面遇仇人李金發一言不合互相毆打李力較大將朱擊傷頭面始釋手而遁朱自投同仁醫院求治○粤人林有根向在外虹口祥生船廠充當冶鐵匠昨日正在鎔鐵之際致被鐵屑射入眼中頓時血流滿面後經同人舁送同仁醫院求治 
[上海縣署瑣案]  
　　前者黄貴祥投縣署控楊子廉虧欠田價洋銀六百圓縣主黄愛棠大令倩帮審委員蔣壽林刺史升堂研訊楊供稱祗欠二百餘圓刺史諭令兩造出外將帳理清禀覆前晚飭提覆訊黄訴稱前次奉訊之後小的設席復新圍邀胡金亭張朗山曹吉福等人與楊當面結清帳目計實虧小的洋銀六百圓當時楊己承認後忽翻變叩乞嚴追差役跪禀黄楊結算帳目時小的曾奉諭監視楊實欠黄洋六百圓楊供稱黄前與職員交易所有收付銀兩俱有收據爲憑照算職員祗欠伊洋二百四十七圓三角並無六百圓之數是日在復新園會晤時胡等未聞有虧欠六百圓它語今差役所禀實屬朦混取巧大約己受黄賄峈矣刺史判將楊責手心二百下責畢再訊楊仍執定前供刺史著交差役看管諭令黄往邀胡等到案再訊○楊王氏控族姪孫楊有山私佔出路前晚黄大令情蔣刺史研訊氏訴稱小婦人年六十有四家在浦東生有二子邇者有山起造房屋將小婦人家出路佔去并鋸斷榆樹二株拆毁竹笆若于丈向論不理控請究懲有山供稱小的年四十有三在自己地上造屋並不佔伊之路亦未將樹鋸斷楊仁立訴稱小的係楊姓族長有山實佔王氏之地四五尺刺史判令將有山笞責二百板著卽日將屋拆讓二尺如違提究○下海浦紡紗局工頭高梅林誣指小工程三喜竊取金约指致程氣忿吞烟而死報經縣主黄大令相騐後將高收入所中前晚倩帮審委員蔣刺史研訊高供稱本年二月某日程在棉花中拾出金約指一枚持向某押店押得洋銀八圓分給小的二圓至六月某日又竊取劉四之衣服十六件被劉察和告諸小的小的惟向程盤問而己並無威嚇之事刺史令還押候訊 
[英界公堂瑣案]  
　　某號華捕解運貨車夫朱生才至案禀稱昨日此人驅車不愼致將候補知府王子春大人之足髁碾傷經小的拘入捕房兹者捕頭令送請究辦王太守飭家丁某甲投案歴禀前情朱供稱小的事出無心叩求恩典讞員張賡三直刺判令笞責三百板○某吕宋票店夥趙庚堂扭周金生至案禀稱此人將舊吕宋票塗改月分號碼來店兌取洋銀經小的察知扭請究辦周供稱小的向在某糖行爲夥有袁某者以吕宋票交與小的囑往兌取洋銀直刺判令笞責二百板○包探石金榮禀稱蘇和尚張子英二流氓向朱關林藉端訛詐適經小的所見拘入捕房兹者捕頭令解請訊究朱投案申訢前情蘇張同供稱小的等不敢訛詐只乞施恩直刺判令各笞責三百板管押三月○包探石金榮解小孩丁六四至案禀稱小的查知此孩竊取金大榮家衣服寄存土雨豐處被王質錢使用是以拘入捕房兹者捕頭令解請究辦金投案請追贓物本供稱小的所竊衣服寄存王處王供稱衣己質去質票亦己失落兹者小的願卽賠償直刺判令王賠洋銀十五圓丁管押五日 
[美捕房紀事]  
　　馬夫張阿林昨日駕四輪馬車一輛在虹口百老匯路飛馳而過致將某號東洋車撞翻在地爲一百十一號華捕所見拘入捕房押候解辦○積竊劉雲慶昨晨至虹口小菜塲乘人不備偷得某細崽之洋銀硒元三角爲王包探查知拘入捕房押解英公堂訊辦○老賊張玉林昨日至北湖南路九十六號門牌内偷取銀表等件爲任包探查獲解入捕房候核 
[烝民乃粒]  
　　謹啓者敝堂施粥經費拮据雖得諸同仁陸續助捐而需用實繁終虞不給兹蒙蘇寳森善士慨助洋六十元譚幹臣潘鶴琴善士各三十元同泰春華祥義興祥號劉東峰王瑞芝茸城一軒善士六户各十元李菊初善士十二元李霍氏宜隆號各三元廣暢興寳號五元菜色堪憐沐宏施而普濟芳徽在望卜厚福其齊膺除塡給收條外請誌報章奉揚盛德[  上海虹口元濟善堂董事嚴信厚施則敬等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
