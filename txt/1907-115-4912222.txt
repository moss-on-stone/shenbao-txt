# 1907 - 115 - 4912222

 

Page 1

 
 
   
 
 

Page 2

 
 
[黃懋章善十巨欵振]  
　　十八日收到陳承哉先生交來四川巴縣黃懋章大善士捐助華洋義賑會淮徐海各屬振欵規元一千兩除掣奉收條並卽如數解交愼裕朱葆三先生彙解災區核實散放外謹敬登報以揚仁風申報館協振所 
[今日本報目錄]  
第一張宫門抄論説專電緊要新聞本埠要聞　　　　　　 
第二張專件（留學日本學生上直督袁宫保書）各界新聞第三張小説（殺婦奇冤）國外新聞本埠新聞訟案來件通信振務第四張調查（商戰利器）雜俎 
　 
 
 

Page 3

 
 
宫門抄 
[電傅宫門抄]  
　　三月十九日召見軍機岑春煊巴圖德勒噶爾 
論説 
[哀時篇（爲）]  
　　時至今日而言治安。吾知其終不能矣。蓋國事搶攘。非甚有紀。人心撩亂寗處不遑。哀鴻嗷嗷。盜賊蜂起。復濟以朝野隔閡。不啻萬里。大臣傾軋。日有所聞。上則有貪墨無藝之官塲。下則有飢寒莫告之赤子。内則有狡然思逞之會黨。外則有虎狼環伺之强隣。嗚呼風雲起矣。雷雨至矣世變亟矣。時局紛矣。國家蒙累卵之災。百姓有倒懸之急。而吾儕小人。力量不逾一手一足。智識不越方寸之間。乃鰓鰓然坐論天下之大政。譏其成敗。斷其是非。咨嗟太息之不足。繼之以痛哭流涕。不亦多見其不自量耶。然愚夫千慮。或有一得。杞人憂天。徒見其誠。明知江海之大。固非涓滴之可以濟其功。而旣羣於一邦。曷敢以小已而遽弛其責任。故本於狂論智擇之例。而深其無罪足戒之心。則是不忍言者。而又不忍不言。憂從中來何時可輟。缅懷祖國。悁悁以悲。於是吾心死。吾意盡。吾淚枯。吾身惝怳而不自主。作哀時篇。 
一哀預備立憲之失望也。夫天下有求而不得之物。未有不求而得者也。若易專制政體而爲立憲。是舉也實衆人之所樂。而一人之所不欲者乃不謂百姓未嘗要請。而忽然降宸衷。發明詔與民更始。直何殊自倒其柄。而以太阿授人。静言思之。又何其易易耶。殆其中必有以深便於已。而日能鞏固其位者。方毅然决然如是。不然。愚者或不出此。而况至不愚者乎。旣而又覺其無甚禆也。故復遲回審視。隐隐收回勅命。更其舊觀。且壓迫羅織。抑且加甚。馴至使民側目而視。重足而立。然則預備立憲之面具果爲曇花一現。卽遁入無何有之鄉耶。蓋有識者固早已於其賀之之時卽殷然以。弔之矣。且能。料其抱非常過望之喜者。必有異常失望之怒焉。蓋天下大患。無有過於失望者。而快怏。而憤憤無不由是以發。諺云。天下本無事。庸人自擾之。則貿貿然僞立憲以欺人者。不將明明自欺耶。亦當追悔之而無及已。更加以壽瑕覓釁之徒。日伺其側以煽亂。旣得所藉口而有不爲之辭以排衆者乎此吾之所以興哀者一也。 
一哀改革官制之無當也。夫今日官制之應改革與否。吾姑不辨吾所大惑不解者。在今日之官制。有已改革者。有未改革者。有將改革而　疑不遑者。其所設施不惟未見得其條理。而且若治絲然。　形其棼亂而莫可收拾。夫中央官。制則歸併者歸併矣。裁撤者裁撤矣。人惟舊人。政自舊政。所改絃而更張者。無非若狙公之以茅養狙。朝三暮四已耳。豈有他哉而所收之效果。亦不過器器然淆亂無窮之耳目。靡靡焉耗費無窮之資財。擾擾焉安置無窮之閒人。纍纍焉装訂無窮之書策。又豈有他哉中央官制。旣已雜龐而無章而外省方欲踵而行之。正不知安所底止然亦卽有人上封事於朝廷。疏條陳於當軸或言其便。或言其不便磋議紛紛莫衷一是。要之官由民立使。不審度社會之狀態。而徒區區更易官吏之名稱。增減官吏之爵秩。遂以爲即合乎有國者文明之盛軌。吾卒不敢附和之。而謂此事之果當也。顧當道者乃昧然從事於此。而於一切要圖。實棄置而不問。豈不大可怪耶。此吾之所以興哀者二也（未完） 
[電一北京（三月十九日亥刻）]  
法部奏改八司日審錄司制勘司編置司宥恤司典獄司會計司舉叙司都事司又理藩部奏設六司日旂籍司王會司柔遠司典屬司徠遠司理刑司並添設領辦處均奉旨依議（蓋） 
電二蕪湖（三月十九日戌刻） 
前北洋參謀處總辦程堯章奉伊犂將軍奏調赴伊練兵於今日（十九日）乘江裕輪船過蕪（少） 
電三北京（三月十九日戌刻） 
度支部奏釐定員司職掌及銀行總辦改設專官章程奉旨照准（大） 
電四北京（三月十日亥刻） 
政務處奏辦政治官報准端午節前出版（大） 
 
 

Page 4

 
 
緊要新聞 
[鐵尚書議辦海軍捐北京]  
　　陸軍部尚書鐵良以擴充海軍經費籌措不易提議開辦海軍捐只捐翎枝虚銜封典不捐實官卽將所得捐欵槪行充作海軍經費以資挹注各堂官均各贊成現正與慶邸籌商請爲解决戰） 
[日使對於東省督撫之交涉]  
　　據某西報北京專電言日本駐京公使林權助曾照會中國外務部謂中國簡　東省督撫何以不先事知照此事關係於日人在滿洲之利益甚大如中國政府不將簡任東省督撫成命收回則日本政府亦將派遣全權大臣至該處以謀保護日人利益云譯大阪朝日新聞（穎） 
[電告俄領干預勦匪情形北京]  
　　吉林將軍逹桂黑龍江將軍程德全聯銜電致外務部云哈爾濱一带鬍匪猖獗搶刦之案迭見商旅大受影響雖經崑統領帶兵前往勦辦惟俄領事不允華兵臨近鐵路附近之地以致頗覺棘手務請再向俄公使堅持辯論請轉電飭該國領事勿得干涉駐兵以保治安（省） 
[御史趙炳麟奏參各部濫保丞參原片]  
再各部設立丞參原欲整頓部務俾熟諳本署例案人員在署升轉以免部務生疏致滋弊竇乃近日各大臣奏保丞叅異常濫冒有試用道府運動欲得丞叅者有本非道府冒稱道府營謀欲得丞叅者如陳友璋以知縣冒稱道員運動民政部欲得丞叅何維棣程和祥以試用道運動吏部欲得丞叅臣固知兩部各堂錚錚佼佼必不爲其運動而世風至此可爲浩歎是以朝廷整頓部務之心徒爲大臣位置私人之地今日之丞叅皆他日之尚侍臣獨惜異日秉國鈞者皆今日蠅營狗苟之小人國事何堪設想若丞叅似此濫進不如一律裁撤尚可免鑽營請託之私真才可以資遞進卽不裁撤亦宜嚴定限制凡外衙門奏調内用者必在本署郎中上學習三年待其熟習部務方可以丞叅奏保似與前兩次上諭所謂試騐得力人員奏保之意不致違背凡各衙門奏保丞叅宜交下内閣發鈔俾天下咸知某也公某也私自有公論夫世之治亂視用人行政爲轉移而行政之得失又視用人之公私爲斷用人不慎行政必乖世亂可立而待臣實懼之臣實痛之惟祈聖明英斷主持查照政務處會議之例宣示臣令大小臣工評議以行天下幸甚伏乞聖鍳謹奏（民） 
按此事已略見十一日本報專電 
[陸軍部收管江鄂製造局消息]  
　　字林報載北京訪函云陸軍部尙書鐵良擬將兵權握於一人之手特派大員一人考察江南製造局江寗製造局漢陽兵工廠意在改歸部辦使各廠製造同式鎗械發交各軍領用不歸江督鄂督節制一俟改歸陸軍部後各廠由陸軍部派總辦一人管理遇事禀承鐵良江鄂兩督不復顧問惟鐵良於軍械製造毫無經練不知其將操何術以管理之 
[馬宫保電奏歷年邊防情形北京]  
　　馬玉崑宫保奏請撤隊入關及暫留兩營駐紥平泉建昌等情已兩紀本報茲宫保特將歷年邊防情形電請慶邸代奏電文錄下竊玉崑於二十九年十二月間欽奉寄諭丹俄兩國開戰中國應守局外馬玉崑所統馬步全隊著迅速開往古北口至潮陽一带駐紥防守遂道於三十年到防按照局外中立　規扼守直邊相機因惠幸免疏虞上年冬間因日俄和議久定邊防解嚴擬入關校閲營伍禀懇代奏旋蒙傳旨飭令暫緩入關並奉有俟至來年春間日俄戍兵撤退後卽將全隊带回通州訓練之諭現在東三省客兵陸續撤歸本國中立防務幸可息肩前月遵旨撥隊十營開赴黑龍江駐防一切軍械餉需俱由通州後路給解急須親回料理熱河防軍有總兵楊玉書叅將張玉春等所统馬步各隊足敷防勦都统廷杰深諳兵略調度有方邊陲保障可期鞏固玉崑所部除調赴黑省及分紥古北口留護通州粮餉外駐熱僅止步隊三營砲隊一營刻擬於月内一併全撤入關合紥通州督率訓練玉崑出防在外已逾三年應卽入都陛見恭復恩 [T1 ]命 [/T ]藉抒瞻仰循心是否有當乞代奏奉旨馬玉崑電奏悉著照所請欽此（大） 
[電飭撫恤俄國飢民北京]  
　　政府於本月初十日電諭黑龍江將軍程德全畧云聞近有俄國南部飢民移徒黑龍江岸邊就食務卽飭屬妥爲撫恤以睦邦交（武） 
[鄭孝胥入幕定約南京]  
　　鄭京卿孝胥此次蒞寗庽督署内業有多日現聞京卿已與端督定約自後每月定二十日在寗爲午帥襄理軍事外交一切要政其餘十日則仍至滬擔任中國公學各事聞按月由午帥致贈薪水四百金以資其在寗車馬食用各費云（王） 
[聯名禀訐京漢鐵路巡官漢口]  
　　近日漢口各商聯名遞禀郵傳部指參京漢鐵路駐漢巡官何守賢恃勢妄爲欺壓客商并有民不堪命請予作主等語各堂憲接詞殊爲駭異立派施陶兩觀察前往查辦（玉） 
今日論前告白過多尚有緊要新聞轉入後頁 
 
 

Page 5

 
 
[俾壽奏鹽務積弊摺交議北京]  
　　十三日本報專電載俾壽奏東三省鹽務積弊太深請添設專官認真查辦並請清查各省鹽課以除中飽等情今悉原摺已交政務處議奏内有附片一件請將内外警廰罰欵由大理院法部妥訂畫一章程亦交政務處一併議奏矣金 
[梁使請以旅美華商爲顧問北京]  
　　駐美欽使梁誠近日遞到一摺謂旅美華人大都行商已久於商務上頗有經驗請將旅美華商從優錄用作爲商務顧問宫則於商業進步不無禆益云云現農工商部正在會議此事（具） 
[奏准鐵路材料暫予免税]  
　　蘇省鐵路公司昨接農工商部十八日復電並　轉電皖路浙路閩路　路各公司云前請商辦鐵路材料照官辦一律免税一案業於本日曾同郵傳部奏請塹行免税奉旨依議欽此先電逹等語現該公司已遵飭照塼矣（純） 
[義勇隊排長擒盜被戕三誌]  
　　華商團練會副排長南海黄勳伯君於十五夜擒盜被戕已兩誌本報昨日體會四人開會議定於二十二日下午三時由操塲出殯會中同人均列隊護送工部局並允照陣亡例用砲車載送靈柩本埠官紳曁商務總會全體議董　肇山莊各董事届時均擬公服執紼西商團練亦戎服恭送以誌欽敬現聞會員中致送奠儀者甚多因黄君尚有袓母年已八十一歲無有奉養故凑集巨欵以慰黄君於地下也所擬路由錄下由操塲起馬走愛爾琴路向南走北河南路過天后宫橋經抛球塲朝西走南京路静安寺路王家厙派克路往北經馬海路過新造橋迤　至廣肇山莊暫厝（誠） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[留學日本學生上直督哀宫保書（爲給護照與福公司二十一人到晉遊歷事）] 敬禀者竊思維持主權保障生民者大臣之責也我宫保公忠體國中外傾心爲全國之重藩固萬民所公戴雖僻處如三晉縱未能幨帷近接亦孰不幬覆遙依晉省鑛産最富昔年風化不開以致蓄藏木闢近年以來民智日漸發逹屢經棖觸始知力保礦權自福公司藉口合同横思攫奪晉人身家性命所係豈能甘受蹂躙致之死地是以去年李培仁蹈海於東京本省士民暴動於平定宫保愛民憂國諒所深知夫以中國今日上下交困年須付賠欵三千數百萬金而各省舉行新政及各項尙不在内當事者但知節流不知開源上旣無欵可籌下又困窮殆甚所可恃者僅此慢藏之尺寸土尚未盡爲外人所發掘耳晋中礦産共有十餘種内尤以煤鐵爲大宗西人謂晋煤可供全球二千年之採用且各國産煤地無鐵産鐵地無煤晉鑛則煤鐵兼而有之洵世界最良之製造場也然則今日中國而言保守卽晉省爲甌脱地亦不能棄同化外况乎礦源如此豐盛晉人卽不自爲保守凡係一國公民亦孰不宜共爲保守晋人竭力抵制固爲自保身家性命計而國富所關亦何嘗非兼爲保全全國之揣家性命計然綿力支持以至於今政府不一憐恤受賄買國者更有稍動心是皆棄我晉人並棄我中國也晉人此後亦惟犧牲其身家犧牲其性命始終保持以爲食此毛踐此土者之良民以愧召寇兵齊盜粮者之賊子然回念宫保爲國屏蔽爲民幹濟衆望所歸不得不同聲呼籲查福公司在豫開礦種種不法情形豫省官紳蓋首身受曾聞開大煤鑛數處皆深五六十丈不見一煤後又私携炸藥入境轟炸自毁礦機乃　稱地方竊賊所爲訛陳帥及地方官認償賠欵陳帥身膺疆寄非特不能據理駁争責其私携炸藥入境之罪反撤修武縣任以謝外人國際交涉有如是不平之處理乎豫人無心固不足責惟福公司在豫無獲乃復轉方針而向晉以圖報償將復燃其未燼之死灰用强力相迫壓近遂有該公司派來西人二十餘人執有宫保給與之護照沿路調坦礦産夫晋人未爲失國之民也已有礦産何藉外人調查且以宫保之公忠豈必願外人之干涉本國主權始爲快意意必有不得已之處然宫保可不得已於外人而獨可得已於晉人乎此晋人所以不能不將今後永不承認福公司之理由掬呈於我宫保也憐之乎抑終棄之乎晉人咸額手企踵以俟後命專肅敬即崇安伏乞埀鑒 
[内廷任官消息北京]  
　　慶親王以老病日增軍機處不可無幹才輔佐故日來有力薦肅親王袁世凱入值軍機之説肅邸目在意中惟裒恐不免有人反對耳又内廷消息將以趙次帥爲郵傳部尚書而以吉林將軍逹桂黑龍江將軍程德全擬補民政部尚書譯大阪朝日新聞（颖） 
[禁烟條約决議確聞北京]  
　　禁烟條約經駐京英使簽字等情已紀前報茲悉朱英使又於前日偕同德美兩使並带繙譯官千普鹿至外務民政兩部與那瞿徐三尚書重申前約謂　藥歷年遞减一節究由何年起算各大臣云自今年奉旨日起十年爲限中國栽種土藥省分亦當陸續禁止貴國倘有同家於别項進口貨内暗藏烟土應若何辦法朱英使含糊其辭未肯遽答美使柔克義云英國貨物進口中國應派員稽查倘查出挾帶私土自當照章受罰英使隨答曰可德使則云英國政府宜卽照會印度總督禁止多種並曉諭商民不准暗藏私土進口朱亦首肯議畢乃散（金） 
[法部丞參均不到部北京]  
　　法部各堂憲近議在部中設一稽查處所有一切公牘均須先交稽查處掛號然後呈堂意在限制丞參之權以免滋生流弊乃各丞參因此頗滋不悅相約均不到部以爲抵制地步是亦一異聞也（玉） 
[奏參河南地方官縱匪殃民北京]  
　　侍講學士楊捷三近特具摺奏參河南地方官有縱匪殃民貽害其大請予查辦等語聞此摺已著該省大吏切實查明覆奏原摺並著抄交閱看（金） 
[扣除保送實職舉人廣東]  
　　前日粤督接到禮部來電云查保送舉貢名册内有舉人林鴻澤梁炳章二名均註有候選知縣字樣各省保送舉貢原爲體恤寒酸起見該舉人等業有實職未便收攷應由貴督自行扣除另保舉人二名限三月内到京等因粤督以扣除正取舉人二名應以備取前二名舉人頂補當將備取第一名陳政宣第二名高拱元給咨赴攷并諭正取舉人林鴻澤梁炳章將原領咨批繳回註銷（元） 
[東台縣籌辦平糶之畫揚州]  
　　揚屬東台縣邇來米價每石已售至十元以外情形甚爲急切現該縣令擬興辦彩票以餘利撥充平糶經費并先行籌借巨欵照會紳董赴鎭購米六千石昨已禀請鎭道榮觀察發給護照免抽厘税以利遄行（下） 
[皖藩牌示]  
　　新選六安直隸州州同鄭錫仁飭赴新任宿州州判張肇元參革遺缺以候補州判王福銓請補署按司獄胡斌期满遺缺委王德淵署理（若） 
外交錄 
[奉天扣留日鹽之交涉奉天]  
　　奉天將軍趙次帥前在孟家屯設立鹽税局徵課當地一切鹽税一面嚴行禁止洋鹽進口將日人由本國運來食鹽一概扣留不准援各貨報稅之例且函告日木代理領事吉田謂中國向無允許外人販鹽進口之約按中律凡販私鹽者殺無赦故日鹽進口應照章扣留云云吉田代理領事則謂日人之物中國官塲無扣留之權利若此項食鹽扣留不還或故意遲延則日人所受損害應由中 
 
 

Page 11

 
 
國擔其責任目下兩力正在交涉中譯大阪每日新聞（穎） 
[趙將軍索回奉省礦産奉天]  
　　奉天將軍趙次帥以交卸在卽凡與日人交涉事件急須清理擬將日人經營各處礦産一律收回現已照會日領命將木溪湖炭坑煙台炭坑一带礦産悉數停止採掘譯大阪每日新聞穎） 
[俄人搶掠商鋪長春]  
　　前報紀俄人勾結土匪時出搶掠等情今悉長春北門外裕昌原酒米店突被俄人十餘名各带快鎗闖入屋内任意逞兇搶去銀元官帖及牲畜税票共三千餘吊當時該號主報知長勝營當卽派勇追捕迄未就獲長春府德太守聞報亦派兵購缐嚴緝仍無蹤影（光） 
[新簡東督商調譯員北京]  
　　東三省總督徐世昌與那琴軒相國面談謂東三省交涉甚繁非有熟悉外交人員襄助恐辦理未能裕如擬請由外務部繙譯處揀選辦理英日德法俄文事務人員隨带赴奉以資臂助聞那相國業已允可（仁） 
[英商建造火油池之交涉]  
　　字林報載北京訪函云駐九江英領事倭訥君因上海英國公司在潯建造火油池一事與關道汪觀察争執關道以九江及通商口岸人口繁盛火油乃危險之物中國不能照允駁覆惟英領事以漢口西商曾由中國允准建造火油池有案可援意在必成此事當移交北京會議矣 
[英國將校攷察滿洲戰地]  
　　十八日東京電云印度士官學校之司令官陸軍少將客潘君偕將校二十八員於明日由旅順起程察勘南滿洲及高麗之戰地譯字林報 
[俄國留駐滿洲之兵數]  
　　字林報云俄國留駐北滿洲之戌兵共有八萬六千餘人 
軍事界 
[德員請赴海陸軍會武昌]  
　　本年美國舉行海陸軍赛會鄂督張香帥特派陸軍第八鎮統制張彪前往叅觀已紀本報茲聞督署中之顧問官德員嚴新阿亦擬前往昨已向香帥請假大約月内即須起程（附） 
[新募衛軍到鄂武昌]  
　　鄂督張香帥去歲曾派第二十七標督隊官楊士奇往直隷南皮縣（卽香帥之珂里）徵募識字兵一百五十人來鄂教練作爲隨身衛隊現經該隊官如數招足已於日昨由天津乘車到鄂矣（畧） 
[直隷報銷練兵巨欵]  
　　直隷總督袁世凱將北洋第一第二兩鎮練兵用欵報告政府計自光緒三十年正月起至十二月止共計用去六百六十萬一千三百餘兩此項用欵經政府派員核對查出内有三萬三千餘兩無賬可稽陸軍部之意欲命袁督將此虚款及三十一年後第四第五兩鎮練兵用欵一併切實具報日來催促甚急（颖） 
[第一標營房落成安慶]  
　　安省東鄕建造一二標營房興工已久現聞第一標房屋業已修築完竣皖撫恩中丞日前諭飭督練公所將第一標三營另行卜吉遷入新營以歸劃一而資訓練賢） 
[請刋馬營鈐記安慶]  
　　皖隊前派員定購新軍馬匹刻已運回編成營隊札委管带黃邦爵暫行兼管惟旣成營隊亟應刋發關防以昭信守日昨督練公所詳請皖撫懇飭支應局刋刻木質關防一顆發的轉給該管带衹領（盛） 
[鄂督設立長江上游水師之布置]  
　　字林報載北京訪函云湖廣總督張宫保電逹北京建設水師在揚子江上游巡緝計砲艦四艘（三艘已告成）其魚雷艦現在漢陽鐵厰製造另有舊艦三艘一併撥入統共有兵艦十艘或十二艘歸天津水師學堂畢業生黎元洪協戒統带每年估計用欵需銀二十萬兩云 
教育誌 
[僧教育會定期集議杭州]  
　　浙江僧教育會紳會長虞少華君僧會長净慈寺住持允均先後辭職各寺院又抗不繳捐現由仁錢兩縣令飭差傳諭一百零九處寺院往持於二十日在白衣寺集議一面柬請學務公所議長濮紫泉方伯議紳吳雷川邵伯絧兩太史及張讓三大令一同蒞會商議辦法並勸諭僧人母得違章抗捐致干究辦（几） 
[留東學生風潮未平]  
　　留東學生與監督不和等情迭登本報茲聞旅東官員中有願爲魯仲連　居中周旋擬使副監督王克敏自行告退罪首學生斥退數名發向原籍以結此局業經廣頒意見書一面勸諭學生一面具陳學部詎知學部不允學生亦不服作罷議蓋學部若允學生要求恐傷體面而學生深恨王監督非區區告退所能折服衆心也（軍 
[集議組織浙江旅揚學會揚州]  
　　兩准中學堂及高等小學堂之學生浙人尤佔多數日前由孔小山沈仲仙兩君發起議與浙籍宦界中人組織一旅揚學會以聯鄕誼聞已連日在磚街青年會内開會集議矣（司） 
[皖江中學堂之風潮蕪湖]  
　　皖江中學堂於十五日大起風潮已誌十七日本報專電茲悉此事因監督龔乃保之至戚吳某濫充算學教習豫科學生商請舍監王某等另行延聘竟爲怒叱遂致大起衝突所幸衝突之後各學生均照常上課且自治規則較從前尤爲嚴密現惟公舉代表報告南京本省教育總會並由全體公擬意見書通告學界請評曲直（意見書因限於篇幅明日登入來件門）（支） 
[嚴禁學界吸食洋烟杭州]  
　　浙江支提學近日擬定嚴禁學務人員吸烟章程六條通行各屬勸學所恪遵照辦章程錄下（一）現在　奉明詔禁止吸食鴉片學界中人尤宜首先確查嚴申禁令監督教習以及辦事員紳均由本司詳細密查犯者立卽撤换（二）各府廰州縣大小學堂責成地方官督同勸學所紳董逐一澈查總期盡絶根株力圖振拔如有稍涉容隐卽將該地方官詳撤並將該勸學所總董一并斥退（三）教員管理員吸食鴉片者立卽撤退另延（四）學生吸食鴉片 
 
 

Page 12

 
 
者斥逐出堂並將名姓通報各處學堂不得再行收錄管理員教員徇隐者一并撤退（五）開辦各項研究社講習會勸學所教育會自居於發起人之列者如查係吸鴉片卽將名姓革除不准會中承認（六各處研究社講習會勸學所教育會等類不得將吸食鴉片之人列作會員（比） 
[大學堂洋教習聚衆停講詳情北京]  
　　大學堂預備科洋教習於初七日全體同盟不上講堂已見前報專電現行京友訪函情形較詳照錄如下大學堂德文教習薛君（直隷良鄉人德國留學生）久請病假曠課日多照章須自雇替人以免貽誤薛乃覓得前在琉璃廠開設德華學堂之里布克氏塹爲代館遂由教務提調挂牌尊稱之日德國男爵里布克君云云德文凱教習具教習等（均德國人）聞之大詫以爲彼曾充過兵役不應驟雍　比同國之人羞與噲伍堅請總監督李柳溪氏辭去李則婉言調解謂軍人資格歐西所尊何必因此介介凱等辯之再三謂彼非親歷戒行乃一使館之守門役吾輩知之最悉羞與同居遂約結英法各國教習聯名具一公函以去就相争李以爲聚衆耍挾干涉我國教育行政之主權此風斷不可長置之不答於是初七日早晨里布克氏來堂而西洋各國教習竟相率不辭而去其時法國教習鐸爾猛氏已上講堂凱教習特在窻外招之以手令與俱行現大學堂已停課多日雖經德領勒令里氏出堂而各教習猶未開課未識此事作何結局也（宿） 
[圖董禀籌學費情形常州]  
　武進屬懷南鄉十九都一二三四圖去年由圖董裴震瞿促鏞倪亮洪等禀請設立明新小學堂一切經費除就該鄉籌捐外如有不敷經前武進縣賴葆臣大令允准代爲設法茲聞該學堂已招收學生四十名延請教習四員惟開學至今各業捐欵尚未議定日前由該學董裴震等具禀縣署請照會武陽勸學所設法撥助以便支持並擬呈該鄉各業捐欵單一紙照錄如下（一）魚行出入每千捐錢二文（二繭行每元捐錢三文（三）桑葉每千酌提若干文（四）瓜菜每千酌提若干文（五）田産出入中費酌提三成由圖董收成彙繳學堂（六）無主田畆或變賣或採租歸明新南郊兩堂分用（七）圖中庵觀寺院有僧住持者將田産酌提三成無僧住持者悉數充公聞武陽勸學所接到照會後尚未具覆云（言） 
實業類 
[會調施肇基幇辦路政北京]  
　　東督徐世昌昨與唐紹儀面議謂東省路政關係緊要若委任不得其人難期奏効擬會銜奏調施監督肇基隨同赴東帮辦路政並聞奏調隨員除錢幹臣吳籛孫二員外並擬奏調姚都護石泉良副使弼二員玉） 
[粤路添聘副師廣東]  
　　粤路公司股東函請鄺工程師多聘工程師副手等情已紀前報現聞鄺工程師已分電英日兩國聘得英人嘉蝦利士及乞頓兩名又日本人沙沙利一名計嘉蝦利士合約三年首年薪金五百五十磅第二年六百磅第三年七百磅乞頓則試辦一年薪水三百磅並與嘉程師訂明才不堪用一年爲率行止不端或長病則隨時開缺其來往川資由公司送給業於西五月十三號起程至日本工程師薪水與現當副手之山本新次郎均每月四百五十元又聘一粤人現當北洋鐵路工程者其薪水原係每月四百五十元　僅給以百員故尚未定局（爲） 
[江省商界之現况黑龍江]  
　　近得黑龍江訪函云江省齊齊哈爾人口約萬餘距東清鐵路車站約四十餘里近有某德商擬安設車站至省垣之小鐵路以攘利權核計城内居民漢人最多蒙古人次之殆佔人口四分之一俄人在省垣開設行棧者不過小本商人數户而已但華商之八俄籍者有十數户之多皆係鉅商該省商權多被壟斷此城本居愛琿墨爾根伯都訥海拉爾哈爾濱五處之中央故至以上各埠之貨物多輻輳於城中商務頗形興旺想開埠以後當爲殷盛之大都會也（軍） 
瑣事欄 
[逹將軍之運動吉林]  
　　吉林將軍逹桂以東省督撫業已發表不識日後有無位置故日來焦急萬狀當派心腹輦金三十萬至北京營謀日來函電交馳大有軍書旁午之槩譯大阪每日新聞（穎） 
[咨查窩盜職官保案安慶]  
　　宿州拿獲窩盜職官胡連法一犯前經安撫札飭臬司督同首府研訊錄供詳辦在案現聞臬憲世廉訪已將該犯會訊確實擬請咨部查核該犯究係何年保案所保何等職銜先行叅革以便刑訊詳辦（孔） 
[富室阻撓查荒鎮江]  
　　鎮郡南鄉查荒事務業已告竣接辦東鄉清查分局詎該處富室吳鎮庭始則以鄉情不洽恐釀變故爲辭局董乃先從民間辦起並無間言繼至吳君自置田畆仍不任令圍丈推其原因蓋賠累虚粮多在平民而隐匿畆數則在紳富澈底清查恐有不利於已也（下） 
[車站火警蘇州]  
　　十五日午後蘇州火車站鐵木等料棧房不戒於火突肇焚如幸爲時未晚施救尚易爲力聞僅焚去棧房二三間云於 
[退還勒索賄賂之笑柄安東]  
　　安東局署差　每逢年節往往手持賬簿按鋪勤索節費多者十元二十元少者兩三元不等並强迫商家蓋印其上著爲定例計每節不下三四千元一年不下萬三千元近經某某等先在縣署舉發嗣又赴省上控現省城大吏已飭令某局於三月一日起將勒索欵項如數交至商會分還各商家矣（軍） 
[巨匪嚴步恒正法蘇州]  
　　巨匪嚴步恒經蘇州府督同讞局委員提同朱念祖質訊各情迭紀前報茲悉蘇府已將嚴匪供詞開摺呈遞撫轅奉陳中丞批飭嚴步恒先行就地正法故何太守於本月十八日清晨會同中軍參將赴撫轅恭請令箭立提該匪嚴步恒到案綁赴北市絞場處决（具） 
[棺中藏藥之謡言南京]  
　　寗垣南塘撈獲砲子一節曾誌前報近又傳言南門外有新到棺木數十具藏有火藥一時遠近哄傳往觀者不絶於道茲查悉該棺木係由上海金陵會館運回本省安葬義塜者因城河水小不能徑逹通濟門故暫厝於機器局後面藏藥之説實係謡傳后 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[偵探小説殺婦奇寃] （華生筆記（）（十六） 
　　弗雷曰噫海君事耶彼存金三千磅已盡數取去矣今晨忽來一白髪老者偕一十六七齡之童子手携皮鞄出海君之支銀簿自言名史威脱爲海太之友且述海太事甚悉謂彼昨夜失慎且遭不幸事今需欵甚急以海太方料理善後弗及來因囑之代取余檢視此簿無悮且其言之鑿鑿也遂付之已而閲晨報果載海太被焚事與老者所述同以爲必不悮矣孰意今午接海太電謂彼昨夜被火時此支簿忽遺失囑勿付然而已無及矣我不解彼昨夜已失簿而止付之電到今午而始發抑何遲耶我不接彼止付之電則見簿付銀乃我銀行中應爲之事固不能爲我咎也余曰此烏能咎君彼自覺察太遲耳今且勿論此余所亟欲問君者乃此取銀之老者及童子之狀貌君必見之其能一一告我否弗雷日能彼來固甚早然是時我已起我實親見之此老者戴高黑帽帽遏於眉衣灰色呢外褂背俯腰曲傴僂而行然直其躬似身格必甚長者面部亦長鼻架玻璃鏡然目光時流露鏡外若甚尖鋭者濃鬚被頰及於鬢皆作蒼白色耳重聽語時非大聲不能聞此童子則身材纎小容貌秀麗或此老者之少子老者行時童子時扶掖之一手代老者携皮鞄始終未啟口一切皆老者與余相問答也余日此皮鞄作何色形式若何君尚憶之否日皮色深黄形式極精致約長九寸十寸之間其上裝機鍵之包銅工甚細光彩射目皎潔如銀語至此忽日噫君不問余幾忘之矣此皮鞄之上更有極顯一記號在雖倫敦市中携此種皮鞄者比比皆是一時殊弗辨然有此記號則無論其在何地何時而一入我目我卽能確指出之此蓋一絶妙之證據物也 
[法京預防工人罷工滋事]  
　　十八日倫敦電云法國商業聯合會書記員及工黨團體會會員二人因演説巴黎飲食店工人罷工一事語多激烈遂致被逮法政府特用嚴峻之法以保治安巴黎戌兵亦已續行添調矣 
[郵船查有痘症被扣]  
　　十八日東京電云坎拿大郵船公司日本皇后輪船今早駛抵横濱因船上查有痘症暫行扣留今日半夜當可開往長崎又電云日本皇后船内患痘症者共有二人均係華人 
[日本煤礦工人滋事]  
　　十八日東京電云日本北海道煤礦礦工兩千人滋事警察受傷者數人礦工死者三人又電云警察已續調援兵煤礦亂事漸見平定矣 
[日本會議商務漁業]  
　　十八日東京電云據確切消息謂日俄會議商務漁業之草約業已告成現正預備兩國會議之公文 
[英議紳因妻病告退]  
　　十八日倫敦電云英國議院紳士高登因其妻病自行辭職 
[俄國國民院辯論軍政]  
　　十八日倫敦電云俄國國民院辯駁俄國陸軍部大臣徵兵五十五萬九千人之議昨日國民旣會員憤斥之惟陸軍部大臣力言日俄戰後俄國之威權必須保守此議卽國民院不加贊成亦勢在必行國民院會員大爲鼓噪因之不得不展期再行會議矣 
[地中海火山地震]  
　　十八日倫敦電云昨日地中海司脱羅保利島之火山因地震而炸裂當地震時窗檽皆震毁巴黎立島及司脱羅保利島之海電亦爲之擊斷 
[英皇將在法京小駐]  
　　十七日柏林電云英皇愛華德回英時當在法京小駐法相克雷明索之職任得此可以穏固矣 
[俄京製造廠停歇]  
　　十七日柏林電云俄國京城之製造火車用具廠因生意清淡業已閉歇譯字林報 
本埠新聞 
[槍斃西捕案六誌]  
　　槍斃西捕一案已五誌本報昨日午後關太守偕同英巴副領事會訊由捕房將原告及見証並盜犯一律預備傳解至廨太守朱傳泳康店主許利生訊問供稱正月二十六夜一點三刻有人打門進内見物卽毁旋有五人登樓攫物時有友人任秋生借住樓上伊欲在洋檯扒至隔壁見樓下有人以洋鎗向上恐嚇故卽躱避旋聞下面有開槍聲又有一盜一手揪住商民髮辫一手持刀其刀之形如切西瓜者同時有八九盜將司帳人拖至樓上向渠索物另有四盜至母親房内搜索手中均執斧頭各盜所携之手鎗是小六門現在起案之灰鼠皮袍及茶色腰带却是已物無誤 
任秋生供小的借住該店樓上因見各盜登樓意圖逃至間壁不意下面西首有二盜持槍作開放狀故仍躱避 
朱廷春供在清潔局辦事住北蘇州路因前亦被盜行刧捕房傳案辨認是否此盜亦難指實 
二百八十六號捉狗華捕供是晚奉派带領捉狗夫二名行至愛而近路轉角時適一點三刻鐘忽見兩面來有五六人將洋鎗藏於身後見面卽將小的掀倒路旁三合土内并以該舖之門板覆於身上欲吹　笛已被攫去旋聞開鎗聲八九次及至後來聽見呼嘯而去始行扒起見七十二號西捕死於鐵店門前血泊中卽至捕房報告是實 
一百號西捕供該捕來報卽去看視已見七十二號打死當吹　笛習捕將七十二號抬起所受之彈大約十五分至二十分光景 
 
 

Page 19

 
 
梁漢寗林阿三供爲捉狗夫是晚一點三刻同華捕至愛而近路轉角處尚未站定卽見五六人前來將華捕掀倒於地我等見事不妙卽奔至捕房報告七十二號西捕立卽携鎗而出餘不知情 
眼線李仁玉供正月十八幇人摇船至滬住於虹口頭　十九日在萬陽樓茶館與劉阿三遇見因與劉前在嘉興時認識伊卽叫我與他摇船二十六日約小的至鐵馬路搶劫錢莊故二十至二十五數天每天給我錢一百文他二人於日間常到小的船上二十六晚將近天明又各持洋鎗到船與我説昨晚不好因金福不來已打死西捕一名當卽命我開船二十八日到蘇州遇見盛三二十九遇見文老爺談起上海打死西捕之事叫我作眼線卽於二月初一動身至湖州找尋再至南　松口瀏河各處未見後至上海始知他們已往寗波打刦盜中有名老丁者已爲寗波人打死初九日復至上海西門外第一樓茶館打聽知彼等又往鄉間搶物後又尋至虹口鄉下始得拿住是實 
屠杜氏卽陳杜氏供又名杜金林丈夫在石浦家中正月二十八日出來二月初七在雉妓院躭擱數天劉老三來家住過二夜次日劉老三卽借定小房子叫我去與他姘識問其作何生意他説做石子生意王夢禮不時來探望惟沈明土來三次均與三四人同來不知是劉之友抑别人之友婦人不知是實 
劉阿三供正月初四到上海向在石浦鮮貨行生意故與此婦相識關太守謂劉三日本分府只須問爾正月二十六晚間愛而近路之事母須多瀆現在衆供確鑿抵頼亦無益劉仍狡展不承太守商之巴君判將劉老三王夢禮王明土陳杜氏移縣辦理其餘還押捕房再核（貊） 
[城東女學游藝會順序單]  
　　城東女學社定期二十三日在本校開第五次游藝會已誌昨報茲將開會順序照列如下以供衆覽（一）會歌（二）女教育家梨痕傳（三）游戲算（四）風琴獨奏（複音樂曲）（進行曲）（痛災）（五）物理試驗（六）舌戰（七）風琴合奏（進行曲）（八）説缅甸人（九）地理談（十）滑稽畫（十一）複音歌（十二）保國保種歌（十三）女豪傑沈雲英傳（十四）執籲歌舞（十五）愛國糼年會演義（十六）演莎士比詩意（十七）校歌（宫）　 
[道批照錄]  
　　染業職董朱廷魁禀批减捐立學事關公益如果同業詢謀僉同自可照行惟學務由提學司主政應卽逕禀請示仰上海縣轉諭至禀内列名之朱廷魁是否卽被控假公領捐之朱廷奎其人平日果否足孚衆望并即查照具覆（詠） 
[南市警務長重申記功示諭]  
　　總工程局警務長昨日發出諭條略謂前定警務章程内曾申明巡士拘獲扒竊者記予中功一次乃近來各巡士所拘獲之賊贓類皆竹頭木片不值錢之物其情罪不過拘押一宵而巡士遂邀中功之賞較之别項中功殊不公允爲此示諭各巡士知悉嗣後拘獲扒竊如無贓物而供認圖竊者或有贓証而價僅值五元者均記中功一次倘係貴重贓物則照章記中功外並由失主到案具領時酌給酬勞若係充公物件則由公欵内酌給若干公費以示奬勵云（永） 
[法領事赴津改期]  
　　法總領事巨君因公赴津等情已誌昨報茲悉巨君又須改期俟接奉駐京欽差公文後始能北上云（能） 
[清華公司認股之踴躣]  
　　河南清華實業公司發起人程聽　觀察於本月十六十八兩日假座滬北旅泰飯館邀請在滬官商招集股分計招認股銀十九萬四千餘兩借得成本十四萬餘兩現已延請德國著名頭等工程師由德來華開辦湖北水泥廠並另計榨油新機開辦新鄉榨油廠規畫已定獲利必優吾國實業前途當無限量矣茲將是日程觀察演説稿照錄於後 
今我中國商務之不提財源之將竭其弊由於生制者少分利者多近雖商智漸開實業　萌國家維持於上紳商組織於下錢而外界耽耽且逼一日始面窺伺繼而侵佔終面攫取無地不危無時不危無業不危言之令人悚懼本公司之設不過吾國實業中一部分耳統籌全局經營累歲擬辦这事不止一端現僅遵照農工商部批示從一二事入手爲公司成立基磱議定招股一百萬两作爲股分有限公司現擬先招五十萬两開辦水泥榨油两廠俟集股逾額卽隨時擴充行棧設立銀行逐漸推廣以鐵路爲枝幹以銀行爲血脉凡道清京漢關内外京張川漢粤漢鐵路路線所經皆本公司營業之地將來生利日多實與時局財源均有裨益凡熱心實業諸公或早入鉅股或借欵提倡旣可興内地之商務卽可挽外溢之漏巵且以盡國民之義務而個人之利益更可如操左券所有招股辦事預算一切均另詳疊次章程及各報告諒邀垂覽茲不縷陳惟是鄙人智微力薄本非商業專家旣無學識復鮮閲歷今日在座諸公如有卓見高論足以匡益公司所不逮補助公司之缺點者尚希不吝指教逐件詳示俾合於公益辦法則他日實業之發逹爲吾　商界中放大光明悉賴諸公之賜鄙人幸甚公司幸甚（南） 
[諭飭造屋讓地]  
　　浦東爛泥渡鎮盈豐泰燭號起火延燒隣屋至一百三十餘間之多經正巡官謝樹伯明府以善後事宜具禀滬道謂　鎭向無洋龍應須添置並街道狹窄翻造時應令兩傍讓進三尺等情兹悉道憲已准照辦傳諭明府轉飭各業户照讓違干提究（疏） 
[新屋不准租開烟館]  
　　浦東爛泥渡失火延燒店屋二百餘間後現各房主已漸次起造新屋頗復舊觀該處巡警局正巡官謝樹伯明府訪悉本鎮有大小烟館十餘家從前均被焚燬深恐新屋落成再行開張爰傳諭各房主嗣後新造房屋不准租與烟館以　禁烟章程如違查究（永） 
[四誌洋棧小工搗毁巡局事]  
　　浦東怡和洋棧小工搗毁巡局一案迭經滬道札飭巡警局正巡官謝明府會同局員潘仲泉二尹拘獲俞阿寳小寗波解縣訊辦惟肇事正兇殷和月在逃未獲經謝明府加派差捕線勇各處搜拿并由潘二尹嚴限地保勒緝務獲母許遲延干咎（夜） 
[小工觸電身死]  
　　小工楊慶波前晚行經美租界匯山路碼頭見該處電燈綫爲風吹倒阻住去路當卽以手舉起推置路側詎竟觸電倒地由捕聞報往視業已身死當卽歸報捕頭飭將楊屍送往驗屍所旋有屍弟楊阿長前來備棺盛殮（西） 
[看會溺斃多命]  
　　昨日爲本埠金龍四大王賽會之期行經新閘一带觀者如堵作幾爲塞更有多人站立新閘橋上瞭望人多擁擠致將橋欄推落河中因之順勢下墜者約百十人其間撈救不及當卽溺斃者極多（本） 
[姦夫淫婦解府過勘]  
　　郎潘氏與徐寶才姘識被本夫郎財友覺察遂由潘氏起意勾通寶財暗用鐵鎚將本夫擊倒復以　索扣住頸項勒斃一案報由本縣驗明屬實訊認不諱業經通詳在案昨由李大令飭差將姦夫淫婦押解赴府過勘矣（軌） 
[要錢不要命]  
　　江北人姚三因向人索次無者歸家潛吞生烟經　妻覺察已屬不救當晚身死聞其妻不欲多事已備棺盛殮矣（西） 
 
 

Page 20

 
 
[英界火警]  
　　昨日傍晚英且界老垃圾橋南面某京貨店失火延燒比隣某店經救火會馳往救息餘情明日續登（泉） 
[地震]  
　　昨晚七點十五分鐘時上海微覺地震歷數杪鐘始止（本 
[上海官事]  
　　刑部主事王晋孫前日來滬住謙泰棧昨至道轅拜謁候補知府陳綸奉委署理川沙廳禀辭赴任梅家弄巡防局員汪嗚謙禀請給假五天赴蘇公幹雲南押解京銅委員試用同知汪世槱住大方棧昨到道禀見（車） 
[上海縣案]  
　　浦東怡和洋棧小工烏毁巡局一案經局員潘二尹禀由滬道轉飭浦東正巡官謝明府先後提到俞阿毛小寗波二名解縣前日由李大令提訊俞陳供各狡賴不認喝將陳責三百板與俞一併還押候補提餘黨併究○戵斃事主黄勳伯之兇犯王阿仁前日奉李大令提訊王供詞狡賴大令喝令跪綀两時之久仍熬刑不認判還押再究○傷斃多命之兇犯大刀關勝經上次重刑後忽患塞熱由禁卒禀奉大令提案研究辛　　一案仍狡賴如前判責四百板還禁○王和尚一犯前已認招隨同業已正法之顧福生陳金當等搶人財物昨奉大令提案照供無異判蓋指模候卽解勘　縣廨先後拿獲攔路搶奪之七犯奉大令提張阿大張文卿楊毛毛莊了頭復訊七人中惟楊張支吾不認大令判两張各責一千板楊責四百板一併還押（車） 
[總工程局紀事]  
　　楊松山前將女孩張小洪價賣與王作弁爲婢當收價洋四十元等情已誌前報昨日提到小洪供稱不堪再受王之　虐官判發堂留養不追身價○錢仁監控立大小輪火工張阿旺欠米價洋七十七元等情奉孫明府訊判交保理明在案昨日張扭錢夥嚴阿明到案控被欠洋六十八元立有票據官判嚴兄和生代還洋三十四元先付二十元餘限端午前繳清不足之數著於仁監控欠之七十七元中扣抵○浦東泰日橋鄉人翁介銓被喬立中誘匿女孩圓貞於老閘阿和處翁即扭喬控由總工程局提到圓貞陳叅軍訊得已被誘姦判喬戒責五百下押改過局一年圓貞戒責五十下交父領回夜） 
[公共公廨晚堂案]  
　　黄敖位控堂弟黄掌寶夫婦盤踞滋鬧等情經關太守集訊黄供堂弟掌寶已於念九年將房屋售去另自開設銅匠店今忽偕妻張氏到來硬欲盤踞併將小的敺打求鑒黄掌寶供前將房屋抵與阿兄今因店内乏本向借不敢滋擾關太守判押限三日搬遷張氏交保○南貴生蕭文華胡餘慶控華榮昌燭店主華立增不付票銀等情經關太守訊供限理在案昨日覆訊曹供華逾限已久延不料理華供此票係木匠江才林借去求再寛限半月太守判華江均交人銀妥保准限半月理楚○久大錢莊王臣廷萬泰錢莊厲興起控判管押西牢之胡連卿結欠往來銀一萬四千餘两經關太守將胡提訊王厲同供胡連卿以　火故經堂上照判押西牢一年今查得胡尚有瑞記洋貨號股份南翔鎭股開瑞豐洋貨店虹口股開窰貨店爲此請追前欠胡供祇有南翔鎭瑞豐洋貨號虹口洪昌窰貨店及原藉無錫住屋數間至瑞記號股分已併歸與股東張裕隆高永全太守判胡限一月赶理一面分别移查産業備抵並補傳股東張裕隆高永全到案再核○吳仰喬控陶曉村陳錫洪圖賴報關銀两一案經關太守復訊吳供共代陶墊付報關銀一千五百餘两除收二百餘两尚欠一千二百餘两求　陶供實被店東陳錫洪所欠小的辛工亦被欠七十餘元求追陳供所報之貨與姚　門合股　山姚料理請移提到案即可了結太守判陳交保限十天埋楚候移提姚到案　核（泉） 
[公共公解早堂案]  
　　瞿孔生楊小記私販鎗彈子於迪州某富翁又　牽涉某洋人侍者曹保生日角之卜曹卽鳴捕將瞿楊解案襄讞王　之明府以事關軍火商之英巴副領事判還押捕房候查明再奪○怡和洋棧小工滋事毆傷局勇經局員將人　回轉送總巡局解上海縣訊斷各情已詳本報昨浦東總巡　明府飭差恊同次包探將該棧管工之蔣昌林傳案局差陳金供閙事時蔣並不　　惟蔣　管工頭目責無旁貸王明府　之蔣供閙事　並不在　得信赶回訴知總巡及洋東始將援主勇丁等　回求察怡洋人投案聲請交保候訊明府以未接縣函判蔣交保出外仍緝交滋事之朱裕德等解　訊奪○前報　廈門路壽聖庵内有吞烟斃命之女人陳巧雲前經關太守簽差恊探將陳辂　及僧人起證解究訊之陳供巧雲今年因時當出外畧加訓阻卽潛吞洋烟送往　叙處不肯收納　折送壽聖庵内未幾身死求察訊之紀魯香供並未賄洋四百元與西探訊之起證供陳姓硬將　　之陳巧雲送來難以攔阻明府謂陳縣驗時爾不到塲候質大屬不合姑從寛與壽聖庵住持起證等一併斥釋○張阿福誘拐張陳氏弟婦王氏逃逸經張女陳貴卿目見報由捕房　　明府以見証確實判押限七天交人○劣孩顧才郎竊取洋人宅内鎖匙一把王大旺竊取　保生家孩鐲報捕先後解究明府判各押改良所三月○賭棍周阿才遞解後又潛行來申　向方桂卿索債口角互扭入捕房解究明府以方供認欠洋二十元屬實判當堂還洋周押　房一月○顧阿梓竊取竹笆判荷校五天○李長根竊取新聞報舘内排字銅鉛吊贓解究判枷示十四天○王海坤先後竊取高阿堂等家衣物由捕解究判押六月○吳志和　　某莊欠銀控奉提追判押候過堂訊追○幼女謝阿根被假母謝三茂凌虐經人投函浪良所報　解究謝供被母賣在高壽里謝三茂家梢有不遂即遭兇毆求請超豁襄讞王肇之明府商之英巴副領事判發所候復訊○所董又解迷路女孩吳林高訊供年十四歲住老　　路等　著父所帶回候飭家屬具領○戴春林香粉店股東王桂堂積欠錦隆洋行貨洋九百八十四两控奉押追在案昨公共公廨接法總領事巨君來函以有法商控告請將王交　　回　　王明府商之英巴副領事判准交法探帶去訊供後仍送回廨（泉） 
[法租界公堂案] 烟妓周王氏不堪鴇母凌虐逃至南市爲巡士見拘　上　局董飭探恊同法探將鴇婦趙彩鵝拘局禀請移回訊質陳明府准之○王桂堂囚定貨不出由立興行洋東控由法廨備文至英公堂將桂堂移提審訊王求請寛限官判從速出清仍交來差帶回候提○馬夫張阿榮因無捐照爲捕拘入捕房奉判罰洋五元詎張抗不遵判　　出票拘案中西官以張有意刁抗判罰洋五十元○法商海利洋行西人控細　王來根出　羅阿龍私竊金銀錢鐲表共計十四只等情奉中西官提訊王供在行服役八年從不爲非　棧房鎖匙是西人自行執管何從竊物官判一併交保候訊○新租界坟山路田興龍所　　店失愼一則已誌前報捕房昨將田及店夥卞忠甫徐仲林傳訊被害之義豐烟膏店瑞　　樓某彈花店等均投案環請撫卹田供保有火險銀五百两實係無心失火官到求卹各家退去田等各交原保候查明核斷○銅匠店主陳阿炳扶妻陳丁氏投廨控店夥孫益康與同事口角遷怒及妻將妻頭額連砍五刀請驗官判速送醫院敷治孫拘押核辦（浩） 
[美租界捕房事] 某西人乘醉至蓬路胡閙由捕拘入捕房押候　核○梅　　馬車行經武昌路馬忽受驚絶馳梅卽墜下由捕將車拍住送入捕房梅亦隨至請領捕　以並未傷人准將車領去○六十六號西探昨日巡至黄浦路見王阿四馬車横路　章當卽　入押候送辦○斐倫路電燈公司機匠姚小毛私將該公司汔車乘駛出外與某馬車相　　受損傷由捕一併送入捕房旋有該行西人請將小毛究辦捕頭當飭將姚押候送廨訊究 
來件 
　　江蘇敎育總曾致江督曁寗學使書 
警啟者前接安東敎育會報告文生喬利金等禀控朱棨於該邑朱訓　由朱訓導詳華羅織多端請派調查昭雪等情敝會推公幹事員現駐清江蘇路北綫事務所夏清貽就近前任調查茲據報告到會另册呈覽此案詳情已具於報告書中就事言事朱棨已已無　可議而釀　此案之遠因則由前任安東唐敎諭因疑似之瑕隙朱訓導與唐係同　親戚遂假手於生童喬利金等一再禀控通詳褫革以快其報復之　又　放　一差爲喬　酬報喬等旣如小兒之得餅樂爲朱　偵　　北　重　方大吏方邏察冒賑之紳董置之重典於是熟籌下　之法謂非控朱綮以冒賑不足以制其死命幸淮揚道傳訊以事無實據置之不究而此時朱棨之身首殆不絶如　滅門之禍不獨縣令吁可畏也江北學界未　開通辦事人因意見參差稍有齟齬本係應歷之階級奈何以　一人之私怨羅織案情陷人死地若果訊實應干大辟否則誣告反　　　明　朱訓導即非有意傾陷其貿然詳革請歸案　辦非爲　　　其意何居况以放賑爲酬報與冒賑情罪相去幾何此案出人較大未能緘　聞　 
 
 

Page 21

 
 
東章令於此事真相頗能明瞭以唐辦義賑不敢裁决然則今之所謂辦義賑者州縣殆不敢仰望其肩項而部敢輕攖其毛髮哉昔聞其語今見其人不僅悁悁然爲江北學界悲且益爲江北義賑悲也伏希裁擇 
[通信]  
　　申報館主筆先生閣下久仰　報館倡辦善　不遺餘力感佩莫名謹特呈上英餅十翼移助皖北賑濟並附助振情由一函拜懇登入來函一門是感 
啓者全於　之十二日皖九鐘因事畢回庽由麥家圈雇車往東向南方到五馬　怡珍茶店之後突遇身着皀衣匪徒持刀攫物聲稱欲得英蚨十枚否則以　從余驚甚衹得盡献襄中所有該匪尚嫌不足逼以指中金戒一隻　　不意墮地始　免遭毒手至十六舖下車詎知金戒尚在車内亦云幸矣余念皖北災情頗急待振甚殷此戒子旣爲該匪掌中物失而復得未敢以爲已有故特以金戒售洋十元移助皖省振濟然租界巡警何等嚴密該匪赡敢如此横行實屬目無法紀受其害者日有數起嗚呼向稱安樂之土今變爲荆棘之地矣寄語行人尚祈戒備更望有捕巡之責者其加意於此乎桃月十七日莫釐山人求平安子拜上振務 
[江寗籌振局振捐清單]  
　　（官捐之欵）两江總督部堂端公費項下捐銀十萬两江蘇巡撫部院陳養亷項下捐銀四萬两常鎮道榮捐銀十萬两江寗布政司　捐銀二萬两蘇州布政司陳捐銀二萬两两淮鹽運司趙捐銀十萬两蘇松太道瑞捐銀十萬两江南鹽巡道朱捐銀四萬两江安粮道譯捐銀二萬两徐州道袁捐銀一萬两九江道文捐銀二萬两蘇松粮道陸捐銀一萬两安徽布政司馮捐助江皖賑欵銀二萬两徽中池太廣道楊捐助皖賑銀二萬两鳳潁六泗道玉捐助皖賑銀一萬两以上江北春賑六十萬两皖北春振四萬两先於司道各庫正雜欵内分别借支自三十三年正月初一起不分正署代理各按十年匀攤歸欵（慨助振濟）天津婦人會藝善會捐銀一千四百零九两二錢二分天津方若英華書畫捐洋八百二十二元天津書畫會廣益會捐洋八千零十七元四角（日本外部大臣林經募）南滿州鐵道會社日洋一萬五千元横濱正金銀行日洋一萬元三井家日洋一萬元岩畸家日洋一萬元日本郵船會社日洋七千五百元大坂商船會社日洋五千元川畸造船所日洋七千五百元日本興業銀行日洋五千元大倉組日洋二千五百元古河礦業會社日洋五千元高田商會日洋一千元第一銀行日洋二千五百元東洋愾船會社日洋二千五百元住友家日洋二千五百元藤田家日洋五千元（巴逹維亞華商總會）捐銀四千一百五十七盾八角三仙義振捐欵）日本楊大臣解留學生两次捐洋二千零二十九元六角五分江西饒州府知府張守棆募集洋一千元南匯縣募集洋一千元甘泉縣募集洋三百元 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商業調查 
[商戰利器（三）（續）]  
　　（丙）絲棉叅製品。是品吾國不多。衹有三種。一卽盛澤之絲布。已詳前日綢緞調查中。今不贅錄。一名爲絲令。布出自紹興。一爲紗緞出自杭州。茲分述於下。 
（丙之一）絲令布。雖爲絲棉叅製品。實則尚不及棉製品内之小布。故信用者極少。惟該處下流社會人以之代綢。如欲改良推廣。除仿絲布造法外。别無良法。 
（丙之二）紗緞。極佳之品。卽昔年與杭州真緞業大起衝突者。其初造之時。宗旨在混充真緞。其奇妙可知。後因被人察出。遂改目的爲抵制日貨。惜乎被緞業把持。遂使保全竸争之品。僅存奄奄一息。良可痛也。其造法之精良。實足令人佩服。如欲擴充。須有大力者爲之保。護爲之提倡。或集股開辦。廣設支店。其發逹恐不可限量。將來中國貨品中當推爲第一也。 
（丙之三）奸商假充品。中國之綢貨。利息本薄。有等奸商。往往雜以棉質。以圖厚利。其法之佳妙。實十倍於真者。吾謂彼等旣有此能力何不名正言順。宣布於衆。明言係假。廉其值。美其物。樂用者自不乏。人亦何必如此藏頭露尾耶。然亦不得已而爲之耳。吾敢告今之提倡實業諸君日。此種棉絲參製品。實爲商戰上之獨一無二之利器試觀今日外洋流入之品。有一非相類是品者乎。　　　　　　　　　　　　　　　　　（未完） 
雜俎 
[各國紙料用數。]  
　　據德國某算學士云。考核東西兩半球。其在西國者。共有紙廠四千餘家每年造成之紙。計有二十餘萬萬磅。大半用於印字等事。約印新聞紙者六七萬萬磅。較十餘年前。已加消兩倍有奇。餘爲印書所用。至於日用繕寫之紙計英人一名。每年用紙約十一磅有半。美人一名。每年約用十磅又四分之一。德人一名。每年約用八磅法人一名。每年約用七磅有半。意人奥人一名。每年約各用三磅有半。西班牙人。每年約用一磅有半。俄人一名。每年約用一磅二兩。墨西哥人。每年約用一磅。 
[開闢以來無雨之地方。]  
　　奈意盧河之下　有二瀑布。其間之地方。自開闢以來。未曾下雨。 
 
 
 

Page 27

 
 
   
 
 

Page 28

 
 
   
 
