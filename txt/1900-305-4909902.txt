# 1900 - 305 - 4909902

 

Page 1

 
 
[添請金陵訪事友人] [  申報館主人啓]  
　　金陵爲制軍駐節之地官僚雲集營壘星羅兼之虎路龍蟠山川雄秀六街三市轂擊肩摩本館僅一采訪友人未免顧此失彼卽如此次火藥局之禍偶一失檢不但寄遞遲滯且多雜摭浮談爰擬添請一人分投采訪如有熟悉官塲公事土俗民風廉介自特文理通達者請錄示藥局被災巓末及其他緊要新聞詳列居址姓名郵寄本館以便修書延定與前友相輔而行三山二水間不乏淵博之士幸毋金玉爾音也 
[勸募濟急局捐欵] [  申報館協振所謹啓]  
　　拳匪作亂捕燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[禁花鼓淫戲議]  
　　有客問於執筆人曰近者法租界各茶肆以生涯寥落無計招徠競雇無賴少年演唱花鼓淫戲妖聲浪態侈陳於大庭廣衆之中坐而聽者男女雜沓履舄駢闐如醉如痴岡知廉恥苦輩見官憲之不卽禁止而利市之左劵可操也於是一倡衆和效尤者多若不力遏狂瀾恐淫侈靡麗之風日甚一日尙復何所底止吾子職司記載豈竟寂無聞見乃亦效寒蟬之噤而不鳴耶抑果無關於風俗人心故付之不論不議耶執筆人曰惡是何言歟夫花鼓戲之干犯禁令誰不知之然窮鄉僻壤之中飲蜡吹豳之候愚夫愚婦時或醵資搬演以娛目騁懷官長以耳目難周無從禁遏然若輩究有所畏忌不敢公然搬演於城市之中猶憶曩年初至滬上時小東門外此風盛行時人名之曰東鄉調後經中西官嚴行查禁澆風遂絶迄今已閱十餘年雖英租界各梨園之淫戲疉出而若輩不敢故態復萌者懼巡捕包探之查察嚴密也不意去歲以來法界各茶肆選聲徵色舉國若狂其始尙不敢混淆弁顛倒鴛鴦也久之而興愈豪瞻愈大鬚眉巾幗變幻多端密約佳期到處皆是後爲法總領事白藻泰君所聞謂是傷風俗壞人心立飭捕頭傳諭嚴禁一時穢濁之地頓變而爲淸淨之物乃曾幾何時依然演唱而明目張瞻包探不之緝巡捕不之是果何所恃而不恐乎或曰法界市面素較英界爲衰故當事者冀以此挽回商務然商務之大不在此區區茶肆中且往聽者類多食力負販之徒游手好閒之輩與夫一切示家碧玉一經引誘心志易淆因是目想神遊閑檢盡喪小而廢時失業大而敗節喪身是益市廛者有限而害風化者無窮又烏可以不禁乎聞之故老言昔有某鄉素稱醇樸婦女皆能以禮義自閑忽某年秋成告豐報賽社神搬演花鼓戲是年寡婦之再醮閨女之私奔者不下十餘人可眲此等淫聲最足壞人心術樂記云齊音傲僻驕志宋音燕女溺志鄭音促數煩志聲之所感情爲之移故喜心感者其聲嘽以緩哀心感者其聲噍以殺音樂之道通乎其微昔匏巴鼓瑟游魚出聽伯牙鼓琴六馬仰秣物猶如此人何以堪今滬上淫風素盛加以妖邪之狀與目謀靡曼之音與耳謀蕩佚之情與心謀其爲害於風俗人心何如者而顧可縱令變而加厲耶夫英界各戯園扮演淫戲向雖高懸厲禁不免陽奉陰違近自桂仙園演張桂卿强姦鄉婦一劇過涉淫邪工部局董飭捕頭查吊捐照勒令閉歇餘遂稍知歛跡乃淫戯之禁於英界者如此而花鼓戲之演於法界者如彼豈花鼓戯之淫惡與淫戲微有不同歟抑一時之風氣使然故無人焉議其後歟是則非予之所知矣 
[本館接奉電音]  
　　昨日午前七下鐘越三十五分時西安行在飛電傳來上諭三道敬謹譯登○九月十二日行在内閣抄奉上諭順天學政陸寳忠廣東學政溥户湖南學政載昌四川學政吳郁生某肅學政吳緯炳均著卽行赴任毋庸前來請訓欽此○十四日行在内閣抄奉上諭徐會灃等奏上匪戕官刼獄調兵剿辦情形一摺本年八月間直隸懷柔縣突有土匪數百人闖進衙署將該縣知縣焦立奎戕害並殺害眷口幕友多人銀物搶劫一空實屬形同叛逆經都司項維揚等帶兵進剿將逃犯孫枕當塲格斃其餘土匪均開城遠遁無一弋獲卽著通永鎭總兵李安堂認眞剿辦悉數擒獲盡法懲治毋任漏網餘著照所議辦理欽此同日奉上諭正白旗漢軍都統著德雲補授欽此 
[相節在途]  
　　榮仲華相國奉旨襄辦和議并授以便宜行事之權此已登諸前報矣昨閱西字報云相國現尙留滯途中並未入京治事 
[治罪傳聞]  
　　西字報云頃得北方電信悉在京各國使臣照會中國政府請將端王發配新疆効力贖罪剛毅趙舒翹及某大員處斬怡親王及載瀾永遠監禁按之前報所登議和十欵中請將端王永禁之語不相　合意者傳之非其眞耶 
[遁蹟空門]  
　　西字報云端王自奉嚴譴卽往蒙古靑海謁見大喇嘛堅謂皈依象教蓋以前旣得旨不許扈從入秦歸至京師又恐被敵軍所獲側身天地窮無所歸故不得已而頂禮空王以冀我佛慈悲爲之懴除宿孽也 
[論功行賞]  
　　蕪湖訪事友人來函云今秋大通裕溪等處富有票匪爲亂上憲先機燭照派勇敉平兹聞安徽巡撫王芍棠大中丞酌保出力員弁蕪湖計共十三人以振字營統領李葆林副戎爲首功次卽水師遊擊劉　臣遊戎保衞右營饒翼卿守戎城守營胡新益干戎水面保甲委員陳心泉少尹皖南精捷營統帶劉德昭遊戎兩江衡字營統領王子美副戎及李副戎幕中帶線緝獲郭匪之陳慧伯二尹均得名登薦剡以冀激勸方來 
[悔過免罪]  
　　漢口訪事友人來函云黄春山卽黄應龍籍隸湖南某縣紅燈逆會中散匪也本月某日因事來漢假萬海家塘上弄松福客棧旋爲某營弁偵悉飭勇密拿解交夏口廳同知署廳尊陳少石司馬研訊之下黃供稱昔年小人悞入逆黨今已悔悟安分營生矣司馬察知黃悔過情眞准卽浼人保釋 
[幾遭黨禍]  
　　漢口訪事友人來函云前者黄州所獲票匪誣扳伶人劉權素爲同黨致劉幾遭不測旋經當道察知其詐立卽開釋不予深求然亦險矣 
 
 

Page 2

 
 
[遣撤防軍]  
　　蕪湖訪事友人來函云今秋蕪湖募集防軍選鋒一營已於本月初五日遣撤兹徽寗池太廣兵備道兼蕪湖關監督吳季卿觀察命將李統帶所部振字營及南岸保衛左營勇丁陸續遣散當時以有無恩餉示奉聲明各勇狐疑紛紛向營官籲訴初八日復擁至道署求賞川資觀察傳諭准給恩餉一月並將九月口糧截至十五日爲止各勇始驩呼而退初九日給發九月内半月口糧振字營勇卽呈繳軍裝十一日給發恩餉觀察親自升堂點名計什長三十名每名給銀四兩零四分勇丁一百八十名每名三兩二錢四分點畢封雇民船九艘飭保衛右營管帶派隊押送上船載回巢湖等處十二日遺撤保衛左營中有兩哨不肯呈激軍裝及赴道轅支領恩餉又因守候稍久任意喧囂幸保衛營統帶饒守戎極力彈壓襄同將恩餉派給始得押送登舟 
[教案叢生]  
　　安慶訪事人云前者安徽宿松縣境鄉民閙教大憲疉次委員查勘並將縣主朱大令撤任委許大令署理篆務親赴四鄉查明小麥山及壩頭許家嶺所毁教堂估勘價値籌欵賠修後復拿獲肇事首犯若干人從嚴懲辦刻下宿邑方安謐如常而建德縣境某鄉又有莠民閙教之事突將教民王某劫去藏匿無蹤縣主張大令聞之方欲馳往彈壓忽報教堂已被土棍焚燬因卽飛報撫憲王大中丞中丞立飭砲隊營統帶陸副戎恩甲督勇一哨星馳而往相機辦理本月初九日副戎已整隊渡江矣 
[私梟猖獗]  
　　揚州訪事人云兩淮運字新勝虎軍管帶某守戎於上月某日督隊至下河一帶巡哨巡至戴家窑見有梟匪分駕艒艒船數號正在運載私鹽遂傳令拘拿詎料船中人卽持械拒捕刀矛並舉槍砲齊施各勇奮勇爭先得以奪獲艒艒船三號鹽若干包並刀槍等械兩淮運憲柯遜菴都轉聞報已檄飭管帶水歸新勝營徐寳山都戎督率隊伍星夜前往偵查矣 
[黄堂明鏡]  
　　松江訪事友人云前者鹽捕中營胡豐齋都戎所部勇丁顧月亭等巡至南門外遇鄉人負米三石攔截窮搜鄉人不服致相扭毆控經婁縣主屈吉士大令傳集兩造騐明傷痕飭各醫痊核辦旣而彼處紳商以營勇藉端肇釁聨名揭禀業經大令訊悉各情近日有公禀列名之某明經因懼结怨營中偕某上舍詣府縣署籲求摘釋府尊張子虞太守援筆批其牘尾曰此案鹽捕中營巡兵當日在婁境南門外與鄉民互毆受傷其起釁情形現據該縣禀報到府查閱營兵供詞雖稱私販匿私拒捕而地保鄉民以及該處王商公呈僉謂營兵誣詐行兇衆口一詞一經提集質訊虚實自明該貢生等旣經控告在先况係公呈中首列之人豈有不知之理今忽以揑列爲詞呈請摘釋希圖置身事我顯因營中移縣有私販勾結地保串通該貢生等誣陷等語聞而生畏不然卽係聽人主唆要知營兵誣詐行兇大爲鄉民之害業經該縣訪明可見該貢生等爲民伸寃並非串通誣陷又何容畏葸爲耶仰婁縣赶提人証質對確情錄供通詳察辦一面先行補禀各憲核示勿稍偏延該貢生曁該監生乏子薜鳴珂亦卽赴縣備質毋得飾詞諉卸切切見者咸欲太守之明察如神焉 
[改裝緝盜]  
　　寍波訪事友人云本月初四日之夜有大嵐山劇盜糾黨三四百人反穿號褂擁至鄞縣西鄉高橋鎭連劫一十八家報經鄞縣主徐蓉齋大令會同城守營守備項守戎易服改裝督率駐紥大教塲之勇丁二百名駐紥小教塲之副中營練軍一百名及民團局團勇一百名馳往鄞江橋它山廟恊同鄞江司巡檢某少尹嚴密查拿務獲究辦 
[軍門起節]  
　　松江訪事友人云江南全省提督兼自强軍統領李壽亭軍門前由江陰防次秉節回瞏本月初七口赴蘇公幹至登高後一日返旆旋復由上游電促起程因於十三日排導詣南門外大漲涇碼頭登舟帶以留轅差遣之小火輪船繞道滬江前赴防次標下將備及正副兩營練軍均整隊江干恭送如禮 
[五馬蒞松]  
　　松江訪事友人云新任松江府知府余石蓀太守九榖前奉署理江蘇藩司陸春江方伯飭赴新任遵卽禀辭起程示期九月十七日午時接篆十五日午後憲舟帶以小輪船駛抵南門外大漲涇馬頭華亭縣林霨生婁縣屈吉士兩大令曁所屬各官均往迎謁兩邑團防勇亦列隊河干鳴槍申敬太守接見兩大令略叙寒暄翌日淸晨排列全副儀仗迤邐入校士館暫駐襜帷 
[飭查控案]  
　　鎭江訪事友人云前者京口旗營練軍因弁兵告假罰扣口糧以致譁潰統帶蔭淡齋協戎無可約束意欲示之以威弁兵遂聨名繕禀赴江寗將軍署控訴並牽涉京口副都統吉晉軒統制貪劣各欵崇右庭留守准之電飭統制到省面詢一切統制遵卽就道旋於本月十一日還轅十三日留守復遴派江寗左司協領恒菊人協戎前來查辦 
[廣文被控]  
　　松江訪事友人云前者南匯縣學生員張仁祥因與學師孫廣文積不相能列欵控諸松江府署旋卽投到候訊日前署松江府張子虞太守批示曰旣據投到候飭經歴廳看管示期的訊親供保狀擲還張遂携襥被至府經歴孫少園參軍公館靜候訊供大約廣文不能免於離任備質矣 
[嚴懲土棍]  
　　松江訪事友人云前者華亭縣林霨生大令訪悉南鄉後岡鎭及毗連金山之張堰等處匪棍充斥民不聊生遂飭役會團將著名惡棍王秀餘緝獲訊供解歸金山縣署請武芝菴大令懲辦嗣知王棍尙有羽黨張阿秋孫阿金何阿金等在逃未獲復派差逐一换案收禁候懲本月十三日飭提張阿秋研訊怒其狡展飭用荊條鞭背一千下押候覆訊核定罪名 
[邗上官塲紀事]  
　　揚州訪一友人云淮北新關查騐委員金燕山鹺尹兆榮到淮多年刻方輪委到班適通屬石港塲大使出缺兩淮運憲柯遜菴都轉檄飭現署北批騐正任石港塲大使馮鹺尹速回本任而以所遺北批騐缺札委金鹺尹署理鹺尹奉札後正擬料理回摥不意感受風寒服藥無效竟於上月某日歿於新關差次頻年聽鼓身後蕭條賴同寅某君代爲摒擋始得草草成殮宦途况味良可哀已所遺新關一差都轉已委陶寳山鹺尹福齡前往接辦至北批騐缺尙不知檄委何人也○淮北監掣同知繆子東司馬奉柯遜菴都轉檄文代理海分司缺所遺北掣一缺委前署泰壩洪良士分轉鉅前往庖代分轉遵卽束裝赴任詎料接印後卽政躬弗豫因具禀運憲請假就醫都轉現已檄委陳分轉康前往庖代矣 
[東甌帆影]  
　　温州訪事友人去瑞安縣城外龍山層巒疉嶂高出雲霄每届重陽墨客騒人咸於此登臨憑眺敲詩賭酒題詠甚多惜今年老圃秋容故矜晚節帮遊人雖依舊挈侣而至而陶令風高芳馨未接因之淸興略减曩時頌菊爲重陽冐雨開之名何東籬寂寞亦令人有今昔之感耶○巖頭金姓巨族也去春與芙蓉村陳姓爭砍山木互相訐訟旋復集衆鬥毆温州府林少筠太守聞之立飭公差往提金陳兩姓無如兩家皆杭避不到差役遂徒手而回迨本月初又出命案永嘉縣主秦大令遂帶同刑仵書差親往相騐並傳齊兩處衿耆勒令交出原被各人帶案審明定罪衿耆不被違抝將某甲等七人交大令帶回聽候研訊○瑞安縣境有地名梅頭者與永嘉縣接壤本月初一夜突來土匪四五十人搶劫某富室刃傷閽人右臂室中婦女皆噤不敢聲任若輩倒篋傾箱恣行搜括幸主人濳從後門逸出鳴鑼集衆匪人始呼嘯而去事後檢點所失贓物約値數百金翌晨卽開單報縣請緝 
[上海官塲紀事]  
　　新委英美租界公廨讞員張柄樞司馬前赴金陸禀見各大憲近已公畢乘舟因滬定於本月十八十九兩日拜會駐滬各國領事擇吉二十二日午時接鈐視事○昨日午前十點鐘時江南製造局總辦潘芸孫觀察乘馬車至英美租界公廨拜會讞員翁笠漁直刺直剌刺延入花廳茗談良久而别 
 
 

Page 3

 
 
[飭查票匪]  
　　昨日新委英美租界公廨讞員張柄樞司馬接奉湖廣總督張香帥來電飭查藏匿租界内之富有票匪頭目某人眞實名姓赶緊電覆以便緝拿等情刻已飭差遵辦矣 
[票匪解省]  
　　前者富有票匪易敬臣李和生投本邑西鄉日睴港安字營繳票投誠統領顔梓琴鎭軍訊明情節親赴道轅商之蘇松太兵備道余晉珊觀察意欲棄瑕錄用派充哨官護理江蘇巡撫聶仲芳中丞聞之以爲二匪雖已投誠只能免死不可錄用旋由觀察禀明兩江總督南洋通商大臣劉峴帥前日奉到峴帥批札以易李兩匪係散票頭目且迭訊各處所獲匪黨口供牽涉甚多飭押解至江寗訊辦觀察因命眞軍押送兩匪至上海縣署以便備文起解昨日已由縣署書吏繕就公文禀知縣主汪瑤庭大令大令派差頭薛貴捕頭徐文押上鈞和兵艦解赴江寗聽候懲辦 
[解移盜犯]  
　　行劫松江南門外打鐵橋薜姓家盜犯易仕和單有勝姚得勝三名前經拿獲解請上海縣汪瑤庭大令研訊單供認在塲行刼易姚均不承認遂一併收押所中旋以單有勝旣已供認應解送婁縣歸案訊辦遂於昨日飭差押解赴松 
[點騐人數]  
　　昨日上海縣江瑤庭大令命駕至普育堂點發堂男婦堂董曹寄耘迎入廳事逐一點騐計共四百餘名口點畢回署時已亭午矣 
[木植給領]  
　　前有曾入西洋籍之華人周冶三投本管領事署控江積佑馬永發串騙木植西洋總領事華德師君照會英美租界公廨讞員翁笠漁直刺會訊明確移文馬路工程局請總辦程雨材大令將去年查封之木十四排一律啓封並請浦東爛泥渡巡防局員徐二尹將彼處所封之木六排一併給周領回前日大令已傳十六鋪十二圖等處地甲到局諭知矣 
[索租受責]  
　　前日有高德發者在本邑南市馬路中與嚴蘭城口角旋扭至馬路工程局控訴總辦程雨村大令研訊之下高供小的係淮安府屬鹽城縣人向在瀏河開設酒店此次偕嚴至滬囑伊代謀下榻之所後小的僅留一宿已給洋銀一枚不意前日邂逅相逢竟思索詐叩求訊辦嚴供小的原籍山東某縣爲高賃屋向索租金不敢訛詐大令判責二十板 
[混用僞銀]  
　　前日有阿六者持銅質僞洋銀一枚至本邑大南門外義興米店混用被店夥察出破綻扭送二十三七鋪巡防局局員盛雨村二尹研訊之下阿六供稱小的係湖州府屬南潯鎭人此次來滬購貨不知所携洋銀中有贋鼎求恩鑒宥二尹判令掌頰四十下薄示懲儆僞洋銀仍給領去 
[輪船肇禍]  
　　昨日亭午時本埠會德豐洋行土順小輪船駛至外虹口耶松船廠馬頭舵工杜芳芳偶不留神以致碰傷沈沒雖經鄰船户將船中人設法援目然所裝各物已盡付東流矣 
[德兵操演]  
　　昨日淸晨有德國兵士一隊約百餘名荷槍至美租界新靶子路操演放槍打靶之技至十一點鐘時始事畢旋卽整隊而返 
[印兵操演]  
　　昨晨八點鐘後駐滬印度兵一隊由管帶官督率至賽馬塲操演各種列陳之法至娭點鐘後始整隊而回亦及時講求武備之意也 
[上海縣署瑣案]  
　　有流氓混名春心麻子者不知其名姓近由上海縣主汪瑤庭大令訪聞飭役拘拿到案前晚嚴加訊究供稱小的係本地人向業磨豆腐不敢滋事求恩鑒察大令曰本縣屢次拿獲豆腐帮流氓均供爾在塲滋閙豈能抵賴不承乎命責三百板飭具呈改過切結交人保釋○寡婦朱張氏控船户張金泉誘令寡媳薛氏捲物偕逃經縣主汪大令飭提研訊朱張氏供小婦人在浦東爛泥渡開設烟館張金泉時來吸烟引誘寡媳成姦旋將田單契拋首飾席捲而逃匿張金泉家者十閱月張金泉將各物變價買得一船後經小婦人查悉投巡防局控訴蒙局員老爺提訊笞責及媳婦回家後張又膽敢前來姦宿小婦人欲捉拿解案被張與寡媳扭毆普在後屋縱火務求嚴辦朱薛氏供小婦人屢被婆婆凌虐故借宿張金泉家後經巡防局老爺拘提訊責仍舊回家與張並無姦情安有縱火之事求鑒張金泉供小的係浦東人駕舟爲業朱薛氏自至小的家中向小的母親賃用餘屋小的並不與聞前經巡局老爺訊責後不的從未到過伊家突被指爲縱火實係寃誣求恩明察大令判令掌頰一百下著具呈改過切結交人保釋朱薛氏發善堂三個月俟改過後由朱張氏具狀領回○潮州人鄭雲谷虧欠各土行貨銀爲數甚鉅前經各行主控請訊追縣主汪大令訊明收押限繳在案兹由所中看役禀般鄭雲谷患病甚重請爲核示大令卽命帶至案下騐得患病屬實諭令發堂醫治鄭稱家居十六鋪叩求交保回家大令俯念一再苦求諭令釘上脚鐐义十六鋪地甲帶去看守醫治俟病痊解案○已歇天寳茶園茶房張家謨喊控園中執事陸錫恩虧欠斩櫃洋銀三百元借欵二百元向索被毆受傷求騐大令研訊之下張供小的前在天寳戯園爲茶房戯園被焚後小的所有押櫃借欵屢索無著今又向索反被陸錫恩與張燕芳兩人毆傷叩求騐明訊究大令飭仵役騐得肩肋等處受有微傷諭候提訊核辦 
[法租界捕房瑣案]  
　　前者陸張氏控楊英吳氏誘賣伊女讞員杜枝園大令研訊之下著將陸女交案再核昨日包探禀稱楊吳氏奉諭帶出一味謊言不肯將張陸氏之女交出大令命提楊吳氏詰訊供稱明日定可交案尙求寛限大令復飭包探帶出指交諭以如再逞刁定予嚴比○李錫元以寄存箱簏爲名乘間竊取某姓家金飾經某姓扭案控訴大令迭次訊供諭令交保出外帮同查緝李竟挺押捕房置之不理昨日命提到案謂姑念爾係生意中人恩施格外未經責比今刁玩若此未便姑容遂著還押赶緊覓人保出限三日内帮同尋緝如再逾限定予嚴比○長江輪船積竊劉寳林由包探拘獲解經大令訊供追繳各贓昨日命提復訊劉供小的所竊各贓已被同黨分去無從交出大令惡其狡展著重責三百板押候隨堂帶比○偷兒李銀泉林益生余鶴年王珠生均由大令訊供押候分别笞責昨日命提到案將李林各責三百板余王各責二百板一併斥釋 
[申報館恊振所經收濟急善會捐欵九月初一日至十五日止第四次淸單]  
九月初一日明善堂趙求人口平安洋五十元無名氏洋二元仲智芹洋一元小洋五角華盛公司洋六元董姓洋一元金粟山房致大局來洋五元靜記洋五元隱名氏銅洋一元○初二日汪門梁氏求病速愈銅洋十五元霍善禧洋五元○初三日吳振之全泰盛局來洋十元○初四日王惕齋洋七元陶佑之洋一百元乍運曹榖香洋四元翁芳甯求父母康泰洋二元○初五日小懋氏泰州全泰盛局來對開洋二元小洋十角小棣氏洋四元李氏秋葓洋五元小洋十三角未力善松江全盛局來洋一元小洋十三角無名氏日本鈔洋十元無名氏洋十无龔伸記病愈愿洋兩元○初六日週歲童子鄭定奎金四開一元兌見洋八元九角鄭太太金挖耳一枝重二錢二分兌見洋十元劉鐵雲白米五十担劉太太生日洋一百元江二姐洋一元錢愛珠洋一元孫善士洋十元宏農殷氏產安洋四元夏旬記洋十五元又銅洋廿三元○初七日裕昌厚代募七户洋十五元王子高洋一元徐學海洋一元蕪湖巓南梁公館同吉泰交來洋二百元逢生氏洋五元○初九日無名氏求病速愈洋一元○初十日紙業認捐公所洋五十元恆泰棧銅洋三十元秋水山房室主洋二元鄮山翰墨居士洋十元洪崑甫全泰盛局來洋二元○十一日武林太原子洋廿二元○十二日汕頭明德泰洋十元朱珮紳求孫平安洋三百元隱名氏求闔宅平安洋五十元同安氏洋五十元廬杞憂子小洋廿角○十三日無名氏洋一元無名氏票洋二百元○十四日子謙金氏致大局來銅洋二元○十五百包葵生奉賢寍順局來洋四元陳紹義洋五元惇信洋行銅洋五元不留名顧六户洋一元又小洋廿一角總共收英洋一千三百零九元銅洋七十六元小洋九十一角對開洋兩枚白米五十担 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　九月十六日進口船禮拜三 
　　北京輪船由寗波太古公司湖南又由厦門太古公司鎭江又由汕頭太古公司太生又由汕頭怡和行泰順又由香港招商局富順又由香港招商局 
　　九月十七日出口船禮拜四 
　　瑞泰輪船晚往長江瑞記行江永又晚往長江招商局江天又下午往寗波招商局海晏又晚往烟台招商局永清又晚往香港省城招商局萃利又晚往長江麥邊行湖南又晚往厦門太古公司鎭江又晚往牛莊塘沽太古公司 
　　九月十八日出口船禮拜五 
　　大利丸輪船晚往長江郵船社會代理山東又開往膠州烟台塘沽美最時行元和又晚往長江怡和行海琛又晚往福州招商局齊齊哈爾又開往青島烟台旅順口禪臣行北京又下午往寗波太古公司 
　　九月十九日出口船禮拜六 
　　神戶丸輪船正午十二點半鐘開往長崎神戶横濱釜山元山海參崴郵船株式會社鯉門又晚往香港粤省禪臣行益利又晚往長江鴻安公司拜克而又開往海參崴道滕行圖南又晚往神戶招商局太通又晚往長江太古公司 
　　九月二十日出口船禮拜 
　　美順輪船晚往長江美最時行 
　　九月廿一日出口船禮拜一 
 
 

Page 9

 
 
[馬路工程局瑣案]  
　　前者江南義振彩票廣濟公司經理人王肇嵩以德商愛勒在十六鋪迤南新馬路中開設和濟公司公行出售和濟彩票禀請馬路工程局總辦程雨村大令飭差諭禁大令准之至今日久開設如常昨日大令傅諭捕頭派西號暗捕協同差役前往將和濟公司分行經理人某申提局訊究公司經理人約期自行投局面禀情由差捕遂回禀大令似此同行嫉妬不知日後將何以息紛爭也○前晚有陳炳和者在南市新馬路中踽踽獨行至夜半時忽躍入浦江意圖自盡幸爲二十四號巡街捕所見立卽援起帶入捕房捕頭向詰情由據稱向挑餛飩擔現因貲本耗盡無計謀生是以求死捕頭禀知工程局總辦程雨村大令大令飭函送普育善堂留養○前晚三十八號巡街捕巡至祥記碼頭見周奎偕小孩孫阿海蜷宿某駁船上形迹可疑遂一併拘至捕房捕頭令解請馬路工程局總辦程雨村大令訊究周供稱小的年四十歲原籍南通州向來興販鷄鴨兹因無處投宿不得已暫宿船上並不爲非且與孫並不相識求鑒孫供稱小的年十五歲浦東人實因無處棲止是以暫宿船中叩求作主大令命將周驅逐出境孫押候傳管帮人翎去案插　 
[英美租界公堂瑣案]  
　　鄉婦周鄒氏張王氏被流氓徐阿生搶去梳頭籃内儲洋銀二十七元不虞爲六百十六號巡捕王福生所見將洋銀竊取旋經包探趙銀河緝獲拘押捕房以上各情已紀前報昨由趙探將一干人解案鄒王二氏投案領贓徐認搶不諱王捕供小的一時貪　竊取洋銀交與董長生虞金生收存求恩寛宥讞員翁笠漁直刺商之梅繙譯判責徐二百板王捕枷示一月董虞各枷示半月洋銀及竹籃給　　二氏領去○某洋人控細崽方阿坤行竊鈔票洋銀十五元方阿坤供前者洋人曾失去金戒指疑小的所竊報由包探協同找尋後在粉盒　尋獲小的旋辭歇詎料三日後向之算帳卽被誣竊鈔票然鈔票藏在房中小的可能竊取叩求明鑒直刺著包探竇如海帶回捕房查明復訊核奪○著名賭棍陳金寳屢戒不悛前日又在虹口擺設攤賭經包探劉光震拘獲解案直刺判枷號半月　犯　地方示衆○積賊孫阿元行竊某處碼頭上無主舊鐵陸任寳行竊徐雲龍家鐵燈架一座昨經某包探解案直刺判責孫五十板陳二百板遞回原藉○小孩陳阿生唐仁山串竊耶松船廠舊銅賣與王阿生昨經包探解案直刺判責手心各五十下枷示一月○洋人伊麽田探歹人孔阿海撬門圖竊直刺訊得孔屢犯竊案著責二百板遞回揚州原籍○偷兒張云廷行竊和豐廠舊鐵若干徐桂生行竊老船隝舊鐵五十磅昨經包探解案直刺判押張十天徐責一百板贓給還失主○周金泉竊取洋人蘭未家刀义數件經三百十三號巡捕拘獲送案洋人投案請追周供小的向取工資不付故將刀义作抵求鑒直刺判押捕房半年○英商祥茂洋行主控司棧夥謝簡私運肥皀串出徐新泰洋貨店執事人管仲英向人求售一案經直刺提徐金寳朱仁卿迭次會訊押候提謝管二人嗣管仲英已投到昨日原告延律師哈華托投案聲稱此案延擱已久謝簡尙示到案恐無了期應請將在案之人懲辦直刺商之梅繙譯判將管仲英管押捕房六月著徐金寳將店中各貨拍賣抵償朱仁卿前已交保出外應無庸議○和濟公司執事人控汪晉孚因滬報妄登告白屢來滋擾請提訊究直刺准之諭令傳案對質昨晨由原差傳汪晉孚到案和濟公司夥投案聲稱五月二十九日滬報登有本公司頭彩汪孝廉所得一條等語查係老協記具名本公司並未將票售與汪姓忽有汪晉孚者致函强索洋銀並云如不付下須將報上告白更正屢來滋擾叩請訊究汪晉孚稱報上所登汪孝廉係貢生之弟並未得彩被其登報招搖是以函屬更正何嘗藉此索詐直刺謂查閱報紙係協記所登與和濟無涉且事屬細微毋庸多瀆 
[美租界捕房紀事]  
　　昨晨甯波賣菜傭王阿春在西華德路菜市與某氏爭論價値致相扭毆某號巡街捕喝阻不依遂拘入捕房捕頭詰知事起細微從寛釋去○前晚賊犯洪阿二混入唐家弄甬人某姓家竊取衣服適爲事主所見扭交某號巡街捕帶入捕房捕頭令押候解送公堂禀請讞員翁笠漁直刺究辦　 
[仁人之言]  
　　純伯赤文善長大人閣下近讀募啓敬諗諸善長當北地創深痛鉅之餘爲救焚拯溺之舉是直爲國家扶植元氣足以上召祥和濳消乖戾俾兵災克戢而癘疲不興中具絶大關係絶大見識蓋不僅樂善好施救生恤死已也弟等欽服之深恨不獲爲諸君子前驅執役計惟勉竭血誠稍効臂助兹承倪加省樂助洋一百元寳善堂胡十元趙王氏十元陶芝蘭十元周蘅堂十元沈榖卿十元徐質甫一百元繆琴心五十元戚餘慶五十元宋愼德五十元陶漢宗五十元耶溪偶隱一百元又專濟北地收理忠骨一百元合之弟等經募五十元又專濟收葬京津城鄉暴露屍骸一百五十元吉圓氏五十元肖儀氏弟兄五人合助收埋屍骨一百元共集成英洋一千元又經募原舊棉衣褲計五捆共一千二百三十件均托紹興保昌莊高雲卿先生寄上敬乞查收掣給收條並請將此信登諸各報俾已助者共爲徵信繼起者靡不從風臨頴不勝叩企之至肅請善安統希慈照耶漢皋舊吏頓啓[  上海慶順里救濟善會錄]  
 
 
 

Page 10

 
 
　　九月十六日銀錢洋並匯票行情列左 
　　新匯劃收市七錢三分五七五銀拆借龍洋找頭七錢二分二錢找頭八百五十文市錢一百廿四千文卡錢一百廿三千文衣牌九百三十文 
　　九月十六日匯票行情列左 
　　銀行電匯銀票二先令十一辨士銀行現銀票二先令十一辨士八之一銀行三十天期票二先令十一辨士八之二銀行四個月期票二先令十一辨士八之三 
　　大清郵政收信時刻曉諭傳單寄信何處輪船名某日截止收信時刻 
　　吳淞火車九月十七日上午八點鐘上午十一點下午一點半下午四點鐘寗波鎭海餘姚定海江天下午三點 
　　蘇州　州紹興小火輪下午四點鎭江揚州高郵淮安清江宿遷台兒莊南京蕪湖大通安慶九江孤嶺漢口漢陽武昌武穴岳州城陵長沙常德湘潭沙市荆州宜昌重慶江永下午六點晚八點至九點 
　　牛莊大沽鎭江又烟台海晏又香港廣州梧州等處永清又 
　　掛號信件包裹什物匯寄洋銀統於五點鐘前送交郵政局郵票每日上午八點售至下午四點又晚刻八點至九點鐘止 
 
