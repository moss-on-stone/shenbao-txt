# 1922 - 55 - 4917608

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[兩者之間（冷）]  
　　處於兩方敵對之間或則對於兩方一無所賴而惟己力之是賴或則明白依賴一方而亦敵對一方則措施較易結果或可稍佳若常依違於兩者之間以求兩者之助則非特其助不可得終且盡爲兩者所敵對而無一日之安矣今日湘省之情形蓋已類此也 
　　在湘省當道之意不過欲鄂直之軍不入湘北伐之軍不入湘以期湘省能保境安民耳不知此乃必不可能之事也北伐之軍不入湘安能越湘而北北伐之軍旣入湘則鄂直之軍又安能不趨湘而拒是今日兩不入湘之望他日轉成爲兩俱入湘之局矣所謂保境安民者何有焉 
此亦不特湘省然也今之北京政府其處境亦復如湘 
[命令]  
　　三月三日大總統令據外交總長呈關於魯案此次在華盛頓議定之解决辦法亟須分别履行所有接收管理一切事宜端緒紛繁責任綦重擬請特派大員綜持一切等語應准如所請特派王正廷督辦魯案善後事宜所有應行籌辦各事責成該督辦妥愼辦理隨時呈報此令 
　　又令特派兼山東省長田中玉會辦魯案善後事宜此令三月二日大總統令施肇基給予一等大綬喜禾章此令　　又令顧維鈞給予一等大綬嘉禾章此令 
　　又令王寵惠給予一等文章此令 
[國内專電]  
　　北京電張弧去津留函請假係洛陽連來强硬電所致此回不易勸回（二日下午八鐘） 
　　北京電張弧對九六公債仍極力進行連日接洽各省代表請其擔任疏通如事成當特别報酬各代表力辭不任昨日陳光遠張福來均電請東海立罷張弧 
　　北京電津電話梁不辭職由徐免職顔决不肯副署免梁令鮑又尚未同意故徐屬高暫代兩三星期高具直系面目當可副署 
　　北京電鮑貴卿前日赴奉恐張作霖疑鮑爲運動組閣而來先去一電聲明奉命擔任疏通雙方意見並無他意（二日下午六鐘） 
　　北京電今午徐派劉夢庚赴保酉刻徐又派張景惠鮑德三赴奉 
　　北京電奉張請將奉天司令部保案速奪張景惠一等文虎章秦華查明給章宋文林二等文虎章趙錫福二等文虎章魯禮賢四等文虎章（二日下午二鐘） 
 
 

Page 5

 
 
   
 
 

Page 6

 
 
[國内專電二]  
　　北京電今日閣議張鳳台兼鄭州商埠督辦劉彭壽爲津海關督孟錫珏兼市政公政公所坐辦均决又議膠濟路民辦大綱十五條交外財農内交五部會核（二日下午八鐘） 
　　北京電王正廷督辦接收魯案各方皆以爲然惟本人仍在辭謝中 
　　北京電頃訪王正廷談魯案善後謂斯事重大非一隅事若辦理得當正可推行他處收回權利此殆爲試騐塲故宜集羣力以赴之收還是政府事經營是人民事（一）膠路宜組公司招股務將現欵籌足（二）市政宜訂特别市制務使世界認爲良善需集全國人力爲之（三）一切事業宜吸收全國企業家資本此外宜組監督機關宜將太會和元關係者如專使國民代表等共同組織事事監督使完全公開至應估價贖還物品若日本表示好意於我正可開價公平否則相持時仍有請第三者調處之餘地又謂膠路年可餘千餘萬而市政則應賠錢該路附近多修馬路收入更增（三日下午十一鐘） 
　　北京電農部電魯省長膠濟日兵撤防日商須保護速將沿線日商號調查具報（三日下午十一鐘） 
　　北京電蕭耀南電院官錢局會辦沈式荀故吳巡閱介紹薛世忠 
　　北京電陸軍部員司索薪運動甚烈金次長紹曾恐發生罷工風潮今日先籌發二成半薪水以維現狀（三日下午六鐘） 
　　北京電美使照會外部太會所訂修正中國税則條約現正提交參議院所請派員參與上海税則委員會一節現奉華盛頓訓令需該約核准後方能委派（三日下午二鐘） 
　　北京電史久韶來京運動皖財長甚力但旅京皖同鄉仍堅持反對 
　　北京電陸洪濤代表魏鴻發來京專向陸部繳價購買子彈三百萬馬步槍一千五百枝並無他事 
　　北京電内部咨魯省長旅大發生春疫極猛請飭沿海各屬嚴爲防範（三日下午十一鐘） 
　　北京電日使照會外部南潯路路政廢弛與東亞興業會社債權有關重大影響請維持改善確保債權（三日下午二鐘） 
　　北京電昨河南衞戍司令許得勝回汴吳佩孚派車慶雲二日赴奉 
　　北京電岑西林電院請將吳使代沈鴻英所請之二十萬交郭椿森又請晋授顔德璋爲中將 
　　天津電津私人方面接王寵惠周自齊電四日到横濱中旬可到津 
　　天津電李純在南開建祠甚壯麗行將落成 
　　天津電津警廳派白繼壎赴青島調查現狀爲設廳預備白並有廳長信 
　　天津電津交易所受滬交易所影響日甚暫停交易（以上二日下午十鐘） 
　　天津電霞飛支（四日）日早十時到津赴球場閱兵在法國花園舉行紀念戰勝立碑禮十二時蒞劍術歡迎會一時赴曹宅午宴並訂四時回京 
　　天津電張景惠鮑貴卿江（三日）日專車抵奉商議組閣曹錕派劉夢庚隨行代表意見 
　天津電滄縣商民聚衆數千人將新税局搗毁一空全局員司悉遁去臨榆縣亦爲反對苛征已於前日罷市 
　　天津電曹銳陰曆文（十二）日壽辰外縣知事多來省晉賀各界皆有餽送（以上三日下午十一鐘） 
　　蘭州電前省議會電京反對張英華近各界又連電反對 
　　蘭州電當局在榷運局借銀八萬以廢砲鐵作抵（以上二日下午七鐘） 
　　漢口電軍署東（一日）午後一時開財政聨席會議吳使代表杜節義亦列席聞其議案（一）籌措一二兩月軍餉（二）籌應洛陽軍費（三）整頓税收（四）以後軍政費如何挹注結果欠佳冬（二日）再續議旋開軍事會議討論全省防務聞孫傳芳又奉吳命續派陳詠屏入川商川鄂和議 
　　漢口電軍署東日財政會議議决整理官錢局辦法（一）不再添印官票鄂政府非有抵押不得向該局挪借（二）中央與地方歷年欠欵由財廳會同該局算清分别歸還（三）官産營産概作該局基金（四）增設監察會（五）增鑄銀圓（六）鑛産盈餘作該局基金蕭劉及吳使羅代表均簽如議辦理四字於後 
　　漢口電湘趙近向孫文代表吕超提出北伐軍通過湘境每月須補助湘軍費六萬元條件吕已電孫先滙一個月尚未接孫復電趙又電吳蕭聲明湘守中立南北兩軍均不令入湘境另訊湘趙因反對派大活動擬商岳州直軍入湘維持治安特派參謀余洪濤舒文詠儉（二十八）到鄂與蕭接洽聞吳已準備如湘境有變卽派軍入長實施兩湖巡使職權 
　　漢口電魏聨芳辭財廳長將准眷屬東日午遷出現又有以吕逵先暫代鄭焯實授說 
　　漢口電武昌議拆城門蕭劉擬定先拆武勝門如無礙卽拆漢陽平湖兩門已將計劃會呈京洛俟核准卽實行 
　　漢口電蕭派鍾鼎赴施收撫潘藍兩部又派阮肇明赴鄂西查防 
　　漢口電官錢局新添兩會辦鄂委王殿元部委薛炳善（以上二日下午十鐘） 
　　漢口電曹錕派參謀郭志桐遊說蘇鄂贛各督緩和奉直爭潮郭東（一日）晩到鄂卽赴蘇贛 
　　漢口電沈鴻英前派代表于金赴洛商北附吳派參謀黄自雄東（一日）同于返鄂與蕭協商决將沈軍改編軍費由鄂供給蕭冬（二日）派副官周道仁赴平江接收 
　　漢口電駐岳各軍餉暫由鄂墊發蕭已由官錢局撥欵派劉蔣兩副官押送至岳交張福來支配 
　　漢口電湘訊宋魯兩師已移往湘西湘趙派代表江雋冬（二日）到鄂商聨防與接濟 
　　漢口電桂馬君武代表余碩年院諮議王干城同於冬（二日）日到鄂與蕭協商任務未悉 
　　漢口電魏聨芳冬（二日）發表大批征收局長及財政委員做起身砲因魏忽求去有明後日卽委熊祥生暫代說另訊蕭劉會電洛陽保馬毓寳吕逵先黎澍鄭焯擇一繼任 
　　漢口電蕭派參謀長張聨棻冬（二日）赴岳查防 
　　漢口電漢口電話局接線生因反對收用女工冬（二日）晩罷工江（三日）晨始回復 
　　漢口電駐漢日領瀨川奉召回國江（三日）晨附襄陽丸赴滬定五月間返漢（以上三日下午八鐘） 
　　香港電港政府接英領來電謂明日早車海員派全權代表四人來港磋商或有商會人數名同來 
　　香港電聞桂林接急電趙恒惕被湘西將領攻擊擬迎張福來入長沙鎭懾并藉以抵禦北伐軍孫巳下急令飭全州前部軍隊卽日直取長沙現該軍已向零陵進發 
　　香港電李福林定灰（十日）在韶誓師并呈總部解除北江任務 
　　香港電趙恒惕代表賀耀祖等抵桂林提四條件（一）北伐軍祗假道湘攻鄂（二）不得干湘政治（三）湘現任文武官不得更動（四）北伐軍所過地不得勒捐（以上二日下午十鐘） 
　　香港電港清凈局宣布保護街市辦法六條限各檯位領牌人須常在該檯位違則繳回牌照 
　　香港電今早有警察百餘人分往各行船館搜查拘一人車衣行今日罷工繁盛街道有陸軍武裝巡游有千餘人欲步行往華界轉車上省惟被截回西人侍役與傭婦離職主人須親往市物 
　　香港電港政府設賣柴機關每擔二元三角 
　　香港電孫因粤軍第七旅出發感（二十七）在大本營向該旅行誓師禮詞曰民國存亡同胞禍福革命成敗自身憂樂在此一舉萬衆一心有進無退 
　　香港電馬君武擬拆南寗城已設籌備處（以上二日下午六鐘） 
[國外專電]  
　　紐約電此間華商組織國民建設會支部籌欵以供廣州政府北伐之用結果甚佳（一日） 
特約路透電 
[香港大罷工記]  
　　三日香港電今日午後一時止居民報名願盡役務者共四百六十二名現已截止招募 
[霞飛將軍行程]  
　　三日天津電霞飛上將明日抵此各銀行與商店均定明日休假一日城中今已满懸旗綵 
　　三日北京電霞飛上將日來在京疊受歡迎昨夜宴於法使署今午宴於英使署明日擬赴天津參與宴會定晩間回京星期日擬休息星期一日在法使署行紀念法國死者石碑開幕禮星期二日啓程赴滬 
[法國討論中法實業銀行]  
　　三日倫敦電巴黎電稱國會外交委員會已派員五人組織股員會審查並報告關於中法實業銀行之事件衆視此爲主張澈查者之勝利 
　　二日巴黎電參院今日開始討論恢復中法實業銀行之議案總理財政總長與司法總長均出席財政委員會之報告員堅主如有人違背法律則當速置諸法並稱今濫費之金錢雖以數百萬計但恐仍有若干在二三私人之手司法總長允儘速澈查此事 
[英國之政潮醖釀]  
　　二日倫敦電今日政治緊張更甚張伯倫貝爾福與統一黨領袖楊格佛萊塞二人密談喬治來函蓋來函正式囑張伯倫設法阻抑統一黨員不守黨綱之行爲也楊格聲稱渠對於混合政府之態度並非關渠個人但代表統一黨各處支部之意見因各處支部主張選舉獨立的統一黨議員也混合自由黨員及閣員共二十人連邱吉爾在内昨夜在薩伏益旅館應喬治之宴會今日午後内閣開會喬治主席統一黨上下兩院議員已一致通過議案說明重整保守黨與統一黨黨綱之必要以便恢復國民之信任而爲來日大選舉之預備 
　　三日倫敦電政治風潮無新發展惟聞喬治氏已請統一黨於八日前答覆如至八日無满意之覆書則渠將提出辭職書云 
[埃及新内閣]  
　　一日開羅電薩華特氏已組成新内閣具穩健國民黨之形象該内閣之成立實爲英國宣佈對埃政策發生良好影響之明證薩氏上書埃及王謂大不列顚真正之意志今已明白時局已完全改變内閣之意以爲立即宣佈獨立可使國民償其志願内閣擬草擬憲法訂新選舉律並規定内閣之責任書中且謂内閣中已增設一外交部薩華特氏宣稱彼對於行政負完全責任並請全國維持治安與和諧 
　　二日開羅電埃及王命薩華特組織内閣時稱英國之取消保護權乃埃及人民之志願且爲薩華特提倡國家主義之結虹薩華特亦稱英國如保持十一月間所言之政策則内閣無從組織但英國之新宣言現已使時局大變矣今埃及祇須表示埃及能保持其國家獨立而無須人保障之必要埃及自己利益即爲埃及最好之保障内閣即將籌備編制不背近世公共權利原則之憲法並當竭力進行以促成可使戒嚴令取銷之時局云 
[英議院之愛爾蘭和約]  
　　二日倫敦電下院審查愛爾蘭案時政府與躁進議員互有爭論邱吉爾不允接受任何修正案以爲原約稍有修改則此約即不能存在下院後以二五四票對六五票否决將約中「愛爾蘭」名稱改爲「南愛爾蘭」之修正案 
[美國參院中之四國協約]  
　　二日華盛頓電參議員希志考氏今日在參議院開四國公約之辯論聲稱如不修正不願贊同並謂此約係秘密擬成而原稿並未公布據報紙所載貝爾福曾提出一稿但其稿是否接受抑或日人另提一稿則爲吾人所未知日本在西比利亞聞有侵略行爲美國宜有以自保以免牽入因侵略而起之仇敵中吾人欲使英國脱除英日盟約遂多所犧牲然英日盟約從未爲吾人之大害也云云 
[土耳其近狀]  
　　三日倫敦電據君士坦丁消息土政府已决計不以正式國書給與國民黨外相但派伊錫特將軍赴英法爲土皇磋商一切又據斯麥那消息斯麥那將成阜姆第二而爲丹倫齊哇第二者則爲巴波拉將軍 
　　二日羅馬電君士坦丁消息稱小亞細亞布軍與土軍邇來異常活動顯圖重行交鋒拉士里區之士軍偵察隊曾被擊敗軍隊及戰品由希臘運抵士麥那者絡繹不絶 
[各國近事記]  
　　二日倫敦電駐雅典法使通告希首相謂法國堅主立即交還愛斯帕瓦爾號輪船所載之貨物 
　　二日倫敦電外交次官哈姆斯韋士氏在下院宣稱政府聞俄國常備軍在一月一日共有一百二十萬人 
　　二日約翰萊斯堡電里夫一帶今日較形安靜罷工人上工者漸多 
　　二日倫敦電上院委員會决議貴族夫人有列席上院之權因此决議而得列席者共有二十四人 
[公電] 　　 
　　皖張文生許世英代電北京國務院外交部各部院巡閱使各省督軍省長都統護軍使各報館均鑒山東田督軍文代電計達此案前准新疆楊省長來函並附葉城縣知事報告電聞請主張公論當以英與我國國交素睦突沿亡東印度故智用侵蔑手段施之新省招離旋叛殊駭聽聞經田督軍大義正言根據國籍公例摘發造謀蓄意之領商復追原禍始由中俄陸路通商章程階之厲現在此項章程旣奉明令廢止而中俄所訂伊犁臨 
 
 

Page 7

 
 
時通商條件俄商在新已實行納税允宜趁此時向英政府正式聲明取消前項免税章程另訂英商陸路納税辦法庶逋免之護符旣撤斯冒籍之媒介自消亡羊補牢赴機非晩應請諸公一致主持合辭上陳大總統飭外交部查照田督軍所指各節提向英使並電我國駐英公使與彼政府嚴重交涉申明國籍公例並比照海關另訂英商在新陸路詳細税則懲旣往之侵欺卽以杜將來之煽誘此重公案或有根本撤消之日不然東魯之路權初復西陲之侵略又張莽莽神州更何有寗謐地方爲黄裔寄身之所也專此布臆佇候敎言張文生許世英東印 
　　浙江法校校友會來電申新各報館轉浙江旅滬學會寗波同鄉會鑒夏敬觀故縱周伯雄破壞我校摧殘敎育請一致援救無任迫切浙江法校校友會尹徵堯等三百五十五人泣叩 
國外要聞 
[華會宣佈密約决議案之經過]  
　　國聞通信社華盛頓通信云開放門戶之原則旣經確定應用之於事實則各國在華取得之權利是否有與此原則相衝突遂爲第二之問題關於此點又分現得與未來兩種各國已往在華取得之權利是否有反開放門戶之原則此屬於旣得者也各國以後與華所訂之條約是否有反此原則屬於未來者也休士之開放門戶决議第三條設立查察部得行調查以後有關此類之問題此即對於將來之補救其第四條審查各種旣得之權利乃爲溯往之糾正後者旣經各國否决而致打銷遠東委員會遂緊接而有宣佈各種成約之議决此爲我國當時保留聲明之結亦與美國議事日程上「各種成約在法律上地位」一項適相應合也 
　　抑各國苟欲眞實施行開放門戶之原則尤必使各國旣往未來在華取得之權利明白公開毫無隱蔽密約之事否則暗中割讓黠者取利信者受愚所以欲宣佈各種條約者（一）可以預防某國爲破壞開放門戶原則之嘗試（二）可以使各國立行抗議或糾正於條約宣佈之後休士决議第三條雖爲對於將來之補救然必須關係數造自行提出苟不提出無他制裁至此宣佈成約之規定苟不宣佈難望各國承認有效此又較之休士决議第三條更進一層惟宣佈之後苟有違反原則之事實如何處理此次會議終未規定此點不免略有遺憾然溯之國際公法之原則一國破壞其所簽字之條約原有一定之辦法保况各國旣知某種秘約之發生即可審情勢之輕重定商决之方法是此决議影響吾國與各國間之條約關係固非可漠視 
　　要之數日來遠東委員會之動作設立查察部也規定鐵路運載也宣佈密約也無一不自開放門戶之根本原則而來開放門戶將爲世界對華一切關係之基礎吾人存此觀念於心中可以占各國在遠東發展之趨勢可以决我國對外應付之方策可以促國民自力救濟之警覺茲將一月二十一日遠東委員會關於宣佈密約之决議叙述於下 
　　（甲）宣佈密約之决議與會各國因欲使中國與各國間之政治及國際關係明白公開之故議决以下各條（一）中國以外之與會各國應及早將所有與中國締結或各國互相而有關於中國之條約換文或其他國際合同認爲有效或將依據之者編列一表送至大會秘書長處分佈此次與會各國以便週知如約文已見載官文書或可據之書叢中者得註明見某書字樣否則應將原約全文（以某原來文字）一併送交秘書長處（二）中國以外之到會各國應及早將各國國民方面與中國政府或政府下屬機關或各地官廳方面所結之各種合同有關鐵路建築礦山·林業·航路河工·海埠·開墾·電氣交通·或他種公共營業之讓權特許權優先權或關於售賣軍火或對於中國政府或地方行政之公共收入保有抵押權者編列一表愈完全愈佳送至大會秘書長處以便分布與各國併於每約註明查處或附交原約全文今後締結之各種契約如上所述之公共性質者各關係國政府應於知悉之後六十日内通知此次簽約各國及將來贊同之國（三）中國政府願將中央政府或地方官廳與各國或各國國民間以前締結或將來締結之各種條約合同或契約同以上所述性質者儘所知之程度照以上方法以爲通知（四）各國政府與中國有條約關係而此次未曾與會者·應請其對此議决爲同樣之贊同美國以發起茲會之資格將以此决議轉達未與會各國以期及早得其贊同」此外復有羅特提議附加一條亦爲當塲所通過其文云簽約各國决不援助其各國國民間互相締結之條約冀在中國劃定部分土地之上取得勢力範圍或享有獨佔機會者（未完） 
[赤塔外長致日政府通牒]  
　　抗議日軍行動與幣原宣言不符 
　　上海華任通信社二月二十二日赤塔通信云遠東共和國外交總長楊遜氏日前致日本外相通牒一件由大連遠東共和國代表團交與日本代表團轉逹其原文云遠東共和國政府得悉一月二十三日當華盛頓大會遠東委員會議及西伯利亞問題時日本代表幣原會當衆宣言曰「日本代表團受政府委　而宣言日本對於西伯利亞問題已决定採取確定政策以尊重俄羅斯之統治權嚴守不干涉俄國内政之原則主張與各國在俄境獲得貿易上之同等機會」遠東共和國政府於日代表幣原所宣言之日政府之政策與原則不勝满意以爲日本政府旣有志履行此種原則必首先固定日本與遠東共和國邦交之基礎而以之施行於解决撤退遠東日軍問題以及規在大連討論之條約乃事實上竟有大謬不然者一九二一年九月二十六日大連日代表團提出之草案十七條與附則三條與日代表幣原在華盛頓宣言之不干涉俄國内政及機會均等之原則大相逕庭今年一月十五日大連日代表團向俄代表團口頭聲明之最後條件亦與此項原則相違背遠東共和國政府認爲日本當局者對於沿海省俄國反革命黨之積極援助以反對遠東共和國者不得不謂爲干涉俄内政之事實遠東共和國政府曾得確實報告日本軍事司令部除以前曾供給所謂麥庫羅夫軍隊之餉械不計外於其開始攻擊伯力時又助以來福槍一萬二千枝大砲六尊機關槍五十枝及子彈糧餉若干前有列門頓來福槍及他種軍械多件藏於海參崴軍械庫内當遠東共和國海參崴政府尚存在時曾向日軍司令部要求交出日軍司令置之不理并加派重兵看守該庫自麥庫羅夫逆黨推翻海參崴政府後在大連之日政府外交代表雖屢次宣言擔保該項軍械斷不致墮於沿海省反對遠東共和國之軍隊之手然不久即分配於反革命黨團體矣此項事實乃由伯力附近反革命軍所有槍械之形式而證明該地「歐立克」武裝車以前亦明係日軍所有再者駐紥遠東共和國之日軍其行動亦多與所宣言之原則不盡符合有以下事實可以證明之二月六日日兵士五十餘人突往佔領四站鐵路附近之波羅尼其村大肆搜查并將俄農民數人逮捕二月十五日日軍某司令以猥褻之詞致書目巴斯科村之牧師作種種無理之要求不久即將該牧師逮捕處以非刑以上二事不過近日所見之實例其他類此之舉尚不勝枚舉然即足以證明俄境日軍官行動之横暴而有餘而日本政府迄今并無撤退沿海省及俄屬庫頁島日軍之表示最近且以增加軍隊之消息見告矣即置日軍官之行動與其對於俄民之感情於不顧遠東共和國政府以爲日軍之駐紥俄境斷非尊重俄羅斯統治權亦非亦諸機會均等之原則也遠東共和國政府希望日本政府作一確定之宣言日本政府是否以爲上項事實即爲尊重俄國統治權不干涉俄國之内政與夫機會均等原則之實現抑或日本政府代表幣原氏在華盛頓會議宣言之政策適得日政府施之遠東俄羅斯者相反即希賜覆 
國内要聞 
[北京通信（鏡）]  
　　紀還債委員會第三次會議 
　　還債委員會於今日（一日）開第三次會議原定三時開會以司法董總長遲到至四時二十分始開會到會者二十九人秘書四人不計首由秘書報告文件（一）收鹽務署函開鹽餘清單一件（二）收三届國會函一件（三）收永大銀行十年份與財部來往清單一件（四）呈總統請保存九六公債票（五）函各銀行詢十年份外國貨幣價格（六）函各銀行索賬主席董總長報告派尹周二委員赴印刷局調查已却債票數次卽報告張財長到會有所說明請張總長發言張謂前日大會議决公債全數交中交兩行封存足見辦事認眞財部亦深表同意惟以前財部未知有此項辦法因陰曆年關不足三百餘萬預備償内外債後將收回之抵押品抵借然緩不濟急故與銀團商由九六公債中提出五百萬元先行作抵待還債時再與收回之抵押品交換還債之數仍爲九六又外國銀行自陽曆年關以後在鹽餘項下自由扣去一部分當然可以少還故可多二百六十萬債票此七百六十萬財部已抵與各銀行現貴會旣欲全數封存財部止有呈請總統將年終至今欠各銀行欵及存單一概延期至審查終了以後作爲備案如此辦法財部旣不失信用與貴會議决案亦不抵觸已抵出之公債可由債權者出保單於中交兩行錢懋動問五百萬是否在應還債欵之内張答在内但因還債後可收回一部分抵押品故先以公債抵以後可交換趙副委員長謂如此則中交所封存不能足九千六百萬財長答仍爲九千六百萬由償還銀行出保單於中交中交對本會負責趙問封存手續是否先全封存至本會審查了再開封錢謂本會認中交全數封存當令中交負責依財部呈總統文謂九六還債尚不敷今烏能有餘張公權代表銀行公會主張歸銀行公會保存主席問債權團有何意見陶答贊成銀行公會保存趙副主席問七百六十萬如何辦法陶答此已散出者可不必主席謂上次已表决存中交兩行本會當守法律不能違反已表决案梁謂銀行公會無庫亦存中交事實上同可不討論但討論張財長所提議之辦法主席謂全數封存爲上次表决案本會尊重法律當然不能覆議但問中交是否能負此責趙副主席謂事實已如此是否可通融張財長說石君謂本會但交中交兩行如張財長在中交方面有此信用中交與張財長有此交情能爲負責本會可以不問實際上止需還欵時中交通交出錢懋勳謂本委員亦但問中交與張財長是否有此交情是否能負此責任張財長謂石錢兩君說有誤會此爲財部信用非總長個人信用結果可由財部與中交商主席問外傳公債有已印而不適用重印之說有諸張答絶無此說保存地定後卽可向印刷局提副主席謂今日議决者二事（一）全數封存（二）七百六十萬由中交與財部接洽但是否待中交與財部接洽後再討論張財長謂債權團於未還債之先將政府公債全數封存但政府亦可要求債權團將所有抵押品全數封存如此則債權團亦必感大困難金融流通不能中斷其理一也石君謂中交不願負責儘可不允財部之要求財長問債票交貴會後財部以後是否得過問趙謂如何支配與手續當詳定張謂封存之責財部未曾斷絶蓋未還債以前此九六公債當然爲政府産也主席謂依法律本會通過全數保管當全數保管而事實困難請中交與財部接洽後下期討論趙謂財部交來合同五十件明日起專門審查待有結果再開會報告告錢懋勳謂合同看不出病可否隨時任意至銀行財部調查趙謂財部有庫藏公債兩司本會可立簿二種需看何年月賬簿隨時憑簿往取免文書往還稽延時日此事是否可辦張財長在此可以商酌張謂銀行賬目除檢察官在必要時或股東公舉之檢察員外不能得觀財部可贊成趙君辦法但請臨時附收條以爲憑信沈司長謂財部賬簿太繁可先開單如不明再對賬簿或質問趙贊成財　令沈先將歷年收支詳細開單交該會 
　　張公權提議主張審查一部分先還一部他使債權者可早得益石君主張全部審查之後再還以審查有先後則利益有厚薄恐因此發生問題不能公允周作民謂張重事實石說公允本席提出兩點請諸君詳考（一）九六半爲還外債者與每月鹽餘有關遲還一月外銀行卽多扣一月其所扣數比其所當得公債基金數在一倍以上（二）本國各銀行債皆已满期今各銀行皆緊迫望早得欵賀德鄰謂外債當在三月以前還因公債基金自三月起如果到期未還外國銀行又扣鹽餘於基金有妨胡君謂外債當急還因彼願扣不願得公債也錢賀皆贊成先審查外債主席謂且不付表决將合同全體看過再議遂散會 
[九六公債彰途之黯淡]  
　　自張弧决定發行鹽餘公債之後各方面反對之聲相繼而起直系各督同盟連電攻擊吳佩孚且有與財政部脱離關係之警告但張弧抱定一個笑駡由他笑駡主義故對於該公債仍積極進行昨日以財政總長名義訓令鹽務稽核總所會辦内有「爲此抄發本部與鹽餘借欵聨合團所訂條件十四條及償還内外短債八釐債券條例十四條仰即遵照辦理」等語但洋員甘溥接到此項訓令後頗不满意以爲該債如果發行則鹽署所擔任近畿軍餉·海軍餉·以及府院每月開支·協濟各省欵項·將均無法應付且該債旣已發出數日事前並未通知至今始有訓令於手續亦屬不合擬日内向財政部提出抗議又聞張弧日昨續電上海大中銀行令轉部員陳肇炘令其將帶去之九六債票一千餘萬元務要妥愼辦理必須票欵對交以昭愼重一面又派人在京内某銀行以七十萬債票抵押現洋三十萬又密函賀德鄰請由銀行公會保管之短債八釐債券内扣撥五百萬元以備急需據某方面消息該項債券經張弧積極進行之結果售出者已有六百餘萬現承受方面見前途尚無把握大起恐慌頗有退還債券之意刻正在交涉中此外吳佩孚對此態度亦爲一般人所注目據洛陽消息吳氏聞張弧已將鹽餘公債發行當即拍案大怒謂岱杉（張弧字）如果眞不聽我話我必有一種相當的對待現吳已致電陜豫鄂蘇晉贛等省聲明須取一致行動如果張弧一意孤行吳氏或竟取第二步辦法也 
[膠濟路之接防問題]  
　　日人誚我無凖備 
　　上月二十日駐京日本公使小幡酉吉氏奉該國政府訓令赴外交部通告撤退膠濟沿線駐軍一節已詳前報茲據外交界消息日本政府此次决定速行撤退山東駐兵某内幕中頗有可紀之事實查山東條約之第三條「膠濟鐵路及其支路沿線所駐之日本軍隊及憲兵俟中國派遣警察或軍隊接防時速行撤退前項警察或軍隊之接防及日軍之撤退可以分段爲之其分段撤退日期應由中日兩國得力官員協訂日軍之全部撤盡應於本條約實施後三個月内爲之無論如何不能超過六個月青島之日本守備隊應於移交膠澳租借地行政權時同時撤退無論如何不能逾移交行政權後三十日以外」是日軍之撤退至遲不得逾半年此半年之内無論遲早亦必須實行者日本外務省因國民正在高唱陸軍縮小之時此項軍隊旣爲條約所限不如即日撤退較爲省事遂决定即時撤退但陸軍省與參謀本部兩方面則不以爲然仍舊主張「逐漸撤退」兩者之間聞曾略有爭執幾經折衝軍閥方面之態度因漸次和緩後來小幡日使又有極切實之要求痛陳利害主張即時撤兵陸軍當局至此遂完全軟化容納外務省之主張於是外務省當局卽日提出閣議討論各閣員均以正在縮小軍備聲浪中且可省中國許多誤會乃一致通過一面同由外務省電令小幡向我國政府通告一面由陸軍省電山東駐兵準備撤退此日政府决定即時撤兵之經過也據日本外務省二十二日發表之小幡與外交部交涉之經過觀之我國當局對於小幡之通告祇答以正與各該管機關切實商議派遣警察辦法並派定最有紀律之警察前往接防日本政府方面接到此項答覆固無不表满意但對於我國此種遲緩之處置頗有微詞略以山東問題在華盛頓會議已爲中日間絶大交涉幾經挫折始告解决中國方面旣亟望收回膠濟路則於派警接防之事理應事先有所凖備不圖至今仍無辦法待日本正式催促始言正在商議從其反面觀之中國對於接防一事不啻證明其並無準備此等遲慢之舉誠堪發噱且日本撤退駐軍之意去年九月及十一月之節略中者已提及中國方面竟視若無足輕重殊出人意外云云但據吾人所知去年我國政府爲拉防之事曾有在魯設督練公所之擬議嗣爲魯人反對而罷但迄今竟無其他凖備實難免日人之譏誚又查日本在膠濟路沿線及青島之駐軍有三千名合憲兵之五百名爲三千五百名日軍撤退後我國前往接防之軍警是否仍須三千五百名固屬另一問題惟日本則以爲至少亦須有半數以上甚慮我國不能尅期派遣此多數之有紀律及訓練之軍警此亦我國當局所應注意者也 
[日商反對安東關停止減税]  
　　中俄陸通商章程已决定廢止並定於本年四月一日起實行日本因此亦略受影響緣安東税關於民國二年五月二十九日經當時駐京日使伊集院與總税務司安格聨氏間訂有满韓國境通過鐵路貨物關税減輕協定自是以後該税關遂得享有减税特權照中俄陸路通商章程課税均减輕三分之一蓋當時係援引陸路通商章程而要求均霑利益也今其所援引之中俄陸路章程旣已廢止則此項减輕關税協定自亦在無效之列當然照中國關税條約一律徵收百分之五乃日本商民因受此影響近已密籌善後之策擬要求除外安東税關而日本駐安東之領事富田氏竟亦言安東税關不應因中俄陸路章程之廢止而遂適用值百抽五百之税率謂非上海之改正税則委員會决定後不能受其拘束某日人之有力者且以上述伊集院與安格聨之協定爲口實謂安東税關應根據此協定而行不能受中俄陸路章程之拘束故四月一日以後亦不受其影響並謂英法等國在中俄陸路通商章程成立以前已在印度緬甸安南等處之國境貿易享受减輕税特權是本根據現行中日通商航海條約第二十五條亦有均霑英法特權之權利云云其對於廢止三分一减税之事不表同意已可概見幸此不過一部分日人之意見大勢所趨必當根據中國關税條約而行殆無疑義不特日本方面而已即英法方面自四月一日後亦當同時實行值百抽五此照條約實不容稍持異議者惟據東報載稱日商中不少運動反抗者且有擬聨絡英法商人共同反對之說甚望我國當局勿爲所動也 
[參謀部掘窖]  
　　窮部員冀發大財 
　　參謀部爲著名窮衙門閙薪之聲最爲哀苦在去年已有「與北五省災民名異實同」之呈文今則益復無聊惟以討錢作生涯而已不意幸運忽臨現竟有發財之希望眞是喜出望外緣該部衙署舊爲前清内務府大臣立山故宅立山平生負聚歛名而庚子拳匪之亂以直言敢諫忤清孝欽后意端庶人剛毅等遂媒孽而殺之於菜市口死甚慘當世哀之遂竟忘其囊槖垂垂之富宦宣統問清廷組織軍諮府其後裔以故宅報効得四品官鼎革以來陵谷已變更無知此一段故實者近忽有立山舊僕朱某年已七十執役於自來水公司聞該部患貧心有所感乃赴部報告謂大樓後方卽馬號院内地下埋銀甚多爲數約有百萬以上至少亦數十萬兩情願承辦掘取立訂合同以七成歸公以三成作酬設無所得則塡平之責由彼擔任參部久處窘鄉聞之喜不自勝總長張子志於庚子一役又身處北京目覩當年倉皇流離之狀亦信之不疑聞已於二十八日開工試掘而一班窮部員無不瞪目以觀　得大獲一吐此兩年以來之窮氣也 
 
 

Page 8

 
 
自由談 
遊記 
[遊羅馬敎王宫觀名畫記（十一）] [  汪筱謝女士] 　　 
此外油畫甚多略列如下 
　　（一）爲亞司的Ostie之戰圖右爲亞司的之城門上插敎王旅幟近城處多數戰艦方與土人海戰圖左有多數兩手反縛之犯人被拉至敎王前時利亞第九LeoIX坐海邊視得勝者回城 
　　（一）爲却而米Charlemagne之加冕敎王利亞第三LeoIII以奬勵却而米故於八百年耶穌聖誕日在禮拜堂中爲之加冕並稱之爲西方及羅馬之王 
　　（一）爲聖禮之爭論當時敎會中正研究聖餐事故此圖即代表此事之情形上方繪天主四圍發亮光及天使稍下中央繪耶穌舉兩手露受傷處示世人以舉手救人之景像其右即馬利亞左爲受洗之約翰手執十字架耶穌座下一白鴿代表聖靈兩面四天使手執福音兩旁均係已故之聖人等圖之下方爲一白石祭台台兩旁係主敎敎王牧師等辯論聖禮事聞人云此畫雖爲來勿兒所繪然亦集多數友人之商榷始克臻此 
閑話 
[巴黎女性觀（二）] [  昭實]  
　　方今世界大國在西方當推英美法德但此各國之眞精神有時亦能於其出版界見之觀察出版界最美善之時機厥惟一年告終時之「年鑑」英美氣魄宏大其年鑑門類繁多適於普通實用行名錄之刋傳布遍全世界實爲其他諸國所弗逮德人心性堅韌細密其年鑑條理精審尤便專家探討如工業醫術化學諸科年鑑均非他國所能仰望若法國人習尚華美所爲年鑑大有驚才絶艶之觀而如巴黎市馬得利路十五號igＲueMadrid發行之藝術大年鑑AnnuairedesArtistes包涵戲劇音歌舞蹈電影等事又爲其他各國所未經見實足與美利堅各大城「志書」性質之年鑑並稱爲出版界兩大柱石 
　　巴黎市舞珮蔭道AvenuedeI 'Opera三十六號EFlammarion＆AVaillant所售華美一類之册籍甚多有舊版者其製更富麗其價自更昻貴如廣堂書局MaisonQuantin刋行之茶花女遺事LaDameauxCamelias除經林於氏ALynch逐節成精圖外且附有著者小仲馬AlexandreDumasFils親筆信一紙書中各圖彫鏤之細刷印之美曁其革脊書面花紋色彩細膩處實足與千古美人並傳千古 
　　能熟察巴黎人士之心理者在遠方諸國似惟日本如東京秀英舍出版之普魯利安諺解選集FabelsdeFlorian乃以日本之色彩東洋式之畫筆點染而更隱合巴黎市繁美之精神者此等巧思在彼日本三十年前已有之雖云小技亦足多矣 
劇談 
[養成滬上名角的秘訣（三）] [  鄭鸕鴣]  
　　平日交往的須貴族子引海上庽公和洋行買辦更須引文人墨客做知己（以能執筆評劇投稿各報者爲合格）各戲館的後台管事有資格能向館主進言的更不可不下死工夫去結交他結交的方法不外托人先容相識後極力拉攏趁便懇求他吹嘘事成後允給回扣或爲特别孝敬等到運動成熟館主有聘請的意思千萬不可失掉身分須俟館主一再來訪始可允其帮忙數日接譚的資料不妨亂說東處來請西處來接的胡話這種論調雖是戲班中的照便文章只要改頭換面說得天花亂墜仍舊可以使人深信不疑包銀不可提起總以帮忙爲言登報的名字要大須佔二分之一的地位頭銜要多名稱要特别雖多至三四十字皆不妨事廣告的文字請半瓶醋的評劇家代擬因爲他有許多假充内行的名詞嵌在句子裏可以掀動外行等到報上露佈出來即向館主重行談判措詞以帶來的行頭不甚合時爲題先假一二千元趕備私産事到其間館主爲顧全信用起見欲罷不能只好允其所請 
　　在未登臺前數日請求館主出資由己具名遍請各界闊人票房票友評劇大家作一次大宴會當面懇求所到的人代爲文字鼓吹及口頭揄揚并請與己未有往來者四出運動至日定座捧塲以期萬無一失還要運動有排戲權者戲碼子旣不能前更不能後須排在倒第二大軸子戲總要有使看客不抽籖的把握假使照此方法進行雖惡劣不堪的頑意也不難成爲名角了 
　　我說聽你這一番話豈不是今後的伶人不必有眞才實學只要有錢有勢皆可以變成名角了嗎他說現在一般盤踞要津的顯者能有幾人具有眞才實學誰不是憑藉金錢勢力和靈活手腕運動來的位置麽袞袞執政諸公尚且如此何况我們唱戲的呢我聽了他的答詞竟想不出一句話來駁他所以擱筆不再寫了 
 
[政潮唯　用狊疏通調和病寉寫意]  
小說 
[社會小說人間地獄（四三）] [  娑婆生]  
　　第七回蛾眉設阱泛宅浮家豺虎磨牙抽釐助餉賈大人略爲沉吟一下便對黄伯潭道江蘇的釐局雖是全國皆知是　腴之地恐怕近來也不大好辦罷黄伯潭知道老表兄這話差了没聽見古語說事在人爲嗎釐局的事更是三成靠年歲七成靠人力所以往往有極壞的局子辦來得法可以變得一個好局子極好的局子用人不當可以變成一個壞局子辦好了一個局子東家是名利兼收還有調優的希望辦壞了弄得賓東丢臉大衆坍台所以辦釐局第一要義在用内行内行辦事公私兩益外行辦事一味的緊大家水洩不通辦不到兩三個月不是外侮紛來一定要蕭牆禍起今天我趁老表兄還未登台之先先要請你注意用的人要先預備起來等到一揭曉以後那薦牘紛紛是一定的現象要曉有本領可重用的人不必薦薦得來的人必定是不能推心置腹付以大事的萬一臨時措之不及用些外來的生臉孔參預機密老表兄呀那眞是引鬼易而退鬼難那班人處處便能制你死命時時刻刻可以挾制你你還能動得了嗎賈大人道這話也不盡然譬如用的人發覺了人地不宜或是另有不妥情事做局長的一樣也可以撤換自家用人之權誰還能干涉呢黄伯潭摇摇頭笑道老表兄你這句話只可通用在别的機關别的局面若在辦釐局可眞眞勲不得一動便是全局爆烈的導火線何以呢因爲釐局不比别的衙門處處有弊時時有弊人人有弊局長也吃的弊的飯司事巡丁也吃的弊的飯無弊便不成釐局大家全靠舞弊度日脚一切舞弊的把柄凡是局中人没一個揑不看没一個不知道局長不發脾氣呢全局的人舞弊算是守法越能舞弊越算是東家的好帮手大忠臣倘若一旦東家翻臉不認人他替東家做的一切手續只須檢呈一兩兩來什麽賬簿呢分外賬的單子呢向上級官廳告發一下那上級官廳雖明知釐局有弊但是無人出首也默許他舞弊是合法萬一告發上來少不得打幾句官話派人查辦局長力量小些竟會因此撤差老表兄你想危險不危險我還有句斗膽的話向老表兄說一說老表兄從前做缺的循聲卓著全在弊絶風清我們在衙門裏是親眼目覩的不過那種辦法用到辦釐局固不相宜用到民國時代來辦税差尤不妥當必須要改絃更張纔能收事半功倍之效呢···正說到這裏賈大人忽然哈哈大笑起來黄伯潭到一時摸不着頭腦正是 
　　十年徵榷江南北造就精明舞弊材 
　　欲知賈大人大笑爲着何故賈大人的釐局究竟是否到手欲知後如如何且聽下回分解 
[餘瀋] [  蘇兆龍]  
　　神妙而不可思議者夜也神秘而不可推測者亦夜也五都之爭逐至夜則萬籟俱寂百體之營擾至夜則一息僅存威勢煊赫終歸寂然利欲雜迕終歸杳然惟地軸常轉靈魂常在德功言三者常不朽此種眞諦於夜靜中可體會得之其如名奔利走者之夜以繼日何 
 
 
 

Page 9

 
 
   
 
 

Page 10

 
 
國内要聞二 
[鮑貴卿組閣說漸徵實]  
　　鮑已赴奉商洽 
　　鮑貴卿組閣之說至最近傳之愈眞政界中人異口同聲皆謂繼任總理必屬鮑氏而鮑氏之病亦忽然全愈已於昨日（一日）下午八時半赴奉天矣鮑氏此行負有東海使命固無待言聞其本意尤在探取奉張對於閣員分配之意見並夾袋中有無推薦之人物蓋梁士詒倒後留葉已不能成爲事實而發行鹽餘公債受人攻擊之張弧亦不能不去則財交兩長勢必虚懸且又爲美缺屬奉屬直皆足引起爭執鮑氏不敢擅定故於未登台之先不能不此行也好在鮑氏對於奉直兩方皆有關係易於商量鮑於張作霖係屬姻親於曹錕則爲舊同事且直系將領多其故交一旦登台自不致若起某一方之反對民國十一年之國務總理尚談不到可以駕馭巡閱使則文派組閣可不必提而武人之中靳雲鵬又不能再上鮑貴卿自爲各方所認爲適當之人物所以東海勸之又勸非藉重此君不可蓋欲保時局之苟安則非鮑爲總理莫屬也鮑氏旣中選爲維持暫局之人由是外間又有傳說各閣員已内定之脚色謂齊耀珊調爲交通高凌霨又回財政張弧則以農長敷衍其面子郭則澐大有升任内長之希望施肇基將繼顔惠慶任外交其餘閣員暫且不動又有謂張弧不容於輿論終須出閣繼揆將以郭則澐爲農商邊守靖爲内長其實此皆想當然之傳說蓋即鮑貴卿本人對於閣員尚不能謂所擬卽實何况他人此時之談繼任閣員人物實屬過早也至奉直兩方之感情近日迭經王承斌張景惠孟恩遠秦華諸人居中解說一時自不致翻臉聞公府方面對於張王諸人此次奔走調解之勢將以勳位現缺分别酬庸而王承斌氏大有直魯豫巡閱副使之希望也鮑氏昨晩赴奉之後都中又傳張景惠將亦出關蓋爲其母開壽筵此時許多要人又集奉天外間遂又有重開會議之傳說聞保定方面亦擬派遣代表參與内閣問題將又爲此次會議席上議案之一矣預計鮑貴卿回京之日當在梁士詒假满之時新舊内閣更迭之明令必在此時發表也此外尚有一事應附述者聞東海有日之通電各省已有應聲到者爲豫督趙倜省長張鳳台鄂督蕭耀南陜督馮玉祥各人之電皆不外表示擁護中央等語（原文冗長從略）空空洞洞毫無實際要不過爲一種循例之應聲而已 
[旅京蘇人籌賑聨席會議（一士）]  
　　黄伯雨報告蘇省辦賑情形 
　　前日（二十六日）上午十時江蘇水災籌賑會召集評議幹呈監事聨席會議於北半截胡同江蘇省館到會之人頗衆公推凌植支爲臨時主席首由庶務股主任謝筱愚報告開會宗旨謂今日開會有三件事（一）本會駐寗幹事黄伯雨先生新來北京亟願將本省籌賑經過情形向本會同人詳爲報告（二）交通附税問題前次開會經惲公孚報告交通部延緩不辦情形同人以其漠視災民不顧閣議議定發一嚴重公函到部質問並請其尊重閣議即日舉辦公函於二十一日發出而二十三日交部忽寄來一張加蓋部印之信紙上寫寥寥三行並不提起接到吾們公函僅稱擬請將貴會組織法及章程抄送過部發起人姓名並請見示云云言至此在場之人全體譁惯認爲奇談謝君復言謂此事如何對付須大家討論（三）麵粉麩皮免税照費問題前本會有文呈請財政部將此欵撥交蘇省用充賑欵至今未見回批頃聞該費共六分三分充湘省賑欵並未停止一分充海關辦公費餘二分財政部有願撥蘇省之意但其爲數太少有人主張請加成一角蘇省可以攤撥得六分者此事是否可辦亦請大家討論語畢由主席請黄伯雨報告黄氏起立發言去歲吾省災情很重江蘇本來有大江爲界江南江北同時被災的很少去歲乃竟同時被災這眞近百年來所未有的事鉅災旣成官紳兩方亟謀賑濟伹年來義賑一方面已成弩末而官賑方面又有一種習慣好要名義好攬欋此交吾省却是官紳聨合實行官賑義辦這也是很好的一事督長財兩署還算要好儘管籌欵而不攬權並且不要名義亦有實施查放之事均由蘇省義賑會任之當决定官賑義辦之初對於主辦之人頗費躊躇無已仍請馮夢老出來擔任明知夢老年紀很大但非有他的聲望與他的手下一班人不能成功夢老初猶不肯後以迫於鄉情乃毅然就職同時北京同鄉亦有籌賑會之組織京外相聨絡相策應力量甚大收效亦甚宏此眞是可喜的事義賑會成立以後官義兩方同時籌欵但結果仍屬官多而義少去年曾放一次急賑繼又放過一次冬賑計費五十餘萬已經登報並有報告到京可以無庸複述現在亟待籌辦者就是春賑春賑約數非有百萬以外不可今年青熟之期較遲青黄不接危險萬分據老年有經驗者言從前曾有一次呌「十八天」的紀念就是因爲麥收遲十餘天在此期内餓死人居多所以今年亦不可不注意及此惟正籌辦鉅欵自以交通附税爲大宗若竟不辦不惟其他被災各省不了江蘇尤爲不了希望固鄉協力同心設法辦去云云次即討論對於交部應如何對付凌植友謝筱愚陳匪右等均有所發表决定對來函答復略稱本會理事有某某等已於某年月日呈報大總統國務院内務部有案並提及前函仍望見覆等語至對於此事則議定推舉代表兩人與辛酉被災各省救濟聨合會及六省救濟會聨合以便公同向交部要求當即推定謝筱愚王玉樹兩人復由謝起立聲明謂前次惲君報告謂交部次長有郵政及客票兩項不能附加之言如此則預定之三百五十萬更無着落我們一方面當要求他速辦一方面且不能承認他不辦此兩項衆贊成再次議及麫粉麩皮免税照費事議决呈請財政部多加四分並電江蘇賑務處曁義賑會一致電部力爭議畢遂由主席宣告散會時已一時矣 
[時局混沌中之奉天觀察]  
　　對直意見似未消融 
　　公府方面以内閣爲時局之先决問題故曾邀張使晉京以資解决惟張使自受梁閣激剌後對中央頗感不快之意故不願再問此事業經一一拒絶茲據確息東海昨又拍致張使一電仍堅邀張使迅速晉京並聞此次邀請張伯晉京之任務一爲鮑氏組閣問題二爲調停奉直及對付西南北伐問題均須急待解决由此觀之張氏晉京殆將不免也 
　　陸軍總長鮑貴卿自梁閣請假後亦託病請假東海爲維持現狀計擬請鮑暫時組閣以爲過渡除電張使請轉電鮑氏卽日銷假張使不得已卽致電鮑氏請卽銷假茲接鮑氏來電謂目疾刻已就痊擬即銷假視事並云擬於未銷假前將來奉一行惟肯否擔任組閣則未可知也 
　　交通總長葉恭綽三次來奉要求張使援助梁閣張使曾請與孫吳兩督互相商議葉氏遂於星期六日赴孫督私第與孫吳兩督及軍界各重要人物並段祺瑞派來之代表馬文金會議各人到齊後卽秘密會議多時始散其内容無從探悉微聞擁梁不能達到目的當擁段上台所有政權决不使與某系脱離關係如有反對者奉派必有相當之對待軍餉則由某系擔任云按此消息爲日人機關之某報所載確否未能預斷並聞葉氏以與張使等商榷對待各方面之辦法業已就緒定於今（二十八日）晨搭乘京奉專車偕同段氏之馬氏表等返京吉黑孫吳兩督亦以對於應付時局計畫大致業已妥就决定今明日卽行遄返本任 
　　前次三省軍事會議解决時局情形已詳前報茲據軍界消息奉軍六旅一團調駐關外第八混成旅調駐京奉鐵路沿綫護路二十七師騎兵一二兩營調駐海龍縣第五混成旅回奉聽調約於日内卽可實行日前奉直形勢險惡駐在關内之奉軍紛紛將眷屬撤退回奉昨據路局消息奉軍之携眷駐京者多屬軍官迄於前日所有軍官眷屬已經完全撤退凈盡并聞駐京奉軍副官趙錫福日昨由京來奉謁見張使報告駐京奉軍已撤未撤情形並商榷司令部之存廢問題張使令將司令部仍舊存在並指示一切機宜該副官卽於今晨乘京奉車返京 
　　張使第四夫人王雅君前日曾同副官二名赴京向各要人之夫人聨絡擬於前日返奉茲聞王雅君現由京往保定在曹使之内宅居住現在軍告决定於下月三四日内返奉 
[湘人要求直軍出境]  
　　但張福來尚圖難據長沙 
　　湘省人民對於直軍駐防岳州一事認爲破壞湘省領土統一湘議會前曾致電吳蕭請將在岳直軍一併撤退近日湘社又至至電全湘各界促令一致催促直軍離岳其電文云吾省自本年元旦公布憲法大本旣立羣情允洽凡屬湘人莫不熙樂於憲政之下而圖完成自治之目的惟省自治之區域以現在之土地爲凖則憲法第一章第二條之規定人民實認爲神聖不可侵犯不幸援鄂興師吳軍越境岳陽一帶之民財政權雖仍隸屬於省政府而吳軍駐紥撤退無期旣違憲法第二條之規定復與憲法第八十九條相抵觸湘人望治情殷護法心切當湘鄂和議草創之時對於吳軍駐紥一項迭經明確表示認爲湘憲公布之日即爲吳軍撤退之期其後省議會各公團且屢電吳軍請其尊重湘憲撤回駐兵民意所在已可概見茲者省憲公布已逾一月舉凡選政之進行自治之設施正當一本憲法推行盡利乃岳陽不返金甌猶缺强佔湘人之土地即屬破壞湘人之憲法違反湘人之自治此誠令人含辛茹痛視爲莫大之汚點夙夜不遑寗息願得而洗滌之者也洗滌之道惟在湘人戳力同心矢一致擁護憲法之熱忱而提出正誼公理與吳軍爲嚴重之抗議日人且不願長有膠州灣英人亦終歸還威海衞况一國之中省與省之交涉而謂可以暴力强權長相憑借騐之公理人心有知其必不然者敝社素以策進民治爲主旨竊不自量其棉薄願與各界諸公力求正誼公理之伸張以爲憲法中一重保障惟茲事體大非集合羣策羣力不足以取得人民總意之表現俾吳軍將士之所重視或由各界聨名切電請其尅日撤退或公推代表赴保定洛陽武岳各處嚴重交涉以定領域而護省憲究應如何提出抗議之處尚祈共紓偉論恊圖匡濟俾正義晦而復彰公理昧而復明省憲之光湘人之福豈惟敝社同人所慶幸臨電神馳竚候明敎湘社公叩 
[山西通信（歐滄）]  
　　模範省輿論 
　　茲篇以模範省輿論命名非謂山西省報紙大可爲國中輿論之模範也讀者諸君萬萬不可以牽强誤解致失吾人行文時定名之本意記者紹介山右政情民俗與讀報諸君相見者匪伊朝夕矣於此際却認爲有鄭重聲明於前後通信總概括一句之必要卽模範省三字之說明與銓釋是已讀者亦知模範省之名所由昉乎先是閻錫山氏兼理民政之初毅然從整頓敎育上下手所成就亦以敎育之功績爲尤最民國八年京師首倡新敎育某鉅公赴晉鑒目擊閻種種設施胥含多量建設的性質慨然語從者曰是可爲模範也於是模範省之名大噪當是時政訌斯烈百務廢弛某鉅公以模範兩字諡晉所以誘奬晋當局亦隱寓諷剌各省區之意吾輩新聞記者取材驼信本公平之眼光批評於自身無利害無好惡之政俗是者是之非者非之最忌排詆亦無所用其阿諛於其優劣紛陳之政象而概以模範省名之毋乃爲讀報諸君所非笑雖然記者以人云亦云之模範省三字爲製題冠首蓋含有兩種意義（一）山西新政未足忝據全國各省區模範之首席然自北方一方面觀之洵可謂當模範兩字而無赧（二）閻氏新政其銳進已遠遜受事之初若遽視此爲满足詎吾人理想希望中閻氏迹其弱點豈惟不可謂模範實爲模範範圍内所弗許國人有厚望於閻氏當求　負於國人記者之模範之用意正復問於最初定名之某鉅公此點旣明而後可與 
言模範之輿論 
　　輿論兩字當然包括士民論議與報紙紀載兩事而言之士民議論一方面　者自蒞晋以來留心考察箕風畢雨頗不一致可謂紀不勝紀至於報紙紀載一方面山右之有新聞誠不敢詡爲發達矣山西以敎育普及鳴於世新聞界乃供求不相應抑豈吾人意料所及以意想判斷之由於歷史之蟬蜕者半由於當道之壓迫者亦半清末太原僅有晋陽公報一家主持者爲劉綿訓王用賓諸人因丁寳銓辦交城文水烟案大肆抨繫最有名於時未幾王用賓被逐通訊員蔣汾被逮判十年之監禁鼎革後民黨組并州日報越南阮某司筆政鋒芒露甚晉軍潰報亦偕亡李盛鐸治晉石藎年·葉農生·曾望生·組并州日報爲官廳之應聲同時張雨巖·劉退谿·蘭向青亦有晉民報之組織溯山西自有報以來以經濟上之關係曁爲地域所限制自始至終卒鮮獨立發揮本能之機會自昔已然至今亦未能擺脱此種覊絆也現時所發行者日刋則有并州新報在南柳巷晉陽公報在新南門大街山西日報在橋頭街周刋則有平民鐘學生界出版來復報宗聖會編輯省外如大同河東間有學生會敎育周報等之組織不甚完善且未能長期發行晉省新聞界之現象如斯以視廣州一隅日刋大報多至三十七家雜誌多至十三種省外如陽江·惠州·高雷瓊·所發行者尚不在此數距離何止霄壞即就江蘇言之除滬寗蘇不計外如常熱崑山太倉嘉定武進各縣皆有日刋發行編輯都甚精審南北人民程度之相懸若此地方之報紙固貴多矣而新聞自身亦宜有價值否則雖多亦奚以爲山西現有之報紙與其謂爲民意之代表無寗謂爲閻錫山氏宣傳之機關處一主威勢權力之下不能獨立發表議論本吾人所諒然試一檢查晉報充篇塞幅皆歌功頌德之文章是亦不可以已乎猶憶舊曆新正初二日記者過南柳巷讀并州新報年前社說大概有云中國之不亡可以山西一隅之關係卜之山西係中國之安危惟閻氏之振祓是賴云云誰何手筆不可知惟聞軍署秘書往往操新聞界之言論業新聞而不能是是非非無怪乎啓晉民以輕藐輿輪之心以致閻氏耳所聞目所見者胥一羣「臣罪當誅兮天王明聖」之人物與論調而謂模範省之模範督軍尚有百尺竿頭更進一步之希望矣乎 
　　山西報紙之不發達無價值固由新聞界自身不自振作矣然閻督亦有不能辭其咎者焉質言之即閻錫山氏之壓迫輿論過於嚴重是已山西日刋從無一人之片詞隻字敢指摘閻氏瑕疵者以各個人歷史上之關係亦不肯爲此某法官私語記者曰「閻錫山不第造成清一色之政局而且造成清一色之輿論可謂能矣」斯言可深長思閻氏不但未許有反對己之論調在省報揭載並不使有不满己之新聞發出京津滬漢各大報數年來皆無山西特約通信員皆由閻氏派專員數人嚴重檢查書信及報紙訾詆閻政者皆一律没收外縣之檢查稍鬆前敎育部次長梁善濟氏以與閻積不相能因晉礦一事在北京某報多發不满之論調閻氏指其子若姪爲與烟禁有關而繫諸狴犴以故北京報紙之山西通信太原不敢發必坐火車至榆次縣付郵平民鐘周刋原名平民周刋爲山西學生界出版對閻氏之政敎合一洗心自省加以抨擊而歡迎杜威羅素胡適之陳獨秀諸人之著述閻氏惡之遂停止其郵寄權而又不敢公然封禁因山西中等校以上之學生胥走隸該團體麾下閻亦深恐操之過激若起風潮今日山西之「平民鐘」與民國八年北京大學之「每周評論」有同一之價值人人爭手一紙該報學生界私運至直隸屬之石家莊始得付郵其難已亦可想見矣山西匪特郵電檢查之嚴凡入境出境人憲兵偵探之監視亦嚴火車上憲兵之盤詰甚密旅館内偵探亦隨時嚴偵太原地方幾無人敢發反對閻氏之議論甚至派報社送報人無敢代送平民鐘周刋者上海某報載晉人徐梓控軍署秘書潘蓮茹殺其姊一案太原律師至無人敢爲之撰狀以記者來晉攷察所得之現狀决非響言其實閻錫山氏此種政策亦屬大誤而特誤我苟實心爲民何妨公開任人批評全晉一千一百萬人民豈盡不了解是非曲直者吾儕絶對弗信閻氏多方壓迫如朿薪然其設計不可謂不左然而晉人之書信言論自由權被閻氏剥奪殆盡夫亦大可憐矣噫（二月二十七日） 
[北伐動員不日實現（廣州通信）]  
　　孫中山以北方政局混沌已極現接全國國民大會第二次來電催請北伐而奉皖携手又將爲南方之援應故認爲時機已熟不可再緩鄂議員汪書城於二十三日由桂林回粤據云大本營籌畫北伐一切俱已完備大總統日與李參謀長胡文官長諸人商榷出師大計極爲週密可見動員令不日可下矣至於各省聨軍宜有統帥以一軍權湘粤桂三省擬推舉陳炯明擔任聨軍總司令滇黔贛三省將由李協和擔任川陜鄂三省將由劉湘擔任并擬於聨軍總司令之下各省設置北伐軍總司 
令一員廣東北伐軍總司令一職將以許崇智充任湖南廣西兩省現尚未定據一般人之推測湖南方面或由趙恒惕擔任亦未可定至廣西方面則馬君武頗屬意於黄大偉但未審能成事實否耳又北伐大軍之出動除川陜鄂三省由總司令劉湘就近佈置外其湘粤桂滇黔贛六省聨軍前擬於三月内集中衡州後以軍事上便利起見改以郴州爲六省聨軍集中地點仍以三月中爲期經孫氏分令各部遵照進行駐韶之李福林所部自奉令後已紛紛凖備趕於月内離韶限三月二十以前抵湘至廣東飛機隊現已日日操練趕赴前敵因孫氏以兩粤底定飛機隊之功最多故特電該隊隨同大軍出發以壯聲勢也觀於上述則北伐之成爲事實已無可疑至於餉械問題與軍事上最有密切關係前此北伐軍之遲疑不進亦正爲此今則經各方商洽之結果已有具體解决據聞籌餉之法其一爲發行紙幣現已在桂林設立國民銀行發行所謂中央紙幣西南各省均可通用此種紙幣與軍用票不同有基金以備兌換其二提倡捐助除華僑踴躍認捐外廣州市已有捐租助餉之議預計可籌得二百萬其三爲粤政府之接濟粤中財政雖屬支絀而籌欵千萬尚非絶無方法陳炯明已允擔任頗有把握至軍械一項則廣東兵工廠尚足供給且此次北伐在當局視之以爲得各方精神上之贊助易於解决不必經年累月勞師糜餉也故南方人士對此甚抱樂觀云 
[南政府對唐回滇之態度]  
　　桂林消息此次唐蓂賡赴桂孫中山初欲以滇黔贛聨軍總司令畀之李參謀部長協和亦願退居其下故大本營屢電蓂賡邀其赴桂唐初數次來電均云到柳後即兼程前來詎到柳後竟自行宣布組織靖國聨軍總司令部并委任四軍長自行班師回滇說者謂此種舉動實爲蔑視西南正式政府之統治權蓋顧品珍之任討備軍總司令及金漢鼎之任代理滇軍總司令均爲孫所任命唐不得孫命令而遽行班師卽屬大法運動因此滇黔川各省要人均請對唐加以制裁惟孫以唐于護國護法二役均建殊勛故不予深究惟取放任之態度俟其覺悟而已又據旅粤滇省某要人接雲南顧總司令來電稱探聞唐蓂賡確由泗城回滇現已分遣四旅防守剥隘一帶先頭部隊已抵黄土壩如唐部犯境自當迎頭痛擊等語又據某署得馬省長君武來電謂唐部已抵百色現方以重資大招土匪以圖一逞云云果爾則滇邊之戰機已有危機一髮之險象矣 
[港海工潮之擴大]  
　　雙方尚未有接近意 
　　廣州消息連日海員工潮已入於切實磋商期中但雙方加减相差之數甚遠調人雖焦急厥功未睹昨晩某方傳出消息海員工潮三日不决則港中二十餘有力工團同時總罷工此說如果實現則工潮愈益擴大矣全省商會聨合會自加入調人後於無辦法調解中尋出雙方已表示加减之數擇取折衷確數爲標凖向雙方提出聞工人方面以於原始提出請求加薪之數　早經一度退讓若干今日港政府及船東方面對於曾經答允之數并未絲毫添加日前始由英領向李交涉員轉示彼方添加之二數（此二數非二成之謂乃爲十分之二成）未能满意此時若非彼方先切實表示增加工金之最高限度則工人决不再行表示可以讓步之最低限度而據香港方面消息昨日船東私家會議似仍未有願加之意思故此事甚難調解也 
　　星報三日香港電云港政府代表罷工海員代表船東香港商會會員將於今日午後開重要會議總罷工刻仍進行不已各工會均命工人停工華人紛紛棄其職務並未提出切實要求港政府及私人現協力應付罷工事旅館寓客及總會會員現分任必要之役務西角區有中國 
茶肆酒館數百家入夜電燈燦爛極形熱閙今皆關門閉戶全無市面碼頭附近各街道每一西捕輒隨以携槍之兵士數人華人數百希圖徒步回廣州均爲守衞邊界之兵士押回香港港政府不許各報登載種種謡言廣州各報則均作爲實在消息外人逐日排列麵包肆及牛乳場以購日需之食品此間存糧頗豐惟有滬人多名因輪船不備糧食皆不能啓程離港香港不啻成爲標酒區域今僅總會酒排問開門此間狀况幾與戰時相同所不同者惟未宣布戒嚴令耳 
[再誌皖省銅圓之流毒]  
　　商會提議停鑄但恐張文生不允 
　　安徽造幣廠鼓鑄銅元漫無限制致金融上大受影響近數日間銅元價落非百七十枚以上不能換大洋一元實爲從來新未有各商店進貨向以銀元爲本位出貨皆係銅元虧耗太甚因之各就本業公所集議决定自舊曆二月初一日起一律改售洋碼如小販之水菜等類不便以洋碼計者則加價一二成不等百物騰貴市面頓呈紛亂現象前商會長蔡正等特具書總商會於二十八日召集各業董開全體大會公同討論僉以救濟市面非停鑄銅元别無他法遂提出四項辦法（一）呈請財政部曁督軍省長飭令造幣廠卽日停鑄并函致造幣廠查照（二）通函本省各總商會及各商會一致力爭（三）呈請後如仍不得圓满效果卽全體休業以達目的爲止（四）呈請後十日内尚未答覆即由本會舉派代表向省長請願當由商會長程慶福付表　認可者簽名於是各業董遂一致簽名據政界人云停鑄一層恐軍署藉口餉源斷絶難達到目的但果能限制减鑄亦可稍緩市面之危機也 
[中國科學社最近之發展]  
　　中國科學社自九年春由政府撥給南京成賢街文德里官産爲社所後卽從事圖書館之組織成立以來已逾兩載現有中西書籍約數萬卷中西雜誌數百種近該社復與歐美各學術機關爲交換書報之接洽如美之卡尼基學社·韋斯特生物學社·及斯密索林學社·所贈送之書報均已有一部分到寗將來尚擬訂定流通書報辦法以謀全國學者閱書之便利又去年秋間該社鑒於吾國科學研究之缺乏復從事生物研究所之籌備已指定該社南京社所一部分房屋爲所址一方面着手編制動植物標本一方面進行募集開辦及經常費其研究課程動物學從形體學入手以達分類生態生理遺傳等要門植物學以採集國内高等植物標本研究植物生理學細胞學胚胎學入手漸及於菌學細菌學植物育種學等一俟經費籌足卽行正式成立最近湯爾和君亦有生物學研究所之發起注重醫學應用方面與該社之從生物學基本問題着手者殊途同歸亦科學界之好消息也廣州政府自改組以來於公益事業竭力提倡市政廳及敎育委員會成立後所用多專門人材其中大都爲中國科學科學社社員去年三月因有中國科學社廣州社友會之組織舉定汪精衞爲理事長陳伯莊黄昌 
 
 

Page 11

 
 
榖爲理事冬間復由省政府撥給廣東醫藥專門學校舊址·爲該社管業聞社友會已决定就該地舉辦科學圖書館及理化實驗室以樹西南科學研究之先聲現已着手募集圖書館經費成立之期當不在遠該社向例每年舉行全國大會一次去年在北京清華園舉行今年由廣州社友會邀請在廣州舉行已經該社會事會通過並推廣州社友會擔任本年年會籌備事宜請汪精衞爲年會籌備委員長會期大約在七月間各地社員以廣州爲國内成績最佳之新都市皆欲藉到會之便參觀新政度今年赴會者爲數必更多也 
[杭州快信]  
　　中國鐵路完全商辦者惟蘇浙兩路自收歸國有後每年虧折不資浙路清算處至今尚未清還人民政府不免失信現浙路股東以血本攸關國有不如民有擬援膠濟路改爲民業辦法集資償還銀公司債欵取銷滬杭甬草合同聞贊成者頗衆 
　　浙江法政學校自演武劇後實有不可收拾之勢官廳亦深悔孟浪中立派學生擬請於余紹宋阮性存許壬金泯瀾諸人中擇一充任藉息風潮官廳方面亦正物色繼任人才以資解决 
　　新嘉坡品物展覽會開幕在即杭州張小湶鶴記特製牛痘刀剃刀以及剪刀七種盛以錦匣又有方正大茶號精選龍井紅綠芽茶儲以玻瓶函送杭總商會轉遞上海總商會請與各出品同時起運赴賽 
　　省會救火聨合會現定四日下午開春季大會籌議進行辦法並備午讌請全體會員曁各消防隊員聨絡感情 
　　警務處昨委金達署定海城區警察所長馮俊充該縣沈家門警佐姚健龍充定海衢山警佐餘杭警察所長陳曜坤原調縉雲昨令仍留本任 
　　省敎育會會長許炳堃赴歐美考察學務原擬乘中國郵船放洋現因海員罷工問題未决尚逗留嘉興 
　　督署無線電話敎導隊第一班卒業列最優等第一之項宗羽昨奉盧督充第二班敎官長 
[南京快信]  
　　東海通電兩長尚擱置未覆 
　　江蘇自治籌備處所聘參議十一人已有九人復函允就處長一席黄以霖錢崇固呼聲最高 
　　財廳派往各縣提欵委員張以誠彭贊商藍世勳龍兆乾朱芾昨均返省銷差又委廖楚璜赴金山調查畝捐案 
　　軍民兩長昨准外交部咨開據美施公使電學費積欠日深請迅速籌欵接濟并見復 
　　警處長王桂林呈兩長查明崇明縣警佐黄棟被控各節現在該警佐黄棟瞿拔等旣經辭職且查無受賄確據似可毋庸再行議處請鑒核示遵 
　　財廳總務科長俞文麟經兩長保准以簡任職分蘇任用昨稟知繳照到省 
　　齊督懸賞二萬元通緝韓恢 
　　吳佩孚派赴閩省接洽之代表楊砥中昨由滬來寗陜馮玉祥代表梁文斗由寗北上浙盧永祥代表夏鳴羣贛陳光遠代表王文山由京來寗 
　　齊督兄濟元·弟卓元均於昨日由津來寗 
　　第三混成旅長李殿臣父寅卿昨在寗寓病故 
　　寗總商會會董吕潤之昨日病故 
　　南京醫藥聨合會會長王筱石病故昨日兩業開會改選隋翰英得一百九十一票當選爲正會長 
地方通信 
[蘇州]  
　　催解水利經費蘇浙太湖水利局王督辦前因經費無着辦事困難提起辭職嗣經政府一再慰留而江浙各法團與紳士等亦一致挽勸王督辦以各方挽留情殷未便固拒始將辭意打消但旣限於經費巧婦終不能爲無米之炊一再咨部催撥經費頃聞内務部據情咨請蘇浙二省長迅速設法籌撥其咨文云承准國務院抄交蘇浙太湖水利工程事宜王督辦電稱太湖水利經費經前督辦電商蘇浙二省按照蘇三浙二支配暫以五十萬元編入五年度預算嗣經函商財政部准改撥八年公債一百萬元並准五十萬元仍照蘇三浙二列入國家預算孰知財政廳不能遵行部定預算二省撥解太湖水利局開辦費不及預算十分之三經常費則蘇省僅解局用浙省並局用分文未解八年公債歸入二次整理案内改領四十萬元至今擱置局中經費無着不得進行請另簡員接替等因到部查太湖關係蘇浙水利至爲重要設局疏浚勢難延該監督鄉望夙孚治端已具正賴督飭施工俾慰民望茲以工欵支絀忽萌退志爲國家民生計自難聽其辭職致碍工務除由部專文慰留外至該局應需經費業經財政部核定由部分行在案應請顧念要工轉飭將攤解工欵迅速設法籌撥俾利推行除分行外相應咨行貴省長查照辦理並希見復官廳大宴紳界昨日（二日）王道尹·朱鎭守使·兩高等廳長·楊關監督·羅水利局長·趙水警廳長·以及郭縣知事·李警廳長·田税務所長等特於午刻假座慕家花園遂園設筵公宴城紳旣各董事共五十餘人一時觥籌交錯頗形熱閙直至下午三時始行盡歡而散 
　　縣署添委閒員吳縣郭知事蒞任以來委任掛名人員甚多昨悉又委出倪鴻桂爲差遺員唐徵典爲調查員周子賓夏以寅爲行政委員鄒敬仁爲第三科科員均已正式發表即日到差供職矣 
[無錫]  
　　米業衰敗之原因錫邑米儲兩業董事張之彦陳伯賢華叔琴陳湛如·曁米業同人前曾集合積餘堂討論裁卡問題因無錫米業之衰敗實由於税務所層層設卡重捐疊徵有以致之其最不公平者莫如與無錫同屬蘇常道區之武進縣其區域人口物産均與錫邑相埒而釐卡則除奔牛税卡外别無他卡年來武進縣屬之戚墅堰鎭米市日見興旺即以此故而無錫則黄埠墩普濟橋清名橋北棚口南橋大渲等卡共有十三處近者相去祗有數百武遠者相去亦不足五里貨物通過節節需索此爲米業失敗原因之一又自黄埠墩進卡有捐而客貨來源乃大减自各卡勒索照票費而來源又大减有此兩大原因而米市乃更敗本年新正北塘一帶大小米行收歇者計有十餘家夥友失業者達數百人因此數千間之堆棧十室九空凡依賴堆棧爲上下貨物之數千工人頓時失業影響所及金融界以及衣食住各業無不大受打擊長此以往恐不數年而無錫商場將一落千丈不可救藥欲圖根本解决當以裁撤分卡爲第一義其次即組織一監視釐卡團舉定若干人按其主要各卡分頭監視只准收取正税照塡捐票倘有額外需索等事隨時扭送法庭究辦如是則税所員司庶可稍稍澄清昨日已由儲業董事華叔琴提出甲乙丙丁戊原因五則普告全邑商人請於今日（三日）上午縣商會開常會時提議及此俾可磋商决定方針以資挽救 
[松江]  
　　查復小普渡攔刧案前日順興水菓行夥在小普渡鐵道橋附近被游勇三人附路圖刦該夥驚躍入河泅水逃回一案自經報紙揭載後縣警佐張簡齋即行令飭西三區孫巡官查明具復茲聞水菓行主已報告西三區略稱該夥是晩酒醉回行在小普渡遇見久居松地之游勇綽號王麻子等三人王等見該夥醉態可掬戲相喝問詎該夥誤爲圖刧驚躍入河翌早王等亦自認游戲屬實云云孫巡官得報後即據以轉報縣警所矣 
　　小崑山改設分駐所縣屬小崑山向設有警察派出所一處茲該鄉士紳以該派出所轄區甚大事務極繁而經費亦頗寛裕爰呈准縣警察所將該派出所改爲第九分駐所即以巡長王祖德提升爲分駐所巡官 
　　郵差被毆案之判决一月十日游勇張克定在西外嶽廟前毆打郵差以致失落郵件一案業經縣署將張克定訊判徒刑四月完案 
[揚州]  
　　省委考騐警官警務王處長以江都縣警官多半不合資格以致警察日趨腐敗除遴委專員來揚認眞考察外昨並訓令縣署遵照 
　　請給遺族恤金已故第一區十五校長洪鐵生辦學八年以上合於請領遺族恤金條例刻縣署因據縣敎育會長李伯樵報告前情特轉呈省署及敎育廳請照原薪三分之一給發恤金八十元以惠遺族 
　　催解道運動費淮揚胡道尹以道運動會瞬將舉行籌備事宜在在需欵特訓令江都縣迅將春季應攤經費迅行呈解以資濟用 
[鎭江]  
　　霞飛過鎭確期法國元帥霞飛將軍來華游覽准於三月七日由京南下先至南京游覽名勝八日午後二時乘車過鎭即往上海駐鎭交涉員賈君得此消息已籌備招待並知照各機關届期歡迎 
　　先令價跌影響近日鎭埠洋布洋貨及五金市價均因滬市先令跌落勢看軟疲客帮購辦亦未見活動近來凡外洋進口之洋貨鐵管鐵塊鋼管等市價莫不看小進口商人之困苦於此可見一班矣 
　　廳委守提税欵財政廳嚴廳長近以庫欵空虚特委專員分赴各縣提解税欵以充軍政各費其派委來鎭之朱君已於日前到鎭與張知事接洽一切聞張知事已先行籌解國税三萬數千元交由該委呈解財廳 
　　會長籌辦春振鎭江商會于會長以客歲沿江各洲水災奇重現值春荒之際災民待賑孔殷特於日昨邀集各業董到會勸募鉅欵以便散放春賑 
[嘉興]  
　　城區縣選開票嘉興城區縣選於一日舉行投票後本擬三日開票嗣經選舉監督顧昌元决定即於二日下午一時起即在縣署二堂當衆開票共檢計實投票數一萬五千餘張開至下午七時始行告竣結果張伯森得四千一百九十一票沈肇元得三千七百七十七票趙泰祺得三千五百零三票以上三名當選爲縣議員又顧紹鏞二千八百票申慰臣八百票嚴克念二百零六票以上三名爲候選當選人業由顧監督榜示週知並呈報汪總監督矣 
　　海監督選揭曉海鹽縣選除西塘區因另生枝節須重行投票外其餘各區均已開票告竣茲將各當選人錄誌如下（城區）陳德培馮渠安（歟城）戴景熙顧崑玉（通元）陳德新沈申甫（㦑浦）祝穎吳元亮（沈蕩）周仲玉張廷梅吳鶧俞達夫 
[廣西]  
　　梧州大火詳情梧州於二十一日十二點三十分鐘城外下珠璣巷啓記後便某宅不各何故在樓上失愼一時火光熊熊異常猛烈因該處住宅多屬板壁建造最易燃燒至被牽連織笠街·上珠璣巷·緝捕碼頭·赤帝宫前·書院碼頭·沙街一帶地方至四點餘鐘始行撲滅計由起火地點燒至上珠璣巷及赤帝宫之後一帶民房共五十餘間一方則由織笠街上街直焚而下至其昌號止緝捕碼頭·西江酒店緝捕局均被燒燬駐緝捕局内之粤軍· 
第三師辦事處因一時搬遷不及聞所損失甚巨書院碼頭一帶舖戶已全變焦土沙街則由廣元堂起上至謙源止共燒去店舖民房約七十餘間其時火勢向西猛進幸謙源建築堅固且又高聳不至蔓延迨火滅移時而謙益泰酒舖又爆發猛火該店侍建築堅固所有貨物一要概不搬不料火勢猛烈前後夾攻致被焚毁三座損失約六七萬金焚斃店伴五人陳巨利打鐵店之店東陳某八十餘歲亦被焚斃西江酒店亦被燒斃一人某棺材店離火甚遠而該店忽然着火當時有一小童在利東店後之板台勢將被焚無人敢前後由大本營供給局馮競雄救之出險馮揮指擔水非常出力是役桂軍第一路司令部粤軍游擊十二統領部蒼梧縣署警局均派兵在塲彈壓總計是役燒去民居店舖約一百二十餘間損失有二百餘萬之巨 
來函 
[宿遷縣知事來函]  
敬啓者宿遷北圩内馬陵山麓舊有眞武廟爲古蹟之一城廂市公所原儲火藥十八箱恐生危險於九年冬間將火藥全數移置該廟之玉皇閣加以封鎖並無居人客冬檢查爲賊竊去五箱計重二百五十餘斤正在嚴緝中忽於二月二十二日下午八時許突然炸裂火燄紛飛鄙人聞訊立即督率黄警佐唐隊官前往視察將火撲滅查勘該廟院宇半行轟燬附近居民受傷四人鍾吾高等學校與該廟逼近致將學生受傷二人尚無性命危險惟於距離該廟數十丈外發見男屍一具身體燻黑糢糊莫辨無人具領詢之附近亦無知者偵查發見屍體確係竊賊因携有火燭失愼爆發並無其他原因誠恐遠道傳聞致生誤會合將此事眞相據實宣佈伏希貴報登之報端無任感荷宿遷縣知事徐維新謹啓二月二十四日 
雜評一 
[民辦事業與名流（默）]  
　　在政府方面辦事與在國民方面辦事同爲國家的初無二致也然今日之名流則曰政府腐敗且多牽制而不能盡我才强在政府方面辦事結果必爲國民笑在國民方面辦事宜若可無牽制而盡我才矣然不求實際而務空名以爲社會之事業千萬不難化身千萬名流以應付如是則將來所得結果必至一事無成與在政府方面辦事同非特爲國民笑且將爲政府中人笑 
　　華會閉後有待乎名流倡導國民協助之事正多魯案善後特結束華會中之一事也政府曰國民爭魯案不妨舉以畀爾名流贖回膠路又魯案善後中之一事也政府曰國民爭自辦不妨舉以畀爾國民使所謂名流者不能盡倡導之責國民不能盡協助之力致令此華會爭得之結果而仍一一放棄之則民辦之無成績與政府辦有何分别非特爲政府中人笑且更爲列强笑我中國之無人 
　　是故今日爲試騐名流之名是否副實之日亦即爲試驗民辦之名是否副實之日 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[修改税則委員會訊]  
　　三日上海日報云中國關税增加問題經華府會議議决在上海組織修改税則中外委員會以評定物價中國方面於二月杪派周思敬徐同熙陳海超王懷祖四人到滬籌備會塲等事其正副會長及各科主任則於下星期二到滬英美法比意日和葡瑞士等國應各派委員而意比葡則已命該國駐滬領事及商會會長出席外其他英美法日等國之委員等大約本月上旬可以到滬瑞士不派遣委員委員會之正式開會期須俟蔡會長與各國委員决定當不出本月中旬其修改時期在華會閉會後四月終了而上海國貨維持會前會長王文典影爲裁釐加税之請願代表到京則將凖備提出意見書於税則委員會云 
[國是會議消息]  
　　今日（四日）開第三次談話會 
　　國是會議之第二次談話會情形已誌昨報茲將昨日所得關於該會議之消息分紀如左 
　　代表報到昨有浙江律師公會代表查人偉君至全國商敎聨合會駐滬辦事處報到查君字誦堅現寓二馬路石路口三泰棧三號 
　　接到公函該辦事處昨接南京之江蘇國是會議促進會與各界聨合會快郵代電云「上海國是會議籌備處鑒頃見報載貴會公决三月十五號開正式大會解决一切糾紛敝會同人曷勝欽仰謹以最誠摯之意預祝成功先此奉賀諸希亮照江蘇國是會議促進會南京各界聨合會東 
　　今日開會昨日（三日）該辦事處發出通知書與已經到滬各代表云「逕啓者月之四日（星期六）下午四時借上海總商會常會室開國是會議第三次談話會籌商進行事宜務請准時蒞會不勝企盼專此佈達順頌台綏全國商敎聨合會駐滬辦事處啓三月三日 
[商敎聨合致調查鹽債代表函]  
　　四代表定本月（三月）十五日以前赴京 
　　全國商敎聨合會駐滬代表之第五次會議曾當場推請范靜生·穆杼齋·龍荃蓀·江湘浦·四君爲代表赴京向財政部及償還内外短債委員會調查九六鹽餘公債内容已誌本報茲聞該辦事處書記長王中丹君云四代表定於三月十五日以前赴京該辦事處昨致四代表之公函錄之如次「逕啓者近北京政府發行九千六百萬元鹽餘公債據報紙宣布大部分係償還本國各銀行短期借欵承受此項借欵之銀行多至三十餘家各省人民以其疑竇頗多責言紛起浙江督軍首創財政公開之議俾受國民監督財政部亦宣示公開因有償還内外短債委員會之組織是人民欲知財政之内容而當局亦甚願國民知其内容冀寛責備也本會因受大會委托執行議决案之責當時議决宣言（二）對於管理財政一端本以政府濫行舉債爲大憂主以整理内債爲入手辦法由國民組織監督機關籌欵裁兵俾免財政之破産而謀實業敎育之進步等因今政府於此時發行空前之鉅債本會自應調查其内容據實宣布如有不實之處應悉數提充全國敎育實業經費以杜中飽而培國本爰於第五届代表常會議决推舉代表赴京與財政當局及關係借欵各銀行接洽切實調查當塲與定（執事與穆君杼齋龍君荃蓀江君湘浦）（執事與范君靜生龍君荃蓀江君湘浦）（執事與范君靜生穆君杼齋江君湘浦）（執事與范君靜生穆君杼齋龍君荃蓀）四人同爲本聨合會代表定期赴京調查公債内容除分函外相應備函敦請即希慨允擔任調查並祈將調查情形隨時報告爲荷此致順頌公綏全國商敎聨合會駐滬辦事處計鈔錄本會致財政部與委員會函稿一件並附大會議决宣言書一册」 
[昌興發展遠東航務之新計劃]  
　　昌興輪船公司自本年起擴充太平洋航業實行遠東歐洲之聨行計劃情形已誌本報茲悉該公司對於遠東航務更有偉大之計劃現經籌議妥定行將逐漸施行今將滬公司本月一日接到坎拿大總行發來擴充遠東航業計劃紀錄如次 
　　世界班航綫之妥定昌興公司自蘇格蘭皇后號與法蘭西皇后號兩輪購定後其營業上主要地固在遠東　 
而該兩船之航路先已在地中海註册訂定路綫以轉接遠東班四輪之貨客今該公司又新定全世界環行航綫一道指定將新郵船法國皇后號派駛此路自明年（一九二三年）一月二十三日始法皇后一輪專開上海·香港·小吕宋·巴達維亞·星加坡·仰光·印度·孟買·由蘇彝士運河·經菲洲·意大利·由直布羅陀·至沙干姆登再經紐約·可倫·巴拿馬·過金銀島·舊金山·由太平洋·檀香山·過横濱·長崎·到滬行期規定每班一百三十天大西洋及太平洋可均繞航矣 
　　聨航中美歐之船期坎拿大皇后號與澳大利亞皇后號兩輪到滬之日即爲聨航歐洲班告成之期坎后於一月二十八日在紐約試車後刻已開赴温哥武該公司之計劃以法皇后號等在未開世界班之前即接坎澳兩后中國班輪以行駛亨寳及扣白Quebec沙士姆登埠而以坎澳兩后號之船從前由港滬赴温哥武每距四星期開一班者减爲二星期一班俾於中國航業上爲實力之擴充且自香港至英國利物浦計有一萬三千海里之遠該公司之航行祗三十天可達凡中國方面旅客之欲往歐洲各海岸或大陸各埠者該公司宣布沿途車輪各站均派有招料專員故刻下雖聨航班輪尚未實行而購定坎澳兩后·及轉歐之法皇后·及蘇格蘭皇后等輪之客艙者已接踵而至大半艙位先已定空矣 
　　英國皇后號之路綫英國皇后號一輪有一萬五千八百噸純用油機今已由美駛出開往西印度綫以與亞后·俄后號之中國班輪在温哥武可聨接西印度之船綫此船在戰時最爲著名曾代英政府在戰爭期中輸送陸戰隊前後共有十一萬隊之兵士乘搭此輪輾轉往來歷經二十一萬海里之行程今由該公司撥作遠東歐洲及西印度綫内駛用將於下月二十二日開始聨接亞細亞皇后之班次云 
　　運輸上之改良該公司於温哥武能利用火車之轉運故於中美中歐之客貨輸運上現亦大加改良乘此聨航剏辦之始特於温哥武築造新運貨埠及貨棧二座内均設有輕便軌道四路使下艙各貨可藉機器力之便利且於上棧貨之由船中起御者亦於埠前架設懸空鐵道以資出卸迅速云 
[乘美船帝邦號到申之旅客]  
　　此次美郵船帝邦號到申本報紐約分館職員林振彬君乘之回國與之同船來華者有美人福開森氏偕其夫人及美富商數人來亞亞旅游在横濱即登岸者有日本赴華盛頓會議海軍省專員六人海軍少將山梨勝之進爲該團體之長次爲海軍大佐末次信正海軍大尉桑原虎雄海軍大尉三戶由彦等桑原虎雄爲日本頗有名之飛行家三戶由彦嘗在美麻省理工大學機械科肄業於一千九百二十年卒業現在海軍工程部任職 
　　自神戶登輪者内有日本陸軍大將田中等七人係往菲利濱見駐菲總督胡德將軍云 
　　又有富士君爲世界最大油漆毛刷製造公司之總經理該公司爲伊父創設至今已七十餘載富君有四男一女二男爲哈佛大學商法科卒業現在該公司任要職三世專心一業日求貨質堅美毋怪此廠現爲世界該業之最大者也富君來華意在攷察中國獸毛出産額及貿易狀况以備推廣將來在華之營業云 
　　美國最大絲商蘇能比雅（ＭＡＳalewbia）與某夫人長女及美孫女士來中國日本菲利濱等處旅游林君嘗與蘇先生談論中國繅絲之改良蘇君曰中國繅絲商若能知美絲縐緞商之心而改良其繅絲則中國絲出口額即可超過日本美商人甚願購華絲惟華絲貨質不齊且易絞亂不合機用故其銷路不廣耳究其改良之要點有三（一）宜改去易於絞亂之弊須使織商省人工無結斷絲之費力（二）絲料須粗細一律清潔整齊（三）改良繭種擇料精美云云蘇君營絲業已三十餘載其號爲美市最大每年營業約三四百萬美金蘇君先往菲利濱約於月之十八號乘原輪返申停留數日即北上觀長城風景 
　　與蘇君同旅行者爲海智夫婦海君爲美國最大之糖菓廠主深欽仰中國商人之道德及青年國民之精神嘗謂余深望中國即有統一政府國民安心樂業中國之强人民之幸福不及三十載可能達目的云 
　　芝加哥城東麥牧師（ＲevGeoThomas）及其長女來華調查敎育社會情形東君對於中國留美學生感情甚厚 
[罷工中之航務雜訊]  
　　最近留港之船隻王寵惠星期一抵滬 
　　上海内輪公司自海員罷工後航舶之擱留香港歷五十天及在一個月以上者除已經設法雇用新水手開出外現在尚未來滬者計有下列之各輪（一）招商局爲廣利號·廣大號·泰順號·三輪（二）太古公司爲四川號·山東號·新疆號·綏陽號·德安號·穎州號·六輪（三）怡和洋行爲同升號·威升號·合生號·廣生號·四輪（四）日清公司爲巴陵丸·嵩山丸·廬山丸·三輪又外洋郵船中之受影響而不能駛出者有中國郵船公司之南京號尼羅號昌興公司之亞細亞皇后號尚有現在香港可望開來上海者爲提督公司之銀邦號東洋公司之春洋丸均定十二號來申赴美該二船因水手已易不致阻延程期也至於行將赴港之各船如福來洋行之愛普司號將於明日離滬大約先赴小吕宋如香港形勢仍舊便即停往而逕還美國矣又大阪公司之亞爾佩摩丸提督滃司之松邦輪均於下星期三赴港但松木邦號將先往小吕宋易海員後赴滬亞爾佩摩丸亦先往小吕宋以便察看情形尚有該公司之漢堡丸一輪將於十日往港而大英公司之開伐號郵船現定十一日由滬還英係先至香港者上海僅可載郵件客人赴港而不能運貨也 
　　罷工最初受影響之華納溪號（提督）及太洋丸等兩輪已自美國回航亦將到來而罷工問題至今猶未有解决之希望聞美國有主張女子停孕之山雁夫人今次往東洋宣傳其主義日政府有停止其登岸之傳說渠所乘者爲大洋丸如到東洋不能上陸時山雁夫或將於本月十九號至上海起岸又太會代表王寵惠君准於星期一到上海所搭之松木邦輪於是日上午抵吳淞下午至招商局中棧停泊起岸云 
　　日本郵船會社今忽將太平洋班内郵船香取丸撤除中美路線於本月二十七日來申改代伊預丸開駛歐洲班矣 
　　法郵公司之亞摩巴西號係第三號之政府船現於二號經過西貢將於八號至港運港貨亦帶申起卸至遲十二日進口又高爾提挨號從上月二十八日過哥倫布預定二十一日來申又英郵船腦佛爾號將於八日自星加坡開出來華云 
[關於罷工之外訊]  
　　文滙報云今晨本埠怡和公司接香港公司二日電報謂罷工海員及運貨苦力領袖將於今日與港政府及船東代表開重要會議電内雖未述及詳情但該公司職員在正午時曾稱彼等現信該會議必將提議照港政府與船公司近所規定之條件上工本埠各界對於今日會議之結果頗抱樂觀惟船公司刻仍從事以其他工人代罷工者怡和公司滯留香港之船聞有二艘於星期三日開出明日均可抵滬一爲財生一爲昌升且信昌升船載有搭客財生乃貨船此次並未載貨該公司之恒生輪船刻在天津裝貨聞將於下星期開往香港廣州 
[厦門交涉案和平解决之外訊]  
　　英文滬報云厦門抵制太古公司案自上年十一月間發生還延至今昨據太古公司接厦門來電謂華人已取銷抵制太古公司之輪船大約本星期杪後可運貨前往厦門今晨曾向太古公司探詢此事該公司尚未接有實在解决之詳情該埠英領事目下仍與華員進行談判但信定可和平解决云按此案之得解决實賴新領事伊斯特士氏斡旋之力 
[恢復自治聲中之集會通告]  
　　上海地方欵産經理處因地方自治將次恢復亟宜預籌一切以便進行特定本月十日召集舊縣議會議員參事會參事開會討論昨已通告縣議員參事員知照其通告云敬啓者自治中止已逾八稔地方事業末由促進慈閱報載省署咨部復文聲明以本年四月一日爲本縣等施行自治之期敝處第五次董事常會議决先行邀集舊縣議會議員參事會參事員及十九市鄉經董會議停行事宜特定於本月十日（舊曆二月十二日）下午二時在上海南市中區凝和路也是園集議届時務希駕臨至爲企盼云云 
[定期選舉工部局議董]  
　　昨日駐滬各國領事聨名在各西報登載廣告知照公共租界納捐外人定期三月十六日及十七日選舉本年公共租界工部局議董並由註册地主選舉地皮委員一人限於一星期内推定候選員 
[俄災振濟會第二次主幹會議]  
　　聨合通信社云俄災振濟會上海部前日（星期四）下午六時在青年會童子部樓上召集第二次主任幹事會議到者黄介民賴綬臣華彦雲彭慕陶李逢謙江擎天張滇叔吳山趙士瀛韓尚德等並有北京賑災會總幹事王卓山君亦到會列席公推吳山主席議决各事如下（一）各股推常駐幹事二人由幹事長與該股主任各推一人每日到會辦公（二）備通知書請總副幹事長與未到會之募捐股主任朱志堯君接洽請其卽日到會並推常駐幹事（三）備通知書請正副董事長協同幹事長定期召集八股全體職員討論一切進行事宜（四）原定三月五日開幕因與青年會徵求會時間衝突延期五日（五）留北京熊董事長王幹事長駐滬俟開幕時報告北京進行情形以便本會同人諮詢一切俟略有頭緒再行旋京遇事再以書面商辦一切（六）請本會幹事長同王卓山君向聶黄二董事接洽商訂募捐辦法（七）總務股編訂事務所職員津貼預算表交會公决以上七條經會衆贊同通過又文書股推定賴綬臣爲常駐幹事新聞股推定張滇叔爲常駐幹事其餘俟由各股推定後再行發表 
[官場接待霞飛之預備]  
　　法上將霞飛元帥行將抵滬本埠官塲如交涉員護軍使等籌備歡迎接待手續頗爲忙碌現定十號午時公宴霞飛元帥於靜安寺路交涉公署陪宴者悉爲中法官紳約計百人是宴用中國物産如魚翅燕窩及鮮品等類已由交涉公署法文秘書談汝康譯就法文菜單中法聞是宴霞飛元帥已允准到至元帥夫人女公子等聞已謝絶云 
[萬國拒土會常會紀]  
　　已查得秘售土店六十餘家 
　　國聞通信社云萬國拒土會於二日下午五時在九江路二十六號辦事處開會會長因事未到當公推馮少山爲主席首由樂林生林炎夫兩君宣讀前次紀事畢繼議倫敦基督敎總會禁烟議案經衆議决沈卓吾提議對於該議案之手續先由本會備函答復該會遵照該議案一致進行並請該會照議案通知各國禁止鴉片及各種毒質輸入中國販賣以杜流毒而重人道克羅福杜明德二君附議通過又林君炎夫謂前期所議報告之賞金一節今據捕房總巡麥君函稱給賞報告一項須由本會呈准中國政府飭海關照充賞奬例對於租界内之報告人一體給賞以資鼓勵而助進行經衆議决公推林炎夫爲代表候察廷幹到滬面商後再行呈請政府施行林炎夫又報告據會員蘇某等調查近日上海租界秘售之士店六十餘家牌號住址均已查確續議取締辦法至七時半散會 
[青年會徵求大會十五紀]  
　　今晩八時閉幕 
　　今晩八時爲青年會徵求會末次結束閉幕之期是以前昨兩日自晨至幕簽名繳欵者紛至沓來會計大有應接不暇之概聞收入之數大約必可超出目的六萬之外該會准今晩八時開會發表全體分數訂有特别秩序各界士女均可往觀毋須場券云 
　　該會交際科以今晩正值本届徵求會閉幕之期對於新會員自應格外優待爰覓得卓别麟長片六大全首尾相連滑稽無匹准晩間八時開演入座劵會員每紙二角非會員四角預留座六角 
[約翰同門會徵求會初次揭曉]  
　　約翰大學同門會徵求會於昨午十二時在寗波同鄉會開會第一次揭曉徵求分數計到者有袁履登·曹雪賡·張嘉甫·顔連卿·胡蘭生·牛惠生·李迪雲·楊潤身·林桂慶·蔡奎卿·張子震·周啓邦·辛振祥·潘學安·趙修鴻·朱士嘉·武棣生·汪英賓諸君聚餐間由徵求會主任曹雪賡君奬勵數言隨卽由周啓邦君報告第一次徵求之結果分數最多之隊爲李君迪雲隊次則李君貴榮隊又次則張君竹平隊個人分數則辛振祥君得一百五十分胡蘭生君得一百三十五分張竹平君得五十五分蔡奎卿君得五十分李迪雲君得五十分林桂慶君得四十分朱士嘉君得三十分結果李君迪雲隊得分數最多故另奬五十分 
[前晩龍華之圖竊傷人案]  
　　竊賊刃傷事主及兩站長與分路夫 
　　前日深夜三時許有竊賊潛至龍華附近某姓家圖竊經事主察覺大聲喊捕該竊賊即袖出利刃向事主猛戳事主受傷後負痛狂追該竊逃至龍華火車站該站站長及分路夫因有夜車經過業已起身聞聲出視帮同捉賊兩站長（一汪姓一王姓）亦被該竊賊戳傷分路夫擬將鐵門關閉被該竊持刃向鼻端猛戳一下受傷甚重比及路警等到來該竊業已逸去是夜受傷共四人分路夫受傷最重現均在南市上海醫院醫治據聞該竊形似革警或裁兵云 
[日輪臯丸觸礁]  
　　遭難地在崇明島灣三十五年前之舊型 
　　三日上海日日新聞云神戶植村彌太郎所有之輪船臯丸（二○九九噸）於二月二十五日在揚子江口崇明島灣觸礁失運轉之自由乘組員盡力施救亘四晝夜之久仍未脱險二十八日適怒濤來襲船體破損機器房浸水至是已無辦法幸得中國船之保護乘組員得全部登崇明岸船長及機關長昨（二日）朝來滬報告當局查該輪係從秦皇島開來上海者满載煤炭現船體旣埋没江口之深泥中運取裝貨非常困難該輪係三十五年前建造極舊型者也 
[淞埠局請取締暴露屍棺]  
　　吳淞商埠局前因淞埠天花流行擬取締暴露屍棺一案函知淞滬警廳寳山縣公署曁吳淞商會吳淞鄉公所等於日前派員會議議决先行由縣會同淞滬六區警署傳諭地保限令各屍屬務於本年三月底將暴露屍棺一概自行埋葬如果逾限不遵概由商埠局委托鄉公所代爲掩埋淞滬義塜云 
[造船所添建新塢之近訊]  
　　須二月後動工 
　　江南船塢劉總辦前擬在老船塢西添建新塢曾將塢址勘定因老塢祇長五百五十餘尺如遇修造巨大商輪尚難駛入是以新塢須長六百六十尺底深三十三英尺以期潮退時際凡有浩大商輪亦能出入嗣因商讓地址關係以致迄未興建而定購外洋之吸水機器及引擎等件現均運滬所有商請移讓基地一層亦經磋商妥洽准在原勘之處建築惟該塢洋總工程師毛根君因須回國（英國）一行現定本月二十後起程（假期聞須二月）一俟返滬即當督飭工匠開工建築云 
 
 

Page 15

 
 
[城西組納捐人分會]  
　　本城二舖七舖二十舖各路納捐人因地方自治不久施行各路納捐人分會次第成立城西分會尚付闕如故由三舖之納捐人組設城西分會定於三月四日（今日）假西門内關帝廟開成立會討論進行各事昨派各舖地甲分發通告通知各路納捐人知照矣 
[劉冠雄北上]  
　　前海軍總長劉冠雄氏於前晩乘滬寗路十一點三十分鐘開行之夜班快車赴寗轉車北上 
[華商電車在斜南路開工鋪軌]  
　　上海華商電車公司因南火車站後門東首之路面狹窄難以鋪設雙軌故擬就地方廳前面之斜南路地方另築軌道一條以期由北往南之電車經過斜南路繞道滬軍營直達車站前門則旅客欲赴南站搭乘火車者亦其便利可免電車停留稽延時刻之虞如由南往北之電車仍由車站前後門原鋪之單軌上經過業經該公司於前日（一號）起飭匠在斜南路開工鋪軌矣 
[周浦公民請開沈莊塘壩]  
　　浦東周浦公民康正楣等十餘人昨致南滙圖區聨合會請議書云敬啓者沈莊塘幹河前蒙貴會設局開浚地方人民感激靡旣惟當時爲防遏混潮起見故暫不出浦以資試騐今則乘害已顯欲禦混潮而南之王家浜北之周浦塘不能使其混潮不入且皆積於沈莊塘内則沈莊塘必易淤塞無疑謂欲有益於農田而自沈莊塘開浚後内地支河之水卽倒瀉一空潮水東自召稼樓來其源旣遠西邊纔有潮信其潮已退内地支河不能進水偶有大雨初則積而不退繼則倒盡無餘照此情形非特數萬良田不能種稻且内地飲料亦有不足之苦人心恐慌殊甚爰於二月二十四日下午一時在黄家廟開會集議公推正楣爲臨時主席僉謂若不開壩轉瞬耕作旱則水無來源何以灌溉療則水無去路何以宣洩當經公决請貴會趕速派員勘視困苦實情將沈莊塘范家浜西大壩開去以蘇民困並將外口一併開溆資泄瀉而便交通不特一市一鄉之幸抑亦全邑之幸也不然者是欲有益於農田反令有害於農田毋乃與貴會提倡水利之本旨相剌謬乎可否卽祈公决施行不勝激切待命之至 
[均濟里房客反對加租]  
　　推舉十代表閘北東西均濟里房客聨合會爲反對房東加租事前日在某茶樓開會集議到者百餘人由鄭緘三主席起立發言略謂房東無故加租不顧租戶艱難且違廳縣禁令亟應函達該房東請速取銷此議但每弄宜舉代表一人以期羣策羣力貫徹到底衆贊成遂推定張菊仁嚴主標何宗元龔吉甫鄭緘三顧松茂趙子傳何培元王寳林鄭炳文等十人爲代表進行此事云 
[新安里房主之加租理由]  
　　謂因自來水保險費增加之故 
　　聨合通信社云閘北虬江橋新安里房主加租發生交涉嗣淞滬房屋賓主交誼會出面調停該房主覆函不允現該里房客仍請交誼會再爲設法磋商該房主覆函錄後逕復者昨奉貴會來函詢及敝公司新安里房屋加租之原因夫加减租金爲業主自有之權非他人所得干預房客願加者留不願者遷亦爲自有主權定不相强者也敝公司自問對於房客素來和平近年他處房屋疊疊加租每幢數十元者敝公司街房每幢只租八元半號房每幢九元迄未效他處之疊疊加租也現因自來水每增二十九元之多保險費加三分之一其餘地租修理工料等一應開支無不較前加增則租金萬不能能不加是以公議决定街房每幢按月加洋一元半石庫門號房加洋二元街房今租每幢洋十元號房每幢洋十一元較之左右鄰屋每幢十五六元之租金金敝公司尚爲最廉去冬十月間懸牌通告各房客加租聲明於本年正月份起一律照加如不願加者請即遷出今已逾付租之期房客據云有人關照不准付租纏亂本公司租金之期實屬毫無理由貴會旣願調停將自來水保險等費一律不加敝公司亦不願遽傷和氣如期不至上項目的本公司定决加租據實奉復即請貴會轉致各房客願加者即速付租不願加者自即遷出請以七日爲限若再不加不遷敝公司自有正當辦法勿謂言之不預也此請交誼會諸先生公鑒二月初二日匯中洋行鴻潤公司緘上 
[紗業公會大會紀]  
　　討論永豫棧單及鴻裕出貨貼費兩事 
　　三馬路美仁里紗業公會因同業承德紗號爲永豫紗廠棧單一事及鴻裕紗廠大小包調換出貨貼費一事請求開會爰先期通告各同業訂於昨日下午三時開全體大會公同討論昨日項憲卿金錫之張蕙史等及同業三百餘人先後到會由會長報告開會宗旨後由承德紗號孫琴堂提出永豫廠所出之棧單蓋有硃印圖章一顆文曰不保火險速出勿延倘有不測與廠無涉又現紗出門概不退換等字樣惟我業紗號墊銀打出棧單苟有延期及不測情事該廠旣蓋有此章則誰負其責且查外國廠家棧單無論如何棧單打出總由廠家保險在内歷來如此今若不預行糾正恐後來發生糾葛云云次又提出我紗號向鴻裕紗廠開貨貼費不同按照外國廠家凡開定大包如需出小包則照市價除元三兩華商各廠則除三兩五錢惟鴻裕紗廠開出者以小包爲多往往以小包掉出大包則加元四兩與通例不符而與華商各廠亦有異點應請公衆研究旋經衆議先將華商各廠棧單一律調查明晰然後由公會請該廠等糾正以昭一律議畢而散已六時矣 
[滬地輕質銅圓充斥之一原因]  
　　火車茶役私運來滬亟望當道查禁 
　　南京鎭江二地近日輕薄銅元充斥聞係由漢口輪船私行運往者現市上每元可兌銅元一百六十三枚故滬寗火車茶役大都在寗鎭兌得此項銅圓私運來滬以獲厚利於是滬上輕質銅圓亦日見其多車站當道若不嚴行查禁恐本埠輕劣銅圓亦將日多一日食力小民受害非淺 
[昨日之金融市况]  
　　昨日銀幣上午市價爲七錢二分三釐午後收盤七錢二分三釐三毫七忽半較前日漲八毫七忽半因各銀行有買進之故三月底期洋上午開盤七錢二分四釐半收盤七錢二分四釐六二五午後開盤仍同收盤因交易略多故漲至七錢二分五釐二毫半較上日大一釐 
　　銀拆上午七分匯豐麥加利友華道勝等銀行收欵數十萬下午銀拆仍五分較上日略大一分外人銀根亦鬆是以金價有看漲之勢 
[昨日之滙市與金價]  
　　昨係星期五大條銀近期復縮二五計三十三辦士一二五遠期勿動九時半先令初揭曉法匯小五法郎印滙大一羅比荷滙大半盾餘價均更改嗣後因金業等大爲抛出致市價逐鬆先令於十一時一刻改大半辦士法滙大十法郎印匯大二羅比七五美匯大一元荷滙大二盾半東匯小一分新滙小一分後市面仍形平落三月份先令銀行賣出三先令一辦士三七五四月份爲三先令一辦士一二五至二五美滙三月份銀行賣出六十八元三七五又四月份爲六十八元二五買進爲六十八元半東匯三月份賣出六錢八分六二五買進爲六錢八分二五其三月份先令有三先令一辦士半可結於是四月份標金小至三百三十九兩十一時許爲三百三十九兩五錢俄而先令改長半辦士其時金價爲三百三十八兩八錢最小爲三百三十六兩八錢烚赤於九時許爲三百四十九兩五錢 
[洋糖最近之市况]  
　　火車糖市太古之上擋四半温貨斷下擋價鬆一錢東白市况略轉呆滯劃盤難鬆青糖市面甚俏通安號到有刁漳青八百包行家給五兩八錢未開因該號去電後回電未允反有向行家買進之故黄港青價五兩大勢看好吕宋青漲二錢香港罷工風潮更見緊急汕頭有糖七八千包業已裝船不能開出若日内不能解决恐汕頭糖斷缺云 
[友華銀行銀市報告]  
　　昨日友華銀行滙兌市况報告云二日倫敦大條銀價近期縮二五遠期弗動紐約銀價落至六三倫敦紐約間之匯兌率爲四四二又二五本日此間各國滙價均如昨日惟晨間市面甚硬未幾價皆更動英鎊長至三先令一便士美金長至六八又二五佛郎長至七四五盧比長至二四三又半日幣縮至六九又七五放長之後市面仍硬英鎊交易價三月份嘗高至三先令二便士四月份三先令一便士八七五五月份三先令一便士七五美金三月份高至七○四月份六九半五月份六九又二五午後市面稍平照上價買者頗多英鎊售價低二五美金則低半元市况頗難推測昨日中國在倫敦售出小批現銀印度購入收盤時市况難測紐約銀市仍欽賣遠期者尤多 
[勃爾花園日僑匪刦案]  
　　咬傷一指爲記　　僑居美租界靶子塲南敎堂隔壁勃爾花園一號之某日本人前晩十時許因事外出家中祗留一妻（日婦）一庖丁某甲未及數秒鐘時突來一匪先將該日婦塞住其口嚇禁聲張當將鐵箱内所儲上海通用鈔票洋一千元日本鈔票洋八百元搜刦一空携贓逃逸迨經事主用電話飛報該管北四川路捕房立飭華探目劉森堂日探剛島前往兜拿匪已遠遁惟查該日人家所雇之庖丁某甲亦同時抛工脱逃對於搶案恐其亦有關係遂向該日婦詢問匪徒面貌服式據稱該匪搶刦時用手塞住其口被該日婦咬傷手指一節該探等遂據情回禀捕頭轉稟麥警務長通飭各捕房中西探捕一體跴緝贓盜務獲解究云 
[振華學校籌建校舍奉金開幕]  
　　高郎橋蔣家浜之滬東振華義務學校於前晩假座一品香餐館舉行建築新校舍募金團開幕典禮到會者如熊希齡·王正廷·沈寳昌各代表與吳山·山一亭·王申甫·王際亨·朱靜菴·譚文甫·陳維新·曹錫賡·郝伯陽·湯仁熙·許長卿·王葆眞·任矜蘋·陳琴軒·吳志青等中外男女來賓約五百餘人其秩序如下（一）上海音樂俱樂部奏弦樂（二）校董陳勇三主席報告開會宗旨及該校經過情形並致歡迎詞（三）蔣珍寳女士唱詩（四）王正廷·熊希齡·沈寳昌各代表與吳山·陳維新·王葆眞·陳琴軒·朱靜菴君等· 
相繼演說大旨均以提倡鄉村義務敎育之必要勗勉該校同人并鼓勵各隊實力贊助云云（五）音樂（六）各隊長演說（七）聚餐觥籌交錯賓主盡歡散會時已鐘鳴十一下矣 
[神州醫院之施種牛痘熱]  
　　入春以來天花盛行偶一不愼關係生命南市鹹瓜街滬南神州醫院有鑒於斯特於去冬敦請專家駐滬施種牛痘茲聞華界居戶求施種者踵趾相接該院爲便利病家起見除延長施種時間外將設分施處云云 
[承天學校學生會改選職員]  
　　沈家灣承天英華學校開學業已多日新舊學生均已到齊該校學生會於四日下午由舊職員鄧秉爲王啓新等召集開會選舉新職員結果蔣之英得票最多當舉爲正會長鄧秉爲黄宏　副之評議部部長爲胡彭年敎育王啓新文牘錢序庠庶務王剛財政蔡體祿其餘各部共二十八人選畢後遂散會 
[四川路商聨會之選舉預報]  
　　四川路商界聨合會定於陽曆三月五號即陰曆二月初七日（星期日）下午一時在本會開第四屆選舉大會現已分送入塲劵届時請各團體推派代表蒞會指敎該會並發出成立後之成績報告云 
[工界協進會評議會略紀]  
　　老靶子路一三三號中華全國工界協進會成立已經三稔素以增長工人道德學問爲宗旨會員達五千人甚爲發達昨晩八時爲該會第三次評議常會之期評議員多因工務覇身乏暇出席到者有三分之一由邵博强主席楊化莯絶錄胡佩如提議會中所設義務學校敎員恐操粤音本埠學子不懂應添請滬語敎員一位以資敎授王吉人附議並介紹一人每月車費八元即由王君擔任捐助主席提付表决通過胡文提議徵收會費辦法會長盧煒昌謂今晩會議人數不足俟開執行部評議部聨會再議議蕆已十時矣並聞該會所設國技團不日即行開課凡該會員均可入學不收學費云 
[兵士入校練習]  
　　滬杭甬鐵路上海南站昨日下午一點二十五分時有陸軍第六混成旅第一一團正副目兵九十六人搭車内一團三十人均帶有槍械當經上海南站長特備三等客車一輛廂車一輛附掛由滬開行之一百○八號快車前往上海北站下車聞此項兵士至閘北陸軍隨營弁目學校練習云 
[意羅總領事將回滬]  
　　文滙報云駐滬意總領事羅西氏近告假回歐數月將於本月中旬回抵此間 
[投機家控房之敎訓]  
　　國聞通信社云山西路福州路轉角房屋前被某税所所長某挖去預備翻造交易所之用一時雷厲風行勒逼房客遷移爲勢極盛篃要投機失敗虧空累累催逼房客無暇及此且因投機被上峯查悉撤差四面楚歌點金乏術只得將前挖之房屋歸還原房東自願以保證金充公取消原議然一切損失已在二萬金左右云 
[工巡捐局工程科新主任今日接事]  
　　滬南工巡捐局工程科主任一席自衞芝山辭職後即以周召南繼任已紀前報茲聞衞前主任於交替時所有經手未完工程業均移交清楚周主任已訂定今日赴局接辦姚局長以各項路工其紧要者係西鄉推放路面工程之斜徐斜土等路所有橋樑須用水門江堆砌宜速動工積極進行故已令知該主任到局後即日督飭工程科員催促提早竣工以重路政云 
[發給振糧免税照]  
　　江海關監督近奉省長公署代電内開據海門縣知事元代電稱海邑上年風雨成災幸經會同士紳分籌振撫茲准籌振會函稱前曾派員備價赴大連灣等處購辦包米一萬八千袋現已由連地等處陸續運至申地擬即由申運回海門以資振需押運人董雲鰲當請准縣署發給鈐印空白護照俾便起運惟是由申運海經過關卡乞即轉請令飭關監督並貨物税所通行所屬一體按照騐明放行以期迅速等由到署事關振務仰祈鈞長賜鑒轉令上海關監督照章免税分行所屬按照騐放實爲德便等情除電復并分行外仰即轉飭所屬一體查照隨時騐放具報省長王巧印 
[滬杭路職員之升調]  
　　滬杭甬鐵路對於所辦莫干山鐵路旅館去年於建築工程一項頗費經營乃竣工未久忽於去秋被風吹倒損失不資現正從事改建該路總工程師爲愼重工程起見特委現杭段副工程師朱光華專任莫干山鐵路旅館工程其杭段工程職務委工程生陳翼孝升補 
　　又滬杭甬鐵路杭段車務段長陳凌（即陳伯濤）因事請假三個月經該路車務總管照准並派現夜班段長陳俊暫行代理其夜班段長職務由現貨物巡警員秦麟書代理已於昨日（二號）起分别就職矣 
[高審廳朱廳長來滬]  
　　上海地方審檢廳門前有隙地一方爲某公司之産經梅黄兩廳長會同磋商擬在該廳前面建築圍牆一道計長二十餘丈需價頗鉅曾繪圖帖說申詳江蘇高等審檢廳請爲核示辦理昨午高審廳朱獻文廳長由蘇乘火車來申暫居振華旅館旋坐馬車詣地方廳謁會當由梅黄兩廳長引導朱君至廳前參觀並至看守所及各法庭逐一視察然後告别 
[閘北路燈之整頓]  
　　從此可以大放光明 
　　滬北工巡捐局局長許人俊整頓路政情形已紀昨報茲經許君查得閘北各馬路原有路燈燃點煤油者居多如繁盛之横浜橋路東寳興路寳通路永興路寳昌路寳源路天通庵東新民路廣東街路國慶路满洲路烏鎭路共和新路長安路大統路漢中路南北海園路華盛路庫倫路等處有須添設者有須改裝者一律均用電燈換下之煤油燈移設冷僻之處業已開單函知水電廠尅日裝置矣 
[漕河涇鄉經董被控案業已傳訊]  
　　漕河涇鎭經董唐祖瀛被商學各界及鄉民等以其辦理不善先後具控於上海縣公署請求查究迭紀前報茲悉此案經沈知事據稟後飭吏往傳列名具稟之各原告到署以便傳同唐祖瀛及證人等來署候訓 
[鼎豐莊總協理之控案註銷]  
　　鼎豐錢莊總理朱鶴亭在公共公廨呈控協理夏晋伯私用賬銀五千兩一案昨晨奉李襄讞會同英包副領事升座第一刑庭研訊據司賬靳子廷上堂供稱曾見被告在銀錢賬房内指揮出店取之出外不知作何用度云云惟據管銀賬房許桃根投訴是日因付趙姓之欵洋箱未鎖原告自向箱内取去鈔票洋三千元洋二千七百元囑出店任忠仁即原告之戚置於袋内携出彼時被告乃在樓上等語並由兩造代表律師互相辯論移時堂上核供以原告所控證據不足宣判將案註銷被告開釋原告因另有控案着令文保候示 
[四十七人之賭案]  
　　盲人爲葬母而聚賭 
　　蘇州人張阿四在北海路七十二號屋内聚賭捕頭被老閘捕房捕頭偵悉於前晩率同中西包探前往將張與賭徒呆阿福婦人陳阿妹等男女共四十七人連同賭具一併帶入捕房着將張阿四收押餘人准各存洋二十元保出昨奉公共公堂傳訊據張阿四供稱因雙目失明欲將母親棺柩運同原籍安葬是以邀友到家賭博抽頭等語訊之陳阿和等均供認由張邀往賭博不諱中西官核供以張不應聚賭抽頭判罰洋一百元餘人到案者罰洋五元不到者保洋充公賭具銷燬 
[二十餘人之賭案]  
　　法捕房探目沈德福包探陸榮興李金生偵悉永安街第五十七號門牌剃頭店樓上有顧金秀在内私設賭塲容留陳萬雲王阿四毛阿四等二十餘人聚賭牌九有違禁令前晩稟明西探同至該處將顧等一併拘獲抄出賭具並大洋六十餘元一併帶入捕房管押昨日併解法公堂請究先由沈探目稟明前情並將賭具呈鑒詰之顧等供認聚賭不諱中西官判頭家顧金秀罰洋五十元陳等三人各罰洋十元賭客二十餘人各罰洋五元充公賭具消毁 
[救濟會員又破一拐案]  
　　向在滬寗車站附近小工丁寳來之妻顧氏年二十五上去年歲底忽然走失丁報告救濟會飭派偵探虞占順偵查茲經查悉該氏實遭住在三泰碼頭財神弄中浦徐氏拐賣於爛泥渡台州人某甲爲室收得身價洋八十元遂前往將浦徐氏丁顧氏一併拘解到會轉送地方廳質訊之下飭丁顧氏發送該會留養候丁來案認領浦徐氏押候究辦 
[婁喜根被拐案與小銀子]  
　　住居漢中路第一弄第一家婁明峯有女喜根今年二十歲去年八月二十八日忽然失踪婁當時報告警區及救濟會四處偵查毫無踪跡前日婁明峯接得由郵傳來一信拆視之下知爲伊女喜根由奉天寄來信中略云當時遭住在我家附近素識之婦人包李氏（即小銀子）哄騙誘至奉天將我拐賣該處妓院爲娼到今被鴇虐待硬逼接客苦不堪言速來援救等語婁即將包李氏扭控警區移送地方廳昨經檢察官預審之下婁以原信呈案作證問官判將該氏收押原信附案原告退去候備文移提喜根到案再核 
　　尚有本埠新聞等轉入後頁 
雜評二 
[國民之心與力（旡用）]  
　　中國之壞壞於政府此國民之所昌言無諱者也中國之不統一者爲政府而人民無不統一此世人之所公認無疑者也夫國民果不壞國自不壞人民果統一國詎終不統一無如今之號爲國民者能無偏見否能無私心否能不感於利而迷於勢否呌囂隳突幾不知其用意所在縱非别有存心而大局之受其影響已非尟少問之固異口同聲曰吾將救國焉信如所云則軍閥野心又將操戈而擾於室矣吾民其何以消除之財政紊亂不可究詰政府弄其朝三暮四朝四暮三之術矣吾民其何以揭破之固有自治故靳弗予枝節施行理由安在其借此以爲操縱予奪地矣吾民其何以取得之民之力雖微民之力詎無足以制政府之死命者政府無誠德吾民於其最感痛苦之點而予以確切之表示積極的向中外宣傳消極的停政府供給或者當道有悔悟之日然此必由吾民先團結一氣本和衷共濟之心持毅然决然之力第不知吾民有此心與力焉否 
耶 
 
 

Page 16

 
 
本埠新聞二 
[再紀汽車夫撞殺塌車夫]  
　　監禁半年 
　　汽車夫海門人曹二狗開駛汽車在虹口乍浦路武昌路轉角將拖拉塌車之莊洪惠撞倒碾傷醫治無效身死經官廳相騐因死者查無家屬遂由地保領棺收殮肇禍之曹阿二則由捕房拘押候訊本星期四午後公共公廨車務公堂開庭捕房乃傳齊人證將曹解案請訊先由二百二十七號華捕上堂證明上月二十三號伊站崗在乍浦路武昌路轉角見有載满石子之場車一輛由死者拖而地於路旁其時被吉所開之五千一百十六號汽車因欲超過塌車之前開行迅速致將該塌車夫撞倒當命送往醫院云云次由與死者同拖搨車之方阿本陳阿四夏阿康等上堂證明莊洪惠係在後扶擋塌車被告汽車從後趕上撞及塌車遂將莊軋入汽車之底云云又由西人某到堂證明是時伊目覩情形質之曹二狗供多支吾陸襄讞與美約副領事訊畢以被告玩忽業務傷人致死業經證實判决監禁西牢半年以儆 
[鐵路小工失妻之追究]  
　　住海昌公所祥壽里三弄第一家鐵路小工陳敦吉之妻王氏年二十七歲去年三月十三日被人拐失茲經陳查明係被火車火夫單金才所拐匿居伊家當即將單扭控警區移送地方廳訊辦 
[警廳招領女孩]  
　　淞滬警察廳昨發傳單云本廳今收有女孩一口將姓名等項開列於後仰該親屬速來認領切勿自誤計開（姓名）未詳（年歳）九歲（面貌）面有爪痕手有破傷數處（衣服）灰布黑條罩衫綠布花袖藍布圍裙内紫布棉袄灰布黑條棉褲藍棉鞋（特徵）手携鐵水壺一支内有鷄蛋四個（迷失地點）一區三火腿弄（迷失月日）三月二日下午三點（到廳月日）三月三日（留置處所）新普育堂（其他供述）一語不發問其姓名均不肯說 
[徐銀貴迷路]  
　　男孩徐銀貴崇沙人昨在閘北迷路由崗警帶入四區據供在泥水匠王六香處學徒其父徐兆榮現在楊樹浦做小工等語奉諭送慈善團留養候領 
[東寳興路之搶帽案]  
　閘北東寳興路路燈甚少異常黑喑行人對面不相見前夜九時有香港華商高子莊行經此路忽有人從夜攫去頭上價值十元之毡帽一頂向子祥里正弄逃去高即報於當時之警察則云路口太多匪已逃去無法緝捕云 
[贓旣追出刑緩執行]  
　　滬城外跑馬總會内西崽王阿米指控出店魏阿毛行窮鈔票洋七百元等情昨由捕房將魏拘解公共公廨據原告投訴被告已還洋五百六十元尚少洋一百四十元由其父擔任賠償請爲免究等語經中西官核供姑念原告代求判魏禁錮半年着具結開釋暫緩執行 
[携帶烟土罰五十元]  
　　陳金林日前手携烟土一大蒲包行經法租界小東門地方適爲巡捕查見以其形甚可疑上前盤問言語支吾將陳帶入捕房諭令交保昨解法公堂請究先由捕頭上堂稟明前情並將烟土呈鑒詰之陳金林供實係料子並非烟土在虹口地方買來等語中西官判罰洋五十元充公煙土没收 
[百頓路之小烟案]  
　　朱連生在虹口頓路二百八十六號屋内私售燈吃洋烟經該管捕房包探周筱棣偵悉恊同西探前往將朱及烟民朱阿五沈鳳才陳文榮劉興芳與烟具一併拘獲昨解公共公廨由中西官質訊之下以朱不應違禁判押西牢一月烟民朱阿五係逐出租界之過犯着押半年期满仍驅逐出境餘人各罰洋元充公示儆烟具銷燬 
[神經病者自殺不死]  
　　寗波人葉小龍患神經病突於上月十九號執刀自剌咽喉由人報告捕房派探將葉送往醫院療治現已將創口治愈該院通知捕房將葉帶回昨送公共公廨經中西官訊悉前情判令斥釋並諭以嗣後不准輕生 
[陳紹堂一失足之千古恨]  
　　住居美租界韜朋路九十九號之陳紹奎向在匯山碼頭山東丸輪船上充當小工昨午二時許在該輪貨艙裝堆貨物失足跌下立時氣絶身死經人報由船主用電話咨照匯山捕房派探何慶恩往將陳尸車人騐尸所候稟請公共公廨中西官蒞騐再核 
[監犯顧榮福病斃]  
　　案犯顧榮福由法庭訊明判决發送地方分監執行監禁在案前晩該犯在監忽染急病不及醫治旋即身死昨奉地檢廳孫檢察官沈檢騐員等蒞場騐明因無家屬由堂棺殮 
[車輛違章案彙誌]  
　　受懲罰者四十三起 
　　星期四公共公廨車務公堂開庭由陸襄讞會同美約副領事傳訊近一週中車輛違章案四十八起除顧阿土華三寳兩案改期再訊李光華紀仲興劉阿和三案訊無證據註銷外計受懲罰者四十三起併紀如次（一）陳全根開駛汽車司機不愼夜不點燈犯已多次罰洋二十八元（二）王星老（三）邵阿品均因開駛汽車不愼並不聽巡捕指揮亦犯多次各罰二十五元（四）魏成金（五）陳阿和（六）劉國金所犯案情同上惟次數較上稍减各罰二十元（七）陳榮根（八）嚴金根（九）狄姓（十）朱阿三（十一）俞新官（十二）嚴桂寳（十三）陳文藻（十四）王阿慶或開駛汽車司機不愼或不聽巡捕指揮或夜間車尾無燈各罰洋十元（十五）吳阿四（十六）尤祝三所駕汽車錯行路綫各罰洋八元（十七）羅姓（十八）侯根榮（十九）張元亭均因駕駛汽車不聽巡捕指揮各罰洋五元（二十）胡阿龍（二十一）姚德和（二十二）虞順根（二十三）吳阿福（二十四）吳連卿（二十五）劉少北（二十六）薛德福（二十七）江阿弟（二十八）吳梅記（二十九）陳連生（三十）徐阿寳（三十一）張福昌（三十二）俞福高（三十三）劉姓（三十四）米金生（三十五）虞根生（三十六）王林根（三十七）朱阿心（三十八）陳阿桃（三十九）德人特皮來司丁或將汽車停於路上或車尾無燈或不聽巡捕指揮各罰洋三元（四十）陸阿定（四十一）高友德（四十二）馬掌生分别駕駛汽車或車後出烟或未點車燈各罰洋兩元（四十三）葛桂生將馬車停於路上罰洋一元 
[公共公廨訊案彙錄]  
　　昨晨公共公廨民四庭由陸襄讞會同美丁副領事訊理（一）益隆西號訴黄介甫等不理糧食價洋案被告代表許理律師請求移轉管轄而原告律師反對之結果被告律師請求不准候下禮拜五排訊（二）葉佐庭等訴董裕珍不分花紅案結果被告應即日將關於本案之董洪茂號各種簿據送交原告代表律師檢查改期十四天續訊 
　　又午後民四庭由俞襄讞會同美約副領事訊理（一）孫又新訴杜馥卿葛其祥陳有水不理擔保郭德驥欠欵案結果第一被告郭德驥抗傳不到應判令照原狀全數清償若於十四天内不遵判履行即由保人杜葛陳三人照保單賠償郭德驥尚未到堂應即飭提執行合同兩紙保單兩紙均附卷（二）元甡莊訴林補青不理押欵案結果被告律師臨審不到應賠償原告律師費銀二十五兩改期七天定予訊理（三）周宏型訴鄭讚庭掯不於贖所抵飾物案結果同上 
中華職業敎育社通訊 
　　社址上海西門外方斜路三四八號 
[中華職業學校之免費學額]  
　　本社附設中華職業學校規定凡捐銀二千元者得設免費學額一名去歲本社主任黄君炎培赴南洋各埠提倡職業敎育至暹羅盤谷該處僑商聞此辦法甚爲贊成雲君茂修茂椿昆仲與伍君佐南各捐設兩名符君福臨與潘君于茂各捐設一名均以奬勵苦學紀念先德爲目的兹聞伍君之免費學額已由該校就在校學生中成績卓異者木工得三年級錢國琪·鐵工科三年級龔敏達補充云 
[九江之職業敎育]  
　　本社委托章君伯寅調查之報告 
　　（一）省立第六師範學校常年費一萬七千元學生共一百八十人三年級每週授農業三時實習限於地面僅種園蔬不及一畝對於選習學科之趨勢已在研究中 
　　（二）省立第三中學是校就九江書院改設年費一萬三千元學生共一百八十一人課程内手工頗注意一二年級授竹工三年級石膏工四年級木工以限於經費不能爲金工之設備 
　　（三）九江職業學校是校暫租民房開辦學生十八人均初小程度時間表立普通功課爲職業科之預備照章程分男女兩部每部暫分預備工藝商業二科工藝科有應用化學及籐竹木鐵各工 
　　（四）第二高等小學校常年費八百十元附設國民學校學生七十七人高小二三年級授商業課程校門臨繁盛街市若開設商店似旣便實習又可獲利 
　　（五）九江甲種農業學校是校創始於民國六年離九江三十里去沙河鎭東二里係九江德昌湖口彭澤瑞昌等五縣所公立常年費五千元農預科五十人林科三年級四十四人農科實習地十五畝種菜子麥桑樹林科實習山地七十畝種扁栢栗樹地當駱駝山麓據廬山之西環境甚佳設校頗相宜 
公布欄 
[江蘇高等審判廳]  
　　布告照得本廳現擬設置承發吏以資辦公業經呈奉司法部令准在案茲定於本年三月二十五日在本廳内舉行承發吏考試凡願應考者仰即查照後開摘鈔承發吏考試任用章程各規定自三月十一日起至二十日止逕向本廳附設報名處報名並繳納報名費大洋五角領取履歷保結用紙依式塡註於上開報名期内連同相片送廳審查除考試時間届時另定公開外合仰應考各員一體知悉特此佈各摘抄承發吏考試任用章程第四條至第十條之規定於左第四條應承發吏考試者須具左列資格（一）年在二十五歲以上（二）身體健全（三）品行端正第五條有左列情事之一者不得應試（一）曾受徒以上之宣告者但國事犯不在此限（二）曾受懲戒處分褫職者（三）有精神病者（四）曾充胥役者（五）失財産上之信用者第六條應承發吏考試須具　歴及委任文官以上之保結並附呈四寸相片半身軟片前項保結須證明應試者無第五條所列各項情事由具保結人署名蓋章第七條考試分筆試口試筆試及格准應口試第八條筆試之科目如左（一）國文（二）民事訴訟律及刑事訴訟律關於書類送　及執行各規定（三）承發史職務章程（四）算術加减乘除分數比例第九條口試就前條第二欵第三欵命題行之第十條筆試口試各計分數平均满六十分爲及格中華民國十一年二月二十八日審判廳廳長朱獻文（以上三月二號） 
　　民庭判决李果修爲祠座涉訟不服江寗地審廳布告及命令抗告一案（决定主文）原廳關於執行之布告及命令均予撤銷　閣祠善堂之房屋契據應令抗告人與竣孝德就分擔管理方法妥速協議劃定界限共同遵守 
　　倪朱氏等爲義田涉訟不服吳縣批示抗告一案（决定主文）原批示撤銷本案倪兆麟之堀請應視爲控訴由本廳予以受理方伯華爲存欵涉訟不服吳縣批示抗告一案（决定主文）原批示撤銷胡想思巷房屋之賣價應俟抗告人債權判决確定後始得分配朱錦榮與包永生爲保證債務涉訟上告一案（判决主文）本案上告駁回上告訟費由上告人負擔朱兆麟與施坤榮等爲田地涉訟上告一案（判决主文）原判關於退佃及訟費部分撤銷發還上海地方審判廳更爲審判其他上告駁回季小保與季德龍爲贖田涉訟上告一（判决主文）原判撤銷本案發還上海地方審判廳更爲審判 
　　萬在銀與張愼符爲贖田　訟上告一案（判决主文）本案上告駁回本審訟費由上告人負擔奚桂芬與朱成韋因田面涉訟上各一案（判决主文）原判撤銷本案發還上海地方審判廳迅予更爲審判王崇遠與王光遠爲承繼涉訟控訴一案（判决主文）本案控訴駁回訴審訟費歸控訴人負擔 
　　批示黄振聲呈一件呈購發回黄景明花欵糾葛一案卷宗由呈悉查該案卷宗本廳已於二月九日令發崇明縣知事辦理矣仰即知照此批（以上三月二號） 
　　批示馮子鄉呈爲與曹愼齋贖房涉訟滬廳書記官删改筆錄請查究由據呈當經令行上海地審廳澈查具復以憑核辦去後茲據該廳呈覆稱遵查此案前於二月八日據馮子卿呈訴到廳當以書記官有無删節筆錄情弊令　承辦該案候補推事鄭之國詳確清查旋據覆稱查書記官作成筆錄後交候補推事閱覽一番若其筆錄對於律師陳述及當事人證人等供詞有所脱　或變更候補推事當時必命更正該筆錄業由候補推事閱後署名蓋草確係當時實情書記官並無删改情弊奉令前因理合具文呈請鑒核等情業經批令該馮子卿知照在案茲奉前因理合瀝情呈覆等情前來合再批示仰即知照此批作長壽呈爲斛業涉訟一案業已判决確定請令應給示勒石由呈悉據請援照斛業成例准予給示勒石以杜紛爭等情係　行政範圍仰即錄判逕呈江寧縣公署請求核辦可也此批（以上三月三號） 
[江蘇高等檢察廳]  
　　批示吕潤生據訴已悉仰即覓具殷實舖保呈應核奪此批王寳田狀悉本案准予上告仰於接收判詞後七日内提出理由以憑核　此批侯岳卿狀悉此案業經本廳檢察官於法定期間内聲明上告仰候同級廳移此過廳即行呈送總檢察廳核辦所請開釋之處應毋庸議此批張順景對於張培培案辯訴理由請求法判呈遞一狀朱玉堂等委范銘代理私訴呈遞一狀以上兩狀業經本廳查閱候函送同級審判廳核辦仰即知照此示吕潤生補具上告理由呈遞一狀業經本廳查閱候送總檢察廳核彝仰即知照此示（以上二月二十八號） 
　　批示胡琴軒姚育仁狀悉查該民等係居告發人地位即不能任意卸除責任惟能否免予傳質之處旣據已向原縣聲明仰即靜候該縣核辦可也此批曹國枬對於季心三案陳明被害事實犯罪證據及附帶私訴并委陳立人代理呈遞一狀夏效禹對於姜仲玉案聲請從控告及附帶私訴并委李超程式代訴呈遞三狀張榮詩等對於張培培案證明事實請求宣告無罪　懲虚僞呈遞一狀周春林等追加理由并委楊鑑辯護呈遞二狀夏炳泉委丁鶴年辯護早遞一狀唐桂生遵交證物呈遞一狀以上十狀業經本廳查閱函送同級審判廳核辦仰即知照此示 
　　諭知事案據民人趙良才呈稱爲不服宿遷縣知事所爲提起抗告等情到廳查該縣早經劃歸江北高等分廳管轄該民如有申訴事實仰即逕赴該分廳狀請核辦毋庸來廳越凟此諭右仰具呈人趙良才知照（以上三月二號） 
　　批示嚴廣洲狀悉據訴情節無移轉管轄之必要應候該縣知事依法可也此批程師灝狀悉仰候調卷核奪此批徐榕狀悉候令六合縣知事依法辦理此批陶理堂狀悉查現行法例並無重審之辦法原縣批駁本無不合惟旣據堅稱沈鶴　等確犯略誘姦佔罪名究竟原判曾否確定姑候調卷查閱核奪此批蔡經國據訴各節是否屬寳候令丹徒縣知事查明法辦此批蔡啓鵬蔡國發狀悉已於蔡經國狀内批示矣仰即知照此批周淦　預陳串扳誣陷情形懇賜察核呈遞二狀張嚴氏委夏喆兟辯護呈遞一狀侯白弟爲患病聲請延期庭訊呈遞一狀羗生榮請求補傳再審呈遞一狀以上五狀業經本廳查閱函送同级審判廳核辦仰即知照此示（以上三月三號） 
[上海地方審判廳]  
　　公示送達（全文在本廳揭示塲公布）第三六號（民二庭）一件金丙聲與傅盈餘等因項欵糾葛一案（判决主文）傅盈餘傅兟餘應償還萃釁鹹貨行九八規元地一千四百二十三兩二錢三分並自民國十年舊曆八月十一日超至執行終了日止按月一分五釐計算之利息繳由金丙聲具領訟費歸傅盈餘傅兟餘負擔右仰被告人傅盈餘傅兟餘知照 
[上海縣公署]  
　　批示少年宣講團幹事汪龍超呈爲呈繳官契請求過册由批該團購買二十五保十一圖二百三十七號財政部照基地爲建築團所及通俗演講塲之用前已批准免納契税茲據呈送官契推收證等件分别蓋戳鈐印發還着知照此批官契推收證等照件發漕河涇學界梅祖福等呈爲經董摧殘敎育尅减敎俸請求嚴查撤換由批據呈是否屬實候派員查明具復核奪仰即知照此批滬南旅館聨合會會長邱崗呈爲籌備整頓請求給示保護由批呈悉該商董創設旅館聨合會前據呈請組織業經合示保護在案據呈現籌整頓方法應可准行惟該商營業地點係屬淞警察廳管轄範圍所請示禁詐欺一節應即逕呈警廳核辦可也此批 
　　批示肉業代表唐立成呈爲修造公所餘屋公議請求備案由批據稱修造公所餘厪係公衆議决姑存案備查此批趙福田呈爲佃戶圖賴租米請求勒追由批案經飭吏協催仰該吏戴榮章迅即查催復奪此批陸根寳呈爲勾串盜賣請求提究由批候提陸　堂潘生瀋陸連連查訊核奪該民同時到案備質此批二十四保二十五圖　董金煥章呈爲朦庇盜費請求提究由批巳提高金氏康平章俞香林等訊諭着知照此批通易股份兩合公司無限責任股東鄧君翔等呈繳部照懇請轉呈由批呈及註册執照均悉候據情轉呈可也仰即知照此批 
 
 

Page 17

 
 
申報汽車增刋 
評論 
[成渝馬路計劃之討論] [  省]  
　　於本增刋第十三期載有「成渝隊路計劃之經過感想」一篇旨在介紹此舉於讀者以引起國人對於築路之注意茲得樂君愛人來函再加申說本擬以全函刋登奈限於篇幅故祇得以其大旨摘錄於下以供讀者之研究 
　　（一）民辦困難之理由「····就交通言交通川鐵路公司何如川江輪船公司何如非所謂官紳合辦者乎吾川小民其能敢一過問否也以川路欵而清室以覆以川路欵而釀成十年來之大戰路於何存欵亦何在小民何一過問路事誰復提及此非所謂官而紳紳而官之所産成之結果乎此非所謂假言民辦而民猶無力辦民猶不得辦而亦可以瞻民辦二字之能力者乎」 
　　（二）鑒前顧後挽救之原意「·····凡今日之民辦事業何亦一非紳而官官而紳者所操縱乎故余謂民辦不能毋寗官辦官辦不能毋寗爲一種官而民辦之假定萬不能再墮於所謂官紳名詞之迷魂陣中而使此民辦事業永無可望永無可以扶助進行發展之一日是余之假設此墊欵包工蓋亦有以鑒於前之失而爲今後挽救之微意也」 
　　（三）主張外人墊欵旨在監督「官辦旣不可民辦又不能·····加此政局不定軍閥鴟張之日大紳攬權之時不得不參入外人之牽制而使彼輩有所顧忌」 
　　上述三條均由樂君來函中提出原文毫無損益之處惟對於樂君不能以全函發表殊深抱歉 
專論 
[汽車佔交通之重要位置] [  雷生]  
　　英儒所賓塞有言古代爲軍政社會凡一切産業上設施皆以爲發達軍事之補助今世爲産業社會凡一切軍事上設施皆爲保護産業之補助故國家之榮悴消長惟於國民之商業競爭决之競爭於商業而勝者其國乃能安榮吾國財政紊亂國民企業能力之缺乏已無庸諱其所以致此之原因雖至複雜而其主因則在乎交通不便天産物製造品之運輸遂極形阻滯汽車者今日交通界惟一之救急物不可不辦並不可緩辦者也欲知汽車之重要位置請觀下述種種 
　　（一）與鐵路之比較鐵路之已成者國中除津浦京漢京奉諸大幹線外其他隴海粤漢川漢等尚未完全告成而支線又寥寥無幾試問一省數十縣一縣數大鎭商旅之往來貨物之輸運果恃此已足乎不待智者而知其不足矣不足則由此縣達彼縣由此省達彼省商貨轉運支支節節又益以風雨愆期物品霉爛市價低昻皆與商人有密切之關係小本經商者且因此一蹶不振籌辦支路微論國家信用掃地股票無靈即有此資本則以多數之建築費成有限之鐵路仍屬運掉不靈今遠東時報載築汽車路八百六十里每里平均祗二千八百二十三元以與鐵路相較相去何啻霄壤處今日民窮財匱之際建設長途汽車實爲交通界救急之良法且路成而後運貨車載客車俱可隨時增减築路之資本尤屬輕而易舉投資者無蝕本之虞經商者實有莫大之便况汽車路愈多則與鐵路聨絡一氣行路之人因感靈便來往愈多譬猶人之脈絡貫通焉有不舒暢自如者是鐵路之成難汽車路之成易舍難就易人之恒情可知汽减事業必蒸蒸日上矣 
　　（一）與汽船之比較吾國内河小輪多載容商不若長江外海之汽船能多裝貨物且水道不通之處及水淺之地並汽船而無之裝運商品或用帆船或用人力車曠日廢時其艱難更不堪設想有汽車以爲輔助則各鎭各村俱可銜接昔之十日可達者今則一二日可以畢事勞力之人稍有知識者在汽車中細意研究一充汽車夫便可得多數之金錢營農工商業者以其生産物製造品轉運往來亦可得多量之報償是汽船所不可通之地汽車能通之汽船所不能直接裝載之貨汽車能直接裝載之且汽車所通之處平治道路修理有費管理有人亦不致如今日之荆棘遍地道途不治使人有行不得也哥哥之歎所以美國汽車路之建築預算率以十萬里二十萬里遞進汽車之輛數多至三百餘萬部此在鐵路密如蛛網之國猶如是矧吾國地大物博鐵路寥寥而又爲戶口最多者乎以是可卜汽車事業必將駕汽船而上之也 
　　（一）與飛機之比較飛機本爲軍用品歐戰停後利用爲載客及遞送郵件之具誠屬便利然運費大而不能載過多之重量笨重貨物絶不合算旅客非有急務亦不出此多數之代價惟汽車運貨可多可少載客則遠近咸宜可博得大衆之觀迎且十里洋塲中有力之家尚可人置一輛隨時備用觀於上海汽車及運貨汽車之調查自一九一二年至一九二○年由一百十六部一躍而至一千三百九十七部銷數之增加實可驚駭且有修繕之專門家呼應靈通駕駛得法又可免危險日增月盛可操左劵將來汽車路陸續告成其數尤當什百倍於是矣（乙種酬） 
[汽車制輪機善用與否關係輪胎壽命曁路人安寗] [  龔頌穆]  
　　制輪機（俗名殺車板）處駕駛時重要地位其應用非常頻煩無論停車轉角救急均項使用惟駕御者往往知其當然而不知其所以然致臨喝掘井者有之猛力下塞者有之初不料應用時之早晩寛猛於輪胎壽命路人安危均發生極密切之關係茲見使用失機者之多而往往輪胎碎裂磔殺同胞害已損人也故特就個人歷來經驗所及縷述不善用之不良結果於左冀有汽車者之採擇改良而免害己損人也 
　　（一）輪胎壽命減縮之關係輪胎係至柔之物均有一定之壽命而其所以能拒至堅至利之路石者以受力平均摩擦自然故也反之必不能保全固有之壽命蓋車在行動時受速力重力連帶關係其推進力較原有機力猛速數倍斯時如駕御者猝然欲車停止將制輪猛力下塞則輪雖被制不動而車身推進之勢未殺必隨推力之大小拖曳若干路此擦輪胎着地之一部份與路石發生極猛烈之摩擦非立時爆裂即剥脱胎面而全胎壽命乃亦踵受損部份而減縮矣此不善使用制輪機靡費輪胎害己者是也 
　　（二）妨害路人安全之關係汽車闊度雖各不相等然最狹小者亦在二碼以外所以遇有障碍决不能如自由車之易於操御閃讓其問故駕駛時常須存一不及制輪或制而不停之想在距離障碍十餘碼外即宜先事預備將制輪緩力下塞以殺速力使障碍者有閃讓之機會即或不及是時車勢已徹自能得心應手輪止車停矣否則路人於生命呼吸 
 
 

Page 18

 
 
 
之際焉有選擇安危之餘暇而駕車者因車身猛進制輪失效之時亦心手足無措斯時斯景而能免於肇禍者幾希此不善使用制輪機妨害交通損人者是也（乙種酬） 
[汽車珍談] [  君周]  
　　汽車將飛機並駕汽車速度近益進步殆已追及飛機如近日美國阿蒙德毘基地方舉行汽車賽會其優勝者勒夫達巴曼所操縱之汽車實於二四·○四秒間駛行一英里之遠凖此以推卽一小時間可駛行百五十英里而近時飛機速度之記錄除馬凈式飛機一時間可飛行百七十二英里外普通飛機一時間亦僅飛行百四五十英里而已 
　　因蒙戰爭影響而發達者飛機之外即爲汽車汽車今已多方利用特彈藥餉糈等之輸送尤以汽車之力爲多 
　　世界第一之汽車國以言世界第一之汽車國當推美國據民國七年六月之調查美國有汽車二百萬架年用石油揮發油十億加倫（價約二億六千萬圓）車輪及發動機用之器械油二千萬加倫（價約一千六百萬圓）橡皮輪千二百萬枚（價約三億八千四百萬圓）又汽車夫所用之帽子手套等每架以百圓計共約二億圓加之修繕等費合計約達十四億六千萬圓又據近報美國所有汽車已達三百萬架其運轉費計共二十二億圓加以新車價格十五億圓（平均一架一千五百圓）卽年有三十七億圓用於汽車而每架平均乘客四人是汽車乘客日有千二百萬人也又如阿海呵州平均城鄉每十三人即有汽車一架云 
　　製造者之同心協力美國前以派遣歐洲戰場之故謀製一種依據標準式之軍用貨物汽車現已竣工其計畫發自美之陸軍給養班經由其班長强希賀卡少將監督依汽車工業協會與國防委員會汽車部會商爲之先是汽車工業協會召集國中各大汽車製造所之代表力說决採標凖式及因派遣歐洲須急多製之意及得各代表之贊同即着手製造 
　　各汽車製造者雖各有秘訣曩不輕洩於人而因國事之故皆開放一切秘密先選委員就車架發動機車輛等部構思再以所决定之青色照片配送各製造者分任製造雖一發動機其各部份亦係分任製成於是美國軍隊遂决議今後唯用同式之汽車是曰Ｂ式至民國八年六月而第一架工竣 
　　修繕與補充之方法戰時之後方輸送極關重要如此次歐戰中維爾東及馬恩之戰勝固不待言而俄軍之敗衂亦即由於後方供給之不足也以故英法軍皆注全力於輸送汽車顧其所用汽車式樣不一修繕材料須備有二百種以上而美國之新汽車雖具有七千五百部而唯用一式故略多備材料卽足製造卽易而補充亦極簡單也 
　　新式汽車之怪能力關於新汽車之詳情雖尚未發表而通常呼爲三噸貨車卽其載重力可視爲三噸而實際五噸之貨亦能搬運云 
　　不安全之安全地帶重要街道有因汽車頻起事故而建造安全地帶者顧安全地帶亦有未必安全者如美國芝加哥之南部公園區設有安全地帶百五十三所而年生事變二百七十件即約月有二件至此種衝突之原因蓋由汽車夫當晩間駛近安全地帶時多不能計及適當之距離故安全地帶之標柱電柱及電氣裝置均須設備安全同時砌石亦務勿滑澾則汽車自易經過安全地帶矣 
　　世界唯一之大汽車澳洲近造有載重二十五噸之貨物汽車用以搬運羊毛殆世界最大之汽車也 
　　美都之盜賣汽車賊在美國之太平洋沿岸都市每年約失竊汽車二百架以上蓋有一種技師專事偷竊竊得之後卽加以改造俾難辨别而由舊金山輸出轉售於世界各地焉 
　　農業用汽車之發達美國之用汽車於農業亦與年俱進其製造業殊爲活動計在民國七年所製農業用汽車已達二萬架至九年春則更達十萬架且農業用汽車隨其用途如農作物搬運用栽培用切斷用採集用耕作用等而有種種構造時加改良日新月異又在歐洲農業上之利用汽車亦極盛行吾東方人士之專用牛馬耕種者觀此其亦有所覺悟哉（乙種酬） 
[君欲君之汽車美麗而引人注意乎] [  景譯]  
　　有一奇異而美麗之汽車駛於道途則無論男女老少咸圍而觀之於是讚美之聲羡慕之音不絶於耳何哉以其車上之裝飾物較他車爲多或爲他車所無致引一般途人之注意此因途人從未見其他汽車其裝飾有如此汽車之美美麗者於汽車是之裝飾一事遂令人注意及之也 
　　車主之坐於車中亦莫不笑容满面其心中有如向人言曰我一生有此奇異美麗之汽車則我生平足矣有時行於街道有時駛於鄉村則我之愉愉快我之安適實較他物上之 
　　或有以詢之者曰此是否近來最新式之汽車乎則曰否此亦不過一尋常之汽車僅稍加各種裝飾物而已 
　　此人之汽車此人之愉快此人之安適何以能超也他人能在他人之上其故因彼視彼之汽車如視萬金之家産於是對於汽車時或清潔之修理之不使有一塵一泥染於車上偶有暇輒鈎心鬭角而裝飾之非如他人之輕忽視之於是塵污满積時欲修理致失其美觀而於經濟方面亦不能節省也 
　　此裝飾之法首將發動機輪機以及其他各種之機件勿使之稍有損壞致時欲修理於是行於道途不至有修理遲緩失時之患而飾以各種裝飾物惟此種裝飾物須舖中無有售者爲佳蓋舖中如可售得則裝於車上不足引人注意不足稱爲貴上之品也 
如用翅式之裝飾物裝於禦風具Shieid上最足引人之注意時或中鑲以本人之姓名惟用古式之英文字OidEnglishLetters或草體爲最宜云 
　　有一汽車家曾將已之姓名書於燈中之反光鏡上迨晩上燈時則於光中能見本人之姓名且在地上亦能見之云此因反光鏡上書有姓名則書姓名之處其反射力全失致光中現有濃淡之象致能見本人之姓名此理無異於影戲也車身之開關門上其執機亦可易以翅式機件此機適裝於開關之合縫處於行時如鳥之處於其上亦可引人之注意至車頭之送風機上亦可飾各種裝飾物此早爲製造家所思近見於街道者多用翅式之機件（乙種酬） 
[汽車中之自動滅火器] [  瑞成]  
　　汽車之車蓋下最易着火且不易撲滅現在美人某君已發明一種自動滅火器其狀頗似一厚玻璃瓶内貯受三十六磅壓力之滅火流質再以可熔於攝氏表二百度之物質封其口以免受機内之熱度而熔解然一遇火炎立能將封口之物溶去向將内貯之滅火流質放也以制止火炎之曼延此器裝置甚易頗合於家屋防火之用（却酬） 
汽車常識 
[過熱之弊] [  李嵩生]  
　　問有一五·九馬力汽車一輛其中裝配均用最上等機械如活塞或匹斯登圈相接線行動疾而無聲但機中熱度過高行馳愈快惟不久即失其行動之効力問有何法可以補救之 
　　答余以爲此車之失效力由於連桿相接線之過硬如行二百里或三百英里之後機器動作之能力爲有形的增加然有須多開駛汽車者爲節省時間及工作起見常使各部機器緊緊聚集如是機器之動作不能照以前行動自然其結果不能如留心檢點之有效而欲節省時間終不可得矣此種約束常加一車輪骨或鐵線壓之使匹斯登或活塞歸於原位如時間正確放氣門須過二十分鐘然後關之如凸輪管及氣門進入之處亦宜有充足之時間以放熱 
[車身之清潔]  
　　問最好之清潔車身方法當若何可否先用水洗之後使油漆略乾以乾此擦之并問磨擦有損否 
　　答君欲使車身清潔當備擦布及毛刷用水尤宜注意於磨擦之前先使車上昕黏之淤泥受濕易於刷去故在天雨時所黏之泥濘雖多然欲去之較天氣晴明之時更易否則無謂之磨擦反增外部之不美且車面之光澤亦漸漸乔去矣現在市上之所用者又外乎一二種用機器即上述之兩種如車已潔凈最後之洗濯水中宜略加木炭質然後以皮擦亮之雖雇用之人對於潔凈汽車之方法均已明白亦不問其使用得法與否及其結果有若何之弊端者但亦當擇經騐豐富而善於擦亮者爲妙 
 
[中國唯一之汽車車身製造廠]  
　　本廠在中國爲唯一之汽車車身製造家精製各式車身無論長途汽車或跑車轎車均能監造 
　　本廠注全力於汽車車身之製造並延聘專門技師故工程精良中國各汽車行莫不由本廠代製造早已口碑載道 
　　本廠不獨爲車身製造之工程家亦能代客打樣製造種種新奇之車身 
　　本廠視各式汽車之應用而製造各式之車身使車身車機兩相適合 
　　對於汽車之優劣車身之式樣以及長途汽車之辦理有所詢問本廠竭誠解答不取分文 
　　上海閘北公興路第八號寰球汽車車身製造廠 
　　UNIVERSALMOTORCAR＆BODYWORDS 
8DungHsingRoadChapaiShanghai 
我聽了先生的話用中央汽車公司的飛斯登輪胎果然馳騁無碍不像從前那樣乘坐不安了我願各種汽車都用飛斯登輪胎包能十分满意 
我介紹飛斯登輪胎與先生因爲這輪胎製造堅固經久耐用早已馳名歐美苟中國汽車界欲馳聘快意非用飛斯登輪胎不可 
飛斯登輪胎實爲最廉之輪胎以其所費甚少所行里數則少 
 [ > 
[飛捷耳運貨汽車]  
　　世界最出色之運貨汽車其唯飛捷耳（FAGEOL）乎以其製造之堅固費用之節省實稱獨步且適用於任何種氣候任何種地面或任何種運輸也另配車身用作長途汽車尤爲合宜賜顧諸君祈先接洽以便詳告一切 
中國總理愛多亞路二十五號法亞公司 
全世界最著名最輕便最堅固最華麗最穩妥最耐久最廉價之汽車首推司多德培克汽車本公司到有大宗現貨各式俱全賜顧諸君駕臨靜安寺路第三十六號（跑馬廳對過）敝樣子間當詳告一切並請試乘 
中國總經理上海龍飛汽車公司謹啟 
 
 

Page 19

 
 
   
 
 

Page 20

 
 
　　（一）投稿本增判者其材料除衞生法制道德經濟四項外增敎育科學宗敎市政雜錄問答六項其語涉攻計個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬中種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實 
義藉便討論起見當擇要登載恕無報酬有疑 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣十版沈有乾君成功百訣茲經本館十版每册仍收回印本銀五分外埠函購加費一分售書處本館營業部寄售處中華職業敎育社中華書局 [ 
K>常識 
常評 
[北洋派] [  箴]  
　　北洋派者不祥之名詞也袁項城利用之而失敗段合肥利用之而又失敗蓋恃區區兵力樹天下之敵以擁護個人之權利固未有能久者也 
　　憶項城取銷帝制時嘗語人曰我則已矣北洋派不可渙散此語流毒至今夫北洋派之兵力固未嘗一日立功於國外也國民竭　血以養之不啻助其内閧以自殘其身家性命果北洋派而能覺悟者亦應自知其不可以久矣 
　　以中國之大而欲以區區之北洋派壟斷其利權雖披肝瀝膽日爲國民謀幸福猶恐不足以求諒於天下况多行不義以自斃者固踵相接乎然則北洋派之三字早一日消滅即中國可早一日治安而孰意今日之手握政權者尚津津樂道之哉 
衛生 
[貓鼠遺屍以瘞埋爲安] [  徐絜]  
　　鼠有害之獸也損器物傳疫癘鼠疫之毒燄盡歐美之醫學大家不能治之無已其惟捕鼠乎國人之飼貓實爲殺鼠之唯一良法猶沛澤中之蓄魚爲殺蚊之妙法也惟捕鼠之術不厪飼猫宜製捕鼠之器餌誘之機殺之除之不遺餘力吾嘗見捕鼠者或溺之水中或澆以石油而燒之竊以爲不可鼠體附有蚤蝨及病菌溺諸水此水尚堪飲用乎燒以火偶然遁逸竄入積薪之中必有失愼之禍昔聞先祖母言外大父家即因此而兆焚如也至於貓之遺屍吾浙人習俗輒懸諸樹枝間以爲烏鳶飯此亦亟宜禁止者也蓋貓之遺屍日久配腐穢氣薰蒸有害衞生殊匪淺尠故絜廬以爲貓鼠之遺屍以瘞埋爲妥不特無害公衆之衞生且有裨於田畝之得肥料也若夫孩提之屍抛棄路隅以飼狐犬厥害與懸貓埒史稱扶南（今暹邏）有鳥葬人死棄之中野今蒙藏僻地掛屍樹上恣鳥獸食吾浙人尚有蠻貊之風乎革良陋俗跂予望之矣（乙種酬） 
法制 
[委任統治] [  野六]  
　　自歐戰停後報紙上添了一種新名詞什麽名詞就是委任統治有些人說委任統治是殖民地的變名詞是與殖民無分别的其實不然 
　　殖民地與委任統治雖同係一國或一地不足以自治乃由一强國統治之但他有一個不同之點就是（一）委任統治是根於條約上的委任而行使統治權（二）殖民地是由武力或經濟力侵略而獲得今將各洲委任統治國分述於下 
反抗强權運動普選運動勞工運動自治運動亞細亞的新空氣 
　　（甲）亞洲 
　　（一）米索波特米亞（委任英國統治） 
　　（三）黑遮斯（同前）　 
　　（三）西利亞（委任法國統治） 
　　（乙）非洲 
　　（一）舊德領南西亞非利加（委任英領南非聨邦統治） 
　　（二）舊德領東亞非利加（西北小部分委任比利時統治其餘大部分委任英國統治） 
　　（三）舊德領卡麥倫（西部與英領尼芝利亞一小部分委任英國統治其餘大部分委任法國統治） 
　　（丙）海洋洲　 
　　（一）舊德領海洋洲赤道以北諸島（委任日本統治） 
　　（二）舊德領海洋洲赤道以南諸島（委任英國統治）（乙種酬） 
道德 
[賭徒之前車] [  朱思忠]  
　　賭博危事也小則典衣質物大則頌家亡身夫人而知之矣然往往明知故犯一值新年且有非此不樂者以故酷嗜之輩雖家境如何屯蹇歲關如何窘迫而新年中之呼盧資本則已先綢繆一届是日則焚膏繼晷寢食俱廢大有樂不思蜀之概俗諺所謂「勿怕桌脚爛」「只怕賭塲散」誠非過論也設一旦不幸而負賣鬻子輕生逃匿種種慘劇豈片紙所能罄述哉余日前返里家人爲余談及王某事狀至可憫爰筆之聊當車鑒 
　　王某敝鄉農家子也有負郭田百畝耕而食鑿而飲怡然自得數口可以無饑惟性嗜賭樗蒲一擲百金不稍惜久之破産盡衣食不完親友不齒妻某氏美而賢常婉言勸諫反覆譬喻卒不聽反遭痛叱憂之而亦無如之何惟有自嗟命薄望空飲泣而已新正旣望其夫自博塲返妻復諫之曰賭博雖屬消遣然亦祗可暫而不可久耳豈可終日沉湎置生業於不顧耶况邇來新年已覓人各歸其故業吾家素無恒産亦必賴手足之勤勞得免餓莩豈可游蕩終日效裘馬公子所爲耶客歲年關如何艱難債戶如何逼迫歷歷猶在眉目正宜閉門思過痛改前非奈何未及匝月而竟事過情遷耶君若再作是舉妾惟一死以報幸毋後悔也詎夫老羞成怒逕拂袖出跡之則又入賭塲矣妻悲憤塡膺悻悻以返自思遇人不淑何以爲生遂萌短見投繯自盡迨夫敗北以返則妻已香消玉隕矣不禁心膽俱碎面無人色旣悼亡妻之慘復悔敗北之痛心中如割悲不欲生更魚三躍竟從屈大夫追芳魂於泉下矣翌日鄰人瞥見莫不傷心酸鼻乃各出資購棺爲之安尭云嗚呼賭博之害如此世有是癖者豈可不亟起力戒耶（乙種酬） 
經濟 
[經濟要言] [  孫伯才]  
　　經濟學是唯一的致富法是科學的謀生法奢侈華靡的人不足與談經濟 
慳嗇鄙吝的人不足與談經濟 
祗求粗收入的增加非眞正的經濟法 
收入多支出少純收入高乃是經濟的原則 
收入雖多支出不少結果至純收入反低不是經濟方法 
投機不是經濟一毛不拔不是經濟在生産消費兩方面力求純收入高乃是經濟 
　　用經濟法處世無往不順 
　　生産少價格高消費少價格低生産多價格低消費多價格高這是一定的現象 
　　經濟和浪費不兩立 
　　經濟與拮据對待經濟者不拮据拮据者不經濟（乙種酬） 
雜錄 
[市井瑣話十則] [  潤涵]  
　　各國重商吾國賤商潤涵初持不平之論頻年溷跡市井見見聞聞知今所謂商亦自有爲人賤視之道然因而摧殘之則無是理人人負糾正之責任進之以漸其有益乎潤涵不文爰掇集一二關乎商人種種者瑣列於後聊以自勵非敢奚落人也 
　　吾友䤼齋嘗曰世界無金錢人可活至百歲以外斯言頗含深意蓋一人之心血大半爲金錢二字耗完也 
　　諺有之百不錯千有理萬無一失金錢勢力可畏如此 
　　美國富豪卡匿奇謂人之未富當如蜜蜂蜜蜂能盡其畢生之力釀成甘美之蜜以供世人之食用吾人亦當以一己之金錢散布天下不可專爲己有豪達所見畢竟不同 
　　一守財奴獲病不肯就醫告其家人曰吾保有生命險若吾就醫而愈豈非坐失其財故我不願服藥也人謂至死方休若某可謂至死休矣愚人之見眞可憐也 
　　大腹賈曰人不必學到此身分自有人爲我作事有學問者幾盡作無學問者之奴隸可嘆 
　　商人有子必希望其將來做一買辦從無有想望長大作一實業家者此中國致窮之第一大病也 
商與工本有相維相繫之關係然商人多輕視工人此亦實業衰微之先兆 
　　商與官本屬兩途然商人最喜攀官以自榮官與商遂同趨一流 
　　世界愈趨愈新處今日商塲决不可徒守舊法若仍如此中國將來必亡於商所云新者必具有道德學問非僅以刁滑詐僞尚虚趨時之謂 
　　商人欲洗市儈之名非注重道德不可欲除大腹之譏非增進智識不可舊惡旣除新德自進否則臭名賤譽且將遠揚萬里永重千古而不朽也（乙種酬） 
問答 
[殷增三問]  
　　鄙人從堂弟自幼即聘定鄙人之姨表妹爲妻當行聘之時從堂弟極行活潑及今年長則大有甘習下流之勢今在舍表妹之意則不願彩鳳隨鴉擬抱不嫁主義但是鄙人之母忝屬冰人雖當時並未預問係由兩面家長說妥後而挽請者亦不能坐觀成敗今若袒男宅而使此段婚姻成就則斷送表妹之一生幸運袒女宅而使離開則從堂伯生時於城鄉極有名望者似覺欺孤兒寡婦况於自己面子上亦有關係現處於兩難之間且該從堂弟係屬螟蛉者下有嫡弟遺産則極富有不識可否先要求將遺産分析後方行成婚以舍表妹有高小畢業之程度可能把持家政勝過從堂弟數倍海内不乏法律專家請祈明以賜敎成就此段婚姻取何法爲上 
　　答旣欲顧全女子一生之幸運而欲以分析遺産救濟之未見其可甘習下流之人不使有妻方爲正當隨 
[答張維四] [  姚印佛]  
　　見本年二月二十二日申報常識頁問答欄内（問寡婦再醮手續） 
　　　查法定孀婦改嫁須出自願不得其姑之許可而再醮法無正條按民國七年大理院上字第一三七九號判例（孀婦自願改嫁夫家祖父母父母或餘親如果故意抑勒不爲主婚改嫁者得由審判衙門以審判代之）儘可據實具狀管轄審判官署訴請判决以解困苦 
 
