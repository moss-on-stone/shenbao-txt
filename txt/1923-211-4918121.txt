# 1923 - 211 - 4918121

 

Page 1

 
 
第一萬八千一百二十一號;中華民國十二年 西曆一千九百二十三年八月八號
星期三 * *   
 
 

Page 2

 
 
第一萬八千一百二十一號;中華民國十二年 西曆一千九百二十三年八月八號
星期三 * *   
 
 

Page 3

 
 
第一萬八千一百二十一號;中華民國十二年 西曆一千九百二十三年八月八號
星期三 * *時論（本報特約） 
[衆院延長會期問題] [  陳霆銳]  
　　近日報載「見本月二號本報」衆院議員任期業將届滿該院議員因新選舉未能籌備擬將國會第三期常會延長至衆議院第二屆招集開會之前一日爲止日來正在運動同人出席俾得開成常會將此問題作一解决而參議員郭步瀛等巳備提出議案討論此事嗚呼此駭人聽聞之不祥消息胡爲乎來哉彼國會議員者直將以四萬萬人民爲其賣身之代價中華民國爲其求富求貴之犧牲品此而可忍孰不可忍凡在國民不可不於其奸計未售以前聲罪致討以寒其心而懾其膽否則中華民國將與此届國會相終始而吾民無瞧類矣豈不痛哉豈不哀哉 
　　茲爲警告國人之禍至無日申斥議員之厚顏無恥起見特將郭步瀛等主張延長第三期衆院常會之理由逐一駁斥如左 
　　郭步瀛等根據之第一條理由謂第一屆國會有制定憲法之特權今以憲法未制成之故國會實有延長會期之必要噫爲是說者是眞喪心病狂之人也此届國會實在開會時間已三年矣而根本大法尚未制出是誰之過歟國會之過乎抑國民之過乎即在議員自身亦不難爲之置答今反欲利用自已之罪惡以延長任期天下庸有是理乎推斯義也則憲法五年不制出國會即當延長至五年十年十五年不制出即當延長至十年十五年是憲法之不制在國家爲大害在此届議員爲大利彼貪得無厭之議員又何樂而不爲之遲延復遲延者故此屆國會一日存在者中華民國憲法即一日無制出之望爲今日中國制憲之大障碍者即爲此國民深惡痛絕之國會彼之欲延長任期者豈眞有制憲之意哉不過欲於此擾攘時期中多搗亂幾次即便多賣身幾次以爲升官發財計耳殊不知揆之法理國會不能在相當時間内完成使命該項使命當然消滅而今猶曉曉然以制憲之業自任可謂在言不慚恬不知恥者矣此應駁斥者一也 
　　郭步瀛等第二理由謂南北未統一以前勢難產生第二届合法之國會故此届國會應延至下屆國會開會前之一日爲止免致法統中斷驟聆之其說似辯不知國會者代表人民者也非代表軍閥者也今日中國之分裂不過軍閥之分裂耳若夫在人民方面則固猶是統一之中華民國也何嘗有南北政府之名詞橫梗於其胸哉故今日欲選出代表軍閥之國會誠非易事若欲選出代表人民之國會則吾未見有不可抗之困難也謂此届國會滿期而後二屆國會不能選出實讕言也即曰下屆國會不能如期選出矣國家一日不可無國會故實有延長此届會期之必要是直視現届國會爲今日中國福國利民不可少之物不知此届國會非特爲制憲之梗抑且爲統一之障礙物民八民六之爭未已京滬國會之分裂又見而猶謂此可以擔當國家之大任者直爲欺人之談此應駁斥者二也 
　　郭步瀛等又謂國會遇特别故障任期延長英國已有先例可援嗚呼萬惡之國會議員尙配談英國之憲例乎巴力門之法治美談不一而足吾國議員不他之效而惟此則願效顰焉亦可謂讀書得閒者矣不知英國憲法爲不成文憲法國會任期本無限制但其在歷史上之各個時間内皆以畫一而無大參差者正以其有守法精神非至萬不得已任期决無延長之理如前次大戰爭國會延長至有三年之久而人終無微辭者以此乃當時民意之所欲且亦不背其憲法上之習慣也今中國國會任期三年非明明有成文法之規定乎欲延長之何解於違法人民對於此屆國會怨聲載道側目而視又何解於違背民意乃詡詡然謂此乃遵從先進國之成例欲以欺吾民乎吾民何可受其欺也此應駁斥者三也總之此屆國會罪大惡極期滿自滅已邀天幸乃猶怙惡不悛欲自延長會期以重禍吾民吾民何辜必欲被其一再荼毒而無自全之道乎國民其速起而聲罪致討以寒其心而懾其胆 
國内專電 
　　北京電津息王承斌勸張弧就財長張轉請曹銳長財本人從旁帮助又袁乃寛亦轉請邊守靖長農據張廷諤天津回京云張弧已願出台惟欵尙待籌措故不能定來京日期又津電話張廷諤將先長鹽署代部爲過渡（七日下午一鐘） 
　　北京電政府向四國圑特别借用鹽餘三百萬有兩國已示可商法因滙理日因九六債結欠基金甚鉅尙未表示（七月下午一鐘） 
　　北京電朱兆莘電英外部照稱各省兵匪傷害外僑生命財產須各該地方長官負責並請轉達北京政府切實備案又電厦門海軍與臧致平開戰流彈入租界請設法制止（七日下午一鐘） 
　　北京電七日起京奉京漢站增派保安隊四十名晝夜輪流守衛京綏路豐鎭有匪焚刦津浦吳村匪爲官軍擊退梁莊架去吳陳等七人京奉支（四日）夜車在軍糧城脫軌壞車二節魯田派第一圑由省城開昌樂張店一帶護路（七日下午九鐘） 
　　北京電外圑調查八月之五天内津浦發生匪案八處京漢僅淇縣叛兵一案（七日下午一鐘） 
　　北京電七日午法使傅樂猷參贊德禮克見顧催速决金法郎案顧答仍候國會决定（七日下午七鐘） 
 
 

Page 4

 
 
第一萬八千一百二十一號;中華民國十二年 西曆一千九百二十三年八月八號
星期三 * *　　北京電七日閣議財政整理會章程修正公布又杜錫珪催海餉决再催外銀圑借支鹽餘又四洮借欵展期一年熱河警務處長王文藻免李傳勳繼又議鹽務署頒行所屬各機關公文暫由財次兼鹽務署長簽名頒發均照辦（七日下午七鐘） 
　　北京電延吉陶交涉員電部安圖縣馬賊頭目唐英魁郭振發撫松縣頭目姜奎老日嶺馬賊頭目張二標會合四海公平餘孽千餘人聨合韓黨圖襲安圖撫松通化臨江長白各縣已知照各屬防軍戒備（七日下午一鐘） 
　　北京電中東路報四站增紅軍八千雙城子一萬五千綏東續到俄兵千五佔據屯鎭有渡江侵入我境勢居民逃避（七日下午一鐘） 
　　北京電曹錕電院袁祖銘請發五省通用券三百萬或四川券請速發（七日下午一鐘） 
　　北京電吳佩孚弟文孚六日下午四點來京接吳在京眷屬回蓬萊原籍（七日下午一鐘） 
　　北京電津浦局昨撥本年七月協餉二十萬於保定（七日下午一鐘） 
　　北京電農部向某行借二十萬年利分八以漢冶萍股票或農事試騐塲擔保尙未决定（七日下午一鐘） 
　　北京電王毓芝由保來京（七日下午七鐘） 
　　北京電七日憲法會議到四百四十六人流會（七日下午九鐘） 
　　北京電昨今熱達百度（七日下午九鐘） 
　　北京電伶人尙小雲等昨夕侍閣員由西山回京（七日下午一鐘） 
　　北京電裕豐公司呈請將華丁華戊華己華庚華辛華壬六輪頒發註册執照船牌以便行駛（七日下午一鐘） 
　　北京電魯實業廳請將陳翰軒與日人秋山合辦博山煤礦草案作爲正式合同（七日下午一鐘） 
　　北京電公府迎春樓古畫被竊拘一賊（七日下午一鐘） 
　　北京電美館息哈定柩八日到華盛頓再運至馬利昂安葬係本月十日行葬禮美全國以是日爲追悼日美使館是晚六點在協和醫學校禮堂舉遙祭美國喪至九月三日滿（七日下午一鐘） 
　　北京電某次長對曹條陳時事曹不納某言大帥連庸醫多不請如何醫病（七日下午七鐘） 
　　北京電津訊張弧對財長已言可以一試（七日下午七鐘） 
　　北京電保訊曹吳已决定以王汝勤爲援湘總司令（七日下午七鐘） 
　　北京電參陸部各派部員多人分赴長江一帶偵察軍情（七日下午七鐘） 
　　北京電洛吳電財部廣西所印紙幣九百萬請如數交林俊廷代表運回部已允准（七日下午七鐘） 
　　天津電予昨謁段段扶病出見予叩詢時局意見段言此次政變原因我不欲多言至大選問題已與曹銳說過仲珊要趕就趕否則速退長此遷延人民是不了的况共管說日盛國際地位不能不留意卽不爲人民打算亦當爲國家稍留餘地纔是予以交通懇牧諸事爲問段言全國五十萬里鐵路决不爲多今乃不逮十分之一至興水利改農事懇荒土務畜牧辦銀行工廠均爲救國要圖對裁兵方法統一方案另詳 
（七日上午十二鐘） 
　　天津電顏惠慶派爲財政整理會會長各財政駢枝機關一律裁撤離京議員聚談以徐佛蘇當東海下野做一篇文章得一總裁此次做一篇文章對某方曲盡綢繆反抛掉一個委員長頗代抱不平）七日上午十二鐘（ 
　　天津電張弧對財政正籌劃辦法又經津派苦勸已有允意 
（七日上午十二鐘） 
　　天津電王毓芝在保議上因以前辦事成績殊受攻擊結果津派勝利但頗信任熊炳琦（七日上午十二鐘） 
　　天津電袁乃寛謁段表示消極 
（七日一午十二鐘） 
　　天津電京漢路以鹽商運鹽費爲擔保向大陸借三十萬常朗齋經手正在籌畫中（七日上午十二鐘） 
　　天津電七日張勳妻曹氏五十晉六張文生及定武軍各司令均去祝壽（七日上午十二鐘） 
　　天津電傳聞某方决俟雙十節對國會另有辦法（七日上午十二鐘） 
　　天津電滄石路比國借欵乃前次京綏路展修包寗支線借欵現仍欲將前項債務移入滄石路内（七日上午十二鐘） 
　　天津電曹錕魚（六日）電復江浙各公圑略謂錕以時艱日亟彌切隱憂深望各方均以大局爲重各本誠意力謀寗息（七日上午十二鐘） 
　　天津電曹託鮑貴卿謁張請張遵和約勿啓戰端張謂予爲保安司令只知保境安民他事須俟正式選舉總統後再說請勿屢派代表來奉徒勞跋涉（七日下午十一鐘） 
　　天津電聞洛吳對大選主由法律着手補足議員缺額（七日下午十一時） 
　　天津電六日早美兵營舉行閱兵式追悼哈定（七日下午十一鐘） 
　　天津電陳炯明代表李鍾嶽在津分謁保洛要人請餉領械並勸出兵平粤外傳陳來津說不確 
（七日下午十一鐘） 
　　濟南電今日財廳長王鴻爲母祝壽極闊綽孫百萬率全部軍官送匾等（七日下午五鐘） 
　　濟南電省議會將開會電弔哈定各界亦擬開會追悼（七日下午五鐘） 
　　濟南電某報載熊炳琦密電膠澳財政局長郭珠泉速携鉅欵來京助選郭四日北上（七日下午五鐘） 
　　長沙電章太炎函趙各省聨治會議因湘事中止請先靖亂固省憲事定再發起該會（六日下午二鐘） 
　　香港電最近東江聨軍計劃先以全力由淡水白芒花直搗海陸豐斷絕汕尾運彈赴惠之路孫令范石生部加入此路許崇智親赴永湖督師前許軍已佔白芒花後爲粤軍擊敗退回淡水連日水漲雙方均按兵不動（七日下午七鐘） 
　　香港電廖仲愷六日赴石龍謁孫聞與換省長問題有關（七日下午七鐘） 
　　香港電滇軍司令董幹臣封船八艘載兵赴香山名爲剿袁帶實欲攫香山縣長一席驅朱卓文因該縣收入極豐（七日下午七鐘） 
　　香港電葉恭綽勸寗路報効軍費十萬附加二成車脚直解財部卽取消收管令（七日下午七鐘） 
　　香港電路孝忱將山陜會館產業列册送官產處請代投變爲回山陜活動之用（七日下午七鐘） 
　　香港電孫令李福林警衛廣九路（七日下午七鐘） 
　　香港電呂春榮有升軍長說 
（七日下午七鐘） 
　　香港電聞陳炯明親率數百人由河源入惠以振士氣（七日下午七鐘） 
特約路透電 
[南北時局記]  
　　七日北京電任命財政總長事迄無進步張弧仍與曹銳駐津 
　　七日北京電馮玉祥通告内閣崇文門稅項收入不足充軍餉請政府籌欵補之 
　　七日北京電上星期馬福祥搜獲由滿洲運綏遠之棺木十八具内裝軍械子彈 
　　七日北京電厦門時局未有變動 
　　七日香港電浙盧致書何東爵士贊成其召集軍界領袖會議協同外交圑籌商統一辦法之議並允協助一切 
　　七日香港電今日有華人兩名在花街以手槍擊斃華探一名 
　　七日香港電孫中山發電吊慰柯立芝總統並謂中美人民交誼篤厚始終不渝 
　　七日北京電近農商部發出赴美國巴西調查實業之執照約百張而持此外出者均係工人華人各界現下紛紛討論此舞弊案 
[各國商定組織外員之警隊]  
　　七日倫敦電聞列强現已開預備會擬以庚子和約簽字各國具名之牒文致中政府現商定組織中國警察隊由洋員統帶費由中國各鐵路局供給 
[意國覆英對德牒文]  
　　七日羅馬電據半官文告稱意國覆英之牒贊同英國安定歐局之意志並主張討論英國之建議現信賠償問題最後之解决須包含協約國國際債務解决方法覆文稱英國提議召集專家開會决定德國付欵之能力及付欵之方法此事自多困難但意國不欲拒絕此計劃爲預備之國文内又聲明意國反對消極抵抗及續以軍隊佔據魯爾意國主張俟各方面已得了解及擔保後當逐漸減少法比之佔領軍 
[討論縮減軍備會]  
　　六日巴黎電討論縮減軍備臨時混合委員會現仍在小盧森堡集議已一讀通過各國互助之草約約中共有十七條今日之會議專研究第七條此條規定將各種單獨條約併入總約意代表提及修正案多條委員會開一讀會時通過以單獨守衛條約爲實行總約担保物之原則按照總約非俟國際聨盟發侵伐之宣言不能給予助方故此種切定之條約有時可使受攻之一國對付施攻者更爲安固且可不待國際聨盟之决議但此種單獨條約欲使有效必先呈國際聨盟行政會核准 
[美國因華約拆毁軍艦]  
　　六日紐約電美國海軍船廠已接拆毁戰艦印提亞拉號及南達柯太號之命令二艦自華府條約簽字後迄未拆毁 
[故哈定總統之靈櫬]  
　　六日芝加哥電載故總統哈定氏靈櫬之專車已過米雪西宓河火車所過之各州均逐一有致敬故總統之行動愛倭瓦州曾爲休業靜立於道上者共有數萬人哈定氏之老父今日亦登專車 
　　六日芝加哥電專車已於今日午後抵此集于車站一帶者共約十萬人鐵路公司被逼停開郊外火車 
　　六日巴黎電法政府派戈洛將軍爲專使代表法國參與美故總統之殯禮 
[美土條約簽字]  
　　六日洛桑電美土條約已於今日由伊斯美氏及美使格魯氏簽字引渡罪犯條約亦於今日簽字 
[游越海峽之大游泳家]  
　　六日倫敦電美人蘇里文氏今晚八時由加萊泅水過海峽安抵杜佛計在水二十七小時之久現估計氏曾泅水約九十基洛米達 
[各國近事記]  
　　七日馬尼剌電昨日有達諾之拉諾湖附近發生人民與警察衝突案死摩羅人五十名傷多名警察死三名 
　　六日倫敦電今日職工聨合會大會愛爾蘭工黨代表抵杜白林市長邸時有羣衆希圖擁入該邸不果代表數人爲示威者痛毆示威者且大呼「釋放被拘者」警察無力遏制 
　　六日巴黎電新任比國國防大臣福孛姆氏今日宣誓就職 
　　六日葡京電國會今日以一百二十一票舉現駐英公使戈姆士氏爲新總統 
　　六日大阪電石井氏今日被控行詐破產已就逮聞氏曾向各銀行借用日幣七千萬元 
　　六日巴黎電維斯巴登有供路工罷工經費八·五○○·○○○·○○○馬克另有充同樣用途之欵一四七·○○○·○○○馬克均爲法軍沒收 
　　六日柏林電馬克今日落至每七百五十五萬枚兌英金一鎊 
　　六日倫敦電麥堅萊氏前於五月間允就財政大臣職大約未必踐約其拒絕之原因頗多而不贊成政府對付魯爾問題及致府之財政之策亦在其列 
公電 
　　大名孫岳通電各報館均鋻讀曹巡閱使管電　導制憲持論精詳愛國熱忱昭然若揭際此時局未靖國勢顛危欲挽橫流端在斯舉務祈兩院諸公迅於最短期間完成憲法循序以行糾粉立解民國前途實利續之孫岳陽印 
　　咸寗來電各報館均鑒日人殄滅我國家虔劉我邊陲凡我咸民實深僨激爰於勘日成立外交後援會到會萬人誓死抵制分組遊行演講誓與經濟絕交不逹到取消二十一條目的决不中止謹電統陳統希悚察咸寗外交後援會世 
國外要聞 
[捷克通信] [  昭實]  
　　記萬國議院商務會議（三續） 
　　二十三日午前委員會議統一商運案捷克代表都度納宣讀所擬定之議案全文「㈠凡旅客或貨品行抵各國邊界須盡力設法使之直捷通過㈡與會各國凡其國際交通所行用之火車須加整修力求妥速凡非緊要事故不得任意使車停留㈢訂立一切運貨條規除須尊視瑞士罷城萬國鐵路運輪協定而外尙須將毆洲目前經濟境况兼顧及之㈣須行用妥適便利之關稅規則務令國家本體國外旅行國際貿易三者兼受其益又須規定確立不移之國際運費與車票價庶不至有過境換車運煩擾」云秘書長培有正君稱譽捷克擬定上述議案之功並謂自巴賽龍會議以來一切交通大會所計議實與議案同其志趣今日國際交通有五路最重要一由比境東頭ostende海口東經百衲以抵康士坦丁丁一由法境卡留海口東經義境得利涯以抵康士坦丁一由義境得利涯向黑海一爲連接斯康地半島之綫一爲連接近東諸國之綫若諸綫能整理則於裨益經濟改造歐洲所關非細法代表列藜斗云法代表圑意在袪除從來施諸行旅運貨之種種困阻與捷代表諸君正相同因亦宣讀一提案略稱本會議宗旨爲歐洲交通重謀建設自比法義分途出發之三鐵道綫經行諸國因有共同利益必須通力合作三綫爲全歐脈絡自巴賽龍會議以來幸經秘書長培君開始經營上述諸國自宜并力協助以極速程度復開一專門家大會議締結鐵道公約」云云匈牙利代表海合密稱一九二一年十一月義大利玫瑰浦porto-rose會議决定一公約草案而日來弗會議成案亦有『對於國際交通之行旅貨品特許通融』之說現請共同議决諸國速將前述兩案實行義代表泰望廬xtefano提議擬於捷克提案四欵之後更加一欵其文爲『護照簽證須廢止各國對簽證事彼此施用對等待遇不復如前收費』次捷代表都度纳提水道案以無辦論通過次日本代表廣澤演說略云西伯利亞（即鮮卑）鐵道爲聨絡歐亞之重要路綫國際往還此爲捷徑萬邦福利息息相關歐戰後交通中絕往昔陸行十日之期今則海行須四十日以至四十五日由此閶茸之行運致令歐亞兩地並受其傷爲害之深不可言喻吾人至此欲求昌期隆運之復來自以修復此路爲先著查該路有數段毁傷甚鉅近俄政府及其人民正期規復若各國一同力助或可從早奏功現擬方法或由國際聨合會直接與俄國人民會同修整或與俄政府共同經營或竟由國際聨合會獨力建設或由他種方法行之此項報告以無辨論通過下午大會裴禮怡主席捷代表都度納報告統一商運案畢並言開展中歐農務振興國際交通必須將百棣btati-slava一埠大加修建法代表列藜斗言就百棣城開港塲謀建設論者各抒己見幾已美不勝書爲今之計宜求從速實踐葡代表前總長納發羅lavallo稱此統一商運案不僅鐵道當注意並須兼及空中之交通及摩托車之運轉是以道路建設亦甚重要主席因將捷克代表所擬一二兩案曁葡代表所提附欵付表决按捷代表第二案已如上述茲錄第一案之全文『查利便國際商運實爲當務之急各國政府應盡力設法相助不可稍形留難護照章程應令從簡簽證之事一致廢除水運則除設法發展各地港口而外應按船運之所需求分設電報電話並設水運統計表以便考查至若水運營業範圍凡可展至國境以外者不得多方抑阻各國政府須盡其權責使水界及其他各界之交通便利通行須改用直接通過各國國境之貨單而酌定永久確定之運費凡遇國際轉運須連同一氣通力合作不得任意遲延並須設航運銀市内河航運保險等事以獎進之』云云全塲一致通過日本貴族院議員男爵矢吹省三syabuki提出廣澤氏修復西比利亞鐵路案法代表列藜斗提出修復歐洲重要鐵道線案先後一致通過法代表斯泰恒談及幣價問題追憶義大利名人羅測體『節用而財自理』之說贊嘆英國財政之佳感懐捷克財長納與氏dtracin之前功謂法國亦須極力勉勵以戰勝此財政困難 
 
 

Page 5

 
 
第一萬八千一百二十一號;中華民國十二年 西曆一千九百二十三年八月八號
星期三 * *   
 
 

Page 6

 
 
第一萬八千一百二十一號;中華民國十二年 西曆一千九百二十三年八月八號
星期三 * *國内要聞 
[北京通信] [  一鳴]  
　　留京議員之白頭吟係派已不要國會 
　　黎走以後之個月中北京政局之營營擾擾者厥惟大還問題自兩院議員紛紛南下包辦大選之吳大頭已失其操縱之技能而敗象日露而留京不去之議員日奔走於直系權要之門大肆其敲許詐包圍之手段穢聲日播人皆厭之至視爲炎暑中之蠅蚊欲揮去之而後快及熊炳琦王承斌陸續來京議員之奔走其門者日無暇曷熊至不敢有一定之寓所日易其地以爲規避其厭苦尤甚近者直方要人均已覺悟與若輩周旋之無益無厭之要求雖竭忠盡歡而仍無以副其希望聞經幾度之會議已决定不再與彼輩爲緣聽其自生自滅此所以先戰後選之說喧　於外而彼輩不自覺悟仍欲藉攝閣一紙公文爲彼輩延其垂死之命其冥頑不靈如此殆眞所謂頑鈍無恥者矣 
　　現所存在之國會自元年延至今日國民心理已不免厭棄去年恢復以後議員諸公果各本其良心之主張爲國家制定憲法以副羣衆之望則人猶得而原之乃參議院以議長問題歷時幾將一載而至今未能解决衆議院則吳景濂日思操縱政權致内部紛歧愈演愈裂及黎走以後吳之權威乃愈肆擴張毫無顧忌日言包辦而包辦不成日言開會而流會如故惟日日索津貼要歲費薦託私人要求權利爲睢一之要素近因任期届滿乃嗾某某等往國務院要求爲之設法延期而卒爲攝政閣員所拒絕亦今日國會中之趣聞也 
　　到院之議員爲某某等八人備有國務院咨請延期之底稿以往大意謂「衆議改選手續煩重現時改辦不及第二屆衆院未選齊之先仍請由本屆議員賡續開會以免中斷」由某閣員接見後提出閣議出席之閣員僉以爲個月以來已受盡若輩敲詐逼迫之氣今若如其所要求則無端爲彼輩作此傀儡成則若輩爲天之驕子氣燄逼人不成則各省反對之聲僉集矢於中央非計之得乃羣謀所以拒之計劃旣定某某等復來院乃婉告之曰咨請延期一案爲同人之所贊同惟政府之權能今者薄弱已極一紙公文恐無足以取信於全國現擬通電各省微求意見俟各省一致贊同即當備文咨請通電稿業已擬好日内即將拍發各代表聞上語咸知此電一發必生出若干之問題乃合詞阻止意興沮喪而去聞某代表詣院時由張廷諤代見談及此事某謂張曰攝政内閣於法律上以三月爲限若逾三月於法律即無根據延期之舉乃爲攝政内閣作後盾並非專爲同人之任期問題其意蓋欲以此相恫喝張謂三月之期係指定國會於三個月内將總統選出並非專指攝政内閣之期限現攝政内閣亦咸願國會在此期限内將繼任總統選出俾得早日卸除責任若國會及期而不能選出則各閣員雖欲交還政權而無可交還此其責任似不應爲内閣所獨負某乃語塞某某等欲由内閣負責延期之策至此乃完全失敗吳景濂知其計不售本身任期之問題已有不能存在之勢始意欲由國務院發其端由兩院議决後咨由國務院公布以爲法律上之根據者至此乃無所用於是乃不得不另變方法以爲補救之計而王茂材修正國會任期案之提案至此乃列入議事日程爲自動之補救其大意本屆衆院之任期不必拘拘於三届常會之限期以第二次衆議員召集之第一日爲滿以靜待成會後之解决果能如此則四方多難衆院改選之手續未卜何日始能辦齊議員諸公之任期乃與日而俱永矣 
　　議員爲人函保简薦職在張閣時代已成慣例往往紙上署一欲保者之姓氏面授張紹曾張亦不問其人之資格如何即於其上署一可字授之秘長呂均呂輒於署名餘紙中補塡姓名授之主管者銓叙局無從辦别而一榜皆賜及第矣及攝政内閣議員之貪得無厭者仍循例函保或保其父兄子弟或保其親友每一函牘少或二三人多至十數人迭出不窮甚至有此以函保而彼議員來函攻擊者國務院始尙略事敷衍自决定不復敷衍之後此項函牘送至會議席中輒歸擱置近聞已積至七八十起之多雖議員來院催促亦復置之不答其厭棄之心即此可見一斑矣 
　　兩院歲費個月以來所屢索不得之三十萬昨已如數到手聞兩院領欵者有五百三十六人昨日晚車即有者干人於領費後出京赴津果其艱於資斧得此而後成行自爲國民所原諒若仍僕僕京津惟利是視則議員之人格將爲此輩喪失凈盡而在京之國會經此番發薪後又離京若干人彼輩所預備之自動的維持生命計畫恐亦無成會通過之望矣（八月五日） 
[保議補充内閣難實現]  
　　礁點在財長問題 
　　補充閣員本爲光國會議所决定之辦法無如閣員中最關緊要之財長先已無從解决則其他當然不能不暫爲擱置聞王克敏經吳熊等再三挽勸表面上雖有再加考量之言實則暗中態度已極爲堅决吳熊其始對王尙有幾分希望嗣於前晚（三日）接王來函略謂兩次辭呈均未蒙批准現再聲明决不能就請將前此留院之辭呈從速發表准其辭職以免貽誤云云始知再勸亦屬無益特再訪王請其舉人代部王亦婉謝高吳不得已直接商諸張競仁張亦以力不能勝爲辭於是此問題乃陷於無辦法本來當會議時曹銳即力舉張弧繼任財長惟大家之意以不妨仍與王氏一商果必無可挽回再定辦法保曹亦以爲然張議遂擱今保派旣無術拉王上台而除王以外又不能另覓相當人物恐後此席終須讓之津派中人張英華失敗未久一時自難棄甲復來潘復雖具雄心而邊守靖曹銳似不甚熱心爲之推穀故以目下情勢論恐不免輪到張弧身上惟洛吳對張態度如何亦應注意大約張即上台亦必須先行探視各方空氣絕非一二日即能實現也至王克敏一面函致高吳一面並向中國銀行董事會提出辭職書辭去總裁一說謂王擬准辭財長命令發表後即併辭中國銀行總裁二說未知孰確但王之决不就財長則可斷言不過王雖不就而曹錕前日已因京師軍警餉項特來一急電責其設法籌撥則在保曹心目中似已認王氏負有籌欵之責任亦一可注意之事也茲錄曹電如下急北京石老娘胡同王總長叔魯兄鑒吉密京師軍警自上月關發一次餉迄今又已月餘嗷嗷待哺困苦異常若不亟爲救濟京師根本重地何以維持現狀務請顧念大局無論如何設法於日内先發京帥軍警餉項一關藉支危局而安人心無任企禱至盼並希示復曹錕印江 
　　内閣至今日改組旣不可補充又不能於是一部分議員乃大做其復張之夢前晚（三日）張琴萬鈞王典型等十四人柬請各政圑重要分子在南長街八號會宴至會者甚屬寥寥首由張派發言略謂政局混沌無法收拾津保方面急切亦無辦法爲便利起見還是請回張紹曾使之復職以擔當責任後此内閣無論改組或補充則法律上亦較有根據云云結果議决致電保洛津寗各方陳述張氏可以復職之理由與夫復職後之利益請各方與以贊同原電云「保定曹巡閱使洛陽吳巡閱使北京馮檢閱使南京齊督軍天津王省長鈞鑒自六年變起法紀蕩然南北糾紛迄無寗日上年國會恢復主權有託張閣依法成立始有正式政府可言同人等方冀憲與告成統一有望國會政府各竭所能對内對外均有軌道可循乃六月十三日突起政變元首去職總揆無人舉國震驚蹙額相告當時榮萃等曾通電主張以完全内閣依約法攝行職權固惟恐揆席虚懸終成渙象不圖賜言倖中竟成今日之困難乃復窮極變生忽有改組内閣之說試思以閣員改組内閣根據何法提出何人副署何人况揆席一易根本推翻全體閣員同歸無效所謂合法政府從茲剷盡自壞長城而政府不依法生存對於國人實不能自圓其說蓋國會組織立法行政輔車相依無合法之國會則政府失所依據無合法之政府則國會亦不能徒行爲今之計惟有保持合法内閣共完職責俾政府立於法律之上然後整飭紀綱籌畫百政收已渙之人心彌未來之國難國會同人緩參庶政先定憲章俟國是稍有端倪準民心以求枚卜庶幾危局復安辭象可戢倘各方無悔禍之忱當局有怙終之志陷國家於萬刼致土字之四崩同人不敏言責已盡亦偱有是非公諸天下毁譽聽之衆論而已特電佈電敬告國人吳榮萃等二百二十三人同叩「同時該派中人且造空氣謂某某驅吏均有密電接洽茲事一若其即將實現然者而由明眼觀之直等諸一塲之嚾夢已耳 
[京津所傳直方軍事計畫]  
　　北京社會日報云長江形勢之嚴重已成爲世人公認之點特其所謂嚴重云者可謂完全在醖釀之中其實際之進展似仍有待昨據某通社所得探報謂南京方面預定計畫係以第三混成旅李部調駐蘇崑補塡第二師防務（此項軍隊之開出須俟在動員令已下之後）第四混成旅吳部調駐澄錫一帶（亦取守勢）第五混成旅陳調元部則出溧陽與皖軍支隊會合第六師第十二旅宮部則駐守鎭江而以原駐鎭江之第十九師楊部分調後防第六師十一旅盧部則出𥞊陵關進溧陽爲陳部後隊至安徽方面則派出二支隊一出廣德與陳部取犄角之勢一出宛平街口擬下錢塘統率者擬設總指揮一人支隊長三人刻下尙未决定其預擬調動軍隊刻下雖未出發然宜興一帶已有準備且已改編就緒探聞每一連中有機關槍一架合計每圑有退管砲六尊駁壳隊四十二與滇省所編之梯圑大略相同此等具體報告是否實有所自要自不能逆臆但若一就事實觀察似現在未届接觸之期至蘇州調動軍隊及崑山添增更衣兵士此實一種軍事策劃一方可以抵抗某方之西上一方可以移轉對方之眼光又可以致力於對方所不及注意之點宜興方面之增兵此較可以令人注意滬寗路斷難可施進攻之策據軍事家以意測之將來惟太湖方面宜長交界之地不免爲未來戰塲但浙之長興一帶其兵隊多温台籍人旣强悍復善戰故彼此絜長度短以論在最短期間内任何方面均難於率爾而動也 
　　天津華北新聞云直派因大選失敗羞憤之餘擬用武力解决近已宣傳衆口自保定會議其事尤不可掩據某軍事家向人談其内幕計畫云直派此次目的在以武力削平天下然後用擁戴政策捧曹錕登臺將來之戰區其範圍絕不限於一省而長江下游尤恐爲最先發難之地而浙而粤尤爲直派所欲得而甘心者其計畫有數端（甲）安徽爲長江下游之樞紐直派認爲最重要之地現李高兩旅不服馬督調遣擬先將此二人免職如二人抗命便用武力討平並任命曹鍈爲徐州鎭守使率第二十六師赴徐與皖軍及加派之豫軍會同動作皖事稍定乃再增軍進窺浙邊（乙）閩省方面由王永泉攻臧致平去臧後與陳林聨合以倒粤（丙）保定前已派牛參議挾鉅欵到香港運動在粤滇軍反戈驅去中山仍令李陳平粤王永泉林虎助之並託人疏通方本仁一致行動（丁）如粤事得手皖事粗定即由閩贛皖三方進攻浙省江蘇協攻並免何豐林職以陳調元爲上海護軍使（戌）山東爲北部樞紐其重要與長江之安徽相等擬令王承斌督魯爲蘇後援兼控東北二十三師與二十六師同向津浦路線開動前進（已）對奉主守以爲不致内侵但任命馮玉祥爲總司令即令馮派張之江一混成旅赴　洲協防以上所談直派對於軍事上大致之計畫以予眼光觀之表面似有辦法但結果必歸失敗第一直派預定之戰區旣如此之廣因爭總統而動天下之兵所能自由調動之軍隊至多亦不過十師耳若以全力對長江而北方内部發生問題兼有東北以攻其後砲火一開必至左支右絀無可應付第二用兵必先籌欵中央局面旣成絕境直系各省亦多困窮吳子玉雖籌有三四百萬但直軍餉均積欠至八九月之久即强勉出師果能支持若干日耶第三曹錕欲爲總統今旣失敗發號施令苦無名義主腦旣失士氣沮喪亦勢所必至總以上數點觀多如果眞以兵戎相見直派似未必倖勝也 
[北京兩院消息]  
　　定期追悼美總統議員人數與歲費之關係 
憲法會議昨日下午二時開第一百七十五次會議吳景濓主席兩次延長時間至三時二十分主席報告簽到人數四百七十六人支付證發出四百七十二不足法定人數宣告延會參議員林炳華動議改開談話會討論如何追悼美總統哈定氏辦法衆贊成遂改開談話會由主席報告美國大總統哈定氏於本月二日在舊金山逝世該國公使已有正式照會致我外交部外交部頃有電話通知本院並詢問如何辦法按照國際慣例政府與議會應各别表示查照民國元年八月二日日本明治天皇去世先例國會參衆兩院各休會一日分别開會追悼除由議長致唁詞外並以兩院名義拍一電與駐日公使代表唁慰藉誌哀悼之意此次是否仍照先例辦理應請公决胡祖舜謂恐兩院人數不足不能開會主席謂此非普通開會問題不過舉行追悼之忱並公决拍電致哀而已無須法定人數查美國大總統哈定氏前於華會對我爲最有功德之人我國會同人更當代表國民竭誠追悼似亦當有明治時之表示錢崇愷謂可按照先例於下星期三（八日）兩院分别辦理衆赞成遂宣告散會聞兩院方面已定明日（六日）下午二時開當會專討論公唁哈定總統事件參事件參院並定今日（上午十時） 
開全體行政委員會茲錄其通知如下逕啓者頃奉値日委員面論定於本月五日上午十時開全體委員會商定公唁美大總統哈定逝世集會日期務希準時到會爲盼特此通告參議院秘書廳啓 
兩院議員歲費三十萬元兩院秘書廳於前日（三日）領到當即分配參議院十萬元衆議院二十萬元按照八成發給通知各該議員於昨日（四日）上午十一時至下午五時親自携帶圖章并印花稅票二分到各該院秘書廳會計處支領據兩院辦事人員云自才日下午一時起至下午五時止計參議員親到領欵者爲一百四十九人衆議員親到領欵者爲三百八十七人兩院合計共爲五百三十六人較憲法會議法定人數（五百二十二人）尙多十四人未知確否聞參議院議員宋楨等數十人昨日聨名至致函參議院行政委員會提議於星期一下午一時開一談話會商議處分議員未領之歲費問題主張略分兩項㈠無論何人未在京者均不能託人代領㈡未領之歲費由在京議員先往支借似此則出京議員若不迅速回京領欵將未免有向隅之嘆矣 
　　近來在京議員人數或多或寡時有不同揣其原因與金錢實有莫大之關係昨日憲法會議出席者計四百七十餘人雖不足法定人數而較之前數次則微覺增多其故㈠以上海方面係於本月一日發上月下半月公費南下議員於領得一百五十元後又復來京坐取每次二十元出席費㈡以昨日爲兩院發給歲費之日其時間係定下午一時起議員於領費之便順途出席㈢以天津方面駐京經理不出席費人員近多南下發給此欵之機關較少議員領不到不出席費祗得出席也預料日内在滬議員均將陸續北上因此次歲費非親身不能領取且往返一次可得三百二十元比之滬上每次止一百五十元多至一倍有餘彼素持拜金主義之羅漢豈有肯輕易放過之理據深知議會情形言此後每月初八九至十五六及二十三四至三十前後當爲在京人數最低落之時期過此又當漸漸看漲蓋十五初一爲上海發給旅費之期議員自須南下領費之後以兼顧出席費又不能不北來也除非北方以後能按月籌給歲費否或並出席費而不發給則上述情形或將變動不然恐萬難逃此預言矣 
[外交部之小借欵]  
　　撥充留日學費 
　　留東學費艱窘異常聞外交部已徇學生代表之請將崇文門應撥之關稅向中華匯業銀行作抵借欵六萬元匯往東京所有借欵合同已咨送財部備案茲覓得此項咨文及合同原稿錄下爲咨行事案查崇文門稅欵項下月撥留日學費一事前經本部函請貴部轉飭崇文門監督一律發足現洋在案旋據留日十五省公費生代表范錡汪白宸杜葆騰胡德元姚壽齡一再來部面稱留日各生積欠學費數月異常窘迫今崇文門所撥學費旣歸外交部辦理即懇以此作爲擔保向銀行借墊一欵以救眉急嗣後外交部領到此欵即儘先陸續歸還等語本部以情形迫切允如所請代向銀行商借現洋六萬元月息一分一釐以四個月爲期每月償還一萬五千元業訂有合同此欵亦已轉達東京分别發給實行以崇文門撥欵作抵此後按月學費仍須分期匯出未便再有積欠相應照錄借欵合同咨送貴部備案並希查照前函令知崇文門監督按月撥足現洋二萬五千元以符原案可也此咨財政總長附合同一件立合同外交部北京中華滙業銀行今外交部因付留東學生經費向北京中華匯業銀行借欵現洋六萬元訂立條件如左㈠借欵額現洋六萬元由匯業銀行代滙東京㈠此項借欵按月息一分一釐計息㈠此項借欵分四個月攤還自八月份起每月攤還現洋一萬五千元惟外交部欲於期前提前歸還時亦得於未到期以前全數歸還或先行歸還一部份利息槪隨本减統於末次還本時一並歸還㈠此項借欵由外交部負責擔保到期本利清償决不拖欠㈠此項合同共繕兩份由雙方簽字各執一紙爲憑 
[北京大學招考揭曉] [  尊庸]  
　　本科僅取四名 
　　北京大學本年下學期招考本預科新班男女學生報考者有二千二百十一名之多檢騐身體即剔去數十名於上月二十六七八三日初試分試國文英文算學等課及至揭曉取者僅一百四十九名嗣於本月二號三號覆試分試歷史地理理化博物等課業經考試委員會評定去取已於本日（四號）榜示揭曉共取一百四十一名此次考試甚爲嚴厲有高凌雲一名覆試時託人冒替經考試委員查出即將該生文憑咨回原校取消茲將本日北京大學布告三則錄下㈠本校此次覆試新生試卷業經評定完竣茲將取定各生姓名揭布如左陳鼎洪　王丕振劉觀海原孝友曲廣鈞陳華焦聲朋李相顯齊泮林徐炳慶王信善杜則堯孫芳苓孫世優丁興周甕墨山趙子懋趙昌言潘爾雅周遊許鴻翔劉紹蒼白汝剛邢維重黃大庸繆鉞戴績戴敦智馮定遠楊持裳王煥斗劉生濬蔡奇峰柯德發李均王炎楊從雲鄧錦熙張士彥陳積驊王成柏王成椿宋德堅晁慶昌張明旭石恩波何兆熊鮑運鸞馮良輔張係訓周喆王文傑洪啓祥曹景烈（直𨽻）楊景山馬樹之李光祚遲浚蓮趙惟田申祖訓趙瑞生王百揆楊士楷季可宗唐肇模張鳳瀛荆樹聲梁繼武郭鍾新甘立賢哈德洲李崧生羅愛林沈昌盛武鎬高鳳棲蘇榮先吳守誠孫玉佩楊登綱蔣導江蕭挺方宋文瑞李承紀張作梅葉維許承烈李資朱虚王庚賈午寗先江戴謹間秦皭蘇慶甲王錫疆劉樞黃鏡吳祥春寗宗煜胡祖枌胡孝瀾陳傑丁國瑞曹宗參薛謙高旿趙錫純金珩丁百山謝卿壐黃榮甲陳宗伏吳章煥林昭信余坦先王盛治潘文生王振球劉福才錢卓升吳瑞霞劉尊一謝祚茞褚保權彭遺貞金織雲曹國瑞陳一雲王桂朱偰徐清卜錫琚馬之崑武鈞鴻冀桂馥羅詩珍謝蒼崖沈則明張明時本科僅取四名姓名未悉㈡投考本預科新生高凌雲此次覆試查係請人代考業經按照考試規則驅逐代替人出塲并將該生證書咨送該生所畢業之學校請其停發文憑特再公佈以儆將來而肅校規此佈㈢刻有投考各生因遲到未能投考紛紛具函要求續行招考一次查本校招考簡章早經載明祗考一次所請續招一節礙難照准此佈又聞未經考取各生所呈證書定於一號四號爲發回之期已由各生領取完畢矣（八月四日晚） 
[華銀行界與中法之交涉]  
　　贖回代兌鈔票問題 
　　字林報七月三十日北京能訊云中國銀行公會近與新復業之中法實業銀行忽發生令人不快之交涉其爭執之由即爲一九二一年七月該行停業後北京五華銀行代兌之中法鈔票據京中華人方面所述當該行擱淺時法當軸懇商華銀行家代兌鈔票免致跌價銀行公會爲敦篤同業友誼起見勉從其請乃由五銀行墊欵照票面價格代兌數月之間計共收兌二百○九萬元自是存儲數年毫不生息迨今後二月該行復業銀行公會乃要求贖回此項鈔票而實業銀行之答覆有稱允將該行五釐二十三年金幣債劵收贖而此項債劵曾經法政府担保到期照票面償還者亦有稱須經金法郎案解决後方能收贖以此案不决該行資金無着者銀行 
 
 

Page 7

 
 
第一萬八千一百二十一號;中華民國十二年 西曆一千九百二十三年八月八號
星期三 * *公會之要求以爲代兌鈔票之欵乃一種信用借欵與他欵不同實業銀行一經復業應即首先償還該行中政府間之爭執及誤解與此項基本債務全不相干且五行之收兌鈔票乃全出於義舉二百○九萬之數在北京銀行界又不爲不鉅諸行旣虚擲鉅欵於不生息之列則償還之際即不加息至少亦應付以現金而法銀行家則稱華銀行之高誼深可感激一俟金法郎案解决行中資金得有把握即當償還且華銀行之代兌鈔票亦非全出於義舉蓋代兌之票當該行擱淺時實大多數在華銀行之手其時若不仗義代謀亦將與其他債户處於同等地位即日後該行收回時至多亦不過五折今一爲代兌即能担保他日按照票面收回是故此項鈔票能於一定之時期内以任何方法照票面十足收回所得已多總之該行資本及應付債務之能力大半繫於金法郎案該案未解决前實無從與銀行公會先求解决也雙方之言若此記者於金融一門愧無常識其中是否曲直留待閱者評判焉 
[琿春頭道溝交涉案之經過] [  隱]  
　　中日琿春頭道溝交涉案懸多年迄未解决上月間外交部咨請吉林省長派委專員晋京陳述當時經過情形俾明眞相而便交涉王代省長以延吉縣知事熊伯羣目暏當時狀况當即電召來省面授機宜派赴京師相助爲理時値外次沈瑞麟代理部務日本小幡公使已回國與吉田代辦開始談判吉田提出三項要求㈠賠償損失㈠懲辦地方官㈠道歉我方亦以當時地方上大受損失提出對等賠償案詎日代辦謂地方損失誠非虚言但延邊多屬墾民墾民即鮮人鮮人即日本國民安有日本國民之損失而勞貴國向日本國家提出賠償之理此事將來由日本撫恤則可賠償則無此辦法對於第二項我方謂當時地方文官一聞匪警曾飛調陸軍防範惟文官無軍權軍隊不肯應調致肇巨禍應懲辦武官不應牽及文官其時延邊軍事長官孟團長已於事後撤職似已無從議處日代辦堅持原議再四談判意見仍未一致遂暫擱置最後日代辦謂對賠償一項可照將來臨城案賠償法辦理查當時日領館被害日人共十二名此語頗可注目該代辦旋又交卸當將此案暫緩進行及新任日使芳澤謙吉來華又以未遞國書一時無法談判故此懸案迄未結束顧維鈞上台後已囑熊委員暫時回吉熊於前日返吉覆命報告交涉經過情形並陳述部意决將琿春頭道溝與延琿撤警案分别辦理以免牽制據聞延邊日警現已逐漸暗增至千四百名之多且均係軍隊化身實堪駭人聽聞也 
[接收東路地畝處之面面觀]  
　　收回東省鐵路沿路地畝一事自八月一日經張局長赴地畝處接任後二日上午十點半張局長赴領事團會議當時因領團尙有他事討論故至十一點半始開蔡交涉員亦在座加以下午三點之兩次會議領團之誤會經蔡張之解釋已完全諒解并已明瞭吾國尊重外僑權利之意惟因業已電達各公使故尙須待各公使之覆文耳而該處俄處長關達基則態度非常强硬藉口未奉到督辦公所行知抗不交卸道勝銀行樸行長是日亦曾往晤朱總司令晤談及兩點半鐘之久内容未詳現在地畝管理局暫設行政公署承宣處對過房内辦公懸有匾額文曰「東省特别區地畝管理局」此後凡不關鐵路地畝之接洽均須與該局商辦哈埠某報以此事關係重大曾以此事往訪法律專家某君據謂此事外間多所誤會然當知吾國此舉并非將鐵路地畝處完全收回乃收回牴觸吾國行政主權而不應歸鐵路管理之地畝也如鐵路上之路線車站倉庫工廠等應用地畝係鐵路營業上所必需不應收回收回則不啻阻止鐵路營業故亦非吾國之所欲收回者若夫東路現在租於農户之耕地商店之建築地等則皆吾國土地而亦非鐵路所應兼營者且與行政主權牴觸自不能不亟收回出放之權由吾操縱故此次之舉毫無不合之處至領團之舉動甚爲可異因此係完全吾國内部之事旣不損害各國權利領團何能干涉更何能將地畝處卷宗室封閉在吾即宜將封條立時撕去一分鐘亦不能任其存留關達基渥局長等之阻撓接收不肯交代殊屬違背長官命令宜限期令其出境總之此次吾方所取辦法照法律并無絲毫不當云云 
[南洋華僑要求國事公開]  
　　如選舉行政委員自由制憲須畀華僑數席 
　　南洋英屬雪蘭莪巴雙埠華僑李公盤等代電云民國肇造十二載於茲凡百措施迄無進步泯棼之禍未知所屆而無知武人尚未厭亂即有心志士眞能愛國者亦鮮其人若長此以往恐我神州沉沒將受亡國之慘痛矣欲圖根本救濟莫如國民自衛社圑結合選舉行政委員自由制憲使迷夢武力竊國者自知所戒以期同入軌道别開生面此策之上者也其次若有人焉就已成之民國而善扶掖之發憤力圖公忠自矢或可能脫於險而吾輩亦有致目覩國滅家亡之慘劇也豈知時至今日政變益烈黎氏被逼出都元首已告缺席而孫中山先生又疲於局部戰爭未能實行職權苟仍任不良國會玩法欺民一班武人不知覺悟徒攬天下之威福以爲一己之尊榮是則非吾國前途之福也吾僑各屬商會各社圑學校靡不自認國民一份子屢盡忠告而國内强有力之武人置若罔聞並視僑民爲不足輕重此爲吾僑民所最痛心者然則吾僑居海外之同胞謂非國民一份子乎溯自民國成立以來政變百端面泯棼之禍國人固所親試然吾海外僑民因國政之不良屢受外人之凌侮此情此景恐較國内居民爲尤甚竊謂國人雖親試國難而商會各社圑學校等等凡有討論政事處置國是會議猶得加入參贊表示國民正義若我漂流在外之僑民同是國民且各屬商會各社圑學校莫不效國内之組設獨不能參加與聞以盡國民之天職耶茲當國家大變之秋正議組織全體國民協力合作之時如選舉行政委員由制憲等事務希當道諸公先期電示使我僑民各屬商會各社圑學校等得以選派代表趨附參預以期國事公開凡我僑民之主張均由代表發言取决於公衆再行政委員份子及國民制憲之任務亦須以數席畀予僑民代表此非競爭權利義務所在亦分所當然冐昧陳辭伏乞採納謹此以聞南洋英屬雪蘭莪巴雙埠華僑李公盤黃祖咸顏維漢顏茂祜·越培元·李文濱·李克名·周卿巧·曾緯·李祖龍·黃世雲·程華鐸·顏錦祐·曾春水·黃和慶·顏詒雅·林庶通·李淑遺·黃升衢·鄭慶成·丘廉國·陳明春·黃祖原·顏炳年·郭祜和·黃世楨·丘克端·吳繩温·黃寛柔·楊古傑黃祖衣顏　武等同叩 
[日人不承認北京政府之論調]  
　　寺西秀武之活動與主張 
國聞通信社東京通信云日本駐京公使芳澤與北京外交部因國書問題相持多日最後乃以送到副本爲敷衍之計蓋今之北京攝政政府終未爲日本所承認也在日本主張否認北京政府者不一其人而持論最堅且躬自奔走活動者實爲寺西秀武氏連日大阪朝日新聞載有該氏論文茲節譯如下以見一斑 
　　余（寺西自稱下仿此）由上月二十日以來屢建議當道不承認北京政府且極言芳澤公使若捧呈國書於已消滅且爲四億民衆怨府之國務院則爲我國（指日本下倣此）一大恥辱嗣於十日前更上京面謁當局詳陳不承認北京政府之理由彼等大體尙表示贊成然欠膽力故至今尙未見諸實行我政府無堅决之準備遽使芳澤公使赴任北京寳未免輕率對於北京之違法攝政政府余意不必待與列國交涉我國可逕不承認之特我政府向來以追從外交爲主絕無此果斷故余前日更獻言先向北京外交圑提議今則時機已遲提議亦無效力除單獨不承認北京政府外别無良策彼曹錕一派固猶委託我某實業家向我政府疏通貸欵之事其心裏實欲博我之好意一面則又愚弄我芳澤公使今我政府已萬不能不取斷然之措置矣 
　　夫不承認北京政府不僅爲余所主張前駐華英國公使朱爾典氏亦於報上表示此旨又英文字林日報亦同爲此主張支那各報均轉載之即美國人中更非無唱之者或謂如不承認北京政府則一切交涉均不能辦此爲不利益之舉以余觀之則不然當第一次革命後約一年餘未嘗承認支那政府然各種交涉依然得爲之頃者北京政府已經消滅如以彼爲對手簽字於新條約及借欵擔保各文件姑不問承認其政府與否則此事絕對不可行之若强行之則行將實現之第二政府不但以斯等條約爲無效而破毁之且大恨於我邦又或謂如子之言則不能爲借欵及欠欵之催促將奈何然依余觀察曹派因買收議員與夫吳佩孚之武力統一已耗費甚巨今直隸派之大軍支給糧食之費尙虞不得而將來議員買收費及軍費需額更多向如此之政府爲還欠之催促果能名一錢耶或又曰如不承認北京政府恐助長支那之内亂有導彼於國際管理之嫌然細察之現在反對北京政府者有東三省上海浙江福建廣東廣西貴州雲南四川等之十省區而江蘇安徽山西甘肅四省又帶灰色湖南雖現在獨立然譚延闓一到長沙立爲反對曹派之表示可以斷言是北京政府命令之所及僅不過六省而其領域内土匪之討伐尙不可能以此微弱之政府行見其崩壞而已如由我而早崩壞之實現第二之堅實政府此不獨爲支那自身統治上之利益亦即免除共同管理之良法也或又謂俄羅斯現已開破毁列强舊條約之惡例如我邦不承認支那之政府待將來承認第二之政府時彼能不傚俄羅斯之例而破壞舊條約耶然不盡爾也支那第一次革命後約一年間不僅列國不承認其政府且其時國體已由君主易爲共和矣然支那依然履行國際舊條約矧列國管理支那關稅鹽稅如不經列國承諾而謂支那能破毁舊條約者無是理也或又謂最近吳佩孚贊成曹錕之通電爲討伐張作霖盧永祥之計劃若曹吳合爲一體則北京政府安如磐石然以余觀之吳佩孚贊成曹錕之通電者僅爲先定憲法後選總統一事此爲吳之最初所主張者當然贊成之就實際言吳今尙爲袖手旁觀之態度以上意見已爲我當軸者剴切言之然彼等了解之而無實行之果斷余謂茲事體大余特訴於我國民切望以全國民之聲不承認北京政府焉 
[遲雲鵬來洛紀聞] [  鎭]  
　　吳馮將結金蘭之好 
　　昨日遲程九自保定來洛其惟一任務即代馮玉祥在吳前解釋一切略謂馮氏於政變後收此惡果實所不料現已深侮孟浪並擬與吳使訂金蘭以示不失向日共甘苦同志趣之舊情此次本擬携帖前來祗恐尙有未便故囑爲先容云云聞吳已有允意遲氏明後日仍須赴保吳囑其轉言保曹速移大選費作軍用内閣則與其補充不如重組重組最適當者莫如顏駿人遲氏謂容告曹帥遂怱怱返保（八月四日） 
[汴議會否認徴收紙烟稅]  
　　汴省當局擬徴紙烟特稅醖釀已久現已設立徴收專處開始實行惟省議會尙表示反對日前該會以公函通告各烟商一體停止繳納此項稅欵原函如下逕啓者查凡地方收入有關於增加人民負擔者按照約法必經立法機關議决方能施行此次河南徴收紙烟特稅直接抽自烟商間接仍出之人民溯該處自調查籌備起至成立止迄未准將此案咨文交本會與議而本年度預算亦未將此項列入且根據約法地方經費非有正當用途不能議增新稅當經質問政府委員亦無具體答覆旣無確定之支出自無加新稅之必要議會爲監督機關凡未經本會通過者即屬違法暴徵爰於日昨開臨時會議對此非法行爲一致否認用特專函通知即祈貴烟商於此案未經解决以前暫行停止繳納此項稅欵爲荷 
[魯財廳進行產銷稅之抗爭] [  鐵崖]  
　　商界一致反對路局不允查貨 
山東財政廳長王鴻前擬在膠濟路沿綫設立產銷稅局因各商反對暫時中止嗣以大利所在不忍抛棄遂决然設局徴收產銷稅詎該局甫經設立而各地商人仍起反對尤以青島爲最甚財廳乃咨請省署派人疏通昨省署派孟繼臯赴青向商會解說產銷稅應設之必要並預定以此項收入專爲償還地方外債之用且不加重商民擔負一俟產銷稅實現貨捐局即行裁撤如山東不徴此稅則將來中央亦必仿他路辦法設局徴收欵歸中央與其如此不若山東自徴之爲愈濟南總商會長張肇銓因見此稅勢在必行竭力聨絡各縣商會一致反對並發起商會聨合會以增加其反對之勢力四日張氏壽辰各縣商會到者頗多事後對於此事曾作一度之討論聞其結果仍力主反對將來此稅能否順利徴收此時尙難預料但觀各方面之反對態度一時恐不能實現也 
　　博山炭商聞財廳計畫將煤炭亦劃入產銷稅内特致電省議會表示反對電云濟南省議會鑒財廳頒布貨物產銷稅闻關於煤炭亦擬徴全稅煤礦各商異常震駭竊查煤炭對於國家有鑛區稅鑛產稅對於地方有鑛捐堆捐車捐出口有海關稅重重課徴已難忍受且煤炭事業關係工商前途小民生計如再徴收新稅是不啻障害工商之發展斷絕小民之生計也商等誓死否認貴會爲人民代表謹擬電懇嚴重抵抗如不達取消目的商等一律表决全體歇業以煤對待並以劇烈手叚驅逐局長臨電廹切不勝悚惶博山炭業公會鑛業研究會輸出炭業聨合會全體同叩 
　　財政廳以產銷稅在車站以外查貨殊多不便日前特致函膠濟鐵路管理局請允在站内查貨並予以相當協助聞該局復函以鐵路人員各有職守實難協助至站内查貨更屬不合各路亦向無此例碍難照辦據此以觀則此稅前途之障碍正多也（八月五日） 
[陜議會發生詐財案（西安通信）]  
　　議員之無恥至此 
　　陜議會自常年會閉會後各縣議員大都歸里近日署期將過已由侯副議長發起通知開茶話會研究開臨時會辦法已經多數議員贊成日來社會忽喧傅有某議員發生詐財行爲人多不信旋經調查始知非虚現此案已由議會中年齡較老之高小雲汪西渠鄭志毅等正式向省政府交涉業得確實證據除將詐財原文錄出分散各議員并定明日（八月一日）上午十一點開茶話會研究辦法預料明日議會定有一番大糾紛或甚至釀成武劇亦未可知茲將原件照錄如下查省議會常會時間同人對於烟禁案迭次提議質問迄無效果此次楊仁天等又以各縣比追增加烟欵民不堪命向政府提起質問曾憲勳業經署名蓋章普於原稿文字大爲添改同人等因此案咨交後外間人言嘖嘖僉謂曾憲勳以議員資格雙方播弄竟有希圖詐搕情事茲經多方調查確屬事實即由高小雲王西渠鄭志毅韓仲魯程鯤伯等九人面謁省長當經出示曾之原函曁其代政府擬覆質問案原文並由省長抄送一份茲特披露於左希垂察焉「督軍鈞座昨楊仁天以質問禁烟案約勳連署竊謂此案係我陜一大疑難問題則答覆之文若稍含糊又啓糾紛不如單刀直入痛快淋漓言之較爲省事勳不揣固陋擬一觕稿雖似承認實則諉卸請即卓裁在勳非敢自炫蓋以仰答高厚於萬一耳惟立意如是措詞自知觕率仍請斧政爲幸再勳窘狀昨已面述省債家債達五千元分文未償焦急萬狀切盼援手專此敬叩鈞安曾憲勳謹上」查陜西種烟無可諱言但違禁之罪在人民固有可原而政府亦不任咎何以言之民六禁烟已絕根株是即政府已具决心之表示也特是年之冬内亂倐起政局分裂客軍主軍鄰軍蜂屯蟻聚統治失權西則鳳乾邠醴一帶東則澄白蒲富一帶北則同耀宜洛一帶南之漢中則川督劉積之喧賓奪主興安則鄂匪王安瀾乘隙而入各佔地盤無異割據爲籌軍餉導民種烟人民旣怵於威復歆其利而民六成績遂至蕩然迨客軍旣去敵軍旣逐鄰軍旣歸我軍始陸續接防見烟苗遍地於法自應鋤犁但覩其瘡痍未復因憫其凍餒堪憐軍省兩署再四籌商遂本視民如傷之心以行寓禁於徴之政科以罰鎭促其悔悟乃民間囿於近利罔顧大局一年已過次歲依然若執法以繩固不難即日廓清而一念及鋒鏑之餘何堪有此嚴厲之舉且略法言情則昔日之視民如傷者至今日不啻誘民犯法矣於是加重其罰以冀其知難而退此誠不得已之苦衷當爲有識者所共諒也今年委員坐查實爲厲行烟禁而設然良莠不齊難保無勒勸種烟希圖多得獎金之事故又派員覆查即爲考查各坐辦委員之能否實行勸禁耳苟有苛罰及虐民累民之弊一有實證立予嚴懲云云（七月三十一日下午五點） 
[江西銀行紙幣案已解决]  
　　金錢萬能議員滿意 
贛省議員以江西銀行多發紙幣起而與之爲難該行以含有官商合辦性質且爲營業前途計不得不與敷衍惟議員方面堅持每人五百元該行僅充兩百元然尙有贛省銀行及鹽斤加價問題尙未解决調停者乃在此處着想主增爲四百元議員方面仍不之許表示無論合而言之分而言之總須凑成梅花數雙方爭執已匝月報紙亦已屢載矣兩岸榷運局長楊侗乃於前日宴請各議員藉資調停結果聞已圓滿各議員旣饜所欲乃於大會時提出十分諒解之審查報告謂此案合併審查結果僉以該章程内第十三條所載江西銀行經財政部核准發行銀元兌換劵八十萬元計分十元五元一元三種又銅元兌換劵五十萬串至必要時均照原額增加惟銀元劵不得超過一百五十萬元銅元劵不得超過一百五十萬串等語本省年來迭受軍事影響以致銀根奇絀百業蕭條自該行發行鈔票以來市面賴以周轉金融頓垷流通裨益社會良非淺鮮所請於財政部核准發行鈔票八十萬元之外於必要時得增加至一百五十萬元事屬可行惟銅元鈔票關係平民生計發行過多於物價不無影響曾經本會議員胡君蕙提議咨請官廳嚴行取締在案祇以該行係官商合辦含有地方性質自不能與其他私立銀行相提並論擬准其發行至多以一百萬串爲限以上二項無論如何不得超過此額其他私立銀行亦不得援以爲例至其餘各條旣與原案無甚出入比較亦尙完善應照該董事會所請原案通過再原送章程第十三條銅元鈔票額改作一百萬串餘照原文是否有當仍乞公决法律財政請願股報告此項報告已經大會通過矣 
[贛公團電請蘇齊阻陶蒞任]  
　　南京齊督軍鈞鑒贛人以省政問題幾致寢食俱廢原値凋敝之餘休養生息之不暇不能再事糾紛也陶氏長贛業經停頓中央鑒贛民恐慌未嘗迫令赴任而陶氏知衆怒難犯聞亦悔厥初心比月以來贛民漸有生氣乃不謂禍機四伏之秋陶氏復有命駕再來之意聽聞之下曷勝疑懼夫投身逐虎在贛民原爲圖存而濡體爭魚於陶氏實無所利贛寗接壤唇齒相依又我公久駐贛疆遺愛在民贛有急難安忍坐視且此事旣荷愛護於前尙乞成全於後於陶氏盡以忠告止其前進愛贛民即所以愛陶氏也臨電恐慌伏乞慈鑒江西全省國民大會事務所叩 
[廣州福州稅關報告]  
　　商業均受政潮打擊····但結果仍堪樂觀 
世界新聞社云廣州稅司哈里司氏褔州稅司華爾興氏近均發表去年稅務報告茲擇要彙誌如左廣州去年雖有政治軍事匪亂等種種不靖但商業頗見活動生絲收成良好各項收入均由本省自用不解交所謂中央政府故金融鬆動銀錢豐富此天然富饒之省苟能恢復秩序由亂而治則商業繁榮將無限量春季海員罷工予稅收以一大打擊首三個月内收數比前年同期減關銀三十一萬九千九百二十三兩即由於此夏間政變亦影響收入自八月份起漸見進步最後統計全年收入比前年增關銀十四萬七千一百七十二兩正二兩月所收賑災附稅尙不在内進口貿易因今年一月份起將增高進口稅故頗湧旺計增稅收十四萬零五百九十九兩噸位稅及轉運稅較增出口稅及沿海貿易稅較跌全部收入計關銀三百二十六萬五千五百八十七兩又附稅一萬六千二百零三兩英日進出口海船均較前年略增日船噸量則較減法國海船進出共四十八艘四萬七千六百三十二噸前年祇有四艘一千噸挪威海船六十二艘五萬六千三百十二噸前年祇有三十二艘二萬二千一百七十六噸法挪兩國船舶大半皆裝連米煤鹽三項中國海船隻數增而噸量减江船方面英船大減乃海員罷工之結果中國船隻數大增噸量微減廣州香港間新增江輪六艘有舊船數艘已停駛進口貿易上半年大致沈寂下半年大有進步出口貿易總値關銀九千八百五十五萬八千零十九兩轉出口總値二百五十三萬五千九百八十八兩粤省去年地方不靖於出口貿易大有影響原料價及生產費　增紫花布輸出頗受打擊織工亦曾罷工數星期福州去年福州商務大受政潮軍事之影響否則必有可觀唯結果貿易總値與前年相仿僅稅收减關銀九萬兩而已全部稅收計關銀五十三萬九千四百九十六兩其中進口稅十四萬二千四百七十兩出口稅三十二萬四千八百七十三兩沿海貿易稅三萬五千八百三十六兩噸位稅一萬七千零四十六兩進出轉運稅一萬二千四百四十六兩賑災附稅六千八百二十二兩除附稅之外全部收入祇比前年減九萬零九百四十六兩耳進出口輪船隻數較减噸位（共一二三五七六八噸）則增三三九八二噸中國船最多計四七一○九二噸日船四一九四二○噸英船二五二一二八噸美船四二一一六噸荷蘭船一五九三八噸法船一四○○六噸挪威船一○五四四噸德船七一八四噸俄船二二四八噸葡萄牙船一○九二噸外國進口値跌去關銀一四八六二三四兩棉製品除法國細布斜紋布及棉線外均較前年減少毛織品中絨毯地毯銷路仍暢但不逮前年外國雜貨市况沈寂煤乾魚鹹魚傘白蠟茶蓆到貨均增尤以茶蓆爲甚足見茶業有進步蘇門答臘煤油增十四萬九千零三十九加倫美國及婆羅洲煤油均跌中國貨出口凈値一八三三八九四八兩比前年增三三三九三九兩此純由茶業進步之結果木材貿易近年增進甚迅惜個中人祇知採伐不知重植此極有價値之工業勢必因缺乏遠見而致消滅紙傘工業近年大盛民國九年輸出四○四○七九把十年輸出額倍之十一年增至一○三九○七○把水菓收成良好橄欖輸出激增橘產亦豐唯稅率過高貿易額因而減落官塲爲籌欵之故并菓樹而亦抽稅樟腦出口僅一五八八擔十年爲三七二六擔九年爲一○○二六擔求此業不振之故泰半由樟腦樹多被毁壞不知保存所致云 
[徐州通信] [  雲]  
　　省敎育會所聞銅山敎育會因省敎育年會不日來徐開會特組織招待處連日籌備極忙乃四日早晨忽接省敎育會公函謂因特種關係不能按照原定日期開會須延展十日改於八月二十一日開會云云大家掃興之下或有懐疑大會恐開不成者又揣測所謂特種關係想係爲改選會長問題聞此次徐海方面新入會者有二百六十餘人之多又聞有人爲張某化二百元之代價租定東門徐州第一華屋内吳氏洋樓一座預備招待其同黨以謀當選會長不知確否 
　　德人販煙近訊前在車站查獲德人羅克蘭男女二名私帶鴉片十三包重五百兩拘押縣署多日經縣知事電禀省長轉電該管領事詢問辦法該領置之不理大約將由中國官廳罰辦聞該犯被拘以來態度强硬每日除麵包牛油外索白蘭地酒一瓶雪茄烟十五支雞子一隻縣署頗以供應爲苦羅克蘭本爲德國演劇家年五十一歲婦人亦德籍四十一歲曾充看護婦因共同販土相姘並非夫婦云 
　　鎭使赴碭閱邊陳調元又於五日早四點半鐘乘隴漑專車赴碭山閱邊隨帶衛隊及第三旅二營因先剿某股匪故在黃口站（碭山境車站）下車此次預定巡閱豐沛邳碭等縣頗有數日躭擱崔縣長及警局楊科長均到站恭送 
[浙代表接洽宣布自治]  
　　分謁軍民兩長 
　　七日上午九時浙江省自治運動各屬代表席裕珍李愼微邵季昂貴郁華胡邦彥阮性存韓寳華童一心黃淮時盛佩葱祝文鍾陳鯨量等十四人先齊集省敎育會即携自治大綱及臨時議會法往見張省長適張赴督辦處接洽要公各代表在會客室坐候一點餘點張始回署各代表述以北京政變浙人恐入漩渦故擬實行自治以　自衛惟關於宣布手續如何爲善今日特來商榷希有以敎之張謂本省自治我亦係浙江人自無不贊成之理惟目下時局不靖若因宣布自治引起糾紛諒非諸君之本意故尙須稍緩時日俾得愼重考慮以利推行云云各代表談話畢興辭而出即赴軍務善後處適盧督辦午膳遂相約三時往見暫時散去 
 
 

Page 8

 
 
第一萬八千一百二十一號;中華民國十二年 西曆一千九百二十三年八月八號
星期三 * *自由談 
[一知半解] [  青藜]  
　　　　以甜瓜置玻璃上·以白金連合之·能生電感·報小電鉿· 
[新美人髮（沁園眷）] [  天虚我生]  
　　色染黃金過養化輕蓬蓬遠春愛月牙反映堆成蟬鬢雲頭亂疊旋作螺紋浸枊湯濃媚梨香重不用西來阿更身屏除了步搖珠玉釵索金銀果然鬚髮如雲便只合頎頎詠碩人怕冬郎擢數豈能無罪秋娘截去不爲留賓洗禮初成笄年剛及膏沐無須卍字鱗花冠好便結爲夫婦兜上紗巾 
[說粤謳] [  春夢]  
　　粤謳是廣東地方的一種欲歌中間不許多廣東土字在他省人讀起來幾乎要莫名其妙考粤謳本是一種書名前清中葉招子庸創作的後來慢慢的由書名變爲一種文體的名目眼前廣不出版的日報上或雜誌上莫不有粤謳好的固多不好的出不少招子庸所著的原本我曾見過全書若千首大槪是爲著吊一個妓女而做的妓女名叫秋喜所以中門有一首題目書明了『吊秋喜』全謳非經翻譯不能盡解中間有幾句警句道『你名呌秋喜只望等到秋來還有喜意做乜纔過冬至後就被雪霜欺··青山白骨晤知憑誰祭衰楊殘月空聽個隻杜鵑啼』就這幾句已哀艶得非常了 
　　羅五洲從香港寄給我粤謳四首便是五洲自己作的中間有一首『工愁善病』道工愁善病做一個可憐人落魄江湖剩得書劍一身古道是紅粉青衫都係同一樣抱恨世無阮藉賞識在風塵殘軀若燕畢世常淪困毛錐誤我縱有壯志難伸只學吓龜年歌調譜出白雪陽春韻總係游戲文章試問値得幾文惱煞歌衫舞扇與我長親近瑟琶抱起就珠淚沾巾邊一個知到我個種凄凉我就向邊一個訴一陣唉喉帶緊鴻泥休再問若講到鏡中顏色虧我越發銷魂按謳中『邊一個』猶云『那一個』『個種凄凉』猶云『這種凄清』猶不難以意會之如前首乜字唔字等乃完全是廣東土字了五洲所作的其他三首因辭長不能盡錄錄這一首以見一斑 
[明察秋毫] [  端式]  
　　與主人談話若主人時時出視其的表則知主人尙有他事欲藉此爲一逐客令之表示也 
　　交疏之友忽遠道來訪至則甘言媚詞恭維備至則知其人必將有求於我也 
　　舟車之旅客有沉默寡言靜觀其書報一若不顧旁事者則知其人必老於出門其有與素不相識之人剌剌作長談者則反是 
　　志高氣揚昂頭而行其人必曾一得意之事 
　　過失意事得保其常態與人交談常帶笑容則知其人必胸有成竹 
　　入人之室若睹屋角間蛛網密布破瓦頽垣觸目皆是敝椅數桌縱横雜陳則知其家必在蕭條時代也入國視政亦如是耳 
[稱男子爲佳人之考證] [  繡君]  
　　湯漪議員電嘲顧維鈞有卿本佳人之語讀者惑之神經過敏者謂湯議員佳人一言實根據李延年北方有佳人絕世而獨立一顧傾人城再顧傾人國之歌此說殊屬附會竊謂男子不獨可稱佳人並可稱美人如葩詩彼美人兮西方之人兮杜小陵詩美人何爲隔秋水蘇子瞻赤壁賦望美人兮天一方皆稱男子爲美人也至稱男子爲佳人亦不自湯議員始請得而考證之 
　　一楚辭惟佳人之永都兮元注佳人指楚懐王也 
　　二後漢尙書令陸閎姿容如玉光武歎曰南方多佳人此佳人當然指陸閎 
　　三魏曹爽從蹕謁高平陵司馬懿閉門拒之桓範勸爽挾天子詣許昌爽不從範哭曰曹子丹佳人生汝輩𤘫犢耳子丹曹眞字也此佳人當然指曹眞 
　　四符秦時竇滔妻蘇蕙作璇璣圖讀者不能盡通蘇氏歎曰非我佳人莫之能解此佳人當然指竇滔 
[拉馬入槽]  
　　綜上諸說觀之第一楚詞之證不適用唯光武桓範之言似有充分之佐證至蘇蕙專以男外子爲佳人循是立閱是湯議員嘲人適以自嘲矣亦不足據世有乏閎博君子願有以敎之 
[說幾句不犯法的話] [  傅閭光]  
　　我前幾天看報看見一叚新聞說是京津晚報被封了我想大約是因爲說犯法的話了所以我來說幾句不犯法的話某督軍功德旣大威望又隆應當要選舉他做總統的 
　　某總長所派的人都是些當代有名的人物毫無私人參雜足見總長之大公 
　　議員已經覺悟他們反對舉某督做總統的舉動完全是錯誤的 
　　唉往下我不忍說了我現在要忠告你們辦報的人你倘要延長你報紙的壽命一定要說這一類不犯法的話唉中國的輿論 
[軒渠錄] [  LP]  
　　頂多不過父親望著私塾裏敎書先生指向他兒子說道兒呀你的年紀也一年大似一年了再不用功將來靠什麽過活呢你須得好好的跟著先生用心讀書將來才可以賺得大錢能彀成家立業再不要像往日一般的貪頑了兒子聽了默然無語隔了許久忽然大聲向父親道父親你不要驅我了你說好好的跟著先生專心讀書將來可以賺得大錢能彀成家立業莫說别的臂如兒子將來就學到像先生那樣的有本事頂多也不過在私塾裏做一個敎書先生每月賺十多塊錢罷了怎麽父親郤反說是賺大錢呢 
　　對不住小學校敎師上修身課時向學生們道你們諸生無論在家中或是學校裏不論對於什麽人總須要和氣切勿可兩句話不對便破口駡人譬如諸生在一條路上走路人家無意踏了你們一脚萬不可怒氣冲天的和人家爭論設使你們踏了旁人的脚郤須得向人家賠不是說聲「對不住」那麽人家雖想動怒也就怒不起來了··敎師講到這裏下裹課鈴巧出響了衆學生於是紛紛退出敎室正在喧擾之際忽然裏面走出一個學生來跑到敎師面前踏着敎師的脚道先生對不住對不住敎帥怒聲叱道你這東西怎麽··那學生道咦我不是已經向先生說過對不住了嗎 
社會小說 
[人間地獄（一三七）] [  娑婆生]  
　　第五十三回書痴金屋壁滿新詩迊客桐棺秋深蕭寺 
如今且不提小大姐心中抱怨姚嘯秋見碧嫣拒絕翁二來因此發火嘯秋向來曉得他的脾氣碧嫣不發火則已一發火横不對竪不對必致好半天大家無趣於是想出打岔之法却將那本毛金泰交來的傢俱樣本翻來翻去提出幾種式樣與碧嫣斟酌當下碧嫣揀定了一種式樣嘯秋一看也還不錯一心要敎那碧嫣使得他不發火便凑趣著贊了幾聲好就依了碧嫣的意思揀定了姚嘯秋照圈數了一數傢俱兩房間共計十九件嘯秋道十九件多不多碧嫣道你嫌多嫣嘯秋忙道不是我嫌多恐怕房間内擺不下碧嫣冷冷的道這一次租房子難道你只租一間樓面或一間亭子間與我住嗎嘯秋忙陪笑道那是萬萬不能的一間屋子太不像樣了碧嫣道你想起碼兩上兩下即使做人家一點樓下租與别人我們樓上也有兩間屋子有這一點東西方纔彀擺不然有桌無凳有床無櫉不成局面了嘯秋點點頭嘯秋又翻了一翻那樣本道你揀的這十九件當中我也件件中意不過你這一種曲尺式的玻璃櫉帶靠榻子似乎太笨了一些估地方太大搬起塲來很討厭運出外路去更不便當碧嫣道這個你放心搬起塲來塌車公司裏可以包裝包連的損壞了照數賠的那怕什麽至於運出外路去雖然累贅一點但是我想你也未必到外碼頭去做事我呢離開上海别地方也住不慣瞧上去也不會搬出外路去的啊嘯秋道這話也不錯碧嫣道其實這一套傢俱似乎太考究點嘯秋首可是沒有這種傢俱也配不上這方梗嵌螺甸的玻璃銅床··正說到這裏扶梯邊一陣鈴響碧嫣咬著牙齒眉毛一皺道一定是死人來哉 
三言兩語[  愛棠]  
　　這兩天的天氣熱得了不得把軍閥們官僚們政客們的良心都熱得發了黑了所以他們只管爭權位爭地盤爭勢力閘得烏烟瘴氮但是我不問他聽不聽倒要請他們買十個錢一杯的冰洪淋每人喫一百杯把肚子裏的煤炭瀉得精光否則煤炭在肚裏作起怪來那眞可怕的啊 
 
 
 

Page 9

 
 
第一萬八千一百二十一號;中華民國十二年 西曆一千九百二十三年八月八號
星期三 * *   
 
 

Page 10

 
 
第一萬八千一百二十一號;中華民國十二年 西曆一千九百二十三年八月八號
星期三 * *國内要聞二 
[長沙通信] [  華]  
　　軍人態度依違之現象 
湘局情形複雜無比譚延闓行抵桂陽而衡陽謝鎭守使忽電省三明心迹請查究造謠之人第一師長宋鶴庚臥病湘鄕旣不再言辭職亦不返省寳慶吳鎭守使墊伏湘鄕之永豐鎭（爲湘鄕至寳慶必由之路）第二師長魯滌平第三旅長劉鉶則由湘鄕赴湘潭聲明除用兵外其他無論何事皆可服從政府第四旅長唐榮陽電趙則謂擁護省長電魯則謂服從師長蓋各要人之態度至是已大僵特僵實則脚踏兩邊觀風望色一言一得皆非誠意之表示也魯劉兩君現以最後辦法調停湘事㈠依順省政府之意旨勸蔡鉅猷去湘㈡俯從各軍官之請求不用武力附帶解釋衡寳誤會以維湘局魯在湘潭安設軍用電譑以便與趙直接談判（湘潭在湘鄕長沙之間）然魯旣能赴潭即能來省趙省長派人迎迓則不肯行又不知悶葫蘆賣甚麽藥也長沙近日空氣乾澀已極僅有各界聨合會省憲維持會湘南協會等公電護憲拒譚然譚之可拒不可拒又一問題故譚如行抵衡陽湘局或不如此沉悶也現又有第一師官佐通電挽宋該師兩旅長遂均覆電贊成此亦無聊之點綴也附誌各電於下 
　　第一師官佐致全師軍官電云急益陽賀旅長鄭圑長謝圑長常德唐旅長劉圑長李圑長黃圑長周處長桃源何圑長郴縣汪圑長唐處長及本師各營連長均鑒和密免蔡令下湘境騒然遣將調兵戰機日迫師座内䘏民艱憫湘人之塗炭外觀時會知國勢之苞桑不忍袍澤舊交戈操同室不忍風雲變會坐失機宜用是舌敝唇焦以謀徙薪曲突乃與願違力勞心竭遂一再辭職思卸仔肩准否之權操諸省塵同人何收置辭惟是追隨師座數载於茲或寄心勝於股肱或共患難於顛沛或蒙扶植或受陶成溯袍澤之情深必攀留之意摯外觀湘局内念私情應付若何敬祈明敎第一師司令部方鼎英歐陽任章本立葛柱寰鄒振威謝效許萬耀煌麻智白烜張佐漢及各官佐全體同叩賀旅長覆電云東電奉悉挽留電正在起草明日即可發出弟等與師長久共患難情逾骨肉决不任其高蹈也弟耀祖印冬唐旅長覆電云東電敬悉昨覆師長豔電文曰湘鄕師長宋鈞鑒昨讀鈞座與魯師長謝吳兩鎭守使有日通電敬悉以沅陵警告急起糾紛情勢所躡危急萬狀鈞座主張和平冀圖挽救悲天憫人之宏抱愛鄕救國之熱誠溢於言表仁風所播遐邇同欽方謂糾紛立解揚亂頻銷茲奉豔電立意調和國難遽欲自鳴高蹈下風逖聽惶悚莫名相馭涕零罔知所措竊念吾湘禍變迭經不皇寗處鈞座维護桑梓慘淡經營不遺餘力自揮揚自治以來始得與民休息職等追隨鞭鐙歷有年所舉凡指揮調遣餉糧訓練無不上承誘導得無隕越捧負提携相依如命現在中原板蕩時事日非値生靈水深火熱之時此豪傑立功報國之際鈞座爲湘軍之領袖即中國之長城物望所歸安危所繫伏乞俯察下悃勉抑高懐勿以一時排難解紛之遲滯遽灰頻年愛湘救國之素懐人心悔禍至誠必可感天爝火驚心多難正以興國職等素蒙訓誨久已愾乎兵凶戰危况大義所關更當共體宏旨圖報萬一現在前線軍隊雖與蔡部相距甚近然彼不來侵犯絕不輕起釁端甘爲戎首區區愚忱必蒙垂察臨電依依不勝迫切待命之至等語并請諸兄竭誠挽留以維湘局而慰下忱是爲至禱生智叩冬申劉李兩圑長覆電云和密東電奉悉自湘西問題發生師座以悲天憫人之心出主和平冀圖挽救不料糾紛已甚調解爲難而師座不忍操戈同室恝然引退聆聽之下惶恐莫名弟念吾輩追隨師府歷有年所承蒙敎訓扶植無所不至際茲國事頻危更屬相依爲命安忍三軍無主去我長城此間各圑營長已聨電苦留並希諸兄一致進行爲禱弟劉與李品仙同叩冬 
[假冒蘆商破壞鹽務案]  
　　淮商請稽核總所查究 
　　鄂西宜沙一帶食鹽規復川准並銷成案甫經鹽務署稽核總所核定旋有假冐蘆商化名王編新者朦　借運蘆鹽破壞引岸兩淮商人電京力爭現查得冒稱蘆商之人即宜昌榷運局長兼華稽核助理員張潤之所爲當即據實以快郵代電請北京稽核總所韋會辦切實查究原文錄下北京稽核總所韋會辦鈞鑒淮商請運濟南塲鹽往鄂西宜沙一帶銷售本係實行川淮并銷成案當鈞所核准本年先運四十萬包時鈞所所訂辦法四條内有聽商自由售賣地方官廳不得干預并經兩淮運使布告在案乃淮商業已繳稅起運鈞所又准假冒蘆商之王福新朦請借之蘆鹽淮商以其破壞川淮并銷引岸電責蘆商旋蘆綱公所來電聲明并不知有其事更無王福新其人是㚥商冐名朦禀業已徵實淮商方思偵得假冐之人呈請鈞所依法懲辦詎知假冐之人即係宜昌榷運局長兼華稽核助理員張潤之該員現在沙市以官勢勒迫鹽行承銷蘆鹽并謂官督商辦完全與鈞所昌榷運局長兼華稽核助理員張潤之該員現在沙市以官勢勒迫鹽行承銷蘆鹽并謂官督商辦完全與鈞所所訂地方官廳不得干預之條文大相違反以鈞所任用之人似此假冐營私悍然不顧鈞所旣受朦蔽於前似不得再縱容於後務乞鈞所取消借蘆之案一面派洋助現員澈底查究以儆官邪謹快郵代電上陳敬請鈞安復淮公司叩沁 
[全國農學會在蘇開會紀] [  ]  
　　第二日情形 
昨日（七號）爲中華全國農學會在蘇開年會之第二日仍假二農舉行會員到者除已報到者外昨又有南京東南大學農科主任鄒秉文安徽實業廳代表章蔭棒姚佐良薛允濱並有蘇幤道尹蔡寳善代表韓省長親自到會於上午九時許振鈴開會各會員陸續入席仍由王舜成幹事長宣讀韓省長祝詞（詞文甚長從略）次由蔡道尹致農學會祝詞由顏英悼代讀文曰「惟我中華夙以農名莘莘之士力學惟勤茲者盛會六屆告成宏著大効備集佳賓庤乃錢鋪務我耕耘誕降佳種瑞麥廣生庶幾全國翼翼芸芸謹陳俚句爰作頌聲」次由王舜成登以報告南通張謇因事不克來蘇與會即將頌詞宣讀「吾華自古著稱農國山虞林衡厥掌林木當時政敎勤及樹畜惟讞有材惟隰有穀厥後地廣政弛而荒農猶守舊林則弗詳莽莽邊塞袁然大塲中原曠阜蕪寂相望誰爲提倡綉茲隙壞卓哉諸子投箸而起研農及林謀野而理調查研究分涂並　林之於農相輔有功調節水隰袪腐滅蟲下鬆活土上屏障風欲培國產舍此莫從走於疇昔曾著林議在宫之令與農同紀茲會揭旨適符前臆諸子努力此業誠偉矧集羣策實騐斯益曠野森林原田每每令日之標來日之券猥辱推引掬此爲獻「繼由安徽實業廳代表姚良佐致頌詞及宣讀各處寄頌詞祝詞等繼即演即講㈠湯惠蓀君演講題爲「綏遠河套情形」略謂鄙人於五月四日前往直至六月十九日始返去年全國農業討論會開會時全國裁兵呼聲甚高該會擬即建議裁下之兵去懇邊荒惟第一步須調查邊荒情形綏邊地方較蘇省廣大三倍因其地大擇一可代表全綏之地方以調查河套與蘇常道地土肥腴相同河套東西四百里長南北一百六十里闊氣候亦與蘇同水利極便且較揚子江爲便可作水利之模範地土質極佳荒蕪原因則以土匪甚多居民逃避土匪可分三種一爲白狼林七八人一組二爲搶刦物件一二百人爲一組其中有數十人有槍三爲哥老會皆土著居民被迫入會因此良民不願耕種相率逃去至熟田變荒之原因支道淤塞一片荒地非常可惜從前大村約有一二百家小村亦有百餘家今則小村祇有三四家大村亦僅十餘家現在前往懇荒者先解决除害問題綏遠有農人模範王同春今年七十餘歲二十餘歲到綏占此開荒招去直隷人數百名將河套開支河數十處費欵三百數十萬是處土地大半爲其私有後被官產並無怨意且極願意對於農事悉心指敎云云㈡安徽農校長李寅恭演講略謂年會第一次到會不覺已抵六屆並演講農村職業問題迨演講畢即爲爲會員提議㈠潘贊人等提議公推章行嚴先生爲本會名譽會員案㈡北京組織對日庚子賠欵問題協會本會應否加入協會安㈢唐荃生提議女子敎育應注意家庭園藝宜設立科目以資造就案㈣唐昌浩提議擬由本會建議政府設立農業研究所案㈤王舜成提議速推定專家編著農村小學事科課本案尙有種種議案從略迨提議完畢即討論農業種種問題討論畢遂即搖鈴散會休息午膳下午二時許由江蘇省立第二農校曁江蘇省立女子蠶桑學校招待該會全體會員赴盛氏留園遊覽名勝古蹟並開歡迎會迨留園遊畢時已六時遂即齊赴閶門馬路九華樓菜館舉行宴會而散今日（八號）爲該會開會之第三日並無重要事務不再會議僅約上午八時起遊覽度邱天平靈岩等名山及各處名園風景並往附近鄕村實行考察農村問題聞各埠會員約須逗留二三日始各離蘇云 
[杭州快信]  
　　一師慘案四日辨論終結後現地審廳迭開評議聞决定處錢李利畢和尙俞爾衡死刑俞章法徒刑不日當有主文宣佈至被害學生私訴昨開庭已由代理范洽民等當庭聲請暫行中止俟公訴確定再議 
　　今日下午五時杭總商會邀集紳商關臨時會由金會長報告在滬互保兩省治安情形並言江浙問可决無意外 
　　杭總商會推赴上海聨席會議代表王錫榮等五日夜車先返杭金百順王祖耀（杭會會長）六日午車返杭今午晋謁兩長陳述一功 
　　永嘉律師公會通電各法圑以政綱中斷非促成聨省自治不足以禦外侮而奠邦基我浙省制定三色憲法後始勤終怠實現無期本會認垷在時機已迫萬不宜再事泄沓有碍自治進行贊　省憲省人尤宜　　解决紛糾在此一舉務希澈底主張共起圖之 
　　交部特派員林康侯等率部員多人來浙視察路政前日由嘉興乘搖車三輛沿途查察並勘視楓涇橋梁工程師麥克軌道稽查陳翼孝均陪往即晚返滬 
　　北京委派浙江印花稅處處長阮貞濟昨來浙禀到惟接事尙遙遙無期 
　　慈溪省議員柴常春以慈北六堡辦理沙地清丈恐蹈前餘姚覆轍呈請暫緩進行當局不惟 
　　警務處昨委易維藩充新登縣警察廳長汪贊乾充省會警廳三區二分署警佐 
　　前夜保佑坊火警儲豐銀行浙江實業銀行均被殃及傳有焚斃行員情事不確現儲豐徦缸兒巷五十號實業假西太平巷十號接續營業 
[南京快信]  
　　海軍六月份餉銀迄未滙到現聞杜正與某方面功商籌借墊放以維軍心 
　　海軍杜總司令昨電北京請明令褫奪靖安艦長朱天森官勳並通緝 
　　王永泉派參議程光棨來寗謁齊督接洽援閩軍事 
　　馬聨甲病已漸愈昨派參謀長田錦章來謁齊督接洽軍事 
　　王永泉續電齊督報告閩厦戰况 
　　齊督昨（六日）早七時蒞小營校閱各營會操同時並駕駛飛艇 
　　商聨會省事務所通告各商會加入江浙弭兵運動 
　　韓省長昨（六日）日起已照常視事延見賓客 
　　兩長昨日會派温交涉員赴駐寗美領事署致唁美總統哈定逝世 
　　安徽財政廳長胡思義昨來寗晋謁齊韓兩長 
　　省署昨委劉長譽方翀喻兆麟黃進陸王藎臣吳履平朱衣蔡吉士吳權俞鎭許亦鴻葉正甲胡廷憲高士勛蔡邦修朱光耀吳庚鑫王杰談守端朱晋序等二十人爲自治指導員即日分赴各縣實行指導又委趙師鼐充省署第三科第二股一等股員朱肇昇充第三科第二股二等股員　　韓省長昨委干寳錦爲省署參議財廳委翟熊書赴崇明查案 
　　睢寗阜寗沭陽泗陽等縣匪風甚熾擄人勒索案日必數起迄無破者兩長擬先將各該縣知事撤換以示懲儆 
　　淮屬士紳解樹强朱紹文張福增等昨（六日）又分謁齊韓兩長力陳隴海路東段改築南線之必要謂電部復勘齊允電邀隴海路督辦張祖廉來寗以便共同商榷　　留日學生旅大收回後援會代表湯志先潘廷幹連日與各圑體接洽交換意見現定八日開各圑體聨席會議 
　　私販烟土三十斤之德人羅白蘭及奥女昨由徐押解來寗當即移送江寗地方廳訊辦 
　　江陰靖江宜興借漕委員唐悳勳銅邳二縣查禁烟苗委員杜芳昨均回省銷差 
　　參謀部擬在各省添設調查軍事專員聞齊督已保曲某充任江蘇專員 
　　第六師砲兵圑長陶延齡昨得急病身故 
　　北京國立師範大學本屆招收預料研究科新生蘇省應送名額定八月十五日由敎育廳長在省立第一中學内考試 
　　法政專門學校派敎員韋廷琛赴美留學已呈奉省長令廳照章發給治裝旅費七百元俾便成行 
　　江陰敎育局長錢體純辭職改委趙克勛充任 
　　旅京川同鄕傅增湘等以劉廉彬女士慘死不明昨電再長請昭雪 
地方通信 
[松江]  
　　學術演講會第二日記七日上午八時暑期學術演講會在圖書館大會堂繼續開會聽講者一百數十人仍先由王理臣演講國語韻母及會話至十時由上海復旦大學敎授陳望道濱講美育上幾個基本的修養㈠直接瞭解事物㈡合理的頭腦和尙上的精神㈢廣博的同情和深沈的意識下午二時請吳庶五女士演講女子的自覺由景賢女中學生范志超唐愼行紀錄吳女士演說大意謂從前女子所受敎育是非人的敎育現應極力打破三從四德等種種不合理的舊說要求㈠男女眞正的平等敎育㈡婚姻自决㈢選業自由希望大家努力奮鬥云云說畢繼由李詠章演講由松江語到國語的大道而散聞今日（八日）一午有汪精衛先生來松講演想另有一番盛况也 
　　漕涇鄕之命案松屬漕涇鄕有安徽人李守仁者專以販鹽度日前月又因結帮販私邀台州人吳嘉欣搖船儎送詎行至中途被緝私營兜剿轟擊致吳腿部中彈急延西醫診治不克奏效但吳係屬赤貧欲再醫療苦無資斧因念受傷係由李守仁囑送私鹽而起故向李索取醫費乃李以吳之中彈係屬天命否則搖船者不止一人何以獨傷於吳遂即嚴詞拒絕吳不得已竟　妻賣子繼續醫療始告痊愈惟因痛恨李之鄙嗇無良故於前日俟李在漕涇鎭大橋上納凉時持刀向李之肋部猛刺致李受傷甚劇即晚送滬就醫旋即在途斃命現李之胞弟行悉伊兄爲吳嘉欣傷害情狀即馳加漕涇將吳弋獲意欲私自處置以報兄仇該處地保恐肇事端即將兇手吳嘉欣索回於六日解縣訊究當由藍承審員審訊一遇判令收押候究一面即各咨行警所派員前往開棺檢騐以作判决根據云 
　　七寳鄕命案檢騐检屬七寳鄕東二十五　鄕人徐偉章之子徐書祥因向妻兄張友田商借耕牛車水不充由口角而至於扭毆翌晚徐書祥因不甘受妻兄侮辱又往訴妻交張經園詎不知因何徐之屍身忽於次日在河中發見屍父以其子身死不明來　　　旋因有人追回和解惟警局方面以徐身死河中循例報告故已由縣委騐矣 
　　東門外發生盜刦昨晚十一時東門外日暉橋堍包姓家忽來盜匪多人打門入室將事主打倒並將伊姊用農具擊開頭部昏暈倒地匪等見事主已失抵抗能力遂傾箱搜刦而逸現包已報告四區警局勘緝一面央請鄰人將伊姊抬往朱志一醫生處醫治不知有性命之虞否 
　　五厙鄕議會定期成立五厙鄕議長陳子仁鄕董王尊達於八月七日晋見温縣長請發圖記卷宗當由縣長報所有文卷即令自汉委員朱廣楨刻日封交該鄕議會點收茲該議會已定本月十日開成立會預備繼續舉行秋季常會云 
[崇明]  
　　暑期學校消处崇邑旅外學生及敎育界諸君以現値暑假餘暇開設暑期學校三部第一部借縣立女子師範學校專收舊制高小一年以上至中學三年以下學生採用美國巴德維亞制bataviapian注重個别敎授又參用根勃齊雙軌制cambridgedoub-trackpien設有英語組國文組數學組敎育組商業組等五組共二十學程任意選習生徒達八十餘人第二部設在崇明學會内專收舊制國民學校學生採用美國設計敎育法ptoiectmethod授以生活常識應用智識學生有一百餘人第三部亦設該會内專收失學兒音採一敎師學校制theplanoftheschoolbyoneteacher用混合敎學法misturemitbod在每日晚上授課學生共有二十餘人三部合計學生共二百餘人槪不收費云 
[嘉定]  
　　重修大橋將竣安亭南顧浦橋東通上海西達姑蘇爲水陸往來要道創造於明永樂四年迨洪楊兵燹頽然坍廢自後風霜過客日夜行舟危險萬狀鎭人目擊心傷勢難坐視辛酉年由紳士顧靜山蔡望之李仲箎沈冀良等君發起重建邀集同志議定分頭捐募估計一萬三千餘金幸賴滬上各慈善家熱心贊助欸項源源而來預算本后孟冬定可告竣泗江口一帶商業因交通便利已逐漸發展機廠林立滬上各廠來此購地者亦復不少較之往年其景象大不相同矣 
[奉賢]  
　　縣會尙待補選自省令恢復縣市鄕議會後奉賢縣議會議長張智書召集議員開會恢復出席十四人不及三分之二照章補選以符法定公决先期調查選民定於九月二十日補選議員十四人聞各市鄕之逐鹿者頗不乏人云 
[蘇州]  
　　駐常水警獲盜蘇水警廳派駐常熱水警第一分隊水警前日在蘇齊門外某小茶室内緝獲去冬搶刧該邑周神廟廟祝陶徐氏家盜匪二名據供一名陳光魯一名陳大桃均係江北興化人聞該水警等即日已將兩犯押解返常送縣歸案訊押矣 
　　六合管獄員易人高等檢察廳周廳長以六合縣監獄腐敗非調幹員整頓不可查太倉縣管獄員章灦本前清典史頗有經騐對於罪囚非常適當特訓令調任六合縣管獄員以資整理 
[無錫]  
　　大風中雜聞前數日錫地異常酷熱今日（七日）忽起大風間以細雨熱度爲之稍减西瓜市面前漲至三元五角一擔現祇售兩元左右新藕亦已上市價亦相巧高鄕禾苗正苦乾熱經此大風細雨農民爲之稍慰云 
　　無錫警察改局之先聲江蘇全省警務處徇楊壽　商埠局長之請以該處水陸交通商賈輻輳雖有警所不敷分配因函請警務處遴選妥員來錫開辦商埠警察局以維治安昨經王處長遴委寗廳督察長李燦文試充無錫商埠警察局局長大約不日赴錫接辦矣 
[常州]  
　　四鄕公所臨時會紀四鄕人公所於六日下午三時開臨時大會至三十二市鄕董佐共四十五人劉佩衡主席先由主席宣布自身爲縣議會參事員縣議會恢復後四鄕公所主任應即辭戰並報告經手帳目當時有人起而挽留惟劉君辭意堅决祇可以其所請次討論以後組織方法公决取銷主任名義改用委員制將原有幹事六人擴充爲九人任期以一年爲限當即投票選舉結果何少敏白靜齋高翰霄薛卿朱幼竹趙仲各趙頌平施子卿朱衷程等九人當選爲幹事蘇泉朱當選爲候補幹事旋即散會昨（七日）下午各幹事在公所開會討論組織幹事會方法以便進行 
　　會議籌集户籍經費縣署以省令備辦户籍不容延緩特於六日召集各市鄕董開會討論籌費辦法嗣以四鄕公所六日召集各市鄕董開臨時會姚知事即於鄕董會議後列席討論户籍問題先宣而省令催辦户籍頗爲緊經費約須五千元請到會者設法籌集到到會者咸以今歲年成不佳一時不能爲力旋經一再討論最後議决此項經費在滯納罰金内撥用各鄕擔任一千九百元市區擔任一百元作爲開辦費當時高翰霄以此項經費早已撥作開游民工廠之用頗不贊成後由姚知事申說作爲借用始得通過至散會已八句鐘矣　　軍署撥發奔牛振欵武丹稅所長昨奉督軍公署訓令内開照得昨閱報載武進縣奔牛鎭運藥發生危險致肇傷亡人口焚燬房屋之慘劇殊深憫惻着由本署發給洋一千元以資撫恤至此項撫恤金如何支配應由該所長會同武進縣知事及該鎭公正士紳妥爲立理報查普即具領轉給除分行外仰即遵照云云 
[鎭江]  
　　整頓育嬰堂積弊鎭埠城内育嬰堂設立數十年其間原有普仁恤嫠儒嫠等後歸併一堂歷年虧欠鮑董慶熙国難整頓一再堅辭翁知事現委張漱蘭姜覲宸二君爲該堂清理員到堂查出管育嬰女職員吳某氏終日在外不理嬰務由房租司事陳某竟不知市房之所在並有縣署炭敬及取乾修種種積弊甚有名譽董事某以勢奪堂内乳娘回家致堂内二十四嬰僅乳娘八名又留養廢人住居門房現由姜君逐一查出破除情面竭力整頓云 
　　騙賣良女之變相鎭埠城内四牌樓道耀記肉舗之三女年剛十六近有旗籍卜四及鬧媪與其父說定三百元嫁與郭姓爲妾道有已出嫁之大女以其二妹曾被串賣奉天恐三復蹈前轍爰於日前該三女花轎鼓樂出嫁時大女即约人隨轎而行比至菓子巷人役竟半途各散男宅新房内則僅有洋油燈一盞鐵床一張並無被褥亦不見新郎大女見此情形立要三妹回門卜等急以二元買一臨時新郎回門事爲女鄰聞知將新郎毆走現三女暫住其大女家一面與卜交涉聞卜等實係以借娶爲名後即賣至奉天云 
　　九師新生揭曉省立第九師範學校暑期後改組新學制招收新生各縣投考者有四百數十人日昨揭曉正取五十名趙淞濤王俊福等備取徐履安待十名云 
[揚州]  
　　敎育界會議江都曹知事於五日發放六月份敎育費時令勸學所長傳知各校嗣後敎費儘收儘發不負籌墊責任敎聨會得訊特於六日上午在勸學所會議羣衆主張公推敎育委員會長黃景沂縣敎育會長李豫曾於七日上午謁見知事詳述需欵及危險情形先期致函縣署查照接洽八日再開會議請代表報告接洽經過情形藉謀對付方法云 
[高郵]  
　　省委來郵訊盜匪首趙五等昨經寳應章知事來郵訊供各情業誌昨報茲悉軍民兩長特委曹文淵於四日來郵下榻公署今（五日）早八點鐘仍在公署東花廳法庭提出趙五訊供盱眙臨塘高橋一帶搶掠案件實係去年臘月由徐三麻子（又名潘海山）抅出何兆富約同劉矮子晏二等人所做湖西吳克朗家小孩被抬贖價一千五百元兩案均未有彼在内等語餘供與寳應章知事所訊略同並聞令夜或明早三官（高寳兩知事曹省委）會審云 
[清江]  
　　六師招考新生省立第六師範今年招收男女新生三級（男二級女一級）共男生一百名女生四十名前日（八月一日）爲該校考試日期計報名與考男生五百六十餘人女生三十二人試騐科目是日上午八時至十一時國語下午一時至三時英語三時半至五時半算術又男生試騐地點在本校女生在附屬小學惟男生四日尙須試騐測騐心理測騐五日檢查體格及口試女生一槪免試至女生報名人數不足原擬招收定額聞於本月下旬尙須續行招考云 
　　湖水繼長增高今年入伏以來洪湖水勢日見增漲除就上月下旬調查由四尺五寸增至六尺三寸外　悉埝潤徐壩兩汎黃罡寺誌椿復由六尺三寸增至七尺以上運河上游进工坐辦萬筱庵君連日分往各汛勘騐搶險工程昨始返浦倘今後洪湖水面再增則影響所及其損害黃運沿岸田禾當不在少數也 
[台州]  
　　陳圑調駐嘉防駐紮台屬海門鎭陸軍十師三十七圑陳照春頃奉盧督立電招赴杭會議防務定六日將全圑兵士趁超武巡艦調赴嘉興駐防海門則另調現駐寗波之浙軍一帥二圑姚圑長塡駐聞定十號到台此間紳商各界與陳感情融洽已紛電上官挽留矣 
[嘉興]  
　　委定敎育局長縣敎育局長已由浙敎廳長委定陳鄭并將委狀發縣轉給惟勸學所未奉明令撤銷故敎育局成立之期尚未確定云 
　　軍隊奉令調防駐嘉軍隊十四圑現已奉令他調於日内出發此間即由駐紮台屬海門第十師三十七圑調駐今明日當可到禾嘉興地方安靜並無謠諑發生云 
[湖州]  
　　綢廠罷織未解决絲織各廠機工罷工風潮迄已旬餘尙未解决絲織公會復於五日邀集全體公議僉謂加價須雙方兼顧今工潮旣以米珠薪桂而起可貼飯資每尺大洋半分然須限於三日内一律開織設逾期仍堅持不下除取消成議外並有激烈手段對付云云未悉織工如何意見也 
　　發生劇烈時疫比來溽暑逼人行人猝然倒斃者屢見不鮮近且發現一種劇烈時症一經傳染輙難施救日來城廂内外死亡相繼居民頗爲恐慌云 
　　令查典當失火情形織里餘慶典失火後外界殊爲託訝旋經該處绅士聨名呈省請予派員查勘以明眞相茲奉批示略謂呈悉候仰該縣知事查明具復再奪 
[杭州]  
　　浙江暑校消息浙江暑校於四日晚六時假西湖貝莊張敎育廳長住宅宴請暑校敎職員當晚與宴者凡三四十人暑校正副主任張君謀李俊夫及張敎育廳長均出席席散散已十一時許矣連日天氣極熱九十八九度爲平均温度暑校一般學員大半按時上課精神尙好惟亦有少數學員因小學開校期近紛紛返里暑校體育系學員上星期六與公共運動場球隊比賽網球觀客頗衆本星期产尚須作隊球戲屆時當有一番熱鬧也 
[安慶]  
　　徽人電拒駐兵舊徽屬六邑旅皖同鄕黃夢飛等代電云上海申報轉徽州产邑旅外諸同鄕均鑒我徽僻處山指使欲調二四兩旅入駐徽州名爲防制某方實欲移軍就食同人聞此消息異常惶駭省軍素無訓練紀律廢弛害民有餘禦敵不足去歲入徽三營到處騒擾徽人談虎色變至今猶有餘悸今馬氏不恤民艱竟欲以兩旅之衆駐徽豈騒擾皖北中之不足並欲舉徽州一片乾凈土而蹂躪之耶以我皖現在之情勢論非嚴守中立不能免禍徽州地方决無駐紮重兵之心要即駐重兵亦於實際無裨如軍事當局必悍然不顧壹意孤行徽猶有人誓當拒絕尤有進者道路喧傳謂馬氏與蘇齊密議二四兩旅移入徽州後即以陳調元所部開駐皖北此說若確則豈但徽人遭省軍之害八皖且有亡省之痛矣危機潛伏緘默難安除電呈當局力阻外務懇諸人一致嚴拒桑梓幸甚徽州六邑旅省同鄕黃夢飛等三百五十四人同叩歌 
[奉天]  
　　交涉署長史耀五暴卒奉天交涉署長史耀五江蘇宜興人官奉二十餘年由外縣薦任道尹及奉黑政務廳長去歲奉直之戰經中央任命爲黑龍江省長史氏當電請收回成命力辭不就今年三月奉當局將佟前署長調署遼瀋道任史氏爲交涉署長到任以來昕夕從公定内輯外迨至積勞成疾猶自恃身體强健不自睱逸三日午前二鐘時突覺心中不快當延請赤十字院小川院長往診據診斷爲心臓麻痺症已不及治療延至五鐘竟爾長逝並聞史氏於二日晚十一時後尙照常會客絕不自覺其勤勞如此是以中外人士咸爲史氏悼惜焉 
 
 

Page 11

 
 
第一萬八千一百二十一號;中華民國十二年 西曆一千九百二十三年八月八號
星期三 * *   
 
 

Page 12

 
 
第一萬八千一百二十一號;中華民國十二年 西曆一千九百二十三年八月八號
星期三 * *   
 
 

Page 13

 
 
第一萬八千一百二十一號;中華民國十二年 西曆一千九百二十三年八月八號
星期三 * *本埠新聞 
[齊韓復滬寗杭各商會之電文]  
　　何忍參入政治運動致搆成軍事之原因 
江蘇督軍·省長昨復上海總商會南京·杭州·總商會嘉興·上海縣商會·四日公電云接支電殷殷以保持江浙治安勿令牽入軍事行動屬望各省軍事長官並以無論何方均不參入政治運動鄭重宣言責之江浙當局防微杜漸洞見　結披誦之下無任贊同蘇省保境安民宗旨堅定迭有宣言無庸再贅誠如尊論若夫軍不能離政治之原因而獨立故每因政爭之結果而釀成因果相循往事可爲殷鑒爕元國鈞對於地方人民旣以保安爲職志即何忍參入政治運動搆成軍事之原因耿耿此心有如皦日轉布悃臆咸使聞知齊爕元韓國鈞魚印 
[江浙人士和平運動之昨聞]  
　　範圍將擴大 
江浙士紳前午在一枝香宴叙情形略紀昨報茲聞彼等意見江浙人士對於保全和平業已共起運動惟空言無補故擬籌一具體辦法當時即推衡山君籌劃其事張君仲仁前日宴畢後即搭晚車赴寗以私人資格與蘇齊有所接洽沈君則於昨日下午再往江蘇省敎育會與黃任沈信卿二君研究辦法大致當以組織圑體着手聞引次事件如僅在江浙方面着想恐難生效因邇來報載安徽遷調軍隊之事形勢甚爲緊張苟皖省軍人不能覺悟則江浙和平仍不能保故將來組織圑體時將請皖人共同參加以求弭兵運動之擴大而求實效去 
　　又函去杭寗滬各地紳商爲江浙兩省保全治安問題分集滬上一再開會討論茲悉此項通電業已擬就現正徵求兩省耆紳同意一俟簽名事畢即由蘇紳張季直馮夢華王丹揆浙紳朱葆三盛竹書高雲麟等領銜發表惟各耆紳以皖與江浙毘連聞該省軍事長官已將皖北安武軍調駐皖浙交界之廣德建平一帶頗有備戰之趨勢現擬商由旅居杭滬兩地之皖籍紳商連合皖省重要圑體通電皖馬及皖籍軍事長官馮玉祥等務請將所屬軍隊不行參加任何方面之戰爭以保和平云 
　　旅滬英美法義等國重要僑商近以我國致爭日烈謠言蠭起鄰近各地紛紛添兵調防風聲鶴唳滬上爲萬國通商巨埠影響匪細特於前日分電駐京公使請向我國政府鄭得聲明務將滬寗杭三處劃出政爭旋渦之外以保僑商安寗云 
　　又函云本邑紳學兩界士紳以江浙兩省長官對於時事表面上雖表示保境安民維持和平而暗中均各調兵遣將積極備戰以致人心驚慌閭閻不安現由各士紳發起擬於日内開聨席會議討論消弭之法業已徵求各公圑同意一俟接到即當開會云 
[福建路商界請願和平]  
　　分電蘇浙兩省長官 
昨日本埠福建路商界聨合會發出快郵代電分致蘇浙兩省長官請願和平原文如下㈠南京齊督軍韓省長鈞鑒民國成立十有二載各省所受兵事之害幾難縷指獨我江浙兩省地方歷任賢明長官均以保境安民爲宗旨方期休養生息爲國家保留幾分未傷之元氣不意近來驟聞外省移兵駐蘇之訊以致人心惶惶不可終日甚至影響商場牽動市面一若禍在眉睫雖經二公疊電闢謠而謠言不因之少息可見事非空穴來風無怪人民幾類驚弓之鳥伏祈表示决心以慰民望而安商業不勝幸甚上海福建路商界聨合會叩㈡杭州盧督辦張省長鈞鑒浙省頻年疊受晈洪爲患復被新嵊土匪騒擾災情綦重民困已違極點幸得二公勤政愛民撫綏不遺餘力人民方得稍舒喘息不意邇來謠諑繁興有以浙省牽入政爭漩渦之說竊思浙爲自治省分江浙聨保又有先例且兩省長官均以保境安民詔示國人他人縱有野心恐亦無由侵犯果有一兵一卒壓境亦即吾兩省人民之公敵皆得起而共誅云尙祈始終尊重保境安民之宣言則地言幸甚江浙幸甚上海福建路商界聨合會叩 
[浙盧令調軍隊之續訊]  
　　今日嘉興軍隊開赴艮山門 
駐紮艮山門之陸軍第八旅第三十七步兵業奉盧督辦令與駐紮嘉興之第七旅第十四圑軍隊互調已於前日（六日）起由艮山門開拔兵士尃車赴嘉等情已誌本報茲悉昨日（七日）仍由艮山門續開兵專車赴嘉惟嘉興軍隊調往艮山門須令日（八日）開拔云 
[太寳士紳籲請塘工經費]  
　　請列入十二年度預算 
　　太倉寳山兩縣塘工經費迭經兩縣士紳向韓省長及嚴財廳長請求加入十二年度預算曾得而許詎此次財廳編製預算竟未列入現塘工益增危險兩縣士民因此大爲惶急紛電當局維持茲錄太倉勸業委員及寳山縣敎育會電文如下 
　　寳山縣敎育會之虞電南京韓省長嚴廳長均鑒報載蘇省十二年度國家預算並未將太寳塘工歲費二十萬元依議照列在當局通盤支配自必權衡緩急惟苟塘进潰决關係至鉅槪算入欵雖絀而支出尙有新增以築进禦災與增進事業相較事業猶可量力增進防災萬難因費失時務請仍依原議照列以維大信而保海疆不勝迫切待命之至寳山縣敎育會虞 
　　太倉勸業委員之歌電南京韓紫老省長崇鑒太寳海塘爲江南三十餘縣屏障鈞座於去秋親臨察勘宗祥備員勸業職務攸關晋接芝儀側聞清誨塘工會議嚴廳長允列入國家預算年支二十萬元今十二年度預算漏未列入鈞座以蘇人長蘇敝邑三十五萬人民之生命惟公是賴務乞顧念沿海居民身命關係力予成全仍舊照列預算並轉得財政廳知照太倉勸業委員聞宗祥叩歌 
[國民黨歡迎議員之宴會]  
　　中國國民黨本部昨日中午假大世界世共和廳設宴歡迎國會議員并邀本埠名流及新聞界作陪由部内辦事人預先佈置及在場招待到有議員及來賓共三百餘人由謝持代表致歡迎辭云「今日中國國民黨歡宴議員諸君辱承光臨實爲本黨極大之光榮本黨孫總理及全體黨員對於諸君之毅然離京南來至爲欽佩而今日又得此機會與國民代表與論中堅聚首一堂實爲民國前途之一好現象謹舉一觴藉表欽仰之誠並祝諸公健康」次議員方面亦舉觴致謝宴畢至公園攝影後在影戲塲入演「孫大總統就職紀」影片時許演畢散會 
[川議員反對川人在滬借欵]  
　　旅滬川籍國會議員李肇甫謝持等因川人陳新之等來滬密向某外商借欵以成渝馬路及重慶自來水作抵特電川反對原電如下成都省議會劉省長熊總司令各報館均鑒頃聞川人陳新之等自稱受北軍僞任川東道道尹熊煜之委託來滬密向某外商訂借巨欵以成渝馬路及重慶自來水作抵押藉充侵川軍費查此項借欵旣未經川省議會同意該陳新之等又非同川省政府委任如有簽訂字約自不生效除已登報聲明凡非法借欵無諭借自何方用途若何川人决不承認外特電奉達務請查明究辦以杜㚥究而保利權李肇甫黃雲鵬謝持潘大道李爲綸何其義陳宗常陳國　盧仲琳郭崇渠黃駿简行简趙錢橋叩魚 
[省敎育會之審查新會員會議]  
　　編列履歷詳細調查 
江蘇省敎育會於昨日上午續開審查新會員資格會議列席者中等以上學校校長等共十四人對於新會員資格問題均謂外間旣有黨派作用金錢臭味等種種傳說及某某主動某某承辦報紙披露不盡無因自當依據評議員會議决案須實地調查愼重從事並詢問入會者是否出於本人志願但二者均非短時間所能辦到極應展綏審查時間旋議决請該會將本屆新入會會員除七月二日以前兩次審查已經確定之新會員十九人外凡未經確定之會員約三百人應編列新會員詳細履歷並推員實地調查以示愼重而免物議如大會期不及宣布祇得歸入下届辦理云云 
[清華赴美學生之昨訊]  
　　北京清華學校工程師莊俊君與本届畢業生及專科男女生定於本月十七日乘提督郵般公司約克遜總統號赴美留學該校並借滬上博物院路中國青年協會四層樓四百二十一號爲辦事室由何林一爲主任於昨日起立理學生出洋手續等情屢誌本報本届清華畢業生赴美者共派八十三人内中梁任公之長子梁思成因足傷未痊不能前往連今夏考進之專科男女生各吾名共計學生九十二名尙有託清華辦理之自費生男女各二名連同莊俊君及清華職員顧人傑胡魯聲余上沅三君全隊恰符百人莊君字達卿民國三年美國意利諾大學建築科畢業返國在清華服務迄已九年所有該校一切巨大建築均由莊君一手經理該校當局以莊君對於各項工程均能實心任事茲特派赴歐美各國游歷一年調查各項工程事宜與本届清華學生同往學校本年不派護送員即請莊君爲學生顧問員莊君到美後擬留在纽約至明年二月底往華盛頓哇海哇等州然後赴歐洲游歷英比法等國明年夏由東歐返國如有機會將在華盛頓大學研究數種科目至顧人傑君係調任游美學生監督處會計並擬入華盛頓大學研究法律與會計學胡魯聲亦調任游美監督處書記余上沅乃自費赴美入卡奈基學校研究戲劇專科云 
 
[清華學校在滬辦公職員攝影] 南京路抛球心心照相館攝自右至左㈠余上沅君㈡莊俊君㈢何林一君㈣顧人傑君 
[乘約克遜總統號赴美之學生]  
吾國赴美學生乘本月十七日提督公司約克遜總統號前往者除清華學生職員外又有各處各學校之自費生内有南開大學學生五名尙未來滬餘均已來申約翰大學赴美之學生除郭慧德楊建章載杜昌戴桂華等已去余開齡改十八日啓程外乘約克遜總統號者有十人南洋大學學生之自費赴美者亦多乘該船至部派學生茅以新張承祜陳廣沅韋國珍洪傳炯俞汝鑫鄭　鑫慤等八人行期尙未定奪又名畫家楊左匋君與青年會總幹事曹雪賡之女子曹淑媛女士亦與清華學生同船赴美茲將乘約克遜總統號船之自費生人名等項列表於左 
人　　　名　母　　　　校　擬　科目　　擬入學校 
氽上沉　　　清華職員　　　戲劇　　　　卡　基大學鄭祖亞　直𨽻工業專門學校　化學工業　　賽賴克司大學賴執中　　　北京中國大學　哲學　　　　中央衛司勒袁書院王卓然　　　奉天省立中學　敎育　　　　哥倫比亞大學王志莘　　　上海商科大學　商業　　　　纽約大學或哥倫比亞大學揚克純　　　北京高等師範　數學　　　　支加哥大學黃敬思　　　北京高等師範　鄒村敎育　　哥倫比亞大學陳鐘聲　　　金陵大學　　　敎育與社會學哥倫比亞大學胡礽豫　　　唐山大學　　　機械工程科　康乃爾大學吳必治　　　雅禮大學　　　理科　　　　康乃爾大學鄧耀光　　　北京青年會　　未定　　　　未定 
蔣綿思　　　東吳大學　　　敎育　　　　佛特别爾行大學陸幹臣　　　東吳大學　　　社會學　　　佛特别爾得大學王魯新　　　南洋大學　　　電氣工程　　康乃爾大學吳慶衍　　　南洋大學　　　電氣工程　　康乃爾大學葛學瑾　　　南洋大學　　　電氣工程　　康乃爾大學張惠康　　　南洋大學　　　電氣工程　　康乃爾大學吳保豐　　　南洋大學　　　電氣工程　　惠斯汀赫司電氣工廠曾憲焜　　　南洋大學　　　電氣工程　　康乃爾大學莊效震　　　南洋大學　　　電氣工程　　惠斯汀赫司電氣工廠楊左匋　　　畫家曾肄業南洋大學　商業美術　未定江一峯　　　約翰大學　　　文科　　　　哈佛大學關耀光　　　約翰大學　　　銀行學　　　紐約大學陳炳章　　　約翰大學　　　政治學　　　撥林司登大學劉作相　　　約翰大學　　　商科　　　　哥倫比亞大學蔣雲鶴　　　約翰大學　　　銀行學　　　哥倫比亞大學樊紹良　　　約翰大學　　　商科　　　　哥倫比亞大學張　獻　　　約翰大學　　　經濟兼銀行管理　哈佛大學瞿仲福　　　約翰大學　　　國際貿易　　哥倫比亞大學孟慶徵　　　約翰大學　　　文學　　　　握白林大學何家鑒　　　約翰大學　　　工科　　　　米薩出色州工校曹淑媛女生　中西女塾　　　文學與音樂　密吸肯大學任　　女生　金陵女子大學　醫科　　　　密吸肯大學戴述吟女生　滬江大學　　　社會學　　　特佛大學陶　玲女生　　　　　　　　敎育　　　　墨　洛益克大學 
[廣大輪客述海盜圖刦未成事]  
　　大陸報云星期日午間招商局行駛香港上海線之廣大輪抵埠據搭客所述該輪離港時海盜圖刦未遂狀况略謂該輪於八月一日離港當啓椗前二時有西探一人華探四人上船檢查見一三等艙客形跡可疑上前搜查其人突出手槍但未及扳機即被擊落嗣又在其身畔搜出實彈手槍二枝同黨照片一張會是人亦在三等艙中因俱就逮後復在華人搭客艙内之褥下搜出實彈手槍數枝逮捕跡涉嫌疑者八人惟因探警人數過少不克週視致盜首得乘間逸去蓋頭二等艙内有搭客八九人聞事起即離船他往諒盜首即在其中也此外並獲一人渠於隔晚登輪占一艙但翌日又讓與他人嗣此艙内另坐他客四人當由探員抄出實彈手槍二枝並在一客身畔搜出船票十張想隔夕上船之人預將手槍等物藏於艙内然後告諸同黨囑其聞口號時取出行兇當此事發覺後該探等即以電話報告捕房旋有西捕頭率同西捕十二人華捕六人到船命船長移泊九龍港内將全船詳加搜查直至毫無可疑形跡始令啓椗又被獲之第一人身畔藏有護照一張註明其人爲船上機師是人矮小兇悍年約二十八歲當被捕後希圖躍入海内爲守者所阻彼等計劃大約俟船開出後即由渠管理機器間駛至冷僻港内乃肆行刦掠云 
[航業要訊]  
　　昌興輪船公司之上海往香港船價爲優待華人起見本定十二號由滬赴港之澳后輪起將二三等及統艙價一律跌減十分之四詎昨日接得總行發來電報以此次跌價須與其他各太平洋輪公司磋商故其跌減之實行期延至九月二十日由滬赴港之俄后號輪起實行已令上海公司查照辦理矣 
　　昌興之俄生號已定十一日赴温哥武本埠有大批華絲運去又有留美學生多名乘該輪往北美云 
　　提督公司之約菲遜總統號由西雅圖來華船内載有七月二十四號以前之美國寄華郵件二千一百零九袋又木頭及雜貨二千七百噸准十一日到申停泊中棧禮拜一赴香港又十七日赴美之約克遜總統號除清華學生以外又有自費生之赴美留學者六十一人更有俄難民一百名從本埠乘該輪至美云 
　　日清公司因法兵艦克雷尼司號在漢口冲損雲陽丸大亨丸兩輪刻已入廠修理現該公司開具損失單請日領事轉向法國要求照數賠償云 
　　法國郵船公司之安得來朋號由馬賽來滬載有七月十三日以前之法國寄華郵件甚多昨據電告刻下將至西貢大抵在十二十一日到滬 
　　日本新任宜昌領事森岡平正氏已從榊丸到申本日轉搭南陽丸赴宜履新 
[昨日大風紀]  
　　今夏滬地天熱較往昔爲甚寒暑表已達百度左右且久不雨以致痧氣等時疫盛行不已昨日忽然起風清晨及午後曾降小雨兩次故熱勢稍減入晚則風勢更大至今晨三時許猶未靜息 
　　又函云連日福建方面發生颶風招商局之海晏新康被阻不能來滬而民船及小駁船之失事者已不可勝計昨日風勢忽轉向上海吹來下午一時許其勢更烈聞浦江内有一駁船爲風打覆潑沉麵紛數百包昨日和公司之進口商輪在上午十二時前赶抵吳淞者均得進口共計太古之頴州舟山怡和之威升招商之江順新江天等又外洋船西司曲特等共計十二艘在十二時以後則風勢漸烈各輪咸皆在口外避停不敢開進故昨日午前來滬之船未聞有意外之事發生也 
[大風坍架壓傷木匠兩徒]  
　　其一已斃命 
閘产寳興路新建房至五間初將木架搭好昨日上午十時泥水木匠正在工作適起大風支架之一木倒地全架皆坍下有木匠學徒十三歲浦東人陳欽及張才禮均受傷甚重當由工頭舁送同仁醫院醫治陳欽抵院已斃命張才禮腿骨壓斷尙可無恙云 
 
 

Page 14

 
 
第一萬八千一百二十一號;中華民國十二年 西曆一千九百二十三年八月八號
星期三 * *[麻坡華僑對於時局之主張]  
　　開國民大會在滬設臨時政府 
　　南洋麻蚾華僑來電云各報館鑒北京政府自非法者僭踞以後結黨營私媚外喪權吾民之稍智識者心目中久已不其有代表全國之資格矣無如外人狃於地點之見且志存利用故一向與之敷衍彼輩遂得以假民國之招牌行專制之手段借債肥己擁兵殃民國勢飄搖不可收拾一般愛國之士有忍以艱難創造之中華民國敗於僉壬之手用是屢次興師藉維法統職是之故干戈擾攘迄無寗歲試一洄溯民四至今之紀載不啻一篇血淚歷史嗚呼吾民直接間接所蒙之痛苦探木尋源不能不拜毁法者之賜也今者天佑中華彼輩互相排軋自行塌台昔日之假而具亦無絲毫存在此正吾民登台發言之時候亦我主人翁行使職權之好機會語曰雖有智慧不如乘勢雖有鎡基不如待時若再放棄責任互相推諉馴至外人共管之呼聲演成事實致大好河山淪於異族之手彼軍閥官僚政客帝系之罪尙小而我國民坐視之罪則大矣爲今之計應速聨合全國各界圑體南下議員海外華僑援辛亥之例通電訂期和舉代表開國民全體大會在滬設立臨時政府人舉中外人望所歸者爲臨時總統召集臨時内閣主持外交内政俟統一後再行正式選舉一面通牒友邦鄭重聲明自後交涉須與吾民公立之政府接洽方爲有效否則槪不承認外人窺吾民意之堅妆斷不敢毅然反對一面調和實力各派互相讓步不追旣往但策將來一致以救國爲歸宿倘有自外生成始終怙惡者則合力對待絕其接濟一面制定憲法整飭吏治改良幣政以活金融吸引外資以興它業化兵爲工以輕負擔廣開工藝以弭盜賊内外一心通力合作如是則北伐計賊旣不成問題而軍閥武人亦不推自倒一切糾紛皆迎刃而解矣事關切膚幸勿放棄時不可失請速圖之南洋麻坡埠華僑叩 
[最近設立之輪船公司]  
　　中美太平洋貿易公司吾國南北洋各埠往來上海航輪由外商經營者以英日兩國爲之美國並無船舶行走港粤及烟津海參崴之間今歲美國航政部以津貼案未經通過遂售出大小商輪六百艘改歸美商私家所有故近來美國富有資產之商家紛紛購買商船航行太平洋及南北美之間至添航遠東或行駛吾國内地及近海間者則尙未之前聞今始悉有美商創立太平洋貿易輪船公司經營中國近海與内地航路之舉創辦者係美國紐約資本家華雷西氏w·wallace向美政府購得二千五百噸至三千噸以上之商輪六艘刻在四馬路五號設立中國太平洋貿易輪船公司聘定華人唐藻芬君爲華總理議定在吾國闢行主要航路三條㈠「長江」由上海赴鎭江南京九江蕪湖及漢口爲止現時暫派兩船行駛㈠「南華綫」由滬赴汕頭經厦門香港而至廣東亦先派兩船開班㈠「華北班」此綫甚廣從本埠開出經芝罘天津到大連灣而至海參崴亦係暫開兩船刻下該公司所購定之美政府船係西字號級之轉運輪據云在美業已開出本月内六輪可完全抵滬故不久即可實行開班美商輪之航行南北洋當以此公司爲嚆矢矣 
　　德商利克茂公司德國亨寳之利克茂rickmersline輪公司現已開拓遠東航綫其航行路綫與其他德輪之行駛者稍殊蓋其輪舶自亨實駛出後兼航仰光海參崴等埠在東亞更灣高麗滿州上海方面則月開一船刻下該公司共派「利克茂」號輪四艘已來三船尙有克倫河司利克茂號一輪在建造中但年内亦可派至上海近來以中德航務發達又添賃臨時班輪多艘昨日已到solviken沙爾維基號一艘尙有生雷特號一船不久亦可抵滬 
　　吳江内河輪公司吳江同里等處產生魚蝦甚富十八九運銷滬埠均由民船裝來經過多日始能到申故鮮魚蝦多半變味業此者損失不小華商楊景和陳夢鵑及顧闌記等爲便利該地魚商及發展内地交通起見徇蘆壉北厙章練塘及同里等地之商民請求集資創立吳江内河輪公司舉楊景和爲總理刻已組織成立在本埠南市大碼頭設立公司先用新蘇崑號及通安號兩輪行走吳江上海間現已開班俟業務發達再行擴充云 
[法治協進會近訊]  
　　通告徵求會員資格函請沙訓義就理事 
法治協進會上屆常會議决徵求會員辦法惟該會定章須有律師資格方可入會因此昨日致函上海吳縣江寗丹徒淮陰等五律師公會徵求會員並請表示意見共策進行又該會因張一鵬理事辭職另舉沙訓義爲理事昨函沙理事云敬啓者本會以理事張一鵬君堅請辭職挽留無效於昨日第四届常會照章補推一人當由至會會員一致推舉先生爲理事爲特函達敦請就職並祈自第五届常會起准時蒞會共商進行是爲至盼云 
[總商會明日開會董臨時會]  
　　討論工界救亡會通電事 
上海總商會定於明日（九日）開會董臨時會昨已分發通告文如下逕啓者接廣肇公所函稱工界救亡會通電内有涉及本會董會員之處影響機關信用應如何處置使社會得明眞相等語到會茲特訂於本月九日（星期四）下午四時開臨時會董討論辦法用特專函先期奉邀至希台駕準時惠臨爲荷 
[蘇公債處電邀方椒伯之答覆]  
　　電請蘇民生代表檢查公債基金 
本埠總商會副會長方椒伯君前接江蘇國庫善後公債處電邀檢查公債基金等情已誌昨報茲悉方君因宋會長尚未銷假不克分身故特電請南京總商會副會長蘇民生君爲代表前往檢查云 
[達豐廠運鄂布被阻之求助]  
　　函總商會詳述組織始末情形 
達豐染織公司昨致上海總商會函云逕啓者所有織布織襪廠家需用之各色絲光雙股線發明於英國繼起於日本在宣統紀元時代其用途日廣一日但英國來貨質地上似欠適用且價亦稍昂而束貨因之充斥敝廠即存信製之念爰集同志於民國元年份組織是項事業在二所份春季成立開辦當初出品不甚精良頗受損失抱百折不回主義處處研究着着改良一年之間　大增進涉蓄意只圖推廣不顧利益至四五年份已見成效乃時遑論英貨之不來即束貨亦大减少現竟絕跡幸逹初衷以塞漏𢨴私心自慰以上過去之事實亦數廠早有提倡國貨之思想也迨後歐戰開塲日本方面將棉織品日事推廣若羅緞漂布洋紗等悉能製造運消我國年復增加仔細調查其爲數不寒而慄於是敝廠在八年份添招新股（完全華商集合）購置地產建築廠屋（在曹家渡）定購英國機器聘用英國技師經之營之於十年份冬季各事完備開工製造奈中國主面因係首創所有白坯原布尚從各方輪入而漂白染色上光整理裝璜等悉仿外洋辦法無如事屬初創把握較欠在辦事人經騐幼稚工人能力薄弱出品伊始自問難以供獻社會豈云抵敵乎爰集全廠同事及工目每天在工作之餘告以組織斯廠之原委曉以大義爲國爲家俱有關係非各盡忠心鼓動腦力不爲功於是在一年之中逐見進步可謂與舶來品並駕齊臨現在行消各省已蒙樂用上年開股東會時提議對於本廠營業再進一步添造廠屋定購英國織布機部以便自行開織粗細各布會議結果通過照行隨向英廠辦成織機一面趕造房屋目今廠屋已竣織機亦陸續到來次第裝置約在八月間當能出品將來需用粗細紗線有敝廠毘連之振泰紗廠出品綿綿供給因該廠不但多數股東與敝廠有連帶關係即經理人亦師一人主權如是可稱完全國產尙望各界竭力提倡均有厚望焉今番爲旅大問題發生對日經濟絕交一經宣佈敝廠亦積極宣傳豈肯違反初意不料漢口地方有嫌疑敝貨將劣貨改頭換面之說當即備具樣本並說明書直逕寄去一面托貴會及國貨維持會相繼去函聲明確係國貨請勿誤會上月由武昌商會同人組織之湖北全省商外交後援會内之幹事吳幹丞先生持正式信來滬至敝廠參觀核騐不勝歡迎查騐終結實係國貨滿擬從此皂白可分當將原白坯布及已染成者一一加以解釋剪去小樣以資考究不意近來裝至武漢之敝廠各布又后阻碍據述尙難釋疑然前曾由吳幹公蒞廠一一騐過今番尙不能排除疑賣恐從中别有作用但値茲提倡國貨之際若屢被打擊則國貨前途若何發展良深𣏌憂茲特專函拜懇請將以上始末情形並加以說明即行函達漢口總商會請轉咨湖北全省商界外交後援會及漢口疋頭帮外交後援協會使其兩會約同再派代表至申詳細調查或面閱敝廠定進布疋時之定單亦可云云 
[英按察使審訊彙昌倒閉案]  
　　大晚報云今晨英按察使署審訊彙昌洋行倒閉案據行主鄧德氏供述該行負債七○六九九八七八兩財產三六二五二一一兩但須除去有優先權者七七四四六八兩相抵實虧六工八四九一三五兩該行於一九一四年七月與郭斯德氏股開資本二萬七千兩貸自他人一九二二年二月郭氏折股時債額已與目下相埒支持至今年六月四日行產抵押純盡迨倒閉時行中祇有七百四十元債户中以滙豐花旗滙理等所虧最鉅渠往宅係父產渠在行中月支七日五十兩目下私人財產有汽車三輛云 
[虹口菜塲攤户遷移問題昨訊]  
　　兩攤户不捐執照各罰五元···衛生處請求勒遷 
　　菜攤公當不理···商界聨合會代攤户呼籲 
公共工部局衛生處因命虹口蓬路小菜塲内之食物攤自八月一號起一律遷至該菜塲三層樓上營業各攤户以一經遷徙營業必衰爰由陳金記等四十人聨名具函總商會等各圑體呼籲請向工部局交涉取消此議以維生計等情迭詳本報昨晨衛生處西員魏儀查見該小菜塲樓下之攤户仍未移往樓上當時通知該管捕房由二十七號副捕頭瓊司督同包探范德孚譚鳳池馳往調查得各攤户中之寗波人方阿寳陸稚明並未捐領營業執照擅自設攤殊屬違章遂將方陸兩人逮捕其餘各攤户一併驅逐旋將所捕之兩名解送公共公廨由魏儀上堂陳述各攤户抗不尊令遷称及無照擺攤情形質之方等供稱我等向有攤基被人佔去若遷往三層樓則買菜者購畢蔬菜誰肯再復登樓購食點心故勢必至無人顧問使我等生計頓絕且我等曾向報捐執照奈延不照發乞予主持等語經李襄讞核供商之英威副領事以被告不捐執照營業有違定章遂各科罰金五元充公衛生處之西員乃續向公堂聲請論令被告等各癱户一律遷往三層樓營業英副領事當時對於此層請求宣布公堂不予受理 
　　國聞通信社云虹口蓬路小菜場食物攞户因工部局衛生處西人令其改遷發生風潮後該攤户等因生計艱難仍舊在原處設攤交易一方則推舉代表分謁各公圑請求援助取消改遷之議前日下午代表陳徐二人爲該管捕房派探拘入捕房昨晨解訊公堂判决各罰洋五元從寛開釋各攤户等聞代表被拘紛至蓬路商界聨合會商界總聨合會及納稅華人會等請求援助當由各路商界總聨合會法律顧問包仁律師偕同譯員等至公堂候訊惟因時晏業已判决現由華顧問等設法停行和商解决辦法大約日内即有解决希望云茲將文監師路商界聨合會致納稅華人會華顧問第二函錄下「敬啓者前爲虹口菜塲食物攤户遷移風潮曾代函貴會請求協助昨蒙允代據理力爭無任感禱惟昨據該攤户等報告昨有該攤户代表二人被捕房拘押并解公堂訊罰羣情驚慌請再援助等情查該攤户等反對他遷原爲維持生計發生風潮後仍在原處安分營業代表爲公奔走亦屬當然殊不應拘押訊罰再激衆憤爲特再函奉懇請即與工部局交涉請其即日將此案和平解决實爲至幸」云 
　　又各路商界總聨合會（美倫里）致工部局函云敬啓者頃接虹口蓬路菜塲各攤户代表陳金記等函稱老攤户遷入新菜塲三層樓營業該處冷落異常如果實行勢必生計斷絕蓋主顧到場買菜爲時甚暫迨買菜旣畢再赴新菜塲三層樓購覓食物殆爲絕無僅有之事故以事實論在工菩局苟俯念商艱當可收回成命以利營生務懇代爲設法援助准在原處營業免成餓莩等情據此該攤户代表陳金記等所呈確係實情現停售已逾一週生計所關何堪久持務請格外體恤准予照常營業該攤户當感無涯也 
[閘北自治會致各公團函]  
　　淞濱電力公司由部撤銷原案之通知 
閘北地方治籌備會昨爲撤銷淞濱電力公司事致函各公圑云逕啓者本日接滬海道尹公署函開案奉省長韓感代電開查淞濱電力公司迭據閳北地方自治籌備會上海閘北商業公會閘北慈善圑等閘北一叚救火會上海浦濱公益會等（中略）先來署呈控請咨部撤消等情正核辦間並准交通部咨以據各該公圑赴部呈控已派員澈查等因當經電部從速核辦以解糾紛在案茲准交通部宥電開銑電悉淞濱電力公司旣至今并未組織應即撤銷原案除另文咨部外希查照等因仰即查照分别轉知等因奉此查此案據貴會等皇同前由業經批示在案奉電前因相應函達希即查照轉致爲荷等因奉此相應函達即希查照爲荷 
[亞洲公司電告黃河無恙]  
　　本埠亞建業公司昨早（七日）接駐濟南大班衛琛來電原文照譯如下總工程師柏士東今日報告大汛已到黃河塔合工程安然無恙甲提稍有坍塌但無危險之可虞堤寛約二百尺堤頂加高培厚異常迅速云 
[哀悼哈定消息彙誌]  
　　上海各路商界總聨合會（美倫里）前因美總統哈定君因病逝世特通告各路商店於昨日下半旗以誌哀悼昨租界各馬路商店各機關各圑體及華界公私機關均懸掛半旗誌哀聞該會委員現正聨絡和公圑籌備追悼會云云 
　　美國哈定總統折世滬人士對之異常悼惜除滬官場親往美總領事署吊唁外昨日閘北軍警各機關均奉到上級長官訓諭着一律下半旗用伸哀忱而此間滬寗路局滬海道署曁地方商學各圑體均有同樣之哀悼云 
　　救國聨合會於日前（星期日）常會議决致電北京美國公使轉致美京弔唁哈定該電昨日拍發原文如下北亦美國公使閣下貴國哈定總統對華友誼素敦華會尤多美意茲聞溘逝敝國人民同深痛惜特電哀悼救國　合會女權同盟會基督救國會同叩陽 
[船津昨晨赴奉]  
　　許交涉員等赴嗎頭送行 
　　卸任駐滬日本總領事船津辰一郎已於昨日上午九時由滬乘榊丸動身赴大連轉往奉天履新日僑至嗎頭送行者甚多且有日本義勇隊一隊在場駐杭日領亦特到滬送别華人方面有護軍使代表陸達權許交涉員沈知事等英美人亦有三數人往送淞滬警察廳并派有軍樂隊一隊奏樂歡送至九時二十分該船始放輪離埠云 
[吳淞路華商店之加租]  
　　本埠吳淞路至久遠里一帶之地皮房產由日商東亞興業公司借欵二十四萬五午兩收買一節已紀前報現該路日商店已組織公會預備募集股份歸還東亞借欵唯以收買費爲數頗巨决定加租彌補又以公會性質華人不負償還之責决另徵收小租以爲居住之擁保現已通告該路華商六家今後每幢須繳小租三百兩月租四十元云 
[第八次萬國運動會明年舉行]  
　　在法國巴黎 
第八次萬國運動大會業已確定一九二四年七月一日在法國巴黎舉行英美法中日等國均將派遣代表前往比賽本屆大會運動塲係法政府主持建筑用費三百五十萬法郎美政府業已决定選派代一三百人預算經費定三十萬元日政府近亦入手籌備此事預定派遣代表用費十二萬元云 
[陳列所聚議組織化學研究會]  
　　本埠總商會商品陳列所於本月七號下午三時邀請中國科學社中華學藝社中華化學工業會各代表到所協商關於本年舉行第三次展覽會（分門化學工藝）時組織研究會辦法列席者有曹梁廈吳承洛鄭貞文沈覲寅曁該會總務主任徐可陞陳列所坐辦李華堃各部主任吳茂卿楊家堃于楚卿沈雪門諸君當經公同商定辦法五項㈠照徵品目錄逐項物色專家會同出品人共同研究㈡開會講演鼓吹國民籌辦現在未有之化學工業㈢評論製法之合否㈣籌備化學工業實騐所㈤徵求全國化學家加入該成研究會並復推定曹吳沈鄭四君爲籌備主任訂於二星期後再行開會討論云 
　　尙有本埠新聞等轉入後頁 
 
 

Page 15

 
 
第一萬八千一百二十一號;中華民國十二年 西曆一千九百二十三年八月八號
星期三 * *本埠新聞二 
[漕河涇敎育會反對劃併學區]  
　　漕可涇鄕敎育會因劃併學區問題於前日召集臨時會　一致主張反抗茲錄呈縣原文於下呈爲劃併學　窒礙進行請令仍照原定學區以重學務事竊查民國三年以上海十九市鄕劃爲六學區而本鄕合曹行塘灣兩鄕爲第四學區面積已較他學爲大辦理實有不周當此敎育局改組之時理應考察地方情形以期推行盡利今悉敎育局將薄淞市法華鄕併入改爲第二學區竊思原有學區方里已大於他區今益以薄淞市法華鄕以一委員而辦理本區事務勢必鞭長莫及室礙進行如謂敎育委員可輪流視察學區之變更無關實際然則學齡兒童之調查預决算之編制試問何人負責况敎育經費出自附稅即有變更應徵地方同意如以敎育局長一人之計劃將學區任意改組似難承認爲此急切陳詞懇請縣長覽核准予令行敎育局撤銷劃併仍照原有學區辦理以重學務而利進行實爲公使謹呈上海縣知事沈漕洒涇鄕敎育會會長楊心才呈 
[南通商校同學會歡迎陳其鹿]  
　　南洋兄弟烟草公司第一屆選送留美后生陳其鹿日前（五日）由法國馬賽搭「巴爾卡」號返國現寓大東旅社陳君前曾在南通張季直所辦之商業專校擔任敎職有年該校旅滬同學會洪峙三程履平等特邀集旅滬各界同學定今晚（八日）假都益處開歡迎大會即席并擬請陳君演說歐美最近實業狀况云 
[張孝若將來滬]  
　　北政府特派考察實業專使張孝若氏屢傳來滬迄未成行茲聞南通一切事務已將結束張氏在日内將搭大達輪來滬預備於洋一切手續由駐滬辦事處朱中道博士等襄辦一切云 
[工部局總董往青島]  
　　大晚報云工部局總董西姆士氏於今日（星期二）往青島離滬約兩星期所有總董任内事務暫由副總董賴墨氏兼攝 
[屠宰稅解决後之省長指令]  
　　上海縣沈知事致上海縣商會公函云逕啓者案奉江蘇省長八月四日指令内開上海縣知事曁稅務俞所長會議屠宰稅解决辦法由東代電悉候令財政廳核議飭　此令等因奉此相應函請查照爲荷 
[徵收屠宰稅局仍不撤消說]  
　　省署委徐國樑兼辦屠宰稅 
上海縣屠宰稅自省委金元潤設局徵收致起肉商罷市風潮嗣經商會曁諸領袖出爲調停照原認額略予增加仍由肉商認繳始各照常開市詳情已誌前報乃昨省長公署訓令淞滬警察廳徐輔洲委任爲兼辦上海屠宰稅事宜並加委劉思鑑來滬相輔佐理所有以前金委元潤設置之徵收屠宰稅局所暫不撤銷照舊辦公云 
[茶商一再力爭同等待遇]  
　　請外交部向英國嚴重交涉 
　　旅滬茶商前因英國改訂章程致使我國茶商不能與各國受同等待遇特電北京外交部請向駐京英使一再據約力爭在案茲接京電英政府仍不允從故於日前復電外交部請再嚴重交涉務達同等待遇目的以袪通商障碍云 
[滬杭路近事]  
　　脚夫裝卸費由路發給貨棧月收租費 
　　滬杭甬鐵路閘口車站外脚夫因向各轉運公司（即過塘行）算收裝卸費拖延不清以致羣起罷工停裝貨物一面要求路局於收取運費時附收裝卸力費兼增價一案并當時牽涉路局貨棧租費嗣經一再調停目下始行就範所有脚夫裝卸客貨力費槪以錢碼收作洋碼歸鐵路核收運費時一併算收陸續解入總帳房月終再由總帳房算給脚夫以免紛擾至於貨棧租費一項該路歷年向不徵收現因行家每以非由鐵路裝運之貨亦堆入貨棧以致棧中擁擠妨碍營業但以部章所定租費頗昂故將變通辦理規定每間棧房月收租金二十元藉减行家之担負目下已經雙方議妥准由八月十六日起實行云 
[市民會今日歡迎外埠代表]  
　　市民大會自厦門湖北等埠代表到會接洽一切後近日又有外埠代表繼到會計有蕪湖外交後援會王赤華李問熙河南田少農等持函報到該會定於今晚午後八時評議部常會中特開歡迎會昨已分發通告請各評議員届時出席討論聨絡方法并解决重要議案云 
[滬西九路商聯會開會紀]  
　　議决議案五件 
滬西九路商聨會於八月六日開緊急會議到三十餘人由顏芹香主席㈠報告美總統哈定氏於八月二日逝世哈氏在華會主持公道華民不忘今日宜下半旗以誌哀悼贊成通過㈡軍　叛國國會議員紛來滬上重謀組織惟吳景濓等在京包辦應如何忠告之當有瞿振華提議謂吳某身爲議長敢違民意而犯不諱可先電召如不速行南下當致函在滬議員改選議長再製鐵像背刋劣跡跪於　衢永爲附逆者戒衆贊成㈢報載蘇浙備戰王承斌將派兵南下事果徵實將用何方法消弭之當有吳錫山黃鼎祚二君提議略云蘇浙接壤一有戰事上海道當其衝且蘇省聨直而浙獨立直故欲趁浙孤立無援之日而爲先發制人之計以大勢察之主戰目的不在浙而在蘇本會當電齊督懇其維持治安爲要衆贊成仍囑黃君起稿電如下「齊督鈞鑒天下苦兵外矣蘇省得安於無事者全賴賢長官保護之力今報載蘇浙備戰直兵南下風聲鶴唳一日可惜倘尤容納客軍狐假虎威恐來易去難等於家疽非特蘇民長苦兵禍而公亦有所不利矣敢望我公顧全大局力持和平造福吾蘇實非淺鮮云云㈣滬地游戲塲演唱淫曲有傷風化請當局嚴行取締衆贊成通過公推葛品生君起稿致函工部局㈤義務夜校下學期准於舊曆七月十六日開校續課付表决遂搖鈴散會 
[電報局停收投効生之部令]  
　　各電局向有投効生之例自前交部郵電學校學生卒業分發各局任用後業將投効生一律停收在案現因各局又任意收錄投効生特通令各電局嚴爲禁止茲將原令錄下 
　　查收錄投効生一事前經登載政府公報通告停止並通令各局遵照在案乃近來具文呈請者絡繹不絕甚至私收學生在局練習藉此索取報酬以致弊端百出不僅妨碍電局名譽抑且誤人子弟殊堪痛恨爲此重行誥誡嗣後各局一槪不准呈請收錄投効生其有私收學生在局練習者一經查出即將該局長領班分别懲處决不寛貸仰各遵照此令 
[姚慕蓮辭滬南工巡捐局長文]  
　　嘉興縣商會姚慕蓮昨接松滬護軍使署訓令委任爲滬南工巡捐局局長姚以擔任嘉興商會會長時常在禾辦事且兼有上海商會救火會水公司各要職事務繁多萬難兼顧已向軍署呈請辭職其原呈如下 
　　呈爲局務重要懇請另委賢能以資接替事竊本年八月六日奉鈞署秘字第四十號訓令内開案查云云此令等因奉此福同猥以輇材疊蒙賞拔敢不勉効馳驅藉副憲恩惟念福同前奉鈞令委充滬南工巡捐局副局長之職任事未久旋以故鄕父老推爲嘉興縣商會會長當以梓桑義務固辭不獲曾於本年五月間呈奉令准辭職在案近數月來供職嘉邑商會並任上海縣商會副會長救火聨合會副會長曁内地自來水公司經理各職嘉滬奔走日夕不遑汲深綆短已不勝竭蹶之虞工巡捐局爲滬南市政中心舉凡路政工程衛生稅務在在均關重要自非諳悉情形才識並優之員不克膺茲艱鉅思維再四與其貽誤於事後何如乞退於當前用敢披瀝一忱懇請鈞座俯念局務重要准予收回成命將滬南工巡捐局局長一職另選賢能委行接充以免貽誤而重要公不勝惶悚待命之至 
[友華銀行滙市報告]  
　　昨日友華銀行滙市報告云星期六偷敦銀價近遠期均縮零六二五紐約銀侦跌至六角二分二五偷敦紐約間滙價亦縮爲四元五角六分七五今日此間滙價掛牌俱照星期六不動市况開盤穩定其後見堅但至收盤時又稍稍回平英鎊最長成交價八月份三先令零六八七五九月份三先令零六二五十月份三先令零五六二五美金最長成交價近遠期均六十九元八角七分半但至收盤時僅英鎊美金購價能照此售價則英鎊縮去零六二五美金縮去一角二分半某時中日金成交價八月份六十九兩八錢一分二五遠期六十九兩八錢七分半收盤時各期售價均至七十兩銀行滙票定價英鎊三先令一便士五美金七十一元五角佛郎一二四零枚星期六倫敦銀市印度售出市况穩定紐約市况亦穩定 
[上海商業市况彙錄]  
　　金融 
昨日早市銀幣之價爲七錢二分一釐七五與前日午市收盤相同午市爲七錢二分二釐二五比上日漲起半釐交通銀行由杭州運來六五萬元中國銀行由杭州運來六四十三萬元中國銀行由南京運來洋十六萬元各錢莊裝往厦門洋二十萬元又裝去東三省洋三十萬元各莊由杭州來洋十萬元 
　　銀拆早市息價五分午市收盤爲四分比前日小一分安達銀行由英公司裝來大條一百六十二條中國銀行裝去南京大條六十條 
　　昨晚止各銀行及本街存底共存現銀二千四百五十三萬兩現洋三千五百零八萬元大條一千三百八十七條 
　　公債票 
昨日各項公債市况甚爲和平票價承前日回漲之餘勢繼續增漲金融公債現貨千元票開盤六十七元比前日收盤價提高三角半嗣雖略有上落結果毫無變化八月期開盤六十七元半嗣後曾跌至六十六元九角五分收盤復高至六十七元二角計張一角五分九月期結果比前日大二角半收盤價爲六十七元四角整六現貨全日成交價常盤旋於四十九元八角左右收盤價四十九元八角五分計高二角半八月期最高價漲至五十元零一角五分收盤雖退去五分比前日已續漲四角九月期同增四角收盤價爲五十元零三角半其餘各票均無受主致價未揭曉云 
　　國内匯兌 
上海商業儲蓄銀行國内匯兌七日行市報告云今日京津滙價俱稍提漲計京公砝爲一千零四十七兩五錢津行化爲一千零五十五兩五錢各漲五錢京洋爲一千零零一元五角津洋爲一午元零零五角各漲五角漢電洋例爲九百六十九兩匯漢每千兩仍爲一千零三十四兩洋爲一午零零四元魯滙祇烟臺銀市稍好計烟估每千兩合規元一千零三十九兩七錢五分漲起五錢其餘均見跌落計濟南銀滙跌一兩二錢五爲一午零三十一兩二錢五分洋滙跌一元爲一千零零二元青島銀滙未動洋滙爲一千零零五元跌去一元此外蘇之無鍚常州南京鎭江各跌三角同爲一千零零一元二角宜興溧陽江陰戚堰墅丹陽六合揚州等處一律跌落三角同爲一千零零一元五角云 
　　外幣 
昨（七日）各項現洋外幣市况甚爲沉悶兼之標金疲軟故人心恐慌異常致票價多趨鬆動英票成交價計九元一角八分比前日退去二分美票縮少一分買價爲一元九角六分半日票買九角六分半計小在釐荷票買價爲七角四分坡票爲一元零四分比前日各跌五釐港票價計一元零二分半馬克計一元四角五分法票買一角二分羅卜一千元新票買二兩一錢二百五十元票計一兩三錢五元至二十五元票買七兩五百元老票買計三兩半各與前日行情相同銀行交易甚爲清靜 
　　金市與滙價 
昨星期二係各銀行夏季假期第之第一天在條銀因星期一倫敦亦係休息故無電報告標金亦已照常交易九月份標金開盤價係三百四十一兩四錢與前日收盤相等人心則極疲弱所以賣者衆多標金在未開先令時即跌至三百四十兩零四錢先令揭曉弗動其餘各滙掛牌亦未變更斯時金價略高二三錢後又稍漲至三百四十兩零九錢先令美匯市况與星期六收盤價相同惟東滙鬆一二五銀行賣出九月份先令價三先令零四三七五買進三先令零半又賣出十月份價三先令零三七五買進三先令零四三七五又賣出九月份美滙價六十九元半買進六十九元六二五又賣出十月份價六十九元三七五買進六十九元半又買出九月份東滙價七錢零一二五買進七錢又賣出十月份價七錢零二五買進七錢零一二五故標金又跌至三百四十兩零一錢嗣後市况即逐步趨硬所以標金亦漸跌小銀行賣出九月份先令價三先令零半買進三先令零五六二五又賣出十月份價三先令零四三七五買進三先令零半又賣出九月份美匯價六十九元六二五買進六十九元七五又賣出十月份價六十九元半買進六十九元六二五又賣出九月份東滙價七錢買進六錢九分八七五又賣出十月份價七錢零一二五買進七錢以致標金又繼跌至三百三十九兩二錢旋因買者略多故又回高至三百三十九兩七錢至收盤時匯市價更硬銀行賣出九月份先令價三先令零五六二五買進三先令零六二五又賣出十月份價三先令零半買進三先令零五六二五又賣出九月份美滙價六十九元七五買進六十九元八七五又賣出十月份價六十九元六二五買進六十九元七五又賣出九月份東滙價六錢九分八七五買進六錢九分七五又賣出十月份價七錢買進六錢九分八七五因此人心更覺趨疲標金驟跌至三百三十八兩七錢後因花旗銀行買進現標金三百十五條價爲三百三十七兩係協康成豐永等數金號售出是以標金回漲至三百三十九兩二錢收盤午後標金開盤三百三十九兩三錢先令弗動時爲三百三十九兩五錢先令美滙市况仍與前市收盤相等惟理滙轉緊零六二五計銀行賣出九月份先令價三先令零五六二五買進三先令零六二五又賣出十月份價三先令零半買進三先令零五六二五又賣出九月份美滙價六十九元七五買進六十九元八七五又賣出十月份價六十九元六二五買進六十九元七五又賣出九月份東滙價六錢九分三七五買進六錢九分八一二五標金稍高至三百三十九兩七八錢嗣後市况仍爲前價標金上落極微交易亦爲清淡故只有二三錢之升降標金價爲三百三十九兩六錢旋因由花旗銀行又開現二百十條價爲三百三十八兩致標金最高漲至三百四十兩零三錢嗣爲三百四十兩零二錢收盤 
　　棉紗 
昨爲星期二棉紗交易尙活動現本紗各客帮之買進者有一千餘包交易川帮買進約六七百包計二十支五福牧羊價一百五十三兩二十支炮台一百六十七兩十四支人鐘一百四十八兩二錢五分十四支如意蘇天官價一百四十九兩二錢五分十支飛艇價一百三十三兩五錢其餘北帮長江汕頭等帮共買本紗二百餘包日紗三四百包本紗日紗各漲銀二錢五分至五錢交易所之標準期紗午前漲銀兩許午後又回小兩外結果尙小去三四錢三品紗大阪電報比上日小去日幣一二元美棉電報現期漲起一百十個磅音遠期漲一百二十磅音印棉朋搿而漲五羅比奥浮辣漲七羅比白洛去漲十四羅比上海寳在及蘇州寳通兩廠開出十四支如意蘇天官二牌二百五十包價均一百四十九兩二錢五分申新廠開出十四支人鐘五十包價一百四十八兩二錢五分市面頗爲穩固惟江浙謠言蠶起一時難以大好也 
　　絲市 
昨日洋莊絲市依然清淡緣歐美行市續趨疲勢横濱日絲亦復轉疲致各經銷路仍呆惟七里白絲昨由印莊購成十包絲價較市賤去三十兩河溶黃絲亦由法莊買進十包價亦疲賤五兩其餘廠白黃灰經均無交易云 
　　茶市 
昨日洋莊茶市湖州路莊兩路之大帮天祥怡和兩行業已動辦祁寗等路之紅茶新泰天祥等行说需要仍殷故交易又轉趨暢旺市面發展平水大帮成交一千六百七十二箱售盤二十七兩五錢市價頗堅路莊綠茶總計成交一千六百七十三箱其中貢熙一項頗佔多數珍眉存底雖多然高莊貨去路仍呆市勢尙未能認爲十分見佳秀眉針眉等貨較前日略爲暢銷惟開出市價均未見回漲眉熙成交三百餘箱仍由同達祥茶棧購進售盤十六七兩亦無漲縮可言紅茶成交一千零四十四箱贛省之寗州貨約佔十分之六售開盤價寗紅自三十二兩至四十五兩温紅二十五兩祁紅四十五兩市價均較上星期略高云 
　　呌莊 
昨日星期二輪値英國公平洋行不限價拍賣之期計排列花羽綢素羽綢斜羽綢泰西緞尺六元絨元細斜細布市原布紅布漂布等疋頭計二百零八件統計九千二百七十疋均不限價拍出較上週多拍十五件計九百疋各客帮及本街店舗之往購者雖不寂寞但各帮需求無多人心虚弱是以價格殊難起色與該行上届所拍之貨比較似尙稍趨疲之勢 
 
 

Page 16

 
 
第一萬八千一百二十一號;中華民國十二年 西曆一千九百二十三年八月八號
星期三 * *[小學校長不適用聘任制令文]  
　　江蘇敎育廳訓令上海縣知事公署文云前據滬海道屬縣敎育聨合會臨時會主席買豐芸請改定小學校長用聘任制等情前來除批示准予轉呈外當以各縣小學校長向無聘任雜否與省立中等上步學校校長同等待遇一律改用聘任制即經備文呈請省長核未茲奉指令内開呈悉查部令規定小學校校長之任用由縣知事定之或委或聘雖未明定但縣知事爲縣屬學校最高監督機關以行政上職權當然不適用聘任制仰即轉飭知照此令等因奉此合將原委抄發令仰該知事轉行該會知照此令 
[省長抽簽分發各縣户籍主任]  
　　江蘇省公署附設之户籍班抽籤分發辦法喧傳已久嗣因韓省長患病致未舉行近省長病稍痊可遂於前日（六日）上午九時在省署實行抽簽分發計此次由韓省長委派爲各道自治指導員者有劉長譽方　喻兆麟黃進陸王藎臣吴俊平朱衣蔡吉士吳權俞鎭許亦鳴葉正申胡廷憲高士勛蔡邦修朱充煜吳庚鑫王杰談守端朱晋序等二十人又先後由各縣知事依照分發規程第十條之規定由縣知事呈請分發經省長許可者有周長康張鐘亮蔣冠琛金克榮楊寳謙張復華楊編張福徵張紹生王鵬瑞鄭廷楨易　袒周鳳應王維屏崔鳳瑞周寳昌余鐸聞宗瀛黃爵盧鍾瑛沈鼎清等二十一人又此次户籍學員共有一百零五人除已由省長先行委定充自治指導員及各縣呈准省長之户籍主任已有四十一人外其餘實行經過籤辦法者共有六十四人是日在省公署議事廳舉行户籍班學員及各界來賓前往參觀者約百人左右韓省長因愼重起見特親自督同政務廳及各科長舉行由自治籌備處長劉子昆會同該處辦事員舉行抽籤分發辦法至十時半手續始行完結茲將分發者之姓名及縣别錄下席慶雲鮑宗銘（吴縣）汪浩余尙恕（武進）錢堦李承範（江陰）沈鑄談秉鈞（無錫）胡士楷許峯峻（如臯）蔣錫琦殷保泰（海門）丁廷永范雄光（崇明）姚福生張振鏞（上海）張藉潘曾衍（束台）李繼震王杰（江都）莊鈒（泰縣）潘孟祖黃尙志（常熟）喻熙祖蔡敦蔭（銅山）王廷槐（宜興）吳道援（靖江）馬飲泳（吳江）鮑光琛（灌雲）熊振德（邳縣）易德澄（溧陽）向宗道（高淳）施德（束海）周松林（𥓘山）王道明（句容）朱長紳（松江）何繼蕭（金壇）端木義方（嘉定）常道平（宿遷）常道正（江浦）嚴中峯（南滙）余秉國（金山）莊楚白（丹陽）場偉源（丹徒）施翁（溧水）黃駿（揚中）陸象如（川沙）吳元（寳應）楊國香（泗陽）汪瑞容（淮安）李芬（睢寗）劉堪永凌志鵬（南通））崔鍾俊（淮安）盧廷魁（漣水）張恩輔（鹽城）堪求琦（泰縣）聞積嶸（泰興）此外尙有二人分發不明云 
[肇順船廠股東會記]  
　　南市龍華路外日暉橋肇順告船廠創辦已兩載營業發達寗紹公司之甬興三北公司之升安升孚朝陽公司之朝陽俱由該廠修理業已陸續出廠前日下午該廠股東假座四馬路嶺南樓開常會天時雖熱股東到者不因之减少首由總經理陳順銓報告一年内之營業狀况曁今後之計劃復由監察人吳正恒張海甫金樂賢三君檢述一切賬略後又提議監察人一年任滿應另選舉當經股東多數贊成前届監察人續任遂通過時已入晚即各茶點而散 
[商會募集華隊公會基金續聞]  
　　上海總商會募集華隊公會基金該公會自組一義勇隊等情已誌昨報昨晚六時由圑長方椒伯演說略謂此次募金爲十萬兩以義勇隊諸君之熱忱常能大有可觀其餘不足之處應仍由總商會代爲募足云云次由徐胡諸君相繼演說至八時由隊長郝伯陽宣布分數總分爲二萬一千四百十一元已超過目的約一萬元之譜現仍由各員進行收欵以歸結束茲將中立隊及各支隊分數略誌如下 
　　（一）第十八支隊長吳潤身二二一一分（二）第十九支隊長徐漢章一六七七分（三）第一支隊長干庭輝一四二○分（四）第八支隊長鮑咸鏘一一八五分（五）第十七支隊長何鹿山一一四五分（六）第二十支隊長范松天一一○一分（七）第五支隊長陳如松一○二四分（八）第十一支隊長胡學儉九六四分（九）第十四支隊長余顯恩八二○分（十）第十支隊長鄭應時六四五分（十一）第十五支隊長張靜之六四三分（十二）第九支隊長馬伯樂六○三分（十三）第十三支隊長李王書五○○分（十四）第六支隊長朱勵公四八三分（十五）第十六支隊長洪星垣三七九分（十六）第二支隊長鍾文耀三四一分（十七）第十二支隊長顧文生二九一分（十八）第三支隊長裴國雄二二三分（十九）第四支隊長王德棻一二五分（二十）第七支隊長姚蕚庭一一六分中立隊總計五五一五分全隊個人分數最多者（一）陳家祥一二五○分（二）方液仙一一四○分（三）錢理瀛八二○分各支隊個人分數最多者第一支隊　德新第二支隊任矜蘋第三支隊葛志縱第四支隊鄭益滋第五支隊錢子勛第六支隊王德明第七支隊姚蕚庭第八支隊江輔臣第九支隊殷企成第十支隊鄭應時第十一支隊胡卓田第十二支隊顧文生第十三支隊李玉書第十四支隊余顯恩第十五支隊張靜之第十六支隊洪星垣第十七支隊何鹿山第十八支隊吳潤身第十九支隊徐漢章第二十支隊范松夫中立隊除隊長分數無比賽外個人分數最多者爲劉景和又聞該會發起會董諸君此次踴躍捐助爲數甚鉅又贊助董亦慷慨輸將故得有超過目的之成效云 
[山東路商聯會常會記]  
　　山東路商界聨合會於昨日下午八時開職員常會錢龍章主席㈠討論日夜校擴充案公决添招新生聘請敎員又夜校長莊炳麟辭職問題公决挽留㈡反對中藥舗註册事主席報告各路商界總聨合會來函請從速綢查本路中藥舗共有若干家公决請調查主任吳發林辦理㈢籌募特别經費事公决催文牘主任何墨君速行起草俾早實行維持會務十時散會 
[五區商聯會常會記]  
　　滬北五區商聨會於八月六日午後八時舉行常會由評議長蔣介民主席到職員三十餘人議决案如下㈠本會會員永樂天菜館曁章洒坊報告屢有流氓至店硬欠索詐等情公决致函五區警署給示保護㈡本會會員通大米店報告指江廟羽士崔松琴偕同寳山縣管轄保衛圑圑丁三人待勢勒捐案公决（甲）由通大自行向寳山縣告訴（乙）由本會員公函分致寳山縣曁警廳司法科請按律嚴懲㈢八月份改選案公决對於徵求新會員及改選手續應催促幹事部及籌備員均各積極進行㈣仲佩紳握議致函警署請於西寳興路煤屑路添派　位以維治安事公决交幹事部迅辦㈤陳　庭提議本會名譽會長霍守華君爲本會出席江西路總會議董之一乃因熱心奔走國事突被工界救亡會架詞誣衊事關全會名譽應請討論對付該會方法公决去函責問工界救亡會着於三天内提出証據如爲故意破壞並無証據或揑造証據等情本會爲保衛名譽計即行依法起訴㈥會長范鵬提案美前總統哈定氏逝世應下半旗誌哀公决通告各會員照行議畢散會 
[請究爭充水爐行頭之縣批]  
　　如有被詐勒費情事可隨時來署禀控 
滬南北水爐同業王高昇盛金發等以有陳伯棠芮永燦等朦請撤換水爐公所舊行頭藉詞改譽理事評議等職招搖撞騙特具呈上海縣公署請予澈究沈知事據呈後昨即發出批示云呈悉查前據王德安陳伯棠芮永燦等來呈請取消水爐對領袖（即舊稱行頭）名目改舉理事評議等職員主持業務當以事關全體業規以少數人之主張擅更舊章難保無乘機競爭藉便私圖情弊故予明晰批駁在案茲據呈稱陳伯棠芮永燦等向係刁訟㚥事今因爭充行頭分向同業詐欺歛錢藉稱出資運動可許謀充評議諸職等語似此招搖撞騙虚實均應撤究除由本署嚴密訪查外爾等如有被詐勒貫情事儘可隨時來署禀控以憑移送法庭按律究辦仰即知照此批 
[地審廳將懸掛訟案大粉牌]  
　　便雙方觀覽 
上海地方審判廳長沈慶生近以訴訟人時有探詢案件日必數起特飭吏雇匠製就極大粉牌四塊下懸小竹籤籤上書明某人訴某人某案現至何種程度等由俾觀衆一目了然不日當可在廳内懸掛曉諭 
[法華鎭之糾衆搶孩刦物案]  
　　西鄕法華鎭鄕民毛酉坤之孫女阿五年祗七歲前憑親友說合過寄與住居金神父路之張阿毛爲義女過門之後迭遭張妻陸氏虐待毛聞悉不忍向之領回張不充毛不得已控於上海地檢廳訊供明確判將阿五交給伊祖毛酉坤領回了案此案表面上似已結束但張阿毛大爲不服糾合多人於前日下午擁到毛家破門直入先將阿五搶刦毛妻許氏見而大駭趕上奪取被張之羽黨痛毆倒地其時毛酉坤見若輩來勢不佳即從後門逸出急投二區三分署派出所報告被張黨刦取阿五并訴家中衣餘洋元鈔票銅元等亦被搶刦一空該所立派長警馳往拘拿追趕至半途將阿五獲回又獲張之羽黨甲乙丙三名立解該署當因案關糾衆行刦昨晨備文將甲等三人申送警察廳發交司法科訊辦毛酉坤亦投該廳候示毛許氏則於昨午另投上海地方檢察廳禀請騐究午後檢察官騐得所傷無碍判令回家自醫候警廳將已獲各犯送案後再行核辦 
[絲廠管車控被毆墮胎之候騐]  
　　婦人遠徐氏投地檢廳禀稱家住閘北永永祥里九百八十四號在絲廠爲管車餬口本月十九日下午廠中各女工大肆胡閘氏上前喝阻不服總管車顧榮根以氏約束不嚴當塲將氏拳足交加但氏懐孕已有三月致遭傷損延至二十二日忽然小產胎包下墮痛苦不堪細察包胎知是男孩因此不甘來案禀請提究張檢察官據禀後立提該氏研訊一過判令回家將胎證檢呈候騐在案昨午該氏將胎包親自呈送到廳張檢察官飭將胎包送往醫院請醫生研究是否因傷墮下覆候辦理 
[義斐副領事銷假視事]  
　　駐滬義副領事斐洛氏自臨城刦案發生即往該處營穆安素律師嗣穆氏脫險斐君歸來旋又赴内地避暑爲期前後已有兩月所遺公共公廨陪審職務由他領事兼代前日斐君業已回申昨已銷假照常視事矣 
[攫飾匪徒押二月]  
　　匪類王永年前晚夜半一時許在大世界門前見婦人姚秦氏從該游　塲内步出將登馬車出其不意突然攫取氏頭戴値洋十一元之金挖耳一根和西飛奔時有汽車一輛適從西面疾馳而來遂被車撞倒嗑破頭額流血王因所爲亦係犯法故不暇拾取遺棄於地所攫之金飾立即爬起負痛遁入弄内仍爲包探沈阿岳追獲送至醫院敷藥後帶入老閘捕房收押昨晨解送公共公廨請究經愈讞員會同義斐副領事質訊之下王　敢攔路刦奪財物判押西牢二月示儆 
[電車撞跌人力車夫]  
　　昨晚十時人力車夫崇明人張長榮拽車行經南京路遭電車撞倒跌傷首臂等處當經老閳捕房三百十六號印捕抄錄電車號碼另雇車送受傷人投仁濟醫院醫治 
[脚踏車撞跌行人斷腿骨]  
　　昨晚九時許九江人馬榮青在三馬路行走被脚踏車撞倒跌斷腿骨當由老巡捕房一千二百七十一號華捕送入仁濟醫院醫治一面拘乘脚踏車人入捕房請究 
[汽車撞斃男孩罰鍰]  
　　汽車夫徐金福因在楊樹浦路開車不愼撞斃趙榮根家男孩由捕查見將屍舁入騐屍所報請中西廨員騐明諭冷屍屬棺　飭捕房派探於昨將徐拘解公共公廨經中西官研訊之下以徐開車疎忽判罰洋三十元充公再給屍屬撫恤洋七十元著令繳洋開釋 
[汽車撞壞汽車之罰賠]  
　　汽車夫蔡紀仁日前駕車至法新租界地方司機不愼致將朱子釗所駕之汽車撞壞當由十一號越捕查見抄錄號碼回禀捕頭於昨日傳至法公堂請究先由十一號越捕上堂禀明肇禍情形繼由朱子釗稱商人是日駕車至該處由北朝南司機甚緩詎蔡紀仁之車從貝勒路横路冲出並未揑喇叭致將商人之車撞壞請求追償損失等語詰之蔡紀仁供民人揑喇叭甚響實係原事葛君判着蔡罰二十元充公原告請追損失着另行起訴訊追 
[請取締食物店]  
　　四區暑長劉蔭濃昨接新民路普善醫院坟任王駿生函稱日來境内居民患病來院就診者日約二三百號經醫生張定安君盡心診察以霍亂吐瀉等疫症居多考騐病源實由飲食不愼悞呑蠅子毒菌所致閘北各食物店如麫飯繼餅瓜果糖食等舗大都將所售之物攞列　上蠅虫　集毫無遮蓋殊於公衆衛后大有妨害應請貴署長嚴予取締勒令各店舗置備紗罩以免毒菌繁植保全民命云云 
[拆信竊洋押半年]  
　　郵政局聽差王顯明因私拆信件竊取信内銀洋被管理郵務西人查悉報捕飭探將王拘解公共公廨訊供收押在案昨晨由廨復訊先由原告西人上堂譯訴前情訊之王延律師到堂辯護要求從寛發落等語中西官核供宣判王押西牢半年示儆 
[控買私鹽案之和解]  
　　公茂官鹽棧稽查員曹杏山前延農復律師代表投法公堂控徐家匯萬隆籌園敢買私鹽請求訊究等語詰之被告否認收買判退去聽候查明實情再行核奪在案昨又傳訊先由原告律師聲稱此案業已雙方在外和平解决請求銷案質之被告稱實已和解中西　員判以案已和解准予銷案 
[三人賣烟連房東並罰]  
　　法捕房探目沈德福唐去卿偵悉居民朱云肈趙國民沈阿王等邇在王德富等家私設烟榻容人在内吃食鴉片烟違背禁令爰於前日禀明西探同至各該處抄出烟具帶入捕房諭令交保昨日傳至法公廨請究先由西探上堂禀明前情詰之朱等供認私賣燈吃不諱中西官判朱等各罰四十五元二房東罰洋三十五元充公烟具沒收 
[狀訴誣控判侯瑙威領事再訊]  
　　捷克商人引企在公共公廨刑事科狀訴同藉佛朗姆以僞證誣控意關原告受罪並竊取値洋九十四元之大衣料九碼等情由廨准出提票發交總巡捕房派二十三號西探麥加利於前日將佛朗姆拘獲押至昨晨解送公廨即據原告代表律師羅傑譁述前情並稱原告前在被告處辦事於六月十五號被告誣指原告私用賬洋一元九角後由捕房將原告拘押因被告所設之公司係向瑙威領事署註册該案由瑙威領事蒞廨陪審經公堂判决註銷惟原告無故受誣且被拘留一天是以心不能甘請爲公斷云云訊之被告亦延許理律師到堂辯護經陸襄讞核供商之美副領事阿君以前案由李襄讞承審候照請瑙威領事蒞廨與李襄讞訊核 
[欺凌幼女押五年]  
　　住居重慶路四百八十八號屋内之浦束人沈四根現年十七歲因將隣人施阿根及婦人顧氏二家九歲女孩施三囡八歲女孩顧秀珍誘至法租界某花園内强行非禮後經兩孩父母得悉報請新閘捕房派探沈壽章將沈拘解公共公廨訊押在案昨晨由廨提訊即據原告施阿根與顧氏相繼上堂禀明被沈先後將二女强行非禮各節並由施顯兩女到堂證明受欺情形訊之沈四根供稱該兩女自願隨我至花園内游玩並非誘騙餘語支吾經中西官核供以兩女已經醫生騐明受創被告實無人道判沈押西牢五年以儆兩女交其父母領回 
[控匿媳婦]  
　　鹽城人盧金標於陰歷四月被三誘拐租界麥根路殷王氏之媳楊氏藏匿叉袋角長安路地方昨被楊氏之姑傎悉鳴警拘入四區二分所經倪警佐訊供確實判解司法科究辦 
[開汽車違章肇禍之拘究]  
　　楊八順因未向工部局考領開車執照昨在北四川路擅自開駛八百零五號汽車司機不愼撞壞張林所拉之五千七百七十二號黃包車當經一百三十四號印捕查見以其違章將拘入捕房候解廨請辦 
[甬婦虐待買女之押儆]  
　　住居西華德路一千六百八十三號門牌之寗波婦人葉徐氏因將買女彩娥虐待致遍體鱗傷鄰居目覩　狀代嗚不平由該督捕房派探沈禹舟將氏及女一併逮捕轉送女至濟良所暫留氏解公共公廨收押昨晨中西官提審濟良所送女到堂證明被虐情形而氏則延律師辯護中西官以此案証據鑒判氏押女所十四天以儆彩娥發濟良所留養 
[帶土罰鍰]  
　　寗波人吳阿安前日身藏鴉片烟土數只經過百老匯路爲包探何慶恩查出拘入捕房昨解公共公廨中西官質訊之下以吳帶土違章科罰金二十五元充公烟土銷燬 
[子控父之訟案]  
　　陳馥蓀在公共公廨控告其父陳聨卿無故將伊及伊妻驅逐一案昨晨陳馥蓀之律師到堂請求准原告免繳堂費該律師稱陳聨卿係原浩之父年將古稀擁有數十萬財產近來不知因何忽將兒子媳婦一併逐出致使原告夫婦流落在外有家難歸加以兩手空空生活維艱不得已控告乃父但原告旣無資財故請求准其免繳堂費且爲度日計尙須請求堂上諭令被告於本案未開審之前先給原告洋四萬元以爲食用之資敝律師普請求堂上着令被告於七日内投案聲明驅逐情形云云當經張襄讞商之日副領事清水君諭准免堂費 
[公共公廨訊案彙錄]  
　　昨晨公共公廨訊理之民事彙誌如下㈠同泰昌五金店訴徐祥泰欠借洋案結果改期再訊㈡丁克明訴李少安霸屋不遷案結果限被告於陰曆七月底遷移着房東讓去三個月房租並着原告具結不准再租他人實係自用㈢沈阿二訴陸根和欠木箱價洋案結果被告臨訊不到原告呈出証據應判被告償還原告洋一百十九元五角㈣陳仲箎訴盛阿生欠貨洋案結果傳被告到案再訊㈤袁榮芳訴鍾熒寳欠借洋案結果被告請求復訊不准㈥聚源號訴葉元生欠糖菓價洋案結果兩造自行和解請銷照准㈦淩雲生訴凌胡氏爭執遣產案結果限被告於七天内將凌鳳祥遺產所有方單交出如違未便㈧婦楊翠英訴與其夫馮根祥離婚案結果准原告登報十四天通知被告到案候訊 
[誌謝]  
　　昨承法租界藍維藹路純德里東書局惠贈重印之「當罏艶」一册謝謝 
 
 

Page 17

 
 
第一萬八千一百二十一號;中華民國十二年 西曆一千九百二十三年八月八號
星期三 * *本埠新聞三 
[滙司公司擴充水電營業]  
　　北京路Ｃ字一千三百號匯司水電公司自今歲改組以來營業大加擴充茲復重裝門面煥然一新並從歐美運到各種水電材料式繁質美定價尤廉兼裝水電兩項工程云 
[夾金眼鏡廠之創設]  
　　大明限眼公司等現組一製造夾金眼鏡廠公推莊君爲總理另聘周君爲廠長總廠設本埠斜橋局門路支廠在小西門迎勳路云 
[華德泰號將開幕]  
　　九江路望平街口華德泰號經理爲陳君松生專經售各種綢緞顧綉男女衣服以及各省壽貨等該號近正在裝修門面一俟工竣後即將開幕云 
[麗亨號開幕有期]  
　　三馬路西畫錦里口麗亨首飾號製售各種金銀器皿洋鑲鑽石珠寳翡翠以及徽章禮戒耳環等式新價廉現正佈置一切定於八月十三日（即陰曆七月初二）開幕云 
[時新又到大批銀器]  
　　四川路寗波路口一零五號時新首飾公司創辦多年專製金銀首飾器皿兼售珠鑽悲翠近日該號又新由粤省運到大批銀器工巧式奇尤以花挿花瓶銀盾爲最如春形海堂形方形雞心形應有盡有價格相宜連日售出不少云 
[五金器具運到多種]  
　　河南路永昌泰號專售五金器具現新到大批各種銅鐵雙單掩彈簧門鉸門鎖並有裝修屋宇之五金物件種數極多價亦不貴云 
[自來水筆與墨水池運滬]  
　　永安公司文房部新到美國新出之自來水筆長不及三英寸最合女界用之每枝售洋二元又有德國雲石製之墨水池式樣甚多色美價廉又火柴碟筆筒筆盤香烟缸多種亦在文房部發售每只二元至十二元五角云 
[香花酒露等之製售]  
　　廣西路一四二號利川東酒行係由四川利川東行分設來滬尃製各種香花酒露及藥酒頗受歡迎其價如下四川大麯酒大瓶一元小瓶半元五茄皮酒每瓶三角五分白香花酒每瓶三角五分衛生清凉薄荷酒每瓶三角五分桂花酒每瓶三角五分茵陳碧綠酒每瓶三角五分白攻瑰酒每瓶三角五分二术酒每瓶四角二分紅玫瑰酒每瓶三角五分風濕藥酒每瓶四角二分佛手酒每瓶三角五分虎骨木瓜酒四角二分香椽酒每瓶三角五分跌打藥酒每瓶四角二分橘絡酒每瓶三角五分順氣藥酒每瓶四角二分桂元酒每瓶三角五分冷氣藥酒每瓶四角二分安花酒每瓶三角五分補血藥酒每瓶四角二分紫葡萄酒每瓶三角五分明目藥酒每瓶四角二分黛黛花酒每瓶三角五分發散藥酒每瓶四角二分蘭花酒每瓶三角五分補氣藥酒每瓶四角二分珠蘭酒每瓶三角五分和胃藥酒每瓶四角二分百花酒每瓶三角五分補胃藥酒每瓶四角二分素葡桃酒每瓶三角五分云 
[冰凍沙漏水之暢售]  
　　南京路郵政局對門開利糖果公司新近所發售之冰凍沙漏水爲適合國人體質起見不僅爲沸水冰凍且白開水味淡恐多人不喜吸飲爲此略加甜香之味並可調和各種菓汁連同此沙漏水每日可銷五百磅大半均屬居家以及寫字間辦事者携熱水瓶前往購買爲多門市約計二百磅取價祇售五分而一般吸飲者咸稱其較嗬囒水冰淇淋爲佳蓋嗬囒水冰淇淋飲時雖覺涼爽不多時即覺糊口發熱而此冰凍沙漏水非但清潤適口更又耐涼持久糊口發熱之弊可免且前往吸飲可弗等候否則亦可用熱水瓶裝置携帶各處云 
[華洋銅鐵床公司添設門莊部]  
　　華洋銅鐵床公公司創辦以來對於銅鐵床工料油漆竭力研究出品駕乎舶來品以上茲爲便利顧客起見特在法租界東新橋轉角設立門莊部近日營業甚旺云 
[新式鞋樣又加改良]  
　　浙江路寗波路口渭水坊五十號之張順興號係張潤泉君所開今春發明男鞋之新式鞋樣以來近已風行本外埠大受歡迎新近又將該鞋樣除去舌頭改爲方口而鞋梁仍深口然鞋溜可免除因底皮爲一塊恐有秃根之弊故特做藏根裝於鞋根之内部則無脫底線之患而前後仍平較前尤爲進步此新式鞋樣着時舒服異常鞋襪均可耐久較諸尖頭深口須用鞋溜者優美許多連日該號出貨已供不應求號主張君正在籌備擴充王塲以便出貨迅速且一入冬令新式鞋樣之磚呢翻鞋勢必銷路尤廣云 
[出版界消息二則]  
　　錫山温倩華女士爲過錫　君之夫人著有詩文詞曲多卷前歲年二十六以母喪哀毁致疾而歿其師天虚我生與其家人爲輯「黛吟樓遺稿」一册附有圖片題詞小傳序文及哀輓文字中刋女士遺著之詩詞文清新曲麗可稱三絕棋盤街著易堂等處現均寄售每册四角七折云 
　　福州路大陸圖書公司出版之「各界尺牘淵海」已發售再版預約原定章程係本月陰曆底出書該公司因督工趕印已於昨日出版自今日起定購者立時可以取書該公司擬定凡趕在陰曆本月底以前購買者仍照預約價辦理寫信研究法亦仍相送七月初十晨即截止云 
 
[中選於電影界之妙足女郎之最近小影] 美國著名電影家海來客harrycarr近語人曰安特蘭女士所以在電影界中能立獲宏譽者實因有異於恒常之女伶耳余生平遇見之女伶亦不謂不少但細加審察終不若安特蘭之佳蓋玉容似醉温文可人性又和藹亭亭如葵艶光可鑑纖腰之妙又可喻以臨風之春柳也 
[受墜窗擊傷之索賠鉅欵]  
　　銀三百八十三兩及洋三千五百二十元 
　　内有失妻作伴精神上之損失賠償千元 
文匯報云數星期前有四婦福克來得夫人行往百老匯路時爲禮查飯店房屋墜下之窗所擊傷今晨福氏夫婦二人上訴英按察使署控追上海旅館公司及mahriahsltd賠償損失銀三百八十三兩及洋三千五百二十元計福夫人要求受傷賠償一千元其夫要求償還醫費銀三百八十三兩衣服毁傷賠洋二百元藥餌一百二十元遵醫生囑憩養郊外兩個月費用七百元失妻作伴精神上之損失賠償一千元渠妻不能登臺歌舞薪俸損失五百元現此案猶未判决也 
 
[安特蘭女士之雙趺攝影]  
 
 

Page 18

 
 
第一萬八千一百二十一號;中華民國十二年 西曆一千九百二十三年八月八號
星期三 * *[「義夫碑」影片之評論]  
　　義夫碑一劇原名blindhusbands全部共七大本係愛情而兼冒險之影片其劇情略述一鄕村附近有鬼山者萬仭壁立形勢峻險其中山路窄直難以行走探險者欲窮其異往往葬身其中村人目爲不祥之地相戒裹足一日有遠客數人至寓於村中内有夫婦二人夫業醫其妻麥凱蘭姿色美秀欲一遊此名震四方之鬼山時有軍官陸白狄者優柔好色見麥容貌佚麗意頗垂涎因屢獻殷勤挑以游詞麥正色拒之醫士見其與己妻形影親密心頗疑之入晚麥知陸不懐良意恐其夫誤會致損夫婦間之感情因作書拒之嚴詞詰責越日醫士偕陸同登山巔欲覘其異忽見一碑上書昔有一男子因妻有外遇自墜山崖而死村人哀之爲立義夫碑並記其事醫士見之悵觸生感後於陸衣依中得一書蓋即其妻所書也欲拆而視之爲陸奪去抛於山崖醫士冒險趨下拾而讀之廉知其情頗恨陸之非人因獨自歸去陸獨立山巔見山勢峻危不敢獨下不覺全身戰慄失足墮於崖下骨碎而死醫士則偕其妻别此鬼山而去夫婦間之愛情彌篤云 
　　劇中表情最佳者爲飾軍官之愛立啓etichvonsttoheim愛立啓之容貌英秀舉止靜穆不似作惡之人而一付㚥猾之態能於談笑中自然流露此爲其特長之點不似他人徒以面目猙獰見長也其生平傑作有「情場見形記」等數劇其刻劃㚥人心理無微不至聲譽因之日隆即如於此劇中能將軍官之心理行爲細細表出不支不離恰到好處後同游鬼山時見醫士獨自先下不爲己助則哀求乞憐淚泗俱下令人可笑見飛鳥翔空而下挾影而過疑神疑鬼驚悸莫名後乃跪於山巔哀聲祈禱欲求上帝之垂憐想見其作惡爲非時心目中久無上帝二字一旦身危命絕則善心不泯欲懺前非矣作惡人大抵如是何今之竭盡智謀以遂其鬼蜮伎倆者不肯早事懺悔也及後身墮崖下碎骨粉身是亦浮蕩子之下場也觀之當恍然悟矣 
　　拂林斯蘭francelia之麥凱雷表演頗有可取拂氏於情鐵中heartsaretrumps曾飾妮福winford以非主要角色無長足述此劇中能於細微處表出心中之感觸殊爲難能如詢問時刻時見其夫正在讀報置若罔聞則悒悒不樂忘取外衣時見其夫不爲代取但作敷衍之謠則又憤然不悅此等處在施之者毫無成心而受之者彌覺難堪因之猜疑互生甚至仳離者比比皆是良可嘆也見新婚夫婦喁喁密語情致纏綿時方九時即不終席而去彌深歆慕回視其夫則專心外務對於已身如漠不相關毫無夫婦之樂趣不覺黯然神傷當其夫冒險登山時驚疑不定及鐘聲大鳴村人羣集爭歡迎此探險歸來之人麥飛奔出外不見其夫一時神經糢糊突然暈絕爲之感泣厥後束裝歸去時其夫對之視熱有加緊握其手則芳心怦怦淺渦暈霞而愛淚亦涔涔下矣其心中之愉快爲何如哉 
　　劇中有數幕結構鎭密具見匠心如麥作書與陸時幕上未映原文陸接書時亦未映出令人心癢難熬急欲知其究竟厥後於醫生讀此書時方始映出倍覺醒目有畫龍晴之妙又如麥梳妝時於鏡中見其夫酣睡不醒對己一無用心乃故意擲刷作聲仍無動靜低喟不語暗傷薄命歐美影片於此等處往往反攝鏡中之影殊有審美觀念凡我國自製影片者大可取法也至於鬼山之背景一望而知爲假造並非實攝其峻險之處雖足使觀者驚心眛目殊無意味之可言然欲免演員之危險亦不得不從事假借也（懐麟） 
[英國電影家諾范洛之略歷]  
　　美國著名導演家葛立非斯氏近所演之『白玫瑰花』一劇已告攝成是劇中之要角有三女角爲梅買虚女士maemarsb男角爲諾范洛氏lvornovello更有但潑司脫女士cataldempster飾劇中之社會交際花諾氏爲英人爲新近入美國電影界茲將其略歷譯述之於左以餉閱者 
　　諾范洛身軀細長黑髮向後二瞳亦作黑色年二十六歲講話時音節雅美悦耳可聽渠之面貌頗似范萊鐵諾rudolphvalentino諾范洛於英國時本爲一頗有聲譽之詩歌著作家彼所著詩歌之最著名者當推keepthehometireburning一曲此歌於歐戰時作爲一愛國歌於戰爭時各國兵士咸皆樂唱之故今已名聞全世界（譯者按吾國中學校大都亦皆唱之）諾氏之編著詩歌始於十五歲時歐戰時彼亦嘗充一戰士替國家出力亦諳於駕飛機術故同時渠亦爲一英國最著名飛機隊隊員中之一於英國時亦爲舞臺劇明星之一能演影戲至美國後受葛立非斯氏之指導即演『白玫瑰花』一劇不數月竟成爲美國電影界之明星矣彼嘗自述其史略曰『余眞不明自入電影界之能力蓋余幼年時專心研究音樂且加入牛津大學之唱詩班試編歌劇當余十九歲時歐戰開始余編著kthfb一曲時在大戰開始後之數月曲中之詞句皆爲余杜撰者余素有一習慣先思得一詞句然後配以樂曲此曲亦然余編著此曲時深得福勃司女士之助惜女士於大戰時爲敵人之zeppelin（係一種戰器）所害誠屬可痛大戰時余於飛機隊中服務甚形忙碌迨大戰告終余即回國一日忽遇一法國影片製造家狀似印度人謂余曰君願入電影界乎其時有朋友數輩在余身旁聞之亦笑曰何不舍音樂而入電影界當時余心思入電影界固無所不願又爲渠等勸導因即從之余之第一個導演者即爲導演sarahbernhrdtmmerejanegabydeslys三片之余於英國時所演之影片最得意者當推『黃衣』一劇此劇根據中國劇本葛立非斯氏確爲一出類拔萃之導演家當渠至英國爲攝orphansothestorm一片余遇之於一室中其時彼正與余友用餐余因與之素不相識故未便招呼後余友爲我介紹次日余即僣葛氏作一小時之談話頗爲投契此後余不聞彼訊者久之後忽接彼之電報命余至美國余見之頗爲欣悅因即將未完之影片日夜趕攝旣即起程至美國其時大戰尙未告畢當余至美國之第二日即往葛立菲斯之辦事屋中訪之至則見梅茂許女士maemarsh及開脫勃羅斯atebruce二人已先我在焉此時余心中忽作幻想曰此爲夢景乎抑實事乎其實余之赴美皆得力於葛力菲斯耳』（炤華） 
[學務彙誌]  
　　敎育界各項消息合載於左 
　　萬國會議之情形演講已畢哲學博殷芝齡君於本月四日赴寗應東南大學暑期學校之請到校演講萬國敎育會議之情形現已講畢返滬俟列席本月十一日之江蘇省敎育會臨時大會後即前往北京中華敎育改進社年會報告萬國敎育會議事宜云　　銅山吳氏兄弟小學之創設滬商吳君繼宏與其兄繼昌曾於數所前合捐鉅資在原籍南關地方創設銅山私立吳氏兄弟小學校自建校舍延聘張君保厚爲校長開辦以來成績斐然近特在巨籟達路東口（即長浜路）創建上海銅山吳氏兄小學校其校舍設備附由吳君親自商同工程師及校長黃君奠華打樣建置不日即可完工准於今年秋季始業時開學現已招收男女新生招生通則隨時可向該校取閱函索亦可照寄云 
　　涵德學校開辦暑期學校之情形派克路涵德學校爲高等科主任爲徐震亞張公英沈久香爲國民科主任沈省之爲英文敎員學生頗多此次暑期補習生共達一百三十二人云 
[醫界新訊]  
　　寗波路辦香廬藥房張三省醫生研究針科對於病家往往鍼藥兼施云 
[機器工會昨開歡迎會]  
　　北四川路十五號中國機器工會因主任陳安君由港返滬特於昨晚開歡迎會到會者五十餘人楊廣財君主席宣佈本會英文夜校成績學生演幻術并開映影戲至十一時始散 
[少年團已請定徵求隊長]  
　　本埠少年宣講圑落成紀念徵求大會定八月十五日開幕已推請汪龍超君爲總隊長並組織二十隊如下（一）朝鮮隊王愼聲（二）安南隊王君倩（三）編甸隊申夢世（四）臺灣隊陳賢本（五）琉球隊朱漢光（六）香港隊陳克家（七）澳門隊李士林（八）青島隊費席珍（九）旅順隊陸文韶（十）大連隊李謀邦（十一）海參隊朱潤泉（十二）威海隊周元第（十三）馬閔隊鄭鎭昌（十四）片馬隊鄭緘三（十五）九龍隊錢玉書（十六）龍口隊顧九如（十七）赤坎隊杜震和（十八）庫倫隊陳愷（十九）伊犁隊葉翰青（二十）昌黎隊陳梅芳等茲定九日晚八時在該圑舉行第一次隊長會議討論進行方法云 
[壬戌友誼社等定期開會]  
　　壬戌友誼社現决定每月五·十五·二十五·日下午一時開職員會地址在南車站文安里二號又南車站黃家闕兩路商聨會每逢星期六下午八時開常會地址同上云 
[普益習藝所今晚演放熖火] 　 
　　南市普益習藝所之成績展覽會開幕迄今已届旬日所有種種點綴及娱樂游藝等已誌前報連日施放熖火變幻巧妙宛如火樹銀花參觀者莫者莫不歡迎茲該所又有最新發明飛行綵舞熖火因製作費時上星期不及竣工准於本星期三即今晚間演放較前更有可觀以飽滬人士之眼福並已商由華商華商電車公司特於昨晚起將行駛經過該所之電車延長至夜間十二時爲止以利交通而便游客云 
[觀聶哥拉之魔術記]  
　　美國著名魔術家聶哥拉自來滬後聲譽頓起近日電車牆壁及中西報紙上觸目皆見聶哥拉之廣告前晚九時一刻記者馳車至卡爾登影戲院意欲一觀聶哥拉之魔術究意如何詎知至時但見院内人頭擠密水洩不通蓋樓上下已滿座矣不得已乃據一包廂座且第一幕之中國戲法業已演畢第二幕爲印度戲法聶哥拉飾一印度人出臺時手持紅色之巨布氈徐徐舗於臺上旣以一形似魚筐之竹籃表明中實無特又反覆將籃示衆然後置於布氈之中心引一女郎至命其立入筐中但女較筐大數倍雖竭力使之入顧久久仍不得如願時女之臀背高聳於筐上如土墩然時聶又取出一巨巾覆於女之身上徐徐以手按之則高聳而　起者已隱隱入於筐中聶乃將巨巾揭開筐口已空洞似無所有又以一長劍刺探筐之四周以示女實未在其中蓋刺探時劍頭由筐口入而在筐之四　刺出試探旣畢更以巨巾覆於筐上仍以手在筐口摩之且將遮布徐徐舉起及於女之臀背高度爲止隨見被布揭開則女又高聳於筐外矣於是掌聲雷動 
　　次演空中變女將一女发郎置於椅背之上有使之僵直覆以一白紗然後將繩縳於女之四肢一面又將繩端繫於臺樑使之懸空時臺中之二椅已移去見聶緩緩行至女旁將女身上所覆之白紗往下一拉則懸空之女郎已失所在其手腕之敏捷無出其右即記者坐於逼近戲臺之包廂中雖細心探察亦不能窺出破綻此法在舞臺新戲中曾見過數次惟施演之手續實遠遜甚第三幕開幕時見臺中置一木人頭安置於竹架之上架以竹條紮成形似西式成衣舗中用着西女服之竹身架能透見其中此幕之表演爲埃及式故聶哥拉身上亦穿埃及服制且出香粉球一輕撲於木人之面上旣又爲其加衣著施將木頭人移身向内將其背部衣服摺疊就緒仍使之面對觀客部署旣畢聶即向木人揮手呼之走至臺中時臺下觀客皆屏息靜觀迨見木人果從命微步至臺中於是全座閧然蓋警其術之奇異掌聲亦隨之聒耳矣（待續） 
[果品市消息]  
　　閩廣所產桂圓荔枝今由抛球塲同協祥號運來甚多廉價發售桂圓每斤定價六角桂圓肉每斤四角八分荔枝每斤三角六分云 
　　新上市之海棠果到貨不旺故價稍貴每擔十二元每斤一角半至一角二分攤上零星售者十文二三枚云 
[今日有猛暴之風雨]  
　　徐家匯天文臺昨日下午四時三十分氣象預報云颶風將在北緯二十八度處上陸福州與揚子江口間天氣惡劣有暴風雨加洛林颶風將過北緯十五度向西北前進本埠温度在下午三時前之二十四小時内最高九○·九最低七九·七去年同日最高八九·六最低七六·六 
　　昨晚九時天文台特發警告云颶風已抵温州附近將更折向西北迫及揚子江各埠而過上海之西台灣海峽與揚子江口間東風甚猛天氣惡劣 
 
 

Page 19

 
 
第一萬八千一百二十一號;中華民國十二年 西曆一千九百二十三年八月八號
星期三 * *常識 
常談 
[中國海之暴風] [  老圃]  
　　印度洋之暴風謂之蒙松monsoon中國海之暴風謂之typhoon皆名從主人typhoo日即颱風之譯音王漁洋香祖筆記載臺灣風信與他海異大而烈者爲颶又甚者爲颱颶倐發倐止颱連日夜不止正二三月發者爲颶五六七八月發者爲颱九月則北風初烈或至連月謂之九降觀此知西文tyhpoon字從颱風譯音實無疑義顧颱字不見字書爲康熙字典以後新出之字其實颱實詩經之頽爾雅之穨爾雅樊輪謂之穨扶搖謂之猋孫炎曰迴風從上下曰穨從下上曰猋實皆typhoon也 
經濟 
[紙幣之利害] [  老鄧]  
　　學者論紙幣大都分爲兩類㈠兌換紙幣㈡不兌換紙幣前者包含政府所出紙幣及銀行兌換劵後者則非政府不能秉有此權者也 
　　要之紙幣之發行無論兌換與否苟有節度則社會蒙其福無節度則社會受其害蓋自物質文明進步以來生產之數量日增所需交易媒介亦日巨若僅憑金銀貨幣以爲流通之具則必有許多交易不能實行有紙幣以補其不足則生產之發達可無滯礙其利一也 
　　金銀之爲物有天然之限制非能隨意增加者一旦鑄爲貨幣必流通於市　若遇工商不振之時則民間又嫌貨幣之多惟紙幣之供給可以不限可以無限苟善爲調度則可隨民間之需要而定其供給之多寡此等伸縮力實爲紙幣所獨有此其利二也 
　　金銀之價値雖貴然有時仍不免過於笨重譬如以金幣購靴一雙自然不覺繁重若以之購火輪一隻則非令人擔舉若干石不可惟紙幣則千萬元之値可憑一束之紙其輕便非硬幣所能及此其利三也 
　　金銀之供給不僅有限且開採提鍊之費頗鉅且使用之時常有損耗故國家不免受虧用紙幣則印刷費已耳此其利四也 
　　吾國鈔票之爲用自唐時需已然可謂發達極早歐洲學者直承認吾國爲發明銀行劵最早之國然千年以來毫無進步遂落人後矣 
　　紙幣之利益旣如上述雖然其爲害亦極烈焉不在兌換與不兌換而在數量之多寡苟假定一國之中共需貨幣一萬萬元則發行一萬萬元之紙幣適足以濟社會之需求而正如其量苟假定已有硬幣五千萬元則紙幣之發生不可過於五千萬元過則社會且有嫌惡者矣記者猶憶項城時代中交兩行提出大宗欵項供大曲籌備而濫發紙幣流行市面紙幣之價値頓失釀成中交停止兌現之絕大風潮舉凡世界各國無不有陷於濫發之幣者其故可深長思矣（乙種酬） 
道德 
[我之爲「人」] [  玄]  
　　「人」豈易爲乎人之自以爲「人」者固明明「人」也然其行逕乃不類於人是「人」也人其形也何足以爲「人」請言我之爲「人」 
　　㈠我自已明我之出處不忘根本 
　　㈠我以爲是者我即爲之 
　　㈠我無宗敎我以「眞理」爲宗敎我無神靈我以「眞我」爲神靈 
　　㈠我作事欲顧及家庭社會國家不作自了漢 
　　㈠善事雖極細微我必爲之 
　　㈠我無崇拜之人亦有願人宗拜我 
　　㈠我使我三育平均發達 
　　㈠我作事薪水雖少然我很盡責任因薪水爲一事作事又爲一事 
　　㈠我不冥想將來只顧目前因將來黑漆目前可資挽救 
　　㈠我做有「人格」的事業 
　　綜上所言我自以爲「人」矣然而人或有以爲我非者我亦聽之耳 
衛生 
[設置公共茶缸之商榷] [  義]  
　　夏令天氣炎熱偶不注意術生最易發生疾疫一般慈善家惠愛貧民樂善好施或設臨時醫院或施送藥品至於路旁設置公共茶缸使行路者便於取飲解渴亦屬慈善之事此舉用意極佳惜辦法尙有未盡善處敢述其缺點及改良方法與慈善家諸君一商榷之 
[（甲）公共茶缸之缺點]  
　　㈠公共茶缸大都無蓋難免蒼蠅之足跡且馬路中車馬奔料殊不合衛生 
　　㈡公共茶缸處所用茶杯無人洗滌以致積垢甚厚異常齷齪某甲用罷某乙隨即用以取飲實爲傳染病菌之媒介物如有患肺癆者施用其危險爲何如哉 
　　㈢茶葉爲興奮　富於剌戟性不宜多飲而公共茶缸所用之茶葉劣者（即次貨）居多飲之尤有礙衛生 
　　（乙）改良之方法 
　　㈠欲謀公衆之健康應洋意公衆衛生公共茶缸應改用茶壼則蠅類無從涉足　埃不能飛入矣 
　　㈡公用茶杯最好用沸水消毒以免微菌之傳染但恐事實上不易辦到余意茶壼旁盗清水一盆（盆宜有蓋）茶杯用後置於水中（盆中之水亦宜隨時更換）倘亦防止微生物之一法平 
　　㈢衛生家嘗謂以開水代茶則公共茶壼亦宜改用開水非特合乎衛生並可節省購茶葉之費用焉（乙種酬） 
法制 
[褫奪公權之各罪] [  遺生]  
　　褫奪公權乃從刑中之最大者終身剥奪爲官員爲選舉人膺勳章入軍籍爲學校敎職員爲律師等資格之刑罰也凡犯次列各罪者除科以主刑外並褫奪其公權 
　　一犯内亂妨害國交騒擾僞造貨幣僞造文書及印文妨害水料姦非及重婚毁棄損壞各罪而宣告二等有期徒刑以上之刑者 
　　二中華民國人民犯外患罪者 
　　三官員要求賄賂或期約或收受者 
　　四徴收稅欵之官員圖利自己而浮收金穀物件者 
　　五犯放火（意圖燒燬他人財物）及决水罪而宣告一等有期徒刑以上之刑者 
　　六意圖犯罪而製造收藏或運搬危險物者 
　　七衝撞顛覆破壞擱沈載人之汽車電車船艦者 
　　八損壞遺棄盜取尊親屬屍體遺骨遺髮及殮物或發掘尊親屬墳墓者 
　　九犯賭博罪而宣告五等有期徒刑以上之刑者 
　　十殺傷尊親屬（致輕微傷害者不在此限）或因玩忽業務上必要之注意致人死傷者 
　　十一犯遺棄尊親屬罪者 
　　十二意圖營利犯略誘及和誘罪者 
　　十三竊盜有㈠侵入現有居住或看守之第宅建築物鑛坑般艦内或㈡結夥三人以上之行爲者 
　　十四犯强盜罪故意殺人者 
　　十五三人以上共犯詐欺取財罪或官員故意損害公產者 
　　十六因犯贓物罪獲利而爲常業者（乙種酬） 
禮俗 
[不願祝壽之二老] [  守拙]  
　　世之立德立功立言兼臻上壽者皆從艱難因苦中來吾鄕顧君杏卿幼失怙恃年十三即棄書服賈於滬誠實勤儉爲西商所重視經理和國好時洋行已二十餘年嘗語人曰一生操勞不肯爲兒孫作馬牛故樂善爲懐凡遇茲善之事無不爭先首倡近歲又建築家祠創辦小學雖耗多金無吝色也長子紹父業次子留學美國女公子卒業於梵王渡某大學今春二月初爲君夫婦六旬雙慶兒孫繞膝羣欲稱祝君力阻云國事多難商業凋疲萬勿爲此無益之舉糜費金錢遂解鉅欵令公子輩損助於滬上之貧兒院施材會等各慈善機關藉留紀念並爲社會造福又聞沈信卿先生人格高尚厠身於敎育界三十多年一生利祿非所慕毁譽非所計淡泊明志節儉力行本年上月問値六秩誔辰親戚故舊咸欲屆時捧　上壽先生曰國事如斯紊亂社會如斯奮華我輩方以不能改良人心風俗爲憾何壽之有固辭戚友餽送禮物是日家中槪不舉勵兒女照常讀書先生依然從事於職務噫近歲祝壽之舉已成社會牢不可破之惡例顧沈二公爲商學界之鉅子其言行其事業實足令人欽佩値此禱辰開筵稱慶誰曰不宜惟二公能力矯舊俗屏除奢華眞可謂模範矣一般庸庸碌碌之徒藉做壽爲虚榮者聞之能無愧乎（不受酬） 
科學 
[化學常識] [  天夢]  
　　（七三）鎷之說明 
　　㈠名稱鎷 
　　㈡各種名稱拉丁英法等國的名稱都叫做（samarium　　）日本的名稱叫做（撒麻利武母　　　　　）我國舊譯的名稱叫做（鏾）現在决定的名稱叫做（鎷） 
　　㈢符號sm但亦可作sa不過之用am做符號的 
　　㈣存在同了鋃鈰（均見上述）等混合成一種鑛石 
　　㈤性質係一種灰白色的金屬物置空氣裏面便與　氣化合表面發生一層黃色物 
　　㈥舉例這種原質在化學上叫做土金屬并且狠稀少的又因爲他的氱化物都有喊又叫做稀少的碱土金屬如把他的氱化鎷（sm203）投入水裏便化合而發聲如同生石灰遇水的樣兒他的吸收空氣中的二氱化炭也同石灰一般這就是鎷的特例鈰鋃同他有同樣的例子 
　　㈦製取取他的氱化物用鎂來還元便得 
　　㈧總結鎷質除與氱化合外對於氫及　也能化合餘則不生作用但他的化合物都爲黃色（乙種酬） 
家政 
[家庭之陳設] [  李廷憲]  
　　室内之裝飾樸雅優美能使人精神愉快家人圑叙其中娱室内之裝飾樸雅優美能使人精神愉快家人圑叙其中娱心悅目與家庭風紀至有關係兒童神經銳敏事物之印象容易感受如陳列者爲名人書畫劍戟古玩等兒童見之目生歷史技術勇敢等觀念智識亦因以增加如陳列者畫中有鍾馗劉海之象案上有香爐燭奴之器具兒童見之徒印入兇惡之態度構成圖利迷信等之觀念故家庭之陳設兒童氣質上可得無意之薰陶思想上可受無形之感化與學校敎育並重也 
　　普通家庭欲求華麗精巧之裝飾力有不能吾所謂優美者非謂器物必用紅木或須金鑲玉嵌也即如竹儿竹椅靈巧適用配以瓶花盆景亦自有天然雅趣價値頗購廉置亦不甚難故陳設得宜茅屋中羅列價廉之物亦可有優美高尙之風陳設有善即華厦中廣貯珍奇亦徒令人憎厭耳而户牑潔凈儿案整齊又布置之最有關係者也 
　　吾國之家庭器具笨重什物極多錯置雜亂即廣居亦感狹隘且各家陳設似有定格如客堂椅几必分排二行上横擱儿中介以方桌千家一式全失天然活潑之意趣是急宜改良者也（不受酬） 
 
 

Page 20

 
 
第一萬八千一百二十一號;中華民國十二年 西曆一千九百二十三年八月八號
星期三 * *   
 
