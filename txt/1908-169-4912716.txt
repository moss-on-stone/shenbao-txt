# 1908 - 169 - 4912716

 

Page 1

 
 
   
 
 

Page 2

 
 
   
 
 

Page 3

 
 
上諭 
　　五月二十六日奉 
　　上諭朕欽奉慈禧端佑康顧昭豫莊誠壽恭欽獻崇熙皇大扣懿旨誠勳額勒甚奏蒙民各旗被雪成灾懇恩撫恤一摺本年蒙古地方春雪過大又復狂風時作察哈爾廂白等旗及陸軍部工右兩異同都牧羣等處人畜被灾甚重頗多損失蒙民當此困苦軫念實深著賞給帑銀五萬兩由度支部給發交誠勳等派委妥員按照所屬灾區查明戶口察看輕重分往散放務使實惠均霑母任失所用副朝廷撫恤蒙旗之至意該部知道欽此 
　　上諭禮部奏萬壽聖節禮儀一摺著在仁壽殿行禮停止筵宴餘依議欽此 
　　上諭署吉林提學使吳魯署貴州提學使查邵忞著來说派在學部丞参上行走吉林提學使著曹廣楨補授陳驤著以道員用署理貴州提學使欽此 
　　上諭此次驗看之辦學期滿翰林院庶吉士許承堯著授職編修欽此 
　　諭林紹年奏吏部右侍郎張仁黼因病懇請開缺一摺張仁黼著准其開缺欽此 
　　上諭前據江蘇巡撫陳啓泰奏進在籍分部郎中曹元弼所撰禮經校釋一書當交南書房閱看茲據奏稱該員所著禮經校釋疏通證明持論頗多可採後附禮經纂疏序新禮學源流言之綦詳等語曹元弼著加恩賞給翰林院編修用示嘉奬原書着發交禮部禮學館以備參考欽此 
論說 
 
[論近日租界西人藉口之事（心）（史）]  
　　自上海有巡警總局。而工部局有所畏忌。乃日出其会倆以嘗我。北浙江路之爭界其正文。而旁出之文。則寳山縣厲壇之疁轕也。每遇一事以藉口之事必訾謷中國警察。其意躍然。所謂項莊舞劍。常在沛公者也。夫自闢公共租界以來。泥城濱以西。空曠之地何限。工部局本以未能經理周密爲憾。乃又於閘北爭推廣者。蓋閘北近車站之地。民居日繁。一推廣即有經費可籌。其近利固優於前此所推廣之公共租界也。且吾未設警察局。彼雖涎之而不甚急今有此行政之組織。萬一警務日益如法。不但界劃分明。永無推廣之漸。一切代我修路。代我除穢。以陰恢其捕房權力者。夫且戞然而止而又衡宇相望設保衞可恃。華人避租界之苛歛相率而 
就中國。警政之庇。則今日工部局之計。所謂不進則退。無中立之道。所兾倖者。吾警務之腐敗耳 
　　今者北浙江路之爭。旣作爲懸而未斷之局。要其藉口之根原。則曰馬路由工部局修造而己。租界之推廣與否。自爲另一問題。即以不予推廣而論。北浙　路之明有界線者己因馬路工程而暫歛吾巡士站岡之地位矣往時道路之不可行者。工部局越界修之。而人以爲便。在無警局之時人情宜然特不知後此遂能不自放棄否耳。上海拆城之舉。現尙爲腐儒所梗。摭拾地理上之故實。作模糊影響之談。糾而天之。尙煩明達。要之。閘北警政。其足與租界競爭者即上海拆城之小影辦警察者若仍循舊日官塲辦事之例。以消極爲主義。所謂不求有功但求無過者。施之於此。則 
 
 
 

Page 4

 
 
無功即是大過。吾見上海租界膨脹之歷史矣。 
　　最無理者爲西人强圍厲壇爲住宅。近乃以禁人祭掃起釁。夫西人租地於租界之外。己非租界定章。猶曰上海附近。官吏放棄者己非一日。往往有先例可援。至租地必有租主。厲壇則誰爲租主乎。查租界章。程凡壇廟俱不在工部局管轄之列。故英界之春申君廟。美界之三官堂。下海廟。魯班殿天后宫。淨土庵皆明載上海英法美租界租地章程。以及上海新定虹口租界章程。如厲壇者。若在租界之内。工部局固當照　保護不使中西居戶租占之。乃以在租界外而欺我聾聵之地方官。警察局爲新設。此事之起因在前。始固未可歸咎。然今己發難。則不爲無責。其亦知比較情理以詰責之乎。且租界章程第十六欵。西人所租地基内。如有中國原業戶墳墓。非與商允。不得擅行遷去。所有未遷之墳墓。亦准原業主隨時前往查視。届期祭掃。而虹口租界章程第三條。亦曰華人墳墓。非其家屬自行允准。不得動遷。第四條。凡築公路。不能穿過義塚云云。此皆租界内爲然。乃西人竟肆無理於租界以外。一切適違背以上章程。吾不能不痛恨 
於地方官之爲行尸爲走肉也。雖然今有警局。辦警務者亦知此等定章否乎。 
　　抑吾考開埠以來之已事。所謂租界云者。本謂指定某地。儘其界内。西人可以租屋居住。或租地建造焉爾未嘗謂界内盡爲西人公局所租也。至庚子以後。天津推廣租界章程。乃明認一劃租界。即聽其爲政而莫或過問焉者。蓋昔之放棄在官吏。而西人固猶時疑官吏之不盡非人。未敢於條文。公犯不韙。觀歷來成案。可以明之今乃與工部局齗齗爭界如北浙江路之所爲。夫豈始開埠定租界章程時所及料。此外。如厲壇之釁。無論内情有無曲折。要爲西人之不法固可清查其原委而後痛斥之處此二事。一以伸警局之職權。一以洗警局之名譽。闗係非細。未審當事者用心何若也。 
專電 
[電一（北京）]  
　　醇邸面奏請派黄忠浩督辦桂滇邊務當日廷寄岑春蓂傳諭黄忠浩速即來京陛見 
[電二（北京）]  
　　吏部奏以後請簡翰林院學士不論給事中御史皆得 
列入單内 
[電三（北京）] 　 
　　督辦墾務大臥　主勤奏調人員陳詩政亦在其列 
[電四（北京）] 　 
　　電寄川督趙爾豐責成妥籌管轄邊境事宜務須迅速 
[電五（北京）] 　 
　　吏部議停選州縣無花樣者仍繳分發銀兩 
緊要新聞 
[慈宫勤政述聞北京]  
　　向來京外各衙奏摺上進慈宫必親自寓目甚形勞勩近日軍機張世兩大臣則勸慈宫休息或閱小說消遣不必親閱多摺以期頣養天和慈宫心雖頷之然有時宫中倦勤仍令識字小太監口誦一過足見宵旰勤勞至老彌篤云 
[陳御醫請脈視藥詳紀北京]  
　　據内務府人云近數日來皇上病又加劇夜間失寐每至五更必起瀉陳蓮舫徵君連日丸藥煎方兩途並進亦少効力皇上恐藥不對方昨特諭令陳徵君至内務府藥料庫監視取藥如有藥料不符或陳年失性等品一經面奏准將該管藥料太監懲辦所有初九以來開列丸藥各方列左 
　　初九日請得皇上脈左右皆軟两尺尤甚由於夏季損氣氣失運行經云百病生於氣表虚爲氣散裏滯爲氣阻冲和之氣致偏氣火上升則耳病氣痺不宣則足病氣之所以虧者又歸腎腎關久不爲固所謂精生氣氣化神之用有所不足腰跨之痛有增少减且神倦無力心煩口渴食物運遲大便見溏總核病機接以時令擬甘温其氣參以柔肝養心 
　　潞黨參二錢生白芍一錢五分炒焦夏粬一錢五分野於术一錢炙甘草五分白茯神三錢引用桑寄生三錢陳橘絡五分 
　　初十日請得皇上脈右寸濡細屬肺氣之虚左寸細小屬心陰之弱左關　肝右屬脾胃見 
爲細弦係木邪侮中兩尺屬腎一主火一主水按之無力當是水火兩虧之象三焦俱及諸體欠舒所以腰跨痛脹大便溏稀上起舌泡下發遺泄無非陽不潛藏生風鬱熱現在耳竅蒙堵鳴響更甚再謹擬和陽清陰之示伏乞聖裁 
　　潞黨參一錢五分白蒺蔾三錢去刺抱茯神三錢辰砂拌原金石斛三錢寸麥冬一錢五分去心生白芍一錢五分扁豆衣一錢五分炒雙鈎藤一錢五分引用路路通三枚蓮子心七根桑寄生三錢陽春砂仁三分 
　　十一日請得皇上脈左右六部如昨兩尺細　更甚腎爲先天之本腎家之症虚多實少腎爲胃關少宣行則納食運遲也腎司二便少蒸化則大便不調也且腰爲腎府耳爲腎竅仍耳蒙腰楚現在腰痛尙可支持而耳堵日甚一日占賢論耳病　者在肝膽虚者肝腎肝陽不潜由於腎水不足所有跨痠筋跡心煩口渴亦關封藏爲主謹擬三才封髓丸滋腎水　肝火汪昻云合天地人之藥　爲上中下之調　其推重如是錄請聖裁 
　　天門冬一兩糯米炒潞黨參三兩炒川黄柏六錢鹽水拌大　地二兩炒　甘草四錢陽春砂仁七錢 
　　右藥先粗搗再　細末水泛爲丸每用三錢早晚分服亦可開水送下 
　　十二日請得皇上脈六部細軟今日略有數象以脈論證諸恙勿增勿减吃腎者又在耳　耳内由響而蒙由蒙而堵甚至聽音不眞古　以内經詳病精虚則爲蒙屬腎氣逆則爲堵屬膽膽與肝爲表裏腎與肝爲乙癸所以肝火化風一時俱升至於腰兪痠重跨筋跳痛腕滿運 
 
 

Page 5

 
 
遲大便不調神倦口渴種種見證謹擬煎丸分調丸以補下煎以清熱宣竅調之 
　　菜萸肉一錢伍分製細菖蒲四分遠志肉一錢去心冬桑葉一錢伍分石决明三錢煆抱茯神三錢辰砂拌霍石斛三錢鈎藤勾三錢引用荷邊一圈紅棗伍枚路路通三枚炒麥芽三錢炒榖芽三錢 
　　丸藥即昨錄之三才封髓丸照服 
　　十三日請得皇上脈左三部靜軟右寸關微弦微數仍屬水虧木旺心陰心神兩爲不足耳堵發響輕重不定腰兪痠重跨筋掣痛頭蒙覺疼夜寐不實心煩較甚口亦作渴大致陽浮於上陰虚於下鬱熱内風有升少降仍用丸以滋補佐以煎方調理謹擬清陰和陽之法 
　　杭菊花一錢伍分抱茯神三錢辰砂拌炒川斷三錢酒拌桑寄生三錢製萸肉一錢伍分遠志肉一錢去心鹽水炒石决明三錢煆合歡皮一錢伍分引用炒麥芽二錢炒榖芽二錢紅棗伍枚路路　三枚橘絡伍分 
[不允袁軍機管理陸軍北京]  
　　日前召見軍機時慶 
邸面奏時事日艱精力日衰軍國重務殊難兼顧袁於兵事夙所講求可否懇恩俯念海陸軍關係强國要圖改派袁世凱　管理陸軍部事務同時醇邸亦爲懇求而慈宫仍注意慶邸未蒙兪允 
[郵部决議借債造路北京]  
　　郵傳部前以各省鐵路集股不易曾有借款資助之說茲聞部中己决議借用外債鉅萬將各省附近商埠及運貨在所必需之路線擇要由官修築即以所獲之利益爲添築他路之用各堂多己贊成一俟與外部商妥即行會銜入告開辦 
按以上兩條均略見前報專電 
[度支部奏覆治藏常年經費北京]  
　　度支部奏覆駐藏大臣聨豫奏整頓藏事懇寬籌的欵一摺略謂上年五月間該大臣奏藏中情形及擬辦事宜一摺經臣部議覆於四川廣東鹽務項下暫撥銀二十萬兩在案本年二月初七日欽奉諭旨以藏中應辦各事責成趙爾豐等欠第施行應需欵項由臣部按年籌撥的欵當經臣部奏准就四川省於應解俄法欵内截留銀二十萬兩英德欵内截留銀三十萬兩共五十萬兩儘數撥解西藏現在趙爾豐旣授爲駐藏辦事大臣會同該大臣辦理藏中一切事宜除原撥四川廣東鹽務項下銀二十萬兩外又中川省截留洋欵銀五十萬兩專供西藏常年要需較該大臣請撥二十萬之數加增一倍有餘辦理當己裕如應請無庸再行添撥奉旨依議 
[英人注意西藏商業]  
　　泰晤十報云英國東印度會前日在韋思斯司旅館舉行大會文洛克君爲主席先由濮來克君宣佈近日西藏商務及礦産情形並詳述各處入藏之路其最迂遠而險惡者係在中國土爾其斯坦外與俄屬相接之地其最近之路則從印度班貢越錫金或不丹而至拉薩此外入藏之路尙有數處英國若能將拉德加至東亞薩一帶之險要山路悉行開放以與藏人通商則無一害而有百利惟修闢山路需靡巨欵印度政府尙其勿吝此有利之費而速行英國政治大家赫司庭之政策可也一百三十五年前波格君曾奉使赴藏赫司 
庭諭以和平通商之利益迄今體味斯言頗堪欽佩吾儕今日當可達其目的矣且千零五年之約不嘗予英國以通商之機會乎顧或疑該處商業將來未必發達然詳細考察該處運輸之道苟能實力整頓則交通便利商業之發達可斷言也况西藏爲礦産富饒之區乎據游歷藏地者之言咸謂近來藏人對於外人之狀態不似從前之仇視亦足見通商政策之可行也文洛克亦云二十五年前余在西藏時藏人仇視英人殊甚今則感情漸洽殊可喜也 
[金礦開辦問題]  
　　蒙古之車臣汗外蒙古車臣汗部下烏依拉格卡倫克勒斯地方産有金苗經試辦庫倫金礦總辦柯樂德君踏勘明確由辦事大臣延祉咨部奏請批准開採現己招齊工人於華歷五月初一日開工淘挖並由辦事大臣派印務處領催榮泉爲該廠監辦官 
　　熱河之平泉州熱河屬平泉州三處金礦由中英公司合資開辦經熱河都統廷杰與工央商議定草約咨送外部農工商部核奪現外商二部會議數次尙未議准入奏 
[雲南邊防善後彚聞]  
　　酌定留邊辦事員弁詳單自河口克復後各路漸次安謐新調赴滇之文武員弁均陸續馳抵滇邊并聞世增於初入日在蒙目接管臬篆高而謙於十二日接管臨安道篆劉春霖定於十五日抵蒙自接任帮辦車務錫制軍以邊防善後各事尙須親督員弁辦理須俟六月初間方能回省至蒙邊差遣各員所有應行應留者現己開出名單計酌留滇邊三十員如下補用道趙上達補用道趙金鑑補用知府賀守章周國祥黄寳賢葉士林王正雅陳先沅劉恩培李蔭興張興補用同知李良謨等五員補用知縣柯樹勳等十五員計隨帶回省十餘員如下臬司魏景桐補用道增厚王賡虞楊福璋高培焜補用員外郎陳宦文案委員朱勳等五員差遣員弁十六人督隊衞隊一營 
　　調員赴邊酌定差委滇邊善後事宜除另派大員會同蒙目關道籌辦外其餘分任撫綏整理興農復商籌墾清查審案各事錫督已電致省城加調候補同通州潲主佐貳佐雜三十餘員赶赴蒙關分别派歸各路營務處及魏增趙王各部酌量委用乂調洋務委員數人襄辦河口各地交涉 
　　籌建臨蒙兩大習藝所錫督近以滇邊搜獲餘匪多係游　工人現在蒙自監獄押所幾無隙地除分解各處及遣回原籍外續獲之匪尙絡 
 
 

Page 6

 
 
繹不絶因籌議定蒙自及臨安兩地建設極大習藝所每所約可容千人專以安置餘匪札委世臬司在蒙會同高道籌辦並擬撥欵五萬兩爲建造費先建設蒙自一所工程完竣再及臨安聞將來成立時另派知府二員專管兩所事務以重責成 
　　電覆白軍新募各營情形白金柱續招新軍十四營曾被人揭參謂白鎭各營倉猝召募營規操法諸不完全且仍有游民匪黨混跡其中請責成滇督嚴行查察等情當由軍機處電致錫督查覆現經錫督電覆軍機謂新招兵勇尙無短少缺額及沾染嗜好各弊胡分統營規亦尙嚴整惟係臨時召募未經久練目與賀趙所統各新軍不同應嚴飭白鎭勤加選練先將經練各營派赴前敵其新招軍則分駐操練爲援應之師俾資助力云云聞軍機處現已咨度支部將每月薪餉一萬兩按數撥給 
　　東西兩路搜匪情形愼邊近乂分中東西三路聨絡紅河横河南思河綠水河一帶防營清辦餘匪西路本爲匪之巢穴自河口蠻耗大潰後羣向西路逃竄經趙金鑑賀宗章各統新軍合力窮搜匪知西路不能藏匿乂紛紛潜向開廣及桂邊進竄錫督以東路白軍尙未盡加選練或恐有失因特派某道馳赴東路開廣邊界查察情形並會同白鎭妥籌防堵其由桂省續到之濟亦經酌帶赴軍開駐守開城近地蓋開化一地其南界與越屬僅隔一　東界又與越屬水陸交通云 
[雲南革黨與法兵交戰]  
　　文匯報二十二日倫敦電云本月二十一日東京（越南地）近滇邊界有中國革命黨六百名與越兵一百五十名互相交戰死法國陸軍中尉兩人下士官兩人革命黨亦死五十人現法國已派援隊馳往協助 
[西報譯要]  
　　道勝銀行折本文匯報二十五日柏靈電云華俄道勝銀行一千九百零七年折本四百二十一萬六千六百三十羅比故並未發派股息 
　　坎拿大排亞　律字林報二十五日倫敦電云坎拿大下議院己將華氏入口新律批准内有限制中國學生一條凡有學生入境者每人須付人頭稅洋三百元入學一年後再行給還 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[浙撫馮奏浙省劃分警區章程摺]  
　　竊查警察爲内治要端行政司法條理至密法規尤嚴浙省開辦警察之初沿用防軍舊制嗣於光緒三十二年改警察軍爲警察總局規模旣具措置漸完臣抵任以來察看情形即於本年正月將杭垣原有上五段中三段下四叚改正名稱仍按上中下三城設立分局三所曰上城中城下城各設分局即按地方廣狹戶口多寡畫分區域設立分區定爲上城分局四區中城分局四區下城分局四區城内上中下三城巡警分局隸於巡警總局各巡警分區隸於各該管之巡警分局凡關於警察事務悉依規定之權限執行之此改段爲區辦理之實在情形也省城警察爲各屬模範觀聽所繫辦理宜合規則徒以財政支絀祇得量爲擴充今就原有長警人數嚴予挑選酌事損益按上中下三城十二區每區各設長警三十三名分班站岡爲保安行政之要務設立差遣隊水巡隊探訪公所及於要處分設派遣所爲保安行政之輔佐其城外湖墅江干兩巡警分局所轄望江鳳山錢城武林銀山各城門外曁筧橋地方六區警官薪費由局支給其巡長巡警月餉悉由各該地方警董就地招募籌給官不經手即責成該兩處分局長組織一切並派區長分治六區警務俾得城廂内外機關靈通彼此呼應惟舊章官長巡警薪餉稍嫌微薄且無優劣等次不足以敷養給而資鼓勵爰於本年三月間將巡長巡警均按照一二三等分清階級並酌加薪餉凡區内執行事項何者應勸勉何　應講諭何者應限制何者應保護無論事之己見害之未形凡屬保安要政無不實力施行近日清查戶口整齊街道改良市政諸端漸以推行無阻成效稍著計現定城廂内外局所區域分設官長巡警夫役等七百十員名每月共額支薪餉等庫銀三百六十兩洋銀七千六百八十七元每月活支經費洋銀八百元學堂敎習庶務員並夫役等十三員名每月額支經費洋銀三百十六元有零每月各區燈夫六十名工食燈油洋銀六百六十八元有零統共每月由厘餉局支領庫銀三百六十兩洋銀九千四百七十一元有零此改訂局制餉章辦理之實在情形也衞生警察關繫緊要垷就局内設立衞生一科爲衞生上之行政機關配置清道處施醫院分治其事計共用巡官醫員清書巡警夫役等一百四十八員名月支經費洋銀八百八十六元有零並擬定簡明辦法章程實行清潔街道診視貧民曁注意檢查食物水料防疫種痘一切保全公共之健康事件此籌設衞生科清道處施醫院辦理之實在情形也臣竊維地方治安之策以警察爲切要之圖數月以來參倣直隸警務新章實力推行先求劃一規模徐圖完全辦法省會地方遼闊土客雜處戶口殷繁慮巡徼之不敷尙擴張之有待至各府廳州縣遵辦警察者業經隨時督飭各地方官認眞辦理嚴予責成力求進步將來如能悉倣省垣規制似不難日起有功茲據警察總悞司道造册會詳請奏前來臣覆核無異除將清册咨部查核外所有浙江省城新定劃分警區章程薪餉數目及辦理清道衞生各緣由謹會同閩浙督臣松壽合詞恭摺具陳伏乞皇太后皇上聖鑒訓示謹奏五月十八日奉硃批民政部知道 
分類新聞 
[政界]  
[鄂督清釐兩湖稅欵武昌]  
　　鄂督陳小帥以各項新政百端待理庫藏異常支絀而又不能不勉爲籌措特於日昨札飭湘鄂兩布政司移行各局所協同清厘各項稅捐應加者加成可提撥者提撥務於三個月内籌劃周妥詳細禀復以便遇有興革要政指欵撥解 
[蘇省第二次考官全案蘇州]  
　　蘇撫陳中丞第二次考試外官己於二十五日揭曉全案錄下一等五名高廷蘭賈孝璆陳炳華陳寶樽沈久新二等二十名朱棠趙樹楷吳受康田光祖張采田黄琪揭傳淇吳源王殿元李登元劉燦朱昌期霍鎔炳夏同升張辰嚴恩壽連文瀚莫枚兪寳賢郭熙三等二十三名連振標徐炳倬徐景寅鍾文鵠李衍　王敬銘冷繼書唐鶴年屠義瑛朱超祖曾廣鐄李幹卿周大炳汪鳳翺郝炳麟劉鴻圖歸祖望管衡生萬徵洪鯤覺多善祥朱錦甲方時褧四等二十二名侯鎭邦張介壽馮毓慈潘頌芬阮尙疇金廷楨陳廷楨金以明桂祥熙高光第于貴之倪翔司馬芑戴文佐李榮幹吳藩黄桂巖余成勳徐樹森陳邦燦陳璉郭先知 
[又須考驗鹽務人員揚州]  
　　兩淮運司趙都轉接江督札文略謂憲政編查館酌擬考骙外官章程第八條内載差委人員係指考驗而言其在省候補人員仍由藩司詳送本部堂隨時考試兩淮相距太遠需次人員又多平時考驗事跡固因由該司專政其考試文理亦非該司就近辦理不可總之鹽政乃國家富强之要計亦巧官膏腴之捷途今當澄叙官方綜核名實事同一律理無或歧溯鹽筴之重在漢已設專官唐宋以後常以此策試諸生國朝政治家如顧炎武魏源陶文毅曾文正於鹺政利害論說綦詳在財政旣　要政在學問亦宜專門乂况臬患未泯漏巵益甚欲以救弊補偏之義責諸不學無術之人操刀使割其傷實我捐納保舉久倍正途需次鹽務尤占多數苟非嚴予甄擇切加討求必至鹺綱不知講求人材日形消乏爲此合將憲政　查館原案及該藩司等前後核議章程抄錄札發該司即便遵照辦理 
[造幣廠開鑄一文銅元南京]  
　　江寗造幣廠停鑄銅元後工匠人等均照常駐廠現擬於六月初一日開鑄一文銅元己由匡總辦飭知工匠預備一切 
[請補金壇縣知縣蘇州]  
　　二十五日蘇藩牌示金壇縣知縣孫友萼調補江陰縣知縣所遺金壇縣缺查有邵鼎堪以請補 
[札委松府會審要案松江]  
　　二十二日府尊戚太守乘輪赴寗曾誌前報茲悉松府己由督憲端午帥委訊夏家橋案故一時尙未能言旋 
[札委自局課員課長蘇州]  
　　蘇省自治局業經官紳組織成立由蘇撫陳中丞札委候補知縣黎廣潤爲庶務課課員縣丞李作哲爲文 
 
 

Page 11

 
 
牘課課長均於二十四日到差 
[蘇撫飭平米價蘇州]  
　　蘇撫陳中丞以省垣米價騰貴錫金等縣産米之鄉亦日漸飛漲至每石九千餘文實爲從來所未有因電飭各關卡嚴查好商私販出口一面諭飭長元吳三縣會銜出示禁止抬價 
[禁烟查驗委員到任長沙]  
　　湘省設立禁煙查骙所由藩司莊方伯擬定章程詳請湘撫核准已於五月初一日開辦凡所中辦事人員經方伯派委李大公葉庚林别駕鋆立兩員駐所經理於十三日到差 
[聨名公懇發給坐薪江西]  
　　贛省候補佐雜人員有九百餘人之多其中未奉差委者月給坐薪銀四兩按半年委查一發惟上半年坐薪每因公文輾轉須八月間方可動放貧員待用甚殷現經各員聨名禀懇林方伯從早動放發給以资應用而示體恤 
交涉 
[銅官山礦師失竊交涉]  
　　英領事致皖撫函據駐銅官山英工程師麥奎被竊銀圓一案疊請轉飭地方官查追均准函復飭追照辦各在案頃又據麥奎禀請數月前銅陵縣拿獲兩人傳訊兩次留署管押此兩人情形多有可欵之處自當嚴行追究詎近來忽將兩人放釋並未懲辦銀圓亦未追還等情前來查該縣將此案置之不理不但不盡保護英商之責日以貴部院之札諭視爲具文自應嚴加申斥現據前情合再函達貴部院珇煩查照希即嚴行轉飭刻速究辦追還銀圓以免效尤是爲至盼 
　　皖撫復蕪湖英領事函來函以麥奎被竊一案據禀前獲兩人疊訊管押情形多有可疑詎近忽釋放將此案置之不理函請轉飭究僎追等因杏此案前據該縣禀稱前署縣張令凭人據麥奎函送羅謝兩人訊供實無行竊情事禀請核示前來當以該前署縣旣訊據羅謝兩人供係懐疑挾恨誣扳乂經該縣迭次研訊極口呼寃事無證據未便僅憑一面之詞故入人罪應即取具的保開釋仍上緊嚴緝此案正賊贓據務獲究辦批飭遵照去後今麥奎禀以該兩人可疑是亦憑虚揣測之詞贓證均無斷難懲辦准函前因除再飭催該縣嚴緝此案正賊贓據務獲究辦外合先泐復 
軍界 
[江西兵備處招募樂兵南昌]  
　　督練公所兵備處司道祟云照得本省陸軍添練混成一協所有馬砲工輜各營均己分别編制將次完全其軍樂半隊自應迅速編立現經本處呈奉護撫憲批飭赶緊選募年齡稍幼及天資聰欵之樂　編入成伍以資訓練等因奉此查陸軍之有軍樂所以振奮國民精神調和武士志氣軒　鼓舞觀聽一傾故此次兵丁必須年體均能合格敎育始易實施茲先招募三十名派員督率訓練一切權限及管待之處與各營均屬一律如有與本處考驗樂兵規則均無違背者准其邀同各鄉紳董莊長等出具切結來處報名聽候考驗分别去取自入伍日起支月餉期有犯不合格式者一槪不准報名朦考 
[陸軍九標馬隊設立配藥所江寗]  
　　陸軍第九鎭以馬隊第九標設立配藥所事具詳　督略云據馬隊第九標華統帶振基呈報軍隊中需用藥品係爲保全人馬之安寗關係良非淺鮮卑標歷來人馬所用之藥向均在市舖隨時購買現居下關距城市窵遠市面情形往往自爲風氣而以藥舖爲尤甚屢飭各管帶認眞諭勸無如各藥店居奇如故甚或變本加厲現在天氣漸熱醫務日繁馬匹足額用藥甚多擬於營内設立全標配藥所處招城内素有名譽之殷實藥行承配人馬各藥所有價值均依照城南老廣和堂逐日所市實碼於粉牌丨逐一標明懸掛配藥室門首以便本標營官長目兵均能依此實價配藥該配藥所應需各項器具均由所自行製備不得開報公欵等情前來伏查該標向購人馬各藥料均就下關藥舖購配往往藥品不能出自道地價目又較城中昂貴茲擬於營内設立全標配藥所一處將藥品認眞改良價目律核定係屬考究衞生起見除批准並移明外理合詳報憲治鑒核立案 
[巡防營發繳關防安慶]  
　　支應局換刋改編巡防隊中南北三路十七營關防十七顆呈送撫轅當奉馮夢帥札發營務處轉給各營開用并飭各營將原有舊關防一律繳銷 
[派員赴袁州徵兵南昌]  
　　贛省辦理徵兵原定由吉贛臨三府派員會同地方官先行開徵辦理略有端緒近有宜春縣學生梁起鳳等禀懇就近應徵當奉沈護院批飭兵備　議復茲經該處呈准將一標二營全額空出派員前赴袁州府會同地方官一徵考驗以遂當兵者之志願 
[綠營警察生卒業安慶]  
　　安慶督標楊協戎大章於上年組織一綠營警察學堂挑選本營及濳山兩營兵士數十名入堂肄習現己六月期滿舉行甲班畢業特詳由江督咨請皖撫就近派委巡警道卞觀察考驗如果合格即行給發文憑俾與巡警高等尋常兩科卒業生一體錄用 
[陸軍養病院藩成武昌]  
　　湖北編練之新新軍一鎭一協人數旣多染病者常川約在百數十人左右前由張統制籌欵在黄土坡地方修建養病院茲己落成軍界中人均於日昨前往觀禮 
[學生請給文憑不准安慶]  
　　安徽騎兵弁目訓練所畢業生金振華晉禀撫轅謂有友人邀同至粤投營肄業惟恐入地生疎難尋保結如無文憑呈驗則必疑其爲開革逋逃之輩懇請賞給前日未發之文憑俾得便於肄業等語當奉批示云該牛前己由督辦處示期考試未蒙取錄百應另圖生計何得來轅屢瀆且果係當日畢業之人當亦給有文憑何須補領所請著不准行 
學務 
[墊欵興辦小學湖南]  
　　湘潭縣優附生胡作　等在該縣百關舖地方創辦公立兩等小學堂一所一切學科規則悉遵定章所有開辦經費均由該生等私自籌墊刻已禀請該縣轉詳提學司批予立案矣 
[川員考查學務武昌]  
　　川督趙制軍以川省學校規模尙未完備特委補習學堂監督王君章祐來鄂考查一切己咨行陳小帥轉飭提學司派員招待 
[皖撫對于客民興學之批詞安慶]  
　　日前貴池石埭兩邑客民何 
 
 

Page 12

 
 
明鳳等擬請將該處客民公所開辦學堂以興敎育等情公呈皖撫批云該生等以千餘戶之客民擬於六邑公所另設學堂與土民劃分兩事按之時勢殊爲不合且詳閱來禀僅有立學之空　並無實在之辦法所呈規條又多干涉地方自治權限惟禀稱該邑學堂有名無實此語切中近今情弊各州縣於興學要政漠不相關積壓視爲固然玩愒傳爲秘訣一遇上司督責反以此等重任付之劣監刁紳科費殃民無惡不作此又該生等狂言嚇詐畏之如虎之所由來也仰提學司轉飭貴池石埭兩縣確查該處接壤之區果係該客民聚旅而居抑尙有土民雜厠其間其公所積蓄若干學堂應如何開辦一併詳細禀覆核奪 
實業 
[米糧陡漲原因湖南]  
　　湘省素稱産米之區今年米榖價值前因晴兩調匀己經逐漸鬆減省城上米每石僅售錢四千一二百文湘潭易俗河上米僅售錢三千九百文至四千文不等現在端節己過新榖可望豐收而米價近反驟然增漲者緣有廣東商民來湘辦米旬日以來由輪船裝運出口者不下萬餘石各米坊恐其因此銷罄故藉漲價以示抵制 
[五大業挽留商會總理鎭江]  
　　商會總理早經議舉源記號主朱君朗軒擔任斯席惟朱君以近日市面不振恐將來倒欠之事必多商會必致爲難故力辭不就現在五大業以商業中表表人才除朱君外無一有相當之資格者遂竭力挽留并請丹徒縣王令赶給照會以全大局 
雜記 
[命案疊見蘇州]  
　　二十一日胥門外萬年橋河内有一年約三十餘歲之男尸經一都六圖地保報由體善堂請給棺木收殮嗣因該堂查視屍身遍體重傷且己腐爛即飭該地保報由吳縣王竹浦大令驗得腦後有刀傷一處長二寸餘深一寸餘背後亦受傷多處遂逐一塡格標封殮埋一面飭捕嚴緝兇犯究辦二十四日閶門外老巡捕房面前水塘内又有年約二十餘歲男屍一具身穿元洋緞小夾襖卜穿紡綢褲子内襯元洋布單褲脚穿雲頭鞋子經地保金壽保往查似有服毒形狀下部亦有潰爛情形即報經吳縣王竹浦大令驗係服毒身死惟下部潰爛並未作爲傷痕大令以該屍躺臥塘内必係他處移來特飭偵探差捕人等密訪各妓館客棧有無形跡可疑之處禀明提究 
　　按蘇州自闢馬路以來流氓馬夫會匪盜賊騙子惡鴇麕集其間以致失業自盡拆梢鬥毆妒姦釀釁謀財害命之事層見疊出嗚呼開埠所以興商而今乃爲叢惡之區有地方之責者將何以善其後歟 
[鑿井衞生之要策蘇州]  
　　蘇省城河淤淺其水如墨一交夏令釀爲疫厲餘者每致染病現經西路巡官劉子樂大令禀准丨憲於人煙稠密之處添鑿官井俾居民就近汲飲以重衞牛刻己議定城内外共開八十六具責成七路巡官分任辦理西路應開一十四具初擬照洋式開鑿嗣以價值太鉅經費不敷仍用中法惟外面木架等件悉仿洋式計雙眼一具需洋二百六七十元單眼一百七八十元以平均每具二百元核算需洋一萬七十餘元此項經費經何筱霞太守核議以禁烟局前辦戒烟局時有用餘銀八千兩曾擬提作開河經費旋因開河之舉作罷由自治局提去　作地方善後之用現查是欵尙未用去特禀請上憲即將原欵提冋作開井經費如有不敷再由巡警總局於各項捐欵内酌提應用日内即當開工從事矣 
[籌欵修築同仁圩堤安慶]  
　　宿松縣屬之同仁圩堤毗連鄂皖贛三省前值江水泛漲冲刷可危經該縣令禀奉省合咨商各該省合力籌欵興修刻皖藩司以庫儲奇絀無欵可籌擬在司庫存儲攤征圩工銀兩項下全數提撥所有不敷之銀即於漕折水脚劃撥湊放接濟 
[議復當規消息寗波]  
　　甬郡各典當向來每年有規費洋三千餘元呈繳縣署收支上年該業設立學堂由業董禀准當道以規費充作學堂經費現聞洪雲蓀大令欲將此項規費仍歸縣署並聞己　該業董商議各董均不肯允可 
[拐匪站籠揚州]  
　　昨由邵伯鎭捉獲男女拐匪五名拐船一隻内裝所拐男女大小幼孩十餘口經甘泉縣萬令訊實一併站籠示衆半日現已收入外覊詳請上台核辦 
[不容土娼寗波]  
　　甬郡城内土娼散處約有百餘豕之多鄞縣洪雲蓀大令日暒出有硃諭飭差分投各處驅逐限日一律出境 
[清談]  
[各省之兵隊]  
　　中國兵隊。向所稱勇於私鬭。怯於公戰者也。今年自春至夏。私鬭尤烈。鎭江兵能打警察。蘇州兵能打戲園。震澤兵能打商人。夏家橋兵能打賭場。安慶兵能打管帶。台州兵能打學生。武昌兵能打茶　。諸如此類。書不勝書。將年來軍事敎育。日益發明。故軍人之勇鬭主義亦日益進境乎。不然。何以打架之事。乃層出而未有窮也。 
記事（蛻園） 
[江蘇某大員之歷史（五續）]  
[第二節]  
　　挾嫌洩忿在民人且不可。况長吏乎。况有統率屬員資格之長官乎。乃某大員偏聽其戚姚某之讒言。突出强暴手叚。縱令警丁闖入尹紳家尋　。備　醜辱。當時紳界大譁。卒懾於某之淫威而不敢動此事之起原由於尹姚積嫌所致尹爲姚房東。婦女往來。互有意見。某日尹紳家祈神。仿古儺禮賽會。某大員與之姚眷屬往　尹疏於　迎。遂有人　於某大員之前。點綴尹紳家賽言狀。某乃遽　巡警總局率兵闖入尹紳家逮捕儺者。立斃一人于杖下以辱尹。亦云慘矣。 
[第三節]  
　　自是而後。警兵益無忌憚。遂有無故　擁至張紳冢一事。先是張紳家慶賀元旦。在宅内張樂祈神。與戶外之警察旣風馬牛不相及。於警章亦毫無違碍。乃警兵緣與張紳之轎夫積有微嫌。突號召警兵數十人。闖進張紳宅内。盤踞花廳。踐蹴上房竟至搗毁門窗。搶掠什物。其舉動之軒蠻。皆某大員有以釀成之。而該郡警務之敗壞。遂不可究詰矣。 
[第六章結論]  
　　下走旣非某大員之屬員。又與某大員無交涉事此萹所言。自非挾嫌　揑者可比。抑不敢謬居于公論之班。惟以上所述雖係某大員個人之歷史。然與中國立憲前途關係甚鉅。故不能緘默。聊貢一二於當世。倘亦足附於言者無罪聞者足戒之列歟 
　　按此係來稿本館援有聞必錄之例面　之如此 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[小說]  
[短篇小說子之武城一章演義（續）（賢）]  
　　言偃先生回道。阿呀。這是老夫子吩咐的辦法。從前門生讀書的時候。老夫子常常說起。若要風俗入良。須從敎育入手。所以門生到了此閒。立即倡捐廉俸。籌撥公欵。組織學堂兩所。一所是法政學堂。專課上流社會中人的。門生愚見。以爲目今預備立憲。必先地方自治他們講了法政。可以把武斷鄉曲。魚肉平民的惡習。改革起來現在果有幾個紳　們。提倡慈善事業。如醫會戒煙社救火會等。項辦理頗屬認。眞這不是老夫子說的君子學道則愛人麽一所是半日學堂專課下流社會中人的。國勢强弱。以人民識字之多寡爲衡。吾國人民。識字太少。致爲外國人所欺。且聚此蠻横無禮之徒。一遇事端。往往激成暴動。年來拆敎堂毁學堂等事。實由於此。門生爲挽救起見。使若輩農工商賈之流。以半日習本業半日入學堂敎以普通文字將來民智漸開不但能服從法律且國家有大工作亦當踴躍從公了。這不是老夫子說的小人學道則易使麽。門生佩服這兩句話。特於敎育上用心。此外並無什麽治法呢。 
　　言偃先生一番議論幾個跟孔老夫子來的學生。也都聽得。孔老夫子就對衆學生道你們懂得言借的話麽。這眞是改良風俗的好方法。日後你們做了官總得要講求敎育吾前回說的那句笑話不過像報館中人做一篇游戲小說罷了（完） 
本埠新聞 
[要事]  
[部飭改良鎗炮式樣]  
　　江督端午帥接陸軍部咨文略謂練兵處前擬軍用鎗砲式樣業經奏准應飭各工廠加工如式製造一俟置成即行報部以便轉飭各省軍營一律更換嗣後即可禁用外洋進口之軍械以免利權外溢等語茲聞端午帥已轉飭寗滬製造局等體遵辦矣 
[電請拒絶推廣租界]  
　　滬道蔡觀察訪悉工部局乂議推廣租界擬即電禀江督咨請外務部堅持拒絶保全主權 
[法租界集議禁烟之預備]  
　　法租界工部局各董擬開會集議禁烟事宜己紀前報前日麥總巡會同工部局副總辦並收捐西人等先至小東門等處各烟間查驗烟榻執照有無冒名頂替及多設燈榻情事以便開會集議時有所檢察 
[續備軍津貼仍須籌解]  
　　滬鎭兩關道每年應撥京口續備軍津貼銀八千兩前經度支部奏奉停撥在案茲江督端午帥又據該軍統領具禀謂此項津貼奉撥己久請飭該兩關仍照舊章籌解等因午帥已准予代奏並札行江海關等迅將本年應解銀兩先行籌解以濟軍需 
瑣事 
[城内]  
[竊賊拒捕]  
　　南三區巡士李金海而晚巡至薛家橋見有徐文章手搶衣服等物形狀慌張向之盤詰反被拒毆李急吹警笛由附近站崗孫福元幇同拘住帶回局中訊知在王家弄張阿海家偷竊紡綢短衫一件布衣七件鞋子一雙銅吊一把烟膏兩缸烟灰數兩判責二百板鎖示三天贓傳失主具領 
[錄報供詞]  
　　浦東二路二區副巡官楊象離將黄阿增收押追欠以致自縊身死由總辦汪觀察將楊撤差發縣看管在案昨李令諭飭刑房經承先將當日相驗情形及尸母親族等供詞先爲錄供具詳各憲再行訊核 
[拐賣養媳]  
　　竺戴氐之養媳阿香被沈寳榮夫婦及姊趙沈氏誘出雇車至江天輪船沈妻及姊半途遁去由沈將阿香暗交某信客帶至紹興賣　沈榮仁爲妻嗣經戴氏查悉同子金生向沈根究反被扭至閘北巡警總局誣控拆梢由局解縣訊明將沈與伊姊分押關提阿香到案復審屬實判沈掌頰五十下責五百板其姊掌頰五十下仍押所交媒看管阿香交戴氐具結領回 
[揑名誣控]  
　　賈富南盜賣叔母談氐宅基未遂冐氏談列名誣控談氐寡媳招入之後夫賈富林將氏罵毆等情前晚由縣提訊談氏與富林供明實情判各釋回靜候核辦 
[道批]  
　　商民李信禀批旣無回照呈驗所稱向在美國金山埠經商一節顯有不實附呈保　係阿克敦　行賬房李實所具亦與向章不符未便准行保結存銷童生李官日禀批該童年僅十四未在本國學堂畢業核與學部出洋游學章程不符所請碍難照准餘於李信禀内批示矣 
[官事]  
　　江西補用知縣梁繼泰靑浦縣知縣陳定遠江蘇學務會計員兼督審局委員候補知縣傅延齡試用知縣李壽曾城外巡　學堂敎員羅學易昨均到道禀見貨捐局總辦候補知府金兆蕃禀辭赴蘇 
[南市]  
[惡婦毒計]  
　　徽人江德榮向習土業失業後賃居王家碼頭洽睦里其妻朱氏惡夫揮霍暗與花衣掮客某甲私識將其姑遺下衣箱兩只寄存隣近蔣張氏家嗣有坭水匠黄繼香之妻林氏覬覦遺箱計誘朱女林寳到家雇德盛花砲作出店顧增祥偕同林寳至蔣張氏處取箱携至德盛花砲作由林氐囑令姘夫張司務雇銅匠葉富銘探開箱鎖將衣服及箱質於鉅德押店得洋三十餘元林氏又恐事發將林寳誘人室中希圖謀斃後蔣張氐因箱已搬去告知江朱氏找尋伊女無著遂報請工程局派探至林氏處查搜不見後由衆隣不平訴知巡士於夜半進内在床下搜出見林寳身被束縛口塞棉絮氣息奄奄當將林氏及其夫黄繼香解局拘到顧葉并德盛作主錢林泉研訊當在黄處搜獲洋十九元林氐處搜獲洋十一元均屬贓洋判氏戒責五百下押辦黄葉徐交保候示顧押候提同張司務訊究一而飭探弔贓 
[侵奪生意]  
　　陸桂生控蘇鳳祥謀挖許復興麵店房屋開設點心店侵佔生意等情昨由工程局傳中証陶少堂副保陳春波許德榮等訊供推諉判均收押候傳同中証侯某 
 
 

Page 19

 
 
到案訊核 
　　愼重包工○總工程局前經開標將承包沿浦木駁工程賬目開視大者八萬左右小者四萬餘因爲數懸殊故於常會期議明另行拈　定奪 
[閘北]  
　　姦案○浦東二路一區巡士王幹泉與陳子良之妻唐氐姦宿由陳捉獲仍被站崗巡士釋放將陳兇毆等情已誌前報昨由巡警總局提氐父唐慶華研訊陳偕見証隣人夏溪凉投訴前情求爲究辦訊之王幹泉陳唐氏唐慶華等互相推賴不認判分别押候查明再訊 
　　圖竊○陳金堂掩入新閘恒豐絲廠圖竊當被獲住解至四路一區分局判責三百板鎖示七天 
[新租界]  
　　投河自盡○前日午後有年約三十歲之男子身穿藍布衫褲行經新閘橋北堍將所戴之外國舊帽縛於該處電綫桿上旋即躍入河中各船戶撈救未獲直至昨晨始由救生船撈起報堂收殮 
　　吞烟圖盡○新閘路張振元糖坊出店某甲不知何故於昨午私服生鴉片烟以圖畢命幸由同伴覺察車送仁濟醫院救甦 
[英租界]  
　　定貨不出○德商瑞記洋行控協餘號主朱紹華定貨不出昨由公堂會訊原告洋人投稱朱向本行定貨八萬餘兩屢催不出訊之朱紹華供所定各貨因市面清淡是以未出求鑒判朱交保限十四日向原告清理 
　　定貨不交○日商愛源重邱惠卿控史芹波史光裕定貨不交昨由公堂會訊原告延村上律師投案請追訊之史光裕供爲兄作保是實質之史芹波供求寬限料理判史芹波還押限一月理處史光裕交保出外幇理 
　　龜奴可惡○福建路小普慶里開設妓院之兪振卿誘匿住居北京路季阿弟之妻阿寳並被捲去金銀衣飾約值洋一千餘元前日爲季查悉向兪理論當由某鴇出爲調停勸令兪出洋五百元了事季不允投控老閘捕房飭探將兪拘入捕頭向之研詰兪直認不諱自愿於七天内將季妻及衣飾交還捕頭飭令速交如違解廨嚴辦 
　　洋人無賴○郭定甫等六人控無領事管束洋人雪克司僞稱開設新沙利洋行招請買辦被　去　欵洋四百餘元昨由公堂復訊各原告投案求追雪克司延穆安素律師到堂代辯中西官以騙銀屬實無可辯飾判雪克司押滿一月逐出境外 
　　吞没眞珠○邵文錦控留春園茶館主沈耀贊騙吞眞珠八十粒前晚由公堂提訊沈供珠物係邵托賣已售去四十粒得洋五百餘元交伊手收其餘由小的押去是實惟將寳山縣方單七畝在邵處作抵求察判沈還押限七天交還 
　　虧欠銀兩○邵厚村控毛慶餘欠銀二千餘兩前晚由公堂提訊判交四十元人洋两保出外料理 
　　雉妓罰洋○雉妓潘小紅王老二王老三均因違章拉客由捕查獲解廨訊究判各罰洋五元充公 
　　騙子收禁○顧鴻生等控忻炳華串騙白米五十担一案昨由公堂復訊忻供無力措繳判還洋二百元押西牢半年如再無力押滿一年 
　　冐名簽子○姚洪桂冐簽自來水公司之票希圖朦領工洋爲洋人查悉控由捕房解廨訊押在案昨日復訊判押捕房四月 
　　領妻○南潯婦人沈張氏潛逃來滬匿居偷鷄橋嚴王氏家由探拘解公堂判押女所在案昨晨氏夫沈阿福投廨認領判具結領回 
　　淫奔○周掌源之妻王氐與陳永寳姘識背夫逃逸由探查獲解訊究判陳押二月氏押女所四月　滿交夫具領 
　　迷路○小孩鄔大迷路由捕解至公堂據供年六歲寗波人餘語不清判留廨候懸牌招領 
　　拐孩○潘阿三昨偕見証胡費氏高村氐控胡阿三拐匿五歲小孩由探將胡解訊堅不承認判押候查明於禮拜伍再訊 
 
[公堂瑣案]  
　　過犯王和生竊徐東來衣服時表判押西牢一年逐出過犯陳阿三改捴西裝混入租界竊取陸裕龍等家巨贓押西牢五年逐出頑童王福生竊朱桂明銀洋九元判送棲流所轉解城内普育堂管押一年高順祥控傭婦李春才竊取金戒訊不供認判押候禮拜五再訊談唐氏控侄談桂棠搶取金押髮由探解訊判押六禮拜 
[美租界]  
[失炎即熄]  
　　西華得路葉星芳家披屋前晚失愼幸即撲滅僅焚木柴等物房屋未損 
[小孩打鳥]  
　　廣東小孩周樹聲在北四川路用氣槍打鳥印捕以其違章拘入捕房候家屬來領 
[何故行兇]  
　　施麥芳投報捕房稱家住西華得路前晚突來多人行兇打失銀洋手鐲等物求究捕頭准予飭探查辦 
[混用銅洋]  
　　王阿連在七浦路某紙烟店混用銅洋角行兇由探查見當即拘入捕房押候究辦 
[法租界]  
[提盜]  
　　巨盜高采雲迭在常鎭一帶紏黨搶刦近因緝捕甚嚴潛逃來滬匿跡法界經包探偵知拘入捕房收押在案昨有長江提台程從周軍門派來某偵探投請捕房將高盜帶回訊辦捕頭諭候解廨請中西官核奪 
[獲賊]  
　　歸化城副都統三六橋統制之眷屬日前附新銘輪船北上被賊竊去考籃一隻内儲珠寳飾物計值價五六百金茲由縣捕協同法界包探在爛泥渡拘獲張阿根王阿二王阿寳等三人弔出考籃原贓　珠寳等已化爲烏有據供有　戒兩枝交同黨小蘭英兌去現三人均解入捕房押候訊究 
[停訊]  
　　昨日禮拜三係法公堂會訊之期因聶司馬丁艱卸事後新委員尙未奉派定故仍亭訊 
國外新聞 
[英將覲見韓皇]  
　　二十五日東京電云伊籘王於昨晨導引英國海軍少將萊姆頓覲見韓皇後即在伊籐王私第備筵欵待 
[俄國注重航業]  
　　二十五日東京電云俄國議院預算委員决意津貼上海至海參威航業之費前次提議津貼日本蘇喇干（譯音）至海參威航業之說現己駁退 
[博覽會美國委員○二十五日華盛頓電云華盛頓訪事奥勞林君爲羅斯佛與塔虎脫之摯友現已繼羅密斯君爲一千九百十二年東京博覽會美國與會會長 
[美總統會商政策]  
　　二十五日華盛頓電云美國新舉總統塔虎脫偕兵部大臣羅克爾萊脫在奥斯脫灣謁見羅斯佛總統商議將來之政策 
[印度校長被疑]  
　　二十五日倫敦電云印度長達萊戈法國官員將特浦萊克斯學校校長葛浦台君拘送英員審問謂葛曾與某炸彈廠交通 
[駐日意使辭職]  
　　二十五日倫敦電云前倫敦意大利使館秘書官柯斯台近經改升駐日大使柯因不願赴任業己辭職 
[韓報主筆獲罪原因]  
　　二十五日倫敦電云財政次官闢斯答斯脫林希自由黨議員斯米登之問云英人裴塞爾因於韓文報上登載排日激論故在漢城判定監禁之罪此案並非由日人控告因彼違背英國在中韓之法律故定以此罪云 
[波斯無政府黨之衆]  
　　十七日倫敦電云據聞波斯現有無政府 
 
 
] 

Page 20

 
 
黨甚衆台勃里省已將總督逐去愛恩齊立省之亂黨請政会發給來福鎗一千二百枝德里蘭省雖經波王告戒人民嚴兵以備而議會諸員仍在彼處秘密會議云十八日倫敦電云波斯之無政府黨將不許俄人干涉北波斯之政治以上譯字林報 
[哥薩克兵圍攻波斯國會]  
　　二十六日路透局波京德黑蘭訪事電稱昨晨哥薩克兵隊圍攻波斯國會逼令議員降服議員不允遂交相决戰哥薩克兵死者數人旋有援砲前往復相攻戰隊携 
[蘇門答臘亂事日急]  
　　二十二日柏靈電云蘇門答臘島西岸因徵稅作亂其勢日益劇烈 
[移民存欵加增]  
　　二十五栢林電云坎拿大印度移民章程凡入坎境者每人須存洋若干於坎政府現此欵業已增至每人二百元 
[俄外務大臣游歷]  
　　二十五日栢林電云俄國外務大臣伊斯華克擬於西七月間赴各國游歷德國亦在其内以上譯文匯報 
[美艦隊定期起程]  
　　二十五日紐約電云美艦隊現在舊金山會齊擬赴大平洋游弋西七月八號可離舊金山譯泰晤士報 
來函 
[招領浮屍]  
　　廿六日十二點鐘本所救生船在新閘橋堍撈獲男浮屍一具年約三十左右身穿藍布對襟短衫藍布褲赤足秃頭二脚辮線現報保安堂備棺收殮掩埋義塚如有家屬逕至本所領棺可也滬北棲流所謹白 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[家政小說母敎（續）滬南家政會稿]  
　　對著周彪道。兒吓。你看見我打狗麽。那裡曉得周彪年紀雖小。心上己是十分清楚。嬸母喊打的惡聲。打狗的兇勢。鄰狗的苦狀。雖然在他眼前。在他耳邊。偶然一現。他却牢牢記著。狗己去了。好像還在他眼前受難。嬸母巳轉身。好像還在他眼前追赶。狗的叫苦聲。嬸母的喊打聲。好像常在他耳管裡閙個不了。他正想了出神。所以嬸母喊他與他說話。他却没有聽得。他的嬸母却纏錯了。以爲我的姪兒狠是利害。我不曾把鄰狗赶上。打個暢快。不能在姪兒面前討個。好所以姪兒心上不快樂起來。我與他說話他竟不理著。這兒好利害吓。停了一回又喊了一聲兒吓。你不要動氣。周彪本來是一個好小兒也没有什麽動氣不動氣。嬸母向他說這話。他不能理會。自然不能殻回答。不曉得他嬸。母越加纏錯了。向他說軟話。大凡人的心思。越誤會越多事。越疑惑越恐嚇。白日裡也可以捉出鬼來。所以周彪嬸母把周彪當做十分利害。的小兒。越想越利害。越看越了不得。越想奉承他。越不能討他。的好。起初周彪還不識不。知後來逐漸把嬸母討好的意思看出來。逐步逐步趁著自己的性子向嬸母追逼　他嬸母巴不得周彪開一開口。周彪一開了口。好像奉著王命一般。總是千依百順。這時節周彪對嬸母的情形還好。還是低聲和氣的要求。後來看見嬸母與鄰婦口角。鄰婦的喉嚨。響於嬸母。嬸母却軟下來。有理翻做没理。周彪又在旁邊看得十分清楚。把鄰婦恨煞。忽然轉了一個。念頭以。爲鄰婦如此兇横。到底占了便宜。我嬸母没用。喉嚨響於他。他就。骨也穌了周。彪越看破嬸母没用。越向嬸母放出脾氣來。眼睛常常圓着。喉嚨常常響着。一個心不足。便碰檯拍凳。嬸母手脚略遲慢了些。他便千萬個不滿意。到了吃粥吃飯的時候。千喊喊不應。像决意要絶食的一般。嬸母恐怕餓壞了他。暗暗買了糕餅放在他坐身地方。待他暗地裡取來點飢。不曉得周彪的性情脾氣。被他越養越刁。越弄越壞。周彪在家裡放慣了勢頭。到外邊去也是這樣兇横着。他有一個小伴。叫做周處。周處也是一個兇横少年。周處性子雖兇横。待母親却狠孝順。母親的敎訓狠嚴。周處做了兇横的事。恐怕被母親曉得。要罰跪罰杖。背上杖也杖得起。膝上跪也跪得來。只恐傷了母心。却當不得周彪家裡没有管束越放大了膽在外邊惹事。周處受了鄰翁一番敎訓改惡從善做了一員嚇嚇有名的大將軍周彪醉後闖了大禍充軍萬里外兩個兒童性子都是兇横的。一個得了賢母。成了名將一個失了家敎。做個罪人。家庭敎育。那裡可以一日不講究。不要說道小兒年紀還小不要說道這個做也無妨。一生行爲就在小時節埋根。極大禍災。就在無關緊要處發作。（完） 
 
 
 

Page 27

 
 
   
 
 

Page 28

 
 
   
 
