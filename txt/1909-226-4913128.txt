# 1909 - 226 - 4913128

 

Page 1

 
 
[各埠閱報諸君鑒]  
竊以報章一業原爲開通民管起見故取價格外從廉每份祇售大洋一分四釐兾得多一人看報卽多增一人之智識也就曩年市况而論尚須虧折今則墨油紙價逐漸飛騰房食薪金益形膨脹凡此皆須取給於辦報之人自顧實有不支况報館志切開通當此立憲時代事事尤宜改良需費更加浩大若再不設法維持恐將來虧耗愈鉅勢有難支爰集同人公同定議從本年八月初一日起每日每份定價大洋二分稍資挹注爲特先行佈告尚祈閱報諸君子共垂鑒焉是幸本館謹啓 
[留園演劇助振廣告]  
周金箴君函稱甬紳董杏生君發起在留園演劇三日以助鎭海學堂經費嗣因各省水患頻仍灾重欵絀又經同鄉公譜移緩就急改助江浙振需甬紳見義勇爲同深敬佩兹定於初六晚起初八晚止借留園演劇三天每位收劵資洋二元悉助江浙協振除由本會友協同料理外　諸君子樂善心同以娛目之事濟蒿目之艱一舉兩得亦即自治之一端幸　惠顧焉　江浙協賑會謹啓 
[中用堂學書]  
龍門師範算學講義上中下八角 
龍門師範算學講義詳艸二角半　歷史敎授法一角半　西洋史講義一角半中學本國史敎科書六角　中學地理敎科書八角　中學地理參考書一元　印度滅亡戰史二角五分　中學數敎科書一元　中學幾何學敎科八角上海棋盤街集成圖書公司 
[華綸織綢公司附股諸君鑒]  
啓者上年敝處代收華綸織綢公司股份現因該公司公同妥議改爲華洋合辦業經另招股份所有以前附股諸君如樂贊成即請示知移附倘因宗旨不同不願附股請持收條至敝處照股退銀息按六釐算給特此廣告惟祈　公鑒　義善源丁价侯謹白 
[常州眞卜恆順梳篦號七月起老牌門市上貨每分九文]  
上洋分號仍照舊章向多冒牌函購多係假貨惟託郵局爲妥 
[上海和囒銀行發行鈔票廣告]  
啓者本銀行總行開設和囒京城收足資本和金四千五百萬元公積和金六百十三萬元分行設在各國通商巨埠均有交通專辦銀行一切事宜無不竭誠應接素蒙中國官商稱道如荷存欵匯票等交易均當格外歡迎現在發行上海通用銀元五元十元鈔票以便流通市面各埠另託殷實錢莊代理再行聲明恐未周知特此佈告 
[上海商務總會廣告]  
啓者前因磚灰行業設立公會名目捐派各灰船户每洋一分各灰船户亦即自立灰業公會互相抵製以致大起衝突船户無錫帮及陳墓幫訴經錫金公　函請本會邀集兩造及錫金公所經董磚業永諧堂董事於六月十七日到會理處公議撤銷灰業公會另訂章程兩條（一）船到上海先向永諧堂磚灰業公所挂號領取三六九定價之行情票由船户自投行家抖銷貨帳由行家與船户直接淸算如行有不照（三）六九定價過意尅扣價値准由船户告知公所出場評論仍照三六九原定之行情票如數取算（一）每逢三六九議價須有貨在滬之各船户到公所公同議價若無貨在滬之船户不得代表與議以昭核實　當經兩造簽字允從不意次日磚灰業所發照常交易之傳單語犯錫金公所錫金公所函請本會詰問嗣據磚灰業永諧堂董事復稱被起草人措詞反背所悞現在兩面俱已解釋疑慮諸事亦均和平了結足徵錫金公所諸君與永諧堂諸君力顧大局維持同業之盛意爲此將公議章程登報廣告惟翼各船户及各灰行恪守議章公平交易幸勿再生齬齟本會有厚望焉 
[新陽舊令懸案不斷]  
太倉州境戴姓有祖遺新陽重九區基地駁岸同治三年得自趙姓執有印契爲憑不料今春該處徐正環垂涎戴姓駁岸賄囑經董某等唆使原賣主趙維安重立出賣僞契潛行毁拆戴姓聞知執契與爭已被拆盡因赴新陽縣署呈契稟驗奈縣令胡庭訊顢頇竟有徐姓石岸得自趙姓並無不合之堂諭反置戴姓煌煌可據之印契於不顧可見當日庭訊經董書吏運動甚力縣官任其舞弄不顧公理殊屬不成政體今幸新令蒞止一經訊斷定能立破奸謀水落石出也 
[蘇撫部院批宜荆縣局窰業詳禀]  
窰户原禀所叙賣買交易聽主客兩願買客即不願成交可以停自己之裝運不必禁他客之行銷持論平恕未背經商法理乃蔣聲揚等挾賖貨不遂之嫌竟敢朋串把持禁阻同業裝貨甚且充公議罰百端要挾將使窰户販客生幾盡絶是意在擾亂商業居心實屬不良而汪祖成等又以改良陶器挽回利權等無據恐言來轅朦請立案將其自殘同業壟斷罔利之宗旨抹煞不提尤屬狡黠可惡仰農工商務局照會商會先將閶門所設集議所立予解散一面分行各屬出示諭禁并行該縣局傳知窰户此後宜和科交易愼毋居奇自困至列名具禀之汪祖成等果否確係窰商是何牌號設在何處應一併詳細確查如係局外無干兜攬生事妄冀設立公所收捐歛錢卽指名詳請懲儆并候咨請　浙撫部院飭屬一體示禁仍候　督部堂批示繳摺存汪祖成等另禀一件摺兩扣並發仍繳 
[德記洋行油漆廣告]  
今有威金生海華達克勒克油漆廠精製鐘牌馬牌手牌各種顔色油漆專配廠家機器輪船火車洋房以及鉛鐵磁木器具均皆合用且光彩奪目易於乾燥向來風行海内今又臨時考究精益求精是戊申秋季以來上海一處歸本行獨家經理早荷洞悉今後如蒙大批交易本行酬以特别之利以副惠顧之雅意且漆油本行隨時備有現貨以聽貴客從便購顧可也　四川路七十二號德記帳房啓 
[上海兩等女學校招考]  
○編制　遵照學部奏定章程　分設初小高小兩等○學科　（初等修身國文算術女紅音樂圖畫體操（高等）加歷史地理格致○學費　每學初等三元高等四元○報名處　美租界愛而近路均益里中國女子體操學校 
[近世海戰史價洋三角海軍價洋八角]  
慨自風雲忽變西力東侵黄白競爭靡所底止列强政策孜孜日新有所謂恐怖主義者有所謂干涉主義者乘太平洋滚滚之潮流狂嘯一聲而獨傳於東亞憂國之士驚且駭曰二十世紀者世界海軍力膨漲時代也我國甲午以前兵輪鐵甲亦稍稍壯觀矣釁端猝開一厥不振恧焉憫焉○○新天子登極○○攝政王勵精圖治首以興復海軍爲急務於南北洋勘測港灣先從根據地着手告厥成功定在指顧間矣雖然前事不忘後事之怖不有簡册曷資考鏡本公司出版書中有近世海戰史及海軍兩書足爲此事研究之資料急重付手因公諸同好匡時君子其各手置一編乎○總發行所上海棋盤街集成圖書公司啓 
 
 

Page 2

 
 
交旨 
　　 
[七月初一日監國攝政王鈐章軍機大臣欽奉]  
諭旨農工商部奏順直官紳請撥官荒籌辦林業據情代奏一摺著依議欽此軍機大臣署名　奕劻世續張之洞假鹿傳霖那桐諭說 
　　 
[新中國之現狀] （墨）中國今日之世界。其爲敷衍粉飾之世界乎。富貴利達。爲各個人之主義綱領。而於事實上之種種改變。有形式而無精神。彼此隔膜。萎靡頺喪。故其事雖未嘗不舉。而內容外貌。多出兩歧。或用非其材。徒增位置。或人浮於事。僅釣虛名。天下大勢。屢受外界之刺激。朝野上下。惟簸於風潮之不得不爾。乃稍稍改變其面目。誰有兼愛之公德。辦事之實際乎。當未得志以前。大言炎炎。一若天下萬事。無往不可做。偶一得志。其平日之崇論宏議。不啻已同隔世。今昔異勢面目殊觀。而紛紛擾擾之行爲。無非如傀儡。豋塲掩飾外人之耳目。此今日大丈夫之轟轟烈烈。赫赫炎炎於時者也。試放巨眼以觀察我政治界。教育界。東西洋留　界。庚子以前。政府之日趨於腐敗。夫人而知之矣。自新政行而天下之望治者。人心爲之一振。乃內而觀諸各部大臣。外而觀諸封疆大吏。其所謂振興改革者。皆張皇粉飾之所爲。某局之開辦也。則領以某大員。某所之成立也。則冠以某總辦。其集欵之何若。用人之何若。辦事章程之何若奏　之洋洋灑灑。無慮數萬言。朝廷亦以其條奏之分析也。靡不樂於獎勵之。及窺其抱持之義義。岡非求永據富貴之局。而位置盡屬私員。局廠成林用人如鯽。行之數載。帑項已不止糜數千萬。而成效則未也。此爲政治界之現狀。朝廷今日之興學。蓋急欲求人才也。則教育之不可或緩。與國家有直接之關係。肩其任者宜如何鄭重出之。乃觀現今之學界。凡建築舍。延訂教員。授業之課程。學科之完備。靡不條分而。縷析。上焉者固皇皇然歐西學校之形式也。然有學校之形式。而無教育之精神。雖滿口熱心。言言動 
 
 
 

Page 3

 
 
聽。而其腦髓之所注。在學務公所也。則有夫馬之費。在大小學堂也。則有脩脯之金。釣譽沽名。漢不之怪。而他日之能育偉大之人物。能成完美之學識。足備國家之用與否。無人敢斷言已。此爲教育界之現狀。若夫出洋學生之人格觀其議論煥發。似有不可一世之概。豈知其功名思想。更甚於科舉。數年畢業。無非求終南捷徑。而爲舉人進士之權輿。當局諸公。漫無學識。以爲若輩豋朝。則於新政前途。必得良好之結果。今日入某幕府。明日歸某差遣。無論有何等這興作。何等之舉動。紛紛奏調。非此輩而誰何。彼亦知當局之無把握也。不惜各出其所有。以揣摩而迎合之。於是叩某尚書之門。走某侍郎之路。條子荐函。紛然亂進。雖素有名譽者。亦不免此。吾不知其是何肺肝也。此爲留學界之現狀。凡此諸界。既盡爲徇私利已之地。他若軍界商界工界之現狀。亦可概見矣。我國近數年之舉動。一粉飾之舉動也。我國近數年之改革。一補苴之改革也。內容之腐敗。原質之糞壤。皆非所計。因緣利用。茍以便一已之私利。則何往不可爲。雖經議會之彈劾。輿論之指摘。彼皆漠然置之。有一已利害得失之問題。而無國家安危榮辱之問題。鳴呼此其所以養成此不痛不癢麻木不仁之世界也乎。　　 
[專電]  
○電一（北京）昨日召見朱恩黻攝政王面諭現在興辦海陸軍軍械最關緊要各省局廠效少弊多應詳晣調查據實奏報毌稍徇隱並諭速即起行朱奏望後出京先到津滬○電二（北京）學部奏與德使訂定青島特別高等專門學堂章程學生教員由山東提學使考選後送學部派員會考并由部派一總稽查常駐堂內學生畢業不給出身准升入大學俟畢業後再行給獎開辦及常年費各認四萬馬克以十年爲限○電三（北京)考選留美學生定初十日報名十五截止二十考試○電四（東京）安奉鐵路改築及吉長鐵路借欵條約之締結。東京人士甚歡迎之以爲日清兩國交誼改善。之徵○電五（東京）東京中央氣象台長中村精男帝國大學教授田中館愛橘及并口右屋等現充空中飛行噐研究會委員。○電六（東京）大孤火藥庫爆發。之炸藥總數二萬三千基羅火藥八萬基羅毀壞房屋一千五百二十戶。半傾者二十戶。緊要新聞一 
　　 
[政務大臣分擬議案之秘密] 北京　　○初二日爲政務處會議之期先於三十初一等日接到各部叅預政務大臣。分議財政及關於憲政各說帖均係押封鈐章之件。並奉領袖議政王大臣慶邸論交吳提調此次議案。均勿庸繕印分送各堂閱看以防漏洩。　　 
[交議度支部奏請撙節財用辦法] 北京　○會議政務處日前奉到軍機封交議摺一件。聞係度支部具奏財用窘絀力求撙節之留中摺。飭交會議政務大臣妥議籌辦。並飭通電各省督撫會議辦法聞澤尚書摺中大意。土藥稅欵已經減免國課有虧無盈且京外各地方舉辦新政靡不需欵度支浩大若不籌定維持財政之策將來愈見窘迫應請將京外各項度支事宜。格外撙節。如其稍可從緩一律從嚴議駁並請飭下各省督撫。凡有開銷各欵。均宜認眞核減。再行報部。以免議駁。致費文牘之煩云云又聞度支部各堂上月二十七日召見時。力陳近來財政困難情形。並謂各部如不量入爲出。請撥欵項漫無限制。應請另簡賢員。繼斯鉅任。臣等當同時辭職。云云後經攝政王慰勞良久始無他議　　 
[湘省財政監理官被劾確情] 北京　　○度支部奏派某省財政監理官被御史叅劾一節現經探悉確爲湖南正監理官陳惟彥。其所劾條欵有到省以來。並不遵守奏定辦法。對於局章。任意挑剔。請飭。查辦等語尚有重要多欵係毆斃庖丁。慘無人理。及歷任已來種種劣跡。語皆確切可證現已奉　旨交鄂督湘撫確切查辦。　　 
[東督秘密入京紀聞] 北京　　○東督錫清師以交涉棘手決意到京請示。并面商各項要政。聞政府王大臣已發電阻止。謂東省事機刻下正在緊急該督責任重大未便暫離職守云云乃據外間傳說錫督已於前兩日來京。行蹤極爲秘密。沿途無一知者確實與否探悉再詳　　 
[外部議改國定關稅] 北京　　○外務部王大臣近擬會同稅務大臣物開會議一事茲悉會議之事係爲中國洋關稅務。均爲協定關稅性質。殊與政權有損擬將各項關稅條約。改爲國定關稅。以保主權而重稅率　　 
[美義公使調動之原因] 北京　　○此次美國公使調動之原因以伍廷芳年漸衰邁益以重。聽恐礙交涉。故調外務部左丞張蔭 
 
 

Page 4

 
 
棠繼之義國公使之調動則以錢恂爲人異常自負。外部諸公均爲彼所輕視且事事與外部爲難外部苦之因決計更動調外部右丞吳宗濂補授更有一說則謂保和會第二次開會議案。須與錢公使商定。云　又聞義國公使呈宗濂已請假一月。約八月中。始可放洋。美國公使張蔭棠則須先赴英國議結礦案故有七月望後動身之說。　　 
[學部侍郎多言獲罪] 北京　　○學部嚴寶兩侍郎察議一節略見前報專電現悉察議原因某日爲學部帶領本衙門補缺司員引見之期。當時嚴侍郎忽面奏二語。謂此次係會同吏部帶領云云查定例帶領引見。堂官不准奏事。以示朝廷用人大權非臣下所能干預今嚴侍郎所奏雖係無甚關繋究屬有乖體制故得此察議之處分并聞此項處分已經吏部議定罰俸三月。准其抵銷云　　 
[學部請給京師大學堂東西洋教員寶星] 北京學部具奏略稱京師大學堂。自光緒二十八年十月開辦優級師範三十三年正月畢業計成就學生一百零七人三十年十月續辦新班師範與豫備科三十四年十二月畢業計成就學生三百四十三人前後併算歷時六年之久成就學生共四百五十人。查奏定學務綱要內載各學堂所派之員紳教員其有確能實心任事不辭勞怨者每屆五年准援從前同文館成案擇尤保獎等語嗣經政務處奏准以學生成就人數爲衡歷經遵辦在案此次京師大學堂延聘之東西洋教員賈士藹等供差既久成材甚多均屬教授實心著有勞勩自應援照成案准予給獎查外務部奏定寶星章程各學堂教習給與三等第一寶星今除日本文學博士服部宇之吉一員另片奏請獎勵外其法文教員法國法學畢業生賈士藹英文教員英國倫敦聖約翰書院畢業生聶克遜動物生物等學科教員日本理科學士桑野久任。植物礦物等學科教員日本理科學士矢部吉禎物理算學學學科教員日本理科學士氏家謙曹地理教員日本文科學士坂本建一。圖畫教員日本美術學校畫科助教高橋勇教育學教員日本師範學校助教法貴慶次郎等共八員均擬按照外務部定章。請賞給三等第一寶星以示鼓勵。如蒙俞允即由臣部行知處務部照製轉交臣部發給祇領佩帶六月十八日奉　旨依議又附片奏大學堂正教員日本文學博士服部宇之吉。在堂六年。授課勤劬成材甚衆前於光緒三十四年三月由臣部奏請賞給二等第二寶星業經奉　旨允准欽遵在案此次該學堂師範科第二班學生畢業該員教授之功最著自應奏請獎勵惟前次已得二等第二寶星實屬無可再加查山西大學堂譯書院英國文學博士竇樂安由臣部奏請獎給譯科進士奉　旨允准在案茲服部宇之吉原係日本文學博士。謹請援照山西成案。獎以文科進士。以示優異同日奉　旨依議　　 
[川督奏報寗遠夷務一律肅清] 北京　　○川督趙爾巽奏稱寗遠猓夷。深山淺山。互相勾結。支數夥繁搶掠成風爰檄署建昌鎭總兵鳳山署建昌道馬汝驥於上年八月杪調集防綠營兵。各屬團練五千餘人。分東南兩路進兵。鳳山親督東路馬汝驥親督南路深入攻剿共焚毀加拉夷堡十餘處吉狄夷堡四處搜獲窖藏糧芋甚多九月初六日東軍至貧河地方石雄窩九寨夷匪乘夜來襲幸各營有備遂擊敗之初七日進克九寨斃夷極多而南軍亦於初六至十二等日迭次接仗焚燒寨堡十數處斬獲頗多東南兩路。盤旋掃蕩。入山既深。遂會爲一路。沿途奪燬堡寨又數十處。縋幽鑿險至二十四日遂深抵裹足大山。爲夷人向來憑險阨守之地。探聞該夷匪等搬集各山戰手號稱萬數已麕聚裹足山梁亟思一逞該鎭道等嚴飭各營認眞戒備至二十六日各夷果出戰手數千人分股來犯前撲後繼奮死力戰銳不可當各營左右援應奇正相輔終恃噐械精利陣斃悍夷約數百名力戰數時夷始潰退我軍傷亡亦多從此各夷不敢併力再犯然恃其地勢熟悉履險如夷專在我軍前後四出滋擾該鎭道等一面添調會理州團千人以顧後路。一面分布哨道四山搜勦。又焚夷堡多處至十月十一日添調團營亦經齊集該鎭道等會商以馬汝驥轉運餉械布置後路事宜。以鳳山督領各營前進。正擬再接一二大仗即可進規交脚扼其中堅適值　國喪羣情震駭川省人心素稱浮動邪教匪黨徧地濽滋誠恐變起倉猝不敢專顧一隅且夷地早寒已多積雪遂於二十九日全師退歸酌留營團以圖再舉是役也綜計前後焚燬夷人寨堡百餘。生擒夷匪十餘名。斬獲首級三十餘顆。陣斃不計其數。此上年剿辦吉狄馬家加拉等支獲勝之大概情形也。當查猓夷支數雖多團體固結平日即爲仇殺有事仍相救援此次大軍進剿該夷等各山調集戰手輙至萬數而淺山支夷。陽爲就撫。陰實助惡。爰於今正復檄新任建昌鎭總兵田振邦署寗遠府知府陳廷緒相度機宜妥籌剿辦咸以淺山諸夷實爲邊民腹心之患去冬吉狄等支雖經受創事究未了亦由附近支夷撓我後路尤以北山白母子嗎達拉拖支夷。族大人強。素稱頑梗。兼有三合一支。同惡相濟。其餘小支閒出滋事者。皆難以數。計欲圖一勞記逸。必須暫捨吉狄加拉之稔惡。先除淺山腹心之巨害。因定議先剿北山。以絕根株　　　　　未完　　 
[浙撫會勘象山軍港之預備] 杭州　　○浙撫增中丞前接洵貝勒勘察象山軍港之電卽擬親往該港會勘現聞撫轅昨日復接京電洵貝勒偕薩大臣。於初十日出京。由津坐海圻輪船至煙臺。逕赴象山海口。故增中丞已委定沈維賢瞿鴻鑊袁慶萱何亮桓。四大令爲隨員着於初三日一同到轅謁見　　 
[蘇屬自治籌辦處開幕大會] 蘇州　　○蘇屬自治籌辦處。日昨在滄浪亭舉行開幕大會。是日協理唐紳文治將紳炳章米紳　朋暨顧問員楊廷棟雷奮沈恩孕孟昭常各屬叅　羅飴孔昭晉吳馨 
 
 

Page 5

 
 
表延梁孟森干定一趙宗并黃守孚等及司道各員均到午後瑞中丞蒞處行開幕禮（一）撫藩訓詞（二）議定各屬叅議定星期六到處。如有要事或自行到處或由處通信顧問員則每星期六到處一次。（三）議決城鎭鄉自治公所分合問題。當以各屬請設城鎭鄉公所及一鎭或一鄉另行設立者自應照准若先設城廂公所復請設立城鎭鄉公所者不准至先已設立城鎭鄉公所又有人請設城廂公所或同時請設者請叅議會同地方官查明再核再先已設立城鎭鄉公所又有人請設一鎭一鄉公所者亦可照准是日各叅議尚有意見書數通。聞係籌辦自治進行方法。業經中丞携帶回署俟詳加批閱後再行宣示　　 
[京師近事]  
　攝政王因變通旗制問題爲憲政實行之根本若稍存芥蒂將來必無良果乃該處大臣因循敷衍會經言官奏劾仍屬毫無建白已決意簡派辦事認眞之五大臣總司其事。以專責成　張相病狀。前數日經力徐來三君診治已見輕減嗣因連日某某大臣時往宅中籌商交涉要政。以致政體焦勞。病日加劇寢食俱廢日昨公子輩電致南省延聘名醫來京診治以期速痊　鹿芝軒中堂患痔前經請假調治尚未見愈近以氣分虧弱血分虛損又轉脫肛兼便膿血等症。故又有請假之說。　孫燮臣相國腿疾已愈。惟頭暈較甚行動需人扶掖聞此次假滿。尚須續假云。　大學堂總監督劉廷琛。決計乞休遺缺已經政府擬定二人一爲前湖北臬司梁鼎芬一爲歐洲留學監督蒯光典。聞二人中心有一人可望　外務部左丞張蔭棠右丞吳宗濂皆已簡放駐外公使聞政府預擬如回京之考查憲政大臣李家駒任滿出使義國之錢恂及前南菲洲總領事劉玉麟前滬寗鐵路總辦鍾文燿均有補授該缺之望。　那相奏保北洋人才已誌前報現聞政府擬將直隸崔方伯候升巡撫學臬運三司一律升轉。巡警勸業兩道。刻已擇定葉崇質孫多森兩員。不久即均發表　京師大學堂畢業人員獎以部司務者。有一百數十員之多。惟各部中祇吏禮兩部有司務缺故一百餘員全行分歸該兩部。當差　八旗高等學堂監督文伯英太史近因國家選派留美學生定章各省皆有定額故特商准學部作爲私費挑選八旗學生兩名　同赴美　學聞八旗派生出洋以此次爲開始云　學部以貴州辦學欵項支絀。擬將該省廩餼一項暫行停解二年。留充本省興學之用。一俟籌有的欵再行照解歸部　按各省廩餼已久不給發不知歷年解部何用將來尚須照解歸部異哉　農工商部咨學部。云查爪哇。各島開辦實業農業各學堂在在需人請由貴部添派視學官二員。並選派教習前往。以資襄助　民政部此次奏保恭辦德宗景皇帝大喪出力各員特別優異吏部各堂。對於此事甚不滿意。以爲其中不免徇情濫保擬於日內具摺奏駁。　日前有某御史因法部此次辦理減免秋審事宜頗不滿意業經具摺入奏。略謂本年恭建皇上豋極所頒覃恩大典洵屬浩蕩惟法部所辦赦免事宜。率多嚴苛。殊不足以廣皇仁應請飭下法部量予寬展赦釋　政府王大臣因新疆伊犂爲西北要塞近年俄國在該兩處日謀擴充勢力非速籌防禦之策後事不堪設想惟邊疆各處率皆沙漠千里地曠人稀故目下最宜注意者莫若開墾實邊一事。已決議奏派新伊墾務大臣。切實舉辦以防侵略　樞府因徐尚書前在東三省設立籌邊處辦法甚屬妥協現各處邊防日益繁難各督撫大臣有兼顧不及之虞擬將沿邊各處。一律叅照設立選擇素嫺交涉軍防人員派充總辦以資襄贊而重防務　聞郵政司以北京郵政總分各局。任事之人隨時增入漫無限制殊屬不成事體現擬限定額缺。不得任意增減。以節經費　前任津浦督辦呂海寰以此次津浦路事撤差議處心頗抑鬰日來閉門謝客深思幫鄉風景已決計回山東原籍。刻正料理一切。不日即將首途。（此節略見前報專電）　度支部澤尚書日前通電各省財政監理官。統限中秋節前。各將監理省分所設清理財政局現訂章程。及各該督撫派委會辦財政人員街名。并所定各章是否與奏定部章相符。一律詳報。勿稍稽延　京師商務總會因地址狹窄規模簡陋現在聯合各行商人集資重行建造。以壯觀瞻刻已籌出欵項日內即行興工建築 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[駐滬英領干涉禁烟執照] 蘇州　　○駐滬英領照會蘇撫文云本年四月十五日江蘇戒烟局出有示諭曉諭各土店膏店應領官發憑照始准售賣土膏又內戰此項土膏店由官查明共有若干家嗣後不准多開等語本總領事查若照此等辦法令賣外洋雅片之店一律遵照告示之言即歸專賣之法似此限制例准進口通商之貨物難免違背條約章程況示內又云令買上買膏之人先領憑照始准購買未領憑照者不得購買土膏如將此章推至外洋雅片。是出賣土膏之店不願與外洋雅片商家交易。又致限制彼。業（中略）現印度雅片尚有進口之例目前此業聲價日微乃於未經禁止之前。再行有意抑勒。不但難昭平允。並有違條約。是以浙江廣東湖北安徽江南各省先前亦會欲行此等告示之辦法經各該省英國領事照會地方官及本國駐京大臣照會貴國政府聲明不可在案（中略）現將設立江蘇省戒煙新章應請貴部院轉飭該管局明白曉諭軍民人等此項新章。不過僅爲中國土膏而設。與印度雅片決不相干。以保例准通商之自由實爲切盻旋由蘇撫瑞中丞照覆云。准貴總領事照會（同前）等因查蘇屬禁煙悉照寗屬章程寗屬係專指土藥。蘇屬之無碍洋藥。自不待言。土店吸戶。分給憑照。將以稽察中國土藥產銷。及吸煙人民戒吸之增減。絕無他意況蘇省徐州土藥產數極旺擴報一律劃除淨絕是蘇省禁烟辦法。決非限制洋藥。希兾暢銷土藥。尤不待辯而自明貴總領事毌庸過慮除飭局遵辦外相應照復　　 
[政府電催湯壽潛赴任] 杭州　　○二十九日奉　上諭湯壽潛。着補授雲南按察使當日郵部即電飭浙路公司另舉總理現聞浙撫增固帥。亦奉到樞府電飭。轉催湯壽潛速赴滇臬新任。並謂滇省地處邊陲百政待舉湯壽潛到任之後。一切尚多倚賴。云　　 
[上海參業挽留湯總理上浙撫電]  
杭州撫憲增鈞鑒浙路存亡係於總理拚命挽留勉允續任甫經一月倏簡滇臬股東血本所關。惶惑殊甚。迫乞代奏收囘成命。以竟杭甬未成之路上海參業全體代表職商蘇本炎徐宸孫鋆章李士镕公叩魚　　 
[西報譯要]  
○安奉鐵路重建合同　字林報載初五日東京電云安奉鐵路重建問題業已訂定條欵明白宣布。東督錫良奉撫程德全及駐奉日本總領事已於昨日簽定合同。其條欵如下　一該路軌道道與京奉鐵路一律。二該路由安東至丞相屯之路綫業已測量妥定。不得再將路線改變。由丞相屯至奉天之路線。俟再派員會同測量。三該路應需之地。購買辦法及春餘布置各事應卽互行開議。　四重建工程應從速進行。　五中政府應飭當地官員。竭力輔助該路之工程。○唐紹怡患疫風說　文匯報云聞唐紹怡在津患疫甚劇延美醫診治。分類新聞 
政界 
　　 
[新簡藩司到蘇電音] 蘇州　　○蘇署藩左廉訪前日接到陸方伯由寗來電即日來蘇當飭府縣前往車站迎迓聞左廉訪交卸藩篆後仍擬禀請○撫憲奏請開缺以遂其歸田之願未知能邀允准否　　 
[蘇垣給發吸煙領照改期] 蘇州　　○蘇省禁烟公所頒發吸烟憑照限六月底截止七月初一日一律實行已發簡明告示令各圖地保掮牌鳴鑼傳示居民逾限決不補給故六月二十八二十九三十等日三首縣署前請領憑照擁擠異常該縣書等藉此勒索照費禁烟公所原定凡吸煙一錢者繳銅元一枚二錢二枚以此類推而縣書先以吸煙一錢者另收銅元兩枚迨後領照人更行擁擠縣書等又復任意勒索凡吸煙一錢者須銅元五六枚十餘枚不等而領照之人因爲時已迫恐無照不能吸烟只得隱忍照繳惟當時僅給小票須俟七八日後方有憑照且尚有未及報領者以各鄉之人爲多是以七月初一日未能實行現聞有展遲一月須八月初一實行　　 
[自治會詳定抽收屠捐補助] 南昌　　○贛省地方自治研究會因經費無著議收屠捐以充常年經費迭經商務總會與屠業再四磋商始行決議按日抽錢十二千文自七月初一日爲始惟該業中多係南昌帮經衆公議日撥三千文以爲南昌府教育分會辦公經費特議定章程通詳大吏核示立案茲將辦法章程錄下　一抽收屠捐爲辦理自治經費由會呈請撫憲批准立案並會集屠戶公議辦法以期推行無碍　一本城肉業二百餘家平均計算每日宰豬之數當在百餘頭現再從少數規定日宰暫以六十頭計算每頭抽錢二百文每日應抽捐十二千文俟日後將該業生意調查清楚再行酌議　一每日抽收屠捐錢文由各屠戶公舉首士數人經收包繳　一經收屠捐首士將每日所收錢文限五日一繳不得拖欠分文由本會會計掣付收條爲憑　一每日抽捐十二千文內撥二千文交由該首士經收爲興辦屠業公所及代收屠捐一切費用之需其錢文由本會會計處按期憑摺支付不得由該首士於所收屠捐錢文內自行扣撥　一本會屠捐定於七月初一日實行　一所有屠業公所規則由各屠戶首士公同議定交由本會參酌移請地方官立案如 
 
 

Page 11

 
 
屠戶中有違背規則者准該公所開具節略到會本會當爲酌加整頓一每屆年終應將收付欵目報銷一次以備查考　　 
[寗波交卸之原因] 寗波　　○寗波府劉海臣太守經學界電訏後屢向道憲速求交卸赴省接辦湖墅釐局當經桑觀察電准以鄧守未到任以前委鄞縣暫行兼攝鄒大令奉札後已於初二日接印視事矣　　 
[札查京協各餉會否清解] 浙江　　○昨日浙撫增中丞札飭藩司略謂浙省歷年籌解東西洋留學各生學費內有動支地丁正雜各欵奏明作正開銷及未經奏請作正開銷僅咨明度支部查照而部復每每以該省應解京協各餉向在地丁內支解是否業已解清有無短欠如未清解所有開支學費銀兩仍當另籌抵補等因奉經轉行遵照辦理在案是學費之應否動支地丁當以京協各餉之有無解清爲斷第浙省奉撥京協各餉歷年是否清解前項學費動支每年實有若干如何妥籌抵補亟應由司查核明確開摺詳請具奏仰即查照　　 
[宣講所開辦] 常州　　○武陽宣講所前於春季停辦現由自治公所與勸學所聯合辦理每禮拜三六宣講一次以次推及各鄉茲定於初三日在雙桂坊崇寺開講講演資料則爲興學新章自治辦法等類　　 
[札催各屬欠解米銀] 蘇州　　○蘇署藩左方伯以各屬應解去年冬徵案內節省米價等銀前經飭提在案迄今兩月仍未如數解到欵係隨徵徵存何得任意挪宕疲玩慣習實堪痛恨日前已嚴札各屬刻速掃解清楚立待撥用造銷如敢玩欠定卽詳記大過一面派員坐提決不寬貸　　 
[川督禁種罌粟之嚴厲] 四川　　○川督趙制軍前日頒發六言告示一道　奉旨禁種罌粟　川省就在今年　通飭府廳州縣　一概禁種烟苗　無論向產多少　無論地衝地偏　本年秋冬派委　查禁一定從嚴　倘敢仍有私種　一律踐踏鏟完　主佃從重罰辦　一并罰及保團　文武查禁不力　叅撤決不姑寬　私種准人告發　告實重賞重懸　大家同心除害　國民從此完全　振起尚武精神　發達實業事端　有癮急忙早戒　癮死莫人可憐　有地急忙改種　大宗要算桑棉　稻染豆麥五榖　改良種子當先　其餘蔴靛油菜　竹木藥材葉菸　培植只要得法　加倍收成不難　趕緊興立農會　學問用心究研　不是離了種烟　就便無可掙錢　從此斬草除根　爲治不在多言　言出必然法隨　懍遵切勿玩延交涉 
　　 
[英領函催清理交涉各案] 汕頭　　○粵督現接駐汕英國郝領事函稱照得潮屬地方各官於交涉事件每多擱壓惠潮嘉道亦復置若罔聞業經本領事將各案摘由開列清單於本月初六日照會貴督部堂核辦在案茲查各該案依然擱置不理其中如汕頭洋務委員擬訂客店新章條欵於各英商載客出洋生意諸多窒碍一事自上月初八日照會吳道台請飭酌核妥善以維商務迄今月餘之久仍無隻字見復似此漠視諒非睦鄰卹商之道素仰貴督部堂敦睦爲懷事關兩國商務定必力爲維持合再備函將照會吳道台全文抄送察閱務請查照先今文函事理迅速見復施行　　 
[飭弁偵探英艦游歷動作] 江西　　○江西湖口地方爲江省第一重門戶現有英國兵艦金沙號一艘駛入湖口當經台官升旗詢問據稱晉省游歷照章阻止不聽旋即電禀贛撫由馮中丞札飭洋務總局轉移巡警道如該英艦行駛來省即派幹弁督兵防護偵探動作詳細報告　　 
[德領干涉自治會言論] 廣東　　○粵督現接廣州口德領事照稱雙門底下街振興實業會社向禮和洋行購買貨物約銀七千一百元過期日久迭次催問均無以應隨由該會社司事梁飛進自願將鋪底物業一概交與洋行作按書立按單交執爲據并當面訂明如三日後無銀取贖即任由洋行將此項鋪底物業自行投賣詎逾多日該會社仍未將欵籌還該洋行迫得豋報定期開投當時梁飛進等並無異議迨開投後忽有人拽稱洋行不應開投不准投得之人承受此項舖底物業聲勢洶洶難以理諭似此反覆無信實屬大碍商務業經本領事將此案照請番禺縣妥辦現閱各日報載有自治會傳單內言現接振興實業會社股東欠戶司事等函述德商禮和洋行因欠貨項尚未核實數目亦未禀由德領事照會地方官且無公証人又未報知警局擅入城內將該鋪底貨物暗串開投實屬蔑視國權摧殘商務本會有維持商業之責尤應集衆籌商等語又載二十日會議何惠農將此事辦理情形對衆宣佈并云番禺周令已照會德領事官詰問衆皆憤激咸稱尊重國權設法對待主席請衆籌議辦法關佐田提議禮和洋行因該社欠項尚未核實并未禀由德領事照會地方官又未報知警憲硬將該舖底貨物暗串開投野蠻無理應即禀請督憲知照德領事追究該洋行以擾亂商塲之咎自後尤應嚴行約束該國商人恪守規則毌得妄行嘗試以維商務而保國權等語閱悉之下殊深駭異查自治會對於此事並不查訪明確祇憑一面之詞遽指洋行爲不合斥爲野蠻無理殊不知伊等之不分是非肆口辱罵更爲野變無理之尤似此行爲實屬有壞洋行名譽該會既自稱有維持商業之責何得破壞商人名譽應請貴護部堂嚴飭自治會毌得以未經查確之事遽行豋報詈罵致傷睦誼軍界 
　　 
[委員監修炮台] 寗波　　○定海屬永清定遠等砲台年久失修頗多損壞前由省委來定勘估需洋一千元已奉上台照准札飭寗郡釐局照數給發並派委侯槐臣別駕前來監修刻已興工約月半可以告竣　　 
[嚴懲冶遊隊長] 蘇州　　○蘇省飛劃水師第一營中哨隊長劉日華在外冶遊滋事當經統領杜遊戎查悉立將該隊長劉日華棍責撤差並以該哨領哨劉鳴阜毫無覺察亦記大過一次以示懲儆學務 
　　 
[教育會會長之言行] 常州　　○武陽教育會新會長屠敬山君夙以文學名惟意氣太甚與人論事動輒漫罵日前面囑徐陳兩大令以後凡關涉學務公文必照送一份至教育會並稱某提學昔放某省學政時會 
 
 

Page 12

 
 
托我向今某相國設法繼又教授其子即某制軍某中丞皆爲老友等語兩大令惟唯唯而已　　 
[爭存恢復之近狀] 常州　　○粹化女學恢復一節已誌前報日前由中學堂發出傳單僅書爭存女學舊職員而並無姓名通知學生在局前街某宅提議恢復辦法由某君報告一切意在與公立女學爲難令學生志願入學者各自簽名學生羣相欵議故當時僅有八人签名聞經費已由徐某慨捐百元並擔任在奉天募集巨欵絡續寄回應用又擬要求楊紳桂墅兼任總理並籌集經費楊紳尚未允許云實業 
　　 
[不准粵路總理遽行辭職] 廣東　　○粵路總協理梁震東羅寶臣迭次告退最後禀督辦大臣張之洞及郵部告退之電有七月初一日不預聞公司事不負責任之語聞督辦張中堂昨有電致粵路總辦王秉恩謂此時查幾未竣無論何人不得遽行引退及借端告假情事倘敢故違定章有意規避即指名叅劾云云又聞粵路公司董事因總理逕行辭職赴滬協理又先行回鄉以致關防信守無人敢受日昨特邀全體董事集議決定由董事邀同大股東郭道三蕭禮堂二人並由管帶羅嵩生帶勇十名乘坐淮安小輪聯同下鄉親迎羅協理出省接辦各事　　 
[南潯鐵路連日開董事會] 江西　　○南潯鐵路辦理未善久被紳學藉口現諸董事因存欵不多難資接濟函商省城股東會諸君力爲籌欵擴濟以免停工故連日股東集議籌欵辦法頗爲秘密雜記 
　　 
[上高縣調查戶口毆斃人命] 江西　　○江西上高縣蔡大令思幹奉文派委員紳分赴各鄉調查戶口一時鄉愚誤信謠傳號召同類圍毆調查員勒還表冊而調查員之僕從二名趕赴保護詎知力不敵衆均遭毆斃該縣聞報督兵馳往彈壓一面拿辦首要地方始漸安靜　　 
[呈控冒捐誑騙之知縣] 安慶　　○皖省候補知縣伍芳榛頃被湖南零陵縣監生唐棣森在撫院呈控該員冒捐誑騙形同無賴名情懇予勒追查辦　　 
[安省官事彙誌] 安慶　　○日昨藩司沈方伯牌示以霍山縣典史平斌修墓遺缺委試用典史宋慶端署理署鳳陽縣方簿祖廷恩撤任遺缺委補用典史孔繁禔署理黟縣典史周興丙病故遺缺委補用巡檢陳源滙署理當塗縣大信巡檢黃緒德丁憂遺缺委試用巡檢王琢玉署理英山縣七行巡檢劉天峯病故遺缺委試用巡檢侯玉田署理　　 
[拿獲造假錢票之贓犯] 江西　　○贛省順化門內康王廟地方長愼當鋪內附設之長太錢號所出錢票行用外埠頗居多數前因查出假票遍貼廣告以免市面被惑收用現經警察南局楊大令家駿在三眼井剃頭店樓上拿獲造假票之熊定福一名以及僞據票紙共有五千餘張到案供稱同黨業已分往各埠行銷等情當由該局申送警務公所訊辦矣　　 
[舉辦新政之一斑] 安慶　　○阜陽縣彭令鴻年以迭舉明詔分年籌辦立憲事宜期限甚促急待舉辦惟辦事以財爲先自非籌有的欵恐後難爲繼該令曾紳集議擬請按畝抽捐錢五文作爲辦理自治經費以資挹注　蒙城縣籌辦憲政事宜因經濟困難舉辦諸多棘手頃聞該縣擬於契稅項下每兩捐錢二十文儘數撥充辦理憲政調查經費以期經久　　 
[蘇省官事類誌] 蘇州　　○蘇署藩司左方伯以長洲縣知縣李超瓊病故開缺例應揀員請調查有丹徒縣王得庚堪以調補雙署鎭洋縣知縣葛恩元據報丁憂所遺縣缺查有准補鎭洋縣胡位周堪以飭赴新任高等學堂庶務長程鵬現經上憲委辦木瀆釐局捐務遺差已委直州判傳振海辦理該校已於二十八日開學又署光福司巡檢何震堃調省另有差委所遺員缺當經藩司札飭准補斯缺之袁礽傳前赴新任　　 
[蘇撫定期入署] 蘇州　　○蘇撫瑞中丞以撫署內陳故撫靈樞柩業已舉殯回籍該署房屋應行修葺之處已諭飭赶緊修理現因工程將次完竣聞定於初四日遷入署內辦公　　 
[示諭煙戶換頜牌照] 漢口　　○漢口藥土公棧專辦委員陸承先於日昨出示令各吸戶人等自七月朔日起一律來棧換領牌照違者一經查出從重責罰　　 
[清談]  
　　舉貢考職之流派考試優拔已矣。接踵而有舉貢考職之事。聞此次考試。若舉若貢。齊集於蘇垣者不下百數十人。夫此百數十人中。其流派亦至雜矣。約而舉之。僅得種種。　一諮議局議員　一自治局職員　一省視學　一兩級師範學堂庶務長及教員　一學務公所圖書課專門課科員　一日本法政師範各速成科學員　一督撫幕友按以上數種。僅據友人口述。掛一漏萬。媿未能詳也。時新小說 
　　 
[七夕] （朗）今夕何夕。良辰美景。賞心樂事。兼而有之。世俗以爲最有興朱之日。新秋一味。涼風送人。是爲七月七日。俗傳爲七巧日。天河一抹。鳥鵲無聲。駕橫空之橋。渡牽牛織女而相會。雙星別一載。萬種離情喁喁私訴。不圖天上有無上快樂之七夕。騷人吟客。杯酒時篇。臨風酬酢。豪情陡發。逸興遄飛。當此夕也。會心正不在遠。家人婦女。團聚一室。穿乞之靈針。拜雙星於庭下。瓜果滿盤。香烟繚繞。當此夕也。有習慣之風俗。有熱中客欣然笑曰。吾安得一遇天孫。聆吉祥之語。使郭汾陽不得專美於前。當此夕也。眞作妄語。有貧窶子啞然　曰。吾安得　紗羅錦綺之衣。惟有效阮步兵故事。以竿挂大布犢鼻襌於中庭。當此夕也。未能免俗。聯復爾爾。車馬喧闐。雷聲隱隱。轍迹所至。風塵飛揚。今夕何夕。見此粲者。有女同車。顏如舜華。此海上特別之異景。即絡釋奔赴於夜花園者。特設之乞巧會。發起於某園。鮮花供着幻成牛女。鵲橋亭臺。維妙維肖。燄火戲法。尤足悅目。今夕何夕。引人入勝。此夕之金錢。耗費於無形者。不知萬幾。此夕之精神。消磨於無形者。不知萬幾。習俗之應革有如此。而海上且加之萬焉。經濟之　何。衛生之謂何。今夕何夕。天上人間。皆有無上之快樂。噫吁嘻。是曰無稽。是曰眼前之快樂。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　複選舉開票　江西（吉安）吉安府複選於六月廿一日投票廿二日開票當得額定議員十三名王仁煦（安福）賀釐元（永新）爾輝錦孫桂芳（萬安）會沂春郭炳誤（龍泉）巫占春孫振渭（泰和）郭志仁羅銓（廬陵）梁鳳岐周煥奎朱臺慈（蓮花廳）（候補議員七）張培之（吉水）謝迪昌（龍泉）張開林（吉水）楊士衡（永豐）龍鍾洢（永新）郭聚奎（龍泉）歐陽輔（泰和）　　 
[瑣聞]  
　江西贛省諮議局籌辦處致贛州道俞觀察電云寗都石城初選當選人與該州複選議員姓名希轉飭分別速報並祈先電覆　　 
[來稿]  
第一次議決議題　一南漕改折　二徵兵問題　三公布蠲緩分數及畝數　四改良徵收錢糧方法（甲）公議洋價（乙）龍銅元一律收納（丙）不准截串交差（丁）禁止補票（戊）清查民欠　五收回莊冊改設官冊局（規定豋記單行章程）　六清丈　七禁止外人在內地營業八廢止驛站改設郵局並普設電綫　九廢止差役　十各級審判廳未成立以前關於改良訴訟之事件　十一整頓稅契　十二明定各衙門公費分欵造報　十三革除包漕　十四制限官私各銀行紙幣　十五制限當質押各鋪利息　十六革除各衙門安衙換季及各項陋規　十七取締醫生營業規則法案　十八審查現在各局所性質是否屬於必要　十九師範畢業生任用方法　二十改良鹽法　廿一改訂墾荒章程　廿二檢查絲茶法案　廿三推廣蠶桑辦法本埠新聞 
　　 
[紙廠股東函請維持股本]  
　　○鎭江造紙有限公司股東會議處上滬道蔡觀察函云敝會議處前因紙廠封抵信義銀行股本無着兩次具禀台端並督撫憲在案昨讀報章知此案已奉撫憲批飭鎭道劉觀察將廠帳同夥友吳秀伯解送貴署令紙廠股東即來滬靜候大公祖同商會確查帳目等因茲敝會議處遵批公舉代表方子孚宗信到滬同駐滬股東躬投轅下聽候飭查紙廠各帳有無虛浮俾衆股東血本無虧實業前途獲保悉仗大公祖公平明允力予維持不勝叩感之至　　 
[十五誌寗紹人之團體]  
　　○日前下午酒業醬業燒酒業在城內敦厚堂開會集議到者甚衆由代表黃國樑王志堃潘如新三君提議辦法經衆贊成議決三業進出客貨統歸寗紹搭運如各友於寗紹班期趁他輪者察出卽行辭歇親友則概不留飯留宿信客則概不交寄函件惟醬業夥友船票由店發給其餘則照廉價售崇由公積銀補助團體如是可爲寗紹前途賀　　 
[預備接待新粵督]  
　　○新任粵督袁制軍在寗乘坐江永輪船約初八日抵滬本埠官塲在洋務局左近某園預備行轅並函請聶讞員咨照捕房屆時派探往金利源碼頭照料並請給予車馬執照　　 
[城內]  
　難民來滬○湖北沔陽州水灾難民男媂老小二百餘人有文秀才任姓武秀才王姓爲首昨日來滬到縣縣尊田大令諭飭靜候禀請道憲核示　呑洋紏葛○羅桂森遣抱朱仁德在縣控告程宗壽吞洋一案昨奉田大令提訊王秀泉華錫祺同供去年八月程宗壽將房二十二間由小的等作中賣於羅桂森計洋五千二百元當收定洋五百元九月十七日已立官契維忽挑剔揹不付價反控吞洋圖悔程遣程福投質供同朱仁德供家主在保家行爲買辦所買程姓房地祇一代單而無方單大令判既立官契限朱三天找價管業逾限將定洋照據罰去　買地紛爭○張福順控鄧元相爭地昨經田大令提訊張供前將祖遺四分五厘之半　於鄧元和劈分各半鄧今硬爭多佔鄧供張之賣據二分二厘五現丈少地三厘三毫大令判張收押補交地三釐三毫　串賴借洋○漆匠店主張良才控李永華李阿虎叔姪借洋二百五十元串賴不還昨日提訊兩李不認大令　兩造各執著　邀同寫據代筆到案再訊　不認私開○孫國良徐金汀在鄉私開煙舘經拒煙會禀請提訊孫供開布米店徐供業札扣小的如有賣烟查出　甘加等　辦實遭該會欵　大令判釋回候查　道批○吳秀伯禀比此案前因紙　賬簿未經解滬無從核辦當移常鎭道飭弔送滬分別移行在案應俟提解到日會同商務總會奪軋清楚再由縣傳同林芝修鐘勉之等到案　訊追究可也仰上海縣轉論如照王在直禀批該民人並不遵批赴會一再來轅曉凟深堪痛恨倪乾亭指稱爾等情虛避匿事非無因蔣紹甲果已斃命殆即出於情虛畏咎所致殊不是潛姑再寬以半月爲限如該民仍前延不到會　理木道惟有將全案撤銷斷不容爾逞刁混凟也特斥　王仲良禀批民間置買田地滇憑方單所載畝分管業代單一項回不作憑據稱王杏生等售與姜渭賓轉租洋商亞綱耶之地因田多單少串通中保將別處單代單朦混移抵禀果非虛殊屬胆玩究竟該洋商所租之地是否單據確鑾會否轉立何號道契畝分若十何時控廨押令拆房王杏生等有無移單侵佔情弊案情若何仰公共租界會審　迅速查明錄案復奪　官事○新授廣西梧州府知府駱懋勳昨日到道轅禀見新委地警總局清道課員孫濤清禀知前日到差小輪委員陶鳳威前日奉委送藩憲灑眷到蘇昨日回滬銷差　　 
[南市]  
　工程局告示○昨日總工程局發出告示云本局接奉道憲照會以黃浦江奉文開濬前因老鼠抄及吳沙及吳淞砲台灣地方所設　桿浮筒材料椿木等件時被偷竊迭經分行營縣責成地保防護在案茲查高昌廟一帶所插標幟旗幟浮椿以及各項物料仍有失竊情事殊堪痛恨地保有查察地面戶口之責必審賊犯去路來蹤應責令隨時偵緝不得稍有容隱自示之後如再有　犯竊取盜賣一經查獲人贓定即照例嚴懲地保知情故縱一併從重懲處等因到局奉此合行出示曉論爲此示仰地甲偵探巡警人等一體知悉　法政生末路○前晚由三十七號崗巡在毛家弄查見閩人賴少連在彼自縊圖盡急與二號巡長解救得生帶至工程局詢明泉州府人前在金陵法政講習所畢業後當巡警被革來滬某就未成窮途落魄局員命送泉漳會館遣資回里　麵舘夥手段○馬路橋長興麵館夥毛掌榮被店主沈玉山察出舞弊向諭不服即行歇去毛即紏同業王孟生等數十人羣與沈爭論勒索不遂搬去招牌沈即控局由孫裁 
 
 

Page 19

 
 
判提王及毛之表兄呂軍郎等訊明判毛戒責一百下王呂不應附和詐擾違碍治安判各責二百下交保限交搬去之招牌　車夫子排場○車夫包惠喜前荐醫生王某至其同業張士春處包醫外症愈後被張圖賴醫資洋三元包即紏人尋釁毆傷張及勸人郭孝懷郭孝林兄弟後由巡士拘獲九人解至西區判將劉得生陳三意輿包三人解局訊實判包戒責三百下鎖示三天餘均戒責一百下交保開釋　　 
[閘北]  
　姘婦掌頰姦夫笞臀○江北女子曹阿四與小工頭胡朝瑞姘識被胡妻扭控一案昨由黃正巡官提案質訊阿四供去年軋姘時胡稱並無妻室以致受愚失身刻已懷孕多月胡忽唆使　妻告發求恩核斷質之胡朝瑞供詞支吾官以兩造均屬無恥之尤判胡責二百板具改過結保釋阿四掌頰二百下交其母領回完案　搶刦小輪飭跪大練○偵　隊緝携搶刦內河　輪案內之張才保書巡警總局訊供不認還押在案前日復經汪裁判提訊依然狡賴飭跪大練並鞭背一百下判仍候還押再研訊　嚴月泉欠案○胡邦正投四路一區控嚴月泉欠洋二十七元經黃正巡官提案訊明判還洋二十元交保限期理清　丁子萬欠案○方仁控成衣匠丁子萬拖欠衣料洋七元昨由四路一區黃正巡官訊明判丁交保還洋了案　逃竊○朱記生行竊張陳氏家衣服逃至租界被捕房拘獲解廨移回總局昨由汪裁判訊判枷示三天　　 
[英租界]  
　混跡虹口○匪徒朱松喬朱小瞎子混跡虹口由探查見拘入捕房昨解請究據探禀稱兩朱向無行業聞近與盜匪吳小福張寶寶等在太湖一帶夥刦往來猪米船隻分贓逃滬現吳張兩資由蘇防營拿獲詳辦在案兩朱是否爲盜請爲澈究判仍一併還押候函致吳縣查明俟復到再行訊核　氽來孩尸○昨日松江路小木橋浜內氽來年約二歲之男孩尸　具由捕查見回禀捕房捕頭飭探往查家屬無著命地保將該孩尸舁往義塜掩埋　竊取摺飾○粵婦劉桂蘭控同鄉婦人林來金竊取存欵票摺及金飾各物一案昨解復訊由匯豐銀行附控該婦冒騙存欵官以案証阿有飭傳未到判林來金仍還押候會商再核並諭官媒將該婦金飾各物檢交捕房存候轉給原告具領　撞傷致斃○陸春泉被馬姓汽車夫徐興生撞倒碾傷左太陽一案詎陸因受傷過重前日午後在仁濟醫院斃命由捕飭保報請上海縣蒞院驗明委係因傷身死飭即棺殮候將陸於下禮拜二解請公堂核辦　容留幼妓○粵鴇何瑞億因容留幼妓並買良爲娼訊押在案　解復訊判押女所三月又鴇隸王陸氏因容留幼女周阿鳳周阿娥周阿二華阿毛在妓院由探查獲一併送留濟良所昨　解究判王鴇罰洋二十元四幼女各罰洋十元一併充公四幼女各交其父母覓保頜回以後不准再入妓院如違查出嚴究　受屈已伸○薙髪匠林友法李文瑞因同業郭洪發吞烟斃命案牽涉於昨解請復訊官以郭尸已經上海縣驗明並無傷痕係自行吞烟身死與二人無干判一併開釋　逐出復來○過犯譚明基毆阿麻逐出租界復來圖竊由探拿獲解究判譚押西牢九月毆押半年期滿仍一併驅逐出境　查究起火○前晚八點餘鐘北蘇州路老順泰五金雜貨店起火當經救火會馳往灌息事產匯四捕房派深查得該號保有火險銀一萬兩即將該店夥施順生羅順東一併拘入捕房昨解公堂請究判施羅均交妥保候勘明起火詳情於下禮拜六訊奪　小孩竊物○邵廣兩等十餘人環控徐雨亭與孩子王阿六串竊衣物由探緝獲解訊判徐押西牢九月逐出王孩發押改良所半年又頑孩王生榮竊取無主銀表由探查獲解訊判王孩押改良所三月　串拐女子○沈和卿沈金姐王瑞寶串拐鮑芝萬之女鮑招大賣與鴇婦吳阿秀妓院化名醉月閣由探查獲昨解復訊判吳鴇與王瑞寶交保招大仍留濟良所兩沈各交人銀並保限二禮拜繳出身價洋一百八十元到案再核　踢傷小腹○俞陳氏因將唐陸氏小腹踢傷被控解究據探禀稱原告下體　陳氏踢傷現在醫院不能到堂判俞陳氏押候原告傷愈再核　馬夫虐馬○馬夫朱來生因將馬虐待由捕查見拘入請究判朱罰洋二十元充公　阻碍救火○蔡秋榮衛孟康因在四川路南京路轉角阻礙救火車拘入捕房昨解訊明判蔡罰洋五元衛罰三元一併充公繳釋　茶館聚賭○華阿生茶館聚賭由捕查獲昨傳請究判罰洋五元充公著令繳洋開釋　專收白絲○潘法記羅有年即羅伯年張榮甫等專收各絲廠所失之白絲茲被匯四捕房查悉獲解請究由阿米丹爾等五洋人投供所被竊各贜均係三人所收請爲嚴辦潘等供稱在協綸慶華兩絲廠所買等情判潘羅均交保張押候補愈協綸慶華兩絲廠經理人到案再核　　 
[美租界]  
　虧本自盡○住居威妥路之周棧郎因販西瓜虧本欠錢數十千無力歸還前日上午吞烟斃命由捕報縣蒞驗由屍屬姜林光求免發封棺殮了事　男屍何來○昨日公平碼頭旁有年約四十之男屍一具浮起由水巡船帶往浦東查明收殮　二女偕逃○留養江灣濟良分所之女子陳瀛吉林金蘭二人前晚約同偕逃昨來美界被探查見拘入捕房送交西華得路濟良總所請爲核奪　日人酒醉○前晚有一酒醉日本人在湯恩路胡問以石擲傷小孩沈阿華之頭由捕拘解日署請辦　　 
[法租界]  
　押貨物具控股東○漢祥同洋貨號東陳漢標前控股東張祥君盜押存棧貨物判移商會調理在案茲因兩造枝節甚多難予解決故仍移復公廨由司馬將兩造傳案謂該號開在英界旋將全案移送英公堂辦理　偷洋酒逃走掮客○掮客陳敦科串同包車夫顧爲坤行竊大豐莊寄棧之洋酒值價銀三十餘兩逃避無蹤包車夫顧德坤拘押將近半載昨由聶司馬提顧復訊判再押捕房一年了案　放帽子減折收錢○董阿載控王亭章欠帽子價洋一案判折價先遠洋六十元尚有六十元限期理楚迄已逾限日久仍消遙不理復著保交案命押候追償　拐老婆追蹤來滬○石黃氏前在通州原籍被人拐申經本夫石光泰追尋來滬報由捕房將氏緝獲解廨官以拐匪未獲不予深究判氏給其本夫具領完案 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
　　 
[安徽茶商單致中改良華茶說略]  
敬略者竊四月二十八日漢口茶業公所接准商務總會照會本月二十四日奉農工商部札開查近年華茶輸入外國之數逐漸減少大半由於華茶不潔及奸商舞弊所致不速整頓將來日趨日下實與我國茶葉前途大有妨礙並頒發華洋茶十二種仰衆商悉心考驗設法改良俾出洋華茶銷路日見起色各等因仰見堂憲維持茶務挽回利權之至意捧讀之下欽佩莫名比經茶業董事潘漢傳傳知駐漢茶商開會集議是日六幫均派代表到會商亦與焉就中注意此事者僅茶棧中人而茶棧素分兩湖寗祁兩派最注意者又推寗祁茶棧蓋兩湖棧之性質代兩湖茶號售茶者也其茶端由各號備足本資不假茶棧墊欵投此投彼本無定向謂之街茶箱額最多人心至散其得失與茶棧毫不牽連如厚甡祥熙泰昌等棧是寗祁棧之性質代寗祁茶號售茶者也先期遣入專駐出茶之區招接字號遇有資本不給以及沿途運費關卡稅釐全賴茶棧接濟此項墊欵每歲動需數十萬金其得失與茶棧大有關繋如天保祥新隆泰等棧是是等茶棧不惜熱心苦口爲同業百計求全聞其前年已購到印度錫蘭各色紅茶自行研究於華洋短長之處略見一斑刋刻傳單分告各號此次又在公所詳加試騐當取我中等華茶與印錫互相比較就表面上觀之印錫茶苗條結練潔淨整齊做工自著特色至內容則其色雖紅而見枯葉雖嫩而帶硬水似濃厚啜之不甘味無清香嗅之轉濁比我中等華茶瞠乎其後遑倫高等可見吾華土壤膏腴物產深得地利其一種天然美質實爲全球所無獨惜載培不力採製不精誠爲缺點明知缺點而何以卒不改良良由茶棧茶號茶戶分爲三橛故也試分言之茶戶不識不知錙銖竸惜平時不加灌溉臨塲又省人工但求博取錢文不願貨色優劣因陋就簡省事爲隹習慣自然牢不可破矣茶號擲資營業原想謀利乃年年蹉跌歲歲滯銷不得不求成本之減輕以作賤沽之張本既欲價廉又欲貨美勢必不能況茶戶負戴而來既已大同小異若不兼收並蓄便成明日黃花矣茶棧爲華洋交易樞紐詎不爲同胞力爭上流奈來源雜遝好醜並陳價之高低尚有微力貨之高下愛莫助之縱有一二有心人出而維持然茶號以數千計茶戶以數萬計安得家曉戶喻而勸之耶此之謂三橛不將三橛聯成一氣未可與議改良何以聯之莫如設立總公司兼出產焙製運銷而包舉之最重尤在出產一面買山闢地種植新茶重用肥料以圖遠效一面向茶戶租賃原有之茶樹代加培植先行試辦以收近功可用人力者用人力宜用機噐者用機噐總期精益求精而後已期以四五年新種之茶既成租賃之茶退還各戶彼見公司生涯日有起色自然亦步亦趨不擊自動天下事人代爲謀不若已自爲謀之親信也教之以利不若自趨其利之眞切也謂予不信試徽之天保祥近年之包莊茶又徽之祁門本年之新現象包莊茶始於戊申乃俄商阜昌洋行欲買一絕頂之品半貢俄皇半試銷路因市上無此妙品先出定銀特託天保祥代辦該棧派人往祁門設廠首行租賃茶棧之法焙製別具心裁特未用機器耳祁門各號莫不笑而非之迨此茶出洋俄皇大加獎賞投售者亦一掃而空次年定額加倍又不彀銷本年正月法商愼昌洋行亦向該棧訂購到漢之日與阜昌平分給價照市上最高之盤另加十兩並立合同此後箱額只能加增不能減少祁人聞之逐有十餘號仿照辦理究不及此茶之精緻各洋行亦復紛爭搶辦價值竟標至八十兩以上實爲從來所僅見詎非提倡之力歟此猶小效焉耳茍有資本充足之公司不拘寗祁兩湖先擇一埠入手逐漸推廣他埠其應響必更神速惟商力實有不足可否懇求堂憲倡設製茶官局令各商保薦精於茶務者効力其間假以權柄專其責成否則將公欵借與妥實商人或茶棧承領專歸商辦查山陝資本家開設票號其法大率類此此係公欵自當按年繳急分年拔本俟公司發達仍須酌提報効抑或官商合辦於公司兩字亦屬名實相符所慮分頭招股久稽時日有始無終耳夫有公司方可言改良既改良方可立公棧而壓磅貶價之風自息此不過撮其大要而已如蒙核准決定方針明示辦法再當聯合同志妥擬詳細章程具禀立案目前非不欲盡其辭也嘗見吾華每辦一事其虛擬之條陳未嘗不善臆斷之宗旨未嘗不佳大抵紙上空談不求實濟甚無謂也茲事體大無的欵資助雖日言改良恐終無可改良矣至於攙雜劣茶一節其弊實出於洋商非出於華商也從前印度錫蘭之茶外洋無人顧問販運者利其價廉始用華茶三七相攙繼用對攙暗將飲茶之人口味轉移遂公然以印錫之產自著商標並欲駕乎華茶之上甚且騰布報紙反斥華茶有害衛生所謂作賊之人誣人爲賊殊堪髪指匪特此也請言花香查製造磚茶之料名曰花香即紅茶末子茶葉可於出洋之後零售之時播弄手腳磚茶必經壓製而成非從地頭攙入不可光緒十五年爲印錫花香來華之嚆矢其初來也數目不多假稱轉口之貨原貨出口例不納稅海關稅司遽徇其請任便出入逐年加增今已積至二十餘萬担實爲一大漏巵無論奪我商務甚鉅即瞞我稅欵數已不資夫轉口之貨係原物原包不另改裝之謂也今既以花杳製成磚茶是猶棉花織成布帛名目已自不同何得誑稱轉口應請咨商稅務處飭下海關稅司嚴加禁阻抑或科以進口重稅出口又照磚茶一律徵收庶幾挽回利權也花香如此推之茶葉作弊咎屬伊誰無待蓍　矣噫吾華商務困難已達極點茶葉尤覺可危不亟自謀將無噍類深恨人心不齊眼光如豆任其自澌自滅以至於今幸逢堂憲大人俯恤下情將施拯救不揣冒昧敢貢芻蕘敬述大概情形伏維亮察惟商久居市井自愧詞意多乖或須面質之處一蒙呼召謹當匍匐凟陳附呈寗祁新茶四罐統希鈞鑒合併聲明謹略小說 
　　 
[美人虹] [  英勞敦斯著] 瘦狷譯意（三十九）　　第十八章可二鐘後。雅麗芙及梅黛嶺歸矣。入門。見葛蘭崖已坐候接待室中。一見梅黛嶺。喜不自勝。急趨前握手爲禮。迨相將坐定後。葛蘭崖呼梅黛嶺曰。 
 
 

Page 27

 
 
君眞狡獪哉。然長日戴此假面以行。且服役於彼閨女室中。彼齒臷矣。顧尚。性耽風月。君乃因而粧飾之。是若兩人皆詐僞也。吾竊爲子不取。梅黛嶺笑曰。詐僞之事。寗僅止此。語已。因以已在屋克來所採悉之事。作簡明之語錄。一一爲葛蘭崖告。葛蘭崖聽之。呼曰。鬼蜮陰謀。至梨園中所演之法蘭西脫龍史（人名）故事。極矣。今彼等之設計陷入。乃更有甚於彼者。君一弱女子耳。奚足與彼等敵。謝上帝憐我。吾必有以助君。梅黛嶺曰。君將助我耶。吾雖非弱女子。然得君助固隹。清談久之。不覺晷短。梅黛嶺思背雅麗芙之面。以伴雪之事告葛蘭崖。顧終莫得其間。未幾。雅麗芙之園丁約翰在園中操版築之役。雅麗芙乃謂梅黛嶺曰。是將爲我築一憩息之室語。已更顧謂葛蘭崖曰。奴輩質鈍。不親往督率者。恐遂舉置失當。妹爲我欵此嘉客。吾少去即來耳。語已。遂出房去。雅麗芙去後。梅黛嶺乃返身謂葛蘭崖曰。吾尚有事告君。其事甚秘卽雅麗芙尚未之知。因與君有直接之關係。故敢奉告。顧吾儕必設辭離此室後。乃可縱談此事。葛蘭崖聞之。方深欵訝。梅黛嶺又曰。吾將先往房中候君。君候雅麗芙來時。可告以吾倦極思眠。而君僞爲作書也者。亦急至吾房中。則吾儕庶可暢談矣。葛蘭崖諾之。梅黛嶺乃豋樓去。未幾。葛蘭崖來矣。心中自思梅黛嶺有何事告我歟。而其事又秘密至此。即雅麗芙尚不可令知歟。顧梅黛嶺一見葛蘭崖面色頓異。莊然曰恕吾唐突。斯事關君一生。不可不告。然言之又恐君怒。奈何。葛蘭崖曰。以吾兩人之交誼言之。吾寗復有怒君之事。君第直言可矣。梅黛嶺曰。然則使君有一意中人。耳髮斯磨。情同伉儷。而吾忽貿然告君。謂君之意中人。其言詐。其心毒。其人叵測。夫君與彼情愫正深。團圞有日。吾乃思以片詞隻語。作一陣罡風。無端吹散。以同心之鳒鰈。作折翼之鴛鴦。君獨何心。能母憤恨。國外新聞 
　　北極探險家出發　○初五日紐約電云威爾滿君在北水洋斯闢孜培琴地方駕坐飛船往探北極　　坎拿大組織海軍　○初五日紐約電云坎拿大政府現擬定造魚雷艇巡洋艦海底潛行艇若干艘組織新海軍　　美總統開除士官　○初五日鈕約電云美總統塔妥脫近聞除不明紀律之陸軍士官七員　　南斐議案第三次宣讀　○初五日倫敦電云南斐洲各邦隘合議案由英下議院第三次宣讀通過全體一致並無異見　　英員辭職已確　○初五日倫敦電云英國陸軍部大臣哈爾丹在下議院宣稱康諾脫公爵不復在選擢部任職因照章該部辦事各員必確列軍籍始爲合格故也　　居留島交涉續聞　○初五日倫敦電云土京君士垣丁電稱英法意俄四國政府會同照會上政府力誡其對於希臘勿行威逼致使巴爾幹半島之和局瀕於危境　女居留島京城路透訪事電稱居留島政府照會各國領事謂撤移希臘國旗一節自當遵行各保護國之定議康地亞地方當道收落希臘國旗後民人復各携械竪起現仍守護未散一俟其地恢復治安居留局政府亦當出書取信各國來函 
　　 
[紐約華僑設昌教會函]  
敬啟者敝同人等在鈕約倡設昌教會以明孔子之正道以振勵頺敗之人心亦既兩年稍有聞而興起者陳君重遠著有勸不穿耳同男女以昌孔教篇於中國男女不平之習似可矯正本會經已刋錄惟內地無從晉及素仰公等熟心救世近複注意於昌明聖教茲謹將此篇寄呈希爲賜豋貴報（原文甚長容緩續豋）俾得與閱者諸君商榷亦厚幸也耑此即請　撰安　昌教會同人　馮鏡泉　龔強立　梁祖暢　源鶴亭　張炳雅等啟賬務 
　　 
[上海商務總會經收甘肅振捐第十五次清單]  
怡順昌經募山東同帮一千零七十六元除給收照彙解灾區合亟豋報以揚仁風　　 
[上海商務總會代協振會經收江浙振捐第五次清單]  
怡順昌經募山東同幫英洋二千六百五十九元除給收條彙解灾區合亟豋報以揚仁風 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
