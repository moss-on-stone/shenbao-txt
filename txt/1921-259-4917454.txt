# 1921 - 259 - 4917454

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[說魔] （老圃） 
　　耶敎家有魔入空房之說此其言有至理譬之人心苟中無所主即外誘紛至百惡叢生譬之生理苟元氣虛弱即抵抗力弱百病叢生推而至於國家社會亦莫不如是人民無自治能力故受壓制人民無愛國心故召外侮 
　　民國有軍閥非軍閥能自生也蓋人民之放棄墮落有以釀成之也苟民國以來所謂民選之人物皆能卓然自立爲舉世所信用亦何至有今日故今日之軍閥滅之實不難所難者去其邪而未必存其正則一魔去而一魔來此即魔入空房之說 
　　今日投機業跋扈而進出口業衰耗識者皆憂之而不知進出口業之衰耗卻投機業跋扈之原因歐戰以後奧國號稱破產國而投機業獨發達至有人民襲擊交易所之舉今中國在亞洲亦號稱破產國而投機業亦獨發達爲歐洲所無乃知經濟基礎不健全乃發生此種現象猶之身體虛弱乃易染瘟疫此亦魔入空房之說 
觀此知國民當求所以自勵之道當求　以培本之法房苟不空魔安得入 
專電 
　　北京電靳今日下午四點赴車站爲王懷慶殷鴻壽勸回由張志潭吳笈孫挽靳入府（二十三日下午八鐘） 
　　北京電內閣對曹張挽留亦無辦法因一面挽留一面催欵昨張志潭赴靳宅談閣事張因自爲閣員不好表示留靳潘復語人亦云靳去我去靳留我留故閣勢成爲擱淺（二十三日上午十一鐘） 
　　北東電徐手諭顏外長太平洋會議籌備端資擘劃仍希依原議赴美（二十三日上午十二鐘） 
　　北京電日使館息加籐海相·內田外相·林權助·珍田捨己·幣原氏等五人爲太平會代表加籐首席（二十二日下午五鐘） 
　　北京電外部加派徐東藩（山東省署秘書）爲太平洋會諮議 
　　北京電小幡約定顏外長於今日（二十三）下午五點會面係催魯案答覆（二十三日上午十二鐘） 
　　北京電皖潮擴大二十一又傷商學界王肖三等十餘人張光啟重傷失蹤蕪通罷市倪黨大索代表張東野陳乃彊王樹德皖同鄉昨通電數李罪明日開大會今日江朝宗將全皖電報數十起送呈徐閱聞李已遁但倪黨藉李名摧殘人民而倪道杰一派與倪道烺又水火另有所圖皖事至複雜 
　　北京電倪道烺運動各族團公舉爲全皖陸軍總司令請張文生轉請中央任命（二十三日上午十二鐘） 
　　北京電安慶各團體電李兆珍縱使衛隊箇日（二十一）下午在東轅門傷斃多人現安蕪兩城已罷市罷工罷課大通正陽屯溪各屬亦同前情請迅撤李（二十三日下午七鐘） 
　　北京電第一師在津招兵昨運到三百餘送黃寺第九師增設旅長保耿宋兩團升任（二十三日上午十一鐘） 
　　北京電交通部函致馬凱尼公司金門委託承造狄州重慶巴塘拉薩四個大無線電台金門正在擬具施工計畫聞此項電台與藏事關係甚大又某英人云美國合眾無線電公司特派總工程司比爾來京實施一月八日之無線電合同（二十三日上午十二鐘） 
　　北京電海牙和平會電我外部通知土耳其派（歐斯門）充公斷員徵同意（二十二日下午五鐘） 
　　北京電孫烈臣電中東路匪熾刦車技術部請派兵當卽派兵益防已將土匪擊退擒斬三十餘名現在吉黑聯軍防路（二十二日下午五鐘） 
　　北京電張奎武電赤塔派兵到八十六號小站意在進入我境藉防匪爲名除向赤塔交通部電阻外并請中央向俄代表抗議 
　　北京電在綏塔城俄領事等十四人並庫倫俄難民二十八人由馬福祥派隊送京（二十三日下午七鐘） 
　　北京電姜桂題隨帶馬隊於二十三日到灤州院電姜請少帶軍隊姜復稱到灤後僅帶馬隊一哨進京（二十三日下午七鐘） 
　　北京電滿站電十八日到庫恰難民二百三十二名十九日運哈 
　　北京電宜昌事變（二十三日下午八鐘） 
　　天津電省署押運銀元三十萬赴保以作前敵軍餉（二十二日下午九鐘） 
　　漢口電宜昌鄂軍號（二）（十）午後取包抄勢向川軍猛攻箇（二十一）午始止川軍敗退死於南岸山谷中甚眾營連長被俘五人損失戰利品亦夥外人養（二十二）得無線電訊戰線在宜東十二英里鄂軍極活動川軍要求駐兵宜昌沙市大約係周鳴岐回未宣布之第三條現吳擬派人同英日領乘英艦司哈拉號赴渝勸川息兵 
　　漢口電湘軍宋魯各部確多往湘四傳已由牛角岩逾長樂趨宜都與藍文蔚部會合吳電沙市第十五旅急往防堵 
　　漢口電陳樹藩部圖擾鄂北吳電曹請令二十三師四十六旅南下分駐鄂豫交界廣水河口鎮懾 
　　漢口電宜昌中國分行擬撤消養日起停滙兌 
　　漢口電吳派二十五師四十九旅長王啟貴爲岳州留守司令 
　　漢口電劉因吳蕭挽留不再言去省長潮已息（以上二十三日下午五鐘） 
　　滁州電王家珍胡金秋樊天一當選省議員皖北覆選馬日（二）（十）（一）已全辦竣（二十二日下午七鐘） 
　　滁州電李兆珍聞已由津浦路回京皖人多主許世英紀任許刻在蚌組督辦安徽賑務處 
　　滁州電津浦北上二次車與南下九次車在管店相撞未傷人 
　　滁州電皖第三區省覆選揭曉范錫恩陳子衡等當選（二十三日下午十一鐘） 
　　南京電李兆珍被皖人逐走頃抵寗卽轉車北上（二十三日下午九鐘） 
　　蕪湖電李兆珍禡（二）（十）（二）夜過蕪漾日（二）（十）（三）各界數千人舉行慶賀逐李功成大遊行（二十三日下午四鐘） 
　　香港電據總部報稱龍尚在激戰中惟捷訊頻至克期必不遠 
　　香港電國民外交後援會定徑日（二十五）集各界會議應付 
　　香港電援湘軍有洪部暫緩許部先發說 
　　香港電禡（二十二）日國務會議孫提議趕製國璽及陸海軍元帥印璽用對外印用北伐 
　　香港電陳炯明禡日佈告限期前海疆軍官兵出境 
　　香港電魏邦平昨因公返省將仍西上 
　　香港電中葡防軍衝突雖雙方戒嚴聞葡政府已託英領任調人當可和平了結（以上二十三日下午八鐘） 
 
 

Page 8

 
 
   
 
 

Page 9

 
 
   
 
 

Page 10

 
 
世界路透電 
[國際聯盟會記事]  
　　二十二日日內瓦電國際聯盟議會第三委員會即研究軍備與封鎖事宜者現已議妥修正會章第十六條關於以經濟爲封鎖利器一節之文字新條文規定如在會國家有以展緩封鎖之實施更可有達到所抱目的之希望或可减輕該在會國因經濟封鎖之實施而受之損失與妨碍者行政會得准該國展緩封鎖之實施 
　　二十二日日內瓦電國際聯盟會所組織辦理軍備問題之臨時混合委員會向議會提出報告謂聯盟會所遇之難題莫難於軍備一事而軍備問題以國際買賣軍械之切實取締爲扼要點一九一九年九月十日協約國在聖哲門簽定限制軍械貿易之公約但多數簽字國迄未批准之英法日三國皆準備於其他各大國願意批准時批准此約意國亦願於意國會通過此公約時批准之至於製造軍械甚多之美國此約尤關重要美國今尚未以此約提交參院請予批准如美國不限制軍械貿易則此公約似仍將不能發生效力也 
　　二十二日日內瓦電國際聯盟第五委員會已通過荷蘭代表關於鴉片之報告及瑙威代表之建議瑙威代表主張凡與鴉片貿易或罌粟栽種有關係之各國如德國等應請其加入鴉片評議委員會 
　　二十二日日內瓦電聯盟議會昨開始討論各委員會之報告議會會長宣讀羅馬敎皇來文大旨謂俄國消息日惡非集合各國人民與政府之力將無以救此奇災故亟請聯盟議會會長及與會各國代表爲尊重人道憐恤同胞起見速籌有效力之計畫以救不幸俄民云云此文交第六委員會核議會長宣告被舉爲國際法庭裁判員者皆已受職故此法庭現準備開始執行職務秘書處因意代表之請當衆聲稱願竭力進行俾國際法庭得及早開庭繼乃議及阿米尼亞問題南斐代表薛西爾氏稱聯盟會應出場干涉俾該問題得早解决一面又當持重勿使阿米尼亞發生虛僞之希望波斯代表稱阿米尼亞之現局乃因希土間戰事而起蓋土人視阿米尼亞人爲碍及其陸軍安寗之大患也希土戰爭一日不了則阿米尼亞事一日莫可辦理希臘代表起稱土人屠殺阿米尼亞人情形甚慘請議會注意瑙威代表南森博士宣讀遣回戰俘事之報告謂被遣回里者現已有三十八萬人報告畢會長以議會名義賀南森博士辦理成績之佳最後由瑞士代表報告在波蘭防杜窒扶斯症情形謂此事仍當辦理以防俄國傳來疫症並請各國政府繳付前所允助之欵議會乃通過議案贊成治疫委員會會同波政府所行之事業並主張此委員會之事業應繼續進行如遇行政會認爲適當時得將治疫事宜施諸他國 
﻿二十二日日內瓦電國際聯盟行政會决議將阿爾巴尼亞問題提交大使會議 
　　二十二日日內瓦電愛沙尼亞·里特倫·立陶宛三國加入國際聯盟後聯盟會員現共有五十一國 
[太平洋會議問題]  
　　二十二日倫敦電路透電社探悉現有人向美政府探詢是否擬照原意先開太平洋會議抑另行建議先開裁减軍備會議衆意此事必先决定然後始可協商會議手續蓋裁减軍備與遠柬問題皆須倚賴關於政策之同意而政策尤以關於海陸軍事務者爲要 
[法德兩國近事]  
　　二十二日巴黎電德國在五月一日以前交與協約國之船舶共二一五三四○七毛噸據賠償委員會估計共值七四五○○○○○○金馬克已收德國之賬 
　　二十二日巴黎電據柏林電新稱該處官塲現信法德兩國善後總長所訂維斯巴登條約將於明年一月一日起發生效力屆時德政將以五萬萬金馬克付法國 
[德國工廠之大炸裂]  
　﻿二十二日柏林電哇樸之爆炸炸斃防軍廠所之法兵多人巴狄斯奇廠估計所受損失約值一五○○○○○○○馬克 
　　二十二日美央斯電哇樸之瓦礫塲中已掘出屍身八百五十具受傷者之總數較初料爲多今受醫治者已有二千五百人肇禍原因似由試騐一稱新煤氣之壓縮力而起救援隊目下仍在搜覓屍身罹禍人數未能查明因爆炸之際適爲工人換班時也當時在塲者共有三千人大半乃在廠內均遭非命哇樸地方共有居民六千人今已成爲荒墟法兵此次帮同救援甚爲出力德當局已請法軍司令轉謝法政府 
[各國近事記]  
　﻿二十二日倫敦電經營遠東航業之大公司現又依照重量減輕由歐洲各口岸裝出貨品之水脚凡運費每噸在五十七先令六便士與七十五先令之間者今皆酌視所裝貨品及所往地點减收五先令至七先令六便士不等 
　　二十日法國沙龍電邦特約勸勒羅斯之華工營已解散凡外國工人均將遣送回國因合同已滿也 
　　二十二日開羅電埃及政府决議將限制種棉區域令繼續實行兩年 
　　二十二日倫敦電萬國棉紡織業聯合會估計本年至七月三十一日止六個月內世界共用棉七三五七○○○包英國占七三○○○○包印度占九○四○○○包日本占八七一○○○包美國占二五四○○○○包全世界紡業在八月一日共存棉三九二六○○○包英國占二九六○○○包印度占八四五○○○包日本占七○○○○○包中國占一八六○○○包美國占一一○二○○○包此六個月內英國之短時工作共計約十三星期日本約二十一星期又四分之一全世界共有紗錠一五二○○○○○○枚英國占五六○○○○○○枚 
太平洋路透電 
[中葡新交涉]  
　﻿二十三日香港電澳門昨有中國砲船一艘入泊內港地方大爲恐慌葡當道發出哀的美敦書限令該砲船於晚間六時以前駛出午後四時該船即出港地方旋即安靜如常 
[宜昌戰事記]  
　　二十二日漢口電據昨日宜昌無線電稱安寗輪船由宜上駛甫一哩即遭轟擊川兵有意放槍計三百響被擊中二十次僅進二哩旋返宜昌察川軍之意無論何國輪船皆不許上駛北軍現在宜昌東十二哩施展包圍之行動聞劉湘要求沙市宜昌兵警權及鄂北與鹽務之管轄權一北軍現約有一萬沙市又有援軍調來人數未悉現有人考慮應否設法與右岸川軍司令接洽直隸方面之調人及英日領事可乘英砲船斯加拉台號過江勸免轟擊但英砲船縱受轟擊亦不還擊如川軍堅持不許登陸則英艦即駛回 
[東俄近事記]  
　　二十二日海參崴電美領事發表正式言論謂俄國雖無代表出席於華府會議但大衆必保障其合法利益　　二十二日海參崴電據官辦之新聞社消息旅居比國之俄羅斯資責本家日願投資於濱海省但須政府擔保其安寗不爲過激黨所擾 
[日本近事記]  
　　二十二日東京電駐日英使署今晚宴請日太子及其游歐隨員首相外相海軍大臣等亦列席 
　　二十二日東京電日本商界之歐美觀察團現已組織完畢計二十二人觀察團書記語國際通信社訪員謂此行絕無政治氣味不過日本商人欲與歐美商人談論互有關係之事並研究各國商情互換知識俾彼此有明白之了解而圖商務之進步耳 
公電 
　　廣東來電各報館均鑒此次湘軍本救恤之義援助鄂人驅逐王賊是非曲直自有公論不圖吳佩孚受命僞廷利用機會竊踞武昌乘湘軍疲勞水陸夾擊既寇岳州復窺長沙我湘軍犧牲無數生命收復之大好河山再淪於盜賊虎狼之手警耗傳來不勝驚駭竊湘南爲西南門戶門戶一失堂奧堪虞吳既揭破年來欺騙國人之假面具不惜倒行逆施與湘軍開衅其終極目的實不僅在湘南一隅而在西南全體若不早圖後患更烈執中等爲國爲鄉義無反顧除已飛電湘軍將領死力抵禦外用特龥懇我大總統曁諸公統籌全局迅予出師援助掃除寇氛不獨湘人受福已也底定中原完成統一亦於此舉是賴臨電迫切不勝待命之至旅粵湘人湘軍後援曾李執中等叩 
　　星加坡教育總會來電中華民國學生聯合會總會轉全國各團體各報館均鑒本會爲爭教育條例事被封七州府全體華校停課特聞新加坡教育總會箇 
國外要聞 
[世界報界大會消息]  
　　（火奴魯魯特約通信） 
　　世界報界大會之開會式定於十月二十一（星期三）之晨舉行歡迎各代表之典禮既畢之後檀島美國男女擬以其國徽五十面贈於檀島總督福林敦ｗ·Ｒ·Ｅｏｒｒｉｇｔｏｎ及此屆大會會長威廉司博士ＷａｌｔｅｒＷｉｌｌｉａｍｓ贈旗禮畢即選舉職員委派董事後繼之以十分鐘爲限之演說題爲「爲何而組織一永久聯太平洋報界會﹂演講者爲檀島代表中太平洋雜誌主筆福特Ａ·Ｈ·Ｆｏｒｄ氏俄國代表檀島明星報亞倫Ｒ·Ｈ·Ａｌｌｅｎ氏日本代表羲盤Ｓ·Ｓｈｅｂａ氏澳洲代表司脫特評論報主筆司脫特ＳｔｅａｄｓＲｅｖｉｅｗ菲列濱代表非列濱評論報主筆尼韋Ｇ·Ｎｉｅｖａ氏南美洲代表裴鐵Ｂｅｌｉｔａ氏紐錫蘭代表西利傑Ｂ·Ｓｅｌｉｇ氏中國代表許建屏氏華盛敦州代表潘敦Ｍ·Ｊ·Ｐａｔｔｅｎ氏沃沃萊根代表勃羅田Ｅ·Ｅ·Ｂｒｋｄｉｒ氏英屬哥倫比亞代表區白脫ＨｅｒｂｅｒｔＣｕｈｂｅｒｔ氏加利福尼亞代表立却特生Ｅ·Ｗ·Ｒｉｃｈａｒｄｓｏｎ氏是日下午之演說題爲﹁太平洋上新聞學之需要﹂各人演說時間亦以十分鐘爲限演說者爲日本廣知報聯太平洋雜誌總理費萊許Ｂ·Ｗ·Ｈｅｉｓｈｕ氏澳洲美而蓬殷司Ｇｕｙｇｎｎｌｓ氏中國董憲光氏菲列濱代表小呂宋獨立報主筆蘇陶ＶｉｃｅｎＳｏｔｔｏ氏美國威廉司ＷａｌｔｅｒＷｉｌｌｊａｎｓ博士日本代表祖摩太ＭｏｔｏｓａｄａＺｕｍｏｔｏ氏演說既舉各代表等并依娜麗宮ＩｏｎｏｌｉＰａｌａｃｅ舉行聯太平洋國旗會 
　　晚間有宴集宴罷復有討論會永久聯太平洋報界會之職員即於大會中選舉焉 
國內要聞 
[北京通信] （穆） 
　　混沌中之內閣問題 
　　靳氏之辭職原迫於各方面之形勢不得已而出此者論其本心未必有掉頭不顧之堅决特徐靳兩方自近兩三月來感情日益睽離辭呈退還一兩次後即電徵曹張意見並預備替人於是有無從轉圜之歎然即暫代之人物亦暫不能决而暫留靳氏一部改組之說又紛傳於時計自上星期六後至於今日內閣問題日在混沌中 
徐既不堅留靳則預備後繼內閣自屬當然之事徐氏夾袋中人物不出周樹模朱啟鈐周自齊錢能訓王士珍導然周於奉直兩閥均少關連故去年雖已提出仍成晝餅在今日已萬不成事實朱周確爲有望者即交系之二等人物亦紛紛向外活動但得奉直兩方之同意必須多費手續且交系素善謀藏身之固每不肯自己出頭故一般揣測將以錢能訓組閣而財交兩席畀之交系徐之致奉直電即已爲第一步之試採特尚未到成熟之時期耳至於王士珍組閣固直閥所願聞然王决不來人所共知且奉系對王亦未必願意以此種種所以繼任消息異常混沌也 
　　繼任既不可得而暫時靳不赴院徐不再留則不得不出於代閣似爲過渡最初所紛傳者爲張志潭齊耀珊兩氏張且得靳之推薦徐亦未始不願然張究以與潘不協之原因於靳已不免隔閡自覺若取而代恐於靳之感情益覺有傷且奉直方面亦未識究竟對己何似故始也赴津保而不遽回十八回京則表示與靳同進退旋於十九日午又藉京綏開車禮赴綏遠去齊耀珊聲望本不大好又以自治魯案各問題主張不合時勢頗爲外間所反對直閥即藉口於此以反對之且即同在奉系之王乃斌亦以爲不然故齊雖欲代而不成事實於是兩日以前徐氏决依席次之順序以顏惠慶代而顏一意赴太平洋會並魯案亦不欲過問最近表示竟欲辭去外長而專赴華盛頓據外交方面人所言顏於辭職後赴美自覺有種種之便利且劉式訓不肯代部亦爲一因夫代閣與赴美既有時間之衝突且並外總而欲辭則决不代閣亦無待論故顏氏又不肯代最後乃傳有俟王乃斌歸再說之訊而代閣一層又擱住矣 
　　兩日以前即傳有去潘留靳之一說夫靳何以能留則殊費思索蓋徐非曹張來電別無他策也然其去既爲曹張所逼拶則欲其堅留亦稍費周折特自繼任無人代閣無人遂有趨向此途之形勢耳近日所聞曹確已有電留靳張則正式致府之復電對於內閣如何主張者迄未到京只有王乃斌報告到奉述及張意仍主留靳而已然靳張之間確有私電來往所語云何非外間所深悉有謂張勸靳留靳囑電徐者有謂張提條件仍以發表張勳之長江巡閱爲請者然自今日下午而靳暫維持之說忽盛傳京中並謂明日閣議靳可出席以情勢推之未必急轉直下有如此之神速不過王乃斌早晚必歸此事或在彼時决定如斬張之間果有妥協之條件靳亦未必不留耳至靳果不去當然有局部之改組 
其地位之不穩者首爲財政然昨日閣議潘仍到席當時邀約各閣員同往留靳董康以待王張歸來止之是潘之自身猶未肯遽去者而對徐之面子似非去潘不可則又不知徐靳之間又將如切處理也（二十一日） 
[外部將拒絕魯案交涉續聞]  
交部對於魯案最近有答覆拒絕之說此項覆文已在準備之中雖現右輿論界有主張將日使提案璧還不予置答者但當局以外交上不宜有如是之辦法故仍擬予以正當之答覆一則根據此項問題已往之經過一則駁詁日本提案之並無誠意使世界可以諒解中國不與日本交涉之原必且免日本藉口謂彼願交還而我國不理至當局所以毅然主張拒絕之故一則鑒於國內輿論激昂再則因日來迭接駐外各使覆電多主拒絕如駐美施使來電謂本提交節略經濟權完全取去有名無實交還一一空洞無物主權之虛名國人難免反對駐法陳籙來電謂往年我國希望日本先開示讓步條件始終未允今突然提出顯係恐我提出太平洋會議吾應爲有利之對付勿期速效等語因是外部遂擬定兩種辦法一將原案送還完全拒絕二則由我國提一對案以爲抵制之方商議結果以第二項辦法終有直接交涉之嫌恐招國民反對不如第一項尤爲直捷了當故决取斷然拒絕之態度云 
[京學界力爭魯案文電]  
　　昨日（二十一日）北京女學界開會討論山東問題當議决呈請政府拒絕交涉並函致各團體一致力爭其文如下㈠上政府呈竊維山東問題自提出直接交涉後已經人民再三否認其中所歷困苦情形以爲定邀諒於當局俯從民意永拒直接交涉乃今太平洋會議開幕在即山東問題正可提出於此會議中要求公斷使野心家無所施其狡獪而侵佔我國之利權較之直接交涉任其予取予求利害相去不啻霄壞况今國家多事之秋武力既不足禦外交涉自失其後盾得布於太平洋會議中恃公理公道以解决之是所幸耳苟不於此籌進仍歸直接交涉誠如綠木求魚後禍正不知伊於胡底使人民兩年來所犧牲者皆將付諸流水而國權被侵家國前途尤不堪問矣察彼之所以亟亟要求直接交涉者欲以迅速之手段箝制我公道之呼籲耳否則何反對提出於光明正大之太平洋會議乎此易明之理當在執政亮察之中尚懇嘉納民意永拒直接交涉則國家幸甚人民幸甚㈡致各團體兩山來問題直接交涉宣傳於報章者久矣無論當局之態度如何我國民自應急起直追者今值太平洋會議開幕在即正可討論研究提出而披之到強之前推翻二十一條之苛約藉公理公道以解决之乃野心家又憑其鬼蜮之手段步步求達其直接交涉之目的政府既不能堅辭拒絕國民若謹而守默則兩年來兢兢爭持而犧牲之無限精神飽嘗無限痛苦不其付諸流水乎素仰貴會急公杖義熱忱昭著對於山東問題尚望一致力爭拒絕直接交涉挽回國權保我利益是幸 
　　又昨日午後四時八校教職員代表在美術學校開聯席會議首由主席尹炎武報告本日偕高師李建勳女高師錢秣陵往教部晤馬次長詢問交部公文及本月經費並七月份欠薪據馮次長云交部公文確可辦到須待校務討論會備具正式公文倒部方有依據至七月欠薪至遲陰歷八月底可發隨即至校務討論會向法專校長報告法專校長答稱俟校務討論會議决辦理報告畢由法專代表張鼎乾提出草擬致外部公函及致各省通電全體傳觀一致通過即由高師代表何炳松譯成英文同時發表所有八校代表定於本星期五上午在美校齊集同赴外部面遞公函陳述意旨其通電稿附錄如下各省省議會教育會商會各學校鈞鑒湖自山東問題發生以還全國人士羣焉注意不爲正當解决徒滋糾紛若與直接交涉尤多弊害惟有提交太平洋會議求各國加以正義評判是爲唯一之方敝會同人討論結果一致主張拒絕直接交涉爰於九月二十三日晉謁外交當局陳述意見並致公函其文曰﹁外交總長鈞鑒敬啟者山東問題　爲重要側聞大部與國民公開持真理而納羣言曷　欽企茲謹略抒欵欵之愚爲大部陳之竊以此項問題非　鄰邦外交之所繫實則國際公安之所關僅憑當事國間解决未必壇玷增光勝利可獲苟由太平洋會議討論自能推求盡致正義愈明彼日人乘太平洋會議行將開始思對山東問題直接交涉顯見其藉規避之術爲狡黠之計我若愶焉不察遂與交涉適中強敵之陰謀貽各國以口實蓋太平洋會議瞬即開幕不將此等問題提交恐無正當理由况罷課罷工舉國若狂皆注意於不應簽字遽爾直接交涉未免前功盡棄也敝會再四集議詢謀僉同爰不揣譾陋披瀝陳詞復通電各地敬獻芻蕘敢乞大部將丕日與日本直接交涉之旨遍告衣邦俾至理所存可昭然於天下凡屬國民實共戴之祇頌公安﹂敬本斯旨通告國人尙希尊重國是協力互扶國家幸甚人民幸甚 
[京中之太平洋會議消息]  
　　我國代表團之减政美政府不允俄國參加 
　　太平洋會議籌措經贊種種困難情形已誌前報聞顏外長因太平洋開會在即前此預算百五十萬圓本即不多經靳要求核减遂改爲七十五萬元並令外部自行籌措外部亦曾向銀行界方面接洽一次尚毫無辦法至前次由某處扣撥之十萬元現已用罄顏外長爲此事甚形焦灼又前傳因受經費影響擬將所帶隨員裁汰一半刻聞裁汰隨員一層其中不便之處甚多現擬改爲減薪將已預定隨員薪金概打六折又聞顏外長因此决出席太平洋會議關係我國前途極鉅現爲徵求各方面意見及融洽各團體意思起見擬聘高級顧問多人一同赴美會商辦理前外交總長汪大爕已被聘爲高等顧問並已取得汪氏同意 
　　昨日美使署公布云俄國內部現尚未經各國承認之統一政府將來在華盛頓會議開會時俄國所應享有之利益由與會代表全體就良心上之信託保護之華盛頓會議不能得俄國之合力共作之利益殊爲憾事然此實非各列強所能挽救者也又不得因此即謂華盛頓會議之結果俄國權利益將受不當之侵害美政府深願華盛頓會議將制定國際關係上之一般原則並深願原則能使俄國全體人民視爲公正切要滿意贊助如此則目下各種困難問題即可從此解决又聞美使署昨晚又接到該國國務院電文一件其內容意旨與上述相同今美使館非正式轉遞與赤塔政府駐京代表因赤塔外長曾兩次致書美國務卿要求到席也 
[北京國民外交聯合會成立紀]  
　　北京各團體國民外交聯合會本月十七日曾在中央公園水榭開一籌備會該會係由北京各團體及因太平洋問題新設之諸團體共同組織業逾一月計籌備會已開四次先後出席各團約二十餘個如北京各界聯合會全國和平聯合會太平洋問題討論會太平洋問題後援同志會國民外交協會第一届議員太平洋問題商榷會第二屆議員太平洋問題討論會太平洋協會學生聯合會北京報界聯合會北京教育會京兆教育會各省區自治聯合會自治同志會滿族共進會公教會基督敎救國團回教俱進會女學界聯合會國立八校畢業同學會中學校職教員聯席會福建學生旅京聯合會湖南學會兩湖善後協會等本月廿日復假全國和平聯合會開籌備會是日到會者共十八團體入席後公推李君景龢爲臨時主席第一案討論會章由起草員提出北京各團體國民外交聯合會規約案經出席代表共同討論多數通過後改籌備會爲成立會仍推李景龢主席並推舉黃霄九向乃祺·劉隅生爲宣言書起草員又推舉林天木·何玉書·鍾少梅等十人爲臨時執行委貝次討論發起全國國民外交聯合大會問題全體通過次推舉宣言書起草員推定黃向劉三君及主席李君又討論召集全體大會日期假定十月二日星期日由各代表向本團體接洽後再行確定並定本星期日（二十五日）在中央公園水榭開第一次代表會議旋由主席宣告散會時已下午七時＼ 
[廣州通信] （平） 
　　廣東軍事之最近狀况 
　　廣西今日正所謂軍事事旁午時也對於桂孽既須嚴予則除對於北伐又復積極籌備南寗方面粵軍既如雲而集挂林方面友軍之留駐者亦不下數萬大有如火如茶之觀惟陳總司令以軍事與民治當雙方兼顧故雖軍務倥偬而民政絕不放棄茲將近日軍况調查如下㈠肅清桂孽龍州自戰務發生後陳總司令已親往太平前敵督師由第二師長供洪兆麟挂軍司令馬曉軍留守邕垣粵軍因此銳氣加倍現黃部已迫近下石州該處爲龍州重要險隘此地一下龍州門戶即已打破鍾部則已佔領觀音山紅嶺一帶龍州第一重防線已失惟此次粵軍進戰决向四面包圍一鼓盪平以免戰鬬延長左江地方道路崎嶇軍行不易故十四日粵軍始行會合即向敵施總攻擊外傳消息粵軍已進佔龍州城雖未徵實惟援挂陸軍第二醫院前奉令組織後方醫院昨又接行營來電以龍州軍事將平各方面現正着手結束所有後方病院。應即撤消云云則龍州戰事之得手可知至武宣方面由魏邦平督率所部與劉達慶戰於　江迤北之小林峽口敵勢不支狼狽退却現已向粵軍乞降武宣已由魏覿明率隊進駐是桂軍餘 
 
 

Page 11

 
 
孽不日即可掃除無餘矣㈡準備援湘李協和現以湘鄂風雲日急。决意親赴前敵近已將所部集中桂林計現已到桂林者有楊益謙賴世璜李友勛李明揚等所部至李明揚部則已完全開駐全縣候命移動據軍署消息各軍長官俟大集桂林後即開聯軍大會議討論北伐進行事宜陳總司令代表施正南業已首途日間即可抵桂大約會議决定後即大舉出發日前黔軍司令谷正倫已一再電請下討伐令現贛軍彭總司令又電公府云接讀谷司令佳電名言碩畫義勇忠忱展誦再三曷佛敬佩西南護法數載於茲備歷艱辛迭遭挫折幸賴我大總統苦心孤詣嘗膽臥薪各將領敵愾同仇效忠用命乃能挽狂瀾於旣倒樹砥柱於中流刻下桂亂雖經敉平國基未臻鞏固尤宜乘此時機早定大計伏懇大總統俯順輿情立頒討伐之令各友軍一致贊助共興仁義之師云云亦足見軍心之奮發矣㈢整飭軍紀陳總可令以粵軍入桂原爲扶植自治而來故一切民政均由馬省長主持嚴禁軍人不得絲毫干預昨復電勗各友軍向本此旨不得妨害民治略謂桂中現狀非良政統一不足以謀澄清各軍非嚴守法紀不足以言援助谷司令入柳以來紀律維嚴治軍甚肅每懷矩矱輒用心儀希永此誠共圖匡濟善其始終以孚羣　可也云云以上所述亦足見廣西軍事佈置之一斑矣 
[汴之四存學會與新文化] （雪） 
　　趙倜高談孔孟程朱汴學界對四存會之論調 
張鳳臺長汴以來其惟一政策即以「採古制振風俗爲已任」有命爲吏治聖手前年下車伊始受東海囑命籌備四存學會嗣以種種原因遲遲未行今則該會竟於前日開幕矣所謂四存者即張文襄存古學校之變相也是日開會趙張兩長及各界來賓均有演說而以趙周人督軍發言最多說者謂趙言亦不過一種老生常談然出諸督軍之口則若可異茲紀其說詞如下﹁自來風俗人心之良窳恆視學術之純駁爲轉移學術一乖則人心世道必日就衰頹莫可究詰然研精學術必有所宗兩宋以還宗漢學者鄙宋儒爲迂謹宗宋學者薄漢儒爲淺陋究之均失乎偏明清兩代名儒輩起姚江夏峯睢州捊亭三魚雖別戶分門不無異趣究其卓然能自樹立均不失爲振古豪傑以堅道統而挽末風顏習齋先生秉特異之才慨末學浮虛不踏實地爰著存性·存學·存治·存人·四編以爲救時良藥李恕谷先生起而承之以實心求實學於實學課實用淵源薪火相得益彰洵爲孔孟之功臣程朱之諍友也晚近以還新舊過渡維新者採西士之皮毛昧其旨趣守舊者襲古賢之糟粕棄其精華宜乎彼此相譏究均無以勝也今大總統剛強中正於文治一途尤所宏願省長張公去歲在參議院時奉大總統委託在京設四存學會今張公再長河南益以興起斯文挽回頹風爲己任卒之有志竟成此會果於今茲開幕鄙人投筆多年恨不十年讀書而區區微願則望與諸君子追美前賢正誼明道注意兵農涵以禮樂爲國備才俾河雨嶽雲大放光彩上副首座重道尊儒之意即以慰省長扶衰救敝之心大道之行豈異人任鄙人不敏亦將於把劍談兵之暇說禮樂敦詩書焉﹂翌日即有學生界月刊宣布趙之演詞并加批評其語亦頗感慨略謂河南文明衰落退化已久披荊棘而闢草萊尚虞赴道不易又堆木石以骾阻之充其所極即能成就一二個與世無補之程朱獨善其身何裨羣衆吾黨素志欲挽世道人心惟賴精神物質並重高論而能挽時則科學概可勿用道高一尺魔高一丈河南之少年乎爾其奮鬥爾其勉旃云云此亦足見新舊見解之不同也 
[皖省驅李風潮之一段落]  
　　李兆珍已離皖 
　　皖人拒絕李兆珍演成省垣全城罷市風聲所播二十一日拒李大會接蕪湖屯溪各商會來電報告已一致罷市驅李大通亦有繼續罷市之說此次省中罷市軍隊并不干涉是以毫無阻碍緣李兆珍之長皖全由倪黨運動事前并未徵求張督同意當公民代表赴蚌時張曾對各代表云行政長官赴任何用兵力談話中頗露中立之意李甫接印夾袋人物攘奪政權不遺餘力代理財政廳長孔憲芳係張之軍需課長其所以委代財廳蓋因軍餉關係李思更動委任私人孔憲方於李到任之次日即請假三日假滿復轉假三日前政務廳長本任安慶道尹李大防同時亦請假兩月其餘如教育實業兩廳長亦皆懷去志李本老邁龍鍾大權旁落一任左右播弄環境愈演愈惡李猶大唱高調十八日駐省第五混成旅長史俊玉籍故往蚌十九日晚罷市之風傳入省署李尚懜懜飭令第一團團長曹玉貴調兵進城強迫商民開市曹辭以未奉督軍命令不敢聽從李至此始惶然不知所措惟有嚴令衛隊分布轅門嚴密把守以防人民闌入二十一日拂曉拒李大會派人四出勸導商民並隨時散佈傳單召彙於下午四句鐘齊至公共體育場開公民大會屆時到場人數各校學生及公民等約達六七千餘推律師公會代表梅陳春報告宗旨繼由蕪湖代表高語罕王肖山等依次演說語極沉痛旋某君建議謂此次拒李但宜文明對待先派代表數人赴省署謁李純取忠告態度婉言相勸或可促其覺悟如仍無結果再實施驅逐手段惟時工商界人數占居大半驟聞赴省署見李均躍躍欲試各界以此乃出諸真正民意無法制止遂一鬨而至省署李兆珍先時已得親信報告預有戒備公民等甫至頭門即遭衛隊強阻衆頗憤憤連閧數起不能撞入正兩方相持之際衛隊長潘錦（號丰士閩人爲李所新換者）果承李命嗾使衛隊鳴槍示威並以槍頭刺刀遇人亂擊乘勢趕逐比有膽量雄壯者近前奪下槍枝時有南署署長高魯論率警士多人從東轅門狂奔至省署口稱捉拿衆人投以亂石前排警士頭被擊破始抱頭鼠竄而去嗣第五旅旅部聞訊以電話調兵兩連飛奔入城彈壓衆始漸散總計此役公民爲衛隊擊傷者十餘人內以手持大旗之張某傷勢最重頭部被刺刀戮破血流不止其餘各人傷亦不輕報請地檢廳相騐後即抬赴同仁醫院醫治旋有張東野等赴警廳聲稱李兆珍行動請貴廳長監視放走即爲貴廳長負責程炎勳唯唯而已至晚省城戒嚴軍警列隊查街省署旅部斷絕交通商號居民均關閉戶軍警密布三四牌樓梓潼閣一帶天氣陰霾行人稀少李兆珍知事不可爲夜半召程炎勳入署隨將省長印信交程暫護二十二日清晨程以警務處長名義佈告各界謂案奉省長令開照得本省長已電京辭職即日離皖所有日行文件委任該處長代拆代行除電呈外合行令仰遵照等因除分別呈報咨行外合亟佈告仰各界人等一體知悉並即各安職業是爲至要云云十點鐘李兆珍即出省署乘大轎出東轅門至大南門外招商碼頭由警察保安隊第五旅軍隊護衛沿途觀者如堵李所乘係商輪因安豐兵輪鍋爐修整不能應差臨時雇得直抵南京（聞雇價洋三百元）李走後全城各商號一律開市省署衛隊長已改委羅科訓兼充（羅係省署樂隊隊長）現柯逸尚往省署留辦交代聞繼任省長有許世英消息許現任皖省賑務督辦行將來皖公民大會以李已離省擬於明日開最後會議對於受傷諸人籌畫撫卹等事俾資黃束 
[杭商會對太平洋會議之表示]  
　　杭州總商會今日（二十三）分電北京府院及外交部云華盛頓太平洋會議爲我國國運前途莫大關鍵存亡絕績一髮千鈞失此時機噬臍何及雖經美總統邀請加入要未可引爲樂觀現距開會期近國事倜鎕仍不稍戢徬徨瞻顧實切杞憂敢就管見所及者約略陳之我國年來禍亂相尋內爭不息即無討論遠東問題之事發生已足自陷於危亡矧強鄰耽視抵陷蹈瑕無所不至非特欲擯我國以參加甚且創爲共同保管之說不速謀國內和平彼持此以爲口實將何詞以解免興言及此不寒而慄是宜調息政爭以固國際地位者一也共和國家以民意爲前提中央之徵集各省意見誠爲切要之圖所貴有精神上之結合不徒爲形式上之研求即如魯案拒絕直接交涉在昔巴黎和會既以國民爲之後盾今有提案之機會尤應力持前議冀公理之伸張而不爲強權所脅誘否則一着既錯全局皆非自謀不臧又安望友邦之扶助是宜容納民意以期貫澈主張者二也會議代表實爲舉國安危所繫須具有世界知識長於外交之政治專家方克膺斯重任於此未開會期間亟應合代表全體將各項議題精密考慮爲未雨之綢繆緩對於國人有所表示應樽俎折衝亦得有備而無患是宜慎選人才以定應付方針者三也外此當務之急尤非言之所能詳盡一得之愚伏祈鑒納臨電不勝悚惶待命之至 
[杭州快信]  
　　省憲會議昨晚行閉會式柬請各議負讌會 
　　嵊縣知事周鐵英奉令調省遺缺以卸任永嘉知事王家琦暑理 
　　第六中校校長羅志洲辭職由學監何謨代理現委定杜師墨繼任昨已發表 
　　高檢廳昨委李瑞鱗充第一分應書記官韓敏文充龍游管獄員　　岱山梟匪猖獗該處緝私十五營自上年九月前營長王明德因梟匪拒捕槍傷兵士五名撤差後未及一年已更委鮑宗鱗馬金鼎施占魁三人現施辦理不善又釀拒捕傷兵巨案緝私統領米占元親往查勘已商蔣連使切實整頓 
　　杭縣附郭一帶自日前大雨後臨平喬司亭趾北陸等處市上水皆盈尺至今尙未退盡綠蔴甘蔗等出產全被掩沒桑根受損明春青葉必减 
[南京快信]  
　　北京經濟調查局副總裁于寶軒昨致兩長電云此間錢幹老熊秉老江字老朱挂老發起重組被災各省救濟聯合會向外交團疊述災况爲運月海關增稅初步蘇省各縣災况希於兩日內詳電列舉見示以便轉送至禱　　崑山吳廷鏘電省云崑邑蓬闓鄉水災奇重哀鴻遍野嗷嗷待哺房屋積水棲止無所若再不振恐即釀變電懇鈞座迅賜飭縣救振火急待命 
　　教職員聯合會籌議組織太平洋會研究會一俟簡章挺就即開成立會 
　　省議會議員紛紛來省現簽到者有五十餘人 
　　院派王省長查辦皖案聞王擬派任用道尹孫蔭（現充蕪湖米釐局長安徽桐城人）赴皖調查孫因皖人關係昨以病辭 
　　省立各校長仇埰任誠徐慕杜伍崇宜陸殿揚李荃盛建勳王舜成陳有豐張昭漢楊達權楊李威因教育經費事昨同謁王省長睛維持 
　　兩淮運使丁乃揚袒護場商壓迫運商以致激成停運風潮鹽務署恐致妨碍鹺務全局迭電責丁設法調停丁與運商感情太惡無法轉闤昨秘密赴京請示機宜　　貧兒院長周其永前因院內失火疑係學生縱火故將嫌疑學生數人送交地檢廳訊辦迭次預審並無確證昨將各生一律開釋 
　　淮揚道尹胡翔林電省報告韓紫石馮夢華因振務均於二十日到揚 
地方通信 
[青浦]  
　　省議員之乞賑電江蘇賑務處督辦齊督軍王省長鈞鑒靑邑風雨成災禾錦大受損失前經曾呈鈞處乞放急賑並派專員察勘在案乃盼望良久未奉憲委蒞臨不勝焦灼而寒刪兩日又大雨傾盆晝夜不息低窪之區平地水深數尺即高區田畝亦多遭淹沒廬舍宛在水中牲畜漂沒無算嗟彼農民不特耕種血本盡付東流抑且棲身無地流離可憫况一片汪洋水留不退陸路交通斷絕工商停頓學校閉歇實爲數十年來未有之浩刼祖望等目擊心傷不忍坐視爲再籲懇鈞座俯念災情重大迅派幹員蒞青資勘並放急賑以蘇氏困　慰輿倩迫切待侖伏祈恩鑒靑浦省議員俞祖望·水利研究會會長章紀綱·縣教育會會長李維藩·勸學所所長蔡鍾秀·實業委負莊堃·縣市鄉經理員支頌堯戴克寬·十六市鄉經理員呂鐘等同叩養 
[蘇州]  
　　省令頂防搶米蘇州警察廳吳縣公署近同奉王省長訓令略謂秋來霪雨爲災米價騰漲誠恐無知貧民聽從奸人煽惑有暴動搶米情事務須預先防範以遏亂萌李廳長郭知事奉令後昨已通飭各區隊各分所一體嚴防又邑紳蔣炳章孔昭晉宋銘勳錢鼎等均有電到省請飭縣詳查災悄並積穀實數以備平糶 
　　會議接收商團蘇州商會因接收商團事宜前日邀集商團各部長開會討論接收辦法聞議定改組後名稱如會長改稱團長部長吹稱圖董總司令改稱教練長司令改稱教練員其餘某部改稱某隊惟歸併經費商會方面僅肯出二千元不知能否妥洽耳 
[吳江]  
　　議員電省乞振督軍省長鈞鑒查吳江全邑農田以濱臨太湖地居窪下而尤以舊震澤縣治池方爲尤甚現在匝月之中霪雨時降山洪江海諸水相逼而來下流宣洩不通以致農田被淹人畜漂流災象已成民無棲食且吳江三年之中水災兩見小民旣毫無蓋藏公家之備荒各欵亦早已川罄目前救急之計惟有請求酌量振恤庶足以稍定人心除由市鄉辦事處電請吳江縣知事趕辦平糶以濟民食外合亟專電馳布伏希迅賜派員履勘並即分別振恤實爲公便省議員周積偉叩巧 
[嘉定]  
　　各公團電省報災南京省長王財政廳長嚴上海道尹王鈞鑒嘉定爲著各棉七稻三之地農民胼手胝足全侍秋收以度生活乃自木年八月七八九三日以來迭遭颶風爲災十九二十二十一日傾盆大雨河水盛漲低窪之區如北鄉之陸渡橋薛家灘西鄉之錢門塘等一片汪洋盡成澤國所栽棉稻淹沒無遺其餘高阜之地花鈴稻荳亦被折傷殆盡毀屋坍橋數見不鮮方冀天放晴光或有桑榆之望詎自本月十日起又大雨連日迄未停止積水有漲無退災荒現象萬雞補救謹特電請省長廳長道尹迅派幹員蒞縣履勘一面撥給振欵加惠災黎並飭縣將本年份應征忙銀酌量展緩用抒疾困無任公感省議員侯兆圭周凱·市鄕董事聯合會會畏顧瑞徐佺壽·縣農會會長李城朱俊叩刪印 
[無錫]  
　　黃埠墩名勝被焚無錫北門外北塘河中之小金山（即黃埠墩）爲錫地著名古跡之一中外人士到錫莫不趨往一游本月二十一日上午十時左右不知如何怎然失火霎時冒穿屋頂各僧聞警竭力施救奈火勢甚猛難於撲滅城內外各段救火會先後騙龍往救無如自北門外財神弄口起至該處爲止直塘街路均淹在水中拖龍不便故咸不能前進紛紛折回即就近之龍亦不能到塲因該墩在大河中央爲人力所不及須用船渡有此阻碍祇得聽其延燒未幾一座著名之古跡盡付一炬從此錫地又少一名勝地矣 
[鎭江]  
　　失火焚斃人命鎭郡小馬頭南首草屋林立本月二十一日午後三時該處王姓家失火煞時烈熖飛騰不可響邇幸經各坊洋龍聞警馳至灌救良久始漸熄滅計延燒草屋十徐家並災斃某姓男女各一人焦頭爛額見者慘之 
　　撥欵振濟災民丹徒縣屬濱江各洲本年水災奇重現經王省長委派任重馳往查勘並撥洋銀五千元以資急振連日由張知事會委分別查勘妥爲散放以振災黎 
　　麥價飛漲不己本年江南北各屬大水爲災既重且廣米價因之飛漲一般貧民咸以麥充飢兼之粉銷甚旺各麵粉廠存貨將罄需麥製造紛紛辦進以致市上銷路大增價格步漲昨日開盤明光高小麥每石已提至四兩二錢徐州麥四兩一錢查往時麥價不過三兩二三錢左右今年麥價之高於斯可見 
[揚州]  
　　議决緩開昭關壩淮揚胡道尹鹽城趙知事江都王知事爲昭關壩開放問題召集各縣代表於二十一日下午在揚城萬壽寺會議列席者江都代表任馨山周穀人等泰縣陳謨等東台袁驥和等鹽城陶儼等興化郭鍾琦等計三十七人（高實兩縣因反對此會議事前聲明不列席）胡道尹宜布意見後即由各代表依次陳述開壩之利害結果堅拒開壩除以周穀人擬撰之電稿爲宗旨用快郵呈達省署外並撮要電呈省署聲明前情文云南京省長鈞鑒本日由淮揚道尹召集運東各縣代表公議昭關壩能否開放江泰興東鹽五縣代表以下河川廬城郭已在水中再放一壩必遭滅頂均堅拒開壩全傷一致除詳情快郵陳明外謹電達任桂森等三十七人叩箇 
[南通]  
　　交易所開幕本縣商界組織之棉紗雜糧證劵聯合交易所刻已籌備就緒己於本日（二十一）開幕並先期柬邀官紳蒞臨觀禮十時許衆賓咸集當由理事畏張孝若宣布開幕秩序禮畢由招待員欵以茶點聞該所定於明日（二十二）開始營業每日分早晚兩市己通告各經紀人及商業同行知照 
　　大生廠開秤收花本縣大生第一紡織公司近以新花上市特於昨日（十九）開秤收買棉花每石定價四十六元惟年歲荒歉收擭不豐售花者寥寥無幾每日祗收十石左右該廠擬添設下莊十八處冀獲多收聞定二十四日一律開莊將來通地花價必有增無减也 
[徐州]  
　　勸學所定期會議銅山自此次霪雨成災公私交盡以故懸署及勸學所公田徵妝處月來全無收入本縣教育經費頓呈險象其省令屢催之義務教育不惟不能進行即原有現狀恐亦難以維持加以天雨連綿各校校舍倒坍不堪紛請修理勸學所現已左支右絀無欵應付楊勉齋所長異常焦急遂呈請縣署擬於本月二十五日召集各教育人員開一行政會議討倫辦法刻己由縣令照准指勸學所正分函知照矣 
　　代表晉省請振徐屬此次水災爲十數年來所未有田廬牲畜損傷難以數計比經徐州士紳段書雲趙品成等公推楊懋卿晉省分謁各當道請爲振濟刻楊己有來函謂振平己略有就緒一俟嚴財廳長返寗後即可解决 
[嘉興]  
　　教育聯合會第三日二十二日爲全浙教育聯合會開議之第三日下午一時開會出席代表計十二人首議浙籍留奉實業學生請援例補給官費案（審查報告）公决將辦法稍行修改遂宣告成立次議各縣教育會應設立小學教材審查會案由提案人報告理由畢經衆討論多時公决付審查議至此因已屆法定時間遂由主任宣告延會四時後嘉興縣教育會開歡迎各代表會特備茶點暢談一切至六時始盡歡而散 
雜評一 
[皖省驅李成功之慶賀] （默） 
　　以倪派擁護武裝到任之李兆珍威勢赫耀卒賴皖人一致之力驅之出境誠可爲皖人慶賀 
　　雖然此亦僅可謂皖人成功之半而尚未能謂之完全成功也何則一李兆珍去而無數之李兆珍活動於後倪派擁護一李兆珍失敗必更將擁護其他之李兆珍上台於後故李兆珍雖去而皖之省長問題仍未了皖人果欲得滿意之省長者宜乘此民意一致之時進而爲再接再厲之舉以求達皖賢治皖之最後目的此則時機之不可失者也 
　　然欲達此最後之目的不僅在堅持省長問題而已正本清源仍在剷除倪派之勢力倪派勢力一日不剷除則非特終爲省長問題之梗且實爲擾亂皖局之原倪道烺現正以全力運動今皖陸軍總司令其事至可駭怪而其心則殊不可測倘皖人不能以驅除李兆珍之力量驅除倪派勢力則禍機所伏隨在可以爆發省長問題雖能敷衍過去豈遂足置皖局於安寗哉吾願皖人進一步以盡力於此根本之計劃 
[此聲也何衆乎來哉]  
　　此聲也胡爲乎來哉這兩句是歐陽修秋聲賦上的因爲一到秋天晚上耳朶裏聽見的不是蟲聲便是些落葉聲甚是傷感但今年的秋天上海大戲院有歐洲新到的連台電影劇呌做怪靴聲這聲音却甚是奇怪足破得秋窗的岑寂諸君不信請看以下的簡單說明書就知道了 
　﻿夜闌人靜深閨寂寂有妙齡女郎擁衾高臥香夢正酣忽有極嚴厲之怪聲發生於屋巔女郎從夢中驚起俛首細聽其聲槖槖似爲巨大之足音似欲踏破屋巔踐斃人類之聲勢知妖孽之來必有其因大禍將作慄慄危懼越日與老父對坐之際忽見老父面貌形體淡淡隱滅頓失所在逾一夕又發生同樣之怪案則女之姑母又告失踪焉因此延大偵探偵查兇徒之真相反遂致發生許多疑案其初似乎係其叔所爲忽又與未婚夫有關繼則大偵探及全宅之人無一不在嫌疑中以是知兇徒做案手段之高強大可供觀客之研究焉 
　　此劇自星期一開演頭二集之後衆口一辭稱爲空前之名劇星期日日戲准演頭二集計五大本 
﻿　又因各界來函聲稱因上星期一未及來觀請于下禮拜一起重演頭二集敝院以衆情難却變通辦法自下禮并一起照例續演三四五集六大本外加入頭二集五本共十一大本以昭優待 
　　我寫完了這一篇廣告有人說怪靴聲是影戲裏的怪聲眼睛裹看得見耳朶裏聽不見的怎麼把兩句秋聲賦當做標題我就答道唐詩上說的此時無聲勝有聲沒有聲音比有聲音更好哩 
（宇十九） 
 
 

Page 12

 
 
   
 
 

Page 13

 
 
自由談 
閒話 
[旅歐觀察談（十二）] [  中一]  
　　㈩經濟界之一線生機 
　　上文所言雖若近且小者而維也納女子之嬌小溫柔及其所蓄積之審美情感比較巴黎女子彼此實不相上下已覺十分明顯若就兩大名城千百年來男子經營之事業而更論其遠且大者則法奧兩國尤不免有一種同病相憐之觀感際此時危勢迫間自更有說以爲之證在一千七百八十六年法蘭西大革命戰亂未告終時英吉利法蘭西雙方訂約規定﹁英產廉價品日用碗盞之屬渡海輸入法境與法蘭西貴重名磁渡海輸入英境時雙方豁免關稅﹂事彼時法當軸阜瀛伯爵尚以此爲對英外交上一種勝算蓋法蘭西壽佛城Ｓｉｖｉｅｓ
之產磁著名猶我中國江西之景德鎭也阜瀛氏初意以英國盤盂品質甚尋常在法繭西市塲必難出色而法產壽佛名磁必可大爲英吉利人所歡迎故此免稅條約法人之利益爲較多云卒之兩者結果適得其反壽佛名磁之銷售於英未見突飛直上而廉價之英國製盤盂已於不知不覺中成爲法國人民日用必需之品說者又謂英吉利人之善外交確乎令人不易測度實則奢修品擴展範圍之能力豈易與日用品比較日用品如布帛菽粟人生不可一日或缺而奢侈品須得時機有時良機一失又有時乎不再之嘆一則須世界太平購求此物者得有餘資餘力再則奢侈品之銷行隱若隨風氣爲轉移風氣之變甚速如數年前喜購名磁之縉紳士夫在數年後忽轉而致力於雕刻品則名磁一項之營業即可一落萬丈法奧兩國固皆以美術品奢侈品著聞於世者也然奧地利一經列強分割而後奧人士益期藉此美術品奢侈品用爲一時療貧之方 
筆記 
[朝露記（三）] [  西雲]  
　　未幾巧珍果榮顯蒞任矣時挾其姿中挾其才具並金錢之萬能以內助之自無往而不操勝算永陵更事之惟謹凡事必先承閫命而後行及屆期瓜代橫征聚斂之所人已面團團作富家翁清季年旗籍某公總督兩江厲行新政耗費不貲無奈檄調永陵至寗入見出摺示之則列貪黷各欵參革褫辦之奏本也永陵捧讀未竟惶悚莫各駭汗沾背旋又出某局督辦之札示之曰兩者可權衡輕重任擇其一否則未便永陵明知此爲新政之一辦理不得其宜致虧耗無算苟着手接辦首須籌墊鉅欵然巧婦難爲無米之炊一時將何以爲計無已遂以緩日稟復爲辭退去而某公固覬覦永陵之財思有以難之也不意難之適以福之翌日竟允接辦矣永陵初心怯而後膽壯蓋永陵自謁督返家後徬徨終宵寢坐不寗欷歔長嘆曰天乎何厄人之甚也今已矣身亡家破我不知死所矣正凝思間巧玲見狀大疑急詢所以曰區區之微　　　　展耶靑山苟在　柴何憂與其束手待斃莫若從容策畫之較爲愈也遂促其逕往永陸遂毅然就任乃內事整理井井有條外則借資接濟得以彌縫其隙私產非特無毫髮之所損且總握全權焉 
劇談 
[崑曲叢話] [  孤潔]  
　　呆中福 
　　呆中福全本旦角均用蘇白實爲崑曲瓶格崑曲說白例用官音個中人稱爲中州韵惟副凈（即白面）付丑爲例外如琵琶記之教歌凈飾揚州阿二則用揚州白丑飾蘇州阿大則用蘇白而嗚鳳記之趙文華爲付角則有時用紹與白占花魁之雪塘串戲凈飾万俟公子則用杭州白長生殿之高力士爲丑角則純用京白蓋此等角色半爲插諢打混之戲故說白得就人就地爲之取其他各角未有不用所謂中州韵者呆中福之旦獨破是例頗受社會歡迎予謂旦角中之貼州多數可改用蘇白倘在北方演唱尤不妨用京白貼角個中人稱爲六旦所飾俱屬丫鬟之類就地改白無傷大雅西廂記之紅娘牡丹亭之春香尤應亟改 
　　按千鍾祿慘覩中之女解差用京白是貼角固可不拘於中　　左右做人難　易銓　　我也要呢　我也要呢 
州韵矣 
海外新聞[  呂碧城]  
英國代美國所造海軍應用飛艇一具名查爾第二ＺＲ丨價值一百五十萬元爲世界最大飛艇之一擬九月初飛渡大西洋美國海軍部特遣人前往迎取詎昨日飛行時忽轟炸艇員死者四十三人 
雜錄 
[麗湘閣雜掇（一）] [  寗鄕女子陳家慶]  
　　歲月不居時節如流香飄桂子錦綴楓林天上月圓人間秋半矣計余離湘隨姊掌教滬濱者又閱數旬矣王粲登樓鄉思橫積舉頭明月低頭故鄉去親爲客如何可言幸諸女伴書畫唱酬課餘多暇聚首蘭閨睹韵膩詩揮毫染翰藉慰方寸因拉雜誌之以博閱者一粲幸母笑小女子專事調脂弄紛也 
　　小院秋凉海棠憔悴余有秋夜吟一絕云棠影亭亭夜色寒悄扶秋夢倚闌干牽愁却爲風和雨檢點嫣紅到漏殘鈍安居士謂爲絕似唐人小令余亦不自知其繊瘦也 
　　中秋之夕家家戶戶共慶團圓而余姊妹則作客海上書劍飄零回憶疇昔之與家人聚集一堂筵開東閣落素影於杯中燭剪西窗射銀鈎於紙上者渺不可得矣遙夜凄凉因成數絕云簾幕驚寒玉露融蕭疏黃葉下西風江南此日秋如海愁見盈盈月正中回首家山似斷蓬海天消息渺難通遙知今夜蕭湘月照盡烽烟萬里紅些些客况一燈知月上闌干夢覺時惆悵故園秋又暮可堪和淚譜新詞蠻箋寫盡斷腸詩心緒悠悠只自知夜靜焚香愁易永有人拜月獨眠遲洞庭波起感秋深盪氣廻腸是此心歷亂情懷消不得去年愁損到於今 
小說 
[劇賊胠篋記（九）] [  一圭]  
　　（二）假警察 
　　我道你何必多此一問我早經說過我已是你的人了如今豈有不肯帮助你的道理我說這話時心裏有些發抖但想到那鑽石的寳貴也就忘了甚麼危險和法律了辣弗里司道這樣很好我若不把他的鑽石取到手裏以後我再也不做這買賣了可是辣弗里司那人非常狡猾他自己又有武器再則他的僕人撤菲司也很勇敢善戰萬一我們到他那裏他們先識破我們的來意我們又將如何然而我既要做又豈怕這危險呢我道照呀沒有甚麼伯的我們儘管向前做去便了辣弗里司道幸而他們有個弱點我們大可利用就是他們主僕二人都喜歡喝酒但當我們下手之前我們必須守好他們那座房產至少須一個星期還有別樣的主意稍緩再說罷我道我們守好他們那所房屋爲甚麼須一個星期呢辨弗里司道我自有道理你祗依着我的法去做便了倘若我們的大運到了那些鑽石能個到手我自當重重的酬謝你你莫害怕你莫氣餒我當即答應他辣弗里司也就去了等到晚上我就一個人到羅本那裡去我見那所房屋非常高大在聖約翰林地以內要算是手屈一指的了花園裏面種了許多花草從窗中望進去燈光並不明亮大約羅本不在家中和他的朋友出去頑耍了花園的圍墻祗有幾尺高牆的一邊有一道門進去就是一道草路另外還有兩道門也都開着我狠想走進去看看裏面的情形不料我正想往裏走忽聽得我背後階石上有一個疾步的聲音我吃了一驚連忙回頭看時見黑暗中果有一人已走到我的面前我定神一看還沒看清楚已聽得那人說道我道是誰原來是你我道你不是辣弗里司麼 
餘瀋[  吳秉恬]  
　　老驥伏櫪老馬識途與老馬戀棧雖同一爲老也然伏櫪乃有志之馬不失爲壯識途乃有德之馬不失爲良若無志無德而惟芻豆之是貪以戀戀不捨是在馬也爲老而駑在人也吾不知其居於何等矣 
 
 

Page 14

 
 
本埠新聞 
[中國新航輪公司之創立]  
　　路線走滬浙興揚子江 
　　上海至溫州一路祇有招商局派有輪船往來前自善濟號失事後溫州人曾一再要求該局易開新輪而招商局對此並未措意上月十八日本埠發生烈風驟雨之時該局之溫州班輪廣濟號又被風雨打去頭艙一層乘客頗受驚慌因此溫州商會及當地紳士議决自辦滬溫班商輪以安行旅當由浙省公暑秘書呂渭英（號文超）糾同溫州紳商黃敏之及前任海軍部職務之王晴川等發起溫州上海線之輪船公司今溫州商會已出而認股二分之一再另招商股二分之一上海籌備處已設立於北京路定名曰中國輪船公司以王晴川（名統）歷在海軍部辦事熟悉航路情形推舉爲籌辦主任該公司今因股欵已經籌足業在編配航綫製造船隻該公司之計劃共分二路四線茲誌如次 
　　（甲）溫州洋路（乙）揚子江路 
　　㈠上海至溫州之直航線㈢上海至漢口線 
㈡上海至溫州兼駛興化線㈣漢口至宜昌重慶線 
　　今該公司先從溫州班着手並經議定滬溫直航線與兼赴興化線各派一輪開行已擬定船名㈠溫處號㈠溫台號已託本埠某船廠製造至於長江班輪之計劃其上海至漢口一路已賃定一輪業在試駛中而漢口宜昌至重慶一路該公司最爲注重須定開五輪行駛刻下已與湖北及匹川紳商接洽聞宜重間業有方旭明集股贊助此誠吾國航業界之好消息也 
[僑滬葡人預備赴澳門助戰]  
　　大陸報云本埠葡萄牙人八十名皆係上海公共租界團練隊會員昨夜集議討論澳門與廣州衝突事緣駐滬總領事刻在澳門目覩事勢吃緊除自請遇緊要時入伍效力外並電致上海請組織後援隊擬募二百人至二百五十人故此八十葡人一致議定願赴澳助戰昨已電覆葡總領事矣如見召集訓令即須起程但以私人資格而行且不携帶武裝此次澳門衝突係因爭界而起澳門駐防兵士約有八百人聞可募足千人而中國境內則駐兵五千左右云 
[拒李後援會之昨電] 並拒張文生長皖 
　　電一北京徐菊人靳翼青兩先生鑒李兆珍逃聞張文生覬覦省長果成事實皖人决以拒李者拒張特此警告旅滬安徽公民拒李後援會養 
　　電二安慶蕪湖大通商會并轉各公團均鑒此决拒李運動各公團一致奮鬬心力交瘁省垣大通蕪湖商家尤不惜重大犧牲全體罷市爲人民後盾伸張正義驅除民賊克告成功可欽可賀旅滬安徽公民拒李後援會養 
[全國商會聯合會臨時會記事（二）]  
　　全國商會聯合會臨時大會截至昨日止報到者計有直隸湖北四川江西福建浙江江蘇七省共二十八人昨日上午代表蘇民生（南京總商會）馬息深（通崇海泰總商會）王克循（無錫縣商會）湯節之（上海總商會）潘更生（海寗袁花商會）諸君在事務所開談話會商定電催各省代表趕速啟程來會聞該會迄今收到議案已有二十餘件內以關於太平洋會議問題者爲多其所生張大致相同概括之可得下列數端㈠對外表示國民統一俾代表發言有力㈡對於魯案絕對拒絕直接交涉㈢力爭關稅問題此外關於印花稅及商會自身問題亦各有提案又該會近來所接各省總商會及縣商會等來函報告代表之派定或出發者日軏十餘通豫計本屆大會可到十七八行省云 
[北省年收豐稔之滬聞]  
　　直隸山東等省上年旱魃爲患所種小麥高粱粟子（即小米子）生仁等貨損害殆盡致北貨雜糧等市價無不步漲本年黃河迤北各地農田收成極豐雖風潮亦經過不若南五省之受其害也昨據魯豐化工廠總理葛伯誠君由山東回滬述稱據該處農學會調查即墨費縣歷城等處均極豐稔粟子爲民食大宗竟有二十四分年歲生仁亦十二分收成高粱小麥菓子棗粟等類無不興旺爲數十年所未有現已收成有此成熟年歲一般人民於去年之荒歉不難恢復故此間預料北貨一切市面當可鬆動云 
[張南通親勘水災] 爲實施工賑地步 
　　據吳淞商埠局人云今年江北各縣霪雨爲災沿江一帶被災尤重該局督辦南通張嗇老怎焉憂之特於昨日由南通赴鎮江將由鎭江而至揚州一帶勘視江淮運河兩岸水勢災情以爲此後實施工賑地步並先派通紳陳君葆初及秘書張君震西由滬先乘江新輪船前往風塵僕僕不辭勞瘁亦可謂關懷桑梓者矣 
[公共租界電車查票員罷工訊]  
　　國聞通信社云公共租界電車公可查票員因要求增加工資不遂協同罷工一節茲聞查票員中有三十八人已因公司拒絕彼等要求辭去職務間有已將制服交還公司者今日並未有人回工公司亦均准其歇業聞有人曾在其中調停未有結果云 
[新康里房客聯合會之進行]  
　　議决辦法四條 
　　國聞通訊社云前晚八時新閘新康里房客聯合會發起人又在會所開會討論到者二十除人僉以種種手續亟須進行而提綱挈領尤不可無人主持因共推房客聯合會籌備主任及副主任文牘主任各一人並議决辦法四條㈠致函總商會納稅華人會商界總聯合會房客聯合會請求協助㈡函聘庶務員擔任接洽進行事宜㈢各發起人分發通告㈣計晝房客全體大會種種手績云 
[海軍催發欠餉]  
　　海軍總司令公署所轄各機關經常各費曁海軍艦隊薪餉因海軍部庫欵支絀積欠已半年各艦員兵滿望秋節前發薪二三個月以資救濟曾經公呈總司令公署請爲設法當經何護總司令電呈海軍部催索至十五號（即陰曆八月十四日）接到部復略謂節欵難濟令就滬先設法維持以固軍心云云何護總司令得電後甚爲焦慮即命軍需長羅序和四處挪借得洋三萬元忽接部電謂已匯洋五萬元到滬何護理總司令以部欵既已匯到即令將挪借之欵退還但全軍薪餉每月共需二十餘萬元雖有部欵五萬元所差尚巨於是儘此五萬元均勻攤派各艦隊僅得月薪一二成各艦員兵以區區之 
數無濟於事而駐泊本埠浦江之應瑞海鵠各軍艦因欵少不濟不願收受何護總司令亦無辦法置之不問各艦員兵以何護總司令將借欽三萬元退還不肯維持致令各負兵重受債戶之逼迫故又公呈總司令公署請予籌欵維持債務而安軍心云 
[太平洋會議代表出發之預備]  
　﻿江蘇特派交涉公署接外交部電令關於將來參預太平洋會議代表之赴美船隻宜預先訂定艙位并將船票與行李單先行向船公司索取寄部俾便填就正式訂定云云許交涉員接電後已向美國提督輪船公司磋商業已取得前項乘輪船票行李單等五百份於昨由快郵寄交北京太平洋會籌備處查收矣 
[徐東藩赴太平洋會議]  
　　山東省長公署外交祕書徐東藩於昨晚夜快車來滬寓大東旅社徐君此次來滬係由外交部電聘爲太平洋會議代表團諮議故來滬準備放洋開徐君於吾國在太平洋會議應提各案前曾密呈當局近因日使對魯案提出節略復在都面陳應付方法深爲顏外長所嘉許云 
[大同學會請布魯案交涉情形]  
　﻿聯台通信社云魯案直接交涉一事喧騰全國此中緩真相局外人固不得而知昨大同學會鍾士英電致北京當局請其宣布交涉情形原文如下北京國務院外交部均鑒魯案直接交涉輿論彿騰極端反對政府當亦有所見聞今外報載稱日本所提出之條件即中國官塲前認爲可以接受之條件究竟政府從前曾否與日本有所接洽如果不爲利誘此心坦白不妨將政府准備對付魯案情形宣示全國幸勿以外交秘密四字欺人自欺民國上海大同學會鍾士英叩漾 
[徐佛蘇之國民會議意見（續）]  
　﻿夫湘荊之苦衷雖如此然究竟應否攻鄂應否另籌他法以解决此難關此亦公允之論湘人又有何詞然佛蘇以局外人而有不平之鳴者因深覺中央平日之舉動過於違反正義摧殘民意使人民無生路可走今日對於湘鄂事過於袒庇北洋團體前日王占元極端貪暴旅京鄂人泣求府院罷王政府硬說王之軍隊太多中央無力罷之今王被驅政府則傾北京數省之兵力以剿湘鄂是罷王則無力剿湘鄂則有力矣王占元之禍國殃民則無罪鄂人驅王則有罪矣雖然此爲已往之事亦可不論也今所急當研究者南北慘殺之大勢已爲政府所激成此眞可痛哭流涕者今有何法以挽救之蓋前日湘與王戰王敗而吳來今湘敗矣又何能阻西南各省之援湘攻鄂乎大戰一開誰勝誰負均不足掛齒然今國之損失湘鄂境之被蹂躪外交之危險將無可紀算爲今之計惟有如尊電之所云徵求真正民意公開大會評判以爲正大和平之解决此即所謂國民會議也國民會議年來倡之者甚多今有湘戰初平吳佩孚提倡廬山會議之動機又有南北將大戰之動機又有太平洋會議之動機此事自易實現但如何發啓能得各省之同情係極大問題若無完全之策輕於發啟一遭反抗此事將成流產糾紛愈多吳佩孚戰敗湘省始倡此事既失國民之同情尤觸西南之公憤廬山之議當然無人贊和現張紹曾氏發佈通電全係一人之意見一人之名義其各條文又全係擁護一人之聲威又多爲事實上所萬難辦到者故廬議决不能實現無疑矣佛蘇思之惟有促進盧永祥諸人前日所發啟之各省代表會議之一法蓋此事種三四月以前爲盧與吳佩孚氏所發啟者電文尚經吳手修改會議地點擬在上海曾得粵湘川滇黔諸省復電贊成允派代表赴會近來廣東派定汪精衛爲代表廣西派定戴天仇爲代表汪戴二氏爲兩廣拔起之秀推爲代表粵之重視此會可知是西南各省已同意矣如先生及各省負重望之人盡力鼓吹此事北方各省動於大義了解內容亦可望共派代表則國民會議軍事會議均可由此會議决發啟其最周妥之處一則此會議發啟在數月以前並非何人戰勝凱旋之後始發啟者西南於此會自無惡感北方忌吳者與此會亦無惡感二則吳氏本爲此會發啟之人今不能謂此會爲奪廬山之席三則以全國各省之代表會議發啟此會既無何人製造國民會議之嫌又無草率規定會中各種辦法之弊如此則各省代表會議之必可發啟國民會議而國民會議之必可解决國是無疑矣佛蘇書函至此又獲讀先生覆吳電文謂此會由軍閥發生人多猜慮召集成立必當由各省省教晨商各會聯合自動先生真明見萬里智周萬物乎雖然各法團聯合自動究誰聯之誰動之耶又根據何稱條律以聯之動之耶耗時費力難應急需且始終僅由各省法團自發啟而自决議似覺方面稍狹力量稍薄鄙意謂先以各省代表會議發啟國民會議再由各省法團選舉代表自動召集及開會後自動規定會中之組織法與各省代表會議融成一片則先生所憂慮者害皆去利皆見矣嗚呼南北慘戰即起隱聞數萬游魂之泣聲華府會議將開必中三島巨魔之暗算竊恐國民會議尚未召集時勢急轉已難挽回乃舉國對於此種救亡大計今猶往容雍討論之中杞人之愚直不知神州華胄何以生成於天地中也今欲乞尊座撥冗惜陰急籌長策或廣結時賢共攄偉盡或起駕臨時博彩輿情則國是會議自可刻日觀成澤溥南通不爲蒼生霖雨豈大賢之夙抱乎 
[王伯羣暫不赴黔之表示]  
　﻿國聞通信社云粵政府任命王伯羣爲貴州省長聞王以他事羈絆一時不能成行昨午並由滬致電孫中山謂滬事一時不克結束俟啟行有期再當呈報云云 
[軍警互查逃兵之方法]  
　　松滬護軍使署昨日分函海陸軍警各機關曁緝私團江南造船所等函云逕啟者案准陸軍第六混成旅函開本年九月十五日據敝旅第二團王團長呈以職團第三營十一連逃兵戴保鈞徐榮魁徐九卿等經該連連長探悉戴保鈞徐榮魁兩名在逃之後混入海軍陸戰隊第六連當兵徐九卿一名在逃後混入淞滬警察第二區總署第六班服務據情報營轉團派員分往接洽扣留拘回解送軍法處究辦呈請鑒核等情到旅查近畿陸軍自創之初即以潛逃爲厲禁歷來此營逃兵他營即不收留誠以脫逃於此若任容身於彼則無論如何防禁斷難遏絕士兵思遁之心而收紀律整嚴之效是以敝旅歷駐各方屢令所部如查有外來逃兵務即扣留請其本營長官提回訊辦不准容匿並飭與同駐一方之軍警接洽各在案此次逃兵戴保鈞等竟膽敢潛投本境海軍警察朦混其間嗣後經該連長探悉由團長派員分往接洽蒙海軍警察主管官長顧全公誼允即扣留始行緝獲惟上海駐紮海陸各軍曁警察部隊甚多現既有此項情事發生毖後懲前急宜爲杜絕將來之計否則逃此投彼彼拿此留恐逃兵之膽益張而軍警之紀律將同受不良之影響應請軍使致函海軍總司令並分令各軍警長官轉飭所屬嗣後對於潛逃軍警一律認真互相查緝敝旅凡有請准長假出營之士兵必給有憑單爲證非持有憑單者如敢潛行均請扣留即使脫逃既久或冒充人民朦混投入竊思曾受陸軍教育之人一﻿經編練其舉止動作必稍有異於尋常默察潛窺不難破露如果究出確是逃兵雖已編入仍即隨時開革知照其原隸團營提回究辦庶逃兵知所驚懼於各軍部隊彼此互得相助之益除將此辦法訓令敝旅所屬各團切實奉行以盡互助之義並飭軍法處審訊逃兵戴保鈞等按法判懲外相應函請軍使查照分別函令施行等因查此事係爲防止逃兵維持紀律起見彼此認真查緝必得互助之益准函前因除分函松滬軍警各機關曁海軍司令部並江南造船所蘇屬緝私團外相應函達即希查照辦理飭屬一體知照至紉公誼云 
[航業消息彙紀]  
　　怡和洋行之長江班輪和生號昨自漢口裝來銀角子十三箱約有六十五萬角又本日太古公司之頴州號出口裝至汕頭有寳銀一百二十只合銀六千雨裝往香港有本埠大德昌銀號之大條銀二百條合銀二十萬兩又金條一箱重三百兩值銀一萬三千餘元又裝至廣東有錦經綸銀號之大條銀一百條計十萬兩金子一箱值銀一萬元 
　　英國輪船公司之約波亞號由孟買開來星期三抵香港明日可到上海該輪爲臨時貨船今次載有大批印度棉花及洋紗兩項來滬已定在公和祥碼頭起卸 
　　上月二十日在溫州洋洞沙地方失事之法郵船高爾提挨號自經援救出殮入廠修理以來預計再有四星期工程便可修竣出廠今已决定於十月二十五日由滬開還法國之馬賽又該公司之貨輪梅奇司令號今因漢口有大批桐油等運赴盎凡爾故已開往承裝約三十日返滬再加裝芝蔴等物出口 
　　本埠維昌洋行現有貨輪台灣號一艘由瑞典開出先至盎凡爾昨日電告云已於九月二日離開比國來滬。船上有機件洋紙等運來大約尚須五星期之行程方克至申又錫蘭號則較前兩日開出者今亦在途也 
　﻿法郵船安得來朋號二十一號駛抵錫蘭昨午有電來申謂於十月十二日進口船上有本月二日以前之法郵件又有奧爾忙佩克號今日下午五時抵滬來貨共有三千件 
　　昌興公司之日本皇后號昨日開赴溫哥武由滬乘往之旅客有西人亞歷得·福克遜·白巧哈得·森福特等十六名並無華人乘往 
[杭嘉湖航業暫停]  
　　開行江浙交界內地各處之小輪船前因該處低窪之地連旬陰雨兼之河水暴漲積水未得流通又遭河水溢出以致橋樑爲水所塞船隻不能通行滬上海關監督曾經曉諭各小輪公司暫行停班以避危險在案茲聞各該小輪公司有將小輪開班航行各內地者無如水仍未進勢難前進每有中途梗阻等事現經姚監督查悉前情深恐各小輪貿然開駛航行於杭嘉湖等處水泛之區既不能通行勢必損害晨田所關非細是以重行申禁令各公司一體遵照暫勿航行內地云 
[昨日車運進出之銀洋]  
　　昨日（二十三日）滬寗路大通運銀公司承運本埠中國銀行現洋四十萬元又潤餘益豐餘大昌祥裕等莊現洋二十五萬元均裝至天律又中交二行寳銀各九箱計五萬四千兩又金城大陸鹽業三銀行各一箱計九千兩均裝至南京造幣廠 
　　滬杭路同和公司承運某處現洋八萬元又中國銀行寳銀五箱計一萬五千兩裝至杭州昨日由杭來滬之早快車在杭州造幣廠裝來新幣十萬五千元係上海日夜銀行四萬元中交兩銀行各二萬元鹽業銀行二萬元惠興銀行五千元又滬嘉區間車在松江甡源運交上海鴻賚現洋四千元又松仕信餘運交上海五豐現洋五千元又運交上侮安記現洋六千元又運交上海德豐現洋三千元又松江典業銀行運交上海泰興現洋四千元又松江順成局運交上海順成局現洋一千一元又由杭開滬之二班車在嘉興運交上海德豐現洋五千元又硤石保大運交上海復源現洋五千元又運交上海順康現洋五千元以上共現洋十四萬三千元均運抵上海南站卸車 
[爭執斛費攙一肩費之近訊]  
　　二十八日兩方各自開會 
　　南市各米行與北市碾米各廠爲斛費攙肩等費發生意見致行家斛廠米甚少迄今己歷五月有餘董事張樂君爲碾米公所仁穀公所兩處董事爲避嫌疑起見不能擔任調停現由各米客請雜糧公會會長葉惠鈞等出而解决定於二十八日南市米行公會及碾米公所各集同業開會將前訂議案修改再開聯席大會通過表决 
[南市之挑糞問題] 清潔所太不清潔 
　　南市居戶每被清潔所倒糞夫役留難遲滯早已爲怨沸騰雖有地方紳商兩報工巡捐局請爲取締迄無整頓消息近因糞夫擔糞遍地狼籍妨害衛生莫此爲甚昨經滬南學商公會將此項問題開會集議應請當道速予整頓以維衛生云云公决先行函達滬南工巡捐局姚局長請轉令該承辦人趕緊將各項挑夫更換其函云逕啟者近來清潔局何人承辦腐敗情形日甚一日所雇挑夫均是江北無賴勒索烟資尚其小事最可惡者三四天不來出糞居戶無法可想困難異常即有時來出竟將糞水倒在陰溝之中臭氣四溢人皆掩鼻與其理論彼云糞水無處囤積祇可如是敝會會員來會報告俱云隨處皆是同受此累以致怨聲載道故特函達台端伏祈飭清潔所承辦之人從速整頓以重衛生而釋衆怒并祈派人暗查將糞水倒於陰溝之挑夫并三四天不倒之挑夫嚴加處罰以儆將來是所至禱 
[閘北救火之困難] 亟宜廣設水龍頭 
　　本月二十一號下午十一時半閘北寳山路西光裕里某姓家失愼各段救火會聞警各驅皮帶車前往灌救詎一到警塲該處太平龍頭本甚缺乏且是日所有之太平龍頭中滴水全無各隊員非常焦急嗣在遠處龍頭中輾轉接出方得有水然已焚去房屋八幢之多聞閘北救火聯合會經該處火警後力與閘北水電廠交涉並擬具交省憲廣設龍頭以救火患云 
[汽車電車相撞] 汽車坐客朱志堯跌傷甚重 
　　五路華商電車於昨日下午六時許駛經南市開泰碼頭恰遇求新廠朱志堯所乘之汽車迎面開來退讓不及該汽車與五路電車相撞汽車翻倒完全損壞朱志堯自車中跌出頭部受傷甚重汽車夫之鼻亦跌傷電車之前部則大半損傷當由警察前來將電車司機人號碼抄錄返局稟報警官候核受傷人則自往小南門新普育堂醫治 
[守作塲人被人謀斃]  
　　法新租界巨潑來司路某作場看守人於前晚深夜不知如何被人將手足綑縛口鼻均塞棉花以致氣絕身死直至昨日下午始被附近鄰居瞥見立即報告捕房飭派探目韓邦達包探董芝芳前往查看一週據情回稟捕頭聽候稟請中西官相騐一而諭令各探緝拿兇手到案究辦 
[汽車碾斃傭婦之騐判]  
　　虹口狄思威路某姓家傭婦馬陸氏常熟人本月二十一唬下午手携銅吊至附近西華德路泡水突被汽車夫奚桂龍所駕董杏生之一千一百八十六號汽車撞倒碾傷當經巡街捕查見將氏車送同仁醫院醫治無效延至前日身死遂通知捕房將屍舁送斐倫路騐屍所報請公共公廨陸襄讞與英赫副領事於昨日午刻蒞所檢驗騐得馬陸氏委係生前被汽車撞倒碾傷身死遂填明屍格升座公位捕房傳同屍屬見證將肇禍之汽車夫奚桂龍帶案即據陳鳳亭投案供稱死者係我舅嫂如何被撞我未且覩今慘遭碾死要求伸雪並據車主董杏生到案證明汽車開至狄思威路東西華德路轉角汽車夫即揑喇叭該氏受驚致右面葉子板摘倒云云詰之奚桂龍供前日我開車狄思威路東西華德路口死者從弄內跑出我即揑喇叭乃死者欲奔過馬路致我車不及避讓將其撞倒實非我咎經陸赫爾君得供磋商之下制令屍銳陳鳳亭具結領屍棺殮被告奚杜龍訊明無罪應即開釋着車主從優撫恤完案 
[北京新華大學校長來滬]  
　　近日國校因經費問題頗感痛苦不能前進而私立專門大學則格外發達如東南大學·河北大學·皆其彰彰卓著者最近如北京新華商專改組爲新華人學其經過之情形與將來之計畫尤有特別之處北京教育界前途之一好現象也夷考該校經過之歷史在民國元年不過區區一講習所今日之中國大學即其故址民國三年由楊君震華商同董事熊君秉三籌盡欵項改組爲商業專門學校四年經教育部批准立案後更董事江君朝宗汪君大燮等先後扶助重以袁黎馮徐諸總統之先後或以精神提倡或以資力協助校務益廣學子愈多自開辦以來迄今十稔卒業計二十餘班學子之受造就而効用於社會國家者不下千數百人成績卓著舉國周知茲爲推廣校務以應國內智識界之需要起見兼得華僑李君文樞及京津熱心實業教育諸君子之協贊改組爲新華大學公推前校長楊震華爲校長日本早稻田畢業法學士黃國英君爲副校長專聘海內碩學東西名宿擔任教授精神異常整飭近聞該校長楊君來申考察滬上各大學情形並聘請滬上商學名流之加入該校董事會者有錢君新之·嚴君孟繁·任君筱珊·吳君蘊齋·及最近海外歸來之蔡君孑民·浙督盧君子嘉·此外熱心教育諸君子之繼續加入者當大有人在將來該校發展於國家社食前途有莫大之關係也 
[理科教授研究會職員會紀]  
　　理科教授研究會於九月十八日開人會後第一次職貝會議到會者有吳和士顧紹衣黃頌林楊聘漁朱和鈞朱有章陳味腴錢夢渭施百斛等十餘人主席爲該會總幹事吳和士君所議事件如下 
（一）主席報告大會時議决組織之理科器械審查部案對於定名上是否妥適並應擬定詳細辦法及推舉審查員案議决審查二字含有干沙意義應定名爲理科器械檢查部其檢查員之酬勞費由會斟酌檢查時間之短長致送當即推定顧紹衣黃頌林凌文之錢夢渭四君爲理科器械檢查員所有檢查詳章推吳和士君擬定（二）主席報告該會刻已與商務印書館訂約印行理科叢刋並報告該會會員惲福森君將新近著作之﹁香妝品製造大全﹂稿本完全贈與會中出版案議决將該稿即付編審員審閱如確屬合用即付印刷（三）主席從議應訂定理科叢刊之出版現約以便徵稿及著作者酬勞辦法案議决將發行機關贈會之書籍及該書應得十分之一之版稅歸會中與著作人平均分紀即推吳和士君草擬徵稿啟及出版規約除登報宣布外再分布各省區教育會轉知各學校（四）主席報告省教育會本屆大會議决之高小學校增加理科鐘點及國民學校增加自然觀察科案因省立師範附 
 
 

Page 15

 
 
　　屬小學校聯合會已議定該兩項之適當辦法由省教育會抄錄該項辦法送到本會徵求意見案議决即將該項辦法油印分發各會員徵求意見俟下屆職員會議討論後再答復江蘇省教育會 
[彈花業集議加價]  
　　本埠彈花同業滬帮（即本帮）南北三百餘家於前日午後邀集同業在邑廟樂圃間集議因本年棉花遭水浸霉爛收成無望致價格飛漲經衆議决於陰曆九月初一日起休業一天每斤加洋六分如有同業私减跌價察出議罰嗣又討論改良工作整頓行規等事而散 
[吳淞商民攻訐當選商會董]  
　　吳淞商民張磐石等昨日致北京農商部南京省長實業廳上海滬海道尹寶山縣知事吳淞商埠局等快郵代電云本月二十一日寳山縣吳淞商會選舉會董結果有須維周（即家楨）者竟以十一票當選爲會董從各方面確實調查（吳淞戶口調查冊曁南京高等師範學校一覽等）須維周年齡祗有二十六歲不合商會法第二十條之規定事前膽敢妄報年齡爲三十一歲顯係違法乞即清查撤銷須維周爲吳淞商會會董以障法權吳淞商民張磐石等梗叩 
[請禁迎神賽會]  
　　浦東奉賢城市教育會長朱醒華昨日呈請賴縣長禁止迎神賽會呈文錄下竊本邑僻處海濱俗多迷信每屆陰曆十月之際鄉民舁神賽會日夜不休匪特足以增長迷信實大有礙於通俗教育清季松江戚太守曾嚴行禁止將本邑最著名之白沙廟勒石永懸爲禁令一時稍爲歛跡乃民國以來死灰復燃近年雖由縣市鄉教育會等呈請鈞署出示禁止但鄉民充耳不聞禁者自禁賽者自賽如是何以爲威信而通俗教育益難實施矣本會除派宣講員隨時勸導外其本區以外及不能以口舌勸導者不得不借重官應之力以申禁之爲特呈請縣長鑒核迅即出示諭禁一而責成警局地保切實禁止地方幸甚教育幸甚謹呈 
[海鹽同鄕電浙省長乞賑]  
浙江沈省長鈞鑒竊海鹽僻處海濱入夏亢旱田稻先慮枯稿交秋後兩决颶風海潮過塘河水額滿繼而霪雨兼旬田廬淹沒一片汪洋幾成澤國迄今水勢不退秋收無望懇迅派員履勘立放急賑并請停徵冬漕以蘇民困臨電不勝迫切待命之至海鹽旅滬同鄉會周昌岐朱錫鑾張鳳岡徐士培張世植盧昌禧徐文湛陳維浤陳紹會步欽泰金福保蔣文達董永綏方宗浩陳侃元周融蓀同叩 
[復旦同學會募捐消息]  
復旦大學同學會爲母校續募建築費曾由理事部訂定辦法六條此决續募捐欵發起在於七月二號東亞旅社之宴會常時即有同學多人預認募捐數目計狄侃認募一千元金明遠五百元陸達權五百元吳國光五百元黃惠任三百元朱應鵬三百元楊春綠二百元張一志二百元任端二百元以上各人共認募三千七百元此外理事六人如范季美邵仲輝周越然張季量陳鍾英畢靜謙及寓滬與外埠諸同學雖未認定確數均各進行甚力將來成績定有可觀刻聞該會定於明日（即星期日）午刻假座四馬路倚虹樓開秋季叙餐大會藉聯情誼云 
[聖彼得堂演講會第三日記]  
昨日爲聖彼得堂演講會之第三日講題爲﹁教會是宣傳新文化的機關﹂講員爲李恒春君大意謂廢除惡習增進幸福教會實爲首倡云到會者約五百人 
[教育參觀團與講習會之廳令]  
　　上海縣公署昨奉江蘇教育廳令開案查本屆教育行政會議議决關於國內外參觀教育各案業經呈請省長核示茲奉指令內開呈及議决案均悉小學教員及縣教育行政人員加入國外教育參觀團一節應俟本省下屆派遣國外教育參觀人員再由該廳呈明核辦其小學教員結合參觀團及組織講習會各節即由該廳通令各縣勸學所轉飭所屬照辦可也此令等因奉此合行令仰該知事轉行勸學所長轉飭遵照辦理云云沈知事奉令後已轉行勸學所長查照辦理矣 
[奉賢第一校迭得嘉獎]  
　　浦東奉賢朱醒華君自本埠二師校畢業後即任該縣城市第一校校長職對於校務熱心發展曾得章省視學傳令嘉獎二次近日該縣縣教育會刁會長以該校設備教授管理訓練均合二十世紀潮流學生所製各種表簿發售幾遍全邑爰請縣署酌爲獎勵以昭激勸賴縣長規己傳令嘉獎該校矣 
[職業夜校有餘額]  
尚文門江蘇省立第二師範附屬職業補習夜校自九月一日開校以來學生頗爲踴躍分甲乙丙三班以丙班爲最多數聞甲乙丙班尚有餘額可補倘有志補習者仍可報名插班不收學費每學期祗收電燈費一元云 
[大團鎮紳來滬乞賑]  
浦東大團鎭商學各界爲水災籌賑事推舉紳士盛晴蓀馬荻生吳永堦等來滬與滬南慈善會及滬北各慈善團體接洽乞賑爲災民請命云 
[派員分區查災]  
上海縣公署近奉滬海道尹公署轉奉王省長令飭勘查此次風潮禾棉受損等情茲悉沈知事奉令後將縣境各鄉劃爲三區以西鄕閔行等處爲一區即委該處第一分所長姚幼蓮前往調查以浦東三林陳行等處爲一區委第五分所長程麟調查以洋涇塘橋等處爲一區委地方警察所稽查員朱紀豐前往調查昨經分別委任矣 
[浙財廳長來滬借欵]  
浙江財政廳廳長陳昌穀因本月份軍政各費不敷甚鉅特於前日來滬與旅滬浙紳商籌商臨時借欵以濟急需聞陳廳長業由各紳商磋商成就於昨日搭乘滬杭甬路局快車返抗云 
[旅滬粵人公讌粵軍代表]  
本埠粵中人士因粵軍鄧代表到滬有重大任務昨日午刻假寗波路卡爾登西飯店公讌表示歡迎聞對於時局有一種討論之談話云 
[慈善副券開獎紀]  
慈善副券昨在南市開獎塲揭曉開出大獎號碼如下頭獎一萬一千一百五十一號紹興全號經售二獎二千五百四十六號本埠有利源經售三獎一萬八千零九十六號嘉興大利經售 
[昨日公共廨訊案紀]  
昨晨公共公廨民四庭由張襄讞會同美丁副領事訊理各案彙誌如次（一）西醫侯光迪訴婦人王巧雲延不出屋請求押遷案據侯偕代表律師上堂訴稱家住西藏路一百十一號門牌診所亦設在家內王巧雲來租樓上餘房時形似良家婦女詎進屋後來客雜沓夜間飲酒歌彈喧譁　　且有來客酗酒滋事毆我學徒該婦故意搗亂足跥楼板種種行為殊足驚擾病人而該婦更以便桶中之物傾於樓下爲特請求立即押遷云云質之王巧雲供稱原告之妻係妓院內娘姨與我相識我願遷讓今彼所訴俱係破壞我之名譽等語﹁結果﹂限三天遷移並裝還電燈付清房租（二）平頡甫訴蔣雲如不理擔保舉薦夥友用空賬洋案原告代表禮明帮辦台維司律師與被告代表朱斯芾律師同意請求以此案原係美奧副領事陪審請仍改歸原審官訊理﹁結果﹂照准（三）羅漢訴歐月華不付工洋及歐代表甘維露律師反訴羅不理木料價洋案﹁結果﹂兩造互控一併註銷（四）婦人錢馮氏訴其夫錢和尚不顧贍養希圖賣娼請求離婚案﹁結果﹂被告臨訊不到應照原告請求缺席判决（五）奚仙嵩訴張錦堂等六人不理欠銀五千五百兩案﹁結果﹂張錦堂減交五百兩舖保候提到各被告再訊（六）丁省三訴陳雲卿不付票銀案﹁結果﹂改期十四天再核（七）大中銀行訴杜馥卿不付票洋案﹁結果﹂被告臨訊不到應照原告所訴缺席判决票據附卷 
又午後民一庭由陸襄讞會同領袖領事特派俄員儀君訊理（一）鴻發唬訴俄人被愛司那哈暴夫不理貨欵案﹁結果﹂被告交普通保着將執然交存俄僑事務局聽候傳訊（二）米其惠訴柏父連阿夫不付租金案爲﹁結果﹂限被告於三個月內償還以告洋七十七元違則准原告將被告所收之租金扣留（三）米諾夫訴段景文不理木料價洋案﹁結果﹂候續訊 
[公廨車務公堂訊案紀]  
星期四午後公共公廨張襄讞會同英赫副領事升座車務公堂訊理車輛肇禍違章案二十七起分誌如下（一）高阿根在河南路開駛汽車入夜不點燈火訊供推諉判交二十元保候查明下禮拜四再訊（二）朱阿炳（三）諸仁秀在楊樹浦路威海衛路均開駛汽車不慎判各罰洋五十元（四）陳連根（五）王壽仁因在南京路新閘路開駛汽車不愼並不聽巡捕指揮判各罰洋二十五元（六）韓阿土在同孚路開駛汽車不慎判罰洋二十元（七）張玉生（八）袁阿二在乍浦路南京路等處開車不慎並夜間不點燈火判各罰洋十五元（九）袁成根（十）倪全生（十一）鄔之明在北浙江路四川路等處夜間開駛汽車不點燈火並停車碍路判各罰洋十元（十二）汽車夫楊連生在靜安寺路夜間開車不點燈火判罰洋八元（十三）施小發（十四）王阿瑞（十五）張阿根（十六）俞以竇（十七）王荷生（七八）張阿三（十九）潘正福等七汽車夫因在南京路靜安寺路等處夜閒開車不點尾燈並停車碍路判各罰洋五元（二十）汽車夫霍阿大（二十一）陳阿根（二十二）陳祝山（二十三）甘阿毛在麥根路南京路處夜間開車燈脾不明判各罰洋三元（二十四）馬夫林阿生在派充路駕車不照定章判罰洋二元（二十五）陳阿桃（二十六（周阿二（二十七）唐竇貴在南京路百老滙路等處開駛汽車入夜燈牌不明並不聽巡捕指揮輝均訊供不認且無證佐判均將案註銷 
[汽車傷人兩則]  
某唬汽車於昨日上午八句鐘時駛經天潼路有廣東婦人王齊氏在馬路上行走不及避讓被該汽車撞倒跌傷頭部等處甚重當時由閔行路一百五十六唬華捕前來抄錄汽車號碼另雇車送受傷人至同仁醫院醫治一面歸稟捕頭候示又庽居楊樹浦路提藍橋桃源里之江北男孩（年十一歲）苗牛鬼子於昨日上午九點餘鐘在百老滙路行走被一千六百六十六號汽車撞倒傷勢頗重當時不省人事由提籃橋捕房八百三十二號華捕前來押令該汽車送受傷男孩往同仁醫院醫治一面帶該汽車夫入捕房棄報捕頭請究 
[跳電車跌傷甚重]  
某樂房出店前晚送貨出外行至法新租界霞飛路搭乘電車至外國墳山其送貨賬簿忽墮落於地該出店不俟本停突然跳下以致跌傷頭重血流如住後由巡捕到來將該出店車送醫院曆治聞傷勢破重恐有性命之虞雲 
[姦夫一提姦婦三月]  
趙文奎控任廣鉅姦拐伊妻趙張氏一案昨奉地方審檢廳陳張推檢兩官開庭研訊之下判任廢鉅監禁一年趙張氏監禁三個月以儆期滿交夫領回管束 
[懲做燕子窠主客]  
山東人王安生因在西上林街六十八號屋內開設燕子窠前日被該管捕房捕頭偵悉派令中西包探協往將王與烟客李德成楊老四姜長有連同姻具一併帶入捕房着王收鉀餘人准各存洋十元保出昨奉公共公堂傳案訊明以王破壞烟禁判押西牢兩禮拜李德成前曾犯過着押三天其餘各罰洋三元充公烟具銷燬又謝阿土在老閘橋北唐家弄八百三十四號屋內開設私烟間被匯四捕房包探陸連奎查悉於前日稟明捕頭協西探往將謝與吃烟人襲成清孫大芝文惠如莫志剛徐德貴連同姻具一併帶入捕房昨解公共公廨經中西官訊實謝罰洋三十元其餘均保出不到着將保洋充公烟具銷燬 
[帶土罰鍰]  
李金甫日前身藏邊土十餘兩行經法租界黃浦灘爲某號巡捕查獲連土帶入捕房論令交保候究昨日傳至法公堂請究先由捕頭上堂稟明前情並將烟土呈鑒詰之李金甫供此土係朋友託人寄往某處餘供支吾中西讞員曾判罰洋五十元充公烟土沒收 
[冒探搜查押三月]  
無賴陳阿毛前晚在法租界東新橋街糾黨冒充包探攔住吳阿毛搜查圖攫銀洋適爲巡捕查見將陳拘獲帶入捕房昨解法公堂請究先由捕頭上堂稟朋前情　由原告吳阿毛投訴被搜情形詰之陳阿毛供民人與原告素來相識此决遇見實係向伊商借不敢冒探圖竊中西讞員判證明屬實豈容抵賴着押西牢三個月以儆 
[私鬬再誌] 　想廝打一場 
昨報紀肇浜路小木橋福順里居民某甲與房客細故口角起眸雙方各糾流氓持械爭鬬一則茲悉某甲即名順堂房客係在某舞台管箱者此事發現迄未解决昨日雙方均不肯退步復各邀羽翼四五百人約在九畝地再决勝負事爲該處巡警查悉報告警區加派長警馳往兜拿則若輩已聞風四散聞雙方己另易相當地點約期再行爭毆云 
[買鐵鈎爭毆斃命]  
　　揚州人高建三年五十歲住北門內吳家弄十一號向以桃賣舊貨擔生理前日午刻高至新開河地方向擺舊貨攤之山東人魏建崑購買烘餅所用之鐵鈎一對當因論價不合致起衝突奈魏已七十二歲旁有餽之同鄉年已五十六歲之高萬聚上前帮助即將扁擔向高建三肚服猛擊以致受傷痛極倒地一時觀者如堵當由崗警查悉即將高魏高三人拘送一區二分署因案關傷害立送地方廳旁晚奉張檢察官提案騐訊當據　員騐無傷㾗案難成立判將雙方一併開釋奈高建三所傷非輕昨晨神色改變幾乎氣絕其妻周氏與子林芝見而人駭立雇黃包車將高建三送至檢廳讀求覆騐張檢察官目覩情形急命發送新普育堂一面發出拘票飭派法警朱萬沅楊捷三等分投新開河並黑橋等處將魏建崑高萬聚先後獲解到廳提案預審判令收押不料高建三甫車送到堂門口即已斃命旋由堂中函致檢廳請派員來堂相驗屍妻高周氏屍子高林芝等得此兇耗母子同投檢廳堅請伸雪奉諭着明白具詞呈辦 
[剪金鎖追獲送廳]  
　　大東門外大酺樓後面婦人穆氏之幼子由乳傭侯陳氏抱在門前戲嬉忽有王瑤池上前將該孩所帶之金鎖片用剪刀剪下奔逃當經候陳氏喊救由警追擭人贓押送一區警署轉送地檢廳昨午奉檢察官提訊一過判將起案之贓先給原告穆錢氏具領王則押候究懲 
[科罰花會賭徒]  
紹與人徐子湘在新閘橋路賃屋組織花會機關前日被新閘捕房包探王金生查獲搜出賭博花會紙牌將徐帶入捕房昨解公共公堂經中西官訊供推賴判徐罰洋五元充公賭博紙張災燬 
[過犯行竊押一年]  
　　通州人陸得祥前晚撬開無錫路九十二號門牌孫周氏家人門入內竊得衣服一包逃出適被包探姚錫卿查獲當將人贓帶入捕房昨解公共公堂經中西官訊知陸係過犯判押西牢一年期滿逐出租界贓交原主領去 
[乘火攫物押一月]  
　　無賴李阿慶因乘北浙江路怡大染坊起火時攫取蔣紹基所携內儲值洋二千元金珠飾物現洋之小鐵箱一隻及洪子文之棉被等物當被包探孔慶平拘獲解送公共公廨奉飭押候訊究在案昨晨由廨復訊蔣洪兩原告投訴前情訊之李供詞支吾中西官核供姑念贓物未缺從寛判李押西牢一月一示儆贓交原告等認領 
來函 
[余珮臯來函]  
申報館轉全國同胞鑒頃接星加坡急電云﹁轉各團體本會爲爭教育條例事被封七洲府全體華校停課特聞教育總會箇」按華僑總代表鍾樂臣吳源和二君剛赴英請願而海峽殖民政府輒不見諒強迫註冊今教育總會竟被封而華校全體遂宣告停課矣其鼎沸蜩螗實爲七洲府華僑未有之浩刼我全國同地既協助抗議於前尤望續圖拯救於後使華僑寳貴之教育得公法公理有所解决而不至終亡也余佩臯謹啟九月二十三日 
雜評二 
[試探罷工風潮之根原] （旡用） 
　　滬上罷工風潮吾人亦習見而慣聞矣其要則爲勞働者與資本家之互爭利害而向例之罷工恒在得資較少之下級勞工以得資較多之中級勞工苟可敷衍寗縮衣節食隱忍以處此歷來罷工之大較也 
　　近公共租界電車查票員亦要求加薪而至罷工此數十之查票人員在租界百數十萬人口中僅滄海之一粟弗足慮即電車公司一時稍感不便亦未始不可別爲訓練相當人才以資繼任是就電車查票員之罷工事論猶不妨視如蚊虻之過乎我前而淡漠以對 
　　雖然若輩之要求加薪爲米珠薪桂房租飛漲故米珠薪桂房租飛漲之苦初不獨電車查票員感受之也則電車查票員感受其苦要求加薪不遂而演成罷工辭職之悲劇者其他社會能不同感米珠薪桂房屋飛漲之苦而出與今電車查票員相似之手段以求自衛乎當局不爲地面安寗計則已如爲地面安寗計凡足以促進生活困難之點俱應深加注意徐謀所以疎導之方脫徒知微收捐稅而不放其目光於社會政策方面而加以獎勸（如米貴時免米捐）限制（如房租過高時禁增租）竊恐同盟罷工之變將日出而未有已此吾所以深願當局一探罷工風潮之根原也 
公布欄 
[江蘇高等審判廳]  
　　民廳判决若大生爲欠欵糾葛不服江寗　　廳决定聲明　告一案决定主文）本件抗告駁回抗告訟費歸抗告人負擔卜心壺與虛郁哉爲債務涉訟上告一案（判决主文）本件上告駁回本審訟費歸上告人負擔張子卿與張陳氏爲扶養費涉訟控訴一案（判决主文）原判除充費部分外變更張子卿應每月給與張陳氏扶養費二元控訴審訟費歸張陳氏負擔范士樓與范雲亭爲蕩地糾葛上告一案（判决主文）原判撤　本案發還上海地方審判廳迅予更爲審判徐汝霦與徐松法等爲田產糾斜葛上告一案（判决主文）本件上告駁回上告審訟費歸上告人負擔張康氏爲欠欵涉訟對於本廳之决定聲明　碍一案（决定主文）本件聲請照准聽　定期審理理 
　　批示方施氏呈爲崇明縣知事違法傳訊呈悉據稱各節是否屬實仰侯令縣查覆并予依法瓣理此批溫王氏呈一件爲請迅予送達判决由呈悉查前據該民爲聲請救助抗告一案並爲贍養涉訟抗告一案均經本應决定將該决定書二件於本年九月八日一併令發江寗地方審判廳送達各在案茲據呈稱尚未收到除令原廳迅予送達外仰即知照此批以上九月二十二號 
[江蘇高等檢察廳]  
　　批示前代理豐縣管獄員吳粵金呈一件爲呈監獄感化教誨作業最爲要圖由呈悉此批陸景銘呈一件請飭吳縣試　承充縣署承發吏及法警由呈悉查吳縣考試縣署承發吏及法警早經舉行完舉將錄取名額分別造送清冊呈報在案所請者毋庸議此批易文華　悉本案己由同級審廳决定仰即知照此批陳王氏狀愁所訴各節究係如何實情即候訓令江都縣知事查明依法辦理此批王振元狀悉准予上告此批申凌氏狀悉仰候提卷核辦此批陶理堂狀悉被告張寳生等果由該民扭警移解吳縣覊押應即再向無錫縣訴請咨提可也此批蔣世堯據訴已悉即候令行江寗地檢廳查明法辦並具復核奪此批周根桃狀悉既據徹銷上告候即依法送監執行可也此批許四狀悉准予上告此批黃餘鎖狀悉查該項氏事究竟如何判决已否確定來狀並未聲叙乃復牽入刑事聲明再　已屬不合且再　亦有一定期限該民接到同級審廳决定書及誤向南京地方廳請求究在何時亦未分別叙明所請未便率准此批張渭川辯護律師夏喆兟狀悉查此案業據看守所長竇家禎呈稱案據所丁長劉中陞報古十八日上午九時仁字號舍在押人秦德榮與張渭川因細故口角秦德榮打張渭川左脇下一拳幸未成傷當即制止等情所長提訊屬實秦德榮罰加手拷五日改押信字號舍理合備文呈請鈞廳鑒核辦案等情到　是該氏旣未受傷所謂澈究之處廳毋庸議此批朱鼎不服泰縣知事批示提起抗告呈遞一狀汪裕國等追加不服理由呈遞一狀張漢臣補具不服理由早遞一狀張孫氏對於王冕庭案爲嗾子作證聲明否認訴求察奪呈遞一狀以上四狀業經本廳查閱函送同級審判廳核辦仰即知照此示以上九月二十二號 
[上海地方審判廳]  
　　判决主文（民二庭）一件判决朱文奎與徐周氏債務糾葛更審一案主文原判關於控訴人償還被控訴人代墊贖田單銀洋一百元利息洋六十元部分撤銷被控訴人在第一　對於控訴人償還贖價及利息部分之請求駁回前上告審訟費及發回更審後之訟費歸被控訴人負擔一件判决費炳生與張利山聘金糾葛控訴一案主文原判撤銷被控訴人在第一審之請求駁回本案訟費歸被控訴人負擔（民二庭）一件判决王新甫訴顧阿三抵欵涉訟一案主文坐落上邑二十五保一區十三圖靡字圩七十六號業戶何仁志堂則田一畝六分五厘准給由王新甫管業訟費歸顧阿三負擔一件判决王海記訴姚禮堂爲欠欵涉訟一案主文被告人應償還原告人久欵洋二百六十元訴訟費用歸被告人負擔一件决定陸其祥訴查金江如等爲借欵涉訟一案主文本件訴狀准予註銷訟費歸原告人負擔一件判决姚妙妙與王錫甫因債務控訴更審一案主文本件控訴駁回本審及本判决前上告審訟費歸控訴人負擔一件决定蔡順卿與池廷棟爲占地糾葛控訴更審一案主文主文第四行坑缺係坑缸之誤應予更正一件决定張金氏與張志林因築笆涉訟聲明抗告一案主文本件抗告駁回抗告印紙費歸抗告人負擔以上九月二十二號 
[上海地方檢察廳]  
　　批示朱招泉狀悉仰邀錢根寶來廳候質此批鄭彭年狀悉仰邀俞牧山沈和笙等來應候質此批蔡永泉狀悉本案發生時期既在陰曆七月十八日則當時何以並不具訴事隔一月忽請拘究所訴顯有別情應不准行此批陳阿三狀悉候核辦批批顧長林狀悉爾妻既係母家接回度節自不涉刑事範圍所請應毋庸議此批謝森林狀悉候核辦此批趙文奎狀悉仰即自赴同級審判廳起訴可也此批　芷堯　悉候傳案核奪此批顧金鱉狀悉候傳訊核奪此批李興生狀悉黜陟法警本廳自有權衡爾等毋庸代爲飾辯此批裘阿松狀悉法　黃鏡清業經徹革至其具呈警區限該氏等遷移各節核與刑事無涉仰即知照此批周長安狀悉案已起訴靜候判决可也此批張濟業狀悉案已票傳仰即依期到廳候訊此批鄭孫氏狀悉候訊奪此批張雲卿狀悉案已判决仰即知照此批姜照樓狀悉爾母究在何處本廳除予查訊外仰爾一面自行籌覔以期迅擭此批沘如章狀悉候查明核辦此批葉金煊狀悉仰即來　候　此批趙壽山狀悉仰於七日內提出控訴理由書以便呈送高等廳核辦此批　棟狀悉所訴是否屬實仰即來廳候訊核奪此批潘楊氏仰即來應候訊此批以上九月二十一日史邱氏狀悉爾子小如有無赴趙壽山家滋擾情事仰速來廳備質核奪此批陳忠狀悉候偵查核奪此批何大斗子狀悉案已提起抗告候問級廳决定後再爲核辦所銷暫毋庸議此批　華星狀悉准如所請此批高保林狀悉候將原狀抄送青浦縣查照核辦此批郁硯田狀悉仰即來廳訊明核辦此批周阿美狀悉准送執行此批謝王氏狀悉候咨警廳將趙　榮謝和尚解案核辦此批游　海藩狀悉候訊核奪此批以上九月二十二號 
 
 

Page 16

 
 
   
 
 

Page 17

 
 
常識 
常評 
[工賑] [  覺]  
　　以工代賑之說年來已爲有識者所公認今蘇省水災六十縣中報災者已占五十有四實則其他六縣亦未始無災也於是蘇人之議賑者亦仍主以工代賑之說 
然同一賑也而各縣受災之輕重不同同一工也或宜於修復圩岸或宜於疏濬河渠或宜於建築道路各縣所需之工程又不同吾不知蘇省之官廳與社會究會有幾人能一一實地調查而確定適當之計畫也 
非特此也賑欵之籌集以何者爲可靠施工之地點以何者爲必不可緩均非毫無準備而可貿焉從事者得欵固不易欲其欵不虛糜而地方實受其益則難之又難吾謂此正試驗蘇人自治力之時熱心公益者可奮袂而起矣 
道德 
[星期日正當消遣法之重要] [  雲白]  
我國自從海禁開通以來各公共機關仿歐西的例子有星期休假之舉意甚善也惟歐西人因宗教的關係確能於要日得着身心上的修養於精神肉體兩方面都狠有利益而在我國則不然聖人說小人閑居爲不善這句話一點不錯大約通國的人能利用星期日做點正當事體的也就不多我常看見許多人一到了星期就無非是吃酒看戲嫖娼賭錢鬧得筋疲力倦莫說是不能休息比平常還要辛苦多了豈不失了星期休假的本旨我常說星期日是許多人造孽的日子實非過語要曉得星期日占人生七分之一的光陰虛度了未免可惜在好學的人要利用這一天補習功課固然很好就是一般人也不是除了吃喝嫖賭就沒有消遣的法子例如約二三友人到郊外去逛逛也可以疏散心胸不必一定要尋幽覔勝就是同農夫談談也很可以增長常識或者看看報章雜誌也可以知道點國家的大事世界的潮流或者料理料理家事宋儒說求學自灑掃應對始這句話很足爲一般懶惰的人痛下針砭而且平日事忙的人更可將朋友往還以及通信問候等事都留在星期日做既可以節省平日的光陰又可以爲星期日消遣之資豈不是一舉兩得麼竊以爲大家都曉得在星期日求正當的消遣法必定可以爲人類減除多少罪惡呢（乙種酬） 
[益我錄] [  靑雲]  
　　余嘗讀曾文正公家書如遇有益身心之語輒隨筆錄出以資警惕今選錄如干則願與諸君共勉之 
　　大處着眼小處下手 
　　人生惟有常爲第一美德 
　　有福不可享盡有勢不可使盡 
　　養生以少惱怒爲本 
　　人誰不死只求臨終心無愧悔耳 
　　君子貴於自知不必隨衆口附和也 
　　由儉入奢易於下水由奢反儉難於登天 
　　藥能活人亦能害人 
　　菜不必貴適口則足養人 
　　銀錢由產最易長驕氣逸氣 
　　凡言兼衆長者皆其一無所長者也 
　　家之興衰人之窮通皆係於勤惰卜之 
　　每日飯後數千步是養生家第一秘訣 
　　居家之道惟崇儉可以長久處亂世尤以戒奢侈爲要義（乙種酬） 
經濟 
[贏時日的妙法] [  梅]  
　　光陰是有限的過了一刻便少了一刻沒有一刻來補償的而且隨來隨去一刻的不肯停留我們一生漫無限制的事情都要任這極迅速極有限制的光陰裏趕所以一生的光陰總支配不夠那一生應趕的事要求補救方法只有去贏一些來那麼怎樣去贏法呢我就寫在下面 
　　（一）很經濟的支配作事每日作事順序要支配得很經濟長時間裏支配長時間的工作短時間裏支配短時間的工作短時間的工作不要支配在長時間裏做無論怎樣短的時間總要支配一相當的工作不要因爲他短便放他過去 
（二）很迅速的辦事辦事的迅速不迅速相差萬倍迅速的辦一繁複的來同時不迅速的辦一簡單的事到迅速者告竣的時候不迅速的不是一定已經辦好的所以有了經濟的支配還要加以迅速的手段否則每天的作事順序無論你支配得怎樣好總來不及趕啊 
上述兩項平淡無奇怎麼好算贏時日的妙法仔細想來那天天不做事的人把光陰閒過和輸掉黃金的不差什麼就是每天能趕幾件事的也不過能保守光陰不虛擲光陰罷了我們的趕事能支配得經濟辦理得迅速總好比他們多趕一些這一些豈不是贏來的麼俗語也有說的﹁早起三日當一工﹂他的意思就是說三日早起這三日裏的工作好抵四日如此說來早起三日便可贏一日工夫我仍很經濟的支配作事很迅速的辦事難道是贏不到時日麼所以我說這是贏時日的妙法（乙種酬） 
法制 
[懲戒與刑罰之差異] [  樓明遠]  
　　懲戒與刑罰似同而實異比較言之如左 
　　㈠根據之異刑罰基於統治權之作用凡在領土內者無論其爲本國人或外國人均須受列罰之制裁試讀刑律總則第二條之規定日本律於凡在中華民國內犯罪者不問何人適用之可以知矣懲戒則爲官吏法上之責任不能及於非官吏試讀文官懲戒條例第二條之規定曰文官有左列各欵情形之一者應受懲戒又司法官懲戒法第一條之規定日司法官有左洌行爲之一者依本法懲戒之可以知矣 
　　㈡目的之異刑罰之目的一言以蔽之在於維持國家公共秩序是已試讀刑律分則全編或規定直接加害國家之刑罰或規定直接加害社會間接加害國家之刑罰或親定直接加害個人間接加害社會及圓家之刑罰可以知矣懲戒之目的抽象以明之則在維持官紀是已試讀文官懲戒條例第二條各欵及司法官懲戒决第一條各欵所規定之懲戒原因可以知矣 
　　㈢制裁之異刑罰分爲生命刑（死刑）自由刑（徒刑拘役）財產刑（罰金沒收）能力刑（褫奪公權）四種試讀刑律總則第三十七條之規定可以知矣懲戒分爲淘汰（奪官褫職休職）矯正（降等減俸記過申誡調職）二種試讀文官懲戒條例第五條及司法官懲戒法第六條之規定可以知矣 
　　以上三項皆懲戒與刑罰相異之點至於邢罰之判斷由於司法衙門懲戒之裁决由於行政官廳則更不辨而明矣（乙種酬） 
衛生 
[五官保衛語] [  光]  
　　耳之保衛語 
　　避強大之者響以免鼓膜破裂 
　　防小動物入內使損壞鼓膜 
　　游泳時宜以絮塞耳使冷水不得侵入 
　　弗用堅硬之耳搔 
　　弗薙耳毛 
　　目之保衛語 
　　光線之過強與過弱皆易使網膜疲勞 
　　凝視一物最易傷目 
　　視物時距離不可過遠過近 
　　目着塵埃切不可拭以手指 
　　目力疲勞時宜遠眺風景以休養之 
　　舌之保衛語 
　　勿用沸熱之飲食物使舌乳頭受傷 
　　勿用過度之刺戟物（如冷水等） 
　　飲食不可無節制使味神經疲勞 
　　有味物有損害味神經之大敵 
　　清潔爲保衛味官之聖藥 
　　鼻之保衛語 
　　鼻毛爲防阻微生物之將軍不可薙去 
　　不可多嗅刺戟之物使黏膜受損　　宜以清水洗滌鼻腔 
　　皮膚之保衛語 
　　不可壓迫皮膚以妨礙血液循環 
　　不可撲擊及束縛使皮膚麻痺 
　　時以冷水摩擦使皮膚堅靭（乙種酬） 
雜錄 
[怎麼給兒童命名] [  禹銘]  
　　我國家庭上有一件事許多人不留心就是給兒童們命名的問題許多人說名字不過是一種符號並沒有好歹的區別這話倒也有理然而我們要曉得這種符號是關係重要的是能夠發生誤會的不同別的物名理名事名地名等等符號依愚見看來給兒童命名該留心下列五條 
　　一不要重別人的名名字是代表各人的相重便失了他的功用無論古人今人的名都不可重若有特別的用意不在此例 
　　二不要用生僻字名字是公開的是着人人都曉得的若用生僻字在應酬之間必發生許多因難所以該用極平常的字 
　　三不要用西洋名字中國人該用中國式的符號免得別人見外正如西洋人用西洋名字一樣有人呌兒重做一「約翰雅各﹂或是「大衛約瑟﹂（敎會人多如此）委實不很好聽至於出洋留學或是常和外人來往勢出無奈用洋名字也就罷了 
　　四不要用聲音容易誤會的字有人名李懷忠人便呌他李壞種有人名王保德人便呌他王八旦有人名劉履平人便呌他琉璃瓶這等事實不勝枚舉所以連用兩字要留心那相合的聲音 
　　五不要另起乳名小時有乳名大了再另起名字委實多費手續倒不如從小命個適當的名字直呌到老更省事（乙種酬） 
 
 

Page 18

 
 
   
 
