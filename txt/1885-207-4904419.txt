# 1885 - 207 - 4904419

 

Page 1

 
 
[四十六號畫報出售] [  點石齋主人啓]  
　　京師永定門外地勢平坦苦草一色每當春秋佳日人多約伴跨馬以遨遊張朗齋軍門現駐兵於此而其部下弁兵恆於此處彎弓盤馬各獻神通朔方健兒好身手圖之以供衆覧報首畫譜兩圖則一獅一鹿俱係任君阜長所繪筆墨之妙日詳前報無俟贅言准於十六日出售後附淞隱漫錄圖說一則閱者鑒之此佈 
[上諭恭錄]  
　　六月十四日奉上諭張家口監督穆特亨額奏差滿回京虧短盈餘銀兩請减成賠繳一摺着户部核議具奏欽此 
[本館接奉電音]  
　　昨晨本館派駐京師訪事友人專電飛傳本月二十日上諭一道敬謹譯登○六月二十日奉上諭曾國基奏江南安徽江西三省被水籌辦情形一摺據稱本年南中雨水過多遂致江湖漫溢江南之上元等州縣安徽之六合等州縣江西之清江等州縣低區圩田堤埂俱有被淹沖決情事業經分别疏消撫卹等語前聞江蘇多雨曾經降旨垂詢兹覧所奏各情朝廷倍深厪系卽着該督撫飭屬確查務將賑撫事宜妥籌速辦總期實患及民毋任流離失所用副軫念災黎至意餘着照所議辦理該部知道欽此 
[都門雜誌]  
　　澂貝勒患病自入六月日漸沈重延至初十日申刻薨逝以壯盛之年抱恙數月竟至不起聞者莫不悼惜其飾終典禮已見諭旨矣○前有諭旨派張朗齋中丞督勇挑挖京城内外河道聞各勇到時卽於南苑安營盖隱寓拱衛之意卽此見朝廷之遠慮深謀○崇文門正副榷使福大司空尚都統因瓜代屇期商定於本月十六日前往崇文門稅務司署内查核以便按册勾稽○十二日内廷廣儲司銀庫開放造辦處銀五千兩開放二旗侍衛月費銀一千二百兩並中正殿時應宫諷經飯銀四百兩○十二日中城察院拿獲正陽門外香兒胡同羣毆一案盖係有陳七者因賭博挾怨糾衆將羅某斫傷身死羅某之弟羅四又用洋鎗傷斃陳七當獲犯七名解交刑部懲辦其在逃之劉小兒等奏請飭下五城一體嚴拿○左翼德前鋒統領福諭景運門檔房本堂每逢進班出班時見有提籠架鳥在内廷任意行走不知掩飾迥避實堪痛恨嗣後如有不服官兵攔管者無論何項當差之人立時扭禀景運門值班大臣懲辦○聞李傅相將於日内進京入覲說者謂因俄高立約之事未知然否○初六日直隷貢監在成均錄科約二百餘人各於黎明前到監聽點乃出結官内有數人遲到堂官遂不許開點迨該員等到齊則天已大明矣○此次南漕到通半係霉爛薰蒸之米倉憲深滋不悅飭下坐粮廳及監兌各員嚴加挑剔以期無負委任○成均六堂肄業及南學諸生八旗漢教習等所有鄉試三場卷費均經國子監堂憲捐廉奉送栽培寒畯可謂至矣○本屇因江南考生不如上屇之多成均堂憲擬俟各省正塲考畢後再令十八省貢監補考一次以廣搜羅蓋緣大收一塲不得不遷就闈號從嚴考録恐有遺珠之憾也○吏部堂憲知各書吏上下其手擬順某侍御之請纂成簡明則例刷印成書頒行各省庶按籍而稽不受欺於若輩也○許竹篔星使近往法京與該國執政往來於玉帛冠裳之地從前起節出洋截留在申之隨員六人内已有奉文續調者各該員等聞命之下喜可知矣 
[日報雜譯]  
　　日本報云日廷專派銀行總辦吉田帶司事同往英京欲向英國貸洋三千萬元吉田行抵倫敦卽有富商允借以金百元作洋銀九十四元議已有成適值英俄事起買股者觀望不前遂作罷論吉田等當卽回國云○日本政府以九州遠懸西面雖有大坂熊本兩鎭已設陸軍鎭守而海外零星島嶼猶恐鞭長莫及遂擇定備後國三原地方設立西海鎭守府俾得居中駐紥水師先造水師營每座能容兵士七百名定期建造以固海防云○日皇頒諭定期巡幸山口廣島岡山三縣往返取道海程由横濵至神户登陸凡經過駐蹕地方命傳諭亟修御道并順道臨幸西京間西歴七月二十六日由京啓行派定伊藤伯爵山縣内務卿先一日赴該地方預備供張另派兵船數艘沿途護衛租定三菱公司横濵丸輪船爲御舟又帶同運輪公司長門薩摩兩輪船爲官用船云○美國駐日欽使賓家磨君因新簡欽欽已到前將經辦事宜交卸後入宫辭行日皇優禮有伽至十七日前赴横濵附輪動身其出京時自三條大臣以下六卿及各國欽使咸往送行可謂榮矣○日廷將朝鮮運回之兵截留百四十名防守對州并聞尚須添派前往云○琉球國王世子中城尚典君前經日廷准假回國省親本月十八日世子由琉球坐出雲輪船駛抵鹿兒島縣卽以舊琉球舘爲行轅○日廷擬就琉球建造理刑衙門名曰裁判所已派司法省司員高見前往履勘地址經理一切矣○長崎對港有稻佐山地一區係稻佐鄉平民志賀之産於明治八年七月二十八日借與俄國水師提督夫知惱創設休息病院兼爲水師水員避暑養病之所由俄領事與宫川縣令商允以十年爲期計地廣一千一百十五尺本年期滿俄領事屢與地主志賀商量續借初以不限年請志貴曰貴國之例無過九十九年條約况病院乎後又商量定以年限仍未妥洽及水師提督出口日决意將該地退還所建之屋已託洋商於上月廿八日拍賣矣查俄人在東南洋者惟海參崴曁長崎設有病院今將長崎病院退還則俄國水師人員不獨有所不便抑且用費益增矣 
[西報譯登]  
　　西報載俄屬海參崴地方所刊俄字新聞有俄國東方形勢論略謂我國若欲經略東洋與他國扼要爭雄雖佔濟州島元山津兩處猶不能扼南方日本海之要以形勢而論莫如據對州一島較勝他處萬萬盖對州島不獨形勢所在且物産豐厚貿易繁興若該島入我政府之手立於清日韓三國之間可謂居中扼要指麾水師無不如意使東南洋之氣與紅海通商綫路相聨我輩惟願政府取濟州元山之念轉而注意於對州豈不勝於兩處哉又云高麗元山地方荒歉異常韓人困苦不堪餓殍載道民乏生計群盜如蜂所幸日本租界尚未波及然日領事之意早已思患預防熟籌保護之策前次敦貨丸進口已繕就封章奏請日廷迅派兵船前往駐泊以資保護已國人民矣 
[津郡紀聞]  
　　傳聞中朝已允將大院君釋回高麗不日卽可成行矣○雷軍門正綰號偉堂四川人前隸多將軍部下運籌决策動合機宜將軍目爲將才嗣果積功洊至專閫征勦關隴時曾拜督辦軍務之命近年統馬步七營駐紮營口威望卓著此次到津謁見傅相敬禮有加聞擬請軍門督率所部移駐鳳凰城云○河水甚漲鹽船聨帆上駛而載米各沙船尚未入口駁船上人無不倚棹以待○洋藥稅厘旣重走漏必多洋藥局總辦擬在滄州設立分局以杜 
 
 

Page 2

 
 
漏私業經禀請傅相矣 
[下關蛟水續述]  
　　上月之晦夜過半雨脚全收忽金陵城内附近山上起蛟决壞金川門城垣十數丈而出直注下關平地水深三尺查金川一門自李景隆開門納燕王後早經封閉并鑄銅爲倮人植立城甕中以絶人跡該處本塹山爲堞承鍾山支派迤邐入江勢甚平衍自宋齊梁陳歴千餘年從未傳有蛟患以故環山而居者絶不爲意下關背山面水地有高下該處防營於潮水拍岸時卽派隊就高處堰爲長隄高厚各四五尺一時家家戴德户户銜恩謂此功不在白圭以下不料千軍萬馬之聲破金川門從天而降隄内頓成澤國當下衝壞牆垣漂去什物無算幸有隄爲之屏蔽人口不致被陽侯捲去前日有避水入城者尚擔負淋漓狀甚狼狽近日南風大作水勢所减僅果鼴鼠之腹尚未見歸其壑而反其宅也刻聞上憲已委江少尉估修城垣想不日卽可興工矣 
[閩省雜聞]  
　　汀州府署儀門有天一樓年久失修延壽峯太守倡捐集腋共得銀三千餘兩現已興工修造說者謂斯樓關繫闔屬文風今旣修整秋試必多獲雋者○近日米榖價稍賤惟銀價不能持平○屏南縣輿夫陸某赴省投文行至洪山橋在李某餻店吃點心因囊虚無錢持洋向隣近兌換片刻而回則篓内銀信一封已歸烏有陸遂禀侯邑主批差查究云○武弁某甲前日挈其友人到洪山橋花舫中取次尋歡飛觴痛飲適有某乙亦虎而冠者挾健男四五輩昻然直入甲傲不爲禮乙以爲大辱詬誶之下竟以白刃從事致將甲之頭顱剌破甲瀝情具控經盧邑尊籖差拿乙等到案笞押一塲惡作劇太煞風景矣○張凱臣軍門仙逝後所有凱字十營委副將張朝棟敖先慶洪永安三人分統之○欵局定後城上兵丁均已撤回防所惟去年法焰鴟張時有某紳献策以蔴沙袋千百個裝築士沙分置各城門下屹如山立迄今已久雨淋日炙袋壞土崩時有臭氣殊不利於行人辦善後事者固當計及此也○大田縣到省不過數日路程而該縣派差齎呈午節賀禀迄今尚未投到嗣經查悉該差至中途忽患重病以致如此且有銀信數封尚無下落可見行路之難不僅蜀道也 
[陋俗宜禁]  
　　閩中風俗以省垣爲最厚他如汀州建甯厦門等處則以習俗移人漸趨浮靡而建郡有所謂帮夫者蓋以鬚眉男子不能庇護妻孥則藉他人爲之帮助耳近聞該郡城内有某甲碌碌無所長日以游手好閒爲事妻某氏旦夕治女紅以供薪米洵内助之賢者甲終以支持門户爲苦一日與氏商及帮夫之事氏叱之不料夜闌私語已被同居之剃頭匠某乙所聞次晨乙見甲便以帮夫自請願月給錢二千四百文甲慨然允之復强諸氏終不見答而退乙由是有調氏之心矣日前因圖奸不遂與氏口角經里保力勸乙竟敢操刀將氏剌死隣人拘乙報縣經建安縣沈藕生明府到塲相騐審訊情由知氏之賢遂賞銀交甲殯殮乙供認不諱現已就地處斬觀此而嘆甲妻之賢且愈見甲之不成丈夫也挽薄俗以正人心不能不有望於良有司 
[通州近聞]  
　　天時久旱不雨以致北河水淺漕船節節難行正在挑挖之際忽於五月二十九日金龍四大王到通登時水漲二尺當卽請祀龍王廟兩倉帥親詣拈香卽禱本月初一初二連日大雨河水平槽初三日大雨傾盆夜以繼日水勢漲至丈許北壩大光樓下水深二尺將軍行轅及隨營文案處覈對處軍械所各廟宇水注門前幸未入院波濤澎湃褰涉爲難剝船被浪衝擊寸步難行兩岸又無縴道遲至初八日浙江頭起漕糧始進小河口報到初九日浙江二起漕糧報到江蘇頭起漕糧報到初十日江蘇頭起白糧報至十一日倉帥提騐浙江頭起漕糧江蘇頭起漕糧十隻頭起白糧十六隻米色尚屬乾潔騐訖開斛聞天津江浙兩局已兌過十餘起近日水勢消撤漕船紛紛報到殆無虚日焉○通永道薛觀察於六月初二日圖轅○高邑尊於六月初五日由裏河乘舟進京○漕運廳李牧村别駕於初五日乘舟親詣上平閘龍王廟拈香鞭炮祀神督飭閘汛各官嚴守伏汛○高星槎邑尊陞授趙州由尹憲札飭宛平縣蔡鶴君大令補授斯缺○近由天津海防運來雙輪炮車五十餘輛鉛丸藥彈四百餘箱路經通州出北門運往吉林以備營用○月初河水漲發將軍行轅水圍三面軍憲焚香默禱水勢次第消撤初八日軍憲率同文武員弁恭詣龍神廟焚香獻供以答神庥是日旌旗招展鞭砲齊聲觀者如蟻○天氣署熱北門外浮橋一帶時有孩童沐浴某兵覩之生羡甫入波心卽沈水底雖經撈救已氣絶矣當卽聚薪焚燒尸身名爲火葬○初十日招商局盛杏孫觀察乘坐小火輪船抵能隨到江浙兩局及各衙署拜謁 
[宜昌碎錄]  
　　東湖縣聨明府聞將調簾傳得代理者爲興山縣之韓明府云○江水近已退去三四尺古川船多半解維矣 
[秦淮新語]  
　　月之四日火繖當空天氣炎酷相傳六月六潮漲一寸秋後潮漲一尺是日潮水未漲故米價每石陡跌去二三百文柴視雨中取值僅半菜蔬三之一○大中橋之東偏有白下寺過寺則爲駐防地界俗號皇城内葢因明廢宫而名之者也駐防子弟每見游船泊橋下必以瓦礫相餞前日有某公子携一雛姬維舟橋甕中正在公子調氷水佳人雪藕絲之際忽岸上飛一石子將船頂之玻璃片擊碎劃破姬而霎時間眼波臉潮頓作燕支血色公子大怒喚從人拘其强項者其僕俊而不慧竟執途人以塞責公子自立船唇以海冬青之扇柄敲其首者再被拘者知事必有因第與怒者言難白因從容坐下呼姬之女僕告之曰我生意中人不與貴介較是非然事由憐惜爾輩而起我乃某巿某號之某某刻由通濟門外勾當事回遽遭不測爾將何以爲我洗此敲朴辱也女僕素解事聞是語便陪禮再四少頃又有所謂大夥計者扶客上岸就堂中小酌命侑酒者以客醉爲度並送以輿事始罷次日公子纔知其誤啞然失笑深悔孟浪願佩韋以終其身焉是誠可謂佳公子矣○鍾山書院地最窪在秦淮北早已如方壺員驕卓立海中央矣前午潮落後内院忽有赤鯉一條潑剌水草間住院人拾之以歸重十數斤目灼灼若甚悔其未到龍門而已被點額暴顋也者然則亦類於白龍之子困於豫且之網耶吾將請北山移文以問之○妙相庵有大槐一株蔽蔭逾畝數百年物也入寺隨喜者於此先燒一炷香合十頂禮比於伽藍神前日忽有行脚僧坐樹下將袈裟左袒意在披大王之雄風不料上有鵲巢遺其頂眞所謂佛頭著糞住持睹其狀急引至八功德池邊掬不臭水爲之滌除煩惱久之遂去詎該僧歸卽寒熱大作口中喃喃謂已奉釋迦牟尼勅授爲槐郡太守如南柯故事鵲卽其青鳥使如是者三日某寺以掛單故恐遭荼毗走告僧綱司卽遣僧差照以慧眼戒以法棒仍熱中如故現僧衆擬乞大士座前楊枝水就蓮花座下浸其光葫蘆正不知着魔者果能免卽墮地獄否也 
[袁江雜錄]  
　　雙金閘工竣逾年尚未放水近經漕憲札飭王司馬領欵辦理其欵仍由鹽務劃撥聞需六七千金云○山東撫憲官眷船過浦小泊於初五日開行○去歲未減新引淮北每號票價售二百餘金今歲减引後每號票價售至四百餘金盖係近日銷場甚旺自正月以來已售鹽八十餘萬包只存三十餘萬包各票商已赴塲捆運新鹽爲接續計矣○山陽南界某村落地上汨汨出水幾若泉眼衆懼爲蛟謀令地保報官該處與寶應毗連寶邑尊早已臨勘以地保失察欲加笞責地保辯以地屬山陽始邀寛免俄而水亦自止蓋緣積雨入地復溢而出也○某氏婦偶與伯氏口角號哭河干聲甚凄慘竟作曹娥之投江隔岸有見之者卽呼渡船施求渡船置之不理翌日屍浮出由是海神廟一帶舟子均爲人所唾駡矣○許大令奉漕憲札於初五日在行臺照例决科○聞崧鎭帥於初四日由津啓節前赴山東會同撫河兩帥勘視運路始行南下 
[茂苑瑣談]  
　　胥門外小日暉橋受太湖胥口之水最爲湍急老於行舟者經此每致愼焉前日有横涇茅圻頭鄉人掉舟進橋適遇一木 
 
 

Page 3

 
 
瀆來船水溜勢猛不及趨避攔頭一撞將掌稿之某鄉人碰落河心赶緊撈救業已溺斃屍妻在船將木瀆船扣住奔赴吳縣控報任明府立往勘騐委係兩不小心致遭非命當將屍屬委婉開尋並將木瀆人嚴行申斥當卽自備棺殮不致延訟矣○潘庫大使荆梅伯名道復著籍湘中宦遊吳下白道光中葉補缺歴官三十年每與董琴涵王榖原諸名宿結詩酒之會風雅眞率脫盡町畦其相攸之法每假紫正兩書院課文以定選擇兪恂鄉觀察劉叔濤祭酒朱墨卿太令均以一介寒士中雀屏之選先後掇高科登仕籍惟朱杏生茂才係其季壻殉髮逆之難未克與諸僚壻分鑣輪苑遇限之也前月初四日劉祭酒於浙江學政任内病故適朱墨卿明府亦於是月廿九日午刻疾終漂陽任所邢譚至戚薤露同歌何不謀而合歟○太平橋河中有一童女屍順流而下旋於小八良士巷岸邊擱住地保正欲報堂收殮有某公舘認係婢女隨卽買棺成殮聞該婢體有傷痕因主人鞭撻難受遂致投河溺斃也○道員程春藻虧欠滬庄胡某銀兩控訟已久譚方伯破除情面禀請大憲於湖北差次提程到蘇訊追日前魁太守集訊之下斷令程所欠七千金以靖江當貨七千串抵償原告未肯了結致奉將胡某及夥朱姓均發代質公所管押一面以所斷情形詳報督撫各憲銷案以免固執延累至泰來莊控欠之原告西幫四名現亦管押云○蘇屬應調簾官撫憲以本屇漕運現任各州縣虧耗殊甚故槪於候補及補缺未到任各員中擇調以示體恤○積竊張景山獲案供出王姓舊貨店銷贓嗣又吊到原贓若干卽由任明府將土姓店房兩處發封並將王父子枷號店門以示炯戒續據張景山供出山塘上潘姓舊貨店亦代銷贓隨卽飭捕吊得衣服五件念佛珠一串當禁一張計衣飾數事均侮案内眞贓失主認領無誤潘姓亦已到案管押尚須窮究也 
[火災彚紀]  
　　本月初六晚夜分時鎭江西門城頭道圈某姓家瓦房因晚炊遺火遂肇回祿之災比知覺呼救而火勢已冒空屋頂有從睡夢中驚醒者扶老携幼四處狂奔一片哭聲令人耳不忍聽嗣經城廂内外洋水各龍聞警馳至竭力施救方能漸息炎威事畢李得燒去瓦屋店房及民居草房約十五六家共三十餘間初八晚五鼓時山巷底某姓宰坊爲匪徒縱火焚去草房十餘間並斃黄牛牝馿各一頭幸得各水龍馳救方不延燒至次夜五鼓時該處左近又遭匪徒縱火焚去草屋數間口前城内五條街叅府署隔鄰被仇家種火以致成災該屋爲書塲又係草屋當火熾時救者竭力撲熄屋主亦加意防維叅署園中圍牆外樹木盡被焚焦屋宇幸得無恙十七日二鼓後西門外天主堂街祝天寶銀樓又報火災因是日主人晨赴洲上僅遺二學徒在店内眷及一四齡幼女亦住店樓至晚一徒手執洋油燈至廚下覔狸奴誤將燈中之油傾住灴門外遺薪上登時延約餘柴冒燃樓板店婦正在黑甜鄉驚醒後赤身下樓已烈焰彌漫不可嚮邇急拔鍵而出旋見門外竚立多人卽時縮進以致焚斃火中是時祝融氏怒不可遏又經箕伯助威頃刻間延及毗隣許姓成衣店湯圓店漆器店豆腐店老虎灶對門元德昌藥店啓盛坊飯館愼記顏料店乾昌永高粱酒店剃頭店戒烟丸店許源順皮箱店醉白樓徽麫館共燬房屋數十間幸醉白樓風火牆甚高水龍多架噴水如注始得救息聞被灾各户財物皆未搶出想所失已不貲矣天寶樓主婦屍身事後在火場翻出見毛髮已盡滿而皆孔胸前焚空一洞心已焦縮其女孩屍骸尚在瓦礫之下須待乃父歸來刨覓誠慘矣已哉至起禍之學徒則已聨臂遠遁矣 
[頒示良法]  
　　鄞邑尊近奉藩憲札開蛟水爲害猝難抵禦若不預爲防維萬一乘時而出其禍甚烈所頒伐蛟良法示仰居民農佃人等務宜實力講求隨處留意遇有蹤跡卽行依法剪除以爲思患預防之計勿稍輕視是爲至要按其說卽陳文恭公任江西巡撫時所刊本報前已登列故不贅錄 
[西報照譯]  
　　聞得旗昌洋行以字林新聞館曾言及招商局售與旗昌之事並非眞情是以旗昌洋行現欲控告該聞新聞舘文匯晉源兩西字報均有此說不知將來如何了結也 
[邑尊驗屍]  
　　昨據廿七保十一圖民人沈春山恊同該處地保徐仁照卽徐人倬投上海縣報稱住居新閘北首井亭地方已故祖母姚氏棺木浮厝宅後昨晚三鼓時突聞撬棺聲隨往探視見有多人當卽呼捕鄰人間知帮同拘獲錢照林徐桂山及甲乙等四人餘均逃逸當將該四人略加毆打隨逆閘南巡防局請究局員研訊之餘飭勇恊保將該四人送縣將出局門錢照林不知因何倒斃局員因命將徐桂山等三人先行送縣并請詣騐莫邑尊立卽升堂將徐桂山等三人研詰徐桂山稱向來訓蒙後賣筆餬口昨夜從眞如鎭返滬路經井亭相近忽聞呌喊聲見有不識姓名之人被鄉人吊打我因觀看鄉人指爲同黨亦遭吊打後又送到巡防局在路呌屈適有甲乙二人詢問何事我告以無端被打并失洋二元甲乙因謂鄉人何得誣人以罪鄉人因又將甲乙捆送邑尊問旣稱賣筆筆在何處答稱賣剩五十餘枝已被打失某甲稱是賣柴者某乙稱是賣糖者餘語與徐同邑尊騐得三人均有傷惟徐較重隨飭差交地保請醫調治甲乙帶至屍場再訊莫邑尊隨於午後三點半鐘前赴新閘南首巡防局門首騐屍先傳地保徐仁照至案詰訊據稱昨晚三鼓時小的聞井亭後面有賊撬棺及往觀看已由沈春山等獲住錢照林等四人已將錢及徐兩人扭至井亭隔壁之汲靜菴内私行吊打小的見之卽行放下一并送至局中時錢照林已不能行扶掖至局亦不　開口越時斃命卽詰沈春山據供昨晚聞撬棺聲持燈往視見有多人立卽呼喊經鄰人恊力獲到錢照林等四人略加毆擊錢卽斃命邑尊問爾等毆打時究係何人爲首答稱黑暗中殊難指認邑尊卽飭退去飭傳二圖地保陳錦山至案謂爾知何人將錢毆斃答稱小的在二圖當差伊等在十一圖内實未深悉惟昨晚將四人送局時錢已不能行走邑尊卽飭仵作騐得骸屍頭額稍有微傷左太陽左肋二處委係致命傷邑尊離坐親騐無悞卽飭棺殮發壇標記隨諭沈春山如獲盜棺之賊理合送官究辦豈容擅用私刑且徐桂山太甲乙等據供是路人尚無盜棺實跡爾等動輙行兇此風斷不可畏沈答稱時已深夜安有閒人且鄉民亦有三人受傷邑尊將徐桂山等三人并沈春山先行帶回縣中邑尊復至刨相處騐得棺已撬損又至汲靜菴騐勘吊打形跡并提該菴僧人管福南略加盤詰帶回縣中 
[拐匪歸縣]  
　　日前拐孩案内拘到揚州人楊慶和卽楊文經翁太守查得係著名匪棍無惡不作研訊之餘自認車户之兒住其家内三日惟係湯得喜誘來後仍由湯領去似與小的無關管押後又倩人投案訴稱家中物件被看管人蒯得行鍾學正竊去及拘鍾蒯兩人研詰比追又稱物件實初楊二梁二等人帶去楊梁兩人均在原籍在將鍾蒯送縣以例關提前日上海縣差投公廨欲提楊歸案辦理昨日堂期捕房因將楊解案縣差田裕短衣露頂直立案前並不開口翁太守見而異之詰其爲何人包探禀稱此人卽縣署來差太守詰原差名姓答稱原差楊立三小的是小夥計太守以其未諳公事隨卽斥奶着將楊帶出交護勇解送縣署 
[提獲士僧]  
　　衆奴難犯一事本報已疊次照登前日上海縣莫邑尊飭差協保往提紫竹林下院住持僧智參至時見院中依舊興工惟智參僧不知去向隨卽折回旋知院中有滬軍營親兵彈壓該差遂同地保報知巡防局於前日下午由局派勇同往進院見有僧人五六名詢之地保稱主持僧亦在其内該差聲言奉官差提帶有信票交閱該僧口出大言恃强爭執差等見勢不佳暫時退出大呼一聲鄉民卽蜂擁而入盖該處鄉民知縣差已至均在門外聚觀一聞喚令帮拿頃刻間如潮而至一齊動手詎有别僧出爲帮阻因卽拿住二名連智參帶至巡防局委員 
 
 

Page 4

 
 
查君以祇須提捉主僧立命縣差帶回解訊其餘二僧當卽釋去其間有一僧以出家人無辜受辱心何以甘願隨主僧一同投案并聞滬軍營親兵不知何由而來令人索解不得至莫邑尊訊供情形再當探明照錄 
[西官不到]  
　　昨禮拜六英公堂應輪奥國正領事夏士君會訊夏士君别有要工未到公廨一切案情均由葛大令獨斷云 
[幾遭滅頂]  
　　前日午後有一男孩在本城西倉橋左近河中洗澡轉瞬間首陷淤泥中大有羝羊觸藩不能退不能遂之勢幸經路人瞥見竭力救起雖未遭滅頂之凶然已目瞪口呆奄奄一息矣後有識者扶送回家 
[來信照登]  
　　數日前貴報登有寶基大善女將普渡齋僧之資移作賑欵深仁卓識舉世所稀目今天災流行山東廣東等處鴻嗷徧野幾於目不忍覩耳不忍聞承施少翁陳竹翁曁諸大善士設法代籌爲億兆生靈請命計窮力竭仍復苦口諄諄我輩旣心有餘而力不足復不能踵諸公之後以補助於萬一清夜自思直欲愧死爲此轉叩諸大善士以及巾幗名媛可否將本月雷祖殿進香之資一半歸入賑款或專寄賑局或擲入賑桶數無論多與少人無論男與女一視同仁均以已渴已饑爲念庶不讓寶基大善女專美於前也乞登貴報四明周麟瑞叩求 
[浙省撫轅抄]  
　　六月十六日仁錢二縣俱禀知學憲于十七日午刻移進衙署○十七日福建候補道劉進見卽辭回寗 
[蘇省撫轅抄]  
　　六月十九日藩轅牌示南匯縣縣丞王濱病故遺缺查有銀捐本班儘先前縣丞劉淦堪以請補○二十日候補同知聶申之禀知奉藩憲札委金陵文闈差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　徐長生訴稱向在京貨店習業現店已閉歇尚無生理昨因閒游見有許多人在老虎竈門口鬥牌暫立閒觀忽有一啞巴子拉住剝衣幸逢巡捕拘案捕頭禀稱啞巴子動輙訛詐已屢經拘案嚴懲啞巴子以手作勢不能取供葛大令以其屢經訛詐情殊可惡判令押候笞責二百板以儆○周康元訴稱在通裕信局爲夥前有蘇州寄交上海寓居新昌客棧之江王氏洋信一封計洋十五元當至該棧詢問該氏卽有李四寶認爲該氏之夫接信拆取洋銀小的見棧夥張雲生在旁故深信不疑嗣後該氏到局聲言日前由蘇寄來之洋信並未收到當查李四寶已不在棧只得先自認賠一面向棧夥追李今始交出向索無着交捕送懲江王氏供稱前由女兒在蘇託該局寄來洋信延不收到詢之局中稱已交與李四寶小婦人向之理論已認賠償今因將李追到故特到案質訊李供借住該棧時與氏相識曾託我信致伊女催送洋銀及洋信到來因有急需暫時挪用原要措辦奉還該氏稱並未託伊寫信張供在棧爲夥李住棧中房飯資有人担保與該氏同寓已久及該氏之女有洋信送來適該氏不在據李言該氏曾託伊寫信并託伊代收故不疑及洎該氏回來說及欲尋李已出外不返該氏先向信局追賠信局向我追人我向擔保房飯資之人根追交與信局葛大令判李管押一月并限五日内交還冒收之洋十五元給償信局夥周康元違十嚴比該氏及張無斥退○二百三十八號華捕解送二人至案禀稱因見爭毆不休爲此拘案張阿四供爲馬夫昨過三馬路花烟舘門口有妓女喚進吸烟錢無付致被掌頰與論爭執間忽李大坤出面帮妓拳毆李供開設花烟舘張等皆是失業馬夫時來尋釁昨又同五六人到來纒擾致與爭毆及巡捕來時均已奔散被獲一人葛大令謂流氓尋釁與違禁開設花烟館者均有不是各判枷號十天○包探康阿順禀稱昨獲竊犯李春林認竊費金生扇鋪内雕翎扇質洋一元質票已交金阿大查金日前犯竊已請管押在案爲特將李及失主送案請訊費供失竊雕翎扇原未報捕今據包探關照獲賊爲此投質李供認不諱葛大令飭將金帶案據稱李送質票與我已經賣與路人無從吊取贓物大令隨判李管押十天金照前科之罪加押七天○李巨卿訴稱有墨精眼鏡一副交與姚泰生修理延不交還昨又向索致與爭執由捕拘案姚供李有眼鏡託脩我亦有眼鏡二副交伊欲與調換李又稱姚圖吞没我好眼鏡曾將次等眼鏡搪塞已向言明勿要姚又稱旣不願調換儘可還伊原物葛大令隨着彼此調還原物不得再有爭閙情事 
[法界公堂瑣案]  
　　前報列小東門外戲館街某花烟舘被烟客竊去衣服當卽獲到一人兹悉獲到者姓濮名洪友解赴大自鳴鐘捕房後經包探嚴頌眉孫寶生詰得同黨中有陳阿林混名鷄籠子阿林者實係積竊隨往獲到於昨日解案原告金周氏投訴情由并稱衣服放在櫃内被伊竊去六件現已取到三件存在捕房翁太守謂阿林曰爾將衣服取出尚可從寛否于嚴比阿林堅稱祗有三件太守着交捕帶回暫押候比○捕房解送周洪福請訊翁太守詰問之下包探禀稱此人係小東門捕房四捕所用細崽周供本月十七日觀劇回南行至戯館街見客　中有一人面貌似是友人因卽入内招呼詎其人並非我友實是葛老爺之姪少爺以小的誤認遽行掌頰又取名片戕小的送入捕房翁太守問可有别情答稱並無太守以原告不到着卽放去○蘭芳里趙姓花烟舘中烟妓王桂林係是蘇鄉人被人携帶來滬作妓在家時已詐字同鄉某姓家尚未過門今事爲壻家所聞控諸元和縣縣尊准詞簽差到滬關提昨該差竟不協同上海縣差自投法公堂請提翁太守詰訊名字來差禀稱姓周名炳帶同夥伴並眼線戴順指提王桂林太守詰其牌票答稱在上海縣差身畔尚未到來太守問爲何未到該差出言冒昧太守怒斥其不知規矩派捕前并將妓提到不准交來差帶去且緩送縣暫押捕房以待飭人送縣請派差解送元和○前報列興聖街炒麫店被竊棉被一節昨捕房將蔣正林送案原告閩人紀阿寶偕母紀陳氏投案訴稱樓上客庽樓下麫店今被竊棉被兩條蔣供將被質錢紀陳氏確曾知道且得洋一元錢二百另有借來之銀飾衣服亦質得洋一元錢六百文質票本在小的身畔現在捕房翁太守隨詰紀陳氏據供銀器衣服確曾借與棉被並不知道太守問何物先質答稱棉被先質术守洞知其中必有别情飭將蔣紀二人帶出復向陳氏研詰開導着帶蔣等到案諭令贖還質物交保出外從寛不予深求○捕房解到天津人陳大海身有血跡詰訊之下據供前在吳松營内現居滬地前次在鄭家木橋浜地灘賭錢贏得若干昨又見伊等聚賭因之向索分文不有爲此紛爭伊遽將刀向我頭上劃開左臂亦被砍數刀太守謂賭博本宜懲辦今旣受傷姑予從寛自去調養如遇砍爾之人可隨時扭赴捕房 
[七遣]  
　　昔枚乘作七發子建作七啓亦以發越其性情調暢其鬱結辭各富麗世莫與壽今僕之處境毋乃類是故作七遣以遣之環翠公子年登强仕抱志不遂常鬱鬱以閒居若將終身焉者種榆山人聞而往說之曰公子何爲其然也丈夫立志不朽有三安貧樂道待時而動計之得也君獨不見夫蛟龍乎方其蟠屈於泥塗也魚鼈媟之及至飛騰蒼昊擾亂烟雲可謂乘其時而奮其志矣物猶如此士保不然亦奚必佗傺鬱悒憂思廢餐而自令顦顇乎公子曰喟命宫磨蝎痛恨難勝有志之士逢此蹭蹬是以煩憊山人曰昔吳客以七發說楚太子僕將演而試之君願聽乎公子曰山人不辭遠道枉顧敝廬澄心辣耳謹聽玉音山人曰則有洋塲廣袤衢路平坦砌以魚龍之背塡以磧礫之紋列肆侈於五都萬國於焉互會奇形怪貨於何不有維時仲春令月時和氣清攬轡於盤馬之塲馳驅乎廣漠之野馴以追風之驥乘以錦軫之車發越陽氣陶盪春心於焉小憩流盼叢林乃有靜安古寺屹立中央梵王宫殿敞巍峨以輝煌碧苔綵緻芳樹垂條從風旖旎婉轉幽揚於是日薄虞淵倦焉思返則有黄鶯紫燕關關嚶嚶接翼側足以送行旌眦人生娛情逸游之至樂子能從我而游乎公子曰余未能也山人曰華衆閬苑傑閣層樓奇狀詭制生面别開乃偕良友拾級而登倚檻則颿着歇浦捲簾則風送花香沸清泉於不夜叙情話於終宵烹雀舌煎龍芽潄之而潔味可深嘗可以澡胸中漑臟腋洗濯髮齒盪滌潢濁則有二八妖姬鶯聲悅耳雲來霧去目挑心與然後循徑途觀西樂彈如六博衆各擅塲成梟而牟逸清雲上或翫毛羽兮或臥烟霞粲乎隱隱各得其所補陸羽茶經之未叙療相如海外之奇方於焉遣興誰曰不宜子能從我而游乎公子曰余末能也山人曰芙蓉之土産自印度販夫覓利航海來華於是使文身剪髮之徒煎熬如法膠黏不解槍雕以飛龍之式燈鏤以舞鳳之形瓊膏一滴酷烈芬芳含氤氲吐烟霧横陳一榻調暢心腸棲志雲霞之内託身邯鄲之鄉療痼疾扶元氣豁倦眸馴暴戾起宰子之畫寢醒陳搏之幻夢光如古佛燃燈貌若癯仙清瘦優哉游哉樂比不疲子能從我而吸乎公子曰余未能也山人曰觀乎滬北名姝才人妙妓鎖鳳窟於層樓臨关場之大道珠簾繡幕文榱華梁被輕鮮之羅綺戴金爵之明璫娥眉犀齒蘭麝芬芳顏膩理語笙簧宜侍側調心腸竊視流盼顚倒蔡陽良宵之夕爲樂未央於是皓腕振素琴張揮五絃於妙手驚孤雁之高翔調徵則鬱結叩宫則懽生乃相與歌曰望巫陽兮有好仇瓌姿瑋態兮妙難儔耀若芙渠之出水兮艷芳洲皓若明月之舒光兮照瓊樓惠而好我携手同游此聲色之妙也子能從我而游乎公子曰余未能也山人曰騁懷可以盪思游目乃能娛情春來秋至寒暖適均泰西講武大舉馳騎於是圍場汎麗廣博有圻相觀乎賽馬之場徜徉乎茂林之下紅塵四合烟雲相連佇乎企望者盖以萬數時則未見夫賽之形也祗觀夫錦車繡　金勒玉鞭馳驅角逐慕色爭先又有東墻鄰女妾家河陽牽裾踥蹀而來蓮步姗姗而至修爰曼鬋雲錦薄裳華容婀娜一顧傾城闍黎玄門誰能不惑於是乎西樂迭奏騎隊登塲僸依兠離罔不畢集乘以鍾岱之駿衣以麗都之裳齊馬足整騎伍麾雲旗並爭騖風馳電掃興高逐鹿賭千鎰於一瞬爭俄傾之威光此吾國之未有仰異域之超驤游十盤田其樂只且子能從我而觀乎公子曰余未能也山人曰乃與君乘頡利之輪艘作倉海之遨游擴爾眼界盪爾心胸其爲物也詭形殊制大莫與京兩輪如翼而環轉汔機超然而特立内則洞房周逹貨别隧分圍環曲折每各異觀錦纜牙檣誰與比黄龍青雀莫能儔當其起椗而逝也水鍋火烈機撥輪旋激水成波勢如濤湧崩雲屑雨汨汨浤浤倐如驚颷之惚恍疾若六龍之縱轡上古所無後人莫覩公子曰聆聞之下令人目眩心摇精神嚮往山人曰未旣於此尚有殊觀於是高踞遠矚泛覧滄海則有蒼龍噏水巨鰲璧波驚鯨横海以吞舟駭蜃吐霧而成巿老僧合十美女横波經途萬萬怪異莫名縱有乘槎之博望固未能縷形其所以然也此滄海之大觀子能從我而游乎公子曰余未能也山人曰嗟乎法人之不靖也已有日矣聖上寛以旣往與以自新未修九戰之具常懷干戚之舞奈何桀驁不馴時復蠢動旣蹂躪我邊陲又虔劉我閩嶠勞我將帥傷我車徒於是乎雷霆震怒爰整師旅魚麗鵝鸛星羅雲布羽旄掃欃槍旌旗捲蠻霧鎗林炮雨奮不我　平原赤勇士厲轉鬥轉捷豺狼懾竄於斯時也鬼神爲之感泣山淵爲之反覆羲和未及匿其景已夷其什七八於是乞憐摇尾俯首請盟聖上不黷武以懋德不殫殺以昭仁大度包容覊縻而已辭未及終而公子已躍然而起曰向子聾我以荒淫之道祗攪余心兹聞敵强狡黠譎詐無常與子從征廓爾太清[  海上種榆山人就正稿]  
 
 

Page 10

 
 
[西人末議]  
　　竊謂近日軍營旣尚火器以鎗炮爲先則所以命中及遠者要不可不講軍中有鎗隊尤須有炮隊至於海口扼要專重炮臺砲臺之築一准西法所用之炮亦必以西國新式所置有單攻守三等之炮司炮之人其任最重必平日與炮相習所擊遠近無不具有定凖炮臺首要須先用長重大砲我炮可以及船而船炮不能及我何則過重之炮雖鐵甲戰艦亦不能任載也如是乃可以守所謂有將才而必先有利器也昨有西人自閩來滬稱福州海口各炮臺近已修葺完善初意必然大費經營然一切仍沿前式甚不可解卽如南北兩岸炮臺爲福州海口第二層總門户所係非淺去年與法交戰之時兩處炮臺所存美國後膛砲英國前膛砲數尊俱已移至金牌砲臺安置用以扼要　而備前敵因此兩處砲臺俱須别購新砲今觀所購到者仍係前膛短砲不能遠攻制勝夫守海口之要着第一在炮臺鞏堅第二在炮火利速乃可以固疆而威敵法事之終正兵事之始火器講求曷可緩哉沿海疆圉要當留意整頓豈徒福州一隅爲然哉 
[山陷龍潭]  
　　江西德化縣之曰白鶴鄉有一山寛約十數里高可與匡廬比肩山麓環以大湖居民之結廬而居者不少山之顚松杉青翠雲鳥往還雖仙境不啻也上月杪某夜聞狂颷驟起玉女盆傾氷雹父下居民聞而生怖次日晨起見該山之大木拔倒不少山腰忽陷有水窟九口大小不一聞有六窟清泉餘則泉濁如江水然且興波外溢奔流不絶見者無不駭異用蔴繩數白丈壓入窟中尚未到底因而謡言四起謂潭内有眞龍九不日起身山必陷入湖中居民均有戒心連日遷避不遑云 
[治蛇咬方]  
　　前閱貴報有金陵多蛇之說兹特抄奉極簡便靈騐二方拜懇附入報章使人知平常之中有極便妙藥也方以辣椒生食十餘枚要如指長大不用圓小者凡被蛇咬中毒者食之不但不知其辣而反覺其甘更嚼數枚敷咬處卽腫處起小泡流水定痛而愈又方以竹桿旱烟同中垢須吃熟烟者以冷水洗出服一二盌亦不覺辣苦而反好食并以烟筒頭内烟垢敷傷處亦卽流水消腫定痛而愈至於紫金錠雄黄白芷象貝木香南星菜油等藥未嘗不佳然恐倉猝不備不若二方之簡便也再者凡被咬破者敷藥如不破以針剌出血再敷辣虎或烟垢爲佳[  六月初八日汪漢清拜具] 　 
[壽春庭胞二兄五十卽請諸大吟壇政和]  
　　草堂今日壽筵開奏罷壎箎笑語陪樂事頻教倫紀叙多情更喜友朋來田家荆樹枝同茂謝氏蘭庭澤久培時值荷風香正滿兄懸弧在六月十七日稱觴宜進碧筩杯○前作意猶未盡再賦一律重爲兄壽槐廕清森滿座凉仲箎吹出韻悠揚同根親愛推楊播内助賢能嫓孟光年屆服官欣共慶樽開介壽祝無疆階前並列芝蘭秀各藹門庭降吉祥松堂弟恩漙 
[初度日岑寂不堪鏡南知余意至夕招飲杏花酒樓感作一律卽以致謝錄奉桂笙夢畹大吟壇削正]  
　　牢落江湖忽半生誰從佳日慰長征同心有恨憐萍梗異地相看當弟兄幾首新詩知已涙一杯清釀故人情只愁入座豪懷减絲竹中年不忍聽[  石橋漫稿]  
[接錄上海四馬路浦灘文報局經收廣東廣西賑捐六月中旬清單]  
　　十七日江夏佐時氏募籬東客求足愈人怡怡居三户各二元榆蔭樓一元共七元○福州世經堂穆五元可居堂陸一元○無名氏求平安一元蘭陵仲氏求妻病愈一元○温敬臣翁募滬字五十一號册陳金謨五元温敬臣冕墀各二元眞肇南李學周劉炳祺任登李單紹先蔡致和七户各一元共十六元○東山隱十居一元浙慈隱名子明本堂各五元平安氏十元有心無力一元○謝筠亭翁募滬字一百九十一號册○蘇濱湖五元戴鳴玉四元德泰號李詠南游晋臣鼎茂號又同人公大號生昌七户各二元王掄之泰昌森又同人無名氏四户各一元無名氏莊旭東沛記各半元樂賡氏李升氏秀之秉記嘉培安記六户各二角段生生福廣榮子寛金坤廷記春元廷記各尚叔平琴齋喬大雨記永才阿彩才明無名氏阿林李大十九户各一角共三十一元六角○聊以塞責人十元同文書局雷以堂畫潤四元地亞士交來浙江龔太太廿四元朱三才薄乾水常熟合記三户各一元○南匯王貫芬六元○吳淞合盛魚行募沈龍順八元六角二分一厘吟記一元三角七分九厘○常州震泰代沈二元吳中盛忍德十元○本日共收英洋四百十七元錢六百七十八文 
[上海三馬路與昌絲棧陳竹坪經收廣東廣西賑捐六月二十日第十八次清單]  
　　徐茗香兄交來補過居洋五十元又保安氏洋五十元育德草堂田蘇通裕局寄來洋廿元與字五十三册劉湧泉翁募來劉溥淵羊廿元大吉樓程永懋姚壽南祈胞兄病速愈崑山未興泰信由全盛局寄來逸樂氏各友節省　資及周氏藥資四户各洋十元乾記號安生典知不足子因妻産平安還愿三户各洋四元顧雲錦無名氏太和隆三户各洋二元野荸薺正遠堂翔記求兒女平安費萬年青四明有心無力人公泰漿坊愼泰恊鳳祥銀樓無名氏無名氏嚴玉慶小姐求父母病卽愈番允恆賚昌源老永新日新號蔡晋卿餐霞漱石節省日用永各局友交來蔡奉母命助賑十七户各洋一元廣和號錢五百文無名氏錢二百文寗國府政大局寄來慈谿童子卿翁募來喜捨氏遂心氏好施人求合家平安四户各洋一元又無名氏洋二元又無名氏屠聘珊夏筱阡汪翰垣陳秉鈞無名氏存仁氏勉力人陳舟生方子英周聘農工鏡波濟善氏有心無力人施虚齋錢季諧程少甫鄧茨菴萬安氏無名氏廿户各洋五角與字七十六册譚任之翁募來同德生恆記號嚴廣茂泰生愼四户各洋二元聚源順春記王大昌永恆愼益萬興六户各洋一元龔義和正昌號大亨號三户各虚對洋一元鼎豐錢五百六十文共收洋二百四十五元虚對洋三元錢一千二百六十文合并聲明 
[漢口經收粤東水災賑捐]  
　　廣帮同仁堂韋紫封兩户每捐洋二百元張寅賓周雲卿莊亦琴陳修梅吳朗山唐星衢泰和合唐維勳梁佩之韋耀村張瑞生鄧紀常梁琴軒唐翼衢唐瑞芝善昌升茶棧唐偉　洋發原信記全興利永興和晋昌原茶棧榮棧益記茶棧慊愼安茶棧悟眞子鄭傳經堂志成堂以上廿八户每捐洋一百元山西衆票帮捐洋五百元德成福春華祥茶棧兩户每捐洋八十元補出氏蘇偉廷兩户每捐洋七十元童善之陳卓卿鄭蘭圃協成銀號未秉臣溓昌乾梁權鈺羅晴川葉東初謙受益有成銀號義昌隝德和祥全興怡李隹山東瑞遠堂寶聚公人和昌茶棧同春榮茶棧從善氏無名氏閻手天順長恆義行太古榶棧郭益豐永貞祥盧太昌以上廿七户每捐洋五十元時和泰捐洋六十元新興和捐洋四十四元慈蔭玕柳璧臣艮合興永和祥以上四户每捐洋四十元馮殿生黄逹卿吳鏡披佘彦廷鳳耀廷方杰卿梁樂齋陳亷泉公安榮永利貞益大徐厚德堂盧祝三王錢堂尹藻田萬泰恆梁玉屏德興有棧和興義和棧以上廿户每捐三十元成安昌捐洋廿五元徐峻峰東梅伯簡裕俊何松岩唐海籌郭禮村廣生源黄畊山陳汝霖悅昌周爵廷福順榮公同昌味蘭主人廣裕源吳閔氏旗昌行何福祥義源祥鄭錫鴻朱必逹韋玉溪鄧劉氏均昌號普源長一吕香乾裕魁大德玉大昌玉正美祥怡成昌集發泰元茂隆兩宜正錦茂王合記恊記如春行雲集恆冾記中和祥合成梁德臣以上四十三户每捐洋二十元黄澆亭謙益兩户每捐洋十五元莊兪氏捐洋十二元黄文南唐吉阡伍杳林新昌全發源黄道生源裕楊次垣雲鴇山房韋壽田李星垣何弼臣廣昌隆元利和記天祥行陳壽康吳曉相裕豐恆積仲卽興利元裕昌林世憐未新畬永棧黄蘭阡德厚祥裕通　吳靜軒六和茂隆合興祥恆塗勝昌無名氏蘇手韓登堂陳蓬山順升益泰大興元正遠退悔氏正大元增泰怡和行黄中和德盛和天原義成和豐振黄應昌律青允以上五十二户每捐洋十元陳錫光堂捐洋八元莊陳氏廣儀五兩户每捐洋六角李月谿吕中山震昌祥生合昌張昭景退思氏林秋潭張恆豐黄幹材順康馬品石唐祥勳集成莫質才同昌無力子周仲動無力子霍原濟唐宏發方怡廷周隆記莊永順許惠豐陳立生和記黄益廣元廣昌恆以上廿九户每捐洋五元莊白文莊中兪莊叔賢張子卿順記和裕莊絜之陳信主泰興美興同益以上十一户每捐洋四元樹德堂謝競展張德門劉孔陞葉廷菘曾森垣番豈如唐朋山吳逹三廣合和以上十户每捐洋三元彭永揚馬遂謙何子衡李每籌車飛仙梁逸泉何耀山何有林黄月籮周炳文李登榜李應春無名氏黄手梁光榮歐秀亭東永和益德王文卿順利順成瑞祥和何義隆陳合記以上廿三户每捐洋二元衛秋甫唐高勸盧俊臣蔡簡廷唐瀚勳唐文卿黄長庚唐高延蕭煥章梁同桂唐文炳自有名趙錦昌槐紹先吳建邦以上十五户每捐洋一元 
[漢口收解廣東水災賑捐]  
　　五月廿九日第一批英洋三千元六月初二日第二批英洋一千元初四日第同三批英洋二千元初五日第四批英洋二千元十一日第五批英洋一千元十三日第六批黄洋一千合共解去英洋一萬元均託匯豐銀行電匯廣東愛育堂照收故放[  漢口募捐粤賑人拜啓]  
[上海四馬路浦灘文報局經收廣東廣西六月中旬清單]  
　　十八日不留名二元嚴詶東每賓人募扈字四百七十號册陽和興宋大椿徐祥隆龐振卿龐繼記五户各五元陳樸卿先生謝姓醫金一百文○常熟新泰五元香山盧石卿二十元盧唐氏盧鄧氏各二元　東映雪居一元嚴大祥二元　祥亨號二十元英公堂交來大英公舘用人徐洗林罰工十元五柳壹規銀三十兩嘉興金陪祖求父病全愈忱州恭謹堂李二户各十元杭來同盧署二元蕭山求安一百元東耘士求保合家平安五元○南翔恕石募滬字三百三十一號册三百三十五號册隱名氏哈哈哈各十元不留名不居名襄記蓮記四户各四元力不從心曙霞樓平心氏三户各二元舞名氏有心無力彩記三户各一元阮記洋半元錦記藻記各二百文共洋四十五元虚對開一个錢四百文○浙紹嵩壩里局募申字九十四號單顏又臣兪恆　各二元吳吉甫力不足齋知足氏愼修居任得和任合義王元興七户各一元蒿江居士願昇平祝豐年金恆豐四户各五角吳生瑚三角未升二角共洋十三元錢五百七十文○山陰給諫第謝募申字九十五號單山陰憲名氏鏡湖散人各五十元無名氏十六户廿元共一百二十元○蘇州文報局募第五批常熟靈記二百元慈壽堂二元河南氏求佑平安一元徐琢卿畫潤四百四十文共二百零三元錢四百四十文○正蒙書院募祁采侯郁璋甫梅問羹姚欣伯賈文炳蒯幼麟張文增徐步青心用居士九户各一元徐秉丞鮑潤生陳愼之范蔭臨汪人文姚立人鞠蘊輝朱步雲愼獨齋九户各半元范麟書潤氏合半元江確生趨舟洋五角祁慕荃洋四角范靖之米槱之各二角共洋十五元小洋三角錢廿四文○乍浦汝南氏募申字九十六號單恆德堂衆友二元周王氏七百八十文汝南氏陳戴氏有竹居戴陳氏信娟女聽蛙艸堂綸音女龔兆記八户各二百文曾信太太記楊劉氏各三百文周正心堂六百文衣谷三頁四百文朱楊氏高王氏寥書記三户各一百四十文王陳公舘一百七十文陶周氏七十文共洋六元嘉興盛平之翁程菽畦翁募申字九十七號單高敦厚堂十元高敦仁堂四元無名氏吟香書屋惟馨書屋龔同善堂半晦清陰李梅生曹子成人和振祥灃和九户各一元盛平之書潤一元小洋四角錢九百四十七文墨香書屋四百文思忍堂有懷堂各三百文蓉官一百十文共合洋廿五元小洋四角錢九百四十七文○周通陳淵卿翁募申字九十八號單棉力子求母病速痊二元胡本仁學養居隱名氏不留名四户各一元張照園無力子各半元清河友人七百七十文延陵平氏三百五十文共合洋八元○松江張湛如翁募滬字二百九十六二百九十七號册心餘力絀人二元語花室主芝史二户各一元趙潔記靜字東軒寒香别墅相侣三齡童子二齡童子刁敦仁侯崇讓不留名張竹記十户各半元有心無力人三百八十文無力子紋銀一兩六錢張秀記四百文石湖民貞史各三百文師韓生二角不留名五户各二角目記不留姓各一角不留名四户一角張連記負苦人二户各一百文負苦人五十文共洋九元小洋九角紋銀一兩六錢虚對開五元○羅陽募隱名氏李夢垣二百文王金記一百三十文共合洋一元○洋務局曹募楊壽椿五元古梅仙舘四元慈竹山房沈笛雲曹瑞官三户各二元共十五元○本日共收洋六百五十六元虚對開六元小洋十五角現紋銀一兩六錢規銀三十兩錢二千四百八十五文○補十五日趙子霖太守募滬字六十五號册胡境塘趙系琳二户各二十元温蔗青朱月如陳希甫裕生典裕豐典五户各四元李藴山三元錢鏡湖錢海珊張玉山孫講軒長興庫房周星湖任吟芳李嘉榮鮑虞廷吕松泉十户各二元吳伯　周振軒鍾玉齋皇甫田稼鍾伯荃馮芹波望衡書屋王行先欽亦岩錢少卿肅菊如姚慕清孫琴甫孫筠軒廣安公號宋春圃孫海門吳燕候欽汝舟楊巽齋廿户各一元修竹居張健卿知不足齋古香朝屋四户各半員黄研孫爲祖母求冥福對開六个孫蓉卿嚴松禱二户對開各二員共收洋一百十員 
 
 

Page 11

 
 
   
 
 

Page 12

 
 
[光緒十一年六月十四日京報全錄]  
　　宫門抄○上諭一道錄前○發抄旨四道○接續前稿○浙撫劉奏請飭核覆施行摺○又奏爲自行檢舉片○湘撫龎奏請旌表片○江督曾奏請補知縣摺○豫撫鹿奏請補各員缺摺子○將軍慶奏委署知縣夾片○六月十四日工部鴻臚寺廂黄旗值日無引見○恩全假滿請安○絪貝勒謝稽查覺羅學恩○卓公謝充族長恩○胡瑞瀾謝署副憲恩○儘先副將閃殿魁謝恩○召見軍機○發抄劉秉璋奏奉派查閱營伍俟武圍後察看情形再行舉行奉旨兵部知道欽此○譚鍾麟等奏查辦蒙番積案一律清結奉旨着照所請該衙門知道欽此○裕碌奏襄鄖等各州分銷淮鹽收解課厘數目奉旨户部知道欽此○又緝私營勇體察情形勢難遽裁奉旨着照所請該部知道欽此○接續前稿該叅牧長康如果藉案科罰例祗降調似尚無避就情事詳經前撫臣吳元炳以叅牧尚有經手統捐局欠欵飭俟繳清後再行詳辦旋據蘇藩司查覆前欵清完應將叅案擬結兹據江甯布政使梁肇煌蘇州布政使譚鈞培江蘇按察使李嘉樂會同確查此案前署泰州已革知州長康旣經各前司訊明李振西于未訪拿之先卽捐錢修廟並非該叅牧藉案科罰楊世耀死由畏累情急亦非爲李振西過付情虚自盡李振西秦得厚之短見輕生或因牽累忿極或因嚴提懼受拖累所致均據各屍親供明具結可憑其門丁高順實於同治七年閏四月初三日落水身死前詳誤寫六年閏四月初三日查係蘇州府經書繕詳筆誤已據懷甯縣訊取屍親鄰証所具各結移送來蘇似屬可信惟該叅牧長康于家丁得贓遠颺雖非徇庇抗交僅止失於覺察而李振西被控訪拿率准捐輸修廟亦非授意勒捐第審理詞訟轉輾牽涉致令案証畏累自盡三命實屬咎無可辭業已革職應毋庸議餘悉原卷　復冗叙除咨部查照外所有飭查核議覆陳緣由理合恭摺具奏伏乞皇太后皇上聖鍳訓示謹奏奉旨已錄○○頭拮頂戴浙江巡撫臣劉秉璋跪奏爲本年新事秋審原擬情實擬請改入緩決據實奏明恭摺仰祈聖鍳事竊查浙省應入本年秋審舊事新事斬絞各犯前據臬司核擬造册詳送經臣督同審錄具題在案兹據署臬司豐紳泰詳稱查得本年新事秋審秀永縣絞犯謝仁幅一名前因該犯索欠强奪衣服作抵起釁已曲刃斃十歲幼孩金刃頭面傷重復另傷婦女一人擬請情實兹詳加覆核該犯究係身先受傷不無可原擬請改入緩决又鄞縣絞犯李三一名原犯鬥殺擬請緩决减流在配貌犯鬥殺仍應緩决情殊怙惡非例得入矜之杂原擬照例入於情實兹該犯恭逢本年正月初四日恩旨應否酌擬緩决聽候部議詳請具奏前來臣覆查無異除咨刑部外理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○劉秉璋片再謝仁幅擬實一案據臬司詳經臣另摺奏請改入緩决惟當時未能核明於具題三日之後始行更正究屬一時疏忽相應自行檢舉仍請旨將臣與署臬司豐紳泰一併交部議處謹附片具奏伏乞聖鑒訓示謹奏車機大臣奉旨劉秉璋豐紳泰均着交部議處欽此○○龐際雲片再據署鳳凰直隷廳同知蔣聨庚禀准鎭篁鎭左營遊擊藍廷青等移稱鎭筸鎭中營遊擊唐淦之胞姊卞唐氏係長沙縣二品封職唐兆松之女咸豐二年于歸同邑國子監典籍卞貽令爲室同治三年夫故時年二十九歲家貧苦守藉紡績撫孤成立孝養孀姑歴久弗衰現年五十歲計守節二十二年又據候補知府莊賡良等禀稱同鄉江蘇常熟縣儒牛蔣興吾之妻趙氏係前瀏陽縣縣丞趙大炳之女道光十八年于歸蔣興吾爲室咸豐元年夫故時年二十九歲因姑老子幼不敢以死塞責善姑教子操女紅以給饔餐現年六十三歲計守節三十五年又據署粮儲道但湘良等禀稱同鄉貞女陳易氏係湖北公安縣廪生易秉瑚之女幼字同邑前湖南瀘溪縣知縣陳忠煐之子文童厚豫爲室尚未完娶厚豫於光緒元年病殁時貞女年甫一十七歲一聞凶訃卽欲身殉父母理夕防之遂含涕禀知父母過門守貞父母憐其幼穉多方勸慰貞女矢志甚堅截髮自誓其父馳告夫家過門持服抱栗主以成禮孝事姑嫜和睦姊姒内外毫無間言該員守或誼屬同寅或情關桑梓聞見眞確不忍聽其淹没造具事實册結分别禀請旌表前來臣查節婦卞唐氏蔣趙氏貞女陳易氏操懍氷霜心同金石或矢柏舟之志已逾廿載凄其或完太璞之貞非僅十年不字洵無愧爲巾幗宜仰籲夫旌榮近來節婦由其父兄服官地方請旌歴經奉旨允准而未婚之女過門守貞亦隨時奏請旌表有案今卞唐氏等年例相符陳易氏奇行可憫合無仰懇天恩准予旌表以勵堅貞而維風化除將事實册結咨送禮部外謹會同湖廣督臣卞寶第湖南學政臣曹鴻勛附片具陳伏乞聖鑒訓示謹奏軍機大臣奉旨卞唐氏等均着准其旌表禮部知道欽此○○兩江總督臣曾國荃江蘇巡撫臣衛榮光跪奏爲揀員請補沿海要缺知縣恭摺仰祈聖鑒事竊寶山縣知縣張東瀛於光緒十年十一月初十日丁憂開缺歸十一月分截缺所遺寶山縣知縣係繁疲難沿海兼三要缺例應在外揀選調補該縣地處海濱迫近租界華洋雲集稽查彈壓在在均必得精明廉幹之員方足以資治理臣等於通省現任知縣内逐加遴選非現居要缺卽人地未宜一時實無合例堪調之員惟查有卽用知縣葛慶同年四十九歲湖南人由附生中式同治甲子科並補行咸豐辛酉科本省舉人光緒九年癸未科會試中式貢士殿試三甲引見奉旨以知縣分省卽用欽此籖掣江蘇是年十月初四日到省覆查該員品端學粹爲守兼優以之請補寶山縣要缺知縣人地實屬相宜洵堪勝任與例亦符據藩臬兩司會詳請奏前來臣等往返函商意見相同合無仰懇天恩俯念員缺緊要准以卽用知縣葛慶同補授寶山縣要缺知縣實於沿海地方有裨如蒙兪允該員係卽用知縣請補知縣銜缺相當毋庸送部引見亦毋庸查造叅罰謹合詞恭摺具奏伏乞皇太后皇上聖鑒訓示謹奏軍機大臣奉旨吏部議奏欽此○○頭品頂戴調補陜西巡撫河南巡撫臣鹿傳霖跪奏爲揀員請補遊擊各員缺以實營伍恭摺仰祈聖鑒事竊查光州營遊擊金印歸德鎭左營遊擊虞清元鄧新營遊擊程占鰲於光緒十年十月十一日及十一年二月先後因病出缺均經恭疏題報聲明所遺各缺扣留外補在案兵部奏定章程儘先和員均按奉旨先後挨次補用如實在不得其人亦將名次在前各員於此缺何項不宜按名指實准將名次在後之員請補又例載陸路題補之缺遇輪用應升人員查明到任日期都司歴俸三年以上始准保題又例載陸路題補缺出先儘籍隷他省之員揀選題補如無他省之人可題准其於本籍五百里以外人員題補各等語今光州營遊擊係題補第一輪第五缺應用儘先人員歸德鎭左營遊擊第一輪第六缺輪用應升人員鄧新營遊擊係題補第二輪第一缺應用儘先人員臣於在標候補儘先遊擊及應升各員内逐加遴選查有儘先遊擊賈敦㦂年四十五歲直隷河間府故城縣人由俊秀投營打仗出力歴保至遊擊儘先補用同治七年十二月到標該員樸實耐勞差操勤奮堪以擬補光州營遊擊又陳州營都司定保年四十二歲正藍旂漢軍英麟佐領下人由拜唐阿歴任鑾儀衛治儀正光緒二年奉旨補授陳州營都司三年四月初三日到任該員練習營務辦事認眞歴俸三年以上堪以升補歸德鎭左營遊擊又儘先遊擊薛保國年四十八歲係開封府祥符縣人由武童投營打仗出力歴保至遊擊儘先補用並加副將銜光緒三年九月到標該員勤愼篤實講求營務堪以擬補鄧新營遊擊雖該員等名次稍後與例未符惟儘先遊擊名次在賈敦㦂以前之馬克泰張攸周及在薛保國名次以前之張崇恩馬鳳全郭振剛余振清楊忠義王德穆克金布杜慶餘蔣廣明楊友明袁洪業李鳳顯徐清元均與現出各缺不甚相宜未便稍涉遷就該員賈敦㦂等俱係人地實在相需例得將名次在前各員按名指實專摺奏請合無仰懇天恩俯准將儘先遊擊賈敦㦂補授光州營遊擊陳州營都 
司定保升補歸德鎭左營遊擊儘先遊擊薛保國補授鄧新營遊擊實於營伍地方均有裨益除飭取各員履歴送部外相應恭摺具奏再所遺陳州營都司係屬推缺豫省現有應補人員應請扣留外補合併聲明伏乞皇太后皇上聖鑒訓示謹奏軍機大臣奉旨兵部議奏欽此○○慶裕片再新補東邊道奎訓前經奏明飭赴新任其護理東邊道昌圖府知府徐本衡調署昌圖府錦州府知府增林應卽飭回本任再查俸滿引二見營口海防同知寶岱已到省繳照准升遼陽州知州張錫蕃已奉准部覆均應飭赴本任以重職守承德縣京縣知縣談廣慶現因經手事件完竣請咨赴部引見所遺員缺係屬附郭首邑政務殷煩最關緊要查有調補懷德縣知縣章樾精明幹練堪以代理奉化縣知縣張寅調省察看所遺奉化縣一缺查有候補知縣吉利樸實耐勞堪以接署除分檄飭遵外理合附片具奏伏乞聖鑒謹奏軍機大臣奉旨吏部知道欽此 
 
