# 1934 - 5 - 4908522

 

Page 1

 
 
[重印明季稗史告成] [  圖書集成局啓]  
　　明季稗史一書分子目一十有六日烈皇小識曰聖安本紀日行在陽秋日嘉定　城紀略日幸存錄曰幸存續錄日求野錄日也是錄日江南聞見錄日粤游紀聞日賜姓始末日兩廣紀咯曰東明聞見錄曰靑燐屑曰吳耿尙孔四王合傳曰掦州十日紀大抵雜紀前明末造佚事體例雖近乎騐史要皆得諸日擊非同耳食之談披閱再三實足與正史相印證本局前曾覔得舊本用活字板印行實海流傳爭先購置兹復印以雪白連史祗校　裝釘精益求精每部六册碼洋七角請臨三馬路申報館帳房申昌書室及各書坊隨意選購各外埠申昌亦皆有寄存 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀棧　方書　　治法斧藻羣言足稱黄岐之功臣靑囊之盛業誠醫學入門之階梯刊印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[論農爲工商之本而農人識字尤爲務農之本]  
　　自五大洲通商以來泰西商務日盛一日現在各國已成商戰之局中國商務素不講求在閉關自守之時雖有盈絀究無漏巵通商後銀錢溢於外洋者何可勝計譬之對陣旣無可守之道又無可守之資是以中國商務日形困乏棼如亂絲竟無良策然無可守之道而不能不籌守之之法者情也無可戰之資而不能不籌戰之之策者又勢也泰西各國雖重商務而不知商之本在工總而言之機器製造而已進口之貨凡洋布羽綢及一切日用之物無不用機器製造工輕料省其利之厚不言可知而且各物皆揣華人之意而製之故皆合華人之用卽極小之物若有不能須臾離者各省内地通行銷路日廣而華人本有之物反皆束之高閣則華人本業之工不將束手待斃乎是欲以商勝人先須以工勝人而後可蓋工卽商之本也然工不能徒手而成工必須物萬物皆根於土則工又資於農中國自古重農誠得務本之要惟自古及今風尙各異治法不同遂至有名而無實在留心時事者莫不見及於此故近來士大夫皆思講求農務有設桑蠶局教民種桑養蠶之法者有各自購地雇人種桑者從此風氣一開將來農務可望漸興此固富强之一大轉機也然士學爲農猶按圖索驥終不能親歴其境甘苦備嘗尤形隔膜農則僅能力作苦於目不識丁雖有善法不能盡知此亦華人之一大弊端泰西文字不尙虚文而識字之人則較多於中國閱李提摩太君時事新論中載各國識字人數按西歴一千八百五十年所核德國每百人中識字者有八十六人美國每百人有八十四人英國每百人有六十七人法國每百人有六十七人俄國每百人僅有二人而按一千八百八十一年所核則德國每百人中已加八人美國已加六人英國已加十三人法國已加二十一人若俄國已加九人就俄而論在各國之中其識字爲最少而此三十年内已多至五倍其他皆有增無减西國富强之道卽基於此故蒙意不講農務則已若講農務須先俾農人識字爲第一義泰西識字者旣多又盛行報館一紙風行徧傳國内卽農家者流每日無不閱報大有帶經而鋤牛角掛書風景故每出一新法舉國皆知轉相效習風氣之開所以迅速若華人非特報紙不如泰西之盛并無新法可傳卽有報紙而農人旣不識字何由而知古之所謂教農勸農者亦安能盡農人而皆爲之口講指畫亦何怪教農勸農之盡屬虚文哉所以泰西欲人皆能事先令人皆向學各國學校之設有多至數萬者農其一端也農學本有新舊兩法而其要皆在於肥地以茁物盡人力以奪造化之權農人雖不能盡知化學若皆識字則化學之推行亦不至目爲異事教之亦易於領會按農學新法載於化學中求農學其大要有四一日察土性二日分原質三日澆壅之法四曰壅田相宜之物華人雖素不明化學而於土性澆壅之法亦未嘗不講惟不能如西人之精耳其不能如西人之精者究不能明化學之故若農人能洞悉何種禾稼係可種原質卽以何種原質按其分量配合灌漑而培壅之瘠土可成沃壤活壤更倍增腴美雖有旱潦可免荒蕪不亦爲富强之基哉故日農爲工商之本而農人識字尤爲務農之本然欲農人之識字也非廣設學校不爲功是所望於當軸之講求務本者 
[本館接奉電音]  
　　昨日午前京師飛電傳來上諭一道敬謹譯登○十二月初一日奉上諭長萃著調補倉塲侍郎吏部右侍郎著漙善調補堃岫著轉補禮部左侍郎禮部右侍郎著漙　補授欽此 
[示安民教]  
　　江西訪事友人云江西各屬近年天主耶穌二教漸次增多民教時有齟齬殊非地方幸事兹德靜山中丞查悉情形頒發告示其文曰爲出示愷切曉諭以安民教而杜猜嫌事照得中國自開海禁與各國通商以來外國耶穌天主等教因而流入腹地民間多有入教以堅爲善之必然教雖外國之教民仍中國之民一切户婚田土鼠牙雀角仍聽地方官爲之審理教堂志在勸善向不干預詞訟而教民意在向善亦不得藉教横行今本部院訪聞貴谿等縣入教之民爲最多誠恐不明此義恃教妄爲以致釀成事端除通飭各該縣認眞查察嚴密防範外合行出示愷切曉諭爲此示仰該處民教人等一體知悉耶穌天主等教均屬勸人爲善旣日入教更應孜孜向善固不得藉教欺人而未經入教之民亦不得因其入教稍涉歧視自示之後無論民教均應各安本分營生毋得心懷嫌隙互相猜疑致滋事端倘敢故違一經訪聞或被告發定卽拘案照例嚴辦斷不能因已入教稍涉寛縱本部院爲期民教相安起見故不憚煩言諄諄誥誡該民教等應共體此意各守本分愼勿言諄聽藐致于法究本部院實有厚望焉其各凛遵毋違特示 
[國有常刑]  
　　天津采訪友人云本年秋審勾到情實斬犯張振淸一名絞犯邱洗殷起發卽殷二兩名十一月初十夜臬轅接奉刑部釘封文卽飭縣行刑適十一日縣署别有要公遂於十二日處决張係殺人罪犯斬訖飭屬收屍棺殮邱殷兩絞犯循例暴屍三日始准藁葬聞殷二卽前年强搶難婦之犯誠哉罪不容寛已 
[解案到省]  
　　姑蘇采訪友人云上海縣舉人童迥卽文生童汝福訐控學師宣琴山廣　盜賣學田奸占嫠婦以及私掘骨甕等情旋經大邑紳焉李蘭墅明府范蘭棠廣文等惡其呶呶不已聨名赴省控諸臬轅時督糧道陸春江觀察方攝任鳥臺批飭松江府陳太守親提太守研訊奉札之下卽飭差恊同上海縣差將童及其黨一干人拘提研訊錄供申詳觀察以此案情節旣多非提省親讞不能水落石出復飭將全案人証一併起解太守因於上月十旬某日飭書吏檢齊案卷將童及文生姜承烈趙光第監生汪裕淸民人唐承基唐介福王介福卽王小二等七名於二十八日下午解至省垣洎原差押赴臬轅投文而觀察已回糧道本任經正任臬司吳廣涵廉訪飭發蘇州府訊核桐太守命將童收入待　公所姜等三文生父長元吳三縣學分别看管唐等三人發　　署收押刑房 
 
 

Page 2

 
 
[粤東火警]  
　　廣州訪事人云前月十二晚初更時河南二岸大街某薙髮店失愼幸貼鄰係一茶坊夥伴衆多協力救護得卽撲滅祗飽受一塲虚驚而已十四晚東關湛塘陳宅又因遺火積薪一時熊熊之光直冲霄漢時未夜深各水龍聞警卽至澆水狂噴僅焚去屋一間是晚河南福隆大街某木店工人夜作方休方思就枕不知如何遺星火於木花中登時赤幟高張不可嚮邇水會中人尙未息肩遂改南轅爲北轍灌救得力亦只燒去鋪面一椽餘均未延及亦不幸中之幸也 
[東甌火警]  
　　温州采訪友人云十一月二十三日之晚更魚兩躍忽報永淸門内天雷巷某處圾垃廠火起一霎時祝融氏卽左衝右突如入無人之境毒燄煽處兩面齊焚其地距内河甚遙取水極艱以致頗難收拾宗觀察劉典史劉鎭軍及各守戎一聞警鑼卽電掣風馳而往適東門水龍夫將撓鈎誤擊西門某龍夫頭顱以致兩龍相鬥西門各龍夫將東門水龍奪去人聲鼎沸幾難理諭幸葉詠霓明府善言撫慰令赶緊吸水以噴不得恃衆蠻横各水龍夫唯唯遵諭遂得瓦解冰消迨至蓮漏三商火燄漸熄而北至永淸門毗連關帝廟南迄柿漆店已同爲瓦礫之塲西畔僅留新店二楹係前次火刼後復建者東面延燒至垃圾空廠而止計共焚去店屋一百餘楹被災者約六十餘家貧苦小民風餐露宿慘難罄述目不忍觀至其起火之由緣觸翻煤油燈燃及草柴所致居家者可不愼旃 
[鳩江火警]  
　　蕪湖訪事友人云上月二十日夕陽西下暝色催人散步郊原炊烟縷縷出於村郭籬落間不啻一幅天然畫景正凝眸憑眺忽東門外笡家巷某姓茅龍頷下濃烟噴薄而出俄而吳回氏冐穿屋頂熊熊之勢幾欲燎原幸天未昏黑鄰人奔集抱甕灌澆並得大力者衝烟突火將屋拉倒赤帝子始不敢高張其幟僅焚去茅屋一椽是誠不幸之幸矣 
[接錄蕪湖中江講院現設經誼治事兩齋章程]  
　　一兩齋諸生人給日記簿一本有頒行格式計每日行事日記一本每日讀書日記又一本每日行事讀書有敬義分數多少有怠欲分數多少必詳記之以爲自訟改過張本有心得則札記勿剿襲成言勿有意求深勿作閒冗枝葉語須鞭辟近裏著已非實有所得勿妄下筆尤忌妄論古人前輩長短逞空臆以張其謬論旣不切情事又長虚憍之氣此最惡習也五日一呈學長由學長評閱後再呈山長批改以存親師取友　學相長之古義焉四書義月一課常年十課秋賦之年加五經義一首每季課以古學不拘論議表判解考序記史漢騷選時務算學西學叢書内各出一題常年四課以每課六題爲率如經義齋出六題治事齋亦出六題願報考何齋者聽由山長評定甲乙而有司第其最優次優劣等以差次頒發奬贈刀布焉入院肄業以四季考課爲進退在院學生三次考劣則斥出○一經義齋分課經學理學詞章之學經制之學周髀及十種算經之學一治事齋分課史學通鑑學三通學掌故學時務學近屢奉朝廷功令勅所在設立西學書院現遵採西域專門之實業鎔入中夏大備之成規斟覈名實别擇精英　爲八門一日算學二日方言三曰格致四曰律法五曰製造六曰商務七曰水陸兵法八曰輿地測繪一陳同父言扶危濟否之運有時天地鬼神之力亦窮不能易之而卒能易之者人定勝天也范蠡杜口於沼吳葛公晦迹於吞魏張良先學禮於淮陽房杜亦從游於汾水臥薪嘗膽非一朝夕一口耳之功今世有危言高論自詡氣節日飲亡何而以精衛刑天自比空作慷慨激昻之狀者特客氣之士爲客氣所使耳設使朝廷用此輩人必大誤國事設使諸生效法此等態度必無益世道而先履危機此豈仁人志士智勇深沈者之所爲哉子貢曰無報人之志而令人疑之拙也有報人之意而使人知之殆也事未發而先聞危也今山長學長諸生但使一命之士存心利濟於事大小必有所裨亭林先生所謂士預有責焉者也博觀而約取厚積而薄發但當卜切實堅苦之功植根忠孝先務自治切勿故作激詭呌囂之行託迹昌狂大言欺世如石介之流吾無譏焉　一朱子論程門高弟如上蔡定夫龜山皆入禪學惟呂　叔不入禪呂氏初學于横渠湛深禮學故根柢厚朱子答林擇之云比因朋友講論深究近世學者之病只是合下欠持敬工夫所以事事滅裂其言敬者又只說能存此心自然中理奎於容貎　氣往往全不加功設使眞能如此存得亦與釋老何異又况心慮荒忽未必眞能存得耶程子言敬必以整齊嚴肅正衣冠尊瞻視爲先又言未有箕踞而心不慢者如此乃是正論而先聖說克已復禮尋常講說於禮字每不快意必訓作理字然後已今乃知其精微縝密非常情所及耳朱子門人黄榦等奉師訓纂輯儀禮經傳通解三十七卷續二十九卷卽本集畣林擇之書之意也後來愼修江先生作禮書綱自周禮疑義舉要儀禮釋宮譜禮記訓義擇言深衣考誤雙池汪先生作參讀禮志疑輔之金先生作禮箋易疇程先生作宗法小記考工創物小記喪服文足徵記胡氏匡衷作儀禮釋官次仲凌先生作禮經釋例竹村胡先生作儀禮正義燕寢考今講壇改牓曰學禮堂蓋秉朱子及黔中諸老先之遺教也諸生顧名思義習禮爲先大樹下茅　前皆可服習入孝出弟親仁　衆日用飲食動靜語默無一非禮意之所貫注無時不當省察克治何必入廟而後知敬哉 
[宣南鴻雪]  
　　京師訪事人云前門外打磨廠全和海燈鋪前月十三日晚魚更四躍鋪中人睡夢方酣忽被樑上君子從屋躍下挖開紙牕竊去衣服多件並銅器等物約值銀四五十金一時深巷寒犬吠聲如豹店夥遽然驚覺急起燃燈賊已遁去天明卽開失單報經南城練勇分局飭勇丁勒限緝拿然暴客無踨藺大夫恐難完璧歸趙矣○某宅轎夫拐帶使女上月初旬被左翼兵丁盤獲禀知委員立卽提案審訊堅不吐實予以嚴弄始行供認使女藏在前爲烟業之某甲家因派兵將某甲並使女一併拿獲解回左翼衙門歸案審辦○上月十六十七兩日係屬壇差之期前門大街兩旁席棚槪行拆卸修飾御路皇上於十六日辦事用膳後出正陽門進天壇入齋宮宿蹕翌日冬至上祭禮成後仍由舊路還宮先於十三日黎明時天降瑞雪說者咸謂上蒼感應預兆豐年惟當差官員修路兵丁比常倍加辛苦云○冬至壇差之期東河西河兩汛守府衙門出示曉諭前門大街各店户挨家黐貼告示此兩日不准留住閒雜人等如違重懲不貸 
[津沽寒浪]  
　　天津采訪友人云今年冬令和藹如春陰伏陽愆攝生者咸謂易成疾癘焉十一月十四日天氣驟寒六出飛花瓊瑤亂灑迨至玉龍戰罷七十二沽之上已悉成玉宇瓊樓試持玉尺評量積素約深二寸許不特係豐年之兆抑且爲却病之方爰特書之以誌喜○蟒鞭係以皮條編作蟒形用以鞭背能令血肉交飛十年前天津縣某大令以之處混星雖曰治亂人用重典然究係非弄非慈祥愷悌者所宜出此也其用蟒鞭也不任皂隸而任之打勢匠打勢匠蓋卽護勇之流大抵皆孔武有力者新任天津縣陳明府深知其弊復任後卽將蟒鞭革去資遣打勢匠遄回以期明愼用刑無枉無濫聞者咸額手頌之○槍砲爲行軍利器一經轟出山頽岳撼海立雲垂安可使血肉之軀樹以爲的前有關東人某甲者自稱有避槍子術請練軍五營統領試騐統領笑而却之此事遂作爲罷論矣日間新練某營勇操演時其書識某乙亦稱能避槍子手執小黄旗擬赴靶前　立統領爲愼重人命起見未之或許乙自具甘結並加以同營親友各結始准趨前詎料槍甫燃而乙已應聲倒地愚人之愚抑何可笑乃爾 
[八閩譚助]  
　　福州采訪友人云水關外俞伊桐家有女孩年甫八歲冬至日約同比鄰鄭金炯家五歲男孩互相嬉戲旣而爭端忽起致被鄭子毆斃俞忿甚奔赴縣署禀陳縣主准詞於二十日帶同仵作等人前往騐得屍身無甚傷痕惟牙關緊閉而已○棍徒李寳寳游手好閒不務本分素隨閩邑差役辦公卽俗所謂白役也某日窮極計生僞造官票持往各鄕僻勒索錢文事爲鄕民察知扭送至縣縣主大怒立叱伍伯從重笞責一千板枷號示衆聞者快之○有李瑞霖者年將强仕娶妻葉氏琴瑟頗諧某日偶因閨房細事忽古反目之爻氏遂逃回母家母愛惜掌中珠竟以女壻不顧家計等情控諸蜀署縣主提訊之下氏侃侃而陳略無羞歰靑態縣主諭以婦人家須守閨箴不可妄興詞訟氏唯唯遵命乃 
 
 

Page 3

 
 
交其夫領回 
[珠江寒]  
　　訪事人函云本屇招商承充闈姓衆以利之所在欲爲捷足之先登竭力營謀類多空拳嘗試前有廣裕厚源兩堂曾繳銀萬兩限期已滿無力再繳已認充公日前兩商復赴善後局遞禀請將此欵發還局憲批示以該商旣願充公於前嗣復禀請發還起滅自由殊屬冐昧但旣經來局具禀自應靜聽批示無庸再三　瀆○條絲烟抽釐刻已奉大憲改歸補抽釐局帶抽日前商人張順祥復赴釐務總局遞禀呈稱竊職等均在粤東省開張條絲烟行崇安堂攬抽條絲烟坐釐禀奉厘務局批飭加餉嗣以條絲烟歲銷三四百擔請免加餉隨卽奉廣濟醫院查期覆稱條絲烟來粤不下千擔惟在省行銷亦只三四百擔旋奉飭由補抽釐局帶抽迨職等先後呈奉仰局核議奉批俟帶抽一年再行核奪各等因惟抽釐乃萬不得已之舉如查無隱飾卽歸本行承辦官民兩便今條絲烟已加兩倍該崇安堂初欲攬抽祇令因餉旣不加餉然後帶抽行坐混淆商賈畏縮現報抽寥寥商情可見職等固不敢固執求免再不敢觀望自悮惟有公同酌議情願照前承認之數每年擬繳銀二百元分夏冬兩季完納倘派抽不敷由各商湊足雖涓滴無補於江河亦零星稍均夫商力伏乞俯念條絲烟坐厘前崇安堂不願加餉今職等情願認繳實與加餉無異且查明在省行銷只三四百　卽使帶抽亦只此數求恩准帶抽由職等赴局照原認承繳俾行坐有分功德無量後奉大憲批示云據局詳該商於詳定帶抽後始請認餉承繳觀望自悮現在甫經官抽俟帶抽一年再行核奪業經批飭遵諭在案現請由商認繳未便遽示紛更仰厘務局諭飭遵照黏抄保領同發○某處地方有馮媪者膝下小嬌生得八元之半雲　覆額體態苗條及笄之年閨中待字偶爲匪黨所見心艷其美遂於上月十四日糾合匪徒十餘人破扉而入搜掠多金并將四女子如鍾建之負季芉擁抱而去媪惶急非常出門呼喊巡勇聞警而集急代追尋僅捉獲三匪其四女子以匪徒先泊一艇於附近河邊早已下船揚帆而遁佳人已屬沙叱利義士今無古押衙安得大有力者使掌上明珠重還合浦也 
[白門近事]  
　　金陵訪事人云省中自去冬以來錢價極形昻貴疉經督憲派員在各處購辦客錢以濟匱乏而錢價終未稍跌且所到客錢半由市儈經手每串錢數短少或攙雜砂壳鋪面交涉動致齟齬嗣因署江督張香帥奏聞開局鑄錢本城設立官廠然僅鼓鑄銀圓制錢一節仍如畫餅充飢仰給於上海各處日前鈞和輪船駛抵白下由滬解來新錢爲數甚鉅當卽呈請督憲並藩憲派員查核隨奉飭傳錢業經紀按數領交各錢莊分銷並示諭商民人等一律遵用刻下城廂内外大小鋪户交易新錢已居三分之一惟銅質脆薄易壞銅色亦不大佳較之客錢雖無攙雜之情難免破碎之弊通商利民現在固可濟一時之急然欲其流傳永久恐未必能也○前報載省中創設官粥廠賑濟飢民已經派員修理廠務煮粥散放兹據駐蕪米釐局候補道方觀察碩輔押運頭二批賑米由蕪來省詣轅禀知旋奉飭傳粥廠總辦具領核放又添派道員赴廠彈壓因委候補道高觀察元錫充江東門彈壓差朱觀察溍充聚寳門彈壓差陳觀察桂森充儀鳳門彈壓差各員均赴轅叩謝禀頟蒞关任事○庖丁某甲揚州人也旅居城北素有畜積家道小康然猶操本業朝出暮歸未嘗一息屠刀之役室人某氏貎頗不陋但賦性過偏誠有如傳所謂褊急而好潔者之所爲嫌夫習於腌　每當就寢時必勒令三熏三沐始肯爲海燕之雙棲否則角枕錦衾願甘獨宿斷不肯以人情逐臭自居於世問齷齪之徒迨至天氣寒冷亦必循三章之約不少苟容甲雖平日厭苦之而亦無如之何近忽密置一小星賃屋另居常不返舍嗣經閨中人察覺醋瓶翻倒獅吼聲喧立喚夫至迫使挈女同返中唯唯從命積數月之久妾以不堪大婦之虐爰於日前暗購阿芙蓉膏吞服自盡比甲知覺延醫療治終以受毒過久藥石無功一縷幽魂已向枉死城中去矣鳴呼慘哉 
[平山凍雀]  
　　揚州訪事人函云舊城中小街某甲娶某氏女爲室琴耽瑟好頗得隨唱之歡鄰里咸稱其賢淑上月廿三日不知何故女忽背人吞服鴉片烟膏迨家人察悉急卽覓方灌救然已返魂無術未移時卽玉殞香消甲立時送信母家女父母聞知率領親族多人闖至甲家任情胡鬧打毁器物不知凡幾繼復以威逼等情赴縣控請勘騐嗣經衆人再四排解從豐棺殮始得寢事惟甲旣抱鼓盆之戚又遭此一番蹂躪正不知何以爲情也○揚城街道屢經官紳集資修理無如四達之衢商賈輻輳因是履道坦坦幽人貞吉者不旋踵而偏頗如故近如古旗亭東圈門永盛街南北等處皆凹凸崎嶇無殊蜀道若遇雨雪載途每有行不得也哥哥　歎上月某日下午古旗亭井巷口路旣不平又以水擔來往泥呼滑滑某老嫗偶不經心猝然傾跌頭顱適觸於水桶之上登時血流如注昏暈不蘇嗣經識者灌以開水舁送回家不知能保全無碍否竊謂造橋脩路亦功德之一端此處善堂林立善士甚多當此雪地冰天何不有好行其德者平之治之以免單襄公道光難行之歎歟 
[上海官塲紀事]  
　　同知銜補用知縣壽省三明府慶慈籍隸浙江業奉蘇臬憲委赴徐州公幹於昨日抵滬假寓滬北昌記棧乘輿進城赴敬業書院署關道行轅禀見○松滬厘捐局委員沈太守鳳韶於昨日命駕入城至署關道行轅禀陳要務○本邑升科局委員許朗軒太守寳書於昨日命駕赴敬業書院署關道行轅謁見面禀公務○江蘇海運滬局委員吳通守汝鐸於昨日因公乘輿入城赴署關道行轅拜謁然後往各當道衙門投刺○署關道憲呂鏡宇觀察昨日因公命駕出城赴製造局新簡關道行轅拜會劉康侯觀察 
[油價又漲]  
　　豆油一項爲人生食用之大宗諺所謂開門七件事者位置在三亦可見民用之繁矣今歲豆油價較往年有增無减日來又復飛漲至每擔售銀七兩六七錢經紀貧民每有來日大難之慨原其故均由販户居奇掯不出售所致噫市儈壟斷心計固工而居民則受累不淺矣 
[吞烟遇救]  
　　木工袁阿林寗波人卜居虹口吳淞路肯安里賦閒日久衣食難周兼之食指繁多以致室中交謪之聲不絶於耳因是鬱鬱於懷大有了却餘生之意前晚暗購阿芙蓉膏吞服以圖畢命幸空人察知尙早急卽倩人舁送同仁醫院求救醫生如法灌以嘔藥得以一吐而愈 
[金試刮]  
　　西醫賴君素習眼科名馳寰海近由香港來滬僑寓禮查旅邸曾登本報告白以告病人客有欲洗眼於雲水光中者盍一試之俾免老年花似霧中看終苦目迷五色乎 
[南市拾錦]  
　　著名流氓潘其祥昨日糾合羽黨與紫霞殿南首開設老虎灶茶肆之桂堂尋釁桂堂因衆寡不敵逃入某水果行内暂避凶鋒潘在外咆哮大言恫喝後由旁人解勸并通知巡防局飭勇往拿潘遙見有赳赳者攘袂前來始與黨輩竄入租界不各所終○篾作街荷花池左近張姓篾作店前曾誘領佘山左近有夫之婦蔣氏到滬暫作鶼鶼昨經本夫某甲尋至店中訊問張飾詞圖賴不認遂至兩相口角街隣聞聲麕集圍若堵墻後由魯仲連其人出爲勸解始各走散○王學田者賣菜傭也籍隸山東寄居滬上在南市毛家弄一帶貿易多時生涯尙稱不惡日昨與買客阮菊郎朱在良論價不合始而口角繼而用武由十六鋪勇甲拘入中局李蘭史二尹審訊之餘判責手心一百下著具攺過切結取保了案 
[上海縣署瑣案]  
　　前日八仙橋巡防局函送受傷之吳維桃及行兇之朱阿炎二人到縣前晚由蔣刺史升堂提訊吳維桃供小的係江蘇泰州人年三十歲在滬有年向做鞋子作生意與朱阿炎前後爲鄰某日小的出外買開水朱阻信去路並將小的辱駡小的亦與伊口角伊竟用斧頭將小的頭及身上毆傷小的赴巡防局喊控由局員將朱拘送案下請爲騐訊朱阿炎供稱年三十七歲本地人扛挑爲業與吳維桃爲鄰 
 
 

Page 4

 
 
並無阻吳行路等事亦不毆打所受之傷是在扶梯上所撞求請明察刺史以朱阿炎不應肆意行兇著責四百板枷號一月發四圖犯事處示衆期滿責放吳維桃具結了案○嚴升泉投上海縣控姪嚴錦祥吞產等情前晚由蔣刺史升堂集訊嚴升泉供稱三十六歲現在漢口做茶葉生意係本地引翔港人錦祥是小的之姪小的自幼父母早故由姨母撫養於十三歲時出外學業前年回家超度祖先兄嫂曾向小的說及有田三畝房屋二間半是小的名分此次於九月間又乘舟回家向錦祥歸執田房詎料伊不認聞已被價賣故扭來案請斷嚴錦祥供稱年三十一歲本邑人務農爲業小的之祖父撑沙船爲業前父親叔叔祖父等遭風皆没於海小的與升泉未曾見過並非是叔伊於十月間令趙恊泉來約小的喫茶小的以不相識辭之上月廿五日小的在鎭上購物升泉糾人將小的拖拉來案求請訊斷桂福林供稱嚴錦祥是外甥作與升泉是否叔姪小的不知亦不相識旣在案下請訊刺史訊得供詞各執著邀親族理勸了事○前有王子香偕同岳父沈鴻元投縣控告沈益謙毆打等情前晚由蔣刺史訊問先據王子香供稱監生在某藥房爲夥岳父鴻元生有兩子長子早故次子德榮娶孫氏女爲媳後因德榮病故孫氏卽回母家嗣後不知何故在沈益謙家居住岳父命監生同去找尋豈知沈益謙勸令岳父收身價洋若干欲以孫氏爲妻言明身價洋一百四十元立據時閱付洋四十元豈知當時祗付三十元岳父不允定欲將孫氏帶回監生卽在據上寫明作廢沈因懷恨故將監生扭毆以致失去立單串長及莫洋六十餘元故此控告求訊沈鴻元供稱年七十六歲生有兩子長早故次媳孫氏因次子故後回母家後卽住在沈益謙家事被小的所知擬卽領回沈等卽央人勸小的收洋一百四十元立據豈知後來一元不付反將王婿毆打受傷求請騐訊沈益謙供稱浦東人成衣度日妻已故世於去年由王子香將孫氏領來再　與小的爲妻言明身價洋一百四十元先付四十元因王子香云要開銷雜項又付洋六十元後交據時又付洋四十元共一百四十元後王子香忽要謝媒洋二十元小的不允故爾控告並未將伊毆打求察沈孫氏供稱今年三十歲丈夫沈德榮病故於去年七月間王子香將小婦人領至沈益謙家與沈觀看後於八月間王子香爲媒恗小婦人嫁益謙爲妻言明身價洋一百四十元公公在塲益謙先付四十元又付六十元交憑又付四十元共一百四十元均是王子香過付後子香索取媒金洋二十元益謙不允故遭控告餘皆虚話求察沈學書供稱小的是川沙地保沈益謙娶孫氏小的亦在塲目睹立據交洋一百四十元是實王子香因索媒金不遂以致投案控告求察蔣刺史訊得兩造供詞各執著退候再行核奪○烟膏局董禀控烟户沈文安李薈芳等欠捐不繳等情前晚蔣刺史提問先據沈文安供在大南門開設小烟館店中共有烟鋪兩張每月認捐七百文因年意淸淡一時無以應付以致積欠八閱月今奉提到案求請寛限李薈燕供稱小的在南門開設小烟館每天售賣及燈吃錢祗有五六百文每月要出捐錢一千五百文况生意不佳以致積欠捐項五個月共六七千文求爲寛限刺史得供以其一再苦求著限五天將所欠之捐照數繳淸如再延宕飭差押閉 
[法界捕房誌略]  
　　小車夫某甲有鉛一塊約重數十斤上有開元兩字寳之如拱璧近以饔飱不繼生計維艱不得已割愛持往八仙橋左近某押店質錢適爲包探所見以其形迹可疑將人贓一併解送捕房捕頭命押候堂期解訊○周星士改名陳子卿混用銅洋經鄭大令研訊貢懲供認在小東門内純泰錢莊買來受騙者不知凡幾大令以其工於作僞尙欲追究同黨押候從重懲辦周在押所忽然患病兩頰浮腫頓變從前面目管獄西人因卽禀知捕頭飭包探帶往仁濟醫館請醫生療治 
 
 
 

Page 5

 
 
   
 
 

Page 6

 
 
   
 
 

Page 7

 
 
鐵馬路寳順里口大源米店現憑中証將一應生財盤與顧姓接頂换牌開張所有大源與各户往來帳目應向大源店主淸理與聲頂人顧姓不涉恐未週知茲特登報 
[赤脚大仙魚鰾丸廣東鹿芝館赤脚大仙丸]  
赤脚大仙丸者誠爲廣嗣之良方也自雲南大理府周氏九妾無子忽日偶出游名山遇一赤脚仙人傳授依方製煉服至四十餘日自覺身體强健目明髮黑果有水火旣濟之功陰陽兩益之妙久服連生數子專治腎元虧損身體虚寒酒色過度陽事不舉夜　頻多腰軟膝酸腎冷精稀臨事不堅等　服之種子培元延年增壽每兩洋一角　附桂每兩洋八分 
廣東鹿芝館分設上海三馬路巡捕房對門 
[洋務新書]  
歸安錢念劬觀察極羣　書留心經世會兩次出洋凡中外輿地及中外交涉事件無不隨時考察洞澈源流箸有中俄界約斠江八角每部洋一元又若中外交涉類要表四卷光緒　商綜覈表十六卷兩種洋一元　條理精整識議通明爲中朝上大夫所稱賞今寄本坊印行凡留心中外時務者請向上海醉六堂書坊購取 
[廣東趙同春堂蠟丸號異法卽愈白濁丸異法即愈白濁]  
卽愈者卽服卽靈之速也本堂此丸有異法製成用珠珀調元藥配煉不壞胃不傷脾專治白濁赤濁五淋漓瀝尿管痛癢花柳疳疔餘毒等症服之立能解毒止痛　去淸來神效無比花柳餘毒永除矣每瓶洋二角鋪在上海老巡捕房對門開張○分設江西○温州○杭州○蘇州○鎭江○無錫○江陰○蕪湖等處發售 
[京都新到各種捐例]  
籌餉事例七角新章大八程一角鄭工新例二角海防事例附簡明條欵四角又新修馬氏繹史八元三朝詞綜三元湖海詩傳二元駢體文鈔一元七十家賦五角詩古微三元蔡氏廣輿記二元蓬萊仙舘駢體尺讀白紙六角竹四角蘇閧綠蔭堂觀前察院塲上海棋盤街文瑞樓三處發售 
[新式八音琴]  
本行新到大小八音琴内敲鐘皷其音甚妙以及號筒戰皷洋笛洋簫等各色樂器供全其價格外從亷凡貴官紳富賜顧者請駕至英大馬路三號便是謀得利琴行啓 
[廣東普仁堂蠟丸膏丹略]  
參茸衞生丸　治男婦諸般虧損提神養血　每丸洋二角五龍涎戒烟丸　此丸服後不思吸烟癮漸輕　每瓶洋五角扶陽乾　丸　治男子腎元虧損陽事不舉　每兩洋二角五調經坤順丸　治婦人月信不調培補眞陰　每兩洋二角五參茸白鳳丸　治婦人百般虧損調經種子　每丸洋一角婦科白帶丸　治赤白帶下及月經不調等　每丸洋一角經期腹痛丸　治經前經後腹痛服後卽愈　每丸洋一角赤脚大仙丸　治色　過度又能煖腎壯陽　每兩洋一角金鎖固精丸　治腎元虧損夜夢遺精立效　每兩洋一角三鞭壯陽丸　能培補氣血兩虧皷舞眞陽　每兩洋二角龍涎哮喘丸　治哮喘氣發服後立卽止喘　每瓶洋二角丸製蒼述丸　治痰喘水飲哮喘咳嗽立效　每兩洋一角舒筋活絡丸　此丸能宣暢氣血舒筋活絡　每丸洋一角參貝製陳皮　能順氣化痰生津止咳俱效　每兩洋一角立止牙痛散　治風火牙痛牙肉浮腫立效　每瓶洋一角茄楠氣痛丸　此丸治肝胃氣痛服之立效　每丸洋二角五腸風下血丸　治大便下血糞前糞後立效　每瓶洋二角立止白濁丸　治花柳酒濕熱毒水管刺痛　每瓶洋三角花柳搜毒丸　能搜花柳傳染諸般惡毒等　每瓶洋五角紅毛墜金膏　治陰陽毒瘡貼後拔毒生肌　每兩洋一元萬應如意膏　治四時感冐傷風頭痛等症　每瓶洋一角小兒回春丹　專治小兒萬病藥到定回春　每丸洋一角　一寄鎭　浮街大福來號發售○一寄揚州教塲順記號發售○一　　　府城内福興大街德大昌參號代售　上洋棋盤街普仁堂啓 
[科德園馳名丸藥精究兒科囬春丹]  
　能回春症分虚實業回春丹專治急驚發熱忽然不省人事牙關緊閉痰涎壅塞吐瀉不止外感傷風夜啼吐乳一切服之藥　病除有起死回生之功若係慢驚此丹功非對症也本園主人抱　爲懷叅究良方選用上藥製煉精良馳名久遠丹與别家不同但服法將紙包丹在内用搥幾拷其碎如粉以乳汁或茶冲服應騐神速非但藥料上等製煉亦無微不至每丸内丹五粒價洋一角三粒洋七分　上海老巡捕房對面廣東種德園各項膏丹丸散藥酒藥油發售 
[種德園馳名丸藥廣東種德園三鞭種子酒]  
此酒以三鞭爲主佐用龜鹿熬膠配合去濕温和良藥陳酒不燥不熱隨量而飲血脉暢行四肢壯筋健骨補氣補血煖腎壯陽健脾開胃種子延年常飲亦無酒濕之患每斤洋四角起碼半斤　上海老巡捕房對面廣東種德園各項膏丹丸散藥酒藥油發售 
[售出聲明]  
鴻利公司收進火油一萬一千箱計元二萬零二百十五兩屢催不出係十一月底滿期故於前月廿九在公所當大衆售去價一兩六錢一分算計虧銀二千五百餘兩以咨鴻利股友矣特此再行申明陸孝記啓 
[隆冬要品中英大藥房]  
時値隆冬朔風烈烈寒氣逼人顏面肌膚每起枯燥凍裂諸患本藥房應時製備所列諸品比衆不同隆冬用之容色依然無燥裂乾枯之虞婦女小兒更宜視爲珍品賜顧者認明鐘應爲記庶不有悞○滋肌香蜜膏二角半○潤膚洋香蜜一角○治唇滋燥膏一角○玫瑰廿露水二角○凍瘡未潰藥二角○鵝掌瘋靈藥四角○凍瘡已潰藥二角○玫瑰洋香蜜一角半○奇香光面水二角半○立止哮喘藥三角○止咳嗽藥水三角半 
[上海中西大藥房牛骨髓補粉]  
本艸云牛骨髓服之能塡骨髓治瘦病潤肺補腎澤肌悅面安五臓平三焦益氣　止洩利久服延年中國牛髓腥氣難聞不能下咽茲德國醫生用童子牛取其體製成哥粉臊氣全無功難盡述每大盒一元中盒六角小盒三角 
[晉成土棧遷移]  
本號始創在十六鋪内新太平街發售洋藥本土歷有年今已遷移至新太平街内新造第一家石庫門房屋交易倘蒙　貴各寳號惠顧者望祈移玉無不格外克已並請認明本號招牌庶不致悞特此奉聞 
 
 

Page 8

 
 
   
 
 

Page 9

 
 
[英界公堂瑣案]  
　　水巡捕唐寳榮禀稱泰和洋行有煤十五墩雇張阿有朱阿生李　頭等划船駁送交卸後小的見尙有數墩留在船中因向之查詢李竟敢將小的扭毆今特一併拘解請究泰和洋人投案訴稱此等船户專慣竊物務請嚴懲張朱同供稱小的等不敢竊煤李供稱　水巡捕來查時小的惟與之申辯而已不敢兇毆况此煤係陸續積存並非行竊屠别駕據情商諸薩副領事官然後判令各枷號三禮拜發犯事處示衆李加責五十板起出之煤給還原主○包探顧阿六禀稱賊犯金子明前因迭闪犯竊解請在老爺懲責遞解回籍前晚三點鐘後又越泰　里之墻至　謹之家竊物被周獲信金情急拔刀恐嚇周力持不釋旋卽扭送捕房酓特解案請辦周遞禀訴稱此人至小的家圖竊小的見而扭住反敢持刀恐嚇金供稱小的係蘇州府屬元和縣人不敢狡供只求恩典别駕判令笞責二百板再行遞解回籍○包探黄四福禀稱太倉州屬嘉定縣人邵春陽本以穿窬爲業前因案發解弳大老爺懲辦後遞解回籍今又潛來圖竊適爲小的查獲送請究懲邵供稱小的不敢再犯惟求格外施恩别駕判令押候再行遞解回籍○包探孔阿才禀稱竊犯朱阿二連闪竊取朱秀甫莊義和等家綢布衣服及零星器物報捕後捕頭令小的拘獲吊出原贓送請訊究朱莊兩失主投案領贓阿二供稱小的係常州府屬無錫縣人落魄他鄕苦無聊賴偶然行竊尙乞原情别駕判令笞責一百板贓給還失主○包探趙銀河禀稱昨日劉寳坤手持銅質僞洋銀至陳丹金所開小錢莊混用經莊夥看出破綻扭送捕房小的奉捕頭之命在伊身畔搜出銅洋銀五圓兹特送案請究陳投案訴稱此人先以好洋銀來兌後忽施其妙手掉換銅洋銀劉供稱小的所有洋銀均是向人收下别駕判罰洋銀十圓銅洋發銀交捕房鎔毁○包探張阿五禀稱竊犯徐富寳李桂華專在長江一帶來往之各輪船上行竊客商　物昨日又在德興輪船竊取銀對時表一枚洋銀六圓經小的拘獲候查悉徐卽瞿二李卽陳和尙均係哥老會匪是以解請訊究徐李同供稱小的等係湖南某邑人行竊該死並不敢入會爲非别駕著押候查明核辦○包探石金榮禀稱浙江寗波府屬某邑人張金桂向在英公司某輪船上治庖此闪私將咖啡數十磅售與錢祥桂所開舊貨店報捕後捕頭遣小的查明起出原贓送請究辦英公司輪船夥某甲投案中訴前情張　稱此項咖啡係陸續積下小的不敢行竊錢从稱小的與張素來相識實不知其竊取咖啡别駕判令將張管押三禮拜錢罰洋銀八圓○包探　阿五禀稱竊犯董載生迭經犯竊解經大老爺懲辦近又連次竊取張阿友馬桂生等六家綢布衣服及零星雜物爲數甚多報捕後捕頭遣小的拘獲吊出各贓今特送案請究張馬等各失主紛紛投案領贓董認竊不諱惟求恩黄别駕判令笞責一百板遞解回紹興原籍○包探韋阿友禀稱前日賊犯王德桂竊取伶人孫三兒家東洋車上玻璃燈二盞報捕後捕頭遣小的緝獲送請究追孫遣人投案領贓王供稱小的貧苦不堪不得已而犯竊别駕判令笞責五十板○包探沈金隆禀稱前日賊犯陸進雲竊取羅姓及順源兩家衣物報捕後捕頭遣小的緝獲人贓送請究辦羅等兩失主投案領贓陸供稱小的不敢行竊叩乞施恩别駕判令笞責五十板○水巡捕唐寳榮禀稱昨日毛停松林阿交兩船户在浦中爭攬客貨小的恐其肇事是一併拘請判斷毛供稱林奪取小的所攬之貨故與忿爭林供稱小的以後决不敢再犯矣别駕判令各罰洋銀三圓並署具改過切結存查 
[美界捕房紀事]  
　　前晚有江北人張阿聖與本邑人某甲先後至虹口頭壩路復興客棧投宿旣至棧内因爭奪寢處互相辱詈繼復爭毆中力大如牛張不敢與敵遂退避三舍俟其安寢深入睡鄕將甲小衣退下猛嚙其膚甲負痛驚甦狂呼救命棧主將張扭住喚交三百八十號華捕一併拘送捕房捕頭飭將張押候送廨訊究甲則送至同仁醫院療治醫生騐得傷勢未重尙可醫治至昨日之晨中以不願多事倩三圖地保王順和投捕房將原被告保出自行調停捕頭頷之遂釋之使出○流氓徐阿宏前晚在正豐街與素識之某甲相遇竊其對時表一格甲卽奔告捕房昨晨捕頭遣包探洪阿寳將徐挩至捕房押候解送公堂訊辦○前晚有甲乙二偷兒至篷路元濟堂東首木作内竊取木板經包探張阿五一併拿獲解送捕房捕頭著押候送公堂究辦○前日下午西人某甲雇坐一千八百和十五號東洋車由某處至北河南路忽覺失去洋银一枚指爲車夫所竊唤交一百三十四號華捕拘解捕房捕頭令搜其身畔並無是物遂不予深求卽行斥釋○寗波人江和尙前晚在西華德路天賜里某姓房屋内抽頭聚賭有流氓綽號癩皮阿四者向江拆梢遂致起釁互毆經巡街捕一併拿送捕房捕頭見兩造均非善類本應送辦姑念初犯從寛斥釋○捕房向有拘禁乞丐之例每於晚間十二點鐘開釋兹届嚴寒其飢寒困苦之情殊堪憐憫昨有粤人朱春榮携靑蚨一百串每串二十文投捕房請於釋丐時將此錢按人分給一串俾得略飽一餐以免枵履捕頭允之 
 
 
 

Page 10

 
 
[光緒二十二年十一月初十日京報全錄]  
　　宮門抄○直督王奏永定河漫白天工尅期搶堵合龍摺○直臬季奏恭報交卸藩篆仍回本任日期摺○皖撫福　奏知縣請　改調緣由片○黔撫嵩奏請開復知州頂戴摺○十一月初十日吏鄣翰林院侍衛處值日無引見○端王等前往　東陵請　　○慶王等因伊子賞翎縀謝恩○阿克丹因伊孫賞翎縀謝恩○鍑照假滿請　安○常貴服滿請安○熙元瑞洵謝充講官　恩○崑貝子請假五日○陳學棻續假五日○兵部奏派查齋派出芬車阿克丹英信秀吉敬昌玉璋春齡灃深○召見軍機　端　徐中堂敬信剛毅吳廷芬○○降三级留任直隸總督臣王文韶跪　奏爲永定河漫口大工尅期搶堵合龍恭摺仰祈　聖鑒事　本年六月二十四日永定河北中汛漫口奪溜北六工相繼漫溢漸成旱口經臣專摺奏叅並奏派降調大順廣道吳廷賦會同該　　陳慶滋河防局道員竇延韾張蓮芬切實勘估妥速籌辦旋據吳廷斌等將水旱各工引河及兩岸禦水等工籌擬辦法估定工欵於　月初二日興工其下回挑淤等項工程檄飭水利局道晏振属王仁寳　估督辦復經臣蹵細奏明請撥欵項經部覆准嗣因北中漫　工大且難奏請俟合龍後擇其尤爲出力者十數員照異常勞績請奬十月初一日奉原批著照所請該部知道欽此經臣先後電　催辦節據吳廷斌等禀稱開工時因新紏未登農事未畢工料均難應手多方設法招箂至九月初旬工料方見踴躍水口東西兩　　掃節節搶進無如溜勢頂冲進占匪易兼因本届口門太寛正河河面遼闊東壩進口占後溜勢益大西距引河頭益遠河頭迤上又　生嫩灘形勢未宜遂令東壩少進西壩多進並於西壩擇勢坐基堅築大挑水壩一道工長一百數十丈蓋過金門以下力與水爭　　東趨　河頭得勢兼爲大壩外輔西壩需用料物較多若由　溝橋繞越到工運艱費鉅因於口門迤下擇地釘下大樁搭造長橋一　運料旣速省費亦多北木旱壩形勢險要堅築占掃外添邁掃加抛磚壩足資抵禦兩岸禦水工程亦經分叚赶辦其引河及溝工共　挖工長七千八右餘丈寛二十餘丈深至一丈七尺期有吸川利導之勢惟因河深水旺且多流沙淘戽甚爲費手以各處收成頗稔民夫招募不易因赴遠處廣爲添雇撒手挑辦仍嚴禁貼帮墊口之弊旋將旱口引河及禦水各工一律辦竣十月初四日北中水口全行收伍丈赶將大壩盤頭加簽出號大樁深壓到底引河試放淸水一律暢順　於初九日卯刻鼓勵員弁持纜合龍全行逼窄溜勢抬高壩前水潔二丈數尺奔騰冲擊猛悍異常赶緊下兠搶堵壩前濁淯　花高至太餘十分危殆吳廷斌等督同員弁竭力槍辦土料並淮一氣呵成將兠子追壓到底一面啓放河頭建　直下瞬息間引河　兩全河復歸故道復竭一晝夜之方大壩斷流閉氣赶下關門大掃培築後戧均極穩固其下口工程晏振属王仁寳等於八月十九日開辦九月二十九日工竣計挑挖灌身二十餘里裁彎取直開寛濬深加以修築土格堤埽等工極形繁重工員踴躍用命晝夜兼營閱時四旬一銉告蕆當派道員孫鍾祥　一騐收工皆合式上游合龍以後洪濤下注顺軌安流先後禀報前來臣查永定河本届伏汛水勢奇漲高過堤顚北中漫口寛至三百九十丈溯查　治十年蘆溝司石堤五號氛口寛三百丈遲至次年春季合龍本届工和更大兼以正河河面大寛引河形勢不順種種棘手　辦爲難迭經電檄飭催吳廷斌等殫竭心力捍托築放堤壩逼溜得勢一面督飭各員相機進占所幸叩叨　福庇連旬晴霽在工人夫得以併日程功又因欵項應手遠道購運料物多招民夫一氣搶辦興工兩月卽已合龍其下口工程晏振恪王仁寳等先期督辦完竣尾閭通暢合龍後全溜挽歸正河滔滔下注勢若建瓴堤外民田儘可復種堪以仰慰　聖懷在事員弁履危蹈險力挽狂瀾前已奏准擇尤酌照異常勞績請奬降調大順廣道吳廷斌督辦漫口大工苦心經營迅速集事本届工程較光緒十六十九兩年爲大吳廷斌撙節估辦所省實　估工摺内業已詳細　明在案直隸各河受病俱深臣方次第籌辦吳廷斌歴辦大工洞明竅要實心實力任怨任勞堪爲臣指臂之助擬請開復降三級調用處分並原銜翎枝仍以道員留於直隸補用免繳捐復銀兩二品銜直隸候補道晏振恪直隸候補道王仁實督辦下口工程妥速竣事著有成勞晏振恪擬請賞給二品封典王仁寳擬請　賞加二品銜仰懇天恩俯准照擬奬叙以示鼓勵其餘出力各員俟查明擇尤開單的保應給千抱等項照章咨部註册至道廳各員於被叅後同任艱苦應罰賠項亦經繳淸尙知愧奮例得開復處分原叅永定河道　擾滋河防局道員竇延韾石景山同知張恩尉革職留任處分河防局道員張蓮芬下北岸通判蔣廷皐北六工壩州州判陳麗生摘去　戴處分擬請均予開復其原叅革職留工恊辦之知州銜候補知縣南岸二工良鄕縣縣丞調署北中汛武淸縣縣丞支兆熊擬請開復原官銜翎仍留原省補用均出自　逾格鴻慈至該河善後工程仍責成吳迁斌會同陳慶滋等妥壽辦理不敢稍涉大意所有永定河漫口大工　期搶堵合礱緣由理合恭摺由驛馳陳伏乞皇上聖鑒訓示謹　奏奉　硃批另　旨欽此○○頭品頂戴直隸按察使臣季邦　跪奏爲恭報微臣交卸藩篆仍回臬司本任日期叩謝天恩仰祈聖鑒事竊臣於光緒二十二年六月間奉直隸督臣王文韶檄委署理藩司當將任事日期恭摺具奏在案兹於九月十六日接奉督臣行知新受直隸藩司員鳳林現已到津應飭赴任飭臣仍回臬司本任等因遵於本月二十六日將藩司印信文卷移交員鳳林接收卽於是日准署按察使長蘆鹽運使李興銳將臬司印信文卷委員　送前來當卽恭設香案望闕叩頭謝恩祗領任事伏念臣廿年戎部五載樞垣甫銜寵命以巡方旋筦鹺綱而督運柏臺洊陟薇省再權前兹兩事攝行懷短綆汲深之懼今此十旬承乏鮮輕車就熟之功廼　　聖恩仍還本任竊維作士始於虞代陳臬載在周書職掌弄名貴翦除夫奸猾官　風憲應糾劾夫貪邪知且地廣幅員當極北宸居之要宜使塵淸輦轂開周南王化之光臣雖三届受符深恐一無報稱惟有隨時隨事禀商督臣悉心經理日謹一日恒戰慄以自持刑期無刑用猛寛以交濟奮鷹隼思秋之志永瞻畿甸肅淸竭犬馬報　主之枕冀有涓埃酬答所有微臣交卸藩篆仍回臬司本任日期並感激下忱理合恭摺叩課天恩伏乞皇上聖鑒謹奏奉硃批知道了欽此○○福潤片　再前奉天安東縣知縣番文鐸前經奴才於具奏調員辦理勘丈田畝案内欽奉諭旨飭來安徽　辦丈田淸賦事宜嗣准署吉林將軍延茂咨　奏准請調該員潘文鐸飭赴吉林差遣咨行飭遵等因當卽轉行遵照兹據督辦淸賦局署布政使于蔭霖按察使趙爾巽會詳稱據四品銜遇缺前先補用直隸州知州前奉天安東縣知縣潘文鐸禀稱該員係告請終養之員理宜在旗事親前奉行知調皖委　伊母以由廣州航海一水可通宜及時報効爲朂遵命領咨奉母同行於八月十一日抵皖禀到璨奉改調吉林應遵旨由皖赴吉惟前在奉天服官原因親老路遠不便　養故請開缺回旂此次遵調來皖海道便捷實從母命侍奉偕行若又改赴吉林計程有五千里老親已八十四歲長途跋涉非高年所能任冐險遠征尤非人子所忍出輾轉籌思擬懇留皖當差並聲明該員係同治辛未科繙譯進士非繙譯舉人等情經該司等察核所禀均屬實情且安省請調各員内惟候補同知直隸州鄧嘉縝揀選知縣沈寳樞先後到皖值此開辦伊始事務繁多僅此二員不敷遣派懇將該員潘文鐸免其改調吉林仍留安徽隨辦淸文俾資臂助而遂烏私再該員係繙譯進士前次奏調案内誤爲繙譯舉人併請更正等情詳請　奏咨前來奴才覆查無異除分咨吏部曁吉林將軍查照外理合附片具陳伏乞　聖鑒訓示謹　奏奉原批著照所請吏部知道欽此○○頭品頂戴貴州巡撫奴才嵩崑跪奏爲署任知州完解餘米變價等銀淸欵　懇天恩開復頂戴以觀後效恭摺抑祈聖鑒事竊查前署黄平州事候補知縣李之瑛欠解光緒十八十九兩年分秋糧支剩餘米變價等銀一千四百七十五兩零因迭次札催未據解繳前署司道詳請叅追當經奴才奏請將該員李之瑛摘去頂戴勒限追繳奉　硃批著照所請該部知道欽此欽遵轉飭赶緊完解在案兹據布政使邵積誠署糧儲道嚴雋熙詳稱查該員李之瑛於奏叅後將人解米變價等銀一千四百七十五兩零依限陸續完解淸欵尙知愧奮詳請開復頂戴前來奴才覆查無異合無仰懇　天恩俯准將前署黄平州事候補知縣李之瑛前叅摘頂之案准予開復以觀後效出自鴻慈除咨部查照外謹會同雲　總督臣崧蕃合詞恭摺具陳伏乞　皇上聖鑒訓示謹　奏奉硃批著照所請該部知道欽此 
 
 

Page 11

 
 
光緒二十二年十一月十一日京報全錄 
　　宮門抄○諭旨一道錄前○直督王　奏拿獲匪犯訊無確供監禁查辦摺○又　奏審明逆倫重犯按例辦理摺○熱河都統壽奏揀員試署知縣摺○大臣訥奏校閱前藏漢番官兵秋操情形摺○又　奏委員代巡後藏緣由片○大臣文　奏陳明帶員差遣綠由片○十一月十一日户部通政司詹事府鑲黄旗值日無引見○恭王等謝賞綢縀成○科布多叅贊大臣墳昌講訊○方恭釗謝授天津道恩○李中堂恩輝各請假十日○漙良續假五日○果勒敏續假十日○召見軍機　寳昌方恭釗○○降三級留任直隸總督臣王文韶跪奏爲拿獲匪犯訊無確供監禁查辦恭摺仰祈聖鑒事竊臣前奉光緒二十一年十一月十五日上諭有人奏直隸盜賊横行請飭嚴緝一摺據稱獻縣向爲盜賊淵藪民人譚秃子等爲之窩主賊首任五等率黨特械刼奪行旅該縣地面有通賊消息者設立標局科歛錢文否則必遭刦奪深州屬之孤城村耿家莊順天府屬之馬駒橋淸河鎭九十月間屢出明火傷人之案此外居民被刼者不知凡幾等語畿輔重地盜賊如此横行總由州縣諱盜捕役養賊派出練軍又未能認眞緝捕所致署王文韶嚴飭各該州縣及防練各軍迅速嚴拿倘該員弁如前玩泄卽著從嚴叅辦以重捕務而衛閭閻原摺著抄給閱看將此諭令知之欽此當經臣轉行嚴切飭拿旋據臬司查明深州孤城村耿家莊通州馬駒橋宛平縣上淸河村所出盜案已未獲犯詳經臣於奉旨飭拿巨盜草上飛等案内彚詳覆奏其獻縣境内盜案陞署知縣胡良駒緝捕勤能應令按照原奏認眞辦理在案兹據署臬司李興銳詳稱該縣拿獲原奏有名之譚秃子路四保並開永順鏢局之朱興其曁豢賊分贓之捕役傳慶升劉占奎到案此外復獲盜多名禀經批飭分别究辦一面實力巡緝近來該縣地面極爲巡靜惟據該縣提訊譚秃子路四保堅稱並無窩留盜賊朱興其雖認曾開鏢局於交結匪人並與賊通氣各節堅不承認傳慶升劉占奎亦稱並無豢賊情事該縣恐有狡供避就禀經臣批司飭將該犯等提省發交保定府知府陳啓泰提犯左鞫供仍狡執該府飭委候補知縣周世銘前往該縣查明有無確切證見可以提質旋據禀覆訪得該五犯聲名甚大致與原奏不相上下一經察實皆稱得自傳聞並不能指出實在劣跡復經該府迭次熬審各供堅執如前查該犯等本係奉旨飭拿現在委員往查又復人言藉藉原奏斷非無因未便因其狡不認供從輕發落惟一時未得確證應將該五犯發回獻縣暫行監禁由縣隨時察訪實情分别究辦以懲强暴而靖地方等情由司詳请奏咨前來臣覆核無異除咨刑部外理合恭摺具陳伏乞皇上聖鑒敕部查照謹奏奉硃批刑部知道欽此○○降三级留任直隸總督臣王文韶跪奏爲審明逆倫重犯按例辦理恭摺仰祈聖鑒事竊查平山縣民人趙金梅脚踼嗣祖母趙韓氏身死一案前據該縣禀經批飭提省審辦兹據署臬司李興銳督同保定府知府陳啓泰訊究明確擬議解勘臣因值駐津飭委署藩司季邦楨代審無異臣復加確核緣趙金梅籍隸平山縣莊農度日自幼繼與緦　堂叔趙士恒爲嗣已死趙韓氏係趙金梅之嗣祖母趙金梅平日待奉尙無違犯光緒二十二年五月二十八日早趙金梅酒醉見趙韓氏搗蒜喫飯卽與分食趙韓氏因蒜少不允並斥趙金梅　懶兙金　不服出言頂徸趙韓氏生氣扭住趙金梅衣襟彎身往下揪按用手毆打趙金梅情急順用左脚向上嚇踢適將趙韓氏右乳近下踢傷趙韓氏喊跌倒地至是月二十九日午後因傷殞命報縣騐訊禀經批飭提省審辦據供前情不諱查律載孫毆祖母殺者凌運處死又例載孫毆殺祖母之案悉照本律問擬若距省在三晨里以外卽在省垣正　仍將首級解回犯事地方梟示各等語此案趙金梅因祖母趙韓氏斥其　懶出言頂撞已屬違犯迨趙韓氏氣忿毆責該犯輙敢用脚將趙韓氏踢傷斃命實屬行同梟獍合依孫毆祖母殺者凌遲處死律擬凌　處死查該縣距省在三百里以外已於審明後恭請王命將該犯趙金梅在省垣正法仍將首級解回犯事地方懸杆示衆以昭炯戒駼備錄供招咨送弄部外所有審辦緣由理合恭摺具奏伏乞皇上聖鑒謹奏奉○硃批刑部知道欽此○○奴才宗室壽蔭跪奏爲揀員試署知縣要缺以資治理恭摺仰祈聖鑒事竊查承德府朝陽縣知縣富　前因三年邊俸期滿業經奏明開缺委員署理所遺朝陽縣知縣一缺自應另行揀員請補以重職守查奏定章程内開平泉建昌朝陽赤峯四州縣缺出先於　平豐寍二縣内揀調如二縣内實無合例堪調之員先儘口外揀發及勞績保留熱河補用人員内曾經委署地方並無貽誤者酌量題署又新章内開已經揀發及保留熱河人員一切補署頟缺均照舊例辦理各等語查朝陽縣一缺管理土默特等旗蒙民雜處政務殷繁毗連奉省爲口外州縣中極邊要缺非精明幹練熟悉情形之員不足以資治理兹查應調之欒平縣知縣晋昌豐縣頟縣徐體善均與此缺有甚相宜未便遷就自應遵章在於熱河曾經委署地方並無貽誤之勞績保留熱河補用各員内揀選試署查有留熱補用知縣藍步靑現年五十二歲係湖南岳州府華容縣人由監生遵籌餉例報捐縣丞指分直隸試用光緒五年騐看到省當分天津府差遣隨辦晋賑出力案内彚保俟補缺後以知縣用七年九月隨同恭辦普祥峪定東陵永遠奉安大差奉旨著加恩賞帶加一級欽此八年辦理天津海運出力案内彚保俟得知縣班後加同知衡十年調辦武列河工程完竣奏保黨帶加一级十八年十二月遵新海防例報捐免補本班離縣丞任以知縣仍留原省歸候補班補用十九年由吏部帶領引見五月十二日奉旨著照例發往欽此領照到省派分天津府差遣奉調帮辦武淸縣賑務當留順天差遣二十年十月隨班恭祝皇太后萬壽十一月初一日奉旨賞帶加一級欽此二十年五月試看一年期滿甄别加考堪勝繁缺知縣之任二十一年咨調熱河差委復奏留熱河補用二十二年六月委署建昌縣知縣篆務於六月二十六日接印任事查該員藍小靑才識通達爲守兼優現署建昌縣知縣要缺並無貽誤以之試署朝陽縣知縣員缺實堪勝任與例章亦屬相符俟一年期滿果能辦理裕如再請實授據熱河道湍多布詳請具奏前來合無仰懇天恩俯念邊缺緊要人地相宜准以補用知縣藍步靑試署朝陽縣知縣員缺於地方蒙民均有裨益如蒙俞允　員係現署口外要缺人員應請照章毋庸送部引見所有遵章揀員試署知縣要缺緣由是否有當謹會同直隸督臣王文韶合詞薛摺具奏伏乞皇上聖鑒敕部議覆施特謹奏奉硃批吏部議奏欽此　○○奴才訥欽跪奏爲校閱前藏漢番官兵秋操情形恭摺具陳仰祈聖鑒事竊查前藏番官向係春秋二季操演其達木官兵祗於秋季行調來藏入伍合操本年秋初奴才預飭將備達木恊領番營戴琫等調集漢番官兵一體操練隨於八月二十四日起連日親赴校塲認眞校閱漢營陣式令達木官兵附入行走分合進退均屬整齊洋槍陣法並番營所演陳圖亦皆合度至於連環排槍聲勢聨絡籘牌刀矛等技以及行陣攻山奪卡悉皆勇敢當先各官兵馬步騎射鳥槍中靶之數合計在七成以上奴才校閱時擇技藝最爲嫻熟者優賞記名拔補次則賞給綢縀銀牌等物以示鼓勵間有技藝生疎未能合式者分别降責用照懲戒仍嚴飭將備戴琫等勤加訓練實力操防務期一律精强咸成勁旅以仰副聖主整頓戎行修明武備之到意所有奴才校閱前藏漢番官兵秋操情形理合恭摺具陳伏乞皇上聖鑒謹奏奉硃批知道了欽此○○訥欽片再查每年秋成以後駐藏大臣例應輪流一人前往後藏定日等處查閱管伍並巡視各邊隘口所以飭武備謹邊防也若值駐藏大臣不及親往之年卽照例派委妥員代巡本年秋後奴才亟擬親往校閱藉以查看印藏邊界及先年所立鄂博將來勘辦界務亦庶幾有所遵循惟辦事大臣文海尙未到藏又值官兵進剿瞻逆一向緊要文報均宜隨時核辦若帶印出閱深恐有誤事機自應查照成案委員代巡以符定制兹查駐藏隨印司員保齡勤勞諳練堪以檄飭前往卽令偕同各該處漢番統領營官等認眞查閱據實申覆不准稍涉瞻徇其應需犒賞及减半巡費均照歴届成案分别支給所有奴才不及親往委員代巡緣由理合附片具陳伏乞聖鑒謹奏奉硃批知道了欽此○○文海片再奴才前接駐藏帮辦大臣訥欽函稱現在　中委周乏人商令多帶數員以資差遣除奴才前調三員外查有候補從九品何光夑精明穩練前隨駐藏大臣色楞額在藏數年奴才以其熟習番地情形飭令隨同前往藉收指臂之助理合附片陳明謹奏奉原批知道了欽此 
 
 

Page 12

 
 
[光緒二十二年十一月十五日京報全錄]  
　　宮門抄○諭旨一道錄前○熱河都統壽奏揀員試署知縣摺○豫撫劉奏調署知縣片○熱河都統壽奏司員期滿留辦破務片○文奏委員會查圍界均無侵礙摺○又奏提撥歲修銀兩請敕部立案片○豫撫劉奏起解汴縐南陽編匹數日期摺○黔撫嵩奏遊擊請分别開除留任片○皖撫福奏徵收户工二稅銀兩數目片○十一月十五日工部鴻臚寺廂白旗值日無引見○崑貝子陳學棻各假滿請安○李中堂等同鄕官謝恩○永隆謝授廣州副都統恩○馮文蔚謝授内閣學士恩○阿公請假十五日○啓泰續假十日○召見軍機永隆○皇上明日卯初二刻升太和殿看版已初至天壇入齋宮○○奴才　蔭跪奏爲揀員試署知縣要缺以資治理恭摺仰祈聖鑒事竊查承德府建昌縣知縣凌邦靖前因三年邊俸期滿業經奏明開缺委署所遣建昌縣知縣一缺自應另行揀員請補以重職守查平泉建昌朝陽赤峯四州縣缺出先於欒平豐寍二縣内揀調如二縣實無合例堪調之員先儘口外揀發及勞績保留熱河補用人員内曾經委署地方並無貽悮者酌量題署又新章内開已經揀發及保留熱河人員一切補署各缺均照舊例辦理各等語查建昌縣一缺幅員遼闊蒙民雜處政務殷繁非明幹有爲熟悉情形之員難期勝任兹查應調之豐寗縣知縣徐體善　平縣知縣晋昌均與此缺有甚相宜未便遷就自應遵章在於熱河曾經委署地方並無貽悮之勞續　留熱河補用各員内揀選試署查有補用通判何安邦現年六十歲係浙江紹興府會稽縣人由監生遵籌餉例報捐通判指分直隸試用並加鹽提舉銜於同治十二年十二月初十日經吏部帶領引見奉旨著照例發往欽此遵卽領照到省於同治十三年正月分發熱河委用一年期滿甄别加考留直補用於光緒元年隨同朝陽練軍拿獲積年巨盜案内出力保奏留於熱河酌量補用經部議覆核與章程相符應行照准於是年五月二十二日具奏奉旨依議欽此又因核算交代出力給予加一級復經奏請行署豐寍縣篆務於光緒元年七月接印任事交卸回郡後因公被誤奏叅革職旋經查明原案全誣奏請開復仍以原銜原官留熱補用請咨赴部於光緒十七年十一月初二日經吏部帶領引見本日奉旨何安邦著開復原官原銜仍留熱河補用欽此卽於是月十九日到郡當派發審局當差並派赴建昌辦理賑務完竣復經委署圍塲糧捕同知篆務於二十年二月二十日接印二十一年閏五月二十七日交卸回郡當差查該員何安邦老成諳練吏事究心前曾委署兩缺均無貽誤且於口外情形極爲熟悉以之試署建昌縣知縣要缺洵　合宜與例亦符俟一年滿期果能辦理裕如再請實授據熱河道湍多布詳請具奏前來合無仰懇天恩俯念員　緊要人地相宜准以補用通判何安邦試署建昌縣知縣員缺於地方蒙民均有裨益如蒙俞允該員係曾任口外要缺人員應請照章無庸送部引見所有遵章揀員試署知縣要缺緣由是否有當謹會同直隸督臣王文韶合詞恭摺珍奏伏乞皇上聖鑒敕部議覆施行謹奏奉硃批吏部知道欽此○○劉樹堂片再濬縣知縣王緜曾現經調省遺缺應揀員接署查有榮陽縣知縣張駿練達精詳串以調署遞遺榮陽縣缺查有正任孟縣知縣王蘭森老成穩練亦堪委署查明各該員任内均無承緝盜案已起四絫及徵解錢糧有　降革處分與調署之例相符據藩臬兩司會詳前來除批飭檄遵外相應附片陳明伏乞聖鑒謹奏奉硃批吏部知道欽此○○　蔭片再奴才衙門辦事司員弄部員外郎宋思允於光緒十九年十一月十八日到差任事連閏扣至二十二年十月十八日三　期滿照例更换惟查熱河地方現當痘较礦務派委該司員襄理一切創始章程事宜正資得力未便遽易生手查部章凡有年限　便不准保留惟正值興辦礦務該司員旣已襄辦得手未便拘庝成格致有貽誤合無仰懇天恩准將該司員暫留數月以資熟手實於　事有裨奴才亦收指臂之助俟數月以後礦務諸臻就緒再行奏請派員更替奴才爲公事需員起見所有司員差潢懇請暫留　由　合附片具陳伏乞聖鑒訓示謹奏奉硃批著照所請該部知道欽此○○奴才宗室壽蔭跪奏爲委員會查　界均無侵　恭摺摺陳仰祈聖鑒事竊查前任都統崇綺具奏圍塲應辦事宜章程内開圍塲未放已騰及已放免騰各地方分歸總管同知管　其各交界處所若不實力稽察誠恐有侵礙正圍情事擬請責成總管同知各按四季巡查結報每年秋間由都統揀委妥員會同周　二次事竣查核奏報並咨部備案經部議准行知遵辦在案兹届秋季應行會查之期當經奴才揀委佐領和員會同圍塲總管　知道照奏定章程前往認眞巡查有無侵礙正圍出具印結呈送查核去後旋據該佐領和員圍塲總管洪額糧捕同知介純詳稱會同在於圍塲已放免騰毗連内圍未放已騰各交界處所親加履勘均無侵礙正圍情事出具印結詳送前來奴才覆核無異除仍飭總管同知隨時認眞稽察不准稍有疎懈並將印結咨送户部備案外所有委員會查圍界均無侵礙正圍緣由理合恭摺具陳伏乞皇上聖鑒謹奏奉硃批知道了欽此○○壽蔭片再據熱河總管世綱英麟等咨稱於本年七月二十四日具奏挑挖園内湖塘水旱河道各工完竣摺内奏請每年由道庫籌撥銀五百兩以便歲修等因於八月初五日摺回奉硃批著照所請該衙門頟道單併發欽此欽遵並抄錄原摺咨行前來奴才當卽轉飭熱河道在於道庫歴年應收各欵項下籌撥以備歲修之用兹據鷙　道端多布詳稱伏查道庫所存各欵一欵有一欵之用别欵實難籌撥惟查有雜稅减平兩欵每年約可收銀三千餘兩前經奏明作爲歲修大石壩工程之用每届二年修理一次所需不得過四千兩之數核計尙有盈餘擬請由此餘欵項下每年提撥銀五百兩作爲　内歲修之需歴年如何修補並少款細數若干均由熱河總管造册報銷並請敕部立案以便照數動支等情據熱河道詳請具奏前來奴才覆核無異理合附片陳明伏乞聖鑒謹奏奉原批該部知道欽此○○頭品頂戴河南巡撫臣劉樹堂跪奏爲起解户部派辦汴縐南陽縐匹數日期恭摺仰祈聖鑒事竊查前准户部咨比奏派河南省採辦各色汴縐一千匹各色河南縐一千匹解庫交納等因當經行司委員遵辦去後兹據布政使額勒精額轉據委員採辦齊全定於光緒二十二年九月二十八日委員管解起程前赴户部交納並具色樣價值淸摺具詳呈請奏咨前來臣覆查無異除淸摺咨部查照外理合恭摺具奏伏乞皇上聖鑒謹奏奉硃批户部知道欽此○○嵩崑片再據撫標口軍叅將尙宗光詳據揀補都匀恊右營遊擊陸登庸呈稱現年五十八歲　州都匀府人由武音於咸豐五年投軍剿匪迭次出力歴保遊擊儘先補用上年冬間蒙部揀補斯缺卽應給咨北上領答赴任近因前在營勦賊積受重傷不時舉發以致精神恍惚深恐貽誤營務呈請開缺調理俟疾痊愈卽行來省効力等情奴才查陸登庸於光緒二十一年十月内由部揀補都匀協右營遊擊因在五百里以内例應廻避於本年三月初二日队片奏請與安義鎭標中軍遊擊常山兩相調補部議照准在案兹因傷疾舉發呈請開缺醫調由該中軍查明該員陸登庸年力尙健將來傷痊堪以起用申請核奏前來自應照准奴才覆查安義中營遊擊常山係鎭標各營領袖經理營務措置裕如擬請仍留本任毋庸對調可否仰懇天恩俯准將陸登庸關除都匀協右營遊擊員缺常山仍留安義中營遊擊本任之處出自逾格鴻施所有陸登庸開除遺缺黔省現有應補人員並請扣留外補除咨部科查照外謹會同雲貴總督臣崧蕃合詞附片具陳伏乞聖鑒訓示謹奏奉硃批兵部議奏欽此○○福潤片再蕪湖關額徵户工禀稅例分兩季報部前據委管蕪關稅務徽寍池太廣道袁昶詳報自光緒二十年十月初一日起連閏扣至二十一年十月底止一年徵收稅數前經人季奏咨在案今自光緒二十一年十一月初一日起扣至二十二年四月底目核計首二兩季其徵户稅銀三萬七千二百兩六人工税銀三萬三千四百八十兩六錢一分總共户工二稅銀六萬九千六百八十兩六錢七分除　原續撥本年京餉銀五萬兩隨時動撥外仍一切督率員吏實力稽徵設法招徠以期稅項日有起色用裕餉需等情詳請奏咨前來奴才覆核無異除咨户工二部查照外理合附片陳明伏乞聖鑒謹奏奉硃批該部知道欽此 
 
