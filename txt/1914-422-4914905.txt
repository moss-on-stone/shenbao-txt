# 1914 - 422 - 4914905

 

Page 1

 
 
   
 
 

Page 2

 
 
時評 
[平和之聲（冷）]  
　　於戰爭劇烈之中而忽有平和之一聲即美總統威爾孫氏自願出爲調停人之說是也夫今日所得之消息非某國進兵某地殺傷若干人火撃若于處即某國兵艦被捕或被燬或相轟撃其外則或下愛的美敦書或下動員令或宣布中立大抵皆屬於戰爭之方面而無一屬於平和之方面者有之則自美總統始 
　　雖然俄德英國之投入戰爭也其始皆爲自任調人來也美之任調人得何亦將牽入戰局乎曰是不然俄德英之爲調人與交戰有關係者也美之爲調人與交戰無關係者也與交戰無關係即調停無效亦不至牽入戰局也 
　　夫戰爭之結果爲平和勢之所不能逃也今美總統之調停雖時機未熟然必有能逹之一日夫與交戰之國絶無關係而受交戰之害之最大者除美之外唯我中國耳中國之力雖無足輕重於列强然希望平和之心舉世同具交戰國苟有恢復平和之機我願我總統秉此同爲友邦之宣言合力以助美總統以玉成此舉亦人道所宜爾且爲保全東亞平和之良法也 
[命令]  
　　八月五日大總統策令任命商德全署理天津鎭守使此令 
　　又令派韋羅讙有賀長雄爲學術評定委員會委員此令 
　　又令派馬良陳榥陳文哲伍連德陳振先周典爲學術評定委員會委員此令 
　　又令平政院呈請任命陳洪道爲肅政廳書記官長史藩夏承冕爲肅政應書記官應照准此令 
　　又令司法部呈請任命滕驥爲僉事應照准此令 
　　又令内務部呈准福建巡按使許世英咨陳福建省城警察廳司法科科最陳與　考取知事請免去科長本職等語應照准此令 
　　又令司法部呈稱擬將司長徐彭齡進叙三等僉事潘元敉沙亮功胡祥麟熊元襄進叙四等等語應照准此令 
　　又令據開武將軍督理雲南軍務唐繼堯呈稱已革陸軍步兵少校楊蓁前嵗援川時充砲兵營營長因團首周祥採購軍米開價不實棍責受傷越旬身死曾請褫職歸案判决處以三年零兩月徒刑在案適値左家廠匪滋事該員熟悉情形隨軍効力捕獲僞都督楊明謹正法臨安事起復經該革員前往解釋兵團嫌疑深資臂助亂黨謀窺漢邊屢經派往河口一帶偵察尤爲得力該革員才識俱優幽廢可惜應否特予赦免以爲帶罪立功者勸等語本大總統依約法第二十八條特赦楊蓁免其執行交陸軍司法兩部查照此令 
[歐洲戰電（特約路透]  
　　華盛頓電美總統威爾遜君自請居間調和歐洲各國之戰爭（五日） 
　　比京電比軍德軍在拂納郎大戰德軍已全被比軍撃退不能再攻里愛巨（五日） 
　　比京電傳聞比軍已在里愛巨地方與德軍開戰撃退德軍比軍傷者甚多（五日） 
　　比京電據官中宣稱里愛巨五日一役比兵臨戰者共二萬五千人德軍進攻者爲第七軍團數約四萬名屢次前撲比軍抵禦非常堅忍卒將德軍撃敗大獲全勝德軍乃於比軍之前退走一部分已人荷蘭比軍救起傷兵六百名預料德國第十軍團將於今夜進攻據各報載稱比國里巨砲台星期二日開出一砲撃落德國齊泊林飛船一艘（五日） 
　　里愛巨電比軍已拆斷橋梁鐵路德軍不能前進已赴北在鐵爾巴地方侵犯荷蘭之中立在愛斯丹地方過末斯江德國第十軍團現在愛斯丹第七軍團現在凡爾維愛斯第六軍團不知何在比國維斯鎭及亞琴特鎭現火勢甚熾聞德軍曾轟撃以上兩處維斯鎭之居民死者什一德軍十萬名現向里愛巨進發德軍曾死飛船家一人（五日） 
　　比京電維斯居民均逃至買斯特里區德軍已抵里愛巨省之赫夫里批姆斯特里麻匈斯末斯江某砲台業已起火（五日） 
　　比京電據政界消息里愛巨德軍屢次進攻均爲比軍鼓勇撃退砲台全禾受損比皇已赴前敵指揮比法軍隊比皇下諭曰驕鄰不逞破壤條約因吾人不允湮没國威加兵吾國朕信全軍必能爲此神聖主議鼓勇勝敵云云（五日） 
　　比京電聞德軍已轟撃里愛巨及拉末二處（五日） 
　　比京電據各報載稱拂納郎一役比軍殺德軍八千名獲砲七尊德國傷兵八百已抵比京（六日） 
　　倫敦電奥軍在貝爾格萊特進攻並未得手據維也納半官消息昨日兩軍復開炮對轟又據里虚來電塞國義勇隊已渡薩伐河樹塞旗於河濱奥境此可見塞軍已反守爲攻（五日） 
　　倫敦電每日紀聞載有巴黎電音謂法國艦隊之一股已捕獲德國巡洋艦戈班號白里斯洛號並轟沉班塞號（五日） 
　　亞其愛斯電傳聞法艦隊已撃沉德國巡洋艦班塞號（五日） 
　　拉恩電德國馬兵斥候隊爲法國馬隊所追乃避入瑞士境内現已加以干涉（五日） 
　　巴黎電　據法邊芒培里亚特鎭傳來消息德軍已侵犯瑞士之中立（五日） 
　　倫敦電海軍部宣稱巡洋快艦隊之安菲盎巡洋艦今日正午撃沈安置水雷之德船柯里琴路易斯號貴族議院今日有議員質問帝國政府對於殖民地自請助戰如何對付安姆穆特貴族答稱目下雖無須承認此請然遇當用之時政府必不稱失機會巴黎各報載稱德國已致意國愛的美敦書如不助德則將與之宣戰（五日） 
　　比京電據政界消息奥國已向俄國宣戰路透電社得政界消息財政大臣喬治君八月五日宣稱英倫銀行無庸停付現金並未損及信用八月七日晨間將發行在英倫銀行兌換一鎊十先令之鈔票銀行家以爲仍可照常營業（七日） 
　　聖彼得堡電俄軍與德軍所遇之地佔邊界一大部分皮亞拉至巴爾齊門之德軍前鋒已退焚燬諸村佔地甚廣（五日） 
　　聖彼得堡電有德國軍艦十九艘泊於米羅爾及里巴之外（五日） 
　　倫敦電官報載有取銷禁止以軍械輸入愛爾蘭令巴黎不信法艦隊在地中海捕獲德國巡洋艦兩艘之說德國之安置水雷船柯里琴路易斯號乃駛至散姆士河口時被捕據各報載稱英國决議派遠征隊離國吉青納貴族之任爲陸軍大臣乃臨時之舉日後仍將回埃及原任皇太子已懇請全國救助急難駐英德國大使已於今晨回國（五日） 
　　倫敦電英皇致書海軍謂深信海軍將士必能增英國海軍舊有之榮复於此役證明海軍爲吾英國安全之保障（四日） 
　　倫敦電首相愛斯奎士君明日將在平民議院提議准以英金一萬萬鎊作爲兵費財政大臣喬治君今日在平民議院宣稱英倫銀行貼現之率已减爲六釐（五日） 
　　西特爾電加拿大已出資購買爲智利造成之海底濳行艇爾艘（五日） 
　　烟台電美國輪船哈拉米台爾昨日由德人駕駛行抵青島該船之英員現拘留青島（七日） 
　　倫敦電路透電社夜半宣布英德宣戰消息後登時傳遍倫敦發現一種非常之景象特拉法爾茄街口人山人海交通爲斷衆皆揮帽揚旗歡呼唱歌旋有大隊人民赴白金漢宫英皇英后出立廊下受衆歡賀英皇英后退後衆猶歡呼久之吉青納貴族之赴埃及已復註銷哈爾丹貴族已代首相愛斯奎士君辦理陸軍部事務外間傳稱哈將任爲陸軍大臣業經否認（五日） 
　　倫敦電（在蘇彝士河爲檢查員所延）北海之東海濱集會所聞海中砲聲隆隆凡軍隊軍艦戰軍之行動均爲檢查删除故無庸電告一切財政大臣　　君今日在平民議院演說謂目下不欲提議官銀行停付現金惟爲撙節現金及維持金本位之完全起見故擬發行可在英倫銀行兌換之一磅十先令鈔票一種又謂凡存金助敵者實無所利内務大臣提出議案限制不正類外國人民之行動又謂已拘獲偵探嫌疑犯二十一人英皇今日曾至海軍部衆向歡賀唐林街舉行陸軍會議吉青納貴族費蘭巨陸軍大元帥均參與此會德船拘入英國口岸而爲戰時捕虜品者爲數甚多（五日） 
　　倫敦電吉青納貴族將繼愛斯奎士君爲陸軍大臣（五日） 
　　倫敦電英國大小各殖民地均表示熱誠印度各親王亦願竭誠協助帝國政府 
　　倫敦電英法陸海軍官員現進行各事極能和衷共濟法國大使署已接比軍勇衞里愛巨極满意之電文 
　　倫敦電英政府議以輪船專送駐英德國大使里區勞斯基親王及共隨員回德（五日） 
　　東京電據官中宜稱英國如參與歐洲戰爭則日將設法盡其條約義務（五日） 
　　白克哈萊斯特電據官中宣稱羅馬尼亞願守中立（五日） 
　　海牙電荷蘭皇后已宣布荷蘭土地一部分之戒嚴（五日） 
[特約路透電]  
　　北京電中政府己宣告中立大總統復降命令令國民維持治安仍與各國和好相處 
　　北京電路透電社得官場消息白狼已於本月五日在河南許州附近大營村（譯音）被殺羣匪死散之後數已大減白狼見勢無可爲乃輿其親信約二十名喬裝鄕民希圖逃逸爲趙倜部下之軍官一員兵士數名尾隨其後蓋亦喬裝者也旣而軍官忽起撃之斬白狼之首携至大營以爲領賞之證 
　　雲南府電此間法人本月四日接召集預備隊命令法領事海關稅務司鹽稅稽核員郵政司及醫士等現均離此 
 
 

Page 3

 
 
[專電]  
　　北京電本日申令全文我國與各國均係友邦不幸奥塞失和此外各國亦多以兵戎相見深爲惋惜本大總統因各交戰國與我國締約通商和好無間此次戰事於遠東商務關係至鉅且因我國人民在各國境内居住經商及置有財産者素受各國保護並享有各種權利故本大總統欲維持遠東之平和與我國人民所享受之安寗幸福對於此次歐洲各國戰事决意嚴守中立用特宣布中立條規凡我國人民務當共體此意按照戰國所有現行法令稿約以及國際公約之大綱恪守中立義務各省將軍巡按使尤當督率所屬竭力奉行遵行國際之條規保守友邦之睦誼本大總統有厚望焉 
　　北京電中立條規二十四欵與日俄戰時所布無大異日前開外交會議决取不偏不倚主義現外交部僅得德俄開戰及意大利正式通告 
　　北京電政府今日宣布中立又京津向各外國銀行提現者益多恐難應付惟中國交通兩銀行有備無患由内庫先發出現銀一千萬交中國交通兩銀行鑄銀元以平市價此欵即去年大借欵提出之一部分 
　　北京電某使館消息政府已通告各外使戰禍旣起經濟恐慌中國以不可口力請求展期償還外債但政府方面余尙未得消息 
　　北京電京中各外國銀行匯兌已停提取存欵有限制 
　　西安電已革團長岳翰林煽惑多數軍官逞裁兵時預備起事被陸將軍察出先行誘獲並起出鎗彈甚多已將岳翰林等八人當場正法 
　　廣東電焚幣紙會改名救災義會巡按批准試辦 
　　廣東電三日香港戒嚴外船入口須查驗港口燈塔息滅夜後船禁入口駐粤德領曁德商均返國省港商業損失鉅絲茶尤甚　　安慶電姜上將軍近毫州督率毅軍破獲悍匪劉東昌趙斧頭等八人並搜獲鎗枝二百餘件現正訊辦 
　　徐州電白寳山統領在海州將屢次滋擾地方之土匪孫義山擒獲當場正法政府特給以三等嘉禾章又在宿遷肆行搶刦之三元會首領李明增亦於日前被張軍擒獲正法 
　　南京電政府又令韓巡按委員分赴各縣密查知事成績 
　　南京電日領事昨晋謁馮將軍商議要事 
　　南京電陸軍警察昨日開學 
　　南京電此間銀價逐日漸漲 
　　杭州電朱將軍考取軍需學生吳思履等十名不日派員送京入校 
　　杭州電台州鎭守使張載陽昨日（六日）起程赴任 
　　杭州電張岱三（鹽務署長）支日來杭調查事竣昨已赴滬據個中人言張此來與某運使參案不無關係 
要聞一 
[歐洲戰事與日本]  
　　大陸報云據北京最近可靠消息日本已决定在遠東方面極力協助英同盟國英兵駐紥天津者有兩大隊前曾遣派分駐北京及威海衞現由該兩處召回天津預備啓行趕赴香港或再由香港繞道返歐亦未可知該軍隊行時擬由日本軍艦沿途護送云又據寓滬可靠同盟國維持遠東局面且東京最近官界消息云日本對於此次戰事必須籌備一切以擔認英日同盟條約上之責任爲的由此以觀則日本不久亦必捲入歐戰旋渦似可信矣探聞日本正在準備調遣軍隊一萬人攻撃青島再駐紥天津之英法軍隊行將離津他往故日本擬派軍士萬人卽日赴津以補其缺所有日本郵船聞已奉其政府命令暫泊港内不得擅離又據上海本部消息日本某郵船本定今日到滬者已由該郵船會社令其駛回香港及查該會社駐滬分局據云此種消息毫無根據云惟該郵船或將留在日本運送商品 
[比國之陸軍大槪]  
　　比國陸軍以義勇軍役及强逼軍役組織成之和平之時有軍官三千三百員兵五萬零三百名戰時則連本部之軍可以調集三十五萬名陸軍分戰兵憲兵兩種戰兵分步軍六師馬軍兩師尙有飛行隊一隊飛船學校一所飛行小隊若干每小隊有飛機四架戰兵共約十七萬名各要塞及各本部佔兵約十四萬名憲兵爲半陸軍性質其數約三萬八千名騎馬者居半戰兵每師各附憲兵馬隊一隊尙有衛兵將士四萬六千名其組織悉照陸軍制度此外人民之列名預備兵籍者爲數甚衆戰時用以司理交通機關及防守各砲台步軍所用者爲毛瑟槍戰野砲隊備有七寸五口徑之克虜伯快砲 
雜評一 
[中國宣布中立（無名）]  
　　中國亦已應時而宣布中立矣且於宣布中立之外復以申令通告國人裨知以友義善待各國人民不可謂非審愼而周詳也然竊謂欲此中立之有力對外者且勿論以對内言速以兵力　除匪類以財力調和經濟使不生意外之變則中立其可恃也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大戰爭與中國八月初三日（遠生）]  
一週已來各界中所談話以歐洲大戰爭爲唯一資料今日消息則法使館　電德兵已自盧克森堡攻入法境矣而侵晨所閱報紙之路透電則尙載德國已下哀的美敦書於俄法據此則三國同盟之德奥奥三國協商之俄法戰局固已成矣凡消息之涉於國外者不在吾通信範圍之内今惟就在北京之内外人之感想及其消息言之大抵在北洋之西洋人除發揮其對於相對國之敵愾心其斤斤所懼者惟一日本即如英文紙所載不外土匪及排外等事及　本土有爭則重要各攔幾無記載中國事蹟之餘總此時所慮惟一之日本此時惟希望英國能中立日英同盟尙能保守效力則庶幾東方無事故前數日之所希望者三國協商中之英國不加入戰爭之渦耳今據大勢以觀此層似又無望蓋據近電英之調停旣不能有一半成功之希望而俄法海軍萬不能不賴英之助力以英德之夙惡且最近北京某一部外人要發見英俄海軍恊商之内容大致一有戰事則俄國海軍與英聯合及其指揮似今日戰事將成爲同盟之三國（德意奥與協商之三國（英法俄）之大戰爭殆已爲不可掩之事寳也／ 
此大戰爭爲世界之劇變則吾國影響之大更何特言第一所被租之海港在勢幾有成爲戰場之勢（此在國陸法雖所不許）德意奥之東洋軍艦已集中於青島矣英之東洋軍艦已集中於香港矣膠州及威海衛已宣布戒嚴矣英之長江警備隊亦已集中於香港矣德之使館衛隊乃已向青島山發矣使館中所留者不及四十人矣在北京之外人均已紛紛準備本國下徴兵命令矣此所就北京一隅而論也第一則財政上所受之恐慌金價之漲銀價之跌幾一日一異矣連日幾至無市價矣五國銀行團已函致政府借欵之事須暫停議矣各種鐵路借款有暫時不付欵之消息矣已死復活之中比興業公司亦暫停議矣若長此不變中國以金銀比例之關係付還外債所受損失須以三千萬元以上計矣中國交通銀行均主張緊縮政策矣近且有政府將發行内國公債之說矣第三爲中國在國際上所何方則中國之屬　將爲一變而此時必有乘機以握東洋之霸權者矣其時臨時所發生之問題非此篇所得而詳論也余前日訪一與戰局無關之某國公使館人　彼對於大局意見渠謂今以中國論内外皆恐　已本帶其將刻　而起也然其　以下畏輿其乘機之方法如何則言者不詳竊　日本此時宗旨决不在區固有形之實際上之利益如併呑地方則非全體解决之方法如　取路礦則全系資本問題日本此時大利蓋在利用共在東洋優勢之軍事上之勢力以保全和平秩序爲名而爲放大及鞏固其發言權耳質言之即稱霸東洋將來中國之事惟彼意爲左右耳本來日本所謂東洋永久大計者不外此事卽英日同盟日法日德日美種協商及覺畫均不外此事今其機會至矣現在關係各國幾有以東洋之租借地爲戰場之勢日本此時或且與各國協商戰事範圍勿及遠東遠東之平和中立彼以獨立任之而舆中國共同宣告中立如此則日本之霸業成矣言此事者紛紛而以此君之言爲最允當余故述之現外交界消息英國中立似已無望調停之說亦無成功英且有牽日本入於戰爭漩渦之勢而此著旣决非日本所利則必不肯故據近日本電日本政府對於戰局默不肯言其意似將宣告中立果爾其意或如上民云耶詢之日本在京有力者雖不肯十分吐露眞相然其意固在綜合全局以定日本之方針且深以今日内外人均注意於其國之舉動若以彼一言爲重輕者然爲深榮幸者則其眞意所在要不難知袁大總統日來最注意此事於來往電報愼重注意茲轉囑報界中人勿得對於此事妄發議論以此定非奥塞之問題乃全歐問題也此陸軍部密咨警廳傳諭報館之所由來也政事堂日前會議維持本國金融之法蓋即以此事影響至外交上之言針如何非吾人之所亘而言也 
[歐洲戰事之京津影響]  
袁總統對於此次奥塞戰爭極爲注意除每日對於中外各報紙及路透德華等電均加瀏覽外昨日特分電駐英法德俄意奥等國各公使關於此戰爭事之重要事項及其形勢之推移務逐日詳電報告以備考爲要據外交團消息日昨德俄兩國駐北京公使均已將德俄開戰之事正式通告政府矣駐外財政員轉駐駐紐約分館財政助理員報告　紐市場亦因歐洲市場之影響金融大被牽動金銀市價陡然跌落各項債票暫時全然停止交易云云觀此則我國各项借欵已成未成之債樯均不易發售矣北京電局向來遇世界重大變端則必忙碌不堪茲以奥塞事起累及德俄團交亦因此變動現駐京各使館自星期日起來往於各該本國之電報接連不斷電局門前　殊甚奥戊戍年之現象相髣　云又電報局已於昨日（三日）起凡發俄國及海參崴並經　矣士　之電報如有遺　等事　局均不負責任云云　商在天津之未脫續蘭軍籍者皆須歸隷士伍其第一期之出發隊已於前晚（二日）七點半離津關往青島其第二期之出發者亦於昨日（三日）九點由火車赴青島聽　指擅矣京漢鐵路局昨日初三日）上午會議聞係該路局所雇用一班法員因奥塞牽製擬暫辭職定期回國以備歡　駐京德華銀行總辦哥爾响斯氏係德陸軍大尉此次因德國發動員令該氏亦在召集之中故將行囊一切整理停當以待該國命令預備歸國所有該行一切職務委該行副經理代理厥職云 
[歐洲戰事之東方觀]  
　　哈爾濱方面消息本埠僑居人士因俄國實行徴兵驚恐異常僉謂俄國用兵於西歐必然調撥駐紥遠東各軍隊開赴歐西各處則俄在遠東兵力戰弱與地方之治安殊學可危茲據該埠某報宣言謂俄國遠東原駐之兵隊並不調往他處惟西歐有警東亞亦不能不受影響故俄國實行徴兵爲軍事上之預備其影響及於社會者不過抽調未满續備兵期之商民而已且頃聞哈埠徴兵將作罷論雖云西歐有事必至牽動遠東然此就大局而論非與哈埠一隅獨有基何影響云云前晚（八月一號）本埠鐵路俱樂部花園内遊人甚衆俄總領事特勞特　利得及各營之軍官及中東鐵路執事人等均在其列聞是晚於第二次起奏音樂之時經大衆要求樂師奏俄國國樂三次俄人均觀呼萬嵗至昨晚則擬仍在該花國内聚衆表示愛國之意又聞哈埠出口之糧商以歐洲戰局已開甚恐戰線蔓延運糧不易故頗抱悲觀　　青島方面消息表島方面以奥塞戰爭之關係該島總督已下戒嚴令種種情形已誌昨報茲又據五號山東日報云昨晚漢口來電德國砲艦名祖國者已解除武裝其船員均容息聽命開往青島德國後備軍人之在漢口者京朿裝以待動員令又以 
意大利砲艦上煤已满預備開輪大槪亦向青島出發駐北就之德國後備軍人均已受動員之命齊赴青島又北京電現有德兵及預備兵一百六十六人開往青島内有使署書記官兩員及有名商人數員又青島電謂賽球之舉已經作罷又接膠州通信云連日青島謠言甚多人心頗爲搖動故德政廳日昨出示多道張貼　　以安人心茲詳錄各告示如下（甲大德欽命總督膠澳文武事宜大臣麥爲出曉諭各項事宜列下一現在謠言很多都是没有的事打仗的事係在外國與本埠離的很遠這兒不過防備而已請你們營業的人萬不准將各樣食物故意的高抬貴價以後各樣食物仍可以由各處運來並無　阻此件事情仰商會董事們告訴大　知道仍　照常作賣買倘有不導此諭者政屬必當干涉三或有流氓匪人胡造謠言並觀諭刧等　拿獲後即行重辦四倘到危險時候政應一室另有保遺法于預備火車輪船送載爾等出境所有房産等項仍當一律保護乙現在聽說有人造謠說是各銀行關門不作這是絶没有的事禮拜一（即三號）係平常不辦事之日暫停一天禮拜二仍舊照常營業凡有德華銀票者無論何時均可以換錢政應　你們只管放心德華銀行所存現洋足夠換票之用隨後無論何時無論何地皆可當現錢使用毫無可怕爾等有錢票者萬不可心備是很　緊的特此　諭切切無違（丙）隢諭各條列左一自西曆八月初一日晚以後凡在膠州灣所有之燈塔不定規點與不點二大碼頭並小碼頭一帶夜間不准各樣船隻出入三如有夜間從海上欲進口之各樣船必須一律在青島南面外灣下錨恐未遇知特此示諭 
[歐洲戰事之香港觀]  
香港某報云奥塞兩國開覺情形迭見本報現聞在沙面德國各洋行昨早接本國總行來電以奥塞戰務牽涉歐洲各國甚大所有貿易應令暫停至午刻又接一電謂戰事風雲甚惡所有該行欵項應速滙回云云各洋行接此消息多已停止買賣其行中人員多赴香港或逕回歐洲聽候消息又郵政局報告現因歐洲局面擾亂如有寄物或函件往歐者須搭加拿大或蘇彝士河轉郵方免危險云云 
[歐洲戰事之浙垣影響]  
　　用龍洋之會議浙江財政應於日前函致杭總商會以歐洲戰事發生現水頓升七角擬仿蘇州改龍洋爲本位請召集議董會議等情已誌昨報茲悉總商會於昨日六日召集議董會議此事僉以半途改革反起謠言且各商家進出虧蝕滋大不者俟明年元旦爲通行龍洋本位之始况現在龍洋亦未充足江寗蘇州正在開鑄陰曆開正自可運用裕如至現水頓升七角此乃錢業維持市面之苦必因現水若不太現洋將全運上海云云聞總商會已將會議情形函致財政應察核矣又一說謂該會已擬定期召集省城各業商人公開特會取决多數云　　金銀市消息杭州規元驟然一長至一千三百六十九元（昨市爲五十八元七角半）蘇甬紹興各各 
處匯水漸平和掉期仍開一角英洋祇升一角六分二釐半龍洋升七分五釐　標金沙金條金因洋商暢收故照昨報所載每項漲價一兩聞之該業中人日内尙須看貴云又日昨市價葉金每兩五十六元五角今日（六號驟增三元調查原因昨晚又接担滬上來電報告金市之故　　洋貨業之籌劃自歐戰發生各戰事國之出口貨即已停運日來吾國進口洋貨已大爲減少若戰事如果延長則數月後省垣各洋貨字號將無貨可銷昨日（六日）各號會議除呢羽等物光向滬上美國洋行定辦外所有各種布疋查藉厰已能仿造惟幅門不及洋貨之闊當可勉張接濟銷售兌向國外定購虧耗保兵險費爲數甚巨業已揀選式樣向六和平民各大布厰定織若干種如果合銷再行斷續定辦是亦推廣面貨之好消息也 
[新頌布之内國公債條例]  
民國三年内匣公債條例已於八月三日以敎令公布錄下第一條政府爲整理僉融補助國庫起見募集公債以一千六百萬元爲額定名曰民國三年内國公債第二條此項公債利息定爲按年六釐第三條此項公債以每年六月及十二月爲給付利息之期第四條此項公債三年以内祗付利息和四年起用抽籤法每年償還債額　數九分之一至十二年爲止全數償濟前項抽籤於每年十二月十五日在北京執行之第五條此項公債　付息銀先由財政部交通部籌足一年利息九十六萬元　交公債局指定之外國銀行永遠存儲作爲保息此外仍由財政部交通部按月另指的欵八萬元　交指定之外國銀行存儲以備每届付息之用第六條前項的欵每月由交通部　路餘利除業經抵押外撥五萬元左右翼商稅撥三萬三元此項公債應付本銀指定京漢鐵路第四次抵押所餘之第年二百八十萬元内支付於第四年起按第五條撥存辦法辦理第七條此項公債債本付息由中國交通總分行曁政府委託之外國銀行中國　實銀號或海關稅司署　支付第八條此項公債分期募集其第一期購票者於應付利息之外加獎一年之息即每票百元加奬六元第二期購票者預付一年之息在第二期後購票者不在此限至應分若干期募訖由公債局酌量情形定之第九條此項公債每百元實收九十四元第十條此項公債票面概不記名其有請求記名者亦准照辦第十一條公債票額定爲五種如左一萬元二十知元三一百元四五十元五十元第十二條此項公債票及息票得自償本付息到期之日起用以完納一切租稅及代其他種種現欵之用第十三條此項公債得爲銀行之保證準備金第十四條此項公債得意買賣抵押其他公務上須交納保證金時得作爲担保品第十五條經理此項債票之官吏人民對於此項債票如有損毁信用之行爲照違反命令法懲罰處以一年半以下之有期徒刑二百元以下之罰金第十六條每届還本付息十五百以前由財政部交通部會同呈請大總統特派肅政史二員審計院審計官二員前往公債局及中國交通兩行稽察此項償欵賑目並檢驗還本付息之欵每届還本抽籤之時亦上肅政史曁審計院審計官會同財交通兩部長官監視一切 
[法制局三年度槪算之呈批]  
法制局呈送三年槪算書國務卿具呈請察核備案並飭財政部按照發給己於七日三十一日奉總統批文政局查照原呈云爲陳請事屬署法制局局長厢　詳稱爲詳送三年度概算備案並請呈飭財政部按照發給事竊自新約法公布後本局組織屬於大總統府政事堂一切法制事務較的國務院時代倍加紛繁現今立國之本已定建設之業方長政治事項固應依據新約法以爲　施之標準立法事項尤應依據新約法以爲編纂之方針本局旣爲大總統統一法令機關所有應辦事宜護當隨時承命力國進行惟官制修正以來法令事務之範圍它視從前爲廣則法定額支及調查等費自不能不有所增益查本局原修正三年度國家歲出概算案係十八萬五千七百四十八元前經呈請前國務總理飭送財政部在案現在本局新官制業經公布所有本局三年度概算自應另行編制查槪算科目内第一項爲俸給薪津本局各職員俸給均依據本局新官　及中央行政官官等法官俸法辦理自民國元年本局成立以來已歷三年按照官等法職員有應行進等者其俸給之數自應因之迭加薪津一目如外國顧問之薪金房租等費前本局二年度槪算未曾列入現在美國顧問古德諾解聘續聘美國願問韋羅貝薪金房租等費每年仍應比照古德諾之數給美金一萬二千六百元此項美金須於發欵時按照市價合給暫依歷次發給古德諾之價約計每年需中國銀二萬八千八百元法國顧問鐸爾孟每年薪金六千元均經請示業諭加入本局三年度概算應卽照辦理其辦事員及錄事薪水本局所司法制凡草擬審定或修改或調查編譯各件繕寫之事特繁恒有以一稿而繕寫至十餘次者並常有奉交由局繕印之件事務旣多人少自不能敷用業經詳請國務卿將原用雇員　數留用仍稱錄事卽以新官制所設之辦事員爲各雇員勞績之升階或爲調用各學校畢業學生之位置轉呈大總統調示施行於七月十日奉批令准如所擬辦理此批等因奉此遵卽依據本局新官制所这視事務之繁簡酌設辦事員二十員擬定每員月新五十元以上九十元以下不等錄事三十人仍照舊每人支給月薪三十五元以上四十五元以下不等合之夫役工資第一項一年應行支出十七萬八千四百八十八元至調查經費一項本局原槪算案係列入第一項薪津目下　以一國法制關係重大非詳考歷代制度之沿革與人民之風欲習慣而折哀於世界列邦之良規無以適合國勢民懚種種事實均須從事調查原槪算案内調查經費月僅二千元實於調資方面不足以利進行而於法制方面即屬難資盡善本局前經詳國務卿擬將調查經費每月酌加四千元連同原定數目分别加入算預轉呈大總統櫦定於七月十日奉批令准如所擬辦理交財政部查照此批等因奉此按此項查經費專爲調查中外制度及人民風俗習慣以謀國家法制適合時宜而設應於槪算内另立項以便於决算時分别報銷計第二項一年應行支出七萬二千元其餘辦公費雜費均屬力求撙師核實計算計第三第四兩項一年應行出一萬七千三百六十四元總之國家歲出固應力戒虚糜面法定額支亦惟求能敷用統計本局三年度槪算共需銀二十六萬七千八百五十一元除前開詳呈扣准外國顧問薪金房租等費及酌加調查經費並新官制添加缺額及酌設之辦事俸薪共計十一萬二千零八十元外其所餘各項節之數十五萬五千七百七十二元尙與本局原修正槪算案減少一千一百 
 
 

Page 7

 
 
餘元相應製具本局修正三年　國家歲出槪算書一份詳請察核備案計本局三年度槪算平均每月應行支出經費需二萬二千三百二十一元皆係按照數覆算一有不敷即形困難前財政部每月發欵恒不足數且多有遲至十餘日者於辦　殊爲灘　阻擬請轉呈大總統批飭財政部嗣後本局每月經費務須查照槪算按月如數發給以便開支而免　蹶等情理合據情轉呈大總統鈞鑒訓示施行謹呈 
[高等廳八次公開陳繩被害案（再續）]  
　　又喚添傳之陳品軒證問陳繩對他所說的話陳品軒答稱没說過及至令陳伯康質對時始認曾對伊說過擺花酒的流言及拒絶董升求寫託情信兩事餘則又不知矣審判長飭品軒等退下另問黃貴道你跟陳璧來往京津間你是他貼近的人是誰向陳璧說陳繩擺花酒的話是不是你說的答不是我說的亦没聽見别人說遇又問你們主人賞給你媳婦是幾時的事答我們老爺在蘇州時候呌我跟着上京裏來便給我一衛媳婦審判長當令黃貴退下又喚陳翁氏上堂問道黃貴伺候你們好否答他是伺候老爺的人又問伺候你們老爺好否陳翁氏城也否二字亦不明白答復惟說怎麽敎專他做菜做飯的事審判長問道你們是幾時給他的媳婦該氏厲聲答道早已說過的審判長問道那麽是在甫要雇用的時候說給的該氏答是審判長又問道怎麽雇用一箇用人就先許給他一箇媳婦且你家用人甚多怎就不給别人媳婦呢該氏答說在蘇州時見他媽很老實所以許給的審判長道嘔是了因爲他媽老實就可以給他媳婦又問初三那天往上房抬箱子的人都是誰答忘了審判長又問是否有張麟答不記得又問誰呌成升開箱子上的鎖答我叫他開的問先開的是甚麽箱子答先開的有物的箱子問怎麽過了數日又呌小爐匠開空箱子呢答怕成升嫌費事不好開故此没呌他開問陳繩鎖箱子的讑匙有否答全都找徧並没見着鑰匙審判長問畢當令退下遂宣告退庭並定於月之五日再行繼續審理云（已完） 
[屯溪汪隊長被戕之因果談]  
　　駐徽巡緝隊隊長汪俊被戕其原因有數說訪查如下甲說以五六兩個月餉銀未發而起見者乙說以該隊長平時馭兵太嚴而生惡感者丙說有黨人惡其於去年二次革命時疊電該隊長招兵一營輔助該隊長不伹不肯附從且　詞恫喝致不得逞故恨之刺骨因密派心腹運動該隊兵土結果其性命者丁說有匪黨外來煽惑者查陳隊長今年給餉定章係以上一月餉銀借充下一月兵食費用下一月餉銀領到再將上一月餉銀發給如此變通者蓋因領餉每次至月杪而此一月之兵食費用無欵墊付之故如五月份餉銀五月底始行具領除借充六月份餉銀尙未給發其未給發者系七月份　銀尙未及期領到也至 
五月份餉銀除由各兵借領外業已補給其有未補給者則國失士有事或病假歸馳也此甲說之所由來也又費藉隊　於家兵變前數日　七月十七夜續隊長查知有兵士張炳桃無故私自出營十八日返適爲該隊長所見曾將該兵士禁閉懲戒室以期其侮過　日下午有開化人某至隊禀報該兵誘拐伊媳該隊長立即責問以該兵士曾於上夜私自出外之故振候查明辦理一事又七月十九日係星期日該隊長恐兵士下山不免滋生事繼有碍商業槪不准假皆足爲該隊長平日馭兵嚴肅之證此乙說之所由來也又查去年當二次革命時黨入確派有軍官到屯欲謀獨立端賴該隊長　柔兼濟亂兵不敢攔入得保徽屬無虞然已爲黨人深忌此丙說所由來也又查今春報載匪黨擬從事徽廣一帶並有戴玉如爲徽州總司令之說該隊長曾閱報有此消息益嚴防兵士此次變亂恐或有外來煽惑亦未可知此丁說之所由來也 
　　合觀以上諸說雖皆有因然就該隊平日行爲輪則乙說較爲近是又訪聞縣知事拿獲叛兵之口供據云與联長並無甚惡感不過因隊長平時無事旣不准退伍又不准請假不山（按該隊係駐紮屯溪鎭最高處華山上）一月双止領數洋兵餉甚不願幹非結果隊長性命不能回去故由趙子鴻主謀鄭龍標爲首鄭士忠動手先將汪隊胡殺害然後殺害程排長其餘軍官衛兵長等出爲抵抗皆由鄭士忠喝令殺傷據鄭士忠前曾在也營殺過軍官逃逸者此次叛變之時鄭士忠曾宣言我等一月止領他數洋兵餉又不能退伍請假誰願將身體賣了與他不如將他殺却不搶些銀錢回去便了如有不從者則開槍殺斃云云則該隊長被戕之眞相也地方通信 
鎭江 
　　　信路代表進京浦信鐵路改線　信雖經沈督辦詳部核准但交通部來文須由鎭揚兩處派出代表到京接洽方可開辦茲已由鎭江商會舉定吳嬌佐卿于君立三兩人爲　信鐵路代表會同揚州代表周君榖人即日乘津浦火車入京　　奥塞戰務影響續誌自奥塞戰事發生後鎭郡銀根驟緊商業停滯據聞進口貨商人於戰事尙無大盧所苦者爲出口絲綢各貨商人刻已有許多行家接到停運某種貨物之海電倘歐洲戰局日大則直妆往歐之出口商業必將完全停止云 
[南京]  
　　殷道尹呈請入覲蘇常道尹兼江蘇全省軍政執法處長呈請入覲文略云竊鴻壽津沽寒畯遼瀋粗官受中央特逹之知際開國風雲之會始　兵備掌宣化之邊防繼飭　隅秉范陽之使節綜師干於吳郡鎭攝名區供奔走於陸軍秩躋中將疊邀異數涓埃徒効馳驅益矢澄清昕夕冀聆訓誨茲復竉頒策命晉擢監司蘇常當江海之衝繁道尹爲各縣之表率秩兼執法戎機未習陰符政拙催科計學難期平凖愧章身之　繡溺職堪虞瞻元首之麟　攝齊素願所有鴻壽遵令任事顴請覲見綠由理合具文詳請代叶大總統批示遵行　　齊巡按來寗有期韓巡按使因新任齊耀琳君已由吉抵京深恐在京勾留有延交代昨特拍電催促聞允本月十號前南來矣 
[武昌]  
　　屬長員濫用職樻監刺縣禁烟委員問烈鈞因該邑　天一家失去耕物偕閒軍官趙速升前往沔邑查究遵該鄕士紳陳　五邀請繁除本區烟苗周即至該自治局閒導一次越日回書路遇右耳環地方查見烟苗一塊探悉爲李先述等所種周即將李綑縛不料有退伍矣李孔章逞强反抗周即睾述而拘章李姓聞知當即邀集多人持械追及周之護兵見來勢兇猛即將李孔章放却詎李衆仍竊追圍打逼迫衛兵開鎗將李孔章撃斃盞傷及李聲文旋經李聲思等具控疏縣准明傷痕轉送夏口地主審檢應并咨請監利縣將周烈鈞送　辦理因周身充監邑委員竟敢撼壛至沔擅自違捕遂依據刑律第三百四十六條之例判處二等徒刑周不服聲明赴记等審判廳上訴刻經高等廳執行判决以周逮捕李先述一罪處四等有期徒刑一年又逮捕李孔章一罪處三等有期徒刑二年合併執行徒刑三年其與周無關者應即免予置議聞周猶不服已申請向大理院上訴 
[安慶]  
　　皖垣得雨紀皖垣久旱不雨望澤孔殷倪巡按前曾設壇祈雨奈雨師終不稅駕昨日四號又令行懷寗縣知事並派專員馳往潛山縣望山龍王廟誠心祈禱並令省垣禁止五軍乃今午一時忽然大沛甘霖人心爲之一定云 
[河南]  
　　保　豫西古代陵墓豫西一帶多有皇陵古墓當前清之時政府每年例遣大員往祭以昭崇拜之忱刻當軸訪聞該處歷代陵寢古覧墳墓所　碑石樹林及墳中存儲銅類器皿用品多爲奸商運動士人盜挖轉售於外人只知牟利不知保存古物擬不日即備文令行各屬一體查禁並飭嗣後對各該境内皇陵古墓先覧遺塜一律特别保護方爲盡職云 
[廣東]  
　　收換舊幣末日之情形上月三十一日爲舊幣收換最終之期各地鄕民之積存未換者昨始紛紛到省當晨早尙未開收之際東園附近一帶已有無數商民站立等候迨至派籌時請換者紛向派籌人爭先奪取秩序頗形紊亂至下午一時王會辦以請換人數遇多恐有踐踏傷人搶掠銀物等事特電警廳派游撃隊三十名分巡場外並添派派籌人二名凡手持舊幣站立場外者均予以竹鶱一條以免爭先攘奪等獘自是之後場外喧閙之聲始止綜計是日人數比之三十日約多一倍惟收換之數則與昨日無甚差異云雜評二（默） 
[七日來之戰事消息]  
上月之末歐洲戰局正在醖釀時也奥塞雖已决裂而未見有大戰各國雖已備戰而未見其决裂自入本月之一號奥軍進攻貝爾格蘭特及塞軍山姆林之陳地而奥塞乃見大戰矣二號德國向法宣戰三號德國向俄宣戰四號德軍攻法境西爾萊而德法於是實行開戰五號德艦迫俄艦人芳蘭灣而德俄於是實行開戰六號德與英外交斷絶而又正式宣戰七號德軍攻入比利時據本月七日中報上之消息觀之入歐洲戰圍者已有七國矣閱一日必有一國加入之消息而此外躍躍欲試者尙多明日不知又將有何國加入也鳴呼此次之戰禍誠烈矣哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（七）]  
　　譯稿 
　　據大陸報云駐滬各國領事署中人員盼　歐洲戰事新聞極形着急時到各報館門前圍觀新聞掛牌據言歐洲戰事情形近日如何進行各領事署均未得有政界確實消息故各國總領事非常焦灼惟英國領事似尙不在其内按照常例領事署所得新聞均由駐京使館轉來據某國領事云現在電線事業均操在英人掌握之中將來三同盟國（指德奥意而言）如獲勝仗恐此間亦必寂然無聞即有所聞大約總是三協約國（指英俄法）處于優勝地位似可無疑意大利如何行動該領事署亦無的確消息據言無論如何意大利國王斐特爾必能遵照三同盟條約出師相助各領事署電話往來非常忙碌每代一消息必彼此探詢是否確實如外間謠傳俄巡洋艦亞斯歌已被德艦哀姆登撃沉一節俄國駐滬領事署接有無數電話探訊亞斯歌實在情形甚至詢及該艦是否沉於吳淞港外俄領事署某員作一滑稽答復云請再等一時或亞斯歌將與哀姆登交戰於黃浦灘上俾諸君得以飽覽一番也其實俄領事署早已發電至威海衞及烟台兩處探詢亞斯歌消息惟該艦究在何地迄今尙無能言者法領事署已令駐滬法人預備一切聽候調遣聞有大隊已定本晚乘輪返國云比領事署人員云外間傳言德國攻比易如反掌其實不然比國京城　拉所爾雖難防守然政府儘可遷都於安脫威該地礟台環立均係新式正可長資保守其比國陸軍近數年來大加添募未嘗不可以戰安脫威之外尙有砲台頗多德軍欲入法境非先盡除各處砲台不能也就地理上而言比旣有各地砲台似足以保門斯河一帶比之東南一隅森林叢布道路不通大約德軍之來必由中原入手可斷言也 
[訪函]  
　　寓滬法人之列名豫備兵籍者十五人已於昨日乘日本某輪船出發送行者頗衆　　寓滬英人之列名海軍豫備兵籍者十四人皆英美烟公司之辦事人已於前夜乘廣利輪船前往香港 
　　駐滬比總領事已出示令上海比人之在豫備兵籍者至領事署報名豫備出發聞其數不满十人將於今日赴哈爾濱以聽後令 
　　昨日上午有美國巡洋艦一艘開抵上海尙有一艘明日可抵並到有日本炮船一艘港内尙駐有意國巡洋艦一艘該艦雖爲中立國之艦如上海租界有應需兵士保護之處亦可派兵登岸云 
　　公共租界義勇隊曾招募特别預備隊應募者甚衆 
　　俄國義勇隊輪船某號在長崎之北一百英里遇德國巡湔艦愛姆登號即爲捕入青島俄艦德艦在威海衛外開戰之說實係訛傳 
　　駐滬瑞典總領事前晨亦發令召集預備隊瑞典雖已宣布中立然恐德軍侵犯丹麥中立則瑞典亦將捲入戰爭漩渦其召集陸軍蓋爲欲以兵力保全中立也 
　　法總巡藍維藹君以歐洲戰事發生本埠匪徒在外謠言希圖擾亂租界治安故將天津來申退伍法兵數十名一併添充西捕法商組織之義勇隊亦添團晨若干人帮同捕房各探捕嚴行巡緝在案昨日藍君又傳諭各華捕落差後均須駐守捕房不得擅離聽候差遣并傳齊探目黃錦榮沈德福及包探三十四名至公事房面諭各探不分晝夜分往新老兩租界巡防並詳查造謠匪徒拘究又恐該匪徒等身藏兇器有拒捕情事故准予各包探各帶手槍一支以作防身之用 
　　歐洲戰事發生本埠各商莫不受影響而紙捲烟亦以進貨無來陡然漲價向來該紙烟每箱售洋一百六十餘元現已漲至一百九十餘元因此城廂内外各店舗零售紙烟者亦抬價出售矣 
[北蘇州路攔刧案三誌]  
　　巡捕之身後榮匯四捕房一千一百九十三號華捕吳友仁於本月五號傍晚在北蘇州路追捕匪徒龔郎王阿生等被匪開鎗拒捕撃中胸部殞命業經捕房及閘北警署將兇徒龔王等拘獲並禀由中西官騐殮各情已紀本報昨日午後三句半鐘時爲該捕出殯之期捕房頭以該捕因公捐軀殊堪嘉尙故特派荷旗鎗之馬差印捕四名爲前導繼以軍樂隊一班捕頭親率各三道頭西捕及滙四捕房全體華印各捕沿途送喪繞江北浙江路及北蘇州路被匪狙撃之處由英租界直至法界寶昌路山東會館將棺暫厝 
　　木匠之无妄災據另一訪員報告云匪徒龔三郎等三人在北蘇州路搶取婦人姜張氏之金鐲由捕聞警追捕被龔開放手鎗撃斃華捕吳有成并撃傷唐錫明龔逃入華界烏鎭路經該處崗巡馬如仙瀾住亦被開鎗撃傷等情曾前報茲悉龔比華界開鎗時有木匠李長孝亦遭流彈轟傷當由李之家屬送往同仁醫院醫治昨據該醫院西醫士述及李所受鎗子尙未檢出不知可保全性命否 
[供明代造僞鈔票之原因]  
　　法捕房於七月七號在法新租界吕班路文德里二十二號門牌内查獲私造某銀行僞鈔票之某國人尾形周平及八卷義助兩人又在寳昌路和興里抄出製造僞票機器等情迭誌前報昨日尾等兩人由該管領事署派探押解至法公堂請訊尾形周平身穿雪青紡綢長衫能通華語供稱來中已有五載向爲印書行意造假鈔票係瞿鏡清起意瞿與傳大元相識傅與金田相識我又與金田素來相識故於陰曆三四月間輾轉托金田前來邀我去製造當偕金田先至傳大元朋友楊德壽家中瞿問我能仿造某銀行鈔票否我言如造至與眞票一樣難以辯到惟形色稱爲差些可以製造逮　允許每月給我工洋一百二十元並未支用公文後由瞿之用人莊福生租就實昌路和典里房屋田金田購得製造僞票之石印照相各器具至零星物件係八卷義助出外購來共造兩月有餘造成五元之僞票二千零九張均由瞿着人前來如數取去至和興里掣造處祗有蔣福生一人照料餘取並無華人在内我於上年在英租界騰鳳里亦造過銀行之僞鈔票是實八卷義助身穿藍竹布長衫不通度日與金田相識某日金曾託我代購照相板子印色兩件至於尾形周平等造僞鈔票之事輿我毫無干涉亦未取過瞿姓洋銀是實聶讞員得供商之德副領事判尾等兩八交來探帶回候　管領事審訊後再行核辦 
[拆毁泥壩之交涉]  
　　法商立興小輪公司在閘港地方夏姓地上建築泥壩爲水警廳查悉以所築泥壩與水道月碍限令業主夏小帆拆毀在案旋由該公司帳房王茂堂以所築泥壩乃輿售票之季錫和訂立合同故投法領事署呈控夏小帆私拆馬頭當經法領事照會漉海道尹轉飭上南二縣洪嚴二知事查復茲因閘港地屬南滙縣境故由嚴知事傳集兩造開庭詰訊據夏小帆供稱該田前租與季錫和承種嗣被季錫和私自轉租與立興公司建築泥壩有碍水道致被水警廳勒令拆毁云云當將印單呈驗又據季錫和供稱此田確係夏姓之業由民轉租與立興公司此次因被夏姓將所築泥壩拆毀公司王先興民訂立合同云云復據劉金秀證明合同係屬事後訂立各等語嚴知事得供判令將季錫和押候擬辦一面將訊供情形詳復滬海道尹請示核辦 
[研訊擅租土地案]  
　　西南鄕關港地方二十一保九十一圖地保張阿愼私自蓋戳將地租與法商立興洋行擬築輪船碼頭經上海縣洪知事查悉前情連同業戸金阿杏金榮華一併提案研訊判令分别押候究懲在案昨午後洪君升坐花廳飭提張及兩金到案研詰兩金同供該地實爲我家世産不知有碍主權一時貪小出租與洋商成交之日地保贊成蓋戳所以無知誤犯現在旣奉澈究小民願所立契約撤消退還租洋可也張供小民雖當地保不知法律無知誤犯求恩寛宥洪君得供判令仍分别還押候禀復滬海道尹請示核奪 
[華法電車通軋之呈文與合同]  
　　華法電車兩公司協商通軌一節屢誌本報茲將上海華商電車有限公司總理陸伯鴻君呈滬海道道尹兼特派交涉員楊小川君原文曁合同六條錄下 
　　呈文原稿爲呈請事竊查上海城濠塡築之民國路自小東門至方橋浜與法界原有之路合併爲一現擬在此路敷設電車軌道以利交通因此路法界早有電車不得不與法電車公司接辦妥商辦理茲已磋商就緒自小車門至老西門民國路上華法並築雙軌車道一條此來彼往並駕齊驅車輛多少與往來次數彼此平均祗華車華公司管理及收資法車法公司管理及收資辦法似甚平允理合將所擬合同呈請交涉員核准備案　印發遣以期早日與工是否有當伏候批示祗進謹呈 
　　合同内容（一）上海華商電車有限公司與法界電車公司因謀交通上便利於新築之民國路與法界原有之路敷設車車軌道（二）自小東門至老西門之民國路華法兩電車公司並築電車軌道一條（三）工程材料車輛彼此各自經理（四）行車多少與往來次數彼此平均（五）管理及收資華車由華公司辦理法車由法公司辦理（六）此項合同俟正式簽定後施行 
[南商會電保菸行經理]  
　　上海南商會致南京電云南京巡按使警察廳鑒據陜　水菸業德隆彰等八家聯名蓋章函稱同業天成德菸行經理師西垣即文翰因回陜西涇陽原籍臨行適有别事先將行李發交隆和輪船載去西垣事畢於一號乘滬寗晚車至甯搭附原輪赴漢口分行換車入陜祗以道經豫省時虞揄刦隨身購手鎗子彈籍以自衞抵寗後即被警拘送同業得信深知無意誤犯警章情願公同具保請爲電白等情查師西垣在申營業曾入敝會註册有名茲據前情實係無知誤犯相應電乞准予訊明保釋以惠遠商是所切懇上海南商會叩絳 
[戳斃張瑞英兇犯將判死刑]  
　　浦東陶溝橋張瑞英家於七月一號夜被盜行刧並刃斃事主張瑞英及媳婦張金氏傭工龔義郎等三命一安曾經駐浦第三營拿獲戳斃張瑞英之正兇陳莊生及盜犯張長貴沈長生三名並由上海縣警務長飭探緝獲此案正盜顧掌生陸仁堂趙阿根三名先後分解上海鎭守使署曁上海縣知事署訊究在案茲悉鎭守使署軍法科員訊據陳莊生供認殺斃事主張瑞英不諱惟稱張金氏龔義郎二人係被在逃之韓友梅殷金祥所殺尙有同夥之錢毛狗錢恩狗錢佳林沈阿弟沈野六陸松林小麻子等七名亦均在逃等語問官以該盜犯等持械行刦連傷三命實屬非無可逭旣據陳莊生供認殺死張瑞英一命應照新頒懲治盜匪條例從重擬辦處以死刑英戳斃事生媳婦之正兇韓友梅殷金祥二犯及夥盜錢毛狗等七犯自應查緝懲辦業已呈由鄭鎭守使通飭各軍警一體協緝矣 
[龍將軍請派兵艦]  
　　粤省龍將軍以粤東西江一帶時有盜賊出没中外航商每有被刦情事雖經海軍部迭次派調江利江亭楚觀等艦駛粤巡緝尙恐不敷遊弋故於前日電致上海海軍李總司令請派兵艦赴粤幫同遊巡現經李總司令派楚有炮艦赶速出發赴粤矣 
[再誌巡警干涉迎神求雨之風潮]  
　　本邑西鄕塘灣一帶各農民舁神求雨與地方巡警第三區第一派出所第二第三兩崗巡警吳似蘭胡海春衝突將兩警敺傷并搗毁該所經吳胡兩警禀求警察長景毓華君澈究各情已紀昨報茲悉景君得禀後派稽查員姚明超下鄕查辦茲據姚委員查得所中一切物件大半被毀該警服裝亦被扯破其起釁原因實難將吳胡毆傷吳傷甚微胡則時吐鮮血勢頗危險姚委員查明之後昨日午後與第三區區員陳麟同到事務所禀復景君陳君又將損失各物及被毀警裝開明失單呈請核奪景君以三崗巡警胡海春旣受重傷着送上海醫院醫治二崗巡警吳似蘭傷勢旣微着回去自行醫治一面飭探偵查爲首滋事之人到案究懲并將一切詳情禀詳上海縣洪知事核示 
[復訊天一閣藏書被竊案]  
　　寗波范氏天一閣藏書樓失竊古書圖畫經管理人范盈駉偵知係舊書　客馮德富即馮阿根串同薛阿會所竊消贓與三馬路六藝書局主陳立炎四馬路來青閣主楊雲溪三洋痙橋食舊廛主金頌清控由捕房派探將馮薛二人及陳立炎楊雲溪金頌清先後提傳到案迭經研訊判分别收押交五千元人洋並保各情屢紀前報前日經王襄讞會同美領畢君升座特别公堂上下午接續研訊先由食舊廛書肆主金頌清上堂从明出價洋六千餘元向來青閣書坊主楊雲溪買來並得價洋一萬二千二轉售與湖州口音之蔣毓生並稱與蔣並非素識故不知伊住址繼據原告代表律師譯稱此案業已訊明馮薛二人已供認屬實且供明由六藝書局主陳立炎指使陳立炎雖不認敎唆然與楊雲溪金頌清收喊以及轉輾消售亦已承認應請究追原　並請　辦復經被告律師互辯良外中西官核供會商之下以案在寗波發生因判馮薛二人押候轉送慈谿縣歸宁訊究陳立炎等三人仍各交人洋原保候再核奪 
[煤涨烛孩跌斃]  
　　江北小孩李金福在廣東路外灘某作場内做工前晚從高墜下當即跌斃由捕將尸舁送虹口驗尸所禀經　讞員會同美領博君於昨日午刻蒞所騐明委係跌斃因飭尸屬具結棺殮詎尸父李同計不允具結稱伊子在作場内裸體納凉被六百十六號華捕入内驅逐以致從高失足跌斃求請伸雪並經該作場管門人張琴海到場證明目覩該華捕走入作場情形質之六百十六號華捕朱正卿供不承認中西官諭令自行棺殮候捕房查明實在情形再核　尸屬果有確證呈出准予另行起訴 
[金金林被戳五刀]  
　　金金林與高妙生在浦東旗昌棧斃方股開某號油酒雜貨店昨日不知何故大起衝突高竟用刀將金連戳五刀當即倒地受傷甚重後由鄰人張某雇人將金送往虹口同仁醫院　治未識能免性命之虞否 
[因細故而行兇]  
　　住居楊樹浦之婦人王戴氏挫伊夫王俠甫用刀戳傷腿部等情昨晨由捕將王拘案訊得係細故口角起釁經中西官判從寛免究着覓妥保二人具保如六個月内再犯前項情事除提案併究外並着保人各賠洋三十元 
[通飭注意監獄衞生]  
　　上海地方監典獄宜鄢傳薪君昨接江蘇高等檢　廳通飭文云案查近來各監鉃詳報監犯病亡請予核轉之案迭有所見查閱診斷書多屬病斃而究其所以致病之由未始非不注意衛生所致現値天氣酷熱易滋疾病各該典獄對於人犯應如何愼重衛生期於無曠職守若因循苟且一任各該犯之病疫漠不關心殊非愼重獄政之道爲此飭仰該典獄一體知照務宜尊重人道注意衛生母稱疏忽 
[亟宜預防時疫]  
　　今嵗天氣炎酷熱度竟逾一百餘度前日天忽陰凉人民受署之之 
後繼又感寒是以近日滬城内外時疫漸漸盛行而以小孩爲最望各界人士預籌防疫之法以免傳染 
[崇明人售賣臭猪肉]  
　　崇明人陸其郎昨在浦東將臭钎肉百餘斤携至南市沿途求售被第一區警察署崗警查見以陸售賣臭肉大礙衛生當即將人贓一併帶署訊得違章屬實移解淞滬警察廳衛生科懲罰旋奉科長諭陸罰洋六元臭肉存候澆洒滅　藥水設法　理 
[地方審判廳聲明投標及格之示諭]  
　　上少结方審判廳昨日發出示諭云案量本廳示賣純泰莊抵與乾元等莊房産業於八月五日開標將及格人姓名公告在案其舊校場房屋本廳鑒定最低價額銀六千二百兩而各投標人因分割投標故均不满最低價額之數本廳悉認爲不及格茲據南南會顧總理面稱此項房産確分兩處現於兩處房屋中分割計算均有及格之人等語據查舊校場房屋大小二十四間基地五分五釐七毫爲一處又樓房一幢平房一間基地約五釐爲一處其投標房屋二十四間基地五分五釐七毫者有虞炳成標價五千七百二十五兩其投標樓房一幢平房一間基地五釐者有王蕙記標價一千三百兩合計兩處標標銀七千零二十五兩合於本廳鑒定價額已爲超過應均認爲及格除通知虞炳成王蕙記遵照前示先繳定銀外合再示諭仰各投標人知照 
[警廳長重視巡警資格]  
　　淞滬警察廳長徐轉洲君昨日通飭所屬各區署長署員隊長等文云爲通飭事照得巡警升級降級所以示賞罰而資勸懲各署隊長官均應秉公辦理不得稱存私見又巡警初次補類必先補列四級考有成績或資格較深遇缺按級遞升本廳向例凡巡警升級降級必由該管長官詳候核准批回照辦在案乃近日訪聞間有擅自升降等事殊非愼重考績之道爲此通飭飭到該署長先聲叙理由詳候核准始得執行至若新補巡警必先由四級起餉俟有資勞再予按級遞升以重資格而杜冀倖如有愛憎自用私行升降或越級補額情事一經查學或經告發定予從嚴處分不少寛貸勿謂言之不預也 
[工巡捐分局職員名單]  
　　閘北工巡捐分局各職員經朱局長分别委任並詳報巡按使鎭守使滬海道道尹各在案茲將其姓名職務探錄於下局長朱鈞弼顧間錢允利總務科長陳繼蕃文牘主任王濟助理員諸晞涑繙譯員張朝　會計主任顧啓洛助理何祥樞統計員金梁彩庶務員沈和敬錄事羅浩年馮竹隠汪國彬顧文鈺稅務主任錢潤助理兼稽查周鳳韶朱曾奎車捐助理錢履晉錢松麟收捐員顧元鑫候譜吉陳　何主書慧瑞章彭大鈞李運昌工程主任王棟測繪員鄭泉聲助理兼稽查王濬傳范一仁錄事汪榮慶 
[城濠官産丈放局通告]  
　　上海縣城濠官産丈放局昨日又發通告云爲通告事照得昨日面傳青蓮路起至　鳳路止之各租戸内有不到之源盛公司陳沛霖朱冠卿何恆昌四戸均作退地辦法其餘各租戸自今日起以二十日爲限來避呈繳定銀如逾期不總亦作退地辦法毋得遲延自誤此告 
[私帶煙土之料罰]  
　　趙渭川周王氏二人因私帶烟土被五區警署查獲運抄出贓物一併移送檢察分庭預訊屬守起訴審判分歷判周王氏罰洋四十元趙渭川罰洋三十元押候繳洋開釋 
[修面失去五十元]  
　　米　客凌一梅昨日在萬裕碼頭第一樓啜茗有同業人何雲相交下米價洋五十元安置茶桌之上即僱薙髮匠周得喜修面旋周即托故他出着其夥蔡雲山代修迨修畢時其洋已不翼而飛凌疑周得喜乘隙竊去當即將周尋到追問周一味抵賴凌遂將周蔡等一併扭控第一區一分署請追署員飭令一併解送淞滬警察廳司法科預審核辦 
[汽車肇禍先罰二十元]  
　　英租界浙江路雲飛汽車公司五百五二三號汽車司機人胡文奎駕車飛馳至法租界典當街民團路交界處撞傷華界五百零一號崗警又撞壞電杆一支胡即逸去後由法捕頭飭探移提胡已避匿故將公司主陳共宗傳至捕房着先賠電杆銀五兩再行解送法公堂請究昨日經法公堂訊判罰洋二十元充公並交華界偵探帶去訊辦 
[汽車撞壞汽車]  
　　汽車夫沈杏生前日駕駛六百十一號汽車在靜安寺路疾駛將管理西牢捕頭吏賓斐所乘之五百四十九號汽車撞壞鳴捕拘押昨晨由中西官訊明判沈罰洋十五元充公 
[塌車夫並無不合]  
　　英美電車公司控塌車夫張耀生在吳淞路崑山路轉用駕車不愼撞損五十三號電車請追修費洋八元有零等情昨晨由公共公堂傳訊先由電車公司二百零二號司機人上堂供明當時被撞情形並經八百八十五號華捕許阿銀上堂證明質之張由塌車夫頭目朱春祥上堂供稱當時因前有包車阻攔後有電車故急俗向傍避讓詎車槓與電車碰撞致稍有損壞當時我亦被震跌於地云云中西官核供以塌車所行路綫係照章行駛且在電車軌道之傍並無不合判將案註銷被告開釋 
[被告不能推諉]  
　　英商泰利洋行控趙敏生（即趙敏齋）不理抵單借銀四千六百兩當經判决將地拍賣在案嗣因被告抗不遵斷故經原告禀由公堂於昨將趙傳案訊據供稱抵戰糾葛係與已故陶鳳山交接因我住居城内故前清時曾禀滬道飭令以原就被至洋商控案並不知情云云中西官核供以此案迭經宣佈堂諭且給諭將所抵單地拍賣被告何能諉爲不知因判押候訂期再訊 
[登報聲明之效力]  
　　木行夥陳嵛山投法公堂控稱作頭顧發記前來交易由杜悅來木器店主杜根生作保保銀五百兩立有保單今顧欠銀二百八十三兩避匿向杜理索祗允賠銀一百兩故此投求訊追杜供此係父親在日擔保父親於上年九月聞身故後商人即登報聲明故父所蓋圖章代人擔保商人均不承認以作無效聶讞員察閱報章屬實判將案註銷 
[公共公堂瑣案]  
 
 

Page 11

 
 
　　徐如融控同益益轉運公司楊泳村不進堂諭微洋一千五百元又辛和祥控上海汽車公司股東局榮品合股糾葛又徐屬氏控族人徐吟海被　値洋六百元之房屋又張中源控俞植權不付存數洋四百元各等情昨均由廨傅案判分别交保候訊 
　　湖北路五十七號产門牌葉小和因囤積汽油未向工部局捐類執照經工部局捐務處查知以其違章禀請公共公廨出單於昨日將　傅至公堂中西官判　洋五十元限三天補照會如違定以五倍處罰不貨 
　　克能海路一百五十五號門牌五和號因欠繳工部局四季捐銀七十七兩經工部局捐務處禀由公堂傳訊昨晨由該號代表胡某投案訊據供稱祗因營業欠佳是以應繳捐欵不以照緒繳寛限將店召盤如數清繳云云中西官核供判限三天照繳如違即將該店發封拍賣備抵 
　　虹口順裕押店主鄭國積因與宏濟當等收當好時洋行失竊洋布由捕禀由公堂將宏濟當等傅案分别訊罰鄭國　臨訊不到奉判改提在案昨晨由捕將鄭提案經中西官訊判罰洋二十五元充公 
　　廣西路源利烟膏店主粤人胡海留控夥友王炳南行竊値洋四百餘元之小土五斤昨晨捕將王提案原告延律師上堂請追訊之被告不承認中西官核供以原告所控無憑判將案註銷被告保候原告檢齋証據師氏事起訴 
　　更正昨日譯　内有道勝銀行兌現二百五十萬兩及託滙豐銀行代理云云茲據道勝銀行中人云並無此事現仍如常交易云 
雜評三 
[全國共負責任之中立（訥）]  
　　吾嘗言去年今日中國國内聞戰今年今日則歐洲閒大戰矣去年中國之開戰倡獨立也今年因歐洲開戰而中國倡中立矣去年開戰之省倡獨立而不戰之省亦有隠持中立者隠持中立之省雖曰不助彼亦不助此以維持本少現狀然亦不過一時權宜之計究不得謂之中立也今日之宣布中國中立則本其愛友睦之鄰宗旨按照國際間之條規恪守中立嗣之義務無論何方面牌負而终當竭力奉行以始终　澈我不偏不倚之生張爲全國上下均與有責斯眞所謂中立也哉 
來件 
[漢口盛竹書致虞洽卿函]  
　　請轉商普益公票局變通輪船水脚 
　　洽卿先生執事逕啓者按普益公票局成立以來　經匝月外間衆議喧　傅聞不一日前弟由滬回漢頗聞輪中搭客對於此事多有怨言到此以後旅漢同鄕中要求開會討論對付方法者實繁有徒尤以小本經紀及勞飭帮人居其多數祗以長江航路往來客商非僅吾　波一部份之人且各帮均已激動公憤恐因開曾或惹起風潮必將歸　於我甬人殊非愼重之道故鄙人一槪謝绝勸止惟公票局冠以普益二字顧名思義應予並通人共謀利益不揣冐昧謹就管見所及爲公栗局發起諸君一商　焉夫輪船爲營業性質水脚漲價亦尋常應有之事第須介处操航業權者似毋勞局外人爲之借箸代籌也况揚子江流域航業之權除招商及一二中國商輪公司外餘則盡在洋商勢力範圍今彼方秞手而觀我則疸臂以爭各船買辦包繳之價現雖仍照舊單然公票局與各輪船公司旣未訂立俣同又未規定年限將來如公票局營業發逹買辦包繳之價合公司勢必續增倘公票局收價虧耗各公司亦不損毫末爲虎作　庸有濟乎此不得不爲之商確者一也客身水脚之增漲在一二等艙位尙無大碍而三尊艙之搭客類皆小本經管輿夫勞　之聖晨時因雖價較　行助稱便挈妻携子背并離鄕而就外埠謀生計者比比皆是今一旦船價戰增向之挈眷而來者今并隻身而亦難歸矣則慈母徒切倚閭之望遊子轉增陟岵之悲此情上景聞之殊令人酸釁此不得不爲之商榷者二也大江上下游任埠小輪麟次櫛比自公票漲價後一般貧乏之人凡有小輪與大輪同綫之區莫不舍大而就小以求省費客多船小擁擠異常生命攸聞危險萬狀此不得不爲之商榷者三也公票局之組織原爲整頓航業起見亦爲過境客商往往因買票而受野鷄之斯故爲之不憚煩勞竭力籌畫其意非不盡美然過境客商受野鷄之害不過少數幾人今因加價而多數普通之人同受厥累矣且船價旣經畫定從此各船將無就爭之心轉啓慢客之漸竊恐一二等艙亦牌受其彩　於就乘前途其　係爲何如耶此不得不爲之商權者四也如上所逮殊學宣碍多繼弟籌患再四計惟有商請公票局滅輕統艙之價之一法查上年罗公司欲加客貨水脚各帮羣起反對經滬　兩　會出而調停向四公司竭力磋商分等酌滅四公司爲顧全大局叶卒徇各帮之請現在公票局閒辦雖宗旨不間其爲輪船水脚問題則一似宜稱示變通以减輕統艙之價爲人手辯法一面將與各公司合約如何規定各輪船搭客如何優持明白宜布以符普益之名義冀收美满之效果弟因與公票局譜君素昧平生故函懇執事就近與諸君子一爲商確籍　挽回竊昔年執事創辦寗紹輪船無非爲减輕統艙船價起見熱心殺力有口皆碑今擬請公票局變通辦法諒荷贊同尙祈鼎力韓旋同深纫偑並希示復以慰衆望冒昧瀆陳唯亮　專此奉布敬頌台安弟盛炳紀謹上七月三十一日 
來函 
[江蘇水止警察第一廳來函]  
　　敬啓者閱八月三日貴報載有水警扣留私鹽之越權一則查本廳巡船查獲山東衛船公義興金福長夾帶私鹽一案當經本廳電請上將軍巡按使核示辦法奉復電以商船裝載貨物夾帶私鹽非慣販可比鹽斤充公商人交保船隻查明發還所繳私鹽已會電泊運使轉飭遵照各等因遵將該私鹽飭解繳嘉定鹽公堂秤收計共一萬五千九百三十七斤照章塡具功單每斤給回花紅錢十文共計制錢一百五十九千三百七十文除將該花紅照章提六成充公餘四成充賞外並將該船戸由司法科傳訊訊得　船主並未在船亦不知情實係該船水手私帶因即將船發還船戸取保即經詳報在案今貴報所載與事實不符且並未有罰洋千元之說事關名譽難安縅默用特樓陳始末即請更正以明事實江蘇水上警察第一廳司法科謹啓八月六日 
[棉花檢查局沈惟燿來函]  
　　頃閱貴報棉花檢查局查獲濕花一節内載立昌軋花厰願助花業公所恤嫠善會洋五十元請免送究等情實係十五元並非五十元想係訪員筆誤用特函請登入來函門列更正以照核實沈惟燿謹啓八月七日 
 
 

Page 12

 
 
   
 
 

Page 13

 
 
自由談 
小說 
[蘆中人原名ＳＩＬＡＳＭＡＲＮＥＲ（四）] [  英國女小說家ＧＥＯＩＧＡＥＩＬＩＯＴ原著　中華（林竹覧譯）]  
　　第二章 
　　昔人謂胸羅萬言不如手擅一藝旨哉斯言事非身親經歷安有咀嚼餘地故凡少小時一顰一笑一怒一號至老年談之倍覺親切有味精采動人於是而故老思鄉於是而久客夢歸蓋長於是育於是本土風光總勝異鄉境昧馬儂之遷居萊蕪蘆焉回首家山恍同隔世極目新域有如夢寐昔之平陽高谷今則爲叢林窪地樹蔭密砌隔離天日清晨眺望四野寂然惟見嫩枝吸露着草如髻念此情此景得毋卽蘭燈坊之敎堂耶白堊危牆黃　蒲團何以不接觸眼簾聖徒雁行肅靜無譁詩歌迭唱高遏行雲又何爲廣陵絶響俄而牧師祈譸矣俄而法座宣講矣帝德無疆有容乃大余亦雜衆中檢聖詩齊樂譜不識不知上帝之則余又惡知蟹行爲何物者今何如耶園樹則蒼藤圍繞拾菓無人敎堂則龐然植立塵穢靡蕪居民唯知門前懶散置祈禱於度外日逐虹霓樓中討生活外此則一覺黃梁頽然入夢唯婦女猶知紡織差强人意萊蕪蘆萊蕪蘆視蘭燈坊直如天上人間耳雖然馬儂多情人也方其初去故土重厠身於聖敎昌明之地則一腔情事逼臆誰訴萬千惱恨隨地勾起更難乎其爲情唯村人之蠢豕無識乃反得安於冲夷淡泊之境 
　　馬儂生性好弄自經震撃覺茫茫天壤殆無可共話長安舊事者無己其注意於紡織乎以是紡織之速率亦輿時俱增伍思古夫人嘗情以製檯氈一具不崇朝而物就馬儂之勤於織非爲金錢也唯如蜘蛛吐絲乞丐弄蛇可以意會雖輿言傳耳與梭謀目舆布接一日無梭布則兩失憑依莫知所可時或饑腸轆轆有待躬爨馬儂汲水於井熱鑊於火三餐敏捷殆無倫比人謂寸陰可惜此紡織之蛙蟲所惜者猶不止分陰旣身世畸零又新知寥落往事重提不堪回首則所謂心如槁木意如死灰者亦實逼處此耳檯氈蕆事後伍思古夫人嘗與以金幣五圓是謂馬儂得金之始亦即畜金之始馬儂生性好施揮金如土今則思想頓易覺阿堵物倍增光明燦爛分定所有不容他人嘗臠抑塵世碌碌亦誰堪分肥者唯日孜孜而僅得金錢數枚則其寶貴又可知着手沈沉照眼鮮明排愁解憂視往日樂善好施之誠風味更遠矣馬儂童年時其手掌已與金錢爲舊相識念金不過地寶之一所以爲苦力之代價苟用之而當雖毫釐可愛馬儂之愛金非貴金也貴其用耳今則施主無用金之地則轉而愛金盾摩娑撫視久而成慣由慣而增望視紡車爲無窮之利源中夜躑躅田畔時輒念倒篋出金金色如何輝煌照眼當勝月光迷濛也 
[俠女花彈詞（三十九）] [  東埜]  
　　振亞不知他葫蘆裏賣的甚麽藥只睰諾連聲不能贊一辭志明又舉手向簾内一指道現在湘糜之内你的岳母大人也在你的令夫人素珠小姐也在你現在的情敵將來的歡喜冤家花玉如也在吾小女桂香也在還有幾位劇中配角也在他們正在那裏飽看衛价特得戲劇演完重簾高捲你也可以飽看他們不過照現在情形而論你心頭的煩惱還没有解除那飽餐秀色的權利就不能早享然而隔簾窺月障霧看花綺膩風光也還可以領略一二你已經是眼福不淺了振亞兄你要記着庭前紅氍毹上黎園女弟子所演之事便是後堂簾摚内各位已經演過了的絲毫没有增加也絲毫不曾脫漏你只要細心看了一遍粉墨登場之後那件虞苪質成之事就可以不類言而解决了你看現在伶人演的乃是牡丹亭記内遊春一齣朱是内眷們等得厭煩先借他來消遣的現在差不多要演完了再停一會那俠女花正劇便要開幕我等吃酒罷於是兩人相將入席賓分生坐定庭前遊春一齣也在此時演完笙歌乍歇兩人暢飲了一會又聽得手鑼一響只見台上旦淡妝上唱 
　　堂前的想到簾後的一時情不自禁回轉頭去一看但見湘簾底下受燈光照處裏面隠隠約約排列着七八副而孔十幾只眼晴有一個男的有幾個女的那女的也有老的也有少的那少的却是没有村的只有俏的有的是豐容盛鬋有的是淡裝素服那簾内女眷們見他回　臉來已猜着他的意思也有低頭歙避的也有目光遙注的也有笑他情急在那裏掩口葫蘆的此時振亞目中千紅萬紫五花八門又要看戲又要看人左顧右盼幾如山陰道上應接不暇正在兩難之際忽聽得志明喚道振亞兄你看第一齣將要完了振亞經他一喚如夢方醒回首看時却見庭前演的是 
　　（尾聲）（旦）留春難住渾無計（貼旦）且緩緩行歌歸矣（合）你看那草色青青覆满提 
　　（旦）隔溪漁舍兩三家（貼旦）溪上風光似若耶 
　　（旦）日暮扁舟歸去也（貼旦）一時回首夕陽斜（同下） 
詩選 
[輓珩芳姊] [  包者香]  
　　相依疇昔最難忘定省承歡聚一堂憶我年時新作婦學調甘旨累卿嘗 
　　玉樓遽召璇閨秀海角眉峰慘不青太息宣文仙逝早（姐嘗爲女校敎員）韋經未及授寗馨（賢甥年甫三齡） 
　　千秋懿德播名姝孝事姑嫜善相夫荊布辛勤操内則清風不忝陸家姑 
　　媧皇不補奈何天忍令黃門慟絶絃幸有桃根復桃葉相將模範女君賢 
　　風雨黃昏冷　幛芳魂和絮化烟飛可憐謝朗情　絶猶賦招魂望　歸 
　　秦縷弄玉渺雲天簫史悲凉失比肩轉使瑤池咸雅集座中添得女詩仙 
　　長江洒淚恨悠悠十稔西湖未共游愧我香閨縣繡榻年年空盼木蘭舟 
　　春殘花謝苦岑寥沈約神傷廋損腰遙想松阡歌薤露哀音淒斷海門潮 
詞選 
[壽星明兩閱] [  觀雲]  
　　野衲先生有燕趙齊陳之游購以美之 
　　莽莽中原薄薄行蹝悠悠我心想筑扶七尺仰于大笑履穿幾兩縮地遐片蓬海杯鷗蓮臺錫鶴閒愛孤雲靜愛僧砭俗處有雙柑載酒百衲爲琴抷開游嶽胸襟把　願今年了向平恁　鞋桐帽扇銷塵影花瓢竹杖車走雷聲燕筑齊竽洛鐘趙瑟巷舞街謠組織成新詩料換澄廚萬卷賈　千金 
　　大隱驕吾上隠嘲吾壼公一壼便烟霞　痼江山枕籍風雲臭味天地　慮紙上無訛時中有畫三覺霓裳秦樂國描奉久又紅紅拈豆翠翠　梧劍南藻思何如正記事分明一串珠甚宛邱豉撃留金巿駿平原絲繡彈鋏歌魚好客門荒趙材館圮渺渺關河客夢孤軒贛採得魯鄒舊俗吳越新歛 
劇談 
[天勝魔術之第一夕] [  白圭]  
　　天勝娘三字喧轉我耳鼓者久矣前晚爲其登台之第一夕因驅車往觀焉迢入座適演自轉車曲乘詢之鄰座乃知開藉僅數分鐘耳 
　　鶴子身材短小面目嬌好恍若出水美藥頭上綴以粉紅色之緞花衣潔白之小衣望之如天仙化人乘自轉車俯仰屈伸圓轉如意次壽子年齒稍長裝朿一如鶴子流利輕盈與鶴子等次奥田一夫乘自轉車或單輪或雙輪或起坐或仰臥或距躍或曲踴殊爲驚倒四座最後由小梯順流而下尤爲奇特 
　　君子之小奇術余愛其年齒幼言語猶吚啞學舌時也而所演奇術雖小道亦有可觀都初以丈除長之白布條使觀者斷其中忽有合而爲一又以銀表置銅盒中忽化爲小鳥飛去取手鎗對台中之小鏡撃之則玻璃碎而銀表懸在其中矣 
　　啤酒趣話一幕台上布酒樓景中置稻草人人作飲酒狀一光飾酒保奥田爲飲客土井爲司役奥田方食時一光戲謔之打揮揰科詼諧百出又以一光竊飲麫包爲奥田瞥見持尺餘長之木刀撃其背鏗然有聲深人寸許刀不墜落最爲可笑 
　　天勝娘之小幻術數種如妙手空空中揉之得五色小方巾百餘幅旗帡六七面又以一空桶貯水約七八分管台者捉出贋製白鵝形者二三頭狀如儀器中之陳列品放入水中游湧自在旣而翺翔欲飛矣余諦視方知家鴨也爲之呼奇不止 
　　又錦帷中空空如也入一面目猙獰之鬼或紅鬚碧眼之魔皆化爲妖艶女子苗條若柳枝之因風作無可謂神乎技矣 
　　一光之藝固不惡即西洋丑角中亦不可多得其所演種種手技皆匠心獨運巧妙無倫者不可思議之扉係一尋常之扉惟面前單以綠色之幕適環抱其半扉之一端撑於方形之架上使不搖動天勝方指揮間幕忽起而髫年之女子已元立具中一時觀者掌聲爲之雷動 
　　美人閣爲最納罕蓋余至今思之猶疑信參半當演時台中置一巨大之籠籠中復有織錦淡妃色之冪能自由上下天勝左手執短木棍口喃喃作東京語惜余啁啾不能辨惟聞碧然一聲躉乃晰晰自上而下未幾乃有絶世麗姝五六人由幕内出座中皆相顧警余亦竊然怪之嗚呼此其魔術之所以爲魔術歟 
儉德會 
　　自由談上發起儉德會以來幾如暗室一燈迷津一航爲時也物力痛下針之立言旣屬平易規則毫不煩難浮薄者得資幡悟謹飭者籍免習移此中保全不知凡幾所謂仁人之言其利甚漙但願人人以此爲心身體力行廣爲勸誘多一人入會即少一分虚糜挽救頽風孰有愈於此者語云人之好善誰不如我有志者盍興乎來[  豐城楊義才]  
　　儉德曾規則一不押邪二不賭博三不必以酒食結交四不必華服五不輕寒素 
　　入會者豐城楊義才浙江會稽王輝珊江蘇寳山黃釋儒　江蘇武進王如綸　餘姚施春和　安徽歙縣許本裕　邵伯胡潔倫　秋岩氏　清河陳福乾　青浦楊守華　顧鑑先沈煩光　吳新民　朱訪梅　朱曉六　王學維 
 
 

Page 14

 
 
   
 
