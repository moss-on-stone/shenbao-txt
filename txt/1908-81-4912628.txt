# 1908 - 81 - 4912628

 

Page 1

 
 
 
　　 
 
 

Page 2

 
 
   
 
 

Page 3

 
 
第一張第三版 
[宮門抄]  
　　二月二十五日召見軍機鐵良壽勳廕昌 
論說 
[論地方自治團體之性質及權限（一續）]  
　　（甲）地方自治團體之性質如左 
　　第一地方自治團體與國家異。地方團體之事務。與國家事務。本無先天的界。限實隨世運之變遷。與社會之發逹。而伸縮其範圍。今日學者間所主張。已純認地方自治之事務。爲國家事務之一部。而特由國家分割之。以予自治機關。就此點。已不能不生種種之差異。蓋事務而屬之國家。其範圃本甚廣。種類亦甚多。其初主權者。處理其事務。以直接機關之官廳爲已足。然自官廳之事務。動輒有流於形式之弊。於是不得不使人民之集合體。處理國家事務之一部。以補官治行政之不足。其處理之事務。實質上本無一定之標準。唯現今事實上之趨勢。籌國家之全局。爲存立上必要之政務。如外交如軍務。不委任之地方自治團體而其他公共之安寗秩序上。有直接關係者。亦不委任之。惟以積極的增進人民福倖之助長事務。以委任之地方自治團體爲原則。 
　　第二地方自治團體與商事社團異商事社團者。以營利爲目的之社團也。地方自治團體。分割國家事務之一部。而爲其事務。其與商事社團之目的不同。又不言可知。縱商事團社。有時亦處理國家事務之一部。然其所以處理國家之事務。決非其社團之存在目的。不過爲其存在。目的以外之附加事務而已。故除其處理之國家事務。依然不失其團體之存立。而地方自治團體則反之。以處理國家事務之一部。爲其團體成立之根據。若除去其處理之權。即失其團體之存立。蓋地方自治團體之存立。實隨其處理國家事務之　部之權。而存立也。 
　　 
 
 

Page 4

 
 
第一張第四版 
　　第三地方自治團體與私法人異，以營利爲目的與否。判其爲地方自治團體。仍不足爲確定之標準。如民事社團。雖非以營利爲目的。而與地方自治團體。則仍甚有差異以地方自治團體。負公法上之義務。而民事社團。則爲私汉上之關係也。有私法上之關係。不特如礦業社團。與農業社團。皆爲私法人。即關於佛寺敎會及醫院學校。又各種學術技藝協會。惠以公益爲主之社團或財團。亦皆私法人也。而地方自治團體。則爲公法人。惟其爲公法人。故得對於一地方之人民。行使其命令權。而處分之。此與私法人之性質。大不同也。 
　　（乙）地方自治團體之權限如左 
　　第一地方自治團體在財政權，一團體之成立。不能不有常時與臨時經費。以維持之。團體一無形人。其須經濟。與個人殆無異也。地方自治團體。爲一共同團體。其生活上之必要費用。不可以一日缺乏。一日缺乏。則團體因之而解散。不俟言也。故常時旣宜有一定之收入。而不時之支出。又不可不豫備財産。以鞏固確實其基礎。於是自治團體。有所謂地方稅。有所謂手數料。此外復有所謂積立金榖等之豫備金。而後地方團體。乃得維繫於不敝。凡此皆財政權有以操縱之也故。地方自治團體。不有財政權。則失其團體生活上之必要。而地方事務不能理。即國家事務不能理。財政之關係固如此其重也。故地方自治團體。宜首重財政權。（未完）專電 
[電一（北京）]  
　　某公使因該國貨船到粤挑夫相約不肯起缷向外部詰問 
[電二（北京）]  
　　交通使館一案經張中堂竭力辯論聞有永遠監禁消息 
[電三（蘇州）]  
　寗軍在新陽縣境槍斃平民十一名傷二十餘名　　按本日又得蘇州消息謂崑山相近有土匪搶賭鎗斃平民一事今電如此且不言其故或即茲事誤傳抑係兩事容探明續報 
[電四（南昌）]  
　　贛撫沈建造營房在進賢門外勘釘民田千畆鄉民聚衆紛紛求免迨派兵彈壓始散 
緊要新聞 
[江浙督撫致軍機處代奏電（爲擒獲梟首事）]  
　　竊照剿辦梟匪迭次獲勝情形前經電奏在案查蘇浙梟匪向分土客兩帮羣推夏竹林余孟亭爲渠魁正月十九日楓涇之戰幸將夏竹林擊斃並生擒擊斃悍目散匪多名而余孟亭竄越未獲該匪黨羽極衆素得人心深恐復又勾結滋擾當經方等督率瑞澂嚴飭分批搜捕據上海巡警局江蘇補用道汪瑞闓拿獲匪黨蔡桂士李桂亭衛定香三名起出贜物甚多解交瑞澂提審蔡桂士供認夥刼小輪李桂亭衛定香均供迭次夥刦不諱已飭就地懲辦又據太倉州知州吳琪會營拿獲匪首李能掌起有賊物多件提驗身受鎗傷據供該匪手下有船十一隻徒黨百餘人同刦大東輪船又迭次搶刦拒捕楓涇之戰被官兵槍傷逃逸現被拿獲飭由瑞澂委員前往覆審無異已飭就地懲辦又據都司夏鳴皋在上海拿獲匪黨鄭老窩子一名起出洋槍等件汪瑞闓飭派偵探弁勇查至鎭江會同該處營縣拿獲匪黨任小山吳尚田兩名及販私之尹日新等五名又據游擊米占元拿獲匪黨田興發王麻子兩名均飭解交瑞澂審明懲辦現據瑞澂電稱控得匪首余孟亭竄匿吳江縣屬一帶飭派砲目劉善臣等前往於十六日將余孟亭拿獲訊據供稱該匪先在浙省各營當勇旋充旗牌後在上海各處開賭　年經前已擊斃之管老窩子現獲正法之李能掌推爲幇首連搶蘇浙鹽船布船絲行米行當鋪等家得贓甚鉅與夏竹林先不認識上年冬間始與聨合夏竹林爲土幇該匪爲客幫夏竹林有船二十餘隻夥黨二百餘人鎗一百數十杆該匪有船二十餘隻匪黨三百餘人鎗二百六十杆相約有事互相接應仍各搶各分楓涇之戰兩幫共四十餘船夏匪當經擊斃該匪逃竄上岸因尋覔各船不遇擬從於潛等處回皖致被拿獲等供據此伏查該匪余孟亭與前次擊斃之夏竹林爲土客兩幫匪首夏竹林兇悍狡險專事搶殺該匪頗有賊智以刼富濟貧爲詞作籠絡人心之計聚黨甚衆犯案甚多若非楓涇擊敗失羣竄逸瑞澂布置周密賞罰嚴明殊屬不易擒獲現飭瑞澂覆訊即予就地懲辦李能掌亦爲梟中渠魁驍悍善戰茲經擒獲懲辦足昭炯戒現在土客兩幫匪首一已擊斃一已就擒餘黨膽寒竄散方等仍當嚴飭分投認眞搜捕信賞必罰並由瑞澂將水師新軍加緊操練一面將淸鄉事宜實力舉辦以期盡絶根株仰副朝廷綏靖地方至意除將詳細情形另摺奏陳並出力員弁擇尤請奬外所有擒獲匪首情形謹請代奏 
蘇浙防匪彚聞[  附余孟亭照片]  
[余孟亭正法紀詳]  
　　梟魁余孟亭於二十四日正法已紀昨報專電茲悉是日已刻由督辦瑞方伯將余提至案下諭以本督辦意欲招汝投誠俾得立功自贖奈案情太得實爲王法所不容汝今尚有懸戀否余供大 
 
 

Page 5

 
 
第一張第五版 
人恩德切骨銘心罪犯自知終不能免一死早置性命於度外惟求大人賜一棺木如有家屬來領更求格外恩典俯准領回則存殁感戴銜環結草來生圖報有日也方伯允之即飭左右以洋銀三十元購棺一具停置王廢基法塲併諭行刑後須雇匠縫其首級又賞給洋五十元令再寄家中爲老母身後之需該梟再三叩謝始命綑綁旣抵校場余猶從容步至棺前連聲喝采旋問誰爲行刑之方壽山大老爺方向之頷首余曰尚乞照應遂跪下受戮 
[查提樊肇元情形]  
　　執法官樊肇元冤殺蕭艙長後經湖南同鄉查得樊之功名亦有不實等情迭記前報茲悉樊肇元一向自稱知縣旋奉撫憲飭吊捐照後樊以無照可呈惶急異常僅將禀奉蘇藩司騐照印批一件呈驗經督練公所轉呈撫憲查核又樊肇元前於奉文出防平望鎭時曾在杜觀察處請領經費銀數百兩又在劉恊統處請領洋數百元又在督練公所兵備處請領洋數百元共計領用經費一千餘元迄今並未造具細册報銷當經撫憲札飭善後局總辦朱竹石廉訪速飭赶緊造報奈樊已聞風遠颺遂札飭三首縣一體查提務獲解究 
[編練水師遊擊隊]  
　　督辦緝捕淸鄉事宜瑞方伯擬編練水師遊擊隊一軍惠於江浙交界之蘇松太杭嘉湖六屬遊巡緝捕其營制設淺水兵輪四艘舢板砲船六號飛划船九十號共合一百號統領一員帶兵輪一艘舢板砲船三號管帶三員各帶兵輪一艘飛划三十號又帮帶三員各帶舢板一號兵輪每船配勇八名業經禀奉江浙撫憲核准先向上海洋行訂造淺水兵輪四艘大約在月杪可以工竣出廠般板飛划各船經方伯派委補用副將徐人熊至蘆墟等處船廠訂造一俟工竣即當招勇並派員辦理成軍之期大約在四五月間 
[江督嘉奬沈葆義]  
　　蘇藩瑞方伯親訊匪首江北阿四後即將情形電告午帥旋接電復云匪首江北阿四現經蘇防新中營管帶沈葆義擒獲該管帶手擒渠魁忠勇邁倫深堪嘉慰非執事一新壁壘密授機宜未易臻此效果所有該管帶及出力各兵自應優加奬賞以示鼓勵應奬若干即由執事擬定見示 
[又獲通梟哨弁]  
　　二十二日蘇藩瑞方伯派新軍隊官來松偕同新委鹽捕中營帮帶張壽椿馳赴泖港防所將該營前領哨張雲錦拘上隨來之小汽輪逕解蘇垣說者謂該領哨因被梟魁余孟亭供出有窩頓梟贓情事故爾被拘現領哨一缺已由松府戚太守另委接充 
[續紀農工商部陳列所被燬事北京]  
　　農工商部陳列所被燬一事已詳誌昨報茲悉起火原因係由第一樓隔壁萬源牛角燈店锹膠不愼所致該店煙筒適與第一樓之二層樓窓毗連遂被燒及事後即由農工商部派員前往查驗則該所僅存墻壁東西對峙又經警廳詳細調查情形禀報該部略云十六日晚七鐘廊房頭條胡同萬源燈籠舖失愼延燒第一茶樓廳丞隨偕外城僉知事督警馳救其時東南風稍大該樓房屋又甚高峻人力無從施救火燄從樓窗噴出致將對面之陳列所樓房延燒當飭消防隊及各水會在該所院内外及附近延燒各舖竭力施救一面督飭巡警將四面火路拆斷至十一鐘後火勢始漸衰滅陳列所後房幸獲保全計廊房頭條胡同燒去萬源燈舖一家第一茶樓一家天聚興金店一家陳列所樓房開泰金店後樓廊房二條胡同燒德源古玩舖一家公和永煤舖一家利盛小器作一家聚雅祗畫舖一家約共房二百餘間拉倒房約共十餘間當時本部三堂農工商部正堂提署左右堂内在廳丞均至火塲俄奥德義英法各國兵丁均來救護德兵一名及外左廳八區巡警邢德奎均由樓房墜落鐵路跌傷甚重德兵經該國人抬去邢德奎現飭本廳署官妥爲調治此外未有燒傷人口情事消防隊約來一百餘人於十二鐘撤隊火首吳姓帶區訊究據稱因點燈誤遺火種以致起火等語除將該火首交由右分廳看管并添派巡警 
 
 

Page 6

 
 
第一張 
在火塲分班照料外所有失愼大概情形理合禀聞 
[盛宣懷商訂德約之困難]  
　　中國與各國訂立商約英美葡日等國早經議妥惟德國未允開議曾聲言必須津浦鐵路事定後乃能開議商約現津浦路約已定故政府派盛宣懷仍充商約大臣外間咸謂爲開議德國商約而起惟聞辦理該約頗爲困難因進口稅增爲值百抽十二五之制英美等國俱已認可而德國尚未允許謂中國須將釐金全免乃允定此商約磋議之點即在於此近日政府已交度支部預爲核算經部核計照此辦法歲入可多獲三千萬而年中釐金所入不及三千萬帮政府亦擬允准此議惟全撤釐金則地方上概無所得故各督撫不甚願意云 
京師近聞 
[再述唐紹儀近狀]  
　　此次唐紹儀奉召入都爲東省交涉事早紀前報茲悉唐入京之故實以藏約迄未簽字印度刻思侵略而唐爲原議之人世中堂等屢屢奏保派唐替張而袁宮保則以外交棘手擬保荐聨侍郎外放仍調唐接任聨侍郎之位業經兩次面保祗以贊成者少未能如願不得已即乘法使與臨安道交涉之際保梁如浩爲叅議蓋唐梁皆爲袁督直時得用之人也故唐到京後旣未能得外部而駐藏大臣又爲人所阻是以日來外間仍有回奉之說云 
[商訂裁判民敎訴訟律]  
　　外部袁尚書以各省地方官員不諳交涉辦理民敎訟案往往失平每致激成他變雖經屢議敎案章程總未能折衷至當昨日與王大臣會議時特與法律大臣商定裁判民敎訴訟新律條欵訂定後即奏明通飭各督撫嗣後遇有民敎訟案遵照辦理 
[慈宮臨幸工藝局消息]  
　　日前醇邸赴農工商部工藝局游覽溥尚書先期備置盛筵部中三堂及丞參均到局相待筵畢導醇邸周游各處極爲稱許次日兩宮召見時諭及振興工藝醇邸即以該部現辦之工藝局如何進步所製各物如何精良極口贊美兩宮頗爲動容諭醇邸云異日我亦要去看看閱日又傳諭袁大軍機擬擇日幸工藝局游覽袁軍機奉諭後當傳知該部轉飭該避加工添製各項貢品以備駕幸故日來該局赶做各物甚形忙碌 
西報譯要 
[中國佈置海軍港情菜]  
　　字林報載寗波函云中國官吏注意在浙江尋覓一海軍港業已數月當初所議浙省海濱相當之地有三（一）舟山（二）三門灣（三）象山港茲擇定象山港爲最合海軍港之用前三日曾於擇定之區測量一過現海圻巡洋艦各華官及一二外國測量師尚在測勘蓋此港乃浙江沿海最要之海口其地位在寗波及舟山之南攷之地誌在北緯二十九度三十七分四十二秒東經一百二十一度五十分六秒其入口廣約四海哩深約十三海哩北隣寗波及奉化界南隣象山界盡頭處則隣寗海界象山寗海兩縣與之相離不過數哩查象山港西洋航海家亦多知之如前數年間英美德海軍曾游其地即吃水甚深之艦行駛入内亦無厄險昔日有巨艦名别司馬克者會入此港可以爲證現中國已于港内擇定一區爲西人所不甚熱悉者其名人皆稱爲美杜寨河（譯音）離港口約七八海里其地位在象山港之南岸以此爲泊船港凡象山港經過之船均不能見此湖最窄處亦有一英哩之廣其盡頭處廣約數英哩即潮落時亦有三哩延長及六法桑（每法桑合英六尺）深之水由此而上三哩之遥尚有足以容留砲艦滅魚雷艇等小艦之地甚多現聞尚在測量此等要舉想必能妥愜施行云 
[日本保護商標問題]  
　　字林報載二十四日東京電云日本以中國不能保護其在華之商標現特調查情形將訂一日英條約以資保護 
[紀薩摩島華工情形]  
　　太晤士報云德國理藩部報告議院之紀載所述薩摩島工人近情如下從前白人皆依賴薩摩之工民故今日大部種植事業皆出華人之手去歲第三批運來之華工於西七月間始到計有華工五百五十名第一批華工中有一百名於滿期後仍願續約故去年終是島尚有華工約一千或一千二百之數其間亦有不肯服從或不願工作者大概爲工資之寡薄與雇主之虐待所致現每華工按月可得工資十二馬克然以雇主支付工資衣食醫藥舟資等費核之每人每月亦需四五十馬克之譜但其價尚廉目下如此賤價之工人已覺難招大約必將增加工資方能招徠也查去年此島上有白人四百五十五名（内有婦女一百十七名）雜種八百八十五名華人一千一百零四名（較前年多三百三十四名）南海島民一千三百四十七名所有華人皆係男子惟南海島民中有婦女二百六十名薩摩土人則計有三萬三千四百七十八人云 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
要件 
[滬杭甬總辦問題（續二十四日稿）]  
　　夫此聲望名譽饜一時之願者如於總協理以外尚有其人則兩公司亟宜於滬杭甬局組織之始公同推定若曰未也則莫如於兩公司總協理中推一人爲之蓋以總協理兼總辦其聲望名譽爲衆所饜固無待言將來如與總工程師意見不合歸部判斷則此意見者乃千萬人之意見非一總辦之意見即曰判斷後猶有異言也必實有不平之鳴爲千萬人之異言非一總辦之異言故此總辦者在兩公司範圍内則完全無缺爲奉旨商辦之總理在滬杭甬範圍内則亦爲代表股東直接郵部之總辦在被舉之始可乘兩公司股東常會議決或用複選舉法（選舉法應另行規定）以示鄭重而昭大公蓋兩公司董事及辦事人尚由股東推舉况以如此責任重要之總辦若僅取决於少數人後盾已空前驅何往此路之總辦乎吾不忍見其爲滬寗第二也 
　　顧或慮兩公司總協理規畫路事頗繁度無暇兼任總辦夫滬杭甬結果之良惡關係全省之成敗其良也則查照合同第十年後可以淸還而路即我有也其惡也滬寗負累且日重一日其原因則由成本之太重夫此成本之輕重誰實操縱之吾知不爲兩公司總協理則已旣爲總協理則濡手足焦毛髮必自補救滬杭甬始若僅恃郵部章程以爲他日之總辦可以聽我之操縱後將噬臍吾不復有言矣 
　　我股東思之滬杭甬桑榆之收全恃此路之總辦在拒欵風潮劇烈時合兩省總理協理及所謂董事局所謂聨合會並遠近大小股東吁息喘汗爭持數月而所得僅此痛定思痛若不死中求生忍視墮甑而謂可不顧荏苒數年恐此已墮者亦將爲他人所收拾凈盡且魚我於釜中也諸公不忘在莒盍於滬杭甬組織法一研究乎 
　　右稿旣竟適孟君蒓生自京至以爲如文内甲乙二說甲非必有之結果而乙爲必無之結果不必視工程師爲附骨之疽更不應視自派之總辦亦爲第二附骨之疽孟君之意以爲應先組織滬杭甬局然後再議總辦此意余亦贊成但謂總協理不兼總辦緩急可恃調停此則應再加左究者總之另舉總辦亦必得兩公司多數之同意其後盾與對於總協理無異如有其人雖爲執鞭所欣慕焉作者固不存成見也 
　　再滬杭甬組織自應待郵部章程發表現聞章程已定稿而股東會期又迫有應分别研究之問題如（甲）郵部存欵以滬杭甬名義承受則蘇浙股東對於此路應否視爲共同之營業不必存省界之見以路線短長分配資本（乙）存欵到後兩公司應否將原有之資本抽回各築其本省應築之路（如不抽回原本而以存欵移至他綫似與合同抵觸）（丙）如照乙說此滬杭甬一線先儘用此存欵一千萬兩不敷之時蘇浙兩公司添撥滬杭甬局之貲本應以何者爲標準（丁）滬杭甬局旣比照商辦公司一秆看待在商律上應舉之各職員兩省應如何以配（戊）總辦以下照商辦性質旣應公舉則在滬杭甬局未成立以前應以何處爲召集機關及用何種召集之手續 
　　以上各條關係營業變動照章應股東决議且亦組織内部之必要略舉數端請諸公共研究之沈同芳識 
[資政院奏開辦情形並請派員帮同釐訂章程摺]  
　　奏爲敬陳開辦資政院大略情形並請派員幫同釐訂章程恭摺仰祈聖鑒事上年八月十三日欽奉懿旨立憲政體取决公論上下議院實爲行政之本中國上下議院未能成立亟宜設資政院以立議院基礎着派溥倫孫家鼎充該院總裁所有詳細院章由該總裁會同軍機大臣妥愼擬訂請旨施行欽此當經暫借内閣衙門作爲籌辦之所並請頒給關防以資鈐用業經奏明在案臣等竊維立憲之國必有議會而議會之成有憲法以定大綱更有議院法以詳細目現資政院旣爲上下議院之始基則今日擬定之院章即爲他日議院法之根本臣等奉命之初遵即會商辦法當以院章關係重要非愼選妥員隨同釐訂不足以臻周密旋經會同軍機大臣遴選得署學部右侍郎内閣學士寳熙署農工商部右侍郎右丞沈雲沛前通政使顧璜民政部右叅議汪榮寳御史俾壽趙炳麟署民政部參事農工商部主事章宗祥外務部主事曹汝霖法政科進士程明超等九員酌定綱目分任擬稿數月以來臣等會議十餘次並將前年釐定官制王大臣原奏資政院官制草案折衷聖訓量爲增删並會同軍機大臣詳加討論復蒙特派景星俞廉三丁振鐸曹鴻勛陸元鼎等恊理開辦資政院事務籌議一切深資贊助刻下閎綱略定俟詳加覆核即當先行奏聞其餘條目仍須次第釐定以期迅速告成上副朝廷實行立憲之至意惟事體重大條理紛繁自宜廣益集思冀可推行無弊前派各員共事多日頗著勤勞擬訂章程亦均妥洽自應奏明派定以昭鄭重而專責成擬請將顧璜汪榮寳俾壽趙炳麟章宗祥曹汝霖程明超等七員奏調臣院帮同釐訂開辦院章各事宜其寳熙沈雲沛二員品秩較崇未便奏調合無仰懇天恩仍令兼在臣院帮辦一切如蒙俞允即由臣等分别行知各該員欽遵辦理所有敬陳開辦資政院大略情形並請派員帮辦各緣由是否有當謹恭摺具陳伏乞皇太后皇上訓示謹奏光緖三十四年二月十三日奉旨依議欽此 
分類新聞政界 
[伊犂將軍請鑄金元北京]  
　　伊犁將軍以新省庫存湘平砂金條金約有一萬四百二十餘兩以之試鑄金元行使于天山南北等處實可挽回利權已于日前具摺入奏現政務處與度支部悉心籌議恐有不便電飭緩辦（黄） 
[飭籌法政學堂切實辦法江西]  
　　贛省法政學堂遵飭會議憲政編查館議奏各項人員入堂肄業辦法奉沈護院批云此案現經承准憲政編查館咨酌擬切實考驗外官章程内開無論月選分發到省俱入法 
 
 

Page 11

 
 
第二張第三版 
政學堂必有畢業文憑方准赴任差委前議辦法尚不足以澄汰冗濫必須按照學堂辦法以分數之多寡定等第之高下擬考列一二三等分給最優優中各等卒業文憑四等留堂學習不列等及留學考試仍不合格者分别開缺降補勒令回籍是此事爲各員黜陟攸關非添招一班所足濟事至津貼一項本非學堂應有之欵現在各學堂均收學費獨該堂無之而反須給予津貼事理不平尤不免貽人口實且將來人數旣多庫欵亦屬難支目以停止爲是希即查照另札會同藩學臬三司派辦政事處悉心商議妥籌切實辦法另詳察奪（之） 
[漢口商會電留鄂督漢口]  
　　漢口商會致軍機處電云北京軍機處王大臣鈞鑒鄂省内政外交經前閣督張措置以來規模大備去秋趙制軍接任尤事事認眞而於商界諸務更竭力整頓乃部署未久忽奉調蜀之命商情愛戴咸願攀留可否乞代奏兩宮俾帥節姑緩移蜀得竟未就之緖庶後來者易於著手商務賴以維持伏乞鈞裁漢口商務總會各帮商業董事盧洪昶劉人祥蔡辛城韋尚文等百四十人公叩（戈） 
[蘇臬蒞任消息蘇州]  
　　新授蘇臬左子翼廉訪聞日内交缷豫臬篆務後即行起程大約廿七日可以抵蘇現長元吳三縣已飭辦差人等預備行轅（眞） 
交涉 
[法人要求推廣租界述聞漢口]  
　　漢口法國租界地址不甚廣闊近因商務日盛法人之旅漢者日益加多聞駐京法使已向外務部要求將租界推廣現由外部電致鄂督飭漢關道將原有租界地圖繪就送京以籌對付（音） 
[准截京餉償還英債北京]  
　　度支部因閩省所借英商匯豐銀行洋三十萬元業已期滿應即償還允准截留京餉以濟眉急惟此項京餉以後尚須補行解京云（金） 
[英領請緩開設官膏局九江]  
　　饒州府議設官膏局一事前由駐潯英領事倭電致贛撫略謂有碍英土銷場餘干新喻等縣各土商被縣苛罰又聞饒屬土商舖存洋藥均被扣提多處其官設膏局一層現尚未經議妥仍應照舊各等語當經撫憲飭令饒州府曁新喻等縣禀覆核辦旋據覆稱均與洋土銷塲並無窒碍現贛撫已將與該領事來往各電札發洋務總局查照仍分行該府縣等一體查照辦理（工） 
軍界 
[查辦毆傷紳士之排長江西]  
　　江西景德鎭駐防陸軍排長黄飛鵬因責打車夫紳士方某出爲排解亦被毆傷經地方公禀撫轅請爲查辦當奉沈護院批示云設兵所以衛民現在練習新軍尤應一洗勇營積習抬高軍人資格乃排長黄飛鵬毆打車夫竟傷及排難解紛之方紳毋怪地方之嘖有煩言前據紳商界江浩等並饒州府周守先後電禀到院當經委令候補知縣王令朝賀前往查明據實禀復核辦並行兵備處轉飭在案據禀前情希兵備處查明屬實即應按律嚴懲以肅軍紀並飭景德鎭同知浮梁縣約束商民靜候查辦此後改辦徵兵兵民相處爲日方長軍人須令人有可以莊敬之人格方可永遠相安是在協標申儆之於平日也仍移行李協統及王令知照（工） 
[整頓水陸軍之預備北京]  
　　陸軍部各堂憲現以整頓水陸各軍亟宜研究地理特議調查全國山川水陸凸凹闊窄形勢詳細測繪並參酌東西各國軍事輿圖曁中國圖志修訂完全地圖以資考鏡藉備行軍要需（無） 
[兵學館卒業章程北京]  
　　陸軍部鐵尚書現與壽廕二侍郎議定兵學館肄業學員畢業章程將來畢業考試列入優等者准派充正副三等科員餘則仍令補習俾資深造（靑） 
[滇省防營制度雲南]  
　　雲貴總督錫淸帥日前電告陸軍部謂滇省巡防營制度現已規定分南防西防普防江防鐵路巡防爲五路共設四十七營云（水） 
[改派標營赴潯駐防九江]  
　　駐潯常備陸軍二標標統林之夏現奉省憲札調回省聽候改編另派一標一營管帶中祿率兵赴潯塡紥已於十五抵潯故林標統即於是日拔隊回省（水） 
[匪犯供認私造軍火蘇州]  
　　江南偵探隊管帶米占元遊戎在寗緝獲匪徒陳玉山李小二子王澤孫王新海四名日前提訊據供曾在督捕營當勇並充當機器匠出營後私自製造洋鎗銅帽等項銷售等語當即禀奉江督端午帥札發江寗府復訊明確禀請嚴辦（眞） 
[八旗改試槍砲之實行北京]  
　　陸軍部奏上年八旗軍政奉旨改試鎗砲嗣多羅郡王那彦圖等奏明展緩舉行現已會同值年旗大臣八旗都統商定由部撥給鎗彈定期開練俟鎗枝演練純熟再補行八旗軍政大典 
學務 
[飭查平湖長興學務杭州]  
　　平湖縣令禀陳縣學堂辦理爲難情形奉浙撫批示云興學爲地方公益允宜和衷共濟期收成效據禀該縣學堂長顧言行前被高廷楫等無端詆控沈元勳等竟乘該令晉郡集會一方面少數之人另舉一烟瘾素深之朱鳳岡迨定議堂長轉由該令兼充又欲爭舉敎員植黨營私概可想見一味委曲求全殊於敎育前途有碍查部章自高等以至小學監督堂長敎員等皆由提學使分别聘用委派并受其節制自應遵照辦理仰提學司迅飭省視學馳赴該縣會同該令查明情形妥議辦法即愼選合格堂長敎員派往接辦俾得早日開學又長興旅杭學界趙廷傑等禀陳惡棍仇學情形奉浙撫批云據禀該縣現有惡棍多名藉端阻撓學務并有擾亂會塲强踞校舍情事如果屬實難保不釀成他變仰提學司即飭省視學馳赴該處會同丁令密查妥辦現提學司已派省視學祝震前往查辦矣（比） 
[禀請撤換小學堂長安慶]  
　　銅陵縣兩等小學堂前奉提學司札 
 
 

Page 12

 
 
第二張第四版 
委師範傳習所畢業生杜同寅爲該堂堂長現該縣楊令繩藻以該生聲名狼藉被控有案特禀請學憲改委接充以重學務（孔） 
實業 
[陳伯嚴已允續任贛路總理南昌]  
　　江西鐵路總理陳伯嚴吏部辭職由蔡謝兩侍御函請公舉劉雲樵觀察接任等情歷記前報嗣於二月十八日經商會敎育會開會商確後决定堅留陳君仍權路政當時陳未即允許現聞商學兩界已公復蔡謝二君仍請力挽陳君總理路事以資熟手而陳亦已允爲續任矣 
[詳查呼蘭等處林業北京]  
　　樞府日前電致黑龍江巡撫程雪帥飭派幹員速將呼倫貝爾曁呼蘭等處之林業詳細查明繪圖貼說迅即咨覆以便飭部改良辦法推廣種植以防外人覬覦而保利權（若） 
[議决設立粤省交通分銀行北京]  
　　郵傳部陳玉蒼尚書决定設立粤省交通分銀行刻正會商派員俟選擇得人即令前往該省籌畵一切併由總銀行提欵一百萬兩爲該分行開辦之資（金） 
雜記 
[張文逹公週年紀盛北京]  
　　十七日長沙張文逹公薨之週年京朝士夫於是日在湖南會舘發起公祭中供文逹公遺像陳酒饌楮帛旁列茶座來賓隨到隨祭是日到祭者有法部戴尚書郵傳部吳侍郎禮部郭侍郎陸中丞元鼎各署自丞參以下到者甚多來賓共三百餘人其中有八旗高等學堂求實學堂全體學生百餘人大學堂法律舘學生十餘人譯學舘以考期不克至是日并會商鑄銅像事宜推李右丞稷勳爲總理戴參議展誠張郎中緝光王推事儀通陳主政應忠蔡太守儒楷爲鑄像辦事員三太守多汪僉事立元爲購地辦事員凡有報告皆呈於總理并議各舉所知與文逹公感情深厚者發函請其捐欵同襄盛舉定於四月初六日文逹公生日之期重集湖南會館爲第二次會議至六鐘而散聞　像一事南皮相國亦甚贊成（無） 
[訪明帮辦之疑跡蘇州]  
　　前駐防震澤巡防隊劉管帶洪順禀控震澤鎭團防局董周積芹家客人甚雜形跡可疑請查辦當經蘇臬陸廉訪恐係挾嫌誣計特派員前往訪查禀復核辦現經委員王令前往查得震澤鎭團董係周積偉其周積芹係帮辦芹性好賭博家中時常聚賭以致往來人雜周家前因演戲曾爲劉管帶禁止今劉所禀不爲無因等情禀復臬憲矣（禾） 
[拿獲挈眷遠揚之經理常州]  
　　常州西瀛里恒怡油蔴號係邵懷松股開管事陳某因在外抛做空盤共騙貨洋三萬元突於前晚挈眷遠颺旋有元興盛顔料店司賬在江陰福山鎭相遇立即發電來常專雇火輪前往扭解葢陳某亦向元興盛騙洋數千元也（小） 
[興化盜匪横行楊州]  
　　興化縣四面環水刼盜鉅案向不多見近因捕務廢弛自去歲迄今搶刼之案不下十數起客歲西城外許永茂油店被刦一案至今尚未破獲今年二月初大鄒莊地方一夜連刼店鋪住户六家唐子鎭亦一夜連刦三家他如竹横港白駒塲何家堡戚家舍等處亦均有盜匪爲患到初九夜西門外許子孚家又來盜黨數十人將事主家男婦十餘人盡行捆縳復將油紙撚薰灼家主脚跟逼令指出金銀處所當被刼金飾四十餘兩銀洋銅錢等讞共三千金盜匪在許姓家囉唣三時之久始呼嘯而去而西城外局勇及縣捕民壯等聞警後畏首畏尾俟盜匪遠颺始放鎗示威亦何怪若輩之肆無忌憚也（來） 
[瀛談]  
　　前駐京美國公使康格氏當庚子年拳匪擾亂時。取得中國内府寳物多種。携之回國。今年二月十九號。（華歷正月十八日）該夫人因康格已死。此物無用。託紐約埠米鐵尼士果博物院估價拍賣。貨分一千餘區。價值自五元至五百元不等。美國各報。竟目爲贓物。極力醜詆。明明御物。變成贓物。不知中國人對此。其慨歎當何如也。今將拍賣之品。節譯如下。 
　　吊鐘一座北京先農壇物。康熙年鑄。高十二寸。徑口九寸五分。價銀五百六十元士禮脫氏購之。耳繫有紅繩一條。作爲懸鐘之用。 
　　雲板二塊向在某寺價銀一千一百元亦士禮脫購去。 
　　象鞍一副高十六尺。横亦如。之四面龍紋。背鑲銅鏡。聞係乾隆皇帝配象之用經紐約博物院買去。價一百五十元。　　墨匣十四元。 
　　銅碗二十元。 
　　明朝古鏡十元。 
　　宣德古鐃三十元。 
　　煖酒壼三十元。 
　　上方寳劍連匣二十五元。 
　　寳劍無盒十六元。 
　　景泰靑花樽坐五百四十元。經羅士氏買去。 
　　古香爐二百令五元。羅士氏買去。　　御用時鑼二座一值一百八十元。一值二百元。豆郎買去。 
　　宣爐一百八十元。愛令氏買去。 
　　花瓶一府滿刻菊花。三百九十元。禮文氏買去。 
　　是日共售銀八千零五十七元 
[諷刺小說新水滸（二十一）]  
　　老班道。這眞是我們的運氣。以後你替我留心少給些進去。茶房見他客商。本是有心事落。又聽見了第班的分付。猶如奉了令箭的一般。自然漸漸少搬進去。每餐不過两小碗飯的光景。你年王英這種大虫。如何吃得够哩。又不好意思呌他們添進來。祗得忍了些饑。放了飯碗。所以到了這個時候。已是餓得胃火上升。故吃得格外有味。忽聽王婆問他又不好地說出來。只得含含糊糊混了過去。四人吃罷。已是戍牌時分。李四假做模腰。作會鈔的樣式。王英笑道。你也不庸客氣了。大菜我無福氣吃。這小酒錢待我小氣小會了罷。朱三把手向王英肩上一拍。說道。你隻賊猢猴。到要取笑人。王英會過了賬。一齊走了出來。王婆道。我要先回去。現在路上搶東西的流氓甚多。天已不早。明日再會罷。王英道。乾娘且慢。我有一語對你講。我方到上海。道路未熟。此去到庽。尚未認識。且送我到庽。你暫能回去。你這個樣兒。那一個流氓要來搶你。搶你衣服首飾。當去不值二三千文。搶你的人。你有是個老婆子。要你何用。不死要與你飯吃。死了還要替你買具壽器。你眞是途中不好走。就在我庽中暫宿一宵。也不要緊。王婆道。我年紀雖大。面皮還老不起來。王英啊喲。你年紀多老。還忌諱這些麽。我看你不出。他日還要替你造貞節牌坊哩。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 
情海波瀾記小說已於昨日印竣今日接印偵探小說奈何天情節變幻趣味濃深必能饜閱者之目也至情海波瀾一書已在排印單行本不日出版 
[偵探小說奈何在一名身外身（一）]  
　　彼何人斯。彼何人斯。乃欲强我以至可寳貴之愛情。付此不足齒數之傖父。此安可者。 
　　倫敦逹爾文大街之五十四號。有海倫伯爵之邸第在焉。伯爵死於一千八百九十二年之七月三號。遺産有一百七十萬磅伯爵臨殁之際。寫具遺囑舉所有之財産。悉授諸子女二人之手中。子名克洛夫。年二十七。尚未結婚。女名雪蘭。年僅十四。伯爵愛女甚至。故平日之間。絶不令雪蘭有一毫之勞苦。雪蘭者。丰貌至美。姽嫿無倫。頭上之髮。連捲作黄金色。飄拂臘後。目光澄澈。如太平洋之海水。不染世界之塵埃。顧盻之際。丰格洒然。殊足令男子顚倒失其神志。見之者多方之爲妙曼之天女。雪蘭以伯爵愛之甚至。故父女之間。雪蘭對於伯爵。侍奉至謹。且性至和婉。每值伯爵暴怒之際。雪蘭必出其至和婉之音吐。以慰此鬱怒之老父。邸中之侍從人等。乃無一人不頌雪蘭之盛德。顧此伯爵之子克洛夫者。情性乃大異於雪蘭。暴戾自任。待人絶少恩義。終日惟在倫敦之俱樂部中。以縱博爲事。此老年之伯爵。聞克洛夫之不肖。禁之不得。乃大怒。然亦無如之何。不一年伯爵遘疾遽殁。遺囑以身後之財産。分授此子女二人。而在雪蘭尚未結婚之際。則仍以雪蘭分内之財産。歸諸克洛夫之手中。爲雪蘭之財産經理人。倫敦貴族子弟之未經訂婚者。多慕此雪蘭海倫之都麗。而又馨羡其八十餘萬磅之財産。故求婚於克洛夫者。無虚日克洛夫者。僉人也。以爲此無父之弱妹。苟有一日而與人訂婚者。此八十萬磅之射産。必且隨之而去。乃力用其阻格之手段。以隔絶他人之求婚。且時時掣肘雪蘭。不令其出門一步。 
　　此婉弱之女子。雖年事已逾十七。然心房之中。絶無一毫複雜之思念。乃不知愛情爲何物。至於後此之一身。應作何等之歸結。亦昏然如在夢中。殊不讞及。即每遇宴會之際。亦往往聽信克洛夫之言。拒絶不赴。充雪蘭之意得。以爲天下之男女。何必定欲結婚。又何必紛紛擾擾。作此無意識之舉動。向聞人言。彼少年之男子。至可愛悅。今吾拭目以觀吾兄克洛夫。乃絶無可愛之處。彼通國之少年男子。與吾兄克洛夫等耳。何足以令我生其愛悅。此稚年之女子。乃有如是之思念。大可噱笑。然充此女子之心經。至爲潔白。如日輪行於天空之中。萬里一色。空氣蔚然。與此女子之心經相較。乃到復相似。 
本埠新聞要事 
[農工商部札商會文（訂定與地方官衙門行文章程）]  
　　案據吉林商務總會呈稱琿春商務分會移開准延吉廳來照内開各處設立公會本地方官皆有監督指揮之責又有籍隸部民之義商會有總分之别地方有直轄之殊嗣後遇有報告事件應即改用呈文各等語查歸地方直轄一節部章旣未載明至改用呈文一層各處亦無此辦法應請呈部核定等因究應如何辦理理合呈請核示等情到部查奏設商會自應歸本部管轄與地方他項公會不同地方官雖無直轄管理之權實有提倡保護之責該總分會總恊理等務期隨時接洽不得稍存隔閡一切報告伸訴事件悉遵部章辦理於地方官權限所在即未便侵踰至往來公牘體例特定簡便章程俾資遵守而免紛歧除咨行各直省督撫查照飭屬遵照外合行劄飭劄到該總會即便遵照辦理（章程附後） 
　　一設立商會原爲聨絡商情提倡實業裨益地方起見是以總協理必須由衆商公舉才地資望合格者充選而與地方官隨時接洽自無隔閡之虞總分會與地方衙門不能無公牘往來茲特定行文體例以資遵守 
　　一總會旣由本部奏給關防體制較崇其於本省及他省督撫均用呈司道以下用移各總會分會用照會 
　　一分會與本省及他省督撫司道均用呈府廳州縣用牒各分會均用移各總會用牒 
　　一商務總會總協理分會總理無論本身有無官階遇有商會與地方官衙門交接事件均以上項定例爲準不以總協理官階高下致分軒輊 
　　一總會總協理及分會總理如遇地方公事個人已事無關商務者即不准用商務總分會字樣出名具禀並不准鈐用關防圖記仍按個人官職資格列銜與商會例無涉 
[常州府屬路股會紀事]  
　　二十三日午後五時自來水橋信成銀行開常府路股會蓋信成爲常屬招股總機關處故會於此也傍晚路股會職員會員陸續俱到其總理爲信成行主人周君舜卿衆人談論良久皆研究滬杭甬變更以後之性質及籌辦北綫之次第公議擬一說帖至二十七日大會上發言取决衆贊成周君舜卿又起而言曰滬杭甬合同已經發布郵傳部存欵章程草案亦略見一斑仔細推敲此一千萬兩實是存欵並非借欵何以言之借欵爲一百五十萬磅係九三虚數存欵爲一千萬兩係實數部受借欵有一切扣頭包用種種虧耗部皆任之我江浙兩公司凈得一千萬兩存欵祗要利錢並無折耗現在代表在京力持五釐錢想可辦到從前認股拒欵之人皆以爲借欵已定灰心短氣不知輸入存欵則母財充裕大可將原有之資本經營北綫擴張我蘇省交通之事業且在彼灰心短氣之人亦思拒欵問題本專指滬杭甬今雖非直截拒欵然存欵與借欵則大有别蘇路鎭徐一綫尤與此拒 
 
 

Page 19

 
 
欵問題無涉以後我蘇路股東似應爲北路單純的認股急起直追免落人後我等旣爲一府之招股機關則應將此意到處宣布使從前認股之人不至誤會諸君以爲然否衆贊成俞仲還君孟庸生君同詞謂二十七日之會我常府應提出何項問題不可不早日預備衆議各自研究大會前彚齊以便發表時已八時遂散會先是趙君竹君因體弱不耐久坐先散臨行立談片刻謂此後招股當以營利爲目的但說北綫如何利益不必再帶義務性質牽涉國權問題入股本爲牟利果有利益不患不踴躍國權義務之說不必言而自在其中我等担任招股之人方針不可不定衆皆稱善 
[新任滬道將次來滬]  
　　新簡蘇松太道蔡伯浩觀察准念七日由寗來申有定於念八日接印之說其紅諭尚未頒發所有隨從人等均已抵滬寓長發晉陞兩棧 
[滬道對於遷塜築路之愼重]  
　　總工程局議售西門外義塜一事滬道梁觀窏以此事贊成者多反對者亦頗不少爰仍請各董自行邀集紳士議明禀核 
[領事請减鐵路厘捐]  
　　租界領袖領事以上海英美紙烟公司銷售各處之紙烟向裝船隻載運每至水卡繳納釐金每箱祗完銀二三錢左右現交由滬寗火車裝運旱卡征收釐金較之水卡加增甚鉅殊欠公允聞已照會滬道轉商釐捐總局變通酌改矣 
[諭飭隨時禀報查匪情形]  
　　去歲杭班小輪被匪攔刼後由道派撥探役四名分往各埠小輪碼頭稽查匪黨在案茲梁觀察復諭該探役等應將往查事件隨時禀報以便有所查考 
[申禁混售攙水棉花]  
　　駐滬英日兩國總領事照會滬道查究棉花攙水一節梁觀察以此事曾由花業董事與棉花驗水局委員會議究罰章程禀准照辦在案今洋商旣查明仍有前項情弊自應嚴行查禁已札飭棉花驗水局委員遵照辦理 
[美艦擇定游歷口岸]  
　　字林報載二十四日紐約電云美國已擇定上海爲太平洋艦隊游歷之埠 
[巡士不服記過]  
　　總工程局聘請游學日本警務畢業生張某稽查警務事宜前日到局由警務長邵君同至三區境内調查巡士勤惰區長以各巡士不守崗位爲憾張某即命將巡士四十餘名分别記以小過各巡士頗爲不服幾有解散之勢旋經警務長向衆開導令各凝神靜氣以求進步衆心始慰 
[鄉民聚衆閙事]  
　　浦東南二十四保鄉民昨日因地保催科甚急激成衆怒遂聚衆鳴鑼閙事午後爲本縣李大令聞悉立飭糧差馳往勸導解散禀覆核奪 
[帮匪混入巡警學堂]  
　　巡警學堂監督昨將學生史榮盛並查出之手鎗子彈銅帽及入帮摺子等物送至總局請爲訊究警法科長聶司馬諭飭押候核辦 
[絲廠女工催給工資]  
　　虹口胡家橋勤昌絲廠女工因該廠不付工資集衆赴廨禀控已誌昨報前晚各女工又投廨進禀讞員寳明府謂爾等工資已向該廠商明准期禮拜一照給如至期不付本分府當代爲爾等追理各女工始各叩謝而散 
[京蘇玉業各舉代表]  
　　京帮玉業職商金吉雲因與蘇帮爭奪公所禀奉閘北巡警總局汪總辦批示云禀悉該商續舉寗帮代表金職商淸鑣旣非寗籍自可照准候即諭催蘇幫速將公正人舉定並呈報核奪以便分别給諭再行定期會判仰即知照又批蘇杭各幫職商潘寳書等禀云據禀舉定余董三芹作爲該幫代表應行照准俟再分别給諭定期會同秉公詳判藉息訟端仰即知照 
[局員團董之際遇]  
　　前閘北巡防局員章茨荍二尹與團防局董某君拿獲盜犯七名解縣訊究迄已二載茲蘇藩瑞方伯查閱前卷以該局員與團董獲盜有七名之多功不可没特札飭閘北巡警局總辦汪觀察詳查該局員與團董履歷以資奬勵 
[催報監獄事務]  
　　上海縣李大令奉松江府札略謂團奉部文飭將所屬廳州縣現設習藝所及已修未修監房各若干所每所犯人若干名口飭令繪圖貼說造具淸册迅速報部並議復修律大臣沈奏請改良監獄一摺令各省飭屬遵照所有監獄占地大小繪圖呈報分别輕重人犯共若干名口每名口囚粮經費若干造册報部奏奉諭旨通行各省在案迄今半載合亟札飭該縣立即遵照先今各札辦理仍錄報各憲查攷毋再違延 
[靑年會音樂大會]  
　　中國靑年會准二十七日下午四時舉行音樂大會邀請三馬路紅禮拜堂西樂班全班中西士女蒞會演奏並請廣學會李提摩太君演講五大洲近世問題欲得入座劵者可於今日旁晚以前赴會索取云 
[自願拆屋讓築馬路]  
　　民人郭阿二具禀巡警總局昨奉批示云據禀該民人住屋適當築横路之街遵章遷讓殊堪嘉尚查本總局定章凡拆房屋分别等次照給拆價計上等樓房每幢給洋五十元中等平房每幢給洋三十元下等草房每間給洋十元前經示諭在案此次該民人應拆房屋究係何等若干間數即飭派工程委員驗明一面由該民人赶速遷拆呈報再行給領拆價可也仰即知照 
[電車撞傷行人]  
　　海門人王永仙家住提籃橋附近昨至外大橋畔被某號電車撞倒跌破腦壳受傷甚重當由同伴車送仁濟醫院求治未知能保性命否 
[紀洋棧巡丁滋閙案]  
　　浦東華商洋棧碼頭巡丁陳阿根毆傷巡士一案茲陳已就獲解縣審訊陳供廣東人在六號碼頭爲巡丁巡長朱爕堯等到場彈壓不問情由將小的毆倒在地管棧房先生爰率令小工帮同救護小的並不還擊求鑒判責四百板收押候補提行兇之人到案再訊 
[印捕行竊]  
　　美界嘉興路捕房三百六十一號印捕前晚出差　開立大祥洋貨店門入内行竊經店夥聞聲起而扭住旋被挣脫逃逸當赴捕房控告捕頭飭探往勘見有臟物抛棄弄口當即取回並將該捕喚回押送總巡捕房訊究 
 
 

Page 20

 
 
第三張第四版 
𤨏事 
[城内]  
　　包捐紏葛○出口局函致縣署請提包認布捐積欠捐欵銀七千五百两之董事王豐玉鍾如琦究追曾將王豐玉提案訊判交保候提到鍾如琦質訊前日鍾在法界被拘解送法廨轉移至縣前晚由李大令審訊鍾供此項包捐實係出口局文案侯豫桐與俞欣之等創立厚德公司專包各種貨捐倩人出面具禀此項布捐職員等實受侯等之愚其收數盈虧均由侯等經手現旣受愚此項欠欵决不推諉不認應與王董各半認賠願將房屋售去惟胞弟等霸阻不肯遷讓求請派差押遷即可售欵交案王供捐有太常寺博士職銜此項欠欵皆由鍾董經辦職惟列名並有同業六家列名蓋有圖章應歸鍾董一人賠繳求鑒大令諭鍾等各具詳細淸供鍾送押水利廳王送押捕廳候吊到簿據文牘再核 
　　烟館違禁○虹鎭巡局函送私售燈吃之烟館主沈炳泉及地保陳茂由到縣訊究沈供小的並不開設烟館求鑒陳供烟舘係沈炳泉之弟所開小的並不包庇判將沈交差陳下鄉查明禀復再奪 
　　提比拐匪○趙廉杏控時其友等串拐伊媳張氏曾經縣令訊押限交在案前晚由帮審李明府提比判時等還押待質所赶緊將張氏交案如違嚴比 
　　限期交人○張李氏控妹夫趙文華騙單圖吞一案曾經縣令飭將趙文華交趙阿聖保去現趙抗傳不到前日由原差將保人趙阿聖解縣供求寛限判限三天將文華交案如違比責不貸 
　　官事○新簡乍浦副都統文翰昨日到道拜會黑龍江委員補用知府何家謨辭行回黑閩省探辦桑秧委員候選通判凌企曾辭行回閩文報局委員候選知縣吳祖鑑禀知奉出使美國大臣札委辦理團遞義國文報事宜新關查驗委員同知馮元璋禀見滬軍營後哨哨長王錫鈞銷假 
[南市]  
　　管帮退卯○淮揚划船管帮徐德貴因年老退卯一時謀充者頗不乏人奉工程局批謂須衆情允給具禀公舉方可彚會選充 
　　公役不謹○總工程局孫裁判因站堂公役每於堂訊時任意禀事殊爲紊亂昨特傳集偵探所丁諭令嗣後須輪在值日方准隨堂禀事以免濫雜 
　　私扦米樣○志成公所司事茅天查獲麟王炳元在大阪棧私扦米樣扭交巡士解至工程局戒責一百五十下押辦米樣給茅領回 
　　勒尋拐匪○費長福之妾韓氏被金小榮拐匪一案昨由二房東黄張氏將金之保租人陳王氏扭至工程局谞判交保尋交金小榮到案訊究 
[英租界]  
　　選擇嗣子○張金氏左道署上控張阿大阻殮掗繼一案業奉滬道飭廨訊理前晚傳訊張祥祥章志田張裕生周錫錫章紹坤唐桂生沈毛毛等均到案質訊詰知張阿大之子現已病故判氏於支近族中選合意者承繼婿係外姓不准承嗣 
　　串放白鴿○鄉人徐桂華偕甥陳根信控妻沈氏陳孫氏串放白鴿一案昨由公堂復訊徐供由陳孫氏爲媒將姜沈氏嫁與小的爲妻出洋一百元氏帶有十六歲女兒一口氏自愿將女配與外甥陳根信曾取陳聘禮洋六十元詎氏母女串同將洋竊去逃逸與馬夫姘識求究陳孫氏供姜沈氏愿嫁保桂華與婦人不涉求宥質之姜沈氏母女供詞支吾判姜沈氏交還禮洋六十元押女所三月如不繳洋加押九月陳孫氏從寛斥釋女子發濟良所留養擇配 
　　流氓收監○著名流氓李阿根專在租界搶物由探蔣文彬解廨復訊判押西牢一年期滿逐出租界 
　　妓女擇配○妓女金月仍前經公廨判發濟良所留養一年在案茲届期滿昨由所董解廨請示判改發棲流所留養擇配 
　　復訊拐案○王馮氏控莊根金趙和尚拐賣伊女金鳳一案昨由公堂復訊莊趙供詞刁滑判押候提齊人証再訊 
　　吞没股本○蔡祺生控蔡四弟蔡錦相吞没股本昨由包探將二人傳至公廨飭候晚堂訊理 
　　串竊屬實○陳順興等控顧阿金王生生嚴阿生王子啓王阿福萬阿巧串竊衣物消贓於朱吉生由探沈阿岳緝獲於昨日一併解廨訊明屬實判顧押西牢一年王生生嚴阿生各押半年王子啓王阿福各押两月期滿一併逐出租界萬阿巧押两禮拜朱吉生罰洋十元開釋 
　　先罰後訊○李大記不理祥太木行欠欵屢次抗傳不到昨始投廨中西官以李不應抗傳判先洋十元充公交保候訊 
　　將案註銷○洋人明品控同興號不理欠銀一案昨據西捕頭投廨禀稱此案被告已向原告淸理中西官判將案注銷 
　　失火續誌○前日下午浙江路任金記東洋車店失火已略誌昨報茲悉因小孩玩弄自來火挑人木花柴内致肇斯禍殃及鄰居同業两家並狀元飯店共燬房屋六幢 
　　挑夫作弊○魏軍武控新泰安棧王馬明晰並茶房陳洪道掉換衣箱一案前晚由公堂提訊魏投供前情禀求澈究馬供此事係挑夫陳才郎作弊訊之陳洪道供與馬同判馬陳出外趕尋陳才郎到案訊核 
　　發封店舖○河南路懋昌洋貨號主劉瀚甫向德商克魯森順利等洋行定貨不出昨由公堂中西官因劉一再延約復經原告禀催飭差將懋昌先行發封候再核斷　 
　　拆梢一○小車夫趙阿三控流氓楊杏寳包光濤藉端拆梢昨由公堂提訊判楊押一月包押三禮拜 
　　拆梢二○曹文華控上海　差顧根堂拆梢由探姜長明解廨復訊判押捕房三月 
　　公堂瑣案○施增卿竊湯榮洛綢皮衣服押捕房一月陳阿二竊普源公衣物押捕房三月曹喜旺摸竊陳雲其洋元押一月期滿逐出租界王阿炳搶梁兆榮曹賜星帽子押捕房一月陸阿三圖竊吳德洲衣物解訊不認判押候查明再訊 
[美租界]  
　　米店發封○有恒路某米店山有期禀洋三百元到期閉逃茲由協順米行主周某禀准公廨將店發封 
　　扣留鐘皷○北四川路志昌木器店延羽士陳錦春建醮不知因何將鐘皷等物扣留陳乃投訴捕房飭探傳該店主鄒榮堂交還了事 
　　碾傷足骨○車夫瞿增學在西華德路被苛號塌車碾傷足骨由捕送入同仁醫院求治 
　　火警○前晚十點一刻鐘塘山路夏海廟西百某鄉人家失愼焚去草屋三間 
[法租界]  
　　法領回國○駐滬法總領事喇伯弟君署任期滿昨晨九點鐘偕同夫人公子輩由公司碼頭乘坐小輪至吳淞口外換坐公司郵船回國副領事惠德繙譯官費亨祿正副總案官唐蓋两君以及各國紳商並滬道梁觀察等均附輪送至吳淞其所遺總領事一缺暫由惠副領事庖代 
　　公堂停訊○昨爲法廨訊案堂期費繙譯官因有要公故咨照聶司馬停訊一天 
　　擅賣牛奶○牛奶棚主顧金福不領執照擅自售賣昨爲工部局察知拘入捕房候解公堂訊罰 
　　搶取衣物○匪棍吳如生搶取行人衣物爲捕拘入捕房押候解辦 
　　拘押車夫○東洋車夫王金友駕車不愼將塌車夫某甲撞傷由捕拘入捕房押候訊辦 
　　保人被累○陳友榮因爲人担保銀两紏葛被人在縣署禀控昨由縣差協同包探拘入捕房捕頭諭令交保候公堂傳訊 
　　失火候查○寳興里口庚昇泰洋鐵店失愼後捕房因該店保有火險將店主唐鑑淸主婦陳氏一併拘入捕房諭令交保候查 
國外新聞 
 
 

Page 21

 
 
[德國拒絶新簡美使]  
　　二十四日倫敦電云駐柏林美使近已簡定前海牙公使希爾接任惟據華盛頓電謂德國不承認希爾爲駐德美使云按此次拒絶似純是德王一方面個人之見蓋昔日普魯士亨利親王游美時希爾方爲國務副官或者當時有得罪于親王之事是以出此 
[德相勸告英報之言]  
　　二十四日倫敦電云德相蒲魯親王勸令英國各報勿以德國興造海軍之舉造作排英之言并謂德國甚願與英平和相處故于此等言論殊覺耿耿 
[加增東方航運水脚]  
　　二十四日倫敦電云柏林來電謂照色森報所載亨堡埠東方航業各公司會議時已决議將赴上海之水脚於西七月一號起增加半克朗（每克朗即英五先令銀幣） 
[日本政界近事]  
　　二十四日東京電云今日貴族院末次會議所有東方殖民公司請給補助金之議案業已通過又電云昨電所述内閣更動此舉意欲得貴族院之協助惟今内閣果能常存否尚係疑問東京股票市塲因有此事日漸下落昨日下議院因韓廷顧問斯丹文司被刺發電慰問以上譯字林報 
[意德兩君相見之關係]  
　　二十四日栢林電云意王依孟紐因德王及后在維尼斯小作勾留故回都之期已展緩一日意德兩國報章均謂此次兩君相會必能鞏固三國之聨盟羅馬下議院亦謂此次會見極有政治的關係云 
[德外部之辯正]  
　　二四日柏林電云德國外務部對於美國之消息聲言海牙美使希爾並未被簡爲駐德公使亦未曾爲德國拒絶 
[俄校敎授日文]  
　　二十五日倫敦電云據聖彼得保消息俄政府已簡派委員設法使學堂中敎授日語並將使學生游歷日本 
[併合孔戈問題]  
　　二十五日倫敦電云得比國京城來電謂歸併孔戈許劃已經比國議院委員藩部委員議决以上譯文滙報 
來函 
[高郵股東致蘇路公司意見書]  
　　逕啟者二十七日開股東大會適承滬杭甬合同簽押之後我股東痛心疾首相對欲泣誠蘇路之大不幸也及讀松江常州股東意見書皆云殘餘北綫急宜開辦乃至當不易之論爲衆股東所欽佩但保全新股東權利一語殊不可解同爲股東何分新舊如松常諸君所云則舊股東何不幸而爭先入股遇此不測之禍患新股東何幸而得現成之利益且所謂舊股東者不知何指所謂新股東者亦不知何指新舊股東雖自己並不知是新是舊將以發起時入股者爲舊拒欵時入股者爲新則舊股東内有因拒欵而復八股者此等股東屬新乎舊乎抑别其名曰半新半舊之股東乎日旣分兩黨是必新股東與舊股東不相爲謀各生異見將來路事辦乎不辦乎辦路事者從新股東之意見乎從舊股東之意見乎抑决之於半新半舊中立之股東乎尤可怪者常州股東謂新股東之資本實爲經營北綫之所持物則是新股東獲北綫之利益舊股東任南綫之外債種種交涉皆令舊股東獨當一面新股東安然享太平之福恐於情理不合此時我股東雖結合團體尤恐不能抵制外侮再分新舊直是自相殘殺拱手讓人萬萬不可望公司職員及各股東抱定宗旨視同一體經營北綫研究存欵及滬杭甬總辦等事不必各生異見是所切禱臨楮神馳不盡欲言高郵旅滬股東熊仲方宣子冶宣歆五仝頓首 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第四張第二版 
傳奇 
[无生生所著悲劇第一種血涙痕傳奇下卷]  
　　（玉鶯兒）默默禱天公。願今宵。去此兇。好趁這剔蘭膏殘燭光中。是冤家見面難輕縱。（你看他呵）醉態兒朦朧。雙眼兒惺忪。不由人圓睜杏眼眉稍重。舉霜鋒。看綘花落處。綺席血流紅。 
　　（作舉力刺凈急下凈大叫一聲倒地亂滾介）（作死介）（貼丑仝雜上）（雜）大少爺忽然在内喧叫。我們進去看一看來。（作看介）哎喲。大少爺爲何睡在地上。呀呀呀。不好了。已經被人刺死了。快開門。喚院子來。（貼叫介）内堂院子。快點子來。（末扮院子急上介）爲何半夜三更。只管大驚小怪。（雜）大少爺好端端的吃酒。忽然大叫。我們急進來看時。只見鮮血沸身。倒在地下。（末）有這等事。（看介）呀。原來刺中心窩。已經氣絶。好奇怪。這强盜從何處來的呢。（雜）不管他。先把尸身抬入後堂。預備入殮。一面傳知巡警局緝捕兇手便了。（丑貼同應介）有理有理。（衆抬尸下） 
雜論 
[論中國今日之急務（長崎來稿）]  
　　今日之中國。岌岌乎其殆哉。外而列强。耽耽虎視。俟隙而進。内而革命黨。暗合外援。乘時而動。居今而欲禦外侮。治内亂。舍立憲不爲功。憂時之士。論之詳矣。雖然。列强豈願中國實行立憲哉。列强中以日本爲最。日本僻處島嶼。近接我邦國庫素虚。民數漸衆。與俄戰罷。財政尤困。然而添造軍艦增編師團海陸軍之擴張不遺餘力。豈有事于歐美諸國哉。（近有日美開戰之謡。實則日需美國麥粉棉花等品。年幾億兆元。一經開戰。輸入立絶。國内先亂。是自促其亡耳其餘英法各國。新訂協約。亦無失和之事。 
 
 
 

Page 27

 
 
第四張第三版 
）實慮近鄰之中國。萬一實行立憲。則民心日固。國勢日强。益以礦産豐富。財力充實（指立憲後之財政）十年之内。可一躍而列於地球上之强國。甲午之仇。安知不復。此其所以常惕惕也。幸聞有革命黨之出現。遂萌其從前輔助朝鮮一進會之故智。潛待革命黨勢力張大。勃然舉發。日本或藉保護使臣之名。踞我要地。或持襄助除匪之說。奪我兵權。此蓋今日意計中事耳。即如近於鴨綠江建鐵橋之座。經營北滿。特注全力。彼亦以一旦有事。可由廣島起軍。逕渡鴨綠江。三日夜即逹北京。運送甚便。豈不危哉。故今日外人愈不欲中國實行立憲。則我國民。愈欲求實行立憲。對上則要求速開國會。對下則速辦地方自治。存亡之機。危於一髮。吾願四萬萬同胞。合全力以爭此一髮之機。則中國或可爲乎。 
商務調查 
[日本輸出生絲國别表]  
國　名　　　明治三十八年　　明治三十九年　　明　治　四　十　年美　　價額五三，八二五，八九三元　七八，三九二，○八五元　七九，七五九，八九三元又　　數量　五，四○四，五八五斤　七，三四五，○三八斤　　六，三四一，一○二斤法　　價額　一○，九九九，五○三　二二，○八五，九一六　二五，二四三，○○七元又　　數量　一，一二七，三七九　　二，一○一，三五六　　二，○一二，七八三斤意大利價額　六，八四三，八四六　　九，○九四，六九六　　一一，三七八，八二七又　　數量　六九二，四一六　　　　八五八，一○二　　　　九三七，三六七德　　價額　　　四三，六○二　　　無　　　　　　　　　　五六，一八八又　　數量　　　四，二○六　　　　無　　　　　　　　　　四，六五九加拿大價額　　　八○，七四六　　　八一三，○三一　　　　三○，七五六又　　數量　　　　八，二四○　　　七三，八二三　　　　　二，五三八英　　價額　　　　一，二六七　　　三四，○三二　　　　　五，六五○又　　數量　　　　　　二○二　　　三，一九○　　　　　　四三四檀香山價額　　　四六，七七六　　　無　　　　　　　　　　無 
又　　數量　　　　四，六六三　　　無　　　　　　　　　　無 
其他　價額　　　　二，一二二　　　二三，○四○　　　　　四一四，三○六又　　數量　　　　　　二○九　　　二，○九六　　　　　　三五，四七八總計價額七一，八四三，七五五元一一○，四四二，八○○元一一六，八八，六二七元又　　數量　七，二四一，九○○斤　一○，三八三，六○五斤　九，三五四，三六一斤右表據日本大藏省列年刊布之貿易表而編次者按日本全國（台灣朝鮮不在内）約同於中國四川一省乃考其輸出生絲之價額有一億一千六百八十餘萬元之多中國出口貨向以絲爲大宗近年江河日下年少一年其故何在一由於成本之太重中國政府旣不能免出口稅以輔助絲商反有内地之釐金新政之派捐（近來學堂警察等費大半按絲貨以苛派）成本愈重消場愈滯愚意凡消洋莊之絲宜由華商向就近商會領取運貨聨單經過釐卡照單騐放不准徵收稅釐迨至出口報關將正稅及抵釐金之半稅同時完納至於警察學堂及慈善事之帶征各費一律免收令於别項洋貨派捐（如煤油洋紗洋布之類）務使成本輕而價格廉競爭易而消數旺裨益商務不淺（近來鐵路開通創抽火車釐捐務須於進口洋貨重捐之於出口土貨減免之否則鐵路日通一日即洋貨日多一日勿忽勿忽）一由於西商之把持中國寓華西商堅結團體有覇持中國出口土貨之權市價漲落悉聽主持（華人在外洋者工居十之八九間有販運華貨者亦僅供在外華僑之用耳）前招商局總辦馬眉叔曾謀販絲出洋與法商雷禽何珊訂立合同（原文見出洋通商舉隅）未幾眉叔出招商局事遂不果惜哉現欲廣籌銷路必在倫敦巴黎紐約等處創數百萬金之株式會社專以販運絲貨及各項土貨隨時遍刊西報廣告不惜小費竭力招徠行之數年土貨未有不旺消會社未有不發逹者然當草創之始農工商部宜予以不次之奬勵出使大臣宜加以特别之保護官商合力期底於成其關係於中國之前途甚大豈獨商務一方面而已哉再近年南省商民每因外交失敗倡議抵制洋貨足徵智識之開通思想之進步惟當此洋貨輸入超過土貨輸出之時代即非外交失敗亦應實力抵制以塞漏巵而裕經濟蓋經濟者一國之髓血也庚子以後列强對待中國均主經濟戰爭政策殆如殺人者之先吸其髓吮其血使日就於贏尫以至於死無萬一之生理也（近年經濟恐慌病狀已著）豈可恝然等閒視之哉時哉不可失願吾四萬萬同胞注意急起而圖補救則亡羊補牢豈爲遲哉芻蕘之見聊備採擇 
雜錄 
[譯俄下議院會議俄日交誼事]  
　　俄歷二月二十七日（即華二月初九日）俄國下議院會議二鐘八分時王爵倭洛寛首先演說其時外務部尚書在座餘席亦均爲之滿至外賓旁聽席則有日本使臣並其使館各員在焉所有議題按照公擬提議事件表所列逐條提議是日所議係將駐日公使改爲大使（即頭等公使）一問題當開議時有十月十七日黨首領古持國富言曰我十月十七日黨之政界同志多有主張政府改駐日公使爲大使之議者此議雖係創自日本在日本實自尊自貴自視爲頭等大國然於俄國不惟無益且其中關係於俄國之緊要事件及重大利益者頗夥况我黨同志諸君亦大都主持擴充使館增添經費者其宗旨固與公擬提議事件表所列之議題無異苟使此議實行後果能將俄國利益保護得宜無一毫之損失則此所增之經費又何足惜刻下所提議者僅加增經費之數耳此欵現已擬爲六萬元之數較前之使館經費已加一萬五千元乃提議時我黨同志諸君謂此項經費如欲使其豐約適中則不必照部擬之數竟定爲五萬元足矣然我黨此議其宗旨不僅在節省而已蓋大率意在乘此時機可將外務部之支出表重行查閱並釐定其一切規則至俄國現時對於遠東之將來政治問題則無時不鼓其精神振其全力以注意於此此亦理之所應有者也然因如此注意故兩國之間近時頗多彼此堅信之文牘咸確信遠東和平之局不致破壞蓋其意似恐人之不能信而不料反因此惹起各報紙之猜疑竟喧傳極危險之消息以致街談巷議無人不以俄日再戰爲談資聞之實足令人生疑而熟意俄日兩政府因欲息此謡言固早已煞費苦心矣（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
