# 1891 - 285 - 4906644

 

Page 1

 
 
[新印續小五義出售] [  申報館啓]  
　　本舘前印小五義一書早已不脛而走寰宇風行兹又覓得續小五義以新鉛字排印公諸同好是編所叙忠義俠烈之事大都可驚可愣可泣可歌飯罷茶餘一編展對足以排悶遣愁好讀異書者自必以先覩爲快也卷帙之繁過於初集共計一百二十四回訂成十本已於六月二十一日出書定價每部碼洋五角五分請向申報○申昌書室外埠申昌及經售申報人購閲可也此佈 
[續望榜説]  
　　茱萸插罷橤榜已開本館接得電音迅卽譯登報紙計自黔滇蜀桂以及齊豫燕趙粤鄂無不登科記織淡墨書名所未悉者惟楚南與江左耳楚省諒經揭曉　以未通電報是以難覓確音江南則人數過多披閲不易故尙須遲至二十一日始得雁塔高題有客問於子曰子亦箇中人也一帆白下鏖戰連朝矮屋之中備嘗艱苦乃人皆翹首跂足瞻望殷殷一若一登賢書卽可價增十倍而子獨心如止水淡然漠然日仍詩酒逍遥绝不問棘闈之事意者子眞浮雲軒冕不屑置身富貴塲中歟抑能穏步靑雲視功名如拾芥歟則應之曰不然僕觀秀才之情殷望榜者實有二等其上也者老師宿儒學深養粹彎　命中左劵可操而又槖筆入塲洋洋灑灑三塲文字得意疾書自問席帽離身直意計中事則當榜之將出未免有所熱中昕夕　躇勞勞盼望然若此者曾有幾人而謂僕敢存此希兾哉其下也者髫年赴試幸得一衿文理則似通非通世故則不知不識雜取近時濫墨卷伏案吚哦偶然書院之中取列一二超等卽自以爲文壇健將舉世無雙自命不凡目空一切洎乎秋闈戰罷將文詩錄示師友以决科名師友雖明知其疵類多多不得不交口稱譽於是氣益盛趾益高視前輩爲庸奴視益友若僕隷不知顔報動輒炫已之長當夫揭曉有期營營盼望晨占雀喜夕卜燈花魂夢頻縈無時或釋眞如諺所謂熱灶上螞蟻時時旋轉不休而文之能中與否　如焉僕雖荒蕪亦不出此僕幼承慈訓稍長復受業於祖庭粗識之無略諳字義旣復擔　負笈從名師友游入學後寢饋　八股中者復歴十餘寒暑今者依人作嫁故業漸抛寸晷風檐一搦管已心如廢井然此中甘苦亦已約略而知明識庸劣之文于登科尙遠何敢妄存冀幸日夕勞我衷腸哉且昨報曾紀之矣邇者書估多以嗜利爲心收拾陳文藉石印以爲懷挾以致江南首藝陳作甚多主司刻意講求悉心校閲如首藝有一二句錄舊者雖經璞献概付珠遺嘻印售陳文原欲使人則　也乃因則傚之故而偶焉竊取一二句卽遭刖足之傷在竊取者固無怨尤而印售者因此而悮人功名反之於心安乎否乎僕雖不致竊人之文以爲文亦斷不能窠臼全除戞戞獨造而謂敢謬思入彀乎况今之舉人其品亦可概見矣　都大邑冠蓋如雲科第雖多自必束修自好若夫窮鄉僻壤素無詩禮之家一旦倖獲科名閭里方尊之重之交相恭敬而若人卽奔走勢要魚肉懦良包索宿通强醮孀婦可誘騙者則誘騙之可嚇詐者則嚇詐之恣意妄爲無惡不作在官長雖深惡痛絶不屑與之往來然見其以科第作護身符勢亦不能遽爾懲辦彼遂如虎傅翼益復暴扇恣唯雖旁人側目於道途亦所弗恤而烟寮茶肆妓館賭塲受其侵漁冤無可訴矣僕寒士也平日惟以筆耕爲事絶不肯　檢踰閑不中　事約以終身卽中亦不能圖非分之財以肥私　中不中有何分别而何必營營於榜信爲客曰然則子芸　靜坐　　琴書可也何爲當大比之年卽隨衆入塲他受此九日之苦楚哉曰是亦有説憶自束髮受書而後父母之　望良　見其欲從師也則爲之製衣裳籌修脯見其已入泮矣則更告宗祠邀賓客終朝碌碌喜溢眉梢今者風木傷心高堂　背　絲如許老大無成使再暴棄自甘不向科塲中一献其技致此身終老牖下没齒無聞人卽不我疵我其能對父母乎夫是以三年一試迄今仍不灰心也客無言而退乃詮次問答之語爲望榜説續之云者蓋以前報旣有是　故爲是以　之也貂歟狗尾歟諒諸君子自有能辨之者 
[諭旨恭錄]  
　　九月初四日奉旨光祿寺署正着沈　慶補授雲南趙州知州着岳在文補授雲南路南州知州著黄玉方補授雲南白鹽井提舉着丁恩榮補授直隷寗晉縣知縣着梁宗灝補授河南臨漳縣知縣着周秉彞補授直隷柏鄉縣知縣着江南金補授湖南醴陵縣知縣着沈繼焱補授廣東吳川縣知縣着李之藩補授刑科筆帖式着永秀補授翰林院筆帖式着忠啓補授湖廣道監察御史着如格補授截取郎中王鵬壽殷鳴疇椿　中書鄭克昌俱照例用保舉吉林候補知府王鳴珂山西候補直隷州知州吳曾榮福建候補直隷州知州邱峻南直隷候補通判沈若球俱照例用俸滿江蘇句容縣知縣張　沈清着回任題補安徽鳳臺縣知縣李師沆着准其補授卓異俸滿湖北武昌府知府李有棻江蘇長洲縣知縣王樹棻俱着回任准其卓異加一級仍註册候升開復官前山西虞鄉縣知縣白采着准其　復原官照例用盛京刑部本處員外郎着錫章補授欽此同日奉旨巡視南城事務着林啓去欽此同日奉旨廣　准其留院欽此 
[甌江帆影]  
　温處道李健齋爵觀察會同温州鎭周靜山鎭軍乘小火輪船往鴨兒洞會哨兹聞已於初五早回轅矣○初四日午刻永嘉縣監獄提出匪犯四名當堂點名绑赴市曹正法四犯中有一老有臨刑時談笑自若索食酒飯免致在九泉下作餓鬼若此老者可謂愍不畏死矣○温郡僻處海隅民貧地瘠乞丐甚多素無養　院貧病者流每苦風餐露宿無地可容刻因冬防在邇查夜員弁屢見乞食吹簫之侣依傍廟觀信宿戲臺　不勝責驅不勝驅現擬相擇曠地設立棲流所三處以棲流民不日卽當鳩工庀材矣○梅　地方爲永瑞交界之處近因毗　港　有漲田數千畆雙穗塲鄭鹺尹永嘉塲高鹺尹互爭不已禀請德太尊核示太尊諭飭永瑞兩邑尊會同詣勘於是邵補堂楊稚虹兩大令於初一日輕輿减從前往履勘未知如何詳覆也○本月初五晚蓮漏二下華蓋橋怡聚順機坊因煤油燈炸裂遂致烈燄横飛幸爲時尙早麟人　集　力灌救得以熄滅誠幸事也○永嘉縣屬柟溪大　巖供奉胡公大帝者火甚盛廟在山巓依巖起殿廊房幽邃瓔珞莊嚴宛然洞天福地初九日俗傳爲神誕之期香客如雲緒　於道閨中少婦逐隊偕行挈盒提籃無異舉子踏槐黄時婦女入廟燒香本干例禁有牧民之責者盍亦重申令耶 
[四明秋鴈]  
　　寗波訪事人云日來天氣温和無異端陽時節日遲花　粉蝶如雲正不如昔時之瘦損　腰寒依晚菊也時或霏微細雨竟日飄飄忽霹靂數聲大雨如注以致田疇水溢濕透　墻階上苔痕濃靑重疉説者謂秋行夏令不免疾疫易滋云○寗紹台兵備道吳福茨觀察示期本月十三日在小教塲閲看寗防營緑頭勇並試演洋龍○ 
 
 

Page 2

 
 
南門外叚塘人每逢九月十五六兩日必舁康將軍偶像出遊遍歴月湖東西然後遄返所到之處好事者盛陳爵獻演戲欵留夜間高搭牌樓燃放烟火盒子今年因興修廟宇此會未及舉行遠道來觀者莫不興盡而返云○奉化人某甲橋寓郡城已有年素不嗜樗捕戲近忽乘夜闌人靜糾友至高樓密室中或推牌九或戲麻雀藉以抽頭漁利貪財玩法幾視禁令如弁髦一夜不知因何與某乙口角相爭乙勢力不支被甲擊破頭顱血流被面昏暈倒地一息奄奄嗣經局中人竭力調停令甲出養傷資並備酒筵謝罪始得寢事甲爲誰訪事人未及告知故竟如五柳先生之不詳其姓氏云 
[觀察晉省]  
　　江寗候補道錢觀察壽榮安徽皖北鳳潁道王　艇觀察日來先後蒞省隨卽赴院謁見沈大中丞并拜會兩司以及各同寅知府班聞兩觀察此次來皖因有要公面陳小作勾留不日卽辭返供職 
[皖垣官話]  
　　銅陵縣知縣姚大令鵬翕旌德縣知縣張明府友仁均奉藩憲阿方伯飭回本任又當塗縣知縣葉明府大烜又休寗縣知縣水明府鴻飛則奉方伯檄飭對調想不日當履新供職也 
[湓浦秋濤]  
　　九江於初七初八兩日夜雷雨大作溝澮皆盈初八日午後七點半鐘時霹靂一聲屋瓦都震使大耳兒聞之定當失箸○九江府篆由道憲李觀察暫委王蓮舫司馬儒楷護理至接篆之期尙未擇定也 
[江西鄉試官板題名全錄]  
　李　結廬陵　董錦瀾撫州　黄獻煒南昌　陳情表崇仁　陳福褀南昌　蕭敷德泰和　李　豫萍鄉　雷金英南昌　涂兆霖南康　王仁煦安福　陳其昌高安　袁澤新都昌　朱奉璋饒州　李奎漢鄱陽　裴汝欽清江　李慶辰甯都　孫振濓泰和　湯祖蔭萬載　黄有筠石城　饒紹唐貴谿　葉夢良龍泉　李鑑清義寗　黄　國萍鄉　喻懋和萬載　鄔鏡心德化　凌洪才饒州　羅廷桂廬陵　賀宗動永新　劉祖培德化　曾毓棻豐城　熊濟望高安　曹九疇新建　胡　蘇新建　熊志沂新昌　傅咸瑞德化　梅爲霖南城　郭廷玉吉水　劉孚周南豐　夏敬恂南昌　劉景熙贑縣　樊汝翼義寍　劉寳壽新昌　黄德茂高安　盧懋善南城　程式榖新建　蕭家駿萍鄉　徐履端南昌　朱　贇興國　鍾錫桐泰和　唐夢庚南昌　朱　琨新淦　嚴錫寺弋陽　吕傳鑅德化　王念君廬陵　許宗大奉新　吳陽榮奉新　張光庭吉水　饒廷桂彭澤　朱友梅分宜　鄒　濵新昌　熊熙曾新昌　鄧師禹廣昌　彭鴻章高安　余生芝南昌　謝學綱贑縣　葉九諧德化　劉　嚮武寍　廖　荃南城　饒忠毅臨川　朱　澐義寍　王慶韶鄱陽　王人騏萍鄉　黄蘭芳安義　劉裕謙南豐　潘廉貞豐城　帥冠軍義寗　羅裕章德化　饒士翹南城　黄用錟上高　劉人俊大庚　李紹樞清江　黄秉淵瑞州　張鳳書峽江　劉樹棻豐城　萬鴻謙南昌　胡春芳上高　張文譽德興　黄廷初義寍　黄法乾玉山　饒士端南城　凌宗雯奉新　李世釗臨川　熊園俊安義　余子肅奉新　榮修鳳義寍　周兆鏞湖口　陳南喆安福　陶炳榮南昌　華　煒崇仁　周崇鼎奉新　張樹蕃臨川　趙華南都昌　夏學成南昌　譚承元南豐 
[副榜]  
　熊其光南昌　廖　燊奉新　周以璜新淦　魏連城瑞州　諶炤奎奉新　姜應門南昌　黄柏爵九江　陳　修饒州　楊　灝清江　楊念惕南昌　雷思益南昌　楊　楨安仁　劉寳樹新昌　蕭立圭袁州　朱詠梅蓮花　龍　文臨川　趙從龍饒州　胡廷彬南昌 
[廣東鄉試官板題名全錄]  
傅維林番禺增　馮祥光番禺監　陳廷選三水附　馮應流番禺增　湛　書連平廪　楊　沅嘉應附　張壽波香山附　杜紹　南海附陳學銓新會廪　鄭文楨潮陽附　陳邦顔南海附　漆葆熙番禺優　何藻榮連平增　張文蔚新會官　馮伯勳鶴山附　趙天錫新寗附凌步方番禺附　沈寳樞番禺優　莫鎭彌漢軍　　嚴正臣順德副　李其彬惠州附　黎庶槐東莞附　李兆璧化州陳　黄鐘和增城教蘇兆元廣州貢　饒從龍大埔廪　陳卓榮澄海貢　胡悠豐新會附　潘宗尹三水拔　邱　齡高要附　蘇志剛高要附　馮驥聲瓊山拔江萬年番禺訓　涂旗文鎭平附　李文富新會附　桂　占南海歲　黄　義高要教　羅惇培順德附　曾文玉新會廪　何皆元順德附楊彦徵茂名官　商衍燊漢軍　　黄兆其番禺附　陳慶　番禺附　李伯卿清遠恩　江祥輝花縣附　葉修昌東莞附　譚　謀香山優粘世紹瓊山廪　王澤稿潮州廪　洪景南番禺附　陳其年揭陽附　温景奎新寗附　張乃瑞開平附　趙宗　新寗廪　朱兆良廣州附黎金佐東莞附　陳泰皆南海副　蘇　洵番禺附　黄恩榮三水優　單慶彬增城　　蔡敏驤南海副　容鵬翔廣州附　陳　珍潮州附陳崇鼎番禺　　王汝漢漢軍　　梁　倫南海附　　兆榮新寗附　林　區惠來增　林振聲三水附　梁朝傑新寍附　黎佩蘭高要優廖鶚雲嘉應附　林翰源南海附　沈文蔚番禺附　林鳳翔揭陽廪　尹慶舉東莞廪　梁鴻灝順德廪　趙　一廣州附　譚學培新新附周熾皋番禺訓　李麟昌香山附　譚　勳新會附　余守約順德附　陳元煜長樂附　何廷鑑高　附　李文泰嘉應附　　　亮廣州附 
[副榜]  
張啓琛肇慶附　高名虞番禺附　勞寳勝南海廪　李宗漢從化　　司徒滋開平附　招卓華南海附　王仕宗欽州附　陳慶和番禺附黄宗錫廣州附　麥秩嚴南海附　林　閏番禺廪　鄧家鵬南海　　區作均新會優　羅瑞中新會廪 
[袁江雜錄]  
　　清河縣翁邑尊之眷屬抵浦後涓吉初四日進署○翁邑　令各處客寓烟寮統於二鼓時閉門猶恐陽奉陰違爰委捕亷隨時巡察○小雜貨店主某甲赴王家營擔油二十餘斤例應逢　納税甲匿而不報巡丁偵知尾隨其後投縣禀報拘甲罰鍰甲極力經營費至三倍○翁邑尊以沈仲帥奏明立案凡强盜夥劫事主有人拘獲者賞銀二十兩　多者酌加恐民間未及周知出示曉諭○謝子受觀察出示云夥劫强盜三五成羣雖旁觀並未下手亦不分輕重擬斬决拒捕毆差無論手足金刃等傷擬絞决刁民因事罷市聚衆四五十人照　棍例擬斬决蓋以淮海風氣剛勁是以條分縷析曉諭預禁也○浦上爲南北往來要道車馳馬驟冠蓋如雲刻有女校書之來自揚州者粉黛輕盈衣裾淡雅借湧香　爲新試絃歌之地廣筵一曲競擲金錢所獲纏頭高如山積○道憲謝觀察辦木厘時有未清事件大憲令暫行解組以劉觀察代理已於上月廿　日接印矣 
[袁江官報]  
　　選補浙江台州衛守備培亮於九月初一日自京抵浦候飭赴任補授漕標鹽城營守備陳麟於九月初八日自省抵浦赴任候補縣韓汝賢奉漕憲調辦仙女鎭厘捐候補同知徐承誥奉漕憲調辦韓令所遺戚家汉厘捐候補經歴朱則衣奉漕憲調辦徐丞所遺沙溝厘捐候補鹽大使吕啓瑞奉漕憲委辦朱經歴所遺高良澗厘捐候補衛千總胡殿元奉漕憲委辦南城門稽查事務候補千總楊連科奉漕憲委辦北城門稽查事務 
[邗江官報]  
　　初七日角斜塲劉鹺尹禀知赴省公幹李鹺尹棨解金陵餉銀起程初八日梁鹺尹建中辭赴新河口差次汪鹺尹時恒委 
 
 

Page 3

 
 
赴鄂岸聽差 
[圓泖秋蒓]  
　　松江府知廳陳吉齋二尹時榮年逾八旬精神夙健近日偶抱微疴遽傷溘逝十一日經其子婦親視含殮往唁者頗不乏人○松郡好事者於初七日舁施相楊侯神像田西關而出小駐東郊至初九日　回會中卤簿一律鮮明宜乎觀者如堵舉國若狂也○前報于巷毆斃賭匪一事兹悉斃命者實有兩人此外頭破血淋身受重傷者不一而足聞當日惡戰一塲鄉民扣住賭客船三艘金銀衣物被無賴攫收爲數不貲此亦意外之災也 
[厦門零拾]  
　　漳厦四鄉近來刼案甚多九月初三夜海澄縣屬海倉地方蔡姓家被盜行刦鎗斃一人銀錢刦去不少蔡素隷英籍事後禀報英領事官卽派巡捕往勘情形然後照會地方官辦理○英商嘉士君曾署美國副領事後開嘉士洋行經理得息利士公司輪船事務擇吉初八日娶某牧師之女爲妻港中船隻均扯五色旗英和領事署亦各升旗示賀○德國兵輪船行抵厦門寄椗三日旋卽鼓輪赴滬○伏波官輪於初八日開赴省垣道出泉州送彭軍門赴泉與孫軍門會商事務 
[鳩江浪影]  
　　蕪湖訪事人云長江水師提標無湖營遊擊謝寳亭湖戎莅任已及數年近經李與吾宫保摧署金陵營叅將所遺營務以本營左領哨都司彭迪菴都戎源洽升署遞遺左領哨都司以前帶中營都司錢靄亭　戎四和署理擇吉本月初旬接篆○出使日本欽差大臣李伯行星使因丁本生内艱回華守制先在白門府第開吊旋于本月初四日扶　回合肥原籍舟次裕溪口星使親乘小輪船至蕪湖遍謁各姻親謝孝旋仍伴靈渡巢湖而達濡東卜吉安葬事畢於十一日出山抵蕪仍由蕪湖換坐江永輪船下水俟百日期滿卽當遵旨重赋皇華云○皖南牙厘局袁雨生觀察奉委督辦蕪湖大通兩處保甲事宜于本月初五日赴省禀商一切是日太平府吳士靑太守廣德州何敬甫直刺宣城縣陳雲溪大令亦至省公幹約在下澣言旋○蕪湖關監督彭受臣觀察聞邇來時有匪徒販運軍裝特照會新關税務司請飭中西巡丁格外嚴加查察本月初一日華利輪船上水西人查至客艙見一壯漢手握腰刀光芒閃爍不覺駭然適查輪委員梁君亦在卽將人并刀解至保甲總局局員周司馬細加盤詰供稱小的隷名細柳營中現送哨官眷屬回湘途次無聊藉以解悶耳司馬扣存其刀揮之使去○保甲局務近田周翊廷司馬辦理彭觀察以諸事未能整頓遂擴充經費補招巡勇添至四十餘名又以稽查輪船勇丁僅有四名殊覺有名無實因添至十二名並飭由局置備划船兩艘每逢輪船抵埠令勇丁自行蕩駛上船查緝暇仍在局聽差○南門外浮橋係用船七八艘排泊而成以免行人揭厲歴年旣久船身𡮦朽不堪跳板亦壞爛成孔夜間舉步稍疾不免足陷孔内以致截臏彭觀察查悉情形特捐廉二百金並籌别欵鳩工修整約費六七百金已就河干搭廠擇吉本月初七日興工邪許之聲聞於遠近○前報紀廣德州焦村教堂被匪焚燬後已獲正犯三名解至蕪湖過道勘訊兹悉三犯先經道憲發審局訊核口供一一承認彭觀察遂牌示本月初九日親提勘訊隨令當堂各　供招收入縣獄一面錄供申詳想當照律定擬也 
[潯陽紀事]  
　　重陽前三日爲九江關道李亦靑觀察六秩誕辰文武紳商次第衣冠叩祝觀察備筵欵之隨於次日親詣謝步○初六日下进有内河水師李軍門之哨弁何某送屬回湘行至九江龍開河尙未進口西風突起將船吹至駐潯某兵船邊桅斷船覆諸人盡入水中幸兵船急放洋划一一救起所有衣物行李皆被渡船之陶某撈去保甲局朱委員聞而大怒立飭巡丁協同地保將陶帶至局中重責四百板追　衣物以爲臨危攫物者戒○本月初四日福興全泰盛兩信局雇夫挑送信物行至　省七十里之新建縣屬慈姑地方投宿旅邸時將三鼓突有匪徒二三十人擁至門外燃放火鎗擊毁店門明火持刀大踏步入内口中羣呼殺殺殺七手八脚銀洋信件剽掠一空逆旅主及挑夫拒敵之餘供被刃傷幸未致命翌日卽投新建縣報案朱大令飭差嚴緝務獲嚴懲 
[鄂闈談剩]  
　　本届湖北鄉試闈中尙屬清吉惟號軍二句遇崇而死乃某士子所親見者又有襄陽老生不知何故將試卷燒燬殆盡僅剩末後一頁題詩一首因此名登藍榜又有宜昌某生年未逾三十首塲染病不能作文至初十日出塲扶歸試寓蒙被而睡栩栩然效莊生之夢蝶及枕畔夢回心神漸爽檢點行囊白卷已帶出塲外不覺失聲慟哭同伴者亦相與咨嗟恨無女媧補天手彌此缺陷三塲後提調查出尙少試卷一本係宜昌東湖某生戚友莫不代某生擔憂恐遭究問也旋經其弟具禀聲稱某生患病昏憒中誤携試卷出塲其中並無情弊不知官憲如何辦理也又聞頭塲犯規應貼者約三百餘人監臨愛士情殷僅將尤爲荒謬者貼出四五十名士材無不稱頌 
[蘇省官報]  
　　十二日候補道丁兆基銷期服假並辭行赴金陵知縣江錫珪由丹徒回范端揆由金陵回十三日逋判王鍾瀚禀辭管解京餉赴都知縣王銘吉禀辭回下游厘局杜仁榦禀銷催提太鎭嘉寳上海河工經費差陸冠瀛禀銷河運差布庫大使章有慶禀謝飭知十二年分海運案内荣保補缺後以知縣用州税課大使陳伯文服滿來省禀到縣丞侯鎭邦禀知交卸松江府知事回省 
[偶留鴻爪]  
　　法國水師提督坐德利用芳兵艦行抵吳淞此已錄報前日提督乘小火輪進口有西捕數十名在碼頭荷槍迎接提督卽有　采里西客館暫駐會客旋卽回船駛往他處矣 
[命案報縣]  
　　沈阿炳者年僅三十向以駕船爲業喜作狎邪游所得微資不敷浪費遂置家室於不顧一妻兩子均由其父沈咸　撫養阿炳視之蔑如也前日下午三點鐘不知何故科頭赤脚在某甲家飛奔出外甲等數人在後緊追阿炳倉卒不暇他顧躍入河中時適潮水盛漲再沈不復再浮追者始恨恨而返後經地保赶至四處打撈竟無蹤影至潮退時見阿炳仰臥泥中幽魂渺渺早從屈大夫游矣地保恐潮漲時屍或隨波逐流以去遂民睚　繩繫住又將追赶之某甲夫婦拘住飭人往浦東川沙告知阿炳之父沈咸寳昨日業已來滬協同二圖地保赴上海縣署禀請相騐 
[棺殮浮屍]  
　　前日下午有一屍骸浮至本埠英租界坭城河内巡街捕報知捕房旋有屍親到來自行棺殮 
[檢騐浮屍]  
　　上海縣二十七保十圖地保徐子良投縣禀稱新閘廣肇山莊附近河中有無名男屍求臨相騐袁海觀大令帶同仵作書差人等排道詣屍塲旣升座飭仵如法檢騐旋卽喝報小的騐得死者年約四十左右身上並無傷痕委係因病失足墮河身死大令請某善堂備棺收殮聞屍身帶有基隆同知署致林序東信函云 
[懲治賭徒]  
　　前夜有賭徒張金富等在本邑南市楊家渡某姓小茶肆中糾人聚賭事經十六鋪南局巡員鍾偉臣二尹所知督率局勇地甲前往掩捕各賭徒正在興高采烈喝六呼么一見局勇入門紛紛逃逸二尹喝令將張金富及張金華潘榮華顧福全四人拿獲詰訊之下三人無可置辯俯首求恩惟福全挺立階前出言頂撞二尹着重笞六十板兩張及潘各笞二十板又提茶肆主婦某氏至以其容留匪類着掌頰一百下以儆 
[英界公堂紀事]  
　　前夜包探孔阿才行至胡家宅見野雞流妓李文蘭李秀寳沿途拉狎客至家因卽拘至捕房捕頭令送公廨宋二尹飭將二野雞暫發官媒收管訂於禮拜一發落夫野雞拉客及烟館容留野雞俱已懸爲厲禁乃南誠信旣因野雞闌入經朱明府飭提　主待懲而英界又屢有野雞因拉客受拘何野雞案竟如是之衆耶君子曰當詠置之肅莫任網之開○寍波人嚴阿龍疉次犯事拘案遞回兹又來申由 
 
 

Page 4

 
 
捕拘送宋二尹判令笞臀二百板押候備文遞解如再來滬定子重懲○朱竹仙控王小毛索詐行兇宋二尹飭差提土押候質訊核辦○江北人李某專以販賣人口爲生兼開妓院忘却身犯重罪居然摇摇擺擺自命爲富家翁蓋平日恃甲乙内等爲護身符故能逍遥法外也兹又從江北販來　幼女售入榮錦里某妓寮某包探查知解送公廨請究竊謂龜奴蟻棍其罪實不容誅然苟無衣冠中人爲之通同包庇則若輩性情雖甚兇恶何不敢忌憚全無故欲得若輩而治之當從治包庇者入手 
[法捕房瑣案]  
　　柏徐氏請將兒子柏阿有懲辦一節昨晨朱森庭明府蒞捕房柏徐氏投案聲稱兒子不務正業且有烟霞癖屢次訓戒終不悛攺務請從嚴懲辦明府將柏阿有提出喝令跪下復問柏徐氏曰爾子曾否娶妻答稱兒子娶妻已久因其不顧家小婦人常依婿家度日目下婿亦失業景况艱難如兒子再來纒擾何異雪上加霜明府謂柏阿有曰汝不能養瞻老母該打吸烟懶惰更該打命責二百板謂柏徐氏曰將爾子送入仁濟醫院令其戒烟好否柏徐氏連連叩謝送命包探孫錦榮將柏阿有送往醫館戒烟○朱金寳李金富等在花烟間吵閘一事昨復提訊花烟間傭婦計范氏投案聲訴前因明府問計范氏曰爾家共有烟妓幾人供稱一屋内共有三妓問朱李兩人來共狎一妓抑各有相好答稱兩人共狹一妓謂花烟間向來於十二點鐘後閉門不准接客爾等延至三點鐘眞乃其門如市矣違犯定章本當判罰姑念烟資無着格外體恤喝令掌責該傭婦一再求懇始得免責問朱曰爾來申已有幾時供稱已有二年李供初次來申不知租界規矩謂爾能吸花烟豈不知租界規矩着照昨斷各掌二十下責畢復問吸花烟滋味好抑吃嘴巴滋味好兩人俯伏案下不置一詞明府叱之使去○女堂倌沈寳珠在南誠信　館被法包探孫錦榮拘獲此已列報昨晨明府飭將沈寳珠帶案詰曰婦女入烟館吸烟久干禁令爾何以胆大若此寳珠供稱小婦人家住新北門内羅家弄丈夫製造湖筆出外求售前日丈夫在南誠信吸烟小婦人欲入内尋視進門時先問洋貨攤上人可容婦人入内尋人否攤上人答言須問堂倌小婦人卽入内問堂　堂倌回言丈夫已去良久矣小婦人正欲走出忽被包探鳴捕將小婦人拘案務求恩釋問爾夫何不到案供稱小婦人到案丈夫尙未知悉謂爾不回去已逾兩日爾夫豈何不知此種言語祗能哄騙小兒不能騙本委也着押候禮拜二解案覆訊○挑糞夫張四金虧欠有恒洋行租洋廿餘元經收租人楊洪堂控押日久前期經明府提案限張於十天内交還租洋五元昨晨據收租人投案禀稱張四金出外後分文不付前晚乘機逃避查點之下屋中僅存破板及不值錢之物爲此投案禀明以後遇見卽當扭案明府准如所請○開烟間之包戚氏欠有恒洋行　洋十一元管押迄今尙未料理昨晨收租人楊洪堂投案禀追明府將包戚氏帶案問爲何挺押不交包戚氏稱欠租人現在虹口小婦人倩人往説伊允還兩月租洋須請收租人與伊晤商明府着包戚氏先行交洋五元交保出外自往虹口商酌如其人不肯還租爾可將伊扭交英公廨租洋卽有着落矣○嚴錫春虧欠費羅氏洗衣錢八千二百四十文一案已詳前報昨晨有器之親戚李阿濤投捕房具保明府着帶嚴至案詰問費羅氏控爾欠錢八千餘文爾供祗欠數百文爲數懸殊是何道理供稱小的於七月底進棧爲費羅氏兠攬衣服洗滌該氏於八月十四日向小的借洋兩元廿四日因付房租由其子借洋五角明府問李曰爾保嚴出外能爲理處否供稱可以代爲理處明府着限三日料理禀覆如違着保交案　陳文星虧欠烟葉銀數千兩一案昨晨據抱呈翁熊及另案之洪香齋等投案禀追明府着將陳帶案謂前期限爾三日理處迄今逾期已久依然挺押實屬異常怠玩喝令掌責陳一再懇求并稱現有友人代爲理處務求寛限一禮拜翁等均稱陳有意怠玩求請比責明府謂姑限一禮拜如届期仍不料理定當送縣究辦○劉麟書控郎昌性欠銀一案已紀前報昨晨原告遣抱呈劉升到案禀稱　尙欠洋二百廿七元四角業已交還求請銷案將郎釋放明府卽將郎交劉升領去完案 
[聲明]  
　　九月初四日報登杭州祝詩菴來洋一百元今接來信係武林滎陽聽秋子所助求自病速愈并祝母親身　健起　如意　請　明[  上海北市絲業會館籌賑公所施善昌謹誌]  
[賑捐核奬]  
　　啓者則敬已於十五日抵申所有勸辦直賑核奬事　務祈諸君卽日携帶則敬所　捐照及應得何項奬叙開　詳細　歴送由絲業會館轉交則敬照章核辦幸勿遲誤爲盼施則敬謹啓 
 
 
 

Page 5

 
 
當歸養血丸每兩洋七分○血崩用秘騐血崩丸每兩洋七分○胎前恐防小産服保胎無憂丸每兩角半○免小兒生胎毒胎前服淸治丸每　一　小兒下地服三　瀉毒丹　瓶二角○産後服人參胎産金丹每丸兩角單料一角調經益母丸每丸一角○小兒急驚服牛黄抱龍多寳丸每丸五角牛黄抱龍丸一角琥珀抱龍丸洋六分本堂專合丸散比衆道地上海棋盤街四馬路口汪恆春堂中國大藥房 
[真正人参再造丸存心濟世]  
人參再造丸專治男婦中風中寒中痰中氣中溼中祟癩癎邪怪鬼魅神迷徧身麻木四肢不仁肩背腰膝疼痛口限歪邪半身不　行步艱難盘　拘孿痰涎寒盛語言蹇　眼目暈黑耳鳴項强背痛不能俯仰不論眞中類中左癱右瘓一切風濕諸　俱　應　如神故性命關係實非淺鮮内中若無眞正老山人參　難起死回生近來售此丸者比比皆是往往有不效者良由用藥不眞製未得法所致殊可嘆也本號主人業人參者垂三十餘年歴來親自採辦向在蘇州閴門外葉家衖中開張　燹後遷移上海專辦吉林老山人參無論遠近賜顧包退回換並可當面試煎立辨眞僞不肯稍存欺飾以故年來生意日盛四遠馳名茲將剪剩之老山人參節以及無看相者脩合人參再造丸旣惜其福又可濟世誠一舉兩得每丸定價一元不折不扣用法男詳仿單總之本號主人虔製此丸實爲濟世起見並非志在利數只求靈驗不惜工本丸中如無眞正老山人參則後嗣不昌遠處賜顧信力自給上海法大馬路東首天成昌東隔壁新永興里口新昌參號主人識 
[粤東浙紹義莊催運停柩啓]  
粤省紹郡義莊停柩數千具凡無力之家向由董事禀官代運定章願運者先向董事掛號乃近年開辦數次而請運者寥寥議遐僻未盡週知且粤地遠隔無從託運今特刋列申廣兩報凡紹屬同鄕有停柩欲運者請就近在杭紹上海掛號寫與某某之柩某縣人於某年　寄厝義莊柩停某字第幾號莊房現由某人報運寄回交某縣某村某人收葬或代收轉運格式照鎭倘莊房字號失記但有名姓縣分進莊年月當　代查派人抻運到家盤費分文不取唯諸暨新崜山鄕止能送至通衢碼頭如西興義橋曹娥蒿　平水漓渚各鎭交缷外府州縣如有停柩義莊者亦可一律代運唯不能遠送東在　　西在西興義橋亦須託人代收方可照辦再粤省置有義山如無家可歸無力埋葬者亦請查明掛號當代爲安葬也掛號處上海後馬路悅昌文記紹郡東關鎭源隆燭淘杭省柳翠井巷成裕廣莊越郡同人公啓 
[延年益壽丹]  
　　廣東益三堂分枝上洋鐵路自來水橋北塊東桃源坊第二弄　南石庫門内 
此丸專用人參爲君兼各種補藥凡男婦面黄體瘦四肢酸軟精神短少腎冷精流婦人諸虚百病經永不調赤白帶下此乃皆由從虚而來常服精血調補身體一侹百病立除人共所知倘夫婦同服種子有何難哉功能轉弱爲强延年益壽初服一天比未服丸之時精神百倍倘若不靈騐退還原洋每盒價洋二元凡男婦勞傷吐血兼咳嗽痰中帶血等症或因身體虚弱或洒魚勞慯過度或憂愁思慮太過吐久日見四肢酸痛血黄肌瘦精神疲倦飲食减少吐久不止血海乾枯致成癆瘵無醫敗症矣有人患此症三年延醫服藥毫無見效後服此藥二料包愈除根至今身體壯健如常眞可稱天下第一靈丹也每料價洋二元 
[黑龍江礦務總局第一届總結帳略計開]  
一該股本二萬九千三百兩正一該官商借欵十二萬九千六百四十兩一該預提備還各項九千六百九十一兩六錢二分九厘七毫三絲二忽肆微一該第一届結餘銀三萬七千七百十四兩三錢一分六厘八毫七忽一微提三萬兩作爲第一届二十成軍餉及各股友花紅其餘七千七百十四兩三錢一分六厘八毫七忽一微作爲保險公積一該本局局票抵欵四萬六千九百六十六兩六錢六分六厘六毫六絲以上伍注共該銀二十五萬三千三百十二兩六錢一分三厘一毫九絲九忽五微一存局房機器馬匹船磨軍械八成銀二萬八百十九兩七錢一分七厘六毫四絲六忽七微一存金沙作價銀三萬五千一百八十六兩九錢七厘二毫一存各廠存九折貨價銀六萬七千一百八十七兩二錢九分九厘四毫九絲六忽一存各把頭欠欵一萬六千三百三十四兩七錢七分五厘六毫六絲一存各厰局結存銀十一萬三千七百八十三兩九錢一分三厘一毫九絲六忽八微以上伍注共存銀二十五萬三千三百十二兩六錢一分三厘一毫九絲九忽伍微謹啓者本公司光緖十五年第一届結餘銀提三萬兩照章作二十成分派股友餘利拾成江省兵餉陸成買司花紅肆成惟查入股之友先後不一如十五年前礦務茫無把　各股友慨入鉅欵分利應多至十五年内入股者漸見成效宜加區别若在十六年分利則不計先後均歸一律以昭平允茲將第一届股利爲三等十四所入股者作爲頭等每股分利銀七十兩十五年上半年入股者作爲二等每股分利銀四十二兩下半年入股者作爲三等每股分利銀二十三兩均經禀准在案望各股友按照入股年月等次持摺於九月十五日就近向各分局如數取銀可也所有本公司第一届總結帪略摘要附登申報外刋本分送至詳細報銷及逐日收金細帪各分局皆有存本以便各股友親往查閱藉昭微信此啓督理黑龍江等處礦務袁大化謹啓 
　　御方神妙生生丸酒鎗上人參三香膏糕五鞭參茸種子丸酒保腎種子陰陽膏藥 
[英大馬路京都同德堂製]  
御方神妙生生洒丸 
有天地日月五行陰陽千年精氣製成治五勞七傷酒色過度腰膝酸軟心胃氣疼頭昏目花小腸疝氣陽痿陰枯男子夢遺　　女人赤白帶下極虚極虧之險症大瓶一元六小瓶四角 
鎗上人參三香膏　 
戒烟美事全在　　藥不得法百病叢生殊深　嘆此藥開胃健脾化痰止陵利濕際邪清心明目滋陰益腎養肺和肝男女大小烟癮用之當日大效誠戒烟上品每兩四角加料八角 
五鞭參茸樟子丸酒 
五鞭者鹿驢馬牛海狗鞭加入參鹿茸並本堂十全衛生丸不熱不燥不攻不伐滋陰補陽生血活絡添精種子男女服之精神强健百病立除誠反老還童延壽仙方大瓶四元小瓶一元 
保腎種子陰陽膏藥 
治男女子嗣無出元陽不振虚面易洩子　寒冷久不　孕此膏滋水培火補陽生精養陰益髓　邪除毒夫婦各貼一對立受孕或有先天後知未盡之毒均能除根雙料元二單料六角 
[美國佛羅斯製貢邦補益藥水]  
專治　肝勞　肺　　癆瘵　飲食停積　胃口呆滯　心悸多諸君賜顧請向上海四馬路中西大藥房大馬驚　四肢酸軟　身虚體弱陰損陽虧　宗筋不舉　氣血衰敗　路晋隆洋行寳善街晋隆分行曁良濟藥房等酒色過度　水土不服　小兒不長成　小兒血不强壯病後　四家購辦大瓶一元五角中瓶一元起碼小瓶元氣未復　精神委頓　吸烟人身體瘦弱　烟癮新斷精神侊五角原十二瓶價目格外公道批折另議惣　傷寒症初愈軟癱以及五勞七傷等患服此皆效美國佛羅斯醫生謹啓 
[天福茶園]  
　　九月十七日演 
　　下河東御菓園鳳鳴關七星廟拾玉鐲雙包案閙東京 
　　九月十七夜演 
　　白水灘花園贈珠八蜡廟天水關賣胭脂頭二三四本四進士節義亷明 
[和春茶園]  
　　九月十七夜演 
　　采石磯思凡四郎探母巧拿黄龍基巧姻緣斷蜜澗秦淮河大嫖院 
[丹桂茶園]  
　　九月十七夜演 
　　大回朝金山寺九龍山五雷陣打花皷陽平關新安驛賽月樓蘇處金水橋鐵魁圖大名府 
[天仙茶園]  
　　九月十七日演 
　　京遇緣定軍山打櫻桃捉拿黄龍基困曹府斬浪子鍘包勉奪太倉説窮羊肚 
　　九月十七夜演 
　　墜馬打金枝入蜡裏彩　配下河東全本子胥過昭關大嫖院 
[三雅園]  
　　十七日停演 
　　九月十七夜演 
　　齣頭作三 
　　陽關泣别私放犯人旨命充軍翁媳泣别寳屏憶蝶雪窮途遇救見蝶傷情假辦女四美從鸞僕夫妻重會點狀元奉旨迎親 
[禮拜一拍賣]  
啓者於十七日二點鐘本行拍賣紅絨毯玻罩鐘五彩烟盒大小紗帶色毛冷燭台燈桅燈小呌泡餅干各色洋酒等餘貨計此佈永發行啓 
[榴園拍賣]  
茲有西棋盤街榴園烟舘生財全副全新准于本月十七日兩點鐘在本店拍賣祈須碩帶現銀出貨拍賣之洋自歸理楚各項此佈德記代拍 
[拍賣車糖]  
本行准於每逢禮拜一四早十點鐘在本行不限價拍賣Ｒ唛四呍車煻拍定卽收定銀限兩禮拜出清如過期不出民將定銀罰去下期另拍此佈老太古帪房啓 
 
 

Page 6

 
 
   
 
 

Page 7

 
 
   
 
 

Page 8

 
 
唏華輪船　　晚往神户横濱　　天　行 
[廿一日出口船禮拜五]  
科被麥魯輪船下午兩點鐘往東洋釜山仁山琿春等埠日本公司 
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年九月初四日京報全錄]  
　　宫門抄○諭旨四道錄前○總管内務府奏爲奏聞請旨摺○又奏爲奏聞請旨摺○川督劉奏請議卹片○又奏叅革守備片○壽將軍富奏請將革員開復原官片○晋撫劉奏知縣循例廻避揀員對調摺○護將軍富奏委署伊犁理事同知摺○九月初四日工部鴻臚寺正白旗值日無引見○廣東學政徐琪請　○陜西學政黎榮翰請訓○秀吉請假十日○徐承　　假十五日○錫侯續假十日○明桂請假五日○提督衙門奏拿獲偷打　庭鹿隻人犯吕得元一名請交刑部○召見軍機尙昌懋徐琪黎榮翰○○總管内務府謹奏爲奏聞請旨事恭照道光十年八月奉旨嗣後織造等每届一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏聞請旨等因在案查杭州織造明勳由縀庫郎中於光緒十六年七月二十四日奉旨補放杭州織造該員於光緒十六年十　二十四日到任按到任之日起扣至光緒十七年十月二十三日係屬一年期滿理合先期具奏可否更換之處伏候訓示遵行爲此謹奏請旨奉旨已錄○○總管内務府謹奏爲奏聞請旨事恭照道光十年八月奉　旨嗣後織造等每届一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年由臣衙門先期奏聞請旨等因在案查江南織造文珮由銀庫郎中於光緒十五年八月二十一日奉旨補放江南織造該員於光緒十五年十月二十二日到任按到任之日起扣至光緒十六年十月二十一日係屬一年期滿臣衙門於光緒十六年八月二十日具奏本日由内閣鈔出奉旨江南織造仍着文珮接管欽此今按接管之日起扣至光緒十七年十月二址一日又届一年期滿理合先期具奏可否更換之處伏候訓示遵行爲此謹奏請旨奉旨已錄○○劉秉璋片再查故員普安營花翎叅將　署峨邊營叅將定長係廂黄旗漢軍頭甲喇耆慶佐領下人由三等輕車都尉於咸豐十年遊擊發川補用旋卽奉委立解鹽源縣城圍並攻克鹽井木裏冕甯西昌之熱水等處夷巢陣斬兇夷踏毁賊壘大小部落次第授誠建南肅清旋復越境截剿回逆逆合滇軍攻克永北廳城後派赴會理州剿辦逆首普得猖擒解正法隨在川滇要隘防守嗣於克復大理府逆首伏訴各案内歴保以總兵遇缺請旨簡放賞加提督銜同治十二年七月借補今職十三年協同招撫大嚕火支夷投誠兼辦哩　支夷剿辦峨邊蠻匪及秦隴逆回各著績攺俟補總兵後遇有提督缺出請旨簡放隨於協同各軍剿撫猓夷竹落等支擒獲逆酋格徒啥徒等十名正法各案内保以總兵記名遇缺簡放經部核准各在案光緒九年三月調署峨邊營叅將查該故員定長歴任邊缺三十餘年自調署任以來於營務夷務悉心整頓不遺餘力麻齒岡之投深入夷巢該夷震讋徼難民椎牛受撫十六年人夏雅扎分支復肆滋擾當瘴癘正盛之時該故員不辭勞瘁親督兵勇深入老巢遂致染患熱毒於十六年十一月二十七日積勞病故兹據峨邊廳通判耿斯立署理峨邊中軍守備錢春榜等會禀請奏前來合無仰懇天恩俯念該故員定長積勞病故飭部核議准照軍營立功後積勞病故例從優議卹以慰忠魂出自鴻慈理合附片具陳伏乞聖鑒訓示謹奏奉硃批定長着交部照軍營立功後積勞病故例從優議卹欽此○○劉秉璋片再據署崇慶州知州鳳全詳督標中營儘先補用守備張全勝前於光緒十二年抱伊表親徐映揚之女爲女數月旋卽退回十五年五月月間張全勝復將徐映揚之女接至伊家不令回歸徐映揚控經該州移營傳喚訊明斷令張全勝將女交還徐映揚領回詎張全勝延不遵斷現復逃匿等情經臣飭據該營副將况文榜等查明張全勝業已因案私逃並未回營詳請叅革前來臣覆查無異相應請旨勅部將儘先補用守備張全勝卽行革職以便飭緝務獲勒令遵斷結案俾免狡延而肅營伍除咨部查照外理合附片具陳伏乞聖鑒謹奏奉硃批着照所請兵部知道欽此○○富勒銘额片再光緒十五年三月十六日恭奉恩詔内開自同治元年以來曾經任用現已革職官員除大計貪贓及居官不職以至失守城池各員外若有事係冤枉被叅果有才力堪用者在京聽該衙門在外聽該該督撫查明詳開緣由全明請旨等因欽此奴才查有已革頭品頂戴花翎記名簡放副都統副都統銜伊犁駐防滿洲正白旗協領和陳泰前經錫綸因案奏叅朋比爲奸同謀侵蝕請卽行革職歸案查辦嗣經錫綸查明會同劉錦棠覆奏接奉光緒十四年三月十九日上諭已革協領和陳泰尙無朋比爲奸侵蝕確據業經革職應毋庸議欽此欽遵在案伏查該革員歴隨前將軍榮全金順軍營辦事有年前於克復瑪納斯南北兩城出力並隨隊剿辦竄匪辦理接收伊犁各務屢著勞勩該革員被叅各節查無劣跡未免屈抑當此興復整頓之始辦事需人奴才前派該革員印房効力當差極知愧奮凡有應辦各務莫不勇於任事且熟悉邊情老成幹練尙屬有用之材棄置誠爲可惜今又恭逢恩詔内外官員因公罣誤者查明奏請開復奴才遵將已革頭品頂戴花翎記名簡放副都統副都統銜伊犁駐防滿洲正白旗協領和陳泰才力堪用緣由縷陳請旨可否將和陳泰開復原官銜翎之處出自聖恩奴才未敢擅擬理合附片具陳伏乞聖鑒謹奏奉硃批知陳泰着開復原銜翎枝該部知道欽此○○頭品頂戴山西巡撫臣劉瑞祺跪奏爲知縣循例回避揀員對調恭摺仰祈聖鑒事竊查定例題補得缺之員查明原籍官塘大路及僻徑小路只任所在五百里以内者准其詳明酌量攺調迴避等語兹據布政使奎俊署按察使俞亷三會詳稱據准補大寗縣知縣霍勒燾禀稱現年三十四歲陜西朝邑縣舉人已丑科會試大挑一等以知縣用遵鄭工例捐免回籍候咨指分山西光緒十五年六月到省加捐本班儘先補今職伏查原籍陜西朝邑縣距大寗縣任所係在五百里以内理合據實呈請核辦等情卽經由司移准陜西查覆核計程途里數實係應行迴避並無揑飾清事自應照例酌量攺調隨于實任簡缺知縣内查有沁水縣知縣張式良堪以互相對調等情詳請具奏前來臣查准補大寗縣知縣霍勒燾原籍陜西朝邑縣旣距任所在五百里以内尙未到任卽據呈明自應照例迴避揀員調補查沁水縣知縣張式良現年三十九歲四川崇慶州監生原籍雲南昆明縣遵鄭工例報捐知縣遇缺先選用旋授今職光緒十六年九月到任該員年將才明堪以調補大寍縣知縣所遺沁水縣知縣卽以大寍縣知縣霍勒燾對調均與定例相符該員張式良任内亦無　礙處分合無仰懇天恩俯准將沁水縣知縣張工良與大寗縣知縣霍勒燾對缺調補如蒙俞允該員等均係簡缺知縣因接壤迴避互相調補銜缺相當毋庸送部引見所有知縣循例廻避揀員對調緣由理合恭摺具陳伏乞皇上聖鑒勅部核覆施行謹奏奉硃批吏部議奏欽此○○護理伊犁將軍副都統奴才富勒銘額跪全爲伊犁理事同知聞訃丁憂遺缺揀員委署以重職守恭摺仰祈聖鑒事竊據署伊犁綏定　知縣鄧以潢申報據家丁李　禀稱家主現任伊犁理事同知縣恩係京城廂白旗滿洲明順佐領下人於本年六月十一日接到家信驚悉生母張門佟氏於光緒十七年三月初八日　旂身故聯恩係屬親子例應丁憂懇請轉呈等情理合詳請遴員接署俾該員交卸回旂守制等因申報前來奴才伏查伊犁理事同知專司旂民交涉事件員缺緊要亟宜遴派妥員先行署理以專責成查有留甘補用知府奎光老成諳練辦事勤能前經錫綸奏委署理斯缺辦理一年之久尙稱裕如兹聯恩旣已丁憂所遺伊犁理事同知員缺應請卽以該員署理所有伊犁理事同知聞訃丁憂並揀員接署緣由是否有當謹會同護理新疆巡撫臣魏光燾恭摺具陳伏乞皇上聖鑒訓示謹奏奉硃批吏部知道欽此此 
 
 

Page 12

 
 
[光緒十七年九月初五日京報全錄]  
　　宫門抄○諭旨一道錄前○發杪硃批五道○直督李奏遵保何工出力各員擇尤請奬摺○又奏道員捐助鉅欵請破格奬叙片○又奏揀補叅將遊擊各缺片○晉撫劉奏委解餉銀起程日期片○又奏簡缺知縣互相調補摺○又奏調署知府各員缺片○閩督下奏閩浙藩司留辦科塲事宜暫緩交卸緣由片○九月初五日内務府國子監正紅旗值日兵部引見三十七名值年旗二名廂紅滿一名火器營十八名○甘肅學政蔡金臺請訓○湖南學政張預請訓○湖北學政孔祥霖請訓○湖北知府李有棻謝恩○候補知府王鳴珂謝恩○截取知府王鵬壽殷鴻疇椿枝預備召見○内務府奏派致祭内外城隍廟派出巴克坦布海緒○恩公請假十日○召見軍機蔡金臺張預孔祥霖李有棻王鵬壽殷鴻疇椿枝現換棉袍褂○發抄李鴻章奏易州紳士請爲前庫倫辦事大臣喜昌捐建專祠奉硃批着照所請該部知道欽此○又同知張起鵬等仍照原奬奉硃批着照所請吏部知道欽此○又添撥東明黄河經費奉硃批該部知道欽此○又廣恩庫地租未完各員職名奉硃批户部議奏單併發欽此○又續完上年分旗租各員職名奉硃批户部議奏單併發欽此○○大學士直隷總督一等伯臣李鴻章跪奏爲遵保挑辦寳坻縣靑龍灣河隄工程出力員弁擇尤照章擬請狀敘恭摺仰祈聖鑒事竊靑龍灣城河前因淤墊過高河身狹隘兩岸舊隄亦多坍缺以至上年河水漲發隄岸潰决寳坻全境民田受害最深本年臣與兼尹臣府尹臣往返函商咨行直隷提督葉志超通永鎭總兵吳有仁督率北塘蘆台所部淮練各營分叚挑濬加培業將辦理情形附片奏陳並請俟工竣時按照河工章程出力人員擇尤保奬奉　旨允准欽遵在案兹據該提督等呈報工程完竣臣派署天津鎭總兵吳殿元馳往詳細騐收所挑河工三十五叚一律寛深盛漲足資容納加培堤岸四十六叚亦皆高厚堅固並無草率偷减現在河流暢順獲慶安瀾附近農田均保豐收實於運道民生大有裨益據該提督等查明在事出力員弁開單請奏前來臣查此次挑河築堤地叚綿亘六十餘里工程艱鉅各該員奔走於炎天烈日之中胼胝泥塗櫛風沐雨洵屬異常勞苦查核單開各員尙無冒濫所請槳敘亦與章程相符謹繕　單恭呈御覽仰懇天恩俯准照擬給牂以示鼓勵直隷提督葉志超通永鎭總兵吳有仁新授河南歸德鎭總兵楊玉書躬親督率倍著勤勞葉志超擬請賞給頭品頂戴吳育仁擬請　賞給提督銜楊玉書擬請勅部從優議敘其應給千把等項照章咨部註册除飭取各員履歴送部外所有遵保挑河出力人員理合會同兼管順天府府尹臣祁世長順天府府尹臣胡聘之恭摺具陳伏乞皇上聖鑒訓示謹奏奉硃批該部議奏單併發欽此○○李　章片再准閩浙省督臣卞寳第咨稱三品銜福建候補道孫澐以上年順直水患工賑浩繁該員目擊時艱情殷報効變産湊錕一萬兩解直濟用不敢仰邀奬叙等情該督臣並稱孫澐辦事認眞才堪造就咨商援案奏請優奬前來臣查部章捐銀至萬兩以上准其專摺請旨破格優奬本年通州紳士江蘇候補道張翼廣東候補道周炳勛捐資助賑均經臣奏蒙特旨交軍機處存記在案該道孫澐前往江西軍營頗著勞績服官閩省十餘年歴辦要差諸臻妥愼才猷練達堪備器使今捐銀鉅萬有　畿輔賑需洵屬急公好義力顧大局未便壅於上聞應如何破格奬叙以示鼓勵之處出自天恩非臣所敢擅擬謹附片具陳伏乞聖鑒訓示謹奏奉硃批孫澐着交軍機處存記欽此○○李鴻章片再直隷提督中軍叅將許春浦於光緒十七年六月初四日在任病故應請勅部開缺所遺提督中軍叅將爲各營領袖現值提督常駐蘆台海防該叅將仍居古北口整頓營伍訓練操防均關緊要非精明幹練資深望重之員難期勝任兹查有總兵銜儘先副將通永鎭標中軍遊擊譚興魁直隷安肅縣人由行伍出師河南江蘇等省打仗奮勇歴保以遊擊儘先補用同治八年補授北塘營遊擊調補通永鎭中軍遊擊派赴庫倫接統宣化馬步練軍講求戰陣薦保以叅將仍留直隷儘先卽補並補缺後以副將儘先推補加總兵銜該員老成幹練熟悉營務歴任遊擊二十餘年　勞最深前署是缺措置裕如以之升補提標中軍叅將實堪勝任所遺通永鎭標中軍遊擊員缺查有儘先補用遊擊通州協左營都司沈大鰲安徽人由雲騎尉　効軍營隨　捻逆屢著戰功歴保儘先遊擊借補通州協左營都司該員勤明勇敢辦事精細曾署是缺諳練機　　升補通永鎭中軍遊擊以上二員均與例章符應請准其升補以裨營伍除將許春浦病故各結並飭　譚興魁沈大鰲出身　　　部外理合會同直隷提督臣葉志超附片具陳伏乞聖鑒勅部核覆謹奏奉硃批兵部議奏欽此○○劉瑞祺片再　　　前經奏定每年應於地丁耗羡雜税厘金各項内分上下兩忙籌解内府封儲銀一十萬兩地丁項下每月應解固本練餉銀　千　地方善後營務善後項下每年應解節省餉需銀四萬兩歴經飭司遵照按年籌撥委解在案兹據布政使奎俊詳稱在　辑　　十七年地丁籌動銀十萬兩以五萬兩作爲本年應解前一半内府封儲之項以三萬兩作爲本年正月起至六月底止固本練　以二萬兩作爲本年節省餉需均委試用同知炳玉管解於七月十七日起程前赴户部交納等情請奏前來臣覆核無異　分咨查照外理合附片陳明伏乞聖鑒謹奏奉硃批該衙門知道欽此○○頭品頂戴山西巡撫臣劉瑞祺跪奏爲簡缺知縣互相調補以重地方恭摺仰祈聖鑒事竊照州縣爲親民之官必須人與地宜方足以資治理兹查霍州屬之趙城縣雖係專衝簡缺而地當孔道俗悍民頑彈壓稽查胥關緊要非精明幹練之員難期整頓現任知縣王緝熙年五十七歲浙江慈谿縣舉人光緒六年庚辰科大　一等經　欽派王大臣騐放堪以知縣分發試用覆奏奉旨依議欽此簽掣山西八年四月二十五日到省管解京餇出力議叙本班儘先補用期滿甄别題署今職十一年三月初九日到任業經試署一年期滿題請實授在案該員明　謹飭惟肆應才疏於斯缺不甚相宜未便稍涉遷就查有武鄉縣知縣李壽芝年四十九歲湖南長沙縣廪貢生遵便報捐州同攺捐知縣分發甘肅試用光緒四年六月初十日經欽派王大臣騐放十一日覆奏奉旨着照例發往欽此十月十八日到省七年四月奏署隴西縣知縣調補張掖縣知縣十一年十一月十七日丁母憂開缺回籍守制服滿起復赴部候選十四年九月二十五日簽擊今職十五年三月二十一日到任本年正月調署臨汾縣知縣該員老成穏練爲守兼優以之調補趙城縣知縣可期措置裕如所遺武鄉縣事簡民馴卽以該縣王緝熙調補亦堪勝任如此一轉移間人地各得其家該員等任内均無有關降調違碍處分與例相符據布政使奎俊按察使潘駿文會詳請奏前來合無仰懇天恩俯念地方緊要准以武鄉縣知縣李壽芝調補趙城縣知縣所遺武鄉縣知縣員缺卽以趙城縣知縣王緝熙調補實於治理有裨如蒙俞允該員等係簡缺對調銜缺相當毋庸送部引見理合恭摺具奏伏乞皇上聖鑒飭部議覆施行謹奏奉硃批吏部議奏欽此○○劉瑞祺片再朔平府知府孫紀雲現委護理雁平道篆務所遺朔平府知府應卽遴員接署查有平府知府福志勤愼安詳堪以調署福志　到任以前飭委朔平府糧餉理事同知景斌暫行兼護遞遺平陽府知府員缺查有澤州府知府周天麟老成練達辦事　眞堪以調署其澤州府知府篆務暫委在任候補知府潞安府太義同知松昌兼署以期各專責成據布政使奎俊按察使潘駿文會詳請奏前來除檄飭遵照外理合附片具陳伏乞聖鑒謹奏奉硃批吏部知道欽此○○卞寳第片再光緒十七年七月二十一日准吏部咨六月二十二日奉上諭浙江布政使着劉樹堂調補欽此當卽轉行欽遵去後適據浙江撫臣崧駿來咨本年舉行辛卯科鄉試一切應辦事宜例歸藩司總理現距塲期甚近若再另行委員接署輾轉交替則應辦各事恐致躭延請旨將署浙江布政使龔照　暫留浙省俟文闈事竣再行交卸等因查福建主考已入閩境試期更近藩司總辦塲務與浙江情事相同相應請旨將調補浙江布政使劉樹棠亦暫留閩省辦理科塲事宜一俟文闈事竣卽令交卸起程不敢稍延理合附片具陳伏乞聖鑒訓示謹奏奉硃批着照所請欽此 
 
