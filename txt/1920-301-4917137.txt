# 1920 - 301 - 4917137

 

Page 1

 
 
   
 
 

Page 2

 
 
   
 
 

Page 3

 
 
時評 
[愈近愈遠（冷）]  
　　統一之説以今觀之余謂其形式愈近者其實際愈遠何也蓋人與人間之交涉每於冥想之中有一相交之點其點相同者則似遠而實近其點相左者則似近而實遠其點維何即古人所謂神是也神離貌合雖合而不久况於貌亦旣離之後乃欲藉貌之合以求神之不離豈可得哉今日所谓統一之進行者如此而巳 
　　余又嘗謂統一而求於强有力者此终不成之事也强有力者時有所變遷今日之强有力者不久而其强其力即爲人所奪則以前之謀盡歸烏有矣此蓋證諸一年以來之往事而可以有悟者也今乃不他之圖而仍於此求生活宜乎僅演空中樓閣以自慰矣 
命令 
[十一月一日大總統令]  
　　兼暑陸軍總長靳雲鵬呈請授冀柏齡彭國嘉劉復彭澤民爲陸軍步兵中校蔣紹昌爲陸軍騎兵中校潘恩桐爲陸軍工兵中校李學固爲陸軍輺重兵 
　　中校許有德爲陸軍寭兵少校程守先鑑楊祖益篇陸軍步兵少校譚兆熊爲陸軍砲兵少校王徳璧爲陸軍二等軍需正晏才沛爲陸軍二等測量正華嵩銘爲陸軍三等測量正均照准此令 
　　又令署内務總長張志譚呈准安徽省長聶憲藩咨請任 
命廖允祺試署長淮水上警察廳警正應照准此令 
十月三十一日大總統令署司法總長董康呈調署河南高等審判廳廳長廉隅因病懇請辭職廉隅准免本職此令又令兼署陸軍總長靳雲鵬呈陸軍第十一師步兵第四十一圑第二營營長李鴻逹因病懇請辭職應照准此令 
　　又令兼署陸軍總長靳雲鵬呈請任命王堃生篇陸軍第十一師步兵第四十一圑第二營營長蕭德寳爲陸軍第十一師步兵第四十一圑圑附均照准此令 
　　又令阿由爾札那給予二等大綬嘉禾章爾克　瓦齊爾綽勒德木均給予二等嘉禾章札克赤呢瑪札布巴勒丹均給予三等嘉禾章此令 
又令茲制定東省特别區域法院編制條例公布之此令 
　　十月三十日大總統令兼署陸軍總長靳雲鵬呈請任命蔣業源爲安徽陸軍第一混成旅步兵第一圑圑附潘澤培爲步兵第二圑圑附張敬芝爲第二混成旅步兵第一圑圑附劉奇偉爲步兵第二圑圑附楊濟爲第三混成旅步兵第一圑圑附徐漣爲步兵第二圑圑附林鳳翔爲第四混成旅步兵第一圑圑附丁翰東爲步兵第二圑圑附高佩順爲第五混成旅步兵第一圑圑附陶經邦爲步兵第二圑圑附靳靑松爲安徽陸軍第一混成旅步兵第一圑第一營營長王澤春爲第二營營長李振國爲第三營營長宋長慶爲步兵第二圑第一營營長張世賢爲第二營營長喬從符爲第三營營長裴明義爲第二混成旅步兵第一圑第一營營長鹿懐忠爲二營營長楊克頴爲第三營營長顧守緖爲步兵第二圑第一營營長何振揚爲第二營營長王春林爲第三營營長張學曾爲第三混成旅步兵第一圑第一營營長魏殿英爲第二營營長范壽萱爲三營營長盛金元爲步兵第二圑第一營營長王雲山爲第二營營長倪朝臣爲第三營營長郭同仁爲第四混成旅步兵第一圑第一營營長戎鴻照爲二營營長李榮標爲第三營營長薛振邦爲步兵第二圑第一營營長張松齡爲第二營營長馬君衡爲第三營營長張會元爲第五混成旅步兵第一圑第一營營長閻統貫爲第二營營長王傳祿爲第三營營長吳大鶴爲步兵第二圑第一營營長張政徳爲第二營營長高恒玉爲第三營營長呂鵬林爲安徽陸軍第一混成旅騎兵第一營營長趙連卿爲砲兵第一營營長溤榮祥爲少校副官王萬順爲第二混成旅砲兵第一營營長鮑蘭芬爲少校副官田陞爵爲第三混成旅少校副官黃庭燎爲第四混成旅少校副官賈永淸爲第五混成旅少校副官均照准此令 
　　十月二十八大日總統令署司法總長董康呈請任命王家標楊繩藻爲京師地方檢察廳檢察官　照准此令 
　　又令署司法總長董康呈請任命何奇偉爲甘肅第一高等檢察分廳檢察官盧士傑爲甘肅臯蘭地方檢察廳首席檢察官袁士銘爲熱河都統署審判處審理員均照准此令又令参謀總長張懷芝呈請任命尙志署黑龍江陸軍第一混成旅参謀長張鴻逵署第二混成旅参謀長周康壽署第三混成旅參謀長均照准此令 
　　又令参謀總長張懐芝呈請任袁慶順署黑龍江陸軍騎兵第一旅参謀長崔宏壽署騎兵第二旅参謀長均照准此命 
　　又令兼署陸軍總長靳雲鵬呈請授楊　林爲陸軍步兵少校何英山李萬傑加陸軍步兵少校銜朱俊岐吳森寶王玉芳加陸軍騎兵少校銜均照准此令 
　　又令兼署陸軍總長靳雲鵬呈准奉天督軍兼省長張作霖咨請以馬世箴陞補翼長應照准此令� 
　　又令袁得亮晋給一等大綬嘉禾章此令 
　　又令汲金純晉給二等大綬嘉禾章此令 
專電一 
[北京電]  
　　靳以南北統一擬日内招待中外新聞記者發表其對於統一之善後方針（一日下午六鐘） 
[北京電]  
　　湖北各縣代表六十九人爲催夏到任午後一鐘分乘汽車十輛赴府請願徐以已回集靈囿辭乃轉赴院靳派强運開代見衆詢强能爲負責之言否日不能詢靳已返宅衆遂至棉花胡同請謁良久靳派某副官出見問來意舉以告並懇總理於五日内速夏到鄂副官回報靳允即不五日亦十日内令夏就道衆復至夏宅勸駕夏首肯又赴府報告徐許兩三日内延見乃散（一日下午九鐘） 
[北京電]  
　　政府電曹張派兵授庫均以經費無着不肯照辦張且謂庫旣有一旅兩團足以應付 
（一日下午十一鐘） 
[北京電]  
　　新楊電塔城到有俄舊黨敗兵千餘由烏里雅蘇台入境携帶槍械與前在塔之俄兵數千人勾結破壤邊制已飭道尹派兵攔防（一日下午六鐘） 
[北京電]  
　　邵領電據俄外部函彼政府篤念睦誼深信到京俄代表可保俄人在華利益故自東（一日）起華人無俄領簽照祇須繳補簽費暫准入境（一日下午六鐘） 
[北京電]  
奉張有自任蘇皖贛巡閱兼蘇督以奉事委張勳之意 
（一日下午十一鐘） 
[北京電]  
　　靳近以陳毅索欵八十萬曹張索欵一千餘萬元難以應付意興消極現軍事要電俱由靳批辦在院擬稿参陸處不負責 
（一日下午十一鐘） 
[北京電]  
　　陸部又將收束全國軍隊計劃略加修改預備提出國務會議（一日下午十一鐘） 
[北京電]  
顧維鈞電催國際聯盟會經費二十萬元財部無以應擬先滙十萬元（一日下午十鐘） 
[天津電]  
　　北洋義賑游行大會今日十時舉行各機關學校報館均参入白旗映日紅塵蔽天綿亘數里上書種種爲災民請命之詞句及造成災民各種模型至下午三時始散惟秩序不甚整齊人民對之亦不甚贊成蓋已耗費多金災民未獲事實利益（一日下午一鐘） 
[天津電]  
今日華商助賑賽馬到者不及千人（一日下午十一鐘） 
[天津電]  
　　李純靈柩明晨抵津 
（一日下午十一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
尃電二 
[香港電]  
　　李耀漢備征桂日内返省籌辦聞此議由孫動議以大師進攻（二日下午七鐘） 
[香港電]  
　　海疆軍不允改編昨午魏軍往繳械衝突戰數時海疆軍敗盡繳械解散城内申葆藩部亦被繳械互戰數分鐘（二日下午七鐘） 
[香港電]  
　　許崇智軍四十營追躡桂軍前鋒至花縣淸遠追及現在劇戰北江將有戰事（二日下午七鐘） 
　　香港電魏邦平兼石井兵工廠督辦（二日下午七鐘） 
[香港電]  
　　陳烱明今日必到省各界備歡迎前日來省者乃其代表 
（二日下午七鐘） 
公電 
[安徽來電]  
　　旅滬安徽同鄕會申報並各報館均　本籌備處於十月勘日開會成立推定方履中舒鴻貽劉鴻慶晋恒履王逹紀伯呂爲理事姜冕趙繼椿黄書霖馬伯瑤爲名譽理事内務部自治畢業學員陶鍞東等十八人爲幹事特聞地方自治協進會安徽三道分會籌備處借印 
[南京來電]  
　　申報轉各報各圑歡迎曹朱國民大會籌備會成立 
世界路透電 
[美國之總統選舉與運動]  
　　三十日華盛頓電星期二日將投票選舉總統 
　　三十日新新拉蒂電哈定氏今日與倭海窪州共和黨在此會商今夜將發選舉運動之末次演說哈定氏自被舉爲候選總統後共發演說一百七十餘次 
　　二十八日紐約電國務卿柯爾碧氏宣稱有某氏代表哈定氏向列寗氏提出承認勞農政府之條件如哈定氏彼選爲總統則其人將自稱爲樊徳申浦氏 
　　二十八日新新拉蒂電民主黨候選總統柯克思氏答告某客謂柯克市尹乃殉身於道 
　　二十八日芝加哥電社會黨全國幹事部發表交告拒擊共和黨民主黨侵略之政策謂投票者當勿忘共和黨侵略夏威夷與菲列濱之榜樣及民主黨在海地與桑杜明哥所施之制度 
　　二十八日芝加哥電民主黨全國總機關願與共和黨全國總機關於星期日在芝加哥辯論國際聯盟問題 
[柯克市尹之葬儀]  
　　三十一日紐約電柯克來電謂某英員得有消息明日英軍軍官兵士出現於柯克街市將有被撃之虞倫敦電稱柯克市尹之遺骸本定明日安葬今新芬黨决譏展緩藉以反對政府之行動並懇請民衆勿遵軍當道限殯隊不得逾一哩之四分之一之命令 
　　一日巴黎電柯克市尹昨衆殯時未發生重大事變送殯者甚衆 
[英國礦工解决之投票]  
　　三十日倫敦電今日礦工幹事員多人開會討論解决罷工之條件多數主張勸礦工承認但南南爾斯之幹事會議則多數主張拒絶之關開夏等處之幹事會議亦决定勸令礦工拒絶此種條件 
[國際聯盟代表]  
　　二十九日巴黎電國際聯盟會之日本代表圑巳於今日行抵馬賽 
　　三十日瑙威京城電首相白里爾氏駐瑞典公使哈巨魯浦氏及南森博士將充國際聯盟會瑙威代表 
[班樂衛之中國談]  
　　二十九日巴黎電令日小巴黎人報载班樂衞氏之談片謂中國並無過激主義惟經濟因政治之困難不能發展中國潛力未可限量各大國宜扶助中國爲職務 
[各國近事記]  
　　一日巴黎電法國報纸稱波蘭内閣已允國際聯盟行政會之提議准波蘭與立陶宛所爭土地内之人民組織公民大會 
　　三十日華盛頓電國務卿柯爾碧氏微露美國不久將承認墨西哥新政府之意謂駐華盛頓墨國高等委員貝斯基拉氏來書提出開承認預備會議之基礎 
　　二十八日華盛頓電前美國水兵圑巴萊特將軍在澈查美軍占據海地狀况之海軍裁判所作證謂美軍於占據時期内共殺死土人二千二百五十名前傅三千二百五十名實屬計算錯誤之故 
　　二十八日瑞典京城電新任首相傑爾男爵宣稱新政府决議堅守前政府關於愛倫羣島之政策並將審愼考慮輔助全國工商實業之計畫竭力撙節國用惟將維持瑞典之國防 
　　二十八日紐約電共同通訊社得有消息謂南美波里維亞國發生革命風潮 
　　二十八日布諾愛萊電聞波里維亞國發生革命即經鎭壓平靜處决領袖二十七人當局巳施行檢查律 
太平洋路透電 
[東俄近事記]  
　　一日海参崴電赤塔消息遠東諸政府之第一次會議刻在赤塔舉行代表與會者二十人選出之主席爲共產黨員副會長二人一爲無黨派者一爲社會民主黨克拉斯諾施柯夫氏代表上島定斯克尼基福羅夫氏代表海参崴瑪特威夫氏代表阿穆爾皆巳略定將來政綱以共產主義爲根據赤塔之共產黨擬於海参崴政府代表未到赤塔以前議定議事日程並電請海参崴政府照此辦理但此間政府拒絶不允現海参崴代表方在伯力據云伯力秩序如常兵士不干涉民政海参崴代表將繼續前行直接赤塔日人某委員現已取道哈爾濱前赴赤塔 
[庫倫戰事之外信]  
　　二日北京電庫倫私人電信謂戰事甚烈外人尙安據華人電信庫倫時局漸見寗靖敵衆向北退走 
[北方近事記]  
　　二日北京電前國會議員昨日集議舉委員會擬宣言書詆政府之選舉新國會令爲違法行爲但官場殊不重視此舉 
　　二日北京電日内將發表兩道命令一禁止官吏干涉選舉一勸告各省人民協助善後事宜 
　　二日北京電顧公使請刁某以專門家資格襄助國際聯盟會之中國代表圑辦理一切刁已首肯按刁曾著一書名華人目中之倫敦 
　　二日北京電今日閣議决定（一）以張　爲淞口岸督辦（二）就外交部與司法部設立特别委員會以辦理關於治外法權之事件（三）籌募國内公債四百萬元以應賑災急需（四）設立高等法廷於哈爾濱 
[南方戰餘記]  
　　一日廣州電粤兵八千餘人已入省城解除桂兵武装桂軍一部份反抗粤軍故省城内各處於最近兩日内死偒桂兵二百餘人陳炯明懸賞三萬元通緝馬濟申葆潘以條件不優不允將部下改編亦不允缴械粤軍刻以武力擬將申部逐出白雲山戰事結果現尙未詳南方國會議員之在粤者擬恢復軍政府制志在對桂省與北方之軍閥宣戰主張以胡漢民爲省長廢除督軍制 
　　二日北京電關第一師師長趙恒惕將被任爲湖南督軍 
　　二日香港電九廣鐵路現已照常行駛粤人多漸返里昨日疋頭業紛紛出貸較諸近來若干時期内每日出貸平均數成三與一之比例一般貿易漸有起色 
　　二十九日廣州電兵工廠火已救熄保全廠屋若干湯廷光兼督軍與省長職已接收印信陳炯明已抵廣州 
國外要聞 
[美國總統選舉談]  
　　中美新聞社譯大陸報云今日爲美國大總統選舉之日美國女界亦加入選舉於政治上開一新紀念故尤堪注意民主黨候選總統柯克斯共和黨候選總統哈定均爲新聞記者亦爲前所未有共和黨候選副總統爲柯立治氏民主黨候選副總統爲慮斯伏氏社會黨候選總統爲但伯司氏現尙在獄中農工黨則舉克利司登生爲候選總統按共和黨勢力已徧及全國祇南部及西部多山各州無之故該黨大有獲勝之勢南部諸州一致贊助民主黨多山諸州則態度可疑沃哈沃州爲兩候選總統之產地故該州態度最堪注意該州名爲屬於共和黨但於一九一二年舉民主黨柯克斯氏爲州長一九一六年又續舉之今年正月間滿職哈定曾爲本州参議員一九一○年於州長選舉中失敗一九一四年被選爲全國参議院議員今日大選舉之結果星期三晚可電傅至上海投票係星期三上午十一時（上海時間）截止東部投票將早四小時故東部各州之結果星期三日午後當即可接到無線電也 
國内要聞 
[北京通信（吹萬）]  
　　蒙庫戰事之各面談 
　　俄人犯庫張庫有綫電不通音問阻塞今日各通信社稿多疑我軍戰勝之訊爲不可恃然據褚其祥二十八日電則似不然褚氏之電來自叨林乃由庫派人繞道馳赴叨林以發者故三十日下午始逹略謂敵軍分三路進犯經我軍奮勇擊退現北路正在激戰南路張庫大道之大毛篤慶已爲俄軍所佔領電綫已斷聞謝米諾夫之黨徒擬以全力圖庫爲根據地情勢險惡懇迅派汽車運輸軍隊并令黑省出隊斷該黨之後路云云觀此則電綫之斷與庫倫我軍之勝利其消息固不相矛盾至爲明顯迄於今日張庫大道似已通行由庫至張之汽車已可由武装軍人之保護而逹張張景惠今日以十萬急電轉來庫倫汽車處丁站長報告則稱烏得叨林軍隊均已逹庫與俄黨接仗疊獲勝利現在庫倫地方安謐云云大毛篤慶之業已收復與否電中固不明言然以情勢論東北兩路俄兵旣敗南路孤軍深入又當我國内救兵出發之衝勢非可以持久當早引退矣京師談庫事者多以張庫大道之斷爲駐庫軍罪謂其備戰不力疎於防範然考諸實情則確有可爲諒者褚旅之駐庫者多步兵而高任田之騎兵在厙者亦僅三百騎俄騎而我步則守固有利非可以追奔遂北也高騎用於東北兩方巳患不敷分配何暇及於後方大毛篤慶之失由於無兵并由於戰敗至明顯也庫烏科唐鎭撫使陳毅現已抵張家口今日轉來張永勝旅長電與政府報告張部一營已衝鋒入庫現正在激戰懇飛飭各路軍隊火速進援陳氏據張電復請中央將前請各餉由部迅籌滙張俾應急需是庫倫雖仍在戰訊中而危險之期似已早度矣 
　　惟又有可慮者則此次赴庫之兵能否内部不生問題是現已赴庫者察哈爾一圑宣化一圑第二十師騎兵二連合庫倫高禇之兵軍隊之複雜如此節制信屬非易陳毅一介書生平日又素以膽怯聞且無軍事知識以爲統帥誠非可以令吾人放心者去歲徐樹錚監視陳於庫倫當監視之責者褚部兵也聞諸舊在庫倫之某君高在田夙與陳氏有意見前陳爲都護使時高卽不服從其命令陳所出告示高部目兵撕毁之陳不敢問也又曾聞因事被高圑目兵圑署辱駡此次陳氏赴庫不識能守旣往不咎之訓與高褚和衷否假令高褚因勝而驕陳挾位高之尊而藐之則庫事之危或有出吾人意料外者活佛哲布尊丹謀東遯以宣告獨立爲褚所覺因監視其行動其謀獨立已有行動可證陳於俄匪未至前曾電庫派員問活佛有無獨立意活佛答以無陳得報信爲眞語人赴庫後當優禮之不當加之監視使生畏心其胸懷袒白不失書生本色顧非所以馭變也吾願陳氏注意斯二者以永安我蒙疆毋自信過深可也 
　　新疆在俄亂中俄舊黨敗兵竄入者甚衆已由楊督妥爲安置矣近聞俄舊黨謀蒙亦有謀響應意楊督得報即增兵以爲防範二十九日致府院電報告此事略云此次庫倫肇　實係外人勾煽所致若不立時撲滅深恐滋蔓難圖現新省塔城一帶俄敗兵亦蠢蠢欲動除飭張道尹招募一營另改編數營扼要防範俾弭隠患外謹陳云云（三十日） 
[北京通信（野雲）]  
　　旅京灌人領荒興學之宣言 
　　旅京江蘇灌雲人士年來組成一種圑體專以籌辦本縣公益爲目的有屬建議者有屬實行者有屬積極者有屬消極者作客異鄕不忘桑梓其熱心殊不易得近聞又擬呈領該縣大宗荒地作爲縣有學產以便增加學欸擴充敎育其辦法由旅京灌雲同鄕具呈請領經財政部核准後由縣公署丈收一面再由承領人籌備公司招集外股從事墾治該地卽由承領人商承縣公署按照時價估定地値作爲公股公股代表人由縣署延任凡公股所獲利益悉數撥充敎育經费不得移作别用現在該項荒地四百八十餘頃已由財政部完全批准領歸學產惟好事多磨一時收地尙難歲事其原因（一）以該田在灌邑東境華蕩營地方地濱於海民氣强悍土民對於該項官荒人有侵佔之意益以莠民從中煽惑更覺騒然不靖對於縣署收地委員竟有鳴槍拒丈之事（二）該縣知事明知收地歸公係一己專責無如以事不利於個人而又畏鄕民之强横竟畏首畏尾不肯放手做去其實所謂不畏法好作亂之民亦僅居最少之數能懲其魁其餘卽不難安輯此外復有一因卽聞强有有力之高級軍職意圖收買該地是也彼非不知該地已由部批准領歸公有無如在此軍閥當權世界顧彼小民寧復足懼况又有該地二三莠民多方朦蔽冒稱某地已於某年升科極力與之勾結於是所謂縣知事者愈不敢不仰承高級軍職之意旨矣但旅京灌雲同鄕聞此消息均異常憤激以爲事關地方公益無論如何决不能因莠民阻撓强力侵奪遽爾輕輕罷手且以此爲公正與邪惡開明與黑暗之正式戰爭必須努力奮鬭以博最後之勝利特發印宣言書數千份宣告同邑父老昆弟意在引起大多數之同情得輿論之贊助茲錄其原稿如下（灌雲旅京同鄕宣言）同人等謹掬至誠宣言於我同邑父老昆弟之前竊以地方文化視乎敎育而敎育興廢則視乎經费吾灌地濱於海魚鹽大利夙負虚名但正賦收入於國庫附税無與於地方綜計縣有學欵歲人不及萬元學校寥落如晨星靑年荒嬉於市井長此以往學欵永無增進之日即敎育永無發展之時同人等寄跡京華惓懷桑梓憂懼之情輒與時俱積以爲欲增籌學欵發展文明惟有借徑於實業一途乃可立敎育百年之基礎吾縣東境原有官荒二所一曰兵餘一曰竈荒兩共四百八十餘頃經同人等公同議决於八年九月具呈財政部請將該項荒地准領爲灌雲縣有學產以便組織公司從事墾治本年三月奉財政部批准飭由江蘇官產處轉令蔁蕩營墾務局長會同灌雲縣知事淸丈收地事之緣起略具如斯茲再分列四端縷陳於次幸垂察焉（一）宗旨同人等請領該項荒地純　灌邑增籌學欵推廣敎育起見於上年呈部文内所擬辦法大綱十條中業已將辦理此事之宗旨明白列入（二）辦法其辦法係以該地領歸縣有縣署收地之後即行組織公司招集商股並由承領人商承縣署估定時價作爲地方公股將來公股所獲利益悉數提充本縣敎育經費不得移作别用（三）經過情形同人等初次具文呈請財政部係在八年九月同時並有兩文分呈敎育農商兩部財政部對於此案未經批准以前曾行文江蘇官產處令其詳查具復中問並經再三嚴催嗣據官產處查復結果確爲不耕不種之國有官荒爰於本年三月三十日批准承領一面給示承領人令向江蘇官產處照章呈繳荒價一面飭處轉飭　蕩營墾務局長會同灌雲縣知事迅行淸丈收地數月來部文催促急於星火至令時逾半載仍在籌議進行之中地方公益之難辦於此可見一斑（四）希望同人等對於此舉竊認爲地方百年不朽之業無論如何困難决不因之灰心但僅恃一手一足之烈仍恐難收盡善盡美之效切望我同邑父老昆弟了解於此事之緣由許以相當之贊助至學界同志旣 
皆𤍠心敎育尤必予我同情同人等總當壹秉初衷堅持毅力事苟有利於羣衆當能得最後之成功區區微忱謹以此佈灌雲旅京同鄕邵長鎔吳鍾麟謝翊元江恒源杜廷纊汪壽序張褔楨張景光張景澄杜廷鸞徐延慶九月十日 
[南北统一中之要電]  
　　靳雲鵬於卅日致岑西林電略云漾日通電及漾日來電先後誦悉我公有見於時局糾紛民生日困促戊統一以免淪胥慨然自解政權收朿軍府分飭各省取消自主一聽中央接管𤍠誠毅力偉抱冲懹國人無不欽啒即秀山有知亦當含笑泉壞同偑高義値此國步杌隉大局一日不定卽人心一日不安事迫燃眉利在速决尊電臚舉各節皆國家久遠之計中央職責所在自當悉照尊恉即日明令頒布施行以副我公匡濟盛懷且慰國人喁喁之望此後統一觀成庶政進行益關切要亟宜及茲發揚文治利濟民生使我中華民國煥然有昭蘇之望而我公殫抒精誠促成統一豐功偉烈亦橫被於無窮矣軍府結朿事件不日計可就緖尤盻台旌北來俾雲鵬有所就敎共謀建設即此間羣彥亦可涵濡薰德藉有矜式之資造我邦家豈惟私感云云 
[山東政潮之趨勢漸緩]  
　　張壽鏞已去省長問題亦將解决 
　　魯財廳長張壽鏞自到任以來迭經議會方面攻擊風潮日甚萬難滞留當赴省署向田督辭職未邀允准遂决意自行去濟至津後再以電報向田督辭職及至昨早將印鈐送至收發處又將廳中各事摒擋就緖委第二科長朱文泉代拆代行並以總務科長程鵬辭職委朱氏代理朱氏當以廳中事務冗繁一人礙難擔負全責要求再留一人帮忙遂將庶務某留廳襄助一切至於會計仍委前會計劉光興充任當即傳見各科員發表意見略謂某到東以後未有多工夫與諸位會面而東人所唱之戲亦可以閉幕不必再演矣至於隨行各員公事老當並非我之私人適於此時一齊下壹未免抱愧又言本身之辭職純係出於自動非他人所可强迫等語說完之後遂卽停止辦公當有督署軍需來見亦即婉辭謝絶及至十二鐘有省議員多人到廳查賬與張氏見而之後張　現已實行辭職雖未蒙田督允准已定於今晚八鐘北上自此以後諸位可以勿勞玉趾矣及　晚間張氏遂北行當張氏辭職之前曾將廳中印花盧大加改組其改組之方法殊覺支離每科有科長而科長之上又　加以主任聞一科科長爲莊揆一二科主任爲徐薌樵又由某銀行借洋三萬元充五師軍餉收支稽核處萬餘元撥付中國行充四十七旅之軍費此皆前日之所辦也 
　　自田督兼署省長之命令發表田督曾作一度之辭讓迭經中央催迫始朿裝返濟過湋之時卽電邀周健龍到任襄理一切適前政務廳長周嘉琛再三辭職挽留不獲遂以周健龍接充斯職並爲省署秘書長雖前廳長僅許給假旋里周氏暫爲代理然前廳長亦决不回任周氏亦將由代理而實任矣田督來濟之後適置政潮澎湃省會對於兼省長問題大施攻擊卽函邀各圑體重要人物如農如會商會敎育等除省會在外分數起傅見措辭大略以本身自兼署省長命令發表後會面謁總統竭力辭退經總統再三挽留迫不獲命始行返濟然以任重材輇决不久幹不過省長辭職一時無人又不能陷於無省長之地位權爲代理業於前日電致政府請其迅簡賢能接替中央亦已默允現正物色人材一俟省長得人本身即行辭職决不戀棧至於刻下情形以本身膺地方之重責受政府之委託亦不能不暫爲維持仍望大家鑒此苦衷對於兼省長問題不必反對余亦不能違抗大家之意見久　斯位大約中央對此問題今日即可解决大家靜俟之可耳當時各代表礙於田督面子不好過於反抗遂言此事乃全體意見余等一二人不能代表只好以督軍此意向圑體代表發表以求大衆公决云云言後亦即退出田督每傅一次代表多以此等話敷衍故至今仍無具體辦法然中央對此早有一種預定之手法亦不能令田久兼内幕中已另有省長不過不便於此時發表耳日前曾覆省會一電略以齊省長迭電辭職魯省地方重要民政主持無人故先令田督暫行兼署一俟物色有人再行呈請明令發表觀此可以測其底蘊矣 
[贛議會中之三問題]  
　　江西省議會日前迭接旅京同鄕會來函對於財政廳楊慶鋆向懋業銀行借欵二百五十萬元請設法制止又陳督擬在贛添兵一混成旅加征一五統稅以爲軍需之用應一致力爭又張宗昌將援湘軍隊調駐袁萍久不離省現在湘省安靖應商請陳督轉令撤退以減輕人民負擔爲此三大要件特於二十九日召集在省議員開談話會到饒正音黃爲柏龍起鳳黃用中盧當黃炳煥等三十餘人饒副議長主席先將京函所述撮要宣布謂陳督對添兵一事已明白電京答復謂無是事似可暫置勿論且將借欵與加征兩項問題從速討論解决盧常云借欵問題昨接省長咨覆措詞頗爲活動借與未借未下斷語末後又有迫不得已惟出於借欵之一途等語是此問題現雖未成事實要亦在擬議進行之中諸君切應注意討讑結果議决函復旅京同鄕會以財廳借欸問題曾經本會議員提出質問據省長咨復現在未成事實云云刻擬再據理力爭至加征稅則問題俟調查財廳與財部往返文件再議兩　議决後主席將張軍撤防問題提出討論並先將京函交衆傅觀謂張宗昌將全師援湘兵隊調駐本省袁萍一帶係爲防湘起見現在湘省久無問題該軍自不能久駐贛省腹地本會對於撤回張軍有無意見尙希諸君切實籌　黃用中云本席返省未久在京時此項問題即經同鄕諸君提出討論僉謂湘事旣無問題張軍自應撤退决議之後故有此函到會然在本席亦有意見發表查張軍軍需多過四十餘萬倘係中央直接給欵决不令其駐紥贛省安如磐石之地若中央有意令其在贛協防軍餉取諸吾贛人民則人民不能肩此重負且張軍並無駐紥本省之必要陳督所統軍隊甚多足可維持本省防務故本席主張 
 
 

Page 7

 
 
聯絡旅京旅滬各同鄕一致電請參陸辦公處將該軍完全撤回全體贊成遂議决請撤回張軍並電京同鄕會一致主張再由議長赴督署面陳理由請轉電京實行撤回原電如下北京大總統國務院陸軍部鈞鑒張旅自湘退回刻尙逗遛贛境人民難免驚恐查湘事早無問題援湘軍隊似無久駐贛省之必要務懇迅頒明令飭回原防無任企禱贛議會議長龍欽海副議長饒正音胡廷鑾曁議員等叩 
[邕垣通信]  
　　桂省戒嚴之情形 
　　陸蘭清本與陸榮廷訂爲同宗兄弟故陸榮廷以欽廉鍞守使職與之現陸蘭清已與黃志桓及瓊州之滇軍趙德裕互相聯絡曾於微日宣布獨立與粤軍一致查欽廉一道與桂省毗連最近地方形勢可攻可守道路險要距邕垣祇有二日路程欽廉雖爲粤省之城區然按諸形勢實爲邕垣當面之屏障也故邕垣軍士聞陸蘭清宣布獨立後即惶悚萬狀陸榮廷特調龍州鍞守使黃培桂統率全軍兵士二千五百餘人開拔回邕分赴上思橫州南鄕忠州等處禦防前日兩軍已在那柞墟衝突矣旋經梧州譚浩明來電勸阻彼此始行停戰惟邕垣爲桂省之省會若有意外則肇慶梧州之桂軍必聞風奔潰故陸榮廷委派其子裕光爲邕垣戒嚴總司令并將所部分駐北門外望仙坡及邕垣對面五象領等要隘城門城樓均派有精兵扼守至晚間九點即將各城門緊閉祇留水閘門一路准人來往凡無名片及言語不淸順者均不能經過邕垣居民日用所需鹽食均靠欽廉海防三處輸入現因交通斷絶生鹽毎擔已漲至四元五角至一般商民亦因港梧輪船停駛滬港滙兌停止交貿銀行紙幣日日低折市况頓形冷落各處街衢行人甚少所尙攘攘擾擾來往不息者祗軍隊巡行示威而已 
[莫榮新退出廣州之消息]  
　　和平會代表李芝畦等二十六日欲再見莫榮新解决籌欵問題祇由馬濟出而接洽力請求見莫榮新一面馬濟均不允代傅且馬濟於言詞間極爲激烈各代表以不得要領僅坐談移時卽退據外間傅說有謂莫榮新實已與岑春煊一同離粤各事交托馬濟代理又聞周之貞接駐省探報莫榮新於日昨離省帶有桂軍一大隊向北路而去疑是從淸遠四會以入肇慶云云周之貞當即檄令原駐四會廣寗所部陳照和等嚴密防堵無令漏網並一面知會福魏聯軍分頭截擊 
　　聯軍魏李兩司令以莫榮新已率領桂軍離去廣州目前第一要着必先將省城各防線桂軍撤退由聯軍派隊接防昨已商請湯督軍定期即日先派武裝警察入城守衛擔任地方治安 
　　莫榮新取銷自主退出廣州之通電云萬火急北京徐菊人先生靳翼靑先生各部院保定曹巡閱使奉天張巡閱使武昌王巡閱使洛陽吳巡閱副使各省督軍省長都統護軍使鎭守使省議會總商會均鑒兩廣自主原爲護法討賊迨義師雲集國會南遷粤省遂爲護法之中樞榮新一介武夫力微德薄適以時艱出肩粤事支撑三載心力交疲乃近者西南各省自生糾紛國會内部復呈分裂時局變幻治絲益棼榮新蒿目時變一年以來迭思引退祗以中國久形分立内政外交日陷絶地將及淪胥茲幸安福已倒障礎已除正旋乾轉坤之機故始終竭誠翊戴軍府以待南北之平成奈實現終無定期徒辜國民之期望於是各總裁敬日通電撤銷軍府解除職務以期回復國家原狀是榮新擁護軍府之責亦可從此告終謹於本月敬日起率同將士宣布取銷自主粤事應聽中央政府主持現在戰亂紛起全省驛騒四民失業長此相持無論最終之勝負誰屬均徒苦吾民遺害地方故自岑林兩總裁及粤中各界領袖提倡調和之議榮新即首先贊成一面派出代表切實磋商一面迭電前方各軍相機撤回趕辦收朿茲爲保全粤民減免戰禍起見於中央政府未任專員以前先率將士　出廣州市區所有維持地方治安事宜應由粤民所舉之新督軍負此責任凡我將士皆能貫澈和平本旨决無　　粤局之心當亦可爲粤人所共諒從此南北一家粤桂一體相期捐嫌戮力共　國基是則榮新之所厚望也莫榮新叩宥印 
　　莫榮新通電有於中央政府未任專員以前先率將士退出廣州市區之語一般爱望和平者以爲雲山珠海間醞　經月之戰雲從此爲秋風吹散矣蓋一月以來商店之停閉損失民居之遷徒流離戰事雖未實現受苦已屬不堪而桂軍之搶刦放火又在在堪虞一旦桂軍退出和平實現其歡欣快慰自是人有同情惟昨據某方面要人所言則莫氏之宣言退出不特未可據爲欒觀且以爲此等舉動直莫榮新掟火樂煲之手段耳某君謂桂系前日一自以言和爲緩兵一自向中央求和取消自主以保存桂系面子與地盤又欲以粤籍而桂系之申葆藩保薦中央請任命爲粤東督軍此等狡計經報章揭出後人人皆知今則實行此狡謀之時矣故其通電内有粤軍應聽中央主持一語逆料莫氏一自通電取消自主必一自請中央任命粤督設中央貿然允其所請而任命粤籍桂系如申葆藩爲粤督則粤人必不公認仍必以兵力對待此時莫氏等一面嗾申等出馬抗拒粤軍使粤人與粤人相鬭彼則一面拍掌作壁上觀更乘機以違抗中央等言爲藉口助申等作戰以圖恢復勢力也 
[廣州之飛機與炸彈]  
　　聯軍飛機自二十五日飛近觀音山施放炸彈後昨二十七夜十一時許復由東南方淩空而來其聲軋軋先向廣州市環繞數匝旋飛近觀音山抛下炸彈數枚厥聲甚厲其被炸地點損壞至何程度因深夜戒嚴不能往查惟聞炸彈抛放後觀音山上之桂軍紛紛開槍環擊聲如貫珠旋復施放抬槍及水機關槍注射皆不能命中而飛機在空中進行益厲約逹二十分鐘之久始行飛去當時無力遷徒之市民多從夢中醒覺莫不驚惶失措又聞素稱膽大之馬濟自炸彈施放後亦已急急惶惶遁往石井兵工廠避匿不敢再在積厚坊司令部居住又聞是役之炸彈有一枚落在軍政府内但該府各人早已走盡故未有傷人又聞該飛機是夕擲下炸彈一枚轟然一聲全城震動居民陡從夢中驚覺多登瓦面觀看維持觀音山之桂軍更連迭放槍隆隆之聲密如串砲然擊者自擊該機行若無事仍在空際翶翔約歷三分鐘左右復擲下炸彈一枚再越五分鐘又擲下一枚計共擲下炸彈三枚尾後二枚更爲猛烈聲浪尤巨轟然之聲響徹遐邇 
[岺春煊過港赴滬]  
　　軍府總裁岺春煊自聞惠州失守後知大事已去無力可爲乃通電辭總裁職一面搭新疆輪船抵港即由新疆船赴滬同行者有其姪岑星一及秘書隨員十餘人至温宗堯前傅其已搭法國郵船赴滬茲查不確查温自日前到港後隨往某處駐足於昨日上午十點四十分鐘尙偕同溫敬臣到新疆船訪岑春煊在岑氏房内商談甚久始再返岸又緝私差在新疆船上搜出曲尺手槍四枝此槍係岑衛隊所用即將岑之衛隊二人拘上中環警局兩人供係岑之衛隊此槍係用以護岑者總帮辦乃命兩差將兩衛隊送回新疆船至廿八號晨又由警司命通事伍君冰壺及偵探副帮辦多能將曲尺槍四枝交岑春煊惟於船未開行以前此槍須交船主保管待船動輪後方得取還岑將離港時將名片三張交護衛之華探帶呈警司道謝保護盛意惟岑自到港後終日伏處四號房中外間傅其往探某紳殊非事實又聞李根源昨日抵港後初傅其搭新疆船偕同岑春煊赴滬茲查悉李實搭天洋丸同船者爲楊永泰及桂系軍官數人 
[南京之一瞥（一匡通信）]  
　　南京爲聲敎文物之邦愚羨之慕之久矣前游是地以時日短促末嘗加精密之調查此番重來小住旬日與各方接治稍得明其眞相始知向之所謂聲敎文物者全係過去之事蹟現今之南京殊不爾爾也試述各界之現狀於左 
　　（一）學界南京各界中以學界較爲優越但亦有二大缺點一曰無組織南京之舊勢力旣佈滿於全城新學界中有完備之組織尙難與之對抗而愚竊未見南京學界有此項之决心與毅力也學生方面雖有一聯合會在但自警察於五月間强取匾額而後業已形同解散正會長成君蒙三嘗慨然語愚曰忝任會長無事可做慚悚無任行將脫離關係避讓賢路免致貽誤亦可見該會内容之一斑焉基督敎方面雖有組織基督敎愛國會之動機惟尙未實現現今稍有組織者僅聖公會愛國圑耳二曰欠發展此爲無組織者必至之結果毫無足怪但尙有一原因在卽南京之敎職員非唯本身不思組織而對於學生反加極端之壓力如金陵大學前學期開除高級生十餘人此十餘人不到二月即可畢業者也高師號稱開通而附屬中學亦有開除學生之事不知何故愚嘗研究各校敎職員所以出此手段之故在敎會方面純然爲避外人干涉政治之嫌在官立方面則以喫官的飯不能盡做人的事耳 
　　但有一趣事足爲吾人之談助不可不記李督故後保險公司賠出保險費兩萬元督署某顧問獻議以一萬元分贈中國自辦的各學校以一萬元分贈敎會創辦的各學校由是學校各得洋九百餘元而學生則决議派一代表往祭亦有置之不理者某校學生告愚若以二萬元贈一學校良足以設備有益於敎育上之事業可留一後日之大紀念今乃分攤九百元有何補焉亦篤論也 
　　（二）商界商界方面之無組織愚所引爲憾事者也就表面上言商界有總商會又有地方公會未始不有一種之組織然之二會者譬之軀壳其靈魂則附於官廳矣此地總商會之組織係根據商會法及向來之慣習而成有會長會董會董由業董公舉會長由會董公舉而會員則限於業董也故此商會全是貴族性質愚所寄宿之旅館懸有總商會入會證書愚始以爲旣有此證當然爲商會會員乃細詢經理實大不然蓋此間大店舗多有此項證書而此證書之代價異常高貴經理告愚毎月出銀一元五角毎年出銀十八元方得此證有選舉旅館業董之權而無選舉商會會董之權愚又見證書内有（自應享受本會保護之權利）（語因詢其所謂保護者若何經理云逢有警察方面交涉可以懇託說情耳嗚呼世乃有所謂保護者卽等於說情也哉 
　　愚於一昨午后四時曾訪現任總商會會長甘君甘君不在由庶務呂君出見愚詢會長何時到會呂云大抵在於夜問然愚見南京之夜市並不𤍠鬧抑獨何歟或曰亦可以見南京商界之無朝氣也 
[南京快信]  
　　宮鎭守使王警廳長王憲兵司令以謠言不息深恐有不法之徒從中煽惑昨特會銜出示曉諭查禁並取締冐穿舊破軍服以安地方 
　　齊代督今晨十時赴下關答拜美國海軍艦長沿途加派崗警戒備極嚴 
　　李督於十月十二日自戕出缺所有十月份薪公齊代督諭軍需課槪歸李家屬承領齊自十一月起照領薪公 
　　所得稅定十年一月起施行省警廳昨將部頒章程規則辦法張貼各通衢俾衆週知 
　　新簡揚由　監督陶瑗昨抵寗即辭赴揚接事省署令蕭文彬試署靑浦縣知事瞿鴻賓試署淮陰縣知事李文玉試署銅山縣知事吳淸望試署興化縣知事趙汝梅試署無錫縣知事 
　　日前報傳軍署衛隊於上月二十五晚譁變茲經實調查並無其事 
　　第一女師範定本月六日假奉直會作演劇助賑 
　　省議員蔣培元馬良逵出缺省署依法以候補當選之孫基士王昌　遞補 
　　政治研究所第五十八期定十一月十四日仾假紅紙廊法政學校考試 
　　駐京英公使昨過寗赴滬 
[杭州快信]  
　　省議會昨又因人數不足宣告延會今日（二號）下午續會選舉審議長及各股審查員并由該會發出通啓敦促各議員蒞會 
　　省議員王以銓提出取消所得稅議案擬通電省内外法圑及中央以是案未經國會通過應予撤消 
　　杭總商會今日電國務院財農兩部印花稅頒布以來商民恪遵法律勉力遵行新章簿摺改貼一角驟増四倍之多商人異常惶駭節經開會勸導一致聲請緩行連日各縣商會亦復函電紛至僉稱無力擔負仰懇備念商艱暫予循舊辦理 
　　全國敎育會聯合會浙代表徐晉祺本係第五中校校長現因該校别有要事已於日昨旋省反紹 
　　中等以上各校聯合運動會定五日上午七時在梅東高橋大校場開會推定文牘部幹事員朱雲裳等二十五人本定今日開第二次籌備會現因上月二十八日各部主幹會議决定將臨時新聞删去作罷 
　　財政廳長陳昌榖昨由滬返署 
地方通信 
[松江]  
　　警務近訊縣警察所於本月一日召集全縣三分所八分駐所巡官會議冬防事宜縣長郭于埜主席所議各項辦法悉援向例至冬防期内應行添招之臨時長　因本邑　費支絀本年暫行停招并議今歲承荒歉之後宵小四伏冬防日期應於本月十五日提前開始議畢郭縣長復而諭各巡官各勤厥職謂一切功過上有警務處之監督非所長所能庇護云云又縣警所對於北省災賑籌募事宜曾印成捐册令各巡官持向各該駐在地分投勸募茲聞各巡官因各市鄉委員已先在各該處勸募一過無從重募除各自認捐外各將捐册繳還故縣警所所得捐欵甚微又縣警所房舍係舊華亭縣署年久失修日見圮毀現由郭縣長撥欵重修並擬拆去頭二門改爲警察操塲前門則改建洋式紅牆以壯觀瞻云 
　　 
[太倉]  
　　縣立第二高小之籌賑會縣立第二高小在沙溪西市辦理完善頗得社會信仰聞此次校内職敎員及學生見北方災情奇重共同發起一籌賑會將學生手植之菊花五六百盆開一菊花會任人觀　其菊花亦可出售所得之資悉以充賑同時復演新劇其劇本爲災兒涙描摩災區小兒之苦况以引起觀者惻隠之心熟誠善舉至堪欽佩 
[蘇州]  
　　解散常熟國民大會蘇常道尹公署令行常熟縣楊知事文云 
據該縣公民張景曾傅文熊代電稱常熟塘橋鄉立第一小學校長兼常熟日日報主筆歸子邁糾集多人發起國民大會登報招搖並通告各市鄉學商農會各圑體推舉代表以圖大舉公民等以此種非法集會擾害民心危險已極爰代電　即祈飭縣查明驅散並將歸予邁等拿案訊辦常熟幸甚等情到道查現値戒嚴期内非法集會自應嚴行制止合亟令仰該知事即便查明核辦具復 
　　警廳函抄電氣廠原案蘇州電氣廠前以振興公司阻其植桿特函致廳縣聲明該廠早經呈部有案而警廳接函後以該厰呈部各項案件本廳無卷可查特於前日函復蘇州電氣厰略云昨接大函備悉一切查貴廠之答復及交通部之許可咨　商部各文件未荷隨函錄示無從詳悉茲准前因相應函復即希查照請煩將前項各文件一併抄錄見復俾便查核云云 
　　保存古蹟之一斑蘇州淸節堂董事陳祖述君近以虎阜山頭二門年久失俢坍毁不堪特發起集資鳩工興建誠恐不肖之徒或有藉端滋擾情事爰叩具呈警廳請予出示保護昨奉廳批以事關保存古蹟應予照准業經繕就布告頒發張掛矣 
　　市民公社開會紀本月一號爲　門外出塘街市民公社開成立大會之期入會者甚衆並有該處士紳陳子範李德卿等十餘人先後蒞塲討論進行方法庭經公同議决即日派員分赴各處調查並定期選舉是日會埸秩序并然間區第二分駐所巡官王連陞君亦督率長警前往彈壓 
[鎭江]  
　　請撥罰金興學丹徒勸學所道所長以興辦議務敎育關係恭重不容再緩現擬劃分區域規定地點開辦六校積極進行並呈請縣署撥給忙漕滯納罰金留縣五成之半數以充此項敎育經費想張知事素以提倡敎育爲懹自可俯如所請也 
　　電話加費助賑北省旱災籌辦急賑以資救濟鎭江電話局近奉交通部令毎號電話毎月加賑費大洋五角自本年十一月起以一年爲限等因該局奉令後已通告各用户一體週知矣 
　　虎列拉又發現鎭郡一帶天氣晴和亢旱已久城廂内外時症流行初患時頭痛吐瀉繼則膚變灰白色半日而斃命據西醫言此症名虎列拉須防傳染 
　　各界熱心籌賑京直北省災情重大鎭屬揚中縣商會特召集各商董於本月一日常會期籌備勸募義賑事宜又揚中市公益事務所亦於是日在該所内函請紳商學界及各市民公社討論募集賑欵辦法 
[揚州]  
　　茹素節資助賑東台湖西第四高等小學校學生近以北哀鴻遍野特公同提倡賑捐結果將中餐改爲茹素（按該校多係走讀生）藉以節資助賑 
　　電請緩改警局寗垣警務處前呈准省署改本邑警察所爲專局委許鶴舫任局長各界僉謂改局尙非其時一致電請省署　警務處從緩舉行茲特照錄原電如下其一云南京齊省長王處長鈞鑒江都城廂警費純係商捐其鄉鎭又屬自籌是以地方經費辦理地方警察與領有省欵者不同聞有改所爲局之說擬請免予實行以維現狀揚州商會東其二云（銜略）江都警費收入日絀係撥用自治經費現常籌備自治時期欵應劃分所有改所爲局之處應請暫緩全縣各界代表朱子貞王紹鶴詹介臣任馨山等同叩其三爲　會四爲縣敎育會五爲街董聯合會大致同前均從略 
[南京]  
　　一女師演劇助賑南京第一女子師範學校叠起籌募北五省賑捐一節茲悉該校學生已　定細柳巷奉直會館劇塲演劇助賑訂於十一月六日（星期六）晚間表演化裝新劇名爲雪鴻春燕已印入塲券二千張定價特等兩元頭等一元三等四角售券所得悉數助賑現已發布廣告購券者極爲踴躣云 
[漢口]  
白畫搶刦金鐲之紀略前日午後三時黃陂街老鳳祥銀樓櫃台前突來一形似顧客之搶匪龍某先購金鐲店夥即以二兩五錢零之鐲與看匪命再拿金戒來看夥轉身該匪即携鐲也出門圖逃夥越櫃台出門喊追該匪向潮嘉會館小巷而逸當經寗平保安會商警汪啓褔奮勇追獲比有第五署巡邏趕到即將該匪交彼帶去商警當將該匪與金鐲併解交五署由署長在該匪身邊搜出官票八十二張兌換金飾票子一張略訊一過即行解廳訊辦 
雜評一 
[馮玉祥之告奮勇（默）]  
　　馮玉祥之告奮勇雖僅一電然已足愧全國之軍人矣軍人孰不知以衛國爲天職然而中國之軍人無一能自盡其職并無一人能表示其盡職之志願而發盡職之宣言故馮玉祥對於厙事之言遂成爲獨一無二之言也 
　　中國之軍人不爲不多矣大抵其志願爲督軍爲巡閱而止其能事攻敵黨排異已而止下焉者反覆無常依人進退無論矣卽上焉者乘時會借民氣挾雄厚之勢力以倖勝於一時詡詡然自以爲有功於國而不知其所殘殺皆我國内之同胞所爭皆爲彼個人之權位也嗚呼中國所謂有功於國之軍人不過如此而止試問眞有一人於國有功者耶而馮玉祥獨於此内爭擾攘之時發此抗禦外侮之宏願雖今日僅有一言不得遽謂爲有功於國然一旦苟實行其言無論勝負何者皆可謂之有功於國也馮玉祥能言中國軍人所不能言豈不足以倢中國之軍人也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[實業敎育圑體宴敎育會代表]  
　　本埠華商紗廠聯合會中華職業敎育社新敎育共進社於本月一日下午六時假香港路十號設宴歡迎各省區敎育會代表到者有劉靜皆朱書巢方小川郭秉文鮑敬丹李馨佛王仙芳劉郁周楊欣蘭齊紀古徐臯浦趙綸士朱子煥李蘭齋張蘭亭張靜仁李竹忱鄧芝園鄭心南黃孟圭何競明徐鋤榛李俊夫馬伯勳閻靜亭栗召如吳介忱李伯賢季省吾吳獻之諸君共三十人陪賓到者有陳嘉庚余日章朱進之莊百俞曁該圑體代表吳寄塵黄任之沈信卿顧蔭亭穆杼齊穆藕初鄭培之陳莘田張則民諸君推穆藕初君主席酒至半由穆君起立作歡迎詞並請余日章君代表三圑體向各省區敎育會代表致辭余君演說大意共分四層（一）請敎育會代表諸君對於所討論之議案當以改良敎育爲主旨不可爲部章所朿縛只期敎育可以革新部章可不必過問（二）討論議案宜有統系其重大難解决者不妨待至下次作根本之解决不必爲時間所朿縛怱怱議决了事（三）對於案不可迷信以爲一案已經議决則萬事皆完而不思所以執行之術如我國人之有章程以爲凡事一有章程則萬事俱備倘凡百議决案苟能分途施行待至下次集議各舉其經騐及其利弊而再討論之始有根本改良方法可以產出（四）今日政治之壞不在政治而在人心欲救危亡責在敎育界諸君顧如何可以挽回狂瀾問題極大非一言所能解决亦非昔日之修身一科所能匡正擬請諸公詳加討論據鄙人所知則三持敎育者似於人格方面應特加之意務以人格感化人格或有挽回之望凡此皆拙見所及欲提出於貴會期共相討論者從前敎育家與實業家不能聯合今則新敎育共進社中華職業敎育社華商紗廠聯合會共作主人翁則敎育與實業之聯合已有明徴以後深願敎育家以其辦學之精神輔助實業實業家亦以其辦工廠之精神輔助敎育中國前途必有昌明之日云云演說畢復由主席起立作答當穆余兩君演說時莊諧雜作舉席爲之噱然而鼔掌之聲亦繼之不絶繼由各省敎育會代表公推鄧芝園先生作答辭首致感謝三圑體歡讌之盛意并稱昔日外入　譏我　無圑體之組織並敎育家與業家不能聯合今見席中有陳嘉庚君以大實業家而兼敎育者也又見紗廠聯合會與敎育機關聯合爲東道主足令人感受極大之印象從此敎育家與實業家互相結合必能產生極佳之良果足爲中國之福云云　由主席請黃任之君報告陳嘉庚先生歷史略謂陳先生之爲人誠篤好義毁家興學其獨辦之集美學校位置之宏大設備之完善其中舉凡敎育機關如中學小學通俗學校夜學等等無不應有盡有再論其厦門大學之規劃益足驚人窺陳先生之意幾欲使此校爲亞東之第一統計陳君所捐助興學之欵已逹一千四百萬元云繼由陳嘉庚先生起立作謙詞并述其不能作官話之隠憾其演說詞甚長略分三大叚（一）新嘉坡中國商會對於商業上之調查及商業上之報告全不注意所事者爲交際官塲及排難解纷而已新埠爲英屬南洋羣島之首都中國商會所事如此無怪華僑商業之不能發逹上海乃國内通商巨埠實業敎育俱極發逹而主持商會者又皆優秀价子深願上海商會有極良之組織俾華僑詣商會有所模範則　響於吾　前途者極大（二）欲發逹實業必先講交通交通之要着惟在鐡道顧閩粤兩省之鐡道成績如何蓋非金錢之不足實由於道德及知識之缺乏但資本可以召集而道德與智識則無從招集者也欲彌此缺點首在敎育故興敎育爲萬不可緩之舉（三）善用財者天所必佑華有對於所有金錢毎不善於使用故華人雖有富人然與歐美富人較則瞠平莫及歐美人善聚財亦善散財惟絶不以金錢貽子孫故其富恒其財多獨我國則不然專爲子孫作牛馬而子孫之敎育絶不顧及也陳先生係操閩語由黃君孟圭爲之口譯陳演說畢復由黃君補述陳先生見事之明待人之誠其目的所在則欲使福建全省之人無不受普及敎育而其毁家興學不獨將其固有之產全數捐出即對於將來營業所得亦捐助不少雖歐美人之急公好義亦不克如此云復由主席穆君作謝辭並將紗廠聯合會之出版物各贈一份至夜十一時盡歡而散 
[商務印書館歡迎敎育會代表]  
　　全國敎育聯合會各省代表於前日上午九時參觀商務印書館總公司凡印刷所之第一第二第三印刷工埸鑄工埸銅鐵製造工埸博物部玩具部照相部自動電話部療病房編譯所圖書館等處均由招待員隨時說明旋至尙公小學攝影並視察一切昨晚該館復在東亞酒樓設宴歡迎代表到者三十餘人陪客亦到四十餘人由主席致歡迎詞代表致答詞後即開演該館自製活動影片風景有盧山浙江潮等短劇有兩難等均適於通俗敎育之用末演新製之梅蘭芳春香閙學天女散花各片十時始盡歡而散 
[靑年會今晚開歡迎會]  
　　靑年會定於今晚八句鐘在殉道堂開會歡迎全國敎育會聯合會代表請畢德輝博士演說（男女性的敎育）并演放影燈九句鐘在會客室茗談業於該會門首張貼布告想届時與會者人數必衆當有一番盛况也 
[敎育會聯合會將歡迎陳嘉庚]  
　　第六次全國敎育會聯合會因福建陳嘉庚君毁家興學久爲海内所欽仰茲以商辦厦門大學進行事宜蒞滬特定今日（三日）下午四時在該會事務所（西門外方斜路林蔭路口江蘇省敎育會内）開茶話會藉表歡迎之意云 
[籌備厦門大學第二次會議紀]  
　　昨日上午九時厦門大學籌備員會假江蘇省敎育會開第二次會議出席者校董陳嘉庚籌備員余日章黃炎培李登輝鄧萃英胡郭復黃琬郭秉文等仍由黃炎培主席繼續討論設科問題及大學章程起草問題陳嘉庚之意將來厦門大學文理農工商各科均應設立爲培養敎員起見并須設高等師範科惟目下應先辦何科請大家指敎討論結果公决明春先招商科預科一班高師文史地一班數理化一班明秋再添招四班（科别未定）大學章程公推郭秉文鄧萃英余日章黃琬四君起草十時散會 
[南方海軍歸北之波折]  
　　南方海軍歸北一事經海軍部派軍法司司長鄭寳菁赴厦與練習艦隊司令蔣拯會商後會與南方海軍領袖林葆懌所派之代表饒子和在東山會議協定條件經雙方允治簽字粤海軍即通電宣佈歸北而粤省紳商對於海軍歸北大都反對紛電林氏阻止致粤艦雖有歸北之通電實際上尙不能離粤現由林氏電逹北京陳述現時粤省情形須俟粤桂息爭後方可歸北而部派員鄭司長亦有電文到京呈報在厦一切情形並謂在厦日久無補時艱不日卽當回京覆命云 
[朱紹文電請一致否認所得稅]  
　　江蘇省議員朱紹文昨通電全省商會請一致否認所得稅原文如下上海南京總商會各縣商會曁父老兄弟公鑒閱報載上海總商會審查所得稅報告切中肯綮極表同情吾國自非法創設督軍制度以來政綱解紐民治廢墮各省督軍擁兵自衛抑且借兵自肥國家歲入數萬萬元供其犧牲者十之八九不足猶復濫借外債儘其瓜分鹽稅關稅抵押殆盡今據各國銀行圑會議將以次押及地丁外債亡國即在目前政府當局宜如何懲前毖後廢除督制檢查兵額節減盧糜與民生息乃全國環請廢督中央充耳不聞反借倒行逆施之軍人主張以爲抵制民意之利器夫人民納稅本係供給政治經費求爲利國福民今所求適得其反殊與納稅初意不符按之共和國民納稅原理卽原有租稅尙當停繳以俟實能監督用途再行完納更何論於新稅况所得稅條例原係袁世凱於國會停職之時非法制定查約法載人民依法律有納稅之義務此項所得稅旣非國會議决之法律人民自無納稅之義務是根本上不能承認又况亡國之外債尙爲軍人瓜分現在之敎育實業經費尙爲軍餉侵佔則中央所謂取此所得稅以用諸敎育實業更有誰人爲之保證是以本省議會議决一致反對貴會散在各地與商民接觸較近提倡較易爲力務乞一致否認爲盻江蘇省議員朱紹文叩 
[淞關查獲釣船内大批烟土]  
　　吳淞常關昨晚在浦江高橋迤南楊樹浦左近裝儎石板之甯波釣船内查獲夾帶烟土數百磅裝備木箱四隻另有在蔴袋之中當該船在淞經常關查看係屬裝運石板後有線人報告西人得悉立飭小輪追至該處詎料另有駁船亦到船夥三人登岸逃逸船中祗剩一老二少即將該船拖至吳淞據老少兩人言此項烟土計裝三船云 
[昨日滬寗特别快車遲到原因]  
　　昨日（二日）滬寗路特别快車到滬時已逾規定時刻一點鐘蓋因津浦車在花旗營車站相近車頭略在損壞到浦口時已慢三點鐘而滬甯車須接津浦來滬之乘客在甯逾定時開駛以故到滬亦因而失時也並聞津浦路有重貨車二輛在花旗營車站出軌云 
[袁世凱子孫赴美游學續誌]  
　　袁世凱四子一孫將次赴美留學定乘南京號輪船起程已誌前報茲悉南京號今日由香港返申明日十二時開赴美國袁世凱子名袁克端袁克勤袁克安袁克儉其孫名爲袁家雄云 
[葡巴兩國公使南下消息]  
　　駐京葡國公使符君及巴西國公使阿威士今日（三日）晨由京南下滬甯路局昨接交部電謂符阿二君將於明日抵浦口着備專車往寗迎迓二公使於明日（四日）下午九時來滬云 
[陸徴祥赴淞運柩]  
　　前歐洲議和專使陸徴祥於昨日（二日）晨乘淞滬火車赴江灣運其先人靈柩一具裝火車來滬以便運赴北京 
[陳籙昨晚赴杭]  
　　駐法公使陳任先君於上月三十一日赴法過滬暫駐於一品香旅社七十二號官房内候船放洋等情已誌前報茲悉陳公使因素慕之江風景意欲趁此候船時期間至杭州西湖各名勝處一游藉擴胸襟故特於昨日下午七時十五分挈同夫人隨從等五人附搭滬杭夜快車赴杭先期由江蘇交涉公署拍電知照浙江王交涉員派員預在杭車站迎接聞陳君返滬之期定於本星期五日云 
[胡維德今日起程赴日]  
　　駐日本公使胡維德氏日前由京來滬後即回浙屬德淸縣原籍省親茲聞胡公使迭准外交部電催赴任於是逕即訂定日船加茂號起行昨江蘇特派交涉員許秋颿據日郵公司知照加茂號擇定本月三號（今日）午時起椗故許交涉員即預備歡送胡公使起程云 
[新任駐瑞典瑙威公使將抵滬]  
　　江蘇特派交涉員許秋颿昨接外交部電開新任駐瑞典瑙威公使劉崇傑業已由京南下轉輪赴歐履新同日又接南京軍民兩長電同前因并云劉公使准予本月四號到滬希即查照接待云云許交涉員業已函轉警廳縣公署一體知照矣 
[浚浦局海工程師回申供職]  
　　上海浚浦總局總工程師海德生氏於年四月一日爲改良上海港口禀准局長遄回歐洲順道歸瑞典本國考察各項港口工程及聘請著名建築港口之工程師奶名（譯音）來滬襄辦迄已數月前日（一日）海工程師乘南洋丸回申此行計有七個月之久現已到局供職聞該局改良港口事宜凖於下月初從事籌備其所聘港口技術工程師奶名將於本月中來申云 
[縣商會催塡省會選民調查單]  
　　上海縣商會前接上海市經董陸崧侯函請調查議會第三届選民並附選舉單塡冩法調查辦事規則等已由會知照各商號希將是項選舉單照法塡寫送會在案茲該會因爲期迫促恐各商家或有延誤情事爰特重行函催務望照法塡冩妥速送會以便　集轉送幸弗延漏自誤云云 
[盜匪拒斃水警案又獲一犯]  
　　東溝浦面所泊水警師船被盜砍斃警士並被擄去快槍一案業經偵探沈杏三購綫緝獲孫金曉馬大朱榮發即小六海三犯解由水警一區第三隊訊供承認各情已誌昨報茲悉該偵探等昨日又在吳淞鎭財神廟地方續獲此案首犯王家生一名當解水警第四區訊據供稱現年二十七歲江蘇宿遷縣人向在吳淞撑划船爲業東溝一案同往砍斃水警擄刧槍械惟快槍三支當擲浦中内有一支因轉交同黨代藏實不知究藏何處只求寛辦等語第四區區長宣君昨將先後緝獲四犯派警押乘火車解往蘇城請求趙廳長研訊核辦 
[西華德路越貨傷人案續誌]  
　　虹口西華德路永吉里對過三百八十五號門牌汪協豐米店出店胡銀華因隔壁天華銀樓被盜搶刦時出外探視被匪開放手槍擊傷左腿由捕車送同仁醫院療治經醫生騐得傷在左腿之上小肚之下彈已陷入内部勢甚危險一時不易鉗出恐有性命之虞云 
[八省急賑游藝大會之第二日]  
　　昨日爲新世界八省急賑遊藝大會之第二日下午一時起四方遊人即絡繹而至較第一日多至一倍塲内幾無容足之地西人來游者亦有數百人門首有男女學生及該會辦事人分發勸賑傅單並售特刊茲將該會情形分誌如下 
　　各種游藝之表演第一第二兩日上海男女各校表演地點俱在自由廳時間自八點開始至十二點爲止表演各校及節目爲北區公學勤業女子師範坤範女學之唱歌舞蹈上由學生聯合會第一義務學校之叠羅漢堆人山中國女子體操學校之拳術跳舞民生女學之彩紗舞愛國女學之唱歌拳術跳舞火棍靑年會通俗敎育服務圑之雙黃上海公學上海體操專門學校之拳術中間復夾以童星門君之滑稽談毎次由任矜蘋君出幕報告各校表演均極精彩而愛國女學中國女子體操學校民生女學之舞蹈及愛國女學中國女子體操學校上海公學之拳術尤活潑可觀表演武術之圑體除上海及體育專門愛國女子體操各校外又有精武體育會中華武術會中華救國十人團聯合會三圑體表演地點在四樓演武台會内所有戲劇和平社新劇在自由廳表演外梅蘭芳影戲各票房京戲俱在第二劇塲第一日爲久記劇社昨日爲雅歌集明日爲上海票房軍樂共有淞滬警察廳孤兒院惠兒院婦孺救濟會樓流公所等六班分駐大門驢場六角亭三樓四樓等處奏樂 
　　災民食品之陳列查災專員沈卓吾於前晚到滬自北方携回災民各種食品裝入玻璃瓶陳列小公園救命塔下（一）災區富户老人所食認爲滋養者爲稷壳拌破紅棗（二）北方災區殷富所食之糠皮术葉餅（此餅市井陘縣朿關外數十里康莊村正康君厨房内取得者）（三）災區所產無實之小米穗（直隸曲陽南柳有井農户之收穫品（四）直隷河南山東山西災民稍有資產所食之糠皮（均由災地採來者）（五）災民所食之荳葉沿京漢有井農户所食未實之立莢災民之有此者且不多也）（六）災民現在普通食料术葉和糠皮然亦連此不可得者多矣（七）災民爭採术葉頭破血流瓶中葉上有黑點者是也（八）上海商界籌賑協會在直隷災區所放之小米以上所列遊人見者多爲感動有下淚者 
　　各種助賑之品物各圑體助賑特殊之點如陸文中捐助彩品　由車勝家縫衣機器各一均作爲頭彩工商友誼會助夥友週刊一千本榮昌祥王才運將前存劣貨雨衣二十三件毎件値三十二元手套六十打毎雙値一元二角一槪減價助賑書畫會共有兩處一在三層樓爲中華書畫社所助一在第二戲塲外爲南京福建兩路聯合會所助并有　道人劉王　臨時售字其他如女子糖果英美南洋花旗三北四公司之香煙西餐中菜以及各茶房所售茶資均一半或六成助賑入晚知學會設有文虎以助淸興 
　　捐助賑欵之姓氏該會塲内並不募捐而捐助者實繁有徒計第一日積蔚先生二百元黃玉　一百元沈寳昌二十元鄡志豪十五元西人　若本夫人十兩明伯常十元張靖卿十元威利洋行五元愛華女子新劇社座客捐二十元小洋二角銅元五十三枚各處捐簡合計大洋六十四元小洋一百零七角銅元五百七十四枚彩筒四十八元第二日隠名氏朱曾氏朱榮氏姚魏氏合助一百元朱老太太一百元儉德儲蓄會一百元何積　先生二十元章午亭先生五元潤州　　十元鄭德祺二十元錢龍章十元各處捐筒彩筒尙不在内 
　　今日之各種遊藝今日加請聖約翰畢業生徐雲岳君表演板凳拳女靑年會跳舞愛國女學另編災情歌唱時參以細膩之表情上海體育專門學校技撃王海倫女士之鋼琴大客串孫化成君之汾河灣名伶白牡丹之寳蟾送酒烟火有天女散花五鬼閙判等救命塔内亦放烟火今日爲最後一日滬人士勇於爲善想必空巷往觀也 
[各方面之籌賑聲]  
　　華洋義振會華洋義振會前日開第六次幹事會當由振務股委員會委員雷斯脫葛勞蒲阿蘇育德費許王一亭陸伯鴻席立功吳文輝提出報告如下（甲）棗强縣人民四百萬受重災者居多數故須放振三萬元該縣有外人管理之振會一所該地之請求係華北義振會及孫仲英報告者（乙）考得陜西災情須發五萬元之振欵故擬備此數尃放陜西本股已經發電前去詢查確實情形放欵之前又須組織協同委員會則欵銀交與誠實之人庶幾振無虚廳而可普及全省（丙）擬以兩萬元放給直隸正定府該處災情重大亦去電詢問能否外人組織協同委員會乎又擬給放棉衣五千套毎套需洋二元五角共需洋一萬二千五百元（丁）擬以三萬元放發直隸河間府蓋得各處報告皆言該處係直隸中心受災最劇之一區擬將振欵寄交協同委員會乃司考脫君及羅馬主敎會同要求組織者也再者該處亦須施給棉衣五千套合計洋一萬二千五百元以上　項徐丁項留待下届再議外餘均通過該會據查振員江漢君報告直省鉅鹿縣災况（一）高糧最高價毎斤合銅元八枚最低七枚半小麥最高價毎斤合銅元十一枚最低價九枚半（二）饑民以　葉苜蓿雜糧爲食（三）縣境三百七十八村均已被災（四）被災者計二萬九千一百四十六户十五萬五千四百餘口（五）今年全境無收極貧共計大四萬零七百七十八口小一萬七千七百八十七口次貧共計大四萬六千零九十二口小二萬零三百二十二口又接留日政治專門學校學生同　會函云同人等留學海外念切祖國兄弟急難義不容辭爰於九月二十六日由敞會臨時召集大會議决節用助振計會員二十三人捐欵共得日金一百六十五元區區之數雖不足爲重經但使人人各盡一分力量則集腋成裘常亦不少茲捐欵已照數收到特照數滙交貴處夾寄滙單一紙希查收覆示爲盼 
　　郵局加費之通告上海郵務管理局昨發第四七七號通告去 
增加國内掛號資費等並發行加印之郵票以助振欵爲奉郵政總局總辦令飭頒發通告事茲爲協助華北災荒振欵起見所有就地投送及國内各屬互寄郵件即寄費淸單内第一二三四資類其掛號費自民國九年十二月一日起至民國十年十一月三十一日止計一全年均由五分增爲六分並於同此期内所有國内滙票毎元均加收寄費半分又値價二分四分六分之郵票分别加印一分三分五分之價値亦於上列之時期内在現行所售之郵票外加添出售此項加印之郵票係照各該郵票原價發售惟於黏貼國内及國外郵件或包裏作爲寄費時該郵票等　按加印之價値收受所有用此項加印郵票黏貼郵件一節係屬任人自便爲此通告俾衆週知此佈 
　　許指嚴　字助振書家許指嚴因鑒於北方災難奇重特發愿　書助振其所得潤資悉數撥充華洋義振會以作振捐聞日來踵門求書者頗多云 
各輪船運貨進出口消息 
[國内輪船]  
　　長江昨日恰和洋行之瑞和輪船從長江裝來進口貨有磁器五百五十二件土酒一千壜啤酒一百四十簍紙頭一千五百十一件機花白蔴二百三十一件白米小麥荳三項七千七百四十七包麵粉一千袋絲頭鴨毛一百四十五件餘爲雜貨當日所裝出口貨有疋頭洋布二百件香烟一千一百箱鋼鐡一千三百擔糖二百五十包餘爲餅乾紙頭與各項雜貨二千四百件又招商局之江裕輪船裝來之貨有　荳四百九十七包小麥三百七十七包黃荳一千五百二十七包靑茶三十四件茶葉五百十一件綠　一百件紙頭二百八十五件白荳三百四十六包紅荳六十一包芝蔴六十包破布八十五件棉花五十二件烟葉三百八十五件皮油五十桶土酒一百三十件黃蔴二十五件桐油二百件棕片二十六件麵粉二百包紅棗一百五十九件松香八十五件磁器二百九十九件皮蛋三十件夏布十五件桃肉一百二十六件蓮子一百九十四件猪鬃十件銅器三十件䕁材二百七十件黃絲二十六件銀洋四十箱雜貨二十四件又太古洋行之聯益輪船裝來之貨計白米七千一百三十一包紅棗二百五十件礦砂六百二十件白果一百五十七件皮油五十桶猪油一桶黑棗一百六十六件土酒五十件亂絲頭一百四十九件雙連紙一百五十件烟葉三百四十四件小麥八百九十八件菜子二百五十九包蔴一百九十八件皮蛋一百零六件茶梗七十件黃　八十件三連紙二百七十件當日裝出之貨鐡錨二件輪船發動機二件糖五千餘包籘絲四件海蟄皮三十件蔴袋六十件細鉛絲鉛皮二十件紙頭二百件又寗紹公司之寗紹輪船裝來之貨有麫粉三千包水靛一千五百零三桶綢子一百八十六件紙頭二百二十件麥子一萬四千七百六十九包木耳五十六件蓮子七十二件牛皮二十二件 
　　福州招商局之飛鯨輪船由福州來申所裝之貨計靑果二千六百十八件柚子七十五件茶葉一百二十件松香一百六十四件紙四千五百二十八件笋乾九百四十六件鹹果九十一件花生六十三件筷六十四件雜貨一百零五件昨日該船裝出之貨爲麵粉三千包　荳一千六百包洋松板四十件 
　　寗波招商局之江天輪船從寗波來滬裝來之貨有棉紗五十五件錫箔一百零三件竹筒二百三十件乳腐五百五十件蒜頭二十八件紙十五件草蓆九十四件棉花五十件烟二百五十件雜貨七十三件當日裝出之貨有皮油一百桶洋布七十三件桐油五十桶蔴油一百件紅棗一百五十件東洋火料二百件花衣五十包餘爲雜貨 
　　烟津昨日怡和洋行之官升輪船自天津烟台來申裝來之貨有水菓五百七十三簍活馬一百二十三匹草邊六十七件粉絲一百四十件花生仁三百件府綢六十七件猪鬃五十五件杏仁十件核桃十二件雜貨六十九件出口貨昨日先對者有麫粉二千一百包蔴袋五十件 
　　港粤怡和洋行之財生輪船此次由香港廣東來滬裝來之貨有赤糖七十七包葵扇四百十件機器油二百五十件白硝三百件茨粉六十件烟絲六十九件絲　六十件鮮蚶九十七件柚木二十五件大叚木二十三根鮮柑十件又有招商局之廣大輪船亦於昨日自港粤厦門來申裝來之貨有黃白糖五千三百二十九包桂元乾一百四十六件烟葉十二件蔴袋三百九十八件綢貨四十七件牛皮一百三十六件藥丸一件疋頭十件鉛粉一百零五件鐵渣六十二件粗皂五十件燕窩六件黑砂四十二件銀硃五十五件松香一千三百七十四件金錢六件點錫二十件荔乾二百十七件沙籐一百三十三件桂圓肉一百五十一件雜貨四百六十三件至昨日該輪先裝之貨有土布五百件花衣五百件洋釘五百桶洋紗一百五十件桂元一百件紙頭二百件拖鞋五十件毛藍布二百件 
　　靑島昨日怡和之財生自港粤來申後定本日赴靑島裝出之貨有白鐵四千二百五十箱纸頭一千三百七十件茶葉一百七十六件鐵板九十四件豆二十包洋布一百二十八件白米八十包酒四十壜靑果八十四件鐵絲十四件餘爲洋紗及雜貨等一百件云 
[國外輪船]  
　　中美中國郵船公司之南京號自香港還申將於今日晨抵吳淞定明日十二時開往美國之新金山在上海裝往之出口貨有鷄子葡萄花生雜貨共二百六十噸由上海赴美國之旅客共有六十八名又該公司之尼羅號現在香港本月八號可還上海定九號開赴美國又昌與公司之日本皇后號此次由美國裝來之貨有白蘭地酒九百二十九箱紐約牌香烟四百餘箱 
　　日印日本郵船會社之山城丸定今日開赴東洋裝往出口貨有菜子五千餘包餘爲麩皮菜餅並木屐原料四百件（件約六十雙）又有鷄子二千餘箱鋼塊鋼皮四百餘件棉花三百餘包又有烟台絲經甚多云又英火輪公司之德加大號Ｔａｋａｄａ定今日開往神户裝去之貨爲打包機花及雜糧五百餘包又有日本號自上月十五由印開出後上星期日抵香港昨日開行來申六號可抵上海七號開往日本之横濱云 
　　歐亞太古洋行經理藍烟囱公司之Ｌａｅｒｔｅｓ現定明日開還英國裝去之貨有麫粉一萬餘包刻下在加裝各貨又英公司之拿　佛來號Ｎｏｖａｒａ自上月二十四號在申開發昨日已至神户定 
 
 

Page 11

 
 
五號南門司開還上海大約八號抵此十日運貨往歐洲先赴香港星加坡經哥倫布到馬賽預定本月二十八至錫蘭十二月十九到法國大約在年底至倫敦云又有彭開號ＢｏｎｃｃＤ於九月二十五號離開倫敦來華本日可到檳榔嶼昨接來電報告該輪至遲二十一號進口到滬又有提文海號ｅＤｖａｎｈａ於星期一離開錫蘭來華船上載有十月八號以前之英倫郵件其抵滬時當與彭開號先後一日云 
[美國律師佑尼干作古]  
　　本埠著名美國律師佑尼干氏前夜九時許在其黃浦路九號住宅因病逝世年六十八佑會爲神户總領事後於一八九三年來滬就總領事職閱四年改充律師名譽頗著近年因耳　愈甚公堂訟案乃多由其帮辦費信惇與羅斯兩律師代辦佑在華多年熟諳華語常投稿報館論列時局頗爲讀者所歡迎佑奸游　常往來於江浙皖鄂之間上星期赴　游　偶攖痢疾返滬後病勢日重因以不起海上人士與之相識者咸爲之悼惜昨日美總領署特下半旗誌哀美國律師公會定今日午後召集特别大會蓋佑乃該公會之領袖也佑遺命葬於金陵山上其遺骸今晚將由火車運寗云 
[呈請改訂運俄茶稅率之部批]  
　　本埠茶業會館業萤陳兆　等因俄國對於運俄茶葉限制售價苛征重稅茶商坐困特電國務院外交部農商部請與俄代表改訂茶稅取銷限價等情會誌前報茲悉茶業會館昨接農商部第一二六五批示云代電一件擬懇咨請外交部與俄代表圑優林等改訂運俄華茶稅率及廢除限價由代電悉當經據情咨行外交部去後茲准復稱查俄國對於進口華茶征收重稅且限制售價以困我茶商數年以來已歷據各處商會報告本部至深關念無如俄亂日甚統一政府迄未成立前此旣嘗提向駐京俄使交涉而該使毫無權能終屬於事無濟即如現在遠東共和國商務代表優林等雖已到京惟因審查其資格問題未便遽與議及改訂商約等事是以所請改訂運俄華茶稅率各節仍應俟相機辦理咨復查照等因到部合亟批示知照此批（尙有外交部覆電一件詞與咨覆農商部者同故從咯） 
[景昌公司絲市報告]  
　　中美新聞社譯景昌華絲出口公司報告云本星期間美國方面續有詢問中國絲者有少數元源絲（價銀八四○兩）及進步絲（價銀八三○兩）得有交易察利絲市面仍不活動土色絲無交易市價中國機器絲特别大號銀九八○兩特别號九四○兩中號八四○兩察理絲上號八二五兩市號七九○兩土色絲上號三八○兩市號三六○兩 
[友華銀行銀市報告]  
　　中美新聞社譯友華銀行二日報告云昨日倫敦銀價當地漲三先令八便士遠期漲半便士紐約銀價涨至八○又四分之三倫敦紐約滙價不動此間開盤時金鎊五先令三便上金圓九○半日金五五半市面終日穏固交易價金鎊五先令五便士金圓九三半收市時較鬆動海外銀價堅定恐尙須再漲云 
[店夥戳傷店主之凶劇]  
　　顧鑑人即顧幹臣在小南門外救火聯合會對門開設仝羽春茶葉店其夥安亭人胡惠梀前晚十一時許顧與妻王氏早經登樓就寢胡忽登樓叩門聲言店堂有賊催顧下樓捕賊顧夫婦聞警披衣啓門出視詎顧甫出房門口即遭胡用刀兜胸猛戳一下受傷倒地顧妻王氏大駭狂呼救命立即上前將胡雙手　住當經店中學徙聞聲出外鳴警到來一時四鄰畢集紛紛登樓將胡拘獲抄出凶刀一把連同塲者解送一區三分署警所當經警佐提案研訊原告伸訴被戳情形並稱因胡迭次在店舞弊向斥致遭積怨行凶雖未致命但房内所藏鈔票洋四十元已被偷去形同謀財害命請求嚴懲等語質之胡惠梀供稱在該店充當司賬兼爲跑街並無作弊行爲此次因與店主結算賭賬店主欲將小民辛俸賬上多扣去錢五百文因此心不甘服上樓僞稱有賊將顧戳傷是實求鑒問官得供察得顧受傷部位係在右乳之上此處係屬血海流血甚多惟尙無大碍判令先送上海醫院醫治胡飭收押昨日備文飭警將胡惠梀連同凶刀並傳到顧鑑人并送上海地方儉察廳訊辦下午奉檢察官提案預審一過並騐明顧受傷屬實判令回去自醫胡着收押聽候調查究竟因何起　復候核辦凶刀存案 
[汽車肇禍三則死一人傷二人]  
　　昨日午刻汽車夫李召材駕駛一千二百四十號汽車行至南京路浙江路口撞倒常熟人徐根和頭部等處受傷由老閘捕房一千一百三十八號華捕警見當即前來抄錄汽車號碼扶受傷人入汽車押令載送仁濟醫院醫治旋即帶該汽車夫入捕房稟候捕頭發落又有某洋行大班汽車夫某甲昨日下午三時半開駛某號汽車經過虹口百老滙路撞倒廣東人十六歲男童周林福受傷甚重不省人事由滙山捕房一千三百九十九號華捕趕來將汽車扣留押令載送受傷人往同仁醫院醫治即持傷狀單帶汽車夫入捕房呈請捕頭發落嗣據同仁醫院用電話報稱該受傷人因傷過重於六時身死當經捕頭派捕將屍車送　倫路騐屍所候今日報請公堂相騐又有浦東高橋人搖船爲　之陸子林昨晚八時三刻行經楊樹浦橋東彼七百九十六號汽車撞倒身受重傷不省人事當經楊樹浦巡捕房一千二百九十一號華捕前來押令汽車載送受傷人往同仁醫院醫治一面帶該汽車夫入捕房稟報捕頭請究聞受傷人恐亦有生命之虞云 
[靑年普益社徴求會開幕]  
　　大東門普益社於本年開第五次徴求會員大會會誌前報茲已於十一月一號晚行正式開幕禮於社所三層樓上到會者如總隊長田時霖總副隊長盧緯卿各分隊正副隊長徐維繪聞蘭亭張石麟葉仲　及吳若安女士等其他各隊員均全體蒞會先由社長報告開會宗旨畢總參謀王大章報告本届徴求會組織之經過情形次吳女士演說女子部之計劃次爲鋼琴合奏次爲葛百蘭之演說次爲女士唱歌畢分餉茶點散會聞開幕之第一日各隊報告分數已在千分以上云 
[舊國會離渝宣言補誌]  
　　舊國會議員離渝曾有宣言表示補誌如左慨自國會横遭非法解散森等以大法陵夷國無與立不惜瑣尾流離用冀我中華民國根本之有託共和之幸存初 
播遷於粤省繼流寓於滇中邇以川滇黔護法諸公之電� 
招又復不憚險阻匍匍前來此豈有他哉蓋以護法業經三載竟無尺寸之功可告國人而巴蜀居高建　進可謀全國之統一退可維法系於不替加以北庭怙惡不悛近復内訌疊起森等竊幸天心悔禍民意可恃竟護法之全功成統一这大業此誠千載一時之機會也於是森等抱組織政府謀永久和平之心連袂而來以希望與我川滇黔父老相週旋於樽俎壇坫之間不謂中道横生厲階兵戈滿眼烽火驚心森等患難餘生豈復畏死但以徒張空拳於事無濟此則森等不能不告有罪於我父老之前者也惟是我中華民國之大法一日不能復其効力卽我同人等之責任一日不能卸其肩此次入川旣違願而别求安全之地以爲　命之寄森等職守所在義不容辭此等苦衷諒早在滇黔川父老洞鑒之中切勸川中將士早息閱牆之爭共勸護法之業不翅川人之幸亦全國之幸也謹佈胸臆諸維鑒察林森吳景濟褚輔成等謹啓 
[北區公學遊藝會預紀]  
　　海寗路福壽里北區公學内分男女兩部茲爲籌欵擴充校務起見定於本月十七號（即夏曆九月二十七日）假座愛而近路紗業公所開游藝大會并有各著名學校及圑體加入昨日已印發入座券由四川路靑年會童子寰球中國學生會代售聞購者頗多茲將該會秩序表列後（一）國歌（三）校歌（三）歡迎歌（四）應用（國旗）幼稚（五）竸爭（籬菊竸放）女學部（六）應用（鐡站）男學部（七）竸爭（一片秋聲）男學部（公）行進（潭中月影）幼稚（九）應用（花圈）女學部（十）行進（吟風弄月）男生部（十一）表情（布榖）男學部（十二）競爭（慷慨解襄）幼稚（十三）行進（循環舞）女學部（十四）滑稽談童星門先生（十五）短笛靑年會義務學校（十六）疊羅漢上海學生聯合會義務學校（十七）跳舞民生女學（十八）拳術上海公學（十九）唱詩女學部（二十）應用（三人球竿）男學部（二十一）表情（仙板船）幼稚（二十二）普通（棍棒第一部）男學部（二十三）行進（秋月圑圓）女學部（二十四）行進（天花亂墜）男學部（二十五）行進（錦繡河山）女學部（二十六）絲竹勵志會（二十七）新劇 
[寰球學生會介紹部消息]  
　　寰球中國學生會介紹部消息云該會現受某公司之委託代聘一打字兼縮寫人員月薪從豐但須打寫皆極純熟者方爲合格有願應聘者可速寄一英文履歷至該會介紹部以憑選　擇云 
[新閘商界聯合會職員會記]  
　　新閘商界聯合會於昨晚七時開第十四次職員會到者二十餘人胡鑒人主席謝　峰紀錄（一）主席提議本會急應組織募捐隊以救濟我被難同胞豈可袖手旁觀落人之後當塲一致贊成遂即推定胡鑒人爲總隊長黃賢卿趙可成爲副會長秦志新黃忠肇王肇成平慧廷謝　峯爲募隊員一俟捐册由商界等賑　會撥下即行出發（二）主席提議本會附屬義務日校爲籌募基本金前次所發出之捐　已逾兩月當致專函於各董事及會員務希踴躍捐助始終維持冀逹完美之目的衆贊成（三）主席提議本届名　董事常年費即行收取以維開支遂委王肇成趙可成即日去收末後提議會舍遷移及保險公司等事均全體贊成時已鐘鳴十下遂宣告散會 
[嘉榖堂米業公所會議紀]  
　　聯合通信社云嘉榖堂米業公所前日在該會召集全體同業大會議决四條（一）車夫加力案議决在閘北者不加虹口橋東毎擔加錢五文虹口橋西加四文英界加三文法界加四文提籃橋以朿路途較遠毎　加十文南市西門一律加五文函致仁榖堂俟得覆信再行知照同業（二）斛司要求加資案議决斛司爲行家用人我同業向米行買米立於主顧地位主顧買貨不應外加斛費况行家已得佣金店舖無再擔任此項斛費之理一致簽名否認（三）討論會章案會董蔣榮大會員徐靜之均有意見提出加入數條及修正文字均即通過俟刊印分送（四）提議會費案議决原名斛捐名稱未妥應改爲月捐分甲乙丙丁四等甲等月捐兩元乙等月捐一元丙等月捐五元丁等月捐三元由會董分段擔任勸繳茲又定於今日二時仍在天后宫該會開董事緊急會議因所日高白新米仍在九元秈米漲七八元事關民食討論設法維持云 
[斛司要求加力之通告]  
上海南北兩市各發米斛司因近來百物昂貴度日維艱　　加增斛力已紀前報昨日該同人又發通告啓者吾等斛司業微何敢妄肆要求奈今百物奇昂殊難度日苦懇加增斛力早將各情刊發通告並登報聲明計邀公鑒旋緣不允所求南北同人原議於舊曆九月朔日停斛幸荷米業張錢兩總董迭次開誠勸告並開會議决將從前誤被各行斷送各米舖原出之斛力毎石四文即現改嘉榖堂經常費之收入函請該堂仍舊撥還加給於吾等聞之欣感交集詎延不解决吾等復議於望日停業又承葉惠鈞嚴筱泉兩先生代爲請求於十六日開會於仁榖公所羣相討論結果仍以規復米舖原有之斛力加給爲詞同人知必一時難逹鞭目的重申前議經總董等温語靜候據情呈報地方長官及南北商會持平核辦以半月爲限等因我等雖屬勞動小民孰無天良不得已暫顧大局敬待後命倘再無效南北斛司决暫於十月初一日全體犧牲現業别謀生計第我儕將來德怨之報施端視嘉榖堂總董解决結果之爲轉移云爾謹具梗槪預告以聞 
[昨日公共公廨訊案紀]  
　　昨晨公共公廨民三庭先由張襄讞會同義日兩國副領事審訊日商興昶號經理朱子英訴蘇州人周奎五及省立第二工廠主任周季高周叔通不交貨物並在蘇州用非法手段逮捕請追貨價及損失銀四千一百七十五兩案先由原告代表律師起述被告不交所定之貨情形並稱被告現用非法手叚將原告拘押蘇州警署原告不得已始將一萬兩之洋商扺單作爲保證方得釋出致使原告受及種種損失云云被告周奎五亦延律師辯護以本案定單係民國八年所定且現在雙方已在蘇州審判廳涉訟以此案控告應請撤銷云云（結果）候再核奪次由張襄讞會同日林副領事審訊永興號經理吳新甫訴興昶號經理朱子英不理貨欵銀五百九十兩而朱亦反訴吳定貨不出案吳延許理律師與朱之律師互辯之下（結果）候再訊核又民四庭由俞襄讞會同英包副領事訊理（一）永成花廠訴派赴新塲大圑等處收買花籽之雇夥顧應伯陸續私用貨價七千六百九十元案被告無保拘押已久茲係續審由原告司賬上堂證明自查出顧私用賬洋後顧即邀我至靑運閣茶館交我方單四紙暫作保證由彼往鄉借欸償還因其失約是以訴追云云並由承裝永成花廠之花籽船户倪阿寳倪毛毛相織上堂證明所有永成囑帶往新塲大圑之收花價洋均係交顧先生親收由伊出立收據交我帶轉云云被告延朱斯芾律師代表向以上各人盤詰一過復由原告律師向顧盤問收條是否爾出歷次與永成之信是否爾書之詳情時已近午（結果）被告還押改期再訊（二）馮守志稟請給論准予執管其故父馮植均之遺產事（結果）准予給諭執管（三）費金泉稟請給諭准予執管其故父費玉山之遺產事（結果）同上（四）陸進卿訴周老虎不還　單案被告代表律師請求改期再訊（結果）照准（五）因案在押之郁文俊訴呈兆元不理欠欵案被告因事離滬（結果）改期十四天被告到案再訊 
　　又年後民二庭由張襄讞會同俄義兩國副領事麥拉夫　斯兩君訊理俄商首拉納壳夫義商卜樂尼同訴寰球製革廠股東兼經理馮乃千違背訂定購皮靴合同請追損失洋十萬零三千六百元案（此係舊案故仍由俄領陪審）先由原告俄人上堂訴稱所定之貨共計兩萬雙分兩次運往哈爾濱及貨運到啓箱驗看竟有紙製者五千八百雙之多於是遂完全退回控數係連所付貨價洋四萬元及往返水脚一併在内西文合同上雖未註明彼係該廠股東然買辦汪娃向我說被告確係股東且被告頗諳西語背自稱爲買司得云云次由證人汪耀山上堂證明與原告同往該廠定貨時係被告接待論價當然係屬股東等語而被告亦延律師到堂否認係該廠股東並向以上人證駁詰一過一（結果）改期續訊民三庭由李襄　會同瑞典領事訊理瑞典國人弗來恩特生訴中國裕豐航業公司違背所訂雇用合同請追薪水洋二百五十元損失銀一千兩因執行職務時受傷撫　銀一萬兩案據原告代表律師譯稱本年四月六號兩造訂立合同被告雇原告爲機司期限六個月詎甫至九月忽將原告辭退因此訴追未滿之一個月薪水並以上兩項損失云云次由被告公司之律師起述數語即向該公司代表朱洪山詰據供稱該公司係　褔　督辦惟已由交通部於本年七月一號裁撤由部另立名目辦理毎月費用亦歸部擔任十三萬兩云云並將交部訓令呈察該律師又要求免被告交保原告律師大起反對（結果）被告交五千兩人銀並保聽候訂訊民四庭由陸襄　會同美約副領事訊理（一）赓餘等九錢莊訴趙子芳不理往來欠欸案（二）永和報關行訴趙子芳不理代墊水脚銀一千一百餘兩案因各造律師未齊（結果）兩案均改期再訊 
[定繭不交累及保人]  
　　固益洋行於前年間向王桂二董寳昆訂立合同定講繭子當付定銀後王等延不交貨原告延巴和律師代表投控法公堂飭提去後王等避不到案後將保人鄭偑根傳案證明屬實判缺席判决着保人繳銀旋因鄭不服判决延違商律師代辯判候下堂諭飭遵在案昨經中西讞員商明堂諭判曰按照商業習惯被告旣爲保人理應負擔完全責任着被告人銀並保出外限將原告控數之銀如數繳淸堂費歸被告負　 
[兩女拐匪分别押儆]  
　　廣東婦人馮陳氏上海婦人陸張氏於去年十月三十號串　略誘住居貴州路十四號門牌婦人王孫氏之九歲女孩阿寳賣與虹口北四川路婦人何張氏家得身價六十元分肥案發被捕解由公共公廨判阿寳先交其母領回兩被告押候訊辦在案昨晨李襄　會同美約副領事升座飭捕傳齊人證將被告提審先由原告王孫氏上堂訴明自女失蹤後至陰曆九月初始由已歇傭婦在北四川路遇見阿寳詢問失蹤情形纔悉被拐價賣地點歸報我知轉報埔房云云並由阿寳上堂證明被賣情形並由何張氏到堂聲明此女係由同鄕馮陳氏領至我家出洋六十元買作義女有賣身契爲憑質之被告馮陳氏供女由陸張氏領至我處囑賣我分得洋數元陸張氏供該女係在逃之仁山挈至我家時適我夫患病在床我來干預後聞仁山言陳氏語伊身價洋五十元當時仁山會與我夫兩元是實中西官訊畢以兩氏串同拐賣人口業已證實判馮陳氏押女所半年陸張氏押女所四個月示儆 
[尋見逃妻蹤跡之追究]  
　　龍華鄕人湯錦根前日偕證人徐坤扭閘北岐閊里崇明婦人姚陳氏至四區控稱民妻周氏於九月初六失踪茲經鄰人徐坤經過閘北暼見周氏在姚家躲匿迨民得信到來已被逸去經顏署長質訊之下被告供認此婦會由伊夫姚阿二領來家内旋即領往他處現在何處並不知情奉判轉解司法科核辦 
[逃妻與歇夥押候併究]  
　　顧林楨之妻劉氏前日忽背夫私逃無踪翌日顧在法租界八仙橋某飯館見該氏與歇夥陳福郎同桌吃飯即鳴捕將男婦拘入捕房訊得案出内地命送二區警署昨奉杜警正訊得陳與顧劉氏確在犯姦情事立命函送地方廳請辦下午奉檢察官提案預審判陳與該氏分别收押候究顧林楨斥退候示 
[鴇婦容留幼女之科罰]  
　　老閘捕房捕頭前日接得匿名郵信謂廣西路精勤坊六十三號門牌妓院内有十四歲幼女取名奇賽花懸牌賣娼有違定章請爲查究等情捕頭准即飭探姚錫卿與西探　鐡協往查明屬實當將鴇婦陳鳳仙與幼妓一併帶入捕房諭飭陳鴇存洋一百元保出奇賽花送留濟良所昨晨解送公共公堂先由中西包探上堂訴明前情繼據奇賽花供稱因家貧由父母押入妓院訂期一節曾取過洋四十元是實訊之陳鴇延延律師到堂代辯經聞讞員核供商之美丁副領事以陳鳳仙容留幼女違章鳳實判罰洋三十元充公示儆备賽花發濟良所留養 
[小火即熄]  
　　昨晚十二點後公共租界五馬路同芳居樓上失火雲時濃烟四佈即經報告救火會立　皮帶車到塲救熄並未冒穿屋頂損失其微 
[擱板坍倒壓傷工匠]  
　　昨日下午　州路新仁記水門汀廠建築塲所雇水門汀工匠湖南人李靑莲呂英洪山東人宋召林田捨眞江西人管洪宣孔爵妙陳九宣於工作時因擱板不堅忽然坍倒致皆被跌傷壓傷甚重當由工頭派人舁送仁濟醫院醫治 
[擅築籬笆和解完案]  
　　黃紀生前投法公堂控稱商人前向吳堂南租地一方尙未期滿吳竟擅築竹笆違背租契求請訊究被告亦延律師代辯判着被告將竹笆拆去地皮仍歸原告用至期滿在案昨又傳訊先由原告律師聲稱此案被告現已託人向原告和平解决貼𢤗原告洋二百八十元應請堂上核示中西官判准予將案註銷堂費歸原被各半負擔完案 
[私賣燈吃之押儆]  
　　羅則忠在新閘路一千二百三十二號屋内私售燈吃洋烟前日被該管捕房中西包探查悉往將羅連烟客張秀卿張平世吳桂及烟具一併帶入捕房昨解公共公廨請究詎有羅之同居陳壽根私藏烟泡預候於愛文義路待羅經過而授之爲押解巡捕所見遂將陳與烟泡拘獲共同解請中西官訊悉前情判羅押西牢一月兩張及吳各罰洋三元陳罰洋五元充公煙具銷燬 
[男屍騐係戳斃]  
　　閘北實興路北首馬路上發現刀傷無名男尸一具當由吉一圖即保陶祥生投報地檢廳請騐在案譚廳長立委張檢察官毛檢騐員等蒞埸騐得該屍年約三十餘歲身穿藍布短衫二件下着藍布褲内襯白布褲赤足無鞋形似小工腰肋肩背頭部等處受有刀傷五六處其左耳已被砍去無踪委係生前遭人用刀戳斃張君親視無訛因無家屬出認諭飭由堂棺殮發封屍棺父由該地保妥爲看管候返廳稟明譯檢察長飭兇究懲 
[槍竊匪徒分别懲儆]  
　　匪徒王阿大因與王海卿王阿褔等先後在南京路山西路等處串攫婦人楊黃氏等珠花各一朵並竊取乍浦路五十六號門牌陳利元家衣物案發逃匿廣東路泰記客棧内被總巡捕房包探尤阿根楨悉將三王及牽涉之張才德一併拘獲吊出原　解送公共公堂訊押在案昨由捕房傳同各事主將被告各人押解公廨即據 
各事主先後投案證明當時遭被告等搶竊各情形訊之王阿大王海卿王阿福均供認搶竊不諱而張才德否認與王等共同犯罪中西官核供判王阿大押西牢九月海卿阿福各押半年期滿一併逐出租界張才德斥釋所有吊案各　有主者給予領回無主者暫存捕房候失主認領 
[搶洋行兇押一月]  
　　胡品峯偕證徐品芳於上月二十五號指控常州人沈金泉　　在虹口克能海路界路轉角處攫取手持現洋鈔票四十五元等情業由捕房將沈拘解公共公廨命押候查明再訊在案昨晨提審據原告上堂供稱遭刦後追獲沈金泉突被將腰部猛撃因痛手鬆遂被逃脫旋經巡捕趕來攔獲云云並由證人徐品芳上堂作證質之沈金泉供認在途相打是實惟不認搶洋中西官以被告行爲業經原告證實判押西牢一年期滿逐出租界 
[誌謝]  
　　昨承學海書局惠一（　美新廳衛）及（世界奇秘奇談）各一册又省立第二師範贈運動會入塲劵四紙均此道謝 
來函 
[沈信卿來函]  
　　敬啓者二十九日報載李故督喪儀紀聞一節内有張　提議爲李建專祠沈恩孚提議爲李建銅像刻正往返電商等語李故督之死誠足爲爭權奪利者諷其功尙未至可建銅像公論所在未可假借鄙人從無建像之議亦未與嗇老電商特此聲明以符事實專此順頌撰祉沈恩孚謹啓十月三十一日 
[利民火柴廠來函]  
　　啓者北地災情屢見報載慘不忍聞扶老携幼之災民現已陸續到申刻由高昌廟警察派出所巡士伴來災民聲言求工求食敞廠木利民之旨酌留男女老幼數十名略盡天職竊恩本埠各大工廠不乏熱心慈善之家爰特專函敬希登入來函欄内以倡後繼使滬上各大工廠得能諒力容留以救災黎於水深火熱之中未始非以工代振之法也利民火柴廠敬啓九月十九日 
雜評二 
[陳嘉庚之毁家興學（訥）]  
　　吾嘗謂今日而欲興敎育不能責望於政府惟望國民之自謀而已然欲國民之自謀又不能徒責望於一般國民惟望有學識有經驗有財力之人各竭其已之所有以犠牲之而後敎育乃始有進步之望 
　　年來熱心敎育者漸多或斥其一部分之財以興學或竭其一身之精神以爲助不可謂非敎育之好現象然未有若陳君嘉庚之盡舉其財力精神學識經驗而犠牲之也人服陳君之毁家以助學吾並服陳君之并能犠牲其學識經驗精神以助之蓋敎育不僅恃乎財力而已也犠牲愈鉅則有造於敎育愈大一陳嘉庚出而無數之陳嘉庚聞風興起我國之敎育乃更有望吾故於陳君毁家興學事有無窮之希望焉 
公布欄 
[江蘇高等審判廳]  
　　民庭判决一件潘茂勤爲祠產涉訟抗告一案（决定主文）本件抗告　回抗告費用由抗告人負擔十一月一日 
[上海地方審判廳]  
　　公示送逹第二一九號爲公示送　事案據金維源等與李三多等貨欵紏葛一案茲本廳定於本月九日上午十一時開庭審理查該被告人李三多住址據原告狀稱在逃未知地址合將傳票繕本依法公示送逹應此示即該被傳人李三多依期到廳候審毋違特示民一庭推事陶嘉春第二三○號爲公示送逹事案據朱文瑜訴潘石蓀等因利息及墊欵涉訟一案業經本　判决茲查被告人潘三星等早經避匿無踪判詞無從送逹應符判詞依法公示送違爲此示仰該受送逹人潘三星等知悉特示民一庭推事許文鎔 
　　判决主文（民二庭）一件决定徐慶文聲明窒碍一案主文本件窒礙之聲明照准一件决定嚴掌金等聲請更正一案主文本件聲請駁回一件判决施殿臣等與兪聲鐘贖田紏葛控訴一案主文本件控訴駁回本審訟　歸控訴人等負擔 
　　民二庭批一件嚴祿發呈爲遺失田單請求備案由據呈爾等有祖遺坐落上邑二十四保二區十六　恭字圩第三百六十七號嚴五觀户名田單一紙於洪楊亂時遺失迄今事隔多年何以忽登報聲明並來應備案其中恐另有别情所請不准附呈版串一紙新聞報申報各一紙發還此批 
　　批示一件素鋪騏等請求核示由狀悉本件抗告業由本廳决定函託原縣送逹矣仰即知照此批一件鄔邦慶聲請免補訟費由狀悉查本案業經本廳决定所請應毋庸議此批一件劉淦泉狀請執行由狀悉准飭吏執行此批一件劉漸雲狀交欵洋由准交此批一件戚振全狀交鑑定費洋由准交此批一件楊鍋蓀狀請給領由狀悉查此項訟費應由第二審衛門照判執行仰邱連赴吴縣知事公署聲請核辦可也此批一件　　狀請函縣協助由狀悉准予函催該縣迅即查照辦理此批一件邢歧歧具狀聲明由狀悉應俟江蘇高等審判廳將本案卷宗發回時再予查核辦理此批一件王之薪狀請銷案由狀悉准予銷案此批一件王之薪狀領房栗由准領此批一件陶高雲狀請銷案由狀悉准予銷案所有該民前交賑簿一本并若來廳繳證具領此批一件吴棣孫狀請銷案由狀悉准予銷案此批以上十一月二日 
[上海地方檢察廳]  
　　批示陳　狀悉仰候債查此批陳家駒狀悉爾原訴事實係犯刑律第一百八十一條第一欵之誣告罪第二審管轄顧歸高等廳未便受理　即知照此批任曉岩狀悉據訴是否屬實姑准傳喚訊奪此批李步綱肤悉仰即邀同小舅母來廳訊奪毋得自誤此批高貴香狀悉爾女阿四旣願與人潛逃足見亦非善類所訴是否屬實一面之詞難以憑信仰將爾女及被告人扭警交案另行核奪毋得率請提究此批楊炳銓狀悉爾旣騐不成傷何得一再來瀆須知訟則終凶毋爲當試致干未價此批　關和狀仰即來廳訊奪此批陳朱氏狀悉爾女桂英正在關提仰候復到再核此批徐阿章狀悉候再飭傳此批朱繹如狀悉姑准傳案訊　此批殷陳氏狀悉爾與股正太爲正式夫婦他人何得拆婚另嫁據訴各節悉　想像之詞业無明確事實　即毋庸置議此批楊鍚堂狀悉候傳案訊奪此批高風才狀悉據無論是否屬實旣未經受傷人來廳騐明不生刑事問題所請着毋庸議此批姜春祥狀悉案經迭次偵查爾本有自傷嫌疑本廳爲息事寗人起見姑從寛免旣據聲請再議准予傳案澈究此批朱小三子狀悉案已呈送仰即逕向控訴衙門補訴理由可也此批夏王氏狀悉案經明白批不毋庸多　此批曹金桂狀悉案經當庭諭知所請　毋庸議此批王正道狀狀悉偰偵查明確後再予核辦可也此批王天和狀悉候偵查訴辦可也此批崔　　狀悉候示期偵查此批邱雨村狀悉准予傳案訊究此批吳芳狀悉查易科罰金之規定限制　嚴所請碍難允准此批盛陶氏狀悉查單純和誘須告訴爲論茲盛陶氏旣狀請銷案前來應即照免議此批邱少晨狀悉准保此批楊淸泉狀悉姑准傳案核辦此批以上十一月一日 
　　批示孫阿星狀悉案已起訴候轉同級審廳核奪此批沈孫氏本案迭經偵查徐瑞生　誘拐確證毋得妄瀆此批唐范氏狀悉案正偵查所請保釋之處未經允准此批徐譯氏狀悉爾媳被何人所誘捲　何處旣未查明本廳無從核辦所謂備案之處應毋庸議此批卓鼎生等狀悉案已起訴附件存候送同級廳核辦此批樂如根狀悉爾是否爲本案共犯未經王三寡婦等到案證明碍難准予保釋此批錢妙生狀悉案已起訴候送審廳核辦此批吳朱氏仰自來廳訊奪此批以上十一月二日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[中國婚禮奇談（三）] [  鴛]  
　　生女湯餅之宴自不及生男之有興賀者之言且曰（也好）若主人年老望子者則曰（慰情勝無）完全將女子不當作完全人看待嘗聞講笑話者謂有見以八人之興抬一官太太者嘆曰八個恭喜抬一個也好此語也看似平女子之氣實則與白樂天所謂（遂令天下父母心不重生男重生女）者一鼻孔出氣妻以夫貴女子終爲附帶品耳吾更進一層觀察所得則中國所謂重男輕女女固輕男亦何嘗重人人自輕而互輕國民之資格隳矣何以言之彼之生女者以其終爲他家之人不能供已之福故輕之也而重其生男豈在重其爲公爲國家之人才之一但欲其承歡娛樂賺錢供養而已何嘗念生子養子爲我責任予爲國家大證之一分子不僅爲我個人之附麗也若彼所爲不間其用於此子之費爲敎育費抑或他費直取將來之酬報耳所以生女而足以取酬報者亦且重之毎曰（嫁女高三分）卽被白樂天說破者也儘有生女爲妾爲妓得攀顯要而父兄姻婭藉以得勢者此較彼之重男之心有何區别故吾謂男何嘗重同一被輕者非厚誣也明矣與歐美人之重女亦不輕男過此一反比例覘國者苟於此稍一經意得其竅矣 
筆剳 
[恒情] [  枕綠]  
　　滬江月下眞艶事之不作也久矣降格以求則人爭稱白克路公館歷歷情幕層層物以類聚顧不信與有所謂南潯夫人者南潯某富翁之寵妾也富翁卒挾巨資來海上寓白克路之某號期在廣交無分牝牡樂與之游者衆羣尊之爲南潯夫人以地而名亦足嫓蔡松坡黎黃陂輩之美已夫人以才貌財之三多乃於有情無情間使羣少爲之顚倒萝想而不能户已尤推張氏兩兄弟弟曰喜諯年少精英文作洋裝度翩翩　態糾糾匪乃兄所能逮夫人則一視同仁以昭其平某日爲夫人二十初度之辰置酒宴會男女賓濟濟一堂酒酬夫人起立言曰有小問題權當酒令孰能答之稱者與共飮三大觥以　寵衆請　忄旁之字孰爲最佳 
劇誤 
[羣芳艶影（八）] [  萝華]  
　　二十五唃雪芳接演仕林祭塔下本仍飾白娘娘崔笑儂飾許漢文李炳輝飾訐仕林 
　　是晚雪芳七點一刻卽出塲下本中以白娘娘救子一塲更爲醍目雪芳雙手持眞刀打武約半句鐘演至十時卽畢遂　乃兄同乘往亦舞台觀白牡丹演狀元夫人一劇 
　　雪芳溫厚和藹深居蔄出毎日除戲館演劇外在門靜養研究戲曲以求深造亦可謂用心矣 
　　雪芳此次來滬應廣舞台之聘因時間短促故祇取保銀三千元 
　　二十六晚演萻提萝是劇爲梁武帝出家脫離紅　　道其計八幕以雪芳飾梁武帝之愛寵玲妃唱調娓娓動聽崔　儂飾武帝風度翩翩唱做俱瑧上乘其各幕佈景有廣寒宫有金殿有地獄無不妙肖可觀眞傑作也 
　　二十七日雪芳演祝英台分别崔笑儂演梁山伯訪友祝英台好學因身爲女子不便從師故改扮男裝得一名宿與梁山伯同學彼此攻苦尤相親切惟梁山伯誠樸雖與祝英台相知甚深然猶不知祝英台之易笄而弁也後親訪英台始悉盧山眞而以至馬郎山伯各不得英台而逝狀訴於陰庭冥王裁判俱各還陽爲止李雪芳演此一劇唱子喉唱生喉與笑儂對答新腔數十備極佳妙足令聽者忘倦 
　　今日（三號）午後一時李雪芳應本埠名伶趙如泉毛韻珂李吉瑞賈璧雲等之請特演陳姑追舟一劇雪芳願竭其所能以答伶界諸前輩會觀之雅意云 
雜錄 
[詹詹錄（一）] [  朱天石]  
　　才子胸中乃星斗之燦然如錦繡之爛然 
　　風月之僨半世已了詩酒之僨畢生方了 
　　衣可破而琴囊不可破屋可漏而酒巵不可漏 
　　隠士居深山何以不畏虎豹閑僧居僻地何以不畏鬼魅 
　　枝頭之花玩其態盆中之花賞其色瓶裏之花味其香 
　　微雲蔽日妙境也微雨澆花神境也微風迴波奇境也微雪鋪石仙境也 
　　新月宜與商士同看圓月宜與美人同看殘月宜與老僧同看 
　　花間聽鵓鴣聲月下聽杜鵑聲秋夜聽簫笛聲冬聽笳鼓聲舟中聽風雨聲客裏聽砧杵聲皆無可奈何之境 
　　漁夫樵子宜於野美人名士宜於懶高僧老道於僻 
　　落花恨其不潔死尸恨其不速朽 
新聞拾遺 
[迷信夫婦] [  冰]  
　　鍞江人嚴某有子年僅六齡愛之如掌珠日前嚴自鍞偕妻携子附輪有事於皖途過南京其子忽染熱疾甚篤嚴某夫婦素迷信抵皖後亟延巫者察視據云係途中被一武官之鬼所嚇若超度一日病即可愈嚴聞之竟信以爲實並武斷武官即係李純因覓得李純之像一幅延僧道爲之建水陸道塲一日有知其事者莫不引爲笑談云 
[慈善女郎] [  湯受武]  
　　湯　東鄕實姓女天然聰慧美風致今庚許字苗某擇期本月初出　前數日該女忽泣陳其母云北省旱災待賑孔殷吾儕寒素之家旣無餘資可以惠及災黎然區區寸忱實耿耿終日兒不日將作商人婦矣乞吾母將所具裝奩槪從節略餘欵以作助賑戚里聞之咸嘉其志云 
[死] [  露]  
　　本埠小南門内趙某年已半百有後妻一年三十餘子女各一均爲前妻所生近其後妻患傷寒甚重倩醫求治均皆朿手趙以憂慮過甚懨懨　疾其後妻反稍有起色而趙則疾忽大篤竟於日前上午殁後妻聞此噩耗病忽加重延至明晨五時亦卒現其子輩因爲之同時治喪同葬於袓墓云 
[火] [  覺非]  
　　本埠靜安寺路昨晚有乘坐包車之女郎風馳電駛自東往西衣鹿都口吸紙烟不知如何遺燃香煙頭於坐墊詎片刻間烟頭熒熒上燃仍不自覺致將該女郎之　燃着後經人瞥見始立命車夫救息見者莫不捧腹女郎顏紅耳赤急命車夫向西而去 
小說 
[社會小說衆醉獨醒（一八二）] [  瞻廬]  
　　第三十一回千百個蜂蠅作怪　五十年鶼　證前盟呂郭夫人捧着肚子連喚唷唷唷贏得在座的詩翁詩婆都一齊向他注目暗暗奇怪從來做詩的態度不是拈着吟髭（詩婆則無髭可拈）定是聳着吟屑郤不會聽得做詩的要捧着吟肚（絶倒）吟哦的當兒不是嘴裏嚶嚶嚶定是嘴裏嗡嗡嗡又不會聽得做詩的要喊出唷唷唷（絶倒）遮莫這特别的詩婆生就特别的詩腸所以吟起詩來也有特别的態度特别的聲調不表在座衆人暗相猜度單說高坐坑上的方便園先生見這情形也很奇怪便蹣跚着脚步前來動問道女詩家這般模樣莫非是搜腸索肚要做出甚麽驚人奇句呂郭夫人漲紅了臉只是搖頭肚子一發捧得緊唷唷唷一發喚得急方詠絮猜出呂郭夫人的意思便在方先生耳朶邊咕噥了幾句方先生恍然大悟道嗄原來如此我只道夫人要吟這首詩郤不料夫人要題那首詩有有有裏面自有方便的所在（這個所在也應呌做方便園）詠絮你陪着夫人去一走便了詠絮答應着和呂郭夫人進去了好一會功夫方才歸座這時詩社裏面吟聲大作宛比千百個蒼蠅蜜蜂在這幾間屋子裏嚶嘤嗡嗡的作　那些詩才敏捷的都紛紛前去交卷方先生横在坑上接着詩卷一本一本的細細吟詠唱到得意時不住的把頭　亂打着圈也有平仄失調詞意荒謬的方先生唱了一句舌頭上便生障碍再也唱不下去緊皺着眉頭隨手放掉了再取别本來唱那些已經交卷的詩人紛紛的擁在方先生坑前不肯散去要是方先生讀着他的大作偶把頭兒打個圈立時朵朵心花隨着這打轉的頭兒開放要是方先生搖一搖頭皺一皺眉没有把他的大作讀完便立時恨得牙痒痒地暗駡社長没眼睛我不該把俏眼兒做給瞎子看便憤憤的歸去比及詩榜披露那些名落孫山的都寫着匿名信把方先生一頓痛駡（此主筆房之所以多匿名信也）這是後話表過不提 
自由談之自由談[  鵑]  
　　百年一瞬飄瞥如電今日翩翩年少一轉盼而玄鬢白矣項憶雲有言不爲無益之事何以遺有涯之生故及時行樂正不可少而爲自遺計亦不必問事之有益無益也 
大昌煙公司徴文揭曉（丙等） 
[] [  ]  
　　大昌公司徴集大小嬰孩牌諧文不拘體格爰仿板橋道情　　一格要孩兒（小工調）（蘇州陸昂千） 
　　小嬰孩戊午生稱英物享盛名　　初試商場　少年爭羨南州嚴前路先追北海鵬一　豚大皆凡品到而今　駒千里大世界頭角崢嵘 
　　大嬰孩誕庚申衣文褓坐　　兄先弟後　名芬調王代表　嬰會商戰先聲童子軍二雖携手同馳騁到而今珠聯埾合新標幟名滿淞濱 
　　嬰孩菸業生涯好時勢英雄造認定大昌標預卜宜男兆試把這道情兒參詳便了 
 
 

Page 15

 
 
   
 
 

Page 16

 
 
常識 
常評 
[扶箕（續）] [  老圃]  
　　今之扶箕卽古之迎紫姑迎紫姑之俗始見於宗懍荆楚歲時記宗謂正月十五日其夕迎紫姑以卜將來蠶桑并占衆事云云今吾鄕謂之請三姑娘於正月二十日以前行之鄕人以占蠶事與荆楚歲時記若合符節劉敬叔異苑謂紫姑本人家妾爲大婦所妒正月十五日感激而死故世人作其形迎之祝曰子胥不在云是其壻曹夫人已行云是其姑小姑可出於厠邊或豬欄邊迎之捉之覺重是神來也平原孟氏嘗以此日迎之神遂穿屋而去自爾著以敗衣蓋謂此也何薘春渚紀聞載政和二年襄邑民因上元請紫姑神爲戲旣書紙間其字徑丈或問之曰汝更能大書否卽書曰請連粘襄表二百幅當爲作一福字或曰紙易耳安得許大筆也曰請用麻皮十斤缚作全徑二尺許墨漿以大器貯備濡染也諸好事因集紙筆就一富人麥場舖展聚觀神至書云請一人擊筆於項其人不覺身之騰踔往來塲間須臾字成端麗如顏書復取小筆書於紙角云持往宣德門賣錢五百貫云旣而縣以妖捕羣集之人大府問之取就鞠治訖無他狀即具奏知有旨令就後苑再書騐之上皇爲幸苑中臨視乃書一慶字與前書福字大小相稱字體亦同上皇大奇之因令於襄邑擇地建祀歲祀之凡此所云皆不過小說家言紛紛竟何益人鬼均一愚放翁之言信不誣也（完） 
商業叢話 
[商店選擇夥友之道] [  旡求]  
　　商店營業之發逹雖由於經理之處置得當而夥友之選擇亦不可不注意也蓋無論何種商店其門市莫不假手於夥友夥友而得其人則顧客樂於購買營業因以起色否則雖老主顧亦必望而却步此開設商店之對於夥友所以不可不選擇也選擇之道不一茲特述其要者於左 
　　（一）身體康健西人謂健康之精神寓於健康之身體斯言良不誣也夥友檢取貨物應酬顧客終日不息身體强壯者作事敏㨗招待周到無怠慢疏忽之弊買客必因其勤懇接待而樂購其物也 
　　（二）經騐豐富商店門市與顧客接近者則爲夥友夥友之經騐豐富者應對上中下三等顧客各有手段且能推測其心理以逹暢銷貨物之目的吾嘗見某商店有甲乙丙丁四夥友甲乙任事多年丙丁則係新進年少者一日有舊主顧二人來店購貨甫入門便向甲乙接洽而不一視丙丁此亦足見經騐豐富之夥友能得顧客之歡迎也 
　　（三）性情和厚夥友旣爲接待顧客之重要人物則其性情之宜和厚不待言矣故旣爲夥友對於顧客無論男女老幼均當怡聲下氣溫顏接待訽問不嫌其周詳接待務求其勤懇斷不可故索高價口出惡言致傷顧客之雅意也吾國商人對於道德兩字往往不甚注意夥友與顧客因一言不合互相詬詈者有之使商店之中不幸而有此等夥友爲經理者自當及早歇去否則營業未有一失敗者也 
　　（四）廉介誠實通常商店之售出貨物及收入銀錢均需經過夥友之手爲夥友者苟能秉性廉介誠實不欺漏巵旣無則盈餘可操左券吾國商店之倒閉歇業者其原因雖複雜而夥友之舞弊亦其一也 
　　上述四項爲商店引用夥友之要訣偶一不察則於商業上必大受其影響他若衣服之整潔容貌之端莊亦爲引用夥友時所當注意者也（乙種酬） 
[紅利分配之商榷] [  海寗顧覺微范實奎]  
　　常識欄載景君所著之美國窗户公司之紅利分配法略云譬如一個公司資本八萬元毎年給工人辦事人薪資二萬元若賺來之紅利作十萬資本而分配之然我國商店賺來之紅利亦有以十分之二分派於夥友者與上法正亦相同惟其分派法甚不平均因經理人大多獨得二分之一其餘之一分協理會計等又去其大半及至勞力最多之人所得反已無幾矣而况我國八萬元資本之商店恐無有二萬元薪資之開支如我所業之店資本一萬元毎年給各夥友之薪資總共僅五百元若以上法分配之祇有百分之五此豈可謂適當耶就我所見不若以夥友之薪資與資本之宫利計算之爲善也譬如一萬元之資本週年一分起息毎年可得官利一千元給夥友毎年薪資五百元以當資本五千元之代價共合作資本一萬五千元計算賺來之紅利以三分之二歸各股東以三分之一分派與各夥友各夥友之分派法亦依照其毎年所得薪金之多寡而定若此則庶幾適當矣（不受酬） 
衛生 
[說酒] [  立靑]  
　　夫酒之有害也知者頗少不知其有害而飲之余不以爲怪何世之一部分昌言衛生者曰空氣流通也曰飲食宜選擇也而酒則終日飲之如故此實余之不能解者今特將酒之爲害舉其最著者略略言之使世人知所懼而絶之也 
　　（一）酒對於血之作用酒至胃後不數分鐘卽偏行全體因具有吸水性故能奪取赤血球之水氣使之萎縮變化堅硬而失運送養氣之功往往使心肝肺諸經内之循環有阻因生種種之疾病如靑腿牙疳水腫等症 
　　（二）酒對於心之作用因酒之醉性能使身體各之微血管漲大其阻血前進之力減少　血即速行心跳之數增多遂致心躍失常心壁柔弱心經漲大等症 
　　（三）酒對於肺之作用血管漲大不再復原則肺内小氣胞之膜（多含蛋白質）變厚而硬氣之透出透人不復如前之便利遂生癆瘵血痺氣管炎等症 
　　（四）酒對於胃之作用牛肉一塊麵包一片入人胃中胃即能溶化之變爲人之能力Ｅｎｅｒｇｙ惟酒則不然一滴人胃胃非不喜之反視爲毒物去之惟恐不速胃汁急出而冲淡之而肺腎汗管皆竭力工作以排去之不惟如是且能使胃汁内之卑百新Ｐｅｐｓｉｎ凝結而下沈阻止消化之要工飲酒者食量必減即此理也其病如胃弱消化不良等症 
　　（五）酒對於肝之作用肝受酒毒而萎縮表面之上現不平之狀或脂油存積其體積較尋常大二三倍善病血痺萎硬結核等症 
　　（六）酒對於腎之作用腎受酒毒亦如肝之變爲油脂細胞内俱滿以油點全體失其縮性更可　者涎膜或變其性將所濾血之蛋白質漏出則身體失其養育之功矣其病如變脂水腫等症 
　　（七）酒對於腦之作用酒對於腦之作用可四期 
　　（Ａ）奮興期即節制　血管之腦線麻痺能使人忽發豪興帶血速流意念發動精神暢快舉凡平日一切疲乏之機關亦似一時振奮（此等奮興不過片時反損心力） 
　　（Ｂ）肌弱期次則脊髓受其醉性之毒害失其指揮之力又因𤍠之傳散過多故不久即凉俗所謂酒寒是也　　（Ｃ）神弱期繼而大腦受其激動則主意荏弱精神错亂舉凡平日克制之力敎育與交際上之拘束放棄無存故醜態畢露 
　　（Ｄ）昏暈期終則倒地不省有事喃喃譫語或誤親朋侍從爲仇種種狂態令見者爲之驚怪所幸呼吸與循環仍復不息否則凡沈醉者必死矣 
　　腦受酒毒最深故病症亦多如卒中癎瘋癱眩暈腦質變軟酒狂酒癖善忘妄亂等症（乙種酬） 
[食米去皮之謬] [  王以敬]  
　　吾華人食米旣除其糠而尤必去其此以求其顏色潔白之美觀皮之去之愈盡者則其色愈白而其價亦因之而愈高皮之去之愈薄者則其色愈黃白其價亦因之而愈下由習慣上觀之此固視爲千載不移之定例然以科學之眼光由其所含滋養料觀之則其結果適得一反比例換言之卽米色之愈白者其滋養料愈少而米色之愈黃者其滋養料愈富是也蓋白色去皮之米粒只含澱粉及少量之脭而多量之脭懷凸銘及礦質如钙鐡與燐皆藏於所去之米皮中此多量之脭與钙鐡燐等鑛質皆吾人身體發熱動作以及發育所必需之要素乃吾華人不察妄費金錢將有益之米皮無故摀擦而棄之殊爲可惜近數年内有某數名醫於中國各處察覺一症名爲背來背來症據彼等所言此類疾病全由於食品中缺少脭钙鐡燐及懷凸銘所致大凡患此症者若與以米皮食之則數日内即可痊愈由是觀之附有皮之米粒食之　獨可以强身而尤可以却病吾中國現正常饑疫交迫之際有皮之米旣可以免費益身除疫有志之士曷不起而提倡之（乙種酬） 
道德叢話 
[西方格言（五七）] [  謝介子選譯]  
　　急起直追者與未嘗傾躓者等（孟麟材）（Ｍｏｌｉｎｅｕｘ） 
　　實事優於空論（英吉利諺） 
　　强諾不如婉却（德意志諺） 
　　愛之爲物愈追愈　愈避愈近（英吉利諺） 
　　鳥之營巢也以漸（法蘭西諺） 
　　過去之時非我有未來之時亦然（英吉利諺） 
　　犯一惡事往往聯及其他（西班牙諺） 
　　弱點易爲敵見（英吉利諺） 
　　常鳴之猫捕鼠必少（荷蘭諺） 
　　習惯爲第二天性且轉易敗毁之（潘思可）（Ｐａｓｃａｌ） 
識字捷法 
[應用字] [  濟滄]  
　　巢鳥在木上曰巢在穴曰窠篆文作　从木　象巢形　則羣鳥之棲於巢上者也又窟穴也又高也 
　　西鳥在巢上篆文作　　爲巢　象鳥棲時之形日在西方而鳥西（今作棲本作　隸變　爲西）故借以爲東西之西古文作　籕文作卤 
　　栖 
　　棲上二字皆俗西字陸鳥曰栖水鳥曰宿獨鳥曰上衆鳥曰集又凡物止息皆曰栖又栖遲游息也又栖栖猶皇皇也 
　　（附說）我國近來通行之字爲楷書亦曰眞書惜一切結構已多失造字之本意如　字今乃作口豈似口形　字今乃作目豈是目形其他可知較爲便利者有行書流行甚廣别有草書則非研究者不能識轉不甚應用也古於楷書者爲隸書創於秦始皇時隷書之先有小篆亦曰秦篆今人謂　篆書者卽此小篆之先有大篆亦曰籕文創於周宣王時大篆之先有古文俗謂科斗文當爲字之較古者矣本欄以楷書之形不足以表顯文字之意義率取篆書記入使閱者容易推求斯亦識中國字者不易之方法乎惟造字之時自有先後次第先爲指事字及象形字次爲會意字再次爲形聲字本欄所列諸字指事象形兩類　次完　至會意及形聲字尙不多見也而同一象形字識之者亦宜悉心推想方能澈底明白否則一　字也有時冩川流之川則象水有時在首字上成　則象髮有時在巢字上則象鳥一田字也爲土田之田在果字上則爲果形巢　果而非成　則爲巢形其他如番如畐等字異解者尙多一臼字也爲杵臼之臼在兒字上象頭囟未合之形在鼠字上又象其好耗齧之齒使槪以杵臼之臼解之豈非笑話臼今率作掬舁與等字均从之亦與臼字異一　字也實爲窗之本字象窗形亦可作田黑字从之而在　字下則爲鳥巢一白字也篆文作　則爲黑白之白作　則爲自字又　即貌之本字　象頭形皃兒兩字形似而義絶異　音香即旣等字从之　象嘉榖在裹中之形用　以挹取之凡若此者觸處都是非隨時比較辨别不易融會貫通　現在識字漸多可常用此法期易領悟令　講巢西兩字特爲發其凡於此 
　　鹵西方鹹地也从卤　象鹽顆粒形又鹵莽輕脫苟且也又鹵簿天子車駕次第鹵通櫓大盾也專制時代天子外出兵衛以甲盾居外爲前導皆著之簿故曰鹵簿又通擄搜獲也奪也 
　　爲母猴　篆文作　其爲禽好爪故从爪餘皆象母猴形古文作　衆兩母猴相對形又造也作也又使也又說詞又音謂猶因也又助也 
　　弱橈也篆文作　弓象橈曲之形象弓之曲有彡音杉毛飾也此象毛釐橈弼之形弱物并故从二　又强之反尪劣也柔也懦也委也又衰也又敗也又喪也 
 
 
