# 1881 - 329 - 4903087

 

Page 1

 
 
[書福州船局禁賭事]  
　　貪字之點畫甚近乎貧字可見貪者或反至於貧而貧者則未有不貪者也而天下之足以誨貪而致貧者莫甚於賭賭之爲書古訓垂之官禁嚴之鄕黨惡之妻孥恥之夫豈竟有不知者而貧之患切貪之念熾必欲思一勝以盡近前負并欲再勝以更獲盈餘於是貪念愈熾貧態愈甚極而至於爲竊爲盜皆從此拒鳴呼曷其奈何勿悟哉其在富家臣室飽食暖衣逸居無事而集二三知己相與抹牌擲骰爲樂一擲千金一輸動萬以至傾家蕩產而不知悔此獨曰所欲者大故也最可異者肩挑貿易力作自食之流一日之內所獲幾何將恃以養身家育妻子而尚虞不足乃一見博場眈耽揣戀戀焉必故一試以爲快而辛苦所獲盡歸鳥有垂槖而回妻兒泣於牛衣饑腸空嗟轆轆是亦不可以已乎抑何其嗜之深而癖之重也福州馬尾鎭向多烟寮賭館疊奉嚴禁而有產弁等包庇仍屬陽奉陰違此地有船政局匠等極多散工之際逢禮拜之期往往相聚於烟館賭場以爲消遣之地而賭場爲尤甚作苦所得不能少積以寄歸養家皆爲花骨子攫去殊屬可憫故呂提調有見於此而特申嚴禁盡數驅逐出具甘結不准營兵包庇似此雷厲風行或者可以永塞漏扈矣花會之賭巧立名目以騙錢其實害更甚於賭何則賭塲中婦女幼孩則斷乎無之獨至花會雖傭工之婦樵牧之童亦可以寄打常有囚此而輕生盖　等錢財不啻性命得之不易忽焉失之其有不悔與急併官尋短見者乎竊以爲花會之禁當更嚴於賭也而說者又謂近來之賭花樣益新售賣呂宋票者亦未嘗非賭之一端如必盡禁賭博之事則此事亦在所宜禁不知呂宋票之與賭正有人不同者賭則一日之間盈千累萬皆可輸盡無所限制也買呂宋票則一張不過六元十張不過六十元尚不至於無所止境賭則日日有之而購呂宋票者一月不過一次其有積數年之資而盡數買票以作孤注之一擲而卒至財去身癡性命隨之者此亦不過千萬人中偶見一二而已夫中資以下之人欲發大財苦無門逕得此一路或者尚有可望設時至運來陡然富貴亦常有之事也但買呂宋票者不可有必得之心譬諸會欵等類或買一張或買半張或數人合買一張半張其錢竟作業經用去觀月月如此當亦或有一時之偶中卽所中係屬小票亦足貼其買票之本以是知呂宋票之於賭其實不相同也故禁賭而不禁呂宋票則可禁賭而不禁花會則不可船政局之工匠恐其因賭而喪資且流爲匪類而不知止因大申賭禁以絕其源然安知工匠輩之不打花會乎卽如上海地方賭禁亦復甚嚴然　捕所捉獲公堂所懲辦者類多賭灘上之少賭而於大賭之淵數則仍未能淨盡其有富商大賈紈绔子弟或深藏於廣廈邃室或借局於妓樓酒館徹夜呼盧運朝淫賭卽在官塲中人亦有與於斯局者其勝負之數則往住盈千累百無所底此而包控無從悉其蹤巡捕無所施其技若此者不知凡幾卒未聞有破獲之日然則禁小賭而不禁大賭豈禁賭之道也哉或者謂大賭者其入局之人類多囊頭充裕卽使虧負向不至有身家性命之憂不若小本營生者流一入賭塲頓喪資斧卽不免有飢寒自盡之事故禁者當權其緩急也然而以此爲禁賭之正軌則亦與禁賭而不禁花會者何以異耶余因感福州馬尾鎭禁賭賭之事而連類及之 
[恭錄　諭旨]  
　　○爲九月二十八日奉　旨巡視南城事務着桂年去欽此同日奉　上諭張樹聲等奏廣東廣州府知府余培軒因病未經到任現雖銷假查看該員精神步履一時難膺煩劇請開缺另補等語余培軒着開缺另補廣東廣州府知府負缺緊要着該督撫於通省知府內揀員調補所遺員缺着蕭韶補授欽此同日奉　上諭張樹聲等奏請調員差遺一摺候選道雲南曲靖府知府陳彝著兩江總督江蘇巡撫飭令該員迅赴廣東交張樹聲裕寬差遣委用欽此○二十九日奉　上諭禮部奏遵保承辦差務司員等開軍請獎　摺本年　孝貞顯皇后永遠奉安該司員等詳稽典章叅核檔案始終勤愼於一切禮儀均無貽誤自應量子獎勵所有單開之圭事隆端着俟補主事後以本部員外郎無論題選咨留遇缺卽補魏廼勷着以本部員外郎無論題選咨留遇缺卽補黃煦著賞戴花翎並加隨帶三級郎中豐紳泰着免選知府在任以道員不論雙單月遇缺卽選俟升任四品後賞加三品銜員外郎玉恒看俟補郎中後在任以知府不論雙軍月遇缺卽選並加隨帶三級多泰着賞戴花翎並加隨帶三級斌儒着仍以本部員外郎無論咨留遇缺卽補並賞戴花翎主事俞培元陳德薰均賞戴花翎汪鑑着以本部員外郎無論題選咨留遇缺卽補員外郎雙壽郎中崇齡均俟得知府後賞加三品銜員外郎文瑞着作爲本部郎中遇缺卽補並賞加四品銜蔭斌着仍以本部員外郎遇缺卽補並賞加四品銜齡昌着作爲候補郎中遇缺卽補並賞加四品銜景礽著俟學習期滿後以本部員外郎遇缺卽補並賞加四品銜主事玉崑着俟補缺後以本部員外郎無論咨留遇缺卽補並賞加四品銜景春著俟補缺後以本部員外郎遇缺卽補並賞加四品銜七品小京官劉思翥著免其歷俸俟主事期滿後遇缺卽補記名道府郎中英文俟得缺後賞加三品銜郎中許道培着賞加隨帶二級員外郎恩諴錫光均着賞加四品銜吳峋著償加隨帶三級筆帖式長恩着賞加理事同知銜並賞戴藍翎恩豫着賞戴藍翎謙棨著免升主事以本部員外郎遇缺卽補潤澤着俠補主事後以本部員外郎遇缺卽補先換頂戴主事職銜玉春著俟得主事缺後在任以本部員外郎遇缺卽補筆帖式達桑阿着俟補主事後以本部員外郎遇缺卽補先換頂戴恒壽着以本部主事儘先題補先換頂戴並賞加隨帶三級輔勳着挨得缺後以本部主事儘先題補先換頂戴祟良着作爲本部候補主事無論咨留遇缺卽補彥忠着在任以本部主事遇缺卽補恒颺着俟奏留補缺後在任以本部主事遇缺卽補玉順着俟補缺後以主事遇缺卽補葆成着俟選知縣後在任仍以直隸州知州歸候補班儘先前卽補通判錫謙着俟得同知後在任以知府補用俟選通判後賞加四品銜筆帖式聊康着往任以知縣不論雙單月選用並賞加六品銜富謙着俟備缺後在任以知縣不論雙單月歸廾班一班後選用並賞加五品銜同知毓衡着賞加隨帶三級另片奏請將尢爲出力之總辦司員獎勵各等語郎中延茂着在任以五品京堂候補員外郎桂霖着賞戴花翎俟升郎中後遇有應升轉坊缺儘先升轉該部知道單二件片二件併發欽此同日奉　上諭工部奏遵保襄辦典禮出力人員開單 
 
 

Page 2

 
 
請獎一摺本年孝貞顯皇后永遠奉安該司員等承辦各項差務敬謹將事悉臻妥協自慶量子獎勵所有單開之郎中志顏着俟得四品後賞加三品銜　遇有應升之缺開列在前松壽着以本部郎中無論題選咨留遇缺卽補員外郎徵厚着俟得知府後賞加鹽運使銜並在任以道員歸候補班前先補用舒普着在任以本部郎中無論咨留遇缺卽補並賞加四品銜成桂着侯得知府後賞加三品銜在任以道員歸候補班前補用郎中朱其煊着賞加隨帶三級員外郎范先軫着以本班無論題選咨留卽行補用田其年着賞戴花翎郎中福志着俟得道員後賞加二品銜並加隨帶三級文先着專以道員用員外郎紀瑞着加四品銜並賞戴花翎韞德著俟補郎中後在任以知府不論雙單月儘先選用主事麟肅着無調宗室滿洲咨留主事遇缺卽補聯福着仍以本部員外郎無論咨留遇缺卽補並賞加四品銜主事志彭着以本部員外郎無諭題選遇缺卽補並賞加隨帶三級郎中蔡世傑着以本部郎中無論題選遇缺卽補並賞戴花翎王祿書着以本部郎中無論咨留遇缺卽補並加隨帶三級主事程志和着實加四品銜並賞戴花翎劉人熙着賞加四品銜徐道焜着賞加四品銜並加隨帶三級郎中岳其着以應日之缺升用員外郎邁拉遜着以本部郎中無論咨留遇缺卽補並賞加四品銜主事啓紹著賞加五品銜並賞換花翎郎中倫五常著賞戴花翎林逢春著以本部郎中無論咨留遇缺卽補主事夏玉瑚著俟補員外郎後以本部郎中無論題選咨留遇缺卽補繼昌著侯補缺後在任以員外郎遇缺卽選徐迪新着賞加隨帶三級員外郎溥善着俟補員外郎後在任以本部滿洲郎中無論咨留卽行借補主事延清着無論滿蒙咨留遇缺卽補趙爾震着賞戴花翎李桂一着償加四品頂戴並加隨帶三級郎中伊鏗額著以知府在任儘先前選用全霖著賞戴花翎員　郎三音致着以本部郎中無論咨留遇缺卽補候補卽中後在任以知府卽選長暉著賞戴花翎郎中朱儀訓着賞加四品銜畢念承着俟補郎中後作爲歷俸期滿劉篤康着以本部郎中無論咨留遇缺卽補胡俟章着仍以本班儘先選用俟得缺後作爲歷俸期滿負外郎魁瀛着留於本部無論宗室滿洲咨留員外郎遇缺卽行借補郎中關獻璐着以本部郎中無論咨留遇缺卽補主事梅壽祺着以本部主事無論咨留遇缺卽補並賞加四品銜李光宇着賞加四品頂戴並加隨帶三級委署主事志覲着俟題主事後賞加四品銜桂森着俟補主事後以本部員外郎無論題選遇缺卽補筆帖式重階着作爲本部候補主事無論題選遇缺卽補瑞瑾着俟補缺後作爲本部候補主事邁缺卽補員外郎誠鎭着遇有本部滿洲郎中缺出無論咨留遇缺卽補主事楊聯桂着賞加五品銜並賞戴花翎魏晉楨着賞加四品銜並加隨帶三級照麟着俟學習期滿奏留後以本部主事無論咨留遇缺卽補員外郎阿克占着俟補郎中後在任以知府卽選寶梁着仍以本部員外郎無論滿蒙咨留遇缺卽補主事那謙看賞加四品銜郎中李恩溥着賞加四品銜並四品封典筆帖式克昌着賞加理事同知銜並賞戴籃翎委署主事英志著俟題主事後以本部員外郎遇缺卽補伊凌額着俟補主事後以本部員外郎遇缺卽補柏森着賞露藍翎雙祿着作爲本部主事無論咨留遇缺卽補筆帖式成德着作爲主事無論題選遇缺卽補鈇良着俟補缺後在任以本部主事無論題選遇缺卽補豐培龍保均着在任以本部主事無論題選遇缺卽補瑞齡着侯補缺後以本部主事無論咨留遇缺卽補委署主事惠良着賞加理事同知銜筆帖式裕恩卑使吉祿伊凌額均賞加六品銜主事趙亮熙俟服滿到部升郎中後作爲歷俸期滿縣丞賀祥麟着以布政司理問分發省分補用並賞換五品銜州判謝堃着賞加五品頂戴書史田時源胡壽彭王翰清均以縣丞俟役滿後遇缺卽選並賞加六品銜劉又田張琳吳慶賢施雲衛均着以巡檢俟役滿後遇缺卽選並賞加六品銜巡檢李守謙着俟役滿後以本班分發省分儘先補用書史劉金鐸着俟役滿後以巡檢不論雙單月卽選楊石銘着賞給六品頂戴另片奏郎中王慶鈞前帮辦差務尚無貽誤等語土慶鈞着賞加四品頂戴該部知道單片併發欽此同日奉　上諭順天府奏京城新建廣仁堂籲懇恩賞米石一摺廣安門內新建廣仁堂收養無依童幼並分助守節婦女常年接濟經費不敷加恩着照所請自本年爲始每年賞給小米三百石以濟貧困該部知道欽此同日奪　上諭童華等秦請將人地未宜之知縣開缺另補等語順天房山縣知縣梅宗望辦公雖無貽誤惟於整頓地方聽斷案件諸形竭蹶着開缺另行酌補餘着照所議辦理該部知道欽此○三十日奉　旨湖廣道鑑察御史員缺看汪仲洵補授山西道監察御史員缺着陳啓泰補授達冲阿着交軍機處記名以道府用欽此同日奉　旨這所叅疎防監犯越獄之管獄官滁州吏目石光燦着卽革職拿問交裕祿提同刑禁人等嚴訊有無鬆刑賄縱情弊按律懲辦有獄宮滁州直隸州知州文庚着交部照例議處仍勒令將逸犯楊士銀嚴緝務獲倘限滿無獲卽行從嚴叅辦該部知道欽此同日奉　上諭翰林院侍講學士尚賢奏奉省餉絀碍難接濟防軍一摺着戶部歸入御史葉蔭昉前摺一併議奏欽此○十月初二日奉　上諭丁寶楨奏江水安瀾請頒織香黝祭等語四川鬱江堰本年劃隊水郵盛臨幸江流順軌獲安慶瀾舞在節遭霜降堰隄一律隱固個復戊田甚多仲續　神靈默佑實深實感着發去大藏香十枝交丁寶楨祇鎮虔詣　江神廟祕謝用答神庥欽此○初四日奉　旨玉琳徐錫瓛將文昭汪世城田楙鑫高靖鎭李南炳韓楨徐冠瀛張鐸俱着以知縣用周調元車照螢李蔭棠杜　土變孫崇祥翟炳堃孟滎俱着以直隸州州同州判用何墩李廣業彭松年戎藩莊仲甫陳聯奎徐子靑樊補袞張照榮張問煦滕廷颺李榮先王振德范顯文李鳳翱何樹勸何開洛李翰紹貴靈劉翰靑俱着以佐雜等官用冉增翰楊聯甲朱文星李貽雋孫廷壽黃丕曜趙墀董夢虹張維楨石達選許涵貽郭學濓劉升祺多愼之趙子直龍吳楨楊一堂俱着以教職用江南道監察御史員缺着謝謙亨補授欽此 
[印度報論洋布機器事]  
　　○印度西字報言中國數年前已議創設洋布機器局因不欲令西人參預其事迄今尚未成功刻下華人亦知其故乃復糾集股份開設公司雖此時尚未興工然華人之經營者皆深知懋遷之道將來洋布織成外洋之洋布生意恐不免有所妨碍且近來外國所織洋布亦時時花樣翻新其質不及從前中國人將來逐漸揣摩益加精妙則必蒸蒸日上查印度所織之洋布現在日盛一日買者亦甘多一日幾於機無停時孟買所開之洋布機器局出布愈多刻擬運至阿非利加境內銷售如中國能精益求精果然貨色高妙將來亦可販出外洋而外尖之洋布行將另往他境矣按印度報此言殊爲有理所願中國之創此大業者速爲開辦力求精妙無令印度人專美是則所深爲望幸者爾 
[茶業可危]  
　　○外國新聞紙有言中國及印度茶業者云十年以前外洋買中國茶者十分之八買印度茶者十分之二近年以來則買印度茶者竟有十分之五中國之茶業愈形不濟此實由於印度種茶愈多鐵路運貨極易做手亦好中國產茶內地載運甚艱加以沿途厘捐關稅所耗益多價遂增貴做手又不甚佳故至於此將來恐中國之茶買者益少則印度之荼業必更加盛云云此言頗爲近理竊願中國之業茶者必須採製隹品速爲販運方能獲利官亦當設法保護或令運販稍易或令捐稅稍輕則尚司與印度爭勝否則恐印度將獨擅此利矣 
[歸輪無恙]  
　　○聞招商局之保大輪船自滬開行至煙台地方陡遇暴風箕伯揚威馮夷助勢兼天巨浪數年來所未見也幸而駕駛得法雙輪無恙行抵大沽見海定輪船亦在彼攔淺現在海定船亦於前日晚上與保大豐順先後返滬則亦可知無所損傷是誠可幸也巳 
 
 

Page 3

 
 
[析津寒信]  
　　○天律於前月十六日見冰經列前報惟極目蒼穹尚未覩花飛六出本月初二晚同雲密布大有釀雪情形然天氣不寒疑將下雨詎夜經過半茅簷作響紙窗亦浙瀝有聲非風力之砰訇異雨聲之點滴推窗遠眺果見銀妝世界玉靜樓臺而天半紛飛仍花大於掌初三晨起一白無垠雪滿庭除厚尺許矣兼前月二十五六日雨勢連錦旣雨且雪愈覺深透誠足爲豐年預兆但道路泥濘無從插足蹀躞街頭者未免嗟行路難耳是日有冰塊隨流而下然凍河終當在冬至前後也 
[預備欵待皇孫]  
　　○英皇孫乘坐白甘的兵船來華旣抵吳淞復偕駐滬買副領事坐遊獵船往嘉興一帶打獵前已列報玆聞計其行程今日可以囘滬故海關道劉觀察諭英會春員陳寶渠太守預備欵待之事將設筵於邑廟豫園內萃秀堂以俟旌旗莅止云 
[蹴踘阻觀]  
　　○昨下午三點半鐘本埠西人在跑馬場爲蹴踘之戯請與英皇孫同來之兵官觀玩疊經登報中西士女咸願往觀以賞妙妓不謂昨日陰雨蹴踘在跑爲場居中之房內華人不得前往而遠望毫無所覩卽西人亦多以跑馬塲徧地泥濘車馬難行悵悵而返云 
[控竊移辦]  
　　○禮拜二法公堂據龍星馬房洋人各哮而遁呈中西官稟詞各一扣稱有馬夫陳瑞林於數月前失去馬衣兩副半據稱被其姪誤捲於舖程中携去願爲賠償然尚未在其工資內扣除現又失去零物而陳瑞林知將查破先揑稱家中有事急欲回寍詎實未去又冒我行之名賒取米石昨日途遇將伊扭入捕房請究翁太守詰之陳瑞林據供因嫂有病招我囘去而舟資不敷故先令姪歸已確未行馬衣係誤携去者早經說明太守謂旣不囘去何不到行且賒米一節如伺答稱米價東家已在工資內扣去矣太守飭將陳瑞林暫押待下期傳米舖人到案再理捕將陳瑞林帶出後該洋人又稱我曾在香利馬房有華人名林小金者前亦在香利處富爲夫香利亡後林小金在二洋涇橋自開輪馳爲房凡有洋行致信與我誤投伊處卽被拆閱設有生意便爲冒去亦求傳林誡飭中外實誠　　期辦理昨日訊期人證齊集先經林小鑫訴稱前日元泰行粵人遣人送一信來封面寫法馬房三字我不在行經夥拆開內係西字不諳退囘該行又將信送往哮而處此係悮拆並非有心更未冒其生意今特邀元泰行夥婉榮生并拆信之夥謝金生投案謂間魏榮生陳說如林中外官諭以嗣後留心不得誤拆卽令退去包探乃將解到之陳瑞林請理米店夥未到該洋人又呈米行發票太守問馬衣價值哮而稱失者約值六元尚有零物及詰陳瑞林供稱此等馬衣每副一元五角論賠亦祇需三元我曾執役十八天應得工資五元五角太守謂陳瑞林稱每副祇一元五角可去購來如汝無洋可令洋人代付再於應給工資內扣除哮而稱此斷難令折服馬衣等是伊所竊應請重辦太守謂爾稟中載明破陳姪誤携出去何得稱竊至於另失物件亦應查有贓証始可究爲白繙譯官謂哮而係英國人旣云不服所斷可身英公堂冉控此間睜陳解去備質可也太守然之飭差將陳移送不知英公堂如何訊理再行探錄 
[押比追人]  
　　○吉祥街其萃樓徽麵館失女一案經其母凌胡氏控於法公堂當經准詞傳到湯名揚與費錦山質對一切訊理緣由均登前報嗣被告交保出外奉諭先將同在珊記碼頭開設醫館之錢尚之交到乃隔越多日未見交人且竟逍遙若無事者凌胡氏屢次請追翁太守飭法包探往傳湯名揚飾詞不到前日凌又遇湯於途卽行扭入捕房適太守在捕房發落案件問其是何職銜湯稱得有功牌昨日解赴公堂訊理費錦山亦爲偉到翁太守因湯名揚前次遞稟稱爲有職人員已着其帶呈執照詎昨仍無繳案乃謂旣有功各何不呈照答科照在常州家中又問是何功名則稱前經萬斌保舉六品後經李三大人保升五品迨醫愈陳大人又蒙保升四品太守謂四品究係何職答稱是都司銜太守謂昨稱功牌今又謂保舉而前稟又載提標候補究屬如何答稱此係誤寫太守駁其旣稱醫士又相面拆字豈有不識字之理凌胡氏之女刻下可有着落錢尚之曾否尋到湯費兩人求再寬限太守謂爾等不比總難交人莫云此事卽湯名揚胃官騙誑費錦山前呈空白之簿雖囑無字難保其無有字已捐之簿藏起亦是指官撞騙卽此均應究辦飭將湯費一併管押嚴比云 
[光緒七年九月二十七日京諸全錄]  
　　宮門抄○發抄　旨十道○豫撫涂　奏調補知縣摺子○漕督黎　奏爲改請獎勵夾片○豫搬凃　奏恭報女卸嫵篆日期摺子○浙撫譚　奏委署知府夾片○豫撫涂　奏甄別道員夾片○又　奏剿匪肅請出力員弁擬請獎勵摺子○九月二十七日禮部宗人府欽天監正紅旗值日無引　見○記名總兵陶樹恩謝　恩○直隸大客府知府國鈞謝　恩○陳希齡謝獎勵　恩○壽昌因伊子獎勵謝　恩○截取知府鄭溥元土琛預俻　召見○志和請假五日○嵩申請假十日○召見軍機　國鈞　鄭溥元　王琛○發抄　劉坤一等奏金壇縣被兵最重請將漕米援案酌減奉　旨着照所請戶部知道欽此○譚鈞培奏鎭江關徵收華洋稅鈔扣足四結一年期滿支收各數奉　旨該衙門知道軍併發欽此○又前順天府尹周家楣服滿起程北上奉　旨知道了欽此○又揚州衛守備黃錦標續完屯折正銀請開復處分奉　旨該部知道欽此○任道鎔奏限滿無獲陳防錢舖被刦之蓬萊令鄭錫鴻照例議處查銷摘頂之案奉　旨着照所請該部知道欽此○又酌修膠濰等河堤工以工代賑奉　旨知直了欽此○又審明臨朐縣民于佩禮京控定擬奉　旨刑部議奏欽此○又查訊前臨朐令嚴家正叅欵定擬奉　旨該部知道欽此○涂祟瀛奏勦辦汝光等處捻匪地方肅清出力員弁請獎奉　旨姜桂題李永芳均着交部從優議叙王兆蘭等均着照所請獎勵仍着知服李鶴年飭屬將逸匪魯驢子儼緝務獲毋任漏網餘着照所議辦理該部知道單併發欽此○又請將完欠欵項之前禹州牧目國勳巳故榮澤令章慶保開復處分奉　旨着照所請該部知道欽此　○○調補湖南巡撫河南巡撫臣凃宗瀛跪　奏爲循例揀員調補省會要缺知縣恭仰祈　聖鑒事竊照祥符縣知縣潘鍾瀚題補汝州直隸州知州應以光緒七年閏七月初十日奉　旨後第五日按取減半計算扣至閏七月二十九日作爲開缺日期業歸閏七月分截缺造報在案查例載沿河州縣河南之祥符縣係省會首邑遇有缺出令該督撫於現任人員內揀選調補又首府首縣缺出應於通省正途人員內揀選調補如實無合例堪以調補或人地不宜准於摺內詳細聲明以各項出身內遴員調補又調補州縣以上官員必歷俸三年以上方准揀選調補又現任人員如有歷俸未滿者均准捐免又保題升調人員於疏內將該員任丙有無積案欠解錢糧承緝未獲盜案詳細聲叙如承審案件並承緝盜案徵解錢糧巳起降革叅限者槪不准其升調各缺其有缺係煩要人地實在相需爲地擇人者應據實陳明照例辦理又省會首邑要缺毋論應題應調准於光任正途人員內酌量補用其例准聲明之項無用逐件扣駁又州縣以上再調人員其前日內慶繳罰俸銀兩必須逐件完繳解交藩庫專咨報部查核又現奉嚴查州縣交代新章丙開凡州縣官卸事交代未清者實任人員不准到任調署候補人員不准委署他缺各等語今祥符縣係省會首邑冲煩難兼三沿河調補要缺政務殷煩時有緊要差委反發審案件且濵臨黃河協防任重必須精明強幹熟諸河務之員方能勝任臣等與藩臬兩司在於通省應調及應補應升正途人員內逐加遴選非本任緊要卽人地未宜惟查有安陽縣知縣方祚勳現年四十九歲江蘇江寍縣人由附貢生中式咸豐已未並補行乙卯科本省鄕試舉人委辦長洲等州縣衛餉捐出力保以知縣不論雙單月遇缺卽選投効淮軍大營隨勦出力保以本班留 
 
 

Page 4

 
 
於河南遇缺前先補用並賞加五品銜請咨赴部同治十年六月初十日蒙　欽派大臣騐放九月二十八日到省代理靈寶縣印務光緒元年七月十二日到任改爲署理嗣又題署斯缺奉部覆准調署南陽縣知縣試授歷奉均己照例捐免調補安陽縣知縣奉准部覆於六年正月初八日到任前任靈寶縣南陽任內交代俱已清楚均由後任出結核計本任內並無積案承緝未獲盜案及欠解鑪糧已起降革叅限其歷俸已遵例捐免據瀋臬兩司詳請調補前來臣查該員精明幹練端厚安詳以之調補祥符縣知縣實於要缺有裨惟安陽縣亦係煩缺調補煩缺與例稍有不符第祥符縣係省會首邑尤爲緊要且人地實在相需例得專摺奏請如蒙　俞允該員係現任知縣請調知縣銜缺相當毋庸送部引　見至該員前由靈寶縣調補安陽縣今復請調祥符縣知縣係屬再調其調任內罰俸案件仍照初調之偶毋庸核計所有初任靈寶縣任內奉議罰俸共十一案核銀一百八十八兩九錢一分九厘除飭如數完解司庫另行造册外其所遺安陽縣知縣要缺豫省現有應補人員容俟奉准部覆按月截缺後另補合併陳明爲此會同河東河道總督臣李鶴年合詞恭摺具奏伏乞　皇太后　皇上聖鑒訓示謹　奏軍機大臣奉　旨吏部議奏欽此 
　　此本未完 
[蘇省撫轅抄]  
　　○十月初七日知縣黃本弟金匱　李嘉福丹徒均查田回　王壽華奉松滬厘局委解餉銀來省 
[浙省撫轅抄]  
　　○十月初三晶署糧道吳稟知本日受事　巡檢尹錫齡由京騐看來省稟到　胡慶臣稟知臬委中五段冬防保甲差於初一日到段　○初四日陶鴻翊銷解京餉差　○初五晶運副程汝鏡稟知奉委鄞慈奉鎭鹽局差銷嘉局帮辦差回省稟見　杨和墳由塘楼釐局差人来省禀辞回籍守制 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
