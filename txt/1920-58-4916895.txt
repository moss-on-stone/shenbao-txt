# 1920 - 58 - 4916895

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[不和之根]  
[  冷]  
　　凡事不和之種不去則其範圍無論縮至若何之小斷不能和衷共濟試觀近今中國由全國而縮至南北由南北而縮至各省各派於南則由粤桂滇而縮至滇軍之在粤者依然相爭不息也於北則由皖系直系而縮至純皖系馮派段派而縮至純段派由各省而縮至北京由北京議會政府而縮至政府閣員之一部分依然相爭不息也 
　　嗚呼八省之同盟以抗閣員之同盟以拒其可怪也豈足怪乎 
命令 
 
　　三月四日大總統令陸軍總長靳雲鵬呈請授韓輝榮爲陸軍騎兵少校應照准此令 
專電 
[北京電]  
　　靳昨到院後財李法朱交曾延不出席電催托詞告假故閣議開而未成安系倒靳仍在猛進（五日下午二鐘） 
[北京電]  
　　安系派員向豫趙倜提出條件（甲）懲辦督軍介弟趙傑（乙）吳光新軍隊須留一大部分駐豫（丙）派員來京歡迎王印川赴任（丁）限三日内將移動防軍仍歸原防 
（五日下午二鐘） 
[北京電]  
　　安系昨晚在會决議對靳提出條件（一）外農敎三長照提（二）山東問題速定直接交涉方針（三）更易豫督仍須貫澈主張（四）選舉經費應在借欵内照撥（五日下午二鐘） 
[北京電]  
　　魯代表謁陳籙陳宣言在余代部時决不與日人直接交涉（五日下午一鐘） 
[北京電]  
　　北大學生决議罷課其條件（一）反對直接交涉（二）恢復言論出版集會自由（三）取消中日密約（四）釋放津京被拘代表（五日下午二鐘） 
[北京電]  
　　南北督軍團結合商解决時局法（一）同時取消新舊兩會依舊法另召新會或由省會聯合會另定新法（二）南北各省實行裁兵現已集合十餘省會同發電主張（五日下午五鐘） 
[北京電]  
　　曹錕江電駐湘鄂職軍師旅長等迭電乞歸急不能待張督所部足敷分布請准開拔以慰軍心（五日下午五鐘） 
[北京電]  
　　院覆電曹錕貴部久戍在外勞苦思歸餉絀兵艱中央素所深悉惟現在大局未定前防重要正在籌備接防一俟張督復到再定辦法（四日下午一鐘） 
[北京電]  
　　院電張敬堯謂吳師撤防事曹使迭電陳請情詞懇切惟和局未定前線動移恐礙大局現在情形如何吳師所駐防地湘省原有軍隊能否足敷分佈希迅通盤籌劃具復（四日下午一鐘） 
[北京電]  
　　張敬堯電衡州防務派張景惠張宗昌田樹勳派兵會同接守（五日下午二鐘） 
[北京電]  
　　湘張電吳軍撤防湘省軍隊尙能分佈惟槍械已壞者甚多請迅撥補充否則仍請吳軍駐防（五日下午二鐘） 
[北京電]  
　　田中玉來電豫督無故將魯豫交界軍隊撤去佈置省防致曹州土匪復起應請去電嚴詰 
（五日下午二鐘） 
[北京電]  
　　田中玉等電河南現將魯豫交界處軍隊調集内部致邊界土匪蠢蠢欲動除飭曹州張使單縣何司令嚴密防範外懇迅電趙顧念地方迅將各軍調回原防 
[北京電]  
　　院電岑西林等據湘張電慈庸方面因土匪蠢動爲維持治安計派隊進剿粤電所云非事實（四日下午一鐘） 
[北京電]  
　　顏惠慶東電據駐德張秘書官電稱德政府希望中德恢復通商所有凡爾賽和約中給與中國各欵利益中國雖未簽約德國仍可承認現各國均與德開始通商中國似不宜落後（五日下午五鐘） 
[北京電]  
　　稅務處會議德國來華物品仍照前議按無約國稅率辦理（五日下午二鐘） 
[北京電]  
　　鮑電竄入富錦之俄兵五百餘現要求放回哈埠請示辦法（五日下午二鐘） 
[北京電]  
　　鮑貴卿江電已將俄將高梅果夫等三員及兵五百護送到富並解武裝（五日下午五鐘） 
[北京電]  
　　楊增新電俄舊黨首領穆哈諾夫同軍官二十餘人竄入喀境現擬赴蒲犁招兵籌餉已飭喀道尹等嚴拒（五日下午二鐘） 
[北京電]  
　　楊增新冬電塞爾維亞軍官及兵三十已照部電准其由迪進京（五日下午五鐘） 
[北京電]  
　　特派李如璋赴蚌慰問倪病兼問後事（五日下午二鐘） 
[香港電]  
　　省韶車·及各方電報已復通李烈鈞勢孤現取守勢有謂已入清遠某山暫駐待機始興楊益謙亦按兵各處雖仍戰但要地均由省軍掌握局勢漸趨緩和（五日下午三鐘） 
[香港電]  
　　北江著匪多附李烈鈞莫政策主剿迭令各軍進擊軍府派副官劉德裕帶岑林伍函開列仲裁條件勸李烈鈞和（五日下午三鐘） 
[香港電]  
　　岑西林派蔣尊簋等三人爲代表赴韶調停兩李戰事（五日下午一鐘） 
世界路透電 
[和約與國際聯盟]  
　　二十八日哇萊尼電紐約州民主黨大會宣布主張即行批准和約不加摧殘之保留案調和資本家與勞動家之關係以止罷工閉廠各事從速取銷禁酒律 
　　二十八日紐約電新任國務卿柯爾培氏謂彼極贊成威爾遜總統對於國際聯盟及其他各事之意見 
　　二日華盛頓電此間宣稱高等談會已接阿眞廷巴拉圭·波斯西班牙·智利·五國贊成國際聯盟之照會 
　　二日倫敦電高等議會决議不許土耳其置海軍 
　　二日倫敦電今日高等會議臨時决定關於對土和約中海軍與財政條件之主義問題 
[美宣布亞德里亞問題之公文]  
　　二十六日華盛頓電今日此間宣布亞德里亞海軍問題往來之公文十二月九日法英美三國簽定之議定書以寓於伊斯特里亞邊界境内巨哥斯拉夫三十萬人之管轄權給予意國意人四萬則歸國際聯盟會管轄阜姆作爲自由國歸國附聯盟會保護柴拉城亦得完全自治權意國並受托代管阿爾巴尼亞希臘則管理某某土地書中聲明各條欵使意國完全滿意一月十四日之新約規定阜姆作爲獨立國意國與巨哥斯拉夫在塞諾塞西亞境之界線須重行畫定俾得保護特萊斯特意國保留伐洛拉並受托代管阿爾巴尼亞希臘則得柯里柴與亞羅羅加斯特朗二地一月十九日威爾遜總統牒文抗議後一辦法謂除非仍照十二月九日議决之辦法則彼將嚴重考慮撤退提交參議院之凡爾塞和約及法國條約並詢問英法兩國將來是否擬先行解决歐洲各問題然後以其結果通告美國二月十七日英法政府答稱威爾遜總統所拒新解决辦法乃屈服意國之見解實無根據並聲明所給予巨哥斯拉國之利益而使其所管轄之人民較原定辦法多十五萬人末稱英法殊難了解美國目下之態度深望經此解釋之後威爾遜總統將重行考慮其地位云 
[俄黨與日本]  
　　四日海參崴電州議會外交長格里彭斯乞柯夫氏續致牒日本代表抗議日本干涉俄事出兵俄境外人現正匆遽運其貨物出口德國用人由靑島抵此開始購買原料 
　　一日倫敦電俄國勞兵政府由莫斯科無線電臺發出致日本之牒文謂勞兵政府與日本大使前曾有半公式之談判現擬重行開議以日本在遠東經濟上與商務上之特殊利益爲根據俾得雙方所可滿意之協定牒文又謂希望日軍從速退出西比利 
[六國會商與俄媾和問題]  
　　二十八日丹京電里加電稱波蘭·立陶宛·里特倫·愛沙尼亞·芬蘭·羅馬尼亞·六國外交總長不日將在華沙會商與俄國勞兵政府媾和問題 
[法國鐵路罷工風潮已止]  
　　二日巴黎電鐵路罷工風潮已止路工代表與總理米勒蘭氏及鐵路總辦會商後卽發通告致各處聯合支會囑令上工路工約略磋商後已接受米靳蘭氏所擬之解决條件其要點如下（一）不發給罷工時之工資（二）不斥革前不允上工之工人（三）加於其他各事之懲戒當以公道精神重行考慮 
[法議院已通過軍役案]  
　　二十七日巴黎電衆院巳通過許法政府召集一九二○年負軍役者入伍白里安氏當辯論之附聲稱法國極宜表明擬維持其軍力當使法國舊日之敵人與友人知法國擬於外交壇上占一重要部分以法國之偉大未便乞惠於友而責當說明彼所應有之權利 
[愛爾蘭之自治案]  
　　二十八日倫敦電受爾蘭自治議案其要略與十二月二十二日首相喬治氏在下院所宣布者相符預料該議案將於耶穌復活節前開二讀會工黨巳聲明擬加修正文因議案所規定者未能解决愛爾蘭問題也現信統一黨亦將提出修正文議於恢復法律秩序時再施自治制 
　　二十七日倫敦電愛爾蘭杜白林市政局自晚間十一時三十分起至晨間六時止將電氣總門關閉以與當道爲難當道乃以武裝摩托車及貨車裝探照軍燈巡邏各街道 
[阿米尼亞人之慘况]  
　　二十八日倫敦電阿米尼亞駐君士坦丁敎長電稱二月九日法軍退離加里西亞之瑪拉墟習日阿米尼亞人被屠者三千人尙有一千五百人逃至伊斯拉希亞但多凍斃留於瑪拉墟之阿米尼亞人二萬人被屠者共有一萬六千泰晤士報君士坦丁訪員亦稱國民黨現復施放逐政策以其慣行之酷烈手段屠殺所被放逐之人 
[美國之重要各問題]  
　　二十九日華盛頓電哇克萊化瑪州議會已應威爾遜總統之請求通過合衆憲法修正文許男女有平等選舉權 
　　二日華盛頓電工資處應由僱主與受僱者各舉代表組織之威爾遜已請鐵路幹事部職員會同選舉代表 
　　二日華盛頓電衆議院已贊成經費議案之修正文撥金洋十八萬五千元充國外商務委員經費另撥十萬元充振興南美商業經費 
　　二十八日哇格斯太電美國梅恩州知事宣稱現有二十六州反對羅特島州所倡之法廷行動同謀宣布禁酒律爲不合法 
　　一日華盛頓電威爾遜總統已將政府因鐵路議案而得之權授予鐵路督辦漢恩斯氏鐵路歸私有後漢恩斯氏將仍爲督辦 
[雜訊]  
　　二十九日柏林電今日股票交易所中外國證劵復見漲價英國殖民地者所漲尤高尙斐證劵購者最多 
　　二十七日墨爾邦電斯密士氏經種種阻滯卒由倫敦飛抵墨爾邦已得奬金萬鎊 
　　二日舊金山電美國運兵艦大北號今日啓椗開往火奴魯·馬尼刺·海參崴等處 
　　二日西特爾電此間得悉烏太糖萊收成甚豐將令甘蔗糖之價由十八年半落至五先 
　　二日倫敦電今日開樞密會議皇太子因將出游紐絲綸與澳洲故亦入席與議 
 
 

Page 5

 
 
   
 
 

Page 6

 
 
各通信社電 
　　北京電 
　　中政府已正式接到是否歡迎克蘭爲駐華美使之詢問外交部又接華盛頓電據謂克蘭大約准可被任爲駐華公使但尙未正式提交參議院（四日） 
　　雲南電 
　　美人三名由滇唐繼堯派兵護送今晨出發赴西南山中擬救回匪首楊天富所拘留大美敎士施爾登式此間傳說楊有黨羽五千已與之重行開議大半困難似已解决此行經外人足跡罕到之地且無一定目的地點結果何如尙難逆料因匪勢頗强也施敎士並未患病甚劇渠在匪中之日記昨已由人私行携出送交施夫人施且爲匪療傷講道（三日） 
　　以上大陸報電 
　　北京電昨閣議靳到院交財法外四長均請假田文烈赴各處勸說無效待到午後未能開議總統派員勸曾朱内閣不宜動摇相與維持 
　　北京電曹錕江湘鄂軍隊亟待北歸勢難中止湘軍充實足可自顧迅懇核准俾即開拔 
　　北京電張敬堯電吳部若果撤回堯部足可維持治安請電飭漢廠迅濟槍械 
　　北京電褚其祥電俄激黨紅衣軍抵買賣城庫倫吃緊（以上五日）以上中華通信社電 
　　北京電豫督問題仍未解决靳雖銷假閣員以通過閣議之案府不蓋印擬相約辭職政潮仍烈 
　　北京電汴省會電留趙倜各督亦多密電保留有人調停以吳光新他調藉解豫潮 
　　北京電吳佩孚仍堅請撤防政府以國軍應聽中央指揮不能自由行動再電曹錕切阻（以上四日） 
　　北京電昨閣議因閣員多缺席仍未開 
　　北京電胡維德不就外長决提陳籙 
　　北京電徐送回孫寳琦辭呈並允修改經濟局條例孫不再辭 
　　北京電幣制借欵不提議進行 
　　北京電浦信隴海商借比欵分另續築聞均有頭緒交部派柯貞賢赴比磋議 
　　北京電察區擬築輕便鐵道案部核暫緩計畫書存備將來採行 
　　北京電甘軍截剿隴匪嚴防竄陜電請參陸處備案　　北京電吉林省長徐鼐霖電請入京面陳要政已覆電照准（以上五日） 
　　香港電滇軍發生衝突後省城一夕數驚人民均紛紛遷港避亂 
　　香港電傳聞唐繼堯憤莫督助李根源有派兵入桂說（以上五日）以上中孚通信社電 
公電 
　　汴督反對魯案直接交涉電保定曹經略使盛京張巡閱使南京李督軍武昌王督軍南昌陳督軍衡州吳將軍彰德姜都統各省督軍·省長·各都統·各護軍使·各師旅長·各省議會·各報館均覽本日上中央一電文曰竊山東問題自日人提出通牒要求直接交涉以來巳數旬於茲矣政府迄無明確表示雖曰尙在愼密考慮之中而人心惶惶不無疑揣各界奔走呼號其主張拒絶之聲遍於全國豫省雖風氣樸塞而亦異口同聲如響斯應昨得衡州吳師長通電傳誦歡泣氣勢益高迭據各界紛紛請願僉稱直接交涉與夫留待聯盟公判敦得敦失當拒簽德約之時早經决定至今而已無討論餘地况重以美國保留英國諒解外人猶思爲我轉圜我國何可遽圖反汗即就利害而論我與日本實處相反地位直接交涉如果於我有利日本何以先我提出要求留待聯盟公判如果於我有害日本何轉以直接交涉之言來相誘脅此理至顯豈眞政府未之知耶知之而猶遲廻不决豈眞有難言之隠耶陸總長陳次長之相繼辭職亦以衆怒難犯也若政府竟一切不顧悍然承認要求旣負友邦之同情並違全體之民意必至全國鼎沸大局動摇勢迫時危懇請轉達等語伏維其和國家以人民爲主體外交趨勢以輿論爲從違得乎民則雖敗而亦共諒其心失乎民則雖成而猶羣議其後民氣旣應機而發官力亦有時而窮况國家興亡匹夫尙有其責衆情激越疆吏豈可無言旣未便壅於上聞亦何敢安其緘默務懇我政府俯順民意毅力堅持公理所存强權無主稍縱卽逝後悔奚追敢掬微誠伏乞鑒納等語謹以奉聞並望諸公聯電入告協力主持國家幸甚大局幸甚趙倜支印 
國内要聞 
[靳雲鵬辭職問題已告段落]  
　　但安福派尙在鼓動風浪 
　　靳雲鵬以豫督問題受安福之箝制始而請假繼而辭職數日之間態度萬變靳於前日（一日）午後四時再度提出辭呈東海當即復派吳笈孫將原呈駁回吳氏往返於公府與靳宅之間計先後三次並述東海之語謂同是爲國做事不必過於堅持靳答謂總統好意固極感激但某方面有意爲難如不改就妥洽實難再任國事云云東海知靳之爲難遂派某君趨謁段氏託其挽勸段即於二日下午二時派邊防處副官長衛興武赴靳宅轉述挽勸之意靳氏乃於當晚自赴府學胡同與段氏面談良久允卽銷假適奉天張作霖慰留之電亦至較之曹錕來電措詞尤爲懇切靳氏意動即於下午到院視事張電略謂頃聞執事請假三日并有提出辭職之意殊深悶慮竊謂時局混沌已久現在南北和議積極進行吾弟綜握政衡全國視線所集豈宜於一髮千鈞之際遽萌退志牽動本根况吾弟之負擔艱鉅實出於元首倚畀至誠與同袍推崇眞意方冀艱屯共濟詎容肥遯自高務祈以國家爲重早日銷假視事藉副全體上下一致期望之殷大局前途實利頼之臨電不勝迫切之至張作霖東印 
　　靳旣銷假安福方面當然不快該派對於靳閣本主張非倒不可乃連日四圍形勢多與願違如吳佩孚之將撤兵北歸趙倜之倔强如昔曹張最近擁護靳閣之聯電皆予該派以莫大打擊聞前日安福幹部曾發一急電與王揖唐謂和議無期而國會開後諸端待理請即日回京云云據深知内情者謂安福本决定倒靳而推王揖唐組閣現靳雖銷假逆料安福方面之閣員必將同盟罷工以迫靳於難堪外人方面又傳靳閣此次之動摇與某氏大有關係靳氏於最近某日來津與某某各省同盟有密切之關係大爲某氏所忌因此電告段氏訐發靳之密策誓不達倒閣目的不止然則靳雖打消辭意而實則仍處飄摇風雨之中也 
　　又據日人方面所得最近消息安福俱樂部之計劃欲乘靳氏辭職之機會組織王揖唐内閣若王内閣不成立則令段祺瑞上臺現靳旣撤回辭呈此種計劃遂致頓挫於是該派欲打破現内閣之運動愈呈顯露安福閣員乃相約爲同盟罷工四日閣議祗有靳及薩鎭冰田文烈傅嶽棻等出度安福閣員如李思浩曾毓雋朱深陳籙等皆不出席是日閣議因此不能舉行安福方面揚言如靳氏不辭則安福系閣員將聯名辭職現段氏已派榮振武趙理泰傅良佐等分别慰留朱深李思浩曾毓雋勸其勿辭聞安福方面將對段提出二條件一河南督軍問題須貫澈安福主張一農商敎育兩長須用安福人物如段能保證靳氏容納此二條件則倒閣運動可以中止 
[豫督撤換問題之京訊]  
　　安福决定罷趙趙部已準備抵抗 
　　河南督軍更動問題自靳氏表示辭意之後外間頗有轉圜之說其實安福仍要求即日撤免不已故前事恐將惹起各方面之重大變更昨日都中盛傳趙吳兩部已在鄭州附近衝突之說唯詢諸政府中人則絶對否認據旅京豫人所接鄭州來電謂車站兵車　集運輸忙迫人民頗爲恐慌又某方面得豫省來電謂該省兩鎭守使態度不定故趙倜可　之兵不過一師有人勸其見機而退趙意頗有轉圜惟其三弟趙傑現尙握有一旅之兵决擬背城借一生死不問並巳嚴整兵備一俟免職命令下時即爲斷然之舉現省城風聲鶴唳人民極爲惶恐各官眷紛紛遷移出署吳敎育廳長之眷屬亦於昨日送回北京此次免趙消息傳出後以姜桂題吳佩孚最爲趙倜抱不平國務院昨接吳佩孚來電大意謂當此民心憤激之際驟有重兵壓境之傳趙督去位事小釀成禍變事大應請主張公道辦理萬勿操之過激云云聞東海恐激起風潮又慮趙吳兩軍發生衝突已命王印川迅速赴任俾從中調解不至破裂又命河南駐京委員傅應璜携帶密函回豫對趙倜有所規勸據聞趙倜最近曾電託曹錕向政府提出四條件（一）已經動員之軍隊仍退回原駐地點但吳光新之新軍亦須同時退出汴境（二）對於部下不咎旣往（三）所有不足之軍隊經費求中央一併發給（四）不得因此事而更迭各地鎭守 
[北京大學之女學生]  
　　自右至左 
　　（一）王蘭哲學門一年級前女高師生 
　　（二）奚湞英文學門一年級前協和女子大學生 
　　（三）查曉園同上中央寫眞通信社送 
使政府於上項條件尙未表示意見但安福方面前昨兩日會議結果對豫督决定更換縱吳光新不去亦需令趙倜離豫故此事前途恐演成重大問題也 
[旅京魯學生對魯案之宣言]  
　　山東旅京各校學生聯合會昨爲山東問題特發一宣言反對直接交涉内容略謂山東問題自日本提出直接交涉以來與論沸騰函電交馳要求即予駁覆誠以對德和約旣已拒簽此項問題除訴諸聯盟外更無他法異口同聲無復疑義乃政府藉口考慮敷衍因循遲遲至今迄無正當之表示此誠吾人所大惑也吾人置身學校志在學科行政事宜本不願妄有干預顧以國家大計存亡所關凡我同胞咸思共濟况吾輩學生所學何事國事危若纍卵桑梓將淪異域家國之念旣深切膚之痛更烈此豈復伏案讀書時耶乃政府朝下一令夕下一令均謂學生干政逸越常軌於是百端壓制竭力摧殘夫學生呼號純屬愛國何得謂爲干政藉令稍涉干政之嫌亦須計其爲何事何時今山東問題生死所繫凡屬國民均應與聞我學生獨非國民乎欲加之罪又何患無辭人方魚肉我我尙不合力抵抗反願甘心就縳是非喪心卽病狂耳吾同人爲國家計爲桑梓計忍無可忍勢難坐聽外人之宰割匝月以來奔走呼號同人對斯問題悉力研究由多方之觀察經累次之探討僉以直接交涉爲害無窮茲將所持理由及議决辦法撮舉槪略用告國人（一）日本提出直接交涉不過以交還靑島爲名彼誠好意交還何不於巴黎和會一聽我國之主張由德國直接交還乃必多方運動百計要挾以阻撓而破壞之逮德約拒簽和會閉幕乃從容退讓甘心交還揆諸情理必無是事殆欲以甘言爲餌誘我於陷阱耳此不能直接交涉之理由一也（二）自我國拒簽德約以後列强始恍然覺悟知我國民氣方盛未可厚侮美國首唱保留英法相繼贊同足徵公理猶存人心未死將來國際聯盟必能爲公正之主張若此次承認日本要求與之交涉則鄰邦善意悉付東流國家人格從茲掃地英美各國視我國爲喪心病狂自甘暴棄將變其誠意的贊助爲鄙夷之態度國際聯盟將無立足地矣此不能直接交涉之理由二也（三）我國對德宣戰本以正義人道爲根據今暴德旣仆和會告終方期强權仆滅正義昭明乃日本以無理之交涉妄事要挾顯違正義專恃强權我國若低首下心俯伏聽命是前日爲剷强權而戰今反受挾於强權參戰一舉誠屬萬目衝動寗非騰笑列邦遺譏世界者乎此不能直接交涉之理由三也（四）我國旣對德宣戰則中德間一切條約悉歸於無效靑島交還自屬當然之事日本之所佔有不過戰爭時期爲事實上便利起見原無法理上之根據今戰事旣終自當退屬第三者地位由德國直接交還乃復横加干預通牒要求是直蔑我人格干我主權我國若從而承認之是不啻自貶其人格自以外交之主權讓諸他人種種危險何可勝道此不能直接交涉之理由四也（五）山東問題與中日間一切密約有連帶關係承認直接交涉不啻承認一切密約無論靑島交還絶少希望即使果能收回亦且得不償失遺害將來况沿海租界皆與靑島有同一之情勢若德國可以讓靑島日本可以承認時則英美法意諸國皆有租界皆可互相割讓互相繼承成例在先我國亦莫得而究詰矣一著之誤牽動全局言念前途何勝隠痛此不能直接交涉之理由五也由以上種種觀察直接交涉已無承認之理由茲爲促政府之醒覺達吾人之主張更議决辦法數條（一）根據山東國民大會議决之條件作一致的進行（二）公呈政府詳陳直接交涉與提交聯盟之利害促其作最後之覺悟如政府至死不悟時吾同人立卽宣布與政府脫離關係（三）通告京津上海各省各機關各團體各大報館請其作充分的援助（四）倘政府不顧民意悍然直接交涉吾山東旅京學生立即罷學回籍合山東三千萬同胞背城借一誓死不辱國人乎其亦知政府傾向直接交涉之隠衷乎今撮其要敬以相告（一）束縳於經濟之艱窘也數年以來軍政各費率賴日人投資據財政部私人談話常至三五萬之細欵亦多出自借貸苟有人出而作債主雖重利相挾在所不計甚至割土讓地磕頭作揖亦所不惜單就日債計算已不知其幾千萬也設此刻拒絶日人通牒日人勢必反顏相向非僅債務無法履行財源亦將由此斷絶（二）束縳於軍事協定·二十一條件·及種種秘約也所有各種秘約均係國内親日派所締結我國雖歐約拒簽不發生何種效力而親日派以該約爲自己所親訂碍難反汗又爲鞏固私人利權起見愈不能不仰息日人今日人旣提出通牒大可以乘機固結日人作自己之奥援民意若何在所不計以上兩端皆昭昭在人耳目勿庸諱言者噫政府徒以謀經濟之活動固私人之權利起見遂將棄山東如敝屣置大局於不顧其亦權其輕重較其利害乎以外債與主權比外債輕而主權重以私利與公益較私利輕而公益重外債屬諸國用者國民儘可負償還之責雖傾家亦所不惜至若一切私人權利以之　入國家大計我國民誓死不能承認嗚呼天下之重匹夫有責吾同人覩夫危亡之日迫禍至之無日不得不本其良心之主張爲最後之呼籲深望我父老兄弟諸姑姊妹僇力同心共濟艱危以奮鬭之精神爲外交之後盾不屈不撓再接再厲庶支大厦於將傾挽狂瀾於旣倒同人等雖勢位卑弱能力淺鮮願灑一腔熱血勉從同胞之後矣 
[經濟調查局組織之經過（靜觀）]  
　　經濟調查局雖爲中新設機關然實由戰後經濟調查會遞嬗而來其始政府設立該會之本意並非眞認戰後經濟有調查之必要故其所羅致之會員亦非盡有相當之經濟學識仍以覊縻舊國會議員爲其惟一無二之政略在舊議員諸君月領乾修到會兩次車馬衣服優遊都門本非眞有馳驅嶺嶠之决心亦落得暫時株守以待時機至該會中除舊國會議員外尙有别項人物夾雜其間或與要人接近攫得此席或因學有專長受其羅致以故在專任委員之中有佔得優勢者亦有或時提議案確有發揮者惟當去年秋後冬初薪水發放不能依時各委員因用費不給時作不平之鳴且有一次對於國務總理爲極嚴重之質問今則一過新歲乃竟運轉鴻鈞由暫設之機關改爲固定由聘任式之委員改爲官吏由六鈔四現不能依時發放之俸金改爲十成現洋宜乎在會各員均覺欣欣然有喜色也惟經此一番組織後凡本人不在都門向係託人代領俸金之員不免大受淘汰此則實惠未能普及殊爲憾事至此次所以改組之原因約略計之當有三種（一）政府雖不認經濟有調查之必要却不能不認舊議員有覊縻之必要當此南北尙未統一之際對於該項機關自應力圖保存但戰後之名則不能永遠成立因保存機關而改換名目自屬當然之事（二）各專任委員恐此項機關不能永遠存在因極力鼓吹改會爲局冀藉官制之力以資保障鼓吹旣有力又能適合當局心理雙方凑合於是改組之機會以成（三）除以上兩種原因外尙有一原因卽恐某方面亦有所組織冀吸收舊議員以植政治上之勢力難保在京會員不舍此就彼也於是不得不設法牢籠因此改組之議一經提倡即時實行不僅改組機關並自本年一月起一律發放現洋並二成國庫證劵亦不搭放可謂優且厚矣現在該局官制業經公布多日所有三總裁十六參議亦隨時由明令發表一月薪金旣如數發出而二月俸亦有日内發放之說從前月俸屢屢拖欠近聞已由某某機關决定月撥若干共計可得七萬元之固定欵額其十六參議月薪均六百以視各部參事雖同一簡任職而其程度不可以同年而語矣因此各委員中之求而未得不免對之有所訾議又聞該局總裁孫寳琦氏則因條文内有受監督於國務總理之語氣乃憤然辭而不就想當局對之必有一番慰留及疏通之手續或者因之修正條文字句亦未可知也 
[京華短簡]  
　　中日軍事協定近經南方電請取消並以此爲滬會開議之條件當局爲促成和議起見已由主管各機關協商辦法并向日本方面爲非正式之表示聞日政府特爲此事派遣奈良中將來華調查情形以定應付方法業於日前到京在日使館武官室下榻昨日（三日）上午段合肥招請宴會彼此有所接洽詳情如何無從探悉奈良又於昨日晋謁東海密談甚久談話時屏退左右關防特嚴故局外人難悉内幕 
　　九百萬元日金借欵業於年前交付聞日本方面近鑒於英美法之聯合嘖有煩言恐將陷於孤立之境急爲改變方針以資補救已將從前之回扣十三萬元交付我國取消單獨投資之性質並將前此所交付之九百萬日金認爲墊欵之墊欵 
　　據某方面消息倪嗣冲現雖未死而希圖繼任者已實　　　蘇省李純　在徐州之張文生極相契合李巳保張氏可繼任皖督並謂皖省安武軍大半皆爲張勳部下若得張文生接統則可以酌量裁編每年可减省兵費二百萬元但安福系方面則欲馬聯甲承襲倪氏之勢力使倪之政策常在故已密令馬氏先將軍隊移送若干至蚌埠藉爲先容 
　　中東路收回問題業經鮑吉督與霍爾瓦特再三交涉已定辦法聞其内容共分三大項（一）從前中東路公司之重要職員原定俄國方面九人中國方面一人今改爲俄國五人中國四人（二）將從前鐵路地帶内之俄國軍隊除以一小部分護衛公司外餘均解散（三）鐵路地帶内之警察權由中國收回後增加巡警隊以資保護此項巡警隊將由東三省裁兵中選擇充任以上三條之外尙有鐵路之行政權雙方尙未交涉協妥惟俄新黨方面頗爲反對已派代表至哈爾濱謁見鮑督謂中俄條約不得由霍爾瓦特一人主張而爲興廢以霍氏係一舊官僚不足以代表俄國云 
　　政府爲考察歐洲實業起見派出農商部調查員薛學潛等赴英法比荷及德國實地考察該員等擬於日内即行首途赴滬預訂下月十日後搭俄星辰號輪船放洋在温古佛登陸游歷各國考察一切 
[美報之俄黨對中日感情觀]  
　　希望中國長守中立勿爲日人所牽率 
　　中美新聞社譯密勒評論報云中國政府决意與俄國廣義派及社會革命黨敦好一事北京中外人士紛紛討論意見頗洽所懼者日本或因抱圖得西比利亞之野心及保護其僱用之代理人在蒙古之盜魁謝米諾夫有意挑起此二派惡感卽與交鬨則當此之時彼可根據所謂軍事協定牽曳中國同入泥淖蓋協定中固言一旦有外敵囚犯則中日二國應共同出兵以保亞洲也日本之所以恨義派者實因其不受日本陰謀之故今如强迫中國隨之對敵廣義派彼於世界卽可振振有詞謂廣義派主義實足危及遠東故乃出此且謂中國之參預其事亦巳深知廣義派之爲害有不容不戰之勢其所以施行此政策者實因自知在西比利亞自由行動已極深招廣義派之嫉恨如此則可以一部分嫉恨委於中國之身上顧在今日廣義派頗與中國相友善中國亦無所用其相仇且以該派之所爲無涉中國正不必加以責備聞在黑龍江之該派中人且巳去而之他示與中國親善二月八日廣義派新立一最高之行政機關曰勞兵民會其會長曾過江會晤中國糧服會會長要求取消糧服出口之禁令據中國方面言當時之所以有此禁令者因非廣義派之俄國官吏砲擊中國砲艇并刦掠中國商人之故二月九日廣義派豁免江口華人之印花稅且下令許華人運欵出俄國不加限制其在該派治下俄境内之華人前曾受俄舊黨之虐待今則得廣義派保護頗能安居樂業據黑龍江來電言二月十日黑河邊防軍司令鮑督軍曾以中國兵一百人過河駐防華商會館房屋廣義派人竟竭誠歡迎之是日中國糧服會會長亦還訪該派官長今聞在黑河截留之俄國貨品亦已從黑龍江中國商人之請一律放行中國與廣義派之善感尤可於一事見之海參崴之俄國各公共團體因中國鮑貴卿督軍力保中東鐵道界内之治安曾聯名發表極端表示同情之宣言并請中國境内之俄人共同維持此策南滿洲之俄人護國會亦宣言向中國道謝因優待彼國人民之故且謂中俄友誼後當永久保持云云外此亦有中俄合開之會得廣義派保護其意專在增進中俄友誼俄國之人舍受日人僱用者外無論其爲廣義派爲社會革命黨皆極欲見中國之長守中立在彼方面亦並無使中國破壞中立之舉動數星期前中東鐵道之俄國受僱人員擬游行哈爾濱市街表示反對日本干預俄國事件各張旗幟大書［覆日本］字樣中國官長聞之亟請俄人領袖消弭其事謂足妨礙中國之中立而生惡果俄人深以中國之勸告爲然卒無形打消蒙古之中國邊界小徐極占勢力蒙古全土幾皆受其 
 
 

Page 7

 
 
管轄嘗親與廣義派議妥各不相犯上次赴庫倫曾請該派代表前往會議謂該派中人如有侵入其界限者當即發砲相向該代表允諾無異詞然中俄之友誼雖日進無已而俄日方面則感情愈激愈惡通信員及旅客之自西比利亞來者咸謂西比利亞鐵道各段之日本守兵往往無端被戕而暗殺之人則杳不可得謝米諾夫之軍營中頗多日本軍官謝之軍火餉銀亦一一得自日本羅柴諾夫者爲西比利亞伯拉麥省軍事總督卽砲擊黑龍江中國軍艦者今已逋逃日本此二事者均爲廣義派人所深恨然即此足見日本之利用謝羅其意蓋在攫得西比利亞也日本自私自利之行動觀於憲政會領袖尾崎行雄氏在衆議院提出之質問斑斑可見日本軍閥派憤其直言無忌上星期至有遣人行刺之陰謀其質問中有數節皆極可研究者（一）當救援捷克斯拉夫之問題未起以前政府卽擬與英國政府磋商派大軍赴西比利亞敢問政府當時出兵其意旨安在爾時雖尙在寺内内閣時代然參謀部領袖及其他軍事官員今仍在位皆曾堅持此項主張者敢請政府答覆（二）當救援捷克斯拉夫之問題旣起美國提議各出兵七千政府亦表同意而所出兵並不如數竟至七萬之多徧駐西比利亞及其鄰近各地致外交上大失信用駐美大使石井之辭職此其一因敢問政府出此大兵而寗失信於友邦其意果安在（三）西比利亞日兵今已無久留之理由顧仍不思撤回政府殆不懼列强之致疑於吾國政策而終且招國際上孤立之苦乎（四）假謂出兵於西比利亞眞有利益可得能否分潤及於一般善良之國民抑政府卽以所得補償出兵之費用乎（五）苟日本之出兵西比利亞眞爲公理及人道起見並無圖得私利之意然則政府何不分其出兵費之一半以市大批貨物而救俄民於凍餒乎計今日出兵所費已達三萬萬元（日金）如一旦與俄國交戰則旦更增數百萬數千萬元矣以上五問足使日政府無以爲答而日本在西比利亞之野心亦於此可見今中國旣願與廣義派與其他俄人敦好深望其能長此如是不與聞俄國内爭則將來亦可相安無事至日本所爲則今日縱勝劵在握終且失之矣 
[美商會成立之經過]  
　　中美新聞社譯美人福克司氏論文云世界自經大戰而後創損已甚茲則農工商業已迅速復其原狀國際間之貿易因亦大見增加絶巨之太平洋久以商業之孔道著稱於世者今後將益爲世界所重不特太平洋沿岸之國大獲福利卽其他列國以巴拏馬運河馬拉加海峽爲經行之道者亦無不得益卽繞好望角或自澳洲及紐西蘭北來者亦然舟舶羣聚之地率在中國口岸因其未開之天然富源及目前未得之良好機會爲數尙多故能引起全世界之注意日本美國英國及其他歐洲各國無不設法增加其在華之貿易美國於數年前卽設一便利貿易之機關於上海北京天津等處曰美國商會其他通商口岸亦有類似之組織第非專門之商業團耳上海之美國商會以一千九百十五年夏成立一般商人因受歐戰中之影響不得不團結一起而思所以維持其遠東商業之道是年六月特開大會於匯中旅館由美總領事蕯門斯君宣布開會推密乞爾君爲臨時主席後卽公舉爲上海美商會會長美國商人及官員之與會者約五十人對於此項組織皆表示同意繼即組一委員會草一切章程條例閱二月而美商會始告成立北京之美國公使·代理公使·商務委員·上海之美總領事·副領事·皆被舉爲名譽董事北京及天津之美商會其定章與上海略同定會長副會長書記會計各一人每月舉行常會一次惟夏令則停止美商會會員但限美國商人或美人之與商業有關係者入會頗不易須得會中人五票同意始可入會其有五票不同意者卽在見屏之列而一年以内亦不能再將此人提出會員中苟有爲不名譽之事者如得三分之二之投票立時除名出會商家之入會者納入會費五十元并納常年費如數其他會員則兩項均納十元其於處理會務有所磋議則以會員十人爲法定額斯會宗旨載章程中係保護美國商業上之利益并審查一切有關商業之事務舉凡一切缺點及弊害皆當設法排除苟有事故涉及斯會或會員者得與政府當局以函牘往還商家如有爭端由斯會出作仲裁秉公判斷會中每年必以美國在華行商情形繕一種常年報告并刋會員錄·凡各人之地址等務以及電報密碼等無不詳載其中每月復刋一中國商業報告頒發諸會員内有印刷文字七八頁紀董事部每月所辦事件并其他有益於美國商人之專件而其最重要者則爲貿易問答有問必答極爲詳備據第一年報告中言自商會成立後通過致問者紛至沓來非特直接亦有轉自美領事署者上海美商會對於公益事亦頗活動如美國在華兒童之敎育經費以及自由公債戰爭　債無不盡力籌措云 
[河南易督風潮之近訊]  
　　河南自易督問題起後醞釀多日至近來風聲益形緊急省議會議員諸君僉以此事體大豫省存亡實與有關特由議員過半數之請求集臨時會以便共商大計聞各縣議員均已來省並於日昨［三月一號］上午十一鐘行開會禮矣 
　　自靑島問題政府有傾向直接交涉之說吾豫各界人士異常恐慌而學界尤爲痛心因而奔走呼號意圖挽救者已非一日近本省又發生易督問題吳光新軍隊實行進逼大有以强力驅逐趙倜之勢因之益形憤激學生聯合會除由該會代表聲請省議會拍電中央力爭外并定於本日［三月二日］午後七鐘在縣角街國貨維持會開會討論一切 
　　河南各界自五四運動後對於山東問題非常熱心近又以吳光新來做督軍王印川來做省長事羣起力謀抗拒昨以全國各界聯合會學生會總會赴豫代表趙萬川李宗鄴名義發布［警告河南各界書］主張趕開一國民大會自决自救其開國民大會主旨對外交對河南内政希望有共同的主張（一）反對直接交涉（二）討伐賣國賊（三）釋放京津代表（四）拒絶吳光新督軍王印川省長所表决的四條不達目的誓死不止 
　　昨日三月一號龍處長以刻下謡言四起人心惶惶特飭令各區揀選警士二百餘名在北外野曠之處演習槍枝爲保護地方思患預防之計其意蓋欲以巡警協助軍隊共同拒吳也 
[魯人反對直接交涉之運動]  
　　省議會赴豫代表之報告 
　　山東省議會因靑島問題派赴豫晉兩省代表于清泮徐中晟二君抵豫後已將與各界接洽情形來函報告略云本月二十七日抵豫省城適該省督軍問題發生尙未解决方恐各界對於山東交涉不睱顧及將來向各方面接洽未必能獲若何效力乃至二十八日遍訪省議會敎育會農商等會員及各報館談及山東問題形勢危迫有反對直接交涉駁回日本通牒之必要各界均各慷慨激昻願取一致行動除由該省議會即時拍電中央及各省軍民長官省議會外其敎育農商各會亦允於日内協電力爭以壯聲勢至各報之論調原係一致主張將山東問題提交國際聯盟今益盡力鼓吹足見此間民氣蓬勃重視外交實爲初念所不及次日謁見趙周人督軍言次亦極不贊成政府直接交涉當經請其電爭立蒙慨允擬俟向該省省議會議長商酌即可拍發清泮等遂又面請該議長從旁促成其事或可望發生效力云云此該代表在豫接洽各界之情形也 
[湘人反對直接交涉之一致]  
　　湘人對於魯案直接交涉之主張一致反對前已由省議會總商會先後致電中央請予嚴行拒絶茲因近旬以來直接交涉之聲益復洋洋盈耳故各屬人士又函電紛馳堅請嚴拒大略情形如左 
　　長沙湘城各法團領袖如省會代理議長張漢彝·商會長張先贊·農會長易宗袚·省敎育會副會長覃澤寰等以直接交涉之說較前益盛且有將移至東京避人攻擊消息事機異常危迫亟應設法力爭爰於日昨聯袂進謁張敬堯痛陳直接交涉與否之利害請俯順民意代達中央拒絶直接交涉以保國權張氏業巳照准矣 
　　衡陽衡陽人民之對於魯案前經各界全體議决仿照京津辦法組織國民大會誓死力爭業經預備緒並經具呈吳將軍請予察核備案吳氏以時值戒嚴期間未予批准該會旣未成立乃由衡陽敎育會·商會·農會·勸學所·各法團及學生聯合會國貨維持會等致電軍政府駢日本近有魯事直接交涉之通牒北庭腐弱易墮奸計請嚴行拒駁並堅持提出聯盟會之議以保國權 
　　常德常德國民大會已經組成立昨電北京政府云我國對德宣戰所有在山東權利自應由我國取還日本安有繼承餘地專使曾拒簽於前美國復保留於後則此案惟有提交國際聯盟處置若與直接交涉狐埋狐搰適墮奸謀懇鈞院尊重國權俯順民意切勿與日人直接交涉福州事件尤於國家顏面有關務望鈞院依據北京天津等處國民大會所擬八條辦理有一未允須與力爭目下民情憤慨已至沸點事機危迫幸熟籌之　　益陽益陽學生聯合會以魯閩各案非由各地各團體一致力爭不足以保全國權而伸民憤除由該會致電中央請拒絶魯案直接交涉並速辦閩案開釋被捕學生外復運動該縣各團體一體拍電力爭矣 
 
[二月廿九日北京國民大會的寫真]  
　　（一）（二） 
[滇軍易帥問題之近訊（平）]  
　　開戰後之情勢愈趨險惡 
　　自滇軍易帥問題起社會上大爲驚恐逆料滇桂交爭必以此爲導線固不僅滇軍内部之爭巳也粤省聚合多數軍隊各有領袖不相統合其勢必互相兼併由小泡聚而爲大泡然後始能統一特未知果有此能力否耳連日來據報紙中所登載者則云當局已將滇軍着手改編地方安謐尙無戰事發生蓋屬於軍事問題報紙上不敢說話不得不如是云云然考之實際江村火車巳停止搭客韶州英德火車下者檢查非常嚴密且由韶下省之車亦有傷兵載回說者謂韶州以上已有戰事發生其事或有可信蓋此事之發生醞釀已非一日李根源在粤充滇軍總司令滇軍中人欲排而去之者亦非一日其最要者則師長李天保之解職回滇·及國會議員郭同之回滇此二人於唐蓂賡前必大有陳說迨唐電到粤將李根源解職而事前滇軍長官又有一種秘密謀畫欲將李根源拘禁然後宣布其行爲惟師長朱培德與李根源有師生之誼不忍用此酷烈手段迨消息一露李根源乃由韶快車回省遂先發制人盡破滇軍之機密如駐紥廣雅書院之洪團長爲李捕獲用嚴法審訊遂將眞情盡行供出其詞遂牽涉於李烈鈞現時滇軍之主要頭目惟朱培德楊益謙二人而所賴以指揮者則惟李烈鈞朱培德之師部原駐在東門外永勝寺楊益謙則駐在始興近數日來朱培德已不知去向師部亦已遷移紛紛爲戰略上之預備據東門外長湴鄉之土人云連日滇軍移營驅率鄉人爲之搬運軍器大抵多聚於番禺屬之龍眼洞亦有散布於增城從化之帽峯山者以此地形勢高峻有險可扼故也聞又有一部分從白雲山背後沿陸路以入花縣將從源潭清遠·以便與北江之滇軍相照應傳說李烈鈞卽從此路間道入韶巳大受滇軍歡迎矣故東隄之參謀部現已寂然無人贛園本爲李烈鈞所駐者現亦遷徙一空李烈鈞通電有云即日前赴兩師駐紥管區巡視撫慰者大約卽借此出行别有動作耳並聞軍府交通部長趙藩（卽唐蓂賡之親信人）亦已他往以目前而論軍政府實巳毫無能力岑雲階亦一籌莫展不敢說詁但逢人作揖勸人以大局爲重而巳現時韶州府城方面仍爲李根源勢力範園而莫督亦巳派有大隊桂軍赴韶爲李援助惟韶州各屬縣之滇軍則與李爲敵者不少四會方面亦有滇軍駐紥此爲入西江之衝要地近桂軍亦巳添派駐紥三水河口一帶以防其衝入西江現時桂軍紛紛派出塡紥各地大約亦爲戰略上所應爾總之同室操戈决非西南之福今日於粤境内旣有一番競爭異日滇桂邊界其爭恐亦不能免也 
　　另據報載云前報所紀南雄始興方面滇軍第四師旅長楊益謙所部已與李根源部屬之滇軍發生戰事現據傳說北江一帶反抗李根源之滇軍與歸附李根源之滇軍數亦相當旣已發生戰事一時亦不容易解决當滇軍風潮初起時軍政府以此係地方軍隊問題特取冷觀態度嗣見風雲漸急亦慮因此惹起滇桂兩系惡感於西南政府根本問題有所牽動數日前已密託參謀部次長蔣尊簋調停李烈鈞氏意見但自莫督將滇軍改編取消兩師部改編三旅之通電發出後李甚爲憤怒蔣亦無法轉圜又當去臘底風雲緊急時滇軍將領紛拍反對李根源之電來省某當道及政學系人慮李根源勢力一失則於某方面及政學會勢力亦大受影響乃連日密議决定一運動之策去臘舊曆二十九日財政廳長楊永泰綑載港幣及中國銀行毫洋劵數十萬乘粤漢路專車赴韶當時沿途防備甚嚴楊亦卽日返省楊此行頗稱得力故滇軍第三師全部軍官均被收服以去又一消息云本月二十五晚韶關地面已發生衝突二十七日續有事故李烈鈞已親臨指揮復在平山結立大本營列隊南下在粤路三華店站屯紥與省軍迫近現省軍各隊屯駐於新街獅嶺協力進迫新街以上二十餘里車路鐵軌已略爲滇軍撬毁二十七夕電報不通聞此事發生於二十六日下午六時以後先是李烈鈞電告出巡卽率其所部駐東北郊新編之援贛軍及駐長堤沙河之警衛混成團繞出花縣向北江進發原駐白雲之二營退駐太和市迤西一帶李根源聞此消息即入見督軍商定應付機宜卽晚發出調兵電令四通李根源亦卽乘專車星夜同韶策畫二十六日十時莫督猶接其來電云源於宥晨抵韶地方安謐請釋錦注等語乃此電甫到而李隨抵省復謁莫督聞因韶地滇軍微有異議所設軍官講武堂又生内鬨傷斃多人風聲頗惡故又立刻馳回請示時莫督巳先有準備飭李急卽回防是晚亥刻又接李根源電告佈置戰守情形莫督卽發緊急手令着沈鴻英邱渭南盧炎山立率駐省各本部之師出守新街二十七早復調沈部二營由龍眼洞進迫太和市并電林虎率兵出四會廣寧馬濟所部一營赴西樵二十八早又手諭衛戍司令陸日新親率一營二連馳赴新街巡視是日新街方面聞僅有邱部步兵約三百人沈部步兵約四百人盧部步兵二百餘人李部警衛軍約三百餘人第一師砲兵一連獅嶺方頭李部二百人第一師三營約四百人莫督以兵力尙單是晚下令第一師增調步三營砲一連亦於二十九日黎明開拔是早復給手諭陸日新自赴兵工廠領彈五萬發大約陸部亦在調赴前線之列計新街獅嶺等二十九日午前當時有步兵十一營砲二連現省城地面人心鎭定如常惟二十九早各軍因出發急迫紛在内城强拉民人挑運行李市面上稍覺驚擾耳又福軍司令李福林現以本部奉令派充先鋒隊卽經紛調部隊開赴新街駐紥前線唐繼堯已電令將楊晋正法電文如下飛轉廣州李參謀部長并轉滇軍鄭朱兩師長楊張魯盛四旅長同鑒駐粤滇軍兩師具經電令改歸本省直轄并就近受李參謀部長指揮在案乃楊晋等竟敢糾率叛黨刦奪韶關師部復敢圍捕少數軍官揑簽全軍名義通電抗命别圖擁戴實屬目無法紀除將前委楊晉第六軍參謀長一職卽行褫革并削除軍籍外着由李部長責成該師旅長卽將該逆拘捕就地正法勿任脫逃以肅軍紀其餘脅從諸人仍由該旅長等限令改悔分别辦理如或執迷不悟卽一併拿辦不貸切切此令雲南督軍兼省長靖國聯軍總司令唐繼堯宥印 
[杭州快信]  
　　公立法校學生將次到齊八日准行開學禮餘如一中醫學安定各校報到者均不過十成之四已分别函催上海錦雲織綢廠經理陶鎔前呈准在吳興縣屬設立掉絲場運經赴滬照章納稅甫及開辦該縣絲織業以妨害生計羣起阻撓昨飭吳知事會同商會召集士紳訂期會議解决辦法呈覆核奪 
　　王桂林王賓張伯歧昨同日起程回防 
　　馬鴻烈調充憲兵司令官將成事實憲兵營某營長聞亦有升遷希望惟尙未發表 
　　高檢廳昨委黃羲充金華高檢分廳書記官劉嘉楝充金華地檢廳書記官張爲楷充永嘉地檢廳檢察官 
　　杭縣知事王吉檀等二十九員八年冬季拿獲逃兵出力省署准督署咨請已各飭記大功一次 
　　城站第一舞臺經理陳癡民呈請軍民兩署維持營業取締闖入戲院無票觀劇之軍士已飭所屬隨時查禁 
[南京快信]  
　　陸部派諮議周良材來寗謁李督商裁兵問題 
　　趙倜又派參謀王伯相來甯謁李督有所接洽 
　　吳光新派閻得勝來寧謁李督有所接洽 
　　公府侍從武官周予覺奉派赴雲南晤唐督軍事竣昨過寗轉車回京復命 
　　齊省長確定六日由津起行七日抵寗省城各機關長官均預備渡江赴浦口車站迎接 
　　女子職業傳習所成績頗佳現擬擴學額添招新生 
　　王警務處長擬將各縣警務整頓即派員赴各縣視察如非警務畢業人員即調省敎練以期實達改良目的 
　　新國會議員高登鯉陳振先周秀文徐亞屏張蔚森裴廷藩均於昨日由甯轉津浦車北上 
　　第七十四旅旅長陳調元經李督委充七省聯防司令官昨來省謝委明日午車回徐 
　　李督擬將駐揚州之第一混成補充旅調回省防改派第二混成補充旅赴揚換防援贛之第十九師李督决定四月内撤回從事改編 
　　第六師第一團一二兩營奉調入城換防又第二十四團全部開往浦口塡防 
　　沐陽捕獲巨匪周維楝周維幹李督電令解送白使懲辦 
地方通信 
[蘇州]  
　　藥業加薪之備案蘇城藥業太和公所前日具函商會轉函吳縣公署以同業夥友近因百物騰貴議加工價適上海同業發起友誼會名目要求甚烈蘇城亦相率觀望惟思本埠藥市不及上海十分之一今爲顧全賓主感情起見業經酌予增加彼此允洽誠恐無業游民仍有乘機唆弄藉端搆釁情事殊與營業治安關係匪淺應請由縣備案給示俾資禁約温知事當以事關商業即予繕就布告發交該公所張貼矣 
　　擬設國語講習所蘇州市敎育會會長沈公實近奉敎育部通令各校須練習國語故擬設立國語講習所以造就師資爲將來添設之預備由金軒人程惜麟張佩玉輪流擔任講師校址擬假干將坊巷中區三校云 
[無錫]  
　　暫定敎授語體文辦法無錫縣知事自奉敎部通令改國文爲語體文後當飭主管　　於二月一日邀集省縣兩師範校長等開臨時會議議定無錫國民學校敎授語體文暫定施行辦法四條如下一語體文前無師承近奉廳轉部令定期施行應先設法準備庶不致漫無把握茲暫定兩種辦法如下（甲）編輯語體應用辭典及範文擬請通人於語體文夙有研究者擔任之（乙）講習國語由勸學所酌定時期邀請通人於語學夙有研究者開講習會暫定下列三種（一）國語會話法（二）注音字母國音排切法（三）語體範文其會員暫定每市鄉三人以學務委員及現任國民學校正敎員爲合格俟講習完畢後即分回各市鄉邀集國民學校擔任低年級國文敎員另行開會傳習以注音字母爲主一敎授語體文須注意讀音統一現在國語尙未普及讀音苦難統一應一律暫以敎育部讀音統一會編纂國音字典爲準以期統一而免紛歧一國民學校敎授語體文擬暫從一年級起其巳授普通文各級亦應注意話法使之練習語言以期言文並進一國民學校敎授語體文至第三學年向酌量社會情形並參加普通文三分之一至第四學年得增加普通文至三分之二以便應用呈請敎育廳採擇已奉胡廳長指令呈請省長咨行敎育部核示飭遵矣 
[揚州]  
　　敎職員緊急會議江都全縣敎職員聯合會人員於三日下午假第一高小内聞緊急會議會員列席者甚衆推方小亭爲臨時主席報告開會理由以敎育經費支絀勸學所長辭職當作若何計劃各會員對於進行主張多有發言結果議决三種辦法（一）全體挽留會所長繼續供職（二）組清算學欵會推陳懋森任桂森等七人擔任其事（三）三月份學欵以預算上之三萬元向縣抵現支用 
　　言文一致之先等江都敎育共進會於寒假期内組設國語講習會已及一週現以各會員須往各校任職故於三日宣告閉會惟第八中學現添授注音字母一課延陳冠同君擔任敎授每星期兩小時以期普及云 
[杭州]  
　　浙市改現問題之愼重杭總商會業經定期嬉集業董會議改現問題聞杭省絲茶綢繭米布等業董共有三十二人對於本問題關係重大究竟改現以後於各本業前途利害若何尙須各自開會徵集意見再行提交商會公同討論至甬紹兩市調查過年現底總計祗有五十餘萬元而錢業單子共有六百餘萬元改現能否實行亦决定於未開市以前先行會議辦法務期推行盡利云 
　　樟脑局呈請保護商人謝天錫集資十萬元在浙省創設全省樟脑局採購樟脑煎製樟脑樟餅行銷各處業經省署立案並委實業廳長雲韶爲該局監督該局已於三月一日正式成立公舉趙家藩爲總經理徐述堯爲副經理惟樟脑含有硝酸原質於藥用之餘兼供工用軍用在工用可製西爾特雷在軍用可製無烟火藥在藥品中亦爲激刺走散殺蟲之劑用途極廣誠恐開辦　始各級官廳未及周知或有阻礙刻已呈准省長通令隨時保護嚴禁無照私貨并咨請上海護軍使轉令上海道尹縣署警署洋關及各局卡一體保護如遇浙江出品未持護照在該地運銷者一律禁止扣留俾便營業云 
[温州]  
　　學術講演會紀略永嘉新學會於二月二十五日下午一時假座浙江第十師範學校大禮堂開第二次學術講演會首由主席姜伯韓報告開會宗旨次由十師校長楊效蘇講［敎育與生活］次由十中校長朱隠靑講［迎新潮流者之態度］末由十中學監傳復灭講［我之中國觀察］洋洋數萬言聽者忘倦至四時始摇鈴散會 
雜評一 
[延宕中之學潮]  
[  訥]  
　　中國每一問題起結果必以延宕了之今之河南易督問題恐亦必出於此法也然延宕在表面而暗中則仍進行故此延宕之問題愈積愈多且因反覆而愈紛擾不巳一問題紛擾暫平一問題紛擾又起蓋非至集種種問題作澈底之總結算中國固無安甯之日也即以山東問題論表面雖延宕而實際上直接之活動至今未已則以武力壓止之學潮能終壓止而不動乎北大罷課之議又已發動則學潮再起之機巳露是故當局而終不覺悟者則非特問題之反覆紛擾愈甚且迫而至於總結算之日亦愈近矣豈近學潮之不了而巳哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[女界交誼大會紀事]  
　　神州女界協濟社在該社所辦之神州女學内舉行女界交誼大會巳預載前報昨日（即舊曆元宵節）午後二時開會會場即在神州女學敎室女界來賓固甚繁衆男賓亦復甚多先由該社社長張默君女士介紹先施公司歐彬夫人致開會辭因係粤語復由舒蕙楨女士代述略謂往年該社開女界交誼大會僅延女賓男賓皆不招待近以社交公開之說日甚正宜不分畛域一律延欵男賓故此次大會獨異於前當此元宵佳節濟濟一堂允稱盛舉惟是人羣之責任甚重尙願共勉進行庶無負此會之眞義云云次由湯藹琳女士（美國威斯萊大學畢業）獨奏钢琴嫻熟異常極抑揚和婉之致陳止瀾夫人與鍾文耀夫人之兒童繼起同奏琴歌安詳合拍廣東小學學生各手彩巾出而舞蹈頗爲醒目次節先由歐彬夫人之兒童超國威國二人聯袂高歌純爲天籟威國幼甚復能侃然演說蒼蠅之害誠爲難得次由張默君女士演講歐美女子交際大槪略謂歐美女子交際已成一種學問因敎育普及收效固應爾爾現專就此事論約有四項茲分述如下（一）［關於學術者］歐美各國人士常備茶點發柬延客任推爲演講者所講如婦女交際學家庭保育學之類藉此互相研究學術實多裨益或預將所書字每字分兩半以授來賓得其半者因覓人合其全字可以至少能識一人用意誠善也（二）［關於敎會者］歐美敎會之禮拜演講亦交際之一法現其所演講者多關於政治經濟敎育等重要問題較之在中國之敎士所講天堂地獄等事實甚高深講畢聽者輒因敬慕趨與爲禮焉另有禮拜會餐一事亦極有用常假一地以行之任人會集餐後必有演講所講近以敎育及社會學爲最多工人亦多來聽講故歐美工界較爲活動總之資本家對於工人不可不爲之全部設想若僅自顧私利則壓力與反抗力必同時增長勢不至破敗决裂不止卽如現在上海紗廠甚多工人每日來廠工作往往棄置其兒童於卑濕之地少頃絮灰等物卽蔽兒體故以近來調查所得上海資本家雖多益臻富厚而工人之兒童實減少三分之二噫此何現象歟若歐美各國則皆有工廠小兒保育所執事者咸盡義務吾國（張女謂中國）誠不可不倣行之且夫過激派者即貧富階級所生之惡果過激派本爲廣義派毁之者加以斯名耳誠欲免過激之舉動必自破除貧富階級始此項云云本與女子交際問題似無直接之關係特附及之以暢予懷耳（三）［關於社會者］社會交際所以企求愉樂交換一切智識歐美各國人士常假公共地方或俱樂部舉行跳舞會輔以音樂此舉亦甚有益吾國猶有反對之者愚意稍少則可毋爲已甚如美之紐約法之巴黎每次跳舞會輒有數晨人劇費時力誠不足法也（四）［關於家庭者］可分四種（甲）正式宴會或茶會歐美人士延客如延一男賓已婚者必同時延其妻未婚則必另謀延一女賓對於女賓亦復如是客堂門啓則女主先挽男賓之居首席者入座男主則挽女賓之居首席者入座蓋以此示敬無所用其羞澀也歐洲此種習慣最甚雖軍界亦然美洲稍遜之（乙）平常宴會或茶會以愉樂爲本旨來賓可隨意坐立席地亦可常有專延一國之人者如美國常延吾國留美學生人多則僅茶會惟無論何季必以痧忌林饗客蓋美國氣候乾燥非此不足潤渴吻耳會中皆有音樂歌謳及各種游戲熙熙然如登春臺焉（丙）近兩年來美國凡專延吾國人者必同時另請曾游吾國者演論近一年内所論約爲和會問題與中日問題吾國來賓亦可與之探討美人論調常直我而曲日也（丁）友邦人士每逢佳節如暑假則約吾國學生避暑海濱年假則邀下榻其家蓋以遠方覊旅易多感觸而友邦之家庭眞相藉此可以觀摩也以上四項關於歐美女子交際大槪如是愚意人當自强不息深願吾國無論男女界均努力進取俾多建樹男女交際尤應急行探討公開方法以便實行云云次由神州女學學生合奏國樂張湘湄女士獨唱英歌尤以廣東小學學生所表演之國技爲有精采末復以文虎等爲餘興五時許茗點散會 
[泗水華僑携眷回國]  
　　荷蘭國自頒布屬地新章十四條以後居留爪哇各埠之華僑極感苦痛昨有居留南洋泗水埠數代之華僑唐清淵因憤居留政府待遇之不平變賣所有携眷歸國昨日抵滬華僑聯合會先期接有電報届時由該會幹事胡道南親往照料寄庽旅社但唐君不諳國語倍感不便幸有該會殷勤招待并聞唐君定於七號前往南京稍置產業作永久居住之計該會幹事胡君并擬抽暇送往茲錄我國派駐泗水領事官賈文燕致該會函詞旨悱惻海外傷情可於言外得之矣函云上海華僑聯合會諸君大鑒敬啓者茲據泗水僑商唐清淵禀稱清淵僑居斯地歷有數代胼手胝足足以謀生計自念寄人籬下總非長計且離國旣久國情隔閡爲自身計爲子孫計不得不速圖内遷清淵現年五十九歲源籍福建龍溪縣人向在泗水行醫營商妻白克現年三十五歲妾陳乃織織現年三十歳長子唐振徽現年十歲次子唐振美現年九歲茲巳將所有自置產業一槪變賣擬携帶家眷遷往南京惟慮初到人地生疏或有意外之虞合行禀請領事發給護照沿途藉資保護並請函知貴會等因前來據此查該僑商唐清淵僑居泗地歷經數代經營醫業確守本分此次傾心祖國携眷内渡所稱人地生疏請求保護各節係屬實情除由敝署發給回國護照並函知江寗縣知事保護外相應函請查照届時務乞指示照顧俾其歸國云云 
[舊金山華僑反對直接交涉電]  
　　上海學生聯合會接舊金山中華愛國會來電云此間反對北庭與日本直接交涉務望中國國民全體反對舊金山中華愛國會叩 
[英艦在淞口施演魚雷之商借]  
　　交涉公署近接駐滬英總領事公函云茲有英國兵輪三艘意欲施演魚雷擬商借吳淞口外爲施演之所希即轉函水陸軍營曉諭居民切勿驚慌施演之處一切船隻均須繞避等情楊交涉員准函後除分函吳淞要塞司令查照辦理外並專函海軍總司公公署查照先例辦理能否照准即希見復以便轉知爲荷云云 
[再誌意飛行團之準備]  
　　意國飛行團人員戴必樂等日前由滬乘火車赴京察勘沿途經過地方情形已誌前報茲聞戴氏等尙須由京至東三省察勘停落飛機場所一俟週遊勘畢該團始能實行飛行云 
[李述膺爲陜軍請餉電]  
　　李述膺昨致廣州電云廣州軍政府各總裁鈞鑒屢接三原于督幂及各司令函稱陜靖國軍苦戰連年精办俱疲近復早象巳成民食悉盡軍隊飢寒之狀慘不忍言甚至有請長官將全體槍决以速死者嗷嗷之聲遍於全軍何圖以護法義旅受天之厄至於此極設不幸而一軍皆化則陜中根據盡失西南大局亦將動摇竊謂陜西今日地方羅掘之窮不減於郴桂人民供役之苦有過於湘南務懇援湘軍之例按月撥發關餘之欵五萬圓藉支伙食俾獲延喘無任急切待命之至李述膺叩删 
[游行演說之繼起]  
　　舊曆歲首商界救國恒心團特於新歲各界消間之際集合同志分道游行演說俾使各界人士於歡騰喜躍之中仍不少懈愛國之舉動日前游行一次路人大爲感觸曾載各報今上海志成團全體同志亦極贊成斯舉日内擬聯絡滬南各團體編成游行演說隊表示與救國恒心團一致進行不日即行集合出發茲得其與救國恒心團函照錄如下救國恒心團公鑒山東問題千鈞一髮乃滬上人士懾於淫威之下未聞有具體反抗之組織言之傷心思之涙下尊處有组織大規模之游行隊敝團極表贊同除聯絡滬南各團體共同進行外尙乞賜示南針不勝禱切上海志成團謹啓 
[全國各界聯合會昨日兩電]  
　　致武漢總商會學生會轉各團體電（銜略）據報載北廷復有借欵建築漢口市場委張國淦辦理情事夫北廷巳爲萬惡之藪何嘗顧及地方此舉亦無非假借公益名義以達其營私之目的耳况借欵亡國巳有殷鑒尤當拒絶貴會旣反對之於始務望堅持到底勿爲國淦甘言所欺誘幸甚全國各界聯合會微 
　　致郴州譚司令貴陽劉督軍王省長電（銜略）魯案國民一致反對直接交涉讀先後來電主張與民意不失毫釐曷勝欽慰但北廷怙惡不悛近者捕打京津學生解散各地會社檢查郵電宣布戒嚴凡人民約法上所應有之種種自由剝奪殆盡是不啻表示與國民宣戰堅持直接交涉矣國民於此似亦不得不籌最後對付之方法並實現民治主義先生素抱救國衛民之志願定有碩畫乞示好音爲盼全國各界聯合會微 
[抵制劣貨聯合會常會紀]  
　　上海抵制劣貨聯合會昨在老北門蕯珠弄事務所開職員常會列席團體代表三十八人由程仕勇主席錢肇榮紀錄會議情形如下（一）討論邑廟限期清理日貨會派員接洽事由該會代表姚正之報告邑廟刻已清理日貨對於他方劣貨尙多不免受日貨商之責問是以特來貴會接洽當由主席及蕭箎君答復次復有姚代表報告會中苦衷（二）臨時提議錢肇榮謂學生會前查獲天益紙號劣貨油光紙三十令交本會辦理討論結果下星期日在體育場連同本會所獲劣貨紙料一同焚燬並函邀各公團蒞場監視（三）主席報告九團來函本星期在靑年會開各團體茶話會請派代表討論結果所推代表應二人並負完全責任用記名投票選舉之揭曉程士勇張志鵬當選（四）討論續推職員結果擱議俟下星期討論（五）函催前舉各職員出席會議以期進行結果通過（六）陳君來函報告某商私運劣貨事表决查明辦理四時散會 
[五馬路商界聯合會開會紀]  
　　五馬路商界聯合會於昨日下午二時開第六次全體職員會議到者正會長朱葭琯副會長孫承甫周崧生總務科張炳臣程雲卿評議部長態敬如曁各職員何榮治馬潤生王湘江袁文銓劉鶴鳴葛壽民儲紹基張淦林陳朝銘陳國樑金如榖卜五洲等三十餘人公推張炳臣爲臨時主席報告開會宗旨及討論進行方法所有提議報告事件彚紀如下（一）報告各處往來函（二）會計員王湘江因蘇州房屋工程緊急必須常駐該處督促照料未便兼理斯職當即公同議决會計一職管理銀不賬目極關重要即請以馬潤生調充所遺交際員一缺請以王湘江繼任庶務員葉夑臣因他路店務紛繁無暇擔任堅請辭職並推舉調查員袁文銓接辦總務科程雲卿評議員胡再人來函辭職全體挽留主張一致（三）本路籌設義務學校造就商業上應用人才現距開學之期甚近應先行選定校董又持久與否全恃經費公同討論結果請本路各職員分途擔任對外則廣爲勸集而對於本路熱心各商號亦可酌量募捐藉維永久並將募捐册編號備函送交各職員收執將來由本會收捐時即行給予正式收條以徵信實至校長一職必須熱忱毅力富有學識者方爲合格統俟下星期開會公同選舉（四）本路中東西三段捐欵會中賴以維持應卽推定專員收捐俾期迅捷中段推定張炳臣西段推定袁文銓東段推定陳國樑收得後統交會計科收存以備開支一切衆無異議至本月十六日以前所有銀洋賬目歸王湘江清理交代十六日以後應歸馬潤生收支報告公衆以清欵目議畢散會 
[滬南商業聯合會籌備紀]  
　　南市商界同人昨爲發起滬南商業聯合會事假六區救火會開籌備會首由幹事長吳臣笏起言略謂本會自籌備以來已將月餘適值陰曆年關以致進行延緩目下加入各行號巳達四百餘户自當積極進行先尋租會所以立基礎後由幹事傅祖衡吳鏡秋徐鶴齡金拜仁陳瑞寅互相討論進行辦法大致以現當創立伊始一切槪從儉省查有浦東公所地址廣敞頗合本會辦事之用當經公舉傅祖衡先行前往接洽一俟籌備就緒即假浦東公所訂期開會成立云 
[船務棧房工界聯合會紀]  
　　定四月二日開成立會 
　　上海船務棧房工界聯合會於二月二十九晚開籌備成立會會員到者座爲之滿來賓有外國人並各界人士二十餘人八時開會由張福堂主席宣佈開會理由次由外國來賓旋篤片呢及陸瘦侵馬志超等相繼演說繼由主席答謝並勗勉本會會員毋負更位盛意次蘇愛南佈告本會創辦之艱難及經過之情形請各會員商議此後進行方法籌備成立大會事宜各會員均有提議後公决於四月二日開成立大會所有需費由各會員認助特别捐限於三月二十日晚前交到所有籌備事宜均由職員部會同各會員辦理議至十一時始行散會 
[開弛米禁之京電]  
　　北京稅務處近令各海關監督略謂查我民食向以米爲要品照章本不准販運出洋惟近來國外僑民往往以米荒呈請接濟律以救災之義未可過爲拒絶然此中酌盈劑虚要以國内米價爲衡爲此令飭將米價每石若干數目卽從九年二月分起務於月抄具報遇有大漲大浇逈出尋常市價之外者並即隨時快郵電報云 
[調查民食之旬報辦法]  
　　江蘇代理蔡省長昨通令本埠道縣各機關略云入春以來蘇省米價日見騰貴轉眼靑黃不接亟應統籌全局以維民食茲物擬辦法四條除通令各縣知事外仰即遵照按旬查報以憑核辦計開旬報辦法（一）存米總額實數存榖若干（一）每日消數（此指每日當地民食人口約數其運消者除核准軍米外禁止之列）（一）各鄉來源平均每日若干（一）存米可敷民食天數及統計有無多缺 
[禁種烟苖之例行公文]  
　　滬海王道尹昨接省令略謂准内務部咨現當春令嚴禁各屬私種烟種等因查蘇烟禁素尙嚴厲禁種一事早告廓清即么販私吸亦有犯必懲准咨前因合行令仰轉行所屬防患未然勿稍玩忽云 
[縣商會董事會紀]  
　　上海縣商會訂期五日（即陰曆元宵）開今届春季第一次董事會昨已届期午後三時開會到者有葉鴻英葛吉卿徐炳輝沈潤挹聞蘭亭陸崧侯莫子經王一亭干蘭坪朱吟江李詠裳葉惠鈞等十二人先由正副會長顧馨一姚紫若報告開會宗旨後次將上年經過情形略述數語又將應行交議各種函件當衆交閱畢然後互相磋議良久始行散會聞是日所議各案皆非緊要事件云 
[南帮米業董事被控續誌]  
　　南帮米業公所董事嚴少泉（卽筱泉）等被松江等處米業船户等代表在法庭起訴侵吞公欵一事已紀前報茲聞嚴被訴後特向公所辭退董事責任聲請另行選舉並將經辦公欵至上年底爲止結算計洋一萬零二百二十五元一角三分有奇現分存與同業萬興正興生大等三家有存摺爲證先將存摺呈送縣商會請爲保管並函陳種種情形以待公所舉定正式董事有人接辦時再行交替云云聞法庭方面對於此案現正著手審查俾明眞相而便公判 
　　又函云南帮米業公所董事嚴少泉被陳劍冲在地方廳控訴消滅公所私存捐欵一案陳劍冲自稱爲蘇州同里松江黎里　　等埠各米商代表列名起訴日來該公所因接到松江黎里同里蘇州等處米商公所及各米行來函多數聲明不認遂於昨日邀集全體米客於下午一時開會到者三十餘人開會後由莊桂清司事錢仲達王寶生等將内地各行家來函宣佈皆聲明並未公推陳劍冲起訴嚴少泉之事且言仁榖堂米行公所與常錫公所亦具函到會函中詞旨亦不直陳之所爲云云次嚴少泉聲言鄙人性質戇直動多修怨且俗務紛繁辦事未克周詳今宣告辭退董事職務繼經到會者以嚴自民國二年創辦公所成立以來辦事十載頗任勤勞皆極力挽留仁榖堂等亦同意並議定對付陳劍冲向官廳申訴至四時而散 
[派員參與蘇省實業行政會議]  
　　江蘇省實業行政會議定四月一號就省城通俗敎育館開第一次會議業由省公署令行各縣知事派員到會與議昨悉上海縣知事派定張在新穆湘玥前往與議 
[中法儲蓄會經理自戕]  
　　大陸報云中法儲蓄會上海經理杜塞爾道勃氏昨日午後在虹橋抛球總會附近四百五十碼處以槍自戕某外人乘汽車過此見屍橫路旁華人圍觀乃馳報靜安寺路捕房公共租界之捕頭與西探長咸卽往視而法捕房捕頭石維也亦到場騐看杜氏蓄意自殺有信爲證内有一函係致中法儲蓄會略謂因私人原因自殺與中法儲蓄會毫不相關現此事由法當道辦理杜氏於拳亂時偕法兵來華歐戰時充天津捕頭去年始來上海 
[各輪船之行踪]  
　　昌興公司之亞細亞皇后號定五日離神户六日經長崎過靑島大約九日下午可抵上海十日自上海出發赴小呂宋香港等處 
　　中國郵船公司之南京號輪船於二月二十一日開自舊金山大約三月十五日抵申 
　　英國輪船公司經理英印輪船公司之日本號輪船巳於昨日（五日）至香港大約六日（星期六）離港來申 
[荷蘭兩輪船將次來滬]  
　　凡次馮鈍盤君（JOBentzwandenBeng）所轄之荷蘭船二艘一名漢塔搿漢特立克（HertogHendrik）一名屈龍柏（Trorrp）各儎重五千五百噸將來自爪哇經西貢香港等處而於下月（四月間）抵上海再由上海開行經秦皇島橫濱小呂宋等處而還至荷蘭羣島大約在上海有十日之勾留 
[美盛公司棉市報告]  
　　中美新聞社譯美盛公司一星期棉市報告云棉市已開因銀價不定故市况亦不定願售出者頗多而購進殊少故價巳稍跌棉紗市面較穏四川揚子上游北方各埠及蘇省棉紗皆求過於供市價已由七兩增至八兩預料市價不至再跌惟出口仍少利物浦市價五月份交貨者二十六先令七十七便士紐約市價十月份交貨三十三元三角孟買市價五百十一盧比 
[友華銀行銀市報告]  
　　中美新聞社譯友華銀行五日報告云今日未接倫敦銀市消息據紐約海電謂與倫敦往來匯價爲三元五角此間開市時正式價金鎊減一便士金圓不動本日對於金鎊之要求頗大故市價被迫減一便士華人購進甚鉅收市時價頗鬆動金鎊價三月四月份者八元三角半金圓價同期者一百四十七元金融仍鬆動現欵拆息全無云 
[瑞和洋行之上海存銀報告]  
　　瑞和洋行星期報告云目前上海現銀來源甚旺不久將有價值一千萬兩之現銀到滬銀行共存現銀銀條與美國銀元計四千二百九十四萬一千兩又銀洋一千二百七十萬元内有華人銀行銀一千零三十一萬兩洋六百八十萬元華人銀行存此現款其數可謂甚大故願出借此外又有一外人銀行名遠東者行將設於上海 
[太平洋大藥房之發起]  
　　近有伍連德郭秉文等鑑於歐風東漸化學藥品之輸入每年漏出金錢甚大現當振興工業提倡國貨之時亟思挽救因集股十萬元建設太平洋大藥房一所藥品原料以採用國貨爲主除製造化學藥料外兼製化妝各品現巳公推金陵大學藥學博士屠坤華爲經理責成籌畫公司一切事務並擔負責任聞屠君曾經游學歐美於製藥一道極有經驗茲已借定北四川路合衆藥房之原址鳩工庀匠大加修理一俟工竣則當開幕云 
[國技家提倡社會體育]  
　　江蘇省敎育會國技研究會主任唐豪君去歲赴北方考察武術歸南後卽組織一短期傳習所以謀學校武術之普及本届該部常會議决即就滬地組織一柔道場以提倡社會體育爲唯一主旨茲巳舉定唐君爲場長周啓明爲主任一俟内部組織完備即將章程露布聞該場場址設張家花園上海體育專門學校云 
[靑年會徵求會員第一次揭曉]  
　　昨日靑年會發出通告云陽曆三月六號（即舊曆新正月十六號）晚八時特開本年第一次同樂大會并同時舉行徵求大會第一次揭曉秩序如下（一）最新活動長片電影（二）同志音樂會合奏笙簫笛胡琴絃子琵琶（三）本會對答新劇兼唱歌（四）各隊演說並報分數是爲本届徵求會之第一聲幸熱心會員依時光降共襄盛舉歡迎無任云云 
[各學校消息併紀]  
　　守眞中學北四川路守眞中學敎員美藉伍安爾君曾於一千九百十八年赴西比利亞任基督敎靑年會戰地幹事在捷克軍中服務一年日昨已由戰地歸來於本月七日（星期日）午後二點半鐘在北四川路一百零六號宣道公會懷史堂演說又該公會附設之守眞中學及柏美蘭女塾定九日開課仍請伍君擔任敎務 
　　專科師範黃家國路專科師範學校自通告實行男女同學後女生報名者已有數人頃該校又鑒吾國近尙無音樂專門學校故對於音樂一科特别注重現已聘定日本國立音樂專門學校本科畢業孫咸德君爲音樂主任其他中國畫西洋畫等敎科亦均添聘名家擔任并自本學期起減少授課時間任學生於課外組織各種研究會各會由校中聘敎職員或校外名家爲導師茲將該校規定課外研究會之名目錄下藝術敎育研究會風景畫研究會漫畫研究會國畫研究會圖案研究會洋琴研究會風琴研究會唱歌研究會作曲研究會凡阿林研究會國樂研究會玩具究研會美術工藝研究會詩詞研究會篆刻研究會書法研究會新劇研究會外國語研究會（以一國語爲本位）其他關於美育者得隨時增設云 
　　勵羣公學馬立師勵羣公學學生分會前日開校董會籌議添闢校舍增加商業一科並繼續義務夜校之進行聞日夜校均定於舊曆正月十八日行開學禮二十正式上課云 
　　競雄女學白克路競雄女學於昨日（五號）行春季開學式學生到者百數十人該校前係注重國文現因時勢所趨增加英文及工藝二門添聘敎員定十一號上課 
　　鐵華學校法租界巨籟達路鐵華兩等義務學校自改組後振刷一新前晚五時特假英商元芳洋行大班間開該校第二次校董會到者除校長陸鐵華女士學監易麓樵國文主任敎員葛志亮外有英工部局理惠模英租界救火會長丕梯永通洋行大班弗埃脫並代表泰隆喴哩二洋行大班赫敦貝利佘伯才等衆推元芳大班倍恩君爲主席提議協助該校先從整理財政着手逐漸規畫各部準備將來改辦義務中學一致通過遂公推倍恩爲校董會領袖理惠模爲經濟主任弗埃脫爲書記赫敦爲交際主任議畢散會聞該校今届推設女子實業科專收年長失學之婦女授以應有之女紅智識現與初等幼稚國民二科及高等均尙有餘額可補即於今日開學星期一正式上課昨晚特舉行中西新舊 
 
 

Page 11

 
 
敎職員交誼聚餐會盡與而散云 
　　培秀女塾虹口乍浦路多子里培秀女塾學完備尤重中西刺繡凡學生畢業中學者可由該塾介紹入裨文女塾肄業享受特别利益聞該墪定於正月十八日開課 
　　英法夜社乍浦路英法夜社係上海聖芳濟大學校畢業生鮑俊德創辦近鮑君新邀哇茶利爲會話主任並改訂課程擴充學額特設縮寫簿記二專科該社於正月十八日晚正式上課 
　　勤益學校七浦路唐家弄後家花園勤益學校於前日行開學禮學生到者百餘人首由敎職各員致訓詞次由來賓演說聞該校各級猶有餘額求學者尙可揷班云 
　　進德學校厦門路進德學校日夜兩班俱於正月十四日開校校長以該處子弟類多就事孔亟故自今春始敎科改取實用以資速成又聞夜班除原有英文科外今復增設國文圖畫二科以便日有職務者之研究 
[行人在途猝斃]  
　　昨日午前十點餘鐘時有年約四十左右之某甲行經南市小南門外倉橋迤東趙家灣地方忽然嘔血甚多神志昏迷當由路人見而詢其情形據稱浦東金匯橋人素有病症刻因行走急促舊病頓發餘語含糊旋由旁人代雇黃包車令赴上海醫院醫治不料甫經上車卽巳氣絶俄由岗警查知報告一區一分駐所由王署員傳到二十三舖地甲姚鴻查無尸屬投報地檢廳午後兩時由夏檢察官偕檢騐員蒞場騐得死者委係患病身死並無别故當即塡明尸格並開明尸身服式然後報請善堂給棺收殮舁厝義壇其身畔搜出之銀洋三元七角銅元數枚及尸身遺下之棕色羅緞皮馬褂元縐皮領衣等帶回儲庫候召尸屬認領車夫陳榮奎無干令退其尸身所穿衣服係元色洋布夾衫外罩大靑布棉襖元縐皮領衣外罩黑布單領衣棕色羅緞皮褂灰色毛呢棉褲灰布皂鞋瓜皮小帽 
[舊曆元宵之防護]  
　　昨日爲舊曆元宵節淞滬警察廳長徐國樑因民間好事者例有賽燈之舉且往來之人較平日爲多誠恐匪徒乘隙混迹爰特通傳所屬各區署所隊警正警佐隊長等一體加防務於五六兩日（即陰曆正月十五十六兩天）無分晝夜一律加班防護在落差長警中每班抽調數人輪流巡邏其會館場等處如有人擺設賭攤勾誘賭博者均令該管署所預行查禁届時復加派長警前往巡察實力彈壓 
[元宵節商界循例休息]  
　　昨日爲舊曆元宵節本埠商界各業循例休息一天故麵粉交易所南市油荳餅采菽堂及米麥麩皮等皆無交易至暮皆宴飲盡歡云 
[新世界又發現炸彈]  
　　昨晚十時許公共租界新世界游戲場南部四層樓上發現炸彈轟然一聲其響頗巨惟並示傷人僅炸毁玻璃窗等事後報告捕房由捕頭飭令中西探捕察勘一週諭候緝拿置彈人究辦 
[傷害尊親屬之定罪]  
　　浦東爛泥渡鄉民李瑞濤因與後母李沈氏口角扭毆由乃父李掌全上前排解被瑞濤撞跌倒地氣閉身死當經該管三區警署將瑞濤拘送地方審檢廳訊供判押前日該廳飭傳該處二十四保二十四圖地保陸佩生到案證明一切辯論終結候判在案昨日午後該廳堵夏推檢兩官開庭飭提李瑞濤至案略詰年歲畢即由問官朗讚判詞略謂李瑞濤傷害尊親屬之所爲判處四等有期徒刑着監禁一年零三個月以儆判畢飭令還押候上訴期滿送監執行 
[和誘婢女押兩月]  
　　住居西門外商人錢炳榮家婢女紅菱因主母欲將伊賣與他人爲妾心不甘願私自逃出致被揚州婦人丁王氏將紅菱領往五馬路暫寄某姓家擬圖價賣嗣因錢察番將丁王氏與該氏之夫丁三扭送地方廳訊押而紅菱經人指引投入濟良所曾由該廳陳沈推檢兩官開庭飭傳紅菱並證人凌如梅等到廳證明諭將紅菱仍送該所留養丁王氏丁三分别還押候判在案昨日下午該廳原審官陳沈兩君開庭飭提丁王氏至案研訊一過問官以其和誘罪業已成立從寛判處五等有期徒刑着監禁二個月以儆丁三與此案無關判令押候交保省釋 
[截獲冒牌洋紗船之審訊]  
　　東方紡織公司經理西人台阿夫前日投戈登路捕房報有華人冒用該公司商標將次貨運往外埠銷售損害營業該船現在西蘇州河捕頭准飭五十四號三道頭西捕協往追至吳淞江截獲滿裝前項洋紗之駁船一艘當時將紗起存捕房至昨晨該公司延代表律師投公共公廨陳述前情並詰據西人台阿夫聲稱上月二十七號得悉將有大宗冒牌洋紗裝赴外埠故即報請捕房協同西探在吳淞江内查獲值價萬元之冒牌洋紗一船其紗起存捕房後嗣有棉紗公所會員吳麟書來信此項洋紗係其知友之弟某某雇船裝運願爲料理其事且該公所爲之擔保此人以後不再冒戤應請核示云云李襄讞核供商之英卓副領事判候展期一禮拜再訊 
[牛奶棚經理控告股東案之質訊]  
　　愛華社牛奶棚經理達鳳良昨延達商律師代表投法公堂控股東倪春濤私造僞單至往來各户收取客賬請求訊追等情詰之倪春濤稱上年間由股東秦蘭生將達名下之股份推讓與商人兼理該社式老夫責任並由股東何亦山令我在外收賬今有各股東在案可證當將股東秦蘭生何亦山陳杏生等傳案詰據各股東稱實因達在社内辦事將一切開支延不交付故由商人等同意令倪春濤前往收賬是實達鳳良稱商人至社内爲經理時立有合同今合同未取消何能擅使被告收取賬目至於電燈費由商人交與秦蘭生洋十元託伊代付請察中西官核供以此案合同旣未取消被告等不能隨意更改判倪交保聽候再核 
[牙粉廠倒閉後之債案]  
　　法新租界某牙粉廠主張聲揚現因虧債頗巨難以支持於日前倒閉逃逸旋爲債權人義泰號五洲藥房信泰號吳士嘉正倫號茂泰祥大豐公司朱金　等得悉當即投報法捕房請追在案昨將各原告傳至法公廨請訊經各債權投訴前情請爲核示中西官判退去聽候將生財拍賣再行核奪 
[擔保貨銀限兩月還清]  
　　英商卜内門洋行在公共公堂呈訴張俊卿不理擔保蘇州華興肥皂廠貨銀一千二百十二兩等情已由廨訊判被告照數還銀在案旋因被告延不繳銀故昨晨原告代表律師復投廨聲稱本案於上月十三號奉堂上訊結被告不遵堂諭履行要求執行前斷云云訊之被告供求寛限料理中西官核供判限被告於二個月内如數還清違干未便 
[公共公廨訊案併紀]  
　　昨晨公共公廨第四民庭由張襄讞會同美丁副領事訊判民事訟案兩宗（一）［金星人壽保險公司訴夥陸玉生私用賬洋一千六百五十三元案］此案由刑事而歸民事歷時半載餘審訊十數次始告終結茲係宣佈判决［結果］原告全部勝訴並着被告擔認堂費（二）［李惕吾訴遠昌電燈公司主凌方水不還借欵本利銀八千五百二十六兩零八分案］據原告上堂供稱借與凌本銀五千兩言明按月二分起息屈指四個年頭應計息銀三千五百餘兩立有經摺如被告果有欵還摺上或有未收者必另給收據昨尙途遇被告伊認所欠願分期拔還二月間先還二千兩利息求讓我曾允其如清償子金准每月減收一分云云據被告供稱前代李墊打樣價銀二百兩又爲其裝置電燈計材料價銀二百五十兩兩次還過銀二千二百兩以上各欵祗有所還之二百兩執有收據其餘我有簿據證明云云並延律師辯護以李重利病民要求將其利息悉數充公並請改期容被告將賬簿呈案作證而原告之律師則稱敝律師可决被告賬簿上無以上各欵之記錄恐其尙須臨時假造應請卽行派捕偕被告往吊賬簿免其作僞云云［結果］派捕帶同被告往吊賬簿查核商明堂諭改期宣佈 
　　又午後第四公堂由兪襄讞及美約副領事會訊之案亦錄如下（一）［戚祚康請求給諭管理已故之戚世欽遺產案］請求人係死者之長子前經諭令登報聲明茲死者之妻王氏挈一十餘歲之男孩謂係死者次子偕所延之律師林百克氏到堂反對要求取消戚祚康所請之諭單林律師所持之理由大致祚康請坟給諭所管之產業均經世欽在世時分給與王氏並與請求人之律師辯駁一過［結果］展期兩禮拜着兩造親屬互商和解否則被告律師詳细答辯再行訊核前次諭單暫不取消（一）［徐成富控兪金生不給工資洋五百元案］此案發生原因緣陸蔡兩氏均嫁與無錫人趙會甫爲室趙在北浙江路六七號門牌開設源生玻璃店去年又納楊氏爲妾計共妻妾三人分居三處趙於舊曆十月二十五夜患中風病死於閘北蒙古路陸氏處之後陸氏以伊有私蓄五百元存於源生被蔡氏把持不還是以起訴中經楊氏調停無效楊氏亦具禀公廨謂該欵係伊所有且被告陸氏借去鑽戒一枚寳戒兩枚要求一併追還故而傳齊案内人證隔别研訊即由原告陸氏代表朱斯芾律師上堂陳述案情並與被告之律師將案情辯駁一過旋先後向陸氏盤問口供據氏稱幼年爲吳仁泰之童養媳至十八歳吳姓退婚二十二歲在無錫憑媒正式嫁與趙晋甫爲妻三十六歲趙挈我來滬途中將婚書遺失媒人現皆去世有叔裕甫可以證明我嫁與晋甫之事蔡氏來滬在我之後楊氏是去年由夫所納之妾我之存欵乃去夏由新北門某木器店撥來我閨名春梅故存摺上係寫春記楊氏名萼娣該存摺何得謂是伊物且楊氏從未戴過鑽寳等戒指又何從有此物借給與我夫死時係我差人將兩氏喚來治喪我等三人均身穿蔴衣重孝蔡氏之子呼我爲媽等語並將存摺一扣及楊氏所登遺失存摺鑽寳戒告白之報紙呈案旋因時暮［結果］改期續訊第一公堂由陸襄讞會同英包副領事續審四明汽馬車漆業同議勝會代表杜方林刑事起訴該會司事吳成德私用會友託爲保管會費洋一百六十餘元案先由原告之律師上堂以要證周森林臨訊不到請求飭傳並改期再訊次據被告之律師譯稱被告向在香港執業前年被杜邀來代該會收捐月給薪水十五元車費三元飯食四元積欠七個月故被告向賬房支洋一百六十四元四角二分云云復由原告之律師向吳盤供一過［結果］吳仍交二百元人洋並保改期再訊 
[汽車撞傷行人兩則]  
　　昨日下午四時許有八百五十四號汽車駛經南京路勞合路口撞傷蘇州人張和尙暈仆於地當由老閘捕房四百十九號華捕到來押令該汽車夫潘金生扶受傷人入汽車載送醫院醫治旋帶該汽車夫入捕房禀候捕頭發落又昨日傍晚有某號汽車駛經浙江路撞倒寗波人曹桂林跌傷頭臂等處即經老閘捕房一千一百二十九號華捕前來抄錄汽車號碼另雇車送受傷人投醫院醫治一面歸報捕頭候示 
[汽車撞傷女孩]  
　　閘北寳山路西鴻興坊寗波婦人董張氏之外孫女阿姣年十一歲前日出外游玩在途被汽車夫高榮生所開之汽車撞倒於地碾傷女之肚腹由五區岗警將高追獲連同受傷女子一併解案昨解司法科段科員飭警送女至醫院診治高收押候究 
[汽車違章疾馳之科罰]  
　　汽車夫吳阿根日前在湖北路開駛六百十一號汽車疾馳幾肇禍端被七號西捕查見抄明該車號數回訴捕頭請廨出單於昨將吳傳至公堂經中西官訊明違章屬實判吳罰洋三元充公示儆 
[塌車碾傷行人足]  
　　昨日上午有鐵重塌車經過河南路碾傷江北人胡起鳳足部痛倒於地當由老巡捕房一千一百五十五號華捕查見將塌車夫拘入捕房一面雇車送受傷人投醫院醫治 
[庽客病斃之相騐]  
　　鹽城人沈家其年四十七歲向爲小工於去年十二月初九日由其表弟周興棠介紹至閘北大統路新大吉小客棧躭擱每日出外做工今正初十起患病臥床醫治無效於前晚氣絶而死該棧主葉永華立投四區警署報告昨由該署飭該處二十七保十圖地保沈岐山投報地方廳請爲相騐梅檢察長於下午委派沈檢察官毛檢騐員等前往騐明無訛諭着該棧主代爲棺殮 
[鄂人自縊遇救]  
　　昨日清晨有年約三旬之湖北人李雨山因來滬投親不遇旅費告罄無計謀生乃在北蘇州路四十四號某洋棧門首之鐵環上解帶自縊經一千二百五十七號華捕查見上前解救帶入捕房禀明捕頭留候送請公堂訊核 
[浦東賭案併紀]  
　　浦東三區警署曾署長對於各茶肆賭博查禁頗嚴前昨兩日該署巡官李鶴鳴督同長警在爛泥渡漢平樓茶館内查獲聚賭摇寳之湖北人彭小山李家富等二十二名連賭頭鍾光才一併解署同時又在同福里查獲聚賭牌九之小工馬大傳二兩名及新老虎灶内查獲魏壽子等七名又在陸家渡查獲聚賭紙牌之周邦泰等四名又麻雀之金寳生等四名連同賭具併解至署以上五起共計賭徒四十名昨經曾署長分别略詰之下以鍾光才不應聚賭抽頭着罰洋五元其餘彭小山等二十二名各罰洋一元馬大等十七名罰洋一元五角不等賭具一併銷燬 
[煮賣煙膏之科罰]  
　　法租界大自鳴鐘捕房捕頭阿而風西偵悉東新橋街寳安坊某號門牌袁言及朱仁生兩家私煮烟膏在市售賣肢於前晚帶同包探等前往袁家抄出烟膏三大鐵罐烟土數磅朱家搜出料子烟膏兩大罐連同袁朱兩人一併帶入捕房昨解法公堂請訊先據捕頭上堂禀明前情將烟膏等呈鑒詰之袁等同供此項烟膏實係民人爲鄉人某甲代煮不敢私售餘供支吾中西官判袁罰洋五百元朱罰洋二百元充公烟膏没收 
[竊案三則]  
　　江北人陳來福前晚與小車夫李寳雲同在楊樹浦華盛碼頭行竊徐寳記之煤屑爲一千一百十七號華捕查見將陳李連贜一併帶回捕房押至昨晨解送公共公堂請究原告延律師上堂陳訴被竊損失並由該華捕及包探程明德投案禀明拘獲情形以尙有同黨在逃請求展期緝拿併究陸襄讞得禀商之英包副領事命將兩被告帶回收押展期七天解訊 
　　浦東人嚴金生在招商局中棧碼頭竊取茂生洋行之鉛皮九十張經虹口捕房華探薛正昌連贜查護昨解公共公堂由中西官質訊屬實判嚴押西牢一月以儆 
　　通州人周寳生前日竊得楊樹浦平凉路五號門牌某西人家車燈一對在附近舊貨攤求售爲捕所見詰出原委拘入捕房押至昨晨解經公共公廨中西官訊實判周發押三禮拜以儆 
[冒名作保押三月]  
　　公共公廨交保間五十四號西捕指控北四川路天吉堂藥店夥康濟民冒充店主朦保麥鄧氏控案内之被告梁振才欺騙公堂等情昨晨由捕將康傳至公堂即據該西捕偕繙譯周錦榮上堂訴明前情訊之康供並非冒充係由小主人囑我到堂代爲具保等語中西官核供以康欺騙公堂判押西牢三月示儆 
[搶金挖耳分别收押儆]  
　　婦人王陳氏前投法捕房報稱婦人日前行經首安里弄口被匪從背後將頭上之金挖耳搶去求緝等情現爲包探楊振富高阿大拘獲此案匪徒陳老三潘福生唐坤源婦人王唐氏等四人並在東昇押店吊出原贜帶入捕房昨解法公堂請究先據捕頭禀明前情次據原告投案申訴被搶情形詰之陳老三供民人與原告素來相識是日實與原告游玩所致餘供支吾潘等三人同供雖係知情並未同搶求察中西官判陳押三月潘等三人各押一月以儆贜給原告領去 
[過犯攫金鐲押三月]  
　　匪徒王子姜串黨在北京路攫取汪王氏金鐲一隻圖逃被捕追獲人贜解經公共公堂押候訊辦在案昨由捕房傳同失主將王解經中西官訊供屬實以王係過犯判押西牢三月期滿仍逐出租界金鐲交汪王氏領回 
[串竊案之宣判]  
　　閘北滬寗火車站王家宅鄉婦李王氏家於舊曆本月初六日被住居附近之李蘭亭等乘氏他出之際用刀砍毁窗户入内竊去銀洋衣飾並布疋等物迨氏歸家查悉報由該管五區二分所立飭巡長夏正長將李母周氏並同居之周張氏曾韓氏等三婦拘獲當在三婦床上抄出原贜衣服布疋押送地方審檢廳訊明贜給失主具領三婦一併收押候判等情已紀前報昨日午後該廳堵沈推檢兩官開第六庭飭提李周氏等三婦上堂逐一研訊一過以該氏等共同竊取他人所有物罪成成立姑念李周氏當案發時臥病在床而贜物則在臥床上抄出罪有應得判處拘役二十天周張氏曾韓氏各處監禁二個月其在逃之李蘭亭等俟獲案另行判决 
[章阿四押七天]  
　　翁發發指控章阿四在唐家弄攫取伊之皮夾並被行兇毆打等情昨由浙司捕房包探陸連奎將章拘解公共公堂請究據章供稱此事實因賭博起釁互相爭執並未攫取原告之皮來等語中西官以章非安分之徒判押一禮拜以示薄懲 
來函 
[張嗇庵啓事]  
　　地方自治者在昔成周皆官治之事也官不親民民自親下而地方之事乃廢不舉泰西國多族異受專制之日較淺知地方事切且重乃别乎官治而言自治意蓋以主自居謇昔則以爲然而未可試也痛乎言於前清政府大官者二三十年而莫之聽言於今政府亦莫盡聽也乃本吾良知奮吾良能以圖之以爲舉事必先智啓民智必由敎育而敎育非空言所能達乃先實業實業敎育旣相資有成乃及慈善乃及公益每歲綜實業之所赢爲來歲進行之預算决算而復赢則增來歲之所營不足且負債以赴吾志事有所法法古法今法中國法外國亦不必古亦不必今不必中國不必外國察地方之所宜度吾兄弟思慮之所及財力之所能以達吾行義之所安而不歆於人之高且大不慕於外之新且異不强人以就我不貶我以就人不敢矜不敢餒不敢畫不敢遽行之亦二十餘年矣蓋南通者一縣之地方也謇兄弟者地方之個人也地方之力有限個人之力尤有限而願無限何敢矜何敢餧何敢畫何敢遽將以是旁齒萬類上答三光乎誠惶誠懼不逮甚遠而世或稱許之奬假之謇兄弟無假本無弋名之心曷敢受不虞之譽且思慮所不及財力所不能闕失疏漏正復不少顧知之而無如何頃知有來游諸君揭南通之失者君子愛人感荷匪細語曰行百城者半九十謇兄弟用是朝夕愓若而屬願我父老兄弟繼續來通參觀者直指某事疏某事闕而辱教之下走兄弟敢不拜賜謹先掬忱披露愚悃以謝前敎之君子 
[上海學生聯合會調查科來函]  
　　啓者本科爲利抵制之進行便國人之區别前曾有國日貨調查錄之刋行奈因偬促不免諸多遺漏茲擬重新釐訂尙望愛國君子以調查所得賜敎之以匡本科之不逮非特本科幸甚抑亦國家幸甚是所至禱再者凡索本科出版之國日貨調查錄者須附郵票五分上海學生會調查科啓 
雜評二 
[米業公所之訟案]  
[  庸]  
　　南帮米業公所董事嚴少泉被控一案據公所方面消息蘇州等處米商不認陳劍冲爲代表該公所將據此爲嚴辯護陳之是否足以代表米商固取决於米商一言然而本案之關鍵則究不在此 
　　蓋嚴少泉控案之虚實當以經管公所欵項有無侵佔爲斷使嚴某所經手之欵毫無不實不盡則陳劍冲即使眞爲各埠米商代表而嚴亦儘可得直否則所控者確非虚妄即米商不認其爲代表而訴訟亦無傷於進行刑事本取干涉主義除親告罪外即非關係人亦可告發陳固不必以米商代表之資格起訴該公所奈何舍本案之關鍵不提而枝節是務然則本案之眞相不亦從可見哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記（九）] [  本報特派員（中一）]  
　　東京報界更有一特殊之現象苟閱報者細檢其旁行發行號碼少者亦達一萬左右多者恒一萬四五千滿千過百之數幾屬絶無僅有似此現象在歐美本不爲奇但在中國人必動色相告而驚其壽命之長之不約而從同焉從此可知報紙之於社會報館記者之於報紙均有至密切之關係大抵其年月愈久者其資望其聲價必愈豐臻以我上海而論報紙之數僅及日本之半若能堅持永久若干年後均足爲第一流日刋如紐約之有十大報者則執筆上海各報諸人士他日或且駕乎日本黑巖涙香德富蘇峰之上矣英國外交人員更易最難駐外公使嘗以連任十數年而積資爲領袖卒於外交界大占勝利報館營業之於社會信用其理亦正相同故新發行之大正日日新聞雖主筆夙負時名文字清利流暢終不能一躍而奪東京日日等報之前席也記者抵東京時初頗爲大正新聞抱屈迨質之當地人士乃知大正新聞之尙能存在正惟其文字上有此一異點至若各洲各國所應得之好消息與各方面所應有之人才爲大報館之主要物者正在彼不在此云 
　　古有刻玉而肖楮葉者經年而成置楮葉中儼然得其神似此言經心着意之模仿也以視刻鵠成鶩畫虎類狗之輩其爲模仿者同其用力之深淺不同前節所述即爲彼我兩國國民間用力不同之一種表徵更有進者如今一華人與一日本人同時研究一種歐美之文字與語言華人之進步必較日人爲速而日人孜孜不倦之苦誦熟讀其狀態之可笑使一華人見之必且病其魯鈍而掉以輕心矣此十年以前留日諸士官學生所身親目覩者也更以著作界言如記者所讀諸譯本凡自他國文字譯爲日本文者其精細了當處絶非我國潦草塞責之作所可同日而語而我國潦草塞責之習亦竟成爲聰明人慣用之妙技焉彼我間用力之不同有如是者 
應時談 
[春燈雜綴（下）] [  瘦鵑]  
　　詠元宵詞以生查子一闋爲最著或云朱淑眞作或云他人僞託者聚訟數百年迄無定論然詞固絶妙好詞也詞云云年元夜時花市燈如晝月上柳梢頭人約黃昏後今年元夜時月與燈依舊不見去年人涙濕春衫袖雖云蕩婦口吻然能憶及去年人究與朝三暮四者有差求之今日之世且不可多得也又朱竹垞有木蘭花慢詞詠上元云今年風月好正雪霽鳳城時把魚鑰都開鈿車溢巷火樹交枝參差鬥蛾歌後聽留家齊和落梅詞翠幌低懸　　紅樓不閉葳蕤蛾眉簾卷再休垂衆裹被人窺乍含羞一晌眼波又擲鬟影相隨腰肢風前轉側郤凭肩回睇似沈思料是金釵溜也不知兜上鞋兒後半闋描寫入微頗類今日游戲塲中婦女觀燈情景而其作態有十百倍於此者 
　　元宵歡樂之夜也有月有燈有觀燈之美人人於斯時樂乃無極意未必有銜悲雪涕作無病之呻者然當此夕而有潘岳悼亡之痛者則魂銷當年神傷此日自不能禁其銜悲雪涕矣厲太鴻有清平樂詞元夕悼姬云春衫涙淺誰問春寒淺依舊去年正月半錦瑟華年未滿重來徑由苔荒一屏梅影凄凉疑在小樓前後不知何處迷藏寥寥數語悲思如掬又王疑雨有燈夕悼感詩云痛逝無心走月明一編枯坐過三更陸家詩句愁如我也道城南路怕行（原註亡婦殯城南正似放翁沈園之恨）城隅草樹響悲風一點紗燈耿殯宮記得昔年烟月下紅蓮雙引到園中此夕燈前奠棗修縞衣羣婢下空樓羨人妝束燈街走悶向靈筵泣不休椒漿淺注勿盈巵糕碗仍添蜜一匙曾是向來調藥慣意中甘苦只儂知遺男婚娶最關懷垂死叮嚀尙百回今夜香烟燈影裹可知新婦點茶來濃熏小像炷牙香步月鄰娃過影堂曾執繡緘稱弟子獨揩清涙兩三行雲母燈球施佛前前春買 
[彼此之奮鬥] [  寉]  
得映牀縣赢姿側臥寒幃賞無分仍看第二年語亦沉痛 
　　馮小靑爲千古傷心種子玉貌綺才竟促其死今之人有過孤山者猶爲之下數行清涙也其寄某夫人一書中有云［娣娣姨姨無恙猶憶南樓元夜看燈諧謔姨指畫屏中一憑欄女曰是妖嬈兒倚風獨盼恍惚有思當是阿靑妾亦笑指一姬曰此執拂狡鬟偷近郎側將無似娣於時角彩尋歡緾綿徹曙甯復知風流雲散遂有今日乎］時隔一年乃有苦樂之别回首前塵眞堪腸斷讀之如聞嗚咽聲 
　　詞苑紀事云壬子元宵吳荆西之紀沈龍門永令合樂玉樹堂名士勝流無不畢集花燈火樹稱爲極盛校書芳蓀雲間人色藝獨絶時微雨無月羣呼曰嫦娥何在耶吳玉川鏘笑曰咫尺雲間何云不見遂調畫堂春一闋云佳節姮娥不放閒只看燈影團　更闌薄醉嚲雙鬟無限屏山妒煞一天風雨玉簫錦瑟生寒清光咫尺在雲間倚遍闌干席間有老樂工沈遂譜入管弦即爲歌唱極歡而罷若今日元宵曲院中一以打情駡俏謔浪笑傲爲貴安從得此等俊人亦安得有此等俊語 
新聞拾遺 
　　縊鬼迷人之異聞寗垣大夫第有程姓夫婦二人鶉鶼鰈鰈伉儷頗篤有子女各一子則秀若明珠女則嬌艶可愛家庭之間融融如也詎於日前其婦於夜分忽起將程呼醒謂之曰妾今與君别矣求君以後善視子女言盡於此望君珍重言訖攬衣而行程聞其語覩其狀駭愕曰異哉卿何言歟况時届深夜行將焉適復託子女於余語無倫次殆夢囈耶婦曰否否妾往後院中木樨樹上也言次已拔關啓扉而出程終莫喻其故復見婦已出不勝詫異乃縱身躍起躡足尾隨婦身後以覘其異少頃婦至後院木樨下程則厠身暗陬窺之見婦解帶扣於樹枝之上扣竟引帶納項下意將投繯程駭甚始悟其爲縊鬼所迷乃縱身躍前阻之而批其頰婦受痛乃如夢中驚醒啓目愕眙程審知其巳清醒乃令歸室備告適才情狀婦聞之恍然不覺毛骨爲悚程復叩以頃間之狀爾時心中其稍知之乎婦則曰茫然一無所知噫嘻不亦異哉爰特誌之以供靈學家哲學家之研究焉[  幻夢]  
　　吃小蟹幾乎絶命蘇州曹家巷某公館之女公子别無嗜好惟喜食鹽蟛蟹自入新正以來每日必令女僕購買數十只以適其慾旬日間計共食去鹽蟛蟹六七百只不料此六七百只之小蟹前晚在女公子腹内大肆威虐痛疼異常幾乎絶命家人驚駭急請西醫診治始知係中蟹類之毒質所致服以各種藥劑得以無虞聞此後誓不再食小蟹矣[  懷之]  
　　蘇州之紙烟大王蘇垣東花橋巷陳某家稱小康無所事事惟日常喜閱小說及吸紙烟聞十年以來已閱過小說三千餘種斯猶不足奇而最怪者每日二十四小時必吸紙烟十四小時除睡眠外幾無時不吸案上英美烟公司及雅達公司南洋公司等各種紙烟幾無一不辦者也[  懷之]  
　　新世界燈會中之趣聞余日昨偕友孫君共往新世界觀元宵燈會方入門遠見火樹銀元燈光如晝紅男綠女極爲擁擠十一時許燈會開始余乃偕孫君在自由廳外品茗以待一時趣聞多端特誌之以博閱者諸君一粲燈會中有一女子演唱蕩湖船且行且唱一般好色之徒環繞四周女子欲行不得乃大呼救命觀者莫不大笑又有某甲飾解糧官坐籘轎上演出種種官僚醜態不知如何忽然辟拍一聲轎槓中斷解糧官自上墜下轎前便壼一只打成粉碎觀者咸拍掌捧腹不已尙有種種褻穢舉動不足以污我筆墨也[  一動]  
　　吃路頭大發酒瘋江陰縣屬華墅鎭東街有開設雜貨店之陶某平素嗜酒限鬭其妻勸之不聽因此夫婦時常反目前日（財神日）陶赴友人處吃路頭酒猜拳行令大醉而歸其妻怨詈不絶侍之安寢詎料陶身甫臥床忽張口大吐如山水暴發致其妻頭面眼目均被酒浸然亦無可如何翌日清晨陶忽大噪足上所穿之襪不見殊不知隔宿醉眼糢糊誤以襪爲皮夾將其鎖入床前之賬箱内致次日遍索不得云有人譜調笑令以贈之三肩拳頭一搳兩壼黃湯一喝神志已糢糊今夜酒瘋大發尋襪尋襪惹得人人笑煞[  亶]  
　　胡調兒童齊罰跪本埠大通路一帶近有一般兒童約有十餘名之多在某弄内亂衝某家大門已非一次該門居人殊爲所苦昨日正當羣兒亂衝時忽有年約二十餘歲穿童子軍衣服者三四人出將小兒一一捉得大加訓責小兒咸哭答不敢再鬧後每童罰跪十分鐘以示警戒且使彼等有所紀念然後釋去當齊跪時有哭有笑爲狀不一見者無不捧腹[  志衡]  
　　產婦被焚之慘劇丹陽某甲爲苦力中人結茅而居其妻於前日分娩甲出工作如故其屋中不知因何忽然火起該地距城尚遠無人救援妻新產憊甚未及奔出致葬身火窟中最慘者則甫生之兒亦同罹於刧甲歸見狀哀號欲死傍觀者亦莫不爲之酸鼻云[  吳秉恬]  
　　奇異之太陽會漢口煤業一帮極爲興盛向有煤業公會一所每年冬月十九日即舉行太陽大會一次是日凡業煤商店無不携肉食四味清酒二壼至公會痛飲大嚼盡歡始散亦奇習也[  聲]  
小說 
[痴人夢彈詞（一）] [  亞魂]  
　　第二回（忿縊） 
　　再說那佩珊小姐在父母臥室前聞得房内異樣聲響心中不覺大吃一嚇急忙奔入房中眼見得母親陳氏直挺挺的躺在地上聲息全無兩眼翻白再抬頭一盾那置樑之上猶懸一條斷繩這不是投環自縊麽佩珊小姐平日間見父母所爲的事多不如人意所以心中老大有點怨對雖不宣之口中暗地裹相鬭意見甚劇今見生母萌此短志天良至情一時發現嚇得魂飛天外亦不管母親已死未死忽而放聲大哭起來道阿呀母親呀親娘呀（唱）（父母是）脫幅時占家常事（爲何因）今番遽爾藐輕生娘親若有差遲處女兒深負不孝名養能深恩未報答乳哺烏私難補深（更且有）兒女婚娶未了事（忍將此）弱息細情累父親阿呀親娘呀......（白）佩珊小姐只管掩面號淘像是母親眞死了一般倒是水仙丫嬛明白走到陳氏身邊探手向胸膛一摸尚温熱的再用手向口邊一試亦覺得微微有點氣進出乃急忙將佩珊衣袂一扯道小姐小姐太太還不死呢快點施救噓佩珊聽了水仙的話亦醒悟過來止住了哭吐了許多涎沬纔同水仙將陳氏扛到牀上一面吩咐水仙出去泡了薑湯來灌救鬧了好一回纔見陳氏眼睛微動已悠悠的醒了轉來（唱）（但見他）容顏慘白劇堪憐神志昏迷醒復眠兩眶含珠承不滴一排屑玉緊加拴（白）停了好多時（唱）（只聽他）唉聲長嘆倍悽慘兩涙交流涕泗漣相顧佩珊顏眙愕（說道）相逢莫非在陰間（白）阿呀佩珊我的兒你母是死去的人了何得與你重行相會莫非是夢境中麽佩珊道母親勿必猜疑母親雖有輕生舉動幸而女兒來得快已解救醒來但不知母親好好的究爲何事出此下策父親又不見在家究到那裹去了呢好呌女兒解索不來（唱）事屬離奇波譎詭頗難參測費疑猜望娘細將情由告（免得我）一番思索一低徊（白）陳氏含涙道說起這件事情我又要駡你的阿兄這小畜生不好呢今天早晨由電報局裹送來一封快電說是從常州拍來的我想我家常州地方並没有至親嫡眷只有你父開設的一爿米行生意非常發達莫非出了什麽贫岔枝兒了故而拍電報來告訴東家的呢 
[自由談之自由談] [  不冷]  
　　同盟罷議内閣會議安系閣員因靳辭職不成同盟罷議此亦政界之新談也苟與總理不合辭職可矣乃不辭職而罷議其意可知矣 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國内舊聞 
[彭玉麟整頓長江水師議]  
　　（　） 
　　一曰軍政宜實講也臣所擬愼選將材旣可以收賢者之用力除積習又可以問不肖者之心而鎭將以下中材居多則利弊所在必恃有成法以制之此軍政之所以宜講也查水師定例用人甚嚴原以水師原奏第五條兵部議定水師缺出不得攙用别項水師人員是長江用人之法必須長江水師人員方可補用自曾國藩創立水師以來十有八年除已充營哨官外其勇目以戰功保至參游都守千把外委者人數甚衆現改爲經制額缺則該參游以下名雖爲兵其實皆候補人員也臣前與提臣再三定議即以此等兵中之官作爲水師候補苟有缺出擇其人材可用者酌量拔補不得濫收外來人員乃此次查閱各營提標中軍所收外來候補人員至一百七十餘員之多各鎭標或三四十員或五六十員詢其來由在提標者皆曰自各處薦引在鎭標者皆云由提督飭送迨按册點名則有向在水師各營因事撤革者有向在陸營僅於履歷中聲明曾在某水師效力者並有僅於册上註一銜名並無出身履歷而點閱之時並無其人者可謂冒濫已極而一經收標即須津貼薪水糜費尤甚日復一日數年之後長江水師必盡雜出不倫而營制不可間矣惟此項人員收標旣久一時難以盡遣臣擬限以定制提標只准留三四十員各鎭只准留一二十員其有不安本分或别有嗜好者隨時嚴加沙汰此次嚴定額數候隨時用竣以後即不准再收候補人員如有出缺專於長江水兵中拔補以免外來别項人員紊亂務使水師拔取以符定制其各營額兵以前類多游勇查各省水師兵丁向由本地招募實以生長此土情形較熟今擬凡在水師地面漁户水勇人等如有才力精壯心地樸實諳悉風水沙線者皆可酌量募補且使湘軍土軍主客並用杜勾結妄爲之弊於軍政亦有裨益至原奏第二十七絛不准私設砲船所慮最爲深遠而近來民間砲船未能禁斷其行刦巨案往往有假冒砲船之事良由各營砲船但有旗號並未援照沙船漕船定例於船艄兩旁大書深刻標列字號盜船私船無可分别以致營船之攬私　卡睚船之假冒行刧漫無稽察官民均被其害應飭令各營所有砲船均於船艄兩旁大書某營某哨第幾號炮船務使旗幟收卷之時猶可一目了然遇有攬私滋事可按號查究則營船不敢妄爲而盜船亦無從混跡矣一曰體制宜復舊也查水陸各營設提督爲總轄卽設總兵爲分轄提督固有節制各鎭之權而總兵即有操縱一鎭之責是以定制提鎭相見用賓主禮文移往來一切平行蓋重總兵卽所以輔提督也茲查水師提督與所轄各鎭公牘初擬用札旣而改用照會經臣再三商酌始用咨文至各鎭之於提督則槪用中文實非國家舊制至提督出巡所到各總兵必須迎送出境掛刀謁見尤爲禮所未見雖苟卑屈類出於不肖之逢迎而妄爲貴倨亦何以存方面之體統况提督之體愈尊則總兵之權愈奪遇有大事能望其重義以諍乎用人失當能望　秉公弗阿乎又長江水師原奏十五條哨官出缺都守千把外委五項應全歸提督主政原以一事權也至委署一層未及分别聲叙長江分汛地叚每哨管汛地或二十里或三十里不等該汛官遇有事故出缺若必由提督委署則如湖南岳州鎭標出缺提督適在江南太平江南瓜州鎭標出缺提督適在湖南岳州上下數千里懸缺久待往返需時萬一本汛出案勢必無所責成隣汛出案亦將巧爲諉卸關係軍機實非鮮淺提鎭皆係統兵大臣即皆有用人責任總兵用人失當提督秉公參劾可也豈宜總兵竟不預聞若補缺旣由提督主政而總兵不得委署一缺則輕重過甚流弊頗多且亦非提督一人精力所及於營務尤有窒礙應請飭提鎭體制仍遵定例一切平行其各鎭將弁出缺即由該總兵就近委署再行咨明提督請補其提督叙補非人各總兵卽行咨明更正則提鎭有相維之勢即提鎭有相濟之功矣右臣所陳四條係就今日水師已見之弊而言而其弊之未形者防微杜漸尤賴隨時整頓臣與曾國藩創立長江水師之意原以十數年苦戰賴此一軍奪據長江之險俾賊束手待斃而百戰之士棄之可惜且東南有此一軍居腹心要害之地一旦有事可以無腹背受敵首尾莫顧之虞此微意之所在也云云 
　　記者曰彭公此議可見當時武人對於軍事之忠實以有功之人而尙如此以處於專制之下而尙如此今之武人對之得毋愧死耶 
國外舊聞 
[中外新聞]  
　　（同治十一年五月初五日）錄香港華字日報　　昨十八日英皇萬壽督憲堅大人設筵請港中士女與宴同祝遐齡赴宴者二百餘人時則港中中外紳商曁白頭印度人齊集焉督憲園中樹木遍掛燈包約千餘盞大樹則縣燈數十小者亦十餘盞或三四盞不等張燈結綵恍如不夜之天樂與人同竟是金吾不禁矣督府門前兵士排列劍戟森嚴齊整肅恭站立以俟客乘輿由左而入直廓總巡錫號紙二張唐番字各一唐字與肩輿人番字交客執守客旣下輿輿人由右而出按其號數列於門外客退則將番字號紙交回總巡即發差按號傳呼乘輿不至錯亂可謂無微不及矣逮夫客之乘輿初進也督署巡捕戎裝出迓引至廳前時督憲偕其夫人小姐南面而坐見客即起身施禮握手殷勤夫人小姐亦如之略詰數語客乃退出園中游行遍觀景色旌旗滿揷燈火輝煌如同白晝客廳柱用鮮花圍繞香風熏馥雅緻宜人中堂懸英皇及太子繪像一幅容貌莊嚴殊足令人起敬焉於是所請女客陸續而來時九點鐘樂聲忽動歌舞者魚貫而入於廳中聽樂音以定位跳舞者按節奏以廻旋其左右進退俱有赴節應絃之妙或男携女手女携男手循其樂音之高下遲速旋轉而行彼細柳蠻腰生蓮微步不是過也樂以成舞亦止客遂出園散步觀燈或飲酒或食點心各適其志跳舞者趁此餘閒出外尋件以爲合串樂舞之地頃間樂音再起跳舞如故歌者之疾徐與舞者之緩急雍容和暢無相奪倫至十二點鐘入席讌飲爲樂當斯時也獻酬交錯如稱觥酌　躋彼公堂讌畢復跳舞十餘次有一次用四男四女週圍旋轉忽然四男直立女亦止足相對屈膝作禮男者鞠躬垂首以答跳畢時二點鐘矣當夫未入席之前如有欲飲酒解渴或食點心療饑者各隨其便側有小房酒與餅餌各色備焉更有不能候至夜深者又准其自出毋庸告辭而逃督憲之禮賢下士不自滿假又請　中士女　飲者如是其多可謂與民同樂矣前任督憲麥大人創行美舉雖屬愛民然無請華人讌飲爲樂一事茲者堅大人眞是心胸超曠無分畛域不以爵位自高者哉 
文藝 
[贈陳月娥女史惆悵詞八首附叙]  
　　（癸酉正月十六日） 
[  苕溪醉墨生]  
　　余友延陵君者倜儻工詩風流好客以烽傳苕水遂寄跡滬城棄誤我之儒冠託言市隠聽愁人之鄰笛漫作春遊則有緣託三生買賦憶卿家故事妝成一笑畫眉指天上因緣於是繡徧鴛鴦新製合歡之被圖撫蛺蜨羞添解語之花愁本不知情何能巳乃驪歌催客别調終彈鴻信懷人離情莫訴此惆悵詞之所爲作也僕泛蟻談深探驪句奪聽琵琶而可溯題團扇兮猶憐叙仿玉臺愧無徐孝穆擒才之富詞編黃絹聊竊吳駿公感舊之思云爾浙西惜紅生漫叙 
　　妝成草草亦風流鬢擁涼蟬薄似秋渾欲扶伊花下立試看肥瘦一般不水精簾卷雨如絲小語娉婷速客遲應是鴛鴦初罷繡暗彈清涙怕人知手撥檀槽眼似梭一聲哀怨戲雙蛾慚余顧曲難尋誤製得新詞强索歌愁心自古美人深不語還傳一曲琴豔質休辜天付與好憑靑眼覓知音靑鳥傳來信易訛角張每事恨無那閒花野草看抛棄偏繫金鈴護女羅慣於小别話離情自喚芳名數月明刻意留儂無計設却云謎語未猜成相逢轉瞬又天涯流水無情日铁斜願逐春風化蛺蜨猶他生死總隨花遊踪十載類飄篷金屋空敎羨漢宮贃得零脂殘馥在和詩都入錦囊中 
軼聞 
[異石]  
　　（見光緖二年九月初八日） 
　　江南之采石磯及金陵之雨花臺所產小石五色斑斕如玉如珠名曰活石人爭購之養以清水佐文房雅玩已足稱奇乃不意河南禹州境内城壕外曲通一小河旁有一山云是少華之分枝過脈於此河水夏漲通淺淺時卽見各色小石鄉人多取以爲利然豐年則無荒歲極多民因呼爲恩石今化爲硬石此中較江南所產尤爲奇異兩淮候補場大使王君雨　直隸籍其兄需次豫省王去歲在兄所數月悉力搜求得石十七枚名其館曰十七寳石齋揚州鷗放生因遂踵門求見王忻然出示見十七石中有一白色而現墨梅一株花朶皆勾金邊者有一黑色而現雪山如妙手點染而成者有一翠色而中現紅牡丹一枝背面現富貴二字者又有現漁翁垂釣者有現美人獨立者有現高手山水者有現鳥獸者已誇見所未見眼福無雙矣乃最後出一石其色如羊脂長約二寸許寛約一寸五六分厚約三分平視無影照視則中現二女子雲鬟　　作携步指點狀上而又現八小字銀勾鐵畫曰紅了櫻桃綠了芭蕉觀者絶口呼奇愛不忍釋幾疑巧工造作把玩移晷實信非虚此眞天地靈氣山川種毓間世一出者否則仙人游戲以惠有緣雖鬼斧神工斷難躋其萬一據王君云此石爲中州一巨公子所藏係一部全唐文一部四王合筆西湖攬勝圖所易又云君信有緣此石巳爲某大吏所知如不獻恐有虞叔之憂越日將遠匿於戚家矣然君旣有緣遇目不可不記使烟霞物深知遇幸也至余雖殉之以官所不悔耳鷗放生笑而從之爰走筆而爲之記寄囑刋入報章焉 
 
 

Page 19

 
 
   
 
 

Page 20

 
 
   
 
