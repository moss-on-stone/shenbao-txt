# 1920 - 179 - 4917016

 

Page 1

 
 
   
 
 

Page 2

 
 
   
 
 

Page 3

 
 
時評 
[兵諫（老圃）]  
　　兵練至滑稽之名辭也春秋時鬻拳諫楚子臨之以兵實兵諫之嚆矢五代時張顥徐温帥牙兵直入君側以鐵檛擊殺左右親信十餘人自號曰兵諫民國以來大總統黎元洪免段祺瑞總理之職各省羣起反對一時兵諫之聲大起猶憶當時大總統命令中亦有各省兵諫字樣此次吳佩孚撤兵繼以保定會議兵諫二字又出現於報紙何民國以來鬻拳之多耶抑張顥徐温之流亞耶 
　　段氏免職時之兵諫蓋北洋派反對非北洋派也今之兵諫北洋派自相殘害也段氏免職時之兵諫爲擁護段派也今之兵諫爲反對段派也故段派所最得意者爲段氏免職時之兵諫段派所深惡而痛疾者爲今日之兵諫 
　　敬告段派今日深惡痛疾爲已晚矣爾昔日以兵諫施諸人安能禁人以兵諫施諸已當時興會誠不免太高今日請君入甕矣孔子曰始作俑者其無後乎試問今日之事作俑者誰也 
　　敬告非段派殷鑒不遠在夏后之世尤而效之罪又甚焉今日以兵諫脅人安知他日不受脅於人昔人有言兵猶火也弗戢將自焚也 
專電 
　　北京電本日府議參陸處員均到對西北軍决用部令改歸部轄西北司令卽撤消（四日下午四鐘） 
　　北京電徐樹錚開去籌邊改將軍遺缺李垣護理（四日下午四鐘） 
　　北京電本日令特任徐樹錚爲遠威將軍又令徐樹錚現經任爲遠威將軍應卽開去西北籌邊使留京供職西北籌邊使着李垣暫行護理（四日下午四鐘） 
　　北京電三十日徐樹錚曾毓雋聯名呈段請准引退段囑從緩俟與已同退（三日下午一鐘） 
　　北京電奉張兩日未出門頗待各事依步驟發布並語人俟周閣通過保證人責任始了明午徐邀宴并約周靳作陪（四日下午四鐘） 
　　北京電三十日張訪段於團河謂東海及保定竭力劃公於安福之外具有苦心安福必欲牽公入内請注意段謂余皆自動不受人愚（三日下午一鐘） 
　　北京電長江某督來京代表言段曾允罷徐樹錚當不至變但西北軍管轄未定刻磋商亦漸接近各督對周閣因已知靳不幹亦無異議惟仍盼靳長陸軍外間進兵備戰說係某方所造不足信 
（四日下午四鐘） 
　　北京電一日議員楊潤等二十餘人謁靳要求銷假靳詳述不能復出之理由堅决拒絶並勸予周閣以同意楊等亦不允（三日下午一鐘） 
　　北京電吳佩孚宣言非取消籌邊使不可如有反對决先解散新國會又謠傳吳軍已開抵長辛店徐樹錚亦有準備形勢愈緊逼 
（三日下午一鐘） 
　　北京電財長原擬周自齊因保定反對因有改擬說（四日下午四鐘） 
　　北京電本日京報休刊（四日下午四鐘） 
　　北京電王印川昨晚到京不作回任希望（四日下午四鐘） 
　　北京電稽鏡電上烏金斯克政府因不認移交北滿權利和議已停 
（四日下午四鐘） 
　　北京電黑孫電告日軍與俄黨仍有小戰俄黨微挫謝由大烏里進兵（四日下午四鐘） 
　　北京電李奎元電遵令委旅長代理卽日入京領罪（四日下午四鐘） 
　　北京電馮玉祥冬電第一師苗團被圍澧縣亦被攻祥所任中路亦極吃緊（四日下午四鐘） 
　　北京電院電催張敬堯卽日來京（四日下午四鐘） 
　　北京電鄂王電漢陽防務吃緊現令旅長趙榮華率領全旅步砲各團營於二十八九日開抵漢陽分駐金口等處（三日下午一鐘） 
　　北京電院電贛轉吳新田催速赴蒲圻嘉魚收拾七師殘部 
（四日下午四鐘） 
　　北京電李純電寗浦一帶自上月敬日至陷日截獲由湘竄來潰兵千數百名業經收械給資遣散惟此輩均係游手好事之徒已飭各屬嚴查防範（三日下午一鐘） 
　　北京電劉存厚電由川竄入寗羗沔縣各屬之紅燈敎匪擾亂地方共有五六千人現由田旅派隊分路堵剿（三日下午一鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
　　王揖唐通告取消軍事協定電各省區省議會敎育會商會各報館各團體均鑒歐戰已畢世界大勢羣注遠東我國對外方針自應内恊輿情外權趨勢揖唐忝承和席深維各方願望亦均以此爲先决問題節經建議中樞迅籌解决茲准邊防處寒電内稱前派赴俄軍隊現經飭撤回國並即取銷中日軍事協定現俟手續商妥卽行正式廢止等因按之國民心理如願適符促進平成此爲嚆矢尊處愛國素殷盼和素切特電告慰希共鑒之王揖唐江印 
　　夔州王文華來電各報館均鑒奉讀唐劉兩公廢督通電鍼砭時局痛快淋漓靖國戢兵極欽偉論年來國家多故因果誠繁而督軍制爲禍水之源實爲病中癥結禍經幾省殺人盈城所爭者不過督軍位置而已至擁兵據地締黨聯盟干涉中央之政權覬覴非分之榮寵迭年釀亂此爲主因我諸先烈艱難締造之共和竟爲二十餘督軍所專制追懷往事言之痛心伏幸唐劉兩公順應民治潮流毅然宣布廢督爲天下先倡謀國忠誠大公無我抛棄個人之地位導引全國之新機瑕穢滌除發揚民治由此而推行於西南各省漸次風靡於黄河流域固意中事也歷年惡制一旦廓清民國前途庶其有豸環顧宇内不乏假借督軍威力鞏固個人權利之私駑馬戀棧未必遽賡同調然民治趨勢旣已普遍全國弱草烈風終歸披靡民衆日趨進步豈容此等惡制攬亂和平尚望激發天良共襄盛舉冺國内之殺機定百年之大計使共和政治得以早觀厥成社會思潮不致勃然爆發則國之裨益寗有涯際敬布心腹無任翹企王文華叩有印 
世界路透電 
[協約國國際大會]  
　　三日比京電協約國國際大會昨晨開會討論財政問題而尤注重德國之賠欵議事日程中所列之問題昨日午後僅能涉及其一部分餘候今晨討論駐柏林協約國國際管理委員團主任諾萊將軍昨日抵此將以法國專門顧問之資格參與斯巴大會 
　　二日北京電協約國國際大會今晚發表公報云今晨大會開第一次會議陸海軍專家曾報告德國履行和約中陸海軍條件情形並奉命草擬關於消毁戰品飛機等物之牒文俾在斯巴大會提交德國大會曾考慮賠償問題而尤注德國按約應交之煤斤問題喬治米勒蘭及比代表今日午後曾開特别會議討論賠償事宜 
　　一日倫敦電首相喬治外相克松等均率隨員前赴比京參與協約國大會法總理米勒蘭意外相斯佛柴亦均率員前往日本大使已抵比京美國不致有代表與會該大會至少須兩日始能蕆事 
[土耳其之和約問題]  
　　三十日倫敦電泰晤士報巴黎訪員電稱土耳其内關總理答覆媾和條件之文要求將亞力克山特里太港予土 
　　一日巴黎電土耳其對和約之覆文承認阿米尼亞與漢志之獨立及法國對土尼與摩洛哥之保護權拒絶協約國對里白亞埃及及愛琴海羣島之要求又承認叙里亞美索波太米尼巴力斯坦之獨立及英國對蘇彝士運河蘇丹居俾魯之權利覆文允開放海峽惟請建設如一八八八年君士坦丁條約規定之蘇彝士河管理制又反對關於塞拉斯與士麥那之條件並要求希臘撤退士麥那之希軍覆文允減少軍額及由協約國派管理財政委員團 
[俄波戰事記]  
　　三日華沙電波蘭參謀部發表公報云波蘭軍在泊里貝河北岸波里西亞地方取反攻勢過激軍大受損失波蘭軍又在更南之處衝擊獲勝敵軍多逃降過激軍烏克蘭軍支隊在哇里夫基地方攻擊加羅斯坦方面之過激軍支隊而敗之獲砲兩尊伏爾希尼亞境現殊安靜諾伐境敵軍之攻擊者受重創敗退 
　　一日倫敦電泰晤士報柏林訪員電稱紅軍集於波斯邊界者共有七十二師不日將取新攻勢波蘭軍目下在泊里貝河西南至吉土米爾西北一帶力抗紅軍之壓迫紅軍之目的顯在逐走加里西亞邊界萊姆堡方面之波蘭軍 
　　一日華沙電波蘭公報云敵軍佔據斯比土夫加東面之波蘭境一部分波蘭軍豫先退走 
[英議院與時事]  
　　一日倫敦電波拉勞氏今日在下院答覆某議員之質問謂政府與克拉新氏之談判仍在進行中惟政府已議定今已届作决之時故已通知克拉新氏克拉新氏將回俄以英政府提出之條件報告勞農政府以便作切實之答覆 
　　一日倫敦電波拉勞氏今日在下院答某議員之質問謂一九一八年海軍部宣布所擒之德國潛艇司令除曾被控犯戰爭條例者外均已開釋又答克松子爵之質問謂政府將在斯巴大會提議迫令德政府立卽審訊戰事罪犯問題 
[德國近事記]  
　　一日柏林電普魯士内務總長通告外交部謂保安警備隊未便解散協約國儘可派軍官監督一切 
　　一日柏林電財政總長韋士氏估計德國負債總數共有二六五○○○○○○○○○馬克 
　　一日倫敦電德國齊泊林飛船Ｌ七一號已遵守和約飛抵英倫交由英國收管該飛船爲世界之最大者乃特製用以擲炸彈轟擊紐約者 
　　一日倫敦電德國仍有糧食暴動消息據謂魯比克地方有衣食店多家被搶警察開槍擊暴動者死三人該處已宣布戒嚴令當道召國民衛隊出防後秩序漸復原狀倫敦輿情以爲此種消息乃屬張大其辭蓋使德政府藉口不減少軍額耳 
[土耳其戰事記]  
　　一日倫敦電駐土耳其恰拉克泰晤士報訪員來電謂英軍已在加里波里對面拉泊薩基登岸希臘軍已在基里特巴爾登岸志在援助法戌軍 
[各國近事記]  
　　三日巴黎電陸海軍及航空專家開會由福煦上將主席擬定德人違背凡爾塞和約條件之詳長將於下次閣議提出 
　　一日倫敦電貝爾格拉特傳來阿爾巴尼亞軍占據伐洛拉消息倫敦尚未接確報伐洛拉來電則稱意國全權大臣亞里哇蒂氏已抵該處力圖與阿爾巴尼亞人談判解决辦法該鎭現殊安靜 
　　一日倫敦電斯諾登夫人頃由俄國歸來據稱俄國並未施行社會主義或共產主義僅用此爲標榜耳勞農政府毫無民治之形象勞工迪克推多制實爲六七人之迪克推多制 
　　一日倫敦電愛爾蘭柯克地方某大街之營房昨爲炸彈重損新芬黨曾以危險豫戒行人 
　　三十日倫敦電泰晤士報得悉希軍已占據韃靼海峽之恰拉克鎭 
　　三十日紐約電政府共已購入現銀三百零阻萬盎司 
　　三十日舊金山電民主黨全國大會某女代表今日提議威爾遜總統病時其夫人侍奉周至大會應電致威爾遜夫人表示美國婦女之謝意衆贊成此議遂通過 
　　三日舊金山電民主黨全國大會票决候選總統自第一次至第十一次投票皆美加都氏居首但第十二次則柯克思氏得票最多共四百零四票美加都氏僅三百七十五票 
太平洋路透電 
　　三日海參崴電海參崴外人因政府不取銷舊幣售價今日正午均閉門停止營業國際委員會致書各報曰吾人之决議旣非抵制亦非罷市外人願見盧布兌率鞏固正與俄人同惟盧布兌率旣已低落吾人無力彌補所失故不能遵從政府之議吾人願隨時輔助政府維持幣制唯求政府重行計議此律 
　　三日東京電首相原敬今晨在國會演說謂國會特别會議時間不長故政府僅以國家幸福所關亟須通過之議案如國防增俸修改恩俸制改良司法與發展利源等案交會核議至於外交則英日續盟問題政府方予以審愼之考慮而貸欵與中國問題因新銀行團之成立現已解决惟山東問題迄未解决因中政府不接受吾人談判之議也尼港事變令人心碎遇害諸人政府實深悼惜國家榮譽所繫勢不能無切實之行動故政府决計採行今日公報所載之辦法凡西比利亞今無須駐紥日兵之處政府决定撤兵所以符屢次之宣言也國内財政現狀不可無一言及之而調整物價尤須約略言之政府行政素極愼重經濟原狀若驟加干涉則將釀成全部物價之低落凡此舉動皆爲政府所不願爲乃政府雖甚持重而近日竟遇財政之騷亂是誠可爲扼腕者也政府現方盡其能力以補救現狀而謀財政之穩固 
　　三日東京電大藏大臣今日在衆議院布告財政與經濟之政策謂附加預算係根據國會前所通過之預算而成立者今須提交國會附加預算之目的在完固國防便利交通振興敎育提倡實業附加預算估計經常收入四千六百萬元特别收入二萬零九百萬元經常支出二萬二千二百萬元特别支出二萬四千二百萬元兩比短少二萬零九百萬元將以現行預算案中之收入盈餘彌補之特别軍費究需幾何甚難預計或將續有加增政府現請續籌一萬三千四百萬元至明年三月底止内有一萬二千二百萬元擬發行公債以籌得之再國防經費政府仍擬依照從前政策增收所得稅與酒稅如有缺額則展緩國内公債之償還以資彌補稅欵收入今皆減少政府不得不將撥定之欵減至三分之二政府擬及早設法補足缺乏俾國防制得臻必要程度 
國内要聞 
[内閣已實行改組徐樹錚尚有問題]  
　　内閣改組醖釀已久至昨日靳閣辭職照准之明令始行發表而周樹模組閣之咨文亦於昨午十二時二十分由公府送至衆院内容所提出者僅國務總理一人並無閣員在内衆院方面何時開會投票尚無所聞若就目前形勢觀之此案列入議事日程恐非短少時間内所能辦到因安系議員在條件未經商妥之前决不輕易開議可豫言也其咨文如下﹁大總統爲咨行事本年七月二日國務總理靳雲鵬呈請辭職業經本大總統令准免職在案茲擬任命周樹模爲國務總理按照臨時約法第三十四條應咨請貴院同意除特派委員出席說明外相應咨行貴院依法辦理可也此咨衆議院國務總理薩鎭冰中華民國九年七月二日﹂靳閣辭職旣准全體閣員以連帶關係自應同時總辭職此節薩氏已于前日閣議席上對衆宣言僉無異議大約各閣員辭呈昨晚或今日當可齊送到府 
　　中一消息東海及張曹二使等强有力之調停人因見靳去志甚堅一方則又感中樞之不可以久虛乃决定請周出山而准予靳雲鵬辭去國務總理及陸軍總長此項明令已於昨日頒發矣至周之組閣亦已於昨日正式備文咨請國會同意今日爲紀念日明日又爲星期預計下星期一日可由衆院開會投票國會方面早經調人之疏通且某方面之議員亦願周氏之出山故可决其不致爲難而久懸未决之内閣問題乃藉此而告一段落也至新閣之閣員業已大定如昨日之報告除陸海内三部留任外施肇基之外交周自齊之財政葉恭綽之交通王寵惠之司法張志潭之農商范源濓之敎育决不至有若何之大更動但外交又有胡維德顏惠慶之說財政亦有張弧之說惟其結果或終歸於施周二氏也又聞周之所以允出山者曾有所要求（一）提出閣員不受任何方面之干涉（二）各項行政不受各方面之束縛（三）關於軍事外交與財政各方面亦不得把持觀此則内閣已完全解决矣至交出某項軍隊與取消某使官制兩項雖曾經多少之波折卒以取消國會通過之官制有碍法律只得從緩計議而某項軍隊問題則有主張不如直截爽快交於陸軍部節制之較爲妥當者聞往返磋商數次亦已大定 
　　另一消息政局問題内幕重重外間之推測時局者終莫能得其究竟此次張使調停政局以内閣問題爲最重要初時挽靳之聲浪甚高嗣因靳堅辭不就張使方面又側重邀周少樸出山繼因李蘇督等尚有主張挽靳者於是又有段合肥行將出台之說但此等醖釀皆已成爲過去之事實公府方面察看形勢以最速之時間决定辦法一面於昨日上午十一時提出周樹模咨請衆院同意聞咨文稿件係連夜趕辦事先並無人知曉突於昨日提出衆院並聞此次提出周樹模事先並未完全徵得周氏同意昨日提出後周氏聞知即於昨午入府晉謁東海表示不幹其理由係以時局益趨混沌如容納此方面意見則彼方面反對如容納彼方面意見則此方面掣肘後東海極力挽其出台相助爲理周亦遂未堅决表示辭意至其他一切問題若和議及西北籌邊使等項皆在内閣問題解决後方能提到張曹李等自始皆爲主張挽靳之人現已改提周氏張使因此面囑李蘇督駐京代表李馨赴甯向李蘇督疏通李馨昨已出京赴寗矣至徐樹錚事已變遷數次初擬將其軍隊交段節制仍留其籌邊使官職嗣又擬將其軍隊歸陸軍部節制最後又擬將其免職據前晚東海意思似稍緩和昨日恐又變遷東海於昨晨曾召徐入府所談如何尚不可知也此外又有一報告其間或難免有失實之處其文云保定歸客言各督軍所請求各節二十八日下午合肥完全贊同東海亦電告曹巡使令曉諭三軍謂中央已有辦法云云外間咸謂可以從此告一段落矣乃安福二十八夜大開會議對於閣員出閣頗不滿意並决定無論如何必須留兩員於新内閣之中事爲張作霖所聞曰安福如此囂張成何事體姓張的這回來京委曲求全已無可再讓而若輩不知好歹在我面前要賴我可不管由爾自已去與保定方面辦交涉罷遂命備車東海聞之特諭之曰諸事應當熟商這等小孩子淘氣無足輕重執事非政潮解决時不准離京張氏經此一番挽留允即留京三十日傍晚張使訪段於團河謂段曰此回政潮元首費盡苦心欲使督辦超然於安福之外而安福必牽及督辦引爲自重督辦似可將其抛開免致波及則百事可解合肥當時頗躊蹰張遂約定於一日下午府院段及本人同赴公府共商解决辦法迨一日下午三時半張氏入府段未往以傅良佐代表東海見張後略謂保定請求各節政府自當循序採納請轉告曹使母操過激儘有商量之餘地徐又錚亦並無戀棧之意云云聞徐又錚亦有函致合肥謂吾師幸勿以樹錚一人之故受許多困難請許錚即日將兵權脫卸云云至靳方面已有允就陸軍之意日前周少樸訪靳靳曰予實不勝非矯情也公如組閣願以全力爲助周曰予對於軍政向係外敎亦恐勿勝靳曰予必帮忙請放心可也觀此則靳願長陸軍已於言外見之矣保定方面前後共來七電其中以二十六日電最激該電對於徐樹錚實不留餘地此外三十日所來之電則引兵諫之故事並謂民國六年段合肥聯合各軍向黎黄陂兵諫今日各軍向合肥兵諫均是爲國毫無私意云云至段組閣一節原爲安福之條件安福派之理由謂各督旣專爲合肥左右而發與合肥毫無意見自應由合肥組閣又如吳佩孚以師長之資格干犯國家政權亦應懲辦以上兩項能辦到則徐樹錚願解職安福部願解散三閣員願辭職安福之所以如此放肆者聞背後已得特别後援也昨日下午有吳佩孚軍次涿州以其一部進至琉璃河之說係有所誤會之謠傳惟公府昨有急電致曹錕謂總期和平辦理使時局早就坦途曹氏得此電後或者可以靜俟中央之辦理也右爲保定方面關係人所述 
　　至北京社會情形眞有風聲鶴唳草木皆兵之勢有謂洛陽方面直皖兩系兵隊已開始衝突者有謂與吳佩孚行將進兵者甚有謂段命徐樹錚速籌戰備者其實皆一派謠傳然人心浮動於是可見一斑以故連日搬家赴津者絡繹不絶前門東車站擁擠異常日前衛戍司令部曾會同警察廳徧貼告示禁止搬家但亦無效惟見警察多人躞蹀於車站之側手持小册鉛筆遇有箱籠纍纍購票赴津者輙詳詢其姓名及服務機關然旣不能報告長官咨行原服務之機關加以處分則亦多此一舉而已 
　　附大陸報三日北京電云今日之新政局視國會通過周樹模組閣與否爲轉移國會爲安福部所把持苟無若干條件恐未必遽予通過也大約互換條件當與小徐命運有關安福部議員且將拖延時日庶使財政交通兩部得以從容造賬掩飾公欵移作黨費之虧空雖安福失敗顯然無疑而張作霖則仍將住京監視勝利條件之實施最少須俟國會通過周内閣後方可出京 
[北京通信（野雲）]  
　　北大籌備圖書館之計畫 
各國大學之設備無不以圖書館佔重要部份其所以增進學生知識之效能比之敎師尤爲偉大蓋欲修精深之學業必不可無豐富之修養若僅恃講堂授課有講義筆記數小册所得實屬至微是以圖書館有文化寳庫之喻非無由也歐美各邦對於圖書館事業併力擴充固不待言即後起如日本亦復力求精進日事改良計帝國圖書館一處現已有書七百餘萬卷至關於養成館員之敎育則仿傚美國設有專科若返觀我國則深可感慨就北京大學論所謂全國最高學府之所在而問其藏書之數中文書僅有十四萬册西文書僅有三萬册日文書僅有一千册其西文書中且有半數自蔡校長任事後始行添入（此外又有新購德文書五千册不日即可運到）夫以我文化夙著之古邦所謂書本事業最稱發達者而國學所藏數僅如此此誠吾全國之人所當引以自愧也現聞北大蔡子民蔣夢麟諸氏慨然有籌備大圖書館之計畫其辦法預定建築費二十萬元地址卽在該校第一院迤北之空地室内陳列一依美國最新方法辦理購書費暫不預定費所由來不支國帑純由勸募捐助者分兩種一爲金錢一爲書籍由該校設籌備處專任其事募捐方法分兩種（一）爲分隊募捐由敎職員學生組織若干隊隊設長以資領袖分頭出發比較競爭彷彿青年會每年徵集會員故事故此則各人認定後卽可視爲個人一種應盡之義務各有父兄各有朋友親戚苦口勸說當有效力平均每一人能募得三十元則敎職員五百人學生二千七百人合計三千二百人卽可共得九萬六千元若倍之每一人得六十元卽可共得十九萬二千元此則按之事實似非難於做到者（二）爲代表募捐卽請由各省區各行政公署代表北大廣行勸募有所得則隨收隨繳至願捐書籍者則當商准稅務機關免稅放行除本國外凡在各國各埠之華僑亦可設法勸募蔡校長南洋之行亦卽爲此其對於捐助人則定出﹁名譽紀念﹂辦法或鑄小銅像或專造一室或專製一櫉顏以其人之名或贈與種種紀念品要視其所捐數目之多寡以定其紀念之種類凡捐書者亦得估定其價值與捐助金錢同科此其大略情形也聞籌畫此事之最熱心者爲北大敎授蔣夢麟博士現在迭開會議業將大致辦法决定至所有章程規則已着手起草不日當即刋行此亦中國敎育界破天荒之一種大事業也記者以其關係文化至重且鉅故當發軔之始特先撮其略以爲海内留心文化運動之君子書焉（七月一日） 
[崴埠外商抗議俄新幣]  
　　北京報界接海參崴二十五日通訊云俄人改革幣制以值二百元之舊盧布僅易新幣一元并禁止行使外國貨幣各國商人羣起反對由領事團向俄嚴重抗議俄僅允展限至六月二十六日爲止於是駐崴英國商會發起邀同中日美法比丹瑞典諸國商會開一國際代表聯合會議惟美商會未到當場舉定英商會會長爲聯合會會長中日兩商會長爲聯合會副會長共同議决三項一否認以值二百元之舊盧布僅易一元之新幣二否認禁用外國貨幣三否認二十六日爲期之限止留崴僑民以中日人居最多數損失亦最鉅羣情憤激反對極烈如俄當局不予取銷各國僑商將有最後抵制方法云 
[京華短簡]  
　　張敬堯已由嘉魚撤退乘汽船偕同隨員二十名及王督派來之副官於一日夜抵武昌將所屬殘軍移交王占元事畢日内即可抵都而當道已有組織軍法裁判委員會之預備並聞將來張氏與其弟敬湯及其義子繼忠均有革職後餘罪之提議以儆效尤又聞東海於昨日（二日）午前八時傳見湯薌銘諮詢辦理收撫第一艦隊及應付湘事之計劃並有派湯赴湘北調查現况之說 
　　邊防軍第二師師長馬良自去歲學潮發生以來即大逞威風近因山東省長問題又拍出宥電挽留屈氏無論屈氏之免職當否馬以軍人而遽出干政治旣已非法旦以邊防軍盤踞内地顧名思義尤屬非是聞已由魯藉國會議員連合王盧兩督曁吳子玉師長等擬通電全國驅逐馬良出境 
　　政府昨據安徽省長聶憲藩呈稱據淮泗道屬二十一縣紳民晋恒履等臚陳現任督軍兼皖北工賑督辦倪嗣冲政績卓著擬在蚌埠爲建生祠請轉呈等語聞已批交内部核辦此亦一奇怪之新聞也 
　　頃川人函稱川軍劉輔臣在距重慶三四十里與滇黔軍激戰黔軍師長袁祖銘滇軍旅長胡某陣亡兵官死二三千人輜重眷屬均運往重慶南岸爲逃走計王文華帶兵二連至綦江觀望不進熊克武已到燒酒房督師限日克渝吕超已敗石青陽亦潰將逃來渝 
[天津被拘代表將開審]  
　　天津被拘各界代表業經地檢廳檢察官在同級審判廳提起公訴聞檢察官對於各代表起訴之罪名共分五項茲將各被告人之罪名詳誌於下（一）妨害公安（指調查日貨言）馬千里馬駿楊曉林時子周孟震侯夏琴西李散人沙主培師士範于駿共十人（二）私擅監禁（魁發成案）馬千里馬駿時子周楊曉林夏琴西陳寳驄于駿望郭緒榮孟震侯共九人（三）妨害公務（指學生在警廳門首言）師範士于駿望陳寳驄李燕豪郭緒榮李培良祁士良共七人（四）騷擾（指公署請願事）周恩來于蘭渚郭龍眞張若茗四人（五）侮辱官吏尚文林一人以上所述皆檢察官提起公訴之意旨審判廳刑庭確已定准本月六七兩日上午八時公開審判另一消息據司法界人言恐此次審理結果代表中尚不能完全釋放或有科罰徒刑者蓋以法庭近日正覔相當房屋作特别監獄俟代表判罪後即覊於此中不與尋常監獄同以示優待之意云云至在看守所被拘之女界代表郭龍眞張若茗兩女士患病聞已經達仁醫院大夫盡心調治現已痊愈如常而兩代表之親屬仍聯絡探視慰問云 
[湘人之呼籲電]  
　　湘省善後問題請歸入和會解决 
　　湘紳郭宗熙等昨有通電分致南北當局及王占元吳光新譚延闓等痛陳此次湘戰地方受害慘酷請立予休兵並以湘省善後問題歸入和會解决原電如下北京大 
 
 
 

Page 7

 
 
總統國務院段督辦保定曹經略使武昌王巡閱使漢口探報吳自堂廣東軍政府武鳴陸總裁長沙譚組帥鈞鑒天禍湘民迭遭兵燹受禍之深已非一日軍隊兇殘不爲節制士民控籲莫肯哀矜此次戰爭南北軍隊此來彼去數逾二十萬人衡寶長岳數百里間城市邱墟死亡枕藉無不離散之人民無不破壞之產業親友來書言及兵禍慘不忍聞尤以岳州一帶潰軍燹殺爲最酷宗熙等痛念湘民皆百刦餘生實不能再見戰事竊思歐美最大戰爭異類相殘終以正義人道爲歸結一切問題均由和會解决吾國戰爭究爲操戈同室誰勝誰負何辱何榮大總統今旣不忍下詔討伐湘軍抵長亦表示此次純爲驅張起見並不侵犯在湘各友軍廣東軍府亦經一再聲明湘事係屬局部問題不至牽動大局是則湘南善後問題應請歸入和會解决萬無再戰之理敢祈大總統曁南北各當局諸公俯念災黎特埀矜憫及時宣示對於湘局切實宗旨以安軍心以定民志免致猜疑誤會致生事端再延刦運湘民幸甚大局幸甚迫切布陳伏維公鑒郭宗熙范源濓徐佛蘇劉揆一黄贊元周大烈易宗夔鄭人康程崇信陳嘉言周勃易順豫廖名縉陳介羅正緯唐乾一朱復烈劉冕執楊度張緝光馬鄰翼王文豹范治煥張式恭湯鐵樵陶忠洵王隆中向瑞琮徐森梁家義劉鴻遠黄煥湘李懷亮王愷憲劉樹蔚李振黄羅敎鐩楊樹達等叩東 
[南軍攻入鄂境之交涉]  
　　南軍於二十六日佔領岳陽先至者爲桂軍馬濟所部二十七日午後桂軍猛撲白螺磯與鄂防第二旅劉旅長鏖戰甚久（一說係上游司令所部第二旅）王子春督軍以南軍不應犯及鄂防妨碍大局特電詰譚延闓速令前隊停止進行以符信約聞譚復電略謂桂軍以白螺磯爲岳邊要隘故有猛撲之誤會並非有意覬覦已令停止進行云云故二十七日以後南軍即未再攻惟是南軍冒稱北軍圖攻白螺磯非無用意蓋其對於鄂防雖云不犯而於上游司令部之軍隊不能諱其仇視之心也另一消息王督據上游警備軍急電報告南軍進攻白螺磯及越犯鄂疆後特急電質問譚延闓越界進兵之理由謂譚氏不踐宣言究屬何故王督去電後當晚接譚氏復電云南軍因七師大隊向白螺磯潰逃恐係反對湘境故出兵追擊誤越鄂疆刻已嚴令邊鄂南軍嗣後嚴守疆域决無再犯之虞凡有此次誤越各軍長官已一律記過懲戒並請分知邊防各軍勿須虛恐兩不相侵爲要 
　　據財界人云岳州失陷南軍確有得隴望蜀之趨勢日前北軍潰逃以後而新堤對江忽有扮作潰兵之南軍紛紛北渡意在進襲新堤幸被新堤駐軍窺破即行開槍狙擊斃南軍六七十人南軍自知變詐不行始將諸軍撤轉今尚駐紥彼岸未退而沿鐵路追擊之南軍已過五里牌一伸足卽入羊樓司境矣新堤方面所有釐局人員·及三旅官佐家眷已於日昨盡行送居鄂垣蒲通兩縣知事及各辦事人員家屬亦於日昨送省 
　　據軍署人云張敬堯退出岳州南軍亟應遵照前言中止軍事上一切活動詎趙恒惕野心勃勃仍謀窺視鄂疆現聞湖北主客軍隊計五師（近畿二師八師十一師二十師十八師）十四個混成旅）（湖北四旅上游警備司令所部六旅十六旅十八旅二十八旅）官長聞南軍進行大爲憤激迭向王督軍請纓願與趙恒惕一决聞王督酷愛和平不忍再見兵革只令各統將聯合各防鞏固邊陲以免糜亂如至萬不得已時則我安然無事之湖北斷不能任其蹂躪自當迎頭痛擊也云云又聞張敬堯逃匿嘉魚後所部潰軍仍是四路騷擾不肯稍留面子凡該軍所至使人聞而喪膽張無法維持只得聽憑中央主張將第七師全體解散該部軍士聞此信息痛駡大帥不已并將舟中所有軍需抛棄大江不可數計張恐釀變請示於王督至王督如何答覆尚無所聞 
據城陵磯歸客言湖南北軍於二十七日退至城陵磯下六里渡口地方南軍仍然追逼北軍又向下游潰退過臨湘入滿圻境南軍並未再追惟渡口一部份北軍未隨下潰因就所有少數船隻渡江登岸至監利縣屬之白螺磯該處正長江上游司令吳光新所派劉旅長敬備區此潰軍見有聲援遂開砲轟擊南岸之南軍南軍知有吳檢閱之駐軍爲其協助初未回擊嗣見猛擊不已乃分兩股上下渡江包抄白螺磯鏖戰數小時南軍總指揮始下令退出鄂境以後並無戰事 
　　湖北省議會於二十九號下午一時開特别茶話會到五十五人由劉錫侯副議長主席謂湘戰發生長岳相繼失守以致武漢方面人心惶惑近更潰兵羣下沿途騷擾若任其長此逗留勢必影響大局爲害匪淺本會爲代表民意機關亟應會同當道設法維持於是公同討論擬定辦法數條（一）以省議會名義電懇中央嚴令張敬堯迅速退出鄂境並勒令所部遵照前次院電尅日繳械聽候資遣不准逗留騷擾（二）以本會名義致電廣州軍政府轉電譚趙務守前此宣布以逐張出湘爲限之條件不得侵犯鄂邊（三）由本會公函懇請王督迅速設法解散此項潰兵並請於省垣百里或數十里以外設一專處辦理繳械資遣手續俾免逼近省城影響市面有碍治安（四）以省議會名義將一二兩電内容通告各省俾明眞相免滋誤會旋經多數贊同立卽照辦復由劉議長報告省長咨復案件數事三時散會 
[廣東方面之湘局觀]  
　　譚延闓地位動搖說 
　　廣州消息近來譚延闓地位頗有動搖之勢至其動搖原因約有四種（一）陸氏以長沙旣下亟欲納湘省於其勢力範圍擬任馬濟爲湖南督軍此舉正在暗中醖釀（按馬氏在湘兵力共有十七營并憲兵一連湘潭醴陵瀏陽平江楊梅江以及湘州坪石一帶皆有馬部駐紥）（二）林修梅爲此次護法興師之首義功人譚以微嫌撤去其縱隊司令林雖通電歸田而部下不平勢必與譚爲難（三）湘西田張各部以滇黔此時取消督軍而譚猶用督軍名義佔領長沙且以督軍地位派林支宇爲省長殊屬不合反對甚烈（按林先由趙委爲警務處長近由譚派爲省長尚未通電就職）（四）孫中山之中華革命黨在湘人數不少此次以譚與政學會結緣正擬收集北方潰兵及槍械預備倒譚總其事者爲覃某又唐繼堯亦有命令於湘西軍及滇軍由是觀之則譚之地位動搖矣又譚氏近與趙恒惕意見不合趙攻克長沙時譚猶在衡州說者謂譚素未經過戰事且當趙進長沙時見各機關辦事人員逃亡一空自應委人接替乃譚在衡州知之亦從而用電報大委特委及至本月十七號親抵長沙又重行委任一次將趙所用者多半撤銷趙頗不悅近有電致某處大發勞騷是該二人意見不合也另一消息譚奉某方令主張長沙旣已克復不必再行前攻趙則竭力反對謂長沙無險可守如不前攻是坐以待斃遂獨自率軍攻取岳州此亦可見意見之不同矣 
[湘事之南北往來電]  
　　俱以空言詰責 
　　北京政府爲湘省問題連致某處兩電謂譚趙攻岳是否有制止能力如無能力請卽明言不必再事含糊又東海以個人名義另致一電亦係說明此中關係并云如不制止以後很難帮忙關於和議謂前電少川不足代表西南欽甫能代表西南惟何以西南各省未見承認電北方擬仍與少川接洽以免糾紛至於王揖唐萬難撤換云云昨日軍府覆一電於北京政府其文如下北京薩鼎銘先生鑒漾電誦悉湘省自張敬堯啓釁以來同人恐波及大局迭電譚督愼守前防靜候解决譚督已復電遵行詎張敬堯突棄長沙士卒乘機焚掠全城糜爛不堪各界環請譚督軍前往維持譚督以桑梓攸關不得已勉徇所請迨譚督行抵長沙張已去多日謂爲攻陷殊非事實至張敬堯是否禍湘第觀兩年來湘民請願和會請願當局懇求撤辦衆口一詞使非張敬堯積怨湘民又何不憚煩乃爾除再切電譚督母再進行外應如何順從民意應如何解决湘局藎籌所及亟盼示知岑春煊陸榮廷林葆懌温宗堯儉印 
[江西水災記]  
　　江西地勢卑濕每逢春令向多雨水今年舊曆四月起接連大大雨天晴不過數日各屬山洪暴發田廬冲毁無算災象已成聞萬安吉安樟樹街市均在巨浸中上游水流湍急南昌城外裏洲打纜洲黄泥洲新洲俱爲水浸低處民房淹及屋頂住户雖逃出其家用什物多隨波逐浪而去二十七日雨始止而撫建瑞袁四河洪水暴漲直奔下流由省匯入湖口章貢河抵淤淺一時銷納不及故水勢洋溢惠民廣潤章江門外河街均水深二三尺不等交通已斷營業暫停蓼洲街直冲巷均有小划往來滕王閣水巡廳口水深四尺尚未見退得勝門外大王廟水平陸岸婁妃墓全部被淹僅墳頂現於水面進賢門外十餘里之羅壋水街壋决口田廬盡毁德外之大有圩最關緊要水平堤岸僅差七八寸危險萬狀所幸堤岸連年修理甚堅尤幸無大風浪堤岸未受損傷不然風打浪洗雖堅如磐石亦難保無虞數日以來凡有關係之農民悉數移駐堤上保護堤岸又惠外之水關橋關係本城利害極大然年久失修值此洪水暴漲之時不無可慮又魚尾栅係城東一帶命脈所關均宜格外審愼警務閻處長已令行政科長王潤生會同消防隊長徐虎鳴於昨早前往魚尾栅察勘徐隊長並飭令分隊長楊春海率同消防警四十名於昨早八時往水關橋駐紥保護栅口至商會龔會長自得報富有圩崩場消息即與吳季卿羅朗山等十人會商發起急賑除由發起人各捐票錢三四十串合買餅回餅火柴草紙等數千件外羅朗山並獨捐霍香丸二千顆痧丸二百瓶甘露茶一千包一併委由本會文牘余鏡秋帶同本會親兵二名商團團丁二名押赴災區分散准於今日侵晨起程一面並發籌辦急賑通啓陳督軍戚省長聞報亦各捐廉急賑並令行南新兩縣知事尅日調查災區設法賑濟慈善會長陳筱梅等議决提欵購辦回餅五萬派人至對河各洲按名散給昨又往各洲散米每名給以八合又聞吉安縣知事吳亮勛以該縣於舊曆五月初五日起大雨傾盆接連五晝夜雷電交作河水陡漲二三日間各鄉田禾均被湮没縣城亦水深數尺鷄犬豬牛多被水斃房屋皆在水中老幼啼哭之聲到處皆聞此次水災據縣屬紳商各界言較民國四年尤甚人民痛苦不堪言狀已呈道尹會同各界籌辦急賑以救災黎現廬陵道尹趙毓奎已據情電禀省長從速籌撥賑欵并謂此次水災係雨水太多山河會集消退不易以致各鄉田禾均被湮没兼之贛河蛟水陡發數尺順流而下是以吉安縣城一日之間皆成澤國舖店住户一時搬運不及貨物多被浸腐商民損失刻難查悉云云可見其慘矣 
[杭州快信]  
　　政界消息齊耀珊已於二日抵濟南三日寅刻接魯省長篆此間帶去内衛隊士兵已函浙另行招募足額將飭回浙 
　　拒沈潮流日來已覺和緩代表赴京之杭商會長王湘泉有電到浙已於江日抵京 
　　國立武昌商業專門學校現派第二次本科三年級學生二十餘人赴南北各商埠考察實業狀况定十九日由管敎員羅仲堃等率同來浙昨由該校長葛宗楚函請杭總商會届時妥爲指導 
　　省敎育會今日（四日）午前開評議會到阮性存等八人首提議敎育部批准修正會章事件表决改印次由阮君報告修整會所坍倒房屋本日經西人鮑乃德等到會測勘俟繪圖後再行核定至舊會員繳納本年份常費者自七月十二日起至二十二日止概行換給會證新會員俟大會時再定辦法 
　　第一師校今日（四日）午前開校友會定十五日放假本届畢業之四年級生因學潮停課問題概令於暑假期内補習三星期 
　　省垣各平糶局原定糶價每升五分四釐日前增二釐現復加漲四釐每人僅准糶購二升 
[南京快信]  
　　馮玉祥昨電李督報告常桃吃緊請設法維持 
齊省長四次辭職電未發 
　　江甯平糶局向中交兩行商借五十萬元赴贛採米現城内設東西南北分局四處下關商埠由商會籌辦交涉員曹豫謙奉外交部訓令美國議員團約八月初旬由港來申過甯入京預備派員招待 
三日大雨如注民心大慰 
　　貢院新闢市場已次第工竣十月一日即須舉辦物品展覽會現已動工修築馬路 
　　省立第一女師範昨下午舉行第五届畢業式行政各機關均派代表蒞會首由校長張默君致開會辭畢業生代表報告本届參觀學校心得繼敎育廳長曁各機關長官致訓詞給憑後末由杜威博士夫人演說女子於國家社會所負之責任禮畢奏樂散會 
　　第一補充團已歸併第七十四旅現又添招第二補充團委張辛朔爲團長聶金魁郭當有陳宇鈞爲一二三營長昨已派員赴滄州募兵 
　　索詐未遂殺傷事主龔石雲之第二混成補充旅兵士闞長盛李長有二名已訊實昨由軍事裁判處提出執行槍决旅團長記大過一次營長撤差連排監禁八月以儆 
地方通信 
[松江]  
　　維持民食會紀事邑紳楊了公黄文鎬徐士麒等發起之維持民食會於三日下午假城内耶敎天恩堂開會到者有張蔚丹等數十人黄文鎬主席議决先呈縣署報告設會原因請予立案一面請轉電省長俯念松江民食將盡暫停通流並函商會轉告米商即日停給護照以杜私運以後尤須隨時維持不令居奇抛價所有存儒米石各善堂富户亦即分函勸告各辦義糶以維公益云云嗣又議定開會期間每星期兩次以星期四與星期日爲會期開會塲所决函公共體育場商借云 
　　平糶局近聞公江平糶總局曾於七月一日邀集各市鄉自治委員會議辦法經紀前報茲聞總局中對於各市鄉領用所派倉穀須於定限内具領如逾期十日不來領取事前又不聲明當歸他市鄉承買至各市鄉托購米石亦須先報石額以便照辦 
[蘇州]  
　　蘇總商會選舉揭曉蘇州總商會五日覆選正副會長自上午十時起各會董均冒雨而至紛紛投票迨開匭揭曉計廨天笙　四十九票仍聯任爲正會長蘇稼秋得四十票仍聯任爲副會長其他職員亦無甚更動 
　　平麫局之繼起蘇城自婁江市民公社開辦平麫局以來附近貧民受惠匪淺近悉錢業公會曁臨北市民公社先後聞風繼起一切辦法悉照婁江先例一俟調查就緒即當擇日開局 
　　蘇紳維持民食電南京督軍省長財政廳鑒蘇省各方自被米商偷運出洋以致本地儲米告罄來源遽絶一般奸商居奇龔斷行市暴漲不一遂使全邑人民驚慌恐怖其隱患有難言之矣連日紳商奔走泣告除分電求咨贛大吏准予派人赴贛分批採辦贛米運蘇以安民心外爲標本兼治計於青黄不接時惟有再求分咨滬寗車站及飭令蘇屬各稅所暫行停止米稅着縣嚴查私運禁止出埠以杜漏巵而維民食現狀不使遽生危險全邑感戴吳縣紳士潘祖謙等三十人叩江 
[鎭江]  
　　貧民搶麥二日晚南門河下泊有蕪湖開往無錫麥船十餘艘道經鎭江爲貧民瞥見疑爲私運米糧一時紛集河岸携帶口袋淘籮等件登船搶麥轉瞬間已被搶一空矣 
　　開局平糶連日官紳籌辦平糶已將河下存米及外路來米凑集四千石分設平糶局於城内外城隍廟冬賑局兩處准三日開倉每升定價一百零五文每人以五升爲限米潮可望平息矣 
[南通]  
　　縣道測繪已竣南通建築縣道唐劉蒲平四區業於四月十六日集議邀請測量員金鑫按照議定路線分區測量估工繪圖至本月始行竣事一切用費均由各該區董事籌備付給幹線路身概照定章寛度三丈昨已將規定路線内地名具稟縣署並請即日示諭　内居民預備動工云 
[湖州]  
　　商會維持民食之計畫南潯米價連日飛漲現已由九元七角漲至十元四角因之民間益起恐慌該鎭商會特於一日午召集米業全體到會討論據稱本鎭存米尚不數數日民食若不急向外埠購運一萬五千石接濟恐地方治安難保等語遂山商會公决向本鎭張劉龐邢四大家借得鉅欵尅日派員赴蕪採辦一面布告地方息謠一面請汪臚仲赴省領取護照以便早日出發蕪米未到以前地方治安責成保衛團全體官弁擔負云 
　　孝豐縣發倉平糶孝豐縣米價飛漲該縣陳知事已於上月二十九號將積穀倉米平價發糶每斗五角每人每日購米不得過兩斗計自二十九日起至一日止已發出倉米五十餘石矣 
[嘉興]  
　　城區平糶辦法城區平糶局業定十日﹁即陰曆二十五日﹂開辦昨日并由平糶董事議决辦法（一）本區貧户除白鷺涇等十餘圩尚未查報外共計極貧之户八千七百餘口内中大口五千餘小口三千餘（二）已購米石二千餘擔俟府積穀欵領到後再行續購（三）貧户多撥欵少大口每日减糴六合小口减糴三合（四）冬米每升定價九十文客秈每升八十四文各局一律不得參差（五）函請各警所派警保護 
[安慶]  
　　贛米延不運皖之查究皖省米價昻貴聶省長於春間即派委員周蔚章赴贛辦米三萬石迄今二月餘仍無粒米運贛民間大爲失望即質之政界中人亦莫明其故惟據一般人傳說謂辦米委員受奸商運動先儘商米辦完連皖居奇然後再辦平米故連日米船連檣順流而下皆米商所購運而非官家之平米奸商固得計而小民苦矣聶省長洞燭其隱特電詰周委員内有購辦平糶何等急需至今數月未運一批到省該員延玩要公貽誤民食先電申斥限十日内將糶米辦竣並將運米情形電復等語所傳是否確實無從懸揣惟現聞周委員已有電復省長略謂此項糶米本可早日辦到因皖商會電囑緩辦是以稽延且此次辦米委員只有監察之責事權不能統一屢向米董催促該董率以未奉商會函囑爲搪塞云云而皖商會長昨亦親赴省署面述謂辦米爲委員專責購運遲延其咎應由委員負之與商會無尤等語則又卸責於委員雙方互相推委究不知其内幕眞相如何也現聞吕省長甚爲震怒刻已飭令懷寗縣蔡知事查辦矣 
來函 
[杭縣律師公會來函]  
　　敬啓者全國律師公會聯合會去年議定第二次在天津舉行現距九年八月一日開會之期不遠敝會已由常任評議員會推舉許壬爲赴會代表阮性存爲候補人除報告全國律師公會聯合會事務所外理合通告貴會查照并祈將所舉代表姓名示知再去年未加入聯合會之各公會今年自望其續行加入惟會員較少之處經費無多不能特派代表似可囑托他會代表兼代但須出具囑托書聲明有代表全權并報告北京全國律師公會聯合會事務所曁本年輪值之天津律師公會查照合併聲明此致　　律師公會鑒杭縣律師公會會長阮性存中華民國九年七月一日 
雜評一 
[湘事之西南觀（默）]  
　　廣州奄奄一息之軍府自湘事得手而後情勢爲之一變蓋皆視湘事爲挽回頽勢之機會也前因内訌而致内部分裂因分裂而勢力日弱此時之當局雖未嘗無悔禍之心然勢已至於無可恢復之境今幸有此湘事之勝利正可藉以振起人心冀移其對内仇視之目光以一致對外各方感情或易恢復誠不可謂非挽救内部分裂之一機會也然湘事甫經勝利而譚趙督軍之爭又起方冀消弭已往之内訌而復種未來内訌之根然則中國竟無一人能逃此權利競爭之惡例外者乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[裁撤松滬護軍使之反響]  
　　盧永祥之通電兼松滬護軍使之盧浙督軍昨日通電各省云北京國務院各部院段督辦鈞鑒衛戍總司令警察總監步軍統領京兆尹保定曹經略使盛京張巡閱使蚌埠倪巡閱使庫倫徐壽邊使歸化張家口承德各都統除滇黔蜀桂粤外各省督軍省長漢口吳督軍各總司令甯夏護軍使各鎭守使各師旅長各報館均鑒恭讀冬日大總統命令特授盧永祥爲浙江督軍松滬護軍使着即裁撤改設鎭守使調任何豐林爲松滬鎭守使此令等因奉此當此南北相持之時國是未定人心未安政府失其重心大局日趨危險松滬地方重要未便驟事更張除電呈大總統外現仍以盧永祥兼任松滬護軍使名義由豐林代行維持現狀謹此電聞即請查照爲荷盧永祥叩何豐林代支印 
　　何豐林辭鎭守使電松滬何代護軍使昨致北京電云大總統國務院參陸部鈞鑒恭讀冬日大總統令松滬護軍使一缺着卽裁撤改設松滬鎭守使此令又令調任何豐林爲松滬鎭守使此令各等因奉命之下惶悚莫名伏念松滬地方重要綰轂東南自民國四年裁併上海松江兩鎭守使特設護軍使一職直隸中央當時設官分職用意至爲深遠數年以來迭經事變用能本其職權隨機應付至去歲盧督調任後學潮震盪工商輟業人心搖動閭里虛驚豐林一秉前規幸免意外現方南北相持大局未定忽奉明令改設鎭守使職權驟縮地方旣難維持事機尤多遺誤對内對外咸屬非宜豐林奉職無狀知難勝任惟國家官制必須因地制宜不能因人而設惟有退避賢路仰懇大總統准予免去松滬鎭守使一職以重舊制而維大局不勝屏營待命之至何豐林叩支印 
　　松滬軍警請任何爲護軍使電陸軍第四師長陳樂山及四師全體軍官昨電北京云大總統國務院參陸部段督辦鈞鑒恭讀本月二日大總統令松滬護軍使一缺着即裁撤改設松滬鎭守使着令調任何豐林爲松滬鎭守使此令各等因奉命之下全軍駭異伏念松滬一區關係東南大局民國四年裁撤上海松江兩鎭守使特設松滬護軍使一職用意至爲深遠數年以來國家多事惟松滬一區擁護中央始終不渝砥柱中流屹然爲東南屏障實以護軍使職任較崇直隷中央對内對外以及指揮軍隊警備非常隨時隨事均能直接政府請示機宜故將校得以盡報國之忱而中央亦能收指臂之效今驟事更張職權遽削軍心震動羣情惶駭當此時局未定之際萬一地方有事何足以資鎭懾謹合詞籲懇我大總統俯念時事多艱南北尚未統一松滬地方重要關係全局准予收回成命並請明令任命何豐林爲松滬護軍使以專職任而繫軍心師長等默觀大勢險象環生用敢不避斧鉞迫切陳詞不勝屏營待命之至陸軍第四師師長陳樂山淞滬警察廳廳長徐國樑旅長榮道一王賓夏兆麟王鳴珂參謀長鍾士秀李景泌團長王銳張長林方先聰安毓清王國樑周錦成田繼成陳照春李廷美張慕韓朱聲廣鄭俊彥劉永勝王保安曁軍警全體同叩支印 
[赴滇之舊國會議員]  
　　由滬領資者九十六名 
　　聯合通信社云國會議員自議决赴滇後至六月十三日止由上海法租界愷自爾路議員通訊處領取赴滇川資陸續出發者計衆議院七十二名參議院二十四名由港粤方面逕行前往者不在此内茲將兩院赴滇各議員姓名錄左（一）（衆議員）張秉文童啓曾杜凱元王玉樹魏笑濤趙金堂李燕文莊懷廣李永聲申炳炎康汝耜李春榮楊大實蓋廣增周之楨楊國權劉可均劉汝麟丁善慶胡兆沂凌毅黄懋鑫許森王恒鄧元李建民孔紹堯褚輔成王宗堯田稔項肩姚相豫周珏陳福疇傅夢豪詹調元潘政良覃壽公彭養光劉英萬葆元胡祖舜范鴻汪喧鸞吳崑沈維周張瑞萱于洪起丁維汾高福生閻容德于恩波鄧天一元因培凌鉞陳廷颺王傑李景泉劉祖堯温廷相尚鎭圭焦子靜向作賓張華瀾盧一品雷述白瑞蔡滙東克興額烏勒吉劉雲昭（二）（參議員）史之照牟鴻勛關棣張知本董昆瀛張秋白潘祖詒李正陽童杭時烏中和王田萬鴻圖丁象謙李素張我華王湘雲盧式楷宋楨蕭輝錦田銘璋李伯荆彭介石巴達瑪林沁恩克阿穆爾 
[民食問題之昨訊]  
　　米市略見鬆動昨日滬市米價略見鬆動開盤時秈米每石跌價一元有零頂上之秈米每石價在九元五六角蘇同無錫等米河下開出十三元五角次則十二元數角聞外洋採運之大批秈米將次由港裝怡和船來滬其數在二千噸約二萬石左右官廳方面亦在西貢採購秈米二萬石不日亦將來滬接濟又函云滬地米市連日稍平惟各米店仍有高抬至十四元以外或用秈米攙入售賣則價稍遷就故一般用户咸購食秈米大米不若日前之暢銷囤積者知市面漸鬆再執於手亦非善計遂有售出者此六日間計到蕪湖秈米四萬餘石江西秈米七八萬石江邊秈五六萬石無錫等處來者粳米雖少秈米亦有裝來故有此二十餘萬之秈米市上爲之一鬆嗣後源源不絶滬上當無斷食之患或謂此次米價必待漲至十五元以外始由米業仁穀公所提議限制壓平之法殊嫌太遲倘在十元或十二元時早經籌及則不致釀成恐慌之象云 
　　海寗路商界之集議海寗路商界聯合會於七月三日晚開職員會議討論米貴問題當由宋誠彰謂據本會調查員報告自仁穀公所議决米價每擔十四元不得逾價後反演出黑幕目前米價名曰十四元其實仍十六元左右蓋每擔羼和秈米三成或四成不等價目縱有限制其如秈米和入何因此秈米價目較大於日前要知食上等白米者胥是上等之家抬高米價尚可支持食秈米者大半貧民被其攙入白米貧民之食秈米者實大受其苦矣亟應將秈米削價以濟勞働者之生活而混稱限定十四元徒託空言何補於事應函請商界總聯合會設法抬高頭號白米減削秈米價目稍靖市面恐慌略舒貧窮艱困云云前接得總聯合會來函囑本會派調查員數名討論救濟米荒事當推定金鼎榮余復生二君遂散會 
　　粥店公議加價南北市各飯店自米價騰漲後卽經加價惟粥店則仍其舊故凡進欵希微之人平時每日食飯兩次至是量入爲出多有改食一粥一飯者近粥業全體以米價賤落無期爲維持血本計故亦公同議决每碗向售十文者加錢五文售十五文已於陰曆五月十七日起一律增加 
　　函請駁船公所實行拒運淞滬駁船公所董事江政卿·曹華章·李關林·陳姜林·曹華棣·顧關林等近因滬地糧食奇昻議决停止裝運出口米糧一節已誌本報茲該公所接上海報關業公所總董即長江公票局總理尤森庭君來函内開昨閱報載駁船各領袖宣言誓不駁運米糧以免轉運出口確係根本辦法果能實行裨益匪淺務希尊處諄囑該帮萬勿陽奉陰違以維民食至紉公誼云云該公所董事江政卿君嫌函復尤君略謂已遵示轉囑辦理並於前晚召集全體各領袖重加討論拒裝辦法對於奉公仗義之船户應加獎勵而陽奉陰違者切實取締云 
　　護軍使注意運銷浦東米松滬何護軍使以滬地米價已限制每石祗能售洋十四元惟一經限定後恐奸商再將食米託名運銷浦東各鄉裝至沿海灘雇船私販出洋或由航海繞道運赴浙省温台等處販賣嗣後凡有米石運銷浦東各鄉者亦應加意檢查必有購賣商號之確實地址方能銷售否則禁止採購以杜漏越所有浦東沿海灘之白龍港·滙角·金山滙等處航海商船皆可停泊應由各該縣知事嚴密查察以免米石偷運放洋故於昨日公令奉賢川沙南滙等各縣公署曁本埠商會等一體嚴防矣 
　　縣商會覆南滙商會函上海縣商會復南滙縣商會函云敬復者頃接來函以米價日增其何以堪四鄉呼救之聲不絶於耳想先生爲滬江表率若再不力爲維持大禍在卽風聞出口者仍然如舊青黄不濟麥不能接濟此兩月之口糧庚癸之呼愁聲震耳奸商販運大局不願即我南邑全城而論各米肆祗剩數日之糧應請先生領銜召集各縣商會急籌善後方法或電請政府立予維持否則大局糜爛不堪收拾敝處與滬毗連一朝危險影響所及望賜敎言迫籌妥策云云查米價自夏曆四月初旬起因本省各縣不准裝出滬上存米無多來源又少致起恐慌敝會等當即籌商官廳募欵設立平價局呈請江西省長准由平價局採購米五萬石前得回電業已允准放行由平價局派人前往採購現查滬上白米計米廠家有八萬餘石米舖家約有七八萬石外省來米有十一萬餘石統共計之得有二十七萬餘經銀行團預備墊欵五十萬元採辦米石紗廠聯合會預備向銀行借欵一百萬兩至外洋採購官廳由姚監督商請省長向銀行借欵五十萬元分往香港江西等處辦米來滬現在滬上存米一時不致缺乏兼有多處採購秈米來滬接濟可無缺乏之虞也（下略） 
　　米店之欺詐手段仁穀公所議定每石米價以十四元爲限後曾請官廳出示布告諭令米店不得私自高抬但各米店售出食米連日開價每石仍需十五元左右前日午後有某學校長至大東門附近某米店向購最高白米四擔每擔言明十四元八角但該店開出發票只載明每石十四元該校長向之詰問該店聲稱官廳定價出有布告所以發票上不能多寫該校長以此等欺詐手段校中不能交代不願購買將洋索回而去該店夥以其不應到此戲弄辱駡不已 
　　貧民服毒圖盡之可憐日來各處貧民往平糶局購買賤米者日形擁擠有住在滬城縣橋浜賣五香豆之某甲因家中人口有五六人需米甚多是以於前日持錢一千文往龍王廟食米平價局購買無如購者衆多甲年逾花甲無力擠上等候半日尚難達到寫票交錢付米之目的迨至下午依然如故逾時局卽收市甲候竟日難以如願只得回家愈思愈忿且大小男女各孩均因飢餓呼號甲覩此情形於昨晨背人吞服赤燐自盡迨家人知悉急送滬北醫院求治未知能保無礙否 
　　北蔡董事籌議維持平糶浦東北蔡鎭紳董高德甫衛誠甫邀同商人閔子孝等集議籌欵在該鎭開辦平糶連日購者甚爲擁擠因限於經費恐難接濟故昨由高紳等邀集紳商學各界籌議繼續維持以舒貧民生計　　法總巡體恤華捕法捕房總巡費沃利君邇因米價驟漲捕房各華捕所賺薪水不敷開支特於日前起如二十元以下者均加一元以資體恤 
　　慈善家救濟米荒昨滬上慈善救濟會撥送中國義振會洋一萬元分交聯義善會·普善山莊·濟生會·滬南慈善會等各善團購買麫包平價每顆五文出售貧民鼓腹另撥食米平價局銀二千五百元並由濟生會提出銀五百元送交崑山李平書作爲該縣平價售米之用自昨日起均分别辦理矣又仁濟堂聯義善會普善山莊津貼各司員每人每月洋兩元以米價減復原狀爲止 
[浦東捕捉害蟲之進行]  
　　掃除蟲害除搜捕外無他法 
　　浦東南滙及奉賢縣棉田内發現害蟲該縣人士現正設法捕捉曾紀前報茲將關於搜捕害蟲消息錄下 
　　穆抒齋調查之報告﹁害蟲之區域﹂南滙一團二團三團四團又五團小半部奉賢東一鄉又東二鄉小半部南滙四十四五萬畝奉賢十一二萬畝﹁害蟲之孶生﹂俗名曰造橋蟲因行時頭尾着地中間躬起象其形也約六星期一次天熱而旱則孶生速天冷而雨則孶生遲每一蛾生子在一千粒左右約雌者二成雄者一成自成蟲至散子一如蠶之順序惟絲細而弱不作繭耳﹁鄉民之迷信﹂蟲細小時每　葉或花葉上數十蟲或多至數百蟲此時連葉剪下聚而焚之只須勤勉一星期即可搜捕淨盡乃鄉民以爲天意惟日日望大風之吹去或則出會待猛將作無益之事任其日長日多可爲浩歎﹁去年之敎訓﹂去年因受蟲害莫不歸之於天意今年第一期害蟲發見尚作出會演戲之舉毫無靈騐自捕蟲總局成立後派員勸導出價收買甚有效果鄉民始知捕蟲之不可緩現下迷信之心十滅其五不可謂非捕蟲總局之成績也﹁捕蟲局之組織﹂南滙城内設捕蟲總局泥城·一團鎭·二團·小華港·三團老港·四團方家祠堂·又收買處十餘處辦事均義務職﹁捕蟲局之成績﹂局中收買蟲卵每斤九百六十文蟲蛹及蛾四百八十文蟲小時至大時價自不等統扯每斤六十文自陽曆五月一日起至六月二十四日止共收卵六十二斤四兩六錢蛹及蛾四千九百零六斤二錢蟲八萬二千一百五十斤七兩均由縣公署逐日督飭衛隊扛埋於敎場内一去年之蟲害﹂去年風災之後繼以蟲災一團·二團·三團·每畝收花不過二三斤四五六七團在二十斤左右奉賢東鄉沿海自二三斤至三十斤左右不等據紗廠聯合會調查報告書調查南邑花田八十萬畝七年收二十八萬擔八年收十四萬擔此間人士均謂正確以每擔十二元計之實損失一百七十萬元譜鄉民困苦可想而知此種損失均在團界因去年之不捕以致今年之惡果﹁今年之蟲害﹂第一期蟲均食蠶豆菜現花苗長者只有四五寸田中只有黄豆及花苗大多數蟲棲於黄豆葉上·少數棲於花葉上再過七天或十天蟲必漸大則此四五寸之花苗必不禁其大嚼也﹁此後之危險﹂捕虫總局有着經費只有二千八百元現已用至七千餘元均係陸續借墊逆料此次虫害必較第一期爲盛已非萬元不辦實力搜捕或可十去八九惟第三期第四期必有餘孽留遺尚須搜捕總之能多捕一虫即可少害一花倘今年花收再歡再加以米價奇漲以後危險至何種程度殊難逆料﹁捕虫之實效﹂泥城孫小圃報告有某人種田十六畝去年虫害時實力搜捕第一次得十六斤等二次得五斤第三次只有十五兩故虫害除搜捕外實無他法鷄能食虫見於陳子馨之報告鴨亦能食虫惟花苗小時恐被踏死﹁現下之辦法﹂現今多派勸導員分往各鄉勸導一面請縣公署施以種種之助力昨日所議决之辦法另錄備考﹁去今兩年虫害之比較﹂去年虫害入秋始見而已受害若彼今年發見更早蔓延更廣至開鈴時虫已傳入第四期及今實力搜捕尚不爲晚倘至第三期不特經費愈巨且恐人工不彀將有捕不勝捕之憂矣 
　　陳子馨調查之報告調查地點在三團外楊家圩圈南四團外施家圩圈同往者三人經過之路十餘里花苗甚旺長者四五寸現第二期虫細如小蟻多數均棲於黄豆葉上惟此次恰值第一期散子後化虫之時虫之多少殊不敢决施家圩圈周維新云前年伊田一百五六十畝出虫之二十餘畝田内用鷄七八只如數吃凈去年虫害未曾預備多鷄以致大受損失惟開黄在喇叭時田内可放鷄因鷄要吃喇叭花内之心則不能結花矣自喇叭花至開鈴須四十五日自花苗出土至結喇叭花須一百六十日擔農人傳稱西北風可將虫吹入海内西南風多生虫東南風少虫惟結果尚歸於神權迷信殊堪浩歎去年虫害盛時經過其旁如蠶食葉時其聲甚大 
　　六月二十五日議决之辦法一勸導員組織每國設勸導團主任員一人由勸導總務主任員延請之每甲設勸導分任員一人分二次巡廻勸導初次市集勸導二次挨户勸導每日將經過路由及情形報告於主任員初次兩日二次四日切勿誤期勸導分任員由團主任延請之惟須得總務主任之同意一勸導資料由許楊倪三君編定勸導簡明淺說及捕虫辦法發給勸導主任員轉發勸導分任員一勸導團主任員於初次勸導完畢後即將勸導每甲情形據分任員之報告彚集報告於總務主任員並以勸導效果之情形如何加以說明二次勸導完畢後亦同一初次勸導由分任員偕軍樂隊一人同往一團主任員於第三日起至第六日止分日巡迴各甲勸導并體察分任員勸導之效果一分任員出發時由縣諭令本甲地保隨同照料一勸導時以和平忍耐使人覺悟爲主不必攻擊神權迷信等事致生惡感一主任分任每人致送車費洋每天一元共計六元軍樂隊一人初次兩天致送車費兩元地保酌給飯食費共一元一勸導主任員分任員分三等給獎一等由縣奬給褒狀及金色獎章二等奬給金色奬章三等奬給銀色奬章一請縣公署傳一二三四五團各甲地保到案嚴切諭令每日隨同勸導分任員沿途照料一請縣公署令知各警區每日派遣警察查察各甲捕虫情形隨時報告一請縣公署出示曉諭如有捕虫不力之田户倘由公署訪察屬實定行提案懲辦並令業主易佃以儆惰農 
[考察歐美敎育後之紀載（續三日）]  
　　團員述美國敎育狀况 
（六）﹂阿爾巴馬省塔斯該基塔斯該基師範及實業學校附屬小學校﹂此校爲黑人學校收飾範及實業學校學監主任俄克特君導觀參觀時方朝會敎師等集全校兒童於一敎室幼者坐而長者立此種會合每週一次有唱歌演說及演劇等每集一次皆有一個題目凡唱歌演說演劇等均以此題目爲當本日之題目爲保護益鳥羣兒旣集敎師和風琴令全體歌唱旣而各年級分别出位而歌繼而各年級中兒童或作單獨出席之說明或數人同出各有所說明問以二兒持槍一兒扮益鳥之演劇留音器之獨奏作文之誦讀約一時間﹁三年級敎室﹂參觀有敎兒童衛生之條敎員書之黑板繹之爲（一）須居室整潔（二）須房舍全體整潔（三）須牆壁上粉（四）不獨求現在之整潔須求將來之永久整潔觀此則黑人自卜弧華盛頓以來堅忍沈深步步踏實求自振拔之概可以想見即以本校之設施觀之安知其今日懸一理想明日不即能實現乎此校自三年級以上皆有勤勞課目如園藝·編物·烹飪·縫紉等本時間内男兒童赴園藝及女兒童作縫紉及松針編物四五年級皆有敎師亦盡黑人六年級中有敎算術分數乘法者於兒童心算之練習亦甚有法此小學爲六年 
（七）﹁設迺希省納希費爾師範大學附屬小學校﹂本校亦爲六年小學蓋南省現亦漸行六三三制也是日所參觀者（一）三年級國文敎授其高低能兒童以分團法敎授（二）五年級唱歌敎授所練習者有演劇用之歌（三）小學一年級敎室級中敎授約分三段第一段爲算術敎授大部分兒童皆以椅園成半圓形向敎師而坐敎師誘敎之一部分則在自習棹上練習數字及作簡單問題第二段爲游戲令全級兒童周圍坐而向中兩兒童出與另兩兒童相見行禮携手唱歌而週廻跳舞兒童迭更數次乃已第三段演劇學語羣兒一大部分圍坐觀覽四五兒别在一室挨次出而述演旣畢乃歸於觀者之座校中爲使兒童留心於觀察凡每日報紙中之天氣豫報皆翦而揭出之以相比較 
[縣敎育會常年會紀]  
　　上海縣敎育便於昨日午後在體育場該會事務所開常年會改選職員到者會長李右之·縣署第二科科長錢紳齋·視學朱伯華·勸學所長李頌唐·與會員等共八十餘人簽名者七十八人一時振鈴開會由李會長主席先報告一年内之會務（甲）提出建築敎育博覽館意見請勸學所呈縣執行（乙）消弭學潮情形（丙）爲職業學校琺瑯案與各團體開公判會情形（丁）聯合各公團與英美公使交際情形（戊）本縣之市立小學敎員要求加薪案已送請縣公署核辦云云次通過修改章程乃投票選舉（甲）選舉正會長每票一人共七十六票李味青得六十八票當選（乙）選舉副會長每票一人共七十六票曹棟得五十六票當選（丙）選舉評議員每票五人共七十九票當選二十四人奚敬垚·朱光熊·李宗鄴·潘寶書·樊書瑞·陳鼎師·陸松蔭·陳遵熙·朱瑞基·馬錦·瞿慶普·王福良·朱煥·黄圭·錢允中·單鑅·黄文照·朱贊·葛藩·金潤章·賈豐芸·吳中第·賈豐臻·姚時競·迨揭曉畢時已入暮由李會長邀各會員茶點由會長約各新職員於下星期四（即八日）午後四時在所開新職員會而散 
[棉紗價回漲之原因]  
　　本埠洋紗本紗市價自入夏後逐步跌落至近日來始漸有轉機調查其回漲之原因緣各紗號之有貨者因陽曆六月底銀行結賬之期及舊曆端節兩個難關均已過去售出吃虧太甚心有不願故市上反不見多而南洋羣島華僑及各埠又在香港購辦粗細本紗及印紗等貨是以滬上印紗本紗有裝往香港者又前次傳言日本裝本日紗六千餘包祗來二千餘包似非確有多數有此數種原因故本紗每大包已漲起價六七兩云 
[規定新絲市價之暫緩]  
　　江浙絲綢機織業聯合會因本届蘇浙新絲現已到滬開盤市價亟待商議特於昨日下午二時假座公共租界中旺弄錢江會館開會集議江浙兩省旅滬絲綢機織各業代表之蒞會者計三十餘人會長王介安因有事未到由汪星一代表主席宣告開會理由經衆磋商一過僉以新絲現雖陸續來滬惟到貨尚屬無多且規定價格應視底貨之多寡爲準今底貨尚未切實查明新絲定盤殊無標準况現在時世艱難蘇省機工風潮旣未解决而食米價格又異常昻貴以此種種均不能不出以愼重經衆决定將定盤暫行展緩候至舊曆五月杪察看情形再行公議云 
[茶業赴爪哇參與賽會之預備]  
　　主張在會場設立品茗處 
　　上海茶業會館近致茶業公會曁各茶商通函云徑啓者案奉農商部令開查爪哇開萬國業茶會議並附設展覽會一事前准荷國公使函達展期至一千九百二十一年春間舉辦一節業經令仰該館轉知在案茲准該公使函送萬國業茶會議英文會議太綱請查收轉發北京有關係之各機關業經本部譯印成册除咨送安徽江西福建湖北湖南浙江省公署外合亟檢同前項大綱譯本令發該館仰卽轉印分送各茶商俾資參考此令等因奉此並奉發會議大綱譯本一册到敝會館當遵轉知在滬各茶商查照辦理茲蒙特派勸辦實業專使葉委令秘書歐君由漢到滬以荷屬爪哇明年開辦萬國業茶會議及展覽會一舉關係華茶商務綦大我國爲產茶最先之國必應派人如期赴會庶保華茶在國際上地位勸導各茶商趕緊籌備以維名譽經敝會館邀集同業到會討論公决函呈葉專使轉商政府特於爪哇會場賃地建設品茗處一間萃國内紅綠兩種名茶當場烹瀹任人嘗試不取茶資其一應設置之費請由政府完全擔任又議由敝會館專派深通茶務兼善外國語文者一人前赴會所演述華茶優美特點使外人注意至於種茶製茶兩項出品亦擬分途徵集以吾業連年頓挫經濟困難欲期籌備完善未免力有爲艱然不能不勉爲其難參於斯會者亦實有故上年政府不恤減免出口茶稅以裨茶業對外之爭競期望之厚係出非常今又重承專使委員敦勸以此次賽會不特國際顏面攸關且爲華茶興替機捩蓋荷國以萬國業茶會議號召全球凡屬茶業中人莫不派員參預其列我不與會則世界將謂無華茶矣如僅僅以數種出品交會陳列不派人赴會與議及當場表述又曷能使外人知我華茶優點之所在歷來外人騰謗華茶率多耳食之論類皆未曾親嘗我華茶味之人所播故宜設立品茗處以便招致各國茶業中人叙而飲之俾派去專員得於其間口講指畫使之咸曉袪其以耳代口之痼蔽使不設品茗處任外人實地烹嘗則與會及派員演講皆爲虛具此敝會館之意見是否確當尚求高明指正所有專員經費及出品等費現議每箱提銀二分有不敷者再由臨時議籌以期集事而止此乃萬國茶業專門賽會與他項賽會情形不同合應檢同印就會議大綱分函請貴公會茶商查照會議大綱内所列各條目發抒偉議廣蒐種茶製茶諸種成績或成標本或爲照片或繪圖貼說或專家著述均懇隨時寄賜以便彚集與會實紉公誼 
[上月間由浙運滬之新茶]  
　　浙屬上江一帶所產綠茶最優大都裝箱行銷外洋故每年箱茶由滬杭甬鐵路裝運來滬者數達十萬箱以外其期間與繭市並行而較爲長久今年自六月起開始裝運茲將六月八號起至月底止逐日由閘口南星運滬箱數分錄如下六月八號運到三十二箱十二八十七箱十六二十三箱十八一千一百七十四箱十九十五箱二十七百三十六箱二十一二十九箱二十二三千零八十箱二十三七百八十一箱二十四二十八箱二十五三千三百十五箱二十六二百六十箱二十八二 
 
 
 

Page 11

 
 
千三百五十二箱二十九六百五十一箱三十八日二十五箱共六月份運到一萬三千四百十八箱均由茂順泰轉運公司包運由高子加經理報關保險一切手續一面由江海關派員到站查驗然後由該路發交運送處裝入榻車送往信記洋棧存儲陸續發售外洋 
[航行川江之輪船日多]  
　　川江險阻航行殊感不便自巨川沉没後營航業者每視爲畏途但因獲利甚鉅又近來川江水漲航行較易前在滬修理之蜀通蜀亨兩商輪已趕爲工竣後駛往宜昌開赴川省又川路輪路公司之大川輪船本在求新廠修理工竣後即轉租於人易名巴江旋又易名漢陽刻已定於星期二（六日）啓椗赴宜入川又英商定造之隆茂新輪亦已工竣試水將俟布置停妥即於日内開宜轉赴重慶並聞漢陽輪船可在滬搭運往川之客貨以圖商旅之便易從此川江輪船日多亦航業前途之好消息也 
[俄皇后號今晚抵淞]  
　　昌興輪船公司俄國皇后號由香港來申將於今日（五號）晚二點鐘抵吳淞再開往日本温哥武接客小火輪明日（六號）上午十一點半到新關碼頭送客小火輪准六號早晨七點半鐘離新關碼頭 
[參觀競業傘廠紀]  
　　競業傘廠在滬寗車站北首公興路底創辦已逾半載其發起人爲倪紫垣·姚頌南·徐毓臣·陶梅生等昨日該廠函邀各界人士同往參觀來賓計約百餘人由倪紫垣·徐憬維等招待該廠所有機器除車牀一件外盡係自造所製之傘亦僅有傘内小鐵竿係購自英國其餘各種原料悉係國貨現有男女工五十餘人出品甚爲精美廠屋係租地自建其總發行所在公共租界平望街四十二號現該廠方在製造出品尚未發售廠内前屋設有玻璃廠櫃將所有製成之男女適用各種綢傘布傘陳列並將傘之各部銅鐵原料及逐步製造之情形一一由招待員說明觀者咸稱善不置云 
[織襪女工自組售品所]  
　　本埠織襪女工自襪商公會議行新章限制新廠自由後乃由吳蓮溪等聯合同志發起織襪女工公會奔走呼號卒收功效近來内部進行極有進步除設法增進女工知識外聞該會中人云各女工鑒於受僱於人之苦痛而生計所關復不能不有所顧慮忍辱敷衍現經有志者之提倡先設一售品所爲試辦之第一步並於此期内勸導女工努力節存平日工作餘資儲蓄銀行俟集有成數卽行購置機器自織自售並聞大沽路羣明針織廠之女工已有多人將工作餘資自存銀行此種行爲不可不爲女工自覺之舉動也 
[粱燒酒行公會開會紀]  
　　本埠南北市粱燒酒同業公會昨日（三日）下午爲反對業外人程兆奎攘奪第一分棧公賣經理事又開第八次緊急會議由正副會長宣布開會宗旨略云上次經衆同業議决自七月一日起暫停批發交易三天吾同行力顧大局一致堅持今日已屆期滿而京署批示尚未到滬明日起應否繼續輟業請衆討論當經三十四家同行公議之下僉以再停三天别謀進行方針在場會員一體贊成又各酒行棧司昨舉代表楊實生阿能阿備阿惠等四人到會聲稱吾等平日全賴上下貨脚力爲生值此米珠薪桂生活已極困難設公賣稅被業外人經理將來沿途送貨勢必受意外之擾害應請會長設法維持云云當經會衆討論之下允緩三天解决辦法議畢散會 
[烟酒聯合會常會紀事]  
　　中國烟酒聯合會昨開星期常會首由主席陳良玉報告福建縣分會函稱現在烟酒公賣局名稱改爲烟酒徵收事務所究竟與美國借欵有無關係旣改名稱有無新頒章程希查復等情到會俞葆康起言自公賣費發生以來朝令暮改種種章程如印花印照等欵無非爲搜括商民而設至於此次更改名稱究竟是何原因有無章程迄未頒發我商民烏從知之蓋民可使由不可使知政界中牢守此秘訣也次報告衡山烟商同德堂等來函因該處公賣章程收匿盡凈徵收苛擾商人無可依據亦請抄發章程等情到會公决客查取章程再行函復次提議白酒業包捐一事當此米珠薪桂人心惶惶之際何堪再生他項問題白酒亦爲我團體之一未便坐視金印侯主張先派調查員查明眞相再行公决辦法旋决定先從調查入手遂多數通過當經推定調查二人並定下星期報告再行公决辦法議畢散會 
[浦東電氣公司之近訊]  
　　浦東電氣公司自向上海地方審判廳承買浦東張家浜口升科灘地後卽在該處建築發電所及職員辦事室現已全部告竣連日搬運機器進廠預備裝接試用桿木已立至洋涇港口各洋棧碼頭之報裝電燈者約有三千盞均將碼頭棧房圖樣送交該公司託爲規畫預算大約再經三個月當可放光矣又該公司因塘工局董朱日宣以其駁佔灘地出而阻撓曾經登報詰問請其宣布理由該局不答現由該公司呈准江蘇省長特派閘北水電廠長蔣宗濤前往查勘會同上海縣沈知事秉公辦理並聞滬海道尹亦有公文致沈知事令其妥商辦理不得躁切從事矣 
[銀爐公會修改章程]  
　　公共租界北京路銀爐公會成立已有數載向來同業祇泰亨源萃泰等十一家每家納入會費一千五百兩自去年六月三日海外各國運來大批盎斯現金大條金洋等貨一時湧積同業幾應接不遑遂有同豐裕豐成等相繼開設十三家每家入會費三千兩一週年間竟逾倍數可見該業之發達昨日爲修改會章於下午開會同業到者除道勝外二十三家推會長姚明生爲主席將修訂章程逐條參酌全體通過由文牘科備齊公牘呈送總商會轉呈地方行政長官呈請農商部備案茲錄該公會修改章程如下 
　　第一章總綱第一條本公會以入會之上海銀爐同業組織之名曰上海銀爐公會第二條本公會設在上海北京路第一百二十四號門牌其舊有成大衖聚寳里之公所不因本公會設立而廢止第三條本公會以研究化煉來銀合準上海通用之成色傾熔成錠以補助市面爲宗旨其應行之職務如左（一）聯絡同業維持利益訂準成色以冀營業之擴充（二）提倡合羣尊重同業之名譽（三）同業遇有必要之請求得專函商會陳請官廳或轉函各埠商會但非本業商務者不在此例（四）處理其他關於同業之事項但以其事件之性質爲本公會所得處理者爲限（五）如入會同業有營業上之爭執本公會向雙方評斷或和解之第二章職員第四條本公會以上海同業各經理推爲會員由會員中推舉會長一人副會長一人會員輔助會長佐理會務會長任期定爲二年連舉得連任之舉時全體會員用記名投票法選舉之以得票多數爲當選如票數相同用抽籖法定之第五條本公會會長會員均爲名譽職不支薪水聘用書記一人庶務兼會計一人均由會長聘請應給以相當之薪水第六條本公會函札公文均由會長蓋印簽字如會長告假副會長代理之第七條本公會不得干預會外之事輕用圖章以昭愼重第三章會議第八條本公會會期分常會·年會·臨時會三種常會以陰曆每月初一十五兩期爲定期年會以陰曆二月舉行一次報告上年事廢及收支等事臨時會因有特别要事告明會長定期召集之第九條會議事件須會員三分之二到會得到會會員三分之二以上同意方得决議第十條凡會員如有他事或回籍時得委代表到會惟須負全權責任第四章財產第十一條銀爐公所之不動產現歸司年承值其務由正副會長監督之第五章權利第十二條本公會同業牌號萃泰·泰亨源·宏久·生源·勤泰·聯甡·同源·久泰豐·萃源·協泰豐·道勝·共十一家曾經民國丁已年公同議决此十一家不論分設南北以及加記每家准分一家惟牌子必須同字分發支號務於三個月以前報告公會應徼與公會牌費銀一千兩其牌號如有一字分别者入會作爲新牌論以上之十一家以組織公所時具有成績故得享分發支號之權利以後添入之新牌如同豐·裕豐成·鼎泰·聯源·萃吕·泰豐·泰昌·同餘·同甡·祥泰·鼎昌·志慶·惠泰·之十三家不得援以爲例第十三條新創牌號自庚申年起有願入本公會者應出牌費銀三千兩須一月以前報告到會如已入本公會之牌號設遇頂盤加記每牌應出銀二百兩繳入公會註册第六章經費第十四條本公會經費分經常·臨時·兩種·均由公所擔任並不另募第七章開支第十五條本公會公欵以及雜用均宜核實開支司年撥發公欵必須憑會長簽字照付如會長告假由副會長代理之第八章罰則第十六條本公會專爲維持營業聯絡感情起見如有圖利營私存心破壞定章者由臨時公議處罰第十七條外來大條得同行均匀分烊如有購歸自烊者察出由臨時公議處罰第九章附則第十八條本同業營業章程與同業規則均另定之第十九條本同業爲補助市面之機關與錢業有毘連相等之關係故所定章程與錢業大致相同第二十條如遇銀市緊急錢業邀同吾業發行銀塊吾業同行應當佐以維持不得託故推諉以濟市面之急第二十一條同業新創牌號如入本公會者應將股東姓名·股份·及通信處·報告公會得常會通過方可入會第二十二條同業如有不測有虧欠同業欵項者即將該牌號取消不得復入公會該經理亦永遠不准再任同業經理以尊重信用第二十三條本公會章程由同業全體通過送請上海總商會核明報由地方長官呈請地方最高行政長官核准並咨報農商部備案本章程如遇修改仍遵部定工商同業公會第一條規則辦理第二十四條本章程如有未盡事宜得隨時公議修正之 
[奉軍派員來滬請械]  
　　北京奉軍因需用子彈等物特派科員賈俊升吳伯琴來滬至上海兵工廠請領計七九鋼盂七十五擔六五鋼孟二十五擔速率機一架漲力槍及附件全付輥軸十二件當經謝廠長如數備齊交由賈吳二員持陸軍部護照請滬甯滬杭甬兩路局長裝車由滬運寗昨日（三號）由上海南車站特備三十噸貨車二輛將各軍械裝畢由該站長按照陸軍部規定軍用半價核收運費該車卽於昨夜八時由滬開杭之夜貨車掛往新龍華當夜轉掛上海北站由滬寗火車運寧轉京 
[昨晚寳裕里之刦案]  
昨晚十時許法租界寶裕里三弄一百二十三號門牌天聲膏店突來盜匪三人一人在門前把風二人躍進櫃内各出手槍嚇禁聲張將賬臺上銀洋小角約五十餘元刦取圖逸時該店經理周某適不在店祇有店夥數人在櫃内卽於盜逸奔時大聲呼捕當有附近探捕聞聲趕來取槍在後向盜射擊彈中一盜山東人張桂子右足該盜等猶相扶向公共租界湖北路奔逃及至北海路口爲老閘捕房一千零四十三號華捕攔捕二盜怱遽由路側衖内逃去祗擒獲蹣跚行走之張盜當即送往仁濟醫院包裹傷口一面馳歸捕房報告奉捕頭諭飭探將該犯加銬送入工部局醫院醫治候傷痊解廨究辦事爲大自鳴鐘法捕房捕頭知悉卽飭中西探前往出事地點調查一切嗣復往老閘捕房及醫院錄取張盜口供以便偵緝漏網餘盜解案懲辦 
[司法部飭緝殺母犯]  
　　西門内孔家弄婦人凌洪氏被螟蛉子凌連生糾合王春林等用刀戳斃一案曾經審檢廳訊判凌王各處無期徒刑送往第二監獄執行旋於舊曆本年二月初二日第二監獄監犯越獄時一併脫逃迭經官廳飭緝迄今日久未獲現凌洪氏之族姪在北京司法部辦公以此案旣經上海法庭訊明判决執行未便任其一逸了事是以咨請江蘇省長公署並高等廳通飭所屬一體留心恊緝務獲解訊 
[陳瑞和妻之鳴不平]  
　　閔行鎭肉莊主陳瑞和前因和誘案發經上海地方審檢廳訊判監禁三個月近經梅檢察長查得陳當時請求易科未准托人行賄得以釋出遂飭警將陳並牽涉之前充法警李文耀邢柏生等一併拘案研訊判令收押又傳陳妻曹氏來案詰問諭飭候究等情迭紀本報茲悉此案發生後在押之陳瑞和曾經梅廳長諭飭禁止家屬與親友接見並遞送食物陳妻曹氏奉諭之下大爲不服以伊夫當時奉判後卽具詞請求易科奉飭核准將易科贖金一百五十元央李文耀轉交檢廳書記官程冠吾之手得以省釋回家迄今年餘忽生此糾葛然此項贖罪科金證明爲程冠吾個人没收無疑程係該廳堂堂書記官在上者不向根究任其逍遙法外反將氏夫拘案訊押况氏夫當時請求易科手續完備可以作證今復被逮心何能甘遂於前日倩律師擬稿具詞投省長公署呈請澈究以伸冤抑云 
[彚誌各學校消息]  
　　南洋中學昨日外日喗橋南洋中學舉行第十六次畢業式請章太炎蒞校給發證書茲將畢業生姓名列後李虞杰劉文煌張國祥秦以泰謝海芳林蔭梅戴克靖姜祖詒張鴻基李超陳體欽金保賢夏育仁繆秉銓鄭葆元羅致睿俞守成李祖椿宋炳文袁宗鐸王裕堯季德馨江以敦林錦濤謝惠疇陳世仁鄒頌清黄旦聲李瑞文戴受祺何樹成王兆楨屠恒峰楊習鎔徐祖心陳由義黄克寛徐章　許以明戴昌鳳 
　　大同學院南市大同學院於七月二日晚七時起舉行友成典禮因該校有四科學生畢業（見昨報）也是晚來賓約千餘人其節目如下（一）主席報告開會宗旨（二）胡敦復校長致詞（三）奏樂（梅花三弄調）（四）新劇﹁梅花落﹂（前五幕）係該校諸畢業生所演化裝尚佳飾西婦者爲最（五）舊劇（拾黄金）（六）魔衛（七）新劇﹁梅花落﹂（後四節）至十一時半始散會 
　　導智日夜校昨日午後二鐘導智日夜校假唐家弄大同學校開五週紀念會來賓頗多振鈴開會後由主席報告開會宗旨略謂今日開會實爲表示我校五年間所得之成績及紀念本校之創辦云次由校長董尚武報告該校之經過情形略謂本校開辦迄今已届五載鄙人任此間校務僅二易寒暑以前之校長爲孫君烈昌後因故辭職交鄙人承辦校中一切以孫君之力爲多今校務頗有蒸蒸日上之勢日校學生已達九十餘内有女生十餘夜校亦有八十餘人惜校舍湫隘不能多容學子此爲憾事也次由職員演說大致皆贊美校長勉勵學生之辭次爲來賓演說皆祝該校之進步欽佩校長之毅力等語次爲學生之英文演說由另一學生傳譯其意謂我國大勢危如累卵國民當奮力以進救此垂危之中國然欲救中國不能徒恃血氣之勇必先當改革我國固有之陳腐的社會舊式的家庭此則非發展新文化不可歐美各國進步之速亦新文化之功也云云次爲對客揮毫次爲織錦徒手操次爲國文讀法讀仇哉亭記一首次本爲該校女生之跳舞因舞員不齊不能舉行次爲插畫由學生畫滑稽諷剌　一幅次爲該校敎員葉人堯之幻術次爲拳衛初數人合打潭腿繼個人之刀槍繼對打均有精采次爲新劇﹁雪恥﹂扮演者均爲該校學生情節頗簡單而極能警醒世人演員均貫注其全副精神極其能事詢難能而可貴也演畢散會此爲日間之秩序晚間六時仍繼續開會仍由主席報告次爲學生之英文故事演說另有一生傳譯之其大概不外忍耐二字謂事之成敗視人之忍耐與否而定其中引證許多古人如陶侃之運饗等次爲英文雙簧次爲女生之跳舞頗具活潑精神次爲幻術末仍爲新劇﹁雪恥﹂及散會已十二時矣 
　　啓明女學院徐家滙啓明女學院今日（五日）下午四時半舉行各科畢業禮聞該院馬蘭白校長已函邀學生家屬屆時觀禮云美術學校上海美衛學校昨日下午二時舉行西洋畫科生及普通師範科畢業式首由劉校長致訓略謂本校西畫科已畢業七次師範科已畢業三次今日又届畢業之期但畢業二字不過學校敎育上一種程序並非學業有完畢之期本校西畫科以精求藝術的爲趣旨師範科以傳播美術於小學敎育爲趣旨取徑不同宗旨亦異其用力研究處亦自不同總之吾人對於所學的目的要不背乎藝術化之運動云云次來賓陳少白演講西洋畫亟宜提倡高劍父演講中西畫之異同及變遷並謂將來世界的畫學無所謂派更無所謂中西而中畫與西畫存則並存亡則俱亡云云次汪亞塵演說畫學上必要之點敎員江頴年演說畢遂給憑畢業生致答詞奏樂散茲錄畢業生姓氏如下（西洋畫科）錢鼎·周熊·陸永森·蔡之楨·（普通師範科）沈蔭祺·蔡文彬·烏叔養·戈銘鐸·黄化邦·唐振乾·趙贊成·郭誦箴·藍鴻漸·芮昌言·孫文俊·龍文·許治衡·徐天柱·蔡偉·卞奏孫·顧智昌· 
[繪畫展覽會推定審查員]  
　　本埠天馬會於陽曆七月二十一日起舉行第二届繪畫展覽會一星期會塲已借定在寰球中國學生會曾誌前報茲聞本届出品徵求甚廣該會爲愼重辦事手續·促進藝術起見組織審查會業由全體會員通信投票選舉審查員六人昨經開票檢得國粹畫兼折衷畫部吳昌碩王一亭各八票高劍父四票李平書　龍丁各二票黄樸存唐熊各一票西洋書部江小　李超士各八票劉海粟六票汪亞塵王濟遠各二票張邕一票當即推定吳昌碩王一亭高劍父三人爲國粹畫審查員江小鵧李超士劉海粟三人爲西洋畫審查員並聞該會迭次開會費由各會員捐認云 
[太倉旅滬同鄉會紀事]  
　　太倉旅滬同鄉會因上年施放湖川鄉一帶冬賑由濟生會撥助棉衣欵項前日該會特備銀杯等物由正副會長唐蔚芝·吳挹峯·會董項惠卿·李頌韓·書記陸景周等齋送至濟生會由該會主任薛文泰書記伊敬齋等備茗點欵待先由唐君起言大致上年敝鄉突遭水災敝會施放冬賑荷承貴會撥助棉衣鉅欵全活災民無算敝會同人無任感紉謹代災民叩謝茲贈貴會銀杯一只並助經費洋二百元藉留紀念聊表謝忱云云由薛伊二君答辭致謝暢談片刻興辭而出 
[代理青浦知事赴任過滬]  
　　代理青浦縣知事陳良璐湖南長沙人昨因省來滬稟辭各機關赴代理新任 
[江灣救火會演龍之預備]  
　　江灣救火會前日召集會員開會討論舊曆五月二十日操演洋龍事宜當經議决辦法如下地點（甘園東首）時間（上午九時）職員（司令一人幹事四人招待臨時酌定）赴塲次序（一）國旗（二）保安隊（三）龍（四）童子軍操演次序（一）升旗（二）唱國歌（三）各龍共同比賽（四）機龍洋龍分别比賽（五）散會 
[雜糧業夏季較磅]  
　　米業仁穀公所·雜糧漢帮志成堂·廣帮愼守堂·厦門·汕頭·等五· 
帮所營雜糧米麥之磅秤例由仁穀堂四季較準領用茲届夏季較磅之期定於昨今兩日舉行緣公磅處前次有人詰問謂其所較不準故此次較磅格外愼重由公所選派司月各行家派員來所到塲監視云 
[商務印書館失愼即熄]  
　　昨日午後一點鐘河南路商務印書館發行所三層樓儀器文具存貨課忽然失愼燬去本國信箋信袋外國信紙信袋數架紅藍墨水若干瓶測量尺數副繪圖蠟紙若干捲幸該館消防設備尚稱靈敏而工部局又近在咫尺洋龍救火隊亦接踵而至立即撲救損失尚少聞該館每遇星期日文具儀器存貨課各夥友循例休息一律關鎖其起火原由探係天氣霉濕漏電所致是否屬實尚待續查 
[迷路男孩待領]  
　　男孩韓金官身穿花布單衫藍布褲子黑布紮脚帶赤足秃頭日前在法租界地方迷路啼哭爲捕查見帶入捕房經捕頭詰據該孩稱年十一歲江北人母親住在上海某姓家帮傭因出外購物迷路云云諭令留養聽候送堂安揷 
[買米騙洋之追獲]  
　　寗波人股芝項前日至新閘梅白格路一百五十三號門牌春泰米店糴米五斗計價七元殷令該店夥顧重喜再找三元凑成十元之數負米隨伊送往白克路家中取欵顧信以爲眞詎行至中途殷乃脫逃經顧大喊由包探周少蓮到來將殷追獲抄出所廳之洋三元帶入捕房押候解究 
[指控違背運米合同]  
　　大中銀行在公共公廨呈訴許幼卿違背所訂運米押滙合同請追代墊四批貨洋八萬五千六百九十六元六角並滙水洋一千三百七十三元七角等情業經出單飭探將許傳案諭着按照控數交保聽候訊核 
[火車茶房携帶煙土]  
　　滬杭火車茶房諸同生無錫人於昨日下午一點時携帶烟土計二兩四錢者十六包三錢者五十包值價五百餘元由北乘坐電車甫抵南車站爲憲兵查見因其所携之包外有永安公司招牌紙包形跡可疑上前檢查查出烟土當解憲兵第九連二部經耿排長訊據供稱此包係由客人託帶送往杭州惟不知内藏烟土聲請原宥耿排長以事關路局服役遂會同鐵路警區楊巡官備文飭派憲兵將諸同生連同烟土解送龍華護軍使署訊辦 
[賣煙屢犯不悛]  
　　小東門捕房捕頭偵悉居民衛陳氏王阿紅兩户私設烟榻容人在内燈吃前晚帶同包探等前往衛王兩家抄出烟槍十餘支烟燈烟具多副帶入捕房查得兩被告曾經公堂罰過數次不應復犯實屬故意違章諭令交保聽候傳解公堂訊核 
[身藏煙土之查獲]  
　　戴萬成前日經過江西路經四百八十號華捕見期形狀可疑遂施檢查手續在其身畔抄出鴉片烟土四磅帶回捕房稟由捕頭諭令收押候解公共公廨訊究 
[糾衆搶土]  
　　羽士王福康日前購得價值二元之烟土行經法租界被無賴胡才桂等得悉糾同多入將王之烟土搶去後由巡捕趕來將胡追獲抄出原贓帶入捕房經捕頭詰據原告稱此項烟土實由胡强買與民人計洋二元復又糾同多人前來將土搶去並被义傷咽喉求究胡供認搶土惟不認賣與烟土諭令管押聽候緝拿同黨到案解廨訊辦 
[汽車撞壞電車]  
　　汽車夫劉阿四日前駕駛某號汽車行至法大馬路適有法商某號電車停在前面劉意欲穿過電車之前以致將電車傍鐵板字碼撞壞當由司機人某甲鳴同一百二十七號華捕到來將該汽車號碼抄錄回稟捕頭聽候傳解公堂訊核 
[汽車撞傷行人]  
　　寗波人金子奎昨日上午行經南京路被某號汽車撞倒腿足受傷由老閘捕房七百二十一號華捕到來抄錄汽車號數另雇車送受傷人往仁濟醫院醫治以所傷非重要包裏後即帶同投捕房報請捕頭核示 
[婦人服毒自盡]  
　　鎭江婦人周盧氏夫爲某署偵探前晚夜深與夫口角遽萌短見潛吞生烟自盡逾時始由其夫察覺亟送英租界麥家圈醫院救治無奈毒已溶化灌救無效越時斃命昨由家人備棺收殮 
[浴客猝斃]  
　　前晚九點餘鐘有一年約三十之某甲步入南市中毛家弄新快園浴堂内洗澡忽然倒斃浴池當由值堂人李子卿見而上前施救已經無及即投該管第一區警察署飭十六舖地甲查無尸屬偕李投報地方檢察廳午後一時該廳委檢察官蒞塲相騐得死者委係氣閉身死當即塡格尸飭地甲報堂棺殮厝壇召認聞死者服式係柳條布衫褲尚有小洋七角銅元數枚並信函一封（上註胡收字樣字跡糢糊）均帶回儲庫 
[未致成炎]  
　　昨晨四時許南市小普陀橋南首曹姓家因燃蚊烟不愼延燒衣服頃刻烟火迷漫幸樓上同居人得悉呼救始由衆鄰畢集施救得熄不致成災僅焚去衣服蚊帳餘未殃及然已受驚不浇矣 
[拐良押娼]  
　　孫炳興·趙小雲·婦人周融氏等於五月二號串誘陸氏婦人押至公共租界寗波路雉妓院爲娼更名花鳳仙前日爲新閘捕房華探張盛全偵悉以孫等拐良押娼稟明捕頭飭令一百九十號西探恊同將孫趙及融氏拿獲連同花團仙帶回經捕頭詢詰之下除飭花鳳仙送濟良所暫留外其餘男婦三人分别收押候解公堂訊辦 
[過犯攫取金圈]  
　　南京人張福生前日午後在七浦路某弄内攫取女子劉新寳耳上所戴值洋五元之金圈一副飛奔圖逸經女大聲呼救並在後尾追適滙司捕房包探王桂亭迎面而來遂將張攔獲搜出原贓帶入捕房經捕頭詰得張已迭次犯案甫由西牢釋出實屬愍不知法因飭嚴行收押聽候解廨究辦 
雜評二 
[護軍與鎭守（訥）]  
　　近來政潮中之各方面人皆弄手段而不以誠意昨旣言之矣若政府與督軍間之交涉亦無不如是也此次中央令盧永祥實授浙督與改松滬護軍使爲鎭守使其果皆斟酌地方情勢所當然而一無其他作用乎吾不信也盧之前倡廢督果出於本心乎今之反對改護軍爲鎭守果審察地方情勢所當然而一無作用乎亦不敢信也吾觀中央之所以對盧督與盧督之所以對中央皆有鈎心鬭角之妙用如對敵然迎拒進退皆寓有一種應變之策略如視此護軍與鎭守之爭僅區區權限大小之爭抑亦淺矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[白門聽鼓記（二）] [  小滄桑樓主]  
　　使者進茶予即坐少頃使者掀鄰室之帘而當道出見予起立行一鞠躬禮當道答禮如之延予上座予謝以後生小子不敢當賓客之禮當道又請隨意坐予就右旁末座坐當道就左旁末座坐詢曰從何處來予答來自某處曰現寓何處曰現寓某處通欵旣畢當道又曰日前接某某來信早知閣下日内必須來此但此間已有人滿之患且歷年在此候補者不下數千正在無法位置言次遍翻名册曰某處若干名已越定額某處若干名亦有人滿之患除新設某廳移交去幾名外餘皆無法調濟尊事容再熟考想法語時使者兩次通報客來當道一則曰擋駕再則曰不敢當擋駕予以會談已久興辭而出當道降階相送予謝以不敢當當道曰有一定地方送至外廳屏門而止予出署登車歸寓已鐘鳴十二矣 
　　次日下午三時仍驅車往見投剌一如昨日經閽者通報後仍在舊處會晤當道曰今日事冗尚未確查請緩一二日如何言次略及他事適又有客請見予遂興辭而出越數日又往請見一則曰刻下實在無缺再則曰好在彼此關係至深總可想法更越數日再往請見答語仍如前謙和態度亦仍如前予歸寓後默思當道與予前無一面之識近甫會面何得遽云彼此關係至深且言時和藹可親官僚之交際工夫可謂至周且密同鄉某君固數年前曾共晨夕者音書杳然歷有年數不知由何而知予亦到金陵又不知如何而知予寄寓此館傍晚來訪相顧愕然互致寒暄咸有久旱逢甘雨他鄉遇故知之感於是每晚過我剪燭話舊夜闌始罷客裏光陰得此足破岑寂 
筆剳 
[觀魚記] [  懷馨]  
　　余嘗與余友鄒子恩潤討論人生問題矣鄒子白人生斯世鮮不具有﹁欲望﹂（ＤＥＳＩＲＥ）惟多﹁欲望﹂乃使﹁自我實現﹂（ＳＥＬＦＲＥＡＬＩＺＡＴＩＯＮ）不克有發展之餘地而人生眞幸福因之斵喪殆盡人能審﹁自我實現﹂則凡事必求適應乎﹁環境﹂（ＥＮＶＩＲＯＮＭＥＮＴ）人與﹁環境﹂相融合則世間一切罪惡當可泯滅奈之何其不能之今有美人於是人莫不愛瞻其倩影瞻之可也脫一涉及慾念則非矣慾念之生﹁自我實現﹂缺乏之故耳余應之曰子言何與今世印度詩豪太谷兒（ＴＡＧＯＲＥ）之觀念相符合歟吾其以彼所述之﹁觀魚記﹂餉汝 
　　太谷兒曰﹁日者余舟行干基斯河時方凉秋夜景幽麗無匹日迫崦嵫天際幻爲奇彩穹穹者蒼沉寂無藝廣漠之水波紋不興夕陽鮮紅如血自水中反射燭人面景色奇麗爲余生平所僅見時舟　前進兩岸荒寂無倫絶類洪水前之蛟龍現身人世鱗色斑斑彩光動人魂魄舟傍河岸行寂然無聲林中小鳥亦不聞囑哳儀有一巨魚躍至水面倐忽便不見暮藹蒼茫之中覩此麗景余其夢歟幻歟因思是魚自其河中秘窟來近我舟舞蹈之狀足顯其活潑潑地河水爲魚所動激盪有聲夫以埀暮之天聆茲雅樂心魂不期爲之暢適矧余四顧寂寥驟獲此世外之友心懷愉快自不待言旣忽聞舟子作悔恨聲曰唉惜哉巨魚余聆此言眼簾中頓現魚之形狀彷彿舟子已捕得之備晚肴矣悲夫一念之差至於此極彼以﹁欲望﹂之故遂至對於魚之觀念與余逈異喪失天地間生存之眞理噫嘻尚復何言﹂ 
 
[層層相因]  
諧談 
[逃將軍歌] [  楓隱]  
　　中華奇事無不有將軍個個皆善走湖南一省出了兩個逃將軍贏得人人齊拍手若問將軍何姓名說起來笑煞人前有傅後有張兩人均是老北洋渾如一對搭拉酥兩個臭皮匠爛木頭汆在一條浜然而兩人雖然同一走就中老張顏尤厚將軍一足已同鐵拐李一蹺一拐形狀異誰知將軍之足雖已壞將軍之走更比他人快一聞砲聲拔脚逃宛如前腿帮着後腿跑將軍已逃心不甘口出怨言聲喃喃旣怨中央不肯派乒援又怪客軍徒作壁上觀他人旣皆雲端看相殺隔岸　火發呌我孤掌難鳴空煞急豈知閫外之事將軍主何况身爲司令主客各軍誰不遵度調擁兵十萬不能供一戰其咎誰歸錯誰鑄這呌怪樹弗着反將丫义怪自已落河要抱他人來拖帶將軍敗訊到北京氣得老段雙脚跳此公性情本固執主張統一用兵力無如要爭氣來氣弗爭手下之人多作逃將軍眞正撒爛痾阿要鴨屎臭弄得北洋軍閥倒盡霉兮出盡醜出盡醜君莫詬飢用飽颺語傳久試看老張到湘才經年地皮已剩三寸厚到今囊槖已富性命貴豈肯沙場作戰鬼所以警報朝聞夕遁走先運妻孥輜重回鄂埠臨行又復勒索到商民欲令寸草不留莖况又縱兵圍敎堂放火焚督府行爲直與拳匪伍如此軍紀豈堪令作戰三戰三北直自取奉勸主戰之人從今莫再論用兵徒令多出幾個逃將軍弄得年年歲歲苦吾民 
新聞拾遺 
[老女會] [  椿]  
　　德京柏林昔有處女三十名曾聯合組一老女會訂立章程如有出嫁者須罰法金一千佛郎每年聚會一次至今八載會中祇存一人歷年所罰之銀業已積成法金二萬八千佛郎以一半撥在彼處醫院一半自行收用云 
[多情人哀史] [  景趙]  
　　青浦盛某曾任職滬東某中校其妻某女士賢而婉結褵甫一載伉儷綦篤日前某得家書知其妻染疾需人護持乃束裝就道及抵家其妻已於數小時前物故矣大慟翌晨忽不知所往家人遍覓不獲會其故友某君赴嘉興有同舟僧貌酷似某諦視之果然蓋某悲痛之餘已投身入空門矣然其舉動似發癎並不識某君乃送之歸合家感謝聞某迄猶不肯將衲袍脫去云 
[米蛀蟲趣談] [  飼鶴生]  
　　杭垣米價已在十元以上米蛀蟲陸某陸續囤積數千石之鉅邑中紳商屢勸其平價出售陸某執意居奇前日某忽夢家遭回禄正在呼救號跳突見洪水滾滾而來房舍倉廪齊付丙丁痛哭而醒急延城站筆舞臺某瞎叩以吉凶某甲連聲道賀謂夢火主財氣旺盛大水主財源不絶云云陸某聞之大喜欲狂聞者傳爲趣談 
劇本 
[新婚夫婦（四三）] [  瑙威名家皮琴生著一圭譯]  
　　阿克塞當時他一到這裏來甚麽事都須仗着自已我一瞧情形就知道難爲了他了我倘走近他時他總忒楞楞地顫動後來不論見了那一個都是如此起初我以爲已得了勝暗暗得意但不久就覺得我道樣對他未免太過分了於是想個去兒要把他的愛情恢復過來好似費了聖徒傑可勃七年之功你們瞧這屋子丨我做得他脚下都平平貼貼的你們更瞧瞧四面丨我把他見慣的都放在他眼前一夜一夜的盡力做去一件一件的放在一起要使他在家中不覺得有甚麽奇怪或是惹厭的事物到處都是他見慣和喜歡的他明白了我的一片好意於是春天的好鳥就在我們的家裏翩翩飛舞十分可愛有時我回來了他雖依舊避開去但我覺得我房間裏處處都經過他玉手親愛的拂拭丨我的寫字檯上丨 
勞拉（含羞）咦這都不是眞話 
小說 
[社會小說衆醉獨醒（八八）] [  瞻廬]  
　　第十五回咬耳朶娓娓不休嚼舌頭津津有味 
　　阿巧娘唾駡青巖道你眞窮昏了頭腦便算人家不貪好東西也不見得這好東西便落在你手裏你打聽他做甚便算要打聽也等乾娘吃罷了再細細講給你廳乾娘年紀高牙齒不牢脾胃又薄弱你把他吃得噎了便怎麽樣青巖受着排楦嘻皮笑臉只不做聲又隔了一會子婆子才說道乾女壻我曉得你等得不耐煩了原來這個人不是别人便是我家的大少爺說到這裏又轉變論調道現在主人不認他做兒子我也不配喚他做大少爺只說大的便了這大的今早從北京來信裏面不曉得是甚麽話老爺看了便大怒道他又來敎訓老子了他的膽子比磨盤還大信裏竟敢說老子的家私他一些見都不要只要老子肯聽兒子的話便勝比家私十倍哼哼這是甚麽話難道他不要了家私做老子的便該聽兒子的敎訓麽小柳太太道他旣不要家私難道定要給他不成横豎有金兒在身邊將來怕没守產的人當下夫婦倆密議了一會子便喚我送這書信給姓陸的過目青巖道可是陸子才婆子道便是他我送信去時姓陸的已出門他的女兒接信看了便說這信暫時留着候老子回來再說婆子說到這裏忽問青崴道姓陸的女兒你可曾見過青巖答道没有婆子道這又奇了我臨出門時姓陸的女兒問及我家新請的先生可是這麽樣眼鏡那麽樣馬褂四五十歲年紀走路時一掍一搖的青巖忙問道姓陸的女兒是怎樣打扮婆子道這女兒模樣很不弱打扮也風光戴着絲絨帽圍條駱駝絨巾青巖不等他說完便知道方才碰見的美人就是老陸的女兒不禁又驚又喜起來正是 
　　狗苟蠅營互爲狼狽掃地斯文付之付之一慨 
文藝俱樂部 
[點題短篇小說夢裏（敎育）（下）] [  朱鴛鶵]  
　　只見屋角扯着那面五色旗已換了别種顏色再看强人隊裏爲首做影導的是幾個自已敎的學生人都長成了臉上十分榮耀快活最特别的他們帶着透明水晶的帽兒看得出腦彀裏頭空空洞洞没有一些腦子我想他們旣是我的高足（本來你是賢師）想來可以救我要待呼喚只聽背後一連許多歎氣聲接着叮叮噹噹的鐵練聲驚着看時許多人綰在一根長練上這些人裏自已校裏的校長同事都在其内其餘也是在敎育會裏會面過的再看清時這根長練鑄的很是特别都是中文英文算學的誤字還有貫連荒謬的詞句要待問時自已校裏的校長告訴他說這鐵鍊是我們自已鑄成的錯得愈多今朝拖得愈重藥園呀今朝的大禍你我做敎員的是第一等罪人說着聲首啞了手也掙紥不得我要待說話忽見那邊的練條像飛蛇一般向自已頸裏兜將下來早在胸前絞緊了那裏動得一動痛入骨髓糢糊了一回聽說要處死刑了只好和一干人硬着頭皮上去這個死刑不是殺頭不是槍斃也不是絞乃是用一般氣兒裝在機器裏壓死我們這是什麽氣原來是我們平日把死敎育弄壞學生的靈氣被强人收了去便做殺我的器械咳强人呀你如此對待我們不是要你們國裏的敎員做個榜樣嗎我喝了這一聲那殺我的强人却在那裏發笑我受了萬鈞的壓力十分中有半分未死覺得㗋裏湧起來嘔了虧我還張得開眼來一看果眞嘔得腥臭滿衣滿地阿大蹲在旁裏打睡一只貓在檯底下喫殘骨我不覺歎道我蕭藥園不過拿十六塊錢一個月的敎員比較國裏害人爭利的人難道罪還大嗎我說時强人還有旁邊笑再看時那裏是强人旁邊立着的却是我一根鐵鍊了的朋友他已恢復自由了嗎不然怎能在旁笑我酒話我告訴了他他說你自顚倒夢裏的事世上必無此理的（我怕讀者也如此見解然而寫夢的只有照上段寫法方合是夢）他又告我今天來看你爲是我們發起個敎員加薪會以便維持我們喫十四塊錢一石米的生計你快簽了名便去赴會罷我想下星期還　喫喫酒（本性又迷）怎可不簽名呢若不簽名我那阿大的媽怎肯答應我的酒醒了（自以爲醒）和你赴會去罷（完） 
自由談之自由談[  鵑]  
　　吾國家庭陋俗頑固者恒墨守舊規不肯少事革新而醉心歐化者則一舉一動往往效法西人雖不甚適用亦强效之以自炫其文明矯枉過正之誚每不能免苟能取其善而去其惡斯新舊各得其平而無所偏倚矣 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[鄉曲主義與大一統主義（續）] [  老圃]  
　　鄉豈不當愛然當推其愛鄉之心以愛國鄉人豈不當愛然當推其愛鄉人之心以愛國人并當推其愛國人之心以愛異族所謂大國民之氣皖固當如是也有大國民之氣魄而後能建設强有力之大國爲世所尊重并能統一異風敎之人民而不至於分裂且能容納異種族之人類而不至於衝突若是者謂之大一統主義 
　　土豪地棍武斷鄉曲井底之蛙自有天地吾所謂鄉曲主義也督軍師長據有地盤其專横跋扈猶土豪地棍之武斷於鄉曲也其夜郎自大猶井底之蛙自有天地也推而言之更集合多數之督軍師長成羣結黨稱霸於一隅其鄉曲範圍似擴之而愈廣其鄉曲主義實結之而愈堅鄉曲主義愈堅而大一統之局愈破裂而不可救 
　　大禹之時號稱萬國周武王之時號稱八百國春秋之世亦國以百計此封建之世也閉關之世也五季之衰羣雄割據神州分裂元氣凋傷外族之勢乘間而入自燕雲割地以來荏苒數百年乃沉淪於遼金元諸異族而不能自脫今之外患甚於契丹踵起諸强多於金元此雖舉國上下同心同德尚恐應接之不暇而乃效法五季各據一方南北旣分以爲未足北與北更互相水火南與南又互相吞噬嗚呼吾國自有史以來處境之阽危未有甚於斯者也 
道德叢話 
[人格大試騐] [  覺]  
　　現在又有一人受試騐了 
　　近來有許多人碰到金錢人格就立時破產又有許多人喜歡說口不應心的話兒没有經過許多時候他的人格也就失敗了 
如今我有一件事覺得狠好看以爲又有一個人的人格要受試騐了 
　　首先倡議廢督的督軍忽然呌他做實授的督軍這豈不是開玩笑麽 
　　倘然這個人的人格是靠得住的這督軍他一定不趕倘然是靠不住的他一定是默認了或者辭了一兩次就勉勉强强的趕下去了 
　　我素來覺得這個人是不壞的不過近來也上了人的當了我們如今要留心看看他的結果 
[成功人和失敗人的比轥較（續）沈有乾]  
　　你自已想想怎樣 
　　二十一失敗的人朝餐吃得狠多成功的人朝餐吃得狠少或者完全廢止 
　　二十二失敗的人夜裏怕風成功的人寢室終年開窗 
　　二十三失敗的人懶惰不運動成功的人每天有適宜的運動 
　　二十四失敗的人差不多不喝水成功的人每天祗少喝清水一升 
　　二十五失敗的人難得出汗洗浴成功的人每星期一定枯大出汗一次並且時常洗浴　　二十六失敗的人姿勢不正呼吸短促成功的人坐立正直呼吸深長 
　　二十七失敗的人不注意衛生成功的人祗少讀過衛生書兩本 
　　二十八失敗的人不生病不請敎醫生成功的人平日請醫生查驗預防疾病 
　　二十九失敗的人天天在齷齪的城市裏成功的人喜歡野外自然的生活 
　　三十失敗的人不懂得長生的方法成功的人要活到八九十歲還能夠康健快活並且曉得達到這目的的方法 
（以上關於衛生）（未完）（不受酬） 
經濟 
[生活費與貧富階級] [  嘯東]  
　　現世界多行財產私有制度貧富階級相差日甚人都謂物價騰貴貧民生活困難而富者利用餘資以權子母益進社會之上級種種生活問題漸釀成社會恐慌之氣象不知貧富階級非先天的苟能養成充分之智識過人之體力則生活上根本的競爭力强轉貧爲富實易如反掌若謂加薪即可救貧恐薪愈加愈不能解决此問題也 
　　我現在用統計的方法統計一人的家計生活之内容就城市中勞動者商人敎員服公務者百家正當所得調查之結果用百分觀察法分列家計生活費表示於左 
下級中級上級 
一百元以上五百元以上千元以上 
費目　　　％　　　　％　　　　％ 
食物　　　六○　　　四五　　　三○ 
衣服　　　一○　　　一○　　　一○ 
住宅　　　一○九○　一○七七　一○六三 
燈火薪炭　○五　　　○八　　　一○ 
家具等　　○五　　　○四　　　○三 
敎育　　　○二　　　一○　　　一五 
衛生　　　○一　　　○三　　　○五 
稅捐等　　○一　　　○二　　　○三 
僕婢　　　○○　　　○一　　　○二 
儲蓄等　　○○一○　○三二三　○五三七 
其他借息　○五　　　○○　　　○○ 
交際費　　○一　　　○三　　　○五 
交通費　　○○　　　○一　　　○二 
　統計　　一○○　　一○○　　一○○ 
據上表看來所得愈少則食衣住等以外之自由消費亦愈少夫自由消費爲敎育衛生等增人生趣味之資謀身心向上發展之機會若此所得愈多進級將無已時苟或不然所得僅能維持生活將無餘力以求其他而終淪於社會之下級所以生活問題起而社會擾亂無甯時矣調和者或倡加薪之論然到底非根本解决之道在此賭博吸烟等惡習盛行之社會陡加巨額於無智識無操守之下級貧民其不流於浪費者幾希在國家及地方宜增進其智識并提倡高尚之娛樂一方强其經濟競爭力同時使不流於浪費如是則自由所得自增身心向上發展之機會足自不難進社會之上級從可知生活費與貧富階級大有關係欲解决此階級間之暗潮應先從衣食住外之自由消費之有無及大小而加以綿密之調查并積極增進與提倡也（乙種酬） 
[記前清米貴時官府勒定米價事] [  行知]  
　　前清時代官場不别營商業商界亦不能通官塲之路官商决不通同營業種種弊端比今時爲少至於民間食米政府與百官皆視爲莫大之事鄭重監督早日出示定價不敢玩視民命所以雖遇大災荒絶少餓斃及自殺之民曾記前清光緒二十六七年間蘇州米價大漲首府首縣請撫台恩壽出示定米價恩壽以爲京中米價每升百文是平常事今祇 
 
 
 

Page 18

 
 
每升四五十文何足爲奇府縣不敢復請於是蘇紳大譁電請御史彈劾恩壽急至南京見制軍魏光燾自願辭職並商辦法魏制軍曰蘇中係產米之區何可與素不產米之北京比耶君速赴蘇出示定米價則風潮自平矣恩壽乃回蘇召紳商集議决定平等之價立即出示禁止商人抬價民遂不復驚慌故前輩言前清時代一遇凶荒則官塲自督撫瀋臬道府縣莫不異常出力一面函電紛馳至各省設法購米籌欵平糶一面即出示定劃一之米價不准奸商抬價違者查抄充公如有官吏辦理不善者每得撤任降調之處分所以米價漸不能漲至半倍以上云 
　　今當民國時代官場大率不負責任商人囤米居奇者自若也裝米出口者自若也抬價病民者自若也何尚未設法懲戒耶聞日前有楊思鄉善士穆湘瑤陳悅周獨發宏願售白米每元十七斤售秈米每元二十二斤由恒源花廠平價出售其中雖稍有虧耗然可見眞價值尚未出十元之外今駭人聽聞之價竟至十五元以上問其進貨時之眞價不過在八九元以内何人心之不平若是耶我願我江蘇官場速照前清時代之辦法由官場勒定米價一面并禁止囤積居奇及裝米出口如有違者即查抄充公如此庶可救今日之米荒面留多數之民命也（不受酬） 
衛生 
[殺人的魔王] [  恭叔]  
　　殺人的魔王是那一個人家都說是刀槍砲火不留一點情面我說不對刀槍砲火殺人雖然利害但是稱不得是殺人的魔王我們要住在家裏朶在房裏那他們就不能來殺我了殺人的魔王不論你到東到西他總跟在你身邊來殺你他究竟是誰就是夏天的兩個小蟲蒼蠅蚊子 
　　去年在夏秋之交不是大家都害瀉症痢疾霍亂瘧疾死了許多許多的人嗎那這種病究竟從什麽地方來的就是蒼蠅蚊子傳染給我們的我們曉得蒼蠅蚊子是隨處都有糞坑裏糞桶上是很多很多的還有死狗死貓身上是蒼蠅最歡喜去的俗語說﹁臭肉引蒼蠅﹂也是蒼蠅睉齷齪的一個證據但是他們不但在齷齪的地方他們還到我們的竈頭上飯桌上來諸位想想這種蒼蠅到了爛肉臭糞上再到我們吃的飯上菜上乾凈不乾凈齷齪不齷齪不但如此這些爛肉臭糞上邊有許多微生虫人一吃到肚裏就要生病俗語說﹁蒼蠅一隻脚螞蟻吃一百﹂諸位想想蒼蠅的害處大不大可怕不可怕我們應當如何想個法子去預防預防呢預防的法子也不麻煩我們應當力求清潔使他不得發生糞坑垃圾箱的上面一定要拿白鐵蓋好使蠅蒼不能進去街上沿路買的西瓜甘蔗切不可吃生冷的東西一定要燒熟了吃使他上邊的微生蟲死了再吃那嗎六月裏的痢疾霍亂一定要少一點 
　　蚊虫是傳染瘧疾的媒介因爲他最喜咬人若是咬了一個患瘧疾的人吃了他的血液就把血中能致瘧疾的微生虫連血吸到他肚裏後來再咬無疾病的人就要把致瘧疾的微生物射到無病人的血裏無病的人也就生起瘧疾來預防的方法就是想法除去蚊虫我們曉得蚊虫是出在死水裏頭的缸裏盆裏曲上曲下的小虫俗名呌做﹁打拳虫﹂就是出蚊子的小虫所以我們最好把缸裏盆裏没有用的水倒去了或在水的上面澆些洋油若然有死水的池可以養幾只鴨放在裏邊去吃池内的蛆蚊也很好的 
　　諸位如其能夠聽我這個簡單的方法做去夏天的病一定要好一點現在美國英國他們把蒼蠅蚊子都殺死幾乎絶種因爲他知道他是殺人的魔王比槍砲還要利害 
 
[無論什麽人都應該為世界人類謀永久的幸福不應專為個人也不應專為一家一國] [  應鵬]  
小說 
[短篇小說商人子] [  瘦鵑]  
　　陳慕官先生向來是個把拜官主義的人他在螢窗下用了二十年的死工夫磨穿了鐵硯鑽破了書卷本想換一個官來頑頑誰知他頭還不尖手還不辣心還不黑因此上痴心妄想總没有達到做官的目的仍是酸溜溜的做着一個酸丁每見闊官兒坐着大轎或是馬車汽車過街呼么喝六的發足威風他瞧了眼中便熱熱的幾乎要冒出火來常鈔那劉邦見了秦皇帝警蹕的那句老話自言自語道大丈夫不當如此耶心中眞羨慕得了不得他旣做不到官於是給自已起了個號呌做慕官常向他夫人說官是天下第一種大人物有耳須要聽官話有眼須要瞧官派有手須要拍官的馬屁他夫人聽了這種情見乎詞的話很贊成他的不但他夫人還有他那位小姐煦英女士也像老子一樣的慕官倒好算得是家學淵源在家中曾讀過幾年死書也曾進過一二年新派的女學堂他雖受過了新舊兩種學識他那慕官的心始終没有改變不過以前是慕那戴紅頂花翎坐緑呢大轎的撫臺道臺之類現在是慕那一等二等嘉禾章坐摩託卡喝香檳酒的簇新外交官了他閒着没事時常在著衣鏡中身自已上下打量着裝做官太太的模樣一舉一動先自學習起來往往在肚子裏說道我要是不嫁便罷嫁時非嫁個紅官兒不興我父親不做官已失了我二十年的體面要是再出去嫁個酸丁我可就白做一世人了慕官先生和他夫人早已窺見女兒的心思十分嘉許說人家常有一門風雅的話我們可是一門官氣咧只消有官做何必風雅光陰去得快煦英女士的芳年已二十五歲了他本來急着要出嫁只爲要尋一個相當的做官丈夫不知不覺蹉跎下來他有一個表兄呌做梁傑士從小兒和煦英一起讀書一起頑出落得唇紅面白一表人材性格和順天資也很聰明他和煦英耳鬢厮磨慣了早已起了一點愛心常在老子娘跟前露意要向陳家求婚他自已也在有意無意之間探煦英的芳心煦英却不瞅不睬只做没有覺得其實他也很愛傑士臉子好才具好性格也好最壞的就是他父親是個商人不是官他自已也纔在讀書的時代不知道將來可能做官不能無論如何他眼前總是一個商人子可就没有做丈夫的資格呢傑士打熬了幾時可再也熬不住了便挽了一個近親到陳家去做媒陳慕官先生和他夫人對於傑士本没有甚麽雖不過去叵耐他們一門官氣遇了這個不是官的問題未免躊躇起來當下便向那媒人說女兒大了做老子娘的不能作主須得問女兒去到了一問煦英煦英却並不害羞老老實實的答道我很願意嫁表兄他倘是做了官我立刻就嫁他可惜他是個商人子 
　　陳慕官先生知道女兒非官不嫁心中着實贊歎他志氣非凡第二天就去回了媒人那媒人照樣把煦英的話告訴了傑士父母傑士聽了生氣憤憤的說道他小覷我是個商人子麽我却偏要做個商人此刻任他做官太太去瞧他結果怎麽樣到將來我還要敎他瞧瞧我這個商人於是向他父親要了幾千塊錢到美國學習商業去了 
　　過了一年煦英果然得了一位父執的介紹嫁給了一個上級的外交官天天坐着摩托車招搖過市吃的穿的住的都是中西合璧盡善盡美凡遇甚麽外國公使或是闊官兒的音樂會跳舞會時夫婦倆總是打扮得花團錦簇的一同到會到處受交際社會的歡迎這一下子總算滿足了煦英的虛榮心和慕官的心陳慕官先生和他夫人得了這麽一個貴東床自然也快活得嘴也合不攏來然而做官原是靠不住的一連過了五年這位外交官忽的受了賣國的嫌疑被政府革職他手頭原不曾弄到多少錢一面依舊裝着闊綽的門面大官僚的賭場中仍要去走走兩夜撲克輸了二十多萬塊錢五年來把外交手腕換來的錢一起送了一時氣憤就把手槍自殺打破了腦袋煦英兩手空空即忙投奔母家那知他老子娘染了時疫死了這時忽的遇了一個無賴煦英不管三七二十一嫁了他不上兩個月就給他賣在一家妓院中煦英讀過幾年書到底有一點羞惡心周旋在燈紅酒綠之場自然老大的不願意然而除了這一條生路却也没路好走只得勉强捱下去心中時時想起他表兄傑士十分難受一天有一家大工廠中吃開市酒有幾位客人高興都飛箋徵妓那煦英也應徵而來不道剛踏進客堂兩眼斗的和一個少年碰了個正着便飛一般回身逃出來但聽得那少年冷笑着說道好一個官太太我不過是個商人子罷了那少年是誰就是這大工廠的主人梁傑士（完） 
　　附白模範商人暫停一天星期二續刋 
 
 
