# 1888 - 336 - 4905620

 

Page 1

 
 
[本館告白]  
　　啓者古今國書集成第一次出書四百零八本第二次出書六百本裝釘旣竣卽經本舘詳加檢點本　無訛然後盛以木箱黏以封條及與股諸書付足第三次銀來舘取書本舘又必請其當面點過誠可請　之又愼詳益加詳矣不料邇來屬有人藉口於書本短缺函案　添不知此書係用活字印成並無零餘且難續印倘必　　索　勢必將所存轅卹省拆散不全不特本舘受虧卽與股館君亦未免近於不誠爲此再行布告伏乞於取書時細加查檢免致事後噴有煩言大雅諸君尚其俯　 
[催取圖書集成告白] [  圖書集成局主人啓]  
　　本局開印古今圖書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并祈當面檢點　勿自悞其尚有未繳二次銀兩者數十户請卽付繳勿遲其三批之書亦將次可以裝訂齊全特此佈啓 
[一百七十一號畫報告白] [  點石齋啓]  
　　徐園十二景擅四時之勝其見諸名流題詠者艮非溢美今秋菊花盛開主人興復不淺特選佳種數百盆位置于風廓水榭間任游人賞玩爰有騷人逸客載酒閒過相與品艶評杳流連不忍去主人復用泰西法照成採菊圖高昌寒食生爲之記披是圖也覺人影花光一船清絶可想見雅人深致焉准于初六日出售首頁戰績爲會剿懷桐援賊圖餘除悉仍曩例 
[治臺策要接續前稿]  
　　然則行保甲奈何曰蒺藜仕田良苗撫所措其根侫邪在朝忠直無所容其身是故良農之耨去害苗者而賢者之治去害民者盖安良莫先於除暴也臺灣一地五方雜處奸匪莠民潛身匿跡於其間者不知凡幾歴觀其蠢動之由非上之刻剝乎其下下之怨懟乎其上也一二姦人伺隙生心稍爲煽惑卽得以緣結而爲亂此其人皆利動而不利靜樂危而不樂安以肆其刦奪私肥之智亦非眞有爭城奪地妄莫非分之心雖時有陸梁跋扈旋歸蕩滅然一事之起必至擾亂我人民傷亡我將弁糜費我　國帑其於　國家所傷不已多乎欲正本而清源不得不講求保甲矣夫治天下者宜合治亦宜分治不合治則不能齊億萬以統於一而天下爭不分治則不能推一以及乎億萬而天下亂柳宗元封建論云有里胥而後有縣大夫有縣大夫而後有諸侯有諸侯而後有方伯連帥有方伯連帥而後有天子此合之說也封建之合不如郡縣之合尤固故封建不可久而郡縣可久反而言之天子不能獨治天下任之大吏大吏不能獨治一省任之郡守郡守不能獨治一郡任之縣令縣令不能獨治一縣任之令以下各官此分之說也顧氏炎武曰大官多者其世衰小官多者其世盛盖大官所以治治民之官小官所以治民分而又分其數不能不多其位不能不小今世治民之官頗少矣縣令藐然七尺耳控一二百里之廣馭千百萬户之衆其能家至户到而周知其循莠勤惰飽饑甘苦哉至令以下各官非貲選卽吏員流品旣雜志趣多庸加以間關跋涉千里萬里而來身家妻子惟一官是食犬馬乎富民魚肉乎貧民視令以上尤甚蠧民而已何有乎治民然則今之小官如顧氏之　更多其數患不滋甚耶不知顧氏之意固欲復古鄉亭之職也考周制鄉大夫之下有州長黨止族師閭胥比長遂大夫之下有縣正鄙帥酇長里宰鄰長以鄉人爲之皆官也以今十萬户之州縣計之當有鄉遂大夫十州長縣正五十閭胥里宰五千比長鄰長二萬五千此今日斷不可行之事漢制十里一亭亭有長十亭一鄉鄉有三老嗇夫游徼三老掌教化嗇夫職聽訟收賦稅游徼循禁盜賊亦以鄉人爲之亦皆官也以今方二百里之州縣計之當有三老嗇夫游徼各四十亭長四百視周已大減然猶之多也隋文始一切罷之蓋亦一時矯枉過正之舉乃遂爲萬世定制今州縣所設保甲之法十家一甲長百家一保正一鄉一保長然率視爲具文　詔書憲檄絡繹旁午而卒不行闍行之而亦無效軍興以來各省團鍊民勇有　　有總董顧行之轉視保中爲有效然則其故可思也地保等賤役也甲長等猶之賤役也皆非官也　董紳士也非官而近於官者也惟官能治民不官何以能治民今爲之折衷周漢之制縣留一丞或簿爲副駐城各圖滿百家公舉一副董滿千家公舉一正董擇其得舉最多者用之以諸生以下爲限不爲官不立署不設儀仗主聽訟徽收然緝捕關正副董指引而不與責成徽收由正副董勸導而不與涉手滿五千家設巡檢全乎爲官如今制毗東吳馮氏復鄉職議之說也夫馮氏之說洵善矣然當世方以守法爲重遽欲其一朝變更積習其勢不能莫若就保甲之法而變通曷言乎變通也行十家連坐之法嚴藏匿不報之誅則十家之中苟有一二良民必畏罪及已而奔告恐後斯莠民無從託足而地方有不安謐者哉太上以德其次莫如猛子産治鄭諸葛治蜀皆爲識時務之俊傑未可以立法近苛而小不忍以亂大謀也然則闢土地奈何記曰無曠土明地之不可使有餘利也臺地沃饒甲於他省利在開墾今全臺雖已盡隸版圖而腹地猶有生番盤踞其中數遭其害此宜謀所以除之者也除之之道莫善於闢土地奚以知其然也蓋生番於深林密籌疉嶂重巒鳥道紆回人迹罕至之地則疾走如兎猱升若猿施其長技非所易敵苟遇田園平埔則束手無策蓋其所恃者在彼而所畏者在此今誠能於草木叢茂榛棘蕪穢之區開而闢之以奪其所恃然後以兵力鎭服之務使盡數歸化全臺無一生番而後已而論者每以撫之不順剿之不忍爲辭而莫敢議也嘗考　瑪蘭之入籍東西社番之歸化其先莫不由粤人或漳泉爲之開墾或教之耕而數年之後遂成良田美疇幾數萬頃夫亦有效可覩矣且腹地生番其將文身披髮以終古與抑猶有沐浴　聖化之日也逆知將來之必出於闢何如早爲之闢之爲愈哉然則廣鐵路奈何曰臺地南北幾廣二千餘里繞海而行往返途程頗病迂遠盖雖慮周藻密而亦有鞭長不及之憂於此有術焉可以使全臺脈絡貫通遠近相維大小相聯有如身之使臂臂之使指而無窒碍掣肘之虞者舍鐵路其誰哉夫鐵路之利外洋已詳乎其言之卽中國之人亦有知之者是不必贅其說今臺地雖已創行僅北路一帶耳誠能依次續開使南北相通無事之時轉輸貨物可以收無窮之利有事之時調兵解餉朝發可以夕至也一舉而數美備亦何憚而不爲哉夫臺地號稱難治今旣宣教化使人人知有君父而不敢自外於綱常名教明賞爵使樂爲君子而恥爲小人行保甲使奸民蕩滌肅清而良民得以樂業而遂生闢土地使生番失負嵎之勢廣鐵路以便我長駕馭遠復益之以長於從政者爲之規畫經理於其間如是而臺地猶有不治吾不信也友聞余言欣然喜躩然起曰有如是哉願書諸策因頃杯中餘歴磨墨需毫振筆疾書頃刻而就顧醉 
 
 

Page 2

 
 
翁之言卒未知其有當否也當局者盍覽觀焉 
[諭旨恭錄]  
　　十月二十九日奉上諭慶裕等奏神靈顯應請頒匾額並加封號一摺奉天遼陽州關帝廟龍神廟義州關帝廟龍神廟城隍廟並威遠堡邊門關帝廟龍神祠夙着靈應本年春夏之間各該處暘雨愆期義州地方七月間復因雨水過多凌河陡發經各官紳虔誠祈禱均邀靈佑轉歉爲豐實深寅感着南書房翰林恭書匾額各一方交慶裕等祗領飭屬分詣遼陽州關帝廟義州關帝廟威遠堡邊門　關帝廟敬謹懸挂以答神庥其所請遼陽州龍神義州龍神城隍神威遠堡邊門龍神封號之處着禮部議奏欽此 
[輦下紀聞]  
　　十月十九日前門大街石路復經原估之廖大臣率領司員書吏親臨查騐見路不茂平且未堅固勃然大怒飭承修木廠赶緊重脩加以江水灌漑一俟報竣再行擇日騐收○兵部武庫司大堂旁向設一庫凡武闈所用弓矢刀石皆存儲焉每值試期司員飭書吏由庫取出運置德勝門外外圍場以供各武生之用本年九月中旬司員督同書吏移出時有頭號硬弓一張無故自鳴聲如牛吼應差人等咸各驚異誠不解其何故也○十月二十四日天津機器局委員管解制錢三萬千赴户部投納部員派役運任錢庫門外暫存俟管庫大臣定日兌收入庫○國史館所繕皇清奏議現已一律告成總裁擬定十一月中旬進呈御覧五年國史亦揩日可成擬於臘月中浣進呈在事提調總纂纂修校對謄錄供事等員均經總裁分别擬以優奬大約隨同此書奏聞云○十月中旬正黄旗滿洲都統宗室恩統制金遣家人赴内務府呈稱家主前在左翌監督任内虧短光緒六年稅課户部議以减成賠繳計應賠銀九千四百九十四兩有奇兹遵南苑修工交一免三章程措銀一千兩呈請兌收内務府准詞咨查户部户部以該員所欠數目雖屬相符但僅交銀一千兩似與定章不合遂覆内務府赶卽轉飭該員務將所欠照章補足以清積欠○貴州巡撫　蔚如中丞奏稱黔省水城平遠兩州縣天雨成災田畝一律被淹請分别蠲免錢粮以甦民困奉旨着照所請欽此當經户部飛咨該巡撫轉飭矣○五城粥廠每值隆冬由各善士捐資施放錢文一日名曰柴火錢刻聞五城粥廠皆定於十月二十一日清晟一律施放無論男婦老少每人給以京錢一千○廓　喀貢使入京進貢已於十月十一日出京閱三日又有該國新班貢使到京由禮部將貢物表文轉呈御覧所有貢使人等仍送人會同四譯館安寓○新科武舉經順天府擬定十月二十五日黎明赴東華門南箭亭覆試二十四日上燈時忽有兵部差役多名分往旅店會館廟宇知照各武舉改於二十七日覆試當時减不解不其故後聞部中磨勘某學因册籍内有小悞尚須詳察是以改覆云○前報紀漢京官秋季俸米經户部劄盆太平倉發放云云聞現已一律放竣所領祇一半尚有一半照例給銀名曰米折刻經户部示期十月二十三四等日將應領米折一律支放共六千餘兩○江寗捐局因鄭工催咨甚迫擬將捐項暫議減成計花翎户部原定銀一千兩藍翎五百兩現擬花翎改爲八百兩藍翎改爲四百兩其餘皆減一成○十月中旬有梁上君子由前門内刑部街聚寳烟錢鋪屋面而下竊去銀錢衣物約值二百餘金櫃内之銀無一存者次日又竊比鄰集順酒鋪席捲一空經兩鋪禀報地面官廳不知近日有否弋獲也 
[鷺江寒汛]  
　　厦門雙槳小船在港内接渡輪船搭客向有大駁小駁之分光緒紀元以前小船每每乘機搶刼其尤甚者將客載至僻處謀財害命將屍抛出海口以滅跡迨後海防局出示曉諭凡雙槳小船在港划渡必須連環保結五船互保船内釘一牌書明船户名姓第幾號在何路擺渡客商載運行李等件一見木牌默識其名姓如有勒索圖謀等事卽可指名禀追法至良意至美也近來日久弊生外洋輪船入口小駁船紛紛駛攏將行李衣箱强行攬載迨至中充勒索載錢每人或一元至數元不等衣箱與零物計件訛索竟有乘潮載入鼓浪嶼後冷僻海面　謀搶刼之事近有番客被其勒詐心不能甘赴有司衙門控告當經簽差拘提駁船上人竟敢在海邊拒捕眞可謂愍不畏法矣賢有司將何以善其後耶○同安渡船每因招客遲延潮至不開迨潮已漲半始行開船又恐一潮不能抵埠遂將船篷放大借風力以助水力然船小帆大每多失事之虞上月廿二日同安渡船在内港失事溺斃搭客數十人亦慘矣哉所望關心民膜者出示禁止該渡船勿用大篷設立潮汐椿誌定潮漲幾分無論貨客齊否均須開行旣免一潮不到之虞又免小船大篷翻覆之害則同厦往來之人受益不淺矣○茶商某姓前年欲獨自居奇將茶葉數千箱捐不出賣留待善價西商知之無人過問迨至去年陳茶不能出售只得拌以新茶作魚目混珠之計仍爲西商所知不復向買延至本年春間某姓不能不再購新茶攙和先後三次已聚一萬五千餘箱積壓貲本二十餘萬元擬載往福州寄售而厦門福州電信往來近在咫尺各西人已早有所聞茶帮中人咸料其一敗塗地不料某姓神通廣大竟有某洋行西人向其購買以去此眞萬分僥倖不足以爲訓也○厦門出口之貨以糖爲大宗入口貨則以牛庄豆及豆餅爲大宗本年糖市因牛庄水災不能暢銷虧折不小而運回之豆餅黄豆等貨價值又多虧折每担竟拆一二角不等是以本年北帮生理不佳　幸茶帮南洋各處稍有利息可沾市面不致大有窒碍云 
[儲憲接篆]  
　　新任江蘇糧儲道景觀察於上月二十九日抵蘇隨卽禀見撫憲暫駐八旂奉直會館擇於本月初六日辰時接印脚靴手版又有一番閙熱矣 
[馬夫玩法]  
　　蘇城騎馬馳騁前經中路總巡褚孟章大令一再出示嚴禁告諭煌煌通衢張貼無如若輩玩法如弁髦不惟不遵示禁止且將變本而加厲焉北局一帶公然以馬匹攬人騎坐有等少年子弟以價值太昻短付錢文每至受其欺侮馬夫肆行無忌明目張胆莫此爲甚有地方之責者尚其懲一以儆百哉 
[松江縣試日期]  
　　聞華婁兩邑尊已申詳學憲定於本月二十一日開考届期童天王又當白戰一番特不知誰是奪標好手耳 
[盜案續聞]  
　　黄梅縣屬之孔壠鎭於十月二十四夜初更後有劇盜二三十人明火執仗頭裹紅青巾搶刼敦成錢庄殺傷事主兩名曾列前報兹悉是日該鎭到有京餉數十扛孔壠分司與外委守護餉鞘不敢擅離次日報案黄梅縣李明府城守營張千戎詣該錢莊查勘刦去實銀五千七百兩零制錢二十七千尋獲盜黨遺失新斧兩柄兩面口小刀一把斧上有李鐵店造字樣及提李匠審問直認無隱并稱只知打斧劈柴不知打刼又究出裝斧柄之陳木匠及倪王兩飯店主一併帶案拷問口供未知何日始能水落石出也 
[中途遇盜]  
　　本月朔日傍晚揚州馬市口牌坊巷内有一老叟臥地呻吟面貌似非乞丐而衣服甚形襤褸身旁鮮血一灘涔涔然由左手袖内淋下蓋手腕已斷矣好事者上前詰問叟瞠目良久泣告曰吾程姓安徽歙縣城外程家花園人家有恒産上月携幼孫擬到姑蘇茶葉店算帳行至中途孫忽因病夭折吾遂遵陸踽踽獨行廿六晚二鼓行至一處據聞名三江營迎面驀來二人將吾包裹行囊硬行搶去吾與之撐拒彼卽舉刀砍來致左腕受傷欲脫左腿亦被踼傷比時吾已昏暈倒地須臾蘇醒身上衣袴不知何時又被剝去天明正在寒痛交加幸遇一嫗飲我熱水又給我破衣藉以蔽體現擬回里不圖行至此間腿腕皆疼痛欲絶不能前進行將塡於溝壑矣吾死不足道第家中尚不知悉爲可痛耳曾至此放聲大哭圍而觀者咸不禁爲之酸鼻旋爲好着者給以刀傷藥絮袄褲各其速覓同鄉告貸回里叟道謝蹣跚而去噫光天化日之下匪盜猖狂如此乃歎行路之難不僅蜀道爲然也 
[西人自刎]  
　　有一西人名巴温住在會總客寓忽於昨早自尋短見經英按察司查究該西人委係自盡不知有何不如意之事而出此下策也據聞該西人每日起身甚早至昨早房門不啓侍者屢呼不應知有變告知該寓主庽主急延醫生并木匠至撬門而入見該西人用剃鬚 
 
 

Page 3

 
 
之刀向頸間自刎渾身臥血洎中厥狀甚慘云 
[新剏公司]  
　　現有寓滬西商在滬上建一公司專理地基産業計資本銀一百萬兩分爲二萬股每股出銀五十兩購就地基造屋出賃與人以收租值及經理地基房屋出入事情盖見滬上生意日盛一日各處皆新造房屋以便旅人賃住翬飛鳥革月異日新故思設立公司以權子母之利也其法定股時每股先付銀五兩待分派股分票時再付五兩一千八百八十九年三月再付十兩六月再付十兩計共每股收銀三十兩尚有二十兩俟需用時再行添付其意以爲商人貧富不同若欲躉付若干深恐力有不逮是以陸續收銀俾得輕而易舉也現在股分已大半有人預定計中國通商各口及東洋諸埠俱有西商入股者尚餘八九千股擬卽分派各處以廣招徠其地基已在虹口擇定三大塊一係禮查客寓附近二均在吳淞路其地極大且佳且禮查一帶地上俱有房屋出賃收租將來整頓一番其租當可加長約計入股者每年可得利息一分從此擴充利更可以加厚公司諸董事皆素來經理産業頗稱熟手所請狀師亦素著名譽者至公司一切事務皆由仁記洋行主持原其所以設立公司之意盖以滬上爲中國通商口岸之冠生意蒸蒸日上中外商人之旅居於此者林林總總幾不可以數計故欲創興此事以攬利權我知旣有此公司此後當更富饒不止如目前之景象而生意中之無甚貲本者亦得籌銀數十兩入股以逐蠅頭彼創設者之心思不誠獨爲微妙哉因樂得而譯之以告中外之有志振興商務者 
[續獲盜黨]  
　　野鷄墩信船被刦一案當時獲到一盜經上海縣裴邑尊研訊供出有同黨住居法租界泰豐客棧内該棧對面有湖南人高德記者亦是同黨是以邑尊簽派縣捕柴摎趙金前往拘拿因地在租界照章知照捕房請派包探協拿法捕頭着包探王榮培協同來差至泰豐客棧詎該匪徒等早已遠　隨將棧主徐才林拘到及拘高德記而高僞稱姓王意圖兎脫嗣經指定而徐又稱來借宿之一帮湖南北人均到高處聞談隨將高拘到暫押捕房昨日解案柴趙兩捕之夥計李某與某甲到案禀明情由王司馬詰訊之下據徐供本縣新閘人在法馬路開客寓上月問有一帮湖南北人來住宿時來時去人數或一二人三四人多至七八人不等王司馬詰問此等人是何名姓答稱未經問過司馬謂人來住宿安有不問之理爾寓帳簿何在答稱小寓並無帳簿有時問姓名彼等開口傳駡因此不問法包探王榮培禀稱伊說從前有一蔣姓不知呌何名字徐答稱不知司馬問高德記供稱蔣姓名老五王司馬着李夥等將徐才林高德記帶回縣署歸案辦理并聞縣署捕役於前日往浦東潘家橋地方將開烟館之李桂芳拘解到案經裴邑尊晚堂訊究李稱小的向在潘家橋開設烟館郭金魁等曾來吸烟小的實不知伊等爲匪邑尊飭將李交差看管候查明核辦 
[上海縣署瑣案]  
　　前晚浦東爛泥渡德茂染坊失竊白布五十疋昨晨投報是處巡防局局員飭巡勇緝獲揚州人王大搜出原贓二十七疋隨卽飭送人贓至縣染坊主人遣夥投案候質○凌虐貧佃一事已紀報端裴邑尊覆訊之下查悉陸惠林買得田産匿稅不完胆敢凌虐佃人糾人毁物因將原契吊閱見契上載明自賣之後聽憑陸姓納稅承糧問此契由何人代筆陸以契由楊桂羣所寫邑尊飭提楊至案訊供楊稱鄉間立劵總是如此寫法其納稅與否則聽憑買主自便賣者旣無相關涉卽小的雖曾介紹此事亦可無干邑尊飭交待質公所暫押候傳地保訊明再行核奪○本埠各猪作持竿驅豕竿上裝有鐵鈎如有倔强不行者卽以鈎貫其耳而强拽之前任某大令惡其殘忍出示嚴禁在案前日邑尊道經新北門見牧猪奴竿上仍有鐵鈎隨飭差將作主唐新華帶案至晚升堂訊究唐稱竿上無鈎不便驅逐是以仍置鐵鈎嗣後定當除去邑尊以其有違禁令罰令修砌街道若干丈以爲之儆唐唯唯遵諭邑尊令暫行管押候過堂具結始得開釋於此足見邑尊仁民愛物之心 
[英界公堂瑣案]  
　　包探顧阿大見紹興人董阿八手提長柄竹籃内盛眼鏡玉釧等物知其來歴不明拘解請訊蔡太守向之推究　供在山隂西郭門外二十里柯橋喚渡時有友人周如龍囑爲携帶旋以風狂浪急候久不來遂携往杭州閱時來滬云云繼又詰訊則稱眼鏡玉釧確係周物周與小的同鄉伊家距小的之家約六十里現周移居杭州萬安橋物在伊家竊得太守以其前後供詞互異問包探有無與周相識者包探禀稱春園烟館堂倌某甲素與周稔及託甲函告周又延久不來太守遂判令備文遞董回籍及將起解董又托人將存匿某客寓之翡翠秋葉茉莉簪玉釧眼鏡取出售錢經包探偵知拘住其人究詰隨同起到各贓昨日至公堂廪明情節太守諭令暫免遞解各贓併交捕房帶回俟失主到案再訊○新關辦公西人坐劉柏堂東洋車至新閘西首家中午膳中途下車囑劉隨至家中給錢劉不諳西語扭索車資以致左額受傷互控巡　局中局員馬君將兩造解送曾審公廨蔡太守庭訊之下着劉自行醫治俟傷痊再訊以上情由已登報續昨日西人投案訴稱當被毆時遺落毡帽一頂值洋四元現已查明被是處土著人名明山者拾去今知由地保將帽送案請卽賞給地保劉所供執定前詞并稱實因言語不明以致兩　　今傷已全愈乞賜開釋　圖地保蔣順禀稱當日明山拾取洋帽交與小的旋由瞿董事囑小的將帽送案太守判劉管押七天西人之帽給與地保○義放銀樓主曹歸標以學徒陳左甫竊去銀絲變價故報捕房及將贓吊出尚少銀絲若干值錢九千文旋由捕房傳收贓人王阿生及陳之荐人徐蘭生建陳送　曹申訴前情　供小的開設鴻源銀飾店陳持銀絲來售不知竊贓是以收下刻已用去無可繳呈徐供確曾薦陳今雖行竊無力賠償陳一言不發惟俯言求恩蔡太守謂王旣不能將原贓交出着償錢五千文徐陳各償二千文一併給曹領去○岳阿照訴稱昨夜小婦人行經清和里驀有人從黑暗中奔出攫去壓髮簪當卽扭獲向之盤問其人稱姓尤名阿土手中並無原贓然已認賠洋一元今特送案請斷尤供小的係本邑人現在蔡同德藥鋪對面皮箱作習業昨夜路經是處突被此婦妄指攫簪且被多人扭擊無奈認賠叩求明察尤奎林稱小的開設恊順興皮箱作胞弟阿土現在作中習業决不敢攫取銀簪小的願爲具保如果將來查明簪係胞弟所攫小的願同受罪蔡太守姑准奎林保領阿土出外一面着捕房查明究竟　　攫督禀候核奪○包探禀稱竊犯士榮才行竊衣物經小的緝獲吊出原贓詰究之餘稱由朱海生施阿林李誠齋等家竊得今將人贓送案請卽究懲朱施李等投案請領失贓該犯不敢狡賴叩首施恩蔡太守判發捕房管押三天期滿解候笞責一百板然後釋出各贓分别認領 
[法界公堂瑣案]  
　　法馬路致和里管門人李阿福昨偕徽州人胡聚三訴稱里中不時失竊每夜有賊盖東首火輪公司行弄用是通路賊從浦灘而進昨晚有賊將後街義泰行之洋布空箱墊脚由自來火管扒到墻上跳進胡之行内偷衣服一包放於灶間内并將後門上鐵鎖扭斷適被知覺賊卽躱在米箱下當塲獲到今特送案法包探將該賊王阿慶身畔搜出押票三張呈案王司馬詰訊據王阿慶供前爲鹹貨生意失業年餘住於虹口寓中昨日無錢借寓暫假伊家睡宿押票乃自己長衫短衫褲等件司馬謂當場獲到豈容狡賴着將王阿慶管押吊贓再核○昨晨捕房解魚販李六寳請訊據馬朱氏投案訴稱亦以賣魚爲業被李偷魚一把並將我在同仁昌魚行前拉到湘園茶肆前手指被其拉痛臉上亦被打傷包探江德林禀稱經巡捕頭斷罰李六寳出養傷費洋半元馬張氏不要王司馬詰馬張氏據稱錢洋我均不要惟求大老爺懲辦司馬判將李六寳掌頰一百下○前日天未黎明時巡街捕見胡桂春携掮鋪蓋因之拘進捕房鋪蓋中有衣服套褲並尺餘長之鐵尺二根管押解案王司馬詰之胡桂春據供松江人在麗水臺間壁廣東人陳秋亭所開之炒麯店内爲夥因被東家打我兩下不願再做掮鋪蓋出來又慮出外無錢因私取陳之套褲等物鐵尺兩根是我朋友王炳全押在店内故亦取出王司馬着將胡暫押着法包探往查再核○捕房昨解夀州人王德 
 
 

Page 4

 
 
洪請訊因王於清晨挑花萁柴一担並不捆好根上有濕泥知伊從鄉間田中來拔因之解案王司馬詰訊之下據供十月間到吳淞柴是鄉下人與我王司馬謂柴是别人給爾難道連繩索扄担亦送爾此次從寛釋放下次再犯定當嚴究 
[贈書誌謝]  
　　坊本四書每多漫潓訛誤欲求善本蓋戞戞乎難矣婁東陸硯鋤先生有便蒙節註之刊白文小註俱極清疎白文之旁加以音釋令讀者一覧了然課蒙善本無逾於此承以數册見惠聊書數語以誌謝忱 
[泊舟大和尚以小照屬題爲作四十字卽請麈正]  
　　彼岸回頭易逍遙忽到今頻空物我相契此烟霞心一笑白雲過四圍春草深猶餘筆墨　又展芭蕉隂[  蜀東彭元瑾未是草]  
[泊舟大和尚以小影化緣爲按西地錦作布施卽請法鑒]  
　　這是上人圓相似濟顚模樣酒兒也飲肉兒也喫更新詩酬唱　回想塵容俗狀判人間天上一枝妙筆東塗西抹埽幾多魔障[  古越高昌寒食生合十]  
[王君省齋宗佛家游戲三昧法效司馬長卿生涯已兩月矣殆不亞孔北海之盛近慮犢鼻有累清譽爰不惜以敝屣棄之余贏其轉圜之 
速因贈以詩]  
　　玉壺乍泛一家春勝地何緣讓後塵只爲徽題兼覔句何妨合舊更圖新幾同彭澤輕辭職忍學臨卭再失身從此不須親滌器安心刻意作詩人[  太癡稿於佩珠盦]  
[省齋見余詩亟持龍眼諸品至謝過且堅不取值故口占以酬之]  
　　連日怱忙此日閒亦知情性本非慳笑余一說生公法齧齧嶙嶙總不頑[  太癡]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗上官塲紀事]  
　　十月二十九日運轅牌示永豐壩缺委分司范德培署理施分轉承志委解京餉十一月初一日淮安府羅太守璋過揚場工提調許太守寳書過揚赴工經知大巡班各銷查緝船私差初二日吕四塲高鹺尹來揚公幹運轅牌示是日開辦西岸丙戍春綱初七日運轅首領毛平甫鹺尹之太夫人七十夀辰 
[上海北市絲業會舘籌賑公所施少欽經收河南皖北山東直隸賑捐九月初四五六日第一千八百六十六七八次清單]  
　　蕪河大成祥敬畏齋善士續助寒衣規元二百兩益記助寒衣廿一兩作非居知不足齋求卜地乾暖助棉衣十兩常州不書名寳莊求病速愈洋一百元皖省留餘子募不書名由招商局來銀三十兩江西饒鹽棧新安許姓爲妻　胡氏求病速愈洋十元松江東同豐薛農八元石邑仁大典七元項萄甫求父病速愈三元苴蘭無名氏由天順祥來渝平銀四兩合規元四兩二錢一分松江甡源覺緣于乞身體安健洋四元蜡氏三元西塘總局朱宋湯三姓三元嘉定賜詩堂廖節省會席費移助二元浙寗裕全隆施三餘二元施鴈書包太和錫家康三户各一元蕪河華順和記一元誠淵氏錢二百文寸草輝八百四十文二户合洋一元○塘棲分司李止今募道凝堂洋四元修厥堂寳善堂有裕堂繼善堂四户各三元莊雅堂二元積儉堂樹滋堂各一元以上八户均助棉衣黄州欲寡過齋主鄂平銀四兩池春泉錢一千文禾聲舘主二旦文三户合銀四兩七錢三分乍浦朱來安募鎭海朱傳道奉父命求祖母病速愈各洋二元劉佐廷求病速愈一生乍川福綏軒陳銅洋一元安孚莊來江西會昌縣學王次詠善士募鄒含英尹文球賴韶記三户各七兌邊二元雷廷輝曾俊昌劉日周賴法謙四户各一元共七户合規元六兩八九月分以上初四日甬江益康莊月老人爲曾孫求病全愈由夀康莊來洋五十元赤敦本堂求病愈由豐泰莊來廿五元帶熟吳源記聽濤山舘主人伯記求病愈十元御夀堂顧四四元節省助賑由元源莊來十元無錫大吉春王恩槐求妻病速愈五元無名氏保合宅平安三元范伯翰山水助賑三元張子敏求妻病速愈五角無名氏銅洋四元二角吳門棉力辰錢捐洋四元有心氏十元無逸氏錢三百免災團二百鳴鳳齋鳳梧主人盂嘉女仲嘉女同子仁信堂火淑嘉女無心氏朱門曹氏九户各一百小園潘永清小福官周門王氏四户各五十小得子五百文共十八人合洋十六元營口張耐安寄來錦州裕豐恆募奉天錦縣書城使者銀一兩意德源志誠永德順合裕德當益恆豐五户各錢二吊冬慶福謝秀楷開惠軒杜秀峰四户各一吊王翰老爺四吊日增興德順福二吊德發棧張建廷謝集百三户各一千文楊雨辰毛鵬程各五百共十八户合來銀三兩七錢五分以上初五日合順質洋廿元屠鎭楊光裕堂梅前子求保平安十元吳江中憲第黄祈安氏十元李昭仁求次子病愈六元常熟顧康福爲長息李氏病愈完願五元興記綢莊聚合山人求平安順意五元楊之英募資生堂求合家人口平安楊季雲求病卽痊由惠泰莊來各五元誠德堂四元楓涇楊小莊求子病痊不復發四元袁氏求病愈三元安慶安廬道署王環貢病愈完願二元漢口失物求福二元沙溪包心涵募胡高信女求病卽愈一元沙頭蔡芝坪募森茂莊八月分衣厘錢五百四十東峰玉記五百二户合洋一元同城裕泰募陳善零三元程慶堂二元力不足子銅　二元合家平安萬事如意銅洋一元杭州勉力人八月至除夕止第三次節省助賑錢一千五百熙花女每日節省點資助賑求病愈找至除夕止三百九十又節省定工助求父病卽愈五百共三户合洋二元錢二百九十以上初六日 
[上海六馬路仁濟善堂至十一月初四日止經收各善士樂助施粥款數清單]  
　　唐張氏助洋一百廿元黄守溪助洋一百元積善堂徐姚德訓堂陳殿元葉雲以上四户各助洋五十元王裕貴助洋四十元孫文韶德新號以上兩户各助洋三十元黄菊泉助洋念六元隱名氏通和恊施亦爵陳宗道培心堂羅沈松茂梁金池朱安山以上八户各助洋念元存濟堂梅花書屋以上兩户各助洋十五元萱德堂助洋十二　陳兆清李錫　葉兆雲林雲衢楊清水林芑芳林增立盛春山郭子清王子顯成大號以上十一户各助洋十元○無名氏助得彩洋十元另三角○裕茂和務本堂陳以上兩户各助洋九元○大和興正茂順震大號周明熙振和號誠大號許自千以上七户各助洋六元隱名氏延陵誠善修養氏袁玉成以上四户各助洋五元林謙會茂昌號以上兩户各助洋四元黄德成裕生祥廣利生同春號葆和號以上五户各助洋三元鄧善士許善士林汝軒素善堂金世烜林謙會李清釗徐玉山王公義周善慶以上十户各助洋二元李子梁趙松亭黄錫猷涵養子自愧多愆子嚴長林六齡童子朱來安高氏以上九户各助洋一元朱來安助洋八角奚文祥助虚對開洋一個席和卿郁氏不留名以上三户各助洋二角渤海隱名氏助銅洋二元隱名氏助粥米三十石姚善士明善堂趙以上二户各助粥米五石朱理水助米一石○以上共計洋一千另另二元二角銅洋二元粥米四十一石 
[上海四馬路可煩順陳春記經辦奉省水災恊賑公所第三十二次旬單]  
　　沈雲峰翁來蒙曾衡甫觀察邀請同仁在徽州會舘觀劇又漢分資洋二百元南順記來元凱輪船貝珊泉翁募忠本堂貝一百元德豐四元王德記徐長興大亨通阜泰永康五户各二元賀源興賀順興謙亨三泰元一公記六户各一元共洋一百廿元烟臺電局無名氏廿元由電報局來愼裕號來劉鳳翔翁五元亞琪二元瑞增恆麵資二元無名氏三元又錢二千關炳涵黎以炤黎以銘黎以輝四户各一元盧老人節省酒資一元錢二百五十四文陜西無名氏五元又册方子厚翁來鄂省公濟益號方允符翁募升昌典肇大典各錢十千星聚堂四千不書名六千百順堂三千增福堂酬經堂補過軒退思堂俞漢卿五户各二千益夀堂崇德堂深柳堂徐鶴翁佩經堂自心堂綠蕉山舘七户各一千萃豐典元二兩以上合洋四十九元福建崇安縣齊裕光號募來一杯水無名氏黄裕記張星記陶耀記乏力氏周曉村詹福保八户各一元余日記　元　山天餘子五元由杭城按經署募泰源莊來無名氏十元愼餘號來張公舘小長蘆舒鍾紫垣李遜之載記五户各二元細甦士陳映記孫寳善陸梅塘高香士徐子安守拙氏耿子清李桂堂宋捷三鮑瑞記十一户各一元共廿一元又來劉宗漢京錢二千金氏光明張順來俞萬順王忠四户各一千沈小亭徐蔭軒張漢之王德升五豐穗金氏光明六户各五百金氏光明一千一百盛金清五角以上合洋五元三角硤川拜善生募嚴鑑記二元沈怐記沈臣記每一元邱桂記盛晴記張祿記三户每五角查斯記高召記每錢二百無名氏一百十五以上合洋六元三墩明善堂募嚴病愈倪資祖先倪資母族倪資舅氏四户每一元嚴邦俊保合家平安咸安樂每五角徐憲嘉四角倪兄弟安倪弟病全倪妻育安三户每三角瞿上達潘國香秦畏三唐金山唐宋氏唐葉封倪醉亭許質齋八户每二角唐母夀一角楷記來隱名氏十元平和洋行五元○以上共收英洋四百八十九元五角錢二千二百五十四文[  奉天恊賑公所仝人謹啓十一月初五日]  
[上海北市絲業會舘籌賑公所施少欽經收河南皖北直隸賑捐九月初七八九日第一千八伯六十九至七十一次清單]  
　　李智泉求子病愈由南市鴻興實叨號來洋一百元邵士傑求身體健旺耳明節省完愿五十元金陵德星堂大愚廿元無錫唐時長蓉湖主人求合家弗藥兒孫聰慧廿元無名氏爲妻亡後將遺飾助賑求資冥福金戒二只重四錢兌見洋十二元五角漢鎭太古晋信局陳鞫堂爲妻劉氏病愈完愿並求局中生意平順十元杭州蒙養主人爲小孩求病十元古潤還願人十元趙穉記完願十元浙紹無名求女病卽愈五元錢祝三求病愈五元揚州陽春居士一元黄許氏還願求病愈五角元昌永銅洋三十元江西周德泉求足愈洋五元九角四分周夷郭氏周享安各錢一千文李賢偉周忠大各五百文萬永富四百胡美訓黄邦俊張宏照三户各三百文堪忠元二百文周誥銀四錢周德誠九五錢四千文我我齋周弼我我齋三户各二千文周紅梅五百文共十六户合洋十九元日本洋一元南通州李源大興貴籍堂二元知足軒思義氏各一元潘實卿汪允之石農氏吳慶堂潘榮昌江百春集慶堂鳳逸軒洪繼卿知本堂知忘室三省軒十二户各五角共十五户合洋十元常熟孫伯函募馬銀福求病卽愈二元金廷松錢七百六十五文求無災四伯四十文共三户合洋三元錢一伯六十五文狹石恆康典有恆處錢九伯三十文留青堂三百文雙山寄瘦二百文内民寅生孫明亭欣記云卿五户各一百文華卿嘉記去難人三户各五十文共十一户合洋二元以上初七日○夀萱室大善士規銀一千兩恆春室大善土一千兩凝香仙舘大善士一千兩無爲不爲之齋大善士一千兩以上四户由新泰厚票號曹益夫先生交來童三茂房求三孩病愈由元亨木行洪德卿兄來洋二伯元鶴記三十元王成元堂十八元方義章求合家人口平安廿洋無錫心隱子募務本堂容安室爲孫曾源酬願廿元八第鎬氏求病全助冬衣廿元不書名許願廿元章姓二元米幼如菊記十元陸少泉爲妻嚴氏求病十元練唐符實麟求子病愈十元無民氏夫婦十元張立生由源記來八元蘇省顧均孫定灰六元海昌查穉華求冷熱卽愈查沈氏求病愈由源恆隆來各四元松江鹽公堂馮怡軒募百福生求合家平安四元山左濟寗州悔悟齋主人募本笨銀四兩又胡蘆孫宋存義每一兩洪泉香求合家平安二洋不書名四季平安逢凶吉二洋懷肱軒乙元寗波道署新關文案處守康子悟非子每一元盛源爛板二元李炳如捐洋六元錢六伯四十又募王敦素洋四元又一元李王土求保夫身子平安二元趙承恩王金士張門吳氏張根寳吳高氏每一洋王子阮太原女士每五角馬鶴生錢肆百共十二户合洋廿元以上初八日云間寄甌子求父目疾卽愈由豐泰莊來五十元刋上無名氏爲妻子求延年却病四十元九章十洋浙紹信大棧餘慶堂王爲長子戒烟絶癮保身體平安十元浙西隱名女士無民求母病愈由丁裕大來四元杭省蒙餘書屋主人求子百病卽愈三元宋勳登爲弟求保病愈三元涵孫由餘大莊來二元李周氏二元復元二元趙留餘堂由如臯寄來一元隆至善求身康體健一元恊源莊來程燕詒四元程恭先朱春輝每二元程笏廷一元以上初九日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年十月二十九日京報全錄]  
　　宫門抄○諭旨二道錄前○發抄旨五道○江督曾等奏剿滅土匪遵旨擇尤保奬摺○又奏議卹守備片○又奏總兵等開復革識處分片○大臣廷奏請開差使片○大臣杜奏消假任事摺○浙撫衛奏派鄉試内簾官摺子○皖撫陳奏知府留省補用片○浙學政瞿奏錄遺考優竣事片○十月二十九日禮部宗人府欽天監廂紅旗值日廂黄滿引見二十五名○烏拉喜崇阿謝專操大臣恩○琿軍副都統依克唐阿到京請安○慶公續假十日○禮部奏派磨勘繙譯試卷之大臣派出錫珍許應騤松森徐樹銘孫有鼐李端棻胡隆洵文治○又奏派閱看繙譯試卷之大臣泒出麟書紹祺松溎奕秋清安○侍衛虚奏派查騐箭枝派出那貝勒濂公○召見軍機奎潤文秀文啓依克唐阿○發抄潘霨奏副將徐占先開復奉硃批着照所請兵部知道欽此○李鴻章奏中書周家謙請旌奉硃批着照所請禮部知道欽此○劉銘傳奏提督病故議卹奉硃批劉朝祜韓振基均着照軍營立功後積勞病故例從優議卹欽此○卞寳第奏吕佩芬請假奏硃批着賞假二十日○謙禧奏請以楓林補灤平令奉硃批吏部議奏欽此○○兩江總督臣曾國荃安徽巡撫臣陳彝跪奏爲官軍剿辦土匪全股撲滅遵旨擇尤保奬恭摺仰祈聖鑒事竊官軍剿辦土匪劉文弼一案經臣等於光緒十四年六月二十四日會摺具奏聲明在事文武員弁爭先効命奮不顧身籲請擇尤保奬以示鼓勵七月初二日内閣奉上諭曾國荃等奏官軍剿辦土匪立時撲滅一摺安徽合肥縣西鄉匪首劉文弼聚衆械聞肆行搶掠並勾結教會各匪圖佔城池經曾國荃陳彝分派總兵郭寳昌副將徐士衡等會同夀春鎭總兵任祖文馳往查辦該匪復敢負嵎抗拒傷斃勇丁實屬愍不畏法旋經官軍分路進剿攻破匪圩當將該逆首擒獲正法並生擒匪黨多名全股撲滅辦理尚爲迅速在事出力各員弁着准其擇尤酌保毋許冒濫餘着照所議辦理該部知道欽此當經恭錄轉行遵辦去後兹據江安營務處記名提督前夀春鎭總兵郭寳昌查明開摺禀請核辦前來臣等查此次合肥西鄉匪首劉文弼以武職大員輙敢招集亡命勾結教會各匪豎旗聚衆刊刻僞印搶刦行旅圖佔城池寔屬叛逆已成罪大惡極經郭寳昌等迅卽馳往查辦而該匪首尚敢負嵎頑抗悍然接仗其時人心惶懼卽破圍以後設被其率黨衝脫不特附近各州縣深受蹂躪佔據可虞且恐閙入鄰省寖成燎原之勢嗣竭三晝夜之力始將匪巢攻破殱厥渠冠全股蕩平人心稱快寔賴郭寳昌調度有方深合機宜任祖文徐士衡郭占元等同心協力相與有成而在事文武各員弁咸能觸暑奔赴臨陣効命奮不顧身用能迅速奏功保全不少論其在事之勞均屬深堪嘉尚此案合兩省文武之力臣等就該提督所開清摺核實删减所保各員均係尤爲出力實屬愼之又愼恪遵諭旨毫無冒濫謹繕具清單恭呈御覽合無仰懇天恩俯念該文武各員均係此案尤爲出力之人一體照奬以示鼓勵除將千把外委各弁造册咨部給奬外謹合詞恭摺具陳伏乞皇太后皇上聖鑒訓示謹奏奉硃批該部議奏單併發欽此○○曾國荃等片再據提督郭寳昌禀稱剿辦合肥土匪劉文弼在事出力各員内儘先守備喬占魁一員與該匪奮勇接仗身受重傷現據報於八月二十五日在營傷發身故禀請隨案奏卹前來臣等查喬占魁在事出力未及奬叔遽爾傷發身故情殊可憫相應請旨勅部將儘先守備喬占魁照軍營立功後傷亡例議卹以勵勤事而慰幽魂除飭取該故員履歴清册咨部查核外謹合詞附片陳請伏乞聖鑒訓示謹奏奉硃批着照所請該部知道欽此○○曾國荃等片再已革總兵姚禮士從前轉戰南北各省洊保提督銜記名總兵德福凌阿巴圖魯勇號嗣在天津管帶盛字前營光緒三年會匪煽惑營勇滋事案内失察經大學士直隸總督臣李鴻章奏叅革職復由前福建陸路提督唐定奎禀經李鴻章批淮留辦江隂淮軍營務此次調赴安徽隨同攻剿異常出力降補副將蕭泰來從前投効湘軍積功洊保記名提督嗣在安徽省管帶澄清右營尤緒八年三月間奉旨查叅經巡閱長江水師前兵部尚書臣彭玉麟覆奏以該員係李續賓舊部均在陸營打仗甚爲出力後帶水師操防亦無貽誤請以副將降補以示薄懲而恤前勞該員旋亦投効江南差遣頻年以來飭令承辦江防炮台各事務靡役不從深資得力此次合肥西鄉劉文弼事起該員隨同臨陣接仗奮不顧身均屬尤爲出力查姚禮士於奏叅後復經李鴻章批准留營蕭泰來於被叅各節經彭玉麟分屬别奏明均無實據是其從前獲咎已情有可原此次隨同剿匪勇往直前深知愧奮合無仰懇天恩俯准姚禮士開復革職處分仍以提督銜總兵記名簡放賞還勇號蕭泰來開復降補處分仍以提督記名簡放以示鼓勵出自聖主逾格鴻慈除飭取該員等履歴咨部查覈外謹合詞附片陳請伏乞聖鑒訓示謹奏奉硃批着照所請兵部知道欽此○○奴才廷楨跪奏爲因病未痊籲懇開去差使事竊奴才前因感受風寒疉蒙聖恩賞假調治今假期届滿奴才兩骽麻木時發時止步履維艱據醫云元氣不足非靜養萬難大痊再四思維奴才惟有仰懇天恩開去委散秩大臣差使俾得安心調治一俟稍愈卽當泥首宫門求賞差使不敢自耽安逸所有奴才請開差使緣由伏乞皇上聖鑒謹奏奉旨奉旨已錄○○奴才杜嘠爾跪奏爲恭報奴才力疾銷假任事日期恭摺仰祈聖鑒事竊奴才前因舊傷舉發異常增劇奏請開缺回旂調理仰蒙聖恩賞假兩個月毋庸開缺欽此欽遵在案至假限内不惟傷病未見輕减反覺日益沉重徹夜不眠弗克支持實難力疾從公乃於假滿後瀝陳下情奏懇開缺復荷恩旨着再賞假兩個月欽此命自天頂感無地均已繕摺叩謝天恩在案奴才自顧何人屢膺異數但能病勢稍支曷敢遽瀆宸聽乃兩蒙賞假以來卽時赴湯泉浸浴並廣覔佳藥調治雖仰承慈庇病勢稍輕然紏纒日久血氣日衰每閱公牘仍覺頭　眩暈耳近重聽精紳委頓總未復元奴才竊思烏里雅蘇台爲邊門重鎭控制藩夷近年雖稱隣境相安惟近臨俄界防守嚴關緊要曷敢鬆懈現在病勢旣已稍愈假限又届期滿精力若能略可支持卽當圖報萬不敢少耽安逸允曠職守奴才謹擇於八月二十八日力疾銷假任事理合恭摺具奏伏乞皇太后皇上聖鑒謹奏奉硃批知道了欽此○○頭品頂戴浙江巡撫臣衛榮光跪奏爲浙江省舉行鄉試需用房考實缺州縣不敷調派兼用候補人員循例恭摺奏祈聖鑒事竊查定例直省鄉試房考官應以實缺州縣考充倘遇一時不敷調派於候補人員内考選充當將不敷情由專摺奏明等因今浙江省舉行戊子科鄉試定例用内簾房考十六員查通省實缺州縣或地方煩要或距省較遠或甫經到任或與調簾之例未符寔係不敷調派臣與藩司許應鑅先期於實缺同通州縣及候補人員中詳細訪察扎調來省照例嚴密關防在臣衙門扄試擇其文優年壯者密爲記取臣於入闈日將考取之仙居縣知縣寗本瑜太平縣知縣王夀　鎭海縣知縣王承煦龍泉縣知縣姜應齊新選永康縣知縣李汝爲卽用知縣黄耀奎卽用知縣江峯青卽用知縣胡裔麟卽用知縣李蟠根卽用知縣左宜之卽用知縣夏葆彝卽用知縣何文耀大挑知縣劉矞祺太挑知縣楊毓俊勞績知縣候璋森試用知縣梁寳湘等十六員送入内簾充當房考令各詳細校閱認眞將事以期仰副聖主作育人材之至意除將三塲所收試卷陸續封謄錄對讀彌清楚分次解送内簾外臣於八月二十二日出闈其餘事宜交提調監試照例辦理謹恭摺其奏伏乞皇太后皇上聖鑒謹奏奉硃批知道了欽此○○陳彝片再捐納試用道府人員應於到省一年後察看考覈奏明分别繁簡補用歴經循辦在案今查有試用知府惲寳楨自光緒十三年七月二十四日到省應以下月十六掣籖之日起扣至十四年八月十六日止試看一年期滿例應甄另據藩臬兩司會詳前來臣覆查該員惲寳楨幹練有爲留心民事堪以繁缺留省補用除咨部查照外謹會同兩江總督臣曾國荃附片陳明伏乞聖鑒謹奏奉硃批吏部知道欽此○○瞿鴻禨片再通省歳科兩試完畢前經陳報在案嗣恆錄送遺才入塲並考取優貢如額咨明撫臣會考一律竣事所有應解册卷亦已陸續報部俟新任學臣到浙臣卽交印起程理合附片陳明伏乞聖鑒謹奏奉硃批知道了欽此 
[昨日輪船到埠帶來十月二十九日京報一本合先照登尚有二十八日京報一俟遞到再行排印] [  本館附誌]  
 
