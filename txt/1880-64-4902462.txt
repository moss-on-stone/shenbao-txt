# 1880 - 64 - 4902462

 

Page 1

 
 
[精印楹聨畫幅出售] [  點石齋告白]  
　　本齋今又以石印成楹聨画幅數衹精妙无匹可邀名流賞等仍在申報舘申昌書畫室發售今將花名價目列後○　嶲漢七一楹　旬副　紙兩角色紙兩角五分裱者加工洋兩角○毛昶煕七言楹聯每白紙兩角色紙兩角五分裱者加工洋兩角○任伯年着色秋景立轴每张兩角裱者加工洋三角○任佰年着色三陽開泰圖五尺堂幅每張三角五分裱者加工洋三角五分 
[華英說部撮要出售] [  點石齋告白]  
　　大淸龍興特詔諸翰林肆習　國書其詣造極精者遂取中國平常日用之官昔及紅樓夢傳家寶等諸說部書摘錄成集而以國語　於其右旣而與英人互市其領事官禿晤君又卽是書易國語以英文於是中英兩國人之欲互習其語者視爲奇珍異寶乃十饊年來板賣　存本齋特訪原本重爲校印問世名日華英說部　要計連史紙每部訂成一冊取價洋四角正其綢而者紙　較精價洋六角諸君祈仍就　報舘申昌書　室購閱爲盻 
[論禁烟館之令必行]  
　　蘇護撫譚方伯前年守蘇首倡禁烟館之議一時雷厲風行凡開設烟舘者竟至閉門歛跡不敢抗違可見爲民上者苟能以實心行實政卽條告亦非虛文而况派差進察嚴密訪查并飭保甲傳房主具結押閉使各舘主無所朦隠哉其時方謂方伯之權僅能行於蘇城而如上海一隅烟舘最盛之處不能越俎代謀深爲方伯惜也乃不期二年之間方伯特膺寵命開藩於蘇到任未及數月又適逢幼帥之喪吳中丞權制江南而方伯以例得護撫篆於是事權旣屬其規模較大於守蘇之日矣上海開烟舘者咸竊竊然以必禁爲憂又私心冀幸洋人之阳棧以爲租界地方以捐欵辦理公事修街置捕在所必需煙舘之捐一年累萬茍一旦禁止經費無出西官固得而阻之也而孰知憲意早定令出必行有商籌欵項以代烟舘捐之法哉聞上海城中及南市先巳奉　憲敬槪行示禁而英法美租界亦與西人婉商徐俟成議故邇來街談巷議紛紛而起然大都謂歴舘旣禁洋塲繁盛之風必將大殺西人必不肯允且烟舘捐究爲工部局之大宗卽使籌欵以代必不相抵此一說也又謂方伯護撫不久仍回藩司本任五日京兆何能遽成此事勢必虎頭蛇尾而後已此又一說也然皆不知事體者之言也西人設立工部局所用之銀固有藉於煙舘但約略五六年前煙舘之多不至如今日邇時局中之用未必比今日少也何以不聞竭蹶乎可知就地補苴如妓舘月捐二元加至三元尚無偏枯之慮設使再倍捐之在彼以賣娼生活賺錢最易但使其願開妓館卽萬分吃苦亦止順聽輸納不敢相抗决無以月捐大重而弃其業者則以此補煙館之捐亦不大難此外如房捐地捐碼頭捐酌加一二分未始不可故籌欵不難也至於方伯護撫不久回任則尤無慮也方伯之尊與撫軍同撫軍專司軍政而方伯統屬地方禁煙館正爲地方之責雖方伯不護撫而欲行則行權亦自已操之故此次禁令之必行可以預爲决也爲探本之論者曰煙土之稅於洋關爲一大歀不能革煙土之稅而且不能禁内地不種鶯粟請英國不販洋土則鴉片之禍有盛之日無衰之時而乃禁開烟館使賣烟之人頓失其業吸烟之人多所不便是徒截其流而不淸其源於事理爲顚倒庸有益於時局乎然種　未嘗不禁也以主其事者不能如方伯之實心行實政耳若夫洋稅一宗初本兩國並沾其利而洋土之至於如此暢銷者非西人之媒孽我也實則中國之好之者多耳夫人非生而吸烟也初吸烟之時十九　烟具也所以愈吸而愈多者以有烟舘故也别處之煙舘齷齪湫隘其害在下等之人上海之烟館華麗暢適其害至上等之人下等人受其害則廢　失業而窮民匪徒日以多上等人中其害則耗財致病而嬾惰游蕩日以甚有一烟館則多上癮之人十有百上癮之人則添設烟館十循環展轉店愈加多人愈加衆銷烟者愈快而廢財亦愈鉅於是民窮於是俗壞而國遂委靡而不振今旣禁煙館則上等下等之人巳叭者皆不稱使而吸於家則癮有限矣未吸者無處嘗試而吸於人則難屢任矣一年之中十人必有一人戒而斷無五人新吸者然後銷土漸少販土漸遲而收稅亦漸減必至此時而停洋關之稅止洋土之來則中國之民與外洋之商兩無所藉口也故人謂截其流而吾謂此正淸具源也且別處之煙館充其害不過窩匪人而巳若上海則更不止於是禽舘中之便適會友於此謀事於此姑不深論最難堪者明燈短榻男女唧噥搭脚拚頭居然私叙喪廉恥敗風俗無有過之者洋場雖小通計烟館大小千家每家勻算以十舖爲率而其中過癮者無過十之二此外閒遊好弄消磨歲月與會友謀事談賭品娼者居其四桑中私約邂逅相隨藉此爲淫奔之徑者又十之四焉論者謂從前女堂倌之禁何其易爲功而今日煙館之禁婦女又甚難爲力是果何說歟吾則曰禁有向難但不遇譚方伯耳今令出惟行不久可以觀其效矣 
 
 

Page 2

 
 
[恭鋒諭旨]  
　　○正月初十十一日奉上諭裕祿奏甄別庸劣不職各員據實叅劾一摺安徽桐城縣知縣王澤普徇縱營差辦事疲玩當　縣知縣張攀桂嗜好太深難期振作候補知縣王道平性躁心浮舉動乘謬試用從九品沈應銘謬委糊塗聲名甚劣均着卽行革職婺源縣知縣楊春富才欠開展人地不宜着開缺另補以肅官方餘着照所議辦理該部知道欽此同日奉　上諭張樹聲奏苗匪竄擾西林縣境勦辦完竣請將出力之地方官獎勵一摺上年苗匪王么在廣西雲南邊境糾黨滋事　至西林縣屬大槽地方謀劫附近民團進攻縣城經署知縣曾傳均會同署上林營都司翁長春布置防守齊團堵　匪衆逼近高角山分踞淥里等處該地方官等督率男練將賊次第攻克擒斬首逆王么及匪黨僞元帥竇三等多名西林縣境一律肅淸辦理尚爲迅速惟馬三一犯現尚在逃着張樹聲督飭該地方官設法嚴拿務獲以凈根株所有尤爲出力之知縣曾傳均着免補本班以同知直隸州知州仍留廣西儘先補用並賞載花翎遊擊翁長春着免補遊擊叅將　副將仍留廣西儘先補用並賞給驍勇巴圖魯名號以示鼓勵其餘出力員弁紳董准其擇尤酌保毋許冒濫該部知道欽此同日奉　上諭郭松林着調補直隸提督卽赴新任毋庸來京請訓湖北提督着傳振邦調補欽此○十二十三日奉　上諭前據都察院奏吉林貢生魏晋康等以學政食言飾奏破壞舊章等詞赴該衙門呈訴當諭令銘安查明具奏玆據奏稱學政按臨吉林考試向由紳捐生息項下提銀備辦供應王家璧兩次按臨需用浩繁提用生息銀曁吉林應同知賠欵歲試用至九千三百餘兩科試用至六千三百餘兩王家璧前以書院經費缺乏奏明將生息餘銀作爲束修膏火之需繼又將此項提作考費　書院經費無　不能延師課士等語王家璧按試吉林供應煩瑣其奏提書院歀項語多支飾殊屬不合着交部議處嗣後奉天學政前往吉林考誠所言動用之項務當力求撙節不得逾奏定數目其所餘紳捐生息銀二千二百兩卽着爲書院經費餘着照所講辦理該部知道欽此 
[俄亂起]  
　　○倫教三月初七日電報俄國又有刺客圖刺將軍蜜力考甫事不成而被獲訊明後卽行正法電報又云俄國亂黨日熾甚至挾制俄皇逼其退位聲言如或不從必斃於刺客之手云云俄國内亂如此爲之君者不亦難乎 
[護撫微行]  
　　○蘇護撫譚中丞每以各處巡查梭巡不力爲慮常到二鼓時分親自出巡有識之者見中丞不乘轎不駕馬微服徒步隨從家丁數名達且澈宵衝風冒雨時而繞於城時而出於郭蹤跡無常人不可測故日來各處巡查不敢頃刻疏懈而宵小之徒頗爲歛跡云 
[水師溺水]  
　　○蘇郡炮船於月之十七日在葑門外與鄕間草船相撞時炮船勇丁某甲危立船頭因船身顚簸竟至失足落河頓時溺斃炮船哨官卽將草船拿往解縣究辦事爲護撫譚中丞聞知以死者身充水師旣不能妥帖駕船復不能從容泅水實屬慮　糧餉死不足惜鄕間草船决不敢故意衝撞水師事出無心理可寛宥遂將草船立時釋放并令哨官勿與爲難云 
[失洋可疑]  
　　○蘇城中家路瑞記錢莊於去臘歸帳收有洋蚨二千數百元藏於店堂地窖中至正月初四日齋獻財神並設酒筵欵待店中夥友彼此歡呼暢飮酒畢擲骰摸牌鬧至四鼓始各安睡其窖上亦有店夥搭舖睡時門戶關閉並無疏漏乃初五日淸晨店中學徒早起見窖面遺有洋蚨一封學徒驚欵喚醒在店諸人咸起查檢則窖中洋蚨盡行無着店中人以門戶未啓洋蚨且於窖中遺失竊洋者决非外人適該店有鎭江某夥平素不檢小節衆口沸騰遂　某夥所窃當卽告知店主報由吳縣汪邑尊踏勘卽將鎭江某夥帶至署中訊究是否竊取某夥始不承認比鞭笞交加乃供竊洋是實復訊所竊徉蚨寄存何所某夥無從實指邑尊更以嚴刑照詰某夥供洋存其寄父醫生某姓之家邑尊得供卽於初六日淸晨拘提某醫井將某醫家内嚴密查抄一遍迄無贓據僅拘某醫到案訊得某醫與某夥平昔認識以某醫年老無嗣欲收該夥爲寄子曾有是議惟彼竊洋與帮同窩頓則並無其事邑尊恐其狡供亦卽嚴刑追究常嘴二百鞭背五百仍不承認現聞某醫族中士紳以事關竊盜渺無証據遽施箠楚心殊不平且某醫素性謹愼生平一無茍且决不爲此不端之事由是聨名具呈禀請開釋而錢莊店主一意追究失洋聞將某夥移至捕房密囑捕役私刑逼併已吊打數次然亦仍無實供也 
[沉舟斃命]  
　　○正月初八日離江省十餘里之蔓石地方有漁船裝載錫箔工匠十三人泊舟孤渚是夜風雨交加纜斷錨走船爲風吹水擊流下數里並未傾覆祇以艙漏沉下水亦不深僅及腰臍一揭姓者睡熟不覺蒙被淹溺餘人蜂擁登岸有官姓名志喜者帶一徒十四五歲嘱徙赶快上篷頂徒卽扒上而寒不可耐船中一犬隨之徒乃抱犬而坐志喜亦欲上而脚下似有人扯住乃向徒曰有鬼有鬼殆吾命該盡可將吾辮髪繫結篷上無爲水流屍去復自以帶繫其腰緊扣船身又三人立於水中水僅過膝身靠船篷又三人眠於沙洲此八人均死其餘雖未氣絕亦俱僵凍不能言惟　徒尚能轉睛而所抱之犬竟斃次早附近村人聞知集視亟將未死者拾回廟中盖之以被灌之以湯乃漸知人事隨着人報知省城各箔坊同往收殮相傳是處於去歲正月八日亦淹斃八人此次　沉據未死者稱當時本可奔走惟兩足皆重如千鈞復覺四面皆水惟見志喜之徒端坐船篷頂上若有一燈籠罩餘處莫不黑暗如漆是以各人左馳右突終不能出此方寸地也 
[疾風翻船]  
　　○漢口於月之十九日早淡雲微雨尚是養花天氣俄而北風驟至八九點鐘時一划船載客將赴江東詎風狂浪急力不能支竟被打至對江塘角相近處船隨翻溺浮沉於波濤之中卽有兩划子駛往救援先則尚見兩客攀住船沿時隱時現及救船赶到彼兩人已查不可得矣嗚呼死生爭於呼吸豈不危哉 
 
 

Page 3

 
 
[賣然辨誤]  
　　○二十七日報登中國帆船出售一事玆悉傳者有誤查該船名成大係上海製造局所造向日托招商局經理今於二月初一日爲始租與詳生懋洋行按月收租洋五百元以四个月爲一期盖該船係中國之物斷無出賣之理也 
[濬河議亟]  
　　○前日上海西商會議其最要者則爲疏濬吳淞江一事據各董等稱業已禀見總稅務司赫德公請其照會各國駐華大臣若中國以經費無出事終不成則請由各使臣奏聞中朝願在江海關進口貨内每値百兩於稅銀外另加銀一錢以作濬河之費顧不知此後如何也 
[搬貨案集訉]  
　　○公和祥棧搬運貨物一案訂期於昨午後二點鐘中西官會同覆訊兹悉屆時有西國大訟師哈南到堂稱是怡和洋行所請者被告韋茂生則仍請大訟師哈華託陳司馬與阿副領事升堂後領事見哈華託復來隨謂司馬曰今被告仍請哈華託訟師我奉達領事之諭以其前因安昌洋行控廣肇帮洋藥董事之案哈華託與担文頗有不體面之語故不容其到堂辨事司馬謂不容哈華託担文二訟師到公堂本分府却未奉道憲明諭並知正領事照會道憲後囘稱華洋交涉所有原被告向有邀請訟師辨駁之例殊難獨不容此二訟師到堂辨事又云公事應秉公辦理何必計較兩造之邀請訟師與否阿君復稱正領事之諭我不可違司馬因謖韋茂生曰昨曾去另請訟師今何仍請哈華託彼旣與英正領事有不洽之處本分府未便會辦韋稱職係生意中人從無官事到堂况原告巳請西國訟師職亦仍請此哈華托也哈華托亦囑通事蔡君代禀云今領事不容敝东辨案但此係大老爺之公堂亦援成例而來大老爺如不容敝東在此乞卽明示如大老爺容敝東在堂領事不准敝東自能與領事理說司馬謂本分府並無不准哈華托在堂辨事之意阿君又謂哈華托如定欲辨論此案本副領事卽去矣司馬謂貴副領事旣堅不容其辨論此案是則由本分府獨間矣但未卸哈南訟師肯訴説否哈南稱華官獨問我亦可在此辨論司馬隨請阿君轉留隨來之通事曹君在堂與哈南傳話阿領事始允諾而別於是哈華托卽起身而問曰原告控韋茂生是何罪名應請哈南訟師寫明狀詞先給我看哈南答稱曰可限二十四點鐘逐一寫明緣由交閱可也哈華托又稱公和祥棧管碼頭之洋人共有四位皆歴有年所一名密司勞一名立而培得生一名培能一名可白乞照會英按察使傳彼到案以憑質訊司馬謂哈南曰原告如有見証人亦應令彼到案哈南哈華托皆答稱曰然哈華托又曰原告旣稱照限詳細錄就禀詞想今日不能審訊應請再訂日期司馬隨定於禮拜四午後二點鐘卽華二月初一日哈南禀稱是日係開放公司輪船之斯實在無暇請改爲禮拜五可乎陳司馬俯准所請退堂原被二訟師均回韋仍交保在外 
[掯阻從良]  
　　○昨早有年約二十餘歲之揚州妓女名金鳳投英會審公廨喊寃聲稱意欲從良被　阻掯懇請飭傅訓飭陳司馬隨飭將該妓交官媒看管並令明白具呈候飭提人証核斷 
[垂老拆諩]  
　　○婦人蔣周氏至英公堂稱丈夫蔣壽回開飯店故世後被店夥徐三舞弊虧折閉歇氏與幼子因將衣飾典押買得東洋車一輛放租豈惡夥徐三時來索借纏擾無休稍不遂意甚至强　物件反稱與氏拚識云云是故請究徐供拚識此婦十有三年已與伊子讀書習業我今年老忽被驅逐心實不甘陳司馬謂爾等男女均年近花甲尚敢作此醜事無恥已極旣稱從前拚識現在不合儘可分離毋得妄瀆着一併　逐 
[逸犯獲到]  
　　○華捕至英公堂稱前有疉犯誆騙行竊之朱東生送案判發捕房管押二年豈其鋸斷柵木遁逃今始緝獲請辦朱供奉押遁逃原是該死但身患瘡疾總求恩典陳司馬謂在押遁逃本應笞責姑念遍體瘡疥着發捕房照原斷管押滿期再行送案斥釋 
[鄕愚被押]  
　　○法巡捕於二十七日晚巡街見一鄕人肩負大包詢其何來答稱由七寶鎭到滬尋生意問包中何物則言語支離故拉押解訉昨據該鄕人供姓陳名耕弟七寶人種地度日因欲到滬尋生意而乏資本故將家中物件取出作本及將包裏開看見有花布棉被一條被中所捲者乃元靑布藍布等三疋女棉襖一件女布背心一件圍裙一條女藍布褲一件兼有破碎衣服亦有紡成之棉紗十一个張司馬問其旣將衣服携來作本此棉紗何用陳則但稱已物張司馬着暫押候查再核如有失主可向捕房領回 
[禁吃講烟]  
　　○新北門外水烟袋店之經手人顧蘭亭店夥陳阿虎陳阿寶昨投法公堂稱於上禮拜日傍晚時有人上櫃搶去二馬車水烟筒一枝立卽追赶獲住搜出原物但已失去烟筒頭嗣經傍人解勸卽行放去詎彼等去後復另有二人來店稱適　之人係在洋行中能通外國話脚力甚大汝旣得罪須趁早料理賠罪否則外國人出塲鄕將汝打死亦不償命彼等現尚在淸芬堂吸烟也我等是生意人不敢多事因卽同來人前往詎巳糾齊二十餘人並有三四个女子與我等說話計開燈十一隻有名小幻者出而完結合我等算完烟帳向堂倌核算初稱須錢三千數百文繼稱須四千數百文我等心不甘服彼等又稱如再不完鈔恐吃至十千文亦未可料爰只得照算共計出洋五元又錢一百文交淸後方得出來卽鳴捕將搶烟筒人及伊友一名拉押捕房送请懲究張司馬質之二人一稱華阿金一則趙阿五也華供蘇州人在三層樓外國妓館當出店前日路過彼店被人搶去烟袋一支追趕不着反指我爲賊但平空受诬心實不服故與被理論則有之並不糾衆趙阿五供寍波人與華同在一行故偕往評理亦不敢多事張司馬詢小幻何人卽據法包探稱小幼前曾充過包探夥今已逸去矣張司馬得請後謂華阿金假託在洋行招搖搶物又紏人吃講烟情殊可惡着將華呵金趙阿五枷示二月撥 
 
 

Page 4

 
 
吉祥街示衆以儆效尢如供出同黨吃烟之人免予責打否則枷滿後再責二百板法界定例凡遇吃識茶者罰洋十元充公今又有吃講烟者亦應科罰淸芬堂主着一併傳來訊究 
[已卯歲除馬眉叔自法京抵滬匆匆返泗不及把曙賦詩寄鑲]  
　　○五載不相見欣從海外來一顯出人地十倍　君才夜雨催詩夢春風滯酒杯客心如落月照永日瀠　 
　　茂萬賦秋生呈稿 
[衛鑄生大令自日本東京郡遞新詩依韻奉酬]  
　　○卅年聲價東南金一紙新詩慰素心涉世已成名士餅開緘如聽美人琴春風瘦影象情减細爾孤鐙客夢侵何日長飇騰健羽蜻蛉洲畔話離襟 
　　茂苑賦秋生呈稿 
[歲暮酒樓送別李芋卿]  
　　○歲月僅遲暮征人獨上舟吟詩慰遠道對酒醉高樓雲澹雪初霽梅開香正浮相逢期有在不必著離愁 
　　南州逸史送生初稿 
[接錄記紹興恊賑公所杜聯遊衢平步靑景孫余愚照輝廷胡壽鼎靑沈元壽墨莊馬傳煦奪陽鮑議益夫徐樹蘭仲凡經募細數]  
　　○六十七號冊吳王瀟募吳子瀟念元裕生行三員五角吳陳氏吳靜君二巨各三員莫錫　單琴軒單吳氏茅增壽潘鍾氏五戶各一員朱欽佐益福記徐佐庭吳越彥謝　　莫　祥沈厚齊丁理記吳文磁吳許氏王星樵陳春泉十二戶各一員沈紹記沈雲記吳文潮吳琴咸宋傳銓章松記王應求吳文權沈錢亭沈月軒李　仙趙專人十二戶各五角裕月當衆友錢三千六百文吳胡氏一千八百文吳秉權一千文曹紀庚五百七十四文○五百八十五號冊暢蔚然梁西園募欲　奈何人十員不必書名十員孫秀甫五員子虛氏三員强爲美無名氏　汀氏無名氏四戶各二員楊少溪不慍齋　峰氏梁愛　孫翊卿一杯水子虛氏七戶一員少峰氏七百文雅香氏内勛氏二戶各三百六十文○二百六十三我冊胡蜎卿轉交許維齋募許敬德堂許姚氏二戶各十員錐潔夫四員鉪康記二員孫聲揚鈕歐生放記號　漁記鈕沈氏鈕鍚記　淸記　生房潔隆染坊做祖堂鈕營記鈕薛氏大生　余久安十四戶各一元李義記陳　氏徐衍記妻子記無名氏錢孝記趙義興章錦記沈茂興姜春田謝李記奉仁記俞槃記張　記諸孝記趙虫記孫吉記王裕春俞順記高　記廿戶各五角○二百五十號冊胡嵋卿交朱思泉嘉天成銀樓奏和銀樓二戶各五元許風記吳許氏二戶各二元許芬人易成銀樓景泰銀樓　芝峰蕭華停韓　記徐薪傳王南　傳銀川秦寶臣思居堂鄰碧山房高陽一子許　靑泰昇號梅花精舍　愼堂許無名朱思　實在銀樓沈心泉蘇耀庭胡蔡氏棄雅庭　星齋補穆山房天寄禀堂許軫君許碧人信天翁朱藍書屋　一戶各一元馮長卿沈羅舟陳萬興號潘蘭堂四戶各五角○二百廿六號冊阮雪瀘阮隠林諒尊舫募阮曉林十五元陳竭舫錢十千文○二百六十四號冊胡嵋　交蔡錦木募聽雨樓主人吳氏愛吾庸三戶各十元吳十記武林東氏王仁聞堂三戶各五員陳氏高孫氏廬燕堂沈氏宋灴記東明軒廣泰宋存本堂黃萬氏九戶各二元毛梅記董袖記周先記吳恆義李振記沈寶善堂毛寶富華煒記保赤子沈棣萼堂金　記十一戶各一元○四百十九號　金恊庭募會縣無名氏十元鈕康記陶友松記隊記紅坊豫昌綢莊四戶各二元鈕濟記魏順和綢莊毒寶記王華記四戶各一元顏山香室錢四千文三和泰記康元綢莊二日各三千六百文聘雨樓秦樹德堂三十六硯齋馬李氏祥福綢莊鏞成綢莊雲章綢莊衡昌綢莊介福綢莊九戶各二千文天生綢計陳榮錦綢莊二戶各一千五百文陳琇記吳耀事慶裕莊三戶各一千文○四百廿四號冊馮耀如募趙筱巖十員無名氏三員徐藍田汪輻菴鮑奕號三戶各二員○二百五十九號冊蘇記莊募信天居士際記紅坊二戶各五員謝士均謝十前謝士竹謝士菊陳帥鎬陳書賢陳蔣氏毛椿軒毛僧德堂毛謝氏胡啓行胡　　胡聖元胡岳芙存義堂胡能記王吉生房周德潤房吳增燧房朱瑞華房陳振房張學房范伯卿　渭房孟鳳房顧　房積善堂存心堂張永房徐珍房福房阮義氏胡勝仙壽祿氏三十四戶各五角 
　　此稿未完 
[光緒六年正月初十十一兩日京報全錄]  
　　宮門抄○諭旨三道恭錄前幅○總憲志　奏東省命案摺子○又　奏河南命案摺子○愼撫杜　奏參管獄有獄各官摺子○正月初十日○察哈爾都統祥亨到京請　安○關防衙門奏十五日　大高殿拜表惠王行禮○召見軍機　祥亨○十一日○掌儀司奏十四日　奉先殿親行禮節○召見軍機　六額附○○都察院左都御史臣志和等跪　奏爲奏　聞請　旨事據山東民人楊元太以由役屢橫更傷母命等詞赴臣衙門呈訴臣等公同訊問據楊元太供年二十四歲沂州府蒙陰縣人身胞兄楊元功於去年被宋吉智宋吉朋等栽私致死身兄楊元忠赴京呈控奏蒙發省訊辦今年正月間委提原被人証身母命兄婦李氏先行赴省投案挨安排家事自行前往詎意高齠齡恨身家上控賄串壯役秦允考等於二十九日聲言傳案將身家器物毀壞扭拉身毋赴城不知途中如何威逼傷害及死至二月初五日在押斃命控縣驗明額脅有致命傷在卷高齠齡暗中串插致實情不問不究立逼領屍身控臬憲批歸前案候訊高齠齡賄不到案身懇開騐未准奔叩撫憲批縣據實禀覆高齠齡串賄房書王立功朦朧舞弊仍不到案卽到案之宋吉智等任行取保今巳數月並不嚴訊確情但將身兄嚴責勒結寃實難伸等語餘與原呈夫畧相同臣等查此案於光緒四年九月間據民人楊元忠遺弟元文以栽私害命賄串逼和等詞赴臣衙門呈訴奏奉　諭旨着交該撫督同臬司親提人證秉公嚴訊在案尚未據奏結兹復據該民人之弟楊元太呈稱囘省後高齠齡串役秦允考藉詞傅案竟將伊母害斃報驗屬實旋被賄串不問不究復行上控高齠齡迄宋到案反將伊兄嚴行勒結等情控關書役肆橫串弊縱兇如果屬實大于法紀謹抄錄原呈恭呈　御覽伏乞　聖鑒訓示再據該民人結稱自楊元忠赴案呈控後又在臬司巡撫衙門各控告二次經委員提訊合併聲明謹　奏奉　旨已錄　○○都察院左部御史臣志和等跪　秦爲奏　聞請　旨事據河南民人廉滴溜遺抱告廉胡成以獄中久淹不辦不釋等詞赴臣衙門呈訴臣等公同訊問據廉胡成供年十九歲河南汝寍府汝陽縣人廉滴溜寫呈遣遞求閱便悉查原呈内稱緣李　舉李謨仁李小初等於同治二年乘亂抄搶身家砍殺身母　兄因身父控縣李進舉等挾嫌誣告身父爲匪經縣主訊釋四年正月初一日李進舉等又殺斃身父適身書魏氏喊控汝陽賞騐拘獲李進舉到案旋被賄釋身歸家後李進舉等反赴縣揑控將身嚴刑監禁十有餘年身妻魏氏屢控衙書趙　春等受賄臥票不傳並未將身開鄕身遣抱屢控道府撫院奉年三月蒙撫批飭速傳公斷迄今八月有餘並未提訊等語臣等查該民廉滴溜遣抱呈稱李進舉等乘亂肆搶殺死 
 
 

Page 5

 
 
伊母伊兄復誣伊父爲匪亦遭殺斃並誣陷該民久禁弗釋經上控未提今春復控經該撫批縣秉公核斷迄未提訊等情控關殺斃多命反誣圖陷亟宜嚴切究辦以雪積寃而成信讞謹抄錄原呈恭呈御覽伏乞聖鑒訓示再據該抱告結稱廉滴溜在何衙門控告伊不知悉合併聲明謹奏奉旨己錄○○　甫巡撫臣杜瑞聯跪奏爲特叅疏防監犯越獄之管獄有獄各官請實分別革審議處恭摺仰祈聖鑒事竊照　　重地管獄有獄各官自應嚴加防範豈察稍有疏虞玆據署會澤縣知縣唐湛春詳稱該縣因與俱旬交界地方馬哈哈一案奉批飭稽會勘　據與小許登錄禀報光緒五年十月初六夜四更後風雨交作監犯朱履賢廖治祥樂禁卒更夫人等睡熟扭脫刑具扳折　木挖洞踰　逃逸等情該縣隨卽赶回督率典史當將朱履賢拿獲廖治祥一犯追捕無踪卷查朱履賢廖治祥均係會澤縣人俱因聽從守俻孫士誠等串通紳民挾嫌誣姦捆毆本管營官案内密依挾　殺害本宫爲從下手例擾絞監候已准部覆應入來年秋審之犯提訉禁更人等並無諸縱等情詳經批飭勒拿丟後兹據該管道府獨由藩司升泰臬司李德義會詳請叅前來臣查該與由職司監獄並不督華禁更認眞防守以致在監擬絞重犯朱　賢謬治祥二名越獄脫逃雖當時拿獲一名尚有絞犯廖治祥未獲實非　常疏忽可比該縣雖據稱是日會勘案件公出並未出境疏於預防昝亦難醉除委員摘取與史鈐記接署一面提同禁吏及現獲之朱履賢來省發交雲南府研密有無請縱情弊分別擬辦外相應請　皆將管獄官會澤縣與史許登錄卽行革職拿問有獄官署會澤縣亦補用同如直隸州知州另補班　補知縣唐湛春交部議處再該員唐湛春前因人地未宜正飭撒回間適據報前情旣係署事人員無任可留自應仍飭撤任留於該地方飭令飭同接任官嚴緝逃犯務獲俟限滿再行分別辦理謹會同雲貴總督臣劉長佑恭摺具陳伏乞皇太后　皇上聖鑒訓示謹奏奉　旨已錄 
[浙省撫轅本宜]  
　　○正月二十三日林志仁禀知赴湖屬壽辦客民善後局差方觀蘭禀辭赴紹會專交代巡檢潘運佺禀知赴廣西公幹蒙藩司記大功一次禀謝 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
