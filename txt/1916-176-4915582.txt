# 1916 - 176 - 4915582

 

Page 1

 
 
   
 
 

Page 2

 
 
時評 
[緩急（冷）]  
　　我有一言敢爲南北要人告者可稍急者勿過緩可稍緩者勿過急緩急失其宜於國家之前途有損而無益也 
　　南北今日之爭點惟約法與議會耳約法既復議會隨之然則所爭者僅約法耳據聞北方當道諸人於復約法既無疑義然則所爭者僅遲早耳夫約法之復僅須一命令無其他預備之爲難然則何勿順民情而急發表也此我所謂可稍急者而過緩也 
　　至若南方則既以不願無益之紛擾故自帝制取消至於今日雖歷時巳久而仍按兵以待和平之解决可謂忍耐之至矣然今聞復約法即將發表則自後之趨向自必不同於前前既苦心以忍耐則此數日之間自可稍緩想决不至有過急之舉以重北方過緩之咎也 
[命令]  
　　六月二十八日大總統策令中國銀行總裁薩福懋久未到任應即免去本職此令 
　　又令任命徐恩元兼暑中國銀行總裁此令 
　　又令馮志徵陳洗均給予三等文虎章此令 
　　又令陳廷銘劉侃均給予五等嘉禾章此令 
　　又令國務卿呈銓叙局詳核籌辦煤油礦事宜處各員資格請予叙官等語方朝桓谷正清萬里鳴熊焕方若愚馬壽昌楊天玉陳載棠楊建邦均授爲上士此令 
　　又令呼倫貝爾副都統勝福呈稱公中佐領額哲遜呈請辭職等語額哲遜准免本職此令 
　　又令陸軍部呈准察哈爾都統張懷芝咨請以穆布扎普補公中佐領魯拉本蘇倫巴圖瓦奇爾補謹軍校賀什克鳥勒木濟補驍騎校應　准此令 
[專電]  
　　北京電政府迭接南方攻擊龍濟光電已電肇慶詢問狀况　　北京電公府昨開會商國會事力懇湯濟武等再電滬促議員來京 
　　北京電袁舉殯後議定今日發要重命令除約法外尙有他事 
　　北京電王揖唐朱家寶已提出辭職 
　　成都電周駿入成都聞蔡鍔來攻巳有讓意 
[譯電]  
　　北京電恢復臨時約法之申令將於明日前總統出殯後發表舊國會議員之在滬者不肯來京並正式請求以明令恢復臨時約法因目下無國會故也大局漸有轉機 
　　（二十七日）字林報 
　　北京電法英日俄公使昨日開會議决擬於今日或明日以鹽稅餘欵三百四十萬元交與中政府因中政府已回法使聲明對於法人所執隴海鐵路債劵之利息願負完全責任之故（二十九日） 
　　北京電日本政界徵實日使日置易自請調回而由前駐意大使林權助伯爵繼任之說駐華日使將改爲大使林將於本月十五日抵京日政府對華政策不致因此即行更變（二十九日） 
　　北京電內閣决議恢復南京約法巳由黎總統允可日內可見明令（二十九日） 
　　北京電朱家寳王揖唐唐在禮姜桂題均上書辭職（二十九日） 
　　北京電政府議裁肅政廳莊藴寛大約將任某省巡按使（二十九日） 
　　重慶電聞周駿今日已入成都陳宦有赴秦之說宜昌重慶問電信不通以上德文電（二十八日） 
　　紐約電此間聞載運軍火赴歐之船巳被阻刻正護送駛回紐約與抱斯盾 
（二十八日）大陸報 
　　北京電法使前以法人所執隴海鐵路債劵兩年未領得利息堅欲扣留鹽稅餘欵爲抵今由中政府提議即付四分之一餘定分期照付法使已允可故廣州所存鹽稅餘欵約五百萬元外鈔票一百四十萬元大約將於明日繳付中政府（二十八日） 
　　北京電閔中政府決議任章宗祥爲駐日公使章嘗畢業東京帝國大學精日文舉以日使似頗適合現信南方領袖將因章爲袁黨而加反對聞中政府現正探詢日政府之意旨日人各界傳前駐意大使林權助不日將代日置易使華此說雖未經官場徵實但頗有根據按林曾於一九0六年至一九0八年間充駐華公使（二十七日） 
　　北京電章宗祥之使日日置易之回國林權助之繼任均巳徵實日置易大約於七月中旬離京聞此項更動均無政治關係（二十八日） 
　　成都電陳宦今晨離此周駿前日接四川將軍任省中官員泰半留任西部會黨首領已任以武職周携有現欵八十萬元以抒經濟困難（二十六日） 
　　西安電陸建章寓英敎會一月已於今日離此陳將軍親送出境西安現頗安謐榆林頗騒亂僻遠之縣咸遭匪患商業停頓銀行閉門旅行仍多危險（二十七日）以上路透電　　北京電前總統殯禮今晨六時開始舉行黎總統弔唁後孝子袁克定旋令發引靈柩由懷仁堂移出置於小棺架上由槓夫三十二人抬行孝子捧靈位置於轎中僕役等將輓聯旗幟衣冠勳章花圈諸物一一從懷仁堂取去分置轎中靈柩由小棺架抬至新華門黎總統於靈柩經過時鞠躬即返靈柩至是改置大棺架上架罩以紅緞爲之抬者八十人國務卿清室代表國務員及各大員與洋員數人皆在此送喪東行至天安門外交團加入送喪旋轉南沿大路至中華門外交團清室代表與官員多人在此辭退穿過中華門與前門後向右行直抵京漢路車站殯儀極爲奇觀中外禮節並用殊覺奇異孝子依照中禮行於靈柩之前儀仗中首爲執旗人海陸軍衛隊中外音樂隊奏哀樂禮座由騎隊護行次爲前總統馬胡僧等再次爲靈位衣冠等物此後即見穿燕尾服之大官員穿制服之武員與外交官及國務員與袁家子弟袁子各着白袍行於白傘之下由二人掖之而行靈柩甚大外加紅罩棺架亦紅色而抬者八十人悉穿青衣各色掩映誠爲動人之美觀靈柩後爲女眷乘轎而行十時半行抵車站當即上車靈位花圈亦皆置於車內遲若于時專車開行其時禮砲大作共一百一響京中各寺皆鳴鐘一百一下（二十八日） 
[東方通信社電（日本人組織）]  
　　北京電厦門電云游弋福建海面中國海軍之精銳海籌肇和海琛等數艦二十五六日以來紛紛裝載煤炭等作出港之凖備有今明日內北航之報北京政府以該軍艦是否與在上海附近李鼎新所率之艦隊聯合對其行動非常憂慮（二十九日） 
　　北京電約法問題之申令大約今明日中可發表（二十九日） 
　　南京電武昌日本顧問寺內大佐近由北京歸任乘坐津浦鐵道火車南下昨夕行抵寗垣（二十九日） 
　　北京電在廣東之海軍中將譚學衡氏奉黎總統電召有於二十七日由粤啟行北上之報（二十九日） 
　　北京電廣東電云省內形勢現仍不穏省內各地民黨紛起以爲護國軍之應自韶州事件發生以來商民之對龍將軍尤甚不平昨據潮州來電汕頭莫軍將迫在惠州之龍軍退出龍軍如不允退惠州附近必有戰事形勢似甚急迫云（二十九日） 
　　北京電袁故總統之柩已如豫定日期於昨二十八日舉殯出京駐京各國公使及公使館員等均往送總統府現甚荒凉故黎總統暫不遷入府內（二十九日） 
　　東京電日本駐北京公使日置氏墜馬以來大有害於健康屢屢希望歸朝今日政府許該公使之歸國其後任者擬爲林權助男爵早晚或見事實 
　　林男爵之對華意見全然以誠意與同情增進兩國之親善其意見與現內閣之方針一致結果遂决使繼日置氏之後任又日置氏歸朝後將另有位置云（二十九日） 
[戰電]  
（英人路透電） 
　　彼得格勒電今日公報云里加境及伊克斯庫爾橋端均有砲戰敵軍在特文斯克斯凡丹湖北面瑪特桀哇爾湖北面先以砲隊轟擊繼取攻勢均爲俄軍擊退敵軍在里泊斯克附近渡過沙拉河爲俄軍逐退敵軍仍在斯土克化特河及斯特里巴河中段從事轟擊俄軍迫令敵軍退過泊魯士河支流特杜維資河俄軍自六月四日起至六月二十三日止共俘軍官四千零三十一員兵十九萬四千零四十一人獲砲二百十九尊機關槍六百四十四架臼砲一百九十六尊土軍圖藉砲隊之掩護渡瑪斯拉逹拉細河未果土軍在摩蘇爾境敗退俄飛行家在各地點交戰獲勝（二十七日） 
　　巴黎電法國半官報謂德軍自二十一日至二十四日猛攻佛里勒後大爲疲乏故連日凡爾登戰事殊欠活動德軍於此役死傷甚衆所得不償所失戰局現極安穏法軍固守錫哇芒西面之陣線大砲機關槍甚爲充足凡爾登之存亡大約將於該處决之（二十七日） 
　　亞姆斯特丹電奥國公報云奥軍爲保留行動自由起見已縮短白倫太與阿狄巨間之陣線（二十七日） 
　　雅典電希皇已簽定解除動員令戈拉爾黨之報章散播謠言以期引起反動希臘與協約國之邦交漸復原狀（二十七日） 
　　倫敦電外相葛雷在下議院宣稱政府已向美國詰問袒德之美人希圖炸毁美國各港之協約國船隻事宜（二十七日） 
　　華盛頓電海軍部警告各輪船注意墨國海上之燈塔因有數處業已熄滅且有數處業巳更動以期妨礙美海軍之行動（二十七日） 
　　芝加哥電進步黨大會决議不推舉候選總統（二十七日） 
[公電]  
　　馮國璋致李鼎新電海軍李總司令鑒宥電悉承示迫於公推致有此舉且表明宗旨竭誠擁戴黎大總統絶無權利之見具見委曲深衷鄙人忝屬知交自可推誠見信惟就執事之言論徵諸目前之事實暨推測大局之利害此璋仍有不能無疑者請爲左右煩言之執事旣以擁戴黎大總統爲職志今日之政府卽黎大總統之政府初不能强爲區别執事如有何種政見儘可剴切直陳今計不及此而有心企之宣告則心存擁戴而迹近要挾矣各省之護國軍中央正在設法取消以求統一今海軍一部份又復加入在執事爲促進統一起見而自局外觀之不免有脫離政府之嫌近時海軍尤爲外邦所重視若竟别樹一幟則關係於國際之觀聽竊恐益滋口實轉於大局無裨此僅榮榮大端明違諒能　及抑國璋更有進者滬爲華洋萃處之區現値謠諑未平鎭撫　虞不及執事駐兵滬上商民必起驚惶國璋忝握疆符責在守土維持防衛敢曠厥司用特馳事奉詢執事宣布後果僅爲促進統一而發則辦法與宗旨當屬不同而同倘續有别項施爲致礙國璋職守　處亦望明白示復再滬多好事之徒設有假借執事名義妨害地方秩序者國璋礙難坐視亦不得不預爲聲明免致他日互生誤會總之彼此地位雖異而愛國之心理無殊肺腑之言並希亮察國璋沁 
　　李司令駁馮國璋沁電南京馮上將軍鑒沁電敬悉查約法規定政府係以國會同意之閣員組織而成今閣員僅爲前大總統之任命無國會之同意而以依據約法繼任之黎大總統擁戴於上即認爲繼續有效而稱爲黎大總統之政府揆諸法律大有區别民國政治係本眞正民意今全國與論所爭皆在此點海軍爲民意之後盾按諸共和政體不得謂爲要挾尊電謂中央正在設法取消各省獨立竊謂不從釜底抽薪徒爲揚湯止沸適爲促進統一之梗目前粤省情形可爲殷鑒至護國軍有獨立各省聯合之團體外交代表早經布告海軍加入乃爲有責任之行動非别樹一幟可比按諸國際公法認爲正當此次艦隊來滬商民均表歡迎大陸西報聲言亦斷爲無所驚惶之事至我公職守問題海軍宣言爲遵約法復國會組內閣三事乃擁護大總統奠定大局永遠之圖企望和平之心昭若日月不幸事與志違訴諸武力亦必有明瞭之預告請紓廑念可也鼎新艶 
　　蔡松坡致梁任公電梁新會先生鑒文電及文二電均悉前電奉到比經彙復此間並無入京之說前因積勞致疾頗思乞休而川軍師長周駿醉心權利無故率師犯省成都官紳乞救甚急無詞可卸昨巳電逹中央取進止日來攻擊布署略定俟得復即飭屬進擊以爲爭奪釀亂者戒日內移住叙府口口口口並便就醫大局情形並乞隨時示知鍔叩梗 
　　蔡鍔致梁任公電梁新會先生鑒敬電敬悉賤恙遠承注念感甚鍔喉中痛楚入夜頗劇就醫診治當可望痊謹此覆聞幸釋馳系鍔叩宥 
　　戴戡致梁任公電梁任公鑒松坡喉症本係舊病毫無危險松坡急欲解職故藉此以求早退萬乞放心戡叩徑 
　　梁任公致獨立各省電雲南唐都督貴陽劉都督長沙行營陸都督南甯陳護督杭州吕都督肇慶岑都司令叙州蔡總司令松坎戴總司令鑒承電見推與唐君少川同任協商善後事宜並令會推參贊擇定地點等情我獨立省分會派專員與北協商之議本蓂賡都督提議戴之都督主張不必每省分派超初亦覺此著甚要惟察現在形勢似難實行蓋中央旣不甚願取對抗協議之形式而我各省共同之要求實不外約法國會數端皆已單銜發表且目的亦將逹更無協商之必要此外各省軍政財政善後問題情節複雜絶非局外所能代表鄙意前議似可作罷别由各省都督及各軍司令各自與中央交涉反爲有益實際又軍院待約法規復國務院改組後似立當宣告撤廢至都督名稱則暫勿改待將來外官制畫一解决以上各節請公决一致至啓超聞喪未逾百日萬不敢越禮出而社會交 
[燮記鐘錶公司停止營業廉賣存貨並召盤店基特廣告]  
啓者本公司向來專做 
批發凡時樣各貨無不應有盡有今因另闢特將所有存貨廉價大出賣並請由孫廣興出立保票一律保用五年良好機會幸勿錯過此佈　麥家圈交通路口本公司啓 
[泰豐罐頭食品股份有限公司分派股息]  
本公司於六月十日在英大馬路總批發所開第九次股東常會報告乙卯年營業情形並經招有新股事當議决每股派息七元由六月三十日即陰歷六月初一日起派在股　諸君届時祈飭持股票到本公司總批所照領至此次招有新股一千二百九十六股作爲截止合舊有之股份其成三千股按公司條例加增股本須復向官廳註册一俟批准即行換發股票當照通佈謹此奉　聞希惟　公鑒　上海泰豐罐頭食品股份有限公司謹啓 
[西醫吳彝珠女士]  
女士前在南巿上海醫院內充住院醫生兼擔任醫學堂敎習辨年于茲活人無算現因脫離醫院自設診所精治婦孺　內外科　產科　皮膚花柳科及一切疑難雜症並用善法戒烟　診例　門診一元　出診五元　收生十五元難產加倍　戒烟面訂　每晨九時起至十二時止送診貧病僅取號金一角午後一時至四時門診四時以後出診急症隨請隨到　診所　法界民國路四明公所東首四百四十五號　掛號處謹啓 
[新寗紹輪船定期兼灣普陀廣告]  
新寗紹定新曆六月三十日卽陰曆六月初一日起每逢禮拜五由申往甬兼灣普陀禮拜日由甬回申　寗紹商輪公司敬啓 
[第二批厦布又到格外公道]  
茲因頭批到貨爲　各界所歡迎瞬竟告乏愧無酬　後來　諸君之雅顧今將第二批趕運到申謹　再披露　英界家圈慶雲里五十七號馬裕隆商號敬啟 
[陶植之牙科醫學士遷移廣告]  
本醫士力求清潔於衛生合宜茲己遷至跑馬廳新世界廿首居仁里口九十四號洋房候診 
[蘇貨暫議加價]  
今年繭子更被洋商廣收以致新絲開秤漲起二分館鈿吾業造本巳經甚大而今更鉅爲此公議於六月朔起各貨一例暫加七厘鈿恐未週知特此佈告　申蘇雲錦公所謹啓 
[上海三馬路石石萃豐綢縀顧繡大放盤一月]  
新增新出品奇樣國貨綢縀七間新造門面 
本號專向蘇杭兩垣定織鐵機國產新出品各種最時綢緞貨精質良花樣玲瓏專用純絲純絨織成其堅固受用不言可知且價値格外從亷向蒙　各界同胞歡迎其外省函購者亦因此而紛至遐邇咸知無待細贅茲緣邇來本埠巿情蕭條客帮辦貨因之停滯本號去臘惟貨充盈進價較今庚便宜特爲優待　主顧推廣營業起見各貨照舊原進價發售於本月初八日起大放盤一月際此漲價聲中有此良機誠難得也幸勿交臂失之届時祈　各界女士聯袂賁臨捷足先得爲快無任歡迎謹此露佈電話一九六八 
[夏今衣料亷價]  
色實地紗幛每頂四元四角　色花緞幛每頂五元九角　考香雲紗每尺六角四分　四馬路元野鷄葛裙每條七元八角　杭素官紗每尺四角六分　杭紡細每尺洋四角六分　美大元靑泰西紗每尺六角三分　色花言紗每尺三角五分　天靑二只紗每尺一角六　公司花縐洋紗每尺一角一分五　杭花熟羅每尺四角九分　絨花洋紗每尺九分八厘　謹啓加重文明花紡每尺二角二　杭寳地紗每尺五角六分　色杭芝紗每尺三角五分　 
四馬路　　　　　　　　　　公司謹啓 
[英大馬路望平街口恒信昌洋廣貨號存貨照碼七折]  
本號自開設以來數載於茲久蒙　紳商學界素所歡迎所有收頭花式名目繁多不及細贅凡存各貨 
一律減價因在房屋地點另建另業約在兩禮拜售罄務望各界聯袂而來照此機會幸勿臂失之此啓　本主人啓 
[諸瘡一見消]  
專治乾濕癩疥瘡○惡癬○脚痊○繡球瘋○坐板瘡○黃水瘡○一切風濕毒水浸淫沿爛成片搔癢難熬之症將此藥塗擦之一見便消立刻止癢適意非常每瓶大洋二角不效還洋雙料四角○二馬路石路西首衛生旅館對門○誦清堂醫藥室啓啓 
[神效小兒胎毒散]  
此散專治小兒胎毒爛頭黃水瘡天泡瘡膿窠遍體毒水淋漓或痛或癢　　　　　　　　　　　　　　則用此散頻　乾則用麻油調搽自然止痛止癢結痂而愈誠兒科外用之妙藥也　每瓶洋二角　上海棋盤街廣東益和堂 
[德醫張近樞設診於華英大藥房]  
先生醫學精通治有實效遜邇馳譽今被聘設診於四馬路老巡捕房東首華英大藥房朱道旣交通病家便之（診例）門診一元號金一角（時間）上午九時至十二時在北四川路崇德路北弄林家花園住宅內下午一時半至四時在華英藥房（出診）五兌號金二角（診時）下午四時後至晚十時皆可廳診如逾所定之時診費加倍（電話）住宅四二０六號藥房二六七號又四一九一號李叚綰　　遠同啓 
[治咳醫生唐拾義]  
每日限診十二人之原因本醫生診例每日以診十二人爲限不知本醫生之苦衷者强求多診孰知咳症炳源甚繁難於稽察若診時稍有疎忽勢必両成重症生命何堪設想本醫生痛怡此症誤人極多故業醫以來即專門研究此點凡就診者不惜多費時間詳加考察除用中術望聞問切外又用西法聞症筒以辨其病音何狀行敲診錘板以定其病體何級施顯微鏡診脈表四熱針量肺尺以審其病根何由驗病旣眞方行療治或有藥石達之不逮者則用注射法水療法電療法空氣療法營養療法及各種衛生法補助其功排除其害旣診察周全斷難多診故每天祗能診察十二症特陳理由奉告明達尙祈就診者諒之　上海三馬路石路口唐拾義披露 
[康强逢吉]  
彭壽堂主人先生道行中外名滿寰區博施濟衆功德無量僕前患外症誤服某　醫尅伐之劑以致陽痿乏嗣小腹時常冷痛昩爽心溏泄數次飲食乏味脾胃倒盡百計調治終難起色自祖至僕三代單傳僅延一　　　　　　　　不可追且腎氣虧捐泄遺滋血　咳盜汗損症巳成　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　一條依法試服頗覺日見奇功不及半月神究氣足諸恙全消不專拙荊氣血素虧自服如意丸後體質亦强去冬竟　一雄合第　歡洵是我祖有靈得遇此等妙藥不得不略述梗概以誌盛德并爲同病者告焉閩垣林壽山家驥甫拜上補血如意丸大瓶雙料四元小二元如意酒大瓶雙料八元小瓶四元單料均减半舍在上海河南路七號彭壽堂便是 
[上海英大馬路萬有裕腿行四週紀念放盤大贈品各埠中交兩銀行鈔票一律通用]  
[趙同春堂]  
啓者四馬路趙同春堂向來所有買賣貨物均現銀交易决無賖借又無擔保揭按等情事如有過信經手是問與本店無涉屢經登報人所共知茲再佈告切毌輕信自誤民國五年六月吉日丙辰歲趙同春堂布告 
[拆股聲明]  
於本年在東棋盤街與呂榮發合開同康東洋莊今函榮發另有别　　同康招牌　　　　　　　　　　　　　　　　店基生財及各戶放帳央中妥說概歸張高楝和收開張廳找呂榮發之銀當己如數交清所有存貨面同按股分拍併各戶錢欵均憑簿如數轉由　清訖立有分據外特再登報聲明同康啓 
 
 

Page 3

 
 
際協商代表事能完全罷議最善否則亦請别任賢能俾全禮防非敢規避諉卸實欲求心所安乞見原啓超叩 
　　旅滬蜀人鄭雨笠致北京電北京黎大總統叚國務卿鈞鑒頃閱報戴大總統電召胡景伊入京不勝駭異胡氏秉蜀政幾四年罪惡昭著在人耳目京中積案歷歷可考昔以附和帝制幸免於法吾蜀人士迄今餘憤未平乃我大總統繼位之初百政待理方宜近君子遠小人何遂電召胡氏致啓小人倖進之階一踵百躋禍將旡極務祈收回成命并懇檢錄舊案付諸法庭吾蜀人士靜以待質功罪自有定論之日如待姑息不免養奸甚或邪辟登庸賢者裹足是非我大總統亟亟求治之至意蒭蕘之言幸垂納焉鄭雨笠叩 
　　川國會議員王湘等致總統電北京大總統鈞鑒曹錫等在川暴狀久播中外項城縱容無由呼籲我公 
繼任之初通令各處撤退駐軍方幸川人立見蘇息乃昨日忽有曹銀會辦四川軍務之命蘭蕭并壞功罪不分蔡鍔固恥與僧伍川人則實所難甘望即收回成命并飭所有駐川北軍尅日凛遵前令悉出川境我公之賜吾川之福臨電迫切佇候明命四川國會議員王湘趙時欽楊肇基張瑾霎儉 
　　劉世均等致北京電北京黎大總統段芝泉先先鈞鑒黎公依法繼任芝老共撑危局一切措施與民更始凡癸丑以來無辜被逮者均先後開釋具見政府尊崇法治俯順輿情惟韓前軍務次長張謙團長吳安伯及其餘被濫捕者皆係無辜懇速飭韓軍巡一體釋放以昭大公而慰民望劉世均等叩 
　　楊庶堪黃復生等致黎總統電北京黎大總統鑒閱報載公養電遽召胡景伊入京謂待商詢藉資匡贊萬川人惶駭汗喘相告查景伊督蜀惡蹟最昭　私纍纍逾數百萬雖以袁氏淫昏猶惡其貪婪卒與罷遣公出秉政望治方殷乃反進此僉壬好民所惡頣者固不可測竟至若斯滬上報紙非喧景伊罪狀即徵求其禍川劣史川民刺骨已可概知公豈深居高拱絶無聞見抑果有帝黨把持如道路所傳聞者百思不解鵠候明命納言拒諌唯公所擇楊庶堪黃復生向楚朱之洪曹篤楊文蔚趙鐵橋宋輯先黃子休徐琳劉鴻材謝崇等飛一百七十九人同叩 
　　四川嘉定劉總司令通電大總統蔡總司令羅總司令曹總司令年總司令都督將軍巡按使各路總司令各鎭守使各師旅長各報館各法團均鑒昊天不弔國難卒興禍結兵連幾逾半載陣雲深處時聞哭聲征騎所經盡變凄凉之景昔所謂救國之苦心今皆成殃民之惡果興言及此涕泗橫流存厚識薄才庸前者迫於大義舉兵首應一本救亡之衷略無貪功之念欣聞國局解决方謂底定可期還山有日忽傳警耗益令心摧周王率隊西上成都扼之以兵各路民軍相持欲動存厚凛於已往不忍坐視函使交馳雙方勸告希望平和了結保此子遺旬是以來交涉無效演劇將成各方大軍雲集於距省數十里龍泉驛一帶若一交綏立成焦土存厚未奉中央明令不敢自由行動致貽無統之譏更不願戰幕重開塗炭桑梓只得將所部兵力集駐牯嘉單騎入險力任調停應請大總統速頒明令消此將成之大禍拯救欲絶之生靈並望各省飛電勸告以逹和平之結果存亡一髮岌岌可危涕泗愴皇佇聞明令四川護國軍總司令劉存厚叩宥 
　　龔維鑫殷之輅等致北京電北京黎大總統鈞鑒天佑諸華袁賊自斃我公依法繼任薄海騰歡惟時逾兼旬民不聞德帝制罪魁尙居扼要苛法亂政未見掃除所云公布者嘉禾文虎之章將軍巡按之命令幾忘袁賊已死國民不察於我大總統之開誠布公不無懷疑蒙竊惑焉加之龍濟光阻兵於嶺外張懷芝肆逆於山左張勳倪嗣冲逞暴於江淮不聞據法問罪但有以好　爲餌誘南中取消獨立之事此殆由逆黨之刧持我大總統本懷必不如是然無以服天下之心塞天天下之望則禍變之來正未可知倘能即日恢復約法召集國會誅殛逆黨與天下相見以誠而不任小智小術則中夏從此清明國基自茲安固斯國家無疆之休也臨電迫切佇望德音龔維鑫殷之輅劉天民周鎭徐余許世欽方寅高　朱艮馬援李邦粹錢又新錢嘉祥汪寳忠韓露蓀張子涵侯光龍王希仁陳炳坤劉文治等叩艶 
　　孫洪伊致陳樹藩電西安都督府陳伯生先生鑒秦軍崛興義聲遠播現在袁雖自殞而羣小依然盤據僞制繼續施行　之起義初心斷非可半途而止乃執事未與獨立各省同一步驟率然取消獨立東南與論因以大譁今約法未復國會未開內閣未成立本根無著危險萬狀全國人民暨多數軍民長官函電紛馳均以此責難當道促其實行冀寗國本執事獨無一事表白乃返追悼獨夫鋪揚叛迹人心憤激何怪其然此外一般與論對於貴省謗議猶多或謂用舍未愜人心或未施措多拂民意或謂地方不勝滋擾物議紛紜當不盡無因而至望速聲明仍與護國軍取一致行動以贖前愆而全令譽道路阻修唯希省察孫洪伊 
要聞一 
[中國今日困難之解决策]  
　　財政上之外交手腕 
二十七日英文京報載辛博森論說一篇茲節譯於下其文曰（上略）項城所遺之困難自表面視之似絶未解决按實際察之則已有解决上之進步非皮相者所能見也七月中元年約法必見實行而獨夫政治必已消滅今北方爭執適爲清力垂盡之現象無重要可言凡從大處着想者已不復注意於此矣或謂各省與北京間互相維繫之關係今尙未定各省有一定必須履行之責任國家之存亡即繫於各省之能否各盡其責今若不將此種大觀念深植於國家生活之中則終不能收融和一致之功此說誠是惟華人非愚頑不靈察利害辨輕重捐棄細節以顧大局華人當能爲之各省終必自願規定條件互相約束以救國家則卽余對於全局之結論也中政府之困難並非限於戰時亦非因歐陸之戰且非由日本之强中政府名爲多數國民之政府實爲少數外人約束之政府蓋中國經濟範圍內之主權已喪失於十六年前矣余所謂中政府之困難者即在此國家兩大稅源今巳抵與外人然其爲害猶其小焉者中國與外國所定之稅則及條約皆狹量而矛盾因此作用中國遂喪失立國所不可少增稅上之伸縮力此其爲害較以稅源抵押於人者爲尤大焉於是金錢外溢年來中政府爲彌補損失計不得不行戰時各國被迫而行之計畫其策維何卽濫發紙幣越出存金之額是已使無强暴之行爲擾亂此不規則之幣制則以紙代銀未嘗不可流通但其事易生危險常處於搖動之境研究財局者早知苟非就商各國實行國家儲現之計則以紙代銀一策終成夢想矣今財政紊亂苟不速圖補救其影響於商業者豈僅限於一時故今日者誠宜注意於唯一補救方法之日也補救之道在於儲現籌欵之法在於加稅依據條約中國可徵收貨價百分之五之稅項每隔十年稅則可修正一次但自拳匪亂後稅則久未修訂貨價較前增漲而稅項則照前定價額徵收名雖値百徵五實則以今日之稅額比今日之貨價尙不足百分之四也今若英俄法日比葡六國皆允加稅四分之一由上海中央金庫收儲爲鈔票之儲金則每年可得一千五百萬元按月稽查且有報告如是財政基礎可以穏固國家紙幣永可流通而外人監督財政之談亦可不作英俄等六國旣首先同意他國自必贊成各國若皆許可補救鑒題不解决而自解决矣加徵之稅爲數無幾他國有徵收入港附稅以作濬港經費者視此或猶過之故在商人並不感其困苦而在中國則可易收幣政穏固之大功經濟旣不恐慌商業自然發逹而政局亦因以鎭定各國之以擴充商業爲根本希望而不欲施行干涉以滋擾亂者當視此爲不易再得之機會今者各協約國已在巴黎經濟界中樹立國際協力新思想之基礎矣中國之補救金融與協約國之現有政策同爲一物余知各協約國斷不能於此時拒絶中國也此策必告成功可以擔保而施行此策之機軸今巳存立余熟籌時事願進一言曰可成偉大事業換言之可建立歷史上極可欣慕紀念坊者之　會今日呈諸北京外交界之前矣 
[泰晤士報論海軍獨立事]  
　　上海泰晤士報昨載社論云中國海軍之宣布獨立也不　揭開自項城去世後政局所張之重幕於是吾人乃得覩幕後之眞相而知中國政權現爲數人把持黃陂之任總統徒居其名彼施陰謀者且用爲護符推現局所以釀成之原因厥有數端其最顯者即帝制黨圖逃法網冀保祿位甚至欲推翻護國軍出死力以爭得之結果是已道　謠傳北京政府巳命與護國軍開戰雖確否無從　　　自黃陂就任之後戰事復作則固事實也今苟非以堅決之手叚安定大局則一誤再誤必致淪於滅亡項城未死之前嘗與護國軍對抗而失敗事跡昭然莫能掩飾北京執政諸公若仍進行召亂之政策則外人將起而干涉矣黃陂雖爲軍人深知今非維持共和不足以保全中國今旣居總統之位則國人决不可容少數自私之徒從中掣肘國人當予以大權俾得掃除積穢徵集賢能當黃陂任副總統時旣能示人以誠則今日任大總統自亦能以誠意掬示國人黃陂嘗反對項城項城之所爲黃陂悉不主可否其品格極高堪勝大總統之任不應有所限制以掣其施行職務　手腕也苟長此不已則民國初年狂爭權利之惡歷史將行復見於將來此風必不可長故當予黎總統以充分之權以運用政治機軸使其運行不息置國家於適當管轄力之下記者之作此言非謂總統當永握行政權第國會未召集國事不趨正軌之時此權實宜暫由總統操之也記者敢問北京諸人之以陰謀環繞總統左右者曰公等以國家爲先乎抑以個人利祿爲先乎公等若採用後說則直自殺耳直陷國家於外人干涉之境耳外人承認民國且承認黎總統公等豈竟忘却乎公等與外人抗能倖免乎况海軍已加入護國軍共和更得實力乎縱令海軍未必能爲解决時局之要素然國民輿情之趨向亦可於此徵之海軍曾爲民國出力今對於阻撓政府立行必要之改革者表示反對其擁護共和之宗旨固已爲人共覩矣 
[陳周互爭時之雙方覓援]  
　　王陵基受袁氏重慶鎭守使之命欲得曹錕援助不能不表示態度以堅其信乃請周駿正式通電承認崇武將軍之任命自宣布後曹果深信遂借野戰砲二尊子彈四百顆槍彈三十餘萬而王與周遂領軍隊絡續出渝六月一號周氏抵永川不復稱將軍王亦將鎭守使招牌收拾欲小免滇黔熊劉各軍隊之猜疑有自永川來省者言途間遇女轎多乘有軍隊護送聞係周之家眷周於六月六號離永川上行觀其與曹錕劉體乾會銜之告示仍是反對獨立但日前彼所屬之三十旅黃鵠舉旅長聞已派其弟黃聖祥爲代表（前熊克武獨立時參謀）至富順與熊克武接洽熊已派有陳某代表至永與黃會商未悉所商何事周駿離永時聞黃旅長已聘永川之鄭東琴爲顧問周文安爲招撫此二君皆永川人前之同盟會中人也今旣肯就黃聘或者周氏此行亦别有用意當王陵基氏上行時所帶之兵約有五營其餘陳福五王直如一團補充兵王國斌等有保安二營潘文華一營王家在嘉定尙有老親其父前逹時務聞王與陳啟釁深惡之常向人云產此不肖子我家之不造也我不能坐見其敗名隳節累及先人遂率家屬去現尙不知何往但此特其表面耳其底裏如何則非外人所能知矣王在樂山城內曾購買前府署衙門價在萬元以上刻經龔營長調查確實候有公事卽行收没可見川人切齒於王周之一斑至於劉熊態度則傾於陳之方面似爲較多劉存厚氏因王陳啟釁昨曾派員到省催領餉械以備對敵聞已接濟子彈二十萬顆發還第二師舊有大砲十六尊此外尙有子彈十一萬顆係接濟熊司令克武雷梯團長飇者并由前第二師旅長鍾志鴻調兵護送巳於日昨起程熊克武方面日前陳亦特派井研方潮珍氏前往慰問將欲起程時適接井研專函云有號稱護國軍者千餘人來自眉州首領爲楊家修於井屬四鄉攪擾並拉去富戶數人求方設法維持方卽由電話報告陳氏陳回電允派兵招撫方擬明日親身赴井接洽一切熊之司令部聞巳移住自井附近與劉雷兩君取聯絡主義以謀協襲王軍聞熊於十一日曾在叙府電致省垣參事會劉亞休氏詳述此事以大勢觀周王此行兵力雖較陳氏爲優而四圍之起而助陳者則較助周王者爲多云 
[約法未定中之江西（南昌通信）]  
　　贛省紳商學界阻止李烈鈞來贛之電尙未接覆而據各報紀載咸謂李烈鈞所統之護國軍仍向韶州出發並未停止進行李將軍亦早先事預防除飭駐防贛南各屬軍隊注意戒備外並飭第三混成旅第二團第三營出發吉安駐紥並携帶子彈二百餘箱觀此則大局不速解决所謂約法戰爭贛南殆首當其衝也黎總統繼任後李將軍曾條陳四事（一）宜先組織國會以立民意（二）宜崇德報功以慰民情（三）宜回復建制以定軍心（四）宜整理財政以維治安而對於恢復舊約法及懲辦罪魁兩事則並未涉及是其所主張與南軍仍有反對之處而與張定武之主張則同出一轍也近據此間某報所載則謂日昨昌武將軍有長電致政府洋洋三千餘言聞其主張亦係恢復舊約法及原有國會此外對於統一大局尙有數項主張云云次日又有江西何嘗反對舊約法新聞一節其按語復謂昌武將軍通電京外主張回復舊約法尤力是江西態度尙有何不明瞭之處云云其言力爲李氏辨白然江西態度究竟明瞭與否要在施政方針能否見信於人爲斷今觀增兵贛南則其目的何在不能令人無疑也近日省城現狀安謐如常推取締報紙及一切設施與帝制時代並無稍異商民苦苛稅雜捐之紛擾由綢緞等帮禀請官廳將各種苛稅轉呈酌量減免並聞有潘震亞王烈謨歐陽驤胡鼎諸君聯合同志集資萬元組織一絶大言論機關定名爲新共和報現正着手籌備此亦一江西之新氣象云 
[浙省議會尙須從緩召集]  
　　浙江省議會問題議員曾一再函請呂督召集茲聞呂督昨又有函覆答其文云逕覆者展讀六月二十一日台函祇悉一是當交政務會議開會討論僉謂省會雖應回復惟省會組織係根據民國二年臨時參議院議决之省議會暫行法現在浙省事實有與省議會暫行法不相符合者如省會權限原以本省地方行政事務爲範圍其國家行政事務權屬國會今國會尙未回復若將國家行政事務并由省會議决則與省議僵暫行法違背若僅議地方一部分之事則其他一部分如何辦法此事實上不能解决者一行政官廳與省會有爭議時按照省會法應取决於中央機關今浙省與北京政府尙未發生直接關係如有爭議憑何解决此事實上不能解决者二應俟約法及國會兩問題决定後再定召集省會日期方免窒礙等語自維謬承浙乏任重才輇深冀正式議會早日成立各事有所依據奈爲事實所限一時不克如願合將會議决定情形竭誠奉告當荷鑒原仍望不我遐棄時抒偉論俾作南針全浙蒙庥匪獨私幸 
[南京快言]  
　　海軍第二艦隊司令饒懷文昨派毛參謀長入京禀報海軍艦隊加入護國軍經過事實 
　　海軍宣布獨立此間某要人昨電京諷勸劉冠雄辭海軍總長職 
　　政府電馮將軍力任勸慰海軍取消獨立王廷楨昨電吳淞要塞司令陳煦春令勿輕啓 
釁端靜候大局解决 
此間傳薩鎭氷將長海軍說甚盛 
軍署昨晚（二十八）又開會議馮齊兩使均親出席 
　　舊議員在滬召開國會聞馮將軍擬派胡嗣瑗李顯謨二人赴會列席旁聽 
吉林國會議員董耕雲張雅南范殿棟婁鴻光王洪身等五人聯袂來寗今日早車赴滬段內閣昨日復電馮將軍允待大局平定再行辭職 
　　六月份軍餉聞財廳已解送軍署派員發放昨日（二十八）袁柩出京此間各機關各學校均放假一日 
　　聞倪允將巡署移回省城張昨已回京復命金邦平出京後昨由寗赴滬 
編輯餘談 
[未來之外交舞臺（飄萍）]  
　　俄國公使之易人爲新近之事實今英公使朱爾典决歸國矣日公使日置益亦將歸國矣未來之外交舞臺多新換之人物外交上之有變化蓋可預言者也 
　　然觀於我國政治中心之人物換湯不換藥猶是諸袞袞中　擇其一而已以之應未來之外交舞台又安見其當乎此吾對於友邦之精選外交人才來駐我國不免既愧而尤懼者 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[瀘縣牛背石之戰况（二）]  
　　（特别紀載） 
張復急令第三連長尹森榮挑選死卒一連抄出北兵左側參謀長及營長督隊由正面衝進夾擊血戰至午後二鑟張軍復奪回背豬埡一帶陣地北兵退倚場側一帶民舍爲蔭蔽張軍缺乏大砲難於再進遂固扼陣地與之相持戰至夜分鎗聲始漸稀計是擊斃北軍團長劉湘奎一名排長二名兵士傷亡者多名奪得步鎗子彈兩盒張軍營長左臂亦受傷兵士陣亡者三人受傷者數人北軍經此激戰乘夜五鼓全體向分水嶺藍田壩兩路退却二十二號張軍由百節灘拔營往牛背石據之避難人民相從面還者絡繹不絶午前十鐘抵牛背石商民羣出歡迎爆竹聲與歡呼聲震遠近張巡行街巷見器物狼藉箱匣滿地室壁洞穿肅條之狀觸目而是蓋爲北兵擄掠盡矣俄而偵探來報則北軍復行還襲且　場側矣張軍第一連長楊士林等拔兵出禦北兵果抵距場五里許之玉燈坪方於其高處設置大砲張軍前鋒兵士奮甬襲進北兵倉皇持砲身奔遂奪取其砲彈兩盒方且追擊而北軍大部隊至矣張軍卽據對山與戰然北兵數倍於張旦所據地形較優器械較利其勢蓋不能敵幾於退走者且數四張親率同參謀長躬自督戰令號兵上下各山嶺佯作調援兵及砲隊聲而以第三連尹森榮之部解衣潛伏水田由玉燈坪山左側突進衝鋒三次北軍左翼稍却張軍乘之進佔玉燈坪是時日漸暮矣然仍相持激戰惟無大勝負槍擊運旦未巳連日猛戰張軍子彈漸　一面飛報總司令速爲補充一面下令暫取攻勢防禦　阨玉燈坪二十三號黎明北軍三路來攻張軍堅壁拒之奮攻益急張軍右翼稍却北軍以小部隊來追張軍第四連長蔣宏心繞出山後截殺北軍始稍稍引退然仍於對　猛施大砲是時張軍漸疲且衆寡不敵於是護兵火夫皆入戰線幸賴四鄉居民饗以酒食得以無餒張軍器械半屬九子毛瑟等有烟之舊式軍器凡發一槍必數移掩伏地位乃可無虞蓋每發一鎗北軍必以數十發或開花砲等繼之尋烟還擊勢甚危也如是相持直至夜半二十四號總司令部子彈仍未到而北兵增益多張軍破曉與戰子彈已空勢不能支乃以支隊本部退駐大南山將前線之兵徐徐收容退守紅花地一帶午前十一鐘退訖皆無恙二十五號張軍本部由大南山退駐百節灘仍分兵阨守紅花地雪埡等處居民相隨而退者老婦少女提携滿路泥濘路滑狀殊可憐三月二號張軍得偵探確報　蜀軍二師賀連長自大山坪右側之沙山頂發來之通報知北軍對於牛背石一切情狀張因决定再取牛背石當選精銳兩大排由參謀長楊驍騎及第一營長楊春芳率之由大旺場取間道行二十餘里抵龍灘寺爲右翼奇兵張自率同廖管帶由紅花地進發攻其正面而以賀連長沙山頂之兵實行牽制其左翼均約於是夜五鐘開始攻擊三號黎明張督同廖管帶之兵自紅花地進攻小山坪一帶北軍堅守壁壘不出接戰相持直至十二鐘張軍均無甚勝利是時張之右翼奇兵巳由龍灘寺逹牛背石場側五里許之廟內爲北軍所覺張軍楊參謀長等乃將兵佯却十餘里仍守龍灘寺由正面之兵挑選精勇一小排直抵北軍壁下挑戰而以伏兵待之北軍果怒越壘數十人來追伏兵四起擊之北軍更番出助雙方遂大激戰自午後一鐘至四鐘槍聲密如編竹北軍死傷甚衆張軍佔據小山坪入晚張軍第一營第三連高排長之衆爲北軍抄圍於沙山麓幾全覆奮勇潰圍始得倖免是時戰甚猛烈北軍集全力於正面張軍一面實行持久與戰一面由楊參謀長等率衆兼程復由龍灘寺方向潛進乘虛襲擊牛背石四號黎明張軍巳得楊參謀長報告其文如下 
　　（一）參謀長督同楊營長於十二鐘自龍灘寺奉命潛進二鐘抵百花坎奪取北軍步哨線乘勢襲擊牛背石大營分兵由三路場口入戰一小時北軍潰走我軍已完全佔領牛背石奪獲步鎗十餘支俘虜八人軍米十餘石軍用品無算 
　　（二）現正追擊北軍於玉燈坪山脚請速通報友軍賀連長移轉砲兵陣地由大山坪會攻以收全勝 
　　是時張軍正面之兵於大山坪一帶適得勝利遂乘勝停擊午前七鐘與左右兩路之師會於玉燈坪麓猛戰之下張軍將玉燈坪佔領楊參謀長更督隊追擊午後三鐘張軍得楊報告如下（未完） 
[恢復舊約法將頒命令]  
　　英又京報恢復舊約法即問接取消新約法段氏本非不贊成恢復舊約法但以三年來內政外交之根據皆以新約法而出若廢止新約法不能如是之簡單故不欲負此責任南方希望恢復舊約法之意極切故對段氏之態度殊不滿意段氏旣徵集各省之意見將以多數取决而施行之外間有謂段氏絶對擁護新約法者非確論也又北京某帝制報前數日接連登載彼所謂某政客某學人之名論者刺刺不休而段國務卿禡電所述各理由頗與相彷彿參互觀之雅足令人玩索其中秘蘊茲者二十七號該報忽大發牢騒以舊約法爲萬無恢復之理以恢復舊約法爲公論不伸之恨事以黎段允許爲受人運動之結果總之不願新約法之消滅蓋其實情也然則以事實上反面之印證推之以命令恢復舊約法之日期當巳近在一二日中矣 
[懲辦禍首之法律問題]  
　　近日懲辦禍首之聲浪愈唱愈高解决時局將視此以爲轉圜但政府因此中殊多礙難着手之處經屢次討論　無要領據黎大總統意見决計俟國會成立後付諸公决將來之結果不問可知以故衆元勳聞此消息惶恐非常前曾在某宅開秘密會議研究抵制之法當有某君獻一妙策擬請政府作主以特赦勸進議員爲交換條件並聲明若輩皆係被動禍首之名萬不能任受云云至於用何手續與南方磋商政府能否受其運動殊難逆料在政府一方面言按照法律內亂罪應由總檢察廳起訴今大總統遵守法律此種重大罪案旣不能離法律之常軌以命令明正典刑故欲懲辦罪魁舍由總檢察廳起訴外實無他途日來迭由錢崇固張東蓀蔡寅諸　等致電總檢察廳請求起訴者不知若干通而該總檢察長朱深擱置不理朱本袁派前檢察長羅文幹因反對帝制辭職之後袁特畀朱以斯職使持消極態度俾帝制進行不受法律上之牽掣今袁氏旣殁而對於帝政罪魁等朱尙持觀望態度放棄職權坐令罪魁漏網其溺職之咎朱深等實不能辭也二十五日上午段國務卿與徐世昌李仲軒在本宅內開特别談話一次聞所議之件關於南方民黨諸人對於懲辦倡復帝制諸大罪魁問題堅不放鬆勢在必行是以特與徐李詳爲研究又據某方面消息日前湖南湯薌銘氏因中央曾後實行恢復約法召集國會改組內閣等事致電湖南以後日昨湯已復電到京內容係首述湘省人民之意次則對於去電時並未言及懲治禍首一事故湯復謂當茲民國旣在復建之初允宜一新萬象而彼希望利祿之輩前者旣有發生帝制之心此後即難免其必無禍及共和之意且我公雖極寬容大度無如彼等之鬼蜮伎倆靡窮今茲不除定遺後患請卽伸張國法以快人心末並述及中央此次改組內閣有欲委薌銘擔任海軍一事請卽另選賢能且言一俟湘省秩序如常始能束裝北上也云云尙不知政府對此之意見如何 
[章太炎主張不黨]  
　　二十五日新支那報載其訪員二十一日訪湯化龍氏於六國飯店章太炎氏在座湯氏談約法及國會復活諸問題次及政黨現狀章氏慨然曰欲除中國之亂源在一掃政黨政治夫東西各國之行政黨政治者以其能爲政治之進步改良也今我國之政黨則不然國民政治智識低下政治道德未發逹加入一黨則只知有黨不知有國苟有利於黨則雖犧牲國家亦所不顧凡爭總統爭閣員此政黨之弊害也其結果必至以兵戎相見民國二年國會之呌囂豈非使國內以干戈相見者耶此則政黨競爭爲之厲階也今項城已逝黃陂繼任雖海內喁喁想望政治之改革然對於國會之恢復所以躊躇未决者何哉平情論之回顧民國二年之現象而不能無所顧慮耳中國境內若無政黨之存在則此等事豈非可以完全不發生耶旣無政黨則將來內閣改組總統改選爭奪之事可以無之而政治亦漸依軌道進行二三年後政治知識日進第二任總統選舉時再組織政黨爲政治之爭則上述弊害可以免矣云云湯化龍氏聞言曰此言實合我心吾意旣决再不加盟政黨上海要人與余同意見者亦多云云 
[川局與蔡鍔之近電]  
　　政府以陳宦周駿互爭地位因兩解其職命來京中候任用而任命現在駐兵川中之蔡鍔又慮北軍不能統攝因命曹錕會辦四川軍務政府此舉之用心蓋在於是現在陳宦已資復電言即來京而周駿至今未有復電陳宦之電係於二十五日由成都所發可知陳宦尙未退出成都而周駿至今無來電其是否反抗中央命令尙未可知蔡松坡旣有重兵在川曹錕張敬堯等亦斷無反抗中央之理則周駿亦斷難反抗也據某京報載稱蔡氏現駐在四川之永寗現病勢纒綿川中又無良醫梁任公在滬聘兩醫生前往診視惟由宜昌至重慶商船遲滯亦不時有因電請黎大總統派兵船送該醫生兼程前往黎公已電飭駐滬之某兵輪即日開往矣（按載送蔡鍔醫生之船乃蜀亨小輪非兵輪）又聞公府日昨接到蔡鍔覆電其內容分爲六端一須從速恢復舊約法二此刻召集全部舊國會議員新議員均未便於實行故須自各省派出五人或十人代表三現在之內閣依理而言非正式內閣故須將現內閣改爲臨時內閣待臨時國會開設再行取决四須廢止各省將軍巡按使改爲省長或都督俾軍民一致五須速開軍事會解决軍事各項六須嚴罰帝政元凶以慰民意云云此電到京後黎大總統以電文頗有可疑之點而前此庚密電又經蔡氏更正爰特致電川中詢問是否果爲蔡氏所拍得覆後再定辦法 
[湖北危機隨約法起滅]  
　　二十四日通信云湘西之北軍第六第二十等師於十九日起已分批撤退至武漢按日不過到兩三營乃二十一日鄂省王將軍忽又派北軍第二師之步隊五團前往湘鄂交界各縣自是日起外間所傳消息愈惡謂現在岳州及交界各地滿布湘桂軍隊城陵磯蘆林潭各要道正在趕築砲台對鄂備戰甚急將因約法重啓戰禍王將軍亦飭第二師長王耀廷率所部作對湘之防禦現逐日有軍隊向蒲圻咸寗監利嘉魚沔陽各縣出發二十二日開出軍隊尤多有小輪十餘艘拖帶民船連檣上駛運輸軍需器械又復忙碌異常由湘開回之北軍巳成中止此三日但見軍隊上行未覩軍隊下駛大局之危可想云云商民復惶懼不安矣國會議員近已紛紛赴滬昨日巡按署派員調查現在武漢兩院議員有若干人住址何處有無職業此舉未知何意也 
　　二十五日通信云鄂省王將軍因湘桂聯軍逼境連日調遣大批軍隊赴邊防堵說者謂値茲約法問題將决之際湘鄂戰禍終必不致實見惟聞湘桂軍現有要求進駐湖北荊州新堤之說並須將鄂軍第一師之出防外縣者調回武漢以代北軍則湘桂軍方駐屯荆新不動否則仍下武漢其要求理由爲防制帝制餘黨惟此說得之傳言官場尙不認有此今姑不論此說之確否但觀於鄂中北軍之行動似與湘鄂邊境之戰機大有關係者二十三日有海軍兵艦三艘由鄂省急駛往新堤城陵磯招商漢局行駛湖南各輪前已後尅日照舊開班今又中止往來湘鄂郵件檢查比他省郵件尤認眞所有郵電各局檢查事宜前數日曾奉中央飭停警務處所派檢查員已飭銷差現又命其賡續辦理矣 
　　二十六日通信云湘桂軍要求進駐湖北原由約法未决的起之猜疑鄂省雖派兵防守邊界兩方尙未致决裂地步茲悉中央政府對於復約法召國會已决定不日以命令發表並由各方面要人電湘解釋意見約法一復國會即開湘桂軍隊自無下駐湖北之理由湘鄂戰禍或終不致實見鄂省將軍巡按初本不以恢復約法爲然現恐重起兵禍聞亦巳有電至京催促速行解决現由湘退回之北軍第二十師有三千餘人於二十五日乘民船六十餘艘由小輸拖抵漢口聞此批軍隊早即應到因桂省陸榮廷率軍抵湘防其攻鄂曾在鄂湘邊界停泊兩三日嗣以約法將决調停已妥始由湖北轉運局雇輪往新堤拖帶上駛刻該軍尙紥漢口劉家廟江岸未知即回北方抑仍暫駐湖北聞黎總統命國務院特派中將楊文運少將劉文明携帶食物用品赴湘犒勞桂軍昨已過此總統復親派衛侍武官四員往湘歡迎桂督陸榮廷至京共商救國大計刻漢口商學界以時局果從此安定即將於袁氏出殯之後擇日開一商界提燈學界運動共慶大會以祝昇平云 
[湘省銻業之大恐慌]  
　　湘省出口貨物其能與榖米茶葉並稱者當以鑛產爲大宗而礦產中又實以銻爲最產額銷額約佔全球各國之過半數蓋銻爲軍用必需之品自前年歐戰發生銻價逐漸加漲吸收外貲爲數甚巨年來巿面恐慌金融奇窘而各行商業猶得勉强支持未即凋敝者皆此銻價收入之力其漲價之原因固由歐戰延長之趨勢亦實根於强有力之華昌公司爲能左右而提挈之也該公司自有銻鑛甚多產砂旣旺又能自錬純銻直接運銷歐美各國且於自錬自砂外並隨時收買生銻常至數千噸之多使零星銻商得依時價賣出不至受外商卡抑故價値得以加增頃近以來銻價陡然跌落推原其故一因金價之低落（英金美金同時跌價）一因產額之過多（湘中去歲新開　鑛及巳停復開者甚夥又將從前抛棄之銻磺銻渣提錬淨盡）而其尤有關係者則以華昌公司迫於時局之艱危中交銀行之停頓不得巳停止收貨彼投機之外商探悉此中內容利用此種機會抑價卡買並一面在外國放盤各銻商無法抵抗不得不俯就範圍其存貨多者固不甘受其卡抑然苦於財力之不逮未能持久多　統銻生銻向湘漢各埠洋行暫爲押欵嗣後各洋行函電交馳限期催贖并聲明逾期代價拍賣各　商覩此現象恐其陷入漩渦大爲恐慌邀集銻業同人於本月二十日在南城外志記公司大開會議到者數十人共商維持方法旋由大衆表决組織一極大公司命名湖南銻業公司其股份儘由銻商認定外再招各資本家擔任先將已經抵押洋行之生純各銻儘數贖回此項公司巳由各銻商要求華昌承諾出而維持所有生銻或請由華昌代錬成純並直接運銷外洋僉以此事係爲固結團體力謀統一挽回價格顧全公益起見當可得華昌之允許立卽具備公函請求華昌查照外並據情稟陳都督懇予核准備案施行矣以上辦法在各銻商之意以爲歐戰未已銻價實無驟落之理由不過以時局之艱危金融之究滯外商因而卡勒致釀成此極大之恐慌倘能及時救濟亦不十分爲難蓋金價已有轉機各處鑛山近因匪氛不靖大半停工一時斷難恢復產額不至頓增巿價存貨亦祇有此數以新組公司之財力就目前而論將一律收盡而有餘此事恐不難逹到目的也 
[韶關戰事之消息]  
　　韶關滇粤兩軍衝突之最近因爲駐源潭之陳福祥統領忽於十七號禁止車隊上駛復拆毁鐵路是時經滇軍電詰龍督龍督即電陳福祥不得扣留車隊上駛而陳未遵行翌日龍復派楊發貴馳往宣諭乃允於十九號通車而不知是日早五點半鐘在韶兩軍已開始攻擊至九點滇軍已將韶城佔據矣聞滇軍先以二十七騎從問道渡河同時在東河壩放砲一響向帽子峰砲壘轟擊斃龍軍二十七營多人第二響毁鎭守使署第三響毁南門隨即用機關鎗掩護以帆布艇架橋渡河而韶城已扯日旗滇軍遂停戰是役滇軍死者不過四人二十號早滇軍又以二百人預備攻英德而龔統領得勝及商民等歡迎入城現滇軍散駐於琶江以下叔伯塘湖洞紫水坑一帶計千餘人作包圍狀而龍軍駐源潭者亦有數千人今尙未衝突　聞滇軍已到清遠縣由潘知事獻城此信果確必繞道以拊源潭之後也源潭以上電報仍是未通自前昨兩日韶城英德城相繼爲滇軍佔領後所有鐵路司員工役等不准回省俱由滇軍留爲辦事琶江至韶州現已爲滇軍佈置妥當照常行走客貨等車所有鐵路工人照例日給工資源潭方面以下經龍督派重兵防守日來未聞有何等舉動聞龍濟光已調陳福祥回清防守粤漢車路共有大車頭七架現滇軍佔得五架濟軍佔得二架並聞前晚下午七點有濟軍千餘由黃沙站出發往灶源潭現源潭以下各處共有濟軍四千人 
[安徽張倪兩軍之近計]  
　　張勲督理安徽軍務以來其所派之定武軍第五路及第二路由高世讀殷迁秀兩統領督飭訓練前此所派公駐泗縣盧州壽縣蕪湖寗國霍山六安各處之軍現均奉令陸續拔隊回徐聽候驅遣至張在省設立之軍事機關其內部並無若何作 
 
 
 

Page 7

 
 
爲儀有軍需一科在署照料一切 
省城自倪嗣冲住蚌張勳住徐以來軍事機關成爲對峙之勢如安武軍則設有總司令部即將軍行署改名）定武軍則標其名曰定武將軍長江巡閱使督理安徽軍務行署（即前清督練公所）然究其事實本省軍事關係（如各縣請兵防匪）及對於黨案匪案仍由倪以安武軍兼巡按名義行之定武軍終未與聞也 
現安武軍總司令部各職員均遷往蚌埠行署至省城方面則獨留李玉麟參謀長主持一切僅留軍需一科遇有緊要事故則仍電商倪氏核奪照行 
　　倪嗣冲所部安武軍八路（五六七八四路均係新募之軍）其第一路前由馬少甫統領率隊駐蘇現已奉令回皖分駐皖南各縣舊日防地其第八路五營昨已由該路帮統王慶國率隊先後駐紥省城（八路統領係李參謀兼代）其第二第三第四第五第六第七各路軍隊除由倪毓棻由湘撤回後現時分駐皖北壽縣各處蚌埠方面亦有軍隊十六營此外如機關鎗隊兩隊炮隊一隊馬隊一營憲兵隊一隊軍樂隊一隊安武軍衛隊一營運需隊一大隊（除衛隊憲兵駐省機關鎗一隊駐蕪外餘均駐紥蚌埠）均由倪氏更迭調防昨公署接倪來電飭公署各科人員一律遷至蚌埠現公署已趕辦一切定於月底赴蚌惟省城紳商對於此舉頗不謂然擬致電政府詰問省會之設能否聽個人自由遷徙而於國家安危絶不顧及等語未知將來若何解决也 
[蕪湖快信]  
　　張巡閱使在皖組織偵探隊計安慶駐探士十二名蕪湖四名大通二名專查軍事要情該偵探營長陳玉琳前日由徐函飭駐皖各探士仍嚴密偵緝謀亂黨人 
安武軍第一路統領馬聯甲於二十六日晨乘江華輪由省來蕪暫假馬路逸樂春爲統部　　皖岸榷運總局長孫詞臣亦由大通乘江華輪過蕪赴徐州 
　　安武第七路第二營張桂生之軍隊聞仍奉調來蕪駐紥此間尙有第一路第五營張子俊之軍隊又有開赴宣城之說 
　　蕪湖祝道尹現仍飭屬通緝前在南陵圖謀獨立未成潛逃之皖南總司令李振亞南陵總司令謝湘吾及黨人申有成王桂卿等 
　　南陵前日有土匪冒充某軍携帶快鎗在西南鄉藉口搜查民間私藏軍火聞入人家肆行搶刦城內保衛團聞警馳往追捕當被拒捕漡斃兩人知事章椿壽已專人來蕪請兵 
　　蕪關赫稅務司刻以商人運貨來蕪完納進口第一道正稅後欲運往內地銷售者須完再進口半稅而商人對於此種手續嫌其繁難乃詳請稅務處變通辦理准在蕪關完領再進口稅票刻巳布告一體知照矣 
地方通信 
[蘇州]  
　　更調科長科員警察廳衛生科長沙祖陰一等科員翁世　因辦事疎忽經崔廳長詳明道尹巡按使飭卽一併撤差所遺科長缺特委總務科一等科員李凌雲升充並委監印員王鴻　接充衛生科一等科員遞遺總務科一等科員則以司法科一等科員王兆塤調充並以司法科二等科員湯墉升充一等科員遞遺二等科員即以助理員侯德山升充已分别委任飭遵矣 
　　學校遵電放假吳縣孫知事接奉省飭部電以本月二十八日爲袁故總統出柩之期應飭各學校放假一天以誌哀悼特轉飭縣立區立各學校一體遵照蘇城各學校均已遵照於二十八日放假一天誌哀矣 
　　食人心吳江縣謝知事前獲匪徒賈福懋沈雲生沈三等當經訊據供認隨同梟匪大帮至南麻地方擄刧商民財物並擊傷事主不諱旋即詳奉軍巡二府批准照懲治盜匪條例將該三犯處以死刑前日謝知事特派趙警佐會同七十六團軍隊提賈福懋沈雲生沈三三犯押赴城外空地斬訖事後即有口操北音形似軍人多人前來將該三屍開膛破肚挖出人心分而食之旁觀者詢其故據云此物能助血壯膽食之大有益處殊可駭也 
[無錫]  
　　限期禁止旅館宿妓無錫馬路一帶約有旅館數十家流寓三等妓女不下三百餘人王用先知事前曾飭知警察分所限期五月一日起一律驅逐澄錫事起此項禁令無形取消茲聞王知事又於前日飭知第四第五警察分所着令傳知該分所管轄區域內各旅館自七月一日爲始不得留宿妓女一經查出除將三等妓女執照吊銷外並傳棧主到案處罰以維風化而靖地方 
　　水警協剿梟匪日前有大帮匪船騒擾無錫東北各鄉幸經 
駐紥蕩口水警馳往驅散未釀巨禍茲悉水警第二專署師署長日昨接奉兼蘇道尹趙廳長電開近有大帮太湖梟匪在圩塘口地方與游緝隊交戰望速派師船前往協剿並防堵太湖要口免其逃逸等情師專署長奉文後飛飭敎練官馬某督帶敎練巡士三十名水警師船十餘艘由保蘇兵艦拖帶前往王知事聞信亦飭無錫水巡隊長湯飛率令所部巡船馳往望亭一帶堵剿矣 
[鎭江]  
　　軍士輪班守城鎭江新舊兩西門守城軍隊向派步兵七十四團第二營第五連兵士茲要塞司令部令調第六連軍士前往換守並擬嗣後對於該項守城人員每半月更換一次云 
　　揚中縣官產處撤消揚中縣官產辦理年餘毫無成效江蘇官產處飭令併歸縣知事以節經費該事務所特將文卷等件移交掦中縣知事接辦該所長王君昨已赴省銷差矣 
　　參謀易人駐鎭要塞司令部參謀長朱雨昌現因奉調充任將軍署先鋒官遺缺由馮將軍委任將軍署軍務科科員關步　接充刻雙方均在辦理交代云 
[場州]  
　　中學舉行畢業式揚城省立第八中學學生今年暑假期內畢業者計共三十五名畢業試驗刻已告竣定七月六日在該校舉行畢業典禮已由校長謝茀儀君柬邀各界届期前往觀禮矣　　隄工委員勘隄揚城近日梅雨連朝運河一帶水勢𨺗漲新修及未修之隄工均岌岌可危刻由運河工萬坐辦派員來揚查勘矣 
[嘉興]  
　　預備歡迎褚慧僧嘉興人褚輔成（慧僧）已由安徽巡按使倪嗣冲釋放並電致嘉興縣商會暨縣敎育會知照現禾地各界紛紛籌備歡迎並派員至滬迎接而南門之開明女校南湖學校（二校均係褚創辦）全體亦均籌備聯區以便届時歡迎云 
　　警佐被控搪差嘉興北門外警察第三分所警佐姚允中日 
前爲當地商民顧紹鑪等十餘人電控於民政警察兩廳並具呈省吏當由省飭縣將姚撤差茲將所控十欵錄下一擅用私刑二侵蝕捐欵三縱警敲詐四苛罰無辜五移屍賠洋六姦佔民女七縱賊不緝八任用私人九捉賭還牌十縱警嫖賭 
[南昌]  
　　潯民羣喜張軍調回九江當防務吃緊時曾由張勳派兵三營駐防現因大局敉平仍將該營調回徐州前日軍巡兩署已接到張將軍電音潯民聞之莫不喜形於色云 
　　李將軍調動軍隊江西將軍李純現因南北尙未統一故於二十四日命第三混成旅第一團開赴吉安一帶駐防當　輪船六艘民船四十餘隻裝載運送該團第一二兩營卽日出發　三營於翌日出發又將省防陸軍第二團第一營調赴弋陽縣駐紥亦於二十五日起程第二營將調往玉山所有原駐弋陽玉山之第五團調回省城改編爲警備隊刻正預備一切 
[湖北]  
　　禁酒商人之呼籲武漢所釀膏粱酒向來行銷數省營業甚大槽坊多至五六十家即菸業生意亦爲不薄自上年開辦公賣以來兩業納稅雖祇百分之十二無如到一埠即加捐一次益以沿途關稅釐捐各項併計不下値百抽五六十菸業尙可支持酒業則公賣後外埠生意十停其八該帮受困不堪現因虧折歇業者已過大半所餘各槽坊値茲暑天歇釀又擬停工罷巿業已分禀公賣局財政廳要求減免公賣費之半及停止印花稅若不逹目的即行罷業菸商亦同時要求酌減公賣費以卹商困并聞已上書於大總統矣 
[漢口]  
　　著名商店被封漢口富商黃訓典所開之拆貨店黃志成前 
歲因拖騙徐秀安巨欵被控由夏口地方廳發封嗣繳清債欵始得復業近又因欠濟康商號期票一千五百兩逾期未繳被控地方廳追繳不理致復發封矣 
　　茶業衰落上年漢口茶商雖稱獲利係由得價較昂之故其實銷數比歐戰前遠遜本年申漢存貨尙多故新茶銷數甚滯而山價又高捐稅復重洋商旣故抑價値虧折實屬不堪現各茶商特公議於頭二春茶辦竣後一律停辦子茶秋茶以免壓貨愈多抑價愈甚有私運者每擔罰銀六兩以資抵制茲並將前去兩年及本年出口茶數調查誌下以證本年茶巿之袞敗焉民國三年漢口出口茶三十六萬三千零六十四箱四年出口三十三萬四千四百七十四箱本年出口十八萬八千四百二十一箱 
[安慶]  
　　倪使恢復敎育之飭文皖巡按使倪嗣冲施行廢學辦團之政策後皖江南北官欵補助各學校均巳於五月底先後解散現因時局變遷倪亦不得不隨潮流而變計茲將其飭蕪湖祝道尹文錄下前因時局不靖通飭各屬暫停辦學其以地方欵舉辦之學校責成各縣知縣督同學董將該欵提存爲辦理團防之用如果地方財力可以辦團不須借資學欵則現辦之學校應免中輟等因行知在案原以其時大局紛擾爲維持治安計不得不注重團防而又恐其廢學也故有辦團不須學欵之學校免致中輟之語現在時局漸次平定敎育亟宜振興除飭敎育科傳知省立各學校凡以國家欵舉辦者候暑假届滿下學期照常開學外所有各縣以地方欵舉辦之學校如未停辦固應繼續進行若已提欵辦團自七月以後此項學欵不得再提仍爲下學期辦學之用至團防甫經成立未便遽撤應須欵項另行設法妥籌除分行外合亟飭仰該道尹即便遵照辦理云云 
　　調補各屬員皖使倪嗣冲將前充將軍行署職員袁天庚洪珌李德星三人移充公署秘書又以運漕釐局局長黃源淇辭職特調屯溪馬宗培（馬聯甲之子）繼之而調迎河集卡員潘樹屏接馬之任遺差另委李　魁充任又六安釐局吳奉恩病故遺差新委王濟接充凡此紛紛調補者蓋皆倪之得意人物也 
雜評一 
[救國方針（一子）]  
　　今日救國方針第一步在認定關於國本之重要數問題必須力爭堅執不移者外其他可遷就者不妨遷就之以免發生意見也第二步在認定此重要數問題之中心必須逹到不可猶移者外其他可通融者不妨通融之以免阻礙進行也據一事言之第一步如認定禍首不可不懲之類是也第二步如懲禍首祇須認定最著名之數人是也蓋時局不從速結朿有無窮之危險欲望時局之結朿不可不有適當之主張不敷衍以誤事亦不挑剔以生枝節合於事理之平卽適乎人心之所願此乃所謂適當之主張也凖此適當之主張以應付時局時局自易解决吾故謂救國方針以此爲最要 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[薩鎭氷來滬紀聞]  
　　海軍上將薩鎭氷君因有要公聞已於昨日下午乘滬寗特别快車來滬淞滬警廳徐廳長特派偵緝隊長隊士等至站照料一切 
[海軍加入護國軍續聞]  
　　軍艦暫泊淞口松滬楊護軍使以海軍全體爲要求恢復約法等三大端暫脫中央關係業經派委參謀長趙禪接洽李總司令據稱一俟約法等回復仍當服從政府命令則海軍全體實爲保障共和起見誠恐滬地商民或生誤會致起　恐除飭上海縣及淞滬警廳迅卽出示安慰外又虛海軍李總司令調派軍艦駛入浦江反啓人民疑忌故於昨日又派趙參謀長商請李總司令在此約法未發表以前勿將大號軍艦開駛入浦暫以淞口爲停泊地點並請命令海軍士兵水手人等務各恪守紀律云至所有停泊製造局上下游浦面之各軍艦現經楊護軍使派員調查僅鏡清舞鳳永豐永翔利川等艦此外並無他艦云 
　　又一訪函云自海軍第一艦隊宣告獨立後松滬楊護軍使接李總司令函以此次獨立係因宗旨不同仍以維持地方秩序爲主斷不發生暴動請勿誤會云云楊君即據情電逹中央請示辦法現已奉有復電飭令靜候解决惟爲避除陸海兩軍衝突起見囑轉致該艦隊李總司令將現停浦江之鏡清等三艦一律開出吳淞口外該繼隊各車艦之在吳淞口外者均不得進口以免彼此誤會云云楊使當已遵照辦理矣 
　　第二艦隊消息頃得某方面消息謂海軍第二艦隊某某等艦曾要求司令饒懷文全體加入護國軍與第一艦隊一致行動擁護約法饒司令得此消息已於前日由武昌赴寗會商馮將軍并有來滬就商李總司令之說此說果確則諸大問題倘無正當解决恐將有新發展之事也云云 
　　警察照舊聯絡淞滬警察廳徐廳長昨飭知所屬各區署隊略謂自海軍加入護國軍之後仍應照舊聯絡以維持地方秩序擁護共和爲唯一宗旨此後各該署長警仍各和平聯絡一致保衛並將海軍各艦號及艦長以下各職員名姓開單印刷分飭查照 
　　加入軍艦一覽表海軍加入護國軍後曾由松滬楊護軍使派員調查各軍艦之列入者究有若干艘茲據該員查明共有三十九艦備列一覽表送請查核茲爲照錄於下 
　　海軍一覽表 
艦名艦種排水量職銜艦長姓名 
海圻巡洋艦四三00少將湯庭光 
海容同二。九五0同杜錫珪 
海籌同同同林頌莊 
海琛同同同林永謨 
南琛同同上校林廷章 
鏡清同二。一00同李景　 
飛鷹魚雷艇八五0中校陳　翔 
永豐炮艦七八0同林霆亮 
永翔同同同楊樹翔 
舞鳳同五00同周宗　 
聯鯨同同同許建庭 
豫章驅逐艦三九0少校吳志慶 
建康同同上校任光宇 
同安同同中校吳賽仁 
福安運送艦一。七00上校李國常 
練習艦總司令曾兆麟所部各艦 
應瑞練習艦二四六0上校楊敬修 
肇和同同同 
通濟同一。八00少將甘聯　 
建安炮艦八七0李景　 
建威同同上校郁邦彦 
楚同同七五０中校陳訓泳 
楚有同同同徐振興 
楚豫同同同方佐生 
楚謙同同同奚定謨 
楚觀同同同沈繼芳 
楚泰同同同饒涵昌 
江享同五二五同陳世英 
江元同同同温樹德 
江貞同同同周兆瑞 
江利同同上校采天森 
江昆河炮艦一四０同吳慶光 
江犀同同中校杜宗凱 
湖隼魚雷艇九八0少校林宗慶 
湖鶚同同　 
湖鵬同同中校鄭碩簡 
辰字同三一0中校鄥寳祥 
宿字同同　　　　　 
列字同同少校高憲乾 
張字同同同薩夷 
　　保護海軍藥庫龍華對岸沿浦灘原有海軍藥庫內儲海軍所需軍械品物甚夥茲由李總司令特於前日調派永豐砲艦由淞駛往龍華浦江停泊藉以保護海軍藥庫 
　　西北防務加嚴楊護軍使以上海地方現因海軍獨立防務加嚴西北一帶地勢散漫多與租界毘連防範尤應嚴密特飭第十五團團長劉永勝遴派馬隊兩排不分畫夜輪班梭巡並在華法交界之徐家匯斜土路及滬杭滬寗兩車接軌處以西之新　馬路等三處地方添派軍隊支搭篷帳分别駐紥實力巡防以保治安 
[製造炸彈之轟發]  
　　法新租界霞飛路鼎慶里三十號門牌有操湖南安徽等處口音之甲乙等六人在樓上私造炸彈於昨日下午四時有尙未用螺絲封蓋之炸彈二十餘枚忽然炸裂甲乙等均被炸傷內有兩人受傷甚重其餘四人受傷較輕事爲嵩山路捕房捕頭得悉立率包探前往察看該屋內除去炸毁之彈外尙有儲藏香烟洋鐵匣內之炸彈三十四枚當即吊回捕房浸入水缸之中消其烈性受傷之六人車送廣慈醫院醫治幸該炸彈造未完工炸力不猛故此房屋未被炸損 
　　又一訪函云法租界霞飛路鼎慶里第三十號門牌近有人租居在內名爲製造牙粉實則秘製炸藥昨日下午三時正在製造偶一不愼藥性暴發轟然一聲當場炸斃年約三十左右者一名其餘六人亦均遭炸傷惟炸力尙輕屋未震坍事經嵩山路捕房聞知立派中西探捕前往查勘除將死傷諸人車往驗屍所醫院分請檢驗救治外當派探捕將該號房屋看守聞受傷諸人內有三名傷勢殊重恐不免有性命之虞據目擊死傷諸人者云諸人所穿衣服均已霉爛成灰概現黃色云 
[西姚家弄炸彈案之匪徒自述]  
　　匪徒王寳山程元龍前將楊梅一簍內藏炸彈二枚送至西姚家弄李逹孚家恐嚇圖詐被獲解送淞滬警察廳訊供明確申送護軍使署究辦在案茲悉該二犯在押時向同號押犯自述謂我等並非民黨中人同黨共有十餘人專事書寫恐嚇信函向各紳富家索詐現警廳所錄我等姓名悉皆揑造此次我等向李逹孚家索詐不成所以炸彈二枚暗藏楊梅簍中前去恐嚇但此項炸彈實是假的祇造成彈壳內無炸藥即使投之於地亦不炸裂等語業經偵緝隊將此項僞炸彈研究明白核與金家牌樓高養芝家被抛炸彈一類前日即將僞炸彈二枚續送護軍使署歸案訊懲 
[商允引渡陳其美被害案]  
　　前滬軍都督陳其美於前月十八號被人暗殺身死當經法捕房將案中嫌疑之許國霖李海秋宿振芳等先後拘送法公堂訊供判押嗣經上海地方廳林仲立檢察長爲尊重主權起見備文移請該公堂將此案引渡內地法庭按律訊辦等情迭紀前報昨聞林檢察長已接到法廨回文略謂此案業經中西廨員會商妥洽一俟預審終結准將該兇犯等移送貴廳按律究辦以伸國法云 
[前晚又出兩盜案]  
　　臺灣路前晚九時半有盜匪六人突至公共租界臺灣路一百零八號門牌尹陳氏家碰門入內各出手鎗嚇禁聲張登樓搜刦値洋二千元之金飾現洋而逸迨事主報請老閘捕房立飭通班中西包探往拿該盜等已早遠　卽向事主詢明該盜等年貌服式口音據情回訴捕頭轉禀麥總巡通飭各捕房中西探捕一體留心偵緝 
　　北海路公共租界北海路前格致書院對面萬森醬園內於前晚九時許突來盜匪四人三匪在門口把風一匪躍入店堂即出手鎗恐嚇刦取賬檯上現洋十餘元而逸事後由該園經理人報請老閘捕房立飭中西包探往拿未獲而回 
[研訊鎗傷探夥之盜匪]  
　　盜匪廖錦成因與高慶榮高慶恩高玉泰等迭在公共租界內持械搶刦並拒捕開鎗擊傷探夥葛阿毛經新閘捕房控目陳雲忠將廖等先後緝獲解奉公共廨迭次訊供收押在案昨晨復由捕房將廖等解廨請究經關讞員會同美郭副領事研訊一過判廖等仍還押候葛傷愈於下禮拜四質訊核辦 
[齊巡按電留徐警廳長]  
　　近日外間傳言淞滬警察徐國樑廳長有更動消息茲悉此事起因係由該廳長於前星期曾向蘇省巡按使辭職以故外間傳有此說現齊巡按使以徐廳長辦理淞滬警政防護地方頗爲得力當茲國事未經大定防務緊要未便遽易生手特覆電慰留未准辭職日內廳長一缺應不致有變動也 
[無錫米麥價之飛漲]  
　　昨日閘北米帮接無錫快信云近日各路客帮至錫採辦者甚多致米麥價飛漲今日（二十九日）早巿售開鮮糙梗每石洋六元四角五分糙元五元七角糙尖五元六角糙羊仙五元六角五分糙客尖五元新小麥四元八角五分大麥二元四角云云以故本埠一日間亦漲起二角左右 
[商况調查錄]  
　　棉紗昨日本埠某紗商接江西來電謂連日由三公司裝往之貨均存在九江棧房因近日開往江西之小輸均裝陸兵故所有未裝之貨暫爲停裝且銀根邇來鬆而復緊云云以故本埠棉紗巿面甚爲呆滯 
　　白臘白臘於本年春初因四川軍事緊急來貨斷竭囤戶爭購以致價格抬高竟飛漲至一百餘兩迨至三四月間軍事略鬆來貨稍有囤戶亦急急吐出價遂回落至五十餘兩近來周陳交惡兩軍相爭道路阻滯貨又稀來滬地存貨無多故巿價復回漲十餘兩現米心售銀六十四兩統貨六十二兩據業此者云此後貨價當有漲無跌云 
　　柏油柏油爲製造洋燭肥皂之原料近來洋莊交易略見活動故巿價較前已增漲五錢一兩不等調查現巿荊油售銀十四兩二錢江西油十三兩六錢台州油十二兩嘉興貨十三兩八錢此後巿價須俟新貨上場方可望其鬆動云 
　　菸葉菸葉近來交易清淡各價比前約跌落一二兩之譜最近數日來惟某英商辦有黃岡貨一千餘件運往荷蘭國洛德淡姆地方浙省某烟廠亦稍辦去現查紅貨內宿松葉售銀六兩冠軍葉六兩五錢均州葉十四兩三錢白貨內南雄一種因値新陳交接現無巿面鄭州葉毛價售銀七兩餘售與洋莊開價十三兩黃岡葉現巿九兩五錢洋莊售價十二兩至十四兩　售與洋莊有關稅等項併計在內也 
[護軍使派員赴寗]  
　　松滬護軍使昨因各項要公須就商馮將軍文電往來不能盡所欲言故於前日特派參謀長趙聯簧赴寗面謁馮將軍禀商一切昨日午後公畢回滬隨卽面見楊護軍使密談良久 
[盜匪圖刦未成]  
　　前晚（即二十八號）九句鐘有暴客八名各執手鎗擁至公共租界克能海路勤安里第二弄二十八號門牌佘姓家碰門入內以三人在外把風餘者登樓恫嚇　刧當由男女僕傭潛出後門大聲喊捕該匪等見勢不佳知巳敗露遂即分頭逃逸迨巡街捕到來匪早遠　幸未刧去一物然已飽受虛驚事後由佘據情投報滙四捕房請爲查緝 
[巿立貧民學校開會預誌]  
　　南巿西陸家浜中道橋南首貧民學校自前清己酉年開辦迄今巳届八載本年歸入巿立校務依舊辦理學生八十餘人敎員祇一人悉依單級編制前次曾辦過畢業四届學生出就職業或工或商頗爲社會信用惟該校敎員袁頌豐君以是校開辦多年未曾開會不足表示於社會故定於七月九日（卽陰曆六月初十） 
日）午後在校開第一次懇親會並附學生游藝所演各科學藝均係平日敎授所得並非曠誤時日特地預備者且會場亦不點綴以節經費行將柬邀各界蒞校參觀矣 
[明强學校畢業式預誌] 　　 
　　威海衛路明强學校於陽曆七月七日（即星期五）上午九時在該校舉行預科第四次畢業禮已由校長史啓祥具函邀請商學各界及校董朱葆三金可軒顧馨一張清笙徐敬峰等諸君到校參觀矣 
[宣講所談話會紀事]  
　　上海縣宣講所主任李綺城張梅生等於昨日上午十時邀集各巿鄉宣講生開第十二屆談話會並將議案三則詳報縣公署查核茲將議案照錄於左一議黎大總統受任之宣言三則鄉民多未深悉宜隨時宣講俾衆週知一議近日天氣漸熱公共衛生尤宜注重稍一不愼關係生命各宣講生當隨時勸導如冰水 
生瓜及一切關於衛生有碍等食品切勿入腹致免危險一議本所成立已届一載各宣講生宜將全年成績報告編纂成册彙集刋印（卽上海縣宣講所報告）並詳請縣長核准施行 
[公立醫院近事紀]  
　　上海公立醫院組織董事會邀集巿鄉各經董選舉董事曾誌前報茲悉該醫院董事會當選諸董事日前在該醫院內公選會長其結果以莫子經得十二票爲最多數當選爲正會長秦硯畦得九票爲次多數當選爲副當經莫秦兩君承諾擔任矣又董事會以該醫际院長一職管理全院事務責任綦重未便久懸查有汪尊美於醫院事業頗有經驗公同决定聘爲上海公立醫院院長已由莫會長備具聘書致遂汪君要求擔任矣 
[上海縣署示諭兩則]  
　　上海縣公署昨發示諭兩道分别錄下 
　　（一）飭領國貨獎憑爲示諭事案奉江蘇巡按使公署飭開准農商部咨開案查本部國貨展覽會出品前經組織物產品評會分類審查業由該會詳加審核分别等第經由政府公報公示在案現在此項奬憑奬牌均已製印完畢除奬牌一項由本部酌收實價特等收費五元一等收費四元二三等收費三元五角應請飭由各得奬人備價逕向本部賽會處請領以便彙案發給外其貴省出品人應得奬憑計共三百八十一張相應連同國貨展覽會謝狀十九張咨送百收轉發飭遵並希見復等因並奬憑謝狀到暑准此合特飭發該知事卽便查明分别轉給并通知各出品人將應領獎牌照章備價逕向農商部賽會處具領仰卽遵照仍將發出日期及通知得奬人領奬辦法具報查攷此飭等因並發奬憑三十一張到署奉此除將謝狀遵發總商會收領外爲特出示曉諭後開各出品人知悉仰即繕具領狀限於十日內來署領取奬憑以便結朿詳農商部賽會處具領其各遵照特示計開特等（眼鏡）精益眼鏡公司（香烟）生生烟公司（繡品）女子刺繡傳習所華　（中華紗潔文網絲槍緞五彩月華緞閃色錦霞緞）老九章（肥皂）大川製造廠（毛邊紙）龍章機器造紙公司一等（紀念時扇）大吉祥蔣伯英（漆綢雨衣）郁屏翰（　線）美藝公司（七色美術玻璃）梁鶴巢（印刷品）中國圖書公司和記文明書局（化粧品十二種）戴春林（靛）天興號吳志淵茂信行（花邊）美藝女子手工處（眼鏡）華明廠周彭年二等（灰布）振興染織工廠（腿帶）大中機織廠丁志錕（牙粉擦牙水等）公民製藥所（毛筆）大吉祥（柳木牙扞）新業公司（雕刻篆文紀念扇）蓋日公司（繡品）老九章（人丹）中華製藥公司（織襪機器）高昌機器廠（藥品）雷誦芬室（棉毛巾）大經工廠（絲光布）春涵織布廠三等（棉毛巾）老義隆（衛生補益醬油）南義升 
　　（二）禁止刨棺掘墓爲出示嚴禁事本年六月二十日奉滬海 
 
 
 

Page 11

 
 
道道尹公署第六五四號飭開案准邑　王豐鎬楊秉衡李逖先等公函開（原函曾載二十日本報從略）等情前來合亟飭　該知事趕緊出示禁止一面仍訪拿嚴辦枯骨有知庶安窀穸頑民聞　或泯貪殘切切此飭等因到縣奉此查倒棺掘墓忍心害理莫此爲甚在法律無可倖逃豈拿辦或容稍緩奉飭前因除一面訪拿查辦外合亟出示嚴禁爲此示仰居民人等一體知悉嗣後倘有無業游民敢於無主古墳盜磚暴骨或人贓並獲或訪知蹤跡立卽報孫聽候拿解法庭究辦切切特示 
[基督敎會之消息]  
　　上海基督徒領袖議决約同全國敎會信徒定於七月二號三時同行爲國公祈禮典本埠以青年會殉道堂爲會場由中華續行委辦會誠靜怡牧師主領禱告尙賢堂李佳白博士主講業經聯會委辦通函各要埠領袖轉知各堂查照矣 
　　龍華孤兒院新建之禮堂工竣已久前定春間行開幕典適因國中有事交通欠便故再展期茲由董事部議决准定明日（即七月一號）午後二時舉行落成禮兼十週紀念典如各界届時臨院者一體招待 
　　本埠基督徒佈道團出發露天講道等情曾誌前報茲於明晚禮拜六）八時在麥家圈會所開全體議事大會由各部報告團務協商佈道之進行方法已通告各團員矣 
[通俗宣講之進行]  
　　通俗宣講社自前清辛亥組織至今已歷八載創辦以後每月按期分區宣講聽者頗衆近發起人顧翕周王立才顧旭侯袁頌豐諸君以平日均有職務覊絆對於各巿鄉宣講未能普及爲慽故由該社總幹事袁君以巿立貧民學校暑假在邇擬在假期內約同該校敎職員分赴各巿鄉按段宣講以期普及所需經費仍由巿經董姚子讓巿學務委員賈粟香繼續補助 
[滬海道署批示三則]  
　　聚興公礦灰公司禀爲壟斷把持籲懇飭令灰船公所取消挨號由據禀粘件並灰船代表虞德昌任壽全等禀均悉查公所本爲善舉而設據稱挨號售灰妨碍孰甚事關灰船小民生計灰商營業究應如何改易以期各無妨碍爭執消弭仰不海縣知事確切查明妥議具復核奪至該公司所購之灰旣係預訂合同毌庸挨號該公所所扣灰船並仰轉飭先行釋放此批禀及章程志願書發虞德昌任壽全兩禀併發仍繳合同六紙發還 
　　石灰船商虞德昌任壽全等禀已於聚興公礦灰公司禀內批示矣此批 
　　中華書局陸費逵禀爲新式小學敎科書賜予通飭各校採用由禀悉已函知所屬一體採用矣仰即知照此批 
[上忙啓征之諭話]  
　　民國五年份上海縣上忙錢糧已經沈知事示期七月一日開征在案昨日沈君又飭吏傳四鄉各圖地保令於是日午後來暑聽候當堂諭話啓征上忙事宜 
[楊交涉員道謝誌悼]  
　　駐滬楊交涉員昨赴各領署道謝誌悼袁前總統並告知袁氏靈柩已於前日（卽二十八號）盤運出京暫安彰德云 
[長警領餉天雨免驗]  
　　今日（三十）爲淞滬警察各區長警發餉之期曾經徐廳長分别委任各員至各區署隊點驗在案昨徐廳長又訪知各該署所隊警正佐等略謂所有委員分投點驗發給長警餉銀一事天晴則凖期實行臨點惟逢霉雨滂沱則撤銷點驗並着各具領狀到廳呈明後將餉銀發給承領以便分别轉給 
[英總領事由奉回滬]  
　　駐滬英總領事法磊斯君前往奉天公幹現已公畢回滬矣 
[閘北之命案]  
　　住居閘北華界之江北人沈三元前日被同鄉人張瑞記何登貴小魚罩大　子等四人因銀錢糾葛軋至北西藏路口與租界交界處之聚康樓茶館內吃講茶一言不合張等四人將沈蜂毆受傷若輩即下樓逃逸由該處站崗五百六十七號華捕聞聲到來將沈送入同仁醫院未幾氣絶身死尸送驗尸所昨由公共公廨兪讞員偕美副領事弼君蒞所檢驗驗得腰部户背等處受有重傷而死美捕房將案中重要證人李三及尸姪沈雪仁沈小旺子傳案略訊一過中西官以此案出自華界除飭尸姪具結棺殮外將全案送交地方檢察廳訊辦 
[續誌船撞溺斃男孩案]  
　　划船戶顧如臣在又袋角與倪阿順花衣駁船相撞致顧子得洪落河身死等語已記昨報此案前日經司法科嚴科員略訊一過判將倪解送地方檢察廳核辦駁船及所裝之花衣先行釋放矣證明西崽戳斃牛肉攤主案 
　　西崽屠桂生在虹口小菜場將牛肉攤主楊查生用刀戳斃由捕將屠獲解公共公廨迭經訊供收押在案昨由捕房傳同見證兪阿二張金生將屠解廨復訊先由捕房代表牛門律師上堂譯訴案情繼由俞張兩見證投案證明被告當時因向死者購買鹹牛肉起衅持刀行兇各節訊之屠延穆安素律師代爲辯護奉中西官核供會判屠仍還押候下禮拜四再行訊核 
[再誌病犯在院脫逃]  
　　李金山因與陸福根串竊馬霍路郝尙文家衣物由探將二人獲解公共公廨經中西官訊判陸押西牢二月李押候查明另案併究嗣李在押患病送請工部局醫院醫治在案詎李於前晚乘看守病房之二百十三號華捕王國樑二百三十四號華捕嚴宏良二百四十號華捕謝全倫瞌睡時逃逸經該院侍者於寳奎得悉報明捕房昨日捕頭將該華捕等解送公共公廨經俞代襄讞會同美别副領事略訊一過以該捕等看守疎忽判均押候緝提李犯到案於下禮拜四再訊 
[地方廳訊理蘇州姦案]  
　　住在蘇州城內之錢子蓮向來在外營業已有三四年之久並未回家此次回里見其妻徐氏身已有孕調查之下始悉曾與張少雲通姦錢遂據情投吳縣公署狀告經該署研訊明確判張少雲監禁二年詎張不服投上海地方廳上訴奉飭核准將一干人證提到惟錢徐氏因臨產在即現在蘇州天賜莊醫院候產並不到案前日午後該廳刑庭長趙君會同端木堵兩推事官並李檢察官特開合議庭研訊錢子蓮同母及各證人投案伸訴前情張少雲由警押送到案當因案關風化奉堂上傳諭禁止旁聽 
[泥水匠領回逃妻]  
　　南匯人泥水匠湯樹春因其妻顧氏日前私自來申招尋不見前日卽偕胞兄樹生來申找尋在南巿大王廟附近金關英之成衣店門口遇見該氏卽指金拐匿鳴警拘送一分駐所金供顧氏來家躭　並無拐匿之事飭金交保嗣後不准再事招留氏給湯領回完聚 
[無賴攫取烟槍]  
　　無賴張阿毛於前日糾同在逃之人至元芳路四百九十五號鄭唐氏家指氏爲私設烟具賣烟向氏拆梢不遂攫取値洋八元之烟鎗一支逃逸被氏報請捕房派探將張拘押昨解公共公廨經中西官訊實判張押西牢半年示儆 
[押儆攫取金飾之兩匪徒]  
　　匪徒俞瑞生周阿四因先後在北海路浙江路攫取龔陸氏金押髮王陳氏金挖耳均經包探緝獲昨晨併解公共公廨請究經關讞員會同美郭副領事逐一訊明會判俞周兩匪各押西牢半年期滿均逐出租界 
判罰烟犯 
　　婦人沈王氏因在阿拉白斯脫路二百十一號屋內私設烟間售烟被捕房偵悉於前日派探前往查獲當將氏與烟客陸杏福徐東才鍾兆生張阿金等連同烟具一併解送捕房禀奉捕頭諭着分别拘留昨解公共公廨經中西官訊明判氏罰洋十元餘人各罰洋四元一併充公烟具銷燬 
[聚賭罰洋]  
　　老婦陳趙氏在虹口武昌路九十八號屋內開設賭場招集粤帮賭徒聚賭抽頭被捕房查悉於前日密飭中西包探往拿所有賭徒均被逃未獲遂將該氏連同賭具一併帶入捕房奉飭轉送公共公廨昨由官媒將氏解經中西官訊明判氏罰洋十元充公賭具銷燬 
[串拐小孩之敗露]  
　　蔡高福蔡祿富串拐十二歲小孩李福寳價賣與寳昌路某姓家得價瓜分詎被該孩私行逃回哭訴乃父李阿二並叔李阿瑞於昨將兩蔡尋獲鳴警押送警察廳移送地方檢察廳訊究 
[小陔拉車之危險]  
　　閘北境內每有未成年之江北小孩拖拉破壞人力車在途載客危險殊甚屢經各警區取締無效前日有李小三李小羣兄弟二人同拉一車在大統路與陸妙生所推之塌車相撞小三仆地頭部被車輪碾傷由四區崗警一併拘入警署候辦 
[坍牆壓傷小孩]  
　　前晚十二時法租界巨籟逹路十二號門牌住戶之牆忽然坍倒壓傷經過之紀姓小孩幸傷勢尙輕報捕房後飭送廣慈醫院醫治所需養傷費着令房主認繳 
[小孩陷入陰溝]  
　　南城外壕基自塡鋪大路後所設之陰溝鐵蓋被宵小竊去計大小南門一帶共有二十餘方之多昨日午後有曹姓之十歲幼孩於午飯後到校行至救火會前偶不經心陷落陰溝內經沈長順刀店某夥暼見趕往援起該孩已遍身透濕受驚不淺矣 
[偷兒行竊被獲]  
　　住居寳山路已入西洋籍之女子王三姑家前晚被竊賊王啓正混入竊取衣服當爲該女扭交巡警昨送地方檢察廳訊辦 
[車夫行竊之押儆]  
　　狄楚卿控包車夫曹阿三之替工王阿三竊取値洋九十元之錭絲車輪一案昨由捕房將王拘解公共公廨經中西官訊明判王押西牢四月示儆 
[討債反被債討]  
　　顧阿毛前投法公堂指黃芝球爲王秋泉控將其田單抵洋一百元逾期不贖求請訊追黃供民人實名黃芝球抵洋係王秋泉所欠民人曾作中人於借據上書明爲憑判令限交王秋泉在案昨顧續求訊追黃供王秋泉住在華界某鄉鎭前日民人將伊尋見同來公堂未蒙傳訊故此回家此洋實非民人所欠尙有中人趙伯英可證趙供王秋泉抵押之事實由民人與黃芝球爲中王上期到過公堂今日不知審訊故未來案中西官以原告不應將黃芝球誣控况王秋泉往居華界亦不應投廨越控遂判將案註銷外罰顧洋十元充公再償王芝球名譽損失洋五元 
[欠米賬人洋兩保]  
　　馮全坤前投役法公堂控張阿開虧欠米洋一百三十六元於上年底張來行面算後祇收過洋四元向索分文不理求請訊追張供民人亦有尖米十石售與馮全坤其價未曾除去照民人核算祇欠尾找十餘元且並未有到過馮處當面結算欠洋一百三十六元之事判令原告將證據呈案候核在案昨馮將賬簿呈案並有證人張某投稱上年陰曆除夕目見張至馮店面算欠洋之事判張阿開人洋兩保限七天繳洋 
[新衣店祇賸生財]  
　　洋布店主田鳳昌前投法公堂控新衣店主周靜泰虧欠貨洋二百三十元一案判人銀兩保無保押追在案迄今未繳昨田續求訊追周供店被田鳳昌逼倒現在祇有生財一副可抵餘者無力料理中西官判還押候將生財拍賣再核 
[混用鉛小洋之扭控]  
　　閘北長安路震昌京貨店主朱明齊扭販賣洋燈罩之丁洪良至四區警署控丁屢次混用鉛質小洋請爲究辦經姚警正判令收押候查 
[猪鬃作不受水電廠調查]  
　　閘北水電廠廠長曹元度因增加水價派司事調查各用戶人口居戶等誤認爲徵兵抽稅不肯實告等情曾誌前報茲悉所查不僅在人口之多寡且注重在姓名職業等等前日該廠司事查至寳山路怡福里陳姓猪鬃作該作主以水電廠爲營業性質非行政官署並無調查戶口之權遂與該司事大起突衝該司事等遂敷衍了事而去 
[名人碑帖再版又出]  
　　譯組　淸道人兩先生合藏泰山經石峪金剛經墨拓精本前經望平街震亞　書局主朱挹芬向兩先生假印預售廉價劵初次出版暢銷一空今再版又出且由清道人在徐積餘君處鈔得經石峪全圖附印卷首較初版益臻完備更有清道人節臨六朝碑四種亦於同時出版內有康南海梁任公曾農髯鄭蘇戡諸名人題跋滿幅琳瑯美不勝述而曾農髯跋語力駁儀徵阮氏創分南北書派學說議論尤稱特色世有好古之士允宜人手一編焉 
[氣候報告]  
　　（上海徐家滙天文臺天氣測候報告） 
　　巳過者之報告六月二十八日中國北部有低度甚深自直隸起以至朝鮮揚子流域氣壓表微升浙江及湖北間驟雨盛行二十九日氣壓高處諸地點驟雨甚大凉風仍以東南爲向二十九日下午四時前二十四小時內上海氣候温度至高七七·五至低七二去年同日至高七六·八至低六九·六 
　　未來者之推測二十九日下午四時三十分豫測天氣似有晴意緯線三十度南有南凉風北有北凉風 
雑評二 
[消極（訥）]  
　　難得哉政界之人物有權利思想者行動恒越乎分際無權利思想者態度又易趨於消極如梁任公蔡松坡皆所謂政治上之中心人物也而今皆有退休之電亦可爲之一證矣雖然如梁蔡者决非以淡泊鳴高者也亦决非僅以無權利思想之故而遂漠視政局者也必更因政局之趨勢不順舉動多阻碍益以促成其消極之志耳是故今日欲挽回梁蔡之消極位名固不足道惟於政治上稍推展其雲翳俾予稍可着手之機或者可望其不終於消極乎 
來函 
[揚擇來函]  
　　敬啓者旅滬國會同人爲約法問題覆北京宥電衆議員王君茂才亦在場署名詎因繕稿匆促致發電時漏未列入用特布聞卽祈登入大報來函欄內爲幸楊擇敬啓六月二十九日 
[兩浙緝私第三營來函]  
　　本月二十八日閱貴報所登蘇省鹽務緝私第三營營長馬國棟前日特遣金某來滬赴上級機關領餉在十六舗碼頭被竊去公函一件出入證一紙銀洋兩元數角查敝營絶無此等情事祈請更正以免誤傳兩浙緝私第在營營部啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬洪憲皇帝致朱孽兒電] [  鵷雛]  
　　萬急陽間探報一品大百姓朱孽兒先生鑒鬼密覽梗日致黎段電殊深驚詫梁士詒朱啓鈐等一十三人爲朕心腹股肱一旦相棄正切懹念且朕自入陰間經鬼門關鄷都府各師長各鎭守使等開會歡迎感情極爲融洽因之朕雄心未死重爇餘灰瞻彼五殿正深臥榻容人之感而彼黑臉小夫氣量窄小祇以外國君主之禮相待殊不肯倒屣下殿拱手相讓朕覩此情景憤火中燒已電飭血汚池一等彰威侯鄭總司令鬼門關馬鎭守使各率海陸軍數千尅期集合共圖大舉而運籌帷幄商借紙錢在在需人以資臂助彼梁朱等手段素佳感情尤厚朕已通飭中國各省縣城隍專使相迎各與要職故陽間一切懲罰之說本自無須而先生請賞元功之電亦爲多事况此十三人學問經濟只宜在鬼界施爲决不宜於陽世先生旣爲說項交誼必深仍望去電促其速駕不然黎總統段總理或採先生之言與十三人以十三等徽章之錫彼費貪戀權位勢將裹足不來陰司則大事失敗先生咎有攸 
歸朕决不姑容也臨書神往希即電復陰界新魔王故洪憲大帝袁世凱有 
詩選 
[晚景] [  呂大呂]  
古刹一聲鐘樓邊夕照紅瞑烟迷遠樹人在翌薇中 
[春郊]  
落花山自韻閒步總無聊坐聽溪聲急垂楊綠過橋 
[早秋]  
零落芙葉盞牆邊蟋蟀鳴秋風來瑟瑟不復帶蟬聲 
[除夜]  
獨坐守除夕更深未忍眠恐他睡將去開眼已經年 
小說一 
[社會小說羅毒] [  天白]  
　　燈光燦然自淡紅縑罩中透出朗射四壁作薔薇色几榻之　潔白如雪者映燈悉艶若粉霞惟布地之茵黝然光澤如鴉羽茵上亭亭立一美人衣裳純碧襟前綴一紫羅蘭花球玉　方拈一玄絨之冠冠上纘石之光燁燁如明星閃灼弗定蓋晚粧初罷欲出門作夜游而同伴未來方佇立以俟也已而鈴聲琅然美人舉其螓首而革履之聲　　已近美人玉容斗復低悄而來者已入則一偉丈夫着蔚藍軍衣肩章寳星金色爛然惟衣上薄有積塵 
色稍黯淡眉字間亦微露倦容似征途况瘁初寗家者入門即去其冠近美人前握其柔荑徐徐言曰茉蓮吾愛余今日歸來得與吾愛盤桓余心之樂逾於膺巨堡之封且十倍也言時吻美人之棠頰茉蓮微笑以素手拊其衣上積塵且注視其面曰米烈汝自麥斯來途中未暇一御湯沐耶米烈退坐莎發上歎曰鞅掌風塵時苦譏渴何暇修容吾愛以葡萄釀來當蓋一　以　塵摖茉蓮如言取酒注之於樽授其夫米烈舉樽徐飲目矚茉蓮茉蓮方注視几上時計黛蛾微蹙若有所思米烈停杯曰吾愛將何往惜余已疲頓不能相陪茉蓮笑曰海淋女郎與查蘭德夫人延余觀劇耳已而不過我渠等交際繁殆有他約矣米烈曰查蘭德夫人非年事已高而猶濃妝艶抺婉變態者耶茉蓮曰汝軍人焉知修飾且夫人雄於資廣交游在巴黎女界中可稱交際之花汝何得以冶容譏之米烈見茉蓮微慍遂無言倒於莎發上而臥 
小說二 
[鬼雄情涙（續）] [  鵷雛]  
　　鬼宫去逆旅可半里强故拿破崙氏覇褄之所也滑鐵盧一戰覇圖灰燼之後曾於此中與苦雨悽風相對爲主賓者數年卒以風雲已逝事機不復此絶世驃姚之拿氏乃撤手人天一暝不視而去萬事乘除滄桑變幻至於今日島人蓋亦漸欲忘之矣惟有門外曠　範石所作一短小精悍撫劍挺立之石像過者無不免冠以致其敬或聚而論議贊歎幾若此像非像即爲拿翁之肉身數十年如一日也 
　　近數月來此風月凄清之鬼宫中忽發生一不可索解之事其事維何乃足使此赤髮之鬼宫主人迭來司驚悸至於亡魂奔越而出昌言於俱樂部咖啡肆中謂拿翁夜現至其書室展閱其典藉摩　其器皿至於一小時之久并對其素壁所懸亡婦之遺像目之作獰笑此語一布全島之人震驚若狂奔走相告自此事發生至於三閱月之久謠諑乃稍稍息而地下拿翁若已逆知之者遂於其日爲第二次之現靈島人聞之震驚奔走一如前日如是凡四五次而老迭來司豐碩之頷巳疲削作三角形矣 
　　迭來司飯罷獨坐深念思彼不日當謀遷徙以不如是者彼悸動之心房且永永無復寗貼之一日思極引目四顧微風吹簾竹影搖曳心念以時計之彼鬼雄或將復來乃大驚離坐欲出忽見數武之外一瘦削易頎之人彳亍而至則驚極而呼意謂此謂拿氏之鬼或拿氏之鬼友也 
　　三白桃傳爲小說叢報社東訥君所著頃蒙見惠一册披誦一過文字嫻雅趣味彌永書此以介於愛讀小說者鵷雛 
 
 
 

Page 15

 
 
   
 
 

Page 16

 
 
   
 
