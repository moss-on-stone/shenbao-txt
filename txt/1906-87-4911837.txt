# 1906 - 87 - 4911837

 

Page 1

 
 
   
 
 

Page 2

 
 
[電傳宮門抄]  
　　三月初九日召見軍機沈潛程利川戴庠現换綿袍褂 
[盛宣懷奏覆蘇杭甬鐵路草約自可作廢摺代論]  
　　奏爲據實覆陳恭摺仰祈聖鑒事竊臣承准軍機大臣字寄光緒三十一年八月二十五日欽奉上諭御史朱錫恩等奏浙省自辦鐵路請將舊訂蘇杭甬草合同速與撤廢一摺浙江全省鐵路業經商部奏准由紳民自辦所有前與英商訂立蘇杭甬草合同著責成盛宣懹赶緊磋商務收回自辦毋得藉詞延宕並著聶緝椝會同妥速籌辦以重路政而保利權原摺著抄給閲看將此諭令知之欽此跪誦之下仰見聖主愼重路政斟酌因時之至意曷勝悚感臣查蘇杭甬鐵路係於光緒二十四年七月接准總理衙門來咨以英竇使請准英商承修中國鐵路開列五條之一咨令酌照南北鐵路章程與英商妥訂專章咨報本衙門奏明請旨遵行等因其時臣遵與英商議訂草合同三條電商總理衙門核定並聲明所議俟臣會商撫臣如於地方窒碍尙須更正隨後再行會奏等語此特參以活筆預留後來操縱地步分咨在案逮光緒二十九年寗滬合同簽押時臣以此路逾時已久責其應作廢棄面詰再三英公司不允復致函堅申此説彼雖强辯然商廢之説實已從此埋根自奉諭旨飭令磋商遵先函致英公司約其會議該公司復稱須請示駐京薩使臣當卽電請外務部知會薩使催令英商從速來議迄無復音去冬復切實函告英公司大致謂蘇杭甬鐵路草合同雖係奉總理衙門咨令商訂然聲明俟會商巡撫如有地方窒碍卽行更正仍俟定正約後會同人奏現在商部已先奏准由紳民自辦必與地方大有窒碍可無疑義又第三款聲明英公司當從速派工程司測勘現己七年並未來議勘辦光緖二十九年四月曾函致英公司聲明杭州鐵路現有他商請辦勢難久待自此函訂之日起如六個月之内再不勘路估價則杭甬一路及浦信一路均作罷論所有以前草合同一槪作廢此函去後又逾兩年則草合同本應作廢現在總公司不日裁撤特將遵旨自辦緣由再行專函聲明等語去後卽據英公司覆稱現奉駐京竇大臣來函接准外務部來函所論蘇杭甬鐵路現歸浙撫一手經理不由貴大臣過問辭意極爲明晰等語除將迭次往來函件抄咨外務部商部浙江巡撫備查外臣查蘇杭甬鐵路草約原議本應俟撫臣查無窒碍再行會商人奏該洋商雖經派人約略勘估而勘估情形並無估單圖樣呈報總公司亦未議辦法二十九年因有華商李厚祐等禀辦杭州拱宸橋至江干短路臣曾函致英公司限以六個月内爲期衡情酌理自可因其逾期置之不理實非滬寗鐵路經總公司與督撫臣會議正合同具奏並經外務部核議覆奏奉旨依議發給借票照約開工者所可同日而語惟此案總理衙門原給照會内稱中英輯睦多年自應同歸於好行令臣與英商妥訂章程彼時與英竇使如何發論現在與英薩使又如何因應皆非臣所得而知並聞英竇使因臣前與爭議福公司山西鍊鐵及礦務各端幾至决裂經外務部調停而後定不能無憾於臣故於此案不欲臣再過問總之臣雖愚昧無能數十年來凡遇有艱危困苦之事向不敢畏艱苟安諒可仰邀聖明洞鑒將來此案如果英使到底狡執一經外務部知會到臣决不置身事外仍必會同浙江撫臣切實辨難以期結果而保利權理合先行據實覆陳伏乞皇太后皇上聖鑒謹奏（孔） 
　　按蘇杭甬鐵路草約有種種可廢之道固盡人能言之者也盛宣懷卽欲代爲廻護恐亦無從措辭至謂非滬寗鐵路所可同日而語則滬寗鐵路蘇省京官本未嘗責其廢約不過因估工浮冒糜費太多蘇人負債過重不能不責其减輕成本耳乃盛宣懷在京時迫於公議初允核减嗣竟自悔不與各京官會議兹於撤去督辦後奏覆滬寗鐵路情形（見三月初八日本報）輒復嘵嘵置辯不知此路之浮冒朝廷可欺國人不可欺盛亦何必爲此欲蓋彌彰之舉且奏中更謂所有宏綱細目己派管理處總辦道員王勳赴京一一告知後任嘻異哉是豈以後任爲塊然一物不能辦理此路於所謂宏綱細目者俱茫無所知而必須盛爲之指引乎抑將以不肯核减之心法傳授之於後任乎記者靜觀後日卽可知此數語之意究當以何方面爲判斷也 
[俄人不認停撤满洲俄兵]  
　　初七日柏林電 
云俄京聖彼得堡以外間謠傳俄國停止撤退满洲俄兵俄人不認有此事譯字林報 
[華商因俄亂避回中國]  
　　初七日北京電云外 
務部接得俄屬托姆斯克來電謂該處近有亂事華商被刦受損甚巨現己紛紛遄回中國藉以避難譯字林報 
按前者海參威俄軍兵變華商被累甚巨今因托姆斯克亂事又遭損失嗟我華商何若是之不幸耶 
[十四續訪函述南昌大教案南日]  
　　法参贊細訽鐵路情形近日法叅贊端貴拜會胡中丞數次語尙和平惟屢屢論及九南鐵路若干路程若干工本如何籌畫如何辦理極爲詳細不知是何命意也 
　　節錄駐潯姜教士禀美總統稿竊以教會中人民傳教支那者其中或有借本國政府保護遂以干涉支那官吏之特權且曲庇罪犯俾逃法網並躬蹈迫脅平民之舉或假手於代表人以行威嚇此種舉動雖未盡不公然歴觀已事其結果必至於使歐美人民居於支那者性命財產有種種危險及損失之慮且有妨害世界平和之勢某等爲此肅禀恭呈仰懇大總統於萬國平和會開議時主持設立一萬國盟約約中大旨凡寰球各國有人民居住支那者總應用其適當之保護照約仍須嚴朿本國人民使不能以保護之故濫用權力此外尙應别籌方法以維持此項條約并使各國人民之暫寓傳教及久居傳教者倘因他國人之行爲陷於危險地步得以借此盟 
 
 

Page 3

 
 
約有權抗議以大總統之力使此舉得以有成某等誠感激之至教案牽涉紳士近日京都飛電至贛謂南昌教案某國領事有牽涉紳士之意贛省京官聞此消息會議於江西鄉賢祠合籌對付之策 
　　胡撫電告大槪情形此次英領事英兵官法兵官法叅贊先後來贛查辦大教案一切内容十分秘密外間無人得知並迭次嚴禁傳播近日益加愼重除院司外總幕府諸君府縣各官局所各員亦不易知其消息惟聞胡中丞第一次電告外務部云英領事抵贛後連日與商交涉尙屬和平騐視江令屍傷該領亦不信自刎之説第二次電云法參贊抵贛後數次相晤皆極和平並無責言尙須梁道與余臬定商妥貼再行回京開議了結該參贊未帶醫生並不騐江令屍傷大約英法美各醫生分别騐明不必復驗第三次電云法參贊深以王安之如此妄爲有損文明國體余臬司亦以保護不力深自引咎似賓主浹洽無甚疑忌將來此案或不難和平了結云云臬批南新兩縣禀訊明江令被刺情形南昌新建兩首縣孟趙兩大令禀覆訊明被刺情形已紀前報兹聞余廉訪批示云據禀查訊隨同江令赴堂跟丁茶房各供大槪情形己悉當江令受傷之時該家人徐榮等旣在廳門之外而在堂之劉司事及同王安之走出之中國人自必目擊其事應候傳案訊取確供以備質證仰南昌府督同該縣等迅卽知照 
　　江大令擇期大殮己故南昌縣江大令自二月初七日因傷出缺僅八棺小殮由英法美各醫官先後詳驗并候法參贊騐視刻始由介弟南坡大令禀准大憲擇吉三月初五日亥刻行大殮禮臨川民人爲江大令掛孝舉哀江大令前署臨川縣頗多善政最著者爲捐廉倡修廖家　一事迄今每年可多收稻榖三十餘萬石土人名其堤曰江公堤叧建生祠三處以祀之一在鄉間一在城外一在城内上月大令被刺遇害遠近鄉民深爲悼痛城鄉紳士邀同衆民分别在各生祠掛孝三日望風遙祭仍擬上禀撫憲奏請列入名宦春秋致祭（軍） 
[江西紳士致同鄉京官公函（爲南昌教案事）]  
　　竊維兩利則從重両害則從輕此自然之理也智者習於巧愚者習於拙此又自然之勢也是兩説固社會上普通性質所同具而吾國官塲中人爲尤能得其深邃之秘訣官場中人恒言大事化爲小事小事化爲無事歴來坐堂皇操幕政者每以是爲積德造福之關鍵遂用此爲裁判定案之標準嗚呼此言亦未嘗不善特天下之公是公非自有定論何能盡以一手掩天下人之耳目乎有時誤用此大化小小化無之主義且轉生出無數波澜種種惡果者則於始事之際過欲就輕過欲弄巧之一念誤之也南昌教案之激變大約坐此之失正月二十九晚法天主堂教士王安之請江雲卿大令赴宴江辭不欲往固請而去其度間僅有三人一爲堂内書記劉某此外則江與王耳當時情形無人目擊外間傳聞異辭惟江令被刺而非自刎則衆口一致確無疑義有云江令在教堂膳後卽欲　歸王安之邀入房内而閉其從者於外卽提議新昌舊案（聞王安之近甫　新昌歸有人讒江於王王恨江刺骨其實前年秋中丞委江赴新昌辦理極能平允新昌人咸德之）要挾四欵其最重者爲賠銀十萬江答以此事我不能作主須回明大府而王安之驟欲逼令先寫憑據江令不肯卽持刀而刺之（現江已死有洋醫驗其傷痕闊近三寸深一寸當時先用刀橫刺再用刀直刺尙用力一轉非但食管已斷内筋亦斷三條旣騐後拍有一照）傷頸及食管江受創彚絶王則單騎直入撫院面見中丞謂我好意請江令吃飯不料圖頼出刃自刎我法人在江西行教已二百年從無此等橫暴之事今江令如此圖頼於敝堂名譽極有關礙望貴院速令江某具明親供剖明此事否則卽電敝公使逕向外部交涉言已憤憤而去（聞中丞此時僅唯唯）方王安之之至院也江令暈絶在内從者仍閉在外有該堂守門啞子倉皇作勢告警（一手向頭上以指作頂子狀一手向喉作刎狀）於是從者始入見江臥血中卽馳報撫院大呼洋人殺人時僅二更胡中丞立傳兩司及洋務局某觀察并其文案商至四更兩司分路保護教堂（臬司在老貢院前之藥店坐至天明）臬台卽自至天主教堂内（或云次早始至）有童某等同去（江令被刺後當夜未曾抬回童亦縣班現當警察差且爲江之親家）次晨鹽道沈子培首府徐性臣奉中丞命至教堂江被創不能言然己漸甦猶能勉强作字乃授以帋筆江令親寫數箋此卽所謂當日之親供卽江之親筆也）江己寫有一條致某帳房又寫有一帋爲洋人搶去然江回署後某友問其究係自刎否江寫八字云若係自刎何用兩刀）於是當事將此親供帶回由臬台遞呈中丞而童某面禀中丞力言自刎其時同見之官皆聞其語意不能平童又在官廳内竭力與人爭辯謂實係自刎同官無不唾罵之此江令被刺之次日初一晨間事也未完 
[鄂督接到南昌長電武昌]  
　　官塲傳述初四日督 
署接到南昌某當道長電一通計有七八百字大約係報告磋商教案已定情形聞鄂督當卽飭某公擬稿電覆（功） 
[鄂督電覆無從代聘鐵路工師陜西]  
　　陜 
撫曹中丞日前接湖廣督部堂張香帥電文内開迥電悉從前蘆漢鐵路歸此公司承造所用工師皆洋員華工師並無一人蓋中國現在尙無人通曉此等學問也且此路叧有督辦大臣主政鄙人亦無從過問至粤漢鐵路三省僅擬公聘履勘洋工師一人現尙未定川漢鐵路鄂省甫向日本聘用勘路工師一員尙未到月薪重至千元器具舟車費在外其難可知安得有數十百人之多尊處需才實屬無從應命至將來需用鐵軌鄂廠自能承辦但須預定云云刻已行知鐵路總局遵照辦理矣（霜） 
[籌備粤漢鐵路還款武昌]  
　　張督於上年息借英 
欵贖回粤漢鐵路兹照合同三月十三日爲還欵之期故張督已召 
 
 

Page 4

 
 
集司道局員籌議預備以便届期應付矣（功） 
[陜撫電調能員調查鐵路事宜陜西]  
　　秦 
中奏辦西潼鐵路已開局會議專招華股用華工不令外人叅預鋼軌車頭鐵器等件擬取諸鄂廠木石料則採用秦產以期利不外溢日前又札委現署廣西昭平縣林佩綸赴滬鄂兩處考察章程兼訪精於路礦華工師及熟習員紳如何訂聘如何調委滬上集股情形若何到鄂以後并查明各廠所造能否敷用隨時詳細電禀以便酌核（霜） 
[常德因錢店倒閉幾釀巨禍餘聞湖南]  
　　湘省自常郡搶劫錢店後西路一帶莫不異常震動近日常郡所屬之桃源縣辰州所屬之柳林汉時有商店被搶情事並聞龍陽縣張祥有廣貨店亦因兑票人多紛紛擁擠該店初未預備一時轉運不靈巿面匪徒將欲乘風圖劫幸縣主陳鳳笙大令聞警馳往親臨彈壓諭令該店所出錢票准赴本縣衙門照兑並將店主帶縣訊明出票若干存欵若干核計尙無虧欠因店主籍隷江西遂令豫章會董出具公結懸牌於該店門首凡所出花票槪赴縣署照兑如有藉端滋閙希圖搶刦者定當從嚴治罪並將當日在塲滋事數人立予枷責以示懲儆因此巿面得稍安靜又聞常郡城廂内外現在加意防範所有警察巡勇提標營汛以及駐常之强字二旗均各飭派弁勇晝夜巡查以防匪徒再有聚衆圖刦之事各城門關鎖亦較常加早云（時） 
[蘇垣添設小學師範蘇州]  
　　蘇垣師範學堂監督 
羅叔藴中翰擬在師範學堂内另設師範小學分高等初級兩項招考學生一百名以五十名爲高等學生以五十名爲初級學生初級生四年畢業升補高等高等生四年畢業升入師範大學所有教習卽以師範學堂各員兼充學生每名收歅費每月洋銀一元己考取足額開校疑業並禀報學務處立案矣（永） 
[蘇屬各府縣設學務綜核所及學務局鎭江]  
　　江蘇學務處總辦司道札飭各府設學務綜核所隸於學務處各縣各設學務局隷於綜核所以期聯絡一氣初五日鎭郡府縣各官已接札遵辦矣（再） 
[中俄會商交收東三省全案十九續三月初九日]  
　　光緒二十七年二月初六日午後四點鐘徴祥隨欽憲赴俄外部大臣拉姆斯獨夫之約外部見云前日據貴繙譯面述貴大臣跌仆受傷想不到如此沉重行動須人扶助刻下何如欽憲云左臂右腿仍然作痛步履艱難外部云當請醫赶速調治並當安心靜養爲要今日奉約無别事惟問貴大臣接到畫押電旨否欽憲云尙未接到日前飭繙譯送來我大皇帝國書未蒙收閲今仍帶來請貴大臣閲後代爲轉遞外部云前曾面告貴大臣此次係我主親攺約稿並定限期畫與不畫一言而决明日已届畫押之期此次國書本大臣實不敢呈遞明日清晨我當前赴皇村晉見國主火車十鐘開行我九鐘二十分當由署起身可候至九鐘二十分我勸貴國畫押爲是如不畫押當想日後總要與俄商議此事欽憲云我無畫押全權憑據請問貴國能以我之押作算否外部云如貴大臣並未奉到貴國諭旨所畫之押自不能作算請問貴大臣前奉全權内有畫押字樣否欽憲云並無畫押字樣但令我與貴大臣商議此事耳如明晨九鐘二十分前未接電旨本大臣卽無可奉告貴大臣何以晉告國主外部云我卽直告國主今日未曾接到中國朝廷令中國欽差畫押之信明証中國不願畫押之意祇有從此不提此事耳欽憲云畫或不畫本國政府並無給我訓條明日如九鐘前未接電旨晉見時務請貴大臣在大皇帝前婉詞代請展限以便從容商辦外部云此事實難從命言畢起身送客西俗雖絶交不出惡言祇得作别而行是日適値天寒雨雪欽憲回署下車滑跌墜地卽不省人事赶緊舁至臥房延醫調治所冀吉人天相早日就痊實國家之福也繙譯陸徴祥謹記以上爲第二十一次會議情形 
　　光緒二十七年二月初七日欽憲病勢甚重午後三點鐘飭徴祥往見俄外部大臣拉姆斯獨夫拉云欽差病體如何答欽差昨由貴大臣處回署下車雪滑失足跌仆墜地不省人事赶急扶起舁至上房經醫施治蘇醒今晨神氣忽清忽昧情形危險午刻接奉電報一件我等趕速譯出趁欽差清楚時畧爲禀開卽命譯送貴大臣請卽察閲拉云此係不畫押之電答請卽閲看來電譯稿拉卽將譯稿接去高聲口誦誦畢變色起身云刻下我無話可説請貴政府自看以後情形可也言畢辭出繙譯陸徴祥謹識以上爲第二十二次卽會議之第末次也 
　　本館按會議情形計共二十二次現已絡續登畢此下有增阿所訂暫章及俄户部口述條欵俄外部初次原稿二次改稿全文容再排日付印 
[英國干預那特爾之行政]  
　　初七日倫敦路透電云逹爾班及彼得馬利堡兩處人民因英國干預那特爾行政之權頗憤恨連日屢開大會聲稱彼等已决定不任英國干預其國之内政各報皆評論英政府之退讓又初八日電云那特爾政黨現因英政府之信言及該處總督之懇勸己重出視事所有謀害警察之土人將於禮拜一處决 
[日本巡洋艦行將來滬]  
　　初八日東京電云日本巡洋艦兩艘各載重二千六百五十七墩將於本月十二日由横濱起程道經香港來滬以祝西五月二十七號日本軍戰勝之週年紀念日 
[日本新税則實行之期]  
　　初八日東京電云日本新税則將於西十月一號實行 
[波斯亂耗]  
　　初七日倫敦電云俄京聖彼得堡接波斯國特赫　首府來電謂薛斯登地方有不逞之徒折毁該處醫院並鞭仆該處之英國領事及醫生 
[英法海軍兵士宴會於香港]  
　　初八日香港電云昨日爲此間欵待法國艦隊末次之期計有英國水兵二百名與法國水兵一百名同用午膳於跑馬廳 
[美國預籌海牙和平會因應之方]  
　　初七日柏林電云美國政府己 
令下議院條陳第二次海牙萬國和平會應付之方譯字林報 
[摩洛哥問題]  
　　字林報接初七日柏林電云愛耳其西亞斯會議法國對於税則及工程各問題已肯讓步德國則欲分晰管理各口岸警察之權大約法及西班牙兩國警察官均派往但其牙及揩薩勃蘭克兩處至脱頓及勒辣傒兩處專歸西班牙警察員管理其他口岸四處則由法國警察員管理初八日倫敦路透電云愛耳其西亞斯恊商各問題均已就緒法報云愛耳其丁亞斯會議大局已定惟尙有條欵須待商酌耳 
[法國艦隊游歴香港近事]  
　　初八日香港電云前禮拜六法國艦隊之水兵在歡樂溪谷運動游息當由庽港西人欵以午膳前禮拜五夜法艦將校在香港總會晚餐法水師提督已致書港人稱謝厚待之盛意 
[德屬斐洲之擾亂]  
　　初九日倫敦電云駐紥斐洲之德國衛隊爲霍丁拖斯人所攻擊被害將校一名騎兵十名傷四名 
[普魯士大臣政躬不豫]  
　　栢林電普魯士工部大臣濮德臣患病甚劇 
[英國財政充裕]  
　　初九日倫敦電云英國歲入之欵以西三月杪截止核算共得英金一百四十三兆九十七萬七千五百七十六磅較之上届多六十萬七千一百七十二磅國庫存欵其得英金四兆八十七萬九千二百九十磅譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[無錫縣禀覆並無仇教謠言常州]  
　　江督電飭常州府查禁仇教謠言等情已紀前報兹悉常州府許太守接電立卽飛飭所屬八縣一體遵照現據無錫縣趙謹琪大令禀覆謂會同營汛嚴密確查卑縣地方並無仇教之謠各教堂教士亦均安處如常尙無疑懼之處保護之法切戒張皇鹵莾操切轉生事端卑職奉文後密派妥丁在教堂左近假催科等項之名認真留心查察如有議及洋教短長者可以隨處禁阻若有造謠惑衆之人立卽設法拿禁凡遇民教交涉事件亦必持平爲之區處终使民與教一視同仁俾無齟龉猜忌之見自相安於不覺云云（永） 
[追繳逃員匿私抵款杭州]  
　　前報迭紀安昌厘局委員施榮鼎負欵發押行賄逃逸通飭各屬及原籍查拿後兹因其婿何某家寄頓施之私財并箱籠等物因由嘉定原籍拘何來杭押追現何已認繳洋銀一萬元餘再如數措繳以便了結惟疎防之杭州府宗培已經革職外如受愚行賄之府經歴羅人鑄充發新疆卽將起解聞羅尙有家屬貧迫異常甚求鬻子女殊可慘也（委） 
[添設江面警察武昌]  
　　近日鄂督委馮啓鈞王元常兩太守辦理江面警察設小火輪船二艘委派弁勇遊弋武漢江面以資保衛（祿） 
[札查墾荒緩征有無窒碍鎭江]  
　　鎭紳嚴月波禀請將徒邑虚報加墾而實未墾種之荒地由紳商給價收加廣興樹藝所有荒地約四萬畝平日鄉農賠糧不資並求暫緩升科以示體卹等情已紀前報茲江督深恐一經剔荒緩徴難免無影射蒙混之弊已批候札飭鎭江府縣查明核復矣（任） 
[奉省開辦文報局北京]  
　　奉天與北洋關係密切内政外交無不互相咨議故文報極繁刻趙次帥電調天津文報局委員董柳莊太守遇春來奉辦理文報事宜以資熟手卽日設局開辦（右） 
[議徴遼海魚蝦税奉天]  
　　遼陽溼城一帶濱臨遼河両岸所產魚蝦爲出貨大宗刻有職商趙普奎等呈請領帖承辦每年包繳税項四五萬兩經次帥批飭財政總局查明核辦大約辦理得法徴税尙不止該商所呈之數也（右） 
[籌給警察學生補助金武昌]  
　　日本經緯學堂所設警察班聞已於中歴二月十二日開學湖北當道以警察爲近日急圖如湖北自費學生能九個月内卒業由官給予補助金一百二十元以資鼓勵（公） 
[禀報改化莠堂爲習藝所揚州]  
　　江甘二縣陳宋二大令會商擬將城内舊有之化莠堂改爲習藝所業經禀奉兩淮運司趙都轉批准札委候補知縣方燕謀管理酌擬章程大旨以二縣之青皮棍徒送所學習工藝額設一百二十名每犯日給口糧錢五十五文以罪名輕重定在所習藝年限擇棒工藝高者充當教習其重犯須繫帶脚鐐一年之後方准開除有烟瘾者發給戒薬並酌設司事人等經理各事刻已開摺通報各憲矣）吉（ 
[蘇撫批示彚錄蘇州]  
　　南匯縣民人朱廟生禀批此案現據南匯縣錄案詳復業經陳令集訊明確朱湘堂未將此項坆田賣與該民人爲業該民人所呈契張係屬白契並未投税過户承糧不足爲憑當堂塗銷朱湘堂在於自業田内爲嗣父母辦葬並無不合案已斷結應請免予復訊當經批示准免復訊在案原斷旣無偏倚何得揑詞翻控希圖拖累著卽安分息訟毋再妄瀆○宿遷縣民婦張陸氏禀批查此案業已由司詳經批飭發交徐州府督同劉牧等復驗究竟有無别故自能水落石出據稱氏子張璪現在患病是否屬實應否准予發所醫調希按察司卽飭蘇州府提騐酌奪至檢騐時有無傷痕該氏及子均得當塲看視且已飭府督騐豈有弊混氏毋庸過慮預瀆○金山縣廪貢生員葉秉常等禀批查　蟣阿毛卽金殿臣於去冬在華邑糾黨開場聚賭臨拿拒捕刦奪一案前據華金二縣禀報卽經陸前院批司移營飭據沈旗友將該犯誘獲交金山縣訊供禀經嚴切批提犯訊明嚴辦在案據禀金匪拒捕時尙有致傷朱汛弁及差役二名情事爲華亭縣原禀所無希按察司卽飭華亭縣查明據實騐報至徐貴臣等投誠後在沈旗友營内當差前據蔣令所禀恐其反側難安亦經陸前部院責令沈旗友隨時察看加意防範如果不知安分卽行拘獲懲辦茲閲抄貼徐貴臣等種種不法業據該生等控經司道飭府查明拿辦在先究竟有無擾害實據卽由司飭松江府按照控情確切查明如果屬實卽行拘獲嚴辦以除民害仍將查辦情形詳復察核○錫金二縣紳士華秉鈞等禀批該紳等請提本邑公欵酌貼出洋經費等情事關兩邑學界欵項必須通盤籌畫方能動撥希蘇學務處飭錫金二縣會督紳董逐一查明妥議詳復核辦（且） 
[帮匪糾衆搶掠金華]  
　　金屬東義等縣境邇來匪燄甚熾如日前縣主赴鄉勘案匪等於途中放鎗幾遭不測奈乏兵力未能剿捕益覺蔓延現竟糾黨白晝搶掠毫無顧忌大有星火燎原之槪殊可慮也（目） 
[盜刦銀樓寗波]  
鄞邑姜山地方於三月初六夜有盜匪多人擁至文星銀樓大肆搶刼金銀物件所失不貲事後赴縣報案高令卽往踏勘畢飭差嚴緝聞該盜係前次横溪朱汎弁拿獲盧自盈之餘黨（彼） 
[擒獲盜匪解訊紹興]  
　　越境各屬盜案迭出甚至縱火拒捕刃傷事主因奉府縣會同營汛嚴行查拿於月朔在西鄉緝獲盜船一艘悍盜數名起出鎗械贓証己均解交山陰縣署收押聽候訊供治罪矣（目） 
[嚴辦劣差松江]  
　　松郡西門外天成昌烟室係婁縣差役所開被戚太守封閉惟尙有開設吉祥烟間之馬和亦係婁差前曾犯案斥革嗣又改名復充橫行不法殆無其匹而刻下獨得漏綱想贒太守燭照無遺當必連類及之爲地方造無窮之福也（容） 
　　今日尙有各省新聞及本埠新聞均列入第三張閲者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[分咨駐防大員挑送旗兵鎭江]  
　　近聞練兵處鐵良咨行各省駐防將軍副都統在各統轄之駐防旗營内挑選精壯鎭兵數十名或百餘名另派妥員帶送保定以便足成京旗等一鎭之名　云云日前京口副都統奎統制奉文後己遵卽挑送矣（再） 
[放足會請給護照蘇州]  
　　放足會發起人命婦王　氏等以設會以來聞風興起署名放足者殊不乏人　　村婦女難以遍及因擬遴派妥人分赴各州縣各鄉村鎭廣爲勸導深恐鄉人少見多怪或有窒碍爰聯名投各憲轅禀請給發護照并請預飭各地方官隨時保護當將設會章程及放足方法一併附呈署藩朱方伯閲禀批仰候院憲批示祇遵（舉） 
[嚴懲門丁舞弊索賄金華]  
　　金華府海鶴汀太守福蒞任以來政聲頗著查有簽稿門丁某甲遇事舞弊朦混索賄計共大小五十餘案得賄六千餘元如上屇府考之湯溪等縣案首等均納賄至三百元之多其餘各案類皆是非顛倒民怨沸騰太守大怒將甲收押訊究追繳原贓撥充地方公益再行按律嚴辦以昭炯誡（目） 
[鄉富被劫松江]  
　　郡束北鄉陳家巷富户陳姓前年曾被盜刼二月二十六日之夜又有口操皖音之盜匪入九人登門行刧計失銀洋飾物千餘金翌日投報華亭縣勘緝聞盜入陳家先至甲屋屋中人鳴槍以示有備盜亦鳴槍應之復越過乙丙兩室然後至藏資最富之丁屋始行肆刧一嫗所帶金耳環金壓髮均被掠去事後查見門外高陞甚多均已截作兩叚然後燃放者意或僞作鎗聲以嚇鄉人也惟盜舍乙丙而獨刦丁室有可疑焉（手） 
[滬江官事]  
　　浦東總巡謝岳松明府鈞候補縣陳明府培基昨奉瑞觀察傳詢要公○委辦供布委員夏半齋直刺恭壽來滬住淞滬捐局候補知縣唐芝泉明府庚英來滬住福慶里午後均至道署禀謁○清江駐滬採辦銅元委員王直刺昨日因病未愈飭丁到道禀請續假三天（事） 
[擇地試演新槍]  
　　北洋大臣近委洋工程司哈卜門君來滬與製造局總辦魏觀察及稽查槍砲委員霍良臣遊戎商議令將本局新製之毛瑟槍　騐優劣惟須擇有二百五十步之塲地方可打靶故擬在吳淞一帶尋覓云（實） 
[日將閲看製造廠]  
　　日本軍艦千歲丸前日停泊吳淞日外午後該艦海軍在佐神原忠三郎帶同大尉江口金馬八見三良渡邊玉樹中尉營城三郎中村大六等七人到製造局拜會總辦魏觀察閲看鎗砲煉綱機器等廠觀察准委繙譯姚二尹偕往觀看（實） 
[試演洋龍]  
　　道轅護勇管帶何安祥都戎德盛自接差後查得救火洋龍年久失修禀准瑞觀察送往製造局修理刻已告竣昨日午後在轅門外如法試演（宜） 
[請究失棺]  
　　法租界首安里江姓數年前向西門外九圖居民陳錫華購買六尺地一方暫厝其每與伯父棺木二具近因地價驟增陳將此田賣去所厝之棺不知去向經江屢向根究置之不理昨懇某西人函致捕房請傳陳姓到案訊究捕頭准之（臨） 
[獲盜解縣]  
　　北新涇沈再山家前晚有盜黨多人持械行劫經沈鳴鑼告警由該處巡局獲得朱寶生顧瑞華戚千生孫培生徐德興等五人昨日移送到縣汪大令諭飭分别收押聽候訊辦（嚴） 
[法租界白日劫案]  
　　教民錢某住法界周涇浜寶善里前日上午十一點鐘有匪徒一人以租屋爲由入内窺視其時錢適舉家外出祇一傭婦守屋該匪一聲呼嘯突來匪黨數人先將傭婦戳傷直入内房飽掠而去所失金銀衣飾約値千金當卽開單呈報捕房請爲查緝捕頭立飭包探勘明緝辦（興） 
[巡局破獲日本拐案]  
　　日本人山順一郎商通同鄉某甲夫婦二人在原籍誘拐日本婦女十六口之多擬往烟台開設娼寮由長崎乘輪到中换坐烏山船停泊浦東塘橋港口前日午後爲該處巡　局　員在柱臣二尹楚鈞查悉密禀總巡謝岳松明府督率　班局勇於六下鐘時前往掩捕當將男婦諸人悉數拘解到局經明府升坐提訊無如言語不通判令分别交差妥爲看守又以各婦女狼狽不堪諭令梳洗换衣並給飯食一面星夜面禀關道瑞觀察核示觀察卽發電話至日領事署奈適損壞急切難通故經照會日本領事永瀧君昨由永君函覆觀察請將男婦各犯一併解送本署訊究觀察立飭明府遵照辦理（宜） 
[上海縣案]  
　　王李氏控張阿弟等陷姦　詐經汪大令于前晚訊究氏供夫故十八年祇有一子向從朱耀菴讀書本年正月十五朱約婦人胞弟李夢花先後到家云已爲子覔得某店學業因已天晚胞弟留朱歇夜同臥外廂夜半時張小弟楊同生等十餘人推門進内聲稱捉姦卽將朱與婦人凶毆意存索詐是實張供由氏之族長王福泉邀往捉姦不敢毆詐楊冋生供被挾嫌牽砌是晚並不在塲大令以該氏卽使與人有姦與爾等外人何干判張責三百下楊責二百下交保朱爲蒙師　宿寡婦家内亦屬不知避嫌從寛與氏等斥釋○黃成榮於去冬將胞妹紅寶抵押英界胡王氏花烟間爲娼得洋六十八元未及壹月又勾伊妹逃遁被氏扭縣并追在案昨亦復訊王氏投案求追　供異鄉貧困無力還洋大令判還押照賣妹爲娼例究辦○派在龍華馬路彈壓之　差拿獲沿途索詐之李阿大壹名請訊因李堅不承認大令判責壹百下開釋如再往該處被拿照匪棍嚴辦○串攫婦女金飾之張阿根余阿玉又小流氓朱二郎均押攺過局　满送縣請示大令以張余不便寛縱判再押攺過局　月朱責二百下保釋○某業户遺失田單壹紙于光緖廿五年間出洋六十元囑本縣承發書張元明請領印諭代單張將本縣發給册書清查地畝之　單壹紙給與該業户僞稱印論事隔多年近日案發汪在令傳張至案以其知法犯法判戒責手心二百下押令將洋繳出再辦○南巿前工程局捕頭胡瑞龍由端前撫訪有招　情事札　飭　訊押在案茲因期满奉汪大令于　　提案畧詰判令交保聞釋（合） 
[總工程局紀案]  
　　南巿大東門外吳家弄某客棧每　抽頭聚賭　　工程局己革　　前晚賭　搶去　面銀洋各賭徒互相毆打衆隣疑係火驚急唤巡士到來若　均　逃散事爲局内訪知飭探查明禀復○南碼頭蘆柴行主瞿海泉控貼隣江北婦人張献寶之子縱火焚去蘆彚一案孫明府以所控無憑不准　日瞿復　同十二圖地保丁裕坤投局禀稱焚燬柴薪確有其事並有巡士幇同救熄堅請斷賠副裁判官陳二尹提訊巡士劉長華供目見焚燒是實因卽救熄故未報災質之張献責母子仍供實因拾柴起釁不敢縱火二尹以瞿自不小心仍不准理張卽開釋（尺） 
[英美公廨早堂案]  
　　王周氏之女孩彩寶陸陳氏之女孩小毛被人將罢手上銀鐲二孩之母向詰云係持鳥之人動手當由陸小弟與豢烏之應桂生理論詎應糾約多人在海寗路將小弟打傷報探陸恊庭拿究襄讞孫明府商之英副領事以應情節較重判押候攺期定　○吳春記洋貨號主吳春九又開吳同裕錢莊出有期票數張經人持向叙興錕華通裕申康等家購貨不料届期該莊關閉經叙興等報知捕房派探王阿巧將吳獲究吳供此票乃法租界某號打去共有二千多元應向根究明府判押候移提人証訊奪○工頭黃法記屢將磚木抛擲馬路經捕房傳案訊罰兩次計洋一百五十元乃前日又將爛木擲下經巡街印捕報究黃延雪門律師伸訴明府判交保俟禮拜三再訊○過犯張桂生行竊沈阿炳家衣物經沈追獲張持廚房菜刀欲砍幸卽奪去昨日解究明府以竊賊胆敢行兇判押候攺期定罪○池浜橋十　籮夫頭目朱春華因悞道憲公事奉上海縣移提昨由包探邵仁初解究英副領事不允移縣明府判交保函致縣主再奪○張全全竊楊天根柴船一隻串同船夥陸　茂搖至蘇州河内經楊追獲報捕解究明府判張押捕房兩月陸押一禮拜○張連卿之子少云年甫五歲被鄰居唐小夫黃阿三拐至水販陳王氏處轉賣與粤婦王氏得洋六十八元經張尋獲解究明府判唐陳押候禀道核辦王氏不應收買　犯新章判押兩月○王阿堂沈阿梅王阿炳串竊同和公洋布兩件賣與南匯經失主報知包探移提到滬解請訊辦王阿堂供布由河内氽來沈供分行洋布五十六尺王阿炳供詞遊移明府以阿堂案倩較重押候復訊定罪沈姑念年輕押捕房五天阿炳押捕房兩禮拜○某印人將奶牛一頭交蔡松年處喂養數天該印人欲作價三十五元賣與因蔡不允控請訊究明府判蔡將牛交還印人完案○顧松林深夜在花烟間吵閙經捕喝阻不依反將捕之號衣撕被扭請究辦明府判押捕房兩月○陳阿三竊李阿四等家衣服烟鎗李長友竊丁如奎家洋紗過犯張道士竊成衣匠談永興等綢衣由捕解辦判陳李各押二月張押一月○張阿福在江天船向客拆梢經買辦陳英樾報採拿辦判押一月（當） 
 
 

Page 18

 
 
[法租界公堂案]  
　　法商莫尼諾控胡經一周秉忠承辦湖北自來水違背合同經中西官准詞提訊湖延雷米　律師投稱承辦此項工程乃由李宦作保本年正月十九日送信令胡等簽字因胡不識西文不知其細况合同應各執一紙今祇一張不能爲憑胡周二人實被誣控請堂上判罰該西人銀一萬兩莫尼諾禀稱胡如不知西文何以來信寫明李宦未到字樣陳大令商之魏翻譯判俟下期傳到莫處翻譯宋姓再訊○南潯人許福元控弟媳許丁氏逃逸來申今幸尋見扭請訊　許丁氏與母丁金氏供稱雖己結婚許姓因許弟己死實未完姻今由女父領回並非逃匿大令判交的保候再訊核○邱毛富之妻魏氏被包張氏誘賣與大塲楊鍚生得價洋一百三十元移提到案昨日解訊魏氏供被包楊氏領至上海買物由包張氏托倪銀全作媒賣興楊姓是實邱稱被女捲逃衣服三件洋廿二元請追大令判女交邱具領包張氏押交洋一百元及衣服等物倪押三月（臨） 
[美租界捕房事]  
　　某西人前日傍晚乘腳踏車至海寗路與陳阿三東洋車互撞將陳痛毆不止傷及右眼五百十七號捕向之盤問西人不服因將兩造一併拘究捕領飭陳自投該管領事署控告○魏生和在西華德路被流氓多人拆梢洋七元報由捕房飭探朱子藩查辦○唐小甫陳王氏二人前在新記浜串拐張連鄉之七齡男孩一口昨由包探張才　拘獲奉飭唐押候送辦氏送廨押究○閔行路一號西人家出店張阿堂私竊主婦鈔票金戒等物約値百餘元報知捕房飭探顧福其拘獲搜出原贓押候訊辦○某甲貧病交迫倒臥於新記浜蹝口不能言由捕載入捕房轉送公廨安插（似） 
[來函照錄]  
　　謹啓者讀二月二十一日貴報寗波新聞族人阻學一則事　確有惟云張兆泰等借用什物僣係貴訪事傳聞之誤張兆泰等先向張姓宗柱商允僅借祠宇爲校舍並不借用什物而張修槐張星燦等所搗毁者乃校具也張修槐張星燦非宗非柱祇以與其私墊有關遂來爲此阻學之舉此風一啓於鄉村小學前途大有影響至喻太尊批語中亦并無什物字樣合乞亟登來函一門以明張兆泰等之並無借用什物也茲將喻太尊批語抄奉乞鑒張兆泰等興辦學堂事屬可嘉旣據禀縣有案何以張修槐等一再阻撓究竟張兆泰等借用祠字有無與族衆商明抑或其中别有情節仰新任鎭海縣迅速訪查明確詳晰禀覆一面仍將該處學務妥爲維持毋使中止至現在應如何出示曉諭並著核案辦理勿延 
 
 
 

Page 19

 
 
   
 
 

Page 20

 
 
宮門抄十二月二十九日方培愷謝授廣西南寗府知府恩醇王續假十日順天府奏京師得雪三寸有餘内務府奏改派壽皇殿恭代行禮派出恭王召見軍機皇上明日卯正升保和殿筵宴蒙古王公 
調任出使德和國大臣四品卿銜出使奥國大臣楊奏爲調員差遣摺 
　　調任出使德和國大臣四品卿銜出使奥國大臣奴才楊晟跪奏爲調員差遣恭摺具陳仰祈聖鑒事竊奴才欽奉恩命調使德和當經電逹外務部代奏懇請恩准回京陛見請訓旋奉電傳諭旨楊晟電奏悉著卽赴調任無庸來京請訓欽此欽遵在案奴才一俟新任使臣李經邁抵奥後自當遵旨卽赴調任伏念德和兩國交涉事繁需員差遣查有奥館隨員兼商務隨員賞還原銜同知直隸州知州用前廣東卽用知縣莫鎭疆奥館隨員山東候補知縣江國珍六品銜湖北候補縣丞鄧昀隨辦交涉事宜均屬得力奥館繙譯學生户部候補主事竇學光候選知縣馬永發隨同奴才　奥學習當差甚爲勤奮人亦精細合無仰懇天恩俯准奴才調赴德國分别差遣之處出自逾格鴻慈如蒙俞允該員等隨赴德國供差應請准接叙前　合併陳明除學生供事武員等員由奴才照章咨呈外務部轉咨外所有調員差遣緣由謹繕摺具陳伏乞皇太后皇上聖鑒訓示謹奏奉硃批著照所請該部知道欽此 
總理練兵事務和碩慶親王奕等奏爲擬訂陸軍標旗及閲兵大臣旗等項旗式摺 
　　總理練兵事務和碩慶親王臣奕劻等跪奏爲擬訂陸軍標旗及閲兵大臣旗等項旗式恭摺會陳仰祈聖鑒事竊臣等上年奏定新軍章制標旗制略内載步馬各隊每標應有標旗一面平時設專弁奉持之戰時標統擁以偕行進退攻守視爲標準各國標旗向由國主頒發將士見之儀如謁君我亦宜略仿其意由練兵處擬定式樣請旨頒發　　軍　統將以下列隊虔迎敬謹供奉等語現在各省軍隊已按照奏定新章以次改編所有此項步馬隊標旗自應由臣處擬就式樣　候欽定以備頒發又臣等恭閲大清會典内所載武備各圖如八旗自都統以至護軍校綠營自督撫以至什長莫不定　　　之制繪列簡編凡所以肅　瞻而别等威者鉅典鴻規至爲詳備方今各省所練新軍一經編定均應奏請簡員校閲所有派出之大臣體制較崇責任較重亦應請旨頒發旗纛如古者大臣假節之例方足以振軍氣而壯國威臣等謹查照皇朝禮器圖式内所載旗綠各營纛制參互考訂分别擬就陸軍標旗及閲兵大臣旗等項旗式繪其圖説恭呈御覽如蒙俞允卽由臣處恭照製備敬謹存儲其標旗一項俟各省步馬標考騐合格編定號數後隨時請旨頒發一面札知該鎭派令各標掌旗官前來恭迓俟命下之日由練兵處堂官將該標標旗親授該員並授以軍中訓誡各辭令爲傳述旗到軍中該鎭應如何領受及平時應如何保存　事宜並由臣處按照奏定章程另擬詳細節目札飭遵照辦理至此項標旗係屬綢質將來行用年久如須更换卽由該鎭申報臣　隨時奏明請旨從新换給該鎭不得擅自更製以昭鄭重又標内空白之處係留備記載將來該標所得戰功惟無論何項戰功均應由臣等考核詳實奏明註册行知該鎭方准于旗面註載其閲兵大臣旗俟每届欽派大員閲兵時再由臣處咨送該大臣祇領行用一經差竣仍繳由臣處收藏以愼名器至各鎭標所隸各營其旗式亦應分别釐定俾各省不致紛歧容由臣酌擬定式咨行各該督撫查照辦理所有擬訂陸軍標旗等項旗式緣由謹恭摺會陳伏乞皇太后皇上聖鑒再此摺係練兵處主稿會同兵部辦理合併聲明謹奏光緖三十一年九月初五日奉旨依議欽此 
户部奏爲遵旨議奏摺 
　　户部謹奏爲遵旨議奏恭摺仰祈聖鑒事調署湖南巡撫山西巡撫張奏撥補兩江等處釐金各欵晉省無力籌解擬請另行改换一摺光緖三十一年九月十六日奉硃批户部議奏欽此欽遵由内閣抄出到部查原奏内稱撥補鄂岸鹽釐山西省裁兵節餉銀二萬兩當税銀四萬二千兩河東鹽課銀一萬兩又籌補宜昌鹽釐加價山西烟酒加税銀四萬兩减平銀一萬兩各等因查自光緖二十五年後晉省屢奉户部指撥因欵均無著無從措辦歷年以來節經奏請改撥未邀議准而頻年迄未籌解者非敢故分畛域實因挹注爲難今光緒三十一年分又奉指撥苟可騰挪自當竭力籌措無如所指裁兵節餉一欵前經奏明作爲練新軍之需近雖裁併綠練各營旗於後遵旨改練常續等軍以所節之餉銀供新軍之用項不敷尙鉅當税一欵除預交作抵外每年僅收銀二萬八千兩已與烟酒加税盡數湊還俄法英德四國洋欵現烟酒税雖又新加亦經先後奏准還公約賠欵及練兵處經費减平一欵向係湊解恊餉河東鹽課一欵亦悉數湊解京恊各餉况晉省認攤賠欵九十萬兩除有著的款外不敷之數尙須設法應付前次撥欵委屬無憑籌解仍請飭部叧行改撥等語臣等伏查山西撥補釐金各欵自光緒二十五年由部指撥後迄未報解累據奏咨另請改撥均經臣部議撥在案今復據該省臚陳欵項拮据窮於挹注仍請改撥等因查近來庫款日絀各省情形略同故於部撥新案欵項率行展轉騰挪總以隨時支應勿誤要需爲斷臣部但握其大綱不敢稍紊以期中外相維共濟時艱况該省撥補釐金各欵乃庚子前按年指撥之舊案若遽以之改撥他省則他省更爲有辭必將紛然紊亂無可著手卽以認攤賠款而論亦豈山西一省爲然當此時事艱難全頼各省督撫悉心擘畫力支危局相應請旨飭下山西巡撫轉飭司道等將前項撥補釐金各欵設法籌解其從前舊欠亦卽陸續補解勿得任意延欠終歸貽誤致令他省執以爲辭臣部亦難再爲寛解所有遵議緣由理合恭摺具陳伏乞皇太后皇上聖鑒謹奏奉旨依議欽此 
 
