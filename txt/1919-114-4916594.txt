# 1919 - 114 - 4916594

 

Page 1

 
 
   
 
 

Page 2

 
 
時評 
[修改銀行則例感言（冷）]  
　　各國之於章程也凡行之而有害者則修改之中國之於章程也凡行之而有利者則修改之聞者必以我是言爲戲談而謂中國或不至是也然而實則中有原因焉 
　　中國者弊國也有利之章程則弊較少與其他之國情不相容故必至修改又中國人者奪人現成之利之人也章程而人利則其事業必有利欲奪其事業則不得不修改其章程故有害之章程中國不須修改而有利之章程非至修改而不止也凡事盡然最近之明證即安福議員欲修改中國銀行則例是也 
命令 
四月二十九日大總統令派蔡廷幹爲中國紅十字會副會長此令 
又令派端緒管理鑲藍旗蒙古傷營房城内官房事務此令又令任命張永桂署甘肅州鎭總兵此令 
 
 

Page 3

 
 
[又令]  
　　柯鴻年給予二等大綬嘉禾章此令 
[又令]  
　　梅爾司給予二等嘉禾章此令 
[四月三十日大總統令]  
　　任命海永涵訥欽布爲翊衛官此令 
[又令]  
　　内務總長錢能訓呈准江蘇省長齊耀琳咨請任命王基晏李步雲試署江蘇水上警察第二廳警正均照准此令 
[又令]  
　　司法總長朱深呈稱湖南漢壽縣監犯張周南等被迫出獄事後即行投回情堪嘉尙擬請宣吿減刑等語本大總統依照約法第四十條宣吿將該犯張周南原判執行徒刑刑期十一年減爲執行徒刑刑期八年宋仁齊原處無期徒刑减爲一等有期徒刑十三年曾劉氏原判二等有期徒刑九年减爲二等有期徒刑六年以昭激勸此令 
[又令]  
　　司法總長朱深呈浙江温嶺縣監犯梁秉珍悛悔有據請宣吿減刑等語本大總統依照約法第四十條宣吿將該犯梁秉珍原判一等有期徒刑十三年减處二等有期徒刑八年以昭激勸此令 
專電 
[香港電]  
　　國會因韓玉辰郭人漳與新國會攜手提議懲戒（一日下午二鐘） 
[香港電]  
　　陸榮廷語客和局成後裁兵爲至急之務彼殊贊成和會提出之計劃彼且擬定桂省與湘南裁兵辦法惟此擧須南北各省同時實行（一日下午二鐘） 
西報譯電 
[北京電]  
　　一九一八年十二月五國關於中國統一事進友善之勸吿時美政府曾建議五國應約定禁止國人輸運軍械子彈入華因日政府不以爲然其議遂寢本年四月間復提議此事凡有代表駐華之各政府多加贊成日政府亦以爲事屬可行故外交團特於四月二十六日開會討諭由各政府贊成下議駐京各使所代表之政府因念軍械繼續輸入中國定必發生騷亂之影響且因各友邦决計阻止凡可釀成中國戰爭之行爲故互相約定不許其國人輸運軍械前來中國直至全國所公認之政府成立時而後止在前業已購定但未在期内交出之軍械各政府亦允阻止其運入中國（三十日） 
[北京電]  
　　銀行團與中政府訂定借欵計洋三十萬元三分之二擬用以充巴黎中國代表團經費餘充代表團電費與意外用途以海關羡餘爲抵押品條件如常（三十日） 
[哈爾濱電]  
　　路透訪員得確實消息濱海州多處過激黨之運動業經遏滅惟有數隊伏匿山境殊難搜捕協約軍支隊除日兵外均回海參崴（二十七日） 
[哈爾濱電]  
　　希柯土伏已恢復治安該處日兵支隊之最後一批已回海參崴（二十七日） 
[哈爾濱電]  
　　哇姆斯克國務院會議贊成取銷克倫斯基氏發行之二十與四十兩種盧卜票之計畫並擬於最後公布以前作爲臨時法律聞俄員與俄銀行於收用西比利亞紙幣以代克倫斯基氏紙幣問題均與華員同意惟目下哈爾濱因全無小幣之輔助故財政狀况仍甚緊急（二十七日） 
[哈爾濱電]  
　　西比利亞陸軍發表公報云我軍短戰後佔據支斯土波爾鎭並獲汽船十一艘各種軍需甚夥我軍於新白斯克境奪獲距布古爾瑪西約百俄里之夏浦太拉站我軍於哇倫堡陣線奪獲伊里資加柴區太鎭我軍於大石干鐵路奪獲亞區土平斯克鎭及薩加清車站敵軍因此難向大石干退走西比利亞電社宣稱據參謀部徵兵處報吿西比利亞徵兵事宜進行頗爲順利人民投效殊見踴躍軍衣子彈之運輸及陣後諸事因協約國代表之輔助已大有進步（二十九日） 
[哈爾濱電]  
　　哈爾濱商行與商店現有暫停營業者蓋不欲以克倫斯基氏紙幣相貿易而耗費其零找小幣也彼等　須俟五月十五日後財政狀况略有進步再行開市此舉使市面益爲不堪（二十九日） 
以上路透電中國各通信社電 
[北京電]  
　　張作霖電裁兵請自奉省始人頗疑其言行不能一致 
[北京電]  
　　安福派王印川黃雲鵬赴滬 
[北京電]  
　　參陸處咨財政部催發蒙防經費二百萬元（以上三十日） 
[廣州電]  
　　張敬尭近以長沙商埠押借日債四百萬湘中趙恒惕林修梅等聨電反對謂上海和會原聲明和議期問雙方不得濫借外債張悍然爲此有心破壤和議 
[廣州電]  
　　施南方面唐克明與北軍王懋賞各派員於中立地建始縣劃界四月二十日簽字（以上二十三日）以上平和通信社電 
[北京電]  
　　政府將設蒙邊總司令部現正由參陸處擬訂編制聞司令部擬設呼倫 
[北京電]  
　　院商張瑞璣留辦陜省賑撫事張覆力辭 
[北京電]  
　　張作霖知趙爾巽赴奉係承内恉與商裁兵事特先專員向政府陳說東邊防務特别吃緊裁兵一層萬難與腹省一律照辦 
[北京電]  
　　張敬尭電惠民票專爲吸收湘鈔而設現奉部令取締僅恃在借欵四百萬内抽辦勢難罄數收回請中央設法維持 
[北京電]  
　　鹽政署派出洋員兩人分向東南埸灶及長江食岸調查産銷情形 
[北京電]  
　　甘肅肅州總兵劉忠樑因病出缺將簡任張永桂署理（以上三十日） 
[北京電]  
　　丁乃掦來京聞因接陸榮廷陳炯明電訊特向府院接洽一說商長贛事 
[北京電]  
　　當局將派譚芝雲到粤與岑春煊商洽 
[北京電]  
　　海關改訂稅則各國政府迄未一律覆到稅務處商外部向外使詢催 
[北京電]  
　　屯墾政策當决從東省蒙古着手一以實邊一以抵制外人拓殖計晝 
[北京電]  
　　郵政條例四十五條已付閣議聞條文尙須修改 
[北京電]  
　　銓叙局擬謁見禮節及規則入條業奉批准嗣後謁見人員須先期開具禮柬并帶謁長官銜名送銓叙局彚送承宣司轉呈批定時刻方能謁見 
[濟南電]  
　　周自齊由寗來電過濟擬勾留一日軍民兩署準備迎迓 
[蚌埠電]  
　　倪嗣冲爲此問火災就地籌賑并謀恢復市面（以上一日） 
以上中孚通訊社電日本通信社電 
[北京電]  
　　最近五國公使會議依美國公使之提議决議凡供給中國之軍器無論已訂定合同者或今後擬訂合同者一概非俟時局解决之後不予交付並求五國公使以外之公使亦贊成此項决議據一般人士之觀測云依本决議案不論購買軍器之合同在何時訂結一概得於時局解决以後供給中國故歐戰後窮於軍器之處置之國大可於此中獲得活動之餘地云云（一日） 
[北京電]  
　　國務院秘書張伯英定於二日啓程赴滬擬出席於平和會議中陳述北方關於裁兵計畫之意見（一日） 
[廣東電]  
　　廣東國會中之硬派議員一百五十四人反對恢復民國六年國會之說以存置現在廣東國會爲正當辦法現正組織新新俱樂部樹立新政黨以期逹此目的其所持之理由謂吾人係依據院法承繼被除名之舊國會議員之後依院法而被口口（此處電文不明）者在法律上爲經過完全手續之議員如恢復民國六年之國會直等於彼等失格議員之復活一方面即蹂躪吾人之資格故從法律上言之吾人不可不竭力主張保存廣東國會云云（一日） 
[廣東電]  
　　查辦郭人漳案已在國會提出（一日） 
[東京電]  
　　本日午後首相官邸開臨時外交調查會審講歐洲媾和問題及其他重要問題（一日） 
[東京電]  
　　新任關東州長官林權助男爵之赴任期已延至本月九日（一日） 
[東京電]  
　　頃已發表皇太子成年典禮定於五月七日舉行（一日） 
[東京電]  
　　據海參崴來電云過激派軍去年以來所擁之兵力有步兵二十五師團騎兵十八至二十聯隊自本年四月上旬起在烏拉爾方面約有十一師團在鳥拉爾西面有十師團半在北俄方面有二師團在黑海方面有五師團在裏海方面有三師團共有三十一師團半加入目下正在編成者約八師團可逹三十九師團半之譜（一日） 
以上東方通信社電路透電 
[二十三日巴黎電]  
　　意相歐蘭杜氏聲稱如意國之要求不獲承認則將於今日離巴黎英相喬治氏現設法勸其暫緩啓程 
[二十四日倫敦電]  
　　公報局宣稱今日巴黎發表公報云意相歐蘭杜氏於啓程赴羅馬之前偕意外相松尼諾氏在英相喬治氏住邸與威爾遜總統喬治氏克勒滿沙氏續會一次彼此談話時皆表示美滿解决懸案之極大願意美英法三國政府之領袖皆向意相述明其希望謂意大利國會當亦贊助使懸案得此解决聞意相定今夜起程返羅馬以便商諸國會 
[二十五日倫敦電]  
　　公報局稱英外交部發表駐開羅美使於二十二日致埃及長官愛倫堡將軍之文件一通内稱威爾遜络統承認一九一四年十二月所佈吿英國施行埃及之保護權又稱此項承認之詳則美總統擬留待後商俾與美人權利變更問題同時討論蓋此决議或涉及美人權利也美總統與美國人民對於埃及人民所抱增進自治程度之合法願望極具同感但對於施用强暴以逹目的之舉動則不能無憾云 
[二十二日倫敦電]  
　　共同通信社華盛頓訪員電稱華盛頓政界接到一電關於威爾遜總統對於英法美三國防守聯盟一議之態度據稱任何行爲凡稍足礙及國際同盟或與同盟根本主義相矛盾者美總統不願與聞 
[二十二日倫敦電]  
　　路透電社得悉十九日塞巴斯土波爾鎭外有戰事法軍以槍剌衝鋒奪回瑪來倫砲臺過激軍大受損失法軍允過激軍之提議休戰七日並准設立勞農事政局於塞巴斯士波爾鎭 
[二十三日丹京電]  
　　華沙消息哈勒將軍已抵該處波蘭軍占據維爾拉鎭諾伏宇杜公鎭蕯拉諾維齊鎭過激軍纷亂而逃 
[二十三日倫敦電]  
　　過激黨公報承認維爾拉鎭之陷落但奪獲此鎭者是否爲波蘭人抑德人今尙未知 
[二十二日柏林電]  
　　維也納電稱羅軍前進使匈牙利勞農政府之地位極爲困難羅軍已深入匈境聞捷克使拉夫與南斯拉夫軍隊終必進取匈京所設立加羅里新政府 
[二十八日倫敦電]  
　　外交部之外國商務科宣稱各種貨品須運至中國與暹羅者今可運交該二國之各商行與私人 
[二十二日倫敦電]  
　　英國地中海艦隊之座艦鐵公號已駛抵君士坦丁由羅具克將軍統帶之過激黨所傳土國發生革命君士坦丁已設立革命委員會勞農政府威權及於全國之消息迄未徵實 
[二十一日倫敦電]  
　　末滿克十九日電稱援軍前鋒業已開抵公電 
[西安張瑞璣通電]  
　　大總統國務院參陸處廣東軍政府參衆兩院上海唐朱兩總代表各代表各報館南京李督軍鋻頃唐總代表李督軍兩宥電均分别奉到電稱三原于總司令電稱陳督於馬日以全力攻擊乾縣許蘭洲電三原亦稱　乾縣方面有大砲聲云云查許蘭洲前者亦有致瑞璣號電詞與致三原電同瑞璣當即請許派員就近赴乾調查有無戰事越二日奉軍楊參謀長持許函來見函稱派員赴乾查看回稱確無戰事今函電俱在歷歷可證馬日距今八日矣果有戰事果有砲聲豈僅興平聞之瑞璣亦有耳有目安能坐視陳督之如此無理也乾縣一部敢保無虞下令攻擊之說純係謡言挑撥請勿輕信至于電稱據同官縣知事孫維棟函稱陳督營長田維勤派隊攻宜君焚焼寨門知事不知下落等語當即據電面詢陳督陳督云省城並未接有此項報吿宜君王知事係省長所委該縣亦未具報刻已飛飭查辦矣總之陸戰雖停匪熖愈張剿與撫兩無所施殺戮淫掠遂成爲天經地義無人過問近日外縣函電請命者絡繹不絶前次陜北鎭守使井岳秀急電三次稱曹老九等藉名靖國慘戮横掠唐朱兩總代表亦會來電令轉詢于總司令是匪是軍應撫應剿迄今未獲電復瑞璣以爲今日和議將竣陜西軍事當有結束但願雙方顧念地方人民謀永久之治安勿以意氣黨派快一時之紛爭靖國軍如岳維峻田玉潔如胡景翼舊部維持涇原治安保靖國外譽二君之力也曹世英舊有騎兵各營紀律亦尙可觀弓富魁於停戰時即將其軍隊解散舊部所留無多其磊落光明自不可及其餘則自鄶以下矣至於陜北一帶之假名靖國軍瑞璣敢質言之曰皆土匪也三原一部之穏健乾凈分子于總司令不能統制之况土匪乎若和議吿成仍認賊爲子則陜亂終古矣瑞璣明知此言一發唾駡必來然此非瑞璣一人之私言蓋陜西人人心之言而不敢言不肯言瑞璣毅然代言之大局所關民命所繫非二三人之私感私交所可牽涉而顛倒之也自入關以來陳恨我許怨我于致函登報責我郭堅派員持函詰我陜西旅滬同鄉駡我張鈁通函陳督以謀険我舉各方之罪惡推而集瑞璣一人之身此函彼電纷與爲難是病者神昏指醫生爲鬼鬭者理屈牽干證爲仇也均不足怪笑而置之聊布區區爲留心陜事者備考察焉瑞璣叩儉印 
[呉光新爲川省烟禍之通電]  
　　大總統國務院鈞鍳督軍省長和平會議各代表各報館均鍳迭據旅商面述川東一帶廣種烟苗抽捐助餉則以事無徵信未敢宣諸國人兹有鄷都縣商民因地方勒種苦捐民不堪命間道來宜聯名泣訴謂鄷都知事楊光身劣紳戴夢九譚光鑑王諍友等設立團務聯合會於去冬勾串長壽涪陵石柱墊江彭水黔江各縣同時種烟稱係受意籌餉廣設分局比戶造册逼農下種計畝抽捐有不願從者反陷以烟犯罪名立科重罰統計各縣捐洋四百餘萬鄷都估四十七萬限本年三月半預繳貧民不供則兵役勒催以致典妻　子服毒自縊者不可數計又鄷都渭溪鄉甲長王正章因逼追潜逃來宜剌血作禀據稱該甲長名下六十四戶派捐洋一千三百六十二元無力措繳逼死王大祥等人命數人并將該甲長産業憑契没收等情現該商民等均願質身累絏爲民請命情詞義憤事實纍纍竊思川省人民日處水深火熱之中方望當道稍務矜恤紓其痛苦乃有以兵力督種烟苗勒捐虐民者置諸不問是何心肝煙禁一項有關國際權利外人對我時有責言我大總統爲國家爭體面爲國民爭人格不惜犧牲數千萬金錢收焚存土删除毒根與民雪恥凡我國人宜如何激發天良嚴於自治今川東官吏兵士莧敢勾串破壤悍然不頋人民之流毒外交之體面究竟受意係何人之旨抽捐養何等之兵道遠難稽姦冋易作所望全國公論加以制裁使川中當道澈查剗除救川民目前之殃杜國家將來之禍見丈知懼掬血代陳惟垂敎焉呉光新感印國外要聞 
[飛渡大西洋之近訊]  
　　法國無線電社巴黎通訊云據倫敦郵報載氣象臺臺長剛第少佐報吿云現氣象臺已預備各種材料爲英國飛行隊横渡大西洋時參考之用該臺在二十四小時前之預測報吿將悉數供給飛行家參考此項報吿乃根據聖約翰里斯本及亞松爾等處測騐家之報吿而草成者並有英國軍艦一艘在聖約翰及亞松爾之間巡戈協助乘飛機而正式飛渡大西洋之英美飛行家西南婓洲之各氣象臺亦允加以援助赫黎中佐即日登軍艦蒙加瑪號出發預備將方匣式之紙鳶裝配自計儀器縱之空間測量空中氣候並有軍艦一艘裝戰航空部水上飛機一架前往聖約翰大西洋之風力與氣候問題當視爲飛機横渡大西洋之一種原動力惟海洋水面之氣候與空間高處之氣候絶不相同大凡風向自東徂西而海洋中往往自北徂南職是之故殊不能有精切之測算且風向與飛機經行之路每成一角其飄蕩之度數絶無何種航空儀器可以測定之飛行家唯一測騐空中氣候之法乃藉無線電與海面船舶通消息耳 
[法國在歐戰中之地位]  
　　法國無線電社巴黎通信云美國科學雜誌載稱歐戰開始之初期協約國以獨力抵禦大隊德軍之進攻者厥爲法國蓋法國因地理上及歷史上均有特殊之關係故也法國在共同作戰國中之地位在能不失時機俾協約國乘隙組織軍隊支配大軍法軍則獨力支持以待英美兩軍之戾止其後英將吉靑納美將裴興組織軍隊赴歐救援苟非法國堅守陣線則協約國最後之戰勝殆無希望須知勇往直前百折不撓爲法人所有之特性若不經此次劇烈之戰事則法人之堅忍之勇敢之團結恐世人或不能信其有若是之實力而自一九一四年八月戰事開始以來事實昭彰於是法人之聲譽乃大著於世矣當是時也法軍在亞爾薩斯進攻失利勢如潮湧之德軍乃向比利時及法國北境長驅直入時則大隊敵軍密集軍士一百五十萬人野戰砲四千尊重砲四百五十尊大砲七百尊銜枚而進九月六日至十二日德軍在巴黎及凡爾丹間之瑪恩河流域爲霞飛將軍所統之法軍及弗蘭巨將軍所統之英軍所阻未幾法軍與戰於加利波里之英軍携手後屯集大軍二十萬於蕯洛尼加時則法國水兵力護塞爾維軍隊十二萬人由阿爾拔尼亞安然退至加爾富島毫無損失塞軍卽在此島整備輕重重作戰計馬基頓之進攻實賴法國台斯泊萊將軍統率法塞兩軍並由英軍及希臘軍爲之助乃獲全勝是役也布加利軍隊幾全軍覆没未久布軍乃不得不俯首投降焉　　法國戰時之實力述之如下一九一四年召赴戰地之兵士共七百七十萬人其中戰死者一百四十萬人失去戰鬭力及失踪者約一百萬人法國軍隊死亡雖如是之鉅並無缺乏之虞蓋在戰事之末期法國在東境之軍士尙有一百十三師而休戰條約簽字時法國軍隊在法軍陣線之前線者約三百萬人法國兵器除供給已國軍隊之外供給各協約國者共計槍枝一百三十五萬枝機關槍一萬五千架機關砲一萬尊子彈八萬萬粒美軍初亦用法國大砲直至戰事吿終前數月美國大砲運抵戰地而後已開戰之初法國重砲隊計有重砲三百尊後復造成重砲六千尊其中最著者爲一百五十五米里密逹口徑之大砲大多數均運往俄國羅馬尼亞塞爾維亞及供給法境美兵之用戰事吿終時法軍共有大砲一萬七千尊戰壤曰砲及步隊所用之三十七米里密逹小砲六千尊　　關於軍用飛機法國曾編成空中艦隊一大隊在一九一四年法軍僅有飛機百架現則有最新式之飛機四千架飛機中有名追逐飛機者爲法人所發明其最著者如尼安巴式及斯巴特式爲協約國各軍所採用法國製造飛機除供給本國需用外尙將各式飛機供給各協約國美國亦與其列焉　　戰爭時法國婦女多任市議會議員其中最著名者如馬希蘭夫人曾任蘇瓦松市長爲人沈毅果决德人亦望而生畏其餘如靑年女敎師多充市長之秘書彼曹處理市政與處理家政無異市議會罔不驚異之法國紅十字會純由婦女組織主持一切一九一四年計有會員二十五萬人基金三千萬佛郎醫院六百所法國婦女羣供職於戰事各工廠或任軍械廠之秘書或充子彈廠之助手爲預防各種危害並確鑿擔保及講求術生起見特創設一婦女勞　委員會藉該會之助力法國婦女之供職於戰事工廠者計逹五十餘萬人觀乎上文所述讀者諸君須知法國人口之數遠不若英美德奥諸邦之衆考其戰前之戶口殖民地居民不計外僅三千九百萬至四千萬人然全國人民以精神奮鬭保持正誼無論何種犧牲罔所顧恤此次戰勝德國法國仍於世界列强中佔一席保持永遠之和平焉 
 
 

Page 4

 
 
   
 
 

Page 5

 
 
   
 
 

Page 6

 
 
[日本議改稅則]  
　　中美新聞社云日政府現特設一委員會調查能否取保商政策以修改稅則並籌議修改大網迄已數月頃據大藏省次長宣言委員會所負責任已爲艱鉅因日本爲輪入原料之國决不能但顧本國之利便以定其進口稅奉非取今後英美等國關稅政策統籌而合計之勢不能草具大網况方今各國正在和會籌議戰事善後事宜國内問題均暫擱置即舍外情不論而能否極端推行保商政策抑宜稍參自由貿易政策以互相調劑此中利害關係複雜亦難遽决鋼鐵兩項固可征取重稅然於用鋼鐵者之利益安能無損稅雖增收而工商界因之而得惡果所得稅及營業稅亦將因而减色若取自由貿易主義則多數基本工業又將因而收縮是則自由貿易政策亦未可仿行也此中利害抵觸諸待熟商委員會現正在設法調和以期推行盡利云 
[高麗臨時政府之組織]  
　　北京中美通信社云前本社會誌高麗組織臨時政府之說兹覓得該新政府之人物表及其憲章誓詞等列舉於下國務總理李承晚内務總長安昌鎬外務總長金奎軾法務總長李始榮財務總長崔在亨軍務總長李東睴交通總長文昌範又大韓民國臨時憲章宣佈文云神人一致中外協應於漢城起義之三十有日三百餘州光復平和的獨立依國民之信任復完全組織之臨時政府將恒久完全自主獨立之福利爲世傳於我子孫黎民以臨時議政院之决議宣佈臨時憲章第一條大韓民國爲民主共和制第二條大韓民國依臨時議政院之議决統治之第三條大韓民國之人民無男女貴賤及貧富之階級一切平等第四條大韓民國之人民信敎言論著作出版結社集會信書住所移轉及享有身體所有之自由第五條大韓民國之人民有公民資格者有選舉權及被選舉權第六條大韓民國之人民有敎育納稅及兵餉之義務第七條大韓國民依上帝之旨意發揮建國之精神於世界又進而爲貢獻於人類之文化及和平加入於國際聯盟第八條大韓民國優待舊皇室第九條生命刑身體刑及公娼制全廢第十條臨時政府國土恢復後满一個年内召集國會大韓民國元年四月口日臨時議政院議長李柬寗臨時國務總理李承晚内務總長安昌鎬外務總長金奎軾財務總長崔在亨軍務總長李東睴交通總長文昌範印又宣誓文云尊敬且熱愛之我二千萬同胞乎民國元年三月一日我大韓民族自獨立宣言勿論男女老少及諸階級與諸宗族一致團結在日本即東洋獨逸之非人道的暴行下極公明極忍辱而表示我民族渴望獨立自由之意志及愛正義與人道之國民天性矣現今世界之同情翕然集中於我國民當此時本政府受全國國民之委任而爲組織本政府與全國國民專心戮力遵守臨時憲章與國際道德之所命斷行國土光復與邦基確固之大使命兹爲宣誓政網一民族平等國家平等及人類平等之磊義宣傳二保護外國人之生命財産三特赦一切政治犯四對於外國權利義務一依與民國締結之條約五誓圖絶對獨立六違越臨時政府之法令者認以爲敵大韓民國元年四月□日 
[爪哇通信（五）米商與商業]  
　　三月以來爪哇之米已賣完一切臨時監禁嚴罰之法律亦同時取消因一班華人米商卽無米可賣該法律自然不適用也未幾荷政府所存之暹米開會平糴僑居爪哇之各國人士突聞此平糶布吿莫不欽偑荷政府之愛民一班貧民亦莫不額首相慶第荷政府出售之米價須每擔十八盾並未稍廉耳當荷政府未查禁收買各米商之米发前曾有弛禁運米出府境之命令因鄰近各府久已缺米亟望他埠運米接濟一班腦筋簡單之華商以爲米已弛禁而巴埠之米又多大可乘機囤積藉獲厚利故皆纷纷向巴探買計梭羅埠華商某氏以毎擔十五六盾之價向巴埠米商購米兩萬餘石不意米甫到埠入棧而卽被封禁并令以毎擔十二盾之價賣於荷官米商遂大虧其本矣　　泗水之米毎擔二十餘盾且極缺少不但土人無米爲炊即華人亦多饔飱不給故華商團曾向荷政府購西貢米一萬包暹羅米八千擔每擔自十三盾至十五盾而荷政府成本每擔僅自七盾五方三仙至九盾而已凡華商有辦他局米運入爪哇者必須向農商司求入口字否則不准上陸泗水某華商向新加坡辦來糯米五百包業已到泗即電求巴農商司許可不意該農商司置之不覆再電顧請仍不覆某華商不得已視自由泗來巴面求始得邀准某華商往返四日費財勞神然卒得收領該米不可謂非幸矣　　冋思民國二年間泗水米商與荷人衝突罷市荷人即提倡所有米業歸荷人經營以免受華人挾制惟未實行民國六年間華商因糖虧耗損失約五千餘萬荷政府未與救濟而荷人業糖者則均未虧耗今者因米缺乏華商間接直接之損失亦逹六七百萬荷政府名爲平糶维持米糧而結果反獲利不少也　　爪哇商務之習慣最劣最鄙推其原因以竸爭太烈雖鄙劣亦不以爲怪也譬如有大工廠寄某大洋行貨物一千箱以六個月期限歸欵大洋行則以三個月的期限分賣於大埠之各大商店各大商店復以兩個月的期限分賣於各小埠之商店各小埠之商店再以一個月期限分賣於各小區或零星賣去此歐戰以前各歐貨銷行方法之大槪　歐戰以後歐貨稀少各大洋行歇業者頗多所有未歇業者分賣貨物已從中取締免致抛帳過多然對於平素交易之戶仍給予一兩月的期限惟各大埠之商店無論來貨如何困難而分賣於各小埠仍以一個月的期限兌出否則無人過問故普通人設一商店備資本一分放帳須兩分否則商業停滯不易擴充迨一遇帳期將屆儼如官吏之命令自上而下循級布吿遇歸帳之期尤如地方之錢糧賦稅層層折扣中飽已不少矣近來日貨發逹各商店採辦日貨倣效歐貨方法以進行不意年來爪哇工産不能出口土人無錢揮霍各貨之銷額已减近月來因米糧昂貴各小店之貨更無銷路積欠大商店之欵不能償還紛紛倒閉者頗多三月三十一日之商界消息是日因金融停滯泗水倒閉大雜貨商店共十五家統計虧累一百餘萬被股東封禁佈吿停業者七八家未知將來結果如何耳國内要聞 
[北京通信（桂生）]  
張作霖果有不穏行動耶　　北方和督軍中在地方上勢力根深蒂固而懷有野心者首推奉天之張作霖氏張氏自拜東三省巡閲使之命後卽謀統一東三省之兵權而集於彼一人之掌握雖遇吉督孟恩遠氏暗中抵抗而張氏之雄心迄未少衰年來南北戰爭不息又適爲助長彼擴充兵權之惟一機會初則調奉軍入關繼派奉軍入湘終乃以奉軍名義在山東河南添招兵隊自是而後京奉京漢津浦各路沿線奉軍星羅棋布遂隠然佈满其勢力矣許蘭洲氏之統率奉軍入陜其目的亦不外擴充彼之勢力奉天軍隊原爲四師今更新添八旅合計已有八師兵力加以前在秦皇島扣留之軍械子彈頗爲充足張氏遂益自雄而奉天不穏之消息所以時有傳聞也　　南北和會開議之初當時已傳北方督軍團有反抗之舉公推張氏主盟事雖未能徵實而蛛絲馬跡固不無令人可疑矣旋因南北和議停頓又傳督軍團將在天津會議亦經政府極力否認聞主動者實爲張氏觀某副議長曾有電規勸之其明證也最近兩張（張勳張作霖）以同姓而聨秦晉之歡大反中國社會習慣因此外間多疑兩張握手或有其他隠謀一般人心羣相驚以伯有頓現出一種不安之狀乃據數日來某處所得最確報吿稱張氏在奉確有種種布置確有種種不穏形跡其信然耶其傳之非眞耶今日尙不能斷定之南北和議將來有無結果已一問題卽有結果雙方交換條件如何北方督軍團能否皆俯首無詞又一問題東海屢次對人談話自信其對於督軍團尙有若干之駕馭力是否可靠更一問題也今日所聞張氏將有不穏行動之原因有二其（一）反對撤减軍隊其（二）反對軍民分治若上海和會不速將此兩案取消彼卽在奉宣布獨立并聞彼於軍事上已有若干預備形勢急迫時時皆可爆發政府對於此事現仍力守秘密其惟一之妙策無非暗中調解萬一調解無效竟演第二次督軍團聨合獨立之活劇南北重行分裂再以干兵相見使全國再化爲修羅埸當此外交喫緊一髮千鈞之際再有内爭外交上之失敗自不待言恐國家從此永陷於萬劫不復之境我四萬萬國民應同警戒者也夫裁兵與軍民分治爲我四萬萬國民異口同聲之要求張氏竟欲藉此發作若更進一步而實行廢去督軍制度彼不更反抗乎是今日所傳張氏有不穏行動之說縱使一時未成事實竊恐將來終未必倖免耳 
[中日靑島問題之形勢]  
　　中日問題日來形勢逐漸迫緊據巴黎二十八日電訊美總統威爾遜法總理克勒满沙英首相魯意佐治三氏重復討論中日問題惟意大利首相歐蘭多氏未出席又威總統於是日清晨與日本議和代表牧野珍田兩氏會議甚久又於下午欵待中國代表顧維鈞氏及其他專使至五國暫行收管靑島一節和會中英法意美四國已主張一致僅日本尙持反對論調二十四日四國領袖會議時日代表另提出意見要求美總統法總理將膠州問題在草約上另列一條吾國方面已提出反對意見因此尙未决定　　據國民公報消息歐洲和會對於山東問題將由五國共管一說此事眞相經向各方探索與昨傳微有不同十五日五大國會議英國提案實主靑島直接交還吾國惟必須吾國開作萬國商埠日委大加反對而日本前與英法意本有一種密約故該三國亦爲日本所牽製旋十七日會議始改爲五國暫時共管至將來處置須得關係國同意已經美法意三國同意惟日本獨不满意但此說將來或成爲事實　　日人順天時報昨日傳布一種消息謂得巴黎二十二日電訊紐約時報巴黎特派員現已得到千九百十七年日本與英法俄意四國所締結秘密協約之本文其内容係前記四國維持日本對於赤道以北德領太平洋諸島及山東之要求同時日本亦約維持英國對於赤道以南德領諸島之要求美國大總統威爾遜氏及中國講和委員當會議開幕之初不知該秘約之存在嗣後討議委託統治問題之際英國總理魯意佐治特發表關於太平洋諸島問題謂已得聨合與國間之了解於是一埸波瀾無端翻起由威爾遜氏質問所謂了解之性質如何而前記秘密協約遂爾發表該約於千九百十七年二月十六日由英國政府備公文書之形式致送日本代表確言對於日本之要求當在講和會議與以維持之旨略謂捧讀貴翰承囑關於山東及德領赤道以北諸島之權利引渡維持貴國（日本）之要求貴國政府對於赤道以南德領諸島之英國要求旣承允諾則英國政府自當樂與贊助等語日本接到該項公函確認英國此等熊度實更結日英兩國之紐帶遂約當維持英國要求之旨云云該報所載如此吾國人似不可不一窮其眞相也　　新國會兩院議員昨日致巴黎和會電云此次協約各國因申人道主義終得最後之勝利而敝國全國人民之願望尤盼貴總統總理首相曾於和會席上作世界悠久和平之保障將靑島及膠濟鐵路不附帶其他條件由德國直接交還敝國又高徐順濟鐵路所訂密約亦請廢除以符協約維持公法之宗旨而貫澈公理戰勝之精神本院爲代表國民輿論起見謹此奉懇尙祈鋻察中華民國參議院議長李盛鐸衆議院議長王揖唐曁全院議員印 
[籌議中之裁兵屯墾計劃]  
　　近來各方面爲裁兵計畫建議屯墾者頗多政府接到此項建議已有十餘件然皆徒有議論而無詳細辦法因於昨日决定由中央參酌各方面意見另訂辦法惟先設立一屯墾籌備處以研究此事已於當日行文内財農三部令其依向來手續呈講批准大約日内必見事實又據某方面消息謂裁兵屯墾一事爲上海和平會議表决之計畫該計畫是指定屯墾之地點（一）北方爲新疆甘肅陜西湖南奉天吉林黑龍江熱河察哈爾綏遠等省區（一）南方爲四川雲南貴州等省至屯墾隊之支配仍分出南北界線其詳細地點及隊士數目大要如下（一）新疆爲噶什喀爾葉爾羌等六處容納屯墾隊爲一萬二千人（一）甘肅爲西寗凉州等四處容納屯墾隊爲八千人（一）陜西爲榆林等三處容納屯墾隊六千人（一）湖南爲沅江醴陵等四縣容納屯墾隊八千人（一）奉天爲懹仁寛甸等五處容納屯墾隊一萬人（一）吉林琿春等三處容納屯墾隊六千人（一）黑龍江爲愛琿等八處容納屯墾隊一萬六千人（一）熱河爲赤峰朝陽等三處容納屯墾隊六千人（一）察哈爾爲靑山白神塔等三處容納屯墾隊六千人（一）綏遠爲歸化蕯拉齊等三處容納屯墾隊六千人總計容納八萬四千人西南等省未詳 
[幣制局擬先統一銀圆]  
　　幣制局自成立以來未有一事之建設近日始有統一銀幣之議日前已由該局督辦總裁正式呈請其呈文略謂曠觀世界大勢中國幣制本位終必趨於用金而目前財政情形能否籌集巨額金欵爲金劵之準備則又不待著卜可知標本兼籌之計劃縱使盡善盡美恐非一時遽能實行而環顧國内貨幣情形姑就幣制中堅之大銀元一項而論種類則中外雜楺成色則彼此互異通行有區域之别市價有高下之殊雖民國三年國幣條例公布以後新幣鑄數已逹二萬四千餘萬元而外國流入及各省舊鑄銀幣尙與新幣並行於市數厥名類約有十五六種之多效用旣同究竟孰爲主幣世界各國貨幣之龐雜誠莫有如斯之甚者似此情形詎可因全部改革未可驟幾遂使整理事宜亦一任其攸忽一再思維審度難易衡量緩急以爲改定本位與整理現行貨幣不妨暫分兩事循序進行而於財政未能充裕以前可先事整理現行貨幣爲改用金本位之基礎而整理之初大銀元一項爲全國多數人民計算之標凖於國庫收入商業往來關係至鉅尤應先謀統一查國幣條例公布以來五年之間鎔舊鑄新旣已頗著成績鑄成新幣各省一律通用其勢　盛倘能困勢利導大銀元之統一絶非難事現在各廠所鑄舊型一元銀幣除業經銷燬者不計外約有一萬八千餘萬元其各種外幣確數雖不可考大約以三千萬元爲概數當亦不甚相遠兹查天津造幣總廠及湖北江南兩分廠鑄造能力每月每廠可鑄三百萬元今以其能力三分之一尃事改鑄舊幣先自各種外幣及各省舊幣之成色重量過低者入手則尙餘三分之二之鑄造能力於廠務進行仍不致有碍而毎月三廠合計可改鑄外幣及舊幣三百萬元一俟改鑄成數稍有可觀當與有約各國商禁外幣進口並實行廢除銀兩習慣無論公家商民出入均以銀元計算如是則一年以後不獨外幣可以絶跡於中國即各省舊幣之濫惡者亦可漸歸淘汰然後斟酌事勢繼續進行則所有一元銀幣不難漸次統一至改錆火耗等費擬即於各廠盈餘項下統盤計算作正開支不另追加預算 
[京華短簡]  
　　昨日（二十九）星期二閣議例會交通海軍兩總長未到其他閣員均列席討論要案（一）郵政條例因交通總長未到緩議（二）陳樹潘劉鎭華電請設局賑撫陜災討論結果交内務財政兩部切實籌辦（三）蘇省長齊耀琳反對扣運津米改漕因特另提漕運辦法議决電致蘇督磋商辦理其外尙有一二例案議畢遂散會（附齊省長反對津漕原電）北京國務院鈞鋻敬電悉天津米糧缺乏究應採運若干蘇皖兩省如何分配似應事前會商决定由主管部咨行採運之省再由軍民兩長發給護照方免奸人之私運而杜議會之責言前由浦口扣運之米似未便作爲一事前准外交部據英公使照曾咨稱蘇行政官有賄賣運米軍用護照當即明白駁覆此次浦口偷運之米雖經分别扣罰而議會猶屢有質問今忽改爲漕米外人當謂之何議會當謂之何頃與李督軍商酌至再漕米誼應接濟而被扣之米殊難作爲漕米務請提交閣議另訂辦法以便遵循齊耀琳宥印　　巴黎平和會議我國專使因經費不足向政府要求匯欵財部前與中法實業銀行交涉小借欵三十萬元該行乃轉與四國銀行團協議由銀行團擔任該項借欵業於二十八日簽字日昨交付聞借欵利息年利八釐以鹽稅餘欵爲抵押　　中東鐵路完全由我國派兵護路满洲里一站亦完全包括在内已均解决惟協商國對於西比利亞鐵路派兵保護曾有聲明以俄國秩序力能自行派兵護路時爲止吾國對於中東路有領土及條約關係自與協商國護理西比利亞各路者不同未便一律辦理現政府擬聲明否認 
　　張瑞璣現在西安對於劃界之事甚爲冷淡惟日從事於乾縣陳許兩方面之接洽頗得政府之欣賞南方對於張氏頗不满意屢行致電詰責張亦不自安昨又自西安來電請回京覆命國務院特　電略謂乾縣爭端尙未完全了結尙恃執事始終斡旋所有來京之請暫從緩議云 
　　衆議院通過恢復中行則例傳出後北京市民　抱不安昨日下午票價立即跌至六三至晚間又跌至六一持票求售者幾乎應接不睱該行股票價格近日本與額面相等昨日亦落至九零至該行存欵存戶均聲言銀行將易總裁所存欵項將來恐爲政府提出濫用不能收回極不安心多有提出轉存外國銀行者似此情形北京稍爲恢復之金融界又將陷於恐慌中矣 
[陳振先反對復中行舊則例（續）]  
　　（二）中行總裁政府可以自由黜陟則爲總裁者勢不能不惟政府之命是從而於銀行之信用金融之前途與股東之血本旨可以不顧政府用欵糜濫入不敷出向銀行商墊政費總裁不敢郤也政府窮兵黷武操戈同室向銀行商墊軍餉總裁不能拒也其結果則弄成五年五月十二日兩行停兌與是後信用失墜鈔價跌落商業停滯公私交窘之景象此無他銀行總裁與政府沆瀣一氣其勢必至於此也須知中行停兌在民國五年五月其時中行總裁全由政府任意黜陟正原案所謂由政府直接完全負責始無流弊之時究竟停止兌現及由此所生之種種慘象是否可算流弊請提案諸公於清夜平旦捫心自問當自知之中行總裁改章由董事中簡任其敎令之公布在六年十一月新正副總裁之任命則在七年二月此項新則例使中行總裁稍能脫離政潮而獨立是年十月間遂有以後不再爲政府墊付政費之聲明市面鈔價因之略有起色今提案人必欲推翻此種比較的較爲妥善之新制而回復從前之惡制以復牽中行總裁入於政爭旋渦之中若惟恐中行之現欵爲未盡鈔幣之濫發爲未多鈔價之跌落爲未甚商民之困若爲未深者眞不知是誠何心也中行總裁之宜獨立於政治旋渦之外不可隨財政總長爲進退提案人亦未嘗人知之呉議員宗濂於去年九月二十日本院第五次會議時提議請咨政府從速維持中交鈔價以備兌現案第二節其交云一請政府給予該兩行以完全獨立之權如有需用衹能在金庫以内提支此外皆不能商借分文其新欠之欵更當尅期還清免其藉口除交通總理性質本異可置勿論外所有中行之正副總裁其實能清白乃心運籌握算足以振興行務者應令其久於職司不得隨財政總長爲進退云云（此案胡議員聞亦在連署之列）洵屬至理明言由衷之論蓋惟中行總裁有完全獨立之權久於職司不隨財政總長爲進退然後能限制政府祇能在金庫以内提支此外不得商借分文蓋必如此然後國庫及銀行金庫（此兼指銀行資本及商民存欵而言）不致發生危險於不覺必如此然後中行紙幣不至有停兌之虞即旣停兌矣亦不能諉其過於政府今胡議員呉議員等此次提案忽改口吻謂此種制度令國庫發生危險於不覺致中行紙幣之不兌現輒諉其過於政府云云噫何其言之自相矛盾一至於斯也 
[中東路國際管理之布吿]  
　　中東鐵路自海參威議决由聯軍各國共同管理後現中國方面及聯軍方面技術部長均已頒發布吿實行協定條件分錄如下 
[郭宗熙布吿]  
　　中東鐵路郭督辦關於管路事件於四月六日頒發布吿云本督辦在北京行轅接准霍坐辦三月二十三日電開現聯軍國及中國各代表會議議决爲改良西比利鐵路及中東鐵路運輸起見特設一萬國共同會專事監視上開各鐵路並由七國代表組織技術會指示管理一切方法兼擔任財政上之補助并在會議案内切質聲明决不侵犯主權於聯軍撤退時即將新設各國一律取消等因在案查中東鐵路係根據中俄兩國條約辦理聯軍各國所議辦法旣能保全合同本旨又與鐵路行政章程毫無變更而尤獲技術上之協助是以本坐辦除將各國設定辦法飭令公司遵照辦理外别無他法謹此電聞切昐贊同等因准此除電復霍坐辦云聯軍國共同監管曾對於東省鐵路旣能保全中俄全同要旨復得技術上之援助貴坐辦認爲可以照辦本督辦亦應予以贊同即希查照外合亟通吿中東鐵路沿綫各站一體知照 
[司蒂芬布吿]  
　　中東鐵路及西比利亞鐵路國際管理技術部長官司蒂芬氏關於任命該技術部副長喀蕯格威次及長春線區監視者大村技師發布公文第三號及四號内容大要如左第三號（四月十五日發表）任命中東鐵路副經理喀蕯格威次爲西比利亞鐵路及中東鐵路國際管理技術部副長副長之職務由長官隨時命令之喀蕯格威次仍兼充中東鐵路副經理本公文自公布日有效第四號（四月十六日發表）兹依中東及西比利鐵路國際管理協定第三項規定之技術部長權限發布命令如次由哈爾濱至長春之路線稱爲長春管區屬於技術部長之直接支配任命大村爲該管區之監視人監視官一切事項應報吿長官承長官之命處理一切有監視技術部員並命令之之義務技術部員係指關於鐵路技術上及經濟上之處理役使鐵路辦事員者而言命令之發布須經由監視官及副監視官辦事員對於該命令有完全忠實服從之義務哈爾濱車站及終點置於中東鐵路管區之支配下本命令自公布日有效 
[哈爾濱金融恐慌始末紀]  
　　哈爾濱因新生活俄報載沃木次克政府决議收回二十四十之國债票一半換給該政府所發行之黄條子其餘一半分二十年償還此項消息一經傳出市面金融直被其破壞中俄兩方商業均大動摇兹將金融現况誌之如下 
[道勝銀行]  
　　自去秋各國出兵西伯利亞之後由哈爾濱至依爾古次克之貨物運輸不絶凡在依埠消售之貨得利爲獨厚故今春運依母之商貨較前尤多所售欵項皆由道勝銀行匯兌匯至哈埠道勝半付二十元四十元之國債票近數日問該銀行收到匯票五千餘萬元正當付欵之際市面忽起此怒潮所有商家一致拒絶此項小票該銀行遂無法應付欲付以自已發行之新帖而各商只受五角至十元之小帖凡一百元五百元者亦一槪不受該銀行又無許多小帖交付持票領欵者迫不及待致十二十四兩日該行大受擠迫 
[商業銀行]  
　　二十四十之小票中國方面各銀行始終未接受分文故此次風潮大起各銀行并未受其打擊惟商業銀行因俄商在該行存欵平均計之不下二千萬盧布之鉅俄商平日使用此項小票本居多數故該行不能不存放小票詎此次之恐慌俄商存欵者齊來領欵遂大受擠迫該行不防陡生此風潮門首之人擁擠不開嗣由創辦人王晉甫用個人名義概冩欠帖交各存戶此項難關遂得度過 
　　以上兩行之外又有隆泉美代理店其老櫃設在奉天本已虧累而哈埠支號恐受連累於日前曾與老櫃脫離關係不遇此潮尙可支持不料該號之存欵共計三百餘萬元全係此種小票無形中之虧損已逹百萬元而農産貨幣兩信託又皆不收此項小票該號遂無法支持已於昨日通吿歇業矣此外在中國方面之錢糧兩業受此打擊不能支持者尙有五六家之多俄商因此累賠者計七家無形之損失亦逹一千餘萬盧布之鉅中東公司爲維持此項小票信用計刊發佈吿謂新生活報所載之事係自行揑造並無影響又將該報主筆捕去禁押尙不知如何判罰惟該佈吿初無效力金融恐慌依然如故遂經道裏道外兩商會出而维持特開聯合緊急會議决定以後除俄專制政府發行之羗帖照舊使用外其餘無論爲二十元四十元與一千元二百五十元以及道勝新發行之輔幣槪不使用自此議案通過之後凡二十四十之小票市上已無人過問惟此小票存儲過多約略計之實已逹一萬萬五千萬元之鉅陡不使用各商多有不了之勢於是二十號（星期日）中日俄三方均開會討論其情形如下 
[俄國方面]  
　　旅哈俄人自十八日起一律不用日貨係關逹基所主張俄董事會會長褔利特見此傳單發出後反惹勤日人惡感凡係日人營業所有羗帖無論爲何種類及價格多寡概不接收致羗帖之價愈落因於二十日又招集全體會議當經福利特提出意見書 
 
 

Page 7

 
 
略謂救濟羗站之恐慌須從根本上着手根本救濟法爲要求沃木次克政府限三個月内將二十四十以及一千二百五十盧布之羗帖一概收回發給一半現欵如辦不到吾等爲維持俄人之生計起見可以商請中國將中東鐵路俄人之管理權概讓與中國或押與他國押現欵五千萬元交道勝銀行兌換其發行之新幣凡係由俄國發行之羗帖無論爲何種及何政府發行者一概不用此種辦法中東公司及道勝方面之人首先贊同於是此案遂完全通過午後已拍急　於沃木次克矣 
[日人方面]  
　　朝鮮銀行於二十日廣吿云邇來羗帖日毛人心慌恐市面擾動全埠岌岌敝行有鑒於斯暫先接濟金票三百萬元擬由登報之日出放不論長短期均可惟必須有相當抵押品爲限云云又派買辦張景南赴濱江商會聲明云本行於今春已放出金票六百萬元此次擬再放四百萬元以接濟市面廣吿只云出放三百萬元者恐爭執不開故寗言少數也此次規定之期長期十年短期八個月今春放出之短期皆係三個月現雖屆期亦决議不收回仍可展爲長短期恐一收回市面愈不能支持也但欲息借必須有不動産作抵本行又請貴會爲之作證屆期不能償還本行收其抵押品時貴會出而一言以作見證可也云云商會答稱此事關係我中國將來之主權俟衆討論一定再爲答覆該買辦遂回行報吿至其個人之營業决定不收羗帖故金票之價格現已漲至羗帖二十四元 
[中國方面]  
　　商會對於朝鮮銀行放資一節開會討論謂朝鮮銀行放欵之目的實在吸收我商民之不動産此事實與我國之領土主權關係甚重將來收取不動産時本會决不能出而作證各家只可酌量個人之資財辦理能屆期償還亦不妨暫行息借否則萬不可飲鴆止渴當即派人回覆該行無論何人前往借欵本會槪不與聞云云至將來之辦法已請道尹出示凡係金票市上一概不准買賣當又拍電政府趕緊飭中交兩行先發行大洋紙幣一千萬元在哈埠流行由商會爲保證無論何人不准持往兌現但在本埠流通可以不兌現而在外埠不能匯出各商家仍不活動故又請中交兩行行長前往磋商辦法研究多時决定一種辦法由該行於營口大連烟台天津上海大阪等埠合設一種匯兌機關係由本埠發出一種滙兌劵至匯往之地點即以此劵作現欵使用仍不得兌現第此種辦法在中國境内則可在大阪等地日人决不能不往兌現此節磋議多時旋經油業中人提議以哈埠之油房共計二十餘家現在製成之油餅盡消於日本所得之欵悉交中交行之匯兌機關滙往哈埠仍付紙幣其在大阪所交之欵留以應付日人此種辦法彼此兩便各界皆贊成遂亦完全通過 
[贛鑛業會衝突後之會議]  
　　江西敎育農商四大團體所組織之礦業維持會昨日開成立會時因討論會章之爭執大起衝突而散省議會以此會關係重要萬不能因此一部份人之破壞遽行停止進行故於今日（二十六）在省議會開緊急談話會研究繼續進行方法散會後饒胡兩議長即將該會談話結果同赴商會敎育會省農會報吿相約於午後七時假敎育會磋商辦法屆時到者省議會饒胡兩議長商會盧馥窗羅伯農農會項金浚敎育會呉作新等就敎育會文牘室集合磋商首由胡廷鑾報吿省議會談話情形略謂敝會同人甚希望礦業維持會賡續進行早日成立但對於四法團以外之志願加入者應如何虚衷採納願與諸公逐一研究羅伯農云敝會同人亦極端希望此會之成立簡章應否修改並無絲毫成見只要大衆贊成敝會總附驥尾項金浚亦以爲然胡廷鑾又謂同人初志均在促此會之速成而未及研究容納第三者之方法現在旣惹起外間煩言發生臨時故障未能完全結果殊爲抱憾所望諸公羣策羣力不涉偏私不參黨見是爲至要呉作新云此後進行還是根據以前手續抑係從新組織亦屬一問題饒正音謂前訂簡章業經呈請官廳備案修改則可從新組織則不可胡廷鑾羅伯農謂自當根據以前手續將簡章修改何得妄生誤會疑鬼疑神羅伯農並主張即請省議會修改簡章由省議會通過後再開會通過庶不至有臨時障礙衆均贊成遂散 
省長公署今日咨復省議會緩繳仙居公司礦照文略云本年四月二十二日准貴會咨開（中略）竊城門鐵礦不特一省利害攸關實爲大局安危所係倘礦照一經繳部勢將轉落奸人之手俾遂其密押外欵助長内爭之陰謀則糾紛愈多後悔何及本會對於此礦固當始終堅持爭回省辦以保全鑛權即以保全國土省長爲一省行政長官人民休戚與共保全公産責任亦無旁貸仍應咨請省長對於仙居公司鑛照始終負完全保存之責一面據情籲懇大總統曁國務院飭農商部撤消仙居公司以順輿情討論結果全體可决相應咨請查照辦理此咨等因准此查部令固應懐遵輿情亦不能不顧現已將鑛照從緩繳部緣由電復農商部矣至墾在總統及國務院撤消仙居公司一節現在另文核辦准咨前因相應咨復貴會查照 
[李厚基借債紀聞]  
　　閩省李厚基去歳曾以福建全省之煤鑛及鐵鑛爲抵押由財政廳長費毓楷之手向匯業銀行押借日金四百萬元當時外間僅傳以鐵鑛抵押實不知尙含有全省煤鑛在内也該借欵嗣經各方面反對日政府亦有所反省僅陸續交付日金一百二十萬元及銀圓五萬元即行中阻去歳舊歷年關費藉向財政部交涉協欵名義入就運動該借欵卒被繼續交付惟内容略有更改探其條約主要條項如次甲名稱福建舆辦實業借欵乙金額日幣二百萬元丙斯間六年丁簽約日期民國八年一月十一日戊償還方法自借欵後之第三年起匀四期償還即自民國十一年起至民國二四年止毎年償還日金鲆十萬元已抵押品福建之稅契屠宰稅及雜雜損稅等庚保證人中華民國財政部辛雙方之簽字者債權者方面爲匯業銀行總裁陸宗輿及該銀行之專務取締役之日人柿内常次部債務者方面爲福建督軍兼省長李厚基代表福建財政廳費毓楷按該借欵名義雖係匯業銀行而實際之出資者則爲日本之台灣銀行勸業銀行及朝鮮銀行等聞尙有日金五十萬元未付未知確否該項息金爲週年八分半實收爲八四 
[南京總商會反對修改中行則例電]  
　　大總統國務院財政部參衆兩院中國銀行各董事監事上海南京和議代表鈞鑒閱報載有人在兩院提議修改中國銀行則例等情極深駭異查中國銀行則例第十六條總裁副總裁由股東總會選出之董事中簡任所以維護金融鞏固行基辦法至爲完善一年以來股票價値已漲至足數成績昭然此其明證倘由政府自由任命勢必隨政局爲轉移民國六年以前之種種險象將復重見於今日中行爲全國財政命脈丁此金融恐慌協力維持之不暇豈容少數意見妄思破壞本會爲商界代表與中行息息相關破壞金融即所以破壞商務設輕事更張勢必引起全國恐慌本會决不承認披瀝上陳伏乞鑒察南京總商會叩 
[益林案牽涉商會法問題重公]  
省公署誤解 
　　江北阜寗益林商會發生改選風潮迄今一月尙未平息迭經商會聯合會江蘇省事務所爲之據情呈部呈省並函致江蘇實業廳請求依法解决復於全省第二次商會聯合會開會時通過限制選舉竸爭辦法兩條一非入會會員不得有選舉權及被選舉權二自通吿改選之日起至選舉之日止暫停入會此兩項辦法農商部認與商會法尙無牴觸應即照准並已通令各省實業應一律遵照而江蘇實業應於奉令通行各國會文内所加按語亦極妥切略謂義務權利互爲因果不入會不得稱會員更何得有選舉權及被選舉權商會法第二十條與農會規程第六條之末項法意相同毫無疑義惟會員下少入會後三字商人遂强詞奪理以凡合於商會法第六條各欵之資格者皆爲會員平時不入會不納費不知義務爲何事一屆選舉職員之期則號召徒黨竸爭選舉互控不休各等語若能立即依照此說解决此次風潮何難之有查該會發生選舉竸爭原因因有未入會之商人趙公益等三百數十人於改選時突然要求加入選舉該會原有全體會員會董等以趙公益等平時旣不入會又不簷任分文經費乃突然請求加入形同搗亂且挾縣知事之威權以相陵逼是可忍孰不可忍遂一致議决暫行停選不謂趙公益等戶竟於三月一日在會外實行其所謂奉縣批示臨時代表所選一律有效之選舉矣投票結果又選出趙仲山等各項會長職員矣一面即以益林商會名義通禀報吿成立而該會原有會員應行享有之選舉權及被選舉權竟爲剝削殆盡蓋此種行爲全是非法搗亂蹂躪法團則根本解决自非乞靈法律不爲功如據部批廳函辦理迎刃而解即能立得歸宿不意實業廳昨奉省長公署指令云據呈已悉前准農商部來咨商會法尙須提交國會議决公布等因在案益林商會此次改選旣稱查明誤解法律致生衝突自未便認爲有效暫行停止會務文卷給記交該縣知事收管自商會法公布後再行依法辦理仰即轉飭遵照等因眞所謂城門失火殃及池魚矣省公署於此似不免有多少誤解之盧農商部所謂商會法尙須提交國會議决公布者非指全部商會法而言乃指商會法中條文之不妥善或有遺漏者尙須提交國會修正或增訂而言也查商會法早於民國四年十二月十四日經參政院議决由大總統申令公布之今全國及僑埠务商會均在此法支配之下則農商部所指提交國會議决公布者必非又一商會法不過就原有者加以修正或增訂以期利於推行耳若參看省署之指令則我國商會法不特未會頒行且亦未會成立且此次引起農商部欲將商會法提交國會議决公布之動機實由於鹽城縣沙溝市商務分所以距城百里與縣商會接近爲難去上岡一百四十里與上岡商會闪通尤屬不便而該市商務素稱繁盛爲水路南北要衝爰呈請農商部援照阜寗東坎益林三商會之先例墾請准予改設商會農商部以鹽城縣及上岡兩商會業經先後組織成立在案兹沙溝市商會旣非與上岡協商合併由該處另行設立已逾兩商會之制限核與商會法實有未符惟近來一縣兩商會之外以商務繁盛必須設立商會呈請者頗多一縣兩商會之限定旣與商情不便本部業經擬將商會法重行修正提交國會議决所有沙溝市商會一案應飭暫仍其舊俟商會法修正公布後再行核辦然一縣三商會之制不特阜寗一縣行之歸泰縣亦然如泰縣旣有商會姜堰海安亦有商會若謂已逾兩商會之限制與商會法未符則阜寗泰縣何以又不嫌其與商會法有所牴觸而先後頒發給記准其成立殊令局外人索解不得考農商部炎所以先後異趣者以商會法第四條第二項所規定云同一行政區域有必須設置兩商者或跨連兩區域有必須特别設置商會者經農商部認可後亦得設立商會條文上旣無同一行政區域以兩商會爲限制之規定故農商部特認可泰縣阜寗兩縣准其設立三商會以與商會法並無所謂實有未符也及沙溝呈請到部或該部主其事者將條文成案一併忘却之致成此以矛攻盾之現象然此爲呈請改設商會問題與益林已經禀部批准成立之商會改選職員事件無涉乃省署批令暫行停止會務是不　解散商會也商會这解散須經會員四分三以上到會及到會者三分二以上之議决經農商部核准始生效力非地方最高行政長官所得解散之且據實業廳查明誤解法律致生衝突係指會外商人之行爲非指會内會員之行爲會員已經宣吿停選則益林商會本身對於改選一節並無所謂有效無效會外商人不法之舉動當然未便認爲有效已毫無疑義然以命令停止會務是視商會爲私人集社結會也不知省署將置現行商會法及部咨廳呈於兩地（指部准商會聨合會議决限制選舉竸爭兩條辦法而言）說者謂此中尙含有官商别項意見在内則記者不欲聞矣 [P蘇議會接開第三次之波瀾> 
　　江蘇省議會因加薪風潮愈閙愈糟正議長錢崇固被溤世德提出違反議事細則案請假回里静候懲戒由副議長鮑貴藻孫儆地人主持會務上月二十八日談話會中議决接開第三次臨時會不必限定會期以辦完八年度預算爲止當埸署名者僅六十餘人不足法定之過半數未克咨請省長召集旋有某某代共同派人簽字始凑足八十二人數之一般議員以爲違反法律不生效如果照是日所簽人名備文咨請開會則將提出副議長違法案一併交付懲戒以故議會前途頗爲危險兹覔錄議員忠吿副議長原函如下鮑孫兩副議長大鑒敬啓者第三次臨時會請求召集公文如戴思恭陳爲軒（今年並未到寗）孫劍虹呉鴻勳（二次臨時會尙未到會）上等均係某代爲簽字（日簽到簿可稽）夫議員代人簽字即冒違法舞弊之行爲議長公然認可卽甘受違法舞弊之處分同人以本會爲立法機關不能首先犯法二十八日之請求文如人一人代簽此文應歸無效當再召集在省同人親自加章議長應負監視之責若因此函發生而將戴等挖去另補在省之人或電召戴等來省爲補牢之計或將簽到薄補名而遮人耳目是一再舞弊同人絶不承認總之當時有一人代簽則違法舞弊已成事實況至十餘人之多乎議長如將此文呈幾同人等一面提案懲戒一面公請省長照三十九條辦理將此案駁回尙希愼重毌聴少數不負責任之言而自貽伊戚也尙希原諒並頌法安同人忠吿 
[南京快信]  
　　李督派參謀長何恩溥入京接洽要公周自齊昨又由滬來甯會晤李督旋轉津浦車北上張志潭李思浩昨日晚車赴滬和會内部又生變化施愚昨日午車來寗王家襄電吿李督已於艶日（二十九）抵京許蘭洲代表劉承烈今晨抵寗晉謁李督接洽一切准今日晚車赴滬　　北京財政部平市官錢局監督陳福頣昨乘津浦車來寗調查中交銀行營業狀况　　李督續電京請停止發行八年公債四月份各機關人員薪水尙未實行搭發公債　　旅寗贛同鄉因聞李盛鐸饒孟任等許贛省民黨以餘干縣煤礦爲九江城門山鐵礦交換條件異常憤激昨再電請贛議會堅持反對以保國權　　嚴修張伯苓昨來寗謁李督齊省長聞爲南來視察學務今晨赴候府花園參觀中等學校成績展覽會　　遠東第四次運動會北京靑年會清華學校高等師範等校選手昨日過寗轉車赴滬　　駐寗日本靑野副領事昨偕伊藤大佐晉謁李督晤談二小時 
[杭州快信]  
　　省議會副議長姜會明選票舞弊案現經議員阮性存提出復檢理由三種辦法三種今日列入議案付衆表决恐不免又起爭執　　敎育部咨據全國敎育會聯合會議决趕辦全國聨合運動會及省區運動會經本部核准各項應積極進行請速於省區毎年舉辦運動會一次所需經費准列入預算至全國聯合運動會毎二年由部派員組織根據遠東運動會辦法於六個月前通知各省區　　分期籌設地方分庭暨司法公署建議案現經司法股審查報吿以司法獨立尙屬疑問南北和議正在進行將來國會重開對於法院之組織必有完全之計劃本案結果主張從緩提出　　舊烏程縣文廟歸併呉興後改建省立第三校舍早奉内部核准現該縣孔敎支會以大成殿拆卸木料改築他項工程曾經何時立案等詞呈請省長核示已飭呉興縣查案覆奪　　錢江義渡改行輪駛其速率力（每輪拖渡般三隻）較人力反遜且僅兩艘一往來約需一小時一般行旅咸苦不便日必千餘人在沙灘跳板上下鵠候呉興輔善會經董譚德潤昨特函致省議會請轉該局從速改良官埸消息清室振員子弟載侗准今日乘特别快車由滬來杭遊覽西湖　　皖督署汪參謀長禎祥前日來杭游湖備具三牲拜謁岳武穆墓痛哭流涕並備鐵鍊　長跪鐵人秦檜等頸際復以粉筆書秦檜背後云試間議戰議和是　誤國賣國地方通信 
[蘇州]  
　　酌設絲繭分莊香山鄉民近年植桑育蠶者日見推廣惟自行繅絲者居多繭行甚少鄉民賣繭須至洞庭山或胥口木瀆等處現在新繭將屆上市該地鄉董等特聯名函請江浙皖三省絲繭總公所察核形勢於該地設立分莊數處俾便育蠶鄉民得就近售繭兹悉沈聯芳處理以洞庭山與該處較便特函致繭灶各行酌予分設矣 
[烟酒等稅考察員將到]  
　　呉縣温知事頃奉財政廳轉奉部令江浙兩省烟酒屠宰等七項專稅現狀無從得悉擬欲大加整頓非派專員切實調查不足以明眞相故特派委賦稅司僉事蹇先聰赴江浙兩省考察一切業已離京南下云云又北京烟酒事務署派委專員黎仲蘇調查各省區煙酒公賣局徵收稅欵情形該專員於前日抵滬調查後聞於日内來蘇分赴三區分局管轄各俴實地查察 
[肉業屢起罷市]  
　　呉縣各鄉屠宰稅自歸商人顧義增包辦後因加認稅欵屢起罷市風潮上月黃埭各肉舖閉市者數日前日木瀆各肉舖因勒令照原損十二只加增三成又復相率停止營業迄今已逹九日而香山原認猪損九十九只顧商又欲加增六十六只於是近三日亦各罷市人民有宴會等事竟至無肉可買不識將來如何解决也 
[緝私營長赴滬]  
　　蘇屬緝私第六營蔡漢臣營長因六門隊長調防崇明撥派師船塡防以及派令師船押同官鹽船至瀏河裝鹽等事特於昨日乘車赴滬謁見宋統領禀陳一切鎭江 
[學員派艦練習]  
　　呉淞海軍學校舉行畢業試騐已竣此項學員現經海軍藍總司令委派總敎官夏孫鵬帶往南京暫駐海軍魚雷學校聽候派艦練習昨已乘車過鎭赴寗矣 
[力爭洪湖灘地]  
　　江北洪湖黃運等灘地改賦事前次由湖灘各業戶開會議决分請部省維持兹聞已推定安澍爲代表赴省力爭 
[鎭屬蠶事消息]  
　　鎭屬金壇溧陽掦中各縣方面春蠶約分遲早兩種今歳天時適宜孵化较早故日來金壇溧陽各鄉已報三眠掦中新洲老洲等處略爲遲緩然去二眠亦不遠矣倘能長此晴暖將來收成定必可觀也掦州 
[更動小學敎員]  
　　儀徵束區第三國民學校（徐家集）校長鍾鼎去職後校務由敎員程照吾庖代現程因校務紛繁保前充江都第八區第一國民校長蔣凱承充業經勸學樊所長呈經姚知事核准又束區第一國民學校敎員顧紹伯辭職遺缺由校長保王寶蔭接充 
[緝私栽賊詐財]  
　　儀徵朴樹灣駐防之緝私水師二營二連第二船長虞克榮串通該處士葷解應榮暗將鹽包擲於嵗民王麻子田内復由虞率隊查拿指王爲販私拘至船上任意笞責由解從中說項令王罰洋數十元寢事王受其冤抑業赴該營部控訴 
[通知查勘烟苗]  
　　天長縣奉省長密電謂英領陶樂爾偕同部員赴各縣會勘烟苗先至該縣仰即遵照並轉知隣縣等因現該縣已咨行江都縣轉咨儀泰高各縣知事一體注意嘉興 
[銅元回復十文之辦法]  
　　禾邑銅元向作八文現因呉興硤石烏鎭石灣濮院等處已先後回復十文致禾邑小錢充斥受害良多縣商會特於日前召集各業　公同議决自四月三十日（陰曆四月初一日）起銀元每枚作錢一千三百三十文角子作錢一百十八文銅元每枚作十文以昭劃一並議决辦法三條請縣給示佈吿業於二十九日通知商號一體遵照兹將辦法錄下（一）在銅元價値未改十文以前所有各店賬欵薪水工資及一切錢碼出入者均合作銀元（大洋以一千零七十文小洋以九十五文計算）以示平允或仍照錢碼按値申加二五者聽（二）工作工資及各業夥友薪水向以錢欵計者自此銅元改作十文之後概加二五計算例如向來錢一百文者加錢二十五文合錢一百二十五文以昭公允惟此係爲銅元改作十文故有此規定至於以後增減仍由各業自主不在此例（三）房租一項在銅元未改作以前亦以一千零七十文核算嗣後或改作洋碼或仍照錢碼按値申加均聽業主自便杭州 
 [P省議會臨時會紀事> 
　　三十日下午省議會臨時會第三次開會出席議員九十四人一時三十分開會議長宣讀日程畢開議第一案免除桑秧捐稅建議案提出議員仍未出席桑炳漢主張先就書而討論並云現在提倡繭桑之際桑秧本不能抽損許祖謙解釋此項抽損原委大略係鄉人報效性質公决先付法律審查第二案籌設浙江省公立敎育博物館議案政務委員陳述理由大略謂博物館東西各國均有設立惟英國附設於博物院内其他亦有單獨設立者我國敎育次第昌明亟應設立旣可供學界之參考且可爲各學校購辦儀器之介紹第三案籌設浙江省學校成續展覽會議案張鴻材意見擬將博物館展覽會合併設立當經公决以上兩案先付庶政審查第四案浙江省公立通俗敎育講演所議案委員陳述理由以講演本分學術通俗兩種但欲拾高國民程度不得不賴通俗講演姜恂如云本案極贊成然宜以仁義道德禮義廉恥八字爲宗旨陳锺祺等均不主張成立陳琪意見擬由勸學所或敎育會辦理無庸特設機關或仿照國外有益敎育圖晝張掛於公共埸所較爲便利許祖謙云討論本案對於通俗二字諸多誤會至講演人學問不必過高庶於通俗本旨符合何紹韓主張成立因本案右裨於社會敎育匪細未便打消阮性存贊成原案請改名爲通俗講演模　團不用講演所名義討論結果議長付表决贊成成立者少數遂廢棄第五案裁撤各縣禁烟調查員議案第六案浙江各縣警察所所長應設專員建議案均無討論付法律審查第七案前高等學校校長舍收地方公有建議案由何紹韓陳述提案理由畢任鳳岡云對於本案極表同意但標題應改建議案爲議案衆贊成先付法律審查第八案提議查辦第七區烟酒公質兼損稅分局局長章楨遠法納賄案由姜恂如陳述理由畢無討論付法律審查第九案停止紹　塘工有獎劵議案（審查報吿）由審查長阮性存報吿修改字句情形衆無疑議即可二讀會併開三讀會通過第十案關於組織國際聯盟分會事件胡炳旒云此事不能以議會名義組織應以議員名義組織爲是衆贊成本日議題完畢遂散會安慶 
[霍山知事緝獲叛兵]  
　　安武軍第八路一營五哨前有少數兵士在省變亂後即逃竄太湖縣境雖經該縣黃知事派衛隊追擊竟未拿獲一人僅拾得途中遺棄蒼枝數桿子彈數粒而已近聞該叛兵已逃往英霍二縣霍山夏知事敬愷已於該縣境内拿獲叛兵五人日昨電禀督軍汴長請示聞倪督已電令該知事迅將該叛兵解蚌以便訊究 
[憸查郵電尙難裁撤]  
　　皖省憸查郵電前因歐戰已停敵僑亦經遺送回國故於三月間將安慶大通蕪湖蚌埠檢查郵電人員一律裁撤頃聞部電以敵僑雖已遣送而和議尙未吿成所有來往郵電仍應繼續檢查擬於原設處所酌派少數人員接辦以昭愼重武昌 
[朝陽苍之殺妻案]  
　　二十六日長街朝陽苍内發生殺妻血案詳情如下該苍居民王興漢黃岡新洲人年二十八有父母弟妹弟媳及婦七口民國起義投充第五師見習官分防大冶同司務長某合姘某娼謀斃娼夫經該師破獲將司務長正法王則判處一等有期徒刑十五年交黃岡監禁隨爲軍署參謀張少卿保釋現充督軍署參謀處傳逹王自在軍署後兇悍尤甚而色心不減復與花堤某婦結不解緣其妻李氏與妹及弟媳三人均在大板橋瑞記廠織布以助家計素行清白對於王之冶蕩屢加非難致王忿恨於心是日婦午工回家適逢其夫以前事相爭大觸王怒驟下毒手竟以菜刀砍之婦避之下及頭部右方受傷二處肚腈斫破臓腑俱出遂致斃命此事發生後街鄰聞悉即將王獲拘二署收押電請地檢廳長親往相騐飭令地保眼同屍親棺檢王則轉解法庭訊辦另一報吿則云王妻某氏年甫三七頗有姿色在大工廠爲女工不免與輕薄子有染爲王所聞怒不可遇二十六日回家大肆詈駡并以剪刀將其妻刺斃赴第二警署投案該署當將其收押一面派警彈壓一面報經地方廳委派人員前往騐得某氏腹部受傷二處頭部受傷四處並令警署將王解廳審辦或云此事由王之妹挑撥而起云雜評一 
[張作霖反對分治裁兵（默）]  
　　軍政不分軌則天下無甯日此張作霖最近通電之言也軍人恪守服從之義但期速息内爭爲收束地此又張作霖曹錕最近聨電之言也然則政府欲分治張必贊成之矣政府欲裁兵張亦必無異言矣况乎裁兵請自奉始尤爲張所早言者耶乃今日忽傳張反對分治反對裁兵且傳因反對分治裁兵而有準備種種不穏之行動其言果確則眞大可異矣夫分治裁兵爲救國根本至計已成爲一致之輿論非貫澈實行此二者則和議縱成亂必旋起故督軍而稍能覺悟斷不敢恃此爲掀波作浪之具致再陷全國人民於愁慘之境張之心亦豈有異於常人耶 
　　此次軍人不干政電一倡百和異口同聲而張尤一再通電似較他督軍爲堅决而今乃所聞若是然則督軍宣言之效力不大可見耶若謂不干政宣言本不過敷衍政府面目之具作事儘可我行我素彼張氏舉動足以代表一般不干政者之心理則此後國事寗堪設想耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和會正式續開之第廿三日]  
　　平和通信社消息今日（一日）上午南北代表開審查會所審查者仍爲地方制度意見纷歧漫無要領至法律問題尙未提及雙方代表皆有所顧忌不肯積極負責故連日議事甚少散會極早委蛇泄沓似大不如前之精進人多惜之觀察現在和會形勢於無形中已吿停頓若再無振作氣象不知和議吿成於何日也 
[戊午編譯社消息]  
　　今日（一日）據有責任者言照常開會審查新提出之提倡地方自治案惟散會較早時方亭午而南北代表往返街市者已鱗比矣又據某方面所得消息如左本日（一日）和平會議仍提議地方制此案由兩方代表提出交付審查後各代表又提出修正案共有七起昨晨正式會議均謂地方制關係憲法和平會議無此職權兩方均以爲然因將各修正案打消今日北代表汪有齡又動議地方制度案已經本會正式决定爲一問題是在本會已成一决議案當然有拘朿將來憲法會議之效力不能無故打消因此又將該問題交付審查此外所議各事均不得要領而散云 
[聯合通訊信社消息]  
　　昨日（一日）南代表全體照常到會據和議辦事處中人言北代表亦仍到會不但到會而且開議所議之案爲地方制度至其結果則秘密不能宣布云又據私人消息謂北代表仍未到場惟於租界各處見北代表之駕汽車招摇過市者頗不乏人若謂公畢聞遊則其時間固在會議時間以内也連日謠傳北代表不出席之原因頗令聞者意沮雖未可據以爲信要之當此全國人民喁喁切望之秋代表諸公竟不屑一顧民生之疾苦坐使和議之進行遷延復遷延向之以陜西是否停戰爲問題者今且以代表是否出席爲問題夫代表之是否出席亦竟成爲問題糢糊影響使近在上海之人民相顧疑訝此會議尙能望其收效果耶 
[駐粤閩籍海軍來電]  
　　唐朱總代表暨代表均鑒現値和議賡續陜閩湘各省亟應速謀統一以維危局今就閩省欲圖補救之策當以先驅縱兵殃閩之長官爲著手方足以奠民生而定國是查閩自李厚基盤踞以來吾閩被禍之慘不下陜湘紊亂軍政財政以厚閩毒先則結潮州之莫擎宇與粤啓釁致啓閩粤兵禍之端繼則妄自募集無賴流氓多至萬餘分赴前敵而淮徐之積匪遼瀋之馬賊皆用之以殃民致漳泉被兵之區赤地千里姦淫擄掠之慘目不忍覩耳不忍闻閩省歲入六百六十餘萬平時除解中央外尙存四百八十萬今則截留軍用且私募公債發行債票至超過歳額數百萬以上市面金融頓形恐慌而停戰議和以後猶復日夕增兵人所共曉永謨等迭接閩訊咸以省城内外軍隊焚掠之案時有所聞李從不究辦益以北軍聚賭狂嫖月餉不敷而私售槍械於内地土匪之不足猶妄肆搶掠遍種烟苗以助長閩禍會經浙軍查獲證據確鑒輿論譁然凡此禍閩之罪狀皆爲父老所熟聞惟以鄉土所關家屬俱在紳商輩敢怒而不敢言夫以李之　兵黷武於前殃民亂國於後不獨閩省之罪人實爲和平之巨蠧慶父不去魯難未已永謨等處水深火熱之餘切膚受痛緘默難安爰敢籲請總代表代表諸公迅行提議撤換李氏以除民害而奠閩疆則其餘善後問題自易解决否則此獠尙在閩省必再被兵革之慘而善後且無從辦理矣代表諸公熱心毅力必不惜此一人以禍全省必不忍吾閩省秩序再被第二次之破壞而俯納蒭蕘共除大憝也臨電無任迫切待命之至駐粤海軍艦長林永謨魏子浩張曾存鄔寶祥暨閩籍全體海軍將士等同叩效印 
[乾縣守將郭英父致李代表函]  
　　（上略）乾縣戰事先生諒有所聞兹再將詳情約略陳之一月九日張飛生白鴻儀及張金印等各率全部直抵城下始以三面猛攻繼由北門進取均被我軍擊退該黨以攻擊不利遂由東南西方面鑿洞置地雷雖經我軍盡力堵擊而發現者猶四五處東西兩門僅堞墻轟去南門甕城全歸烏有自地雷發現以後純係白刃戰鬭其劇烈之狀實我軍起義以來所未有計敵人圍攻六十餘晝夜射擊大砲約二千餘發小槍子彈當不下六十萬地雷暗洞幾遍全城然而彼未獲半點利益徒損兵折將於城下生擒敵人約八百餘人方信行險小人無好結果也本月九日敵人雖退出戰壕然猶在環城各堡駐紥僅距城一二里日來又暗襲數次是停戰一事此間敵軍並未遵令日前已專遣人致帛書於總司令懇其即日電滬和會並請聲聞乾縣絶對爲靖國軍佔有地趱縣軍隊絶對爲靖國軍軍隊俾解圍卽日見諸事實第在乾城誓志力守决不能視鐵血所換者如同敝屣也（下略）弟郭英父上言四月十九日夜 
[商業公團聨合會往來函稿]  
　　致南北總代表函敬啓者聞和平會議二十八日北代表向南代表提出法律問題二十九日北代表不到會南代表憤憤而散查緩議法律本爲北方所要求而南方所容認者今北方忽而提議忽不出席此種作用令人莫測人言藉藉僉謂有意决裂竊思目前我國現狀雙方均不能再戰法律問題爲會議之焦點旣彼此不能一致似應徐商辦法苟竟决裂無論南北均無利益可言歐和已將古成而國内和平又生阻力是不啻爲某問題增加利益必欲决裂者究屬是何居心又聞政府因財政困乏派人來滬要求南代表同意種種傳說令人疑懼究竟事實如何惟祈貴總代表詳晰示復俾明眞相而釋羣疑不勝切禱之至此上朱唐總代表上海商業公團聨合會敬啓 
　　唐總代表復函敬覆者接奉大教備聆一是貴會企望和平關懷家國無任欽偑儀等夙夜在公兢愓自勵固不敢以懈怠嚝厥公尤不敢以意氣僨厥事承示歐洲會議與國内和平隠有連帶關係此中安危儀等寗不默喻辱承警覺益切悚惶自當澠勉相維共謀國 
是至關於國家大計與人民負擔尤應審愼周詳統籌兼顧斷不敢稍涉輕率致貽負國負民之各謹此奉復希維荃并頌公祺唐紹儀啓五月一日 
[廣東策進永久和平會通電]  
反對善後借欵　　廣東中華國民策進永久和平會昨來通電云（銜略）此次和議關係國本依法解决則可望永久和平違法敷衍則徒增吾民苦痛邇者禍首未議懲辦國會未議恢復陜戰至今未停參戰借欵軍械借欵暨段氏託名之邊防軍實行未已頃復聞有善後借欵確定四萬萬元以地丁作抵由北方向日銀行團商借交南北和會代表簽字承認之說果爾是直賣我全國土地人民使永供外國銀行團之抵借品而以和會代表爲經手過付人也喪心病狂莫過於是無論此次護法之役當和議未終是非曲直未判以前不容非法政府之濫借外債即令和平有緖亦决不容罄國家根本之收入爲暫時飲鴆止渴之計舉所有而授柄於外人諸公不願國家之速亡對此竭澤而漁之非法借欵想同聲拒絶不廿伈伈俔俔坐受宰割也廣東中華國民策進永久和平會代表呉燦煌叩艶 
[徐紹楨等覆廣東共進會電]  
　　徐紹楨等覆廣東世界和平共進會電云本會幹事諸公鑒前奉公函並南北和會代表皓電昨又接馬電及太炎先生函均經照辦矣恢復國會自由行使職權一事僕等初澈滬於和會未開之前即往見兩總代表力陳斯義又與三會聨合作書致唐朱力爭此後凡有晤見便議無不以此爲前提無如和會續開嚴守秘密如何提出殊不可知近晤少公觀其言論似有困難之狀此事關中國治亂之機如不能逹目的不特無永久之望目前即恐不可收拾仍望本會諸公隨時與軍政府國會籌商對待之策合全力以爭之僕等當積極進行從諸公後爲樽俎之折衝也再本會事務所昨已移至霞飛路二百二十號並聞世界和平共進會代表徐紹楨丁象謙焦易堂蒙民偉同叩 
[山東善後之意見]  
　　劉冠三張瑞萱昨上山東善後意見書於和議代表云自國會解散護法軍起劇戰經年全國鼎沸省區之受禍最烈者泰湘而外厥惟山東山東有所謂民軍有所謂土匪有所謂官兵總數在二十萬以上民軍之供給官兵之勒索（如單縣一縣供給兵差三十六萬吊壽張等縣每畝地丁銀一兩加徵百十文供給兵差） 
　　土匪之搶刦無非人民之脂膏人民不堪其擾相率萃處於城鎭以内孰意博平東平東阿肥城萊蕪鄲城濮縣單縣曹縣恩縣武城平原禹城壽張陽殺嶧縣滕縣茌平高唐堂邑二十餘州縣相繼陷落其間諸大鎭鄉盡成灰燼而數百里間之人民之性命財産之犧牲遂又不可勝述富者貧貧者死賣妻　子者時有所聞屍塡溝壑者喿然山積黑黯慘苦言之痛心产肖官吏猶纷節治安不肯披露其眞象哀我災黎竟呼籲無門弗能申訴其冤苦若和平會議不爲圖救濟之道無以解目前之倒懸且恐貽無窮之後患爰擬善後簡易辦法數條用備採納（一）查明被災難民優予賑濟並鐲免其地丁錢糧三年俾得休養生息（一）寛籌專欵多設工廠敎養局俾無業痕民得所安置（一）所有黨人擇尤錄用餘則資遣回籍（一）所有民軍分别編制遣散（一）凡與民軍人關或志在護法不得已而流爲匪情有可原者一律赦免予以自新之路（一）辦理以上各種事宜須由和平會議籌設專理機關不可假官吏之手致保民之舉轉以擾民以上所舉六端皆辦理山東善後切要之　至於根本大計代表諸公自有統一計晝山東不能獨異兹不赘述 
[杜威博士演說改期]  
　　美國杜威博士抵滬定期在江蘇省敎育會演說已誌昨報兹悉杜博士改定五月三四兩日（星期六星期日）下午三時（新時）演說該會並備有入場劵妥發又北京大學敎授胡適之博士因歡迎杜威博士來滬兹由江蘇省敎育會請於五月二日（星期五）晚七時 
[杜威博士及其夫人肖像]  
（舊時）在西門外林蔭路該會會所演說實騐主義以爲星期六星期日杜威博士演說之導言 
[熊克武等致四川善後會電]  
　　旅滬四川善後協會接四川電云四川善後協會諸公均鑒接奉蒸電垂詢川災具見關心民瘼欽感莫名查川省地方曡遭兵變匪患幾無淨土省城復兩遭戰爭焚殺刦掠受害尤烈公私損失數逾千萬大兵之後經以水災哀鴻逼野蕩析流離正擬設法賑撫復遇南北釁起戰禍重開川東北一帶淪爲戰域農甿輟耕商賈停業全省人民交受其困即以川輪停滯一端而論受害之鉅已屬可驚目前急賑需欵至巨川省財政奇絀羅掘已窮辦理賑恤又爲善後之先務非由中央撥欵拯濟無從着手前已屬本省代表劉亞休君切實陳明附上節略於人民被災情形尤爲詳實應請諸公協力建議務得大宗欵項分别恤償以甦民命無任感企至公私各項損失確數已由庶堪分令各主管機關從速詳查俟覆到再行奉聞熊克武楊庶堪曾鑑叩漾印 
[更改中行則例問題之商榷]  
　　京訊上月二十八日衆議院臨時提議恢復中國銀行民國二年則例案省略三讀忽促通過卽日咨逹參議院京滬及各處中行股東得悉以有關全體股東血本有碍全國金融羣起反對已纷電責成董事會向政府聲明股東等誓不承認非逹到取消此案目的不止否則另籌辦法業經記載各報兹聞熟於銀行事情者言此事國會遽爾提議通過無非某派涉及黨派關係欲將銀行捲入政治漩湡當必别有用意惟中國銀行爲國家中央銀行考之各國國家銀行均有商股卽莫不按商律辦事從無以政治黨派而剝奪銀行商權之理前車之鑒未遠即如五年五月停兌令下無非政治與銀行混作一氣之結果各處中國銀行迫於命令無可如何獨滬行一則地居租界二則由滬召集股東會協力相助仍照常兌現至今信用日隆可見旣屬商股之銀行自應尊重商權也查中國銀行現在官股僅五百萬元商股占七百二十革萬九千八百元商股多於官股幾及一半現行之放年修改則例與商律並無不合殊無改更之必要目下中國銀行方在趨入商辦正軌時代倘經破壞必至信用墜地存欵羣趨外國銀行爲淵驅魚竊所不取是所望於具政治思想者勿以黨派關係而無意護持此萌芽時代之中央銀行也 
[中行則例可望維持之電音]  
　　商董虞和德日前因上海交易所成立問題赴北京與農商財政兩部長商榷辦理並面陳該所關係重要情形因而在京勾留適上海中國銀行股東反對修改則例經總商會電呈北京大總統國務院財政部等請爲維持在案兹悉該會去電後昨日接虞和德由京來電云總商會中國銀行各股東鑒中行則例今見總統總理均允爲維持並力圖善後辦法對於股東利益决無損害恐關遠注特聞虞和德陷 
[華北參與遠東運動員抵滬]  
　　此次第四屆遠東運動大會在菲律濱舉行自五月十 
七號起約賽一星期我國此次遴選與賽員分華南華北兩部兹悉北部與賽員四十人於上月二十八號出京帶同職員五人乘津浦車南下已於昨（一號）晨抵滬由四川路靑年會招待一切定本星期日乘哥倫比亞號輪船出發本埠與往者有南洋公學李大星等九人靑年會朱鎭庚一人聞日前東方六大學開聨合運動會時所選定之東呉大學選手一人與約翰大學所選二人恐屆時尙不及與往云 
[留德學生之近狀]  
　　自吾國向德宣戰後留德學生久無消息國人盼望甚殷上星期六四川稅君紹聖由德國柏林取道丹麥乘丹麥船抵滬探悉留德學生近情如下現在柏林中國學生没尙在二十五人（江蘇）葉秉衡凌翼（浙江）許陳琦毛毅可王剛陸益善胡哲揆戴夏（四川）周烈忠駱鳳嶙廖馥君廖馥亞（湖南）楊荗杰胡庶華楊公庶（廣東）蕭友梅廖尙果（奉天）楊權中楊毓楨（山東）劉文顯除廖馥君廖馥亞楊公庶楊公召胡哲揆胡顯精六人外餘皆官費生每月由駐德丹麥公使館領學費五百馬克其在丹麥候船者有福建葉堃已在回國尙在道中者在廣東唐寶書轉學瑞士者在四川田光祖浙江應時在瑞士病故者在山東張家賓據云德人待遇敵人以吾華人爲優惟在中德絶交之前卽不准華人出境而仍許照常上課照常考試稅君於一千九百十七年在柏林工科大學畢業得工學士學位因無回國機會曾在各大工廠實習學識經騐均極優美誠吾國最有希望之人才也廖福亞廖馥君戴夏蕭友梅劉文顯聞不日亦將回國云 
[海部請撥敵船應用之原呈]  
　　海軍部近擬擴充海軍計晝請將前年没收之德奥船隻撥歸海軍應用而交通部亦擬振興航業創辦航業公司備具說帖呈請大總統鑒核並由各該部抄呈發交海軍司令及租船監督核議具覆在案兹將海軍部原呈錄下爲呈請事竊以吾國幅員之廣瀕海居多海軍爲第一重要門戶舉國皆知前清宣統初年合南北洋戰艦編制成軍是時財政亦非充餘而每年的欵多則一午八百萬兩少亦一千六百餘萬兩均由各省攤解在案迨及民國每年由財政部支撥不過五百餘萬元復多積欠以致阻擱年來海軍計晝甚至各艦無力大修即小修經費亦復無着刻下歐西和會將次吿成各國安不忘危對於海軍格外注意我國海軍雖未發逹倘放棄海權萬一稍有海氛勢成束手且海盜出没易惹交涉若非軍艦誰任綏緝我國朝野人士素乏海上知識故凡論及海防計晝者於海軍多從忽略某某在職一日聽其不振使海軍數十年締造之艱隳於一旦咎將誰歸財政之支絀如彼海軍之關重如此不得不極力設法以策進行查去年捕獲德奥船隻内有商船十二艘經交通部暫爲委託招赁騰挪租欵以充參戰之需眠前歐戰吿終此項船隻完全没收查列國通例凡没收敵國船隻均由海軍處置該船自應劃歸本部管理作運輸隊平時由本部組織航行分司即將收没各艦估價作爲官股一面招集商股公辦即以海軍員弁充任管理旣可保護航業發逹亦可儲備人才以資徵調所得赢餘多則可以振充軍艦少亦足以津貼修費海軍稍可進行裨益國家甚大視以此爲私人利藪者其相去未可以道里計仰墾鈞座剛斷立予施行國家幸甚俟奉准後再由本部分咨農商交通兩部妥訂細則辦理合併聲明謹將計劃管理没收船隻辦法綠由繕摺恭呈鑒核 
[接管德國水線房機件物品]  
　　江蘇電政監督兼上海電報局長周萬鵬接交通部電令保管呉淞張華浜德國水線房一切機件物品等因遂於景日（一號）下午一時派本局電報總管呉崇讀呉淞電報局局長唐在孚闪往該處接收實行管理并即電報交通部備案 
[近來外船行駛风地之調查]  
　　上海縣知事署近接江蘇齊省長令云頃准國務院電咨案據上海商人虞和德電請府院訓令蘇浙各省調查歐戰以後外商來華之船舶其行駛内地各航路者較前增多若干近來有無增加等情希卽轉飭所屬查復除令各縣知事就本邑境内調查具復外令仰該知事一體遵照辦理 
[拘獲臨行潛逃之敵僑]  
　　敵僑馬海（譯音）前於遣送回國時臨行潛逃曾經通緝末獲兹聞該敵僑業由租界拘獲轉解護軍使署昨經盧使命令淞滬警察廳按照違章處置徐廳長已諭令司法科遵照辦理矣 
[建設模範村之籌備會]  
　　上海孤兒院院長顧念劬發起之模範村計晝昨日下午二時開第二次籌備會於西新橋三一里七號到會者有監理會長老蔡式之牧師竺規身護軍使署繙譯敖宇潤滬杭鐵路前龍華站長李企胡等十餘人顧君以臨時會長資格主席報吿綠起及旨趣略謂世風愈下男子多以嫖賭爲事女子冶服浪遊不知孝親育兒致墮落其家庭幸福國家社會尤受莫大之惡影響本會爲施行實質敎育動人觀感起見擬於新龍華地方建設模範村一所村有幼稚園雖一二歲嬰孩亦使入摇籃科受敎又有養老院酬思部益智部商業部體育部俱樂部設村自治機關以管理之春秋佳日可縱遊人入觀引其注意將來收效不可限量惟創造之際需欵甚鉅人材尤不可少宜由諸發起人各覓同志入會贊助以促成功云云衆乃推定章程起草員趕速排印以備同志索閱現在一切費用暫由發起人損墊定六月一號下午五點三十分鐘繼續開會討論詳細辦法 
[救火會志願隊解散之操演]  
　　大陸報云上海救火會志願隊昨夜解散今已不復存在昨日午後隊員齊集江干作最後之操演由工部局總董丕爾斯氏演說爲本埠居民表示謝意並謂志願隊成立五十戴功效卓著人所共稱但近年市面繁華高屋鱗比景況與前大異故救火會不得不因時制宜從事改組致令志願隊全體解散實可惋惜工部局擬於下月與隊員宴會以作紀念云云言畢發給奬牌等物而隊長亦代表全體隊員以花一束贈與丕爾斯夫人各歡呼三次而散工部局擬添僱救火會職員尙未得人已要本埠及外埠登報招人規定給予月薪一百二十五兩並供給住屋試騐三月如能盡職再訂三年合同自志願隊辭職後各區救火分會將各有洋員一人駐會辦事多備救火汽車時常準備以防不虞今晨將有新製救火車一輛供總會應用此車能容水四十加倫並置皮帶三千尺與寸半之抽水機每分鐘能抽水一百二十加倫工部局現擬再造此種新車數輛置於各分會云 
[華絲運美之消息]  
　　字林報云三月二十二日日本皇后號田滬運出之絲已於四月十六日安抵紐約下批之絲將於本月十日由俄羅斯皇后號運出 
[眞茹鎭警所中之命案]  
　　眞茹鎭淞滬警察四區三分所巡警王廷耀前晚荷槍巡邏落班後未將槍珠退出誤觸機關槍珠射出擊中某巡長之要害而死藍署員命將該警先行斥革昨解閘北司法科轉解淞滬警廳訊究一說謂中彈殞命者係藍署員云 
[盧家弄命案之近訊]  
　　盧家弄長康祥翻砂作主計文彩偕李發本控訴柳順興紅木作夥張銀寶用斧砍斃藝徒李阿榮並砍傷計之頭顱耳邊等處一案前經地方審檢廳訊明判决張銀寶監禁十年又二個月在案旋因張奉判不服提出理由聲請不訴業經檢廳核准於前日備文飭警將銀寶連同案卷申送蘇州高等審檢廳復訊核辦 
[續誌川沙演戲坍檯之慘劇]  
　　川沙縣城内演剷坍檯壓傷人命一節略誌昨報兹悉肇禍綠由係陰曆上月二十八日俗稱東嶽聖誕城内外各廟會首异偶像滿載冥鏹迎賽入城纷集東嶽廟解餉而城中則搭臺演劇以助熱閙一般癡男女入城進香者異常擁擠劇場中高搭看臺觀者均坐臺上劇於午後一時開幕適値天雨觀者多擠軋避雨致將看臺軋坍是役也登時壓斃者幼童二名受重傷者婦女四人男女幼童五名有某姓婦足骨粉碎其他壓傷踏傷折足斷臂者多至數十人聞壓斃之二幼童腦漿迸裂狀極悽慘 
[緝私營長呈報擊斃梟匪]  
　　滬西閔行鎭現駐之蘇屬緝私第三營隊九號巡船前因緝私槍斃人命曾由緝私統領宋明善訪悉當飭該營查復即據第三營營長余炳文呈稱查三隊九號船長宋克健因在南橋渡南首八圖地方相拿販私步擔詎該梟匪共有三四十人竟敢恃衆拒捕被奪槍械兵士陳渭生左脇被匪擊傷當時暈倒故由該兵等開槍還擊當場格斃梟匪一名業經咨請南匯縣杜知事騐明確係私梟令傳屍屬領棺歸葬合將緝私開槍擊斃梟匪由縣勘騐情形報請查核云云 
[南成都路發生搶案]  
　　昨日（一號）正午十二時許滬西南成都路裕盛里五百六十三號門牌居戶楊氏尙在高臥忽有匪徒三人假送物爲由叩門而入各出利刃一匪把守大門二匪登樓嚇禁聲張翻箱倒篋該氏從睡中驚起慌張失措嗣由某女傭遁出後門喚捕該盗等遂携鹹而逸事後查得被搶去衣物銀洋約値四百餘元隨即報知該管捕房派探前往勘查一過回禀捕頭通飭各捕房一體偵緝 
[福州路破獲大賭窟之訊罰]  
　　公共總巡捕房在福州路（即四馬路）九十六號門牌萬家春大菜館内破獲大賭窟拿獲賭徒三十二人及 
 
 

Page 11

 
 
該館經理兼股東之紹興人沈廷芳一併解送公共公廨中西官諭沈收押餘人准各存洋五十元保出定期訊核等情兩誌本報昨由捕房將沈押解公廨請究先由二百零一號三道頭西捕上堂經沈之代表律師詰據聲稱於二十四號早隨同捕頭協往福州路九十六號大菜館捉賭拿獲多人並有烟具兩副帶入捕房等語繼由二百五十三號華捕到堂亦經沈之代表律師詰據聲稱二十四號早協往捉賭當場捉獲多人所有烟燈兩盞當時火尙燃着由我吹滅云云又據捕頭王投案譯稱接到報吿謂福州路九十六號門牌大菜館内有大賭窟於二十四號早率同中西探捕密往拘捕旣入賭場見各賭徒將賭檯上所置之件紛紛藏入袋内不知何物當在聚賭之處檢獲所冩摇寶路紙張此項紙張即賭博證據迨將各賭徒拿至捕房已五下鐘矣諭沈收押外其餘准各存洋五十元保出約有二十人即於袋内取出保洋所有烟具兩副當在另一房間内搜獲言至此將所獲賭具籌碼摇缸及現洋金香烟嘴等物逐件呈案請察並經沈之代表律師向該捕頭盤詰一過嗣由二十七號西探目彭山上堂亦經沈之代表律師詰據聲稱所獲各賭徒當時身畔亦未搜查惟沈廷芳現在始知其名是時沈之代表律師駁稱前堂該西探目供稱沈廷芳前在張園爲西崽時已認識現稱始知其名與前供不符請堂上注意堂上即命沈廷芳至案據沈供稱與該西探目確係相識是晚請各友晚膳後偶爾賭博至於烟具係妻弟周仁金之物餘供一味推諉又據周仁金上堂經二十七號西探目詰周爾前曾犯案否卽據沈之代表律師辯稱照訊案章程原吿不能如是詰問旋據周供廷芳是我姊夫烟具亦我之物惟祇一副尙有一副藏在鐵箱背後被捕房搜出是實又據彭西探日向沈詰問爾之賭窟中國報紙登載係法租界温家大賭場内各賭徒遷至爾處然否沈答稱該報紙所載係福州路某番菜館主沈某並未指實至此由沈之代表律師向堂上聲稱該報紙因未指實不能作爲證據然賭博一項自應禁止查租界内有等巨賭輸赢至數百萬者工部局亦應查禁而彼小民一二元之賭博或數人在一處賭博者無甚重大罪名至於烟具一副係個人吃食應請堂上察核又據捕頭王投案譯稱賭之爲害非淺凡行騙搶竊等案多由賭負而發生租界内故奉領事團嚴禁查被吿賭窘内有數人深知法律係知法犯法自應澈究况目下烟禁嚴厲凡旅館内私設烟具尙須拿辦今被吿處置有烟具兩副顯係供給各賭客吃食應請嚴究並據保出到案之賭徒王仁卿范子坤沈金榮王裕生陸雲由沈項福徐仁卿兪忠桃楊子培金榮根楊正貴周仁金周永甫史祥生等投案均供認與賭不諱王襄讞核供商之美丁副領事以沈廷芳聚賭私設烟具屬實姑寛判罰洋二百元到案者各罰洋二十五元張厚生梁啓庵陳志剛等保出不到着將保洋充公烟賭具併燬 
[查獲大宗烟土案兩起]  
　　前日午後南市浦江水巡隊偵探陳榮華協同隊士在浦東某公司碼頭得悉由福州來滬之長佐丸輪船上搭客挾帶違禁之烟土烟膏等正在嚴查間適有十六舗三和米行執事沈有慶與該輪夥王瑞生同雇杉板船渡浦因携帶小皮箱一只爲該探查見心竊疑之特乘划船追上扣住上前搜查旋將箱子啓視當場起出烟土兩包計重一百十五兩又銅罐烟膏七十餘盒計重六十兩合共値價一千餘元詢知係從福州地方販來銷賣等語當將人證一併拘解水巡隊經潘隊長詰得王瑞生不認同販祇稱同搭划船過渡沈則供詞支吾飭王暫行交保沈與烟土烟膏等證物一併申解警廳司法科昨日午後轉解地檢廳訊究 
　　又王奎元私購竹葉烟膏一千一百盒又烟土三大包値價頗鉅於前日擬乘滬寗火車往内地消售爲車站巡警查獲人證押送警廳亦於昨日午後備文解送地方檢廳訊罰 
[童葆暄派員採辦軍米]  
　　浙省援粤副司令童葆暄現派副官郭璜來申購辦秞米一萬石以充軍糈郭來滬後因調查滬上存貨無多市價仍昂遂於昨日乘滬寗火車赴寗轉往蕪湖採辦 
[華商電車互撞餘聞]  
　　華商十九號二十號兩電車前在中華路長生會門前互撞已紀前報兹悉此事發生後經電汽公司車務總管一再調查以該兩電車上之司機人均難辭咎遂會商公司將十九號車三十八號正班司機人罰洋七十元又七十一號跟差司機人罰洋二十元二十號電車四十五號正班司機人罰洋五十元又三十一號跟差司機人罰洋二十元以上四司機除懲罰外均着各紀大過一次以儆 
[警廳長派員晉京參與會議]  
　　淞滬警察廳長昨接内務部電令赴京參與全國警政會議徐廳長以滬上南北會議尙未解决防務尙在吃緊未能擅離特派勤務督察長顔璧城赴京代表與議除電京外顔即於昨日夜車赴寗轉道北上矣 
[衛生科員須用醫校畢業生]  
　　淞滬警察廳暨上海縣知事署均接江蘇省長公署訓令云案准内務部咨開准敎育部咨開案查上年十月本部召集全國專門以上各學校開校長會議議案有畢業學生處置方法一案經各會員分組議决醫學組議定各條人須咨商各主管部者鈔錄原案咨請查核等因到部查原案内開凡警察署衛生科人員以醫藥專校畢業生充之如各縣署增設衛生課錄用醫藥專校畢業生等語係爲用其所學起見相應咨請查照等因准此合行通令仰即一體遵照此令 
[擔保屠稅欵項之呈文]  
　　商人王可誠昨上縣署呈文云爲願甘擔保附呈保結請求鑒核事竊因上海全縣滬寗蘇三帮肉業代表唐立成黃葉新榮銀和等刻已赴憲公署承辦屠宰稅按年應繳稅洋二萬零五百元分期繳送冰案（中略）現該代表等央懇擔保全年稅欵商迫於義憤一諾無辭本年四月一日起至明年四月一日止稅洋分期措交倘有延宕虧空情弊商願完会負責照數賠償除將保單加蓋書柬附呈以昭鄭重請爲鑒核 
[靑年會之網球交誼會]  
　　四川路靑年會網球隊定於本星期六（三號）下午二時半（新鐘）在北四川路底該會運動場舉行網球交宜會自陽曆本月起至九月止除每月第一星期六開特别會外每日午後依時起拍聞來場拍球者須穿着白色衣鞋褲長管鞋軟底爲合宜凡會員家屬往與拍球者該會均歡迎云 
[南洋中學校友定期開聚餐會]  
　　南洋中學校友會定於五月四號星期日午刻在倚虹樓開夏季叙餐會並於是日辰刻在該處開職員會討論會務閉已於日前由代理書記鄭初年發出通吿云 
[武俠會演講預紀]  
　　下星期日（五月四日）午後三時中華武俠會體育部請朱國輻君講演形意門精義晚八時半德育部凊張遂興君用粤語講今日之道德該會會址在北四川路神州女校間壁三樂里内 
[廣智商校演劇募損]  
　　閘北寶山路義品里廣智商校因經費奇絀現擬於夏曆四月十二日（星期日）向該校附近正風新劇場演劇募損藉資維持並聞該校業已函請政商各界補助云 
[浙省駐滬繭損稽查員來滬]  
　　滬杭鐵路每當四五月間車運各乾繭數十萬包收入運費數逹鉅萬曆届由蘇浙兩省官廳會委稽查員駐滬籍防漏稅目下繭市將與浙江財政廳特委賀家保爲駐滬繭損稽查委員已於昨日乘車來滬當即分謁上海貨稅所長暨滬寗杭甬兩路局長接治一切 
[夏令配克影戲院映演新影片]  
　　靜安寺路夏令配克影戲院定於五月五日起映演一種新影片名曰留德四年紀乃依據前美國駐德大使幾於德氏所著此名之書編製而成者書中所述德呈德太子寶畢志（海軍大臣）興登堡齊满門（曾任天津總領事）輻根漢（前居武昌多年）諸人之性質極爲酷肖今製成影片尤栩栩欲洁望欲觀者注意焉 
[浙江派員騐收永安艦修理工程]  
　　浙江外海水警廳所　之永安巡艦年久失修鍋爐機器及船壳各件均損壞不堪故由該廳長呈奉浙省長准撥欵項於去　駛滬由南市華興機器廠承修兹經該廠將機器爐胆烟炬船壳等件修換一新工程吿竣呈請派員來滬騐收故由浙江齊省長派委彭彝廳署派委來雲鋤二員抵滬於昨日下午一點時會同到艦騐得已修機器鍋爐均甚堅固試騐行駛速率從前每一小時可駛六嗎餘海里昨日較車可駛十嗎餘里業已合用定於明日由滬開駛出洋保護魚汛 
[禁止街頭任间意溲溺]  
　　南市第一區警署趙墨林署長因現在天時漸熱人民經過各處街巷每於險溝勞並非尿厠處任意溲溺以致穢氣四佈奶害衛生是以傳翻各棚長警注意查察如遇前項情事應即上前干涉拘解慾罰並隨時傳知愚民切勿違犯警章該長警於出勤時或有疏忽一經查出亦應予以處分不稍寛貸云 
[松江婚嫁改良會定期開會]  
　　松江婚嫁改良會定於本月四號（即陰曆四月初五日）下午一時假座松江嶽廟太　亭開第三次常會昨經該會會長唐志皇致函本邑各紳士及大國盛氏婚嫁改良會等敦請届時赴會共策進行 
[徵求改良毛絨繩人才]  
　　毛絨繩俗稱毛冷爲婦女手工中結製衫襪手套等品諸用最繁之物故每年輪入外國貨毛泠約値二百餘萬金之多其精細者爲英國貨粗者爲日本貨而其原料多取給於我國之東三省我國人亦知賤售生貨貴購熟貨之不利頗有提倡自探洋毛自製絨繩者今日暉廠之出品可謂完全國貨惜其製法未精所出絨繩苦無光采價値雖廉不能得用戶之樂購兹聞工商研究會議决懸奘徵求改良絨繩方法如有專門學校能以學術經騐使我國自製毛泠與舶來品比美者該會亟願延致共同研究以逹改良國貨挽回利權之目的凡願就聘者可直接投函該會 
[控吿舞弊賬欵案之傳訊]  
　　何鍚廷在公共堂控符長林兪志宏串同舞弊賬欵一案前日午後由李襄讞與美副領事升座傳訊即由原吿投案供稱於前年十一月間要北京路開設湧大煤炭號聘符長林爲經理兪志宏係由符雁爲司賬旋我因事回甬至是年歲底來申在虹口我兄所聞之煤炭店内查見符兪兩被吿所冩蓋有湧大圖章之取貨條子核計値洋一千三百餘元我回店查得賬簿上並無此項收入尙有一最爲緊要之簿據亦不知何往等語並延律師上堂向符詰據供前在原吿之兄店内取來之貨售出之價均已收入不記於賬簿内我已於去年端節吿退經手各事均已交割清楚惟原吿尙欠我薪水洋四十餘元至今未給等語並延律師辯稱被吿辭退後第二被吿仍爲原吿司賬此事實因原吿欠人債欵曾與第二被吿私造賬據誣控第一被吿云云訊至此堂上以時近黃昏諭兩被吿仍各交舖保候再續訊 
[夫妻涉訟案要求覆訊]  
　　蘇州婦人呂楊氏去年冬間延律師在公共公廨呈控其夫呂震東抛棄不顧請追粧　代價及赡養費洋二千七百元迭經傳訊被吿不到業已缺席判决在案兹呂震東不服亦延朱斯芾律師爲代表通知原吿律師於前日投廨先由朱律師上堂釋稱本案前次傳訊時被吿因其叔在蘇患病遄歸視疾故未投質後經人吿知報載此案堂諭缺席判决特邀到人證要求將前斷撤消准予復訊等語繼由原吿代表律師起稱被吿不待傳訊即往蘇州赴該處官聽起訴原吿今回滬知原吿請有特别傳單隨時逮案追繳判决之欵故延律師到堂意在推翻闪斷云云關正會審官核禀與美丁副領事磋商之下諭着被吿覔具節保聽候復訊 
[大旅館地基昨已過戶]  
　　上海泰晤士報云沿靜安寺路自龍飛馬車行起至新世界止之地基十一畝二分面積約十一萬方尺確由嘉道理君售與上海旅館有限公司已於昨日過戶計價銀三十八萬五千兩新地主擬於該地基興造最新式之大旅館一所内設劇場種種其經費需銀百萬兩以上一俟採定戶屋圖樣即將興工 
[大女婿深夜糾衆行兇]  
　　鄉人金和尙日前深夜一點時糾同倪阿根愈書生周海海生呉鑒生邱子林呉春山倪富泉等七人至岳母張姚氏家捉姦後由巡捕到來將一干人拘入捕房昨解法分堂請究先據原吿張姚氏訴稱長女嫁於金和尙爲妻次女阿虎於前年由婦人招贅張全褔爲婚同居度日現因丈夫於二月間亡故金和尙心起不良時常唆使次女逃至伊家希圖姦佔日前婦人至伊家領回致金和尙懷恨誣指婦人與贅婿有梁故於前晚糾黨前來以捉姦爲由意欲將婦人置之死地請求訊究並請追償損失訊之張全福供詞與張姚氏相同並稱民人頭顱被毆受傷請騐詰之金和尙供因岳母與張全褔通姦時將妻妹阿虎凌虐民人故於日前邀請族長張小弟議妥後糾同朋友前往岳母家目見同睡一牀故將伊等綱縳後由巡捕到來岳母誣指民人等爲盗刦故被拘案求察原吿又稱婦人等是晚在客堂中晚膳豈有同牀睡臥之事詰之張阿虎供張姚氏實係婦人繼母自前年丈夫進門後即與繼母通姦並將婦人凌虐故訴諸姐夫邀人前往捉姦是實族長張小弟稱金和尙並未與民人商議捉姦之事亦不知姚氏與贅婿有通姦情事又據見證周春甫趙長發許阿多等三人同供民人等與原吿貼鄰居往是晚祇聞喊救之聲故出外喚捕拘案是實倪阿根等七人同供民人等實由金和尙邀往求宥中西讞員會判以通姦之事證據不足憲母庸議金和尙不應糾衆行兇着押西牢二月倪等七人各押一月以傲張阿虎交伊母領去原吿控追損失一節着另行起訊 
[控訴妻悍子逆之審訊]  
　　邱金生前延逹商律師爲代表至法公堂控妻子邱朱氏兒子邱志明悍道求究等情判再訊核在案昨又傳訊先據逹商律師聲稱此案原吿夫婦要求離異係屬民事惟邱子志明擅取乃父之物並向伊父希圖行兇係犯刑事範國應請堂上照法律規定判押西牢等語被吿由巴和律師代辯稱原吿旣爲家長應有家長之道且邱志明在某學校　業頗知法律豈有向伊父行兇之理請爲丕斷中西官判退去候七天下堂諭飭遵 
[翁婿又起衝突]  
　　浦東爛泥凌前充地保查亮卿之女查四寶曾嫁鄧姓爲室鄧死後四寶轉醮與揚州人李詩伯爲妻嗣李出外經商數年迨至回家探悉四寶爲某甲姦佔控經檢廳以證據不足拒却不理李又控由護軍使署批飭警廳訊判將四寶給領嗣將甲等獲案後另判在案詎前日查父子又與李在家衝突當經鄰人勸解不了即扭控三區警署請究會警正以檢廳曾經有案飭將兩造派警押送檢廳訊辦 
[再誌扭控姦拐養媳]  
　　閘互寶山路鴻興坊附近客民蘇鍗和之子蘇小福年十八歲曾領十六歲女子陳小蘭爲養媳舊曆三月二十八日小蘭忽失所在蘇父子各處找尋無着嗣據鄰人于欣榮證明爲附近之姜蘭順引誘藏匿顧家　蘇遂將姜扭控警所派警前往該處將小蘭尋獲押解到所常以案涉刑事於昨日午後備文飭警署一干人證移送地方檢廳訊辦　 
[姦女不服判决]  
　　王植三訴曹二生姦佔伊妻王施氏一案經地檢廳檢察官在電車中將男婦兩被吿拘交巡警解送到廳預審起訴判决曹二生監禁一年又二個月王施氏監禁八個月在案兹悉曹二生奉判不服提出理由投廳其詞要求不訴現經檢廳核准即日備文將該犯等派警押解蘇州訊辦 
[田畝糾葛之纒訟]  
　　奉賢縣境農民蔡祥榮以樊樹家侵佔田畝投縣控訴前經孟知事飭吏丈得蔡田照單缺少八分四釐而樊田溢出一畝有零判樊侵佔敗訴樊不服來滬投地方審判廳上訴奉判發回原縣訊理樊乃轉敗爲勝原吿蔡祥榮不服又來滬投訴審廳請求依法管理業已批准此案爭田僅八分四釐而纒訟迄今已屆三載雙方損失已不資矣 
[閘北小火即熄]  
　　閘北共和路南首甬人徐阿興所居之平房内於前晚夜半時忽然失火由各段救火會到場救熄四區張署長昨將徐傳案候訊 
[私賣燈吸之科罰]  
　　徐明榮在法大馬路吉安里内私設烟榻容人燈吸洋烟事爲大自鳴鐘捕房捕頭偵悉於前晚帶同包探前往該處抄出烟具甚夥帶入捕房諭令存洋出外昨日傳解法公堂請究先據捕頭上堂禀明前情詰之徐供認私賣燈吸不諱判罰洋三十元充公以傲烟具銷燬 
[賣鴉片罰洋五十元]  
　　蘇州人伊維甫（即尹繼甫）在南京路三百四十四五號門牌開設總會私設烟具容人吸食鴉片被老閘捕房二號捕頭開立根查悉於前日飭探前往搜獲烟具禀廨出單昨晨派捕將尹傳至於公共廨經中西官訊實判尹罰洋五十元充公烟具銷燬 [P事涉暗昧之衝突> 
　　揚州人賈榮才同妻曹氏住居滬寗鐵路北首賈近與鄰婦朱龍氏有曖昧情事爲曹氏所悉昨日趕至龍氏家向之責問口角之下互相肆毆由　巡到來將兩婦一併拘入四區訊辦 
[兩押店不照新鐘點收市]  
　　虹口新記浜路二百四十二號門牌及東有恒路五百三十七號門牌兩押店均因不照議定提早一點鐘收市被一千零四十九號五百九十六號兩華捕查見分别勸令收市不遵該捕頭遂據情回禀捕頭請廨出單於昨將兩押店主媴祥記邵子金傳至公共公堂經中西官訊悉前情以姑念初犯判各罰洋一元充公以儆 
[電車撞傷婦人]  
　　昨日下午二時半法租界二十九號電車由五號司機人自西門開往十六舖行經新開河迤南金利源煤棧前忽有一年約三十餘歲之婦女迎南而來不及避護致被撞倒傷及頭額血流如注倒地不省人事當經該司機及賣票人停車施救由巡捕將號碼抄錄一而將該婦送至小東門捕房轉送醫院醫治 
[養狗不帶嘴套]  
　　新閘大沽路七百三十七號門牌居戶朱銀三因養狗不帶嘴套被捕查見以其違章同訴捕頭請廨出單於昨將朱傳至公共公堂經中西官訊明判朱罰洋二元充公 
[引誘西人狎游]  
　　通州人朱金壽在北四川路虬江路附近代粤妓院妓女引誘酒醉西人輪船水手至院狎游被包探候阿寶與八十六號西探鄧查見以其違章將朱拘入捕房押候解送公堂訊懲 
[婦人訴夫凌虐]  
　　住居閘北滿洲路長安里之江北婦人時徐氏昨投四區警署聲稱去年三月間適時篘和爲繼室遭夫凌虐受苦難堪請求援救張署長諭傳其夫到案訊核 
[行兇攫洋之攔獲]  
　　余人初因糾黨四人在虹口元芳路東桂芳衖口將甬人李文炳拖入衖内兇毆並將李身畔之五元鈔票一張現洋四元攫取圖逃經李大聲喊捕由二百零二號一百九十王號兩印捕與包探蔣阿林聞聲趕至四面兜拿將余攔獲搜出贜洋帶入捕房押候解廨請究 
[巡警查獲竊羊賊]  
　　積竊林岳森前晚在眞茹鎭某姓家竊得羊四頭來滬售賣經過潭子濤被四區派駐所巡警查獲解入警署暫押候傳失主到案質訊 
[竊賊與收贜並儆]  
　　錢阿四於前月間竊取法新租界辣婓德路大華皮廠内價値三百二十元之牛皮二百餘張銷贜與呉三寶由呉轉售王新德得洋化用現爲法捕房包探周寶生楊仁生偵悉前往將錢及收贜之呉王兩人一併拘獲惟原贜已無從吊案帶入捕房昨解法公廨請究先據原吿禀明前情詰之錢供認與在逃之同黨行竊不諱呉三寶供此項牛皮由王新德持至寗波銷售得洋二百零二元分用現實難以交案求宥王新德供詞與呉相同中西官判錢押西牢八月呉押四月王押二月以儆 
[押店收當賊贜之判罰]  
　　北四川路捕房包探候阿寶查悉虹口漢　禮路一千零八十五號門牌及北河南路二百八十八號門牌兩押店收當賊贜匿不報吿禀明捕頭轉請公共公廨出單於昨協同八十六號西探往將該兩押店主靑浦人陳明利廣東人洪益泉傳案由中西兩探公别上堂禀明被吿等收質之物均經捕房開與失單今遥匿不報捕請究詰據陳洪兩被吿供詞支吾李襄讞得供商之美副領事思君以被吿違章屬實判各罰洋二十元充公以儆 
[竊牛賊押候再訊]  
　　陳品山指控陸庚生於前月二十八號在泗涇地方串黨竊取水牛一頭牽之來滬賣與虹口婓倫路三百二十九號門牌姜爲炳所聞之宰牛作内得洋五十元分用等情昨由捕房包探蔣阿林將陸拘解公共公堂訊據陸供稱此項水牛係阿虎牽來囑爲代售我衹得佣金一元今阿虎已不知所往等語中西官核供判將被吿帶回捕房押候傳齊人證於下禮拜四解究 
[搶帽禁押七天]  
　　某東洋人前日在虹口呉淞路有恒路轉角處被張毛弟將其所戴西式呢帽攫之而逃經該東洋人喚到日探中井及四號日本警察與華探候松山將張追獲連賦帶入捕房押至昨晨解經公共公堂中西官訊據張供因悮踐原吿之足已被毆打復誣指搶帽求鑒堂上以證據確實判被吿發押一禮拜以儆贓帽給原吿領回 
專件 
[一年半以來之中國銀行（三）（續）（張公權）]  
　　四京鈔之整理 
　　京行停兌時發行數目並不甚鉅其增加乃在停兌之後以爲鈔票旣不兌現遂可任意增發至五年開兌時發行及存欵之數已逹七千萬元左右而現金之準備不足鈔票三分之一根本簿弱遂至第二次停兌兹將停兌前後之發行及存欵數錄述於左民國五年五月十二日停兌時流通額六百零一萬零四百六十元存欵額二千零七十八萬四千五百五十八元民國五年十月二十五日開兌時流通額二千一百六十七萬五千零二十一元存欵額四千八百三十四萬八千七百十九元民國五年十一月三十日二次停兌流通額一千二百九十二萬一千二百二十一元存欵額四千一百八十七萬二千一百七十六元 
　　由是觀之中行之受病不在停兌之前而在停兌以後六年八月王總裁與鄙人任事之日尙繼續限制兌現維時發行及存欵總數其逹六千餘萬元之多而庫中現金如洗日持零星借欵以資挹注短期借欵之到期者日必數十萬乃知病入膏盲非俄頃所能奉效必審愼周詳逐漸整理治標與治本雙方並進然後有徹底整頓之一日蓋圖近功鶩虚名爲金融家所最忌之事也一年半載種種計劃往往與事實相反收效極微深用疚心兹將經過情形分六段述之 
第一步取消限制兌現時中行託警廳在四城設立兌現處日兌四萬元每人准兌一元半夜發籌黎明持籌兌現兌現者露宿一宵僅得數毛微利何異虐政故善良者均不往兌往兌者純係市僧所雇之乞丐旣無裨於票價更失政府之體面因與常局商定取消 
　　第二步設法抬高票價以植信用奈財政奇絀政府旣不能償還銀行宿逋而銀行自身又無絲毫財産足供抵押不得已先從流通京鈔入手每日准商民做上海滙兌其價格較市價爲優但以所籌之匯兌資金有限其收進之票勢不能不發出而提高票價仍無效果八月底票價七六流通及存欵額六千一百三十四萬一千八百四十六元九月底票價七四五流通及存欵額六千一百八十二萬六千六百五十元（未完） 
雜評二 
[缺席之流行病（庸）]  
　　和平會議以北代表之缺席又呈停頓之狀北代表缺席之原因說者謂法律問題南方提案北代表不能同意而又無法應付不得不以缺席爲規避究竟眞相若何以和會之守絶對秘密吾人不能確知此次南北之爭旣因法律問題而起則和會第一任務自以解决法律爭點爲根本斷不能常葬於不議之列卽南北代表間意思未能驟趨一致亦會議中應有之現象北代表何至竟出於缺席使併不能開會此吾人所不解者也　　或曰今日議會凡遇兩黨之爭如甲黨不能制勝乙黨則甲黨即以不出席爲武器使開會不成而乙黨亦遂無從勝利此等手腕議員蓋優爲之北代表殆亦師其意者也是說然否雖不敢必特觀於商業公圑聨合會之函詰南代表侃侃而談北代表遲遲未覆此中内幕自不能令人無疑耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（八十八）] [  一之]  
　　在記者未渡美時常有一種迷誤之見解凡遇他人能通數國語言者必急起而尊視之不問其學識如何又不問其本國文程度如何也開嘗與諸摯友長談述及某君兼擅六國語某君通曉十三國文言往往擊節稱賞恨不能執鞭以從此種迷信確乎絶無理由非若我國博學多識之士專嗜莊列騷雅諸作雖屬成見尙不能謂爲無意識也 
　　記者旅　數年間所交識不乏博通各國文言之語學專家兹舉兩人以概其餘一名傳咻原籍法蘭西與記者爲比鄰傳君兼通六國語文在美京商部任譯員前後凡十五年卒以每日讀報過多積勞成疾以終其年齡纔五十許耳聞其所得月薪至竟不過一百餘美金蓋各部員俸薪中之最菲者也　　傅氏一生潦倒身後狀况尤屬不堪設想乃不意博言學家之中竟有視傅君爲尤苦者專利局譯員彭坦行原籍德意志且兼通九國文字某大學之畢業生也記者曾視往局中辦事處視其譯述之成　常纍纍如山積不可謂不勤敏但其每月所入僅止七十五元家有兩兒兩女窘狀可憐冬寒且不能舉火其夫人亦德意志籍處處能安貧耐勞苦然終不能解其困厄此可見方言一道之徒多無益矣美國人士常言昔畢士默任德相時有人言於畢氏曰家有一兒能通十國語言可以爲公使可以爲領事任君驅策之可耳畢氏怫然曰公使領事於精通本國文字外止須再通一國語言已足勝任若令郎通十國語此間實不足容此大才惟大旅館之總門役或非如令郎者不足勝任云蓋歐美各大旅館入門處均有極精巧之通譯員也故以美國人居美國凡屬居高位擁大權者莫不精通美利堅本國之文字者也未有身爲此國之人而可忽視其本國之歴史與文學也 
老申報 
[富翁辭世（見光緖二年五月十七日）]  
　　昨得鄺蓉階參軍三月二十八日由美國駐洋局寄來一信據稱美國有大富翁三人各有七八千萬家資一名阿士打曾自建築一火車路長約一千三百米費銀至六千萬元又一人則忘其名至若西華者少在綢緞舖傭工積銖累寸家業日隆近在紐約埠自設一綢緞莊洵爲四大洲中極大之店舖蓋莊之四面均以鐵石爲牆而上以玻璃爲屋頂每日生意通扯有五萬元光景莊上夥友共有七千餘人其餘産業尙不在内但西華現年五十四歲祇有妻而無子女兹於三月十六日竟一病而殁常彌留時親友來問候者百有餘人皆爲司開者所阻惟醫士及至好則放之入及其旣死又來三四百人高車駟馬者居多然西華家産早有遣嘱派定計送前曾任按察司者百萬他如贈數十萬或數萬者指不勝屈皆其平生莫逆交也 
 
[宜興南岳寺（古蹟圖七十八）]  
南岳寺在縣西南十五里本名南洞呉孫皓封國山禪此山爲南岳寺前卓錫泉深尺許圍之四旁清洌如鏡昔稠錫禪師駐杖於此泉隨湧出亦名珍珠泉泉旁大樹一株懸崖生十數抱根盤曲壁怒突夭矯傳禪師導泉後以杖剚土中生枝葉名卓錫樹他樹無相似者泉上有亭今廢法堂後舊有天然井寺左竹林外有洗腸池禪師剖腸洗　因以名上爲山澗水從石壁下注于池壁高丈許池圍不及五尺池外復爲澗長可十餘丈甚雨後水暴漲　珠濺玉聲淙淙可聽寺門大杉四株相傳明宣德間寺僧稠隱手植常有神鳥棲于其上殿前娑羅樹一株種自西域 
新拾遺 
[遠東海國誌（二）] [  許嘯桐]  
　　馬來聯邦小國有四一日褒拉克有船埠日泰羅安生甚著二日西倫克有城日柯拉倫浦甚著三日納克里塞辟倫位於半島之西海岸四日白漢位於半島之東海岸其行政權皆握於土著酋長之手乃新加坡殖民總督所允淮而遥轄之計其近九年來發逹進行頗有足紀共築大道三千英里鐵路六百英里闢種植地一百萬英畝橡皮糖米菓品之屬産額極豐而錫礦尤爲興旺 
　　柯拉倫浦者西倫克之一小邑也爲暴發之城市繁盛以來未近十年馬來聯邦諸小國之商務皆以此爲　紐官署密布商號林立公司銀行之屬無不咸備而街道寛坦建築華美尤爲特色四效多爲華僑殖居大半皆爲礦工間有土著居民　　馬來非聯邦小國亦有四日克逹日褒里斯皆位於西海岸日克倫但日屈侖克奴皆位於東海岸初皆受轄於暹羅國王後王鑒於南部諸小邦之發逹於一九零九年訂一條約將其全部管理權讓於英新嘉坡殖民總督遂各委一高等顧問襄理土著酋長實則其權皆操於各顧問手也數年中英人不遺餘力竭誠經營雖因人口稀少地勢嶇崎其成績不若南部各邦之佳然交通事業盡力發展亦頗可觀並有汽輪逹新加坡天産物以菓品木材爲大宗 
　　約華里面積九千方英里自主國也居於馬來半島之極南部爲一土耳其王所治土著人民則組一國會以助理之並受海 
　　峽殖民總督之保護自約華里至新加坡爲程只一小時天清風和之時旅行極佳且居民誠樸猶有古風撒爾頓（即土耳其王）之宫室甚爲華美並有古代建築之回敎堂四尖塔高矗雲霄狀極俊偉又一番打院土著之賭總會也常有人满之患亦可以瞻該處居民之嗜好矣近來工業頗稱發逹以木材爲最更有一福山登巓四坐全城在目勝境也 
　　新嘉坡一小島也面積二○六方英里位於南緯一度十七分與約華里只隔一小海峽於一八二六年歸於英然一八五八年前尙屬於英吉利束印度公司至一八六七年始直接受轄於海峽殖民總督管理之下勛爵湯姆生之名實與該島有極大之關係蓋當初發見不島彼即以地勢上之觀察謂爲將來遠東商業之中心及入東方之重要門戶而今則皆已騐矣九十年前該島全部爲熱帶森林所繁殖採伐平治得種植有用之植物而啓發其寶藏其間頗耗時日大費手續天下事欲得美果者必有難因眞至言也一八四○年始有商賈稍稍來集其後日漸繁盛至今日遂一躍而爲英國殖民最富之區雖曰地利豈非人事哉又因其地勢上之優越佔世界繁要商港之一四周景色絶佳故爲旅行者之集中點且與爪哇蘇門德剌婆尼哇西里伯諸島相近四園小島復又棋佈星羅不可指數遂成爲東印度裠島而其交通更甚便利時得一窺各色熱帶土者人種之風俗及其披髮文身之奇裝該島全境氣候潮潤惟熱度不甚高有植物圍及拉勿爾博物院皆甚著名村郊策騎尤爲勝事 
小說 
[貴婦失蹤記（續）] [  劉麟生]  
　　英國名小說家威廉勒苟新著 
　　夜深吾詢旅館中人知爵夫人仍未至次晨起甚早先以電話詢荗頼夫人之婢知其主人已無恙適門首有售報之童子余睛一份閱之首觸余眼簾者爲大書特書之新聞一行其文曰『法拉娜伯爵夫人於上星期二染急症逝世同人聞之殊深哀悼』余閱之大駭星期二非爵夫人之婢扺此之日乎何故爵夫人亦於此日病殁誠大惑不解遂持此報白經理厚蓊見余至微笑曰悶葫蘆已打破矣余曰君抑見新聞紙所揭載者乎厚蓊曰此吾所爲也吾將以此事顚末吿君厚蓊命余坐且酌酒一巵給余曰乞恕我之苦衷伯爵夫人實於星期二夜偕其婢同來此間旣就寢忽其婢託開者吿吾謂爵夫人陡患重病勢甚危險吾即往爵夫人之室視之見爵夫人所患之病非他乃脥核疫也余耹至此不禁長歎厚蓊續言曰此時余無他法只有秘之不令人知誠以值兹展覽會佳節吾旅館必多寓客若將此事宣播來者衷足不前不又失一宗進欵乎斯時余四顧無助亟取毒物學大全觀之冀有所得一方面則以電話延欣資爾博士至博士新自維也納來匈京於傳染症研究有素旣至余導之視爵夫人云已不可救欒迨至子夜爵夫人果溘然磗逝傳士亦在側目轚兹變余與博士及一僕人潛將爵夫人遺骸及什物移出用自動車載至郊外余家别墅中凡一切含殮之事皆請欣資爾料理并乞其爲將來之證人余與僕人先歸將爵夫人所居之寢室洗凈布置如舊又給僕人以酒資堅囑其嚴守秘密故旅館中備人除此僕外皆絶對不知此事即君亦未敢直吿厚蓊語至此舉杯一飲復續言曰尙有一事君必在疑團中即君所得之水銀是也欣資爾博士無意中將其所携寒署針打破水銀盡行落地彼雖竭力刮去不意氈上仍餘數顆也吾此時往視荗賴夫人者因渠爲爵夫人至友欲往慰其心使彼信伯爵夫人未至之說不致時來旅館詢問乃吾與彼談話未久彼之舊疾忽發吾知欣資爾尙在道旁候我遂溜出尋之不欲荗賴家大驚小怪也余始意欲偕博士同乘視荗賴夫人繼思館務太多急待清理遂自歸寓博士旣診荗頼來吿我謂君亦在該處然荗賴夫人心地頗險芙蓉其面蛇蠍其心吾知之最諗人與之不善者彼必暗地中傷之君亦宜少與之接近爲妙展覽會將吿終此事亦無須再守秘密且連日旅館中未聞在患脥核疫者則兹事即宣布旅客諒不致起驚慌惟余隱瞒之罪爲官家所知必將處我以罰金特此數日來寓客已满盈餘可操左劵亦不惜此區區也厚蓊言畢余亦趨同覺幾日來之重負一旦釋去愉快莫可名將獨憐伯爵夫人之侍兒窮無所歸境况必甚苦然荗頼夫人旣爲其主之友當能厚撫之也 
[自由談之自由談] [  不冷]  
　　利用時機各國之於外交也莫不明折時機之如何時機雖似有利而非正眞之利則用旁敲側轚之法使神經過敏之徒自行纷亂而收例外之益此即所謂利用時機也　　雄倡許醉農陳恨石許嘯桐天醒九如守眞潛庭帨女史劍萍問渠俊時萊棣張而軿柳遺陳義君豪雲五劉磷生諸君鑒四月分投稿應得潤資請各具條蓋章并書明位址向本館會計處支取當即寄奉此佈編輯部啓 
 
 

Page 15

 
 
   
 
 

Page 16

 
 
   
 
