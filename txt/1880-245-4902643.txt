# 1880 - 245 - 4902643

 

Page 1

 
 
[新印各種已知出售價目] [  本館發售]  
　　啓者本館所排印書　俱各　　可喜除在上海發售外其餘各外埠卽由實申報人經手如蒙　諸君子欲購閲者祈　惠願可也所有售外埠之書價與在上海一律如經手人或有私自加價　情新買客信如本館以便查實茲特將各書實價附列加左 
　　中英和約洋一角 
　　中東和約洋一角 
　　翰海尺　洋四角 
　　在園雜誌洋二角 
　　三岡識略洋三角 
　　經藝新畬洋四角 
　　昕夕閒談洋四角 
　　平浙紀略洋三角 
　　草　經略洋三角 
　　發　餘談洋三角 
　　文海披沙洋二角 
　　實　書報洋一角 
　　紅樓夢補洋五角 
　　水滸後傳洋五角 
　　繪芳録部洋八角 
　　綏寇紀略洋四角 
　　瀛寰珰紀錢八十 
　　四夢　談洋二角 
　　白門新柳記一角 
　　和約彚抄洋三角 
　　閨秀詩　洋一角 
　　寰宇瑣紀錢八十 
　　四溟瑣紀錢八十 
　　格致匯彚錢一百 
　　六合瑣　洋四角 
　　柳南隴筆洋二角 
　　香祖筆記二角五 
　　寰瀛附卷二角五 
　　訂　　錄一角五 
　　　亭　録四角五 
　　零金碎玉一角二 
　　尺牘集錦一角五 
　　春融堂　記二角 
　　獨悟　　抄二角 
　　印雪軒隴筆二角 
　　秦淮書舦録二角 
　　兩漢憾聞三角五 
　　蟲鳴漫録一角五 
　　滬城備考一角二 
　　臺灣外紀三角五 
　　快心編寶洋五角 
　　返魂香　洋二角 
　　林蘭香洋四角五 
　　女才子寶洋二角 
　　東槎記洋一角五 
　　聖武記實洋六角 
　　靑樓夢每部五角 
　　雪月梅洋三角五 
　　東征集洋一角五 
　　閩雜記洋二角五 
　　夢園叢説洋二角 
　　藝林伐山洋二角 
　　聞見巽辭一角五 
　　萬國史記洋六角 
　　桯史洋二角 
　　書目洋一分 
　　孽史洋五角 
　　笑史一角五 
　　語新一角二 
　　耳郵一角五 
　　痴説一角五 
　　何典一角五 
　　野記一角二 
　　蜀碧一角二 
　　　屑一角五 
　　續書目一分 
　　西遊補二角 
　　庭聞録一角 
　　澆愁集二角 
　　點勘記二角 
　　小家語二角 
　　十三日　習記洋一角 
　　夜雨秋燈録洋四角五 
　　淸　　尺牘洋一角五 
　　山東軍　紀略四角五 
　　屑玉叢譚初集洋四角 
　　屑玉叢譚二集洋四角 
　　屑玉叢譚三集洋四角 
　　屑玉叢譚四集計四角 
　　有正味齊尺牘一角五 
　　螢窗巽草初集洋二角 
　　螢窗巽草二集洋二角 
　　螢窗巽草三集洋二角 
　　　巽書四種洋二角五 
　　曾文正公年譜三角五 
　　有正味　日記一角五 
　　庸聞　筆記洋二角五 
　　歴代陵寢備考洋七角 
　　淮軍平捻記洋一角八 
　　　經書舍零　一角半 
　　紀戰彚編洋一角五 
　　談古偶録洋一角五 
　　豫軍紀略洋三角五 
　　史餘萃覧洋二角五 
　　雲間據目抄一角五 
　　山中一夕話二角五 
　　景船齋　記一角五 
　　楊州書　錄洋四角 
　　宫閨聨名譜洋六角 
　　甲申傳信録洋二角 
　　吳中平寇記洋二角 
　　硯雲甲乙編洋五角 
　　鴻雪軒紀艷一角二 
　　詩韻題解四集六角 
　　六梅書屋尺牘二角 
　　使疏　日記一角八 
　　笑笑録　實洋三角 
　　會文正公　大事記　洋一角兩 
　　尊聞閣詩　選初集　洋四角半 
　　尊交互式閣詩　選二集　洋四角半 
　　　史　洋三角五分 
　　茶餘談書一角二分 
　　　露　　記一角五 
　　　砭軒質言一角五 
　　尊開閣墨選一角八 
　　天　長城圖合三分 
　　香　集　實洋三角 
　　稟啓零紈一角五分 
　　航海述奇一角八分 
　　讀史探　錄洋三角 
　　平定粵匪紀略四角 
[五榖不宜抛棄説]  
　　果報之説釋家震之儒者藐爲苟以因果不必信而遂肆然妄作毫無忌憚則亦非儒者之所爲卽家既以因果爲説而有時所行乃甚與其説相剌謬則不但儒者所不解而釋家亦自不能解而居然有以此爲風俗者是烏容不呼之　覺也中元祀孤之舉遍行於中國載在祀與而民間之踵事增華者又以官祭爲不足而更料貲作會施放熠口各廟宇儈人以七月爲生意之大宗幾於分身不開到處皆然而東南各省爲尤甚其事至可笑矣然既相沿成習積重難返不特婦人女子尊而信之卽士大夫亦且遵而行之於是而欲轉移風俗俾舉者皆癈其勢有所不能苐難作爲無益耗費貲財猶無所甚害也至於楚北武漢等處俗於七月初起至月底止自施設熠口點放河燈之外更以水浸白飯沿途抛擲名曰水飯祀孤以致途中飯粒任人踐踏絶不收拾此則不但可笑而實可惡矣夫米榖爲人生義命之資民以食爲天古聖賢莫不惓惓於此而乃以祀孤之故任意作貴至於如此此何理哉人一日不食則饑三日不食則病七日不食則死而中國之所食者恃米飯大宗其邊鄙間有蛇羹象飯者蓋寥寥爲則米飯之足以養人而人願忍於抛棄不亦不仁之甚乎祀孤鬼事禮有之知死而之死不仁而不可爲也知死而之生之不知而不可爲也故古人事鬼神之道玉帛則有瘞埋之例而黍稷並無傾棄之交蓋自燔黍以來五榖人爲古今所重卽在下愚　識婦孺無知見一米粒在地亦必俯首以拾之而獨於祀孤則不之惜不亦巽乎世俗之見皆知鬼神饗氣故尋常祭祀亦未嘗與其粢盛而抛之於地誠亦知死者不能享生人之食何獨於祀孤而昧之昔聞釋家有自神其説者以爲施放熠口實爲極大功德卽如孤魂位前所供之飯傾之於地明日卽不見一粒之存是卽其明征此言也鄉人多嘖嘖道之謂是信爲可征者抑知傾飯於地之時豈無　視之褐夫爲人棄我取之計又豈無枵腹之盧令快狰獰攫食之情因是而信之愚可知已吾鄉又有俗談以爲祀孤魂之棄飯犬亦不屑食之試於明日視之其飯皆化爲水人遂信以爲眞其實則七月天氣暑尚未退粥飯之類隔夜無不溲而出水不獨祀孤之飯爲然也由是　之此等邪説全不足信亦可知矣然他省雖有此種邪説尚不至如武漢等處之甚夫三節祀孤卽古厲壇之制後人誤會其意以爲賑濟無祀孤魂因而　中又　謂鬼在地中祀鬼必棄飯於地而後可使鬼來就食竟不顧五榖之抛棄爲可惜積習成俗牢不可破其愚痴可憫其暴殄可惡矣夫惜五榖則有福報棄五榖則有禍報此固近乎因果之説流於釋家之言然古人有之惜食惜衣不但惜財還惜福朱柏　先生家訓一粥一飯當思來處不易故卽以情理而論　夫力而藝諸田愚人妄而棄諸地有是理乎以養人之物人之所恃以爲生者而爲鬼充之有是情乎卽令釋家言之其説亦自相矛盾矣奈何以楚北文物之邦詩禮之俗而亦如此不亦可恥乎總之無論祀孤之有　益與否而抛棄米飯任人貴踏卽在鄉愚無知之人且知其不可苟得良有司　而禁之以吾知楚人雖悍亦當恍然悟而幡然改愼勿謂敝俗難返而竟置若罔聞也 
[恭録　諭旨] ○七月二十五日奉　旨稽察　紅旂滿洲旗務着訥隆阿去欽此同日奉　旨崇文門正監督著文煜去副監督著穆　阿去欽此 
 
 

Page 2

 
 
[征阿大勝] ○英國征阿富汗一役本館每有所聞卽行列報今接電信知阿富汗復叛後英師征之大勝俘獲近一萬人然則　螳臂以當車者亦可知所自儆矣 
[京師市價] ○七月二十六日京師來信云近日市上銀兩甚缺計每兩銀可换京錢十七八千文洋銀一圓價錢十二千五百文錢業中人稱以後銀價或更畣昂貴也所幸糧價公平度日尚易計白麫每斤京錢三百六十文白米每斤京錢四百四十文香油每斤京錢一千五百六十文煤油一斤一千二百文燒酒亦一千二百文一斤云 
[鄂省官報] ○七月十四日藩憲牌示房縣三岔口退檢缺以分缺間前補用巡檢彭富祥署理十六日示鄖陽府白河同知缺委試用同知何璋署理二十日示麻城縣缺委候補州陸佑勤鍾祥縣缺委候補縣宋熙會東湖縣缺委補用縣許之璡潛江縣缺委調署通城縣本任江凌縣柳正笏石首縣缺委候補班盡先補用縣李觀濤俱署理黄梅縣以選補是缺劉式國赴任雲夢縣以本任是缺吳念椿囘任 
[地保串詐] ○前月二十三日蘇山塘毛家橋有癢生甲乙丙三人赴席回家途遇某丁攔路索借錢文甲等以素不相識置之不理詎某西酒已酷酊索借不遂肆口謾駡甲等不堪其擾往招該處地保而地保本係開設煙館比甲至其處煙客疑係衙署捉拿紛紛走散地保轉怒甲等造次遂唤某丁閉門扃户向甲勒索煙錢罰賠烟具甲等大受狼狽告知分巡局員局員亦以地保素日兇横不敢拘提現在聞該生等已禀控縣署矣 
[朱愼卽滅] ○前月二十四日蘇郡花駁岸某姓家因晚炊失愼該處厨竈積薪甚多勢甚猛烈幸是時陰雨連綿火爲雨遏其　始熄卽時更有各處水龍羣集踴躍奔救不致死厥復燃云 
[串逃類志] ○寍城串逃之事近來連出兩起一在邑廟前開沙斗店王阿揚中年喪偶遺有四子乏人撫養遂托媒人汪王氏謀有醮者而續之汪王氏又串同王包氏等將有夫之婦冒充醮婦招王往觀遂與議定身價洋一百三十六元如數付訖迨諏吉人門已非所觀之婦且婚書係前夫立名王卽召該媒至家意將退還該媒力保無事如有欺誑惟我等是問卽身價亦願加倍償還彼此正在争執突宥王之族兄王海銀登門亦力保無事王遂聽促越數日婦漸形悍潑且有烟癮王阻之遂肆歐駡甚至偷竊衣米王惟日夜管束不料婦早通同該媒等已設串逃之計於前月二十二日晚飯后王海銀着人佯稱有事相商唤王出外王信以爲眞着子守門婦遂取錢數十與子買糕盖子年幼無知被其所騙買囘尋母不知所之迨王歸家四處找尋杳無踪跡當卽尋媒追究媒亦不知去向現聞將控告矣一在聚福廟前營兵某甲早憑媒妁聘定南社壇橋大街翁姓女爲室六月間迎娶過門迨彌月歸寍甲屢召不返蓋女之殳母已將女另許賣小糖者甲偵知其事登門索妻女殳女兄避匿不面女母佯對被人所拐故裝痛哭流涕狀經甲投保邀媒評理仍無着落刻聞亦將具控云 
[失竊傷生] ○寍波某姓翁合開零剪店於蘇城元妙觀前積年獲利家頗饒裕惟翁素性慳吝所用店夥往往除束修外概不少有通融因之店夥均有怨言前月中旬該店於後户被賊撬門而入竊去貨物銀錢約有二百餘金翁怒各夥疏於防範語多不遜衆夥亦俱反唇相向責其指桑駡槐有意誣良勢將一哄而散嗣經旁人調處始各寢事翁既遭穿窬復被衆夥切責遂於二十二日親携香楮自投郡城隍廟訴寃至暮歸自店中驟然氣厥身死人謂翁死之由非係服毒卽係遇崇云 
[畏罪亡身] ○前報揚城因花釀命一案繼聞實爲妬姦起見緑面館某甲與明瓦鋪某乙素於某妓處時常往來平日甲乙相見亦無嫌疑日前偶爾口角某乙突約多人卽在妓家將甲毒打嗣經舁回氣絶苦主報官檢騐旋提某妓及正兇質訊不料正兇已逸官向某妓略加訊問卽飭收押妓自知禍實由巳難免無罪亦卽仰藥自盡近聞正兇又投河身死是此案不結而自結矣諺云姦近殺諒哉斯言 
[儀圩失愼] ○揚屬之儀徽縣境有名十二圩者以逼近大江向無煙户自瓜棧　移後每逢開綢之期票商雲集兼平日鹽艘亦羣集於圩外以故向之一片荒蕪者今則屋宇蟬聨頓成鬧市且其中錢鋪不少緣捆連出江各商須付水脚也不料前日某鋪失愼遂致蔓延適將精華聚會之區全付一炬云 
[花殘可惜] ○小金者姓張氏南昌之土妓也碧玉年華緑珠風貌性豪爽饒有俠氣見客不作寒暄語而一種慇懃欵曲自巽於尋常應接令人如飲醇醪醉不自覺尤善談固一枝解語花也上月十三日因與姐妹行擲狀元爲戲以爭骰子色小有口角假母詈之是夜竟自服阿芙蓉膏而逝枇杷門巷遽渺花魂楊柳樓台空餘月色舊好有知其事者頗賻贈然聞假母仍以薄具痤之嘻毒矣 
[師徒講理] ○江右開鞭砲鋪某甲因櫃内失去票錢二千文疑爲徒所竊始而怒駡繼遂吊打次日其票仍於帳箱尋出徒大不服適甲有私買硝磺事徒竟走告硝行己乃潜逃回家硝行聞徒言向甲查究甲情虧急託人説和認罰數無事始得息於是仇徒愈甚亟往其家尋覓見面猶欲以在鋪威權行之令跪徒乃大肆辱駡謂憑空誣竊私用刑罰恨不食汝肉也甲悻悻　邀多人講論徒亦挺然出場辯駁各執一是頃已數日尚未妥協云 
[分限折收忙銀示] ○上海縣正堂莫於論各花户地保人等知悉照得本年下忙錢粮每兩收錢二千二百文自今八月初一初六十一日起初五初十十五日爲止每兩减錢一百文七十文五十文實收錢二千一百文二千一百三十文二千一百五十文特示 
[愼孩剪逕] ○法馬路西之四明公所後每於夜深黑暗中有匪徒槍攫途人之物該處四通八達無從追趕雖有巡捕梭巡窮難周到故交冬令後夜行者更宜加意提防也 
 
 

Page 3

 
 
[勒限緝兇] ○前月二十八日報載静安寺地方顧裕昌身死一案當經上海縣莫邑尊詣騐後飭令屍父備棺　殮所有獲到兇手顧咸成顧長春趙阿與三人帶回縣署管押在逃之顧秀泉等四人飭捕嚴緝獲前日晚堂邑尊復提八國地保阮成章訊究　其在逃之犯可會獲到據稱尚在訪尋故邑尊勒限於三日内務將顧務泉等四人獲案如再逾期定干重比 
[鬧事罰鍰] ○昨報列講茶擾毆一事兹由捕房將一起人送案鬆風閣茶館夥朱田甫稱小包作頭桑生財與各木匠吃茶核算工帳旋相爭執卽經旁人調妥嗣又不知因何兩相吵鬧致擲凳抛盌碰碎火油燈帶傷挑水夫張順福並木匠鄭阿生李阿三因之訴捕拘案至被毁各件業已賠償矣桑供略同受傷人張等同供抛盌碰碎燈盞係顧阿桃陸阿七二人顧陸又同供不敢擾事伏求恩斷夏坤三鄭阿三蔡阿生李阿三調處如敢抗違準鄭李二人指名控究 
[摘録助賑來信] ○小心氏輸方錢十二千祈愈夙疴又歙西方氏婦素患寒哮交秋必發近因夢遇神諭特將衣節與質湊成英洋五元旗其戚胡君寄交賑局而方婦之病果得霍然又常惺館主因學生入泮送得册敬六洋全數輸入賑款又　慕人仰承亡母遺意勉措英洋十元以濟直灾是皆其濟世婆心不可以不志 
[助賑發財] ○蘇州桃花塢賑庽抄到錫山保豫仁莊内恨力不足者函云今因置貨之時誓愿有利悉充入賑今適售貨得利英洋五元敢爲呈上雖知杯水車薪無補於事不過聊完心願以明神鑒在兹並祈另條登報以爲屯積籌貨者勸 
[庚辰初夏幕游玉山得識饭颗山樵旋因事将赴洪都赋赠一律誌别] ○客邸论交意气眞三生始信有前因蛟龙豈是池中物鷄騖憐他世上人媿我光阴抛荏苒羡君文字劇清新衙齋小叙难为别　听到驪歌倍怆神[  若耶溪渔子陈长龄九峯氏呈稿]  
[卽事一首柬支秋园茂才录呈缕馨仙史正刊] ○筆砚君苗尚未焚山居姓氏畏人闻樗材敢厕龙门列李代难邀鹤俸分毕竟奇逢输買島憑他下第笑刘责书生傲骨峥嵘甚肯把猪肝累使君[  庚辰立秋日浙西逃名词客时客三衢]  
[光绪六年七月念三日京报全录]  
　　宫門抄○上諭兩道録前○雲貴督劉等　奏爲遵　旨察看據實密陳折○又　奏遵查出力人員請奬折○川督丁　奏審明定　折○大臣金　奏請優卹並準歸宗片○七月二十三日吏部翰林院廂紅旗值日無引　見○孫詒經由　西陵回京請　安○阿公請　十日○召見軍機　○○雲貴總督臣劉長佑雲南巡撫臣杜瑞聨跪　奏爲遵　旨察看雲南現任鎮府各員能否勝任恭折據實密陳仰祈　聖鑒事竊臣等於光緒六年五月初七日欽奉　上諭雲南普洱鎮總兵左啓龍永昌府知府周慶容　安府知府許廷桂着劉長佑杜瑞聨悉心察看如竟不能勝任卽行據實參奏毋稍遷就欽此欽奉之下仰見　皇太后　皇上厪懷邊任垂察邇言臣等糾核是司何敢稍存遷就查普洱鎮總兵左啓龍久歴戒行戰功素著由貴州定廣協副將蒙　恩櫂授普洱鎮總兵到任以來管伍尚無貽悮上年因聞所属員弁不無間言卽經奏請撤任調省察看將及一年查無實在劣跡亦無該　告訐之人復經奏委署理臨元鎮缺該鎮距省較近聞見易周臣等細加查訪該總兵心地似久明白舉動未免粗浮於邊地專閫重任未甚相宜合無請　旨將該總兵左啓龍開缺送部引　見之處臣等未敢擅便又永昌府知府周慶榕臨安府知府許廷桂到任以來於地方均無貽誤惟該二府地居邊要又值善後方殷之時臣等細心察看周慶榕識力尚欠堅强許廷桂施未措施未能審愼於邊郡人地不甚相宜合無請　旨將永昌府知府周慶榕臨安府知府許廷桂均卽開缺送部引　見之處出自　聖裁如蒙　俞允所遺雲南普洱鎮總兵雲南臨安府知府各員缺伏祈　迅賜簡放以重職守其雲南永昌府知府係調補之缺應請由外調補合併聲明所有遵　旨察看現在鎮府能否勝任緣由謹合詞據實密奏伏乞　皇太后　皇上聖鑒訓示謹　奏奉　旨已録　○○雲貴總督臣劉長佑雲南巡撫臣杜瑞聨跪　奏爲遵查雲南各屬勦辦蠻夷土教各匪擒斬要逆捍衞城堡綏靖邊隅在事尤爲出力人員匯案繕單籲懇　天恩俯準奬叙以昭激功事竊臣等於光緒四年因巴蠻混過金沙江擾及永善縣境當　防軍就地搫捕又於是年八月至五年二月派員督軍聲捕臨安夷匪查辦納樓土目及勦除開化安平匪徒五年閏三月派員查勘虅越邊界擒獲逃首逆安撫土夷又於是年十一十二雨月因迤東尋甸州屬教匪滋擾調派兵團就地聲散擒斬首要保虅州城所有在事出力官紳員弁經臣等先後奏奉　諭擇準其尤彚奏 
 
 

Page 4

 
 
請奬在案欽奉之下仰見　皇仁周洽微勞必録下憂　感忭莫可名言節次　錄轉行各鎮道欽遵查照去後旋據該各鎮道將在事員弁開列銜名陸續具稟前來臣等會同查閲尚無冒濫情弊惟年來勦辦各匪本非一處又非同時其開列員數分案尚不見多匯單巳不爲少迭經札飭善後局司道秉公考核並批行該各鎮道切實删减往復再四始據該局分衆匯單詳請核奏前來臣等查蠻衆土夷獷悍成性往往伺間竊發狡爲思逞其内地遊民之無賴者或勾結同盟或傳習巽教各召徒黨千百爲羣竟　　掠鄉堡窺伺城垣猝不及防變殊叵測滋幸仰仗天威次第殄滅首要各逆後先伏誅誠足伸　天討而憶人心其在事各員迅赴戎機力摧逆　勞勩有足多者臣等覆加查覈量爲等差於愼重名器之中仍示鼓勵人材之意謹繕清單恭呈　御覧仰懇　逾格鴻施俯準奬敘除擬保千把以下各武職及軍功虚衔頂戴另行咨部註册外所有遵查雲南各屬剿捕蠻夷土教各匪擒斬要逆捍衛城堡綏靖邊隅在事尢爲出力人員匯案繕單籲懇　天恩俯準奬叙緣由謹合詞恭折具　奏伏乞　皇太后　皇上聖鑒訓示再雲　鎮雄州平彝縣先後擊捕要匪及開化廣黄沿邊各屬防捕越南股匪均經隨時附片奏明在案具餘出力官弁紳圖亦經查明擇尤附保合併陳明謹　奏軍機大臣奉　旨劉有志等均着照所請奬勵内尹光祥並賞給靖勇巴圖魯名號鄧光猷着賞給冠勇巴圖魯名號李德濊着賞换富隆額巴圖魯名號邱達輝着賞給鋭勇巴圖魯名號朱先彪着賞給圖勇巴圖魯名號陳德厚着賞給卓勇巴圖魯名刁盈廷着賞給剛勇巴圖名號許繼衡並賞給莫爾賡額巴圖魯名號餘依議該部知道單五件片一件并發欽此　○○四品頂戴署理四川總督臣丁寶楨跪　奏爲巳革遊擊審明定擬恭折仰祈　聖鑒事竊查前　松潘鎮中營遊擊張應超　兵擾及夷地幾釀事端經臣撤任查辦附片奏參欽奉　諭旨署松潘營遊擊順慶營遊擊順慶營遊擊張應超縱容兵丁與番人爭占牧地並向熱霧清溝番目詐索銀錢馬匹幾釀事端實屬貪婪藐法張應超着卽行革職提審擊行審訊按律　辦等因欽此欽遵行司委提人证來省飭發成都府等審辦去後兹據該署府王祖源等審明定擬由布政使程豫按　使黎培敬會訊詳解前來臣親提研鞫緣張應超籍隸越寯廳由營兵出師遞保遊擊拔補順慶營巳準部覆委署松潘中營游來土匪　入夷地乘間搶劫靈洞寺民人鍾占櫆之妻鍾丁氏報經松潘廳會　查拿獲犯陳老五等照例擬辦尚有逸匪李公大等未經全獲張應超照案派兵楊樹何動前往該處夷地緝拿楊樹等向夷衆查詢匪踨未得會經口角又該營所轄紅土坡向有營中牧放馬匹地土一段與夷地毗連甚屬寬廠張應超荏任之後兵丁所牧馬匹多未拴擊　有走至夷地踐踏相食夷衆知是營馬未敢與較因此懷恨先是漢民劉朝富在於紅土坡營夷連界空隙處所砌窑燒炭與番目楊保龍保言明每窑認交山租錢二百四十文隨經張應超查知將劉朝富等傳案訊明因其砌巳費工資未便拆毁卽令劉朝富等每月送炭三包以作營中燒用劉朝富等應允具有認狀挼月由營往取隨後楊保等向劉朝富等索取山租正遇兵丁楊樹勸緝匪走至順取營炭劉朝富等因巳認送營炭不允再給山租楊保等不依楊樹幫同劉朝富等與楊保等爭論楊保等遂疑伊地被營兵占去往告各寨番衆齊赴松潘廳呈告該處居民見其人衆慮恐滋事紛紛遷避適有委員候補知縣張星因公至彼卽據楊保等　訴會同該管鎮廳勒令張應超將楊樹籌交出革去糧名重責枷號退還炭包付淸山租解散夷衆居民亦均復業稟經臣將張應超　叅革職委提人卷來省發委審訊去後W據成都府等審擬由兩司君解前前來臣親提審訊據供前情不諱詰無越估夷地汲另有勒案邀　情事案無遁飾　案巳革遊擊張應超前在松潘營遊擊署任不知嚴束兵丁申明紀律於營兵楊樹　前往緝匪會與夷衆口角牧放與匹踐踏夷地均毫無覺察巳屬溺職復因劉朝富等在於營夷相連地面砌窑燒炭傳案訊明並不禁止拆毁輒令按月送炭雖炭係作營中燒用並無勒索銀錢馬區及激變情事究屬不諳軍律有負彈壓撫綏之任應請照　　制律擬杖一百業巳革職應毋庸議巳革兵丁楊樹何動訊無詐　錢財馬匹及爭占牧地情事惟奉派緝輒與夷衆口角並幫同劉朝富等向楊保等争論欠給山租錢交滋生爭端亦屬不合應照不應重律各擬杖八十酌加枷號兩個月前　枷責照例免其　科嗣後營中牧放馬匹飭令拴　毋任逸人夷地致有踐踏生事劉朝富等所砌炭窑令其拆毁以杜後釁干省釋未到人证免提省累逸匪李公大等緝獲另結所有審明寔擬緣由除咨部查照外理合會同成都將軍臣宗室恒訓署提督臣劉責國合詞恭折具陳伏乞　皇太后　皇上聖鑒訓示謹奏奉　旨刑部知道欽此○○金順片　再奴才部下前管　親軍馬隊　　頭品頂戴記名簡放提督阿克敦巴　　龍得　　經奴才附片具　該提督原係邱姓因繼與姨夫爲嗣遂從龍姓現有二子邱姓别無次丁懇請歸宗等因旋準兵部咨開奏定章程軍營保舉武職凡由勇　武章監生軍功出身審概不準其更名復姓出　歸宗以示限制記名提督龍得勝歸宗邱姓之處核與章　不符應毋庸議等因前來嗣因　提督傷重病發於光緒五年三月請假回籍就醫十月二十三日行至湖北荆州病故茲據該家屬具稟前來以賅提督家無次丁只餘一子　　無依事出兩難情詞凄慘殊堪憫惻伏思部定章程原爲杜絶　胃起見今　提督業巳身死則罰經之弊絶無其子年在幼穉正賴族人撫養以期成立合無仰懇　天恩俯準　　提督龍得勝歸宗邱姓以延嗣　而慰忠魂出自　逾　鴻慈再該提督從戎年久屢著戰功歴經輕奴才隨　具　在　茲重傷病發身故應請照軍營立功後病故例　勅部從優議卹謹附片具陳伏乞　聖鑒訓示謹　奏軍機大臣奉　旨龍得勝着交部從優議卹餘依議該都知道欽此 
[浙省撫轅事宜] ○七月二十六日知府衛同知何恩烰由京騐放頷照來審禀到　州同銜指分浙江試用巡檢李廷和由京騐看來省禀到　牌示仰孝廉方正　敎　蕓秉初知悉卽於本月二十九日來　聽候本部院者騐委用毋達特示又仰標下左營期滿武進士試用守備程永忠知悉於本月二十九日備帶馬步射赴本暑箭道聽候本部院者磨毋　特示　○二十七日候補同知繆鈺交缷塘棲風局回省禀到　仁錢兩縣俱禀知學臺張於廿八日午刻起程考試台州由江千三郎廟官廳馬頭登舟渡江 
[蘇省撫轅事宜] 七月廿九日分發江蘇間用巡檢林福鑒浙江人禀到　○三十日同知劉敦義銷津局差　知縣江錫珪禀知委采辦木植差　户部廣司郎中劉　柱由京來回江西籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
