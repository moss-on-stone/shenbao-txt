# 1915 - 254 - 4915303

 

Page 1

 
 
   
 
 

Page 2

 
 
時評 
[國民（冷）]  
　　國民也者非居此國内之民之謂也必其民與國有密切不可分之關係而後始可稱之爲國民 
　　何謂其民與國有密切不可分之關係蓋其民於國有經營之事業者也春事業爲生利者也或則有學問者也其學問爲有益者也簡言之即國而無是民於國即有所不利也反是以言若其人而無事業者其事業而爲分利者其人而無學問者其學問而爲無益者是乃國家之蠧烏得謂之國民 
　　今之投於政論之渦厠諸代表之列羣自稱之曰國民人亦羣以國民呼之者其果國民歟其果國家之蠧歟 
[專電]  
　　北京電南苑航空學校十四日電機失愼毁機房門窗機器無損 
　　北京電周學熙已到部聞仍有辭職意 
　　北京電陳錦濤有財政顧問之說 
　　北京電孔昭焱將飭回桂財政廳長任 
　　北京電韓國鈞續假一月 
　　北京電姜桂題將來京 
　　北京電吉林國民會議審查長派張桐 
　　北京電參政院審查報告原文云據本院先後交下第一次第二次各省人民國體請願書共計七十七件經本審查會開會一再討論僉謂國體所關事端重大綜其主旨實爲鞏固國基振興國勢起見將來憲法起草當能體大總統宣言之意本全國國民久安長治之心詳議妥籌埀爲令典惟解决憲法上重要問題其權實在國民會議應由本院根據約法第三十一條第五欵建議政府請政府提出於年内召集國民會議爲根本之解决以定大局而安人心是否有當應俟大會公决云云 
[譯電]  
　　北京電孫囗唐在禮蔡鍔與京中武員組織聯合會贊助帝制昨已舉行第一次會議籌安會會派員往賀該會之成立（十七日） 
　　北京電今日英文京報載有社說祝賀袁總统生辰並有諷剌袁總統帝制自爲之論調且謂凡狄克推多而有稱帝之野心者其所遭之命運死亡而已繼又證引史籍以爲警告謂英國覬覦帝位終未成功之克林威爾法國野心勃勃終遭厄運之拿破崙羅馬將由國會勸進猝被暗殺之愷撒大將皆足爲殷鑒者也該報取證適當比喻確切大足轉移北京之人心按英文京報每見帝制運動得勢之時輒作反對之論遇事敢言有足多者（十六日） 
　　西寗電青海鎭守使在署就逮其故未悉政界大爲震動（十五日） 
[特約路透電]  
　　成都電袁總統生辰政界休假街中滿掛旗幟晨間有飛行家駕機繞城一匝觀者稱奇下午巡按使等員外國領事中西紳商赴加拿大教會女子新醫院舉行開院禮（十六日） 
　　武昌電昨日各公署工廠學校軍營皆休假慶祝總統生辰（十七日） 
　　蘭州電昨日此間慶祝大總統生辰將軍府行禮時到者約萬人青海鎭守使任已裁去嗣後歸甘肅將軍兼轄（十七日） 
[戰電]  
　　其一（英人路透電） 
　　巴黎電前敵仍有劇烈之炮火及地雷戰事德軍移砲轟擊亞拉四鄉法罼以砲彈甚多轟擊敵軍排砲及戰壕洛瓦葉境法砲曾令敵陣起火數次（十六日） 
　　巴黎電今晚公報謂全陣線有劇烈之砲火亞貢有戰壕臼砲戰事 
（十六日） 
　　巴黎電據官中宣稱德潛艇現出現於法國洛瓦勒河及奇朗特河口（十六日） 
　　倫敦電海軍部宣稱德人自稱曾於逹逹納爾擊沉英國Ｅ字第七號潛艇（三百嚬）且俘軍官三員兵二十一人該濳艇自九月四日後杳無音蹤遇禍之說想必確實（十六日） 
　　倫敦電陸軍次官台南特君今日在下議院報告英軍在逹逹納爾死傷及失蹤者之詳數如下軍官死者一千一百三十員傷者二千三百七十一員失蹤者三百七十三員兵士死者一萬六千四百七十八人傷者五萬九千二百五十七人失蹤者八千零二十一人 
　　首相愛士葵君宣稱不日將宣布逹逹納爾之戰報（十六日） 
　　倫敦電陸軍大臣吉青納今日午後在上議院詳述由佛蘭得斯至美索波台米亞之全局戰情論俄軍地位尤詳對於東境戰事頗抱樂觀此爲衆人特别注意之點大旨謂英軍戰線内重砲已大增德軍施用煤氣與流質砲火現已失其效力因英軍已有抵制之方法西境大局雖在事實上無甚變動然限於一隅之惡戰未嘗稍息費蘭巨統帥刻有新軍十一師團供其調遣且可代法軍據守新陣線法軍士氣甚佳戰壕極堅幾如不可侵犯之砲臺法軍在亞拉與亞爾薩斯兩處得重要之進步並佔據軍事上大有關係之高原東境德軍砲力旣强人數又衆其志在於殲滅俄軍俾可分兵以攻他處但此次德軍計畫仍歸失敗今日之俄軍固仍完好如初也俄軍損失雖大但在戰事未畢之前孰敢遽謂某國師旅損失獨多哉就近來經驗觀之其能力抗新戰器者惟迅速掘成深入地下之壕塹而已德軍似已勢成弩末前者每日能行五哩今僅不足一哩而德軍所謂失敗潰散之軍者今仍沿全陣線勇猛接戰且在數處擊敗攻軍目下軍火漸充俄軍勢力當更强矣逹逹納爾方面英軍近得久所未有之休息澳洲軍隊勇智俱全極可稱讚該處　勢之險惡與夫兵士性情之優美有非一時所能盡言者土軍確有志氣頽喪之象但土軍之行爲逈不若德軍之卑鄙此爲吾人所當承認者也余尚須續招新兵至於欲得充分戰士應用何術則此項難題刻方爲政府所研究不久當可解決政府定根據軍事之必需並平心討論如之何而可使吾人盡國民之義務斟酌盡善然後始可决定辦法國民職業册將有大用吾人將以此爲藍本而知國家之實力與除去必要職業外可充軍役之人數今投軍者雖漸減少然不可謂爲國人魄力不佳要知各界人士慷慨應募固有一種不可掩飾之愛國熱忱也吉青納旋又言及意軍攻陷尼洛山之戰績及意軍炮火之效果（十五日） 
　　巴黎電法公報謂俄國陸軍大臣宣稱對於軍火足用頗爲滿意兩星期内軍火出數有增無已來福鎗出數所增亦巨（十六日） 
　　倫敦電公報局謂九月十四日東斐美克托有英兵六十人印步兵百人襲擊敵兵哨隊激戰之後敵乃逃亡棄有白人死屍一具黑人死屍三十一具傷者不計英兵死三人傷八人獲有來福鎗多枝子彈甚夥（十七日） 
　　彼得格勒電國會已延會至十一月中旬俄皇下諭召集領土軍豫備兵各小隊此項兵士共有八百萬人皆年在三十五以下（十六日） 
　　倫敦電海軍部捕虜品裁判所已將自美國開往丹京之斯坎狄拉維安商船四艘所載各貨没收因各貨確係運往德國者也尚有其他商船二十八艘所載貨品價值甚巨亦受同一裁判（十六日） 
　　倫敦電路透電社得倫敦外交界消息土布鐵路條約已於數日前簽押（十六日） 
　　倫敦電財政大臣定於二十一日提出預算案（十六日） 
　　紐約電英法財政團與美國財政家第一次正式會議歷八小時之久美國財政家允予輔助財政團頗抱樂觀所議借欵大約將分四批以五釐起息可以美金繳付聞英美財政團已通告種棉代表謂將愛護美國與英法之棉花等項貿易（十六日） 
　　紐約電現因有人運動反對英法借欵及有人紛致恫嚇函件與英法財政團故當局已派兵保護該團然紐約最有名之德國銀行家數人且聲明願竭力贊助該借欵蓋事如失敗則有碍美國之發逹也（十六日） 
　　其二（德人德文報專電） 
　　柏林電（由倫敦轉）九月十六日德軍大本營公報云杜拉河之德軍已向茄柯白斯台特深入俄軍在里凡化夫附近敗退至杜拉河東岸德軍仍在維爾拉東北進攻格洛特洛東面之敵軍仍在死抗（興登堡軍團戰况） 
　　俄軍在亞拉伏其尼哇東面復圖阻止追逐之德軍但爲德軍擊破陣地俘軍官六員兵七百七十四人獲機關槍三枝泊里貝河與茄斯約爾逹河間之地及平斯克城（白萊斯特里土夫斯克東）均入德軍之手（麥剛森軍團戰况）俄軍進攻者曾於德軍陣前披靡（東南境戰况） 
　　柏林電（由倫敦轉）德國海軍部宣稱九月八日夜間德國海軍飛船攻擊倫敦城西叚洛維區港附近之巨廠米特爾斯波洛之鐵廠頗獲效果且聞劇烈之炸聲一次且見起火數處諸飛船雖受敵排砲猛轟均安然飛回 
（十六日） 
[東方通信社電（日本人組織）]  
　　東京電日本在滿洲之貿易因排貨熱之鎭靜入秋以來已稍恢復惟滿州今年農作不豐加以水害而中國之商工業復勃興有此結果故本年度日本在滿滿之貿易恐難望其好况云（十七日） 
　　東京電日本郵船會社汽船北野丸駛經英國海峽附近曾受德國潛航艇之襲擊幸獲無事兹已於十六日按抵神户矣（十七日） 
　　東京電俄國大藏省債劵倘於日本發行之際倣照前此清國五釐息公債發行之例辦理日本銀行當予以特别之優待且可買入該債劵云（十七日） 
 
 
 

Page 3

 
 
　　東京電日本陸軍當局近有籌欵三千萬元設立製造軍器私立會社之議其目的在承受俄國定造軍器將來克復平和之後則倣德國克虜伯廠之例承造外國軍器 
（十七日） 
　　東京電日本郵船會社近入紐約汽船同盟故已凖備開始横演紐約間之巴拿馬航路（十七日） 
　　東京電日本駐和蘭公使幣原喜重郎氏現在回國將任外務次官所遺和蘭公使以駐奉天總領事落合兼太郎氏繼其後任（十七日） 
　　東京電各省交涉業已終結内閣五年度一般會計預算亦已完畢（十七日） 
　　東京電今秋日皇即位典禮當日卽十一月十日定午後三時全國國民一齊高唱萬歲（十七日） 
　　北京電籌安會各省代表者昨在外國飯店聚會八夜則赴陸軍將校俱樂部陸軍將校招待會（十七日） 
　　北京電憲法起草委員今日因憲法某要點上書袁總統請示意見（十七日） 
要聞一 
[戰爭聲中之新發明]  
　　德文新報據柏林德國實業協會函稱曰今日敵人之志不惟欲殲滅吾德之軍隊推倒吾德之商業且欲破壞吾經濟故開戰後德國之敵卽欲封禁德國海口斷絶德國所需食物生料之來路以制德人之死命查開戰以前德國此項輸入品不特甚關重要且額數至巨及經敵人斷絶來路之後其額頓減由是觀之敵人之謀可謂已告成功惟其本擬餓斃德人之目的卒難逹到耳而敵人所以不得逹其目的者以有德國學術爲之梗也不然德之敵縱不逹其目的德人亦難安度如恆今也德之學術竟得有新法可用國内所出價值相等之物質以代所短絀之生料如由空中採取淡氣以備軍火實業及農業等用之製造夙所短絀之生料如硝磺肥料等是也平時德國雖亦出產煤油而供不敷求須賴外貨輸入接濟及德國海上輸入之路爲敵人斷絶後德國此項用品不免遽形短絀而德之學界以德國富有煤炭可用之製造瓦斯與電氣以代燈火物質故今德國所需燃料旣無缺乏之虞又覺便利異常不特此也即德之飼料在開戰以後亦頗稱缺乏及發明用榖草中所含之滋養物質爲家畜飼料以來此患已除去大半詎知現在德國學界又發明一種新物質不惟於德國豢養家畜大有價值且有足使世人聞之對於德國學術之淵博沈毅擊節嘆賞不已者蓋今柏林德國釀業學會能用最簡便之新法由糖與硫酸錏摩尼中採取含有蛋白質百分之五十餘分之飼料也曩者德國所用飼家畜之大麥多購自外國今旣有此種蛋白質之飼料則自此以後可以勿庸再購外國大麥尤豈僅飼料無缺乏之患也哉而錏摩尼一物之來路亦甚多不惟製造焦炭有此爲副屬物產且亦可直接取自空中故此種新法可謂由空中採取蛋白質之利器也嗚呼空中所含之物質多矣誠然用之無窮取之無盡惟患求之不得其法耳今吾德莘莘學子旣爲世界先導闢此享用無窮之路則聞風響應接踵而起者必大有人矣而還觀以文明自居用計害人者不特無益且須出重資購求糧米軍需於他國焉 
[德潛艇越過支伯拉德之情形]  
　　大陸報云美國海軍某將在地中海支伯拉德函告紐約友人以德潛艇越過支伯拉德海峽逃出英艦封鎖線之情况謂支伯拉德英軍司令奉海軍電諭囑截捕或攔擊德軍港韋廉海文駛至地中海之德潛艇Ｕ字第五十一號以免逹逹納爾之艦隊爲其所攻後即遣派魚雷艦隊逐日遊弋海峽往來於斐洲海岸及支伯拉德角之間以待潛艇一日有小船五艘密集而進穿駛海峽間英艦因其未曾呈報船貨及所往地點遂令其停輪乃英艦甫鼓輪而來小船即擬開足速率而逃但不旋踵即爲英艦追及拘入港内聞此五艘乃西班牙裝運石油之船並無一定目的地蓋德潛艇於途中賴以供給油薪糧食之船也彼時Ｕ字第五十一號果何往乎則已乘英艦追捕小船未暇他顧之時而衝過支伯拉德海峽矣英艦雖以捕獲潛艇爲專責然潛艇行於小船左右前後之間英艦未細察之致被兎脫迨事後知之潛艇已遠去不可復得也德艇司令赫辛氏藉小船以爲屏障而欺英艦其計頗巧此舉與英法艦隊頗有關係蓋潛艇駛過支伯拉德海峽後即疾趨逹逹納爾擊沉英國大戰艦三艘偉大號與凱旋號皆在其列潛艇逍遥海面致使英法艦隊不能爲加里波里陸軍之聲援此後Ｕ字第五十一號穿逹逹納爾峽循瑪摩拉海而至君士坦丁以其沿途事蹟相告德國統帥焉 
[美廠不造助戰汽車]  
　　大陸報云美國福德馬逹汽車製造廠規模甚宏各國人之工作於此廠者一萬八千餘人交戰國屢向該廠定造汽車以充軍用悉被拒絶該廠主人福德氏近語人曰余廠所造之汽車苟余知交戰國將用以作戰則余决不使其出此廠門夫戰爭者卽殺人之謂彼肉食之流操國家之政柄以黷武爲事業斵喪生命隳壞世事以云消耗不知凡幾以云利益未有絲毫所謂戰爭者如是　已今有人焉假救傷助弱之之售延長戰局之利器是直助戰耳謂爲殺人之從犯誰曰不宜今交戰國師出無名各驅其健兒彼此殘殺而局外者不解流血之慘反因他人之禍而飽自已之囊則其道德程度之卑下已臻極點今日戰事屠殺不已直禽獸之行耳人格云乎哉旦物質之耗費商業之墜落隨戰禍以俱來戰局縱了而瘡痍難復彼從戰之士即不死於戰場然欲再享和平工作之幸福殆不可得矣交戰諸國不獨終無所獲且將失其所有而局外諸國亦因商務不通稅項頓減時局不定商情摇動致蒙種種惡影響統計中立國之損失未必視戰局中之一方面爲少也開戰以來余不允以此廠汽車售與戰國供其軍用余將保守此態度至戰局結束而後已余信世界此後將不復有戰事今戰國各向余定購汽車數千輛余皆一槪拒絶卽使復有來此請求者余亦必不接受之如其他美人有以其工廠所用之品助戰者則余惜其喪失美人之資格以及人格使美國而果有此類也則余更不能不爲美國愧矣 
[日本財政情形]  
　　東京通信社社員飄萍九月九日東京發 
　　來年計畫内容閣議形勢暗澹 
　　關於日本明年度各省（即各部）要求之預算槪算書經大藏省（財政部）之查定本月八日午後由武富藏相召集各省會計課長對查定案說明配布提出於内閣即以供今日（九日）閣議之議題此項明年度查定案非經閣議之决定無從詳知但依所聞於一般歲入經常臨時合計五億三千九百萬元更繰入金並軍需品拂下金及其他之特别收入約一千萬元又剩餘金約一千萬元總計五億五千九百萬元與四年度實行預算歲入額五億五千七百餘萬元及特别議會提出之一千九百七十餘萬元之追加額合計五億七千六百餘萬元相比較則明年度減少一千七百餘萬元依武富藏相之談話各部之新要求額海軍補充及因法律又契約當然之增額合計在七千餘萬元以上然歲入之減少旣如上述大藏省惟有取絶對緊縮主義對於新要求將全部大加削除結果約認定三千萬元之新事業費（然則須減去四千萬元即減去七分之四）而此三千萬元中凡由於法律及契約當然增加不能減少者亦包含其内自不待言其主要者（一）朝鮮兩個師團增設費之增加（二）因海軍旣定補充計畫增加經費（三）造船奬勵費（四）遞信事業費（五）恩給增加（六）直轄學校完成經費（七）治水費（特别會計廢止加入一般會計負擔）（八）朝鮮事業資金（九）電話交換維持費等合計逹一千三百萬元純然新事業費不過一千七百萬元（總數只認三千萬元故也）而此一千七百萬元海軍補充計畫費與其他新事業皆包含之明年度新事業費之窘迫可想而知其重要者（一）滿蒙領事館新設費及經費（財政學上進經常者稱經費注意）（二）工業法實施費（三）共濟組合制度實施費（四）判檢事休職俸給（五）因東京高等工業學校擴張政府支出金之增加（六）因東京工業學校模範工業補習學校設置政府支出金之增加（七）工場法實施　費（八）工業試驗所擴張經費其他如小口保險之實施爲三年度以來懸案不能實行政綱上所定之預備金增加計劃不能實行電話擴張費與四年度同計三百萬元不過繼續四年度之事業不見擴張故明年度之預算並無何等財政上之手腕經綸不過極平常之預算而已而明年度預算之中心問題即在海軍新補充計畫費之查定歳入之狀况旣如上述故對於此項海軍費於大藏省查定之會議殊　易决有主張海軍提案之半額可以削除者果如是則内閣將因此而觸暗礁經種種擬議之結果惟有分年補充第一年約四百萬元先製二隻戰艦以彌縫於一時餘則俟諸六年度以外然此種主張海軍當局承認與否尚屬一大疑問海軍問題或呈糾紛之現象殊爲可慮耳 
雜評一 
[請願之結果（無名）]  
　　籌安會引出各種之請願書請願書引出參政院之建議案參政院之建議案引出國民會議之解决國民民議之解决果能代表國民歟抑代表籌安會歟今日尚未知也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之最近趨勢]  
　　民國皇帝說之勢力國體問題中之民國立君說發生以來於京中頗佔優勢籌安派至自爲君憲主張之大障碍北京亞細亞報素主張純粹帝制說故特作異哉民國皇帝說以詳辨之亦可見其趨勢之一斑矣兹錄該報原文如下自國體問題發生以來雖有各省公民之繼續請願及軍界之表示贊成然皆不過要求速爲正當之解决並無何等具體之主張而近日社會上發生一種浮議如所謂總統世襲說者是也此說揆諸學理衡諸事實均無一而可在倡此說者本屬少數且自知此說旣無充分之理由又與主張純粹帝制說之軍人一派走兩極端全然行不過去乃更進一步倡爲民國皇帝說此說即對外保存民國之名義對内恭上皇帝之尊號似此非驢非馬識者均目爲滑稽之政談而外間有謂政界要人力主此說者又謂某總長奔走其事者兹經本報調查始知此說毫無根據現在政界中雖發生此民國皇帝之一說並無何等積極主張之人即有一二人偶與人提起此說亦屬個人之意見並無何等實際之活動而一般淺識者流欲藉其說以打消君憲遂張大其詞一若此說即爲現時國體問題之歸結不知國體問題何等重大須當聽諸大多數國民之總意尤須有民意機關代表此大多數國民之總意而爲之解决彼一二人之主張一二人之活動欲持無理取鬧之民國皇帝說以解决此重大之國體問題竊見其心營日拙也云云 
　　國體請願書之審查參政院代行立法院因接收各省關乎國體之請願書該院審查會擬於本月十五日開會審查詳情歷誌本報兹聞審查之後該會尚不肯遽定辦法必報告該院大會付諸公决以示鄭重倘參政多數贊成此案然後該院保存此謂願書以備移交國民會議議决若多數不贊成該案再行却下庶此項責任由全院分擔不專在審查員九人身上云 
　　江蘇請願書之内容各省公民請願書之不盡取有具名者之同意或至事後摘釋旣如昨報所紀今見第二次請願書中有江蘇公民之請願書一通爰詳錄其内容以質諸江蘇一般之公民果認此否也具禀江蘇省公民沈雲霈等爲請願書事竊維國體共和已違歷史之前列政體專制尤非時勢之所宜吾國當辛亥以前人人惡君主之專制而渴慕民主之共和若以國體一更富强立致也者洎夫革命之役遂揭　此義以相號召全國靡然清社旣屋民憲遂成當時輿論幾以是爲天經地義苟有立異視同叛逆於是國體問題幾無容人以討論之餘地惟以沿　帝制歷我之國驟行此制本非所宜以故名雖民主共和實仍君主專制深識之士用以爲憂祇以殆刧於少數之暴民織刧於全國之與論若冒不韙卽蹈刑誅相忍至今計歷四載夫使執民國元二年之政象而叩諸國人曰南京政府之暴果愈於君主之暴乎同盟會之專制果愈於前清之專制乎又試執民國三四年之政象而叩諸國人曰民主共和之名果有異於君主專制之實乎必曰無以異也然則其名難更其實未改民國之國體直謂爲仍專制之舊可也直謂不如專制之舊可也夫虎皮羊質徒取飾觀元酒大　豈能適口耀其形而美其名靳不之改坐令見彈者而肆賜炙之求危卵者而作時夜之想徒令政府顯受人民之責備陰貽亂黨以口實威信以是而日墜疑謗以是而紛乘政治危機於兹四伏此眞可爲流涕太息者也民等以爲救國之道以實不以名今日之國體名雖從民國之新實無改於專制之舊則何如毅然去此空名而取其實外規列强帝國之制内求先王成憲之遵夫如是則亂黨失所藉口而戢其覬覦之心庶民有所遵循而堅其服從之念蓋君主位則民志壹憲政立斯國本安忠愛之忱旣有所附而益發政治之軌亦所按而可循以視夫墨西哥之有憲無君徒啓黨爭之禍俄羅斯之有君無憲益張革命之軍相去何止千萬民等同屬國民旣有所知不敢終默謹依據立法院組織法第三十三條之規定提出請願書伏乞鈞院速付大會公决謹禀沈雲沛陳紹唐等五十七人介紹人秦望瀾孫毓筠齊耀珊高增爵馮麟霈王世澂 
　　梁任公文字之生涯梁任公臥病天津初傳有出洋就醫之說兹悉任公以體氣一時尚未復元而滬上大中華雜誌社之文債又時來敦逼不能再縈心他務意欲脫離政界上一切關係專心文字事業决計將參政院參政及憲法起草委員會委員一律辭去不日即將提出辭呈矣 
[立國大計與國防會議]  
　　總统與各部總長商定之立國大計已有詳細說明提交政事堂約下星期由徐國務卿代總統出席於代行立法院向衆宣布此與内閣制時代發表大政方針於議會無異俟得該院全體同意然後正式宣布其宣布時期當在本月二十日左右爲圖全國防務之通盤籌畫仿照各國成例組織國防會議爲政府已定議兹探悉此項國防會議政府决定於今年冬季舉行地所有該會議之組織條例業經草擬脫稿交付審議不久即當公布實施據聞該草案規定組織該會之人員如下一統率辦事處辦事員及總務廳廳長二陸軍海軍參謀各部總次長三將軍府各將軍四各省區督理軍務之將軍護軍使都统辦事長官五海軍司令部總司令及左右司令等 
[政界要人之近訊]  
　　副總統之遷居公府之小瀛洲屋皆環海風景極佳而頗不宜於衛生黎副總統居此多日其夫人時時抱病近益見重副總統因遽言遷居有負總統殷殷留住之厚意而日對病人焦迫萬狀爲總統所聞異常不安已派庶務司徧擇宏廠塏爽之鉅宅以備副總統夫人遷居蓋以注重衛生爲要也 
　　評議長之虚左日昨各報有傳伍秩庸博士業已來京現庽其公子朝樞君宅中者此說實屬訛傳蓋伍氏因農商周總長之請擔任國貨展覧會評議長原已應允北來周總預備全國水利局爲其行館並擬以所有汽車讓其乘坐是伍博士之必來已無疑義不料日前忽接博士來電復託故不行窺其意似因近日某項問題發生不願受人牽率故忽作蕭然物外之想且電文語氣决絶無可勉强聞國貨展覧會評議長一席因無相當人物周總長極爲躊躇現正竭力商請張弼士參政振勳擔任云 
　　兩次長之參案聞交通參案不久即可公判原任交通次長葉恭綽並無何等處分惟葉氏果願回任與否尚爲一疑問葉不回任則其遺缺大約將授之粤漢鐵路總辦詹天佑氏此說殊屬别開生面因近日正傳張壽齡有望也至張弧參案日内亦將了結除褫奪少卿勳四位外亦無刑事上之處分 
[參觀京都巿出品協會紀（續）（須曼投稿）]  
　　圖畫之外又有二事足以引起吾人之注意者則一爲女子之剌繡一爲窰業之琺瑯是也此二事者亦爲我國特技近數十年漸就退步而洋繡洋瓷乃充斥於國内大有喧賓奪主之槪此次所陳列者爲某女學及某公司之新出品吾國人多不注意及此而有美國女子二人反大加考察詳細評論吾甚願國人之力求改良母以固有著名之技術而反爲人所制勝也 
　　此外又有中華公司之中國名片捷足公司之中國牙粉華利公司之中國香烟及各種化粧品裝飾品等皆所謂消耗之物也年少視之多以爲不足惜而年老者視之則又以爲不足重余以爲世界日進文明則交接日繁消耗品亦愈多若欲禁而不用固勢所不能然欲用而不造亦理所不許我國人前此所用之消耗品多購自東西洋夫以有用之金錢購無益之物品欲國不貧其可得乎誠能自造亦足挽回利權不可以其消耗品而輕視之也 
　　以上所舉價值廉而用途廣皆余之所稱許也若他人所稱許者或不在是有雕漆花瓶一值銀三千元白玉鶴爐鳳爐各一值銀一千八百元象牙雕嵌八仙桌一對值銀五千元其他若成化之瓷宣化之爐皆古物也予以爲當置之於古物陳列所若在出品協會即無甚價值乃會中皆置之於總統像前以爲頗足動人注意夫天下之物適用爲貴此等物乃富紳巨賈之獨有而非利國福民之所需也與提倡工業之宗旨不甚相合 
　又有一事不可不記者則場中陳列勳章若干曰文虎曰嘉禾大小不一光明燦爛易動人目某西人見而笑曰中國製造此等物件尚稱合式爲嘲爲譽雖不可知然使余聞之若受狙擊兩頰不覺自熱蓋民國成立以來無特異之出品足以與歐美爭勝而所謂新出品者乃在此等官僚派所競爭之勳章欲不爲外人竊笑其可得乎 
　　平心論之此次陳旬物品乃限於京都一隅範圍旣狹即有弱點亦不能深責唯有一語不得不爲我國實業界告者則有某公司陳列之某物人有謂其實係某國貨略一改裝作爲自製予細察之亦頗滋疑惑予固不欲以作僞誣該公司故將公司名與物名一併隱去唯相見以僞乃我國人之大病近年以來此風尤甚政界與社會固無論已即如子之於父妻之於夫亦莫不以假面具相向此非予之虚言也可以學校證之學校之開成績展覧會其所陳列各物嘗不完備而優美得社會之歡迎然不出於師友則出於父兄欲眞求學生之自製者什不得一學校知社會之多僞也故僞爲良好以欺之社會亦知學校之爲僞也亦僞爲揄揚以欺之彼此相欺獘端百出而欲人心之團結事業之進步其可得乎學校如是他事何獨不然吾國商人之取洋貨改裝自稱國貨藉以漁利者比比皆是今京都巿出品協會已閉會此事可不深究惟國貨展覧會又即在目前吾願全國工商界各以眞面目相見庶幾互相討論實業界有進步之希望若上下相蒙以僞貨相賽則不如不與賽此予之所以大聲疾呼爲天下告者也 
　　是日予以一時入場六時始出精神頗覺疲管夜問之影戲不敢領略矣以五時之久考察全場物品尚不能得其詳細兹所記者乃其千百分之一耳然較之走馬看花者已爲稍有心得出門時遊者頗有怨言謂贈彩之舉乃近於營業性質該會實欲藉此以歛錢豈眞有提倡實業之本意蓋彼等之所得者類爲牙粉信箋等物價值不及銅元四五枚且無對號單以證明其信用也 
　　此次會場之缺點頗多都人士嘖有煩言惟報界尚屬寂然蓋彼等皆注意於國體問題此區區者固不在意也予之所以記此者則欲以此次之缺點告之辦事諸人庶幾國貨展覧會不致再蹈前轍至將來國貨展覧會若何狀况亦當詳記之以告我同胞 
[模範省之官制與自治]  
　　模範新官制京兆區域現改爲模範省由京兆尹呈明總统修改京兆各縣官制業經批准兹將其所修正之新官制刋錄於下第一條京兆各縣署右事隷屬京兆尹爲一縣行政長官依法律命令執行縣内行政事務第二條縣知事爲執行法律教令京兆地方單行章程或依法律教令京兆地方單行章程之委任得發布縣單行章程前項縣單行章程由縣知事擬定詳請京兆尹核定縣單行章程之發布依公布法令程式令之規定第三條知事於所轄警獄及佐助各員之處分認爲違背法令妨害公益或逾越權限時得停止或撤消之第四條知事於駐紥本縣之警備隊得調用之第五條知事於非常事變之際需用兵力或爲防備起見需用兵備時得詳京兆尹請駐紥隣近之陸軍或軍艦長官派兵處理但因特别情形不及詳請時得逕向各該軍隊軍艦長官請求之第六條知事公署得置列各科民政科會計科知事得體察地方利害情形詳請京兆尹於前項所列二科外增置一科乃至三科第七條知事公署各科得置科長科員由縣知事依左列規定分别聘用一民政科長以分發京兆任用之縣知事曾習法政及在京兆法政講習所畢業者爲限由知事詳明京兆尹聘任之一民政科以外各科科長及各科科員由知事遴選相當人員委任之第八條知事因故不能視事時民政科科長代行其職務第九條除民政科科長外各科長科員之職掌員額由知事詳請京兆核定分别叙等註册並詳報内務部第十條知事公署之經費另定之第十一條枯制自公布日施行 
　　自治左究所京兆區域籌備自治刻已積極進行惟將來自治區所用紳商如區董副區董村正副村正皆須有自治之智識方足輔助官吏職務否則必致妨害行政事務現由京兆尹沈金鑑會同籌備自治王逹呈准大總統先行設立自治研究所招集紳商入所研究俟畢業後派充各治自區任事現已將自治研究所章程規定今照錄於下第一條京兆自治研究所直隷於京兆尹作育京兆自治人才爲地方自治之預備第二條京兆自治研究所置左列各員所長一員京兆尹兼充教務長一員由京兆尹聘任教員無定額視學科多寡爲凖由教務長推薦京兆尹延聘事務員若干由教務長核定請京兆尹委任僱員無定額第三條京兆自治研究所科目民國約法現行各種法律國際法大要經濟學綱要（關於地方自治者）各國警察衛生道路水利教育森林農工賦稅諸行政大要及關於各項之現行法規第四條京兆自治研究所學期以三個月畢業如體察情形必須延長者得延長至五個月畢業第五條京兆自治研究所學員由各縣知事選送公正明白之紳士充之有分發京兆之知事縣佐志願入所者一體准其入所研究第六條京兆各縣紳士除本係法政學生出身外非在自治研究所畢業不得任爲起方董事第七條京兆自治研究所各項細則由京兆尹定之第八條本章程自公布日施行 
[滇南政學兩界之悲觀]  
　　學校之風潮雲南今年各學校常起風潮動輒罷課如兩月前省立第一中學全體學生因反對校長李華及麗江師範因與教員齟齬均先後停課任巡按使初擬重究旋因各校或自行轉圜或由人排解業均上課於是只革除數人了事不意本月來甲種工業學校又有罷課之事巡按使當即致電教育部云省會甲種工業學校學生全體罷課要挾縮短畢業年限或改爲專門核與報部原案現行規程不符飭令上課一再違抗并有敺傷雜役辱罵管教員尋釁報館種種暴行滇省學風囂縱逹於極點現已將該校學生一律革除分别追繳學費查教育綱要内各省公私立各學校宜嚴加取締除中小學校外凡辦理不得法者得改設或撤廢之現擬遵照辦理一面委員另行籌設工業專門學校以圖根本建設云云此電發後復電尚未到滇而該校學生全體更大起反對槪行先自解散凡往宿校中者現已一律移出校外並於日前將此被解散行爲遍逹省中高等中等初等各學校學生亦同起反對聞昨日開會商議對付之法目下一風潮劇烈不知將演出何種現象也 
　　財政之窘况雲南地處邊陲素稱瘠苦在滿清之時一切政費軍費全賴各省協濟反正後協欵全無而本省收入亦大不如前鹽欵又撥與外人因此更形拮據幾有不能支持之勢現聞巡署財廳復接京中來電云四年下半年槪算地方各欵仍剔出另案核辦已於養日電逹在案來電請增各欵除稅務科應照案核增外其餘均應歸地方該省半年槪算已照四年度原册折半審核惟查滇省三年槪算出入相抵不敷甚巨不急從節流入手必致中央與該省交受其困除軍費抄送統率辦事處核辦外其餘册列政費各欵凡於三年核定案所無以及數目溢出者一槪不能增列已由本部分别刪減即日彚呈候奉批再行知照再警備隊一項本爲三年原案所照准嗣經該省呈請追加經部核呈覆必須籌有的欵方能增加並咨明貴使應切實核減在案兹查册列國家收入並未籌增巨欵而警備隊支出仍列七十餘萬揆之滇省財力萬難勝此巨欵現在貴州警備隊已奉主座諭從緩辦雲貴事同一律亟應遵諭辦理該項經費未便列入槪算務須即日設法裁遣偉可節存巨欵稍蘇滇用時艱孔亟非内外協力以入爲出别無辦法希查照辦理并　電復財部陷 
[許世英參案原呈之内容]  
　　福建巡按許世英氏參案業已揭曉經總統分别處置於許氏尚多奬藉之詞聞總統嘗謂許俊人尚有儍氣能作事故其位置不爲摇動兹覔得原吾其原參之肅政史爲夏壽康周登皥張超南麥秩嚴等四人其呈文略云竊國家當新造之後我大總統一人夙夜焦營於上所賴以分求治理者各省巡按使責無旁貸故巡按使得其人政府可紓遠顧之憂巡按使失其人小民實受無窮之害福建巡按使許世英自蒞任以來專事鋪張如設商場修馬路置平康里則視爲莫不政策而全省之利弊民生之休戚槪置勿問其律已之乖用人之繆理財之亂有足駭人聞聽者謹爲我大總統縷晰陳之查官吏冶游本干例禁况明令迭布誥誡不謂不嚴乃該巡按使前在司法部任内於私娼陳七奶奶一案已嘖嘖人言去秋到閩即借用乾記洋行夾板船偕同僚屬挾妓花紅玉翁雅仙小金鳳等在臺江夜泛爲樂復與乾記洋行買辦蔡展龐私相往來時在怡園之鴻雪樓招妓林寶珠黛卿等窟穴其中流連無忌蓋該園即蔡之寓所也後該巡按使因物議沸騰轉借欺頭　之案拘捕蔡展龐以掩人耳目居心險詐幾釀交涉南臺人民鮮有不知其事者近又由財政廳長王家儉在倉前山賃屋一所招致馬姓婦人爲該巡按使撮合之地以封疆大吏舉動如此直屬聞所未聞所謂律已之乖者此也至於用人我大總統本至公無我之心各巡按使有所薦引無不俯如所請原冀其舉爾所右得收臂指之效今查閩省各重要機關如政務廳長姜可欽財政廳長主家儉警察廳長龔才朗水上警察長蔣棻教育科長兼實業科長汪洋烟酒局長汪守坻廈門道尹汪守珍閩海道尹王善荃皆以皖人逐漸引用徧察各省從無類此者謂爲無私已不足信然果能稱職則猶有說乃如龔才朗者身司全省警務無日不在娼館彈唱之中於本年四月十八號公然與水警廳長蔣棻烟酒局長汪守坻教育科長汪洋高等偵探長陳某諮議官胡某等在南臺廣資樓挾妓讌飲傳小金鳳未到龔才朗電召第四署巡長告之曰頃得秘密探報小金鳳家有聚賭吸烟情事可立往捕由該巡長搜出骨牌二十七張色子三顆並拘其僱工一人送到廣資樓小金鳳隨即趧到龔才朗盛氣臨之經汪守坻等調停即晚向田　龔才朗私寓陪寢息事該巡按使豈毫無聞見惟上行下效僚屬故有恃無恐又福州商舖面積狹小者居其多數該巡按使勒令一律退地以拓街衢違則罰究聞有因而歇業者若殷實舖户能以金錢向龔才朗運動則又不必拆改此尤有目共睹也教育科長兼實業科長汪洋凡以商業禀請立案者旣非賄不行而於教育則惟以揑飾爲能事查各屬學生人數銳減於前該科長妄稱教育發逹學生加增該巡按使據以入告載在公報人人共見尤有謬者閩省方言不同各中學以上向皆以國語教授該科長因欲擴張皖人勢力所有各小學不論成績如何亦專以國語相責變易舊員支配私黨無非迎合意旨將政界容納不下之人更拓入學界學童之能領會與否槪不計及該巡按使有整理教育之責乃託公義以便私圖其居心寗又可問以上所陳皆就各機關中舉其劣迹較著者而言之也至所用知事更多同惡相濟之人查卸署閩侯縣知事童益臨建甌縣知事左坊與王家儉汪守珍王善荃等皆在京時爲該巡按使嫖賭莫逆之交於蒞任後一一援引王家儉等旣分據要津遂以全省最優之閩侯建甌兩缺委童益臨左坊署理童益臨身爲首縣仍終日踉蹌公署飲博爲樂聞該巡按使賣缺鬻差多經其手而朋比作奸則烟犯楊子琴一案其最著也查去年十一月間由福州去毒社偵獲泉州奸商楊子琴烟土二百數十粒烟膏烟灰各數百兩閩省單行條例應即槍斃該犯認罰十萬元已盡人皆知去毒社會員一致反對請求依法懲辦童益臨乃爲詳請判罰六千元拘禁兩年由該巡按使批准轉飭禁烟局遵照童益臨於交卸時又爲詳請保釋查閩省禁烟向稱得力先後烟案千餘起均由禁烟局主持獨楊子琴一案巡按使與縣知事一味袒護聞係得賄六萬元故生此效力而童益臨旣朋分鉅欵知公論難容遂自請辭職改充諮議楊子琴充公房屋由童益臨給照賣與民人張志又復批還楊子琴頃由張志將此房屋轉售日人交涉尚未了結又童益臨於卸事之前數日將拘留所内判决與未判决之案無論情罪輕重擇肥而噬共開釋人犯八十餘名該巡按使毫不詰問外間盛傳詐贓四萬餘元其實數雖不可知而通同受賄之情形昭然若揭晋江縣知事劉嶽崙因該縣之洫浦鄉有　商六人新從南洋歸挾有重資妄加以私藏烟土之名乃派警搜查毫無證據任意騷擾勒索致動鄉民公憤釀成事端該知事即親到該鄉拿獲無事十二人其八人 
 
 
 

Page 7

 
 
認罰一萬零五百元遂行　釋聞内容實革洋三萬餘元一餘之四人即煆鍊罪名詳請鎗斃於奉到省電後内有陳姓一人措繳洋四千元得以倖免遂又電禀巡按使以奉電後即將某某等四犯綁赴法場槍斃惟正在烟霧迷漫之際而陳某一犯忽不知其蹤迹其所綁之處地上又有血迹是其已經擊中負傷實無疑義惟現時不知蹤跡想亦難逃天戳等語似此離奇惝恍之電文該巡按使旣不深究亦不指駁無怪泉州人士以此爲該巡按使夥同婪贓之鐵證也又其鄉人馬振理於公署大會時以他故與戈克安互相揪毆鎭守使李原基從旁勸阻手而受傷該巡按使在場不能禁止馬振理旋委署南安縣知事而戈克安之弟戈克康亦委署平潭縣知事長會威嚴墜落殆盡馬振理到任後專事敲剝該縣城内衙署左近傳姓與各姓將成械鬭故爲坐視迨釀出多命復勒銀六千元轉以獲犯詳報該巡按使不究虚實卽按械鬭功過暫行章程給奬縣署科員陳景瑜隊長汪占元同膺重賞民情不服又因稅契勒罰大濱鄉洪姓一萬七千元該巡按使袒庇同鄉小民受害至於此極又皖人何樹德因騙娶某縣丞之女經直隷審判廳判處四等徒刑該巡按使由津挈之入閩委署永安縣知事柏麟書前署南安縣知事贓私狼籍經前省長汪聲玲撤任參辦現委署同安縣知事張德明在前清時因姦佔某武職之妻得貲納官現委署浦城縣知事張德明到任後擅作威福無所不至鄉民困完糧口角　傷地保遂禀請槍斃該巡按使率予批准人民飲恨莫敢誰何此外如清流縣知事陳鏘上杭縣知事楊在春武平縣知事許仁壽皆營伍出身毫無學識乃亦濫腐民祉夫任用知事部章本極詳明乃該巡按使於無資格者則變其名曰代理經年累月實與署理無異此輩惟意在搜括他又何問全省更治暗無天日所謂用人之繆者此也財政爲一省命脈所繫閩貧而瘠尤應量入爲出自前年議定裁兵海軍部總長劉冠雄奉命回閩竭半歲之力始得　事前民政長汪聲玲議將上下游巡防各四營改編警備不另招充未及舉行適已辭職該巡按使不查明舊案另募皖勇五百名派同鄉戈克安充警備總司令月支薪五百兩檢長一二百元不等就省垣一隅而論每月實支銀七千餘元查前此警備經費全年不過此數其任意濫銷已無可解警備隊原駐在鹽道舊署而移入公署相距不及半里拔隊費開支四千餘元謂無浮冒其誰信之迨至十一月間奉文裁撤即將此五百之皖勇分配各縣或四五十名或二三十名而以各縣原有鐵路之附加捐撥充經費閩侯建甌兩縣各配五十名每名月餉六元其支洋三百元隊官一名月支二十五元書記一名月支十元計全年經費約五六千餘元而兩縣附加捐之數全年實各徵一萬四千餘元前財政廳長朱照請將附加捐餘款歸公該巡按使力袒所私童益臨左坊遂坐享數千金之利小民霑體塗足竭力奉公乃悉飽貪吏之槖且皖通到處訛擾毒痡徧於全省該巡按使以安揷私人之故置民生於度外是誠何心查公署經費視汪聲玲任内本已加增該巡按使責令朱照每月於預算額外另解一千元朱照於第二月報解時用正式公文以爲備案遂觸該巡按使之怒將第一月已收之款一併駁回未幾以王家儉代之内中黑幕情形可以想見公署偵探費每月開支三千餘元而四道四统領之偵探費亦如其數其實並未照數分配該巡按使侵佔殆過其半閩省財政自前任撙節後出入略足相抵該巡按使藉報解中央爲名息借官銀錢號洋六十萬元以茶稅作抵僅報解中央三十萬元其三十萬元則任意開支竟同虚擲至水上警察年支十四萬元除列入預算四萬元外其餘皆就地責籌然全省警兵僅四百人而官長養至一百餘員更事同兒戲閩省舊有水師營頗收巡緝之效兹人民擔負旣已加增而盜風轉熾聞閩海關雇用三十八號夾板船運載餉銀甫至馬江即已被刧近省之縣如永福羅源福清長樂各處水路亦迭見事端該巡按使於人民一方面則用間接以巧取於僚屬一方面則開方便以招來近復創辦轎捐屠獸捐幾釀變故國家百度待舉不能不酌取諸民然此苛細雜捐我大總統軫念民生頻頒令甲該巡按使乃反其道以出之不知集款有限行之而無效徒爲政府損威强之而使從亦爲國家歛怨該巡按使之忍而爲此者無非王家儉龔才朗輩慫恿而成得以從中漁利而已並又聞龍溪縣知事陳案神捐例尤酷民間買牛一隻捐洋一元此外小猪有捐大猪有捐猪　又有捐羊亦類是大槪每隻猪羊須上捐三四次現在米捐已辦又　　捐餘如笋絲捐火柴捐竹葉捐道士捐和尚捐　　捐亦正在籌　進行蓋　家棟與　巡按使係以兄弟稱呼所有公事無不立呼立應故敢恣所欲爲而人民直無從籲訴所　理財之亂者此也而尤可以者當中日交涉契緊之際該巡按使託言迎養在倉前由洋商界　賃潭月也莊以爲臨時逃避之計嗣交涉解决立即退還夫果係迎養何妨在署而大局一定迎養胡又取銷當其時城廂内外見巡按使如此張皇衆情惶恐幾成紛擾之局此次奉命出巡先期飭警廳沿途掛旗强拉無賴老人持香恭送又由教育科通知各屬中小學學生無慮數十里皆須到江邊迎接似此煩擾當爲各省所無總之該巡按使貎似有爲而毫無實際言之成理而祗便私圖伏思閩省原非難治之區但當此强鄰逼處之時治理亦不容輕忽誠如該巡按使所爲凡關於吏治教育財政巡警皆在敗壞黑間之中萬一激成變端後患何堪設想壽康等職在糾彈謹合詞具呈恭懇特派大員認眞查辦是否有當謹乞大總統訓示施行謹呈 
地方通信 
[蘇州]  
　　慶祝總统壽辰續誌九月十六號爲袁總統誕辰各官署停止辦公一天各學堂亦放假一天略情曾紀昨報兹悉是日各機關門前均懸掛紅燈國旗並經吳縣孫知事預先在舊皇宫内布置壽堂懸燈結彩特備酒筵遍發公啓通知軍政紳學各界蒞會慶祝上午十時政界蘇常道殷道尹關監督楊道尹等軍界朱師長蘇旅長等紳學界劉雅賓孔康侯吳頴之諸君先後齊集分班行三鞠躬禮祝壽畢合攝一影後即大開筵宴散會時已四點鐘矣 
　　紹酒業開巿之詳報蘇城紹酒業反對公賣分棧經理錢維鎭以致閉巿後經吳縣孫知事勸導開巿各情已記前報現悉此事業經吳縣孫知事據情轉詳巡按使財政廳省局道尹等各公署兹將原詳照錄於後（前略）案奉鈞飭内開准財政部卅電開堂密據江蘇菸酒公賣籌備處電稱蘇州分棧已由酒商錢維鎭繳押承充紹酒商金鐘等乃敢堅不承認並脅令同業二十六家歇業借另立分棧爲名希圖延岩征費不受檢查等情似此刁風萬不可長應請嚴飭吳縣知事勒令該酒商等即日照舊營業遵由分棧檢查倘敢再有違抗即行擇尤懲治以儆效尤等因行道飭縣遵照等因奉此當經知事會同警廳長曁商會總理迭次召集紹酒各商勸諭照舊營業兹據該業生濟美等二十六家代表金鐘等報稱業已遵諭於九月九日一律開巿惟據該商等禀稱當時全體歇業實無抗違稅法之心祇因三區分棧經理（燒酒牙行）錢維鎭本係代客買賣之人並非殷實商家平時對於酒商信用未孚致多疑慮臨時檢查手續又多不善且聞其預先報告調查蘇城存貨數不過萬餘壜而商等各店共存何止此數可見並不實地調查其對上如此朦欺其對下斷不和平况紹酒一項統計運銷蘇省年約五六萬壜核之公賣稅應得公費内撙節支銷斷不致有碍正稅應請准予查照都章第六條添設分棧之必要以維新稅而順商情等語知事以此案該商等實因錢經理信用未孚羣情不洽尚無抗稅情事現在旣經遵諭開巿自可曲予原諒至所請添設分棧核與部章第六條同不相背應否准予照辦之處出自鈞裁奉飭前因理合將蘇城紹酒業現已開巿並據禀轉陳下情具文詳復仰祈鑒核批示祇遵 
　　輪船險遭搶刧續誌前晚戴生昌老公茂招商等小輪在陸家浜險遇盜刧一節略情曾誌昨報兹悉是日實由常熟泰東公司永福小輪行駛至崑山天燈港落鄉忽遇盜船四艘上有盜匪二三十人連開發鎗恫　冀圖搶刧該輪船即開足馬力　駛至陸家浜遇見上海開駛來蘇之戴生昌蕪湖小輪拖有拖船數號同時又遇老公茂之春申招商局之利航又由滬至常熟之通利公司公裕小輪及平江小輪各有拖船數號各輪船前互相結合在陸家浜停泊並有駐防該處之師船一號守至天明該帥船將各輪護送至蘇報告水警趙廳長添派師船防範並加派淺水兵輪輪流遊弋以重航路 
[松江]  
　　關於選舉之使者國民會議初選調查上游所持主義有二一曰層層檢束二曰寗缺母濫故當事者對於本届調查主張從嚴格入手而各調查員遂備受雙方詰責本日忽到一新派之複選事務所長程鵬其人爲分發江蘇之免試知事號柏棠係前清州縣曾攝華亭縣篆到後即入初選事務所謁晤所長劉香圃面商一是由劉導見李知事遂就署中張筵洗塵聞程尚需與南奉金青等六縣接洽云 
　　監獄不靖之預防松江縣獄和滿爲患致時有蠢蠢欲動之象加以獄犯中有科定五年徒刑之某竊匪資格旣老性又狡悍竟在獄開堂受徒推廣勢力致典獄官等皆畏之前張阿三吳炳文等數數與侯樹卿爭鬧皆該犯所主持本日傍晚又有謡諑那警佐由電話禀明李知事轉請第一營撥兵四十二名至襪子弄監獄前後巡邏入夜並無聲息民間覩此已不免稍胡驚惶矣 
[揚州]  
　　流氓焚燬捐局西鄉大儀集牛捐局潘委員因病在城調養詎於日前有該集流氓陳某糾合許某等多人鬨至東西兩捐局尋潘未遇即將司事朱王兩人拖出用牛鞭週身毆打復將捐局放火焚燒司事等昨日逃至城内報告潘委員並言失去銀元票根等件其數尚未檢查云云當經潘君具詳請求縣署查辦周知事據報後即派本署警衙隊官薛寶仁前往捕拿兇犯從嚴懲辦至此事係何原因俟後探明再誌 
　　小輪違章行駛近日運河水勢大漲已過誌稽向章凡輪船由瓜洲進口至八里舖地方須背　拉行不能直駛以防冲坍圩岸詎有新開輪船違背定章鼓輪開行浪冲圩岸事爲該管警局區官卞宗本查悉深恐激怒鄉民釀成風潮故特具詳縣知事請求轉飭該輪局按章背縴以免生事 
　　北鄉巨盜被捕清江北鄉著名劇盜丁某日昨在東關街凹字街地方爲縣署偵探戴鴻文捕獲拘至縣署經周知事訊問一過即飭釘鐐收禁候辦 
[杭州]  
　　財政廳趕辦交代案新任財政廳長吳伯琴君已於本月六日接印視事所有前張代廳長交代案業經屈巡按使委錢塘道道尹丁傳紳監盤便算兹悉前項交代案現因限期（二十日）轉瞬將届故近日廳内各科辦事人員審查各種收支欵項及造報表册甚形忙碌聞尚須一星期方可算結云 
雜評二 
[立國大計（默）]  
　　歐美各國之所謂立國大計者衡乎世界大勢之所趨而建一背固不　之主義發揮而光大之以擴張其國力并以擁護其權能如美國近所宣布統一美洲新主義亦即立國大計之一種也今我國亦將以立國大計發表於代行立法院吾不知其所謂大計者果何如耶若如從前之大政方針則民國成立以來發表已屢每一内閣改組必有一次之大政方針發表而其結果卒　隨内閣消滅所留遺者僅此一篇空文字與眞正之立國大計有何關係乎且今日一般政客之心目中類多以變更國體爲立國至大之計而其他之所謂大計初不措意然則政府所　發表之立國大計勿論其主旨若何而其將來之效力亦大可想見矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[發覺秘製炸彈之機關]  
　　十七日文匯報云聞法捕房於法租界寗波路發覺某巨屋秘製炸彈抄出化學品及製造炸彈之材料甚夥 
[新民里轟發炸藥續誌]  
　　法新租界白爾部路新民里六號屋内於十六號上午十一時因炸藥轟發炸斃三人傷一人並　房屋震震詳情已紀昨報兹悉法總巡石維也君以租界内迭出炸彈巨案殊碍治安當於出事後諭飭各探嚴密訪查務得眞相嗣經各探訪得該屋内所住之人甫於前二日遷入此次必因私造炸彈不愼以致轟發並經查明該屋内所置之木器傢伙等物係向新租界愷自邇路某大器店租來昨經禀明石總巡將木器店主某甲傳至捕房詢問租用木器者之來歷據稱甫租二日即肇斯禍故保單尚未送來詰其旣未覓保何得貿然出租甲又答稱今年五月間若輩曾住墳山路地方亦經租用木器故略與相識若輩形似粤產而操蜀音實不知其究竟等語石總巡諭令管押候再澈查核奪 
[金利源碼頭炸彈案之牽涉]  
　　上海鄭鎭守使曾於八月十八號夜法租界金利源碼頭被人抛擲炸彈圖害未成當由獲兵拘獲嫌疑犯王克勤一名發交軍法科迭次訊供已備詳前報兹悉有住居新閘孟納拉路一千一百二十號門牌之皖人鄭道華被王牽涉故由鄭鎭守使於前日派令偵探馬受明調查員姚元恆持文報請新閘捕房加派中西包探協同前往將鄭道華拘獲昨晨押解公共公廨請究先據中西包探上堂禀稱被告拘獲時據住居法租界麥啓而極路五十二號門牌因往該處探望友人並非住居公共租界等語曾經查詢均不實在現有五十二號居户朱某所書之卡片呈案請察繼由調查員姚元恒投訴被告係由多人函禀到署且有本署辦公之馬受明指明被告住址得以拿獲應請引渡訊之鄭道華供稱馬受明係鎭守使署偵探與我素識因日前有友人携帶值洋五十四元之烟土被馬偵知圖詐不遂挾嫌誣指請爲明察兪代襄讞商之英領卓君以馬受明係案中最要之證人乃不來案備質且查出事地點係在法租界按諸中西律法未便引渡遂判被告押候函送法公堂請爲訊核 
[訊究揑信恐嚇之嫌疑人]  
魯人王明生即王元發因於十四號午後在泥城外宜昌路澳門路一帶徘徊窺探被戈登路捕房一千零三十九號華捕查見以其形跡可疑上前盤詰詎王情虚圖遁當被該捕拘獲在其身畔搜出手鎗一支鎗珠十四粒帶入捕房由捕頭飭探陳永康協同三十六號西探查得宜昌路一百十五號門牌住户商會總理周金箴因國體問題接有匿名恐嚇郵信與王似有關係飭令嚴行收押昨晨解送公共公廨請究先由中西包探上堂禀明前情繼由一千零三十九號華捕投訴是日上差行經澳門路見被告在該處徘徊約有二句餘鐘因向盤詰詎王情虚圖遁故卽將其拘住即在褲帶内搜出手鎗子彈地帶入捕房解案請究訊之被告王明生供稱向在烟台當兵近與友人張某來滬欲投入民黨手鎗係張某囑令代藏是日因約同伴在彼處叙集是以守候並無别意兪代襄讞商之英卓副事判王押候查明於下禮拜五再訊 
[車站又須檢查]  
　　駐紥滬杭車站及松江楓涇各站之防軍近奉該管陸軍第四師命令以邇來又有黨人希圖蠢動之謡凡對於乘車往來之旅客所携包裹物件均當詳細檢查以杜黨人混運危險物品等因昨駐紥滬杭車站之王連長已飭各該兵士嚴密查察矣 
[黨案亟待質訊]  
　　湖北人梁天標（即梁毛天）因被江寗將軍署駐滬偵探崔玉成指爲黨人張振華報捕拘獲解至公共公廨迭經訊供押候函請江寗將軍署將已獲同黨黄同生解滬質究在案昨晨復由捕房解案請究中西官判仍還押候函催馮上將軍轉飭將梁之同黨黄同生從速解滬以便質明核辦 
[四誌緝私營裁汰巡兵之擊鬭]  
　　淞滬巡緝隊隊長趙正方所帶之鎗船上各兵士因奉兩浙水陸緝私營統領蔡竹賢飭令一律遣散並於十四日清晨至悅賓旅館庽所領餉每名發給洋十元各兵士藉口並無恩餉又要索欠餉兩個月遽與上南川緝私隊長張占忠部下之兵士種突致被用手鎗擊傷兵士七人並斃吳福連一名詳情已三誌前報兹聞江蘇馮上將軍齊巡按使等得報之下以此事關係重要立即電飭淞滬警察廳長徐輔洲君查明起釁情由及究係何方面開槍肇禍限卽禀復徐廳長即飭水巡隊第一區署查得是日領餉兵士共有七十餘人逃逸者十餘人受傷者七八人尚有船上領哨艙長共十九人領餉後仍逗留薛家浜鎗船上至隊長趙正芳已不知下落據情禀復後復飭第一區署董警正於昨日傍晚時傳到中哨二號艙長周景春三號艙長馬上雲四號艙長周常發五號艙長藩正開六號艙長王金祥右哨二號艙長蔡仙桂三號艙長彭虎臣四號艙長殷芝生五號艙長朱維臣等九人當面詢問是日起釁情由及船上所存軍裝旗幟等件據該艙長等聲稱同伴共有十九人大半係客籍所有軍裝等件當日已經繳全船上所遺者僅旗幟而已惟船係向人租賃每月租金大者十餘元小者六七元刻已欠租租未付租主屢來催索是以衆人不能散去祇得暫泊於薛家浜口且因手中拮据萬狀一時難以回里等語董警正順得其情囑將旗幟先行呈繳來署候禀請廳長每人酌給川資俾便回里並代償船租一個月將船退租並謂汝等可集議定妥如果願意者可於翌日（十八）來署具領衆皆唯唯遵諭而退至欠餉一節仍着自向上級官請求發給刻董警正已禀復徐廳長請爲核示矣 
　　浦江水巡隊潘隊長因奉徐廳長飭將此項槍船分别看守當經查得薛家浜口所泊者共有十二艘又小輪船一艘杉板船三艘每晚派巡長率同水警數名在彼輪流看守 
　　第一區署董警正及一分駐所宋警佐恐該兵士等遣散後仍逗留碼頭附近滋生事端是以每晚加派崗警巡邏隊在陸路實力巡查以備不虞隊長趙正方業已避去所有受傷各兵士之家屬遍處招尋並無下落而要求給發餉銀及償給醫費恤欵等事遂無從入手惟聞刻已禀請鄭鎭守使查拿張占忠部下行兇兵士處以無端開槍轟擊之罪而是處各商家亦已聯名具禀上海縣公署述明各兵士驚擾地方情形請爲嚴懲 
　　趙正方昨托商人顧某將總領哨之木戳一顆代爲繳還蔡統領以呈繳戳記應備公牘且木戳之外尚有緝獲之私鹽旣短繳之槍械仍未一併繳還當即諭飭該商知照趙正方迅將未繳各件尅日親送來部母稍延緩 
[搶劫警局軍械續誌]  
　　川沙北境八圖南六甲警察局（卽青墩派出所）於本月十三晚（昨報誤爲十四號）被匪衝入局内刦去後膛槍四桿擊傷巡士金天順張雪香二名梟水逃逸等情已略紀昨報兹悉該縣范知事已據該所報告謂是夜先有一匪假作瘋癲闖進所内警察正在喝阻卽有匪黨二三十人蜂擁而至所警僅有五名寡不敵衆致被用刀砍傷搶去槍枝云云范知事查得舊駐浦東白龍港之軍隊前因退伍後有兵士王保勝等十餘名仍在該處聚賭販私盤踞不散由青墩派出所報明縣署押逐出境該兵士等臨行曾有必來報復之說今閱時未久果有此事發現難保非王保勝等糾衆所爲事有可疑不得不嚴加偵察除飭各警察實力搜捕外昨已通詳將軍巡按使曁滬海道尹請爲飭屬一體協緝矣 
[警覺國人之演說]  
　　寰球中國學生會於昨晚開會請余日章君演說略謂此次實業團赴美備受該邦上下歡迎蓋以信瓊報之忱而示親暱也惟參觀所得感觸殊多舉凡實業教育行爲以吾國方之不得千一而上下一心尤足以見其愛國心之强盛舉凡布一令施一政國人日利奉行之惟恐不力曰害則徐圖更張不事輕躁是以政府穩固人民樂業商人於貨物買賣莫不謙恭相將一物檢選數十次毫不厭煩終必使買者難以情却成交而去吾國商人一言不合便揮首不顧甚而加以詈駡程度手叚相差如天淵矣但美國所以示親睦於我者以中華兩國國體相同地廣相類視我國必有興盛之一日故不惜循循導誘云繼由楊心一君演說以中國之現勢觀之非特不能占太平洋岸之一席且將爲太平洋之奴隷吾人應急起直追從事於工商教育軍備等事業以挽回之幸勿以空言相爭也 
[引翔港開築馬路之報告]  
　　本邑引翔港鄉經董王銓運因近有工人數十人前往該鄉開築馬路昨特繪具圖式報告上海縣沈知事由沈君查得工巡捐局現在並未至該處開闢馬路亦未派出築路工人當即派人馳往該鄉查察路線部分一面將該董報告情形連同圖說面陳楊交涉員請爲察核 
[審判廳研鞫命案]  
　　暗殺婦人張大嫂並勒斃丁王氏案内之兇犯李文龍（即本麻子）丁寶洪兩名前經法捕房探捕拘解公堂訊供之下因案關傷害人命移送地方檢察廳迭經檢察官預審明確起訴審判廳昨日午後三時由審廳刑庭庭長趙君會同端木楮兩推事官並宗雲亭檢察官等特開等一庭辯論選任義務律地師秦聯奎出庭爲被告辯護問官命庭丁引李文龍丁寶洪兩犯至案先據李文龍供年四十四歲清江人住馬霍路丁寶洪供年三十四歲清江人至此由宗檢察官當庭起訴李丁兩人犯罪事實略謂該兩犯實犯新刑律三百五十五條並三百十一條之罪趙君命庭丁將李文龍帶下隔别研詰據丁寶洪供稱向在清江開設飯店因店中生意清淡故於去年舊曆九月初三日偕妻王氏來申以冀覓就賃屋於法租界愛來格路鼎康里四十四號門牌來申僅及一月所帶川資已經告罄因思清江尚有田十餘畝設或售去尚可敷衍惟因缺乏川資回家故至十六舖地方友人張三處借洋二元張云我現在無錢借給然尚有法想有名李文龍者係我至交可以向渠商借於是小民即偕同張三至李文龍家因彼時適李他出不遇張囑小民晚上再去當晚小民又至李家與李會晤當蒙借給洋二元是晚（即十月初二晚）即乘輪回里趙君詰曰爾回清江爾妻在申係托誰人照管丁答稱小民偕妻來申之後我妻王氏屢次與小民口角因此並不托人照顧亦不與妻言明回清江之事小民自抵清江約有十餘天忽與張三在途遇見據云小民之妻王氏已經在申自縊身死小民聞耗後本欲來申棺殮帶回安葬奈因所有田畝無人顧問又無商借之處因此遲遲並不來申至今年四月十五日忽有包探將小民拘解到申是實問官曰爾妻究爲誰人勒斃答稱並非爲人勒斃實係自縊身死問官曰當時由同級檢察廳檢察官驗明爾妻喉間抓痕甚多顯係爲爾等勒斃無疑又問爾可知張大嫂爲誰人戳死丁答稱不知問官曰張大嫂有一女兒現年十三歲被爾與李文龍等販至奉天價賣得洋七十八元彼此分肥嗣因張大嫂迭向爾與李等索取伊女爾即與李串通將張大嫂誘至西門外蘇州會館附近被李亂刀戳斃事後爾又向李借錢李不允爾言如不借給則李所做之事即欲報告捕房李恐事洩漏即允借洋有無其事丁答稱並無此事問官又曰爾妻現年幾歲是否花燭丁答稱我妻現年二十九歲係姨母之女親上攀親問官得供飭令暫行帶下命提李文龍至案詰曰爾與丁寶洪素來認識否李答稱向來並不認識係由販賣雞子之張三領至小民家内借錢始與相識又問張大嫂爲誰殺死答稱不知問官曰爾等前在公堂已經供明今在公判庭上何以一味狡展李答稱並無有爲非情事况小民家中尚有妻子及兒女等現在遷居九畝地地方可請調查問官又命將丁引至案下一再研詰各執如前訊至此由秦律師出庭辯護一切問官會商之下判丁寶洪李文龍分别還押聽候核辦於是閉庭時已鐘鳴六下失 
[國貨參考團出發]  
　　農商部國貨展覧會上海國貨維持會幹事及參考團計三十六人其第一批龐竹卿洪長善等原訂本月十五號出發嗣因連日核對清單一時未竣改於昨（十六）號晩夜車首途到站送行者除國貨維持會王文典王介安二副會長外各業領袖亦均親自送行面託一切計有一百二十餘人之多各團員到站買票持有滬海道尹加貼印花稅之護照照上叙有農商部原飭惟站長王某因未奉交通部飭知不允照七折收費彼此頗有爭論至鐘鳴十一下由王文典君用電話通知楊道尹即由楊君在電話中證明部中原委後遂收費給票聞十六人中有兩人因不及上車仍留在滬俟第二批一同出發云 
[博文女學開辦幼穉院]  
　　博文女校前奉教育部及齊巡按楊道尹批令切實擴充組織完全女學並附設幼穉院兹悉該校鍾佩萸黄紹蘭諸女士已將校舍遷至法租界貝勒路禮和里於月初開學幼穉院亦已開辦兹將簡章錄後（一）宗旨修養幼兒之德行並使其身心上之諸力平等發逹參酌東西各國幼兒學校幼稚園幼童學校章程辦理補助本校初等小學之不及（二）學額暫定四十名男女兼收（三）學科分識字讀書算術手工唱歌遊戲（四）學齡自四歲至七歲止七歲以上槪入初等小學（五）學費半年銀六元僕費半元半膳者另收銀九元僕費半元均須先繳（六）報名報名時須開明姓名男女年歲家長姓名職業及現在住址門牌號數曾否種過牛痘並預繳保證金一元至來學時於學費内扣除（隨時報名至陰曆八月二十日止） 
[自立學校添設英文專修科]  
　　北四川路自立學校創辦已及四載上年由該校校長戴繼恩君籌集巨資建築三層樓洋房校舍校生逹三百餘人現除原有各科外又添設高等英文專修科一班昨已妥訂章程開始招考擇期一月一號上課戴君爲美國大學畢業生所聘各科教員亦均知名之士故成績頗能優美云 
[敏逹學校擴充學額]  
　　九畝地拱辰門口敏逹學校專授法國語言文字兼授算學教授時間分日夜兩班日課上午九點至十一點止夜課下午七點至九點止學費每月一元開辦以來學生早已滿額而報名者仍接踵而至故又從事擴充聞刻下尚有餘額可補云 
[考試畢業之愼重]  
　　上海縣公署前奉江蘇齊巡按使飭查本邑養正學校學生李建寅等成績一案當卽查明詳復昨奉使署批開詳悉該生李建寅等應准一律與試畢業惟應嚴行考核成績如果不能及格切勿濫竽畢業應仍造具各該生畢業成績清册加具考語詳候核奪至考試畢業應派學務委員監試仰即遵照等因刻沈知事已飭知學務委員賈豐芸遵辦矣 
[勘明都川小學之損失]  
　　本邑陸行鄉都川小學校舍前次風災頗有損壞當經沈知事飭委公欵公產經理員前往查勘具復核辦在案兹悉該經理員丁賡堯奉委後遵即傳同匠頭陸永記渡浦會同該鄉經董王鎭導至都川小學校查得坍倒圍牆五尺篱笆十六丈其正屋十二間被山頭倒下屋面壓穿椽子亦斷窓格玻璃約醉其半門房屋面中樑等處吹壞之瓦甚多厠所則僅倒牆壁勘畢隨飭該匠頭開具估計清單計水木工料修理竹笆劃配玻璃等項共需銀一百十七元四角現正錄具清單擬卽詳復沈知事請爲核辦云 
[以工代賑之請求]  
　　川邑前次風潮爲災冲壞海塘經范知事帶警搶險幸無大碍現聞各鄉董以新造圩岸疉被潮冲勢殊岌岌而飢民又嗷嗷待哺紛求縣署撥欵發賑范知事現擬以工代賑已據情詳請上峰發欵舉行未知能否邀准也 
[擇定宣示調查名册之處所]  
　　國民會議曁立法院議員上海縣初選區選舉事務所昨日發出通告一則照錄於下爲通告事九月十四日奉覆選監督巡按使齊電開准事務局電開此次投票依法以組織一選舉會爲限旣不分區則調查名册自無分區宣示之必要飭即遵照辦理等因奉此查選舉法第四章選舉人及被選舉人名册施行細則第六條内有初選監督接到初選舉人及被選舉人調查名册報告後應依本法第二十三條之規定擇定宣示之處所宣示之前項宣示之處所擇定後須於宣示期前三日公告之等語本初選區調查名册業經依限告成擇定在本公署大堂外於九月十九日宣示公衆除將調查名册另行宣示外合亟將擇定宣示之處所先行通告仰本選區選舉人及被選舉人一體知悉特此通告 
[救國儲金昨日之收入]  
　　昨日（十七日星期五）爲中國銀行收受儲金之一百二十四日計收銀元四十六元銀七錢二分連前共計已收儲金銀元七十三萬二干零七十一元銀五千六百二十五兩零五分四厘 
[鐵路局特備觀潮客車]  
　　滬杭鐵路洋總管烈德君以每届舊曆八月十八日相傳爲潮頭生日浙省之海寗及路線通逹之南星橋爲潮水最盛之處滬上中西人士往觀者有萬人空巷之槪故定於舊曆十八日特備頭二等客車各四部加拖三等客車十餘輛售賣來回票添設中西菜點以便觀潮者乘車前往云 
[採運湖南秈米]  
　　本埠粤商昨接廣東來電謂粤省米麥全賴南省接濟邇聞湖南江浙等省新米收成甚旺敝處已派人至湖南採辦新秈米三十萬石商請三公司輪船即日前往裝運抵滬轉口時請爲照料云云又天津烟台夏門汕頭等埠亦因目下米價騰貴均派人至湖南採辦新　共有七十萬石亦由三公司派輪前往裝運刻三公司正在商議擬派吃水稍淺之船直放湖南裝載來滬再行換裝外洋輪船運往接濟云 
[省釋命案嫌疑人]  
　　住居小沙陀路四百七十三號門牌之婦人王李氏被其夫堂兄王兆山與其姪王玉林用繩勒斃棄屍華洋交界處逃逸經戈登路捕房捕頭查悉飭令地保蔡福堂報請檢察廳驗明後即經中西包探將嫌疑犯許玉勝與氏姑王孫氏拘解公共公廨迭經訊供分别收押在案昨晨復訊中西官以此案正兇迄未弋獲姑念被告已押日久從寛判許玉勝王孫氏一併省釋仍飭緝拿正兇解究 
[汽車撞斃行人]  
　　前日午後有年約五十餘歲穿藍绵綢長衫内襯藍布衫褲後垂　髮辮並有鬍鬚之某甲行經南京路營合路口被汽車夫兪阿榮所駕之六百八十九號汽車撞倒碾傷腦部旋即斃命業已由探沈阿岳將尸車送虹口斐倫路驗尸所於昨日午後報請公共公廨會審員王肇之君會同英領康君蒞所驗明因無家屬到場着保報堂棺殮標封厝壇召屬認領所有在死者身畔檢出之現洋一元四角並陳愛川具名之信函一封諭令暫存捕房候核兪阿榮聽候傳訊 
[男女偕逃之自首]  
　　姚德榮曾在上海地方廳控訴隣居朱妙發朱少梅並婦人朱薛氏等串拐伊女大新脫逃無踪等情當經檢察官迭次預審朱妙發等堅稱被誣判合收押候偵查明白再行核辦在案兹悉該女姚大新實與向在邑廟做牛角生意之方坤泉相約偕逃當時乘輪逃至漢口避匿此次方坤泉因見報紙上登載姚女之父之控案不忍牽累他人即於前日偕同姚女回申於昨午親赴地方廳具禀聲明來案自首林檢察長諭飭分别收押一面飭派法警往傳姚德榮並候提同在押之朱妙發等到案訊明核辦 
[媳婦與翁姑之惡感]  
　　住居西門外盧家灣法租界電車公司左近之楊星卿前娶胡氏爲室成婚後胡氏因與翁姑意見不洽遂與夫借住母家近來楊某因諸多不便擬欲遷回家中奈胡氏不允致起衝突胡氏擬就草稿欲與其夫分離經親友解勸無铲兩造乃各投上海地方廳禀探昨日午後二時由曹推事官會同賀檢察官開庭辯論楊星卿夫婦各伸訴前情胡氏又稱如果丈夫仍與婦人同居母家則所立離婚草稿亦可取消若住夫家實因翁姑虐待不堪其苦情願與夫離婚求恩鑒核問官即向該氏一再開導論令和解並令楊星卿繕具決不虐待切結呈案候送法公堂備查如果將來再有將胡氏凌虐情事准其隨時報捕詎氏仍堅執不允曹賀兩君 
 
 
 

Page 11

 
 
會商良外認爲辯論終結諭候送逹判詞 
[暗昧不明之訴訟]  
　　吳縣人周金生同子順之在該縣控告工人陸土福與媳周馮氏私通當經吳縣知事訊明判决陸土福監禁四個月陸因不服至上海地方審檢廳上訴奉諭提齊在案人證於昨日午後由趙刑庭長會同端木堵兩推事官並褚檢察官等開庭命提一干人到案研訊良久判陸土福還押候補傳要證周馮氏之姊施馮氏等來案再行訊辦 
[小工遇見逃妻]  
　　浦東碼頭小工楊洪二之妻徐氏近在太和里謝倍林家爲傭日前該氏忽然走失昨經楊在浦東遇見其妻與謝某同行當即一併扭控第三警區奉飭函送地方廳訊辦 
[至親貿然興訟]  
　　陳閣香偕子春生至警廳閘北司法科控稱去年爲子聘娶山潘氏之女爲媳近忽逃回母家掯匿不放請爲訊究等情經叚科員傳到山潘氏移送檢察分庭由李檢察官預之下以原告所訴毫無憑證當庭却下 
[兩婦串拐兩孩]  
　　住居閘北五區境内之吳王氏生有男孩小三子女孩荷花均被傳張氏周王氏二人串拐出外旋由該氏尋獲扭控警署經薛警正研訊之下判移檢察分庭預訊屬實判將傅周二婦押候起訴究辦 
[串騙烟土之控訴]  
　　福州路三百零九號門牌烟土店主黄敏之控黄阿友王寶卿周生祝包阿榮串騙值洋六百三十元之烟土等情昨晨由探錢壽生將被告各人一併拘解公共公廨經中西官略訊一過判被告均押候補提同黨再訊 
[串騙貨物之懲儆]  
　　四川路盈豐泰洋貨號控汕頭人余阿華鄭阿福串騙貨物昨由捕房將余鄭兩被告連贓解至公共公堂經中西官研訊屬實判被告各押西牢半年贓交原告領回 
[串詐並無憑證]  
　　蔣士濤控高士奇朱二隱串黨嚇詐洋四百元等情由探將被告拘獲昨晨押解公共公廨經中西官訊供無憑判令將案註銷被告開釋 
[中人恍恍惚惚]  
　　丁周氏至法公堂控稱前有游大生因做黄泥生意缺少資本向婦人借去洋二百元到期向索祗還六十元尚少一百四十元屢索不還請求追繳訊之游供借洋有之已陸續還過洋一百八十七元有中人陳永興可證求請傳訊陳即上堂訴稱游借洋之後始托商人爲中後見還過洋一百八十七元聶讞員問何日付還陳默思良外答稱在三四五月間聶讞員以中人所供不實斥令退去游交人銀兩保限七天還洋游又聲稱實欠洋三十七元有約期據一紙在周氏處可證判着原告將約據呈案聽候察奪 
[工巡捐局批示二則]  
　　大境廟住持蔣慶雲禀請還欵由批據禀已悉仍即遵照前批俟本局欵儲稍裕分别發還母庸多凟此批 
　　商人唐子康禀批據禀已悉該商認辦該項船捐旣屬包認自應於一年之中酌劑盈虧所請給償之處碍難照准此批 
[稅務公所批示照錄]  
　　鷄鵝鴨業認稅代表秦紹衣禀批長盛公鴨行欠繳稅銀九十九元迭催罔應殊屬不合即着該代表轉知該行限三日照數交清如再抗延准即禀候移追可也此批 
[氣候報告]  
　　（上海徐家滙天文臺天氣測候報告） 
　　九月十六日中國中央有旋風向東面或東北面移動中國海天氣積壓更深向西南而進 
　　十七日晨間天氣陰晦有細雨且微有南和風 
　　十七日下午四時三十分豫測天晴海濱有不定或輕緩之和風 
　　十七日下午四時前二十四小時内上海氣候温度至高八三八至低六八去年同日至高九三二至低六九一 
雜評三 
[炸彈案又發現（訥）]  
　　方今歐戰之炸彈戰事正在劇烈進行而吾國之炸彈案亦屢有發現鄂粤之紛紛破獲且忽論即以上海一埠言有因抛擊而發現者如前兩次之炸彈案是也有因自轟而發現者如昨報所載新民里之炸彈案是也有因被查獲而發現者如今日文匯報所載寗波路之炸彈案是也發現之情形雖不同而爲人民所恐懼則一籌安會方籌安而我民之不安已若是嗚呼 
來函 
[黄遠庸致大陸報函]  
　　大陸報云黄遠庸君除已在本埠華字報聲明與亞細亞日報並無關係外兹又投書本館特照錄如下記者足下今晨（十五日）讀貴報見新聞欄載有上海亞細亞報總主筆黄遠庸已在申報宣言與該報脫離關係並稱其宗旨與申報相同贊成共和籌語以上所載於事實尚未能明切發揮故不得不稍具數言藉資更正鄙人當籌安會未組織之前雖曾允許擔任上海亞細亞報編輯之職然自國體問題發生與該報之態度發表後即立行辭職出京同時於京滬各華字報聲向其事在申報及時事新報第一次登載時爲九月六日而亞細亞報出版則在十日也鄙人脫離該報旣在該報出版之先則鄙人與該報有關係之說可見絶對虚誣矣黄遠庸白以上爲黄君來函本館聞黄君友人某言黄君雖於數月前應允擔任亞細亞報主筆事近日籌安會活動後知該報宗旨係鼓吹帝制與黄君宗旨不合故不願與聞此次來滬實爲避免北京亞細亞報責其履行前約起見抵滬後即在本埠若干華字報上載其宣言九月六日即已出現其宣言即表示其與此新出報紙無關係也云 
[英國輸入中國之止胖靈藥]  
　　中國各城鎭輒有男婦軀體肥胖步履維難行於道中衆爲注目甚至加以訕笑彼等因脂肪之累困憊頗甚以致呼吸日促體力日弱遂不得享其天年焉有主節食運動爲醫治之法者然行之輙無效而肥胖則更甚有主任令肥胖不加醫治者彼等皆不自知身材與重量何以日增無已其初身體微胖尚不覺厭及至肥胖日甚遂以爲此非人力所致故亦無藥可治終乃聽其自然無可如何雖然是豈眞無藥哉特不之求耳今有一好消息須爲患肥胖之男女告者其消息來自英國蓋英國醫士嘗發明一種專消脂肪之藥品能止肥胖靈驗如神服此獲效者不勝紀數而皆有證書讚其功效藥名止胖在中國或爲創聞而在英國則已馳名全國矣此藥乃屬流質色如紅酒味殊甘美全無損害奏效甚速一晝夜間能減重量八翁士至三磅有奇其後日減無已至已臻本來之重量時即可止服此藥旣能減重量消脂肪然又能增氣力强筋骨服此者可使腰圓合度凸腹漸平擁腫之股回復美觀於是肢體伸縮自在而周身咸安寗矣此皆止胖藥之妙用有以致之也此藥各大藥房皆有寄售如無現貨訂購亦可苟有困難則直接滙洋十一元或二十二元（運費在内）與英國倫敦ＡntipLadofatofiesStofeStfeet止胖藥房該藥房　到滙欵即以止胖藥一大箱寄交滙欵之人决不有誤（廣告） 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[嫦娥辭下界中秋齋供書] [  愛樓]  
　　　界諸位均鑒陰曆中秋例有齋供之舉蓋本中秋賞月之意然　月有三五團　之期與中秋未嘗或異也若因中秋晶光皎潔之故而齋供之則其誤尤甚蓋妾本無光彩所以能明若秦鏡者無非叨太陽返照之餘光耳中秋更明者爲秋氣嚴肅萬里澄清非妾藏有特别射遠之光而於中秋一放之也諸君不知其故列入報厚祀典之中可嗤甚矣如謂大好中秋密甘虚度何不學潘至廋　吟詩作賦舉杯酒以共賞之也一自中秋齋供以來蓬門小户相率效尤計其購瓜果酒菜香燭錠帛最少須費一元兩日之糧擲處牝於一旦事後亦不自覺其義之何解也若輩平日所得能有幾何若　事虚文益短日用妾目擊心傷爲此先行致書通知於今歲起一例謝却妾亦不願再降齷齪塵寰與君等作無　之周旋此書到日望轉相告知俾小户人家省却齋供之資多　雨雪之糧妾歲歲受人世供奉曾無涓埃之報今若再貪圖舖啜致下界多費一重齋供之資更覺於心不安且民國已更陽曆中秋齋供自在取消之例故特致書奉逹并鳴歷年叨擾謝忱諸　察及是幸妾嫦娥上 
[短歌行仿魏武帝短歌行] [  炎炎]  
　　對酒常歌此樂幾何人生斯世憂患苦多來日大難寢饋不忘破涕爲歡賴有杜康哀哀生民生機頓竭外貨暢銷天災不息袞袞羣僚位尊多金素餐凟職蠧國殃民泱泱大國東敗西辱避債無臺司農仰屋優勝劣敗物競爭存列强環視公法誰論歐洲大陸鐵血横飛武力薄弱保障何依興亡有責杞憂曷深悲歌代哭聊表余心 
譯著 
[間諜生涯] [  天虚我生]  
（九）俄德爭雄（續） 
　　俄羅斯得法國之助遂有併吞巴爾幹及土耳其之勢但土國兵土實至强壯且去俄遠俄苟勞師遠出巴爾幹又乘虚而襲其後必且無功故變計使巴土互相競吞二者去一其勢必弱則易舉矣唯此俄乃不恤金錢能力使巴爾幹諸聯邦各相運好共敵土耳其而又慮其兵力不足則以已國之軍監之凡倍爾格來得蘇非亞諸城俄軍莫不充塞厥狀有如滲水入酒雖名曰酒實則水矣請吾書者思之作失不惜精力經於此事而謂其中無絶大之奢望者又誰信之此事威廉街中早已疑及特未能確故遣予爲探今旣得實遂立刻遄返以凡特伯爵陪皇帝出巡未返予乃以此事告之司丹麥於是一般政客之目莫不爭集於羅馬尼亞羅馬尼亞雖亦爲巴爾幹聯邦之　然强而有力能左右巴爾幹各國而不隨衆上下土耳其一役使有羅馬尼亞一軍出而助戰則其勝利猶不止此乃竟觀望不前直至塞布互相鬩鬥之時始昻然而出則又何耶今吾不得不以告讀者矣夫德之與羅本有姻婭即其王卡羅兒及后西爾紼亦爲德產且與土耳其人亦具宿怨故於此次之戰遂作壁上之觀不復過問直至塞爾維亞諸邦得勝之後各因分地而爭羅馬尼亞乃始出而干涉謂塞爾維亞諸國之能得勝實係依人而成不能裂土而俄羅斯亦以經濟缺乏不及顧諸邦之事於是平素連横之策遂復紛解而土耳其亦竟獨得愛得利雅及忒來斯各部以歸此事雖由時局之變遷然亦無莫非德奥之主動而使羅馬尼亞勿助諸邦之功也讀吾書者諸君苟有人赴塞於交際場中聞當時有倍尼格羅得伯爵者其人非他即予是也 
詩選 
[乙卯秋日感懷即柬强公老友] [  佐彤]  
　　飽讀奇書户懶開流光駒隙鬢邊催於人無補生何益没世多情死孰哀明月圓時秋燕去好風吹處晚　來休嫌意緒如灰燼賤了功名莫問才 
　　清絲流管動愁思放眼何人是可兒一已豈存千載想羣黎况值萬難時酣嬉倖度黄粱夢慘淡空描白傅詞俎豆未馨禾黍怨與君長此涙痕滋 
　　天涯有客數征期閑倚高樓夕照時兩地自然同氣少十年爭奈讀書遲問心如我能耽靜作嫁勞人好善馳且莫啼烟兼泣露（用句）幾多垂柳不成絲 
[秋日感懷續成兩律再呈强公]  
　　月黑星高夜倚樓驚人鬼語雜啾啁最難意緒抽將盡可許肝腸斷更柔匣劍有光鋒已老惟燈無恙涙頻流年來多病多愁慣除却看詩懶點頭 
　　杜絶芳蹤晝掩扉秋花着雨易飛飛醉心經史窮生色放眼乾坤富殺機破壁早知龍竟遠泥　空想燕能肥捐除希冀圖安分不愧江南舊布衣 
栩園詞選 
[南柯子] [  汪詩圃]  
　　袖捲風侵腕冠除露混鬢今宵同是月團圖少個昨宵人看便心酸紫竹簫誰弄紅薇枕自閒一重屏掩一重山攔住夢魂飛往又飛還 
[喝火令]  
　　漏澀穿疏箔鐙昏隱小屏玉釵敲斷落花聲半掩紅窗六扇來合紫　笙棗印熏鑪冷梨禍寶枕生朦朧睡去不分明一抺青山遮住夢難行一抺曉風殘月留住夢難醒 
筆記 
[苗女] [  花奴]  
　　洪生佚其名滇人幼孤貧年十二牧於野爲苗人掠去苗酋愛其慧　之酋有女年與生　期妙罕匹與生善遊必偕久之生漸與苗熟諳苗語與苗相處苗亦幾忘其爲漢人矣苗人好武凡苗所能技生亦靡不能亦靡不精而尤以發錘爲最擅長發錘者苗人之長技也法以索繫鐵錘索環於腕錘　掌中目的所在發之百步内靡不中生自被掠即習此技日久而技熟且駕苗人而上之能連發三鍾遠及百二十步苗人中素以此技鵠者咸嘆弗如苗人性嗜殺獲漢人或他種人必極刑致死炙鐵錘烙入腦門謂之戴紅頂煆鋼針剌入太陽穴謂之揷金花諸如此類難以枚舉生雖居苗久恒耳食此說惟從未目覩一日與苗女遊於野憇於山麓石上並肩語正喁喁間聞呼救聲側耳聽之漢人聲也來自山頂生遂歘然起立囑女少待疾奔上山旣及巓匿身林中探首外望見苗人四聚薪爲火各蹲火次炙手中錘兩漢人被縛於地一少女已暈去一老人猶竭聲呼救四苗人則睨之而笑覩狀似將置之死者生怒自林中奔出連發三錘斃三苗其一大驚發錘還擊顧距生遠不及倉皇欲遁生收錘追擊之亦斃返身解漢人縛於時苗女亦踪至不懌曰君奚事戕吾同類生指老人少女告以故苗女微嘆無語旣曰彼兩人旣踐吾界在理當死生不服曰吾漢人何仇於汝苗苗女曰雖然吾祖律然也生憤然曰蠢哉汝苗祗知殺人罔知禮義不啻禽獸也苗女亦微愠曰君奈何出此言苟不有數年情愫者吾早動手矣君旣貳心則斯處非君宜履之地速去休否則否衆知之恐不爲君福生無語同老人少女疾行苗女目送之歎曰薄倖哉生遂止步返顧曰汝語何指苗女俛首不答生就視之盈盈泣矣不禁方寸大動泫然曰妹吾不去矣苗女抬首視生頃之復俛其首揮手促生去曰吾不忍見君死於斯還是去爲佳語至此已嗚咽不成聲生大不忍躊躇曰吾留於斯聽老人少女自去則前途尚多危險爲德不卒非丈夫也吾果去者則汝何如吾心亦不忍捨汝而去然則奈何生至是心如轆轆莫能决旣乃毅然曰吾决同兩人往待出苗境再來未遲因慰苗女曰妹吾去即來言已同老人少女行猶時時回顧苗女苗女癡立山頭如亡魂魄見生去遠卒至弗見始懶然歸入夜月色皎潔有人徘徊山巓對月微吁伊胡人乎苗女也雙波直注生去處不少瞬蓋其芳心已碎不復覺夜露之涼也斯時倐有一人影奔至直立於苗女前低呼曰妹吾今回矣苗女大驚卻步曰君來奚事未爲吾衆見耶生曰吾不忍離妹潛蹤而來幸未爲若輩見苗女戚然曰君殺吾類吾衆已知將不利於君君兹行險哉乘吾衆未覺可速離斯生决然曰否吾胡能捨妹雖死亦甘苗女曰君戀吾耶須知戀吾非福生曰知之然亦聽之苗女沉思半晌曰旣然當與君偕亡何如生曰佳行乎苗女乃隨董行中途數遇苗人皆避閃過旣離苗境苗女邓止步不前生促之苗女潛然曰緣盡於斯請與君别生訝曰妹將焉往苗女曰歸侍吾父母吾不忍背吾父母也生默然久之復促苗女同行苗女不許相對悽然移時東方漸白黯然而别苗女旣行忽聞生自後呼曰妹慢行吾送妹往也回眸微睇見生將投入山澗急奔挽之已弗及水流湍迅生已隨波逝苗女呆立岸上癡視澗水久始汪然而哭頃之忽如驚鴻一瞥苗女已不知所往但見水花飛濺水渦圓暈而已時微風輕颺挾一縷殘音蕩於空氣中其弱如絲着於山巖幻成回聲曰郎慢行儂來也 
小說 
[家庭小說嫣紅刧] [  天虚我生潤又常覺小蝶合譯]  
　　第五十八章（續） 
　　安西來喜曰由是言之則吾二人亦沾親誼矣言次又担其肩曰威廉吾能得親戚如汝者亦殊足以自豪威廉亦不禁大喜　其生平第一榮　即能得安西來之贊許也然猶謙謝曰此何敢當吾能一生供主人奔走猶未能酬報深恩於萬一乃敢妄冀攀附安西來曰但此一事吾先奈何未聞豈汝有意不欲言耶威廉曰卽吾亦不過在兩年之内聞之至於吾弟則猶未知蓋當吾父殁時吾母嘗往見　昔司特雅乃竟遭其　棄且謂吾人之來甚非彼等所歡迎威廉語至此自覺過當乃轉爲之道地曰在理彼等見憎亦宜蓋窮富之間本有階級矧吾人之來乃欲有求於彼耶吾母知其見憎之故遂絶口不言特雅但以勤苦勉吾儕安西來時忽洗思不答旣而曰吾知特雅曩時所以遣催租者之故矣其心　不欲汝家居海兒斯東也威廉曰吾母亦如是言安西來大悟曰然則特雅之家產其中實有一半爲汝家特也威廉曰吾母亦知之但今幸能自立亦未始非受特雅一激之賜也安西來聞語老懷彌覺美滿又撫威廉之肩曰然而以前之時孺子苦矣吾固嘗自言天與善人將來必能食報觀於汝家吾乃益信汝試返躬一觀從前之時特雅之家其豪富爲如何勢力爲如何將謂蒸蒸日上瞬息間事耳乃以不知積德之故豪揮浪霍家業蕩盡今且負債纍纍更數年而後一蹶且不復振而汝家則由否而泰日見興盛汝與汝弟將來事業尤不可限量雖曰勤儉能起家亦未始非被天心之眷乃能食此厚報也威廉汝聽之二三年後汝家與特雅之家必且易地而處或見竟不止於此亦未可知 
[奇情小說秘密汽車] [  東埜譯]  
　　第八章（續） 
　　勃立南道你不要看得事情太容易了你還不曉得這兩人行踪詭秘和我有密切關係切不可粗心大意敗了你主人的大事烏麥萊笑道主人放心别種事情我不大敢擔任只有偵探緝捕的生涯我自幼隨着老主人歷練慣的難道三十年老娘今日會倒绷嬰孩的嗎說得勃立南也笑了笑聲未絶車站上鈴聲大振便見月台上逹而登和那少年　蹌登車接着汽笛一聲濃烟數縷那火車久靜思動隆隆然直奔佛魯林司去了 
　　從此薩至佛魯林司車中並没可記之事不過勃立南再三叮囑僕人辦事須得小心謹愼并索取那張行李票揣在自已懷中車一到站只見烏麥萊精神嬰鑠一躍下車瞬息之間混入人叢中不見了勃立南見他這般忠勇滿心歡喜下車伊始又見車站門口停着一輛四輪大馬車標出維勒旅館有限公司字様原來他們旅館裏設備周至專派出來接送旅客的行李物件的勃立南便向車站中領出行李託維勒旅館接客的人載着送去自已另僱一輛街車蹄聲得得先走了馬車經過聖嗎喇大禮拜堂轉入一個地方綠樹陰濃四圍掩映微風過處又聽得鳥語聲聲綿蠻悅耳勃立南暗想我們英倫三島中一交秋令蟲魚草木都有一種憔悴可憐之色這裏却還欣欣向榮嚶嚶求友相距不過萬里而大然界風景頓呈異狀可見南方景緻實在勝過北方春花秋月被拉丁人種消受夠了倘再有美人名士點綴其間豈不是一幅世外桃源行樂圖麽 
文字因緣 
[與孫寒厓書] [  廉南湖]  
　　天氣已凉不審寒厓所苦復如何至爲耿憶泉浪迹風塵掉頭海外閑居其於潘岳消渴同於長卿每對秋風何嘗不嘆此間耳目所接無非曰天皇曰萬歲心頗厭之乃與麥教士密商游美之策芝瑛楞嚴寫本擬寄存於紐約博物館聲明我華再見共和之日仍須珠還逋負纍纍以淞波一曲了之與吾同胞從此永訣李嶠水調山川滿目涙沾衣聞之　然出涕不恃曲終而去者豈獨一明皇哉環顧中原無一乾淨土并無一乾淨人矣嗟乎梅　初胎已成疇昔東山一餉彌觸酸辛然非寒厓亦情緒誰輿語也　　尺素書不宣心泉白（九月十二日自日本京都寄） 
 
 
 

Page 15

 
 
   
 
 

Page 16

 
 
   
 
