# 1881 - 196 - 4902954

 

Page 1

 
 
[書俄主嚴防道謀事]  
　　泰西各國政尚簡易不若中國之專事繁文而尤甚者莫如君臣之分上下之經一切禮儀缺而勿講以為古者君　一體之意固當如是然其流弊乃實不可勝言中國自三代以來君以世及為常其制度日益加增元明之前尚有大臣坐論之風至今日而貴胄動戚皆執拜跪之禮處則深宮靜穆出則擁　萬千雖世居都下者終身不得窺人主之面體制愈崇則下情愈隔矣然自漢唐廢弒頻仍之後自宋而降罕及斯禍者未始不由於此蓋君而世及賢否不齊苟非崇其起居侈其奉　則民志之不靖何自密其防閑乎三王聖人也豈不知君位之尊當擇人而畀之顧於姚媯禪代之後特創家天下之局獨不慮後人之議其私者無他禮教之有以維之也禮之所以貫乎君臣之分上下之輕有異為泰西之為君者以周歷四方偏知天下之事為能賢哲之主其名則婦孺皆稱之其人則他國盡識之苟令其深居簡出以為君分宜然則抑鬱不得志而他國之臣民亦將以其不知世務鄙而恥之故人其俗相沿必躬欖庶務凡智巧技能之事皆親執其役與農工商買齊能起於出也或遨遊於鄰國或勞頓於舟車或周歷乎球圖或親臨乎戰伐斷不肯以身居人上養尊處優而畢世也俄主亞立散得之　弒也為簡閱軍實而出也以俄之強兵額從多豈少知兵之將帥按春秋而　蒐　之典卽曰志動遠略不屑暇豫其身然南征北討何必逐事親臨而乃以閱軍為急務乎夫我中國往往於開國之時躬定大業武功之盛如漢明之祖唐之太宗亦云至以卽如我　朝　列祖　列宗殄滅準回疆我戎索非親率六師卽　指授方略　聖神天亶克奏膚功然秋獼之與亦不過法古天子一歲三田之制而非為戰陣也良由　鈴素其不必甲胄窮擐耳而守成之主則庚與創業者不同乃俄主必以是為已賣親督將帥以教練之而不意其罹禍於此時也且尼希利士之黨謀其主者已非以此獨不顧慮而猶輕出宮廷夫亦有自取之道矣刻下舊君旣殂新主甫立　聞亞立散得有子二人長子早夭此當繼立其皇子時嘗遊歷各國又會有不義其殳所為之心宜其與國人無所怨尤也乃聞黨入又　製於燭丙欲因而轟之為某大臣所知　進而滅其燭抑何設計之　且深也　在宮中時有戒心寢食不安有蛇影杯躬之櫂至發公文於他國求商解免之策此亦可謂亘古禾有之奇聞矣蓋前此謀逆之人當時獲住訊出同謀甚多原不能按名拘獲而且黨與四散又難為聚殲之計此而欲絕根株夫亦不易然至於藏藥於燭則其左右近侍之人亦有亂黨在焉可勝防乎吾則謂其所以能謀逆與謀逆之人之多三處而不可究話着仍在體制之不尊耳此時而杜逆謀惟有深居簡出略仿中國之制凡宮廷之內所需什物由內府製造而不取於商民而於從前所以結怨尾黨之事一一查出舊案禁令之嚴者弛之恩惠之薄者厚之則庶幾怨讀之氣可以潛消於無形而禍患之來亦自逆防於於未至若仍守故常而不大與禮制輕與國人相見則保護正非易易也抑有說焉泰西之俗君主世及之外又有推選於民以官司理事理事者退位之後仍齒齊民事為民主之國而其體制則同竊謂民主固不能與民相隔若旣沿世及之例則當特尊其體統而不可示人以褻也試舉中國三代以來之往事徽之可以知其故矣 
[都中酷暑] ○都中於本月初十日後天氣極熱十五十六兩日尢甚寒暑針竟升至一百十餘度雖深堂避暑猶覺沈悶不堪夜分不能安枕僉謂此番大熱數日內必有疾風暴雨果於十七日午後天大雷電以風雨下如注至三點鐘始止踰時夕陽返照霞紅似錦晚晴景色頗饒清致云 
[京口風災] ○本月二十三日鎮江來信云二十一二兩夜該處風勢甚大岸上樹木林立一經飛廉跋扈之勢不啻槯枯拉朽倒折甚多幸河沿工程鞏固雖際此風浪　作並無損壞有一渡船亂流橫渡載客二十人適遭其難遽致覆溺值茲風狂湍激無從為力所有做客盡付波臣得生者僅三人而已其舟子亦為人救起後爲官府拘去蓋定例渡船止準載十人之多以致失事違章肇事例當懲辦也福州氣候○福州自本月十七日起風伯播威時作時止十八日則勢漸猖狂十九日陰雲密布小雨廉織自朝至暮風聲如吼莫不懼颱颶之將發也 
[津郡官報] ○天津海關道鄭玉軒觀察奉　命出使美西秘三國其接署關道缺者津人早經疑議會列前報至本月十四日津地始有實信知委署者乃周觀察印馥也按觀察會署承定河道卓有賢聲此次委署始信大憲自有權衡誠非外人所能揣測也 
[捉姦續聞] ○天津曹七因姦僕婦被該婦之夫偵知致刃傷六人此事巳列前報茲悉所傷者均未致命現各平復惟曹七喊捕時揑稱明火故街隣及河北汎弁帶同兵役赶到相持許久兩兵受傷而兇手亦隨就縛兵以凶手拒捕就獲後兵刃較佳藉以洩憤聞傷不一處最甚者深已見骨翌日彼此驗傷曹家人口可無恙而兇手轉因傷重身死死者之交雖年邁爾精神尚健康以子死為冤不肯干休謂曹孤犯姦而子無死罪是夜之持刀入宅究竟因奸起寡謂之訛詐則可謂之明火則不可且是夜入門屬垣有耳皆聞我子聾喚曹七安有明火而疾呼事主名姓者　非明火則我子之持刀入宅係為捉姦起見該兵不分皂白輕聽曹七之言捕獲我子如同大盜及至就獲不侯解訊刀槍棍棒亂下如雨以致我子因傷殞命情實難甘雖我子會劃傷兵役兩人但一則傷之於對壘之時一則型刴之於就獲之後此中仍須分別總之我子卽圖訛詐罪不至死卽將曹七犯姦一層抹煞金刃商人卽已平復亦斷無死之之條今卽出生入死請拘兇手予以抵償侃侃而談頗似近理故縣官現特根究首先下手之兵行當勾到卽不擬抵將多一番萬騰矣 
[科試杭郡排單] ○張　亭宗師於六月初二日回省休沐數日卽於十五日行香落學十六日考闔屬生經 
 
 

Page 2

 
 
古及補考十七日考闔屬童經古十八日考杭府學及海甯富陽餘杭臨安各學生正塲十九日覆生經古二十日考仁和錢塘於潛新城昌化各學生正塲二十一日考優二十二日考闔屬童正塲二十二日覆通屬一等生二十四日考貢監二十五日小覆二十六日大覆二十七日叅謁發落云 
[遠迎新撫] ○本月十六日福州船局之璨航輪船由台北運回煤斤甫經起岸卽派往香港載洋礮來閩幷接新撫軍岑中丞到任緣中丞啓節後順道回里卽由桂林馳赴穗城　香港乘坐輪艘趕期履任也隨員十三人親軍二千名皆護節隨行云茲將　上諭恭錄如左五月二十　奉　上諭岑毓英奏赴閩籌辦海防酌帶官兵並隨帶員弁各摺片此次岑毓英前赴閩省擬於黔省安義等營內挑帶練軍二千名作爲親軍小隊派提督何秀林等分帶赴閩以調遣卽着林肇元飭令何秀林等遵照辦理沿途務須申明紀律嚴加約束不得滋生事端至所　口糧等項該撫擬由閩省協黔餉內撥發固毋須別籌欵項惟閩省餉力亦屬艱難現辦海防所有兵事餉事不能不妥籌兼顧岑毓英抵閩後務當與何璟說細妥商核實辦理不得稍涉鹵莽所帶練軍如不能得力卽着隨時撤遣以節虛糜道員李鳳書等十三員着准其調往福建俾資差遣將此由四百里諭知何璟岑毓英並諭林肇元知之欽此 
[江右雜誌] ○進賢德勝順化永和四門夫夏各　空心砲台近日有遊行城垣見工程將次完竣皆以磚石砌成頗覺堅固然所費諒亦不貲也○駐城垣之撫標左營弁兵已於月之初十日換班下屯北營坊校廠其舊屯校廠之　營卽子是日拔隊上城云○廣潤門城　自去冬被焚及日前興修均已登報茲悉業已千竣樓名仍舊江天二字其承辦委員陳君永康隨於十三日銷差辭赴吉水署任矣○樟樹鎭釐卡滋事一則頃聞該委員已被揭叅幷分局大委員亦爲波累撤委員接辦瑞袁臨分局者則爲卽補府周君爲翰云○經訓書院爲廉訪課士之所其規模不隘於方伯所主之友教屋宇數楹頗覺軒廠惟年久滲漏異常用字茲悉已委員勘估想不日卽當修理也○狀元橋關帝廟對門近造　屋一所其石額三字曰惜字爐聞開施送路斃棺木等而下之事亦　邦絕無僅有之舉也故樂得而誌之 
[江西官報] ○撫憲李牌示照得羊角營都司張健朋據報病故　遺營務查有標下右營候補遊繫萬尚益堪以飭署又藩憲牌示贑州府斌鑑調省察看所有該府印務以瑞　府黃廷金調署遞遺瑞州印務以候補府王延長署理 
[罰錢傷命] ○京師內近有詐索斃命一事案緣上月下浣有外省數人來辦貨均新雜頭一日遇某署差役上前獲住內有乘間逃去者亦有當面賄放者獨某甲一人倔強性成遂被拿去後經旁人再四關說議須罰錢一千吊始　釋放回店後甲恐舖東日後譴責憂懼交幷旬日間遂病死在旅店云 
[下堂求去] ○寗城許某上年憑媒聘娶聞姓女爲妻合巹後不安於室屢次反目許亦無如之何迨今春歸寍屢如不返盖女母圖賴將另許他人也許偵知其事登門向索母家將女藏匿逼壻退婚俾遂改嫁許某不允聞已赴縣控告云夫輕貧重富世態皆然不圖牀頭人亦復如芒在背是可慨也夫 
[萬壽恭祝] ○昨日係　皇上萬壽普天同慶本埠文武官弁於黎明時齊集西門內萬壽宮行三跪九叩禮遙賀各衙門停辦公事一日浦江停泊之各國兵輪船皆懸五色彩旗以伸賀忱云 
[兵頭自盡] ○和衆輪船爲英兵船拉不暈撞沈一節已在英按察司署審訊數次迄今尚未訊畢本館以兩造口供各執一是未能定斷故未錄報二十五日下午拉不暈　延狀師已聞過該船兵頭　各忒口供昨日須由和衆船所延狀師訊問至昨早九點鎭正在開堂待傳該兵頭質訊乃有人至署報稱施各忒因持手鎗自擊致傷不能到案至十點鐘後又有人報稱施各忒業經因傷身死英副按察司選派三人隨同前往檢騐至怡和碼頭下小火輪渡上拉不暈輪船至該兵頭臥室勘得該兵頭施各忒臥於地上身體用布包裹惟露頭項細加察看則鉛子由右太陽打進自腦後穿出腦漿亦有流出者所用手鎗係五門鎗裝子三門開放一門尚餘二門未開其鎗卽在屍身下起郵訊諸該船醫生則云該兵頭近日本有小恙八點鐘時尚與晤談據云已覺小愈問其需用何等藥物彼云無須但得一小瓶酒足矣旋卽辭出與他人談天忽聞鎗聲驚疑不定卽見服伺該兵頭之水手趨出報說該兵頭業已開鎗自擊卽赶往看視見其身臥地上尚有微息俄頃而斃云其服伺該兵頭之水手云頃間我問兵頭今日着何衣服兵頭云當着大衣幷問小船曾否齊備卽欲上岸我答以業經齊備兵頭遂進入臥內驟聞鎗聲急往觀看則兵頭已臥在地上矣按察司騐畢給以憑據令卽殮埋幷云尚須再定日期詳加訉問云按泰西規例凡兵頭身死各兵船理應均下半旗昨因中國　萬壽聖節故各船得信後旂仍高扯及下午四點鐘拉不暈兵船乃先下旗於是各兵船之旗一齊放下五點半鐘乃下橫桅將兵頭之柩縋入小船渡上岸沿舁往外國坟山埋葬斯時拉不暈船上之兵俱排隊隨行美國兵亦隨之俄國兵其來稍遲特赶步追送云 
[書院失竊] ○本埠龍門書院內之肄業生時遭失竊迭經報案贓賊迄未一獲近日周君和叔聞又失去棉被洋毯面盆等件雖所値無多不足介意然以春誦夏絃之地疊來實行書伏之人實屬不成事體茲悉已禀報捕廳曾未知能破案否查書院後墻外爲鄰人傾棄垃圾業已積成土阜是以小竊出入無須穿穴儘可踰墻也 
[吸烟受笞] ○烟舘之禁前雖　厲風行嗣卽懈弛現以譚方伯復護撫篆重申禁令各處印委官復認眞稽查前晚十點鐘時本城邑廟西舘驛橋堍某甲家私自賣烟爲委員查獲所有煙具煙槍幷烟客數人卽時帶回局中各笞百板或數十板並將小甲亦笞百板嚴加訓飭一併釋去夫顯違憲禁在賣烟與吸煙之人雖被重懲原不足惜惟必俟護撫接篆後而復行查禁豈前此賅煙館之開設爲委員者獨未聞之乎於此見官塲之習氣而凡事可以類推矣 
[投河自盡] ○前日午前老閘大橋下浮一女屍看約十七八耳帶金環手穿銀鐲身著夏布衫裙由乞丐撈起其父母卽得信前往認明無錯酬謝乞丐一面備棺成殮至其致死之由據聞該女因氣氛自服洋煙未及氣絕又復投河云第不知該女因何懷忿也 
[淅米墮水] ○前日午前新閘西首江北船上一年僅九齡之女孩在船邊淅米忽然墮水及孩之父母聞聲喊救已無處打撈矣該船本欲開往別處因孩落水暫留乃守候兩日尚未見屍身浮起云 
[押追房租] ○沙遜洋行經收房租人周蓮塘控開烟館之潘廣紀積欠房租圖逃等情已列前報睡由英公堂覆訉潘稱積欠房租八十餘元無錯但一時不能清交陳太守將潘廣紀押起着令繳出云 
 
 

Page 3

 
 
[同八嵐山看櫻花用昌黎山石韻] ○薄陰翳日過雨　李花落盡桃花飛莫春忽令饞眼飽極望嵐峽紅樓肥名葩瀛海此獨著中土未見他邦稀　聞櫻花他國所無惟日本有　搘筇瞻眺愜吟賞枯腸搜索忘輖飢故人咫尺室甚邇　謂信天翁　對花未叩林間屝海棠雖豔稠密遜絳雲繞袖香霏霏游觀最盛溯墨水裙屐雜沓如屏圍　日本東京墨沱江爲櫻花最盛處年到花時間士大夫車馬往來不絕於道　誰知山林更入勝遑惜滕葛牽塵衣我儕脫身事幽計麟鳳不受人間鞿意行樹底恣留戀西光　沒猶未歸　秀水陳鴻詰曼壽稿 
[浪華客次韻齊玉谿丈寄懷一首] ○別群歲月久尺書疎往來新詩遠　贈驚人句若雷聲宏格律細壓倒屈宋才雞林爭傅抄此事殊快哉繄余客東海玉山醉屢頹徧訪名都膀二載猶未回棲枝澱江濱　被山城隈臨風輙念舊負手徘復何時重論文高閣同銜杯願言永朝夕晤對心顏開[  秀水陳鴻誥曼壽甫稿]  
[管初先生属題其悼淑配潘夫人詩後卽請點定] ○年年遠道客浮梁拱璧雙摧更斷腸物是今非騎省感祇留明月照流黃　傷神奉倩費相思徴徧才人懊惱詞我亦親磨眉子硯替他和淚寫為絲[  秀州女士陳慧娟未是草]  
[光緒七看六月十五日京報全錄]  
　　門抄宮○諭旨三道錄前○發抄　旨六道○廣西撫慶　奏爲請仍照原請給獎摺子○晉撫衛　奏爲請議卹夾片○河督李　奏爲漕船全挽抵濟寍緣由夾片○大臣穆　奏爲解清內務府經費銀兩緣由夾片○大臣恩　奏爲奏　聞摺子○又　奏爲補交房間正稅夾片○六月十五日禮部守人府欽天監廂紅旗値日無引　見○徐郙謝署期工部右部侍郎　恩○程祖誥謝以原品休致　恩○詹事府代奏葉大焯謝授洗馬　恩○內閣奏派騐放之王大臣　派出豫王董恂邵亨豫桂全○召見軍機○發抄　黎培敬奏請仍以錢寶常署堰盱同知奉　旨吏部議奏欽此○周恒祺奏榮煦等期滿甄別奉　旨吏部知　欽此○雙前廣東巡撫張兆棟服闋告病奉　旨知道了欽此○李鴻章奏龐雲鏳故父母建坊奉　旨着照所請該部知道欽此○又劉維楨等之故父母建坊奉　旨着照所請該部知道欽此○又任邱令郭會昌開復奉　旨着照所請該部知道欽此　○○廣西巡撫臣慶裕跪　奏爲前次勦平越南巨憝保獎開職各員經部議駁籲懇　天恩俯准仍照原請給獎以勵戎行恭摺仰祈　聖鑒事竊叛將李揚才竄擾越南提臣馮子材奉　命　關督師迭復城寨攻克賊巢擒誅巨逆底定藩封經升任撫臣張樹聲查明出力員弁奏請給獎欽奉　俞旨在案嗣經兵部核議以保獎武職多係越級請升或逾加銜限制核與定章不符開單奏請改獎光緒六年十月十九日奉　旨依議欽此抄錄原奏清單咨行到粵當經分別咨行查照本宣科去後茲准提臣馮子材咨稱此次出師越南追勦叛匪各將士深入蠻荒觸瘴遄征値餽運之艱阻每枵腹而力戰飢疲疾疫死亡相繼不避危難不顧死生惟賊是圖乃告克捷初復安隆城寨攻下左舍等壘繼克者岩老巢擒獲逆目族屬旋經合圍搜捕卒將李逆生擒屢積戰功而後一邀保獎在內部照章議駮原期愼重名器而提督目擊將士備歷艱險不惜軀命非從優以行賞實不足以示激動除奉駁有應行查引　見而後核辦及現在有事故者毋庸議外其餘　擊國樑等二十一員弁應請仍照原保給獎以示鼓勵咨臣核奏前來臣查提臣馮子才辦理軍務素稱核實認眞所咨皆係當日實在情形升任撫臣張樹聲前於請獎摺內已將當時大軍出關歷炎天毒瘴之鄉値彼地炎荒之修糧運難繼士卒飢疲辛苦艱難較歷次出師爲尤甚縷晰陳明在案其所列保在事武職靈士多係鋒鏑之餘迭克左舍者岩生擒首逆先後奉　旨存記積勞數次彚爲一保雖越級覺其稍優而論功實當破格現在邊防未竣正在用人之際　鼓士氣尤賴賞足酬勞謹將部駁各員弁開列清單恭呈單開負弁仍照張樹聲原請給獎以　勵戎　之處出自　逾格鴻施理合會同兩廣總督臣張樹聲恭摺具奏謹　奏軍機大臣奉　旨國樑　均著准照原保獎勵該部知道單併發欽此　○○衛榮光片　再據隰州知州謝洸禀稱訪聞所屬浦縣之黑龍關營把總土檩有被賊衆入署奪犯捕拿被　身死並拒傷兵民四人劫去銀兩衣物情事當查該縣托克托歡因公赴省未回正差查間旋據該縣典史邵　禀報本年三月初七日該把總王標因聞有外來開跡可疑之在該處以錢易銀帶領兵丁前往盤詰因見神色慌張語言支離飭令兵丁捉拿賊人棄錢逃逸經兵丁捕獲一名帶署訊供語仍支吾因時已昏暮將賊人暫行鎖押內署派兵看守擬俟天明移送該縣審辦詎於是夜二更時賊黨紏夥八九人執持洋槍刀械蜂擁入署搶奪夥　該把總聞聲出捕因時在昏夜衆寡不敵身受刀槍傷十餘處卽時殞命該兵民等趨護帮捕亦被拒傷四人劫去夥犯並署內衣服銀錢曁該營把總鈐記一顆卽經該州選差幹役嚴密追緝一面星夜馳抵黑龍關會營勘騐明確與該典史所報相同當經臣嚴飭該縣懸賞購線勒限　密追緝並通飭各屬一體協緝曁飭藩司先行刊給該營把總鈐記以重職守各在案茲據署藩司松椿署泉司王　安以該把總土標因獲賊被劫　力捕獲拿致被戕害殊堪矜憫會說懇請照例議卹前來臣查該把總王標於賊衆人署刼犯奮勇出捕因衆寡不敵立時被戕傷多且重情殊殘怪核與打伏陣亡實性事異情同合無仰懇　天恩俯准將黑龍關營把總土標　勅部照例議卹以慰幽魂而昭激勸除飭該縣依限嚴緝　賊務獲究報逾限不獲卽由臣另行奏叅外是否有當合先附片陳明伏乞　聖鑒訓示謹　奏軍機大臣奉　旨王標交部照例議卹仍嚴飭緝拿贓賊務獲究辦餘依議欽此　○○　鶴年片　再臣前將江北第一起漕　挽入東境　林庄日期附奏在案查本年天旱源微運水枯弱舟行未能迅速經臣先期督飭該管道廳等補修閘座疏濬河淤分別赶辦完竣以資蓄水浮送一百添派委員多雇人夫併力迎提僭挽催令各船晝夜連檣前進不任片刻躭延經過滕汎十字河亦一律深通暢行無阻茲據運河道廳等禀報漕船十起共五百三十隻於五月十四日全數抵濟寍汎境頭起已過天井閘後帮亦魚貫跟進等情除仍嚴在事文武員弁加緊催　護送務使早抵捕　十里舖運口候汛渡黃外所有漕船全挽抵濟寍緣由理合附片具陳謹　奏軍機大臣奉　旨知道了欽此　○○穆圖善片　再奴才承准軍機大臣字寄光緒六年十一月初四日奉　上○戶部片奏光緒七年內務府經費擬撥閩海關常稅銀十萬兩請飭依限完解等語等因欽此欽遵隨經奴才於三月十五先就常稅項下提解銀五萬兩附片奏部文塡具文批發父號商協冋慶承領限定五月初十日由省起程前赴內務府投納清欵並咨明戶部查照外謹將解清內務府經費銀兩緣由　片陳明伏乞聖鑒謹　奏軍機大臣奉　旨該衙門知道欽此　○○奴才宗室恩全跪　奏為關稅一年期滿正額稅銀徴收無虧惟盈餘未能足額恭摺奏　聞仰祈　聖鑒事竊奴才蒙　恩管理左翼稅務循例奏派正黃旗續辦事護軍叅領湍多布隨同辦理並嚴飭書巡人等實力稽察不得稍有疏懈　重稅課奴才自光緒六年五月十三日起至七年五月十二日止計任一年期滿共收過牲畜稅銀一萬八千三百二十九兩零九分四厘房地稅銀二千四百八十四兩零八分開九厘一毫除正額銀一萬零八兩又房地稅銀二千四百八十四兩零八分九厘一毫下徴盈餘銀八千三百二十一兩零九分四厘內遵照向例動發過犧牲所草豆銀八百兩河南南道刷卷飯銀一百三十二兩戶部 
 
 

Page 4

 
 
貴州司付　飯銀七十二兩戶部廣東司更差飯銀五十兩署中一年心紅　張銀一百九十一兩五錢君中書役人等公費飯食銀三千七百六十五兩二錢四分張家口南口書役人等盤費銀一百九十四兩五錢照例賞書吏銀九百四十兩以上共用餘銀六千一百四十五兩二錢四分均係查照向例給發下存盈餘銀二千一百七十五兩八錢五分四厘查左翼定額盈餘銀一萬八千兩按現存盈餘銀兩數目少徴盈餘銀一萬五千八百二十四兩一錢四分六厘奴才體察情形左翼徴收稅務局課向以猪羊馬匹爲大宗實緣去冬雪稀少今春雨又愆期所有商販運甡畜來京沿途無處牧放多係出資喂養迨入京後又因　民生計維艱一時不能銷售而京中銀價昂貴又與京外價値懸殊商販層層　折　本多有裹足不前且各省　馬屢經裁減馬稅本屬無多又兼兵部奏准馬匹不　在京城購買是以馬稅更形減少以致盈餘未能足額之實在　形也奴才伏查前經戶部奏請關稅情形照常徴收不得　案辦理奉　旨各關均宜法整頓仍遵傾定稅數照常徴收不　以儘徵儘解違例奏請如將來　短實屬有因　俟一年期滿奏報時由戶部酌量情形分別奏明請旨等因欽此欽遵在案今奴才一年期滿短徴盈餘銀一萬五千八百二十四兩一錢四分六厘奴才自當赶緊設措再奴才一任接准各部院衙門知照困買各處祭祀牲畜並戰馬免稅等項共用銀一萬四千六百零一兩九錢八分除將正額銀一萬零八兩暨房地稅銀二千四百八十四兩零信息論發九厘一毫全行動用並用盈餘銀二千一百零九兩八錢九分零九毫下存盈餘銀六十五兩九錢六分三厘一毫或照向例交納廣儲　抑或應交何處伏候　皇太后　皇上訓示遵行謹奏請　旨奉　旨已錄　○○左翼監督恩全片附片謹　奏再奴和前於上年五月十三日接任後前任監督烏拉喜崇阿附片奏准內務府鑲黃旗世　佐領下前任知縣聯凱又正草稿旗漢軍連　領下養育兵玉山均因置買房間漏　稅契因奴才烏拉喜崇阿　　屢傳未到　當經移交奴才接辦　卽按　屢火飭傳迄今又巡一載而聯凱仍復置若罔聞搞不到翼旋據養育兵玉山現係閑散更名雙山　翼　稱因有故叔置買房間一所漏未稅契現被查詢委因家道　難實係無力認交　項現僅湊納稅銀兩呈交伏乞恩准等情奴才體察該玉山卽雙山所呈　係實在情形核與有心隱漏者不同自應飭令照例交納正稅毋庸認交罰項並寬免鞭責發落以示體恤至聯凱屢經各任飭傳迄今仍未到翼實屬玩延已極奴才現已任滿應請將聯凱一案移交現任監督查傳究辦所有此次玉山卽雙山　交正稅照例人冊送部核銷是否有當謹附片具奏奉　旨已錄 
[浙省撫轅抄] ○六月二十日寗放府經歷張鴻緒東陽縣丞仲恩愼叩見俱禀知藩司飭知赴任叩謝　李逢春禀知丁嗣母憂　○二十日經示爲　慶賀事恭照光緒七年六月二十八晶恭逢　皇上萬壽對節應行　慶賀禮前准部咨欽奉　懿旨著於六月二十六日行　慶賀禮等因欽遵在案茲屆光緒七年六月二十六日預行　慶賀之期是日五鼓齊集恭詣　萬壽宮穿補褂掛朝珠行　慶賀禮畢常服掛朝珠前三日後三日常服不掛珠不理刑名仰闔屬文武各官一體遵照毋違特示　安吉縣丞劉錫嘏禀知藩司飭知赴任　理　銜從九品邱景山由京騐看來省禀到 
[蘇省撫轅抄] ○補六月二十一日委署丹徒勞無功縣丹徒司巡儉姚宗麟辭赴任　○二十二日知府嚴錫　金陵回解公費銀兩來並謝江藩憲飭知遇有寗屬府一體首先酌委一次　同知張亦賢禀知水利局委勘吳淞江河工卽辭　知縣程金南禀知臬憲委勘太湖水師劉家灘汎地　理部孟守亷縣丞錢文瀾張運衡從九　志忠均禀知奉撫憲委編查保甲差　縣丞姚祖順禀知牙厘局委解代收塘工經費赴浙江卽辭　牌示照得常州府知事張　病故遺缺會查有試用府知事趙寶仁堪以請補　理問吳恩稙禀知奉撫憲委編查保甲差　○二十三日直州丁　銷車坊厘局並卽辭赴木瀆厘局　劉錫　禀知奉撫憲委編著查保甲差　縣丞方世忠禀知臬憲委赴松屬緝捕差　○二十四日縣丞趙啓封禀知奉撫憲政復查保甲奉派南路到差　府照磨王殿臣禀知奉撫憲委編著查保甲差　從九李仕策禀知奉撫憲委閶門三　編查保甲差　溫紹動禀知到西路四段保甲差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
