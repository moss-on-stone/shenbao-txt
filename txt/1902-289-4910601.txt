# 1902 - 289 - 4910601

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十 
卷國緯年經提綱挈領尤爲讀通鑑之秘鑰至　朝鎭洋畢秋帆尙書所撰續編爲巻二百二十語皆簡要事必詳明合之涑水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請即臨購閱可也此啓 
[浙省關墨出書] [  圖書集成局啓]  
　　菊花香裹榜信傳來各省人士咸思一覩新科關藝爲度巧之金針本局預倩浙省友人將聚奎堂原刻闈墨飛速遞到現已用新鑄鉛字赶緊排印數萬册昨已出書定價洋銀一角二分躉售格外克已有欲先覩爲快者請卽惠臨申報館購取及各書坊均有發售此佈 
[讀本月十九日] [  上諭敬書於後]  
　　官府之有印信所以杜詐僞防弊竇也其在外省凡總督巡撫與夫特簡大員則稱關防藩臬巡道下逮州縣則稱印州縣以次凡佐貳雜職以逮各局所委員則稱鈐記所有文牘往來均藉此爲憑而不虞稍有作僞其或匪徒私行雕刻摹仿作奸犯科則國家特設尃條嚴行懲治恭讀大清律例凡有僞造諸衙門印信及欽給關防事關軍機冐支錢糧假充官職大于法紀者俱擬斬立决爲從者擬絞監候若非關軍機錢糧假官等弊止圖誑騙財物爲數多者俱照律擬斬監候爲從者杖一百流三千里若誑騙財物爲數無多銀不及十兩錢不及十千者爲首雕刻之人杖白流三千里爲從及知情行用者各減一等其僞造關防印記誑騙財物爲數多者將爲首雕刻之人發雲貴兩廣烟瘴稍輕地方若爲數無多爲首者仍照律徒三年爲從及知情行用者各減一等其造而未成者又減一等若描摹印信行使誑騙財物犯該徒罪以上者發邊遠充軍其爲數無多犯該徒罪以下者各計贓以次遞減詳察律意何等森嚴誠以印信之爲用所關甚巨上之則有性命之干涉次之銀錢出入關係亦屬匪輕故不得不嚴爲之防俾匪人不敢輕於嘗試此次續斌楊國端丁喜祿因私刻印信招攬路礦工徎經善耆拿獲奏請送部訊辦並請通飭嚴緝逸犯以杜弊端而重商務既蒙皇上允准著交刑部訊明按律定擬并著路礦大臣及各直省將軍督撫預爲防緝所以爲除莠安良計者至深且遠然嘗反覆思之續斌等所犯之罪其意雖祗誑取人財然充其流弊實有與律載私雕地方官印信更有貸者蓋地方官之印信皆係出部頒發事尙易於稽查匪人卽欲僞爲亦殊不易故各處此等案件尙不甚多若鐵路礦務則爲目今商務大宗局所如林到處皆有交涉苟有人罔知法紀或生詐爲之心一經墮其術中豈不大受虧損　非從嚴懲辦何足以儆奸邪不特此也路礦爲利權所在覬覦者實繁有徒其私刻印信以招攬工程有其情固不可恕若夫各處奸商往往以築路開礦爲名朦禀當道到處招人入股騙取貲財旣飽貪費任情揮霍迨圖窮而匕首見惟有潛行逃遁將他人貲本盡付東流所謂大盜不操戈矛洵爲此輩之確詁窺其形迹似與有意作弊者不同而核其情則較之私雕印信招攬工程者實有輕重大小之别夫商務之要惟在彼此誠信相孚况路礦爲今日富强之基尤宜處處示人以信倘任若輩之奸僞百出藉爲射利之圖必至人視路礦爲畏途而殷實富商將不敢過問然則敗商業而失人心非皆此輩之爲累乎吾願有整肅紀綱之責者遇有此等情弊務須從重究懲不復稍存姑息庶中國之事或望稍能振作若徒事因循好爲寛大則膏肓之疾益深雖有名醫亦苦無從救藥矣 
[本館接奉電音]  
　　昨日午前九下鐘時京師飛電傅來上諭一道敬謹譯登○九月十九日内閣抄奉上諭善耆奏拿獲私雕印信要犯送部訊辦並請通飭嚴緝逸犯一摺現在振興商務路礦實爲大端豈容奸徒從中詐騙該犯等竟敢私刻印信招攬工程詐取人財實屬膽大已極所有拿獲之續斌楊國端丁喜祿著交刑部訊明按律定擬其在逃之宋問森等各犯並著順天府五城一體嚴拿務獲究辦此等情弊恐他省亦所不免著路礦大臣及各直省將軍督撫預爲防緝以杜弊端而重商務欽此同日奉上諭敬信奏保薦人才一摺刑部候補主事史履晉著吏部帶領引見欽此 
[賜祭禮成]  
　　金陵采訪友人云前者欽奉上諭劉坤一賞銀三千兩治喪賜祭一壇著江寍將軍主祭等因欽此署江寗將軍額介如軍帥遵奉諭旨定於九月十五日舉行奠醊之禮先期照會江寍藩司向庫中撥出銀兩並傳知督轅預備一切典禮是日午後兼署江寍藩司胡方伯發出庫銀三千兩裏以黄綾鈐以硃篆每銀二錠爲一封每二十錠合一千兩計共六十錠分置三黄亭每亭舁以四人頭戴紅頂鵝翎大帽身穿黄駕衣海狗補服各押以候補州縣一員護以兵丁四名另一黄亭中奉上諭前導黄旗二面對子馬繼之金提爐又繼之由藩署送至護督行轅請護督李薌帥恭送軍轅薌帥入見軍帥茗談片刻隨辭赴督轅伺候既而軍帥行裝乘輿出轅不鳴鑼不設儀仗前導惟欽差大臣及江寍將軍銜牌各一對恭齎上諭暨銀兩迤邐達督轅探馬入報劉公子暫穿吉服在頭門外跪迎於時砲響九聲鼓樂齊作重門大啓黄旗對子馬提爐分列左右上諭黄亭先人繼以安置銀兩之黄亭軍帥降輿步行劉公子陪詣靈前四黄亭以次排列階下闔城文武各員分班鵠列嘯靜無譁堂中懸掛忠誠公跪像軍帥恭捧上諭就堂右南面立押送銀兩委員恭捧銀錠陳諸靈几禮生贊開讀上諭軍帥即恭捧上諭琅琅宣讀隨復朗誦祭文然後注酒於爵者三炷香於爐者三於是賜祭禮成軍帥肅然而退已而復更換公服行私祭禮靈幃換懸忠誠公立像禮畢復更素服自護督李薌帥以下亦一律素服隨詣靈前時靈幃更懸忠誠公坐像軍帥及 
 
 

Page 2

 
 
薌帥率同滿漢文武各員以次致祭自始至訖劉公子皆跪伏靈座之旁迨至諸禮皆竣跪送欽使回轅時已虞淵日墮矣 
[廣西巡撫王芍帥第六次請軍機處代奏軍情電稿]  
　　軍機處鈞鑒前報勦匪獲勝及招撫布置情形續陳在案頃據各路電報派出統帶新募湘軍總兵唐生玉馳赴柳慶八月二十九日行經貴縣屬探聞覃塘墟句結横州永湻數股匪計二千餘人適貴縣令賀源清保甲局紳龔仁壽率圑勇堵隘防遏唐生玉自率精銳奮前猛撲斃匪二百餘名生擒四十餘名奪獲土槍三十五桿馬四匹三十日又報匪竄林家村當經圑紳會合繞抄傷匪無數九月朔日唐生玉等分軍搜殺匪衆四逃復斃匪百餘名生擒三十餘名奪獲土擡等槍三十六桿馬匹解散脅從數白我軍傷亡七人圑勇傷亡數十人現已另派副前營跟蹤追剿此貴縣連日獲勝之實在情形也又據左江鎭道潘瀛何昭然電報宣化縣屬蘇　等村匪首莫並潮揚須遠等聚有匪徒千餘當經商令總兵黄忠立帶熙字營先往潘瀛帶虎勇何昭然帶仁字營三十日分途繼進悍匪先踞崖顚開砲對轟自卯至午仍然死拒該鎭道加賞激勸各勇奮力進攻至酉始將各匪殺斃百餘人斬級二十五割耳四十一墜崖而斃者約四五十生擒匪首周治亭邱涎暨匪黨三十餘名匪婦一口供認匪首莫亞潮等均經傷斃解散脅從無數此宣化一路獲勝之　在情形也經此屢次懲剏匪膽已寒惟游土各匪蔓延久徧響應嘯聚分竄無定自八月下弦後迭報搶刼之案除桂平梧三府安靖外其餘無縣無之無日無之　因上年左江一帶多被匪擾迄未耕種現又三月不雨赤地千里旱灾已成飢民無所得食四處蠢動誅不勝誅現已設法安撫以妨飢變並將被災情形另行禀報惟之春因續招皖軍日内可到攺期初十日親率楚勇三營前赴南寗於土會各匪聚多且悍之處扼要截撃更樹聲威以冀内匪卽卽清余俟有餘力即行會合滇黔各軍并靖邊陲藉慰宸厪所有八月二十六日起至九月初六日疉次獲勝並擒斬首要各情形謹具電陳乞代奏之春謹肅九月初六日 
[十一續京師中學堂章程]  
　　第十節凡房屋之地板承塵板其距離度數在講堂應一十五尺自修室寢室應十尺或十一二尺又講 
堂開窗之面積占全屋面積六分之一以上第十二節中學堂應備教科所用書籍圖式黑板時辰表風雨表寒署表几案椅凳以及圖畫算學物理化學輿地體探所用之器具標本模型務令全備第十二節中學堂所用之几案椅凳務與學生之身體相配凡案之廣應一尺三四寸其長每人所占之數以二尺以上爲準第十三節中學堂應備簿籍大要分爲八種一教習職員名簿履歴二學生名簿　歴三教習督課之登記簿四職員任事之登記簿五學生受學之登記簿六學生學業成績之登記簿七學生考試之登記簿入學堂財産出入之登記簿除財産薄歸收支掌管外其他一切皆掌於總理 
[邗守履新]  
　　揚州訪事人云新任揚州府余石蓀太守於月之初八日丑時舉行接印之禮旋卽趨赴運轅禀知任事旣復牌示府轅定期十一日恭謁文武廟十二日閱城 
[寺儈被劫]  
　　蘇州訪事人云桃花塢福田菴住持某儈夙與帶髮焚修之比邱尼有染儈有二徒一名學道一名湧蓮隱以告潘陳袁三流氓本月初旬某夜糾衆毁門而入不見比邱尼蹤影候至昧爽退維谷乃將儈綑置一隅劫取洋銀二百數十元及對時表一枚珠花一對而去翌日儈繕就失單投報吳縣署縣主田春庭大令履勘屬實正在飭差嚴緝而學道游行閶門外馬路中袖中突遺下一表被巡街捕所見拘入捕房在搜其身畔又得贓物若干遂轉解至縣署大令研訊之下一一供認不諱爰卽簽差將湧蓮及潘陳袁三流氓悉數拘回一鞫而服旋將儈逮案訊供管押惟比邱尼則已聞信遠颺矣 
[鄂省官塲紀事]  
　　武昌訪事人云湖北候補道彭觀察世華於本月初五日病故藩司瞿方伯臬司李廉訪俱於初六日親臨吊奠○本月某日藩轅牌示宜昌府著陳其璋回任德安府著許炳恭署理隨州吏目飭朱楚英回任天門縣乾鋪司巡檢飭徐應乾回任廣濟縣典史餘丁承烈回任大冶縣道士洑巡檢飭劉鑑泉署理黄安縣中和司巡檢飭李宗泌調署黄陂縣典史飭黄壽萱者理○警察局總辦金峙生太守自强學堂總辦陳予文太守均於日前禀請蒙湖廣總督張香濤宮保給資赴京引見隨於某日乘某公司某輪船東下所遺差使大約須另委他員代庖矣 
[揚郡官塲紀事]  
　　揚州訪事人云兩淮運司程雨亭都轉因兩江總督劉峴莊宮太保薨逝湖廣總督張香濤宮保調署督篆遂於月之初十日傍晚乘舟赴省垣準備到時謁見○署兩淮監捕營都司羅都戎德龍于上月之杪禀陳運轅請准督帶砲艇出巡迨本月初旬某日行至泰屬某塲陡患時症醫藥無靈遽爾逝世當由某塲大使禀報到揚運司程雨亭都轉一面禀詳上憲一面檄委補用都可王都戎錫麟暫行署理都戎隨擇吉初十日到營任事○署甘泉縣典史謝少尉邦楨于於本月初四日因病出缺當經府尊吳太守檄委劉少尉雨霖暫行代理少尉隨擇吉初十日履新 
[粤海秋濤]  
　　廣州訪事人云城西觀音橋某雜貨店於八月二十八晚初更時突有盜匪僞稱購物賺開店門盡掠櫃中銀兩而去所失頗不貲○邇來省中旱象已成各善堂因有籌辦平糶之舉兹復由明善堂諸善士糾集同人勸捐接濟名之曰小惠濟其辦法與各善堂略同每洋銀一元較市中多給米二三斤佛山通津坊廣福善堂亦以米價翔貴貧民謀食甚難特印造米票四處散給惟念慈善之舉獨力難支因發出捐册擬向各官商之有力者勸捐欵項俾得源源接濟○封川都城北海等處商民多往廣西販牛圖利近來廣西盜賊披猖往往藉販牛爲名私運軍火某日大憲接奉前廣西巡撫丁中丞咨開商民往西販牛必須請領護照塡寫姓名以便稽察亦防患未然之道也○省垣苦旱不特禾稻歉收卽桑葉亦不能暢茂以故日來市價迭次加増每葉百斤售至銀四兩以外 
[秋江浴鷺]  
　　厦門訪事人云此間每有流娼麕集各客棧中滋生事故前經前任廳尊嚴行驅逐在案近又日久玩紛紛回廈事被黎司馬訪悉立卽飭差查明限三日内驅逐出境不准逗遛○本月初三日午刻水流巷某姓家遺火絮被中霎時烈燄上熾鄰右聞警悉出救援僅焚去絮被一牀餘未殃及初四日午後五崎項某糖店又不戒於火同時局口街某鋪亦以火警報均經街鄰救燱各焚去小屋半椽迨晚間七點鐘時水仙宮左近松麟烟店火油燈馥然而墮登時勎若燎原幸店夥以絮罨之火勢遂殺 
[甬江小志]  
　　寗波訪事人云前者柴橋職商范梅嵐具禀府轅旋奉府尊高嶼卿太守批示曰柴橋茶稅前因該職商每年認繳洋二 
千元較之大豐行原認之數加增四百元前道因於公有益是以飭札寗釐局諭令大豐退辦在案今該職商又加認五百元無非爲争辦起兄似 
 
 

Page 3

 
 
此以利爲餌尙復成何事體現在案尙未定卽使大豐退辦本年攺歸該職商認辦亦毋庸於原認二千元之外再行增益也著卽知照○上月某日甯波咸利號商船由北省載運貨物而回駛至鎭海口外突遇盜黨擄人勒贖因即禀請府尊高嶼鄉太守札行營縣嚴行查緝○浙江提督呂軍門於本月初七日因公晉省十五日公畢而回各官俱往碼頭迎迓 
[蘇臺紀事]  
　　姑蘇訪事友人云正任常熟縣知縣楊大令家騵因病出缺本月十七日藩憲陸春江方伯牌示以金壇縣知縣鄭大令鍾祥調署○省垣向駐安定旗勇丁原額三百五十名其中不無老弱無用者兹經管帶仇君大加整頓裁汰數十名另招精壯補充現已一律補足矣○原任兩江總督兼南洋通商大臣劉忠誠公薨逝後屬下士民同聲慟悼蘇省各官紳久蒙覆幬筮期本月十八日已刻就湖南會館設位祭奠 
[起節有期]  
　　　　出使義國大臣許靜山星使銜命出都道經滬上小駐美界天后宮側行轅兹已擇定今明起節出洋遂於昨日命駕至道縣各署辭别 
[上海官塲紀事]  
　　昨日江蘇候補知州沈逋梅刺史因公赴上海縣署拜會縣主汪瑤庭大令大令飭丁擋駕○昨日籌防局委員唐子泉二尹命駕詣縣署謁見縣主汪大令面陳要公良久始出 
留心水道 
　　本邑南市江海大關前建造洋式浮馬頭以便稽查貨物正在釘椿時新關河泊司商令工作暫停以便繪圖察閱著防有妨水道也 
[市中人語]  
　　前昨兩日滬上市中人紛紛傳述某巨商所開字號忽然倒閉約欠海外某某諸銀行二百數十萬金此說若眞則滬市亦必因之震動矣姑志所聞以觀其後 
[幾罹火厄]  
　　前晚美界四川路篷路轉角處第二千二百二十九號門牌某姓家樓上忽然失火幸卽覺察竭力救熄祗焚去木板等物然已險矣 
[上海縣署瑣案]  
　　前月某日有姜友山者行至江橋鎭被張紀高毆斃地保以事在上海寶山交界之處分投報由上海縣汪瑤庭大令寶山縣王緯辰大令會同相騐然後將全案移歸上海縣署旋經汪大令飭差拘獲許茂祥及張紀高之兄預高暫行管押前晚傳集渡夫楊錫寶姚渭卿茶館主張瑞春研訊張瑞春供上月二十五日姜友山在站的茶館中品茗張紀高糾集二十餘人肆行毆撃其兄預高更相助爲虐小的向之喝阻致將館中茶碗撃毁一空當時小的確目見紀高爲首餘入則忙亂中難於辨認不敢妄供楊錫寶供小的與姚渭卿在野雞墩駕渡船以五日爲期輪流更替上月二十五日輪値姚渭卿駕船以故當日情事小的不得而知姚渭卿供是日黄昏時張紀高糾同張硯香張景銓張阿狗張錦堂張華卿等二十餘人分乘二船渡河而去一船係張紀高爲首一船係包賢堂爲首不見持有器械比返雖與小的之船同行然小的初不知伊等有何事變次日始悉姜友山已被伊等毆斃預高供前者小的在張瑞春茶館中賭博瑞春積欠賭帳久不歸還故於上月二十三日撃毁伊家茗具後與許茂祥遇結伴回家迨十八日胞弟紀高被友山毆辱因於二十五日糾衆復仇是日小的往他處販售菜秧並不同往求恩明察許茂祥供二十五日紀高來糾小的至某茶館並不言明行兇之事後見紀高率衆回西而去聲稱欲與光蛋尋仇不知如何竟將姜友山毆斃大令飭將渭卿瑞春錫寳釋回茂祥預高押候復訊核辦○楊家渡巡防局員某君移送奚東林駱長生楊景華到縣大令升堂研訊陳阿根供小的與奚阿元爲鄰伊子金生病故苦無嗣續令寡媳贅小的爲夫承繼香火甫閱五日忽有同姓不宗之奚東林前來爭奪不遂所欲竟於前晚糾約流氓撃開大門而入先將阿元曳出勒索洋銀數十元阿元不允致被捆縛手足懸諸樹上手持木棍猛撃因之阿元身受重傷小的出而喝阻東林持刀欲戳小的大懼奔至樓上狂呼救命時已二鼓由鄰人報知巡防局蒙局員老爺派勇將東林等拘解案下當時室内抽屉中失去洋銀首飾求恩究追阿元供小的被族姪東林毆傷甚重求恩騐明餘語與陳阿根相同大令飭仵役騐得阿元肩背手腕均有繩痕及木器傷歴訊奚東林駱長生楊景華供詞俱極刁頼遂飭各鞭背二百下掌頰一百下復將東林上天平架良久始供站的駕舟度日駱楊皆小的之夥阿元無嗣應由小的承立不料伊將寡媳嫁與陳阿根并撫爲義子小的故尙理論且金生去世時阿元曾向站的借洋銀十元是日小的由滬北裝米回家時已二鼓行至楊家渡見阿元由某姓烟間中出小的向索前欵阿元令隨之往取不料陳阿根忽出而霸阻因此小的將陳毆撃阿元出勸被小的推仆於地正在喧閙間駱楊踵至帮助小的將阿元曳出門外在吊在樹上阿元惡駡　休因用本棍撃伊手腕兩下駱供小的惟帮助東林將阿元曳至門外並未肆毆楊供彼時小的適患目疾雖亦在塲並未動手大令盤詰至再矢口不移爰諭令陳阿根舁阿元回家醫治東林與駱楊押候懲辦 
[上海巡局紀事]  
　　前日南馬頭浦東鄉民人高大雲家被匪行劫所失不貲事爲保甲總巡謝岳松明府所聞特於昨日飭傅二十四保正十五圖地保陳鳳祥到局聽候訊供○浦東爛泥渡汛捕夥役張洽忠緝捕不力且有包庇賭棍情事前經總巡謝門府傳案比責限期將各處竊案破獲昨届限期抗傳不到明府震怒飭提正身陳金嚴訊○流氓陳桂生王貴松向太古洋行載泥船駕長李阿炳訛詐洋銀不遂所求恣情兇毆李心不能甘投訴總巡局謝明府准詞飭提陳王研訊判將陳責千板王責七百板各枷號一月○日前城廂内外保甲總巡朱森庭明府飭差傳諭各铺卸去夏間所搭凉棚以防火患竹器店主傳阿木抗不遵諭明府因於昨日飭差拘局押令拆除方准釋出○日前鹹瓜街程裕和茶葉棧被賊竊去衣服因之投報十六鋪巡防北局昨日局員陳仲賢二尹飭傳汛捕錢福到案笞責二百板勒限嚴緝 
[英美租界晚堂案]  
　　職員俞禮投英美租界公廨控秀文釘書作主任晉臣違背合同不交書籍等情晚代理讞員魏蒓隝大令提任質訊俞禮訴稱今年五月職員印成皇朝掌故彚編二千部由任承攬表釘限期七月底交齊詎料至期僅交到匿不面求卽究追任供稱各坊所交書片作中方堆積如山求寛限期不敢遲悞大令予限一月將書一律釘成 
[仁聲洋溢]  
　　日前本館協振所承坤記莊匯來隱名氏求弟病愈助振捐洋銀一百元正又遺德堂汪門余氏求頭痛諸症速愈助四川急賑洋銀三十五元夫天人感應之機惟積德行仁爲最捷今二善士誠心所積澤及哀鴻有不上格蒼穹立消沴戾者哉易曰勿藥有喜書曰 
康疆逢吉敢爲二大善士頌之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　包探趙銀河解胡阿福至案禀稱胡以挑擔販舊貨爲業小的查得擔上有某洋人所失小衣一件是以送案請究胡供稱此衣購自向不相識之某甲並非竊贓求鑒代理讞員魏蒓暘大令商之白繙譯飭押候尋甲到案訊核○包探倪順泉解粤人張阿元及其妻張陳氏其女張阿川至案禀稱張開設店鋪前日有日本婦人往購雑物遺失鈔票洋銀六十五元匯豐銀行支票洋銀二十五元向訽不認因之報捕查緝一面知照匯豐如有人收取洋銀請卽扣住昨日張果往匯豐支銀爰卽指交小的吊出原贓尙少洋銀三十五元今特送案　究阿川稱票在馬路中拾得兹願如數措賠大令以張夫婦並非行竊惟拾物不報捕房亦有不是之處遂令釋出措賠而將阿川暫押爲質○包探倪順泉解陳阿六至案禀稱此人竊取某洋人衣袋内洋銀兩元故由小的送案請辦大令飭押候於禮拜四訊究○包探張寳成解吳富氏至案禀稱氏因貧困難堪與其夫口角旋呑服生鴉片烟自盡由小的送至仁濟醫館救治得生今特傳同伊弟富榮壽送案請核氏俯首無語大令勸慰一番交榮壽領去○包探邊槐州解華廷如至案禀稱此人行竊滕阿堂家衣服報由小的查獲送請究懲大令判責二百板○包探趙銀河解陳阿金至案禀稱此人行竊彭姓家衣物報由小的查獲送請究懲大令判責一百板 
[法租界公堂瑣案]  
　　上期李伯垣控高太金圖頼洋銀四百元避入英界等情昨日李復將高父大秋卽高成扭解至案　員孫建臣大令飭交人保出候移提太金訊核○顧上違訴稱小的在治下開設豆腐店被歇夥朱阿金竊去紡綢衫裤一套請卽究追朱阿金不認行竊大令一并斥退○湖北武昌泰安棧主張明訓之妻張施氏被寓客劉瑞芝誘拐至滬張得悉電囑其弟明珍在美大輪船上尋獲進入捕房解奉大令訊供將張施氏交明珍帶回劉瑞芝押候其夫到案再核昨日張明訓投案伸訴前情劉瑞芝供稱小的原籍廣西近在湖北謀事父親劉曾係癸亥翰林大令飭將張施氏交明訓領回劉發回捕房著繕呈履歴以便備文移歸武昌○太古棧工頭尤炎山有小箱一口寄存吉祥街升和樓茶館内某日檢點箱中忽失去洋銀一百元因浼太古西人函致捕房將茶館執事人陸洪生拘案請究陸供稱主人現回寍波此事小的實未知悉大令准交人保出速邀茶館主來滬清理○瑞泰茶葉店被火後迭奉大令訊供判罰銀二百兩嗣因一再苦求減罰一百兩以五十兩償被累之陳子祥其餘充公○通州人曹和尙將其妹彩揚領至清芬堂烟館倩殷洪桂價賣事爲巡街捕所知前往緝捕曹乘間逸去遂將殷與彩揚帶回捕房昨日解案請訊彩掦供年十二被兄領出圖賣現聞兄避匿姑夫莊林章家大令飭暫留捕房將殷交人保出尋曹來案核辦○英租界宏昌洋貨店失去洋線數大匣報捕查獲竊賊李阿狗陶阿春詰知原贓已售與陳永生因之前往吊出解送至案失主顧榮之投案伸訴情由大令判將李陶各責一百板送交英界捕房陳枷號一禮拜責二百板○偷兒王阿章行竊某棧檀香楊六行竊某棧棉花均由巡丁拘獲送案請辦大令著各責一百板 
[美租界捕房紀事]  
　　前日傍晚馬夫某甲駕車至西華德路東桂芳里左近偶不留意將某姓皮鞋店小孩撞倒碾傷面部某號巡街捕見之一并解入捕房捕頭察得孩所傷尙輕令送同仁醫院醫治甲從寛斥釋○昨晨小竊劉阿貴混入唐家弄某姓家竊取衣服若干件携之而出被失主追獲扭入捕房捕頭令押候解送公堂禀請代理讞員魏蒓隖大令訊辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
