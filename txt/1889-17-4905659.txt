# 1889 - 17 - 4905659

 

Page 1

 
 
[重印風月夢告成] [  申報舘主人啓]  
　　風月夢一書爲邗上蒙人所著中間縷記揚州艶跡平康典巷選色徵歌名士美人湖山生色尤妙者每于雪艶花穠之際微寓藥石良言百八淸　直足喚醒世人痴夢盖體例雖仿章回小說而其遣詞命意誠有非率爾可以操觚者前已印行早經售罄茲復以新式鉛字排印校讐裝釘格外精工每部仍售洋銀三角欲購者請移玉至上海申昌書畫室及各外埠申昌爲盼 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世面士知實學直可俎豆漢儒但所取或非足本若　人傳廣　編　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論說者概從割愛廣搜秘籍力　幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以圖利其書足貴其價甚　預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜歉出書後不預股者每部定價四十元特此佈聞售股處○在上海拉圾碼頭本南局帳房三馬路申報帳房南北申昌以及漢口黃陂街本局京都琉璃廠本局廣東省城本局皆可購取此佈 
[禁賭說]  
　　賭博之當禁也誰曰不然然而旋禁旋弛屢禁屢弛凡抽頭囊家望風鬼使毫無忌憚習爲故常者何也盖好賭者流往往陷溺沉迷俾畫作夜雖廢時失業破產傾家皆有所不暇顧倐而勝則趾高氣揚如吠人之瘈狗倐而敗則垂頭喪氣如鬪敗之公雞無捲容無懈志津津乎若有餘味焉是何賭興之濃賭心之熾至於此耶夫禁賭者禁賭之名而已不能禁賭之興禁賭之迹而已不能禁賭之心此賭之所以禁而不絶也試以滬北論之夫賭禁以滬北爲最嚴而賭風亦以滬北爲最盛夫豈皆藐視官府玩弄法度而然耶盖以市廛稠密遊客如雲一勝之貲立致巨富夫是以賭興尤濃賭心尤熾也當髮逆擾亂之際凡挾貲而避難者大都遁居滬北以洋塲片土爲安樂窩維時烽烟遍地與死爲隣子父弟兄各不相保視其床頭金貲若本爲他人之有也者而棄之如糞土用之如泥沙於是狡黠囊家議集博徒倡開賭塲爲牧猪奴者蜂屯蟻聚搖灘牌九擲體打牌色色皆備一日之往來一人之勝負動以千萬計賭風之盛未有盛於此時者迨宼氛旣定法令甲明向時囊家博徒匿迹韜聲棄本行而就正業不敢復萌故智法網自罹其著名賭塲雖經懲究而終未悛攺者惟老旗昌之三層樓房與裏洪口之三官堂後兩處耳老旗昌曲室洞房幽邃深奥防維旣密線索尤靈不得其門而入無從發其覆而摘其奸後經捕頭設計出其不意掩其不備乘夜往捕排闥直上獲賭徒若而人老旗昌之賭塲由是遂絶裏洪口支搭草棚擺設矮桌骰聲丁丁自午至暮赴賭者絡繹不絶然而四望田野僻陋荒凉爲巡捕足跡之所不至較老旗昌捕捉尤難一聞捕捉之信則以賭塲遷徙於一二里外一切賭具收拾一空僅　二三人爲赴賭者指點引領比巡捕至則虚無人焉影響全無形迹不露故裏虹口之賭塲至今猶存顧老旂昌之赴賭者猶有世宦名門富商鉅賈如劉毅之一擲百萬規模猶在塲面可觀至裏虹口則皆游手好閒無所事事往來雜㳫品類不齊狷潔自好者流皆不屑與之伍彼世宦名門富商鉅賈之好賭者　聚散無常游移無定往往刻期訂約以妓館爲賭場夫捉賭之難莫難於妓館矣先期預約相識者七八人或十餘人華一老成可靠者爲經帳賭客將銀洋向經帳買籌馬而後入局或搖攤或牌九因所好者而爲之而門前之車馬喧闐笙歌嘈雜如故也另潔一室肆筵設席酒肴齊整燈火輝煌而虚其位以待賭客之散而入座或有巡捕聞風往捕則無事張皇無須逃遁惟將睹具謹自收藏從容飲酒談笑自若妓家指賭客爲酒客而托辭於擺檯面雖巡捕無如之何此滬北之賭禁雖嚴賭風極盛者盖以賭塲而在妓館也且夫禁賭者爲其無益而有害天下無益有害之事之類於賭者豈少也哉自滬北之賭風盛而凡名非賭而實爲賭者與之俱盛打牌碰和本屬戯具勝固欣然敗亦可喜或經紀餘閒藉此消遣或親月相聚藉此周旋今則有以碰和爲業者有以邀人碰和爲業者至碰和之勝負有以百金爲注者有以千金爲注者亦足以喪巨資敗血產其爲害也非賭而何呂宋發財票本爲地方善舉起見凡購票者偶有餘資聊置一票無心得失無足重輕是猶量力而助捐初不計得彩否也今則販竪傭夫心生妄念刻減衣食累積辛俸以爲孤注一擲之計一若矢無虚投權有可操者開彩之日求籖問卜如醉如痴電報一至奢願皆虚以是四壁簫條妻子凍餓其爲害也非賭而何貿易之道以本權利獲利不過什一折本亦屬無多其計最長其事最穩今則有力薄而願奢者持千金之本而置萬金之貨若其折本奚止千金且竟有以空盤而爲交易者曾不轉瞬虧負已多輕生破家事所恒有其爲害也非賭而何嗚呼滬北賭風不由此而益盛歟惟其盛也而禁之尢不可不嚴請言所以禁之者[  此稿未完]  
[本館接奉電音]  
　　昨日在京友人發來電音有本月十四日諭旨二道敬謹譯登○十二月十四日奉上諭兵部奏各省營制册籍仍未造齊請旨飭催一摺現在兵部纂修則例會典專待各省管制送齊方可纂輯所有尙未造報之河南湖北福建臺灣浙江廣東雲南甘肅新疆等省及尙未造齊之陜西廣西貴州等省着各該督撫飭令依限造送毋得延宕至滿營營制額缺並巡捕營營制册籍着該將軍等查照該部單開及前行欵式分别核造送部核辦另片奏請飭各省將現在裁定額設旂緑兵丁數目及防營何汛分别馬步隊各項詳細造册等語卽　該將軍都統督撫等查照辦理餘依議該衙門知道單倂發欽此同日奉旨正黃旂蒙古副都統着長敏暫行署理欽此 
[帆船失事]  
　　有英國帆船名愛各洛因的恩於本月初二日由本埠開往呂宋行至臺灣海面距淡水數十里擱淺其時風浪甚大約僅一刻鐘已漸沉下水汨汨而入當經二副帶同八人帶繩上岸將設法施救詎爲該處生番所見將各人衣服盡行剝去船主見此情形不敢上岸急帶船中諸人乘坐小艇開赴淡水至今尙未見到恐已漂没矣生番見船上無人卽上船將物件搶取一空并將船焚燬二副覓途至淡水告知英領事當經領事知會水師提督撥一船駛往失事處查勘情形云 
[都門紀略]  
　　大淸門門墻灰片剝落門亦逐漸凋零頭停琉璃瓦片間有破碎脫落之處明正舉行大婚典 
 
 

Page 2

 
 
禮應卽修飾一新刻已由大婚禮儀處派商修理擬將大淸一門前後頭停缺少琉璃瓦片補足内外門墻逐一抺灰罩以紅色墻下石塊提刷灰漿門墻從新飾以硃油門釘一律添補應需工料歸大婚禮儀工程項下支銷云○分發河南卽用道姚寳勳具呈吏部稱職係前山西補用道光緒八年十月因案被議今在海軍衙門報効經費本年十月十四日欽奉懿旨着以道員分發河南卽用並賞還銜翎欽此遵例取具同鄉京官印結呈請帶引於前月二十四日騐到二十八日騐看並未唱名後詢知係考功司調引扣除至今多日未蒙傳帶復查職係特旨分發人員核與在部投供之前安徽徽寗池太廣道恭鍹助賑奉旨以道員選用並未由考功司帶引卽准其投供銓選乙案相同可否援案辦理取結赴部呈明查案批示吏部查降革開復人員例應引見今該員姚寳勳係奉懿旨以道員分發卽用並賞還銜翎核與開復原官無異自應按　本部開復定章辦理惟該員援引恭鍹成案查恭鍹係奉旨加恩以道員選用並無賞還字樣所請援案免其開復引見應不准行○新任禱部右侍郎文少宗伯興於上月二十五日未刻履新先期由司務廳傳諭闔屬官員吏役曁鑄印局會同四譯館官吏人等屆期進署謁見○奉　輔國公榮養芝公爵頤守護東陵三年任滿擬卽回京　節已見報章兹聞榮公之如夫人已於上月初入都榮公則於上月二十四日兩點鐘自馬蘭峪抵京循例就西四牌樓南英子胡同臨濟菴歇宿繕具安摺於翌晨呈遞並備紅頭膳牌交樞垣呈遞隨於二十五日淸晨進内聽候召見旋傳令於第三起入見詢以數語榮公據實奏差至散門後方可府邸○總管内務府各堂憲諭知管理官房租庫章京等迅將該庫每年應收租銀若干租錢若干其中有無拖欠玩抗應行送追者逐絀勾稽繕單據實禀覆以憑核辦該管章京等不得瞻徇私情致有彌縫遮飾　弊如有關閉倒塌之房須將租價若干何時關閉何時倒塌查明勿稍含混以期涓滴歸公○鎭守西陵泰寗鎭總兵兼總管内務府大臣　　軍塔布以先祖墳塋數載未能展視本年雨水衝激宜急興修專摺陳請賞假回京修墓並請派員署理印務本日奉硃批懷塔布着賞假兩個月所有泰寗鎭總兵印鑰及總管内務府大臣關防着移交守護大臣奉恩鎭國公溥芸暫行署理欽此○科布多所轄蒙古札薩克郡王密希克棟古魯布之祖母福晉近已疾故例應奏明請頒祭文儀物派員往祭以示朝廷恩隆蒙藩至意刻經科布多辦事大臣克都林札布據情入奏奉旨交理藩院查照向例辦理欽此○年例歲闌恩賞八旗各營官兵半月錢　刻經八旗各營咨送官兵應領○賞册經戶部稽核相符隨回明堂憲連本年十二月錢糧開放計初一日開放廂黃正白兩旗錢糧恩賞初二日開放廂白正藍兩旗錢糧恩賞初三日開放　黃正紅兩旂錢糧恩賞初四日開放廂紅廂藍兩旂錢糧恩賞○新授廂藍旗護軍統領恩大統領普於上月二十六日午刻履任視事護車參領等齊集伺候統領舉行拜印盛儀訖隨有慶伊富恩瑞五印務曁德慶桂等叅領皆以應　各稿呈堂簽押統領謂本堂今始到任　後遇有應辦事件衆章京如赴私宅須晤本堂面禀不得令宅　家人傳語至本堂家人例由營月給酬勞然須照章給發不得格外多給倘衆章京應禀事件家人不立卽通報以及挨延勒索等事務必禀知本堂以憑究治衆章京勿見好於本堂家人本堂車夫家人有干預公事以及請託等情立卽禀明本堂以憑　懲幸勿容隱衆護軍叅領連聲諾諾而退○某甲者其母素不安於室上月某日比鄰幼女至家求甲母作針黹適甲母不在室甲頓起淫心將隣女塞其口縶縳而淫之事畢復多方嚇禁迨女歸家父母見其步履不克如常細詰之女將前情和盤托出父母怒甚奔赴官廳控告廳官將甲母子二人緝到立卽解送步軍統領衙門研訊數堂甲供詞牽連其母北署以案情重大將人犯移送刑部訊懲 
[憲示照錄]  
　　津海關道劉天津兵備道胡爲出示曉諭事案照光緒十四年十一月初七日奉欽差北洋大臣爵閣部堂李札准欽命總理海軍事務衙門咨本衙門於光緒十四年十月二十七日具奏天津鐵路至大沽鐵路造成騐將如式擬請接辦告成由天津至通州一摺本月欽奉慈禧端佑康頤昭豫莊誠皇太后懿旨依議欽此欽遵咨行遵照飭令天津道通州道海關道會商將鐵路公司勘路購地事宜妥爲照料督率等因奉此並准鐵路公司以海軍衙門奏由天津至通州接造鐵路係爲利商便民微調轉運而設從前民間尙未深知或滋疑慮今天津大沽等處鐵路均已造成通用皆知有益　損凡遇河道溝渠路過橋梁函洞於田畝毫無妨碍所佔地畝必公平給價然後興工房屋坆墓可避必避其必不可避者亦必先行給價再議遷徙斷不令小民失所現在公司委員帶同中外匠役履勘地畝竪立禁線咨請出示曉諭前來除飭天津縣派差恊同各該地甲妥爲引導指點外命亟出示曉諭爲此示仰沿路居民人等一體知悉爾等須知鐵路一舉案經海軍衙門奏奉懿旨准辦鐵路公司遴派洋匠司事前往勘路將來勘定以後凡有所佔地畆萬不可避之房屋墳墓必須先行公平給價再令遷讓斷不使爾等稍有失所爾等務各安堵如常毋得戹起驚疑亦不可互相煽惑稍有阻礙自干咎戾切切特示光緒十四年十一月十六日 
[鍾陵雪景]  
　　臘鼓鼕鼕臘梅𫃊𫃊每當日斜未斜之候三足烏便黯淡無色寒雲旣殜朔風又號消寒家悄數九九圖上見臙指染處恰二九未了料天公必於此時安排一番玉戲爲雅人添掃雪烹茶圍鑪詠絮　致初二日果得雪一陣初四夜又得一陣計前後共積素有三四寸許惟霉後滴水皆冰四五日間寒氣逼人尤甚一望銀世界依舊遇方爲矩冒圓成規並不以林表霽色而高高下下頓成有缺晶甌也惜地非孤山未獲向白羽元裳者一叩其寒似堯九年否耳然誦坡公凍合玉樓寒起粟光搖銀海眩生花之句知不止王刑公歎其使事之精矣○賭博之大小不一而其爲害於人則一被害之大小不一而論蕩其家敗其產絶其饔飱甚至於父子不相見兄弟妻子離散此皆爲溺賭者所必致而尢爲誘賭者階之厲也城内外賭風之盛由來已久而南門尤爲淵囏秀所謂牌九者有所謂攤局者皆紈袴子弟以及紆靑拖紫者相與爭勝負於其間故所居必重堂邃室所聚必浹旬連宵而又招秀外慧中者以爲之酬應備淺斟低唱者以極其歡娛不知者初不悟其爲阱於國中也下此則朋比爲奸投人所好名曰南把南把之心術毒於蛇虺而其手叚則高於鷹隼故近之未有不墮其迷魂陣中者前月有武弁在上河爲某觀察所信任委爲巡哨旁觀豔其量簰時獲金甚夥思有以攫之一日有一人謂弁曰某客棧來一貴介甚揮霍日以金磚一方爲人賭孤注無敢敵者今我輩已雇船約其就丁字簾前竭一晝夜之力或可一網打盡苟富貴無相忘也　弁正續絃思得金十兩以爲釧聞人言欣然色喜言者知其心動卽勸其携百元以往弁如教詎未終局在座皆先鳴而弁獨拜下風貴介乃今點籌者會計計弁當輸三百餘金弁不得已願書券乞背城借一貴介不可曰誰復與白戰之寒乞兒對壘乎客齊爲緩頰又言弁確係千金之子所約必不待責逋但重垣所隔此去又將安歸故欲盡長夜之歡同破岑寂耳時弁方躍躍欲試以爲若遇高皇帝萬戶侯何足道者不料貴介湖海之士豪氣勝人十倍弁又輸與百金遂爲羊公不舞之鶴鎩羽而止座隅貴介知其意反慰之曰如約而止昨有知其事者謂貴介實南把弁所遭名爲倒脫靴云 
[典牛續聞]  
　　金陵上新河當南鄉之孔道該處近接姑熟鎭市如湖熟隆都秣陵關一帶皆縱横數十里有山有圩魚米之腴在江表不可一二數江寗府李太尊稔知南鄉爲民　元氣所聚不可不深加培護特委候補府阮太守北捕廳劉别駕就上新河設一總局爲各局道領一切章程悉以總局爲發號施令之枋訊自九月開局至十月底共典牛九百有奇局章視牛齒之老稚定當價之多寡分三等上者給價十千次八千再次六千眼同該牛主刮角烙印發棚喂養每一棚放牛十六頭用牧夫八人每一人日給錢四十文米二升先是有人謂農民依牛爲命非窮極無賴决不忍割愛恐局或虚設不料開局後來者日衆營内外已搭有八十餘棚角濈濈者早充滿其内管牛司事正慮寢訛無處怱一日頓來牛千計次日又如之局中搭棚買草日不暇給而未收之牛均散放於田隴間一時五花八門盛於桃林之野鄉民目睹情形知搭棚地面已無可 
 
 

Page 3

 
 
推廣縱官府不惜物料俾人畜各得其所無奈人擠牛牛擠人已無　是餘地地　　　　　　　　　　日　而　　　十其特必有感時氣而抱憾於水草之不善者乃相約具禀願領價自喂於是由縣出示每牛給草價四千文先於挂號日給川資五百文各將牛牽歸十日後來局找領三千五百文鄉民得此信息益喜踴躍歐呼來者視前更衆局員不解其故後查知兩邑山鄉牛已典盡無遺此實圩鄉與隣封之牛爲混冒計耳因復由縣出示以本月初二日定其截止統計被旱之山農前後共典去牛五千餘隻可謂盛矣說者謂不但窮措大獲惠抑且爲大武君生色刻下該農民又陸續將先典之牛在局先繳當本後領草價均已次第贖回惟局中費此一番辛勞幸而别無倒斃情事未始非冥冥中默邀上天之佑書竟爲浮一大白 
[蕪湖火警]  
　　本月初九日黃昏時金馬門夫子廟前某貨郎家忽報火患其時貨郎適出外婦則赴親串家貸柴米柴門半掩寂寂無人房内爐上烘有濕衣不知如何冐起火星以致燒穿屋頂竹籬茅舍無殊拉配摧枯迨水龍聞警馳來則已烟消火滅矣是處四圍皆草屋貨郎家適居其中此番未致殃及池魚者蓋因雪後屋上皆有溼痕是以祝融氏不能蜿蜒而過也 
[潯陽冬景]  
　　冬間雨少晴多天時和暖居人負暄南榮下閒話桑麻皆曰趙衰眞可愛哉至上月二十九日忽覺朔風凛冽江濤齧岸有聲林木怒號無異龍吟虎嘯三十日同雲密布東北風尤銛利如刀彼效黨太尉之美酒羊羔　銷金帳中行樂者尙不免重裘不煖高聳鷺肩而蓬戶袁安閉門高臥其苦槪可知已入夜凍雨連天雪珠錯落微聞竹屋上丁丁然如敲玉子聲至初一晨起而簷牙屋角一白如銀蓋六出花飛天公已通宵玉戲矣初二日風威漸息窮檐黔首遍衣黃棉黃口兒童咸拍手歡呼曰杲杲日出惠我羣黎○江北小池口某姓嫗方夜績忽有梁上君子越墻而入狙伏灶下蓋欲待其安睡一試胠篋之能也蹲伺旣久漸入睡鄉鼾聲如雷不覺已入南柯郡中與湻于棼稱僚壻嫗聞鼻息而駭持燈照之燈係一敗油盞風搖搖欲息賊見其可欺猛起踢之倒地燈滅賊於黑暗中摸索不得出大聲謂嫗曰門何在嫗懼不敢答賊劃所携自來火燭之且嚇之曰不言當火汝居嫗乃教之拔扃而出○廣濟呂某混號無人纒設烟館於大碼頭紫霞燄吐嘘氣如雲幾如元人詞云昏鄧鄧似黑海來深羣不逞之徒日夜麕聚蓋亦一逋逃淵藪也月初某日呂在戚友處摒擋洋銀二十元懷之而歸中途遺失將及門始覺回身尋覓蹤跡渺然適有某甲者尾之行呂疑被甲拾去向之盤詰甲不認呂遂飽以老拳經衆人根問情由勸令回去呂聲言尙欲訴諸保甲局後亦不知所終○入冬以來市面寥落茅簷蔀屋生計蕭然歲事將闌無以爲計以致向長生庫求佈施者踵錯於途典中人以貲本無多應接不暇往往狼聲虎視欺嚇貧民世道如斯安得廣厦萬千間大兹天下哉 
[覆舟遇救]  
　　西歴正月初三日日本島根縣濵田警察署巡查二名護送遭難朝鮮人十名到長崎縣候便船給資遣回本國該難民稱均係朝鮮慶尙道人因年歲荒歉餓莩載道由縣治課徵金德賢錢五百兩崔仁吾徐國賢各錢三百兩出江原道購榖上献命下卽於光緒十三年八月廿八日出發赴江原道江陵朱門津十月廿七日榖已裝好當就歸途途中在永津逢大風十一月初三日飄至日本石見國濵田浦之冲船遂傾覆當時幸遇捕魚日人大下卿三郎等十人將船中十人悉行救起止宿於福島屋得慶生還云 
[東報彚譯]  
　　日本海軍省艦政局此次着橫須賀造船廠製造三千噸巡洋艦一艘現在繪圖甚急刻日動工○本月五號電達長崎云巴奈馬運河本日集會債主議得此次工事必須募集資本金方可敷用○本月十一號電達長崎云獨國海軍在洒毛埃地方上岸被殺士官一人水夫十五人被傷士官二人水手三十四人又報在司埃干滿駐紥之英兵悉於是日拔營而去○街才雌托新聞報波斯皇帝今春赴俄都聖彼得堡○美國大統領向例四年一調任上月六號上院議員滂雌托籃於攺正憲法案内議得今後大統領展限六年爲一任○本月一號午前五點鐘日皇偕皇后行歲首四方拜禮九點鐘御大殿受各親王及夫人拜賀十點鐘受大勳位親任官公爵從一位勳一等勅任官各偕夫人叅賀禮畢各親王侍立俟文武各大臣陸續進内叅賀皇宮前車聲隆隆終日不絶各大腎胸間所帶勳章光映三辰非常燦爛○黑田總理大臣與伊蕂樞密院議長於舊臘廿五六日爲發布盡法事議論不合互相詈詬幾至用武幸由大隈外務大臣井上農商務大臣出席解和然二人怒未息也伊藤伯隨赴夏島别墅本月四號日皇召各大臣辦事而黑田伊藤兩伯爵雖在新年相見均不施禮云○俄羅斯皇帝三世膂力出衆今帝前在毛司開府兵器製造所雙手提八十貫重鐵塊侍臣無不吃驚去年十月三十號由開笳洒司還幸經過僕魯干地方汽車忽脫軋條各車大遭破損皇及皇后太子皆在車室休息車室之天井將墮落勢甚危險皇遽起竭平生勇力兩手支架天井皇后太子稍受微傷得免於難皆帝之力也○本月十一日皇遷居新皇宮城之時御坐馬車預在英國訂造業經送至東京此車式如鳳輦車室四圍用金鳳凰裝飾四角篆御用金章又設點燈器於四隅用馬六頭拖曳車價一萬五千元加以裝飾共二萬元○朝鮮政府命今後各道金礦所有採掘事務統歸政府管轄派員監督近向美國聘來礦師五名經理其事○法國駐屯安南東京交址柬蒲塞及中國地方陸軍兵數向有一萬三千八百五十三人又常備土兵一萬八千人總計三萬一千八百五十三人近年各地平穩駐屯兵數不必如是之多現法政府擬於本年核减兵數派往安南及東京者五千四百人交址柬蒲塞及中國地方者一千八百人合計七千二百人土兵額數則仍其舊 
[武試展期]  
　　前日上海縣考試武童内場步箭應試者共七十一名依次献技試至五十九名時已傍晚邑尊商諸陳叅戎宣廣文諭令各武童於翌日考試刀石其未射步箭者一律補射隨卽退堂昨日適儲憲來申邑尊另有要公因攺於今日扃試 
[刑書被竊]  
　　前晚二鼓時上海縣刑房書辦回家晚膳忽見門上鎖已扭斷入門檢點見案卷尙未遺失惟失去二馬車水烟袋一支紫銅手爐一個綢洋傘一柄洋刀一柄靑蚨六百文當卽告知捕甲嚴緝并禀請裴邑尊飭捕追贓 
[嚴訊盜黨]  
　　郭金魁等圖刦野鷄墩划船一案迭紀前報兹又拘獲同黨曾四和到案前晚裴邑尊升堂訊究曾稱小的籍隸湖北向充營勇後因裁撤流落江湖與郭及鄔桂林蔣老和爲友實因貧窘不能度日以致圖刦資財邑尊飭發自新所管押候示 
[再訊局賭]  
　　副捕頭鉛門督同包探秦少卿等在石路北兆富里妓女呂翠蘭呂小蘭家拿獲賭徒朱少卿卽褚少雲等及金釧洋銀賭具解送公堂蔡太守研訊口供押候補提女傭王楊氏張王氏李阿寳覆訊暫發官媒看管又提到賭徒陶德卿吳靜山押候再訊等因已詳前報兹又提到大囡卽呂陸氏昨日升堂集訊先命呂陸氏看明諸人是否均在塲聚賭呂陸氏供陶吳沈及章二少爺沈先生均相識席湯二人記不淸楚陶供蘇州人布理問銜年已六十二歲向在揚州鹽務當差來滬未久並不敢賭太守謂有與賭受累之人可來對質陶稱逢塲作戯與人碰和吳供蘇州人並不聚賭葉友卿供洞庭山人千總藍翎守備與陶吳褚等在賭局中相識褚供蘇州人監生在滬荒唐王姓一節在胡寳玉家所做陶吳及申子卿卽申老錦與監生均同伴章見壽張永淸湯子良等供詞含混太守謂申係呂妓熟客當日在塲陶係申之母舅陶稱與申並不相識包探秦少卿禀是夜捉賭時先見李阿寳登樓通報致有知風遁逃者王楊氏張王氏李阿寳同供並不知情不敢通報太守謂此事已由包探目覩爾等何必狡賴李阿寳前次訊供妄供在親戚家送喪本分府不得已而用刑呂陸氏到案先經訊問已據實供明矣隨飭將王楊氏張王氏李阿寳開釋張湯係抽小頭之人從寛交保褚陶吳等并鴇母呂陸氏仍分别押候禀道候示金釧洋銀賭具槪存捕房 
 
 

Page 4

 
 
[英界公堂瑣案]  
　　包探顧阿六前獲積竊袁天寳送案蔡太守判令遞回原籍昨日該包探稟稱兹又詰得袁竊梅春里馬安甫家皮衣四件及趙大奎等十家衣物均已吊贓惟馬之失贓當時有東益泰烟館堂倌郟利章爲見証指陳升行竊獲陳送案訊不承招今始明白爲此提郟送案陳康榮稱家在梅春里與馬同居今旣破案請代領贓包探又稟馬之失贓被該竊連鞋子押錢二十五千文趙及唐三福浦雲山吳明林魏阿二方舉才顧金奎郭阿福項李氏朱張氏等同稱失竊衣物由包探緝獲人贓請爲給領陳供當日誣竊難甘今旣破案叩請究誣郟俯首求恩袁供浙江象山縣人疉犯行竊惟乞施恩太守謂郟强爲見証累陳管押三十四天情殊可惡遂判笞袁百板發捕房管押二年半郟笞二百板管押三十四天陳開釋馬之失贓准陳康榮代領其餘各贓交各失主分别認領○鄭鶴年訴稱陳公館家丁李阿桂竊取小的之衣十三件報捕拘拿吊贓送案李俯首求恩當　夥呈票請追當本蔡太守判李管押一月期滿交其母領去管束復着鄭給償當鋪半本 
[靑龍白虎湯]  
　　橄欖生蘆菔右二味水煎服因本年秋燥冬煖太甚霜雪未曾大降河水極淺深慮來春喉風痧疹大起緣定此方預服以杜其患切勿以賤而忽之蓋以橄欖色靑淸肝經之風火而息其上升之勢蘆菔色白化肺經外受之燥而肅其下行之氣合而爲劑消經絡留滯之痰解膏粱魚麵之毒用以代茶則龍馴虎伏藏府淸和豈但喉病之可免哉且二味物易功優久服無弊實能弭未形之患耳 
[後秀詞四]  
　　景德泉宛似當年劉桂林高歌一曲值千金座中遙挹雙眉秀如有西山爽氣侵○小元莫笑靑衣步後塵牡丹薌澤許相親翠　高　朱脣綻小語噥噥亦可人[  太痴戲題]  
[和人原韵]  
　　惆悵仙凡别恨深獨勞靑鳥寄愁吟啼殘謝豹三更月剖出靈犀一點心緣薄空嗟情是累夜長端賴夢相尋玉緘瑤札應無價細字蠶眠抵萬金[  太痴]  
[丹陽寳源錢莊内籌賑公所姜石卿林亷水楊畹香經收十一月賑捐第一次淸單]  
　　京口同泰豐寄來無名氏洋六元仙鎭德裕莊寄來諸善士十穋洋一元江陰顧山鎭寄來無名氏洋一元無名氏銅洋一元大通寄來惜不足齋洋四元内有銅洋二元求無愧齋四戶各洋一元上海洞庭山碼頭无記號寄來十戶各洋三角春記三戶各洋一元浙江　邑靑鎭寄來廣三氏洋一元王氏洋二元五角衆姓洋五角雪樵舘主洋一元浙上海鹽縣署錢席王觀瀾寄來王蓮記理記二戶各洋一元又十四戶各洋一角又八戶各洋二角蘇州兪振記寄來無名氏八戶共洋二元常熟義隆錢莊吳堅甫先生代募寄來裕昌病洋拾和福號洋十元無力人洋二十元大吉祥洋二元義興洋一元厚德堂洋五元潘家甫洋一元昌盛莊洋一元周炳文洋一杜源豐病洋一元益大病洋二元劉淮泉洋一元永德洋二元姚天益洋一元吳恆和洋一元和號二元永豐恆洋二元德新洋一元同恆昌洋二元周德大洋一元張永茂洋一元裕和祥洋二元永益洋一元不留名洋一元德泰豐洋二元愼和祥洋二元震源莊洋一元德成洋一元周同福洋二元大生號洋二元乾生號洋一元恊成號洋一元浙江藩經署内徐星階寄來張姓洋一元證德堂躭伯洋一元仲翁洋四角幼梅洋一元中洋二角邵洋一角文記三戶共洋四角王氏洋三角王姓洋二角泰姓洋一角張姓洋二角辛記洋一角雲門洋一元内有銅洋一元林亷水經募無名氏洋三十元韓鳳來經募汪愼興洋四元蔡乾泰豐洋一元蔡慶儒洋一元蔡義田洋一元劉同成洋二元蔡信益洋一元無名氏洋四元○○以上共計英洋一伯七十元内有銅洋十七元 
[上海三馬路與昌恊脤公所陳竹坪經收河南皖北奉直揚鎭賑捐十一月十七至二十日第一千二百廿一至廿四次淸單]  
　　丹陽册丁合興五元張秋浦樊怡隆各一元任賢材半元甘良連係保基闕正大正太丁家興徐家煜朱立庸某拍丁家彩孫元琴十戶各二角孫開運等十戶各一角共來洋十元虚對一個○又册朱家角不留名一元○又册燕記一元○又册恆餘堂七角喜亭氏少然氏各六角朱俊卿劉小亭等五戶各二角一戶一角共來洋二元五角虚對一個○又册松航來不留名四元○又册至德堂吳祈父病卽念二元○又册蘇來無名氏求疽症卽愈九伯周仁卿陳晴山倪謝二姓四戶各二伯紫桂卿無名氏各乙伯黃姓一伯五十文共洋二元○又册練塘陳世基求子病愈洋五元○又册劉闢泉一元張承　五角○又册合龍二元無名氏一元○又册怡盛號十二戶共一元六角錢四伯七十八文又册松江捕署寄善福堂文銀一兩六順堂四錢無名氏壽記各半元無名氏六角高記四角以上合來一元對開二個又紋銀一兩四錢申規銀一兩四錢六分九○又册曹姓二戶一元○鎭江陶致中大善士募來寓揚東陳門鄒氏又李門陳氏又陳叔明求腿患速愈助奉天以上三戶共洋一百五十元漢口永祥托晋和莊交來江壽春十元鎭江丹徒縣王慶明爲求先母王叚氏早日超昇一元高郵相鏡齋善士來愼堂三元杭省宓大昌桶捐一元銅洋一元錢一百四十七文○屠田寺公和典三元蘇女醉仙求母病速愈四元川沙八齡童子王廷立求耳重速愈一元○免灾單湖郡厘局寄來無名氏二戶各二元又十六戶各一元以上共廿元○又單鎭江豐和洋行來無力子十八戶共二元○又單王文記博雅堂張二元○又單南匯姚子堅義記各二元萬順力不從各一元駱恆昌五角吳少泉二角程萬昌彭升以陳梅林隆順黃香票五戶各三伯黃晉卿張九如等四戶各二伯屠友蕉三戶各一伯共洋七元二角○又單新如錢五元○上格册何仁六伯善來三伯巧元伯無名氏銀詩各一伯以上來錢一千二百文○又册藏出氏隱名氏合二元江述記五角○劉紹豐英補氏各洋一元温立三田現麟金恭甫三戶各半元濤燦氏四角　楊氏殷綫周各二元以上共三元九角錢四百廿文○老天順移助積省年醮費十元孫崇雅爲子病篤求速愈並祈平安十元遷善子求子病好平安五元沛國三齡童子節省點心移助二元祝兩求病卽好一元錢坤玉五元楊福林二角隱名氏病愈完愿五元售去前助千張羔皮元布馬掛二件又布背心一件洋六元二角三吳小民求營謀如意二元無名氏助呂宋票愿一條第二萬三千一伯四十九號不留名華陽無力老人完愿各二元章幸伯募倪馥亭齊玉斌錢五　文惟有主人二元四角靑蓮堂李病痊完愿二元陳篤卿醫金移助一元五角與門求子氏林國富各五元王海記一元無名氏十元○揚鎭册宿遷同善堂寄來周木記二元百忍堂張仲記陸道吾三戶各一千源泰坊武俊峰王景方周桂記王彩記聚　坊合盛坊奎源坊瑞泉坊怡老堂葉問記十一戶各五百共來洋二元○城隍廟桶捐小洋一角錢四百另四文○本所門前桶捐祈子肯讀二元分可一元白紙包前力子六角揚鎭册閱報人二角散捐銅洋一元好小洋一角○○四天共收英洋三百三十八元規銀一兩四錢六分九厘銅洋二元虚對四個小洋五十五角錢三千一百八十七文呂宋票一條合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年十一月廿二日京報全錄]  
　　宮門抄○諭旨一道錄前○發抄硃批五道○晉撫剛奏叅專閫大員貪劣多端難資統率摺○又奏調派練軍總統片○浙撫衛奏捐造橋梁照例給獎片○又奏爲知縣暫緩飭令赴任片○又奏署臬司等卸署回任片○河督吳奏報鄭工兩壩開工日期並陳停止挑壩及購辦物料摺○十一月二十二日理藩院鑾儀衛光祿寺正藍旗值日内務府引見七名提督衙門十八名○豫王莊王等由○東西陵回京請安○烏拉喜崇阿耆齡王仁堪各假滿請安○豫王德福各請假十日○宗伯續假二十日○工部奏派承修西四牌樓等處工程派出崑岡○景運門奏派專操之大臣派出謙光○召見軍機莊王崇禮玉銜高釗中發抄倪文蔚奏籌動工欵撥借電局用欵奉硃批該衙門知道欽此○又請以談國政補滎澤令奏硃批吏部議奏欽此○又叅將李如海保案更正奉硃批兵部知道欽此○陳彝奏提督衛汝貴爲其故父母捐賑建坊奉硃批着照所請禮部知道欽此○又惜撥制錢購辦鄭工稭料奉硃批戶部知道欽此○○山西巡撫臣剛毅跪奏爲特叅尃閫大員貪劣多端難資統率恭摺具陳仰祈聖鑒事竊照晋省緑營積習本深自挑練成軍以後所有南北兩路各營旗卽派太原大同兩鎭總兵兼統時值湘淮諸軍業經裁撤兵力較單惟恃該統帶隨時整飭庶一兵可收一兵之用至挽疲弱爲精銳尤在兼統之總兵潔已率下認眞教練俾兵無虚伍餉無侵虧自足以激勵軍心士卒用命則緩急有備閭閻亦藉以乂安是地方與總兵固隱相維繫者也臣每與接見大同太原兩鎭總兵及各營標副叅等官無不以矢公忠勤操練嚴巡查其侵扣等語諄諄相朂北路大同鎭所統各營旗賴總兵張樹屏林成興先後整頓餉額核實操防認眞商民倚爲長城故得邊圉綏靖惟查兼統南路練軍太原鎭總兵何鳴高從前尙知循分供職近來諸多因循營務漸形廢弛上年卽傳聞該總兵辦事任性信用私人兼有扣餉曠糧情事臣猶以爲專閫大員何至於是然人言藉藉未必無因今春密飭駐紥練軍各道府州就近查覆一面派委妥員密查乃知該總兵眞有扣發各營帳棚銀兩及借名調勇赴鎭當差實則曠糧入已前此任用劣書賈士奇藉勢招搖經臣閱伍時革逐旋又暗爲收用其本鄉親友到營統帶佫將弁歛資餽贈以市私恩等弊猶恐未盡確實復檄調護理太原鎭總兵何正宗潞安協副將呼延霖來省面詢得悉底藴核與委員等查覆情形均屬相符伏思總兵有統率營汛之責應如何持躬廉謹方期毋負厥職今何鳴高身任專閫乃竟虚額貪餉扣利營私致與弁兵爭利尙安能望其鼓勵將士切實操防嘗兹整飭練軍之際設使統率非人何以勵軍心而成勁旅現旣查明該總兵何鳴高貪劣屬實若再緘默深恐廢弛營務貽誤地方惟係總兵大員應如何嚴議之處臣未敢擅專恭乞聖裁所有查明專閫大員貪劣多端難資統率緣由理合恭摺據實具陳伏乞皇太后皇上聖鑒訓示謹奏奉硃批另有旨欽此○○剛毅片再兵勇强弱全視統帶爲轉移晉省南路練軍遜於北路由兼統之太原鎭總兵何鳴高貪利營私廢弛軍伍業經臣另摺奏聞今太原鎭所屬練軍若仍今何鳴高統帶日久皆成虚設查兼統北路練軍署大同鎭總兵林成興忠忱素裕勇力過人久歴戎行曉暢軍事前經臣專摺陳奏在案上年張樹屏請假回籍臣奏委該總兵署理鎭篆兼統練軍接任以來訓練巡防悉臻妥善臣本擬調派該總兵總統南路練軍以資得力惟該總兵現署大同鎭篆臣亟盼張樹屏早日到晉以便奏明辦理除由臣咨催張樹屏迅速銷假來晉外相應請旨勅下安徽撫臣速催張樹屏銷假旋晉供職俾該總兵林成興得以卽赴南路統率整頓實於營務有裨臣爲整飭練軍起見是否有當理合附片具陳伏乞聖鑒訓示謹奏奉硃批另有旨欽此○○衛榮光片再禮部則例内載凡士民人等捐修橋梁道路於地方有裨益者直省由督撫具題均造事實淸册送部止捐銀至千兩以上准其請旨建坊給予樂善好施字樣聽本家自行建坊如有應行旌表而情願議叙者由吏部核議給子頂載禮部毋庸題請等語今　　縣州同銜職員林巨倫歴年捐資建造東南三鄉橋梁五座共用工料錢七千五百餘串實屬好義急公於行旅大有裨益先經衢州府知府榮堃委員確勘取具册結呈送所請議給頂戴核與定例相符據布政使許應鑅詳請奏咨前來臣查該職員林巨倫獨力捐造橋梁五座共用工料錢七千五百餘千之鉅具徵心存利濟好善急公合無仰懇天恩准子飭部照例獎給頂載以昭激勸除將將結分送吏工二部查核外理合附片具奏伏乞聖鑒勅部核覆施行謹奏奉硃批該部議奏欽此○○衛榮光片再新選永康縣知縣李汝爲常山縣知縣王夢球均已到省適當秋闈屆期該二員係正途出身例得充當簾官是以暫緩飭令赴任留省派充闈差除俟差竣出闈卽飭赴任惟該員等憑限攸關自應奏咨立案俾得照例扣展據藩司許應鑅具詳前來臣覆核無異理合附片陳明伏乞聖鑒勅部查照施行謹奏奉硃批吏部知道欽此○○衛榮光片再新任浙江按察使谬壽豐前經到省當卽飭赴新任以重職守旋據報於本年七月十八日接印任事署按察使苑棻池飭回温處道本任據報於本年八月初一日接印任事署温處道候補道王景澄卽於是日交卸各等情前來除咨部查照外理合附片陳明伏乞聖鑒謹奏奉硃批吏部知道欽此○○署河東河道總督臣吳大澂跪奏爲恭報鄭工兩壩開工日期並陳停止挑壩及購備物料情形恭摺仰祈聖鑒事竊臣於光緒十四年十月二十四日戍刻准直總督臣李鴻章轉電總理各國事務衙門來電欽奉二十二日諭旨垂詢鄭工現辦情形卽於是日亥刻敬陳大略電覆奏明在案至挑壩所以停止之故不能不據實上聞西壩議築新挑壩一道在五址一占掃前生根自九月二十二日興工至十月初三四日始得盤壓到底費料幾及一百垜蓋因一十七八日連日大風全河奔注埽前愈淘愈深一占進至十二三日殊非意料所及正在赶進第二占河勢忽又生險全力匯注挑壩上首將舊壩四十六七占陡蟄平水初六日辰刻情形甚屬危險經前山東按察使潘駿文督率文武掌壩激勵委員搶廂穩固適當稭料不足之時舊壩新占同時吃緊需料過多頗形掣肘臣與潘駿文通盤籌畫若必俟挑壩築成再圖正壩核計時日過於遲緩料物亦難接濟與其兼營挑壩有悞金門堵合之期不如節省料稭專供兩壩進占之用凡事有經有權常則守經變則達權亦因時制宜之辦法而局中局外議讑紛紜皆謂挑壩不應停做責備甚嚴且係臣自行奏辦之工忽又中止未免自相矛盾然臣再四恩維廻護前說必致貽誤大工曠日糜料事無把握常人知經而不知權臣則當統籌全局權其輕重堅持定見不能不力排衆議捨挑壩而專力金門函商撫臣倪文蔚意見相同遂朗定議西壩於十三日開工先進一占東壩於二十四日開工續進一占惟口門愈收愈窄工作愈進愈難除新進兩占不計外現在實量東西正壩中間金門尙存三十二丈以後撐擋不敢過寛約須分作七占東壩進三占西壩進四占後晝夜不能停手便當一氣呵成赶至合龍而止臣亦不敢過於催逼致蹈草率之處但令穩進穩壓料足土匀得一占保住一埽自無意外之虞計距小寒節不及四十日爲期頗形局促幸河勢尙屬平順溜力漸微　此冰凌未結之時卽應竭力趕辦以期仰慰聖懷廑念河工之至意至籌購料垜甚爲費力始於東西兩壩另設一廠旋又派員於北岸之王屋趙莊平皋灘添設三廠因西壩收料擁擠續添分廠一所總計八廠截至十月二十五日止共收稭料二百二十四垜體察民情亦不謂不踴躍臣大澂親赴各廠稽查勤惰諭令委員寛定價值隨到隨收隨時發價不令鄉民守候賠累亦不准料戶囤積居奇撫臣倪文蔚亦屢札近工各州縣親自赴鄉勸諭民戶赶速運料赴工售賣並派員分路查催至再至三不遺餘力無如各工緊要需料過繁日計有餘總計不足除滎澤壩搶護險工銷用三百垜及東西兩壩逐日動用外現存新料一千三百一十五垜舊有未用之料二百七十三垜統共存料一千五有八十八垜約計收至十一月底尙可續收二千餘垜足敷兩壩進占不致短缺遇大風雨雪料車不能源源而至此又未可逆料者兩壩開工以後其勢不能停工待料臣所以力爲籌購日夕焦思惴惴焉惟恐辜負聖恩爲懼臣惟有寛籌稭料不誤工需庶可尅期竣事籍紓朝廷宵旰之勞所有兩壩開工日期購備料物各緣由是否當有謹會同河南巡撫臣倪文蔚由驛馳奏伏乞皇太后皇上聖鑒訓示謹奏奉硃批知道了欽此 
 
 

Page 10

 
 
[光緒十四年十一月廿七日報全錄]  
　　宮門抄○諭旨三道錄前○發抄硃批四道○雲督岑○奏查閱雲南迤西營伍事竣摺○又奏臨安府屬納樓滋事土族普應昌拿獲正法摺○新撫劉奏更正副將等銜名片○直督李奏請頒關帝等廟匾額片○江督曾奏遵解步軍統領衙門奏撥銀兩片○又奏委署知府片○十一月二十七日刑部都察院大理寺正黃旗值日都察院引見五名内務府十二名提督衙門十六名虎槍處一名○鄭王等點騐軍器完竣覆命○淸安徐樹銘由東西陵回京請安○靑州副都統德克吉訥請訓○烏拉喜崇阿請假十日○八額駙請假五日○連慶請假兩月○吏部奏派騐看月官派出錫珍奎潤景善孫詒經徐郙桂全薛允升白桓貴賢鄭訓承鈺昌劉綸襄鳳英林步靑慶綿莊予楨○召見軍機麟書志元馮爾昌德克吉訥○發抄曾國荃奏副將劉靑煦請暫留營奉硃批着照所請兵部知道欽此○又總兵王樹標等各以原官留江補用奉硃批着照所請兵部知道欽此○劉秉璋奏簡州牧濫刑斃命請革審奉硃批王錫鏞著先行革職歸案審辦餘依議該部知道欽此○又請以楊鐸補松潘廳同知奉硃批吏部議奏欽此○○雲貴總督臣岑毓英跪奏爲恭報查閱雲南迤西營伍情形曁事竣起程回省日期恭摺仰祈聖鑒事竊臣於光緒十四年九月初三日在楚雄府行次謹將微臣中途疾作勉力前進迤西查閱並將閱過楚雄協營情形奏報在案隨於初四日自楚雄府起程病勢時輕時重竭力撐持分站而行於十五日行抵大理府城赶緊醫調頭眩喘急之症逐日漸减精神稍定卽於二十三等日校閱提標大理城守各營曁鶴麗維西永北劍川等鎭協營合操大陣並各官弁馬步槍箭曁演放開花大砲克虜　及子母連環梒砲其騰越永昌順雲龍陵各鎭協營千總以上各員弁亦於十月初二日抽調齊集校塲親加考騐其把總以下各弁兵循例委員前往各該營點閱均飭照臣親閱各營章程據實禀候核辦查雲南營伍經臣頻年加意整飭尙無廢弛以臣現在所閱提標大理城守各營曁鶴麗騰越維西永昌順雲永北龍陵劍川各鎭協營其操演陣式步伐均屬整齊弓箭槍炮中靶亦多有準刀矛亦復靈便而其嫻習號令進止嚴肅更無喧囂之氣統計各營正署將備千把外額世職馬步槍箭中靶合在九成以上候補將備千把中式成數亦如之駐防各營督帶管帶哨長各將弁槍箭中靶在八成以上各營戰守兵丁槍砲中靶在九成以上均經分别獎賞記拔其弓馬稍遜槍砲無準者亦卽分别責革記過勒操惟提標右營左哨千總唐得勝左哨外委千總王性本鎗箭平常應卽開缺勒令操習以肅功令此外將備尚無疲弱技劣之員臣於校閱後逐一按照淸環册籍點騐各該營兵丁年貌箕斗均屬相符並無老弱充數所有各營軍裝馬匹公欵札委同城道府廳州縣逐一盤查據實結報亦皆完備並無虧短查署提臣蔡標署騰越鎭總兵丁槐署鶴麗鎭總兵馬忠於臣未按臨之先各皆整齊隊伍駐候其旗幟鮮明槍械精利土卒曉健爲各協營所不及洵屬簡練得實臣仍飭其隨時考察悉心操演務期有勇知方以仰副期廷整軍經武保重邊圻之至意微臣經過迤西各府屬戶口較前稍增年榖豐稔現已次第登塲漢夷胥輯查沿邊土司地與緬甸毘連此次臣至大理所有永昌府屬之孟定土知府罕忠邦灣甸土知州景玉金鎭康土知州閻錦圖騰越廰屬之干崖宣撫司刁盈廷南甸宣撫司刁定國等均赴臣行次謁見詳詢邊境情形僉稱目下尙屬安謐堪紓宸廑臣仍訓勉該土司等輯睦土民愼固疆圉遣今各回該管寺方以重職守臣卽於十月初六日起程回省惟病軀未容全愈擬仍分站而行沿途調攝務期速痊以便依次出閱迤東迤南各營伍合倂陳明所有查閱迤西營伍情形曁事竣起程回省日期謹恭摺具奏伏乞皇上聖鑒訓示謹奏奉硃批知道了欽此○○雲貴總督臣岑毓英雲南巡撫臣譚鈞培跪奏爲雲南臨安府屬納樓滋事土族普應昌現經拿獲正法謹恭摺陳明仰祈聖鑒事竊查臨安府屬納樓茶甸長官司副長官普率自於順治十六年間投誠授職後世襲土官至咸豐十一年間該土官普永年故後其子普衛邦年未及歲未經承襲旋亦病故光緒四年土族普保極等以爭襲土職互相殘殺當派官軍前往相機剿撫旋據普保極等悔悟投誠各土日亦均就撫經前督臣劉長佑與臣毓英將剿撫情形先後奏明有案嗣因普保極普堯年普應芳等於投誠後復鼠雀兩端經臨安府劉毓珂將其計誘入城管押惟普應昌一犯尙在逃未獲經臣毓英與前巡撫臣杜瑞聨前雲南藩司唐炯悉心查核酌議以納樓土官嫡派絶嗣若以别支襲職難得駕馭之人且恐土族希兾藉口仍啓爭奪之禍擬請將土司所管八里三猛地方攺爲土舍卽擇該土官親支普衛本等四人分管其地以息爭端並請將光緒七年年底以前積欠錢糧及光緒八九十三年錢糧分别豁免免徵俾資生活至普保極等三犯擬發建水縣監禁十年俟限滿查看納樓地方如能從此安靜再予省釋若再有結黨仇殺情事卽將該犯等正法其普應昌一犯兇狡異常擬請飭拿務獲正法以遏亂萌當卽恭摺會奏於光緒九年四月初七日軍機大臣奉旨納　地方應徵錢糧着照所請分别豁免免徵所請將士官攺爲土舍擇人分管之處着該部議奏欽此嗣經兵部等會同議准具奏欽奉諭旨依議咨行欽遵在案兹據臨安府全楙績稟稱納樓土族普應昌前因爭襲土職樹黨仇殺逃亡在外屢次嚴拿未獲今復回籍欲圖倂吞滋事經該府訪聞密移臨元鎭左營都司劉全忠於本年八月初十日將普應昌用計拿獲就地正法等情禀報前來臣等查普應昌負罪在逃本應拿獲　法之犯尙敢復圖滋事實在怙惡不悛旣經該府等將該犯拿獲懲辦應毋庸議普保極等在監並不知普應昌逃回情事應請仍俟監禁十年限滿再行察看情形分别辦理應飭該府嚴飭土舍普衛本等潔已奉公妥爲彈壓毋得詐擾生事自取咎戾所有納樓滋事土族普應昌現經拿獲正法緣由除咨兵刑二部查照外謹合詞恭摺具陳伏乞皇太后皇上聖鑒訓示謹奏奉硃批該部知道欽此○○劉錦棠片再臣據留甘儘先補用副將黃泗元禀稱於同治七年跟剿捻匪直東肅淸案内經前大學士陜某總督臣左宗棠由軍功彚保免補外委以把總儘先拔補並戴藍翎原奉行知誤書黃淸元又據儘先補用守備張賢楚禀稱於六載邊防　内得保守備奉到行知係張楚賢實係原開銜名時筆誤所致均請更正前來臣覆核無異合無仰懇天恩俯准將直東肅淸案内所保藍翎儘先拔補把總之黃淸元攺爲黃泗元六　邊防案内所保儘先補用守備張楚賢攺爲張賢楚勅部更正註册以免歧異除咨兵部外謹附片具陳伏乞聖鑒訓示謹奏奉硃批兵部知道欽此○○李鴻章片再寳坻縣關帝廟龍王廟城隍廟皆夙著靈應本年四五月間雨澤愆期禾苗將柯經官紳虔誠祈禱獲沛甘肅伏秋各河隄險工迭出又經詣廟祈禱立見乎穩因得轉歉爲熟洵能禦災捍患功德及民據紳耆呈由該署縣章鈞具禀請奏前來擬懇天恩頒賜寳坻縣關帝廟龍王廟城隍廟匾額各一方由臣祇領轉發敬謹摹泐懸挂以答神庥而順輿情理合會同兼管順天府府尹臣潘祖蔭順天府尹臣高萬鵬附片具陳伏乞聖鑒訓示謹奏奉硃批另有旨欽此○○曾國荃片　准步軍統領衙門咨恭備大婚典禮要差需欵孔亟奏請飭兩江總督札令鹽運使迅卽籌撥銀四五萬兩倘該運使一時籌措不及先由藩庫内無論何欵迅卽籌撥務於十月二十日以前如數解到等因奉旨依議欽此伏查藩運兩庫近因撥疑煩多本屬無欵應解惟事關恭備要差與别項撥欵不同不敢不竭力騰挪移緩就急臣督同藩司許振褘先在藩庫内借墊銀四萬兩並飭運司福裕於軍庘正項内陸續籌還歸欵因限期甚追不及委員領解撥交號商日昇昌匯解交納以符奏限而應急需所有遵解步軍統領衙門奏撥銀兩緣由理合附片具陳伏乞聖鑒謹奏奉硃批該衙門知道欽此○○曾國荃片再淮安府知府恩　現經丁憂所遺淮安府知府員缺應行委員接署以專責成查有候補知府羅章勤政愛民堪以署理據藩臬兩司會詳前來除檄飭遵照外謹會同江蘇巡撫臣崧駿護理漕運總叔臣徐文達附片陳明伏乞聖鑒再淮安府係衝繁疲難四項要缺容俟奉准截缺後另行揀員請補合倂聲明謹奏奉硃批吏部知道欽此 
 
 

Page 11

 
 
[光緒十四年十一月廿八日京報全錄]  
　　宮門抄○諭旨一道錄前○發抄硃批五道○豫撫倪奏遵提疏脫獄囚之刑禁人等及續獲盜犯審擬摺○又奏審明疎脫獄囚之典史及刑禁人等按律定擬摺○十一月二十八日工部鴻臚寺正白旗值日無引見○通州副將茂林謝恩○椿壽續假十日○宗人府奏派考試應封之王大臣派出伯王恩中堂嵩申果勒敏○侍衛處奏派監試派出頭班瀅貝勒謙光志鈞訥欽泰○二班那貝勒長春玉書休勒洪阿○工部奏派查核黃册派出熙敬續昌薛允徣○召見軍機茂林淸安徐用儀徐樹銘○發抄曾或荃奏採辦木植請援案准銷奉硃批該部議奏欽此○榮頤奏交卸日期奉硃批知道了欽此○色楞額等奏伊犁額設印務等處章京酌核裁留揀員請補奉硃批該部議奏欽此○又協領恩祥請坐補原缺奉硃批兵部議奏欽此○奎斌奏邊防經費解淸奉硃批戶部知道欽此○○革職留任三品頂戴河南巡撫臣倪文蔚跪奏爲遵提疏脫獄囚之刑禁人等及續獲盜犯審明定擬恭摺仰祈○聖鑒事竊查得滑縣監犯劉三妮等越獄脫逃追獲魏心得於取供後帶傷進監身死一案經臣將管獄有獄各官分别奏叅奉旨滑縣典史孫茂梧着革職拿問提同刑禁人等嚴訊有無鬆刑賄縱情弊按例懲辦等因欽此欽遵行司飭提審辦去後隨據該縣續獲高假妮連同人卷遵解到省飭發委審兹據開封府知府孫雲錦督同候補知縣宋克揚審明議擬解由藩臬兩司覆審招解到臣經臣親提研鞫緣王永貴充當滑縣刑書楊汶成充當禁卒均籍隸該縣魏心得係毆傷張辰妮身死擬絞已入光緒十三年秋審高假妮係聽從行竊劉廷芝估衣栅案内臨時畏懼折回並未分贓擬杖一百監候待質之犯魏心得與劉三妮收禁縣監西厫派已故禁卒劉俊得看守高假妮與劉四卽劉永路收禁東厫派楊汶成看守劉三妮係謀殺劉黑妮擬斬已入十三年秋審劉四係薛德麟家被刦拒傷事主案内訊認爲盜推送行李並未上盜擬杖一百徒三年監候待質人犯光緒十三年七月初十日前署縣余嘉榖進府面禀地方事宜十一日傍晚典史孫茂梧帶同王永貴進監騐明各犯刑具完固收入木籠諭令禁卒更夫小心看守巡邏仍帶刑書封鎖監門回署是夜四更時分徒起大風更夫王猪妮叚學妮因燈吹滅避入更记旋與禁卒楊汶成劉俊得困倦睡熟劉三尼乘間扭斷鐐銬扳毁木籠於西厫墻脚挖孔鑽出至西南角圍墻用繩拴縳磚塊撩上監墻挂住荆架縋繩上墻越脫魏心得睡醒見劉三妮無蹤木籠扳毁墻有挖洞透光料是脫逃亦卽扭斷鐐銬由洞鑽出從西南角圍墻繫繩縋上脫逃維時劉四在東厫亦卽扭斷鐐銬扳毁木籠高假妮醒覺查問劉四告知與劉三尼商定今夜逃走約在西南角爬墻囑勿聲張並約同逃高假尼亦卽扭斷鐐銬共將窓栅扳毁一同逃出亦由圍牆繫繩縋上越獄墜城分路逃逸五更時禁卒劉俊得等睡醒見地有扭斷鐐銬劉三尼等不在厫内木籠竊栅以被扳毁牆有孔洞喴同刑書更夫等赶往看明報經曲史轉報該縣余嘉榖馳回查勘懸賞緝拿於十三日捕獲魏心得訊因越獄後從西城墜下被樹枝碰傷心坎相連肚腹騐明收禁飭醫無効至七月二十四日身死詳報委騐訊無凌虚情弊禁卒劉俊得旋亦據報在押病故高假尼於越脫後在不識姓名薙頭擔上揑稱久病甫痊將髮薙去九月十九日逃至睢州地方被原派丁役協同瞧州緝役跟蹤拿獲訊供禀報經臣飭府查明該縣余嘉榖委係先期公出並無揑飾别情當將該典史專摺奏叅奉旨將典史孫茂梧革職拿問行司提同刑禁人等並獲犯高假尼至省發委番辦兹據審擬由司覆訊解勘研鞫據供前情不諱嚴詰刑禁人等並無鬆刑賄縱情弊矢口不移案無遁飾查例載犯罪囚禁在獄若僅止一二人犯乘間穿穴踰牆因而脫逃並無預謀糾夥情事原犯絞監候應入絞决者入於秋審情實原犯杖笞律應加等問擬者爲從問擬滿流又監犯越獄獄卒果係依法看守一時疎忽偶致脫逃並無賄縱情弊審有確據者依律减囚罪二等又律載司獄官典减獄卒罪三等各等語此案魏心得因毆傷張長尼身死擬絞秋審入於緩决今乘間脫逃被獲本應入於秋審情實業因墜城碰傷監斃應毋庸議高假尼因聽從行刼劉廷芝估衣棚臨時畏懼折回並未分贓擬杖一百監候待質今聽從同鋪人犯劉四扭斷鐐銬越獄脫逃惟當劉四與劉三尼預謀逃走該犯先不知情亦應按例問擬高假尼合依犯罪囚禁在獄僅止一二人乘間穿穴踰牆脫逃並無預謀紏夥情事原犯杖笞律應加等問擬者爲從問擬滿流例擬杖一百流三知里惟其原避罪名無從質訊仍應監候待質禁卒劉俊得楊汶成訊係一時疎忽並無鬆刑賄縱情弊惟劉俊得尙有看守斬犯劉三尼一名楊汶成尙有看守徒犯劉四一名均在逃未獲仍應按例問擬劉俊得楊汶成均合依禁卒依法看守一時疎忽偶致脫逃並無賄縱情弊審有確據者依律减囚罪二等劉俊得應於劉三尼斬罪上减二等擬杖一百徒三年業已病故應毋庸議楊汶成應於劉四滿徒罪上减二等擬杖八十徒二年刑書王永貴合依司獄官典减獄卒罪三等律於劉俊得滿徒罪上减三等擬杖七十徒一年半楊汶成王永貴據供親老丁戰飭縣訊明取具鄰族甘結核例相符楊汶成應照例枷號三十日滿日折責三十板王永貴應照例枷號二十五日滿日折責二十五板俱准存留養親更夫王猪尼叚學尼失於巡邏應照不應重律擬杖八十各折責發落仍革役魏心得帶傷進監身死刑禁人等均無凌虐情弊應毋庸議管獄官已革典史孫茂梧留於地方協緝俟限滿逸犯有無續獲分别照例辦理有獄官前調署滑縣知縣余嘉榖係先期因公出境並已奏叅交部議處初叅例得免議查該縣已於光緒十四年正月二十五日二叅内未及限滿卸事係署事之員不復回任應倂咨部議結逸犯劉三尼等飭緝獲日另結除供招咨部外所有審明定擬緣由理合恭摺具陳伏乞皇太后皇上聖鑒勅部核覆施行謹奏奉硃批刑部議奏欽此○○革職留任三品頂戴河南巡撫臣倪文蔚跪奏爲審明疎脫獄囚之典忠及刑禁人等按律定擬恭摺仰祈聖鑒事竊查遂平縣知縣延懌禀報監犯汪百瑞等越獄同逃一案經臣專摺奏叅光緒十四年正月十八日奉旨遂平縣典史葉恩昌着卽革職拿問交倪文蔚提同刑禁人等嚴訊有無鬆刑賄縱情獘按例究辦等因欽此欽遵行司委提人卷押解來省飭發審辦去後兹據開封府知府孫雲錦會同候補通判毛大猷審明議擬解由藩司劉瑞祺臬司賈致恩覆審招解到臣臣親提研鞫緣梁心功充當遂平縣禁卒張敬賢充當刑書均籍該縣汪百瑞卽汪毛係因姦拒傷本夫吉士坤身死擬斬奉准部覆應入秋審之犯姚小法係因捉姦毆傷郭羣身死擬絞已入秋審應緩奉文減流之犯王天順係馬靑雲等雜貨鋪被刦案内范凱係聽紏行搶過客郭綱等錢物案内孫保春係行搶張興兆家錢物拒傷張興兆身死案内獲訊供詞狡展尙未定案之犯光緒十三年十月初八日該縣延懌會哨出境是日傍晚典史葉恩昌督同禁卒梁心功刑書張敬賢等進監收封騐明各犯刑具完固收入籠内諭令梁心功等小心看守封鎖監門回署是夜四更時分陡起大風該刑禁張敬賢等與更夫張盡忠巡役張朝淸均因燈火吹滅躱入屋内困倦睡熟該犯汪百瑞姚小法王天順范凱孫保春均各自將鐐銬扭斷扳折籠木揭起鋪板挖洞出院翻墻同逃天明梁心功等查看驚覺報知典史葉恩昌會營分帶兵役追緝無蹤該縣延懌聞信馳回勘騐訊供勒緝詳報經臣奏叅奉　上諭將葉恩昌革職拿問行司飭提人卷發委審辦兹據審擬由司覆審招解前來臣親提復訊據供前情不諱詰係依法看守並無鬆刑賄縱矢口不移案無遁飾查律載獄卒不覺失囚者减囚罪二等以囚罪之最重者爲坐司獄官典減獄卒罪三等又例載監犯越獄獄卒依法看守一時疎忽偶致脫逃並無賄縱情獘依律減囚罪二等治罪各等語此案王天順范凱孫保春係未定罪名人犯姚小法係奉文減流之犯惟汪百瑞罪應斬候係屬罪重該禁卒梁心功並不小心防範致令汪百瑞等同時越脫雖無鬆刑賄縱情獘究屬疏忽應照獄卒不覺失囚者減囚罪二等以囚罪之最重者爲坐律於汪百瑞斬罪上減二等擬杖一百徒三年刑書張敬賢應照官典減獄卒罪三等律於滿徒　上减三等擬杖七十徒一年半張敬賢據供親老丁單是否屬實行縣查明取結核辦更夫張盡忠巡役張朝淸失　巡邏亦有不合應照不應重律杖八十折　革役已革典史葉恩昌疏脫獄囚多名訊無鬆刑賄縱情弊業已叅革拿問應留於地方　緝俟五年限滿有無獲犯再行核辦有獄官遂平縣知縣延澤業經交部照例議處應俟限滿另行核叅仍飭嚴緝逸犯汪百瑞等獲日另結除供招咨部外所有訊明定擬緣由謹恭摺具陳伏乞皇太后皇上聖鑒勅部核覆施行謹奏奉硃批刑部議奏欽此 
 
 

Page 12

 
 
[光緒十四年十一月廿九日京報全錄]  
　　宮門抄○諭旨兩道錄前○發抄硃批四道○臺撫劉奏報輪船觸礁沉没失事情形摺○江督曾奏派署道缺片○粤督張奏甄别知縣片○川督劉　奏西藏番官俸縀折價發給摺○將軍慶等奏動用糧網稅盈餘津貼辦公請旨飭部核議摺○十一月二十九日内務府國子監正紅旗值日無引見○惇王怡王博迪蘇續昌嵩山恩輝各假滿請安○伯王等考試應封覆命○恩全等演放水假砲位覆命○世序廷琦預備召見○淸安請假五日○童華奏請開缺○掌儀司奏初一日祭奉先殿慶王行禮○召見軍機惇王桂全世序廷琦○發抄王文韶奏隨漕雜欵碍難造報考成奉硃批戶部議奏欽此○徐文達奏漕糧奏銷案内未完之守備徐致中等減議奉硃批戶部議奏欽此○又江西漕項錢糧奏銷詳題限期奉硃批戶部知道欽此○劉錦棠奏葉城縣纒民哈生木救父致斃人命案審擬奉硃批刑部議奏欽此○○頭品頂戴福建台灣巡撫一等男臣劉銘傳跪奏爲威定輪船在澎湖北磽洋面因風觸礁沉没謹將失事救護情形恭摺奏報仰祈○聖鑒事竊臣於光緒十四年九月初二日飭派威定輪船載送委署台灣嘉義兩縣知縣范克承包容赴任並台灣府知府程起鶚因交代事務禀商來北搭坐南還初七日據報出滬尾口旋有在洋失事之信當飭飛捷輪船馳往沿途查勘嗣據程起鶚等禀稱該船於初七日下午展輪風浪極猛初八日午間駛至北磽洋面甫見澎湖山陡觸暗礁船身破壞水卽平艙管駕洋人畢得生先放杉舨一號卽爲巨浪擊碎船中人爭由船尾上踞船樓眼將坐斃當商洋人再行駕放杉舨由程起鶚等乘坐冲風破浪前赴澎湖聲救至夜二鼓甫得到澎馳商該處管廳卽由署右營都司李培林督帶泅水兵丁十餘名僱同魚船八號漏夜馳赴初九日辰刻救回奉差員弁勇丁共四十餘人本船洋人水手等十餘人在船淹斃洋人一名華人十餘名該船前截爲風浪折沉船尾擱礁出水僅二三尺底已穿透紅該都司出賞撈得船上鐵圈銅管等項二十二件載有木料全在前艙沉入海底應飭雇人打撈等情倂由該地方文武禀報曁飛捷輪船委員查覆均同前情經臣飭提畢得生嚴訊據供風浪勢大船不自由致觸暗礁羅經委無錯謬等語臣查該處北磽洋面爲船政橫海輪船前年失事之地礁石業生最爲奇險此次威定輪船因風過大致遭觸破尙係實在情形署澎湖右營都司李培林急公冒險漏夜出入海洋非尋常救護出力可比閩省救護章程救人十名以　註册記功李培林救人至五十餘名可否容臣查取該署都司履歴另咨送部覈給獎叙以示鼓勵之處出自天恩除將畢得生親供咨送總理各國事務曁海軍衙門查照外所有威定輪船因風失事護救情形理合繕摺馳奏伏乞皇太后皇上聖鑒訓示謹奏奉硃批着照所請該衙門知道欽此○○曾國荃片再接准部咨欽奉　上諭漕運總督着李瀚章補授未到任以前着徐文達暫行護理欽此所有淮揚海道員缺應卽派員署理以專責成查有候補道郭階品端學粹爲守兼優謹愼勤明熟諳河務堪以署理除檄遵飭照外謹會同江蘇巡撫臣崧駿護理漕運總督臣徐文達附片陳明伏乞聖鑒謹奏奉硃批知道了欽此○○張之洞片再前准部咨無論何項出身凡係補缺應行具題者試用期滿由該督撫詳加甄别專摺具奏等因歴經遵辦在案兹查拔貢分發知縣鄒兆麟四川南充縣拔貢朝考以知縣用簽掣廣東光緒十二年八月二十一日到省試用已滿二年例應甄别據廣東布政使高崇基會同署廣東按察使王景賢詳加察看具詳請奏前來臣覆加察核該員鄒兆麟志正才長年力精壯堪膺民社除咨部外謹附片具陳伏乞聖鑒謹奏奉硃批吏部知道欽此○○頭品頂戴四川總督臣劉秉璋跪奏爲西藏番官俸縀請由川省折價發給以歸簡易繕具淸單恭摺仰祈聖鑒事竊臣准戶部咨開原奏内稱此項俸縀行令飭屬按例内所載縀紗各色以本處所織及江浙販運來　之物先儘名色相符者採辦其餘名色所無者卽以别色綢縀抵放只要丈尺匹數相符不必拘執原定名目如採辦他處之價過昻卽可專用本處所織之物抵放按照例價作正開銷並令迅將本省所產綢縀各色應以何項抵用之處酌擬開單奏報俟核定後再行按年如數抵解該藏放給一摺於光緒十四年五月初九日奉旨依議欽此欽遵到臣遵卽轉行去後兹據布政使崧蕃詳稱西藏番宮俸縀奉部攺派川省就近採辦並令不必拘執原定名目祇須丈尺匹數相符可以川省所織及江浙販來之物抵放或專用川省所織之物抵放按照例價作正開銷飭將川省所產綢縀各名色應以何項抵用酌擬　單具報原爲變通辦理起見惟查西藏咨川俸縀單内祗有名色匹數並無每匹若干丈尺且江浙販運來川各縀料因沿途厘金關稅甚重故價值極昻川產則絲糙工拙遠不如江浙之精而時值亦昻斷非例價所能購買卽使大部不以例價繩之准照時價採辦抵放但藏番性愚而執抝設見縀匠不良藉口名目不符不肯承領轉因小物而失大體伏思百貨萃聚於京師藏番又常因公至京近來藏中需用川物大抵不願領物而願折價者居多所有此項番官俸縀懇請勅部按照西藏單開各名色議明何項俸縀每匹折給寔銀若干開單咨川遵照自光緒十四年起籌欵解藏發給承領聽憑該番官等不拘在何處自買何料以順番情而昭簡易並開具西藏俸縀名目及川省所織各項綢縀時價淸摺詳請奏咨前來臣覆查該藩司所詳自係寔在情形合無仰懇天恩飭部查核另單按照價值折給實銀咨川遵辦除分咨戶部曁駐藏大臣查照外所有西藏番官俸縀擬由川省折價發給以歸簡易緣由是否有當理合繕具淸單恭摺具奏伏乞皇太后皇上聖鑒訓示謹奏奉硃批戶部議奏單二件位發欽此○○奴才慶裕濟祿綿宜跪奏爲動用糧貨稅盈餘津貼辦公請旨飭部核議以肅槯政恭摺會陳仰祈聖鑒事竊查光緒十三年九月二十八日據遼陽領催慶春呈控該州稅局承辦領催明誠文熙等經徵糧貨稅錢以多報少並私造船票等情到部經前任侍郎啓秀會同奴才慶裕濟祿委佐領達春主事榮彬前往查辦當訊據遼陽尉州兩署經收兵書明誠文熙王嘉賓史成德等供稱光緒十年至十三年每年除呈繳歸公錢五萬二千三百二十餘千寔餘東錢十餘萬七八九萬不等又船規一項加放船票一千餘張餘銀二千兩左右均係歴任城守尉知州分用津貼辦公各有開銷其出入畸零數目記憶不淸等語十月底委員等正在遼陽查辦時稅局貼寫領催吉雲具供兩次突病回局身故其妻吉聞氏控經奴才慶裕等批飭遼陽州騐係服毒自盡塡格詳報在案十一月間委員達春等據供禀覆回城啓秀因案情重大復咨會奴才慶裕等添派會審委員恊領訥欽員外郎惠格延齡祥壽等一面劄提案内人証十二月據遼陽尉州將兩署應訊要証先後押送到部十四年二月啓秀旋陳請開缺移交禮部侍郎文暉接署四月初問經委員訥欵等再三研訊明誠文熙王嘉賓等供認如前矢口不移文暉復以該領催明誠等所供詞出一面難遽憑信隨卽咨飭歴任尉　聲覆除前遼陽州知州張錫蕃業經物故前署城守尉協領明信已將盈餘歸公毋庸聲報外署州姜璧臣前禀將任内盈餘歸公核與王嘉賓所供數目不符應倂飭令聲報四月底奴才綿宜卽接任視事先後據錦州副都統崇善興京副都統奕𩆩鳳凰城城守尉靈熙遼陽城守尉耆徵蒙古協領保慶營口同知章樾安東縣知縣涂鏡第等均覆稱前在遼陽任内所收盈餘寔已津貼地方辦公無存等情前來查咸豐十年戶部議准欽差戶部侍郎劉崑倭仁會議奉天變通收稅章程奏案各地方糧貨稅錢以咸豐八年報部之數作爲正額再加一倍作爲盈餘再有盈餘卽行報部奏請獎叙又内河行駛載運糧貨船隻應由旗民地方官查報盛京戶部領票發給按年徵收乃歴任遼陽尉州僅將正額盈餘呈繳再有盈餘並不儘數報解其内河船票每年亦止請領二百張復自行刊印收取船規雖據稱動用盈餘津貼辦公並未虧短定額究與原案不符除全案供呈咨送戶部外謹合詞恭摺據實具奏伏乞皇太后皇上聖鑒勅部議覆施行謹奏請旨奉硃批着慶裕濟祿綿宜等覈實　議奏明辦理該部知道欽此 
 
