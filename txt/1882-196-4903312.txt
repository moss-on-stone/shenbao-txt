# 1882 - 196 - 4903312

 

Page 1

 
 
[新印縮本增選多寳船時文發售] [  六合堂謹啓]  
　　是書選自粤東名播寰宇久爲士林所寳購惜乎前刻有烏焉帝虎之訛兼之篇幅錯悞股叚脫落而錯字則無篇不有甚至文與題不相符者又有題　文者不可勝數誠憾事也今點石齋主人不惜重聘延請名彥逐一校讐莫不釐訂而更正之并其中之有題無文者悉加補入且增選入時鄉曾闈　　名人課作倩能營者加意抄正用縮本法將原文一百本計文章七千餘篇縮成八小本名之曰增選多寳船至於字法之端莊筆畫之清晣猶其餘事　妙在置之巾箱中甚易携帶出入勝前書之繁疊眞有天壤之别今六合堂主人巳向點石齋承受概歸本堂分售各省每套收回工本銀四兩五錢計有七千餘文之多所費銀一錢可購百餘篇文章亦可謂便宜之至今是書旣成所有代本堂寄售之處開列於後賜顧者請向購閱至於各書坊有與本堂代售者用錢一體奉酧再此書所印無多海内知之祈及早往購可也此佈京都生和泰南京品水街愼益莊福州同茂茶棧廣東西營巷同　長沙基大街同安麥欄上海太古碼頭同愼長永安街長源泰棋盤街萃泰豐荼號香港同愼長漢口怡和行沙包街長源泰黄坡街 
[論籌捐助賑之難]  
水旱偏災國家代有全賴　聖明在上議賑議蠲下恤民艱卽所以上回天意其有災生倉卒爲奏報所不及頒發所不遑者則必賴樂善諸君子推胞與之仁急謀周濟出水火而袵席之使被災者雖蕩析於前仍獲綏安於後如近年燕豫秦晉各省飢民南中諸善士衣之食之并爲代謀善後不遺餘力卒使轉危爲安而後已然以前各災尚屬由漸而致地方有司禀明大吏奏請賑恤各善士不過於脹恤未周之處從而彌補其缺若目下之蛟患水災凡安徽浙江江西湖北粤西諸省本舘皆有聞必書次第並登於報其間要以安徽潛太一帶被災爲最重而烈蓋頃刻之間平地陷爲澤國逃無可逃避無可避卽幸留殘喘而眷屬顚多疎失室業盡付波濤四顧茫茫求生不得較之前日旱灾其苦直不啻倍蓰是以蘇滬揚諸紳商現已墊出銀萬五千兩又得嚴佑之明經樂善不倦已允諸善士之請馳赴辦理賑務鳬没之民庶有鳩安之望特該處被災甚大且時方盛夏難民旣無家室必露宿於荒山曠野之間風雨侵其肌膚憂慮傷其懷抱其間更不免有寒且餒者疾病固意中事耳江浙好善諸君推已溺已飢之思竭力扶持無分畛域然目下各處市面蕭條生意微薄財源之所來甚細有欲解囊而苦於無力者雖諸公願力宏通但無米之炊究難爲力耳或謂從前旱災地經數省户口衆多賑務似非易易而諸善士次第勸助源源不絶旁觀者前曾代爲杞憂恐惠雨慈雲不能遍及及見賑務告成猶多餘力以籌善後方佩服諸公之舉重若輕如庖丁之解牛無不迎刃而解也今之水災雖各省多有所聞而至要者　安徽一處與前次之旱荒相較其孰難孰易固不待知者而始知矣余曰不然昔之旱荒被灾雖衆係日積月累而成居民猶可逐漸至他省就食卽或安土重遷不肯遽離故國而行者旣不乏人居者亦易爲力且灾係漸釀漸深賑者亦愈推愈廣大抵天下至難之事分肩而遞任之難者卽不覺其難天下至易之情驟集而總匯之易者卽不見其易目下水災一節其來也不過彈指之間使廣厦良田倐變爲洪濤巨浸雖有善者其能開頃刻之蓮熟逡巡之酒也乎而况事在旱災之後諸善士前已舌敝唇焦筋疲力盡兼之目前時事正到枯窘極處徧呼將伯應之者恐未見爲衆也然就申地而論則尚有一處可以生發蓋租界近年來吕宋票店林立買票之人爭先恐後此利之所在人必趨之無足怪者以數元之洋若徼倖得中大彩其利之倍不能以千計更宜爲人之所趨矣愚謂此等獲利經營爲古來所未有是不啻於發財之道别開生面俗稱之曰發財票可謂名副其實此等儻來之富得之者卽稍减一二成亦未爲不可移此所减之貲爲各處善舉之費每月可得數千金於賑務不無小補彼獲中大彩諸公驤得鉅貲分惠區區未足介意嗷嗷待哺者藉兹接濟得以轉危爲安入生出死食德衣仁感激鴻慈自必銘心刻骨彼蒼者天亦將嘉其好善之誠而錫之厚福也巳僕自知牖下書生雖懷憫惻之心赤手空拳徒呼負負而日閱各處報災之信不覺有動於中爰泚筆總叙災區之待賑維殷以期仁人君子慨賜救援并於無可奈何中輾轉籌思得此捐采助賑之一法維願閱此者踴躍輸貲俾得從容集事則此日鴻施垂惠庶無餓者翳桑他年馬足酧恩會見老人結草矣 
[本舘自己接到電音]  
　　本舘於昨日接到在津友人專發電音到本舘有六月初四日諭旨一道敬謹譯登○六月初四日奉旨詹事府右中允員缺着擬正之恩承補授欽此 
[電音錄要]  
　　聞得本埠接到外洋電音言土耳其欲與英國合力保護埃及俾臻安靜又言各船經過蘇彝士河者前爲英水師提督所阻今已准其通行故各船之停留該處者現皆鼓輪前進矣 
[蘇彝士河行船總數]  
　　昨閱外國新聞紙載有蘇彝士河消息據稱西歴六月初六日蘇彝士河公司議事　河之法人里息詳查帳目核計去歲一千八百八十一年之中船隻之往來此河者有二千七百二十七艘所收之稅有五千四百六十七萬六千法郎克除費用之外贏餘計有二千四百六十七萬八千法郎克其二千七百二十七船之中由地中海而至紅海者計一千四百零六艘由紅海而至地中海者計一千三百二十一艘云 
[火油繁多]  
　　美國新聞紙稱美國現在所存之火油可以供普天下一年之用而且查出產火油之地甚多墨西哥亦有產此者其油本早已呈露特墨西哥人初未之知所用火油均向美國購買刻下始經查出計有數處一澗中盡係火油約有一丈五尺之深又有一池周圍十二里之廣水面所浮者悉屬火油故該處人擬倡設公司自行採辦　國之火油定必愈積愈多矣 
[羊城近事]  
　　香港西字報言駐粤省之英國領事官禀請署督憲裕制軍内稱廣東之西人租界以一小河爲限而河邊中國地界所居者無非娼寮烟舘賭塲地方任意蹧蹋殊不潔淨穢惡之氣直衝對河租界易致疾疫不但西人受病即華人亦受其害請飭地方官嚴申禁令飭令掃除潔淨云云想督憲必當准行也又云廣省建造房屋其墻脚多不能十分堅固以致屢有坍屋之禍有某肉店近日亦遭此刼該店生意素稱繁旺故用人頗多突然坍塌其夥友等大半受傷雖無性命之憂然亦大受驚嚇矣 
[厦門近聞]  
　　厦門鎮海兵輪船停泊之處於上月二十三日忽有中國兵船一艘駛到亦泊於其處其船之形式與炮船相似鎭海船上之兵官疑之飭弁過船查察見該船旣無旗號又無文憑船上約有三十餘人中艙載有火藥 
 
 
 
 
 
 
 
 
 
 
 
 [ 
 
 

Page 2

 
 
槍械甚多并有炮九尊未曾裝架其船上人並言尚有多人上岸云云旋爲厦門提憲所知頗疑此船必非善類因密飭兵船三艘觀其動靜并諭鎭海船之兵官嚴加准備以防意外之變也 
[津事述聞]  
　　天津傳來信息言前此所述有兵六名正法内中一兵係在上海獲住由差捕附保大輪船押赴天津者聞係刼鹽船銀二千兩之盜犯也又云上月二十九日該處相近海關道署有一大錢莊被刼計盜六十人皆由屋上跳下搜括得銀六百兩烟土三隻店主出向攔阻盜出手鎗向之開放雖無鎗彈而轟然一聲火焚其面店主情極大呼捉盜隣人聞聲畢集盜始慌急將贓物棄於某洋行之廚房輕身逃遁嗣經該行洋東聞知將盜遺銀土照數送至海關請道憲給還該錢莊而盜黨則一無弋獲該店主面上之傷刻已療治可望痊愈也 
[甘霖霑足]  
　　天津於上月十九廿一等日連得透雨經列前報而城廂數十里外不能一律調匀凡屬高原仍有待澤者念六七等日居然復雨夜以繼日無論高下之區至此始行酣透得雨之後高粱發榮滋長高與人齊今年秋收從此可期豐稔也 
[霹靂施威]  
　　上月十九晚天津猝發怒雷翌日喧傳河東小神廟震死蝎子若于及海光寺相離六里地方有龍下降是皆子虚烏有惟西頭掩骨社實斃二人該處屋内計共九人偃臥中一啞者當雷震時摩手畫脚喧閙不已而火光繞屋磺氣薰人霹靂一聲二人已面色黧黑身體緜軟而斃社中乃報官相騐棺殮掩埋聞二人皆食力者流殆爲電氣之所觸歟 
[鄂省官報]  
　　藩憲五月初五日牌示武昌縣金子磯巡檢缺以試用典史艾崇森署理十一日示襄陽縣缺委應補知縣梅冠林奏補江陵縣沙市巡檢缺以鄖縣黄龍鎮巡檢胡澤英調署十二日示按察司司獄缺以試用按司獄汗學洋署理十三日示鄖縣黄龍鎭巡檢缺以分缺先用巡檢謝含春署理興國州黄顙口巡檢缺以新班遇缺補用巡檢方榖更補黄梅縣停前巡檢缺以新班遇缺補用巡檢孫昌運更補 
[江西官報]  
　　五月初四日藩憲牌示南康縣沈恩華據報病故所有該縣印務以正任都昌縣何慶朝調署特示初八日又示署湖口縣典史鄧秉章期滿更替所有該典史事務以試用道庫大使鄧嶢增署理特示 
[章門近信]  
　　江垣錢價日來稍跌每兩紋銀可兌九五扣制錢一千六百五十文矣新榖雖須大暑時始能登場然榖價刻下已賤而銷路尤滯鄕米之肩挑至城者每升上白米僅售錢十七八文惟茶油略長然亦祗五兩一二錢一担至若布疋棉花菜蔬之屬則更無不跌落也 
[魔生净土]  
　　温郡庵觀無異青樓兹有鐵井欄宫女尼俗名嬌娥青年祝髮丰致嫣然動人憐愛故癡蜂狂蝶咸向優鉢曇中尋芳証果上月十六夜有某甲正在花木深處與該尼叅大歡喜禪忽有作當頭棒喝者則諸無賴已打破後壁而入矣某甲右膝着地偏袒求乞無效霎時忉利天盡被波旬毁壞并欲將男女二人執送於現宰官身者幸次日該尼之繼父出爲理處魚元機方免對簿公庭也 
[温郡大疫]  
　　温郡今年瘟疫流行玉環尤盛聞其起病時不過腹痛而瀉及瀉至兩三次卽眼枯神脫與絞腸痧相似有陸鼎和酒坊店東同夥陳姓帶酒百餘担挑赴玉環銷售甫到地而陳某卽感時氣遄回醫治幸痊而形神消瘦殊甚故該處初更後途次竟無人來往云 
[訪合地棍示]  
　　寧波府正堂宗爲出示訪拿事照得本府訪聞江東江厦一帶有一種憊類或自號小梁山或妄稱八步大王成羣樹黨專以敲詐爲生或茶坊酒館遇事生風或僻室小房抽頭聚賭甚至遇有鄕人路過者無端拉截誣詐其總名曰吃空手飯又名曰憊黨其首惡如張金伙之類屢經本府痛懲已伏冥誅而其羽黨近日又頗生事現經本府逐細訪明姓名亟應懲辦以安良善除札鄞縣曁甬東巡檢隨時訪查拿辦外合亟出示曉諭爲此示仰一切人等知悉後開各棍徒等姓名行爲悉經本府查實如能洗心革面力改前非或可寛其旣往如再稍有違犯凡爾舖户居民以及鄕間過路之人悉准鳴保指控或自行捆送府縣衙門立予懲辦控告曁捆送人概不拖累其各遵照時示計閔吳寳生革兵史順安小五寳腸有寳油行寳生黄梅生阿榮傳南山革兵鄧富有阿多楊金福祝阿六黄阿于謝桂仁毛阿友甬東革役斗夏順麻皮阿棕小仁富孫雲才毛阿貴甬東革役犒桃小時千金才卽倒毒雄雞包現世唐阿如阿定許仁才史順金小白眼小好大三喜丁九林金阿桂馮阿生光緖八年五月念八日給 
[燈會阻雨]  
　　仙女鎭自五月初起陰雨連綿至十八日始得天氣清朗十九日都天會出巡紙紥燈綵無不矜奇角巧光怪陸離觀者嘖嘖稱㺯河干船幾泊滿約計不下二三萬人爲近年未有之盛黄昏後遊人如蟻以待燈會忽而烏雲四合驟雨傾盆約閱三點鐘始止大街積水二尺有奇遊玩之人奔避不及皆淋漓盡致蹣跚而行於澤國斯時嗟悔之聲載道更有團扇羅衣一步一仰者傍觀代爲之惜街上水聲湯湯閱一夜纔得退淨幸時正晚餐罷婦女尚少否則翠袖生寒凌波微步更不堪設想矣聞燈會待至二十二夜方克伴送都天回宫如斯勝事却被雨師埽興惜哉 
[仙鎭近事]  
　　揚州有一坐車至仙女鎭行至萬福橋南首缺口處坐客下車步行車夫跌傷要害隨卽斃命經車客出洋數元囑左近鄕人收葬云○永安鎭章某因有要事雇一小舟至仙鎭行至高鳳橋漕捐卡呼令停驗舟人回以空船無貨水溜難停仍往下放局内湧出六七人放船追及拽舟子上岸責以藐玩吊于棋杆痛毆該處本極冷落行人甚少後經地保調處令舟人出錢三千餘文始得放走亦可見捐卡之横矣○仙鎭因雨水太多高田之水均巳外戽低田無法可施只好任其淹没聞興化已破三圩報荒者甚衆勢甚岌岌米價每石陡漲六百文且米店多有閉糶而居奇者實屬可惡幸五月底邊赤繖懸空天時亦熱早稻正值秀發之時能暢晴十日則仍可轉歉爲豐也 
[電報神速]  
　　聞諸辦賑者言往時籌辦賑務蘇申揚三處互相函商需七八日一往還豫賑籌商五六次歴四十餘日之久晉賑籌商八九次歴七十餘日之久始得成行此次籌賑安慶水災蘇申揚電商十餘次洋洋千餘言并由電報匯解銀兩歴時僅十八點鐘嚴君佑之已携銀乘輪而赴安慶矣非賴電報曷克臻此若使長江電線業已安設何致五月初旬安省内地告灾之信遲至半月後始到本埠耶急事旣見奇功而旁觀仍多疑議可慨也夫 
[皖垣决囚]  
　　皖垣於五月二十一晨奉到部文决犯二名一由府監提出年三十許楚北人氏一由司監提出年五十餘聞係蕪湖地方姦拐謀命之犯是日兩犯在監飽餐暢飲任意留延及到司署前受綁時一五十許之犯呼冤另一犯怒云事已至此何必言冤毫無畏懼竟伸頸受刑云 
[馬逸傷人]  
　　松江西門外有策騎而遊者因控馭失宜致馬發性跳躍不定騎者墜地受傷馬卽飛馳入城至豐樂橋下一湖南人被撞倒地馬卽踐其頭而過腦裂血流其傷甚重聞有性命之憂馬至府前街又傷一婦人夫瞬息之間三人受傷騎馬之險如此彼欲作鄕黨之善人幸毋定騎欵段爲也 
[美使抵滬]  
　　昨日三菱公司輪船納格約麥魯從東洋駛到有美國新放駐紥中國之公使楊君附搭此船來滬云 
 
 
 
 
 
 
 
 
 
 
 
 
槍 
 
 

Page 3

 
 
[蘇州電報局内桃花塢賑所同人述安慶水灾書]  
　　諸賢長大人閣下逕啟者家福于五月初間道出廬郡適遇蛟患初五六等日大雨盈尺濱巢湖各州縣水漲一丈有餘爲近今二十年所未有圩岸冲破田疇淹没房屋毁敗市肆空虚居民急切逃生皆乘浴盆而出夜服糧食不及携帶慘慘之狀哀哀之聲殊覺傷心蒿目初八九日雨勢稍殺方冀蛟水漸退轉危爲安比歸吳門接讀沈雲閣太守張筱衫廣文趙渭泉諸君書方知安慶所屬潜太懷英等縣卽因巢湖上游蛟水汜濫且復淫雨經旬遂致民居漂没不計其數幸存者亦皆蕩析離居嗷嗷待哺又接揚州嚴君佑之書慨然以往賑爲已任並言救灾如救火迫不及待擬由上海蘇州揚州三處各先墊銀五千兩馳往開辦等語旣欽高義之可風復虞墊款之莫措第念事關重大敢因此處之艱難稍阻各處之意氣乎竊不自量業已如數允許然家福等皆一寒諸生耳往昔協賑賴將伯之助予此際籌捐難再三以相瀆事因目擊敢獻清聽倘有善士解囊仍乞代爲募集卽寄蘇州王樞密巷電報局中代收代解感激私衷實無旣極所有收到捐欵卽掣奉收票并登申報爲憑解交嚴君散賑後卽由嚴君將收支總數登報藉資徵信肅請台安伏乞垂鑒江蘇謝家福王熾昌謝庭芝浙江桂蔚章沈翊清安徽何震龍公啟 
[物類彚誌]  
　　去年有巨象至上海在一品香等處縱人往觀每人收取百數十文畜象者大獲其利現在寓居上海之人皆經看遍象主擬載在蘇州前日牽象下船而竟不肯登舟衆人設法赶逐被赶至急象忽怒發將碼頭上物件毁壞不少象主不得已仍復牽回嗣擬由陸路運赴蘇垣也再前報所載狂牛致禍一節其案尚未斷結現在將牛關在四明公所相近地方其牛主人則押在捕房該牛性寔凶猛送往法界之日巡捕在前開路令人避讓並有多人防護而途問遇一東洋車猶被觸傷牛主人前日供稱家徒壁立今聞查得原籍尚有田十畆許其牛未至上海時曾在田閒壞人種植計值價十千光景故現在須令着其償還馬騾等價始于釋放也 
[惡鴇虐妓]  
　　老北門外新街有揚州人所開之花烟舘内一妓本籍鹽城年正破瓜係從揚州包來者因患病偶致不潔被鴇婦知覺以爲大碍揚帮規矩勒令蕩垢滌瑕須將濁波飲盡該妓不敢違飲畢潛吞生煙自盡該鴇知悉急救得甦迨其醒後酷肆凌虐妓不堪其苦於初五日黎明時仍服生烟畢命該鴇卽以薄棺歛訖聞該妓尚有親屬唇舌在所不免且似此很毒實無天日矣并悉日胙法界公廨之鐵門口有人貼匿名帖二紙其中所云似卽此事也 
[恃蠻肆毆]  
　　九江人蔡金壽補鑊爲業昨有粥店令補一鑊言明補價一百文詎補畢而店内祗付錢五十文餘錢蠻稱從緩蔡不允致相爭毆竟將蔡毆傷適巡街捕至卽拘兩造入捕房捕頭先送受傷者至同仁醫館調治諒今日當解公堂審斷矣 
[餞行續誌]  
　　前述升任江西按察使劉廉訪擬於初六日啟行北上本埠廳縣敎官及各委員設筵公餞兹悉廉訪尚未起程本城紳士前陜西布政使王方伯擬於初八日爲廉訪餞行設席於邑廟萃秀堂陪宴者一爲邵觀察一爲淞滬貨捐局總辦蘇觀察已令四鋪委員轉飭地保洒掃潔净恭候駕臨所有左近小攤暫禁擺設云 
[煑肉虚驚]  
　　法馬路卜鄰里口某姓羊肉麵店前日因煑羊肉火旺致煙囱火星冒出烟氣迷漫幸經隣衆帮仝澆滅不至成灾觀者頗衆然近隣已受虚驚矣 
[看戲滋事]  
　　陳吉泰具禀英界公堂稱昨夜到廣東戲園看戲買票入内被管門華捕誤爲看白戲者竟將同往看戲之孩毆打與論逞蠻故訢明捕房蒙拘該捕送案請辦該捕身穿二百號號衣供稱並未毆彼惟因他三人只買二人之票故向之理說云陳太守謂巡捕豈容動輙毆人况聞廣東戲園中尚有女人扮演亦須查禁隨飭將該捕之號掛脫去管押一月以儆 
[水夫竊洋]  
　　黄如章至英公堂稱在星園盆湯司帳被同店挑水之朱有福私配鎖匙竊去櫃内之大洋九十九元對開十一元四開四十四元八開九十二元十六開十二元并寄存之會洋三十元初未知覺及欲取用始知遭竊隨查問諸夥惟朱已遁不知所向因朱係蘇州八乃往蘇知照該處地保緝得朱有福伴同來滬交捕送請究追朱有福供認不諱并稱取洋之後已被人看破詐去銀洋家中所剩無幾陳太守得供之下飭將朱有福押候訉追 
[訉問戳傷]  
　　西人畢德衛之車夫戎江紀於夜間被人戳傷頭頸等情巳列前報旋由捕房查得係被洗衣公司内之工人夏阿亮所傷禀經陳太守飭差提夏到案於昨晨庭訉戎江紀申訴前因見証徐阿發稱在畢德衛處做細崽那夜間車夫喊救出看逞兇人巳遁今見夏姓狀似無錯戎亦指稱夏逞兇屬實夏供那夜回洗衣公司將到自己門口突遇戎徐二人盤問故　略爭數語就走詎二人又追上扭打並未持刀傷他實被誣指陳太守謂戎江紀受傷騐明無訛豈容妄稱誣指隨判押夏一月以儆 
[枷責訛詐]  
　　張九香至英公堂稟稱在路被五六人扭到茶舘妄稱碰撞詐去短衫押錢付鈔幸巡捕前來伊等始散祗獲住王正發送案請辦王供張與别人爭執不干我事實被混拿捕則禀稱當塲由張指拿不誤陳太守隨判王荷枷半月發頭門示衆 
[尋釁判責]  
　　昨報所列挾嫌尋釁一案法捕房將在押之朱廣羣沈裕貴解訉原告潘欽和帶仝工人秋濤投訴稱因彼等在我門首便溺故向理論詎彼反將秋濤拖去重毆又糾人到我家中吵閙等情質之朱沈不認旋有臥雲閣烟舘主邢某控稱朱等賒去烟膏計錢三千餘文向索反被肆閙致失烟鎗兩支求爲追償太守早訪得朱等素不安分飭將朱重責三百板枷號兩月沈重責二百板枷號一月以儆 
[逼娼可惡]  
　　法界公堂昨據烟妓湖北人夏李氏訴稱由丈夫領到滬地與楊大年拚識已有六年現楊欲將我送入花烟舘逼令爲娼昨竟手携菜刀稱欲殺我故喊救命幸得巡捕到來拘伊管押等語翁太守訉據楊供與該氏認識固有六七年曾以洋九十元交付其夫至携刀不過恐嚇夏李氏稱交洋一節實有其事丈夫現在湖北今我不願爲娼並不願從楊翁太守謂楊買良賣娼用刀恐嚇殊爲可惡判責一百板夏李氏不願爲娼尚屬可嘉飭送普育堂收管待其母族人來給領否則由堂擇配 
[請發官賣]  
　　前日翁太守臨法捕房時據張雙福控妻吳氏與尚洪才有私將男婦扭送請辦太守訉據吳氏供因張出外多時不歸家無食用故與尚洪才來往並未犯姦詰之尚洪才則稱實不知吳氏有夫翁太守飭將無耻男婦各責一百板張雙福又稱不願將妻領加求發官賣太守諭將尚洪才釋去吳氏暫押候解公堂核斷昨晨解案太守略爲詰訉飭送該婦至普育堂收管矣 
[被告送縣]  
　　前月間法界公堂據紹興人俞維高遞呈控被戴吉堂蕭俊臣王明山王梅溪等誘賭攫去巨欵嗣將蕭俊臣拘到疊次審訉而俞維高又將吳竹村扭案亦經翁太守研詰不認各情均列前報昨日捕房將蕭俊臣吳竹村解案原告未到蕭吳兩人長揖不跪太守詰其何以不跪吳稱是監生蕭稱職員並未犯法故不下跪太守謂江西德化縣訪單有爾姓名係著名棍徒而滬地又經人指控局賭尚稱未犯法耶喝令跪下並謂今如供明尚可從寛蕭執前詞吳竹村亦不肯供認問吳年歲籍貫稱二十六歲徽州休人太守問現從何處來此則稱由蘇乘烟船來又問到浦東何事答稱並未往彼太守飭將該二人均送縣署辦理 
[限期繳銀]  
　　五月間有正祥茶葉鋪某遞呈法界公堂稱有茶葉八蔞經謝小福買去計價銀四十兩當將其貨送到公茂祥棧業已多日銀尚未付因向該棧索討而謝小福避匿不面請傳該棧主劉道高訉追等語翁太守准詞傳到謝阿四訉據供稱兄弟謝小福有事往蘇太守將謝發押飭傳劉道高質對未曾傳到因劉前次有案交保出外故着原保交人昨日劉始判案據供該棧本名春茂祥因謝等不能支持由我盤頂改名公茂祥所控一節與我無干翁太守謂謝仍在汝棧難保無因虧改牌之事着劉交出銀四十兩劉初不肯認交太守飭爲管押諭俟傳到謝小福釋放劉始願繳銀惟求寬限太守予限七日准其交保云 
[捉賭拒捕]  
　　本埠十六鋪地方每逢各會舘演戲及熱閙之事有等建幫無賴擺設賭攤不一而足今於無事之日居然明目張胆當街局賭前日下午經北局巡勇捕捉若輩胆敢拒捕邀集蔴雀舢舨船上建人數十名毆鬥局勇見寡不敵衆急回局中禀明委員添勇往捕業已散去現飭訪緝未識能弋獲否也 
[蘇省撫轅抄]  
　　五月初三日臬憲許勘搪工回直州張振陛禀知臬委赴江寗公幹辭改指分發江蘇試用從九陳鳳桐湖北人禀到知縣吳兆楣禀知奉委接辦軍裝局並銷發審局差○初四日太倉州吳承潞禀知交卸回歸候補道班同知吳爕元銷軍裝局差知縣謝立功服滿回省到 
[浙省撫轅抄]  
　　五月二十八日布大使程稟謝藩司飭知奉部準其實授○二十九日裘贊堯禀知藩委蕭山勘估西塘大礫山及楊家浜兩塘工差禀見叩辭○六月初一日陳壽祺起復來省禀到徐樹鋒禀知本日接辦江干船局並奉臬委江干保甲總巡差署東陽縣李差人禀謝藩司飭知赴安吉新任前署江山縣胡日宣差人禀謝藩司飭知回東陽任巡檢虞雲驤禀知臬秀上二叚差本日到段潘運恮禀知軍需局委帮同料理製造事宜叩謝從九品陳蔭棠服滿來省禀到縣丞錢堃典史汪仁俱由京騐放來省禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年五月二十六日京報余錄]  
　　宫門抄○將軍銘奏請鼓勵片○閩督何等奏恭報風雹被災撫恤情形夾片○都察院烏等奏爲請旨摺子○兼署鄂臬惲奏爲恭報接篆日期摺子○蘇織造立奏起解大運日期夾片○又奏請飭下酌籌添撥銀兩夾片○閩督何奏爲據情呈奏夾片○將軍銘奏遴委護理總管夾片○浙撫陳奏爲察看道府夾片○五月二十六日禮部宗人府欽天監正黄旗值日無引見○閻綬曾謝授欽天監右監副恩○穆隆阿續假一月○崇勳續假十日○拴祿者齡預備召見○召見軍機○○銘安等片再五常堡協領雙壽前任吉林滿洲止藍旗恊領時係花翎黄馬褂鏗僧額巴圖魯都統銜記名副都統光緒元年准兵部咨崇實奏將該協領雙壽于崇廉敗逃案内交部議覆議以降三級調用是年七月因督剿得力經前署將軍古尼音布奏保經部議准開復協領原官仍令補繳捐復銀兩復因帶隊節次勦賊出力經奴才等奏保免繳捐復銀兩經兵部議令另核請奬光緒五年三月該協領請咨赴部引見並將捐復銀兩在部呈繳六年六月補授五常堡協領續因迭獲要犯卓著勤勞奴才等奏保仍請以副都統記名簡放並賞換都統銜經部議駁查旗營協領升階除副都統升階均係前在軍營叙功所得實與現在立功　保升階者不同卽從前緣事降調亦由恊領實階降級並非撤卄階加銜旣經開復協領原官其升階加銜例應仍其所固有惟于該協領續立功績奏保開復降調處分時未得原有升階加銜一併隨文叙入以故迭次續保轉致兵部議駁實係奴才衙門辦理疎漏現經查明除將承辦錯悞之員照章記過示懲外至該協領迭著功績經部議令另核請奬及議駁之案禾便概予懸擱没其微勞擬請將該協領舊得都統銜及副都統升階各保案仍舊註册藉資鼓勵並詳叙原辦錯悞及擬請將該協領升階加銜仍舊註册各緣由咨請部示在案兹准兵部咨稱未便據咨照准應由奴才等奏明辦理等因行知前來自應遵咨具奏合　仰懇天恩俯念花翎黄馬掛鏗僧額巴圖魯五常堡協領雙壽出征立功歴年旣久其協領任内降調處分久已開復現在迭次立功之案别無可保可否將原蒙恩賞之都統銜及記名簡放副都統仍飭部註册以示鼓勵之處出自聖主逾格鴻施謹附片具陳伏乞聖鑒謹奏請旨軍機大臣奉旨着照所請兵部知道欽此○○何璟等片再臣等於光緒八年四月初二日據汀州府知府廷愷長汀縣知縣林大受禀稱本年三月十六日夜四更時分風雷陡作雹雨交加奔騰之聲逹月始息該府縣會合同城武員親往城内外周歴杳勘所幸城垣廟宇及各衙署倉庫練軍營房均無損壞其南北隅民房間有損傷尚無大碍惟自西門起至東門城内外受害較重共計倒塌民房九十餘間壓斃大小男女二十一丁口壓傷一十四名業經捐廉撫恤等情廪報前來臣等查汀州府城内外猝　奇災房屋人口均有損傷小民蕩析離居深堪憫惻皆由臣等奉職無狀不能上迓天和返躬循省惶悚莫名現商同瀋司沈保靖遴委候補同知任時昕酌帶銀兩馳往會同該府縣確查勘得被災難民妥爲賑恤免致失所以仰副聖主子惠元元之至意此外汀州府附近各屬有無同時被灾容俟查明分别辦理另行奏報除咨部查照外謹合詞附片具陳伏乞聖鑒訓示謹奏軍機大臣奉旨知道了卽着督飭委員會同地方官確勘被災輕重情形妥爲賑恤毋任失所欽此○○兼署湖北按察使二品銜督糧道臣惲彥琦跪奏爲恭報微臣兼署臬篆日期叩謝天恩仰祈聖鹽事竊臣於光緒八年四月初三日奉兼署湖廣總督湖北巡撫臣彭祖賢行知以升任廣西布政使署湖北按察使徐延旭欽奉諭旨卽赴新任委臣兼署湖北按察使印務遵於初六日准升任署臬司徐延旭將印信文卷移交前來當卽恭設香案望闕叩頭祇領任事訖伏念臣畿疆下士儀部備員渥荷恩綸督儲鄂省挽　尠效愧卓荐之謬膺臬事曾權實明則之乏術兹復雙符並綰益覺五内滋慙查湖北爲衝劇要區臬司乃刑名總匯詰奸禁暴責重事繁臣以輕材深濯弗克勝任惟有殫竭庸愚遇事秉商督潕臣認眞經理不敢以　時兼攝稍涉因循以冀仰答高厚鴻慈於萬一所有微臣兼署臬篆日期並感激下忱　　摺叩謝天恩伏乞皇太后皇上聖鑒謹奏軍機大臣奉旨知道了欽此○○都察院左都御史臣烏拉喜崇阿等跪奏爲奏聞請　事據湖南民人盧元海以　佔疊强連傷五命等詞扑臣衙門呈訴臣等公同訉問據盧元海供年四十六歲永州府永明縣人緣身世居桐口村光緒六年三月間突有道州李傳仂李兆根掘身祖塋强葬伊母身報縣關提抗不到案是年臘月傳仂等率衆轟斃盧秉龍盧秉莊盧元良盧因盧元孔五人身復控縣關提仍未到案身復上控　縣　辦迄未伸　等語餘與原呈大略相同臣等查該民人盧元海等控稱伊世居桐口村光緒六年三月間突有道州李傳仂等覇伊祖塋控縣關提抗不到案嗣後傳仂等復率衆屢圍伊村並砲轟盧秉龍等五名伊復控縣關提仍未判案伊復上控批縣究辦迄未伸冤等情控關霸墳逞兇轟斃多命如果屬實亟宜嚴切根究以　兇惡而安良民謹抄錄原呈恭呈御覽伏乞聖鑒訓示再據該原告結稱在本府控告一次均未親提合併聲明謹奏奉旨巳錄○○蘇州織造奴才立山跪奏爲光緒七年分辛巳大運緞綢等項織辦告成委員解京交　恭摺奏聞仰祈聖鑒事竊查奴才衙門大運工需每年由藩庫撥銀八萬二千兩以三萬兩辦理部派緞紗餘銀儘辦内庫活計上年内務府奏奉俞旨飭由户部行文撫臣按年添擬歲需辦理全運而藩庫未能添撥經前護撫臣譚鈞培於奏請籌還辦差餘欵摺内聲明在案所有辛巳大運藩庫仍照成案撥銀八萬二千兩當經奴才採購經緯練染開工現巳告成計户部緞紗一千五百四十疋内庫上用官用緞紗三百九十疋綢綾三千三百疋大小手帕一千七百個白絲五百斤衣線六百斤絃線十斤布三千疋顧謹分别裝箱派委庫使文熙督同承差於三月初四日起程管解進京赴部庫交納除呈明户部内務府查照外所有辛巳大運緞綢等項辦齊起解緣由理合恭摺奏聞伏乞皇太后皇上聖鑒謹奏軍機大臣奉旨知道了欽此○○立山片再前因内務府以緞庫支絀奏催辦理　運藩庫未能添撥工需經奴才兩次奏請以庫存辦差剩餘銀兩借歸巳卯庚辰大運添辦内庫緞綢俟藩庫稍裕再請撥還仰蒙俞允嗣因造辦處奏提前項餘欵解京應用當經奴才咨商撫臣籌撥還欵恭摺奏明在案准撫臣飭由藩庫先將庚辰大運借動之光緒五年分辦差餘剩銀一萬四千餘兩如數撥還解交造辦處收納其巳卯大運借動之光緒四年以前積存辦差餘剩銀二萬七千餘兩經護　撫臣譚鈞培奏請自光緒七年起匀分四年由藩庫請還並請嗣後免予添撥大運歲需蓋其時内務府復經奏准由户部行文撫臣目庚辰爲始添撥大運　需辦理全運故也今奴才回任卷查七年十一月奉到户部文開本部議覆江蘇巡撫奏蘇州織造借動辦差餘剩銀兩由　庫分年籌還一摺於光緒七年七月二十日具奏奉旨依議欽此抄奏行知等因查原奏内稱該織造　　此項餘銀雖據聲明俟藩庫稍裕再請撥還然未據該撫奏明另由臣部指撥豈能因該織造借動於前轉令一庫認還於　惟查光緒五年分辦差餘剩銀兩巳由藩庫撥還且歸欵之時究在内務府奏請添撥以後應准其歸還其巳卯大運借動辦差餘剩銀兩應令蘇州織造自行籌欵歸還至該撫所請免予添撥一節查内務府前次奏請添撥大運銀兩巳由臣部咨行該撫酌量添撥應仍令查照前案辦理各等語奴才　諸部臣之意以尸卯大運借欵添辦係在内務府奏請添撥以前故准由藩庫歸欵奴才查内務府以緞庫入不敷出奏催辦理全運並請由藩庫添撥工需幾於無歲不然案巳成帙奴才前辦己卯大運原因内務府奏催嚴急不准以藩庫無欵添撥藉口而其時海口吃緊藩庫　有未能是以奴才不得巳爲此移緩就急之計今此項銀兩户部議令自行籌還查奴才衙門僅年例大運辦差二欵仰給於藩庫各有定額各有本欵待出此外並無入頃委實無可籌伏念奴才兩次借動辦差餘欵添辦内庫活計均属奏准在前且口卯大運　經造册　報户部核銷今庚辰借欵户部旣巳准其歸還已卯事同一律相應籲懇天恩勅下曰部准如　臣所奏將前項辦差餘剩銀二萬七千五百六十九兩四錢五分八厘由藩庫奏請添撥歲需辦理全運核計每年應添銀三萬一千兩巳卯庚辰兩　雖經奴才寛爲辦解若以後不予添撥誠　内庫仍有支絀之處應請勅下江蘇撫臣遵　户部前文酌籌添撥以濟内庫差使是否有當理合附片具奏伏乞聖鑒訓示謹奏軍機大臣奉旨户部議奏欽此○○向　等片再新授福建臬司張夢元爲前在台灣道任内接奉行知當卽恭摺謝恩籲請陛見仰邀俞允該司卽交缷旌省正在料理北卜適值藩司陳士杰奉命升授勛江巡卽赴新任經臣等奏請習留張夢元　署藩司篆務現在新授藩司沈保靖業經到任張夢元巳交缷藩篆亟應遵旨進京陛見以燧其依戀之忱兹據呈請奏報前來除檄行遵照外謹合詞两片具陳伏乞聖鑒謹奏軍機大臣奉旨知道了欽此○○銘安片再光緒八年二月二十七日准兵部咨議奏雙城堡綢管清瑞取受所屬衆商贈送萬民衣　蔡　顯違定制應請將該員照違制庫杖一百私罪　職議以革職等因具奏奉旨依議欽此咨　前來查驗總管清瑞現奉旨革職所遺雙城堡總管一缺前經奏請裁撤改設恊領管理現未奉到部覆其總管印務應卽派員護理以重職守兹查有吉林正黄旗藍翎恊領明陞辦事勤傎堪委護理除分飭遵照外合將派員　護總管印務　由謹　片具奏伏乞聖鑒謹奏軍機大臣奉旨知道了欽此○○陳士杰片再准部咨搆納分發試用道府應于到省一年後察看才具奏明分别繁簡補田等因遵辦在案兹查籌餉試用道祁兆　　　吉試用知府時　萊向人　等四員均巳試用一年期滿據　臬兩司分案會詳前來臣查籌餉試用道　兆　穩重考成汪　吉　實不浮均堪勝繁缺之任試用知府時慶萊幹練有爲向人冠篤實可靠均堪勝繁缺之任相應請旨留省照例補用謹曾同閩浙總督臣何環附片具奏　乞聖鹽謹奏軍大臣奉旨吏部知道欽此 
 
 
 
 
 
 
 
 
 
 
 
 [ 
 
 
