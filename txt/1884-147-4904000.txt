# 1884 - 147 - 4904000

 

Page 1

 
 
[第三號畵報出售] [  申報館主啓]  
　　啓者本舘印行畵報兩次蒙海内君子同聲許可購閱者踵趾相接應接不暇兹於月之初四日出售第三號其中繪有李傅　與法使編尼兒謹立和約圖並曾襲僕小像閱者定以先覩爲快焉再外國典禮華人罕有見聞今者馬達加斯加國女主舉行冠禮一時儀衞盛陳萬民瞻仰苟一寓目不啻身歲其國爰亦繪以成圖編入下次第四號畵報出售此布 
[讑高麗通商大勢]  
　　高麗一國自古不通他國自日本人脅之以兵而後不得已而與日通商然其心則惴惴焉惟恐受日人之欺故外雖虛與委蛇而中實不勝忮忌蓋高人之性多疑其於中國乃多年屬服尚且似有不甚見信之意而况日本之新交此情性使然無足怪者旣有枝忌卽不得不深思遠慮以求自免之方而一不得當反足以啓隣封之釁隙此前年之變所由來也自前年變生不測幾至釀成大禍爾時日人之心勢將藉此以生端高人則旣經挑釁於前卒不能弭患於後幸而中朝　及藩封亟思保護命將出師運機神速數日之間事克大定此一舉也譬如弈棋中國得先手日人得後手以故高麗之亂平而日人無可藉口以生衅僅得卹銀而止此外則一無所得而高人自此知中國之待　屬者如此其仁且勇其感激之忱有不期然而然莫之致而致者矣顧高麗得中國保護而國以安亦以得中國保護而其心益不自安何則高麗一境所毗連者不止中日兩國中國保之日人亦從而息其侵陵之謀此高麗之幸也俄羅斯亦與　爲隣具國勢較日本爲强東隣之釁隙方弭西隣之窺侗旋生高之患終不能絶於是不得不更求解免之策思夫歐洲各國志在通商若得引以爲助則俄日强隣亦不能不稍存顧忌適值美國請中國爲先容以求通於高高人遂與立約自是而後英德法意等國接踵而至皆援美國以爲例目下則英國之約業經訂定將來必且漸及各國而俄人乃愈以生心昨得津沽來信謂俄國公使韋貝將由津赴日卽由日赴高以與高麗立通商之約其所以先至日本者蓋不但求日高之約以爲藍本而已實欲訪日人以高麗之風土人情貨財出産以爲將來通商之地步此其志豈可與英美等國同日而語哉夫俄之與高與高之與日其勢相類與歐西各國逈乎不同歐西各國之與高通商但求通其貿易而已於土地則有所不欲也俄國地勢與高麗犬牙相錯其求與高麗通商非專以商務爲主安知其心懷叵測不欲覬　其土疆俄人前於伊犁一境尚且拔去界牌由漸而入爲得寸則寸得尺則尺之計倘非中朝赫然震怒命將出師恐伊犁全境未必肯於全還今雖交還而在俄仍拓地不少我中國力足以拒之理足以勝之猶且意圖覬觎如此若高麗則俄人更將蔑視之矣故其先至康洋預求識其道里風土此其心思爲何如哉彼之意以爲日本與俄有同欲與日聯絡而後可以圖高麗所謂同志也若歐西各國則遠隔重洋貿易住來尚可期於獲利若得其土地則實有鞭長莫及之勢故雖有志通商而其用心不若俄之專也或謂高麗前因時防日人之侵陵故援引大國與之締交以爲牽制日人之地然通商之地過多則度支或虞不足高麗本國出産本自無多僅中國與日本兩處其所運出之貨尚且止有此數卽使使風氣日開礦産漸次開採或有取無禁而用不竭之利然事當由漸而擴不能一蹴而幾今富國尚無方術而遽廣聯聲氣此譬之中人之産而與大紳巨賈相往來已則力盡筋疲而在人視之殊不在眼勢必至金盡財匱而後已是高麗之病源也今若僅與日本通商此外仍閉關謝客其勢有所不能泰西各國之貨運至高麗者日益衆高麗之出産運出他處者日益微將至高麗銀錢悉數流入外府而底根愈深則此通商之舉不足爲高利而反足爲高麗矣而不知事在人爲非謂國之小弱者斷無强大之機也日本人之意中未嘗須臾忘高麗卽俄人之意中亦未須　忘高麗中國雖欲保護而一木之力終恐有所難支則爲目下之高麗計若不廣通聲氣與泰西各國相通和又將何以爲計乎俄與日此時雖曰相親然　實亦未始不相忌日之忌俄猶俄之忌日而俄日兩國又未始不忌中嫌隙之生初無定時一有小隙而高麗之勢必將不支則不如廣聯與國猶可以有所憑藉以自固諺云百足之蟲死而不僵高麗於此亦惟廣求輔助焉可耳 
[本舘接奉電音]  
　　昨由通州電局專發電音到本館有五月初七日上諭二道敬謹譯登○五月初七日奉上諭托倫布奏左翼關稅期滿正額無虧盈餘未能足額一摺看戸部核議具奏另片奏金立永等房間漏稅移交現任監督嚴傳究辦等語着照所議辦理欽此同日奉上諭符珍奏右翼關稅期滿正額無虧盈餘未能足額一摺着戸部核議具奏欽此 
[袁浦電音]  
　　昨日下午接淸江訪事友人專發來電云新任浙江學憲劉叔濤大司成於初七日抵浦卽於初八日啓行南下矣 
[檄調防營]  
　　中國駐劄朝鮮之防兵聞奉檄飭調回三營已於前月廿九日起陸續至馬山候船内渡袁司馬世凱復奉行知總理營務處會辦朝鮮防務並統帶副營於四月廿七日接任視事矣 
[山無棄材]  
　　朝鮮仁川外之松島森林葱鬱良材叢牛人所共知數年前日本國人潛往採伐嗣經韓廷照會請辦當經日政府派官前往將國人之採伐者悉數趕回遞送原籍但當時剩下已伐材料六七萬元就此委棄島上誠属不少金玉均稟請本國朝廷將此項棄木與東京木商立約同往該島查勘擬將木運至東京發售後預撥二萬金作爲運送等費一萬元擬建朝鮮公使舘于東京其萬餘金擬交金玉均監理作爲日韓通商資本云 
[加意臺防]  
　　台灣乃閩粤外　海防尤爲吃緊昨聞閩督奏請須多設防兵並購買軍械等項每年約計經費須銀一百萬兩其欵由九江江漢兩關稅課項下撥解若干在江西湖北厘金項下撥解若干必須源源接濟等語現已奉旨交部議奏云 
[船查部庫]  
　　戸部銀庫自道光年間盤查計所虧爲數太鉅故定章以後凡三年欽派王大臣盤查今年例應查庫之期於　月初八日查起至十八日蕆事查有現存銀八百餘　内有兩欵不准擅用一各海關所解四成洋稅 
 
 

Page 2

 
 
現存一百餘萬一各省歸還由部墊出邊防經費一百六十餘萬按册細查核計三年出進各欵數目均屬相符云 
[開發票存示]  
　　順天府爲阜康百兩以外票存先赴本衙門驗票紀數聲明住址以資核辦事據四品銜知府用江蘇候補同知李朝覲押同阜康號夥投到據該員稟稱竊卑職奉兩江　閣督憲左委同該號夥范雲嶟進京據該號夥面稱胡革道深知京號票存爲數甚鉅更非存欵可比再三催促設法由胡革道各路告貸並向親戚求借湊得現銀三萬五千兩一面禀報一面起程卑職航海到京告投憲署聽候飭撥兹據該號夥向卑職告稱查明　目共計票欵九萬五千兩今將解到銀三萬五千兩又去臘給發小票尙有餘存憲庫銀二萬兩共計現銀五萬五千兩復經各處借貸變賣現計抵償票存銀可得七折之數雖已短少胡革道貿易失利共見共聞現在羅雀掘鼠理料各欵已傾家蕩產計窮力竭惟有懇請憲恩先行出示定期將票欵一項按照七折以現銀憑票給發以免各戶懸盼等語理合據情轉稟等情除飭該員切飭該號夥迅速籌備淸理外合行出示周知凡存阜康號一百兩以外銀票官紳士庶各宅戶均於四月廿八日起至五月初二日止赴本衙門遣抱呈明或自己遞呈聲明騐明票存數目註明宅戶姓名住址以資核辦特示 
[津貼京員]  
　　京官向藉印結費爲養贍資自光緒五年停捐後分發旣少印結無多京員苦甚或請假或請囘籍措資者不一而足春間李侍御肇錫劉侍御恩溥奏請將各省關外銷欵項內分撥勻籌每年撥解銀廿六萬作爲京員津貼一摺三月初四日奉旨議欽此現經農部擬就津貼章程嗣後正途出身者均可一律沾潤矣○章程錄左一四品以下六品以上滿漢京堂通政使司副使大理寺少卿詹事府少詹事太常寺少卿太　寺少卿鴻臚寺卿順天府府丞國子監　酒內閣侍讀學士翰林院侍讀學士侍講學士左右春坊庶子通政使司叅議光祿寺少卿六科給事中欽天監監正太醫院使翰林　侍讀侍講司經局洗馬鴻臚寺少卿各道監察御史左右春坊中允國子監司業太醫院院判欽天監監副左右春坊贊善以上各員每年給津貼銀二百四十兩科道有巡城差者每員年加給銀六十兩起居注滿漢實缺主事內閣侍讀翰林院修撰編修檢討以上各員每員年給津貼銀一百六十兩內閣滿漢實缺中書滿漢候補中書由進士舉人考取者各部七品小京官以上各員每員年給津貼銀一百兩白通政使司副使至七品小京官各員應給津貼銀兩均由各衙門造册具文赴戶部　總領回由各衙門照數分給翰林院庶吉士已向有帮俸毋庸再給津貼一宗　府實缺理事官副理事官經歴滿漢實缺主事六部理藩院滿實缺郎中員外郎主事以上各員均毋庸分別出身宗人府候補理事副理事官主事六部理藩院滿候補郎中員外郎主事由廕生進士舉人恩拔副優歲五貢出身及特旨恩賞者漢郎中員外　主事無論實缺候補學習凡由廕生進士舉人拔貢優貢副貢出身及特旨恩賞者每員給津貼銀一百六十兩以上各員應領津貼銀兩由各衙門先按應領員數銀數造册具文赴戶部彚總領囘再由各本衙門堂官按照應給津貼各員分別職掌才職辦事若何定爲三等再按本屆所領銀數以別等之上次定津貼之　寡按員分給一京員照領津貼每年不計閏分作三次於四月八月十二月放給各衙門按照奏案應給人員造列淸册限于三月七月十一月底送戶部戶部限于次月初五日以前咨送吏部磨對十五日以前送回戶部戶部按册核算銀數分定日期行文各衙門按期派員出具印領赴戶部彚總領　照章分放一應給津貼人員凡典試督學坐糧聽寳泉局各倉監督一庫司員殺虎口張家口稅差均以奉旨之日卽行停給本屇領項差竣回京無論在何月日本屇槪忽庸分給入於下屇起給一各衙門開缺告假銷假人員應扣日期加頭次係三月底造册四月開放凡補缺銷假在三月初日以前以開缺告假在三月三十日以後者均准分給其補缺銷假在三月初一日以後開缺告假在三月三十日以前者卽將本員全分扣除其二次三次放給日期均照此扣算一曾任實缺人員無論由何項開缺現以候補者其未補缺之先槪以候補論滿員丁憂向不開缺卽以實缺論曾任道府人員分部行走者無庸分給一放給津貼槪以京平分放每百兩應扣六兩平餘統提歸公仍由戶部飯銀處存儲備用一戶部每屇年終將收放各欵平扣並數目開具簡略淸單奏銷一次限於次年開印後具奏 
[白門近事]  
　　俗例於四月十八日謂之過關凡兒女矜貴之家先數日卽飾掌上珠爲羽士服星冠霞帔隨寳馬香車相與焚香頂禮於玉皇大帝香案之前口中喃喃如解禳狀初不知其所謂後詢知係各處道士與算命先生聯絡一氣茲索撥動關煞紛來以致深閨弱質張口驚詫恨不泥首紫　　下捨爲弟子一聞紫薇　期可以解厄可以禳禍遂不免畢　若狂以乎從此可無灾無難到公卿矣因此前後十日間凡道觀中香貲頗厚○近日天花盛行延蔓甚廣且多臻不順又皆出于飲食不節燥濕不時之前所以各善堂所施之小盒爲之一空啼哭之聲禂密處所在多有夫孺子何罪而乃使其曇花一現遽爾隕滅耶天乎天乎吾將搔道而問之○丹陽縣劉姓所開之錢店近因虧閉潛逃經該縣飭差來寗訪緝差查知坊口之德泰有劉姓股分遂捕風捉影於其間前日江北某錢店遣夥高姓來德泰勾稽上兌事畢辭去甫出門卽有尾而綴之者問曰　莫非劉先生乎高不答行益急差以爲是必驚弓之鳥緩急與俱慮其　脫行至城外卽上前挽其髪辮蜂擁入城過　事街高號於市於是同業之相識者均與俱至德泰向差盤問差始言劉面有黑痣今高面亦有黑痣劉素　布帽而白結今　亦素服布帽而白結此李代桃僵之由然如此則劉益聞風而遠颺消差不得又無往返資將若何高猶思具稟問該差以悮拘之罪方始　憤經衆人勸解首肯差遂叩頭而去○釣魚巷陸八子家有妓曰福如髪若唯雲面如滿月前十年已欽香名今猶浮沈於團雲隊裏有贈以聯云未必才人該福薄可憐兒女竟如何此十四字殊相脫○操刃殺人夫人而知之矣乃不操　刃而有甚于操刃者則其爲殺人也更烈有甲乙二人非族類也而具塤箎之雅甲贛而乙慧一龍一猪所爲判若冰炭上年甲娶妻俗例三日內新婦任人平視戯笑不爲忌乙又以爲弟也當嫂呼遂故以平日呼甲爲痴一語向新人耳畔竊竊狀以惑甲又向僞爲新婦舊識在來揶揄甲並不悟其戯已心介介視婦爲不貞而防乙者旣周且密乙尙不知甲已誤戲爲眞也見嫂往往爲道旅况問起居甲愈疑之晝夜督責婦婦不堪一日忽潛　阿芙蓉膏以死死後乙時爲甲排悶具首家所以相戯狀甲始恍然如夢初醒因抱乙痛哭幾暈絕且爲人道己之所以深深葬玉鬱鬱埋香應由于乙搥牀痛恨殊悔拒之于不早○洪武街剃頭店某甲於上年以三十元娶得一婦婦兗產也　蔥蒜若珍　平時咀嚼未免臭穢黑人同店者多竊竊惡其不潔兩人遂不解唱酬之樂時聞詬誶之聲甲又以巿廛間夫妻對壘　爲有識者所訕笑戞釜滌褌不覺忍氣吞聲女元龍以爲畏其豪氣也遂駕夫壻而上之前日不知因何　釁婦順手取壁上剃刀擲甲而擬𠢐其面甲急閃避刀及耳輪削其一縷如削瓜舉店于是鬨然縛婦于柱后見甲傷　輕始作罷論想此後當易剛克爲柔克矣 
[强姦請令]  
�　蘇屬靖江縣境向有緝私營勇駐紥具地水陸密邇日久漸與居民相習離營不遠有某姓鄉民家母子各一童養媳某氏年十四　殊　男耕女織蓋貧苦食力之家也其姑若媳暇　爲營中弁勇　衣得錢以資貼補上月間營勇李德勝者傍晚入其家乞火與媳遇問其姑安在以上巿未歸對則曰爾夫何之答以適在田間該勇卽闖入房內大呼有鹽否媳駭懼急白無鹽　縱而進李遂將媳摟抱求觀媳不允大喊勇嚇禁之使　聲張遂被姦污而去少頃姑返察其神色有異詢之媳惶駭無地縷述遭遇强暴始末姑立卽走出遍告隣里并地保鄉董 
 
 

Page 3

 
 
求爲查獲姦犯懲治一雪此恥董保問曾識其人否則又記憶不淸未能確指姓名惟面目則伊媳或尙約略可辨董保均有難色惟日於茶寮酒肆間細加察訪而已詎該勇犯事後聞鄉里緝訪甚嚴一日抵暮袖番餅十枚至該氏家鏗然擲桌上曰前日之事木已成舟今姑給若洋作遮羞資如　追行緝以獲治乃公爲快則乃公將有大不利於若愼毋　言畢欲行姑媳佯爲挽留與之欵洽而陰使人通知鄰人相約前來獲住鳴保送縣縣中以强姦幼女按照軍律罪坐斬梟略予審稟卽往謁營官營中以兵籍上查無李德勝其人反覆詰辯營縣似有齟齬之意後查知鄉民呼音偶訛其實李德勝卽李德林確𨽻該營緝私　勇連鞫數次并提同該氏姑媳當堂質證據供前情不諱一面通詳各憲遂派差押解到省由府親提勘轉詳經臬司衙門稟請督院批示核辦本月初三日奉到曾爵部堂批示仰卽照律恭請軍令就地正法傳首犯事地方梟示以昭烱戒省中卽於初四日已堂由撫標中軍叅府會同首府恭請軍令由監提出奸犯審訊飭綁一面傳齊文武衙門勇丁差役齎令舁赴校塲處斬訖卽日由府轅派員押解首級赴靖江犯事地方梟示矣 
[嚴禁搶鮮]  
　　�蘇城每屇三節有等無賴於市間硬攫魚肉等物謂之搶鮮而司府前吉利橋一帶爲尤甚大抵皆監獄更夫及各衙門掮牌夫役也近年歴奉嚴禁此風稍戢端陽日藩憲密飭差役查拿於都亭橋獲得搶鮮棍徒二名聞將嚴辦以懲一儆百大憲留心民瘼誠無微不至也 
[宗師回省]  
　　浙江　子和總憲於紹郡試竣卽日　轅憲舟已於初一日抵省是日城中文武員弁咸出城至上碼頭迎接憲駕卽於是日進署杭郡試事尙無實信但至今尙無取齊日期想必待新任接辦昨日學署中傳說前次接奉升授左都御史之諭並未有未到任以前着何人署理明文故晉京不妨略　憲意擬將嘉湖杭　府考竣冉行北上然未見有明文也 
[津沽賽馬]  
　　天津西人原定於念八日賽馬是晨微雨改期翌日念九三十兩日軟塵不起快馬如飛西人固行樂及時華人亦從旁助興側足而立翹首而觀者不知若干人數初一係禮　暫停初二復賽驪黃牝牡轉覺餘勇可賈云 
[丞憲試王]  
　　順天府　向歸府丞蒞通考試昨報通州瑣聞內所云學憲較射畢回京及鼓夫舞弊受責等事實則非學憲乃丞憲也至其下所言五月初一按臨通州則係學憲故特表而出之 
[野老閑談]  
　　有望霓客買棹赴吳守風於黃渡之浦獨行登岸入茶肆坐下旁席有野老數人蹙額而談曰鎭北發倉榖鎭南划皮肉意以爲此間必有因發賑而滋事　詢之野老曰否否苦樂不均平夏雨隔田生客亦知此鎭以一水爲界乎鎭之北爲嘉定鎭之南爲靑浦去秋風災禾棉被害方一二十里之內初無所謂南熟而北荒也吾輩皆居南鎭係靑浦縣界之窮　今日鎭之北老少男婦紛紛然提筐赴局領倉榖口八升小　之鎭南設有鄉徵局適縣大老爺來比限高坐堂皇各圖地保跪階下銀數繳不足笞五百板受笞者共十餘人敲樸之聲與北岸唱籌量榖之聲聲　相應可爲長太息也客　鎭南或無紳士預爲稟報乎答曰紳士等已於二月間進城會同在城紳士商禀其時隣境之稟請者未奉憲批城紳意存觀望訂以且緩嗣聞上海嘉定等縣皆蒙批准乃始具禀爲發棠之請又值縣試不理公事至三月杪奉到縣批云麥秋在望毋庸請濟噫春熟雖有收成鄉間實一無所有以春熟留種本一夏無以餬口以春熟爲餬口一時無以播種故紳士於四月內又進城禀請復批駁不准夫大老爺深居署內朝照夕肉出城一望柳緑槐黃本無荒象豈知鄉間苦况一言難盡望榖如望雲霓若再不准只求善堂董事多備施棺而已談至此一椀旗槍已如明水野老各唏噓而　客亦步夕陽而下舟爲述野老之言如此兾采風者埀覽焉 
[茶船過淞]  
　　昨日漢口裝茶輪船名加利薩駛過吳淞口前赴俄國又有一艘名拜當亦連檣而過駛往英國云 
[耳目一新]  
　　本埠英美兩租界華捕換　凉　前聞係端午日爲始今悉係於昨日卽西歴六月一號起昨見街頭蹀𨇾者皆一律戴藍纓凉帽頗覺耳目一新　纓用藍色似尙欠雅觀何不仍照華人之制而易之以紅纓耶 
[匪徒縱火]  
　　前夜十一㸃鐘時英租界大馬路北首寳豐里內失愼焚去汪姓家間壁石庫門內樓房五幢其間三幢有某姓租住餘二幢空閉係兆豐洋行之產門前貼有召租字樣均被焚燬英法美諸洋龍竭力灌救英會審員黃太守亦督差照料至十二㸃鐘始得火滅烟消惟查起火之由據聞初見某姓家之露臺上有火俄而空房樓下火起疑是匪人縱火且洋龍未到之先汪姓被人攫去箱籠衣飾約值千串光景并有後隣之吳姓家婦女驚慌之際亦被人闖入內室攫失衣飾約值四五百串均已開單報捕現在捕頭勘得寳豐里南北有三弄出路太多匪徒易於混跡飭令關閉兩弄云 
[簪裾駢集]  
　　昨報祝嘏稱觴一節兹悉前日天后宮接演夜戲文武各官在座縱觀并有西國領事官挈同眷屬前往祝壽而兼觀劇直至半夜始散并聞老丹桂戲園之各伶人以分演之故不甚認眞昨日遂飭戯園停演而專在天后宮開演則不致脚色不齊云 
[車中坐化]  
　　石路小嫏環里內公平洋行經租帳房里之廚司某甲年約五十餘歲因患病昨午後一㸃鐘時經人雇車載甲欲至某醫處就醫詎甫出里口甲已氣絕車夫卽推回知照該帳房將甲棺殮安坐車中而魂魄已逝　氏之徒見之必以爲有夙因矣 
[狎水官鑒]  
　　外虹口正豐街大興銅匠店內有學徒年已十六係寍波人前日與衆小兒至朱家木橋河浜內洗浴致遭滅頂及該店雇人撈救氣已絕矣又吳淞路中西書院內之學童某甲年十七歲係粵東人前日亦在路旁之水潭內洗浴歸家倒斃水性雖懦豈可狎而玩哉 
[重船沈溺]  
　　蘇州河鐵路大橋下前日有磚瓦船一隻潮漲時因船身太重遂被淹沒現雇綱船將磚瓦撈起俾得輕浮出險云 
[唱戯被拘]  
　　偷鷄橋南首緒香樓茶館有男扮女裝之花鼓淫戯聽者甚夥初六日被捕房查知當派華捕兩名微服上樓拿獲唱戯者一名並將店夥一併拘入捕房候公堂訊辦 
[着交媒人]  
　　前報拐女續訊節前晚又經蔣明府訊問張榮科夫婦與張二各執前供明府問其女小竹子供稱我於去年至張二家惟見張二交我父錢二千文並被一條明府謂前日據爾供張二付爾父洋八元並辦酒席三桌何以今忽翻供係誰人所教小小年紀如此狡猾小竹子稱前日實係張二所教今日供係實情明府問張二爾稱有媒人余明中何竟不到張答稱余現有病明府再三研詰各執前供明府謂兩造均有不實不盡飭將張二笞責一百板着卽趕將媒人余明中交案再行復訊 
[領孩回籍]  
　　前日新閘巡防局將買孩一案人证送縣經蔣明府訊據陳明者供稱崇明人去年妻歿遺有三孩因貧苦不能養活將第三子阿虎帶至上海托嚴大丙交張洪二賣得洋十六元詎嚴等領孩後圖吞價洋故赴巡防局控喊　追到小孩經棲流公所發給川資現　領孩回籍不敢再賣府質之嚴大丙供稱向在新閘鎭測字前日陳將孩交我卽交張洪二　人出賣確言明洋十六元詎張圖吞價洋以致送案明府謂嚴大丙張洪二二人經手販賣小孩且敢吞沒價洋實屬可惡旣據追到小孩從寛各責一百板小孩交陳領回并着趕緊回籍 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年五月初二日京報全錄]  
　　宮門抄上諭一道錄前○發抄旨五道○晉撫張奏修理各工完竣並保獎各員摺○閩督何等奏請飭議改調選縣缺摺○皖撫裕奏委署臬篆並請飭催新臬赴任摺○都察院崑奏爲奏聞請旨摺○五月初二日禮部宗人府欽天監鑲藍旗值日無引見○靈中堂請　數日○瑞聯續假二十日○湍多布續假五日○宗人府奏派㸃騐軍器派出豫王劻貝勒○召見軍機○發抄李鴻章奏大順廣　恭鈞暫緩引見奉旨着照所請吏部知道欽此○又前天津守宜霖等改獎奉旨吏部議奏欽此○又命婦沈章氏捐助直賑請建坊奉旨着照所請該部知道欽此○又移駐熱河圍塲武弁養廉加給成數奉旨該部知道欽此○又刑部郎中胡壽鼎捐助直賑請給予封典奉旨戶部核議具奏欽此○○山西巡撫臣張之洞跪奏爲直連界四天門路工完竣曁飭修韓侯嶺畢工恭　奏聞並將在事出力各員擇尤保獎仰祈聖鑒事竊惟平治道路通商惠工經傳昭埀以爲利民富國之要政前於光緒七年七月經前撫臣衛榮光奏明興修四天門工程自晉省榆次縣什貼鎭起至直𨽻獲鹿縣土門口止由晉獨力認辦卽令湘毅軍與撫標練軍兩營分段認修泒委候補道員專案造銷奉旨允准在案臣到任後節次加派總兵何鳴高副將呼延霖叅將申萬祿副將吳元愷都司吳良儒督率諸軍添雇夫匠分段修治常川駐工並飭新授蒲州府知府前署平定州知州沈晉祥會同履勘籌度因地立法稽核軍匠查此項路工跨直晉兩省之境東起土門西訖什貼首尾綿亘三百八十餘里以中間有山嶺四處　爲險段故以四天門爲統名以括之其實除四天門之外𡽡岩峻坂隤岸長灘徧地皆是連屬不絕無處無險無村無工而河灘難越　曲易刷其爲害與　工較之山嶺爲尤甚其險要工段之在直境者曰土門口曰東天門曰白王莊曰微水鎭曰　陘縣南關曰三里橋曰長岡曰橫口曰東　嶺曰板橋曰龍　寺其險要工叚之在晋省者曰北天門曰甘桃驛曰固關曰槐樹鋪曰柏木井曰西天門曰靑玉峽曰翠蛟潭曰橋頭曰西郊曰南天門曰義井曰羊覃曰石壩嘴曰墩合山曰測石驛張凈村曰芥泉驛曰紅泥坡曰王强鋪曰要羅山以上各工除修築道路塡平坑坎均係土工尙易修治外其難者大率土石相間或專用石工或廂以石砌或護以攔馬山峻者塹岩剗壁以益其寛岸狹者培土累石以增其厚道旁開渠以洩橫流隨處作橋以通車馬而用力最爲艱苦者則爲井陘南關東天門靑玉峽測石驛四處井陘南關石橋　壞以來涉水四次方達官道今自南關外至東坡底止創築石堤六叚計長五里有奇屹若長城永免厲揭之苦東大門旣將舊路石工重修完整因地勢過於斗峻行旅畏沮另於東南山麓創開新道七里有餘高下聽民所由靑玉峽一叚兩山夾峙以河爲道山雨暴漲漂及人　無所逃避現於兩岸砌石成　中實碎石沙泥融以油灰鈎𢹞牢固義井至測石驛一叚灘路紆　涉水者十二處夏秋亦　山水之患令於平潭石壩嘴墩台山三處創築石堤二里內則因山開道外則築壩護堤堤內樹桑堤外樹柳可以方軌行車所有各工於去年三九十等月本年三四等月陸續呈報完竣經臣飭委署平定州知蔣拱辰逐改勘騐　禀工程堅實均能合法　期經久等情又省南驛路中玉霍山最險者爲韓侯嶺該處爲七省通衢千年巨險北道旣通南路宜理臣復　委署　州知州方龍光榮河縣知縣王希濓副將胡有才於上年九月勘估興工自靈石縣坡底起歴竹杆坡山神廟韓侯嶺郭家　天險橋仁義鎭逍遙嶺老張灣溝　　以至霍州北關止計程九十里分爲十一叚其間石岡土坡間以河灘處處施工兼用土石高者鑿之使平陷者塡之使實其廂石砌開水　護攔墻如四天門之法現已據稟委勘一律修治完善此外潞安府西至洪洞縣曲亭鎭一路計程三百五十里東北自府城至黎城縣東陽關計程一百四十里平遙縣東關至沁源縣赤石橋一路計程八十里偏關縣至朔州秤溝一路計程一百二十里均係商旅必經素不通車之路卽經分別批飭各路地方官相地鳩工一律開通車路於光緒八年九年十年先後具報工竣前來臣查晋地環山而處道阻民勞四天門韓侯嶺之强聞於天下今已一律坦蕩冠盖往來任載絡繹車駝無傾踣之虞　　免漂溺之患從此商悅工來百貨番息晉民生計當必有所裨益各軍工役辛苦兩年有餘寒暑不輟夏則雨汗冬則斵述於行旅居民秋毫無　各該員弁於兩省連界奏辦要工兩年來督率經管始終勤奮不無微勞且考嘉慶年紳民捐修路工碑碣計東天門一叚卽費數十萬兩今該員等於兩省界連要工躬率軍士搭用工所費不過三萬數十金於經費　能核實節省除將四天門韓侯嶺其次出力各員弁兵勇曁潞安平遙偏關等工施治較易均由臣核給外獎外謹擇其尤爲出力者繕擬淸車仰懇天恩俯准給予獎敘以昭激勸其武弁十把以下由臣咨部給獎所需經費皆於善後欵內動支應請免其專案報部卽由臣飭令淸源局道核明確數歸入善後案內造銷　合繕摺其奏伏乞皇太后皇上聖鑒謹奏軍機大臣奉旨該部議奏單併發欽此○○閩浙總督臣何璟福建巡撫臣張兆　跪奏爲縣治今昔不同請飭部議改選爲調並另將調缺酌重改選以資互換恭摺仰祈聖鑒事竊准吏部咨閩省奏莆田縣選缺改調欽奉諭旨交議除暫停銓選外應於煩要各缺內改一簡缺互換到日再行辦理等因　當卽飭遵去後伏　莆田縣知縣原定冲煩二字中缺今則號稱難治其故約有數端莆田西北枕山東南襟海縱橫皆百餘里幅員之廣甲於通省在順治康熙間猶爲地廣人稀百餘年來生聚日盛村落遞增現在旣有人滿之虞撫綏殊非易易此地僻民聚而難治　一也莆邑額徵粮銀六萬一千五百餘兩屯米一千一百餘石賦課最多近以民情疲玩歴係委員督徵仍難足額業戶置產率未榷收　欠纍纍習爲故常此賦重民疲而難治者二也莆邑海口林立而以平海莆禧湄州南日爲最要數十里外卽深水外洋輪船可泊平海南口並附近之涵江或逼處海濵或孤懸海島近日建設教堂時有交涉事件　舶出入又易藏奸遇有中外船隻遭風擱淺動　乘危搶拾防護尤難刻緩此華洋難處而難治者三也莆邑民情健訟好鬪近年尤甚其涉訟也必有把持包攬之人從中漁利名爲制堂盖取挾制公堂之義竟有兩造願息而制堂不遂其欲不止者其糾鬥也率起於爭　爭水賽無索逋迨讐隙已深聯絡鄉里分類搶掠相尋又有因訟不直鬥以洩忿制堂仍爲之主謀尋釁報復攻擊不休查辦稍遲卽釀巨案此爭鬥紛乘而難治者四也　上四端均與昔日情形不同部　選人員人地生疏深恐不能勝任臣等與藩臬兩司悉心熟　擬請將興化府蒲田縣知縣改爲冲煩疲難四字要缺由外遴員調補庶幾人缺相宜治理較有把握仍將措置較易之南平縣調缺改歸部選以資互換據興化府施啓宗稟由潘臬兩司核　明會詳來除咨部外臣等諸合詞恭摺具奏伏乞皇太后皇上聖鑒飭部議覆施行再莆田縣缺改選爲調俟准部覆再行調補合併陳明謹奏軍機大臣奉旨吏部議奏欽此○○頭品頂戴安徽巡撫臣裕祿跪奏爲委員接署臬篆並請旨飭催新任臬司張端卿迅速赴任薛摺仰祈聖鑒事竊臣於本年三月初八日承准軍機大臣字寄光緒十年二月二十七日奉上諭江安粮道張富年浙江寗紹台道薜福成安徽徽寗池太廣道張蔭桓着左宗棠曾國荃衛榮光劉秉璋裕祿將各該員送部引見並飭該員等迅速由輪船赴京等因欽此查安徽徽寗池太廣道張蔭桓現委署理臬司篆務當經恭錄行知該道欽遵赴部引見其所署臬篆自應另行委員接署以便張蔭桓赶緊交卸起程茲查有安廬滁和道丁峻廉謹老成實心任事堪以飭委暫署臬篆遞遺安廬滁和道一缺查有候補道劉傳楨才識諳練辦事勤明堪以署理除分檄飭遵並飭張蔭桓迅由輪船赴京外現計新任臬司張端卿已由陜交卸北上相應請旨飭催該員速赴新任以專責成謹會同大學士兩江總督臣左宗棠恭摺具陳伏乞皇太后皇上聖鑒訓示謹奏軍機大臣奉旨知道了張端卿前有旨令其來見俟該臬司到京卽飭令迅速赴任欽此○○都察院左都御史臣宗室豈岡等跪奏爲奏聞請旨事據順天文生劉靑雲等遣抱文童郝福謙以不遵成章以鄰爲　等詞赴臣衙門呈遞臣等公同查閱原呈內稱自同治七年　沱北徒由獻縣等縣歸入覇保文大窪內聞之　不駭怪因思各憲不辭勞怨不惜重費以成此河救數州縣灾民乃新河南岸居民不遵成章於去年八月間糾集數百人執持鎗炮　數扒堤以數十村之地更變成章致九州縣盡付洪濤濤生等有切已之憂不得不來京籲懇又據呈稱　南數州縣　同治七年至今水患頻仍而文窪尤甚文窪南臨子牙北瀕淸河以及滹水西淀均可爲灾而水患之重且速者莫如淸河西淀向時淸河口寛二十餘丈並無北岸中亭河並無水埝阻塞來源雖廣永無浸決之患自同治十二年將柴火淀周圍　埝淸河自此愈塞而淸河北岸又各築私埝而中亭河上曰復被私埝阻絕止餘一線淸河安能洩無　之巨水去歲淸河道請將有碍河道私埝盡行廢棄直督批諭永不准修而埝勢高堅如故仍碍水道請仍照舊制將淸河北岸並柴火淀各埝盡行剗除再將淸河展寛濬深於張靑口村西挑穵减河由　僧河引入中亭河以分水勢則河流順軌爲此繪圖貼說叩懇各等語臣等查該文生劉靑　等空稱　滹沱北徒由獻縣等縣歸入霸保文大漥內嗣經各官開穵新河挽滹水使歸故道九州縣之地漸可耕種近聞南岸紳民稟請開決新河北岸使水仍由陸地歸覇保文大窪內人心驚駭去年南岸居民糾集多人執持槍炮意圖堤扒欲救一隅而害九州縣又據控稱　南水患數州縣被害而文窪尤甚諸河均可爲灾而淸河爲甚向時淸河口寛中亭河並無私埝永無漫快之患自柴火　及淸河北岸等處各築私埝止餘一綫淸河不能宣洩去歲經直督示諭不准修埝至今仍未剗除各等情控關决堤貽害私埝遏流臣等不敢壅於上聞謹抄錄原呈件恭呈御覧相應請旨飭下直隸督臣順天府府尹查　實在情形奏明辦理爲此應奏奉旨已錄 
 
