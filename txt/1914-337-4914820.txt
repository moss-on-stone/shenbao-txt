# 1914 - 337 - 4914820

 

Page 1

 
 
調查 
[述中國鐵路權之瓜分（六）（杖策）]  
　　長春至洮南鐵路此路目的與經濟上無甚關係專在軍事方面着想將來由吉長鐵路直達延吉南境與朝鮮津會鐵路相聯絡如此路一成不但可以鞏固日人在滿蒙之地位且關於開發朝鮮北部亦非常有效較安奉鐵路更取得便捷之勢力今試以該國大阪爲起點以我國長春爲終點一由清津一由大連一由釜山互爲比較可以知矣查由清津至長春者鐵路約四百八十英里海路約五百英里時間約六十四時二十七分由大連至長春者鐵路約七百八十五英里海路約六百四十英里時間約八十七時二十四分由釜山至長春者鐵路約一千三百十英重海路約一百二十英里時間約六十三時二十一分合以上三線觀之則由大連至長春至爲不便然運賃遠勝於釜山今布設吉會線由清津至長春其時間較由釜山至長春不過相差五十六分而其運賃點確信爲有利則其鐵路之重要不待言矣 
　　開源至海龍鐵路此路專爲經濟上發展與 
 
 

Page 2

 
 
撫順鐵路目的相同因海龍係輝發河發源處糧食甚盛價值甚廉交通一便可以占無上之利益且將來亦可以展長至吉林爲對俄攻擊所必取也 
[德國]  
　　德國爲歐洲新造之邦其於亞東占有勢力較英俄法爲遲然其經營之堅卓膨脹之偉大實超英俄法而上之重以該國在歐羅巴界於俄法兩大之間競爭劇烈故其朝野上下一致進行未嘗稍敢自逸前清光緒年間以武力租借我膠州灣爲其東方經商駐兵之根據地迄今不過十餘載耳而荒凉寂寞之區一變爲繁華名勝之地如花初胎方興未艾我儕試涉足其間見其規模宏遠氣象森嚴無不欣賞不已而歎其成功之速也現該國除已成之之膠濟鐵路復接修二鐵路焉（未完） 
時評 
[俄陸相之東行（冷）]  
　　俄國陸軍大臣之東行也名爲視察軍隊本報一再記其與亞東之大局有重大關係矣今西電謂俄國陸軍大臣行時日使本野與之會談來東之後將與日督福島相會是其抱有重大之要務者更可知矣 
　　夫中國北方之權利俄日一聯合而權利爲之一侵削日俄未戰以前其視旣戰以後我國權利之侵削者幾何日俄旣戰以後至於今日未聯合以前更至日後旣聯合以後我國權利之侵削者又不知幾何俄國陸軍大臣之東來所謂抱有重大事件者非他其爲日俄聯合之機乎 
　　允哉英報之評中國外交策也見好於不能有補於中國之國而見惡於能爲害於中國之國是自陷於困境也夫散布中美中德同盟之說而借以促成日俄之聯合國際間之權謀我恐終至爲人所弄耳外交當局其善圖之 
命令 
五月十二日大總統命令屈映光給予二等嘉禾章此令 
又令張定邦給予四等文虎章此令 
又令張栩給予三等嘉禾章虞和德姚福同給予四等嘉禾章黄恩緒蘇應銓劉强夫顧企韓田世琛王鴻均朱亮執周義安趙景彬給予五等嘉禾章張鴻金繼揚給予六等嘉禾章此令 
又令周仲才劉尚忠馬國義給予五等文虎章此令 
又令陸海軍大元帥統率辦事處組織令現已公布本府軍事處着卽裁撤此令 
又令薩鎭冰現已派充統率辦事處辦事員所有松滬水陸警察事宜著鄭汝成會同楊晟督飭警員妥籌辦理即將督辦一差裁撤此令又令任命尹同愈會辦淮海一帶清鄉事宜此令又令任命工哈布爲鑲藍旗滿洲都統兼署鑲藍旗滿洲副都統此令 
又令任命色楞額兼署正紅旗漢軍副都統此令又令陸軍總長段祺瑞呈請將晋北東路防守出力之雷振綱李玉海姜鳳山李衍陳策張政德均授爲陸軍步兵少校王同春授爲陸軍騎兵少校陳國選黄德新郭金聲劉慶有張金剛郭德勝張守善陳學珊王景賢關振中王永成陳國守李得功李得貴陳國恩唐承才均授爲陸軍步兵上尉張起勝劉揚武曹金標高守正龎振綱李樹枚程萬順戴錫良魁連陞楊萬勝王茂林劉長有吳丹桂金昌西李鳳山牛玉山陳永平均授爲陸軍步兵中尉馬增芳授爲陸軍三等軍需正劉玉書授爲陸軍三等軍醫正應照准此令 
　　補五月十一日大總統命令陸軍總長段祺瑞呈請將多防肅清出力之耿錫齡授爲陸軍憲兵上校王敬綸授爲陸軍步兵中校張振邦加陸軍騎兵中校銜李鳳山授爲陸軍步兵少校並加陸軍步兵中校銜白蔭堂授爲陸軍騎兵少校並加陵軍騎兵中校銜王玉春授爲陸軍步兵少校譚占魁趙汝楫劉玉柱均授爲陸軍騎兵少校戴延齡授爲陸軍砲兵少校王德山加陸軍步兵少校銜史寳山司承業徐盛勤均加陸軍騎兵少校銜黄志忠加陸軍砲兵少校銜屈廣德張志偉趙恩德喻寳仁均授爲陸軍步兵上尉並加陸軍步兵少校銜姜萬義李占鰲曹有義謝廣懷均授爲陸軍騎兵上尉並加陸軍騎兵少校銜甯德成孫占魁劉世英馬瑞元楊得山王世金季福榮黄廷亭姚恩洪程金山殷書椓李志田劉得功張連城貝敬忠陳順徐金山孔繁桂蔣清俊任傳翰劉連元任傳藻孫寳廷張光時張維屏均授爲陸軍步兵上尉龐占奎王鎭海石長清孫長勝周吉成米安林李德馨郭智揜孫良才湯玉和均授爲陸軍騎兵上尉戴爾炳范鴻猷李永和均授爲陸軍炮兵上尉李景奎加陸軍步兵上尉銜孔憲成張青岱李英才張起元王連陞胡治清張玉海歐玉福張勝祺穆鎭龍吳興雲張治安張得勝范德鈞邢毓堂李榮薛之溎胡文藻關仲魁張連忠佟慶祥朱延陞趙德勝王善彰王景和張士傑史保全梁芄亭楊自海李萬春趙祥瑞任家珍鄭漢侯李積銀居秀山石汝爲田玉鈞曹景旺劉春元張玉春燕德林楊福清均授爲陸軍步兵中尉李月明尚蘭谿吕懷山潘鴻卿岳凌雲關鴻陞王朝弼張連祥朱呈祥冉照勝崔廷祥陳金堂孟金芝馮萬良張春蓮魏慶祥清玉滿　玉羣均授爲陸軍騎兵中尉史盛榮李金德王文田孫文科王占鰲郭長慶牛占廷均授爲陸軍炮兵中尉王禄李富山劉德俊賈昆張滿陳連第商鳳奎姚景義石玉奎常永清楊勝山王鳳山王崑鈞張爾曉周文卿均授爲陸軍步兵少尉王富有馬得山高得成張錦先丁有標夏國卿王殿升陳有仁趙玉勝張慶春周玉鴻王恒玉徐榮平王東海崔金桂王魁武良斌魁庫庫林均授爲陸軍騎兵少尉王振奎李樹棠趙軍德馬玉鵬孔昭明甄鳳羽李有仁王並生均授爲陸軍砲兵少尉應照准此令 
又令陸軍總長段祺瑞呈請將曹善志加陸軍步兵上校銜武滋榮加陸軍砲兵上校銜李鴻鼎授爲陸軍步兵中校袁克瀛授爲陸軍騎兵中校苗國棟尹宜春董化時謝維梓田國琛劉先甲均授爲陸軍步兵少校王餘吉授爲陸軍騎兵少校華振江授爲陸軍砲兵少校楊春王棟才均授爲陸軍工兵少校龔鶴齡于起鈞潘　安啓剛均加陸軍步兵少校銜王維周加陸軍砲兵少校銜盧豐年仇自中馮友三劉恩楞李煥章郭振海均授爲陸軍步兵上尉李貫之加陸軍步兵少尉銜王振山吳得勝李榮陞均授爲陸軍步兵中尉王明德丁得勝楊鳳山均授爲陸軍步兵少尉賈世瑢加陸軍三等軍需正銜黄慶禄加陸軍三等軍醫正銜晏才沛加陸軍三等測量正銜應照准此令 
又令陸軍總長段祺瑞呈核覆正藍旗漢軍都統擬以長澍補印務參領印魁補參領徐瑞存補副參領長銳補印務章京請予准補等語應照准此令 
專電 
[北京電]  
　　外人消息政府意先商墊欵五國團意必須俟條件妥定後而此條件異常磨難故政府又頗籌借小借欵日前周自齊梁士詒赴津外間謂徐派赴留梁敦彦然實以此 
[北京電]  
　　俄要求北滿支線中愛琿路在内故此後俄在北滿勢力當益堅固 
[北京電]  
　　常關徵收考成條例不日頒布（一）順次以前年收入爲標準（二）以增減定賞罰（三）不得苛苦商民 
[北京電]  
　　陸軍部軍法司昨發現一極大得賄案段總長密令將得賄人張星槎等數人捕拿看管 
[北京電]  
　　元帥府辦事處設參議八缺聞已擬定姚寳來程璧光覃師范姚鴻法張一爵陳毅蔣方震唐寳潮諸人其餘無從位置各員聞均以内史處之論者謂機關太多辦事愈無責任 
[北京電]  
　　政府將於内蒙重要各地設鎭守使 
[蘭州電]  
　　白匪回竄至秦州將城攻陷鎭台馬國仁死之 
[打箭鑪電]  
　　張文藻在川邊冒充國務院特派員沿途勒索被張毅拘禁電請正法 
[武昌電]  
　　省城近日破獲黨人機關日以數起其附從者俱前光復時在卾充當軍官現被裁無事者 
[長沙電]  
　　長沙現在裁兵特由鄂調兵一旅監督之 
 [P南京電 
　　財政部令國稅廳切實整頓牙帖稅 
[南京電]  
　　如臯驗契劉知事已解足十萬 
[南京電]  
　　國稅廳已將蘇省釐金統稅表分别填送財部 
[南京電]  
　　第一届考取縣知事分發江蘇各員刻均到省赴省公署呈驗部憑 
特約路透電 
[北京電]  
　　聞政府曾從梁士詒之提議竭力與五國銀行團外之銀行如麥加利銀行花旗銀行及法國某某數銀行等商訂借欵未能償願將來各借欵談判直接由大總統辦理以梁士詒周自齊助之 
[北京電]  
　　聞中政府致文五國銀行團商借英金七百五十萬磅以爲償還短期借欵之用並議將改革幣制借款停擱一年 
[北京電]  
　　鹽商揚言政府如堅欲實行丁恩之計畫則擬相率休業政府定於六月初旬開鹽務大會由各省當道舉鹽商及政府之代表合組成之 
[北京電]  
　　前參議院議員何濟光（譯音）昨夜在總統府外被拘由憲兵兵候審訊指爲謀亂 
[貴陽電]  
　　現有廣西大批土匪聚集達塘（譯音按泗城府有央達塘不知是否卽此）逼近黔邊現信彼等擬入黔境該處無兵禦之民心大震因匪皆肆意焚刧且擄婦女也 
[成都電]  
　　北京政府催解鹽稅甚急鹽運使已至各鹽井調查鹽務現來成都與當道協訂將來收稅章程 
[成都電]  
　　當道决議出售公産以入項添助收回紙幣之用 
[武昌電]  
　　本月焚燬紙幣三十八萬元及錢票一千三百千文若能按日如此則本省財政不難至健全之地位 
[廣州電]  
　　維持紙幣會會長李心靈因該會於彼未與會議時議决開賭以流通紙幣故請解散該會李前充北京日報記者近來粤省督辦官銀行 
[東京電]  
　　日皇賜山本伯爵及齊藤男爵美麗之銀瓶各一以表彼等之退職乃爲因海軍受賄案擔負責任而受懲戒及嘉奬彼等往日對於國家之勞績 
[東京電]  
　　大隈伯爵已發表政綱大要擔保以下三事（一）恪遵立憲主義（二）可保遠東永遠和平之外交政策（三）整飭官常且謂國防之根據必賴財政陸海軍三省和衷共濟並允鼓勵生利之實業整頓財政减輕賦稅止募新外債及内國公債 
譯電 
[北京電]  
　　政事堂决議照各員允定之額减發官俸以十個月爲限 
[香港電]  
　　前星期患疫者二百十五人死者一百七十三人自本年起患疫者共一千二百二十八人死者一千一百十二人 
[柏林電]  
　　據聖彼德堡各報載稱駐俄日本大使本野男爵曾爲俄國陸軍大臣蘇曲里洛夫大將出游遠東一事晉謁該大臣會談一切該大臣至遠東時大約尚將與關東總督福島男爵會於哈爾濱 
[柏林電]  
　　華俄銀行復將付股利一分 
[伯林電]  
　　俄皇將與農部大臣乘汽車出巡乞爾森州調查改革均分農田之成效俄京豫料此行有遠大之政治結果 
[威靈頓電]  
　　海外陸軍稽查長哈米爾登將軍在此間巿民歡迎會演說略謂近來電氣及飛機日有進步而炸性之物力益猛烈土地之距離乃較前益近故澳大利亞及鈕西蘭不得不作戰備太平洋爲各大陸會集之地世界大運操縱之權將來屬亞屬歐將於是地决之且謂巫來由各州良性之民爲賤值之傭工所乘漸見頽落而中國亦有分裂之徵此爲根本變動之現象外人擁入英土食其糧而壟斷其商業則實可危云云 
[華盛頓電]  
　　據海軍大將巴特格電稱十二日晚德荷兩國巡洋艦開離台姆闢柯時墨西哥兩黨軍隊仍在激戰 
[倫敦電]  
　　美墨調和條件業已宣布其最要者爲烏爾太總统去位及建設臨時政府由兩黨會同管理 
倫敦電首相愛斯奎士君在平民議院宣稱愛爾蘭自治議案將於聖靈降臨節前在平民議院照原案通過然後政府將審機與反對黨商定半從保守黨志願之契約而與正案同時實行云 
[倫敦電]  
　　法國將於七月初旬發行借欵英金八千萬磅 
[倫敦電]  
　　澳洲南極探險隊領袖穆生博士入白京漢宮覲見英皇陳述經驗 
公電 
[漢口徐勵身來電]  
　　申報館浙路股東監理移交處中西報轉載勵身宕欵三十萬零駭極僕胼胝四載但領半薪締造艱難屢瀕於死去浙久矣忽發現借名宕欵之事務請澈底清查罪人自得誓與諸父老共擯之徐勵身 
要聞一 
[總統府中之一席話]  
　　政事堂之近訊聞政府以政事堂諸項日來已有頭緒近擬對於該堂設一輔助機關並關於堂令等均有規定兹録如下（甲）輔助之機關前此傳有内史監之設置兹聞内設政治討論會將以阮忠樞爲會長專討論政治上之重要問題據云已有任命尚未明發（乙）堂令之簽字前此命令敎令訓令而外各部均有部令兹因政事堂旣經成立當然發布堂令聞此項堂令均由總統簽字始得發生效力云（丙）議事之概情政事堂自成立以來迭經總統交議要案徐國務卿督率左右丞及該管長官到堂會議皆隨議隨决絶不延擱近日征　白狼計畫文電交馳均决於政事堂連日總統爲整頓財政上之計劃及籌商二次借欵事宜東海自朝九鐘到堂至下午三四點始退堂總統深爲嘆服故近日擬定交政治會議案均已停交以有政事堂議事無須交政治會費一番手續大約政治會議消滅當在目前矣（丁）機要之秘密昨有人晤機要局某君詢問該局近日籌備情形如何某君亂以他語再問則云徐相國曾有諭令到局大致以局中事務無一不緊要非常凡係該局所辦事宜均須由辦稿者署名倘有洩漏卽惟是問以故自局長以至録事無不謹守秘密適問所問未便依實相告云云（戊）財政之稽核總統府政事堂之主計局掌理全國財政兼稽核之權範圍甚大幾駕乎財政部之上聞該局長以京内每日應行支付之欵及整頓財政計畫爲現時最稱緊要之事擬定每星期舉行財政會議列席者規定六員（一）財政總長（二）財政次長（三）主計局長（四）鹽務署長（五）中國銀行行長（六）交通銀行行長但財政總次長以財政權已移至府中鹽務署長以外人關係均不能自主僅聽主計局長之主張及兩行長之應付而已 
　　名詞上之討論向來各處對於總統所有公文 
 
 

Page 3

 
 
及各機關對於各長官均用呈文頃有人提議呈之一字係下對上之名詞現在剷除階級此等名詞尚須討論擬不用呈字另易他字現時正在討論中尚未經决定何字云又據政界消息云政府刻有擬將總統命令改爲總统勅令之說不日即當實行傳聞如是未知確否 
[戎服等之提議]  
　　總統已兼領中華民國陸海軍大元帥並設立陸海軍大元帥統率辦事處日昨總統府召集參謀陸海軍三總長及高級軍官等會議以大元帥戎服現時尚無規定應從速釐訂至大元帥佩劍及印信亦應一併交印鑄局先行繪圖擬　呈請總统鑒定 
[侍從官之來由]  
　　蔭昌氏前在軍事處爲總統所器重往歲留學德國與陸軍段總長同負重望又充德國公使德皇亦善遇之凡關於他國間接中國諸事屢爲忠告兹者總統旣兼陸海軍大元帥以蔭氏軍略素優故暫令充侍從官長云 
[梁燕蓀之理財]  
　　梁士詒氏前管理總統府財政遇有難題必與商榷現雖任命稅務處督辦總統府財政一事仍照舊辦理除稅務處辦公二日外餘日均在總統府辦理財政事項云 
[北京會務之新陳觀]  
　　政治會議之三案政治會議前此開會時所有核定國慶紀念案及司法計畫统一案均經表决呈覆總統現時尚有三案未經解决兹將所聞探誌如下（一）趙惟熈之請復諡法案該案前次開議業經成立當付審查聞此案審查已竣不日將開大會報告審查共同研究並聞審查之内容多數難于通過云（二）寳熈之禁用名詞案此案非呈總統由總統特交者不過寳熙貢桑諾爾布恩華三君提起意見得連署者三十餘人他日開會是否可以成立尚在未定之數（三）蔡儒楷關於敎育之請議案蔡前敎育總長以　於敎育請議一案呈總統經總統提交政治會議聞多數議論謂該議案内容與地方官制案均有牽連一俟地方官制案核定後乃能解决故現時尚未提交大會 
　　約法會議之續議約法會議於約法公布後休息一星期今日（十一日）休息期滿仍繼續開議昨日發出議事日程定於今日下午一時開議其第一案卽爲大總統提出之參議院組織法案 
　　電氣協會之週年日昨下午一時中華全國電氣協會開週年紀念會到者百餘人來賓席有葉交通次長及日本電學專家中山龍次迁野朔次郎等振鈴開會後首由會長龍伯敭君報告一年來經過情形次由陸君家鼐報告會計次提議修改會章畢請來賓中山君演說由陸君家鼐翻譯述電氣與社會之關係洋洋數千言歷一時之久次華君南圭演說對於電氣界將來之希望次迁野朔次郎君由陳君光溥翻述中國近年電話事業發達之情狀頗能詳盡無遺來賓演說畢會員王君孝絪王君頌賢相繼登壇一述電氣學會之性質一述將來應辦之事項俱能應有盡有時已六鐘攝影散會是日到會者除北京會員外京津保附近各電局長亦均蒞會其休息室會場等設置完備秩序井然可觀 
[宦海升沈紀]  
　　湯濟武之面呈昨敎育湯總長因事進謁總統面呈謂敎育關係立國根本極爲重要凡一國之强盛必其國人民富於道德心而後政治方可良善然其所以能致此者則其國敎育之發達美善近日政府因財力支絀咸議停辦小學并以學堂士子多少年喜事遂歸罪學堂不能造就人材且於人材有害此實知其一而不知其二若以經費支絀遂停小學是因噎廢食若以士風日衰宜改良敎育晣無停辦小學之理云云總統甚以爲然已允令財部將敎育預算酌爲擴充矣 
　　唐在復之加派本年九月間各國將在海牙平和會開禁烟大會該會曾照請我國政府派員與會日前政府已派定駐德公使顔惠卿爲全權代表赴會昨悉政府以禁烟關係與我國尤爲密切顔氏一人或不足以勝折衝之任日昨外交部復呈大總統請將駐和公使唐在復再行加派赴會以資臂助聞總統已批照辦理 
　　陳漢第之副辦陳漢第以國務院秘書長遇政府改組而僅得政治諮議之虚名無所事事陳氏頗時發牢騷昨聞政界消息政府以陳氏曾充總統府秘書及國務院秘書長才堪任用而與熊前總理辦事尤爲合手熊現充石油督辦不久出洋調查石油政府擬派陳氏爲石油副辦佐理熊督辦事權旣重相得益彰想陳氏當必樂就也 
　　周樹模之位置政事堂組織令額設參議八人除前經總統任命五人外其餘三缺尚未發表日來報端揭載其說不一有謂王世徵顧鰲已確定者有謂張耀曾等有希望者其甚者且謂某某政客俱在其列兹探得確息此席中已確定周樹模一人緣周氏爲東海最信任之人此次東海來京屢向總統力保日前總統已有電召其來京周氏復電已經承認故總統暫以此席位置之云 
　　汪聲玲趙惟熈之確定吉林民政長久有更動消息日前該民政長齊耀琳來京辭職總統批詞亦係謂俟接替有人方准所請至奉天民政長一缺奉督張錫鑾日昨亦有電致中央促簡兹得消息中央對於此兩席業已確定不日卽可同時發表探其繼任者奉天則爲汪聲玲吉林則仍爲趙惟熈云按此事已見昨報專電 
　　楊增新之懲處前任新疆都楊增新來京時曾向政府控告前督楊纘緒有侵欵通逆情事當經大總統即飭陸軍部嚴密調查事屬子虚故經陸軍部以前督楊增新迹近誣陷已呈請總统予以懲處當奉總統命令傳諭申斥 
[蕪湖近事紀要]  
　　外交部電防軍火蕪湖縣知事查敬吾君於日昨奉到倪督令飭云准外交部八日電開拱密據特派直隷交涉員報稱駐津比領以比人格來孟彌賚報運砲子及炮子引火等材料二百九十七箱炸藥四箱由費利西亞那輪船裝至天津等處請中政府查照等因業經部電該交涉員詢如無准運憑照卽行禁阻嗣准比使稱彌賚輸運大宗軍火本館未准本國政府命令亦未悉此人係屬何籍現已飭駐津比領轉知以輸運軍火來華須有中政府准運憑照方可等語查軍火子藥禁運綦嚴特電沿海沿江各關嚴禁輸入等因查君於奉令後即轉知各屬遵照辦理矣 
　　初級廳部令取消蕪湖初級審檢兩廳自此次法界潮流起即有裁撤之說然日復一日皆未見諸實行自局外人觀之或可苟延一二月之光陰詎前日法部實行取消之令文已到原文略謂四月三十日奉大總統令據政治會議復稱各省高等審檢廳與省城地方廳照舊設立商埠地方廳酌量繁簡分别去留其初級廳擬請概予廢除歸併地方等語亟應照辦等因查本省現存之地方廳僅懷甯蕪湖兩處懷甯旣屬省城自當照舊設立而蕪湖爲皖省通商要埠華洋雜處訟案殷繁亦應暫予酌留其初級廳應卽遵令一律廢除所有蕪湖初級廳一切事務自本月八日起概歸地方廳管理云云該廳奉文後刻正辦理各項手續預備交接矣 
　　丁專員調查湖田蕪湖萬頃湖田畝繁夥每年租金爲數甚鉅前爲維持旗民生計曾經蘇皖兩督籌議以所收租金一半解歸安徽公用一半劃歸江蘇充旗民生計當已議决呈報在案前日馮都督特派專員丁方谷君到蕪調查該湖已墾未墾之田畝及上年所收租金之實數以爲將來劃分之根據查知事當即行文屯墾局會同丁君從事辦理矣 
　　鮑鎭守不日返蕪蕪通鎭守使鮑君廷九上月出巡皖南曾誌報端刻聞徽甯各屬均經遍閱地方尚屬安靜現已由大通到省祝倪督壽辰及籌商防務日内事竣即可返蕪 
[雜評一（無名）]  
　　借僨難第二大借欵以條件磋商不易不能即成於是不得不退而與五國團商墊欵五國團以借欵條件未商定不肯允墊欵於是又不得不退而向五國團以外之銀行商小借欵然而五國團以外之銀行小借亦未能如願也於是乃借債難矣 
　　僞幣多閱日本報知東京又發見中國人託印廣東式之五元紙幣五百萬元許以萬元爲酬事雖未成日警尚在查訪其設心亦狠毒矣夫以廣東之困於紙幣如此其甚今尚欲增此五百萬元是水益深而火益熱也眞欲使廣東無孑遺哉 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二西報述白匪在隴州對待外人情形]  
　　英文楚報載五月二日西安通信云吾人如信近今所得之消息則白狼與其羽黨終已去秦入隴矣白匪在秦劫掠之地除關係較輕之村鎭不計外數其重要者共有十五處中以縣城居多其他省内各城雖得免劫掠然無不人心惶惶百工廢業所利者惟盜賊等輩或附從白匪或藉謡逞欲舍此之外幾無一人不蒙損失者也隴州爲白狼在秦最後所陷之城中國内地敎會敎士納爾遜君偕其夫人二子寓此有多日兹承該敎會以白匪破城情形函告如下 
　　四月二十三日上午四點三十分鐘時吾人突爲鎗聲及隣居叩門聲驚寤無恃探詢即知其爲何事旣而吾人之屋亦有人叩門吾人不即啓之無何屋面人聲嘈雜蓋匪已由鄰家攀登矣乃置梯使下禮迎入室烹茶出糕點進之且請入大客室休息片時繼乃導視吾人之物自啓箱籠使便其携取匪即擇取數物納爾遜夫人因此乃日用所需懇其留下故匪惟取去納爾遜君時計一枚餘悉未動匪之來會索藥者絡繹不絶中有匪首四人匪首自謂彼輩不欲加害外人前在老河口殺死某敎士實係隊中叛離者數人所爲非彼等本志且向納爾遜君道歉繼復以銀九兩贈君小孩謡傳匪將乘夜來劫敎會惟至下午五點鐘時匪已棄城而走蓋有官兵緊追而至也聞匪衆現共有五六萬人抵隴州後四出劫掠搜括一空納爾遜君曾向數匪宣講福音諸匪似有所悟喟然長嘆云云 
　　據此觀之匪至隴州時其舉動已異乎尋常或者至該敎會之匪非尋常之白匪一流匪離隴州後之行蹤尚無所知聞已與邊界官兵接戰且聞已攻陷數城確實與否不敢斷也外間喧傳白匪已入隴境秦省人心似爲大慰一若匪在隴省之舉動與已痛癢不甚相關也 
[組織聲中之參政院]  
　　組織法之内容參政院者卽先時外間所傳說之最高顧問院也今依約法之規定其職權不僅備顧問一事於立法院未成立前實兼有立法之職務且更有憲法起草之特權故就立法之程序及法律之需用言之則此項組織法之提出當然在辩法院組織法之先今日約法會議已將此案列於議事日程探得其内容如左但該院重要職權已規定於約法兹所記者惟及其參政員之資格與額數耳參政員之資格略爲年滿三十歲以上凡有勳勞於國家及有政治經驗有政法專門學識以及工商界與多額納稅者皆有被指任爲參政員之資格與約法會議議員爲比較其限制較寛至參政員之額數有主張四十名者有主張六十名者又有主張百名者各議員之意見甚不一致然表同情於第三說者較多即政治會議議員亦甚贊同之 
　　第一案之推定參政院組織法尚在約法會議討論之中而外問論者已謂該院爲新約法所規定之重要機關將來政府必將提交極重要之問題以符名實因之好事者每擬議將來該院成立後之第一議案以爲事前之推測昨悉政治會議呈總統謂國慶紀念日案已經本會議决以十月初十月爲國慶日以二月十二日爲共和宣布紀念日所有南京政府成立紀念日以及各省獨立紀念日概行取消仍請飭交參政院修訂以資切當云云奉總統批示一俟參政院成立卽將紀念日案飭交修訂據此則該案確將成爲參政院之第一議案 
[萬國郵會之赴會籌備談]  
　　本年九月日斯巴尼亞京城開萬國郵政博議大會交通部關於此事正在籌備兹特彚記如下 
[戴帛之權責]  
　　交通部致函外交部以此次所派赴日斯巴尼亞萬國郵政大會公使戴陳霖曁帛黎等均有提議表决簽字之權並派有參贊隨同前往請分别轉復日使其函云逕啓者本年九月日斯巴尼亞京城開萬國郵政博議大會前准函稱准駐京日使照請派員與會等情本部業經呈請大總統特派戴陳霖等爲代表并由本部薦委薩福楙德發祿爲參贊同赴會議本月二日奉大總統令特派戴陳霖爲全權代表前往日斯巴尼亞萬國郵政大會會議郵政事宜並派帛黎會同辦理此令等因查此次本國政府所派赴會公使戴陳霖及郵政總局總辦帛黎按照郵會章程均有提議表決簽字之權並派有參贊薩福楙德發禄兩員隨同前往除分别令知赴會各該員等遵照外相應函請查照分别轉復日使可也此致 
　　訓條之頒給此次赴會奉總統令特派帛黎爲會辦日前頒給該會辦訓令略謂本年九月間日斯巴尼亞京城開萬國郵政大會業經本部呈請大總統特派代表前往與議本日奉大總統令特派戴陳霖爲全權代表前往日斯巴尼亞萬國郵政大會會議郵政事宜並派帛黎會同辦理此令等因奉此查此次郵政大會中國政府係屬初次派員與議該總辦旣經奉令前往會同辦理對於該會所議各事即有提議表决及簽字之權責任至爲重大所有赴會一切應行籌備事宜仰即悉心妥擬先期呈候核奪以便頒給訓條遵行合行令知該總辦遵照辦理此令 
[贊隨之任]  
　　交通部委任員薩福楙德發祿爲參贊日前特給委員令略謂本年九月日斯巴尼亞京城開萬國郵政博議大會業經本部呈請分派代表及參隨各員赴會在案除呈奉大總統令特派戴陳霖爲全權代表前往會議並派帛黎會同辦理外兹委任薩福楙德發祿爲參贊屆期隨同赴會以資襄助除分行外合行令知該員　照此令又委任謝式瑾爲與會隨員其文云本年九月日斯巴尼亞京城開萬國郵政博議大會業經本部呈請分派代表及參隨各員赴會在案除呈奉大總統令特派戴陳霖爲全權代表前往會議並派帛黎會同辦理外兹委任謝式瑾爲隨員屆期隨同前往秉承代表之命專司書記事宜除分行外合亟令行遵照此令 
[征收釐金考成條例草案之内容]  
第一條各省征收釐金依本條例之規定考核之凡釐金及由釐金改辦之貨物稅統捐由釐金析出之茶糖烟酒絲繭各捐及其他性質相同之各項捐稅均依本條例考成第二條各省釐金及各項捐　　國稅廳長委任征收官征收之第三條征收官征收釐金及各項稅捐應定歲額以爲比較各省原有單行法規定歳額或仍用舊額或酌量加成由國稅廳長彚報本部覆核定之其未經規定歲額者應查近年收數或指定最旺之年或將數年平均統計作爲歲額由國稅廳長彚報本部覆核定之比較歲額旣由本部覆核定案各該征收官考成以是爲標準每歷五年修正一次未經届期不得率議變更第四條比較歲額依據某年收數即以是年逐月征收之數作爲月額征收官前後交接有當按日核計時依月額攤算第五條征收官就職三個月爲第一次考核以月額比較計其盈虧而考核之盈收不計成數比得留辦盈不及一成得查核情形量予留辦虧者撤退按第十一十二條所規定懲處之第七條年期滿爲第三次考核以歲額比較以多寡爲差計其盈虧而考核之歲額不及一萬者盈二成以上歲額一萬元至五萬元者盈二成歲額五萬元以上者盈一成以上均得留辦盈收之數與奬勵條例相符仍照例請奬虧者撤退按第十一十二條所規定懲處之第八條二年期滿仍以歲額比較依額較一年期滿時盈收各加一成得再留一年第九條第二次考核以第一次收數併計第三次考核以第二次收數併計第十條征官未届考核之期而收數連月皆虧或一二月虧數甚鉅均不待期滿即行撤退按第十一十二條所規定懲處之第十一條征收官收數短絀由國稅廳長查明無侵吞隱匿情弊依下列之數分别懲處虧逾一成以上至二成者比額較鉅虧至五千元以上者均降等虧逾二成以上者比額較鉅虧至一萬元以上者均褫職其虧不及一成及比額較鉅不及五千元者業經撤退得察核情形請予免議第十二條有侵吞隱匿情獘查有實據不計虧數多寡均褫職並將所虧之欵如數追繳第十三條國稅廳長對於全省釐金及各項捐稅應負督催之責任依下列各項分别勸懲照額全完應比照督催田賦全完條例給奬盈收與奬勵條例相符照例請奬所盈未及格仍照督催田賦條例給奬短收應比照督催田賦未完分數懲處以上所稱照額全完盈收短收以本省釐金及各項捐稅總額爲斷所屬征收官有侵吞隱匿情獘未經覺察經本部或别機關指發者降等有意徇隱者褫職第十四條凡受本條例加俸奬勵或減俸處分者期間未滿遇調任時得於調任内補行之第十五條凡受本條例减俸處分者在减俸期内得有加俸奬勵量按日抵銷第十六條本條例自公布日施行第十七條本條例施行後凡從前關於考核釐金及各項捐稅各法令及各省原有單行法與本條例不相抵觸者仍適用之 
[三四兩屆知事試期之改定]  
昨内務總長朱啓鈐呈總統擬將第三屆知事試驗日期展至本年九月舉行第四屆遞推至明年三月舉行通令各省所有現任知事限兩期内一律送驗呈文云爲呈報事竊查知事試騐條例内開知事試驗舉行日期由内務總長以部令定之等語前由本部定於本年二四六九月舉行知事試驗四次通令各省在案現在第一届試騐完竣第二届亦已舉行自應按期賡續辦理惟查各省現任知事照章應分期送騐限四期内一律送齊前據各省以地方情形及更代無人爲請已由部核准變通併歸第三四届送驗故第一二届試騐之期合計此項送驗現任人員僅祗六十餘人尚不足全國額缺二十分之一轉瞬月餘又值第三届試期而現查各省此項人員尚無送騐公文到部近復有以時期迫促及地方需要情形呈請再予變通展緩者若仍按照原定六九兩月舉行第三四屆試騐竊恐第二屆取列分發各員尚未到省而第三屆應行送驗之現任知事接替旣難得人交代又需時日其勢難以如期應試况各省幅　遼濶交通不盡便利尤恐遠省送驗各員即届第四期試驗之時尚難一律趕到籌維再四窒礙良多且此項試騐手續極爲繁重其未經試驗之先一切審查資格取閱文件收發履歷保結各書編製各種名録備極紛繁旣經試驗以後凡取列各員之填發憑照指分省分帶領覲見分發到省憑照種種序均非旦夕可以蕆事以第一二届辦理情形推之必致本届尚未清結後屆報名審查事項又相迫而來承辦各員實亦有應接不睱之勢現擬酌量變通將第三届送騐日期展至本年九月内舉行而以第四届遞推至明年三月舉行一面通令各省民政長官自經此次展期之後所有現任知事各員限於兩期内一律送驗不准再有推延似此略爲變通庶地方官吏得以從容調送而辦事各員亦不致有竭蹶不遑之虞本部爲慎重考試推行盡利起見所有酌展第三四届知事試騐日期緣由理合呈報大總統鑒核行謹呈已於五月五日奉批准如所擬辦理矣 
[周文藻招摇之罪狀]  
　　前有西藏調查員周文藻自署官銜係北京籌邊高等學校藏衛科畢業國務院蒙藏局委任西藏調查員國民黨本部特派籌設西藏支部墾植協會本部委任西藏特派員蒙藏交通公司特派四川聯合員西北協進會委託四川西藏代表等語經川邊鎭守使張毅查出該員客歲在康定裏塘巴塘等處招摇向地方官需索供張本年四月又在昌都彭統日昇等處撥銀六百四十兩曾電詢蒙藏事務院曾有周文藻其人否後查知乃係呈請自備資斧赴藏者撥欵應飭還繳而周文藻又　巴裏一帶自稱中央調查員擅作威福在察雅縣索賄致斃夷人二名該地知事及受害者畏勢不敢告發現周文藻已到巴塘全非官長舉動張鎭守使據各處報告綜察情形周文藻藉事招摇行同兇棍并因索賄致斃二命且現當藏議未决該員自稱西藏代表曁黨人特派籌設西藏支部到處摇惑證據確鑿諸多不妥已電令守衛巴裏糧道羅司令拘留候請示中央辦調矣 
[贛省又有告密案]  
江西戚民政長昨接密告謂前國民黨機關部長李儒修正副主任姜伯彰周久誠等仍與黨人暗通消息以冀死灰復燃擾亂治安新立通信機關部於廣涵門外龍王廟地方云云當即密飭偵探前往查察如有上項情事卽會地方警察嚴速捕拿按名懲辦刻聞姜伯彰係巡警學校簡易科畢業生已奉行政公署委辦廣豐縣警務長因此報告已由戚氏發交警廳取保在外聽候查辦矣此告密是否有影響查察之結果如何則尚未知云 
[江西之財政狀况]  
　　維持預算方法戚民政長以本省三年度地方預算每年租稅所入劃分未當而支出各欵漫無限制以致溢出歲入相差甚鉅亟應通盤計算將地方内務財政敎育實業等費酌量裁減兹特令行各司將所屬機關三年度地方支出各經費切實核減編造三年度修正預算表總册送交財政司審核彚訂預算總書呈候核辦除内務實業財政三司尚待核定外聞敎育司業已將該項修正預算趕速編造按照原編表册八十三萬餘元核減二十餘萬不日當可脫稿 
　　電告財政情形財政部支電以財政會議委員除江浙等省議有端緒及山西亦有可採其餘多係官樣文章特行各省查照故戚省長於八號會同王廳長電詢本省派赴財政委員會之吳亮勳尹光勳兩員云財政部支電稱答復計畫均官樣文章令再决定　法確實答復是否卽指前送計畫答復而言望速復再增加改革案及限定三年支欵部令均已奉到現正會議進行並望轉達 
　　請示支欵辦法戚民政長八號呈財政部及審計處文云前奉鈞電以國庫項下支付命令須郷國稅處長簽字照發等因正在商辦間適准審計分處函送鈞處頒發奉計條例並以酌定截至三月底止爲接收概算告終之日嗣復由公署恊商國稅廳辦理嗣又奉電擬自四月起劃清審查手續　辦法核與審計新章相符兹准審計分處復稱以支欵月分困難情形各節自係實情但三月以前之概算尚未送核者甚多應否與四月以後支付預算一律辦理抑應如何分别藉清界限懇請示遵 
[段都督最近之政令]  
　　體卹人情之通令段都督以會計審查祗期用欵之切實不尚造報之虚文然自蒞任以來見各機關月支公費事後造具報銷呈請審查名雖慎重公欵實係奉行故事經費手續於實際上毫無裨益查公費一項非辦公費可比此項額支規定之始早已酌量情形自屬無大盈絀各處長廉介自持諒能支銷正當若　給之欵分文必察其用途絲毫不留以餘地在上者過事糾繩在下者必巧於搪塞則假立帳具揑造單據皆所不免是以通令嗣後軍事各機關除學校局廠於公費以外另支之辦公雜支等費仍應照常辦理核實報銷外其餘各師旅團營學校局廠處所月支公費概免造報以省繁難惟須切實開支不得授人訾議本都督體卹人情當核者固不容寛可免者亦不深咎掬誠相告一本至公凡各屬憭尚其遵照云云 
　　公文摘由之通令段都督以本府收發處文件紛繁辦理應求迅速所有收入文件逕由該處分别事類摘由轉呈旣屬簡便之方更免覊延之獘近閱各處來件摘由者爲數固多未經摘由者亦復不少司收之員勢必逐句覽誦　篇累牘一目難了在收者披讀難周而呈閱時期更緩是以通令各師旅團營學校局廠處所一體知悉嗣後遇有投遞本府公文呈摺等件須將文内主意摘爲簡由録於文面俾司收者一覽分明則分送不致　延辦事尤爲迅速云　　治匪除根之通令叚督以軍興以後散失鎗枝甚多特會同吕民政長妥擬收買鎗枝章程十九條以爲消弭隱患之計並擬就布告頒發各縣曉諭惟恐此項布告視爲具文乃復會同通令各縣知事責成提起精神認眞辦理大致謂此時尚未辦理清鄉所有散失鎗枝不能預行搜查但鄉愚無知匿不敢繳或藐視文告依然私藏此獘均所不免應由該知事奉到布告之日召集城鎭鄉各紳董等明白曉諭告以連帶關係之利害並收買鎗枝實爲治匪除害根本上之必需稍有游移連坐治罪倘能贊助奬勵隨之至於章程内警隊等傳諭辦理係爲家喻户曉便於儆惕起見勿得稍有擾民軍隊雖有協助之責但必不得已而後用之誠恐一涉紛擾反失本都督民政長綏靖閭閻之本意章程内有奉到告示限十天爲分布傳送之手續原以各縣道路有遠至二三百里以外不能立刻傳知但十日以後則按期實行萬不能再有展限此事關係重大本都督民政長將以收槍之多寡爲各該知事功過之殿最焉 
[四川知事界之怪現狀]  
　　金堂縣金堂縣知事陳錫因驗契須先預解二千元上省擬向賬帮義興珍源興號恒興榮志誠和天長厚五家商借每家擔任四百元四月二十三日午間該知事開一知單請該商等次日到署適天長厚因次日適逢場期經理人要殿卿即在知單上寫（有事謝）三字不料是晚縣知事即差警備隊十餘人將要君傳去知事向之作色曰你旣寫有事我坐待至何日你究到何日乃無事並聞有勒罰巨欵限三日繳清之說現仍將要君拘押在署二十四日該知事復出硃單命四街團甲古先臣等持赴該地商號攤墊騐契費硃單内開（天長厚）墊銀一萬元（祥盛福）（源興號）（志誠和）三家各墊銀一千元說者謂納稅雖爲人民義務然尚不可强迫至墊欵預解即前清亦未聞有以硃單行之者云 
　　什邡縣前任什邡縣知事陳藩濫用非刑（如戒烟割嘴唇之類）激起人民公憤經該縣公民來省控告該知事畏罪遠颺現成都檢察廳已函請省會警廳通緝矣 
　　巴縣現任巴縣知事徐運昌世居神仙口街開貿鍍金生理老招牌徐翕和遠近馳名天然取得巴縣籍其家後院可通縣署只隔一牆不意川東裴觀察使委徐代理巴縣知事業於四月十五日接篆矣 
　　南江縣卸任南江縣知事周慶雲去歲呈報剷盡該縣所屬烟苗遂得大總統傳令嘉奬今新任知事到縣查看一過遍地皆烟并由川北高觀察使訪查得實遂將該卸任知事扣留昨已呈請省公署核示辦理矣 
 
 

Page 7

 
 
　　威遠縣威遠縣知事楊某昨被該縣顔樂渠等進省上訴謂其昏庸不職蒞任以來並未一次親自審訊案件聞陳省長已令飭上南道周觀察使查覆矣 
[接收浙路之過渡談]  
　　調停之爲難浙路股東會風潮約分甲乙兩派甲派主張依照部電及審議會修正案本届股東會所議决選舉事件取消無效定期召集臨時會乙派主張從江支兩日會場各股東意見以議决選舉事件均爲有效不必再開臨時會於是調停路事者如湯前總理虞代表田審議長等欲從甲派則乙派反對欲從乙派則甲派不承認辦理頗覺爲難未知能否有效力也 
　　欠欵之清理浙路連年營業經濟不裕雖半由各股東認股不繳亦半由存放各欵分文無還現查公司歷年存放各欵爲數甚鉅已議定一種辦法定期各欠户所抵押　路股票及田地房屋等財産久已逾期不還者先行充公至往來各欠户則由交通部飭各地方官限期追索云 
　　車站之議改杭滬鐵路本在滬軍營前設立有上海站現在滬楓一線將與滬甯鐵路接軌原有上海龍華兩站均須撤銷將來杭滬火車與滬甯火車之上海總站合設在北河南路惟此議確定與否則尚未知 
　　道工之譁噪昨日望江門浙路保線處聚有小工無數紛紛譁噪因日内分給上年亂事賞金按照職員條例列爲四等被前蔣處長漏開名單致少分洋一千數百元心俱不甘欲索賠償該處職員知事已不可收拾又因前處長蔣樂庭與本科長林大同均已辭職無從查問復恐激成風潮乃挽新處長楊君赶赴總公司設法一面請新科長陳　向各工頭調停然衆猶未允立即分電各站道班不知如何解决也 
　　用費之報部浙路自招集商股迄讓歸國有共有十載建設各線之用費業已列表報部計杭楓江拱錢曹甬常玉五線所有測勘購地電線土工水利橋工軌路車站廠屋築界機器船隻等用費至　届年底止共支洋七百七十四萬三千四百六十一元四角七分二釐四毫本届續支建設費洋一百七十七萬三千八百三十四元九角四分五釐九毫津貼洋八千五百三十九元八角五分五釐總共支洋九百五十二萬五千八百三十六元二角七分三釐毫 
地方通信松江 
　　　誌鹽警風潮鹽警弁馬某係葉榭馬子謹之子年少任性灰場地方本晒板出鹽之處無所謂官私從前吳福海部下某哨弁攔入該處釀成戕人焚船之禍嗣後鹽勇遂不准越雷池一步此　　斃劉周氏後馬警弁猶欲以武力孱伏飾詞謊報浙運司調撥帥船並有意將青村港褚家聚地方皖梟王鬍拒捕開仗一節　併在内意圖聳聽嫗屍經周知事騐明後即已棺殮浙師船到者甚多並有炮船某董事昨謁周知事詳告鹽警恣横板户疾苦曁此次肇釁原委聞周知事亦殊不平云 
　　馳馬傷人案塔橋迤西藥店夥朱某本日下午在車站馬路上馳馬某鄉人肩負貨物道出其間忽怒馬馳至避讓不及遂爲　仆頭觸石塊觧血飛濺　指亦被踐斷經人雇輿投警局　明緣起轉送醫生　視知腦部受損勢極危險李警務長已飭警傳朱矣 
　　出品會延期於商會附設之巴拿馬賽會出品分會前將徵集品物陳列供人展　第三天女賓到者過衆楊鎭守使夫人亦蒞視會中職員恐倉卒閉會鄉鎭婦孺不免有望應勿及之虞爰議决展期一天 
[鎭江]  
　　裁撤地方廳訓令江蘇高等審判廳令丹徒地方審檢廳文云案於本年五月二日奉司法部冬電内開高等審檢廳四月三十日奉大總統令稱據政治會議呈復稱各省商埠地方廳酌量繁簡分别去　等語亟應照辦等因合令該廳兩長迅即遵辦此合等因奉此查丹徒雖係商埠地方訴訟案件白較上海爲簡現經本廳議定將該廳等裁撤以節經費合亟令仰該廳長等迅將該廳第一審不論輕微重大已未結各案曁附件欵項並用賸之各種狀紙徵收訟費四聯單罰金聯單裁清開摺連同房屋器具及看守所全部一併移交丹徒縣知事接管其第二審已未結各案等概行移交江寧地方廳接管至該廳逐月積滾經費曁未造送之各月收入計算支出計算書册等連同該廳關防並司法收入分别開摺繳解本廳核收以上事件限至本月十五號止一律趕辦完結母稍違延並即廣爲布告俾衆周知此令 
[江北]  
　　私種烟苗紀聞江北桃源縣知事以地方有私種烟苗並聞鄉　有結成團體抗拒情事特電都督請示能否准予格殺勿論旋奉覆電謂如敢抗拒即照不遵公令論拿辦倘須軍隊恊助並准就近商調云云 
[武昌]  
　　維持公園之會議鄂省公園向由行政公署月撥公欵二百元爲植花草經費近因財政支絀已將裁去僅月給三十餘元爲保管員司之薪水在事者頗有無米爲炊之嘆省垣紳界不忍坐視該園消滅乃刋發傳單分送各學校請校長等提倡捐資蓋以該公園爲學界游息地應於維持也現學界已於十號假黄土坡籌辦處開茶話會公議辦法擬卽由學界籌欵舉人接辦而公署所發之欵仍作爲補助費云 
[南昌]  
　　李督嚴懲搶匪贛垣警察廳拿獲新建縣黄堂村熊騰家被搶案内要犯陳正春吳照森石長貴余金亮柯甲東汪道松賀玉卿萬得貴李茂鴻吳益貴等十名移交軍法處覆審訊辦嗣經該處長張之銳分别議擬請將陳正春吳照森石長貴余金亮柯甲東等五名分别鎗斃斬决示衆其賀玉卿汪道松二犯情即稍輕擬各處以一等有期徒刑十三年送交南昌監獄監禁執行其萬得貴李茂鴻吳益貴三名堅不吐實應再嚴訊在逃要犯王漢卿汪聾子熊懋亭熊武亭羅小心吳瀚清賀松柏等請通飭軍警緝拿以便歸案訊辦一案於五月八號奉李都督批云陳正春等五犯竟敢於戒嚴期内糾衆持械搶刦拒捕殺傷事主雇工三名實屬罪大惡極業准分别鎗斃斬决以昭炯戒餘均如擬辦理至此次警察廳長閻恩榮於事主報案後卽飭警探拿獲搶刦匪犯多名足見　度有方辦事勤奮殊堪嘉慰已咨行政公署將該廳長記大功一次其餘在事出力探警已由本府賞洋二百元發交該廳長轉給以示奬勵 
　　停辦機器廠要聞贛省德勝門外原有鑄造銅元廠一所機器材料封閉已久嗣經汪前民政長任内委郭丙昌前往查點機器召集工匠開辦機器廠以爲鑄造水龍修理輪船之處興工數月所出貨物尚屬精緻惟成本太重無甚銷路以致虧折英洋五萬餘元現經戚省長查悉特令該廠卽日停辦以節經費刻聞廠長郭丙昌對於收儲物料遺散工匠等事頗覺爲難云 
[安徽]  
　　探訪局拿獲嫌疑犯皖垣探訪局員於昨日下午三句鐘時帶探訪隊在　藩大門首偵獲一人年約二十餘歲鼻架眼　身着愛國布夾袍外套黑洋緞馬褂聞係姓許六安人氏寄居南分區駐在所境内縣學宮龔姓宅内該隊即會同南正區署員至該宅搜查聞搜有信件多封外有竹筒一　約長尺許兩頭用洋鐵包頭未識何物隨即一律帶局尚未審訊據聞有人報告許某有重要關繫究不知内容何若也 
　　李司長晋京皖省内務司長李斐君聞中央有電招其晉京刻將束裝北上至内務司一席有以財政司龔仙丹兼理之說 
[廣東]  
　　維持紙幣會之用欵維持紙幣委員會於二月十八日成立昨該會將每月開支經費開列呈報行政公署核銷計二月分支經費銀九十一元三月分支銀七百五十五元由四月初一日起至現在止約支銀七百餘元遷往銀行籌備處購置家私什物等共支銀六百餘元各報登載告白等費約一千九百餘元提收屋舖租說明書及四聯收條約銀五百餘元統計約支銀四千五百餘元自該會開後紙幣之低跌益甚并無維持之法而公欵又已聞銷四千餘矣 
　　搭用銀毫之紛請聞四司長昨在民政署會議以紙價日低百物價昂所有司中辦事人員均紛紛辭職實無法制止現在紙幣低至三成各員所得薪水不及三分之一養家不足自是實情故特聯名呈請李省長體恤下情准予搭發現銀四成以資彌補未悉省長如何批示又聞廣九鐵路因東紙已降至四毫以下受累太巨特擬即將搭車票價按照現價酌减二成一律改收銀毫如以東紙購票曁交付貨脚等價則照銀行賣出巿價收用每日由車務處向銀行詢明巿價若干電知各車站遵辦五日下午經該路管理局呈奉交通部照准當經局長簽字定期今日（即五月六日）實行發佈矣 
[雜評二（默）]  
　　徵收釐金條例法律之爲物欲永久有效者也欲其永久有效第一須有益於國第二須有利民苟於國於民而有方不便者其進行必多障礙也中國之於法律貿然訂之亦貿然行之而其他均不暇計如釐金一項久認爲惡稅商界哀呼之各國非議之即政府中人亦知其不良而多有贊成裁釐加稅者且此裁釐加稅之議亦已屢屢會議國人方翹首以盼此議之速行而不謂徵收釐金考成條例草案已成不轉瞬又將頒布矣豈不異歟 
　　萬國郵政大會中國向爲各國所不齒今得加入萬國郵政會未始非一有體面事也而論者謂此次入會不過如巴拿馬赴會等當局藉以鋪張地位實際上祗有增加國際之擔負耳吾謂增加擔負猶其次也斯會旣以統一世界郵政聯絡各國郵缐爲目的則與我國郵政前途關係絶大將來郵權之得喪若何郵務之盛衰若何締約之利害若何苟以向來　頇糊塗之手段出之則目前所謂體面者不將大失其體面耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[鎭守使調查海防廳舊址]  
派城小東門内前清海防廳署舊址自光復後改組滬軍都督府取消後所遺房屋基地經前上海縣知事吳馨查係公産詳准前應民政長出示招人投標承買即經醫生沈某並綢莊主何某等合股投標買下改建福昌里住宅房屋業已工程完竣出召取租兹爲上海鎭守使鄭汝成君訪悉以該公地前雖招商承買然當時未奉總統命令難以正式承認業已派員前往調查並令各租户暫緩付租 
[地方廳接管初級訟案之佈告]  
　　上海地方審檢廳昨日發出通告云爲通告事五月九號奉高等審檢龐訓令本年五月初二日奉司法部冬電内開四月三十日奉大總統令據政治會議呈復稱各省審檢廳與省城地方廳照舊設立商埠地方廳酌量繁簡分别去留其初級廳擬請概予廢除歸併地方廳等語亟應照辦等因合令該廳兩長迅即遵照辦理此令等因奉此自應遵照辦理所有上海閘北初級南巿兩審檢廳業經本廳令卽裁撤並飭該裁廳監督推檢等將刑民已未結各案并附件欵項又其他文書器具等限至本月十五號止一併移交該廳接管在案合亟令仰該廳長知照一俟該裁廳將上開各項移交到廳卽行點收繼續辦理仍將接收辦理情形具報並廣爲布告俾衆周知此令等因奉此除遵辦外合行通告爲此仰訴訟人等一體知悉現在南巿閘北兩初級審檢廳奉令裁併本廳所有該廳管轄之民刑訴訟案件即赴本廳告訴繼續辦理 
[通緝四川逃逸之黨人]  
　　上海鎭守使接都督訓令云准參謀陸軍兩部微電内開奉大總統令據重慶鎭守使支電稱偵獲亂黨張軍江炳炎供稱三月十日在宜昌謀刺齊恊統　敗後同前充熊克武部下連長熊羆來渝再謀煽亂熊羆主使張任聯絡江任交涉均假恃仁慈善會名目機關在上海法界等語除嚴拿熊羆務獲外請宣布罪狀處以極刑各等語應即督飭所屬通緝務獲懲辦其恃仁慈善會機關應由上海鎭守使注意偵察爲要等因應飭所屬即便遵照嚴密偵緝務獲懲治以遏亂萌 
[查拿萬竹泉]  
　　上海鄭鎭守使查得皖人萬竹泉者向在滬地充當巡長去年滬亂時曾附從黨人亂事平後由長官查悉飭緝未獲今年正月問萬竹　潛回滬地在高昌廟望道橋左近賃屋住居近復秘密運動本埠軍隊是以立飭偵探往拿詎萬竹泉已聞風遠颺除通令一體協緝外並派偵探二名每日在於萬竹泉原住門首守候查拿 
[胡老四案之結束]  
已故前清江甯藩司胡芸台之第四子胡老四（即胡祖蔭）又名胡漢山因糾同夥劫無錫大牆門地方保滋典舖鉅贓之劇盜顧廷魁即周占元黄德歧（即孫長發）搶刧住居泥城外退而司路二十四號洋房胡之異母弟胡金聲（即胡老八）家玉盃嵌寳戒等物並與在逃之辛老三等誘匿伊戚韓邱氏之八歲孫孩韓炳泉希圖萬金勒贖不遂復用匿名信函恫嚇又令同黨張阿三至韓家抛擲炸彈等情業　捕房將顧等及胡老四先後拘解公共公廨迭經研訊並由中西官偕赴退而司路三號門牌韓邱氏家詳詢口供其詳屢誌本報昨晨復由捕房將胡與顧黄牛門律師上堂復將胡老四所犯案情詳述一過以胡所犯各種情節均由顧廷魁証實係胡老四爲首應請處胡永遠監禁或解送内地法庭按律懲辦繼由胡氏族人公延律師上堂聲稱此案已據捕房律師詳細表明與尋常之案不同而被告係屬宦裔竟與盜黨爲伍串同圖謀弟兄親戚財産殊堪詫異然同族名譽亦被牽累掃地曁經堂上訊明自應按律擬辦聶襄讞商之美領卓君將各見証與盜匪顧廷魁所証實胡老四犯案情形分别宣諭畢會判胡老四押西牢五年期滿逐出租界顧黄兩盜另在無錫犯案着送該處檢察廳訊辦如不能按律懲辦仍令送回本廨嚴辦莊吳氏從寛開釋 
[蘇省出品展覽會之種種預備]  
　　會場房屋之修竣小南門陸家浜圖書公司舊址因開辦巴拿馬賽會江蘇出品展覽會經上海縣知事洪伯言飭匠修葺會場房屋估計工料洋五百餘元現據承修工頭吳姓報告業已修理工竣昨經洪知事知照該會駐滬總幹事季新益君驗收管理矣 
　　拆讓民房之商妥巴拿馬出品展覽會場門首之民房因妨碍交通經該會駐滬總幹事季君函請洪知事飭傳該房主紀姓商令拆讓在案兹悉洪知事現已傳到紀姓與其商明將會場門首東面樓屋三間拆去俟閉會後照舊造還所有拆造各費概由會中擔任該屋住户均係貧苦之人其搬讓費亦酌量照給紀姓等業已允諾故洪知事昨已派匠從事拆卸矣 
[商民代表之請求陸家浜北岸馬路因籌備出品]  
協會派工修葺並在沿浜加豎木欄以便交通而防危險兹悉浜畔各行號商民以該浜爲伊等起卸貨物之處一經木欄阻碍起卸殊多不便昨特公舉侯萬興柴行主侯維德爲代表繕具禀詞加蓋圖章投南巿工巡捐局請飭工匠東自海潮寺起西至老人和染坊止一帶木欄每隔十餘樁留一門户以便船貨上落 
　　派警保護之預商巴拿馬出品展覽會場消防事宜業由駐滬總幹事季新益君函請救火聯合會擔任經該會職員開會公决輪流駐會曾紀前報兹悉季幹事以消防雖經火會擔任而會場保護更關重要日前特向滬南警察分廳長崔鳳舞君商酌已由崔分廳長允許俟開會時准派警察保安隊五十名常川駐會彈壓保護 
　　外省出品之附陳安徽黑龍江兩省因財政竭蹶應開各該省籌備巴拏馬賽會出品協會擬不舉行已與江蘇韓省長商妥將該兩省出品在蘇省展覽會附陳比賽在案今因展覽會開幕在即黑省出品現已運輸到會内礦石動物等項爲多皆爲該省天産特品至皖省出品僅有來文咨照尚未抵滬 
[楊師長電令北洋馬隊來滬駐防]  
　　北洋陸軍第四師楊師長以駐紥本埠高昌廟軍隊祗有步兵一團（計共三營）炮隊二連而本師所轄之馬隊一營尚在天津馬廠地方滬上旣有步砲兩軍則馬隊一營亦應調滬以便就滬操演而壯軍容除電令馬廠之馬隊全營迅速出發來滬外特於前日飭匠將製造局附近砲隊營舊址之營房開工修理俾俟馬隊抵滬駐紥該處 
[浙軍三旅長同時入覲]  
　　浙省陸軍第十一旅旅長葉頌清第十二旅旅長張載揚聞於十二日來滬小作勾留即於昨日北上因第四十九旅旅長兼甯波衛戍司令官周鳳岐在浦口相候與葉張二君同附火車入都覲見大總統之故也 
[浦東防務之慎密]  
　　上海鄭鎭守使查得浦東地方近有黨人四散潛伏秘密勾結梟盜流氓希圖搶刦騷擾防範稍疏貽害非淺故於昨日訓令廖營長嚴密查緝務獲懲辦所有浦東一帶之緊要巿鎭海口着令該營酌撥官兵擇要填紥以昭慎密 
[槍斃有慶里刦案盜犯之餘聞]  
　　前日（即十三號）午後上海鎭守使署鎗斃之盜犯愈阿龍王阿五虞阿安三名内有虞阿安一名於行刑時該犯之頭緊對鎗口祗開一響腦漿射出而斃當由家屬求請發還屍首奉諭准交領回埋葬惟王阿五一犯於鎗斃時大聲辱駡極口喊冤以致行刑兵士大爲憤怒連開五鎗而斃所有判定分别年期監禁之張盛年王啓仁許來發小金甫吳小山陸杏生洪阿根七盜業於昨日備文連同罪犯派兵押解上海縣地方監獄收禁矣 
[警署解送行兇犯]  
　　上海地方檢察廳昨據警察二區一分署片送人犯二名片開本日（即十四號）下午一時四十分據二十一守望巡警郭金標拘押陳小羊時季生二名回署報稱係由法界巡捕拘獲交來係在本分署轄境内用刀兇毆等情前來當經訊據陳小羊供稱年二十歲江北人住垃圾橋無業素與時季生認識今時約身同往某處行竊身不願往伊即用刀戳傷腿際並毆傷頭部又被伊用麻藥迷醉等語詰之時季生供年二十六歲浦東人住小北門外草蓬内專事拾荒因與陳小羊意見不合致有互毆伊即用刀自戳腿部受傷並非民人戳伊亦無用藥情事等語本署以察核所供顯有支吾隨飭警在其身畔搜出血浸毛巾一條末藥一包查該犯等膽敢用刀互毆已屬有犯刑章復敢身懷末藥是否即陳小羊所供之麻藥更爲法律所不容相應連同血浸毛巾末藥一併解送貴廳訊辦云云當經汪廳長諭飭押候訊明究辦 
[省令通緝江陰縣逸犯]  
　　上海縣知事及涙南閘北兩警廳長接江蘇省行政公署訓令云内務司案呈據江陰縣知事呈據利城鄉八段事主顧有龍許金大龔承恩龔子沐龔子淦同報稱四月初一夜三更時分被盜三十餘人持鎗用石先撞開民有龍南貨店排門肆刦繼打破西面夾牆擁入民承恩染坊及内房搜刦銀洋衣飾紗布等物民金大糧食行同時被匪撞開排門進内行刧復由便門分投民子沐子淦兩家搜抄民金大與父玉耉喊被拒傷幸有鄰佑鳴鑼兜捕各盜四散逃逸當場捕獲二盜搜出原贓及匪遺刀棍解請訊究勘緝等情到縣當卽提訊據盜施步林供認聽從逸犯李小蠻子等隨同刧贓不諱陳有才則信口狡展將犯先行禁押赴鄉詣勘被刦屬實除將押犯另文請示一面懸賞勒緝在逃各犯務獲解究外誠恐贓匪遠颺合將勘騐緣由開摺呈請鑒核俯賜通飭協緝等情並送供出各逸犯名摺一扣據此除指令外合亟開單訓令該知事廳長仰即一體協緝務獲解辦此令計開逸犯名單 
　　王三海州人向住鎭江西門外一二里路黑橋旁邊草屋内李小蠻子常州人劉得勝海州人于振江海州人小翟清江人 
[因盜案而查辦地棍]  
　　本邑浦東洋涇鎭左近陳阿春（卽陳金標）家前因被盜行刧當經投報警區請緝在案兹悉此案現爲地方警察事務所查悉於昨日飭探傳到該圖地保面諭令於三日内將該處地方上素不安分之各地棍逐一開明姓名住址到所禀復以憑查辦 
[省委來滬調查縣署之開支]  
　　江甯電話局總辦浙江人姚祖義字石樵奉韓省長令委赴上海賓山南滙青浦等縣調查各該縣行政公署每月開支經費有無浮冒情獘姚君奉委抵申於昨日午後詣上海縣公署與洪伯言知事晤談良久而别 
[南商會舉定團員]  
　　蘇省赴日大正博覽會實業參觀團事務所設在小南門外圖書公司内曾經韓省長令知上海縣洪知事照會南北商會舉定參觀團團員至期聯絡同往往案兹聞南商會已舉定王睦生君爲該團團員業已由商會總協理函請洪知事查照並希轉請該事務所給發佩章以便屆期蒞會同行 
[迎親消受閉門羹]  
　　浦東二十二保三十二圖東溝附近顧家宅地方已故木匠張牛牛在日曾憑媒聘定顧和尚之女爲伊子佛生之妻迨張病故後顧忽起賴婚之心將女另許與丁慶祥之子丁元生爲室張妻張顧氏邀同媒證向顧理論不睬乃投地方審判廳禀控前經開庭辯論顧由伊妻顧楊氏到庭訴稱生有兩女長女許與丁姓其次女現在家中並不賴婚求鑒問官判令張顧氏擇日備聘迎娶在案兹張顧氏擇於舊曆本月十六日備齊禮服聘金並彩輿等往顧家親迎不料顧家將大門緊閉置之不理良久無人招接迎親者祗得掃興而回是以張顧氏大爲震怒以爲不利遂於前日偕同原媒等又投地方廳起訴 
[刎頸圖盡]  
　　昨有某甲形似粤人行經北四川路大德里口於廣利廣東雜貨店内搶取菜刀一柄飛奔而出將自已咽喉割破流血如注痛極倒地由捕查見雇車送入補房捕頭飭送同仁醫院療治候再查核 
[洋人自戕]  
　　百老匯路某號西飯店内之某洋人昨晨不知何故突開手鎗自戕擊破頭部倒斃當即投報捕房捕頭派探將屍舁入騐尸所候請該管領事會同西醫騐明收殮 
[車夫雙雙跌斃]  
　　前晚有車夫甲乙二人在北四川路崇業里第三百五十五號某姓家搬運什物從樓上晒臺用繩落下忽然晒臺欄杆坍下該二車夫均遭墜地跌傷甚重由捕查見車送醫院已不及醫治而死尸送騐尸所昨經中西廨員蒞所騐明飭各尸屬具結收殮 
[兩馬車相撞]  
　　陳根生前日駕馬車行經馬霍路送潘太觀之馬車疾馳而來被潘車上羊角插入陳之馬腹該馬即行倒斃由捕查見將潘之馬夫王金元拘入捕房昨解公共公堂請究由駐廨西員麥丁與見証管阿生上堂証明當時目覩肇事情形並稱該馬值價銀一百八十兩中西官以王貧苦判先罰洋十元充公無洋改押十天應賠馬價候再察核 
[限繳修理汽車費]  
　　南京路三百六十六號上海汽車公司經理方瑞文（即被仇暗殺方雲卿之子）因不付張子銘修理汽車費洋被控公共公廨業奉判令繳還原告洋五十七元一角在案兹因逾限不繳由原告禀奉公堂於前晚復行傳案訊追經王襄讞與觀審西官美領卓君判案經判决被告交人銀並保限期本禮拜五繳洋五十七元一角給原告具領違干未便 
[汽車至南巿肇禍]  
　　汽車夫沈阿玉昨日由北巿載客至南巿公義碼頭地方不能遵章駕駛致將該處電桿撞斷并撞壞裕源烟紙店之櫃檯當經十一崗守望警察查見立即扣住因無華界車照即解第一區一分署奉飭暫留候派探查明損失解請分廳司法科預蕃究罰 
[稽查漏捐車輛]  
　　上海工巡捐局朱局長查得本局徵收各項車捐自本月起與閘北分局聯絡以後所收僅得十分之六諒必有人取巧朦混以致句餘以來徵捐不能起色爰特函請滬南警察崔分廳長分令各警區轉飭崗警隨時查察漏捐車輛至與租界接壤地叚尤宜留心稽察不得稍事玩忽云云崔君接函後當即轉令各區署聞前昨等日已查獲各種漏捐車輛爲數甚多云 
[招領迷路小孩]  
　　上海地方檢察廳發出布告云案查本年四月三十號（即陰曆四月初六日）據洋水巡捕房單送是日早六時在浦東太古碼頭盧州輪船内查獲無人看管之男小孩陳根蘭一名到　訊據該男孩供稱年四歲江北人詢其父母名號及現在住址均不能詳述即經本廳將該孩片送救濟婦孺會留養並派警各處調查該孩家屬各在案查該孩身長約二尺二寸光頭短髮身穿紫色條花羽毛尖長褂内櫬紅絨布面花洋布裹薄小棉襖内無襯衫下穿紅色花柳條洋布褲花洋襪無鞋兹特攝影粘示於後仰該孩家屬迅卽認明如果無誤着即來廳報告以便訊明給領 
又閘北二區警署於前日查見迷路女孩楊阿五一口二區二分署查見迷路男孩傳本大一名均送警廳司法科預訊一過送交惠兒院留養一面出示招領 
[祖母請領孫女]  
　　住居墳山路一千二百三十二號甬人張長林之女子香因被張之後妻王氏凌虐由捕將張夫婦與女一併拘解公共公堂訊明判張王氏罰洋五十元無洋改押女所三月張長林從寛斥釋才香留養濟良所候核在案昨由女之祖母張黄氏投案求領中西官准着具結領回撫養並着張長林照貼膳費 
[蔣靜山被誣昭雪]  
　　沈春林投閘北水巡區誣控蔣靜山拐帶妻妹蔣阿二經該區將蔣之運柩船扣留十餘天由靜山投訴薩督辦派員查明飭區將原被人等解送地方檢察廳訊究等情迭記前報前日下午經蕭原被人等解送地方檢察廳訊究等情迭記前報前日下午經蕭檢察官提訊蔣靜山聲訴沈春林挾嫌誣害及水巡區之凌虐情形請求伸雪問官以沈不應誣人拐帶本應嚴懲姑念一再苦求且其妻母蔣蔡氏病故時由沈棺殮從寛飭具改過結交保開釋阿桃阿二准交蔣靜山具領盤柩回籍不許沈春林再行干涉 
[警廳懲罰開唱淫詞之茶肆]  
　　滬南崔分廳長查得城廂内外各處茶肆大半因生意寥落雇令無賴之徒開唱東鄉調及灘簧等招人往聽以爲增進營業之計然所唱之淫詞穢語實屬有違警章故於前晚特飭勤務督察長率同軍事偵探乘各處開場演唱時先至城内太平街一誠樓茶肆會同一區二分署警察拘獲唱手數名又會同一區長警至大東門外洪生碼頭引鳳閣茶肆内拘獲唱手小根泉王小心鮑福生徐慶華石寳生夏錫卿等連同器具三十一件又會同一區一分署長警至小南門外聖賢橋堍合和軒茶肆内拘獲盧順生曹阿大徐阿狗張毛毛張毛弟趙梅生等六人又至豐記碼頭茗園内業已聞風停止當將值堂人陳阿俊柴阿口等兩人一併拘解分廳昨由司法科訊實判每人分别酌罰洋七元或五元開釋以後不准再唱 
[盜賣墳地案緩期詣勘]  
　　單永春籌在地方審判廳控西門外圖董楊聲甫串通二十五保十三圖地保沈阿多（即沈雨春）盜賣斜橋北首婦孺醫院後面祖墳餘地與朱鑒堂得價瓜分一案前經該廳開庭辯論因楊聲甫情虚不到判候陽曆五月十四號午後派員前往詣勘再行核辦在案昨已届期午後原告一方面各人皆到廳候示嗣奉諭因新審廳長袁君甫經蒞任一切民刑訴訟案卷正當逐一清理之時所有單永春等控案候另行擇期往勘柺也單等始行散歸 
[全興祥破産]  
　　鴻大洋貨號等六十五户公延代表律師控全興祥洋貨號經理沈序東不理結欠貨欵銀兩一案前晚由公共公廨傳訊原告代表律師上堂請究訊之被告亦延律師到堂代辯並稱如被告以存貨抵還各原告欠欵綽乎有餘今各股東均避匿不出願照破産辦法請堂上公斷王襄讞核供與觀審之美卓副領事判查全興祥係公司性質今各股東已均避匿應准被告請求照破産辦法着各原告公舉代表一人呈請公堂給諭管理被告店務並着被告帮同料理再行核斷 
[糞頭目互請追欠]  
　　英法工部局清潔頭目王榮寳前投法公堂控馬福騏違背合同圖賴借洋馬亦延蒲石律師爲代表控王榮寳借洋不還各情業奉中西官分别傳訊昨由捕房將兩造傳案請訊先由蒲石律師譯稱此案本律師再三勸解以冀和平了結無如王榮寳不肯允從因之案延到今查王控告馬福騏各情所有銀表金練條由馬歸還王姓又馬欠王洋一千七百元又馬誤收某處糞洋十三元又馬應繳王收四月份清潔糞洋二千五百元均經交與敝律師可以將洋繳案王所呈道契馬所呈時表各物應請堂上分别飭領完案至控告違背合同案請訂期另訊總之王欲吞没馬福騏押櫃洋五千元是以生出枝節涉訟云云王延達商律師帮辦某律師辯護訊之王供馬欠黄包車兩部租洋又亭白花園股票洋元又欠食米洋元請究質之馬供王欠洋一千元有借據爲憑亭白花園乃榮寳所設又米洋自應歸還又珠花等仍在王處訊之王稱珠花一層係馬謀充美界糞頭贈送於妻子者旣要亦愿歸還又道契向四明銀行抵押代付利銀一百十兩亦併請追讞員聶君與法副領事德君會商之下判馬還洋一千七百元按月付息九釐王欠馬洋一千元亦照九釐息歸還均限七天繳清所控糞局糾葛事下期再訊詎王以堂上斷還一千元大不爲然面上頗露抗斷之色西官德君大怒將王大加申斥并判罰洋五元充公 
[逸犯疑係糞夫故縱]  
　　拐匪李根山與婦人徐顔氏串拐浦東陸家浜鄉民唐大之六歲男孩逃滬由唐報捕將李與顔氏一併查獲分别管押在案詎顔氏於昨晨乘糞夫金桂山入所傾倒便桶時潛行逃逸看守官媒金陳氏（即阿根娘）尚不知覺迨至公共公堂提訊始悉駐廨八十五號西捕恐該糞夫知情故縱將其拘留旋經公廨王襄讞會同美領柏君先將李根山提案訊明因事出内地判李送浦東楊家渡警區歸案訊辦並令將糞夫金桂生帶案訊據供稱在籬笆内見一老婦走出當時知照官媒阿根娘彼云無人出外故不介意且我祗顧挑糞請爲明察據駐廨西捕禀稱該糞夫旣見有犯人走出亦應攔阻難免知情故縱請究中西官核供會判金桂生罰洋三元充公無洋改押三天以儆 
[棧房主圖賴工洋]  
　　王阿孔前投法公堂控長發棧主鄧拱垣圖賴工洋二百四十一元請追等情奉法公堂傳訊鄧堅不承認祗認欠洋六十餘元判一併退去諭令各將帳簿呈到捕房核算明白復訊在案昨又解堂復訊捕房禀稱王收付各帳核對無訛而鄧之帳甚不明白應請訊斷中西宮以鄧圖賴屬實判交原保限七天照繳給領 
[徐晉卿逃往蘇州]  
　　陸維中前控徐晉卿圖賴貨洋四百十一元請追等情經中西官核准飭探傳徐不到罰洋一元示儆在案昨日陸投案供稱查得徐晉卿已逃往蘇州且蘇州有家産請爲移提到廨質追中西官以徐刁狡逃匿判准備文派探往蘇州關提到案訊追 
[奪租房屋]  
　　秦悅卿投法公堂控稱向開荳腐店遭貼鄰起火延燒於是將房屋翻造經小民向長利洋行租定三幢兩次付入賬費洋三百元當給房票爲定嗣有陸順昌主陸桂卿向小民轉租兩間收陸桂卿定洋一百元立有收條爲憑現在陸向該行挖租求究當將三月份房票呈電訊之陸供確托秦租房曾交定洋一百元亦呈正二三月份房票請鑒聶讞員察得該屋正二月尚未工竣豈肯付租而陸乃呈出正二月房票顯有不實不盡之處諭令一併退去候傳長利經租賬房人到案訊究 
[兩次失火之可疑]  
　　牛莊路廿二號居户方阿興於九十兩號兩次失火未成經捕房查係多積稻草所致禀請公共公廨於昨將方傳案請究據捕房禀稱查得方曾向利康洋行保火險銀一千兩情甚可疑是以傳案請究訊之方供實係無心失慎判罰洋十元充公示儆 
[公共公堂瑣案]  
　　四馬路鼎陞客棧主汪峴莊山西路江新旅館主霍連卿松江路祥發棧主胡金記均因私設烟具容留寓客吸食洋烟經捕房查悉昨將　人併傳到案經中西官分别訊明判令各罰洋十元充公烟具併燬 
　　皮匠徐阿大與同業劉阿二因賭起釁前日在七浦路八十號屋内用刀將劉腿際戳傷由捕將徐獲解公堂訊押在案昨經中西官復訊屬實判徐押一月期滿交保並賠還原告醫費洋三元以儆 
　　盛植人控陳禾生捲取現洋四百五十元逃逸等情昨由捕房將陳拘解公堂訊據被告供稱其洋係由號主孫禹臣取去且原告與孫　經接洽等語中西官核供以案關錢債判被告交保着原告另行具禀歸民事案訊理惟原告尚有另案　押着仍押候訊奪 
　　英商錦發産業公司控西崽秦桂泉唐阿根將遺失之支單兩紙私向匯豐銀行冒領銀一百零八兩等情昨由捕房將二人拘解公堂訊供不認奉判押候查明解請英領會訊 
[謝贈]  
　　昨承湘潭劉冕執君惠贈中國幣制及生計問題一册書此誌謝 
 
 

Page 11

 
 
雜評三（訥） 
[奉行命令之官吏]  
　　寛赦黨人不許株連之命旣下而各地仍紛紛捕拿黨人者何歟謂爲不遵命令耶則官吏必不服曰命令所赦者從前附亂之黨人也官吏所捕者現在謀亂之黨人也現在謀亂之黨人命令固飭嚴拿者也然而從前附亂之黨人以向爲官吏注目故雖有赦命而終不敢坦然涉世行動必秘密舉止必猶豫猶豫秘密即可以現在謀亂之名加之且從前附亂之人而加以現在謀亂之罪名則人必易信邀功之偵探仍可假此以羅織也雖極羅織而仍可視爲恪遵命令也是故今日之黨人赦與不赦同嗚呼中國官吏之奉行命令如此豈有絲毫之益於政府耶 
專件 
[游波士敦記（遊記三）]  
　　俞慶恩鳳賓 
波士敦城建立至今二百八十二年矣居民文雅好學人以美國之雅典稱之波人自視亦甚高大有目空一切之概吾國留學生修業於斯者不下五十人大半來自南洋大學悉係派遣至此約翰學堂學生居五之一分均自費生也尚有他校學生在此研究學問者皆勤篤之士彼此親愛如兄弟焉波士敦左近爲鉛勃立畿村曾有學者哈佛約翰留學英國鉛勃立畿大學畢業歸國居於此村因以大學之名名之哈佛創建學校於斯復以已名名之至今聲譽遍寰區矣九月十二號余往參觀規模宏大儀器豐富余頗自幸得飽眼福也又至公園名爲康氓者若有工黨欲謀抵制資本家之横行武斷者可集會議事於此園巿政廳不能干涉之故康氓者自由園也余樂游之又步往華盛頓榆樹下華盛頓於一七七五年召集英雄始創革命止大軍於此樹之下故美人保存此樹留爲革命之紀念又往城立醫院觀覽成績考察制度每日門診先由學有根柢之學生診視若不能明辨其爲何症則由院中聘定之醫生視之疑難之症院醫不能處方則另請專家臨院治療苟有一線生機必妥爲設法以盡力之所能盡是故病者樂入醫院可求穩妥之治法醫學生亦樂入醫院爲療症多而可增經騐醫學專家亦願奔走於醫院之中考察疑難雜症希冀有所發明故學問新頴者手術靈敏者麕集於醫院而藥料之屢試屢效者治法之百發百中者儀器之精巧絶倫者食餌之滋養無獘者恆出於院云 
十三號晤曹君延生僱自動車往勃羅蘭牛敦村帆匯河畔哈佛蹴球場繞道而游風景甚麗秋高氣爽散步於康莊大道森林幽谷間滌去俗塵萬斛矣計行二小時經五十英里又至浮海醫院此院一汽船也泊於波士敦灣容病兒二百四十人每逢夏季開辦七十餘日專收小兒日駛灣外吸納新鮮空氣此院雖係一船一切完備看護婦十餘人醫生七人内外科診所藥室廚房消菌所惟精惟妙另有配乳室專司配合乳料某兒應飮蛋白質若干分某孩應添脂肪質多少量甲孩飮酸乳乙孩飮人乳各不相同故瓶上有票簽醫生定分量檢種數藥師按簽配置洗滌乳瓶專設機器洗淨後携入消菌室歷半小時以待取用牛君今夏任事於此人皆歡迎院中用度悉係捐欵活人無算誠第一慈航也 
十四號往麻省工科大學參觀彈棉捲線機器及試騐負擔力諸機器某鋼板可任重若干噸某鐵條可任重若干磅雖可推測然必實騐而始確知實事求是無逾此者復至引擎室省汽增力各有方法近有透平之製可代引擎力大而速所占地位較小今之兵艦及航海大船悉已改用透平不數年後行將通行於實業界矣美國以實業立國重工科而波士敦之麻省工科大學實爲出類拔萃之學校久耳其名今得瞻仰何幸如之所惜者暑假尚未開校不得一窺全豹耳又往麻省公衆醫院此院建立最早波士敦之富豪封翁捐輸鉅欵所立急公好義可敬可嘉余訪海勃浪醫生醫生導余入院參觀全部有需清空氣之病者設帳宿於草地上有需奏刀於肺部者可置其首入小室增减空氣之多少以利呼吸有繼器室一所專備校正骨節諸病而無痛苦法至善也十五號爲星期竟日休息 
十六號夜至藏書樓此樓庋藏圖書甚富爲全美第三所（第一在牛約第二在華盛頓）游覽各室莫不井井有條讀本日報悉旅館使者近方罷工因每日每人所得僅八角三分工頭專横刻剥取利使人難堪有一厨房使女告某訪事曰水手遇險於海海水雖多不可以解渴甚至因渴而斃厨女亦然佳肴滿盞爲他人作嫁必俟杯盤狼藉始得食其餘剩之物日日如此困苦豈人所知又有一僕云余奔走十載至今日罷工始見吾兒女之玩要嬉戲未罷工之前祗見兒輩熟睡耳作工如是亦云苦矣生計日益艱難工界首當其衝資本家養尊處優其亦設身處地以存體貼之心乎 
十七號收拾行裝預備往飛來台飛一行因飛城之本雪佛尼醫科大學建立最早敎員均係醫界名人公衆衛生一科尤爲英華薈萃之區故偕刁君於十八號晨九時毅然决然離波士敦乘汽車向飛城進行過牛約時汽車登舟擺渡計行半小時始隆隆然上陸地之軌道牛約城中人烟稠密不欲汽車道經其域以免煤灰之飛入巿中議定阻止汽車之假道故汽車祗得渡江而駛夜問七時抵飛城見楊君敬修遂宿於陸克司街之三六一一號庽中 
余離波士敦時有荷蘭佐將名腦華者偕其友罕褒環游地球行旌抵此二君於五年前自荷蘭啓程游意大利亞非利加印度爪哇安南中　舊金山徧游美洲至波士敦波人開會歡迎頗極一時之盛又於本月二十四二十五二十六三日將開萬國商業會聞有四十國之代表吾國亦已派員蒞會集議商律籌推廣之策名城大埠因名人大事之點綴而其名益著矣 
[禁種罌粟條例]  
第一條各省栽種罌粟不問已未禁絶自本條例施行日起不得再行栽種 
第二條禁種事項應由内務總長嚴飭各地方民政長官督率所屬縣知事切實執行 
第三條縣知事於所轄境内發見栽種罌粟時應卽速强制剗除并處罰栽種人以應得之罪 
第四條禁種或剗除罌粟儻有聚衆抵抗非藉武力不能鎭壓者得由知事呈請該管民政長官轉請都督派兵協助之 
但情形緊急不及呈報轉請時得逕請最近駐紮之軍隊協助惟仍須呈報本管長官 
第五條各地方民政長官因督率所屬縣知事執行禁種應隨時派員切實勘查 
其禁種情形應按月造册彚報内務總長 
第六條關於各縣境内有無罌粟縣知事得責成鄉董等隨時呈報 
其呈報不實或故爲隱蔽者得依法處罰之 
第七條縣知事查禁不力致轄境内發見罌粟者應由該管長官呈請付高等文官懲戒委員會懲戒之 
其因賄故爲隱蔽者除付懲戒外仍依暫行新刑律規定辦理第八條縣知事查禁栽種辦理操切釀成事端者除付高等文官懲戒委員會懲戒外仍依暫行新刑律規定處罰 
第九條各地方民政長官督率不力或呈報不實者應由内務總長呈請付高等文官懲戒委員會懲戒之 
其各地方民政長官所派之員勘查不力或故爲隱蔽者依前第七條規定辦理 
第十條縣知事辦理禁種能迅速禁絶者得由該管民政長官呈請奬勵 
其各地方民政長官督率禁種成績昭著者得由内務總長呈請奬勵 
第十一條本條例自公布日施行 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[徐相國傳] [  覺迷]  
　　徐上海上海之徐家滙人明天啓間曾入閣大拜故人稱之爲徐相國或徐閣老上海大南門内有徐相國祠及徐閣老牌坊明倫堂上有徐宰相匾額徐上海少時言則徐徐而言行則徐徐而行時人咸謂徐氏有子矣及長徐徐而入學徐徐而習舉子業徐徐而登科乃徐徐而入仕途其後徐徐而告歸未幾又徐徐而出山遂徐徐而入閣後竟徐徐而殁於官乃歸葬於徐家匯今徐家匯有徐坆者卽徐上海墓也相國殁後賜諡曰文定故至今稱徐文定徐相國徐閣老或徐上海者殆無人不知焉後數百年有徐東海者出相民國一時人艶稱徐相國徐相國而吾上海人於數百年之前固已有徐上海其人也特徐東海爲兩朝相國是則上海之徐相國爲弗如矣雖然徐相國三字已變爲今日之新名詞吾乃取舊人物作新列傳支（　） 
[丢拿馬賽會陳列品續記] [  覺迷]  
（蘇州出品）豬頭三濫汚婊子 
（甯波出品）婊子生你娘撥　做丈母 
（紹興出品）娘東什煞 
（浦東出品）早死堂客賤貨色浮屍 
（洋涇浜出品）旁捕悄悄彈米福爾　 
[戲擬某當道與某某書] [  心根]  
某某同僚先生足下自鄙人就職後一班失所之人造謗興謡謂亡國大夫旣出雜用滿人位置私人云云卽相知如足下亦不能無間言甚矣任勞任怨之難夫大清與新朝止有禪讓之關係並無鼎革之關係烏得云亡大清皇帝赫然仍在天威咫尺烏得云亡旣非亡國又烏得云亡國太夫况爲台不在紛更顧力行何如禪讓以來當事者每務新奇一切名目力反聖清愈滋叢脞鄙意擬一仍聖清之制故批某部呈有丞參上行走等字樣所以昭舊　且擬薦任滿蒙親貴如慶王爺等以篤念舊臣調和種族乃稍露端倪外間已嘖有煩言然則無種族界限之謂何書云人惟求舊舊人者即俗所云私人也我儕在政界中萬不能用素不相知之人惟此二三舊好知之深故能任之專責之切蓋有不得不如此者外間動曰私人萬口悠悠固無足怪相知如足下亦不能無間言甚矣任勞任怨之難專此剖白順頌　安同僚弟某某頓首 
[戲擬某某覆某當道書]  
某某中堂大人閣下病免家居久疏趨候聞公大拜不禁以手加額爲天下慶正擬造府再乞裁培忽奉手諭以多言見責乃知小人進讒誠屬可畏禪讓之德媲美唐虞大人力與周旋始克臻此盛治是大人爲大中華元動也凡有血氣莫不尊親乃云亡國大夫信口雌黄顚倒黑白非喪心病狂斷不出此而謂某爲之乎慶王爺爲政界傾袖政界中苟無慶王爺在則不成事體惟慶王爺爲能知人故大人之入軍機入内閣慶王爺實慫恿之惟大人爲能知人故某等之得參帷幄大人實特拔之大人之於慶王爺猶某等之於大人也今大人擬薦慶王爺某爲舊人其得復侍於左右也决矣乃遽以流俗之言歸獄於某相知云乎哉必有後進上人進讒左右是以至此不得不别白以矢無它俾撥雲霧而見青天庶清白之身仍得邀大人賞識先此馳辨明日當到府有事面懇微禮亦祈勿却肅覆敬叩鈞安晚某某百拜（四） 
[吹毛日記] [  鈍根]  
　　福州路聚和樓懸有一聯其上聯云海納百川有客乃大書者殆故意誤容爲客乃於酒樓較切也吾謂以此移贈妓家當尤切廣東路吾亦愛吾廬茶樓上有一小匾曰只爲飮茶多截斷成句思之可笑吾謂移置小便所尤佳 
河南路科學儀器館門首横匾上有英文Ｅｄｎｏｎｔｉｏｎ徧查字典不得 
麥家圈東洋玩物店黏一紙條曰男女壯陽丸某女客見之皺眉不解 
[尊聞閣詞選遣興四首] [  李生]  
　　冷暖今知世態難當年屠狗遍長安車前共識雲中守巿上誰憐胯下韓碧醁酒酣塵夢穩胡霜花拂劍光寒宵來何事新愁湧且取櫻桃獻玉盤 
萬牲園裹牡丹開故老初從海外來上相龍章衣鶴　侍臣豹豸進犀杯新亭誰灑滄桑涙城郭空餘草木灰刧後蒼生仰安石雲霓今日望蓬萊 
直北燕臺古戰場論功白髮有馮唐窮邊未樹青龍幟破虜新　白虎章誰助王良驅六馬近聞關左逐羣狼麥秋半熟南風起海國平居日漸長 
江南草長路逶迤西去泥城柳萬絲野客清時愁鼓角殊方鎭日鬥燕支生憎斷髮文身地坐看高車駟馬兒聞道京華埋玉樹雁行寥落使人悲（子幹兄病没京師） 
[海秋吳耳似移入德人里過訪有贈乞和呈鈍根] [  枕亞徐覺]  
　　男兒不得志三十尚能歌馬骨生原賤猿腸斷更多再來嗟已晚相對恨如何我亦栖栖者無錢買釣蓑 
白眼着猶懶丹心血漸涼賈生空痛哭　子老猖狂大局今如此斯人不可望但求千口酒醉死亦何妨 
自由談話會 
前日申報載柏林電（俄國國會因表决預算案急進黨中人大）爲阻撓衛隊兵士遂將社會黨之議員逐去并懲罰十六人不準赴會）云云吾讀此電曾若其電之流行未已大有觸於吾心也夫俄君主政體也君主爲神聖不可侵犯之物其地位恒處於國會之上國會爲君權之附屬品大言之亦不過爲君主之一咨詢機關而已則此次以武力侵犯立法立法亦甘受蹂躪而莫可誰何者固無足怪 
　　第吾實有不解於我莊嚴燦爛之中華民國制標共和國成民主乃致國會不期年而妖折承繼者亦無聞焉豈共和國反無立法乎則何以解共和之眞精神在民權之實現也耶 
且觀柏林電後文（候秩序稍定有首相戈里米金氏復請所懲罰之十六位議員臨會）今吾國亦有徐相國矣新内閣成立之頃能否效步戈里米金氏而畀吾人以再諸國會之肇乎要知立法司法行政爲立憲國組織政府之要素缺一則政府無以成立縱曰行政權恐爲立法部所奪則此次增修之約法總統明定有無上之特權矣立法部有同形式形式旣備聊甚於無不然則彼等之笑我鄙我者又豈一二共和先進國哉專制之俄羅斯恐亦將有以藉口嗚呼可不懼哉[  柏唐]  
儉德會規則一不狎邪二不賭博三不必以酒食結交四不必華服五不輕寒素 
入會者紹興駱又棠上虞羅　榮鄞縣嚴始芳柯錦章施興康武進屈聞賓徐鳳儀王錫仁徐登寳何桂芳張澤芝宗舜琴韓文玉上海陳八駿宋卓棠洞庭葉廸漾嚴曾望海虞楊幼常鎭海張湧敷乍浦王寳熊崇明朱少卿金山王惟一婁東陳影憐 
小說 
[哀情小說滿園花（二）] [  天虚我生]  
舘僮墨兒年長於予活潑有如獼猴予家一婢曰眉秀因其眉緑如畫聰秀可愛故吾母錫此嘉名年纔十二而癡憨不馴故吾心目中未嘗一存其人然墨兒每來予家必目灼灼以視眉秀眉秀赧然則力啐之墨兒受其嬌啐不怒而嘻且時時折園中花來半以貢予半以贈眉秀且艶述其園中風物某亭某閣某花某樹言之歷歷予輒爲之神往極欲墨兒導我一游則作色曰吾家園林乃太夫人及女公子所居門禁森嚴雖中表如瑞爺者且不奉召不得入况乎驀生人要之眉秀願往吾當導之彼之容態可人度太夫人亦不爲憎眉秀嗤之以鼻意謂其紿即轉身娉婷而去若恐墨兒强牽之往者予因嘆曰惜吾身不爲　秀如此好園林乃不獲一游然汝之說要亦未可深信誠如汝言不較湖上别墅爲尤勝耶墨兒有得色曰湖上别墅多矣然類皆空無人居縱有好花嬌鳥亦皆成爲無情之物若吾家則衣香鬢影笑語生春一花一草亦復饒有情態特惜吾家諸婢類皆蠢蠢如牛殊不審吾女公子何以甘與共處若使眉秀而在吾家則吾女公子殆如觀音眉秀殆如龍女汝不觀牡丹乎得緑葉扶持則其顔色益佳眉秀者蓋牡丹之葉耳言時吾母適至墨兒大窘則赧其頰以齒囓唇垂手而立瞠目弗語吾母固不知墨兒之戀眉秀因見案頭方置折枝桃花因向墨兒曰此花爲汝所餽耶重臺疊瓣厥種良佳墨兒聞言則又立形活潑滔滔之說復又如流而出曰此花爲吾女公子所灌溉故其顔色亦大似吾女公子且不第此他日結成桃實其大如拳皮嫩而薄中含蜜質顔色嬌嫩似紅非紅似白非白則又大似吾家女公子之面龐也故太夫人輒不許我攀折然我實冒萬險竊此數枝以貽公子吾母莞然曰而家女公子吾聞其名久矣惜吾未之能見聆汝之言益令我想望丰采若見女公子時願爲我一道傾慕墨兒唯唯引睇四矚知眉秀已引避不復至遂亦逡巡而去（二） 
[家庭小說浮生恨（四）] [  浮生]  
余父雖嫉惡如讐然性寛大待人不疑相契之後雖有問者不能復入而對於親族尤殷勤倍至故一切家事不願付之外人　寓省垣時倩余叔（余父之從父弟）爲之紀理家政及還鄉適有中表戚得某海口釐金總辦差父因介紹余叔爲之襄徵榷而家内外政遂無人代操時余有族叔某蹴寓鄉問其人精練幹敏曾佐其中表親某大令辦青浦錢榖適賦閒家居余父以經商省垣家中不能無人也器其能招之來使理外事且分賃屋之半以授吾叔使迎二老來家焉叔有孤姪甚慧父愛之使與余輩共讀叔亦善伺人意凡所作爲無不當吾父旨由是益相得故雖以將及五服之兄弟而余父相愛之情視同胞殆有加無已焉 
余父旣娶我母舉家大幸方謂一切内政皆可賴以紀理也而孰知事乃有出人意外者余母性忠厚又不諳治家事無巨微從未顧問故奴僕下人益罔所顧忌未一載家中一切秩序紊亂無紀余父自省垣歸睹厥狀大失所望不得已乃以重資聘庶母使佐理焉 
余母待余頗擊不啻已出然有一事余雖欲無言而勢有不能曲諱者余母故善妬自庶母來余家恒與我父反目勃谿詬　殆無寧日斯時余苟能善爲周旋則家庭之間或尚可以相安然童子何知輒視母意之好惡以爲向背以是日積月累勢成氷炭而父母之間益至積不相能居年餘父辭省垣事浮海至燕京適合肥相國任北洋見余父大器之强使官不可乃以任魯省煤礦總辦父歸遂束裝偕庶母赴魯以外事囑余叔以内事付余姊臨行謂叔曰吾子即若子吾女即若女行有不當幸善敎之 
讀者諸君余述家事連篇累牘曉曉不休令人悶損今余憶及一事頗足耐人尋味且亦爲吾書之大關鍵亟録之以餉諸君余叔承我父招返鄉部署行李爲遷家計不數日而外間哄傳謂叔於某月某日夜掘地得藏鐵條金若干斤明珠若干甕所值不資行將遷至郡城作富家翁去時余家客來輒舉以詢父父叩其所自知則謂此中消息係自叔家小婢傳來者父笑置之及叔來父詢以狀叔曰弟一寒儒那得此福父乃知爲謡傳叔家中服役執爨僅小婢二人供奔走而所有僅薄田數十畝某錢莊存欵數百金察其狀亦不似得窖藏者且我儕與叔同居十餘年即至最後之數載叔之家况大改舊觀而所謂珠也金也吾輩始終從未目睹則前此之說其爲　言可想而知然有一事最足令人注意者余叔與余家同處未一年而叔母故又一年而叔　父母亦相繼謝世二歲之中三遭變故叔旣篤伉儷之情復痛椿萱之逝身後一切皆極豐富所耗至二千多金於是外間復哄傳謂叔之財力行將不支而叔則處之裕然不惟不向外間稱貸而家中一切復日就闊綽（三） 
徵求游戲文章自由談編輯者敬以誠意徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿概不奉還不受酬者請於稿末注明小說不收 
 
 

Page 15

 
 
   
 
 

Page 16

 
 
   
 
