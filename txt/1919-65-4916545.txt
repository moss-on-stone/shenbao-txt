# 1919 - 65 - 4916545

 

Page 1

 
 
   
 
 

Page 2

 
 
   
 
 

Page 3

 
 
時評 
[歸根結蒂（冷）]  
中國時局至於今日我於隨人進退依附取容之徒勿問矣我於手無實權彌縫苟存之徒勿問矣我於彼所謂有主義有主張之徒欲一問其曾亦念及他日之歸根結蒂否乎 
歸根結蒂不過二途其一亦能常此不死不知之時局恃久而終古乎其二不能恃久而終古何以解此不死不活之時局乎而彼各人對付之法亦不過二途其一無論以上二者之一能有一以我身勝任之乎其二二者均不能身任何不潔身自退以讓他人行其主義與主張乎 
苟能於此歸根結蒂之數端反復以思則彼爲時局有力之人必能翻然自變不施小巧小爭小利不事阻梗而時局或有轉機之望乎 
[命令]  
　　三月十二日大總統令國務院存記王履占謝傳安均著分發江蘇丁其珪者分發江西交各該省長酌量任用此令 
　　又令陸軍總長靳雲鵬海軍總長劉冠雄呈請任命丁震署陸海軍會計審查處科長應照准此令 
　　又令内務總長錢能訓呈准浙江省長齊耀珊咨請任命周宗頤來之翰試署外海水上警察廳警正均照准此令 
　　又令陸軍總長靳雲鵬呈准直隸督軍曹錕咨請以哈保元補泰寗鎭標游擊應照准此令 
　　又令周家樹史久光均晉給二等文虎章何東耀晉給四等文虎章此令 
　　三月十一日大總統令任命余棨昌兼充司法官懲戒委員會委員此令 
　　又令内務總長錢能訓呈准山東政務廳廳長陸家駒呈請辭職陸家駒准免本職此令 
　　又令任命俞壽璋爲山東政務廳廳長此令 
　　又令汪宏授爲陸軍砲兵上校王刈加陸軍步兵上校銜路孝愉加陸軍工兵上校銜此令 
　　又令兼署河南省長趙倜呈考察屬吏分别舉劾等語永城縣知事徐家璞膽識俱優盜匪歛跡汲縣知事奎印勤政愛民堪資矜式均晉給三等嘉禾章滑縣知事李盛謨哭識閎毅所至有聲鄭縣知事王光第理繁治劇肆應才長均晉給五等嘉禾章洛陽縣知事王松壽爲守兼優心精力果調署安陽縣知事羅榮袞清廉明幹卓著循聲署禹縣知事車雲辦事勤能輿論翕服正陽縣知事張錫典才長心細才實不浮許昌縣知事曹慕時精明幹練因應咸宜均給予七等嘉禾章新蔡縣知事侯福昌勤求吏治綱舉目張沁陽縣知事鍾汝廉才具開展任事精勤潢川縣知事史延壽振作有爲庶政修舉太康縣知事楊酉桂年富才明踐履篤實洛寗縣知事莊炊勇於緝捕民賴以安汝南縣知事彭嵩齡清廉自矢吏畏民懷杞縣知事石亮振興庶政成績昭然淮陽縣知事楊葆祿寛嚴得體久著循聲舞陽縣知事劉普潤政平訟理物望攸歸確山縣知事林肇煌年富才長勇於任事靈寳縣知事崔雯綏緝軍民堪勝邊要修武縣知事杜子極精細耐煩安靜之吏恐縣知事毛龍章和平中正有守有爲光山縣知事許鍾璐聽斷勤明弊除政舉著均傳令嘉奬已撤太康縣知事陳守謙貪劣不職民怨沸騰已撤長葛縣知事洪寳　被控纍纍聲明甚劣固始縣知事陸守仁放利而行輿論不洽著均交文官高等懲戒委員會依法懲戒此令 
　　又令内務總長錢能訓呈准浙江省長齊耀珊咨請任命譚雲黻陳士龍爲内河水上警察廳廳正均照准此令 
　　又令陸軍總長靳雲鵬呈請將朱方友宋瑞麟加陸軍步兵中校銜李映奎授爲陸軍步兵少校李從枬何國棟羅九垓陳聲佩陳棪加陸軍工兵少校銜張廼葳加陸軍步兵少校銜顧大任授爲陸軍二等軍需正華進逹授爲陸軍三等軍法正均照准此令 
　　又令潘矩楹晋給二等大綬寳光嘉禾章此令 
[專電]  
　　北京電張瑞璣准今晚九點三十五分出發（十二日下午三鐘） 
　　北京電張瑞璣昨晚十時搭京奉通車行政府贈旅網三千故自購頭等票適奉軍附掛餉車力邀張進其車室將票退回張所得正式委狀有會同陜西督長辦理該省善後字樣 
（十三日下午三鐘） 
　　北京電徐頃得滬朱報告和議仍無進步甚禽为灼（十三日下午三鐘） 
　　北京電龔財長因滬唐反對新公債甚力昨召兩次長會議不發無以救濟發則引起反響卒無兩全之策（十三日下午一鐘） 
　　北京電許蘭洲電告鳳翔已下院復暫勿入城（十三日下午三鐘） 
　　北京電中央財政奇窘龔向中行借用舊公債票數十萬應急馮張堅却不允昨由該行擔保轉向浙江興業借到六十萬月息二分一月爲期除提四十萬還陸部欠餉外餘給兩院上月薪費故祗發到半數 
（十三日上午十一鐘） 
　　北京電英使擬赴彰德送葬袁氏請曹交長招待段合肥經人勸止有改派段芝貴代往說 
（十三日上午十一鐘） 
　　北京電鄂王督電告派何佩瑢來京面陳時局調停辦法 
（十三日上午十一鐘） 
　　北京電閩李厚基電府院參陸處粤軍旅長杜信忠函惠安知事軍費浩繁開隊來惠籌欵等語查停戰期内應各守防地今杜明目張膽擾害地方請嚴電詰責俾令飛速制止批由處電蘇李督轉致勸阻（十三日上午十一鐘） 
　　北京電許蘭洲電在岐派員與郭樊接洽郭樊已允來歸 
（十三日下午四鐘） 
　　北京電湘督電桂軍增一團駐蘆洪司周偉姚斌駐紫陽廣西開來二千駐東安又獲周部密探二據供擬襲防線希刦械除電蘇督譚浩明詰問外請示辦法（十二日下午八鐘） 
　　北京電國務院得西安來電盧占魁願率衆來歸郭部田岳二團亦商定投誠陳王遣使互商將告結束省城至三原電線三日全可修復由陳于交換電報一次卽聯名拍出報告結束之通電（十二日下午三鐘） 
　　北京電西安探電原駐鳳翔之葉荃軍隊被郭樊驅逐郭樊率部進城（十二日下午五鐘） 
　　北京電戰勝紀念碑訂删（十五）日行開幕式典極隆重定錢能訓朱爾典段祺瑞吳炳湘四人躬自鋤土以蔡元培等六人相禮鐸爾孟等六十六人招待 
（十二日下午三鐘） 
　　北京電梁士詒主鐵路外債由國人籌還則國際管理說自無從發生昨特在本宅集中外銀行正副總裁總經協理並各分行長會議决定組一銀公司當場認股一千零五十五萬 
（十三日下午一鐘） 
　　北京電本日閣議對於美砲艦被擊索償一案交涉半載餘現經美外部讓步要求給予受傷斃命艦員之孀婦恤金美金二萬五千元受傷之兵丁二名各給五百元並由湘督致函長沙美領事道歉各節决定照准結案又特派熊希齡督辦湘南賑務並以朱恩紱爲會辦 
（十三日下午五鐘） 
　　北京電院致滇店督文電中日新約業經專使先後提出大會以待公决日人方面已無問題（十三日上午十一鐘） 
　　北京電歐戰後我與東西各國所訂各種明密契約合同自本月十四起逐日發登政府公報宣布（十二日下午三鐘） 
　　北京電自明日起宣布之件（一）中日海軍防敵軍事協定九條又續約二條又中日陸軍協定十二條又章宗祥與本野來往書信二封共爲五件大意與外間所傳相同係七年五月十九 
六條大意由朝鮮興業臺灣三行借日幣二千萬元供參戰用以中政府七釐行息之國庫券爲抵期一年但得續展借欵暫存三行遇用向提須有一定受領人將來續借應先商三行七年九月二十八日章宗祥與美濃部簽名又附約借欵應交與國防軍所屬之經理主任又附函此項借欵以將來整理新稅收入作抵（三）軍械合同第一次六年度訂第二次七年七月三十一日訂共購槍砲子彈各項軍用品值日幣二千二百四十萬元分五期交貨六期交銀如不交現得發七釐行息之國庫劵（十二日下午四鐘） 
　　北京電對外條約原定寒（十四）日發表現又展緩（十三日下午二鐘） 
　　北京電在英法工商學界十餘萬人電請盡廢日約 
（十二日下午五鐘） 
　　北京電蜀叙府郭德芳等電請拒日使干涉（十二日下午五鐘） 
　　北京電庫倫活佛往晤富興阿實晤謝米諾夫陰謀叵測其主動大有人在（十二日下午八鐘） 
　　北京電陳毅電謝氏圖大舉密遣人在蒙邊招兵邊防單薄請示方略（十三日下午二鐘） 
　　北京電恰克圖電謝米諾夫主張復辟聲浪甚高該處俄民多不贊同（十二日下午五鐘） 
　　北京電黑龍江電富興阿在大烏里招募蒙兵現有蒙人在赤塔召集各蒙旗會議獨立之事（十二日下午五鐘） 
　　北京電陳毅電謝米諾夫派索某來庫招兵并借蒙署電與某國人通信勸蒙署堅拒 
（十二日下午八鐘） 
　　北京電黑督電激黨首木痕八日在阿城拿獲（十二日下午八鐘） 
　　涨疢霣郭宗熙電據日司令稱長哈間電桿短不能再掛擬就路界内另掛一線以通軍信如何請示（十三日下午四鐘） 
　　北京電政府迭接邊防吃緊請兵電批交院部籌議（十三日下午四鐘） 
　　北京電日派武官十餘人分駐蒙古新疆調查地理 
（十三日下午二鐘） 
　　北京電今早十一時墨西哥新公使覲見遞國書（十三日下午二鐘） 
　　北京電陸使來電會事稍閒赴瑞士一行藉資休養 
（十三日下午一鐘） 
　　北京電陸徵祥赴瑞士養疴去電慰留後已回巴黎 
（十二日下午五鐘） 
　　北京電政府前派史久光赴崴爲軍事代表現因開會期迫改派駐崴正執法官賈增洽充任（十三日下午五鐘） 
　　北京電吉林孟恩遠呈請將本省陸軍裁减三成以節軍餉奉批令嘉奬（十三日下午五鐘） 
　　北京電陳光遠請取消鈕傳善通緝（十二日下午五鐘） 
　　北京電魯督請調回援粤軍兩團飭張指揮先撤一團 
（十二日下午八鐘） 
　　香港電陸榮廷因病辭總裁職政務會議全體挽留林森去電懇陸留職（十三日下午二鐘） 
　　香港電廣州民食維持會電致總統總理請再准運蕪米五十萬石蠲免關稅並電致北京上海廣東各團體合籲政府勿許日本由江蘇運米出境　 
（十三日下午二鐘） 
　　香港電軍政府因財政困難擬定募捐辦法凡認捐在五十五百五千元上者分給銅銀金質嘉禾奬章（十三日下午二鐘） 
　　香港電聞陸榮廷辭職因與岑春煊意見不一所致莫榮新近與岑春煊握手提携 
（十三日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[各□信社電]  
　　大阪電高麗諸親王巳回日本高麗仍有騷亂據最近消息漢城警察曾搜查基督敎青年會此說尚未徵實日本各報隠謂敎士曾鼓勵獨立運動内有數報且謂彼等曾煽動各處騷亂（十二日） 
　　東京電漢城消息近今暴動之首領某氏曾由法庭鞫訊直認運動高麗獨立不諱且曰余不以死於所抱之主義爲懼其人態度鎭靜其志顯在殉身其無知之黨與則信是人有非常之能力可以臨時脫難 
（十一日） 
　　大阪電高麗騷亂仍未平靜漢城車夫罷工故街車僅一部分駛行政府印刷局及烟草公司均受影響北方各鎭之韓人連日仍與警察衝突估計自三月一日至今被拘者近四千人（十日） 
　　北京電今日聞段祺瑞不復反對撤除陳樹藩但主與黑龍江督軍對調此說如實則上海和會之障礙可望消除（十一日） 
　　東京電鴉片僅許售充藥品議案已於今日提交衆院規定鴉片非經外務省許可不准出口違法者得處以不逾兩年之徒刑及不逾千元之罰金（十一日） 
以上路透電 
　　北京電陜西電于右任對陳樹藩所派人員云如欲我離陜須俟張瑞璣到後詢明出誰之意 
　　北京電參陸辦公處以分界圖交與張瑞璣張謂不必用尊圖自有辦法 
　　北京電錢能訓十一日因參戰借欵事謁徐世昌密談良久（以上十二日）以上平和通信社電 
　　北京電蒙院貢總裁因事回旂院務事業由副統裁暫行代理 
　　北京電伍連德以嗎啡爲害不淺請設檢查醫院 
　　北京電駐日章使電請回國面陳要事政府已允章下月初旬來京 
　　北京電政府電唐代表撤援陜軍須南北雙方同時撤退以昭公允 
　　北京電熊希齡請撥還參戰物品墊欵 
　　北京電政府令前發陜省槍械一律暫存觀音堂等處俟劃定界綫後再行運陜（以上十三日） 
　　以上中華通信社電 
　　北京電宣佈中日各約由外部呈請業奉批准自十四日起在公報登布 
　　北京電陳樹藩許蘭洲電告南軍反攻乾縣請示辦法院催張瑞璣星夜馳往張定今晚九時行約儘十日到陜并已先電于右任詢近狀 
　　北京電内部决停止各種奬劵并嚴禁賭博 
　　北京電官奉搭公債二成將自三月份起實行 
　　北京電陳籙對於外長不願爲無期之兼代請辭職業奉慰留 
　　北京電閣議提出鮑黑督電告日軍司令大谷下馳擊俄過激黨之動員令黑邊震動一案秘籌應付辦法（以上十二日） 
　　北京電令以俞壽璋任山東政務廳長 
　　北京電李青呈請勿拆化石橋城垣内部核准照辦已函市政公所查照 
　　北京電奉督電前派吳興權軍赴黑協防現在韓蒙亂象紛呈奉勢吃緊請即派參戰軍替出吳軍回奉 
　　北京電旅京川人消息熊克武將派劉成勛代陳遐齡爲川邊鎭守使 
　　濟南電熱河姜都統調回助魯剿匪毅軍當局商請皖督派兵接替助剿 
　　奉天電督署接趙爾巽電告即日由京赴奉已飭準備歡迎（以上十三日）以上中孚通信社電 
　　北京電頃接報告云最近南北代表開談話會時北方代表中有某君曾於議論終畢時有此時寗可南北分立之語北京一部分之人士頗憂慮此種失言將發生意外之問題（十三日） 
　　北京電新任駐華墨西哥公使於今日午前十時覲見徐總統呈遞國書（十三日） 
　　北京電政府接陸徵祥來電報告赴瑞士養病徐總統已於昨晚電覆陸氏慰問病狀囑其須於美總統威爾遜氏抵巴黎之前回巴黎（十三日） 
　　廣東電二三日前軍政府接陸榮廷來電略謂余年老力衰不堪任事祗以各方面以大事（電文有疑義）相付託不得已勉任其事今平和會議已開時局行將解决余欲早辭總裁之職以讓賢者云云昨日軍政府特開政務會議討論此事經該會議决議於今日覆電挽留電文略謂歷年以來護法之舉有待於陸氏之功勞與努力者至大不圖當此北方毫無誠意表見平和勢將决裂國難愈加重大之際忽聞爲西南之支柱護法之中堅之陸氏有辭職之意不堪爲之寒心願陸氏三思囗囗囗囗囗囗（六字電文不明）之付託翻然改變辭職之意云云據一般人士之觀測謂陸氏辭職之原因實由於對於廣東督軍問題不慊於軍政府之所爲云（十二日） 
　　東京電近日傳聞大倉組合與北京政府締結一萬萬元鳳凰山鐵鑛借欵已經成立大倉组合决計先交三千萬元與陸軍部大倉男爵已向日本外務當局聲明並無其事不過照例之謠言而已（十二日） 
　　東京電鐵道院技監島安次郎同院參事青木治郎等於今日奉前赴中國之命（十三日） 
　　以上東方通信社電 
　　東京電東京府立原蠶種製造所長技師西條仁義被命赴中國視察大日本紡績會社社長菊池長四郎氏爲計劃在中國設立工廠首途赴華（十三日） 
　　東京電自昨冬以來在中國視察鑛物之并上地質調查所長兹帶得多數之參考資料歸東據所調查言中國未開發之鑛山頗多將來至爲有望并云此後計劃興北京地質調查所聯絡以資彼此工業界之參考云（十三日） 
　　東京電日本對於中日軍事協定中之陸軍條項十二條决定其期限爲至聯合軍撤去西伯利亞兵時又關於海軍之八條則定爲至聯合軍艦隊退出海參崴時交換覺書於此告一段落齋藤中將近將歸國 
（十三日）以上共同通信社電 
路透電 
[德國罷工之潮潮流]  
　　四日丹京電柏林消息普魯士政府宣布柏林之數區處於受圍狀况以便實力保護工人免受暴虐主義之害防務總長諾斯克氏爲軍區之總司令現操執行權柏林勞兵會曾開會議會場秩序頗亂共産黨與獨立社會黨以多數通過决議案主張同盟罷工以迫政府正式承認勞兵會多數社會黨僅少數票遂遭失敗施特滿内閣恐有推倒之虞惟贊助政府之工人不致參與罷工 
　　四日丹京電柏林消息勞兵會開會宣布運輸業電氣業工人傳電者飮食館侍者印刷匠同盟罷工惟救火夫治喪事者醫院用人數類均在免例該會要求承認勞兵會釋放政治犯而尤注重里特波氏與賴台克氏二人賴爲俄國過激黨運動者並要求遣散志願團又通過决議案申討和漢索倫皇室興登堡上將魯登杜夫上將伏瓦資報登載社會民主黨理事部之請願書促請工人拒絶殘酷强迫之罷工 
　　四日丹京電柏林消息謂斯巴逹克斯團决議主張罷工後城中各處紛起騷亂政府已準備應付一切事變去年十一月間被推爲哇爾登堡與佛里斯倫總統之水兵古恩氏已爲總司令諾斯克拘獲解至柏林 
[英國工業大會]  
　　四日倫敦電二月十七日全國工業大會所組織之僱工者與受僱者聯合委員會於今晨在韋斯特明斯特大堂開談話會以孟羅爵士爲會長首相喬治氏曾蒞會演說略謂彼於今日午後回巴黎和會惟今日之會亦爲和平起見其與前途之關係恐較各員所知者爲大故不得不到會宣述數言俄國今已四分五裂矣而德國亦有分裂之象德國因關於國家所應取之方針不能團結一致故有此厄英國或須復出良謀保全文明委員會之事務固在定國内之和平但其事務尚不止此委員會今且從事爲世界樹一文明之模範各員其以此精神與工界接商稍一不愼文明將碎成虀粉惟公道之勝利與平允待遇各界可以保救之各員幸勿求自已利益勝過他人各員非左袒一方面之人乃全國之公斷人全國固望君等救護國家也首相於是戒僱工者勿貪暫時之利益而卒盡失其所有當具遠見凡基礎已搖動之處當謀支拄之鞏固之首相又以俄國之境况與德國所將遭遇之境况詳告工人證明無政府主義與工界實無所利暫時視之似覺得志其實除三五人外皆受極可畏之禍害各工人當知今日興盛之潮流方浸潤全土夫使工人工作長於必要之時間實屬乖誤但有二事須牢記者一爲外國之競爭一爲四十五兆人民之出産需求故委員會必如巴黎和會之圖畫定歡洲之界線然求一合法之界線各員當用其常識而使此線得接近爭端之公道首相繼乃涉及失業事宜謂在僱工者之視工人失業僅爲失其利益與精神上之煩惱耳而在工人視之則爲其身體上之苦楚而尚有更大之憂乃目覩其家人飢餓是也此唯身處工界者能知此苦吾人必求有以消滅之故吾人須籌善法使誠實之工人於失業覓事之時其眷屬無凍餒之苦夫獄中罪犯尚須供以飮食若坐視覔事之人受苦而不予之食則非正道也國家之興盛今惟賴增加出産軍興之後國用浩繁國債已增至英金八千兆鎊須賴所增之出産以彌補之首相末勸僱工者與受僱者自由交換意見和衷相談求一了解今欲消滅工人對於僱工者之疑慮固爲不易但各員須使工人明白國中出産愈多則工人與僱工者幸福愈大當使彼等見太陽之光同時能映入工人之茅屋與僱工者之華厦也（衆歡呼） 
[各國近事雜聞]  
　　四日瑞士京城電烏克蘭政府發表文告謂烏克蘭與波蘭之休戰條約業已作廢因波蘭提出新界線須將萊姆堡及特羅化比資油區交與波蘭之故 
　　四日倫敦電陸海天空軍軍役議案業已發表許政府有權保留目下軍中之人至一九二○年四月三十日止 
　　三日倫敦電費歇氏代表印度事務大臣今日在下院答覆葉特大佐之質問謂就彼所知西藏問題不致在巴黎和會提及英政府仍覺該問題必須得一滿意之解决但擬取何方法尚不能言去年八月間華軍曾與東藏藏軍議定休戰合同云 
[韓人之起事談]  
　　上海消息路透社云兹續由韓人方面探悉高麗近今起事情形如下 
　　漢洪（譯音）宣布獨立情形本月一日午後一時有衆千人以樂隊一班居前游行各街道且經過日人所寓區域散發獨立文高呼高麗獨立被拘與受傷者甚多三日復有數百人各携高麗國旗聚集警署之前被拘者四十人受傷者若干人 
　　黄州（譯音）宣布獨立情形基督敎徒等三百人示威城中廣散獨立文歡呼高麗獨立警察憲兵以刀劍槍剌驅散之被拘與受傷者各數人羣衆繼乃示威警署之前復被拘及被擊傷若干人衆於署外聞受刑者呼痛之聲於是有人拾石擲碎警署之玻瑙窗 
　　嘉山宣布獨立情形二日午後嘉山有三百人示威宣讀及散播獨立文衆皆高呼高麗萬歲領袖被拘並傷數人 
　　安州（譯音）宣布獨立情形三日晨間八時學生與公民千人聚集城中樹高麗國旗宣讀獨立文且以獨立文分送城議會與各公署宣讀旣畢衆皆歡呼高麗獨立於是乃列隊游行抵警署前時有高麗憲兵兩人棄其制服加入羣衆且高呼高麗萬歲日本憲兵開槍擊衆致死學生及餘人各四傷者不下三十人内有四人有性命之虞然羣衆仍終日游行市上歡呼獨立 
　　維州（譯音）宣布獨立情形一日午後一時有衆七百人開會宣布高麗獨立後二日曾在城中聚衆示威就逮者五十人漢城消息日本併吞高麗時日皇封以子爵之森平勒（譯音）已由日政府派往巴黎和會敎士哈里斯亦首途赴法現信是人曾接有朝鮮貴族署名之書告知巴黎和會韓人居日本治下殊爲滿意 
要聞 
[張瑞璣赴陜有期]  
定十二日出京 
　　張瑞璣昨入府晋見仍係磋商赴陜問題至張氏所以遲遲啓行内中原因甚多以公費一端而諭昨日財政部始接到國務院發下爲張氏籌備公費之公文其故可想近日各方面多來電催促張氏速行赴陜朱總代表於虞日又來一電除此電外陜西各軍將領如陳樹藩劉振華等皆連電北京促張氏之速行至昨日止其行期尚未確定今日張氏始籌備就緒入陜公費財部亦即日發領已定明日（十二日）搭乘京漢通車取道汴洛入陜並已電告朱唐二代表查照一面又由政府通知沿途地方官妥爲保護 
　　據北京通信社消息張瑞璣赴陜出京日期原定九號繼因陜電未到又行改期昨日（十日）又被錢總理召入國務院談叙時間甚長錢當將陜中南北各軍官拍來電文檢齊交付張氏閱看證明陜中兩方確已不致再生戰隙並聞其中尚有于右任轉來之電報張氏與錢氏談畢錢即敦促張氏即日出京聞張氏已允明日（十二）一准出都就道昨日出院後即將明日出京之電報拍出此項電報係一種通電 
[參戰軍之處置問題]  
　　英美法意四國公使提出說帖請緩用參戰借欵一節前日閣議已提出討論聞府中爲此事亦經一度磋議迭次會商之結果政府始决定於兩三日内以正式公文答覆各使聞覆文内容亦不過用感謝列國好意此時不提用參戰借欵等語意惟關於此問題内中尚有許多波折故答覆公文一時不即提出 
　　據北京日報消息南方希望參戰軍停止招募及參戰借欵停止交付各節聞東海已有暫允照辦俾和議得以繼續早開之意但係一時權宜辦法並非如南方所要求之根本取銷也其主動原力仍在外界勸告之力據某外人言段合肥對此已不甚堅持故親自出京與奉督及日本某公使接洽疏通一切又聞關於此問題政府所擬辦法與朱總代表陳述意見大致相近昨日由國務院密電朱總代表係命其處置上列兩項事件不妨以全權辦理如能關顧外交國防各方面儘亦可量予遷就 
　　又據中央通信社消息英美兩使已得本國訓令謂歐戰已了中國參戰軍即無存在之必要聞擬聯合各使向北京政府懇切勸告 
[黑省邊防喫緊] 俄黨與蒙人勾串 
　　俄黨近復肇亂勢日蔓延鮑黑督迭有電呈報昨聞政府又連接鮑督急電兩通報告俄黨聲勢洶湧邊防喫緊請政府迅示應付機宜兩電内容其一略稱據報富陞阿在大烏里招募蒙兵並蒙人在赤塔召集各蒙旗密議獨立之事又謝氏招募博勒兵二千名與勝福勾結意圖破壞除飭嚴防並調奉軍協防外究應取如何方針乞迅示計劃以資應付又一電略稱頃據滿站司令部電稱克拉斯諾雅爾斯克地方激黨逞動情勢洶惡西藏活佛率領喇嘛甚夥抵烏蘇里與富陞阿密議要事滿海等處甚形喫緊各等因應如何應付對待之處乞迅示機宜以資轉遵 
　　去歲政府擬在黑省設立國防總司令以靳雲鵬或何宗蓮充任但未實行現因黑河喫緊又議擬在蒙滿設立保護沿邊事務機關其主任一席擬以何宗蓮充任目下名稱尚未大定但將來或用國防總司令名義日前已致電鮑孟二督及張作霖聞孟督昨已來電贊成政府現因屢接鮑督來電報告黑河一帶因過激派又有戰事防務喫緊擬即調現駐嵗埠之第九師軍隊開往黑河所有開拔經費统由中央籌措 
[陳都護之挽救蒙事意見]  
　　庫倫陳都護使上月中有馬電至京詳述外蒙改約意見原電如下北京國務院外交部鑒中密關於外蒙議訂條件一節上月院部微電所開維持外蒙自治解除協約限制又院電所開駐兵鐵路册封墾礦四條又院二十四日函稱宜求經營實事不務取消自治虚名明燭萬里至佩扼要自當遵照磋商惟毅尚有意見預請核示庶便應付者謹條列如下一協約之害不在允許外蒙自治而在限制中國權利外蒙向有自治習慣又鑒前清官吏苛政實以聽其自治爲宜但自治有兩種辦法一維持現在官府制度二行政權歸之中央參照前清辦事大臣遇事必先交土車扞畢三處會議並許有建議國會申訴平政院之權以防制違法官吏顧車林曾云外蒙無人才自治斷不能久祗活佛在日終不便更改是後之辦法實非現時所能辦到現黑黄兩派雖互有意見中央實不便爲左右袒應聽其自然歸束故此項條件仍宜聲明擔任不更改外蒙自治制度以示大公一艶電墾礦一條即是微電將俄蒙專條俄人所得利益移轉中國之意惟查外蒙庫恰之間租地墾礦悉係華民俄人寥寥華民墾地利益雖三方協約未經明定但自前清以迄現在華民照舊享有並未更改礦物則中國官商自行放棄向來無人來蒙調查議辦苟照前清與俄人合辦金礦例酌給人利益亦未見抗阻不允蓋俄蒙商務專條乃係援例要求性質且有極瑣細不關緊要者其所得利益並非俄有而我無毅意此次首以杜絶外人攘奪爲主擬定一條曰外蒙官府不經中央政府認可不得私以土地林礦各項利益租借或許給他外國其以前外人租借地畝林礦已有契約者將來或期滿贖回或由中央特别規定此外一切通商事宜嗣後由中央政府與通商各外國另行商定云云似此則俄商務專條無形取消其已有者暫不動亦可免現時窒碍且蒙人極懼日本援例要求見中國報紙有開放蒙藏之說頗願開放爲各國商埠以杜俄之壟斷日之覬覦亦可藉此條爲之保障並爲將來開放張本至我所要求墾礦事項自必竭力磋商惟蒙人對於地土事宜向不放鬆倘不能收十分效果則仍聽商民照舊有習慣逐漸擴充果駐兵鐵路兩項實行辦到將來實力旣充交通便利外人旣已杜絶此項利益自在取携之中一外蒙自治經費全恃華民貨捐此項貨捐若提歸中央徵收則經費無着蒙必不允若照舊徵收則中央又永無收入至善辦法莫如中央徵收收入額數限定給予蒙人作自治經費將來商務發逹中央自有盈餘可補助在蒙各公署政費但此條暫不提出擬先探蒙人意見能允至妙否則照舊以待後圖一外蒙有一部份商務交涉權最碍中央主權易滋流弊擬定一條曰外蒙一部份商務交涉權完全歸中央辦理中國公署交涉員并得參用蒙員藉資接洽遇有重大事宜仍徵集蒙官府意見其外交衙門改爲商務衙門專理華蒙人民交涉事件但此節未得俄正式政府承認現時斷難實行擬將照會聲明在中央未向俄正式政府聲明以前仍照現狀辦理惟兹事關係重大未敢輕議且旣有限制蒙人擅許外人利益一條縱令仍有商務交涉權不過蒙俄人民爭訴事件亦無大碍則此節或留俟中央將來與俄正式政府提議取消亦可應請審酌一活佛擬照逹賴啦嘛例給與歲俸一萬或稍從優一蒙欠俄債俄鈔四百萬元係分期歸還舊歲年底又還四十餘萬按照時價不過約需華幣三四十萬元此項債欵蒙已收集破舊俄鈔足以清償當不至要求中央擔任但萬一有此要求應否允許以示體恤亦應預請核示一此外如優待蒙人如選列議員及充爲民國官吏等項例應允許一協約中應存在事項如活佛册封中蒙會審制度應重爲列入聲明庶約數完備一各項果能辦到則協約不廢自廢廢約一語擬俟將來與俄正式政府交換條件時聲明竊計此事效果如何此時尚未敢必而所提條件事前宜詳爲審酌總以擴張國權鞏固外蒙自治適合蒙人心理爲主當否乞鑒核示復以便進行毅馬 
[裏塘失陷後之外訊]  
　　字林報二月一日打箭爐通訊云裏塘爲鄉城藏匪攻陷之情形今得略知其詳城陷時黄喇嘛適在裏塘從中勸阻故有中國軍官三員得獲釋放旋歸鑪城内有曾姓者前由此間解送軍需二百擔前赴巴塘道出裏塘因地方不靖駃牲缺乏未克續進曾與護兵二十人及其所解送之物遂同在裏塘陷入匪手守裏塘者爲邊軍有槍約百餘桿由秦某統帶禍患之來雖其機早已可覩然秦某未先事預防僅令文員勸解耳據曾所言裏塘苟有適當之防範至少可过二十日惜秦毫無佈置致失要地曾到裏塘後見事勢危迫即自行設備擇要駐紥苟秦部下之兵咸與之聯合防守則軍需頗裕可以支持多時即以食料而言曾儲氷若干足供半月之需曾固善事防衛而秦則自處於四面受敵之低地其兵士又散處四方進退不能呼應再秦不得兵心兵無□志藏匪三三兩兩持械入鎭託詞保商詰以何故持械則以保護財貨爲對曾識其領袖數人密告秦但秦不加之意也藏匪安置旣衆遂於某晨倐攻兵營時秦方高枕安眠倉促相拒其力甚薄不旋踵即降藏匪檢收兵士之槍械子藥未幾在鎭大搶次日據守山地之曾兵因秦軍已降且己力過薄二十人斷不能抵禦二千人故亦不得不降藏匪乃得米糧衣服頗多及印幣八千枚曾所携諸物内有若干係託帶至巴塘敎會者計此損失不下印幣五百枚華兵被擒後大部份解往雲南聞有願從匪者匪得秦初擬置於死地函送其首至鐪城嗣由黄喇嘛勸阻秦得不死但被幽禁焉至於鄉城藏匪起事之原因不一其詞一說謂多壩所儲軍械本有酌留交與藏人之說去秋全數移至裏塘不留些須以供本地藏人之用故藏人引以爲憾遂有裏塘之役蓋志在復得全部軍火也一說謂藏匪領袖語人云鑪城陳鎭守使行動獨立不遵成都訓令乃一無責任之人故藏人將往攻之此種言論頗起人疑以爲鄉城藏匪之肇事或由於劉師長之挑撥亦未可知蓋劉在數年前曾駐廟塘不難與藏人接洽且劉對於陳遐齡向抱仇視態度安知其不挑撥藏匪使之作亂令陳不得已而撤退其駐守青溪等處之軍隊劉乃可乘虚而入以逹其佔領建昌流域之目的乎此說雖似有理由但未得事實以證明之故未可信以爲實又有一說謂鄉城藏匪挾有拉薩藏人之勢力故有此變第亦無確證可使人信其然也陳使近接北京來電諭令嚴守領土不得再有喪失至拉薩藏人所佔之地現旣有暫定之約互相遵守目前可無須過問惟南路危機宜以全力鎭定之並謂餉械兵士自當酌發以厚兵力云云兹聞寄欵方法業已籌妥由甘肅解匯六萬元聊充急用嗣後仍當陸續匯寄又聞北方將派兵一旅赴邊助戰雲南亦有出兵一旅奪回鄉城之說陳使近稱將親率軍隊蕩平南路目下以軍品未齊暫緩出發陳兵一營刻駐河口如滇兵出助之說果成事實則藏匪兩面受攻勢必不支大約一見大軍臨前將自望風潰散不待攻擊地方即可恢復今藏匪方在裏塘廣招黨羽但烏合之衆無足道也數日前聞諸陳使云已請英領事狄志曼向鄉城藏匪疏通如藏匪願將所得軍械交出則寛其旣往不爲已甚英領事目前想在巴塘第函電交通極爲艱難即由滇轉寄亦復匪易且大費時日數日前得巴塘一信係十二月四日所發繞滇境而行費兩月之久函中謂巴塘岌岌可危但今逾兩月未聞事變想巴塘之危關已過去矣據此間私人消息巴塘統領於事急時適由察木多回防故兵士乃不敢譁變又謂鄉城藏匪進撲巴塘中途受創而回但此消息尚未證實也 
[三誌財政部之减政（冷眼）]  
　　龔心湛氏於到任之始興高彩烈本其皖系財政家之薪傳力行减政以救財政窮困大有不逹目的不止之勢今則四面楚歌處處受敵不得已將官俸减成原案完全取銷記者不能不嘆龔氏手腕之拙而爲京外無量數恐慌之官吏慶也 
　　京外各軍政經費原定三月起一律减發二成果能辦到每月節省經費約計二百餘萬元自奉令有碍難減支者得聲明理由咨部免予核减後於是各部院紛紛提出理由如司法部敎育部蒙藏院等非聲明經費本絀即稱向來撙節均屬無可核减龔氏對此無法拒駁至减少軍費自靳陸軍首先反對浙楊督繼之直曹督又繼之近日則江蘇江西等省無不來電反對而曹錕電文中并有軍餉積欠已巨若再减發恐致不能維持若有譁變誰任其咎之語京師司法界全體又欲與之爲難提起公訴京中報界復日事攻擊各方輿論聲勢洶洶龔氏處此四面受敵之際進退維谷節流政䇿旣難實行四出借債又乏人應此正日暮途窮悵無所之之日也 
　　龔氏節流政䇿旣遭京外各機關一致反對除本部行政費得以核减者不過一萬餘元而已减政原案本屬通行京外軍政各機關今效力僅及財政一部已屬無謂且財政範圍中如鹽務署如幣制局均各有主管早已不受本部支配僅於本部各司處經費减支二成所 
 
 

Page 7

 
 
有之數不滿三千元龔氏不得已於前日（八日）國務會議將官俸减成原案聲明取銷可見减政掣肘之情形矣說者謂龔氏减政不克實行後有人勸以不如將减政案取銷尚可博各界之歡心即辭職遠引亦可留一紀念云云龔乃不得已而從之云 
　　軍政經費減成原案取銷後因財政困難三月分經費仍有搭放八年公債二成之說惟限定行政機關軍警薪餉概從免搭以示體恤然八年短期公債發行南方尚在反對日前新國會議員周宗棠又提出重大質問書請龔氏出席答覆恐無圓滿之結果將來八年公債發行案能否經國會通過殊無把握而龔氏以未經國會通過之公債即搭放三月分經費未免操切若再如减薪成案因國會之否决而再停止取銷龔氏又將何以善其後也 
　　龔氏减薪政䇿旣已失敗而搭放公債之法亦尚未可恃且其所行皆一部分或一範圍之事當局譏其不從大處落墨於是龔乃連日在部内召集人員討論全部分財政計畫併前各項一併加以研究據此間某報所載謂其巳有端倪兹特照錄如下（甲關於軍費項下者約分四項目（一）收縮臨時軍費臨時軍費去年度每月巳逹四百餘萬元日前核减百餘萬元兹擬再行收縮（一）各軍輸送隊裁撤之恩餉原定放給三個月現擬核减一二個月不等此項已與參陸處磋商（一）規定軍費預算本年預算已决定不得超過六七年度數目（一）限制特别軍費兩年以來各省臨時軍費之　交增特别項費者異常之多兹擬定一律絶對禁止（乙）關於政費項下者約分項目（一）分别緩急隨時由部討論决定之（一）不急之政費如修理工程等一律絶對限制不予核准（一）應卽行支之行政費此項另由部中分别列表分别次第（一）裁撤京外駢拇機關此議現在仍擬設法疏通進行其中最爲重要者卽合併各省實業敎育兩廳一事是也但此項仍須調查分别詳細討論此外尚有數目未詳（丙）關於中央直接收入者數目未 
等項有已經核准抵用者須一律掃解各省此後不得截留挪用（丁）關於財政及金融者約分五項目（一）增收田賦稅之籌備（一）實行所得稅與其推行辦法（一）裁釐後加稅之籌備（一）變通八年公債票之推行辦法（一）救助金融之計畫特未知此種計畫不再蹈减薪案之覆轍否耳 
[審訂鐵路法規會開會（七）]  
　　十日上午十時三十分交通部審訂鐵路法規會在鐵路恊會開第十五次討論大會會員到者四十餘人首由主席關賡麟宣布本日議程第一案爲鐵路營業法延二讀會此案全文已經過大會可决祗有罰金問題提出審查現已由指派之會員劉敦謹魏武英車顯承李遂賢伍頌折五員審查聲復又營業股提出十五十六兩條之修正應即分别討論再前者曾經議定各根本法須俟提出國會通過後始能頒行爲迅速起見亦可先定名爲營業條例以敎令公布俟行之無弊再改爲營業法然關於此事本席尚有意見現在各國共同管理中國鐵路問題發生外交委員會原提議最要之語曰鐵路統一後各路行政及運輸遵守中國法律由交通部指揮之若問中國鐵路行政及運輸之法律何在恐無詞以對蓋此等法律尚在本會討論中而各路支離破碎各自爲政之章程何嘗可認爲中國法律大都原借欵路之本國習慣而已由此點言之此項法律自應刻期成立以便將來鐵路管理權爭回之後有可用之法律故先作爲一種條例一節似亦可不必也遂 
運輸規程之第二十七二十八兩條原文第十六條移作運輸規程第三十三條此處另改正簡括條文請公衆討論當由會員華南圭首鳳標曹景皐先後將第十五條修正由主席付表决經全體贊成通過第十六條修正原文亦經全體通過遂接議罰金問題由主席參酌會員華南圭首鳳標魏武英等各修正將關於路員者改爲依照鐵路懲戒規程之所定處罰之關於公衆者另派會員胡靖清按照原文再參考現行新刑律及違警律比對規定罰金數目提交三讀會均經多數會員贊成通過復將全案付表决亦經全體贊成遂接議第二案國有鐵路工役雇用規則案三讀由會員秦岱源華南圭任關東等逐條修正並將各附表一律修改均經多數通過時屆午後一時遂宣告散會次日續議 
[萬國記者俱樂部之盛會]  
　　昨日（十日）下午五時北京萬國新聞記者俱樂部在東單二條事務所開會中西東各會員到者四十餘人齊集會場入席後會長汪立元報告開會請會計長康士鐸報告决算預算事宜康君報告開辦以來之决算畢並聲明會務草創伊始經常預算尚無確定標準擬先行試游俟下次開會再將正式預算提出報告衆贊成繼由副會長辛博森提議組織繙譯部事其理由以爲中外記者以言語文字之不同彼此溝通情愫交換智識頗感不便若自行聘請譯員又限於經濟最好請政府方面擬派譯員四人（英文二人法日文各一人）來會擔任譯事衆贊成并推汪會長與政府接洽有詢問會員可否以稿件託會中繙譯者略有討論决定如關於本俱樂部公衆者可以代譯如僅係個人關係與公衆無干則不代譯繼由汪會長提議定期開茶會邀請中外各界到會參觀（中國方面如各機關要人及名流外國方面如各使館要人及名流）衆贊成時至六時會議事件已畢美國大資本家阿卜脫君偕總稅務司安格聯君美使館參贊丁家立君入場（美公使本擬親蒞因事未克到場特屬丁參贊代表）衆鼓掌歡迎請阿君演說阿君起立致詞略謂鄙人今日特來貴俱樂部雖非演說家然中心甚爲愉快故簡單有所報告美國各銀行於去年八月組織一銀行團得政府許可前於一千九百十二年雖曾有銀行團之組織然此次之所組織更可代表美國之金融界蓋規模較前擴大各大銀行均有代表加入也美國銀行團對於中國之財政頗願有所裨助中美相距一萬二千英里然兩國情誼素篤凡中國人之至美者均受歡迎惟美國對於中國之情形多未能明晰故銀行團特屬鄙人代表來華考察一切美國自從歐戰以後有精神上之感觸凡持個人主義者均變爲國家主義此次對德戰事即以德人之强横不公平非戰勝之美國在世界不能活動鄙人此次來華並非有勸導中國如何治理之意味不過以旁觀之地位研究其應如何治理並深望中國在世界和平會議有滿意之結果云云汪會長代表同人向阿君表示感謝之意並謂今日阿君親切之談話傳佈以後當使全國人士之想望丰采者同表歡迎云云繼由安格聯君演說略謂阿卜脫君此次到京都人士想望已久中國目下應辦之事甚多苦於經濟困難當然希望美國銀行團之助力云云繼由辛副會長以趣語收科演說已畢時近七時遂散會是日擔任囗譯者爲辛博森史俊民陳定漢三君會場情形頗極一時之盛又據中美通信社消息萬國新聞記者俱樂部十日午後六時在二條胡同本俱樂部開第一次常會並歡迎美國支加高大陸商業銀行協理阿卜脫氏到會者除本京各中國報記者而外尚有外國記者多人而美公使芮恩施因事未能到乃派北洋大學校長丁家立博士代表蒞會開會後阿氏起而演說由陳君定謨譯述其詞曰余來華之前嘗與吾國各大銀行如國民第一銀行大陸商業銀行等論中國財政情形皆願爲投資之助此次與從前銀行團之性質不同蓋從前含有政治作用此則完全代表民意願爲國民之聯絡而已歡戰以前歐美人之思想大都偏重個人之利益今則咸願傾其資財以謀公益故對於中國投資非常高興但决非爲銷耗之用而爲實業之用也云云繼起演說者爲某西人其略云阿卜脫氏未來之先盛傳借欵之說及其來也一似有若干金銀滿載俱來者當此中國財政恐慌之際甚望有心實業謀開利源者與阿氏盡情接洽云云散會已七時矣 
[黨派間未來之形勢]  
　　中美通信社消息云年來政黨組織識者咸相戒不敢言雖偶有某社某俱樂部亦不過議員之聚會非如元二年間政黨旗幟之鮮明也此次南北會議一般政客乃復建議造黨聞上海方面舊國會議員益友社與民友社正從事提携而政學會與研究系亦頗有接洽此次朱桂莘赴滬啣有舊交通系首領之命與南方民黨融洽感情則他日和局成後民黨與舊交通系或竟可同組一黨亦未可知據北京方面觀察安福派之活動稍與研究系接近而豐盛派近又有所謂己未派者蓋即于寳軒氏奉錢總理之命而組織者也最近于氏派某某議員等在天津濟南上海各處組織分部然則豐盛派又分二支系一爲錢系一則梁系已顯然矣他日結果如何非所敢知惟官僚黨與政黨之孰得孰失有心國事者亦不可忽視之也 
[京華短簡]  
　　巴黎陸專使索寄軍械合同之電月來不下十餘通政府屢答以尚未檢點完畢容檢妥卽寄近陸使又來一電催寄此項文件政府乃於昨日始將秦平公司合同曁滿蒙各路借欵及章宗祥與日外部交換之信件全文一并電逹陸使 
外人消息近兩日政府曾向外國銀行家談及善後借欵問題據外人之意中國果能尅日續開和議外交團必當協助一俟和局略有端倪該借欵卽可解决 
　　今日（十一）午後公府召集財政方面人員開一會議討論財政上重要問題聞仍係關於八年公債及軍費政費核減等案龔財長昨已由津回京矣 
　　近據俄屬彼得格勒路透電謂俄國現有華工組織聯合會會員數逹六萬餘人宗旨在傳布革命主義並於中國創立兵工會中政府得此報告甚爲驚異刻正遴員從事調查以便切實阻止活動 
　　江西陳督軍爲便利起見擬將督署移駐九江日昨並派顧問李鈞來京磋商聞政府關於此事頗亦謂然惟以經費浩大一時似難籌措如陳督能自行籌措大概此事或能實行現在正在研究尚未答復 
　　魯匪雖大股已平而餘孽未清張樹元時常出巡親自督剿亦非長久辦法政府近欲於魯省增設東臨鎭守使即駐聊城俟經閣議决定之後即可發表 
　　協約戰勝紀念工程經費前由内務部咨請財政部照撥以資交付惟財政部近以部欵異常支絀日昨卽覆請將前項工程費先由市政收入内挪撥以資應用湖北官鑛署總辦金鼎來京向當局陳述辦鑛築路購山需欵頗急擬在官錢局添印官票數萬串接濟官鑛現財農兩部已核准備案 
[吉省百物騰貴之可慮]  
　　本省自客歲以來各種貨物價格日增入春後尤甚甚至有一日增價二次者叩其原因云物價以大洋爲本位大洋價旣增故貨物隨之近二三日來物價較上月又皆增十分之一二據某商云照昨日（八日）之大洋價觀察之此後尚須高漲房價一項受錢法毛荒之影響兼之生齒日繁房屋缺乏故房價繼長增高幾比滬哈而過之城内瓦正房上等每間須大洋七八元或吉錢二百吊中等大洋五元或吉錢百四五十吊下等至少亦須百吊左右廂房百二十吊至七八十吊之間卽城外極僻陋之小房亦須四五十吊左右布價糧價旣昻貴異常而房價復如是之鉅所謂衣食住三大問題直令小民無法擔負近來興工建築者甚多而工人缺乏小工每日漲至十二吊至木瓦工須十六吊且不易僱得也現時天氣雖較上月爲暖而燃料究不能不用時下炭車減少致市價仍未下落計成總購買每百斤須市錢五十餘吊零售每斤市錢六百文菜蔬因去歲歉收各種出産皆少現價異常昻貴各菜園所存之菜業已銷售殆盡其價屢增計大葱每斤須錢二吊左右蘿蔔每個一吊餘白菜因菜商由烏拉街運到數十車價較平和每斤售錢八九百文云 
[長沙雜訊]  
　　自張敬堯督湘以後北方陸軍人員之隨同來湘者絡繹於道此項人員多數未得差委閑居省垣張恐其長此以往有荒學業且恐其閑居無事不免滋生事端亟須設法安揷以期兩全爰出私財組織一陸軍軍官佐學校委任軍路局局長龔渭霖爲校長飭即從速籌劃開辦聞已擬定辦法分作高初兩等高等額設四十名初等額設六十名概定四年畢業 
　　湘省屢遭兵燹善後事宜最關重要雖經張督設立湖南善後籌備處而以常欵無着殊難進行頃有善後討論會職員張駿以湘省出産除殻米茶麻以外紙張亦其大宗如平江瀏陽寳慶等屬均爲著名産紙之區能仿照平江紙捐辦法推及全省則每年所入當有可觀即如平江一縣每歲紙捐所收恒數萬串若推行全省至少亦當增加十倍以之充善後經費當亦所差無幾爰以此法條陳張氏以備採擇張深韙其說已批准施行並擬設立全省紙捐局以專責成業已委任張駿爲 
　　張敬堯昨通令水陸各軍警及各知事云案據程潛由郴州來電開昨敝軍第一師解散衛生隊及輸送隊各遣回籍因該士卒等無衣更換軍服未繳惟衣口内外蓋有四寸徑大之廢字特此奉聞即祈貴軍惠顧查照並懇保護過境無任感激之至等情據此查該軍解散兵卒有無暗帶利器沿途有無騷擾情事均不能不妥愼查明嚴爲防範除分令外合行令仰轉飭所屬一體戒備加意嚴防如果查無前項情弊准其過境回籍並仰各知事嚴加查察以免後患 
　　去歲湘省議會改選舞弊一案張敬堯現擬澈底根究業已令由高等檢察廳轉令長沙地方檢察廳着手調查此案證據地廳奉令後即發出拘票飭將已撤第一區覆選鹽督曹頌鈞代辦第二第五兩區初選鹽督朱榮漢曁運動選舉之袁家沅等拘拿到案以便研訊乃曹朱兩人均已預爲逃遁僅將袁等六人拘到致此案一時尚難得手又聞曹頌鈞已逃至北京借前政務廳長王丙坤名義攻擊張督王氏聞知已請張督電京懇將曹頌鈞拿解來湘以便究辦又第二區覆選監督辜天保亦有違法舞弊嫌疑刻下亦在究辦中 
[皖省議會之兩電]  
　　致上海議和代表電上海朱桂莘先生唐少川先生曁諸代表先生均鑒頃奉滬電以現因陜西停戰問題未能解决和議遽爾中輟逖聽之下全國震驚當今外患方殷即使國内統一急起直追猶虞不及何堪再見决裂諸公膺代表重任國之存亡在此一舉倘爲局部之波折遂置國家於不顧何以慰人民望治之心何以禁列邦騰笑之口尚乞諸公委屈求全雙方忠告務逹和議繼續進行南北同就軌道而後止河山再造一髮千鈞應惟諸公舉足是賴諸公當不河漢斯言安徽省議會印 
　　致北京府院電北京大總統國務院鈞鑒此次巴黎會議爲保持世界永久之和平消弭萬國侵略之戰禍我國赴歐專使在會提議索還青島并宣佈中日密約名言崇論薄海同欽何以日人出而干涉違反共和本旨侵犯國家自由凡有血性之人罔不痛心嫉首應乞中央極力主持電請各國公使主張公道并囑陸顧王三專使堅執前議庶四年五月九日深辱大恥洗滌有期全國幸甚安徽省議會印 
[南京快信]  
　　王巡閱副使由滬電告李督稱唐總代表允俟于右任有證明陜西現已停戰函電到滬即行續開會議 
　　李督昨電徐東海請阻陸軍部接濟陜西軍械 
　　北政府復電李督中日各項密約現經國務會議决定寒（十四）日發表 
　　省議會昨日已將内務敎育實業請議各股審查員選出今日開審查會明日可接開大會 
　　新任敎育廳長胡家祺（玉孫天津人）昨日抵寗即謁軍民兩長定今日（十三）上午十時接篆前任符廳長已回籍由第一科龔科長辦理移交 
　　軍民兩署將下嚴厲命令重申米禁以防奸商偷運 
直隸督軍署派王紹齡來蘇採辦軍米二萬擔 
省農會改選奚九如葛錦城仍當選連任正副會長 
惲寳惠前日由滬來甯昨已乘津浦車北上 
姚錫光昨日午車又由寗赴滬 
閩海關監督孫啓秦昨日出京回寗日内即赴閩 
齊省長委祖福慶充体署諮議 
李督派駐京參謀秦洸赴彰德送袁夫人葬 
聞倪嗣冲因和議停頓昨電李督頗有責難之意 
江寗各公團反對金陵汽車公司駛行城内以免行人危險前日仇繼恒蘇嶽宗等謁見齊省長聞已允將案註銷 
齊省長奉部令通飭各縣知事取消官中 
　　津浦路局現因第三第四兩次尋常快車搭客過多不敷乘坐定於三月十五日起每日添開第一第二兩次由津至浦及由捕至津特别快車各一次並將尋常快車開到時刻重行改訂均與京奉滬寗快車互相銜接以便行旅第一次特别快車每日上午十一點三十分由天津東站開次日下午一點到浦口接滬甯第四次特别快車第二次特别快車每日下午三點三十分由浦口開次日下午四點三十一分到天津總站接京奉第四次快車 
地方通信 
[蘇州]  
　　載客汽車之被駁商人周壽銘擬集股創辦汽車公司在盤胥間馬路以抵火車站通行往來載運客商特具呈警廳核示崔怡庭廳長以蘇州馬路狹窄且橋樑亦不甚堅固通行汽車恐有危險批駁不准 
　　司法官反對减薪高等審檢二廳接奉司法部電令以准財政部咨中央現擬實行减薪政䇿蘇省司法機關是否可行請速酌奪等因經林王二廳長以蘇省司法經費本極支絀各屬員所得甚微殊難再行酌减昨已電復司法部核示矣 
　　烟酒稅另自設局蘇省烟酒稅捐向由各稅務所與百貨一律徵收並未另設機關亦無專支經費自五年三月始將烟酒稅捐劃歸省公賣局管理仍由各稅所徵解上年奉部電令財政廳於各稅所原支經費内劃出烟酒經費改歸局支在其時原祗有手續之轉移而事實並無出入現悉蘇城稅務所曁第三區烟酒公賣局均奉省局訓令轉奉部署會電烟酒稅捐欵目由局直接收解停止稅所代徵并規定應支經費自本年二月一日起准於每月捐欵項下按實收數目提支經費百分之五隨同解欵領紙俾省周折其向發之烟酒經費截至本年一月末日止一律停發通知書如有已領二月分前項經費者應即查明如數呈解歸還云云 
　　電燈改良之初步蘇州振興電燈公司近因用户燈泡久未更換以致燈光不明特飭工程師先將平安橋變壓所電力改動凡由變壓所發電之各燈户均由公司備就新泡於昨日派出職員十餘人工匠數十分赴各家掉換當晚開燈後該處一帶燈光頓覺明亮即他處半夜燈電力亦因之充足而公司中據工程師之報告是晚電力轉較平時可減輕十四分之一 
　　朱使赴滬蘇常鎭守使朱申甫水警二廳長趙雲生於昨日午後同乘快車赴滬所有使署及第二司令部一切職務暫委參謀長徐森彭錫藩代拆代行其水警二廳職務聞由督察長暫行代理 
　　成衣業遵貼印花本埠城廂各成衣舖前奉警廳取締飭 
代表朱某前日在九勝巷軒轅宫製衣公所邀集同業提議遵令黏貼印花領照營業并由宋某等聯名具呈縣署警廳請求給示懸掛公所俾得一體遵守 
　　律師犯罪被押律師趙仲忭（常熟人）有座落蘇城北顯子巷房屋一所上年春曾憑中保租與王某（前清曾任粤海關監督）每月租價洋二十元當交押租洋七百元王遷進後又自行裝修門窗等項用去三百餘元迨至冬間王即另遷向索押租等欵屢次延約遂令中保轉催趙置之不理王某即雇匠工兩人住屋看守詎趙突於本月某日將其全家眷屬搬入該屋並指看屋之匠工爲匪徒鳴告警區拘押王某得悉即委任賬友田少康代表赴吳縣公署起訴經温知事派員調查明確經藍承審員提趙律師到庭與中證人等質訊趙稱該屋租價每月二十六元押租僅有一百元統共計算王尚虧伊五十餘元盤詰至再言詞支離藍承審員立派法警同地保至趙家中吊取租契租摺詎趙妻不知其中隠情當將原租契摺交出由法警呈庭藍承審員查閱該契摺載明每月租洋二十元押租洋七百元給趙閱看趙俯首無詞藍承審員謂爾身爲律師應知法理乃竟飭詞圖賴又敢誣指匠工爲匪不法已極且爾尚有他案（趙仲忭與趙鳳翔因遺産涉訟案内僞造證據經高檢廳飭發吳縣訊究）一虚百虚遂命將趙收押聽候傳集看屋匠工及該區長警再行復訊一面詳請高等廳先將其律師職務停止俟判决確定辦理 
[松江]  
　　籌備高小運動本届縣敎育行政會議議决於本年春季舉行縣立高小聯合運動會先由敎育行政人員在勸學所設一籌備會已經邀集各高小校長及體操敎員等開會一次通過運動規程推定辦事主任公决以陰曆四月初四日爲運動期並議定各校競技運動以七種爲限團體運動以五種爲限業將運動種類列成詳表送交各校分類認塡限於三月三十一日以前塡就繳還以便編制節目並因此次開會手續較繁因定於本月十六日開二次會議籌備一切已通告各校長各體操敎員届期預會矣 
　　烟犯判罰鉅欵浦南葉榭鄉離城較遠耳目較疏故烟禁素極廢弛隔昨警所那稽查率同内勤巡士數人前赴該鄉在著名之張姓烟販家捕獲烟犯三人連同張某解送縣署由縣判罰張某洋二百元内有費某爲該鄉著富判罰洋一百五十元餘二人各判四十元云 
　　分設郵務支局本邑向時僅有一二等郵局設西外裏館　附近嗣又在城内府前街添一支局於是城内多一收送信件之所商民便之惟自妻館驛以西至會城一帶綿延數里市面素稱繁盛不可無收送信件之所故該局又於前日在秀野橋附近增設支局一所 
[無錫]  
　　麵粉市面之活動麵粉市面自入春以來因銷路呆滯堆積茂多近因春雨連綿麥苗受損小麥市面大爲活動原料旣貴粉市亦因之起色且申市又有某洋行定購四十餘萬包銷路□旺市面因之頓起各紛廠自得此消息後每包均漲一角五分昨市開出綠兵船二元零七分紅兵船一元九角 
[嘉興]  
　　四鄉發現流行病嘉興自旬日以來氣候不匀忽寒忽熱致南鄉一帶發現流行病初起時四肢酸痛咳嗽身熱其重者周身發有風痧（形似瘡疥）均無大害數日可愈近因天氣奇寒病症加劇且蔓延已至城區各醫生頗形忙碌十齡内之小兒近亦多患天花傳染頗速城中慈善界已設立施種牛痘局於前日開局 
　　發表檢定合格敎員本縣小學敎員曾於去年八月問赴省檢定現委員會已將檢定合格各敎員呈請敎育廳核准公布計無試騐檢定合格者張廷楠等三十二人試騐檢定合格者陳澤貽等五人代用教員趙麟一人現該項名册已頒發至勸學所由莫所長查核名册通告合格各敎員遵照檢定程序第三十一條請領許可狀其應繳領狀費洋一元及印花二角於具領狀時繳所以便彚轉請發 
　　發現塗改奬劵嘉興自有奬義劵發售以來各界爭相購買故營是業者莫不利市三倍然人心險詐愈出愈奇慈善券第五期開奬後所有大奬末尾及小奬等均可由經售奬券各公司兌取本城大利奬券公司連日收有大奬末尾及小奬等多紙後經夥友察出内有三條係狀字碼塗改者改法極工不易辨别云 
[揚州]  
　　緝私統領查防兩淮緝私軍隊名爲十五營其内部編製與陸軍逈别或三連爲營或四連爲營每營兵士約三百人内外營連排長之差缺每易一統領均更去泰半更易期間恒在新統領查防之後本任何希古統領亦循例於十二日正午十二時帶同親信隨員及差弁百餘人乘坐帆船以江靖官輪拖帶前往通泰海三屬查察各駐防軍之勤惰先及淮南循序至淮北約需一個月竣事 
[杭州]  
　　更調公賣局長之抗議浙江烟酒公賣局長朱鈞弼現奉中央電調任安徽烟酒公賣局長即以安徽局長張順（號伯言懷寗人）調任浙局電音到浙後楊督軍齊省長已聯電財政部挽留 
　　塘工券開奬之籌備紹蕭塘工第四期有奬義劵定於三月十七日上午八時起仍在第一舞台開奬齊省長派委機要秘書張朝墉財政秘書周穀生兩員杭總商會舉定中國銀行行長蔡谷清元泰莊東倪幼亭屆時前赴第一舞台監視 
[漢口]  
　　敵僑産業之處置德商禮和飛黄蛋廠其汽機爲中國所未有聞粤商梁耀楚籌就股本二百萬赴江漢關兼管理敵國 
買德華學堂下首地皮已輾轉售於劉歆生刻因分局清理德人財産赴局禀請將此項地皮繼續撥伊管業吳仲賢局長以此事已經呈請北京事務總局轉向財政部請示辦禮仰候奉到部令再行飭遵又武昌武勝門外洗砂廠係禮和洋行所有現經武昌警務處會同管理局員按册點收並派警常川看守　　更正四日本報京電載北京大學敎員陳獨秀等四人出校事六日北京通信即聲明並無其事兹又接京函謂確係出於謠言特再更正於此 
雜評一 
[要人辭職默]  
　　要南要人近多表示消極態度初傳莫榮新辭督軍而以馬濟代之之說繼傳李烈鈞辭參謀長曁軍事委員長等職之說今又傳陸榮廷辭軍政府總裁之說要人紛紛辭職果何爲乎 
　　今馬代莫督粤之說雖已經軍府聲明取消李陸兩氏之辭職亦已經各方挽留似不至成爲事實然當此和議緊急關頭正西南協力匡扶之日而乃各要人謙退不遑若汲汲焉自鳴其高蹈也者豈有所憤激而出此抑有不得不辭之苦衷在乎就表面言之已不能令人無疑矣 
 
 

Page 8

 
 
   
 
 

Page 9

 
 
   
 
 

Page 10

 
 
和議停頓中南方代表之一 
[李君述膺肖像]  
　　李述膺字龍門陜之耀縣人曾肄業三原宏道高等學校歲甲辰東渡日本入第七高等學校辛亥改革從軍山東旋來滬主民立報筆政南京政府成立被推爲臨時參議院議員民國二年正式國會開於北京被選爲陜西參議院議員國會解散再渡日本入早稻田大學潛心法制經濟諸學又與李印泉冷雨秋鈕鐵生諸君組織歐事研究會以圖改革並譯東西學說以餉國人袁氏稱帝時主上海中華新報署名闢皇國會復活被選爲參議院財政委員股長仍主北京中華新報國會集議粤東南下此次南北和議被推爲南方代表之一 
本埠新聞 
[和議停頓中之消息（十二）]  
陜戰未停閩戰又告 
南代表向北代表質問 
和議瀕於决裂 
　　國民通訊社消息十三號南代表全體關於陜事往訪朱總代表首由陜籍代表李述膺君發言大致謂頃接三原子總司令五日急函稱陳樹藩之旅長劉世瓏等陷史家坡後又進攻富平（距三原五十里）同時陳又以大部軍隊直攻涇陽（路三原二十五里）三原城中居民聞砲聲隆隆紛往各處逃避等語據此則北京政府所謂江日嚴令停戰已完全失效而陳樹藩歌電所謂已遵令停戰者顯屬欺罔故南代表全體特來晤見詢問貴總代表及北京政府對於陜事所以負責之法云云朱總代表答謂陜西旣未停戰且有進逼三原之勢當致電質問北京政府倘無正確之答復我等亦無顔面再立於和議席上云云南代表乃鄭重言之曰（靜候正確答覆）遂相率散會又唐總代表前得陳炯明電陳閩事劃界七條辦法（已見前報）當即函商朱總代表將推林葆懌擔任閩省劃界委員矣十三號忽接援閩粤軍陳總司令來電云李厚基絶對不承認劃界等語似此陜事未了閩又見告和議前途不絶如線噫嘻目前爲和議前途之梗者陜西停戰及參戰軍停募二事是也參戰軍與參戰借歀中日軍事協定互相關聯袒護某派者大致謂參戰軍停募今尚非其時其意蓋即延長參戰期間截至巴黎會議平和條約締結後日本軍隊由中國駐在地撤退之時而言頃陸徵祥來電力闢謂查共同防敵協定原僅本於防範德勢東侵以歐戰爲限現續訂之解說似又遷改對俄漫無了期變本加厲流弊可慮且與此處商訂旣事關外交而未先與部接洽手續殊屬欠合法律恐難發生完全效力即言參戰翻覆此問已有議和機關亦不令先知辦事尤生障碍務祈詳呈總統總理核奪各機關如此舉動萬難承認否則外交前途不堪收拾等語就此電細繹之某派假外力爲後援凡足以鞏固己派地盤者雖貽誤外交梗阻和議亦所不惜有識者所以爲今日和局前途悲也湖南省議會魚電略謂陜西之應行停戰參戰軍之應行停募應一聽諸和會解决望全國共圖挽救云云又寳慶紳民蒸電請提議振卹妥籌善後並派代表李劉二君前來陳訴一切云云 
　　戊午編譯社消息西南全體代表本日下午四時有半到舊德華銀行晤朱啓鈐氏首由李代表述膺報告本月六日陜西來函陳許各軍進逼富平涇陽去三原均不過數十里砲聲隆然三原居民大振號呼徹夜奔走無從尤奇者蔡成勛所部近已進逼鄜縣去三原不過二百餘里陳氏歌庚兩電欺飾顯然北庭江日嚴令效力何在若再遷延不至陜民全遭塗毒不止伊旣云負停戰之責未諗究有負責之能力否且陳樹藩輩藐視功令爲所欲爲北庭江日之嚴令曾云若再開戰責有攸歸今不撤陳威信何在朱答云陜西江日後確有戰事實無詞可以曲辯必據此情去電質問北京要求即行停戰務求做到至撤陳一層則不敢負此責任然必警告北京再不停戰必致和議决裂伊實無法維持繼談閩省李厚基挑釁事朱則云去電向京質問遂無結果而散南代表當赴唐總代表處報告唐君云北方無停戰誡心今已顯然再事躭延愈無收拾之望第現在和已不可决裂又非中外所樂聞亦非吾等苦心孤詣維繫和局之初衷現惟有將此情形通告中外然陷此窮境亦須謀解決之法遂决定明日上午十時由西南代表再開緊急會議籌商濟窮方法云朱啓鈐氏向西南代表云陸徵祥致電北京謂參戰終了期限應由外交部解釋交由巴黎大會議决方生效力今參陸處遽然解釋謂參戰問題必須世界和會簽字協約軍隊撤出敵境方爲終了何所據而云然似此越權武斷實足引起國際間之詰責請北庭注意陸氏并云此時協約各國莫不認爲參戰業經終了中國又何能逆世界之潮流也張瑞璣之赴北京也携有愚園辦事處之密碼電本乃此次自京發電盡係明碼且此間從未接到張君親筆函件至張君在京與徐錢接洽情形此間毫未聞悉故此間對於張君之明電頗爲懷疑云 
　　聯合通信社消息昨日十三）爲和議停頓後之第十一日亦即和議停頓後不大祥之日各方噩耗紛至沓來和議破裂指顧間事特將本社所得消息分誌如左（一）南代表因陜戰不停質問北代表昨日下午四時許南代表接據陜西三原本月五六兩日快函稱北軍愈戰愈近劉世瓏進逼富平陳樹藩又以重兵壓迫涇陽三原居民紛紛逃避戰事較前尤烈等語足證北京政府本月三日所下停戰嚴令毫無效力陳樹藩歌電庚電余詒魚電皆屬完全欺罔特開緊急會議議决立即全體赴北代表辦事處對朱總代表提出質問又代表辦事處接漳州陳炯明來電謂李厚基遣軍侵犯囗囗（電碼不明）尤溪等地勢甚危迫等語南代表亦異常憤慨决定於本日與陜事一併質問五時頃已齊赴北代表處矣（二）對於支用參戰借欵與合辦鳳凰山礦之質問北京陸軍總長靳雲鵬最近提用參戰借欵餘額六百萬南代表得此消息以停支參戰借欵爲北代表已經同意之事件乃北政府毫不顧及悍然提用顯係有意破壞和平又北政府與日本大倉洋行訂合辦鳳凰山鐵廠合同損失國家主權權利甚大已與支用參戰借欵問題分别去函向朱總代表嚴重質問并請朱總代表合力阻止明白答覆 
　　平和通信社消息昨（十二）南代表得陜西五日急函戰事仍未停止同時接到閩省陳炯明蒸（十日）電稱李厚基忽派軍犯我尤溪等處經已越過防線情勢危迫頗一致憤慨遂於今日下午三時半齊集愚園開緊念會議决定全體代表均赴德華銀行訪晤朱總代表當面質問僉以陳樹藩始終不肯停戰北京政府命令完全無效則對南方所負責任安在且攻陜不已而再繼以攻閩陽和陰戰何能再受欺罔北代表亦甚以爲然當由朱總代表電致北京政府詢問陳樹藩已聲明停戰何以陜西五日來函尚稱繼續進攻中央命令究竟能否保持有效如再無切實辦法我等唯有貫澈辭職初志等語參戰借欵餘欵前經南北代表商定電致北京不得提用已經雙方同意近靳雲鵬忽將此項餘欵提出六百萬元已由唐總代表正式致朱總代表公函嚴重質問云北京政府與大倉洋行訂立合辦鳳凰山鐵廠合同其中損害國家權利甚大唐總代表已具函質問朱總代表該合同已否簽字並請合力阻止務希明白答覆 
　　陜人謁南代表之談話和議停頓日復一日陜西戰禍日烈一日近且危在旦夕故陜人公推楊銘源馬驤二君親赴愚園泣懇南代表設法挽救要求實行和議决裂兹將二君對於南代表要求各節列述於左 
　　去年十一月十六日停戰令無效今年二月十三日五條辦法令無效三月三日嚴厲停戰令又無效是北庭命令終不能及於陜西陜西終不能免於戰禍戰不能停何和之有此其一也陳樹藩許蘭洲等以大兵壓我北方反時以械彈濟陳綏遠軍甘肅軍山西軍又復愈迫愈近八面包園三原毫無停戰意思何和之有此其二也徐世昌罔欺中外曰陜戰可停錢能訓巧言欺人曰陜戰已停陳樹藩歌電曰我並無一矢相加庚電曰十日前已與于右任信使往還今接陜六日快函乃反愈戰愈烈近逼富平歷迫涇陽所謂停戰者固如是耶所謂無一矢相加者固如是耶十日前已信使往還何十日後尚猶酣戰愈急耶種種欺人之談不攻自破試問我南方將始終不悟甘受北人之欺騙以犧牲我陜八百萬生靈乎此其三也朱總代表負二月十三日以後責任錢能訓負十七日以後責任現距十三日十七日均已兩旬有餘陜民之犧牲不知若干負責且如此不負責將何如耶北方代表無權北方内閣無信是已失和議主體之資格縱勉强縱持所議條件尚有履行之希望耶此其四也總之北方對於陜西絶無停戰决心對於南方絶無和平誠意縱唐總代表及代表諸公苦心孤詣維持議和但多遷延一日吾陜即多痛苦一日試問諸公必欲遷延到如何時期始爲止境耶必欲遷延到如何程度始不遷延耶空電往還誤盡陜西拖延二字誤盡陜西故陜人今爲最後之要求泣懇我總代表代表諸公速以此等經過通電中外預備和議决裂母使陜八百萬人民死於和議二字中則幸甚 
　　三月六日之陜西戰報李代表述膺接三原于右任初六日函稱聞張錫元對人言彼並未接到覃日停戰令並言其戰况如下（一）劉世瓏陷富平之史家坡後將胡景翼部下軍官之家在富平者入其範圍即標殺無遺（一）劉世瓏近復實行攻興市與富平興市昨有激烈戰事（一）乾縣之圍日急奉軍陳軍日用地雷轟城紅崖頭昨日陳之團長張丹屏用大砲連轟數次（一）陳氏宣言伊必要戰至鴉片收後或用此一千萬烟欵購軍火或捲此一千萬烟欵出關要我罷休萬萬不能中央是甚麽東西（一）陳氏奉北京參陸處命日日派員往張許軍中催戰 
　　湖南省議會魚電（銜略）頃接唐總代表冬電以陜西及參戰軍兩大條件横生梗阻和議無法進行北方代表已有總辭職之表示等語噩耗傳來惶駭萬狀内亂經年已予吾民以不堪須臾忍受之痛苦呼天搶地惟望和議速成盪一切之陰霾納全國於軌物乃四萬萬人成全之而不足一二人破壞之而有餘旣傷代表之徒勞復恥國民之無力查陜西之應行停戰參戰軍之應行停募一聽諸和議之解决實屬天經地義苟可以一意孤行則何必有此和議中央對於陜督參戰軍是否威令不行抑或别有用意由前之說是失議和之資格由後之說是無議和之誡心不幸戰禍再開外侮加迫國亡種滅必有執其咎者湘民日在水深水熱之中實已忍無可忍用特哀懇全國諸公激發天良共圖挽救凡和平會議所議决條件均應視爲神聖不可違反否則佳兵不祥背盟無信國人棄之明神殛之力竭聲嘶伏惟矜納湖南省議會叩魚印 
[于右任致五國公使書]  
　　于右任自陜致五國公使書云大囗國公使節下啓者自去歲北京政府不實行撤防令於陜西益復遣將增兵大事攻擊舉國爭之前此通告已經備陳藉各方面之力終三閱月之久始有上月覃（十三）日五條辦法之宣布今在陜北方軍隊奉到停戰命令已二十餘日矣不惟戰不能停反日事增兵劇戰西路許蘭洲劉鎭華管金聚等各率所部奪我盩郿隴寳攻我岐山鳳翔而陳樹藩復以三十餘營之鉅力四面包圍乾縣威驅災民負河築壘以爲久困之計東路交口相橋關山興市史家坡等各要隘或三原涇陽之門户或根本駐在地之屏藩陳氏聚劉世龍及各部之衆合以張錫元一旅以上之力日日攻逼無時或息激戰鏖兵坵隴爲墟近劉世龍復燒殺史家坡進逼我富平矣而紅崖渡一處尤密邇三原我所不能稍事退讓者由以上觀之則北京政府覃日五條辦法之宣布與夫在陜北軍已經停止進攻之通電及陳樹藩許蘭洲等日前遵令停戰之覆電皆空言搪塞大背事實欲以一手掩盡中外人士之耳目夫以中央對於地方有何不能釋怨之處而必殘殺人民糜爛地方數數違約曾不少恤以破壞此將成之和局乎非必北京政府令之不行亦非在陜北軍抗令不遵是直欲没各友邦勸告之好意與南方以　　　破壞和局以圖收漁人之利也是陜人陽得停戰虚名陰受戰爭實禍之害小而破壞世界和平損辱與國信義之害大也且勸告之誠意必欲敝國南北相安猜嫌悉冺使中外人民共享和平之福也今其結果乃反受北京政府之欺愚招敝國人士之積怒使陜西一隅之地爲武力派洩忿之區不惟敝國人民受莫大之損失遭屠殺之慘禍即貴國之僑居於此與夫信仰於眞主之下者其精神之不快樂身體之不自由生命之危險財産之莫保雖欲縷陳豈能盡罄揆之忠告初衷寗復如是故敢即覃日以後陜西戰爭之狀况與夫北京政府對於和議之無誠心掬誠告言冀表同情能爲陜西減一分戰禍即爲世界增一分和平也如以爲片面之詞不足據以緘彼之口則有貴國人士之僑居於此者在貴公使試一詢之則知鄙言之不謬矣特此以聞尚希察照陜西靖國軍總司令于右任三月 
[遣送敵僑船放洋紀]  
　　電報遣送之人數遣送敵僑回國之船已於昨晨（星期四）八時實行放洋統計三船共儎男女大小敵僑一千八百零一人聞係運送至荷蘭國境登陸該局於卽日電報政府曁南京軍民兩長其原電大致謂遣送第一批敵僑共裝三船納拉號（譯音）儎男婦大不敵僑五百五十九人内有醫生三人瑙哀號（譯音）儎男婦大小敵僑五百五十一人内有醫生二人阿德勒斯號（譯音）儎男婦大小敵僑六百九十一人内有醫生二人均於十三日晨八時放洋除另造清册外謹先電聞云 
　　結束第一批遣送手續聞遣送敵僑事務局督會辦對於遣送第一批敵僑業已竣事其第二批敵僑旣一時無船裝儎如待該三船復儎爲時較長於是命令各辦事員暫將第一批遣送手續完全清理以待造報 
　　哈爾濱續來敵僑哈爾濱警察巡官陳士鳳率帶巡士四名護送前在哈埠營業之德僑二名於昨日午後抵滬當由駐在南車站之憲兵即將該德人二名送交第一待船所安置以便於第二批遣送敵僑時彚總放洋 
　　譯錄西報之紀載字林報云今已徵實上海外人確有公呈盧護軍使請將德醫暫緩遣回情事上星期六日美人道森（美興）大來（大來）佑尼干（律師）斯泊萊格（美孚）史蒂芬竇克（滙票商）等聯署呈送交敵僑遣送處督辦聞其措詞略謂上海德醫請從緩遣送以免病人致感不便呈内又聲明呈文一份已抄送美總領事云云盧護軍使見呈文中署名諸人率皆知名之士故覺未便重違其意昨日未見踪跡之德醫白魯滿斯土克醫士比爾特醫士與甘格羅斯醫士聞皆在中國境内與盧護軍使署相距不遠云英文滬報云脫逃之德醫三人直至昨晚尚未知踪跡何在聞署名於請留德醫之呈文者頗爲一般人訾議謠傳俱樂部等機關將請署名者自行辭退三月十五日德醫不許在公濟醫院行醫衆對於德醫所藏匿之地點猜測不一但無確聞今晨三輪船業已開輪現留滬未去者尚有七百五十人除去免遣者外餘皆須於三星期内發遣昨報所載辛納克已隨同其他敵僑上船之說兹悉不確但聞在英文滬報發印時辛納克由總捕房拘留 
[防範俄國過激黨之蔓延]  
　　江蘇特派交涉公署近接外交部電略謂准駐俄公使電稱俄國過激黨密在東亞擾亂誠恐蔓延請飭各機關愼密防範云云聞交涉公署已轉函各機關查照飭屬防範矣 
[鄂督軍復商業公團聯會電]  
　　河南路商業公團聯合會昨接湖北王督軍快郵代電云上海商業公團聯合會鑒支代電悉和議停頓焦灼莫名巳電秀山督軍入告中央務期妥速解决陜事以便轉圓諸公目覩情形尚望就近疏解勿牽一髮而動全身是所切禱王占元齊印 
[和平聯合會評議會紀事]  
　　全國和平聯合會昨日午後二時在麥根路十五號開第五次評議會討論吾國現在時局及將來善後諸問題當由馬君鄰翼謂本會應電請北京政府裁撤參戰軍停止提取參戰借歀及速止陜西北軍之戰　爲促進南北和議之完成並杜將來之亂源其理由以現在歐洲和議已開所有各國此次歐戰軍士均有酌裁之說重法律不尚武力此爲最近世界之新潮流就此情形吾國參戰軍無存在之必要並可表示倘北京政府對於裁撤參戰軍停止提取參戰借欵速止北軍在陜西之戰鬭等事皆不能做到我全國人民卽可認其無統率前方將領之權能旣無統率將領之權能卽可認爲不成政府云云繼由黄君郛除贊成馬君主張外猶主張對於某國發一專電請其停付北京政府之參戰借欵卽爲實踐兩國親善誠意之表示當時將馬黄二君之意見付表决多數贊成卽將二處電稿公推馬黄二君分頭起草擬下次開評議會再提出通過發表云 
[浦東人注意建設電車事]  
　　浦東同人會昨上北京交通部快郵代電云滬上各報自去秋以來屢載有人發起在浦東上海川沙南匯奉賢各縣沿欽塘一帶建築電車軌路已足資本八百萬元並已禀經大部核准云二月十八日以後且有人沿塘丈量稱有確爲人手之說夫爲交通便利計地方人民自當樂觀厥成惟發起人係某洋行買辦而其他發起人及股東究係何人籌備機關設在何處均無明白表示經德大紗廠經理穆湘玥函問以閃爍推委之詞爲覆又當丈旦時南匯杜知事派警索閱照會則又聞而遁去種種詭秘情形筆難罄述因此外間推測僉謂此舉恐係外人之計劃祇以有違條約故用華人出面將來路權得手商權政權勢必逐漸侵入山東及關外足爲前車之鍳言念及此不寒而慄現在究竟曾否呈請大部立案此節殊關緊要滬上紳商亦曾電院部預爲阻止伏乞俯順民意顧念主權不予核准並懇飭地方長官對於偷丈奸人嚴行追究以釋羣疑不勝迫切企盼之至 
[欲購德華銀行産業者注意]  
　　明日（即星期六日）爲德華銀行投標承購之最後一日凡欲購置此産者宜卽以投標信件送至清理處以免失之交臂 
[海軍自製無綫電料之籌備]  
　　海軍司令公署所設無綫電臺試用以來頗爲便利所有一切電料器械向係購用舶品常年漏巵爲數頗巨現藍總司令擬在署中電務課旁空地起建電料工作所一處製造各種電料器具以挽利權業經繪圖呈請海軍部核示兹聞已奉部覆照准不日即當招工估造將來竣工開辦並須招收藝徒二十名從事敎導製作電具俾益電務而免利權外溢云 
[浙省軍用品運厦過滬]  
　　旅閩浙江第一師童師長現需軍用品特於前日派委尹副官赴杭至督軍署請撥毛毯一千條剌刀揷一千九百個灰布彈帶一千九百根昨日尹副官向滬杭鐵路報運並將陸軍部護照半價券呈騐放行當經該路局長核准飭知所屬辦理昨日此項軍用品已於由杭來滬之早快車裝運來滬再由輪運往厦門云 
[爭領出使行轅基地之調停]  
　　本埠濟生會曾向官産處請領天后宫前出使行轅基地擬築會所而總商會以該地早經承領興建陳列所致難劃撥等情已紀前報兹悉此事經雙方各董極力調停以所爭之地同爲辦公益之事自應彼此磋商以史爭執故由各董會商後允由該陳列所新屋築造竣工於樓上劃出一部份房屋歸濟生會設置辦公室之用以資解决而免爭執云 
[龍華加闊馬路之進行]  
　　盧護軍使前飭將高昌廟西栅口起至龍華護軍使署止之馬路計程十二里一律放寛至四丈曾經先將路旁樹木砍除惟原路面積僅闊丈餷現欲寛至四丈勢須佔用民田故由護軍使署昨日傳諭沿路經過各該圖地保倘若築路而佔用民地者可將佔用民地分數開單詳註區保圖分送候核發地價至築路時阻礙路線之民房及墳墓有若干處應先調查核辦亦經派員前往分别調查矣 
[虚護軍使擬辦游民習藝所]  
　　松滬盧護軍使以上海一隅五方雜處良莠不齊失業之徒尚少安揷之法以致流氓竊盜層出不窮是以擬辦游民習藝所收容地方上無業游民敎授各種工藝造就人才化無用爲有用將來游民盡成良民國家多一實業工商即地方少一游民與地方治安大有關係業已商之滬上各紳董籌欵興辦聞已議有端倪不久即將擬章詳請上台核示云 
[敎會租買房地之立契辦法]  
　　上海縣知事接江蘇財政廳訓令　案奉財政部訓令開案准外交部函稱准法使函山東濰縣敎堂置産合同未載永租字樣地方官不允註册殊屬違背約章等語查各省近來對於敎堂置産契紙率多援引中美續 
年十一月貴部訓令財政廳所開改買爲租辦法辦理此項辦法本部極所贊同即如贛閩等省曁京師稅務監督所擬契紙式樣用意亦尚妥善疊經分别核准試用在案惟是内地敎堂購産歷來辦理早有成案美約雖載明永租而英約法約均有准其租買田地之條文勢難以美約規定永租强各國敎會一體適用此次法使來函指山東地方官爲違約本部碍難駁復除由部電該省量予變通仍照向例辦理外應請查照轉飭該省財政廳遵照並希通令各省財政廳曁京師稅務監督嗣後於敎堂置産契紙改買爲租辦法應斟酌各該地方曁各敎會情形善爲因應勿過堅持致釀交涉等因到部查前據吉贛兩省根據中美續約第十四欵擬訂敎會永租契紙式樣送請鑒核經部咨商外交部核准分復各在案嗣爲整理契式起見由部通電各省財政廳參酌情形可否仿照吉贛兩省辦理之處旋據京師稅務監督曁京兆湖北福建奉天黑龍江各省區財政廳呈送擬訂敎會契紙式樣前來亦經覆核照准有案兹曁准外交部函稱各節自應由該廳迅速　令所屬一體妥愼辦理勿釀交涉是爲至要惟關於敎會購産無論用何種契紙必須載明賣作本處敎堂公産字樣不得塡冩傳敎人國籍姓名並載明該房屋所在之地如遇有礦質在内應依鑛業條例辦理不得藉口以官契紙爲憑以杜流弊至各徵收機關亦應另立專册記載此項不動産四至地鄰丈尺及上手業主並中證姓名住址等項以便稽查仰即遵照此令等因奉此查蘇省對於基督敎會租賃房地祇須契内載有作爲敎堂公産字樣經所在地方官查明别無其他糾葛情事者照中美續約蓋印收稅於賣契官紙上加蓋永租紅戮其對於天主敎會置買産業凡契内載明賣作敎堂公産由所在地方官查明别無糾葛情事者即照同治四年總理衙門咨敎士買地建堂契内有賣作本地天主敎堂公産字樣收稅蓋印官契即免加蓋永租紅戮歷辦無異民國七年十月奉財政部令頒吉贛兩省租契專式經本廳以其中有基督敎與天主敎之分咨詢江寗交涉署能否一律適用租契旋准咨復亦以基督敎會租地有永租條文天主敎則有准其置買字樣吉贛兩省旣擬租契專式呈奉核准是否對於基督敎而言天主敎照約得購買田地是否亦用此契應先咨明吉贛兩省財政廳俟得復後再行協商等因又經本廳分别咨詢現尚未得吉省咨復兹旣奉令前由專譯亦以美約載明永租英約法約均有准其租買田地之條文不能以美約規定永租强英法敎會一體適用是前頒之租契祇能行之於基督敎不能行之於天主敎未免偏而不全蘇省向來對於基督敎則於官契上加蓋永租紅戮對於天主敎則不加蓋係循約章辦理似可暫循其舊免予另訂租契至關於敎會購産不論何種契紙應載明作爲本處敎堂公産字樣不得塡冩傳敎人國籍姓名並載明該房屋所在地如有鑛質在内應依鑛業條例辦理不得藉口以官契紙爲憑仍令各徵收機關另立專册記載此項不動産四至地鄰丈尺及上手業主中證姓名住址等辦法爲愼防流弊便於稽查起見應由該知事切實遵照辦理除呈復外合亟訓令該知事遵照勿違此令 
[調查烟禁員抵滬]  
　　自焚燒存土完竣後政府對於烟禁决主嚴厲進行聞曾派莊思緘（藴寛）南下嚴密調查近日滬地地烟禁詳 
 
 

Page 11

 
 
情以憑籌訂嚴禁辦法莊氏奉委後已由京轉寗於前日抵滬假三馬路某旋社暫駐連日正向各方面秘密偵查詳加搜探 
[嫌疑犯不認行刦]  
　　閘北淞滬警察五區四分署巡警前在陶家灣地方拘獲身帶鐵斧之杜金根及華阿毛喬阿根李錫奎等四名疑爲盜匪當解淞滬警廳訊據華阿毛供稱現在法租界八仙橋生記肉莊爲夥此次因胞弟華成德之姘婦名雲翠者被洪姓姦佔心有不甘囑我代邀李錫奎喬阿根杜金根等四人於上月二十五日晚間携斧欲往兆豐路北首肥皂廠附近守候洪姓尋釁詎至陶家灣地方適爲巡警追拿賭徒致被拘獲鐵斧係在杜金根手中以致涉及盜案嫌疑並非搶刦等語質之李錫奎亦稱係肉業喬杜二人稱現在商務書館訂書爲活並非糾黨圖刦餘供相同當經該廳判令一併還押候飭探詳細調查如確無盜案關係方可交保省釋 
[油紙傘工人要求加價]  
　　油紙雨傘一業在滬上用者雖不多而客帮銷路則仍不少此項傘作工人均在南市南倉街一帶係甯波帮所做向定工資大號每百把一元八角中號一元六角小號一元四角本年以來各工人因米珠薪桂每日自晨至暮所得工價不敷贍養家人一餐之飽屢向作主要求加工各作主則以洋傘輸入後營業日衰料紙竹坯在在增昻遂不能照允致各工人聯合團體同盟罷工昨日團集於王家嘴角等各茶肆互商辦法决定要求作主大號每百把加四角中號加三角小號加二角一面函知寗波同業徵求同意現作主方面雖有人出爲勸解尚無結果 
[兩江公學近訊]  
 
由范煥增擔任英文敎授又添聘吳沈時專授會話尺牘及繙譯等事王昌杜擔任法文敎授謝嘯霞蕭夔生（均留日學士）擔任日文敎授近又添設新班與附設敎授日人之華語學校渾合敎授使與日人所得交接日語故各科學生日有增加云 
[四明公所將開常年會]  
　　旅滬寗波帮所設之四明公所向例於每年春間開常會一次報告一年經過情形並籌商進行方法本屆常年大會訂於本月十五日（即舊曆二月十四日）舉行昨已發出通告請各董事等屆時蒞臨矣 
[江北同鄉維持會請究冒名招搖]  
　　江北旅滬同鄉會發起人宋士驤郝儒琳任仲勤等致淞滬警廳上海縣署及會審公廨函云敬肅者竊見報載江北旅滬同鄉維持會欠租不付并謂假慈善爲名設此僞局詐騙之計云云閱之詫甚本會設立伊始所需經費早經發起人分别負擔前奉縣署派員在案開辦至今計支出四百餘元以士驤一人言之助有五百元尚未用竣本會斷無欠租不付之理况本會早經登報聲明并未募捐一文又未收一會費焉有詐騙之事然恐有人冒用本會名義作此不法行爲不得不函叩嚴密偵查以及假冒本會名義在外招搖者務乞按律懲辦以重公益機關無任翹企待命之至 
[金銀丹補丸第二批到滬]  
　　金銀丹補丸係醫學家美拿司君所製之品藥質貴重純良統治諸病無論男女老幼莫不合宜曾由英國皇家大醫學博士魏文君騐明證實發行以來暢銷歐美今特委託上海克昌洋行爲總發行所其第一批運滬之貨計五千餘打於一星期中售罄繼續往購者已無貨可得兹聞第二批之貨亦將次到滬 
[警佐到所須穿制服]  
　　上海縣警察所警佐領袖王敬常以所屬六分所各警佐每逢因公到所時多穿便衣殊違規則乃稟准上海縣沈知事令飭各分所警佐嗣後因公到署時須一律身穿制服如違干咎 
[地保虧欠冬漕之追繳]  
　　民國七年份上海縣冬漕錢糧各地保與各花户拖欠頗多兹經沈知事查得浦東二十二保及二十四保等處欠稅最多故於前日令飭催徵吏下鄉將各地保提案比繳 
[跳電車跌傷者二人]  
　　泥水匠王金琦昨午附搭某號電車行經新閘路不俟車停遽即躍下致跌倒受傷由新閘捕房三百九十一號印捕查見雇人力車送投醫院醫治又有寗人沈渭登昨日下午乘某號電車行抵五馬路下車不愼跌傷頭額血流被面經老巡捕房八百十四號華捕瞥見雇車送入醫院醫治 
[長沙保利和公司被控案之覆訊]  
　　湘省長沙保利和公司股東謝重齋劉建嵐被本埠俄商大東合利貿易公司經理傳榮澤在公共公堂控其不交定購鈍鐵致受損失一案迭經公廨研訊判决着該被告公司照數賠償詳情已誌本報兹因原告以被告抗不遵斷故復具控公堂前日午後經關讞員會同俄領梅君傳訊先由被告劉建嵐之代表律師上堂譯稱本案旣經訊明與劉無關應請將保單發還繼據原告代表律師上堂譯稱查該被告公司股東謝重齋係四馬路滙中旅館擔保今被告旣抗諭不將判决之欵交出照章責成保人賠償要求堂上給諭將該擔保之滙中旅館發封變賣備抵等語惟被告謝重齋於本案發生後自始至終臨訊不到祗延律師到堂譯稱謝對於保利和是否有股東關係尚未證實云云中西官核供磋商之下判原告律師請求將擔保之滙中旅館發對一節不准查此案已經訊明判定保利和公司擔負賠償應候移請長沙官廳查明該公司股東並恊助執行堂諭追償賠欵送廨再核劉建嵐案註銷保單發還 
[私賣鴉片之抄獲]  
　　有季三者近在浦東爛泥渡鎭設燈私賣洋烟經該管三區警署查悉飭警前往將季拘獲抄出烟具數十件押送到署轉送上海地方撿案廳訊辦 
[私賣鴉片案仍照前斷執行]  
　　廣東人王福生陳德生前因在北浙江路二百九十六號屋内私賣鴉片烟膏經人告發由滙司捕房捕頭麥搿來搿（譯音）率同七十五號西捕將王陳二人獲解公共公堂訊明判王押西牢三月陳押四月嗣王之家屬延律師投廨要求復訊等情已誌本報昨晨經李襄讞與美丁副領事升座會訊據玉福生之代表律師上堂譯稱北浙江路二百九十六號門牌之屋前本係王所租後因經濟困乏將該屋内生材什物盤頂與第二被告陳德生接替云云而工部局刑事憸查科代表牛門律師亦到堂譯稱被告律師請求復訊苟有新證據呈出敝律師則不反對惟須將被告等前次供詞請堂上詳爲研究云云中西官核稟以查閱得被告王福生前供確有店雖盤與陳德生而自已仍時常前往帮助照料等詞故判王仍照前斷執行 
[火車搭客身帶烟膏]  
　　浙省除姚縣人阮松雲前日從天津乘火車來滬身帶鴉片烟膏在北火車站被崗巡抄獲拘解五區警署轉解司法科段科員命送淞滬警廳訊究 
[客棧違背烟禁]  
　　公共總巡捕房包探耿德標西探堯克偵悉廣東路（即寳善街）五百七十三號門牌協記恒客棧私設烟榻容留寓客吃食鴉片烟並不將循環簿明白登載前日協往查獲烟具當即帶入捕房昨日將該棧經理劉金元傳至公共公廨請究即據該探等上堂稟明前情並將烟具簿據呈案請察而劉延有代表律師該律師因病不能出庭由其繙譯投案聲明請爲展期經李襄讞得稟商諸美思副領事判候展期一禮拜研訊 
[控訴誘匿女兒]  
　　向在楊樹浦某紗廠作工之江北人方小三近將同鄉人劉懷鈞家之十八歲女兒阿三引誘成姦前日將女拐匿其戚家中經女父探悉其情控由楊樹浦捕房飭探蔣阿二將方拘獲帶入捕房詰問口供一過諭着押候解送公堂訊懲 
[押店夥被拘之不平]  
　　浦東仁泰小銀樓因失竊銀飾報告該管三區警署獲到竊賊王鴻明一名搜出當票一紙由該署申送警廳司法科即派偵緝隊士朱仁泉帶往南市十六舖錦裕押店内查吊原贓經該店夥凌天進聲言押店已奉令改爲三等公典照章應收回當本洋一元該隊士不服遂將凌帶回警廳拘留數天後由店主張春光訴知該業代表報告縣商會函請徐廳長將凌放回現該業對於此案大爲不平已遨集同業開會集議對付之法聞擬公呈警廳縣公署陳明理由請爲　持云 
[請追損失案兩則]  
　　陳玉亭在公共公廨呈控阜豐當經理吳勉齋朦收貨物欺騙請追損失及往來銀三千零二十二兩洋五千一百七十元又賈裕興控李和軒將次繭朦抵請追損失銀三千六百八十兩兩案昨由捕房將吳李兩人傳至公堂請究中西官諭令分别交保候訊 
[旅館中尋獲逃妻]  
　　揚州人張文寛家住閘北其妻秦氏年二十二歲前年忽然失踪張四尋無着前日據人報告謂秦氏現匿十六舖橋南某旅館中張馳往尋獲惟姦夫已乘間逸去乃鳴警拘送一區警署當因案涉刑事於昨午移送地檢廳即經檢察官預審之下判秦氏押候查明核辦 
[雉妓保洋充公]  
　　雉妓杭州人陳紅寳前晚在南京路强曳狎客被捕查見以其違章當被帶入捕房禀明捕頭諭令存洋五元保出昨晨由廨傳訊不到中西官判將保洋充公示儆 
[匪徒攫取金簪]  
　　匪人王阿根前晚在南京路串黨攫取婦人楊賈氏值洋二十四元之金簪圖逃經氏鳴由包探顧阿根帮同將王追獲拘入捕房昨晨押解公共公廨請究即據原告偕顧探上堂稟明原贓已被王之同黨携取逃逸等語訊之王供不承認中西官核供以證據確鑿判王發押西牢三月示儆 
[娶賭行兇之科罰]  
　　公共租界山東路（即望平街）二百零七號門牌公泰印刷所經理人錢寳松偕見證沈復興至公共公廨刑事科控向爲刻字之楊熙大藩雨效於三月三號晚行兇將伊敺傷等情咋晨由捕將楊潘兩被告傳至公堂經李襄讞會同美丁團領事訊據原告錢寳松所延之代表律師上堂譯稱是晚原告與友人胡隆慶見證沈復興在店内閑談沈等因聞後樓房内有賭博之事意欲入内被告突向阻撓致起衝突原告聞聲往勸豈知該兩被告不分玉石將原告併毆受傷請究並據錢沈二人分别投案證明前情將醫生所騐之傷單呈察詰據被告楊熙大等供稱在後樓聚賭牌九屬實中西官核供判楊潘兩人各罰洋五元充公以儆 
[浦東因賭械鬭之兇劇]  
　　浦東上南交界南邑邊境遠北市一帶邇來賭風大熾前日三橋地方又有賭棍張新泉張裕泉徐金土等與同類楊珠泉徐金挑等因賭起釁大起衝突各糾黨羽五六十人執持木棍利刃手槍等作劇烈之械鬭雙方各有損傷徐金桃一名受傷最重身中刀傷十餘處事後經第七區警所谷區員得悉飭警嚴拿爲首之人務獲解究 
[巡官拘獲賭徒]  
　　高昌廟西砲台附近民房内昨有王學堂等聚賭當由警區李巡官率警往拿拘獲賭徒王學堂等十名解送二區警署訊辦 
[法公廨瑣案錄]  
　　私賣燈吃法租界小東門捕房捕頭日前偵悉居民王苗泉家私設烟榻容人燈吸有違章程故於前晚帶同包探等前往該處抄出烟具帶入捕房捕頭諭候請廨傳訊在案昨日傳至法公堂請究先據捕頭上堂禀明前情詰之王供認私賣燈吸不諱中西官判罰洋三十元充公以儆烟具銷燬 
　　虧欠房租周連生前至法公堂控房客張姓虧欠租洋若千元避匿不面請求提案訊追等情昨日傳至法公堂請訊據原告投案聲稱張已托人前來理楚請求銷案中西官判准予將案注銷 
　　竊案兩則某店主葛阿鶴昨至法公堂控夥計陳鶴明竊取縐紗一疋携贓出外被商人察悉將陳扭案請究詰之陳供認行竊不諱判押三禮拜示儆又王春有徐蘇左韓鏡福等三人前晚潛至小東門外阿毛所開之店前希圖撬門行竊適包探徐阿東巡緝到來將三人一併拘獲帶入捕房昨解法公堂請究先據原告禀明前情詰之王供認圖竊不諱判押一月示儆 
[南市竊案二則]  
　　收字紙竊　錫器前日南市三泰碼頭有江北高郵縣人王三以收取字紙爲由混入順泰木行内竊取桌上所陳之古銅香爐一只錫花扞一對藏入字紙擔内適爲執事人莊光標所見當塌搜得原贓將王扭送一區一分駐所由王琴軒署員問明屬實飭將原贓給失主領回着將王帶往犯事處示衆三天期滿後再行申解警廳司法科訊究 
　　砌街匠竊脚踏車久記木行小工頭彭寳寳昨晨因欲出外將脚踏車停放南碼頭有志里已之住處門首俄忽失去找尋無踪當即查詢近處做工之砌街匠陳金生諉爲不知嗣由鄰居人密報於彭謂頃由陳金生使其招來帮工之江北小孩陳發生將車竊去等語彭即追往中途果見該孩携車而行立即扣住詰明前情然後將兩陳並原贓一併送至一區一分駐所王署員問明屬實飭解警廳司法科訊究 
[縣署批示二則]  
　　楊晋榮呈爲掘岸受損請飭傳修復由呈及粘件均悉查此案前經查明顧眷桃因屢修屢毁恐有人挾嫌暗損願貼費歸由田主自修由經董勸允出洋三十元事已妥洽旋被王濟亨阻止不許自修各田主遂延不領洋以致案懸不結釀成損失據呈前情　令飭鄉經董以求完固此案遷延已久爲　田關係計總以趕緊修復爲要該民等亦不得聽人唆阻致妨農産而延訟端仰即遵照 
　　方錦榮呈爲懇請過户完糧照單管業由據稱朱阿毛抵與該民方單一紙立抵押字據載明過期不贖聽憑管業請予過户等情查抵押即係典押應立典契投稅方可准予過户着遵照抄件存 
[警廳批示照錄]  
　　淞滬警察廳昨日批恒豐信洋貨號稟云呈悉據呈店伙王壽言竊摺取洋兌換金器逃逸無踪亟應緝獲嚴辦以儆效尤准即發交偵緝隊查拿以期必獲至所請行文英法捕房協緝之處業已由該商號自行報告固不必多此一番手續也仰即知照此批 
來函 
[豆市街同順行來函]  
　　頃閱報載海關查獲私運米糧一節其中有同順行字樣其所謂同順行者不知是否敝行查敝行並無此事惟恐閱者不察致滋誤會合亟函請更正乞登來函一門以昭核實豆市街同順謹啓 
[流行病用藥之研究]  
　　近來本埠發現流行病寒熱頭痛咳嗽肢酸喉痛旣與傷寒不同亦與温熱大異蓋傷寒太陽病也温熱陽明病也流行症肺太陰病也肺主衛衛陽不宣故寒熱頭痛肢酸喉爲肺系故喉痛咳嗆間有出紅痧者肺主皮毛也治宜透散如荆防牛蒡等開泄品靡不應手取效若梔鼓銀花茅根絶對不可用蓋病雖輕淺用藥不當或且釀爲春温等症貽害滋甚特黄數語以質高明以告病家 
雜評二 
[再論陜事（庸）]  
　　據南方代表所得于右任五六兩日快函富平涇陽三原戰事仍烈並未停止然則北京所布陜中停戰之文電其果不足信耶 
　　戰事之停否事實所在衆目昭彰非可以空言相爭辯者也無論正式宣布文電或以非正式利用通信社之新聞政䇿亦祇能淆惑於一時决不能文飾於日久一朝眞相暴露内外信用掃地北方當局雖愚何至併此不知而甘絶信於天下此眞吾人所大惑不解者也 
　　張瑞璣巳出京赴陜矣使張氏而有行使職務之自由者此迷離倘怳之消息揭發當不遠耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（三十九）] [  一之]  
　　記者往還東西美各大城至少亦爲一永日之勾留久客異邦　鱸念切每抵一城必調查中國店在何處雜碎館在何街此等感想凡在美留學若干年者大抵不約而同而在女留學生爲尤甚記者不諳粤語惟茂漪尚能之偶與諸僑民談味其言詞意義甚簡單知識甚淺薄不能通英語者大抵十居七八止一事最可異即彼輩富有特具之性質人人意念中均有一確切不移不可磨滅之信仰也以美國各大城論若舊金山則崇拜孫中山者佔勢力若紐約則崇拜康南海者佔勢力若全美等二大城詩家谷Chicago（一作芝加谷）則純粹爲中山若全美第六大城保提摩Baltmore則純粹爲南海若其餘之費城博士墩華盛頓諸大城則兩類人各居半數此誠一極有意味之現象也各大城就美國論勢力之消長原以紐約爲最重要但就華僑方而而言實當以舊金山爲集中地因舊金山一處可以賅括西美方面無數之城市也且華僑之在東美者遠不及西美諸州之多故以報紙而論全美七種華文報金山得其四四種皆日刊紐約得其三兩種爲週刊其另一種每星期中亦止發行兩次而已 
　　華僑中更有第二種性質尚足差强人意者即上自通都大邑旁及山陬海隅幾乎無家不閱報也在設立報館者大抵均有黨派關係雖其新聞材料甚枯窘外國人名地名譯成粤音甚覺惡劣難醒目然其銷路會不因之斷絶因在美各華僑不宗於甲者必黨於乙且其所謂甲派乙派决非金錢勢力巧言利口所能搖動其心志也各報祗須擇其同派之人按户派送便可得大多數之定報人矣此法頗與前清之派送官報協和報於各衙署者情形略相似惟此輩在平時各有一定之趨向非等朝秦暮楚者流可因一議員之得失深宵半夜改隸他黨也其第三　差强人意之性質即其不能忘情故國之政局也記者每抵大城反視旅遊小城爲難因大城有中國街至中國街不能不與中國僑商通問訊彼輩啓口即須談政治而其詞氣中又須揚其所宗仰而貶其所不宗仰者記者於此每難縱所欲言因言之偶不愼於事實不足爲益反招致無謂之閒氣耳其第四種差强人意之性質即人人能懷鄉思故國人人均期略有所蓄積衣錦榮旋營蒐裘也項王富貴不還鄉如衣錦夜行一語不期深入人心乃歷數千百年而不易此誠足爲我中國國民性之特點矣記者嘗遇某雜碎館主人彼數以新寗縣自置宅第影片示衆客言念間輒欷歔歎曰我國不知何日能寗息新寗盜風滿地外洋又非久長之計誠不知稅駕之何所也觀其言論似深慨中國政府之不良者蓋彼輩習處海外雖有一定之堅忍心然其疊受外人欺侮之處實非寸褚尺幅間所能盡其萬一云 
老申報 
[坐石囚車]  
見光緒元年十二月二十三日 
　　直隸省有河工委員某在北河當差時因修葺河工某富室祖墓有礙興築將掘而毁之富室賄某三千金某允其弗毁繼大員覆視仍欲毁之某無可如何又無顔以對富室也遂不關照率起其墓將骨投之河富室與之理論詭言錯誤且含糊曰我只得改日還金矣其實銀久花銷淨盡無從歸趙富室本係兄弟二人當餽金時兄意不欲弟執意爲之及毁墓後兄謂弟曰爾必令人無辭以對吾只佯爲不知今因此反貽先人尸骨無存否則早爲地步猶可改葬也弟聞言滋愧遂自盡兄痛弟死亦自盡越月餘某亦死上有老父家無擔石衣衾棺槨一無着落其同寅某憐之代爲籌措集貲以殮旣殮之後其同寅亦大病昏暈時忽作某言曰我須煩君同往一質衆皆大異以爲同寅爲死友如此出力而某反欲累之何太不情急同某父往斥之某遂附同寅身泣謂其父曰兒爲受某富室賂毁其祖墳又傷兩命今被在冥司告准罰我坐石囚車四圍以炭火環繞片刻難忍冥司間兒有無同黨兒一時情急冀欲少受極刑無可奈何因累我友今旣如此只得暫與同往彼旣事非同謀其鑒赫赫斷不至累及無辜少時定送還陽我已一負决不再負也言訖同寅亦氣絶越日而蘇言見某受　刑悉符病中之語然則貪官汚吏縱逃陽罰難免冥誅同寅又屬無辜豈容累及陰法昭彰更較陽律而愈嚴是以次日即釋放回陽矣書此以爲臨財苟得者警 
新拾遺 
[歐戰趣談] [  謝俠遜]  
　　比利時之新門牆歐戰初起時比國首當其衝受禍最烈朱樓畫閣多成刼灰甚可慨也有於兵燹之先逃往他國者咸廣東新會崖門（古蹟圖三十） 
宋帝昺殉國處 
　　以前往投止之地名或留别親屬之情話一一書之於新門牆俾後之來訪者即可知其下落故比國新門牆之上誌别之語觸目皆是行人翹首讀之如閱告示焉 
　　法國之軍用功犬法國有軍用功犬名麻爾根素稱靈警效用甚著當法軍被圍於撤爾布爾堡時孤立無援已有士乏馬疲之勢當是時法軍將校自知突圍無術急呼部下健卒問道奔請援兵因德軍團之圍住堅逾鐵壁奮勇應命者雖有數起奈前行未及數十武莫不中彈而顚該軍處於四面楚歌之際砲彈星射血雨横飛覆没之禍迫在眉睫因探懷取出小簡草就告急軍書裏以絹囊塗以火漆喚取軍用功犬（即麻爾根）將函納諸犬口並告以求救之路俾得銜書飛馳突圍而往麻爾根聞命之下即昂頭搖尾銜簡疾驅或伏穿馬足之微隙或躍越壁壘之高陂騰踔奔馳迅如疾電斯時也敵軍視線交集於此犬之身交槍擊之略無迴顧却走之意屢起屢伏拚命遁出重圍最後一彈飛來洞穿犬腹倒斃沙塲而猶能於刹那間依舊翻身躍起浴血飛奔終得馳抵法國大軍駐所吐出帶血之蠟丸始狂吠一聲而絶該處大軍得此血書即派大隊往援擊敗敵軍法國軍人追念此犬功績各捐金錢特創巨墓以葬之并於墓前建有紀念碑顔曰名譽戰死麻爾根義犬之墓 
雜錄 
[世界小新聞] [  愛庶]  
　　羅馬蝸牛歐洲大陸除法蘭西外多供食用又以羅馬爲尤甚且視如佳肴薦之鬼神該國天主敎徒每逢四句齊Lent之祭做爲祭品山是羅馬蝸牛之名起矣至於充食用而消耗日計五十噸之多如斯其豪遂逆起防止滅絶之必要即法蘭西之法律亦有規定自四月十五日至七月十五日間爲禁止捕採期又自北美南美以及英國有多量之輸入以供其缺乏就倫敦一埠年計十萬個輸出品在蘇彛士地方飼養園中年亦産八萬個而價值雖隨品質而異但終不出十法郎乃至十七法郎大概賣買以千個計云（譯倫敦週刊） 
　　紅海龜日人近於該國過日遠州濱名湖中獲得一龜色紅而甲長約四尺重亦三百斤左右今爲天王寺動物園購去以供一般觀鑒也（譯日本水産雜誌） 
小說 
[欽使失踪] [  雄倡]  
Seaton　Blake原著 
一日爲西六月初旬之蕭晨陽光燦麗射入郵使方場一小餐房中有二麻雀近牕啁啾亂鳴似角口爲戲鳴噪之聲聒耳軒牕大敞而柏累堪凭牕凝眺俯觀此熙熙攘攘之世界心滿意得蓋方當晨餐之後壑旣烹調精良易於消融味至可口食之滋甘復臨牕觀此景色乃自覺人生固猶多樂趣足享也甫引手取火將更然一烟卷斗聞樓下有一四輪車聲轔轔近門而止乃遽縮其手憑牕俯窺則適及見一僂身服緇之人下車人己門陰中而□逾二分鐘侍者馬栗思已來叩扉旣入啓曰主人外間今有一夫以以要事求面主人柏曰此婦何氏對曰主人彼乃靳不見告此在柏累堪固亦生平恒遇之事殊不足異因點首示諾侍者去未移時室門復闢柏斗見一婦慘白憂煩之容顔藏諸黑面幕之下隠約可辨張手作求乞狀言曰吾來乞句語未畢遽踉蹌傾側身搖搖欲倒非柏急前扶者且立仆旣扶之坐知其心有棖觸而欲暈也在柏固亦司空見慣然客已稍稍色定喘息言曰吾少須當愈無傷也柏即出沙伏臘天SalVolatile湭酒一瓻傾一杯奉客曰試飮此且勿陳詞俟愈後乃更言之客稱謝受而飮之輔頰間遂徐徐轉色觀其服飾容止儼然一貴閥命婦也度其年在五十五至六十之間然修飾極工能葆其顔色當其少時殆亦豔絶一時者也其來蓋有至急要之事明甚顧柏已略讀晨報殊不得其朕兆已而婦置杯笑見柏曰密司忒柏累堪聽之吾體素非健旺近四日來之憂疑悸恐尤令我不復自振致適間幾暈於君前然今愈矣亟思爲君縷陳吾事惟吾事至嚴秘莫宣迄今未爲巡警及報館中人聞知今第一義請君亦允爲我閟之柏正色對曰事果無弊者自當如命曰然則今請先述吾名吾名曰施德敦人則稱我曰施德敦夫人吾夫則稱曰約翰公爲駐沙倫維亞國之大英欽使沙倫維亞爲客兵入主王亦稱曰蘇丹國中俄德英三雄爲最占勢力各出其詭謀狡計以攘取其某種鐵道權大有軍用價值者邇來其陰謀乃尤劇王幼冲而侈縱優柔寡斷前此未幾王忽悟吾英爲最良善之友邦因密召吾夫入宫密議久之王卒允以此鐵道歸吾英掌轄惟吾英須貸以小欵即用此鐵道爲抵遂當場用此議勅書一紙禦筆簽字吾夫得之大喜謂是固吾國外交之勝利而亦一已聲譽之階梯也遂準備啓程歸國陳之外務大臣請訓然後返沙倫維亞修訂此約柏累堪曰幸少須公胡乃弗用電報或文書了其事乎 
[自由談之自由談] [  不冷]  
　　或問中國官吏何者辭職最頻何者辭職最少曰有兵權之官無辭職者有之亦唯藉以要挾耳財部與外交人員辭職最頻索欵不能應付借債不能成交此財部人員辭職之常例也交涉一有困難此外部人員辭職之常便也 
 
 

Page 15

 
 
   
 
 

Page 16

 
 
   
 
