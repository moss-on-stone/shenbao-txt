# 1913 - 33 - 4914351

 

Page 1

 
 
社論差强人意之消息（默） 
[河東取消獨立交出南桂馨]  
[近東和局已定借欵將有望]  
[然而不足恃也]  
　　於臨時政府告終正式政府將成之際國民有無窮之希望存焉然而返觀國內之現象則有悲觀而無樂觀大借欵將成而觖破裂財政上之危險也俄庫問題未决而英藏交涉又起外交上之危險也各省方力謀鞏固而河東忽倡獨立內部分裂之危險也各省土匪蠭起而軍隊竟不能鎭壓秩序破壞之危險也黔軍隊抗拒都督而政府不能解散統一軍政前途之危險也贛人民反對民政長而政府無法調和軍民分治前途之危險也調停黨爭而黨爭紛起如故政黨前途之危險也初行選舉而選舉怪狀如此立法前途之危險也制定憲法而起草之爭議又起則憲法前途之危險也召集國會而地點之爭論復生則國會前途之危險也人心委靡團體渙散意見橫生風波迭起試披近數日之報紙有一事樂觀者哉 
　　惟昨報所得之消息有差强人意者二事一則張士秀已允交出南桂馨取消獨立晋省可免糜爛內部或可無分裂之虞二則土耳其已允議和已爾幹之戰禍已止歐洲金融市塲之窘困可解我中國受間接之影響大借欵或又有轉機之望蓋六國團所持以拒絶墊欵之理由即以巴爾幹風雲緊急爲言者也今巴爾幹平和之局已定金融界立見活動縱有一二小國爭相募集然以歐洲資本家魄力之雄厚宜若有餘力以供中國之借貸而六國團亦似不能再有藉口以拒絶中國故土耳其和局定而大借欵或可轉機者决不能謂爲妄想也 
　　雖然一方面之希望生而一方面之憂懼又起說者謂此次俄庫交涉俄人尙不至驟以强硬手段迫懾中國者以有巴爾幹戰事將分其力於近東故今近東問題旣已解決則可并力於遠東而中俄交涉益將棘手况此次大借欵所以屢議而屢生波折者實含有外交性質在內今巴爾幹問題雖解决各國銀行團縱有接續磋商允借欵項之意而俄旣欲挾此借款交涉以迫中俄庫倫交涉則必將更出其種種狡獪手叚以獨力破壞之亦意計中事然則謂巴爾幹和局定而大借欵可望轉機者僅吾人片面之希望耳樂觀云乎哉 
 
 
 

Page 2

 
 
專電 
[北京篇]  
　　倫敦六國團代表昨（二十三）致駐京代表電謂巴爾幹議和事已有轉機若中國已盡允要求各條件則墊欵亦可通融今日（二十四）周總長因又與該團代表會晤公使團亦因此事會議政府連日秘商小借欵正苦折扣利息太重尙無成議得此或可少蘇 
[北京電]  
　　帶兵查辦河東之趙倜來電謂張士秀已將南桂馨交出大約不至用兵 
[北京電]  
　　此間得報告謂贛督李烈鈞已暗調步兵一團駐湖口又調數營分駐建昌及吳城鎭 
[北京電]  
　　各報所傳日英及英俄新約揣之大勢彼等聯合已固更無再訂新約之必要探諸各方面亦似不確 
[北京電]  
　　各省司法籌備處限定分設二科科員總數不得過二十人處長月俸五百至百元科長百三十元至五十元科員六十元至口十五元贛督來電謂此項經費應歸中央自籌 
[北京電]  
　　梁士詒此次請假回籍名爲祝父壽實則將調停粵事現仍照舊入府辦公各報所載其他原因不確 
[北京電]  
　　財政部派梁玉壽爲鹽務籌辦處主任即將來鹽政署之總務廳長 
[北京電]  
　　陸徵祥以外交棘手確有辭職意 
[北京電]  
　　內務部派凌福彭監修前清崇陵工程 
[北京電]  
　　富士英將任漢城總領事 
[北京電]  
　　俄國財政副大臣將由東三省來京轉往漢口上海等處考察中國財政 
[重慶電]  
　　大足縣前知事李珉抗不繳印經胡民政長嚴催始交由新簡曹知事接收惟李之羽黨尙披猖異常逆料秩序將復擾亂 
特約路透電 
[北京電]  
　　巴爾幹消息較前進步六國銀團多數代表已奉命簽名於借欵合同之上惟某某數代表猶持異議蓋謂中國須在合同內確切承認財政顧問官之聘用與前所拖欠軍艦建造費之償清惟此事與某某數國並無關係故借欵合同雖復有早日簽字之動機而六國團之內部情形殊爲可慮蓋法俄兩國所持態度頗爲執抝故說者謂各代表意見紛歧將來或竟引起六國團之解散亦未可知惟英美法日四國代表之意見頗爲融洽且正竭力周旋以免解散各銀行家亦然 
[北京電]  
　　俄使今日下午照會外交部要求切實答覆中國是否擬卽繳付辛丑賠欵除所得應攤海關羡餘外尙欠銀五百萬兩之譜 
[北京電]  
　　賠償外人革命損失一舉現極形棘手各國似擬此事暫擱將來請列國公派人員共同解决蓋賠償一事中國雖已承認然有關於國際公法兼之各國所受損失之區域中國應負責任之範圍亦未議妥故均非交列國公派人員會同解决不可駐京各公使謂中國以損失區域之範圍引起責難實無完滿之理由蓋旣已承認賠償則凡因受革命影響所遭之損失中國均當負責惟此事現暫行擱起因陸徵祥君答覆外交團謂解决該問題爲六國借欵條件之一該借欵今已至末路故中國目下不欲解决此事 
[北京電]  
　　梁士詒致函法文北京日報更正該報所載梁之離京理由及梁與袁總統意見不合之說詞頗激烈 
[北京電]  
　　國會籌備處致電粵省謂袁總統已將路透電所稱選舉票每張售洋百元之電文抄送該籌備處閱看著令查辦此種舉動誠屬貽笑各國京中人士自得路透消息後頗爲疑訝故請粵督嚴密查察倘此種消息果有確實証據卽應按律嚴辦 
[北京電]  
　　北京選舉進行頗有秩序 
[北京電]  
　　鹽務稽核造報所定一星期開始辦公 
[天津電]  
　　駐津領事團因昨日開會公舉俄領事格利斯德君爲開濬赫河代表惟外間對此頗多煩言因俄國在津航業甚屬有限之故 
[奉天電]  
　　路透代表得確實消息奉天都督現請北京政府准其展長蒙古電線以便行軍 
[奉天電]  
　　奉天都督現懸賞訪拿宗社黨 
[成都電]  
　　大竹縣知事赴任時在城都二十英里以內遇盜所携來福槍八支及行李等物悉被刦去 
[九江電]  
　　此間於禁烟之前共有吸煙者一萬人今僅剩一千五百人去年七月間李都督曾派趙某爲禁烟局長任事六月之久七月一日前共有無執照之烟膏店四十家自赴任後各烟膏店一律禁閉僅准一家售膏無照購煙者或監禁或罰鍰自本年一月一日起復頒行新章惟尙未完全實行並停發烟照近據調查員報告本省已無洋藥入口惟英租界某洋行內尙存若干並稱全省現已不種罌粟 
[香港電]  
　　中國土行二家曾定洋藥三百五十箱今已倒閉現恐倒閉者尙有多家 
[君士坦丁電]  
　　土耳其內閣因與論反對故已全體辭職 
[君士坦丁電]  
　　土耳其政界驟起風潮內閣於正午時集議豫備草文答覆列强承認割讓亞得里亞那堡城及愛琴海中之數島門外羣人麕集公舉統一進步黨著名黨員安佛與賴逹其二人爲代表　內通告內閣謂須全行辭職安佛旋出外宣布首相阿米爾已從衆請允卽辭職繼入宮捧土皇簡任希福凱爲首相之詔書而出所有駐紮君士坦丁之效忠各兵隊於居民作示威運動之前已調赴城外操演又趨向統一進步黨之兵一中隊則已歸政府調遣該黨現已發出通告宣布前任首相與其部下之罪狀並謂新內閣當悉索敝賦以保祖國而回復土耳其固有之光榮云云 
[君士坦丁電]  
　　土耳其陸軍總司令賴齊姆提督於內閣辭職之前爲示威者擊斃安佛及太拉特二人曾竭力排解以阻流血惟賴之副官由內閣公署窻中開槍向衆轟搫時衆即開槍回擊致賴中彈殞命城中治安並未擾動 
　　按士允和議後歐洲大局已有轉機之望不謂其國內又演出偌大風潮嗚呼時局之難測也如是（　） 
譯電 
[北京電]  
　　昨夜（二十二日）六國銀行團接歐洲令現擬與中國續開談判如中國能允銀行團舉派稽核員一人而由各國代表公　承認則即續交墊欵惟中國能否承認目下尙屬疑問蓋參議院之態度難改故也 
[北京電]  
　　聞中國擬與克里斯浦或白乞爾資本團借債一舉已完全失敗 
[君士坦丁電]  
　　君士坦丁財力奇絀十二月份之官俸均未給發 
[柏林電]  
　　却太爾茄土耳其軍隊怨聲滋起故土皇已復召集各親貴宣布爲難情形擬承認各邦要求割讓亞得里亞那堡城而與各邦另訂退讓條件目下土國軍心渙散財力奇窘勢難續戰雖經竭力在英借債然毫無效果故土政府决議承認列强之通牒而與各邦媾和云 
[君士坦丁電]  
　　土耳其內閣總理大臣及財政大臣均在國務院演說陸軍大臣謂陸軍在人雖明知無機可以克復薩洛里卡與摩拉斯底爾或解亞得里亞那堡之圍然無下渴望續戰惟爲其他種種問題所迫不能如願財政大臣宣述土耳其之財政仰助於外國市面今因歐洲紛擾業已失望而俄國近嘗兩次儆戒土國不得續戰窺其態度或將脫離中立出而干涉云 
[倫敦電]  
　　布國財政大臣已抵倫敦擬探詢財政界訌結借欵若干以抵因巴爾幹時局變遷興辦新事業之用 
[倫敦電]  
　　路透電社得悉布國已允將滿茄里亞南海濱一帶讓與羅馬尼亞布國擬將滿茄里亞作爲海軍根據地因逼近邊界尙未實行惟旣允割讓此地兩國談判重要之障碍可以消除 
[倫敦電]  
　　倫敦列强大使定於今日（二十二日）開議阿爾巴利亞問題芒台里格洛與塞維亞已各將要求條件開呈各使塞維亞提議在阿爾巴利亞及塞維亞之間立一中立邊界 
[東京電]  
　　據君士坦丁電稱土耳其內閣總理已率內閣全體上書辭職希扶開特已簡爲內閣總理據稱彼决不割讓亞得里亞那堡城或愛琴海諸島政府重行組織後或將主張續戰君士坦丁之人絶對反對割讓亞得里亞那堡城或愛琴海諸島 
[君士坦丁電]  
　　土耳其內閣因輿論譁然業已辭職土廷已簡前陸軍大臣希扶開特爲內閣總理太拉特暫任內務大臣伊齊特暫任陸軍大臣路透訪事謁見新任內務大臣論及更動內閣事宜據該大臣聲稱土國實欲藉此保全國體否則毋寧死耳吾人並不欲續動干戈惟决意保全亞得里亞那堡城耳 
[柏林電]  
　　德國各報詆責政府不應屈服英俄法三協約國而勸土政府遷京媾和據云此實因俄國揚言擬攻土耳其亞洲各州所致 
[巴黎電]  
　　法國新內閣業已成立其人員如下首相兼內務大臣白利盎外交大臣容那特海軍大臣巴丹陸軍大臣愛地安殖民大臣摩萊爾財政大臣克洛孜司法大臣巴爾托 
[倫敦電]  
　　女子參政權問題雖據確實消息决不致因此引起大臣辭職問題然政府所處地位漸見困難則實無可爲諱議院旁室中對於此事經營頗力即國務大臣亦有參與其間者而各議員連日紛接恫嚇之函件故料他日表决之時必有多人託故不到云 
要聞一大借欵之决裂談（續）（北京特約訪員一葉子） 
[第二次倫敦會議]  
　　窒息半死之事態已奄奄無生氣雖借欵成立之最後一着今日不能遽决其絶望然一月十日之倫敦會議其結果極有成立之希望今已爲雲霧的朦蔽而不可復覩矣會議之內容雖不可悉然兩方對於契約條件之主要點旣經確定而倫敦會議忽生障礙是非直條件上意見之參差而爲售出或售出而墊付現金之難易也抑亦明甚蓋我政府所以舍條件上之異議以爲讓步者亦不外欲早收其實果以自救而倫敦資本家之憂慮亦不專在契約內容而在契約成立後之責任矣葢即巴爾幹平和會議之進行勢甚險惡何時再見戰鬭之開始不可料也從而金融市場所蒙之影響亦不可豫測此問題遂從根本上變易而六國團於此不敢遽行引受借欵而躊躇不能决者胥此道也蓋今日之問題爲倫敦金融市場之關係而非六國團與北京政府之關係稍稍具世界知識者皆知之矣 
　　若其狀態今後依然其不改則我政府與北京公使團之談判無論如何進行而何時始收借欵之實效蓋渺乎其不可期也有此形勢在契約條件之意見一有差異則决裂以起勢使之然也雖政府如何焦思代表團如何勉力到底不易解此難關也 
[政府之窮策]  
　　今日之大勢如此險惡而忽有可怪之報告喧傳一時即 [T13 ]一 [/T ]格利斯浦財團有以五釐利息應二千萬磅之借欵 [T13 ]二 [/T ]巴吉爾氏亦以五厘利息應一千萬磅之借欵提議於我政府是也此消息傳出外人恒譏笑出之以爲當此之時聞此新提議而謂或者應有之事此必類於軼出常識之空談他不必論合兩次計之則爲三千萬磅且優於六國借欵五百萬磅矣在民國政府可謂天外飛來之福音然以吾人推測之則或者 [T13 ]一 [/T ]欲撓六國團之五分半說 [T13 ]二 [/T ]欲排除發售滯遲之說而舞弄其狡獪之手段也吾人視之直爲一種兒戲之說而已何則今日之借欵問題實自四團之事實而起落不可以政略的企圖操縱之也六國資本團蓋深知已十成八九之借欵一時不能提供於市場惟財界潮流則然不能逆之而行以是愼重考量而後出此也外人之持論如此則兩起借欵之消息其未可恃乎 
[事態如何]  
　　危急如此若我政府不能成就借欵而得可以敷衍舊節盺關之先付金其結果如何則事機之危迫誠有所不堪設想者而外蒙西藏之國際關係應愈無可以解决吾人一懸想借欵不成立而未解决案殊多任何一種着手處之皆足以兆土崩之禍也嗚呼（完） 
[河東抗命鬩牆紀]  
　　晋省河東一帶自張士秀與李鳴鳳蹯踞其間誣陷南桂馨肆行拘拷擁兵自衛違抗命令一切情形迭紀本報近日又據太原都督及忻代寗𪜱十三州縣續選投票人全體來電彙記如下 
[太原閻都督來電]  
　　閻都督去臘底電致大總統云准國務院艶電奉大總統令據張士秀李鳴鳳等電稱河東籌餉局局長南桂馨煽惑軍隊已看管候審飭卽查明辦理等因查晋省自光復以來軍隊林立錫山回省後卽將中北兩路軍隊陸續實行裁汰惟河東一隅爲張觀察使士秀李旅長鳴鳳二人所割據把持財政抗拒編裁無從著手錫山迭次派人往辦大都視爲畏途惟現署巡警道南桂馨賦性勇敢任事實心情願担仟其事當由錫山會同前民政長周渤派令前往設立籌餉局兼會辦河東軍政就近與商編制事宜業經電陳在案迄今到差數月軍隊雖亦裁汰兩營而辦理甚形棘手迭據該局長電請辭差錫山均勗以大義勉任其難一面派員密往軍中查察實情凡團營各長類皆樂於就範把持挾制者仍係張士秀李鳴鳳兩人迭接南桂馨密電據稱河東團營各長僉謂裁編軍隊非從根本上解决不可欲從根本上解决非撤換旅長不可錫山審時度勢不得已電請改任孔繁霨爲旅長前往接辦並先後將張士秀李鳴鳳等優加保獎無非委曲成全冀收和平解决之效此等苦衷諒在洞鑒之中不料該旅長等居心叵測竟將南桂馨擅行看管誣以煽惑軍心破壞大局等情揑詞電陳鈞座錫山昨接該旅長等來電尙擬曲予優容飭將南桂馨解送來省交由執法處秉公訊斷以釋羣疑並令由孔繁霨護解來省暫時不必多事不意該旅長視爲退讓再接再厲竟謂孔繁霨不知現在何處無從交卸定於下月初三日整率全旅來省交代尤堪駭異查河東係屬腹地原不必多駐重兵且該旅長所部各營大半徒手統計砲兵一營共有二生七的小砲四尊械缺兵弱徒糜餉項此次裁汰改編實係爲整飭軍旅節省餉需起見迭經參議員等公同議决呈請執行錫山毫無成見不圖該旅長保護個人權利不顧大局若此之甚也河東係晋省財賦之區鹽課地丁爲國庫入欵大宗前奉大總統電令全省錢糧悉數解省兵餉由省領發通省各縣無不恪遵惟河東一隅不但鹽課絲毫未解即蒲解兩屬地丁亦不遵令擅自扣留似此擁兵自衛罔利營私尤敢抵抗命令帶兵北來用意所在路人皆知省垣軍隊聞此信息異常憤懣錫山爲顧全大局姑息含容應請特派威望素著之大員前往河東督飭裁併軍隊並請電飭該旅長將南桂馨交出由該大員審訊以判曲直而保治安敬乞核示祗遵再董崇仁明日赴京一切詳情由該員面呈山西都督閻錫山叩前日閻督又有電致大總統國務院參謀部陸軍部云南局長桂馨被拘一案遵令派員李敏楊彭齡赴運守提前經電陳在案約計該員應於初九日到運乃四次電　該觀察使等迅速遵令交人解省迄無隻字回復其違抗命令居心叵測已可槪見現據平陽第七團團長張煌呈稱河東派第九團兵隊北來被伊攔阻現駐太平縣屬之史村曲沃縣屬之侯馬鎭等處實屬胆大妄爲目無法紀並據探報南桂馨被拘後非刑吊拷身無完膚恐難保命等語其違法橫暴情形尤堪髮指錫山以際此邊患方殷之際力持和平解决之心乃該觀察使旅長等種種違抗不法行爲實與土匪無異若徒延長時期不以武力解决非但南桂馨性命堪虞卽晋省大局將不堪設想查太原所駐軍隊前經奉令陸續開 
 
 
 

Page 3

 
 
赴薩包一帶現在省城兵力軍薄不敷分布擬請飭撥步兵一團砲兵一營來晉暫歸錫山節制調遣再由錫山調派步兵一團騎兵一營前往痛加剿辦並懇令飭駐紮河南軍隊於沿河一帶酌量情形防守助剿以免竄擾臨電屏營無任迫切待命之至山西都督閻錫山叩 
[忻州續選投票人全體來電]  
　　日昨晋省忻代寧保十三州縣之續選投票人全體亦有電致大總統國務院陸軍部參謀部云自共和告成全晋力求統一民政財政日見恢復新舊軍隊由都督逐次遣散約有十之六七惟河東一隅意圖割據始終自爲範圍兵隊則假口土匪一兵未汰地丁則藉口兵餉到處扣留鹽欵歲入二百餘萬則據爲私有坐擁巨欵四出運動恃副議長與司法司在省之聯絡劉直訓景耀月在京報之造言欲推翻都督民政長而悉充以河東人在京省之河東人謀之任河東之河東人行之今次之擅捕籌餉局長南桂馨蓋憑恃在京在省有人冀中央之可以謠言欺而省垣無能如之何也竊思民國能否存在首在統一河東如此若他處效尤必至四分五製破壞全國中央命令此後尙能有效乎效尹等非以南桂馨爲北路人有所偏徇特爲全晉計耳仰懇大總統援據約法問其破壞共和之罪以靖逆謀而福民國大局幸甚效尹等草茅下士罔知忌諱臨電不勝惶悚之至 
晨星寥落之參議院 
[外官制交議問題]  
　　國務院日前復議法制局修正外官制條例及施行法並軍民分治統系列表等草案議定十七日正式提出參議院詎是日午刻已將咨文送到該院并派定梁士詒隨同趙總理等國務員出席報告各議案迨午後電詢該院又因不足法定人數未能開會當時趙總理即赴總統府會商改於二十日下午再行出席外官制等草案亦改爲同日提交該院云 
[駐德代表投票問題]  
　　參議院以不足法定人數不能開會致駐德代表投票之舉已四次延期矣茲悉前日該院仍開會不成決擬延至明日今錄其通告如下本日常會因在京各議員到會者僅五十人致仍未能開開投票表决顏惠慶爲駐德公使一案茲再改訂於二十二日（星期三）常會舉行查現時在京各議員共有六十八人如届期一律出席斷不致不足法定人數務希諸公察照爲荷 
[英民贊助禁煙之熱誠]  
　　去年十月英國國民禁烟會上書本國外交部請其急行禁煙十一月八號英政府具書駁復以中國政府無令全國遵守烟約之能力對於禁烟尤不能認眞實行現今中國各省大有弁髦約章之勢英國政府理應力行糾正之勉其履踐條約遵守勿渝云云英國國民禁煙會接閱後現於十二月十一號上書質辨原書譯下十一月八號覆書有中國違約種烟理宜糾正俾其履踐條約之言敝會竊以爲過矣夫昨歲乃中國之革命過渡時期决不能以革命過渡之事爲今日之事實且我國鴉片調查員亞力山大侯始氏云中國種烟向在秋冬兩季去年秋冬之季正中國兵馬倥偬新舊交替之時無暇顧及禁煙故鄉民之乘機下種者在所不免斯時南北尙未統一中央政府未曾成立苟欲以戰爭時代之種煙歸罪於戰後成立之政府甚非相宜頃接確實報告知民國政府於禁烟一舉極爲注重十月二十九號袁大總統發極嚴之命令使各省認眞禁種十一月上海英文報載西人遊歷內地者云民國政府實力禁煙於禁種一事尤屬特加嚴厲其乘亂私種者多被長官拔除益限制其漿士之售賣故我政府謂中國欲禁印藥而暢銷土藥者讆言也敝曾敢爲下一鐵斷曰民國政府實欲禁絶烟毒對內外取一致進行而毫無偏廢焉尤有一事使人難安緘默者即政府之派兵輪馳赴安慶是也政府自派遣兵輪後至今日迄未將派遣兵輪之理由明白宣布殊屬令人不解據北京英文日報載皖都督信云安慶所焚者乃華商之私士與外人毫無干涉夫天津條約明言英商祗可運烟入通商口岸而不能運入內地安慶非通商口岸其發生之烟案與英商無涉苟英商妄思保護印土於內地是自先破壞條約政府又爲助紂作倀之舉遣派兵輪擬用兵力恊助鴉片營業作烟商違約之後援實乃大拂吾民之意者矣吾政府常云中國政府妨害印土大宗貿易實屬違背中英續訂條件之第七欵此第七欵者乃煙商恃爲護符政府持爲藉口者也獨不憶第七欵末節有中國政府爲禁絶吸烟及稽查整頓煙土零賣事宜凡所已經頒布或將未頒布之法令不得因以上條欵稍受阻抑之言乎夫中國如實行禁絶不賣印土大宗貿易定爲受損是蓋事理所必然者也卽中國果以實禁妨礙印土大宗貿易原爲條約所默認英政府亦絶無反對之餘地此中英禁烟條件第二欵明言英國政府爲實行贊助中國禁烟云云是條約之主旨即禁絶鴉片今中國根據條約立進行目的英政府反以强力阻撓之不公道不仁義之英國從此橫梗於華人之心頭言念及此不禁怵然心懼焉吾政府近又倡言曰民國如不守約難邀英國之承認此更敝會所爲痛心疾首者也我國議院已三次聲明鴉片爲不道德之營業極應早爲禁絶今英國如謂中華民國苟不實行禁烟將緩與承認此雖萬不當有之事然使有之亦尙有理可原至若因中華民國厲禁鴉片而有不肯承認之實爲背晦乖戾之舉决不能得各國之同意者也質而言之敝會審察時勢揣度事理知我政府除璧還中國之禁烟自由主權急將印度鴉片停止運入中國以助其實行禁絶烟毒外别無他項辦法之可言謹再竭誠上書爲政府諸公勸祈勿河漢斯言 
[司法部將起風潮]  
　　司法部自改組法院後形式上按照法院編制法辦理事實上則大不然其呈請任命高等以上各法官皆曰某爲某廳推事某爲某廳檢察官自地方廳以下則曰某署某廳推事某署某廳檢察官署之與爲究竟有何分辨當初亦莫名其妙而追查法院編制法則並無署之名目於是各法院長官紛紛向總長及總務廳質問亦無正確之答復各法官以爲同是三年以上專門畢業之資格何以高等以上曰爲地方以下曰署皆抱不平後據部中人云因爲地方以下人數較多一時不能將文憑驗訖故先名之曰署理以使將來尙有免任之餘地於是各法院更加疑慮自民國元年八九月間改組之初卽將各法官畢業文憑調取到部迄今已將半年豈有未盡驗訖之理最後得某部員之確實消息實因地方以下推檢有並未畢業無文憑者有雖畢業而係年半速成科不合格者此類人物皆係許總長密切之人不得不用又恐一經任命被人攻擊勢難挽回故創此新名詞一律改爲署任暫飾一時耳目待此類人物各自向各法政學校或日本學校買得文憑一張再改署爲爲以穩固其地位然買文憑須待時日故藉口文憑尙未驗訖以待之然驗文憑並非難事何以高等以上之文憑可以卽時驗訖而地方以下之文憑已將半載尙未驗訖况中央學會選舉期將至須持文憑領選舉票而司法部竟壓而不發莫不人情洶洶現方籌議方法二條（一）將以上情形呈請國務院查辦（一）呈請參議院彈劾許總長之違法末畢業者用爲法官已畢業者置諸閒散試問本諸編制法何條法律也聞稿已擬成激昻慷慨數千言大有山雨欲來風滿樓之勢 
雜評一 
[贛都督何亦汲汲治兵耶]  
　　自共和宣布後各都督每喜擁兵蒞民而不利於軍民之分治以故每逢簡一省長莫不幾經敷衍遷就而保荐而任命問其名則赫然省長也按其實幾幾焉如都督屬吏然斯亦奇矣而尤奇者莫如贛都督之對待汪省長謠諑風傳莫衷一是今者且治兵於九江吳城一帶嗚呼其將以此恫嚇汪省長耶抑亦别有所爲而爲之耶是固不得而知之矣記者且拭目以觀其後 
[河東人何竟不顧大局耶]  
　　衆所貴乎共和者爲其能淡泊於一己之私利而汲汲焉綢繆國家之大局也今日之河東人何獨不然 
　　夫張李即與閻都督挾有宿怨亦宜略私嫌以維公誼今乃囚拘南局長抗拒編裁整率全旅來省交代果如閻都督及忻代十六州縣之所言河東人亦可謂不顧大局者矣 
　　幸也河東人尙能知機南局長亦已交出和平解决不致用兵然而吾已深惜河東人之多此一舉矣 
[參議院何竟屢屢延會耶]  
　　參議字者衆人之所仰望者也乃連日以不足法定人數不能開議政府議案無從交議矣駐德公使不能表決矣今日延會明日又延會嗚呼吾其如參議院何哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江蘇國稅地方稅最近確數]  
　　江蘇國稅廳暫行劃分國稅地方稅各草案已紀前報茲將江蘇應行劃歸國稅地方稅詳數查明錄下 
　　地丁每年三百一十三萬二千六百五十四元湖河灘課每年十八萬八千九百卅六元契稅每年九萬七千六百八十四元牙稅每年三萬二千三百十元當稅每年二萬六千五百十八元礦稅漁課無鹽稅應由運司查報關稅江海常關每年三十六萬一千六百十四元揚由關每年十五萬七千五百元淮關每年約十　萬元總共七百一十一萬七千二百二十六元以上國家稅係按照最近收數開列 
　　地丁附加稅每年銀九十三萬九千七百九十六元租課附稅每年銀四萬七千六百九十元省有地租每年銀十一萬八千八百十八元漕糧特稅每年銀九百二十六萬四千四百九十二元屯糧每年銀十九萬七千九百七十八元省有房產租金每年銀一萬四千四百元省有田產租金每年銀九萬七千四百零四元省有基金息銀每年銀九萬五千六百四十元大生紗廠股利每年銀六萬零九十六元崇明分廠股利每年銀一千三百八十八元通海實業公司股利每年銀三千二百二十八元蘇州電話局餘利每年銀四千八百元學費收入每年銀二萬五千七百二十八元公報繳費每年銀七千六百八十元計共經常收入一千另八十七萬九千零三十八元臨時地方公債一萬元以上地方稅依照去歲收入之數劃分聞國稅地方稅收入提出後卽由財政司　議民國二年一月至六月半年預算以備省議會召集時提交會議 
[吳縣竟有僞造忙遭版串者]  
　　蘇州閭門虎邱經造計阿福充當該處圖分後適逢滬寗鐵路劃地築路之時遂乘機大施其移花接木譸張爲幻之手叚以是頗有積蓄居然面團團作富家翁矣然貪得無厭之心終不稍改近竟僞造上下忙漕糧版串向業户冒收前日有虎邱顧某一户山塘邵德成一户被人看破向之理論有夏某周某等出爲調停令其罰賑米二百石將僞串收回詎計不知身犯刑章堅不承認現爲宗知事偵悉立飭警署拘傳到案由宗加彌君研訊據供該串並非自爲係其子所造故二十三日又補提其子到案而其子已聞風遠颺刻正嚴追家屬令其交案 
[浙民政長荐任四司紀聞]  
　　浙都督自中央政府宣布實行軍民分治後除兼任民政長外并擬將都督府遷回前五軍司令部再行遵章改編連日經副官部查勘修繕一面令各機關分别遷移聞定於陰曆臘月二十五日停止辦公專辦移署事宜所有舊督署卽改稱民政長公署惟民政長應設四司刻下尙未發表僅探聞內務財政二司早經朱省長專電密保仍以屈映光張壽鏞二君繼任其實業一司亦經都督荐任沈鈞儒張鴻二君而前任軍政司長陳毅亦已運動京中某大老大有希望果未知鹿死誰手也至敎育司一席事屬閒曹有仍以現任繼續之說云 
[浙省籌解禮和洋行息欵]  
　　浙省於元年五月間因軍票兌現事向德商克虜伯廠之代理人禮和洋行抵借德金六百萬馬克係由浙江銀行經理曾於元年十一月初五日解付第一次息金茲悉財政司張司長以解付第二次之息金已將届期應解息金計十八萬八千七百十二馬克合規元六萬四千七百九十三兩九錢三分聞昨已飭浙江銀行先行籌備以便届時轉解開已呈報都督察核備案矣 
[湖南財政之預算]  
　　湖南譚都督以湘省二年一月至六月度支預算據財政司復稱各處表册現尙未齊約計總數國家地方收入共銀五百二十萬兩支出之部軍政費約銀二百萬兩各項行政費約銀二百萬兩又應還內外債欵四十六萬二千兩應攤賠欵七十萬兩以入抵出尙可敷用但中央經費尙未計入應候中央支配昨特呈請財政部察核所有預算表册刻正催齊造册送部云 
[湘省礦務之擴充]  
　　湖南礦務總局擬具擴充常寗水口鉛礦及平江金礦兩礦計畫禀呈都督略謂長沙號稱貧國生機一線全係乎礦水口山平江兩礦產從前開採已著成效某等任事以後即注全力於此二處所幸年來水口山出砂較前加倍平江亦日起有功現新採各礦如鳳凰廳猴子坪硃砂礦江華上五堡錫礦監武羅坪錫礦常寗呼頭鉛礦平江木瓜銅礦常寗龍戊　及許家嶺煤礦亦已漸有端倪此外派員採勘各處如有　礦仍擬隨時試辦茲特將兩礦擴充計畫大略另具說帖呈覽如蒙採納應懇飭令財政司撥發省紋二百萬兩交存湖南銀行以備總局隨時支領應用並懇勿拘年限勿廢中途果力精心兼程猛進不出十年則水口之鉛平江之金不難放一異彩也 
　　湖南礦務總局前在漢口大水巷河洲置有基地一處曾經轉售黃君慶曾旋以價値未楚致基地未及丈交現在礦務發逹擬仍就漢口設立局所以資轉運所有前項基地旣未了結清楚自當收回以備建築局所之用昨特派委黎君澤琪尅日赴漢調查該地情形並與黃君接洽磋商收回辦法迅速呈報以憑酌奪 
[皖省公娼妨碍女學之交涉]  
　　皖省警察廳長祁炚寰前此發起公娼名爲取締娼寮實則藉以抽捐而設立地點又在城東鷺鶿橋一帶與女師範學校比鄰以致各女生出外巡士當誤作公娼加以盤詰名義上旣不雅觀而事實上又多窒碍頃經敎育司呈請都督令行警察廳轉飭公娼擇地遷移詎該廳呈復謂公娼與女學生無干極力袒護故柏都督批示亦遂含糊略云公娼爲因時制宜之舉是否與女學相近混淆自應嚴加限制仰該廳長會同敎育司詳查酌核辦理云云惟此事關係女學風化柏都督何得以一批了之耶 
[福建民政長抵閩後現狀]  
　　福建民政長張君元奇自到閩後頗爲各界所歡迎日前拜會孫都督於談次中論及政治謂以消除黨見爲惟一之要點其次則謂秘　結社亦宜制止都督深以爲然惟未審各界人員能仰體此意潛移默化否 
　　孫都督道仁以民政長旣已到閩爰將行政上印信卷宗及未辦文件與夫各職員書記表册統交閩侯府知事李瑞年親行呈送民政長接理矣 
　　民政司長江畲經呈請辭職文云畲經素性駑鈍前承岑鎭撫使飭先回閩明知謬膺艱鉅顧因桑梓事急弗忍諉謝嘗自陳於鎭撫使謂未敢以菲材濫厠政界乃忽奉大總統民政司長之任命大違初志惟其時閩事粗定全省杌𣕕不安里中父老尤多疑慮所以靦然就職者一身之進退不足惜而現狀之維持爲尤急也受事兩月幸以孫都督之虛已各司長之和衷補苴彌縫苟且無事然根本大計毫無規畫固知才不勝任亦復日不暇給今茲福星賁臨邦人有賴建設伊始百度咸興畲經才力更不能逮而環顧省外人士濟濟多材未敢負竊位妨賢之咎非不知民政長甫經駐節正當力圖報稱贊佐高深惟綜核全局回溯初衷長此戀棧懼滋隕越應請俯察愚忱准畲經辭去民政司長之職並查照蘇省成案將民政司改稱內務司另選賢員薦請任命閩省幸甚畲經幸甚冐昧陳情無任急切待命之至謹呈 
[紀鎭嵩軍擒斬巨匪李永魁事（續）]  
　　嗣　柴雲陞購覓眼線探得李賊確藏南河村中因飭部下步一標二營管帶武世清派一四兩隊隊官武世標周振岐等嚴守河流世清親提精銳八十餘人四路兜剿遇羣匪數十名於村之東坡武乃首先衝鋒率軍士酣戰相持二小時擊斃悍匪楊大王劉臘月丁四姓高干林陳毛遂等二十八人餘匪七名護從李賊奔逸村中尾追痛擊又殲四人時夜已昏黑李賊携三匪避匿地窖猶持槍拒捕武乘其不備躍赴窖門親斃姚金钂等三人而生獲李賊當由柴統帶同武世清等將李賊擁解恊部劉雪亞慮生意外當夜錄供正法而李賊臨刑猶太息謂早知有此悔不當初劉先生得勿悞我劉雪亞研訊所謂據云客歲秦督見招即擬應命而軍師劉三傑侈談王氣鍾於德亭兼以自成道人姚光武送伊玉皇符籙聲稱佩置袖底萬靈輔助貴爲王侯端賴此物今身陷網罟一事無成其命也夫該軍搜其腋下有一小囊內有黃表二紙硃書符籙狀若蚯蚓據李賊供稱係姚刺其背血所書其囊口繡豪氣冲天定宇宙字樣供係賊妻手工云 
地方通信江寗 
[公文條例]  
　　應民政長制定公文書程式條例八條茲照錄如下第一條縣知事公署巿董事會鄉董爲行政機關第二條縣議事會縣參事會巿議事會鄉議事會鄉公民會爲議事機關第三條行政機關上行下用令下行上用呈不相統屬者用公函第四條議事機關行文上級行政機關用呈同級行政機關用公函第五條行政機關行文下級議事機關用批同級議事機關用公函第六條議事機關相互行文均用公函第七條議事機關與下級行政機關與上級議事機關不得直接行文第八條本條例以民政長命令行之 
蘇州 
[法校內容]  
　　海紅坊巷內私立法政學校係提法司鄭倓臣等所創立以章太炎君爲名譽校長高等審判廳推事汪棣卿君爲幹事長所有校中一應事務均由幹事長汪君主持又未定有學額凡得有中學及法政講習所巡警學堂博習所等修業憑証書者均可作爲一年程度入學肄業二年卽可得三年卒業文憑且上課期間每日下午四句鐘至七句鐘爲止緣校中敎員皆係政界中人及律師等均須辦公完畢方可到堂敎授各生曠課不到不扣分數是以二年級生一百二三十人三年級生一百九十餘人約計共有三百餘人現在每天僅到八十餘人日前高等審判廳長江漢三君等進京赴司法會議時當將茲堂呈請立案之件順便帶京投呈司法部核示聞司法部總長許君閱呈及章程後以該堂何以並無校長又無總敎習其名譽校長能否負完全責任學生有無定額等情批飭詳細查明另行呈候核奪現各生因司法部並未核准立案甚爲恐慌竟有藉此觀望不繳學費者該堂亦不敢將此等人開除云 
[派軍分防]  
　　軍政司長慮鹿萍君茲以陸軍第八十團裁撤後其餘各軍隊應即重定駐紮地點以示平均而保閭閻故於昨日另行分派將陸軍第一旅第一連移駐平望鎭其第八連則駐嚴墓第十連移駐黎里鎭云 
常州 
[開參事會]  
　　武進縣參事會於前日開審查會入席伊始由程竣齋會長宣言惲範前冐充縣議員實係疏忽諸君責問甚當惟彼已知過幸勿再究詰錢逸塵君以此事不可以違法了之仍請公斷周亭浩君請先開議再開談話會議結此事惲範辯訴有詞張遠志君斥以縣參事會鈐記同日頒到參事員旣不成立縣議員又何得擅稱錢君聲明參事會適用第二十八條章程議員本身有關係事件不得與議戴笠耕君請交省議會經衆公斷贊成并定明日在知事署開談話會議决乃開議交十件通過者四件其二年度行政預算案由會長指錢戴二君審查又二年度全縣巡警預算案指定錢戴二君及黎懷新君審查又收房捐充警費案交張遠志君審查又女師範撥欵案仍指定張君審查又糧差津貼案指定劉佩珩君審查又游民習藝交替案指定黃幼起君審查是日計除姚大椿未到外各參事員均出席云 
[開敎育會]  
　　武進縣敎育會於前日下午開行政會議會所有議案編列於下 [T13 ]一 [/T ]調查學齡兒童已否竣事爲普及計應如何著手以求眞實 [T13 ]二 [/T ]鄉間初等小學之學區應如何分劃 [T13 ]三 [/T ]各鄉初等小學校其經費應如何支配 [T13 ]四 [/T ]各鄉敎育費除附加稅外應再用何法籌集以期推廣 [T13 ]五 [/T ]各鄉私塾宜如何勸導改良討論取締之方法 [T13 ]六 [/T ]學校宜用何等方法以啓社會之信仰 [T13 ]七 [/T ]學費徵收未能一律應如何定足一適中辦法 [T13 ]八 [/T ]巿鎭人多之處往往同地設校應否合單級編製爲多級編製 [T13 ]九 [/T ]鄉間貧苦兒童應如何勸導誘掖使之同受敎育 [T13 ]十 [/T ]獎勵富室設置私立初小學校應用何法 
崑山 
[發現白猿]  
　　崑山以山爲名山在城之西北隅奇峯疊巒清秀可觀然環山數里人煙稀少僻靜殊甚前晚有三四鄉人出自北門道經山下聞有啼嘯聲心竊異之循聲而上見桃源洞口有一白猿高踞石上身軀修偉瞥見人影竄入洞內鄉人欲窺其巢穴亦追蹤而進卒以洞中黑暗一無所視而歸 
浙江 
[納糧成數]  
　　浙江財政司查元年份全省各縣知事曾解糧賦到司者分别成數預爲將來之甄别地步茲將縣名列左八九成者兩縣新昌蘭溪七成者七縣杭縣湯溪樂清遂昌雲和龍泉宣平六成者五縣桐鄉餘姚黃巖龍游瑞安不及五成者十二縣海鹽平湖蕭山諸曁寗海太平東陽永康武義衢縣分水平陽不及四成者二十一縣海寗富陽於濳昌化石門鄞縣慈谿象山新昌嵊縣金華義烏浦江常山建德壽昌桐廬永嘉縉雲慶元景寗不及三成者十二縣臨安嘉善長興德清武康安吉奉化上虞臨海仙居　化青田不及二成者六縣餘杭嘉禾鎭海定海紹興天台不及一成者四縣孝豐淳安遂安泰順 
[直隸]  
　　省會名單直隸第七區省議會覆選當選人胡翼韓九如梁珂楊藩東項名珍郝繼太郭師賢宋錫波郝士元　慶萍劉玘劉沛源徐蓮峯谷惠田史夢熊檀遇辰劉廷弼張學文武雲舫宋楨馬藍田楊謨第六區省議會覆選當選人馬國昌朱星煥李治潔秦九臯李基莊姚璧逢吉李蔭川陳延秀李清源王景尊安明馬樹田陳　　劉煥文 
[山西]  
　　省會名單山西第七區省議會覆選當選人郭　清高瀛來李如萍陳捷才曹學海馬善藩王用寳嚴愼修任煥王平政張效翰高際雲翟用明師景海李敬修景永春賈克勤張端張慶華張起鳳王志叙 
[雲南]  
　　國會名單雲南衆議院第一區覆選當選人李增王楨王天駿曾子書顧視高第二區當選人張大義由宗龍張耀曾陳光勳第三區當選人蕭瑞麟李爕陽第四區當選人陳時銓何秉謙陳祖基第五區當選人朱朝瑛張華瀾張聯芳沈河清第六區當選人段雄第七區當選人李根源寸品昇第八區當選人趙藩 
安徽 
[法官犯法]  
　　檢察官賀澄性好嫖賭近爲皖垣民魯報載其風流小史賀竟老羞成怒輒敢喝令一班浮浪之徒將該報館冲毀現聞司法司長李蕚樓已按報載各節令飭第一檢察廳查辦矣 
湖北 
[盧政惡果]  
　　卾省前硝磺局總理盧政因侵蝕鉅欵爲實業司呈准軍民二府撤差改委王作善接辦詎王往局接收盧竟飭衛隊逐王出局把持不交王乃禀知都督黎公特派敎導團長陳鎭蕃帶兵前往盧始懼而移交即由陳間接接收然後令王接事現實業司查其報銷册共侵虧公欵萬餘元查有證據者約數千元禀經黎公以此項報銷係該局隷軍務司時代開支故飭軍法處訊追詎盧不服傳訊膽敢將傳票扯碎大言謁都督理論軍法處派去傳逹隊以其如此放肆遂將盧鎖解來處訊問狡不認供刻該處已移該局新總理查其舞弊證據並將其黨劉煥然單次舟麻榮漢三人拿案併究聞劉係該局會計單係文牘麻係管庫事務員刻均一併下獄聞盧妻恐有抄家之舉連夕將珍物金銀八箱擬運漢口潜藏幸軍法處預囑該地警察注意當卽攔獲解交警署請示辦法矣 
江西 
[消防一助]  
　　南昌城內鐘鼓樓本爲報警而設惟該樓地址雖在全城中央而建樓僅止兩層每遇火警瞭望地點尙有未能確定之處以致水龍救護不能迅速前往現經警視總監陳廷訓擬於樓上添造瞭望樓一座俾得居高望遠四無障礙遇有失愼之時瞭望地點較有把握需建築欵項已呈李督飭司放欵預備興工矣 
湖南 
[歡迎宋遯初]  
　　前農林總長宋敎仁君前以太夫人病劇遄返桃源侍疾數月嗣因痊可即開觴祝壽茲以在京同人迭次電催出山袁大總統亦飭其前赴日本攷查商務遂於本月四日由珂里啓行蒞省當經譚都督及各司長歡迎入城寓國民黨湘支部該支部即於八日午後一時假敎育總會開歡迎大會宋君演說極長約分五段均革命前後之事九日鐵道協會湘分會亦假敎育總會開會歡迎到會者數百人宋君演說鐵道關係極爲重要並涉及俄　問題均與鐵道有關情詞至爲懇切云 
雜評二 
[拒絶者歡迎之矣]  
　　張民政長之未抵閩也閩人紛紛發電拒之張乃徘徊滬上而不敢進及其抵閩團體歡迎都督接洽意見消歸烏有可知從前種種舉動實出於一二反對者貌託全體以圖排斥於千里之外然而亦有旣抵任而仍被拒絶如江西之汪民政長者或曰汪果再往則又必歡迎之矣 
[公娼竟與女學生抗衡耶]  
　　公娼之設本屬非法即使爲便於取締瞰彼妓捐之微利而設之亦宜另擇僻靜之地不宜鄰近女校今皖省女師範旣因巡警時常誤認之故出而干涉則地方官吏爲保護女學起見更宜趕緊遷徙乃祁廳長偏力爲公娼袒護不允遷徙是誠何心哉或曰祁眞善閙風潮者旣閙廢像風潮又閙燈會風潮今更將閙公娼風潮祁一日不撤退則皖省風潮一日不息 
[章太炎遙領校事]  
　　無論何種學堂必有一主任之人總敎習縱可不有而校長則必不能無今蘇州之私立法政學校僅有一章太炎之名譽校長豈章遠在東省竟能遙領校事耶抑所謂汪棣卿之幹事長旣任高等審判廳之推事職尙有餘力以行使校長之實權耶此吾之所不解者也 
本埠新聞華界禁烟問題彙記 
[派員查騐藥丸]  
　　上海禁煙局嚴局長以各巿鄉售賣戒煙藥舖星羅棋布其間藥品純正堪以戒煙者固屬不少而藥品雜揉有碍衛生者亦復時見本局前擬有取締戒煙藥舖章程曾經呈由縣知事核准在案除將章程刊印分發各巿鄉藥舖遵守外前日又派員分赴各鄉查取各藥舖所售之戒烟藥丸送候化騐如無毒質准予領照發售設或騐有毒品攙入即行禁閉以杜弊端 
[發見私吸鴉片]  
　　禁烟局現又查得南巿花衣街福德里馬周氏家胆敢違禁私吸鴉片故於前日派員往拘即將馬周氏及洋煙烟具一併拿局昨由嚴局長諭送上海地方襝察廳訊明究懲 
[查獲私運烟土]  
　　海門人陳根基手携大土五十包行經十六舖太平碼頭被四百零三號巡士所見以其有違禁煙功令立卽拘住解經第一區（卽東區）供出由恒義公客棧內海門客人馬錦雲在法租界小東門外郭誠大土行內購得大土五十包每包洋一元計洋五十元託爲代帶至華界不料竟遭查獲實係拖累區長卽派警至恒義公棧查提馬錦雲詢問據供購此土藥實係販往海門供人煎賣希圖肥利等語直認不諱區長以其故違煙禁私運土藥情罪尤重着即移解商埠巡警局長穆杼齋君審明擬究以儆效尤 
 
 
 

Page 7

 
 
[鐵血軍大閙警區三誌]  
　　南市第二區（即南區）警局被留養上海醫院內醫治之光復鐵血團殘廢兵士胡慶雲徐萬謙等恃衆搗毀並毆傷區員長警各情已兩記前報茲聞此事現經商埠巡警局長穆杼齋君面禀蘇都督程雪樓君請即派員特開軍事裁判處以相當之懲罰並以此項殘兵留在醫院者尙有三十六名平日恃橫謾罵院中人受其侮辱者不一而足該軍雖具鐵血團名義爲光復有功之人但其種種舉動大非文明氣象若不懲一儆百誠恐將來軍界易生效尤後患難堪且於地方公安大有關係爰與地方檢察廳長面商當將毀區毆擾情形呈請省民政長切實維持 
[華界租界司法上不允協助之見端]  
　　公共之廨至內地各衙門移提人證前清時代時起齟齬自光復後經正會審官關君商明外交團邀請本城司法官到廨磋商妥洽嗣後如遇移提人犯彼此通融隨到隨行卽有重要案犯一經預審明白卽行交給各無留難辦理已久茲因謀斃王路仁之要犯白玉山逃匿虹口經商埠警務公所暗探夥馬孝成途遇扭交捕房解廨訊押迭經警局函請解歸不允以故前日交四川路捕房派探周小弟協同九十六號西探至南市警務公所聲請移提竊牛案內之收贓人小新元當由穆警務長諭謂自民國成立後兩方面移提人犯曾經商明遇事和衷共濟以洽感情此次謀命要犯白玉山並非租界住民乃亦種種留難殊違前議至小新元雖由本所拘押亦未便即行交給該探等聞諭後遂即告退業已據情回訴捕頭轉禀公廨中西官核示矣 
[界務交涉中之越釘門牌]  
　　北四川路界務交涉迄未解决茲由外交部特派專員林君來滬曾於前日午後會同閘北龔警務長曁四五兩區鄧龔兩區員察勘界線已誌昨報茲悉五區轄境虬江橋菜市場西首新築馬路名曰公路又名新馬路該路北首現有新落成之房屋八幢已由閘北市政廳釘立門牌自二百七十八號起至二百八十五號止詎工部局前日亦往釘立門牌亦從租界接連自六百五十一號起至六百五十八號止旋經巡警查見業已禀知龔區員據情禀請龔警務長核示 
[租界尙敢私設烟間]  
　　陳初生因在北四川路一百三十八號屋內私設煙間被捕房查悉前日派探往將陳與煙客杜阿記陳阿志周阿全梁阿益黎阿五蔡阿玉王阿九范雲卿等連同烟具一併帶入捕房當各存洋五元保出昨奉公堂傳訊陳與范雲卿不到著將保洋充公到案各人著罰洋二元煙具銷燬 
　　法租界陳阿大家因私設烟榻售賣燈吃爲法捕房查知飭探前往將煙具抄獲連陳一併解由法公堂訊究陳供吃烟者俱係親戚並非私賣聶讞員商之李副領事判罰洋二十元充公烟具銷燬 
[暗殺印捕頭案仍未審結]  
　　新閘捕房印捕副頭台物生暗殺一案昨日復由英副按察官卜而乃君開庭研訊陪審正紳與英國皇家律師捕房刑事員侃克君同時蒞庭據印捕正巡裴立脫君並該捕房新印副頭目沙茄生三道頭西捕阿挨司九號西探非司蓋潑等先後上堂禀明查辦此案種種情形並據西虹口捕房出店華人投訴斷柄洋傘係七十號印捕所有等語質諸被告七十號印捕供稱是日落差後在派克路附近兌換銅元兩角因不經心墜地蹲而拾取致碎號褲旋往愛文義路飲水後即回捕房安睡繞頭布放於枕邊旋被煥醒睜目遍視見裴正巡等多人均在榻前是日未與死者同賭洋傘亦非我之物至台物生如何被害實不知情供畢卽由威律師復向詰問一過卜君商之公正各紳以被告並未承認未便定斷判被告仍帶回捕房候今日再訊 
[江蘇都督蒞滬五誌]  
　　江蘇都督程雪樓君蒞滬已四誌本報茲悉程都督現目疾稍愈忽患遍身痠楚等症昨日仍未出㝢惟與鹽務總理張季直君晤談良久並有四川調查員洪幼三擬赴製造局考察聲請都督爲之先容又懇植協會上海支部長鍾毓琦要求函致總商會以便接洽提倡均奉都督允候商核餘若伍廷芳稽芩蓀陸懋勛以及都督府顧問官洪爾振第一軍統帶張成全等先後到㝢晉謁一律擋駕尙有丁寳銓等公讌再三邀請亦槪行謝絶 
[海軍總司令回滬]  
　　駐滬海軍李總司令鼎新前赴福建巡查洋面茲己事畢前日海軍司令部接得閩省來電告知李總司令仍乘海籌巡洋艦准於二十三號夜間抵滬藍左司令得電立即駕坐小輪駛赴淞口三夾水迎接回滬 
[高昌廟創設小學堂]  
　　高昌廟一帶貧苦子弟甚多前由該處商董邊君等商請市政廳添設市立小學堂一所業經市政廳學務科長丁羹堯向高昌廟公濟堂商借房屋並延聘陳張二君爲敎員現定於舊曆正月初八日開學已將章程刊布招收學生矣 
[審判廳限制當事人拖延訟案]  
　　上海第三初級審判廳昨出牌示云照得本廳於民事訴訟律第二條所列之案件有第一審之管轄權事多輕微案宜迅結本廳自成立以來批答訴狀審埋案件力從建速使權利義務早日確定則人民訟累早日脫離乃往往有當事人僅知紛投訴狀及至傳飭延不到案殊屬不解本廳爲督促訴訟進行起見自示之後如有兩次傳不到案准予一方之當事人請求闕席判决仰各當事人一體知悉 
[龔警長約束巡警]  
　　閘北警務公所龔警長昨日發出通告略謂警察爲人民表率無論上差落差均應恪守規則以維秩序而資整肅爲此令行各區隊長嗣後於所屬長警蕱差時間務須取締總期警務進行能收實效是爲至要 
[第三旅之派往將校講習所隷業者]  
　　蘇省將校講習所續辦第二届曾請混成第三旅選送軍員肄習茲悉該旅應派軍官計共十七員業已派定砲兵營二員爲排長徐藩李廷斌第一團應派八員爲連長張國樑李福田排長朱炳坤黃越辉陳吉祥胡得勝周曙秋劉愛吾等第二團應派七員爲排長胡貞福趙發祥羅星漢余孝奎陳文才周時起顏其文等現由李旅長於昨日傳至司令部面諭一番即行備文咨送肄業矣 
[第三旅軍官調動]  
　　混成第三旅第二團第二營連長鄢世讓因事撤差遺缺以該營副官劉潔調補所遺副官一缺卽以前充江蘇都督府三等參謀李文龍補充昨經李旅長分别委任又水師第三營稽查員謝雲驤因調補二隊三排排長所遺稽查一差現由該營王營長委任陸雲山接辦 
[永豐兵艦管駕有人]  
　　海軍部前向日本訂造永翔永豐二軍艦駛滬曾由海軍司令部令委薛啓華管駕永翔兵艦已誌昨報茲悉司令部現又派委林霆良管駕永豐兵艦並發大小快砲十六尊撥裝永翔永豐二兵艦每艘各置八尊已於前日裝配完備業經呈報海軍部查核候令派調 
[農會重行組織之先聲]  
　　上海市政廳總董陸崧候君近接上海縣吳知事移開案查本邑自講求實業以來凡農業工商諸事無不切實進行以冀振興實業惟聞前由朱子堯君提倡農會研究農學以求農業上之進步乃光復以後迄今久置未議現當振興農學之際應即講求實學以期完備茲奉省令飭卽赶辦自應重新組織仍以朱君爲倡首務希從速開辦以收實效等因昨陸君已邀請朱君面商機宜擬定章程以便定期開辦 
[蓮座庵决定公產]  
　　上海參藥商團上年光復之際以蓮座庵爲事務所旋由朱姓出爲主張係其家菴乃起訴於審判廳節經審理未結前日兩造各延律師到庭辯論朱姓代表　律師主張朱姓有方單契據可以証明該庵係朱姓完全私產參藥商團代表狄律師主張前項單契本在尼姑根深手內單上刻有佛敎公會字樣此係公產而非私產毫無疑義且此種契據上年由朱姓向佛敎公會取出尙有根深建庵時向各施主募化金錢之捐簿可以作證當由審判官汪推事决定此產應屬公產無疑黃律師乃起而詢問此案能否今日諭知判决推事不允宣布遂散時已上午十二時矣 
[限期清理定貨]  
　　美商晉隆恒豐豐裕等洋行控仁和號股東陳青蓮不出定貨一案前日午後由廨會訊先由恒豐西人上堂聲訴陳前向本行定購麵粉三千五百包逾期不出請追次由晋隆西人偕証陳金水投案請追定貨　銀一千四百零一兩並由豐裕西人偕証丁德林訴稱被告承定麫粉二萬五千九百九十八包逾期延不出貨請追訊之陳青蓮供稱仁和號係陳左棠等開設商人僅爲掮客未便担任請提該號主到案訊追關讞員得供會商美領海君判陳交銀妥保限三個月分别清理 
[市政廳曷起埋之]  
　　閘北　虹路向有義塜係二十七保十圖之壇地堆積屍棺有數千具之多前清時經巡警局團以竹笆派人看守不准再有棺柩厝停上年光復後歸市政廳衛生科經管不料邇來竹笆被江北客民竊取爲薪拆盡無遺新厝大小棺木又已百餘具并有貧苦之家無力棺殮者以蘆蓆裏屍抛棄塜旁致葬犬腹零肢殘骸狼藉於地若不趕緊收拾掩埋轉瞬交春屍體腐爛臭氣薰蒸勢必釀成癘疫爲害　細也 
[佇候不交芝麻案之堂諭]  
　　德商波彌文洋行買辦周桂生控陳可揚不交承定芝麻一案前日午後由廨復訊原告代表葛福來律師上堂譯訴前情請追質之陳延莫肅律師辯稱被告並非故意不交定貨實因民軍起義北地運貨不便所致王襄讞得供會商德領事師君判陳仍交原保候會商堂諭飭遵 
[割斷紗頭尙待人証]  
　　泥城外營勃生路公益紗廠控機匠董阿根串同更夫蘇廷蘭割斷上機洋紗請追虧損洋一千餘元曾經公堂提訊不認惟據捕房禀稱因董與工頭許承高之夥阿東爭姘二百零三號女工挾有嫌隙此次被割紗頭疑董等所爲奉判押查在案昨晨由廨復訊原告洋人投案求追訊之被告延羅禮士律師辯稱原告所控各節均無實據請爲核斷關讞員會商英領康君判被告仍還押候補傳人證再訊 
[拐匪伎倆愈出愈奇矣]  
　　拐婦楊胡氏專在滬江串黨誘拐男女小孩前赴閩粵等省販賣漁利因此離人骨肉不計其數彼則坐享厚利積資頗饒此次又誘拐男女小孩各一口年均三四歲昨日將該二孩藏在舖蓋之中以掩人耳目事爲水巡捕偵探查見以其舖蓋可疑逼令打開啓視起出二孩遂將該氏并二孩併解地方稽察廳訊辦 
[惠劵鳴謝]  
　　中國青年會今日午後四時開家屬交誼會侑以五彩活動影戲昨承惠劵一紙又大舞台於昨夜演劇時另加新自外洋回國之鮑君試演外國戲法昨亦承惠戲劵兩紙敬此鳴謝 
[謝贈月份牌]  
　　昨承延豐益壽保險儲蓄會社惠贈月份牌兩張設彩鮮華繪圖工細極堪賞玩敬此伸謝 
城內 
[縣知事批]  
　　（凝仁堂金銀公所董事孔春林等呈批）據禀並單均悉聯絡東夥感情設立公所自可照准惟據稱光緒三十一年購置民房去冬興築現始竣工究竟從前曾否禀縣有案現在公產圖保畝分若干創始如何集欵經常如何維持同業行規如何妥訂遵守與南北市銀樓業是否各守章程不相違碍均未聲叙明白仰卽分别呈復以憑備案而便保護此批 
[方審判廳民庭批]  
　　（張雲岩聲明窒礙請取消假執行批）呈悉查本案判决據原告聲請假執行經本廳核與民訴律第五百十案之規定相符照行第五初級廳先行假執行在案來呈謂經過上訴期間債務當然履行請求取消假執行命令并准第五初級廳略呈前來仰速於五日內赴該初級廳取具相當保証聽候核奪此批 
[懲辦搶匪]  
　　住居尙文門（即小西門內）也是園隔壁之陳王氏於本月廿二號晚間一句半鐘携同大姐同新天仙看戲畢回家行至城內廣福寺南土地祠左近忽有匪人樂長壽上前將該氏所插之珠技心金押髮等搶去幸同行之大姐由後喊追至廣福寺前經崗巡上前將該匪拘獲解至第五區警局奉汪區員訊據樂長壽供認於十四日曾在虹口三官堂左近搶過金挖耳一支質在法租界某押舖等語該區員以該匪樂長壽胆大已極若非盡法懲治不足以靖地方當將該匪解送商埠警局轉解地方檢察廳訊辦 
[研訊盜案]  
　　松江柴船户某甲販柴來申舟泊南碼頭地方售完後有洋數十元正欲開船回里忽被匪徒紏衆夤夜登舟將洋刧去並刦去衣服棉被等物當即投報第二區警局立派偵探前往查緝嗣經偵探查得甲舟附近有江北　　船一只內有年約十二三歲之楊小四仔張小順二孩形跡可疑與此極有關係遂拘送該區解送商埠警局訊究昨奉司法股員王君提案研訊據楊小四仔等同供父母亡故祇有祖父母年約七十餘歲現住船中小民等並無住家向來以舟爲家晚上推人力車餬口並無爲非作歹情事王君得供立命將甲傳到判令一併解送地方檢察廳訊辦 
[預審戳傷]  
　　新北門內觀音閣前開設紅木作之丁四六遭歇夥江季和持刀戳傷左面頰當時由第五區警局拘送商埠警局由司法股員研訊之下並據陳光林到案爲證問官以丁受傷頗重判送上海醫院醫治到今已兩星期而傷勢未愈是以該局將丁由院帶回傳同証人於昨送赴地方檢察廳訊辦午後奉李檢察官提案預審判丁四六仍送上海醫院醫治江季和着卽收押陳光林斥退候丁傷愈再行訊究 
南市 
[塗改鈔票]  
　　滬南裏鹹瓜街源裕參行內學徒王盛寳前晚至裏倉橋協興昌錫箔店內購買錫箔論定價洋一元二角卽付麥加利銀行之十元鈔票一紙令其找出洋八元八角事後店中人察得鈔票係五元塗改十元正在查究間適該徒又於昨晨持五元改成十元之鈔票一紙向店中兌換小洋當被察出破綻立即扭遂第二區（卽南區）控究王供此票係由王顧買參付下悞爲收取今由執事人囑爲到市混用區長遂派探前去指提源裕行執事徐小功到來以便移送商埠巡警局請究鈔票暫存 
[移助善舉]  
　　上海市政廳總董現將陽曆民國去年正月至十二月底止所有該廳附設之商船掛號處所征掛號費內提出洋六百八十元照章撥助慈善經費昨已彙送慈善團總協理存貯 
閘北 
[索債口角]  
　　顧秦氏前向同居趙德生借洋兩元昨趙託二房東李周氏向顧索討口角互相扭毆由一區崗巡一併拘禀張區長訊明屬實着顧秦氏歸洋免究 
[童子拉車]  
　　一區張區長前曾示禁未成年之童子拖車載客前日有孩童蔡長雲違章拉車被崗巡查獲送區途遇車主胡老五上前抵抗一併逮案區長判罰洋五角以示懲戒 
公共租界 
[帮同尋緝]  
　　新閘居人秦長根控袁長法誘拐伊妻方氏昨晨由廨復訊原告偕証楊周氏投訴前情請究訊之袁堅不承認中西官會商之下判袁交保着帮同原告尋緝 
[流氓搶物]  
　　流氓沈阿四因在南京路香粉弄口攫取楊王氏金挖耳由探查獲於昨將沈解送公堂訊實奉判沈押一月期滿函送審判廳遞回揚州原籍 
[債案何多]  
　　吳鏡記控徐阿炳又增記磚灰行控王仲法又顧愛生控鄭厲庵均不理欠款昨由捕房將被告各人傳案奉判分别交保候訊 
[劣孩串竊]  
　　劣孩陳阿福陳阿根沈阿毛張金生因在公和祥碼頭串竊洋燭被探查獲於昨併解公堂訊供不諱奉判一併發押改良所兩年以儆 
[實在無恥]  
　　兪柏泉控紀樹生奸拐伊妻袁氏避居虹口熱河路一號屋內昨由捕房將紀與氏一併拘解公堂請究原告投訴前情據袁氏供稱因遭夫虐待走逃暫居紀處並無奸情訊之紀亦不認有奸孫襄讞核供商之英領翰君以男女均屬無恥着分别各押一月氏期滿交本夫領回管束 
[查獲蟻販]  
　　昨有男婦蟻販四人帶領男女小孩十七名將搭輪往外埠變賣被探目石金榮偵知偕同西探上船搜獲一併解送捕房押候解廨究辦 
[賠償損失]  
　　桂阿章昨乘脚踏車至茂海路撞斷張阿喜之東洋車槓由捕併送捕房賠洋了事 
[請緝巨騙]  
　　李孟屏昨投捕房報告云由秦皇島搭華平輪船於前日抵滬登岸時被同來之陳子卿騙去衣箱銀洋値七百餘元請爲查緝捕頭准之 
法租界 
[失孩者鑒]  
　　前日捕房包探在碼頭遇見小孩張根英孟紀小桂三口被拐匪帶領走上輪船卽上前盤詰該匪乘間逃去故將三孩送捕解請公堂核示中西官以該孩等年歲過幼均不能取供判送婦孺救濟會留養候失主認領 
[盜用公欵]  
　　老北門外城河浜洋貨義賑會事務所前被會員畢紀惠盜去公欵洋二百二十元在外揮霍嗣經會中查獲當由其母出場允爲料理現因日久仍延宕不睬控由公堂將畢拘案判人銀兩保出外限交 
[私帶香烟]  
　　王　林前因同黨在途搶物由公堂訊實判禁西牢詎王在牢內私帶香烟自來火等禁物將墙磚撬開藏匿在內爲管牢捕頭查覺送廨請究王一味求宥判照原斷外再押一月示儆 
[抗傳不到]  
　　陸家仁因案被控公堂飭傳審訊抗不到案原告陸俊甫昨又投案請示奉判改傳爲提訊辦 
雜評三 
[特别司法上之協助]  
　　司法上之協助有國內與國際間之别國內之協助訴訟法定之國際間之協助條約定之此通例也惟吾國則以外人有領事裁判權故於兩者之外别有所謂華界與租界司法上之協助其事雖非國際間可比然而究與國內之協助不同而種種留難即因之起矣 
　　光復以來經雙方之協議始允各盡其協助之責任自白玉山一案起而彼此留難之意思又復活而華界與租界司法機關又感不便矣然而始作俑者固非華界也 
倫敦通信 
[俄蒙條約及中俄交涉]  
　　巴爾幹戰事將竣列强間衝突漸起奧與塞爾維亞反對俄則誼須助塞德義勢必助奧英法均不願生釁歐外交界情勢極爲曖昧俄奧之恐慌尤大此正與我以絶好機會俄於遠東終當退議蒙古事件必得良好解决是在我外交之能堅持耳今日倫敦朝報載聖披得堡專電似係俄外部授意者略謂俄於蒙古所注意之事惟在商務並無占據領土之意故蒙屢次求俄保護願爲俄之藩屬　皆婉謝不許俄人深知蒙之陰謀勾通强隣反對中國正以爲其藩屬之故倘一旦改而藩屬於俄勢必又以待中國者待俄將轉結中國以抗俄矣迨蒙古宣告獨立則與完全在俄保護下者有異况俄與中國所訂千八百八十一年商約滿期中政府雖派專使議約談判濡滯不得頭緒俄爲商務利益起見不能不求與蒙古直接訂約舉前約中所不克繼續於中政府者一皆得之於蒙此俄蒙條約之所由成也彼時外交總長粱如浩雖有抗議似將與俄决裂然亦隨卽去職而以陸徵祥代之陸爲俄之好友暗中似已改變政策交涉定有轉機直至現在中政府並未正式公布不肯承　俄蒙條約是即不啻默許以後卽有談判不過爭一空名於實際上斷無改變中俄之間常無重要衝突云云此在俄人方面故爲鎭定以安同盟中英法等國之必蓋深懼法英責以從事遠東而弱其在歐之勢力也英法各報專電有謂中國决議征蒙分三道進兵合攻庫倫者又謂俄調哥薩克騎兵往守庫倫並　步兵援科布多及烏里雅蘇台者又謂中國已集兵二萬人於張家口餉械足支三月者又謂蒙人多數反對俄約活佛窮於對付廓使之得籤字實係騙詐威脅而成者此皆足與遠東通信社最近所發傳單互相發明英法保報雖以連合國之關係不肯輕發一詞然其不甚滿意於俄兼含遠慮已可槪見昨英下院議員洛義治君質問外部請其宣布本月初三俄蒙條約內容並以此約要旨及其關係見示俄於此約是否取蒙而置其保護之下蒙所許俄之商務特權究以何爲範圍其約文附件之細條外部曾見及否格雷出席答言聖彼得堡公布之件各報早已轉載外部所得知者不過如是而已約文附件細條俄未關照於英至今尙不知其內容惟據余所意想當與千八百八十一年中俄所訂商約無異俄已屢次宣言所以與蒙古結約不過欲保有前此商約中之所固有者深恐中國删去各項特權故與蒙古直接籤定然亦僅以承認外蒙獨立爲詞並未完全取置於其保護之下至於英之政策須待最後新聞始能决定現尙非其時也按英外部答詞與上述聖彼得堡專電氣脉相通殆取連合主義於外交上大有關係未敢徑情而發不能不爲俄掩飾非盡由衷之言至於議員質問　顯示反對之意英之輿論已可知矣巴黎時報夙袒法俄同盟每遇交涉問題無不極力助俄獨於此次俄蒙條約始終未加一字而於遠東通信社關係蒙古不利於俄之新聞反時時採錄之往歲俄欲占據伊犁已致哀的美頓書於北京聖彼得堡軍政兩界躍躍待發其卒得轉圜對我讓步者則巴黎時報攻擊之力也今此雖不顯示攻擊然不加贊成俄已爲之短氣謂取消極的態度爲反對無不可也據記者所推度中國如能以武力爲外交之後盾始終不認外蒙獨立公布世界列强聲明俄蒙條約無效俄如眞欲開　英法必有後言况以巴爾　問題俄於歐方吃緊更何暇及於遠東是在吾外交之早定方針不爲虛聲所恫嚇耳雖然保上國之虛名失統御之實權蹈亡清外交朝三暮四之覆轍以自欺欺人此又政府國人所當引以爲鑒者也 
　　（尙有要件轉入第八版） 
 
 

Page 8

 
 
專件司法部監獄處務規則 
[第一章通則]  
　　第一條監獄分設第一科第二科第三科敎務所醫務所 
　　第二條各科所設科長所長 
　　第三條科長以看守長充之敎務所長以敎誨師充之　務所長以醫士充之分監不設科所但遇有必要情形得經由典獄長之認可呈明司法總長核定之 
　　第四條科長所長承典獄之命分掌本規則及其他規則所定各項事務 
　　第五條各科事務有互相關連者協商行之 
　　第六條各科所因事務關係有權限爭議及意見不同時取决於典獄 
　　第七條凡例行公文書由典獄擬定辦法交主管科所辦理除有不得已事由外至遲不得逾三日 
　　第八條凡公文書之有關於在監人權利義務者當迅速辦理 
　　第九條文書記錄之保存方法另定之 
　　第十條典獄長對於監獄內部事務其職權與典獄同 
　　第十一條關於醫士敎誨師等之處務規則另定之 
[第二章典獄]  
　　第十二條典獄當嚴守關於監獄之一切法令並督率其他官吏使之遵行 
　　第十三條典獄當嚴禁所屬各員私役在監人 
　　第十四條關於監獄事務之上級官廳之命令典獄應記入訓示薄傳示所屬各員 
　　第十五條典獄對於監房工場及其他一切場所二十四時間視一次 
　　第十六條在監人之被服臥具及其他有關於在監人之一切物品典獄時自檢查之 
　　第十七條在監人不守法規者典獄須自審問除必要時不使其他官吏列席 
　　第十八條典獄因訓練及豫防之必要得爲消防及其他非常之練習 
　　第十九條監獄經費之收支保管等事典獄負完全責任 
　　第二十條監狱中各種建築物及所屬之國有財產典獄須注意整理保管之 
　　第二十一條典獄應每年二次以上巡視所轄分監及其他場所 
　　第二十二條監獄職員之處務在監人之待遇及遵守事項典獄得於法令範圍內發相當之命令訓示 
[第三章看守長]  
　　第二十三條第一科主管事務如左 
　　一各種文件規則之起草及審查一職員之登用轉任免職叙等進級賞與懲戒年金給助及履歷簿之編輯保存一印信之典守及蓋用一統計之編纂及其材料之收集並各報告之作成一文書之收發處理及編纂保存廢棄等項一職員人民在監人之請願等之審查及處理一收發室之監督管理及値班順序方法之查定一在監人書信及令狀等一切文書之收發一在監人身分調查及身分簿之編製管理一在監人之撮影及保管一在監人領置物品之受付及保管一刑期之計算及刑之執行處分一公用及在監人使用書籍之整理及保管一在監人之携帶乳兒及分婉一赦免假釋减刑之申請及執行事序一在監人出獄及疾病死亡之通知一在監人接見及餽遺物之處分一豫算决算及經費之出納一男看守女看守及一切傭役之用免試騐一不屬於各科所主管事項 
　　第二十四條第二科主管事務如左 
　　一監獄管備及在監人之戒　檢束一男看守女看守之勤務配置及休息一看守以下之敎習及訓練一看守寄宿舍之管理一戒具及防火機之使用試驗及管理一監房及諸門之啓閉並其鎖匙之管理一在監人之押送一在監人之食糧衣類臥具雜物之分給及保管一衛生消毒清潔法之施行一作業之督飭檢查一購入物之分配及管理一作業器具之檢查一在監人監房工場之異别一在監人各種呈請之調查一在監人之行狀視察一在監人接見書信之監視檢閱一在盤人之疾病死亡及屍體之處分一在監人逃走之追捕一在監人入浴理髮之施行一監獄出入者之管理一監獄內全部火具之管理一在監人書籍之授受及管理一看守以下使用公物之監督及檢查一在監人賞罰之施行一在監人敎誨敎育之管理一食品之檢查一在監人餽遺品之檢查一監房及工場之檢查一墓地之管理及洒掃 
　　第二十五條第三科主管事務如左 
　　一物品之購入收支及保管一建築及修繕之　事施行一不用品之變賣及保管轉換一製作品之定做保管變賣一物品賣價及工錢之徵收一保証金之保管及郵劵之收支保管一傭役之雇入一建築物及官有財產之管理一工業之類種選擇一工業之存廢調查一工業之課程工錢之估計及等級之升降一作業者之配置及轉役一作業日課表之調查一工錢及給與錢之調查一製作品販賣之評價一作業之原料製品器機之收支及保管一在監人食單更易之調查一看守以下貸與品之調製及保管授受一在監人被服臥具雜物之調製保管及授受一工業請負之契約 
[第四章會議]  
　　第二十六條典獄當預定時間於每星期二次以上招集看守長醫士敎誨師會議監獄一切事務若有特别事務典獄得使前項以外之職員列席 
　　第二十七條會議之事項如左 
　　一關於調查在監者身分事項一關於在監者衣服臥具疾病療養衛生一切事項一關於作業一切事項一關於敎誨敎育一切事項一關於在監者賞罰等事項一關於新入監人指定監房工場及一切待遇事項一關於出獄人行狀職業家族之關係及應否保護事項一關於在監人赦免減刑假釋等事項一關於在監人異同識别事項一關於監獄建築修繕等事項一關於監獄一切經費收支等事項 
　　第二十八條典獄於前次會議以後所有在監人情狀及一切事務之施行須使各科長所長詳悉之報告 
　　第二十九條會議時設書記席使記錄會議之要領 
[第五章附則]  
　　第三十條本規則自公布日施行 
 
 
 

Page 9

 
 
   
 
 

Page 10

 
 
自由談 
游戲文章 
[五先生傳] [  覺迷]  
　　五先生者五嶺間知名士也幼頴悟年十五通五經越五載學富五車兼曉五國文字品端謹舉止悉遵五種遺規任俠好義嘗至吳門謁五人墓作五古一章唏噓憑弔壯年好遠遊身涉五洋遍歷五洲過錫蘭歎五印度之不國回顧神州五內悽惻痛昔年五口通商後之種種失敗乃一意留心外交前清光緒時身致通顯歷任五國公使所至輒得士農工商政五界人物歡迎又與考察憲政之五大臣善討論時局洞中欵竅以故政界中人靡不五體投地洎乎有清末造羣小用事先生羞與爲伍遂絶意宦途築五柳堂隱焉好黃老家言精養生術有辟五穀絶五味之志故年逾五十而五官聰健不少衰民軍起義復出任艱鉅至今共和告成五族統一五色旗飄揚五部者先生之力也然功成不居恬然引退或勸之出則掀髯笑曰吾老矣不能用也今而後羊裘五月嘯傲林泉或扁舟五湖或躡履五獄終此身可矣五族少年會舉先生爲會長亦力辭不任云 
　　作旣竟予友嚴君爲之贊曰士方挾一藝恃寸功以馳騁於名利之途而先生獨歸眞返璞飄然遠引嗚呼可以風矣（三） 
[新日記] [  高劍轉錄]  
　　星期一晨起十句鐘爲內子河東君疉被舖床倒溺器畢讀運動要術兩篇敬內須知半本午刻赴納污旅館與譚自由女士密談（中略）八句時又同至半馬路眞相大舞台觀戲不期與內人相遇奪門而出印捕疑余行竊送押巡捕房三小時 
　　星期二晨起九句時較昨日略早天晴午前接北京某總長密電挾妓案發囑運動滬上各報免爲宣布下午三句時在八馬路奈何天吃酒又拍馬場私娼掽和歸家時已薄暮 
　　星期三早上短命人壽保險公司包歸陰君及欺世藥房經理甑黑恂君見訪坐談兩小時又同至黑籍館吸大烟 
　　星期四早十句時赴某當道處代人運動某要缺成熟得賄小洋五角報効於迷魂閣午刻在家中饔畢至陰界利外溢洋行訪吳量星君又私購振濟美人劵一張藏於襟底三句時至獐園哭送新偉人往京歸家天微雨車夫不敬送往巡警局轉送法院槍斃某國人欠余債向索不還被虐打半小時挽某先生代求始罷 
　　星期五晨起內子對余大哭大駡余不解其由恐懼萬狀見床前撕碎花紙一小堆始悉美人劵之事發覺託小婢阿紅代求息怒罰跪床板兩小時午刻往尋秘友歸家不見內子遍詢婢僕云已往某男閭過夜矣日記甫畢爲高劍　奪去 
　　星期六早上訪包攬大律師與劍　涉訟歸時購報紙一張甫展閱不料盡以宣布被內子得知又要見罪幸而 
澄廬筆記 
[輓聯] [  瘦蝶]  
　　輓聯之難難在懇摯一著色澤便易空浮有某婦自輓云妾去矣大丈夫何患無妻他時重訂鸞交莫對生妻談死婦兒勗哉小孩兒終當有母異日能叨鞠育須知繼母即親娘又有某君輓其婦云如此艱辛知卿必死所恨者夫妻十六載眉皺未舒頓敎夜榻風凄夢裏時驚兒覓母幾經飄泊於我何堪今已矣雲水數千程歸期難卜從此秋　月冷天涯應歎客無衣 
[碧玉]  
　　忍淚吞聲做詞人要將心血洗乾坤此梁任公句也不謂淪落佳人遭時不偶亦有與此相類者碧玉姓馮氏維揚人幼墮風塵本非其志善歌曲於珠江花海中首屈一指顧賦性落落不善應酬故雖色藝絶倫罕有知者獨與某君有嚙臂盟某君嘗賦留别詞以贈之校書譜憶秦娥以答記其詞云承恩箑面圓一似珠江月珠江月令人腸斷悲秋時節情濃自古愁離别感君知遇心頭熱心頭熱無情珠淚有情心血校書又嘗自署聯云消磨心血三升墨勘破情懷一局棋此外與某君唱和甚多有環碧堂詩集倚玉樓詞槁各種一段文字因緣正不知若何証果耳 
[菜油香]  
　　余少從吾鄉陸茂才彥卿夫子遊夫子居並安橋南蓋明太常陸　之裔也循循善誘誨人不倦時余方學五七言先生頗加獎掖一日微吟云靜夜雨敲松子響命余續之余應聲云隔谿風送菜油香先生大爲　節蓋書室適瞰清谿隔谿有油車好風時來油香撲鼻洵本地風光也回首前塵惝怳若夢緬懷耆宿不禁泫然 
[圈兒信]  
　　昔有妓致書於所歡開緘閱之無一字紙上先畫一圈次畫一套圈次連畫數圈次又畫一圈次畫二圈次畫一圈次畫半圈末畫無數小圈所歡不解其妙質諸某君某固能文而深於情者笑謂之曰此情書也僕爲君解之援筆題一詞於其上云相思欲寄從何寄畫個圈兒替話在圈兒外心在圈兒裏我密密加圈你須密密知儂意單圈兒是我雙圈兒是你整圈兒是團圓破圈兒是别離還有那說不盡的相思也把一路圈兒圈到底某商見之莞然曰某君誤矣此非情書乃討帳單也仿前調亦題一詞曰舊年積欠如薪束試把圈兒錄數在圈兒記情在圈兒屬我密密加圈你須密密將圈讀雙圈兒是兩檯單圈兒是一局破圈兒是酒帳整圈兒是住宿還有那記不清的零賖也照一路圈兒交到足二詞無中生有令人忍俊不禁某文人指爲情書某商則謂爲帳單亦見仁見智之徵也 
小說 
[政治小說鐵血男兒（四十三）] [  常覺獨鶴]  
　　烏聳肩微笑曰身爲公使責任本極重大陶君想因煩勞過甚致罹神經病矣不然何至以子虛烏有之談爲灌夫罵座之舉直告君僕實於未抵岡露塞前即偕尼君從間道馳歸都城何由與君相値又何由設誓簽約異哉君言僕固不屑與辨 
　　陶聞之憤極不能成一語惟作牛喘而已白來特方徐步暗陬聆二人爭辯匿笑不置至此始趨前怡怡然謂陶曰君毋恨恨不已僕當爲君解紛復顧烏曰幸恕陶君渠殆錯認殿下爲僕也陶愕視白卒然問曰君何人斯白徐答曰僕名白來特英倫日日新聞之訪員也 
　　陶急取檠細燭鳥白二人半晌始置檠案上面色慘淡格格作鷺　笑狀至可佈蓋陶素於外交旋渦中操蹤如志未遭挫折今乃受人愚弄顚倒至此頓覺羞忿交并無地自容久之始赧然躬身謂烏曰殿下能及時歸國（閱者諸君其細味及時二字）不誤大事敬賀无已鄙人冐昧無狀尙祈曲宥白君殆亦貴國王族乎不然何與殿下酷肖乃爾烏曰白君籍隸英倫非吾同族至容貌相似則事出偶然亦僕之大幸也陶默然埀頸而立烏續言曰僕知之矣君本屬意在僕以錯認白君自敗奸謀然恫喝之詞要挾之舉施之於白君者不啻施之於僕也今茲怱促不暇與君較日後當不能默爾而息其愼備之陶神志已定聞烏言略無怯容昂然曰且待時至鄙人必能令殿下滿意也言已竟出不復爲禮 
　　尼俟其去遠乃謂烏曰又樹一敵矣不可不知所警備殿下於數日內勢難寧息陶賊此去必鼓其邪說在軍隊中煽惑吾健兒也然吾儕必有以敗之僕已令衛卒備馬並傳殿下命謂將至各營勞軍現方苦渴殿下可略引數觴即行命駕過遲恐有他變言次復顧梅曰殿下今日歸國當以玉杯進藉昭誠敬（二） 
[俠情小說洞庭波（三續）] [  天竩]  
　　次日生以此語語祥曰吾已定見卽日行花燭禮卽日起身以兄妹名偕二女訪周虎俟二女旣遂此志然後再重行合　祥見生已定志無可挽回乃偕生入內請二女出見生告以己志二女感極含涕下拜生亦拜當日卽如生言行交拜禮午後生卽偕二女動身上道 
　　途中先歷經北數省仍未得周虎消息蓋周虎固亦浪跡天下毫無定蹤此來則彼去此去則彼來故二女奔走近十年終未一遇一日行經富平縣投逆旅中見先有一老婦偕一童子投宿老婦行李殊無多惟一篋極沈重李生亦久歷江湖者且疑且爲老婦懼故行經其所宿房廊前返謂二女曰今夜盍戒備二女問故生曰東廊老嫗非挾有重資者乎吾行經其所宿廊前見其篋上有紅印一黃印一江湖竊盜者苟發眲孰攜重資卽預加符號爲記紅印殺人黃印取財此老嫗途中不知爲誰所識得矣二女領之至夜二女及生皆裝束齊備息燈以待少時忽覺東廊門鐶微動三人相語曰是矣華雲先自窗翩然飛出麗雲及生隨下見東廊　前一黑影甚偉似覺對廊有人襲至翻身走華雲遽噫其　見白光一道直向黑影飛去黑影卽自屋脊落下作響時逆旅中人盡醒執火把至見西廊所宿客縛一長軀偉髯人於廊下急詢其故李生召入語以入曰汝輩退去吾將細詢此賊 
　　時長髯人臥廊下厲聲曰殺便殺却耳我周虎橫行天下數十年豈能作兒女子態惜老命耶生及二女聞言大警曰汝卽太湖周虎耶虎笑曰若輩其亦識老子名耶生及二女相顧且驚且喜二女曰吾輩不識汝然尋汝已十餘年矣不意乃値汝於此汝亦知湖南鄭岱固有二女思爲乃父母報大仇乎虎躍然曰鄭岱尙有女乎繼冷然笑曰吾不意昏夜不備悞於區區鄭岱女之手二女厲聲曰老賊豈心尙未死歟吾釋汝如何虎曰鄭岱曩保鏢過太湖傷吾幾死吾數世稱雄湖上不圖一旦敗於彼手切膚之恨有過此者乎吾當卽棄巢穴走江湖訪得異人爲師技成則岱已以老居家中矣吾思終必取其命以償吾恨千里至其家値岱生日賀客盈門吾投帖竭之以鐵箸洞其心以鐵丸傷其妻之目時大恨已報乃留字庭前以去豈意其尙有如是兒女吾與岱循環報復本理所應當若汝輩釋吾吾必於前村曠野與若一較方無毫髮憾二女及生見虎朗朗道前事不勝悲憤麗雲驟起曰吾輩必釋汝請卽今夜偕至前村一决言畢刃一揮縛虎繩己全落虎一躍起立悄然各無語四人各追隨踰垣出豈意虎賊心反復取鐵丸反擲二女不及防急躍避生臂生上已受丸倒地華雲不得已反扶生於背入旅舍麗雲憤急呼氣出時虎見鐵丸未着二女急出數丸還擲回首見白氣飛來大驚鐵丸亦被氣壓落下飛奔逃未數武至一山谷間白氣已着身轉避無處身首異處矣麗雲　追至盡拔其髯納懐中推屍落山谷下亟返身入旅舍焉 
　　此時華雲已背生入逆旅安置生畢方欲再出見麗雲已含笑入曰大讐盡復由懷取出虎髯曰賊囚卽在是時髯猶帶血痕也 
　　二女大願已酬生亦大喜時天已近明次晨召逆旅主人入曰昨盜已縱之去逆旅主人見不足爲已累亦不追究數日生傷愈乃偕歸湖南而遣一郵足告張祥以别後情形且言至湖南一切料理定後數年內當偕二女回家鄉一掃翁姑墓也 
　　生及二女至石棋村先取周虎鬚出供岱夫婦墓前言大讐已報二女痛哭不成聲生力爲慰勸乃即在岱夫婦墓前行交拜禮卽夕成婚數日後諸事布置稍妥二女歷經蒼桑世情淡甚勸生掃除凡念固盡以技授生忽忽十年餘一日二女意忽動念别師後屈指至今確二十年師言二十年約於洞庭相見當非虛言乃語生以故曰不如以舟過洞庭若遇師豈非大妙否則可乘便回鄉掃翁姑墓生允所請數日收拾就道一日舟夜泊岸時月明如水生及二女不寐登船頭見皓月當空水波澄靜悄然一葦兩岸寂然生扣舷長嘯顧舟子已睡熟謂二女曰盍一戲乎乃各噓長氣如三道長虹盤旋空際山谷震動波浪沸騰三人恐驚醒舟子乃各入舟安息焉 
　　忽忽又旬餘已至生舊鄉矣先投帖謁張祥祥歡然出迎二女入內室即住於祥宅數日生引二女至村間謁父母墓畢又在祥家盤桓旬餘乃辭祥返湖南蓋二女猶忿念其師二十年之約也是日至洞庭湖忽遠處一小舟中危坐一道裝老者來掠生及二女舟而過浩然長嘯復折舟返取鐵笛一管橫吹之舟急如箭駛生及二女驚起急出船頭二女尙識得童顏皓髮依然當日情形亟出巾揮之見前舟已又折返乃迎入大舟果師也略道數語老者曰舟何所之乎生及二女悟乃偕老者回舟行抵岸後入深山中雲深不知所之（完） 
 
 
 

Page 11

 
 
   
 
 

Page 12

 
 
   
 
