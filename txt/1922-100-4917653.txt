# 1922 - 100 - 4917653

 

Page 1

 
 
   
 
 

Page 2

 
 
   
 
 

Page 3

 
 
時評 
[洶洶之時（冷）]  
　　或問奉直果必出於戰乎曰雖難斷定但以情勢言之戰當難免也但在洶洶之時尚非戰時耳 
　　或問奉直苟戰勝敗果誰屬曰戰無必勝之理况當今日人心變幻臨時改向者誰能預料譬諸築室兩方之基礎多在沙漠之上苟有摇動傾覆隨之但就現狀而言奉軍所注者偏於勢直軍所注者偏於力力强固可以轉勢而勢順亦可以生力也故必俟兩軍相遇之後誰得機會者則誰勝耳其實更明白言之誰以機會贈人者則誰敗耳今日决不能定也 
　　或問奉直决勝之後國家果能統一否曰是爲題外之事今日兩方雖均有是言特借以名耳 
國内專電 
　　保定特電十日張作霖電曹錕謂解决時局端賴你我二人提倡兹擬通電稿一通請會銜該通電（一）請元首頒令軍人不得干涉中央政治（二）請責令吳佩孚回兩湖巡閱本任撤去巡閱副使（三）任梁葉張自動銷假末謂以上各節曹省長來奉時大致商量妥當請即斷行錕十一得電大窘遂召軍官會議軍官僉謂吾等以血汗爲巡使爭榮譽而所以對曹銳不减尊重者以巡使及吳使之餘愛今彼將吾等人格賣掉此吾等不能容忍應請巡使大義滅親吾等一致願聽巡使命令並一致願歸吳使指揮曹錕大駡銳可殺軍官遂退訂十三黎明開會十三早五時津洛鄭鄂軍官均到公决「放棄天津固守保鄭釁不我開取攻勢防禦」曹當授吳軍事全權言本人亦完全聽令各軍官退出各歸本隊吳十三第一令調回鄂岳軍集中鄭州計畫王承斌師向津浦方面警備張福來師向南苑方面警備張克瑶旅守鄭州本人第三師在防禦時不使用吳昨到保謂復辟安福一齊來臨西南愛護民國羞與爲伍正南北合力改造民國機會并謂當年李自成率流寇五十萬陷居庸亦是今日將士其誌之毋使李闖再生餘無他語卽返鄭州（十六日下午三鐘） 
　　北京電京師治安軍警當局銀行公會商會連日交換意見結果以維持食糧爲着手調查存糧軍警餉鹽務署負責擔當京内無顧慮惟恐流勇入城届時當訂城門啓閉時間（十七日下午一鐘） 
　　北京電南苑奉軍獨立馬隊今拂曉由南苑向長辛店進其團長朱益清坐頭等花車赴長辛店張作霖計劃書派喬賡雲齎京 
　　北京電王士珍覆徐調停非空言須互讓奉旣著著進步直亦事事準備非勸片面所能奏功請中央主持總以防止戰事主動者着手 
　　北京電某國軍官由榆關視察歸語予謂奉軍入關共二十五營後續部隊尚未準備張仍用政治手腕威脅直系又京奉沿站駐兵以軍糧城爲多馬廠則有兩旅尚未南下奉軍連前在關内者計南苑廊房榆關以東津浦北段共三萬二千人意在使他方面當戰爭之衝本軍則壯聲威用 
　　北京電吳佩孚以暗算者多穿藍布褂坐三等車十六日黎明由保返鄭趙倜未到鄭派親信二員完全代表允力戒部下爲反直行動（十七日下午一鐘） 
　　北京電直軍第十五混旅篠（十七）晨由保向琉璃河進發又第三補充團原駐高碑店現合第二補充團同到琉璃河（十七日下午一鐘） 
　　北京電津電話本月二十二梁假滿日雙方卽有重大表示原擬閣員全部入京消假以外交空氣不佳及舊議員對段正張副梁閣未盡同意故尚有回旋餘地 
　　天津電外息奉張决將來津到後約曹家兄弟會談并發一聯電但恐曹錕不敢再爲所用 
　　天津電曹銳請假二十日以陸長佑代理楊以德維持治安 
　　天津電津美領事請設無線電通中美消息外部駁覆難行 
　　天津電奉軍佈告人關係保國衛民並無私利心（以上十七日止午十一鐘） 
　　天津電津租界外兵頓增均係由北戴河調回 
　　天津電東海挽趙爾巽赴奉王士珍赴保運動和平趙以老辭王覆電謂無效力 
　　天津電奉張致直曹電略謂時局俶擾元氣凋殘内政外交蹶而不振若再因循前余將有不忍言者亟應捐棄猜疑圖謀挽救彼此互讓修整山河庶富强可期分崩可免作霖爲民請命豈有他期一俟統一完成大局底定卽當息影家園不問國事云云 
　　天津電外顏未赴保確遊西陵 
　　天津電曹保王承斌帮辦直隸軍務令卽下 
　　天津電部撤京漢局長趙繼賢以唐德萱暫兼趙潛將關防帶保 
　　天津電張學良明日過津赴良王莊（以上十七日下午九鐘） 
　　漢口電直軍布防計畫聞以近畿爲一防區保定至順德爲二防區鄭州洛陽爲大本營信陽至借城爲後方防區武勝關至劉家廟爲供應區域曹錕王承斌爲正副司令擔任涿州正面吳爲南路司令擔任隴海路方面 
　　漢口電聞駐岳二十四師奉召北返現正索車備運駐宜第三師十團亦奉令回洛已派輪往運駐廣水豫軍已調開現信陽以上無豫軍踪跡僅由靳旅護路又十四混旅有一部在駐馬店保護南段輸送事宜 
　　漢口電吳銑（十六）已抵鄭保定使署職員眷屬多隨曹眷來漢 
　　漢口電蕭銑日赴劉家廟勞軍畢親至特别區拜會曹夫人 
　　漢口電吳電鄂籌餉百萬聞漢商會認六十萬串漢銀行認四十萬 
　　漢口電聞北伐軍棄湘圖贛湘南北伐軍辦事處巳撤消 
　　漢口電蒲岳直軍十三十四兩混旅篠（十七）可運完其騎砲兵及輸送救護各隊銑日掃數北上 
　　漢口電張福來删（十五）過漢偕巡署偵探長阮雲卿赴洛行踪極秘 
（以上十七日下午四鐘） 
　　漢口電銑日京漢南下票車因讓兵車遲點三小時自寒日（十四）起北上貨車阻鄂境南下貨車阻偃城 
　　漢口電傳直軍第三師及陜軍向隴海路進發客貨車因不通 
　　漢口電駐岳豫軍團長李某銑日到漢篠日赴鄭（以上十七日下午六鐘） 
　　香港電陳炯明通電桂林交通不便改道北伐大本營移駐韶關 
　　香港電孫文胡漢民銑抵悟李烈鈞先到因公赴桂古應芬在梧晤李卽返粤伍朝樞廖仲凱仍留梧 
　　香港電報界呈孫法吏對國華報適用出版特别法有印版没收語大理院解印版爲刷印全部没收該報懇頒報紙條例救濟 
　　香港電桂軍官眞電盧燾勸勿招降林俊廷陸雲高等部 
　　香港電省吏連日破獲招兵機關多處省署異常戒嚴魏邦平昨赴梧（以上十七日下午十鐘） 
　　杭州電浙贖路會筱（十七）日舉出總幹事正張載陽副王錫榮 
（十七日下午八鐘） 
特約路透電 
[日諾瓦會議中之俄債問題]  
　　十六日倫敦電日諾瓦法人訪電以俄代表要求過分態度强硬爲言而路透社日諾瓦訪電則抱較有希望 
 
 

Page 4

 
 
之觀念謂俄代表已因討論而有覺悟迄今並未發生不可收拾之困難協約國見解以爲俄國戰前舊債固不能要求立即償付但俄國須承認並尊重私人產業之交還協約國堅持償付代價之原則但亦承認此事實施之困難 
　　十七日日諾瓦電匯豐銀行愛狄思爵士近由逺東返國英代表請其赴日諾瓦以便咨詢其關於經濟大會事件之意見現愛狄思巳抵此 
[愛爾蘭之内訌]  
　　十六日倫敦電愛爾蘭臨時政府格里斐資氏不理會共和軍中反對和約者禁止在斯立戈地方開公共會議之示文今日由武裝車及自由邦軍隊保護在斯立戈對衆演說未遇阻撓斯立戈前爲共和軍所據郵電不通今晨雙方軍隊且開槍互擊共和軍死傷各一人並有一平民受傷 
　　十七日倫敦電愛爾蘭共和軍公報稱高林士等汽車駛抵杜白林時忽有若干人持來復槍趨前向高林士射擊高林士等亦放槍還擊有一挾手槍與炸彈者被拘而襲擊者亦擊毁並奪去高林士等之汽車各一輛 
　　十五日貝爾伐斯電英軍艦兩艘已駛抵愛爾蘭倫敦竇立西北之韋立港衆視此爲英國因愛爾蘭時局吃緊之戒備舉動 
[印度戰事紀念坊塗垢]  
　　十六日喀爾喀特電此間戰事紀念坊即十二月三十日英太子在此舉行開幕典禮者昨夜被人以焦炭塗污坊之四周及陣亡者姓氏皆迷漫不可辨再喀爾喀特黑穴紀念坊亦被同樣塗污 
[東印度之罷工風潮]  
　　十六日喀爾哈特電東印鐵路之罷工風潮以已無形銷滅一切情形現已如常惟阿桑沙爾一處司機人與火夫尚未恢復工作 
[法國之殖民地展覽會]  
　　十六日馬賽電法國殖民部長今日舉行法國殖民地展覽會之開幕禮各殖民地陳列館之最佔重要者厥爲越南計佔地一萬方碼極引游人之注意 
[英太子游日記]  
　　十七日東京電今晨日太子及隨員在濱離宮參與獵鴨游戲與會者興高采烈咸各忘形而無尊卑之分 
　　十七日東京電東京市政局此次籌備歡迎英太子各事異常縝密且豫囑各學校教授學童唱「上帝佑皇」英國國歌練習數星期之久故英太子留駐東京之際所至輒聞此歌聲今夜東京市政局開正式歡迎會並邀英太子在帝國劇塲觀劇由市尹後藤男爵呈遞歡迎詞詞文書於金箋上繪花鳥盛以景泰藍盒歡迎禮畢英太子等乃赴劇塲觀劇其廂位乃預先特建演劇者皆有名之藝員塲中佈置異常華麗 
　　十七日東京電今日午後英太子參與英使署園游會晚在行宮設宴欵待日本顯貴 
[將來中國之新英艦]  
　　十七日倫敦電英國新造輕巡艦狄阿米得號現由賀泊胡少尉監視設備工程不久將加入中國海艦隊供差 
[駐滬美按察使將返]  
　　十六日西雅圖電美國駐滬按察使羅平傑及新委執行吏波爾德巳乘銀邦號報程赴滬 
國外要聞 
[德瑞締結仲裁和解條約]  
　　世界新聞社云據日内瓦消息德國與瑞士去年十二月間在瑞京伯訥簽訂之仲裁和解條約近巳由瑞士聯邦行政院公布約中首規定兩締約國間設發生任何爭端於相當期間内未能由尋常外交方術解决之者應付諸仲裁及和解手續繼訂明在何種情形及條件之下乃可訴諸仲裁及和解手續繼又規定仲裁法院與和解法院之組織法 
　　仲裁法院由二締約國各自選任一仲裁員又共同選任三員合共五員公舉之三員中以一人爲正主任每處理一案件此等仲裁員皆須新選一過但二締約國保有同意權故某種事件在某種時期内發生者如互得同意仲裁員可以繼任不復更調凡處理每一案件關於訴諸法律之主旨必須成立一特别了解倘於六個月内此項了解不成立則兩締約國任何一方可要求和解法院爲之判斷仲裁法院依多數之投票下判並保有覆核判决之權 
　　和解法院亦以五員組成之二締約國各自選任一員又公選三員此公選之三員須非屬二締約國人民或居其領土内或爲其服務者和解法院一切公費由二締約國平均分任之該法院須於本條約批准後六個月内設立立即行使其職務該法院一方須顧及當地法庭職權一方亦可派員前赴締約國領土内以聆證人專家等之陳說並視察有關係地方當仲裁法院或和解法院進行法律上手續之際兩締約國不得有任何謀劃足使判斷之執行偏私不公或於接受和解法院之建議有所妨害本條約期限訂定十年在十年期滿前六個月設非由締約之一國聲明終止本條約仍繼續有效以二年爲限 
國内要聞 
[北京特約通訊（穆）]  
　　行將開幕之奉直戰兩方攻守之形勢談 
　　「昔日戲言身後事而今都到眼前來」直奉戰爭已迫眉睫奉軍入津浦綫業成事實直系之態度亦自瞭然前之認爲造空氣放謡言者今已不能如是云云矣 
前爲外間所紛傳者爲曹吳分合問題即所謂調停所謂和平亦只就曹張間言之非就張吳間言之今則曹吳間仍爲一致已有徵騐保定　歸客言曹銳自奉歸後即赴保定至今仍未回津即天津省長公署亦將移至保定而不令曹銳再至津門此即中止調停之表見當曹氏迭電召吳之際吳曾致電曹錕謂彼方目的在將我直系勢力完全打消决不能因哀求而獲免如實力不能自保則戰亦亡不戰亦亡除背城借一之外殆無他策四爺（指銳）奔走奉天向彼投降殊覺無謂况結果仍是派兵入關且提出辦不到之條件不如請四爺即住保定勿再往天津與若輩相溷姑一聽客之所爲云云曹錕本無主張其與奉周旋不過曹銳曹鍈保全財產之目的然於奉側之相約排吳以本身勢力之所關亦不肯遽允吳電來後洛又派人陳說利害曹氏竟悟曹吳之不可分而出於一致且不獨曹銳不再赴津即在津之張紹曾邊守靖等亦召往保定天津方面已無一直系要人之踪跡矣 
　　吳之作戰計畫爲縮短戰綫四字天津不能以兵扼守故首在所棄滄州駐兵爲曹鍈部下無戰鬭力故亦召還即北京之西苑向駐有直軍今亦以此計畫撤回保定即津浦沿綫之直軍駐地亦盡棄之將德州兵工廠之械彈取去而留一空屋以畀奉表面上似是對奉退讓實則求免備多力分之弊從事集中而置此綫於不顧也聞吳之軍事行動以在一混成旅守保定其軍隊爲王承斌曹鍈等部下且益由鄂境開回之精銳以三混成旅守鄭州其軍隊爲葛豪寇英傑等部下全由岳鄂撤回者昨今之間布置業已粗定蓋力保京漢隴海兩線以取守勢吳並已電陜西請馮玉祥以陜西地面付之吳新田或劉鎭華而自率隊出關以相助暫時固未開釁而將來之主持戰事者即吳馮及張福來三人也 
　　顧直軍取集中勢而奉軍則取展開勢奉軍之入關者將及二萬而張宗昌之别動隊亦由大連至青島矣彼自入山海關起南至德州皆直隸境内而因直方之縮短戰綫如入無人之地今前隊已抵魯境魯省之田中玉非吳之生死交魯省軍隊又多與段祺瑞有關係奉軍亦必暢行無阻不待張宗昌之從事擾亂也奉軍目的地爲徐州且决以張勳爲統帥張勳方面所傳勳雖未必赴徐而將以通電宣言就職蓋用張勳之計畫所以通新安武軍之氣與皖結合且駐徐之意一面掩護張文生以控長江下游一面掩護趙倜使妨碍吳氏行動然自段倪調解張文生馬聯甲之感情後彼等所慮之蘇齊已不能有所利用且蘇齊地勢亦陷孤立不能有所行動故戰地所在仍爲豫境張作霖於月初某日在瀋誓師自言率兵入關力謀統一苟利於國死生以之並以奉事屬王永江使謀善後大有項羽率兵渡河沉船破釜甑之概張將俟關内奉軍布置觕定即親身到津發言並指揮一切計時吳亦將由洛赴開封指揮抵禦兩雄起身之期即兩軍相見之日矣 
　　雖然軍事瞬息萬變者也從上述之形勢論固奉進取而直固守將待張氏到津宣言統一而與吳挑釁或宣言各返原職而請撤吳之副使令其退出洛陽移駐湖北俟吳不允再以兵臨之而恐有迫不及待者則外間所傳河南形勢異常險惡趙氏兄弟方面奉側固極力活動有嚴陣以待之勢而吳欲鞏固隴海線亦必去腹心之患對趙爲拔幟立幟之策設吳爲布防計日　先赴開封則河南境内必先有戰禍奉軍一經抵徐即能爲趙家援應則數日以内即以趙爲引火線或且不待張氏之入關亦未可知也惟以兵力論奉側各軍皆非吳敵以形勢論則津浦一線之外奉軍本有一支隊赴　州之說曾聞抵三家店今雖未聞聲而其對保定之牽制必不能免陜西方面舊靖國軍之一部已宣告獨立與馮劉戰於武功亦與奉側通聲氣湖北方面吳固委之蕭耀南而奉側已由王占元與孫傳芳勾結近且散放以孫代蕭之空氣四面楚歌吳亦大苦况一年以來吳之假面揭破湘人鄂人川人陜人感情大壞設乘此以圖報復而西南又乘機北伐吳更不堪矣特津浦綫上直軍雖撤而處處可以出兵斷奉軍之聯絡奉軍之布置爲一極長之直線且在敵境中殊犯兵家之大忌張爲未經大戰者故亦未慮及此勝負之數今尚未易言再言財力吳在鄂已搜括一空且近聞借得某公司四百萬軍事發動曹氏私囊似亦不能不稍稍看破奉側數年積蓄號稱三千數百萬且將接收鹽務署以求餉源則似皆可有若干日支持而勝負仍未易遽判也 
　　至於張宗昌吳光新等招集土匪由大連至青島已見田中玉之文電聞張吳此舉係自備資釜以招兵而但仰服裝於關外自表面言爲安福系之活動然内幕則確有外交關係蓋如專爲對直計何必在青島發動又何以預定之活動地爲膠濟路沿線且張吳之資是否自備抑另有人籌助更爲可研究之問題今日膠濟日軍第一批方撤而日人處心積慮則爲不願交還設土匪發動可有所藉口而未撤者不撤已撤者再來况外交形勢英美助徐吳日人助奉交早己判明故對於張吳所爲國人當分别觀之也（四月十五日） 
[奉洛間之軍事行動（四）]  
　　奉直雙方各自塡防在津浦京漢兩路上成對峙形勢現在近畿奉軍駐南苑者爲暫編第一師·第十六師·第二混成旅駐通州者爲混成第九旅駐廊坊者爲混成第六旅此次新入關者約三二師三混成旅左右均分配於軍糧城至良王莊一帶直軍方面則保定有王承斌之第二十三師及馬廠新回之曹鎭之第二十六師洛陽有吳佩孚之第三師鄭州有張福來之第二十四師此外直隸尚有六個新練之混成旅馮玉祥之第十師及已故閻相文帶領之第二十師則駐紥河南西部最近岳州抽回三混成旅亦在鄭州左右以上爲奉直塡防大概情形河南趙倜兵力約在二師左右其中頗有分二派說山東兵力約在五旅從甲方看來幾於全爲與黨而在乙方則謂有半數可表同情者故山東形勢極不明瞭又駐在近畿者爲蔡成勳之第一師陸錦之第九師王懷慶之第十三師態度均取穩健尚有姜桂題遺下之毅軍由近畿以至河南約在六十營其性質似與直派較近以上爲北方軍隊大概形勢據報告奉軍現將沿津浦南下必須經德州濟南以至徐州與安武軍連屬防務此爲隴海線方面張勳張作相均有指揮希望又一路則爲汲金純之二十八師將由古北口經通州以至近畿此路似與近畿奉軍聯屬以至於保定聯絡防務又一路則相傳爲張宗昌由龍口上陸直往德州者此奉軍將來布防形勢也直軍在河南之配置似須經一席之清掃後然後北上塡防大約一以保定爲中心其前站可及長辛店一以鄭州爲中心其防綫當及徐州此將來變化之大概也 
　　又據熟悉兩軍情形者言直軍軍事中心當然以鄭州爲根據地蓋鄭州居京漢隴海二路之中心調遣最爲便利故直軍大部分均集中鄭州近日由鄂開到在南屢打勝仗最稱精銳之張克瑶一旅亦駐紥此處由岳北歸之張福來一師則已定駐紥長辛店業於昨日全部開到而陜西之故閻部一師及馮軍大部分均已全數抵豫並將有借重馮氏坐鎭鄭州之議現在直軍之由陜鄂調回及直隸本部可供調遣之兵約計在五萬人以上至於吳子玉親率之第三師則全部紥在洛陽未曾調動此軍隨吳屢打勝仗最稱精銳大抵非有激戰時此軍不輕易調動也現在直軍方略可分綱要三項以鄭州爲軍事中心一也隴海一路之外並注重京漢路之北頭二也一意注重直豫根本之防護陜鄂地盤不再顧及而陜西軍隊調回尤多三也原來直系盛衰全在直豫之根本防護陜鄂地盤無甚關係鄂省有關財政尚須特别注重若陜西之一時去留可謂與直派根本絶無關係故由陜調回之兵較多若有必要時或竟將駐陜直軍全部調回而以馮玉祥獨當一方面軍事之任亦未可知至於奉軍方面之行動極注重津浦一路聞南段各站均已懸掛奉軍辦事處之招牌其先鋒業己抵德州以南兵工廠當然到手但内中機件多爲直軍移去魯皖兩省奉派本極爲注意安福及張勛之所以見重於奉天者亦特以魯皖爲奇貨耳近日山東與直派接近之軍隊如陳應龍旅長等皆己一律更換其大多數以段派關係均將傾向於奉天但軍隊統系複雜决不能作主要軍隊之用至若皖省態度世人莫不謂與奉一致再無問題無據深悉内容者言則張馬仇隙已深决難一致行動結果奉天恐祇能得其中之一部分而已且張文生以地位關係尤不樂張勛之前往若果張氏冒然赴徐則反動之發生尤可立待故此兩路奉軍雖積極進行未必全能得心應手此外奉軍尚有一最得意之文章則已將陸部所存軍械子彈全數運去價值在數百萬以上是也陸軍部近來所存槍械雖不比往年之多然因歷年各省槍砲廠呈部備案之軍械及新舊所存尚餘二庫日前奉天派人來部將二庫所存全數運去前日始行運罄砲彈計有二千箱槍彈計有四千箱軍械尚不在内其中不能適用者雖多然可用者亦復不少據聞價值在五百萬以上奉軍眞可謂捷足先得矣 
　　星報十七日奉天電云今日國際通訊社訪員卜克女士往訪張作霖張氏稱奉軍之開赴天津附近將以保護統一會議該會議料於兩月以丙將在天津召集繼詢對於吳佩孚之態度張謂吳氏如欲參預會議儘可加入倘仍堅持阻撓態度必以全力勦除之云云奉軍全體似皆具有此種侵略態度今日張氏之子對出發奉軍行誓師禮勗以遇必要時務須捨身致命張氏確已備戰軍用無線電隊及機關砲隊俱於今日出發飛機偵察隊不日亦將入關又十七日北京電云張作霖不復能期望曹錕及直系將領之守中立今益顯著魯境津浦沿線戰事正在發展中星期六日兩軍曾起衝突德州兵工廠已入奉軍之手此種戰事之發展已使奉張不復能利用吳佩孚趙倜間之齟齬 
[奉軍定名鎭威軍]  
　　軍隊出發後之通電與會議 
　　此次奉軍入關人咸稱爲奉軍張使以名不足以示莊重因憶某省有安武軍某省有定武軍其名至今人猶稱之乃將此次入關軍隊定名爲鎭威軍（外傳爲欽字軍係誤）取威鎭華夏之義兹聞張使以軍隊旣已入關所有省城防務極爲重要特於十一日在署内招集孫督軍與張師長等會議此事並議奉軍出發後之接濟辦法與後援軍之前進時期張使以省城兵力單薄特設警備司令部派奉天警務處長王連坡爲省城警備司令至所屬警兵均完全擔任省城防務刻王處長已通令所屬各警署於本月十五號起實行戒嚴 
　　孫總司令以軍隊行將入關於昨日特頒誥誡文於各師旅出發登車時注重秩序對於商民注重和平對於沿途外國兵亦須以和平對待以免惹起交涉東三省巡閱使署之衛隊旅編爲鎭威軍第二梯隊該隊列於前鋒理宜先行前進是以該旅於今日（十三日）開始前進將機關連及砲兵騎兵分乘列車次第入關至步兵則於十四號開拔該旅限三日一律入關二十七師俟衛隊旅完全入關後即行開拔查鎭威軍共分爲四梯隊第一梯隊現已成立隊長任張作相參謀長爲熙洽講武堂各教官均任爲參謀副官處長爲陳銘安書記處長爲榮孟枚軍需處長爲王鴻年軍醫處長爲張廣禎並聞第二梯隊除衛隊旅八旅外尚有第四旅此次鎭威軍入關總兵站處巳成立而分處亦已於十一日成立六處（一）溝帮子以楊立程爲委員（二）錦縣以鄭世錦爲委員（三）綏中以聶德吉爲委員（四）山海關以董永思爲委員（五）開平以趙鈺爲委員（六）唐山以黎交仲爲委員至糾察軍隊紀律之憲兵每連派二人已經出發歸奉軍司令部節制駐地無定又聞張使以大軍旣巳開拔入關各軍駐紥關内防線不可不從事劃定以資阨守現巳劃定南苑爲第一道防線廊坊爲第二道防線軍糧城爲第三道防線 
　　另一消息二十七師兵隊連日出發其所駐地點爲北京南苑張輔臣師長特於昨日晚車帶差弁十餘人赴京（並未與隊伍同行）係查閱該師駐防地點及與中央接洽各要公聞於五日内尚須回奉一行十三日上午八時巡閱使署衛隊騎兵團第一營由京奉火車入關並帶有大砲數尊及軍需十餘車二十七師軍隊數日前巳陸續出動衛隊旅於十二日晚開始運輸聞每列車運兵一營以上每日計開六七列車該師五十四旅前曾開回數營現在一百七團團長高維嶽奉第一梯隊長張作相之命偕同二營營長馬英良三營營長郭需魁帶步兵二營機關槍砲各一連共計目兵一千三百五十餘名開回奉天不日即當開赴關内又第七混成旅旅長李景林奉張使之命委爲第三梯隊長於日昨帶同該旅兵士兩營開赴軍糧城駐紥其駐紥新民之闞旅巳於十一十二兩日奉令開拔至此行之表面謂入關代直軍塡防其塡防地點有無戰事發生雖軍界多不明瞭蓋入關之後尚須隨將來之形勢爲轉移也 
　　據使署消息張使於大軍入關後卽發一通電内容共分三節首述此次奉軍入關原因僅爲監視破壞統一會議者别無他舉次述個人愛國心重惟能力有限希望國人一致恊助以成盛舉末述一俟南北統一國基鞏固個人决計退隱以讓賢路全文洋洋數千餘言又聞張使爲維持梁閣特以派兵入關雖經一再聲明僅爲駐京奉軍之換防固無人信之第際此正在部署之秋竟有周自齊兼署總理之命令洵爲張使意料所不及是以復再召開會議以資從長計議並電召吳黑督與張汲兩都統等來奉兹聞吳張二氏業於昨日先後蒞止汲都統日内亦可來奉張使卽定今日在使署開一重要會議以定前此預擬計畫有無改變其議案（一）今後對於内閣之方針（二）奉軍入關之進退一俟决定再行表明態度 
 
 

Page 5

 
 
   
 
 

Page 6

 
 
國内要聞二 
[三曹同時辭職]  
　　瀋洛失歡之後曹錕以直派領袖始終取中立之態度而曹銳亦復奔走奉保竭力調停聞其在奉時曾有萬一事變發生某兄弟以戚誼所關自當追隨親家之表示此雖曹銳結歡奉張一時痛快之談話未必卽爲肺腑之言然目下事已决裂在曹銳個人固不能不明白表示以自圓其說此所以有辭職之舉確聞曹銳辭呈業已到京且舉楊以德以自代曹鍈昨亦有辭職呈文到京表示與乃兄同其態度惟曹錕則以居領袖直軍之地位顧名思義不能不與吳佩孚取一致之態度蓋直系之實力與靈魂早移於吳佩孚身上曹欲始終借重之以保持自己之地位則事勢至此不能不决定態度以使該系之趨嚮歸於一致也據某方所傳秘密消息曹錕已有一電逕達中樞歷述本人酷愛和平之初衷及再三調停之經過不料彼此不諒使彼無法可以兩全電中且聲明辭去職務措詞頗爲堅决自有此電曹之態度完全明瞭直系之團結乃仍無破裂之痕而向所謂奉洛問題者今當稱之爲奉直問題矣 
[直豫形勢已緩和（漢口通訊）]  
　　蘇魯兩督出任調停趙氏兄弟俯首就範 
　　連日因吳趙衝突粤漢京漢兩路輸送軍隊極形忙碌一若雙方接觸即在目前者據今日所得消息吳趙雖各各備戰以蘇魯兩督調停得邀雙方諒解刻下雙方均停軍事進行俟奉直豫等當局在津商議和平條件但據他方面所云則謂趙氏兄弟所以敢於抗吳者初以爲奉軍攻其後豫軍攻其前兩面夾攻可操勝算不料布置未周吳己先釁奉軍尚未開到而豫軍己處於包圍中在吳不過藉以壓迫趙氏之隂謀原不願遽開戰端自耗兵力至趙處此窘境更不敢輕於一試此連日形勢雖然險惡而卒未實行接觸之原因也趙見勢不敵吳遂允免趙傑師長職令巡防軍隊各回原防其有奉籍軍官概行放逐而代以直籍之人物並承認直軍分駐豫境各要隘許其管理全省軍火庫趙傑因欲維持乃兄地位亦通電自請解除兵柄一說趙部已繳械趙傑隻身逃是豫省風雲已漸平靜趙氏此舉適足予吳以席捲中原不容他人揷足之機會耳又聞張景惠亦有通電聲明此次直豫衝突奉軍絶未與聞可信瀋洛兩方在此最短時期内或不至發生戰爭顧直軍召還原爲前一二日計畫除十二十三十四等混成旅連日過漢北上外二十五師一部又於今日（十四）午後由岳運來轉車赴保據聞吳氏因召還命令已發出而各軍又久戍思歸故雖豫事就平仍聽各軍北返即分駐於保定正定順德等處原來防地至蒲岳防務巳電商贛陳派軍塡駐今晨已由下游開來步兵一團當即由套站登車赴岳聞尚有三團續由九江運來不日可到蕭以漢口漢陽所駐十二混成旅調還鄭州特調嘉魚王都慶二十一混成旅來漢塡防昨晚今晨共開到四營駐防漢陽兵工廠該旅司令部亦即設於廠内王已來電准於明晨到省武漢因各處軍隊紛紛調動不免謡言四起市面恐慌蕭劉兩長特於十三日布告謂前方軍隊調回保定係爲訓練起見並無别故今日又有白話布告雖屬官　文章然前方形勢似已較前爲緩和矣（四月十四日） 
　　另據國聞通信社十四日漢口通信云豫事近因旣由吳佩孚認定趙傑自由調兵集中中牟爲敵意的行動除分兵進據鄭站及隴海鐵路外並令駐紥武岳間之直軍大批尅期赴豫對趙取包圍之形勢一面於十二日電致趙倜限於二十四小時内解除趙傑一切職務吳之此舉殆直接對趙間接對張（作霖）之一種手段以爲不如是則入關之奉軍將著著前進勢必將保洛間（即京漢線）直系之勢力截斷故藉豫事儼然積極備戰實則尚不離備而不戰之隱情以是今日（十四）消息益見緩和據聞趙氏弟兄見鄭州許州間之直軍已有兩師之衆又有三個混成旅自鄂來後自審無能爲力故十二日接到吳氏電報後卽向吳確切表示豫省一切唯吳之命是聽所有在豫之奉籍軍官則决計騙逐巡防各軍則均回原防各要隘均歸直軍分駐即火藥庫亦讓歸直軍管理吳已極爲滿意適張景惠田中玉齊燮元均來電力主調解吳趙一致應允第一步趙傑所部已退出中牟刻正磋商其他條件但豫事雖云緩和然調兵未嘗中止蕭耀南特派李副官會同巡署翟副官在劉家廟專辦運兵車輛漢口各站空車尚均停劉家廟備用京漢路客貨車雖均通行而鄭洛支線則仍然不運客貨二十五師之一部已於今日午後由岳來漢即開赴保定十二混成旅聞已自豫赴保十三混成旅聞將開赴正定十四混成旅則開駐石家莊該三混成旅聞有暫不來鄂之說至十二混旅退出漢陽漢口各防務蕭已電調現駐嘉魚之二十一混成旅來塡十三日已到兩營進駐漢陽兵工廠十四晨又來兩營亦駐兵工廠餘則分駐漢口旅長王都慶十五晨來省其司令部聞即設在兵工廠至十三十四兩混成旅退出之岳蒲防務則調贛軍來塡今日已到贛軍步兵一團由鮎魚站前往塡防尚有三團聞已自九江上駛但行軍要素糧餉爲先蕭除前日限令熊祥生趕籌三十萬元凑發主客各軍軍餉外吳又令特派來鄂帮辦財政員劉予青在財廳趕籌四十萬元以作各軍開拔費鄂人誠受豫事影響不少也 
[財政部全體罷工]  
　　各司印信房屋等均巳封鎖 
　　財政部各員司以薪水積欠三月有餘未見發放曾由各司長等向鍾世銘要求設法維持迄無效果部員等屢開會議討論辦法前日（十四日）開會時併請锺世銘出席鍾氏當允於本月二十五日以前發放有訽以能確實辦到否鍾謂如二十五日不能發薪則於二十四日辭職激烈者大鬨多數亦認爲不能滿意乃决定辦法六條並發罷工通告於昨日（十五日）起實行部内各司印信房屋等均行嚴密封鎖故昨日起所有各處遞到文件均轉送至國務院昨國務會議開會時此問題曾經論及鍾世銘即說明罷工之原因謂積欠薪水固爲罷工之動機但近來司法機關屢屢到部傳人詢問部員不能悉心理事亦爲重要原因云云惟據部員方面傳出消息則其罷工原因可分爲近因逺因兩種各司人員薪水已欠至三月有餘生活上自發生種種困難枵腹從公情所難堪一方鑒於鹽務署人員之薪水按月照發與己之一月份尚未領得者厚薄不同相去太逺迫而出此此其近因也至其逺因則鍾氏到部以來調任之次長及重要司長等非用財部舊有人員而由教育部交通部幣制局等處調來一般部員遂多懷疑且又改革定章將部内一切用人行政之權悉劃歸總務廳管理彼向來直接總長之各司今無形之中須受總務廳之節制大爲反對因此種種原因乘機併發而鍾氏對於彼等之要求事實上又難以圓滿辦到遂至一發不可收拾現財部本身旣已罷工則其他各機關欲向之索欵者更無從說起其影響所及不知將伊於何底是眞政局中一大不幸事也兹附錄部員罷工通告及規定之六項辦法如次「通告」竊維本部人員事務殷繁日不暇給而應領薪俸積欠三月有餘同人困苦情形不堪言狀迭經一再呼籲於本部長官之前未蒙發給本月十三日復爲最後之哀求荷承龐司長總辦竭力轉呈亦無圓滿結果國家財政困難同人實所共悉惟外交交通各部及烟酒署等人員薪俸均係按月照發即本部所屬之鹽署亦已發至二月份止其三月份薪俸現已備欵待發同爲國家服務人員而不能享同等之待遇甚至於同在一機關之中同屬一長官之下而待遇亦分厚薄衡情度理豈得謂平且查人員薪俸自中交停止兌現已受莫大之影響嗣後搭放公債庫劵公債按四成收回所虧甚鉅庫劵不能兌現等於廢紙生計本已難於維持今復積欠薪俸至三月有餘夫人窮則呼天物不平則鳴同入再三討論僉以枵腹從公勢所難忍因决議自本月十五日起停止辦公敬待後命並由總務廳長陳君家棟將本部印信親手檢騐封鎖敬謹保存以昭愼重同人等生計所迫實非得已邦人君子幸垂亮焉「辦法」（一）停止辦公以請求發給三個月欠薪爲唯一之目的（一）以本日到會簽到之同人代表全體爲監視員須於每日上午九時至十一時下午二時至四時到部監視一切事宜（一）各監視員應全體互負連帶責任（一）全體同人對於監視員應合全力予以保護如各監視員有横被摧殘等事全體同人以總辭職爲後盾倘有損失亦應共同負擔或賠償（一）全體同人每日須於下午三時至四時到本部會議廳或後院接洽一次（一）本日全體監視員到各廳司處封鎖辦公室所有各項鎖匙均分由各本廳司處監視員二人管守 
[京師教育經費之救急策]  
　八校長請加鹽稅抵充 
　　京師教育經費因無的欵以致各校時陷於困境近來各校愈難支持八校校長等迭開會議討論維持辦法頃已議决以第一區加抽鹽稅充京師公立小學以上各校常年經費按此項加稅條例雖經頒發尚未實行故八校長等請教部迅速提交國務會議議决施行如此可年入三百餘萬元則京師教育常欵可有着矣兹將八校長及學務局長上教育部呈文錄下竊維京師教育經費迭次要求迄無效果財部旣未能籌有的欵交部又不能按期發給京師各校無法支持校長等再四商維似非另籌來源的欵不足以暫救各校之急查鹽務署於民國二年十二月二十四日公布鹽稅條例第一區奉天直隸山東山西甘肅陜西淮北等岸鹽稅每百觔抽收二元五角四年以後雖有加增但不逾二元七角五分之數迨至民國七年鹽務署修正公布條例第二條規定每鹽百觔課稅三元第七條規定區域及其日期由鹽務署定之此項條例雖經頒發近聞尚未實行校長等以爲教育經費關係國家要政擬懇政府按照鹽務署修正條例第二條將第一區行鹽區域實行加足鹽稅三元卽以所加之數全行充作京師各校經費查民國六年第一區運銷鹽額共一千零零四萬八千九百一十一石以直隸原抽稅額每百觔抽稅二元七角五分扣算各岸平均攤計每百觔加抽三角一千餘石卽可年入三百餘萬元恰合京師公立小學以上各校常年預算之數雖鹽署稽核所向持不允鹽觔加價宗旨但此爲公布條例所定之額並非格外增加且爲一時救急之需稽核所當亦不致抗議况第二區之湘鄂西粤各岸該省長官任意加價有每鹽百觔加至五六元者第一區雖稍加足不過半數於原有銷額必無所滯應請鈞部迅賜提交國務會議議决施行如果見諸實行匪特交通部之責任暫從輕減此後教育常欵有着莘莘學子固免虚曠光隂即政府亦可少抒藎慮不致時滋紛擾有損威信校長等爲維持廢學起見合詞陳請乞賜核行不勝迫切待命之至 
[航空署經費無著]  
　　特别存欵已撥盡 
　　國聞通信社北京通信云全國航空署經費前係由費克斯飛機借欵中提撥數甚充裕顧屢月以來該署亦竟不名一錢蓋一方財部不能按期支付該借欵利息爲斷絶經費來源之最大原因而該署之浪費亦事實所不免該署署長潘矩楹昨呈公府報告存欵撥盡請飭財部速籌接濟原文略稱前航空事務處於民國八年十月一日與英商費克斯公司訂立飛機借欵合同總額係英金一百八十萬三千二百鎊卽以八釐十年期英金國庫劵一百八十萬三千二百鎊作爲此項借欵之擔保品並定於每四月一日十月一日各付該公司息金一次計每次應付英金七萬二千一百二十八鎊其總額英金一百八十萬三千二百鎊内訂明除購大號維梅式商用飛機一百輛外以英金五十萬鎊在倫敦該總公司另立一户作爲航空特别存欵專備職署購地備料建築廠屋及支付薪餉種種行政經費之用溯自前航空事務處成立之日起截至本年三月三十一日止先後向該公司支用行政經費約二十一萬鎊有奇其餘二十八萬鎊有奇又因財政部未付該公司二三四五共四期息欵計英金二十八萬八千五百一十二鎊卽由財部商同該公司在航空特别存欵項下掃數扣撥以抵息欵並由部承認將來在第一次關稅增加收入項下儘先如數撥還此職署前存費克斯公司欵項撥盡之大略情形也又關改購飛機一層前署長丁錦曾根據原訂合同之附函所定交換辦法提出原訂之大號維梅式商用飛機六十輛按其價格與該公司交換教練維梅式及愛弗羅式兩種並各項配件以期於教育商業兼協其宜惟自九年春間至十年夏間交涉一年有半竟無結果署長就任以後賡續研究迭與該公司百計磋商歷時計八月之久始經商妥將原訂購之一百輛大號維梅式商飛機除留存四十輛外以其餘之六十輛改換教練維梅式飛機三十五輛愛弗羅式飛機六十輛羅斯式發動機二十三架單汽門發動機十架航站用滅火機兩具及上列各式飛機一百三十輛之備用翼身曁發動機零件等項此職署迭與費克斯公司交換飛機之大略情形也惟職署經費一層費克斯公司存欵目前業已撥盡無餘雖財政部承認於第一次關稅增加項下儘先撥還然未撥還以前其青黄不接期間無米爲炊實難巧婦應請飭令財政部迅速另籌接濟辦法藉資維持 
[吉林政局之變遷]  
　　王維宙升任省長說 
　　東三省軍民分治之說宣傳已久去年吉督兼省長鮑貴卿辭職孫烈臣由黑調吉時即擬實行維時因乏相當人才遂以孫烈臣吳俊升暫行兼署吉黑兩省省長同時並委王永江護理奉天省長原爲暫時計不料遷延復遷延迄今已届一載仍未簡人孫烈臣以一身而任督軍兼省長及東路護路軍總司令三職實屬不暇兼顧當即將總司令一職委參謀長張煥相全權代理要事則電省請示核辦以爲如此必易治理詎任事未久即赴哈赴奉一載之中在職者不及半數此次來奉已二月有餘返吉尚遥遥無期督省篆務均由政務廳長王維宙代拆代行孫氏現以省長一職關係重要不能常此遷延特向張使辭去省長兼職請轉中央另簡賢員接充張使曾　前黑龍江將軍朱慶瀾在奉之便派員向朱將軍商請擔任吉林省長一席在張使之意以朱氏在黑政聲卓著且熟悉東省情形兼之孫督曾充朱氏部下軍民易於接洽以之長吉人地相宜刻聞朱氏以投身實業界已數年不欲再入政爭漩渦堅辭不就張使以朱氏旣不允擔任而吉省長一席事繁任重不能久懸查現任吉省政務廳長王維宙夙嫻政治代理期内亦甚融洽堪以升任省長王氏於五日來奉外間多不明眞相實則即爲省長問題張使面徵同意王氏謙讓不遑張則已决電中央加以任命暫以護理名義發表以資循序上升一俟大局粗定即可見諸明令惟據另一消息王氏并擬辭去政務廳長之職回籍休養證之今日（十一）王氏乘吉長早車返吉財政廳長榮淑章實業廳長馬俊卿交涉署長孫其昌警務處長鍾輯五等簡任官以下人員均赴吉長路下九台站迎迓查王氏常僕僕吉奉道上同僚中未嘗有此舉動而今忽均赴站迎迓官場俗習下屬必須迎上司因此吉垣盛傳王氏升任省長無疑矣 
[東三省通訊（隱）]  
　　吉省金融之整理法延邊人反對合修天圖路 
　　吉省金融不但紊亂而且窒塞雖經當局通盤籌劃亦未見微效蓋其並不從大處落墨也刻郵局滙水每百元已加至七元中行滙水更須七元五角左右市面現貨缺乏紙幣充斥爲匯水飛漲之一大原因而紙幣價值已無形跌落據當局查報猶諉謂現貨與現鈔價值未嘗分歧有同等效用非眞相也自來永衡官銀號所發行之大洋票减折低落從未明白宣布作六五折或作七折行使亦第增加滙費而已（目下大洋票兌現洋約在七折左右而匯欵時不曰打七折仍謂每百元加滙費四十餘元故現貨匯水暴漲恐蹈大洋票之覆轍）夫匯費加至百分之七直爲各省所無是現價之暗中低落無容猶豫者也現鈔價落大洋票官帖等亦必隨之大跌圜法將不易整頓矣近頃私運現洋出境者日多皆貪此每元七分之利禁令雖嚴寗足止之縱當局運現貨前來終不敵暗中輸出之速於是現貨日少紙幣充斥矣吉垣中國銀行本不出鈔市面行使者均有哈爾濱三字遂藉口非吉行所出不予兌現而集現洋運哈以協助哈行東三省銀行出鈔甚多因得奉當局之援助時常運來現洋接濟兌現然尚不能作無限制之兌現商人若以巨欵往兌必遭拒絶甚有治以壟斷金融之罪者足見市面金融恐慌之一斑而省庫則尤爲奇絀軍政警學各費能於翌月中發出已爲幸事不然猶恐并此而不可得矣號稱理財家之財廳長榮淑章於此千瘡百孔之中亦竟半籌莫展曾將辦理財政不力之縣知事數人記過示儆而財政之竭蹶如故傳聞奉當局將派奉天財長王永江親赴吉黑調查當地財政情形以便協力整理王氏在奉頗負理財能名如果協助吉黑理財圜法或竟因之轉機亦未可知據政界消息吉林孫兼省長以本省財政支絀金融紊亂紙幣毛荒均達極點而省政府收支年虧約五六百萬元若不急速整頓恐將不可收拾已面商張使向東三省銀行奉天官銀號通融資金整理永衡紙幣並借欵三百萬以作整頓金融接濟軍政各費之基金然後再仿照奉天辦法開源節流以謀根本之整理吉垣政務廳長王維宙於五日來奉亦與此問題有關 
　　天圖輕便鐵路本係中日合辦性質早經訂立合同測量路線並經呈准交通部立案後以種種波折又經中止客冬總理文在卿病故新總理佟祝山接辦後舊事重提復有進行之議聞在文總理時代以延吉琿春和龍汪清四縣公民之反對曾許給四縣地方乾股二百股以示優異藉免再起反對情事詎料四縣公民不爲所動本年春交通部派員來延查驗迭與四縣公民開會討論亦未得要領在公民方面以爲天圖鐵路表面上雖係中日合辦而調查實際中國方面並無分文資本不過幾位當事人假名借貸日欵作爲中國股本掩耳盜鈴有名無實此路果成非特四縣交通權被人攫去即延邊主權亦將不固前途隱憂正未有艾是以延邊各界誓死力爭大有不達目的不止之勢前曾由各縣教商農各會聯銜電致交通部曁奉吉當局懇予中止迄未得復今聞因某種關係該路進行日亟四縣公民爲貫澈初衷起見定期開會研究最後抵制方法并聞延邊新設之國民外交會亦曾提議反對主張設法收回由我獨辦未知結果究將何如也 
[湘省政潮仍在激盪中]  
　　湘省政潮業已迭誌本報此次出面搗亂者旣爲粤系中人趙恒惕對之自屬無所顧忌因將所獲高桂棠等數人於八九十等日先後斬决期使黨人膽寒乃黨人仍猛力進行初不因而頓拯以故日來風潮仍甚洶湧謡風之識較前數日殆有過之軍警巡防亦極嚴密警務處已通函各軍隊請嚴禁軍人深夜外出以免混雜並加派暗查認眞查察遇有秘密集會形跡可疑者卽須立時會同崗警拿獲以憑究辦第一混成旅長兼戒嚴司令葉開鑫爲昭示周密起見特於十日下午會同警務處長張輝瓚議定各區分段擔任巡查辦法數條（一）分段巡查地點如次（甲）第二團擔任巡查由小西門碼頭横行經坡子街東芳巷吉慶街瀏陽門南元宫以北曁第六團界綫一帶地段（乙）第六團擔任巡查由城角碼頭横行經湘春門興漢門經武門協操坪以南曁第二團界綫一帶地段（丙）二十二團擔任巡查由小西門碼頭横行經坡子街紅牌樓吉慶街瀏陽門南元宮以南一帶地段（丁）二十五團第三營·及第一混成旅砲兵營·共同擔任巡查由城角碼頭横行經湘春門與漢門經武門協操坪以北一帶地段（一）此規定自四月十一日起實行（一）晝夜巡查夜間自十二時至天明尤宜切實施行（一）分段界綫由戒嚴司令部警務處兩機關共同負責（一）此規定係就在省軍隊分擔任務（一）總司令部地段仍歸第二十二團特别擔任巡查此外總部亦經特派軍隊不時巡邏並派密查多人到處偵察據此足見湘省政潮尚正在激盪未已也 
[滇邊苦旱之外訊]  
　　文滙報三月二十五日大理通訊云此間近况頗爲安謐 
 
 

Page 7

 
 
惟滇省東部則戰雲瀰漫羣盜如毛阿墩子巴塘一帶景象亦頗惡劣商旅至不安全南至大理則道路平靖商旅安寗西境所產之并鹽爲今日往來商貨之大宗雅片亦爲滇省春季主要收穫之一此時幾無處不見且有大批已經收割但今年以雨澤稀少收成不佳久望之甘霖刻已沛然下降近三日内連下不絶於農人至爲有益惜爲時已晚春收大半被烈日晒枯今已無可補救蓋自去年十月以來至近三日前滴雨未降滇省人民半資山田爲生其結局必極嚴重秋收須至九月如糧食不繼爲日尚逺幸數處春收尚有五分年成不無小補此間四月内將有年集即藏商亦至此互市 
[鬧匪鬧捐中之閩局]  
　　閩省匪警殆無處無日無之然旋起旋仆多不足與軍隊敵尤溪之盧興邦安溪之楊漢烈亦屢次失敗逃竄者乃最近盧又大集餘黨捲土重來尤溪各鄉日有風聲鶴唳之警當局聞耗卽於辛桂芳所部隊伍先派一營馳往楊漢烈近又在安溪各鄉大行刧擄勢甚猖獗勦匪代司令周永桂派駐長坑之洪英民營長率隊進擊楊乃收集餘黨千餘人於日前將洪營隊伍包圍血戰兩晝夜洪左臂中彈兵士傷亡者計十餘人幸該營副官陳劍生率兩連往攻洪始脫險此外同安之葉定國失敗後退據象運士樓擄人勒贖不遂輒加以槍斃而東嶺門嶺各鄉爲尤慘日前駐同之步兵一連協同鄉團約四百餘人在東嶺脚之愛孝街與之開火接仗最後激戰一晝夜該匪仍死抗翌日失勢乃退 
　　閩中捐稅名目雜出民不堪命非一日矣最近死力以抗者則莫如上游之百貨捐日咋省議會及木商紙商溪商各帮曾有兩電致陸財兩部交涉原電如次（一）陸軍第二十四混成旅駐閩上游歸部直轄餉由部發斷無任令自由抽捐之理上年粤軍在閩濫設百貨捐局商民交困當時屬野蠻軍隊之下固無可如何乃長汀連城兩縣紙捐局粤軍議而未辦接防後並悍然厲行去歳本會議决一律撤銷本届再催省長覆咨以該旅直接部轄爲詞中央視閩爲中華國土閩民爲中華國民自不當與征服地一例懇請鈞部俯念閩民兵燹餘生迅電王旅長將所有臨時百貨捐局一律撤銷以一省政而蘇閩民福建省議會叩（一）前年粤軍佔領閩省上游永安將樂等縣在高灘貢川兩處剏設百貨捐局非法苛徵商民交困深盼接收後决能撤除詎陸軍第二十四混成旅接防後仍將捐局移設順昌杉口梅烈等屬經商請願省議會議决撤銷咨准省長以該旅直接部轄等因伏思部轄軍隊餉由部給當無任令自由抽捐之理籲懇鈞部俯賜電令王旅長將所有百貨捐局一律撤銷不勝迫切待命之至福建木商紙商溪運各帮叩 
[川省建築省道之進行]  
　　省道局已聘定兩工程師 
　　四川建設省道積極進行最近省道局聘任兇牙利工程師蕭飛美國工程師貝克爾兩工程師均先後到渝省道局與該工程師等磋商聘任合同四川聘任外國工程師此爲第一次故當局對於合同條文甚加以愼重之考慮一星期以前卽從事於合同條文之磋商磋商就緒於三月二十九日在重慶省公署正式簽字届日到場者爲四川總司令兼省長劉湘·省道局長孫榮·成渝馬路督辦周駿·重慶關監督陳同紀·法國領事吕爾根·美國領事阿樂滿·省道局帮辦黄大　工程師蕭飛貝克爾·美豐銀行代理經理孫道·聚興誠經理楊希仲·及重慶高等地方審檢廳長·巴縣知事·各機關人員午後一鐘由省道局長將合同全文提出經衆重加研究遂於午後三鐘正式簽字其合同之全文如左（一）與工程師蕭飛訂立之合同中華民國十一年三月二十九日（一九二二年三月二十九日）四川省政府省道局（以下簡稱曰省道局）與匈牙利國人土木工程師蕭飛君（以下簡稱曰工程師）在重慶訂立聘用合同四川省政府省道局爲聘用人匈牙利國人蕭飛君爲受聘者所有條欵如左第一欵本合同期限訂爲一年自中華民國十一年二月一日起至中華民國十二年一月末日第二欵省道局聘用工程師爲測勘設計修築四川全省省道及其他種土木建築工程事項之工程第三欵工程師專聽省道局長宫之命令指揮與監督第四欵凡關於工程施工計畫工程師先呈省道局長核准後方可施行第五欵在本合同生效期間省道局須按月支付與工程師每月月薪渝平銀五百兩公費渝平銀一百兩作爲住居伙食輿馬夫役及其他一切雜用第六欵省道局除照給月薪外應支付與工程師由上海至重慶之旅費第七欵本合同期限届滿後省道局須支付與工程師由重慶回匈牙利國之旅費第八欵在工作期間省道局須供給與工程師一切工作上必需之器具物件紙張筆墨等項並派定通譯助手職員工人以輔助其工作第九欵在工作期間省道局須派人保護工程師個人之安全第十欵省道局不負工程師之生命危險及死後之一切費用（工程師所保有價值美金三千元之壽險在本合同生效期間省道局須代付保險費）惟工程師在工作期間遇有疾病傷害省道局須支付與工程師醫藥病院費用並照常支付月薪與公費第十一欵省道局須將本合同生效期間應交出之全數預存於省道局指定之妥實銀行由該行於每月之第一日支付與工程師渝平銀六百兩第十二欵本合同用中英法三國文字訂就共備四份交雙方立約人執收第十三欵法文一份作爲正式合同第十四欵工程師如有違背合同時省道局不支付與依照合同應得之月薪公費及回國之旅費第十五欵違背合同之解釋（一）工程師無故放棄職務（二）違背省道局長之命令（三）無故遲延工作（四）在本合同生效期間工程師不得與他人訂立合同第十六欵省道局如有違背合同時工程師得依法要求四川政府履行合同第十七欵本合同簽押由法國駐重慶領事吕爾根君·與四川美豐銀行代理經理孫道君出席作證並保證工程師之誠實第十八欵本合同以一份咨由四川省長公署照會法國駐重慶領事以一份咨送四川省長公署備查簽押四川省道局督辦留湘·四川省道局局長孫榮·四川省道局帮辦黄大專　匈牙利國人土木工程師蕭飛·證人將軍周駿·駐重慶法國領事吕爾根·四川美豐銀行代理經理孫道·中華民國十一年西曆一九二二年三月二十九日訂（二）與工程師貝克爾訂立之合同中華民國十一年三月囗日（一九二二年三月囗日）四川省政府省道局（以下簡稱曰省道局）與美國駐上海亞洲建業公司工程師（以下簡稱曰工程師）訂立聘用合同四川省政府省道局爲聘用人貝克爾君爲受聘者所有條欵如左第一欵本合同期限訂爲六個月自中華民國十一年二月三日起至同年之八月二日止第二欵省道局聘用工程師爲調查測勘設計報告四川全省省道修治事項之工程師第三欵工程師專受省道局長官之命令指揮與監督第四欵凡關於工程施工事項工程師須先呈省道局長核准後方可施行第五欵在本合同生効期間省道局須按月支付與工程師月薪渝平銀五百兩公費渝平銀一百兩作爲住居輿馬伙食夫役及其他一切雜用第六欵本合同簽字之日省道局須支付與工程師由上海至重慶之旅費第七欵本合同期限届滿後省道局須支付與工程師四川銀幣四百元作爲由重慶回上海之旅費第八欵省道局須供給與工程師助手通譯工人及其他工作上必需之一切物件第九欵工程師當自備其本身需用之測勘器具如經緯儀旗杆測銷等第十欵在工作期間省道局須派人保護工程師個人之安全第十一欵除依照第十欵辦理外省道局不負工程師之生命危險及其死後之一切費用惟工程師在工作期間遇有疾病傷害省道局須給與工程師醫藥病院費並照常支付依照合同應付之月薪與公費第十二欵省道局須於每月月終支付與工程師當月月薪並預付下月公費第十三欵省道局有隨時取銷本合同之權利但須先一月備函知會工程師合同取銷後省道局須支付與工程師截至合同取銷之日止應得之月薪與公費並須給與四川銀幣四百元作爲由重慶回上海之旅費第十四欵工程師有隨時取銷本合同之權利但須先一月備函知會省道局合同取銷後省道局須支付與工程師截至合同取銷之日止應得之月薪與公費但不給與由重慶回上海之旅費第十五欵本合同期限届滿後經雙方同意可以協商展限第十六欵本合同用中英兩國文字訂就共備四份雙方立約人各執收一份以一份咨四川省長公署存案備查餘一份咨由四川省長公署以正式公文照會美國駐重慶之領事第十七欵本合同簽押時應由重慶美國領事出席作證第十八欵工程師如有違背合同行動時省道局應向美國領事抗議處以正當應付辦法第十九欵工程師如有違背合同時省道局不給與由重慶回土海之旅費第二十欵違背合同之解釋（一）無故放棄職務（二）違背省道局長之命令（三）因怠慢致令工作遲延第二十一欵在本合同生效期間工程師不得向他人訂立工程服務合同第二十二欵本合同文義如有疑難之處以中英兩國文字共同對照解釋之意爲準簽押四川省道局督辦劉湘·四川省道局局長孫榮·四川省道局帮辦黄大　·美國駐上海亞洲建業公司工程師貝克爾·證人將軍周駿·美國駐重慶副領事阿樂滿·美國駐重慶領事署繙譯官周瑛」以上合同均先由省道局擬定呈請總司令兼省長核准然後簽字其與蕭飛及貝克爾訂立合同之第三欵原文爲工程師專受省道局長之命令指揮與監督嗣經成渝馬路督辦周駿提出異議謂若照原文則成渝馬路督辦不便節制於是乃將省道局長改爲省道局長官省道局長官之解釋省道局長及成渝馬路督辦均包含在内其與蕭飛訂立合同之第十六欵原文爲省道局如有違背合同時工程師有控告四川省政府省道局之權利或謂合同條文有控告字樣恐失四川政府之尊嚴擬將有控告四川省政府省道局之權利改爲得請求法國領事要求四川省政府履行合同有謂蕭飛爲匈牙利人匈牙利對中國爲無條約國照國際法須受中國法律之保障不必由法領事交涉最後始改定爲工程師得依法要求四川省政府履行合同除以上兩欵經臨時修改餘悉依省道局所擬原文簽字過後即在省公署大客廳茶會劉總司令對各國領事及來賓等致謝詞並述盼望省道之早日成功美國領事阿樂滿舉杯預祝省道之成功致詞云吾祝四川萬歳吾祝省道之成功一歳（謂盼望省道於一年中即可完成）並謂巳在本國買一輛摩托車將來此車到川之時省道必已成功彼即可乘此車在省道行駛云云衆皆服其善於辭令午后五鐘劉總司令與各國領事及工程師各機關人員又在省公署攝影紀念而散 
[川中之解散省議會說]  
　　反對省會制憲 
　　川中近來有解散省議會之傳說聞此主張出諸進步黨人日昨以四川善後維持會善後討論會法學改進會名義由成都通電各機關云頃呈劉兼省長文曰呈爲呈請依法改選省議會以維川局事竊以共和國家固恃有立國之法尤恃有守法之人人之不臧法亦隨敝推其流極必至貽害家國流毒民生史册昭然理無或爽今四川省議會本屬一省立法之機關亦即一省人民所托命乃該議員等進身之初多由金錢賄買並非民意公推穢德昭聞逺近博笑然使得之雖不以其道倘能循分守職尚足補過彌愆而該議員等自蒞會以來藉神聖之地位擴彼黨之權利播弄政潮潛樹勢力置民生於不顧惟賄賂之是圖每一選舉必涉及包袱之問題每一建言必實施竹槓之團體人民無不痛恨士夫引爲隱憂無怪談時局者視代議士爲惡魔論政治者以共和制爲詬病其尤可怪者庚戍之役實該會之厲階初則迎滇軍以殘同類繼則助吕超以致内訌釀經歳之干戈陷人民於水火吾川元氣因是彫殘至今思之尚有餘痛而諸議員近又翻雲覆雨鼓浪吹潮重興秦楚之波再造咸陽之刦卽以四川現局論旣已宣布自治早宜集合各法團共謀制憲之舉從容組織綽有時期而該會不開大會者經年人數不足者累月虚糜公帑坐廢事機昨又倉卒主張重提制憲仍復自由召集一意孤行組織法由其擅專籌備處妄自設立起草則援引私黨審查則自占多名並引軍法爲護符將借憲法爲攻具經各界劾其包辦輿論揭其隂謀猶復估嗾黨徒悛惡不改一切違法營私無非爲壟斷川局之利幸賴兼省長不與公布籌備員概未贊同此種鬼蜮之謀應歸消滅之列乃該議員等當此勢窮力蹙仍復倒行逆施近又發出一種公函促各縣法團選舉審查員尅日到省窺其用意無非藉制憲名義延長歳月鞏固地盤有疊次選舉之權得賡續苞苴之入倘令吾人忍此終古將使川民沉淪九幽顧瞻前途不寒而慄查省議會法議員任期三年即行改選原杜把持之弊得謀改善之方今省議會任期届滿依據法文例歸改選伏望我總司令兼省長念川局之多故以民生爲前提欲求政治肅清應從根本解决奮然威斷立發明文根據省議會法將省議員任期届滿例應選先行籌備各理由宣布各縣事關執行法律并無解散嫌疑旣使違法之組織無形取消復得繼起之賢才從容改革庶憲法有速成之望川局有郭清之期時迫語危伏冀察納無任悚惶待命之至等語爲此協請諸公主持正誼拒絶來函須知該議員等私訂之私法組織法兼省長旣未公布執行籌備員旣未贊同就職起草者半在省外反對者多如蝟毛召集之期限尚遥審查之法案安在似此冒昩之舉决無實現之期豈可墮其詭謀同爲兒戲務望暫停選舉靜待時期至該議會之不法行爲早經各界反對若再遷延時日勢必遺禍全川本會已電呈兼省長請其依法選舉另圖革新掃除肇禍根株排去當塗障礙仍望諸公表同情之態度爲一致之請求庶幾公道之大彰得冀民治之實現若狃於促成憲法之說姑爲容忍該會之謀不知憲法之不良其禍倍烈於無憲法况該會今日之議員正欲借制憲之名爲苟延歳月之計即聽彼妄作亦無成功數月以來事實具在如能革故鼎新尚可懲前毖後否則陷川局於飄摇之境吾民安有昭蘇之望區區誠意幸垂諒焉 
[孫陳意見不洽之續聞]  
　　孫陳意見不合之說巳見於香港報紙兹又據該報載稱聞惠州某重要軍官於昨日搬眷赴滬並託某硝磺局代其寄付行李百二十餘件赴滬因此外間更疑内鬨必將發生又據報鍾景棠軍隊四營確己拔赴北江沿車路駐守並擬於黄沙附近設立司令部以便策應汪精衛於日前怱怱赴桂亦爲調停此事而去惟聞孫氏已定計劃先期返兵定粤再剿桂匪然後北伐如陳氏服從則已否則斷無調停之餘地云云聞陳氏方面則仍然一再電催駐桂粤軍星夜回粤再定大計以决行止馬育航奉省長令偕同鍾景棠赴滬挽留洪兆麟復回本職勿萌退志馬已於九日與鍾同抵省垣向省長報告一切頃聞馬氏對人云洪已允回任惟不能急速大約月底始可返粤然據知其内幕者言洪氏返粤之期尚未能定 
[再紀浙醫學校風潮]  
　　浙醫學校風潮自發生以來倐已一周矣於此一周中盛代校長二次向官廳辭職皆未允准而學生方面一波未平一波又起醫科學生所提出之五教員尚未有適當之辦法而藥科學生又繼之而起驚濤駭浪不復有安寗之日矣是不但醫學校之不幸亦學生界之大不幸也教育廳有鑒於是故於日前特派楊科長蒞校一面慰留盛校長一面極力勸教員即日上課維持學校同時復有之西學會（係該校畢業生所組織者）從中排解當由全體教員允諾業於前日起一律上課矣惟教員問題尚未能立刻解决如醫科提出之五教員亦在延宕中據該校學生言已由之酉學會提出相當人才代替（聞亦係該校畢業生現留學於德美日本諸國有得博士或學士學位者）且得盛校長口頭允許但未得其正式表示究難作凖又據該校教員則謂醫科提出之五教員中王某巳自辭去龔某馮某主張物色人才替換秦某毛某尚在挽留中云又藥科日前召集全體大會提出不滿意教員請求校長撤換其中亦有得校長同意而主張撤換者惟一時亦難得相當人才代替故醫藥兩科所有提出撤換教員之功課皆行缺席但聞該校藥科二年級多數學生主張以爲好勝於壞壞勝於無故一面雖提出教員請校長撤換一面仍思繼續上課而藥科全體學生對於教員於某則意見紛歧至分派别主張挽留者爲藥科二年級大部分學生主張拒絶者爲藥科三年級一部分及藥科二年級一小部分學生其餘多守中立主張挽留者如前報所述以爲於某對於功課並無大壞處其辦事却異常熱心吾人對於自己之功課固爲要緊但對於藥科前途之發展亦不容緩如於某者實爲我藥科不可缺之人而反對派則謂此案係大會通過萬難取消若此案可取消旁案當然無效况旣有挽留之意何不於大會時提出於事後反生枝節挽留派謂前次大會到會人數頗少今旣有人提出自當復議故即通知前届大會主席召集大會奈因人多心散卒未成功而前次疏通三年級同學又不得圓滿結果惟該派學生意志異常堅决大有不達目的不止之概現正積習進行反對派初亦非常激烈曾用全體名義致書於教員略謂此次風潮全由醫科撤換教員而起與藥科無涉日前教員之總辭職全無理由可言今我藥科開全體大會一致議决換撤劣教員挽留良教員先生係明達之輩自當見機而作急流勇退萬勿稍存戀棧之心致貽後悔等語當卽由挽留派聲明反對認爲私人行動並未經大會通過亦未得彼等同意故否認其借用全體名義近來反對派見挽留派意志旣如此堅决手段亦復强辣况此案雖由大會通過惟無正當充足之理由可以辨駁一面又受教員及同學之勸解亦已漸形退步惟於某以自己平時對於校中課程辦事一無虧心今忽受此攻擊頗爲寒心曾堅向校長辭職盛校長當然不允於是一面由教員排解一面由藥科二年級多數學生慰留現於亦似有允意矣 
[全國銀行公會在杭開會紀（二）]  
　　全國銀行公會聯合會十六日上午九時第一次開會以省教育會爲會塲各埠公會代表出席者方椒伯等二十餘人由金百順主席對於提出各議案分别討論均付審查即定十六日下午二時開審查會十七日休會一天全日開審查會十八日上午十時續開大會所有審查各案均於是日報告沈省長定十八日中午公讌全體會員杭州銀行公會以西湖風景畫分贈會員以誌記念惟聞北京天津等處會員已有數人於昨晚及今晨（十七）乘車北上附錄開會詞如下中華民國十一年四月十六日全國銀行公會開聯合會議於杭州同人等樂陽春之烟景集勝會於湖山聯袂偕來揮塵一室致足慶也惟念國是未定來日大難財源旣羅掘俱窮用途又悉索以供本會議旣爲平準金融而集合則目擊涸竭之危局當力籌救濟之良謀財政應如何使之公開幣制應如何使之劃一國債應如何使之整理商業應如何使之流通凡兹數端胥爲要領况今日在中央則源不開而以借貸資苟延在地方則流不節而以掊克爲得計例以匹夫有責之義應有當仁不讓之圖溯自十載以還國無寗歳近更政府呈破產之象公家之信用難孚中原多備戰之聲市廛之虚驚日亟同人職業所系身當厥衝何以籌自衛之方當共定互救之策是本次會議之期望較諸上兩届而更重者也抑有進焉上届議决未執行各案尤應守爲政力行之訓竟成山一簣之功庶幾克紹前謨不第永垂後式春風廣坐傳勝事於西湖舊雨欣逢話新亭於今日我同人等敢不勉旃是爲詞 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[蕪總商會聯席會議紀]  
　　與交行核算關稅扯價事 
　　蕪湖各商帮與交行稅銀折價交涉己迭誌前報前日總商會因接交行來函要求邀各商帮在商會雙方核算價格特於今日（十六）召集各帮商董在總商會開聯席會議到者有湯李兩會長·曁各帮商董潘伯和姜少廷舒相丞等四十四人交通銀行行長張薈甄·及該行營業會計兩科主任陳遹聲蔣振聲亦均列席二時開會首由雜貨業董潘伯和起立宣佈謂今日所議者爲公事在議席上雙方無論如何爭執皆勿口怪俟議畢退席時彼此仍然朋友次由交行行長張薈甄報告略謂關稅係根據關章每百兩應收規元一百十一兩四錢至此潘伯和又謂稅務司前致敝會公函抄有六年佈告僅云關平每百兩應收庫平銀一百零三兩七錢七分並未提到規元是此規元兩字不能發生問題嗣由煤鐵帮董姜少廷起立略云姑照張行長所報告核算以該行最近之牌市（係陽曆四月十五日）每關平一百兩收現洋一百五十五元一角比時商會會計按照交行聲稱照上月錢商公會所掛之牌價扯算洋釐平均合六錢九分八釐八毫規元價九百六十四兩七錢五分用規元一百十一兩四錢拆合僅得洋一百五十三元八角二分何交行牌掛一百五十五元一角據此推算每百兩已浮收洋一元二角八分每年稅銀有洋二百餘萬元是浮收有二萬餘元應請張行長答復遂由該行營業科蔣振聲代表起立略謂尚有拆息未加入一言未畢而各帮商董皆羣起質問僉謂貴行收稅乃先收後解無加拆息之必要縱然要加拆息祇能直接取之於海關焉能間接取之於商民且商民對於規元一百十一兩四錢歸關紋一百兩尚且不能承認至此交行人皆語塞故仍未得要領聞商會及雜貨公會等擬明日（十七）各自開會討論並預籌對待辦法 
[皖教育界與財廳問題]  
　　皖省財廳問題自阮忠植之明令發表蚌埠張文生方面即日去電擋駕阮遂不敢來皖因之財廳問題幾陷流產當去來未定之時財廳印信尚在原任孔憲芳手中所有一切支出孔氏當然負責而本省教育經費幾經各校校長力請迅予撥給孔比允以皖南茶釐保證金七萬五千元一俟繳廳立即發放教育欠費詎茶商等現正要求毁約教育欠費以致依然落空各師範學校均將斷炊日前各校長在財廳與孔氏交涉僅允借洋五千元杯水車薪何能爲濟各校長遂趨至省署請省長立撤孔氏派人代理當時各校長要求許氏爲切實之辦法許允電請中央示遵定於星期一有切實辦法各校長遂有陽電發出分致京津滬漢蘇寗等處同鄉攻擊孔氏日昨教育會開會復由向弼五臨時動議請求各代表援助當卽一致贊成公推起草員起草分電各處十一日下午一時教育會開討論大會復將此電先行提出由主席宣讀後付表决一致贊成遂即拍發（原電已錄前報）惟財廳問題在各校長之意異常堅决務於星期一要求省長派員代理有主安慶道尹李大防暫代之說但李非皖籍恐許未必允許現據某方面消息新任阮忠值有將來皖日内由京起程之說阮氏果來派代問題可以不必多此一舉矣「附安徽學生總會驅逐孔憲芳宣言」我們安徽財政廳向來是做軍閥的賬房前有陶鎔後有孔憲芳我們驅逐陶鎔而勉强容納孔憲芳初以孔之爲人在表面上似較陶鎔忠厚誰知道一年以來孔氏的罪惡竟什百倍於陶鎔如扣留教育經費獻奉軍閥私賣釐金差缺紊亂財政等等事實昭著法所不容前經北京政府罷斥而孔仍戀棧不去意在羅掘全省財政「竭澤而漁」使我全省數十中等以上學校懸父斷炊陷於破產的絶境我們忍無可忍最後對待惟有宣佈孔之罪狀勒令即日離省否則誓以驅逐李兆珍之手段驅逐孔氏兹將孔氏罪惡宣示如左（一）查孔憲芳自去秋到任始至本年二月止籌挪新安武軍軍餉甚巨除借墊外仍遇支六十餘萬元罪一（二）查孔憲芳任内移挪舊安武軍軍餉一百六十餘萬元供給新安武軍（省署有案）故最近馬聯甲悍然通電截留皖南米釐以供舊安武軍費實孔氏有以致之罪二（三）查孔憲芳將本省頭等釐金差缺徧置新安武軍私人（如張文生岳丈表親等）故稅欵多不報解省庫而直接移充新軍軍餉罪三（四）查孔憲芳勾通盧含章包辦皖南茶釐勾通李藻芳包辦皖北茶釐孔則坐收大利肥入私囊經地方查控省署有案罪四（五）查孔憲芳縱容乃弟孔伯符在外賣差賣缺所有各重要釐金或化名承辦（如巢縣等處是）或搭有乾股罪五（六）查孔憲芳自去年十月以來將全省國家稅地方稅一概挪供新軍軍餉（去冬張文生來省立籌一百三十萬元之鉅欵）今年各校長以經費困難見告十餘次也氏一味敷衍實具破壞毒計最後由教廳長率同各校長前往財廳質問五次孔氏皆匿而不見罪六以上六罪皆係犖犖大者由此看來我們安徽財政如此紊亂如此虧空皆孔氏一人所陷害我們要清理安徽財政非趕快驅走此已經免職抗不交卸之孔憲芳不可願我父老兄弟速起圖之 
[蘇州總商會之要電]  
　　請軍民兩長宣告中立 
　　蘇州總商會因鑒於近日時事風雲險惡人心惶駭金融恐慌全市震驚特於昨日（十七日）電呈軍民兩長籲懇宣告中立維持大局以安衆心文曰南京齊督軍王省長鈞鑒民國肇造兵禍連年池魚之殃商不堪命方幸太議趨向和平國難從兹寗靖乃聞内閣風潮激成吳張備戰孫李北侵鶴唳風聲震驚蘇市鈞座拄搘半壁砥柱中流舉足之間安危所繫爲此迫切電呈伏祈俯順商情宣告中立東南保障實利賴之蘇州總商會 
[南京快信]  
　　學生聯合會組織拒張（勳）會各公團均擬加入不日舉行大游行示威 
　　張勳有即日來蚌說張之舊屬近日粉紛北上 
　　軍署確息吳趙衝突巳平隴海路係運兵停車 
　　隴海路自昨日起已照常通車 
　　前陸軍次長何恩溥昨辭齊督赴京 
　　省會議長徐果人因時局日緊昨午晉謁齊督軍探詢確息談二小時辭出 
　　省議員李蓮昨日提出從緩選舉副議長之意見以免曠廢時日又高郵寳山等縣各公團電省議會請提議恢復本省市鄉自治 
　　吉川湘省議會電蘇議會贊成組織省會聯合會 
　　海軍第二艦隊司令杜錫珪昨乘艦赴漢佈防 
　　委署海門知事劉鼎東台知事王元璐昨辭赴任 
　　江寗平糶局定五月一日開辦惟米價現已漲至十元外來源甚少 
　　駐京荷蘭公使昨由滬來未入城即轉車北上兩長派温交涉員到站照料 
地方通信 
[松江]  
　　教育參觀團消息松江教育參觀團定期出發現已議定分組簡約並支配各組團員姓氏抄錄如左（一）簡約（甲）每團公推一代表以主持本團一切事務（乙）參觀重要點爲學校教育之訓練管理教授各種良法美意並所在縣之教育行政概况（丙）每日參觀所得各人須自由詳記於當晚整理清楚交由代表收藏歸時報告勸學所由所彚總刋印之（丁）參觀所用經費以關於參觀事項爲限由本團代表隨時支配登記至參觀完了時隨同參觀記錄一併報所存查如以事阻有中途折回者所餘經費應責任代表携歸以重公欵（戊）每團結合後須同出同歸不得中途分裂有始無終（二）支配各組團員姓氏及參觀地點蘇滬錫組三團（甲）代表姜仲葵團員錢世斌葉鼎初陸洪生王志尚（乙）代表馬敬時團員葉伯廉沈保權朱秉璋錢孟生陳求是（丙）代表沈汝賢團員盛聯芳陳兆驊顧伯雷張炳忠范義高南通組一團代表陳雅巖團員陳劍霞郁昻青廣州組一團代表張蔚丹團員錢魯詹楊純武 
　　整頓現有學校辦法松江縣教育行政人員會議决整頓現有學校辦法呈請縣署執行文云（上略）奉教育廳令推行義務教育應統合原有學校通籌辦理原有學校之辦理不善者先行整頓等因奉經本會開會議决查本縣市鄉各小學學生寥落辦事敷衍甚至任意輟課校務廢弛者時有所聞似此有失信用於推行教育阻礙實多應遵廳令切實整頓先請鈞署特頒明令剴切告誡所有學生稀少之校務再設法招收期合於省頒義務教育計畫平均每學級五十人之規定教員負造就兒童之責尤當實心施教如有辦理不良或怠廢職務自應明定懲戒辦法實行取締以資整頓云云（下略） 
[蘇州]  
　　攤還通源莊債欵蘇城通源錢莊倒閉後由經理顧召公出資二萬一千五百元償還各債權人嗣經債權團點收該莊留存之現金及陸續收起通源人欠各欵約共二萬三千元左右業已議决先行按本匀攤發還三成其不在債權團及入團而查有他項糾葛者均不在攤分之列云 
　　警廳整頓警務蘇州警察廳李明逺廳長前日召集各區隊長巡官等會議整頓警務議决事項九條（一）各區新補巡警應將驗准各警日期名次先後依次請補以昭平允其未能應補者即行呈明註銷俾便查核（一）各區隊長警下班時應令在所休息以便遇有要公隨時調遣毋任無故出外致曠職務（一）近來工作繁興瓦礫垃圾堆積於高墩者甚多每經天雨瀉落徧地殊礙往人應飭該管巡官限制工作人不得任意亂棄並勸告地主設法築圍以免坍塌致礙交通（一）市街商店門板往往卽放門口或鄰牆殊屬阻碍交通且木質笨重設或傾倒易於傷人應由該管巡官酌派長警隨時勸諭勿令任意放置（一）查近來冒充查烟藉端敲詐時有所聞亟應注意偵查俾杜假冒（一）查近來米價繼漲增高小民生計艱難致有攔路攫取首飾情事治標之法惟有隨時注意先事預防以保公安（一）查各區街頭巷尾每見柴壳垃圾散棄滿地殊欠潔凈應令清道夫每日認眞掃除並將所設垃圾桶内穢物逐日挑凈以資清潔而免疫癘（一）現在天時暫熱所有小街僻弄往往見有儲滿糞擔以及城河行駛之滿載糞船均不遵照定章加以密蓋實屬違章應傳諭壅業公所轉令各業糞夫嗣後無論滿擔空擔均應一律加以密切木蓋河中行駛糞船亦如之（一）各處水菓店售賣削皮甘　每見其用生水澆洒大礙衛生應傳諭禁止 
　　驗看充公米石江蘇水警廳巡船於上年秋間在江浙交界處查獲無錫北塘寳源允升兩米行私運出境之米當即押解吳江縣署審實呈奉省長核准充公而該兩行以運出之米係屬皖米並非蘇米迭向省道兩署請求發還王道尹行於前日下午召集公證人會同檢驗以定蘇米皖米之别聞是日道尹公署水警廳吳江縣署總商會均派委員一人寳源允升兩行亦請本業張某等二人至道署會同騐看云 
　　織機接頭工人已上工蘇城緞莊接頭工人要求加價全體罷工已誌前報兹悉經紗緞業雲錦公所旣鐵機公會召集同業並邀集該工人代表開會籌議經雙方和衷磋商决定從前每兩作洋五然五分自舊曆三月初十日起每兩改作洋六角以盗補助昨已照常上工並函總商會轉請廳縣出示嚴禁停工以杜要挾而保治安 
　　組織南北橋農會之核准吳縣各市鄉自奉縣署轉奉實業廳令催組設農會後陸續成立者已有多處前日又有南北橋公民周揚之等聯名具呈縣署組設本市農會請予核准昨巳奉批照准並令尅日將正副會長依法選出呈候加委 
[無錫]  
　　米儲碾三業代表二次請願無錫米儲碾三業因稅卡杜立曾於三月八日請願減稅乃爲財政廳所批駁該三業爲維持生計起見特發起二次請願於本月十七日午後三時在商會會議旋由三業代表趙子新·張之彥·蘇養齋·王定安·張毓洲·張復蓀等主人於五時赴稅所請願面投呈文當經葉聽松稅所長接見並面允於二十三四日親自赴省面稟該代表等見棄已面允即興辭而出（請願文甚長從略） 
[常州]  
　　卜弋橋之暗殺案武進縣屬鳴鳳鄉卜弋橋鎭張乾大槽坊之賬友錢某前日（十四日）往附近厚圩鎭觀劇至夜間十二時始歸就寢後占主張某於坪許忽聞氣喘甚急恐其發病披衣探視甫出房門聞室内有步履聲至錢某寢室則門户已洞開錢某殭臥牀上頸項斬斷其半右手大食兩指亦幾斬下滿床血跡目不忍睹殺人者從屋上向後逃去兇器即係槽坊内之菜刀在後園灰堆内尋出兇手究係何人暗殺原因何在刻尚未得眞相張某即於昨日（十六日）來城報縣履勘矣 
　　整頓契稅辦法武進縣公署以各市鄉契稅弊竇叢生往往不投稅而由區書推收於稅收學捐均受影響特派委員劉聲九與勸學所長徐化吾接洽討論整頓辦法議决將前定辦法取銷另定推收表式發給各區書所有賣買契稅須依式塡表與縣署稅契册核對庶可杜絶推收之弊日昨已將擬定辦法及表式呈復縣署以便核示施行 
　　水警捕獲嫌疑盜東門外水警前日至武邑與宜興交界處梭巡探得盜藪一處與北堰蔣家塘之刧案有關前往圍捕擒獲三人當即解縣訊究前晚開庭該三人供辭狡猾承審員察其情跡决非善類遂諭令收押候定期再行復訊 
[鎭江]  
　　籌設義教支會丹徒教育會勸學所現擬籌設省義務教育期成會丹徒支會以期擴充地方教育並已草擬简章俟與各機關會商妥洽即行宣告成立 
　　恢復地方法院預聞江蘇各縣恢復地方法院計沿江及沿鐵路一帶十七縣先行籌辦並定於七月一日一律實行成立丹徒亦在其列昨經張知事督同庶務員王君着手辦理並擬另造法庭以期分清界限爲司法獨立之先聲云 
[揚州]  
　　貧兒院之懇親會南門街禾稼巷貧兒院去年冬季成立以來成績尚覺可觀現該院爲聯絡院生家長情好起見爰於十六日下午開懇親會計其秩序有訓育主任之詢問院生家長並演說期望院生之目的就中發給院生鞋襪料嗣卽欵待各家長以茶點佐以各種武術奏樂唱歌魔術爲餘興直至賓主盡歡而散 
　　教育研究成立會記江都小學教育研究會係經教育會勸學所共同組織籌備告終於十五日下午假圖書館樓上開成立會先行通過簡章十五條其研究事項取會議發表二方式行之　學期發刋會刋一次會所設於勸學所内會期定爲每間一周日曜日下午舉行並根舉簡章第四條推定張縣教育會長張縣視學爲正副理事又據第八條推定葉勸學所長爲編輯主任許王兩勸學員爲編輯員 
　　電飭菸酒局解欵蘇省菸酒總局昨電第六區菸酒事務分局張局長以軍餉待撥仰將徵存費捐牌照稅欵酌提五千元解局濟急 
　　撤換鄉學校長勸學葉所長因據縣視學張亞煌報告六區十一校校長劉馨倩塾師代理教務殊不合法特呈報縣署撤委以該區九校教員劉隨安調充 
　　議定購地價值揚州華洋義賑支會對於瓜揚馬路施工築路計劃進行頗速刻巳竪栽木椿至小馬橋該會爲購置民地一事十三日下午集該鄉紳董旣城中士紳假商會討論辦法决定除屯田由樊灔生金樹滋擔任接洽外其揚州至施家橋田地每畝高者六十元低者四十五元該橋至瓜州每畝亦爲四十五元房屋七架樑每間五十元五架樑三十五元乾壘瓦土墻每間十五元草房每間十元厠所（即磚坑）每坑二元猪圈每厦一元 
[清江]  
　　營官破獲匪窟駐防泗陽西鄉第三師曹營長近在防地胡家廟地方某宅内發覺匪人藏匿地窨一所並獲得鋼槍十餘枝被架婦女二人據云窨口形賀徑約三尺其内大可方丈惟匪人俱先期聞風逃走未能緝獲殊可惜耳至該婦女二人係泗北張家莊民婦現已派人先後送還矣 
　　請緝凶匪嚴辦漣水民人陳寳仁前因其家迭被匪徒宋景成劉守元左廷才郭六等抬架燒搶雖經縣拿獲凶犯宋劉左三匪而郭則至今仍逍遥法外呈請道尹飭縣嚴緝道署據呈後業已飭令漣水尹知事榮修查案嚴辦矣 
　　災民露宿可憐清江浦惠粥廠去冬放粥以來一般災民受惠實多兹天氣和暖而逺處災民就食尚多凡在該廠附近空地如慈雲寺門前淮隂學宮西首比來皆有災民露宿其處男婦老弱數近千人行人經過其處一種臭穢之氣至不能聞而呻吟愁苦之聲則出清江城東門外己噪聒耳鼓矣 
[南通]  
　　警局整頓灰捐之爭執南通商埠警局前因經費支絀特行整頓灰捐藉資彌補劉萬興等行呈請農會請予轉局改照前法徵收當經張會長退菴示復略謂唐局長旣因警費艱難略予增加出示布告决不視同兒戲夕改朝更爾輩毋庸鰓鰓過慮况當饑饉之年唐局長方哀矜之不遑焉肯與乞兒爭食云云警局以其語意近於侮辱爰特備文質問原文略謂垃圾與衛生行政有關取締整頓爲敝局應有職權但與事實法律均無抵觸何必夕改朝更貴會對於敝局處理此事手續尚未明瞭何遂輕聽片面之詞謂爲事同兒戲措詞殊欠斟酌至謂敝局長焉肯與乞兒爭食云云語甘意褻尤非貴會以法人資格所應出此今姑抛棄其他問題無取詞費僅就爭食二字而論試問所爭之食係分諸大衆乎抑敝局長爭而據爲己有乎若謂爭爲己有敝局長雖屬一介寒士衣食尚可自謀無事向貴縣與乞兒爭奪演此怪劇即不幸而有此舉敝局長尚有長官儘可列欵控告何便加以輕褻云云 
南京 
　　南京中學張校長逝世南京七家灣南京中學校長張永訓民國初元畢業於南京金陵大學畢業後即任華中公學校長張君任事果敢雖受傭於教會而不純採教會式對於教會學校之舊習多所改革致與教會某外人不洽因即去職而另創南京中學初創時不過有舊學生七八人耳然張君一意孤行經營慘淡民國六年時復以教會事務赴美游學二年歸後更於該校大加擴充又任金陵神學教授因是積勞成疾遂病癆瘵然對於校務教務仍不因體弱稍懈近該校已設有八班學生約三百餘人今年購得五台山地皮一塊預備另築校舍方在進行不意忽於十四夜舊疾復發次晨即痰阻而逝年僅三十九遺子女甚多一世經營除南京中學外别無遺產現該校校長一職由其岳李老生暫代然聞該校校董劉伯明博士等及該校教職員及全體學生一致主張請東南大學教授李瑪理女士繼任「李老生之女張君之妻妹」女士留美多年歸國後即服務於南京商師法專諸校經騐宏富必能竟張君之志也 
[安慶]  
　　皖垣米荒之現象皖垣米價飛騰人心惶恐市面瀕於危險狀態官廳雖禁止米糧出境然查察稍有未週則時虞偷漏昨日商會派出檢查員曾在南門外查獲貴池人錢墨卿等藉辦平糶爲名購米七十餘石裝運出境現尚扣留未發商會長與縣知事商酌擬照價給錢截留作爲接濟省垣民食許省長亦因現在米價驟漲至十元開外若不設法維持誠恐有礙治安特傳懷寗縣知事劉汝洋到署面諭迅速開會討論平定米價劉知事當即函致安慶總商會討論辦法以便轉報總商會比即召集各米業商董開會公議三條辦法（一）請省道局轉飭懷集路工凡遇鄉間米車上城不得阻滯以免斷其來源（二）查棕陽尚有米船多隻應請將該米船提省接濟以保民食（三）擬請轉呈可否籌欵向蕪湖購米數千石運省存倉派員平價發賣以維現狀函覆縣署轉呈省長核辦矣 
[嘉定]  
　　小學教育研究會開會紀本月十六日下午二時嘉定縣小學教充研究會開常會到者二十餘人由主幹陳逸如君主席會員李君愼修提出討論問題「鄉村教育該怎樣設施方才切合」由各會員詳細研結果推定陳君逸如李君愼修先提出關於該問題上之各小問題分發各學校徵求意見於下次開會時再加討論云 
[嘉興]  
　　二師學藝會浙江省立第二師範學校四年級生於十六日下午一時在城内教育講演廳舉行學藝會節目共有十九起表演時均佐以說明故觀者極易明瞭男女來賓約二千餘人至五時始演畢晚間又試演警世新劇劇名「彩票迷」及「鴛鴦夢」觀者尤形熱閙至夜半始演畢云 
　　集議修築圩岸辦法嘉興南門外工振襄助員趙壽臣汪石祁沈輔之等三人因各鄉坍損圩岸即行從速修築以利農田特於十六日召集七十九圩長在南門外曹王廟集議修築圩岸辦法經各襄助員面告各圩長將圩内坍損圩岸於蠶事未興之際趕緊修竣以免延誤故各圩長回鄉後尅日即行召集就地鄉民合力修築矣 
　　掩埋告竣嘉興去冬舉辦掩埋無主棺木至清明節始行告竣業由辦理掩埋人員將埋葬棺木數目及所需費用列表呈縣查核共有經費一千餘元悉係募集並不動用公欵其未辦掩埋棺木將於今歳再行舉辦 
[紹興]  
　　冰雹災及春花本月七日晚間九時許黑雲四起雷電交作未幾冰雹下降大如小石約三十分鐘始息紹興安昌盛陵灣一帶沙地及蕭山瓜瀝頭蓬相近冰雹尤大所種豆麥菜子被雹打壞不少又楊汛橋一帶漁船亦被雹擊沉二艘春花收成定必减色矣 
雜評一 
[鎭威軍（默）]  
　　戰之勝敗兵之榮辱不惟其名惟其實所興之師而有名能得人心則戰必勝名必榮苟師出無名不能得人心則雖加以極雄偉光大之名稱結果戰必敗而名必喪 
　　即以近數年來之事實證之蔡鍔討袁一役護國軍之名震爍一時何也以出師有名而能得人心也去年直皖一役段祺瑞之定國軍一現而即消滅無他以出師無名而失人心也其他若張勳之所謂定武倪嗣冲之所謂安武等等名武而實不武更不足道今張作霖鎭威軍之名非不有聲有色然果能震爍一時乎抑亦如曇花一現乎非吾人所能知矣 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[江浙人請當局對時局表白電]  
　　不願以一官一職供政爭一兵一餉助暴行杭州·省議會·盧督軍·沈省長·南京·省議會·齊督軍·王省長·各省省議會·巡閱使·總司令·督軍·省長·各報館均鑒歐戰告終内爭不己川陜湘鄂之民堕於兵革蹂躪之中極矣死喪枕藉室家傾蕩呼號慘痛之聲寗不泣神鬼而驚遐邇我江浙兩省當江海交通之衝爲中外商業所萃自辛壬癸甲以來内厪蛩蚷相依之義外迫兎狐傷類之悲休戚安危相維相顧猶復人養兵而我恊之人遭兵而我恤之事非所欲而罔敢不從力豈能勝而義無坐視我江浙人惟日恫於殺人之凶殘故胥戒以弄兵爲大恥其良心然也自頃兩省百縣大災之後人民奔走救死不暇而訛言忽起倐傳某方扇兩省自鬭倐傳浙且襲江倐傳江且被他擊而浙掎之天災洊水旱矣猶煎以人祻商市涸金融矣猶擠及貧農户多仰屋之嗟人有驚弓之色劇矣我江浙人民久吳越一家以相安無周鄭交惡之小隙亂靡有兆師以何名抑聞兩省當局平日宣言與其行事民亦信之寗忽翻異意所傳某方某方或不盡無因然某方某方獨不在共和國家之内乎共和國家詎非以人民爲主體乎川陜湘鄂殘之已如此豈以彼爲異民乎豈猶以爲未足而必及江浙使我中國無一片乾淨土乎胥中國而殘之胥殘者而仇之豈將以上天下地爲其權利寄託所乎江浙人民百思而不得其故且夫江浙者雖江浙人之江浙凡往來太平洋諸友邦人民屬耳目焉比者鄰國之警告外報之論列咸爲中國兵禍之懼夫此中外具瞻之江浙我不自愛自衛萬一人有愛我而衛我者斯豈惟國家主權之憂更安有諸公佳兵爲豪之地奈何不一計及之也利諸公而左右之者亦奈何不一計及之也遠而五代近而十年恃武力逞横暴拂民意攫勢位顚覆繼踵往事彰彰可覩矣江浙人誠不武誠過好仁然於弱往事則無日不心焉數之亦誠不願我當局言行相違以僅僅孑遺之片土不相寳愛並不忍諸公之良心久久迷復也用是合詞宣告我江浙人民旣不願以一官一職供人之政爭更不願以一兵一餉助人之暴行有違是者乎我江浙人民無甘心承認之理亦冀我兩省民意代表機關與軍民行政當局有所表白以安人心·息邪說也張謇盛炳緯韓國鈞張元濟段書雲陳敬弟王清穆陶葆廉黄以霖盛炳紀袁希濤沈鈞儒丁錦葉景葵沈恩孚蔣汝藻黄炎培章亮元篠（十七） 
[蘇齊王表示對時局之意見]  
　　但期人不我犯自矢亦决不犯人 
　　齊督軍王省長來電云江蘇省教育會鑒咸電敬悉藎籌周密欽佩無量蘇省綰轂江海爲中外交通集中之地關係重大自不容牽入漩渦燮元等謬領疆圻職責所在惟以保境安民爲主旨衝要之區日來巳妥加籌備但期人不我犯自矢亦决不犯人逺荷殷拳特此布復齊燮元王瑚銑 
[吳佩孚贊同息爭]  
　　聯合通信社云全國商教聯合會前准湖南商工教育律師各會之請分電孫中山陳競存吳佩孚蕭耀南等請其舍用武力另圖解决昨吳佩孚覆電贊同原文如下上海全國商教聯合會鑒艶日代電敬悉貴會本良心主張謀國内之和平此鄙人所日夕跂盼者也豈不忻願特以電復用表贊同吳佩孚陽印 
[電調海容艦巡防長江]  
　　海軍蔣總司令兹以長江上游江防緊要自應調派軍艦駛往巡查以保要塞持電現駐浙省象山之海容巡洋艦於昨日開駛來滬配裝軍械煤斤令飭開赴長江上游鎭懾以固江防 
[駐滬軍艦催發欠餉]  
　　現泊本埠南黄浦聽候海軍司令部調遣之軍艦計有海籌巡洋艦·楚有砲艦·定安·利通·二運艦湖隼·湖鶚·二魚雷艇等六艘惟各該艦官兵水手人等之薪餉迄因屢催未發殊難維持故由各該艦長前日要求蔣總司令迅卽電部催請從速核發欠餉云 
[滬總商會致杭總商會電]  
　　請協爭加徵江海關碼頭捐 
　　上海總商會致杭州總商會電云杭州總商會鑒江海關碼頭捐向係每關稅五兩抽捐一錢撥充英法兩工部局市政經費本年英工部局開納稅人年會議將此項捐率改爲照關稅所徵數抽收百分之三依此計算是嗣後每關稅五兩當抽捐一錢五分較現行捐率已加五成轉瞬裁釐加稅以後進口稅值百抽十二有半依照百分之三比例是一錢之碼頭捐届時當增至三錢七分五釐敝會曾以有拂商情一再電部抗爭所有往復文電迭載本埠報紙諒邀台閱惟查碼頭捐辦法凡通商各口岸在滬關進出各貨亦須一律照捐是英工部局議增捐率實係加重全國商民負擔不僅滬上一隅受其影響貴會休戚相關當有表示尚祈毅力主持電呈政府協爭實紉公誼上海總商會寒 
[各團體擬請華顧問出席納稅會]  
　　對增加碼頭捐及印刷附律兩案必要時發表意見自工部局提出特别議案後租界市民對於增加碼頭捐以及印刷附律等問題咸極注意兹聞北山西路唐家弄兩聯合會等十餘團體因西人納稅會開會在即擬函請代表租界華人之五顧問出席旁聽並請討論該項事務於必要時發表意見藉以研究上述兩項問題云 
[納稅會選舉公開之運動]  
　　南京路商聯會之鼓吹 
　　聯合通信社云南京路商界聯合會自議决此次改選納稅華人會理事倣行公開運動之法後頗得各方贊同其提出之候選理事十五人皆聲望素著學行並進之穩實納稅人亦爲多數納稅人所屬望當選之人日昨該會特分函各團體請一致進行以達完滿之目的謹啓者公共租界納稅華人會關係吾華市民福利至鉅而該會理事之責任尤爲重要非有聲望並著中外同欽之穩實納稅人斷難勝任此次該會改選理事允宜鄭重其事庶免有濫充誤選之弊敝會有鑒及此前經議决倣照歐美選舉公開運動之法公意提出候選理事十五人求選舉人公衆評論以作選舉之標凖此種公開運動手續正當旣無賄買濫充之弊更可多得具有眞才之士貴會對於選政素極關心必蒙贊同兹納稅會改選舉在即敬請一致起行刷新舊日選舉之積弊則全體市民幸甚如蒙贊同請卽賜並示貴會所提出之候選理事名單俾資參考至爲盼禱 
[學生界贖路運動之喚起]  
　　本埠各學校昨接上海籌贖膠濟鐵路委員會公函云敬啓者膠濟鐵路關係國家命脈籌欵贖回刻不容緩敝委員會前曾擬具贖路儲金方法邀集本埠華商銀行代表議决通過現正印製存摺不日卽可登報公布切實舉辦素諗台端熱忱愛國當仁不讓用特附奉議决方法及章程即希力爲提倡在貴同學中設法鼓吹襄兹偉舉光我國民不勝企盼之至云云 
[國是會議之近報]  
　　預備招待 
　　國是會議於昨日下午四時三十分在總商會開第六次籌備會到蔡俊卿·沈信卿·邱醒旦·何積煌·黄任之·龍欽海·韓希琦·邱心榮等八人由黄任之主席先由孫福基報告（一）四川省農會電推都懷堯文瑾二君爲代表（二）泰縣婁蔣鄉農會函稱發起全省縣農會以書而推舉國是會議代表（三）緬甸坡中華總商會函稱路逺不及推舉代表請駐滬華僑聯合會派員代表該會（四）東台趙鉦炎函稱贊成國是會議並代全縣人民叩謝報告畢邱醒旦提議對於開會時招待與會代表及對於代表食宿問題須先事籌畫以免臨時侷促且表歡迎之誠意沈信卿謂現在上海房屋甚擠欲覓一相當地方事實上殊不可能黄任之謂以一百人計算食宿約需費二千元且房屋一層確甚困難結果離開會日五日前派人至輪埠車站接待其餘與旅館接洽請其特别廉價此事請孫福基先往詢問接洽次黄任之謂已經報到代表須去信催促因會期已近即由書記發信又邱醒旦提議開幕日請來賓演說沈信卿主張延請外賓一二人衆同意議畢散會已五時半矣 
　　國是會議昨接坤甸中華總商會四川省農會電各一通坤甸中國總商會電云逕復者現准貴處江日郵電開國是會議經國内二十一省區國外十一僑埠之贊同業巳准期召集到會各代表於二月二十八日開談話會决定至遲三月十五日開大會望推代表速來請先電覆等由准此查二月二十二日接准吧達維亞中華總商會快函以貴處於二月二十八日開國是會議函請推定代表赴會等由過會敝會以會期急迫勢難遣派代表當經拍電駐滬華僑聯合會派員代表敝會前往會議准電前由相應函復查照仍希將大會議决情形示復坤甸中華總商會復四川省農會電云國是會議鑒兹特派都君懷堯文君瑾代表本農會赴會特電奉聞四川省農會叩文印又接東臺人民趙鉦炎快函代電一通文云上海國是會議黄任之沈信卿龍荃蓀穆抒齋楊春緑諸公鑒方今國是蜩螗南北分歧有識之士罔不殷憂諸公先覺覺人力主和平籌劃統一應社會之潮流爲民治之先聲組成國是會議旣無黨派更無偏見鉦炎逺處東臺聞訊之下欣甚佩甚鉦炎不敏不敢妄持議論唯望諸公發抒讜見共策進行會往昔未會之會不分畛域議將來應議之事卒底和平國家幸甚人民幸甚鉦炎謹代敝縣人民叩謝東臺趙鉦炎叩删云云 
[航業消息紀要]  
　　仰光白米大批抵滬日郵社職員减折給薪 
　　四月一號印屬之仰光同時開出英印兩公司之商輪四艘係運載糧食來華接濟中國民食其中所裝來滬之白米共有一萬餘噸計十一萬包以外今年仰光白米進口到滬此尚爲第一次而在中國南洋各地如閩厦汕粤等埠則早己購入此米矣現英輪之運來者今日在公和祥碼頭起卸云 
　　日本郵船會社因本年航業清淡國内外水脚迭次跌减收入頓少爰議於四月份起將全部航輪中之職員水手薪工折减給發當經一再磋商决定於四月底發薪之時爲始凡屬充任該社輪中各職員一律以七五折實發照原薪减短百分之二十五其職員薪工之原數查列如次船長二百二十元（以日金計算下同）機關長二百二十元一等副船長一百六十元二等副船長一百十元三等副船長一百元海員水手三十五元機器手三十三元 
　　美商福來洋行大班愛佛立德近將逺東航路收買自有後以上海方面進出口之輸運事業非上年可比貨旣缺乏水脚又逐跌因而變易航路新在西貢新加坡至香港一路内添闢新航綫購用摩托商輪五艘專駛此南洋班刻已實行聞營業異常發達且此路之船與中美綫内各輪亦可啣接聯絡云 
　　法政府所交該國郵船公司之第新輪香巴特號今已改定五月五號開出約在六月十二日到滬船未離法此間之定艙位者已屬不少矣 
[總商會電幣制局反對銅圓]  
　　幣制局其己忘通飭停鑄之電文乎 
　　上海總商會電北京幣制局云奉書字第七十八號公函實深惶駭旣稱長江流域銅元充斥是以有上年呈明大總統通飭停鑄之舉是外省意圖增鑄祇在牟利早邀洞鑒政府職在酌盈劑虚統籌全局豈能遽以疆吏一言爲轉移置金融安危民生疾苦於不顧縱因外重内輕已成積習不能遽以權力裁制亦當怵以大義喻以利害何致唯諾成風如響斯應此本會竊所未喻者也旣稱一再函電商請暫緩則暫緩二字應有限期自上年五月迄今瞬將一載何以又不聞援案勒停豈暫緩二字卽爲長期鼓鑄之代名詞耶蘇皖壤地毘連影響尤鉅自去年迄今錢價業由千五百文而增至千六百文以外未嘗非該省之賜至皖蕪兩處錢價更落至千七百文左右安慶商民對於此事曾有劇烈之表示鈞局縱堂高簾逺而報紙紀載當亦略窺一二乃一則曰詳查市面需要量予鼓鑄再則曰不得充溢致蹈前轍一若現時尚有增鑄銅元之需要市面尚無充溢之情形此等措詞非但對商民最近之呼籲漫不一顧且核與鈞局上年通飭停鑄之電文顯相矛盾誠不知何所厚於疆吏而如此曲爲之地總之政府欲以雷厲風行之手段令各省停鑄此爲事實所難能商民亦能諒解若僅僅電飭海關將鑄幣銅料查明扣留猶爲政府權力所及併此而推諉不爲是直爲政府無意整頓圜法之明證恐人民集矢者不在皖廠而在鈞局敢進忠告尚祈亮察上海總商會叩篠 
[鹽阜商會反對分設稅所續紀]  
　　江北鹽城阜寗縣商會因鹽阜稅所近忽分設兩處徵收機關兩邑商界惶駭急籌抵制方法由該商會據情致函上海縣商會請爲主張等情己紀昨報兹聞原函内附有致南京總商會快郵代電文云民國五年寗屬裁釐加稅案内江北各商會代表與胡前廳長協訂條件第八條有裁併局所一節原以汰繁冗而杜紛擾鹽阜沙溝新洋港原設釐局四處裁併爲一定名曰鹽阜稅務總所行之數年商民無不稱便雖增加負擔而免節節苛求之害洎乎去歳水荒江北地方較全省爲最苦鹽阜濱海衆流所歸又較江北各縣爲尤甚商務蕭條已奄奄一息奈官廳不察違背前議乘此大難之時突將鹽負稅所朦禀財政廳分而爲二旣不知據何理由亦不由貴總會就近通過率行專制阜鹽兩邑商界惶駭莫名伏念改稅之初首議裁撤局所非徒體恤商艱實以節省公用吾商人忍痛承受加稅者無非以報國爲前提今忽變更定制失信於民阜鹽旣能分設他處必藉口增添履霜堅氷此其漸也若不急起直追力圖恢復不獨商界内容諸多障碍即如新添一所由所長以下相隨員役百數十人衣食用費不取償於商業何從而來哀哀孑黎水火餘生何堪受此隱害釐已裁矣稅已加矣墨跡未乾官廳對於商民先失信用商民何所依歸將來得步進步任意添設稅所恐由是釐局之棋布星羅隱然有恢復釐金小影背信病商莫此爲甚商民遵守前議誓不承認除徵求江北各商會同意合力理爭外特先會銜請求貴總會根據原議據情函請財政廳立即取銷鹽阜分設稅所以符原案而鑒前人苦心不勝迫切待命之至 
[長崎考察團宴報界紀]  
　　昨晚六時半日本長崎考察團假座小有天宴請中日報界人士到者十餘人該團團員卽内倉房市·田中義雄·本田直次郎·長門久次郎·淺井弘敏·五君係於四月六日乘竹馬丸至上海曾先赴杭州·蘇州·南京三處游歷考察現又至滬寓豐陽館四月二十日黎明將乘筑後丸回長崎昨晚宴中並由渡邊天洋·益田謙吉·櫻井重義君等相助招待至十時許始盡歡散 
[淞埠局禁止移拔標椿之布告]  
　　吳淞商埠局第四號布告云案照本局測量隊所立各項標椿或爲路綫界址或爲三角基點或注水埠高低關係均極重要近來每有無知鄉民擅將標椿拔棄須知毁捐公物律有明條矧此項標椿爲測量重要物件何得任意拔棄妨碍公務倘所立標椿或有不便農田耕作之處儘可來局聲明商請酌辦苟於事實無妨本局亦樂予通融切勿妄自移動致干咎戾自經此次布告之後如再有前項情事發現一經查實主名定卽發縣從嚴提究勿謂言之不預也母還切切此布 
[張欣生毒父案大理院判决訊]  
　　浦東三林塘張欣生毒父一案各被告不服江蘇高等廳之判决均延律師上告大理院詳情迭誌本報昨日本埠某律師接得京函謂此案現由大理院判决除張欣生一犯仍照原判處刑外其餘朱健臣一犯减處無期徒刑朱潮生一犯减處監禁十年判决書大約不日卽可發表云 
[廣州英總領事調滬說]  
　　國聞通信社云據外人消息廣州英總領事有巳接到英公使知照被調任上海總領事說但現在本埠尚無從證實此消息云 
[任筱珊由浙回滬]  
　　滬寗滬杭甬兩路管理局局長任筱珊於日前由滬乘坐一百零四號特别早快車赴杭已誌本報前夜（十六）任局長由杭乘坐一百十一號夜快車返滬同行者有浙江第四師參謀長安福全至上海南車站下車時在夜間十一時許當乘坐汽車而去又聞兩路洋總管克禮阿於昨日（十七）由杭乘坐早快車返滬云 
[四明公所對於遷義塚之意見]  
　　上海四明公所董事會再致同仁輔元堂董事函云敬啓者昨接覆函内開此事於上年夏間法公董局中法學堂推廣校舍商讓地產屢次拒絶旋改爲掉換地產問題商允除塜地之外酌量掉換乃法公董局計劃終不免涉及塜地屢托華董接洽一味固執最後托哈華托具函質問尚未得復今邀集各董在縣署會議表决等因具見貴董熱心公益委曲求全至意欽佩莫名查此事旣據華董疊次轉述法公董局允不遷塜而繪送劃用地圖忽與原議不符執此力爭洵爲正辦乃於律師質問未復之際遽即集議表决自動遷塜前後辦法兩歧其間或别有原因非局外所能推測惟鑒於近日羣情震激責難交加卽如敝公所以唇齒之誼疊據長生會棧業公義會曁各同鄉前來詰詢日必數起敝董事等殊覺應付維艱用特再申忠告務乞執事重視輿論毅力堅持俾全善舉而慰衆望實爲厚幸專泐敬請均安仍候惠復 
[阻遷義塚會開會紀]  
　　上海商業各團體所組之阻止議遷同仁輔元堂義塜會於昨日下午三時在火神廟後廳開會各團體之到會者數十人朱氏沛國族會亦派代表到會公推蔡紫黻爲臨時主席報告開會宗旨次由朱氏族會代表朱書堂出席陳述朱氏縵圍公捐助義塜之情形並表示朱氏全體反對遷塜之意思並希望在會同人堅持到底始終勿怠務達保留之目的次由各會員討論辦法僉以慈善團經費係由各業捐助應公函各業公所徵求意見以定從違全體贊成次推舉職員並擬致各團體函稿全體通過散會己六時矣兹將該會分致各業公所函稿錄左敬啓者本會於三月二十一日在火神廟後廳内開第二次會議除公推臨時主席及各職員外經到會者决議公函貴公所提議遷塜問題是否正當共同表决請於二十七日前函示尊意如逾期未得台復作爲默認本會當即將貴公所團體名議加入公呈遞奉官廳以利進行云云 
　　上海慈善團董事賈豐芸昨致該會復函云逕啓者昨日接誦貴會函開請將昨日報載致兹善團凌伯華君函語多含混究竟當時先生贊成與否是否簽字祈即答復等情案慈善團董事表决遷去義塜與中法學校換地一事豐芸服從多數確在贊成之列至承詢致慈善團凌伯華君函語多含混一節想係指縣教育會所致之函而言此函係縣教育會職員常會公决後質問之件語氣並未含混非豐芸個人之函也專此奉復云云 
 
 

Page 14

 
 
[救濟俄災之彚聞]  
　　三學校贊助募捐上海縣己交振欵 
　　昨日午後二時滬江大學請俄災賑濟會講演股主任吳山君前往演講適值該校慶祝耶穌復活中西職教員及全體學生濟濟一堂首由主席西教士紹介吳山出席演講並由該校公推俄災賑濟會代表張四維以英語報告後吳山遂接續演講其演辭甚長大概要點有三（一）我國國民應當賑濟俄災之理由（二）增高國際地位亟應賑濟俄災（三）表示國民外交精神與美德尤應賑濟俄災吳君甫將第一要點講畢已逾散會時間十餘分鐘遂聲明改期再講然該校張四維薛俊升吳乃衍等再四挽留仍請吳君於是晚七時半繼續演講結果由張四維請大衆表示願加入募捐隊全場人士一致舉手表决並托吳山轉達會中執事務於本星期六之前送募捐筒三百個募捐辦法說明表及各印刷品等亦祈早日送到直至九時半吳山始由該校回會云 
　　曁南商科大學於日前敦請該會幹事長王卓山到校演說由該校學生會會長陳其旭召集全體同學開會演說俄災情狀約分三節（一）報告俄災慘狀（二）說明中國人民應救俄災之理由（三）賑濟及募捐之辦法并歷述中俄關係故演說時聽者頗有興味講畢衆皆願意贊助進行並於卽晚開全體學生會討論募捐方法 
　　樂英公學校長范氷心昨日致函該會報告已組織募捐後准在閘北沿門募捐稍盡責任云 
　　上海縣知事沈寳昌昨日致函該會云貴會前交來捐册及徽章等當經設法勸募現已陸續收齊共計募集捐欵大洋一百五十七元一角小洋一百零七角連同寳昌自捐洋五十元合計大洋二百零七元一角小洋一百零七角除隨時給以收據徽章外應將捐欵並大小捐册六本曁用存徽章一百三十二枚備函逕送貴會云云 
[馮嘉錫調查蘇災後之勸賑]  
　　蘇州蘇綸紗廠經理馮嘉錫因憫蘇省被水災民命懸旦夕不辭跋涉親赴災區實地調查昨出勸募春賑通啓略云夏暦二月二十二日王省長到滬會同江蘇義振會馮夢華會長在總商會開會經嚴廳長報告本省去秋水災綦重雖經施放冬振而春水未退災區衝决之隄未能修復種籽無着麥收杳然仍無更生之望督軍護軍使省長擬將附加振捐一百餘萬向各銀行抵借八十萬即可作籌辦春振及補助修隄購備種籽之用惟念災區如是之廣而籌欵如是之難宜如何用之得當始克功歸實際嘉錫因於二月二十六日由蘇起程至邵伯至興化至鹽城至東台查看災情冀效一得之愚以供葑菲之采本擬直至阜寗因該處盜匪充斥適放振紳士吳君新余回至鹽城口述情菜極詳遂未前往兹將親歷各縣災况並酌擬辦法條列於下（一）興化地勢最低自邵伯至興化至鹽城沿途察看水勢其决口之田與外河之水相連一片汪洋即淺處亦達三尺以外非退去二尺無從播種由興至鹽中間圩隄曾無十丈完全勢非趕速培修不可聞該縣知事己會商地方籌辦不識能否觀成該縣被災最重之區爲劉莊老圩二角圩唐子鎭林潭河鄒莊鎭之下圩等處均屬待哺嗷嗷奄奄垂斃即急放春振尚恐難於全活至口數應囑放振紳士查報（一）鹽城共有二十五市鄉其圩岸未决者僅千秋圩清龍圩民灶圩三處被災最重者共九市鄉去冬蘇省義振會請吳君新余查放分三等辦理其列在一等者雖華洋義振會己經散給蘇省義振會仍照極貧施放如在二三等者則華洋義振會己給後即不復給以便騰出欵項加放極貧之用查一等災區如洋溝市射湖鄉興豐鄉三處飢民均己變相悽慘之狀目不忍睹約計一萬四五千口轉瞬即成餓莩必須急籌加振以救孱軀於垂斃去年四鄉災民避水來城者均搭棚於城垣之上現在城外水己漸退城上災民在回家者有移棚於城下者城中設有粥廠每日用米與苞榖五石餘每口每日給粥一碗何能持久（一）阜寗轄境甚廣被災雖較鹽小而一等災區如調和里角巷里青溝里裴橋里鳳谷村馬家蕩等處地極低窪約計災民一萬九千餘口據吳君新斜云均己飢容滿面無復人形且該處素稱瘠苦風氣閉塞受此巨災尚不知奔走呼救（未完） 
[美按察使回華訊]  
　　星期報十五日西雅圖電云駐華美國按察使羅平傑氏今日乘提督公司銀邦號離埠約五月四日可抵上海羅氏自華盛頓來此對於禮明律師訟案不肯有所評論 
晨報云據今日所接濮衛爾氏來電稱與羅氏同行者除濮氏外尚有美按察使署中官員一人現料此人大約係哈定總統所委新任駐華美按察使署檢事官胡薩氏若非胡氏即係赴滬繼任獄官羅敦氏之濮德氏云 
[張一鵬赴杭]  
　　上海律師公會會長張一鵬因全國司法會議擬於五月一日在滬召集現開會之期將届一切尚未設備爰於昨日乘滬杭甬路特别快車赴杭與杭縣律師公會各發起人磋商開會時一切設備聞明日即須返滬云 
[世界基督教學生會尾聲]  
　　二十四日之歡迎宴 
　　國聞通信社云世界基督教學生大會於九日閉幕後與會各國外代表卽分組出京向國内各大城游歷其赴上海之一組於二十一日可以抵埠擬留滬四日組員計爲穆德博士俄人聶丅及美國之麥司克雷女士等三人到滬後將在各教會學校講演現青年會定二十二日開會員聚餐會先表示歡迎二十三日再借某舞臺開演講大會二十三日下午五時再請穆德博士等三人在該會星期服務團講演同日晚各教堂在青年會殉道堂開聯席會表示歡迎二十四號星期一晚七時半上海總商會上海婦女會上海聯太平洋會上海女子商業討論會美國大學同學會婦女留美學生會留美學生會寰球學生會青年會美國大學婦女同學會女青年會十一團體復在大東旅館公讌該三大會代表現决定餐資每客二元額設六百名惟須預定爲限届時主席爲余日章穆德博士麥克萊女士麥司克女士茄倫君聶丁君均有演說云云 
[日華紡織工罷工續紀]  
　　浦東陸家嘴日華紗廠工人要求增加工資不遂於前晚（星期）夜工一律罷工昨日仍繼續罷工該廠男女工人共有三千八百餘人全體一致舉動文明與前次各廠罷工時聚衆吵鬧之情形絶端不同詢諸該處店家皆稱此次工人罷工舉動程度似頗進步各工人休工後皆伏處宿舍不論婦女童子無有向廠門口探望者該廠廠長日人後藤商請三區警署長曾永奎出作調人勸導工人入廠上工曾君答以工人罷工志在加給工資須有相當辦法始可着手勸諭云云後藤答以增加工資一層須經總公司大班核定方可施行後藤退出後即赴總大班處請示磋商辦法 
　　聯合通信社云此次日華紗織工人要求加薪資其罷工一層爲事先預定之步驟據各工人所述謂彼等在未要求加薪之先即召集代表會議代表會議通過後又請全體會議投票表决表决後始函大班要求加資在未通函之先由大家商量先去一函限以七日不准時再去一函限以三日若再不准時卽係廠中無應允之意當然罷工在此時即由各代表通知全體男女工人即時停工凡有消息皆由代表轉工人故昨日停工消息傳出無論大小男女工人竟無一人前往廠門張望每日數千工人出入之大紗廠立呈門可羅雀之象彼等又舉有代表數十人稽察數十人以防破壞罷工之事而另有一方面則大中華紗廠因開幕後尚有多數機車無人開車到處託人招募兹因日華罷工有人主張卽將此項熟手工人遷往大中華工作刻正與工人分途接洽云 
[全國勞働大會訊]  
　　勞工同盟會派定代表 
　　本埠中國勞働組合書記部發起於五一節在廣州舉行全國勞働大會等情兹悉東百老匯路輔愛里中國勞工同盟會因此事於十六號十二時會議僉以此會有舉行之必要當舉定譚竹軒爲代表赴粤與會云云 
[昨日之金融市况]  
　　連日銀幣市價漲起二三釐大半因奉直開戰之說人心趨高之故昨日上午市價爲七錢二分六釐八七五見跌午後又漲至七錢二分七釐二五較上日小去三七五三月底期洋午前七錢二分七釐三七五下午七錢二分七釐七五四月半期洋午前七錢二分八釐六二五下午七錢二分九釐各小二毫半 
　　銀拆午前大至二錢午後回跌至一錢七分因西節封關之故比前日大八分 
[棉紗市况之轉機]  
　　標凖紗價上星期内爲一般空頭公司故意抑小數日内頻跌去十兩左右致星期日客帮現大包一包未買而手貨者亦不肯賤售昨日星期一雖因耶穌復活誕期封關而三品紗來電近逺期皆無升降美棉印花均乏電報標凖紗上午又小去兩許午後一般售出者皆爲日商三井洋行買進計有三千餘包人心乃遂轉機空頭亦乘間抵進該公司空頭計有七萬餘包現已陸續抵進十之三四價遂步步升漲至收盤共回高二兩之譜物品交易所全日成交有一萬二千餘包取引所亦相等紗布交易所七千餘包聞三井鈴木伊籐等各日商於此封關數日間共抵進本日紗一萬餘包現貨客帮買價上午軟去數錢下午亦回好一兩日紗午前亦小五錢午後則漲二兩汕頭青島江西野鷄等帮買進本紗二三百包日紗二百餘包公會小包内地鄉民清明巳過生意漸起故成交亦有一二百包人心爲之一振此次紗價之跌完全因奉直開戰之說又爲空頭公司抑壓所造成故有多頭而無力應付保證金者均被驚嚇迫不得已賣出損失不少現據廠家方面言核之目下花價紡成十六支紗合計每包須一百五十兩因此各廠以存貨花價而論皆以紗價後勢必能樂觀云 
[荳餅與生仁之市况]  
　　荳餅一項現值春令出銷時代歷來江浙閩粤等省各客帮巳早動辦本届銷路頗爲减少調查各行家所做荳餅祇及上年此時十成之五六其原因厥有數端（一）因滬上荳價本貴去秋以來油廠和豐大有均遭停頓惟旗昌易主重開出數亦不多行家受棧單之吃虧皆須實際買賣（二）天時不暖節候較遲内地各埠去路有限現巨昌等廠之黑荳餅價較廠餅小去一錢去路祗本街行家略進本廠餅現每片一兩五錢四分難望起色是以行家現望夏令大暑時之銷路以補一年營業之虧缺生仁一項以閩粤兩省銷路爲最大其大粒高貨則銷洋莊上年新貨上市以來山東生仁每擔價在六兩左右河南貨稍减三四錢今届生仁交易仍頗暢旺德國洋莊亦動辦由和記豐泰等號承做本月以來計裝輪運往者一萬餘包滬上各洋棧存貨甚少高貨亦缺行家紛紛去電魯豫各產地採辦惟山東有貨河南貨少來價難合現山東生仁巳漲至七兩左右河南貨多日未開故市面尚看好云 
[客秈米到少銷多]  
　　長江蕪湖安徽江西等處所產之客秈米近日到貨甚少且抵滬合計成本亦大每擔須洋十一元四五角與蘇省之粳米價相仿廣潮閩等客帮購辦頗多惟滬上各洋棧存底尚厚本星期到源祇四萬餘包銷路則有六七萬包超過半數蓋當地被鄂魯等省購辦軍米米價甚大以致來源不多也 
[近週中之洋布市况]  
　　商情通訊社譯瑞和洋行報告云本星期布據國外電訊工人問題已有進步之現象惟欲達到完全解决之目的尚屬甚難曼鳩史得市價稍見鬆動然成交依然極少本埠市面因適　西節封關星期五以後即無市面近來政局沌混已極奉直將有决裂之勢前途之黑暗正未可知其影響及於商務實亦不鮮然本週中交易並非毫無漢口方面繼續需要市價平穩棉紗出貨情形至形活動近來運往各埠之數甚多致本埠存貨漸見單薄華商訂貨合同格式問題聞由曼鳩史得商會製就云 
　　呌貨市况本星期怡和元芳公平之呌貨莊拍出之花色疋數計四萬二千八百四十七疋需要稀少價格趨勢疲軟大都漲少跌多惟各帮出貨情形尚屬滿意兹　本星期售出之花色疋數列後 
　　原色市布　　九四六五疋　　元色羽綢　九○○四疋 
　　白色市布　一八八五七疋　　花色羽綢　 
　　漂白標布　　　七五○疋　　絲羅緞　　　一八○疋 
　　細斜紋布　　　二四○疋　　棉羽綾 
　　粗布　　　　　五○○疋　　泰西緞　　一五五一疋 
　　土耳期紅布　一四四○疋　　羽毛 
　　翦絨　　　　　二五○疋　　嗶嘰　　　　三○疋 
　　洋紗　　　　　四五○疋　　羽綾　　　　九○疋 
[海味與北貨之市况]  
　　東洋海味近來東匯見鬆各貨已稍平鬆朝扁尾劃盤仍七十兩神户元尾六十二兩長崎元尾五十六兩惟干貝產地來電漲價滬地存底居奇價開八十二兩較前星期漲元三四兩淡菜大中開三十二兩正中開二十八兩魷魚四十二兩勢皆平穩　 
　　北貨瓜子近來尚有運到本地消路平常客帮略有辦去者昨開江西子價十二兩二錢至十一兩八錢毫州子開十兩零八錢大連子十兩零四錢九江子十一兩四錢土山十一兩膠州子二十五兩徐魁子十二兩六錢至短十二兩二錢云 
[維大紗管公司股東會誌]  
　　上海維大紗管公司日前在香港路十號紗廠聯合會開股東年會報告上年營業狀况并照章選舉監察人到會者有溥益·厚生·華新·大生·統益各紗廠代表董事長徐靜仁君離滬未到公推李旭堂君主席决議上年盈餘除折舊外發息一分四釐并公選監察楊翰西薛文泰繼續連任聞該公司開辦以來成績頗佳營業亦甚發達所出紗管各廠無不樂於購用誠足爲國貨增光云 
[王衍慶又勝英瑞盃]  
　　昨晨星期一七時爲本埠萬國賽槍會比賽第二十一次英瑞銀盃之期各國賽員報名者共三十四人到塲與賽者計二十七人課程係四百碼各賽十六響用三百碼最小牛眼靶昨晨天色頗佳略有輕微之西南風惟日光太烈視線反嫌暗淡比賽結果射分推華人王衍慶君爲最特色計得七十三分遂占第二次之勝利（第一次在上年八月二十二日第十三次比賽）聞該盃比賽章程能連嬴三次或共嬴四次者始獲完全勝利兹將昨日與賽者射分揭錄如下（一）華人王衍慶七十三分（得盃）（二）英人愛而别脫六十九分（三）美人韋而納六十七分（四）日人塜崎正敏六十六分（五）葡人高拉沙六十六分（六）日人野一色彥太朗六十六分（七）華人陳景塘六十四分（八）英人林姆白脫六十四分（九）瑞士人勞别司曼六十四分（十）日人伊籐一郎六十四分（十一）英人好治司六十三分（十二）英人麥邊六十三分（十三）英人羅司六十三分（十四）英人史納浦六十二分（十五）華人郝伯陽六十一分（十六）美人桑埃六十一分（十七）意人裴杜尼五十八分（十八）英人韋而達五十七分（十九）英人蜜羅司五十五分（二十）美人龐登五十二分（二十一）美人蓋而登五十于　分（二十二）美人施慣埃五十一分（二十三）英人鴨且四十四分（二十四）英人杜倍司四十四分（二十五）葡人小高拉沙四十三分（二十六）美人白勞特三十三分（二十七）英人麥格司匯二十六分 
　　又聞該會每年五月間舉行賽槍大會一次本年第二十一週年大會日前已由董事部議决擇期五月二十·二十一·二十七·二十八（星期六星期日）四天在靶子塲舉行惟大會奬品分門别類有百數十種之多向由本埠各大商舖折欵嘉助因該會會員悉係商界中負地方治安人員故皆樂於捐輸日來己由該會中西各董事分别函告矣 
[法大馬路之刦案]  
　　德和人記銀樓被搶 
　　法租界大馬路四百六十八號德和人記銀樓於昨晚八時四十五分突來盜匪四人各持手槍闖入店堂嚇禁店夥聲張刦取現洋五十餘元金銀首飾等件約值五千餘元得贓後呼嘯而逸事後該銀樓用電話報告捕房經中西探目前往拘捕各盜業巳逺去不及追捕該探目等即至該銀樓查勘一週並詢明各盜面貌及身穿衣服後卽由該樓補開失單呈請嵩山路捕房查緝各盜務獲懲辦 
[施用迷藥串刦妓女飾物]  
　　參行夥之末路 
　　向在華界十六舖鹹瓜街某參行内爲夥之方子浩周銀路兩人串同於日前至法租界西新橋街高陽里二十八號門牌某妓院内狎游妓女老四睡至深夜用迷藥劑將老四迷昏將手上所戴之金鐲一付捋取而逸前晚詎方周兩人又至敏體尼蔭路有慶里十七號門牌妓院内狎游妓女老三復施故技用藥將老三迷倒將金鐲一付及頸内所戴之金練條一根强搶而遁迨各該妓院鴇婦得悉報告捕房一面將兩妓女送至醫院醫治昨日爲探目韓邦達楊振富包探張鏡波等偵悉前往將方周兩人拘獲抄出餘剩之迷藥一包並吊出原贓帶入捕房經西探長薩克君詰據方等供認不諱諭令管押聽候解送公堂訊辦 
[南車站查獲老嫗帶大宗烟土]  
　　滬杭甬鐵路上海南站昨日（十六）上午八時二十分時有老嫗一人（形似傭人）手提馬口鐵小箱一只藍布包一個皮鞋紙盒一只來站搭乘上午九時零五分由滬開杭之一百零六號慢車前往柚涇當經站上鐵路探警陳時青孟起元見該老嫗形狀慌張面色改變當即上前盤問見伊布包頗爲沉重解開察看内藏烟土三大包馬口鐵小箱内大小烟土九包又抄出身上褲帶週圍皆藏馬口鐵小盒又皮鞋紙盒内約數百盒係紅土大土川土分爲幾種共約五百餘兩價值四千金當經連同人證一併帶至鐵路警務處由楊巡官備文將人證一併送交地方檢察廳收訊聞此項烟土係楓涇私販烟土之李某所爲專在上海私販運至楓涇私售云 
[尚有本埠新聞等轉入後頁]  
雜評二 
[喪盡天良而戰（旡用）]  
　　民國十稔干戈不息財力涸竭國運衰頽誰爲爲之孰令致之國人皆曰軍閥是故軍閥二字之於今日幾如唾駡人之名詞矣記者竊不爲然蓋天下紛紛羣雄割據欲謀和平不得不借力武裝彼擁兵逞志徒擴地盤不顧地面之安危生民之困苦者其爲軍閥也當爲善戰而服上刑設挾若干兵力以國家爲前提以寗息爲職志其爲軍閥也功堪補過未始不可暫予曲容吾不知今之爲軍閥者於彼乎於此乎南北相持民苦兵革久矣孰主戰羣衆必唾其面太會討議縮軍謀和列邦之傾向可想見矣乃紛紛調兵紛紛備戰一朝决裂縱列邦不爲何等責言自問將何以對故今之軍閥非喪盡天良决不言戰喪盡天良而戰未有不終歸敗績爲天下僇笑者徵諸近例昭昭明焉彼綰兵符者倘不狃於野心之欲黨系之見私利之爭而對時局表示公正之主張微獨禍變或可消弭而箇人之見識之度量亦自超赿常人一等公私兩全國家攸賴又焉用戰爲 
 
 

Page 15

 
 
第四張H ] 
本埠新聞二 
[交大滬校學生赴漢參觀記]  
　　交通大學上海學校電機科三四年級機械科三年級學生計共六十七人連同教員四人於三月三十一日夜乘招商局江順輪船往漢口參觀該地各大工廠集廣見聞於學識上誠有益之舉兹悉該團於途中行三日四月三日夜抵漢口在船中並分隊詳細參觀船中機器皆甚有心得四月四日晨漢陽鐵廠派小船來接往該廠安息廠中招待週到學生無不滿意當日下午即分隊於該廠各部參觀並有領導者與教員講解甚爲明瞭五日晨全體分爲二隊一隊留漢陽（即機械科三年級二十七人）一隊往大冾（即電機三四年級四十人）在漢陽者於十五日仍在鐵廠參觀大都皆得其要領六日往漢口揚子機器製造公司參觀該廠總工程師王某廣東人竭力經营發達非常之速開辦時不過一間小屋十五年即成今狀歐戰時鋼鐵價漲營鋼鐵者所得不資該廠亦造一化鐵爐費銀一百餘萬不意歐戰停後鋼鐵價又跌揚子公司因此大受損失然觀其佈置整齊工人之勤進誠可作工廠之模範招待亦頗週到並有一俱樂部爲廠中辦事人所設立飯後往財政部造紙廠參觀因經費不足停工佈置尚整齊與上海龍華造紙廠相彷七日上午往漢陽兵工廠參觀該廠佈置精密工人非常勤奮工價以作工之多少爲律故工人不似他廠之懶惰該廠現值軍事緊急每日必須出槍一百五十枝各種機器亦異常靈巧皆德國式者而最靈巧者爲選擇槍彈省人工至於此極亦極難得下午在鐵廠内參觀運煤起重機八日上午往漢陽火藥廠參觀解說亦甚明瞭並有製造硫酸硝酸者亦廣見聞甚多下午無參觀程序皆赴漢口游歷九日赴武昌參觀電話接線處下午游黄鶴樓十日大雨下午參觀武昌造幣廠亦甚有趣十一日動身往大冶參觀十二日參觀化鐵爐發電機等大冶廠規模宏大機器皆新式惟大半爲日本貨並爲日本人包工者去年七月廠中一水塔爲日本人所造者竟底破傷入二工人爲所殺亦云慘矣十三日往水泥廠參觀十四日往礦區參觀定十五日與電機三四年級同學乘江順船回上海電機隊於五日動身至大冶六日往礦區七日在大冶本廠參觀八日參觀水泥廠九日回漢陽十日參觀揚了機器廠十一日參觀武昌電話局接線處十二日參觀兵工廠十三日參觀本廠十四日游歷十五日乘江順與機械科同學回上海二隊同學於十七日到上海照常上課並聞此次參觀皆須有報告故學主參觀皆極注意並皆己預備作詳細報告云 
[滬北工巡局之整頓路政談]  
　　滬北工巡捐局前昨兩日發出關於路政之布告批示彚誌於下（一）據工程處呈中興寳興虬江三路現經規劃路線估計築路工需爲數甚鉅請將各該路新造房屋之接溝貼費酌量增加以濟要需　情當經提交董事會議公同議决除瓦筒費照舊核收外所有各該路線接溝貼費每門面一間中興路應收銀二十五元虬江兩路各收銀十元爲此布告仰該路營造業主一體遵照（二）查大統路路面狹窄亟待寛放迤北共和新路鐵道邊亦有民屋妨礙路線迭經布告限期催拆在案現己逾限月餘各商舖尚在觀望殊屬非是該商等應拆各屋年期較久本在翻造之列况寛放路面關於商市前途事在實行勢難再緩爲此布告仰各該商曁業主限於十日遷移遵照拆讓如再遲延山本局工程處派匠拆卸不稍寛貸（三）大統路商舖信昌泰等請緩期拆屋山據呈己悉查該路應讓各屋曾於上年十月布告寛限至三個月之久己屬體恤周至該商等不於此時覓屋遷移係屬有意延宕自誤生計限滿以後又經布告通知現在逾限己久應即尅日拆讓何得藉詞飾延况該處房屋間有欹側諸多危險萬難再行展緩仰即迅速遷讓毋再觀望自誤切切此批 
[法租界商民反對彩票復活]  
　　法租界中華里商民王德明因近見報載法租界有有出面包辦彩票復活故於前日致書法租界商界聯合會愛多亞路商界聯合會請其阻止原函如下謹啓者竊爲賭博之害人所共知而彩票爲尤甚近今各省托名賑濟災黎發行奬劵彩票陽爲慈善之名坐收漁人之利其中黑幕鄙人素所深悉及今舉國若狂之彩票熱實爲各國之所無此乃我國之恥也自去歳法租界當道禁絶奬劵店彩票店以來商民方幸共慶肅清今爲時不久而將絶之彩票店又有復活之說因若輩見彩票名目甚多貪利之徒出資運動事己成熟死灰不日復燃捲土重來又遍發傳單招人在法租界重設票店若不早行遏止勢必蔓延全埠又聞若輩己在愛多亞路及法大馬路一帶重要之處不惜重資謀挖房屋或四五千或二三千不等將釀成前交易所之覆轍而界内商民又有不能安枕之憂矣素仰貴會諸君向抱熱誠對於地方公益之事莫不毅力而行對於如此不正當之營業尤應阻止是以鄙人不揣冒昧草書前來敢請貴會從速轉函法領事及常道從速禁阻以免後愚而保公安實爲德便此上即請偉安法租界商民一份子王德明頓首通訊處中華里隂曆三月十七日 
[護軍使署槍决盜犯盧春和]  
　　松滬護軍使署於昨午後槍决盜犯一名兹錄布告於下爲布告事案據淞滬警察廳呈解結夥持刀侵入浦西錢金祥家行刦得贓之盜犯盧春和一名并在該犯身畔搜出尖刀一柄及在路旁檢獲原贓衣物五十一件備文錄供一併呈解到署發交軍法課傳集事主人證開庭研訊據事主錢金祥供稱起案衣物均係伊家被刦原贓現獲之盧春和一名即係當時捆緣伊等并持刀威嚇之盜提訊盧春和據供伊於去年隂曆九月初六日夜間十二時許夥同在逃之同黨共八人侵入浦西錢家宅錢金祥家由伊用繩先將事主捆縛持刀相向嚇禁聲張大衆實行搶刦共搶得衣物多件分頭携贓逃逸不料行至里許即有巡警前來追捕伊等各將贓物抛棄路旁爲警檢獲伊即被警捉住所帶尖刀亦被搜出各等語不諱查該犯盧春和一名結夥持刀侵入民居行刦得贓供證確鑿實巳觸犯刑律第三百七十三條第一二兩欵之罪當此盜氛猖獗之際自非盡法懲辦不足以寒匪膽而保公安應即按照懲治盜匪法第二條之規定判處死刑除飭提該犯盧春和一名騐明正身押赴行刑塲依照軍法執行槍斃以昭烱戒外爲此布告軍民人等一體知悉此布 
[昨日一日間汽車肇禍五起]  
　　斃一鄉婦傷男女五人 
　　昨日午後三時詐公共租界愛多亞路大世界對面地方有年約五六十歳之鄉婦兩人在路行走詎被二千六百八十四號汽車疾馳而過該婦等不及避讓致被撞倒一婦受傷一婦被車輾傷頭額登時倒斃當由四百十八號華捕上前立將肇事汽車拘住連同受傷婦人一併帶回捕房轉送醫院醫治一面將婦屍車送騐屍所報官相騐又上午十一時許五馬路某柴爿店塌車夫徐元林拽塌車行經南潯路被三千二百六十七號汽車撞倒碾傷足部由虹口捕房一千二百四十號華捕到來押令汽車載送受傷人往同仁醫院醫治一面歸報捕頭候示又有二百八十九號汽車於昨日下午一點一刻駛經兆豐路撞倒行人李慶豐跌斷背脊骨當由提籃橋捕房二百五十號華捕瞥見前來押令汽車載送李慶豐投同仁醫院醫治旋即帶該汽車夫入捕房稟候捕頭發落又有二千零四十九號機器脚踏車昨日下午四時半駛過海寗路適有廣東老婦王戴氏在路行走不及避讓致被擴倒碾斷背脊骨經滙司捕房巡捕到來將機器脚踏車號頭抄錄另雇車送受傷老婦往廣仁醫院醫治一面持傷狀單呈報捕頭請究又三洋涇橋萬昌利顏料行主鄒希曾之子年尚幼稚昨晨乘自備一百二十二號汽車命汽車夫查阿桂駕駛送往學堂讀書駛近西門外方板橋時適在銀河里二弄二十四號門牌陳金山銅作内十七歳之學徒李長林送貨回來行至離作不逺遭該汽車迎面撞來致李長林胸部頭面四肢等處俱受重傷倒地不省人事崗警見而往追將查拘獲押送二區一分所王清河署員見李所傷甚重判令連查及車函解地檢廳由檢察官訊供之下判李長林發送新普育堂醫治查阿桂收押俟李傷勢若何再核未幾鄒希曾遣代表投廳請求將一百二十二號汽車先行給領問官諭着候示 
[上海學生會理事長易人]  
　　嚴樾當選 
　　上海學生會前因外交緊急又復重整旗鼓積極進行兹者籌欵贖路又爲急不容緩各地商學兩界業己鼓舞奮起從事籌備該會對於此項問題極爲注意擬集滬地各校商議一致辦法以收速效業已推理事長蔣保釐專自其事以專責成惟蔣君旣注力於籌欵贖路運動理事長一職勢難兼顧故特向東吳法本校同學辭去該校現己選出嚴樾繼任矣 
[衷社議設義務學校]  
　　西區衷社於前日開職員常會由社長陸星莊主席該社副社長兪閬艤提議以西區一帶貧寒子弟失學者甚衆雖有天性聰頴之資質往往受生計之逼迫習俗之澆漓而爲莠民者其情殊堪憫惻擬在西區設一義務學校半日施以教育半日教以工作如此則一年半載之後學者旣可得普通之智識復有一藝之擅長日後謀生旣易不致再慮沉淪衆頗贊成後由兪君擬定學校之名稱爲滬西達材義務學校所有開辦經費擬假座舞臺演劇籌措想滬上熱心者衆必能樂予輸助也 
[第七届工藝傳習會消息]  
　江蘇省教育會理科教授研究會爲滬上著名之研究學術機關向以改進中小學之科學教學方法及提倡日用工藝製造爲急務歷届舉辦工藝傳習會請有經騐之工藝專家到該會演講以事普及凡聽講員均予以自己實習故頗能得益而於宔會生計之前途亦頗有影響兹悉該會第七届工藝傳習會行將舉行請浙江工業專門學校教授羣益製革工廠經理許君季玉到滬在南市陸家浜中華職業學校内理科實騐室演講雪花膏及各色皮鞋油之製造日期約在本月三十號星期日聞俟接洽妥貼即以辦法登報宣布查皮鞋油應用於社會頗廣而尚無精美國貨以供國人之需用足穿皮鞋者務望注意研究之 
[星社成立會紀]  
　　聯合通信社云上海星社爲江浙人士所發起組織以來己届半載該社宗旨原爲增進德育起見是以糾合同志結集斯社而外界加入者頗爲踴躍昨日下午二時假金隆街美倫里工商友誼會開成立會到者百餘人公推金石壽主席唐靜淵徐世平紀錄首由全體社員向國旗行三鞠躬禮次爲主席報告開會宗旨並請來賓工商友誼會主任意理璋演說略謂團體應有互助性質貴社旣屬文社亟應文字啓發人民深省且請與敝會一致進行云云繼由主席答詞道謝復提議修改章程經衆議决畧加修改末後社務問題多數議决發刊星期以文字勸導社會討論良久旋即茶點散會 
[聿光圖畫函授學校近訊]  
　　西門方斜路聿光圖書函授學校創辦以來成續頗美故入學者日衆來函贊美者頗多今錄山束諸城學生楊筱石來函略謂學生自幼嗜好畫學苦無良師指導於去年逺束運動會時參觀農光美術展覽會見先生出品可稱絶妙彼時不識先生未聆指教心甚憾焉旋即報名入銅畫科一切範木悉是先生的筆各種方法均屬完備講義淺顯易明實與他校大相逈别學生素聞先生實事求是不慣鼓吹今日始信耳鉛畫現己畢業今欲轉習水彩畫科並介紹同學三人共匯上學費五十二元請收（下略） 
[澄衷學校同樂會紀]  
　　昨日本埠私立澄衷中學校開同樂大會其節目如下上午八時各級學生整隊向校主葉澄衷先生行禮畢按次就席即時開始表演校長曹某致式詞又小學生演說略述同樂會之緣由語氣清殊足爲將來演說家之選繼爲崑曲合唱中以項君獨唱最爲可聽復有絲竹合奏音韻齊整幾令神馳次則魔術朱教員試演並說戲法諧談滿座捧腹學生李某亦演魔術頗受觀者讚許再次京劇清唱聞先本擬扮演登台嗣因時間忽迫特選出袁舒宗三君各唱一段擊節歎賞者頗不乏人此後爲童子軍拳術角力姿勢精神誠與外國比武無異時己午飯先行閉會午後一時繼續開演滑稽雙簧妙技可嘉繼爲新劇劇名「誰是賊」共分兩幕失竊破案情節離奇劇中扮飾人物如老爺女僕包探等神氣更佳塲中鼓掌聲不絶演至三時閉幕該校曾與中國公學許在　校操塲作　球比賽觀者如堵結果澄衷勝頗極一時之盛 
[新普育堂童子軍旅行龍華紀]  
　　昨日爲耶穌復活瞻禮休假普益兩等小學校於午後由總主任陸君華聖與教務主任汪君企萬率領體操教習鞫唐二君曁全體童子軍赴龍華旅行整隊而往抵龍華後即散隊分赴各處採拾植物標本並覽風景及至夕陽西下始復整隊而返 
[杭紹綢業聯合會評議會紀]  
　　日昨（十六號）下午七時杭紹綢業聯合會在三馬路晝錦里四百十三號開第五次常會到者有張鴻蓀沈濟恩程同春陳耀宗沈志林陳鳳梧董吉甫言久甫諸君由張鴻蓀議長主席略謂名譽會長許承之君己於日昨由紹來滬本會尚有重要事宜應與許君商榷請公推代表若干面謁許君陳述一切以圖進行而謀發展議得公推張鴻蓀陳鳳梧沈濟恩三君爲代表刻日前往 
[平民醫院施診期]  
　　平民慈善醫院鑒於天氣燠煖百病繁興特在民國路商業聯合會附設診所定於舊曆四月十日施診兹該院己遍發通告　原文云近年來上海一隅生活程度逐漸增高每逢夏秋二季貧苦小民偶染病症延醫服藥之資無力籌措誠令人目不忍睹同人等有鑒於此特假民國路商業聯合會附設一平民慈善醫院定夏曆四月初十日施診是後諸君如見貧病交迫之人務乞指引至敝院醫治種口頭善果則敝院之厚望焉云云 
[唐祖瀛被控後之自請澈究]  
　　漕河涇鄉經董唐祖瀛屢次被控業由縣知事准予辭職在案一兹悉唐氏近呈縣署請爲澈究呈稿如下爲呈復事竊奉第一百二十三號指令内開經生董唐祖瀛迭次被控業經派員調查於地方輿情殊多未洽應准予辭職等因藉知衆口可以鑠金積毁可以銷骨孔門曾子信爲殺人孟氏從者居然竊履按此次迭被控告不關地方輿情所控各案均由張宗福一人主持羅致二三訟棍特設機關（即呈復第一百五十五號訓令内附呈楊心正筆據所稱學濂府上者是也專事構陷試問張宗福一人是否可以代表輿情况案經綢查無論虚實總應滬澈究理合懇請傳齊列名呈控各人當面質訊以明是非而分黑白或則逕將各案一併移送檢廳憑諸法律伏候核奪施行 
[爭浚白蓮涇鹽鐵塘之南滙縣批]  
　　浦東逺北市圖董陳步雲高德甫等呈請南滙縣知事爭先開浚白蓮涇等情己誌前報兹悉此事南邑圖區聯合會會長朱祥紱等亦經呈請先開浚鹽鐵塘後浚白蓮涇兹將該兩呈批示併錄如下陳步雲等呈批呈悉該市擬浚白蓮涇曾涇欵產處議决呈報在案惟嗣據圖區聯合會議决案有先浚鹽鐵塘後白蓮涇之說究竟該工河應得孰先孰後候令欵產處會同圖區聯合會集議妥復後核奪此批圖區聯合會朱祥紱呈批呈及議决案均悉惟議决案第二條有本年先浚鹽鐵塘十三年開浚白蓮涇帶浚小腰涇及長吕二浜之說查此案曾據逺北市各圖董陳步雲等聲請維持欵產處議决先浚白蓮涇案而否認圖區聯合會所議先浚鹽鐵塘案究竟目前鹽鐵塘與白蓮涇爲最要仰再會同欵產處　議復候核奪餘均如議辦理可也此令議案存 
[江浙水警會剿柴沙洋面海盜]  
　　江蘇水警趙廳長近以吳淞外海之柴沙洋面海盜猖獗刦掠航商及擄人勒贖情事時有發現該處洋面爲江浙毘連之所所有海盜自當會同浙省外海水警竭力搜剿以免此拿彼竄除己令派策電兵輪出洋遊緝外業經咨由浙省水警於前日調派超武兵輪駛柴往沙洋面會同剿辦矣 
 
 

Page 16

 
 
[白蓮涇港添設渡船之批准]  
　　南市浦江内自設立八　渡港船以來各船渡口往返浦東西載客過渡歷來己久　民稱便兹悉近有人在浦東白蓮涇内港增添渡口仿照八長渡規則辦理惟與八長渡各分界限現將實行前日由養善能等具呈滬南丁巡捐局陳　備　渡船請給執照等由昨奉姚局長批示云該民等請於白蓮涇内港添設渡船便利行人并據稱八長渡界限區分似可照准惟此次渡船係屬營求性質與八長渡情形不同兹定每年每隻納捐洋八元分四季季首呈繳由局給諭承辦所有取締　則悉照八長渡成案辦理仰即知照此批保結存 
[城廂迭出盜案後之防範]  
　　淞滬警察廳長徐國樑近因城廂内外盜案迭出地方不靖特通飭各區署自昨晚起一律戒備凡通衢要道加派雙崗搜檢行旅 
[醫生趙啟華已由德返國]  
　　前年浙江廬督軍派充護送德僑之醫徨趙啓華本係同濟醫工大學畢業曾任本埠寳隆醫院醫生對於醫學各科頗有經騐自被派到德後即在該國亨堡大學擔任教授著書甚多後得博士學位趙君尤精愛克司光療治及皮膚病科頗爲該國醫界所稱道現己返國寓於靜安寺路福源里懸壺問世云 
[利濟副劵之大奬號碼]  
　　昨日爲利濟有奬副劵開奬之期在南市久大碼頭該總發行所舉行兹將開出之五大奬號碼及經銷各票號錄下頭奬二萬四千零二十二號杭州協記一奬八千零零五號本埠大利元三奬一萬五千四百二十九號嘉興永最利四奬三千零五十一號嘉興永最利又四奬一萬四千八百五十七號蕪湖分銷轉漢口義大利五奬三萬九千一百四十九號本埠大發祥　　　四萬零三百八十三號本埠萬利金 
[裏日暉橋河中發現男屍]  
　　昨午據二十五保十四圖地保顧德榮投上海地方檢察廳具詞報稱裏日暉橋河中今晨發現無名男屍一具查　　屬爲此來案稟請相騐黄檢察長據稟後立委蕭檢察官沈　　員等前往檢騐矣 
[俄女服毒殞命]  
　　庽居虬江路俄國人新開之飯店内俄女某氏近因生計問題於前晚遽萌短見潛吞安神藥水奄奄待斃迨該飯店女傭于徐氏得悉報告虹口捕房派探將氏車送公濟醫院不因不及救治殨命由院通知捕房稟請公共公廨兪　讞與俄員儀萬福氏於昨午刻蒞所檢騐得己死俄女委係生前潛吞安神藥水斃命遂塡明屍格飭令備棺收殮 
　　星報云俄女麥斯卡倫古氏年僅二十三歳昨晚（十六日）服毒自盡今晨五時死於公濟醫院據捕房所得報告稱該女於昨晚七時回至虬江路七號俄國客棧徐即囑西崽以倦極思睡不必前去叩門及九時後另一旅客因不見伊下樓晚餐前往相喚見己服毒臥床床前桌上有空玻璃小杯兩只隨即喚捕送往公濟醫院己不及救治至自盡之故無人能言會審公廨將於明日研審此案 
[電車碾斷搭客左足]  
　　昨日下午三時七路電車駛經西華德路鄧脫路口有搭客機匠工頭宋阿二因下車時車適行動跌倒於地左足小腿骨被車輪碾爲分碎常由提籃橋捕房八百三十七號華捕到來抄錄司機人號碼另雇車送受傷人往同仁醫院醫治聞該工頭一足必成殘廢云 
[大統路火警續誌]  
　　閘北大統路永福里益記振華兩織布廠前晚七句餘鐘同時起火己紀昨報兹悉起火時各段救火會因先得胡家木橋火警之信均往施救嗣緣該處之火經衆撲滅並未成災而永福里之火遂蔓延不可收拾計被燬者益記廠屋八幢振華廠屋二十幢殃及仁滿里王松記木作房屋四幢又共和路餘慶里某姓家之灶披一間一段救火會員王雲卿被坍樓壓傷頭顱手足當時送入醫院經醫生敷藥後即回家中調理昨晨四區顏署長己傳到振華廠夥黄桂生一名暫行收押益記廠主葉志春偕夥友均己避匿聞兩廠皆保有火險如何起火刻尚在偵查中 
[徐學文趁火打刦]  
　　山東人王三在滬杭甬火車上爲司機頭目住閘北大統路長源里前晚永福里火起時王恐遭波及將箱籠什物運出由其友應良本等幫搬詎被匪徒山東人徐學文攫取大衣包一個而逸經應鳴警追獲連贓解入四區押候究辦 
[周二寳被拐紀]  
　　拐子爲翻砂作主夫婦 
　　現在天保里一百間地方開設新桂記翻砂作之鎭江大曹某去年七月間曾與其妻同至海寗路馥康里一千九百九十八號門牌周姓家賃屋居住未及三月又遷居於閘北迎安坊四百九十八號門牌當其住於周姓家時頗有垂涎周姓之十四歳養女二寳之意但苦無從下手至十二月十二夜周女出外購物一去不返周姓夫婦痛失掌珠當時曾登報懸賞招尋豈知拐二寳者即係曹某拐得之後並不絜回伊家而命往妻携往六馬路仁壽里姊妹行處藏匿初認爲養女繼而曹某欲納爲妾二寳以己係良家之女堅不允許遂觸某某夫婦之怒聲言欲將其挈往外埠販賣於是二寳大懼正苦無從脫身事爲滙司捕房包探價偵知於前日下午往仁壽里將曹某之裏及二實一併拘入捕房捕頭傳到失主着將二寳暫行領回該女拐匪收押候今日解送公共公廨訊究至曹某自得悉其妻被捕後即行避匿捕房現正偵查共踪跡以便拿辦有知曹某之歷史者謂其妻本係一煙妓昔年彼夫婦亦曾誘拐廣東人家之女子近來景况極好所開翻砂作亦甚發達乃仍不改舊業殊可恠也 
[堂姪圖佔寡嬸]  
　　西南鄉閔行鎭孀婦沈徐氏年三十六歳夫故四年願甘守寡詎邇有氏夫堂姪向爲成衣匠之沈阿堂欲思强佔該氏爲妻並未得該氏同意前日竟糾同多人突至沈徐氏家逼令徐氏與阿堂成親其門外則燃放鞭砲該氏駭極狂奔出外喊救當經隣人喚到巡警將沈阿堂拘獲餘均逃散遂連同沈徐氏一併和葭人縣警察第一分所轉解事務所昨午備文飭警將沈徐氏沈阿堂移送地方檢察廳訊究 
[混用塗改鈔票]  
　　侯江兩人各罰五元 
　　侯春良江榮祥兩人日前手持塗改某銀行之五十元鈔票至法新租界洪益生所開之烟紙店内混用當被該店主察破鳴捕到來將侯等拘獲連同鈔票一併帶入捕房解經法公堂判候再核在案昨又傳訊先由原告投訴混用情形詰之侯春良供此鈔票實係江榮祥歸還民人舊欠故向原告處兌換不知塗改請求查察質之江榮祥供稱此項鈔票係在原籍時胞兄給與民大不敢塗改求察中西讞員判着兩被告各罰洋五元充公鈔票銷燬 
[又犯私賣燈吃]  
　　吳罰四百元駱罰一百元 
　　法捕房探目沈德福偵悉吳松記駱新生兩家私設烟榻容人在内吃食洋烟有違禁令爰於日前稟明西探同至該處　出烟槍烟土等物甚夥帶入捕房諭各交保昨日傳至法公堂請究先由西探上堂稟明前情並將烟具呈鑒詰之吳等供認私賫燈吃洋烟不諱中西官判查得兩被告曾經罰過此次不應復犯着吳罰洋四百元駱罰洋一百元充公烟具烟土没收 
[張子卿吸食洋烟之科罰]  
　　婦人張瞿氏控伊夫張子卿重婚虐待並張與張之大婦張盧氏等均吸食洋烟等情當奉法庭飭警前往南市會館碼頭恒興米店内將張子卿拘獲張盧氏避匿無踪又抄獲一切烟證押解回廳由檢察官預審明確起訴審判廳請爲公判昨午推檢各官開庭辯論之下以張子卿吸食洋烟罪己成立判處罰金洋五十元以儆判畢還押候示 
[破獲交通路之售土機關]  
　　有人向總巡捕房告發謂交通路鴻成號内秘密出售鴉片烟土前日捕頭派西探堯克麥道漢兩人會同華探戴步祥馳往該號内抄獲鴉片烟土數十磅並逮捕號夥三人解回捕房捕頭詰問一過飭令押候解送公共公廨訊辦 
[小孩飾物被搶]  
　　住居公共租界南無錫路三十五號門牌之鄭君佩前日投該管捕房報稱伊孩在門首嬉戲時頸項間所戴之金鎖片一枚被匪類攫去請求查緝捕頭當准予所請派探偵查矣 
中華職業教育社通訊 
　　住址上海西門外方斜路三四八號 
[社務報告（十一年一月一日至三月三十一日）]  
　　（一）社員新入社普通社員二十二人 
　　（二）第一次職業學校出品展覽會二月一日至七日在職工教育館開會蘇浙皖贛四省及他省己加入職業學校聯合會之職業學校送到出品者共五十一所一切費用除與會各校分擔外由本社支出補助銀二千元各校出品分農工商美術四部延請專家分别審查詳細情形編入教育與職業雜誌第三十四期同時家庭日新會加入舉行家庭展覽會自二月二日至四日凡三天 
　　（三）調查前經委託章君慰高赴江蘇安徽江西調查職業教育兼爲職業學校出品展覽會徵集出品嗣委託章君續赴浙江調查徵集凡歴二週所至地爲嘉善嘉興杭州寗波餘姚五處所至學校十八所分函調查全國職業學校概况學校畢業生出路狀况及職業學校出版物在繼續進行中 
　　（四）出版一月出教育與職業雜誌第三十二期女子家事教育號二月出第三十三期新學制職業教育研究號各一種三月六日辦事員會議决繼續刊行英文增刊一種年會後出英文年報一種又議决每季就社務校務概况撰印報告一種分發捐金較鉅諸君並擬譯英文印成英文季刊一種三月二十日辦事會員議决教育與職業雜誌自第四卷起改爲每卷十期儘在一年内出全 
　　（五）介紹職業介紹集美學校國文教員浦東中學國文教員厦門女子職業學校刺繡教員山西外國文言學校工場教員江蘇義務教育期成會書記各一人 
　　（六）交際一月五日偕江蘇省教育會等十六團體歡送美國孟祿博士歡迎英美教育參觀團曁美國昆蟲學專家吳偉士博士 
　　（七）通訊三個月共收到函電四百五十八件發出函電一千二百二十五件外埠各報特約通訊十二次申報特約通信三十四次　　（八）分贈徵求社員紀念品上年夏間各隊徵求社員照章應贈紀念品以各隊收欵結束較　又以中華職業學校各工場營業不暇至一月中方始製就對業經分别致送 
　　（九）請奬捐金者依照捐資興學褒奬條例將八年十一月至十一年三月之捐資本社曁中華職學校者開具名單分呈江蘇教育廳曁江蘇省長公署給予奬勵 
　　（十）請撥職業學校基金二月開報載法國退還庚子賠欵中央支配用途以三分之一撥充國内教育基金本社援美國國庫補助各州職業教育之例分呈國務院外交部教育部請於撥充國内教育基金項下劃出一半專充職業教育基金先奉到教育部覆函允俟召集京内外教育家討論又據報載國務院亦己將本社原呈交部妥議矣 
　　（十一）改訂辦事員會常會期以中華職業學校職員出席時間關係三月一日開會議將常會改於每週月曜日下午一時舉行之 
　　（十二）經費三個月共收銀一千八百三十八元五角五分共支出銀三千八百九十四元三角八分又收基金二千零三十七元一月十六日始會計出納分部辦理 
來函 
[大中華紡織公司來函]  
　　逕啓者昨日送上敝公司股束會紀事所載選舉結果董事七人中除經今日貴報披露五人外尚有蔡仁初二千二百八十權朱幼鴻二千九百九十四權當時係本公司漏列請爲更正乃要大中華紡織公司啓四月十七日 
公布欄 
[江蘇高等審判廳]  
　　民庭判决姜欽蘭與張竹墅因基地涉訟上告一案（判决主文）原判撤銷本案發還江寗地方審判廳迅予更爲審判王頌聲等與袁茂昌因損害賠償糾葛控訴一案（判决主文）本案控訴　囘控訴審訟鄪鶙控訴人負擔劉萬興與田榮祿因房屋糾葛上告一案（决定主文）本件上告准予註銷朱文稱等與許慶才爲贖　涉訟上告一案（判决主文）本案上告駁回上告審訟費由上告人負擔許寳欽與黄山農因債務涉訟抗告一案（决定主文）本件抗告駁回抗告費用由抗告人負擔尤范氏與尤子德因田產涉訟上告一家（决定主文）本件土告駁回蔣沈氏等爲分配遺產涉訟聲明窒碍一案（决定主文）本案准予回復缺席前訴訟程度重爲審理 
　　批示顧蔭培呈爲案經履行請令縣查明辦理由呈悉此案旣據該具呈人向上海地審廳提起抗告仰候該廳審查决定可也此批（以上四月十六號） 
[江蘇高等檢察廳]  
　　批示王治英狀悉查本案己由本廳檢察官提起上告所請應毋　議此批王廷玉狀悉本案上告己逾法定期同未便　轉仰即知照此批王彰慶狀悉前批已明毋庸一再來廳越凟此批胡紹文狀悉候調卷核辦此批王麗生狀悉本案楊少涵究竞有無侵占情事准予令行該縣依法辦理此批陳奎棠呈繳律師證書印花等費請核轉由呈悉已將證書等費轉滙司法部核收請領矣仰即知照此批（以上四月十四號） 
　　批示朱華呈騐畢業證書請核轉由呈及證書均悉候轉呈司法部核辦仰即知照此批律師吳錫恭呈一件爲呈繳購存舊狀請補印發還由據呈繳舊狀七本應准補蓋廳印發還使用仰即來廳具領可也此批宋石氏等狀悉所訴是否屬實姑候轉令原縣查明依法辦理所請派員偵查及提訊之處均於法定程序不合未便照准此批姚金无狀悉候調卷核辦此批居得善狀及印串均悉候調卷核辦此批（以上四月十六號） 
[上海地方審判廳]  
　　判决主文（民一庭）一件判决黄金榮與楊順元贖田控訴一家主文本案控訴駁回本審訟費歸控訴人負擔一件判决錢桂林等與陳張氏因退田涉訟控訴一案主文本任控訴駁回本審經費除逾額洋九角應發還控訴人具領外餘歸控訴人負擔一件判决張雲程與江慶貴等交人占產及賠償損失一案主文徐氏應賠償張雲程衣服洋十元張雲程其餘之請求駁回本案訟費張雲程負擔十分之九徐氏負擔十分之一（民二庭）一件决定楊寳章與金成祥貨欵糾葛控訴一案主文本案控訴狀撤銷本審訟費歸控訴人負擔一件判决邱寳生訴邱毛毛因阻路糾葛一案主文原告人之請求駁回訴訟費用歸原告人負擔 
　　批示一件楊舜臣具狀聲明由案己和解仰候送達和解證書如果和解有無效或撤誚之原因自可聲請繼續審判倘於案外别有爭執亦應另案訴求解决仰即知照此批一件印水心狀請函廨協助執行由狀悉巳當庭諭知矣此批一件張文英狀請　傳原告領屋由狀悉己飭傳矣仰即遵期來案訊奪此批一件陶文魁狀交案欵由准交此批一件沈伯葵狀請仍以原保具保由狀悉查本案債額旣鉅該民於滬地又無住所倘非殷實店舖自未便率准具保着即知照此批一件沈沈氏等狀請傳保勒交由據狀己悉此批一件許文斌狀請迅予執行由狀悉准予飭吏執行此批一件符冠羣狀保李阿福由狀悉巳當庭諭知矣此批以上四月十四日 
[上海地方檢察廳]  
　　批示王陶氏前據該氏狀訴業己明白批示毋得一再瑣凟此批張徐氏狀悉仰候偵查核辦此批洪阿喜狀悉該民係處四等有期徒刑依法不准易科所請應毋庸議此批沈阿毛狀悉己於前狀明白批示矣毋庸多凟此批楊連生狀悉候警署送案到廳再行核辦所請先行備案之處無此辦法此批姜阿昌所請不准此批吳龔氏所請不准此批徐吉祥仍照前批辦理無凟此批孫文義狀悉此批吳廷臣俟警署送廳後再行核辦此批以上四月十四日 
　　批示金朱氏狀悉此批華陳氏狀悉候訊此批賈竹生狀悉案經判决毋庸多凟此批羅運昌靜候訴辦毋庸餙凟此批張于氏悉着爾子導傳來廳訊明核奪此批以上四月十五日 
 
 

Page 17

 
 
   
 
 

Page 18

 
 
自由談 
游記 
[遊黄山日記（十七）] [  高吹萬]  
　　今日余最前行導者不肯休息然余於此時倚如左右手且作南針焉故寗舍命而尾之遂與後行者相失而後行之導又不審路逕彼此大呼竟不相聞及余先至雲谷寺卽命寺僧遣一人迎而上得諸不逺然知其己窘甚不堪矣雲谷寺正對缽盂峰故舊名缽盂禪院以九龍峰爲屏障前後左右皆山而此處乃一平曠地寺久傾圯惟存破舍二硬楹寺僧出雲霧茶煑而見餉味極清冽此茶生山上絶壁處人力不能采風偶吹下則拾而取之葉大如楷杷須久煑味始出與尋常茶味逈異可以已諸病乃仙品也更出僧衣僧履請余易之居然僧矣遂將脫下之濕衣履與隨從諸人架火而烘如圍爐然亦别一風味卽在寺煑飯命隨從者食後復行向寺左側出得平坦之路約里許又行荆棘密林中過九龍潭觀九龍瀑爲全山瀑布最奇處自山巔層折而下匹練横空飛珠噴沬大小凡九疊上如雲霓之接天下及渴龍之赴海兹當大雨之際尤覺奔騰澎湃不異潮音昔潘次耕遊黄山觀九龍潭瀑布恨不得雨不能成壯觀今我覩此不可謂非天假之緣矣更去經苦竹溪出山得小市松岑已不能行幸已入通衢石級闊大命錫光負之復翻一嶺遂抵湯口至程君品卿家止焉致仁蔣君所介紹也 
閑話 
[稀飯] [  烟橋]  
　　朝　漸升破扉而入斯時有呼買雜聲出入巷衢不爲早炊之家輒買什物以果腹取其便也而茶寮列坐引壺品味亦往往不食家食而沽諸市故製食之肆其料理供張倍先於尋常之商廛大抵愈繁華則愈多是象若在江村茅舍未有不首治稀飯者吾人偶客農家食其新醃之菜久灰之蛋别有眞味也 
　　吳江一帶呼稀飯爲粥然我家文正公少時於蕭寺斷虀畫粥則稀飯之稱因不及粥之稱爲典矣兹篇所述仍取稀飯之名所以從俗也時或稱粥求行文之便也 
　　稀飯有數種一香秔米粥在七八月之間有香秔稻結練矣取而煑之其清香温味入鼻而涎欲垂焉若以夏令新醬之瓜佐之其朶頤之樂不可言喻惟農家種之甚少且購自米行往往攙雜他米故非親得之於茅屋者不貴病者食之可以補益斯爲第一二冬舂米粥秋時以米入囤越明年啓囤而用之謂之冬舂米其色黄其質鬆易消化以之煑爲稀飯有輕清靈之妙惟此於冬令殊非所宜蓋稀薄散熱不能取暖也三白米粥此普通所食之粥也蘇滬間所用皆是在公共塲所往往以石灰入之取其凝厚學校間輒因之激起飯堂風潮者也若於小鍋久煑其味不减香秔所差者清香縷縷而巳四飯泡粥隔宿煑飯有餘翌晨以沸水泡之曰飯泡粥此省儉人家所常也當日聽鼓者流不得差遣往往嚙瓦爿餅吃飯泡粥迨其貴也惡不復食矣是粥若以已焦之飯煑之亦有異香惟齒牙摇落胃納不健者不宜食之五小米子粥此北方所食以餉南人不易終碗然不耐此味便不能渡江而北也六蓮心白果粥粥之别裁等於點心而非尋常果腹之品矣七糯米粥較蓮心白果粥爲廉宜加以糖若於夏令以菉豆和煑可以却暑八臘八粥爲十二月初八日之應時食品其由來甚古大抵爲齋僧之品余曾於無錫一友家一嘗其味中間色羅無數之佳果如棗如栗如桂圓如蓮心甚至有肉有菜不甜不鹹别有風味九菜粥以狀若玻璃之菜煑香粳之米而爲粥不必更佐肴饌矣 
　　佐粥之饌以園蔬爲最宜若瓜若菜若薑皆妙品也此等佳製亦惟鄉下主婦擅長以語名媛恐亦朿手 
 
[斯人若出如蒼生何]  
譯叢 
[美人迷信談] [  夢樵]  
　　斐斯克夫人MrsFiske忌置髮刷以毛部向上若悞置之則不登臺 
　　戴德齊尼夫人MeTetrazzini未獻藝前先擲劍於地三 
　　次設三次皆刺入地板而不倒者則信其演時必博觀者之歡迎使有一次不能刺入則終劇不寗徬徨若有所失然 
　　德拉底尼Trnetini若未得其主任銀幣一枚則不敢上臺旣得之必懸諸身畔待劇終而止 
　　尚有劇界明星多人未入幕時必先以手敲幕或以足觸地然後入塲云 
　　美伶界最忌之顏色爲松青色畏之若毒螯多數藝員不欲穿松青色之服并不欲演於漆松青色之舞臺上 
諧乘 
[覺盧諧乘諸] [  亞雄]  
　　某名士喜談勞工神聖等新名詞一鄉愚異而詢之曰勞工神聖是否老公（勞工諧音甬婦呼其夫曰老公）吃人參（神聖諧音）之謂乎名士知其誤謂大笑不已 
　　某投稿家誤書解放爲蟹放投入某報中主筆政者係滑稽之流因仿月令語誚之曰是月也昆虫多網罟破蟹始放螯始固横可天下誰敢捕腹空肚腸無某聞之羞愧然亦末如之何 
小說 
[社會小說人間地獄（七八）] [  娑婆生]  
　　第十三回催花小帖細寫嘉謨待燕疎簾不來佳客 
　　柯蓮孫道註册這件事其實是一件依法進行的事應該很容易的不過據我所聞中央的部署機關你不去理他他到也没奈何你可是你一理他遞呈子給他他便合着上海人一句話呌『像煞有介事』起來處處挑剔層層詰駁鬧得你頭大再不然給你置之高閣不辦你想討厭不討厭如果有熟人招呼或者有點請託運動包管你旣快且妥即使有一二處不合條例的地方儘可以通融辦理你道可惱不可惱姚嘯秋道不但是公司註册呢就是書坊店裏出版教科書也得去運動教育部他方肯審定有一些不到竟不肯批准通用所以幾家做教科書生意的大書店没一個不和教育部裏的人打通其餘大公司有油水可霑的那班中央窮老爺怎肯放鬆得過黎宛亭道這到不怕他們司員留難我們託人找他們總次長吩咐一　還怕他們嗎程藕舲點點頭道擒賊擒王這辦法到不錯呢我們銀行有關的衙門只有財政農商兩部我們不發行鈔票幣制局可以不去管他至於這兩部總次長現在一大半是我們同鄉託人去辦到不煩難的只恐這件事到那時候必得有一個人往北京親自去跑一䠀纔見效得快郵筒往返不見得容易辦到黎宛亭指指蓮孫道他是老北京這件差使派了他罷柯蓮孫道我在北京年代住得雖多可是民國時代没住多時老北京及不上你新北京呢姚嘯秋笑道我們現在又不坐輪船到寗波去管什麽新北京船老北京船說著宛亭蓮孫都笑了正說到這裏忽然門外彈了兩聲接著走進來兩個人一個是薇琴一個是阿婉他們兩人走進來見滿屋裏坐滿了人笑道熱閙來又瞥眼看見黎宛亭笑道大塊頭幾時來的黎宛亭還未回答薇琴又看見姚嘯秋執著筆面前攤著一疊局票對程藕舲道好好好你們在這裏大呌局爲什麽不來呌我藕舲道我們是寫正經事體並没呌局薇琴道我不信既不呌局爲什麽拿這些局票正經事體怎麽可以寫在局票上面你莫騙我鄉下人姚嘯秋道這眞是寃哉枉也一面說著一面擱下了筆一面將剛纔寫好的幾條議案摺一摺好往懷裏一塞阿婉眼快忙對薇琴道三小姐你看他們一定路道不正不知呌的些什麽人他見我們進來將局票往懷裏收起了薇琴不由分說的跑到嘯秋身畔探手要搶那懷中的局票嘯秋忙用手格開道搶不得搶不得這是要緊的東西薇琴道不管要緊不要緊我一定要搶 
[餘瀋] [  李心齋]  
　　金錢萬能金錢萬惡十年前猶一窶人子耳顧十年後己富翁矣又十年後且死無葬身之地觀貧富之變幻無常嘆世人徒爲金錢所弄 
　　雖然此猶其久逺者也若就今日投機者觀之數十日間已大分軒輊不尤令人感慨係之乎 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
常評 
[研究喫飯問題] [  旡用]  
　　天生人類不能不喫飯不喫飯必死人無甘願死者故一息尚存必盡力以謀飯喫無古今中外男女賢不肖一也 
　　謀喫飯之道多矣安居樂業者爲喫飯强搶鼠竊詐取乞憐者亦爲喫飯喫飯運動法律不足以制之道德何足以限之欲且不於法律道德以外覓飯喫必於法律道德之範圍中多闢喫飯之途徑斯爲有飯喫者對於無飯喫者應盡之職初不可僅以强責彼搶竊詐乞者之非爲畢乃事焉 
　　雖然飯乃天賦喫須自求求之之道至寛問將何道之從曰欲享喫飯之權利者不可不盡選擇之義務勞力乎勞心乎有益於已而無損於人乎抑有益於已且有益於人利强搶鼠竊詐欺乞憐而喫飯爲衆人之所鄙棄在吾無寗安居樂業以喫飯此亦喫飯者須知之公例亦應盡之天職如此喫飯天下太平又何至因喫飯問題而釀起種種惡潮演成種種怪象哉 
衛生 
[練習深呼吸須知] [  周煥如]  
　　深呼吸之功效早巳嘖嘖人口毋庸再煩煥之曉舌然功效誠鉅矣練習之則頗非易易煥不敏謹擇練習之所當注意者貢獻於諸君之前 
　　一地點潮濕低窪之境必空氣惡濁細菌繁多决不適於練習斯必求面積寛曠日光充分燥濕平均植物較多之處爲上 
　　二時間晨曦將上之時空氣最爲清鮮乃練習深呼吸最適宜之時間早餐前後亦尚合宜但近午則氣太乾燥傍 
晚而暮氣沈沈均非適當（練習腹式呼吸則於餐後爲易於入力）若夫隂雨之日則濁氣下浮且多毒質乃亦不適爲練習之時 
　　三練習前須運動練習之前須寛衣解帶稍稍運動以活動各部筋肉舒拓胸部爲主旣覺全身暢適乃開始練習 
　　四練習時之注意練習時須把胸部袒開（最好全體裸出）心神貫一不含雜念呼吸聲細微使己耳亦不克聞儘量呼出後儘量吸入惟不得有意做出凸胸凹腹或凸腹凹胸等勢呼出與吸入之速度當相等且其間不可有停節切記呼吸皆須用鼻 
　　五恒心無論欲成一何事首貴有恒練習深呼吸工夫絶深尤不可不具此心總之不可求速效最好每於規定時間練習之外如遇行至空氣清鮮處且行且習蓋非以每日練習數十分鐘至有效後即可不練須養成一種習慣於不知不覺間常施深呼吸也 
　　以上數端不過拉雜寫來爲最宜注意者耳他如練習之原理及練習時之種種姿勢等等不勝枚舉暇再爲諸君告之（乙種酬） 
道德 
[商業道德談] [  紫琅櫟菴]  
　　美國舊金山日報近載ＣliffordＦox論文題爲『中國人忠實今不知昔』歷述我國商業道德之衰落讀之慚感交并查我國絲茶等貨在十餘年前銷行頗廣近年奸商輩出狡詐百端徒博目前之小利不計將來之成敗以致僞貨充斥出口銳减我國商業之不振雖其要因在物質上之不能改良機械之不能利用而商人之不顧商業道德實一大原因也 
　　商業道德爲何總言之信實二字而已信實之與商猶魚之與水凡魚失水則必死其能苟延殘喘者亦屬須臾間耳爲商之道亦然若無信實則必敗其能徼倖獲利者必不能持久也 
　　信之反面爲爽約實之反面爲作僞我國商人因爽約作僞爲顧客所共棄外商所共鄙者衆矣要知歐戰停止以來各國無不以推廣工商業爲立國之要着而德意志尤極注意我國商人獨不思維持商業道德以求立足於廿世紀商戰劇烈之塲乎 
　　每見市上商店高懸『信實通商』『眞不二價』『貨眞價實』等牌然大都言是而行反須知謀利之事固經商之正鵠但取之須當商界常用聯語有云「以義爲利也則財恒足矣」所謂義不外信實之意故商人應凖信實二字就改良貨物推廣營業上悉心籌畫詳加研究一憑良心不稍寛假其業必逐步發達迨至歳底試將帳目結算獲利自豐苟能人人如此國運前途受益亦非淺鮮也（乙種酬） 
[自問八則] [  鐵錚]  
　　（一）吾爲何種人 
　　（二）吾何爲如此做人 
　　（三）吾一生之目的何在 
　　（四）吾自私自利否 
　　（五）吾交友何用 
　　（六）吾何爲少友 
　　（七）吾宜交何種友 
　　（八）吾忠信於友否（未蓋章） 
法制 
[海上運送契約之性質及種類] [  井門] 　　 
　　運送契約者船主與貨物所有者約明運送貨物至某地而取一定之費用也故海上運送契約其性質爲雙務有償諾成即承攬契約之一種也可大别爲二種 
　　（一）傭船契約即貨主向船主包定船舶之全部或一部而裝載其物品使該船舶運至某地是也 
　　（二）貨物運送卽船主受貨主一定之貨物由船主便宜裝載而運至某地之契約也 
　　二者雖同爲運送契約然一以估船舶内部分大小爲標凖一則論其貨之多少輕重貴賤而定運費效力相去甚逺（乙種酬） 
 
[堕落底青年]  
經濟 
[救濟貧民應設因利局] [  叔杲]  
　　春長日永青黄不接爲貧民生計最難堪之時况上年各地慘遭水災秋收歉薄災民旣藉上熟餘積勉度殘冬入春以後即有絶食之虞自應舉辦春賑以資救濟顧散放賑欵舉辦工振等善舉乃聊濟眉急與杜防後患至爲彼輩謀日常之生活則因利局之組設不可缺少焉 
　　因利局爲救濟無資營生者之福星局内資金或募自善士或挪借公欵訂定整貸零還辦法使遵照辦理並不計分毫利息凡無資營業之貧黎卽可貸欵藉博蠅頭利以謀生其裨益貧民固屬匪淺而彼輩能謀正當之生業不致流於軌道之外又關係地方之治安深願各地熱心善舉者亟起圖之（乙種酬） 
[父母應注意兒童之費用] [  梅]  
　　我曾執教鞭於嘉善的小學校裏頭每到一學期開始的時候兒童購買書籍常有賒欠不還等事並有筆墨等物不能齊備的考其家庭狀况亦非一貧如洗兒童零用之錢每天常在二三十文以上詰其不備書籍筆墨的原因他們都說向父母索錢父母没有允許咳做父母的爲什麽不把兒童的用費計算一計算呢每天零用二三十文每年要用多少兒童購買書籍簿子筆墨等費每年不過一元左右平均計算每天不到五文講到正當不正當兒童在學業上的費用要算正當極了做父母的對於兒童零用不稍吝惜對於購買書籍等費不肯給他這是什麽道理我竟懂他不出而且每天給兒童二三十文的零用教信作什麽呢我對於給兒童零用極端不贊成理由如左 
　　（一）父母給兒童零用教他自己去買東西應該要替他一想　　（一）他去購買食物都能合於衛生麽（二）他去購買用具都能堅固耐用麽（三）他去購買玩具都能不有危險麽我恐兒童時代辨别力未强教他自己去東西一定不能有益無害 
　　（二）兒童有兒童的賭博如滾銅錢猜寳撥糖等是兒童有了銅錢未免要犯這種毛病而且近來十餘歳的兒童竟有會打撲克的習慣之後爲害非淺 
　　（三）兒童與兒童也有買賣借貸等事因此發生交涉的很多這種毛病都由兒童有金錢的緣故 
　　以上所述不過大概幾端總之給兒童零用錢有害無利至於兒童費用有時恰也少不來的那麽怎樣呢我有兩條辦法如左 
　　（一）關於購買食物的兒童要買食物的時候要考察他這時候應該食物否如其可免的免去不應免的拿相當的食物給他 
　　（二）關於購買用具玩具的兒童要買用具玩具時應該把他所請求的辨别一下是否正當是否必要如其認爲必要的自己去買來給他可以教兒童去買的東西這時可給他相當的金錢但是買來之後一定要經父母看過 
　　照這兩種辦法旣可有益衛生又可節省無謂費用比之給兒童零用不是略勝一籌麽做父母的不可不注意啊（乙種酬） 
科學 
[火星之觀察] [  寄萍譯ＧarrettＰＳerviss原著]  
　　本年六月十日午夜火星將與太陽居相對地位經天體中之子午線而在Ｏphiuchus星座之南段卽銀漢（俗名天河）最濃密之處也是夜火星距地球僅二千二百三十六萬四千英里觀之當極燦明較一等明星光亮數倍即極小之望逺鏡亦得窺見其形如小圓月而微帶紅色年來盛傳火星兩極之雪蹟以及黑色之斑點亦得窺見之而天文學家可用最精之器械於平靜之空氣中研究素所宣傳未經證實之火星河道也近日火星可於每日夜半東南方見之已較他星爲燦爛而距地最近之日當在一九二四年八月下旬中火星之南極可全在吾人視線矣（乙種酬） 
雜錄 
[亞拉伯數目字] [  詠裳]  
　　亞拉伯數目字（即１２３４：）在七世紀末葉發源於印度亞拉伯人首先採用之遂以是得名並非亞拉伯人所創也十二三世紀間摩爾司人侵入西班牙亞拉伯數目字亦隨之輸入歐州在十二世紀前歐州算學家俱用羅馬字記數譬如i707×rrr8當爲Ｍdccvii×Ｍcxviii其煩難一望可知故其時雖哲學家迭出而算學進步甚慢非無因也當時商店俱用算盤與中國算盤大同小異算學之最大用處僅爲求次年耶蘇復活節應在何月何日而己自亞拉伯數目字輸入後加之加减各種符號改良故得有今日科學之成績亞拉伯數目字之功偉矣（乙種酬） 
 
