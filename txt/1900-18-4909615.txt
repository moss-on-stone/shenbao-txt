# 1900 - 18 - 4909615

 

Page 1

 
 
[紹屬諸曁縣水災乞振啓] [  申報館協振公所啓]  
　　今年夏秋紹屬水災蔓延六邑餘上會新嵊先後乞振業經設局開辦兹又接諸曁紳民及沈劍芙大令來函知本縣與會新嵊三邑毗連六七兩月大雨出蛟衝壞江堤田埂幾數百丈所有七十二湖之田盡成巨浸凡粒米無收者一百五十餘村爲數十年來未有之巨災哀鴻徧野嗷嗷待哺現届隆冬朔風告至災黎百萬何以爲生敢告海内仁人君子慨解腰纒廣行隂隲或酌廉泉以分惠或灑餘潤以均霑或節賓筵之肴核俾同餉饘粥一升事移投贈之瓊瑤好宏結善緣萬䙫多固拜賜少亦懷仁集腋成裘聚沙爲塔縛施衆濟用解倒懸本館同人有厚望焉 
[廣學會譯著新學彚編中國度支考英興記正續中東戰　　紀本末文學興國策時事新論出售翻刻重罰]  
明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風教而杜窕言天下大同此其左劵合括宏旨藉貽通才○新學彚編四卷　西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購[  圖書集成局啓] 　 
[論中國營勇之不足恃]  
　　治軍之道貴乎紀律嚴明使之秋毫不敢有也犯乃能踴躍用命戳力同心蹈湯火而不辭臨鋒鏑而不避一舉一動惟將令之是從無偷安無畏葸而後可與禦大敵建奇功否則灞上棘門事同兒戱平日漫無約束一旦驅之臨陣其有不譁然驚潰者幾希前者甲午朝鮮之役中國之兵非必弱於日本也祇以將不能謀士不能勇遇敵輒潰聞警先逃遂至軍氣不揚一敗堕地有識者追原禍始未嘗不痛恨於督兵者之駕馭無方殃民誤國也近者朝廷知國勢之不振由於兵力之不强幡然變圖孜孜以整軍經武爲事添募精壯改練洋操昕夕講求可謂不遺餘力矣顧識者謂貔貅萬隊如火如荼軍容非不可觀也聲威非不甚壯也而試問行軍布陣之時其果能敵愾同仇有進無退乎吾有以知其不能也於何徴之徴之於近日營規之廢弛夫營規者所以閑士卒之心而策其力也故善治兵者馭之綦嚴愓以軍威曉以大義使知前有所貪後有所畏平居一出一入皆須禀命而後行無事不得輕出營門一步故其兵皆怯於私鬥勇於公戰今也不然營官之懈弛已成習慣於是營勇得以時出閒游酒肆茶坊妓寮烟館無地不有此輩蹤跡而會匪遊勇大半皆昔時裁撤之兵與若輩本通同一氣嚴加防範猶恐内外勾結恣意爲非今皆可以與營中兵士劇談一若不知有關防兩字也者如是而能懔然守法不愧爲節制之師者未之有也不觀本月初五日本報紀廣東福軍左營某哨弁之事乎某哨弁於十一月十五日領得餉銀數百兩回營散給忽被左營甲乙丙丁四勇强行劫掠因與爭持致被刃傷面部及肩臂等處攫銀而散後經回禀統領劉淵亭軍門將甲拘獲訊明正法夫以劉軍門之威望而其部下猶横行不法如此其他尚堪聞問耶猶憶十月某日駐忥鎭江京峴山之江勝前營勇丁某甲因事向哨弁皮少春守戎告假旋里守戎不允甲出言無狀致責軍棍因此挾恨突出洋槍向守戎轟擊洞穿太陽穴立時殞命由營官禀明統領黄芍巖宫保卽於是月二十二日發出令箭梟首示衆蓋自戎行不能整飭若輩不知法紀爲何物於是餉可奪官可戕推而至於姦淫盜賊持械尋仇之事更無不可爲矣先是七月三十日傍晚距北通州城南十二里張家灣左近德泰錢鋪被刼一案經緝捕局瞿把戎擒獲二盜詰知係京師海子營勇丁餘黨皆其類也而南苑練勇尤肆無忌憚六月下旬某日有四勇輪姦一十四齡之幼女又一勇乘馬出游見婦汲於井側遂繫馬婦腿將肆强姦婦驚而號馬逸不能止曳婦至營因得訴明原委先後查獲明正典刑凡此皆舉其罪惡之昭著者其他如牛莊某哨弁督勇至遼陽不給渡資與民爭競連放手槍以致死傷多人粤東某營勇惡裕生押店不質舊腰帶遷怒於彈壓之團勇糾衆至團局毆傷勇目放槍示威凡此種種情形無處蔑有第卽耳目所及近事言之已足令人髮指眦裂夫國家不惜千百萬之帑項搜括民脂民毫以養兵士而兵士之所見者惟是奪餉也戕官也爲盜也强姦也聚衆行兇放槍傷人也吾不知其所謂營規者何在更安有所謂紀律耶嗚呼内匪蠭起外侮紛乘而所恃以禦侮者乃如此瞻望三軍杞憂曷已 
[本館接奉電音]  
　　昨日午後京師飛電傳來上諭五道敬謹譯登○十月二月十六日奉上上諭本日召見之知府用河南州知州蒯辰蓀著在任以知府儘先補用欽此同日奉上諭前吏部尚書崇綺前烏里雅蘇臺將軍貴恒均著於二十日預備召見欽此同日奉上諭巡視東城御史英壽等奏遵保獲盜出力之坊官紳道懇恩獎勵一摺著該部議奏單併發欽此同日奉上諭巡視西城御史連陞等奏遵保護盜出力之員弁紳董併案請奬一摺著該部議奏單併發欽此同日奉上諭巡視東城御史英壽等奏請續賞粥廠米石一摺朝陽門外清眞寺粥廠回民就食之所每年賞給粟米一百五十石現在回民就食者較多加恩著照所請於歴届原領數目外再加賞一百五十石以惠窮民該衙門知道欽此 
[日使論華]  
　　香港循環日報云前駐英日本使臣加藤氏來華遊歴及回東京與同僚言及近觀牛莊一埠日本商務大有進境當僕在牛莊時牛莊領事嘗謂中日未戰以前日本商舶寥寥目下常有四五艘停泊是處計本年進口日船多至一百三十艘算至歲杪約有一百五十艘之譜所可異者僕曾入京陛見皇上旋與各大員往還各大員每言中國亟宜振興但未知所以振興之法耳竊以爲華官辦事實甚爲難人皆知中國規制未善僕則謂其瑣屑牽掣之處太多卽有明練大員恐亦不易措手也 
[並無官密約]  
　　香港循環日報云德京栢靈某報館訪事人晉謁日本駐德使臣詢及中日新訂密約之事日使告以並無密約且云嘗得本國政府來函謂此事各處已謠傳殆遍其實皆係捕風捉影之談試觀目下情形各國爭向中國要求利益日本若竟貿然與之聨盟不亦自尋煩惱乎况保護中國究於日本毫無所禆若於高麗則大不然蓋高麗爲日本絶大利藪日人之旅居境内者約五萬名口商務利益在日人掌握中去年與俄人立約業已詳載日人在韓應得各項權利並言將來由牛莊至高麗之鐵路告成無論有無關繫韓國事情此約必不更變總之日人在高麗之商務可稍無敵於天下他國斷難與之抗衡就且俄條約觀之俄亦未必有心抗阻也 
 
 

Page 2

 
 
[海口郵筒]  
　　香港循環日報譯西報云前者法國駐海口領事因事他適刻已遄回港中泊有法國砲船一艘曾調水師登岸保護領事署英國亦有一砲船在此灣泊蓋所以觀法人舉動也 
[備迓恩光]  
　　金陵訪事友人云本月二十二日爲南洋大臣兩江總督劉峴帥七秩開一嶽降良辰聖朝篤念耆臣特隆賜壽典禮近日督轅接京中來電恭諗皇太后皇上頒給御書福壽等字曁玉佛如意諸珍品不下數十種恩光將次照臨峴帥感激涕零飭工用黄綾結就龍亭以備屇時往迓並酌訂儀洋俾免臨時貽隕越之羞 
[學成致用]  
　　金陵訪事友人云江南陸師學堂頭二三四四班學生均已畢業總辦錢琴齋觀察禀請南洋大臣劉峴帥親臨大考見諸生技藝純熟本擬擇其尤者派員帶赴泰西各國游歴而以其次撥往各要隘砲臺營伍當差嗣以游歴之舉川資經費需用浩繁因思目今三江陸營改習洋操需人教習爰將頭二兩班學生分派各營俾得悉心訓練其三四兩班則令留堂再習數月陸續派差今將頭二兩班已派各差姓名照錄於左督標護軍三旗教習李德霖劉鏡清彭汝亮督標新兵五旗教習杜淑章姚丙烜鍾毓英王照光阮慕賢督標親軍七旗教習謝成沅湯心恒彭毓麒吳乃祥徐桐趙鈞平葉寳琛衡字三旗教習韓松濤劉鏡清韓祖繩鎭江江勝軍教習丁鴻飛姚大鵬曹紀太姜之媚孫銘江隂自强軍教習曾遹祁文豹劉世坤陳懋修夏觀夫朱璜沈保清袁廷舉張汝鈞李保鴻江隂南字三營教習所有齊國璜柯佐卿王鳴瑤江隂合字五營教習黄士龍陳維新陳蔚張承治林調元鎭江新湘五營教習朱壽同黄準李德苹王冠斌徐則恂吳淞盛字五營教習夏之麒郭厚堃葛保墉海州棟字營教習陶駿保陳廷謨游壽宸江南籌防局繪圖項謨鍾丙煕兩江營務處當差吳介璋汪堃田何翼然許炳藜 
[循吏芳徽]  
　　南洋新加坡叻報云法字報載法國駐華使臣電奏法廷略稱中朝現已簡李傅相爲粤督蘇子煕宫保因廣州灣劃界事已了回駐龍州遂溪縣知縣業經革職至兩法人被害中國已允卹其家屬銀若干按遂溪縣知縣爲李平書大令鍾玨以拔貢朝考一等出爲縣令素饒經濟遇事敢言議論縱横不避權貴當筮仕之始自念儒者雖讀萬卷書然未行萬里路終不能擴其學問爰舫海至新加坡主於前南洋總領事左子興方伯署中每相與縱論天下不平事輙悲歌慷慨大有唾壺擊缺之風猶記惺噩生贈大令句云男兒自有眞經濟第一功名不在官當時不過勉其爲國爲民已耳不意今日竟成讖語前塵回首能無慨然 
[勘界餘談]  
　　香港循環日報云廣州灣法人前將雷瓊道周觀察曁廣玉兵輪船各弁覊留迨界務旣竣先後送回當觀察被留法艦時每日供洋餐二次觀察不肯下箸朝饔夕飱皆由廣玉送至自十月初十日至十一月二十四日法人餽遺不絶而觀察均未沾唇迨返瓊海口諸紳士喜其未貽中國羞爭出迎接爆竹之聲不絶於耳先是地方久旱此日適大降甘霖因此人益互相慶幸觀察乃冐雨登岸以慰衆心觀此是民情固大有可用惜無人焉善治之耳 
[包釐未妥]  
　　廣州訪事人云前者有商人赴督轅禀請承辦釐金兹首事者忽將總局所給之諭繳還局憲以此事屢經傳詢各行皆已允許何以忽生異議遂於本月初六日傳齊各首事面詢情由又聞大憲曾致電剛星使謂各行意見叅差袛肯各繳餉銀不願互爲擔保星使回電似有俯就之意惟大憲以事情重大須待李傳相到時乃能定見云 
[蕪米誌要]  
　　蕪湖訪事友人云今年米市之旺冠絶一時自秋徂冬除已運出二百餘萬石外江干各堆棧　　待運者多至一百二三十萬石而内地來源尚有增無减金秔玉粒待價而沽者又不下數十萬石是以邇來米價較之上月初每石已减去銀三四錢而購者尚寥寥無　　　 
幾刻下上等米每石祗需銀二兩三四錢次者二兩一錢核之日斯巴尼亞銀元卽俗稱本洋者不過兩元四五角蕪湖關道吳季卿觀察細加稽核深恐倉箱千匱日後民食堪虞面諭蕪湖縣張筱衫保甲總辦童米蓀兩明府將本年收成若干及糶出若干查明禀覆以便申詳江皖各大憲未雨綢繆免致青黄不接之時又蹈前年覆轍聞童張二明府已照此擬稿申詳如何定局刻尚未知至於蕪湖輪船米釐局本爲補抽下游大勝關大河口泗源溝三處釐金而設每届年終仿照各釐卡章程免釐兩日彼中人謂之恩關惟除夕元旦新關例必停公未便騐放故詳定以每年封印　作爲輪船出口豁免米釐之期業已援照辦理三載於兹本届光緒二十五年經廣潮兩帮米商禀蒙上憲批准仍以封印之日照章免五征五每米萬石應免釐金五百兩是以廣商已先期雇定輪船守泊於此屇期專候新關騐放惟是新關一日之間至多不過騐放數萬石而去年釐卡一日之間竟免去釐捐二十餘萬石爲數大不相符後由稽核米釐委員與經手米董互相訐控想本届在上者懲前毖後當必有善法以處之也 
[白下官塲紀事]  
　　金陵訪事友人云江南銀圓局總辦任葆棠觀察玉森前經兩江督憲劉峴帥奏請補授淮揚海兵備道兹由吏部覆准峴帥遂飭知赴任所遺銀圓局總辦一差改委會辦趙香圃觀察接任然任觀察經手事件刻尚未完大約到任尚需時日也○江安督糧道吳仲懌儲憲經督撫憲會委署理江蘇藩篆所遺糧道員缺委新授雲南迤南道柯遜庵觀察署理本月十三日寅刻觀察奉札接篆俾儲憲赴蘇履新○儀鳳門外地甚荒僻处遭兵燹迄今未復舊觀近日下關創設洋關開闢商埠附近地價爲之陡昻於是各業主之遭亂遺失契據者紛紛具禀認領地基而土棍串通牙儈狼狽爲奸冐佔盜買詞訟繁興南洋大臣劉峴帥惄然憂之特調前辦上海清丈局夏芝蓀大令辦理清丈事宜自今春到差後清出冐佔盜賣之地不可勝計惟性多疑慮遇有寒微之族雖係眞正業主遵草具保且一再加具甘結猶愼益加愼不遽給單於是道途嘖有煩言每有不滿大令者亦足見辦事之難矣 
[山陰攬勝]  
　　绍興訪事人云山陰縣西南鄉有地名婁宫者距城二十里凡赴諸曁者至此必舍舟登陸往來行旅均小憇焉土民任姓在婁宫開設過塘行家業頗足温飽本月初四日亭午時有諸曁人之在嘉興府屬墾荒者結伴二十餘名囊其餘貲負耒而返道經其地適逢大雪向行中假火爐禦寒主人卽予以瓦火缸十餘枚若輩猶以爲未足請向灶間熱火烤之主人半晌躊躇勉爲首肯於是二十餘人得以自外入内是日寒風刺骨路少行人行内亦人數無多若輩遂萌歹意闖入臥室肆意窮搜行主見勢不佳出外鳴鑼鄰人聞聲驚集扭獲四名奪回衣物本擬送縣究治後有解事者謂贜旣不失不如縱之四人聞之磕頭如搗蒜行主甫一釋手四人卽抱頭鼠竄不知所之○有陳某者赴某鄉收租本月初五日清晨滿載而歸行近鑑湖篷上積雪高踰數寸篙工受凍捩柁不靈適陡起北風浪湧入船霎時沈覆篙工大聲呼救衆漁人聞聲齊集將篙工與陳某援登彼岸而租榖已大半狼藉矣○署嵊縣畢畏三大令奎調署鎭海縣缺所遺嵊縣篆務經藩憲惲方伯酌委陳大令尚華署理大令奉委後於本月初七日東渡錢江次日到紹謁見府尊並徧拜各同寅勾留四日然後前往履新○謝公橋畔有瞽者以星命爲生涯近以風雪兼旬杜門不出以致飢如臣朔寒若范唯瑟縮鐵衾塵甑間竟至不起其壻某甲在鄉聞耗以麻袋盛山芋二十斤冬筍五斤負之而往甫進五雲門團勇見其藍縷疑爲小竊大聲喝阻甲不服團勇乃縛甲於柱而痛箠之甲極口呼寃邇有米業中人經此詢悉情形謂伊旣有親串在謝公橋畔胡不押往一詢有則釋之否則枷責未遲途人皆以爲然勇乃押同至瞽家始知爲瞽者之婿因送殮而來者鄰人不平欲扭勇赴局控訴勇見勢不佳　然遁去 
 
 

Page 3

 
 
[南昌雜錄]  
　　江西訪事友人來函云省垣自上月杪渥沛祥霙積玉堆瓊平地約深三四寸日來嚴寒凛冽砭骨侵肌得此陽氣深藏不特螟螣難容明歲豐亨有兆且居人沴癘亦可無憂宜乎茅檐蔀屋中歡聲如雷頌碧翁翁之惠我也○江西撫憲松鶴齡大中丞之夫人於上月晦日駕返瑤池在省文武各員咸往弔唁外屬州縣聞訃後亦素車曰馬相率而來生榮死哀如夫人者亦可謂享閨闈之全福矣○南城縣洪大令自引見咽任後適值教案迭起力窮保護不得已禀請上憲開缺俾得稍缷仔肩上憲飭俟教案清理始准歸田宦海風波收帆誠不易易也 
[上海官塲紀事]  
　　昨日午後吳淞防軍督標盛字左營統領班福齋軍門因公至滬命駕詣道蘇松太兵備道轅拜會余晉珊觀察觀察迎入花廰茗談良久而别○昨日午後蘇松太兵備道余晉珊觀察飭辦差人役整備船隻定於十八日往金陵祝兩江制憲劉峴帥壽辰○升署兩江總督鹿芝圃制軍將由滬江往金陵榮蒞升任昨日午後蘇松太兵備道余晉珊觀察探悉憲舟將蒞率同代理縣篆之戴明府乘輿出西門赴梵王渡恭迓 
[報請騐屍]  
　　徐順金欲在本城館驛橋弄開設老虎灶茶館左近某老虎灶主張丫頭惡其攘奪生意唆令衆鄰投巡防局具禀不許開設局員陳二尹正在查訪徐已擇吉開張丫頭遂糾合多人蜂擁入門毁其器物徐之岳母年已老邁與之爭閙致被推仆旣而二尹將徐解送上海縣署管押其岳母某氏旋卽患病延至昨日殞命徐妻以夫押母斃等情投縣禀求相騐代理縣篆之戴子邁明府以此中情節頗多諭候訊明詣騐 
[巨棍成禽]  
　　虹口著名賭棍瞿桂寳窮兇極惡犯案纍纍經前任上海縣主飭差拘獲訊明種種罪狀判令永禁獄中後忽被朦混保出遂得横行如故昨日午後署理縣篆之戴子邁明府查閲接管卷知該棍罪惡滔天法無可恕特飭公差持票至英美租界公廨請讞員翁笠漁直刺派差咨照美界捕頭協同包探前往擒獲押候訊供移縣歸案究懲 
[嚴懲姦拐]  
　　日前新閘庇寒所更夫陳阿狗引誘鄉婦郁邵氏之女桂福旣被姦污復圖賣與顧阿寳議定身價先收洋銀十元事爲郁邵氏偵知投報捕房捕頭派包探陳根寳查獲昨晨解送英美租界公堂郁邵氏稱小婦人生有一女已許字某姓子突被庇寒所更夫陳阿狗誘匿六宵姦污後更圖價賣似此不法天理難容叩求重辦郁桂福供年十六歲家與庇寒所爲鄰被陳誘至家中强姦後更欲賣與顧阿寳已收洋銀十元今旣獲案務乞嚴懲陳供稱小的係三地人在庇寒所司析此女與小的交好已閲多時並無價賣之事所有顧阿寳之洋銀十元係小的向之借貸不敢爲非叩求明察讞員翁笠漁直刺商之梅繙譯官謂陳淫惡已極法不容寛判責四百板管押半年郁桂福交郁邵氏領回嚴加管束 
[送請騐臀]  
　　著名賭棍瞿慶成卽不法棍徒瞿桂寳之子案發拘獲解經英美租界公廨讞員翁笠漁直刺訊明口供判責五百板管押一年前晚行刑後送至捕房收禁捕頭閲視臀際並無板花知係紅班得賄鬆刑因於昨晨送案禀請直刺將臀察騐直刺騐得果如所言勃然大怒著傳原責紅班於禮拜五到案究懲 
[美界火警續述]  
　　美界火警情形略誌昨報兹悉火起於外大橋北首禮查西客邸浴室樓上因爐火過熾火星飛出延燒樓板霎時烈烈轟轟不可嚮邇捕房中人瞭見火光鳴鐘告警美租界救火會西人急驅皮帶車馳至開放自來水龍頭竭力噴射繼而英界各洋龍亦尋蹤而至帮同施救約歴一點鐘時始熄共燬浴室及大餐房樓上客房餘均無恙 
[上海縣署瑣案]  
　　前者法界公堂移送陳美郡控應阿同拐賣伊妻應氏案内之蟻媒徐塵平趙寳咸至案前縣主藍雲峯大令訊實口供判令笞責後荷以巨枷鎖繫頭門示衆兹已期滿代理縣篆之戴子邁明府飭提詰訊兩犯同供稱小的等以後不敢再爲蟻媒務求恩赦明府飭卽開枷具呈改過切結然後釋歸○北新涇土棍金子連虹橋土棍丁桂和勾結鹽梟聚賭事爲藍大令訪明飭差拿獲訊責枷號前晚戴子邁明府提案訊問兩人同供小的等並無聚賭之事雖有鹽船停泊小的等不敢勾結求恩寛宥明府研詰再三終不承認遂飭役疏枷著具以後查出實情自甘重究切結存案暫子交人保出○江南外海水師蘇標六號砲船在滬南南馬頭修理失去錨練計重一千五百斤禀由某哨弁將更夫石慶三徐福送縣請究前經藍大令提訊石徐同供稱小的等皆係通州人錨練實李慶所竊大令諭候飭捕拘李訊究兹已拘到前晚經戴子邁明府研訊李供小的向充小工並未行竊錨練石徐供稱小的等皆在船廠巡更此項錨練寄存比鄰不知被何人竊去前者小的乃懼貢妄供實與李慶無涉明府將徐還押李石二人交保出外勒令緝獲眞贜正賊如延定干血比 
[上海巡局瑣案]  
　　前者航船户林桂木向其姪如錦合會積欠錢數千文前日在南市花衣街張源泰烟舘相遇向索無著致相口角旋扭至十六鋪巡防南局控訴局員曾二尹研訊之下斷令桂木給償如錦洋銀四元○前日偷兒王金寳竊取工匠劉姓家水烟袋及棉被等物由汛捕拘獲解送高昌廟安防局局員馬午橋叅軍提案研訊王認竊不諱叅軍命笞責四百板驅逐出境不准逗留○江南製造局幕友　某前倩水木作頭陸發金建造房屋一所議定工價洋銀七千元未及竣工所虧甚鉅因之乘間避匿王情急向舉薦之吳阿炳追詰吳遂將陸扭解高昌廟巡防局馬叅軍提訊之一以陸不應抛工逃匿判令笞責一百五十板限八日内完工所虧價銀應令王酌償陸具結遵斷而退○前日賊犯王鳳全至江南掣造局工程處竊取磗數十方携至十五圖内求售被汛捕查獲解送高昌廟巡防局馬叅軍訊悉情由判責一百板暫行管押贜給製造局工頭領去 
[英美租界公堂瑣案]  
　　包探秦少卿解送木作頭陸全英到案禀稱此人包造江西路房屋雇用泥水匠漫不經心以致磗塊墮落傷及行人張金海頭顱經小的瞥見爲特傳案請究張投案申訴前情陸供此係工人之過小的並不知情俟回去訓斥俾以後小心叩求恩典讞員翁笠漁直刺商之梅繙譯判罰洋銀五十元另給張養傷洋銀二元從寛開釋○包探洪阿寳張阿五費阿銀同解張阿松張子榮高光才朱鳳三等到案禀稱伊等竊取大北電報局所設浦口電線售銀分用經小的等查獲送請究辦大北電報局中人投案請究張等同供小的等捕魚爲業此事同謀者尚有多人叩求明察直刺著押候補提餘黨訊核○包探金立生解送薛寅生到案禀稱此人係裕豐仁烟紙店夥日前至蘇　太烟店冐取香烟三十五匣報捕後經小的拘獲送請究懲蘇恒太夥李元清投案申訴情由薛一味求恩直刺判押半月○包探費阿　禀稱造屋打樁高　歌唱近已由工部局董議禁不意石作頭楊景春所雇工人膽敢抗違喝阻不依傳案請案楊供此係工匠之過小的實不知情求恩寛宥直刺判罰洋銀五十元 
[美租界捕房紀事]  
　　小流氓順金向在某駁船執業昨日不知何故忽向天潼路某銅器店主强借洋銀不遂所欲竟敢行兇適爲包探劉阿炳所見拘入捕房捕頭令押候解送公堂禀請讞員翁笠漁直刺訊究○著名流氓才寳冐稱包探向北四川路粤人某甲所設賭檯收取陋規捕頭偵悉令各包探嚴密查拿以便解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[賞格照登]  
　　江西九江府德化縣正堂應爲懸賞緝拿事案據童生劉東山具報被匪强劫得贓拒傷平復一案獲犯左南山凌蕢卿黄雲卿唐光明等訊據供認聽從行刼不諱尚有盜首湖南湘鄉人彭松堂夥盜湖南祁陽人方老五卽桂林安徽貴池人陳居榮湖南湘陰人彭有壽江西星子人殷長壽及不知姓名人在逃未獲除將現犯左南山等訊供詳辦一面會營選差兵役勒限嚴拿并造册分别詳請堵拿通緝外合行懸賞緝拿爲此示仰本邑及各邑軍民人等一體知悉爾等如能拿獲該盜首彭松堂等解案者審實賞給洋五十元知情報信因而拿獲者審實賞洋三十元本縣捐廉以待决不食言須至賞格至光緒二十五年十二月初十日 
[稻船失事]  
　　蕪湖訪事友人貽書本館云雨雪連綿裏河山水由鳩兹河匯注出江奔騰漰湃直似高屋連瓴十一日下旬某日有某姓小五艙船滿載秈稻二百餘石從浮橋順流而下偶因鈎挽失手一瀉千里沈没波心舟子四人都入水晶宫裏連日打撈屍身尚無蹤影噫吁慘哉 
[淫心未冺]  
　　姑蘇訪事友人云前者候補知縣王明府姦佔傭婦王季氏被本夫王升投蘇州府署控告府尊彥詠之太守以職員姦佔民婦例須加等治罪飭發吳縣訊供究辦以儆官邪不意明府未經懲創怙惡依然日來仍與季氏同居室雙飛雙宿顧忌毫無王升忿不欲生復投縣署喊控不知縣主將何以處之 
[英美租界晚堂瑣案]  
　　粤人王次生控廣天吉小烟館主鄭虞琴串同唐襄廷圖賴借欵前晚讞員翁笠漁直刺倩襄讞委員張柄樞司馬提訊王供小的在治下開設紙紥店本年三四月間鄭因乏本浼唐介紹兩次向小的借去洋銀二百元繕立筆據兩紙另會欵洋銀四十元零五角立有約票延至今日僅收到兩月利息共欠本利洋銀二百六十餘元串通吞没不得已來案控訴叩求究追唐供此事確由小的介紹不敢串賴鄭供所欠之欵目今無力措償然無吞賴之意尚求寛限拔還司馬令鄭於年内先還洋銀一百元餘俟明年二月底清償著交保具限違干提究唐無干省釋○和盛洋貨店主孔榮記控蔡梅森卽蔡三喜與洪湘齋串賴會欵前晚直刺倩張司馬提訊孔投案供稱此會由洪爲首蔡係會總小的付過洋銀七十二元嗣會忽散去應收洋銀分毫無著向洪蔡催索互相推諉游約至今終歸烏有叩乞究追洪供前年會散各友俱已攤償孔處一欵係蔡所欠與小的無干蔡供小的欠孔會欵允爲理楚並無串賴情事司馬謂控欠無憑碍難究追著自行清理○陳松柏贖取蔣姓處所押方單計洋银七百五十元被已革地保張順松吞没控經翁直刺訊悉此案係光緒二十二年冬陳將方單向蔣姓抵借洋銀一千五百元倩張作保至二十三年冬陳因有人圖買此地先付張洋銀七百五十元令轉交蔣姓張卽給陳收據至去夏五月又付七百五十元本利旣清取回抵據旋將張所出收據付還不料張居心叵測將陳續付之七百五十元悉數吞没揑冐陳名寫立借據給蔣收執張另一有方單向陳處抵押洋銀亦未贖出今蔣已物故由其戚徐欽賢投公廨控追遂斷令陳代張先繳還徐洋銀一千元諭令將張之方單變賣抵償應找若干再行提張追給案雖已定迄今日久未發諭單陳一再求催直刺倩張司馬提訊陳投案請追張供蔣姓之欵小的並未吞用所有田單一帋向陳抵押洋银一百元司馬一再盤詰張狡展如前爰將張押候覓保出外俟娻檢據覆訊核追 
[法租界捕房瑣案]  
　　日前龜子屈裕坤將妻藏匿被妻父沈秀章扭控公堂讞員朱森庭明府訊供之下著押候交妻到案再核昨日蒞捕房命提復訊屈供小的向在長興堂么二妓院司帳辭歇後將妻送回母家暫住沈供屈自妓院閉歇後卽挈妻逃逸不知所之至上月始遇諸某處詢以伊妻所在一味支吾是以扭控案下求恩究追明府著將屈還押候過堂復訊核辦○宋公祠陳皮店主及周虎臣筆店主同保金三子出外旋卽避匿不見明府飭將周虎臣邵長記宋公祠傳金聲提案押交昨日金三子之兄金榮投案訴稱三子現往蘇州偵尋俞蘭生小的以不應累及保人是以情願代押請將保人釋歸明府不准飭包探將邵傳帶出覓的實人具保限日交金三子到案究追○吳錦榮前因混用銅質僞洋銀由包探拘獲解經明府訊明判令枷號二月期滿責釋昨日其母某氏投案求恩明府以枷期未滿不准所求○錢子山虧欠鐘表洋銀八百餘元被唎喴烏利文兩洋行具控明府訊供押繳伊兄錢樹卿投案求代押請將伊弟釋出覓保清理迄今案延多日避不到案昨日明府命提樹卿詰問供稱子山蒙恩釋出後其妻曾來過一次現在不知如何料理求恩寛限明府著押候過堂復核○流氓童阿元陳金生前因持刃行兇解經明府訊明判各枷號二月昨已期滿命提案開枷將童責一千板陳八百板一併斥釋○馬路工程局巡捕李炳文德春棧主李觀觀向殷全林騙取衣箱質得洋銀分用控經明府訊明昨日命各枷號十天期滿責釋 
[蘇省官報]  
　　十二月初七日知縣程南金由閔行厘局來卽辭又鄧復興禀知奉委吳縣江陰催兌差卽辭又孫玉堂由上海布捐局來卽辭正任荆溪縣薛星輝由常郡算結交代回縣丞鄭光弼禀辭赴錫金催兌差典史余郭成禀知於九月二十五日交缷署丹徒縣安港司巡檢任事補用遊擊任毓山禀知到葑門路武巡差○初八日福山總鎭楊金龍到卽辭都司沈春山由滬解餉來正任儀徴縣張樞由揚專丁來省禀知儀徴縣任内交代於初限内算結同知銜指分江蘇補用知縣舒昭爵湖南人由京引見領照來省昨日禀到准補嘉定縣縣丞張輔廷禀謝奉飭赴任府經歴張國英禀謝一年期滿比較盈收奉飭留辦府照磨陳鶴清禀知委赴宜荆催兌差卽辭從九陳光炳禀知奉府委新陽縣開墾荒田差卽辭又王定邦禀謝飭知二十四年分夏防案内蒙給勞績班前先委署一次記功二次典史吕熊飛禀謝飭知二十四年分冬防案内蒙給勞績班前先委署一次記功一次户部山西司郎中陸樹藩浙江人由上海來試用直隷州州判王寳基浙江人禀到○初九日總辦寗滬蘇浙淞滬鐵路候補道潘學祖由滬來通知在院上禀到奉督憲劉委赴日本東京公幹卽辭回滬記名江蘇補用道沈佺由京來三品銜浙江候補知府沈文煒由浙江來知縣恩厚禀謝奉委西路總巡差指分江蘇補用知縣禹崧齡湖南人由京引見領照來省禀到准補太湖廳　頭司巡檢余祖培禀辭赴任巡檢陳錫齡禀辭赴金壇溧陽催兌差又茅鋆禀知委赴奉賢川沙催兌差○初十日蘆漢鐡路總公司差遣兼武衞先鋒軍委員花翎候選道嚴開第由上海來江寗府督糧同知敖式金知縣劉燡均由寗來常熟縣楊專丁來省禀知前署丹徒縣任内交代於初限内算結縣丞劉葆懿由徐州來指分江蘇試用縣丞林道生湖北人由京騐看來省禀到巡檢陳得麟禀辭赴滬見道憲○十一日藩轅牌示臘正兩月候補同通州縣直隷州州同州判月課於十二日考試又佐雜月課於十三日考試候補道沈佺辭行赴寗通州汪樹常專丁來省禀知昭信股票銀兩首先解清奉部核准以道員在任候選並免離任知縣劉寳銓禀知奉撫憲面諭赴上海公幹又　　善禀知奉首府委赴吳江公幹卽辭又徐芳懷奉藩憲傳考甄别○十二日候補道何福海由江寗來知縣詐之祜由同里釐捐局專丁來省禀謝奉飭半年比較照章留辦又王濟禀知赴寗見制憲又王慶燿禀知初十日奉撫憲傳考甄别覆試又李郁清禀知赴滬就醫○十三日藩轅牌示照得蘇州府教授員缺前經札委試用訓導陳任陽署理在案兹准常鎭道咨據該員呈明原籍震澤例應廻避等情前來自應另行改委查有輪委到班試用訓導保榮森堪以委署又寳山縣訓導謝珣病故遺缺查有輪委到班試用訓導王學淵堪以委署又正任金山縣典史韓鼎前經委辦海運差使現已回省銷差自應飭令回任甲进科狀元張　由上海來赴都卽辭正任吳江縣方道濟禀知替督憲調赴江陰自强軍防次知縣楊炳震禀謝飭知本年查辦清崋案丙蒙給奬勵酌委署事一次又華德森禀謝飭知平反案件給予勞績儘求酌委署事一次欠赴吳江清理積案卽辭又洪衍慶禀謝奉撫憲委官電局差又禹崧齡禀知赴寗見督憲卽辭又林頤山禀知聞訃丁母憂准補嘉定縣縣丞張輔廷禀辭赴任府經歴季承烈禀知赴寗見督憲卽辭從九湯維淵禀謝委署金山縣　城司巡檢事藍翎五品頂戴兼襲雲騎尉指分江蘇試用典史徐宗一浙江人禀知儘先叅將胡錦榮禀知帮帶蘇离中營差管帶浙西鹽捕中營伜先都司胡昌寳由松江來　 
[江西官報]  
　　南昌府江毓昌南昌縣孟慶雲俱禀謝保舉卓異奉部覆准行知候補府袁樹勛往河口辦教案同知洪子　德化公幹回禀知解漕折進京陳正笏王毓鋆俱謝輪委厘卡一次黎開湘往建昌公幹檀家淙往奉新汪居仁往新喻俱公幹回劉輔元金谿催稅契回蘇文蔚往廬陵陳同衡往萬載俱催屯糧回章葆缷辦弋陽保甲回南昌教諭李明鏞貴谿公幹回王世瑞缷辦河背卡回新授廣信營守備盛勛由京禀到知縣盛時賡委查湖北硝磺價值饒宗羲往贑州公幹林向滋解漕折進京分宜典史諸可震據報病故以試用巡檢朱炳基署理知州尹葆衷解漕折進京縣丞何本燾往金陵措資葉新當泰和催地丁回未八宗承露接查順化門王萬商委辦營務文案胡欽騐收　王閣工程陳元焯往上海探洋硝價值同知許應銑由京起服來江洪籛生往鄱陽公幹縣丞潘樹聲往辦石鎭街厘卡鄒上鼐仍回金谿辦保甲丁毓溎由湖口來省程志道奉新催地丁回梁桂芬泰和催漕折回拔補右營把總盧得璜升補外委鮑金彪調補左營把總林緒拔拔補城守額外朱廷發拔補奉新把總戴元芬進賢外委汪鵬俱謝飭知委署彭澤典史周效濂迄未到任以胡嘉祿暫行代理 
[邗江官報]  
　　十二月初四日蕭鹺尹毓芝委巡查易鹺尉鳳藻由泰屬差次來○初五日泰壩洪分轉抵掦分幹汪分轉覲潮由高溧句差次來○初六日齊大令堯年銷邵伯保甲委仙鎭保甲謝委鄭鹺尹長椿由淮北繆鹺尹延祉由寳坊寺均到揚○初七日洪鹺尹溶委會辦淮鹽分棧儀棧提調毛司馬到揚○初八日吳鹺尹照澤委姜埝卡吳鹺尹永照回通泰查探水勢差姚鹺尹晉　銷淮鹽分棧差○初九日善鹺尹樹銷城外保甲差　 
[上海六馬路仁濟善堂開廠施粥經收施粥捐十一月十五日至三十日清單]  
　　十五日徐維馨善士壽筵洋三十元王純立洋二十元○十六日錫堂求母康健子女易養洋十元延陵裔五元孔瑞堂簫三元興記銅洋二元○十七日瑞和洋行洋十元無名氏五元任祥記石作白米三石○二十日省過齋洋十元曾少卿翁來恆大號罰欵白米五石○廿一日無名氏白米十八石○廿二日方心田洋四十元川沙司獄署王楊氏二十元○廿四日敦厚堂求次女目疾卽痊洋十元陳高氏求病愈四元○廿八日仙鎭錫堂求母康健兒女平安十二元○廿九日四川督署王行豐陳國爵合元廿兩慚愧前百不能齋主人機器洋五十元又施衣洋五十元裕源成號洋世元梅花書屋存濟堂瑞記紗廠三户各洋十五元長和隆號源大號裕茂和號愼錩榮號裕大廂莊同恊和號六户各洋十元廣利生號協泰源號陳務本堂三户各洋九元葆和號洋八元振和號怡春號正茂　號愼號恭泰永號申和號東源號隴西蘭記修養氏九户各洋五元振大號升記號無名氏三户各四元以上共收元二十兩又洋五百零六元銅洋二元白米廿六石　　　 
 
 
 

Page 10

 
 
   
 
