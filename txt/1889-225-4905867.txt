# 1889 - 225 - 4905867

 

Page 1

 
 
[點石齋售書啓略]  
　　經策通纂○是書搜羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我　矣今定碼洋世五元○大題觀海初二集○實文三萬六千篇本屑各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無逾於此碼洋八元○五鳳樓試帖○得詩一萬二千首塵葵土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其餘種類繁多不能盡載本埠外埠俱有分鋪士商就近購取可也此佈 
[經解精萃告白] [  點石齋啓]  
　　講求經學江浙人士爲多近來風氣日開人才益衆本齋不憚辛勞采輯兩省書院課藝之傑出者而他省有名之作亦並錄入按其人則皆錚錚有聲望者爲經則五爲題則千取精不取多也分訂五本碼洋四元本埠在文瑞樓南北申昌抛球場點石分局發售外埠則向各分莊購置可也此佈目耕齋制藝已丑會墨四書典制類聨十三經策案廿四史策案增廣策學總纂大成[  點石齋啓] 沈氏少潭所選之目耕齋制藝久已膾炙人口其文大都骨重神寒宏深肅括之作近科鄉曾墨大半脫胎於此現將初二三集合印成書以餉得氣之先者分釘三本碼洋六萬又已丑曾墨一本碼洋一角半○四書典制類聯是書分類琢句有註有音較他種類書爲詳備洵初學之饋貧糧也分釘四本碼洋八角○十三經策案廿四史策案二書共有根柢行世已久嗣得石印家重加校勘一洗從前木板模糊之弊價亷適用此　爲最分釘六本碼洋一元○增廣策學總纂大成是書爲德化蔡梅菴先生所輯條例矜嚴不繁不簡近又擇羊務諸書之有用者分類列後而全蜀水利攷亦附焉櫜筆文塲十對七八有餘裕焉分訂八本碼洋一元六角此佈 
[釋醮]  
　　醮音釂始見於周禮父親醮子而命之　又禮醮於客位釋者謂此皆酌酒飲之之義與今所謂醮者廻殊今之醮始於前漢郊祀志益州有金馬碧雞之神可醮祭而致張端義貴耳集徽考寳籙宮設醮一日上親臨之道士伏章久乃起上問故對曰適至上帝所值奎宿奏事畢言始得逹上問奎宿何人曰本朝蘇軾是正字通凡僧道設壇祈禱曰醮意者卽今之籙鈸丁冬焚楮化帛之謂乎或者曰古之僧道類皆清心寡欲正藴皆空故能感格幽冥獲神之佑今則異是其人大抵皆不耕而食不織而衣游手好閒無所事事他處不必論卽就滬上而言佛店之多以千百計非青鴨卽秃鶖群聚其中誣民惑世香金之入大有可觀飢來喫飯倦來眠一世無憂凍餒甚至吸食鴉片私畜淫娼凡人所不屑爲不能爲者若輩竟毅然爲之略無愧色苟或香烟不盛衣鉢蕩然則胠篋攫金吹簫乞食爲竊爲丐潦草下塲若此之人而欲其合漠通幽昭事上帝其將欺人乎欺已乎抑先欺已而後欺人乎曷弗省此建醮之貲移充賑欵俾千萬姓顚連赤子同沾活命之恩庶足爲跟前好事乎則應之曰子言誠然然建醮亦何嘗非好事哉彼僧道之不耕而食不織而衣者衣食究何從而出亦惟籍檀越檀那有以衣之食之而已矣使不年年禮佛月月諷經傾我私囊　彼口腹則彼爲鶖爲鴨者旣無一手一足之烈得以口實自求而又女不能爲娼男不能爲盜勢必飢寒交迫無以爲生較之直東山左之災黎其困苦如出一轍則與其助振於遠省何若行善於目前啓一日醮壇卽養一日僧道此其爲好事誠何異於乞糴泛舟哉或曰子言固不爲無理然此種醮費果足以拯僧道之飢寒則竟拯之已耳以我所聞則又不然滬上每年必有無業流民串同游僧奸道向各户書捐建醮以迓天庥傳聞若輩定有章程如得十千則經募者得四千僧道得四千尚餘二千爲香燭齋供之用倘得百千或數十千其分派亦如是然則振僧道者固有限而游手好閒之輩反得藉此爲烟賭資亦安見其爲好事哉曰惟其如是所以好事爲益大矣彼僧道之流卽使終歲無一人建醮以致衣食不周亦惟奔走街頭行乞行竊而已獨此游手好閒之輩苟竟空空兩手不名一錢則攫物劫財打降酗酒無惡不作罔識王章試觀細而今之小流氓大而昔之小刀會謂非終年游蕩不務正業者耶惟使之藉故斂錢得以吸烟嫖賭庶幾有所消遣不致起而爲非然則此建醮也眞大有益於地方夫豈功同振濟而已哉客曰我見今之建醮者或曰蘭盆勝會或曰盂蘭勝會攷盂蘭盆係梵語卽華言振孤也釋家言目蓮之母在餓鬼地獄中食物至口卽化爲火燄目蓮乃建盂蘭盆會爲之度往西天今乃僅曰蘭盆于義已毫釐千里而又或僧或道不一其人佛若有靈能無唾棄且嘗見有因建醮而肇禍者矣我鄉某姓田舍翁也家頗殷富而屋宇未充于其建醮時搭蘆廠於門前以容釋子偶一失愼燭花飛濺於棚以致烈燄狂飛頃刻而盡數年積蓄一旦化作劫灰釋子又以焚去裝嚴堅索賠補經年涉訟瘐斃獄中又某姓於中元節延僧禮懴其女主人偶出縱觀將半歲小孩置諸牀上及觀畢入視則已斃命繡衾中蓋小孩轉側之餘口鼻爲被所壅氣不能逹以致身亡也凡若此者皆爲建醮之害人苟稍有知識自當居易俟命潔已脩身何爲禮佛佞神欲邀福而反以賈禍哉曰子第知建醮之無益有害亦知建醮之爲憲典所不容乎謹按大清律例凡私家告天拜斗焚燒夜香然點天燈七燈褻瀆神明者杖八十若僧道修齋設醮奏拜青詞表文及祈禳火災者同罪由此觀之建醮禳災私設盂蘭盆會顯十禁令律有專條有志於整顿地方者方將禀官禁除承不准其復設而尚何肯出錢佽助同流合污哉前言戲之蓋特效滑稽之齊贅耳或曰諾乃首肯而退 
[諭旨恭錄]  
　　七月十四日奉旨截取道員方汝紹截取同知秦炳直俱照例用擬補内閣中書許萃臧植榮陳一鶴俱准其補授升補順天西路同知李天錫着准其陞用俸滿兩浙許村塲鹽大使金元鏞着回任積慶看以簡缺知府歸部選用分發浙江補用道彭祖潤江蘇補用知府胡汝霖江蘇補用同知黄瑛朱文熙江西補用同知崔祺浙江試用同知余顯周四川補用直隸州知州蔡簡權廣東試用通判王遵路直隸卽用知縣解茂椿浙江補用知縣蔣本鑑福建補用知縣張鴻書湖南補用知縣朱式銜廣東補用知縣曾瑞琪山東試用知縣蒯繼曾河南試用知縣崇康廣東試用知縣劉永椿俱照例發往題補俸滿安徽泗州直隸州知州保舉知府方瑞蘭着准其補授回任照例用保舉山東補用知州高靖鎭着照例用捐復河南候補道蔣珣着准其捐復原官照例用山西試用知縣袁敬着遇缺儘先補用户部員外郎員缺着和爾賡額補授盛京户部員外郎員缺着迪興補授盛京刑部員外郎員缺着和舜武補授鑾儀衛主事員缺着延齡補授擬補盛京刑部筆帖式永錫盛京將軍衙門筆帖式三喜盛京刑部筆帖式維新盛京户部筆帖式 
 
 

Page 2

 
 
德兆俱准其補授欽此同日奉旨西城兵馬司副指揮員缺着田寳榮補授北城兵馬司副指揮員缺着嚴慶琳補授西城兵馬司吏目員缺着李浙補授欽此同日奉硃筆這考試滿洲繙譯着松溎岳琪夫欽此同日奉硃筆着載仔丁立瀛監試寳安吳光奎點名欽此同日奉硃筆這塲内彈壓着左翼副都統　普右翼副都統色普徵額去欽此同日奉硃筆這考試着圈出恩承敬信奎潤文興貴恒符珍克勤果勒敏長春德隆搜檢欽此 
[遼陽秋雁]  
　　七月十七日黎明時大雨傾盆幾疑天漏至八點鐘後雨始停向午又細雨霏霏沾衣欲濕○向例七月初東西兩大水蕩必注以甜水以備一年之用近數年來河水常淡是以去年五月中卽放滿今年五月以前鹹潮不至至六月雨蕩之水依然清淺一泓大會首事飭管蕩人於望後將陳水戽出挑淨污泥以待七月初將新水放入不料七月初汛潮水不大其味極鹹說者謂雖於汲飲不宜然亦大有年之兆云○本月初八日報登恭軍憲捐助賑銀四千兩云云兹經訪事人來信云軍憲已於六月二十九日赴津旋卽因病出缺適值協賑局於二十八日有銀三千六百餘兩解赴廣寍是以道路傳言悮以爲軍憲所慨助也 
[星隕紀餘]  
　　前報紀杭州將軍恭軍憲鏜薨於天津旅次一事兹悉軍憲此次實係入京陛見並非請訓出京薨之翌日卽移柩閘口下風神廟治喪并由家屬循例報知地方官轉禀李傳相呈遞遺摺九重悼惜降旨准其入城治喪日内靈輀將筮日回京安葬矣 
[勇於私鬥]  
　　天津　宋玉田不知於何處故紙堆中檢得五品翎頂功牌冠晶頂曳雀翎高視闊步向充紫竹林巡捕津人謂之看街者租界巡捕之戴翎頂者盖自宋始嗣因擅作威福法人下逐客令遂投入津海關派守碼頭遇有輪船泊岸禁止夫役人等捷足先登宋奉令維謹於船經入口卽曳長繩候於岸側比將下椗命儔嘯侶執其兩端以阻行人如畫鴻溝不容踰越而翎頂如故津人又謂之繩子老爺然尚嬉笑之而未怒駡也自前歲春間洋藥稅釐歸新關併征司榷者嚴防偷漏派宋隨同簽手查私宋遂狐假虎威多方搜索而於婦女尤甚曾有女舃兒襁亦被如數家珍者附船男女覩其煌然翎頂不知爲何許人惟弱者怒於色强者怒於言駡聲交作而已嗣聞於稅務司稍加申飭惟念其因公獲咎不忍斥革絶其生路今春適有荷蘭國治河人員由稅務司介紹禀見傳相請往河南踏勘黄河爲我國治水傳相允其所請於三月初成行因宋之於新關已如贅瘤派隨荷員前往聽差於宋旣得枝棲而沿途翎頂負弩前驅在荷員亦稍壯行色時同事除文案外侍者爲姚文彩馬夫爲陳雙喜甫到汴梁侍者與馬夫同時被斥狼狽而歸據稱宋不能容譖於荷員是以半途而廢歸路備嘗辛苦其不至於行乞也幾希由是兩人恨宋入骨五月間荷員返斾均擬得宋而甘心嗣有和事老力任調停未經妥協姚恐非宋敵姑忍須臾而陳則怒不可遏提曰木棒於六月杪候宋於紫竹林北宋庽卽在咫尺之間適施施從外來猝與陳值陳神色俱厲喝謂宋某狹路相逢尚欲兎脫耶出棒作當頭之喝宋先氣餒而又弱不可以敵强當卽倒地陳一面聲罪一面致討兩旁隣舍一律袖手旁觀絶無排難解紛者迨創深痛鉅由其家人趨救始劍負而歸當時投保舁向縣署騐傷轉不能曳翎冠頂矣而陳亦赴縣自首怨毒之於人甚矣哉 
[北通近聞]  
　　七月初一後陰雨連朝水勢漫過壩樓前長堤東關横街下及張家灣數圩隄均岌岌可危幸近日晴光微露河漲頓消農家者流無不眉飛色舞也○時届運河漲溢之際許仲韜觀察前往平家疃親駐堤工巡視○七月初二日潞河書院輪應道課適許觀察公出委東路廳查司馬扃門考試計應試者八十餘名○今年運可水時漲時落尚未殃及田廬故沿河一帶菜蔬禾稼均蓬勃可觀市價亦日漸跌落惟銀價略增每兩通平松江銀易通制錢三吊一百文 
[雷異彚誌]  
　　曰鹿洞書院肄業生某來潯述及七月六日亭午忽巨霆在書院前肆擊聞者駭然不僅失箸已也迨雷止後見距院數百武流芳橋側大松樹一株被雷焚擊焦枯細察樹下樹中亦無他異豈一擊之餘形質俱化耶又聞月前某日雷聲迅怒在大成殿頂轟轟盤旋有都昌縣肄業生多人往察見殿中聖像右手纒繞黑物細審乃一蜈蚣其形甚鉅口中時時吐火諸生因用長竿挑剔久之脫落見蜈蚣自大成殿飛出竟有四五尺長方飛落殿門外栢樹顚猝聞霹靂一聲將蜈蚣掣開擊斃栢樹依然無恙按此說曾見諸某說部豈竟先後同符耶姑錄之以告知其事者 
[一擊未中]  
　　潯城有某甲者游手好閒專藉輪船上下時代緝私者爲眼線得有充公貨分給抽頭以供衣食以致走私者舍恨入骨某日上水輪船抵埠又查獲私貨甚夥甲得意登岸時忽有一鎗彈飛中其體幸未重傷四顧則竟如博浪椎之誤中副車不見擊者爲誰或有勸其詣官請騐究追甲慨然曰殺人之兄人亦殺其兄吾但如趙襄子之于豫讓謹避之而已於是人多甲之器量云 
[命案彚述]  
　　寗波奉化北渡地方某農近雇甯海某甲等四人收割早稻不知因何與某爭論甲以鐵鍁劈之適中某之腦門頓時倒斃當將甲等四人交保看管一面赴縣請騐奉化縣費邑尊帶令差役人等檢騐屬實塡明屍格遂將甲等四人鎖帶回署照例詳辦又寍城利市橋舟子某甲硬借某乙銀錢乙不允甲備洋烟燒餅裹之又備火酒一壺到乙家將吞服之爲藉屍圖詐地步乙不知其來意見有火酒燒餅順手將取餅以啖中不肯與乙奪而食之甲心知餅中有毒不能明言遂乘機先逸踰時乙果毒發乙家始知誤食麥餅所致所剩餘餅劈開果有生烟急與灌救已無及矣乙之親屬向甲家吵閙將赴縣控告甲畏罪挽入求和願出英洋百元與乙爲殮葬之費始得寢事又南鄉翻舌渡命案前已錄報兹聞兇手顧泰昌忽於初十日赴縣投到徐邑尊飭差看管當卽提案泰昌初猶游移及用刑乃實供不諱邑尊飭差釘鐐收禁照例詳辦至收屍時所拿之屍親現已具保釋放矣 
[營兵滋事續聞]  
　　寍郡營兵滋事前已錄報兹聞提憲歐陽軍門已將滋事之兵斥革各責軍棍送府請騐胡太守以兵旣責革亦不深究仍將四兵送還立將某君斥退回籍矣 
[皖垣雜事]  
　　某甲夫婦年近六旬太平縣人寄居西門外之溝兒口甲頗有積蓄生二子其長子於去年病故媳某氏甚賢翁姑欲令改醮而媳惟飲泣誓死靡他今年六月甲亦逝世其姑更待之虐月之十二日因小忿激成巨怒竟將媳毒打遍體鱗傷次日氣絶隣右不服擬爲報官經人勸阻中止聞媳之母家在涇縣父母已亡恐無人爲之昭雪也○三伏已過炎熱更甚初八至十一日寒暑表升至一百零八分刻聞距省六十里之羅家嶺所有人民牲畜日有倒斃卽省城内亦有疫癘養生者其愼之○十三日清晨驟起風暴各街坊凉篷吹倒者不計其數沿江渡船貨船撞壞者十餘隻兩柴船打落江底幸人得逃出無恙惟一渡船撞碎老翁一手軋斷誠司憐也 
[彛陵秋信]  
　　宜昌訪事人云初五以後大雨連朝長江溪又起蛟將茅屋冲刷淨盡初七晨有器具順流而下見者不敢撈取以水性湍急故也江中有男女屍二具載　載浮男屍經人撈起掩埋女屍則泛泛中流不知漂歸何處也○某日之夜天大雷雨砉然一震聲大而宏某宅墻垣遽被擊倒雷火由窻而入室内皮箱木櫃等器無不粉碎虚空有一衣箱衣敗如灰不能復用○江中水勢前已漸消近因急雨傾盆水又陡漲近岸街市荇藻交縈　初九日又漸漸退去云○前月江通輪船駛往上海修理至本月初九日始返宜昌日内江寛並不往來而客貨之赴漢　者高如山積又有某客購得花板數百方均附江通船于十五日往漢云 
 
 

Page 3

 
 
[詳述小火輪炸裂事]  
　　小火輪炸裂昨已將大略登報兹查得此船係浙人姚某所置同友人李姓及開鐵行之王某來滬托虹口源昌路寍人阮紀茂製造繪成圖樣言明價銀二千八百兩立有承攬近已工竣出塢定於二十一日下午六點鐘船泊怡和碼頭約姚等到船試行姚與阮商在四馬路外灘守候船可向南行駛以接姚等下船將解纜啓輪時阮同執事人及銅鐵木各匠登輪有西國裁縫店主亦欲同去又有銅匠某本要上船阮言西人定做之鎖匙要緊尚未完工不許隨行銅匠隨回去赶做鎖匙及做完到碼頭船已開行在船者計船主舵工水手生火等十二人并行主阮紀茂同執事人各匠并朋友等通共三十餘人向南駛至四馬路口碼頭姚李二人已在等候遂停輪傍岸有木匠三名以爲時將晚卽行起岸而返姚李王三人遂卜輪折回其時適前有拖帶駁船之小火輪行駛船主命管機器人加煤添水以兾奪過前船及駛至虹口祥生船廠前忽砉然一聲儼如山崩地裂水鍋炸裂船身粉碎人均落水當時有拉住木板浮在水面者救起六人中有姚李二人及水手等雖受微傷不難醫治當無性命之憂其餘或因鍋中熱水燙傷頭面肚腹或手足擊傷當由巡捕頭派捕舁傷者送至仁濟醫院醫治生火頭目名長壽送在同仁醫院救治尚有生火及水手三人自行回家就醫俄而撈得屍首三具及撈至昨日下午已共得九人其間阮紀茂及執事人水木匠并裁縫等之屍也均舁至該行相近之荒地上分别認領阮之父母妻子皆撫屍大慟其餘屍屬莫不悲傷該屍屬等旋各備棺成殮并聞尚少屍身十九具須由網船用滾鈎打撈巡捕頭令包探王阿二往查一切情形又經水巡捕頭撈得水鍋上鐵板一塊係用舊之物新造之輪船本不宜用舊料現存在捕房俟有續聞再行照錄 
[歇浦叢談]  
　　前日禮拜六下午寓滬諸西商齊集坭城外賽馬塲中抛球處玩耍由某英商爲主就賽馬廳設筵欵客衣冠畢集歡洽逾恒○是日黎明起黄昏止英捕頭諭令包探輪流守候坭城　稽查來任馬車東洋車小車貨車拉圾車及乘輿步行騎馬挑担之人一一記載盖承工部局新董之命將以整頓地方也○三馬路某氏婦專糾　碰和乂麻雀藉以捕頭漁利前日賭徒某甲三戰三北遂將妻氏衣師典質得洋銀三十餘元逹旦通宵爲背城之惜及天明結帳而洋銀忽已空空不覺色然以駭曰嘻是豈被賊竊去耶某氏怒謂爾本無洋銀何得妄言失竊豈欲圖賴博進資耶甲以旣　輪銀又經失竊懊悔殊甚後遂不知所終 
[保人難做]  
　　上海縣飭捕役柴樛提抗不遵結之應文生應逃避無蹤致該捕將辮自行剪斷云云兹悉應本由該捕具保嗣經裴邑尊訪聞意圖避匿傳柴詰問柴稱頃間小的與應會晤諒無避匿事情容次日往傳司也及至應家其妻告以早經他往該捕情急恐難免於受刑遂剪去八千根煩惱絲在應家坐守應妻知事不得了央人向該捕言自限三日内投案該捕兀之囑赶緊找尋送案說者謂倘應不到恐保人至案必致轉覓保人矣然則保人豈易做者哉 
[行兇自斃]  
　　寍波人丁某年約二十餘在上海某煤炭行爲棧司前夜八點鐘雇坐東丁洋車由英租界過帶鈎橋至法租界捕房後面下車車夫向索車貲丁無以應時則飲酒過醉登起兇心扭住車夫痛毆行人咸抱不平齊聲喝止知犯衆怒意欲遁逃而東倒西歪的立足不穩以致墮入浜内經甲乙丙三乞丐入水打撈及獲屍身早已肚腹膨脝體如氷冷矣丁之斃也由南墮下及撈起則在北岸之地係英租界由英巡捕報知巡捕頭飭包探陳阿九查悉情形帶三丐爲証一面傳到地保准備報官卽有丁之叔父到來知姪死於酒後滋事與人無兀隨投寍波會館備棺成殮浮厝塚間乞免報官臨騐云 
[上海縣署瑣案]  
　　黄晉元控兒子小狗忤逆一案已紀報章前晚裴邑尊升堂訊究黄稱小的向在虹口頭壩開設祥順木器店兒子年纔十六歲終日遊蕩屢訓不悛前日忽與費關興費至和二人騎馬出遊經宿不返及回胆敢向小的硬索洋銀小的略予訓責伊竟大肆咆哮小的無奈扭赴會審公堂控訴蒙蔡大老爺移解到案叩請嚴懲小狗供稱小的年幼無知不敢逞兇叩求寛宥邑尊飭晋元將小狗痛責二百了釘旣上脚鐐收押自新所候提二費到案覆訊○前記范勝銓控金文毁物索賄等情裴邑尊庭訊之餘范稱小的柤五老峯前公記房屋開設麫筋店旣搬進公記經租人朱升竟又將是屋租與潘阿法旋由已革地甲金文毁壞物件欲索陋規朱稱范確曾向小的租房旋卽冋絶是以另租與潘范不知因冋又將物件贸然搬來小的祗得倩地甲瞿瑞囑令遷去范恃强不遷致多周折金稱小的並不敢索取錢文亦無毁物情事邑尊問曰爾可將租劵呈閱答稱租劵尚未立就邑尊謂旣無租劵則此屋未經租定可想而知着交差看管候傳潘到案覆訊核辦○徐阿貴售賣新閘西首大王廟左近吳淞江漲灘地怡和洋行因有地與是地毗連禀請英領事照會江海關道札縣查辦裴邑尊提徐到案升堂覆訊徐稱是地業已照例升科領有執照邑尊問然則爾向何人買得於何時升科答稱買得已久記不眞賣主姓名矣容緩查明投案禀覆邑尊謂此處　係怡和租地漲灘例不准私行出售爾知之否徐稱叩求交保出外邑尊不准從寛父差看管限令將賣主姓名并地圖呈案候核○朱鴻洲託名機器織布局謊取孫二齊洋銀二十元經孫扭控請追裴邑尊訊明情節押令將洋銀如數交還前日朱求出外料理邑尊令具切結飭差送往機器織布局請總辦酌核施行 
[英界公堂瑣事]  
　　周莊氏與朱吳氏在英租界中口角爭毆由一百六十八號華捕拘至捕房捕頭命一併解送公廨蔡太守飭發官媒候訊察斷○巡捕見錢阿三被吳柴氏毆傷拘該氏至公堂請訊錢則舁送仁濟醫院醫傷○印捕見甲乙二人貧病交攻倒臥路側因一并舁送公堂蔡太守命發棲流公所留養醫治 
[法界捕房瑣案]  
　　昨報紀李韋氏控流氓勾步雲持刀索詐等情葛同轉以勾非安分之徒李韋氏所控亦尚不實不盡判令各人掌頰昨有小東門外及新街各花烟館龜鴇二十餘人群聚大巡捕房訴稱流氓滋事理應重辦若將原告判責流氓必愈加凶横小的等旣被流氓婪索卽不能按月納捐矣備捕頭因商請同轉從權辦理同轉飭將李韋氏帶案准其免責判罰洋銀十元以充善舉勾前曾有案之人今又滋事未便姑容喝令重責手心一百下責畢詰其旣稱安徽武生可有執照答稱武生於光緒九年入學縣試二十一名院試九名學憲姓徐名德輝學師顏並非捐納功名安有執照同轉頷之旋由李韋氏將洋銀十元繳案訴稱勾係著名流氓去歲因西瓜船事曾經掌頰此次大老爺從寛發落恐姓其出外必向小婦人尋仇同轉謂如果再來索詐准爾投案控訴可也並諭勾曰爾須覓一的實之人來案具保下次再犯决不寛容說者謂安徽學政前曾放過徐頌閣侍郎郙從無徐德輝其人其爲信口妄供已爲概見已○蔡金寳手持金簪付質一案已紀報端昨日失主投案訴稱是夜十一點鐘時由天仙茶園至陸稿荐肉店門前驀一身穿魚肚白短衫之人將簪攫去此簪買自慶雲銀樓計重五錢價洋十六元葛同轉將蔡研詰蔡供簪由他人搶得擲在街心小的見而拾歸持向押鋪付質鋪中人僅許錢五百文包探傳押鋪夥姚祖基送訊姚供稱是夜十點鐘後其人持簪來押小的騐係金質許質洋銀十元同轉謂失主失簪已十一點鐘時何云十點鐘後且蔡供爾僅許伊錢五百文今又改稱洋銀十元實屬狡猾判罰洋銀十元以充公欵蔡深夜搶簪碍難輕縱喝令笞責二百板枷號一月簪交失主領去說者謂該押鋪於十點鐘後開門受押已違租界定章况將值洋十六元之物許以青蚨五百其居心之兇險盖已不問可知矣罰以示懲謂非咎由自取乎○巨竊楊翰卿行竊金表牽涉露天通事王大英一事曾紀報章昨日葛同轉飭楊王帶案問爾等究於何時相識南誠信吸烟時所談何事王供小的於六月中旬在鎭江與楊相 
 
 

Page 4

 
 
識二十七八日遇諸南誠信僅與閒談並無指使口竊之事再四研詰堅執前供喝令掌頰四十下押候查明再核又問楊曰爾與王在烟館究竟商量何事曾同往船中行竊否答稱並無他語惟偕王送雨傘至天津碼頭小的行竊之事王實不知旋有失主謝輔卿投案同轉將失單檢點逐件向楊盤詰楊供稱零星衣服皆由胡正大取去小的推取表及碎銀問胡身上衣服若何答稱胡穿拷綢馬中哆囉麻　衫面形消瘦頗露烟容身材比小的略長此刻不在鎭江定在白下鎭江寓七濠口馬立師洋棚左近白下則寓下關招商局對面同轉問爾之同黨究有幾人如肯供明本分府當從寛發落釋爾妻子回家答稱妻子被小的陷害現在有病惟求大老爺施恩願將各同黨開單呈案同轉隨令仍還押○祥發棧案内汪其桂之中人項錫三李幹臣投案代汪繳洋三十元葛同轉問汪何以不到答稱已往吳淞同轉令於禮拜二偕汪來此將梁正興之十五元一併繳案以充賑欵李又呈一保單請保誑騙某錢莊學徒洋銀三十八元之吳如玉同轉飭將吳掌頰二百下准其保去從速出境○十四日堂期有老婦馮薛氏姘倩夫唐因川攙扶到案誣控木匠董仁福毆傷昨日葛同轉傳訊管房人楊桂生楊稱小的曾聞隣人言及實係該氏不是方互毆時該氏有黨三四人董則僅有二人同轉將該氏大加申斥並判笞唐一百五十板具結交保○浦東于家橋人張勝全偕妻舅唐幸生兒子阿孝至捕房訴稱媳婦陸氏不守婦道屢次脫逃皆在母家尋得近又私行至滬與其父母同寓彩視街十號門牌竹器店中請爲提究捕頭派人往拘僅獲陸錢氏餘皆不見昨日葛同轉在捕房研訊原告伸訴前情陸錢氏供稱夫名榮華僅生一女時陸歸寍並非逃逸同轉怒謂究竟人在何處答稱聞昨日由母舅帶往横沔鎭矣同轉限三天内交案違干嚴比○有一秃子在案下合十南和葛同轉謂爾係出家人因何到此秃子訴稱十七日客寓主土金法失去客衣解送案下大老爺判令賠償洋銀一元王無力照賠押至今日小僧已將洋銀墊出情願不追可否叩求釋王回去同轉允之秃子遂連呼阿彌陀佛而去 
[棲流公所來信]  
　　英大馬路善餘里施醫局經收吳門周秉臣墨蘭潤筆洋五元六角誠一堂主人葛理翁惠助臥龍丹四百瓶午時茶二百包充作敝所善舉之用筆　春風遍生枯草囊中丹藥普救羣黎仁術仁心可欽可仰敬請登報奉揚仁風倘儒林文士墨客騷人能以書畵慨助如周葛二公者則陰隲呌鳴功德無量實有厚望焉 
[寄懷梅石道人]  
　　梅因和靖留佳話石號清虚自可人寄語丁溪橋畔水淞南日日盼歸鱗[  高昌寒食生]  
[蘇省撫轅抄]  
　　十八日委署太倉州程禀知交缷元和縣事宜興縣孫茂橿禀知交缷回省正任靖江縣張嘉言禀知奉委發審局幫審差指分江蘇大挑知縣胡廷琛安徽人禀到候補布庫大使孫彭齡禀知奉委藩轅監印差○十九日候補同知金鍾彥孔昭芬均禀辭赴金陵文闈差府知事何墩禀知奉委赴江北緝捕差卽辭縣丞陸琪江北一帶緝捕回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海文報局賑所助賑摭要]  
　　自來天災流行從承有如今日之甚者乃東省始則旱荒繼成水患綿綿不絶直有不可收拾之勢此有心人所惄焉心傷而深欲援手者也兹承本埠　隆質交來兹谿陳翔翰募洋四十元又馮献臣馮星如兩户各十元○懷德堂十元○江西贑州府茅店厪局王募爐坯洋四十元○揚州電局王募爐坯洋六十六元○松江輔德堂募元魁會上賑款洋四十元○本埠盤記棧交來常德李潤德堂常平銀二百兩又梯雲堂常平銀十兩○京都全芸翁募京平銀三十六兩○朝鮮平壤電局晏蓮蕖翁募曹平銀三十六兩○京都松樹胡同刑部張募京平銀九兩九錢○兩廣電局沈小園本埠募第八批規元四百兩○萬隆質交來寍波馮　堂翁募洋三十元又銅洋十元○蘇城恒孚銀樓經　桶捐洋八十一元有另○協同慶交來福建厦門勉力氏五十元○平望趙爽秋募三十元○本埠元甡莊交來周急子一百元又來保孫氏祈安氏兩户各六十元○瀘州電局王募洋六十四元○福州電局募交庽關安雅堂　受記三十元○無錫知仁莊經交石塘灣積榖會四十元○祈安氏居求行事一切平安洋一百元又祈安氏求家門平安五十元○常昭凝善堂募廿二批洋七十七元續來廿三批周維新翁募洋三百元又來廿四批洋三百另二元○安慶招商局梁麗泉翁募居易子奉母命將赴九華　地　殿還願貧移賑洋一百元○金匱楊夙根翁經託顧守愚先生經募洋八十元○建寗電局談募規元三十四兩四錢諸善士好善性成源源佽助俾敝所得資接濟而災黎咸慶更生此功此德艮非淺鮮吾將爲助賑諸善士决之曰必有　慶[  同人謹誌]  
[輓廣寒宮侍史袁伯欽一律錄呈高昌寒食生曁焦琴館主指政]  
　　松筠正好艷陽時底事狂風吹折枝昔日紅牙同按拍深宵绿螘共傾危揮毫風格追王勃潑墨雲烟擬愷之從　人天悲異路那堪遺稿讀君詩[  蘅杳館主乍稿]  
前歲意琴室主有留别詩余未及和今聞仙逝感慨係之卽用前詩原韻率賦二律聊當挽歌錄請高昌寒食生百花祠香尉同政○無限牢騷無限憂仲仙前日獨登樓十年海國清名重一曲河梁舊句留作客天涯輕萬里論文筆底有千秋而今不禁人琴感空向詩壇溯勝遊人間無地可埋憂撒手怱怱返玉樓化蝶夢中眞亦幻君有漆園蝴蝶眞皆幼栩栩紅塵悟夢遊句騎鯨海上去難留招魂肯信東坡死作賦應悲宋玉秋見說蓉城别舊主御風還趁列仙遊[  丹徒劭軒詞客少仙楊家禾拜稿]  
[上海四馬路陳春記奉賑公所收解奉賑糧食第二單]  
　　敬啓者前承各善士概助高梁第一單收付清帳早登報簡諒邀公鑒今將第二批財生輪船裝去高梁五百六十六石捐數芳名開列於左○周梅記規元二百兩愼餘號四十六兩二錢怡記行費宜記各十五兩七錢五分劉賑德十兩零五錢姚生記五兩二錢五分施少翁撥來東甄潜名氏洋一百元東甄裕大號三十元陸穌卿喻福齡唐炳奎三户各廿元錢九如十元殷會書三元○捐册李子記規元十兩同春裕記十兩温處總棧洋四元龔壽萱四元朱幼如二元沈少樵二元金鳴謙堂一元八角王匡伯一元箬溪居士一元以上共收規元三百十三兩四錢五分又洋二百十八元八角七三四百元一百六十兩零五錢九分九厘兩共計元四百七十四兩另四分九付糧價元五百九十四兩三錢又下力元一兩三錢八分三除收凈墊元一百廿一兩六錢三分四○再第三批由大沽輪船裝去高梁五百十石承怡和公司捐免永脚合并聲明以誌謝　七月十八日同人公啓 
 
 
 

Page 10

 
 
   
 
 

Page 11

 
 
[光緒十五年七月十三日京報全錄]  
　　宮門抄○諭旨兩道錄前○發抄硃批四道○台撫兼學政劉　奏爲台南北一律考試完竣摺○東撫張奏爲揀員陞補知州摺○湖督裕奏爲遴員接署總兵篆務片○又奏爲代奏提督因病請假摺○又奏揀員升補都司摺○七月十三日内務府國子監侍衛處值日吏部引見三十七名禮部二名宗人府十五名都察院三名翰林院一名廂紅漢二名○絪貝勒假滿請安○恩景等謝充講官恩○四川叅將佟在棠謝恩○肅王續假十日○豐公續假二十日○掌儀司奏十五日祭奉先殿澤公行禮○召見軍機崑岡續昌佟在棠○發抄張曜奏已革副將陳榮耀請留工差委奉硃批着照所請欽此○又　縣令椿齡性情輭弱寍陽令陳文　毫無實政均開缺另補奉硃批着照所請吏部知道欽此○譚鈞培奏石膏井大使李鳳翔暫緩引見奉硃批着照所請吏部知道欽此○又補用守周濟泰補東川守奉硃批吏部議奏欽此○○太子少保福建台湾巡撫兼管學政一等男臣劉銘傳跪奏爲臣由台南回考台北現在歲試一律完竣恭摺奏報仰祈聖鑒事竊臣兼管台灣學政本年舉行歲試已將前赴台南起程日期奏報在案臣於四月初一日乘坐飛捷輪船起程初二日至彭湖查看砲台工程初三日駛抵台南府城開考二十二日考竣二十三日由台南起程二十四日回抵台北府城先將巡撫衙門積壓案牘略事清理三十日開考臺北各屬五月二十一日考竣臣俱嚴密關防秉公衡校兩棚與試文童併計不下四千人武童六百餘人均各取進如額本年恭遇恩科除考列等第生員以歲作科外仍各隨棚錄取遺才届時一併起送入闈鄉試臣查各屬文風臺南以彰化安平爲上嘉義鳳山次之臺北以淡水爲上新竹宜蘭次之武風大略相等所有塲規士習均甚安靜惟於臺北查獲槍替一名卽發提調官枷責示懲並將失察之廪生扣除又有淡水年逾八十之文童生二名文理平常篤志不倦經臣仰體皇仁賞給頂戴以爲耄年好學者勸臣於當堂發落諭令文武新舊各生一體敦品勵學用副聖朝樂育裁成之至意抑臣尤有請者臺地向分閩粵二籍考試士子閩居其入粵居其二番籍雖係土著應考初無多人自開辦招墾撫番閩粵墾民招徠踵至番民涵濡德化知讖亦開近年以來文風蒸蒸以日盛原定學額不敷登進現在府縣分治應俟學額厘定之日酌量增廣以宏教育而勵人才容臣另行具奏辦理所有臣由臺南回考臺北歲試一律完竣緣由理合恭摺奏報再臣往來臺南臺北沿海轄境並臻安謐堪以仰慰宸厪合併附陳伏乞皇上聖鑒謹奏奉硃批知道了欽此○○太子少保頭品頂戴山東巡撫臣張曜跪奏爲知州員缺緊要揀員請旨陞補以裨地方恭摺仰祈聖鑒事竊照膠州知州　錫祺補授臨清直隸州知州接准部覆坐光緒十四年十二月二十日行文按照限减半計算扣至十五年正月初五日作爲開缺日期所遺膠州知州係沿海繁難外調要缺例應在外揀員調補查補缺定例内載州縣應調缺出俱令於現任人員内揀選調補如無合例堪調之員始准以候補人員請補如候補無人亦准以應升人員題陞等因該州地處海濱政務殷煩緝捕巡防胥關緊要非精明幹練之員弗克勝任臣督同藩臬兩司在於現任簡缺知州内逐加遴選人地均不相宜雖有候補知州亦與此缺未宜例得於卓異應陞人員内揀選請陞查有歴城縣知縣孫符乾現年五十八歲河南固始人由附生應同治元年壬戍恩科並補行辛酉正科本省鄉試中式舉人辛未科會試後大挑一等奉旨以知縣用欽此籖分山東遵例捐免截留十一年十月到省試用期滿甄别十三年報捐本班儘先並加同知銜光緒元年委署藩庫大使印務辦理賈莊堵口大工在事出力保奏奉上諭着俟補缺後以同知直隸州用欽此題署榮城縣知縣三年六月十五日到任試署一年期滿題請實授六年在部捐免歴俸調補章邱縣知縣七年四月初九日到復經調補歴城縣知縣先委署理八年正月十八日到任所有前保同知直隸州用陞階亦經期滿甄别九年調署泰安縣知縣因辦桃源堵口大工出力保奏奉上諭俟補同知直隸州後以知府用欽此十年調署館陶縣知縣十二年大計保洊卓異十三年調署恩縣知縣現署膠州知州印務於十四年三月初三日到任該員吏治明練爲守皆優以之陞補膠州知州實堪勝任惟調缺請陞該員洊舉卓異尚未引見與例稍有未符但人地寔在相需例得專摺具奏據藩臬兩司會詳前來合無仰懇天恩俯准以歴城縣知縣孫符乾升補膠州知州期於要缺有裨如蒙俞允照例一併送部引　見該員係初次請升毋庸聲敘叅罰所歴各任内並無積案及欠解商課錢糧承緝未獲盜案有關降補革職叅限惟光緒八年錢糧未完三分以上十一年錢糧未完一分以上卓異應陞人員例准免議其餘一切因公處分亦免核計所遺歴城縣知縣員缺係外調要缺俟准部覆再行揀員調補合併陳明謹恭摺具奏伏乞皇上聖鑒訓示謹奏奉硃批吏部議奏欽此○○裕祿片再本任鎭　鎭總兵周瑞龍署理湖南提督其所遺鎭　鎭總兵篆務經臣於上年七月間奏明以永順協副將汪迎順署理兹據署湖南辰永沅靖道但湘良禀報該署總兵汪迎順冬春積受風寒感患喘症牽動舊時傷疾醫藥無效於光緒十五年四月十九日病故當將總兵關防封固收存禀請委員接署等情臣查鎭筸鎭本任總兵周瑞龍現在署理提篆一時未能回任所有鎭筸鎭總兵篆務自應遴員前往接署以專責成查有湖南沅州協副將崧煜老成明練營務熟悉堪以飭委署理除檄飭外謹會同湖南巡撫臣王文詔署湖南提督臣周瑞龍附片具陳伏乞聖鑒再汪迎順所遺湖南永順協副將員缺係陸路題調之缺湖南省現在有應補人員容臣另行揀員請補合併陳明謹奏奉硃批兵部知道欽此○○頭品頂戴湖廣總督奴才裕祿跪奏爲提督途次患病籲懇天恩賞假調理恭摺仰祈聖鑒事竊奴才准新授湖南提督馮南斌咨稱該提督於光緒十四年十月十六日奉旨補授湖南提督當經具摺叩謝天恩籲請陛見十五年二月十三日差弁齎回原摺欽奉硃批着來見欽此該提督交缷寗夏鎭總兵篆務卽束裝由甘起程本擬取道陜西山西陸路入都詎途間感受寒濕行抵西安省城左手左骽傷疾猝發相繼腫潰陸行不便因擬改道湖北由水路輪船北上現經行至鄂省延醫調治雖疼痛稍减而腫潰未消運動屈伸不能照常據醫者云寒濕凝結已久傷發較重亟當内外兼治非旦夕所能奏功必須調理痊愈始可就道再四思維惟有咨請據情代奏籲懇天恩賞假一個月俾得赶緊調理一俟就痊卽行銷假北上趨詣闕廷跪聆聖訓不敢梢耽安逸自外生成等情咨請代奏前來理合據情恭摺具陳伏乞皇上聖鑒訓示謹奏奉硃批馮南斌着賞假一個月欽此○○頭品頂戴湖廣總督臣裕祿跪奏爲揀員升補都司要缺以實營伍恭摺仰祈聖鑒事竊准户部咨湖北漢陽協漢鎭陸路專汎都司胡永發升任遺缺係題調之缺應令照例揀員升調等因前來查漢陽鎭陸路專汛都司一缺駐紥漢口地當水陸要冲巡緝彈壓極關緊要非才具幹練情形熟悉之員難期勝任臣於湖北省實任都司内逐加遴選或缺居緊要或人地不宜實無堪調之員自應照例在於應升人員内揀員升補查有補用遊擊兩湖儘先補用都司湖廣督標左營中軍守備高長洪年四十六歲湖南善化縣人由行伍出師軍營剿賊出力荐保今職同治八年補授湖北襄陽城守營守備光緒八年調補湖廣督標左營中軍守備該員勤明幹練任事實心現經委署斯缺巡防深資得力以之奏請升補洵堪勝任且歴俸已滿三年覈與升補之例相符合無仰懇天恩准以湖廣督標左營中軍守備高長洪升補漢陽協漢鎭陸路專汎都司實於營伍有裨如蒙俞允俟部覆至日給咨送部引見以符定制除飭取履歴送部外謹會同湖北巡撫臣奎斌湖北提督臣程文炳恭摺具陳伏乞皇上聖鑒訓示再所遺湖廣督標左營中軍守備員缺係部推之缺湖北省現有應補人員容臣另行揀員請補合併陳明謹奏奉硃批兵部議奏欽此 
 
 

Page 12

 
 
[光緒十五年七月十四日京報全錄]  
　　宮門抄○諭旨十一道錄前○發抄硃批四道○直督李奏爲遵撥宣化練軍馬隊前赴庫倫摺○又奏爲清厘民欠頒發徵信册片○東撫張奏爲前修築黄運出力請奬之員改奬片○又奏爲前因知縣揑詞規避摘頂請還頂戴另補片○台撫劉奏爲向英商購買各砲一律運到起岸價銀付清片○湘藩崔奏報署理藩篆摺○臺撫劉奏爲澎湖一島請建城摺○七月十四日理藩院鑾儀衛光祿寺廂黄旗值日工部引見三名廂百兩十名○湖北叅將樸玉謝恩○掌儀司奏十七日奉先殿親行禮節○召見軍機清安徐樹銘海緒皇上明日卯初至奉先殿壽皇殿行禮○發抄譚鈞培奏請以千總趙學名字更正奉硃批兵部知道欽此○又南寗令陳清昌調署霈益牧等缺奉硃批吏部知道欽此○又建水令丁鴻勳調補會澤令奉硃批吏部議奏欽此○又考核文職各員等第奉硃批吏部知道欽此○○大學士直隸總督一等伯臣李鴻章跪奏爲遵撥宣化練軍馬隊前赴庫倫恭摺仰祈聖鑒事竊光緒十四年十月接准庫倫辦事大臣安德咨開庫倫地方遼闊刼案頻仍奏請飭調宣化練軍前營　隊由臺站前往駐防以資鎭懾奉硃批着照所請該衙門知道欽此恭錄知照前來當飭宣化鎭總兵王可陞籌議該軍前營馬隊自光緒十二年由庫倫撤回卽移紥口外多倫諾爾迤北經棚一帶緝捕盜賊保衛商民安德來咨正值口外冬防吃緊勢難遽行遠調且臺站水凍草枯沿途應需駝隻能否照數供應該官兵應需加餉等項如何籌備亦須妥細查核方可酌定行期卽經咨行察哈爾都統托倫布咨開台站苦累額駝不敷供差此次宣化練軍出邊須另雇駝隻租賃氈房購備糞薪請於該衙門截賸茶馬厘捐項下撥銀濟用奏奉諭旨允准咨請飭調並據練餉局司道查照前調練軍赴庫倫設定章詳請具奏各等因臣查該軍前營馬隊計營官帮辦哨隊官什長正兵親兵伙夫馬夫加夫共合三百五十六員名應分作十起行走以紓台力每起派官一員匀帶兵夫三十五名需騎駝三十六隻另備運載行糧鍋具軍裝火藥等駝十五隻又氈房一項糞薪足用該官兵長驅沙漠遠戍邊荒甚形艱苦自應照案核加餉項俾示體恤除原領薪費餉乾由練餉局循舊籌撥外按出征章程計兵丁二百五十名每名應加月餉扣建二錢每年合銀六百兩又加夫四十名每名支扣建銀三兩每年銀一千四百四十兩又照舊章全營月支不扣建柴草銀八十兩每年合銀九百六十兩又另案加增柴草自十月至四月每月不扣建銀五十兩七個月合銀三百五十兩又兵丁每名應給皮衣銀二兩五錢共合銀六百二十五兩連馬棚帳房等項均由局設法籌撥又兵丁伙夫馬夫加夫共三百四十三名應照光緒六年奏定章程由部庫每名按月撥給辦運米糧各費扣建銀一兩五錢每年合銀六千一百七十四兩仍由練餉局按年赴部預領轉發應用現據該局將夏秋兩季餉項挪措給發其應加各欵自五月分起支並據該鎭王可陞先行借欵購辦粟米筱麵及口袋繩蓆裝紥完固分雇牛車駝隻取道商路運赴庫倫另由宣化抽派馬隊百名赴經棚一帶接防卽於五月内調前營官兵由經棚回抵宣化赶備行裝軍火寛帶行糧該營官郭洪保管帶因沿臺乾旱須俟雨降草肥暢行無阻擬六月十六七日分起拔赴張家口次第出邊前進仰懇天恩勅下户部將該軍辦運米糧各費每年銀六千一百七十四兩先行撥給一年交練餉局委員領回以後再隨時續領俾濟要需至畿防練軍關係緊要未便久役於外應由庫偷自行整頓軍伍俟地面綏靜仍將宣軍撤回藉第經費除分咨查照外所有調撥宣化練軍馬隊赴庫倫緣由理合恭摺具陳伏乞皇上聖鑒訓示謹奏奉硃批着照所請户部知道欽此○○李鴻章片再前准户部議奏清厘民欠糧租頒發徵信册式當經轉行遵照因直屬地方欵目繁多工本巨費難籌已酌擬變通辦法咨部並將光緒十三年應辦十二年新欠曁帶辦十一兩年舊欠糧租徵信册辦竣奏報在案兹據藩司松椿詳稱直屬共一百四十四州縣廳内除定興容城束鹿寍津正定獲鹿井涇阜平欒城行唐靈壽平山元氏贊皇南和廣宗鉅鹿内邱任縣邯鄲曲周威縣磁州赤城龍門遵化廣昌南宮新河趙州柏鄉高邑臨城寜晉定州曲陽獨石口廳等三十七州縣廳經徵光緒十三年地粮均已照額全完毋庸查造徵信册其餘一百七州縣廳光緒十三年民欠及蠲豁緩帶徵地糧又代徵寄莊糧銀並各屬應徵各項旗租旗産錢糧廣恩庫租同應行帶辦光緒八九兩年舊欠糧租徵信册催據各屬陸續造送到司經該　飭令經歴理問等官督匠次第攞印裝訂分頒道府廳州轉發並先後詳送咨部其緩徵限滿及民欠未完銀兩仍認眞徵解嚴禁書差朦混侵蝕等弊至用過工本銀兩另行核實報銷所有光緒十四年應辦十三年新欠並帶辦八九兩年舊欠糧租徵信册完竣緣由開單詳請奏咨前來除將清單咨部外理合附片具陳伏乞聖鑒勅部查照謹奏奉硃批户部知道欽此○○張曜片再臣於光緒十三年四月接准吏部咨稱光緒十二年五月内閣抄出前山東巡撫陳士杰奏光緒九十兩年修築黄運兩河長堤民埝大工出力官紳各員請奬按照奏定章程悉心核議分别准駁清單内開内閣中書劉篤請免補本班以知州不論雙單月選用所請非應升之階應令另核奏明請奬等因轉飭遵照去後兹據該員劉篤呈請改奬前夾合無仰懇天恩俯准將内閣中書劉篤改奬加五品銜出自鴻慈理合附片具陳伏乞聖鑒訓示謹奏奉硃批着照所請吏部知道欽此○○張曜片再德平縣知縣胡啓瑛因調署霑化縣事揑詞規避經臣奏叅摘去頂戴開缺留於河工効力旋因承辦工程愧奮出力復經臣奏請賞還頂戴奉到硃批着照所請該部知道欽此欽遵在案臣前於叅劾該員時卽稱其年壯才明諳悉河務今在工屢派修防各事實屬勤奮異常應請遇有相當缺出照例歸另補班酌量補用出自恩施謹附片具奏伏乞聖鑒訓示謹奏奉硃批着照所請吏部知道欽此○○劉銘傳片再查臺灣辦理防務基隆滬尾旂後澎湖各處建造砲臺購辦大炮臣於光緒十二年三月間具奏遵旨籌辦澎湖防務請撥欵項案内陳明旋與英商怡和洋行議購阿馬士莊新式後膛鋼炮十一尊隨配炮彈架具等件包運到臺所有裝箱上船水脚保險行用一切在内共價規平銀六十萬兩分作三期付給由前辦軍械所委員丁逹意前署淡水縣知縣李家棠訂立合同詳經咨呈海軍衙門曁請總理各國事務衙門轉行出使英國大臣派員查騐嗣准該大臣劉瑞芬先後派騐咨覆到臣又經咨呈總理各國事務曁海軍衙門各在案臣於各該口應安炮位先行酌度形勢分别派定並因澎湖起炮碼頭難於築造復與該英商議定另造屯船二隻包起上岸加給規平銀五千兩仍由委員丁逹意訂立合同存案兹據各口禀報該英商於光緒十四年六月間至本年二月底已將所辦炮位陸續運到一律起岸由各該處防軍驗收無悮所有砲價規平銀六十萬兩業經按期付清其起砲費五千兩一併給領清楚除將起砲合同分咨查照並各砲起上砲台應俟工竣再行辦理報銷外所有臺灣購辦大砲全數運到砲價等項一律給清緣由理合附片具陳伏乞聖鑒勅部立案施行謹奏奉硃批該衙門知道欽此○○二品頂戴署湖南布政使岳常豊道臣崔穆之跪奏爲恭報微臣署理藩篆日期叩謝天恩仰祈聖鑒事竊臣於光緒十五年四月二十八日奉撫臣王文韶行知以湖南藩司孫翼謀因病出缺所遺藩司篆務奏明委臣署理遵卽由澧束裝起程於五月十四日行抵省垣十七日由撫臣飭委藩庫大使祁恩元將印信文卷齎送前來臣當卽恭設香案望闕叩頭祗領任事伏念臣東魯下士南楚備員往歲曾攝藩條旋權臬篆愧涓埃之未報方悚惕以滋深兹復奉委重權藩篆查湘省居黔粵衝途藩司爲錢糧總匯凡用人理財諸大政在在胥關緊要雖舊轍可循敢謂輕車之已熟况輇材莫補尤虞短綆之難勝惟有益矢愼勤勉策駑鈍隨時禀承督撫臣實心經理斷不敢以暫時權篆稍涉因循以期仰答高厚鴻慈於萬一所有微臣接篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○劉銘傳片再澎湖一島爲閩臺咽喉係海防最要之地四面涖海形勢散漫無險可守光緒十一年臣同前督臣楊　濬會籌防務到澎相度地勢楊昌濬卽有建城之議該處紳民亦屢次遞禀求建城垣經臣商令澎湖鎭總兵吳宏洛詳細察勘定於媽宮地方憑海築城聨絡砲臺以資捍衛禀請於上年八月興工除飭取周圍高厚丈尺確造估册咨部立案外理合會同督臣卞寳第附片具陳伏乞聖鑒謹奏奉硃批該部知道欽此 
 
