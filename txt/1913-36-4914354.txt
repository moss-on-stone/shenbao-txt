# 1913 - 36 - 4914354

 

Page 1

 
 
社說 
[）名無（）二（記兵用藏西]  
　　（二）西藏與內地之交通及沿途情形前清撫輯藏土至再至三皆由四川打箭爐徵兵入藏雖伊犁勁旅間道會師然和寘之南限以蔥嶺冰天雪海道路崎嶇頭痛身熱之鄉未易引繩而度也故今日入藏必道四川而川藏之間懸隔六七千里閱數十驛而後逹層崖疊嶂深谷大川鐵索爲橋皮船濟渡人難並轡鳥不旋飛險阻艱難至斯而極察木多巴塘裏塘經涉土司之境炎風凍雨瘴日蠻烟夾壩縱橫豺狼出没夜畏拙榾（係一種樹木）日食糈粑（卽青稞）偶有蠻觸之爭則累月經年行人斷絶然五金各鑛照海騰淵大利所藏人思染指泰西各國遊歷之使日月無間絡繹於途青海入藏之路經歷番地適在蔥嶺之東爲蒙古熬茶之故道雖屬荒遠尙利馳驅寬平廣邈山嶺無多較之川藏一途奚啻天壤聞西人遊藏之使均由此道往來詳記物產土宜設立卾博（途中標記）謂異日火車飛挽鐵路暢行西道旣通即可聯爲一氣陰謀秘計指掌瞭如而我轉漠然置之度外早宜於此間另闢一途爲藏中後路青海蒙番各部族世篤忠貞惟佞佛持齋好生戒殺勁悍之氣積久銷磨略與塞外各旗相等應選知兵大員兼西甯辦事之職專任青海練兵募集勁騎數千編制以山砲機關砲二種爲主其入藏道途專派幹員經營修理安設郵電芟刈草萊埤者塡之潦者洩之缺者補之嶇嶔者改爲坦直傾倒者易爲蕩平務使車騎往還刻期可逹設藏衛有警則四川爲正青海爲奇旗隊爲前茅蜀兵爲後援遲速相均短長相救犄角之勢甚足恃也此道貫穿南北聯絡江河寳氣所鍾含金孕玉如能博察礦苗集股開採地利旣出人力以通荒寒寂寞之區不及十年即成富庶雲南入藏之路由維西出口經貉貐野人地方向西北至巴爾即入藏境溯雅魯藏布江轉西北至甲穆逹與川藏大道會合計程比之取道巴塘察木多洛隆當捷千數百里而氣候較温出產亦富間有平原可資屯墾若此路早占地步經營完善不但滇藏之間交通便利將來滇緬劃界亦可遠在𤞰　貉貐野人之間不致近逼川藏害及腹心 
[（三）西藏與緬甸印度之關係]  
　　緬甸水道伊洛　　瓦底江南北三千餘里通滇界各土司地其道里表最要之區土名貼交墩一名藏波能勾卽前清分界處灣曲甚多兩旁皆崇山峻嶺有一夫當關萬夫莫開之勢怒江之西蠻暮及孟硔等處其地數百里皆前清孟養土司地故名孟養此中多產翡翠琥珀樹膠梗木材料而膠樹取膠尤勝於阿非利加所產之樹膠世界產膠惟該處與非洲耳當英人據緬時曾遣人窺探該處虛實均無華人遂盡爲其有如前清先撥派華兵數十名駐守彼必不敢侵掠旣侵掠後華兵始至彼乃詰責前清總理衙門嚴行交涉反客爲主故孟養土司屬地新街蠻暮等處本歸我國而前清執政未悉其中出產及國防上之關係恐釀事端拱手而讓諸英國也今但以野人爲界糾葛正無已時山之內外皆土司地與雲南迤西等處相毗連由蠻暮分三路一通滇界一通騰越一通大理英人現有鐵路由仰光（即英屬埠頭）逹阿瓦（即緬甸京城）二十六鐘可到聞此路有將接修至巴坎底入西藏以逹巴塘之議至北印度與前後藏祇一路相通名帕克里內有地三百餘里屬哲孟雄雪山內土名竹木山外土名錫起查哲孟雄酋主曾面許英人越界築路每月私受英人越界築路銀一千兩名爲請英人保護其實爲英之附庸藏王聞之責問哲孟雄酋主而酋主佯作不知藏王乃率兵出關據守其地英人囑其卽退若逾限不退立卽開仗英人攻退藏兵旋卽占據後復强要入藏設立領事遂通商焉（未完） 
 
 
 

Page 2

 
 
命令 
[一月二十六日臨時大總統命令]  
　　任命江瀚署四川鹽運使此令 
　　任魏租旭署河南高等檢察廳檢察長此令 
　　任命夏繼泰爲山東岱北觀察使汪聲玲爲山東岱南觀察使丁爲魯爲山東濟西觀察使吳永爲山東膠東觀察使此令 
　　國務總理內務總長趙秉鈞呈稱據山東都督周自齊呈請任命安仁爲濟南警察廳長應照准此令 
　　國務總理趙秉鈞呈稱據山東都督兼署民政長周自齊電呈請任命莊陔蘭爲秘書應照准此令 
　　川邊鎭撫使尹昌衡電呈稱邊務巡防管帶陸軍上校顧復慶値裏塘失守之際攫取餉械擁兵先逃迭據沿途漢番控告並有擄掠情事請予禠革訊辦等語該管帶前在裏塘失事厥咎本重茲復以攫餉擄掠迭被控告若不從嚴究辦何以肅軍紀而服人心顧復慶應即行褫革歸案審辦此令 
　　指令國務總理　據該總理等呈稱擬將外交部僉事劉符誠王繼曾均叙五等等語應卽照准此令 
　　指令國務總理　據該總理等呈稱擬將司法部秘書羅文莊週叙三等左坊進叙四等等語應即照准此令 
專電 
[北京電]  
　　法使康悌氏二十五日赴外交部謂個人意見頗望借欵速成此時中國宜急於承認庫約以去俄國之惡感免致反對借欵陸總長以外交借欵係屬兩事等語拒之 
[北京電]  
　　俄法兩國以同盟關係急欲以借欸爲外交要挾之具英美日德四國則謂此種舉動與借欵宗旨不符故有一說謂該團內部漸致分裂政府中人則盛傳英美日德四國將墊欵七百萬元仍以銀行團名義爲之之說又小借欵如瑞記谷利斯浦皆有可望故二十五日俄使又催索賠欵時政府已决議先還但局面如何變化現仍難言 
[北京電]  
　　憲法研究委員會大綱係採各都督原案惟兩湖皖新等省並未列名 
[北京電]  
　　各省設立國稅分廳一事因前次派往各省之視察員不能得力致瘠省贊成而上中等省皆一致反對即北方諸省亦然袁總統已函令周總長暫行緩辦似將以國稅廳爲籌備財政統一又一蹉跌 
[北京電]  
　　河東張士秀等來電引咎自責并謂即日來京投到政府已電飭王占元趙倜兩軍暫緩進攻并命將河東軍隊歸趙倜節制軍民兩政亦歸其管轄 
[北京電]  
　　日本關東都督福島氏定明日（二十八）起程來京 
[北京電]  
　　共和黨歡迎入黨之內蒙各王公並睿王溥倫等內有扎賚扎特王年方十四歲鄰近烏泰歷被俄人迫脅皆不爲動最爲奇特 
[北京電]  
　　世續函催皇室經費並訂期公同調查皇室財產 
[北京電]  
　　章太炎昨日（二十六）晉謁袁總統僅見秘書章謂尙將赴奉似不十分决裂 
[北京電]  
　　安慶代表儲乙然王浩如蕪湖廬州代表張知章旅卾代表黃邦俊方元庚旅潯代表程光棨旅贛代表阮貞瑞旅津代表許南先旅蘇代表江紹杰旅滬代表田庚胡慶培并旅豫奉等處皖人代表某某等均先後至都定於廿九日會同在京皖同鄉要人籌議解决皖事 
特約路透電 
[北京電]  
　　法國資本家代理克拉杜及杜却爾特二君與中國財政總長磋商設立中國實業銀行事宜爲日已久聞已簽定合同該銀行定資本法郎四千五百萬元法國資本團出三分之二中國出三分之一中國應出之欵欵亦由該團供給作爲借欵該銀行之總行設於北京並於各省設立協辦之中國銀行由政府派員管理以便各省滙兌董事部設於巴黎中政府得派員一人以入該部管理部設於北京法國資本家與聞此舉者爲倍爾茲萊君現任巴黎京城鐵路之總經理巴黎電氣公司之董事及其餘公司之總董董事共有資本英金二千萬磅又維克托君爲著名某公司發起人該合同尙未由參議院批准因該院人數不足不能開議之故惟預料該院對於此事不致爲難 
[北京電]  
　　六國借欵談判現在進行順手每日會議時間頗久故借欵成立似已有望不獨墊欵有著已也 
[北京電]  
　　現在南方各省擬以南京爲國會地點茲悉此事之影響已漸及於六國借欵且此事更足以徵各省扶助中央政府之未能一致外人亦以爲中國各省實未能一致扶助中央政府以故延不承認民國其他與中國鄰近之各國更因而生心已在邊境各地着著進行雖原因衆多未易枚舉然各省之未能一致實爲各原因之一也 
[北京電]  
　　袁總統已覆書哲布尊丹巴書中詞旨約略如下庫倫之不能脫離民國嘗爲執事反覆言之國成立以世凱爲總繼承前清所有土地及一切政權執事宣布庫倫獨立曾招清廷之反對故民國亦未便與蒙古一隅有所商謀凡不法之徒擾亂國家者民國政府無不按律懲之故得海內翕然執事以兵蹂躪庫烏等處恣意殺戳慘不忍聞而高位之員復受執事虐待執事之兵焚刧居民强淫婦女種種行爲較之最惡之匪盜殆猶甚焉民國政府亟思維持秩序豈能任國民之遭人凌虐而不施拯救乎且內外蒙旗除庫倫附近懾於執事兵力之各旗外均願反對執事故由蒙古來京之多數王公貴爵無不翊贊共和歸附民國各省司令官莫不義憤塡膺欲與執事一决雌雄世凱雅不欲塗炭生靈故分别飭令靜候中央訓令固猶冀或可逹和平解决之靳望也尙希執事熟權利害而翻然悔悟則民國當予執事以特别優待並當推廣佛敎俾五大民族共享昇平之幸福此則世凱等所昕夕蘄望者也言盡於此唯執事熟思而審處之瀝陳肺腑竚盼德音 
[倫敦電]  
　　每日電聞宣載聖彼德堡來電謂蒙古赴俄專使於星期六日謁見俄國陸軍參謀總長其林司基將軍求其續派陸軍人員赴蒙協助組織蒙古軍隊以防華軍於春間大舉征蒙目下庫倫有俄國軍官兩員蒙古專使請加派十員及下級軍官與敎授若干員 
[武昌電]  
　　路透訪事今日赴尙武營（譯音）參觀所製汽球現已築造軸吊安置煤氣發生器大約諸事預備妥帖後將於舊歷新年試飛云 
[廣州電]  
　　英總領事及法總領事已允協助城中警察禁止華人售賣或吸食鴉片聞現有西人數名擬於外國租借地內帮同華人零售鴉片據廣州海關稅務司報告目下仍有鴉片入口蓋律僅禁止零售並未禁止入口故也 
[九江電]  
　　江新輪船運到來福鎗七千枝及子彈甚多乃黎副總統所定並無中央政府批准執照稅關以此事通告郭統領郭乃請示中央後得覆電命其如數抄没該項軍火現存於距九江六里之三水嶺（譯音）派有兵隊守護九江現有黎都督之兵數千分隊駐紮 
[南京電]  
　　此間已嚴厲實行禁煙章程當道近在下關監視焚去私運之雅片甚夥並演說勸戒民衆勿吸雅片 
[南京電]  
　　此間德領事署今日慶祝德皇生辰極爲熱閙中外各代表赴該署賀者甚衆并有德國海軍軍樂一班在署奏樂 
[倫敦電]  
　　巴爾幹各邦在倫敦媾和之代表决計將談判决裂 
[倫敦電]  
　　巴爾幹各邦代表將作書宣言和議之所以决裂係土國不允承認各邦條議所致各邦代表今日復行開議當將宣言書之稿底共同討論然後决定此書呈遞土國代表之日期惟此書呈遞後媾和談判是否就此告終或限以短少時期俾得再加酌奪該會均須一一研究 
[東京電]  
　　現因大北電報公司遞信部尙未訂定詳細辦法故上海日本中間海電電費新章二月一日尙不致實行實行之期大約須在三月一日之後云 
[東京電]  
　　大阪電氣鐵道公司在某山所築之隧道於昨夜坍塌埋没一百五十人登時派人救援惟恐所埋諸人難以得生 
[東京電]  
　　加藤男爵已抵新橋報知新聞代表曾往謁之據稱彼並未由政府　以外務部大臣之任惟曾由桂公爵請其就任現所組織之新政黨副會長耳加藤男爵對於外國政策除謂英國並無侵略西藏之志其志惟欲維持現狀外餘不肯有所討論又謂現英國僅欲於中國求商業之發逹耳 
譯電 
[北京電]  
　　六國銀行團中之風波起滅無窮一星期前該團因巴爾幹風雲緊急無力付欵致借欵談判因以中止旣而歐洲大局漸有轉機各銀行家陡覺脫去束縛以爲可付欵中國詎知法國代表對於顧問員之職權獨持異議蓋此顧問員實爲所籌保全債權人利益辦法中之重要部分故也中國則以此與餘事牽合而執口談之合同爲據致談判復遇頓挫大有全局皆變之勢英法德三國代表日昨（二十五日）在巴黎開會豫料當有良好之影響更望此間外交團於今晚會議後各使之意見較前益爲融洽今日下午銀行團亦將集議對於所爭之點將堅持不讓據現象觀之六國借欵已决定失敗蓋前之種種希望旨無徵效故也然尙有兩大原因可以使談判爲之復活（一）中政府現急需欵以應舊歷新年諸要用不得不竭方讓步以期欵可到手（二）袁總統際此境况措行政務異常困難各國必當以扶助袁總統爲第一要圖六國之中以俄國之態度最爲强硬中政府曾答覆俄使謂目下已在籌欵繳付俄國之賠欵該使接文後復於星期五日致文中政府詢問繳欵日期 
[北京電]  
　　六國銀行團已向財政總長周學熙宣稱余等願繳付墊欵惟日期數額皆須倫敦主斷借欵談判現已繼續進行 
[北京電]  
　　俄使前致中政府之公文聞曾公然宣言謂俄國因前得海關入稅羡餘之一部分猶未足一千九百年至九百零一年應交賠欵之數故擬以北滿海關入稅及各礦抵付此欵云 
[北京電]  
　　財政總長周學熙因財政支絀議將本月軍餉官俸按六成給發 
[北京電]  
　　抵京之同內蒙古各王公已由袁總統接見當以規畫財政及行政之條陳呈與袁總統該條陳與敎務完全分開現已移交國務院審奪 
[柏林電]  
　　俄皇已准蒙古陸軍裝配俄國武庫所存之鎗砲子彈 
[倫敦電]  
　　巴爾幹聯盟各邦决議與土國决裂媾和談判 
[倫敦電]  
　　格萊菲克報接土京漏查之電文紀星期四日土國政界風潮先是統一進步黨領袖安佛及黨中餘員乘馬率衆百餘人入政府公署正門衛兵並未擱阻安佛卽下馬與黨員賴其及太拉特二人並其他官員同入首相府而各大臣正在該處開會集議首相基亞米爾之副官時在側室向衆瞰視該員及賴齊姆之副官並秘密警吏一員均爲衆擊斃賴齊姆聞聲出視不意首中鎗彈倒地而亡安佛旣見首相乃逼其發誓續戰否則卽當辭職首相狀極鎭靜答願辭職於是各大臣皆就逮至晨間二時始經釋放維時政府公署門外之人增至數百之衆有發愛國主戰之演說者有朗誦禱詞高呼國歌者有印人兩名亦雜人叢之中向回敎敎徒演說謂印人實與土人同一心魂云云政界中之反對統一進步黨者因衆欲加害現皆避入各大使署之內 
[雅典電]  
　　天時漸佳希臘皇太子已復在皮柴里進攻土營土軍軍力近已大增拚死抵敵 
[買爾太電]  
　　英國戰艦愛德華第七號與齊倫地亞號已奉命開往東方 
[巴黎電]  
　　法國海軍大臣已復令戰艦二艘準備開往東方 
[柏林電]  
　　法國各報復議在君士坦丁外海舉行海軍示威運動德國已切實宣言謂列强若以强逼之舉加於土耳其德國殊不欲與聞故法國之提議現未必實行 
[栢林電]  
　　土耳其新內閣已復召集解散之上議院與下議院解决和戰問題 
[巴黎電]  
　　法國下議院今日投票表决信任政府同意者三百二十四票反對者七十七票投票之際首相白利盎君忽氣喘色變惟未幾體卽復原議院雖已表决信任政府而首相宣布之政策外間仍多反對者聞因改革選舉制度未洽衆意之故 
[杜摩杜沙拉（意大利）電]  
　　飛船家皮愛洛佛佛克今日下午（二十五日）在白利格乘飛船昇空於二十五分鐘內飛越阿爾浦斯山後在此間安然降落 
公電 
[陜西都督張鳳通電]  
　　民國成立倐經一載省自爲制凡百焚如中央操統一之大名各省呈解裂之實象中華民國四字內部自不承認何問外人暴俄助逆咄咄逼人空穴來風理無足怪大總統苦心焦慮竟然有此次現行劃一地方官廳組織之敎令整齊靈活實爲醫治現今癰瘓麻木之良劑鳳　不敏業已著手籌備遵照實行反對者根據約法起而力爭義正詞嚴足以動一般之聽然於原令中地方制度俟參議院再行公布施行所請未免抹煞原令一則曰各本官制公布以前均應悉依本令辦理再則曰一面爲整齊現制之圖即一面爲施行新制準備解釋本極詳明權限原無踰越指爲違法毋乃太苛吹毛求疵智賢所病况本無疵何用吹求如謂暫行官制亦應交議則對於各省之自由規定者又將何說各都督民政長可以自由規定者於大總統而反靳之立國取統一制度大總統列爲政綱有議者業經公認政令之疲於今爲極與其曠時廢事徐以俟議院之議决何如先行整理較爲便利外患方烈內治宜先意見不融浸成決裂鳳　心所謂危不忍不言公等憂時慮國敢請合力維持促敎令之進行卽所以尊崇國體謀實事之統一即以鞏固中央臨電馳依諸希卓察 
要聞一 
[大借欵停滯後之救窮策（北京特約訪員一葉子）]  
　　借欵問題以政治主旨而拒絶與由經濟關係而躊躇不决尙有可疑不能發見明確之理由至在京六國團代表雖不甚願倫敦資本團墊欵然亦不欲全然破棄借欵條款爲欲維持民國現下之窮况以借欵條約接續有效欲就在亞之六國銀行一時不受歐洲資本之影響者姑舍一千萬乃至一千二百萬之說而墊交二百萬元現因在京資本團代表有於最後交付現金以前不能專决之議論以是至今尙未决定但目下仍有在京運動爲小借欵者如左 
　　英人廓克來路格利斯浦代表 
　　英人巴吉爾中英銀公司 
　　法人克特 
　　奧人福志瀉 
　　德人廓志男爵 
　　其他尙有數人 
　　以上承辦借欵之運動者雖非有任借大借欵之意然曾爲相當之運動世人所知惟此中有欲以訂結借欵契約目的仍在售出爲攫取利益之計者亦未可知此時 
 
 
 

Page 3

 
 
以資金供給慫恿動運我政府者亦决不少 
　　然在我政府方面年關在邇今始開端借欵究得於年內爲現欵之授受否殊難料也然無借欵决不能渡此年關以是一面電致各省謂此際不問全國通用與一省通用或採何法一時發行不換紙幣以之救燃眉之急渡此年關至年關經過後借欵成立然後再行兌換如此方法得渡過本年之年末否一而對於小借欵之運動者竭力迎合之小借欵比之各資本家大有讓步之意或者當有一二之一千萬乃至一千萬以內之借款成立爲外間一時喧傳焉 
國務員挂冠史一朿 
[周學熙]  
　　大借欵成立中道消議茲悉周總長自接得六國資本團函謝絶提前交欵後卽於十九日出席國務會議詳陳大借欵交涉以及來函實在情形且云當茲財政支絀因辦理不善遂致借欵未能成立略述辭職之意以明責任當時總理及國務員等慰留曰六國資本團自行謝絶提前交欵决非總長之過惟至此地步六國資本團已不可持尙有克利斯浦銀行團巴典銀行維納銀行等代表在京曾向政府提議承辦借欵至再至三亟宜改變方針舍彼就此交涉借欵或可從速成立充補舊曆臘末之需欵至辭職一節時局維艱政府稍有更動恐人心浮動牽涉大局且貴總長力任艱鉅業已日久不可因此事未協遽萌退志務請奮勉與各銀行開議借欵以濟財政之危局云 
[朱啟鈐]  
　　交通總長朱啟鈐日昨遞呈總統請予辭職聞其原因除與黃克强有意見上之誤會外尙兩大原因一係交通部進欵全恃鐵路而鐵路所入之欵多爲政府挪用殆盡正式國會成立後預算案無彌縫法必受議員之彈劾一因路政司長葉恭綽倚賴總統任用把持部務總長命令亦在所不受故朱憤極提出辭職書以免將來四面受敵也刻總統已電召楊士琦來京令其繼長交通矣 
[梁賚奎]  
　　農林部次長梁賚奎日前呈請辭職因與總長意見不合陳振先平日對於公事不能切實整頓而於任免員司叙列等級每每私心任事不公不平以致部員對於陳氏忿忿不平時有致函詰問之事並有當面詰責力斥其非者陳氏自知其非且無口辯才每當員司詰問時輒爲赧顏羞汗口不能道一詞梁次長平日處事極爲公正每談此事深不以陳爲然故本部員雖屢有質問梁氏絶不爲之排解陳氏以次長原係伊所舉薦不無私誼此次受部員種種窘辱梁氏竟置身事外毫不爲理故對於梁氏時有怨懟之辭梁氏則謂次長對於部務應負完全責任若部員因部務糾葛不爲調處梁某甘自引咎今陳氏以一己之私致起部員之詰責此非部務可比梁某非舐癰吮痔者流乃受陳氏非分之責實不甘心故决計辭職云 
[國民研究憲法之熱誠]  
　　正式國會不久成立其根本問題即爲憲法近日共和統一國民民主四黨黨員以此議決權自當屬之國會而研究討論之責則當公之國民聯合組織一憲法討論會專爲研究憲法上各種重要問題茲得簡章錄下一本會以討論憲法上各種問題預備國會之提案爲宗旨二本會以共和統一國民民主四黨中各推出八人之黨員組織之三本會以每星期二爲常會期但得開臨時會議四第二條所列四黨皆有提出議題之權五凡議題提出後各會員應報告各本黨於下會期開會時陳述本黨之主張公同討論六討論終結應將各黨之主張及理由詳記於事錄七會議時以會員一人爲主席主持會場秩序主席由各黨之會員輪任之八本會公推會員二人爲幹事掌理會務九本會聘用書記員一人庶務員一人分掌一切事件由幹事指揮之斡事得因必要情形臨時雇用人員十本會經費由四黨平均負擔十一本會以國會制定憲法之日解散十二本章程經二黨以上之提議得公决修改 
[羣進會歡迎蒙古王公大會紀事]  
　　羣進會於十九日假西珠市口天壽堂歡迎蒙古錫王巴王巴貝子逹員子烏公托台吉愛台吉那台吉及恰克圖自衛團團長陳永海本會參事扎松山長春支部長邵避沉并送胡理事惟德張參事元節持節赴歐是日由陳參事蔚報告開會宗旨徐理事固卿致歡迎詞略云庫俄協約發生全國震動實在叛逆民國者不過庫倫一隅並非全蒙且發生於前清時代其遠因皆由官吏貪玩媚外惹起蒙人惡感俄人遂藉此煽惑致生此次交涉實則自共和告成漢滿蒙回藏五族一家何分畛域且蒙人成吉思汗威震歐洲蒙人固可發憤自雄蒙人强卽中國强何遽棄主人翁之資格而求奴隸於暴俄專制之下耶我會觀操日本各獨立國均住上等寢室獨朝鮮人住野外茅屋繼參觀皇室我及他國觀操委員均得署名朝鮮人則否被保護國如此可慘將來俄人對待蒙人殆又甚焉今日本會歡迎蒙王諸公希望諸公回蒙後宣布共和眞相勸蒙人全體贊同共和提倡國民敎育以備主人翁之智識與能力同作中華民國之主人翁維持東亞和平云云次由陳永海報告庫倫近狀邵避沉報告東三省情形尤爲沉痛最後沈佩貞女士演說略謂共和告成凡屬同種應聯合爲一大族不宜再有五族之分顯示區異今諸王公之來確爲融合種族聯絡蒙藏之起點云演畢賓主盡歡而散 
[程雪樓痛論時局]  
　　程雪樓都督昨致統一黨本部王揖唐書云（前略）統一黨經我公在京重整旗鼓驟復舊觀尤深佩慰迭接本部來函瀝陳十可亡之電爲方今世局痛下砭鍼復設政務討論會刊行雜誌爲討論憲法張本卓見偉籌均爲救時急務德全竊謂方今國基未奠內憂外患疊起環生人皆知有可亡之道而苦無救亡之策卽有救亡之策亦無有犯衆論以慷慨直陳者况言之非艱行之維艱耶况言之尙難其人耶是故蜩螗沸羹而鸞鳳絶響黃鐘毀棄而瓦釜雷鳴屈平所由一瞑而不顧者良以此也即如憲法財政兩端一爲國家根本之法源一爲全局盛衰之樞紐憲法起草一事經德全通電各都督商榷政見尙多賛同但欲改正國會法二十條及提議起草會案二者卽殊費手此非各黨在院之參議員各秉公心國家根本法將無從而遽臻完美臨時期限愈長影響大局尤鉅一可慮也至財政則鄙意設國稅廳以爲集權中央之計足矣然各省用途此豐而彼儉中央部電朝令而暮更旣無全國統一之規徒爲內外疑沮之計借欵合同久未成立整理方法徒託空言經濟前途萬分危險此又一可慮也此外如崇道德以固根基整紀綱以維百務商閣制以保行政之獨立愼賞罰以勸海內之人心均爲要著但恐如來電所云當局者徒以模稜兩可爲應付之方而無直捷痛快之手叚浸成暴民專制時代則雖和緩不能治也來書睠懷時局聊復縱論及之昨布政見商榷會宣言書諒經察廳橫流滄海幸惟勉力搘持鷓鴣南翔便乞惠敎程德全拜啓 
雜評一 
[今日之借欵]  
　　今日之大借欵枝節叢生波起雲詭忽而謝絶忽而調停忽而所爭之點堅持不讓忽而復遇頓挫全局皆變求之愈殷持之愈堅一言以蔽之曰受外人之侮弄而已我對之憤憤 
[今日之蒙藏]  
　　今日之蒙藏或則宣告獨立或則乍合乍離討之不能撫之不可恃外人爲護符視共和若仇讐殊不知親我者猶可與我俱存背我則炫赫一時終將不臘大韓殷鑒昭昭若揭我讀羣進會徐理事觀操日本之言我思之沈痛 
[今日之官吏]  
　　今日之官吏與昔之時大不同矣昔之時尙有一二效惓惓之愚忠百折不廻以盡瘁王事者今日則一言不合挂冠而去借欵失敗則辭職欵項模糊則辭職甚者不得志於同憭則亦辭職幾幾焉奉不事事爲名高而以一去塞責焉者嗚呼民國何貴乎有如此之官吏哉我聞之齒冷 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[直隷第一區衆議院覆選揭曉]  
　　本月二十五日爲順天府衆議院覆選之期在順治門外下斜街賢良祠內投票國民共和兩　均在附近設有黨員招待所黨員往投票者皆由招待員引入招待所內休息投票　門前有巡警數名凡投票者驗明票証始准入門場內簽到處及換票處爲一室寫票處投票處各爲一室每室內均有管理員及監察員數人照料一切投票畢則由另一門出傍晚六鐘即行開票届時覆選公所門前已有守望巡警將大門緊閉門外投票者約有二十餘人皆被隔斷不准入內當詢其原因始知此二十餘人到投票所時已過法定時間監督業經將票匭標封投票人因不得投票羣起大譁監督飭將門關閉無論何人不得入內室至八鐘時投票人自知自己遲誤雖爭無益乃漸次散去投票所遂開匭檢票茲將當選人姓名票數錄左 
[覆選當選人]  
　　鄧毓怡大興三三恒鈞宛平三二韓增慶大興三一 
　　李榮晋武清三Ｏ馬文煥香河三Ｏ金治厚大興二八 
　　王吉言三河二七 
[候補當選人]  
　　張世培通州二五 
[甘肅近事紀]  
　　甘肅僻居隴右各報鮮有紀載故東南人士於該省軍民兩政素多隔膜茲接隴友來函述及甘省軍情及回民蠢動情形爰述其槪要如左 
[回民近况]  
　　民國成立以來該省漢民稍知五族共和之義者雖蔑視回民不若昔日之甚然此風相沿已久輕侮之心仍未能遽去諸懷故向爲漢民壓制之回民漸萌叛志雙方糾葛依然與前清時代無異現在蘭垣回民約有二百萬人以上此等回民初均私藏鎗械一有事變卽將暴動至執甘省回民之牛耳者卽爲甘州提督馬安良及馬福祥二人惟馬福祥現未赴任仍居蘭州操縱回民勢力遠在趙都督之上此外如升允亦與回民關係不淺有向某者深慮回民蠢動一面組織哥老會召集會員一面與陜西老會員互相聯絡準備抵抗回民至漢人有勢力者惟趙都督賴巡警道張提督等數人而已然其勢力則均遜於二馬云 
[軍隊統計]  
　　駐屯甘肅之軍隊如下（一）關州步隊十六營馬隊二營砲隊二營（一）蘭州附近步隊十一營馬隊三營砲隊二營（一）涼州附近步隊三營馬隊二營（一）秦州附近步隊十三營馬隊五營（一）寧夏附近步隊六營馬隊二營（二）固原附近步隊十四營馬隊四營共計步隊六十三營馬隊十八營砲隊四營以上軍隊一營之數或百人或一二百人不等云 
[汪氏子不能保父書]  
　　蘇州城紳汪伯春爲前清已故侍郎汪柳門之公子曾於去年托羅某將父遺名書古畫數十箱運甲售與日本某學士得洋二萬嗣被父執前清翰林葉覺裳君知悉以伯春不應將先人遺澤賣與外人大加申斥伯春自知不合仍托羅赴申購回並願認加利息詎該日人堅執不允羅某回蘇後兩造大起衝突現均赴地方審判廳起訴汪伯春委任律師沈復羅某委任律師陳則民不日卽可出庭辯護矣 
[東三省中日記者大會詳誌]  
　　中華民國二年（卽日本大正二年）正月十九日東三省中日記者大會假巴爾虎門內敎育總會開大會來賓林領事黃司使陳都督代表黃君豪敎育總會代表孫蔭南農　代表佟祝三懇植會代表楊　川府議事會代表楊濟川諸君及各界諸君並會員等統共八十餘人十一時三十分搖鈴來賓會員依次入座發起會員襟以白花贊成會員襟以紅花開會會員顧君次英述開會詞云本日吾東三省中日記者大會在吉林省城第一次開會本會員承本會全體會員囑報告開會緣中謹先將本會成立以前之一叚小厯史報告諸君吉林在六年前無所謂新聞更無所謂報界自前五年本地紳士組織一公民日報其時本會員主任筆政而日本兒玉先生亦初到吉林擔任大阪朝日新聞通信員朝夕相見是爲吉林兩國記者第一次之接近嗣後公民報一變而爲吉林日報再變而爲今之吉長日報然始終主任筆政者爲本會員而兒玉先生亦集合同志組織一吉林時報前年本地各士紳又組織一新吉林報雖中間稍遭磋跌然不日重整旗鼓於是吉林中日三報社感情頗密社員無一星期不晤面者去冬羣議感情旣洽不可不集會表示其眞際十一月遂有吉林中日記者懇親會之組織是爲吉林中日記者第二次之接近十二月又以範圜太狹勢力太薄東省輿論兩國又時有誤會影響頗大時議組織爲東三省中日記者大會南自大連營口安東奉天鐵嶺長春北自哈爾濱海倫齊齊哈爾凡中日各記者一律通告不數日函電交馳均荷贊成於是有本日第一次中日記者大會之舉是爲中日記者第三次之接近本會過去之歷史如是東三省者中國之領土也由東省推之內省向來報界必推上海京津上海有報界公會京津亦有報界公會而東三省踵　之其後有報館俱進會則已擴充至於全國視各地局於一隅者範圍稍廣矣最近京津又有中日記者聯合會則由內國眼光放爲世界眼光範圍尤廣矣故以本會比較舊時歷史非復各地公會之比卽京津聯合會祗京津兩地視本會地盤亦較局促然本會决不以範廣稍廣即以東三省畫爲界綫本會蓋純以此會爲初點而庽後此無窮之希望也夫中日報界均爲後起先進之國必推歐陸近如巴黎各國記者大會其範圍以世界爲範圍其勢力則世界報章普徧之處即其勢力所及之地卽日本東京之國際新聞協會亦以世界爲範圍蓋世界文化愈進社會和平之幸福愈大人類道德愈進眼光亦愈遠普通社會惟視現勢爲依據能從現勢中提高一層引進一般社會使又進一新世界此種能力尋常社會固無此也卽具有極偉大之勢力如政府如軍隊亦無此凌空遠駕之勢質言之舍新聞界無第二之機關也蓋惟新聞有指導輿論之能力當超然於現勢之外而先進一步卽如現在世界之最流行最充滿之主義必曰國家主義新聞界亦何嘗不各有國家使僅遵守此主義又何必爲國際新聞之聯絡然其勢力必充至世界者何耶固知世界主義亦時有各爲其國家主義所利用究之其所謂國家主義者必先之以世界主義流通無滯然後其國家主義能存立其中故有時兩主義不能相容寗犧牲其小者保全其大者人道之賴以不墜舍新聞無此偉力也曩俄皇常倡弭兵會日本亦有人倡天討府之說此均非事實所應有而在此主義有濳勢力於世界者殆將來之新聞界平本會由此初點中國自東省推之內省日本則推之各地新聞爲中日全國之聯絡再由東亞聯絡環球爲世界平和之　線則將來之希望也過去之小歷史將來之大希望旣如上所述然欲爲　之歷史增光輝後之希望樹基礎非從現在地位切實聯絡　空論耳夫中日號稱同種同文而交通已逾數千年近數十年交通益便兩國人民往來益形接近有此種種歷史　感情浹洽無間矣今感情尙待聯絡則非十分接洽可知邇來國際上國民交際上表面固無大障碍但事實所在時覺有一重障礙橫互其中此障碍安在則吾中日新聞記者不能辭其責而東省記者尤不能辭　例如一新聞發生其是非眞僞在疑似之間而兩國記者第以國家觀念故不免揚己而抑人次則不知不覺各有極端之論調夫新聞傳逹之速之廣尋常社會辨别力甚薄弱全視報紙爲依據故以極端之論調遂形成極端之輿論輿論旣走極端方今世界雖有大力亦何敢違反輿論而影響遂不可勝言矣本會之不能不聯絡感情非得已也非曰新聞記者動云調停但不走極端一據眞事眞理爲衡其有疑誤各盡勸告總以親洽爲主依昨日預備會第一案之决議誠心做去其種種聯絡方法則或由智識交換或由往來交際或由互通消息障碍一空則論調變而輿論亦變輿論變而事業上皆有互相提携之槪則社會和平之幸福必能日增一日此則本會對於現在所最注意者也抑尤有言者凡天下積重之勢欲挽回救正之必恃兩種之原動力一則由正當機關誠心爲之一則天然之趨勢由前之說本會之辦法是也由後之說則今日自兩國政界及各團體均極贊成可知兩國人人心中有聯絡之意兩種原動力俱備本會之前途或大有可望乎本會員學淺詞拙願諸君鑒其大旨諒其議論不周不備之處本會員所感禱者已 
[黎宗嶽被逮之原因]  
　　日前黎宗嶽因衆議院選舉事來皖忽被軍隊逮捕於都督府維時有軍界多人以黎前在大通吞蝕鹽欵意欲重辦柏督以此事關係甚重一面全力保護一面電請中央辦法頃奉大總統來電云查黎宗嶽前在大通封售商人引鹽計銀八十萬四千一百餘元曾於上年五月間通輯勒追有案現旣自行回皖　卽由該督勒令清算以恤商艱而重稅欵并聞北京財政部曾有電來皖謂前清英法借欵作速滙解否則恐前次抵押之厘金彼將派員實行管理等語对此皖財政司李司長亦電復該部云辛亥年大通欵十六萬爲黎宗嶽吞没無從滙解至壬子年應解之欵目應卽日籌匯 
[粵警廳禁煙之嚴厲]  
　　粵警廳陳景華執行烟禁異常嚴厲凡城中居户吸烟者每日被拿不下十數起各視其人以處罰多則千元最少亦十元於是有煙癖者紛紛往香港澳門等處藉作逋逃淵藪亦有交結洋行傭役恃沙面租界賃一房屋以作吸烟之所者因此一般烟民趨之若騖而洋人亦得略分其利本月十八日警廳密派偵探稽察烟民竟拘獲英人啡吵一名送英領事懲辦英領即將啡吵鎖禁沙面亦每夜自行派差嚴搜以杜烟犯躱入吸烟從此烟犯及少一藏身之所矣 
　　又是夜警察分區偵悉清水漳二十二號門牌住有殷户羅宅家藏烟土私吸乃由警兵與羅宅僕役先行商妥暗以僕役作線該警兵等當於夜深時用梯由瓦面而下入屋搜查羅氏僕引之入房聞箱果見煙土甚多立卽帶回區所罰銀千元查羅氏號子祥卽前清議員此人頗有體面云又當搜查時東廳聚有多人共义麻雀中有數名乃係高等審判廳法官及檢察廳書記官此數人皆衣裳楚楚立卽解回警廳聞須每名罰銀五百元方允釋放惟司法司以搜烟爲警　之責罰欵乃司法司之責現欲爭回自辦文牘往來頗有爭論粵省法官有此怪劇亦可聞也現陳景華以連日搜獲　烟罰不勝罰十九日又發出佈告詞云二年一月一日以後凡吸烟及藏有烟具者必嚴重懲罰早經通佈乃因此被逮者日尙數十起本廳長不忍國民罹於罪罰爲　苦口　告有烟癮者切勿吸煙有烟具者速行銷燬萬勿玩視特再佈告 
[鄂省已允停鑄銅幣]  
　　中央財政部前以卾省現尙鑄造銅幣於將來統一幣制收回舊幣均有無窮困難爰電請迅即停工黎夏二公以鄂廠現鑄紀念銅幣將來統一幣制時可以無須收回并以卾省紙幣充斥全恃銅元維持是以電復該部暫緩停鑄乃前日財政總長周學熙君又電催請停鑄其所持理由大致以民國統一幣制時必取虛金本位考諸東西各國之趨勢証之中國內地之商情將來之本位必以七錢二分之銀幣則是各項當十文之銅幣必須收回發行五分一分五厘之銅幣現鑄紀念幣亦當　銅幣之一何以不須收回况鑄用銅幣固爲維持現狀惟將來收回時與濫發紙幣同一幣害弗若一面停鑄一面嚴禁銅元出口則現時市面旣無危害將來收回銅元時亦少困難聞黎夏二公以現下暫行停鑄如果缺乏銅元時仍須開鑄等語電復矣 
[漢口建築新市手續]  
　　漢口建築新市籌辦已閱一年耗去經費數十萬僅成一紙街道　此外别無成績日前大賚借欵簽字時漢口商民人等紛責建築籌辦處之糜欵無能公請取消改組市街工程局委任周葆貞爲局長縮小範圍辦理詎大賚借款逾期不付借約亦遂作廢此籌築新市過去之事實也現軍民二府擬請中央政府於大借欵內撥借一百萬磅祇以修築馬路爲目的並改委陳振鵬君總理其事陳君體察情形盡心籌畫對於馬路工程手續擬分三時期其每期籌辦之事如下（一）漢口舊有街道無論已燒未燒均就該地段內商務繁簡情形詳細考察以定馬路加寬之丈尺並預計該地面將來之繁僻另闢新路或减少舊路各若干條（二）查後城馬路以外京漢鐵路以內地面寬闊向無市場此時須極力經營以圖發逹擬於此處多闢支幹路各若干條俾漢口市場可以直接擴充（三）漢口鐵道以外所有後湖地面均極窪下擬從孫家磯至襄河上游赫山附近開新襄河一道卽以掘出之十塡高後湖修築馬路爲間接擴充漢市之用此爲最要之點云 
[請兵保護駐馬店敎堂]  
　　河南磪山羅山兩縣地方近日匪氛大熾磪山縣城原駐陸軍一排近竟被匪擊敗日前匪黨並宣言將於日內刦掠火車拆毀鐵路種種惡耗信陽等處現已一律戒嚴張都督亦已諭　駐信陸軍統制李　撥派砲步二隊赴羅剿辦而駐馬店意國敎堂卓神甫亦以匪黨有焚燬敎堂之謠深恐河南軍隊力薄難恃飛電湖北黎都督請兵保護黎都督因鄂軍祇紮在武勝關以南駐馬店係屬汴境事關匪亂交涉特電詢李統制現狀當由李統制電復云駐馬店原有步兵一排現尙平靖惟磪山東北有匪滋擾業派步　馬往剿駐馬店意國敎堂病院大約以該處駐兵無多聞之警惶茲承鈞電已層派步兵一連前往鎭攝諒可防患於未然矣 
[朱都督對於國稅廳籌備處之政見]  
　　浙都督朱介人君電商財政部云財政部鑒奉部電聲明稅廳權限至佩惟事　改革財政大計劃有不能不從長計議者原中央設立國稅廳本意求稅權統一起見至爲正常深所贊成但就事實推究必須國家稅地方稅劃分定當又必須國稅中之收入與支出配定當然後有國稅廳以專管徵收事宜有某機關以專管支放事宜有某機關以專管審查事宜三權鼎立各分職守依據預算案實行而財政大定矣今者兩稅尙未劃定預算案尙未成立各省收不敷支大略相同每遇困難無非於收支兩方面統盤計畫臨時騰挪今讀大電財政司專管預算决算統計事宜國稅廳專管徵收事宜然則支放事宜應屬於何機關將來收不敷支之責任應負於何機關每月不足之欵是否由國稅廳擔任抑時時電請中央計畫此中問題頗費研究深恐兩不負責必致貽禍臨時也竊以爲目前辦法祇能仿照江蘇原議將國稅籌備處暫行附設於民政長公共機關中會同財政司實行籌備俟兩稅劃分定當預算支配成立再行分清權限各司其事庶於過度期間手續不致紊亂事關改革不嫌求詳是否有當速候電復 
[浙民政長舉定四司紀聞]  
　　浙都督兼任民政長實行軍民分治應設四司前已有人極力運動詎朱省長夾袋中已有人物密電中央荐任茲探聞內務財政二司仍以屈映光張壽鏞二君蟬聯實業司則舉定沈鈞業敎育司則舉定方於笥（前吳興縣知事）聞已得中央復電認可大約陰曆元旦卽可揭曉矣 
[浙都督派員檢查溫處水陸軍]  
　　温處巡防營隊於光復後因各屬匪氛不靖秩序紛擾特經軍事會議通過劃分左右兩翼添設處防統領即以軍政分府呂東升君充任俾資統馭現呂統領因事辭職雖經都督懇切慰留而呂君去志甚堅該防長官即須改派惟右翼軍隊除舊有外經呂君絡續添募現計已增至五營餉需軍火在在支絀値此多事之秋勦匪禁烟諸要政動需軍隊鎭懾遣散萬難驟行昨經朱都督召集軍事會議公决先派顧問官何君知章馳赴該兩府檢查水陸各軍內務及敎育操防名額防地諸端俟統籌全局後再謀統一計畫聞何顧問已擬卽日束裝就道云 
地方通信直隸 
[國會名單]  
　　直隸衆議院第三區覆選當選人張官雲楊式震王錫泉耿兆棟張國復候補當選人孫松齡蘇毓琦又第四區覆選當選人温世霖孫洪伊馬英俊李家楨張書元候補當選人張鼎彜劉鴻翔張原璟華學　 
蘇州 
[蘇城官話]  
　　蘇城巡警局長石人俊因丁父艱回籍呈報省長業經應省長准委總務科長王禮誼君暫行代理前日石君忽由懷遠原籍來蘇任事查係王禮誼君以石局長與警界各職員感情甚厚故特電促回蘇並禀請程都督應省長允准代爲銷假故石局長趕將喪事料理於二十三日早事來蘇視事矣又電話局長江宗濂因侵吞公欵濫用私人已爲應省長查悉情形改委杜道宗君接辦杜君到差後即將局事極力整頓所有江局長任用之私人亦已一律淘汰矣 
[租船畏盜]  
　　金墅鎭日來到有大帮光蛋開場聚賭聲勢汹汹各棧主收租之船見此情景皆畏避至滸關停泊不敢開往有地方之責者宜如何設法勦除也 
鎭江 
[漕糧减征]  
　　丹徒城鄉公民爲徒邑減漕一事爭執已久日前經于知事赴省與應民政長措商妥洽暫照七折核收先行開征如何减征之處須俟省會成立交議通過再定故于知事已於二十五日返鎭宣示二十六日開征想各鄉民定當踴躍輸將也 
[催繳租金]  
　　鎭江美最時鴻安兩公司躉船碼頭每年應各繳租金五百兩藉充濬河經費近數年來該兩公司延不繳付現已由丹徒市公所提議挑濬運河籌欵不易擬請交涉局與該公司交涉請其速行籌繳以充河工費用云 
揚州 
[銀行難辦]  
　　淮商余篤輝前曾陳請運司張岱山由官設立興業銀行以通匯劃現張運司以兩淮一隅歲入不過千餘萬尙須隨時解交國庫實屬無欵興辦昨已批飭余君知照矣 
[淮營募兵]  
　　兩淮運司張岱山以兩淮引地私梟充斥亟須水師砲划及緝私營兵水陸防衛方足以安商灶而顧運消爰特規復舊日緝私營制招募精壯兵隊先行編練俾便分派各要隘爲緝捕梟匪之用云 
[籌辦法政]  
　　揚州舊有兩淮中學及高等小學入區小學等校光復後各學校以鹽厘無著先後停辦而兩淮中學校址則爲劉民政長汪彜伯君借爲辦公之署中學遂無形消滅現在李知事蒞任已將公署遷移由周君寳鋆胡君顯伯孔君小山等禀准知事署將該校暫充法政學校校址曾經鄭代理知事及李新知事允許並酌撥補助之欵以便開辦現在復有瓜洲董事王子衡君以兩淮機關回復所有舊時學堂宜復還舊觀擬將該校禀由張運司開辦兩淮法政學堂招收舊日兩淮中學學生入校肄業以宏造就惟此說如果實行則周君等所辦之法政學堂又須另行度地矣 
劉河 
[振興女校]  
　　劉河素乏女校上年由徐敬人劉辦第一單級小學男女兼收聘樊復華女士爲手工敎習一年以來敎法完善成效卓著惟校舍狹隘女生有額滿見遺之恨茲由鄉議長吳仲裔發起以舊有之火神廟改辦女校一所現正與同志酌籌經費修理校舍愼敎習布置一切大約二月中即可開學矣 
太平 
[賭徒拒捕]  
　　太平縣濱臨大江港　紛歧爲盜匪出没之區近日光蛋　集一隅日夜開賭以致無知愚民大受其害昨午正在呼么喝六興高采烈之際突由民團長王君親督團兵前往捉拿詎該匪胆敢與民團交仗相持約兩小時之久由團丁奮勇力　當場拿獲匪徒張大一名業已送官懲辦餘匪則已四散竄逃矣 
 
 
 

Page 7

 
 
雜評二 
[請放眼一觀各國之政潮]  
　　近數日來東西洋各國之政潮風捲雲起日有推倒內閣風潮法有選舉候補總統風潮土有反對和議風潮英則有愛爾蘭自治風潮女子參政　風潮凡此皆足以覘其國之政府政黨與一般普通人能力思想之進步者也吾國政界之風潮亦屢起然而政府之能力思想如何政黨之能力思想如何一般普通人之能力思想如何 
[果能解甘省之隱患耶]  
　　外蒙獨立藏番繼起而回部之人心亦復蠢蠢欲助此其禍非釀成於旦夕者也蓋自數百年來漢人與蒙回藏無日不在猜忌隔膜之中故雖宣布五族一家而終未能卽時消釋觀甘肅回部之現象可見一斑今者政府已派馬安良宣慰矣馬爲回族健者得此誠爲有力然豈僅一宣慰所能挽救也哉當自吾漢人先以家人待回族始 
[考古家急起圖之]  
　　吾國自戊戌維新後保存古物之思想漸淡圖書彜鼎金石碑版流入外洋者不少而近年尤甚甘汴間古碑之交涉甫已而北京奉天宮內之古物又有出售消息深堪浩歎夫古物之保存非以供玩好也於歷史上科學上均有研究考証之價値外人所以汲汲焉謀之江浙爲文物所萃而吳中之汪柳門氏與吳洪輩尤以好古稱搜羅頗當今汪氏子竟以父書售於日人致起訴訟嗚呼圖書館之設豈得已哉 
[黎宗嶽被捕原因]  
　　今而後知黎宗嶽之被捕非爲選舉也黎以選舉故而回皖以鹽欵故而被捕嗚呼今日所謂偉人揮金如泥土大者用欵數百萬小亦數萬黎之侵用區區何足道雖然此區區者已數千百國民之膏血矣 
本埠新聞 
[外人推廣租界之奢望]  
　　北四川路界線問題事機日迫迭經市民公會公舉代表謁見陳交涉使邀請履勘茲由閘北巡警局龔局長曁錢沈二市長等探悉外人推放租界著著進行大有不逹目的不止之勢且聞其意欲從楊樹浦界碑起直推至某某等處範圍極廣業已據情報告陳交涉使轉呈外交部請示核辦 
[江蘇都督離滬紀聞]  
江蘇都督程雪樓君閱兵過滬駐節西藏路旅泰旅館已歷一星期茲定於今晨十時先赴吳淞察閱軍隊准於午後一點零五分鐘乘特别快車遄回寗垣 
　　程都督瀕行本擬至各要津處答拜因政躬仍未痊愈昨日午後傳令從者分往孫中山黃克强張季直伍廷芳陳英士馬君武王寵惠陳貽範王人文丁寳銓高而謙朱福詵等處投剌謝步順道辭行 
[總統頒賞温趙嘉禾章到滬]  
　　袁大總統以前通商交涉司溫守堯總統府顧問官趙鳳昌翊贊共和卓著勞勳應各給賞二等嘉禾章前日已由郵遞來滬交由江蘇程都督轉交温趙二君具領 
[李旅長禁烟之文告]  
　　混成第三旅李旅長昨日訓令所部各團營及各水師營云照得鴉片之流入我中國也由來已久洪水爲患盡人皆知然往往知之而又犯之於是國家頒布禁　立定典刑爲富國强民之計因不得不雷厲風行去惡務盡邇來各地方行政長官對於禁煙一事異常注意罰金者有之監禁者有之甚至鎗斃者有之並無論富貴貧賤犯者必究違者必懲吾儕軍人身爲國民之代表人人有愛國之心人人有自强之志痛恨鴉片烟之貽害諒有同情原不至有犯私自吸食之弊自投法網以貽我軍人羞者第人往往有百事之明而不免有一時之誤本旅所屬各團營士兵人數衆多萬一有不肖者稍事大意偶一沾染雖屬瓜田李下究係嫌疑不清誠恐絲毫之犯必至百身莫贖本旅長視士兵如手足奚忍不敎而誅爲特重申禁令俾我全體士兵知所警惕再者鄉鎭人民更屬良莠不齊雖當禁烟法律昭人耳目恐難免有冥頑不靈之徒或乘間取利暗藏烟室或煙癖已深戒除未盡此等煙犯槪由各地方警察或行政官奉行調查之責本旅所屬各團營分防各處軍隊係爲保衛閭閻維持地方起見凡關於禁煙事宜毋得稍事干涉以清權限而免口實 
[查獲私運大批秈米]  
　　前日西鄉閔行鎭稅務公所稽征處查得駁船户計阿泉李小華朱慶華徐阿煥等均承裝秈米八百餘包赴浙省嘉興地方當向查問據云係報明洋關納稅由元昌盛洽記代某某等米行報關等語惟近來私販迭出往往專事朦混且向章秈米祗有運滬並無由滬出運顯係偸運當即扣留報明上海稅務所所長核辦一面并將該米船帶至浦江交水巡看管候示 
[通令停止陰曆元旦免稅]  
　　江蘇應民政長令行上海稅務公所云據丹徒稅務所長曹家麟呈稱竊查陰曆元旦向例免稅一日名爲年關相沿已久民國肇新更用陽曆迨陰曆元旦已届陽曆二月之初豈宜復有年關之舉且上年開辦貨稅改爲產銷進出各收半稅稅已减輕尤非前清重疊收稅可比節經所長將此意傳知各商尙無異言惟聞各處商人狃於習慣仍有元旦免稅之希望若不預爲禁阻誠恐届時結帮闖越雖設法欄截補救已遲擬懇俯賜通電各厘局各稅所先期出示曉諭俾衆周知免致臨時倉猝等情前來合亟訓令蘇屬各稅務公所趕速通告各業商船户人等一體遵照 
[浦江船隻稅規復原數]  
　　上海市政廳總董陸君昨呈上海縣吳知事云照得滬南浦江船雙稅向由商人承收包繳上年光復後由前市長核准仍歸連錦堂承包按月應繳稅銀二千六百四十元其向有之免裝垃圾船照費歸併在內不另征收嗣據該商禀陳光復之初商業疲滯船隻稀少收數短絀請予减繳稅數經市長察係實情暫准每月減繳稅銀二百元批復在案現在瓜期届滿據該商禀請續辦並願力顧公益仍照前數按月預繳稅銀二千六百四十元等情當查該商承辦船隻稅歴今數年尙無過悞旣願加增稅額照原數承包預繳應准續辦即經批復並據繕具切結加具鼎泰德記商號保結前來除給諭承充並出示通告外合行呈請察核備案 
[匪徒攫搶屈臣氏分店]  
　　滬城新北門內直街項正興顧繡店隔壁屈臣氏大藥房分店開設未久前晚十時該店執事李東坡正令各夥收市間忽來匪徒五六人初以購物爲由繼而各出刺刀手槍等物向櫃檯　亂碰嚇禁聲張並由一匪把守大門不准一人出入其餘各匪將李店夥二三人用繩綑縳並用棉絮塞口攫取賬箱內大洋二百四十元小洋二百七十四角並店堂所掛皮馬褂兩件一併取去向北門出城而逸遺下刺刀一把事後鄰人得悉來店將李等解去捆縛隨即報告附近崗巡轉報第五區警局區官汪遜夫君立飭通班巡警前往巡拿而九舖並十五舖商團各會員皆出防在外聞警趕至詎各匪早已去如黃鶴該區巡士只得回區禀復汪君親往履勘一周據李東坡訴稱該匪等共六人除執軍器外大半皆口操粵音汪君勘畢急發電話報告商埠警廳穆廳長諭飭通班偵探分頭查拿該匪等務獲解究昨午穆廳長又派龔科員詣屈臣氏分店詳細勘視以便核辦 
[緝私營示禁鹽梟]  
　　松滬緝私營徐分統前日接准駐圩巡防第二營兼辦緝私營營長蔣澤葵移稱茲奉蘇都督訓令以江寗府之六合縣揚州府之儀徵縣松江府之上海南匯奉賢等縣均係鹽梟出没重要之區必藉兵力鎭攝方免私漏之患飭即分赴各處嚴密巡邏以得緝務茲本營長特擬就勸誡鹽梟匪類白話示文相應移請貴分統分别轉發實貼並請隨時查緝鹽梟懲辦云云徐分統昨已將此項告示轉發張貼矣 
[商緝亭林鎭大刧案要犯]  
　　松江亭林鎭於去年十一月二十三日遭匪肆刧曾經華亭縣知事會營勘緝並禀請江蘇程都督通飭水陸防營以及民政警察各署一體嚴緝在案茲悉華亭縣謝知事以贜盜迄未悉獲誠恐遠颺前日復函請上海縣知事吳君轉函閘北龔警務長通令各區隊長諭飭警探人等一體留心協緝以免漏網 
[報關業亦創立學堂]  
　　本埠西門內蓬萊路南北報關行公所曾經購地建築新屋爲聯絡轉運商業一切地步茲悉該業董事徐菊如王駿生高子嘉等以倡設小學校爲當今之意務地方上多一學校卽平民子弟多增一份敎育故特發起倡設南北報關業公立小學校一所槪不收取學費所需開辦費已由徐君等擔任其經常費業由同業公認並由該業同人公請江確生爲校長現已定於舊曆癸丑歲正月二十日開學云 
[金業商業學校畢業誌略]  
　　上海金業私立商業學校於二十六日下午二時行畢業式茲記其秩序如下（一）開會（二）學生來賓職員入席（三）行相見禮（四）校長龔子英演說（五）敎育會會長給憑由黃君勝之給發（六）敎育行政官訓詞初由縣視學李君頌唐演說繼由江蘇敎育司長黃君　之演說均甚剴切（七）校董訓詞由施君昆仲代表（八）畢業生答詞由第三批畢業生李同春代表（九）校長贈紀念品（十）攝彩是日來賓參觀者數十百人會場十分靜肅極一時之盛云 
[成志女校添設藝術專修科]  
　　本埠新北門內晝錦牌樓成志女學校自本年第二學期由吳君稚暉接辦以來頗著成效茲因吳校長有事在京特商諸前校長陳錢佩芬女士於舊歷癸丑年正月十二日始添設女子藝術專修科附課國文算術英法文并聘請張炳光嚴頌華諸女士主任校中一切事務力求完美以植女子自立之基云 
[共和女校表示成績]  
　　閘北天保里對面共和女學校開辦至今已届一周該校已於本月十四日開周年紀念成績展覽大大昨日又開懇會并舉行畢業式來賓入門先由招待員導入成績室第一室爲手工品第二室爲各科考卷及平時成績由樓而下則爲會場是日先由畢業生表演學藝後由來賓相繼演說頗極一時之盛云 
[伶界聯合會選舉職員]  
　　昨日伶界聯合會開選舉會會員到者六百餘人由會長夏月珊報告本會開辦已數閱月今幸會所落成伶界商團卒業半日學堂開課一切會務粗具規模但會內應辦事件尙多尤當急謀進行茲臨時會長期滿例應選舉正式會長云云衆會員均要求夏月珊連任月珊堅辭始决議改選用記名投票法依票數之多寡選定潘月樵爲正會長呂月樵孫玉聲爲副會長許少卿爲執行部長李福祥爲調查部長趙如泉爲庶務部長朱筱藝爲交際部長夏月潤爲經濟部長嗣復舉定駐會幹事員三人許筱連朱志澄江仁虎等卽由主席振鈴散會已五點鐘矣 
[林曉然回籍]  
　　林君曉然此次奉命來滬調查北四川路界務事會於日前偕同閘北龔警務長曁四五兩區鄧龔兩區員步行至該處華洋交界處詳勘界綫茲悉林君因事於前日乘輪暫回福州原籍一俟事畢即行回京覆命 
[葉阿金究應歸何處審理]  
　　英商歐德利輪船水手周杏生因與管艙人葉阿金在浦東三井碼頭串竊値銀四百兩之鐵胡蘆周由水巡獲解公共公堂葉經南區警局拘獲現周杏生已經公堂訊實判押三月一面并函致南區移提葉阿金到案訊究昨據水巡捕房包探投廨禀稱奉諭往提因南區亦欲提周質訊以故葉未提回英領康君以周已訊實收押自應將葉送廨併究未便以周就葉遂商請關讞員再行函致南區俟復再核 
[軍政府安有此作竊之書記]  
　　河南路永和祥號客王惠卿蔣壽生譚長連蔡祥星等同控南京人周仁卿扭銷圖竊昨由捕房解請公共公堂訊究據周供光復時在南京軍政府爲書記前因來滬謀事未成雖將鐵鎖扭落實未行竊中西官以周係三次過犯着押西牢半年期滿遞回原籍 
[巡警毆辱縣議員之威風]  
　　本邑東北鄉虹鎭地方有猛將廟一所向爲閘北警務公所所用派警駐防廟中邇來該處鄉董會議擬將該廟收回而警區不允前日下午該警因此與縣議會議員王際亨口角行兇將王痛毆身上衣服亦遭污及王因投訴該警務所詎該所置之不理昨午因投地方檢察廳告訴請求驗傷究辦並呈污衣二件陳廳長論候帶案訊究 
[有女客搭致遠輪船者注意]  
　　商局致遠輪船於本月初三日啓椗開往廣州有不知姓名之女搭客一人年約四十餘歲次日早忽患胃痛旋即斃命當由該輪將預存棺木收殮抵粵後卽託方便醫院暫行寄厝並將該女客遺下之木槓小木箱竹籃小鐵箱等送由水上警察存儲候領刻下該警區已出示招領矣 
城內 
[第一初級審判廳民科批]  
　　（王明證訴談土生有意抗傳批）查民事訴訟律對於傳喚不到之原被被臨期不到儘可由一造聲請缺席判决或於判決確定後聲請强制執行並無句攝被告之辦法所請碍難照准（賈鴻盤訴包羅氏掯單阻贖批）呈悉查强制執行章程無制裁原告之規定所請碍難照准惟此案旣經包羅氏聲明異議自應候終判决後方可執行該被告旣將債欵措齊一時不能償還房屋又經本廳發封一債務而兩受拘束亦斷無如此辦法着先將借本五百元呈案原屋卽行發還至包羅氏所請求利息候最終判决後再行核辦可也（趙福全辯訴並請撤銷批）查此案定期傳訊該被告對於原告呈訴各節如有異議儘可到庭辯論乃以一紙空言未得雙方同意遽爾撤銷訴訟殊屬不合本廳現章凡案經定期傳訊一造臨時不到者須受一定之制裁被告豈不知之耶仰仍投案候訊毋瀆 
[傳究烟婦]  
　　本城新北門內某香店主婦某氏素吸鴉片前日下午該氏在臥室一榻橫陳吞雲吐霧之際爲禁煙局調查員訪悉闖入查見正欲拘捕該氏從後户逃逸該員遂回禀奉嚴局長於昨函請上海縣知事吳君立飭催征吏倪少峰前往傳案訊究如抗傳不到應卽改傳協警立提解究 
[研訊索詐]  
　　邑廟東房住持羽士胡松林被陳潤生等敲詐二百元一案已迭紀前報茲悉此案業奉檢察廳起訴昨經地方審判廳將胡　卿陳潤生劉廷基並香火周老五以及保人奚順卿等一併傳到由趙推事會同起訴檢察官危道濟等開庭辯論胡延謝健律師各上堂互相爭辯訊至六下餘鐘尙退庭云 
南市 
[違犯烟禁]  
　　餅師陳茂生賃居馬家廠同源泰鞋店後面餘屋內因私設烟燈容留同鄉閩人過癮被該店主投報第二區核辦區長當派警探前往搜出烟具燈　鍋缸等物連同私吃之閩人林朋清一併解區林供在江亭兵艦爲水手前往陳處探病並未私行吸烟區長得供即派探將林送至捕艦經管帶某君查得林革除已久例無再留當卽帶回一併解至商埠巡警局訊究 
[撞傷老婦]  
　　昨日午前有住在西門內登雲橋之老婦陸徐氏行經南市大馬頭突被某花行之包車夫周阿三拖車猛撞以致跌仆傷及手臂頭面血流不止當由巡士將周拘住並雇車帶同該氏送至第一區經區長訊明屬實令移送第二初級檢察廳核辦 
閘北 
[女子受欺]  
　　繅絲女子張囡囡住居醬園弄內昨扭福源押店夥包榮卿至一區控稱前日伊受某姓之聘夫家送來首飾數事內有金戒一枚持往該店估看不料被包將金戒藏去易以銅戒質之包堅不承認張區長以事無證見斥退不理 
[車客失物]  
　　湖南人張錫三現在福建沅陵縣當審判員前來滬即乘火車赴寧遺失皮箱一只於車站內由四區派駐車站巡士盛昌祥查見車送該區鄧區長檢視箱內有現洋一百三十五元衣服數十件及日本早稻田大學文憑使館證明書等三紙區長命將各物詳細注册出示招領昨張已由寗回滬到區認領自願酬勞該巡士洋四元並再三稱謝而去 
[傭婦串竊]  
　　住居白克路榮愼里四百五十八號之胡如誠湖北籍前清官界中人有婢玉琴本月初被傭婦羅氏誘拐逃逸捲去衣飾方單約値千餘金羅氏之兄羅長太與同黨陳守安前日在閘北分贜被偵探隊緝獲起出原贜金飾現洋等物解送司法科凌科長訊明屬實判移檢廳究辦 
公共租界 
[究誰假造]  
　　華俄道勝銀行控西華德路元盛錢莊夥許贊臣混兌一百元之假羅卜票昨奉公廨王襄讞會同俄副領事升座特别公堂研訊原告西人投訴前情請究訊之許延哈華托律師上堂譯稱此票係由帶鈎橋堍德豐煙紙店夥王松濤　上收下轉向被告兌洋九十八元一角五分被告即持向該行取洋經該行察係　鼎將許拘案實未知情請察並由德豐店主虞根賢經理韓子芳夥友王松濤先後上堂供明此票係舊曆十二月初七日有一體面華人來店兌換因店內無洋轉向元盛兌換洋九十七元八角當扣貼水小洋三角五分實不知僞乞鑒中西官核供磋商之下以事屬輾轉悞收應予從寬判沈開釋假票銷燬 
[騙吞綢緞]  
　　王順記符小弟張小榮顧維卿等環控舢板船户忻阿小騙吞代運値洋二百餘元之綢緞昨由捕房將忻獲解公堂經聶襄讞會同英翰副領事訊實判忻押西牢半年吊案各贜交原告領回 
[因奸串竊]  
　　前在電車公司爲寫字之陳寳華因誘奸鄔友章家婢女銀鳳並唆合竊取値洋四千餘元之金珠飾物携贓逃　瀏河茲經該處警局拿獲於昨由廨移提到案奉中西官令　銀鳳帶堂略詰一過判分别押候禮拜三復訊核辦 
[吸烟失火]  
　　裕源紗廠女工錢周氏因在廠吃食紙捲烟　火棉花內已兆焚如經各工匠帮同撲滅惟木屋一間已彼焚焦灼旋由該廠經理報捕將氏拘送公廨昨日解案訊明判氏押女所一月 
[拐賣女子]  
　　陳阿華湯榮壽串拐十八歲南京女子碧桃來滬圖賣由捕獲解公堂訊判分别押候函致該處檢察廳派警來滬移提在案昨奉中西官復訊一過判仍分别還押候函催該廳速卽派警來廨移提 
[控吞律費]  
　　韓榮源控前在穆安素律師處爲繙譯之顏明卿與許　春騙取律費洋三百元昨由捕房將許提案請究原告投訴前年因訟托許等代延穆安素律師爲辯護士其洋當時交清茲該律師稱未收到是以控究訊之許供此事原告與顏明卿接洽我不過介紹而已問官得供判許押候訊核 
[釁起爭風]  
　　滬西勞勃生路公益紗廠控機匠董阿根與更夫蘇廷蘭串同割斷上機洋紗請追損失洋一千餘元昨奉公堂傳齊見証薛阿根等質訊中西官以董因與工頭高阿許之夥阿束爭風起釁挾嫌暗算已由各見證到堂證明遂判董押滿西牢半年蘇無干省釋 
[訂期會訊]  
　　英商台維司控劉問芻違背合同案內之嚴森記昨由捕房傳案奉諭退候訂期會訊 
[過犯攫物]  
　　新閘白克路朱坤法控匪徒陳阿福攫取伊孩小毛耳上金環由探將陳獲解公堂訊供押查在案昨奉中西官復訊得陳係過犯着押西牢三年期滿再逐出界 
[婢女捲逃]  
　　粵人陳某住居北四川路一百五十二號昨投捕房報稱有婢鳳樓年十八捲竊金飾銀洋値千餘元逃逸無蹤請爲查緝捕頭准之 
[印人打架]  
　　昨有甲乙丙三印人在虬江橋互相鬥毆被五區崗巡一併拘局卽傳電話知照美捕房派探到區移提究辦 
[垃圾違章]  
　　武昌路七十九號及吳淞路四十六七十七號等十餘户均因傾倒垃圾違章被衛生局西人查見報告捕房請公廨傳罰 
[女孩怕賣]  
　　有恒路一千九百七十八號孫劉氏之女年十二歲昨因被母責打逃至梧州路某日人家由該日人送入捕房飭傳劉氏頭回不許虐待 
法租界 
[走失女兒]  
　　張松均之女兒日往滬北繅絲廠工作因家住城內來往不便故寄宿與相識之沈何氏處近來該女忽走失不見松均即以該氏藏匿等詞具控公堂傳訊氏稱張因貧窮使女作工寄在氏處並不貼償房飯等費後因陽曆元旦停工回家竟一去不返婦人並無藏匿情事求察聶讞員判交𪜱帮同尋找 
[先勘工程]  
　　水木工匠敖文庭敖文蘭兩弟兄控作頭徐洪標圖賴造屋工價找洋一百五十二元一案經公堂傳訊徐供敖等承包之水木工程立有承攬寫明牆壁須要若干高低今敖等擅自改短有五尺之多因此將工價照算扣除求鑒中西官會商判兩造至捕房派人同往勘明工程禀復核斷 
[改傳爲提]  
　　歌舞臺戲館前因生意不佳致欠各按目押櫃洋不能驟還後有陸晋甫借該台做包　一台所有售出之戲票洋三百九十多元悉爲各按目經手扣去向經理人楊介人理論推諉不理當卽控由公堂集訊據楊介人供稱陸所控各節並無憑証不能承認廨員因判陸邀同憑証到案再訊昨陸偕同証人投案詎楊避不到案奉判改出提案拘究 
[累及保人]  
　　楊含芳控花星輝不還欠洋三百多元經公堂判令交保出外限期料理茲楊含芳因花保出後仍不理睬復求提追已由公堂票傳保人楊某到廨諭着交保交底訊 
　　（尙有雜評專件轉入第八版） 
 
 

Page 8

 
 
雜評三 
[今年上海之劫案]  
　　以繁盛之新北門大街面匪徒敢於肆刧則其他冷僻之處可知以時備九點餘鐘各商店尙未歇市之時而敢於肆刦則深夜又可知甚矣匪徒之肆行無忌而向來稱爲樂士之上海眞不易居也 
　　記者曰今年之上海最恐怖之上海　自各地裁兵以來游兵散勇之　集於上海者不知凡幾益以土著之匪棍互相結合而截刦行人糾搶店肆之案日多矣陰曆年關在即此輩愈不了而劫案愈多願當局者亟謀所以防範之方勿徒於事後以一紙空文緝逸盜也 
專件 
[閻都督宣布張士秀李鳴鳳罪狀文]  
　　晋省民軍起義以後各項軍隊計有五師之多自共和宣布錫山深維晋省財政支絀非從裁汰軍隊入手不可曾經提出省議會議决編練一師一旅嗣奉總統令及陸軍部計畫亦限本省軍隊不得過一師一旅各在案錫山迭將省垣及各路軍隊遣散十分之八惟河東一部爲觀察使張士秀旅長李鳴鳳把持財政抗拒編裁負隅自恃形同竊據錫山爲民國前途計爲晋省大局計求逹統一之目的方能福民利國特商前民政長新調署巡警道南桂馨爲河東籌餉局局長兼會辦軍政就近籌商軍制事宜曾經電陳大聽統允准飭令任事詎南桂馨到差逾月以辦理諸多棘手僅僅裁兵兩　屢次電請辭差均經婉詞慰留一再派員密查河東團營各長無不樂於就範把持挾制此乃係張士秀李鳴鳳兩人錫山萬不獲已始電請中央任命孔繁霨爲旅長攺委李鳴鳳爲高等參謀並將該員等優加保獎因値　患方殷之始惟有委曲求全冀收和平解决之効此等苦衷諒爲國人所共鑒不料張士秀等居心叵測於孔繁霨接充第一旅旅長雖不交替竟誣南桂馨以煽惑軍隊擅行拘禁揑飾重情電陳中央錫山猶顧念大局始終隱忍電飭將南桂馨交由孔繁霨押解來省以憑審訊並令孔繁霨暫不接事乃該員等電稱不知孔旅長現在何處無從交卸定於一月一日整率所部來省交代尤堪駭異迨奉大總統令將南桂馨案中人証提省由中央特派大員審訊錫山遵委李敏楊彭黎馳往提案經迭次電催張士秀等迄無隻字回覆茲據李敏等由陜州電稱此次提解南局長案磋商多次堅不交人且多非理要求實難轉圜因於十六號離運並噱平陽第三團團長張煌呈稱河東派第九團兵隊北來經煌攔阻現駐史魚候馬一帶各等語查張士秀李鳴鳳竟視河東爲晋省財富之區鹽課地丁入欵甚巨遂蓄意覇留擁兵自衛中央命令視若弁髦且舉動恣肆跋扈飛揚以河東一隅爲根據之地不但晋省永無統一之望且軍心勃勃輒思派兵圖犯逆跡昭彰其種種不法行爲實與土匪無異若不呈請中央亟予剿辦全省同胞將無寗日謹聲其罪狀與國人共棄之民國新造統一行政令出維行國基斯固乃張李等於孔旅長之下命南局長之提案違抗命令蔑視中央倘人皆效尤大局何堪設想其罪一五洲各國軍隊均取服從主義錫山旣攝全晋軍政李鳴鳳等應受節制指揮乃串令張士秀電稱孔繁霨抵運如有更調遣散情事死不承認等語棄軍法如敝屣視長官如贅　其罪二錢糧鹽課爲民國正供張李等勒令所屬各縣將糧賦解歸河東强佔覇收故違五月二十二號大總統命令絲毫不解省庫聚財稱雄儼然割據其罪三浮冐餉項有干軍律李鳴鳳所部混成騎兵一旅領定馬乾八百八十匹調查實數僅四百八十三匹每月浮冐餉銀二千餘兩其罪四軍餉出自國課最重核實報銷部派視察員來晋僅造預算報銷南局長咨商張士秀抄送收支底稿以憑接續辦理乃張士秀等懷恨痛詆旣不抄送底稿亦不遵造報銷藐視部章含混滋弊其罪五臨時省制亦應一道同風以昭劃一乃張李等於取銷河東軍政分府時擅擬二十四條件意圖爭攘權利經參議廳各員員議詳覈各條有故違國務院命令有侵越民政長權限其最背謬者每月四萬餘之餉欵截留各屬錢糧四十餘萬狼狽分肥又如對於都督或民政長所發命令見爲不合時得暫令所管地方官吏緩期執行等語參議各員逆料河東一隅必成獨立之局是張李等之陰謀不辄狼子野心非伊朝夕其罪六改編軍隊首須上下　通南局長與下級軍官聯絡接洽分所應爲乃張李等先嗾其死黨景團長黻文電稱以南局長不給餉銀擬帶兵來省交代爲要挾繼又誣以煽惑軍隊派兵拿辦擅用非刑幾無完腦奄奄待斃旣設計而陷害復違法以妄誣其罪七造謠惑衆無非擾亂治安近日張李等竟假河東全體名義遍發宣言書不認都督並不認大總統再有特任之都督信口雌黃希圖煽動居心險惡路人皆知其罪八公欵錢糧絲毫不容含混乃張李等擘提河東大清分銀行之二十餘萬掯不交代并霸留鹽課糧銀設立迥爛公司及崇越晋鄂店以民國之脂膏供一已之聚歛其罪九南局長被逮後張李等復敢將郵局電局一律監守關閉四門嚴稽出入待遇長官如同仇敵阻隔交通舉動背謬其罪十凡此諸罪衆目昭彰至張士秀李鳴鳳於河東一帶暴民專制暗無天日鄉人側目敢怒而不敢言今旣罪惡慣盈法無可逭惟恐張李罪狀未盡周知特電縷陳伏祈公鑒錫山惟有恪遵大總統命令俟參謀陸軍兩部遊繫軍隊前到往河東勉令交出南桂馨并將張士秀李鳴鳳嚴拿懲辦兵到之日河東軍隊如果服從命令應飭聽候收錄倘敢抗拒卽嚴行勦辦乞函河南張都督陜西張都督飭毗連各要隘一體扼防免致蔓延貯害曷勝盻禱 
敎育部定大學規程 
[第一章通則]  
　　第一條大學依大學令第二條之規定分爲文科理科法科商科醫科農科工科 
　　第二條大學之文科分爲哲學文學歷史學地理學植物學分爲數學星學理論物理學實驗物理學化學動物學植物學地質學鑛物學九門法科分爲法律學政治學經濟學三門商科分爲銀行學保險學外國貿易學領事學稅關倉庫學交通學六門醫科分爲醫學藥學二門農科分爲農學農藝化學林學獸醫學四門工科分爲土木工學機械工學船用機關學造船學造兵學電氣工學建築學應用化學火藥學採鑛學冶金學十一門 
　　第三條大學之修業年限文科理科商科農科工科及醫科之藥學門爲三年法科及醫科之醫學門爲四年 
　　第四條大學學生入學之資格須在預科畢業或經試騐有同等學力者 
　　前項預科或與預科相當之學校非遵照本規程辦理者其畢業生應行入學試驗 
　　第五條大學畢業生欲更入他科修業者得免除入學試驗但欲列在二年級以上須經試驗合格方許編入 
　　第六條學生因不得已事故自請退學在二年以內仍請入原級修業得免除試驗但欲列在原級以上須經試驗合格方許編入 
[第二章學科及科目]  
　　第七條大學文科之科目如左 
　　（一）哲學門分爲左之二類 
　　中國哲學類一中國哲學（周易儀禮禮記春秋公穀傳論孟子周秦諸子宋理學）二中國哲學史三宗敎學語心理學五倫理學六論理學七認識論八社會學九西洋哲學槪論十印度哲學槪論十一敎育學十二美學及美術史十三生物學十四人類及人種學十五精神病學十六言語學槪論 
　　西洋哲學類一西洋哲學二西洋哲學史三宗敎學四心理學五倫理學六論理學七認識論八社會學九中國哲學槪論十印度哲學槪論十一敎育學十二美術及美術史十三生物學十四人類及人種學十五精神病學十六言語學槪論 
　　（二）文學門分爲左之八類 
　　國文學類一文學研究法二說文解字及音韻學三爾雅學四詞章學五中國文學史六中國史七希臘羅馬文學史八近世歐洲文學史九言語學槪論十哲學槪論十一美學槪論十二論理學槪論十三世界史 
　　梵文學類一梵語及梵文學二印度哲學三宗敎學四因明學五中國哲學槪論六西洋哲學槪論七文學槪論八言語學槪論九論理學槪論十倫理學槪論十一中國文學史 
　　英文學類一英國文學二英國文學史三英國國史四文學槪論五中國文學史六希臘文學史七羅馬文學史八近世歐洲文學史九言語學槪論十哲學槪論十一美學槪論 
　　法文學類一法國文學二法國文學史三法國史四文學槪論五中國文學史六希臘文學史七羅馬文學史八近世歐洲文學史九言語學槪論十哲學槪論十一美學槪論 
　　德文學類一德國文學二德國文學史三德國史四文學槪論五中國文學史六希臘文學史七羅馬文學史八近世歐洲文學史九言語學槪論十哲學槪論十一美學槪論 
　　俄文學類一俄國文學二俄國文學史三俄國史四文學槪論五中國文學史六希臘文學史七羅馬文學史八近世歐洲文學史九言語學槪論十哲學槪論十一美學槪論 
　　意大利文學類一意大利文學二意大利文學史三意大利史四文學槪論五中國文學史六希臘文學史七羅馬文學史八近世歐洲文學史九言語學槪論十哲學槪論十一美學槪論 
　　言語學類一國語學二人類學三音聲學四社會學原理五史學槪論六文學槪論七哲學槪論八美學槪論九希臘語學十拉丁語學十一西洋近世語槪論十二東洋近世語槪論 
　　（三）歷史學門分爲左之二類 
　　本國史及東洋史學類一史學研究法二中國史（尙書春秋左氏傳秦漢以後各史）三塞外民族史四東方各國史五南洋各島史六西洋史槪論七歷史地理學八考古學九年代學十經濟史十一法制史十二外交史十三宗敎史十四美術史十五人類及人種學史 
　　西洋史學類一史學研究法二西洋各國史三中國史槪論四歷史地理學五考古學六年代學七經濟史八法制史九外交史十宗敎史十一美術史十二人類及人種學 
　　（四）地理學門 
　　一地理研究法二中國地理三世界各國地理四歷史地理學五海洋學六博物學七殖民學及殖民史八人類及人種學九統計學十測地繪圖法十一地文學槪論十二地質學十三史學槪論 
　　第八條　大學理科之科目如左 
　　（一）數學門 
　　一微分積分學二微分方程式三函數論四近世代數學五近世幾何學六平面及立體解析幾何學七四原或諸原）八槪率學及最小二乘法九代數解析及方程式論十變分學十一整數論十二積分方程式論十三理論物理學十四星學十五物理學實驗十六數學演習 
　　（二）星學門 
　　一天體物理學二天體力學三理論星學四實地星學五微分積分學六近世幾何學及演習七槪率學及最小二乘法八一般函數及橢圓函數論九高等微分方程式十應用微分方程式十一氣象學十二理論物理學十三力學十四光學十五物理化學十六結晶學十七地質學槪論十八大地測量學十九星學實驗二十製圖術 
　　（三）理論物理學門 
　　一理論物理學二力學三氣體動力學四熱力學五光學六電學七應用電學八物理化學九微分積分學十高等微分方程式十一幾何學十二星學及最小二乘法十三物理學實驗十四理論物理演習 
　　（四）實驗物理學門 
　　一力學通論二應用力學三熱學四光學五電學六應用電學七物理化學八微分積分學九星學及最小二乘法十物理學實驗十一物理化學實驗十二化學實驗十三星學實驗十四理論物理分演習 
　　（五）化學門 
　　一無機化學二有機化學三物理化學四分析化學五應用化學六衛生化學七數學八物理學九礦物學十結晶學十一化學史十二物理學實驗十三化學實驗（定性分析容量分析重量分析物理化學氣體分析有機分析顯微鏡分析）（未完） 
 
 
 

Page 9

 
 
   
 
 

Page 10

 
 
自由談 
游戲文章 
[蘇州妓界感謝各縣選民語] [  便便]  
　　喔唷險得來該節末伲道是要苦煞個哉銀根末來得個緊生意漫來得個清伲是底樁仔當當頭借銅錢咾過日脚哉陸裏曉得煞近年夜倒來仔一大淘個叫啥初選當選人該種人疆來個時候呢野弗大體面格身浪穿件把藍縐紗老羊皮格皮襔罩個件把黑縐紗格棉馬掛搖咾搖一副敎書先生個面孔格末呌討氣有一種據說弗是初選當選人倒有像點體面鼻樑浪末也架起子一副金絲邊眼鏡身浪末青猔羊馬掛孤嵌個皮襔手面倒蠻闊格走進來弗是掽和就是吃酒伲末生胎要留俚乃住格幾夜該個體面個來起來是喔唷唷格末叫好看後面索介狗能格跟仔一淘聽俚乃講句把閒話是要仙人來懂個呌啥張某人末二百弗肯要三百篤李某人末因爲是勸俚乃跳槽咾要五百篤趙某人末撥拉歸面抓仔去哉怩是起初弗懂瞺道是借伲該個地方來講人命呢啥心裏向急得來要死後來聽見該種客人說起閒話來個個是實梗個伲節末　裏野安逸哉到仔陰曆十二　格初六後頭歸種弗體面個一班人一個個野頃刻體面起來哉身浪末野居然是狐嵌皮襔金絲邊眼鏡埋埋虎虎一到酒館裏末就要來喊伲個堂差呼么喝六蘇州閻門一帶索介全是俚篤個世界哉呀但是歸種人哉噲長三浪是不過呌個把局吃吃鑲邊酒交情是弗會有個歸種客人個交情末全去結拉篤么二堂子裏阿唷石路浪歸種姊妹篤銅錢末尋煞身體是野苦煞夜夜到仔十二點鐘洛裏一個有空房間聽見說么二裏向有一個妹子半個月裏接仔十六户住夜個生客呢說歸種生意是要吃仔人參咾做個長三裏末少微清介點但是到仔夜裏是總有幾個來掽和個四個人掽和末總有五六個人看掽來夜深仔末借乾舖大床浪榻床浪睏睏總有四五個五六個伲是索介搭娘姨兩個縮勒條春櫈浪該節生意是實梗好眞勿曾壳漲個伲做末做仔個妓女民國個法律是有幾個律師來走走咾倒野蠻懂個哉呌啥該個月裏末蘇州城裏向要省會選舉國會選舉交關閙熱篤伲想選舉是民國頭一樁大事體四萬萬同胞千揀萬揀揀出來個人總是烟賭弗犯規規矩矩特地爲國家辦點事體來個格咾伲想歸節裏向個酒舘旅舘末要興點篤伲是弗相干個弗如早些關關門咾睏罷洛裏曉得歸班人倒逐一個來照應仔伲呀但是呢總不懂噲倽咾該種人疆來個時候體面個不過十個裏個把後來幾日倒一個個體面起來呢直到前日仔夜裏丁二少往勒伲搭伲陪俚乃睏個辰光俚測仔一面孔個笑臉索介得意得來那末伲倒要問哉伲說二少俚篤一班朋友爲倽弗來到仔囉搭去哉二少說阿唷討厭得來今朝一個個發放仔盤纒咾敎俚篤同去個哉伲說朋友末阿有啥討厭個介俚說啥人要搭該種人做朋友介該兩日是野叫無法俚篤一班末全是初選當選人　會省會裏個議員末全要歸種人來舉個耐想弗拿銅錢去買俚末敎囉個肯來舉我介呢說啊呀耐啥做議員哉那㕭全拿銅錢去買個怪弗得歸班人一個個全埋虎起來哉格末耐費仔幾化銅錢介俚說共總費脫三千多點呢說格末歸種初選當選人末俚耐阿是規規矩矩得來個呢還是買出來個介俚說歸種人末買末弗算買不過俚耐運動個辰光啥個酒席費點心費野費脫多化篤俚耐賽過搨貨個樣式拿幾十塊洋錢去弄得來現在末賣子二三百塊洋錢也總算會打算格伲聽仔丁二少格番閒話郱末心裏明白哉四萬萬同胞末貪仔一點點小利却弗過個面情就舉仔歸班初選當選人出來唔篤末出仔交關洋錢咾到初選當選人手裏去買實梗說起來各縣個選民末眞正是呢把勢裏個祖宗唔篤想嘑選民咾能彀像椿事體做呢舉出來個初選當選人必定是規規矩矩個人勒篤國家一面想起來本來極好個事體但是　堂子裏個一票生意洛裏做得看呢現在該個槍花眞正掉得　好弄仔耐丁二少能該種議員駐勒篤省裏末交關感激銅錢末蠻曾得用事體末蠻曾得幹伲搭末可以常來照應照應爲仔該個緣故咾伲搭姊妹淘裏全勒篤想從開年陰曆年初一起始要替各縣選民供一個長生祿位朝朝碌起來點一炷香磕兩倜頭總要望俚耐各縣同胞篤到仔選舉個時候多舉幾位曾賣栗子個初選當選人出唻挑挑呢做些生意橫堅唔篤到仔蘇州呌起局來末伲總管多坐歇巴結些勿要聽仔歸種報浪個瞎三話四咾倒舉起正經人來哉個是伲勿依個　各縣大少對勿住照應些伲肚裏橫堅曉得拉裏屁股裏吃人參後補末哉那末謝謝耐對勿住伲去哉空仔一淘來㕭（三） 
海外雜談 
[電氣肥地] [  頌斌]  
　　電氣之用年盛一年美　電學家陶保爾君自發明電氣肥田法後即以阿笛泥省附近之地約八十餘成万里埋置一種電池謂電氣流通可變荒瘠爲肥饒今年於此間播種植物獲利必多云 
[針愈奇病]  
　　法國有一女子名槐黎脫於一千九百零六年三月中忽攖奇疾一睡經六年筋肉脉絡不見活動血氣停滯遂於脅腕間滿生膿瘍附近醫士爭造其門悉心診視終莫得其究竟今年一月四號斯德林（德人）博士欣然至女家謂女母曰余研究此病不能得結果者已五年今始知此病非刺以針不可言已即按針法針之槐黎脫霍然而蘇伸臂作攫拿狀現四肢已有微動惟博士言再須調理始能復原 
自由談話會 
　　華界禁烟森嚴一般有阿芙蓉癖　乃相將入租界依然一榻橫陳吞雲吐霧而租界於是爲烟民之逋逃藪矣雖然若輩意謂租界爲外人勢力範圍儘可放胆大吸行所無事不知雅片在專制時代尙懸爲厲禁今國建共和雅片二字尤不容一刻之存在租界雖爲中國法　所不及然有禁烟條約在外人亦終有下令禁止之一日不過較華界有先後之别耳試問以租界爲烟窟者及時將何以自處或曰得過且過黑籍人心理如是汝何責爲 
[  立三]  
劇談[  玄郎]  
[紀大舞臺之三本金錢豹]  
　　是劇七歲紅去孫行者劉坤華去猪八戒穿山甲去金錢豹其情節有黃狼精（萬盞燈去）等六人往牛魔王處慶壽開場殷春虎去牛魔王出場唱句甚多嗓音頗清亮惟所去之角色爲武二花嫌欠雄壯何金禱去其妻粗鄙騷蠢頗解人頤忽金錢豹來慶壽報說大爲孫行者所困牛王大怒命黃狼精往擒唐僧時適行者離伴僧遂被擒牛王命衆咬死之夫人出阻請交己管押黃狼精亦爭之蓋俱以唐僧俊俏意欲圖歡也牛王竟交於夫人黃狼精不服卽化爲唐僧以誑夫人夫人大慚而去然心終不釋暗隨其後以窺之適被行者八戒所見卽緊隨入洞暗入床中拽唐僧出而以八戒易之夫人遍索唐僧不得怏怏而去黃狼精見八戒大驚舉刀欲殺八戒濳遁即報與牛王牛王大怒令追赶唐僧行者以衆寡不敵大敗而走幸遇四仙童扶助得以反敗爲勝金錢豹遂率部下逃回山中行者縱火焚之小妖紛紛逃出遂終劇此劇七歲紅甚輕止使棒一場盤旋飛舞又緊又熟略見精采放第一叉穿山甲接叉後紆徐橫墜而下惡劣不堪第二叉穿山甲放之七歲紅接得甚遲精采亦不足第三叉略可觀然亦欠緊凑全劇止此三叉殊太輕懈牛夫人與黃狼精爭唐僧一場彼此胡纒混閙空費時間不少浮文大可删去放火燒山小妖鑽火圈而逃俱從檯上翻觔斗穿入洞中戲情尤不合蓋檯之裏側佈山景理宜從後台翻出洞外方合否則變成自投火窟矣 
小說 
[政治小說鐵血男兒（四十六）] [  常覺獨鶴]  
　　狄將軍撚鬚沉思有頃謂陶曰君極言烏突殿下不可爲西奧司王此爲敝國前途利害計今姑勿論敢問貴國對於此事意見如何設烏突殿下而王西奧司也應作若何之對付設西奧司人民而反對烏突殿下也將持若何之熊度君旣爲此而來卽求宣布宗旨毋閃鑠其詞令人難以捉摸也陶疾行至窗前視屋外無人乃復返身面衆曰外交政策宜守秘密但俄西素相親睦僕與將軍等又屬知交時機危迫自難緘默不言烏突一武夫耳非有偉略雄才足以安邦定國尼古拉獨逞私見必欲迎立爲王且愚弄百姓盛稱其爲英主思以一手掩天下之目而己身圖擁戴之功存心實爲叵測今者國人旣墮其術中立法院又惟命是聽惟賴將軍等投袂而起與之相抗耳設將軍等而亦盲從衆議使烏突竟得爲西奧司主則俄國爲保持權利起見首先不能承認且决不再事仗義執言干預土耳其之侵略行動矣須知土國方於西奧司邊境暗集軍隊所以遲遲未發者非畏西奧司實忌俄也倘將軍等能知烏突之不足恃而拒絶之俄交之不可失而親附之則寡君必當出其全力爲貴國保存獨立維持和平總之爲將軍等計戴烏突則國亡而身危拒烏突則國存而身安何去何從請擇於斯二者僕言不謬其一决之語次忽聞馬蹄聲急自遠而近復顧狄疾言曰來者必烏突與尼古拉也將軍如以福利西奧司爲念俯從僕言即請速閉營門以示决絶狄搖首曰萊司公爵身爲大將軍界之重要人物也况旣與殿下同臨安能拒而不納 
　　時馬嘶人語已入營中陶狂急疾呼曰萊司奸徒庇一已逐王子藉以欺衆君等信之事其殆矣狄正色曰吾儕當一聆尼公爵談論再決大事君此時且暫避爲佳語甫竟門啓尼與烏相將入狄趨前迎之尼笑曰老將軍與同袍諸將士别來無恙乎茲即烏突殿下今日歸國特來勞軍僕謹引將軍等與殿下相見衆聞言咸肅然向烏行鞠躬禮狀至莊敬烏亦答禮曰不佞依祖宗成例將忝爲陸軍元帥（歐洲通例以國王爲元帥）得與將軍等同列戎行何幸如之狄躬身答曰夙仰殿下天縱英武英埃之役身經百戰克奏奇功今得隨侍征騎共揚國威固狄等之榮亦西奧司之幸也（二） 
[東林俠隱（續）] [  襟恢]  
　　世態炎凉比比皆是况無知小人哉令甫解職臧獲輩皆鳥獸　李感令舊恩不忍遽去嗣以無所事事又不屑爲後任驅策不得已乃辭令他去甲與訂後會期李曰吾儕萍水相逢遂成知己未始非前緣等某以四海爲家梗泛萍飄行蹤靡定嗣後當遨遊四方藉覘人情風欲以廣見聞决不向卑鄙官署討生活旣承垂詢且相處有年不妨直告某向居唐邑城西小村落茅屋數椽足蔽風雨屋旁綠陰成林自號曰東林客自春萱見背孑然一身無室家累以故遠遊今雖與君暫别如天假之緣或再會有期日後君倘枉顧祈於三載後菊花放際惠臨敝廬某當掃搨以待持螯把酒俾鬯聚衷曲也 
　　流光似駛一刹那間春秋兩易某復應某戚之召束裝策蹇僕僕風塵一日行經小山天將昏暮時正隆冬朔風北來刮面如刀枯枝敗葉經風𫃊𫃊作響寒鴉亦羣噪歸巢前有高峯上聳雲表後� 
顧則一望平陽渺無涯際野絶炊烟不見人跡正惶急間忽聞胡哨一聲暴客羣集大呼速送賣路錢來甲呆若木鷄不敢與較任其傾囊倒篋搜檢一空而去甲良久驚定進退維谷又見一人跨衛飛至甲愈驚駭念此番决難倖免騎近視之似曾相識伊人爲誰則昔日署中鏢客自號東林客者是也甲大喜不啻嬰兒之遇慈母李亦下騎相見把手道故甲備述所遇李大怒謂何處鼠辈胆敢如是因問盜何往甲指示之李遂與甲策騎前往未幾果遙見多人席地坐歡呼高唱意頗自得李囑甲稍待腰際出刃瑩然如氷雪寒氣逼人大呼鼠輩速將原物獻出或可貸一死否則不汝宥衆亦大怒羣起與鬭不敵棄物遁甲感謝謂李曰今日設非遇君殆矣 
　　李曰夜已深宿處甚遙不如暫從某往明晨再作行計甲從之（四） 
[編輯者言]  
　　前兩星期版尾揭載投稿者姓名有多人來書反對謂稿不見登殊不願以姓名示人而受虛誇之謝梧稿若見登則不必言謝而謝意自在其中編輯者深然其說故自本星期起不復彙揭投稿者姓名惟有默謝而已 
　　東林俠隱原稿文筆稍覺幼稚祗能作四等小說 
　　二十二號至二十六號所載來稿篇末多未標等次茲特補白於左 
　　天誼之洞庭波小說（當由本館酌贈書籍） 
　　熱廬之滑稽戲目 
　　證廬筆記 
　　諧文酆都城自治會議决興革事宜案 
　　試硯齋隨筆 
　　小說畫師 
 
 
 

Page 11

 
 
   
 
 

Page 12

 
 
   
 
