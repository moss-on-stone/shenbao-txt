# 1890 - 100 - 4906101

 

Page 1

 
 
[集腋社定期開彩] [  申報館協賑謹啓]  
　　本舘自開辦振捐以來蒙诸同仁捐助書畫珍奇二時難以出售因製爲彩票一千二百號月餘卽一律售空今定於三月初二日在六馬路仁濟善堂開彩其法先做成紙鬮二千四百個其一千二百個載明所得彩物再一千二百個書明自一號至一千二百之號數均請施少欽大善士逐一過目分置二木毬中令二童子爲之搖觀然後兩邊仍令二童次第拈出各對各號當卽落簿似此秉公無私諸人共鑒到時請諸君來觀次日祈持票至本舘恊振所對號取物可也凭此佈知維冀垂照 
[畫報後幅附印閨媛叢錄告白] [  點石齋預啓]  
　　本齋畫報前列之功臣圖按期陸續印出以凌烟之丰采供薄海之觀贍閲者皆爲欣幸是圖計共四十八帙今已告嚴友爲編輯閨媛叢錄一書　攷古今史集旁及諸子説部上自中古下迄有明其間宮闈之艷跡閨閣之查塵才色旣殊貞淫各判或秀而有藻或賢而且奇或情重而恨深或　 
美而性妒至若名妓之韻事仙女之幽踪亦皆有美畢收無奇不備旣可徵艷體之取裁又可供閒情之消遺洋洋乎誠一大觀也今擬仿淞隱漫錄式按每期所出之畫報附錄原書數則並取其事實繪爲半圖以饜○諸君子先覩爲快之心准於三月初六日開印專此佈聞 
[漲灘可添築馬路議]  
　　上海之地有南北之分其實則以北爲洋塲故别之耳至於濵臨黃浦則初無分乎南北　上海在黃浦之西則黃浦在其東黃浦一水直達吳淞通海口江海之潮時漲挾沙而進能入而不能出於是乎時有張地在詩王風葛藟之萹其三章曰在河之漘注曰夷上洒下曰漘殆卽諺所謂沙灘是也沙之隨潮而來者日益積則癱之與日俱增者亦時益髙上海之沙下双浙之錢塘江有東坍西漲之患不能捉摸上海則一漲之後不聞再坍沙漲則地日增可以種植可以居止故有升科之舉俾民間得以執業不至爲甌脱之爭此上海所以有淸丈局之設也此局新設主其事者爲土涯臣司馬黃笏卿明府佐之因北首浦灘多有與西人交涉之事故辦理頗爲棘手然二公措之裕如若南首一帶則地别於租界淸丈尚不難也昨有友人過皋廡而問余曰子在滬十餘年地方情形自當熟悉亦知上海近有自然之利可以取之無禁棄之爲可惜乎余唯唯謝不敏客曰十六鋪以南一帶漲灘之地不知凡幾現經淸丈局又量識以木椿其在木椿之内者統歸升科卽在木椿以外者又復不少此種地官不收則民間必且競取不免於爭其所以打椿之故則雁臣司馬之高見謂沙之積也正以上夷下洒之故下而不洒則沙無由積故擬於椿次築爲崖岸使之削如壁立俾沙土不至易於積滯此亦苦心孤詣也然此時木椿雖打而椿之外所餘尙多計不如於此處築成馬路可以直達製造局就灘地削出七八丈以二丈築成馬路路之内尚餘五六丈則造屋以出賃於人約計可以增添房屋不少南巿當可以倍盛於從前卽其地有已升科者則或由官給價或卽令該業户自造想各業户亦無有不樂於從事者地旣不至於廢棄房屋雖需盖造之費而租賃收息獲利當無限量夫亦何憚而不爲哉前此上海南巿本在十六鋪橋之西面陸家石橋爲之界繼而灘漲漸遠乃移巿於外今日之所謂南巿者亦卽前日之漲灘也一自攺移出外而南巿之興旺有加於前若今日所漲之灘核諸舊地當有過之無不及則卽築馬路造廬舍當亦不亞於現在南巿之情形矣從前巿移於外而裏街生意亦仍不見其减至今殷實鋪户多在裏街初不以巿移於外而有所妨礙則今日者仿而行之成例旣有可援衆議當無獨異也且馬路之築當照北首洋塲之式路寛闊而平坦使之可以連鑣接轡往來馳騁而無碍乎巿上之行人亦若洋塲於馬路之旁另有髙坡俾行人往來於坡上車馬馳驟於路中則肩自相摩轂自相擊而一無相妨若此則南巿之興旺有不可以計日而期者乎或又慮各業户人多心散不能使之齊一或其間有一二人不願則卽不免於中阻卽使以官法臨之似乎近於雜霸更恐動多周折案牘繁殷則又將奈何然此不必慮也利之所在人爭趨之人情之好利如蠅之附腥蟻之附羶未有不趨之若鶩者官欲禁其不取且不可得而謂有不樂從者耶現在新任道憲聶仲芳觀察果敢有爲製造局總辦劉康侯觀察才猷夙著若由道憲飭令興辦而製造局或佐以工作機器則此事之成可坐而待從此王道平平王道蕩蕩由北而南可以直至製造局一無間阻由南而北可以接連西人所擬築之鐵馬路直達於大花園引翔港一無迂迥豈非一大快事也哉余聞之躍然而起曰快哉子言令我心目爲之一爽且子之爲此言也固非紙上之空談也方今道憲抵任必有新政此地之攸宜固久已在聶觀察洞鑒之中加以王司馬黃明府爲之計畫襄理欲成此事何難之有夫闢地之名美名也築毷之舉美舉也增出一重巿肆而使闤闠興隆又德政之偉焉者也順民情以出治道上以裕　國課下以利民生吾知衆人且樂爲之而况其其英明果斷之才收駕輕就熟之效者哉吾當爲子揭而出之請吾子拭目以俟翹首以待何如客曰幸甚 
[本舘接奉電音]  
　　昨由京友電傳諭旨四道敬謹譯登○閏二月二十六日奉上諭徐用儀着調補户部右侍郎兼管錢法堂事務仍兼署刑部右侍郎兵部左侍郎着洪鈞補授未到任以前着廖籌恒兼署欽此同日奉上諭殺虎口監督恆壽奏差滿回京齎交盈餘銀兩一摺所得盈餘等項銀一萬六千五十兩零均交廣儲司恒壽着毋庸賞給該衙門知道欽此同日奉上諭贯州按察使田國俊前已有旨催令迅速來京陛見兹據潘駿文奏該臬司現在患病未能起程請賞假兩個月等語田國俊着賞假一個月假滿後卽行來京陛見毋再遲延欽此同日奉旨着於三月十四日換戴凉帽 
[京語]  
　　本月初八日安徽會館舉行團拜之禮芳筵旣設卽傳四喜班演劇娯賓翠煖珠香如雲而集獨老生某姓自務聲價姗姗來遲首事大怒喝令差役往拘某托稱腹中飢餓異常須飽餐方能高唱差役允之立待移時見其入者不
見其出入内尋覓早已蹝杳然意者其爲雲中之龍見首不見尾乎然在席各官商則已索然興盡矣○無賴匪徒專以訛詐爲務始則托名請小分子歛取貲財繼則各逞雄强按家勒索終則無情無理操刃行兇雖龜子違禁開窰罪有應得然自有官法懲辦不能任若輩之敲詐訛錢也某日有十數人口操天津音手持兇械自抬頭庵往燕家胡同某龜子尋釁义桿黃姓見之率領龜奴與之對壘勢不能敵敗陣而回想迷香洞中定已苦遭騷擾矣○有一啞丐行 
 
 

Page 2

 
 
乞於西珠巿給孤寺一帶以手指口其聲烏烏一日忽被一强丐扭住逼索錢文啞丐靳之卽被强丐奪而去啞丐氣忿已極忽大言曰爾旣奪錢又將我毆擊是何道理豈眞王法全無乎在旁聞者始悟其平日假充啞子也嗣後遂無有施捨一文錢者 
[府縣關防]  
　　關防所以禁宵小亦所以勵君子人情見利往往不知有義矜德色於耰耡幻奇謀於篋𧗠巧者欺人於不覺而姑試其端拙者僥倖於一時而妄肆其技此種情僞穿窬者優爲之卽衣冠人亦身伺之也金陵五方雜處多奇士亦多奇事有窮途亦有詐徒其如子胥之蘆中人唱元和之運花落者飢寒所迫智亦隨之古人寗餓死不爲賊此雖出於下策然視槁餓街頭張口向人嗚嗚潸然泣下者其人猶不失爲末路之英雄其事猶不愧爲落魄之榜樣惟專門以爲衣食托徑以長子孫蜃慺海巿富埓豪奴俊僕華居交通府邸不知者竊羡其爲遙遙这華胃下此卽小巫不及大巫有爲不必有守合則兩美遷則弗良而其爲阱於國中則一也故有地方之責者首以此兢兢焉江寍趙邑尊於下車伊始卽以此事爲吾民告大致謂本縣出身儒素律已端嚴事必躬親權無旁落初任袁浦惟勵淸操繼仕華陽益矢勤愼延友無不端方用心必期誠謹山人墨客無可夤緣近族至親從不預政兹奉憲檄來令是邦邑著繁區地當省會論人則良莠不齊處已則廉隅必飭第以人情百出詐僞多端恐有棍徒揑稱本縣親友或希圖漁利播弄是非或遇事生風招搖撞騙若不先事懲創何以杜絶刁頑除密訪查拿外合行出示曉諭云云此本月初司事也一時大街小巷雖共知爲具文究竟作奸犯科誰敢輕於試法不料前數日忽一貎似貴介子弟者在某綢莊揀得天靑縀四疋訂價後囑該莊着一夥同到某棧房取銀旣至客體倦非常卽白趨胡床上欹枕而臥頣指其僕舉茶進夥睥睨不爲禮夥顧客身驕於柳氣重於蘭傲岸輕浮不可一世益恐貴公子脾氣不耐人不與言而言祗得靜坐以待久之始見其凝眸若睹乃婉叩以來意遽應曰明日棧夥亦勸其姑去夥卽出翌日再往取銀則稱係本府親戚行李已移進府署矣莊夥不得已浼棧夥與之俱詣府署查詢明確始知並無所謂親戚者由外而内惟一成衣匠某甲亦湖北籍曾出入一二次或者優孟爲孫叔敖衣冠卽居然孫叔敖歟太尊於是立令將某甲尋到發江寗縣嚴加研訊則疋頭具在尙未作蝴蝶飛飛且訊得該匠係初次架空不過希圖體面稍緩時日並非顯然局騙卽該莊亦祗能言其初往不付再往不面並未敢指爲騙子惟深恨具佯作富貴習氣視人若犬馬故必欲其出醜公庭一消怨憤耳邇日太尊已出有告示大略謂本署關防嚴密向無此等情弊並非積久玩生致有事出意料之外又謂嗣後倘再有冒稱官親人等擾害閭閻者准卽指明禀究或隨時扭赴上江兩縣匪徒立卽審實究辦不貸告人一訊指卽釋並不片刻覊留各等因此示一出人人知太尊令出惟行不勝忭舞緣太尊在江蜜日久愛民如子視民事如家事而又視公府如傳舍故俯仰周旋絶不爲烏紗帽所牽制惟省垣爲上司節鉞所萃一展布皆必須禀承入達下情出宣德意民間光被視爲故常不但莫知其惠之所由來更莫知其惠之所由始究竟不有坐論莫爲之先不有起行莫爲之後當軸知一路福星不可無此萬家生佛也乃揭其循良於朝得卓異或曰太尊食武昌魚飮建業水祗以淸畏人知故人亦不覺公孫布被爲難事噫此但知太尊之持已也嚴而不知其待人也厚往事不盡知卽如每年年終矜卹貧員人以省一文爲有餘太尊以扣一文爲不足又如普育一堂終歲飼老弱殘廢二三千人人以爲細尋其目不爲私太尊以爲總攬其網卽爲公天下事務舉其大論人亦然海上閒鷗素與太尊無通家半面之好因春雨杏花被天公留在蔣妹祠下作半月無緣住持無蓑笠軟踏淺莎聞城外扶犁野老口碑如是之不得不泚筆誌之爾 
[查封礦地]  
　　皖南各屬山嶺緜延岡巒相接間有煤鐵等礦祗以礦苗不旺未便通詳大憲奏請開採而無業游民遂踞爲利藪私下偷挖蕪湖道成端甫觀察因通飭各屬隨時查察一律封禁留此天地自然之利以備將來國家之用未始非當軸者之深心也 
[湓浦春潮]  
　　各書院肄業生童除八股外竟無一長可取十三經廿四史大率置之高閣更　論諸子百家九江濓溪書院今年經李亦靑觀察曹朗川太守力爲整頓每逢月課出題四書題外必出經題着意校閲認眞奬勵想多士觀摩有得蔑古荒經之誚庶幾稍免乎○關卡每逢監督廾調新舊交接時丁役每多賣放走漏等弊現經李亦靑觀察　悉各節連日將守口各丁役次第更調嚴加整頓○距九江四十里姑塘大關連日到有木簰數架二十日李亦靑觀察輕車减從督同委員書役前往丈量該商等照章完納税銀千餘兩立卽解纜開往湖口縣出江觀察亦卽遄回榷署云 
[袁江官報]  
　　候補叅將高得勝奉漕憲委帶先鋒左翼馬隊候補都司龔萬金奉漕憲委帶淮海右營水師候補都司朱金聲奉漕憲委淸江巡查候補副將楊慕時奉漕憲委淮城巡查候補同知李嗣鈞於二十五日赴漕轅禀知起服回工候補知縣孫傳恕奉漕憲委辦龍溝釐捐辦理龍溝釐捐候補同知陳捷三奉漕憲調辦靑口厘捐候補知事許廣成奉漕憲調委豐濟倉總稽其所遺駐守豐濟倉差事奉漕憲委候補縣丞衷興愷接辦 
[奉天官報]  
　　正任鳳凰廳張觀察錫鑾歴經保舉由州縣在任候補知府升用道今正禀請開去廳缺歸道府班補用定軍帥批令先行離任俟部覆到日方可給咨引見所遺鳳凰廳篆務委正任寍遠州朱司馬克揚署理○正任金州廳譚司馬慶領憑到任所有署理金州廳之馬司馬宗武由大憲飭回新民廳本任 
[續述火災]  
　　嘉興信稱南堰火警已紀報章兹又訪悉火起於裏堰倉塲橋街同仁善堂對門陸姓家時値淸明在家設祭焚化錠帛遺火上炎幸在日間水龍齊集得以噴救得免蔓延鄰居張蔣兩姓時適値新喪當火起時急將屍骸抱出及至烟消火滅始復殮以衣衾亦僅見之事也 
[惡丐傷人]  
　　嘉興東鄉某姓家乘舟赴武林禮佛行至荷花堤刺舟柳下登岸購物突有乞丐數名向船上人索錢口稱每人須靑蚨十翼船上人不依丐竟拾磚石亂抛擲中某甲之頭眼珠滾出大聲呼痛踣諸艙中丐見勢下佳紛紛逃去船上人登岸追獲亦佱磚石亂毆以致脚骨損傷匍匐而去 
[寗州茶巿]  
　　有客來自寗州言及時逢榖兩茶巿初興鄉人之來寗採茶者數以萬計棟茶婦女亦成羣結隊絡繹於途州牧吳子益刺史恐良莠不齊易滋事故出示嚴禁烟館稽察匪人並會同保甲局朱幼雍明府孫松巖少牧曁地方營汛員弁督帶兵役昕夕梭巡遇有不法之徒立拿懲辦商民遂得相安無事云○寍州土産向以茶爲大宗上年各莊虧耗甚多是以今歲雖多客帮土莊不滿百餘處浮梁估客未免觀望不前云 
[齊諧]  
　　烟臺來信云本月十一日俄國駐華欽差庫君由都回國道出烟臺東海關道盛觀察登舟拜會以伸地主之情日前有難民數十名口似是方城漢水間人轉徙至烟挨家丐食扶老携幼相屬於道紛擾數天始飽其欲壑而去有見者謂其人略無飢寒情狀疑爲煤湖盜賊之流云○十六日天昌泰帽店忽肇火災幸封家姨不甚猖狂易於救熄○本届係　恩科會試之年各省之公車北上者皆乘輪取道烟臺冠蓋紛繁客店中幾無插足之地○每歲漕船北上例得携帶置私貨物至烟臺出售以覓蠅頭今歲賣者寥寥誠不解其何故也○僧家有坐關立關 
 
 

Page 3

 
 
以兾善男子善女人布地成金創修佛殿者若道家則惟書符遣將捉鬼擒妖從無擊破木魚求人布施者乃上年來一雲遊道人欲在奇山巓建造三教堂一所仿釋子坐關之舉以木製成囹圄狀栅上鐵釘滿佈無異牛毛趺坐其中以待大善士量力輸捐將釘拔去官憲惡其招搖惑衆迸諸他方○本月初十日東海關發出税銀百餘鞘委員解赴京都交納已附輪船北上矣 
[求志書院庚寅春季題目]  
　　經學題一君二民二君一民解九台諸侯解書列七卜説七十曰艾説○史學題明史宦官傳書後閹黨傳書後佞倖傳書後姦臣傳書後○掌故題孫夏峯年譜書後張楊園年譜書後顧亭林年譜書後閻百詩年譜書後○算學題有合弦和較或弦和和甲有斷弦和較或弦和和乙法以甲乙二羃相減半之爲長方積倍甲爲長闊和開平方得長或闊爲城徑有斷弦較和或弦較較甲合弦較和或弦較較乙法仍以甲乙二羃相減半之爲長方積倍甲爲長闊較開平方得闊或長爲城徑試並證之以平垜截去一層之積與平垜相乘截去二層之積與立垜相乘截去天層之積與天乘垜相乘乘得之積比原垜俱爲增一乘積其增一乘積之倍數同高者俱如平截積之首層數俱無高減一之正負諸積若移易之以任一截積與任垜相乘則必有高減一之正負諸積試言其理欲作連比例四率令四率之和開立方得整數法任取一數爲丙又取大於丙而其羃小於三倍内羃者爲乙乃以乙丙兩立方積相減於上三丙内減乙於下上下相乘爲長方積三丙羃丙減乙羃爲長闊較開平方得闊以下位除之爲甲乃以甲自乘再乘爲首率甲羃乘乙爲二率乙羃乘甲爲三率乙自乘再乘爲四率則四率之和開立方必得甲丙和此法求得之甲雖未必爲整數然以平方法開得甲向非難事又法任取大小二數一爲甲一爲丙甲丙相乘又以甲丙和乘之三之復以丙自乘再乘加之爲負實甲羃爲正上廉甲爲正下廉一正隅開立方得乙如前作連比例四率以四率之和開立方仍得甲丙和此法求得之乙亦未必爲整數然二三四率雖爲分數而四率之和必爲整數以開得之立方根甲丙和均爲自取之數故也試證其法若能思得他法勝此者尤佳○輿地題通典列嶺南於九州之外辦嵩高爲中嶽辨楚奄征南海考擬訂禹貢塾本例言○詞章題曾子七十乃學名聞天下賦以猶當晚學不可自棄爲韻元宵立春歌正月晦日送窮二月二日迎富各紀以詩閏花朝曲 
[滬上官塲紀事]  
　　江蘇撫標水師新中營統帶龍覲宸軍門督勇開濬温草浜現將告竣櫛風沐雨倍著勤勞前日因有要公握節來滬聞句留數日當卽遄回云○新任蘇松太兵備道聶仲芳觀察之瀛眷現在尙未鶯遷須俟三月初旬龔廉訪北上然後涓吉進署云○昨日午後上海縣裴邑尊設席署中特讌升任浙臬龔仰蘧廉訪及新中營統帶龍覲宸軍門水陸畢陳盡歡而散 
[仁民及物]  
　　邑廟豫園柴行廳西首不銀杏一株黛色參天霜皮溜雨數百年物也近有盛俊等具呈縣署略稱樹枝欹側有碍屋椽陳請砍除以免釀禍裴邑尊批斥不准樹遂得以保全邑尊眞仁民及物哉 
[船婦行兇]  
　　南巿浦灘停泊各划船向由水利局明定章程不准紊亂前日老白渡談周氏划船不照憲章任意停泊水利局巡勇向之開導該氏大肆咆哮竟與巡勇爲難突將號褂扯碎昨日該勇已禀明局員請爲查辦矣 
[會訊盜犯]  
　　上海縣捕役趙金拿獲行刦顓橋鎭劉姓家之盜犯戴老耀等七名由縣迭次訊供己詳本報前日傍晚新陽縣金明府乘輿至署拜會帮審委員詹明府旋皀升坐二堂命提戴等戴供稱去年十一月二十五日小的等共九人駕舟兩艘至新陽縣境周滸鎭行刼布庄米行各一家隨復至董事某姓家行刼臨去更放火焚燒事由耿麻子顧義淮等爲首小的則與王金標方老二等在船照顧並未登岸事後分得大錢四千四百文王供稱小的分得皮馬褂一件方供稱小的分得錢三千餘文耿供稱小的分得衣三件顧及梁福亭沈友才同供稱小的等分得大錢衣服等物研詰至再各犯仍執前詞遂着令分别還禁至昨午復提各犯至案飭令畫供午後金明府卽飭新陽縣來差將各犯加上鐐銬押解回新 
[英界公堂瑣案]  
　　包探唐寳榮禀稱姑蘇人徐鏞卿言其兄順卿荐陳三寳至蘇城秦子久顧繡庄爲夥竊貨而逃匿跡滬上因函托報捕拘拿隨由小的同往尋見詰得各貨有質諸蘇城某典鋪者有帶至滬上質錢者隨將滬上所質各票分别吊贓并起到金線二千七百七十七絞另有朝裙料五件將質票售人致被贖出鏞卿申訴前情并呈其兄順卿之信稱現已函告失主及兄長行將來滬矣陳供稱小的陸續積欠無可料理不得已而行竊至朝裙料共値洋十四五元付質之後卽將質票售出以致被人贖去鏞卿稱兄長於二月十七日爲陳薦保至本月中旬卽捲逃如何言料理積欠該包探禀稱質鋪中人請追質本蔡太守謂事關店夥捲竊理合追還質本惟失主尙在蘇城且尙有各贓在蘇付質應將陳連贓移解至蘇就近辦理鏞卿稱現在秦將抵滬可否俟到案候示太守准之飭將贓物暫存陳押俟失主及薦保人到來再行核辦○南誠大酒保陳榮堂訴稱昨夜有馬夫王阿炳向某洋行細崽袁同福索取馬車錢以致口角兩造各集多人互相喧閙來店沽飮計共酒錢二千二百餘文向索不還報捕拘案袁供稱小的在禮查洋行當細崽曾欠王馬車洋銀一元四角昨夜相逢立時索取約遲時日王竟不依欲將小的馬褂質洋而時已夜闌質鋪早經閉户遂紏集多人扭小的至捕房捕頭不理伊復欲扭小的至大老爺案下行至華衆會門首突被兇毆另人見而不平約至南誠大飮酒王供稱小的前在馬車行爲夥去年四月袁雇坐馬車言定洋銀一元四角馬行主囑收現洋袁言一時不便迄今無着主人責令小的賠償皆在小的已辭歇昨夜遇諸路上向索忿爭嗣偕至酒店説和袁亦有友人在内現在小的願付酒資一半惟求大老爺追繳馬車洋蔡太守謂袁旣無錢文何必飮酒王卽向索錢亦不應深夜紏人吵閙判各管押三天着袁繳洋一元四角給王再各湊償酒値○包探張松椎禀稱隆茂洋行報失小鐵門二扇經小的查獲竊賊吳阿狗稱已售在朱大昌鐵店及押同前去吊贓朱不承認據吳稱鐵門重十五斤言明每斤錢二十文共計三白文先收八開洋一枚錢三十五文餘約於次日找付因將朱一併送案吳供認前情朱供稱小的從未收買鐵門實係平空被害蔡太守謂爾旣未收贓吳因佑誣爾朱稱不知其故吳堅執前詞太守商諸梁副領事曰朱旣不認收贓可令具結吳押候飭包探細查失贓如果存在朱處加等治罪○一百零八號二道頭華捕禀稱今晨見沈四高手持綢縐棉衣一包烟槍及水烟袋务一枝顯係竊贓拘拿管押旋有鴇婦吳周氏到來認明的係其家所失因之送案請懲吳周氏供稱小婦人家在姑蘇鄉下沈中夜推門而入竊取各贓卽淸晨逸出幸逢巡捕拘獲人贓沈供稱小的原籍句容爛脚多年行乞度日昨夜犯竊原是該死蔡太守將沈押候備文遞回原藉請地方官管束贓交該鴇領去○包探顧阿六禀稱張坤記投捕房報稱夏阿十付下僞銀票一紙計銀十兩已付去洋銀十一元後將此票付出始知僞造及拘夏詰究夏言票由陳阿寳趙雲金交下因又獲陳趙二人詰得英皇子來游之夕在途拾得今特送案請究僞票呈閲張訴稱夏向藉淘沙餬口時向小的買垃圾因之相識今又持票來買並取去洋銀十一元將票轉付他人始知僞造夏陳趙各執前詞梁副領事語蔡太守曰此等僞票務請澈底根究太守曰諾隨飭將夏陳趙管押僞票交捕房查明實在來由於下禮拜三覆訊核辦○包探何瑞福禀稱寍波人沈阿春前曾犯竊遞回原籍今又來滬是以拘送案下沈供稱小的前曾犯竊兹因原籍難以餬口來滬向哥子借洋半元作小本生涯並不再犯蔡太守謂爾旣因犯竊遞籍豈容再來判笞一百 
 
 

Page 4

 
 
板着自行回籍如再來滬定予重懲○包探何瑞福禀稱小的前偕六號西包探查明深夜開燈之各小烟館禀請分别判罰所有蕭洽昌新泰源二家已違章三次奉大老爺諭令收回捐照勒令閉歇禮拜六小的偕西包探復往稽查見兩家仍舊開張至今禮拜二始閉歇因又拘送案下蕭洽昌主蕭桂三新泰源主周阿寳同供稱店已閉歇惟尙須變賣生財蔡太守謂周曰爾前次傳喚不到姑免深求惟已將捐照收回如何尙敢違諭開設麥捕頭稱蕭洽昌新泰源一再違章應請重罰至勒令閉歇一節尙容商之工部局董事太守曰唯隨判將蕭周各罰洋二十元再行候示蕭周同稱無力照罰太守飭暫行看管如果抗不遵繳卽將生財充充公 
[法界捕房紀事]  
　　杭州人吳桂生係蘇州捕役施小五之夥本月初一日在湖州浙厘東卡附近砲船上哨官蔡鳳章公館中竊取鷹洋一百元金鑲玳瑁手釧兩副綢縐皮棉夾單衣服二十件左右線毯絨毯各一條得贓後逃避到蘇輾轉來滬匿跡小東門外天順小客寓中閲兩日後往寗波持贓付質隨卽附輪船而返昨晨抵埠法包探王榮培李雲發郁庭湘已偵知蹝跡當經拿獲送入捕房備捕頭訊問情由據稱友人陳炳蘭唆使行竊捕頭着押候解案請究○杜家行人宋老四之子福生年甫九齡本月十八晶其叔秀金挈之來滬投宿小東門外某烟館昨日秀金出外未歸福生私出遊玩至傍晚迷失歸途且行且哭巡街捕見而盤問福生言語模糊因帶至捕房暫爲留養○甲乙丙丁四人深夜賭錢互相口角巡街捕至一并拘押捕房○元亨洋行細崽庖丁等四人相約至新街吸花烟非但不給烟貲反向烟鴇饒舌遂喚巡捕拘押捕房○昨晚二點半鐘時積竊馬阿金行經小東門外戯館街東探西張遮遮掩掩經包探王榮培拘至捕房押候解請葛同轉訊辦 
[彚解東賑]  
　　敬啓者敝所於閏二月廿五日會同文報局彚解山東賑捐第十三批規銀二千五百兩至烟臺辦賑諸公手收分别散放查悉東省災區地瘠民貧艱於覔食洪流退後産業全盧故當春事方殷而資本毫無嗷嗷恃賑實較别處爲尤艱尙祈遠近諸君解囊樂助庶免流離失所輾轉道途不獨生者銜恩而作善降祥冥漠中亦自有權衡也所有解欵理合聲明上海四馬路髙易籌賑同人陳德薰等識 
[來信照登]  
　　昨有自稱漁蟠散民者投函本館云貴報載癩蝦蟆眼睛可救悞吞鐵針試之效騐然恐一時難得蝦蟆曾見閲微草堂筆記云蔡葛山先生曰吾校四庫書坐訛字奪俸者數矣惟一事深得校盡力吾一幼孫悞吞鐵釘醫以朴硝等藥攻之不下日漸尩弱後校蘇沈良方見有小兒吞鐵物方云剝新炭皮研爲末調粥三碗與小兒食其鐵自下依方試之果炭屑裏鐵釘而出乃知雜書亦有用也此書世無傳本惟永樂大典收其全部余領書局時屬土史亭排纂成帙蘇沈者蘇東坡沈存中也二公皆好講醫藥朱人集其所論爲此書云其説如此請登貴報以廣流傳本館以其法簡便易行因付手民附諸報尾特釘與針雖皆鐵質而大小旣有異而銛鈍亦不同不知如此救之果能有效否也 
[蘇省撫轅抄]  
　　二十日候補府税課大使夏爾純赴荆溪巡檢夏汝弼赴陽湖均禀辭奉委帮辦保甲差○二十一日五品銜准補嘉定縣縣丞張庶庶禀知奉藩憲咨調來省聽候飭知赴任並銷上海巡防差○二十二日同知銜請補上海縣正任江寗縣陸元鼎金陵來前署吳縣候補知縣陳志銓大老爺於閏二月二十日子刻在復興橋公舘仙逝擇於二十三日午時大殮○二十三日主簿何樹勳禀銷南渡厘局差巡檢岳廷𠏉禀知奉委赴常州府差遣委署丹徒縣高家司巡檢陳星燿禀辭赴任 
[浙省撫轅抄]  
　　閏二月十一日王嶔禀奉憲批准委局差禀見叩謝新選象山縣劉宗藩由京領憑來省禀到○十二日前署金華府經歴李如蘭交卸回省禀到○十三日馮兆松禀見銷温處公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[虹口廣益堂閏二月初一至二十日收到各善士樂助延壽册藥捐數目]  
　　洪聞鶴堂陳培遠堂寶五桂堂橫山人陳廖武盛堂余敦厚堂張澹寗堂馬靜軒莫異使焦佑啓堂富春堂嚴薛玉堂黃福生延陵堂吳譚達人王星吾鐘達立堂十七户湘平銀十兩另一錢一分怡成昌來黃一隱石氏十元求目疾卽愈五元求一路平安諸事順流四元項穉生病求病愈俾應禮闈三元六百文求安子二元松之合秀齋一元樂善堂二元解經堂一元樂善堂二元存擈堂一元受和室二元十里軒一元豐溪瑞人氏二元絲業會舘交來無名氏謙益堂劉河補過氏積善堂吳柏蔭堂朱申報舘來朱樂道堂延陵氏太原氏金壇去疾軒順天孫勵風樂安劉氏蕪湖招商局隱名氏蘇省求夫壽女氏伸華仕女求外婆康健心愿女氏十五户各一元秦氏范氏無名氏三户八角申報舘來乍浦無力人七角勉力子眉山氏二户各五角嚴命子錢一于文黃心齋四百文○以上共收英洋五十三元五角測平銀十兩另一錢一分錢二千文 
[上海四馬路文報局内恊賑公所經收安慶支應總局賑欵細户淸單]  
　　另登○彭受臣觀察經募塔捐册第四批舒城縣嚴集捐本洋六十七元合曹平銀五十七兩八分四厘又錢四百五十文合曹平銀三錢淮北厘局集捐五河厘卡許集捐錢六十四千八百文合曹平銀四十三兩二錢頴上厘卡王本洋二十五元合曹平銀廿九兩七錢五分又錢七百六十文合曹平銀五錢六厘天長厘卡札卒拉蘇集捐曹平銀十六兩二錢六安州厘卡莫集捐曹平銀四十三兩二錢三厘灣厘卡華集捐本洋五十元合曹平銀四十二兩五錢三河尖厘卡程集捐錢四十千五百文合曹平廿七兩界首集厘卡毛集捐四十八千六百合曹平銀三十二兩四錢合肥厘卡毛集捐曹平銀五十四兩七錢三分洪河口厘卡丁集捐八千一百文合曹平銀五兩四錢兩河口厘卡湯集捐四十千五百文合曹平銀廿七兩張百忍堂八千一百文合曹平銀五兩四錢迎河集厘卡彭集捐五十千六百文合曹平銀三十三兩七錢三分三厘三流集厘卡范集捐二十四千三百文合曹平銀十六兩二錢霍山厘卡蔣集捐曹平銀十兩八錢孫家溝厘局馬集捐曹平銀廿六兩一錢四分四厘姚城堵卡李集捐廿四千三百文合曹平銀十六兩二錢金家寨厘卞王集捐曹平銀十五兩一鐵九分候補巡儉周集捐五千四百文合曹平银三兩六錢候補縣丞黃曹平銀五兩四錢候補巡檢宗家鼎顧鼎書合捐曹平銀五兩四錢候補州判屠漕平銀五兩四錢皖江吏隱曹平銀六兩沈思記漕平銀五兩四錢陳學堂漕平銀一兩一錢八分四厘完南道解曁建平縣張集捐本洋兩元莫洋三十七元兩共合漕平銀廿六兩四錢九分以上共計捐漕平銀五百六十一兩八錢一分一厘合申規元六百另三兩四錢七分七厘于閏二月初十日兩次收到規元六百另一兩六錢五分七厘又於二十日收到規元一兩八錢二分合併聲明 
 [ 
 
 
