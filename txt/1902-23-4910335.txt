# 1902 - 23 - 4910335

 

Page 1

 
 
[九通股票截止日期并提前出書告白] [  上海圖書集成局啓]  
　　本局前刋圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票兹因朝廷講求經濟實學變更考試章程因思九通一書於昭代典章歴朝政術窮源竟委實爲大觀爰者先創議仿圖書集成二十四史例用新鑄大號鉛字排印成書惟以卷帙浩繁刋成定價昂貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取　皇朝三通一部卽找價二十四元至是年四月取欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獵而備考核也惟股票所印無多續印者又將售罄現定期本年十二月二十日截止俾能核數欲購者尙其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局新聞報館京都電報局源豐潤票號博文書局天津電報局源豐潤票號萃文魁蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊杭州申昌書局岳州江左漢記分局漢口江左書局愼記書莊鴻文順　書局沙巿江左漢記書局宜昌江左漢記書局江西南昌文盛堂書莊四川成都重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角　諸君欲購者請移玉至三馬路申昌書畫室或申報館帳房可也此佈 
[闢虚說]  
國運之興衰治亂人情之否泰損益所以致此者不一端然其大旨要不外虚與實二者而已國之所以興所以治在乎君臣上下以實心行實政而邀福免禍之見不存家之所以泰所以益在乎長幼男女以實心行實事而趨吉避凶之閱不尙夫如是國與家始能氣象光明精神丕振而邪妄之氣不足以乘之否則日趨虚無日習虚謬欲邀福而禍反乘欲趨吉而凶已伏斯時雖極愧悔而事旣敗壞卽有賢智亦無如之何然則虚之一字窮其弊誠有極之各百年而莫能革除者今試就官府之循例奉行閭閻之相沿成俗者一一陳之一救護日月食昔端木氏之言日君子之過也如日月之食過也人皆見之更也人皆仰之孟子亦曰古之君子其過也如日月之食可知日食月食之事在聖賢視之均無足爲奇而後之議者每以此爲咎徵春秋所書綱目所載必爲之繁稱博引實以徵應不知日月與地毬皆行星之一所謂食者因三者遞相乘偶或軌道相同其光遂掩故時刻可以先核而分數不難預稽若如漢人經說謂君德有闕天故以此示嚴威則必日食之事皆見於淫昏之世而後可乃何以考之史書以漢文帝唐太宗之賢而其時亦有書日食旣者豈天亦用春秋之法責備賢者耶夫日月食旣有常度可循目之爲災異已不可解然猶曰昔人未嘗不知此意特欲借此以垂戒人主俾之恐懼修省而不敢卽於怠荒耳所可異者今制每遇日月食之時先期由欽天監行咨各省屆時大小文武各署均招集緇衣黃冠者流唪咒誦經名曰救護初食則行祈求之禮復圓則行慶賀之禮武營中更鳴鉦伐鼓弓矢斯張觀其情形有若兒戯而循行者以爲舊制宜然恬不爲怪不亦深可異哉此習之亟宜革除者一也一祈求晴雨夫天氣上騰地氣下降陰陽和而晴雨時此天地自然之理然亦不可常恃也惟留心民事者深溝洫修陂塘濬井泉俾水有所宣洩而旱有所蓄積然後五穀暢茂饑謹無憂萬一淫雨爲災亢晴爲患人力旣無所用則亦惟預籌救荒之䇿或廣積儲或議糴買務使天災雖遘而民食仍可無虞此所謂人定勝天而必須預爲補救者乃今之有司則不然平日於民間水利之能興與否如越人視秦人之肥瘠不加喜戚於心迨災變已成乃爲之禁屠宰設壇塲招僧道衣冠整肅朝夕拈香詡詡然以爲爲民請命也民亦謂官旣誠心祈禱天意或將感格也噫以天地之氣之絪緹鼓盪而晴雨以成此雖自古聖賢帝王亦不能或有挽回而今之靦然民上者遽欲以祈禱得之吾不解爲此事者其不知爲無益而或存冀倖之心耶抑明知爲無益而故爲粉飾之具耶不知爲無益而行之是爲愚明知爲無益而行之是爲詐世豈有詐與愚而可以治民者哉此習之亟宜改革者二也[  此說未畢明日續登]  
[本館接奉電音]  
　　昨日午前十下鐘時京師電傳來硃筆一道敬謹譯登○十二月十二日内閣奉 
　硃筆稽查廂白旗滿州旗務著富通阿去欽此 
[電傳内閣抄]  
　　昨日午前十下鐘越十分時京師友人電致本館云本月十二日皇上召見軍機大臣及裕德榮慶○同日胡燏棻遞封章件○同曰内務府奏請欽派稽查六庫大臣派出王順王崐岡那桐崇勳漙興 
[澤東報所登兩宮回鑾記]  
　　日本某日報云客有留滯神京者得於兩宮回蹕時瞻仰龍顔日角珥筆恭紀登諸英字報章本館特譯爲和文曰西歴本年一月七日由馬家堡火車站以迄禁城約四西里許灑掃清潔一塵不飛天壇先農壇則遍灑黃沙其平如砥居民一律閉戶兵士田火車站直達禁城之外植立兩旁巡察官絡繹往來嚴爲之警其時烈風捲地紅塵障天鵠立遥瞻目爲之謎迨正午有火車二十二輛聯尾駛行而以一機器車爲之先導英國暫管鐵路之官弁衣黃色絲絹衣騎純白色小馬督率騎兵二隊各乘新金山名駒分列火車站之側華官則自諸王大臣總督司道以下不下二千員禮服輝煌遠望之如入萬花之谷其中大員之穿黃馬褂者尤粲爛可觀一聞大駕到來齊附伏於地皇太后照滿洲禮盤腿而坐宣召總管鐵路之西員及司機人近御座諭以此行甚爲愉快慰勞有加其鹵簿中騎兵在先營官繼之皆乘極馴良之細馬旣而滿洲兵隊或擎繖或持槍直隸總督袁慰帥新蒙黃馬褂之賜爲皇帝前駈皇帝端坐黃轎舁以八人左右皆有步兵擁護榮仲華相國則策騎隨皇太后鳳輦皇太后轎亦黃色與皇帝御用者相同此外醕親王及宮嬪則坐黃緑二色轎所過之處兵士擎槍列跪角聲嗚嗚然華人數行遠登高阜層巒敬觀車騎之盛大駕 
 
 

Page 2

 
 
旣抵正陽門外皇帝步行入西關帝廟行禮未幾皇太后慈輿戾止詣觀音寺拈香由内侍二人扶掖而入僧徒敬謹迎迓時則人聲寂靜惟聞疎鐘數聲而已閱五分時皇太后步出寺前小立眺望華兵滿洲兵及隨扈之王公百官咸跪伏道左外人凛天顔於咫尺盛儀肅穆無有敢隕越以貽羞者嗚呼盛已 
[入覲有期]  
　　日本某日云頃得亦師來電悉英德法俄日五國駐京使臣定於東歴本年一月二十一日覲見呈國書蓋以拳匪亂後各使皆已更迭此次皇上甫由秦中回蹕是以皆欲瞻仰天顔也至於各使夫人覲見 
在東歴一月之杪 
[籌畫海軍]  
　　日本某日報云中國北洋大臣袁慰帥近擬擴張陸軍並籌畫海軍制度奏請皇上飭北洋提督葉桐侯軍門悉心訓練在烟臺設立練營俾全國水師於此植其基址至於常年經費自拳匪亂後减之又减幾不能敷目下慰帥奏請仿照前章每歲田國庫中支出銀一百一十萬兩 
[意艦宜防]  
　　日本某日報云頃聞意大利國派出兵艦五號駛赴中國三門灣旋又有一兵艦在三門灣附近象山浦寄碇按去年意廷曾向中朝賃取三門灣中朝未允此次忽又迭遣軍艦來此外人不免心焉疑之也 
[日人遇害]  
　　日本某日報云頃得京師來電悉東歴本年一月二十五日之夜有一不知姓名之熊本縣人在亦游覽突被奥國軍士放槍擊斃刻已由日奥二國軍醫會同相騐矣 
[日艇試行]  
　　日本某日報云海軍省浼英國某廠製一逐水雷艇编爲第十六號命其名曰潮刻得倫敦電音悉此艇近已告成定於西歴本年一月十日行試水之禮 
[意求韓礦]  
　　日本某日報云頃得韓京來電悉意大利國領事某君白諸高麗政府請給礦山一處並予以開采之權缘高麗與各國所立約章有利益均沾一語故意人有挾而求也 
[振興學校]  
　　武昌采訪友人云湖廣督憲張香濤宮保培植人才不遺餘力近日疉奉諭旨飭各省分設大中小各學堂以資造就爰與湖北巡撫端午橋中丞湖北學政蔣蓻圃文宗公同商榷擬將鄂中各書院一律改作學堂又以兩湖書院局面恢宏諸生肄業有年漸著成效擬卽改爲湖北大學堂武備自强兩學堂則改爲中學堂江漢經心兩書院則改爲小學堂至武昌府所轄之勺亭書院江夏縣所轄之高觀書院規模較小經費無多應否一律改作小學堂飭武昌府梁集菴太守江夏縣陳介庵大令會商本地紳耆自行興辦刻已檄飭學務處司道詳議章程并行知武昌府江夏縣遵照矣 
[武備儲才]  
　　武昌采訪友人云湖北武備學堂創設有年成效卓著本月某日爲諸生畢業之期湖廣總督張香濤宮保親詣堂中逐一面試擇其尤者給予畢業文憑聽候量才錄用或分派各防營充當教習如果情殷上進仍准在堂肄習專門之學俟五年畢業後作爲舉人咨送京師大學堂會考諸生聞而欣然紛紛具禀督轅自願留堂畢業他日學成致用爲國干城固將試目俟之矣 
[委查軍實]  
　　南昌訪事人云江西撫憲李勉林中丞講求武備惟日孜孜深恐各營日漸廢弛特委糧道劉幼丹觀察親往廣饒撫建瑞袁臨吉贛南寗十一府點騐卯名校閱技藝并詳察地方形勢以便擇要設防上月二十六日觀察由省起程先赴廣饒次及撫建約計明歲春融時候方可竣事遄回 
[營員蒙奬]  
　　安慶訪事人云上月某日開缺安徽巡撫王芍棠中丞命駕蒞大教塲較閱楚淮二軍操演擇其技藝純熟者分别奬賞計每勇一名賞小銀錢一角每哨弁一員奬龍銀二元營官每員賞褂料一件統領每員賞袍料一件砲隊營陸小賓副戎連中五槍除得袍料外復奬以洋銀八元以示優異 
[整頓釐金]  
　　南昌訪事人云江西商務局憲查知袁州府屬所産夏布歲約萬餘捲應完釐金三四萬千乃内河各卡員司刁難勒索商人遂改用小車載至九江赴洋關納稅轉運長江各内地中途雖有烏石門旱卡每車約費紅錢數百文卽任意繞行以致此項釐金漸形減色特委員往袁　查勘禁除各卡積弊以恤商艱並擬另立章程移會九江洋關凡本省土産各貨如無内地釐票及有釐票而尙未完足釐金者卽以私論似此悉心整頓弊絶利興凡百土貨釐金自必有增無减正不徒夏布一宗已也 
[黃堂禁賭]  
　　武昌采訪友人云湖北武昌储梁集庵太守甫下車卽懸示頭門嚴申賭禁胥役犯者加等嚴懲乃若輩陽奉陰違仍不免伺隙作牧猪奴戱本月某日太守因公赴教吏館傔從人等　敢於門外喝雉呼廬太守聞之立飭江夏縣陳介庵大令帶回縣署從重枷責以儆其餘法行自近太守有焉 
[中丞祈雪]  
　　蘇州地方官在郡城隍廟設壇求雪併禁止民間屠宰前已屢志報章兹又得本館訪事友來函云江蘇巡撫恩藝棠中丞以日來若不得雪勢必農政有妨爰飭長元吳三縣主就滄浪亭恭設醮壇延僧道各十六衆諷經禮懴默禱上蒼旋復親率藩臬兩司及屬下文武官員每日拈香禱告初十日更飭蘇州府冋予振太守及長元吳三邑令詣光福鎮恭請銅觀音併赴白龍廟取水似此竭誠請命或能感格蒼穹也 
[蘇省决囚]  
　　蘇州訪事人云本月初九日臬轅奉到刑部釘封文署臬司朱竹石廉訪立卽札飭長洲縣蘇靜菴明府會同中軍守備夏守戎升坐大堂提出斬犯四名略詰口供綁赴北寺大校塲處决聞均係操刃行劫之巨盜也 
[惠及窮黎]  
　　南昌訪事人云本年江西水災甚生米穀昻貴異常窮民困苦顚連難謀一飽上月二十六日大憲照章施粥南新兩廠就食者多至四萬餘人較上年幾增一倍旣而省垣紳士以南昌集義圩乏欵興修禀陳各大憲各大憲再三斟酌撥出平糶餘米一千三百餘石以工代振刻已擇吉興工矣 
[物貴民貧]  
　　宜昌訪事人云近日米船到者無多致米價驟然昻貴油鹽魚肉亦每斤加錢一二十文小民生計日艱愁眉不展兼之天時久旱二麥不能滋長關心民瘼者不免抱杞人之憂矣 
[輦轂記聞]  
　　京師訪事友人云工藝局本借義倉創設近奉諭旨以義倉關繫民食飭即讓還局中人以無地可容遂於十一月杪暫行停辦刻下彼處房屋業已騰空惟西文學堂依然几席雍容絃誦未輟也○蘆保正定一帶鐵路以兩宮回蹕停售車票十餘天至臘月十一日仍照章攬客載貨各官之暫留行在者皆於此十餘天内回京○十一月二十六日會辦五城事宜顺天府尹陳玉蒼大京兆會同巡視五城察院發出四言韻示曰聖駕還宮地方嚴肅添派弁勇加意梭巡并約衆紳按叚跴緝倘有搶案立置重法○東四牌樓迤西某巷柏姓家摺紳舊族也近以門衰祚薄無可營生將房産售得數百金藏諸篋笥不意某晚忽被盜攫去次日報諸北首八條胡同左習協巡局旋經在局官紳訪悉其家女僕之子年甫一十五六恒與某營勇往來是日竟串同行劫因派弁勇緝拿研訊供認得贓毫不諱飾乃移送京畿善後局 
 
 

Page 3

 
 
覆訊其僕之子雖矢口不移而各勇忽翻忽認狡譎異常不得已飭傳原獲此案之弁勇相與環質未知日後將何以懲之○十一月二十三日有一美國兵丁行至前門外向小販某甲購取鷄鴨議價旣諧不名一錢持之徑去甲扭住向索美兵怒突掣利刃砍之致甲受傷踣地後經人舁往某醫院中求治未知能免性命之憂否 
[北固霜痕]  
　　鎭江訪事友人云入冬以來雨雪愆期農民咸以亢旱爲慮上月晦日午後忽簾外雲濃天低似墨入晚燈窓寒重細雨溟濛至本月初一日曜靈匿景北風怒號頗似釀雪景象但願天公做美大沛祥霙則來歲麥秋或有豐穰之望也○徒陽運河前經大憲撥欵挑濬特委江蘇候補道沈期仲觀察督辦其事旋經觀察會同署鎮江府許東畲太守督率各委員帶領亭耆逐一丈量樹立標志隨卽資雇工人從事畚挶 
[麋臺近事]  
　　姑蘇訪事人云江北某縣人鍾載興本無賴之尤邇經人薦至閶門外巡捕房乃益夜郎自大任意横行本月某日有某甲者由彩雲堂妓院出雇坐馬車突被鍾攔住强謂馬夫駕駛違章甲略爲聲辯鍾卽舉棍猛擊直至鮮血狂噴始由旁人勸釋然仍將馬夫及馬車解入捕房刻下甲聲言須繕禀控陳未識能否伸雪也○地方官以雨雪愆期爲民請命就城隍關帝二廟設壇祈禱冀沛祥霙旣而府尊向子振太守復飭長元吳三縣主會銜出示禁止屠宰蓋亦官樣文章也 
[獵塲衰草]  
松江訪事友人云西門外秀野橋東首樂恩堂創自美國耶教士步惠廉君每於宣講之餘爲人治疾頌載道人皆謂爲盧扁復生迨步君移鐸他往繼其後者爲李多瑪君一切事宜皆以步君爲法本月初五日就堂中盛設筵席柬請華亭縣林霨生大令婁縣屈吉士大令提標中營張華園參戎城守營曾鏡亭遊戎冥會至晚二鼓始席散而歸○本月初五日松江府署接上海縣汪瑶庭大令申文並解到犯人錢某一名禀請過堂勘訊府尊余石蓀太守飭發婁縣獄中寄禁詢之知其事者僉稱錢係甬人充某小輪船管駕因在浦面悮撞某駁船致喪兩命被人控告科以徒罪大約過府後卽須解司定讞押解登程矣○西門外塔橋迤西某地近經客民大開博斱劉盛龍癖一流人趨之如鶩事爲婁縣屈大令所聞限令差保嚴加驅逐○自奉旨飭各直省廣設學堂後海内有志之士皆聞風而起絃誦大興近聞官紳擬將雲間求忠景賢三書院改設學堂他日時學術日新人才輩出不禁試目俟之矣○前者鹽捕營勇丁左靑壽赴南鄉搜緝私梟致被梟黨毆斃棄屍浦江中近日其母方赴省垣呈求伸雪而其姪左某由葉榭回閔行又失足墮浦而斃諺云禍不單行信然 
[資送難民]  
　　山東人楊金奎陳金標等十八人駕帆船往日本貿易遭風入水遇救得生漂泊無依難謀一飽出使日本大臣蔡和甫星使聞而憫之之給以資文送回上海請蘇松太兵備道袁海觀觀察資遣回里昨日午後到滬趨赴送署投文觀察著發交上海縣暫行安插聽候資遣回籍 
[有女同車]  
　　整容匠顧阿賢挈同張陶氏由周浦鎮附某姓船來滬在董家渡登岸同坐東洋車招摇過巿被二十三號巡捕拘至捕房昨日轉解馬路工程局總辦翁子交太守倩襄讞委員余叅軍研訊氏供丈夫家在無錫向業耕耘小婦人母家住周浦因於數日前歸寍兹由母親囑表兄顧阿賢領至滬上王家馬頭擬小住胞弟陶阿四處然後遄回無錫顧阿賢供小的向在滬上傭工與氏爲親串行不知馬路章程是以雇車同坐陶供顧係小的之表弟並非歹人叅軍命交人保出將氏交還夫屬顧旣違馬路定章應飭捕頭酌罰 
[罰鍰示儆]  
　　前日黎明時本邑新闢公其租界中新閘自來火行街第一百七十五號門牌殷姓家失火情形已登昨報兹悉殷字菊泉在彼處開設釘書作事後捕頭查知作中積薪甚多禀請英美租界公廨讞員張柄樞司馬出票傳訊昨晨殷投公堂訴稱小的曾將生財倩某行保火險銀五百兩其餘各書均由書局主人自行保險小的自知失于謹愼並不向保險行索賠尙求鑒宥司馬商之偉繙譯官判罰洋銀五十元以儆 
[美界火警]  
　　昨晚六點鐘越三十分時虹口西華德路某姓家不知緣何火起警鐘鳴處水龍轆轆而來濺玉跳珠四圍噴薄未幾火卽告熄然盈塲瓦礫依然霧鎖烟籠也 
[上海縣署瑣案]  
　　前日保甲總巡朱森庭明府函送丁增禮金和尙柯工丁氏周阿二男婦四人到縣縣主汪瑶庭大令升堂研訊金供小的係本邑紀王廟人上月十四日妻子忽然失去旋由二十二鋪地甲遣人下鄉知照言被柯丁氏所拐與鄰女周阿二同車來滬藏匿西門内因卽控諸總巡局蒙朱大老爺移解案下阿二供上月十四日與金妻私約來申遊玩借住西門内柯丁氏家隨由柯丁氏之子柯某領至法界公館馬路租屋同居後柯丁氏之子聞家中追尋甚急復領至二十二鋪藏匿至金妻則先於二日前領出不知所之丁增祥供小的係柯丁氏之胞弟昨日外甥柯某邀小的啜茗懇令從中解勸小的不允一併被拘柯丁氏供阿二及金妻自至小婦人家後自行租屋法租界中同住小婦人並不與聞兒子刻已出外營生叩求明鑒大令喝令掌頰五十下始供小婦人願將金妻交案大令飭將阿二暫發某善堂留養候伊父母來領柯丁氏交的實人保出著其弟丁增祥姊代將金妻交案如違一并懲辦○前者浦東三林塘民人湯漢卿控其姪湯伯奎聽從劣董湯雲齋唆使强占屋外要道並敢兇毆等情大令飭亭耆前往丈明樹立界石禀覆候核昨日湯漢卿復投縣禀訴大令訊詰之下湯供蒙飭耆亭清丈不料仍爲湯雲齋所矇蔽以致張冠李戴小的屋外之地乃百餘年出入要道兩旁由故父植枝楊中間鋪砌磚石今被雲齋唆令姪兒於此開溝阻不容出入求飭亭耆覆丈以便分清界限且湯雲齋在鄉魚肉良懦動輙勒罰巨金不予則聲言投巡飭局誣控小的受害不堪務求察究大令諭候覆丈察核○前日薛徐氏投縣喊控大令升堂研訊氏稱小婦人係長洲縣人與丈夫在治下傭工稍有積蓄前某帽子店主顧姓欲借洋銀一百元小婦人央丈夫向某姓轉借五十元湊齊付給由聶氏作保今丈夫在蘇患病著小婦人向索非但不還反遭毆擊借據呈閱大令諭候提訊嚴追○西門外巡防局員楊二尹函送竊賊張阿三並贓衣十五件到縣大令向之訊詰張供小的係南通州人向當東洋車夫借宿法界小客棧某日同棧徐阿寳邀令至西門外不知其姓之人家竊得衣服數十件打成一包交與小的另有一包伊自行負云不知件數刻亦不知藏匿何處大令判責四百板釘鐐收押贓衣儲庫候傳失主具領 
[英美租界晚堂瑣案]  
　　金裕堂控金杏春侵吞股本等情讞員張柄樞司馬准之前晚飭提金杏春研訊裕堂訴稱杏春前邀同小的之子福林賃屋虹口開設恒盛米店每股洋銀一百元自前月二十五日開巿迄今未及匝月遽爾閉歇時店中尙存米八十一袋被杏春悉數售去歸入私囊叩求訊究杏春供店中所存之米小的僅售去十二石得洋銀六十六元儲諸篋中不虞被出店人沈銀全竊去其餘諸事小的並不知情司馬惡其刁狡著掌頰四十下交人保出限日理清違干嚴辦○前者華綸繅絲廠倒閉後積欠婦女工資爲數甚巨控經司馬飭提管工人吳蘭生繆伯卿及執事人薛祥雲到案訊明一切勒限清理近日恒昌煤號主陳仲竾因被廠中積欠煤價銀三百五十兩控請嚴追前晚司馬升堂研訊陳聲訴前情薛供此欵由張清卿經手職商並不知情至婦女工資現已措備銀五百兩存儲永泰繅絲廠俟職商出外卽可散給吳繆同供小的等專管機器女工之事概不與聞各女工紛紛投案求將薛交人保出以便散給工資司馬准之令交妥實人具呈保狀限十日内一併清理吳繆訊係無干從寛開釋 
 
 

Page 4

 
 
   
 
 

Page 5

 
 
   
 
 

Page 6

 
 
　　鎮江　拍賣烟葉聲明 
　　所有各號由九江裝來鎭江在本行押欵烟葉計日已久因貨跌價屢催不出今再限兩禮拜内由十二月初二日起至十六日爲止如仍不將貨出去本行准將該貨拍賣或照市沽脫以的抵押欵水脚棧租利息保險費如不足抵償理應由各號如數補足特此聲明幸毋自誤太古公司告白計開各號貨列後同永和一千八百九十九年四月廿六號裝大通五百三十次（Ａ）烟葉廿四件愼和祥九十九年十一月一號大通五百六十六次Ｓ烟葉十件愼和祥九十九年十一月十五號安慶一千零六十六次Ｗ焑葉十六件愼　祥九十九年十二月廿七號大通五百七十六次Ｗ二十九件李恆茂九百年三月七號安慶一千零八十六次（Ａ）三十二件李恆茂九百年三月七號安慶一千零八十六次（　）三十五件同吉和九百年三月十七號安慶一千零八十八次（Ｈ）五十八件昌記九百年三月廿八號安慶一千零九十次Ｃ九件昌記九百年三月廿八號安慶一千零九十次Ｓ三十六件昌記九百年三月廿八號安慶一千零九十次ＳＯＷ七件集生九百年三月廿八號安慶一千零九十次（Ｋ）十五件昌記九百年三月廿八號安慶一千零九十次（ＣＫ）十一件九百年三月卅一號大通五百九十二次（ＣＫ）四十六件愼和祥九伯年四月四號鄱陽五伯六十六次（Ｈ）三十五件愼和祥九伯年四月十一號大通五伯九十四次Ｗ六十四件愼和祥九百年四月十一號大通五伯九十四次（Ｈ）廿九件愼和祥九伯年四月廿一號大通五伯九十六次Ａ十件李恆茂九百年四月廿五號鄱陽五百七十次（Ｔ）十件集生九百年四月廿五號鄱陽五百七十次（Ｔ）五十二件萬安九百年四月廿八號安慶一千零九十六次ＹＣＫ十件昌記九百年四月廿八號安慶一千零九十六次Ｓ廿八件昌記九百年月廿八號安慶一千零九十六次Ｃ四十七件集生九百年五月二號大通五百九十八次Ｈ五十八件同吉和九百年五月二號大通五百九十八次Ｎ二十件萬安九百年五月二號大通五百九十八次Ｃ卅件集生九百年五月二號大通五百九十八次八件愼和祥九百年五月二號一千零九十八次Ａ六十件集生九百年五月十二號大通六百次五十件集生九百年五月十六號鄱陽五百七十四次卅一件集生九百年五月十九號安慶一千一百次四十五件寳昌和九百年五月廿三號大通六百零地次Ａ三十件寳昌和九百年五月廿三號大通六百零二次Ｓ十一件集生九百年五月廿六號鄱陽五百七十六次Ａ二十件寳昌和九百年五月廿六號鄱五百七十六次Ａ十件寳昌和九百年六月二號大通六百零四次Ｋ廿六件集生九百年六月六號鄱陽五百七十八次Ｒ十三件寳昌和九百年六月六號鄱五百七十八次Ｃ十四件 
　　拍賣疋頭展期 
　　十四日卽禮拜四准十點鐘拍賣疋頭展限至明年正月初十日到期用五天莊票出清凡拍定貨者叨付定銀此佈元芳洋行啓 
　　禮拜四拍賣 
　　本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細斜粗布漂布及花旗粗布斜紋等貨皆列明拍賣部内屆時請到本行面拍可也元芳洋行啓 
　　禮拜四拍賣 
　　准於十四日十點鐘在本行拍賣北京運來顧繡衣袍銅器舊磁器等及金鋼鑽戒子金銀袁檯鐘東洋地毯並木器什物不計此佈瑞和洋行啓 
　　香港太古糖局 
　　車糖出售 
　　本行由港自運ＢＡ唛五温Ｂ唛四温半ＣＷ唛四温二五　唛四温　唛三温七五Ｈ唛三温車糖出售如貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
　　禮拜五拍賣 
　　本月十五日下午二點鐘在本行不限價拍賣東洋碗磁茶式東洋　花竹器外國皮鞋外國絨衫羊皮氈花旗麫粉數百包條頭白肥皂數查箱鐵洋箱吊燈檯燈鐵裁縫脚踏車外國皮帽香餅酒紅酒火爐稍有水漬鷄絲東洋磁花瓶印水紙各式香皂一切雜貨不計法大馬路隆大洋行啓 
　　拍賣 
　　准於十五日一點鐘在四馬路拍賣五層樓生財全副紅木榻床血牙老槍云石掛屏祡銅大爐紅木八仙著衣鏡白銅熼袋紅木烟盤香皮墊子大小火爐些銅烟鍋各色燈彩粗細茶碗花屏掛鐘一切裝修另物不計拍定之後當付定銀此佈合記代啓 
　　禮拜五拍賣 
　　准於十五日下午二點鐘在本行拍賣外國綉貨枕套枕頭檯毯綉花被頭門　琴套各色綉花信袋大衣并羔皮馬卜統數十件外國火腿數十只餘貨不及細載此佈五馬路南順泰洋行啓 
　　拍賣上等肥皂 
　　本月十九日兩點半鐘在本行不限價拍賣新到大英名廠定製上等一百四十塊一百五十塊方皂及廿條頭廿四條頭肥皂此次貨色比前所到不同屆期請到本行面拍便知拍定限兩禮拜出清此佈三馬路元洋行啓 
　　拍賣名酒 
　　啓者禮拜二卽本月十九日兩點半鐘在本行不限價拍賣新到大小砵酒車釐毡酒威時忌各色好酒限兩禮拜出清賣定須付定銀另有部子列明屆時請至本行面拍可也此佈三馬路元芳洋行啓 
　　聲明作廢 
　　茲因本月初九向振裕買成凈水點廿條付去支同益五號廿期元九百兩貨催延挨未交人於十二晚逃走爲此登報聲明此票已作廢紙無用億興白 
　　失票聲明 
　　今遺失源豐盛支宏大莊第四十五號十二月十九期支票元一千兩正已向票根止付作廢仰各寳莊號切勿收用爲何此佈十二月十三日義豐泰花行謹啓 
　　廣東陳恒德堂　牙痛粉 
　　此粉治風火牙虫蛀包能立刻全愈永無之痛患每瓶三角分鋪上海英大馬路萬康醬園對門德仁里石庫門内 
　　尋人 
　　失去丫頭兩人其一年十三歲名巧雲體肥脚大身穿毛藍布衫藍印白底花褲其二年九歲名桂香體中脚大上嘴唇有缺痕身穿紅布衣靑甯綢花邊褲均於十二日由閩到申因坐東洋車走失如有人報信因而尋獲者謝洋四元送來者酬洋十元請至長發棧帳房送信交人决不失言特白 
　　盤店聲明 
　　啓者鐵馬路中市源昌盛烟紙店今將店内發財貨物憑中全盤與華茂盛爲業所有源昌盛往來各欵仍歸前東理値與華茂盛無涉誠恐未及周知特此登報聲明以免後論華茂盛告白 
　　盜案再佈 
　　初四早晨本局專帶蘇州客洋貨物日班船當晚停泊黃渡不料突來大盜八九名將船中所載粗細貨物並大小川西碭土等搶去一案曾登初六七八日申報前日仰蒙　嘉定縣憲大老爺恩典親臨失事之處踏勘推刧形跡並卽查檢船中失物二局共計搶失大土三十三史小土廿四包西雲土四十二包碭土四十包川土一并銅洋一元二角粗細貨物衣包廿七件約値價洋三千餘元尙有搶剩洋信包及各貨物等均於日前當塲點明隨卽赶帶蘇州著蘇二局照依信面各自分投收主失件已蒙　縣憲飭捕追究　上海鴻源通裕信局啓 
　　永祥豐壽板 
　　本號專辦香楠陰沉桫枋婺源獨幅上品壽器如蒙賜顧仍在三馬路石路西曲江里便是 
　　嫩面玉容散 
　　此散治男女面上油膩黑氣烟色酒剌雀班暗晦等患每晨搽擦自然嬌嫩滋潤清秀眞整顏妙品也每瓶三角每洋照拆四瓶上洋二馬路中市京都天寳齋便是 
　　SEMICIDEMSNIALREBMAHC 
　　曾伯廉各藥料 
　　醫生云小孩咳嗽夜晚更甚及哮喘之症痰在喉間不能咯出卽用曾伯亷所製之咳嗽藥服之病卽可鬆動咳嗽漸止痰亦易吐曾伯亷所製咳嗽藥治咳有效决無危險之事 
　　發痧一症須立時醫治不可稍緩爲此家中應儲曾伯亷痧藥此藥可隨便用之其中並無毒物無論小孩成人用以治痧别無他患 
　　曾伯亷所製止痛油爲至妙之劑無論人身因何疼痛敷之立刻可止頸子生硬風溼疼痛筋絡疼痛骨節不和諸病因曾伯亷所製止痛藥油敷之眞絶好方法 
　　分寄各藥鋪出售每小瓶洋五角大瓶洋一元 
　　上海新晉隆洋行總經理 
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　湖北人周小六子觀其結束似是曾名細柳營中者前日至本邑南巿大南門外南馬頭聚興飯館果腹旣醉旣飽之後不名一錢揚長逕去值堂人牽裾索值周瞠目直視攘臂逞兇飯館主韓東生怒遣學徒方文卿投二十三七鋪巡防局控訴局員邱友林二尹飭勇馳往拘回研訊之下判笞責一百板勒令具呈改過切結然後開釋○寄居南馬頭之整容匠徐桂林每晚糾人在家爲牧猪奴戱事爲撫標滬軍營管帶龍葆珊游戎所知飭丁將徐及其妻趙氏送至二十三七鋪巡防局請究局員邱友林二尹研訊之下徐供稱小的並未犯賭求恩明鑒二尹限令於明年正月杪遷去以杜釁端○南馬頭胡德大茶葉店主胡甲陸順興雜貨店陸乙互指爲堆儲貨物侵佔界址控諸二十三元鋪巡防局局員邱友林二尹提集研訊斷令陸將貨物移進以免紛爭 
[英美租界公堂瑣案]  
　　流氓孫阿惟陳阿順冋方紀隆訛詐洋銀十七元經包探錢榮棠拘獲解案請究方投案訴稱前有某氏者賃居小的之屋孫自稱包探錢榮棠之夥强指小的誘拐索詐洋銀十七元小的無可辯白措付三元幸由錢探獲案叩乞究懲孫供小的實由錢雇爲夥役陳供小的開設寳泰肉莊並無爲匪之事錢探禀稱小的與孫並不相識安有用伊爲夥之理突被冐充務求究辦讞員張柄樞司馬商之偉繙譯官飭將方逐出租界孫責三百板遞解回籍陳交保開釋○頑童蕭芝善邊照芝行竊世和洋行裝設德律風之鐵桿八十條售與朱阿根楊小毛劉阿龍經某包探一并拘獲解案世和行主投案聲訴前情蕭邊認竊不諱楊朱劉同供小的等收贓是實尙乞恩寛司馬判將蕭邊各責手心二百下押候父母來案具領楊追賠洋銀二百元朱責三百板枷號半月劉責一百板○著名廣東賭棍王阿合前因犯案解經司馬訊明判押六個月遞解回籍兹又潛匿虹口廣東街經包探劉阿炳緝獲解案請懲司馬著逐出租界○陳阿四行竊王家扣家衣被經包探孫阿星拘獲解案司馬判責三百板押捕房半年○某洋人以木作主項茂記工作時任情滋閙令包探沈阿岳拘案請辦司馬未及訊理項卽浼洋人某甲投案請保司馬准之著將洋銀一百元交存捕房嗣後不得再犯如違卽將所交洋銀充公以儆 
[法租界捕房瑣案]  
　　方哲卿前控金海元霸佔所買之地一分三釐讞員杜枝園大令訊取口供飭將金海元押候交還田畝昨日金遣其子投案訴稱此田父親於數年前出洋銀六十四元向梁姓購得今梁將此田一併與售他姓理應將田價付還大令著傳方質訊核辦○歹人陳福生前因牽涉吳小狗與烏木開泰等人戳傷何榮卿案經包探解請大令訊供笞責發交改過所監禁一年前日其父挈媳某氏投公堂遞禀聲稱兒子現已悔悟求恩取保釋歸大令飭覓的實人具呈保狀及改過切結存查○偷兒張阿全陳阿榮均經包探解案大令著責張四百板陳二百板○偷郳張榮生徐桂華趙阿六均經包探解案大令著將張枷號一個月責三百板徐責三百板發改過所監禁三個月趙責二百板卽行釋出○偷兒喬長生張阿金均經包探解案大令著各枷號一個月期滿責釋○小利陳福均王巧生均經包探解案大令著責陳手心二百下發改過所監禁三个月王責三百板即行開釋 
[美租界捕房紀事]  
　　前日傍晚時有孫阿福者曳運貨車至百老匯路與某甲爭道疾馳致被甲所曳之車碾傷足髁某號巡捕見之送入捕房捕頭令轉送同仁醫院求治○前晚楊樹浦瑞記紡紗廠工人錢聖榮不知何故忽被衆流氓曳至荒僻處肆行毆擊并用刀戳傷事後投報捕房捕頭令人舁送同仁醫院求治並派各包探嚴查行兇人拘解公堂禀請讞員張柄樞司馬懲辦○昨晨無賴孫海大行至吳淞路適與某甲遇不知因何褫其所穿馬褂適爲包探孫順泉所見拘入捕房捕頭令押候解送公堂禀請訊辦 
[十一月份經收月捐清單]  
　　道署十月十一月洋四十元隱名氏洋十元怡情軒唐傑臣翁二戶各洋六元陳善亭翁洋五元泰昌洋四元戴李蒓翁季光琴翁龔府十月韓潤生翁義昌成十月十一月十二月貿孚六戶各洋三元戴運來翁豐泰十月朱葆三翁徐貫雲翁黃佐卿翁譚幹臣翁韓山釁翁老順記南順記戴生昌祝源昌道信十月十一月十二戶各洋二元源豐潤洋一元八角莊源大洋一元六角滬江第一樓老悅生新順記錦章信昌隆十月愼餘堂益昌十月十一月金松泉翁十一十二月老德記申茂十戶各洋一元嘉綸永成豐十月十一月十二月二戶各洋七角中和洋行帳房洋六角五分久成九章北天成施　豐十月十一月傅梅　翁九月十月十一月五戶各洋六角萬有全廳竹卿翁隆昇棻渙南翁湯蓮生翁五戶各洋五角恆升鴻運樓十月十一月二戶各洋四角春園九月徵昌怡昌熾大晉畐恆茂六戶各洋三角靑蓮閣義盛一壺春生大十月曹德大怡隆六戶各洋二角源通錢一千八百文和康壽康晉和餘大　餘元甡元茂衍大恆益永豐存德鉅亨恊昇宏大宏元源吉寳和寳順承裕正大升大彚康崇　永康瑞大晉大延源義善源福康兆豐　餘仁大久大懿餘源利森康厚大源餘瑞元鈞康壽豐鎭昌四十二戶各錢六百瑞昌錢五百張家鶴翁錦章大章九和宏章泰五戶各錢三百抬大金合贑五雲日昇樓三戶各錢二百　成　辦永　萬興三戶各錢一百英法美三界一文捐大洋二元小洋三百三十二角五分錢十七千八百九十九文以上　　敬洋一百七十三元錢四十七千七百九十九文[  滬北天后宮前廣益善堂司董嚴信厚施則敬朱佩珍唐榮俊等誌]  
 
 
 

Page 10

 
 
[奏疏彚錄]  
　　吏部尙書臣宗室敬信等謹奏爲遵旨議奏事准行在臣部咨送内閣鈔出前任山西巡撫錫良奏稱榆次縣知縣夏愼太以教職歸部銓選所遺員缺係衝煩難兼三要缺例應在外揀選查有陽高縣知縣孫符泰穩練老成辦事妥協以之調補榆次縣知縣實堪勝任仰懇 
天恩俯念員缺緊要准以陽高縣知縣孫符泰調補榆次縣知縣銜缺相當毋庸送部引見所遺陽高縣知縣係屬簡缺晉省現有應補人員應請扣留外補等因光緒二十七年二月十八日奉硃批吏部議奏欽此欽遵鈔出到部查榆次縣知縣夏愼大以教職歸部銓選遺缺於光緒二十六年十二月初九日奉旨坐是月十四日行文按該省照限減半計算扣至二十八日接到部文之日作爲開缺日期歸十二月分截缺係衝煩難題要缺例應在外揀選兹據該前撫請以陽高縣知縣孫符泰調補欽奉硃批交臣部議奏臣等正在核辦間旋據該撫咨報孫符泰於光緒二十七年四月十四日丁母憂所請以該員調補榆次縣知縣之處應毋庸議其榆次縣知縣要缺自應仍按夏愼大原出缺日期另行揀選所遺陽高縣知縣選缺臣部照例歸於月分銓選謹將臣等遵旨議奏緣由繕摺具奏伏乞皇太后皇上聖鑒謹奏奉硃批依議欽此 
吏部尙書臣宗室敬信等謹奏爲奏明請旨補授刑部司獄事查定例刑部司獄二缺無論雙單月遇有缺出即將應補之人與指捐人員分班輪用帶領引見請旨補授如應補無人專用捐納又鄭工新例内開京官郎中至未入流無論何項到班先用鄭工新班遇缺先無人海防先一人如無人鄭工新班遇缺先抵選第四缺海防卽與海防先分班輪用第一輪用海防即第二輪用海防先海防先無人仍用海防旣海防卽無人用舊例遇缺先再無人用舊例遇缺均無人過班卽接用各項班次一人又報捐新海防遇缺人員應跟接鄭工捐挨次銓選又臣部奏定章程内開所有應歸臣部引見奉旨除授之員自五月至今歴時旣多懸缺卽已不少若猶拘於成例必待廻鑾以後始行引　　見請補請恐職任久虚珠非整頓官常愼重公事之道擬請將在京例應引見各官由臣部開單奏補候旨錄用統俟廻鑾後各　補　先後帶領引見以符定制等因由内閣發報於光緒二十六年十月十八日具奏十一月二十一日接到原摺於十一月初七日奉　　硃批依議欽此欽遵在案查光緒二十六年七月分出有刑部司獄任慶灟期滿一缺上次用至第一新海防遇缺先止今此一缺查應補部工　缺先均無人應用第二新海防遇缺先選用刑部司獄徐廷襄一員擬補刑部司獄缺應俟廻鑾後照章帶領引見謹將該員職名繕寫清單恭呈御覽請旨補授爲此謹奏謹將光緒二十六年七月分出有刑部司獄一缺擬補之徐廷襄一員職名繕冩清單恭呈　　御覽請旨奉硃筆圈出徐廷襄補授欽此 
吏部尙書臣宗室敬信等謹奏查臣部奏定章程内開京員縣缺已多請將在京例應引見等官由臣部開單奏補修旨錄用俟 
廻鑾後各按補缺先後帶領引見以符定制等因於光緒二十六年十月十八日拜發具奏十一月二十一日接到原摺十一月初七日奉　　硃批依議欽此欽遵在案查定例各衙門筆帖式缺出第一缺用廕生一人第二缺用繕本一人第三缺第四缺咨部銓選第五缺用奏留學習一人各等語查臣部漢軍筆帖式上次用至學習正法筆帖式訥謨歡一缺輪用廕生無人應用繕本擬將繕本班報捐儘先候補筆帖式泉海擬捕核與輪用本班次　符應行引見補授遵照奏定章程先行奏請簡放謹將該員職名敬繕清單進呈恭請簡用補授應俟廻鑾後由臣部傳令該員補行帶領引見伏乞皇太后皇上聖鑒訓示遵行謹奏奉硃筆圈出擬補筆帖式泉海欽此 
頭品頂戴兵部尙書銜山西巡撫臣岑春煊跪奏爲晉省艱窘萬狀撥補兩江釐金各欵實在無從措手籲懇恩准改撥勿再派及恭摺具陳仰祈聖鑒事竊照光緒二十七年四月間准兩江督臣劉坤一轉准行在戶部咨開本部循案撥補釐金各欵於光緒二十七年三月二十五日具奏奉旨依議欽此黏單内開查續借英德洋欵以七處釐金作抵由稅司代徵還續借洋欵本年將屇撥補釐金之期應循案撥補擬令江蘇等省查明上年撥補釐金各欵係在本省截留者卽由本省照案留用外省協撥者卽咨該省照案撥解咨令按照上年指撥銀數籌　足數等因准此當經轉行藩司河東道遵照查辦兹據署布政使吳廷斌會司署河東道張毅詳稱查得光緒二十五年奉撥單開籌補宜昌鹽釐加價項下係指撥山西烟酒加稅銀七萬兩鄂岸鹽釐項下係指撥山西當稅銀四萬二千兩河東鹽課銀三萬兩二十六年奉撥單開籌補宜昌鹽釐加價項下係批撥山西烟酒加稅銀四萬兩减平銀一萬兩鄂岸鹽釐項下係指撥山西裁兵節省銀二萬兩當稅銀四萬二千兩河東鹽課銀一萬兩兹經前行各撫臣以烟酒兩稅歲約收銀七萬兩上下當稅除預交作抵外每年僅收銀二萬八千餘兩均已湊還洋欵减平銀兩歴　奏解恊餉裁兵節餉湊作添練新軍之用河東鹽課並無餘剩實係無從籌解等情先後奏請改　欽奉硃批戶部知道旋接部文以烟酒當稅係攤還洋欵後新繒之欵應存儲候　至四國洋欵有專欵可指如已動用應卽照數設法提還以後不准另提别用致費周折復經前藩司等查明山西攤還洋欵係於二十二年五月　奉文維時當稅雖未加征烟酒兩稅業已奉文開辦又内令其在於司庫地丁鹽課鹽釐貨釐　稅項下除張　　之京師各餉照常　批解　其餘無論　項均准畫提未蒙指定專歀晉　如洗非此等新增之稅不足以資　注己動之欵　　　法彘還後嚴之銀亦實難於撥解等情详請咨覆戶部等在案晉省財　僅祈此數以尋常豐　之年入少出多尙苦無從籌解兹當師旋　　之後地丁或　或　釐稱無不異常短摺面出欵爲向來所無者如教案借欵防軍餉欵蠲緩留支應發各欵不下百數十萬搜羅控補無法　　　致京恊各項積　至二百餘萬大　償欵本省兩教賠欵數目均鉅籌畫無計焦急萬分所有撥補兩江釐金各欵實在無從措手再四思維惟　　行詳請改撥以期無誤要需等情詳請具奏前來臣查晉省奉文撥補兩江釐金各欵當未遭變故之時已是無法應付今則喘息甫定百　空虚百救不遑更無纎毫餘力兩江督臣劉坤一於奏催蔬内聲明迅速籌撥而未撥解而未解如四川山西各欵請飭部勿再派撥近行　省及本省指撥有著之欵藉應要需是此中艱難情形已爲該督臣之遠見深諒若不縷浙聲請改撥徒使兩江虚有受恊之名晉省日憂咨催之苦於實事毫無所裨合無仰懇天恩俯念晉省現在艱窘萬狀撥補各欵實在無從措手飭部另籌的欵改撥勿再派及俾山西名受道　兩江亦得沾惠感戴仁施實無旣極所有晉省撥補兩江各欵實在無從措手懇請另籌改撥各緣由理合恭摺具奏伏乞 
皇太后皇上聖鑒訓示謹奏奉硃批戶部議奏欽此 
奴才豐陞阿綳楚克車林跪奏爲請旨事竊查庫倫哲布尊丹巴呼圖克圖之堪布諾們罕曁商卓物巴冋不與衆呼弼勒罕一律入班每隔一年奏請瞻觐觐歴遷　在案本年輪應堪布諾們罕彭楚克入京瞻觐並請具奏前來臣等遵照舊章據情代奏所有庫倫呼圖克圖之堪布諾們罕楚克本年應行入京瞻觀並恭　咽黎經等請是否准行伏乞丘太后皇上聖鑒訓示道行謹奏請　　旨奉硃批著照所請議部　　　　 
 
