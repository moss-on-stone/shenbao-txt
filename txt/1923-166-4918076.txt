# 1923 - 166 - 4918076

 

Page 1

 
 
第一萬八千零七十六號;中華民國十二年 西曆一千九百二十三年六月二十三號
星期六 * *   
 
 

Page 2

 
 
第一萬八千零七十六號;中華民國十二年 西曆一千九百二十三年六月二十三號
星期六 * *   
 
 

Page 3

 
 
第一萬八千零七十六號;中華民國十二年 西曆一千九百二十三年六月二十三號
星期六 * *   
 
 

Page 4

 
 
第一萬八千零七十六號;中華民國十二年 西曆一千九百二十三年六月二十三號
星期六 * *時論（本館特約） 
[張紹曾與攝政] [  心史]  
　　馮玉祥逼退總統擁戴曹錕初意以爲黎一退即曹錕平步而出耳即用攝政爲一步驟亦以爲三數日間之事而巳耳豈知曠日持久不但曹錕之露面尙説不到井攝政之步驟亦不可能此其癥結所在吾國民倘盡知之即可信組織國家在我光明磊落之國民在我國民光明磊落之心理凡情求威逼賄買力索等等手法所取得必勝之劵者正其自生荆棘至最要關頭遂爲不可救藥之敗症而於是百病叢集天然以起死回生之任付我國民矣 
　　張紹曾爲合法之總理不談攝政則巳談攝政則非張紹曾回任孰能行使此内閣之名義夫張紹曾本一昏妄童稚不足齒數之庸材並非元惡大憝其來也不知所謂政治但信其頻年奔走倒處援繫以爲南北有力者非親即故又熟識拉攏一般掮客靠線索兩字收統一之大功具此夢想所謂昏妄童稚則有之無他罪也自爲吳佩孚所逼而開罪南方其辭職也國民因厭惡吳佩孚之黷武頗賞張紹曾之能識進退乃旣懾於吳之大言又震於圖粤諸軍之似有把握翻然變計忽復回任裂縫旣開乃有不信任案之發生自此以後倒行逆施榨取國民汗血之資以作議員之棺材本任指國民公僕之職以慰議員之黃梁夢二者兼得之議員作衝鋒陷陣之首領得其一者作搖旗呐喊之𠶭� 
囉遂有衆議院退還參議院不信任案之審查决議其實普通心理以爲張紹會雖庸碌然當時逐鹿者未必勝張或且更劣於張若吳景濂之徒滔滔皆是一動不如一靜於南北蠻觸之爭並無左袒成見者並不欲掃除更張遽動内閣也審查之决議得票甚多者職此之故乃得官得財者以此表功張紹曾亦信其揮霍之有效會吳景濂與有爭閣之釁亦鼓動倒閣之潮流大會之先釀成再付審查之舉於是張之豬仔張琴彭漢遺吳榮萃之流呌嚎跳擲醜態畢露無成見之議員自悔忠厚之受愚前日投擁張票者至是皆旌旗變色矣卒賴此豬仔之力以消極抵制不許表决而張紹曾之與國會遂判然爲豬仔所頂戴而爲非豬仔所疾視今日張紹曾欲取得攝政之資格以爲曹錕之佐命元勳旣爲先列曹門者所排擠蓋張本近黎而遠曹近爲利害所迫而降曹曹門豈甘反以元勳畀之斯時可以合法總理四字提挈張紹曾而攝政惟議員有此權能可以遏制曹門之忌嫉無奈惡因中於前日之利誘得利者愈狂噪未得利者愈消沈倘將曹錕之買票費先移作攝政之用未始不可多收豬仔然曹錕非分之想究不甚靠張紹曾之作成且曹本一錢如命專恃帶肚之軍閥爲之撑腰豈能以二重報效造就一張紹曾之攝政乎又豈能以黃袍加身之故事先用紅袍白袍加之張紹曾乎夫而後攝政之局僵夫而後成眞正第一老牌之無政府主義 
　　國民當知之各國無政府黨何等艱難何等結合而窮年累世不易成功吾國輕輕以若干昏蛋豬仔製成一無政府之現成國家待國民以正義判斷但能得全國之同情自不能不發生效力即稍延時日斷不必惶恐性急謂有亡國之憂亡國者亡於軍閥之不破亡於政客之不散斷不亡於國民之能除軍閥政客也袁世凱徐世昌之徒到危急時動以無政府之危險激我愛國之國民以濟其私慾今國民醒矣速發表其正義乘此未定之天以輿論誅殛曹錕馮玉祥張紹曾與一切鬼蜮之軍閥爪牙豬仔政客 
國内專電 
　　北京電馬（二十一）夜三十政團會於衆院計民憲憲友·研究·民治·新民全民·誠社·政社·均社·羣治·政學石駙馬三號·觀音堂十號·太平街七號·西河俱樂部·翠花灣俱樂部·果園·頤園·明德·大中俱樂部等代表百餘人吳景濓·潘大道王法岐·藍公武·馬驤·金兆棪籍忠寅·先後表示衆主維持國會須速成憲法（一）請議長禁止公民團吳有難色（二）如期發制憲出席費（三）憲法會議絶對不許變更議程選舉總統吳又有難色左右慫吳表示贊成但加保留一條如雙方不盡釋然可由各政團協商定期開一總統選舉預備會確定一適中日期庶雙方不至顧慮禡（二十） 
（二）晚八時再續商將有人動議憲法三個月不成仍依十六日决議選舉法第二項以三個月之折半數在十六以後第四十六天開總統選舉會吳景濓猶嫌太緩（二十二日下午一鐘） 
　　北京電禡（二十二）日閣議决用大總統令加國務院攝行五字不要總理閣員依次署名另訂臨時辦事細則某派又鼓吹顧維鈞下星期一就職説但事實不對今日形勢原任閣員將零落卸肩顧豈不知（二十二日下午八鐘） 
　　北京電張英華因籌欵無術昨宣言辭職今日已不到部（二十二日下午四鐘） 
　　北京電華銀團墊六十萬張英華不允由鹽欵内撥回故節前未成交二十一日午馮王九師十一師各軍需及衛戌警廳步統等會計找張英華於方家胡同要求財部致函外國銀行承認此事張勉允由六七八三個月鹽餘按月扣二十萬但滙理不理馬（二十一）夜王懷慶等在高凌霨家會議結果再懇王克敏（二十二日下午一鐘） 
　　北京電曹錕電財部三十萬流通劵已收到望再發四十五萬元張英華昨將剩餘之流通劵四十三萬全數交左繼梧帶保（二十二日下午一鐘） 
　　北京電張英華昨向商業銀行借七萬五墊發制憲費（二十二日下午一鐘） 
　　北京電使團向外次聲明中國政局不定在無合法政府產生時 
公又恕不奉覆以口頭或書翰來往（二十二日下午一鐘） 
　　北京電二十一日英美法日四使函政府抗議謂福建鹽税完全爲土匪式軍隊截留應責令其查照條約交還北京（二十二日下午一鐘） 
　　北京電某使館確息臨城案中國損失（一）被擄外人物質上損失要賠償（二）被擄者精神上損失每人十萬元（三）司法會議延期（四）上海會審公堂仍舊（六）要求其他租界亦組會審公堂（六）外人參預保護路線使團所開節略範圍如此（二十二日下午一鐘） 
　　北京電昨憲法會議到五百二十三人出席者祇四百九十七人不足法數又流會（二十二日下午一鐘） 
　　北京電張福來電國會受人民付託之重迅速解决各種問題應卽依法選舉繼任總統以慰喁望（二十二日下午八鐘） 
　　北京電蔡成勳通電總統選舉不便再緩乞一致主張督促國會剋速進行（二十二日下午八鐘） 
　　北京電保方傳布陸洪濤林錫光巧（十八）來電承認攝政并催國會速决總統（二十一日下午一鐘） 
　　北京電梅爾思告人交通總長云滬寧路局長有支付銀公司應攤十一年份餘利全權等語梅已電怡和滙豐令向任傳榜索欵（二十二日下午八鐘） 
　　北京電聞列名於否認十六日會合會者某派停津二十三人熊正瑗李國珍等四人聲明並未列名（二十二日下午一鐘） 
 
 
 

Page 5

 
 
第一萬八千零七十六號;中華民國十二年 西曆一千九百二十三年六月二十三號
星期六 * *   
 
 

Page 6

 
 
第一萬八千零七十六號;中華民國十二年 西曆一千九百二十三年六月二十三號
星期六 * *國内專電二 
　　北京電杜錫珪電院節關領到二十萬與原議不符顯係張月笙破壞請糾正（二十二日下午八鐘） 
　　北京電張元節電外部學費先墊待還請卽滙三萬否則祇有將館門暫閉雇警守衛元節偕館員遠避在外辦公聽候接濟（二十二日下午一鐘） 
　　北京電德使函外部德飛行協會有飛機駛到中國請承諾（二十二日下午一鐘） 
　　北京電德使函外部要求賠償揚子貨棧損失五十萬或係吾國向其索管理費一種抵制爲日後對銷地步（二十二日下午一鐘） 
　　北京電雲南代表黃毓成殷承钀時常在保定（二十二日下午一鐘） 
　　北京電連日京中發表洛吳電催選舉總統有六個之多據其辦事處云議員紛紛電吳欲得其一電半語爲快曾有覆電依法解决語其他催促選舉等電尙未聞及保左右曾派兩員到洛請吳助曹吳曰世有吳佩孚當然助曹使兩語吳又語孫某曰予對北京過去之捧場辦法實非愛曹予深致不滿但予爲唯一擁戴曹使者不過所取方法與北京不同請放心（二十二日下午一鐘） 
　　北京電京中一方盛傳洛吳有電致曹錕力斥此次陰謀並請懲辦馮王保派一方則傳吳迭電催速舉總統但其説皆難證實（二十二日上午十鐘） 
　　北京電禡（二十二）羅案開庭檢推五員羅述奥債合同謂利息改六釐爲八釐係歐戰後利息增高日債有多至一分者僞造文書絶對不承認手續錯誤僅行政範圍且所找八萬鎊完全作交部廣九路還債可查黃體濓所述與羅相同安利洋行證人説明曾執轉逹之勞並無弊竇律師劉崇佑言依刑事訴訟法庭不法起訴法院應不受理此次告訴等程序無一合法試問本案有無告訴人檢察官云僅有總統面諭約法總統僅有發令權須閣員副署方能生效此係私人談話後國務院聲請再議又變更告訴人亦違法高檢長命令檢察官起訴亦違法檢察官僅謂未交閣議議决手續認爲僞造文書請審判長依法判决劉崇佑再辯明不交閣議展期合同甚多羅亦辯述經過辯論終結定期公判（二十二日下午八鐘） 
　　北京電王正廷以中俄會議無望日内出京先赴晉轉滬（二十二日下午一鐘） 
　　北京電連日津保系束手無策内部亦不一致吳景濓欲包辦選舉高凌霨反對之高欲自兼總理入院辦事吳毓麟張廷諤又破壞之故毫無發展（二十二日上午十鐘） 
　　北京電吳景濓因王毓芝吳毓麟另外派人與各政團接洽昨日忽變態度不肯負責（二十二日下午四鐘） 
　　北京電傳王懷慶馮玉祥要求吳景濓十日内卽開選會吳言當盡力去辦（二十二日下午四鐘） 
　　北京電韋爾敦擬赴杭避暑（二十二日下午四鐘） 
　　北京電劉存厚電請任彭光烈爲川軍第三師長隨同討逆（二十二日下午四鐘） 
　　北京電劉顯世電貴州各軍公推唐繼虞爲軍事善後督辦劉顯潛張汝驥爲會辦請查照（二十二日下午四鐘） 
　　棗莊電今日吳長植函鄭（士琦）新編旅敬日（二十四）可點名發餉并請定郭（其才）團駐地周（天倫）團尙未齊孫（美瑤）并函鄭編竣來造謁請指示華票消息惟靜候陳（調元）來解决（二十二日下午五鐘） 
　　天津電皖岸榷運局長汪一誠將免職張超接充（二十二日下午二鐘） 
　　天津電省署以開灤礦局藉口海軍欠償煤價將應解省庫各欵一槪停繳令財廳派員坐催（二十二日下午二鐘） 
　　天津電張英華因張紹曾復職問題謁王承斌商辦法當以使國會不反對爲先决問題（二十二日下午二鐘） 
　　天津電段祺瑞赴特别一區許宅題主有人問時局辦法段但搖首不言（二十二日下午二鐘） 
　　天津電馬（二十一）下午王承斌拜英總領事潘樂爾解釋一切誤會（二十二日下午二鐘） 
　　天津電吳派員來津押運機關槍彈十一箱養（二十二）日起程回洛（二十二日下午二鐘） 
　　天津電王承斌密電熊炳琦趕速來京協商時局熊將於二十日抵津（二十二日下午二鐘） 
　　天津電哿日（二十）財張來津謁見王承斌訴苦（二十一日下午十一鐘） 
　　天津電保曹以直魯豫土匪迄未肅淸特定分區淸鄉辦法係劃三省爲五大區每區分數小區大區由鎭守使擔任小區由各營連長擔任切實痛剿已分令三省當局查照辦理（二十一日下午十一鐘） 
　　漢口電蕭未赴保馬（二十一）晚返鄂當卽電京請嚴懲不法軍警以肅綱紀（二十二日下午五鐘） 
　　漢口電院派秘書張春元來鄂携高手函請蕭通電贊成院攝蕭拒絶（二十二日下午五鐘） 
　　漢口電杜錫珪電令駐卾各艦聽候調遣各艦馬（二十一）晚均生火預備（二十二日下午五鐘） 
　　漢口電應城陶神甫馬（二十一）由漢宜路長途電話報告意領謂考感派往剿匪軍隊刻正與匪接戰將匪包圍防其竄出或與他匪聨合梅神甫已移隨縣與豫毘連之紅山漢天主堂派往營救華敎士廖某已入匪區接洽無甚進步但匪待梅甚優意在藉梅爲招撫條件聞德安至隨川間平嶺樹亦發現土匪六七百人綁去肉票四十餘人距隨縣城四十里李山有匪二千城外敎士均避入城内形勢極危（二十二日下午五鐘） 
　　漢口電傳有大批械彈將運湘湘鄂路刻籌備軍事運輸（二十二日下午五鐘） 
　　漢口電楚振艦奉洛令日内出防巴宜（二十二日下午五鐘） 
　　漢口電孫傳芳派參軍李鼎中來鄂馬（二十一）轉赴洛（二十二日下午五鐘） 
　　漢口電潘守蒸養（二十二）電省匪現竄應城南隨縣北圖與豫匪聨合刻在圍剿中（二十二日下午九鐘） 
　　漢口電法領養日到交署謂梅神甫年已六十匪數徙其巢梅必不堪其苦又恐匪竄豫更難營救請先將梅救出再剿匪陳介比電潘旅長相機營救（二十二日下午九鐘） 
　　長沙電交涉停頓多日外交部電僅謂日使允於地方官綏靜地面後卽撤艦話仍空泛日領令各縣日商集中長沙日艦仍每夜放探海燈（二十二日下午一鐘） 
　　長沙電馬（二十一）日領反提抗議謂常德排日愈烈顯見官廳無力取締日領所提爭辯長函交涉司草擬答文字句斟酌由政務會議通過後養（二十二）始送逹領署（二十二日下午一鐘） 
　　長沙電議會通過追認戒嚴案（二十二日下午一鐘） 
　　長沙電熊希齡誤聽湘西謠傳電請息爭（二十二日下午一鐘） 
　　長沙電交司對日領提出之爭辯長函已比照所持各點逐一理駁搜羅論據甚多馬（二十一）開特别政會通過並商定他種進行方式分途進行該函養（二十二）已送逹日領（二十二日下午八鐘） 
　　長沙電常德日人捆毆學生案日領昨反提抗議謂該縣排日風潮愈烈日僑又陷窘狀照常德趨勢論理貴政府不能負保護日僑全責云云外交會决派員分赴各省宣傳六一案眞相（二十二日下午八鐘） 
　　長沙電日領忽將湘省各地日商一併召至長沙住領館馬養到省者及二十餘人日領正造湘省日商停業損失數將向政府要求賠償（二十二日下午八鐘） 
　　吉林電財部號（二十）電大中銀行商承東省長官運銷印花奉五十五萬吉三十五萬黑三十萬欵抵部債主管機關有難色（二十一日下午五鐘） 
　　吉林電三江口俄艦扣華輪交涉甫解决刻又駐俄艦一檢查中外來往輪艘（二十一日下午五鐘） 
　　蘭州電省城附近亢旱田禾多槁陸洪濤林錫光禁屠宰步行焚香禱雨（二十日上午十鐘） 
　　蘭州電孫道仁前站四秘書到境後出示張貼各處重申烟禁（二十日上午十鐘） 
　　香港電孫號（二十）晚在石龍下榻馬（二）（十一）早乘車赴樟木頭繞道遵陸赴惠廣九專車載鞏衛軍四百赴樟木頭保護孫限四十八鐘攻破惠城（二十二日下午六鐘） 
　　香港電張開儒昨赴北江督戰連日北江兩軍仍在英德以下劇戰軍車開至黎洞（二十二日下午六鐘） 
特約路透電 
[北方時局之雜亂]  
　　二十二日北京電張英華由財政部發出傳單聲明彼已辭職因北京政局紊亂其辭職書竟無從投遞按黎總統於離京之前曾准張及其他閣員辭職張之辭職乃因其財政計畫全遭失敗之故其他閣員昨日開會勸張留任國會議員二百二十人昨發表宣言書謂國會認十三日黎總統命令無效之行動實屬違法 
　　二十二日北京電曹錕昨電促國會速成憲法據曹電詞意觀之曹願制憲及將來選舉總統國會均足法定人數吳佩孚電致高凌霨吳毓麟希望速舉總統直派反對者稱此數電乃出揑造華人消息吳在洛陽定七月一日開特别會議已請蕭耀南孫傳芳等與會吳頗不以近今之政變爲然云張紹曾因曹錕反對其回任不敢入京 
　　二十二日北京電今日午後吳毓麟與曼德氏會商保 
路防匪之方法曼德氏將赴津浦京漢各路考察路警情形俟提出報告後再行考慮 
　　二十二日北京電間島平原附近有華匪爲患地方官及當地富戶皆處危境　 
　　二十二日北京電宜昌附近平昇浦（譯音）釐捐局今日爲匪搶刦 
[南方戰訊]  
　　二十二日北京電北江孫中山之滇軍由韶州敗退英德損失甚巨現信此舉可引孫中山與陳炯明携手 
[中法實業銀行案中之中政府]  
　　二十一日巴黎電中法實業銀行案今日續審時查帳專家杜嚴氏稱查明中政府認繳該銀行一九二○年加添資本一事手續不合因其所認新股本四分之一在法定時期内未曾全付也 
[魯爾區域之現狀]  
　　二十二日愛森夏貝爾電昨日德人在道登附近開槍轟擊騎自行車之比兵據杜塞爾道夫消息此兵死二人傷一人 
　　二十一日巴黎電杜塞爾道夫消息愛森·波冲·道 
 
 
 

Page 7

 
 
第一萬八千零七十六號;中華民國十二年 西曆一千九百二十三年六月二十三號
星期六 * *特芒之居民現仍照常有食物之供給六月十九日有食物三百七十八車運入魯爾故德報所言缺食情形與眞相不符 
[英内閣員將更動]  
　　二十二日倫敦電里定伯爵辭去印度總督之説人皆認爲不確報紙皆討論内閣或有人變更預料麥甘納氏不久將復長財政因包爾温欲參加賠償談判也張伯倫亦有復入内閣之勢聞外相克松侯爵有退休意擬俟洛桑稍有結果即將引退繼其職者大約將爲葛雷子爵 
[英國之海軍預算案]  
　　二十一日倫敦電審查海軍預算案之委員會繕具報告謂海軍人數雖自一九一三年起減至六萬人然海軍餉額則增多至百萬鎊故宜重行考慮將士俸餉並改組及裁併海軍行政機關餉額旣較前增多百分之一百二十復有優厚之恩俸及婚費再司令部用費大增尤當注意格林威之會計員及司書員其尋常薪俸爲三百鎊今則逾千鎊即其一證云 
[美國海上禁酒令]  
　　二十一日華盛頓電國務卿休士與財部總長梅隆氏會商後財部總長宣稱决計沒收各外船載入美國口岸之酒雖在外人船上而由外國政府封條儲存者亦須查收云紐約關吏將奉命對於明白入口之英船白倫加里亞號揭去船上儲酒室之封條而沒收其酒暫封存税關以備法庭之判决 
　　二十二日倫敦電每日電聞外交記者探悉桅船馬歇爾號於一九二一年八月在三哩限度外因載酒爲美國拘獲充公者並未在英國註册故英政府不允干預此事 
[美國之中暑死者]  
　　二十一日紐約電暑浪現偏於美國紐約中暑者數百人昨夜醫院有觸暑垂斃者五人各處皆有中暑而死之報告居民臥於紐約公園中及附近海灘上者數千人 
[意國之火山災]  
　　二十一日加太尼亞電火山噴發熔石顯已减少地震次數亦少且不若前之劇烈空氣仍含惡臭流烟各物皆隱暗地面黑灰厚積 
　　二十二日巴黎電參議員多人今日提出弔慰意國火山轟發災之動議即經一致通過 
[各國近事記]  
　　二十一日巴黎電今日内閣會議時農務總長及財政總長以准眷口衆多之農民曾同居二十五年者以低息借債購置一園之議案提呈總統批准之公共工程總長提出改良道路設立道路局議案 
　　二十二日倫敦電工黨下院議員開恩斯氏出缺後摩佩資舉行補選被選者仍爲工黨史密里氏共得二萬餘票自由黨候補入桑波羅氏得一萬三千餘票 
　　二十一日日内瓦電國際聨盟會稱薩爾流域管理委員會於六月十八日開會廢除三月七日所通過維持秩序之修例因英國下院對此條例頗有訾議也現已另布條例 
　　二十一日海牙電第二議院通過一案荷蘭皇家飛行事業每年給津貼十二萬鎊以三年爲度 
　　二十一日倫敦電大東電報公司宣布一九二三年三個月股息每股發五先令免繳所得税 
國内要聞 
[北京特約通信] [  非爭]  
　　不成局面之北京與各方之形勢 
　　今日之北京已適合於無政府之三字黎氏旣已在津又無人能繼之者保派日夕密議欲迅速將曹選出而觀各方之空氣及國會内部之分裂此事殆不可能國務院宣告攝政然分子不全又無法定之首領且黎氏臨行之命令未必即算無效則攝政之各閣員資格上亦有疑問以是外交方面雖未正式取消承認而事實上已斷絶公式之往來前昨兩日紛傳外部通告攝政之照會已經使團退回院方否認之謂據會合會議决攝政之通告照會因院廳罷工尙未發出非有退回之事實然各使以私人資格談話對外交當局聲言此時期以内貴國無總統無總理無外長不知誰爲對外代表之人如有公文到各使館應暫不作復即使館方面對中國當提之公文亦暫不發出則外交界某要人曾親聞之是行政機關旣已停止作用而國際上往來亦復中止此時惟有一國會尙算合法機關而逢會合會之根據與手續爲一般分子所不承認亦有瓦解之勢近來離束人數日多恐不出數星期將因無成會之望而失其行使職權之可能惟如是則總統内閣均永遠無法產出而北京無一最高機關恐即我輩駐京記者亦將以無京可駐而束裝返滬矣 
以是之故欲作北京通信除却不値一笑之選總動及各機關之罷工風潮　無政　可紀則不得不於北京三數保派行動以外一觀全國各方面之形勢比聞天津方面以黎李所在頗多醖釀段祺瑞組織討逆軍之説孫黎段岺合作之説喧傳人耳且如浙奉代表在津之活動及各派議員京津間之往來亦頗有爲人所稱道者醖釀之内容如何吾輩身在局外之新聞記者當然不能知之耳食之談亦不能摭爲事實但天津租界上之憧憧往來當然有一種接洽一種醖釀誰先表示用何方式則非俟若干日後不能判明而黎氏在津居然一切自由隨　便見客各方代表議員亦奔走其門不息英領事且爲之擔任輸送文電並明語交涉員如有暗探之類在租界發見當爲嚴厲之處置王承斌無如之何即電告高凌　等高亦只電津密拿李根源金永炎饒漢祥李欽爲一滑稽之答復無他法也至此則惟有將各省督軍之熊度姑且一説矣 
　　一般人最注意者爲吳佩孚據在京之接近吳氏者言直奉和議吳不與知軍警驅黎吳不得信今只飲酒痛哭幾欲發狂近日保方去電召令赴保亦謝病不去似其態度異常混沌然聞黎水去以前吳確有數電致黎勸其勿走而此電爲交通方面所扣留數日以前尙有一電到院係發於黎將去未去之時其所主張爲對於元首不應失相當之敬禮任期問題應候國會解决在未解决以前對黎仍應擁戴有列席閣議者曾親見之又聞吳與段氏近日頗有往來曾致函段氏自認從來之錯而請其訓誨故外間盛傳吳段合作之説不過吳於曹錕向來絶對服從一般人咸謂其心即不快亦不致叛曹於是又有入淸君側之消息前日國務院接到張福來蕭耀南之電對於驅黎舉動爲嚴重之詰問要求將倡首之人加以懲辦咸謂此即吳之間接表示與淸君側 
之説若有影響者總之吳對近日京中之事其不贊成不待言也 
　　其次爲蘇齊若干日來除國務院公布一主張攝政之電未見齊有何種之表示似齊於驅黎實已同意然十七日農商部接到齊氏一封明電係復李根源者李不在京無從交付據見此電者言就口氣觀之係齊復李之電對於北京軍警舉動表示不能贊同謂已電保設法制止末更推崇李氏望以主折一切斡旋一切而國務院方面亦得齊氏一電係致攝政諸閣員者對高吳諸人加以嚴厲之敎訓其意主挽張歸並望勸彭李同歸且有如公等一意孤行則長江方面我不負責之語是齊氏之意似在擁張而對於總統問題依然無所表示論者謂蘇省近接浙江盧氏之行動關係頗重齊有所懾而無易由言又或謂齊之對曹有與君代興之心今日且取觀望態度將來形勢轉化齊又未必不另有表示也至於其他各省只王懷慶田中玉對於選總問題已有通電表示其他則多在緘默中十一省擁戴之電傳聞者已若干日而至今未見發出三日以前王毓芝徧約各督代表至油房胡同辦公處談話半夕意欲促進擁戴之事而於各代表中推一人赴保接洽到會各人竟互相推諉莫肯担任而一般督軍代表私自語人則謂曹之總統已大半無望吾人乃知擁戴電未發見之原因即各方今日無肯公然勸進之故也且有人告高凌　謂曹氏今日除非帝制自爲作袁世凱第二如欲做民國總統而排去孫中山黎黃陂則曾不思民國是誰手創如何能 
與之爭高亦嗒然不過一般攀龍附鳳者流今仍未肯罷手肯據一國務院即欲自爲小朝廷一面欲疏通外交一面又互相爭奪眞所謂不知死活者也（六月二十日下午一鐘） 
[北京通信] [  樵夫]  
　　最高問題可注意之三事 
　　自最高問題發生以來第一步可算完全做到天津黎宅雖尙有種種命令發表不過文字上之反動黎之左右雖尙有人爲黎主持活動然以人少勢孤保派亦不以爲意止前最爲保派可慮而足爲最高問題之障碍者確有三事分方如下（一）外交近日外交團對於中國政變交民巷幾次開會聞昨已議定對中國現在之内閣攝政暫持旁觀態度以爲中國無合法政府即無外交可言各國公使預備提前歇夏不日將出京避暑領袖葡公使昨日業已起行稽核所韋爾敦税務司包羅亦將出京作長時間之旅行並謂鹽餘暫爲存儲槪不交付俟中國有合法政府出現再行交出外交團此種態度足予保派進行最高問題之打擊此其爲難者一也（二）財政素所倚靠以作政府經費之鹽餘已如上述無望此次張英華籌挪過節費七拼八凑各衙門僅發現金一二成流通劵二三成已覺費盡氣力若辦最高大典所需經費尤鉅現在各衙門因過節收入太少節後均未開工國務院外交部公事房均已封鎖聞國務院有一照會致外交團者交外交部轉行外交部謂本部業已罷工無人繕書云云據各衙門各部員宣言非發兩個月十成現金之薪水不能開工蓋彼等有見議員收入太豐僅僅節賞每人已有五百元赴津者則有旅費二百元薪水七成現洋三成流通劵尙有特别費交際費隨便開支均係現金支付彼等因此眼紅亦在情理之中此外尙有近　軍警尤爲進行最高問題捧塲不可少之利器餉項若不寛籌届時未必肯十分踴躍此又其爲難者一也（三）統一解决最高問題對於統一上不可不有一種辦法全國統一目前固談不到若一部分之統一則决不可少就最小之統一範圍而言洛陽之吳至今未表示態度孫傳芳之離閩聞與他實力派有所接洽果如外間所傳亦將於直派之團結力發生障碍之 
影響此外若天津之段奉天之張對於最高問題不但無贊助之表示且據報紙所載將有聨合反對之組織若更從西南言之傳説尤爲紛異如孫中山與陳炯明言和如沈鴻英向黃陂表示態度如盧小嘉到津見黎如上海設立某某三招待所其餘尙有多省不聞不問將來對於最高問題究持若何態度殊難揣測此又其爲難者一也以上三事聞保定方面近已擬有辦法對於外六團竭力拉顧維鈞上台欲藉顧氏外交手段以挽公使團之感情然顧已窺破保派用意故昨日宣言國會不通過决不帮忙今雖尙在勸駕中而顧究爲保派用否尙未可知也對於財政正在極力拉攏王克敏因爲王在内銀團佔有一部分勢力拿借小欵較爲容易然 
聞内銀團各行長已有勸告王氏謂萬不可以一息僅存之中國銀行葬送於政潮之中故王亦躊躇不敢擔任近則有用潘復之説總之在今日之中國財源斷絶無論何人爲財長恐亦將束手無策也對於統一則主張從吳佩孚方面着手聞連日派有專使三四班赴洛作説客請其先表示態度聞保曹口氣大意謂天津一班人小孩氣太大以致鬧到如此但現在船巳行到江心實難回頭前進又恐風浪太大非子玉出而挽救非特不能登岸且不免有滅頂之虞云云曹之左右謂三爺希望吳將軍如此想將軍决不致忘情於三爺也吳將軍如有表示其餘不患無辦法可知保派方面確甚盼望吳氏然聞吳氏近有請病假兩星期避此囂塵之説未知確否查此次進行最高問題一切計畫多出自素稱智囊張志潭之手張在靳閣時代一步登天此次最高問題若能順利告成而不失敗則誠不愧爲智囊矣 
[天津通信] [  侗生]  
　　時局中之直系兩要人 
　　保曹一生所慕惟袁世凱其左右亦以奉袁世凱者奉之一旬以來之曹氏幾與帝制時代之袁氏無殊稍知民國歷史者莫不知帝制時代之袁氏已非袁氏之眞蓋宵小蒙蔽内外隔絶袁氏無由發揮其本能今之保曹亦如此其本能之不逮袁又不待言也時局焉得不糟 
　　本月九號北京政局雖形緊急黃陂尙未出走其某鐵路局長謁曹欲以北京近况入告兼請曹氏抑制其部下勿走極端含意未申曹氏已怒曰』汝何爲來此汝膽巨忘其職守之重須知我以交通總長予汝期汝能爲我盡力汝何爲棄職來此『某局長不解所謂囁嚅不能對曹曰』汝何聵聵汝未知黎已出走内閣已易人耶『某局長愈驚怖其言唯唯而退黎旣出走議員有致電曹氏者電末曰』某某叩『曹之左右持以見曹曹曰』僅此數人耶『左右曰』獨此電簽名少爾但此電署名之人傾心老帥比餘人爲摯老帥但觀電末之』叩『字爲前此議員公電所未有『曹笑曰』汝乃細心留神此一字『蓋得意極矣 
　　洛陽之吳近日箝口不作一言此無他故津派交懽奉張進行大選洛吳當然不能贊成而對於曹仲三個人義亦不能反對故不言也記者微聞黎未出走前吳遣人持函見曹函僅一紙其文曰』聖人云名不正則『 
言不順言不順則事不成佩孚之愛老帥不後他人獨願老帥爲憲法成功後之總統不願附和衆人所爲也曹見函未復但曰』子玉還是代我練練兵罷『吳自此亦不作一言 
[黎黃陂對會合會違法之抗議]  
　　十六日兩院會合會之違法兩院議員凡不屬於保派者已多起而反對宣布根本無效昨（十九）黎黃陂亦致函兩院嚴重詰問原函如下逕啓者報載本月十六日貴會提出大總統黎元洪六月十三日離職出京應即依照大總統選舉法第五條第二項之規定辦理自六月十三日起黎元洪所發命令文電槪不生效經衆討論多數可决等情查元洪爲暴力所迫認爲在北京不能自由行使職權六月十三日離京貴院及公使團均經函逹有案國境以内隨地均可行使職權即越境出游各國亦有先例此次出京何得謂爲離職大總統選舉法第五條第二項之規定係指大總統因故不能執行職務副總統同時缺位時而言所謂因故之故當然以本身自然之故障爲限若謂脅迫元首爲法律所定因故之故貴會加以承認解其職權是不啻奬勵叛亂開將來攘奪之惡例至元洪由京移津並非離職更不得妄爲援引 
且前總理張紹曾前總長顧維鈞高凌霨張英華李鼎新程克彭允彝吳毓麟等早經辭職於六月十二日由國務員李根源依法副署命令准免本兼各職六月十三日晨蓋印交印鑄局發布在案高凌霨等旣經免職國務嗣資格業已喪失尤不容任共假借六月十三日上午元洪發命令只須有國務員依法副署自應一槪有效若夫個人文電其無關政令者更非貴會所得干預至六月十六日貴院不根據法律私開會合會其人數及表决皆率意爲之尤爲不合元洪遲暮之年飽經凶釁新站之厄已拚一死以謝國人左輪朱殷創痕尙在夫以空拳枵腹孤寄白宫謂爲名則受謗多謂爲利則辭祿久權輕於纖忽禍重於邱山三尺之童亦知其無所依戀徒以依法而來不能不依法而去使天下後世知大法之不可卒斬正義之不可摧殘庶怙兵干紀之徒有所監而不敢出雖麋軀碎骨亦所甘心貴院若以元洪爲有罪秉良心以判之依約法以裁之元洪豈敢不服若舞文弄法附合暴力以加諸無拳無勇之元首是貴院先自絶於天下後世也元洪雖孱决不承認自今以往元 
洪職權未得國會確當之解免無論以何途徑選舉繼任槪爲非法除通電並分函外相應函逹查照此致參議院衆議院（另有致駐京領袖公使函及對全國通電詞意相同從略） 
[再紀十六日會合會違法反響]  
　　十六日之兩院會合會在法規上旣無此名稱而出席人數及議决人數又絶無根據徒以保派議員平日受軍閥之豢養臨時又得五百元之節敬不能不勉圖報稱而研系一部分議員又於某種條件之一新近歸附保方亟欲立功自見遂悍然行之事後各派大生反響紛紛表示反對昨日（十九）憲法會議開會蘇議員丁文瑩等又發表宣言列舉十大違法之點聲明是日兩院會合會之議决應根本無效茲特錄如下昨接兩院通告稱茲定本月十六日下午三時開兩院會合會解决黎大總統辭職事件届時務希惠臨爲盼等語又閲十七日各報載稱是日開會由衆議院議長吳景濓主席延長時間至三時報告簽到議員五百六十七人到塲列席者僅四百六十七人其餘各員因主張不同均在休息室不願列席不足憲法會議或總統選舉會之法定人數不能開議經林長民駱繼漢等先後動議主開談話會照章旁聽人一律退席乃突由馬驤提出動議謂大總統黎元洪六月十三日離職出京應即依照大總統選舉法第五條第二項之規定辦理自六月十三日起黎元洪所發命令文電槪不生效旋由主席當塲宣告改開大會即以馬驤之提議付表决通過遂宣告散會并以此荋項提議備具咨文鈐用參衆兩院印信會銜咨逹國務院等語此種舉動種種違法同人萬難緘默不言查國會組織法第二十一條第一項民國憲法之議定由兩院會合行之前項會合即名曰憲法會議非有議員五分三以上之出席不得開議非出席議員三分二以上之同意不得議决又查大總統選舉法第二條大總統由國會議員組織總統選舉會選舉之前項選舉以選舉人總數三分二以上之列席投票以滿投票人數四分三者爲當選是前者由兩院機關之會合而成獨立之憲法會議後者則由國會議員份子之集合而成獨立之總統選舉會各有一定之職權各有一定之名稱遍查民國法規并無所謂兩院會合會者今此次通告開兩院會合會儼成一種獨立之機關究竟根據何法何條此違法者一民國總統准否辭職辭職程序應由何種機關主辦法律本無明文縱總統之職可辭亦必由原選機關所謂大總統選舉會者辦理乃此次通告不催開大總統選舉會解决而付諸毫無根據之兩院會合會其意何居此違法者二是日到塲列席人數旣未足總統選舉會之三分二且不及憲法會議之五分三當然非國法上之機關改開談話會以便私人意見之交換原無不可惟向例談話會與私室談心無異不適用表决不能發生拘束乃安能對外有所表示此違法者三查臨時約法第二十一條國會之議事須公開之是日改談話會後乃乘旁聽人之完全退席忽又宣告改開會合會任意變化以政權更迭之重大事件竟付之秘密議决不令天下共見共聞謂無隱情其誰信之此違法者四兩院會合會國法旣無此種機關會合會以過半數列席列席員過半數之議决尤爲絶對無據議員除名依院法第七十九條尙須出席議員三分二以上之可决議長解職依院法第二十一條須得有總議員三分二以上之出席出席議員三分二以上之可决彈劾國務員依約法第十九條第十二欵且須總議員四分三以上之出席出席三分二以上之可决今對於國之元首解除其職務移轉其事權乃由絶無根據之機關審議以最低限之過半數行之上此違法者五辭職問題非會合會所能解决過半數出席過半數表决於法無稽觀是日在塲議員之演説詞本一致承認惟林長民等出而解釋謂此次突生政變非法律問題乃政治問題之一現象兩院旣爲謀統一意思起見不妨以簡單辦法行之遂置辭職事件於不問避重就輕由馬驥提出此種含混其詞之動議果屬政治問題原專屬國會之職權自應由兩院各别開會行之豈容於法無據之機關妄行越俎此端一開此後凡屬國會職權以内者隨時可爲會合會攘奪以去兩院制之精神將根本破壞此違法者六查大總統選舉法第五條第二項大總統因故不能執行職務時以副總統代理之副總統同時缺位時以國務院攝行其職務各國元首離京遠適異地數見不鮮而執行職務之地點法律更無限制之明文出京固不得即謂之離職而離職出京亦不能逕認爲選舉法上之所謂因故軍警流氓圍宅騷擾直搆成刑法上之妨害公務罪安得釋爲因故不能執行職務如以此種犯罪行爲强作因故不能執行職務之解釋則總統選舉法實爲敎亂獎奸之資耳同人並無所愛於黎元洪亦無庸爲其辯護即退一步言之此次黎氏離職出京洵爲總統法上所謂因故不能執行職務亦應由憲法會議解釋萬不能由兩院會合會認定之此違法者七查國務院官制第二條國務院以國務總理各部總長組織之第三條匣務總理爲國務員首領第十條國務會議時以國務總理爲議長今之國務院旣無總理合法閣員不及半數且全體辭職復經免職當然已無國務院之資格亦安能攝行總統職務此違法者八黎氏受迫不能死守殉國誠難寛其課責惟辭職問題旣未經總統選舉會之解决而繼任之日期又未經憲法會議之解釋則未經依法解職以前其所發布之命令函電是否生效豈能任意宣告况兩院會合會之自身旣爲非法機關又安能宣告他機關之行爲無效而該會竟悍然行之此違法者九此次馬驤所提之動議咨逹國務院旣非在兩院提出亦未報告兩院許可何得擅用兩院會銜之咨文擅鈐兩院之印信會合會之自身並印信而無之更何得謂爲依法組織此違法者十同人等對於今次政變並無擁護何方反對何方之成見惟議員職責所關在法言法不能知而不言况以一國元首受軍警流氓之騷擾致不能安於其職而國會未聞主持正論整飭紀綱乃組織一似是而非之機關與軍警流氓相呼應合力以去之今後之爲總統者亦危矣覆轍相尋政變迭生將永無寗歲矣夫以法律無據權責不屬人數不定之機關若竟聽其任意處决國之大政舉國熟視無覩不亟爲匡正則一切法律可以燒毁一切機關亦可退聽矣天下後世其謂之何茲特鄭重宣言六月十六日兩院會合會之議决種種違法根本無效除要請兩院依法組織合法機關另行議决以維法紀外特電聲明尙祈國人嚴重監視一致匡持大局幸甚 
[十九日憲法會流會之原因]  
　　昨日（十九日）下午二時爲憲法會議第一百五十六次會期副議長吳景濓主席延長時間至三時三十分議員簽到五百十六人距法定開會人數尙少六人簽到而出席者四百六十一人距法定數少六十一人衆請宣告散會主席請稍坐以便發給出席證在塲議員對於簽到而不出席者主張照規則第五十條以缺席論黃汝瀛謂本日門前有公民團散布印件請主席速與軍警當局接洽設法制止否則下次開會議員畏逼將避不出席主席謂頃據軍警長官報告門前有公民團不過少　數此事殊不足慮時散發出席證已畢遂宣告延會以上爲昨日憲法會議流會之經過至於流會之原因即爲大批公民團將包圍議會之預傳所致先是議會方面忽有人宣傳謂某方將乘昨日憲法會議以大批公民團包圍强廹即日選舉總統於是各議員彼此相告各有戒心膽小者遂因此裏足不前石駙馬大街四十二號得此報告且開一臨時緊急會議議决向保派某要人質２問究竟有無其事某要人極力否認至下午一時各議員紛紛赴會並不見有何種公民及至議塲各人多詫異傳聞非實然本日會議已因此種謠言而致人數不足繼有某議員報告謂議會大門外某牆角有十餘歲之苦孩子數人手執小旗上書公民請顧四字在彼藏藏躱躱於是大家爭謂旣是如此何妨抓來一問立派警衛往拘捉來三人形狀果如某議員所述初詰其來此何爲均瞠目不能答嗣經某議員飽以耳光其人痛極而哭始供出係受東河沿六號所雇囑其來院並未説明原因惟同時受雇者本月多人尙有一頭目指揮候至此時尙未見到不知何故云云嗣又追問其東河沿六號雇彼時知道係何人出錢答云聽説是什麽張秘書長（當係張廷諤）又問前此東廠胡同曾否去過答去過每次大洋二毛云云訊至此羣謂關係重大當先交警廳看管再行從嚴追究此事發生後議員方面遂紛紛議論有謂據此推測可證明前此東廠胡同之事確爲張某所爲者但擁閣派方面則又謂此乃某方欲洗刷前此 
行動故意弄此圈套究不知内幕如何也 
　　另據某通信社云自黃陂逼走某方以爲大選運動已水到渠成不料不凑趣之一部分有骨氣議員相率出京於是大起恐慌遂不惜將某議長提出包辦大選之嚴酷條件一一承認聞其條件爲大選成功即由某議長組閣農敎兩部長缺及鹽務署長由某議長指定魯豫陜贛皖各省長亦歸其支配並接濟黨費一百二十萬元事前先交半數前次兩院會合會之前一晚已交三址萬元故某議長一派特别出力以表三十萬之效力聞此欵本由某方電撥國會經費而臨時允某議長扣作黨費之一部故另由財部移挪每人僅於節前得七成之半數不免爲一人故而令全體呼寃惟包辦條件雖已妥協而多數議員早疑必有黑幕决不易出席總統選舉會某議長乃利用多數速成憲法之心理大發憲法會議馬克事日程以示無他待議員出席者果足五百八十人以上時却用緊急手段提議變憲法會議爲總統選舉會出席者縱然離開議塲而預令公民團包圍院外不選舉總統不放走議員快刀斬亂絲立地成功試觀前次會合會之與談話會可以轉變更换如此卑劣手腕又何事不可爲也某派閣員本反對制憲出席費者今忽大贊成其意何居而先制憲法後選舉總統之反調忽然高唱入雲其意又何居故多數議員相戒不敢出席憲法會寗犧牲二十元之出席費而不願爲某議長造成個人升官發財之國會此昨日憲法會議所以流會也 
　　又聞十七十八兩晚興隆大院某宅對最高問題均有會議列席者大槪分甲乙兩派甲派主張儘一個月先制憲有此一個月之猶豫環境如何可以看透然後再辦選舉乙派則謂愈速愈妙否則夜長夢多阻碍横生反足以害事兩派所言各走極端不能解决至十八晚最後之議决决定於一個月期間選舉總統憲法於選舉後再制甲派首領之張某（非張英華）已將所擬辦法大綱詳電保定現正拉攏未接洽之各政團奔走頗爲熱鬧據個中人云政學討論兩派當然已成例外大孫派尙有一半可以拉攏其有全部拉攏之可能者惟研究系而已該系現開出條件一要兩個閣員二要參議院議長聞保方已答以參院長可以照予閣員沒有許多能否接洽妥當刻尙未定云 
[外報紀蘇浙形勢之嚴重]  
　　字林報二十一日北京電云蘇督齊夑元電京稱唐紹儀圖在杭州建設新政府由盧永祥擁護之而叚祺瑞高等顧問某氏亦稱叚氏未與張作霖孫中山聨盟亦不欲在時局中活動但若杭州新政府成立而有議員至少五百人往彼者則將公然而積極助之觀某顧問此言足見杭州新政府確有是説今一般意見皆謂曹錕之總統若欲由國會正式選出殆巳不可能國會議員中約有三百人目内閣攝政爲違法謂總統因故出京應將職權交與國會由國會就各派要人中如孫中山吳佩孚黎元洪叚祺瑞輩選出行政委員九人或十一人行使政府職權而吳景濓近在津派會議中亦稱國會中形勢日非若不於十日内趕速選出恐將永無當選之望據使館消息吳佩孚近電王懷慶謂京畿治安王宜負責其行動固非所敢置議但曹之總統今已不可能故其助曹行動將無效果云云馮玉祥最親近之顧問某氏今日離京據稱目下選總已不可能津派處此情形不惜倒行逆施謂若不能由國會選出將請曹錕至京先入内閣由閣員中推舉爲總理然後代理總統京中擁護蘇齊者言不出一星期或十日之内蘇浙將有戰事發生云 
 
 
 

Page 8

 
 
第一萬八千零七十六號;中華民國十二年 西曆一千九百二十三年六月二十三號
星期六 * *自由談[  虞山陳映霞畫]  
[一知半解] [  超]  
　　最大之螢·每發光一次·所生之熱·祇百度表一度之四十萬分之一· 
[八仙考] [  阿難]  
　　八仙者漢鍾離張果老韓湘子鐵拐李曹國舅吕洞賓藍采和何仙姑八人是也其説不知昉於何時元劇本有八仙慶壽則似昉於元代矣 
　　唐與老子同姓奉爲始祖尊爲玄元皇帝故唐人之信道敎者綦多八仙中若吕洞賓漢鍾離韓湘子等大率爲唐時人今爲考證如次吕矯正世俗之譌云 
　　（一）吕洞賓即世稱吕祖者是也江浙諸省信之彌虔建廟設乩一若極有靈應者按吕祖名巖唐京兆人自號純陽子亦稱回道人咸通中及弟（唐懿宗）兩調縣令値黃巢亂移家終南山莫知所終初無異蹟足述也 
（二）韓湘子續仙傳謂韓湘者退之從子也少學道落魄不覊嘗聚土覆盆頃刻花開花上有』雲横秦嶺家何在『』雪擁藍關馬不前『之句愈不曉後愈貶潮州中途遇雪湘冒雪而來詢其地乃藍關也然考韓湘字比渚韓愈之姪孫也愈兄弇弇子老成老成子湘長慶三年登進士第幼而能文尤長於詩與一時大夫相唱和全唐詩内有姚武功答韓湘詩云昨聞過春圍名係吏部籍三年登高科前途浩難測又姚武功送韓湘赴西江詩云年少登科客從事詔命新行裝有兵器祖席盡詩人湘嘗送文公過潮州今昌黎集中有次會江口示姪孫韓湘詩一首又左遷至薩關有示姪孫湘詩一首在賈島亦有寄韓湘詩又隨園隨筆亦謂湘乃會昌武宗）三年進士非好道者也其好道者别是一族子韓詩云擊門者誰子向言乃吾宗自言有奇術探妙知天工可證也云云余按文公有從姪孫韓湘字淸夫號元陽子淸修寡慾未入名塲落拓不覊縱游山水長慶初（穆宗年號）韓湘及弟愈敎湘讀書應舉似乃兄榮湘對曰孫與公所好各異後文公貶潮州路經藍關積雪滿地馬不能前適湘至爲掃除其雪懷中出藥丸一枚與之曰服之可禦瘴言畢飄然而去見道緣滙錄今人知有湘而不有湘知有兄而不知有弟實因湘湘二字爲魯魚之訛須知韓湘爲風塵人物湘乃深山逸士也 
　　（三）鐵拐李鐵拐李姓名洪水小字拐兒嘗行于市後以鐵杖擲空化龍乘龍而去一説李本偉丈夫嘗遇老君得道後出神往朝老君其徒焚其尸李還附一丐者尸起故足跛而貎更酸惡 
　　（四）曹國舅曹　爲宋曹太后之弟年七十二而卒然未嘗有成仙之事也 
　　（五）張果老張果唐人隱于中條山往來汾晋問自言生於堯丙子歲則天時使召之果詐死開元中遣使迎之至京尋還山號通玄先生 
　　（六）何仙姑仙姑何姓名瓊永州人糼遇異人予桃食之遂不饑自是能逆知禍福鄉人神之爲構樓目居焉 
　　（七）藍采和唐末人常于長安市携籃而歌後于濠梁酒樓乘雲鶴飛去 
　　（八）漢鍾離唐時仙人與吕洞賓同時姓鍾名權字雲房嘗自稱天下都散漢鍾離權今人稱漢鍾離誤也或云即漢將鍾離昧亦非也 
[小題大做] [  愼言]  
　　熱天夜裏雖放了蚊帳然而蚊子依舊往來飛翔吸血也罷了還要嗡嗡的呌著似是自鳴得意一般眞呌人氣極了我想弄一架機關槍對準帳子放他一陣把蚊子都打光熱天人正熱得煩惱蒼蠅還要求纏擾不休時而飛到頭上時而飛到臉上揮去又來眞討厭極了我要拔出劍來把蒼蠅追着殺個干凈 
　　熱天夜裏大家都去乘涼去了只有我愛惜光陰籌燈夜讀偏偏又有幾隻飛蛾見了燈光便飛過來盤旋飛舞着眞討厭極了我想傳一排軍士來開他一排槍看看 
拿兩柄大板斧來給我薙鬍子 
　　夜裏睡了隔壁荒地上的田雞閣閣的叫個不住把人惱得甚麽似的我要買幾個炸彈抛過去把他炸得一個不留 
[今閨詩話] [  顧佛影]  
　　上海謝珩林風女士振緖椒蘭拔萃釵釧麗句　雪古愁蕩春余旣綴其零羽實之睉錄（見小説新報）而於女士身世未睱詳也女士以父命字於淸河淸河固紈袴子而其家庭中更有難言之隠鴰　同心夫人而知其非偶矣故女士 
[掩耳盜鈴]  
　　詩云薫蕕到底難同器蘭蕙天然有素心又云芳草儘堪生杜若琪花寗敢畏東風蓋不勝其天壞之恨也去年其師樊山贈詩云桃蟲家難忍間欲降仙軿却引還紅方勝金錐容易解連環旣爲詞女寗歸駔在倘變男兒也願鰥火宅蓮花能解脱不登佛地亦仙班未成六禮玉無瑕大意難敎鳳逐鴉事等留侯觘漢印詩呤元妹補天花獨居甲帳鸞無偶别覔雕梁燕有家月姊娟倚青桂斧柯來伐計原差依然紗幔坐傳經才水宣文志顯英桃李垂條知哲學冠巾加首即書生一時聲價尤增重兩害權衡貴取輕天厚名花非薄命不然墮溷若爲情（三詩前由林風口誦而余草錄之其中恐有訛字第四首已缺）女士和作第二首云柳條猶幸未藏鴉依舊江南桃李花滄海許珠歸合浦恨天無石乞靈媧旣非玳瑁雙棲地怕入尋常百姓家火宅青蓮在方寸間人冷暖計終差讀此頗足覘女士之志再邇日聞淸河已别有所要女士更擬效北宫嬰之所爲奉母終老云 
[窘話] [  何樸齋]  
　　宴會的時候有一個客人忽然立起來對某甲説道先生你的衣領上有一個虱子呢 
　　找朋友認錯了門牌　　蹬的一直上樓剛踏進去却見有不認識的男女二人正喁喁情話 
　　站在熱鬧的地方閒看一不留心擠了旁人那人疑心你是剪綹忙伸手去摸摸皮夾又狠狠的拿你瞅了幾眼 
狠怱促的上了電車買票了伸手到袋裏去摸時忘却了帶錢 
　　請朋友吃酒算賬時錢不夠了 
　　電車上人很擁擠偶一不愼踐了女子的脚嚶嚀一聲大家的目光不約而同的都射到你身上 
　　吐痰吐在旁人的衣服上那人大聲叱你要替他揩拭 
　　科頭跣足赤膊着短褲突有不速客來訪 
吸紙烟燒破了别人的衣服那人揪住了你定要你賠償 
社會小説 
[人間地獄（九九）] [  娑婆生]  
　　第五十四别具肺肝香車迎老妓推翻嫡庶冡子喚親娘 
　　停了一會阿巧果然將紗裙取了來秋冰穿着起來自家對着鏡子子細端詳一回自己覺得狠有人家人奶奶的樣子可是江浩源在旁瞧着心中自語道怎麽他平日不穿裙子梳洗打扮好了還有幾分可以瞧得過去怎麽一着了裙子又成了一種特别神氣瞧上去好像不是秋冰了也説不出是好看是難看轉念一想道這是一種眼光的習慣我一向瞧他是不穿裙子的秋冰一旦穿了裙子便不同了和那向來反戴眼鏡的人一旦忽然不戴眼鏡簡直失掉了他平日態度了江浩源默默出神反忘却了催促秋冰看房子的事秋冰道喂你怎麽又發呆了我們一同去嘘這一句話方始將江浩源提醒秋冰嬝嬝婷婷提着一個軟銀手袋先走下樓去江浩源在後面緊緊跟隨兩人下得樓來江浩源的車夫早將車子拉在門口候着江浩源吩咐車夫再去喊一部黃包車來幸喜隔壁有一部空車停着招手即來秋冰正要跨上黃包車去江浩源攔住道不必你坐我的車子我坐黃包車罷秋冰也不客氣坐上江浩源車夫見秋冰坐上心中暗喜這一拉又可得點意外賞錢於是拉着就走秋冰的身體不比江浩源那般痴肥車夫拉着更是輕而易舉三脚兩步早已拉出弄口江浩源上了車子見秋冰已先出了弄堂疊疊的催着黃包車夫快拉黃包車夫也只得拼命跟隨誰知出了弄堂過了兩條馬路江浩源的車夫放開大步往前直奔江浩源的一輛黃包車漸漸難於追隨江浩源在車上連連駡黃包車夫飯桶兩隻眼睛却緊緊的釘著前頭秋冰的車子一副獃容可掬究竟黃包車夫是疲乏之軍脚力有限加之江浩源塊頭又大拉得愈慢江浩源愈駡得凶黃包車夫愈加著急江浩源見距離秋冰車子太遠了恨極吩咐黃包車停下來在口袋内掏出一角小洋惡狠狠的向地下一摜自家另外換了一部車子用手往前一指叫車夫直追前面那部女人的包車那第一個黃包車夫見江浩源去遠了灣下腰來拾起那一角小洋向腰間天津馬帶夾層裏一塞口中駡道這樣熱天這樣大塊頭拉的人眞是六月裏拖死屍越拖越重怎麽快得了 
三言兩語[  鵑]  
　　吳佩孚也忒煞可憐了當年費了許多血汗許多心力把皖奉都擊敗了捧了一箇曹三起來誰知如今曹三他們都已不把他放在眼裏旣要犧牲他和奉直携手最高問題的進行也不問他贊成不贊成這無怪老吳要發酒風痛哭咧然而發酒風痛哭可也不能出氣的方法還是拔劍而起驅除那些横行不法的小人然後號召天下賢俊收拾時局只怕秀才先生又不敢動罷了 
 
 
 

Page 9

 
 
第一萬八千零七十六號;中華民國十二年 西曆一千九百二十三年六月二十三號
星期六 * *   
 
 

Page 10

 
 
第一萬八千零七十六號;中華民國十二年 西曆一千九百二十三年六月二十三號
星期六 * *國内要聞二 
[無政府中之北京罷工潮]  
　　北京在此數日内無總統無國務總理而且並攝政之國務院亦寂無人焉本來此種怪現狀已不引起一班人之驚訝但足令人對北京政府之能否存在發生疑問而已此次院秘書廳之羆工純由張廷諤之鹵莽滅裂所搆成昨（十九日）爲國務會議例期下午一時高凌霨吳毓麟（吳昨晨由津回京）等仍照常到院因會議廳正門被罷工職員封鎖嚴固不能立開攝政會議遂臨時改在休息室草草談話一次高吳二氏並將秘書廳五科主任找到請其設法調停開工並允許即時先發現欵一個月欠薪其餘俟開工後再發一個月該主任等當以高吳此意轉與羆工委員會重要職員相商咸謂此次風潮實張廷諤一人所激成純是生活問題並無政治作用 
未罷工以前如長官能體恤下情籌發欠薪一個月决不致有罷工之事旣罷工以後非逹到發欠薪兩個月之目的决不能開工該主任等據此轉復高吳吳毓麟當力勸大家當此時局艱辛百端待理之時國務院爲最高行政機關政務不可一日中斷希望以大局爲重即日開工至於諸位此次罷工純粹爲生活問題我等亦能諒解並允照發兩個月欠薪但須分兩期發給第一期即行發放第三期則俟二十二號續發該主任等再以此言轉告大衆衆以當局口頭所應允之發薪往往失信此次亦難保不再失信故必須請列席閣議之總次長用書面書明發薪兩月及其日期字樣並署名其上保證必能辦到方能開工因又派兩代表往覓高吳等告以此意乃代表行抵議事廳而高吳諸人業已完全出院無從接洽衆知彼等毫無誠意遂議决今日仍繼續罷工而喧傳可望平息之國務院索薪風潮又陷於不知何日解决矣 
　　此外各部索薪罷工之聲亦不絶於耳昨日下午三時農部俸薪維持會開會討論進行辦法由某科科長陳傳瑚主席席間紛紛發言羣情激昻大有非逹到發薪目的不止之勢結果議决三項（一）採用委員制取銷總次長爲正副會長（二）在索薪期間暫行取銷勤務稽查不辦畫到（三）發表二次宣言以喚起各機關之同情至五時散會又參陸辦公處人員因欠薪過鉅過節財部所發經費不足以供一醉故自昨日起亦實行罷工宣言非發薪三月决不復職聞其餘京師各重要機關欠薪無着莫不頻欲動恐繼起罷工者正不止此也　 
[鄂省又發現土匪綁票案]  
　　洋票意人梅神父華票百餘名洋票索價百萬元可稱臨案第二 
二十日漢口通信臨城被擄外人甫救出險而卾省應城縣又有土匪綁去外人之事外交上又增一困難問 
題矣該縣向爲土匪出沒之區防軍此擊彼竄卒未肅淸上月該縣團防因疲於奔命遂與匪約允即籌欵若干爲匪衆壽請勿再出擄掠匪允之旣而團防背約且乘其懈擊斃匪徒數人匪大憤於本月十四日糾合徒衆六七百人並有快槍三百餘支黑夜圍攻平林市該處爲應山巨鎭又無重兵駐守僅恃團防護衛衆寡懸殊團丁不戰而潰匪衆大掠焚燬商店住宅百餘間並綁去男女肉票百餘名聲言須各備現欵來贖否則一律處死及城内防軍聞訊趕到匪衆已於无數小時向應城竄去所過刼掠適安陸縣意敎士梅神甫因巡視敎堂携帶僕從至應十五日午後五時許在距應城八里之臥虎崗突與匪遇主僕二人均被匪架去是時匪衆約分兩隊其一隨同梅神甫遁往京山縣境其一則圍攻京應接界之皂市鎭川粤漢鐵路派往勘路之助理工程師十五日晚得訊即電告該路駐漢辦理處並稱皂市極爲危險路局以外人被擄事關外交次晨即報告交涉署同時漢口法領事亦有所聞十六日午親至交涉署探問時陳交涉員已急電京應兩縣知事令速查明具報因未接得正式覆電故對法領事仍含糊答覆並將此情形報告軍署請加急電京應兩知事及該處防軍迅查眞相以便設法營救十七日軍署即接考感潘守蒸旅長來電謂皂市之匪經職旅派軍一團往剿匪遂解圍他竄地方尙安等語至梅甫踪跡一説尙在離應城四十五里之潘家集一説已綁至京山縣境某山中十八日梅神甫之僕人某逃來漢口報告交涉署據稱梅確被匪架至京山縣彼初六被匪挾之同行迨至中途匪中有一姓劉者似係匪首忽釋之歸又予以片謂持此可以途中無阻並令傳語梅之家屬速以百萬元來贖否則莫怪云云漢口天主敎堂以梅神甫被綁消息旣已證實除一面請法領（漢口亦有意領事但梅神甫爲天主敎士故屬法領保護範圍）向鄂政府嚴重交涉外一面派西敎士（一爲意人一爲華人）於十八日馳往京山設法營救因慮途中復有危險由法領函請交涉署電請孝感潘旅長於該兩敎士入境時派隊隨護前往今日應城縣知事已有快郵代電分投軍署及交涉署報告土匪由應山竄入應城及梅神甫被擄情形謂匪衆有槍三百餘支該縣防軍力薄不能抵抗而梅神甫又在城外被綁事後方得報告業巳架入京山縣境刻正派人馳往設法營救其中語多脱卸冀以減輕責任但於臨城刼案甫告段落之時而又發生此不幸之事無論如何恐終難逃外人之責備也 
二十日漢口中西報消息皂市之匪應城之匪原非一氣刻皂匪已退離皂市六十里聞欲與應城之匪聨合應城之匪首領（即擄去梅神父者）姓雷名老么初爲鹽洞之夥此次彼在隨縣召集趙傑舊部約五百人槍枝亦祇二百餘桿彼乃號稱千人其旗幟上大書爲天下第一雷老么匪之拉梅實有藉此出頭之深意梅現被拘在離應城六十里之馬店刻孝感駐軍已有一營馳往助剿聞已獲小匪首一名名叫雷小么現已與匪磋商擬將梅神父與雷小么交換漢口意領事自接該處敎堂電告後除向當局交涉外一面由漢局拍發英文電報告本國政府電文甚長計電費逹六百餘元云 
　　十九日英文楚報消息六月十五日下午五點鐘應城天主堂神父梅樂土被匪擄去查應城在漢口之北六十英里梅在該縣天主堂傳敎二十餘年昨日梅神父之子持土匪首領劉煥祿（譯音）之要求來漢報告領事官據稱該項土匪總機關在河南泌陽要求梅神父之贖欵至少一面萬元或者交換來福槍一萬支不然則撕票將梅神父殺斃據梅神父之少君談及此事云十五日下午五點鐘時其父在天主堂辦事室閒坐突有武裝與軍士同樣之土匪五六百人均有槍械子彈並機關槍入内將其父擄去並將該鎭富紳以及商民妻婦擄去五百餘人共　列一排由土匪前後圍住向京山而去梅神父年已六十身體不甚康健步履頗難行遠被土匪拳打脚踼威逼其行大受恥辱梅神父實不能步行之際土匪始給一馬與之坐騎敎會財產毫未掠刦彼等云只要有贖欵足矣 
[吳佩孚肘腋下之匪患]  
　　字林報六月十三睢縣通訊云近數月内余被迫移寓歸德因睢縣屢受匪擾匪數甚衆且軍械精利其巢窟在魯邊黃橋（譯音）嘗數越隴海鐵路刦掠睢縣與李壩集（譯音）車站間之各站今睢縣幸賴縣知事馬君之智謀而由險就夷矣吾人居歸德數月夜間時聞槍聲有時近在敎會牆外惟外人均未被擾華人則時有被綁票者某夜二時余立窗前見東面某村起火出於匪爲歸德駐有吳佩孚之兵五千名若其司令果能認眞盡職則至少離城三四哩内可告安謐乃匪黨仍如此横行令人不得不疑兵匪互通也上次余至睢縣時知新任知事馬君曾請開封上官勿派兵入境長官允之故老洋人等之兵均未赴該處馬乃購來福槍二百枝選壯丁二百名且雇精細偵探偵探匪蹤月餉到期即付故諸人盡職維勤余到之日適擒獲匪首小紅狼匪衆以是咸不敢逗遛境内蓋知不能以金錢賄兵即不能安然操其匪業也若以歸德與睢縣較則平匪問題不難即决蓋不若任民政官吏操警務之權自雇當地壯丁保衛居民月餉由居民供給到期發給則匪患可除而不法軍隊擾害閭閻之危險亦可免矣我儕外人苟欲在華安居樂業或欲敎士傳播福音不受侵擾則當請外國政府禁止其國人售賣來福槍及手槍與違法作亂之中國莠民蓋匪徒一日能向外國購得較官兵更精利之軍械則一日必操其匪業而中國亦長此無寗日矣余寓中國已十二年見中國大局每况愈下惟明逹之士亦日見其多此輩必有一日能昭示世界中國能自整理其國内事務他日申請各國予以公道者亦必此輩各國今當任令中國謀自救之道而對其正直人民則當鼓勵而贊助之也 
[臨案停頓中之華票消息]  
　　電催陳調元函懇商聨會 
　　二十日棗莊通信云匪軍改編情形迄尙未完吳長植仍被質在山一時未能離去帮辦處參謀長黃德本昨日出山現已患病能否復進山去日内尙未可知此間官紳均以陳調元爲熟手陳臨去本約數日即來現無消息昨由鄭士琦與地方紳士及救濟會江湘浦商酌去電催陳速來鄭電如何措辭未悉地方紳士已發兩電（一）徐州陳司令鈞鑒山中編制至今未齊新舊華票至今未釋非台駕重臨莫竟全功電懇注念國民迅予命駕否則滕嶧人民將齊謁崇階百叩敦請也不勝焚頂待命之至（二）』江寗齊督軍鈞鑒臨城刧案牽動外交前蒙鈞座不分畛域委令陳鎭守使溫交涉使到魯助理數次入山掬誠磋商始將洋票全行救出稍紓國難乃洋票雖出華票尙留全國人民責難備至且有吳旅長黃參謀長及滕邑紳民尙留山内情同作質若不逕圖結束後患未已然山中士匪信服陳鎭守使最深招撫手續亦惟陳鎭守使最詳爲此仰懇電飭陳鎭守使迅速蒞棗以竟全功庶不至功虧一簣也不勝屏營待命之至滕嶧紳商學界代表徐文湧·胡希林·梁步海·崔廣沅金方違·高仲玉·劉毓楨·田冠五同叩『以上兩電呈鄭閲看後即拍發惟鄭有無改動未詳救濟會電意與此同文字略簡亦同行拍發矣惟前聞蘇魯長官頗有意見陳氏來否尙難知耳昨日傳聞孫美瑤與商會决裂因此華票消息頗惡今日稍佳（一）江湘浦云已由團體去函山内邀請孫美瑤郭其才下山會議辦法（二）山内紳士來信言碼子對華票索價三萬吳旅長允一萬大槪有兩萬可以説妥但是否專指新票或新舊票并包在内未曾言明（三）欵項消息天津某富商曾表示新舊票全釋彼可出三萬元做好事今由某紳託人去函詢問是否可靠又有當地某紳言願傾家凑集兩萬元但須新舊票同贖至華票在山近日益苦茲將陰曆五月初四日巢雲觀華票致商聨會函錄沔』敬啓者前寄懇函諒荷垂鑒迄今未蒙惠復極深急切查臨案發生以來蒙貴聨合會仗義援救感戴同聲現除洋人全體釋放及華人多名釋出外尙有同人等十五名留住山中想貴聨合會注重公義始終如一定在設法之中惟同人等體多文弱經此播遷虧虚已極况値炎夏險症立至伏懇貴聨合會從速進行早日解决俾期出山休養回復體力因多數已患精神之病如時日再延日後恐成廢物不特有負俯援之仁意抑亦同人等所私心刻刻自危者也再此間飲食自洋人去後無人顧問尙懇再賜大米鹽菜香烟信紙等若干同人等無厭之求敬祈宥諒肅此哀懇立候回音此致商聨會巢雲觀同人公啓前日救濟會所送各物係懇吳旅長轉爲分配已得吳氏收條今日又由救濟會派人送去香烟等物被難諸人收到否須候明日消息也（尊庸） 
　　同日棗莊通信云在山未釋之華票自洋票釋放後急於出險之心較前尤甚蓋一因困處山中已一月有餘天氣炎熱蠅蚊日多較前更覺難受一因前有洋票同居寄信較便現無專差送信之人以致消息遲鈍當上海總商會孫福基君至巢雲觀調查華票時各華票皆苦求孫君允任欵項俟出險後歸還並曾公具一函由各人簽名請孫君帶回上海原文如下』敬肅者臨城車『案刻下外國人業經放回而中國人尙未放回聞説其放回目的有索取欵項消息（籌此欵項並非當家取用係代各位弟兄酬勞而設）查此等事實極難辦理緣中國人貧富不等復又遠隔千里以外其取與自當無一定標準必致有盡其所而與之伊終有不厭慾望之事實其結果必致人死財盡而後已同人再四思維擬請貴總商會以團體資格辦理可期避免以上情事此次孫先生籌成來山慰問同人等極端感激一切困難情形必須經貴總商會辦理此間所有苦况已由同人等面陳一切事關人命務祈貴總商會救援所有需用欵項同人等出險之後無不竭力分　　繳旣救同人之命事後絶無異辭迫切陳言伏候施行實爲德便公請上海總商會均鑒再啓者同人等被擄至此未曾來人進山慰問今日孫君到此特此具函敬托轉交請台洽臨城被難人錢光治·曹星洲·莊澤軒·沈修天·王有訓·莊川生·張華軒·趙翌章·李榮貴·秦錫青·秦溱元·劉恩玉·馬少周·吳韶甫·焦子琴公啓六月十三號被難者自聞孫籌成君下山後日盼回信旋悉孫君已赴濟南面謁田督軍則此信未知寄往上海抑孫君帶赴上海難以近逆料也（鐵崖） 
　　世界新聞社譯密報社論云臨城一案使中國在外人眼中已大受恥辱然已受之辱比較尙小若從此不復過問任令不幸之華票繼續握於匪手則恥辱將更大現有不入耳之謠言謂因有一二匪首不滿意於外票釋出時所得之代價故華票將被留於匪巢不再過問以饜匪首之望嘗聞人言中國人對其同類缺乏同情心如西方人之所有者假使中國人民尤其各商會及其他公團今果懈怠其救援華票之努力而坐視彼等繼續陷於匪窟則幾將證實中國人除於其自己家屬之外對於同類確無同情心而其一舉一動僅爲自家人幸福而作或僅爲在華外國人之幸福於外力壓廹無可如何時而作也又譯字林報短評云抱子崮現有哀號之聲傳出入於吾人之耳此何聲乎乃至今陷於匪窟中之華人之聲也據彼等致全國商聨會函中謂自外票釋放後山中食事無人過問困苦益甚患病者居多數有數人將成瘋癲云云夫使果有物足以喚起華人各公團之悲憫心而使其奮起行動者此滿紙血淚之書宜足以當之矣但吾人猶憶當外人方面激昻抗議之時諸眞負責任之華人公團絶鮮熱忱之表現則雖今日危廹已極似亦無甚希望可想而知華官現有保種舉動以救諸被擄者絶無所聞但使收編匪兵之手續果迅速進行如最初之許諾則華票之釋放業已過期矣華票之不幸情形宜人人予以同情而吾人於此又可得一關於中國之敎訓即苟非挾有海陸軍及金錢爲後援之外國公使領事着急張皇則中國官塲必漠然無動於中而於内地匪黨所擄囚之任何外人均將絶對置諸度外也 
[臨城案使團將提正式要求]  
　　字林報二十一日北京電云臨城案要求將展至下星期三四送出現方向本國政府請訓據有關係之二使館意見目下所列賠償條件或將不能使僑華西人滿意以若輩多慮臨城匪案下過破壞秩序不尊重條約之開端而在列國政府有所行動以前恐將有許多更爲嚴重之暴舉發生也 
[棗莊附近刦案之追溯]  
　　字林報通信云中國今日遍地皆匪魯豫皖蘇尤爲猖獗日前記者居棗莊三十三天其間所聞鐵路一帶共發生大刦案七起小刦案十餘起匪衆三次侵入車站希圖打開銀箱俱以兵至而遁某次有土匪一小隊約二十五人竟入棗莊城内刧女學校擄女生勒贖幸校門扁鎖堅固未爲攻入然匪徒猶從容張貼告示警告人民家中勿留兵士寄宿而去又有兩次匪俱得手遇害者爲本地紳士三家以家中寓有二十旅兵士官員故遭匪刦掠後復全家被擄亦云慘矣聞礦局德工程師言距今七月前有土匪一千零十二人在離中興三哩外地方斬首某日記者至一小山谷内見骷髏白骨縱橫滿地蓋土匪行刑後尸身不復掩埋任其暴露爲野狗攫食也記者於星期二夜間離棗時聞本地紳士中有殺饝饝劉及大辮褚之謀以二人在匪中最爲殘悍任意殺戮毫無人道此議係李世悌（譯音）發起李本爲峨山口大戶一月前新自抱犢　逸现但左手三指已失知覺左腿亦受重創不良於行當土匪攻李姓村莊時李妻遇害李及二子一女被擄嗣經兩星期毫無所食兩兒患病終夜呌喚觸怒劉匪爲其縛擲崖下李姓憤極起而擊劉當爲匪衆執縛椿上而以石亂擲之逮李暈去則沃以冷水旣蘇又當面支解其週歲之幼子嗣復投李崖下幸未死因得乘間逸出又聞常至棗莊之匪書記仇　姓係上海法租界逃犯數年前在新世界抛擲炸彈重傷多人獲案後判處終身監禁旋被破獄遁去云 
[浙省實施省憲之聲浪]  
　　浙省實施省憲已爲各團體公認惟有甲乙兩説甲説主張急進就九九省憲及紅黃白三色憲先由各團體擇一公布俟將來再行修正乙説主張緩進即將三色省憲如期總决在未總决以先由省議會開特别會議與各公團代表議决試辦自治大綱現聞各派意見爲應時勢潮流擬先組織實施省憲籌備處籌備一切進行事宜現正在醖釀中 
　　杭州學生聨合會鑒於時局緊廹特致函省城各團體定於二十四日（星期）下午二　　　敎育會開會籌商舉行市民大會擬一面電請國會議員迅速來杭制憲一面及時實行省憲以揚民治精神并聞省敎育會亦於二十二日下午四時會議時局問題並推舉代表四人定於二十四日加入各法團聨席會議以期逹到省憲目的浙江省憲協會委員馮晋楚錢協時吳克炫昨致委員長蔣百里函云年來南北爭雄政局擾攘太阿倒持權操軍閥去秋吾浙人民本自决之精神應時局之需要曾制成三色憲法惟以實行總决手續繁重荏苒至今迄未實行茲者京津變起人心憤激民治之聲高唱入雲實施省憲此其時矣敢乞命駕出都惠然蒞止爲積極之進行貫民治之初衷北望燕雲竚盼文旌　 
[南京快信]  
　　韓省長根據省議會咨復正式通令六十縣知事恢復縣市鄉各級自治 
　　韓省長已允各議員要求組織財政委員會澈底公開財政聞不日即着手實行 
　　各省區聨銜催參衆兩院速選總統電因豫鄂等省不甚贊同改分别拍發 
　　昨有國會議員三十餘人由寗轉車赴滬 
　　南京學生聨合會昨開堅急會議對國事問題决聨合各界發表正義主張不承認非法行動 
　　省署昨日公布省議會第三次臨時會經費銀三萬九千五百二十元並已飭廳照撥 
　　財政廳昨發通告三年公債十八期息票自六月三十日開始發給 
　　省議員朱德恒日前呈部請收回中學以上男女同校 
令昨奉部批駁斥 
　　檢定小學敎員委員會因各小學敎員反對重行檢定現將條文修正如下（一）檢定合格五年期滿之小學敎員其有效期間一律延長至八年（二）重行檢定暫行辦法第八條乙項應改爲或得有省縣視學二次上之優良評語（三）未受檢定敎員仍應照章辦理 
　　全國青年會本年定在廣州開全國大會會期自十月 
十六日起至二十一日止南京青年會刻正預備選派代表出席 
　　阜寗黃河兩岸屯民代表朱紹雲呈省署以黃堤失修淮海交禍請轉咨保留免予放領韓省長已咨請軍署核辦 
　　英國駐京公使麻爵士昨日過寗赴滬 
　　泗陽僻處淮北頻年匪勢猖獗地方迭遭糜爛聞今春自調劉團長漢民駐衆興鎭分防各鄉集防禦甚嚴故近日雖青紗幛起尙無匪禍 
地方通信 
[松江]  
　　呈請撥欵繼續興修海塘松江縣地方欵產經理處總董耿葆煃副董朱世瑾近呈省長文云竊以上年七月間 
金山嘴海塘風災出險萬分危迫迭經文電交馳曾蒙令飭水利局員查勘撥欵搶修及至十一月間猶復興工無日又經調查詳情具呈明鑒各在案本年四月初旬 
閲及新聞報紙登有修理海塘報告工竣並有盧委員到鄉於四月八日騐收等語當以各段塘工已經搶修　事果否整理如式應由委員查騐報明但關係沿海民命田廬至爲重要隨即由處委託亭林鄉自治委員張宗幹縣農會會長吳履剛先後前往察看茲准次第報告金山嘴塘工自第四段塘尾起修内中全段三分之二均有二層新打椿木堵石整齊其止一層椿木者計十九丈計全段三分之一舊椿居多木石太少捍力不無 
薄弱至第二段由起點處開修裏外椿石仍照舊式修砌僅止三十丈之則詢悉因無經費就此停工而最危最險急迫非常之第三段仍復一敗塗地完全並不動工　考查塘工薛委員之呈報第四段工程列入最險者徒以此段塘身較之别段稍低且係根據九十年分報案請欵興修殊不知第二第三兩段自上年秋汛狂潮海水内溢被風冲刷椿木因已無存即裏面泥塘陷進坍落或數丈或十餘丈不等實則兩相比較比第四段更形危險設使秋間汛大風狂勢必無可抵禦自應從速修理以期有備無患各等情具覆到處董等察悉之餘彌殷焦灼前車可鑒魂夢難安伏念我仁台爲萬家生佛民瘼關懷斷不忍海隅居氓坐罹其魚之厄務懇迅賜指撥的欵令行水利局員趕將去秋出險之第三段及尙未竣工之第二段及其餘應行添補各該工程一律認眞督率賡續興修毋任再事稽延重蹈覆轍庶幾綢繆未雨天心必應夫仁心將見海不揚波羣沐安瀾之德事急心危合亟具文呈請伏乞省長鑒核查案分行廳局趕速撥欵即日繼續興工勿令坐失時機致滋貽誤（下略） 
　　慈善機關之近聞松江全節堂因改革内部問題於二十一下午召集　　由耿伯齊總董主席議决案錄下（一）外恤一項因甚菲薄前已按額加給百分之二五邇因生活日高故定七月起再加百分之二五以示體恤（二）本堂嫠婦司役飯食每日平均計算約一百六十人茲每日由廚司包辦連米價津貼等在内祇日給錢二十一千文按之事實自不敷用况内嫠飯菜輪葷本定七日一小葷八日一大葷外間尙謂菲薄今通盤籌劃廚司包辦飯食價格應改爲日支大洋十六元内嫠輪葷仍按舊時辦法外再於十二日内加輪大葷一次惟此案先行試辦半月當否再定又該堂司月董事張琢成等因七縣新董已完全產出是以提起辭職而上海等縣之慈善董事秦錫田等亦因自新董完全舉出未集董會不能行使職權故特電請松縣召集庶此年度終了之際預算得以編製云云現由温知事通函本縣新選各董徵求意見擬於下月初在署集會一俟新董完全復到即定開會期間云 
　　媳婦毆斃親姑案之結果陳杏堂告發謝徐氏糾同隣人毆斃親姑謝陳氏一案縣署因據騐屍委員尹祖　檢騐吏陶慕臯騐報無傷乃於二十一日下午提出看管之屍子謝安齋告發人陳杏堂在押之周宋氏等審訊一過判令屍子謝安齋具結領棺埋葬報告人陳杏堂告訴不實從寛斥釋周宋氏交保釋放此喧傳一時之逆倫案經尹警佐陶檢騐吏之下鄉一行就此結束但社會輿論僉謂當時外間何以有此毆斃之喧傳陳杏堂因何向五庫警局誣報謝陳氏爲次媳謝徐氏所謀害案發之後屍子謝安齋又因何向縣署呈訴爲周宋氏母子所毆斃此皆令人能無疑者而縣署則以據報無傷一槪免究亦殊寛大之甚矣 
[蘇州]  
　　肉業認税復業此間肉業以帶徵附税問題罷市已四日矣明知案經議愉末由反抗不但營業損失恐遭官廳嚴處分乃於昨日舉代表十餘人赴商會討論經龐天笙君等一再敦勸始允徵附税二成計大洋八分與正税每隻大洋四角連繳當由龐君等晋縣由郭知事核准並將各肉業商開釋二十二日各肉店已照常開市買主紛至沓來大有應接不暇之勢 
　　匪徒攔刦米客常熟米客王某於端節前將經銷上海米石售去後親持現欵鈔票等件乘滬寗車來蘇往齊門趁輪被匪數人上前攔住並猛擊頭部一下復用迷藥揩面頓時昏暈倒地即將王身邊所藏鈔票洋二千三百元搜刦而去迨王蘇醒匪已遠颺按本年蘇地白晝攔刦計已數見僅恃崗警守望何能使其銷聲匿跡者以騎巡偵探等隊正可共負巡邏責任爲民除害 
[無錫]  
　　更動警佐之一波三折無錫縣一等警佐馬定襄本月奉省警務處訓令撤差後地方各團體以馬辦事尙勤紛紛發電挽留並派代表赴省請願省署以威信關係不允取消任命正在爭持間而新任李熙曾忽然到錫因地方反對甚烈不敢就任住無錫旅館六號察看風色此時邑中忽又起倒馬擁李之暗潮爭持不决現有某團體主張將馬調省以原任三等警佐侯惕丞暫代後再過渡與李以平衆憤詎知此訊傳出後昨今兩日又有反對侯代之函十餘起致新任馮知事馮以事未實行即惹起地方人士之反動擬不置可否仍令馬暫攝以維現狀待擁倒兩派感情調解後再令新任接事 
[常州]  
　　定東鄉發生盜刦案定東鄉四都七圖朱家頭農民朱裕生家二十日夜間忽有盜匪十餘人明火執杖踰垣而入先在媳婦臥房翻箱倒篋搜查銀洋前後門均派盜把風朱子順全福全出與抵抗被匪綁毆重傷後經鄰右鳴鑼赴救盜等始負　而逸事後調查損失約共五六百元朱裕生於二十一日上午來城投縣報案縣署派委李警佐於下午前往踏勘云 
[鎭江]  
　　控告商會改選違法鎭埠商會會董兪世誠以于會長小川王坐辦近如對於此次改選會董有違法之行爲恃延請律師賀臨高向丹徒地審廳提起控訴于王方面亦延請律師包允恭申辯聞審廳受理後已定於本月二十八日傳案訊理云 
　　田少瀛身後之令名上海金城銀行經理田少瀛（丹徒人）前因患疝疾由滬回鎭治延聘各埠中西各醫療治未愈最後由其至友袁楚良等在京延協和醫院德醫來鎭擬割治之德醫云腸壞無救竟於本月二十一日在鎭寓身故當其二月間在滬時曾有遺囑託其至友中南銀行行長胡筆江云有家資七萬以一萬與子五千與妻堂弟及妾均有給與留三分之二約四萬數千元分别資助鎭地苦兒院·潤商學校·救生會·濟良所完節堂以及各善堂公益並請其組織人員共管此項 
善欵惟祇准動用四萬餘元之利息不准動本説者無不謂田君此舉於地方公益不無裨補云 
[十二圩]  
　　捉獲盜犯盜犯李根源今春曾因案在圩捕獲嗣經人保釋出外未一月故態復萌又在丹陽大搶繭絲現因同黨被獲供李爲此案首犯當由省委水警師船兩隻到圩於陰曆五月初六日在江邊將李犯捉獲解往被搶地方嚴辦云 
[嘉興]  
　　商業近况漸佳嘉興各商號對於各主顧所欠賬欵已於舊曆端節分别結淸今歲端節賬情尙佳統扯可得八成以上近日各商號營業之最盛者莫如衣莊布莊等蓋鄉民飼蠶盈餘多購衣剪布此外當舖亦贖多當少至綢緞等莊因成本昻貴所售各貨多不能削碼售出營業甚形淸淡此外蓆莊扇莊等售賣夏貨各店舖亦因時令關係生涯頗不惡而茶寮酒肆菜館飯店等每日所售亦頗盈餘統計此時商業較端節前稍形起色云 
[硤石]  
　　巢人調戲釀命案續誌　石巢湖米船水手因調笑婦女激成罷市已紀昨報茲又悉二十夜間有巢湖米船水手三四人同至江北棚詭言洗衣意在圖姦洗衣婦該婦叫喊不從該水手等因不遂所欲老差成怒拳足交加致將洗衣婦腹部擊傷一時哄動人衆當塲拿獲二名解至西寺防營一面將洗衣婦送至公穀醫院醫治詎至深夜時巢湖水手糾合大帮至西寺防營意圖刦還一哄而進防營兵士早有防備擋住門口誤將地痞强盜阿三刀傷致命以致四關廂緊閉又捉住數人惟最可惡者地痞流氓聞風興起至各客棧查抄巢湖人以致米客老班素守本分者亦被玉石不分聞該帮米客意不甘服已將受屈情形電知蕪市米業不知此案將若何解决也 
來函 
[崑山張煥若來函]  
　　謹啓者閲貴報六月二十二日地方通訊欄内載崑山南區救火會選舉職員一則内詳鄙人被選爲正主任鄙人俗務紛繁不睱兼顧當時即行具函辭職另選賢能爲特專函來前祈請登入來函爲禱崑山張煥若啓六月二十二日 
 
 
 

Page 11

 
 
第一萬八千零七十六號;中華民國十二年 西曆一千九百二十三年六月二十三號
星期六 * *   
 
 

Page 12

 
 
第一萬八千零七十六號;中華民國十二年 西曆一千九百二十三年六月二十三號
星期六 * *   
 
 

Page 13

 
 
第一萬八千零七十六號;中華民國十二年 西曆一千九百二十三年六月二十三號
星期六 * *本埠新聞 
[滬人士對於北京政變之表示（九）]  
　　各方面對北方政變連日主張雖抱公憤尙未一致今日總商會會員大會當有嚴重表示國會遷地問題徐淸和已來電不日來滬籌備工界發起救亡大會已定七月一日舉行茲錄昨日各種消息如下 
　　總商會昨夕會議誌要本埠總商會昨開議董會議專對北京無政府狀態作切實之討論該會從四時起開會所提議案因事狀複雜至八時許尙未議决茲探得八時以前討論大槪錄之如下（一）否認非法攝政（二）否認國會（三）國民製憲（四）由上海各團體推舉各名流會商製憲辦法以上各條尙未通過云 
　　唐少川章太炎致顏顧王電唐少川章太炎二氏以北京此次政變舉國公憤而從事外交之新人物如顏駿人等仍復留居京門圖謀活動昨特商議與以警告當即商定電致顏顧王三人云北京探投顏駿人王儒堂顧少川諸君鑒民國以來數經政變其間壞法亂紀盜竊神器者已有數人民權未盛不能自由申討而扼腕憤痛者實已徧於全國唯向以外交擅名之士率皆托庇篡夫擁護賊亂爲之多方諱飾以對外人外人一與承認則賣國喪權之事恣其所爲又得以從中取利此外交家之隱慝至今未宣布於天下者也頃者北京軍警變亂迫逐黃陂刼奪印壐免職閣員偕行攝政帝制首惡預購選票種種不法又爲民國以來所未有而諸君含情隱默甘心依附甚有於軍警初變之時要求攝政者民間以萬惡所歸責之軍閥議會尋求實際則外交家實爲獎盜之源猶幸事未衆著尙得决然舍去以圖晚蓋若含濡不决覬賊人之成功以求高位恐名譽破產爲中外所指目前日曹章末路可爲諸君殷鑒也良時在茲勉思去就唐紹儀章炳麟養 
　　章太炎之國民應付時局意見章太炎氏一昨發表關於國民應付時局態度之意見云此次直系亂國毁法形同盜匪滬上各團體羣起集會通電表示憤慨此誠至好之現象惟彼等竊國之謀尙在急進時機緊迫則國民應取之態度自尙有緩急之分總觀此次各方面所表示者其共通之點一曰絶對否認曹錕有候選總統資格二曰不承認北京國會選舉有效惟關於今後建設則議論未見一致或曰組織中央行政委員會以攝政權或曰擁戴某某或曰承認某某雖各自有其理由但茲事體大必須從長計議斷非此急迫之短時間所能解决甚或因意見相左之故頓起聚訟互爲質難斯其結果徒使國民懈其敵愾之心弱其注意之力而反予敵對以可乘这隙此至可慮也故予謂在此時期國民目標應專集於如何可使曹錕不爲總統如何可使國會澄淸曹錕旣覆國會合法國民乃從容以談建設則步　不亂而成功指日可期云云 
　　學生總會致總商會書昨日上午全國學生總會各理事開緊急會議對於時局除單獨通電主張外更乘今日總商會召集會員大會之際條陳五項意見並擬派員出席該會旁聽意見書如下（上略）（一）請一致通過否認曹錕以任何方式被推舉爲今後之大總統（二）請一致通過否認現時北京僭閣代攝總統職權（三）請一致通過知照公使團請其與僭閣斷絶國際並不得與之爲任何條約之訂定即訂亦不生效力（四）請一致通過知照總税務司及鹽務稽核公所不得以鹽餘關餘撥結僭閣並通告國内外銀行團不得借欵於僭閣又通知全國國民在僭閣期内不納租税（五）請一致通過反對軍閥政客所組合之行政委員會以上五端敝會皆認爲刻不容緩之圖有一不能實行即足以碍民治貴會洞察全局遠囑將來凡此種種料早鑒及尙望持以毅力務逹目的　　任矝蘋告總商會會員任矝蘋昨致書告總商會會員略謂前者余致書於旅滬各省區同鄉會聨席會議主張以全國商會代表會議組織整理國事委員會發展國民約法上所賦予之權力在險惡萬狀之政象中救護垂毁之國家國民救國之方略在討論整理内政之前應先爲消滅外患之研究今日之外患其已現動機足以 
爲國家之危害者凡有三端曰臨城善後會議曰日本派艦侵權之行動曰英美商會之議决案此三事於經過相當時間以後必相與聨合而產生一具體之要求小言之爲阻止中國進步之障碍大言之則爲亡中國之導火綫也中國人民當於要求尙未正式產生前竭其全力以撲滅其產生危險之機會至對於外交之近狀應先加以考察而後定應付之手段自臨城刦案發生後外交與論日趨險惡代表英人之字林報大聲疾呼謂中國在外宣傳之言論盡屬虚僞而美之商人亦因失望於中國之人民而有放棄其對華同情之表示日本則乘隙以入在英美不滿於中國之時期中横行其侵略之野心吾人欲阻止危險要求之發生應設法表示人民濃厚之精神回復美人之同情使日本有所瞻死其野心今日總商會會員大會之會員責乃至重蓋今日中國之商會在歐美各國視綫中以爲足以聨合其他民衆之團體整理中國之國事者而在中國國内之公衆則亦認今日之會爲結合民治運動之發端云云 
王維祺致上海總商會臨時大會函謹啓者國不可一日無政府况目下時局對外尤急臨時大會宜立即對外聲明護法國會護法總統爲我國正統所在目今均繼續職權　理國務是爲我國正式政府一切國務若非經此正式政府辦理者我國全體人民槪不承認一面對内通電電文大略如下國不可一日無政府况目下時局對外尤急本會刻已對外聲明護法國會護法總統爲我國正統所在目今均繼續職權辦理國務是爲我國正式政府一切國務若非經此正式政府辦理者我國全體人民槪不承認請尊處亦對外同樣聲明表示一致緣北京旣爲異常不軌行動勢將媚外求助惟有用此方法方能立刻對付若用其他方法組織政府决非頃刻可成於此緩不濟急之中國家權利勢必又將斷送不可計數救火追亡萬難稍或濡緩目下取用敏捷手段所以我全體同胞即不贊成者此時亦宜權且贊成藉以應急否則久在無政府狀態这之下外患内憂不堪設想於己有百害而無一利不可不審思也對内通電大略如是以上方法快刀斷麻堪以立刻應急至祈採擇王維祺謹啓六月二十二日 
　　國會遷地問題旅滬國會議員曾因國會及其他問題委託駐粤護法議員徐淸和向孫中山徵求意見昨日徐淸和氏已有復電到滬茲錄於下『上海愷自邇路國會議員通訊處轉同人公鑒函已逹頃承帥允國會及欵均有辦法精衛返滬籌備劉（成禺）符（夢松）去京帥有意見表示餘函詳和等養』又聞柏烈武氏亦於前日致電天津褚　成略謂開會經費已有着請即南下云 
　　浙籍甬屬議員全體出京浙籍甬屬議員自此次政變後已全體離京張君申之於日前回甬沈君春儀於昨晨到滬寄庽哈同花園其餘如胡叔田·陳季衡·余睡醒·沈任夫·蔣著卿等現尙在天津候與褚慧僧杭辛齋等南下據其來信云一二日内即可聨翩到滬云 
　　縣商會定期開大會上海縣商會以國事變更廹走總統時勢阽危人心惶懼商界方面尤受影響近據該會各會董到會紛紛陳述近况圖謀救國方法爰定於六月二十五日（即陰曆五月十二日星期一）午後四時召集各會員特開臨時會議俾得從長討論進行之方針昨日誤會已預備印刷通告並附入塲劵知照全體會員届時出席云 
　　國貨維持會之意見中華國貨維持會提出意見書於上海總商會請予公决宣布其文云慨自北京政變以來瞬將旬日總統出走政綱解紐完全陷入無政府狀態竊按民國成立迄今十有二稔疉遭變故民不聊生追原溯始莫不受自軍閥乃年來變本加厲閲時一載兩驅總統政體何存國信何在日前閲黎大總統在津元日通電以北京發生障碍不能行使職權云云查黎大總統旣爲民心愛戴之總統所有發布各種命令凡我國民槪行承認况廢督裁釐等事我國民渴望已久今幸蒙黎總統毅然决然發布命令薄海人民罔不歡忻鼓舞如釋重負敝會爲貫澈初衷維持國體起見特由本日開會議决衆意僉同仍以黎元洪爲中華民國總統維持現狀行使職權所布命令槪行有效一面趕組國會迅制憲法選舉正式總統以資補救俾慰民望倘再迷於武力金錢致有不軌動作即爲吾民之公敵合亟提出議案敬請貴會列入議程提交大會公决宣布以倡正義而奠國本實深迫切盼禱之至 
　　工界救亡大會之籌備會前晚（二十一）九時全國工界救亡大會開各工團聨席籌備會議到安徽駐滬勞工會·四川駐滬勞工會·上海印刷工會·湖南駐滬勞工會·安徽旅滬工界協進會·中華印刷工會·女子工團·中國工會·紡織工會籌備處·機器工人俱樂部·船務棧房工會·全國工人自救會·中華勞働聨合會·江蘇駐滬勞工會等十四工團代表公推王亞樵主席報告籌備經過情形畢即按照議程提付討論議决各案（一）定下星期日（七月一號）召集上海全體工友開『救亡大會』（甲）開會地點由籌備員尋覓再行通告（乙）推舉王亞樵·張占剛·江曙東·黃晦菴·王奠世·張翼成·王光輝·陳國良·徐錫麟·歐陽笛漁·黎國良陳其熊爲大會籌備委員（丙）公推楊草仙·張占剛·王奠世·黃晦菴爲接洽官廳代表（二）通電全國各工會推派代表到滬（三）通電全國宣佈此次政變與工人關係（四）電促國會議員即離北京（五）申討此次禍國罪魁曹吳等（六）經費問題主席報告不向外界及各工團募捐完全由私人 
籌擔 
[西報對於總商會大會之評論]  
　　大陸報社論云明日（二十三）上海華人總商會將開全體會員大會討論時局上星期間該會董事會開預備會以茲事體大責任匪輕故决議召集全體會員以解决之中國南北兩方政界無意識舉動太多欲賴政界領袖以解决時局殊乏希望軍閥政客以前均已獲有許多機會結果皆自證其絶對無收拾大局之力國會當然可以救濟時局然彼未嘗爲之今則直不能爲之諸議員寗賣其自己之良心以易金錢而不願淸白乃心爲國家服務去年國會恢復後其惟一責任在完成憲法然至今憲法之頒布仍遙遙無期與袁世凱解散該會時無異也夫國會者吾人必視爲最能代表人民之團體今亦放棄其職責而致失敗則現在所有之政治機關望其解决時局又安可得乎 
　　商人者中國之骨幹也吾人以爲中國之希望端繫於彼等之身今宜由全國商界急草一建設計畫藉全國嚴明輿論爲後援依近世科學的實際的旨趣於今後五個月之内實施之曷爲五個月也因延至本年十月十日北京將絶對無再支持之餘地不論其有無國會有無總統蓋今之國會議員無論能得如何之寛假到雙十節之一日彼等之法律地位必完全失去不能再存在從是日起中國歷史將開一新　而商人對於是日今必先爲預備工夫也 
　　商會會員諸君必猶憶及當臨城案緊急之際美使舒爾 
曼君急行來滬曾對彼等演説謂政府之事實爲一種商業的事務其與私人商業不同者不過其組織益加精密耳又謂除非中國商人參加於政府事務則中國新建設之前途將愈黯淡今者全中國甚至全世界皆將注目靜待明日大會之結果上海總商會素爲全中國商人之模範彼之建議必受尊重無疑商會會員諸君乎吾人今日必爲諸君進一言其預先料理一切個人業務凖備明日赴會抛棄私見忘却黨派共同一致從良心上制定一種大計畫以改造汝之國家維持汝之商業 
[保派對付議員出京之京電]  
　　昨日旅滬某要人得北京來電云日來議員紛紛出京保派大爲恐慌現經秘密集議暫行維持現狀以免議員星散（一）贊成先制憲·後選舉以迎合一部分議員心理而維繫之（二）派人到滬以重金運動有力團體提倡反對國會議員使議員不再南下云 
[總商會銀行公會致施公使電]  
　　聲明並未同意美僑意見 
　　總商會銀行公會兩團體昨致駐美公使施肇基電云華盛頓中國使館施公使鑒美協會商會致該國政府電對於中國時局建議案六條掦言已得吾國商會及銀行界同意全非事實除向該兩會否認外請就近糾正免淆觀聽上海總商會·銀行公會 
　　附前日總商會復銀行公會函云敬復者接准本日大函以美國商會及美僑協會致華盛頓國務卿電文有云已得華商贊許等語應對外解釋一節敝會現已分函各該會切實聲明抄稿送請　閲並請貴會另函表示意見逕逹前途爲荷敝會擬再會同貴會電致駐美施公使並爲聲明爲荷贊同仍候示復即當照辦也此致上海銀行公會 
[郭泰祺致美公使函]  
　　駁美僑對華時局意見 
　　美國商會及美僑協會前發表時局意見謂已得中國商界同意當由本埠總商會及銀行公會切實聲明曾誌本報昨日郭泰祺氏特致書北京美公使休門逐條駁復原文爲英文茲爲譯述如下上海美商會及美協會最近電告美國之議决案已引起中國知識界及商界强烈之反感閣下爲美人有力分子於此華人之感想諒所願聞按該議决案所取政策與瓊海氏所創各政黨遵行之美國之國際政策大相逕庭尤違反向來之對華政策歷來貴國政策悉爲趨向友誼與合作其結果頗使貴國處於有利之地位旣已取得他人之信仰與善意更因此增加美國對華之進口事業在一九一三年美國在華輸入爲百八之六强至一九二二年增至百分之十七强於此足見中國人民對於貴國上下感情甚深貴國在華地位優越於他國之上實亦因此夫我國人民歷來深信中美在太平洋岸之利害完全相同更以爲美國商務之發逹足以防止他國之侵掠更以爲可因美僑多數在華足以造成一種勢力其影響足使中國民主政體之組織愈易成立乃今讀該項議决案忽覺美國在華團體其主張與素意絶然相反實不勝駭異按中國近來曾不免有危及外人生命財產事實之發生吾人惟要知中國今方在過渡時期中國人民所受苦實有更甚於外人者凡一政治制度當其趨於根本之改革必不免有一不安之時期此固不易之道外人於此觀察中國現狀當具歷史眼光不可僅具一時偏見苟知此時正在過渡自可知損失多少在所不免如該項議决案所取辦法必至碍及改革進行故美僑所感之困難自須稍爲容忍按其議案之第一條謂須停止華會所與中國之利益依其辦法則山東當退還日本日本軍艦仍停泊於濟南青島其利弊無待余言按其第二條謂須解散中國軍隊此種事實爲我國人所共同贊同者惟亦須有安全之策劃庶不致變兵爲匪重演損害中外人生命財產之惡劇夫所謂安全策劃應有極大之財產準備取得銀行團之帮助方能成功此寗爲一朝一夕所可成或由外人干涉所可奏効至第三第四兩項更難實行依其計劃須以外國軍隊占領水陸交通機關守衛軍事重地此事實行應需軍隊若干其負擔之巨又爲何如余誠不知此種議决案之如何能見實行也至第五項停止退還庚子賠欵其實行結果必致召還現在留美之數千學生美國退還庚子賠欵所得之利益之大諒閣下所知各國正在倣效而美又何必突思反變至謂中國商界及銀行界已贊同此項議决尤非事實蓋即在彼反對北京及各省政治最烈这華人亦莫不反對　　部之議决案遑論其餘苟各國必欲採干涉手叚　此妨碍中國國民自身改造之努力則此等華人勢必因審度利害而與守舊派聨合以謀保障國家之主權其結果於世界及中國將兩無所利總之在此種不安時代中國自由之人民希望美國上下能以較遠眼光觀察現象而美國上下如欲保持兩國之友誼顧全民主政體之精神則無寗向本國政府提議會同全國共同拒絶與中國守舊派以道德上及財政上之援助爲愈也云云 
[各省同鄉會致總商會函]  
　　請對外鄭重聲明未贊成共管 
　　旅滬各省區同鄉會成立以後各省同鄉會加入者已及粤浙閩直魯皖蘇鄂等九省前日該會會議結果除對時局决定聨絡各界共爲大規模之民治運動外復議决致函總商會請電駐美公使向美國政府及商民鄭重聲明中國商會銀行公會並不贊成共管之説該函現已發出文云逕啓者中美邦交素稱融洽茲據大陸報載駐滬美國商會乘吾國民於民治運動奮鬥期中高唱隱含共管中國之論調而以中國商會及銀行界已予同意之謬説建議本國等情敝會同人羣深駭異引爲遺憾業經貴商會及銀行公會已分向美商會大陸報切實更正甚善甚善惟預料此項更正效力有限似非流澈底辦法應請貴會會同銀行界逕電駐美施公使轉致美國政府商民鄭重否認並請各友邦毋再以助長中國内訌之欵械借給中國官塲使中國民洽早趨正軌以此立言似較妥善一得之見維希採擇施行並盼示復此致上海總商會旅滬各省同鄉會啓 
 
 
 

Page 14

 
 
第一萬八千零七十六號;中華民國十二年 西曆一千九百二十三年六月二十三號
星期六 * *[孫籌成之入山晤匪經過談]  
　　總商書記孫籌成君由魯回滬已誌昨報昨孫君復爲人述入山與匪交涉詳情茲記其言如下 
　　六月九日與十日聞蘭亭·馮少山二代表先後回滬當時因本會運往之食米二十石麵粉一百袋尙未送至山中故留福基駐棗辦理十日午正遇温世珍交涉員出示山中來函邀請商會代表地方紳士次日同時入山夏小谷等以上海總商會現惟福基一人在棗推福基進山少頃江湘浦亦來温謂即請江孫二君與滕嶧紳士接洽後以備明日進山福基與江湘浦夏小谷潘冬林諸君即至金莊將山中來函底稿與金省臣君並告以温君之意金君謂各紳士回家者多一時無從集合擬即電催在籍諸紳來棗後再定辦法次日悉温交涉員等因迫不及待業已進山團體代表與他方紳士皆未往傳聞是日中外票同時釋放蓋官廳方面是 
日携帶軍衣欵項以備入由點名編制也傍晚赴東門迎接者踵相接福基亦往因毫無佳音遂悵然而返睡至夜半王慰三君來謂黃參謀長頃由山中來因土匪欲團體代表他方紳士作證故鄭帮辦囑金省巨君邀君等明日同往最好今晚先與接洽福基乃與江湘浦焦錫生等連夜至金莊據金省臣云山中諸事皆基乃與江湘浦焦錫生等連夜至金莊據金省臣云地方紳士曾多方調停心甚感激現旣結束應請渠等進山歡飲以表謝忱云云討論結蛤咸謂旣已講好苟堅執不往恐於面子上講不過去且望中外票同時釋放則非去不可遂决定次日晨集合金莊同往是晚回宿新醫院十二日七時即偕江焦二君至金莊早餐後同行擬赴鄭士琦處接洽走至半路有一馬弁來　謂帮辦睡尙未起請逕赴山中不必接見乃相率山東門驢車四輛驢子六匹小車四輛已聚集於此滕嶧兩縣知事送至此即分袂行十餘里至峨山口陸軍二十旅團部適温世珍陳調元·安迪生·吳長植諸君自内出囑予等入内小憇渠等即前進福基等在王團長處茗談時許乃驅車前進沿途高低不平震動甚烈至順湖周建興等率領弟兄數十來迎下車相與握手又上車前進途中有一小匪戲以手槍對予作瞄準狀旁有一匪囑其不可如是無禮時車己前進回顧此匪己與他匪同往他處抵十里湖一草棚内官匪咸集於此陳鎭守使正在宣讀安德森之保証書予詢温君今日華票是否完全釋放渠謂僅放數人業已談妥福基欲要求全放旁人謂對於外票幾乎决裂此時如再要求反生枝節請勿多言乃隨衆簽字於安德森致孫桂枝之保証書及孫桂枝信任安德森之復函上由孫桂枝令放外人八名及張繩祖·洪錫祺·鄭熾·謝三寳四人臨時洪君又面懇孫桂枝加放莊澤軒·秦溙元二人孫亦允許四時即在草棚内設筵暢飲陳鎭守使謂未釋之華票孫當家並不要錢不過衆弟兄皆窮困異常想各人帮助若干同來諸人安温二君早已送中外票下山江·焦·金·劉四君下山接洽其餘皆被留山中其時已黃昏接安温二君由峨山口來函謂釋出之華票均被追回時孫桂枝亦在座即請其設法渠允明日再説是晚十餘人同住一草棚内護兵之手槍亦交與收留如俘擄一般陳調元謂我輩今晚同居於此可稱難友當留一紀念即命書記將各人姓名抄出福基謂安·温諸君雖已下山係同來辦理招撫事宜亦應塡入且年歲籍貫均可註明衆贊成次日上午福基請一小匪伴赴巢雲觀遇見曹星洲等十三人並悉昨日洪·鄭·張·謝四人巳出險莊·秦二君被留於順湖巢雲觀内諸君詳述苦况慘不忍聞咸謂被擄以後此間除土匪外從未有人來過現在度日如年急盼出險各人聨名具一公函托福基帶回上海總商會請設法欵項救濟並請紅十字會入山醫治下午回至十里湖擬請各當家將新舊票數目開示以便依此地點親往調查（聞新票在小西莊舊票在抱犢崮）奈因各當家均不在十里湖以致無從調查次日因久困山中編制尙未就緖不若乘此時機下山接洽並致函上海遂與陳鎭守使孫當家言明三日即回乘陳君之轎下山木與管象坤君同時下山臨行又被阻止管未下山福基遂行約行里許紅十字會醫士入山帶有總商會來電促福基回滬抵棗後訪鄭士琦請其對於華票須從速設法渠謂今日巳函請陳調元營救矣是晚被難家屬聞予欲回咸來晚留並致電總商會十五日予因在山受凉且飲食不匀以致寒熱而有痢疾夜間張家驤來謂頃遇鄭帮辦之秘書宛君欲予電促江·金諸君返棗並留予在棗乃與張君出面發電至濟南促江·金連回十六日福基赴濟將山中情形面告　督請其實踐中外票一律營救無分軒輕之宣言十七日由濟起程因痢未愈在蘇庽休養二天昨日來滬此次失信而不回山且未能將新舊票一一調查淸楚實有負被難諸君之屬望在山在棗曾面託並致函陳鎭守使·與吳旅長請其對於華票須格外注意陳·吳二君皆允逐日接濟食品並代爲傳遞信件至福基返滬原因有二（一）旣接滬電促回不得不歸（二）當時患痢未愈留亦不能入山此層應請各方原諒云 
[潁州同鄉會查烟之報告]  
　　由毫縣至阜陽所過皆烟苗 
　　旅滬潁州七縣同鄉會前曾派員回潁查烟茲錄其報告書如下敬啓者本會前因本省愚民種烟官廳不加禁阻反抽税以爲保障甚至報紙抨擊中外騰笑公私團體函電詰責而不顧爰推代表張君拱辰持公函前往萬國拒土會商請合作查勘交涉各事時爲五月三十日拒土會方開董事會議中西董事約二十人在座僉謂『安徽種烟早接報告函電多件彼即致電馬吕質問情形據覆業經派隊派員馳往剷除凈盡本會明知其 
僞因電北京政府請爲保護以便派員前往調查乃覆電竟借土匪猖獗之辭不允所請查安徽種烟官廳收税保障已成通國皆知之案貴鄉（指潁屬各縣）種植傳聞尤多果克覓得物證要珷當向最高法庭正式起訴務使毒卉不再孳生』等語旋經張代表與之約定先由本會委託專員親往潁州搜集物證於兩禮拜内回申報告再議進行而别實則抽税保障收烟固已衆目共覩一入内地到處皆有明證更何待於調查唯馬吕方巧詞抵飾不如是終不足間執其口耳現本會所派之員業已安全返來計由毫縣起經渦陽而至　陽行程二百九十華里所過皆見烟苗其太半且在收穫中矣茲摘錄調查員日記之一節及所攝照片（共攝十九張錄其一張以資印證）於下 
（調查員日紀之一節）在毫縣·義門集·渦陽·道上曾逢軍隊多次見不侫經過輙上刺刀擁至盤詰問作何業携何物有無照相具等幸事前已有准備帶得某處護照出而示之乃能通過否則雖攝取亦難携來也頗聞省城各學生入内地攝影竟有踪跡杳然者足知官府掩飾手叚之辣矣 
 
[阜陽三里灣北連孝子墓附近所種烟苗攝影（六月十二日攝） 
[同鄉會聯席會促救臨案華票]  
　　各省同鄉會聨席會昨致電魯當局請具從速營救華票文云濟南田督軍熊省長·棗莊鄭帮辦公鑒臨城刦案匪已編軍外票全釋華票扣留尙欲勒贖揆之尊處無分軒輊之宣言信用何在且新軍游擊隊已歸部 
下不難立令全釋若此則無異官軍扣留人民何以自解咎有攸歸本會不能爲公恕也幸善自圖之以保信用而平衆怒盼覆旅滬各省同鄉會聨席會 
[齊夑元覆總商會電]  
　　上海總商會昨接齊燮元覆電云效電敬悉前以臨城案件漸就結束温交涉員陳鎭守使公出日久業已先後回署所有一切未完手續及善後事宜統由魯省當局 
次第辦理華人部下現正磋商諒亦不難解决也齊夑元哿 
[市民大會爲長沙案電]  
　　本埠市民大會因報載江貞艦爲維持長江治安開至長沙竟被日本兵艦所阻特於前期常會中由鄭兆熊提出緊急動議公决致電南京海軍總司令杜錫珪詢問茲錄其電文如下（銜略）報載江貞艦開至長沙竟被日本兵艦所阻閲之不勝驚駭試問長沙是否爲吾國土江貞是否爲吾國兵艦行駛國内乃竟聽日本干涉勒阻苟國際尙有公法吾國尙未滅亡斷無荒謬若是之舉動希即向日本當局詰責限期答覆並望先將詳細情形迅予示知以便本會討論對付方示云云又該會昨接厦門市民會來電云上海市民會轉各界均鑒日艦兵在長沙武裝上陸殺傷我學生市民多人違背國際公約蔑視我國主權莫此爲甚希一致促政府據理力爭以雪國恥而慰死者敝會誓死爲各界後盾云云 
[高等廳關於商標法之通令]  
　　上海地方審檢廳昨接江蘇高等審判檢察廳第三一七四號訓令云案奉司法部訓令第六二八號内開准農商部咨開關於商標事項前因未有保護之法律僅向海關掛號或呈請本部備案無從依法註册取得商標專用之權利享受法律上之保障可對於仿冒者訴請查禁懲罰今由國會議决施行之商標法四十四條及另訂之商標法施行細則三十七條均經奉大總統令先後公布分别登載於本年五月四日及五月九日政府公報法定之商標局亦經呈奉令准派員專辦設局進行嗣後凡經依法呈請核准註册公布之各項商標自應於其專用期間内依法力予保護以防冒用其關於商標專用權之民刑訴訟事項並應依照商標法第三十六條之規定辦理相應咨請查照令行各省區高等檢廳並轉令所屬各地方審檢廳及兼理司法之縣知事一律依示辦理等因到部合行令仰該廳轉飭所屬各廳縣一體遵照此令等因奉此除分行外合行轉令該廳遵照此令 
[蘇省征收捲烟營業税之議决]  
　　江蘇省議會議决征收捲烟營業特税並施行大綱案咨省公署文云爲咨行事查本省十二年度敎育經費不敷甚鉅前准大咨交議加徵畝捐並貨物附税各案本會爲鄭重起見正在徵求農商會意見時期能否實施尙未可料另行提議創辦捲烟營業特税以充本省敎育專欵案以資抵補五月二十三日六月十二日兩次提付大會僉以爲創辦捲烟營業特税對外按諸條約對内徵之商情均認爲絶對可行其理由有四（一）東西各國對於捲烟一項悉歸政府專賣惟我國聽任商民自由營銷則公家當然徵收營業特税以示寓禁於徵（二）徵收店舖營業税原爲英美烟公司聲明書第五條所認可並無抵觸（三）此項營業税係徵之營銷店戶並非取諸製造廠家（四）查東西各國徵收捲烟税有値百抽至三百五十五者惟我國税額獨輕另徵店舖營業税亦屬取不爲虐惟據財政廳調查蘇省全年銷售各種捲烟在一千萬元以上以値百抽二十計可收二百萬元如能辦理得宜積久必超出二百萬元以上省事業待舉甚多未便專歸敎育應悉數撥解省庫備敎育及各種省事業之需其如何分配之處歸預算案内辦理討論結果多數可决並擬定徵收捲烟營業特税施行大綱八則經三讀會通過相應繕具議决案咨請查照公布施行此咨計粘附議决案一件 
　　煤蘇省徵收捲烟營業特税施行大綱（一）在江蘇省摬地内營銷捲烟無論購自國外或國内工廠凡屬於捲烟類者之店舖自十二年度起應完納店舖營業税定名爲江蘇省捲烟營業特税（二）確定蘇省捲烟營業特税爲首地方税悉數撥解省金庫以充敎育並其他省事業之用（三）各店舖應按照營銷捲烟之貨價繳納百分之二十爲營業特税（四）由省長公署派員赴各縣切實查明捲烟店舖並全年銷售捲烟之總數酌定比較用投票方法分區招商承辦不必特設機關以資撙節（五）行政官廳辦理此項捲烟税應支各項開支以及徵收機關應得之手數料其總支數不得超過全年實收税銀百分之十（六）如查有匿漏情弊以及違犯各項規定者應酌量情節輕重處以相當之罰金（七）各項徵收章程罰金條例與施行細則由省長公署詳妥擬訂咨交本會議决（八）施行大綱經本會議决後即咨交省長公布施行如有未盡事宜由本會隨時提出大會議决咨交省長執行之 
[准照機製品納税之部批]  
　　本埠五洲大藥房自製亞林防疫臭水又上海大陸機器鐵廠製造之織布鐵機均呈請政府免税昨奉財政部批令云准按照仿造機製洋貨現行税法納税云 
[部員請追周廷弼欠欵]  
　　農商部派駐本埠視察員兪鳳韶汪幼安昨呈部云周廷弼揑造事實朦呈江蘇省署懇將令委訴追緣由電明江蘇省長轉行上海縣知事嚴究揑誣呈控行爲仍咨請江蘇省長飭縣協助嚴追欠部公欵云云 
 
[法德正領事蒞任十週紀念攝影] （紀事見昨報）公正廉明萬家生佛保洋商　Ｘ法正领事德賫沛１法廨讞員聶榕卿３法廨讞員陳介卿２法副領事葛禮邦４律師巴和５穆安素 
[羢線進口税之辦法]  
　　江海關監督昨奉税務處訓令云關於造毯羢線報運進口時即按照海關税則所未載之貨估價照値百抽五征税云 
[豬業運商公會請財部立案]  
　　豬業運商公會代表陳筱蓀等前在江蘇省長公署呈請註册已奉批准昨該會又派代表北上向財部立案一　批准即當從事發展云 
[上海俄僑赴美訊]  
　　字林報云邇來滬上俄僑紛紛赴美其已購定提督輪船公司艙位前往西雅圖者至少有二百人而自六月一日至今美總領事署核准七月一日後入境之護照亦在一百八十五張以上聞美政府已指定提督公司輪船准載俄人三百名入境惟目日本各埠俄僑亦紛紛請求赴美故此三百名定額除上海往美者外當分派於日本各埠間云 
[斐總督伍特將軍來滬]  
　　美國斐列濱總督伍特將軍已於昨午乘輪抵滬聞伍將軍此來係因我國時局不靖上海美商會已呈請華盛頓海軍鄧總長加派軍艦來華保護美僑商務故將軍特來佈置長江一帶美艦駐防問題兼以下月四日係美國共和立國紀念旅滬美國官商現正預備舉行慶祝大會將軍亦擬留滬參與大典現寓外白大橋禮查西旅館云 
[英海軍總司令返滬]  
　　英國駐華海軍總司令饒佛林（譯音）日前偕同駐滬英總領事巴敦赴寗與我國海軍當道等接洽保護長江一帶英僑商務問題後即乘輪轉赴南通訪晤張季直氏視察南通敎育狀况事畢已於前晚由通乘坐專輪返滬云 
[英公使昨晨抵滬]  
　　英國駐京公使麥克爵氏由京南下渡江抵寗於昨晨抵滬今日參與匯豐銀行新屋落成典禮等情已誌本報茲悉爵氏乘坐滬寗路局愛特（譯音）花車於昨晨（二十二日）七時五十分鐘抵滬本埠中外官商親往車站歡迎者如交涉員許沅陳楊兩科長·警察廳長徐國樑·路局長任筱珊·駐滬英總領事·香港匯豐銀總大班斯蒂芬·上海分行大班司的脱·二班勞生·以及軍樂隊·游巡隊·地方警察·路局警探均預在四號月台迎迓車抵北站時軍警舉槍致敬軍樂齊奏英使下車後與歡迎人員一一握手畢即由許交涉員等引導出站乘坐汽車至英領署下榻云 
[滙豐銀行新屋今日行落成禮]  
　　上海匯豐銀行定於今日舉行新屋落成典禮所發請柬均附有參觀劵是日至行觀禮之各國來賓均由中西招待員陪同參觀一二兩層之建築工程曁各部一切佈置連日該行所收旅滬各國政紳商學各界之賀儀計錦屏匾額銀盾·緞幛·對聨等已逹一千餘件頌詞亦有五百餘副各國元首總統曁總理等均有賀詞公共總巡捕房以今日該行參觀人員之車馬必形擁擠業已加派中西印各捕前往妥爲照料云 
[聯太平洋會總董赴澳]  
　　女幹事到滬 
　　檀香山聨太平洋會總董福特氏於月初來滬後各方酬應頗爲繁冗茲聞福氏因會務已於前日動身赴澳又該會幹事安女士來滬後現寓圓明園路十八號女青年會寄宿舍將作久寓計因女士將着手辦理該會所擬創辦之旅客指導部等事業也 
[吕班路謀財害命案之審訊]  
　　三犯解地檢廳首兇候緝到案究辦 
　　法新租界吕班路天主敎立味增爵會墳地管墳人兼工部局小工頭目秦方欽家於上月三十一號下午被人乘秦出外時入内將秦妻金氏及秦之七歲孫女善雲兩口勒斃搶去財物報告捕房請緝在案現爲法捕房探目韓邦逹·潘瑞福·包探陶得勝·吳藝芳·賀金標·黃芝芳等偵悉此案實係小工山東人董三·安大化·范羣子·李小三等四人所爲詎前往拘捕時董已聞風逃逸祇將安等三人拘入捕房昨解法公堂請究先由西探目叚畢禀明前情並將蔴繩呈鑒請核繼由原告秦方欽稱是日民人出外工作至五時回家見家中寂寞無人心即懷疑嗣後尋至後面墳地上始見妻與孫女均被勒斃惟被告等均在民人處爲小工今蒙拘獲請求重究詰之安大化供是日由董三約吾同往謀害先由彼將老嫗引出後即動手將其推倒用蔴繩勒斃當由民人帮同行兇嗣後女孩到來找尋老嫗即由董三將女孩推倒亦用蔴繩勒死因女孩幼小民人未曾帮兇後民人分用洋十元現董逃往何處不得而知范羣子供民人是日在途與董三遇見即邀我至原告家由董三囑令民人攀折鮮花將老嫗引出即被董安兩人勒斃實受董三之愚求宥李小三供原告迫令董三做工以致挾嫌圖害邀同民人前往民人在外把風不敢行兇餘供支吾聶讞員商之法副領事葛君判以被告等謀財害命罪巳成立着一併送内地檢察廳按律訊辦外嚴緝董三到案究辦 
　　尙有本埠新聞等轉入後頁 
 
 
 
] 

Page 15

 
 
第一萬八千零七十六號;中華民國十二年 西曆一千九百二十三年六月二十三號
星期六 * *本埠新聞二 
[搶刦居正家盜匪之破獲]  
　　寳山西鄉楊行鎭東市梢居正家中於本月十八日夜遭盜搶刦已誌本報茲聞是夜匪徒塗臉紮頭各持手槍聲音客土皆有闖入内室居正與其夫人均受微傷現在醫治所失財物事主開具贓單並加賞格呈縣請緝旋由馮知事將似有嫌疑之車夫崇人福及水作工頭某甲傳案詰問並無關係均具保釋出嗣由法警在淞下鄉緝獲本地人沈阿妹與王毛兩名由馮知事審訊聞各已供認持械夥刦並供出同黨多人又在某家抄獲手槍刀棍當票等前日又經法警在上海鐵路車站拘住李春陽（又名李純陽）由馮知事即晚升座研訊查得李於民國四七年間曾犯販賣人口及姦騙女子並有聚賭抽頭情事繼訊沈阿妹據供由純陽於是夜邀渠夜膳後囑往行刦分得贓洋二十五元並經王毛加給洋五元云云審畢命各釘鐐收禁昨晨法警又在江灣獲沈福生一名解縣候訊餘再訪拿務獲懲辦 
[公廨審訊劇盜之判詞]  
　　先解警廳訊辦 
　　天津人陳玉奎·山東人高裕坤·王月笙·安徽人楊文天·宋朝玉均因盜案被淞滬警察廳巡緝隊在法租界平安旅館及婦人藍丁氏之燕子窠内捕獲以該氏代盜消贓亦一併解廨嗣又續獲高麗人兩名由日本領事署提去陳等則經公共租界總巡捕房特别機關西探長壳羅香·華探目鍾星南·姚阿生·白忠祺·包探王長根等查得山東路慶雲銀樓被刦一案係彼輩所爲故移提至公共公廨押候訊究各情迭誌本報茲經該中西包探查明陳·高·王三名曾於四月三號糾黨持械搶刦漢口路四十四號門牌源豐綢莊現洋十八元又於五月七號搶刦威海衛路一百十六號門牌婦人段田氏家値洋三百元元之首飾而青島路二十二號門牌居婦李吳氏家五月十七號被盜刦去値洋二千元之金飾等物亦係陳·高·王三盜所爲吊出原贓昨晨傳齊事主人證將陳等解廨由該西探長上堂陳明破案情形謂係藍丁氏代盜往城内消售所搶慶雲銀樓之首飾被人察破始由警廳在平安旅館及該氏處將各盜拿獲陳高王三名已在捕房承認所控各案楊·宋·及氏均否認在平安旅館抄出皮箱三隻内儲手槍三支子彈一百餘粒現洋五十元并有當票查此項槍彈係彼等向該高麗人購買故又在兩高麗人身畔抄出兩支云云並將抄獲各物呈案次由各事主先後上堂認明捕房吊出各物悉係原贓質之陳高王三人供認搶刦不諱並稱與楊等均不相識等語楊供在藍丁氏處吸食鴉片以致連帶被捕宋供往平安旅館訪友實被悞拘而藍丁氏則稱是日高裕坤在我處吃烟袖出金鐲一副囑爲往銀樓兌換我實不知搶來云云旋由警廳郝隊長帶同偵探王愼卿到堂投文請將各被告交給帶回經關讞員核供商之日副領事淸水君宣判曰陳玉奎·高裕坤·王月笙供證確鑿並據自認持械夥刦慶雲銀樓等四處不諱應判連同手槍一併呈解護軍使署按律訊辦楊文天·宋朝玉·藍丁氏俱無正當營業應均逐出租界淞滬警察廳來文以該陳玉奎等在内地犯有另案應先移解歸案訊辦以上判决對於陳玉奎·高裕坤·王月笙三名因日本領事署尙有高麗人犯未曾訊明應俟日領署判决後再行移解獲案贓洋五十元准各事主分配高麗人所有手槍二支應即發還俟軍使訊理本案時再商請日領暫行借用俾作證據此判 
[吳淞口檢騐疫症]  
　　因廣東發生時疫 
　　江海關近因廣東香港方面發生黑死病及時疫頗劇特在吳淞口設立臨時檢疫處凡由香港·廣東行駛來滬之輪船搭客均須施以檢騐手續方准進口登陸云 
[國際賽槍之分數]  
　　中國代表團射二七六分 
　　今年國際賽槍巳於本月十七日上午在本埠虹口靶子塲二·五六·百碼三墩每墩每代表各賽七響足分三百十五分計是日到塲與賽者九國結果以美國三代表合射二百九十五分爲最優茲將各國代表團射分挨次揭錄於下（一）美國代表團射二百九十五分（二）日本代表團射二百九十三分（三）葡萄牙代表團射二百九十一分（四）瑞士代表團射二百七十八分（五）中國代表團射二百七十六分（六）英吉利代表團射二百七十四分（七）蘇格蘭代表團射二百七十一分（八）意大利代表團射二百四十四分（九）猶太代表團射二百三十八分云 
[反對烟酒公賣加成之復音]  
　　中國烟酒聨合會等九團體爲公賣加成事迭開會曱公電烟酒省局等情己紀前報茲聞該會等接到二區烟酒事務分局復開删電巳悉據稱上海接近租界烟酒兩業迭加重税力盡精疲懇予取消加成之議以恤商艱等情亦屬實在情形惟烟酒乃奢侈物品各國税率之重不啻倍蓰加以邇來市價大都年貴一年即按原定費率酌量征收似尙不無增加之餘地現値帑欵空虚軍需孔急之時該聨合會等愛國心長無論如何爲難務須轉知同業遵照省令共體時艱踴躍輪將期效尺寸本分局長有厚望焉云云聞該會等奉復後已定星期日即陰曆五月十一日午後兩時再行開會集議繼續討論云 
[友華銀行滙市報告]  
　　昨日友華銀行滙市報告云二十一日倫敦大條銀價近期縮四三七五遠期縮三七五紐約銀價落至六角四分二五倫敦紐約間匯價落至四元六角一分七五今日此間滙價掛牌與昨日同市况終日穩定英鎊售價六月份三先令一便士四三七五七月份三先令一便士二五八月份三先令一便士○六二五美金售價六月份七十二元一二五七月份七十一元七五八月份七十一元六二五英鎊購價高○六二五美金購價高一二五日金售價六月份六十八兩七月份六十八兩三七五八月份六十八兩半銀行滙票定價英滙近期三先令二便士遠期三先令一便士七五美金近期七十三元七五遠期七十三元半法匯有以一千一百八十枚之價購入者昨日倫敦銀市中國歐陸售出市况收盤穩定紐約市况平 
[上海商業市况彙錄]  
　　金融 
　　昨日早市銀幣市價爲七錢一分八釐七毫半下午收盤七錢一分八釐二五比前日小去二毫半中國銀行由無錫運來洋五萬元又由杭州運來洋六萬元各錢莊無錫來洋五萬元大連洋二十萬元 
　　銀拆早市一錢三分午市收盤一錢二分比上日小去一分各銀行大條烊出現寳三十四萬兩入倉滙豐又由花旗公司運來大條四百九十六條大通又由該輪裝來大條九十四條正金亦由該輪裝來大條二百八十七條交通裝去大條一百四十四條 
昨晚止各銀行查倉庫存現銀二午二百五十四萬現洋三千四百八十八萬元大條銀一千零零一條 
　　公債票 
　　昨日各種公債市况略見熱閙市塲賣戶亦稍見減少是以人心轉好價格因以回高金融公債現貨千元票前市開盤六十七元五角入後似有步步向上之勢收盤高至六十八元七角計大二元八角六月期最高價到過六十九元收盤雖回縮至六十八元六角比前日己好起二元二角五分七月期結果比前日大一元七角收盤價爲六十八元九角八月期收盤六十九元二角五分計漲一元八角五整六現貨開盤四十八元零五分入後逐步增至四十九元九角收盤雖回跌一角半比前日尙好起一元九角六月期價計四十九元六角計高一元三角七月份收盤五十元零二角半計高一元四角五分八月份亦增一元四角半比前日大七角償十元零二角五分七年長期計四十六元八角比前日大七角償還八釐交易仍少價跌一角收盤計二十五元九角整理七釐計五十五元八角餘如三五年票均無受主致未做開云 
　　外幣 
　　昨（二十二日）各種外幣市况平穩蓋華洋各商進出交易均無大宗錢莊門市需給之數亦無懸殊是以各票市價大都站止其中惟港票續漲二釐價計一元零一分六釐法票買一角二分四釐計小二釐英英票計九元美票爲一元九角一分日票九角四分三釐荷票成交買價爲七角二分坡票計一元零二分半德票買一元四角羅卜一千元新票計二兩二錢二百五十元票買一兩二錢五百元老票爲三兩五元至二十五元價計三兩增較之前日行情毫無變遷云 
[保太保險公司股東會紀]  
　　法租界保太水火保險總公司創立以來巳有多年外洋英法美比等國均有分行設立昨日下午在愛多亞路七號開股東大會各股東華洋各商到會者頗衆當由總經理盤籐（譯音）報告去年營業狀况及開支一切賬略並盈餘銀三十一萬九千零六十兩之總數曁定期分派紅利情形嗣又提議再須擴充營業辦法議畢散會 
[王砥平申明組閘北敎育會電]  
　　上海縣立第三小學校校長王砥平爲申明閘北市組織市敎育會事昨致省長敎育廳長代電云南京韓省長敎育廳長鈞鑒頃見報載上海閘北地方自治會爲組織市敎育會問題奉呈鈞座一電所云上海縣立第三高小學校内王砥平又於本月内即在該校設立籌備處有組織閘北市敎育會之舉云云殊與事實不符查閘北市敎育會之組織由上海寳山兩縣主管官廳飭令所屬閘北市區學務委員依照敎育會定章籌備组織至籌備處設立在縣立第三高小學校係經籌備會之議决亦非擅自設立夫敎育會 
純係研究機關組織而合法敝校扶助發展之不暇安敢違背定章多事紛擾誠恐傳聞失實混亂觀聽合亟據實申明伏乞鈞迅座賜查核實爲公便上海縣立第三小學校王砥平印　 
[西區救火會歡迎會長紀]  
　　西區救火會全體會員於六月二十一日歡迎新任正會長黃任之·副會長穆抒齋·朱馥棠等下午五時黃會長等先後到來經各會員致歡迎詞嗣經黃君演説略云余昔年會至美國洲游歷見彼處辦理火政皆有專員負責今吾上海所辦火政純粹爲義務的性質旣屬不同辦事殊難一致務望各會員以後一力同心則吾西區火政不難與各國並駕齊驅衆鼓掌穆君亦演説云各國火會雖有專員負責究係與我上海救火會義務會員之以性命相搏者性質不同是以對於會員應具一種尊敬之心蓋凡會員臨警性命在於瞬息器械無論若何精良須藉會員之力方可施救是以救火會之名譽與會員有密切之關係將來諸君應當同心協力以期吾火會之名譽播騰於各界腦海之中衆鼓掌朱君演説云火會辦事全仗諸會員之熱忱至經濟則地方人士亦須踴躍輪助庶權利與義務相等辦事者不致有巧婦難炊之歎云云衆鼓掌繼與各職員討論製備會員服裝及修理會所添置器具等事茶點畢始行散會 
[汽車碾斃女孩之發落]  
　　汽車夫押三月事主賠損失百元 
　　婦人謝兪氏之八歲女兒謝愛鳳於前日下午四時被汽車夫宣順昌所駕之汽車撞倒輾傷腦部身死各情己誌昨報昨將宣解送法公廨請究先由車務處捕頭禀明前情繼山原告愈氏投訴女兒慘遭輾斃請求伸雪又據見證四十三號華捕及張雨仁上堂聲稱是日目見被告之車由東朝西女孩携有衣服數件由上街沿欲至對街致被汽車撞倒輾斃被告汽車開駛甚速將孩撞倒後尙駛過五六間店而是實詰之宣順昌供實因小孩幼小民人未曾看清以致肇禍求宥聶讞員商之法副領事葛君判以查得被告前在英租界亦因違章被罰此次竟又疏忽傷斃人命實屬可惡己極着押西牢三個月以儆外再賠償原告損失費洋一百元着車主負担 
[開槍傷人案註銷]  
　　本月九號晨滬西極司斐爾路有某甲沿途小便被某乙干涉以致鬭毆發生開槍傷人案内牽及之蔣克琴侯泉根許阿三經捕房拘解公共公廨押候查究在案昨晨中西官提審捕房代表律師到堂聲明此案調查並無實在証據無從進行而侯之律師即稱旣由捕房查無証據應請將案註銷問官遂判三被告一併開釋 
[出嫁婢女被虐之控究]  
　　粤婦梁駱氏前日偕其婢何梁氏扭甬人何阿六至五區控稱該婢憑媒嫁與阿六之兄何安淸爲妻常遭伊兄弟二人之凌虐今被用鐵練鎖閉房内迨婦人得信趕往安淸已脱逃故將阿六扭案並繳呈鐵練一條經李署長質訊阿六供因嫂有瘋病時發時愈恐其出外肇禍是以鎖在家内云云奉判轉解司法科經趙科員訊問一過押候調查再核 
[張生福病斃招屬認領]  
　　浦東公所近以各碼頭時有匪徒索詐搶刦情事爲保衛行旅起見經董事會議决擬就簡章在南市沿浦各碼頭派人招待照料同鄉衆業於上月二十日起照章施行陰曆本月初三日上午天雨如注招待人見有病人臥在新碼頭馬路口詢係南滙下砂鄉人姓張名生福年五十九歲其時有殷根全·沈根生·秀福壽等商由招待員雇人扛所代送上海醫院醫治無效於初六日下午三時半病故仍由浦東公所代備衣棺殮送義塚暫厝由新浦東報函請下砂鄉經董胡賞奇君通知張生福親族來滬認領以便運柩回籍云 
[江北帮與瓶廠工人互毆]  
　　上海地方審檢廳西首新設無敵牌玻瓶廠其中有工匠五六十人昨日午後有賣燒餅之江北小孩持餅沿街喚賣該廠小工某甲向之購食不給餅錢向索反遭披頰是處爲江北人羣集之處見而不平將甲扭毆甲奔入廠中召集全體工人各執鐵棍報復江北帮亦愈聚愈多一聲喝打互相對敵一時打成數起崗警立鳴警笛號召各處隣崗分投拘拿當將雙方拘十餘人抄得兇器鐵棍數根餘紛紛逃散該警等將已獲各人並鐵棍併送二區警署雙方受傷輕重各有數人杜署長諭令收押立派巡長往肇事處實地調查因何起衅限本日稟復後再行函解法庭訊辦 
[妻捉夫姦之兇劇]  
　　葛芝堂刃傷髮妻頭顱 
　　中道橋七號門牌放黃包車之葛芝堂邇與附近婦人林趙氏姘識置髮妻葛吉氏於不顧吉氏忿無可洩昨晨往姦所捉姦葛大怒持菜刀將吉氏頭顱砍破隣人恐肇巨禍鳴警來將一干人拘入二區二分署轉送地檢廳訊辦 
[領回被拐使女]  
　　滬杭甬鐵路昨日（二十二）上午九時由滬開杭之六號慢車將欲開行時忽有年約十二三歲之女孩在站啼哭當由路警上前盤詢情由據該女孩稱在白克路三多里楊慶徵家（即前已故浙江督軍楊善德公子之住宅）爲使女名紅喜年十二歲被公館内廚子拐帶出來隨帶鈔洋一百餘元金鋼鑽一只現被廚司拿去約同前往加興等語當由站上路警將伊帶至警務處由楊巡官知照白克路三多里楊公館嗣由楊慶徵派賬房張鳴臯來站領回一面函請地方軍警各機關查緝在逃之某廚司到案追究鑽戒鈔洋云 
[汽車撞傷巡捕]  
　　昨日上午十時一千一百三十八號華捕在楊樹浦蘭路上差三千○二十二號汽車駛經該處將該捕撞倒於地頭部受傷不省人事由一千一百九十九號華捕到來押令汽車載送受傷巡捕往同仁醫院醫治旋即帶該汽車夫入捕房請究 
[又一汽車撞傷行人]  
　　某號汽車於昨晚八時許駛經滬西極司斐爾路撞倒嘉興人張阿三腰部受傷經靜安寺路捕房一千四百三十四號華捕到來抄錄汽車號碼另雇車送受傷人往紅會總醫院醫治一面持傷狀單呈報捕頭候示 
[積竊分别押儆]  
　　積竊李芝榮於前晚串同徐雲卿·胡壽生等三人至法新租界善鐘路一百十六號門牌林鶴秀家竊取價値一千餘元之古磁瓶磁碗等物置在某姓家墳墓上小棺材内由原告報告捕房後由探目李榮卿·任坤揚·包探程富生·劉阿昌·陳阿毛等偵悉至墳墓前守候至次日深夜李等竟帶同李生凱·楊金生·劉富生等到來取物當被該探一擁上前將李等一併拘獲帶入捕房旋又至李家拘獲婦人劉楊氏一口該探等查得被告等又竊陳開秀家之銀筷衣服等物吊出原贓昨解法公堂請究先由兩原告投訴被竊情形詰之被告等供認行竊後將贓置在棺材内是實聶讞員商之法副領事葛君判押西牢一年半徐押九個月胡李兩人各押六個月楊劉兩人各押三個月期滿一併永遠逐出租界楊氏開釋贓給各原告領去 
[一週間之車輛違章案]  
　　前日下午公共公廨車務公堂開庭傳訊車輛違章案三十六起除註銷與改期者不計外被罰三十四起併紀如次朱桃生·楊錦龍各罰十五元劉子振·吳春發·劉阿玉·葉阿福·李阿根各罰十元沈金生·傅阿良各罰八元施金生·徐北海·蘇宏山·徐阿有·楊阿五·顧金寳·潘寳昌·胡雲書·傅根福·王阿貴·陳阿郎·許子發·馬杏生各罰五元林瑞生·何鳳義·許德仲·張福卿·徐阿弟·汪珠·高友德·劉慶生各罰三元·張心才·王阿郎·陳福龍各罰兩元以上罰欵一併充公 
[公共公廨訊案併紀]  
　　昨日公共公廨審訊之民事訟案併紀如下（一）婦人陳吕氏聲請給諭執管遺產案結果准給諭陳吕氏接管陳文　遺產報紙附卷（二）高汝寳訴陶生富欠欵案結果候傳到陶生富再核（三）惟康號延甘維露律師訴王少卿欠貨欵案結果改期 
 
 
 

Page 16

 
 
第一萬八千零七十六號;中華民國十二年 西曆一千九百二十三年六月二十三號
星期六 * *   
 
 

Page 17

 
 
第一萬八千零七十六號;中華民國十二年 西曆一千九百二十三年六月二十三號
星期六 * *本埠新聞三 
[英明新攝風景照片]  
　　南京路望平街西首英明照相館攝影部王君秩忠攝影經驗甚富平素於風景片亦最注重去年親往北京各處遊歷攝得風景片甚夥頗爲淸雅王君現甫自長江回滬又攝得風景片多種内有九江牯嶺之勝景尤足寓目云 
[龍肝片發行之四週紀念]  
　　南市董家渡路龍肝片出品社主周文俊發明龍肝片一種製銷已届四載現又新出』龍鳳笋『』美味辣醬油『二種爲夏令之衛生食品將於近日舉行龍肝片發行四週紀念期内備贈各界凡逕向該社批購飛馬牌龍肝片滿打者均可得此新食品云 
[陳參酒特價祇餘五日]  
　　三馬路同安里德裕參行新出陳參酒特價三星期適値端陽節令故除批發外·門市亦售出不少現聞該號廉價期將於本月十四截止過期即照定價不折不扣其餘參燕各品亦同時取銷折扣云 
[聯泰公司遷入新屋]  
　　本埠聨泰水火保險公司由李煜堂·譚煥堂君等所發起資本一百五十萬元總公司設在香港滬局分設已有數年近因擴充營業原有地址不敷辦公特於日前遷入寗波路九號新址并聘請滬商譚君同興之子譚竹馨君爲正司理張君文德副之又請蘇君劍泉爲營業主任云 
[新華公司遷併辦事處]  
　　新華草織公司向設發行所於寗波路六十五號設貨棧於五馬路桂馨里近聞該公司以辦事上便利起見己合併遷移於大新街淸和坊一衖五十六號（電話中央五九二二號）照常營業該公司跑街馬某近因私用客賬至發現種種舞弊情形潛回本鄉意圖抵賴已由該公司經理陸君報告嘉定縣警察所拘案懲辦云 
[興業草織工廠設滬分廠]  
　　老垃圾橋北堍延吉里·興業草織物品工廠總廠開設於嘉定東門外徐行鎭創製各種草織手提籃書包·文夾·錢袋·新式拖鞋花式繁多自發行以來頗受各界歡迎現因擴充營業起見特分設駐滬發行所電話爲北三九七九號云 
[益生植業公司之擴充]  
　　本埠商家鄭希莊等聨絡華僑匯源公司仁發公司等創辦益生植業股份有限公司工作廠設於蘇州資本五萬元先從製造蚊蟲香臭蟲藥等品入手自創辦以來南洋羣島已盡購至萬元之多滬上各雜貨商店多有經售今該公司又在宜興之汝湖地方購地八十畝自顧人工墾植除蟲菊因該地土質沙泥甚富最宜植此而地價人工俱極便宜聞蚊蟲香臭蟲藥等之原料以除蟲菊爲主體其成分占至十分之八云 
[廉售之夏令藥物]  
　　夏日漸烈家庭衛生頗須注重河南路福州路口中英藥房經理唐君現將夏令必需各貨廉價出售急救十滴水每盒四十瓶洋一元淸凉痱子粉每瓶二角五分避疫臭藥水每聽一元二角五分唐製淸快片每盒二角花露水每瓶四角衛生香藥皂每塊八分椰子洗髮香油每瓶一元解百勒魚肝油每大瓶二元零五分每小瓶一元二角淸香痱子水每瓶四角司各脱白魚油每大瓶一元六角每小瓶九角除蚊蟲香水每瓶四角散拿吐瑾每瓶二元一角五分除蠅拍每三只一角韋廉士紅色補丸每瓶九角半淸導丸每瓶三角五分自己片每瓶三角五分淸甜各種鮮菓露每瓶三角檸檬嗬囒粉每瓶五角云 
[痧藥水之發行]  
　　三馬路中法藥房自製之時疫水（即痧藥水）每銀一元可購四十瓶日來天氣奇熱各慈善團·及醫院·住戶紛紛購備幾致供不應求該藥房又有復活水·及樟腦·白蘭地·等貨出售云 
[各項紗綢之新到品]  
　　新裕祥呢絨洋貨號開設於福州路大新街口東首近日新到有各種絲條花洋紗每尺二角四分至至三角六分條子花洋紗每尺一角五分至二角四分文明綢每尺二角至三角米通紗每尺二角二分至五角二分云 
[恒興採辦新衣料]  
　　虹口天潼路恒興洋貨號新又運到雲紗拷綢一批二丈廿二尺門面過烏時花雲紗每尺六角七至八角六老牌鐵機新巧純絲香雲紗每尺九角六至一元一角九拷紡綢每尺三角七至四角四雪白絲光洋紗每尺二角至二角四新花條子蔴紗每尺二角二至二角七各類席法布每尺一角二至一角七文明府綢每尺三角六香港樹皮布每元四碼最新香檳羽紗每尺四角風凉印花蔴紗每尺三角因其定價低廉連日門市頗形擁擠云 
[線呢布匹之製售]  
　　大雨振新染織工場製售雙手商標各種人字線呢細條嗶嘰·提花羅緞·閃色條子線呢·直貢呢等南洋及山東烟台牛莊大連安東青島濟南奉天帮等定批甚夥今由五馬路帶鈎橋源泰里内復興餘號經理承銷云 
[紗綢又到一批]  
　　河南路救火會對門華大號新近又運到大批雲紗拷紡因第一批已銷售一空該號所揀之貨物頗爲認眞且用明碼足尺售價公道故銷路頗佳云 
[聯益公司尙有九日廉價]  
　　四川路新橋南堍聨益貿易公司自廉價以來如縫紉機器·修理汽車器械·靈動電氣廻光燈·支票防弊軋·保安剃刀·漆布·擦銅藥水裁縫剪刀·洋囝囝等品頗受歡迎現廉價期限尙有九天每日上午八時半至下午六時止星期日下午則休息云 
[養蜂學之演講及映幻燈片]  
　　寗波旅滬同鄉會定於今晚八時請戚秀甫君演講養蜂學並有戚君自製之養蜂事業幻燈片同時映演入塲券可向該會索取云 
[法國影戲院新到英國長電影]  
　　本埠影戲院開映之長片皆來自美國英國出版者獨付缺如法租界法國影戲院新自英倫運到大長片一部譯名曰』倫敦大秘密『於昨晚起開映第一二集且與羅克之』賈克醫生『卓别林之』拍小照『等笑片同時開映聞羅克之笑片再映二天不再繼續云 
 
 
 

Page 18

 
 
第一萬八千零七十六號;中華民國十二年 西曆一千九百二十三年六月二十三號
星期六 * *[大戲院將映美國社會新片]  
　　下星期一上海大戲院將開映一美國社會影片名』富人之妻『ＲｉｃｈＭｅｎｓＷｉｖｅｓ爲褒麗夫影片公司之出品導演者爲蓋斯熱Ｇａｓｍｉｅｒ君前在愛普廬影戲院開映之』丐女作皇后『Ｋｉｓｒｍｅｔ一片亦係蓋氏導演内中演員都十餘人著名者如霍斯彼得ＨｏｕｓｅＰｅｔｅｒｓ温克蘭ＣｌａｉｒｅＷｉｎｄｓｏｒ（爲現今美國電影界美國麗女伶之一）童伶李却ＲｉｃｂａｒｄＨｅａｄｒｉｃｋ（爲電影界最糼之童伶）等此片情節皆根據淡漸與瓊斯登二著作家之小説由編劇者羅易斯ＬｏｉｓＺｅｈｎｅｒ編成影戲製成後即由連結門公司ＡＩＬｉｃｈｔｍａｎ發行新近由孔雀電影公司選購運滬譯成簡括華文本來僅五本因加入華文故延長至七本之多其描摹富人妻女奢逸情形酷似我國於上海虚榮之社會中開映此片頗有裨益也 
 
[童伶李却之小影「富人之妻」影片中之一要角]  
[評孔雀公司之三電影]  
　　孔雀公司之影片在滬映過者先後凡三一曰熱血鴛鴦（ＨｅａｒｔｓＡｆｌａｍｅ）一曰花情蝶義（ＱｕｉｍｃｙＡｄａｍｓＳａｗｙｅｒ）一曰風流債（ＴｒｉｆｌｉｎｇＷｏｍｅｎ）均出映於上海大戲院三片各有優劣茲就管見所及一詳論之 
　　熱血鴛鴦一劇係表演一竿竿弱女苦心毅力秉承父志致受資本家種種陰謀而女郎仍能毅力奮鬥不爲屈志卒以感動資本家之野心得發展其事業其中女郎名愛倫ＨｅｌｅｎＦｏｒａｋｅｒ者係愛娜Ａｎｎａ　Ｎｉｌｓｏｎ所飾剛毅果敢克守父志演至受資本家經濟束縛勢將破產之時對父遺像失聲一哭悽慘動人令人想見資本家之淫威末後火焚森林一場火樹銀花飛舞半天允稱巨觀女郎冒火奪圍出入於火光烟氣之中燻灼欲死令人戰憟是劇情節不過爾爾設無末場大火全劇精彩無甚可言也 
　　花情蝶義之主旨係表出眞正之愛情生死不渝不受金錢之支配不爲外界所誘惑立意甚好其中演員亦甚得體如崑賽之活潑多情不脱稚氣律師史塔勞之奸險一付狡猾陰刁之神氣隱于眉際至爲難能鐵工曼斯華之勇狠善鬥爲人利用酷似粗人赴麟黛姑娘宴會之衆客有行至半途猶整衣照镜者有滿臉鬍髭尙傅粉塗脂者一人有一人之神氣活畫出一般登徒子之醜態及行至木上失足落水時之情景令人失笑餙麟黛姑娘之雷麥ＢａｒｂａｒａＬａＭａｒｒ將放蕩婦女之妖冶浪態盡情表出飾盲女愛蘭斯姑娘者表情微慊不足雖劇情使然總不免太覺呆板也未後大水一塲無甚意味加以盲目復明兩相團圓則流於俗套矣爲全劇減色不少 
　　風流債一劇爲三作中之最佳者劇情述一名小説家之愛女風流倜儻放蕩不覊其父深恐伊愛情不專致留後患遂將其一生傑作黑蕙蘭之情史詳述于女其女自聞此故事之後頓加悔悟立易常態與一誠篤少年締婚所謂黑蕙蘭之情史者係世界大戰中之一段風流公案也哀艷悱惻可泣可歌子　旎纏綿之中挿入慷慨悲愛之情直兼兒女英雄而有之洵足驚心動魄破人迷夢也其中主要角色即花情蝶義中飾麟黛之雷麥姑娘前後凡飾兩人一飾小説家之女灼開林一爲黑蕙蘭情史中之沙拉逹姑娘傾城傾國洵屬尤物表情之入微爲全劇冠飾少年愛文之ＲａｒｎｏｎＮｏｖａｒｒｏ英氣勃勃亦上選之才自此之外當推飾老男爵海南馬賓之ＥｄｗａｒｄＣｏｎｎｅｌｌｙ最得神似年逾望六猶日事修飾穿少年華服風流自賞蓋已忘其年齡矣見沙拉逹時一副　媚猴急之態刻畫入微加以體態之龍鍾一步一喘令人可笑世不乏此等人對之不知作何感想劇中之説明及書函等均先映法文後映英文使人一望而知爲法國之事甚爲醒目又每演至男女相愛處輒映一狸奴捉金魚其意蓋謂無論何人貢其極誠縶之愛情於其所愛之前然終不能得其眞心亦猶狸奴之終不得魚也噫尤物之禍於此可見 
　　又風流債片中比劍一節不及盧宫秘史及三劍客之眞切無甚精彩至於戰爭之事亦少點綴鄙意不妨加演一段戰爭一則可以表明愛文之功績二則可使觀者另換一副眼光其墳墓及古塔兩幕天上雲彩固定不動似乎假設且古塔亦不似眞者爲節省糜費起見祇可將就過去然於全劇精彩不免减色矣此段帮事旣係小説家爲其愛女所述劇中不應自始至終一氣演完幾使觀者忘其爲故事矣鄙意以爲演至緊要之處或悲慘之時應回映講故事者之情景一則可使觀者知其爲故事二則可以表演聽此故事者之忽驚忽悲如身入其境則與下文女郎之悔悟方不唐突此亦是劇之微疵也當少年與女郎决裂一怒出走與重復和好之間爲時甚暫如充其分量至多不過數十分鐘而已而此段故事又非片言隻詞所能了事即使述其大意勢必不能聳其愛女之聽聞而動其悔悟之心乃劇中演來當少年重行回來之時適此故事講完揆諸情理太覺勉强鄙意以爲不如改爲女郎於悔悟之後即修函致少年述悔悟意約渠來家然後和好方可合乎情理豈該公司專重於演故事而略於此歟吾願該公司嗣後對於此等處細加留意也（懷麟）（記者按此片爲美國米曲羅影片攝製由孔雀電影公司選購而來故改良之責在米曲羅公司耳） 
[南洋將舉行第廿三次畢業禮]  
　　南洋大學定於本月三十日星期六下午二時舉行第二十三次畢業禮五時在圖書館享客以茶點云 
[東吳同學赴蘇重游母校]  
　　蘇州東吳大學訂本日（星期六）爲同門日邀請各埠同學赴蘇爲重游母校之舉有聚餐會·葛堂奠基禮·歡迎會·給獎禮等又該校將於二十四日晨十時舉行畢業禮拜二十七日下午四時舉行中學畢業禮同日晚有大學畢業級話别會二十九日下午三時舉行大學畢業禮故該校上海同學會會員約定今晨同乘特别快車前往參與盛會云 
[金大同學會明日開會]  
　　金陵大學同學會上海部定於明日（二十四日）下午五時舉行常會地點假江蘇交涉公署議事程序列下（一）分贈新印之同學通訊錄及本會會章（二）結束代銷同學會聨合會義校游藝券事（三）推舉代表於七月二日赴寗參與母校畢業典禮及同學會總部會議（四）討論關於基督公學改組事（五）討論本會興革事宜主席爲會髭許秋颿君云 
[南洋路礦之畢業式]  
　　本埠南洋路礦學校創辦十餘年歷届專科畢業生之供職各處者頗不乏人即本届土木專科之畢業生亦刻已大半預備任事京漢鐵路局等處茲該校定期於本月二十六日舉行土木科及中學畢業式業由朱校長請定馬湘伯徐忠誠等諸名人演説刻已發出請柬徧請各界人士參觀並聞該土木科畢業生將於是日叙餐攝影而中學畢業生則於二十三日攝影叙餐云 
[縮記暑假補習科之開辦]  
　　乍浦路頣和里商業縮記專門夜校特定於下月二日始另設縮記補習科逢星期二五夜七時至八時上課云 
[英法夜社將行畢業禮]  
　　乍浦路英法夜社定七月一日舉行縮記及英文二科畢業禮已請朱葆元博士·陳勇三君演説並有邱立生君之滑稽譚·以及新劇等餘興云 
[大埔同鄉會舉行紀念會]  
　　大埔旅滬同鄉會成立已有十年故由該會推出藍璧如君等六人爲籌備紀今會委員茲悉該會定於明日下午在克能海路新會所舉行紀念會其通告及秩序如下逕啓者本會新會所落成瞬將匝歲溯自民國二年成立以來恰値十載經十四次常會議决於夏曆五月十一日二時成立日在新會所舉行十週慶祝紀念大會届時務請同鄉諸君聨袂偕臨無任企禱即頌進步開會秩序爲（一）振鈴開會（二）主席（會長）説明開會理由（三）向國旗行三鞠躬禮（四）蕭劍廬宣述成立歷史（五）戈朋雲演講（六）來賓演説（八）合奏邑樂（九）茶點（十）餘興（學生唱歌）·風琴）·（拳術）·（丘並森君胡琴拉戲）（十一）散會 
[昨日之菜市]  
　　葷蔬菜均廉 
　　昨日南北市小菜塲各菜上市頗多故葷蔬類均較前日爲廉各價如下 
　　北市南市北市 
蝦每斤四角五分六百文大黃魚每兩十五文十六文鹹帶魚每兩二十文二十文甲魚每兩三十文三十文青魚每洋三斤三斤扁蒲每斤一百八十文六十文班魚每兩三十文十八文鯧魚每兩二十文二十五文白魚每兩二十文十二文　魚每兩六十文十五文沙魚每兩三十文十五文　魚每兩四十文二十五文鹹蟹每兩三十文三十文烏賊魚每兩十二文十二文梅蛤每兩三十文四十文　魚每兩二十文十八文牛肉每斤二角半二角鹹魚每兩五十文二十三文羊肉每斤三角六分三角雄鷄每斤三角五分三角六分鴨蛋每只四十文三十文鴨每只一元二角一元鷄蛋每只三十文三十文蛤蜊每斤百十文二十文龍鬚　每斤百二十文百六十文豬肉每洋三斤半三斤半冬瓜每斤一百文百二十文黃瓜每斤六十文一百文雌鷄每斤四角二分四角菠菜每斤六十文八十文　菜每斤一百二十文蛙肉每兩二十文四十文毛荳每兩二十文十文茄子每斤二百四十文二百文鴿子每只三角二角半茭白每斤百二十文百二十文元菜每斤五十文五十文葱每斤一百文八十文青菜每斤四十文三十文鰲魚每兩十五文二十文鹹香瓜每兩四十文三十文春笋每斤一角六分二百四十文 
黃荳芽每斤百四十文八十文辣茄每兩三十文三百文芋艿每斤百六十文百二十文豇荳每斤 
[青年會之京戲今晚演奏]  
　　青年會京劇社上次表演時頗爲各界稱許近來社員按班練習尤爲認眞今晚八時在殉道堂第二次表演劇目爲彩樓配武家坡·黃金台·宇宙風等凡該會會員均可憑證入座云 
[精武會今日表演新劇]  
　　『禽犢之愛』 
　　精武體育會今日（二十三）在北四川路中央大會堂舉行第二十二次宣講會演講員爲羅抱一郁瘦梅兩君各種游藝除音樂跳舞國操外有新劇『禽犢之愛』該劇爲該會新劇部所編去年曾演過一次大受來賓歡迎聞入塲劵已發出一千二百張恐人淨於座日昨已停止發劵云 
[李吉瑞離滬赴杭]  
　　進杭州第一舞台 
　　前在春華舞台之李吉瑞自春華合同滿後本擬北上惟杭州第一舞台因趙鴻林不足號召乃托人請李赴杭李本信佛故允爲帮忙乘便可在杭進香現已赴杭日内即可登台去 
[歐陽予倩赴杭演劇後之滬聞]  
　　歐陽予倩君自亦舞台合同期滿後即在家研究故歷在本埠各校擔任演講頗得聽者歡迎前因杭州第一舞台須聘名角故特派人來滬與予倩相商請其赴杭予倩本擬過夏再决惟因來滬者再三商請乃允短期演唱俟秋凉後再行正式訂立合同予倩去後已於前日登台大受該埠顧曲者歡迎連日均售滿座對於玉堂春更爲稱贊云 
[集會表]  
　　陽歷本月時期地點召集者事由 
廿三日九江路外灘滙豐銀行新屋落成開幕　廿三日南市紫霞路普益社展賢會廿三日北四川路中央大會堂精武體育會宣講會 
廿三日至廿七日憶定盤路中西女熟畢業集會 
廿三日下午二時天后宫總商會會員大會 
廿三日下午二時四川路青年會中獲校展覧會 
廿三日下午三時西門體育塲童子軍聨合會給奬會 
廿三日晚六時南京路大東酒樓南洋路礦學校聚别宴廿三日晚八時四川路青年會京劇團第二次同樂會 
廿四日米糧公會米糧公會新會所落成禮廿四日洋布叫莊聨合會洋布叫莊聨合會新屬落成會廿四日上午十時西鄉塘灣鎭信大窰廠開幕禮 
廿四日上午十時三刻梵王渡約翰大學畢業　拜 
廿四日上午十時尙文門内勸學所小學敎員研究會 
廿四日愛而近路　南中學校友會 
廿四日至廿八日北四川路晏摩氏女校畢業典禮 
廿四日下午一時南市慈善救濟會全體會員大會 
廿四日下午二時西藏路寗波同鄉會四樓中華公學募捐　開幕體 
廿四日下午二時西門唐家灣憇園海南同鄉會成立　 
廿四日下午二時北火車站　首克能海　大埔同鄉會新會所十週紀念慶祝會 
[今日天色多雲]  
　　徐家匯天文台昨日下午四時三十分氣象預報云天色多雲黃海中東北風稍强福建低壓將過東北至黃海颶風將過日本亦向東北進行日本兩岸天氣惡劣東海中有旋風本埠溫度在下午三時前之二十四小時内最高八一·五最低六七·八去年同日最高八二·四最低七○·○ 
 
 
 

Page 19

 
 
第一萬八千零七十六號;中華民國十二年 西曆一千九百二十三年六月二十三號
星期六 * *常識 
常談 
[名流之試騐] [  覺]  
　　名流之所以爲名流必先自有其立足之點彼熱心利祿中道失足者無論矣亦有名重一時稍一不愼而不免爲惡勢力所利用者則至可惜也 
　　我思古人偶舉其例若楊雄之於王莽蔡邕之於董卓皆所謂一失足而成千古之恨者也而 
千秋史筆要不能因其才美而有恕詞此皆古人之試驗失敗者今何時乎非巳至名流試驗之時乎 
　　今日足當名流二字者蓋亦不易而新人物中覊于穢濁之北京而尙未决然舍去者則己入危險之時期矣吾願此輩之爲國自重留其身以有待也 
衛生 
[育嬰常識徐又靖凡爲父母者所應知道的] [  徐又靖]  
　　（一）嬰兒初生口含血塊此血甚毒急宜去之免致呑下（二）嬰兒初生肛門常有薄膜若生後經日不見有大便即係肛門薄膜未裂（平常多能自裂）急宜用人工裂之（三）嬰兒飲茶湯不宜多攙糖類每見人家嬰兒飼茶灌湯取其不哭貪食於茶湯中多攙糖類（如白糖紅糖）不知糖能弱胃能損齒又能生疾故以少攙糖爲宜且一次用糖下次即非糖不可是養成其嗜糖習慣於脾胃殊不相宜（四）嬰兒衣服以質輕而柔軟者最爲適宜若毛糙粗硬爲嬰兒啼哭終日之源 
（五）嬰兒抱在懷中不宜口向嬰兒之面冬季尤絶對避忌因大人吐炭氣甚多口向嬰面是不啻灌以炭氣冬季呼氣成風（冷風）故尤宜避忌 
（六）嬰兒夜睡爲母者常擁之腋下在蓋被天氣大有妨害蓋深藏被中必致肺窒或渾身出汗 
　　（七）嬰兒之口每朝須用綢巾注入極稀薄之鹽水或硼砂水向上下顎舌齦各部輕輕洗之 
（八）嬰兒須避狂叫突響之猛烈聲否則立即受驚 
（九）嬰兒飼乳每日須有定時與定數每見人家嬰兒稍一啼哭爲母者即將乳頭塞入兒口以止其哭不知旣養成嬰兒食乳頻數之習慣且將減弱乳汁之來源予嬰兒以失乳之患 
（十）養育嬰兒最當注意保溫 
（十一）吾國嬰兒臥具（晝間臥具）多以圓籮爲之謂之『籮窩』在一二月嬰兒尙勉强可用若嬰兒稍長身體漸見肥碩則籮窩絶不相宜另造長圓或長方之竹籃下置木輪則較爲適當若能仿造歐西之Ｃｒａｄｌｅ則更佳 
（十二）吾國嬰兒之腋下腿間各陰部多搽以紅丹（藥舖出售）鄙意以爲不如用牙粉或爽身粉搽之更佳 
（十三）吾國土風謂嬰兒於百日滿後可哺以肉油或菜肴鄙意以爲不盡然應該以嬰兒嬰兒力强弱爲標凖 
（十四）嬰兒喜觀光然强烈之太陽光暗淡之燈光或顫顫之燭光均宜切避 
（十五）吾國婦女每因乳汁不夠多用『胡桃』製成濃汁直接以灌喂嬰兒惟胡桃汁甚油膩嬰兒消化頗不易易不如乳母多食鮮鷄鮮肉諸『營乳』食品促成源源滔滔之乳汁以哺嬰兒蓋此爲間接的較之直接哺嬰兒以補品者爲無慮也（乙種酬） 
經濟 
[保壽險方法] [  鼎]  
　　　一個人在年富力强時候精神充足謀生容易甚麽儲蓄可以防老腦海中不會有這種思想到了年衰力竭各種事情都不能做於是經濟問題頓然受了打擊方始想到得意時候悔不積些金錢預備年老或病時用度巳經來不及了但是積蓄金錢怎樣積法最是可靠呢吾以爲最可靠的惟有保壽險閲報諸君吾説出這句話來好像爲保險公司介紹生意實在要奉告諸君人壽保險有最要緊的方法不可不明就是在保險時候先要向公司聲明本人身死之後賠欵交代何人倘然説交代承繼後嗣那就發生種種轇葛因爲本人身死口不能言保險公司往往指承繼人爲假冒非經多數的證明他終不肯付欵萬一時疫盛行父子相繼死亡那公司中人就公然呑沒賠欵他説保險人身死賠欵應該他兒子受領現受欵的兒子亦已身死是受欵人已經沒有我公司如何交欵有這種弊病所以保險時的契約必須寫明本人死後賠欵仍歸本人在公司方面祇要查驗確實身故即行付欵於是公司中沒有甚麽話可强辯了此是精於保險人告我爰述之以供閲者（乙種酬） 
道德 
[預勸店夥勿赤膊] [  邁]  
　　夏日赤膊爲野蠻人之舉動對己有碍衛生對人則無禮貎此固一般人所能明瞭而衆必欲躬蹈之者以其習慣相沿謂可減熱也實則細察事理有大謬不然者夫天氣酷熱之際即少著薄衫一件未見熱之必減有時且因赤膊而熱氣炙膚反視著衣爲烈古人云心定自能凉此語誠然性情暴燥之輩其熱每較他人爲甚惟心思寗靜者乃反是 
　　吾嘗見店夥赤膊羅列肆前談笑風生毫不爲怪顧客來時即如此應對亦不自知其臭汗觸鼻惹人之厭也下述一事可爲店夥之殷鑑 
　　某綢緞莊之經理痛惡人之赤膊每逢夏季出有條告禁止店夥赤膊并訂罰則異常嚴厲一日某甲以熱不可耐雖狂揮其扇亦無濟於事乃私自脱去短衫照常服務會有人來購雪白之紗某甲忘其赤膊以臂承之以示客復黏及胸於是身上所有之汗悉印諸紗黃瘢顯然購者不顧而去店夥卒受經理之嚴罰焉 
　　今天氣已交夏令不久又將酷暑吾恐一般店夥再不留心沿舊日之習慣依然赤膊故特舉某甲之事以奉勸 
法制 
[不許讓與之債權] [  吳鏡資]  
　　債權之讓與爲世界各國公認之法例我國之現行民律亦有許可讓與之明文然不論若何債權皆一律准其讓與未免失之太泛故現行民律於讓與之中復行規定種種不許讓與之債權以限制之揆情立法煞費苦心今單就其不許讓與之債權略言於次 
　　（一）性質上之不許讓與者有特種性質之債權不得任意讓與如扶養請求權之類是也 
（二）契約上之不許讓與者債權當事人彼此曾於契約中規定不許讓與者不得由一造任意讓與也 
（三）其他之不許讓與者凡依執行律規定之不得假扣押之債權均一律不許私行讓與也（乙種酬） 
科學 
[人體骨骼部位淺説] [  水叔]  
　　人體骨骼就部位而言可别爲三類 
　　一頭骨 
　　二軀幹骨 
　　三四肢骨 
　　一頭骨頭骨爲頭蓋及顏面骨所合成頭蓋骨共八枚計前頭骨一後頭骨一篩骨一蝴蝶骨一顱頂骨　　骨各二顏面骨共十四枚上下顎涙骨顴骨鼻骨等屬之他如聽骨二舌骨一亦屬頭骨（有列舌骨於軀幹骨者） 
　　二軀幹骨軀幹骨分脊椎骨肋骨胸骨三部脊椎骨二十四枚計頸骨七胸骨十二腰骨五合薦骨尾閭骨組成脊柱薦骨原爲五枚成年後始合而爲一尾閭骨爲脊柱之盡處幼年人亦顯分爲四片或五片獸類之尾即由此伸延而出者也肋骨計十二對分眞肋假肋二種胸骨位於胸廊前部之中央幼時分爲三骨 
三四肢骨四肢骨分上肢骨下肢骨二部上下各六十枚上肢骨亦分上膊骨下膊骨手骨三部上膊骨左右手各一下膊骨則尺骨橈骨各一對手骨有腕骨掌骨指骨之别腕骨左右各八枚掌骨五枚指骨十四枚下肢骨分上腿下腿足骨三部上腿骨左右各一枚下腿則膝蓋骨脛骨腓骨各一對足骨則有胕骨七對蹠骨五對趾骨十四對此外鎖骨肩骨各一對附屬於上肢骨髓骨二枚屬於下肢内髋骨即與薦骨尾閭骨合成骨盤者骨盤男女各别因與生產有關故盤穴女大於男總上以成人計算全身共二百零一枚（乙種酬） 
敎育 
[各地應設職工敎育館之我見] [  道作]  
　　現今世界各國莫不以職業敎育爲急務照我國現象觀之尤爲需要雖各處皆有工業學校之設然專爲造就工業界之人才此種敎育僅爲未來之人才計與現代之工人關係甚少故欲救我國工人缺乏工業常識之弊當更有術焉我國工人往往於工餘之暇行不正當之娛樂身骨衰弱道德堕落受害非淺由是觀之各地之須設職工敎育館不可緩之事矣館中之組織及事業就各地情形而異其大槪設備有圖書館科學館衛生館博物館商品館等他若講演幻術音樂影戲運動等亦爲必須之組織凡此皆職工敎育館應有之事業也各地苟能關此機關則凡工人均可日與接觸智識道德自漸增進加以身體强健生活快樂則不正當之娛樂亦自不作但欲逹此目的非得各地熱心人士之提倡不爲功質言之我國工業前途之隆替視此種機關之有人提倡與否以爲斷蓋此種敎育館直接上爲工人謀幸福而間接上實爲國家謀生存其關係之大殆難盡也（乙種酬） 
雜錄 
[我爲甚麽反對時髦] [  姜異生]  
　　一因爲時髦是不經濟的 
怎見得呢所謂時髦者無非想把日用的東西像衣飾等一樣一樣叫他合着『時』字罷了不過因此之故原來不合時的東西就要受些犧牲這是一定的道理那末一面旣要犧牲一面又要把合時的從新辦起來豈不是大大的不經濟嗎而且同時於不知不覺之中還養成了奢侈的習慣尤其是不經濟咧 
　　二因爲時髦是不衛生的 
怎見得呢别的不説我且舉一個最近的例子吧現時不是有一種很流行的尖口鞋嗎這種鞋宜於寒天不宜於熱天因爲他的面子大而口甚小若在熱天穿這種鞋一些汗氣很不容易透出往往要釀成一種瘋濕病謂予不信請問衛生家 
　　三因爲時髦是有關人格的 
　　怎見得呢英諺有之『以時裝自炫者裁縫匠之玩物』可見學時髦是無意識的這是有關人格的一點再就心理方面論好時髦的人往往存着出鋒頭的觀今這種觀念也就是有關人格的一點 
　　四因爲時髦是含着虚僞性的 
　　怎見得呢我前面不是説學時髦者有出鋒頭的觀念嗎只因有此一念便是沒多錢的人也要想出種種法子總求合到時髦才算快意那末這種時髦是完全含着虚僞性的哪　　五因爲時髦是妨害學業的 
怎見得呢『一心不能兩用』我想這話誰也知道因爲旣想樣樣學着時髦必有一部分精神來謀關於時髦的事情所以從實際上説學業方面多少總要受些影響吧但是這不過指學生而言 
　　六因爲時髦是背違生理的 
怎現得呢像女子的束胸和穿高底革履及男子的喜着尖頭鞋等惡習或則阻止血液的流行或則妨礙身體的發育均於生理大相違背的 
　　這六個理由我也自知是片面的話在讀者方面也許要認爲不能成立但我總不相信時髦是有益的因此挺起臉皮發表這篇東西（乙種酬） 
 
 
 

Page 20

 
 
第一萬八千零七十六號;中華民國十二年 西曆一千九百二十三年六月二十三號
星期六 * *   
 
 

Page 21

 
 
第一萬八千零七十六號;中華民國十二年 西曆一千九百二十三年六月二十三號
星期六 * *申報汽車增刊 
評論 
[亨利福特參與下届總統選舉] [  毅]  
據海外消息美國汽車大王亨利福特已有參與下届總統選舉運動之正式表示輿論翕然從之人民之歡迎亨氏者勢力亦日見擴大然則亨氏己居有未來美國政治潮流之重心點固無可疑義也人盡知亨氏爲汽車界偉大人物而不知亨氏所創之福特廠其規模制度之完備不僅爲汽車工業上所獨無僅有而其首倡增加工人工資減少工作時間其影響於歐美工業上之根本組織者甚鉅亨氏之言曰金錢於吾實毫無價値吾惟有日令其川流不息爲全世界人謀福利於此二端己可見亨氏之所以能得羣衆歡迎非無故也較之我國今日亟亟謀高選者徒知日以詭譎陰險以攫取權位其相去何啻天壤哉 
專論 
[告自備汽車者] [  堯耀]  
　　收頜執照後須知 
　　住居海上之華人自備汽車者不乏於外僑而知工部局定章之華人甚少以致時常發生誤會或多費金錢其最易發生誤會而爲常人不致意者凡二 
　　（一）車不用後不將車上號牌交還工部局執照處 
　　（二）更換住址用戶及車子不向執照處報告 
　　第一項大都因用戶以爲號牌無甚關係有執照爲憑殊不知號牌乃表明該汽車已得工部局准許在租界内駛行之記號故如無執照而有號牌之汽車尙可駛行但若無號牌而有執照者則不得駛行故用戶若一季不交還號牌工部局仍須追索一季二季之捐欵至號牌交還爲止而用戶以『不用』二字與工部局僱員理論結果仍納欵了事又有一原因因用戶欲出門或該汽車需修理故停用一季或二季然因該號牌上之字號如三三三·四四四等頗爲特别不願放棄故將其收藏不交還捕房結果至復捐時仍須補納收藏期内之税其實若交執照處代爲收藏非辦不到之事也 
　　第二項大抵因疏忽所致其中更換車子而不報者爲最多住址則次之須知換車不報在無事時本無緊要但一旦出事必多生糾葛住址用以通信故不能不即速報告 
　　上述二事工部局管理車務處常欲設法取締迄無優良之辦法前數月曾有保證金之提議因未得捐務長之同意故未實行但將來若此種事情長此發生恐不免有實行之一日其保證金約在十兩或二十兩左右爲數雖不鉅然用戶必須多費一番提付手續故望各自備汽車者早注意及之 
[臨城刦車後之裁兵築路譚] [  旡愁]  
　　轟轟烈烈震動一時惹起國際交涉之臨城刦車案今已垂結束矣世人爲拯救俘擄忙犧牲金錢與精神於人道主義方面似巳問心無愧矣然而吾以爲此消極之補救法也臨匪係由兵而匪今後由匪而兵招撫改編亦無辦法中之辦法耳奚有於積極之補救哉然則積極補救將如之何曰裁兵築路足以當之今日喧傳之裁兵築路實發靭於二三年之前彼時裁兵聲浪甚高而於裁兵後之安置問題迄未着想故兵裁而變匪理之所宜亦勢之所廹也茲者於此裁兵期内忽招匪編軍前後矛盾甚無此理然而政府亦大可憐頗有不得已而爲之之槪匪旣編軍將用之攻敵乎一時固無庸也將以之衛民乎民實不需匪衛也無已其仍令此匪兵築路乎匪兵果能築路有益於交通則雖編爲國軍與不編等耳亦復何傷吾至願政府一爲此積極之補救至若以後須裁何兵宜先勘定路線一條規畫周到驅兵於工旣益家國復利散兵計因無逾於此且亦不致蹈臨城之覆轍也 
[電車搭客跌斃感言] [  嵩生]  
　　日前本報本埠新開欄内載有湖北人某甲在南京路附搭電車因乘客過多被 
擠跌下頭骨破碎神志頓暈旋由巡捕送入醫院醫治無效身死於此可見上海電車之熱閙而不敷乘客之需求矣不敷乘客之需求故有人命之危險夫人而爲乘電車跌死亦云寃矣 
　目前之電車乘客旣若是之多人命發生殊難免去况男子體力較大尙出此險女子當之其何以堪且不特此也即使電車不發生人命危險當此炎熱之時乘客亦大受其困苦蓋乘客旣多汗氣觸鼻立於人叢中實有碍衛生且電車輛數缺少一時不能增添故乘客欲搭電車非佇候多時不可斯誠不便之至也 
　　邇近公共汽車之發生其原因即在此今預定路線十條即電車不逹之地亦有汽車通行（路線經過地點參閲上期本刋）一旦開始營業其便利實一言難盡此後搭乘電車之無座位者可得一安適之地位被擠軋者可得舒服而電車方面因公共汽車之充補則種種危險均可變爲安全斯乃兩得其宜於乘客可得極大便利營業則無所損失也 
　　惟公共汽車現正在籌備之時購車設站需費時日故目前電車搭客尙不能免去困苦希乘者各自謹愼不致再有人命之險 
[齧合子之研究（二）] [  張延祥]  
　　齧合子之分類旣如上篇所述今先請研究圓錐式者因其理最簡單也此種齧合子之本身分内外二圈亦猶如皮帶盤一大一小内圈可以套入外圈之内廓而内圈之面作斜形如從一圓錐體切下者外圈之内廓亦作斜形口頭直徑較大漸進漸小觀附圖第一圖爲外圈第二圖爲内圈若以内圈推向右邊即套入外圈之内廓惟因内圈之面爲斜形故與外圈之斜面相軋緊若第三圖推上後之情形其時内圈若轉動外圈亦被其轉動其着力處惟在二圈之斜面 
　　外圈右端即接在引擎之地軸上又用作飛輪故外圈之地位不移内圈則可以移動内圈左端接在齒輪軸上有軸銷銜住若内圈推上後轉動則齒輪軸亦轉動也内圈推上後有一彈簧抵住此彈簧左端靠在彈簧座上彈簧座則用長螺絲釘釘住在地軸盡頭故此彈簧座亦不能移動於内圈推上時此彈簧即抵住之也至於推動内圈之機關即裝在彈簧座之左邊以逹駕駛者之左邊脚踏板 
　　齧合子内圈之斜面用皮帶釘着因皮面與鐵面軌緊旋轉時阻力大不若二層鐵面易於滑脱也外圈大都用鑄鐵内圈則用鋁質之類 
　　此種齧合子祇有一個彈簧更有用六個小彈簧者則彈簧釘在四周其動作完全無異又有反向圓錐式者外圈口小而内大内圈斜面亦反套在外圈中不能移出向前推則放鬆向後拉則軋緊其動作適反也 
　　司多德培克第三十五號式車用單彈簧之齧合子克特立克用六彈簧者司多德培克第二十號用反向圓錐式至於大多數車則用片式之齧合子如韋列司那脱之類 
 
[第一圖齧合子之外圈]  
 
[第二圖齧合子之内圈]  
 
[第三圖齧合子推上後之真相]  
 
 
 
 

Page 22

 
 
第一萬八千零七十六號;中華民國十二年 西曆一千九百二十三年六月二十三號
星期六 * * [ 
[電動機與電燈之障碍（二）] [  丁祖澤]  
　　電動機若有力足以轉動引擎則可證明蓄電池電量充分如此際電燈不發光或光甚幽暗當爲電燈之發光絲燒燬或爲電燈線路中之鉛絲（Ｆｕｓｅ）損壞 
　　電燈光力充足而所及於車前路面者甚少則爲燈後之抛物線形之反光鏡不能聚集光線或爲支持電燈之桿灣曲致光線射至同過遽之地面 
　　電燈幽暗且電動機傳力薄弱則係蓄電池電力將盡之故此外或因電燈久用内部發黑或各接頭中鬆動夾雜塵垢致抗阻足力之電流通過 
　　電燈常易發黑或不能久用則因所用電燈泡不合蓋所用電泡之電泡之電壓必須與蓄電池之電壓相同譬如蓄電池電壓爲六個伏而脱（Ｖｏｌｔ）則所用電泡亦須六個伏而脱者惟有時將表板（ＤａｓｈＢｏａｒｄ）之電燈及尾燈直列聨結（ＳｅｒｉｅｓＣｏｎｎｅｃｔｉｏｎ）於一條電線上則此二電泡可用三個伏而脱者 
　　節制電壓器（ＶｏｌｔａｇｅＲｅｇｒｌａｔｅｒ）作用不良則電燈必易燒燬而尤以引擎速度增高時爲甚 
　　電燈光色閃躍或電流表之指針不定指一處則可尋出電燈線路之接頭發電機與蓄電池間之接頭鉛絲兩端之夾頭鬆 
動或有電線碰着車身 
　　蓄電池電燈等之障碍並得以試燈（ＴｅｓｔＬａｍｐ）偵查之試燈者乃以汽車上所用之電泡一枚接於相配之燈頭上（Ｓｏｃｋｅｔ）並接出電線兩條作電燈之兩電極用此試燈可檢查線路中斷及碰線之弊惟使用時宜預將蓄電池之鉛質電極擦磨光亮以便將試燈之線端碰着後易於通電 
　　以試燈之兩線端接觸於蓄電池之兩極若見發光頗强則可知電力充足 
　　如試騐線路中有無碰線之弊則須將各鉛絲卸去並鬆去蓄電池陰極所接之電線然後以試燈之一線端連於蓄電池陰極更以他一線端觸及車身如此時見試燈發光則可知蓄電池之陽電極確與車身相接更以頃與車身相觸之燈線端與由蓄電池陰極卸下之電線端相接若試燈仍能發光則證明蓄電池·池燈電喇叭之電線接頭均與車身相接通線路若有包皮破損露出銅絲之處宜速以橡皮膠布纒縛嚴密切勿用布片或紙條等包扎蓋布與紙旣易破壞且能透水也 
　　線路中斷不時易於目覩然有時僅係接頭鬆動而不露分裂之象亦不易通過電流則須常就各接頭處用手指按旋騐有鬆動者速緊接之 
　　有時不用試燈亦有法檢出短接之處乃將全車各電線之碰觸於車身者或自相交接者一一使之分離並加包橡皮膠布則可免漏電惟較費手續耳 
　　車前二電燈一明一暗或其一光色閃躍不定當係該燈泡與燈頭接着不緊或鉛絲損壞 
　　車前二電燈其光綫均閃躍不定則爲自蓄電池至電燈電鍵（ＬａｍｐＳｗｉｔｃｈ）間之接頭不緊之故 
　　車前電燈以不過十五枝燭光爲度惟須擇用發光綫效率佳者用之炭絲之燈泡價値甚廉用費亦省惟不能久用最佳用釷絲燈泡（ＴｕｎｇｓｔｅｎＬａｍｐ） 
　　車前電燈内當易積留塵埃致掩被反射鏡面失却反射效用故宜時時淸潔之其法先吹去積留之塵埃然後以脱脂棉（俗稱藥水棉花）漬酒精自鏡之凹底拭至外周 
　　車前電燈泡更換或移動之後均須試騐其光線是否聚集（ＦｏｃｕｓｓｉｎｇＬａｍｐｓ）其法先啓燈之玻罩在離燈約十尺之處直立一平板再將反射鏡後方之制定燈頭滑動之螺絲鬆開乃將電泡連同燈頭移前或移後視平板上所現之光無層圈影子之位置而止然後旋緊制定燈頭之螺絲使燈泡穩固此外如欲使燈光照射車前之任何距離之地面則僅須灣動支持電燈之桿即可（完） 
討論 
[我所希望於上海交通者] [  英]  
　　上海交通便利極矣汽車馬車電車人力車到處皆有然不佞尙有希望上海交通之改進焉茲分段述之 
　　（一）通行公共夜汽車公共汽車旣已發剏實行之期當亦不遠然照普通之規定必有營業之時間以上海情形而論至遲一點鐘車即停止營業孰知人事日繁終夜路上固未絶行人公共汽車宜日夜不停庶幾便利 
　　（二）電車分兩層座位吾嘗聞香港地方之電車計分兩層上層由梯而升電車在山道上時樹葉每掃入頭至爲有趣上海電車旣如是之擁擠何不改用兩層坐位式之電車耶倘能實行以後當寛暢不少 
　　（三）創辦電氣之火車紐約地方感於電車汽車之不敷應用乃有火車以濟其窮火車燒煤在美麗之路上殊覺不便遂用電氣火車旣省而又速一時頗稱便利吾願上海亦仿行之 
[告國内「修橋補路」之慈善家] [  逹]  
　　曩者吾國人民號稱慈善家者莫不視修橋補路爲行善之事咸以金錢從事於此其中藉此以冀降福者爲多眞正具存福國利民之觀念者實寡斯言非余武斷之語乃素鑒於内地人之心理也時至今日文化與盛科學大昌人民始知築路爲發逹交通之元素一國工商業之盛衰繫焉年來政府提倡於上人民進行於下築路呼聲愈唱愈高其已成績大著者如山西浙江等省惟各地籌備築路者大都感經濟之不充動輙棘手甚至半途而廢者有之然未聞有慈善家出而解囊相助或投資於中俾路之成而造福於人豈視修橋補路爲功德而築路非功德耶揣其意不過以彼爲個人之動議修成爲已之力事易舉而功易顯此爲羣衆之謀策非一人之力所逮故不聞問其成敗若何也不知修橋補路之範圍小築路之範圍大小則便利於人徵大則便利於人巨其功德之大小誠不難判别也况集腋成裘衆擎易舉尤非待羣力相謀不克成功按築路均爲招股如認股則且有利可享又何樂而不爲吾敢鄭重告國内擁有資財而願爲慈善家者曰如不欲種福於社會人民則已否則地方有人興築道路宜急投資以協助之未有興築者宜提倡而共興辦之蓋一路之成其功德十倍於修橋補路也幸勿務於小而忽於大則庶幾焉 
紀事 
[一週問之汽車肇禍數]  
　　本週汽車肇禍共計八次合計前三週共計三十五次茲將本週肇禍情形彙誌如下 
　　日期地點號數受傷者傷　事後情形 
十五日福州路弄口塔車夫許阿二碾傷身死由中西官判罰三十元 
十六日南京路三一三七通州人謝德元頭腦受傷由捕車送仁濟醫院醫治 
十七日百老滙路袁貴生頭部受傷送同仁醫院醫治 
十九日民　路某姓婦人頭部受傷送同仁醫院醫治 
二十日梅白克路寗波人張士興頭部受傷送仁濟醫院醫治 
二十日公館馬路口六七五八女孩謝愛鳳當塲斃命由捕車送同仁輔元堂 
二十一日浙江路南京路五六三九顧蔭德頭部受傷由捕押送仁濟醫院 
二十一日白克路車夫楊　毫　足受傷送仁濟醫院醫治 
[滬太長途汽車近訊]  
　　滬太長途汽車公司自上月將路面加舖煤屑並用機壓平後路泥極堅故前日雖値大雨滂沱而公司汽車不因此停駛乘客亦不减少據該公司執事云如一二日天雨决不停駛若連日陰雨至旬日者爲保護路面起見則不得不略行停止耳又聞羅店站站長金君云連日天氣炎熱故乘客略較上月爲遜預料至陰曆七月三十日舉行盛會爲一年中最熱鬧之時乘客必更形倍加云 
[上南添設臨時醫院] [  聽朝]  
　　上南長途汽車公司總理穆藕初先生鑒此後天氣漸熱溽氣逼人人羣聚集之地疫癘極易發生所以對於長途汽車不得不有所佈置防患未然故特聘請中西醫士數名擬設臨時醫院於周浦車站附近且購時疫急救藥大宗分置各車站以防不測而救急需云 
　　上南路自周浦以上路線至今尙未動工建本擬以現已通車之上海至周浦路所得赢利爲以後築路之基金但邇來各界信件紛來請周浦至新場線先期建築以利商旅（按新塲乃浦東之商業中心）該總理以爲事關重大故下月擬召集諸股東作一度商量云 
[道路協會近聞]  
　　中華全國道路建設協會前因北京商會聨合會提議會同請求友邦急讓庚子賠欵一部分爲修築　道之費電請全國各機關團體共同主張連日各省區道路分會各機關團體多復函願取一致行動昨江西蔡省長亦來電贊助進行電云上海中華全國道路建設協會鑒陷代電敬悉貴會聨合全國商會擬向友邦請求退讓庚子賠欵一部份利用兵工建築國道於以樹路政之基弭　苻之患其利甚溥鄙人不敏願從諸君子之後共襄盛　臨電神馳不勝盼禱蔡成勳佳印 
[浦東長途汽車事業]  
　　浦東在黃浦之東故名曰浦東近年以來商業日益發逹長途汽車事業亦已在在進行現在建築中者計有兩路 
（一）自南市高昌廟對面之王家渡築起而逹於南匯刻已通車即上南長途汽車目下路線僅止周浦全路告成尙須時日也 
（二）自浦東慶寗寺起築而逹於川沙刻下正在建築中聞須於七八月間方可通行汽車 
　　兩路告成而後浦東市面自有可觀甚望該處紳商再謀交通便利多築支路則其地之發展更無限量矣 
[籌築閔柘支路]  
　　塘灣或名杜家行居本邑西鄉地臨浦濱爲浦東商民來滬要道向日交通胥賴小輪行旅殊爲不便茲悉該鎭紳董丁竟成等擬興築汽車路自塘灣起逹閔行鎭汽車路線爲止計長約六華里餘一方面並擬要求滬閔南柘長途汽車公司加增車輛駛行該路又聞北橋紳士亦擬建築馬路俾舉顓橋鎭之汽車路相毘連而便於開行汽車以上二端均已商請滬閔南柘公司總理李英石君列入議案認爲該公司之支路云 
[鎭揚長途汽車消息] [  魯南]  
　　江北長途汽車公司自鎭揚段試售游行劵以來途中設施已日臻完固沿路涵洞木橋均次第建造詎前鎭江通濟輪渡� 
因各小輪公司之添開瓜鎭短班故因其影響因而停頓而鎭揚汽車公司遂間接驟遭打擊開駛時間不能啣接輪渡矣刻該公司經理盧君爲補救起見擬向鎭江小輪六公司訂約開駛嘉興橋班俾可與滬寗火車接綫以便旅客之往江北者現正在接洽中不知能實現否也 
[江北長途汽車近聞] [  一笑]  
　　江北長途汽車公司現有能容十二人之福特車五輛容八人之福特車兩輛能容四人之福特車兩輛以之應付揚鎭旅客暫時似可不致擁擠蓋現在每客車資收取八角與輪船房艙價値相同嚮之乘房艙者大都改乘汽車然慣乘客艙之旅客以價格較昻尙無改乘汽車之傾向雖行路時間得能節省二分之一以上然時間經濟究不若物質經濟勢力之强該公司因各種設備未完不敢侈談營業數月來僅以游行劵名義以利乘客揚州車站將次竣工形式頗不陋劣吾郡有此建築耳目自覺一新車站佈置與鐵路站台相同四周圍以木欄將來汽車到站時即於欄内下車旋由出口處出站以前紊亂之弊可望免除該公司另有ＲｅｐｕｂｈｏＭｏｔｏｒＣａｒ底盤三部兩部寄存上海一部運回揚州嘗試開一次但此車係實心橡皮輪盤行駛新挑土路常常傾陷大約再經半年待路身堅穩後即可行駛而無以上所云情弊矣董事長盧紹劉氏鑒於土路之不完善石子路之不經濟决計改用鋼軌以期一勞永逸所有購運鋼軌事宜已在滬與洋行接洽行見揚鎭交通日益發逹地方受賜實非淺鮮也 
[青浦縣道之新計畫]  
　　青浦縣道籌備會已經該縣連知事委任俞慧殊君爲主任於陽曆五月十五日宣告成立並於是日邀集該縣士紳討論一切當衆擬定路線四條第一線由該縣縣治迤東經崧澤市　山鎭方家窰等鎭南至泗涇鎭松江縣界（計程四十華里）轉東至七寳鎭上海縣界計程五十四華里第二線由縣治西行經漕港至珠街閣鎭 
計程約十二華里第三線由縣治南行經豐籪天聖莊市陳坊橋佘山廣富等鎭市而逹林鎭松江縣界計程二十八華里第四線則由縣治北經孔宅杜村巿白鶴樓江鎭至安亭港口嘉定縣界計程三十一華里目下以經費關係擬先籌費規畫第一第二兩線至三四線則從緩進行云又路面之原料及路身之廣闊等尙待第二次開會時討論云（曹尙） 
[泗五長途汽車之停頓]  
　　近聞泗五長途汽車有停辦之説原因複雜非局外人所能盡知其詳友人曙東曾略述此中情狀據謂茲事爲華洋義振會所提倡一般紳士畏外人如猛虎咸不願與之合作青年學子愛國熱忱亦鑒茲事爲外人所提倡一旦告成權利將爲外人所攫取持議反對者亦頗不尠故雖倡築路者有人而和之者絶少再該路線長華里九十里沿路多灣曲欲謀直線必佔鄉人田地故鄉人起而反對者亦屬有人上述二端皆爲泗五長途汽車停辦之最大原因云（嘯寒） 
[皖北長途汽車之發剏]  
　　安徽頴州居皖之極北距蚌埠四百餘里交通素稱不便因是風氣閉塞農工商等業不得發展紳士王振昌曾有開辦頴蚌（頴州至蚌埠）長途汽車之提議贊助者頗不乏人現聞該處旅滬劉景豐蔣　等爲便利桑梓交通起見乃有修築道路開辦長途汽車之提倡其預定路線有三（一）頴蚌（頴州至蚌埠）路長華里四百餘里甚平坦現頴州某政客之私用汽車常駛行於頴蚌之間（二）頴正（頴州至正陽關）長二百里路身與頴蚌相似） 
 
 
 

Page 23

 
 
第一萬八千零七十六號;中華民國十二年 西曆一千九百二十三年六月二十三號
星期六 * *　　（頴州至毫縣）長二百六十餘里須加工修築方可通車此三條路線大約先開辦頴蚌其他兩條次之云（嘯寒） 
[北京道路晚報出版]  
　　中華全國道路建設協會前由全國商會聨合會撥出花園房間十餘室爲該會駐京辦事處之用經於前月開始辦公應施設會務亦分别進行并編輯『道路晚報』每日出版一次爲宣傳之工具創刋號於十九日經已出版欲訂閲可函致本埠霞飛路道路月刋社或北京西單北甘石橋一一四號道路晚社云 
瀛聞 
[最近德國之汽車事業（續前）]  
　　最近之進步 
　　德國摩托車出品之增加確爲極可注意之事實自私人工廠提倡合併及管理法改良以後收效愈宏試以一九二三年與一九二二年相較其進步趨勢可如下表甲表種類種類 
馬力一九二三年一九二二年 
四至十四者十七種五種 
五至十五者五種三種 
六至十八者十二種十一種 
七至三十五者一種無八至二十四者十六種十三種九至二十八者或九至三十五者七種四種十至三十者或十至五十者十六種十八種 
十二至四十者九種九種 
十四至五十者或十五至五十五者八種無 
十六至四十五者四種十三種 
十八至五十者六種三種 
二十五至五十五者二種七種 
三十至七十五或較多者五種四種 
乙表 
　　汽缸數（占全車總額百分率） 
一九二三年一九二二年 
一無一·一三 
二六·九一·一三 
四七九·八八○ 
六一三·八一六·六一 
八無一·一三 
　　據此以觀則知較小之車目下需用最旺較大之車則需要無多其中尤以中等大小具四只汽缸之摩托車銷路爲最廣雖亦有多人喜用六只汽缸之車然究不逮購四只者之多也 
　　德車之特點 
德國各製造廠以規模狹小轉有利於彼等所製造之車輛以其各部機件頗能得各技師之细心留意故凡德國汽車莫不以製造精美堅固著稱於世彼等對於競技一項亦殊有成功即在戰前已以茂塞地思車（ＭｅｒｃｅｄｅｓＣａｒ）戰勝大披烈克司（Ｇｒａｎｄｐｒｉｘ）聞最近過去之三年中凡關於各處之競賽及展覧會亦莫不參與焉 
　　德國車之外部甚易與他國車辨别即彼等全身之形式而尤以放熱器爲最其狀咸作圓錐形他圖所出之車則大都平面也 
　　逐年之比較 
　　按之一九二二年七月一日之調查知德國共有各種之摩托車十六萬五千三百十五輛而與一九二一年七月一日之十一萬八千六百四十輛相較約增百分之三九三在此總數之中客車確數爲八萬二千五百零五輛貨車四萬三千五百八十七輛機器脚踏車三萬九千九百四十一輛其餘則爲曳行車淸道車救火車之類試以一九二二年調查所得之車輛以戶口分配之則每三百六十人中可得車一輛或七百二十人中得客車一輛而在一九二一年則前者爲五百人一輛後者爲一千人一輛也所有德國逐年製車工業之進步可以表顯示之 
調查時日客車貨車摩托脚踏車 
一九一四年一月一日六０八六七輛九六三九輛二二五五七輛一九二０年二月一日三二四五六輛一九七四二輛九三八九輛一九二一年七月一日六０六一一輛二０二六七輛二六七二九輛一九二二年七月一日八二五０五輛四三五八七輛三七九四一輛就一九二二年所出之各車總額而論普魯士省製造者占百分之五七·九即九萬五千七百十七輛白范列亞占百分之一二·二即二萬零一百六十八輛薩克生納占百分之一一即一萬八千一百八十五輛按去年摩托車之大增至用於私人事業者較公共事業爲多宜乎製造廠之改小客車式樣也 
雜錄 
[告新車主] [  聖因女士]  
　　汽車逐日之費用以汽油爲大宗車主必須先查騐每一加倫汽油能行若干里余購一車名Ｄｏｄｇｅ於購買之前曾詢汽車公司據云此車新者每加倫能行十六里舊者可行十八里因新車機關皆堅緊故費油較多也而新僱之車夫謂余曰請注意此車開駛之始每加倫行若干里以後即知確數余諾之詎試行後每加倫僅行八里余乃告知車行中之外國機器師擬將裝汽油筒之小孔（汽油筒在車後上面有大孔爲裝汽油者底面有小孔爲瀉汽油出者）用銅錫封固使不能瀉出彼曰無益也縱將小孔封固仍可由上面之大孔吸出欲防舞弊惟有實行試騐乃將車後之汽油筒關閉使與引擎隔絶另以一小筒裝半加倫汽油懸於車前用革管接連於引擎之上由機師駕駛而半加倫亦行八里是可證明每一加倫可行十六里矣余乃呼車夫至而語之曰若汝此後能每一加倫行十六里者即仍僱用汝否則辭退彼承諾自此後果每加倫行十六里與機器師開駛者無異矣 
[豫省興辦汽車道路之文件] [  吳之蕃]  
　　吳之蕃君曾上書豫省當局興辦汽車道路茲錄之如下（上略）豫省居天下之中界連直魯秦晋鄂皖蘇等七省幅　本極遼闊而文化尙無進步商務更無發逹物產艱於交換礦寳置於地藏近者地方財政日形其困難盜匪益見其繁滋其故何也路政之不修耳夫平治道路在往古經傳昭垂化兵爲工又今時富强至計中國門戶閉塞久矣自鐵路創興風氣有日新月異之效惜乎費重工鉅難期普及仍不免道阻民勞之慮歐戰以後各國悉以長途汽車爲交通之樞紐蓋較鐵路費省而易遍及收效與鐵路相等建設尤視爲緊要吾國人亦鑒於路政之亟宜改良故上海有全國道路建設之協會以廣提倡現山西全省汽車已通行矣湖北黃陂縣已籌備修路矣聞豫省雖有道路建設分會尙未見切實進行以愚昩所及修治道路通行汽車似有不容或緩者凡事之創興必先量乎財力汽車固較鐵路工省而費輕然以全省地點之廣其問不無山路崎嶇川澤阻滯之難工程不免艱巨之處爲費亦屬不資辦理之法貴在衆擎易舉擬請省長主持廣爲提倡規畫舉辦以省中設立總機關選派諳習實業者總理全省路政事宜一面分令四道各設分機關一處派員分理各屬縣路政事宜其總分處均選深明大義殷富巨紳董率引勸導先於省道轄　擇要勘路自行集資創修一二處開始行駛汽車以爲各縣之先導一面通令各縣知事廣勸紳富諭導人民同力推廣興辦倘本處人視爲泛常置利源而不開設外籍人有志道路力能創興者但係中國國籍地方官亦當力爲維持保護本地人無力興建如有阻撓等弊并應切實禁止以重路政似此志在必行由省道倡而至於各縣互相聨絡使汽車道路得以銜接則衆志可以成城費輕而易爲力數年之中全省開化向日風氣閉塞之區文化知識之灌輸其進功必將一日千里而貨物之交易工商之發 
逹地寳採運郵遞之迅速行旅之便捷利賴誠有不可盡言者歷年豫省匪氛日熾其巢穴多在山區交通不便之處官軍剿辦困於道阻之難以故匪燄日張攻城刦寨姦擄燒殺慘無人道使汽車通行消息靈通雖千里之遙援兵朝發而夕至匪膽焉敢如此之猖狂若謂上年上蔡遂平等縣皆濱臨鐵軌交通利便何以亦有破城之害不知此次大股萬餘未始非交通不便得以日久嘯聚然仍賴大軍追勦迅速確山危　得以保全亦鐵路便捷之明證也愚去秋當匪擾之時適代泌陽縣篆此股巨匪萬餘之衆西竄圍城當時文電星馳盼援軍如望雲霓卒以旱道一百八十里之遙軍行不易困守二日三夜之久躬冒矢石督率紳民隊警旦夕死守始得保全危城前鑒不遠可寒心也又或謂平治道路駛行汽車有時關乎人民墳墓田廬一切易起糾紛昔時開辦鐵路歷有成規可以仿行上海協會亦有規定辦法報部有案毫無窒儗之可言總之權在長官維持紳富喻導斷無掣肘之虞如俯傭納芻言即懇先行組織省城總匯一面分令道縣遵照次第規畫極積進行至汽車開行一如鐵路規制各路設站有工程司站長等辦事人員護路巡警以及電報諸端均當一一籌劃是宜設立學校預儲人材以備選用將來工程開辦宏大所需人夫必衆窮苦迫而爲匪者有工可作亦可開自新之路而各縣頻年水旱災歉飢民亦可各就本處工作無蕩淅離居之苦且沿途設站其巡警亦可以補防軍緝捕之不及藉收弭盜安良之效是修治汽車道路其利誠屬無窮今豫省旣力倡舉行將來更聨合於七省盡力經營推廣於各省將見合全國　絡貫通呼吸相應富强之策在呼此自治之基亦始於此（下略） 
[詩「汽車陷」] [  張嗇]  
　　西歐乘車來向東兩馬赭白一馬驄御良輪輕氣軒虹猶嫌不疾欲邁風離陰坎陽資化工摩蕩爲電蓄爲燧用時引火使水沸沸汽激輪如鼓　周王八駿不足奇一日千里極其至區區百里殊等閒何有歷塊艱人艱連朝零雨送路寒我攻我車走班班百里九十數又過路泥愈深沒人踝嚙　　轂焦及輠簸　雖惡乃不可人爲之前人右左始覺呎尺千里然後車未必便勝前君不見汽車陷時小車笑赤脚盤出濡淖鯤鵬蜩鳩勿相傲 
 
 
 

Page 24

 
 
第一萬八千零七十六號;中華民國十二年 西曆一千九百二十三年六月二十三號
星期六 * *[請政治家的眼光着在道路上去]  
　　兵工築路爲改造中國社會根本問題之一韓士元講演 
　　北京是中國政治的中心點雖然現在中國鬧得四分五裂中央不能集權無可諱言可是北京智識階級除學生外當然是以官僚政客爲最多所以本會（中華全國道路建設協會）總幹事吳山先生來京組織分會我標明這個題目來喧傳希望他們的眼光掉轉一下來謀事實上能逹到他們向來主張要用政治改造中國的目的 
我是主張先改造社會的一部分而後纔可逹到改革政治的目的否則流爲空談再有什麽『好人』『賢能』『大政治家』『法律家』擁高位握政權要能實行他的主張爲環境所迫事實上不能辦到的 
　　但是我有許多朋友他們對於政治學素有研究的他們認爲我的主張是慢性的他們以爲先改革政治而後改造社會容易得多比較容易點固然是我贊同的可是根據社會進化的原理來觀察中國事實上是做不到的同志李公度先生他是一個法律家他對於我的主張曾表同情並且説了一個譬喻很爲切當把他介紹出來供大家研究他説『中國好比一座古屋快要倒了要重建新屋非把這座古屋完全破壞去不可要改革現政治也非先從破壞着手先改革政治而後改造社會於是有所謂『好人政府』『馬克斯共產主義』『無政府共產主義』各黨出現可是在推倒這古屋的時候若不先建設一部分小屋恐怕晝夜無處可居了那末改造中國若不現在社會上建設一部分恐怕政治方法再完善也不能求社會安寗還是不能逹到『政治』目的這個比喻出在法律家之口吻也可證明政治家也漸漸趨向到先改造社會的一部分問題了 
旣然如此説法那末我所説的先改造社會一部分究竟是那一部分了大概讀者讀到這兒一定會知道了我所説的先改 
造社會一部分無非是兵工築路這句話却是不錯而且我對於兵工築路意見及辦法曾於去年十月間所出版的『化兵爲工之研究』一本書上討論過雖然不甚完美承蒙各界歡迎現已售盡了不過現在我又一點新意見寫在下面以供大家研究 
　　我們研究改造社會的問題要從兩方面着想 
　　一物質方面 
　　二精神方面 
　　我認爲兵工築路對於兩方面俱有關係俱可使中國社會進化換句話説俱可有改造中國社會之可能性 
　　一物質方面　兵工築路爲使中國生產品增多之唯一大根源 
　　生活問題是人所不能免去的社會上添一個人口就要添一份生產去供給他的生活倘是一個社會上生產者少消耗者多那社會上自然不能安寗現在中國已經呈這種現象了此方如下圖 
上邊第一全圖比方是一個社會每一個小圈是表明一個人並且表明這個人是能夠自己生產供給他自己的生活的倘是照這個圖上看起來這個社會一定很安寗的 
第二全圖也是表明一個社會與第一個社會一樣大一樣多的人不過那個點兒表明不能生產者（即不勞而食者）這其餘的一半仍然是表明生產者照這樣看來那一半不能生產者的生活一定是仰給於其餘這一半生產者那在這個圖社會上的人一定不及在第一個圖社會上的人可得着完美的生活社會一定不能安寗因爲這不能生產者去搶奪那生產者生活 
第三圖是表明又一種社會與第一二圖一樣多的人不過（不能生產者）是佔大多數生產者極少這種社會一定要成擾亂的現象現在的中國就是這樣 
　　所以我們在物質方面觀察欲改造中國非建設各種事業使生產品加多欲建設各種事業尤非先便利交通不可所以建築道路爲根本改造中國社會一種要素而且中國徒消耗而爲害者就是兵倘使實行兵工築路使徒消耗者變爲生產者當然是一種改造社會最完善的辦法二精神方面交通便利能增進新文化改造中國人的劣根性 
　　交通爲輸進文化的原動力科學未發逹以前大江大河爲文明發源點證之中外史考都是一樣我們中國現在最緊急問題就是要貫輸適於現時代新文化使明瞭世界大勢減少故有自私自利和其他各種劣根性所以我們從改造社會心理着想也非先便利交通不可（改造社會心理方法甚多另著有公民學平民職業敎育各書專討論這個問題） 
　　我們更從軍人本身上着想倘是不實行兵工政策使兵士自己能生產那末恐怕民脂民膏有限到那個時候恐怕再有多大的威權也不能使平民供給他的軍費了我想軍人現在也應當覺悟到此刻籌軍費已一年一年的困難起來了也是一個證據 
　　説到這兒對於中國社會上實情也略表了一部分試問政治家向主張先改革政治而後改造社會事實上可能不可能呢倘是以爲我主張兵工築路先來改造中國社會一部分以後再改造政治是偏見的不甚合於時代的有什麽理由我也很歡迎領敎 
 
[第一圖]  
 
[第二圖]  
 
[第三圖]  
 
 
