# 1911 - 9 - 4913624

 

Page 1

 
 
   
 
 

Page 2

 
 
[特別啟事]  
　　新聞報主筆房諸君均鑒閱初七日貴報通訊敝同人不勝駭異查秦君在敝館有年貴館主筆亦嘗時過敝館夫豈不識秦君其人且秦君見報後當晚即至貴館詢問井索閱原函有無招搖之處時貴總編輯張君鉄民未至貴總理荘君彝仲謂函中措詞不過常務事件惟應出眎與否權在主筆房未便越爼允許敝同人以為張君至館必將原函返還矣詎遲之又久寂無音耗豈荘君善忘竟未轉告張君抑轉告而張君亦知函中措詞不過學務事件無所謂招搖故不便還也惟同人等濫竽報界方日憂慮事粗疎或蹈信中雌黃之敝何敢借主筆以眩耀更何至冒貴報名義以招搖諸君欲以君子自待至不惜盡以小人待人主持公道者 
 
 
 

Page 3

 
 
果應若是否耶敝館於此項誤投之信件亦屢有所接茍確知受信人所在無不遣使轉送即或未識其人而事關重要亦必設法交還原主若僅以一信之誤投明知其中并無招搖之處而即誣指為冒名招搖恐報界中亦未必有此武斷之先例諸君子處置此事究何理由請即於報端答覆并將原函揭登以釋羣疑否則信札誤投事所恒有敝同人亦竊自危焉申報主筆房同人謹啟新聞報主筆房鑒滬上人心變幻莫測以故鄉人從事申報主筆常懷入山必深入林必密之志昨閱貴報通信欄知錫金旅學致鄙人一函誤投貴館主筆以館無其人未便照登自是鄭重將事之義不勝欽佩但謂鄙人借貴館主筆名義在外招搖鄙人究不知何時借貴館之名招搖何事在貴主筆自必確有所見並非漫空污蔑者可比請即從實調查於貴報上詳細揭覆免為敗羣之馬以全敝館主筆房全體同人名譽幸甚盼甚秦平甫啟事上諭 
[監國攝政王鈐章十二月初八內閣奉]  
　　上諭本日召見之明保翰林院編修施愚著以應升之缺開列在前欽此 
　　上諭本日召見之審案平反存記道直錄保定府知府錫齡阿著在任以道員遇缺儘先補用並仍交軍機處存記欽此 
　　上諭孫寶琦秦查明本年山東各屬秋禾被災情形懇恩鐲緩錢漕一摺本年山東青城等九十一州縣及歸併衛所並各鹽塲夏初雨暢失時夏秋之際又復陰雨連綿山泉暴注沿河沿運一帶大汛泛濫積水不消若將被淹村荘應徵錢稽照常徵收民力實有未逮加恩著照所請所有成災最重之青城縣屬各村荘應徵本年錢糧漕米口倉等項全行鐲免其餘成災輕重不等之利津等州縣應徵錢糧等項按照單開各村荘地畝分別鐲緩該撫即刊刻謄黃徧行曉諭務使實惠均霑毋任吏胥舞弊用副期廷軫念民艱之至意餘着照所議辦理該部知道單併發欽此 
　　上諭前據李經義電奏大姚縣匪徒聚衆謀亂縣城被陷收復當經諭令嚴拿首要並查起事原由茲據查明覆奏匪首陳可培與會匪鄧良臣聚衆放票潛謀起事入城刧殺當經派令防勇鄉團等援擊陳斃生擒悍匪甚夥縣城當即收復旋復拿獲陳可培鄧良臣訊明正法署大姚縣知縣鄭兆年典史鄧龍光巡長高謝蘭潤倉皇遁匿臨事畏葸均著即行革職鄭兆年尚有發糧另案著仍留滇聽候查究所有在事出力人員准其擇優酌保數員毋許冒濫該部知道欽此軍機大臣署名亦劻假毓朗那桐徐世昌 
　　宮門抄十二月初八召見軍機章宗祥錫齡阿施愚論說 
[再論結社領會律] 　　（鶚） 
　　結社集會之。自由。與言論出版等。皆為立憲國所最尊得者。然考之諸國。制度殆不一致。或取嚴重之制限。或採寬大之主義。可覆按也。日本集會及結社之法律。以明治十三年所定之集會條例不嚆。矢二十三年定集會及政社法。廢該條例。二十六年又改正之。三十三年復制定治安警察法。而廢集會及政社法。是為現行法。日本現行法。不另設獨立法規。與集會及類似之事項。皆為治安警察事項。而於同一法規中規定。之各國亦有但稱之為結社者。名曰結社。雖在集會而亦通用之者也 
　　我國光緒三十三年。奏定結社集會律。而公布之。其制限之嚴。有為別國所無。而最有妨於結社集會之性質者。論者既痛貶之矣。近頃隨憲政之進行。而政黨乃處於不可缺之勢因而結社集會律之改良。天下望之者� 
益急。各省咨議聯合會提出。修正案於資政院。天下為之一慰與論之向背於此可見其一斑矣。雖然欲行改良。不可無所師承。各國之先例。乃吾國之前車也。略揭於左。 
　　試觀日本。日本治安警察法。關於結社之規定。盡以德意志諸國為模範。德意志諸國結社法。在文明諸國之法制中。其制限結社之自由。為最嚴者。非立憲國之。所宜。不可。掩也。 
　　德國初。無通行於各聯邦之結社法。各聯邦各自為制。而不統一。且其規定亦殊。陳腐而不適於用。去年始布德國新政社。法而定全國劃一之制。不曰。結社法。而曰政社法。此最可注意者。何則從前聯邦諸國之結社法。不獨對於政事結社。而加以制限。即公事結社亦制限之。新法則但定對於政事結社之制限此立法這進步也。（草案尚載關於公事結社之規定。其後始修正而去之。） 
　　德國結社法。既經改良。而日本之所行者。則皆其未改良以前之法文也然視我國已大勝。則進而與德國法較之。其優劣如何。豈可同日而語。宜乎一般與論。羣以為不便。相率而為改良之希望也。 
　　德國雖於去年制定新法。然以前則在特別法中。關於結社而規定之者不少。如刑法禁止秘密結密。而不法結社則罰之不稍貸。國會選舉法。宣言選舉會之自由。軍法則禁軍人加入於政事上之集會及結社。其餘載在該國營業法營業組合法中之規定亦然。特別規定以外。一般之法規。全付闕如。故凡關於結社之法規。除私法外。不能不求諸聯邦各國之法律。舉其主要諸國。則普魯士千八百五十年三月十一日之法律。巴威里同年二月二十六日之法律。巴敦千八百六十七年十一月二十一日之 
 
 

Page 4

 
 
法律。撒遜千八百五十年十一月二十日之法律。威敦堡千八百四十八年四月二十四日之法律。期間規定雖不一致。然比其餘聯邦則殊寬。受千八百四十八年之法國法之影響而然。蓋此律以保障權利為主。脫箝制而取放任。大勢所趨。莫能遏也。 
　　第一結社之自由　 
　　結社之自由。依千八百四十八年之宣言。而為德國人民所共認。故雖不如撒遜及巴威里。將結社不必許可明記於法律。而亦悉屬於各人之自由。然隨此原則。而任意為國權所干涉者亦不少。如對於公事結社之制限。其一也。諸國大概皆採用屈出主義。然墨守許可主義者亦非無之。如兩墨克林堡是。蓋與結社之自由不相容者也。若夫有害公安之結社及秘密結社。則據帝國刑法之規定。而一般禁止之者。此外關於不法結社而設禁止之規定者居多。然如何而為不法結社。各國之規定不一焉。（未完） 
專電 
[電一北京]  
　　東督錫良加急電奏請願代表回後兩國舉動愈形緊迫初四日長驅大隊馬兵直入屢催出境不理請速示辦法 
[電二北京]  
　　監國在三所迭召各樞臣秘議東三省事密電錫良速將某某兩國佈置雙城長春情形探明電奏 
[電三北京]  
　　步軍統領烏珍解散八旂公民會 
[電四北京]  
　　滇督電請陛見有准明年三月來京產消息 
[電五北京]  
　　外務部尚書鄒嘉來通電各駐使查明國事犯近日情形以備監國詢問 
[電六北京]  
　　鐵路局長梁士詒將撤差 
[電七北京]  
　　署粵督增祺奏設立華僑專校廷寄著張鳴岐體察情形酌量辦理 
[電八北京]  
　　某御史奏旗員困苦請復八旗前鋒扣餉奉旨守衛軍大臣知道 
緊要新聞一 
[溫肅亦能揭盡憲政館真相北京]  
　　溫御史肅於上月二十八日呈遞封秦。請將改訂官制。宣示中外臣工。博詢詳覈。以臻完善而利推行一摺。奉旨憲政館政務處議。奏經紀前報茲探得該摺原文略謂竊維立憲之要首重立法法立而官制定官制定然後行政範圍亦因之而定。今日吾國人民之所以陳請速建議院者。為爭立法權也而朝廷持重允。正以國民之智識尚在幼穉時代。恐一二有勢力者刼持與論。故俟各項籌備妥適後設立議院。暫以立法之權。委諸憲政編查館。此實在情形也。然憲政館。諸臣皆兼軍機大臣差。其於外國憲法。無暇研究。固人所共知。亦人所共諒。其中章程。皆三數司員為之耳。如是即憲政之制度。如彼非憲政之制度。諸大老均不敢駁一辭。恐人識其隔閡也。及經訂定便成法律。後有命令。亦難變更法律。故近年事關憲政者。奉行如束涇薪。疆臣粉飾敷衍。但求脗合籌備清單。與資政院之吹毛求疵。彈疆臣彈樞臣。以爭權限。皆章程未審故也。今改訂官制又近是。事本正大。故出諸秘密。使局外無從置議。及至發出。則案係奏准。以箝制天下人之口。而於事勢之有無窒碍。皆所不及此正歷來變法之惡習。奈何又蹈其故轍乎。夫法公則明偏則姦外人。智識優。故立法權操諸議院。而行政官不與焉。中國人民向無政治智識。皆以行政官之富於經騐者定之。往者大政交內閣六部九卿會議。近設會議政務處。准各員呈遞說帖。尤重要者。飭各督撫核議。安有事關數百年興革。而操諸一二人之手。各部臣督撫均無預焉。以致舉朝皇皇如擯逐之在即。試問成何景象乎。臣愚以為宫制應飭該館。先將草案具奏。請皇上通飭部臣疆臣詳細簽。註限其覆奏庶收內外交贊之效。 
[監國垂詢政務紀聞兩則北京]  
　　監國攝政王於上月二十九日。度支部澤尚書銷假請安時。特旨召見垂詢政事。聞所詢者。一為皇室經費與現議預算案之關係。一為內外大臣现議補籌預算虧欵。並嗣後追加新政欵之辦法。澤尚書當奏稱預算案。尚待資政院核議。皇室經費。現正會同內務府大臣。及諸政務大臣會議。其預籌宣統三年後之新政增欵。及各項追加預算。均應俟該部會同政務處。詳訂新稅法以為補救之術云云。 
　　監國又於初一日特召軍機大臣與肅親王善耆。並洵仲泉貝勒澤公。及外務部鄒紫東尚書等數王大臣。侍議政事。聞係將來召設責任內閣。實行新官制時。除各部員應遵文官考試章程。分別錄用外。其各部院堂官亦將由監國特開御前會議。簡派臨時專任大臣。並内閣大臣等。考詢分任行政諸事。交由內閣大臣存記。以收得人之效。並聞當日。又埀詢鄒尚 
 
 

Page 5

 
 
書關於外交約章各事。為時甚久。至兩小時始行退出 
[樞府固無往而不摧殘輿論者北京]  
　　大學堂監督劉廷琛誣劾資政院一事。已疊誌本報茲聞此摺交到憲政館時。各樞臣以及各館員。爭相傳觀。率多撃節稱贊。而某軍機。對於議員串通報館一節。尤極表同意。謂人云該監督此節所見極是。蓋各議員所以敢恣意橫行者。卽以報館為渠後援之。故煽惑擾亂。勢所必然。可恨者民政部並不設法嚴。禁不知是何居心。各軍機附和其詞。羣擬設法締禁各報故昨日肅邸至樞垣時。諸軍機卽提議此事。惟肅邸殊不以為然。兩下意見不合幾至齟齬。某軍機堅謂現在民選議員敢如此狂織意張者。係多以報館為後援之故。否則斷不至此。且各報登載續請國會及剪䯹等問題均足。以擾害大局。尤非嚴加締禁不可肅邸當答謂資政院既准報館旁聽。則照議場情形登録。即不能限締。且會議剪䯹國會等事。亦為確有之事。並非虛揑與違犯報律者不同。本部雖難有管理報館之責。亦斷不能濫行干預。致負摧殘輿論之謗。遂悻悻而散 
[江督已有法彌補賽會商虧矣北京]  
　　南洋大臣張制軍。日昨奏報勸業會閉會後。所有善後事宜。略謂當時原奏會欵七十萬元。惟自來水電燈。及招待外賓等欵。均不在預算之內。綜計閉會時溢出用欵十萬元。原議商虧由官補助。現在所有商欵盡數虧折。是應由官補助。但江南度支一空如洗。萬難如數歸還。再四思維。惟有行變價之法。惟近來內地銀根奇緊承領無人查有華僑候補四品京堂張煜南。身家殷實內向甚堅往返電商。伊願以十萬元報効勸業會善後經費以二十萬承領會場地基。現擬將勸工場美術館事務所水族院。暨馬路橋梁。並各省陳列館留出不計外。餘均歸該京堂。永遠管業。另設公司開辦市場。十年之內准其免繳房捐地稅。以昭激勸。云云奉旨該部知道 
[度部對於質問預算之聲辯北京]  
　　度支部日昨咨覆資政院云。清理財政處案呈准資政院咨稱據議員周鏞提出質問度支部關於預算案事件說帖一件業經咨詢本院決定相應照章咨請答覆等因前來查周議員稱度支部此次所頒預算案。及例言中。併無交咨議局議决之文。顯與奏定章程第二十一條相違背一節查奏定清理財政章程第二十條載明各省預算報告册內欵項屬於地方行政經費者由督撫送咨議局議决。故預算例言中。不復贅及現各省均已送局。自與定章無背。又稱本年各省交局之案。大率有歲出無歲入。與未交局議者等。其為有意剝奪抑係偶爾疏漏一節。查本年試辦各省預算。有歲出無歲入。係因國家稅地方稅未經劃分之故。前經答覆在案。至地方行政經費。既許諮議局以議决之權。自可移緩就急。酌量修正。不得謂與未交議者等。又稱預算案增减比較。度支部任意核减。果於各省應辦要政。無礙與否。該部專事减裁。第云就其不敷之多少以為乘除。是覆覈者。均屬臆度一節。查本部此次試辦預算。以汰節冗濫為宗旨。亦不欲與新政有礙。故遇有應增應减之欵。均先詳考原案。參以監理官報告。指明增减理由。然後電商各督撫。俟覆電認可後始於表內列入覆覈。作為定數並非任意覈减。亦不得謂均屬臆度。又稱處此財政奇絀之時固以量入為出為要議。然國會縮期。憲政益促急應提前舉辦之要政甚多。此次度支部所覆覈者。是否據為宣統三年辦事之根準一節。查本年試辦預算。本部通飭各省將現辦之事。及籌備應辦之事。預估欵項。列入預算。故各省另有籌備。追加預算均已咨送資政院審查在案。至預算原則自以收支� 
適合為標準。現在出入相衡。不敷甚鉅。財政奇絀。已為京外所共知。應如何籌補之處。俟審查以後再議辦法。相應咨覆貴院查照 
[資政院增减預算內容紀要北京]  
　　資政院預股員會審查度支部所管預算事件。及京內外衙門不在各部所管之預算事件。業已審查竣事。已於上月二十九日第三十一次大會時。由第一科提出報告經衆通過。茲錄其內容如下一勿庸審查者（甲）撥解欵項（此項係重支不應列入歲出（）乙）公債。（丙）自治經費二未經核減者（甲）慈善費。（乙）各項雜費三關於歲入之增加。（甲）餘存各欵。查此項餘存外務部本署。上年共存一百三十四萬。出使經費項下共存一百四十二萬。又江西四川直𨽻江寗。上年餘存。共一千七百八十萬零一千八百零五兩九錢五分五釐。兩共存銀二千零五十六萬七千八百零五兩九錢五分五釐。此項餘存。係以上年年底存數為準。本年出欵增加故此項存欵不能作為右靠之歲入應俟明年春間核算後。如有盈餘。概應作為預備金（乙）各省各項收入。查田賦鹽茶官業釐。損雜收及臨時雜收。計應增四百九十四萬七千五百七十四兩八錢五分五　。此項數目係就度支部　駁類錄。其根據理由。一係監理官調查報告。一係比照成案。非強為其雜。自應核實增入四關於歲出之削减（甲）在京各衙門經費。查京旗各營關係旗人生計僅就確知其為虛　者酌裁一二。餘均仍舊。其內閣政務處等衙門。有裁减者。有仍舊者。皆酌量情形分別辦理。原開支銀七百六十七萬八千七百八十五兩五錢五分一釐。共减銀一百零九萬九千九百九十五兩八錢一分。又减去步軍統領銀三十萬兩（此數統計在軍政內（乙）度支部財政費。度支部經常臨時兩項歲出共三百七十七萬七千六百三十三兩一錢五分二釐內特　費念八萬二千兩係撥清軍諮處欵項。自應照撥。印刷局購物已訂全合同 
 
 

Page 6

 
 
並半係添聘洋師未便核减外。共核减銀二十一萬五千二百七十六兩九錢零五釐。（丙）各省經常財政費查各省財政。新疆江北蘇寗川滇。邊務歸化察哈爾阿爾泰等處支費甚微。無從核减。貴州甘肅。陜西開支。僅十餘萬兩。所裁者亦少河南江西廣西山西湖南雲南山東安徽福建等省。開支自二十萬至四十萬。核减之數占十分之二。江寗四川直隸廣東浙江湖北江蘇。開支七八十萬。至一二百萬不等。核减之數則較多。因過於浮濫。不得不然。東三省開支亦鉅。除奉天浮費較多業已核實删减外。其吉林黑龍江。雖開支較鉅。然事事正待擴充。　不得不予以活動。非從寬也（丁）各省臨時財政費。查此項共開支一百二十四萬四千六百八十兩零四錢八分三釐。共核减二十四萬零二千六百九十三兩四錢一分三釐。其理由因各省財政局。初辦較費。續辦自應减少不應增加一因陸軍清理財政無獨立之必要。當然裁去一因安徽財政研究所當裁餘删减稱是（戊）各省行政費。查此項行政。費計分三項（一）督撫衙門經費。（二）巡道衙門經費。（三）府廳州縣及所屬衙門經費。計共開支銀一千七百二十六萬七千九百三十三兩八錢零三釐。據公費標準。及度支部曾經分注理由。並詳查底册。實有浮冒者。計共减銀三百三十六萬六千九百五十一兩三錢九分（已）　官業支出。查官業支出各省情形不同今就各官業收入情形。凡收少出多者。將出欵嚴加核减。其餘經度支部原注聲明應减者。可照數核减。除列在地方。行政經費者本院不復核辦外。計共核减銀十三萬零四百八十兩二錢一分。（庚）各省預備金。查預備金一數各省分表。內或有或無。未能一律。故未列入歲出總數之內。但度支部原减六百七十七萬一千四百零七兩四錢八分八釐。本股員等。以為其餘存之六百八十七萬九千二百二十七兩四錢八分五釐。均應一律裁去以上各欵。統共增歲入銀四百九十四萬七千一百七十四兩七錢六分八釐。共减歲出銀七百七十六萬二千四百七十五兩四錢七分六釐。 
[京師近事]  
　　聞新內閣成立之後。所有閒散之中書。願就小京官者。遞一呈紙。即可改用無須繳改官銀兩。惟如此辦法。明年小京官。必極形擁擠。以隣國為壑恐亦難籌出路耳 
　　禮部鑄印局。所鑄各省提法使。及各兵備道印信。均以銅質鑄成。方二寸七分。各巡警道關防。亦係銅質長三寸闊一寸九分。合篆清漢文字。以昭信用 
　　外城總廳官醫院。共延聘畢業醫生十人。中西各半。聞中醫生某某二君。與監督齟齬因。之監督不悅明年將另行延聘。鑽謀此席者。已實緊有徒矣。　　資政院議員。凡納稅多額者。皆視會場如兒戲。到會之後不發一言。如旁聽者然。且一聞爭論。則相率散去而直隸議員為尤甚。大約北地富家翁。安居樂業。不願空爭閑氣也。 
[時評]  
　　其一 
　　咨議局議决預算。移緩就急。酌盈劑虛。本手續上應有之事督。撫而不以所增减為然。則交令覆議可也。覆議而仍執前議則。咨請資政院核辦可也。何必皇皇然乞援於政府。 
　　異哉湘撫竟以此電訴於政務處。夫豈欲借政務處之聲威以。壓倒諮議局資政院乎。 
　　其二 
　　甚矣哉某國政府之嫉忌我國也。 
　　請開國會一事。為吾國存亡之大關鍵。國民應履行之大事業。稍知公理者。固無不同聲贊助者也。何某公使對於我政府竟。危詞聳聽。欲遂其破壞之毒計也。噫立憲國。噫立憲之國外交。官。其用心有如此。 
　　雖然請願代表。固嘗崇拜康梁者也。彼康梁者。固日日崇拜某。國政府而亟願為之效。命者也。然而某國政府固若此。 
　　其三 
　　江蘇諮議局紏舉江督之違法案已奉旨毋庸議矣。喏大風雲。散歸烏有。政府之重視疆臣。眞無微不至哉。 
　　雖然外度兩部之覆奏。固謂迫於救濟市面。未及交議也。記者。不知江督第三次向三銀行。（匯豐匯理德華）借入之三百萬。亦為救濟市面乎。亦迫不及待乎。然而固未嘗交諮議局議决。也試問我政府又將何說之辭。 
　　其四 
　　局外人借用報館名義。在外招搖。其手叚不外以稱譽誣　兩。種辦法。為恐嚇撞騙之具。故使報章所紀。事事確實。報館記者。人人不為利誘。有以取信於社會。則外人何能借以招搖亦何。所用而假冒。 
　　報館而能使人借以招搖。報館主筆。而防人假冒。豈該報該主。筆。自問有不能取信於社會者在耶。使因不能取信。而以小人。度人。欲自標為君子。以求信於社會。嗚呼末矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[嗚呼江蘇外債之用處南京]  
　　江督張制軍。前向上海英德法三銀行。借銀三百萬。維持市面諮議局以其擅借外債。並不交議。且有由寗籌還一語。故於大會時。議决紏畢茲悉此項借欵。並非為維持市面之用。前日已有現銀一百萬。運至寗垣。一時官場聞之咸為之眉飛色舞。江藩司欲提四十萬。存儲司庫。勸業道欲提五十萬振興各業。他如某某局等。又欲分得若干萬。如虎如狼。互相攫奪。轉因分派不均。以致未能解决。其餘二百萬內有一百萬暫存大清銀行。尚有一百萬。目下究在何處。外間尚未有聞也。 
[粵督行知審理提省案件辦法廣東]  
　　署粵督增兼帥。昨准法部咨稱。准憲政綱查館咨據山東巡撫電開前准法部鈞館核覆吉林提法使呈請解釋六條內。有未設審判廳地方招解。到省。犯供翻易。及原審未結例須提省各案准由高等審判廳審辦待語。是各省舊日發審局所管之事。　移歸高等審判廳兼管。但向例臬司於各屬已結案件。察有情節可疑。罪名未協者均得發局另審。以後提法使對於未設審判廳地方。是否仍照舊章。又尋常招解並未翻供之案。應由何處勘轉均無規定明文。可否仍由發審局抑或分歸高等審判廳。及提法使屬官兼辦。請核覆示遵前來查未設審判廳地方招解翻供各犯。及原審未結。例須提省各案既應統歸直省高等審判廳辦。則已結各案發局另審尋常招解。由司勘轉之例。自應查照館部奏咨各案。一律變通。本年直省高等審判廳依限成立後各該省原設發審局即應裁撤凡屬審判事宜均應遵照現行法律辦理。查本館議覆貴部死罪施行辦法摺內。已定有非常上告。及再審之制。嗣後未設審判廳地方。已結案件。如果查有情節可疑。罪名未辦者。應由司行令該官檢察廳分別提起。非常上告或再審均歸高等審判廳審理。其尋常招解到省之案。不論翻供與否。均應歸該廳勘轉報司。分別照章辦理。等因相應咨行貴督轉飭遵辦云云現增帥已通行各屬遵照矣 
[蘇省烟禁種種]  
　　蘇省禁烟公所之矛盾蘇省禁烟公所仿照浙省章程通飭。各廳州縣設立禁烟分公所。定章每吸烟一錢。收吸戶照費洋一角申明即以之充作分公所辦公經費。誠恐枵腹從公事多敷衍也。乃近來公所中。又行文各州縣。須將照費一律提省。不識　何居心。照此恐認眞辦理各州縣行將解體。而禁烟要政又成蛇尾出爾反爾。一張一弛。不知袞袞者之心理果欲實行禁絕否。 
　　崐山令禁烟之假面具自蘇省飭設禁烟分公所之令下限期迫促頗似雷厲風行迺崐山縣令於文到十日內。首先呈報成立並鋪敘種種進行方法。即蒙上峯嘉獎記功。為各收令勸。可謂仰承風旨矣。詎成立以來。已將二月。而查視該邑城中。並無一處釘牌。亦未實行調查給照。如此塗飾上官耳目恐鄰邑之實行舉辦者轉為比鄰牽掣。而府怨謗。素稱麻木之牧令相率。以塗飾為能事。不知瞆瞆受朦之上峯雖經派委分赴各處。其能否確徵虛實明定賞罰。不得而知矣。 
　　太鎭烟董之命運太倉州向與鎭洋同城該牧令自奉飭設立禁烟分公所後於禁烟各節頗能認眞進行現城中。及各鎭鄉調查釘牌。已將竣事近日兩令風聞各鎭董中。尚有嗜好未除。飾詞變棧者十一人。業已遵章。飭將鎭董名目取銷。以後不得再預地方公事。如有飾稱已戒者。不妨自請調騐。以明心跡。各董無不股慄。僉謂命運不長矣。 
　　老太史不服調查之強項太鎭各牧令奉禁烟新章實力舉辦釘牌給照乃有前署汴省某縣令某老太史烟癮頗深。竟獨抗不承認。聲言如來釘牌。即以拐杖叩其脛。該州牧行將以之上聞。嘻古有強項令不圖於令之禁烟時代猶獲見之 
　　禁烟董事投保烟客之怪狀華婁禁烟公所成立後取締膏店吸戶異常嚴厲偶有違章必一一科罰充該公所薪工飯食之費前夜。巡警查見縣前恒勝客棧。奉賢趙姓客吸烟詢無執照。乃遵公所定章拘局詰訊轉送華署。詎趙與該所董事周鐵眞君有戚誼周得信立往縣署索保。該縣趙令乃將趙片送禁烟公所。聽董事發落。趙遂仍回該棧往宿翌日遄返。荘家行本籍。而公所中人抑措該棧容留烟客為名。罰洋四十元繳　禁烟公所充費。事雖得了而外間已譁然矣 
[憲政館收覆各省要電]  
　　收川督電川省城各級審判。廳於冬月朔開庭重慶亦定臘朔開庭兩處地方審判廳管轄區奇域。原擬省城地方廳。轄成華兩縣。重慶地方廳轄巴縣一縣。其餘成十四。重十四屬。將來照章酌設地方分廳。或將附近州縣續添列級廳。併歸現設地方廳管轄。均待續行籌辦。惟查司法區域劃分章程第四條第二項直省府直隸州地方廳以各該府直隸州轄境為其管轄區域等語。而區域問題。院司遂各生確執。然揣實在情形勢。不能以一地方廳。全轄成十六重十四屬之詞訟。應否以成重兩府地方審判廳。暫轄成華巴縣。俾免障礙請速核覆巽卦 
　　覆川督電卦電悉司法區域劃分章程第四條。所稱該府轄境等語。係指府之有直轄地方者而言。成都重慶兩府即無直接轄境。其省城地方廳。自應以成華兩縣轄境為管轄區域。至重慶地方廳。所擬以巴縣一縣 
 
 

Page 11

 
 
為管轄區域。固屬正當。惟查江北廳與該府城。僅一江之隔。所有重慶地方廳應即以江巴轄境為限。其餘成重所屬州縣。仍陸續照章酌設分廳自無障礙。除咨行法部外此覆憲政編查館徑 
　　覆桂撫電筿電悉各省考選中學畢業生。送考日本高等五校一案。學部現正籌畫各省劃一辦法俟規定後再由學部電告。憲政編查館徑 
　　收晋撫電晋省蒲州區候補議員秦汝梅。前次敘補。因充小學敎員。違章被駁。今該區議員缺額修補無人秦汝梅現已辭退敎員。可否准其補充。抑照章另行選舉乞示覆飭遵寶銓叩篠 
　　覆晋撫電篠電悉奏。汝梅既經辭退敎員。自應准其當選。憲政編查館個 
　　收贛撫電查會議廳規則第十二條。凡經審查科審。定無庸交議事件是否指審定後。逕裁奪施行。無庸覆交局議事件而言。抑專指諮議局不應議决事件而言乞示遵行汝騤篠 
　　覆贛撫電篠電悉。審查科審查無庸交議事件。係指諮議局不應議决事件而言。憲政編查館個 
　　分類新聞 
政界 
[咨議局糾舉巡檢之小効果浙江]  
　　浙省諮議局呈請查辦官吏違法之事已數見不鮮其最有效果者莫如此次呈請查辦柯橋巡檢一事緣該局據人民宋行陳請山陰縣柯橋巡檢出票傳人一案援據局章向撫院糾舉當奉批云來牘閱悉應該巡檢先行撤任希候札飭提法使會同布政司查明核議詳辦一面另行委員前往署理並飭山陰縣將陸楊氏控案傳訊究斷具報 
[浙省增設商事裁判所原因杭州]  
　　浙撫增中亟以商事裁判與民事裁判不同非熟諳商習慣及商業大勢者未易充當司法西國皆分別獨立現中國雖司法獨立此項商事裁判仍混合民事科僅廣東一省傚法泰西即於商會內附設商事議裁判他省未實行現復接准農工商部咨飭以該部奏准於商務總會增設裁判一科專司各項商訟事件及推行商律等問題除將章程黏附查照外仍飭將辦理情形年終報部備核中亟奉咨後昨已札行勸業道轉飭各商會遵照辦理矣 
　　 
[稅務處電詢常關稅則湖北]  
　　稅務處致鄂督電云本處現在核辦常關改章事宜擬將各省工關府關府廠除各府徵收進城落地稅不計外餘均量為裁改歸併除湖北武昌廠新關荊關湖南辰關江西九江安徽蕪湖鳳陽江蘇淮安揚州江海等關業經本處調查不計外所有其餘常關工關府關府厰徾收何項稅課稅率若何歸何人經徵以及現辦情形並坐落地址應如何裁改歸併希轉飭一律迅速查明給圖貼說限兩個月咨報本處核辦從前停徵兩關亦照此辦理稅務處有 
[鄂藩維持落地貨捐之政見湖北]  
　　鄂藩批漢口落地捐局禀云李宏盛糧食行在漢口內河過載芝麻三十五石駁至武昌起坡既有該局收捐大票省城籌餉局兼辦認捐之文昌門分卡何致勒令重完候即札飭據實查明禀復至稱籌餉局權限祇可徵收菸酒糖三項稅捐今欲抽收芝麻豈非故越權限等語查省城籌餉局兼辦認捐會經飭令籌餉各卡兼司稽查在案該局毋得誤會若謂奸商取巧或由漢運至對江上游鲇魚套下游新河一帶過載及應完統捐之貨亦揑稱對江起坡該局一概不得過問與比較大有關係一節查省城認捐祇應抽收運至武昌起坡並未執有該印票之貨物設有由漢駁至鲇魚套及下新河過載與應完統捐貨物未經收捐者該局既有兩叚巡船儘可飭令回漢補完總之省城認捐局稽查收捐僅在起坡以後而河下貨物該局有完全稽查之責權限分明毫無牽掣不得謂為有礙收數也 
軍界 
[薩軍門巡緝江防行蹤鎭江]  
　　新簡海軍提督薩鎭冰軍門由京乘火車抵漢換輪下駛沿途查看長江防務迨抵吳淞再乘海艦巡洋並赴浙閩粵各口規畫軍港事宜故長江水師瓜洲鎭總兵陶樹恩鎭軍接此電音以鎭江為憲節必由之地且須察看焦山象山炮台防堵情形特通飭所部水師各營官弁預備歡迎聞一二日間軍門當可蒞止矣 
[督練公所詳委陸軍警察官杭州]  
　　浙省督練公所參議袁觀察近因陸軍警察亟慶成立特詳請浙撫略云陸軍警察敎練所學兵承經畢業亟應照章先編兩隊並設營於本署為總機關惟按照部章該隊本應由部派員編練現在浙省此項學兵早經卒業部中派員尚須時日應變通辦理所有該官長先行遴員暫充以便尅期成隊候部派專員到浙再行酌量調委茲查有敎練所監督留日憲兵科畢業生方景銘堪充為管帶兼第一隊隊官陳弼宸堪充為第二隊隊官周光景堪充為第一隊一排排長李耀庚堪充為第一隊二排排長鄭欽品堪充為第一隊司務長吳冠軍堪充為第二隊一排排長劉其英堪充為第二隊二排排長呂華雄堪充為第二隊司務長方剛堪充為軍需長何建堪充為書記長孔照鼎為軍醫長其第一隊警察兵士由敎練所學兵編充第二隊兵士卽由新軍退伍兵挑練如有不敷再由各營選補足額 
[咨報緝捕官輪編配情形廣東]  
　　粵省當道現查粵省向有大小輪船及拖扒舢板等船分派按段巡緝惟河道綿長盜風猖獗攔河截搶之安尚復時右所聞其西江緝捕既已收回捕權自當力謀整頓其安平安濟東海等三輪經已廢爛宜另行新製三號並將善富善裕勝昌等船配足弁勇分派各處嚴密巡緝現已將編配情形咨部察核矣 
學務 
[催解礦業學堂經費長沙]  
　　兩湖礦業學堂原係鄂湘兩省合辦所有每年常欵湘省應派五分之二此項經費向在兩湖賑糶米捐補底項下動支昨聞湘撫接據該堂監督楊觀察覲圭來文所有光緒三十四年下學期起至宣統二年上學期止湘省應解經費銀二萬四千兩除已陸續收過一萬六千兩外尚欠銀八千兩現在需欵孔殷應請飭司從速匯解以應急需云云當已由楊撫飭司籌撥矣 
[單級敎授研究所學員之位置湖北]  
　　鄂督單級敎授研究所卒業經王文宗分列三等位置其功課滿八十分以上者計三名則回籍辦講習所或充勸學員七十八分以上者十五名由普通課存記派為初等敎 
 
 

Page 12

 
 
員不足七十分者三十三人令回本籍候派充初等敎員 
[札屬分劃敎育區域廣東]  
　　增護督以普及敎育與清查戶口均為立憲最要之端而普及辦法尤非詳查區分核定時期難收實效現特通飭各屬先行查明全屬界線劃一勻配由此區至彼區核實計算每一區內共有鄉村戶口若干應得小學生徒若干已辦成績若何籌辦計劃若何限以何時成立逐一確定辦法詳擬細表呈報備核一面由勸學員認眞赶緊興辦 
實業 
[農工商部慰藉衣業之新政杭州]  
　　農工商部電咨各省云各省衣業中人公派代表遞呈都察院以日來剪髮易服之說盛行各界且有實行者其說果確關係衣業生計前途頗大懇乞代奏奉旨著農工商部通咨各督撫曉諭各該省衣業毋得妄聽謠言等因欽此查剪髮易服前經奉旨除學界軍界警界人員准其通融辦理外其餘概不准行此制度各衣業自無恐慌之虞應請轉飭遵照聞浙省業已奉到此項公文轉行商務總會知照矣 
 [P禁銀出境維持商市之一班杭州> 
　　杭市本年因大錢荘疊倒金融恐慌此次各屬開征冬漕農民爭繳折色又値絲米旺汛上海規元日短一般奸繪貪圖微利爭運現銀出境致旬日之間全市現幣僅存十餘萬貼水飛漲影響各業商情惶然轉瞬年關將屆官欵未放銀根日涸必至牽動全局紛紛具呈勸業道籲請維持即經董觀察回明中座趨商錢業商董請禁現水不可始發生禁連問題業由總商會專函知照水陸舟車兩方面停運十天暫資週轉致今日規元市面驟長突加十元左右 
[咨查粵省森林地叚廣東]  
　　農工商部現以振興林業乃天然莫大利源惟查近年各處營造鐵路所需之木料以及建築屋宇所需之松杉大都取之外洋據海關洋木進口稅則計之五六年來遞有增加以稅計値一二年內洋木輸入我國者每歲必在千萬以上查我國地大物博林產極繁而漏巵亦竟如此之巨當飭逐一查報則東三省多松樺榆柞湖南江西多杉樟樟楠安徽江南浙江多松杉櫸陜西四川雲南貴州多杉樟桐漆廣西多樟桂花梨紫檀直隸承德多松而浙江安徽江西又多楮湖南更多竹天然之產不可謂不富若長此因循棄置恐終無振興之一日昨特飛咨粵督務即迅將轄境內固有森林之處及適於培植林業之地逐一繪圖註說咨報核辦等因粵督准咨後即札勸業道遵照矣 
雜記 
[三千金買署優差之結果杭州]  
　　浙東西鹽官差缺以餘姚岱山兩督銷為最優個中人相傳有岱一萬餘八千之目數十年來凡署斯差者非官親即有大奧援否則海上三神山可望而不可即此次餘姚督銷期滿未數日一般鹽官昏夜候門羣思染指倏忽兼旬運轅突然揭曉派委大使袁晟接辦茲同僚數百人相顧錯愕詫為飛將軍從天而下事後探訪始知該大使以三千金委託某銀號經理秘密運動果得某大吏認可計其前後僅數十點鐘耳 
[勸業道署新人才之艷史杭州]  
　　浙省勸業公所工藝副科員強惠疇原籍江蘇溧陽去歲得乃翁奧援夤緣入所初派為書記員因卑鄙齷齪能為人所不能故得上峯埀青不數月超升科員作威作福濫賭狂嫖眷一拱北蘇妓名花悴春者浪擲𦆑頭以致債台百級欲得內助計誘董公子同游事為觀察所聞恐碍官聲擬即撤差而碍於乃翁顏面又得公子力保其事遂寢近日董公子允假三百金俾為花妓贖身即於年假時載歸溧陽並蒙上峯特別優待委兼書記得以稍償宿負致強某揚揚得意昨在酒肆告其友日我之愛花君亦猶某觀察之眷戀江千畫舫之小媛媛也而某公子之鼎力代我斡旋者實畏我以性命相搏耳酒後茶餘得意忘　座客咸為詫愕不置 
博物學堂火後之談屑湖北 
　　兩湖博物學堂日前失愼比經警署將齋夫更夫帶局審問供詞岐異上峯以該堂産業曾經報部注冊為全省興學之機關應如何愼重防範即有更夫司防而黎明起火於寢室之間全堂地址雖遼闊博物乃另門出入地甚逼窄舉目即能遍觀當烟霧迷漫之際豈竟一無覺察種種情形殊滋疑竇故飭認眞𥡳查而監督劉聘之太守辦事向無偏袒刻亦認眞調查現警署已將更夫馬某齋夫汪某等三名發交江夏縣覆訊李大令當在花廳審問一切又聞該堂有雜役名張永者住號房對面室內二十五日有一鄉親借宿二十六日四點鐘起身送其出門後即聞內有木炸之聲該役由門縫窺視方知失火遂撞門將更夫馬某由夢中警醒到處狂呼時火已大熾若再緩數分鐘一百數十人則不堪設想矣該堂司帳朱君尚德乃梁節庵廉訪所薦辦事向來認眞除經管銀錢外並不干預他事於火燭最為留心獨是日因有要事未能到堂住宿故有此種種之悮現聞大吏以學欵萬分支絀焉能有此鉅欵彌縫擬令該堂職員擔任賠補云 
清談 
[咄咄新聞報之持論]  
　　各譽為人生第二生命。故雖在懦夫茍被人之押侮受人之蹂躪亦斷不肯箝口結舌而不校 
　　而況招搖必有其時日焉必有其事跡焉此非可以憑空誣指者也。含血噴人。不謂今乃見之於言論界 
[奇哉怪哉新聞報之持論]  
　　嗚呼何言論界自相摧殘若此諮議局開幕。即有封閉晉陽公報之舉。今資政院第一屆尚未閉會。而公論實報之呼𥸤已聲聞於天下 
　　嗚呼同一言論機關也。同一代表輿論也。當此大廈將傾之秋。互相維護之不㗇。亦何苦借官廳之權力。自相摧殘若此。在昔曹子建之言日。本是同根生相煎何太急。我誦斯言我不禁為言論界放聲一哭史乘 
[張佩綸軼事]  
　　豐順張幼樵學士佩綸馬江一役聞砲先潰身敗名裂。為世唾罵。平情論之。學士之咎誠無可逭。然彼不過一文學侍從之臣。政府遽信其空言。紙上談兵。倭之重寄覆餗固宜。此法孝直所謂君臣皆失者也 
學士性跅弛不覊天才豪放與閩中陳伯潛閣學同年交好馬江敗後閣學時適典試某省太夫人在籍仙逝閣學聞訃中道奔喪歸學士為聯輓之文日（狄梁公奉使望吾親白雲孤飛。將母有懷嗟陟　孫伯符同年小一月東風不便𢎨喪無面愧登堂）悲壯淋漓而又自饒身分誠傑搆也。猶記道光中葉時。粵督漢陽相國以洋兵入城一役。為英人擄去。老死海外。後其遺骸返至粵中。𢎨者寥寥。相國門下士某公。適任儲使。撰聯輓之曰（身依十載春風不堪回首。目斷萬重滄海何處招魂）略去事迹。專論師弟情愫。立言亦殊得體。與張作異曲同工。不然相國晚。年功名事業。一敗塗地。不可收敗拾。論者復從何處著筆為之追輓耶（未完） 
 
 

Page 13

 
 
   
 
 

Page 14

 
 
   
 
 

Page 15

 
 
宣統二年七月廿七日 
[自强軒種子藥氤氲至寳丹]  
妙在不必内服功專固精壯陽行止如意又遇瘡不染誠種子至寳也又（女界宜男寳）外治子宮寬冷興奮愛情立能成孕兼辟花柳毒皆一元雙料二元千嬌百媚粉男女烟容酒剌皺黯雀班白癜瘋癢等症單料五角雙一元（人中寳種子丸）男服陽痿鷄精女服生育絕望房癆色傷至死包愈若與（氤氲丹）（宜男寳）同用得子尤速大瓶二元中瓶一元半乾坤種玉膏存精不漏固陰壯陽每對二元雙四元特别小說東厠牡丹凡女界一切妙人妙事並新舊社會各種歷史每部五角　上海二馬路西鼎新里口對街自强軒一家專售盒面仿單肖相爲圖 
[上海華安人壽總公司催繳保費廣告]  
總公司開辦以來章程改良利益優厚非特南洋羣島所歡迎即各内地生意推廣日見發達茲告惠保諸君至期未繳保費請速賜寄本總公司如逾限日久必得又湏醫生重復驗體如體質合格方可開復重保故逾限久諸多週折如内地諸君照期已繳各分公司或經手人尙祈信致本總公司詢明有否收到以防各處遲匯最好莫若直寄總公司自爲更妥幷請來信詳明住處及門牌號數俾可復信至第二三年及以後之保費尤關緊要務請注意本公司在黃浦灘六號 
[患咳𠻳痰喘者宜看]  
本堂秘製四寳半夏露專治傷風咳嗽無論氣喘吐血喉痛等症立服立效有起死回生之功因此遠近爭購名馳天下海内得此回生者以千萬計僉謂無論何種藥品均無如此露之神效妥速者茲特節錄來信數則以示勿欺○彭壽堂主人雅鑒僕病後尙未調理適舍親邀辦急事雪夜長征風寒飽受方抵江西即發寒熱繼而咳嗽大作氣逆且促寢食俱廢困苦難言醫藥求遍咳嗽不止幸蒙諸君竣之指購寳號化痰止咳半夏露三瓶服僅兩次果見輕減至一瓶服完病竟全愈何多二瓶什襲而藏今春小兒驟患咳嗽加以寒熱往來亦將此露使服寒熱立退咳亦日止愚父子受惠實深爰申謝　并寄洋十元再購一打速付爲荷福建南台趙玉成頓首○彭壽堂諸位執事均鑒賤軀肥胖動輙氣喘頑痰終歲不絕近日愈多每日幾吐碗許日前稍受寒邪即起傷風咳嗽頭昏發冷等症服藥調治僅有小效月初小婿來舍帶購寳堂半夏露兩瓶按單試服夙疾全消妙在頑痰化盡行動勝常十餘年來無此康健矣敬呈念元祈發五料寄下藉作護身符錄無錫三里橋李鶴卿拜謝○彭壽堂諸位台照僕素有血症又加痰咳每届秋冬其患更甚屢經名醫診治輒無一效近聞　貴堂化痰止咳半夏露聲名藉甚適友人自滬來向之細訪據云實在靈效即託郵局匯購兩瓶開塞試服清香甘和已令人神清氣爽及二瓶吿罄不第喘止咳定且飲食加增面目光昌身受之餘始信人言不虛也江陰南橋堍尤銘啓○大瓶二元小瓶一元如購六大瓶十元每料四元上海河南路七號洋房廣東彭壽堂錄 
[精印足本金石索出現]  
是書乃通州馮氏所輯凡鐘鼎碑板泉刀鏡鑑瓦磚一切古器無有鈎稽惟妙惟肖爲金石學中最有名之書原本石印點劃無訛每部二十四本裝文木箱子價洋十元總發行所在上海二馬路千頃堂及各大書莊均有寄售學古精舍告白 
[招租廣告]  
茲有小東門外十六舖鐵房子一所該屋如作棧房於堆存各貨旣穩且妥或開店舖亦屬咸宜凡欲租者請至盧家灣本公司帳房面議可也　法商電車公司具 
[高田商會經理日本毛織有限公司告白]  
日本織毛公司係創立光緒念一年總資本日金二百六十七萬圓尙餘五十五萬圓以作公積本公司機械等件均自挑選泰西最新最良者織造哈唎呢羽毛紗毛毡旗布等料貨高價廉無不合宜本公司早已在各國勸業會及共進出品會得過頭等金牌以及軍學警官商界之操衣服裝旅行用毛毡地毯最爲大宗信用久著無待贅言本公司現因推廣營業起見特歸上海高田商會獨家經理在南方一帶加倍認眞販售賜顧者祈　駕臨上洋博物院路八號高田商會分行接洽可也　工廠日本兵庫　本莊日本神戸　分莊上海　東京　天津茂記洋行 
[扶陽種子奏效快速]  
欲添子女○欲廣嗣續○必購衍慶丸酒○確是種子良藥 
孟子云不孝有三無後爲大故伯道無兒爲人生恨事然亦當盡人事以回天不宜全委於天命也僕素心操勞年將半百膝二尙虚因而遍購種子良藥以兾獲衍後嗣及閱見上海二馬路天寳齋參茸海狗腎扶陽種子衍慶丸仿單其下諭方藥極爲周妥實事求是洞中竅要遂即郵信托購一料按方信服又購婦科降生丹二料令室人調飲於此言年之中妻妾各舉一男從此桑榆暮景足可自娱良藥之功不可不表明而公之於世夫種子之原全在精血充足欲精足血充非裕其生化之源不可今扶陽種子衍慶丸功能化衰弱爲强壯變繞指柔爲百煉鋼固精種子旺氣血開胃進食服之立刻見效若非裕其生化之源曷克臻此奇功神驗聊誌數語謹謝主人製藥之婆心并吿世之無子者速購一試方知僕言信而有徵也　秣陵潘爾疆敬吿 
[安徽旌德縣西關外汪德馨堂修譜再行廣告]  
我族宗譜議自乾公以下統加修輯已於光緒乙已年二月登報數次遷延至今不知際此時勢事在急爲現譜費已定譜局已設凡未經投稿者即宜繕清務祈於明年清明前就近函寄萬勿再爲遲滯致失本根云　江西寄廣信府河口鎭汪天衢汪同茂收　湖北寄大冶縣黄石港汪誠美汪謙茂收　安徽寄旌德縣西關外汪德馨堂汪聽松汪野艇收 
[女界必讀象生果蔬製法新書出版廣告]  
象生果蔬一種屬裝設品亦屬美術品爲今日女界最適當之生活第以我國向少專書略焉不講殊爲缺點編者留學東瀛並經雲間美術傳習所實地之試驗輯成是書計臚列果蔬數十種於每種應用之材料顔色　均用我國通俗之名稱　及製法之順序均以淺顯之文字詳細敍次言簡意賅開卷了然不特可爲女學堂技術之敎科旦可供女學生家庭之參考當此女界維新亟求自立若此書者誠講求女子生活之金科玉律也全書一冊定價大洋四角　總發行所棋盤街集成圖書公司啓 
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十一月二十九日第三十一次議事]  
　　是日下午一時開會議員到者一百三十二人　　議長出席宣讀上諭兩道（一）延長會期十日摺着依議（二）請剪髪案著無庸議 
　　易宗夔謂展會雖蒙俞允本員以為不必展會井可請旨解散（以下詳初六日本報要聞欄） 
　　黎尚雯謂對於剪髪案有意見請登臺發言議長謂時已不早可先開議陸宗輿等亦請開議 
　　秘書長承命朗讀川路倒欵具奏摺稿及彈劾軍機摺稿均經多數起立� 
秘書官報告文件（甲）質問說帖（乙）各部答復（丙）股員長報告 
黃象熙登臺報告歲出第一科（核減各省經常財政費） 
議長問度支部對於裁減各省財政經費有無異議度支部特派員答稱現在各省尚未申告明白故度部對於此層之能否辦到不能懸斷須俟預算全案送到後再行核定 
　　黃象熙與特派員略有答問度部對於大旨無異議 
　　王璟芳質問度部對於預算案是否負責是否注意特派員答能改一分浮費俾小民輕一分負擔本員已聲明絕對贊成王問原案須有更動否特派員答俟原案交到本部後再行核定王謂改動預算妨碍大局故預算案不能改變 
　　議長命將報告書（各省經常財政費）付表決多數起立遂宣告休息二十分鐘 
　　休息後秘書長承命報告議長有要事缺席請副議長主席 
　　汪龍光登台報告審查各省清理財政費之結果大旨謂此項財政費由省分之大小而別最多者如直隸廣東四川等省有多至六萬餘者至少如雲貴等省僅一萬餘故審查時大概以四萬為標準而仍依省分之大小定經費之多寡既謂陸軍部清理財政處亦可歸併而各省造幣局現在均可停辦他若各省土藥統稅明年卽須裁撤而現在審查擬先裁經費若干 
　　議長問度部有無異議特派員答稱度部直轄之處本部可有把握為此項經費本部亦未調查明白故祗能遵照貴院所定之費令各省辦理而已黎尚雯謂貴員不能說並無把握因預算案實度支部負其責任也汪龍光謂貴員不能代為解說以開其於經費上有漫無限制之弊特派員答本部當令各省遵照貴院所定之費而辦文溥謂度部即清理財政總機關故各省清理財政處亦可以裁特派員謂此乃行政大臣之權本員不能答復 
　　議長命將報告書付表决多數起立 
　　章宗元登台報告各省行政經費略謂原定總數為一千七百二十九萬有零審查後共核減三百三十六萬有零既接各省修正案因修正者頗有理由故又酌加五十七萬有零經當審查股員承認 
　　議長詢問度部有無異議特派員謂對於各省行政費已兩次申說故無他議 
　　章宗元起立補告謂裁減各省公費自督撫起至知府直州止至散州知縣則除東三省外以并無標準無可審查概不核減 
　　易宗夔謂據審查報告總督公費與軍機大臣同是二萬四千兩一節將來當有効力江督公費至二十餘萬之多實為浪費請將報告書付表決議長命將報告書付表決多數贊成 
　　章宗元報告官業支出費共核減十三萬有零度部特派員謂對於報告書極表同情 
　　議長宣付表決多數贊成 
　　議長命報告各省預備金章宗元起答預備金一項已在總報告貯存金項下提及似可無須再報告 
　　江莘謂預備金一項因各省貯存金究竟有無的欵尚未可知本股員會未經審查劉澤熙亦有申說 
　　議長宣付表決多數贊成遂命股員會報告第三科 
　　孟昭常方登台報告第三科時電燈忽熄議場黑暗各議員紛紛建議有謂報告仍能聽見不妨繼續報告者有謂報告雖可聽見而電燈既熄字跡難辯無可核對者有謂表決時人數難辨多寡者有謂秘書廳庶務科不盡職務應請議長令其整頓者遂由議長宣告散會噫是亦怪現象也本埠新聞 
[滬北罷市風潮續誌]  
　　英美租界各商民因求減房租無效相率罷市詳情已誌昨報茲悉前日傍晚商務總會恊理邵琴濤隨同各官紳至南京路一帶挨戶勸諭時被匪乘隙摸去鈔票洋五十元邵君覺察後以是時隨而觀者人數衆多不便查究遂隱忍不言仍與官紳竭力開導至各商店應允翌日照常開市始各回去詎初八日晨仍一律罷市公共公廨寶讞員聞之殊為驚恐因知滬道劉觀察已於昨晚七時由寗趕回今晨到滬立即乘坐馬車至洋務局面禀情形。並請核示善後辦法。旋復乘車至泥城橋下車。苦口勸導。至午後南京路福州路福建路廣東路湖北路河南路。山東路一帶店鋪。已有多家。照常開市。 
　　前日英美租界各店罷市時惟南京路。三陽南貨店照常交易。各商民以該店不顧公益有意反對。竟有用石片擲入迫令閉門者一時觀者甚衆幾釀事端。幸經老閘捕房一百三十六號西探與七十一號西捕協同華探蔣文彬王梅生查見極力解散。詎中西探捕去後。該店仍不見幾。暫行停閉。旋有多人擁至三陽門首大聲斥責。該店經理見勢不佳。始令閉門收市。昨日該店又照常交易矣。 
　　英美總巡卜羅斯君以界內各商店昨晨仍未開張即傳諭各捕房捕頭 
 
 

Page 19

 
 
諭飭中西探捕人等。挨戶勸令照常開市。並飭嚴防匪徒。乘間煽惑。以保治安。 
　　滬道劉觀察。昨日柬邀華洋各房主於午後二時同至洋務局會議減租問題。一面函請商務總會各業董派人知照各商照常營業 
　　新租界新閘路派克路白克路蔓盤路等處各店鋪。昨日亦有十之六七停止貿易然均舉動文明並無擾亂滋鬧情事 
　　滬道劉觀察。昨晨在洋務局飭傳上海縣田大令公共公廨讞員寳大令法公堂讞員聶司馬到局面詢後即備文照會租界領袖領事。轉勸洋商各房主。將房租略為減讓。以安人心並諭田大令等分往各路再行勸諭各商店速即開市毋再徒自紛擾 
　　請減房租代表人劉保昌於昨日傍晚手持白布一方。上書房租已蒙憲准勸減數字在南京路一帶。高聲大喊日務請各寶號速速開市。務請各寶號速速開市。旋被一百六十九號華捕查見將劉帶人總巡捕房禀奉卜總巡諭飭暫留候核同時又有林楚金馮寳卿何福。寶高阿五。並過犯榮海寶在山東路一帶。喊令各號一律照常開市。適被五十號西探頭目安姆斯脫郎查見立命華探戚金福周志仁嚴阿慶及二百十三號華捕九十四號印捕將五人一併拘人總巡捕房亦奉卜總巡諭飭留候今日解送公堂訊奪 
　　城自治公所警務長因恐滬北風潮流及南市。業已添派崗巡。在各要隘嚴防巡察。巡邏隊則暫分兩班。日夜巡邏。以防匪徒乘機滋事。 
[浙路維持會上郵傳部盛尚書電]  
　　郵傳部盛宮保公擢尚書公榮浙痛繫鈴解鈴已許代表今大權在握。乞踐前言。浙路維持會孫廷獻等叩 
[蔡前道為交代事通禀電文]  
　　北京軍機處外務部度支部農工商部憲南京督憲蘇州撫憲鈞鑒連日准劉道轉奉撫憲嚴催交代惶悚萬分本年滬市困難情形早在列憲洞鑒七成放欵原奉商部奏准飭辦即存庫三成亦均放在商號曾於戊申年六月十八日巧電報明軍機處外務部度支部有案緣滬市收入欵項止憑錢荘紙條若道署提存現銀必至搖動全市不惟情有不忍抑亦勢有不能歷任相沿抵任時接梁前道交代并無現銀全盤交楚為期已六閱月革道抵任後磅價驟貴銀根奇緊不數月而元源晋益升相繼倒閉故發商各欵間取物業作押不敢輕率本年六月間正元等荘同時倒閉源豐潤源吉德源風潮突起牽動全市道庫正雜各欵均放在市面且源豐潤等號與海關源通官銀號同為嚴義彬所開情形岌岌商會總理帶同嚴義彬到道哀懇挽救又有浙江富紳劉道安泩作保為市面計固不得不維持為公欵計亦不能不保護彼時庫空如洗迫得向大清銀行轉借第一二次之救濟事有相因勢非得已現在嚴義彬押欵尚有二百四十餘萬未贖另存四明銀行三十萬存裕蘇官銀號十八萬存裕源長十萬均因市面奇緊未能即還其已閉之信大為粵紳劉道學詢所開則尚欠四十六萬收有價値百萬之產作押亦因市面蕭索未能售出其已倒之元源晋益升共欠十二萬則已收其物業作抵去年禀明兩院批准在案至於將來變出不敷則於七成解部息欵項下十成撥一成分年彌補亦經商部批准有案其餘分存各戶共二十二萬陸續便可提繳緣各家領存為數不鉅非有產業作押即有保人可追此革道交代。除已交過二百餘萬外。未交尚有三百八十萬上下。均確有着落井無私挪之實在情形也交卸後迭奉文催原可移請劉道飭廨員分別押追自圖卸責然轉念各戶暫欠由於市面恐慌不過目前掉運不靈稍遲終歸有着故不忍便於個人而累大衆況滬上風潮迭起實因商業艱難欠道署者皆大戶殷商其致困之由實已將領道之欵分放各業機關一滯急切收取為難設因輾轉追呼釀成事故是欲卸肩而轉滋咎此則革道所不忍出也從前接收梁道交代均係各荘存摺仍須接續存放即如信大一家梁任已放至數十萬交代并無現銀亦無物業當時亦須接收今則情形不同更何敢以收存物業荘摺強商劉道然列憲維持商務體恤民艱當亦同鑒苦衷也革道身遭淪棄本不欲以口舌向人然緘口不言終慮眞情不達。至禀借洋欵三百五十萬一案。陸藩司覆查不實。昨已逐條申辯通禀郵呈計日可達總之此案有督憲六月奏准在先又有撫憲八月初二所奏蘇省商民疲敝市面恐慌借欵還債出於萬不得已一片則當日實情早蒙鈞鑒一切辦法既係始終符合斷非陸藩司所能顚倒黑白也肅電詳陳伏求垂察乃煌謹禀庚 
[紳董不允塡闊河岸]  
　　西鄉。李縱涇。岸旁道路狹窄滬北跑馬總會各西商以每日晨夕騎馬經過諸多危險擬將該岸暫行塡闊後仍開還禀由領事照會滬道札飭上海縣轉諭法華司賀二尹會同該處自治會各議員妥為集議茲聞各議員以該西商等雖請暫時塡闊允于明年三月將塡闊之處重行開還自為便利一時之計。惟查該河向不寬闊。若再將岸塡出。往來船隻。既多不便農田水利。亦有妨礙。因此均不贊成。昨已由二尹據情禀縣請田大令轉覆矣 
[關於荘號虧倒之批詞]  
　　滬道劉觀察批和康等禀云晋益升倒欠官商各欵事未清還蔡前道暫准熊石秋交保出外料理原期迅速起見乃該經理竟敢避匿不理逍遙事外仰會審官寶令即著保交案押追具報勿任玩延切切　又批陳沂禀云立豐虧倒之後股東劉長蔭輒藉洋行買辦延不料理殊屬不合惟裕寗被欠之項據稱在廨質對時許為如數償還仰法租界會審官聶丞立予傳案催令赶繳具報 
[信義儲蓄戶禀追存疑]  
　　信義銀行總理尹克昌倒欠官商巨欵及零星儲蓄曾經蔡前道墊欵先將儲蓄一項給發六成茲儲蓄戶謝芝蓀嚴蔭甫吳石泉王春泉汪忠信羅錦堂等七十八戶以尚有四成銀一千數百兩未有著落具禀商部督撫暨蘇藩滬道求請再行發還未知各憲能允准照辦否 
[洋人誑騙皮貨]  
　　昨有美國人某甲至小東門內乾泰源皮貨店 
 
 

Page 20

 
 
選購紫羔皮統二件海騾皮領四條當場簽字囑令跟送至匯中西旅館取銀該號即飭店司李某隨同送去詎至匯中門首該西人取貨入內從旁門走出李某久候不出入內詢問始知受騙當即投報部巡捕房請為查緝未知能弋獲否 
[訊結定貨紏葛案]  
　　過文俊陳竹賢魏耀江等控傳鴻昌不出定購麫粉一萬六千包迭經法公堂集訊判傳交保候查明華興公司等一切章程再行核斷在案茲經廨員查明過等雖向華興公司將貨定下轉定於傳現又另售於人亦有不合所請追償損失碍難辦理惟傳定貨之後遲延不出咎實難辭姑寬著罰銀一百四十兩充公完案 
[造報預算冊之愼重]  
　　城自治公所冬季議事會刻已將次議竣惟審查預算並釐訂欵目頗為繁密未易定案擬於初十日午後四時由議長邀集各議董到所再行會議詳細查訂以便造報 
城內 
[未能滿意]  
　　水菓雜貨同行印蘭生等前在浦灘起貨被三十六個黨頭目小鐵墩卽陳鳳林紏合羽黨多人把持爭奪致將行貨毆傷由印蘭生等將受傷人抬縣求驗奉准飭差往拘未獲由原告自行扭縣判將陳鳳林收押候究在案茲印蘭生等以小鐵墩陳鳳林係程子明黨之先鋒素來橫行不法今田大令祇令收押未予重究尚覺意氣難平已合具禀詞投遞道署上控矣 
[官事]  
　　新委江蘇撫標滬軍營幫帶拔補外委蔡肇春後哨哨官五品軍功陽國才　日到道禀見 
南市 
[香烟冒牌]  
　　滬北英美烟公司洋人偕同夥友至大東門外如意街口永泰烟店查出冒牌派律脫香烟當即報由工程局派探往傳店夥龔定華顧彩蘭到案訊據供稱此項香烟共在五盒曾出洋六元向盈泰麻袋店主陳生才買來不知假牌求恩明鑒判一併留候補提陳生才到案訊究 
[婢女待認]  
　　前日有一婢女年十二歲名阿秀隨其主人出外購物在途失散由八十八號巡士帶至工程局詰知該女原籍徽州餘語模糊判留候其主認領 
[車夫累脫]  
　　西區四十四號巡士前在尚文門外見有三人手持竹竿圖竊電線當場拘獲湯金泉一名解區後又續獲供出之事夫羅　榮（混名喇嘛僧）解至工程局訊供不認旋又提獲同黨王阿三（混名油炸檜阿三）由陳裁判提同質訊供認竊過五次由湯銷贓分用竹竿不知何人所棄羅非同黨求宥訊之湯仍一味抵賴判與王押候復訊嚴辦羅交保候示 
[追究薦保]  
　　北京輪船買辦粵人梁誠謙向居虹口上月間被包車夫陳正基誘領婢女名生意捲取金銀飾物約値二千餘金逃逸當時將陳尋獲扭控捕房因無憑證未予確理茲梁以事非無因且陳亦避匿遂投工程局控其薦保鄭鳴鳳鄭住西門外開設車寓當即提案訊供不知判交保候派探同往指是 
閘北 
[領回孫女]  
　　富陽人陳紹生之孫女寶珍被紅幫裁縫包景軒誘拐來滬由女之叔祖陳棟柱至四路分局告發訊押在案昨由紹生投案訴稱孫女寶珍父母雙亡由身撫養成人許字徐姓五月間被包拐來滬上請為提究當經黃正巡官質訊一過判女給紹生具領回籍包因在逃諭着二房東尋交到案再行訊辦 
[聚衆賭博]  
　　新閘橋路恒泰和醬園弄內郭老四所開之小茶館前晚紏人聚賭由四路分局巡士查獲徐嘉坤曹海寶及郭等三名解局昨經黃正巡官訊判徐曹各責二百板郭罰洋五元勒令交到在逃各賭徒再辦如違罰洋五元 
[引狼入室]  
　　張子榮前日與陸阿根互扭至四路分局控被陸誘拐其妻袁氏昨奉黃正巡官訊得陸係積竊所偷贓物均窩藏張處因與張妻通姦偕逃並在陸身畔搜出當票十餘張陸已供認復將袁氏提案訊供狡賴判三人分別還押候查 
[被累已久]  
　　高俊年史炳南二人昨將陳正榮扭至四路分局控稱陳前充法界巡捕由小的等報保後因陳逃逸致遭賠累洋四十元請追判陳交保按月拔還 
英租界 
[巡捕操練]  
　　英美總巡卜羅斯君昨日通諭各捕房中西各捕嗣後每逢禮拜三午後二時須在本捕房操場分別操演並排隊出外遊行一週 
[鴇妓爭執]  
　　鴇婦劉王氏前將買女孫小寶轉押於英華街四十一號門牌陶陳氏李陳氏合開之𨾤妓院內賣娼茲已期滿於前日往領因孫妓不愿再回以致爭執旋各扭入老閘捕房經捕頭詢悉前情飭將三鴇併送公廨收押孫妓暫留濟良所候解公堂訊核 
[車夫行兇]  
　　莫何氏昨乘馬長榮之車洋車至四馬路下車因爭論車資口角被馬行兇毆傷氏即鳴捕將馬拘入捕房押候解廨訊辦 
[警局𢎨贓]  
　　閘北巡警局昨派偵探孫駿發持片至總巡捕房聲請派探協往之西路某押店吊取竊贓捕頭准飭包探陸根山協往查吊 
[包探獲賊]  
　　洪阿榮昨因竊取河南路三百零四號馬房內衣物當被包探王梅生拘獲帶入捕房押候究辦 
[查獲賊贓]  
　　北京路東海里王姓家失竊狐皮袍一件昨由包探沈阿岳在西門外某當鋪内查獲原贓吊存捕房候認 
 [P美租界> 
[盜案又見]  
　　楊樹浦廿三保三圖胡家弄胡阿松家前晚被盜二十餘人明火執杖刦去現洋衣飾約値洋百餘元並傷阿松之弟全全左腿昨報捕房由捕頭飭派中西探往勘緝辦 
[小孩慘斃]  
　　培開爾路鄉民羅留根將住房地基賣於某洋商前日因拆缷房屋樑木坍下壓傷男孩羅和尚腦部旋即斃命報告捕房自願備棺收殮免予報驗捕头准之 
[鵲巢鳩占]  
　　鄭阿四強佔陳錫康之妻王氏　居唐山路昨陳尋見將氏領回詎鄭反投捕房誣告捕頭命赴公廨禀控 
[緝獲拐匪]  
　　住居蓬路之　炳生前至捕房報稱妻子俞氏　張順保拐逃前為　　昨由包探將張拘獲押候解廨訊究 
[扭獲逃妻]  
　　張德興之妻章氏背夫私逃昨日在途遇見被張扭控捕房轉送公廨押候訊辦 
[提回竊賊]  
　　小工曹發發子曹祥子黑炭六子等串竊怡和洋棧小土羽綢値洋數千元逃回江北昨由包探移提來滬押候究辦 
法租界 
[衹能關提]  
　　浙江德清縣人沈元芳前托魚行夥費桂林經手向衡泰魚行主張秋琴取得定洋五百元言明包辦鮮魚往來銷售後因中途悔議控奉公堂將費提案押交迄已日久未據父案原告以節近年關投案催追訊之費供已函追數次沈竟置之不理判費還押候備文關提沈到案訊辦 
[是否願賣]  
　　捕房昨將在某輪船上拘獲之簡狗王吳氏陳榮氏及小孩榮阿小等解至公堂請為復訊簡供阿小由兩氏為媒賣下續嗣身據呈電榮氏供阿小係崑山縣人伊父因孩多家貧無力顧養自願賣為人子託婦人為中是實質之阿小供詞相同判一併還押着邀阿小之父來案訊奪 
[截留小孩]  
　　粵婦陳三姑（即陳張氏）與胡友才王富口帶有男孩惠才桂東女孩東海等由漢口乘輪來滬預備返粵被探查見一併送廨訊究張氏供惠才桂東俱在漢口出錢買來有契為証胡供東海于三歲時買下為女今已七歲帶回原籍是實王供隨張氏來滬游玩判氏等交保各孩發堂候查明再核 
[拐匿小孩]  
　　某包探查知龍耀初專事販賣小孩近又唆令楊長松在八仙橋垃圾橋等處拐得男孩阿毛等　口藏匿圖販爰即前往一併拘入捕房轉解公堂請究楊供買由龍耀初囑往誘拐訊之龍言語支吾判龍楊收押兩孩發堂候再訊核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護桂撫魏景桐奏裁撤冗員以節糜費摺]  
　　奏為請裁冗員以節糜費恭摺時具陳仰祈聖鑒事竊查前承准總司核定官制王大臣咨行續訂直省官制通則飭令分年逐漸推行一省之中何處宜先何處宜緩體察情形斟酌辦理等因當經前撫臣張鳴岐督同三司詳加體察請將柳州府通判鬰林州州判布經歷按經歷各府經知事各土州土縣所設州同州判吏目典史龍勝廳之龍勝巡檢等三十缺先行裁撤開列清單奏奉硃批該衙門議奏欽此經憲政編查館王大臣會同吏部度支部議准一律裁撤所有裁缺各員歸於裁缺即用班內照例請補具摺覆奏欽奉諭旨著依議欽此欽遵在案臣維續訂官制通則飭令逐漸推行自應隨時察看辦理茲查有平樂府鐘山通判潯州府木梓通判太平思順道庫大使按察司司獄桂林府司獄前撫臣業於奏報酌定文職各官公費辦法摺內陳明應裁以節糜費另案核辦臣現於藩司本任會同提學使李翰芬提法使王芝祥逐加查核平樂府鐘山通判潯州府木梓通判常駐府城俱屬閒曹太平思順道庫大使一缺先因該道兼鎭南關監督征收稅項請設道庫大使主守庫藏詎自設關以來收數尚不敷支庫無存欵該大使已成虛設其按察司及桂林府各司獄現値省城模範司獄已將成立該司獄均無職守之可言以上通判庫大使司獄共五缺擬請截至宣統二年十二月底止一律裁撤會詳請奏前來相應請旨遵行如蒙俞允卽當欽遵飭將裁缺各員撤回另候差委歸於裁缺即用班補用孤缺無缺之員並准照例借補節存廉俸等項儘數撥入文職各官公費項下報銷再南關以後征稅暢旺庫儲收支需員擬如臨桂縣丞兼鹽道庫使之例委龍州廳照磨就近兼管合併陳明是否有當理合會同兼署兩廣總督臣增祺恭摺具陳伏乞皇上聖鑒訓示謹奏 
專件 
[江蘇敎育總會陳請資政院修改小學章程草案（續）]  
 
　　第四章　設備　第二十二條　小學堂當備屋舍器具及體操場場　第二十三條　小學堂所備屋舍器具及體操場該學堂不得任意出借（說明）小學堂為實施普通敎育重要之地故該堂所備屋舍器具及體操場除關於小學敎育事情外主持校務者不得任意出借以免雜杳　第二十四條小學堂設備之標準另訂細則 
 
　　第五章　就學　第二十五條凡兒童自滿足六周歲之明日至滿足十四周歲止為學齡（說明）學齡即兒童就學之年齡也欲定就學年齡當先考察兒童之體力能否修學凡兒童身心之發達因氣候風土而有遲早之差吾國兒童以滿足六歲入學為適當故定滿足六歲以後至滿足十四歲之八年間為學齡兒童既達學齡後以最初學年為就學之以始期以初等小學堂畢業時為就學義務之終期（說明）兒童甫達學齡之日如非在學期之初（正月）未便中途入學故以達學齡後之最初學年為就學之始期而義務敎育之終期以修畢初等小學之敎科為度不限年期　學齡兒童保護者自兒童就學之始期至於終期須負兒童就學之義務（說明）學齡兒童保護者指兒童之父或其他尊屬而言保護者自兒童滿足六歲至滿足十四歲之八年間須擔負使兒童修畢初等小學堂敎科之義務兒童既過十四歲則保護者之義務消滅蓋年齡既長不宜入初等小學堂雖此時力能就學亦在補助敎育之列而不視為保護者之義務也　第二十六條凡學齡兒童如有心疾或廢疾不能就學者城鎭總董或鄉董受監督官廳認可後得免除其保護者之義務學齡兒童因病或發育不完全雖已達就學之始期尚不能就學者城鎭總董或鄉董受監督官廳認可後得暫延其就學之期城鎭總董或鄉董認明學齡兒童保護者因極貧不能使其兒童就學時亦得援用前二項之例第二十七條凡城鎭鄉所設之初等小學堂不敷學齡兒童之就學未經添設時得暫免學齡兒童保護者之義務（說明）右二條係對於學齡兒童保護者定變通之辦法惟第二十六條之變通辦法必經嚴重之檢查方能允准　第二十八條凡學齡兒童未畢業於初等小學堂如有兼習農工商事或受傭雇時其主管者不得妨礙其就學（說明）學齡兒童保護者既有使兒童就學之義務即有強制兒童就學之權利因此學齡兒童亦有受敎育之義務與權利故保護者於兒童之義務敎育期中如因家貧而學習農工商事或為傭雇時其主管者均不得妨礙兒童之就學本條就原則上解釋之凡學齡兒童未修畢初等小學堂之敎科不得兼習農工商或受雇其不得已而兼習農工商或受雇者主管者對於學齡兒童自不應妨礙其義務也　第二十九條凡學齡兒童保護者不得以兒童在家庭或私塾修業視為已盡兒童就學之義務但家庭或私塾所授敎科如合於初等小學堂之定章經城鎭總董或鄉董受監督官廳認可者不在此限（說明）就學義務指修習初等小學堂規定之敎科而言家庭或私塾所授之敎科未合定章者不得以此塞責　第三十條凡兒童未達學齡者不得入小學堂（說明）兒童未達學齡而遽使入學足以損害其身心之發達且學堂之管理亦多不便故禁之　第三十一條凡小學堂長遇兒童有傳染病或認明其將發現時又性行不良有妨他兒童之敎育者得暫令其離堂（說明）傳染病指天痘瘡疥喉痧疹子鼠疫及赤痢霍亂傷寒症等而言兒童本身罹此病或其家族罹此病均有傳染之虞又性行不良之兒童恐他兒受其惡感化故小學堂長對於此兩種兒童均得命其暫時停學俟痊愈或改良後再行到堂 
　　第六章　職員　　第三十二條凡敎授小學堂之敎科者為本科正敎員其限於圖畫唱歌體操手工裁縫英語及農業商業之一科目或數科目者為專科正敎員助本科正敎員之職務者為副敎員　　第三十三條凡小學堂敎員須受有檢定文憑檢定小學堂敎員另訂細則（說明）小學敎員為兒童之模範必其學術品行有師表之確證方准充當檢定文憑即證明其有小學敎員之資格也　　第三十四條凡遇本地方小學堂敎員不敷時得以未受檢定文憑者為代用敎員代用敎員另訂細則（說 
 
 

Page 27

 
 
明）小學敎員以受有檢定文憑者為原則但我國現情恐各地方之小學堂不能無敎員缺乏之虞故酌量變通暫准未受檢定文憑者為代用敎員　　第三十五條小學堂長以該堂本科正敎員兼任之（說明）堂長有統轄全校事務之責除有敎授之智識技能外須兼有辦事才故堂長之職不問資格之深淺不問修俸之多寡祗以有本科正敎員之資格者為限　　第三十六條官立小學堂長之作用及辭職由該管官廳定之第三十七條公立小學堂長之任用及辭職由城鎭總董或鄉董定之并經議事會之認可（說明）小學堂長其任最尊其責最重凡任用與辭職均宜愼重若輕易任用而輕易辭退殊非優待之道故官立學堂由官主持公立學堂由地方自治圑體主持　　第三十八條小學堂敎員之任用及辭職　由該堂長定之官立者須呈明該管官廳公立者須報明城鎭總董或鄉董　　第三十九條小學堂各項管理員均以該堂敎員兼任之（說明）不明敎育者決不能管理學生故管理員即以敎員兼任　第四十條小學堂敎員之俸給及其他給與之標準另訂細則小學堂敎員之俸給及其他給與官立者由該管官廳公立者由自治公所議事會各依據細則所定之標準而酌定之　　第四十一條小學堂長及敎員之職務并其服務及進退細則均另訂（說明）小學堂長及敎員掌理國家敎育事務含有公職性質其責任至為重大故其職務服務及進退均另訂細則俾操進退之權者出以愼重在敎員亦自知責任之重大而專心誠意以服從職務也（未完） 
小說 
[軍情小說湘纍怨（七）]  
　　以前東晋和南宋。所以能夠偏安半壁。都是倚仗著荊襄兩鎭。總扼上游北漢和金人。不能夠懸軍飛渡。方才能安然無事。坐守長江。三國時。吳國雖然據着荊襄之險。那安徽合肥。却還是魏國的地界。所以魏國未即滅吳。者因蜀漢諸葛亮六出。祁山姜維九伐中原。西顧不暇。不能東征。後來蜀漢既亡。吳國即滅。這是長江天險東西兩處。要路的憑證。就是我們本朝平西。王吳三柱謀反。聲勢甚盛。却止占踞了長沙岳州一帶。岳州以東都不能得志。畢竟大事業不成。不能出洞庭湖一步。後來髪。逆倡亂。屢陷武昌。賊氛猖獗。當武昌沒有克復的時候。官軍屢戰屢敗。莫可如何。直至胡文忠公克復了武昌漢口。練兵儲餉。方才能直搗賊穴。收復金陵。再說起近年革命黨人的舉動來。那一年萍醴之亂。想要先在湖南醴陵起事乘勢據了瀏陽萍鄉一帶。進取長沙岳州。進則牽動武漢的大勢東南震動退則可以由常德府一帶侵入四川成一個割據的局面。再有那一年安徽徐錫麟作亂便想要先據安慶蕪湖一帶再從西路聯合武漢一帶的革黨分道起事劃據長江。先定了南北分治的大勢再想進取京城水路由渤海直走天津陸路由河南山東直取通州就著那水陸兩路的地勢看起來主意也未嘗不是布置也未嘗不善但是他們那班革命黨人都是只知其一不知其二以前海道沒有通航的時候東南五省的地勢自然以長江為最險長江的上下游隘口自然是武岳和安慶為最要岳州有洞庭湖。武昌有漢水做了個節制長江的機關安慶有大龍山三面據險。做了個扼守長江的要隘只要占踞了這幾處地方長江一帶的口岸。不愁不是他們的囊中物。只拘守著前代用兵的成法把這幾處地方都當作個必爭之地。那裡曉得時代既古今各異形勢又今昔不同如今的時候我們中國的地勢最緊要的是沿海的口岸。不是內地的長江更兼我們中國如今雖然沒有軍戰　艦那二等的巡洋艦却還狠有幾號。就算那班革命黨人把一條長江全個兒的都占踞了去中國政府只要調遣幾號巡洋鐵甲船從吳淞口大寬轉進來迎頭截擊那班革命黨人死踞了這一條長江有什麽用處。況且革命黨起事的時候那裡能一霎時就把這一條長江蟠據起來就算上游武岳下游安慶都得了手東西呼應中國政府只要調發了長江水師和革命黨在水中追逐慢慢的再把巡洋艦兜截他的去路到了那個時候那些革命黨人縱有三頭六臂只怕也未必施展得來怪不得那班譏笑革黨的人。說我們中國的革命黨不是革國家的命是專革自已的命的要想革命沒有革成一個個把自巳的性命都革掉了 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
