# 1894 - 250 - 4907685

 

Page 1

 
 
[附送廣益善堂安懐捐册] [  申報館主人啓]  
　　滬北廣益善堂常年廣行善舉久已有口皆碑兹以安懐捐册囑本館於今日隨報附送諸君子各有安老懐少之本善機所觸義粟頻頒俾顚連無告之人咸登壽域此則本館所代爲默禱者耳 
[聲明漢口售報處] [  申報館主人啓]  
　　在漢口經售本報之人自八月十六日起另換新手經理賜閱本報者請向漢口黃陂街太平菴口江左漢記石印書局購取可也此布 
[招請漢口訪事人] [  申報館主人啓]  
　　本館欲請一諳練穏妥之人在漢口採訪時事如願俯就望先繕見聞數則並書明姓名住址以便擇定後專　奉訂如不合意慨不作答以歸隨便此布 
[論海軍當廣儲人才]  
　　海軍之設創議於豐順丁雨生中丞而成於合肥李爵相於時余早備論其事特仍承水師之名而未攺海軍之號耳議謂宜購置鐵甲製造兵輪預制魚雷水雷以禦敵船火礮宜巨而不宜多首尾各一兩旁之礮或二或四皆須地步空闊得以上下左右施放便捷異常上有鐵製活砲臺旋轉自如以利於繫而亦可避敵人之繫我至於兩船旣近則宜設　鎗而莫要於機器連環砲可以層出不窮制敵死命船旁置砲之處最宜寛廣則斜繫側繫無不應手船底必張漁竊使敵之魚雷水雷技無所施鐵甲之製創自美洲南北之戰其時船頭置有犀利之鐵桿以撞敵船無不立糜於是歐洲各國得其法而倣效之精益加精幾於可伏於水底而自能行駛至於今奇詭不測幾莫與京船中之砲宜用一律所有彈樂必與砲相配輕重大小若干其至遠近若干測童度數咸有定準平時旣已諳習斯臨事何至含皇若根砵蚊子船則可相輔而行或近瀕海而用之者也夫船堅矣宜有駕駛之人砲利矣宜有施放之人船中之兵亦宜選精卒勁旅則緩急可恃由是言之海軍人材可不亟講哉英國海軍雄於天下甲於歐洲雖以王子之貴其始亦僅作舵工習勞服役猱升桅上不憚艱險旣久試之曰能乃加拔攉其得升爲水師提督者必其使捷精猛迥異尋常歴試艱危屢經勞勩而後任之者也蓋用人若斯之其難其愼也英國之所謂資格者必也程材譞最具有實功實效然後可得初非若庸祿取容因循嵗月按班叙次以馴至於高官厚祿也夫使果以資格用人閱事旣多遇事能審或尚不失爲歴練老成冀可鮮致僨事其間尤甚者或以奔競夤緣入矣或以趨承鑽剌得矣或以諂媚便辟升矣或以苞苴賄賂進矣不知管篤者全船性命之所繫也統帶者全軍勝敗之所關也豈可使漫然無知之人當此重任哉是以利器重物委之於敵也今欲廣儲人材宜先在沿海地方多設水師學堂延聘西國著名員弁訓練教導其次另設舵工水手館遴選壯健巧捷明敏樸誠者入而肄習其藝旣成乃得入船行駛俾一船之人毋得以濫竽充數昔年豐順丁中丞奏請以中國學生願習西人學藝者出洋肄業甚盛舉也意美法良毋逾於此始遣百二十人先詣美國原議將來源源遣往學成以備簡用方擬擴充規模凡英法德俄皆所取材諸美衆長兼收並蓄不謂吳子登太史旣爲督教以出洋學生漸染洋人積習已深堅請撤回永行停止事沮於獨斷功廢於垂成聞者輙爲扼腕卒之馬江一戰揚武兵輪獨還砲轟擊戕其酋帥孤拔此以軍法言之雖敗猶宜賞也乃聞其時當軸者僅畀以鷹餅三格作歸計揮之使去曰此間無所用汝矣事後亦不聞有人爲之表彰登諸薦牘者同時出洋學生有偕在兵輪者皆願出於一擊見危授命絶脰捐軀見大敵而不驚臨大難而弗避此其成仁盡義爲何如事後亦未聞有爲之議恤者此眞可爲痛哭流涕長太息者也子登太史之所諸染洋人積習者乃能如此而問所謂讀書談道慷慨言兵或以理學自詡或以經濟自豪逮乎臨事畏葸見敵遁逃卒至身敗名裂淸夜自思有不自媿乎所言彼此相較其優劣爲何如迹子登之欲撤出洋學生其心乃私而非公彼與丁中丞積不相能欲乘此一節以敗乃公事而并以快其私忿置國事於不顧此其居心豈尚堪問卽如今時濟遠兵陯中奮不顧身發砲擊敵而同日併命者亦學生也林開臣亦係出洋游學之學生所統僅一廣乙小兵輪耳而臨危出奇猶能制敵之死命廣乙爲鐵脅輪船兩旁近船首處有鐵稈甚堅銳擊撞敵船正足盡其能事非開臣能熟悉船之情形瞻張力勇安克收其效哉由是觀之出洋學生之心忠義舊發果何負於國家也哉使出洋肄業之學生接踵前往至今弗絶必有人材出於其間乃坐廢於庸流忮刻之一言亦獨何哉嗚呼庸擢異黜關茸者進而奇傑者退矣邪佞者來而正直者去矣此時事之所以不可問也雖然及今而儲人材猶未晚也文試宜益以象緯輿圖歴算格致經濟韜略武試宜攺槍砲製造武備營壘陣圖兵法沿海旣有水師學堂其上更設武備院凡肄習水陸兵法者皆得擇尤選入焉三年必加考試其得列前茅在優等者宜拔置戎行歴試材能則命以官有事先備驅使果能衝鋒折銳則不次搉用不以資格限也所以鼓勵之而作其氣也爲上者果能有功必賞有過必罰平其心以待天下之人材寵異及乎寒畯搜羅盡於草野而人材安有不奮者哉嗚呼豈獨一海軍也哉 
[本館接奉電音]  
　　昨由京友電傳上諭二道敬謹譯登○八月十一日奉上諭御史端良奏請將革員驅令回籍以免貽誤事機等語革員張佩綸獲咎甚重事千發遣釋回後又在李鴻章署中以干預公事屢招物議實屬不安本分著李鴻章卽行驅令回籍毋許逗留欽此同日奉上諭據笞理神機營王大臣奏道員春順等呈請效力軍前據情代奏等諸道員春順侯選員外耶壽山三等侍衛貴權藍翎侍衛貴稱均著發交伊克　阿軍營差遣委用欽此 
[電傳山東鄉試首塲題]  
　　首題子曰何哉爾所謂達者至在家必達二題今夫山一卷石之多三題樂天者保天下詩題賦得湖水平隨水面長得平字五言八韵 
[電傳江西鄉試首塲題]  
　　首題父母在不遠遊遥必有方二題萬物並育而不相害三題權然後知輕重度然後知長短物皆然詩題賦得横空盤硬語得盤字五言八韵 
[電傳甘肅鄉試自塲題]  
　　首題吾聞其語矣至吾聞其語矣二題遠之則有望兩句三題放勳曰勞之來之至聖人之憂民如此詩題賦得黃河落天接東海得東字五言八韵 
[電傳陜西鄉試首塲題]  
　　首題子張曰何謂惠而不費至斯不亦威而不猛乎二題宜民宜人受祿于天保佑命之三題所謂西伯善養老者至使養其老詩題賦得石作蓮花雲作臺得臺字五言八韵 
 
 

Page 2

 
 
[電傳雲南鄉試首場題]  
　　首題子適衛冉有僕子曰庶矣哉至又何加焉曰教之二題或困而知之及其知之一也三題商賈皆欲藏於王之市行旅皆欲出於王之塗詩題賦得澄湖秋浸四垂碧得秋字五言八韵 
[電傳貴州鄉試首塲題]  
　　首題東里子產潤色之或問子產子曰惠人也二題爲能經綸天下之大經立天下之大本三題至於日至之時皆熟矣詩題賦得楓葉秋連萬樹霞得霞字五言八韵 
[電傳四川鄉試首塲題]  
　　首題子曰文莫吾猶人也一章二題脩身也九句三題爲巨室至能勝其任矣詩題賦得南條山到蜀江初得條字五言八韵 
[液柳秋蟬]  
　　上月二十八日之晨總理衙門連接北洋諸處電報五件飛齎至海呈奏所報何事外間無從得聞相傳因倭事云○是日樞臣恭備召見業將應陳應辦各事奏達退出値廬忽又傳旨召入垂詢事宜迨散値出海報時鐘已逾三點矣○火藥局庫監督等員近奉堂諭將火藥轟藥火繩鉛丸等軍需曁硫磺硝炭一切實存數目查明開造細册限卽日呈明○吏中爲示傳事所有七月分月官知縣湯坤周頌聲等三員相應傅令於七月二十八日黎明赴上諭館考試畢偕同巡檢徐本植並補行騐看巡檢孫德耀等於辰刻赴午門前聽候點名騐看再湯坤孫德耀二員應令取具同鄉京官印結識認毋違○某大臣奏請自親郡王以下文武三品大員以上應支俸銀暫行停給一年撥備海疆軍餉未卜聖意如何也○禮部爲知照事祠祭司案呈本部具奏八月二十七日先師孔子聖誕此一日虔誠齋戒禁止屠宰不理刑名照常辦事等因奉旨知道了欽此欽遵到部相應知照各衙門一體遵照○兵部爲咨行事現出有多羅貝勒載門上司儀長一缺應照例咨取上三旗各項人員會同揀選相應咨行各衙門卽於四五品人員内擇其老成持重堪資表率者於三日内保送過部以憑辦理○鴻臚寺行文户部所有本寺應支本年秋委吏役津貼銀一百五十兩請希貴部速爲照支傳領等因刻下户部尚未定期開放也○七月二十六日爲多羅端郡王載漪千秋弧誕在廷王大臣躬往祝釐者實繁有徒車馬輿從爛其盈門○荆州將軍祥軍帥亨遵旨隨班祝嘏業於七月二十五日隨帶人員進京循例暫假梵宇歇宿繕具安摺緑頭簽於二十六夜子時專弁齎往西苑門交奏事官呈遞迨寅刻軍帥趨詣西苑門於九卿房小憇候旨旋由軍機處發出傳單祥亨頭起入見軍帥遵卽步入西苑上御勤政殿垂詢楚北要情曁滿營戎務軍帥據實縷陳宸聽畢退下謁見樞臣小叙寒暄卽步出西苑乘輿遄歸東長安街故宅○八月十五日崇上皇太后徽號先於十三日分遣親王或郡王讀文告祭天地宗社以崇鉅典太常寺將宗人府送到親郡王銜名開列請派七月二十七日奉硃筆圈　和碩睿親王魁斌和碩莊親王載勛和碩怡親王溥靜親王銜多羅克勤郡王晉祺欽此欽遵卽由太常寺恭錄諭旨行知宗人府轉行遵照○近日糧價甚昂因生意諸形减色他項銀價與前三月不相上下長安大不易居古語信不虛乎 
[逼立新約]  
　　東京十一日發來電報云日本於七月廿六日與高麗議立新約係日本公使大鳥圭介與高麗外部大臣所立約内大略載高麗歸日本保護中國在高之兵當由日兵與之抵禦日本所有之事高麗亦應帮助日本與高麗互相保護兩國俱有裨益刻下日本與中國爲高麗事自有日本發兵辦理高麗不必出兵惟須供給軍中食物且每事須助日兵以便易於從事俟日本與中國戰事旣畢立約和好則現與高麗所立之約作爲罷論此電自東京遞來觀其用意無非欲令高麗供給軍中食物耳黔驢之技固巳窮矣末叚謂日後與中國和好此約卽作罷論尤堪發一大噱 
[倭主離京]  
　　昨日長崎發來電信云日本國皇與宰相兵部水師部各大臣定於本月十四日赴廣島以便調度戎機將來日本國皇尚須親至高麗添調之兵擬以十餘萬爲額按此電來自長崎固不問而知爲虛聲恫嚇卽有此事無非因倭兵在高屢敗故忿而出此作孤注之一擲也惟蜂蠆有毒困獸猶鬥中國可不厚集兵力以制其死命哉 
[妄言可笑]  
　　厦門西人來信登諸西字報言華官在厦門地方調兵許多赴臺灣防守各兵手中多携長竿上承以瓜並無軍械其意蓋笑華兵之不足用也不知中國軍制兵士之外例有長夫爲隨營執役之用西人所見想係長夫乃欲以此妄騰訾議是眞不辨菽麥者矣 
[請纓氣壯]  
　　福建琛航兵輪大副石文銘千戎係學生出身在船襄理有年深資得力上游咸器重之兹因倭宼猖狂慨然有翦滅之心日前投禀督轅乞咨赴天津投効海軍充當前敵按千戎精於駕駛前曾隨使四國通曉洋務爲海軍不可多得之員倘蒙授以事權斷不致逍遥河上效穿黃馬褂戴孔雀翎者之所爲也 
[閩中火警]  
　　福州南關外洋中亭鄉間某甲家於本月初五晚不戒於火幸鄉人甚衆急起救援將附近之屋拆毁回祿神不得飛越雷池一步僅燬房屋十餘家 
[文宗起節]  
　　江蘇學憲溥大宗師於初八日拜會在城文武各官初九日飭號房持片遍辭各學教官初十日未刻排道出城文武各官均在漢西門碼頭恭送宗師一一辭謝時交申正登舟解纜望江陰進發 
[江南首塲紀事]  
　　江南文闈發給號軍衣牌擁擠不堪有一老者脫落一鞋俯身拾取後面之人蜂擁而上將老者踏傷是夜卽赴脩文之召非所謂考終命歟○今科應試人數較之上科約廇七折緣天氣過熱疫氣過甚稍知自憂者甘作門外漢不敢隨羣农隊以希兾不可必得之科名也○初八日寅初開點未正業已點竣毫不擠軋帶病進塲者實繁有徒又有進塲之後支持不住復行出塲者監臨吳宗師體恤士子令將大門暫緩局閉以便病者得以從容而出竟有數人病莫能興任號軍草草收拾考具悞將試卷裝入考籃一并携出塲外者吳宗師亦不予深究體恤士子可謂無微不至矣 
[顯有奸情]  
　　無湖來信云本月初八日淸晨江永輪船下水行抵蕪湖有僧人三名由九江附輪而至一名浣淸一名宗訓一名一心年約三十左右口操德化土音先一日傍晚九江有魏理加者發電來蕪與僧云江永搭客浣淸和尚我一個月去外國千萬務必回來要你去外國等語電局譯出頗滋疑竇因電詢九局魏是華人抑洋人旋接覆電謂係洋人遂於次晨該輪抵埠時違足遞送該僧接閱後因給送信人酒貲爭較多寡斷斷不已電信被查輪委員從旁覷見以僧人何得有去外國之事疑係倭奸僞扮立卽拘獲解送保　總局經饒芷香剌史升座研究據稱向在九江小南門内舍利寺焚修此次往鎭江某山進香訊以該洋人與汝何交竟用電信囑汝同去外國究竟作何勾當答稱與該洋人素不認識剌史以旣通電信豈有尚不認識这理顯有奸慝情事僧仍執定不識搜其身畔並脚籃包袱尚無奸細憑據遂暫交地保小心盾守俟禀明道憲再行嚴鞽旋聞地保將僧帶往三元各棧候訊並悉僧已發信由某信局寄至九江馬王坡方永成錢店内傅老先生收啓云請傅代邀地古紳耆聨名公禀德化縣保其確爲善良並代移文來蕪請卽釋放云云嘻以一秃　而與洋人私通迨至盤詰又稱不識如果不識何以電信送至立卽收閱且又何以給酒貲與送信人種種支離顯有非常奸懇再察其電中　氣中途邀截同去外國更見其非無因而至近日蕪湖道袁觀察訪拿奸宄雷厲風行吾知必將澈底根究以後如何俟訪明續報 
[瀛眷淹留]  
　　福州將軍希侯帥薨逝後閩人士無不同聲悲悼身後宦囊蕭瑟淸風亮節冠絶一時其眷屬現尚在閩恭侯恩綸至閩 
 
 

Page 3

 
 
開吊及運柩回旗日期尚未擇定也 
[主試入闈]  
　　福建主考文鄒二星使於本月初一日到閩文武各官皆至西關外五里亭迎接叩請聖安畢行賓主禮略叙寒暄二星使卽登輿入城直抵皇華館將重門封閉以嚴關防循舊章也初六日譚文師在督署大堂設宴委員待帖片請二星使曁代辦監臨王學使以光令典約八點鐘許二星使聨轡而至王學使及現任藩可黃澤臣方伯升署臬司陳展堂廉訪調署糧道楊芝僊觀察鹽道龍仁陔觀察監試候補道葉伯銘觀察及府廰縣十二房官次第鳴騶戾止俄而設席星使制軍監臨監試在大堂正面分席而坐司道各官在堂之兩旁設席對坐十二房官雖設席惟虛坐而已及宴畢二星使監臨告退各官亦相率離坐制軍邀二星使監臨入客廰茗談片刻卽乘顯輿與各簾官入闡至龍門口時輿夫行步如飛俗謂之搶龍門閩人扶老携幼夾道縱觀如册如海 
[匡廬紀勝]  
　　初一日俗傳爲許眞君誕辰城内洪都會館南昌帮紳商皆衣冠致祭并召福勝班演劇凡八邑之在潯僑寓者少長咸集以聨梓誼初二日　未黎明關道誠觀察總鎭周軍閂郡伯崇太守江防廰盛司馬德化縣薛大令經廰黃叅軍捕廰嚴少尉及府縣學廣文三營將官傅協戎丁遊戎楊都戎藩守戎水師守備王守戎等均赴文昌宮致祭初三日黎明祭先師孔子雍雍肅肅誠盛典也○江西主考陸孟兩星使奉　命南下遵陸䟎程於七月廿八日午刻渡江抵潯江撫德中丞所委赴潯迎接之巡捕王鳴軒二尹徐芷馨少尹及德化縣辭俊甫大令均過江迎接關道誠觀察總鎭周軍門率領府廰營縣曁印委各員咸至九華門外江于恭迓鎭標各營列隊燃砲聲震汲濤二星使入城在貢院内暫駐一宵次晨晉省各官仍恭送如儀○前任彭澤縣調署德化縣羅少垣明府廣煦在任二年民情愛戴上憲知其才調補鄱陽縣飭先署高安所至皆有循聲上朋交卸高篆畢於十八日履鄱陽任○入秋以後酷熱異常寒暑表升至百度時有中暑猝斃者南門灣澹泉别墅某甲前挽十點鐘時依然無恙次晨猝斃又有西門外後街胡新茂鞭爆店主中熱驟斃其妻率女與媳送葬媳又斃於東門外道傍女則舁回救治得以保全此外行路公斃者日有所聞大碼頭一帶居民相與醵金召集黃冠羽衣在關帝廟建設平安醮自十二日起至十八日竣事七月廿七日西關外龍王廟旁有年登大衍之某甲納凉假寐跌入江中無從施救義渡局倩人將屍撈起施棺殮埋親人認領　 
[示禁引水]  
　　欽命花翎二品銜江西分巡廣饒九南兵備道督理九江關稅務兼管窰廠事通商事宜軍功加三級紀錄十次誠爲出示曉諭事光緒二十年七月十九日奉欽差大臣辦理通商事務兩江總督部堂劉札開光緒二十年七月十三日准兵部火票遞到總理各國事務衙門咨照得各口設立引水人役原因各國立約通商船隻往來得以暢行無阻現在中日兩國失和通商條約業經廢棄各口引水人等自不得再爲該國船隻雇用致碍各口防守機宜溯查光緒十年口法有事之際英國引水密且盧等二名德國引水烏利子等二名義國引水張新一名私受法國雇倩經本衙門查知照會德國英國義國各駐京大臣轉飭查拿照例懲治與其事後嚴懲何如先期申儆爲此咨行貴大臣電飭各關道立刻示禁各該口引水人等不准再爲日本雇用如違禁令係華人由各該關道自行治罪係洋人送交領事官懲辦均將引水執照撤銷永不再給除札行總稅務司轉飭各口稅務司并分咨北洋大臣轉飭各關道一體查禁外相應咨行貴大臣查照可也等因到本大臣承准此除咨行处合行札飭札到該關道卽便遵照妥爲出示曉諭等因奉此除嚴密訪拿外合行出示曉諭爲此示仰華洋引水人等知悉爾等須知中日兩國現已失和自示之後不得再爲日本船隻雇用引水倘敢故違立卽嚴行分别懲治并將引水執照撤銷永不再給爾等須知身家爲重愼勿自貽伊戚其各凛遵毋違特示 
[政令一新]  
　　閩督譚文帥自接綰軍符後大加整頓海關各口供役之人多有更動并有一二口委候補人員前往辦理者 
[礦務重興]  
　　池州府流波磯煤礦前因虧折巨本無力支持經大憲咨部封閉業已數載惟尚積欠蕪關稅課一千餘兩屢催未繳今夏袁觀察特委幹員前往提追該故董之子楊蘭熙勒繳旋據禀稱自願將礦局機器變價呈繳以期了案前已疉綴報端兹聞有人察得該處礦苗頗旺而且機器廠屋規模悉備但得貲本開採自必有利可獲因糾約同志數輩先籌巨欵代繳舊欠關鈔隨將楊蘭熙保出合力布置一面仿照外洋公司售賣股票擬先核定每股百兩並規定章程尅日開辦在事諸君已臚陳節略遞禀道轅並呈期票一紙限本月二十二日兌繳現銀一千四百餘兩以結前案當蒙袁觀察批以成竹在胸則啓天地自然之利裕課通商固爲本道所樂觀其成候仰貴池縣揭封准予試辦仍候申詳南洋大臣批示給諭遵辦然則繼往開來卽在指顧間矣 
[補述珠江災况]  
　　廣東榖埠火災並已兩登於報兹悉是處爲烟花之淵藪慺船霧集畫舫雲連璧月瓊枝朝朝夜夜其中妓船分上中下三檔每檔約百數十艘極大者高至數丈分列兩層内有酒廰住房燕燕鶯鶯成羣結隊身入其内者不啻神仙中人莫不心醉魂消樂而忘返下檔有一蘇洋雜貨店設於船上以便各妓花粉之需七月三十晚時方五鼓因火油燈跌墮突兆焚如時適西風怒號火藉風威益覺轟轟烈烈各船皆用鐵鍊鎭繫不能動移只得任其延燒頃刻之間三檔各船盡皆著火紅光萬丈上燭雲霄船中人無路逃生遥望海上小船前來拯救而火勢猛烈各絡皆不敢近前間有冐險來援者而船小人多亦遭沉溺故不死於火而死於水者往往有之男啼女哭之聲慘難入耳岸上水龍數十架排列河漘無奈一水盈盈艱於灌救惟有望洋興歎目擊心傷而已翌日男女屍該漂流滿海類皆焦頭爛額且有赤條條不掛一絲者慘酷情形雖鐵石之人見之亦當下淚聞妓女之焚斃者約二三百人狎客及婢僕等人亦有六七百之詣誠非常巨災也樂極生悲其斯之謂乎 
[本埠官塲紀事]  
　　上海縣黃大令聞四川臬司唐廉訪晉京祝嘏道出滬江不日可至遂飭辦差人役在招商局馬人役在招商局馬頭伺候迓○蘇臬陳廉訪不日蒞滬上海縣黃大令卽飭辦差人役在蘇州河官馬頭准備迎迓 
[會哨紀事]  
　　滬城民圑各局逢一齊集縣署會哨此已屢紀報章前晚又逢會哨之期大堂上陳設齊整八點半鐘果育堂一隊先到嗣後各局陸續到來惟二十二鋪最遲十六鋪未到各董列坐茗談圑勇站立伺候上海縣黃大令適赴道轅禀陳要公兼訊倭奸因委縣丞呂慶堂二尹與各董逐一相見有頃同仁輔元堂總董曹君寄耘領隊前導各董相繼而出仍在天井繞行一匝排隊而出各隊隨之呂二尹送别回署各隊到太平街分散 
[密訊倭奸]  
　　倭奸福源林平楠呐友次郎二名前由美領事送交道轅黃觀察略訊後發縣看管黃大令飭在西花廰暫爲看守派差役四名護勇四名小心照料飲食供待亦不菲薄前日將晚黃大令飭原差薛貴帶楠呐友次郎至道署由關道憲黃觀察升座訊供黃大令及繙譯劉太守在旁陪審至十二點鐘黃大令始行帶回縣署仍在西花廰看守至會訊情莆以關防甚密無從探訪姑紀其大略如此 
[安揷高人]  
　　高麗人金增國金仁貴在揚州販賣人參地方官以現當中日搆釁之際不可不加意防閑派差按站押解於　日到申投文上海縣請爲安揷經値日差禀明黃大令飭暫行看管妥籌安揷 
[潛逃被獲續述]  
　　昨報潛逃被獲一則查金長春係朝鮮人仿效華人服式與倭人爲伍由英公廨逮案送縣黃大令提訊之下金操朝鮮音難以取供大令飭交差看管俟有知朝鮮語者再行研訊金在客棧時常吵閙不肯安居前日黎明拔關而出東張西望意欲奔逃被對門民圑局獲住棧主原差帮同扭回嚴加管束擬禀　黃大令核奪 
 
 

Page 4

 
 
[英界公堂瑣案]  
　　昨日禮拜二應由美副領事易猛士君蒞廨會訊因易君另有要公不及蒞廨所有各案由宋通各案由宋通剌獨判○劉松山前乘新濟輪船來滬曾將定織之藍寍綢袍料四件寄在該輪船帳房及船到埠向取原物早已不屬而飛當卽投報捕房請緝昨由包探顧阿六緝獲此綢係寍人李阿和所竊拘送到案禀明前情並稱此外尚竊唐廷山之大紅絨毯一條各贓俱巳吊到請爲研究李供寗波人當日至該輪船尋友見帳房内無人起意竊取寍綢宋通剌得供判將李交捕房帶回俟新濟輪船來滬時傳同該船帳房再行訊究唐之絨毯一條先行給領○包探孔阿才禀稱沈阿三陳阿三前因竊物逮案戒責今又糾同紹興孩子朱阿毛向小孩手上攫取小銀鐲各一枚經小的拘獲送案請爲究辦沈陳供並無家族藉竊物以餬口朱供父母俱在紹興滬上並無親人通剌以沈陳屢次犯竊且無家屬判各戒責手心一百下發交棲流公所留養朱旣稱父母現在紹興判令戒責五十下送回原籍○孔包探禀稱馬阿大前因犯竊遞解回籍今又來滬竊取徐阿富之鐵錨一隻由小的拘獲請辦徐阿富申訴前情馬稱遞籍後因家無擔石不能存活不得巳復來滬上謀生通剌謂旣云謀生何得犯竊判令遞回江北○包探陳阿九拘解馬夫徐阿六到廨禀帶以病馬駕車有違工部局所定章程是以拘請訊究通剌判將馬送交公一馬房喂養俟病痊後方准領回其醫費由徐數出○一百八十七號華捕拘送金趙氏金阿木賑紀發等到案禀稱伊等在家吵閙拘案請究金趙氏供因夫故無依與張紀發姘識已閱五年之久前日忽有兒子金阿木手持鐵尺將張毆擊張紀發供與相同金阿木供父故後卽有張紀發盤踞家中前日向索房飯資以致口角互毆通剌以金趙等俱屬無恥之徒一併斥釋鐵尺存案○新關侍者朱雙喜探魚販阿交因索錢毆傷包車夫周阿虎一案通剌出單於昨日將阿交傳案訊問情由以兩造俱有不合大加申斥並令魚販阿交具以後不再肇事切結存案備查○昨有小孩沈阿順在途啼哭似係失路爲三百四十一號巡街華捕所見拘入捕房捕頭飭轉送英公廨値日差向詢住處據言南翔人年八歲父已逝世母在滬上傭工禀明通剌奉諭交差暫行收留俟伊母來案具領○昨有連春堂扭德和洋行收租人强永坤至廨訴稱在大馬路新春園浴堂爲執事共欠房租未及三月現先付洋十四元到節後再將上月房租付淸强不允立卽糾人將店封釘租界向章房客欠租三月始能將房封釘今欠租未滿三月彼卽仗勢將房封釘心實不甘是以將强扭案請大老爺一分曲直値日差禀明通剌令押候訊核 
[民胞物與]  
　　胞與爲懐胥天下而同登仁宇博施濟衆措萬民而共樂祥和此本堂之所仰望各善士發慈悲之願拯艱危之勢以惠此貧民也計六月一文愿共捐來錢三十六千五百五十文昨巳上報再五六兩月份各善士計月捐來洋八十一元八角踴躍之心於此可見涸魚得水以復蘇湛恩汪滅倦鳥依林而息蔭荷惠滋深其善功不巳大乎亟爲登報以代貧民之叩謝各户容後刊明呈達此啓上海虹口元濟善堂董事唐廷桂等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福建調簾單]  
　　本年甲午正科閩省所有調簾各官均令住在華林寺關防嚴密督憲譚文帥於初二日牌示各簾官知悉著自備筆硯赴轅考試現經派定内外簾官計開紅門内監試官一員截取同知温冠春内簾官十二員屏南縣知縣吳恩慶候補縣知縣陳增卽用知縣翁天祜尤溪縣知縣胡玉瀛卽用縣知縣劉衍茂另補知縣李敬卽用縣知縣蘇夢芝卽用縣知縣鄢坤截取同知　濟福安溪縣知縣戚揚福安縣知縣劉玉琇卽用知縣蘇元桱内收掌官一員試用通判陶聞遠外收掌官三員候補州同吳佐熙優貢知縣胡之楨新選沙縣李開勳彌封官二員截取知縣李進祿大挑知縣郭師濤謄錄官四員大挑知縣馬辰琯分缺間知縣江若樑截取知縣錢鴻文霞浦縣知縣何紹堂對讀官五員卽用知縣李綺靑大挑知縣馬世槐試用知縣張炳義試用同知陳模候補鹽大使沈士升受卷官十員試用同知陸雅南試用通判舒鋆昌候補鹽大使吳世　試用知縣姚景沂分缺先知縣荆瑞候補鹽大使周鉺翰試用同知梁錫誌候補鹽大使張鼎勳候補鹽大使金振聲試用知縣王汝霖 
[悞撞剝船]  
　　某日有南市某號沙船由吳淞口駛進將近半淞園時方午後悞與某甲剝船相撞致船中之貨紛紛墮入浦中甲躍上沙船責令賠補沙船主見甲係貧苦之輩償以洋銀數十元始寢其事 
[虹口瑣言]  
　　寍波人名和尚者夏間潛至美租界百老匯路福和里張秀和家竊取洋銀十元衣五件張卽投報捕房至昨晨經包探張阿五獲諸頭壩廣東街扭入捕房押候解送英公廨究辦○裏虹口寳昌繅絲棧定於每日六下鐘時放工前晚各女工正在魚貫而出有沈家灣人沈阿八沈林林與同一處工作之梁阿林梁茄妹以暗昧之事互相詰責各集娘子軍七八十人自棧閂首扭至新馬路過虹橋至屠牛作外荒塲鏖鬥事爲棧内西人所悉急喚巡街捕竭力彈壓始收隊而回然已皆墮履遺簪頭蓬髮亂矣○美租界西華德路華記路口有隙地若干畝刻經工部局購取擬建厠所禀請道憲派委會丈局員王君於昨晨親臨丈勘 
[法界公堂瑣案]  
　　昨禮拜二堂期葛同轉會同祁繙譯升府寡婦胡張氏投案禀稱家住浦東北蔡鎭丈夫在日以耕種餬口迨殁後遺下幼孩二名因家計貧困不得已來滬賃居法界菜市街爲人洗衣剃面度日嗣經鄰人寍波老嫗撮合與寳善街老椿記客棧接客之李玉林姘識不意李居然以後父自命時將兩孩毒施夏楚小婦人情深䑛犢規勸不理反遭遷怒旋卽挈同二孩復回鄉里嗣因困苦不堪本年六月又來滬上賃居中八　橋西之首安里有丈夫之故交張姓兄氏孤苦時來托洗衣服詎李玉林頓含醋意於上月廿二日早六點鐘糾同無賴數人突至氏家李手持鐵尺作當頭之棒喝致將頭顱擊破鮮血淋漓有曹裕章者爲氏所素識帮同李玉林將氏手鐲捋去復將張姓用繩綑縛小婦人無地可容越窓而遁李又率領多人至房内翻箱倒篋事後查檢失去箱内洋銀三十元及耳環押髮簪等件李等一哄而散旋經張姓投訴捕房復傳小婦人至捕房詰問捕頭飭探先將帮兇之曹裕章拘入捕房李自知不免引刀自剌其股令人舁至捕房請騐幸捕頭洞燭其奸謂當日何不卽來控訴飭送醫院療治今傷已痊愈解堂請訊爲此投案求恩懲辦曹裕章供與李玉林爲友六月甘二日早小的出外大便但聞人聲嘈雜云係捉奸小的並不在塲求恩明察李玉林供與該氏姘識已閱三年撫養其子不思報德反與别人姘識小的進内卽被其人猛剌一刀曾投捕房請騐通事禀事在六月廿二日早至廿四日始來捕房控訴同轉謂爾如明媒正娶何致有此不端之事顯見均非善類著將李玉林曹裕章押候各笞一百板胡張氏夫故之後輒敢聽人撮合與人姘識亦屬咎有應得著押候掌頰一百下○寗波人宓成金擅入怡和泰報關行竊取衣服五件至天明人贓並獲送入捕房昨日堂期有廣東人鄧德文投案伸訴前情宓成金供與看門之方瑞亨認識七點半鐘喚小的入内給予衣服並非竊取小的與方本有親誼同轉飭探傳方瑞亨詰問供稱在該行司閽與宓向來認識近來多時不見小的於十一點鐘扃門安睡復詰宓成金供語如前鄧禀稱方瑞亨另有臥房獲宓時方尚未起身宓於二月間曾來竊過一次被廚司廣太拘獲同轉以宓成金有意害人實堪深惡著押候笞責一百板勒令回籍○郭李氏挈同其女顧郭氏投案訴稱現住鐵馬路天后宮丈夫無嗣將女許配顧阿春爲室言明倚以終老豈料顧不務正業反向妻索錢顧郭氏供嫁顧爲室顧不能養贍是以托人薦至王華氏花烟館爲傭丈夫率領小流氓多人至王華氏家向小婦人索錢不遂致被痛毆因此拘入捕房郭李氏又供丈夫乏嗣贅顧在家以婿兼子迨丈夫殁後無資殯殮顧現在虹口爲竹匠每日工資一百文並不携回家内反向妻索錢偶有不遂肆行毆擊王華氏供由郭李氏薦其女至小婦人處傭工顧阿春時來纒擾頋阿春供因妻不守婦道擅入花烟館與爲娼何異同轉謂爾旣稱妻不守婦道何以至花烟館向妻索錢爾若安分决不致此王華氏供其妻日日回家並未留宿顧阿春供小的不願將一頂緑頭巾戴上是以不許爲娼現願同回家内旋據阿春之兄顧春芳抵案同轉謂爾弟以不顧家室致有此事現在爾意如何春芳禀稱小的家住大塲屢勸阿春挈同弟婦回居鄉間同轉謂此意甚好卽著郭李氏具結不准再令其女在花烟館爲傭又著顧春芳出結伊弟所得工資按月携歸家内倘敢不遵惟爾是問飭將顧阿春夫婦押候具到切結照斷施行○周子京禀稱父親在公益報關行爲夥湯明元等將福元牌號紅頭自來火柴托銷另交王正華看對言定每箱八兩五錢共成十箱先付定洋十元繼又付三十一元總共付洋九十四元八角銀七兩五錢詎料伊將霉　火柴搪塞以致糾葛求請究追鄒龍生供由　口元順廣貨店之王姓經手小的至新開河棧内看對大樣照每箱八兩五錢湯供因貨低潮是以祗售此價鄒又供看對之後言定七月底出貨銀貨兩交延至初五日忽稱因貨不對索還定洋同轉閱視成單每箱八兩五錢謂周曰此貨先由湯鄒掮下轉售于爾現在又無大樣本委無從核斷遂與祁繙譯會商著兩造出外自行理處○家丁周美禀稱家主張學于去年十二月間由小東門正和信局之郁麗生將棉花棧單二紙抵押銀一千五百兩言明本年正月取贖延至今日除收到外尚少銀二百四十七兩有奇求請究追郁麗生供當時言明價値十四兩若能如數卽可出售現在劉姓不在此間小的不能專主同轉商尚少之欵如何歸還供稱求限半個月内理楚同轉以此項延宕日久未便姑容限三日内繳銀到案家丁又禀此人屢次拖延求請押追同轉准之著押候繳銀釋放○張王氏卽彩林爲其夫張起法聽信蟻媒指使押入吳三花烟館爲娼旋因龜鴇凌虐由巡街捕拘入捕房解經葛同轉訊供飭將張王氏送入善堂留養昨日張起法投案同轉命傳張王氏問此人是否爾夫張王氏供此事實由陳奶奶等做成圈套丈夫向在金陵並不知悉身價洋三十元由婆婆收去同轉謂據吳三供由爾夫親自送來張王氏供初云包帳後言分帪小婦人實不知其細命提在押之吳三到案供此卽張起法其妻王氏實由起法親自送來初住田長記客棧六月十九日二人同來小的在押現患吐血症叩求恩施張起法於六月二十以後回去房飯資尚未付淸同轉命將吳三還押張起法亦押候飭探至周長記問明一切情形禀覆核奪○閔王氏卽金寳係蘇州人爲蟻媒誘至上海押入花烟館被龜鴇凌虐經葛同轉　拿到案飭將閔王氏送入善堂留養又王陸氏卽鴇仙因父成殘廢母已云亡爲外公誘至上海押入某花烟飽因事逮案經葛同轉男　送城内普育堂留養此去年四月間事也昨日堂董朱君吟香將二婦函送公堂稱閔王氏意欲回家王陸氏求恩擇配同轉檢閱原卷將閔王氏覆詰籍貫以便資遺回籍閔王氏稱但知母家住湘城離鎭三四里父名阿元又詰王陸氏云爾前供許配揚州皮市街王益淸尚未過門何以忽又翻攺王陸氏供實由鴇婦教供並未聨姻小婦人受人之愚今已知悔年已二十三歲求恩發堂擇配以免延悞終身同轉飭探送回堂内候照斷施行 
[邗江官報]  
　　八月初一日運憲掣籖彭分轉世榮由准北差次龍分轉澤鈎由泰屬差次到揚○初二日沈分轉述曾辭回高寳差○初三日俞大令世球貫京餉釘鞘徐鹺尹瑞芬由六閘來揚 
[申報舘恊賑所經收順直振捐七月二十一日至七月三十日八月初一日至初十日止第二十一次二十二兩次淸單]  
　　七月二十一芸艸堂洋三元王山而洋三元邱星翁寄來蘭州道署内丁少軒善士仕募各善士二十户陜平銀十二兩二錢八分合規元十二兩九錢合洋十七元二角○二十二日廖湍山洋五元以上共收洋二十八元二角○八月　一日吳宅洋一元洋劉氏洋一元無名氏銅洋一元○初二日楊雨記爲菊兒求病速痊再助洋二元無名氏還心愿洋二元袁薦雲洋五角五分○初五日童子劉家審節省資斧求保平安洋一元○初六日蘇州張氏洋千元無名氏洋五元奎記洋二元○初七日八泰生典二角○初八　竊庭洋一元○初九日無名氏洋十三元銅洋一元莫釐鄭見堂洋七元吞生烟藥粉洋五角○初十日東字求洋二元壽水生洋四元以上共收洋五十二元二角五分銅洋三元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年八月初三日京報全錄]  
　　宫門抄○蘇織造文奏報回任日期摺○東撫福奏請卓異府縣暫緩引見片○川督劉奏　送　官　○　撫裕奏解圖明園生息銀兩摺○又奏報下忙徴收新舊錢糧完欠數目摺○又奏委解漕折銀兩片○將軍繼奏請陛見曁隨班祝嘏摺○又奏請移署將軍印務片○滇撫譚奏委員署理藩臬道篆摺○直督李奏把總以叅將留直補用片○八月初三日吏部翰林院正紅旗値日無引見○莊王壽耆各假滿請安○汪鳴鑾等各謝署缺恩○張百煕請假十日○曹鴻勛崇寛各請假五日○花尚阿續假五日○召見軍機皇上明日寅正二刻至社稷壇行禮畢還海辦事召見大臣○○二品頂戴江南織造奴才文煦跪奏爲恭報奴才回任日期叩謝天恩仰祈聖鑒事竊奴才在京百日服滿當卽趨詣宮門請　安仰蒙召見嗣於四月十九日跪請聖訓復蒙召見訓諭周詳奴才跪聆之下莫名感戴叩辭後束裝起程於六月初三日行抵江南省垣准江蘇撫臣兼管江南織造奎俊將織造關防一顆龍江新關關防一顆委員齎送前來奴才恭設香案望闕叩頭敬謹接收任事伏查奎俊兼管任内經辦各項活計業經先後報解並造册奏銷在案其餘奉傳未辦各欵曁本年應辦甲午大運奴才卽當咨籌欵項赶緊料理不敢稍形懈緩致誤要需以期仰答高厚鴻慈於萬一所有奴才回任緣由謹恭摺具奏叩謝天恩伏乞皇上聖鑒謹奏奉硃批知道了欽此○○福潤片再奴才接准吏部咨議覆御史戴恩漙奏卓異人員應按照例限送部引見等因欽奉上諭著通行各督撫一體遵照倘該員無故逗遛或承辦要件該督撫若不依限奏咨卽著照例分别議處其俸深人員並著一律查照定例辦理欽此欽遵咨行到東當經轉飭去後兹據布政使湯聘珍詳稱遵查東省自光緒三年起至十八年止歴屆大計保薦卓異官臨淸直隷州知州陶錫祺署菏澤縣事歴城縣知縣宋森蔭代理鄆城縣事東阿縣知縣胡建樞惠民縣知縣韓釗署寗海州事陽榖縣知縣劉承寛棲霞縣知縣陳毓松現在均無承辦要件已飭赶緊請咨赴部引見惟查濟南府知府魯琪光卸署首郡時有發審案件所屬沿河州縣正當伏秋大汛並應督率修防署泰安縣事准調益都縣前定陶縣知縣毛澂代理掖縣事平原縣知縣楊德成濮州知府恩奎署陽榖縣事長淸縣知縣蘇杰代理齊東縣事莘縣知縣曹榕均因地方緊要現辦保甲緝捕濮州長淸齊東兼有河工正値修防吃緊未便遽行更易詳請具奏前來奴才覆查無異相應仰懇天恩俯准將濟南府知府魯琪光益都縣知縣毛澂平原縣知縣楊德成濮州知州恩奎長淸縣知縣蘇杰莘縣知縣曹榕暫緩引見俟經手事竣冉飭交卸赴部謹附片具陳伏乞聖鑒訓示謹奏奉硃批吏部知道欽此○○劉秉璋片再查道光九年禮部議覆御史牛鑑條奏各省鄉試如實缺人員不敷考送内簾准於卽用分發人員中擇其文理優長者一體充當等因歴經遵照在案本年用午科川省文闈鄉試所有堪調内簾實缺人員或因久歴簿書稍涉荒疏或因地方緊要未便更易今計所調實缺各員不敷考送十四房之額隨卽遵照部議在於卽用大挑分發人員内擇其文理優長者與實缺人員一體送充以重校閱理合循例附片具奏伏乞聖鑒謹奏奉硃批知道了欽此○○頭品頂戴河南巡撫奴才裕寛跪奏爲籌解圓明園生息銀兩起程日期恭摺仰祈聖鑒事竊豫省於咸豐五年間在應解皖餉内劃撥圓明園生息銀兩二萬四千兩彼時司庫無欵可籌久未淸解嗣於光緒十六年間議請分年淸理每年解銀二千兩業於光緒十七八等年解過銀四千兩奏報在安惟因庫欵難於周轉仍未能按年淸解前准户部來咨轉准管理圓明園大臣奏催光緒十八九年應解銀兩當經飭司遵辦去後兹據署布政使長祿在於光緒二十年地丁項下湊撥銀二千兩定於六月二十一日委員管解起程詳請奏咨前來奴才覆查無異除分咨查照並飭將下餘銀兩分年籌解外理合恭摺陳明伏乞皇上聖鑒謹奏奉硃批户部知道欽此○○頭品頂戴河南巡撫奴才裕寛跪奏爲查明光緒十九年分下忙徴收新舊錢糧完欠數目恭摺仰祈聖鑒事竊照下忙徴收新舊錢糧完欠分數例應專摺奏報歴經遵辦在案兹據署布政使長祿查明光緒十九年各屬下忙徴解地丁正耗錢糧銀數分數及帶徴光緒十五十八等年地丁銀兩並據糧儲道王維翰將光緒十九年漕項完欠數目分晰開單造册呈請奏咨前來奴才覆查無異除册送部外理合彚繕淸單恭呈御覽爲此恭摺具陳伏乞皇上聖鑒謹奏奉硃批户部知道單併發欽此○○裕寛片再豫省應徴光緒十九年分漕糧業經奴才援案奏准折徴解部前已兩次解過銀十萬兩均經奏明在案兹據署布政使長祿糧儲道王維翰於各州縣解到十九年漕折内湊集三批銀五萬兩定於光緒二十年六月二十一日委員管解起程赴部交納詳請奏咨前來奴才覆查無異除分咨查照外理合附片陳明伏乞聖鑒謹奏奉硃批户部知道欽此○○奴才繼格跪奏爲奴才欽奉諭旨派出祝嘏本年八月又値奴才三年任滿籲懇聖恩俯准陛見曁隨班叩祝恭摺具陳仰祈聖鑒事竊奴才於光緒二十年二月十八日准禮部咨内閣抄出光緒二十年正月十五日奉上諭本年恭逢慈禧端佑康頤昭豫莊誠壽恭欽獻皇太后六旬萬壽寰宇臚懽薄海臣民咸深慶忭外省將軍督撫都統提鎭藩臬等官自必殷情贍覲籲懇祝釐第念各省文武大臣職守藁重若同時並赴恐地方營伍事務管理乏人或有貽誤轉非敬事抒怳之意朕欽奉懿旨於各省將軍督撫副都統提鎭藩臬内每省各酌派二三員均於十月初一日以前到京並各酌帶道府丞倅將備二三人隨同班死欽此將此通諭知之欽此奉諭派出奴才繼格來京隨同祝嘏等因奴才跪讀之下欽幸莫名當卽懔遵於十月初一日以前到京恭候隨同叩祝伏查奴才前於光緒十七年四月間奉旨陛見八月回任至本年八月又値三年任滿應循例恭摺陳請仰懇天恩俯准奴才陛見述職奴才謹於八月中旬航海啓行迎摺北上俾得瞻覲天顔跪聆聖訓屆期隨班恭同祝嘏藉抒悃誠所有欽奉派出祝嘏並屆三年任滿懇恩陛見各緣由理合恭摺具陳伏乞皇上聖鑒訓示遵行謹奏奉硃批知道了欽此○○繼格片再奴才於光緒二十年二月二十八日准禮部咨内閣抄出光緒二十年正月十五日奉上諭本年恭逢慈禧端佑康頤昭豫莊誠壽恭欽獻皇太后六旬萬壽十八日奉旨派出奴才繼格來京隨同祝嘏於十月初一日以前到京並准酌帶將備二三人等因欽此奴才遵旨謹於八月中旬航海北上並帶隨員花翎三品頂戴廂黃旗漢軍佐領賈潤洸正白旗漢軍驍騎校談國珍隨同班死至將軍印務遵照乾隆年諭旨各省將軍遇有升調緣事離任其本城副都統内有在任年深者卽令署理欽此奴才查同城滿洲副都統興存在任六年餘資格較深屆時遵卽移交滿洲副都統奴才興存暫行署理以便奴才束裝起程除咨報外理合附片陳明伏乞聖鑒謹奏奉硃批另有旨欽此○○頭品頂戴雲南巡撫臣譚鈞培跪奏爲藩司進京祝嘏委員署理藩臬道篆恭摺仰祈聖鑒事竊臣准吏部咨光緒二十年正月二十一日内閣鈔出十八日奉上諭朕欽奉慈禧端佑康頤昭豫莊誠壽恭欽獻皇太后懿旨本年予六旬慶辰各省文武大員情殷祝嘏業經降旨於各省將軍督撫副都統提鎭藩臬内每省各酌派二三員來京慶祝兹派雲南布政使史念祖隨同祝嘏等因欽此欽遵轉行在案兹據該司擬定六月初旬自滇起程請委員接署前來臣查該司北上有期自應委員接署俾得交卸起程兹查有按察使岑毓寳堪以署理藩司篆務所遺臬司篆務查有糧儲道英奎堪以署理遞遺糧儲道篆務查有迤東道李肇錫堪以調署遞遺迤東道篆務查有試用道錢登熙穏練安詳堪以署理除分檄飭遵外謹會同雲貴總督臣王文韶恭摺具陳伏乞皇上聖鑒謹奏奉硃批吏部知道欽此○○李鴻章片再天津鎭曷沽營右哨把總岳鳳林前因出師奉天吉林山西一帶迭著戰功並海防出力歴保花翎副將銜補用叅將委充大沽六營幫操官教隊奮勉辦事勤能爲將領中出色之員應將該員開去葛沽領把總底缺以叅將留直補用俾符體制除飭取履歴咨部外理合附片具陳伏乞聖鑒勅部查照謹奏奉硃批兵部卸道欽此 
 
