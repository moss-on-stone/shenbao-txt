# 1902 - 65 - 4910377

 

Page 1

 
 
[皇朝二通出書并仍减價訂期預定全書告白] [  圖書集成局啓]  
　　九遞爲當今必備之書本局不惜重貲首先刊印兹己將皇朝三通一律印竣裝訂成册與股諸君請於二月初五日起至申報館憑單找價取書其有向各外埠購取者仍由原處檢發惟有轉運之煩不免略覊時日至通泰淮等處由愼記分莊所售者亦歸上海申報館發書本局又爲嘉惠士林起見於與股諸書外多印數百部諸君有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部惟此係指本埠而言若外埠須俟皇朝三通寄到後方有憑單以備續購區區之意無非欲海内有志之士皆留心於經濟實學盡成有用之才也將來全書告成定價洋銀六十元决不稍有减讓此佈 
[論開設學堂之難]  
　　今之慷慨譚時事者憤中國人才之日衰也武備之日弛也俗尚之日偷也智慧之日湮也莫不慨然曰欲救此弊非興學堂不可非合天下而廣興學堂不可斯言也始而閭巷憂時之士昌言之旣而名公巨卿之負時望者亦復瓊　玉佩大放厥詞朝廷俯順輿情特降綸言飭京師以迄各直省均設學堂所以爲培植人才計者用意至殷而用心良苦雖然僕於此又不能無說焉夫學堂者固中國古時黨庠術序之遺法而亦卽泰西各國所以致富强之奇策也然泰西各國之有學堂其經費大都出自公家其章程大都頒之文部其任教育之責者大都學間博而識見精故諸生肄業其間得以俯仰從容學業因而日進上之出其所藴備驅使於國家下亦足以一藝一材成名立業此學堂之所以日衆卽人才之所以日曾今中國之辦理此事亦旣數月矣非特策室之謀盈廷之訟紛紛擾擾事迄無成卽幸而勉創始基然無實意以將之恐亦不足以持久長而收實效何以言之一統費之難籌也國之財用祗有此數甲午賠欵庚子償金兩次計之數逾萬萬樞臣疆吏雖竭力籌措於事終慮無裨今一旦　欲另籌欵項創建學堂試問公家何從得此巨金爲之挹注若謂就書院裁併非特事多阻礙且彼此衡較所少尚多經費支絀如此故論者無不知學堂不可不開而一言及籌欵則督撫委之州縣州縣委之紳士交移往返言語紛厖終於無所成議以興學育才之要政而勉强如此敷衍如此試問於事豈能有益乎一經理之無人也天下事無論難易大小苟欲實心辦理任勞任怨二者均不能免今即就一鄉一邑之間觀之其身家豐裕者聲色狗馬無事不可自娛豈肯爲此瑣屑之事若貧賤之子則又須奔走衣食無暇爲之經營不特此也事權所屬指摘必多經辦學堂者雖不若各善舉之貲財豐富羣思覬覦然旣操欵項出入之權稍有盈虧旁觀豈能相諒故束修自好之流因不肯貿然從事才力平庸之輩又何敢輕出一言事之難成皆由於此一教習之難延也夫中國人士之陷溺於俗學也固數百年於兹矣名列庠序者大都以研究時藝試帖爲當務之急不則致力於訓詁專心於詞章欲求一通達古今之才杳不可得偶有一二能講求實學者幾如景星慶雲之間世一覩夫以通才之難如此今各郡縣旣欲遍設學堂有學堂卽須有教習試問何以得此傑出之才以應當路之日旌乎若僅就舊時蒙師使之濫竽其際恐亦未必有益也嗟乎學堂爲古時黨庠術序之遺法而亦卽泰西各國致富强之要圖此其理賢智者知之迂愚如僕亦非不知之惟今中國不將實意徒慕美名上以虚求下以虚應每以爲學堂一開人才卽可羣焉興起則等是室也昔之爲書院而弦誦闃如者豈一爲學堂卽能學問日進乎等是人也昔爲蒙師而迂蔬鄙陋者豈一爲教習即能學識明通乎不揣其本商齊其未吾未見其可也若夫肄業諸生拾康梁之吐餘張自主之謬說緬規越矩議論乖張則流弊滋多防之尤不易易寳侍讀熙摺中所云恐數年後成效無聞學堂將爲集矢之地者所慮不尤深逺乎正本以清源實事以求是是所望於今之賢士大夫焉 
[電傳宮門抄]  
　　昨日午後京師友人專電告知本館云正月二十九日皇上召見軍機大臣及慶親王毓森是日並無明發上諭 
[俄允退兵]  
　　日本報云俄國刻己允中朝之請定於西歴三月初將東三省所駐之兵悉行撤退意者因英美日三國近來用意甚難揣測而知故爲此以示退讓歟 
[俄增船隖]  
　　香港循環日報云邇來俄國派駐太平洋戰艦歳有所增是以水師大臣决意于本年添築船塢三處以便各艦入此興修一在旅順口估計須俄銀三百萬羅卜二在琿春每處須俄銀二百萬羅卜 
[日艦會操]  
　　日本報云日本議政院大臣擬派出頭等巡艦三艘前往倫敦與英船會操以賀英皇加冕之禮估計經費須日銀三十五萬圓蓋欲示英日盟好之意也 
[會操改計]  
　　西字報云英國遣駐亞洲各處之兵艦前議於西歴四五月間赴高麗操演現在英官忽欲改而與日本各艦會操以誌兩國同盟之盛事一俟籌議妥洽卽須照會日本水師官矣 
[印疫日盛]  
　　印度來電云西歴二月十二號以前一禮拜内印度居民患疫者多至一萬五千人分而計之濱執一埠五千五百二十九人孟買一埠四千六百七十六人孟買城内五百四十九人 
[輪船水厄]  
　　安南東京法字報云西歴二月十六日之晚有輪船名廣發者載客三百人由南甸駛近河内忽觸礁而没諸客悉入水中雖經各渡船併力枚援而黑暗之中甚難措手以致溺斃三百五十人亦慘矣哉 
[詢事考言]  
　　聞之京師友人云前者欽奉上諭著各堂官於該衙門司員除掌印主稿每日有廠辭事件外其餘各員不分滿漢卽筆帖式均令檢閱例案俾得專心考究並准各抒所見呈堂查閱等因工部遂定於正月二十三日先將筆帖式當堂考試取定名次然後按名傳問以騐識見而拔眞才 
 
 

Page 2

 
 
[接修鐵軌]  
　　京師訪事人云鐵路局執事者由東便門外迤北清丈地叚直抵朝陽門按叚插旗以便接修支路專備將來轉運漕米入倉 
[清查書局]  
　　京師訪事人云管理官書局之駱公廳殿撰自庚子拳匪之亂蒼黄出京祗令閽者看守門户故局中書籍遺失良多兹者張冶秋大冡宰奉命管理大學堂因於新正二十日赴局稽查見帳籍簿與存書數目大相縣殊遂斥退在局諸人將各書登册封囿另派妥人接管大約將來務須整頓一番也 
[直督袁宮保所訂北洋募練新軍章程]  
　　一兵丁捍衞國家保護四民前程未可限量斷不可以游惰之人濫竽充數此次招募應叅仿各國征兵章程及漢代調兵唐代府兵規制由各府直隸州督同各州縣查明所轄村莊若于每村莊户口若干責令各該村莊莊長首事地保等酌量公舉鄉民數人必須確係土著均有家屬方准舉充儻或濫保流民游勇查出重究一應募之兵須由莊長人等冋該州縣報名在城居住者由首事地保報名報名之後該兵丁仍在家守候俟收足一哨人數委員到境按格點騐收取註册編伍並照鈔一册移交地方官存案一募兵之時各守令先期出示曉諭附列募章定期報名必須嚴禁吏胥及莊長地保等藉端需索違者重懲一人數收足一哨尚未成營暫住候調者每名每日發給小口糧大錢一百文募齊開差時發給一百五十文　一兵丁到營頭目每月餉銀五兩正兵每月四兩二錢應募之後即各給其家屬執據一紙蓋用營務處關防入伍三個月後頭目每月扣銀一兩五錢正兵扣銀一兩由餉局按六個月一次派員會同原籍地方官牌示定期飭各該家屬持據親身赴領該委員卽當面發給並於該執據上註明何年何次領訖字樣倘將此執據遺失必於發餉前一二日由莊長人等向地方官及發餉委嗣報明緣由如查明實係遺失再行補發餉銀並補給執據以免誤領如承發委員有尅扣短少情弊准由該家屬函知各兵在營呈訴定當盡法究治一該兵丁宣力行間以身衞國必無内顧之憂方可專心操練其家屬人等原籍地方官自應妥爲愛護毋任土豪痞棍肆意欺凌倘該家屬遇有涉訟案件准其援照紳衿一律遺抱以示優異其革退長假者仍以平民論一各該兵丁入伍三個月後查明堪勝操練即飭知各該州縣照緑營馬兵例每名准免差摇三十畝以示體恤倘該兵丁有包覽情弊查出嚴懲　一此次所募之兵嗣後請假斥革離營者由各該營管帶發給假單蓋用關防登明長假短假及永革字樣按月呈報營務處行知各該管地方官註册如有永革字樣者以後不准回營再補卽再遇招募莊長人等亦不得再行舉送凡永革及請長假兵丁差徭仍照舊征派領餉執據由地方官追繳一兵丁潛逃回籍除各營認眞查拿外並由營務處行知該原籍地方官督飭各莊長地保並家屬人等嚴密查拿倘該莊長地保隱匿不報查明一體懲辦如查拿一個月仍無下落卽由營務處飭各該州縣將該家屬分别究追一潛逃兵丁如該地方官查緝不力卽將該地方官照軍政緝拿逃兵例分别叅處一兵丁有選升官長者由營務處知會該原籍地方官塡注原册以便查叅募兵格式一年限二十歳至二十五歳一力大限平舉一百斤以外一身限官裁尺四尺八寸以上一步限每一時行二十里以外一報明三代家口住址箕斗數目一曾吸食洋烟者不收一素不安分犯有事案者不收一五官不全體質軟弱及有自疾暗疾者不收 
[八閩興學]  
　　福州訪事人云閩省大學堂現己舉辦由藩司周子迪方伯出示二月十五日在學轅扃門考試仿照山東大學堂章程分正備兩齋又分設蒙養小學堂以爲培育人材之地惟經費未裕故學生僅以百二十名爲額在省先行考取六十名入堂肄業餘准各府廳縣彚送考取凡學生入堂分習英國語言交字舉貢生員以二十四歳内爲合格監生童生以十五歳以上十八歳以下爲合格月給膏火洋銀三元以示體卹額外另說附學一齋以四十名爲額雖自備資斧仍應先期報名聽候考試其蒙養小學堂擬設在省垣適中之地以八十名爲額考期現尚未定也 
[和陽試事]  
　　蕪湖采訪友人云安徽提督學政綿達齋大宗師本定於新正十八日取齊和州所屬生童二十日開考和州直隸州知州鄭直刺以蒞任之初供帳未具申請稍緩試期爰遲至二十六日按臨甫下車卽出示行轅前遵旨以四書五經義試士經古則以策論代之我知采石磯畔太白樓頭多士之具邊笥曹倉者定可於萬人如海中脫穎而出矣 
[烟户抗捐]  
　　蕪湖采訪友人云此間舉辦烟膏捐原係上峯不得己之苦衷久爲閭閻所共諒不意粤人所開游三合廣集成鄭合成三烟館竟甘爲戎首指揮各同業二律閉門事爲籌議所總辦許九香觀察所聞飭差將二烟館主人交蕪湖縣究辦縣主柳小汀大令立飭嚴行禁押以便訊懲各同業見此情形不寒而栗刻己重門洞闢依然紫霧騰天矣 
[京師得雪]  
　　京師訪事人云正月十九日之夜京中得雪二寸許翌日卽放晴田舍翁翹首蒼天知今歳可卜豐盈無不欣欣然有喜色也 
[京師火警]  
　　京師訪事人云正月二十一日黎明時節前門外打磨廠三山眼鏡鋪忽然失火幸水會中人聞警馳救得卽撲滅左右鄰均未遭殃 
[粤垣火患]  
　　廣州訪事人來函云正月初三日十七鋪某店失火延燒房屋三百餘間初四日傍晚城南迎珠街和成舊包店忽復失火焚燬五六家是晚一點鐘時小東門外永勝街永茂紙店又報火災水龍夫急往救援則左右鄰十餘家己悉付一炬矣至初五日大新街横街初七日城西恩寗東巷及蘆排巷十八鋪富善大街亦先後失火水龍夫疲於奔命幾至顧彼失此何祝融氏竟如是之不憚煩耶寄語居民尚其愼益加愼哉迨二十四日之夜三鼓時五仙門内一德社某攤館又不戒於火時適狂風怒吼祝融氏勢益披猖洎各水龍馳集救援又苦蟛泉乾涸以致延燒房屋多至數百間先是初旬某日西樵官山墟被火殃及數百家旣而順德縣屬甘塘鄉市亦焚去一百餘椽番禺縣屬小龍墟焚去百餘家二十日黎冲鄉陳姓祖祠甫經落成方雇梨園演戲偶一不愼突兆焚如幸未延及祠屋事後戲班主索賠銀一千五百兩及棚廠等銀五百兩始得免于爭端 
[保定官塲紀事]  
　　保定友人來函云前任直隸古北口提督沈軍於正月二十一日到省聞有統帶北洋新募練軍之說○袁慰庭宮保由京蒞省卽諭令候補正佐人員按期至署聽候差委臨期不到者查出嚴叅○省城創設課吏館大憲派候補府龔達甫太守爲提調○開平礦務局總辦楊慶善觀察於正月二十五日由省乘火車入京 
 
 

Page 3

 
 
[贛省官塲紀事]  
　　南昌訪事友云江西藩司張筱船方伯奉旨調任湘藩本擬去歳臘月涓吉啓行嗣因公事覊延至新正初十日始就道遥想三湘七澤間扶鳩父老騎竹兒童道左歡迎當又有一番熱閙也○前年請補上饒縣縣丞汪仁齋二尹在撫州差次適值奸民閙教事起認眞彈壓民教賴以相安旋以丁降服憂去官居人感念賢勞製就牌傘恭送至本年起服來省卽奉上憲飭赴任所○新建縣孟子卿大令之喆嗣聿孫孝廉早歳登科性頗好學邇因各項考試己改新章而贑省地處一偏書籍殊不易購特擬開一書局多備中西有用　書平價出售並自辦石印鉛印等機器選印各種切要書籍己禀蒙藩憲柯方伯批准並撥給官欵洋銀一千元矣 
[警醒愚頑]  
　　昨日上海縣汪瑶庭大令奉到兩江督憲劉峴莊宮太保示諭飭卽黏貼通衢其文曰太子太保頭品頂戴兵部尚書兩江總督部堂碩勇巴圖魯劉爲出示勸諭以解愚惑而遏亂萌事照得結會拜盟大干法紀近數十年來哥老會匪屢次萌動莫不立予騐除纍纍阮戮此爾軍民人等所共見共聞者也至於該會匪等甫滅復起仍蹈覆轍推究其故無非奸徒圖利起見蓋該奸徒等平日專事遊蕩無術謀生造謡惑衆創立山堂放賣票布每張取錢或千餘文或數百文旣可坐獲厚利又得以頭目自居迨至黨羽日多遂萌妄念一旦破敗該匪目等脫身潛逃僥倖漏網恃此以爲得計獨怪爾軍民人等信其邪說甘受脅誘而不知悟以爲買得票布一張所費幾幾可以免福殊不思一經貲票便是從逆發覺之後按名緝拿重則駢首輕則枷責監禁即使取保得釋亦玷身家是入會買票以圖免禍實所以取禍也且聞該會匪等私刑甚酷凡偶有觸犯會規動行剖腹開腸爾等何故以平安自在之人而陷此兇危之地言念及此實屬可憫可恨合再出示勸諭爲此示仰軍民人等一體知悉爾等務須本分守法勿被該奸徒等煽惑入會買票如己悞入迷途卽將票布自首繳官或自行燒燬禁絶往來以免禍及身家倘能拿獲勸人入會發賣票布之匪首綑送到官或密報官拿獲在本部堂必予以重賞仍另行優奬决不食言其各凛遵毋違特示 
[諸生演禮]  
　　本月初六日爲上丁釋菜之期昨日上海縣學各樂舞生相約詣明倫堂演習禮儀以免臨時隕越行見歌雍舞佾濟濟蹌蹌海濱鄒魯之風不難復見於今日也 
[觀察宴賓]  
　　昨日蘇松太兵備道袁海觀觀察在署中肆筵設席東請提右營參將廖楚材參戎撫標滬軍營統帶龍葆珊遊戎督標奇兵營管帶羅遊戎鎭江新湘營統領陳宇山軍門宴飲一時將星酒星輝映四座傳杯話雨抵掌談兵亦宦途之盛會也 
[蘂珠課士]  
　　昨日蘇松太兵備道袁海觀觀察牌示轅門定期本月初十日考試蘂珠書院月課滬濱多士又將盡一日之長將文壇角勝負矣 
[委丈營地]  
　　江南提督李壽亭軍門查得上海城壕營地多被民人私造房屋爰委中營外委胡某來滬清查胡婪索錢財頗滋物議事經軍門訪悉發交提右營參將廖楚材叅戎核辦前日復派親信武弁吳某會同城汛周鑑之千戎守備程厚菴守戎至南市大校塲等處次第丈量造册禀覆 
[示禁漏捐]  
　　本邑閔行釐卡及吳淞江分卡爲蘇浙兩省船隻往來要道向章杭嘉湖各處貨船應赴閔行卡報捐蘇松常鎭太各處貨船應歸吳淞江分卡報捐去年十二月某日卡員鄧司馬查獲船户徐紀常承裝豆油三十八件洋糖一百四十包砂糖七十包洋菜半斤膽敢繞越閔行卡拘拿研訊聲稱己在吳淞江卡報捐錢一百十四千查騐單貨不符明知舞弊因年關伊邇不予深求諭令具結改過在案兹司馬恐効尤者衆復出示曉諭各船户及卡上司員一體凛遵毋蹈故轍 
[局工犯法]  
　　日前南市方十二圖汛捕某甲在江南機器製造局附近查獲歹人袁正發搜其身畔私藏洋槍六枝因卽解送高昌廟巡防局局員馬干橋叅軍研訊之下供稱此槍由小的與王世明范桃生爲人修理旋押至其家搜獲製槍器具帶回研詰知袁及王范均在局中工作遂禀請總辦毛實君觀察核示觀察委提調陳君提集三人隔别訊究袁范均供此槍由某水師營囑修陳君惡其狡展禀請觀察一律開除以便覆訊懲辦 
[南市捕房紀事]  
　　前晚楊阿三肩負洋松木一株行經新馬路某號三畫巡捕上前盤詰楊言語支吾因卽拘至捕房告知捕頭留候失主認領○昨日午後四十八號巡街捕見有某甲者乘東洋車至王家馬頭附近忽然倒斃車中御者某乙駭極棄車逸去因卽回報捕房捕頭令十六鋪地甲往查滬上如無屍屬當卽購棺殮之 
[英美租界公堂會訊案]  
　　美商茂豐洋行主前控掮客吳子良定購絨布延久不出等情業經讞員張柄樞司馬會訊在案昨晨又會同美總領事署繙譯官白君復訊茂豐行主聲稱所定絨布照伊牌號並不錯誤現在己折閱銀一千三百兩請卽向吳嚴追吳供所定者係雙愛司牌兹被加印輪船牌是以貨主不願付銀提出司馬商之白君將吳交原保人保出限三禮拜内賠銀一千三百兩如不甘服准自赴美總領事署控呈 
[湛恩汪濊]  
　　日前本館協振所承寳泰洋布號交來洋銀一百元媵以一函略謂去歳開張時承諸親友寵錫隆儀本擬於今春恭設盛筵藉酬雅誼嗣念近年沿江各處水災甚重爰將筵資移助振欵爲諸君造福云云又溧陽洪瀠軒大善士求子病愈助最苦災區振捐足曹平紋銀二百兩合規元二百十五兩一錢又種德堂徐大善士求保子女平安免災助九八元十五兩又求保號中各友平安助九八元十五兩又敬承堂陸大善士以前月二十四日太夫人偶染喉症諸醫束手當在灶神前許助江西急振旋得轉機並蒙城内喉科楊吉卿先生醫治竟獲告痊完願遵助洋銀二十元竊維天人感應之機惟廣濟博施捷如桴鼓瓜豆因果不爽毫釐今諸大善士或節酬酢之虚文或分康彌之餘惠移緩就急澤普鴻嗷行見瑞集梯航盛業則利占十倍功收藥石安身而頌恊九如作善降祥如操左劵拜登之下謹書數語以表謝忱 
[翹盼仁施]  
　　啓者上年長江一帶同被水災各災民蕩析離居情殊慘酷現在急須籌辦春振當由各振所邀請劉蘭階善士分往江西安徽江蘇等處擇尤散放惟此次所辦之振綿延三省地廣災重需欵較繁雖經各振所籌執堟屬杯水車薪無濟於事仰蒙盛宮保以前患喉症甚劇除籌墊二萬兩外又自助規銀五千兩旋得轉危爲安可見作善降祥如響斯應滬上一隅患喉症者甚多天災流行可儆可懼允宜各自爲善以迓天庥值此災民垂斃之日正仁人造福之年伏求大君子慷慨解囊無論多寡隨時接濟福緣善慶左劵可操不勝爲三省災黎急切敬禱待命之至[  上海陳家木橋電報總局籌振公所謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　祥茂洋行吿白 
本行新到各色絲絨海虎絨紅氈虎毯各種洋布市布頂上花旗麫粉等貨發售物美價亷如蒙賜顧請至本帳房面訂可也 
　　石印古文翼出售 
　　崑山唐介軒先生輯約而精簡而備最爲塾課善本邇來舊牌漫漶讀者病諸茲倩名手繕付石印以便學者每部售價七角寄在上海古香閣發兌遠處函購信力自給屯溪三元書局啓 
　　廣有利票行頭彩五萬元 
經理專批源北籖捐彩票零躉批發格外克已零售全張六元半張三元分條六角外埠貴紳商信購原班回件特此預吿上海南市新馬路鹽碼頭便是 
　　盆湯開張 
本園向在大馬路望平街口因翻造内坑改換裝修異樣時式磁盆坐位寬暢應酬週到並添花露香皂現已工竣擇二月初四日開張請諸公光降是幸特此佈聞華園啓 
　　太古水險吿白 
本行經理比地列士科倫水險公司專保中西各口洋面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古水火險公司啓 
　　經辦江蘇房地公司 
啓者本公司經理代客買賣房屋地基代做道契及包造中西房屋一切費佣格外克已倘凡士商欲委者請至本帳房面議可也法大馬路隆大洋行經理 
　　心胃痛眞騐 
心胃氣痛散之妙惟上洋盆湯弄壽榮齋最靈余與室人等均有是疾醫治未效購藥一元依方服下其痛除根合家戴德登報誌騐　姚體信具 
　　盤店聲明 
啓者美界中虹橋東首森泰遷居鐵馬路今將生財貨物盤與森記板木號開張前有往來帳目等情均向原主自理恐未週知專此吿白 
　　盤店聲明 
南市鹹瓜街乾大參號於今正月望日盤與黃姓等合股開張加字昌記如有乾大以前銀錢帳目往來請向前執事理直概與後加乾大昌記不涉恐未週知特此登報佈吿　乾大昌記主人吿白 
　　日本郵船會社 
啓者本公司博愛丸准于二月初六日卽禮拜六下午二點鐘開往長崎神户橫濱由本公司長崎接續釜山仁川等埠小包收到禮拜五午刻客票賣到禮拜六午刻止倘蒙各　寳號如欲裝貨搭輪者務祈早臨爲幸　郵船株社吿白 
　　匯票遺失 
茲有營口東盛和辛丑年十一月十三日匯申廣德泰葉雨田翁見票十五天交第二百八十九號票計規元九百零四兩正怡頭志成永此票被全泰盛信局寄失今與前途說明作爲廢紙另立保單向收望各　寳號切勿收用日後無論華洋人拾得不能向該號索取特此聲明　蘇城志誠永吿曰 
　　明治火險 
　　三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
　　招請繙譯 
茲者本捕房欲延請華友繙譯西文一位須要精通西國語言文字俸金面議願就者望先投信前來收至西歷本月十二號爲度再行面試定奪如自揣不能勝任者不必徒勞此佈福州路老巡捕房鮑立根啓 
　　精製擦牙香粉 
本堂監製各種擦牙香粉氣味清凉芳香異常每晨用此粉擦洗牙根不但能使牙齒潔白口内常香且能牙根堅固永無蟲蝕蛀痛之患眞不可一日無之要品也　上海樂善堂敬白 
　　棧單被竊 
今竊去泰來行洋針棧單一帋ＴＩＳＪＳＲ１９，３５十七箱内廿五萬五箱此號出過一箱其餘十六箱今查不知何時竊去當至該行已被出四件已向該行出轉此單以作廢紙誠恐在外抵押等情望各　寳行號切勿受愚特此聲明　德昶白 
　　順直三彩誌禧 
本號今售出順直大票第八會一萬一千七百八十七號經本號門莊售出得主桃花塢仁和坊魏周榮泰　五福弄趙各得一條又王先馬巷盧得二條又批出彭和泰半張及上下附彩亦門莊魯出特此聲明今售江南順直票價公道如賜顧卽班回件　蘇垣蘅泰吿白 
　　絲廠盤租吿白 
杭州拱宸橋有絲廠一座絲車引擎鍋爐水池車間棧房烘灶一應俱備現擬出盤出租均可商辦如合意請移玉至上海乾記弄口源豐潤匯號内向王眉伯兄面議可也 
　　義記洋行保險　　 
　ＲＥＴＳＥＨＣＮＡＭＵ義記洋行保險公司 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也　主人謹白　 
　　老太古吿白 
　　老太古ＳＢ火險公司 
倫敦格崙西火險公司叭喇火險公司阿德來火險公司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客阿德來火險公司欲保者請臨面議可勞洽愛司具火險公司也特此佈告 
　　寳順洋行保險 
本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克已倘荷見顧請至二馬路外灘本行帳房面議此佈 
　　燕製補丸 
　　此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售 
　　天福洋行經理火險 
　　啓者勞洽愛司具火險公司向在英京創設迄今一百七十六年專保中外房屋棧房生財衣服保費格外公道現托本行經理倘有不測立卽賠償欲保者請至本行面議或到五馬路長安里成康洋貨號亦可 
　　杭州保佑坊德潤源 
專批浙江善後票江南順直義賑票全張分條照市公道外埠函購卽班回件 
　　遺失莊票 
今遺失仁大莊票一紙第九百零七號二月初七期九八元一百兩此票已向該莊言明作爲廢紙無用特此聲明　潤源號啓 
　　二月初二日匯票行情列左 
銀行電匯銀票　二先令五辨士八之二銀行現銀票　　二先令五辨士八之二五銀行三十天期票二先令五辨士八之三銀行四個月期票二先令五辨士八之四五 
　　二月初二日進口船禮拜二 
江天　輪船　由寗波　招商局江裕　又　　由長江　招商局廣利　又　　由香港　招商局協和　又　　由天津　招商局海晏　又　　由烟台　招商局萃利　又　　由長江　麥邊行 
　　二月初三日出口船禮拜三 
愛仁　輪船　　晚往厦門　招商局伊豫丸　又　直放香港等埠郵船株式會社萃利　又　晚往長江　麥邊行北京　又　下午往寗波　太古公司膠州　又　晚往膠州烟台天津美最時行鄱陽　又　晚往長江　太古公司 
　當　又　晚往厦門汕頭　怡和行致遠　又　晚往香港省城　招商局遇順　又　晚往汕頭　招商局 
　生　又　晚往烟台塘沽　怡和行天津　又　晚往厦門　太古公司黃埔　又　晚往汕頭香港省城太古公司岳州　又　晚往烟台塘沽　太古公司普濟　又　下午往甯波温州　招商局海晏　又　晚往烟台塘沽招商局廣濟　又　晚往塘沽　招商局 
　　二月初四日出口船禮拜四 
美順　輪船　晚往長江　美最時行 
摩呍　又　開往族順　天祥行紹興　又　晚往烟台塘沽　太古公司江天　又　下午往甯波　招商局江裕　又　晚往長江　招商局 
　　二月初五出口船禮拜五 
吉和　輪船　晚往長江　怡和行 
　　二月初六日出口船禮拜六 
博愛丸　輪船　下午二點鐘往長崎　郵船　神户橫濱釜山仁川式會社鼐士都　又　開往神户橫濱　老太古行　　二月初七日出口船禮拜 
瑞泰　輪船　晚往長江　瑞記行　　二月初八日出口船禮拜一 
鑽　丸　輪船　開往香港新加坡此能等埠　郵船　式會社 
　　二月初十日出口船禮拜三 
　　　輪船　晚往長江　瑞記行 
 
 

Page 9

 
 
[上海縣署瑣案]  
　　本邑人王福生友生金生兄弟三人於去臘某日被王洪根張大狗等戳傷旋由其姊張王氏扭王洪根至縣訴請縣主汪瑶庭大令訊供管押今又獲張大狗等四人前晚升堂訊究福生供去臘某晚二鼓時族人王洪根率同張大狗李海林陳祥生陳阿桂及不知姓名之十餘人來家攫去所收會項洋銀二十六元洋棉紗一包藍布五疋又將小的及胞弟友生金生揮刃戳傷務求究辦王洪根供張大狗等至福生家爭鬧時小的並不同往求鑒張大拘供去年族人張某病故其妻某氏卽福生之甥女被福生等弟兄三人留在家中輪流姦污小的不勝羞辱故與李海林等往領詎料福生兄弟竟恃蠻逞兇以致互毆是實大令怒其刁狡喝令鞭背一百下笞臀二百板始供認攫取洋棉紗一包李海林初亦狡賴迨鞭背二百下始供認攫取洋布衫一件及錢二百文陳阿桂陳祥生同供小的等行經福生家門外聞内有爭閙聲遂駐足閒觀大令喝令將阿桂鞭背五十下祥生掌頰二十下堅稱並未帮兇攫物大令飭將張李及洪根阿桂收押責令交出洋棉紗洋布衫祥生交人保去○昨報紀曹錫卿控陳某牽去耕牛一案昨日陳母周氏投案訴請騐傷大令研訊之下氏供曹錫鄉與次媳之母族有葭李親去年將媳　至伊家留住多日今正始由小婦人逼令回家旋復被曹紏人劫去并將小婦人兇毆翌日倩地保來勸小婦人往收身價洋銀一百二十元小婦人不從曹將耕牛三頭送來作抵上婦人仍不從曹卽以小婦人之長子牽牛行兇等詞控諸案下爲先發制人之計求恩明鑒大令諭令靜候集訊核斷 
[英美租界晚堂案]  
　　張寳生控余祖寳積欠往來洋銀一百餘元向之索取反糾令朱志龍張阿狗恃蠻霸阻等情前晚讞員張柄樞司馬升堂研訊張寳生供小的向開鞋底作余祖寳向開鞋店去年十月與伊往來討取去鞋底三百七十雙值洋銀一百餘元現在余店己閉向業所欠竟串出朱張恃蠻霸阻叩乞究追余供所欠屬實情願認還惟朱張實係調停並非霸阻訊至此有陶姓者投案訴請附追欠欵司馬飭將余交人保出邀同公正人將底貨作價公攤朱張無干省釋 
[英美租界公堂瑣案]  
　　日前小孩徐阿榮陳金榮行竊曹起福等家衣服眼鏡之類經包探沈阿岳拘解請究讞員張柄樞司馬判各責二百板送改過所管押○劉政成潛入某洋人家圖竊由某號巡捕拘解請究司馬判令管押三天然後交人保釋○陸眞祥行竊周孝初家錫箔三十餘塊錢六千三百文報捕後包探劉森堂連收贓之姚少雲拘解請究司馬判責陸五百板押捕房兩月著姚賠洋銀三十元並罰十元○積賊王阿根行竊翁財星等五家衣物由包探顧福祺拘解請究司馬判責五百板枷示一月期滿逐出租界○江全仁全福行竊劉金表家鈔票洋銀十五元經包探徐榮珊拘解請究司馬判責五百板押捕房三月 
[法租界公堂瑣案]  
　　流氓徐四金在四明公所左近强刼沈宋氏之金飾售與某銀樓得洋銀四十四元除用去外尚存鈔票洋銀二十人元被英界包探葉榮堂之夥沈阿弟搜出懷之而去旣而沈宋氏投訴捕房捕頭派捕將徐四金拘案讞員杜枝園大令訊取口供移提葉沈與徐質對沈矢口不承昨日大令會同費繙譯升堂復訊英界西包探偕葉及見證人張富南投案備質徐供稱鈔票洋銀被沈搜去卽交葉手大令與費繙譯會商判將沈枷號一個月責五百板徐葉張交西包探帶回英美租界公廨請張柄樞司馬訊理○前年楊昭生吳德標等因會欵糾葛虧欠唐蓮青洋銀一千二百五十元出立借據至臘月逃至蘇州滸墅關旣而楊開設山金園茶館吳在胥門外開設妓院被唐偵悉投控公堂大令備文至吳縣提楊到案吳己聞風逃逸因將所私蕩婦傳周氏及伊女趙氏帶回昨日傳唐質訊楊吳同供小的等欠銀屬實求恩寛限陸續拔還大令著一併押候嚴比○蕩婦王唐氏家住虹口前晚約同女伴至一枝春茶館觀花鼓戱散時爭先趨出與流氓陸全郎等口角爭毆經人勸散旣而重復忿爭被巡街捕拘入捕房王唐氏訴稱失去金約指一枚昨日包探將一干人解案請禀稱小的查得氏先將金約指交與女傭然後與流氓爭鬥各受微傷大令飭將陸笞責二百板王唐氏申斥一番交伊夫王阿大領回管束○前晚吳忠　闖入餘慶里黄慶林家樓上傭婦向之詰問反遭毆擊遂喚令巡捕送入捕房捕頭詰問之下稱誤認門户並無他圖詰其向居何處稱寓同興棧捕頭令包探至棧查問並無其人昨日傳同黄慶林解案請訊吳供稱小的係南翔人在滬上開設洋貨店前晚雇車至彼處探望戚友悞入人家有小東門外某藥材店中人相識大令飭探帶往問明禀覆核奪○女郎潘月珍前控許益卿姚敬章借去田單一帋抵押洋銀四百餘元希圖吞没奉大令訊供押追在案昨日許父才根偕月珍到案呈繳田單請將兒子釋出大令飭月珍具狀領去將許當堂開釋○蟻媒劉錢氏誘拐許金林家婢女冬梅賣與羅店人某甲得身價洋銀二百二十元旣而冬梅逃回上海向許訴知控奉大令訊供將劉錢氏押繳身價洋銀昨日許投案求追衣飾大令飭將劉錢氏押候補提姘夫到案究追○張仁卿訴稱家住虹口前晚被賊竊去皮箱一口内儲衣服十五件報捕查獲竊賊張阿三吊到原贓求准具領大令判責　三四百板贓給仁卿具領 
[美租界捕房紀事]  
　　昨日午前五百五十三號巡街捕巡至西華德路見一口操吳音之孩擲躅街頭嚶嚶啜泣詰知葉其姓全寳其名隋父來此途中相失郎帶人捕房捕頭令轉送公廨禀請讞員張柄樞司馬安揷○前晚小竊陸阿仁混入虹口某姓家竊取衣服若干件携之而出適爲某包探所見連贓帶入捕房捕頭令押候解送公堂禀請訊究○前晚鄉民嚴某投捕房訴稱行經西華德路菜市左近突遇衆流氓　阻索詐不遂所欲卽將身畔洋銀若干枚悉數攫去捕頭允派包探往查 
[上海虹口元濟善堂經牧辛丑年十一二月分一文愿常捐清單]  
　　陳鷹記每月五十願王岐記三十願梁日三廿五願禮和帳房廿願業榮和怡珍居戚益齋潤德堂巢翰齋巢金氏鄭勤修堂七户各十願致寳長七願至義居六願華榮昌黄式章各五願筆喇帳房張鏡清各四願陸壽生禮發押各三願守拙子湧幢靜慮居邵春榮周桂芳邱老五張雯波謝烈卿同源茂九户各二願李芹香窶樂氏各一願共計二百五十二願共計收錢十五千一百廿文鍾聖輝六願十月至十二月分錢五百四十文何麗初王禮堂鄴梅庭各五願十月至十二月共錢一千三百五十文王尊勳洗烴珊各三願十月至十二月共錢五百四十文譚始端二願又錢百八十文恭壽堂徐宗潢昭敏氏各一願十月　十二月共錢二百七十文殷守泰十願全年錢三千六百文殷恆濬殷恆懷殷許式各五願全年共收錢五手四百文九章號不計願十一二月洋一元二角湯鴻賓又六角洽　恆又四角老升和又一元聚順生張錦生趙世元潘文魁劉姓朱長根六户各二角麥養民余明三兩户愼嫠十一二月分各錢一千二百文通共收錢二十九千四百文洋四元四角 
[上海虹口元濟善堂經收辛丑年十一二月分月捐清單]  
　　唐傑臣每月捐洋五元陳可良翁醉樓二户各二元黄薰南義成號錦章號陳鴈初四户各一元永增祥萬順豐鉅昌隆三户各五角李珊記興昌祥燧泰號長和號元昌號五户各三角聚昌號寳昌號寳興號源泰號生昌號順興源恆昌號利亨號同春祥成昶利恆裕昌十一户各二角唐藴輝堂十月十一二月分三元泰和館珍記全年洋二元四角杏花樓九月至十二月一元二角葉雨田全年六元梁誠謙七月至十二月六元昌昇泰又一元二角全信質又二元四角梁日三惜字捐十一二分四元共收月捐洋六十二元六角 
 
 

Page 10

 
 
   
 
 

Page 11

 
 
   
 
 

Page 12

 
 
   
 
