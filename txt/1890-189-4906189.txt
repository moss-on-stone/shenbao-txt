# 1890 - 189 - 4906189

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路电報舘東隔　又設分局在二馬路横街三層樓紅墻洋房内此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[懲妓論]  
本城人姚錦堂行經英界富春里被流妓陳文卿勾引入内串同龜子陳松濤褫去衣衫揮之門外一經控案由蔡二源太守判令將妓及龜各枷十四天然後遞回原籍前日飭提覆訊枷示頭門觀者若堵墻幾無容足之地紉秋生曰嘻太守之爲此舉也不深得禁革澆風之道乎夫上海之有妓不自今日始矣妓之誆人貲財壞人行止亦非一朝一夕之故矣彼爲流妓者諺曰野雞日徘徊於茶寮烟館中見有年少可欺者卽眉眼傳情雲挑雨逗甜言密語務令入其彀中一不自持卽罄其腰纒甚至毒瘡傳染面目旣毁不復齒於正人然猶曰羅網自投在已原不謹愼雖欲尤妓妓固有辭也至此次陳妓之誘姚而尚得謂妓之不可惡乎據供陳於觀劇回時道經里口妓突攫其洋傘而入向之索取堅索洋銀一元迫令與之同宿迨夫曉龜子驀以銅洋向掉不子則褫其衣褲逐令出門噫是直所謂紥火囤矣有曲爲之解者調姚係斯文人未免獃狀可掬妓故得百方引誘墮入計中使其圭璧束躬何　遭此辱侮不知野雞流妓羞惡全忘茶寮烟室之中尚且隨時拉客至若黄昏時節經過其門雖道貌儼然彼亦且牽衣邀入試觀妓女拉客之　歴年載之報上幾于竹罄南山豈被拉者皆輕薄少年哉夫亦妓之全無廉恥耳或又爲之解曰衣食足而後廉恥生彼爲流妓者迫於飢寒始靦顔爲此人言此是鴦鴛侶我當哀鴻一例看方且矜之憐之而尚何忍嚴爲懲辦哉則應之曰是亦不然人苟稍知自愛何在不可謀生彼蓬巷嬌娃一燈紡績纎纎十指亦可備饔飱卽使滬上覊棲難謀一飽而剝繭子揀雞毛日得百錢亦頗易易何至自墮惡趣旣失身而又害人耶且滬上害人者豈惟是野雞流妓哉寳善街四馬路一帶珠簾十里捲上春風粉膩脂香任人評泊或書寓或畏三所處者爲繡闥曲房所交者爲王孫公子頤一動指一使雛鬟慧婢奔走於前跡其氣象之堂皇規模之闊綽較之野鷄流妓實判天淵而不知其害人之深有更甚於野鷄流妓者何則野雞流妓惟眼光如豆未歴歡塲者時或被其所迷致空腰槖此外眠香宿翠者祗登徒子一流人耳一至書寓長三而三河少年五陵豪客挾巨金而至滬上者往往花迷酒困一笑千金揮霍頻仍阮囊易竭及至窮途金盡而若輩頓加白眼毫無香火之情欲歸則羞見妻孥欲住則難謀衣食吞烟覓死時或有之雖曰自入迷途然苟無此書寓長三等妓寮亦何至流蕩忘返况嫖與賭相爲倚伏牌九司務設阱陷人苟非與賤妓勾通人尚不被其所惑猶憶去年某妓家一案被誘者花至數千金後經官憲提案訊懲而賭棍雖受嚴刑某妓依舊易名賣笑日前錢金壽唐竹亭左榮生等案發訊得局賭之事亦在妓家是則彼開畏三書寓賣娼者誘人之財喪人之命其心已毒如虺蝎貪甚豺狼而猶不自知其罪惡滔天法無可宥復串同賭棍騙誘金資原其罪名當更甚於野鷄流妓奈何惟野鷄流妓之是辦而獨寛縱天書寓長三乎或曰野雞流妓從無搢紳子弟往來彼書寓畏三各有護身符在是以卽犯局賭等案官憲投鼠忌器每爲之法網故寛則應之曰是非僕之所知僕惟有一法焉每見日本人以青紅各色湼其身遍體花紋終身不滅今苟有犯局賭等案者無論賭徒妓女俱用此種顔料就面上書其罪名紥火囤者亦如之庶他人一望而知弗再被其所誘或可望賭風稍息而淫娼賤妓不得狐媚惑人歟或曰似此殺風景之事子戲言之則可官憲果遵而行之則斷乎其不可也紉秋生乃喟然而歎曰噫 
[遼客談新]  
　　正任東邊道奎觀蔡訓調署驛巡道事所遺東邊道缺以候補道奭召南觀察良暫署已於四月廿八日接印視事矣○總辦黑龍江金礦事務李秋亭太守以機器食物均須採自南邊卽所出之金亦須運往南邊銷售營口爲往來必經之路因派委駐營臺磺局委員張君占秋兼理一切云○前因遼河水涸船舶不能通行以致上八域所存荳子難以運來營口致營街荳子大缺價值日昻上月十八日雷雨交作河水暴漲守泊上河之槽子小牛比等船皆滿載荳子飛駛到營計二十一日共到數萬石其價頓爲之貶二十二日又到若干現在荳餅减至三兩八錢尚無受主云○關帝廟雇班演劇婦女多結隊往觀某鋪夥年少輕浮挨近某姓女身旁濳揑其足女因羞成怒呼家人扭夥痛抶之直至伏地求饒始各歇手眞自取其辱也 
[游勇行兇]  
　　有湖南游勇三名至浙江平湖東門月城中某飯店具膳狼吞虎咽不名一錢店主向索膳資大聲曰客路囊空愧無以應相逢有日毋相偪也店主不允遂至口角互毆游勇本亡命之徒竟爾拔刀亂砍傷及店夥三人有某甲者出爲解紛亦遭波累一時城廂哄動聚而觀者若堵墻見游勇勢甚洶洶乃各持板凳亂擲游勇負痛倒仆方得綑送縣中吳邑尊　訊之下供稱前曾當勇現已撤裁身無半文無奈向之賒欠邑尊大怒謂旣欲賒欠亦須婉商何敢持刃傷人行同宼盜遂喝令笞責二千板收禁以待從嚴懲辦 
[南湖泛月]  
　　嘉興信云本月某日秀水縣劉邑尊乘舟赴嘉善接印兼理嘉善縣事隨循例閲城放告○海鹽縣吳邑尊於本月二十二日　印任事○前報紀有南　人借寓端平橋王姓客寓被　役搜查誣以盜賊云云事經劉邑尊　聞立提捕役管押後查明南潯人已有蹤跡遂將捕役釋回○捕役在新塍鎭拿獲盜犯兩名適劉邑尊在嘉善因禀請朱捕廉升堂研訊據供皆台州人現已下緒獄中須待邑尊回署再訊也 
 
 

Page 2

 
 
[白門銷夏]  
　　國士待我我以國士報之衆人待我我以衆人報之此儒生之通論亦豪傑之恒情也何物巾幗而竟具隻眼於勾欄中乎金陵有某甲者寓公也昔爲五斗米而折腰今喜一尺綾以纒足雄心欲耗聊康慨乎絲奮肉飛壯志難灰或嚄唶乎酒闌燈施江南素稱金粉釣魚巷實爲豓藪然亂後欲求如王漁洋雜咏中所謂傳壽新歌沙嫩簫者已杳不可得問有李波小妹薄髩彎弓羊侃侍兒錦靴蹈地例爲擘箋江令顧曲周郎所賞識非藏之以金屋卽對之以璧人否則捧宓妃之襪解在甫之珠而孔都官遂爲助簉之魁侯莫陳卽作拖裯之長雖齊桓公内嬖如夫人者六人亦將笑駡由他好官自我不料忽有麗者卓絶羣流賦到錦鞋不願十郎之薄倖贈來珠釧不驚百琲之鮮明於是桂滿月中莫辨姮娥之樹桃空池上難尋王母之花盖曲終人不見江上數峯青與趙飛燕之仙乎仙乎去故而就新者同爲斯人之柔　俠骨　知其在天上在人間客有知其事者謂文君不嫁相如安知非塞翁之失馬卽西子果隨少伯何須等望帝之啼鵑此一説也然而九州富貴之家不敵三島神仙之窟與其脂田粉碓作君卿之十妻句如瑶草琪花問簫史於再世解人當如呈耳現　梁玉清遁少　而未歸温太眞下鏡臺而　　説者謂娟娟此豸今不蹈綏鳳之隨鴉後自無鴉且打鳳之戚矣謂非明哲保身之第一流巾幗哉夫贈同心之結紅綃未可非也乃始亂之而終棄之締嚙臂之盟緑珠非不羡也乃以好來而卒以惡去人盡失也何必子南君多金耶定空冀北如此者日報中已不可以更僕數然則如該妓者不羡南宮敬叔之載寳不慕東方曼倩之細君落落塵寰吾知其必有乘荀氏之龍射賣家之筵者不禁拭目俟之○善後局爲通省銀錢之總匯截長補短酌盈劑虚凡有關于承平時之闕陷者無不由善後局爲之存其大體還其舊觀洵非精明幹練之長材未易膺此鉅任也前見歐陽觀察接辦局務未及兼旬卽查知局中每年銀錢出入可有十餘萬兩其中平餘一項爲數非細蓋此項雖係分毫絲忽而日計不足月計有餘積少成多遂有泰山不讓土壤河海不擇細流之勢觀察初意疑經理銀錢之委員從中乾没後由銀錢所呈到歴年帳簿始知委員悉假手於司事司轉聽命於銀號人約銀號卽非上下其手而不實不盡之處究難辭咎因此觀察遂據實禀請制憲令該號認繳銀一千兩作爲充公經費聞督憲已批准如禀辦理矣該號所繳之千兩卽充作通濟門外修路之用不日便可興工想從此來者去者顧履道之平坦無不頌觀察之盛德足以及人向來銀錢委員有正副原所以備不時之需刻下正副自爲交代而銀錢收發自五月初一起已改歸鼎茂銀號觀察又以簿内載有貼補荆沙銀色一欵每月計支銀五十二兩查此銀係優恤大小薪水起見故歴届總辦知而不言因而不改究竟此人有薪水可領視彼向隅之員已不啻霄壤不但所損無幾就使新章定以成折抑將首允况帑項支絀司農苛及錙銖誰無忠君體國之良安能秦越漠視故觀察力排巽議徑禀督憲聞已批准卽以六月朔爲行新章之第一日又局内向設貧員津貼三十分小班一人每月可領八千此種人或在省或無力住省或家屬在省或並無家屬在省觀察擬傳見一次以昭核實忽隔隣有無知婦孺聞此消息以爲從此一筆勾銷一家全無依賴勢必至飄零宦海號泣呼天而不知公不顧私正大臣之靖共爾位夫豈煦煦孑孑之所可同日而語哉尤難者樂舞一事告朔之餼羊耳每月糜官帑三十餘金而人存則禮存歴來總辦皆以其託名黌序未肯犯城狐社鼠之嫌觀察查知每届樂設而不作舞具而不成其爲不敬大矣因思撙節而裁抑之第未知三學多士亦悟觀察與奢寗儉之苦心否 
[江東鶴唳]  
　　曾劼剛襲侯丹旐南下卽就滬上草創平津館以受中西人士素車白馬之祭奠吊者咸以安西非代公不可之日天忽不欲消絶塵之銀鶻却繞樹之黄龍而竟使斯人齎留犁撓酒之恨於地下多向靈前洒英雄之涙緜蕝中哀榮之語慷慨悲壯幾如山陰道上之千巖競秀萬壑爭流實爲從來飾終者之所未有金陵洋務周劉觀察一聨云往事痛如斯論締交廿載誰盼庭階玉筍獨愴竹林溯當年懿訓親承先天下之憂而憂方道是父作令公子亦宰相奇才今有幾想使轍五洲定捧毡殿金刀舉哀梨樹况生平藝能夙擅以古人之學爲學最難忘辨伸聖堡氣折巴京牙厘局馬觀察一聨云談笑憶華年果語通白狄書辨黑蠻破浪乘風償夙願勛名垂竹帛想歴聘五洲折衝萬里扶輪承蓋愴遺型 
[皖左多蛟]  
　　沿江青陽縣所屬有地名木竹潭半山半江之巨鎭也該處相近多産絲近有貿絲者向該鎭問鼎卽寓鎭上中旬某夕忽平地水深數尺知係山内出蛟但蛟水湧激異常一時人家布置及什物衣縷多被浸濕近水一帶房屋到有陡遭冲塌者次早則洪流縹緲中已有人畜飄泊而下矣又宣城縣屬之青弋江爲往來徽寗之孔道其水由涇縣之賞溪導源而下至是澄清如練鎭上烟火可近萬家一日某鋪中忽地陷丈許陡湧黑水時陰雨已久山洪本溢岸直趨巿人喜天稍霽遂躡　爭詣橋頭閒看流沬不期而集者頃刻數十人或謂暴漲已若干尺或謂暴漲不已今夕當有戒心方議論間不料水頭如千軍萬馬從街上澎湃　出勢如山倒立將橋頭立望之一干人頓捲入水底隨波漂没越日滿溝澗尸骸縱横則沿途之遭蕩析而無可援救者後十日宣船過此猶見蘆根沙嘴多有未了之緣亦奇災也連日傳説徽州山内多起蛟其水或出浙江或出江右皆一瀉千里田園廬舍淹没無遺據父老云亂後不聞蛟思者已二十餘年今卵翼長成鬱久而發宜其有懷襄之禍矣惜無有預備及之者 
[茸城汗簡]  
　　墻角張姓富室也本月二十三日駕舟來松購辦物件泊於西關黑魚弄底鼉更初報舟子登岸品茗張蜷宿艙中搦管横吹一燈相對正在烟霧迷漫之際突來三人口操湖南音聲言查船其一長　闊袖儼似官樣兩人身衣短衫如僕從然張聞聲驚起告以此地並無關卡從未聞有查騐事爾輩將何爲二人並不答七手八脚扭往張之髮辮以物塞具口使不得聲張東倒西翻搜掠一空而去檢點所失物件約值二十餘千翌晨報知東嶽廟巡防局某弁立卽派勇緝拿二十四夜三人大摇大擺復至是處河干東張西望巡勇見之將一人拘去由局轉解婁縣庭訊之下供出衣箱一隻寄藏某處兩人業已逃逸未知尚能弋獲否○譚青崖軍門之如君去年在署仙逝靈棺暫寄龍門寺近始載回本籍安厝擇於二十五日出殯當雇僧道數人導以執事鼓樂鏗鏘砲手某甲偶不經意致將所放提砲逕從側處横種而出中儲火藥磚鐵屑頓觸於土作之子某乙左臂上血肉模糊衣衫作猩紅色赶急延醫救　未知能無恙否○西禪寺在茸城白龍潭左偏住持某僧雖心持半偈而未斷塵根與某亭長之女私識有年暗訂白頭之約只以頂上圓光未生一縷雖急欲還俗而不能乃陰假坐關之名以爲養髮地步一夕僧與女復在清淨塲中演秘密戲爲無賴甲乙等偵知徘徊闥下將下毒手以爲此甕中鼈釜中魚耳僧固孔武有力見勢不妙斬關而出所向無前甲乙無如之何任其逃逸徒呼負負而已○張阿桐者滬人也贅於松郡南門外打鐵橋某姓爲婿近因伊叔在申犯事牽涉公庭經上海縣備文關提歸案訊理張得此消息夫婦兩人日夜痛哭本月二十三夜更闌人靜張乘　深入黑甜鄉竟在床頭自縊而死及婦知覺三魂六魄早投枉死城中次晨經該圖地保禀報婁署張肖芸邑尊親臨檢騐委係自盡隨令塡　收殮不知張所犯何事一聞官符將下　以性命殉之然其情亦可憐矣 
[寍郡瑣識]  
　　某世家子紗衫團扇顧影自憐問柳尋花殆無虚日前日自外歸登榻而臥未炊許腹痛異常盖已濳吞阿芙蓉膏赶卽延醫灌救得慶更生至因何服毒則非外人之所知也○日前有一婦年約二十餘行至南門外凉亭猝然倒地盖觸暑發痧也詢之知爲段塘人當卽雇人舁送至家尚未入門而氣已絶卽在門外棺殮云○有某甲者忘某姓亦好行其德者也其子弟出就外傳薄暮回家忽有一孩童年約十 
 
 

Page 3

 
 
齡隨之俱歸生詰其住址姓氏童茫然不知所對始悉其悞入迷途而不知返也次日適有一友訪生見童認識由友招其父來領之而去父贈以金不受聞者咸服其高義○南門内某甲生有一女甫及週歲日前感受暑氣一病垂危甲以無力延醫棄諸路旁路人見而拾去爲之調養得以轉危爲安自家骨肉棄之如遺甲亦忍人哉 
[江西官報]  
　　知縣黄廷輔劉則敬俱禀謝儘先酌委本班一次鄧祥霖卸辦廬陵神岡山卡從九郭浩禀期服假贛左營守備余步鰲病故以候補守　余承恩署理署崇仁縣汪恩濰缷事清理交代回省縣丞張善錫由武寗　保甲回禀知丁父憂回籍守制府照磨陳霈溥往進賢辦保甲從九張傳澤接查惠民門署廬陵縣金時宣卸德化縣事清理交代回省吳慶揚起服來江准補星子渚溪司巡檢王傳澤飭赴新任同知許　銑禀謝本班儘先補用並加二級紀錄四次行知德興縣蘇廷鑑卸署瑞昌縣事清理交代回省府經汪善培聞訃丁母憂 
[儒將風流]  
　　雕虫小技壯夫不爲長槍大㦸之中原無須細針密縷之句然競病一詩何等氣槪雖學士文人亦當一齊頫首則以知武人能文古所不廢也昨讀田海籌鎭戎稿無體不備傾佩莫名曾記其送王壬秋孝廉南旋集句云今日逢君盡白頭愁心一倍長離憂歸鴻欲渡子門雪遠雁傷離幾地秋六代光風無處問一時詩酒寄同游長沙北望三千里目斷重雲十二樓其餘名作甚多不及備錄 
[收禁候懲]  
　　徐譜生京控江海關書吏姚蘭洲毆斃一家三命經大憲提省集訊從寛斷結現在刑部察核卷宗雖無毆斃實據惟姚見死不救罪實難辭自應嚴究確情照例懲辦日前行文到省大憲遂飭先將姚及丁錦泉分别收禁徐則押在吳縣刑房隨札飭上海縣提集應訊各人聽候訊辦 
[張燈預志]  
　　法租界年例於西歴七月十四號燃燈志慶日内大自鳴鐘捕房前鐵欄上及小東門外八仙橋各捕房前均已製就地火燈遍懸法國旂號自二洋涇橋起至公館馬路搭成方式牌樓滿懸旗幟四圍綳以鐵線預備懸掛五色玻璃燈密采里門前用地火燈排成西字並建過街牌樓一座兩旁竪有旗竿由公館馬路直達浦難一望皆旗竿林立浦灘馬路上建一方亭柱上附以松栢大小旗幟以數百計更用木板釘成西字若横匾然四面鐵絲密如蛛網遍懸五色玻璃燈亭下則車馬仍可往來法公廨花園刻已打掃清凈屇期當有西伶在彼作樂門首亦製就地火燈想今晚玉漏無聲金吾不禁銀花火樹璀璨通明加之天朗氣清纎雲四捲定必車龍馬水士女如雲也 
[幾罹火窖]  
　　前晚十一點鐘後本埠英界胡家宅大興里對門寳源生洋廣貨店中人　甲持紙煤照物悞遺火星於火油箱内以致火燄飛騰甲恐兆焚如急將箱向樓窓抛下適有東洋車載婦女及小孩經過箱從背後墮下婦慌甚抱孩躍下跌仆街心頭髮衣衫均經焦灼幸無大碍仍坐車而回然已受驚不淺矣 
[飭查奸案]  
　　日前寍波髹工虞阿桂偵知妻子王氏與某輪船水手張阿福有姦雙雙拘獲交巡捕解送英公堂蔡太守飭將該氏及張分别管押諭令虞明白具詞呈候訊斷前晚庭訊之下虞呈稱妻子不守婦道與張犯姦叩請重辦其妻王氏供認不諱惟稱丈夫不能養活縱令爲非兹又索錢苦無以應以致藉口捉奸張供稱小的與該氏私識其夫早已知情太守喝令將該氏掌頰一百下仍發官媒收管張押候飭差食明虞有無縱妻通奸情事覆候核辦 
[法界捕房瑣房]  
　　昨晨宋莘樂二尹莅法捕房飭包探將菜巿竊錢之施卿提案謂本委念爾已押數天免子笞責從寛開釋不准逗留○錢阿大行竊衣物徐盛子行竊銀表均經控發拘押捕房宋二尹飭　至　諭以姑念年幼恩免笞臀判責手心八十下押候補文送縣遞回安慶原籍○行竊某粥店水桶之宣阿浩竊鞋之陳阿寳各責四十下釋之使出○陳阿二在宜昌輪船行竊客人鋪盖拘押候懲宋二尹訊無别案判責一百板送縣遞回常熟原籍○張鏡湖沈新發張新發三人向朱子南滋詐經朱控訴葛同轉判令各責一百板枷號示衆昨日枷期已滿宋二尹着帶案開枷還押○陳阿金因攫取周龎氏銀簪訊明枷號宋二尹着將枷開去從寛釋出○小工李小生李桂泉周培英等在玉露春茶樓口角毁壞椀盞甚多宋二尹判將二李押候賠洋五元周賠三元昨日李等各遵諭繳案二尹如數給茶樓主領去○太昌棧接客人王翰臣因竊取大安生棧客人金約指一枚並經大安生棧主控欠一案已紀報章宋二尹以原告延久不到未予發落昨日太昌棧接客頭目李雨亭持名利棧保單投案具保二尹謂姑念原告不追暫准保去嗣後如遇傳訊須立卽來案李稱如不到案向保人是問可也二尹遂准予開釋○包探王榮培禀稱昨奉大老爺諭令將寗波失路小孩送往四明公所請董事安置及小的送往據公所中人云董事不在未便收留宋二尹謂若然則押暫捕房待送善堂安揷可也○張翠娥卽趙張氏被其母張鍾氏之姘夫康子香凌虐經葛同轉拘康至案判令笞責荷枷着張鍾氏交到翠娥問明情節昨晨翠娥投案訴稱小婦人早經母親作主字與浦東趙二寳因尚未過門前蒙葛大老爺諭令夫家赶緊完姻五月初六日憑媒迎往趙家今特來案禀覆求將母親開釋宋二尹略加詰訊着將張鍾氏帶察釋回○車夫章阿張潘德義因與車主口角經車主送押宋二尹諭以如有妥人卽行交保○曾勳臣吳阿四在菜巿竊錢經包探拘案訊押昨日宋二尹命帶案問爾等向操何業曾稱小的係湖北人販賣甘草來此現住法界明發才客棧中吳稱小的係寗波人向爲小生意家在虹口母親年已七旬矣二尹謂今姑從寛開釋嗣後須安分守已曾等叩謝而退○楊玉采在菜巿竊錢五百文經葛同轉判令荷枷昨已滿期宋二尹諭令開　○吳阿五控妻子吳盛氏不守婦道葛同轉飭發善堂寄養迄今日年餘矣昨日吳投案訴稱屢託友人至善堂問妻據云不願隨小的下鄉且仍有烟癮宋二尹謂待帶案間明再行核定 
[彚解閩省第一批水災賑欵]  
　　謹啓者敝所籌辦山東浙賑以夾時已經久來源日絀詎料閩省驟遭水災造急又至迭接福州同仁善堂紳董羅荷臣葉泰皋李鋭生諸君先之以電信繼之以公函調延建一帶一片汪洋居民雖登城堞相繼逃命屋宇蕩析殆盡日炙露宿難延殘喘亟求賑欵極救等因聆悉之餘實堪憫惻不得不先爲墊解以應急需　於五月二十三日彚同各協賑公所起解第一批規銀七千兩内計文報局規銀二千兩申報館一千五百兩高易公所一千兩仁濟善堂一千兩治病靈符三千道敝公所規銀一千五百兩併備公函復信由　商局海琛輪船匯解福州同仁善堂核實散放惟祈海内大君子一視同仁解囊接濟俾中澤鴻嗷咸登再造不勝代禱之至上海北巿絲業會館籌賑公所施善昌謹啓 
[招墾利弊説]  
　　嘗攷招墾之利自古所重隋文帝時天下均田千九百四十萬頃令民開墾至大業中遂有五千五百八十五萬餘頃明初山東河南多是無人之地洪武中詔有能開墾者卽爲己業永不起科至正統中流民聚居詔令占籍此皆開創之初承六亂之後宜其急以招徠也至因凶荒而徙民使之開墾者如漢武因山東水災民多飢乏賑粟不足乃徙民於關以西及充朔方以南新秦中七十餘萬口假予産業然猶使分部護送冠蓋相望衣食皆仰給縣官未有如今日任民流徙侵佔漠不相關者也如今之杭之臨安湖之安吉孝豐以上徽之廣德以下歴年所散之兵及他省之荒民動有億萬計或種稻麥或藝山薯或樹竹木數年來賦税有所增流民有所食荒壤有所闢誠爲甚利然其弊在無主之田不給之自官分派使散又不編爲册藉茫無所查而任彼結　不散恃衆而侵佔無主之田廬視若固有更且肆擾居民寡不能敵或至讓畔 
 
 

Page 4

 
 
而避舍至小有所事彼亦嘯聚而閙官畏其衆而不能制務爲調停粉　惟願彼蒼施仁無凶荒水旱之災　彼數十年之後各有身家妻子之戀可保無虞非然者彼億萬之衆聚而成黨各無儋石之儲無所繫戀而且所處介在徽浙之間上官可以推諉守令本屬無權易以養癰一遇凶荒似非徽與浙之福也又如浙之温台嚴等地另有一種游民借墾荒爲名榮山窮谷結棚而居冶鐵　煤以爲業人聚甚衆時出刼掠村庄宮爲恃險而不敢捕卽捕彼路熟而易逃近年之間尤爲多事甚於吾湖安吉孝豐以上等處故凡開墾之民無所彈壓并不能分揷使散其弊遂叢生在大府諒必有深謀至計安撫多方弭患於無形處置於至當而無煩書生爲之杞憂也湖州邱君含章洞鑒及此經濟學問兼而有之異日田宰他方措皆裕如定能興利除弊普天之下莫非王土但願耕鑿相安　生嗣齬閭閻受賜多矣來稿 
[勸印花坊惜字説]  
　　翳自寳粟飛天露端倪於蝌蚪禎圖涌地彰朕兆於龜魚神　之象斯　草味之蒙乃闢旣爲中國之民宜敬古皇之字然而五厄常逢三蒼孰寳勸戒視若常談委棄生成習性不揣固陋爰製俚言先輩所言槪不贅述今竊爲印花坊勤者描來喜字獨出心裁製就壽紋編成口讖不知手巾本非吉服何用頌揚面布雖屬上身　　褻價敬之者固屬有人污之者實爲不少甚至深閨婦女無　作塡底之鞋巿井鄉愚隨手當浴身之布或因舊而揩皋面或用破而棄街頭雖云一字之微實造萬端之孽　或歸咎於客人諉過於定貨然客帮亦知敬字紙欲取巿面之通行印店大　改鏤胡勿換吉祥之花樣鴛鴦六六　成吉利之花蝙蝠雙雙悉　嘉　之畫旣免穢瀆之愆愈見流通之速試思棄字者目不識丁不見惜字者名登鼎申報施不爽幸祈勿等於常言因果非　　　共深夫猛攺來稿 
[餽樂鳴謝]  
　　時當炎夏痧症最多昨承果育堂董以臥　丹蟾酥丸天中茶各一百服見贈囑本館隨　分送仰見利濟爲懷同登仁壽不勝感謝之　聊誌數語藉答仁施 
[痧藥濟世]  
　　謹啓者頃奉到杭省萬承志寳堂馮聽五大善士寄來棣華堂主人八寳紅靈丹五百瓶求放心齋太乙救疫丹二百服樂助敝堂施濟現值天氣火傘當空溽暑薰蒸貧民小户藉力謀生者奔走於赤日炎陽之下臥睡於蝸居腥臭之間發痧染疫頃刻垂斃延醫不及惟暑藥方可救急敝堂虔合萬應靈丹純陽正氣丸選料臥龍丹施送貧黎討者紛至沓來所慮修合不及杭省萬承志堂丸散膠丹馳名海内歴年不惜貴品　助施送　復惠助而來正資接濟仰瞻樂善之誠久而爾　　領之欽佩　如又無名氏助來人馬平安散一百廿瓶甘露茶一百廿服黄松齡善士助來八寳紅靈丹痧氣丸七百瓶俾貧民藉以衛身謹頌無量功德併列報章特申謝悃上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　二十日石港塲調署板浦塲丁鹺尹森榕到揚卽　　省二十一日通　司項分轉海分司綏分轉均由省回二十二日　鹺尹　呻　南京餉差分發巡檢朱鹺尉楚英禀到二十三日監掣金司馬福新由滬來揚禇鹺尹繼銘起復回淮 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
