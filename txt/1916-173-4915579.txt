# 1916 - 173 - 4915579

 

Page 1

 
 
   
 
 

Page 2

 
 
時評 
[約法（冷）]  
　　約法之疑問將行解决矣蓋一則於法理上之解説旣已分疏至盡一以名人之議論與議員之覆電亦已手續完全加以各種情勢之逼迫有不如是不能之槪是約法問題至此而必可結朿矣 
　　繼此而起者必爲議院問題約法旣復議院必開此自然之勢也唯在滬在京稍持異議然政府旣順輿情以解决約法則議員亦必顧全大體以冺無謂之爭故約法問題聯類而解决議院問題其事當亦非難也 
　　是二問題已解决而以後調和各省組織内閣整理財政事事趨於實際而解决有難於今日者　 
命令 
　　六月二十五日太總統策令任命孔庚爲晋北鎭守使此令 
　　又令陸軍部呈請將黄德本授爲陸軍砲兵中校王玉魁授爲陸軍工兵中校何克功授爲陸軍砲兵少校應照准此令　　　　 
　　又令陸軍部呈請以齊振德充任陸軍第二十師步兵第八十　　 
團團附秋占鰲充任第一營營長王振標充任第二營營長戴廣勝充任第三營營長應照准此令 
專電 
　　北京電將下令申明入閣權限此與叚前次辭職頗有關係 
　　北京電總統面諭陸法兩部對國事犯詳加審查甯寛毌苛 
　　北京電閣提三項急議案㈠財政善後政策㈠戰地軍事收束㈠善後會議組織草案審查 
　　北京電叚囑王士珍趕將改編統一軍制法及軍區修正案草定付大會議請令公布 
　　北京電元首調閲官制全案諭法制局妥爲修正 
　　北京電朱家寳辭職仍爲議員擬蔣雁行繼 
　　北京電執法處員弁編入近畿五六旅 
　　北京電叚召汪有齡在宅討論復約法手續 
　　北京電外部長定汪大燮尚未同意 
　　北京電定楊士琦長交通 
譯電 
　　北京電税務處督辦梁十詒與財政總長周自齊近皆辭職惟梁之交通銀行督辦職與周之中國銀行督辦職尚未可解除以待清賬（二十五日） 
　　北京電拱衛軍態度不可恃政府巳於二十三日遣拱衛軍四營赴河南以便遣散（二十五日） 
　　北京電陳宦有參謀總長之望（二十六日）　 
　　北京電法政府仍不允以鹽税餘欵解交中政府（二十六日）以上德文電 
東方通信社電（日本人組織） 
　　漢口電由湖南撤退之北洋混成第二旅步兵六營·工兵一隊·輜重兵一隊·機關鎗隊一隊分乘民船八十艘於二十五日行抵漢口 
又滯留漢口之安武軍殘部四營於二十五日悉回安徽（二十六日） 
　　東京電日本人近爲通商前赴中國内地者益多各省重要地點必需增設領事館而現在青島雲南南寗等地尤不可不設之説因之而起當局者目下正在詮議此事（二十六日） 
　　奉天電山東革命軍於奉天省招募新兵一師聞已開募（二十六日） 
　　奉天電奉天省舊議員呈請將軍恢復舊省議會（二十六日） 
　　東京電日本飛行家之赴南華方面者頗多熊木·坂本二氏定於二十七日由神户出發高左右氏稍遲亦擬由該地方啓行又星野米造　爲視察中國南北飛行界情形已於數日前起行高左右及橘二氏將來擬於上海或山東設立飛行學校並有創設飛行機製作業之目的云（二十六日） 
戰電（英人路透電） 
　　巴黎電今晚公報云末斯河左岸日間較形沉寂僅三○四山之法軍陣地曾受敵軍徐徐轟擊末斯河右岸三二一山·佛洛瓦特台勒東北俠北特·乞洛瓦叢林之法軍陣線曾大受轟擊佛勒里村邊際之戰事晨間猶在進行敵軍佔據房屋數所陣線他處無甚變動且無步軍戰事（二十四日） 
　　巴黎電今日下午公報云德軍在摩爾化末南面進攻爲法軍砲火所阻法軍奪獲錫哇芒西戰壕數段且以手擲榴彈在佛勒里得有進步末斯河右岸他處德軍砲轟甚猛今晚公報云今日末斯河兩岸無步軍戰事惟三○四山境摩爾化末俠丹柯爾等處砲戰甚烈陣線餘處仍有尋常之砲火（二十五日）　 
　　巴黎電法國半官報云凡爾登第一百二十五日一役以人數言爲德軍從來未有最劇烈之進攻德軍不恤以極大之代價爭一極小之進步如在佛勒里村僅爲爭村口數屋起見遭可怖之損失即其一斑德參謀部似必至無可支持時始罷此戰爭彼等欲保全德國威嚴故無論如何必欲奪取凡爾登縱使佔領其地於軍事上已無價値可言然德軍亦不顧也（二十五日） 
　　倫敦電海格將軍報稱昨日敵飛機殊爲活動英哨兵隊逐走携機關槍六架圖越英軍陣缐之敵偵察隊今日全陣缐英軍砲隊甚爲活動（二十四日） 
　　倫敦電海格將軍報稱昨夜敵軍希圖在魯斯東北襲擊爲英軍擊散今日全陣線英砲隊仍甚活動且有地雷與戰壕白砲戰事（二十四日）　 
　　羅馬電公報云意軍擊退亞細戈南面西面之敵軍（二十五日） 
　　羅馬電意帥加杜拉下令稱讚參謀部聚集大軍之舉動今不特阻止全陣線敵軍之攻勢且能回攻敵軍而獲勝利云（二十四日） 
　　彼得格勒電俄軍鏖戰後巳佔據金波倫俘敵二千人俄軍至是乃完全佔領奥國之布哥維拉省（二十五日） 
　　彼得格勒電俄軍在特維拉陣線擊敗進攻之德軍俄軍佔據恰土里斯克附近之郊外砲臺一所獲砲兩尊守兵盡遭刺斃敵軍攻擊斯維留斯基東南之俄軍進抵俄兵所守之戰壕數段但因受損過甚不能久持故復沿全陣線退回被俘者八百人德人佔其半數戰壕中棄有爲俄兵刺斃之屍甚多俄軍在拉舉維洛夫北面擊破敵軍之陣線敵軍倉皇逃亡所有戰品多不及携走悉入俄軍之手（二十五日） 
　　彼得格勒電俄軍佔據布哥維拉南部之古拉胡摩拉奥將佛蘭碩之軍一部分遂受困於羅馬尼亞邊界奥軍左翼現固守柯洛米亞此爲加里西亞與布哥維拉兩處敵軍唯一之交通地點若再失去則取道斯太尼斯拉伏兵退至萊姆堡之諸路將無掩護俄軍現由三面進逼柯洛米亞奥軍倉皇向卡巴安山退走俄軍現佔有哥維拉三分之二與諸要點（二十五日） 
公電 
　　駐滬國會議員覆段芝泉漾電北京段芝泉先生漾電讀悉元年約法與三年約法之爭端在先決二者孰爲法律如以三年約法爲法律當然不能以命令廢止惟查臨時約法爲民國之所由成議會總統皆由茲產出其效力至尊無上在國會旣成立以後憲法未制定以前如欲有所增修依臨時約法五十五條及國會組織法十四條之規定當由大總統或國會議員三分二以上之提議并經國會議員五分四以上之出席出席員四分三以上之可决而後其所增修者乃爲合法乃得有效三年約法會其組織及程序旣與臨時約法五十五條所載不符則其所增修者自不得稱之爲法律實屬違憲之行爲是臨時約法本來存在原無所謂恢復今日以命令廢止三年約法乃使從前違憲之行爲歸於無效更無所謂以命令變更法律現在各省尚未統一調護維持惟有一致避守成憲否則甲以其私制國法轉瞬乙又以其私制而代甲循環效尤人持一法視成憲如土苴國法前途何堪設想請公堅持正義力贊大總統毅然以明令宣告不依法律組織之約法會議所議决之中華民國約法及其附屬之大總統選舉法國民會議立法院組織法均與民國元年臨時約法國會組織法並民國二年憲法會議制定之大總统選舉法相違背當然不生效力此後凡百庶政應與國人竭誠遵守眞正國法以固邦基而符民意根本旣决大局斯安衆意僉同特電以聞國會議員谷鍾秀孫洪伊王試功王法勤呂復李永聲江浩童咸曾杜凱元張秉文王保眞郝灈張書元江灝温世霖吳景濂楊澤溪羅永慶龔玉昆莊宗周楊大實李紹白蕭文彬趙成恩李膺恩范殿梀楊縄祖徐清和楊宗山秦廣禮邵仲康葉成玉關文鐸楊擇方潛張相文茅祖權高旭胡兆沂石銘陳允中屠寛朱溥恩王汝圻劉可均董增儒汪律本陳策汪建剛凌毅丁象謙高蔭藻張我華陳光譜張塤曹玉德王源瀚章兆鴻吳汝澄王多輔吳日法馬坤陳鴻鈞羅家衡吳宗慈鄧元鄒樹聲陳子斌黄攻素盧式揩鄒繼龍彭學浚邱冠棻賴慶暉郭同盧元弼陳鐸辛際唐潘學海歐陽沂張于潯燕善達周澤南符鼎升賀贊元王正廷金兆棪許　張烈鄭際平陳洪道張嘈董杭時韓藩陳燮樞傳家銓蔡汝霖黄羣周玨陳敬第胡翔青杜士珍盧宗嶽周繼濚田稔丁儁宣王烈邵瑞彭殷汝騼徐象先張浩謝國欽兪鳳韶張傅保金尚銑朱文劭兪煒蔣著卿金秉理傅夢豪趙舒杜師業袁榮變高登鯉宋淵源朱觀玄陳祖烈朱騰芬曹振𢡟鄭德元張琴連賢基� 
李蟲年韓玉辰高仲和劉英白逾桓駱繼漢楊時傑汪嘰鸞馮振驥劉成禺胡祖舜邱國翰覃壽恭吳崑彭漢遣彭介石張漢董昆濂蕭萱鄭張大昕李執中羅永紹周震麟陳煥南陳九韶周澤苞李錡李積芳覃振陳家鼎彭允彝陳嘉會歐陽振聲胡壽憫鍾才宏盛時黎尚　彭邦棟吳景鴻魏肇文丁世李丁惟汾彭占元張魯泉于廷樟于恩波王鳳賓史澤咸張瑞萱揭曰訓于洪起董毓梅盛際光杜凱之魏丹書李元亮張玉庚郭廣恩金承新周麇恩王靖芳劉積學萬鴻圖劉奇瑤劉榮棠李載膺劉峰一王廷弼岳秀夫魏毅王傑劉𥃔調� 
李述膺楊銘源趙世鈺馬鑲范樵焦易堂王鴻賓茹欲立寇遐李含芳王鑫潤文登灜周之翰蔣舉清李武瑶文篤周蒲殿俊謝特廖賢希張瑾雯李爲緰張知競李國定劉緯王湘趙時欽杜華楊肇基楊永泰徐傳霖李茂之葉夏聲易次乾黄增　彭建標鄒魯黄汝灜郭寳慈譚瑞霖蕭鳳翥鄭懋修饒芙裳江瑔何士果馬君武黄洪憲盧天游曾彥梁培郭椿森嚴恭趙炳麟蒙經翟富文程修魯黄寳銘蔣可成龔政陳繩虬程大璋凌發彬王乃昌蕭晉望覃超梁昌諎梁士謨羅增麒張耀曾陳善袁家榖謝樹瓊趙黥孫光庭李文治由宗龍王楨李增張大義叚雄陳光勳沈河清陳時鍂寸品昇陳光　易宗　張樹桐龔煥辰王弋盧信謝良牧吳湘蔣報和有（共二百九十九人） 
　　伍廷芳復叚内閣電北京段芝泉先生鑒禡電敬悉所稱復行元年約法政府初無成見所審度者復行之辦法耳是以提出數端難行之緣由細繹其意其中未免稍有誤 
會今特詳陳之凡共和及立憲等國所頒行合法國法者上至元首下至小民均應一律尊重遵守若究有障碍難行之處允宜删除或更改者亦須合法經參衆兩議院議妥通過然後由元首批准方可頒行斷不能以命令删改三者缺一不成憲法此千古不刋之論也廻憶民國成立之初凡百未備當時設立臨時政府於南京組織元年約法此乃爲開國之基礎由前之説三年約法如依正當國法組織成立雖障碍叢生斷不能以命令廢之亦須經參衆兩議院通過由元首批准　　　 
始可删廢欲知此法是否合例必須查明由何人用何體式組織當時北京政府成立各省選舉議員組織參衆兩議院旋因開院數月並無建設良好法律諸事與政府齟齬是以元首將國會議員一律遣散兩院從此關閉矣以法律上而言元首應即重行召集新議員再開國會方爲正辦奈不照例而行僅召集約法會議增修約法竟於民國三年五月一日由元首公布施行查約法會議共六十人表面上似代表各省其實十之七八皆政府官吏是否偏袒政府爲其利用姑置不論但共和國如此立法誠屬創舉爲天下所訕笑即君主立憲亦未之見也此等約法不能視爲國法毫無疑義今請政府以命令宣布復行舊約法者非更改約法禁止約法蓋元首無權更改禁止國法也不過因三年之約法實不成共和國之國法故不公認而重認元年約法耳尊電謂恐日後元首更代以致效尤一節適暗合鄙意日後如再有不守國法專制横行杜創新例者國民萬不承認今請命令宣布即以警告將來也尊電又謂三年約法履行已久歷經依據爲行政之凖一語抺殺則國中一切法令因而動搖此似過慮夫所爭者三年約法是否合共和國法而定如不合法即行之十年二十年亦不能認爲正當約法查法律格言非法不能絲毫損害正當之法今三年約法即屬非法豈可以非法加之國民乎尊電復謂與國際條約内國公債法庭判决恐有牽連以愚見所及可請政府宣布命令一查三年約法非照共和國普通法組織不能公認因特規復元年約法二除此次宣布及以後命令宣布外其餘各项約章仍舊履行俟國會集議合法删改爲止如此宣布則於尊意所慮者可面面俱到一無妨礙矣旣承下問用敢直陳特此謹復伍廷芳宥　 
　　李爲綸等致蔡鍔電永甯蔡松波總司令鑒漢中首義勞苦功高節旆西臨倒懸解决昔以曹張梗化近復周王抗兵川局糜爛遂難收拾頃見北京有日命令策公爲益武將軍督理川事靖難解紛極知非公莫屬唯將軍巡按爲元年官制所無公以首義元勳詎宜受此非法之僞職况復正式政府尚未成立護國軍當然爲解决時局之主體望即以都督名義率兵直入成都檄召熊劉同商善後川局幸甚　恙如何願爲國珍重李爲綸黄金鰲會道王鶱余際唐吳景英 
　　又致劉熊兩司令電富順護國軍劉總司令招討軍熊總司充并轉楊辛友盧錫卿鍾體道諸君鈞鑑諸公討逆勞苦功高至佩周王搆兵川局行復糜爛來日大難望商承蔡公一致努力共維桑梓川局幸甚李爲綸黄金鰲曾道王鶱　　 
余際吳景英 
　　黎總統復鈕永建李鍾珏電頃接銑電痛陳時弊洞見本源起廢箴盲良深景佩共和國家以法治爲歸宿此後行政主旨惟有服從法律尊重民權政務責之閣員國是公諸輿論庶免隕越藉副雅懷至於崇正斥邪懲前毖後洪雖不敏敢不拜嘉所陳各節當飭國務院分别合辦藉舒厪糸黎元洪有印 
　　何海鳴致大總統電北京黎大總統鈞鑒公依法繼任國歡躍現時解紛救亡非公孰能勝之聞恢復舊約法懲治帝制派以安天下毌任欽佩望速决行海鳴自乙卯迄今有所感歎誓捐成見以求有利於國公即任日因在異地遇險今始抵滬祝賀遲遲希加原宥何海鳴哿 
　　黎總統覆電上海探交何君海鳴哿電悉重任勉膺實違初願望抒正論共濟艱危承賀特謝黎元洪養 
　　孫洪伊致湯濟武電北京六國飯店湯濟武兄鑒宥電悉自今大總統就任天下從風以爲乘此機會必可刷新一切乃荏苒兩旬凡百僭制絲毫未改即如遵行約法召集國會改組内閣之事中外環請函電交馳匪特遷延不决乃昨觀段芝泉先生禡電轉似被人蠱惑授意百官以爲拂逆輿論之具似此倒行逆施國家寗復有幸今事未逾月而川湘動兵海軍繼起禍機四伏外患潛滋長此遷延小之亦有崩裂之慮大之必召危亡之禍當此陰霾四布伊卽輕身入都於事亦復何補現在禍亂雖已復萌民情猶未絶望若能乘此時機將約法國會内閣三項根本問題順從輿論即日解法宣布猶能收拾人心一切事件皆可迎刃而解雖伊無狀自當竭其棉薄以 
 
 
 

Page 3

 
 
　　助遵行若本源不清復有何事可議亦何多此一行萬望切轉前途迅予解决時不可失曷勝翹企孫洪伊寢 
　　蒲殿俊再致段芝泉電北京國務院段芝泉先生鑒頃見明令方以蔡鍔督川又令曹錕會辦四川軍務事出不倫何勝駭疑曹軍在川姦淫虜掠慘無人道中央對於川境各軍果無敵意對於川省人民稍存愛惜早應撤調北還以清禍本今則不然更進一步使其以會辦名義長久駐紥并得干預地方軍政用意安在百思不解陳宦周駿勢不相容惟有兩去閣下旣知之矣蔡曹薰蕕不可同器明彼昧此甯曰善擇國變軍興内外岌岌中華不亡視茲新政引領側足亦旣有日所以大慰天下者未聞速施而封疆處置累滋物議粤督之授衆謂乖方猶未如今者川事之甚若不立予收回成命令曹錕速出川境恐人心速惑必至大局更破不獨蜀人死不願戴此殘夫也迫切陳詞幸爲一動心焉蒲殿俊宥 
　　蒲殿俊致段芝泉電北京國務院段芝泉先生鑒前電大總統以陳宦周駿地位衝突請飭各守應駐之地以待後命乃今報載果有周駿逼攻成都之事陳宦是否當去軍督應屬何人權衡則在中央臧否當憑公論斷非擁有部曲即許自稱留後周駿素本騃庸不勝軍政又久被梗義之嫌川中各軍首領不止一人無論陳宦賢否如何勢在同仇必不坐視兵連禍結不獨糜爛地方更恐破壞大局周駿興戎攘位實爲禍首應請速發嚴令勒使罷兵待罪陳宦去留别候區處事機緊迫幸勿瞻顧姑息否則各軍環起一周駿不足惜而國家臧信重虧煫長藩鎭攻奪之漸前途不堪設想迫切請命立望裁行蒲殿俊徑 
　　國會議員陳鴻鈞等請罷李純戚揚電　　北京大總統暨段芝泉先生鈞鑒李純蒞贛專仇贛人人民飲恨於今三載滇南起義李先出兵反抗帝制取消復招新兵萬餘蠢國殃民始終助逆袁氏逝後猶與戚揚閻恩榮等搜括民財捕殺無辜似此蔑視國法祇逞私圖仍任盤踞後禍益烈懇速明令罷免以慰民望至李派赴南贛萍等處防軍騷擾地方人民怨苦應請飭即撤退翹企待命無任屏營國會議員陳鴻鈞盧式楷陣子斌鄒樹轉羅家衡　冠棻彭學浚符鼎升燕善達黄攻素郭伯棠程鐸鄧元賴慶暉盧元弼潘學海周澤南鄒繼龍紳學界徐元詰湯祚賢陳榮廣盧建侯葉紉芳陳榮恪蕭贊邦劉學漢等叩寢 
　　唐少川等致黄克强電東京黄克强先生鑒總統定位政局仍危大力匡扶端賴賢者我公手造共和舉國宗仰敢乞即日言旋主持一切南針攸錫庶有遵循唐紹儀范源廉譚延闓孫洪伊鈕永建張繼歐陽振聲殷汝騼楊永泰徐傅霖谷鍾秀 
　　黄克强覆唐少川等電少川靜生組庵伯蘭鐵生連伯溥泉九羣暢卿夢岩駿民各位先生鑒黎公繼任國法以尊公等力秉公誠用定國是海邦逖聽無任欽佩茲辱電招敢不趨命首途有日再當奉聞黄興覆宥 
　　張懷芝致張溥泉耿荷生電上海中華新報轉張溥泉先生耿荷生先生鑒魯亟待解决惟俟季布一言應乞兩君俯以國計爲念即速請駕來東恊力維持以蘇民困翹瞻台斾無任懸念張懷芝有印 
　　山東紳商呼訴張懷芝妄開兵釁電廣東軍務院上海國會鈞鑒馬司令海龍李司令長榮興仗義師來東所至各縣秋毫無犯秩序井然各縣人民異常歡迎自五月十七號抵諸舉辦各項善政諸城人民歡欣無極及袁世凱已死舉副總統繼任大總統職權全國一致歡聲雷動諸城紳商等即與日照等七縣聯開會議靜待新大總統之命令以便遵行不意六月十五突有軍隊千餘進攻諸邑幸我軍兵力雄厚二日一夜將該兵擊退隣縣均賴無恙但諸邑地面被其擄掠焚毁慘無人道鄕間流難目不忍觀而其野心不死又於十九日早四鐘復回諸城以炮圍攻城内商民被其害者不計其數幸我軍出城與戰始行退出沿途各莊又爲搶掠一空似此暴亂行爲屢發於停戰期内不惟法律難容抑亦人道所不許各縣人民深滋疑懼特此電懇貴會貴院速與北京政府嚴行交涉轉飭山東全省軍隊毌再妄有舉動使我無辜人民連受横禍不勝感激待命之至日照安邱膠縣昌邑即墨紳商聯合會代表王荐秋臺震初等一百八十九人同叩號 
　　李烈鈞請查滇粤軍行動電唐撫軍長岑撫軍副長軍務院轉梁都參謀長呂都督湯都督暨日初子雲隱青各總司令行營陸都督陳護督並轉劉都督蔡總司令戴總司令羅總司令并轉積之景帆兩總司令第四軍行營景總司令行營程總司令鑒兩讀子誠都督通電論滇軍與駐韶粤軍衝突事殊愧鈞固不才然讀書十年粗明大義歷國數十略識兵戎管敎縱或未周亦何至如斯之甚茲事源委曾電陳軍務院應請派遣幹員查察滇粤兩軍之動作並粤民之心理究竟何如慎軍如果不守紀律粤民如果怨滇軍者則曲有所歸否則三軍憤激殊非不學如鈞所能壓抑也立馬韶關特陳其略烈鈞叩漾　 
　　蔡松坡近狀電梁任公先生鑒敬電奉悉巳立照轉松公係舊喉病發較前稍重然尚能布劃一切隨時與各處通電想無碍也世叩敬戍印 
要聞一 
[南北調停之障礙]  
　　軍人派與交通派暗中運動　 
　　二十四日英文京報云所謂南北調停者按诸實際乃滇黔桂浙之取消獨立若秦蜀粤三省之貿然取銷不與他省一致行動者實屬另一問題秦事無足道陳樹藩固已自行證明其爲一變形之帝制派人物矣陳宦取消獨立失之太早今陳氏之命運即爲未與他省恊商遽自貿昧行動者所必有結果之鐵證苟陳氏靜觀大局眞相待時而動則滇黔軍必力助之以拒周駿何至有路透電所云陳氏將於二十五日讓出成都之命運哉粤省取消獨立破壞與獨立諸省共同行動之約　　 
言誠爲南方所深惡惟龍濟光之心理路人皆知苟能保全祿位即將傾向中央故其取消獨立無足爲異岑西林駐兵邊界蓋已早知龍之不可恃矣今者龍軍起釁韶州戰作此爲最不幸之事然以現有之情狀雖欲免去衝突詎可得哉 
　　南方以項城雖已死黄陂雖已繼位袁黨猶盤踞北京政府惟南方對於段國務卿頗深信任故僅懂要求恢復舊約法召集舊國會兩事爲南北永遠統一之條件南方爲磪保上述合理之要求見諸實行計不得不維持現狀以俟眞正共和政府之成立被帝制軍人派與交通派不敢明目張膽以拒絶南方要求但秘密運動竭其全力務欲達其反對之目的爲快頃聞謠傳交通派與軍人派擬聯合反對南方民意不惜濫用兵力聞其計畫乃俟袁氏出殯後運動内閣全體辭職然後縱令北軍叛變以示中國武人統握政權之絶對 
必要此種謠言由軍人派與交通派傳出至於負責任方面則不重視此説蓋以段氏决不容有此變以毁其愛國之名譽也惟段氏縱無此心其屬下人物之欲竊取政權者或不免行段氏所不願爲之舉動此誠可爲惶慮者也 
　　北京參謀部之態度大可注意南方對於新總統之態度巳極明顯而參謀部似猶未知諭令前敵停戰之必要且有縱令軍隊襲攻民軍之嫌疑查獨立軍之被襲擊者巳有山東四川廣東三　參謀部曾否密發訓令進攻民軍雖無確實證據然北軍將帥豈敢顯違參謀部之訓令而行事乎軍事當道對於民黨不與總統抱同一之態度此乃極重要之點總統電致民黨領袖詞意謙和引爲同志而各省軍當道則巳對於不復從事革命活動之黨人拘捕殺戮未嘗稍息黎總統電致宦視爲四川負責任之人而歸參謀部管轄之司令則進兵成都以逐陳氏粤省李烈鈞之軍隊爲龍濟光即段政府詡爲具世界眼光者之軍隊所轟擊皖省倪嗣冲諭令所屬捕獲黨人即行鎗斃魯省張懷芝違背北成約密派軍隊襲取兩城妄殺無辜黎總統對民黨之態度如彼而軍事當局對民黨之態度又如此豈不大可異哉 
其結果南方憤慨續有要求請撤回已獨立各省或各縣内之北軍以待和平解决黎總統致孫中山電謂已通令各處停戰以後當不致再有意外聞總統又有電致周駿今其退出川境以免衝突總統此種敏捷行爲於大局黨有良好影響但軍人派勢力恐不易廓清也軍隊刻不歸總統直接指揮亦未可謂爲由段國務卿管轄蓋實際上之中國陸軍總司令乃參謀部長王士珍陸軍次長張士鈺與國務院秘書長徐樹錚耳之三子總握軍權其不能爲中國大患者在於財力之不充足與財政權之不在握然則軍人派與交通派之握手共圖進行以排逐南黨固已勢所必至者也 
淺視者流以爲梁士詒葉恭綽周自齊已出政界曹汝霖亦行將辭職交通派之勢力今已式微無足繫念作此言者殆已忘卻鐵道與鹽欵參案發生後交通派暫時蜷伏旋又復活之前事矣今梁等雖出政界然若謂交通派陰謀已絶則不可蓋一與軍人派恊商妥洽後卽可如魚得水游泳自由今兩派果已商妥與否無人能言之記者試就近事以推論之 
　　今者南方領袖無一得中央政府之要職者（原注記者所謂南方領袖者非熊希齡李經義等而言）而政府偏以要職授諸帝制派中人尤以與交通派有關係者爲甚如張士鈺者乃十三太保之一今任陸軍次長矣權量乃梁士詒之門客且以毁壞黎總統之名譽爲謀者今任交通次長矣李儻乃楊度之門生且爲籌安會之出力會員今任文官考試之襄校官矣沈式荀乃大財神部下之著名黑虎今任宜昌税關監督矣此外交通派中人之得要職者尚夥而嘉禾章文虎章又復胡亂給與帝制派時事如此而欲南北和解無怪其不可能矣 
[韶州滇粤軍衝突紀]  
　　特約員平生 
　　袁氏逝世黎總統正式就任大局業已安定宜若無事矣然以龍軍之暗昧故誤會之事仍不能免今滇軍至韶州已有警耗發生當月之十八日粤漢幹路北上之客貨車忽然開至清遠源潭站而止於是人心大震或云韶州有戰耗或云清遠有戰耗據路局布告則謂路軌破壞之故而所以破壞則未經揭出茲綑查内容則因滇軍至韶與軍衝突故也滇軍司令李烈鈞抵肇其北伐軍初擬由省城出發嗣慮主客軍或有種突磋議改道李司慨然允之乃由三水而清遠而韶州畫定路缐當其出發伊始正袁氏逝世電到之時惟以防帝黨之故仍繼續出發當其前隊抵清遠清遠即閉城門滇軍購物維艱且無駐紥地點僅得移紥船内曾由岑都司令嚴詞詰責再由粤海道尹楊覲東轉電南韶鎭守使朱福全妥爲招待滇軍旋抵清遠寄碇南門碼頭縣知事潘植生始特發命令不復閉城並派軍隊列班迎迓惟仍檢查來往　　 
客軍不得携鎗械入城兩方面遵守始無意外事發生及滇軍抵韶而韶州又有閉城之舉曲江縣知事曾文健至將警察盡調入縣署而署内且架起機關鎗嚴爲戒備商民觀之已非常震恐及滇軍到站不能入城祇得駐城外之東河壩鎭守使朱福全不知何故亦早下令戒嚴加築砲壘密爲防備所有外來軍士不准携械入城　　 
而駐東河壩之滇軍於是亦步步爲營築壘防守至十六號而兩方面乃特生衝突其衝突之故傳説有二原因一關於餉項一關於地點然滇軍來時餉項本已預爲籌備初不待就地謀劃惟一時偶有不便難保不有商借之處而駐韶鎭道一律漠視之絶無地主通融之情義此中即不能無惡感又况滇軍北伐初時原擬伐贛其駐紮地即擬在南雄今事勢變遷旣無伐贛之必要則不必進至南雄不得不在韶州暫駐以觀　變乃到韶面後不能進城東河壩地點於駐軍實有不便故滇軍已嘖有煩言而十六號因有滇軍數名入城携帶鎗械致爲朱鎭軍隊拿捕解署押留後由司令某移文向朱詰責雖將所捕之滇軍釋回然已各蓄意見其後不知如何誤會遽生衝突迨韶警發生後清遠亦大驚恐滇軍駐紥於琶江口附近者頗爲戒備而陳福祥在源潭所紥之軍隊亦加緊戒嚴添築砲壘十八號陳福祥忽將源潭站車路鐵軌毁拆十餘丈之多不知何故而粤漢路車停駛之原因即關乎此粤軍如此不以誠信待滇軍恐意見一時不能消融也 
　　自韶警發見後省防亦異常加密三水佛山爲路軌所經其防務向爲省城之保障擬於西樵海口　　 
後山建設碉樓一座高約四十六尺置鋼砲若干尊下建兵房兩間可駐兵兩連又蓮子岡駐兵一營與海口江浦成犄角之勢又江浦行營地點東通黄麻涌樂從黄連西北達紫洞小唐河口後枕樵浦口峰鱡魚岡等處現亦置七生半鋼砲多尊於山頂其省城觀音山爲大本營所在所築砲壘巳非常嚴密現復加築需用鐵椿以資鞏固昨特飭着長平兵艦在黄埔船局拖運鐵椿二百餘枝來省由天字碼頭起岸直送觀音山聞此項鐵椿係張之洞在粤時建築長洲海閘之资料迨岑西林督粤時海禁旣開始將該閘拆毁故有鐵椿存在云至於都督府門禁益加嚴密昨已加派委員在於署門左右鐵閘欄内分班檢查進出人員現復擬將署門右便通道堵塞祇留左便出入以便檢查其防衛實較前爲　　 
更密矣 
[梁任公致叚芝泉電]  
　　北京段芝老鑒一昨奉復兩電想達記室超自聞喪後茹痛謝事曾電西南諸省辭解軍務院撫軍各職一切國事不復與聞旣而項城云亡時局鋭變我公及各省當局偶垂諮訪不敢不竭誠奉答惟盼中央速從根本籌維迅舉犖犖數端以饜天下之望苒荏兼旬新猷未覩每念厝火積薪之局不勝嫠婦恤緯之悲本日晨起閲報忽覩海軍宣言事前旣未有聞驟聞不禁失色默察機兆所趨愈覺殷憂無極今當國運剝復之會實爲國命絶續所關國民望治旣火熱而水深政府布化實風行而草偃輿論所請求之事原非强政府以甚難何苦無謂之遷延徒以滋無窮之口實又如前日對於廣東撤消獨立所發之明令於解决時局何有裨益徒挑衆庶之惡感增意氣之激昂若此種揚湯止沸之策賡續施行則將來殘棋急刦之爭安知所届我公扶危持顛責無旁貸願以精心鉅眼細察全國心理所趨抑料某事某事爲政府所不能不辦者即自動以辦之無俟國人之要求抑料某事某事爲政府所不宜愎持者務再思而後行勿惹國人之反對大抵政府多一人之公明英斷則增一分之威信時局多一日之曖昧遷延則加一日之艱險以公之明其必有以處此超夙爱和平憚言破區區徴尚公所素知况亟思爲負土盧墓之謀尤熱盼洗甲止戈之象今覩南北形勢益加渾沌憂從中來不可斷絶不辭婞直竭此黨言願鑒微誠更賜明誨梁啓超宥 
[南京快信]  
　　此間人士對於段内閣禡電頗多疵議聞馮將軍前日又電政府痛言約法遲疑不决弊害有四㈠立國無法㈡政治停頓㈢統一無望㈣嫌怨横生云云 
　　張勳爲安徽將軍而地方防務及一切軍政迄未移交仍由倪嗣冲調度倪雖名爲巡按實與兼將軍無異張不肯離徐而移皖倪移公署於蚌埠而不駐省城皆爲非正當之防衛政府曾疊電促倪將公署移回省城以謀行政進行而倪遲疑觀望如故且一再辭巡按職以表示其一肯離蚌之决心近外間盛傳倪病甚劇據知其内容　　 
者謂倪非眞患喉痧病也 
　　倪軍尙有兩營滯留漢口肆意横行漢商會前日電蚌埠婚嗣冲請速調回以靖巿面聞倪巳飭乃弟毓棻從速回漢設法調回　 
　　張勳密保李慶璋任魯巡按政府未准聞將任　　　 
陸宗輿 
　　孫寳琦前日由寗赴滬聞已電京辭税務處督辦職 
 [L編輯餘談> 
[政府與國會（飄萍）]  
　　國會議員宣告集合於上海原屬法律以内之行動且亦萬不得巳而始出此事實上或有不便之處要可以促政府之醒悟與决心者也 
　　今聞政一方恢復約法一方即欲勸議員依舊集合於此京吾有簡直之言爲政府及國會告 
　　政府於恢復約法而後須以最誠意之表示使癸丑當年曾爲驚弓之鳥者對於北京疑慮頓消換言之卽須完全負保障議員之責任使議員得完全自由行使其應有之職權政府果能如此則爲議員者亦須以最誠意之表示使昔日痛心疾首於國會之搗亂者對於議員一變而爲信任爲依賴換言之即去黨派之見除私利之心於重大目的不可移動而外當犠牲意見勿爲極端過甚之主張 
　　吾所以同時敬告兩方者蓋政府苟無誠意則議員之誠意不能表示而議員處政府表示誠意而後苟不推誠相與則政府之誠意難善其終政府其愼之國會議員其勉之 
　　果如是開會自以北京爲宜而上海集會之宣告亦非不可以改移者也政府與議員諸君以爲何如耶 
 
 

Page 4

 
 
 [G 
[每禮拜二不限價拍賣公平疋頭貨]  
啓者於禮拜二上午九點半鐘在本棧內不限價拍賣公平洋行由英國名廠運來老牌疋頭各貨按期刻有貨目簿詳細載明並列各貨樣任客觀看茲將本期拍賣各貨開列於後計元羽綢元泰西緞尺六元絨色花素羽綢花羽布棉呢絲羅緞洋紗細布巿布原布漂布漂洋標洋紅布等　上海英商瑞和洋行啓 
[瑞和洋行禮拜三拍賣]  
准于廿八日拾點鐘在橫浜橋南首白保羅路第四號住宅內拍賣書樓大菜間臥房浴間等木器洋琴留聲機器絲絨椅子式銅床電扇電燈以及另物不計預先一日可看此佈瑞和洋行啓 
[禮拜三拍賣九點半鐘]  
本行於廿八日拍賣人馬鵝牌色羽毛元虎牌人馬馬頭羽綾大紅馬頭虎圈虎牌單鳳嘰大紅孔雀棉嘰大紅單鳳呢元五雄神童狀元紅滿堂紅諸仙鎭龍鳳金彩福壽有餘西緞元嬉魚千花運動會雙雁童三鼎甲和合九桃四合黃化酒長生送子羽綢音樂舞蝶斜羽綢音樂三大元裏綢怡和分益廠粗布細斜五磅至七磅綠蟹藍蟹藍獅人　毛布８４紅蟹人　鷄心紅鐘僧帽藍鐘紅瓶三Ｄ藍錢三Ｊ雙瓶雙叶原布十磅大發財紅七子紅蟹蘭花藍蟹藍鐘三Ｄ萬倍利日利彩蟹彩鐘大跑馬十磅七五藍六子十一磅馬孩茶檯重磅彩鐘布十二磅雙梯槍人面鳥人槍三Ｇ中國人槍細布２４藍五福洋標三十四十碼單兎電車藍鹿藍蟹細斜單金獅雙金鷄漂標金人鎗金九怡藍金一等榮華送子多子八仙雙英四合長生金綠彩鳳三鼎甲漂布等貨此佈　　怡和洋行告白 
[禮拜三拍賣凈漬貨]  
魯意師摩洋行始創自同治十三年即 
英一千八百七十四年 
准于念八日下午二點半在本棧拍賣洋磁面盆念五箱洋磁碗五箱金邊茶杯盆兩箱吉林大連墾務公司碱五袋香烟　根料器樣子布不計魯意師摩洋行啓 
[瑞和洋行禮拜三拍賣]  
准於二十八日兩點半鐘在本棧拍賣華記三磅二五至六磅鴕鳥石榴紅標英皇藏寳玫瑰花桃童鵝牌元羽綢魚搶粗布八松子細斜仁記雙英馬秃灰素綢順發九老得利漂布十磅劉先主巿布新太黃邊元西緞豐泰花其雙塔細布喴厘金八寳色縐地洋紗義源子孫萬代新式花標祥興英桃漂布三多白洋紗四十碼細斜公平接頭漂布好時採茶織花洋紗公茂四二支牧羊本機棉紗稍漬怡和十磅孝感圖巿布元芳海牛元羽綢十八子漂布餘貨不計此佈瑞和洋行啓 
[禮拜四拍賣上等住宅]  
魯意師摩洋行始創自同治十三年即英一千八百七十四年准天念九日上午十時在麥特赫司脫路十二號住宅內拍賣上等房間木器及傢私串堂間書樓間大菜間臥房間內一切應用木器地毯扶梯毯銀器又料器鐵床畫鏡長書櫉最上電汽傢私橱房間傢私大理石人頭磁浴缸打字機器等另物不計上一日可看此佈　魯意師摩洋行啓 
[禮拜四拍賣上等住宅壳件洋行]  
始創自同治九年即英一千八百七十年 
准於本月念九日上午十點鐘在徐家滙路拾號洋房內拍賣串堂書樓大菜室臥房浴間橱房帽架火爐鏡書樓椅書橱銀器橱梳法鉄床大椅三扒酒架大菜檯椅油水畫鏡電扇洋琴火爐毡地毯銀器磁料器鉄灶門窗帘以及一應木器傢私等不計此佈　壳件洋行啓 
[元芳洋行]  
每逢禮拜四不限價（拍）賣疋頭 
本行創設在上海已四十餘年專運英國名廠各種疋頭來華按期于每禮拜四上午九點鐘起在本行不限價拍賣後列著名本牌各貨歷來悉遵舊章永無更改按期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂布漂標等不計　上海英商元芳洋行啓 
[禮拜五拍賣上等住宅木器]  
魯意師摩洋行始創自同治十三年即英一千八百七十四年准于六月初一上午拾時在靜安寺路一百七拾六號住宅內拍賣上等房間木器及傢私串堂間房間式書樓式臥房間大餐間等上等木器絨地毯全油木椅子式風扇畫鏡等另物不計此佈魯意師摩洋行啓 
[祝由科神符治病]  
專治男女老幼內外一切疑難雜症傷癆鼓膈瘋癱奇病妖邪不明各疾俱皆當面見效五雷正法圓光立現光中壇設美界鐵馬路寳順里三弄對面一百零四號門牌存濟醫局天仙壇啓 
[另設特别班限一月畢業打字招生]  
本學社設立日夜打字專科選備各國極完善功課敎以捷速方法常備各種新式最通用打字機器三十餘座一經來學即能閉目打字三個月精熟逢禮拜晚兼敎外國簿記及報關並能介紹生意欲閱詳章來取另有各種打字機器寄售西武昌路仁德里對面三百四十九號因宜學社啓 
[受盤聲明]  
英界石路中旺弄口順茂布店今於舊曆五月二十六日盤與永新利爲業倘有銀錢往來及擔保一切等情均歸順茂自理概與永新利無涉恐未週知特登申新兩報聲明此佈永新利布號啓 
[盤店聲明]  
啓者城內城隍廟東首合昌祥洋貨號前合股張金福君因另有别業故而歸併與陳姓獨開特加銀記日後倘有張君經手進出帳目等情與陳姓無涉其陳姓帳目出入歸合昌祥銀記担任特此聲明陳銀富啓 
[遺失寗紹收據聲明]  
茲有倪春記戶寗紹公司寗字第二十三號收據一紙業經遺失巳向該公司掛失作廢望　各界注意爲荷特此登報聲明倪春記啓 
[吉屋召租]  
茲有五樓五底住屋一宅坐落卡得路七十二號自來水火厨房晒台一應俱全且該處空氣清朗交通利便如欲租者請至泗涇路二號德和洋行面議可也 
[受盤聲明]  
啓者白克路八百零四零五號意泰機器間全部讓與鄙人爲業倘有銀錢往來糾葛概與林生無涉恐未週知特登申新兩報此佈賀林生謹白 
[大馬路江西路陞發金銀翡翠公司]  
今因改建房屋遷移在即各貨大减價照碼七 
五售現以廣招徠幸角失此機會 
[信者平安]  
夏秋之間爲百疾叢生之候家居旅行所宜注意者莫神功濟衆水若也男女老幼嬰兒孕婦家禽家獸有病皆能治驗無論何種重症服後立刻照常工作余每年爲方便計施送整萬巳活人無算余鄕之人以此水治牛病豕病亦應手而愈不對症亦有益而無害酒醉立解航第嘔浪立止樂善者以此施送價廉功大數十文錢即救一命購者可向上海南京路郵政局西首耀華及跑馬楊耀華購取　陳德農徐華清吳惠甫李長靑鄭文錦錢幼石沈鼎臣同啓 
[京都同德堂新發明眞博施濟衆丹]  
此丹本堂創製能爽心利胃化痰順氣去邪消食治四時痧症男女老少皆宜居家尤須常備每瓶一角批發對折五元起碼謹防假冒 
[避暑養生之唯一良法]  
夏日爲最易致病之時因天氣酷熱人身各部胥受其影響遂致功用窒礙而於消化機關則受厄尤甚其現狀必有四肢疲軟神倦欲睡胃口失調性躁易怒等種種之警告不啻宣告本身巳失卻抵抗疾病之能力也倘不立圖補救勢必不能支持語云防病於未然誠哉是言惜良法不易得耳幸而今日始得見之實行緣物質進化科學發明巳將人身適要之補救法昭告吾人之目前矣蓋如上述諸病狀皆係缺乏滋養料所致此種滋養料如身體强健者可於尋常食品中得之今身體失調旣不能得之於尋常食品中則必需一種特别之食品極易消化而又富有補體益腦之二種質料者方爲適宜如欲用此適宜之食品者醫家必介紹散拿吐瑾因此藥恰以補體益腦二種滋養料化合而成且極易消化雖胃力最弱者服之亦毫不受激剌倘能常服此藥則夏日因身弱易致之病如腹瀉　痢疾　傷寒　亂霍　瘧疾等症悉能免除卽巳患疾病者得此健體益腦不費胃力之補品亦能易於復原全世界巳有二萬餘醫士及名人證明此藥之神驗一壽域延年益壽 
九一三年英京開醫學大會醫士七千餘人一致贊揚贈以最榮譽之奬牌名剛伯利（GiandPrix）者可見此藥之聲價矣 
各處藥房均有出售其功用另詳五彩說明書各界函索當卽寄奉 
此藥每包均有左圖爲記 
散拿吐嘔　我門　　　　　　　　　　　上海黃浦灘壹號華發大藥行啓 
散拿吐瑾延年益壽粉 
[東方汽車公司ＥＧＡＲＡＧ　ＮＲＥＴＳＡ　ＥＨＴ]  
四川路Ａ字一百二十九號本公司現有新到上等六只汽缸之表克ＢＵＩＯＫ汽車６ＯＹＩＩＮＤＥＲＳ出售其價每部二百三百五十兩正如蒙紳商賜顧請臨敝行接洽不勝歡迎之至３５７電話二千一百五十九 
[中國商業函授學校廣招免費生]  
本校概二十世紀商戰之猛烈特以普及商業學識廣造商界人才爲宗旨自民國四年奉全國商會聯合會上海總商會備案開課成立以來受業者巳徧滿中國二十二行省及海外僑商各埠按期函授信用昭彰每半年只取郵費講義費計正科二元預科一元及選刋最優課藝念册紙料印費一元郵費二角（以上外洋均加半）一概不收學費分文惟餘額無多有志嚮學者務請迅速來函開明姓名年歲籍貫及通信處指定正科或預科由郵局滙欵報名本校當卽日寄發收據及關乎商業各學科鉛印講義與課藝並請各敎員隨時批課又得諸同學交換知識一年畢業給予證書願我商界靑年莫失此大好機會遲延觀望額滿不收函索詳童須附郵票三分 
上海英大馬路抛球場東首第五百七十五號洋房本校主任楊公炎謹啓 
[介紹治毒專家胡蒓香醫士]  
凡患毒者擇醫不愼貽害匪淺惟二馬路石路西首衛生旅館對門○儒醫胡蒓香先生研究花柳病學治法超羣功效卓著 
包醫白濁下疳梅瘡橫痃 
無論危險重症他家所不能醫愈者均能著手成春出立保單斷根不發弟等介紹多人百無一失用敢告世之患毒者嚴叔平席雪帆仝啓 
[（出售廣告）]  
茲有製造機器所必需之大小鎛床鋸床以及各尺車床等出售貨身堅固價且便宜欲購者請移　玉上海北京路利康洋行賬房接洽可也 
[上海後馬路阜成里新昌隆雲紗拷綢]  
新到各貨色式俱全批發從廉內設零剪格外克巳頭號闊紗每尺六角雪白熟紗每尺七角五分白生雲紗四角如蒙賜顧請移玉趾 
[靈效白濁斷根丸]  
白濁一証初起與久病証候各異治法亦因之不同往往誤服巿上普通藥丸以致病變百出愈治愈重者本堂○胡蒓香醫士有鑒於此秘製靈藥二種一曰淋濁通利丸專治宿娼受毒尿道窒碍刺痛流膿等症一曰淋濁滋養丸專治淋漓日久精關不固陽痿體軟等症盖一則有通竅利濕之功一則有滋腎養精之效分門而治穏妥異常功效之速一試便知○每瓶五角雙料一元○二馬路石路西首衛生旅館對門○誦清堂包醫花柳病藥室啓 
[懷德堂眞正老醫局]  
及靈極速○永無後患 
珠珀立止白濁丸 
此丸專治一切淋濁或酒色而起或濕熱而生或虛虧而來或花柳毒傳染所致凡服靈丸立刻見效止濁每盒大洋一元　惟宿娼傳染花柳之淋濁重則毒氣傷筋小便閉塞痛苦難忍溲溺時痛如刀割或下部酸痛膿水淋漓紅腫欲破凡服本堂珠黃止痛止濁丸　痛止腫退濁止驗若仙丹　每料洋二元　如重症淋濁不肯早治必成楊梅結毒濁卸下疳橫痃魚口楊梅內疳血淋重症楊梅風痛損形爛鼻下疳廣瘡其害無窮本堂在申醫症七十餘年見多識廣治愈下部潰爛筋骨疼痛咽喉腫爛損形爛鼻砂淋石淋極險極重毒症可以復原全愈永無後患活人無算　如用水銀輕粉刧藥合丸天誅地滅雷殛火焚不效還洋　下疳腫爛珠黃霜一元　橫痃魚口內消丸一元　貼消膏加料珠黃掃毒丸　眞珠珀立止白濁丸每盒二元　近有假冒請認明上海六馬路中巿朝陽萬年茶樓西首第四家恒和油酒店西隔壁懷德堂王雨香醫局便是 
[陞官發財王嶠崧送看女相受屈能伸]  
男女走失拐帶出外生死不明終身結局求子財壽圓鏡水光治病紫竹算命不報能知八字庽四馬路東首杏花樓對門滙中旅館後進十一號看三世果報圓亡魂問事答話王鳳珠請仙女神算 
[南京唯一之旅社]  
有花園有俱樂室房價尤廉 
中正街　交通旅館 
[遺失棧單]  
昨晨本局出店繆文耀在七路電車上遺失財政部造紙廠中字五五六號棧單一紙計報紙二十件當即向該紙廠聲明作廢另給棧單祈○各寳號切勿收受是幸特此佈告中華書局啓 
[南滿洲鐵路公司遷移廣告]  
敬啓者敝公司因九江路房屋狹舊今於英七月一號遷至外洋橋堍一號房屋下層向蒙貴客裝貨搭客一切等情三號起卽禮拜一請　駕臨該處爲洽可也 
[森記通號製造機器船廠遷移廣告]  
本廠不幸自十七夕失愼蒙　諸親友顧問事繁未週歉甚爲謝今遷移至提籃橋滙山碼頭對面倍開而路一千五百四十八號照常交易倘蒙　賜顧請該處接洽是荷　電話東七十五號　森記謹啓 
[速成繡件廣告]  
本公司設有機繡縫紉速成部特請男女名師專代各界速製衣着床園椅套等種應用物件　　　品屏條中堂立軸及餆贈禮物等類取價極廉定期不誤如蒙賜顧請即駕臨英大馬路虹廟對門勝家公司華人總發行所不勝歡迎 
[救急良方活人萬數]  
　　　　　　　　　　　　　　　　　　　　　　　　　 
感寒感暑膩滯胃痛其效不能盡述外治無名腫毒毒蟲釘咬牙 
痛頭痛一切靈驗如嚮斯應餘詳載仿單不及備錄每瓶洋一角每打洋一元批發格外克己 
上海四川路一百七號震寰藥廠啓 
[城東女學招生及暑假補習會廣告]  
科别　文藝專修科（注重文學圖畫音樂）普通科初等科　考期　開學前三日開學期　陰曆七月初十日　暑假補習會科目　圖畫手工音樂體操　會期　自陰曆六月初五日至七月初五日　校址　上海南巿花衣街竹行弄 
[餘地召租]  
　　　　　　　　　　餘　　之西德　　之　約計八　四圍的交通極便巿面繁盛建造巿房住宅甚宜或作本廠租用短期租價格外從廉　欲租者請至福建路崇新醬園面議可也 
[甡記股票公司]  
上海設南京路寳成銀樓隔壁寳德里內　 
漢口設英租界新昌南里四十五號　　 
本公司專收蘇浙安徽川粤漢卾境等省鐵路股票證劵收據并各銀行各大賜顧價目格 
公司漢口旣濟水電等股份及內國元三四年并各省公債票如蒙　賜顧價目格外從豐外埠函詢當班答覆此佈 
[諸瘡一見消]  
專治乾濕癩疥瘡○惡癬○脚疰○繡球瘋○坐板瘡○黃水瘡○一切風濕毒水浸淫沿爛成片搔癢難熬之症將此藥塗擦之一見便消立刻止癢適意非常每瓶大洋二角不效還洋雙料四角○二馬路石路西首衛生旅館對門○誦清堂醫藥室啓 
[花旗松減價出售]  
茲有大種花旗松約計十萬尺其尺寸爲造作上之最繁品并有長大木料或統去或揀選任從顧主其價照巿削盤如欲買諸君請至福建路崇新醬園領看貨物面議價値可也 
[中國薄荷錠]  
大號三角二號二角三號角半批發克己上海棋盤街廣東益和堂 
[中國股票公司]  
買賣各種股票証劵收條公債新華儲蓄票收買交通殖邊銀行鈔票兼收蘇浙路證劵押欵請至上海五馬路正豐街安裕泰茶號接洽或至三馬路石路曲江里八十六號門牌安裕泰茶棧內本公司事務所接洽均可交易外埠請將票交郵局雙掛寄下價即由銀行或郵局滙奉可也 
[羣益股票公司]  
本公司代客買賣并備鉅資收買鐵路股票有期証劵公債票各實業公司股份各銀行定期存單兼做各種押欵均可交易其價格外克己如蒙賜顧請駕臨英大馬路望平街對面德馨里內永鑫里三百零八號面洽可也外埠函詢當班答覆電話一九三四 
[上海華明廠]  
自製托力克眼鏡特别便宜　華明 
本廠製造托力克眼鏡工精物美異口同聲曾蒙農商部國貨展覽會評定爲最優美之出品給予一等奬憑因此格外研究又製一種無螺絲之克羅克眼鏡爲中外各國所罕有凡來賜顧無論批發門售價碼均有折扣一試便知地址在英界後馬路即天津路三百廿七八號 
[唐製四時清快片]  
居家出門不可不備 
（價格） 
每盒大洋二角每包五分 
（主治） 
感冒風寒　中暑中毒　嘔吐惡心　腹痛吐瀉胃不消化　胸膈脹悶　口苦牙疼　各種時疫急痧並敷毒蟲叮咬 
此片廣銷已將十載其功效能使大病化小小病化無夏冬衞生尤爲緊要之品 
總發行所上海中英大藥房 
外埠各本分號均有發售 
[永順成]  
上海抛球場拷綢雲紗 
二馬路 
自運香港各廠線襪廣洋雜貨各式拷綢雲紗批發零剪格外克己 
[廣東種德園創製呬噶草精丸]  
呬噶草精丸 
呬噶草之功用靈效著頗久巳馳名而巿上所售之呬噶草終未得盡善俱是連帶根梗粗硬不堪令人服之渣滓難咽旣復細嚼吞下終難消化殊於衛生大有妨碍本主人深察此弊將此草提煉精液用蜜爲丸故名曰呬噶草精者使服丸易於吞服立即消化靈驗迅速可稱盡善盡美也每包丸廿粒每次服丸一包每包售大洋三分每元四十五色如欲取樣付郵票二分立即寄上　本埠外埠各寳號欲爲代售函購立即寄上 
上海河南路老巡捕房對門種德園總發行 
[廣東種德園新發明如意油精]  
如意油精 
本園自甑之如意油藥料之優美功效之靈驗久蒙諸君讚賞本主人特出心裁研究西法製藥將如意油提煉成精故名曰如意油精又名如意油錠功效比如意油更勝而且用法得宜携帶利便亦無傾洩之弊居家旅行四時不可不備誠護身之聖藥也贈送樣子外埠付郵票一分立即寄上○價目大號二角半二號二角三號角半○買一盒奉送如意油藥渣一包 
[中國薄荷錠標薄荷錠上海]  
中國薄荷錠○功效勝外洋○同胞用國貨○何愁國不强○本園始創製○志在國貨倡○諸君蒙光顧○請認醒獅牌○價目大號二角半二號二角三號角半○批發克己函購即寄○總發行上海河南路老巡捕房對門廣東種德園謹啓 
[真正高麗人參]  
敝行爲謀社會衛生及保全眞品信用起見特由出產地採立最優等人參來華行銷貨眞價廉即中華數千年以來初事請　社會諸位賜顧跑馬廳靜安寺路一百念五號敝行無任歡迎麗昌行啟 
[王抱蜀堂啓事]  
本堂昔年在卾購買卾境周漢鐵路股票一千二百廿三股共領股票息　十八份計抱蜀堂卾　一萬一千九百九十九號一萬四千七百六十八號一萬四千三百四十九號一萬三千零廿六號三千一百八十九號一萬五千三百廿八號一萬四千三百五十號一萬三千七百七十九號一百七十號一萬二千八百六十二號一萬一千一百七十三號一萬三千廿五號同昌祥卾字一萬六千三百七十八號二千四百五十九號王菊記卾字一萬二千五百九十三號王季玉鄂字一萬二千八百六十三號同益行鄂了一百八十號曾培德堂鄂字七百八十一號　以上各股辛亥以前歷經領息有案壬子年底舍姪蜀武在滬因事借用押與嚴君俊叔當時只訂利息並無期限去冬至今屢由舍姪向嚴贖取乃嚴一再支否并以己轉押他人爲詞屢催罔應刻因換發公債票之期巳届深恐他人不知上列堂　號數係王抱蜀堂之股票雖經出押究非賣斷可比他人斷不能以少數之債權朦領多數之債票本堂爲保護股權起見業經據情陳報湖北官錢局准予立案如遇持有上開堂名號數之股票赴局換領公債票者概屬無效不能換領特此登報聲明 
[遺失道契]  
前年由葉慶記寄存弟處美册白保羅掛號一百七十五號裕盛公司業戶寳邑境闕五圖則九六畝五分二毫道契權柄單各一紙遍尋無着未知何時遺失今向葉君轉致裕盛公司向美領事署掛失作廢自婺報日起三個月後補領新契外理合登報聲明以後如有此項原契權柄單出現概作無效特此佈告　陸宗彪啓 
[參茸野术海狗腎補身衍慶丸]  
本草云海狗腎一名腽肭臍其性大爲養腎補身一切諸虚百損五癆七傷腰膝骨痛四肢乏力以致耳目昏花精神恍惚百病叢生此乃先天不足後天失養服則立騐本主人獨秘良方用吉林老山人參鹿茸海狗腎並各種滋補貴品上藥君臣佐使相配製成惟藥性和平不燥不熱四季可服治男子百病雖年輕損傷之人服後轉弱爲强然白髮老翁久服此丹諸病霍然弄璋之喜指日可待且能壯筋骨强血氣補命門益丹田開胃健脾活絡培元固本養血白鬚黑髮轉老還童却病延年益壽此丸十分靈驗敢稱第一誠非誇口與巿上牟利之徒毫無實濟可比若服他家藥不靈請來一試如有虛言欺人天地難容其價每料雙料二十兩洋三十六元每兩二元每盒洋五元單料減半另有始創參茸補身衍慶酒大瓶四元小瓶二元功效與丸同如購十瓶照碼九折又婦科續嗣降生丹此丹專治婦女經水不調前後愆期赤白帶下等症功能調經旺血止帶暖腎如服此丹何艱伯道之憂服法另詳仿單價每料一斤洋八元半料四元起碼洋二元另有關東海狗腎每條洋十元　舖設上海二馬路中巿西鼎新里內京都天寶齋謹啓 
[遺失匯票　]  
敬啓者四月初三日在沂州府遺失滙票兩紙計　規元一千兩今在靑口滙到德裕恒名下寳字第十七號十八號各五百兩言明至申遲期五天上上海南巿愼記寳號照付三月初十日所有廣和號滙票中外官商軍民人等切勿收用特此登報聲明作廢沂州府永盛恒永盛泰謹啓 
[張園慈善游覽大會招設商店]  
本會巳定張家花園內搭蓋高大凉棚數十處於陰歷六月初七起開會兩星期由外洋新到各種新奇玩物園中影戲音樂應有盡有無美不臻凡有特别營業欲陳設其中者請至跑馬廳大慶里一弄本事務所接洽可也 
[治好咳嗽痰多念三人]  
僕少年傷於酒色致患咳症百計醫治始獲痊可然偶感風寒或稍勞心力或惱怒多氣即哮喘咳嗽今春病復大發延醫服藥全無效驗近日咳愈甚痰愈多甚至連咳數十聲如哮痰塞肺喉食不能下臥不能安有時痰帶血腥自料必無生機一日偶閱報紙見上海彭壽堂化痰止咳半夏露能治此症當即購服一大瓶不料如此危險之症服未及半而咳嗽氣喘諸患居然全愈且吐出無數頑癢胸中頓覺爽利異常其患若失更喜飯量健進面轉紅潤僕得慶更生實受該堂良藥之賜　是極口　揚所有親友之患咳嗽痰病傷風氣急哮喘吐血等症皆語勸服半夏露服此藥而愈者無不藥到病除計連僕二十三人均醫藥不起之重症其功效可謂偉大矣喜極感極聊誌數行俾同病一試早服早愈也　嘉興張善卿啓 
[協昇外國紙行]  
本號自運各國名廠各種粗細紙料歷有年數頗蒙　各界信用現到模造紙地圖紙道林紙銀行紙棉料紙銅版紙瑞典紙書面紙大小各色　光紙油光紙五色彩紙各色花紙等隨時到申應有盡有名目繁多不及細載零躉批發價格從廉早蒙　各界歡迎今本號遷移至河南路東棋盤街口開張如承　賜顧格外克己以答　雅意外埠函購即班奉樣報關裝運均可代理特此奉聞　上海河南路東棋盤街口第廿五六號門牌電話三七八六號 
[英大馬路震泰昌洋貨特别大減價]  
本號歷年以來新陳洋貨堆積甚豐非特别减價不足以廣招徠特于本月廿二日起一律大减價二禮拜如欲便宜者請來購買方知言之不謬時期無多幸勿失機再本號待舊存銷空特選時式綢緞夕咈洋紗等無不精益求精以副 
主顧雅愛 
[嶺南中學特設暑假算學速成專科招生]  
共分㈠數學㈡代數㈢幾何三科限六星期畢業每科學費只收八元另加電扇費一元准陽曆七月十日開課定額無多報名從速詳章函索即寄　虹口愛而近路同發里本校啓 
[收買股票]  
蘇路浙路證劵川粤漢漢冶　　商寗紹大生　收股票公債票等均可交易兼做證劵股票押欵請至英大馬路望平街口德馨里內電話三六七三源盛號啓 
 
 

Page 5

 
 
   
 
 

Page 6

 
 
要聞二 
[約法問題將告一叚落]  
　　恢復舊約法一節黎大總統極表贊成早爲國人所共見茲聞日前尚有某法律家入見備言舊約法束縛行政如何嚴酷將來修正亦無把握其言頗聳聽聞總統夷然答曰此事余却不甚在意因共衙國之總統内閣人人都可來做今日束縛他人他日不將以是束縛自己耶余料有識之政治家决不出此某君默然而退近數日來總統曾派張國淦徐樹錚等府院兩秘書長會同將回復此項申令起草各節已見報端昨又續聞大總統以舊約法之恢復其與新約法牴觸之處過於繁多必須預先一一核對始免施行上發生種種困難之點以是昨又由前次派定討論約法之精通法學各員内選出六人其人爲林長民李國珍許世熊伍朝樞林步隨王黻煒等妥將新舊約法詳加比較並將施行時應行廢止之項一一提出列表詳註理由存查此外如起草恢復元年約法申令一事亦卽責成此六人會同張徐兩秘書長恊商擬定大約於二三日内此令准可發表又聞湯化龍氏對於上海議員團已發電報謂中央政府如得上海議員團請以命令恢復舊約之電報達於段國務卿國務當以命令發表之此電去後上海方面昨日已返電於湯君其意味以爲叚祺瑞果有直截恢復舊約法之誠意乎意在求一確證關於此件段氏於昨晨曾遣徐樹錚赴六國飯店於湯氏前表十分之誠意而繼之以誓語昨午後湯氏即以此旨電逹上海議員團如果不起意外之障害則一二日中俟上海之正式電報至即將以命令恢復舊約法庶茲事可以告一叚落至段内閣一方面亦屢次與上海議員團往來電商前此所發電報均係非公式的自前晩以來段氏已以公式的拍發電報矣 
　　總檢察廳廳長朱深大理院庭長余棨昌姚震三人日前曾上一條陳於段國務卿主張仍用新約法此事異常秘密不料爲滬上報紙所宣布外間遂誤傳爲大理院總檢察廳全體之意見以致　　 
廳院人員憤然譁怒同往詰問朱等並逼其對衆説明究竟有無此事朱等無已對衆聲明爲彼等三人之私見並承認由滬報更正云云新約法之當然消滅南北意見已相一致朱等身爲法界中人乃敢作此違心之論殊令人不得其解 
[改組現内閣問題]  
　　約法之恢復業將正式發表改變後之第一任責任内閣亦卽將於此時期著手組織茲正在積極進行之際據聞已解决兩項要端一爲仍以段芝泉君擔任國務總理近又有段氏否認之耗一爲各國務員均暫加以署理名義俟國會召集後再行追認惟各國務員之分配則殊極碍難因係有爲南方所歡迎而不爲北方歡迎者有爲北方所歡迎而不爲南方歡迎者有高自位置不肯擔負責任者有資格不能相符者其中以外交財政兩總長尤爲困難必須兼得外人之信任始爲合格進行籌畫尚未解决蓋以正當理由言内閣改造之端應在舊約法恢復與舊國會復活之後此南方正式代表者北來之後諸閣員與代表者商議之所决定者也如上項事件未了以前雖改造内閣其對於南方則爲無意味之舉動故雖望迅速改造亦不可得日來段國務卿不知何故忽萌退志現在政府中之衆閣员多爲帝制餘黨其不得永持原狀盡人皆知惟此事若實行太促頗與大局有密接關係故大總統之方針擬俟袁項城葬儀竣事南北問題解决就緖將人才網羅完備再行改組政府以應時勢之要求故發表之時期至早須在七月中旬 
[辭職聲中之張國淦説帖]  
　　總統府秘書長張國淦於日前提出辭職表黎總統極力挽留張君乃保荐湯君化龍梁君啟超二人以自代並由張君自行面商湯君並函致梁君徴求同意現尚未能决定故由黎總統先委瞿灜長一俟適用舊約法命令發表政治問题作一結束張君卽完全脱離政界而去矣惟聞張氏日昨尚封呈政府密要説帖一件據聞内容係以袁項城所組責任内閣名實多不相符亟應先將總統府與國務院權限劃清以免將來諸項政務有所掣肘而收責任内閣良美效果經大總統披閲後極爲嘉許巳將該項説帖批交段芝泉氏會同張氏妥商釐訂一切旣而張氏與總統晤又發表其意見以爲各省自軍興以來紛紛添募军隊餉欵浩繁於是有撥用敎育經費者而安徽一省之學校竟全行因是停辦敎育根本岌岌堪危有識之士皆竊憂人民程度將從此愈趨愈下幸天祚中國項城逝世此後南北當無籌備戰事之必要然各省長官仍以當此時局未定民窮財盡之時以言敎育實緩不濟急殊不知日德之整頓敎育正在國步多艱之秋是知我國今日亦爲改良敎育之好機會請明下命令宣布維持敎育以固國本而各省之敎育經費概不准任意撥作軍餉至敎育部擴充敎育之計畫亦飭積極進行聞大總統深爲首肯已飭張總長謹擬此令矣 
[梁士詒與交通銀行]  
　　梁士詒已辭去税務處督辦及參政院參政兩職然其現時仍未能脱身自由緣尚有交通銀行總理一職未能擺脱係因交通紙弊不兑現一事全由梁一人而起段合肥昨　某君轉告梁非俟交通銀行帳目辦理清楚及交通銀行紙幣兑現後不准卸肩云云因之非常恐慌又據官場消息云審計院院長莊藴寛氏於二十二日午後赴　　 
東廠胡同公府晉謁黎大總統詳陳梁燕蓀周子沂慫恿袁項城施行兑現停止惡政策致使小民生計艱難彼輩復在内希圖漁利故交通鈔票信用日益衰敗非從嚴懲辦實不足以昭公允聞黎大總統頗然其説並謂一俟周氏開缺後必有正當辦法也云云近月來北京地方因紙幣停兑巿而情形危險異常而馮潤田等又從舞弊風聲尤惡政府因現欵一時未能籌足兩行開兑尚難預定時日前曾提議之保巿銀行辦法决計趕設立刻已飭財政部之印刷局印造此項紙幣一面飭湖北天津兩造幣廠多鑄銅元以便將中交兩行紙幣收回專以保巿銀行紙幣輔佐銅元週流巿面以資維持惟此種紙幣如何竟能使人民之信用過於中交兩銀行可以到處通用竊恐依然毫無把握也至於中交兩銀行併合問題本係梁士詒等所主張盡人共知梁等雖竭力運動因閣員窺破其底藴已經駁斥該案成爲無形消滅詎梁等陰謀未死務期到達目的現猶在暗中極力運動之中 
[提署與拱衛軍之將來]  
　　京師步軍統領衙門係根據前清九門提督而設内中分爲左右兩翼及各營汛等名目政府鑒及此類官制亟應改革一新以符共和國體昨據該署軍士對人揚言提署大受袁故總統運動帝制影響曾在取消之列但九城人民倚作當一名兵卒每月希望關八元餉糈藉全生計疑雨疑雲愁容滿面深恐一時被裁大有謀食無路之槪並謂闔署軍人得此消息驚惶萬狀莫明底裏該長官亦未明白示知致釋羣疑聞政府特於日前（二十日）令飭該管江統領宇澄據情呈遞意見書一紙確係酌核該署上下官制用憑採擇而资變更究其實際將來是否取消尚在未定也又聞拱衛軍在京近有種種不穩之風説政府昨特由左右兩路挑選四營（計二千人）於二十三日午後由京漢火車載往彰德袁氏靈柩二十八日回豫時尚有二千名隨往是亦弭患之一法也 
[中央處置川事之曲折]  
　　陳宦在成都旣被周駿重兵逼之勢不能敵與之立約退出成都一事曾見昨報茲聞昨日中央接到陳宦來電以如此情形請中央訓示遵辦或謂陳宦尚未離成都以待政府之訓示也頃聞政府决計並調陳周兩人來京消弭嫌怨巳經電致周駿命其來京督理四川軍務一席擬請蔡松坡擔任一俟得其同意即可發表又近來有蔡松坡因病不起之説據吾人探聞蔡因軍務勤勞前二星期染恙規在悉心調養漸有轉機尚無可虞至於前此進退維谷之曹錕氏當陳宦初取消獨立時本有令其統率北軍退回岳州之耗但湯薌銘聞此消息力電反對故國務院又電致曹虎威飭其退至漢口由漢再回京方在往返電商中而周陳爭成都之事忽起於是退師一層遂爾作罷矣 
[湖南取消獨立推測譚（長沙通信）]  
　　湘省自項城物故黎公繼任以後即有取消獨立之風説某要人之機關報且著爲社論對於此説極力主張大致謂獨立之宗旨在倒袁興黎今目的達自應將獨立取消以謀地方之統一若黎公旣已繼任而仍然與中央脱離則是並黎公亦反對之矣不與南方首義諸公之初意相背戾乎且川陜兩省已取消於前湘省尤應爲一致之行動等語至大公報則反對之大致謂袁氏之背叛民國實梁士詒朱啟鈐劉冠雄楊度周自齊等所煽惑今元惡雖死從逆未除黎公恭厚長者身陷賊圍必爲羣小所挾制不能自由發表其政策革命諸公旣以保存眞正共和爲幟志必須乘此時機將此輩殲滅而廓清之共和前途方無障礙今聞湘省獨立有單獨取消之建議可怪特甚夫旣已獨立自有軍務院爲之主宰取消與否初無單獨之理亦無單獨之權蓋旣不能保張倪諸人帖然就範梁楊諸賊自請下台則民國孽根尚屬延綿未已更何望内部之統一乎獨立之所以不能輕率取消也等語當此等言論發表時一般人民尚以爲不過事理上之討論繼乃知此説之由來實從都督府傳出當四川取消獨立之際陳二庵曾電湘商榷並謂我弟（指湯督）如以爲然即乞爲一致之行動湯督覆電雖力贊成而對於湘省取消獨立一節則有種種困難之點去電中亦曾詳晰説明並請爲之籌劃此後兩方密電往來專爲磋商此事祇以異常秘密故難悉其内容惟當此之時又有一事似足證明全無取消獨立之意者厥事惟何即湯督忽採軍民合治制就此取消獨立聲中而組織民政財政兩廳並委任吳嘉瑞（長沙人）爲民政廳長袁家譜（醴陵人）爲財政廳長是也蓋外間之揣測以爲取消獨立其軍政各機關这組織自必如川陜等省之暫照未獨立時之編制以俟將來中央之改革如湘省果有取消獨立之事又何至自爲風氣如是然有人謂此等舉動爲湯氏之一種手段亦或似之湯督之所以不能直截了當隨川陜而取消者實以掣肘者多不能不有此敷衍場面之舉耳試舉一事以證之當袁氏物故未久時湯督以湘省電政一項向由漢口湘卾電政管理處管理現在湖南已經獨立自不能仍由鄂 
處主持遂撥款萬元委任兪兆桐籌設湖南電政管理處業已擇定處址不日即將開幕矣乃忽得北京交通部交字一七八九號來咨謂項城旣巳物故大局行將統一湘省政府自不能永遠與中央脱離則湘省電政之不能脱離中央而獨立彰彰明矣應請停止進行仍直隸本部以期統一云云湯督當以湘電政管理處原係湘鄂兩省年共有徒以刻下湘省電線延長鄂處實有鞭長莫及之勢是湘省之组設專處並非與中央脱離而獨立因與部往返力爭始由部認可夫旣已獨立則對於一省之行政自有自由之權更何必待與已經脱離之中央交通部同意乎因此人又疑湯確有取消獨立之意者并有人謂湯督已暗中將獨立取消惟恐駐省之南方軍隊反對故不敢明言此説則殊未徴實也 
[奉天當前之問題（化陰）]  
　　㈠金融問題奉省金融問題日來由商會與日本商業會議所磋商妥定在華商各銀行方面則組織銀行兑換所每一週間預備現欵二十四萬元以資應付惟必須經商業會議所驗明在日商方面已设法限制如有兑現者須赴總領事署先領許可證方爲有效至兑換之鈔票以中國交通兩銀行及東三省官銀號江省銀行興業銀行殖邊銀行六家爲限 
　　㈡防務問題自袁氏死後張將軍作霖以時局關係立卽電召帮辦軍務之馮德麟及東邉鎭守使馬龍潭洮遼鎭守使吳興權來省逹日會商防務問題其主旨分陸防海防兩種海防則由營口遼河經由莊復海蓋安東等處爲聯合線陸防則責成二十七八師東邊洮遼兩鎭守使分别嚴查分配并同時舉辦情鄕計劃俾各地警察與保衞團聯合一氣互爲聲　在道區則以道尹爲清鄕督辦在縣治則以知事爲坐辦以保治安 
　　㈢調停問題近日外間多傳張今頗將軍（錫鑾）來奉其實在袁氏未死前中央頗有此議緣奉省之張（作霖）馮（麟閣）江省之曅（桂芳）許（蘭舟）均　　 
有意見故中央擬派張今颇頗出關作調人惟自袁死後此議久已擱置不提蓋所謂張馮者近已逐漸融洽而許畢則已由中央商有解决之法矣張氏自可無須來奉也 
　　㈣復辟問題前二十師師長吳光新於日昨特來奉天住二十七師司令部外間頗起推測茲經調查吳氏此來確銜有重要使命因袁氏病故後有南方某將軍商揭復辟主張徴求意見之謠並與關外各將軍聯絡叚祺瑞聞悉乃密令吳光新出關探聽　氏宗旨張亦即宣言决意擁護中央并一面電覆某將軍以復辟問題認爲不合時宜切勿妄行鼓吹等語刻聞吳已於日前旋京并携有張氏陳述意見之條陳於此可見復辟問題之不成問題矣 
　　㈤政治問題張作霖氏自袁氏病故後知大勢之所趨遂聯合三省將軍致電擁護黎大總統負擔保奉天全省治安之責最近亦同聲贊成恢復舊約法召集舊國會等事並將省議會自治之設置官制官規之更訂財政税務之改良逐一電請中央折衷情勢規劃施行此其鮮明態度亦可謂識時務矣 
[山東護國軍勸張懷芝退兵書]  
　　濟南張將軍鑒竊按黎總統就任之初首以暫止軍事行動爲要義諄諄告誡舉國遵從迺於昨日駐紥萊蕪之巡防馬步隊進駐口子鎭純取攻勢顯露反抗黎總統之命令縱不攻擊而兩軍接近衝突在所難免一經衝突戰鬭隨之破壞大局誰擔其咎氣含爲維持大局起見至盼我公即飭現駐萊蕪之口子鎭馬步各軍隊悉數退回原駐地點以表清白而龑和平并希見覆山東護國軍淄溥司令沈氣含謹啓六月二十一號 
[荊楚雜錄（楚客）]  
　　六月十八日晚八時沙巿忽有炸彈之爆發旋聞槍聲兩排繼復斷續發現亘兩小時始已時全鎭愕然不知其故今晨詳細調查始得其究竟 
　　昨夜八時許大陰雨風亦烈昏黑如漆對面不見人忽有人五六十各懷炸彈手持棒竿居首者持刀從便河橋之西蜂擁過橋直趨團部駐紥地之萬壽宮方過橋卽呼居民闔户旣抵萬壽宮之圓門遂投炸彈一枚不料彈力不大又誤墮於門牆上守衛者安然無事而施放者反被炸殨命又分一隊至營部駐紥地之財神殿亦投炸彈守衛之腿部被炸施彈者亦身死團部軍士至此遂開始攻擊有中鎗者有逃命者有身懷炸彈忽焉墮地而自戕者未幾闔鎭凈巿搜捕逃亡計至今晨共斃命六人中要害而未死者一人當場捕獲者十餘人此當時之詳情也其實兩日前軍中已得有報告謂有匪四五百人快鎗二十餘枝土砲兩尊行抵草巿鎭故早已先事防備也　 
　　記者頃至其地見死者率着短衣軀體甚壯頗類豫魯下等社會人有臟腑畢露者有肢體殘缺者窺其狀類皆中炸彈而死中槍者亦有一二現軍士方比户搜查便河之船隻及其形跡可欵之人均不能免並於死者身畔搜獲烽彈一枚大爆竹數枚刀一柄至起事之主因尚不能明所略可斷定者則仍四鄕土匪之舉動也 
　　三日前距沙巿九十里之熊口以匪患見告當局旋派游擊隊一連往攻退否尚無所聞而忽有沙巿之炸彈案據聞熊口之匪即從前疉擾柳關等處之匪本有衆千人前在監利境以槍械缺乏爲該縣知事傷殺五十餘人並擊散其衆之半數來江陵境時僅四百人矣其首領名丁家良前清時爲拐匪旣亦冒其名曰北伐軍自號爲總司令有手鎗三四枝快槍七八枝餘皆土鎗暨刀刺之屬其刦掠也必先屯其衆於數里之外派代表數人向其地之富户勒索又美其名曰籌餉如熊口之役向某當舖籌五千又向其地之富户合籌五千如能滿其數則釋而之他否則不免於焚掠微聞沙巿之役亦即此輩因槍彈缺乏遂攻團部作萬一徼倖之舉也 
　　又有一事略與此事有關者則昨日午後某　　　 
當舖忽來數十人以物相質堅索銅元而拒官票爭執甚厲幾釀事端旋以軍警彈壓執首事數人而去闻其衆亦魯豫之人云惟事屬傳聞尚未得其眞象也昨有自荊州城内來者云昨夜城内至六時後卽斷絶交通司令部門首亦曾有人抛擲炸彈一枚傷一人旋某姓草屋起火以大雨故未致燎原惟曾否府所捕獲容續探 
　　石師長現以軍力單薄已商准襄陽趙團長調　　　 
軍來此恊防 
　　昨夜商人趙某聞警回家行至九十舖不聽軍士阻止致被疑爲匪飲彈面死斯亦慘矣　　 
 
 
 

Page 7

 
 
[約法聲中之皖黨案]  
　　皖垣潘家旅館藏匿黨人經警廳搜捕一案當未獲案之前倪使得鄂省消息謂有黨人李哲英王子仲二人來皖起事并指明住址立即密飭警廳前往搜捕計獲住客十餘人并該館主一併帶廳研訊據供有旅省謀事者有來省試驗畢業者有訴訟上控者均無實在證據惟據該館主供稱有王叔賓（合肥人王天培之弟）李曉山（英國人）二人曾住本旅館業已他適等語現在此案雖已經警廳訊明將各住客十餘人釋放　李曉山王叔賓二名則因與李哲英王子仲有關係尚在設法查緝昨日警廳長朱家珂忽接李哲英自滬發來一函其文如下逕啓者前大總統袁世凱既已病亡凡在黨派理宜携手共圖善後所有本黨已未成軍各部均經停止進行靜待解决乃迭接飛報執事在皖省地方仍復大興黨獄械繫數十輩槍斃十餘　　 
人試問此輩何負於國家何負於執事在袁氏未死以前各行其是我輩能捕獲執事或執事能捕獲我輩自應各以嚴重　付不共生死而今非其時矣執事此次辦事純係以個人私意擅行殺戮今後除對執事個人宣戰以相當辦法奉報外一俟大局解决後仍當與執事法庭相見再經營皖省欲於省城宣布獨立者係袁氏未死以前之黨衆關係其經手責任由執事之敵姓李名哲英者負之概與他人無與其在上海方面畫策進行則姓李名次山者之事也執事不能得哲與次而甘心於無辜哲次笑執事之無能鄙執事之不廣矣事敗在前彈丸在後惟執事其熟圖之總之省中警權刻下尚在執事手中縱殺盡皖人亦復何法阻止要於我輩初無所病第爲國法計爲人道計不能不有以報死者於地下儆兇頑於未來耳凛之愼之靜待佳日順問近祉拳哲英手啓 
[蕪胡快信]  
　　皖省軍政費歲支三百八十七萬有奇張巡閲使督理皖軍務倪除將省垣將軍行署經費陸軍監獄費探訪局費陸軍測量局費每月共計二萬七千餘元撥歸張定武外悉數留充安武軍之用每月計共支二十九萬餘外尚有出發軍之雙餉及輸運等費 
　　宣城近日先後共到有第一路安武軍第一第二第三第四共四營分駐該縣學宮考院及舊鎭署等處由該路帮統兼一營管帶史俊顯指揮一切 
　　安武軍第一路統領馬聯甲日前由寗過蕪赴省垣二十五日可來蕪暫假馬路逸樂春爲第一路統部馬之副官儲耕野已將該軍在蕪駐守路線及警備區域分别劃定通函機關知　 
　　安武軍第八路帮統兼第一營管帶王慶國與帮帶張萬祥由浦口率兵一營乘安豐輪拖帶民船七隻於前日過蕪赴安慶 
　　蕪湖總商會前由十三帮會董改組而成會友寥　　 
寥　擬徴集會友公推商董陶玉堂楊愼五姜大廷陳丙章出爲勸導入會如有集成一帮入會者即可選爲會董每年擔任會費二百元倘不能成帮則按照會友辦法甲級會友每年擔任會費三十六元乙級會友每年擔任會費二十四元　 
　　蕪埠近日金融界已漸有活潑氣象各業均紛往上海購貨因此規元甚俏錢業於今正規元牌價以一千兩爲度至五月底止只跌不升故近來同業售賣規元每千兩皆按加三四兩緣向來本埠牌釐之起落均以鎭巿爲轉移今則以滬巿爲標準目下蕪滬兩地之洋釐相等毫無上下若解現往上海外加水脚等費不合算　 
地方通信 
[松江]  
　　女校游藝會西外四德女學校辦理有年成就頗衆本月二十五日假里　驛張温和公宅開游藝會先期柬邀各界蒞觀是日雖天氣煩熱而到會縱觀者甚衆無不嘖嘖於該校之成績云 
　　高小初次畢業期縣立第六高等小學校地點在莘莊鎭北巿本年七月九日即古歷六月初十日舉辦第一次畢業當衆授憑並於下午開游藝會已先期遍向各界致送入場劵並請學務職員臨蒞該鎭當鐵路之衝交通利便城廂人士相約往觀者已不少也 
　　定期合演水龍松江救火聯合自嚴雪岑會長捐資倡勸後各段人士以事關公益踴躍襄助因之精神形式年有進步目下自華陽橋以迄倉七圖已有龍十五部之多本月十五日集議演龍事宜適嚴君堅辭會長一席遂公舉沈俊甫君擔任隨定二十七日合演其地點向在菜花涇者今移於竹竿滙電燈公司南首曠地各龍以有水帶之六部爲第一組無水帶之九部爲第二組分合比較共演三次 
[鎭江]  
　　丹陽學務之消極觀丹陽縣學欵不敷甚鉅雖經欵產處議决籌補方法仍無把握現聞縣署規劃擬酌量合併以爲消極的節流刻縣視學及學務委員視察報告已次第披露其有學額不足及辦理不善或地點不適當者均將分别減班裁撤資彌補 
　　妖異兩則鎭郡南鄕上黨村有王先貴者日前在家逝世陳屍廳堂因奠胞弟先富在蘇貿易當由其家屬電訃俟其回里成殮詎至第七日屍體毫不變色當時已咸以爲異迨其弟到家伊即漸漸復蘇繼而口眼齊開談笑自若合家老小無不破涕爲笑觀没之往觀者亦絡繹不絶云又東鄕大新莊地方現有地棍章某自稱馬痞詭言都天神附身造作神語鼓惑鄕愚　　　　刻正集資爲其所居之土地廟購料啓建以資供養際此開通世界有此怪現象地方官亟宜家查禁也 
　　錢莊被同業牽動鎭郡某某等錢莊近被九江某錢莊倒欠十四萬兩之多故該莊等頗受影響 
[寗波]  
　　最新鹽觔產額調查錄舊甬屬各場鹽斤產額近由胡運使派員調查報告如下鎭海穿長以及青泉二場并定海縣屬七島之產額共一千零八十六萬七千七百五十年新關餘地產額三十萬斤定海縣屬二十一島之產額八千九百五十二萬四千五百斤新關餘地產額一百萬斤象山玉泉以及長亭二場產額一千五百零五萬斤新關餘地產額八十萬斤又舊紹屬餘姚金場鹽地及滷地之煎滷　鹽產額二萬零零九十六萬八千一百斤新關餘地產額三千萬斤云 
[杭州]  
　　商會集議軍用票間題浙江軍用票二百萬元擬於下月一號起由中國銀行發行杭總商會昨特函請錢業董事集議流行辦法當於昨日（二十五）下午一時召集各同行經理在本公所會議僉以此次軍用票爲輔助本省財政凡我金融機關自應力予維持擬仿照民國元年發行軍用票辦法同行收集三千元即向銀行劃單並據風聞兑現之期擬在本年十二月六日 
[安慶]  
　　皖省政局之觀察皖巡按使倪嗣冲自袁項城逝後改變方針與張勳提攜行事别有企圖不料事又失敗故此次電辭巡按使職意欲仍保其安武將軍職權以爲安穏下台之計惟尚未見明令有自京　皖者謂倪氏准免本職不日即可見諸命令矣而皖省人士以倪氏在蚌擁兵自衛　然以偏僻之蚌埠作爲省會羣擬具呈政府詰問何得爲渠個人取消堂堂省會等語倪氏聞耗不得已指日來省恢復敎育藉以籠絡人心日昨已派第八路帮統兼第一營營長王慶國率三營由蚌赴省分駐司令部及使署兩處以爲近身之防護至政務廳長一席倪使本荐任裴景福接充裴自聞袁死耗不願爲此無味之過渡故至今未肯就職而陳政務廳長亦存五日景兆之心遇事多未親裁云 
[廣東]  
　　龍都督爲滇商説情滇省巨商天盛祥朱恒泰等號前因受有關於在滇助亂之嫌疑經滇政府將其家產封禁日昨龍都督有電致唐督爲其説情略云富滇煤錫公司總理楊寳琨報稱該總理所設省蒙疏個天盛祥號貨物銀兩先後被滇政府全行封禁資生無術性命攸關懇請轉達滇政府如數發還以示體恤等情查該總理人本謹愼平日熱心國事此次粤省獨立尤爲竭誠贊助且屬同鄕特代轉達應請諸公查明准予照數給還具領感謝之私不啻身受况粤省已宣佈獨立同仇敵愾彼此一心畛域之見諒能化除務望俯如所請專電奉懇竚候復示龍濟光叩文　　中國銀行電京索欠袁項城令粤征時飭在中國銀行暫借二十萬元以資軍用此欵至令尚未歸還現中國銀行行將回省復業電索甚急龍督以此欵係袁氏飭借應由袁氏擔任粤庫不能代爲支給該銀行遂據情電京請由財政部處斷云 
　　欽廉礙難改隸廣西欽廉兩屬毘連廣西日前該處鎭守使隆世儲擬請將該屬劃歸桂省管轄以便交通當經粤桂兩省都督磋商再四並考察輿圖當以欽廉爲粤桂邊界疆土重要所請改隸廣西管轄一節應毌庸議 
[福建]  
　　日本紳商南洋觀光團抵厦本月二十日上午六點鐘日本紳商南洋觀光團乘新高丸輪抵廈僑厦日本官紳商多上輪迎迓因該輪出航時間甚爲怱促乃改於上午十時在該國領事署讌請該圑全體至十一點在台灣公會受台商等之歡迎駐厦領事官菊池君書記官高橋君郵便局長台灣銀行支店長三井洋行長諸大商家一同到會入席公會諸人以曾厚坤君爲總代表宣佈佈歡迎意趣由圑長高木君説演答謝略述該圑自台灣打狗出發所到南洋羣島歷經英領法領荷蘭各屬並經西貢馬尼刺香港汕頭各地均受當地優待等語今日抵厦又承厚意歡迎深爲銘感説畢賓主互祝健康當未列席時先參觀旭灜書院閣院生徒唱歌行禮高本君奬勉維殷團員互攝一影以爲紀念十二時赴厦門紳商歡迎會集閤厦紳商盛設茶點於商務總會菊池領事官高橋書記官均赴席賓主盡歡而散午後一時全團均返新高九原輪日台僑厦紳商多上輪握送聞該輪延至是日下午三點餘鐘始拔錨赴台 
雜評一 
[前途何如（一子）]  
　　約法問題今將解决矣兩院議員全體之公電政府或將據以宣布矣然此問題經過而後前途之進行將何如乎 
　　或曰約法最大之難關也約法旣决則此後一切問題不啻隨約法以俱决祇須事事依法以行勢如順水行舟矣 
　　或曰約法特難關之初步也第一事即經無數困難則此後逐步停頓自在意中繼起之國會問題已露地點之爭議解决正非易易矣 
　　吾謂此事不能預測須視當局復約法之用心爲斷使當局有守法之誠意而復此約法則此約法復後自能本此誠意以應付各問題無不合法之舉動即無不呆解决之難事使非有守法之誠意不過因時勢驅逼勉强而復之則復約法之眞際已乖隨地可啓人猜疑隨事可發生枝節然則前途進行之難易不可於此决之哉　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[護軍使署之軍事會議]  
　　淞滬護軍使署於昨日（二十六號）下午二時開特别軍事會議楊盧正副兩使均均出席所有上級官佐及淞滬徐警長亦均與會密議聞係關於海軍宣言加入護國軍之事會議有數小時之久議後軍警兩界密頒特别戒嚴命令内容如何沿難明悉 
[旅滬粤人對於粤事之要電]  
　　旅滬粤人伍廷芳唐紹儀等對於滇粤軍在韶衝突一事近接廣州公團來電以其並無主名係屬冒發特分電廣州肇慶請將朱軍懲辦解散其電稿如下 
　　致廣州電廣州自治研究社七十二行總商會九善堂公安會救災公所曁報界公會轉各報館鑒來電列廣東自治研究社等暨全體紳商善界字樣毫無主名以一等印電發行顯係龍子誠都督受濟軍怙惡跋扈各統領齊制冒名擅發况證以吾粤紳商私家電信及東西洋友邦官商報界所得確電皆謂釁由濟軍所開情形反背查濟軍分子紛雜歴年以來衆怨沸騰不自今始　 
致子誠都督前統龍軍保衛治安成績毁棄以盡此亂軍龍公殆已失統馭之力應將朱軍懲辦解散以爲不顧大局擅開兵釁者戒除電請軍務院主持　辦毌再養癰外特此復逹務請恊力扶持正義勿爲威武所屈以禍粤　　 
者禍中國全局切要上海肇公所伍廷芳唐紹儀陳維翰譚國忠温宗堯王寵惠等公叩宥 
　　致肇慶電肇慶軍務院鑒廣州公團來電列廣東自治研究社等暨全體紳商善界字樣毫無主名以一等印電發行顯係龍子誠都督受濟軍怙惡跋扈各統領脅制冒名擅發况證以吾粤紳商私家電信及東西洋友邦官商報界所得確電皆謂釁由濟軍所開情形反背查濟軍分子紛雜歴年以來衆怨沸騰不自今始致子誠都督前統龍軍保衛治安成績毁棄以盡此等亂軍龍公殆已失統馭之力請將朱軍懲辦解散以爲不顧大局擅開兵釁者戒除電復廣州自治研究社等請其恊力扶持正義勿爲威武所屈以禍粤者禍中國全局外謹特迫切電陳乞鈞院主持嚴辦毌再養廱吾粤幸甚全局幸甚上海廣肇公所伍廷芳唐紹儀陳維翰譚國忠温宗堯王寵惠等公叩宥 
[關於維持交通滬行之文電]  
　　滬海道尹周金箴君昨致總商會函云敬啓者頃奉巡按使函開前接佳日來電報告維持交通滬行兑票借欵情形當以所短五十萬元本省無可騰挪即經會同馮上將軍電致院部請由交通部籌撥現欵或酌撥相當押品嗣接上海總商會來電又經電催在案現准交通部删日復電以交通銀行係商辦股份有限公司交通部僅爲股東之一所有賬目當總各行存欠結算不能僅就滬　　 
行清釐等語除再會電中央重申前請俟得復另行函知外事抄部電暨復電函達卽希查照並即先行轉致上海總商會等因奉此合亟照抄來往電稿轉逹即希查照爲荷 
[附抄馮將軍齊巡按使致北京大總統國務院財政部交通部電稿]  
　　華密交通滬行紙幣停兌以來商民受累巿面恐慌歷經籌議維持商允麥加利等行借欵恊助議定自籌一百二十萬元借欵八十萬元嗣就該滬行搜掘僅得七十萬元尚短五十萬元迭電籲請交通部撥還積欠或撥相當押品交由商會轉借在案昨准交通部删電以交通銀行係商辦股份有限公司交通部僅爲股東之一所有賬目當總各行存欠結算不能僅就滬行清釐等語查交通銀行認爲國家銀行曾見上年十月三十一日申令交通部奉令轉行復鄭重申明與普通銀行有别上月院令停兑紙幣蘇省因維持金融不得不照常兑現獨該滬行以交通部積欠數鉅現欵不多遂至停業猶以國家銀行有政府爲之保障斷無破產之虞而一線生機卽在此借欵維持之策乃交通部來電僅居於有限股東地位並欲總算存欠對於如何維持不著一字是不啻先自交通部宣告破產所謂國家銀行復何所恃耍知維持交通滬行即保全政府信用麥加利等行尚肯借欵恊助何獨交通部竟有此不負責任之電商民失其保障行將依賴外人國家前途何堪設想近聞上海洋商已有減價收買該滬行紙幣情事將來與政府交涉試問有限公司之説能否折服外人國璋耀琳一再籌商實不忍坐視商民朿手待斃不得已再上請命務祈俯念上海商民情形迫切仍照前電特准撥五十萬元或撥相當押品交由商會轉借均作爲政府撥借交通滬行維持紙幣專欵將來仍由該滬行籌還不歸入以前存欠計算該滬行早一日開兑即商民少一分痛基値此國家多故首當收拾人心信用有關尚希加意不勝急切待命之至馮國璋耀琳號印 
[尊重法律與民更始之部飭]  
　　上海地方檢察廳昨接江蘇高等廳飭開案奉司法部飭開查看守所之設所以防當事人之避匿便訴訟之進行事原出於不得已乃查各所覊押人犯往往因房室有限致形擁擠當茲盛夏溽暑酷烈汗臭薰蒸空氣混濁强壯者難保其建康衰弱者於不得已乃查各所竊押人犯往往因房室有限致形擁擠當茲盛夏溽暑酷烈汗臭薰蒸空氣混濁强壯者難保其建康衰弱者必罹夫疾疫興言及此爲之愴然司法官吏有保障人權之責須知此等人　竚盼判决如望雲霓誠能早一日審結斯無罪者得早一日回復其自由即有　者亦得移禁監獄或相當處所尊重人道莫此爲急合行通飭仰各該長轉飭所屬嗣後處理各項案件務依訴訟原則迅速結辦當茲尊法重律與民更始將以是課殿最焉毌違切切此飭等因奉此除分行外合亟飭仰該　一體遵照 
[研訊西姚家弄之炸彈案]  
　　滬城東街西姚家弄中在彩衣街開設福泰衣莊之李達甫（即李達孚）家被甲乙兩人舁送夾藏炸彈之楊梅簍至李家嚇詐爲警廳偵探李金標將該匪拘獲復到李家起出楊梅内之炸彈并送警廳命傳李到廳候訊李遣代表殷吉甫候示各情曾紀昨報前日下午由警廳司法科顏科長提案研訊殷訴稱在要處爲夥今日店主因在家患病不能投質故命商人爲代表來案候示本月中旬以來店主家中迭接由郵局送來匿名信先後共有三封信中皆託護國軍司令部名義告借軍餉或四五千元或一二萬元不等否則以激烈手段對待等語主人以此等信函近來各處時有發生不以爲異置之不睬不料二十四日清晨六時許忽有匪徒二人一操本地音一操崇明音突入店主家内送來楊梅一簍外附書信一封該二人均係步行前來並無雇坐汽車之事當由傭工錢阿大將信物呈進報告主人將信拆閲尚未觀曅而送物之人已爲偵探拿獲押解復來大呼頃間此人等送來之楊梅切勿亂動因其中暗藏炸彈二枚之故於是即將楊梅一簍連信一併取去連同該匪等解送案下但楊梅簍中究竟有無危險品物店主亦不得而知所有以前由郵送來匿名嚇詐信函三封其一封已經失去兩封今特奉諭送案請察問官得供問曰爾主自從接着匿名信之後可曾到本廳並一區二分駐所報告否答稱均未呈報問官詰曰何以不報答稱時適店主有病具不以爲奇所以不報問官判令退去候示信函存案又提該二人駁詰因守秘密其供詞難以宣佈訊曅顏科長以此案離奇異常已據情禀明徐廳長澈底根究矣 
　　又一訪函云此案破獲後調查其原因緣是日黎明時偵緝隊士李金標與松滬護軍使署巡緝員在街梭巡行至大東門口適見身穿竹布長衫者兩人向城外狂奔疑爲盜搶刧物件遂上前攔住嚴加盤詰據稱係送禮至李家而出因憶李家日前曾有託名護國軍者兩次投函索借軍餉情事經報警廳奉飭查緝有案今發生此事情知送之禮有當異押二人同至李家查詢李已將信函禮物開視見内藏炸彈二枚正在詫怪適値李探等蒞止遂互相證明將人物一併解送到廳前日經該廳司法科長顏壁城提案研詰係一名王寳山南京人（或謂王德山係寗波人）一名陳元龍黄渡人（或謂程元）據供王寳山以販賣西文報紙爲生陳元龍曾充西人庖近丁因歇業無事先後投入法租界嵩山路革命黨機關部聽候差遣現因黨首向李達孚告假軍餉迭發兩信未據答覆特用楊梅兩簍内藏無機炸彈兩枚備具信函令伊等送往李家以圖嚇詐伊等遂雇汽車令在在東門外停歇然後携帶信物步行至李家交付後即飛奔出城意欲同乘汽車逃逸詎因形跡慌張致被拘獲等語顏科長得供後當飭將王陳兩犯嚴行管押候禀明俆廳長備文詳解護軍使署訊辦 
[破獲私鑄銀元機關續誌]  
　　西門外壽祥里十五十六號沈榮記成衣店内爲軍事偵探查有私鑄銀元情事前往抄獲私鑄機器二部並鑄成粤鄂等省龍洋四百元連同沈申解護軍使署訊辦在案沈解至軍署經軍法科提案研訊供出同黨多人大半匿跡租界是以派員知會捕房請加派探捕分投恊緝 
[提到陳其美被害案内之馬夫]  
　　民黨要人陳其美被害殨命獲犯審訊後由汽車夫徐和尚供明當日民人汽車停在薩坡賽路左近目見尚有馬車兩輛停在汽車前面内有馬夫一人民人略爲認識可以指交判令交探帶出恊同指提該馬夫到案候訊現由包探將該馬車夫傳入捕房捕頭諭候禮拜三解堂聽候中西官核訊　 
[變通搜查私土辦法之核准]  
　　公共租界内各烟膏土店以洋藥公所搜查私土綦嚴有碍營業由廣潮温泰洲各帮推舉鄭仁生等爲代表公延高易哈華托愛理司村上等律師同投公共公廨聲請變通搜查辦法經法經中西官核准諭搜獲私土後不准延擱須於二十四小時内經化驗司驗明如無僞質准予交保發還候示各情曾誌前報茲悉此項辦法經雙方允准實行以故昨晨由捕房刑事科代表牛門律師投廨聲明現行搜查辦法並稱凡洋藥公所抄查烟土案均歸英領陪審現旣定辦法一經搜獲私土須於二十四小時内化驗後卽行解送公堂訊核如當晚查獲次晨非値英領堂期亦須解訊無諭何國領事陪審應由該領事簽字過堂再歸英領承審不能延擱至二十四小時以外或故延至英領堂期解訊者即以違章諭云云並據洋藥公所代表穆安素律師到堂申辯良久（未譯）王襄讞核供與英領卓君會商後並未明示辦法兩造律師卽行告退惟探詢辦法已准照牛門師所請云 
[抄存私土烟膏暫留捕房]  
　　英美總巡麥高雲君以洋藥公所搜獲各烟膏土店内之私土烟膏分存各捕房堆積甚多且已日久昨特知照刑事科代表牛門律師投廨譯訴前情並以捕房未便久留請爲核示據洋藥公所代表穆安素律師到堂聲稱所抄存各捕房之私土烟膏現在案未訊明應請暫留俟定讞後再核云云會審員王肇之核供商之英領康君諭候函核 
[判决私土案不准覆訊]  
　　北浙江路二百九十六號門牌德泰烟膏店主王子平因販賣禁止進口之紅土並將紅土煎膏出售經洋藥公所得悉前往搜獲私土烟膏連王一併解送公共公廨迭經中西官訊明判將私烟膏送海關銷燬着王罰洋二千元充公再押西牢一月在案茲王不服判决昨延台維司律師投廨請求暫緩執行准予復訊據捕房代表牛門律師到堂譯稱被告律師所請復訊一層敝律師極端反對請照前斷執行中西官核供以被告律師所請復訊毫無理由判被告仍照原斷執行 
[報關行私藏禁土]  
　　江西路三十一號門牌順成永報關行内因私藏禁止進口之波斯土紅土被洋藥公所偵悉訴由代表穆安素律師禀請公共公廨給諭於前日恊同總巡捕房包探王松濤前往搜獲私土當將該行内之任子恒連同私土一併帶入捕房昨解公共公廨請究先由原告代表穆安素律師上堂譯訴前情訊之任延魯定格律師到堂代辯聲請交保展期研訊經中西官照准判任交保候訊 
[復訊乘鬧搶刦之盜匪]  
　　盜匪陳德榮因於十七號夜（卽公共租界西人救火會成立五十年週年紀念舉行提燈會時）糾黨持械搶刦廣東路雲南路轉角大昌烟紙店内大小現洋金戒共値洋九十五元逃至法租界被英法捕房中西探捕追獲抄出實彈手鎗一支一併解送公共公廨訊供收押並經捕頭向陳詰悉同黨禀廨出票提究各情迭誌前報昨由捕房將陳解廨復訊據法捕房二百五十二號華捕朱阿毛三十七號華捕王阿明相繼上堂訊明十七號夜九點五十五分鐘見英界方面有二三十人追拿一人被告在前飛逃上前攔阻彼即出示手鎗未開當即閃避彼遂往西逃去折至菜巿街趕上擒獲抄出手鎗内有鎗珠七粒當時解至嵩山路捕房轉解到案等語並據事主葉正祥證婦人陸氏等到堂禀明當時被刧情形訊之陳德榮供稱淮安府桃源縣人於五月初十日來申在南巿十六舖遇見素識之李德勝手鎗係李所給並未搶刦亦未分得贓洋與他人並不相識惟聞李德勝曾寓德新客棧内現不知是否住居閘北華界等語奉會審員王肇之君核供商之英領康君判陳仍還押候補提同黨併究 
[警界逐漸解嚴]  
　　淞滬警察廳徐廳長接楊護軍使飭知以現在地方平靖將各區戒嚴取消並裁撤軍事偵探等因曾經通傳各區署所遵於七月一日實行解嚴南巿第一區董警正於前日爲始先將加班巡邏取銷並面諭各長警謂南巿爲繁盛之區防務仍宜注意云 
　　本邑各長警現因天時漸熱每逢上差携帶槍械及皮件等沿途巡察不無辛勞徐廳長以現在適將解嚴爲體恤各長警起見飭自七月一日起將槍械免予携帶着各該區署所長官悉心保存至各該長警於夏令所穿之白色警服仍照向例於七月一日實行更換並飭夫沿遞送茶水藉以解渴　 
 
 
 

Page 11

 
 
[新裕輪案尚未開審]  
　　招商局新裕商輪前因裝運第十三混成旅官兵由　　 
津沽開赴福建在浙省洋面爲護送該輪之海容巡　　 
洋艦撞沉溺斃多命一案所有新裕輪船華洋各執事及服役人等之屍屬均由招商局要求中央按名發給撫恤曾經政府飭由海軍部委派該都司法長許繼祥等來滬調查研訊許君等到滬後駐於海軍輪機處即飭各屍屬開具溺斃名姓具禀候核嗣據各屍屬禀覆後本欲傳令海容艦全體官兵到案研訊適因海容軍艦遠在閩省致未提訊除電飭海容速即駛滬並將未經開訊各情先行復部轉呈外許司法長仍駐滬上訪查碰撞肇禍確情并以此案有賠償商輪及撫卹洋人問題關係重要是以復又要求政府派海部次長曹嘉祥蒞滬會訊在案茲悉海容軍艦已於前日由閩駛滬現泊十六舖對浦而曹次長尚未到滬故又電部請曹次長迅速來滬以便提集海容艦長及各水兵等到齊開審　　 
[城東女學開會紀事]  
　　城東女學於二十五日開文藝競爭會一節已誌本報是日下午三時開會來賓約三百餘人首由全體學生唱次楊校長報告次書法競爭（專修科）内分篆楷二種篆由評判員沈信卿君選字命書楷由來賓命題請錢劍秋君評判學生對客揮毫絶無窘態次演説競爭（專修科）請張照漢女士判次圖畫競爭内分寫生（專修科）圖案（普通科）二種美國施女士評判先由來賓取花一枝挿瓶内置桌上專科生寫生畢普通科即照此花變成圖案觀者咸嘖嘖稱贊次手工競爭（初等）請丁明玉女士評判每演一節雜以音樂次舞蹈（普通科）次唱歌遊戲（初等科）末演劇（苦兒流浪記）以佐餘興當場並將競爭獲勝者給予獎旌茲錄得姓名於下篆書徐亞韋楷書劉靜貞演説楊雪瑤寫生徐亞韋圖案項偉平王麗芬手工范靜貞並聞該校於暑假期内開設圖畫音樂手工體操補習會惟補充小學敎員必須之技能云 
[記寰球學生會夜校之演説競爭會]  
　　寰球中國學生會夜校自開學迄今每日除課作外又設中西文文學等會藉以促學業之進步茲又组織演説競爭會於昨晚開會比賽由校長徐紉蓀君主席敎員張嘉壽君計時演講時間限定每人十五分鐘與賽各員舉定如下（一）邵行慷英語演説（行事宜勇進）（二）李孝先國文演説（敎育實用之利弊）（三）許兆豐英文演説（學生之責任）（四）沈雲白國文演説（中國文明之缺點）（五）楊潤勳英語演説（完全人格）（六）王榮壽國文演説（國恥）講演畢請韓病秋高堯夫董東蘇三君評判三君聽講時已各記其演員優劣分數於紙而後彙集平均之乃推韓君爲評判長登壇報告邵行慷列第一平均得二七八判云　　 
慷慨激昂語如潮流加評曰老練沈雲白第二平均得二五九判云井井有條譬喻確當王榮壽列第三平均得二五五判云熟於掌故言之沈痛發布後鼓掌如雷末由董東蘇君發給獎品至十時而散 
[巿北公學懇親會紀事]  
　　前日（二十五）滬甯車站慶祥里巿北公學借座北山西路絲繭公所開懇親會來賓達千五百人會場爲滿先由滬海道尹代表楊君蔭嘉致頌詞謂該公學成績優美發達迅速深爲嘉許云云繼由校董會正主任李登輝君報告校董董成立情形校董王一亭蔡冶民錢新之吳和士江逢治朱少屏周越然陸　伯君相繼致勉詞復由男女學生奏琴唱歌演説誦背跳舞拳術習字试驗理化會畢展覧成績添演幻術最後由校長唐伯耆君代表致謝詞全體校董職員學生二百餘人攝影而散 
[再紀幼稚敎育研究會之開會]  
　　幼稚敎育研究會於上月二十日曾在江蘇省敎育會内開會成立當因時間匆促職員未經推舉前日（二十五號）下午四時在省敎育會開會推舉職員並請朱胡彬夏女士演講研究幼稚敎育之範圍余日章君演講幼稚敎育之網要是日來會聽講男女賓約一百餘人嗣即推定朱胡彬夏女士爲主任周石南女士爲書記黄紹蘭張志學兩女士爲斡事惟評議員須由各團體自行推定後報告到會是日天氣頗熱散會時已鐘鳴七下矣 
[青年會半夜學堂暑假畢業紀事]  
　　前晚（二十四號）本埠青年會商業半夜學堂行暑假畢業禮來賓約七八百人首由校長卓鏞詩君宣布開會宗旨並報告該校進行事宜繼請美國游華商界巨子羅炳生君演説本其商務上之經驗爲眞切之議論並有敎務長李墨西君從旁譯以華語合座鼓掌次學生周伯堯剳記讀範陳君來英文論説周世昌國文朗誦李德恩英文讀法再次給發證晝給畢復由學生试演體育及試演紥目打字等藝然後散會已鐘鳴十下矣茲將各科曅業生姓氏錄后（國文科）周世昌趙培元岳雲陳君來（英文（張水根王毓英謝文祥麥翥雲陳家榮李德恩曹松壽過順慶郭雲清（縮寫）佘伯才李化民鍾文標霍思美（打字）袁開卷尤文魁陳君來薄庚生楊振文錢笙舟（簿記）王立漢汪福保葉魁斌林光瑞葛錫庭 
[工業專門學校畢業禮預誌]  
　　上海工業專門學校土木電氣機械兩專科及附屬中學高等小學各班學生定於七月六日午後一時行畢業給憑昨日由該校校長唐蔚芝君東邀各界届時蒞校觀禮　 
[啓秀女學舉行畢業禮預誌]  
　　北四川路寳興路啓秀女學校於六月二十九號（禮拜四）下午四時舉行休業禮三十號（禮拜五）下午時舉行第二次中學四年級曅業式並由中學高初等及幼稚園各級學生試演成績已發柬邀請各界觀禮矣 
[龍華孤兒院粹德堂落成禮預誌]  
　　龍華孤兒院昨通告各慈善家函云謹肅者去年夏夫人擬留其先夫粹芳先生之紀念於敝院因捐鉅資建築禮堂一所名之曰粹德所以誌忽諼也茲定於陽曆七月一號下午三時爲粹德堂行落成禮又四時爲敝院舉行暑假休業暨畢業給憑禮式届時恭請光臨觀禮並乞賜敎母任榮幸至云云　 
[乙種商業學校擴充校舍之省批]  
　　上海縣立乙種商業學校因擴充校舍繪具圖説開明施工細則詳講江蘇巡按使核示昨得使署批云詳悉察閲來圖及施工細則尚屬妥洽惟丁茲財政支絀之時該校經費是否寛裕仰該知事察酌情形愼重將事毌得貿然動工致貽欵絀之患　 
[擬賣文昌閣基地之飭查]  
　　本邑法華紳董王豐鎬陳作霖前清光緖年間在虹口文監師路文昌閣内設立飛虹義務小學近擬將該閣基地售賣將小學遷至法華禀請縣署將存案方單發給以便出售沈知事惟文昌閣飛虹義務小學係在閘北範圍之内此項校址究竟性質若何是否可以售賣至方單一層因何事故於何時留存縣署未據叙明除飭知該鄕巿經董會同學務委員查復外昨特函致王陳兩董查明聲復以憑核辦 
[各口巡工司之示諭]  
　　各口巡工司額昨出曉示云本巡工司查江海關税務司所屬界内白茅沙地方移置一浮合將其情形度勢開列於左計開一長江崇明縣白茅沙西南曾設警船浮一個現因老鼠沙長故將該浮移至向南三十八度西相距原處一里三十四丈半朔望潮落時水深三丈八尺之處自浮視又樹椿爲南十六度西相距五里八分以上所開度數均按羅經方向爲此合即遵行曉示各處船隻務宜留心詳記以免疏虞勿忘忽切切特示 
[南北巿米業之暗潮]  
　　本埠南北巿米業公所前因查得南巿恊泰生等三家有多扣回佣情事議罰恊泰生洋三十元正興升泰各二十元嗣基升泰不認違章復加罰三十元南帮業董嚴少泉恐雙方相持决裂出爲排解曾誌前報茲悉南北兩帮同業自此事發生後暗潮甚烈南巿各該同業以升泰等行所售米石因賣出距購進爲時已近一星期巿價已跌故表面觀之似係多扣回佣實則並未違章本無受罰之道因北巿同業慫恿董事遂加以二十元之罰欵復指該行據情聲辯爲吵鬧會埸加罰三十元此等苛舉皆由北巿主動以故雙方感情甚爲惡劣南巿調查員因此事係由已所發覺深抱不安遂至辭職而去嚴業董從中排解又以北巿堅持加罰知難而退以致前次公所會議所定自午節後起另行舉員調查之舉至今未及實行該業董張嘉年見此情形深恐激成南北分離之局除向升泰等行好言撫慰外特向南北帮竭力疏通意見現雙方已漸就融洽矣　 
[麵粉業規定麥價]  
　　本届小麥因春夏之間雨水過多生機未暢收成減色自新貨上巿後來源稀少價格昂貴等情已誌前報茲悉本埠南北巿麫粉廠二十餘家所製出品專恃小麥爲原料近因小麥歉收貨稀價昂每石自四元漲至五元四角長此增加則廠家成本旣重銷路難期暢旺前日特集同業在英租界四馬路開會公議决定此後購進小麥每石價格至貴以五元一角爲限凡屬同業不得私加巿價逾此限制云 
[拘獲寗波刦案之盜匪]  
　　盜匪洪阿祥張玉蓮張景韋陳長標等前在甯波慈谿縣屬行刧警備隊長陳鴻華家衣飾等物逃來上海匿居閘北虬江橋地方前日由五區一分所恊同偵緝隊將洪張等四人及婦人王周氏施吳氏一併逮獲昨解淞滬警廳司法科訊辦 
[分發盜案失單]  
　　公共租界南京路某里内居户沈樂康家於本月十三日夜間被盜刧去貴重飾物約値五千餘元曾由事主報請該管捕房派探分投飭緝在案現將是案失單印刷百餘份由公廨移請内地各官廳恊緝徐警廳長接准前因立即飭知本廳偵緝隊隊長轉飭各隊士知照境内各典肆等不許收質是項贓證並飭所屬各區署所一體恊緝 
[魯省犯人難遞回藉]  
　　松江縣署前有遞解山東之王印明周文明劉見台屈懷珍儀等五犯曾經解由上海縣遞回山東在案茲因魯省現有軍事未能解到仍將該五犯按站押回上海昨由沈知事派令法警偵探將王印明等五犯押乘火車解回松江縣核辦矣 
[通飭修理水警師船]  
　　江蘇水警第二廳趙廳長惟現届夏令正修理師鎗划之時故於昨日通飭第一二三各專署長迅將所屬各該分署之師船乘此夏季陸續起岸油漆修葛以免汚爛 
[巡警關心舊炮]  
　　本埠福佑門南首華界民國路德大堆棧門前（該處本爲城濠舊址）遺有城頭舊式土砲一尊棄置路旁昨爲該處巡警查悉報告警廳擬運赴軍署存庫 
[警廳辦理衛生之提議]  
　　每届夏令淞滬警察廳例須添設衛生科專用員警調查冰其令荷蘭水並腐爛之水菒菜蔬魚肉等加以取締此項辦理衛生費用每年約在四五千元左右此次又將届期聞諸警廳中人云因今年庫欵支絀所以衛生一項若何辦法尚在提議之中云　 
[妓女受一虚驚]  
　　英租界福寗里妓女王小燕前晚應某客之召乘坐自備包車至城内九畝地開明四衡筱林黛玉家侑酒迨宴　　回甫離筱林黛玉之門沿途即有巡警向查車照因無以應遂被帶至警署事爲某紳所知以九畝地爲振興巿面起見對於北來車輛向不查照何惟該警忽有此舉遂即派人至署代爲關説始使得釋出惟聞當杳照時該妓之車夫竟被警士鎗柄毆傷云　 
[會館中尸棺被盜]  
　　南倉街某雜貨店主之女已死多年其尸棺停厝西門外斜橋附近某某會館内前晚忽被匪人將尸棺扒開翻屍狼藉竊取棺中之物昨經會館中人查悉投報警局請緝 
[催繳被欠屠宰税]  
　　屠宰税一項向由各商領袖在縣公署分類承包按月措繳在案茲經上海縣沈知事查得牛税項下被欠四五兩月份捐洋四十五元又豬税項下被欠五月份洋五百零一元已於昨飭吏分投催繳矣 
[發封地保住宅]  
　　上海縣沈知事查得本邑二十八保十九圖地保顧餘園虧欠忙 
漕銀三十七元七角二分屢催不繳因於昨日備文飭派催征吏倪承業移咨淞滬警察四區四分駐所請爲派警前往西鄕虹橋鎭將該保住屋三間發封並將該保拘拿押解來署以憑訊究　　 
 [P税務公所之批詞> 
　　上海税務總公所吳所長批滬杭甬大成轉運公所禀云據稟已悉查貨税章程省自爲界浙省所納之捐祇能在浙境通照一經運入蘇境即須遵照本省定章在本地銷售者完納進銷全税轉運出省者完納進出全税據禀由紹運滬轉運外省之紹酒驗明運單隨時放行等情與定章不符斷難照准此批 
[拘訊印書作起火原由]  
　　開封路六十九號門牌印書作於前晚起火即經隣人帮同撲滅未肇燎原事後捕房前往查得該作樓梯下堆有字紙油渣火柴梗洋燭頭等引火之物且保有火險銀五千兩情節可疑於昨將　　 
該作夥崔卿銀孫光廷二人拘解公共公廨請究即據中西包探上堂禀明前情訊之崔孫二人供稱不知何來火種作主龔廷奎現在寗波大約月底可以回滬等語中西官核供會判二人各交五十元人洋並保候龔延奎到案再訊 
[揚州人追蹝尋仇]  
　　揚州人孔朝啓前在原籍與高姓有隙現孔往居閘北高追蹝來滬偵知住址串出殷朝鳳向孔尋仇逞兇孔之頭被殷毆傷流血由四署崗警一併拘送警署候訊 
[誌謝]  
　　昨承保安堂送來蟾酥丸臥龍丹各一百瓶又午茶一晨袋囑爲低行施送謝謝 
雜評二 
[探本之論（訥）]  
　　各省紛擾之險象愈露端倪矣探本論之皆中央態度之暗昧遲回有以致之也暗昧遲回足以使人不信任也不信任則跋扈之疆吏將藐視命令而自由行動也不信任則各地之民軍將易啓猜疑而隨事挑剔也以自由行動之疆吏遇隨事挑剔之民軍於是乃多誤會多誤會乃生衝突此各地險象之所以環生也 
　　故欲消弭此險象者宜自中央速明其態度始 
來件 
[對於段祺瑞禡電之駁議] [  汪南沙]  
　　讀段祺瑞關於復行元年約法之禡電其立論含糊牽强莫可究詰觀該電文一再言政府本無成見足見此等盲論非出於段氏之本意純係帝制黨之託名法律家者故意爲此似是而非之説以鬭阻碍元年約法之復行而已此等邪説比之洪水猛獸尤爲危險辭而關之如左 
　　（一）原文謂三年約法履行已久歷經依據以爲行政凖一語抺殺則國中一切法令皆將因而動搖不惟　際條約關係至重不容不再三審愼而内國公債以及法庭判决將無不可（疑有缺文）如之何其可也 
　　駁曰此説以履行已久爲根據似乎履行已久之命即可成爲　　 
法律不可廢止也者夫法律與命令以立成時之手續而殊法律必經民意代議機關通過而成立命令則爲法律所委任之官廳或委員所制定者觀此則元年約法之爲法律性質三年約法之爲命令性質不辨自明與履行之久暫絶無關係至謂三年約法履行已久一旦廢去恐國中一切法令皆將因而動搖云云更爲荒謬絶偷夫法律不溯旣往爲法學上之原則議此電者想亦曾學法律何必爲此無意識之言以淆觀聽三年約法之在今日必無存在之餘地無論如何阻撓總有廢止之一日如恐一旦廢止一切法令皆因而動搖並及於國際條約與法庭判决是三年約法永永不可廢乎則袁氏當日停止元年約法時又何以不慮及此且亦未聞有影響及於國際條約及於法庭判决之事實豈非法律不溯及旣往之故乎今試以此言詰之帝制黨之法律家其將何以作答 
　　（二）原文謂三年約法所以不饜人望者謂其所由成之本基　 
　　於命令耳而何以元年約法獨不嫌以命令復之乎 
　　前已言之法律之成爲法律與否以成立時之手續而殊其頒行則用命令其復行亦當然用命令無所嫌也且元年約法爲袁氏之暴力所停止並未廢止夫法律必以法律廢止之不得以命令廢止之此亦法學上之原則也三年約法在原電文已自認爲本基於命令則其爲命令無待言命令旣不得廢止法律則元年約法果誰廢止之乎旣未廢止則其效力無日不在於人間三年以來爲袁氏暴力所停止今障碍物旣經除去其效力當然存在故不必有恢復之命令而今日之政治當然爲元年約法所支配不過以命令説明其理由普告中外而已更何嫌乎　 
　　原文又云且三年約法之爲世詬　僉以其創法之始不合法理隣於縱恣日爲耳（中略）而今茲所望於政府者奈何欲其毅然一令以復修改以前之法律乎此事旣一誤於今又何可再誤於後知其不可而欲尤而效之不知可也如謂今法律不妨以命令復也則亦不妨以命令廢矣（中略）如是則元首每有更代法隨有轉移人民將何所遵循乎 
　　駁曰三年約法豈但縱恣自爲直叛逆耳元約法係經過法定手續而成立除國會外無人得而修改之何物狂奴敢稱之爲修改以前之法律在法律上及國民之公意觀之元年約法完全存在並未受不法手續之修改袁氏以暴力停止法律誠誤矣今黎大總統如以命令説明元年約法之存在三年約法之非法乃法律上適當之手續舉國民意所希望者誤於何有法律由國會制定即當由國會修改安得隨元首而轉移當此公理大明之世界皇皇共和國尚得作此肆無忌憚黑暗專制之言乎 
　　原文又云或謂國人之於元年法願見之誠幾不終日故以命令宣布爲速抑知法律爭良否不爭遲速法而良也稍遲何　　　 
害而不良也則愈速恐愈無以繫天下之心天下將蠭起而議其後矣 
　　駁曰元年約法爲民國命脉所關萬姓性命所繫其實行自然愈速愈好在帝制黨逞此元年約法未復之期間尚得播袁氏之餘毒以擁其權勢肆其剝奪殘殺之餘威自然以不速利至於法之良否在新訂法律尚有批評之餘地元年約法早已成立早已頒行今不過爲袁氏暴力所停止而復實行之法無批評良否之餘地且立法權在國會即有批評當自向國會提議何必與舉行法律之行政機關空肆雌黄也今日之時勢元年約法一日不實行即一日不能繫天下之心天下將起而瓦解而滅亡矣公是公非歷歷在目何物小醜尚敢謂速行元年約法無以繫天下之心乎何喪心病狂若此耶 
　　原文又曰或且舞法爲姦援我以資爲先例是千秋萬歲猶爲國史增一汚玷決非政府所敢出也 
　　駁曰舞法爲姦莫甚於擬此電文之帝制派之僞法律家誠爲千秋萬歲國史上之大汚玷不殺此輩誠恐有援爲先例而禂禍我民國者不復行元年約法此輩不能速誅願當局勿永爲此輩所欺而自誤也 
來函 
[招尋被拐男孩]  
　　蘇州觀前恒泰祥南貨店夥封蟾香家住胥門白鰭橋油車巷六號門牌所生一子名福清現年十歲面方左眼上角有豆大紅痣一粒蘇州口音於陰曆四月初一午後被妻弟於東生又名阿冬）拐去至今不知下落於東生現年三十歲身中骨瘦濃眉毛　　 
如有人知其下落者請通知蘇州觀前恒泰祥或上海新閘路仁濟里一千七百五十一號於老太自當酬謝敢求貴報登入來函欄内爲感 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[禽言贈財神] [  靜廬]  
　　鵓鴣鴣鵓鴣鴣冰山已倒勢力孤交民巷内被驅逐昔日威名今忽無鵓鴣鴣受人侮辱不敢呼 
　脱却布袴脱却布袴聞道查賬心恐怖許多虧空如何償惟有持衣入質庫脱却布袴財神悶坐生長吁 
　　割麥插禾割麥插禾嚴懲罪魁函電多尚欲乞憐求赦免叵奈當塗不允何割麥插禾國法豈容爾逃過 
　　提壼蘆提壼蘆醉心帝制胡爲乎當初旣受萬人駡今朝又有殺身虞提壼蘆財神腦中總糊塗　 
　　姑惡姑對我小民常肆虐兩行兑現停止路局反把現金索姑惡姑惡害國害民心何惡 
　　泥滑滑泥身陷泥中難自拔古來失足有明戒今日應悔多兇虐泥滑滑前途風波更險惡 
　　行不得也哥哥全國人民切齒多外國雖係逋逃藪奈照章引渡何行不得也哥哥莽莽天涯無處可藏躱 
　　不如歸去不如歸去世界實無容爾處慰亭旣在黄泉候伯浩亦在地獄呼不如歸去速去速去休回顧 
　　得過且過得過且過身敗原由作事錯菜根麥飯亦堪鮑何必强爲受折挫過且過陰行險詐必惹禍　 
塵餘觚剩 
[解頣錄] [  九香]  
　　（一） 
　　一乞丐手執聾啞二字之木牌沿街彳亍而行思求人之矜憐行及一富人之旁富人憫之謂其友曰此丐形容憔悴我將有以赈之然不知彼果何以致此丐聞之不禁失聲呼曰先生乎豈不見吾手中之木牌耶 
　　（二） 
　　鄕人初次至滬其友招之劇場觀戲旣至友詢案目曰價値如何答曰包廂一元正廳半元説明書一角鄕人遂謂友曰我儕坐説明書上足矣 
文選 
[章太炎劉誠意伯集序]  
　　按太炎先生於去冬帝制成熟時曾將各要物寄於其戚龔君未生處預備袁氏登極日卽自盡以抒憤懣前時欲葬劉文成　　 
墓旁之心至是愈急特函劉君松君代覓葬地劉君哀其志乃於夏山文成墓旁代購名勝地一區以贈之並以先生前在日本演講民族主義時屢舉劉文成爲浙人朂適是年青田集板燬於火因請其撰序閳發文成之心當時劉君充浙軍四十九旅參謀以袁氏防範軍界綦嚴凡函札往來均由密遞故此文秘不示人頃從友人處得其稿披讀一過閳幽發微誠有功世敎之作並可爲今日言復辟者痛下針眨物碌一通以諗閲者明太師誠意伯劉文成公造郁離子覆犁集犂眉公集寫情柒翊運錄春秋明經六種後人輯爲一書其版在青田祠堂浙江書局重棄焉明季鍾惺别嘗第次其文獨不錄詩然公詩文自明時已散佚不具清雝正世有韓錫胙作滑疑集稱青田石門洞西麓今爲靈佑寺寺範誠意伯像則其平生讀書處也石門洞山水傀倚自李白丘爲秦觀樓鑰皆有詩刻石今誠意集中獨戈谿一詩若石　白岸礪石諸勝未嘗有片言意其文散佚者多矣今祠堂版本復被　獨浙局重刻者爲能仿彿民國四年冬公裔孫崧申以炳麟慕公深屬爲之序乃序曰昔胡元陸梁軼我保介百年乃有韓徐諸雄起於荆豫顧驕侈不足與共大事而張士誠方國珍據吳越間又覊屬元受其爵賞其唯明祖高才　确爲有長人之德公以耆碩爲之師保其始經略不滿千里而能西刈陳明東覊張方率命北征胡酋鳥竄奄禹域光復舊物皆由公贊畫爲多成功盛惪上方留侯固無得而稱焉其性行剛廉不隨流俗灼然效于文辭發言奘駔剛健旁通又爲明一代宗師甚非後進所能襄頌也（未竟） 
小説 
[愛國小説軍旗與勇士] [  法國杜戴著古歙汪明譯]  
　　紅日將墜而天際殘陽反射作絳色其象艶麗無藝彌望之平原半屬農田間以牧場田間麥穗纍纍燦若黄鑫澄碧之草隨風俯仰似波紋脱令游春之輩覩此美景不知作若何愉快而法德兩軍即搏戰於此以爭一日之勝負急迫之狀如失羣之獸爲暴風雨所震盪者法軍駐於鐵道之左德軍扼茂林而陣作密縱隊爲衝斷鐵道計相距不及八十米突鎗聲驟作法軍指揮者大呼衆乃句訖無應者勇敢之法軍盡繞執旗官而立以俟後令　 
　　鐵道兩側彈如雨下穿空氣續續而墮間以兵士叱咤聲擲物聲鼓樂齊奏壯厲殊甚主軍之旗植立陣中一任擊射屹立不少動忽於鎗聲喘聲沉吟聲中聞大聲呼曰軍旗！弟兄！神聖之軍旗！呼聲未止一中年之軍官於砲火之下突進而神聖之軍旗植立如故 
　　日旣没矣敵人進攻之計畫已全然失敗法軍亦收集殘卒爲明日進戰地而軍旗之忽仆忽起卒竟植立無少變然旗面已洞若蜂窩爲守此旗而死者及二十二人始入少尉奥紐斯HornugZ手蓋　此日第二十三人矣 
　　奥紐斯者老兵也少孤苦未嘗學問在營埀二十年積功至少尉觀其額紋之皺背之駝足徴其服務之久加以期艾之舌故寡交游然在軍中充執旗之役固無需能言善辯之士也戰事之夜軍帥召至帳中勞之曰勇士汝竟有此軍旗矣保之勿失而飽經風雨之軍衣亦易以金絲燦爛之中尉制服 
　　當搏戰時奥紐斯態度安詳兩手堅持軍旗之柄不少動惟竭其全力以將護之雖彈如雨注不顧也面無懼色以沉着之眼光注視德軍若曰試趨前取此然經包奈Borny及搿拉爲落脱Qravelotte之戰兩軍死人如山積而法軍之旗卒未嘗須臾離奥紐斯之手 
　　在軍中充執旗役固無需能言善辯之士也片言蒺人冷雋無雙我見今之所謂能言善辨者矣（鴆雛） 
 
 
 

Page 15

 
 
   
 
 

Page 16

 
 
   
 
