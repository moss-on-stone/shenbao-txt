# 1882 - 307 - 4903422

 

Page 1

 
 
[增印新式字典] [  黔石齋主人啓]  
　　本　　　　　　　　　之　　字　　巳不　　　　　　　字樹太小在年輕人固喜其輕使老年人似　目力現　　　　印將　　放大卽　花　　之　　一　　　　　仍盯　一　用采色　　　　　　　則　　多費是以定價每部　　三先並　　外國裝訂法者每部價洋三元五以　　　印之小　　　字　仍　　　　　下亦有用　　　訂者　　　價洋二元三　　是　　色之　白字跡之淸晰裝潢之精工早爲藝林珍　無待　　　　　　　　　　上海英畀三馬路大　　　南首申報舘　壁向申　　　室購取各外埠之　　申報者亦有出　此　 
[杭州中數探原說]  
　　前日杭友函論杭州中數惟今科大爲削色　省城文物之邦而又自古科甲如林降至今日忽遂陵夷有心者未免傷之矣然其故並不關於運會也試與杭人詳述之大凡科名之盛由於人數之多寡而亦根於文風之升降不可專以運會風水爲斷也各省題名錄出時省城之中數最多者當以廣東爲第二而福建居其次省城一府幾占今榜之大半卽今年廣州一屬得中六十九名而全榜止八十八福府閩侯三學得中四十四名加以外縣亦不甚遜於廣州而全榜止一百零三所以然者閩廣濵海之地最多惟省城爲人文薈萃之區富家世族講究讀書而外府則生意人多讀書人少學額雖不　相縣而取進較易入學之後往往攺習經營是以每届試年來者寥寥且科第旣少積習相沿父師之教亦不能如省會佳文又不數覯也若夫三江則不然江南定例分上下江取中府分旣多而其地皆自古出人物者讀書一道無分首府與外府且貢院在江寧由蘇属各府而北興由徽属各府而東道路不相上下故取中極爲均平江西亦差同焉各属相等覺南昌以省會而見多然總無一府脫榜者惟浙江則稍異於二省盖同是三江而地方疆　之所限風氣亦因之不齊其離省最遠者當推處州若地氣瘠薄山嶺錯雜民俗儉嗇則并衢嚴而成鼎峙之勢焉俗儉則民皆務本書香之家且耕且讀不能專攻舉業而家貧路遠因是赴試不多宜其難中也夬三府最小之縣學額亦有十二名乃鄉　投卷者如景寍宣平饒泉慶元以及嚴之壽昌分水竟有五人十人者蓋以赴試爲畏途終年耕田教書不足供一考之費是以不來耳以此言之此三府之罕中式者不可以風水爲斷也明知果其壹志讀書文名藉甚自同治乙丑以來若處之葉君枝玉衢之葉君如圭敢之袁君昶亦先後登賢書使學中人皆精制舉業不以路遠家貧阻進取之志科名之盛亦鳥可量哉顧三府之少中旣有然矣其餘金華與紹興接壤温台與甯波相連文風之優與去省之近皆非三府可比故來者不滿千人而亦各有七八百每科題名居然在三四五六之間不似衢嚴處之常憂脫榜也至於杭州不特從前之盛不應如今日之衰即以近年人數言之除臨於新昌四縣山鄉樸陋風俗不文本未稱盛之外若府仁錢海富五學皆至四五百人卽餘杭亦將及三百乃何以人數則等於寍紹而中數則僅比於嘉湖北眞不可解者粤匪蕩平省城瓦礫紳衿中有知風水者謂文風不振儒學中有宜興修者於是葺繕府學頭門之文明樓頓復舊觀而丁卯庚午鄉闈獲雋果多戊辰辛未會榜杭人亦得其七八方謂從此漸復乾嘉之盛乃竟有今科之减色豈風水又不足憑耶竊謂文風之盛衰不在鄉試之人數而在小試之人數也從前仁錢縣府試考重多至六七百名今克復垂十餘年而仍不過百餘名進額加寛隨考隨進是以不能多耳文氣未淸一衿巳得或自此不復從師或以寒故而出爲人師書院有名歲科必到猶曰用功耳其甚者則兼營他業矣及逢鄉　則以三塲完峻　人耳目而又實不知云何若此者不勝枚舉又何怪人數多而中式少也夫他省首府如廣東童試輙一縣三千人進學甚難故捐監而赴北　者今歲中皿多至二千人也閩侯兩縣稍不及廣之南番順而亦在千人以外中過半榜職此之由近來浙科寍人第一而紹人第二其童試之數實亦數倍於杭也屈指府仁錢三學之名宿中者幾人仕者幾人所以前數科尙不見少者正以此輩猶在學中故也今則諸君聨鑪而去知名之士寥落如晨星而後起之秀則百人中曾無一二又無或乎三學千五百人而僅得八人也如謂風水使然吾則謂杭州風水實有勝於外府但是文壇健將其終必至飛騰卽如今科之張君景雲其名早著於三十年前乃偃蹇中年而亦居然爲八人之領袖可見文章自有憑據特借風水以發之耳自今以往杭人而欲起科名之衰務使童試之數日益加多而凡有子弟者勿令易於進學則庶幾培養十年漸而復元否則愈趨愈下數科之後將興衢嚴處比倫矣 
[築臺觀屋]  
　　香港西字報云港中現欲增設天文臺一座以資占騐巳出有告白延請精曉星學之士每月修金二百元且備有作寓房屋可不必更出旅費也 
[巾幗賢能]  
　　浙江嵊縣人張某幼隨父宦游揚州父亡遂家於揚善權子母頗稱小康白鎭江開通商埠張更蒸蒸日上於揚鎭兩處各置房屋而分置妻妾焉年四十許連舉二男皆妾出也月之初四日妻在揚宅夜夢張來容色甚慘言我將去矣汝速渡江妾不可恃我之事業悉借他人本錢汝速去遲不及矣　畢執手大哭妻驚醒次日卽渡江至則張巳病臥三日口不能言畫手而巳越日竟殁妻乃先收一切帳據成殮後卽擇老成夥二三人先問情形後對筆據知其無欺遂與商搉卽於張之靈前設筵招諸同人飲飲罷張妻率二子出拜將帳簿陳列几上孰撥孰抵孰分孰合羅羅淸疎嗣乃哭訴曰諸君之錢皆從辛苦中來我何忍借孤寡二字有累諸君但就目前而觀諸君登岸我母子下水矣爲之奈何言畢大哭衆皆感動曰賢嫂休矣我輩豈忍袖手耶遂除張之本錢外又公湊銀二千兩存典生利爲其母子養贍之資又於張店中擇諳練之友二人經理一切若張某者深知妻之可恃故夢中以後事相託而其妻果能善體夫志感動親朋卒使遺嫠弱息危而復安嗚呼賢矣 
[舟子發奸]  
　　月之十一日初更揚州南門外有一船户口操楚音直叩城門言報機密公事門兵盤詰再三報知本街地保始啓門納之船户至保甲分局密禀船中男婦九人自漢口載來先祇四人上船後至安慶又添一少婦泊燕湖三四日又添一老媪兩少女一男子先後共九人我一路細　情形必係拐盗特來禀明以免株累祇員卽告總辦會同地方營汎於五鼓時掩至船側盡獲之拘至局中一鞫而　舟子獲重賞焉供詞如何再當續探 
 
 

Page 2

 
 
[温州多賊]  
　　九月初八夜間五馬街林星樵孝廉家失竊聞孝廉因瑞安親戚家有事故在彼帮忙家中無人照應所有衣箱等物被捲一空計贓甚鉅是夜大新街陳姓布棧亦被賊人挖進幸棧内住客知覺大聲疾呼衆起追捉當時檢點僅失廚房各物而巳温州連日各處竊案層見迭出控追者不啻肩摩踵接而贓數復多有地方之責者亦思整飭捕務爲閭閻謀袵席之安乎 
[竹馬遺風]  
　　郭外峯司馬代理玉環總捕府未及兩月政聲大著萬民傘巳送有六柄想其　日廉明之政早巳傳遍花封故暫爾代庖不啻駕輕就熟想交卸返郡送行路餞者必更有人也 
[妒姦命案]  
　　九江北岸與湖北黃梅縣接壤處有孔壠鎭鎭東周陳易圩内甲乙二匠甲攻木而乙治竹同私一婦閱時己久彼此爭風相妒一夜乙往赴約甲偵知之至更深亦挾刃而前見乙舉刃力劈碎其腦復洞其胸乙斃乙子聞信馳至大呼殺人甲逸去地保報請邑尊袁明府詣騐間明起釁各情將甲母及兄拘押仍出差緝拿凶手旋在武穴獲住諒必按律訊辦也 
[潯城罷市]  
　　九江城内保甲局前委員候補分縣陳君辦理數年以來商民歡洽七月杪陳君病故逹府尊委候補從九胡君接辦向來城内各店　賣貨物錢色甚毛胡君議使各店捐費　用大錢不收毛錢商民不服竟於本月二十一日罷市違府尊聞信立將胡君撤委矣 
[惡僧强乞]  
　　蘇城干將坊巷崇佛庵乃某紳家之功德林也有老尼數人淸修看管本月念三日一行脚僧衣衫藍樓口操江北音在庵門外擊魚募化歴久不去老尼因避嫌未便給與囑一嫗繞出後門施以錢十餘文令其他往詎該僧執意要庵尼之錢以爲同是佛門弟子宜有慈悲之意且所索甚昻非數百文不可厥後敲門纒　聲色益惡於是觀者環集有樂施出出錢數十文該僧猶不肯巳衆人大怒議欲縛送官司懲辦該僧見衆怒難犯始俯首而去口中喃喃不休謂明日定須再來也 
[鄉婦匪]  
　　鄞縣東鄉某姓婦於月之念四夜背負包袱行至江東大教塲底突遇一匪將包袱刼去婦太聲喊救被毆倒地經是處防　聞聲出視匪巳遼　不知所往矣時　冬令宵小易生黑夜獨行尚其留意也可 
[小孩燙斃]  
　　寍波西鄉某姓耕穗爲業現届收割之時雇工刈稻日前下午煮成滾湯將下粉團以供饁餉有週歲幼孩在傍啼哭其母遂抱以從事不料水點蘸及孩身痛極一躍其母摟之不及竟跌入鍋内雖卽抱起然燙處巳皮脫肉爛無可救治矣 
[惠及耕牛]  
　　屠宰耕牛有干例禁然此風終不能絶頃由浙之盛鎭寄到放牛局佈啓知骸鎭屠牛之慘尤勝他處施君擁百等乃集貲設局以全牲畜以輔農功誠善舉也今將佈啓一通照錄如左想各省不乏好善之士當必有聞風興起者宰殺耕牛律有明禁昔齊王釁鐘之舍不忍其無罪就死况服田力疇不惟無罪且有功乎程子曰甚矣小人之不仁也資牛之力老則屠之抑何忍也况不候其老以其皮肉償其身價乎夫牛爲元武之精上應天星下興地利天子無故猶不特殺明神列祀猶不敢歆此乃載之經傳列於祀典鄭重　意可想而知今以愚賤小民操刀而割　所無事含寃負痛口不能言長跪雨淚求坐不得試思天地鬼神能不震怒哉釀爲疫癘殺牛之家降灾必重小則困苦顚連大則滅門絶　故諄諄勸誡爲放生之舉者不獨爲牛乞命以迓祥和且憫無知之輩貪顧目前貽悔日後耳去鎭數里有農人專以殺牛爲事者盖畜牛一頭需價一十二金鄉人貧苦者多非葢藏充裕不能畜　而牛販之生計微矣於是思一通融之法鄉人之欲畜牛而無力者講定價值先令交定錢一二千文將牛耕作灰農事巳畢販夫來收牛價或預期屠宰貨價以待或臨時割剝變價以償約零售皮肉可得十數千文加之定錢可無贏絀在鄉人僅費一舉手之勞而一年力作可抵上農夫數人洋洋然以爲便宜事莫逾於是在販夫推廣生意交易之家年爲常例而牛之慘皆不顧也嗚呼銜刀飲泣怨氣冲天其便宜耶否耶於是同人聞而憐之集資設放牛局借沈君質彬閒屋十餘間　畜牛之所仿照上海江君所辦酌擬軰程稟縣立案出示曉諭以冀久遠惟屠牛之地甚多今就一隅試辦由諸同志量力認捐但經費不多一經開辦立見支絀好生之心有生同具爰不憚煩瀆廣爲推募或一人認放數頭或一人認放一頭或數人合放一頭隨力隨心各　各德總之買放愈衆則出租愈多殺牛之家　化爲租牛之家是不啻年年買放循行旣久立有成效將仿而行者踵起四鄉各設一局推之他處皆然安知敝俗不爲漸革乎一切條例悉載章程可取閱焉 
[被傷生]  
　　皖垣某甲有子頗明幹年己二十甲有醬坊在西門外地方店事悉委諸子賭棍某乙見其年輕可欺誘令賭博計兩塲共輸洋四百餘元甲子東挪西片湊付洋一百三十餘元餘則約期立票然店中欵項懼父未敢擅動恐到期無可應付乙必滋擾乃仰藥而斃店移知其情者將俻細述告於甲甲尋乙與之理論乙自知情虚且因賭曾爲邑令嚴辦恐到官必將吃虧情願將票據退還甲尙追還現洋乙乃挈家遁避甲無奈只得將子盛殮以俟後舉也 
[隂兵夜行]  
　　客有由湘至鄂者言近日湘南常德府地方一夕夜將半忽聞人馬聲自遠而近穿大街而過側耳聽之若千人萬馬按隊徐行及開門一看則寂無人影不勝託異閉門復聽之則人馬聲如故或曰此隂兵也但未知主何禎祥耳 
[布店閙事]  
　　昨日下午本埠虹口黃萬順洋貨店有廣婦向買洋布因添放尺寸致相爭執該婦素與西洋人熟識卽往邀洋人十餘名赶至該鋪尋釁將經手交易之學徒扭住肆毆面目俱傷店夥嗚捕全拘住一人衆西洋人將捕痛打有店夥出助亦被打倒淄捕逃回捕房喚集西捕三人復住則西实人俱巳散去西捕乃尋至頭壩恊茂店弄内將滋事者拘獲五名解入捕房黃萬順夥及學生亦投捕房騐傷云 
[買米滋事]  
　　本埠新虹橋堍之東興米鋪昨有住居四十一號房屋樓上之廣東人往該鋪呌米五斗鋪夥囑店司送去廣東人以米之勛兩不足須令補上方肯付價店司謂店家誠實無欺並未短缺旣不付洋卽將米負歸廣東人大怒　同伴侶四五輩追至該米舗與之爭論店夥不服卽被拖出兇毆幸廵捕適至驅逐而散不然又肇事端矣 
[小票惑人]  
　　虹口廣東街旅居之粤人新出一賭錢妙法仿照呂宋票之式每條收錢五十文每次出賣二百五十條得彩者共只五條中者並不給錢以衣服代之領彩之地另掛鮮肉臘肉不計其數令領彩者隨意將所掛之肉估觔計兩絲毫不爽者得頭彩其後以次遞减亦至五彩而止彩或大呢馬掛或呢馬甲短衫袴等輾轉相引爲一網打盡之計賭之人實無窮矣 
[裝設煤燈]  
　　本報前載裏虹口公平繅絲棧擬裝自來火燈後因該處地主阻撓是以停止目下鐡管巳自沿灘墾掘裝過裏虹橋地方想巳彼此議妥矣 
[關提煙妓]  
　　前日上海縣范邑尊飭差關提新街花煙館妓陳包氏并順弟劉得元等人該差持票先至法公廨呈法總領事簽字然後將票持至法捕房恊捕往提法捕頭見票上雖巳簽字而尚未蓋印未便將所提之婦卽行交到囑於昨日至公堂候領故捕房於昨日將該帚解 
 
 

Page 3

 
 
案經翁太守詰訊據陳夏氏供稱與劉得元順弟等素不相識並未犯事翁太守以該婦姓名與票不符卽向來差詰問旋據禀稱陳夏氏卽陳包氏又名王三娘翁太守謂旣巳無錯着卽帶囘如或誤提惟爾是問 
[請領帳簿]  
　　法租界大馬路瑞豐洋廣貨店倒閉一案疉列前報昨據債主晉亨震泰敦大坤和會德豐億恒源泰悅生全亨新大南森記等各夥偕同該店夥劉豐亨投案聲稱瑞豐之貨業巳拍得銀三千兩尚有未拍者約值銀三百兩將次拍完請將西捕撤回并請領帳簿以便核帳翁太守以帳簿交出後恐有添註登補等弊不便給予旣據債主請發卽責令被欠最大之晉亨震泰領去結算開列橫帳由各店盖自巳店號圖章法案至未曾到安之裕泰乾豐恒大三户亦一律辦理 
[土棍送縣]  
　　禮拜六有勇丁馬内奎投法界公堂訴稱請假欲往寍波故暫住吳淞口客棧前日在小東門外飯店午餐有前在别營當勇之數人壯我身上馬褂夾𧝉硬行剝取質錢分用爲　請究翁太守卽着法包探將該飯店主及胡春亭何金發裘來興張小章等提到昨解公堂請訊包探又將衣服吊到呈案胡春亭供係江西人前在新昌營當勇現在高橋鎭何金發供在小東門外開設烟間裘來興供係湖南人現在南碼頭張小章供係揚州人在滬作小工仝稱不敢肇事翁太守以此四人在小東門屢次犯事况胡春亭别有重案着將四人及飯店主一併送縣辦理 
[嚴懲無賴]  
　　南市洞庭山碼頭仁和利米行夥陳理坪至法公廨訴稱前日自北往南至新北門相近有一人在身畔擦過反誣我有意碰伊將我扭至茶館評理索洋五元旋有多人僞作調停將我眼鏡一副質錢五百文又被脫馬甲一件質錢八百文伊等尙不滿意是以訴捕請究旋　范一新供稱在八仙橋相近開協興酒店陳隆之事我不與聞所質之錢乃福林取去原告陳理坪又稱仞當時自稱爲當差使人翁太守問福林取去之錢尚可繳出否范一新答曰可太守着將眼鏡馬甲先給原告領去所質之錢俟取到後再給范一新判責三百板枷號三月 
[英界公堂瑣案]  
　　華捕至英界公堂稟稱在路見是人手携蒲包内有手槍六枝盤問支吾送案請究粤人温阿福供包係富有輪船上之同鄉友人託爲代携言明同往法租界不料行至中洋涇橋堍遇捕阻獲友人遁去不知所向求恩鑒陳太守謂私販軍火有干例禁旣經獲案理當澈究隨飭温阿福及手槍一併交捕　帶回着再查明據稱之友人交案訊辦○包探康阿順禀稱緝得郁雙喜帶有衣飾多件在蓬萊園弄中花烟舘嫖妓因形跡可疑將其拘詰初尙支吾繼則認明竊自太倉之鎭洋縣本鄉隣家巳將皮衣銀飾典洋三十元質票失去尙有兩票一五千餘一六千餘其票未失此外贓物存有假珠花及另碎銀器與小呢粗布衣服銀洋七元四開洋二个元絲錠二只一併帶到捕房旋有據稱姓張名順之人開明失單前來認贓無錯被押之件對亦相符今將人贓一併送案張亦投到申訴前因并稱太倉鎭洋縣人與郁隣居被竊衣飾曾經報縣有案知郁避匿上海特來尋訪適逢捕房包探獲住謹將失單呈閱容回原藉禀縣移提歸案辦理云郁則直認行竊供稱典質之洋三十元被名小阿九者用去六元餘則花消巳盡所存衣飾均巳起案云云陳太守飭將郁雙喜管押起案之質禀二紙衣服銀飾假珠花及大小洋圓與元絲錠等逐件檢點存堂俟鎭洋縣移提解送也○松江婦人戴王氏呈控女名秀金被人誘拐無蹤今得訪悉女在租界西蕙芳里之徐家娘卽名　姐家爲娼求賜提案訊案斷領等因陳太守准詞飭差協捕往提該鴇昭姐尚欲置辨捕頭將秀金解案令昭姐自行投訴太守飭侯過堂訊斷○粤女鄭文川年約及笄手擕小籃投公堂訮稱今晨上街買菜在路被同鄉孩子攫去籃内之錢二百文奔跑當卽喊追由捕阻獲不料錢巳轉遞他人今蒙送案請辦該孩李阿木供取彼錢二百文巳被别孩奪去只求施恩陳太守遂判將李阿木發棲流公所管押一個月該女叩謝而去 
[法界公堂瑣案]  
　　昨日法公堂據薙髮匠高金三偕母高張氏投案訴稱妻高沈氏爲同業人鍾六仔誘逸我母於前日見沈氏與鍾六仔在雙鳳　啜茗而東洋車夫陳阿四與我爲隣前日伊在老北門推車見鍾與妻同入老北門而我妻之梳頭馬口鐡小箱又在鍾之薙頭傢伙内其爲拐妻無疑因此將鍾送案請究高張氏與陳阿四供亦相同翁太守詰鍾六仔則稱在玉露春茶肆薙頭高沈氏之事實不知情然其母高張氏我巳養贍八年矣翁太守問梳頭箱何以在爾處鍾六仔一味含糊翁太守着將鍾六仔交保出外將高沈氏尋到再核○前報列顧三觀至豐順輪船被船主道獲送公堂訊辦一節翁太守恐是棍徒劉捷三同黨嚴加訊詰無如顧三觀不肯吐實是以管押捕房昨復解訊顧三觀又攺稱姓林太守以其狡展着將顧三觀送縣候辦○昨午法租界西新橋地方有挑泥人相毆一人受傷經人抬送法公廨請騐翁太守着送醫館視傷勢如何再爲核辦 
[婆羅洲遊記]  
　　南洋之中萬島環列由呂宋西南視之有島居於午位曰婆羅洲而息力山橫亘其中山之西畔極北曰文萊山之東畔極北曰古逹而英人近所欲墾之北般鳥在焉子賦閒在港久欲擬作外埠遊以增見聞而豁襟抱適去月初間聞北般鳥島有新闢口岸一事於是毅然束裝就道於八月初五早搭海南輪船由港啓行十二早始抵北般鳥古逹埠計船行七晝夜約一千一百餘咪每咪卽華人三里三船中搭客共三十四名另西國二人途遇風雨二畫夜故船行頗緩將到埠之際約二三十里兩岸對峙皆是森林一望無際及抵岸則見板屋茶寮四五十間另有新建磚屋八間尙未完善其瓦面墻壁皆赭色緣物料概由别處遙來也在船早餐後偕同舟數人登岸遊覽見有粤人舗户十餘間皆作小買賣内有新寗李姓數人於是進内扳談問其景况據云祇到此三四個月生理不多水土亦劣離埠七八里始有甜水取之殊難五六月間因傳染疫症死者頗衆但斯時此患巳除幸獲無恙本處出産惟有沙籐木料樹膠燕窩等物仍不甚多蓋因土人去埠較遠艱於販運故也埠上地其廣大遙望平原後有小山一帶亦不高海面則水深岸闊最合船艘停泊亦有小河可通内地現觀此埠不過甫闢數月規模粗具尙未能壯其觀瞻但見英人之伐木焚林平治道路極意經營不遺餘力諒數年後或成一都會亦未可定八月十三日早船又動輪往山打根埠至十四日午刻抵　余與友人伍蕙南胡翼南謝國斌等暫寄寓於志興隆號内該號係香邑陳君志廷所開專做西國伙食生意獲利頗厚陳君到此巳四五年乃此埠華人初來之始性情慷慨西人甚器重之余居此多賴其週旋殊深感佩同船搭客則分住廣帮名號亦有營寓於粤東會舘者各適其宜差堪告慰按此埠草萊開闢巳閱四載埠中居民約三千名内粤人約五百名閩人二百名歐洲人三十名其餘則巫來由及蘇　土人而印度人在此當差役者亦有百數十名聞隣近各小埠反内地各處共有蘇緑土人約三四十萬俱以覓探沙籐樹膠燕　捕魚爲業賦性懶怠不事種植故地上之物以人力出産者絶少言語則以巫來由族爲通用識蘇緑土談者亦有之錢銀則不論何款但無印卽可通行此埠坐北向南後枕高山海面寥闊山環水曲港口極佳絶無颶風之患現埠上舖户約有百餘冢槪係板屋葵寮并無磚瓦屋寧其中舗户半在水面半在山坡因平原地少又無磚瓦建造故不得不以此爲暫居計也現巳有人創建磚窰每月約出磚三四十萬而灰瓦二窰亦將次第舉辦今各商家己源源定買想不日土木大興將見樓閣雲連轉瞬便成一繁華佳境矣查此處出産以沙籐木料鮮魚燕窩樹膠氷片爲大宗其餘海參魚翅珍珠壳 
 
 

Page 4

 
 
膠菜黃臘玳瑁象牙犀角等貨亦有之俱係土人由隣近港口載來多有以貨易貨者余等未到之先其進口貨物皆由星架坡剌們二埠運來頗能獲利有閩人創設二店一名鴻源美一名金永發到此約三四年聞巳獲資鉅萬此可謂先步獨登矣是埠水土極好其水淸甜凉沁肺腑雖白雲山甜水無復過之因此居民於數年來疾病殊少說者謂埠十之山係鐡礦水由礦中出故得如是之佳去審確否天氣亦屬平和早晚凉風龔體夜間須着夾衣且無蚊蟲大可安睡惟日午頗覺炎熱週歲如是獨冬令則雨水畧多消却一切暑氣地土又極肥美無物不生週年均有出産因歲間中無有寒暑也有人携粤中瓜菓菜蔬等物植之　其質大味甘比粤産更覺適口料五穀皆能播　惟麥子及棉花不甚合宜云埠中伙食亦不甚貴大約每人每月三四圓便可足用蓋魚米柴三物極平也惟猪牛羊鷄鳴反零用什物則昂貴巽常價比港地倍之以罕人販運故也埠上四週之山俱樹木深林舉目皆是内多産大木夭矯聳直動長十丈外大司合抱採之不禁並英人以闢地爲急務特雇人將各處林木斫伐用火焚之于所見遍地堆積多是美木良材可勝大用者皆葉之如遺雖作柴薪亦不取之足見材木之多殊令人歎惜矣離埠數百里聞有雀糞山燕窩巖金礦等類業經查得但未開採耳又聞此刻巳有多人買受荒地共計七萬六千餘畞案英一畝約華人六畝特爲種植之用其地俱　隣近此埠將來開墾旣　出産日盛則無難成一都會矣　埠中設例凡入口貨物除米麫麥及日用伙食無稅外其餘什貨則按報價值百　稅五圓洋煙烧酒二物歸承餉者徵收出口貨則除海中所産各物　稅外其餘土産各貨以按值百圓抽銀十圓埠上地叚出投章程則以地一段闊三十三尺深六十六尺每段以十六圓爲底地紙寫九百九十九年每年納地稅銀大圓　投　之人願作一次納足十年地稅者則自後可永遠免納開　地段則任人擇地認領以英一畆　地價銀一圓永免地稅現在各人所取荒地雖其中樹木叢雜雇人斫伐所費　属　多然計英人一畆需銀五圓或人便樂於從事尙可得回多少大木或能稍資彌補也刻下埠中工匠人役均極爲稀罕最要者是做木坭水兩途計每人每日可需工銀六七毫其次則手作食力之輩如整道路開耕種伐材木捕魚介整船艇等工藝每日亦可獲銀三四毫至於商販營生則　須預携資本方能有濟卽多少亦均無不宜盖大者則闢地種植雖數十萬之資亦可動用其小者則帶貨入港與土人互易間有獲利數倍者此乃是埠之大略情形也[  明珊氏來稿]  
[補註]  
　　昨報振濟書畫局章内其潤目有脫漏處玆特補列如下西湖女史册頁手卷紈摺扇帳額均一元四角油紙扇女扇各三元金箋倍　江女史潤仝　繡江女史卽程容伯先生之夫人西湖女史卽江菉　先生之夫人容伯先生之女公子也 
[贈張秀實校書]  
　　愛惜韶華愛惜身橫塘邂逅證前因掌中一捻嬌嬈甚海上名姝冠等倫别樣風流别樣嬌不曾眞個也魂銷膩人最是相偎處紅袖青衫破寂寥一幅鮫綃手自裁蒙以鮫帕見遺見憐轉愧我無才記曾抛却雙紅豆又是庭階處處裁可是楞嚴十種仙華　小住有情天會當一曲金輪咒消息常通夢裏緣[  壬午秋紅豆村麓甫草]  
[贈朱墨卿校書呈霧裏看花客二愛仙人倉山舊主教正并乞賜和]  
　　黄金用盡怨秋娘一曲琵琶淚萬行同是人間憐薄命靑衫淪落况紅妝鏡裏花枝帶笑開衣裳粧束稱身材綺筵不問纒頭錦手璧濤箋索句來媚眼　波絶可憐小家碧玉尙韶年天然丰韻都淸麗修到梅花骨亦仙楷杷門巷最幽閒　調淫哇一例删别有聰明談吐好新詩愛誦白香山[  梁溪夕陽紅瘦樓主人初稿]  
[書畵助賑]  
　　遂生張君善寫山水印環席君善寫梅蘭竹菊水墨　色無不精妙因見同人以筆墨互助災賑二君亦發願照原再　價擬寫二百件以十月底如能彙齊當卽登報由局轉寄可也潤資先惠約五日取件不誤扇册每貢二角足洋琴條同四尺條幅每紙三角五尺條幅每紙四角帳　半洋四五尺堂幅照條幅倍之以上山水如梅蘭竹菊扇　則每頁一角琴條同四五尺條幅每條角半及兩角四五尺堂幅三角及四角席印環添寫隷書楹聯三十幅中五尺每對二角均交寶善街錦潤堂及二馬路縵雲閣兩虚收付可也 
[蘇省撫轅抄]  
　　九月二十四日候補同知王賓禀辭奉委解京餉赴都候補縣傳維祚禀知奉委發審局差從九錢斆酒　署婁絲典史事回○二十五日候補同知温世京禀知本日到發審局差分發江蘇試用縣丞劉華貴浙江人由京騐看來省禀到並禀知丁父憂在　見喪文煒禀辭赴盛澤釐局差遣○九月二十六日分發江蘇試用同知孫鳳鈞浙江人禀到正任吳江縣主簿李弼由太鎭昭文等處塘工來並禀知交卸署寳山縣主簿事分發江蘇試用州吏目褚繼昌直隷人由京騐看來省禀到候補府知事何墩從九沈滎　均禀知奉首府委提江北應　獄官薪水差吳承惠禀知辭奉臬憲委赴松滬緝捕差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖八年九月十七日京報全錄]  
　　宮門抄○發抄旨四道○給事中樓奏整頓官學宜疏通教習知縣補缺槢○又奏請飭查厘局片○黔撫林奏揀員升補同知指○　撫　奏叅守備撤任酌量另補片○晉撫張奏甄别同知知縣片○都察院烏等奏爲奏間請旨摺子○大臣額奏留子帮辦家務夾片○大　謙奏爲請旨嚴禁宰　馬牛夾片○九月十七日理藩院鑾儀衛光祿寺廂黃旗值日　引　○興廉假滿請安○陜西布政使王思沂請訓○内閣奏派稽查本章派出慶蹸○又呈進勾到本○召見軍機王思沂○發抄慶裕奏湖北管押剝船道員張之淵在揚州府病故派隊接替催儧奉旨知道了欽此○曾國荃奏遵查署潮州鎭方耀被叅各欵奉言知道了欽此○彭玉麟奏巡閱長江五省本師並出海閱兵輪船水旱各操事竣奉旨知道了欽此○又畱江補用總兵王金　等請緩引見奉旨着　所請兵部知道欽此○○刑科掌印給事中臣樓譽普跪奏爲整　宫學宜疏通教習知縣補缺　養鼓勵恭　仰祈聖鑒事　維宗室咸安宮覺羅景山八旗　教習例申進士舉人及正途五貢考取充補到學三年期滿管學大　出考　部引見堪膺民社者　知縣用在部候選二年後不能到班照例呈請分發省分試用　軍興　餉以來仕途壅滯在部選缺固　非易分省補缺更属無期查更部教習專補升調遺缺計八十四缺補教習儘先一名教習本班一名非二十餘年不能到班現在教習知縣分發候補者大省十餘人中省八九人小省三四人永無補缺之日是以近來絶無進士應試教習其就試之舉貢均隨任及　讀在京者亦不願考均以補缺艱難無志進取卽考取到學終罕實心訓迪若不急爲疏通管學大臣亦難責成奮勉查光緖七年御史　隆洵李肇錫奏請　通正途部議升調　缺輪補分發進士截取舉人優貢如無人以大挑抵補又以終養攺教撤回降調廻　五項　補大桃一班捐納保舉兩項内正途出身先補事項孝廉方正到班先補舉貢出身惟教習一班未經蔬通故正途出身各項補缺之期難莫知教習近日侍郎錫珍尚書廣壽志少詹事　昌先後奏請　頓官學仰蒙俞允施行臣愚以爲欲興官學宜變通教習知　難　章程俾　補缺之期　無　隅之嘆庶教習盡心訓課官學不難蔚起人才可否請旨飭部妥議於病故休缺插補教習儘先一名教習本班一名以資鼓勵臣爲整頓官學起見是否有當伏乞皇太后皇上聖鑒謹奏奉旨巳錄○○樓譽普片再臣恭讀光緖七年閏七月初二日上諭給事中劉瑞祺奏各省抽厘設卡請飭權衡出入酌量撤留一摺各省抽收厘金　經論令核　辦理若如該給　中所奏情形實屬無裨國讦着各該督撫將各厘卜出入數目悉心　核酌量撤留報部備查不得以　　塞貢將此通　知之欽此仰見聖主矜恤商民之至意四海臣民共深感戴兹臣風聞浙江寗波府厘局委員楊叔懌不遵諭旨不顧民困於該府之慈谿縣北鄉淹浦地方本年新立厘局商旅不勝其苦查淹浦地方僻在海濵旣非通衢大道又無街市店鋪僅爲肩挑貿易者往來　息之所近海居民生業甚微卽有貨物販運入浦巳屢經輸　捐稅而來何堪再行剝削似　窮鄉僻壤埋宜仰體朝廷愛民之心量如撫恤詎該　員並不詳察地靣人情派員給示創立分局一時商　　　怨念並起幾至激成事端於是勒令淹浦　行每年認捐錢一千串作爲永遠定則殊不知該行包捐其捐仍出於商民上年聖諭煌煌共聞共覩爲商賈者離不情殷待澤乃　設厘屬未聞撤免反於鄉僻海隅添局勒相流毒於下民献媚於上官其實區區此數亦何澤於餉需徒令羅網愈周脂膏愈竭民不聊生巳耳可否仰懇天恩明降諭　飭下浙江巡撫查明將淹浦新設厘局迅卽撤回勒認捐錢立予豁免以蘇民困而安商業至委員楊叔懌顯違聖諭創捐病民理應　如叅處以儆效尤臣愚昧之見是否有當伏乞聖鑒　奏奉旨巳錄○○頭品頂戴貴州巡撫臣林肇元跪奏爲揀員升補苗疆要缺同知恭　由驛具奏仰祈聖鑒事竊照普　直隷同知李興本　光緖八年五月二十三目　　應以寢故本日伴　開缺日期歸五月分截缺揀員請補該廳係冲煩難兼三要缺民情刁悍政事殷煩非精明幹練之員不足以資治　臣督同藩泉兩司於通省同知内逐加遴選非　居要缺卽人地未宜　無合例堪調之員惟苗疆要缺例准升調並行查有貴筑縣知縣曹昌祺現年三十七　湖南長沙縣人由優禀使中式同治庚午科本省鄉試舉人辛未科會試貢士殿試二甲查考一等引見事　以翰林院庶吉士用同治十三年四月散館　知縣用九月二十五日籖掣貴州玉屏縣知縣光緖元年六月初七日到省十八日到任充乙亥恩科鄉試同考官因克復下江　永案内出力保戴花翎調補貴筑縣知縣於七年六月二十日到任計自光緖元年六月十八日到玉屏縣任之日起至八年五月二十三日李興本病故出缺之日止兩任接算歴俸早滿三年與升補之例相符　員學優才裕素著循聲以之升補普安直隷同知人地相宣與例亦合招應仰懇天恩俯准將該員曹昌祺升補普安直隷同知實於苗疆要缺有裨如蒙俞允該員係知縣升補同知照例給咨送部引　所遺貴筑縣係省會　邑要執俟接准部　再行揀員調補除將該員　任叅罰案件咨部查核外　將揀員升補苗疆要缺同知緣由會同雲貴總督臣劉長佑合詞恭摺具陳伏乞皇太后皇上聖鑒勅　核覆施行謹奏軍機大臣奉　吏部議奏欽此○○涂宗瀛片再緑醟員弁必須人地相宜整飭營伍方　以資捍衛兹據湖南永州鎭總兵廖長明禀稱查得宜章營中軍守備李有恒近來人地不宜營務難期整飭未便任理斯缺致滋貽悮惟念該守備年力尙壯曾經出師着績應請開缺酌量另補以觀後效由該管叅將將澤斌禀經該總兵揭報前來臣查宜章營界連廣東繼境操練巡防整頓營　在在均關緊要該守備李有恒旣於人地不宜營務難期整飭應卽撤任　缺另補以重營伍　應請旨將湖南宜章營中軍守備李　恒撤任開缺酌量另補除委員接署外謹會同湖南巡撫臣卞寳第　湖膚提督臣李勝附片具陳伏乞聖鑒訓　　湖南宜章營中軍守備係題補之缺湖南省現有應補人員容臣另行揀員請補合併陳明謹奏軍機大臣奉旨着照所請兵部知道欽此○○張之洞片再道府同知通判州縣無論試用候補到省一年例應考試甄别分别煩簡補用歴經遵辦在案試用監掣同知李潮海孝廉方正試用知縣唐安仁等二員到省均巳一年期滿言應詳加甄别據藩泉兩司造具履歴考語淸册會詳前來臣　李潮海才　關　唐安仁趣向端謹面加考　尙能通曉例意堪以歸入同　知縣各事班照例補用除將該員等履歴淸册送部外理合附　伏祈聖鑒謹奏軍機大臣率　吏部知道欽此○○都察院左都御史臣島拉喜崇阿等跪奏爲奏聞請旨事據河南民人楊鳳岐以率衆　毆斃命强姦等詞赴臣衙門呈訴臣等公同訊問據楊鳳岐供年二十九　河南府澠池縣人緣身因母考無人事奉憑媒　　婦李宋氏爲妻　李廷　李輔君詐稱係身妻前夫族叔向身訛錢未遂在縣揑控私押勒索突於五月十四日率衆執械將身母賈氏捆綁毒毆並將身妻强姦亦毆有重傷彼時身在外生理歸視　母刀傷徧體血流滿地巳自氣絶身妻垂死身急奔府喊控又赴省喊控均蒙批回李廷標李輔君手眼過大不得鳴寃爲此匍匐來京泣懇提究等語餘與原呈大略相同臣等查　民人楊鳳岐控稱憑媒娶李宋氏爲　李廷標李輔君因詐錢未遂率衆毒毆伊母賈氏斃命復將伊妻强姦恒學　贓告李廷標李輔君手眼　大不得鳴冤等　　關姦殺斃命含冤未伸虚實均宜根究謹抄錄原呈恭呈御覽伏乞聖鑒訓示再據該原告結稱在本府控告一次巡　衙門控告二次均　　　合　聲明　奏奉旨巳錄○○祖勒和事片再奴才之子理藩院學習員外郎伯麒於光緖八年五月間告假來任省親現在假期屆滿而奴才任所家務儒人　理相應　　才之子伯麒留於任所帮辦家務並可督令及時讀書理合附片具陳伏乞聖鑒謹奏軍機大臣奉旨知道了欽此○○謹禧等片再奴才等竊維天生萬物各有所用而用之無不各有其道卽如耕半戰　等畜原爲耕田乘騎之霈非爲人間餐食之用宰之有干例禁且張家口乃係售馬總匯之區向年各省採買官馬及務農騾馬者　多近聞　路因被水灾以致來日購賈者繆繆現在口内口外以馬匹銷售價廉意有買去宰殺賣肉圖利公然無忌前者尙少近來漸多雖經奴才等出派官兵將宰馬之人傘獲數名　交地方官照例懲治以示警戒無如地方遼闊誠恐宰殺之風遍難禁止相應請旨飭下直　總督山西巡撫嚴飭所属府廳州曉等嚴禁地面明張告示勿得有違例　如有宰殺馬牛之人立卽拿獲照例從重懲治如此則宰殺之人畏法歛跡而馬牛免遭屠戮之慘理合附片具奏伏乞聖鑒訓示遵行謹奏軍機大臣奉旨着謙禧等自　知照辦理欽此 
 
