# 1892 - 105 - 4906822

 

Page 1

 
 
[續印二十四史出書] [  圖書集成局啓]  
　　本局所印二十四史紙色潔淨字跡朗若列眉早爲賞鑒家所許可今第二次所印又已出書自三月初一日起每部定價洋五十六元如欲精研乙部者請移玉申報館帳房購取可也此布 
[刑案匯覽將次告成] [  圖書集成局啓]  
　　是書爲申韓家金科玉律學者苟能貫通融會則片言决獄自能動合機宜近又增輯續編三編卷帙愈多益臻美　鏡古書屋主人謂宜出而問世因倩本局排以新式鉛字用雪白運史刷印核定預期訂購者每部價洋六元在申報館帳房先付三元掣取書票書成後再付三元　書一部現在巳將刊竣世有留心例案者請卽付洋取票以償先覩爲快之心若待出書始行購取則當另定價值不能若是之廉　此啓 
[論工部局關照收捐不宜疎漏]  
　　洋塲之有工部局也所以治理街道經管地方雇巡捕以梭巡晝夜不息凡以安行旅而奠民居法至善也意至良也以故巡捕之捐人皆樂輸計租界之中華人多而西人少所收之捐數亦西人少而華人多然旅居租界之人不盡戶有蓋藏也人有富有貧事有緩有急卽其家之富者亦未必家有現銀夫是以工部局曲體人情定例收捐之先一二日命一人挨家逐戶一一關照謂某日當來收取捐錢則無論家中有錢與否自必早爲籌措預備以待至日往收無不立付此其體察人情可謂周且至矣蓋工部局有管理地方之責而所以管理地方者亦不可無其具苟無各戶捐錢按時收取則何以辦理地方上諸事故工部局甚欲居人之日見繁多商賈皆藏於其市行旅皆出於其途然後方快於心固不欲無端開罪於居人也洋塲烟戶數十萬人家大小不一其有高樓大厦居者多塲面上人不乏閽人僕御傭婦婢女收捐之人至錢亦湊手不難立付若小戶人家獨門獨戶其家中男子外出營生只餘女流一二人早間尙未起牀而收捐之人打戶敲門刻不及待竊以爲此非工部局體恤人情之道大約工部局定章亦决不若是是皆收捐之人狐假虎威局中董事以及經理之人未盡知也卽如洋價找出找進前時殊多不一居戶找出則作一千一百找進則照衣　又找出則須通足大錢找進則短數缺串現在此等積弊一掃而空捐票之後另有聲明數語倘有進出不符等事許赴工部局訴明故刻下收捐之人咸恪守章程不敢作弊而乃昨日早六點半鐘余尙在春眠未覺之際忽聞門外有敲擊聲命奚童詢之則云收巡捕捐者問之家中人皆云此次並未有人早日關照故不曾預備時早起者祗傭婦及小童而收捐者又大聲敲拍余乃披衣起搜篋中取洋下樓問以工部局收捐本有定章何以早日並不令人知照而突於清晨來收幸而家内尙餘數洋可以應命否則未能照付若輩必將肆其咆哮矣收捐人乃不復恣肆但云早巳令人關照想其人偷懶未盡告知以至疎漏耳容當查而問之遂收洋找錢而去家中人告余曰若此者蓋已非一次矣其來收捐往往在下午故未曾遇着耳且卽來關照亦不過在門外呌過一聲有聽見者有聽不見者余曰此不可不告知工部局也夫工部局定例原屬盡善盡美預令人各處通知定於何日來收銀各家皆須儲備以待如是則不啻三令五申倘或屆時未備咎在居戶收捐人雖復喧囂跳踉亦不得謂之過若先時並未通知臨時突來收取則有錢者尙不足患無錢者不免窘迫萬狀矣收捐之人心急如火雖囑其少待容典衣質物以付而亦刻不容緩非呶呶呌詈卽拍桌敲臺高堂大厦中尙不聞此等事茅檐蔀屋中卽時有所聞女流膽小不敢向之出一聲惟有忍氣吞聲任其拍駡直至　物得錢付之以去方得耳根清凈竊恐此等舉動亦非工部局派人收捐之規例所載也夫工部局自定捐章以來凡居洋塲者無不遵章按時付捐並無異言盖原知工部局之收此捐欵並非入己不過以地方上之錢辦地方上之事由局中爲之經手而已所收之捐錢合之則見爲多分之尙見爲少十取其一人亦不悸不從其所以不悸不從者以其辦理公允人無間言也且深知工部局尙能體恤人情不爲苛刻偏私之事也夫工部局能體恤人情而所用之人或不能仰體工部局之意或呌囂以假虎之威或偷惰以誤人之事吾知工部局若有所聞必且立于查禁故敢爲工部局告自是厥後收捐之人切勿過早極早亦須八九點鐘而先時令人逐戶關照則必令關照之人見其家中之人而告之勿第在門外長呼而過一若官役之呌小心火燭也者旣先知其收捐之期則人皆預備卽收捐亦更爲便易吾知工部局令出惟行利必興而弊必除定弗以其事之細焉而忽之也 
[本館接奉電音]  
　　昨由京友電傳硃諭一道敬謹譯登○三月二十四日奉硃筆李培元轉補左春坊左中允高釗中補授右春坊右中允欽此 
[憲旌北上]  
　　日昨薄暮時接到揚州來電劉督憲已於午刻起節向淮徐一帶大閱邦上各官均叩送如儀云 
[東京大火續述]  
　　日本東京太火本報已詳哉言之兹又接東瀛訪事人信載十一號午後五點鐘東京來電云當地神田日奉橋大火日皇皇后共賜金三千元以資救恤又得續報悉火起於十號午前一點鐘閱十餘點鐘之久始漸息滅計罹災者猿樂町小川町等街道凡三十條全燒房屋四千六百四十七戶被灾最慘者小川町警察署勸工塲神保町勸工塲法學院英語學校神田區役所斯文學會錦成學校俄西亞語學校熊田活版所八尾活版所德大寺俟邸私立商業學校電燈會社戶田子爵邸赤松中將邸烏丸伯爵邸勘解由小路子爵邸吉井亨邸敬業社小西書店三省堂東京堂三河屋大菜館旅店南陽關稅分署焚斃河島鶴太郎等男女十八名口又壓斃一名此次居人大受痍傷非尋常可比而保險會社亦損害不貲也同日大火方息又報芝區三田失愼延燒三十餘戶甚至人心惶惶一聞警報無不驚惶失措又同日午後二點鐘下毛郡宫永村大火燒燬九十餘戶先是五號午後六點鐘半岩手縣水澤町警察署失愼延燒七十戶次日同縣釜石町山畸松吉家失愼延燒三百餘戶何近來大火之多耶又譯東報言東歴十一日日皇及皇后親開手箱賜三千金以賑被災窮民東京各新聞社皆募金往賑是亦可謂好行其德者此次華族罹災者爲九條公爵德大寺侯爵烏丸伯爵勘解由小路子爵戶田子爵德大寺侯爵現爲侍從長日皇曁皇后皇太后皇太子屢遣使慰間以安其心電燈會社之第四局設在錦街總管神田地方電燈此次亦罹火災約損失五萬金至火災保 
 
 

Page 2

 
 
險公司所保財産房屋旣罹於災例須賠償銀兩者計東京火災保險會社焚燬四十戶應賠二十萬圓明治火災株式保險會社焚燬三十六戶應賠二十五萬圓又有幼孩當火熾時奔逃出外迷失路途者計五十三名口暫留警察署俟其親屬認領又詢由東京來滬之人言東歴本月八日以後連日暴風初十日天明時風狂尤甚遂致祝融氏益肆其威閱時十二點鐘焚燒數千戶之多嗚呼慘矣一禮拜之前横濱丸由横濱開行時遙望東京紅光上燭雲漢不啻斜陽返照盖此時火雖漸滅餘燄猶未盡也 
[福州近事]  
　　上年水患洊告年榖不登大憲民瘼關心允發倉榖數十萬石設廠平糶以濟飢黎現在大憲見米價日昻深恐靑黄不接之時体舊民憂艱　因將前在廣東香港購存大有倉之米二萬七千四百八十包合倉秤重三十五萬四千三百一十五斤又增廣倉存米九萬一千九十包合倉秤重十一萬五千六百一十斤又大有倉存揚鎭米二萬二千七百八十包合倉秤三十萬四千四百三十九斤委員估價平糶計倉秤每百三十斤爲一石售制錢二千四百文遴委平張二司馬總理其事定於本月二十日　倉○南臺田鐺紫鸞厝有一名妓字曰梅仙年甫及彝風流自賞與省垣金姓相繾綣久以終身托之郎似桐花常留好句妾拈紅豆慣說相思願作鴛鴦不羡仙正不讓盧照鄰獨傳佳話也閩中術院每逢三節必責令狎客輸纏頭金年少多才阮囊羞澀梅仙以意中人遭龜鴇曰眼遂於去歲出私蓄代償夜度之資　今歲新春卽行歸趙不料靑鸞信杳迄今不見履綦鴇兒蘭金雌虎也嗔梅仙暗中餽贈時時叱燕嗔鶯梅仙無以自明屢修函招金略訴苦狀金置之不理足跡從不履香閨梅仙抑鬱難伸竟於本月十五晚服阿芙蓉膏自盡嗟嗟優曇一現原爲短命之花飛絮三生本是無情之物靑樓薄倖大抵如斯寄語普天下多少情蟲愼無如作繭春蠶將絲自縛也○南臺稅厘總局哨丁訪知有某甲者時時夾帶布帛走漏稅厘因之扭送局中斷令將貨充公以昭　戒甲受此大虧串出陳姓武舉在局門前吵閙總辦以此風斷不可長喝令局勇將陳解送防署管押待懲陳知事不諧央人向總辦求情乞恩免究願輸資在瓦公廟演戲一天局總允之不復深究○營前鄉離省垣七八十里民俗頑梗頗覺難馴某日甲鄉中人舁白馬王土神偶像出遊中途與乙鄉中人所賽太山土神會相遇一言不合遽起爭鋒冠帶笙歌頓變作干戈矛戟連日嚴陣以待械鬥不休甲鄉有林姓者年方半百素以謹厚稱一日行至某處被乙鄉中人見而擄去林稱爾與我鄉口舌與我何十乙鄉中人置之不理拘囚數日然後送至分司署轉送閩縣縣宰王吉人大令提訊之後　出林委係無辜當堂取保開釋而兩鄉中人尙各不罷休不知如何了局也○距白湖鄉數里許有民家婦偕母至某處探親一水盈盈苦不得渡適有一小艇欵乃至卽招令載往彼岸旣繫纜忽有榕樹被風吹倒適壓渡船婦腦裂漿流立時殞命其母則頭臂俱傷同遭不測嘻其眞災生意外哉然猶恐傳之非眞也 
[雙鳬難返]  
　　署理廬江縣楊訒菴明府自接篆以來荏苒光陰將及一載明府下車伊始頗能振作精神實心任事後因水利轇轕刑斃張姓疉經屍親上控迄今案懸莫結大憲遂將明府撤任調赴省垣專辦張姓一案廬江百姓平日有沾恩惠者聞明府調省之信遂邀集數十人赴省乞留於十七日黃昏時行抵省城在飯店中小住十八日清晨各人皆身穿短衣手持草鞋一雙香一束至撫憲衙門次往藩憲衙門禀求未邀允准又往臬憲衙門閽者入内報知嵩書農廉訪命傳年長者一二人至花廳詢問爾等係何處人答稱廬江縣農民因楊大老爺有德於黎庶籲求憲天俯准回任小民幸甚廉訪又問爾等來省者係一鄉人係四鄉人答稱四鄉皆有人來又問爾知東南鄉張姓刑斃一案否答稱不知又命從者傳東南鄉人進於是有短衣草履者數人匍匐而前廉訪逐一詢問則並非東南鄉人廉訪諭曰楊令旣有德政及人何以讀書明理之紳士無一人代爲乞恩獨有爾等貿貿然來恐其中必有枝節今日若有東南鄉人在此本司定行扣押以待質証張姓之案姑念爾等皆是農民愚昧無知從寛不究現舉農工喫緊之時爾等務宜卽日回家力勤穡事庶不失爲良民至於屬員更調上司自有權衡爾等不可造次於是各鄉人紛然並散 
[嶺南雜誌]  
　　西關厚福大街口前日有男屍一具倒臥在地年約四十餘歲衣裳楚楚惟鮮血淋漓不忍注目當經地保報縣請騐邑宰帶同刑仵人等親詣屍塲騐得遍體鱗傷委實被人謀殺遂飭屍屬先行棺殮待緝兇手究辦○學憲徐花農大宗師按臨肇慶業將各縣生童考試一過發案揭曉見所取錄者悉屬知名之士時論翕然文宗待士寛大提覆之日就其卷中之優劣殷勤指示如父兄之訓子弟聞高要四會鶴山三縣皆有闈姓投買防弊最難文宗不憚煩勞再三校勘見有佳搆猶必查其姓氏倘係小姓並非顯著者槪從割愛故此次扛鷄禁蟹等弊一掃而空尤足令人欽佩云○巳故撫憲劉大中丞擇於十二日午時大殮是日在省文武百官均往送殮素車曰馬屯聚如雲標下營兵亦穿素色號衣列隊於轅門之外生榮死哀中丞可當之無愧也已○羅定直隸州知州缺前經藩憲牌示委候補同知陳司馬壽椿署理按司馬係廣西人現任浙江處州府陳六笙觀察之哲嗣在粤需次十有餘年從未得過一差宦海茫茫幾至望穿秋水今忽榮膺是缺喜可知矣惟旅况蕭條阮囊羞澀到任一切費用所耗不貲四處張羅尙無頭緒故迄今尙未成行云○南番兩邑尊定期本月十八日開考歲試頭塲二十日接考二塲歸倂一塲揭曉以期簡便循曩例也現各鄉士子紛至沓來城廂市面頓形暢旺無不利市三倍云○榖米來源日形短少故米價迭見增漲每洋一元僅購米三十三四斤貧民覔食艱難不免有如珠之歎矣 
[學憲到松]  
　　江蘇學政溥玉岑中書侍郎試太倉州屬生童畢於本月二十三日舟抵松江松江府恩詩農太守及華亭婁縣兩明府曁府屬文武各官八學教官先期均出境迎接學憲接見之際謙恭和藹令人忘其爲天潢貴胄冰鑑重臣也是日辰刻學憲舍舟登陸旋排導而入使院前導銜牌有奉國將軍庚辰科貢士賜進士出身翰林院編修文淵閣校理詹事府少詹日講起居注官内閣部堂江蘇督學部院等各官又稟見有差聞學憲年僅三十有九英爽之氣尤覺撲人眉宇在院小憇片時步行而出周視牆垣門闥重關防也事畢封門旋發塲期單并牌示轅門於二十四日行香放告下學講書二十五日考試合屬生經古所有期單附錄於後○三月二十四日行香放告二十五日生經古二十六日童經古二十七日上四學生正塲二十八日覆生古二十九日下四學生正塲三十日奉金上童正塲四月初一日覆一等生兼考教初二日南靑童正塲初三日提覆一塲童初四日華婁童正塲初五日提覆二場童初六日提覆三塲童初七日覆童生兼文生補欠初八日武童外塲初九日武童步箭初十日武童技勇十一日武童正塲兼補武欠十二日覆武童十三日總覆新進文童兼奬賞文武一等生十四日奬賞文武新生十五日起馬 
[漢春賽]  
　　漢口各西人擇於三月十一日爲賽馬之戲循舊例也是日也天朗氣清惠風和暢賽馬塲一帶預期鋪設整齊届期地方官呵殿而來藉資彈壓遊人爭先恐後聨袂往觀團扇輕衫衣香鬢影人山人海幾於連袂成雲古時稷下臨淄恐未必有此繁盛鐘鳴十二下鈴鐺　處駿足齊飛直至日下崦嵫始各整鞭歸去是日共賽七次得采者一爲某醫生一爲華昌軋里夫餘皆由順豐俄商出人頭地至十二日銅鉦高掛晨光熹微紅袖靑衫卽已絡繹而至而尋芳之胡蝶逐臭之蒼蠅更復擾攘紛紜簇擁於馬將之外官憲有鑒於去年閙教之案恐有匪徒藉端生事請有軍令以寒若輩之心亭午不陰各官陸續臨塲巡綽少焉江漢關道孔觀察亦鳴騶戾止西人分外興高采烈結束登塲紅旗一揮各馬齊出其獲勝者爲華昌軋里夫及某醫士順豐俄商天裕行主云 
 
 

Page 3

 
 
[秃奴無禮]  
　　蘇州府署前恒有小負販者假片壤設攤以博蠅頭微利某日有揚州縫窮婦三口席地而坐爲客縫紉婦年皆二十左右雖蓮船十丈頗不雅觀而抺粉塗脂時露妖淫之態忽一小沙彌翩然而至向之調笑謂女菩薩肯大發慈悲佈施方便與貧僧結歡喜緣乎三婦頓變怒容大駡秃奴無禮旁有好事者謂是婦非潘巧雲爾如欲學海闍黎請先試拚命三郎手叚僧亦摩拳擦掌聲勢洶洶旋經閒人勸開僧復大言曰爾等一齊上來不值老僧一拳一脚也乃忿忿而去嘻若此僧其眞佛門之敗類哉恨不付烈炤中荼毘之 
[秭歸春望]  
　　宜昌來信云局中之貨土藥者因洋關所設查騐局較旱路格外通融不但十成中少榷一成且不待留難勒索是以爭由掛　船載蓮不復歴蠶黻鳧魚矣○去冬城廂内外設立保甲局後宵小絶跡民間皆得高枕無憂新正以來各局悉行裁撤惟南瘦外一局因距洋碼頭不遠邇來匪徒仍散布謠言是以日夜巡邏不令間斷○前者又有匪人無中生有幻成海市蜃樓大憲深恐淆亂人心卽飭荆南道及督憲委員出示曉諭一經拘獲立卽就地正法如有知而報信者由道　賞銀一百兩○自怡和洋行昌利輪船來宜後上月二十五日又有太古洋行新製之沙市輪船抵埠有知者謂可裝貨物一千數百件惟客位無多耳 
[六言告示]  
　　德化縣正堂羅示從前呼名哥老立意何嘗不了大家結拜兄弟敵愾贍壯氣雄軍務平定以來入會就不相同盡是一班無賴到處勾引人從頭目黨羽不一混名綽號留通更有散賣票布愚民多受欺朦隨同爲匪作歹每多搶刦行兇現奉憲諭嚴拿兵差購線追蹤張標廖斌吕先也在頭目之中一經拿獲止法豈能稍事姑容未能盡絶根株查拿决不稍鬆可歎本性好人無非受人騙哄無論士農工商出外總要穏重如有買過票布赶緊來案直供呈繳票布悔過族隣具保開籠其已燬布攺過亦須到案直供取具的保釋放歸家安分務農倘經悔過之後外有匪徒訐攻尙可行文免拿斷不罪及爾躬志在除莠安良喚醒爾等痴聾未忍不教而誅特此告誡重重○縣正堂羅會同儒學正堂張副堂劉示化邑華洋雜處良莠本屬難稽加以俯試伊邇考童雲集如泥最好會友以文切勿跪東跑西賭錢以及閙娼均非爾等所宜更須束身自愛閒是閒非莫爲不可自恃人衆于預事情供題縱有不平之事儘可具禀陳之考試遵期聽點魚貫偕行莫離更有一件要事臨塲攻訐休提新章例禁森嚴幸勿致悔噬臍爾等潛修砥礪諸凡愼重自持潯郡代有偉人先哲歴堪表儀所慮賢愚不一以及利令智迷一經有違功令厥罪斷難從輕擬此簡明曉諭尚其凛之毋違 
[皖江官報]  
　　安徽候補縣吳吉士明府雲翔奉大憲札赴滁州公幹明府奉札後卽詣憲轅禀謝部署行裝於十八日自省起程○委辦皖南牙厘局兼辦保甲事宜安徽候補道袁愉生觀察由鳩江乘江裕輪船於十八日清晨行抵皖省謁見沈仲復中丞暢談良久然後辭出拜會兩司及各同寅觀察小住湖南會館在省各官咸往答拜輿馬絡繹於途 
[綽楔榮旌]  
　　蘇城婁門内菉葭巷周急局經辦光緒十六年分第八案采訪蘇省曁流寓孝子梯弟義夫貞孝節烈婦女等刻悉已奉剛撫憲行知均巳奉准部復飭局傳知各該家屬遵照從此绰楔旌門　輝永著人心風俗當更振興矣 
[倒帳傳聞]  
　　昨聞香港某洋行副買辦倒銀約四十萬兩其確否容俟續聞又本埠南市津帮祿德號亦倒銀數萬兩票號及錢莊各被累及其倒閉緣由聞因去歲販米虧本也 
[沈船給卹]  
　　去冬王秦氏之菜餅船在鬥富洪被松江張二寳航船撞沈該氏誣控嘉興航船陳世發所撞幾遭不白之寃今年正月初旬將張拿獲陳始得出囹圄然家産業巳蕩然心不能甘卽赴蘇省控告臬憲陳廉訪飭婁縣將案中人証書差及上海縣差役一倂解省聽候訊辦前報曾屢紀之兹悉王秦氏業由蘇省發審局訊明飭令來申前晚袁大令飭傳該氏至案諭曰爾船被撞之後溺斃八人殊堪憫惻今由本縣捐廉賞洋二百元作爲撫卹之費該氏稱求大老爺酌量增加大令開導再三該氏仍執前詞大令著退去候示 
[棍徒詐擾]  
　　有名耕和者回教中人也籍隸金陵年近花甲素行無賴屢向教中人藉端滋詐必遂其慾壑而後巳以是人皆畏之如虎前日午後行至新北門内與同鄉人某甲相遇見其懦弱可欺卽以碰撞爲名將甲一把扭住圓睜怪眼高竪剣眉欲得而甘心甲以勢不能敵遂避入象牙店旋有旁人爲之解紛令甲給錢二百文始得了事然而此風烏可長哉 
[縣案彚]  
　　殷沈氏投上海縣署訴稱丈夫殷順甫於光緒十五年九月間出銀五百兩在滬北開設益和洋貨號雇戴明和經理諸事是年十一月間丈夫虧欠平和洋行銀兩遂往他處措資尙未回申戴天良汨没擅將招牌攺作恒和據爲巳有與之評理則置之不答不得巳來案喊控叩求提究袁大令准詞飭提到案於前晚集訊殷沈氏之夫殷順甫投案訴稱小的虧欠平和洋行銀兩今巳料理明白戴明和不應乘危圖佔店業求恩訊究戴供稱光緒十五年九月間殷虧欠銀兩逃逸無蹤遂將店歸小的開設攺爲恒和並非强佔可比叩求明鑒大令以兩造供詞各執著退去聽候查明訊辦○王沈氏卽曹沈氏控夫叔王世昌之婿張阿茂盜賣田地一畝有奇袁大令准提到案於前晚集訊王沈氏卽曹沈氏訴稱係本邑人丈夫寳榮業已去世夫叔世昌並無後嗣有田一畝六分應歸小婦人承受今被世昌之婿張阿茂售與余阿中價洋一百零四千向論不理是以投案控告張供稱小的娶世昌之女爲室世昌物故後由小的出資棺殮此田已抵與他人今由小的出洋贖出轉售與余阿中王沈氏不甘守節再醮與曹春和生下一孩知小的賣田意存分肥不遂所欲揑詞控告余供稱小的出錢一百零四千向張買田一畝六分不知其中尙有曲折大令得供飭退去候查明再訊 
[英界公堂瑣案]  
　　裕康洋行西人控稱湯春山定買殺蛔虫　卽　癩糖延不付銀出貨等情由蔡太守會同英國梁副領事訊取供詞飭令兩造對明帳目再行覆訊此巳列諸前報昨據裕康西人稟稱現巳查核明白應由湯償還虧耗銀二百兩惟湯與劉鶴亭合股經營應由兩人分償尙無現銀父下仍請訊追湯春山供虧耗銀兩理應償還惟此項生涯我與哈味洋行之劉鶴亭合做應各償其半因無現銀議各出票銀百兩以未覔到保人遂致遷延未了太守飭候補傳劉鶴亭到案再行核斷○包探何瑞福禀稱小的偕包探查得湧盛等數家小烟館及德昌等數家酒店均於深夜開燈賣酒違犯定章因此開單呈請派差傳案其中有二戶前因違章判罰註明單上湧盛榮興晉隆長樂園同福泰致和祥永慶隆天仙閣順記等各烟舘主夥同稱因主顧出門略遲致爲包探查問德昌振泰萬生成大螘香閣等酒店主夥同稱每夜至十二點鐘卽欲收市因座客留連不去未便催促致違限期蔡太守判初次違章之烟館酒店各罰洋兩元其第二次違间之二戶各罰洋四元以示儆戒○包探何瑞福禀稱查得龔瑞濤所駕馬車並無捐照拘送案下龔供馬車係曹安之所置並非馬房所置例不報捐奉飭詳查今向曹安之詢而據言昇大馬車行由伊盤頂與謝福堂此車係曹自置及查盤頂契據祗有買契而無賣據且見帳簿上常有馬車租與他人其非曹自備之車可知因此傳案請訊曹安之供昇大馬車行亦係盤頂下來今已轉盤與謝福堂此車係我自坐至謝福堂帳簿有車出租乃係另有一車目下正在修理故不在馬房龔瑞濤供曹安之雇我爲馬車夫謝福堂供向曹安之盤頂昇大馬房出租之車目下方在修理捕房所查無捐照之車實係曹安之自坐尙求明察蔡太守謂此案本分府已查訊明確顯見曹安之飾詞朦混著捕房扣留車輛罰洋五元以昭炯戒○包探唐寳榮禀稱林逸岩失竊對時表拘獲積竊黃阿二供認行竊將贓寄存開烟館之王寳泉處往吊不認故將王寳泉帶案請訊林逸岩訴稱失表後由包探將賊拘獲務請 
 
 

Page 4

 
 
追分黄阿二供係本邑人行竊對時表寄與開烟館之王寳泉處時在清晨無人目覩王寳泉供係本邑人開設烟館藉博蠅頭從未受寄對時表黃阿二言交表時在清晨然小的住宿家中至下午方到店顯見信口誣扳蔡太守判黃阿二笞責一百板管押兩月期滿再笞五十板驅逐出境不准逗留王寳泉旣稱未寄竊贓著卽開釋○包探顧阿六禀稱昨夜有陳蓮生在森記酒店飽灌黃湯酒店學徒黃林生以更漏頻頻催令速走陳倔强不依竟敢用武將黃林生擊傷是以拘案請訊陳介浩遞禀聲稱係寍波人開設森記酒店昨夜對門源盛祥京貨店主陳蓮生偕其友王春乾等四人至小店飲酒時已十二點尙無去意再三催促置若罔聞學徒黃林生告以工部局定章不准深夜飲酒違例議罰陳蓮生醉後糊塗謂不應以洋勢壓人咆哮不巳定欲添酒不遂所欲卽將所持旱烟筒擊破黃林生頭顱鮮血淋漓立時倒地王春乾又踢以脚使人先報捕房爲先發制人之計小的亦喚捕同至捕房訴明情形今蒙解案請究虚實黃林生供在森記酒店習業催陳速飲致遭毆擊陳蓮生供係寍波人因酒店學徒出言無狀致與爭競蔡太守飭將陳蓮生管押俟黃林生傷痕告愈再行核辦○包探秦少卿禀稱昨夜小的經過楊張氏門口聞喊救聲駐足查看見其將婢女綑縛用力責打遍體都有籐條痕爲之惻然帶案請訊婢女巧齡供今年十三歲由家屬鬻與伊家爲婢主人凶悍異常常被責打楊張氏供係蘇州人丈夫巳逝世婢女巧齡每於無人時偷食略加箠楚並不犯法蔡太守飭將楊張氏及婢女巧齡暫發官媒看管俟將巧齡送往醫院騐明傷勢如何再行訊辦○周月琴訴稱小的貧困無聊拖東洋車餬口昨夜有藍阿星雇小的之車旣抵其處向索車力忽被毆擊以致頭面受傷由捕拘案請爲訊究藍阿星供係寍波人僦居海上今在泥城外傭工昨夜雇周月琴之車言明車力若干伊尙欲加添遂相齟龉蔡太守判罰藍阿星洋兩元給周月琴作爲養傷費若藍阿星者可謂爲小而失大矣○洋文書館失竊白石鐘一架疑被沈松林行竊沈供前往觀玩並未行竊蔡太守飭將沈交保俟查明實情冉核此已紀諸前報者也昨日書館洋人投案申訴前情沈松林遞禀聲稱係浙江嘉善縣人現在滬上開設沈通泰木作父親在虹口開大昌磚灰行素來安分爲隣里所知日前偕友至洋文書館閱視飛禽走獸觀畢卽出不料被書館庖人誣指行竊幸蒙仁憲洞燭隠微務求伸雪蔡太守以疑竊無憑本難准理飭將沈松林開釋一面著捕房細查失贓包探徐雲香禀稱寍波人徐阿二前因犯竊遞回原籍今又逗留滬上拘案請訊徐阿二供係寍波人今在南市十六鋪地方傭工不敢犯竊蔡太守以徐阿二旣經遞籍豈容再來判笞一百板押候遞回寍波包探唐寳榮禀稱林秀山錢順祥兩人管押捕房昨由華捕王大川押令上街作工二人乘間扭斷鐵練奮力奔逃王大川瞥見之下立卽止前追獲捕頭查明王大川不應帶同押犯先至廚房啜茗實有疎忽之咎一倂送案請訊林原斷管押一年錢管押二十五个月捕頭稱王大川業巳斥革歸案請訊林秀山錢順祥同供鐵練條自行脫落並非小的所扭王大川供係寍波人充當巡捕看管犯人在路作工同練者共有六人不料鐵練忽脫林錢二犯同時逃逸幸卽追獲小的帶同啜茗固有疏忽之咎然經鎖鐵練者係一百七十號巡捕小的實不敢有心縱放蔡太守謂林錢二犯乘間脫逃不可不懲當照原斷期限加押四分之一巡捕王大川疎忽之咎本有難辭旣經斥革從寛　議○包探王阿二稟稱有人報稱在天后宫前失竊對時表一枚由小的緝獲積竊梁阿英雖不承認情實可疑况梁阿英前曾解案奉諭交其叔父領回管束今仍在外游蕩是以送案請讯梁阿英供係粤人今年十四歲父親已逝世叔父現回廣東小的在嫂嫂處相依度日不敢犯竊蔡太守飭捕役帶梁阿英至虹口查明果有嫂氏否於禮拜五再行覆訊 
[法捕房瑣事]  
　　昨晨九點鐘葛蕃甫同轉莅八仙橋捕房時包探郁庭湘禀稱小的奉諭將葉瑞水所竊布三疋在英租界某魚販處吊到内有一疋已被染成元色同轉著將葉瑞水帶案重責一百板釋放旋有　茂棧夥許雙桂代失主投案將布疋領去○張阿四串竊春園烟館烟槍一枝　獲人贓送案訊究此已列報昨據包探孫錦榮禀稱查得張阿四並非玉器作學徒同轉著將張阿四逮案覆訊張供實係玉器店學徒不敢胡說同轉謂旣爲學徒何故犯竊供稱前晚與同業友人出城閒游因爲時已晚不及進城烟槍係友人所竊交與小的赴質店押錢同轉謂犯竊本應枷責姑念年幼從寛辦理責手心八十下令包探送入城中交其師嚴加管束○毛桂亭混名毛矮子向在長江一帶專竊輪船搭客物件近經包探拘獲解赴公堂訊問前報已紀其詳昨晨包探吊到醬色寗綢夾馬甲紫呢夾馬褂藍呢夾袍等呈案旋據永保棧夥朱桂堂代棧客張姓投案請領贓物同轉飭將毛桂亭帶案問曰爾爲胠篋生涯素有名望三月十六日有某搭客在輪船上失去鼻烟壺三個諒係爾所竊當從直供明毛堅執不承同轉喝令笞責二百板先行枷號待枷期已滿再行笞責又將窩賊窩贓之永發客寓主潘春喜傳案諭曰照爾所爲本當重辦今姑格外從寛令爾認償押本一半計錢四千五百文潘遵斷而退○顧邱氏混質僞銀戒指一案曾列於報昨晨德康質店夥王瑞卿投案訴艢顧邱氏持戒指來質共有三次每次兩隻至第三次經小的看出破綻查問來源支吾以對悄然逕去小的在後相隨欲偵其蹤跡後在英界遇見包探夥遂將該氏扭獲送至捕房轉解憲案同轉飭將顧邱氏提案該氏稱祗有戒指兩隻往該店質錢問戒指何來供稱在途拾得押票往押店贖出謂旣巳贖出何必再押且先後所押僞銀戒指字號一律爾亦毋庸抵賴該氏稱小婦人守寡多的步敢混質僞物同轉以該氏性甚悍潑喝令掌責二十下押候交保○養正學堂教讀先生葉鹿鳴控庖人錢紀茂行竊考籃内洋銀一節屢列前報昨晨葉復投案遞稟聲稱屢蒙　訊無如錢紀茂狡猾異常不肯供認諒憲案亦未便將伊久押是以禀請從寛釋放但放虎難於縛虎恐貽害將來請令伊覓保出外同轉允如所請將錢紀茂帶案略詰數語著還押候交的保○同轉又將曹炳生誘姦案内之沈金氏逮案諭曰爾不應容留男婦致有曖昧事着具結斥釋○戚蔣氏隨同車夫金阿三逃往江北嗣經追回送案訊押此已詳登前報者也昨晨原告蔣其投案禀訴前因同轉問曰今已將爾妹戚蔣氏及女孩追回爾意若何供稱請大老爺卓裁謂爾屢次來追總有意見答稱小的與妹均係天主教中人妹若能至教堂守節便是上策如不願祗得帶回鄉間同轉著帶戚蔣氏到案蔣其卽同問長女何在該氏答稱被夫家領去同轉問氏曰爾因何願隨金阿三逃往江北供稱諸事均由陸李氏作主詰之陸李氏一味抵賴戚蔣氏又稱陸李氏本欲將小婦人嫁與粤東人某甲爲妻因小婦人不願遂致意見參商陸李氏唆令小婦人與金阿三姘識今年二月初三日同往江北其時金阿三尙畏首畏尾陸李氏竭力擔當保無别種糾葛問女孩身價誰人收取供稱賣女時亦由陸李氏作主身價洋銀由陸李氏代購床帳等物問爾姘金阿三曾否書立筆據供稱未寫問曾得洋銀否供稱未得陸李氏尙嘵嘵置辨同轉謂爾　量可謂大矣本委自有處置著將陸李氏金阿三戚蔣氏分别管押再行核奪 
[樂善可風]  
　　謹啓者敝堂接奉怡記粤商經募到日本神戶各太善士樂助施醫給藥經費洋二十一元並十四齡童子徐燦業節省果餌洋二元一并樂助施醫項下祗領之餘仰見樂善之心盡人同具好生之德易地皆然數千里不遠而來十四齡尤爲難得况粤人在滬信義素著於通商卽善氣相孚利濟更殷於集腋宜神人之欽仰保水陸之平安謹登報章以勸來者上海六馬路仁齊善堂董事施善昌等謹誌 
 
 
 

Page 5

 
 
欲保護自家身體或保護家中幼孩身體均應購用此被花樣有柳條者亦有無柳條者有柳條者每條不過取價洋二元無柳條者每條取價洋一元六角其售與幼孩備用者每條取價洋一元四角外埠函購者可以立時寄去又接到倫敦來糖裝在匣内其匣極爲精緻買一匣者洋二角買六匣者洋一元糖内並無油又倫敦來男女所用綢布洋傘又遮太陽眼鏡每一對洋二角五分價最便宜又蠟條自來火洋一角可買十匣此種自來火最爲合用便宜與别家不同又縫衣線每筩有二百碼之長一百四十四筩計洋三元各色花樣法蘭絨其價與倫敦一律本行之價極便宜不二價欲躉買者可以另行商量此佈 
[創製槍上三香戒烟淨藥膏每兩四角加料八角當日見效半月斷癮]  
本堂存心濟世秘製槍十三香戒烟膏性味和平有水火旣濟之功陰陽相生之義用龍涎枷楠肉桂甘草等品製成自備藥資每月送戒百人外復减價利人每兩售價四角加料八角久蒙遠近頌譽交至總因本堂之　烟膏第一靈騐槍上照常裝吸香芬可愛比烟容易進斗北五省得此膏而除烟癮者不下數百萬人能添精益神延年却病祇因神效妥速乃蒙　施少欽封翁曁　各大憲惠給匾額　上海縣縣主出示曉諭及　購藥諸君頌奬交至本堂愈求利濟人之好善誰不如我凡有在别處購藥戒烟未能斷癮者請來本堂一試不取分文本堂馳名靈藥數百種有藥書載明均能包退回換近有無恥之徒專在本堂左右仿造各藥希圖魚目混珠除禀明縣轅嚴究外誠恐遠埠未及週知特再登報尙希公鑑上海英大馬路五福弄口百年老鋪京都同德堂藥局識 
[薩波料]  
何謂薩波料薩波料者係堅硬之皮皂普天下與别不同除衣服外無一物洗不乾凈薩波料有何用薩波料者可洗凈油漆及各樣木器可洗油布地板子架子與新者無異以及碗盆鍋一切油漬均可洗凈刀馬口鐵洗之可以雪亮五金各物洗之可去舊鏽污垢用之亦不費事　何人用薩波料答曰無人不用薩波料如修補牙齒人將假牙洗滌卽能簇新醫生所用刀等件洗之亦能潔凈廚子及餅師等皆用此物洗鍋及檯子一切物件牛乳棚之馬口鐵桶皆用此物洗凈工人所用傢伙亦用此物洗滌管機器人亦用此物洗潔機器馬車房亦用此物揩皮條及馬車洗馬住宅傭人亦用此物洗門窻地板傢伙木料烟管烟槍等物當兵之人亦用此物揩洋槍等兵器其餘尚有千萬用處現在各洋廣鋪及各藥房俱有零售豐裕洋行在中國北邊代造薩波料之作塲躉賣此佈 
[恒濟局鍾洪南發兑鎗上拌烟藥粉]  
本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數天准能戒絶眞爲藥到癮除早巳四海馳名世人獲此粉而除烟患者已指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悞皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請來本局一試卽多年老癮皆可立除此佈 
[調經種子止帶止痛丸神效]  
敬謝英大馬路虹廟東首京都同德堂 
僕前年在浴堂傳染瘡毒兼患白濁日臥床褥百藥不效親購同德堂花柳搜毒丸外治花柳萬靈丹醫好去夏内人舊病復發紅崩不止𤻴痛萬分各醫束手緣內人素患白帶症也僕世代書香問心無愧斷無不救之理因億　同德堂仿單有調經種子止帶止痛丸往購二洋服之卽省人事續服四元全好並購眞正人參白鳳靈丸四洋內人服之體漸豐肥卽結珠胎元宵佳節幸產一男再造之德實非淺鮮　左文襄公謂之仙術佛心　上海縣袁邑尊出示云不惜重資以廣拯濟均非虛譽僕受恩深重愧無以報爰登報章以揚仁風壬辰正月上海小東門內蔣德奎誌 
[上海各火險公司啓]  
啓者上海所有各保火險公司今於辛卯年十二月十九日卽英一千八百九十二年正月十八號公同議定保費章程一律遵守庶無彼此軒輊之弊待此佈告以昭劃一計開各欵保費價目錄列於左　一上等什貨洋棧除絲茶洋布不在其内每千兩一年計保費四兩　二上等最好石庫房屋四面有墻者或二幢相連四面高圍墻者每千兩八兩　三上等洋房號鋪堅固磚墻者每千兩八兩　四石庫門堅固房屋前後磚墻兩邊三五家屋面有風火隔墻者每千兩十兩　五市房門面仿洋式内係中國式者每千兩十兩　六木架市房洋布字號每千兩十二兩　七店號市房或住宅木架房屋每千兩十五兩烟舘每千兩另加二兩以上各保費均係各公司議定公道價自貴紳商賜顧者請移玉面保可也 
[同慶堂聲明]  
上海陸家石橋南外　鹹瓜街口同慶堂戒烟吉祥參片○分售四馬路鴻福來 
本堂之吉祥參片早已風行海内四遠馳名近有無恥匪徒以買藥爲名乞取仿單描摹式樣往各埠兜消有壞本堂聲名而悞諸君貴體不敢秘而不宣此後如　上無分售處定係假冐如食烟一錢服藥兩片法以五日後减去五分之一再以五日一减剗至一月藥可不服而癮已斷保無他患其色潔凈無瑕旣無烟灰土皮之害其味香甜適口可佩荷囊檳䓻之選誠戒烟之第一妙品與徒託虚名毫無實效者大不相同大瓶百六十片價一元中盒七十二片價五角小盒二角半○新增三陰截瘧甘露水○大瓶一元○小五角一月之内暫取半價○病逾重而藥逾靈立見奇功今將外埠分售列左○湖南○金陵○通州○海門○江陰○常熟○常州○崇明○寗波○嘉善○倘蒙函購當班回件逢三逢七門售九扣批發公道賜顧者指明陸家石橋南首便是 
[董大宗伯延壽丹]  
此丹乃雲間董玄宰大宗伯常服仙方也宗伯精究　法年至六旬氣體稍衰後得異人傳授此方遵法製服鬚髮白而復黑精神衰而復旺暑天股膚不熱冬日手足不冷信爲却病延年之仙品宗伯不敢自秘在前朝時會經進呈御用特見奇效此方遂傳播人間本堂業此道百有年矣精益求精今照宗伯原方藥味九種爲君加以原方四膏子如法泡製爲丸專治半身不逐口眼歪邪四肢拘孿徧身麻木腰膝軟痿筋骨酸痛水腫贏瘦五勞六極與及肝腎邪風寒精自流溺有餘滴日久淋濁等症至若宿娼傳染惡疾雖已痊愈而過服峻伐之劑以至元氣耗傷陽痿不舉或舉面易洩不能孕育服此卽壯體扶陽堅精固腎如養生家能　調攝久服此丹更有生精益血黑髮烏鬚明目悅顏之效　祗列其大略間有别症另有倣單詳註湯引　粤東百年老鋪分設上洋蘇州杭州鎭江金陵鄭福蘭堂啓 
[美國佛羅斯製貢邦補益藥水]  
專治　肝勞　肺癰　癆瘵　飲食停積　胃口呆滯　心悸多諸君賜顧請向上海四馬路中西大藥房大馬驚　四肢酸軟　身虛體弱陰損陽虧　宗筋不舉　氣血衰敗路晋隆洋行寶善街晋隆分行曁良濟藥房等　酒色過度　水土不服　小兒不長成　小兒血不强壯病後四家購辦大瓶一元五角中瓶一元起碼小瓶元氣未復　精神委頓　吸烟人身體瘦弱　烟癮新斷精神恍五角原箱十二瓶價目格外公道批拆另議惚　傷寒症初愈軟癱以及五勞七傷等患服此皆效美國佛羅斯醫生謹啓 
[首創第一靈騐小腸疝氣膏葯]  
廣東益三堂分枝上洋自來水橋北東桃源坊二弄朝南石庫門内 
凡患疝氣陰囊腫大或偏墜脹痛初起大小不等酸痛異常各有不同履步艱難總之受累及婦人横梁疝痛小腹有塊假覺筋脹均可治之本堂獨秘奇方製成膏藥靈驗無比無論年久根深藥到病除最奇者膏藥貼上數日卽見腎囊隨日縮小一月平復如常極重貼至三張除根永不再發每張四百八十文疝氣丸每盒一元倘多年老症丸膏並用見效更速○本堂始創疝氣靈藥久已馳名天下遠近咸知近有射利之徒見利忘義紛紛假冐最可笑者南市十六鋪自稱眞益三堂之店私製桐油僞膏胆敢登報减價以僞亂眞已經閉歇音同字異之店開在本堂左右街妄圖欺騙鄉愚仍然不絶外埠托妥局請寫明招牌及地脚本堂隨藥附送總藥目爲憑 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　三月十一日温州府德禀見禀辭回署章甫禀知由嘉善公幹回省禀到禀見銷差知事張文修禀奉飭記大功三次叩謝主簿沙炳鋆禀知本日接管行臺差十二日衢州府保順來省禀到禀見前署臨海縣倪望重父卸回省禀到前署新昌縣朶如正禀知交代限内算清來省禀到卽用縣黃耀奎禀知藩司委解京餉差前署東陽縣丞侯資森交卸回省禀到從九品劉棨禀銷伴送朝鮮國難番入都差典史李緒賢禀見禀辭赴柴橋茶捐差十三日前河東督院吳拜會候補道彭進見中恊白衢州府保俱禀安候補府劉宗標通　　廷楨俱禀見前署新昌縣朶如正禀知交代限内算清禀見呈送府結候補縣唐繼勛禀謝飭知讞局記功禀知藩司委温台二衛公幹禀見江蘇候補縣朱文炳禀知提齊絲捐解寍並奉籌賑局飭知蒙保俟補缺後以直隸州用經部核准禀見叩謝十四日候補府時慶　禀知奉瀋司委署紹興府禀見叩謝署樂清縣惲遐齡專丁來省禀知十七年上忙漕項全完蒙記大功二次叩謝 
[江西官報]  
　　候補縣王純祖譚鴻基俱拔委一次署南昌府同知杜曉徵據報丁憂以候補通判賀運隆酌委署理又署袁州同知馬樑據報病故以候補通判鄭伯瑞輪委署理又署萬安縣周文潮署期已滿以現署分宜縣事准補萬安縣劉步元飭赴新任其分宜縣印務查新選斯缺張兆齡現已到省應飭赴任指分新海防補用縣姚景羲到係江蘇人張綬黃委解九江關餉進京李紹衣禀谢准行起服從九吳之雋拔委本班一次建昌府玉春卸事回省署南康李維翰卸事回省署都昌縣鄭榜詔卸事清理交代回省候補縣吳國珍監修南昌北鄉圩堤事竣拔委一次典史方瑞麟禀往安福辦保甲候補州同丁雲鵬由皖來江採辦練軍米糧朱士林由山東賑捐奬換花翎大挑知縣李鏡銘起服來江從九吳襄臣記功二次知縣朱士林騐收南昌富倉圩堤工程胡毓祺回籍守制主簿劉樹奎酌委司道首　湖北補用縣周吉雲謝咨進京翰林院黃家傑辭行進京翰林院黃紹曾由贑縣起服進京建昌府玉春謝咨進京引見安福縣姚濬昌卸事清理交代回省署南昌同知賀蓮隆騐收府署工程 
[上海六馬路仁濟善堂經收南北兩市各寳行米麥雜糧捐三月十一至二十日第五旬清單]  
　　永愼和寳行錢八千二十文豐和四千四百八十八文元昌公四千二文恊昌泰四千五百四文萬順公三千十文裕祥二千六百六十八文乾利二千二百一文同吉泰三千六百三十七文恆祥二千二百四十四文生源一千五百六十一文聚源一千二百三十六文同順玫吉一百三十六文愼茂豐一千七百八十二文穗祥九百七十九文振豐五百六十四文德盛六百廿三文晉泰二百六十九文恆源一百一文生長錢一百八十九文同德一百八十五文豐記一百十三文萬源一千四百六十五文恊記一百八十五文唐永愼錢二百十一文咸茂一百四十六文永順一百十六文永茂一百四十九文義生一百三十九文潤元一百廿八文義記公二百九十三文錦祥四百文三和二百六十八文萬昌九十五文同發八十文餘生八十二文宏茂五十二文恆裕八十文啓昌五十文裕七十文恊豐五十六文天成義四十六文同泰五十文錢恆泰九百四十九文合記六百七十九文源順恊五百三十九文恆隆五百八十八文同興四百三十文衡大行四百二十九文昇記三百一文元吉泰七千二百四十二文裕昌四千九十四文会玫利三千七百十九文正義隆二千八百七十五文松盛二千八百五十六文長豐二千六百四十文　　一千八百七十二文潤和行一千五百四文餘大一千三百十七文潤泰一千二百五十六文愼餘一千一百六十四文葆生一千一百五十文衍源一千六百四十二文元和一千三十二文萬隆八百二十八文泰潤七百六十九文寶泰七百四十八文生泰五百九十五文三穗五百九十三文長泰五百三文三泰五百八十一文萬生四百六十一文愼生四百六十一文愼生四百七十三文天和三百九十一文長義三百八十九文萬盛泰二百七十五愼益二百五十八文義記二百四十二文葆茂一百七十四文天元一百五十文甡義一百五十六文同泰一百三十文萬祥正一百十八文鼎昌源一百十二文元泰八十三和記八十一恊隆五十八聚泰五十五南元昌五十五新興四十三和生義四十二和泰三十五鎭生十五萬祥十文○以上九十三戶共收錢九十四千四百六十七文 
 
 
 

Page 10

 
 
   
 
