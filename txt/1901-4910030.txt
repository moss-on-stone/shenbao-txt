# 1901 - 75 - 4910030

 

Page 1

 
 
[新印日本國志] [  圖書集成局啓]  
　　是舊爲粤東黄公度亷訪所著産紡　曾　使日本研求彼國數千年來禮　兵　而于明治　栽力行新法尤三致意焉成書四十卷原原本本洽見殫聞本局排印精良分裝十本　成之後購者如雲計每部碼洋二元五角世有先覩爲快者請臨三馬路申報館申昌　室二洋經　焕文書局南北掃葉山房金陵詞源閣購取可也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀出陰湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人成推有用之書警校精詳紙墨加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報餣申昌書室發售外埠在曩時售股票處 
[懲治禍首不宜多所株連說]  
　　拳匪之亂首禍諸王大臣誠哉法無可逭矣各使之堅請中朝懲辦亦可謂嚴之又嚴矣莊王端王天潢貴胄也而一則賜令自盡一則永遠監禁啓秀徐承煜皆極品大員而肆諸市朝慘遭駢首此外如載滿如毓賢如英年如趙舒翹皆在議親議貴之列而一經申請無不重典立施是豈中朝之故以政柄授外人哉夫亦以戰後言和不得不委曲遷就且恐一不允許或更如直隸藩司廷方伯之由外人執獲立地被戕反不免大失國體故不如自行懲處猶得平外人之氣而和議或易於告成耳顧以上諸人類皆謬戾昏庸力庇拳匪釀成亘古未有之奇禍使宗社幾於岌岌可危且外人皆得有眞憑無枉無縱夫固死有餘辜也我所大惑不解者當日各使所開議和綱領僅曰懲罪魁而已今者罪魁旣懲宜若可以已矣乃何以一而再再而三續請懲治諸臣數以百計噫其將效明之瓜蔓抄歟抑當日雖曰懲罪魁實則首從皆包括在内歟夫苟諸臣皆有庇護拳匪開罪外人之處即使外人不再三申請我中朝亦法不容寛特恐外人寄耳目於華人而華人之受聘於外人者未必皆公正無私識見高卓或因傳聞未確或竟挾有微嫌驀地竄名其中使之身膺慘禍中朝旣望速於和好勢必唯唯曲從則諸臣固不幸而寃戴覆盆而外人亦不免貽受人蒙敝之誚此其弊竇可不防之於事先乎抑此事大可爲外人危焉天下事斷無無因而猝起風波者外人之來中國通商原欲與中國往來無間迨諸王大臣悮信拳匪神術以致巨禍猝臨在諸王大臣平時謬戾昏庸固皆罪無可諉然外人苟不迫我以難堪之事亦何致一且縱容匪類存滅此朝食之心試觀臺灣旣見割於日人而俄卽索旅順大連灣英又賃我威海衛未幾而廣州灣一役法人更將碯洲各地據而有之凡此作爲小民咸敢怒而不敢言一旦拳匪出而弔詭矜奇又值昏庸謬戾之諸王大臣深信其術以致附者日益衆其燄一發不可抑　而外人乃猝不及備　受傷夷在拳匪固萬死不足蔽其辜諸王大臣亦罪應棄市然前此外人苟稍留餘地亦何致數十萬匪類猝然雲集響應同藉口於扶清滅洋哉今者事過情遷中外依然修好所願主持和議者和平商榷不事苛求留中國之主權存中國之國體可已則已勿爲無饜之求其於肇禍諸王大臣渠魁旣殲餘卽網開三面庶朝廷感外人之厚誼草野頌外人之仁心玉帛往來無虞無詐否則目前事勢卽加我以萬不能從之事中國亦無力可與抗違然壓以勢而不服其心在國家固無可如何而民心終有所不順通商之局其能晏安乎因觀外人續請懲治罪臣之事而縱論及之未雨綢繆要在今日若謂恐諸臣之續罹刑禍而故爲危詞以悚外人則執筆人固未敢出此也 
[諭旨恭錄]  
　　正月初四日奉上諭本年輪應查閱福建等省營伍之期福建即派許應騤浙江卽派余聯沅廣東卽派陶模廣西卽派黄槐森認眞查閱各省營伍關繋緊要各該督撫務當盡心簡校毋得視爲具文其有技藝生疏老弱充數及軍實不齊等弊卽將該管將弁據實嚴叅毋稍瞻徇欽此同日奉上諭上年山東被災各州縣業經分别蠲緩錢漕小民諒可不至失所惟念今春靑黄不接之時民力尙恐拮据業經袁世凱將濟寗州等屬上忙新賦緩征奏懇恩施已照所請行矣該撫卽按照摺内所閱村莊地畝及緩征分數刊刻謄黄徧行曉諭務使實惠均霑毋任吏胥無弊用副朝廷始和布澤惠愛元元之至意欽此○十八日吏部具奏刑部員外郎鄭德基前往熱河辦事一摺奉硃筆圈出鄭德基欽此又奉請簡放鴻臚寺少卿一缺奉硃筆圈出陳鍾信欽此又奏請簡放内閣滿洲漢軍侍讀各缺奉硃筆圈出連兆崇亷恒昌欽此又奏請簡放内閣滿中書中缺奉硃筆圈出勝春欽此又奏請簡放大理寺寺丞李桂文截取一摺奉硃筆圈出著外用欽此内閣奏請中書科漢中書一缺以羅秉誠補授一摺奉硃批依議欽此 
[電賀英國嗣君踐阼國書]  
　　大清國大皇帝欣　大英國大嗣君主誕登寳位慶忭良殷深維大嗣君主天亶聰明灜寰欽仰今兹承先嗣統治功德化自必日進無疆而我兩國和睦如初永敦舊好遥企崇墀莫名喜頌特先電致賀忱當卽飭專派使臣恭齎國書以達欣賀之意惟大嗣君主鑒祭 
[俄英齟齬]  
　　西歴三月二十二號卽華歴本月初三日天津來電云英俄二國統帥因保守鐵路一事意見不合以致互相齟齬各自調兵後經聯軍統帥華君竭力調停令電達二國朝廷互議一切 
[尙須計議]  
　　西歴三月二十二號卽華歴本月初三日英京倫敦來電云日前英俄二國統帥因保守天津鐵路一事各自飛檄調兵一若勢將决裂者然兹聞二國之兵皆已退去至此路將來由何國轄管尙須從長計議以從定違也 
[長安市價]  
　　天津直報云近日京師銀價低昻不定正月十八九等日每兩可易當十大錢十四吊三百八十文洋銀每圓可易大錢九吊七百文白麫每斤六百四十文小米麫三百四十文玉米麫二百四十文其餘各特無一不貴誠哉長安居大不易也 
[貢茶起解]  
　　安慶訪事友人云皖小六安建德二州爲産茶之區每年例須委員採辦進呈上用本届撫憲王芍棠中丞札委候補州判李别駕文蕃採辦貢茶刻已辦齊禀由中丞騐視封裝堅固卽飭别駕解往行在交納正月二十六日别駕禀辭起程附某輪船至漢口然後遵陸解往西安 
[農學卒業]  
　　武昌訪事人云湖北農務蠶桑學堂自前年大加整頓後迄今時閱三載肄業諸生精心研究漸 
 
 

Page 2

 
 
有可觀洋教習某君擬於今夏給予卒業文憑俾得爲國家効用 
[漳民作亂]  
　　廣東商務報云福建詔安縣某鄉潘姓大族也去年因閙教之案由漳州道某觀察派員查察潘姓不服將季員撃傷繼又禀奉上憲札委他員帶勇一營前往拿辦潘姓竟聚衆抗敵傷斃委員二人勇丁若干人月前觀察通詳上憲撥兵協捕一面移請水師提憲援助督憲許筠帥得禀立撥健勇二營前往捕拿迨抵鄉潘姓已糾合上下十八村民人二萬餘名各持械蜂擁而來旗上大書官逼民反四字觀察未敢輕舉妄動刻已詳請上游核示辦理矣 
[彈壓撤勇]  
　　安慶訪事友人云客秋拳匪作亂聯軍北上各省皆增募勇丁藉資防禦前九江鎭總兵宋佩珍鎭軍札委某員赴潁州一帶招募勇丁兩營駐防潯郡兹者和議將成應卽裁撤以節餉需遂發給恩餉陸續封雇民舟載回原籍遣散歸農連日皖江上下游散勇如雲任意逗遛不免滋生事故安徽巡撫王芍棠中丞聞之特諭令砲隊營管帶陸副戎曁定安中營統領黄副戎督率隊伍馳赴江干扼要駐紥以資彈壓 
[都閫履新]  
　　楊州訪事友人云去歲兩淮鹽捕營都司劉都戎因病出缺由上憲派員暫署兹者兩江總督兼南洋通商大臣劉峴莊制軍以是缺有查緝内河曁江甘五岸私梟之責未便虚懸查有候補都司周有明堪以擬補遂按照新章飭先赴任聽候部中核准都戎謝委後於客臘之杪抵揚暫寓南河下湖南會館至新正奉到運憲札文隨涓吉二十四日接篆任事屬下水陸弁叩賀如儀 
[調署營員]  
　　安慶訪事友人云安徽撫標中軍叅將齊叅戎病故遺缺撫憲王芍棠中丞札調撫標蕪采營叅將王叅戎接署遞遺蕪采營參將缺以右營游撃楊游戎升署而令左營都司玉都戎升署右營游撃遞遺左營都司缺令左營守備褚守戎升署另委武巡捕黄守戎署理左營守備均於新正開印之前赴營任事 
[皖學登程]  
　　蕪湖訪事友人云正月二十八日安徽提督學政綿大宗師由太平府節轅乘舟赴甯國蓋以甯國府屬定於二月初二日開考也 
[製匾銘恩]  
　　蕪湖訪事友人云去歲大通之亂銅陸近在咫尺幾爲匪黨所乘幸縣主魏熾如大令思患預防不遺餘力及賊將至大令與夫人訣留火藥一箱約以俟賊入城燃此以殉旋朝服詣北門外鎭遏賊鋒賊見大令好整以睱疑有備不敢近適官軍由輪船至賊懼鳥獸散闔城紳士咸于去臘恭製匾額送至縣署縣諸廳事間俾後之來者知所法焉 
[疏通河道]  
　　武昌訪事人云鄂中地勢三面環水往來各輪船皆泊文昌門外邇者湖廣總督張香濤制軍擬於北門外白雲橋下引沙湖之水直達新河繞至東門外洪山其深濶以能行輪船爲度 
[擬修水利]  
　　松江訪事人來函云郡中市河壅塞不利舟行邇者各紳士集議禀請江南提督兼自强軍統領李壽亭軍門派撥駐松正副兩營健兒按叚挑濬此事果成亦地方之利也 
[彝陵火警]  
　　宜昌訪事友人云上月某日西壩左近某姓烟館忽然失火是處多係茅檐蔀屋一經燃及頃刻成灰共燬五十餘家始熄旣而城内某姓家又焚去後屋一椽 
[太平火警]  
　　蕪湖訪事友人云正月十七日之晚三鼓時太平府柴巷某烟館不戒於火各水龍夫聞警馳往由水師副將楊副戎親執龍頭竭力狂噴得卽熄滅然已焚去草屋四十餘家矣 
[蘇臺雜錄]  
　　姑蘇訪事友人云蘇省各營向章凡遇勇丁病故由營主報明牙釐局領取恤銀五兩并於同營各勇餉項内按名扣提靑蚨一百翼爲埋葬之需上年臘月十六日留防太湖水師營已革某號砲船勇徐春林忽經某哨弁禀請營主劉游戎至牙釐局具報病故局憲朱竹石廉訪飭照章具領恤銀旋復於發餉時每勇扣取錢一百文詎料本年正月二十日徐忽禀見營主諸勇見而大駭迨詢悉情由齊向哨弁爲難後經人勸解許將所扣之錢如數交還衆勇始首肯而徐無端被人報死冐領恤銀心實不甘遂於越日來省空告○著名地販姚文伯周壽生及某某等數人專以挖補契據盜賣地基爲事受其愚者指不勝屈近又將閭門外馬路附近高姓地若干混售與某姓得洋銀一千九百元事被地主訪知繕禀投吳縣署控告縣主出大令飭差將姚周拘案研訊之下供詞狡展大令飭押刑房候補提其黨某某等到案再鞫姚周恐干罪戾浼尤紳鼎甫潘紳濟之向大令緩頰大令查得二人係著名地販未便允准婉詞却之 
[致祭呂祖]  
　　昨爲致祭純陽祖師之期清晨蘇松太兵備道袁海觀觀察提右營叅將廖楚材叅戎率同文武員弁詣本城水仙宮祖師殿致祭如儀 
[預備啓行]  
　　本邑江南提標右營叅將廖楚材叅戎近有要公定於日内乘舟赴松郡謁見提憲李壽亭軍門禀商一切刻已將行裝整備矣 
[上海縣試招覆案]  
　　本月初一日上海縣主汪瑶庭大令命題考試闔邑童生旋將各藝評定甲乙於昨日午刻出案計共招覆一百六十名示期初六日初覆所有全案姓名照錄於左朱光照許繼光嚴恭蔡景濱瞿慶鴻蔣宗翊唐祖涵韓鴻藻曹浩錢書城金澍吳繩伯莊允恭楊嘉椿盛朝爵沈日章程宗鵬潘浩李星謨金希聲顧祥麟潘曾黌韓其燦陳瑞清陸鑫范熙祥鍾浩鈞丁應星陳其藻王承旦周文焜艾曾悌龔錫圭孫壽康姚寳文徐世逹王臨訓唐書紳金煥章瞿麇普朱禮儉周徵唐鹤年范訪賢王銓運喬世德顧鬯卣季鴻勳曹蔚深張元綱毛恒遇張佐辰顧光煥蔣樹封丁光弼倪鍾俊黄家佐黄有鄰奚燾許翰全文杰王茂功黄熾趙澄瀾凌紀勛高壽基陳德桓姚明壽徐寳璜曹繼曾奚維塤鈕永祺毛恒受張魯修潘中良張躍沈兆楠王式森沈澄楊洪鏡楊春緑張其桐翁貽孫朱樹蒸朱文焕葛懷楊書諴葛士熙俞俊魏雲飛馬才輝尤桂芬徐文仁馬昀李維楨張光豫胡光驊諸崇瀾曹堅唐祖滋胡光奎黄佐才瞿鉞金保樂劉濤顧學河孫鷗曾在章孫承燾朱垚丁文尤楊我潤王鎭功李維華劉洪楊洪鈞楊兆春金宏基吳熙璋曹達葛尙遠龔海方彦章王承綸李秉享徐顯曾楊孝則陳其經唐志賡蘇海潘鍾杰張仁龍賈豐潤徐文鏞張景范何鈺龔渤王釗功梅祖蔭楊我煥曹鑅姚明德喬國英沈錫齡龔福常姚明輝吳中繼王瑞長張其垚曹士龢王𤓖功朱炎王樹仁周明德樊葆深汪慶壎朱望雲顧鏡清李厚恩 
[解犯登程]  
　　清河縣人瞿長裕前因拐賣女孩徐毛囝事發被獲解經上海縣主汪瑶庭大令訊實擬定流罪禀奉江蘇臬司朱竹石廉訪札飭解省覆勘昨日大令已派差押解登程矣 
[兇犯候解]  
　　去年兇棍顧爛頭卽顧得生生瘡麻子即陳佩生聚黨行兇戮斃同類孟金定案發被獲迭經上海縣主汪瑶庭大令訊明 
 
 

Page 3

 
 
分别收禁詳奉大憲批飭解省覆勘前日大令接奉憲札立飭書吏緒就公文日内行將起解矣 
[兇犯成禽]  
　　上月之杪本邑龍華鎭左近蒲匯城内忽浮起男屍一具地保見身有傷戾報縣計騐縣三汪現屍不令騐　　　　　　十餘處並無屍屬到來頗滋疑竇旋即加派差役全順　貴嚴緝兇人全薛二差廣購眼線訪悉兇犯譚靑生匿跡英租界中爰禀請公廨讞員張柄樞司馬派捕役洪福協同十五號西包探至四馬路靑蓮閣烟館將譚拘獲解送公堂司馬略加研訊即命帶回縣署歸案訊懲當被獲時二差向譚盤詰譚聲稱死者潘尙春前曾偕至浙江同夥行劫及來滬後潘與安字營中人相識徑自投首欲緝我等獻功故先置之死地當時動手者共十餘人我曾戳伊二刀 
[游勇可疑]  
　　游勇胡萬生張開桂何星榮匿跡三洋涇橋某客棧法界某包探見其形跡可疑前往拘獲搜出小皮箱二口内儲金銀首飾甚夥旋又起出單刀一柄腰刀三柄火藥一包及質票衣服等物昨日堂期解案請訊胡供小的係湖北人向隨鄧大人在某營當差何供小的係河南信陽州人來滬訪尋親戚讞員杜枝園大令著押候核辦 
[美界盜案]  
　　昨日天將破曉時有盜匪三十餘人口操湘音明火執仗擁至美租界裏虹口内街宏大烟紙店門前排闥直八翻箱倒篋肆意搜求店主金利堂從睡夢中驚醒畏其勢盛不敢聲張其夥某甲濳至後面曬臺上大聲呼救比鄰係南洋南瑞兵艦管帶吳坤三遊戎住宅聞警之下即令傭人施放空槍盜黨恐有准備遂呼嘯而去事後金細加檢點共失去小銀錢八十餘枚制錢二千餘文因即開列失單投報捕房請爲查緝捕頭詰悉情由勃然大怒謂彼處地居租界之内居民鱗櫛巡街捕往來不絶何以盜黨横行一至於此立卽派令各包探嚴密查拿務獲送辦 
[上海巡局紀事]  
　　上月下旬竊犯李阿慶先後竊取本城二十二鋪莊家橋陳姓及二十鋪喬家栅朱姓王姓等家銅錫器及衣服若干各失主相繼投報巡防西局局員陸雨人二尹飭汛捕陳五將李拘案研訊之下供稱所竊衣服已售與大南門外大佛廠前冷攤主李雨慶袁少巖兩人二尹命捕役帶至二十三七鋪巡防局禀請局員邱友林二尹派同勇甲前往吊贓核辦○前日浦左爛泥渡巡防局員徐錫人二尹命捕役帶司竊犯某甲至十六鋪中北兩局禀請局員派勇協吊各贓 
[馬路工程局紀事]  
　　前日嚴樹堂扭其子和尚至馬路工程局訴稱兒子屢屢違忤求送押改過所以冀悔悟總辦葉孟紀司馬准之命書吏備文移送改過所請委員李浩然二尹嚴行禁押○南市泉漳會館旗植邇因雨淋日炙損壞不堪由董其事者另購新木涓吉昨日午後運回起岸時二號巡街捕以其有碍行人告知捕頭轉禀工程局總辦葉司馬司馬諭令翌日黎明時起運○前日南市保泰馬頭划船婦張顧氏投工程避訴稱小婦人早喪所天近被周小福夫婦逼令改嫁求恩究辦總辦棄司馬准詞提周到案研訊之下周求交保出外倩帮中人調處司馬准之命覓的實人具保 
[英美租界公堂會訊案]  
　　前者德商泰來洋行主控通匯公紡紗廠執事人陳杏村掯匿匯豐銀行存單一案疉經讞員樞柄樞司馬會同德總領事署繙譯官佛爾克君研訊以廠主陳伯藴與陳杏村别有糾葛諭令出外理處迄今日久尙未未理明昨晨司馬會同佛君升堂訊泰來行主投案請追陳伯藴遣夥樓英齋投案供稱通匯公向係陳杏村經理所有與泰來洋行往來帪目請向杏村詰問至存單實在彼處應令交還所控欠銀一節曾於去年九月中結得杏村尙欠廠内洋銀六千六百餘元今伊所開之帳盡係虚誣求恩明察杏村俯首無詞司馬著另交的實人保出限兩禮拜内歸還存單違干未便 
[英美租界公堂瑣案]  
　　義和成鞋店主滑景山控店夥胡雲峯舞弊侵吞讞員張柄樞司馬准詞飭提集訊滑景山供向開義和同鞋店光緒二十五年分設義和成新店用胡雲峯報事至去年臘杪查檢帳目竟被胡舞弊侵吞鉅欵叩乞究追胡雲峯供義和成新店係張載義王翼記所開小的在店經理一切滑係老店執事事不相干且去年帳目業已交明店主並無虧耗叩求明察司馬諭令交人保出候傳張王訊明核奪○前者章陸氏投捕房訴稱著名蟻販莊王氏及蕭梅記誘拐媳婦毛氏藏匿無蹤捕頭派某包探將莊王氏拘獲解案司馬以情節支離諭候過堂復訊前晚提案研詰章陸氏供稱小婦人係無錫人兒媳毛氏於去年九月某日失去旋來滬上在莊王氏家尋見欲向領回莊王氏勒索洋銀十元小婦人即回鄉措貲迨重來滬上莊王氏竟將媳藏匿叩乞究追莊王氏供伊媳毛氏曾偕其夫來小婦人家租屋居住後卽出外傭工迨章陸氏來領小婦人即交伊領去後來是否重復逃出實不知情蕭梅記供小的駕舟爲業前章陸氏尋見其媳時適小的與船户張阿五鄒順福在塲卽將其媳送去以後之事並不知情司馬諭令將莊王氏蕭梅記分别管押候傳張阿五等到案質訊核辦○包探張才寳查得前者如意里二百四十號門片施姓家披屋火災實因積薪過多所致爰即傳案請訊司馬判罰洋銀二十元○細崽任阿五竊取某洋人家鈔票洋銀五百五十元經包探徐榮珊拘案請究司馬判責手心一百下管押捕房一月期滿押解寗波原籍○王阿木竊取某姓家曰米一籃經三百六十五號巡街捕拘案請究司馬判押一日○張秀卿竊取某洋人家銅壺經包探張全林拘案請訊司馬判押三日 
[法租界公堂瑣案]  
　　播喊洋行西人控咸順泰絲棧主吳少卿掮客陳少平代李正帆售絲一百餘包運至外洋貨樣不符致虧折銀九千四百兩迭經讞員杜枝園大令與費繙譯會訊以李正帆一味推托意圖卸諉著押候嚴追並諭令吴少卿邀同絲業會館諸董秉公會議禀復核奪昨禮拜六堂期播喴西人投案求追吳少卿揩法商蒂羅投案呈遞各帳費君以蒂羅事不干已當堂斥退吳少卿稱奉諭邀同絲業諸董向西人理論西人拒不見面求恩明察大令與費君會商之下著下禮拜二復訊核奪○天主堂收租人張蔚如於去年臘月某日私取堂中洋銀四百元報捕拘案請究大令研訊之下張願賠償大令准交保出外限日歸還張兄志如忽以朱某希圖卸諉等詞妄登新聞報告白旋經大令提志如到案判罰洋銀五十元昨日志如遵諭呈繳大令著交保出外將告白底稿呈送公廨閱祱并登報更正張蔚如押候嚴追○會德豐小錢莊主柴如桂控學徒張聽生私取洋銀三百元迭奉大令研訊押追張一味挺押邇經柴訴請向保人嚴追昨日大令飭探傳保人王金和到案柴呈遞保單王供並無薦保之事所呈保單實係僞造大令謂爾旣薦保不能置身事外旋又以張不應累及保人著將所取洋銀如數繳案如延押候嚴比○上期察金標遞禀控經永興借去洋銀七十五元圖賴不還大令准詞飭提研訊交人保出限五日内理明禀覆○鄭洽記土行主控湖南人仇時化曾文照林友生假設公司串騙烟土值銀三百四十餘兩迭奉大令研訊押追仇等堅不承認現在公司房屋已欠租三月被房主釘門昨日大令商諸費繙譯著將仇等三人送縣諭令原告自行投縣備質○楊伯寛控劉翰甫劉少平串騙田單大令著備文移送縣署昨日楊遞禀公堂請著保人將劉交案一并移解以憑質訊大令准之○法公司執事人控捷元行租賃棧房年限未滿忽然悔議大令飭交保理處現已理明昨日原告投案求銷大令准之 
[美租界捕房紀事]  
　　甬婦陸王氏誘令同竊人王友根之妻周氏來滬被王查悉投報捕房昨日四百四十八號巡街捕巡至篷路廣興里將陸王氏拘獲捕頭令押候解送公堂禀請讞員張柄樞司馬訊究○昨晨偷兒計阿大混入茂海路某姓家行竊衣服若干件携之而出適被某號巡街捕所見連贓送入捕房捕頭令押候轉解公党禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[照錄林君慶銓上粤東大憲墾荒八策]  
　　一西國專書首宜廣譯也查泰西於農學一道設爲專門其於化分土質考究樹藝以及增壅殺蟲墾荒備旱之法莫不加意講求歴加考騐然後著之爲書下至塞外之沙漠沿海之蕩泊皆有種植之法此外牧畜漁佃統歸農學各有成書准中國譯本尙希宜聘精於洋文者擇要繙譯頒發各屬使之有所取法若上海農學報所譯亦多可採宜令各屬購閱其裨益於農學實非淺鮮一承墾之人加意奬卹也開墾先由地方官查報其地前後左右四至分詳造册呈報然後出示招人承墾給以牌照俾得開墾所有工費悉由承領者自備資本不論土著及客民均准領照管業惟承領者即係本土之人管本土之業自可相安祇恐外鄉承領者入新墾之地地方官富爲保護一體察輿情寓寛于猛也招墾爲務本之計只恐愚民無知阻撓蒙混者有之指鹿爲馬者有之蓋鄉民所有畎畝塲圃餘地平日留爲牧養一旦獻作官荒起廢種植諸多轇轕一縣以百里而論所有田畝屋舍塲圃或居其六七其郭外效圻川塗以及孔道池邊隰畔閒地有三四十里之多者或十里八里之多者酌量開荒若餘地無幾强其相獻又恐勉强州縣本衙門有應辦之事委查荒地如或未能周到之處或由縣酌派縣丞巡檢帶同本縣胥役逐村細查由縣備雇輿夫將來成墾升科後該管雜職酌予奬叙以示鼓勵雜職有所貪圖自必竭誠搜索州縣事繁而不能兼顧雜職多暇而不憚其煩開辦之始經官查報荒地之界標木爲記如果毗連稅畝須以餘地若干讓作牧地先有定章以示寛大　一變通種植因地制宜也嘗考周官太宰九職任萬民二曰園圃而絲枲疏材亦任之樹藝之法固與三農並重大司徒之職以上之法辨五土之物古者種植之說不徒五榖而已無論何土必有相宜之樹無論何樹必有可收之利如不宜于稻梁無不宜于樹植但閑地或雜沙土成近水旁或仰或窪或窄或亢度其地勢考其土性以無業之民闢可植之土或種桑麻鶯粟或種茶葉烟葉水果果能悉心經理未有不收其美利者一專藉幹員以竟其功也瓊州瘴癘之地人皆視爲畏途前此委員開墾每到其地莫竟其功事遂中止其地偏僻或百餘里無人烟之處有千餘年未開闢之區除内山萬峯高峻外其東西地多平陽雖無虎患每有含沙毒蛇之害其久荒之故由於土著人不出資本畏難苟安而外來者水土不服致因循姑待今欲開荒必先搭篷廠或築土堡三里五里蓋一廠一堡之爲農夫偃息之所且也隨種樹木數年後可以蔭庇行人一振興水利以資灌溉也墾荒種植無論田園農圃無不以水爲利瓊州之東西路尤爲亟亟一曰引泉兩山之間必有川建堰引泉咸資利賴二曰築塘泉源之大者開渠以引之其細者必築塘以蓄之購山間高地築塘置閘派公正紳耆專司啓閉需水者稍納公費爲購地修塘閘之資所謂民財民用耳三日開渠無論江河溪澗相度高下於其下流開渠以引之必須畎澮距川有經有緯旱收其利而水不爲災方爲盡善四曰通潮沿海之區鹼地爲多日炙雨淋鹼去則草木蕃昌遂成沃壤此等海濱漲地廣漠無垠棄之可惜宜廣開港汊通引海潮數月之間卽可種植五曰開井外洋機器每副僅數百金若一府購一副則高地官荒儘可開闢不虞旱熯之患惟開井須擇有樹之地庶用力少而成功多查各處荒地不開或因無水可用置之不問今講求水利則民間有所恃而樂爲矣且有機器不致因爭水殺害又西人新法每田十畝四圍掘一深溝寛一尺深三四尺塡以碎石高出地面石能吸水雨潦則泥濘皆乾久旱則土高脈潤亦西法可采之一端也如是則有水可引之處固可因地勢以暢其流無水可引之處亦可藉人力以收其用此條節采華侍御奏摺語一招墾擇人以免滋事也夫以無業之民耕官荒之地豈不甚善無如失業之民游惰者半未必皆可爲農如盡驅若輩聚於山塲反恐滋事馭承墾者自有權衡查客家人多勤力用以墾荒洵於農政有裨新田减賦預示條欵一集股蠲舊以廣招徠也墾地如在十頃以上則資本繁重恐獨力難支或須集腋乃可成裘俟墾成之後照股均分以昭公道惟種植利薄而功緩已不滿小民奢望之心若再虧本何以啓後來之望故先事圖功尤宜勉力又查各府州縣佃户往往有無田而納糧者由來已久每縣不止十户八户問諸計吏計吏不知問諸圖差圖差英悉自百餘年來民間買田而不過户以漏稅契之錢官吏收糧而不查田以省清查之擾以致相沿日久向甲而收乙姓之糧洎乎易主旣多亦遂無所考究今值墾荒之時出示召諭該户人等在縣報明某名係完納某户之田今情願承墾某處荒地由縣查案詳司將來升科請以完虚糧者移作新田之户此無田而完糧者自必設法搜荒集會置田以免子孫貽累一以體窮民亦以廣招徠之一法耳此等佃户無處無之通府而計不下千户 
[請懲誘拐]  
　　日前南市龍德橋畔某燈店主吳某之媳阿素被同德生藥店夥韓雲生誘匿無蹤旋在王家嘴角將韓尋獲控諸十六鋪巡防南局韓倩石春陽具保出外願限五日將阿素尋回詎料至今仍無蹤跡吳遂於昨日將韓扭赴上海縣控請縣主汪瑶庭大令嚴行究辦 
　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[奏疏彚錄]  
　　奎俊片再川省餉源不繼歴經奏辦捐輸先後請奬在案兹查光緒二十四年銅梁縣收捐議叙銀六千五百五十兩又光緒二十五年仁壽榮昌簡州合江等州縣共收捐議叙銀三萬四百二十四兩均已隨時撥充軍餉另案報銷並未加廣鄉試中額據布政使周馥遵照新章按常例十成銀數檄算分造各捐生姓各年貌履歴銀數清勝洋請奏咨前來奴才覆覈無異除將照費部飯銀兩存俟搭解並清册咨部查覈外合無仰懇天恩勅部覈議給奬頒發執照來所以便給領而昭激勸理合附片具陳伏乞聖鑒訓示謹奏奉硃批户部議奏钦此 
聶緝槼片再本年八月間因蘇省防務緊要各處伏莽如鹽梟光蛋時虞竊發新授江西吉南贛寗兵備道賀元彬曉暢戎機奏懇暫緩赴任留蘇統領太湖水師全軍兼會辦營務處以資臂助欽奉硃批著照所請史部知道欽此當經轉行欽遵在案現在欵議將成防務稍鬆若再因差因留不免要缺虚懸之慮自應飭令蔣經物事件料理清楚卽日領憑赴任以遂該道感恩圖報之𢗑除營務另行遴員接辦並咨部查照外謹會同兩江總督臣劉坤一附片陳明伏乞聖鑒飭部查照施行謹奏奉硃批吏部知道欽此 
錫良片再試用知縣程集勳於本年七月内候補知州李成章於本年九月内候補知縣張官雲委赴東陽關抽釐於本年八月内卸差均先後潛行離省卽用知縣許文森於閏八月内委赴徐溝縣會勘災地迄未回省銷差又優貢知縣蔣良術於本年八月内因病請假至今尙未銷假查該員等雖無職守第當邊防吃緊之際並不在省聽臺究屬自使已私罔知大體又壺關縣知縣陳爕銘於七月間因病請假回省就醫至今並未來省不知去向尤屬意存趨避未便姑容由藩臬兩司飭據太原府知府吳匡查明禀報前來相應請旨將試用知縣程集勳候補知州李成章候補知縣張官雲卽用知縣許又森優貢知縣蔣良術均不准其再來晉省候補壺關縣知縣陳爕銘卽行開缺以肅吏治而示薄懲除咨部查照外理合附片具奏伏乞聖鑒訓示謹奏奉硃批著照所請吏部知道欽此 
錫良片再補用副將胥明德前在署大同鎭總兵任内借用大同縣地方買榖備荒育嬰堂預工局經費等三項計銀五千六百六十兩零按月一分行息係已故前署大同縣知縣黄承琳經手自光緒二十四年十二月借用起至今已及兩年本息未償以致該縣境内本年被災待用甚殷而鉅欵虚懸無從措手此雖該縣地方自籌公欵與庫帑不同而以武職大員移挪地方要欵久假不歸任催罔應行同詐騙有誤要需實屬不知自愛查該副將係河南鹿邑縣人聞近赴山東投効若不叅追殊無以儆玩泄據署布政使許函度查明具詳請奏前來奴才覆查無異相應請旨將前署大同鎭總兵補用副將胥明德暫行革職敕下河南山東兩省撫臣飭屬查傳到案勒限兩個月將借用前項銀兩如數清完解晉濟用如果限内全完再由奴才奏請開復謹附片具陳伏乞聖鑒訓示謹奏奉硃批胥明德著暫行革職勒追餘依議欽此 
吏部尙書臣宗室敬信等謹奏爲奏明請旨簡員補授國子監祭酒事國子監祭酒王懿榮殉難遺缺應行開列具題補授查品級考内開國子監祭酒係從西品開列具題由左右春坊庶子翰林院侍讀侍講升任以上各衙門無人方以司經局洗馬左右春坊中允國子監司業左右春坊贊善升任又定例國子監司業與左右贊善較俸開列等語查臣部奏定章程内開溯自中外失和以來凡臣部應行題補及帶領引見各員歴時旣多懸缺卽已不少如卿寺翰詹科道等官有綜覈庶政及巡視地方之責當此時事孔艱尤應蚤夜圖維認眞整理擬請將例應題補各官一律改題爲奏例應引見各官由臣部開單奏補候旨錄用等因由内閣發報於光緒二十六年十月十八日具奏十一月二十一日接到原摺於十一初七日奉硃批依議欽此欽遵在案今國子監祭酒一缺現查本項應補無人應升人員内詹事府左春坊左庶子一缺並其次應升人員内詹事府左春坊左中允一缺均未補放有人其餘各員均係合例之員謹將應升之詹事府右春坊右庶子李聯芳等職名遵照奏定章程改題爲奏敬繕清單進呈請旨簡用一員補授國子監祭酒缺爲此謹奏 
吏部尙書臣宗室信敬等謹奏爲奏明請旨簡員補授中允事詹事府左春坊左中允許澤新升任司經局洗馬所遺員缺應補查品級考内開左中允係正六品由右中充轉補右中允官缺開列具題由國子監司業左右春坊贊善升以上各衙門無人方以翰林院俸深修撰編修檢討論俸升任等語查臣部奏定章程内開溯自中外失和以來凡臣部應行題補及帶領引見各員歴時旣多縣缺卽已不少如卿寺翰詹科道等官有綜覈庶政及巡視地方之責當此時事孔艱尤應蚤夜圖維認眞整理擬請例應題補各官一律改題爲奏例應引見各由臣部開單奏補候旨錄用等因由内閣發報於光緒二十六年十月十八日具奏十一月二十一日接到原摺於十一初七日奉硃批依議欽此欽遵在案今詹事府左春坊左中允一缺現查本項應補無人准翰林院會同詹事府將應轉應升及其次應升人員咨送到部臣等查均係合例之員照例將右春坊右中允吳郁生轉補左春坊左中允所遺右春坊右中允員缺謹將應升之國子監司業周克寛等職名遵照奏定章程改題爲奏敬善清單進呈請旨簡用一員補授詹事府右春坊右中允缺爲此謹春 
鄧華熙片再據永安協副將吳永超禀稱查有雲騎尉世職保運祥奉委署理該恊左營永甯訊守備於光緒二十六年四月内到任察看該署備於一切營務生不講求整頓正在查辦間卽據該汛兵丁朱紹軒呈訴該署備派令該兵服役充當舂確整米漿洗衣服等事該兵不允該署備卽用馬棒將該兵毆責殊堪詫異當飭署中軍都司石景韜派弁往查於九月初三日據該都司禀覆查與朱紹軒所呈相符該副將卽傳該署備到營剴切訓誡冀其改悔前愆詎該署備不認已之妄爲反取出言頂撞實屬不守營規理合禀請叅辦等情臣查該署備保運祥非理毆責兵丁逞忿頂撞官長洵屬目無法紀相應請旨將署永寗汛守備雲騎尉世職保運祥革職以示懲儆除將該署備撤任另行委員接署並咨部查明外謹會同兼署雲貴總督臣丁振鐸合詞附片具奏伏乞聖鑒訓示謹奏奉硃批著照所請該部知道欽此 
劉坤一片再票匪滋擾大通等處江安兩省派兵會勦在事出力文武各員業經酌擬請奬會同具奏在案兹准安徽撫臣王之春咨稱清單内易景袚一員本係試用府經歴前開試用縣丞係屬筆誤咨請更正等因前來臣覆核無異理合附片陳請伏乞聖鑒敕部查照謹奏奉硃批吏部知道欽此 
聶緝槼片再臣接准光禄寺卿郭曾炘文閱竊曾炘奉旨飭赴行在因道路不通在京守候兩月有餘而近畿西北各路仍多阻梗不得已附搭輪船航海南行當經報明留京辦事大臣在案兹於十月中旬抵滬本擬即日西上惟因沿途感冐風寒致患脾洩日久未痊來蘇就醫請代爲奏懇天恩賞假一個月俾得赴緊調理一俟假滿卽當遵旨馳赴行在供職不敢稍有躭延等情前來理合附片代陳伏乞聖鑒謹奏奉硃批郭曾近著賞假一個月欽此 
頭品頂戴貴州巡撫臣鄧華熙跪奏爲採進方物祗達愚𢗑恭摺仰祈聖鑒事竊臣待罪巖疆惓懷時局艱危莫濟寢食難安敬念我皇太后皇上暫幸西安一切日用之物多關於供下懷同深歉悚臣抵任復察詢黔省土産除檀香硃砂雄黄芽茶等項已由護撫臣邵積誠循例派員呈進外兹謹採擇雄精如意皮盒遵義花綢永寗竹蓀仁懷硃茶安順　粉平遠香菰威寗火骽安南燕菜等物九品敬謹裝備齊全派員齎解呈進以供御用謹繕清單恭摺具陳伏乞皇太后皇上聖鑒謹奏奉硃批著賞收欽此 
 
 

Page 14

 
 
[奏疏彚錄]  
　　太子太保頭品頂戴兩江總督世劉坤一跪奏爲大員報効鉅欵懇恩優給奬叙以昭激勸恭摺仰祈聖鑒事竊奉上諭開辦籌餉捐輸經臣奏請變通收捐聲明凡報捐鉅欵至一萬兩以上者專摺奏奬奉旨允准欽遵飭司設局開辦去後兹據江寗布政使恩壽禀稱頻年捐例常開收數實屬有限若不倡捐鉅欵不足以廣招徠恩壽目撃時艱毫無報稱謹將歴年撙節廉俸庫平銀一萬兩報効軍餉交庫另欵存儲以備撥用明知無補於涓埃竊願自竭其棉薄斷不敢仰邀奬叙等情前來臣查該藩司恩壽志篤忠貞心存王室自到任以後於一切應辦事宜無不實力實心認眞整頓本年籌辦防務尤能竭慮殫精相助爲理明體達用洵足幹濟時艱兹復捐助軍餉銀一萬兩以爲僚屬之倡尤見性誠忠愛公爾忘私雖據聲稱不敢邀奬究未便壅於上聞應如何優子奬叙之處出自恩施謹會同護理江蘇撫臣聶緝槼恭摺具陳伏乞皇太后皇上聖鑒訓示謹奏奉硃批恩壽著賞給頭品頂戴欽此 
劉坤一等片再接准行在吏部咨奉上諭兩淮鹽運使員缺著程儀洛補授等因欽此查該司現在江寗應卽飭赴新任以重職守除檄飭遵照外謹會同署理江蘇撫臣聶緝槼附片陳明伏乞聖鑒謹奏奉硃批知道了欽此 
王同愈片再查例載康熙十八年議准向來學臣歲科兩考積弊有十嗣後任滿時開明剔除具題考覈等語臣謹改題爲奏報一無童生底册無名徑取入學之弊二無濫取撥學之弊三無私查號簿之弊四無遲延更改之弊五無出入嚇詐之弊六無以文充武之弊七無憚勞遠調之弊八無縱容包攬之弊九無曲徇請托之弊十無頂補朦混之弊凡此十弊臣俱實心剔除並無揑飾除將各學一等前列生員試卷一切册籍封固移交後任學臣隨後解送外臣謹遵例開明奏報伏乞聖鑒謹奏奉硃批知道了欽此 
丁振鐸片再設同慶豐天順祥票號之二品銜候選道王熾卽昌出身市儈本極寒微自亂後至今貲財甲於滇省心計之奸巧固已壟斷獨登此次夏又炳一案實因已故總失吳永安之子革生吳保良銜恨該紳乾没故父存欵手無文據情不能甘妄言復仇該紳遂從中擺布釀成此案頻年未結拖累多人臣親提研訊緣吳保良之胞兄白鹽井訓導吳保廷係王熾女壻有吳保廷抵制其弟存欵自無從著追該紳得以逍遥事外然稽之輿論咸抱不平且該紳以一市儈無不稱之爲王四大人卽滇省官塲亦頗有仰其鼻息者該紳籍隷廣西州前任知州劉雲章偶有齟齬都中旋掛彈章雖經前撫臣裕祥查係被誣而劉雲章固已開缺離任矣該紳之倚財怗勢賣弄神通已可槪見訓導吳保廷旣係吳保良之兄王熾之婿當吳保良酒後失言有欲殺王熾之談該員曾囑其至王熾處辯白王熾果無吞匿情事儘可憑同親族明白剖析俾吳保良頓釋猜欵乃該員曾無挽救只知袒附王熾幾陷其弟於大辟顧私暱而忘倫理不孝不友豈堪師表膠庠應請旨一併革職以勵風化而符公論是否有當謹附片具呈伏乞聖鑒謹奏奉硃批著照所請該部知道欽此 
敬信等片再查朝陽門東直門内外門扇以及千斤閘等處自遭兵燹均行折壞勢難啓閉亟應赶緊興修以昭嚴肅伏查向來旗營呈報各處緊要工程均由奴才等請旨飭下工部估修惟際此兵燹之後門禁尤宜謹嚴以便稽查奸宄若俟和議大定地界退出再行循察辦理誠恐稽延時日貽誤要工奴才等再四思維不得不量爲變通以期迅速業由奴才等飭派安民公所章京烏珍清山等招商撙節勘估共需工料銀四千九百五十兩查看該部做法清册尙屬核實並無浮冐當卽咨明慶親王奕劻先由户部籌撥銀二千兩發交該商已擬於十一月十六日開工興修一俟工竣奴才等再行親往查騐果與做法清册相符再取具該商保固年限切結存案備查以昭核實而歸簡易懇請免其咨部核銷可否之處奴才等未敢擅使恭候命下遵行所有興修緊要城工勢難稍緩各情形理合附片具陳伏乞皇太后皇上聖鑒謹奏奉硃批依議欽此 
奴才世續文廉跪奏爲奏聞事光緒二十六年十一月二十六日奉到十王二十二日准軍機大臣片交奉諭旨傳各處司員向有差使人等即赴行在毋得遲延欽此奴才等遵卽傳知各司處司員帶同承辦差務人等於十二月初六日起由京起程分次前赴行在惟查銀庫向設司員四員現懸郎中一缺員外郎一缺尙未轉補有人郎中文煦員外郎文祺現在丁憂無員可派查前准吏部行知奏定新章内開例應引見各官先行奏補統候回鑾後補行帶領引見等因在案奴才等公同商酌查有二次引見庫缺餘剩之郎中存恒人極老成辦事勤奮以之轉補銀庫郎中之缺實堪勝任惟有仰懇天恩俯念差務需員准照新章先行轉補奴才等一面卽飭讠員馳赴行在當差以期迅速是否有當理合恭摺具陳伏乞皇太后皇上聖鑒訓示遵行謹奏奉硃批著照所請欽此 
頭品頂戴湖南巡撫臣俞廉三跪奏爲湖南省派勇北上籌備糧餉軍械緣由恭摺抑祈聖鑒事竊臣前派委湖南藩司錫良統帶湖北武功五營湖南勁字五營星夜北上情形會同湖廣總督臣張之洞湖北巡撫臣于蔭霖恭摺由驛馳奏聲明弁勇薪糧均照湘軍行營章程發給各省開支在案旋據湖南善後釐金等局司道詳稱勁字營薪糧已由由發至光緒二十六年五月底止現奉徵調北上長途跋涉所需餉項自應寛爲籌備惟目前庫欵支絀異常所有京協各餉及本省軍餉常虞短欠驟籌數萬鉅欵實屬無可搜羅萬不得已在于裁減水陸營勇節省項下動用銀三萬兩洋土藥稅釐項下動用銀九萬二千兩共十萬二千兩解送藩司錫良行營收清自本年六月初一日以後糧餉好用該藩司行營支發報銷並籌撥毛瑟槍一千五百杆每杆子五百出共七十五萬出哈齊克斯後膛砲十尊子彈五千顆又前膛來福槍二百八十杆銅帽火四十萬粒藍夾帳房七十架白單帳房二百架及各項軍械等件以資利用詳請奏咨立案等情前來臣覆核無異除分咨户兵各部查照外理合恭摺具奏伏乞皇太后皇上聖鑒謹奏奉硃批該部知道欽此 
革革留任降一級留任署理福州將軍湖北布政使奴才善聯跪奏爲閩海關補解光緒二十五年分北洋武衛中軍餉銀恭摺仰祈聖鑒事竊奴才查接管卷内閩海關洋藥釐金項下奏撥北洋新募中軍餉銀十萬兩嗣復改爲武衛中軍餉銀業經前署將軍臣許應騤先後籌銀七萬五千兩發商匯解分别奏咨天案尙有未解銀二萬五千兩查此項軍餉係北洋練軍要需惟閩海關茶稅雖已徵收數目尙屬不敷支解謹先向號商蔚泰厚源豐潤新泰厚梛墊銀二萬五千兩作爲補解上年分武衛中軍餉銀之欵循案塡具文批發产該商號承領匯解於五月二十四日由省起程解赴京都北洋練兵公所兌收除分咨查照外合將閩海關解清光緒二十五年分北洋武衛中軍銀兩緣由謹恭摺具陳伏乞皇太后皇上聖鑒謹奏奉硃批户部知道欽此 
奴才豐陞阿綳楚克木林跪奏爲照例核銷恭摺奏聞事查庫倫地方每年所收地基銀兩並恰克圖公餘生息動用細數造册送部核銷歴經奏聞在案兹查光緒二十五年内銷數動用各欵數目當經奴才等奏明並無餘存銀兩于二十六年所收地基銀七百兩又恰克　公餘連閏生息項下銀一百一十六兩有零共收銀一百一十六兩有零今歲均已用竣現在並無餘存銀兩除造册咨報户部理藩院覈銷外理合恭摺具奏伏乞皇太后皇上聖鑒謹奏奉硃批該衙門知道欽此 
 
