# 1882 - 66 - 4903182

 

Page 1

 
 
[格致彚編出售] [  申報館主啓]  
　　第四年第十二卷格致彚繼内所輯者係格致釋器化學衞生論肄業要覽泰西治麻説略潮汐致日漸長論互相問答等現巳代印竣工卽日裝計出售每本收價大錢一百文伏祈賜顧此佈 
[論華人買鎗]  
　　昨日本報錄述東瀛近事内言日本製造軍械之廣有高麗向定鎗二萬桿之語並言中國人亦有向其買軍器者此殆日本欲自夸大之詞以意度之殊不足爲憑也夫日本自謂事事仿效西法已得其精目前國富兵强頗足稱海外雄邦充其量之所至不難駕乎中國之上且可與四洲著名大國齊駕並驅其日報屢屢述及固是大言不慙不值　者之一哂而今則謂他國人皆向其購買軍械雖事無證據而適以見他國之不能自製而有需乎日本其關係不可謂淺鮮也日本外强中乾夫人知之其所造鎗砲自此十數年來固亦不少雖不知其利與不利而並未與别國有戰闘殺伐之事卽亦未能自操勝算徒聞日人與高麗通商以後凡在高境内之日人無不身帶火鎗而已然則多固多矣充其量亦止足以爲防護之具而未必可勝戰伐之用也特在高麗人見之則心焉震駭而畏日本如虎狼秦矣蓋高麗初則决意不肙通商乃爲日人所懾服不得已而從之且其君臣雖無遠圖而自顧弱小不足與諸國抗衡恐通商之局一開風氣日變不能存其樸陋之舊而國計民生陰以睃削是以愼重出之此亦如戰國之衛當七雄逐鹿之日猶能拘守故封延百餘年之祀而與六國同盡其謀國之善未可厚非今旣爲日人所强不得拘其成見則亦略思振興之術而苦於國敝民貧財用匱乏無從措學苟有興作與其遠交泰西不如近聨日本故於日本倣造西法諸事亦嘗逐漸留心如遣子弟赴日本學習而不遽出西洋外者正其深意所存也卽其意以思之則向日本購買鎗砲可知其確有是事矣惟其國中所產貨物不多不能與日人販來西洋貨及本國產相抵故日人之商於高者亦未嘗大獲其利民俗如此國用可知雖曰　軍經武保國衛民恐亦未有一購二萬桿之多此則其事實而其言猶近於夸也若謂中國人向其購鎗噫是何言歟夫中國豈高麗比哉在日人豈不欲視中國如高麗然而國勢烏可誣也中國自製船砲鎗雷北自天津南至閩廣選工購料不知歳費幾百萬銀然猶不適於用歲有購買所泒欽使大員買皆一無權衡哉故製造自製造購買自購買或英或法或德或美務求其器之最上而用之最靈也日本與泰西通商尙後中國十餘年其所製造之精不精忖之自見安得有智出人下而向之購鎗之理乎顧猶曰此國家所需固無買之日本者若商民購辦其武庫中廢而不用之器如刀矛等物未始不可安知其必無其事然而余則信其無矣蓋日人或有貪攬生意求售廢器之心無如通商條約與萬國公法凡此國人從他國販運軍器出境必有本國官給執照卽他國賣出亦必憑照否則不敢私自擅賣然則中國之商閔苟向日本買之卽有中國官之執照可知矣而况乎日人所言正以見其鎗械銷售之廣固非商旅中籍以保衛行裝偶買一二之可比耶吾見日本所販入之貨往往外有光彩而内實　簿不適於用卽用亦不經久前數年華人乍見爭買以歸日人頗有贏利近則各事洞穿價减倍半而物轉滯銷然則其武庫中之物亦大都他物之類可飾觀而不適用者也而謂買者如此其衆欺人之語也或者馭遠船中偶有向買一二者而日人素性夸大遂謂中國羡其器械之精有人人爭買之勢且以見庫中廢器尙然廣售則現造鎗砲將來購者必多正不獨高麗之二萬桿爲之蒿矢也而孰知其無是理也 
[本館自己接到電音]  
　　本舘于昨日接到在津友人專發電音到本館有十八十九念一念二日上諭三道敬謹譯登○正月十八十九日奉上諭奕絪奏叅委散秩大臣接班到遲請旨交部議處一摺紫禁城内值班例應辰刻入直本月十七日委散秩大臣盛啓午刻始行接班殊屬不合盛啓着交部議處嗣後各處值班王大臣務當遵照定章按時入直毋得稍渉曠悞致于咎戾欽此又奉上諭巡視東城御史阿彥泰等奏請嚴懲倉匪以重倉務一摺上年　 
海運倉開放俸米有需索抑勒扣留等弊花戶趙永泉及劉二着刑部嚴訊確情按律懲辦並着步軍統領衙門順天府五城一體查拿張六卽張鳳儀解交刑部歸案審辦欽此○二十一二十二日奉上諭何璟岑毓英奏神靈顯應請頒匾額等語福建宜蘭縣城隍廟素著靈應光緒六七年間風雨過多山水漲發迭經官紳設壇䖍禱水消雨止田禾獲慶有秋實深寅感着南書房翰林恭善匾額一方交何璟等祗領敬謹懸挂以答神庥欽此 
[東海傳聞]  
　　去歲聞高麗有匪黨倡亂兹悉匪首爲季栽先季秉植二人均有官識者向與該國某大臣不睦辭官家居去歲高國無年貧民過衆官府不爲撫䘏反重加課税以致民心不服蠢然思動該匪首乘機糾合結爲弱黨先祗在地方搶刦繼而愈集愈多欲在義遵府境内會齊舉事幸爲徼脅之李成密報到府府官聞變卽督率文武前往查拿匪黨先尙拒捕嗣則力窮被獲數拾餘名解府嚴訊方知季栽先季秉植季哲九安驥永權鼎鎬等五人實謀不軌卽於冬拾一月拾四日將季隶植等四名绑出西關凌遲處死其季栽先先晚在獄服毒斃命後又審出聽從謀反知情不報之季中海蔡述東等拾名均於拾二月初間梟首内有被脅拾餘名當均釋放李成出首有功現賞爲廣州都事然匪冒雖經捕獲無如人心未定加以强隣窺伺若不勤修善政恐禍猶未艾也○日本之大坂高麗人貿意者近已不少近聞駐日高麗使臣購定詖處組界内房屋一所爲領事官公廨　已派金君玉均爲領事云○日本銀洋前被各國商人運出一空以致銀價飛騰每銀洋一元易日本鈔票一元七毫左右迄今仍不少减銀行頗形拮据巿上生意亦甚清淡中西各商亦因銀不活動買賣束手現聞大坂造幣局新鑄出金洋拾四萬餘元銀洋三拾餘萬元各處陸續運來不下百餘萬元將來巿上或稍可機轉也○長崎高島煤礦近日出煤更旺向年每日出煤六百餘墩今則每日出煤九百餘墩日用工人四千五百名現在該礦添購掘煤機器二副每副價洋五千元云○高麗廷臣閔謙鎬參判近日仝其政府會議以日本屢在該國專横勢將併吞擬請名國往高麗通商俾遷制之而結爲奥援庶不至爲日人所侮現在政府商論議不决未知如何定局也 
 
 

Page 2

 
 
[奸悉玩法]  
　　天津宮南宮北爲游人薈萃之區而天后廟卽俗所稱娘娘宮者裙屐尤盛其中諸貨羅死百戲雜陳而賭博及春宮片二端疉經前任步任天津縣訪拿枷責驅逐在案無如日久玩生又恃新正以爲非尋常可例以致春宮片競爲炫售而賭博則一入頭門卽是如抽籖猜錢三通寳念一門三十六門詩寳等類不可枚舉此二者喪人廉恥敗人身家爲害靡旣乃敢視官法如弁髦明目張胆故轍顯蹈玩法已極所望坊保住持亟爲報官請辦毋貪區區地租規費致貽伊戚也 
[嬉燈致禍]  
　　揚城年景燈節屐盛大家小戶相習成風除街巿售賣外更有好事者自出巧思以博兒女歡新城東關大街東頭胡姓兄弟二人兄開針店弟開雜貨店小本營生甚爲友愛年皆五十餘祗弟有一子兩房夫婦共撫育之視如珍寳今年子僅五歲其伯父因燈　太貴出已意紥一龜燈背立石碑上書我來了三字龜首係紥一人頭戴紅頂花翎以銅絲紐綰龜足用四小輪令小兒拉之俯仰摇擺實足解頣試燈之夕隣衆聚觀正在歡笑忽有一頭戴白毡帽騎馬而過者見之大怒謂其汚辱官長欺藐大人卽刻下馬踏毁其燈指揮隨從一同打入店内任意净擊幽店　爲粉碎小兒驚仆幾死幸其伯母搶抱藏去店中人皆逃避隣人無敢多言者打畢大駡上馬謂在汝地方官處坐等提辦恨恨而去胡小民也且貧人也何敢與爭惟有痛哭又因其西馳也懼其入舊城告甘泉縣則禍更烈矣有旁觀之黠者疑之尾瞯所往乃是出廣儲門向東　去回報於胡驚魂方定因共議此人形迹似非文職亦絶不類營中兵勇雖説官話仍有蘇杭音意者其眞新脫白之龜歟不然何其觸目驚心動此閒氣也然而胡姓苦矣 
[書院甄别]  
　　揚城各書院初議俟制憲巡閲後擇期甄别前日府學師經面禀徐仁山運憲請卽甄别現已懸牌孝廉之會文堂及安定梅花樂儀四書院同於本月十八日一體扃試或云在運署或云在府學尙未得有準信其在院之生童由官發卷杸考者自行備卷惟日期太促恐外府及下屬各縣生童奔赴不及未免育遺珠之嘆也至於廣陵書院本由府縣作主聞俟二月内方定期甄别云 
[怪異傳閒]  
　　揚友來函謂揚城彩衣街盛世嚴關口有勅建李公祠一所墻宇宏深并有園亭之勝神係李公祖孫祖爲明季忠臣孫爲康熙初名臣載在祀典咸豐初祠猶完好兵燹後屋宇尙存神牌已失羣不逞之徒麗聚其中李氏子孫俱死於賊有吳六者爲運司署猾吏卽　而逐去羣小獨據其國吳後因案死於囹圄吳之寡妻更據爲己產招集無賴分之故其租息街隣莫或與較詎賃居者疉見怪異恒不數月遷去去臘初七夜將交二鼓東廂有賃居之成衣匠王姓出院小遺忽見牆角立一人疑爲賊叱之其人乃伸腰漸長高與屋齊捺土至地以土塞口倒置於享堂屋上王昏不知人家衆久而始知救下急治方甦次日卽遷去又十一夜二進中有一曹姓賣熟肉者醉後謾駡自詡胆量云王某不武如我何懼之有言未畢忽自跪地崩角無數流血浹面連稱知罪自掌其嘴數十旋卽躍登几上盤膝踞坐口作楚音云我祖孫相承忠孝節義爲國家重臣蒙朝廷思血食於此今爲爾等汚穢窩聚業已難堪祗以不足計較姑從寛恕今竟胆敢駡詈貫不能容矣於是合祠之賃居者環　 
錢代求且各具限速讓久之寂然曹自几趺下如夢方醒問之云見一紅袍紗帽者一紅頂袍褂者二人升堂卽昏無知覺云夫忠臣名臣之祠爲人佔踞固有任其咎者至於靈爽在天豈屑與小民較論豈邪物託名爲崇耶抑傳言之失實歟 
[詳述縣丞拐婦]  
　　客臘十三日報列縣丞拐婦一事近又見華官通緝照會亦已照錄報中惟前據閩反所傳吳氏姊妹及僕從人等當經厦門海關截留縣丞毛文藻單身兎脫及閲照會内語氣又若一起脫逃未免大同小異昨又接閩友函述方知吳氏姊妹捲逃後其兄吳倫元卽在臺灣報案尙未悉已經海關截留一層故照會中祗照原呈叙述今知吳氏姊妹實未遠颺并知毛文藻騙中有騙誠足爲世之行止不端者作一殷靈中用再詳述如下據來信稱縣丞姓毛名文藻號雲章浙江寍波人素持長齋問在西人處作事故湆西國語言文字在後報捐縣丞指分福建在船政局當差爲前提調吳君所賞識攺委通商小委員其在馬尾時曾誘娶一廣妓計帶去洋銀千元嗣因正室病殁卽以廣妓爲妻光緖四年司徒伯芬觀察廈門時札調赴廈辦理通商事務爲分屬委員其時廈門又有一廣妓先爲西人之外婦後因西人回國遺給洋銀約二三千元毛文藻利其財百般奸誘允娶爲室該妓受其愚弄嫁去後毛卽接前娶之妓爲妻者聚厦同居夫婦共凌辱之厦門妓不堪其苦旋服鴉片烟覔死己被隣人灌救得蘇及毛文藻回公舘轉命僕人用鹽汁灌之名爲解救實欲速其死也後被當道及各外洋之官查知遂撤去差使六年去臺灣謀差在厦門起身時見有一黑影相隨下船人皆謂是寃魂不散總須索命毛文藻抵臺卽住臺灣府城内坊機頭地方該處有吳姓施姓大族毛與施吳爲隣廪生施士沅之妻吳氏卽生員吳倫言之胞妹吳氏年二十五歲吳倫元尙有未字之次妹年二十一歲亦持長齋奉佛並雇教女工之李氏亦奉佛持齋者頗相親愛施士沅不令其妻茹素慺爲責斥其妻怒擅自歸家與妹同住毛文藻之妻亦佞佛因此與李姓婦熟識得與吳氏姊妹常往來去年六月間普陀山僧北京人名化聞到臺化緣毛文藻妻及吳氏姊妹並李氏婦皆拜化聞爲師二婢女亦被化聞收作徒弟常到化聞廟中進香化聞恐事敗聲名有累八九月間先回普陀十月二十九日毛文藻夫婦約同李氏婦携帶施士沅之妻吳氏及吳倫言次妹並女婢二人年均十七八歲盜捲金銀珠子衣物約值八九千兩二女二婢一老婦曁毛夫婦用人等同搭呵哩㗑輪船來厦暫避鼓浪嶼民家俟上海有船擬卽搭上海船去寍波施士沅吳倫言二人偵知被毛拐帶一面在臺灣官衙其禀一面跟追來厦人贓並獲因吳氏二人自認欲往普陀進香拜師搭伴同行不于毛老爺之事云云吳施二人見妻妹及二婢俱在銀錢亦難查點姑不深究隨將人帶回臺灣不料臺灣道已據禀轉詳通飭各省查拿文移到厦並派委員來厦拿人毛文藻間信欲遠遁而家眷又難安頓爰有毛之平素好友黃葉二人見財起意乘間進謀請毛先將家室輕車減從送避他處然後再看靜動在後毛文藻欲將衣物全行帶去黃葉又故意言委員已到厦門務必作速起身遲則恐被拿獲毛情急無主祗得揀金珠細軟帶於身畔潛行所得吳氏之衣服金銀除其妻峉帶若干外有自己所存現洋七八百元衣箱六七隻均交黃葉托其將來代爲照拂其妻子不謂黃葉二人近竟分而用之噫吁毛文藻身敗名裂誠可謂兩次拐來一朝同去悖入悖出何天之報施如是其巧耶然如黃葉二人其陰險亦不在毛之下也 
[孝子天佑]  
　　去秋通泰各塲風潮爲災淹死人畜無算昨聞其時新興塲所屬之北洋趙某以煎鹽餬口家有七旬老母并妻一子一女一境遇奇窮衣食幾難温飽惟事母甚孝妻亦賢是以甘旨之奉從未敢缺里中皆以孝稱前當海水發時孝子之屋適當其冲水勢驟來茫無所措幸有梯一張趙即扶母登梯上屋繼以子女及妻與已身比全家登屋轉瞬間水已平檐正在尋思無法忽有一小船漂來趙喜出望外令妻將船繫住復扶母上船然後妻與子女及己同登乃人甫離屋水卽冐過屋頂趙此時自念雖已獲救然一葉扁舟在此茫茫巨浸中何從得食并恐性命終難保全惟有默自䖍禱乞天援救不意隨波逐流竟漂至鹽城河内得卽上岸求食執途人而訴以情形於是助錢者有之助米者有之賴以活命及水退回家又獲商人佽助并得賑欵重整房屋休然安居此眞如天之福初念所不料也而人皆謂孝思所感云 
[鄂省官報]  
　　漢皋江漢關道憲何芷舠觀察維鍵聞將卸任新任道憲聞係恭養泉觀祭釗籍課滿洲正藍旗蔭生出身於同治十一年 
 
 

Page 3

 
 
到鄂云○鄂省向逢賓興之年學憲科試上五府每在春間兹聞臧宗師於歲杪試畢武屬現當起馬之期故巳於是月十一日拜會兩院辭行旋於十三日啓節前赴荆州矣大抵此次宗師試竣回省當在榴花照眼時也○藩憲牌示麻城縣缺以分缺間前補用縣朱榮椿題補竹山縣缺以大挑試用縣吳選靑題署漢川縣准補劉家橋巡檢李同芳麻城縣鵝籠巡檢殷廷瑜均着赴任准補鄖陽府白河同知缺趙錫光黃州府通判劉思誠安陸縣陳養源鄖陽府經厯翁樹楨均着赴任本任大冶縣知縣林佐本任榖城縣石花街巡檢黃毓麟俱回任巴東縣典史缺以本班儘先前補用典史姜啓宇署理初八日督銷局廣西候補道赴兩院禀知是日開巿 
[毁廟龕]  
　　南昌陳家橋頭舊有五顯廟湫隘囂塵不堪頽敗其左右前後多小戶遊手輩遂日夜聚集其中藉爲賭塲歴經各保甲總巡封鎖然藉敬神爲名不旋踵而門又大開以致就近舗戶屢受責問故於日前經本處人將廟拆毁攺造小龕一座内仍供奉原神云 
[喇嘛乞食]  
　　在京和尙出京官此諺語也亦以我朝尊禮喇嘛而言但喇嘛從未見乞食於途下儕遊方僧衆者蘇城於上元日有身穿黃衣紅褂頭戴黃毡反緣帽子手持鼗鼓鼕鼕而摇口念彌陀手作合十者凡四輩年皆三十左右狀貎獰惡在觀前臨頓路各店鋪求乞背負物件甚多書明西藏喇嘛進香叩首并治疑難雜症字樣每至一鋪其聲聒耳必每名得大錢一枚始已否則堅索喧閙巿人聚觀若蟻僉稱此輩决非善類况喇嘛向不朝山卽使䖍誠進香豈無就地叢林可以掛單似此異言異服駭人聽聞丐頭不能管束店鋪不勝擾嚷有保甲之責者曷勿澈底一查驅出境外哉 
[蘇垣火警]  
　　十七日晚蘇垣臨頓路桐芳巷口永盛醬園因晚炊失愼幾致蔓延幸各路水龍齊集兼醬園中人手衆多登卽樸滅僅焚云内屋數間否則該處係熱閙之區何堪設想耶又十九晚九點鐘蘇胥門外小日暉橋某姓燒酒行失愼頃刻間烈火飛騰不可嚮邇警維口出各路水龍一時紛集出城關至萬年橋人已擠塞聲如潮湧居人但見西南角紅光漫天無不奔逐觀看有立於城堞間作壁上觀者但見火勢最盈時酒壜爆烈幽燄如燐作淡緑色皆火酒爲之也計燒去店屋及作塲屋十餘椽存酒被焚一空貲本亦頗不菲云 
[藩憲回蘇]  
　　蘇藩憲許方伯赴金陵謁見侯相前經列報兹悉已由南京撥派小輪船於十七日送回蘇垣蘇之各輪船均有差使在外　　 
禾得前往迎接也 
[文廟併榮]  
　　去冬蘇垣長元縣學大成殿被焚當經撫憲奏明未奉諭旨其起造經費不知如何籌撥兹二月初一日上丁之祭爲期伊邇勢難趕造竣工現議長元兩縣暫併府學一同行禮事屬創聞而舍此别無良法權宜之計不得不爾也 
[西員到埠]  
　　前述本埠法會審公廨繙譯官白君理格調赴日本正繙譯之任代之者爲子君雅樂于君向駐北京兹於前日乘輪抵滬今日祥會中國及各國官員二十五日卽禮拜二爲始會同華官理事按于君前曾在滬會審多年於人情利弊瞭如指掌辦理華洋交涉事務素推公允今復膺斯任定綿舊譽而著新猷也 
[兇手病斃]  
　　去年本報曾述南巿沙船命案當經上海縣莫邑尊相騐將兇手趙靜元帶囘訊明供認行戳等情邑尊據供上詳將趙靜元收禁在案本年應歸秋審詎趙靜元在禁染病獄卒曾禀過本官延醫診治兹醫治罔效於昨日因病身故莫邑尊現已晉省由縣署禀府請委代騐未識松江府博太守委泒何員相驗再爲錄列　 
[棄屍案覆訊]  
　　棄屍免騐一節昨晨翁太守臨捕房時將在押之梅園烟館夥陸文圃卽陸雲坡傅出旋據屍親石夢飛遞呈稱係紹興人本在南巿至公錢庄生理今歲無就死者乃係堂兄名石阿敏流落在滬景况不堪今又染病本擬湊給盤費令伊囘籍故約在該烟館會晤我到彼略談卽去収資詎再至時則烟舘中巳將伊扶出門外置墻脚下驗之已氣絶矣繼由我投縣求免相騐自行備棺收殮等語太守謂陸雲坡曰石夢飛之言汝聽見否其弟到時尙未斃命明係死後抛棄太守見下面尙跪一人問係何人答稱名陸正才係梅園堂倌死者所開之燈卽在我所照料之處太守復爲致詰所供與陸雲坡同太守諭石夢飛旣屬尸親業已將屍收殮着好爲盤柩回籍安葬石某退出又令該堂倌陸正才暫退陸雲坡仍行發押當再解公堂候斷云 
[獲賭懲辦]  
　　本埠十六舗巡防局王委員查知小九華左近地方有人開塲聚賭輸贏甚鉅卽帶局勇掩捕獲到賭頭楊老五及在塲賭徒十七人并起賭具銀洋帶回訊詰各人俱認賭求恩楊老五亦情願罰資局員商之縣署將起到之洋數十元歸縣撥作善欵爲首之楊老五枷號兩月餘人薄罰釋放 
[傭人索欠]  
　　英租界東棋盤街聚秀堂妓館中之妓女王如意於去冬同某客逃至眞如鎭該客家中嗣因大婦不容時常眇閙甚欲尋死故客與妓商通另爲擇配于是説親者紛紛因被該妓之男女傭人知之以妓尙欠洋七百餘元尋妓索取傭人等與妓及客至茶肆理論當經該處地保一併送之至寳山縣署訊辦矣 
[誘女案訊辦]  
　　昨報列控被誘女一案業由陳太守覆訊楊秋亭遵諭具詞鄭氏供並未誘楊之女兒寳係楊爲我薦生意却被薦至妓館中我不願去與之爭論反被誣指誘拐云朱阿海供楊女與鄭氏爭毆我報信與楊是寶傅炎春供僅爲解勸並無别情楊又稱寳係鄭氏等誘拐我女不成擅取肆横求恩察究陳太守喝將鄭氏掌頰四十發官媒候示朱阿海責百槚着具攺過結傅炎春責百板枷號一月發頭站示衆 
[請添築避潮墩啓]  
　　淮南塲境潮灾現議桃築竃隄誠哉千載美舉莫大陰功聞之令人雀躍惟查泰屬十一塲情形南五場東不通海北六塲除劉莊竣無尾閭外自北而南海口有五廟灣新興之間爲射陽湖新興伍佑之間爲新洋港伍佑草堰之間爲闘龍港丁谿併塲小海爲王家港丁谿正塲沈家竃爲戴家古淤祗戴家古淤海口微小其餘均屬大港咸豐元年八月間海潮潮頭在王家港小海尾閭竃丁淹斃過半而草伍新廟無恙也光緒七年六月間海潮潮頭在射陽湖新洋港闘關港三處而小海尾閭埻場潮水亦復平墩蓬池墩灰損傷亦多如水勢再加一尺則不知冲去竃墩若干淹斃人命無數矣今築隄預防原應先儲草伍新廟灾區四處第數十年百餘年之後幸無大潮則同歌樂土倘倐然潮來而潮頭或若光緒七年之奔騰草伍新廟三處港口或若咸豐元年之奔騰小海港口皆不可知則丁谿小海之不可無備與草伍新廟同且草伍新廟之潮一經長隄壅阻勢必萃聚子無隄之口以後丁谿小海兑成釜底其爲害更甚于光緒七年之草伍新廟矣明知諸大善人籌集經費之雖　小海沈竃兩爾均有海口非南五場之無海口可比兼之丁谿併場小海地瘠民貧由來已久該處埻龞陸百餘戶聞得光緒二年旱災水災海潮之災接踵而至十月之杪不舉火者數十里雖至連日餓斃慛有閉門僵臥均未于法爲非行路之人但聞室内悲號之聲四圍震地庚辰秋冬亢旱河涸無鏕者一百數拾里辛巳春間相繼無雨六月頓遷風潮閏七月又兩遭大潮冬令又復陰雨連綿溯自六月以後所得灰弱大都不及十次絶食斷炊不堪枚舉此善士嚴君派友張徐兩君撥欵䀼齊親歴各竃之後所以歎小海竃間彫敝情形學于草伍新廟也如象一視 
 
 

Page 4

 
 
同　將隄築至丁谿南界約多二十餘里從此泰屬凡有海口地方均受再造之恩若經費寛裕惟及南場愈廣愈妙但視籌欵何如耳緣悉諸大善人並與爲懷實事求是愚等寄迹海上不敢知而不言謹將丁谿小海海口之實在堪虞及丁谿小海竃間之實在苦况質諸皇天后土述呈善友以俻採擇管見淺鮮尙祈鑒諒焉[  海濵釣徒謹啓]  
[題李默菴先生曇花香影圖卽正]  
　　歌成長恨淚模糊試把娉婷付畫圖香覺猶温隨夢遠影疑欲活待人扶春花秋月時更易碧落黃泉事有無料得多情好夫婿一回展卷一嘻吁[  倉山舊主徒定草]  
[蘇省撫轅抄]  
　　正月十八日道庫郭岡壽常熟沙洲來並禀知奉委守提江陰價課銀兩差辭府照傅良佐辭赴川沙沙洲差○十九日知縣過湘禀知奉委發審局差縣丞胡綬聯辭　津局知事趙寳仁松江來禀謝飭知准補常州府知事缺從九吳德耀交缷南匯典史回○二十日直州章鏡清服滿回省到同知羊復禮禀知奉委書局提調差主簿陳維楨服滿驗看回省到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
誣扳應與並不知情之侯善殿袁復山李朋均毋庸議失察各門之官員兵丁應由該管衙門查明分别叅辦徐志詳家屬例應緣坐應由内務府查傅按例懲辦起獲銅板銀錁金錢寳石等物俱交内務府收存蜈蚣梯案結銷燬逸犯韓老西李三狗狄合兒劉四定愊傅九等應再請飭下步軍統領衙門順天府五域一體　密查拿務獲究辦至拿獲此案之員弁緝捕尙屬迅速應從優奬叙以示鼓勵相應遵旨聲明正在繕摺間據内務府奏送廣仔等到部應由臣等審明另行擬結再此案情罪重大未便因求雪齋戒期内任令拖延時日致稽顯戮合併聲明所有臣等審明定擬緣由恭摺具奏請旨奉旨已錄○○太子少保頭品頂戴四川總督臣丁寳楨跪奏爲揀員另補要缺同知恭摺仰祈聖鑒事竊照馬邊廳同知唐承烈於光緒七年閏七月十一日丁母憂經臣具題開缺聲明所遺邊俸要缺例應在外揀員調補查該廳懸處夷疆漢番雜處值此夷務初定撫綏巡防極關緊要必須精明幹練熟習夷情之員方克勝任臣督同藩臬兩司在於實缺同知内詳加遴選非員缺緊要卽人地未宜實無堪調之員其記名分發同知曁勞績保歸候補班同知並現任知縣應升各員均與是缺不甚宜惟查有留任實缺另補同知徐璞玉現年五十五歲河南寳豐縣舉人同治元年壬戌科進十二年八月選授金堂縣知縣三年二月十八日到任七年大計卓異九年升補馬邊廳同治十年六月二十八日到任十二年丁本生父降服憂照滿起復進京引見奉旨以同知仍發四川另補欽此光緒二年丁本生母降服艱服滿起復六年十一月十四日領咨回省例得請補該員前在馬邊廳任内辦理　務尙馬得宜以之請補馬邊廳同知實堪勝任惟調缺請補與例稍有未符但人地實在相需例得聲明奏請據藩臬兩司會詳前來臣覆查該員徐璞玉才具樸實辦事穏練　請補之例相符合無仰懇天恩俯念地方竪要准以該員徐璞玉補授馬邊廳同知實於地方有裨該員係另補同知今請補同知銜缺相當毋庸送部引見亦無庸開叙叅罰及另請實授臣爲因地擇人起見是否有當理合恭摺具陳伏乞皇太后皇上聖鑒訓示再此案應扣至七年十一月十一日限滿合併陳明謹奏軍機大臣奉旨吏部議奏欽此 
[光緒八年正月十四日十五日京報全錄] [  此本未完]  
　　宮門抄○上諭一道錄前○湘藩龎奏恭報到任日期摺○湘臬孫奏交卸藩篆並回臬司本任日期摺○江督劉奏請歸併營伍片○又奏酌裁勇丁數目片○又奏署總兵飭回本任片○總管瑞等奏用過經費兩數目摺○又奏爲奏聞片○又奏爲循例奏聞摺子○又奏提撥銀兩緣由摺○正月十四日○八額駙假滿請安○吉和到京請安並請假二十日○怡王續假十日○澂員勒請假十日○橚貝子請假十五日○李中堂請假五日○召見軍機○皇上明日卯正二刻至大高殿壽皇殿行禮○正月十五日○理藩院奏泒雍和宮聽經派出載瀛○召見軍機○○二品頂戴湖南布政使臣龎際雲跪奏爲恭報微臣到任日期叩謝天恩仰祈聖鑒事竊臣恭奉簡命補授湖南布政使當卽具摺謝恩籲請陛見正在束裝北上適專差齎回原摺後開軍機大臣奉旨毋庸來見欽此跪聆之下感悚難名遵卽由鄂入湘於十一月初六日行抵長沙省垣奉撫臣檄飭赴任初八日准署布政使孫翹澤將印信文卷等件移交前來當卽恭設香案望闕叩頭謝恩祇領任事伏念湖南地居邊要藩司職任旬宣政在人而取以身奉公必先潔已用之舒而生有道開源尤貴節流况惟楚省宜勤培護治軍籌餉不竭轉輸臣以輇才懼難勝任惟有隨時隨事禀商督撫臣實力講求以期仰答高厚鴻慈於萬一所有微臣到任日期及感激下忱理合恭摺具奏伏乞皇太后皇上聖鑒謹奏軍機大臣奉旨知道了欽此○○布政使銜湖南按察使臣孫翹澤跪奏爲恭報微臣交卸藩篆回臬司本任日期叩謝天恩仰祈聖鑒事竊臣於光緒七年九月二十日接署湖南布政使篆務當經恭摺奏陳在案兹新任藩司龎際雲業已到湘奉撫臣李明墀檄飭各赴本任臣隨於十一月初八日交卸潘司印務卽於是日准署理按察使鹽法長寳道郭從矩將臬司印信文卷移送前來臣當卽恭設香案望闕叩頭謝恩眡領任事伏念臣猥以輇材謬膺簡任藩條暫攝旣樗櫟以增漸臬事復陳益冰淵之惕志查湖南爲上游屏蔽臬司總全省刑名蠧弊必除明罰乃能勅法官常宜肅察吏亦即安民與夫愼庶獄以絶訟源詰奸慝以清伏莽無一不關緊要惟有倍矢勤愼隨時禀商督撫臣竭盡愚　實心辦理以期仰答高厚生成於萬一所有微臣交卸藩篆回臬司本任日期並感激下　謹　摺叩謝天恩伏乞皇太后皇上聖鑒謹奏軍機大臣奉旨知道了欽此○○劉坤一片再京口三營所遺原轄大少洲前於酌改江蘇營制第六條案内歸併三江營管轄撥派千總一員抽兵四十名奏准在案此外尙有太平洲一處孤峙江心地隷五縣港汊紛歧延環百有餘里居　良莠不齊匪徒易於潛匿必須　併陸營管轄方足以資保衞查該處與孟河營相離最近應歸該營都司管轄匪大沙洲成案辦理以重巡防臣於通省各褾營中寵細考核查有外海南匯營輸船副哨十總一員此時輪船未經到營以之移駐該洲作爲專汛干總所添之兵四十名郎將孟河營前定應裁空額兵三十五名免其裁去在於常州營空額内抽撥抵補尙短五名仍於孟河營空額内募補以足其數並設額外二弁隨同干總擇要分防俾收指臂之助臣與提臣往返咨商意見相同相應請旨敕部立案議覆俾專責成除飭取調弁履歴管轄汛圖分咨部科查核外謹會同江南提督臣李朝斌附片陳請伏乞聖鑒訓示謹奏軍機大臣奉旨兵部知道欽○○劉坤一片再徐防飛騎馬隊兩營募補馬勇九十名並添併步勇三百名立爲鎭安營以資巡緝聲明俟勢稍鬆卽行裁撤經臣于上年十二月間奏明在案嗣因防務稍鬆卽經臣飭令照數裁撤以節餉需去後兹據徐州鎭總兵董鳳高徐州道程國熙會禀稱前項募補之馬步隊勇進防緝補甚爲得力徐州幅員遼闊匪徒出没靡常每局夏冬兩防尢爲吃緊今若將續募之三成馬勇九十名並步隊二百五十名一律裁撤寳屬不敷調遺恐肖小卽從而生心擬請酌裁二成馬勇六十名每營仍留三哨八成馬勇一百二十名其鎭安營步勇裁去一百名仍留二百名以期得力所有裁减哨勇均截王本年十月底爲止發足口糧妥爲遺撤等情前來臣查徐州界連三省民情强悍不逞之徒往往乘機勾結現届冬防尤關緊要非留防兵勇足敷分佈不足以弭忠無形該鎭道所請係爲愼重地方起見除批飭分别裁留並咨部查核外謹附片陳明伏乞聖鑒訓示謹奏軍機大臣奉旨知道了欽此○○劉坤一片再蘇松鎭總兵勝嗣林前丁母臺呈請開缺回籍守制經臣援案奏請俟治喪事畢改爲署任所遺鎭篆委提督銜儘先題奏總兵吳安康暫行署理欽奉諭旨允准欽遵在案兹該總兵將喪　各事辦竣東裝來寍業飭其仍囘蘇松鎭署任以重職守而專責成謹會同江南提督臣李朝娥附片陳明伏乞聖鑒謹奏軍機大臣奉旨知道了欽此○○熱河正總管奴才瑞芳副總管奴才世序跪奏爲一年用過經費銀兩敷目循例奏祈聖鑒事竊查光緒五年分熱河園内各處用過經費銀兩數目上年業經恭摺具奏在案除存銀一千三百四十一兩二錢八分五厘嗣後河屯協副將等交納光緒六年分房租地墓銀三百七十七兩五錢三分九厘由新添孀婦養贍用餘銀兩内撥歸銀四十四兩舊管新收通共存銀一千七百六十二兩八錢二分四厘光緒六年正月至十二月園庭内外各廟年例應放香燈供獻口分曁圍境敦仁鎭遠　祠協義昭靈神祠香燈更燭等項一年共用過銀三百七十兩七錢一厘除用存銀一千三百九十二兩一錢二分三厘入於光緒七年應用所有光緒六年分用過經費銀兩理合具奏照例造册呈報總管内務府查核謹將用過銀兩細數另繕清單恭呈御覽伏乞皇太后皇上聖鑒謹奏軍機大臣奉旨該衙門知道單併發欽此○○璜芳片再奴才瑞芳抵任後覆查園内外廟等處陳設鋪墊供器及倉庫銀米數目初符緣由前經奏蒙聖鑒在案茲奴才於十月十二日由熱河起程赴北路中關至張三營等四處行宮將所存鋪墊木器按册詳查俱屬相符當飭各該管千總等敬謹妥爲看守不准稍懈奴才查畢旋卽回署仍會同副總管奴才世序不時進園稽查所有查驗北路收存鋪墊等項各緣由理合附片奏開謹奏軍機大臣奉旨知道了欽此○○熱河正總管奴才瑞芳副總管奴才世序跪奏爲經費生息一年出入銀兩數目循例奏祈聖鑒事案查嘉慶二年奏准嘗借銀八萬兩交熱河道按一分生息又於道光二十六年奏請續交熱河道生息銀六千兩亦按一分生息每年所得息銀作爲蘇拉孀婦錢糧齎遞奏摺公文各項差務盤費苑丞苑副正副千總等公費心紅紙張各處苕掃堆撥坐更皮襖塞炭更燭以及園庭各處補砌城墻黏補歲修活舒等工之兩歴久遵行在案查上年奏銷生息後存銀四千七百八十二兩一錢三厘今由道庫領到光緒六年十一月至本年十月連閏七月成本生息銀七千二百八十兩又領到光緒六年十一月至本年十月連閏月續交七成半生息銀五百四十六兩由加添錢糧項下撥歸銀八百四十四兩八錢茲遵奉部文扣存雜支各欵减半平餘銀三百五十二兩二錢五分新陳共銀一萬三千八百五兩一錢五分三厘遵照原奏核計一年散過蘇拉孀婦錢糧齎遞奏搊公文各項差使盤費苑丞苑副正　子　公費兵丁坐更皮襖並遵旨减半放給各處心紅紙張　掃塞炭更燭等項用　 
過銀六千八百六十四兩七錢二分七厘以及園内外各處黏修壟房庫房並修砌城墻等項用過銀一千三百七十二兩一錢一分以上通共用過銀八千二百三十六兩八錢三分七厘除用現存銀五千五百六十八兩三錢一分六厘再查熱河官兵紅白事件所需銀兩曾在廣儲司請領嗣經奏明改由生息銀兩項下句年動撥銀一千兩應 
 
