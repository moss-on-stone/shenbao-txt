# 1934 - 36 - 4908553

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[釋年興宦興]  
　　臘鼓聲中殘年催盡鴻鈞氣轉大地皆春際此歲晚務閒新正無事凡在紳商士庶均得含哺鼓腹以嬉以遊半月之中有所謂年興者在抵摴蒱葉子六博投壺之類特諱言賭博而名之以年興若謂新年偶然高興殆禮法之所不禁也年興之事不一端而擲色其一端卽擲色之名目亦不一端而陞官圖其一端語稱官塲如戲塲今則官場如賭塲一切無業遊民皆收合餘燼告貸乞鄰援例捐官如王欽若所云孤注者或一敗塗地或滿載而歸輸贏皆無一定是今之爲官固無異於賭錢而以陞官圖作年興者未始非宦興之所萌也陞官圖始於何時未暇稽古姑卽今世所見者而臚陳之以佐茶話蓋未能免俗云圖之最先者爲周禮六官圖用色子四枚紅爲德六五爲才三二爲功么爲贓卽以全色穿花紅素兩對至雙么爲出身圖中職官依周禮及王制諸說五等封爵之外卿及上中下大夫上中下士至庶人共八級最貴者爲天子之二老曰左伯右伯至此始得大賀凡擲功者多注封封者重擲也其次爲漢官儀圖以色子三枚起局四枚行色自渾四至不成色爲起例無德才功贓名目惟重四别以圓圈重六别以尖圈重五三二别以點圖中以此分注么則直曰么圖中職官自丞相御史大夫以下悉依漢志其爵則自列侯關内侯至公士共二十級其秩則九卿以下自二千石中二千石比二千石至百石斗食各有差事例甚繁此其大略又次爲明季賢佞圖官職悉依明制惟添設忠臣如于楊海楊左諸公奸臣如嚴嵩魏忠賢之類用色子六枚亦以色子名目爲起例圖中則德才功贓如周禮圖例功封亦同官皆不注品級至貴而賀大約衙門官職與今制互有同異至大淸陞官圖始於德才功贓之外又分良由名色始於起例注各色出身道光咸豐以前僅有文職陞官圖用色子四枚至咸同年間别出文武滿漢陞官全圖用色子六枚蓋會典諸官已備於此此外又有武陞官圖僅有武職實從全圖内分出惟以紅爲功六爲才五爲德意謂武員尚有功也中興以來時政日新都下諸公時有新製如添設捐例添設軍營添設内廷差使如軍機處等添設恩賞名件多至數十大率都用色子六枚故名目繁瑣近十年内滬上始有洋務陞官圖之製色用四枚蓋取文職舊圖而加入洋務各差者鄙人於辛已歲亦嘗自製一圖名宦海蜃樓圖專爲外省候補人員說法准捐與否注定不易每一家用牌三張以班差署補四項分押先押本班陞班及署缺移押陞署另押署缺得補亦另押得差另押差上功過又另押移差移押其圖中小叙云品級一圖本道會典文武俱備滿漢咸登誠鉅製也乃者紅羊刦換蒼狗雲移剡薦旣紛品流斯雜異路與正途並驟需次視實缺多浮或親民屢任不轉一階或顯秩遞遷未握一篆近則中原烽息異域車馳朝廷之德意覃敷仕宦之名心又變秋窓無事圖此遣愁推陳出新略内詳外果是功名唾手但教盧雉從心忽升忽沈胥憑婉下鬼是眞是幻須問局中人是爲序觀此可知其大概矣若夫陞官圖之外又有六逸覽勝圖以六人分才子美人劍俠漁父羽士緇衣用色子一枚照點行又有太虛幻境圖亦以六人分寳王黛玉寳妙玉鳳姐湘雲用色子一枚行又有大觀園圖則用色子兩枚行可多至廿一人並行此皆幽人逸興所寄故因連類而及之如右 
[核議停捐]  
　　京師采訪友人云前者諸臣工紛紛奏請停止捐納官員奉旨交部議奏嗣經戸部會同吏部核議許久刻由戸部捐檔房主稿呈請由道府以下正印官概停捐納左侍郎張樵野少司農不肯畫押旋與翁叔平大司農商議按時事而論綜計捐輸一項每年所入不下銀六百餘萬兩之譜足抵海軍一年經費若停止正印官捐納則所餘佐貳雜職封典之類勢必來源不旺歲入寥寥海軍所需無從著落揆諸時局大有妨礙卽就佐貳雜職而論其中亦不無出色人員安保不捐徣正印旣許捐納佐貳則正印中將來仍不免有由捐輸出身者停止亦屬虛文至捐納一途流品雖雜而到省後試用期滿向由督撫出具考語然後留省候補立法非不周密要在上司隨時留心認眞考核果能不徇情面自然優劣立判况京官淸苦者居多賴印結度日者實繁有徒設使停捐印結愈少京官中不得聊生者夥矣統盤籌畫實有萬難停捐之勢是以目下議定僅將新海防一班停止其餘悉仍舊貫惟不得由俊秀報捐道府以杜倖進聞此議已於去冬十二月十四日具奏奉旨依議欽此不日當飛咨各省遵行矣 
[四紀劇盜成禽事]  
　　京師劇盜康八卽康小八兒擒獲解京前已三登報牘昨又得京師采訪友人來信云康於去臘十三日經步軍統領衙門解送刑部沿途觀者如堵咸見康端坐車中左顧右盼無少變色及抵部後簽分河南司訊鞫薛大司宼因係奉旨交拿重案添派山西司松部郎會訊初次過堂時康將前在北衙門供認之案全行翻悔且稱小的係康七胞弟則名康八加以大刑並無異詞至第二次過堂松部郎給以皮褥令席地而坐復賜之飲食慰以好言推之爲緑林中豪傑康意略轉始將從前各案一一供認部郎大喜賞給白金二兩及十六日刑部處决盜犯九名口内有康姓者乃康八之叔早經獲案留以待質者又傳聞康亦定於二十一日棄市矣又聞前獲之陳小秃兒一犯現派秋審處提訊陳自認曾在靑樓擄妓然並無洋槍傷人之事云 
[祝融餞歲]  
　　鎭江訪事人來函云殘臘旣盡柏酒迎新人家方料量宜春帖子書百幅吉祥乃祝融亦踵送年故事除夕三更稅駕於小碼頭南首某姓家霞光照耀霄漢通紅霎時警鑼亂鳴水龍麕集乃卽吸水噴救雖火卽熄滅而廚房三間及所陳雜物已焚燬無遺矣或有獻吉語者曰此爲除舊更新之象 
[四明火警]  
　　寗波采訪友人云新正初三日夜半郡城西門内菱池頭湯姓家第二進之東鄰某姓家怱然火起一霎時黑烟　　紅燄飛揚救火之人聲如鼎沸少焉驚鑼馳報各水龍飛馳而來萬道飛泉四圍灑潤文武各員弁亦均到塲彈壓匪人約焚兩點鐘時大厦三重一律化爲灰燼並延及鄰舍三四十家約計房屋百餘椽眞一巨刦也 
[嘉興火警]  
　　嘉興訪事友人來函云客臘廿六夜半正當好夢初回倐聞警鑼亂鳴起而往探始知北門内下塘街某姓居民失火頃刻遠近各坊洋龍水龍風馳而來竭力灌水狂噴奈值雨雪猛沛北風緊急人力難施宗郡守得信首先馳到其餘文武各官以及汛弁各兵保甲巡防咸各到塲彈壓援救直待天明乃始救滅計燬上下岸樓房二十 
 
 

Page 2

 
 
一幢約前後進大小七十餘閭南北皆至危牆而止人口惟嚇斃一老婦共計居民約三十餘姓時當深夜並兼雨雪概不及搬運統付一炬殊可憐已 
[保護商民]  
　　廣東博聞報云自中外通商華洋互市中國口岸皆有西人領事駐紥保護商民惟外洋各埠則中國未能遍設領事且無官兵保衞故遇有鯨鯢之變每多風鶴之驚邇來小吕宋地方不靖該埠華民恐乏官兵保護必受亂黨侵凌因由商董陳謙善電致粤督電請駐紥日斯巴尼亞欽使商請日廷派官幷請别國領事一同保護當經督憲譚宫保電致中國欽使楊子通大臣商請英國領事暫行保護幷電飭該商董就近商請英領事仍切商日廷設法保護當經楊欽憲迅請英使及日廷照准辦理電覆到粤旋由譚宫保札飭南海縣黄明府出示曉諭寓居吕宋各華民人等已由日斯巴尼亞應許力爲保護均可無虞應釋疑慮是亦粤憲保護華民之致意也兹將縣示照錄於左以供衆覽南海縣正堂黄爲出示曉諭事現奉兩廣總督部堂譚札開光緒二十二年十月十七日收到小吕宋商董陳謙善等電禀稱商人無官保護勢必受亂黨之害請電駐日使臣商之日廷設官保護並請暫託别國領事代保等語當卽電致楊大臣囑期商請英國領事暫行保護並電飭陳謙善等就近商請英領事仍切商日廷設法保護等因旋於二十日接准楊大臣電復已飭應參贊迅請英使及日廷照辦並電陳商又於廿五日接准貴督來電援通例可請他國代保等情正面商英使備送照會廿七日日署使瑟理威來署面稱奉外部云日國海陸軍齊集小吕宋計兵萬餘船十餘隻力能保護華民及財産一切均可無虞云云卽日電致貴督計已轉諭華商俾釋疑慮仍令該處備文存案兹准該署使來函到署相應抄錄咨送貴督查照曉諭華民可也附件等因到本部堂承准此查吕宋土民作亂寓吕華民無人保護經本部堂電請總理衙門請他國代爲保護在案兹准來文所有駐小吕宋之華民及財産一切日國應許力爲保護均可無虞請轉諭華商俾釋疑慮等語除給省城愛育廣濟廣仁各善堂紳董等遵照外札縣卽便遵照准咨事理曉諭毋違計黏抄等因到縣奉此合行出示曉諭爲此示仰商民人等知悉所有駐小吕宋之華民及財産一切日國應許力爲保護均可無虞應釋疑慮其各遵照毋違特示光緒二十二年十二月二十日示 
[海軍增費]  
　　叻報云英國水陸軍彚報云本年續增海軍經費業已頒示共英金百十萬磅其分别續增者俸薪經費加十四萬六千五百磅材料等經費加四十四萬四千磅工程諸費加三十萬零七千磅海軍軍火經費加二十萬零二千五百磅又云一千八百九十六年至九十七年海軍預估經費業已頒行謹將詳細情形備列於下九十六年至九十七年海軍預估經費共二千一百八十二萬三千磅較上屆九十四年至九十五年原定經費多四百四十五萬六千九百磅較九十五年至九十六年原定經費多三百十二萬二千磅九十四年至九十五年續增經費二十萬磅本年續增經費將呈議院核准者約百萬磅之譜本年續增經費及明年經費其所以若是之鉅者蓋因赶緊製造船隻而别有所爲也按世爵司駢雪倡議之處預見明年備辦船隻砲火等物較上二年必多惟海部定意於本年及明年責成船廠迅速製船不能按照尋常年限船旣告竣則槍砲一切均當赶緊卽船上各項要需亦須加增至護甲尤當預計工竣限期俾得應用船上人數以及應差船隻經費旣已增多則各項支用亦必難减當此期内船塢一律加增九十五年至九十六年添選官員水手幼丁防口兵及御營水兵共八萬八千八百五十名現擬再選四千九百名則九十六至九十七年共添選九萬三千七百五十名其中添管帶官六十一員副管帶三十員緝捕官八員水手一千八百名砲手三百四十二名機器房工人二千零二十八名雜差一百三十一名御營水兵五百名除向年添設各項人等再增此項人數方足敷海軍之用 
[違禁重懲]  
　　叻報云輪船之禁港也係因防病起見爲闔埠民命所闔國家視之最重故凡禁港船隻向不准諸人等來往於該船中若有犯者無不示以重懲去年有西班牙運船過叻適遭禁港詎有華人五名乘坐杉板二艘載有雜貨等物潛至該船發售爲船政司差役所覺因將此五人及舟子二名概行執送業經訊定判該五人各監禁十四日二舟子則各禁七日以抵厥辜 
[金産豐饒]  
　　叻報云新金山來信云澳洲南境於西去年内所産之金計共二十八萬一千三百廿三安沙每安沙計重七錢有半較於前歲增有五千安沙之多觀其歴歲金産之繁洵無怪有新金山之目矣 
[捕獲盜黨]  
　　天津采訪友人云順天府屬香河縣境南營及香城皆盜藪也羣不逞之徒自知法網難逃類皆於此匿蹟去冬曾經官長拘其人而火其居餘黨遂紛紛四散至臘月順天府大班差役四出查拿聞有遁跡天津者遂於日間帶同眼線到津投縣繳騐文批恊捕偵緝旋於初四日在河東淸眞寺附近捕獲四人押解京師歸案辦理一面仍日伺河東車站以免餘黨遠颺 
[潯上春聲]  
　　九江采訪友人云元旦五鼓九江關道誠果泉觀察九江鎭總兵宋珮珍鎭軍九江府尹西庚太守前營遊擊周梯山遊戎署後營遊擊周遊戎席珍江防同知曾葆農司馬署德化縣梁蔭南明府前營守備丁仰之守戎署後營守備熊守戎德旺城守營守備熊偉廷守戎水師營龍開河守備王彩庭守戎九江府經歴黄藻濱叅軍署德化縣典史董梁生少尉曁府縣學官劉程謝劉四廣文趨詣萬壽宫行朝賀禮恪恭將事肅肅雍雍禮畢復赴各廟行香旋互相拜賀禮也○新正初二日戌刻爲立春令節前一日九江府尹太守率同德化縣梁大令典史董少尹高坐顯轎排　全副執事導出東郊至東嶽廟行迎春之禮由大街旗鑼繖扇簇簇生新繡地錦天輝煌奪目更以數十孩穉手撚花枝文褓繡襠在輿前細步觀者人山人海幾致塞途詠元柳貫江上迎春春日稀跨鞍眞似早朝歸之詩覺滿眼韶華殊有昇平景色已○今歲元旦天氣晴和初二之晨天公忽作玉戲撒鹽飛絮白遍天涯農人咸舉手相慶曰春前得此瑞雪眞預兆豐年也至午刻滕六君卽返斾初三曉起仍杲杲日出賀新年者冠蓋如林市井之間但聞一片承平雅頌也 
[賭算讕言]  
　　沙市訪事友人來函云沙市下十餘里觀音寺塲有甲乙二人相友善甲最狡點而乙素愿慤一日甲謂乙曰有一難題急欲索　人而不得乙曰子姑言之甲曰言之無益乙曰費隱之道夫婦之愚可以與知子何欺人之甚也甲曰三十六缸九船分裝只許裝單不許裝雙有能解此酬以豆觴乙曰是不難請限翼日揭曉甲曰汝果能解某願出靑錢一竿作東道主乙曰諾歸家反復推求不得其故某内過而問之曰觀子之狀似有不得於心者然子果何思何慮乙爲丙具道其所以然丙曰有是哉子之迂也與其課虛思而無得何若以若干缸與若干船實事求是之爲得也乙曰某也貧焉得缸丙曰某缸鋪主與予極善且喜在河之滸試爲子謀之當不汝靳也乙曰顧安所得船乎丙曰江干多是釣人居君其問諸水濱數十舟不難致也况九艇乎乙如其言借得九艇移近缸鋪將三十六缸寘之河干以一三五七九之數遞加遞减卒餘一缸莫可位置旁觀者心煩抆癢紛紛聚訟轉恨乙之不肯假手於人也須臾乙力疲倩人看守偕丙至茶市小憇有好事之某丁忽欲借箸代籌展轉互易不數次忽墜一缸於水丁大驚失色旁有黠者戲之曰如此結局甚妙不然終無了日姑將錯就錯而紿乙焉若何丁然之遂呼乙而誑之曰某適纔彼此互更不期而每船各符單數謂無心揷柳柳成隂可也乙初猶不信及視其船或三或五或七或九百又不見餘缸乃不暇核數而大喜欲狂遂邀丙與丁呼甲而索東道焉甲大驚駭欲見諸實丙從旁或推之或挽之曰船與缸俱在有丁某作証飲後見實不遲也甲不得已相與舉觥大嚼事後騐其船每船果係單數及核其數而缸少其一焉甲詰其故而乙猶不知也丁乃吐其實且願賠缸乙始恍然大悟甲曰如此作東道予不甘也向乙丙詰責丙無如何乃謂乙曰民之失德乾餱以愆餔啜細事何容爭焉必不得已予與爾分認之可乎旁觀者無不爲之匿笑 
[上海官塲紀事]  
　　江寗藩憲松方伯壽日前乘坐官舫赴蘇謁見趙大中丞兹已返滬昨日同陸春江儲憲附招商局江永輪船赴江寗 
 
 

Page 3

 
 
聞儲憲有要公須謁見劉制軍面商一切也○新任蘇松太兵備道兼辦江南機器製造局劉康侯觀察於前日下午四點鐘命駕出城乘坐輪船往金陵叩賀劉制軍年禧本城文武各員均至舟次恭送如禮 
[幾肇火災]  
　　前晚漢璧禮路元興飯館所懸火油燈從空墜下霎時間遍地皆火險遭回祿之灾猶幸人手衆多倂力救熄然亦險矣 
[信局肇事案送縣]  
　　信局肇事前已兩紀報章昨日淸晨英界讞員屠興之别駕升堂訊案包探趙銀河偕同各巡捕將曾經保出之各信局夥秋蘭坡徐理發郁幼雨楊阿牛王桂芳莊榮生李阿四王雲隆孫金太沈阿甫陳如金蔡阿堂錢啓仁章才卿李四金唐西堂范阿寳張阿仁戴月生羅蘭桂沈阿增施子文曹土生王煥章楊義仁李金英莊彩章林昌渭毛新大沈詁廷李榮壽董歪照毛子仁應仁昌等三十四人及全泰盛信局執事人　四慶解案禀稱伊等因潘代發中國郵政局信函之事在二馬路景福茶樓將潘扭毆經巡街捕拘入捕房每人以洋銀十圓爲質暫行釋出今尚有兩人未到餘均解案請訊惠副捕頭禀稱此係郵政局之事自有經理郵政之稅務司辦理惟伊等旣已聚衆肇事復敢在捕房吵閙務請罰鍰潘訴稱去年中國國家創辦郵政時總辦局務之雷稅務司喚小的前往令代發信函每封得錢五文今歲元旦爲郵政局收信之第一日卽有他處信函來滬交小的局中代爲分發雷稅務司囑以無論何處之信須隨到隨發不得稽延小的照辦無誤而各信局咸謂郵政局信到較速嗣後須與伊等接到之信同時分送至初五日照例開班而各信局約齊在景福茶樓會議至將晚時忽有秋蘭坡徐理發郁幼雨及現已避匿之姚順卿卽黑炭順卿等人爲首將小的扭毆並出小刀割破小的所穿皮馬褂幸未傷及身上然此事小的並未搶奪各信局生意叩求鑒察秋等呈遞禀詞禀尾鈐有老福興等二十四家信局圖章大旨稱不敢肇事惟與全泰盛潘陳兩人爭閙耳且已赴郵政局掛號願代爲收信楊阿生等三十一人同供稱小的等均係信局中人當時在景福樓肇事後巡捕將秋等三人拘入捕房小的等隨往閒觀卽被捕頭管押别駕諭以郵政局係中國大皇帝設立由各海關稅務司總理爾等豈能從中梗阻現在雷稅務司照曾前來内開已將爾等閙事情形照會江海關監督劉大人請轉飭地方官衙門辦理總之爾等以郵政局本爾等生意故有此舉殊不知雖因生意起見其實似與國家爲難實屬糊塗已極諭畢商諸衞繙譯官然後將秋徐郁等人移送上海縣署楊等三十四人各罰洋銀五圓並著具連環保結靜候縣署提訊一面將會訊各情申詳道憲 
[棍案已結]  
　　本邑楊樹浦著名惡棍張桂卿自經前署江海關道吕鏡宇觀察訪拿到案訊供確實申詳上憲就地正法後所有案中人証未經發落前日由上海縣黄大令升堂提訊顧松泉訴稱小的之妻蔣氏卽銀大前被張棍强搶佔據現下張棍業已明正典刑小的情願將妻領回完聚顧咸林顧咸坤訴稱小的等奉諭傳訊故來此候質今求將侄媳蔣氏給侄子領回嚴加管束銀大供稱小婦人前遭張棍搶去現在張棍已伏誅小婦人願隨丈夫回去如再犯事甘受重懲韓晉卿供稱小的實因洋人買地糾葛以致收押所中前雖與張棍相識然並不入其黨中叩求明察瞿永金供稱小的與張棍之黨莊順榮並不相識實被誣扳陳景坤供稱小的向業修鞋匠家住陳家行陳景山是小的之兄向在某輪船執役因被張棍誣扳故已逃去小的不知伊之下落大令飭將銀大交松泉具結領回韓移送英界公堂歸入洋人所控購地案訊問瞿陳免予深究一倂開釋其案遂結三 
[移拘買辦]  
　　漢口瑞記洋行買辦朱必達虧空鉅欵於去年臘月逃避來滬匿迹法租界森記客棧旋又移寓密采里西國酒店對門信隆洋行中湖北鐵政局總辦蔡毅若觀察電請江海關道劉康侯觀察轉飭法讞員鄭景溪大令拘拿移解歸案訊辦大令接奉來文密飭會捕局線勇會同法包探至該洋行門首守候一日夜之久始將朱拘獲解送捕房大令卽飭押送道署由道憲轉飭上海縣解往漢口歸案辦理 
[押繳失洋]  
　　新北門外某姓薙髮店前晚失去洋蚨四翼疑店夥某甲所竊拘送捕房請究翌日經克捕頭詰問甲堅不認竊如必欲責令賠償亦可應命捕頭乃命押候繳洋釋放三 
[上海縣案瑣錄]  
　　烟膏局董事張錫爵前送竊賊莊關慶一名到縣由蔣刺史提案訊問莊供華亭縣人今年三十有二向以成衣爲業去年十二月二十三日到上海曾竊得某姓家皮馬褂一件當洋五元又張榮興烟館内竊得皮袍一件旋被拘獲送案求開恩典刺史飭將莊關慶還押候核○前日午後二十三鋪地甲錢升投縣報稱流氓陸掌華被陸春蘇戳傷擡案請騐時黄大令適因公出由值日差據情禀明内署倩捕廳蔡少尉升坐花廳訊問據錢升供稱小的充當南門外二十三鋪地甲陸春蘇與陸掌華因借錢不遂互相口角以致陸掌華被陸春蘇用刀戳傷是以報案請示陸掌華供小的於去年冬間被袁和尚控告收押後蒙交保出外陸春蘇曾向小的借洋二元屢索不還兹又向索仍無應付反被持刀戳傷求騐陸春蘇供崇明人與掌華同業駕舟素來相識去年十二月廿八伊向小的欲借洋二十元小的不允今正初二日途中相遇欲向小的尋釁小的恐其蠻横卽以烟飯相請伊仍不過去前天又遇諸途定欲向小的借洋以致兩相口角一時情急誤將刀戳傷求恩鑒察陸福全投案聲稱是掌華之叔情願將姪擡回自行醫治少尉得供以陸春蘇行兇實屬著卽收所候核陸掌華騐有傷痕准伊叔陸福全領回自行醫治○升科局委員許太守寳書送匿報灌地案内之陳小狗等人至案屢次經黄大令及蔣刺史訊問本報已紀之詳矣前日大令又倩刺史升堂訊鞫干咸平供稱所有地基由職員介紹售出至匿報升科之事職員願遵繳價銀只求寛限龔少興供稱小的亦願照斷繳價叩求恩准刺史謂爾等經售灘地每畝洋銀五百元經許大人丈量共有一十七畝數分現照一十七畝計算限正月杪如數繳銀如敢故違定行嚴比諭畢著各具保出外 
[上海巡局紀聞]  
　　吳錫全昨在滬南外馬路擺設賭攤勾引賭客有流氓姚阿四至吳處賭博輸去小洋三角互相口角扭至十六鋪中局禀控李蘭史二尹略訊數語判將吳錫全責二百板姚阿四責一百板各交保了案○遊方僧胡德興昨以假髮辮裝在帽上大模大樣混入江蘇海運局意圖竊物被局中人瞥見當卽拘住禀知局中陳司事命僕持片將該僧扭送廿七鋪巡防局請究邵子怡二尹升座審訊判令重責二百板押逐出境○滬南各鋪戸以新歲無事糾集多人互相賭博一擲數百金頗饒興會總巡鍾守伯明府訪知其事特飭各叚巡防局員嚴行查訪如有此等局賭定將房屋發封入官决不寛貸想從此有劉盤龍癖者當可稍知歛跡矣 
[英界公堂瑣案]  
　　包探洪阿寳禀稱去年有流氓馮三旺林觀慶二人至虹口婦人袁王氏所開小錢莊内攫取洋銀當被店夥杜阿炳陳阿根上前攔阻詎馮林二人兇横異常用刀戳傷杜阿炳陳阿根袁王氏手臂頭額等處倂被攫去洋銀五十六元報捕後經小的拘獲送究袁王氏杜阿炳陳阿根三人投案申訴前情並請追給攫去之洋銀五十六元馮三旺林觀慶同供寍波人曾爲探夥現已辭歇實因窮極無聊以致行此不法之事求恩别駕據情商之衞繙譯以攫洋傷人情同賊盜著送縣從重懲辦袁王氏等之傷命自行醫治○二百三十三號華捕拘解朱文隆至廨禀稱此人在路擺設横攤情同賭博有違租界章程故拘送請判質之朱文隆供稱着棋一盤不過彩錢四五文並無大輸贏叩求寛宥别駕著逐出界外○包探孔阿才禀稱積竊沈阿福已遞解十餘次今又來滬竊取醫生巢松亭等五家綢布衣服以及零星什物經小的拘獲起到原贓遂案請究巢松亭等各失主紛紛投案請領失贓質之沈阿福供湖州府屬之烏程縣人行竊該死惟求恩典别駕判令笞責一百板管押四個月後遞解回籍○包探孔阿才又解過犯張榮亭到案禀稱此人亦係積竊今又竊取朱生全等家衣物經小的緝獲人贓送究朱生全投案 
 
 

Page 4

 
 
請領失贓質之張榮亭供認行竊别駕以過犯行竊情殊可惡判判一百管押四個月後遞解回寗波贓還失主○包探趙銀河禀稱流氓郁寳　前因犯事曾經懲辦捕房映有小像今在租界游行故拘送請究郁供寗波人前雖犯事迄今已歴十餘年安分守已不敢爲非現爲珠寳掮客叩求大老爺明察别駕判著自覓的實保人保出○包探黄四福禀稱前晚有小賊龔阿榮至薛土生家由墻扒入意圖行竊經小的緝獲送究别駕略詰數語判責一百板○包探顧阿六禀稱前晚有流氓蔣柏生在胡家宅客棧中賭博有落差之二百九十號華捕李福全卽江北阿三入内同賭不知何故互相爭閙扭入捕房經小的送案請判蔣柏生供新年偶然賭博忽有落差捕來取頭錢致與爭閙李福全供不敢索取頭錢求鑒别駕以捕係辦公之人不應闖入賭塲取頭判責一百蔣柏生從寛斥釋○一百零四號華捕解姚阿三至案禀稱此人係捕房三百十四號　捕前晚扭落一百二十四號華捕王得榮之皮箱上銅鎖意圖行竊適爲小的瞥見訴明捕頭押解來案請爲判斷王得榮供因落差出外不料　姚阿三扭鎖圖竊今幸拘案求爲訊判姚阿三供爲華捕不敢行竊叩求鑒核别駕判將姚責一百板枷號十四天發捕房示衆 
[美界捕房紀事]  
　　　太倉州屬崇明縣人瞿紹仙久患足疾不良於行去冬倩北山西路泰安里醫生陳惠鶴療治議定洋銀二十圓限若于日包愈逾期已久非惟不愈反覺增重而洋銀先已付楚向之詰問一味游移瞿怒因於昨日喚二百三十六號華捕將陳拘至捕房捕頭謂僞藥哄人財物本應重辦姑念體面攸關略從寛宥著將所得洋銀如數付還○陳東林設舊貨肆於法租界護城河浜畔其弟名炳友某日竊取店内對時表八十五枚質錢花用陳據情投告租界捕房昨晨經包探張阿五石金榮將炳友查獲吊出原贓解送捕房押候解歸公堂禀請訊究○偷兒王阿寳竊取靑浦路第二十三號門牌杜姓家衣服若干質諸某押鋪所得之錢與趙阿三宋行元陳阿寳等數人俵分旋經事主投報捕房前晚捕頭遣包探張阿五緝獲一干人押候解送公堂禀請訊究○前日午後鄉人某甲推一小車裝載棉花至某處售得洋銀若于迨回至吳淞路猝爲病魔所擾不得己就某弄内停車躺臥夜已深矣適有華捕巡至疑爲偷兒也立卽拘送捕房捕頭詰問緣由甲呻吟而訴情由捕頭遣包探竇如海查知確係實情卽行開釋○前晚十點鐘時西人某甲在崑山路恣行喧閙經三百九十四號華捕拘送捕房捕頭令押至昨晨開釋 
[善堂聲明]  
　　啓者敝堂自開創以來善舉日增歴已多年並無分設承各寳號樂助月捐去歲正月已被昧良之人冒收多戸至舊冬季又聞有廣某堂在外謠言說與敝堂倂力合辦向各處收納捐數似此行爲眞所謂招搖撞騙大碍善舉今屆新春誠恐該惡等故智復萌乞先登報預告本堂並無與别堂合辦之事且收捐之人皆係多年舊友跟有號衣笆斗寫明廣益堂宇樣如遇生人無衣斗跟隨望各寳號仔細留心幸勿誤存至囑至禱[  滬北廣益堂唐廷桂葉成忠嚴信厚施則敬啓]  
　　方種子最速人参必孕母天下馳靈騐　 
　　新昌人參號發兌每粒一丸無扣○此丹孕子最速天下無出其右者統治婦人百病誠絶世聖藥也四海馳名本號獨秘其餘假冐購者留意 
　　掃盡花柳毒氛天下第一良方 
　　天下馳名廣東分申陳恒德堂創製眞正犀黄珠珀八寳化毒丹專治毒門功效最捷 
　　患毒請看 
　　預防仿冒 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒二十二年十二月十七日京報全錄]  
　　宫門抄○陜撫魏奏防練各軍酌量攺定摺○將軍依等奏揀員更補知縣摺○又奏委署知縣片○皖撫福奏委署知縣片○漕督松奏請攺奬片○又奏飭同知回任片○雲督崧等奏請暫停分發摺○粤督譚奏叅革守備審辦片○十二月十七日刑部都察院大理寺值日值年旗引見七十三名○愛隆假滿請安○于珊謝授仨浦副都統恩○睿王續假五日○文熙　假五日○阿公德公祥普各續假十日○召見軍機徐樹銘于珊○○頭品頂戴陜西巡撫臣魏光義　奏爲陜西防練各軍　酌量改定以資防範恭摺仰祈聖鑒事竊維綏靖地方必先整飭營伍陜省幅員遼闊東西距九百餘里南北距二千四百餘里與問南湖北四川山西甘肅壤地祇連沿邊防務在在皆關緊要上年甘回起事迭次撥派陜營以勦爲防致南北山各處防營抽調空　　賴　天威震疉回亂不致蔓延現雖關内外一律肅淸而河州狄道漢回仍未盡洽時有謠傳陜境西路緊接平凉府屬及淸水縣之　家川等處回民種族尤多宜防隱患且從前晉豫災荒客民播遷紛至良莠不齊川楚會匪時復匿跡南山勾結生事非得營汛查拿不足以資鎭撫師靖閭閻此各路防營不容一日疏懈也臣籌思至再旣慮餉源支絀又恐防範難周祇得就現在各營旂酌量變通妥爲布置以期有備無患上慰　宸厪查陜省原有防軍除前裁分定六營鎭安兩營外現在上年赴甘之前興六營尚存馬步十九營旗加以撫鎭各標練軍十二營旗總督馬步三十一營旗又商州恊回兵一起現在隴事旣平應再酌裁以節餉糈其鎭安三營已飭回豫　散正餉截至十月二十日止加發行餉一月俾各安靖回籍前定興一軍前商督臣調回計目可以抵陜臣擬在防各軍裁倂挑留練成步隊十三旗馬隊四旗開花砲隊一旗合爲馬步一十八旗前此防軍人數多寡不一餉章亦復叅差兹擬一倂改旗較爲　一步隊餉項擬仿照甘肅新更章程馬隊擬照楚軍坐糧章程統計攺倂各旗與標營練勇共留馬步十三營旗回兵一旗查本年防練各營旗餉項及北山州縣防勇口糧製造善後經費共估銀四十四萬四千四百餘兩又另請估撥前定興鎭安等軍月餉截至先後裁撤攺倂之日止共銀三十九萬一千餘兩統計實需銀八十三萬餘兩此次攺定之後合各營旗薪餉防勇口糧製造善後經費每成實需銀五十六萬餘兩較之往年常餉雖覺稍多而除去前定興鎭安各軍　餉　　　　餉數大减如蒙兪允應請將酌定餉項自攺定之日　章起支臣就現時情形體察分布擬以步隊五旗馬隊一旗駐　　　　　　　　　　練無事操防巡緝有事足備徵謂其餘各旗　别擇要扼紥加意巡防隨時操練俾成勁旅仍俟甘肅漢回相　　　　　　　　　　减照應留防昨與督臣往復　商意見相同　此項餉銀仍由陜庫統於成估項下估撥供支伏懇天恩飭　　　　　　　　　　勇額月餉章程另結淸單恭呈御覽除咨　查核外所有酌定營旗餉數緣由臣爲整頓營務起見是否有　　　　　　　　　　　恭摺具陳伏乞皇上聖鑒訓示施行　　奏奉硃批該部議奏單倂發欽此○○奴才依克唐阿松林跪　　爲揀員　　　　　　　　　　　　　祈聖鑒事竊　　仁縣知縣兪承卿因人地不宜開缺另補所遺之缺前經奏請以試用知縣增　　　　　　　　　　　　　　　　　程内開　請將留奉試用知府陳震等十五員候補委用兩班用過一人後准將試用人員持　　　　　　　　　　　　　　　　　奏定　　後並未用過候補委用班次遽請以試用知縣增韞署理核與定章不符等因　　　　　　　　　　　　　　　　　　　　　　欽遵行令另行揀選等因自應遵照另行揀員請補查懷仁縣一缺係邊外新設　　　　　　　　　　　　　　　　　　　　　應由現任人員揀選升調如無實任堪調之員准以奉旨命往及曾任實缺候補並進士　　　　　　　　　　　　　　　　　逐加遴選非歴俸未滿卽人地未宜並無堪調之員而候補班知縣張晉告病禀請回　調　　　　　　　　　　　　　　　　　一年尚未甄别是候補班無可補之人委用班現亦無人自應先用卽用人員兹查有　　　　　　　　　　　　　　　　　　　附生中式光緒丙子科舉人乙未科會試中式進士殿試三甲第三十一名　朝考三等引　　　　　　　　　　　　　　　　領照請假回籍修墓二十二年三月初十日到省查該員年壯才明勤於吏治以之請補懷仁縣知縣　　　　　　　　　　　　　天恩俯准卽以卽用知縣劉廷珍准補懷仁縣知縣如蒙兪允該員係卽用知縣請補知縣銜缺相當　　　　　　　　　　　　年期滿果能稱職再行題請實授所有遴員請補要缺知縣緣由理合恭摺具　奏伏乞皇上聖鑒敕部謹　　　　　　硃批吏部議奏欽此○○依克唐阿等片再署寛甸縣事候補知縣楊昌瀚據報丁憂所遺寛甸縣員缺查有試　　　　　武人甚明白當差勤愼堪以委署除檄飭遵照外謹附片具陳伏乞聖鑒謹奏奉硃批吏部知道欽此○○福潤片　再前調署宜城縣知縣黄國城撤省員缺應卽委員往署以專責成兹查有桐城縣知縣龍賡言潔已愛民有爲有守堪以調署該員任内並無承緝已起四叅案件據藩臬兩司會詳前來除批飭遵照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○松椿片再正在繕摺間准直隷督臣王文韶咨稱光緒十八九兩年順直賑捐出力案骨有鹽大使銜周瑞㴻一員請以鹽大使不論雙單月選用經吏部核准於光緒二十二年九月十三日具奏奉旨依議欽此欽遵咨行前來查周瑞㴻旣於籌辦賑捐案内保准以鹽大使不論雙單月選用所有光緒十七十八十九等年淸淮防營獲匪出力案内自應另行攺奬今擬請俟得缺後以知縣用俾昭激勸是否有當謹會同兩江督臣劉坤一江蘇巡撫臣趙舒翹附片具陳伏乞聖鑒勅部查照給奬謹奏奉硃批吏部議奏欽此○○松椿片　堰盱同　何　楨前因題請實授送部引見當委候補同知魏大綜署理在案兹查何維楨已於引見後領照到工應卽飭　本任以專　成除分飭任卸外謹會同兩江督臣劉坤一附片陳明伏乞聖鑒謹奏奉硃批吏部知道欽此○○雲貴總督　　　雲南巡撫臣黄槐森跪奏爲　南省候補佐貳雜職人員壅滯請旨暫停分發二年以冀疏通恭摺仰祈聖鑒事竊維仁途品雜難期政事之後明求治淸原宜亟疏通乎壅滯雲南地居邊　最爲瘠苦前此軍務有年勞績保留候補人員已屬擁擠嗣又鄭工海防接續開捐各班人員指分來滇者絡繹不絶現在道府同知直隷州鹽提舉通判知州知縣鹽大使各班人數固已不少差委尚可勉爲位置惟佐貳雜職兩項核計共有三百七十餘員而每月禀到者猶復紛至沓來仕路爲之闐塞以雲南佐雜缺額選調倂計祗一百三十二缺而各班候補人員增多數倍不特補缺無期卽輪委署事非十餘年不能到班且滇省差使本屬無多值此撙節經網裁减差使之際委辦事件更難徧及類皆隨班聽鼓數載不得一差困苦萬狀間有自安本分者尚可勉爲固守其不自檢束者必至曲意營求於吏治實大有關繫臣與藩臬兩司再四熟籌疏通乏術與其資遣回籍莫若預杜來源擬請嗣後除捐納道府以至州縣鹽大使及各項正途例應掣簽並曾任寳缺呈請分發原省之佐雜人員仍照常辦理此外捐納勞績佐貳雜職等官暫停分發以冀疏通據布政使裕祥按察使湯壽銘會詳前來合無仰懇天恩俯准勅部將捐納勞績兩項佐貳雜職等官暫停分發雲南二年庶已到者稍可疏通未至者免再壅滯實於澄叙官方之道甚有裨益至曾經保留當差尚未騐看並騐看到省續捐升階仍指原省及捐免騐看先經到省各員仍准隨時咨送赴部騐看並取結核准其有先經指分並保舉尚未分發到省之員有願攺指他省者亦請准其免繳離省等項銀兩用示體恤如蒙兪允卽請自奉旨之日起暫行停止俟二年屆滿再行察看情形奏明辦理所有雲南候補佐雜人員壅滯暫請停止分發緣由謹合詞恭摺具陳伏乞皇上聖鑒訓示謹奏奉硃批吏部議奏欽此○○譚鍾麟片再兩廣督標中營補用守備鍾廣明係番禹縣羅岡鄉人其族衆前往增城縣東洲鄉帮鬬由縣諭令交匪該守備陽奉隂違仍暗纠多人越境帮鬬實屬贍大妄爲現已拿獲據署番禺縣知縣裴景福詳請革審前來相應請旨將補用守備鍾廣明卽行革職歸案審辦謹附片具陳伏乞聖鑒訓示謹奏奉硃批著照所請該部知道欽此 
 
 

Page 11

 
 
[光緒二十二年十二月十八日京報全錄]  
　　宫門抄○諭旨二道錄前○滇撫黄奏請免大理建水等府縣民欠條公摺○直督王奏河運漕糧仍請攺歸海運摺○又奏　直災區請截漕各半分别撫恤片○又奏北洋機器局購辦物料　請一律免稅片○又奏提督巡閱回防並整頓營伍情形摺○又奏知縣請開缺回籍修墓片○將軍依奏内倉監督援案請　引見片○十二月十八日工部鴻臚寺值日○明惠　滿請安○陳學棻等同鄉官　　恩○謙光由密雲回京請安○濂貝勒恩燾各續假五日○裕德請假五日○黄伯請假十日　　部　派管理溝渠河道事務之王大臣派出克王榮中堂剛毅崇光○召見軍機許應騤鳳鳴○○雲南巡撫臣黄槐　　　奏爲請免大理建水等府縣民欠條公恭摺仰祈聖鑒事竊查前准戸部咨恭逢大婚禮成欽奉恩詔各直省民欠錢糧由戸部酌核奏請蠲免一欵經部酌擬請將光緒九年以前各直省民欠地丁正耗銀穀錢糧等項概行蠲免光緒十五年五月初八日具奏奉旨依議欽此此咨滇行司飭查明某州縣民欠錢糧若干速開單具奏均以已入奏銷實欠錢糧在民者爲準一而造具應蠲錢　數目淸册送部等因轉行在案兹據布政使裕祥詳稱上年造辦光緒七年分年例奏銷據大理府建水縣各具報七年分民欠未完條公銀兩　係無力完納懇請豁免等情當於銷案册内據實聲叙並另造册詳請咨部查核蠲免奉准戸部駁令照章另行奏明辦理等因當卽轉飭該府縣遵照查明補造册結去後兹據該府縣查案補造册結核與請豁之例及前已造入七年奏銷數目均屬相符並聲明此項册結因係查案補造是以仍用當日年月銜名詳請具奏前來臣查大理府册造光緒七十分民欠未完條丁銀四十六兩零公耗銀三兩零建水册造光緒七年分民欠未完條丁銀三十一兩零公耗銀七十六兩零委均實久在民並無　完作欠等弊合無仰懇天恩俯准將光緒七年分前項民欠條公如數豁免除册結分送部科查核外所有大理建水等府　民欠條公緣由謹會同雲貴總督臣　蕃恭摺具奏伏乞皇上聖訓示鑒謹奏奉硃批著照所請戸部知道欽此○○　三級留任直隷總督臣王文韶跪奏爲河運漕糧擬請酌量變通仍將辦漕統歸海　　陳管見恭摺仰祈聖鑒事竊查南漕改　海運　獨江北漕糧仍由河運定議之初原爲留此一綫運道以備不虞起見然年例江安糧道轉漕十餘萬石經行江南山東境内河二例有歲修重運回空均須兼顧且江北漕船每年往還一次已足保此運道而有餘近年復於蘇漕項下提撥米十萬石倂人河運由滬而津計期不過三四日由津而通亦數日可達故官剥船雖不能保其無弊而尚易嚴防江北河運著爲定章糧道親身押　呼應較　雖不如海運之簡便而流弊亦　尚少惟蘇漕則臨時派員押運船多而照料難周道遠而官非素習種種弊端莫可究詰本年瀆船到津較之歴屆之　二三月臣恐其有誤回空民船不堪其苦督飭天津印委各員運通者兼程催　留津者尅日兌收此次截留　北　米五萬石米色尚好江蘇五萬石米色參差不齊其尤甚者蒸變成團不成顆粒剔除曬晾幾費周章其故由於途長水淺自黄入　自運入衞節節阻滯由陶堿埠以至臨淸路不過二百數十里而躭延至七八十日之久船戸氷脚止有此數窮無復之　倫米米數短少則攙水以天庾正供捐千百號之民船歴數千里之險阻而致此紅配霉爛之物亦奚以爲且運受黄病已非人力所能　所以不　　運之難者良非得已臣見今年河運抵津之遲與米色之雜因得詳求其利病而竊思有以變通之不揣庸愚擬請自光緒二十二年冬漕爲始除江北漕糧仍循原定章　辦理河運外其攺撥之蘇漕十萬石一律統歸海運旣不失顧全運道之本意而京倉亦可多得十萬石好米卽大江南北之駕船爲生者並可免四百餘戸之遠役仳離而名安其業似不爲失算也管見所及是否有當嚴　敕下戸部核議施行所有河運蘇漕仍請改師海運緣由理合恭摺具陳伏乞皇上聖鑒訓示謹奏奉硃批戸部議奏欽此○○王文韶片再本年　　河水勢漫溢順直復遭水患民情困苦欽奉恩旨將江北河運漕米五萬石江蘇河運漕米五萬石　留放賑其隨漕輕齎等項　　　　核數提　等因欽此凡在臣民同深感戴遵飭署天津道高驂麟會同籌賑局司道就近　留認眞騐收　　　　　　　　　　　　　　　　　三千五百石江蘇河運正米五萬石隨交餘米二千八百八十四石六斗一升五合四　　　　　　　　　　　　　　　　　　　照案核收淸楚其由津至通水脚一項因本年由黄達衞阻滯七八十日承運民　　　　　　　　　　　　　　　　　　　　　示體恤各等情詳請具奏前來臣查向來截漕辦賑係按順天四成直隷六成分　　　　　　　　　　　　　　　　　　　　半仍責成司道體察各　災情輕重酌撥散放務使實惠及民不得稍　弊混理合附片　　　　　　　　　　　　　　　　　　戸部知道欽此○○王文詔片再據北洋機器局禀稱准江海　道來　　　　　　　　　　　　　　　　　　　　　　　完納以示限制等語查製造軍火非購材料不能造辦該局設立將三十年　　　　　　　　　　　　　　　　　　　　　　　銷案内亦徒未開支納稅銀兩誠以工料相爲表裏一日有工卽不能一日　　　　　　　　　　　　　　　　　　　　　　　加而常費則一無所加若遽增稅未免愈形竭蹶擬請仍照向章准其免稅　　　　　　　　　　　　　　　　　　　　　　　各料皆關　造要需非商人採辦機器料物可比相應仲懇天恩俯准仍　　　　　　　　　　　　　　　　　完稅出自　鴻慈除咨總理衙門戸部查照外謹附片具陳伏乞聖鑒謹奏奉硃批　　　　　　　　　　　　　留任直隷總督臣王文韶跪奏爲提督巡闈回防並整頓營伍情形據情代奏恭　　　　　　　　　　　　　　　　　閱提練各恊營前將起程日期由臣奏明在案兹准該提督咨稱自蘆台防次起程東行　　　　　　　　　　　營城　營口外河來八溝兩營三屯營並分布邊口内外練軍各營逐一校閱各營官弁騎射可觀　丁潢　　　　　　　　　槍打靶命中及　約在八成以上統計各營操練　　河屯三屯兩營及練軍各營爲最古北口中左右前營城　　　　　　　兩營又次之嚴飭各該營官認眞訓練以期日底精　　　標所轄地　遼闊苟非挑選精壯愼選官弁不足以資整頓卽　　　　　　樞裁汰另募壯丁　補庶一兵得一兵之用于把　　　弁職分雖微然或駐察城關或分防要隘緝盜衙民均關緊要士成考以技藝核其人才叅請　論凡有庸劣不職者從嚴叅劾力挽因循積習庶人知自奮士氣爲之一新提標練軍五營骨步隊一營駐紥　平以聽調遣控制均屬合宜熱河有馬隊左翼屯防八溝有馬隊右翼扼守建昌駐有馬隊一營朝陽有步隊一營似此分布巡防而搶刦之案仍不免層見疉出論者每歸咎於地廣兵單士成徧歴周勘細察地勢實由於布置之未盡善查自熱河以達建昌縱横千數百里山深箐密一片荒烟州縣旣無城池　與奉天連界奸宄　於潜蹤馬賊便於窺伺幾乎防不勝防現擬酌量變通函商熱河都統將熱河馬隊一兩哨推遠而紥於朝陽建昌相連奉天之界馬隊星羅於外步隊棋布於中馬隊營官互相節制聲勢相聯並責成州　營汎及地方紳董認眞辦理保中　内　　相輔而行宵小無可藏身馬賊不能匿跡行旅居民自可漸臻綏謐應俟都統咨覆辦理巡閱事畢卽於十月二十四日回防　　應　舉　各員弁另行咨會核辦外咨請據情代奏前來理合恭摺具陳伏乞皇上聖鑒訓示謹奏奉硃批知道了欽此○○王文韶片再永淸縣知縣王言昌年六十三歲雲南昆明縣舉人由勞續保歸知縣候補補授今職光緒十五年到任兹　　　以接到家信知道　被水冲壞殘缺不堪請開缺回籍修墓等情據藩司員鳳林臬司季邦楨具詳　來應請准其　缺回籍修墓除咨雲南撫臣外理合會同兼管順天府府　臣孫　　順天府府尹臣胡燏　附片具陳伏乞聖鑒敕部開缺所　永淸縣知縣選缺照章　部　選謹奏奉硃批吏部知道欽此○○依克唐阿片再揀選恊辦内倉監督應行給咨送部引見光緒二十三年恊辦内倉監督現經擬派正白旗滿洲副部　　　領達春接辦查恊領揀選内倉監督　係一年之差並無擬陪人員如有經手未完事件均奏請免其送部引見歴蒙恩　　　該恊領達春現在總辦發審處承　　民地方謹送一切重　　務　劇未使遽易生手合無仰懇天恩俯准援案免其送部　　見俾資經理理合附片具陳伏乞聖鑒謹奏奉硃批着照所請該部知道欽此 
 
 

Page 12

 
 
[光緒二十二年十二月十九日京報全錄]  
　　宫門抄○黔撫嵩　奏審明假冐職官緣由分别照例定擬摺○大臣英　奏審明值班官兵妄報失竊確情按律定擬摺○川督　　奏聲叚前摺漏叙　更正片○陜撫魏奏委道員總理營務片○十二月十九日内務府國子監值日○定公請假十日○三　請假五日○　貝勒八額駙英信各續假十日○禮部奏派恭請醇賢親王神片　派出麟中堂孫家鼐○召見軍機張蔭　　　章○○頭品頂戴貴州巡撫奴才嵩崑跪奏爲假冐官職審明眞僞照例定擬所有函託出結請咨各員均不知情恭摺具陳仰祈聖鑒事竊查前據清鎭縣聶定中出具印結爲四川達縣人分省補用知縣吳以本請咨赴引等情當查此案督臣崧蕃在巡撫任内據修文縣陳思敬出具並無虛揑假冐等弊印結爲湖南宜章縣人分省補用知縣吳以本請咨赴引已經騐明保案行知發給咨文承領在案何以一官而有兩人隨卽分飭淸鎭修文兩縣查覆卽據聶定中覆稱四川達縣之吳以本係屬同鄉由俊秀迭保花翎同知銜分省補用知縣執有保案行知且爲庶母彭氏由得保官職捐請五品貤封領有部照爲憑是以出具印結等　奴才查騐行知部照原　相符確係吳以本正身並無虛僞又據陳思敬覆稱湖南宜章縣之吳以本係屬同鄉由俊秀迭保同知銜分省補用知縣係由丁　　　候補知縣鄒魯城函託出結請咨赴引因有保案行知爲據是以出具印結等情奴才飭取保案行知具稱已還吳以本帶去未　呈騐並查吳以本已指分川省候補其子吳楚鎭係黔西州吏目親書履歴時籍隷新化吳以本又籍隷宜章係屬父子異籍履歴内父　　元並非以本似此譸張爲幻假冐官職毫無疑義咨調質訊未據來黔旋據該吏目吳楚鎭報丁父憂赴淪奔喪呈内父名又係四　倂非希元前後互異嗣准四川督臣咨覆四川候補知縣吳以本已於光緒二十一年九月初四日在重慶府城客寓病故等因前咨湖南撫臣飭令鄒魯城來黔備質未據到案經奴才會同督臣請旨將修文縣知縣陳思敬候補知縣鄒魯城黔西州吏目吳楚鎭先行　職俟鄒魯城到黔再行審辦督臣因失察給咨自行陳明檢舉並聲明四川達縣之吳以本在黔候補日久可否先行給咨赴部引見以示體恤等情於光緒二十一年十二月初七日由驛具奏二十二年正月二十七日遞回原摺奉硃批著照所請該部知道欽此遵卽恭錄行司轉　貴陽府審辦並　成陳思敬將吳楚　　回備質復以鄒魯城來黔遲速難定吳以本未便久待飭府訊　親供存　先給咨文承領赴引在案兹　吳楚鎭鄒魯城先後　　　　　　府嚴　熙將陳思敬傳案逐一研訊確供義擬具詳由　　　　　臬司李希　核明　請具奏前來奴才覆無異　　　　　　　　　質受憑劄冐名赴任俱擬斬監候又名例載　　　　　　引他律比附定擬各等語此案吳以本卽吳希元别　　　　　　　　　　　與已同名保舉分省補用知縣之吳以本請　　　　　川省候補例無治罪專條雖已到省差委較之赴任　　　　　　　　　　　札據伊子吳楚鎭供稱不知得自何處其是　　　僞造抑買自他人現在　已身故無從根　查僞　　　　　　　　　　　　　罪各俱同一斬監候自應比例量减　擬吳以　　吳希元應加該司府等所擬請比照僞造　　冐名赴任者斬　　　　　　　　　　　　流三千里業已身死應毋庸議已革修文縣陳思敬與該犯吳以本素未謀面因鄒魯　函　是以代爲　　　　　　　　　　　　　　　　　　與該犯吳以本雖有戚　　供稱因早年出外後示會面　該犯囑令函託之時伊子吳楚　　　　　　　　　　　　　　　　　　　别故是以代　函此亦不知假冐情事該二　所供各情似尚可　　於此等名器　　　　　　　　　　　　　　　　　　　　　　　　　　　　　職均免置議已革十　黔四州吏目吳楚　於供父吳以本假　　　　　　　　　　　　　　　　　　　　　　　　　　　核與鄒魯城所供相同且一經到案卽行據　供明其報捐籍貫三代　　　　　　　　　　　　　　　　　　　　　　　　　亦非該革員意料所及至報丁憂時誤繕西垣二字與不候咨文卽往奔喪訊因聞　　　　　　　　　　　　　　　　　　　　咨回籍守制所有代爲四川達縣之吳以本函託出結請咨並無不合之前署貴陽　　　　　　　　　　　　　　　　　　　　　議除全案供詞咨部查照外謹會同雲貴總督臣崧蕃合詞恭摺具奏伏乞皇　　　　　　　　　　　　　　　　　　　　○奴才英煦跪奏爲審明值班官員妄報祭器失而復獲確情按律定擬恭摺仰　　　　　　　　　　　　　　　　　　　等衙門咨送堂子祭器失而復獲之值班官兵並禮部稽查各官歸部審訊一面具摺奏請　　　　　　　　　　　　　　　硃批依克唐阿等均著交部議處餘依議該部知道欽此欽遵移行前來查原奏内稱將軍等親詣　　　　　　　　　　　　花窓稱有折損情形而賊之來去並無蹤跡况報稱次日得之院中疑竇多端殊難憑信等語奴才當卽督飭司員分　　　上下班值班各官雲騎尉富倫永恩上下班稽查各官禮部行走宗室堂主事宗室春熙禮部員外郎永惠供詞均各含混兵丁等亦互相推諉疑竇更多復經據供咨提隨同點騐之内務府蘇拉金玉山等到案隔别研訊四面環質始據永恩供認實情不諱緣本年二月二十一日輪應雲騎尉永恩帶同領催兵等在堂子值班禮部員外郎永　騐換封條向係午時接點是日已刻蘇拉金玉山執持封條鑰匙先往伺候點騐彼時永恩已到該員未候員外郎永惠到班卽眼同上班官富倫查看封鎖如故富倫隨卽交代下班永恩接班後復詳加查騐因見正殿東間第二隔扇上截花窓稍有折損形跡心生疑惑帶同金玉山開門進殿查看供櫃背後板片脫落檢點内收祭器缺少銅香匙香槽二件永恩驚恐以爲丢失隨自赴將軍衙門禮部禀報迨員外行　永恩及主事宗室春熙依時前往騐封據兵丁等聲稱已經永惠查出丢失祭器赴衙關禀報該員等因未眼同查騐未敢相信隨赴禮部回明前情詎永恩已具禀帖呈遞飭令次日上下班各官會同赶緊查點迨次日黎明金玉山復持鑰匙至堂子伺候覆騐永恩深恐原點疏略焦急萬分乘永惠等未到以前先行開門進殿細加尋查嗣於櫃底堆積土内得獲内思祭器未失而報失已屬疎忽復恐原報不實有干重咎一時糊塗竟揑稱於院中得獲並囑令兵丁立幅蘇拉金玉山扶洞聲報及永惠富倫春熙踵至永恩卽以自已帶兵尋查於院内拾獲向該員等告知永恩隨卽禀報　將軍衙門禮部會同奏劄到部審辦奴才查　堂子祭器典禮攸關永恩等奉派值班看守是其專責乃並不候稽查官到齊而報稱忽失忽得盡出該員一人之口誠恐尚有不實不盡復飭再三究詰委係永恩畏罪妄報所致案無遁飾應卽擬結查例載呈報盜情不許虛誣揑飾倘有並無被劫而謊稱被刦者杖一百等語此案雲騎尉永恩於接班時因見隔扇花窓有折損情迹輒自開門並不細心檢點以致妄報丢失香匙香槽已屬不應迨奉飭查點不待永惠等到齊帶兵在供櫃底下找獲復揑稱在院内拾獲實屬規避徧查律載並無未竊報竊作何治　專條自應照例比附從重定擬解任雲騎尉永恩除率行點騐輕罪不議外應比照並無被刼而謊稱被刦者杖一百例擬杖一百請旨卽行革職内務府蘇拉金玉山馬兵立幅均聽從永恩揑報應照爲從减一等例擬杖九十係旗人照例折責發落立幅業報病故應　庸議其訊無不合之記名佐領雲騎尉富倫主事宗室春熙員外郎永惠飭令各回本任並無扶　　報之馬兵玉林永會永恩恩榮及上班之領催豐泰馬兵興格張殿範鳥克通阿英紳得奎巴彦布甄成貴恒玉均飭令回旂充差　　　京將軍依克唐阿陞任杭州將軍副都統濟祿禮部侍郎文興前議處分可否寛免出自聖裁除將全案供招咨送吏兵刑三部查核外所有審明比擬緣由是否有當理合恭摺具陳伏乞皇上聖鑒訓示再此案係盛京將軍奏交刑部審辦之件毋庸會銜合倂聲明謹奏奉硃批依克唐阿等處分均著准其寛免餘依議欽此○○鹿傳霖片再臣昨經具奏報解本年尾批甘餉由司庫湊集銀十四萬兩内除劃解洋稅動撥捐輸銀六萬兩實止報解銀八萬兩前摺將應除之欵漏未聲叙兹旣查明應請更正除咨部查照外理合附片陳明伏乞聖鑒謹奏奉硃批戸部知道欽此○○魏光燾片再新疆補用道嚴金淸才識兼備曉暢戎機臣前派總理湘軍行營營務深資臂助現在陜省防練各軍亟須整頓必得廉正練逹之員切實經理以期得力除檄委該道總理營務外理合附片具奏伏乞聖鑒訓示謹奏奉硃批知道了欽此 
 
