# 1915 - 311 - 4915360

 

Page 1

 
 
   
 
 

Page 2

 
 
時評 
[延期之兩面觀（冷）]  
　　日本及英俄法意各國請中國帝制延期實行中國政府謂預備需時本當延期實行是各國之請延期與中國政府之本須延期本同一意而無所謂參商矣 
　　雖然所謂延期者一日亦延期一月亦延期一年二年以至於若干年亦延期延則相同而期則未必相同也預備需時至預備畢而期己至矣若謂必至可行而無禍患之時則其期不知何日此中國政府與各國之所以異也此交涉之所以非易解决也 
[命令]  
　　十一月十二日大總統策令　美國外交部遠東事務局局長衛善給予二等嘉禾章此令 
　　又令　美國商部駐紐約商務委員保德工部事務長丹師麥爾孟賴楊德費約翰霸克大來普夫均給予三等嘉禾章此令 
　　又令　楊敬修給予三等文虎章林獻炘常朝幹給予四等文虎章此令 
　　又令　吳長植給予四等嘉禾章趙禪給予五等嘉禾章此令 
　　又令　陳正仁給予四等文虎章陳宇鈞王殿魁周孝騫魏淸和高全忠龔聲揚趙殿英鄭汝重姚必祖張桂榮均給予五等文虎章此令 
　　又令　任命吳榮新爲廣西桂平鎭守使此令 
　　又令　湖南政務廳廳長賀綸夔着開缺來京覲見此令 
　　又令　任命林鵾翔爲湖南政務廳廳長此令 
　　又令　財政部呈請將現任浙江銀行監理官張欣調任湖北官錢局監理官應照准此令 
　　又令　司法部呈請以鄒麟書調署江蘇江寗地方審判廳長應照准此令 
　　又令　海軍部呈請任命劉貽遠署海軍第一艦隊司令處輸機長應照准此令 
　　又令　京兆尹王逹呈請任命公署科長各缺應准以王沛試署總務科長徐元善試署内務科長此令 
　　十一月十二日大總統申令　近據各處呈報孫文黄興之徒揑造謠言巧　邪說印刷册單由海外潛寄内地希圖煽惑擾亂治安請飭查禁等情溯自辛亥革命以後廣東湖南江西安徽江蘇福建等省全在亂黨勢力範圍託名共和實行貪暴其所舉動無非敲詐紳商殘殺良　謬解平等自由之學說倡爲公妻公産之妄談顚倒是非造言惑衆所在淪喪道德放棄紀綱滅絶人倫敗壞風化幾使赤縣神州成一暴民土匪之世界政府稍加裁抑即聯合六省弄兵抗命迨至遺將戡定該亂黨等預以紙幣廣行散用吸收現金捲逃域外發難者飽載遠颺附從者傷生害命尋常盜賊猶愛其羣與共生死若利己禍人之亂黨並盜賊而弗如厥後勾結白狼　擾數省姦焚擄掠所過爲墟殘忍行爲不可勝數事實具在言之痛心海外華僑胼　營業艱難辛苦所獲錙銖何非血汗該亂黨等利其遠離祖國情形隔膜遂得多方誘騙詐取資財任意揮霍有時買用匪徒小生擾亂即藉故開銷以欺飾僑民之耳目此等慣技由來己久僑民亦漸知其詐戒不出資該亂黨等每揑稱某處己集欵數百萬某處己貸欵數百萬某處己備械千萬件實則毫無影響大言誇炫藉以惑其黨徒張其聲勢往古來今詎有如此誕妄之流而能成事者乎當二年湖口倡亂之時政府財政困難軍隊紛雜各省秩序多未恢復而亂黨以六省二十餘萬之衆器利餉足毒燄熏天黨羽遍於海内曾不五旬冰銷瓦解今日之百十逋寇欲以造謠鼓吹傾覆國家詎非枉費心力斷無幾希成事之望况現在政府財政業經規復軍隊亦己整頓各省長官軍人皆深明大義公忠體國又豈少數亂黨所能搖動惟最堪憫念者激烈靑年知識單簡貧民蒙昧圖利心深非受牽引即被傾害誤入迷途致罹法綱抑知該亂黨等忽倡民政忽煽宗社請張爲幻匪夷所思迹其鬼　之謀不外假名肇亂以利其私乘本國之殷憂作覆亡之先導且該亂黨等貪財惜命工於藏身犧牲他人之生命從未顧惜險惡情事歷歷可徵予以愛人爲心不憚苦口誥誡保我黎民即附亂之徒但能悔悟自新無不立予赦免總期　舊作新生靈免禍著各省將軍巡按使等通飭所屬剴切曉諭凡我人民各有身家父母妻子相依爲命切勿誤體謠言流於邪僻重典自蹈追悔己遲務各安居樂業保身肥家無負予反覆訓勉之至意所有亂黨印刷散布之册單並著分飭禁止寄送查出立即銷燬以遏亂萌此令 
　　又令　參政院議决民業鐵路法茲公布之此令 
[專電]  
　　北京電　國體改革當局原定十五後實行政事堂特派員至淸室與世續面商將前淸皇帝登基時一切謄黄文誥及優獎條例淸理送堂以憑仿辦内務部己飭警廳將中華門前大街東西長安街各牌坊一律紥彩以壯觀瞻今聞宣告延期想必暫時中止 
　　北京電　各省將軍巡按使所派籌安會代表現己一律改爲慶賀員向事務處投到辦理慶賀表奏甚爲忙碌 
　　北京電　楊度輓鄭汝成聯云男兒報國爭先死聖主開基第一切 
　　北京電　近傳馮國璋將來京不確 
　　北京電　公府擬明日召集重要人物八十餘員會議要政 
　　北京電　國務卿擬下次參政院開會時親往報告要政 
　　北京電　張元奇仍擬回津 
　　北京電　閩巡按爲維持治安請設探訪局經費由中央撥給己准 
　　北京電　錢院長昨始蒞懲戒委員長任 
　　北京電　交通部通飭郵局查禁共和立憲同志會之印刷物 
　　北京電　英俄法日駐京各公使昨午訪問外部陸總長 
　　北京電　陸軍田次長昨丁母憂呈請給假治喪 
　　北京電　日皇加冕大總統特派王土珍赴日使館代表慶賀各部總長亦均奉令前往道賀並均穿大禮服 
　　開封電　豫東土匪以靑帮任元康爲謀主著匪黄二成爲渠魁近聞任元康藏匿在商邑東鄉當由軍警合同前往立將任匪拿獲訊明正法自此黄二成等在豫東頓失一大窩主乃益肆擾於蕭碭之間搶殺架票連出巨案現經林管帶起鵬在蕭境劉腆寺寨地方捕獲當就捕時黄匪抗拒甚力 
[譯電]  
　　北京電　意國代理公使伐萊君今日向外交總長陸徵祥聲明意政府願加入展緩改革國體之勸告意使此舉使戰於西方之協約國聯成一氣將來此數國中無一能單獨行動（十二日） 
　　北京電　意國代理公使伐萊君今日正午至外交部正式照會中政府謂意國願加入他國勸告中國展緩改革國體其所持理由與他國提出者相同即恐中國内亂是也外交總長陸徵祥昨方宣布展期明年改革國體今日復有意使之勸告此舉頗有關係蓋意使提出勸告必先商諸各國然則各國之不滿意於中國展期明年實行之宣言而必欲得一更爲切實之答覆從可知矣本年僅餘六星期各國所求者非展緩六星期之時間乃欲中國聲明非至可行帝制無禍患之時則不輕易改革也　　北京電　楊晟奉命返滬協助維持治安中政府對於黨人暗殺鄭汝成固深震動然以暗殺一事各國皆有之故未特别注重馮國璋來電謂江蘇全省安謐（十二日） 
　　北京電　中政府復擬撥用鹽稅五百萬圓目下正在磋商中（十二日） 
[戰電]  
　　其一（英人路透電） 
　　倫敦電　彼得格勒電稱俄軍壓逼北面之德軍巳於米托西面得利該處俄軍目下顯有抄攻德軍陣地之行動俄軍且於斯凡台湖南面特文斯克西面固守陣地使德軍不能逞志里加至特文斯克陣線之德軍自十一月四日至今失地七十三英里俄軍曾克復村莊二十所俄軍於古爾倫奮力前進又在伏爾希尼亞獲有顯著之勝利使德軍不能撥兵赴塞伏爾希尼亞伊伐洛將軍之軍前數星期内俘敵十二萬五千彼今作戰之地極利施用戰略（十二日） 
　　彼得格勒電　俄軍在里加西面獲德國新式來福鎗多枝每分鐘可發二十五彈（十二日） 
　　彼得格勒電　續得消息知柯爾基北面一役俄軍共俘敵兵三千五百七十一人（十一日） 
　　羅馬電　意公報稱奥軍攻擊康倍爾山谷雖由附近山峰發砲掩護然卒被擊敗意軍續以嚴重壓力加諸柯爾狄伏爾之山脊意軍在泊拉伐境伊森河陣地及戈里西亞西北進攻天雨不己澗水暴發加以濃霧以致加沙陣地之戰事因以阻滯但意軍在聖瑪狄洛西南奪獲戰濠若干（十一日） 
　　巴黎電　今晚公報謂魯斯與沙歇一部分砲火甚爲活動法軍於數處炸地雷毁敵軍之地道及戰壕法軍且占據愛巴爾巨之戰壕一道（十一日） 
　　巴黎電　今日下午公報謂魯斯及伏斯特加龍勒部分兩軍發砲互轟法砲隊曾將亞土瓦之布斯地方敵砲數排擊至無聲陣線他處有地道戰事法軍獲勝（十二日） 
　　巴黎電　羅馬來電謂前阿爾巴尼亞王維德近在布軍大本營中此事足以證明布國對於阿爾巴尼亞之意思（十二日） 
　　巴黎電　法國無線電稱達達納爾英軍司令孟羅將軍不日將抵蕯洛尼加指揮英軍足欲英國之視加里波里與塞維亞戰事不分輕重（十二日） 
　　倫敦電　蕯洛尼加來電注重塞軍占據烏斯庫白北面之加恰尼克山峽因可阻止布軍攻入柯索伏平原故也防守山峽之塞將波伊哇維區曾被逼棄泊里希拉重要陣地而走向米特洛維柴進發旋因摩拉伐河之援兵二聯隊又特里拉河之援兵二聯隊兼程馳至乃復奮力回攻布軍克復山峽一大部分星期六日英軍與布軍在杜伊蘭第一次交鋒死傷十五人英法軍官曾會勘自亞德里亞之桑蒂圭蘭太港經過台爾維洛等處至摩拉斯蒂爾之道路知可運兵餽糧德軍占據庫泊魯魯之說顯不確實（十二日） 
　　蕯洛尼加電　法右軍自昨日起大戰於格拉特斯克與庫泊魯魯之間布軍請休戰五小時掩埋死屍法軍僅准兩小時（十一日） 
　　倫敦電　羅京來電謂羅希兩國今彼此觀望無一願先起與中央之國對抗羅國軍界之意不以聯軍由蕯洛尼加北進爲然且謂聯軍宜屯駐於稍東之處說者謂俄國今必須派兵二十萬人以助英法聯軍或由黑海登陸或取道多瑙河里尼而進如此則羅希兩國或能依向協約國云（十二日） 
　　倫敦電　下議院討論票决兵費案時議及塞國問題外相葛雷答稱如法國所派之兵果較英國爲多則必係英船裝載法兵以致運送船不敷應用不能多載英兵之故英政府察知希臘不願履行其條約義務之時即與法國會商如無希臘助戰英法能否繼續作戰當討論未畢時加爾森即辭職而去嗣後議定一遇軍隊可以調出時即須派往蕯洛尼加云云（十一日） 
　　倫敦電　下議院辯論達達納爾戰事時内閣諸員皆未出席首相愛士葵今特在院道歉謂係誤會所致議院巳無異言（十二日） 
　　倫敦電　竇比爵士由首相允許發表意見謂國家重要事件所非必需之靑年如不於本月三十日以前踴躍報名投軍則政府將設法實行本月二日首相在下議院之宣言即於召集己有室家者從戎之前而施行强迫方法也（十一日） 
　　倫敦電　今晚下議院議員賀巨氏言及地球報被封事有余信吉靑納確曾辭職等語愛士葵起言曰惟國皇與首相乃可以接受辭職書之人吉靑納從未向國皇或向余呈遞辭職書且從未作辭職之語所謂吉巳辭職云者乃故意傾陷之謠言此種妄語如輕易信之殊有大害於國家其實星期三日内閣接有重要消息乃於人星期四日决定派吉靑納赴近東云云（十二日） 
　　彼得格勒電　據德黑蘭來電波斯國會開秘密會議議員之大多數表明願與俄國聯好内閣曾會議二十四小時討論致英俄之條件德奥使己將署中文書移存美使署據最近消息俄軍今距波京六十五俄里德人土人顯己豫備離境德使署備有牲口甚多波人因四協約國之敵國態度不明大爲憂慮謠傳政府提出之條約如不合俄國之意則波王將率政府移居伊斯巴漢（十一日） 
 
 
 

Page 3

 
 
　　雅典電　國會巳解散定十二月十九日舉行選舉（十一日） 
　　倫敦電　陸軍部宣稱運船沙士倫號由亞力山大利亞駛出本月二日在愛琴海中爲敵潛艇發魚雷擊之該船即日安抵末特洛斯死九人傷二人尙有二十二人不知下落想巳溺斃（十二日） 
　　紐約電　二十四小時内工廠之爲火焚燬者計有四家官場特派人調查是否爲德人密謀所致（十二日） 
　　巴黎電　法國閣員柯慶氏昨晚啓程前赴蕯洛尼加閱視法軍柯慶氏之赴希臘實奉有特别差遣此行頗關重要因柯慶氏乃希臘諸政黨首領之至友也薩洛尼加來電謂希膽一九一五年之預算案缺少英金一千四百三十萬　（十二日） 
[其二（德人德文報專電）]  
　　柏林電（由塞維爾轉）　十一月十二日德軍大本營公報云德軍仍在追擊塞軍己過克拉桀伏南面第一山脈其在克魯塞伐克西南拉細拉流域進攻之軍巳抵洛貝及里巴爾與里巴斯基班雅稍東之境内昨日德軍俘敵兵一千七百餘人獲砲十一尊 
　　華盛頓電　駐美奥國大使署宣布十一月十一日維也納公報云意軍復圖奪取戈爾士未果意軍於自泊拉伐至摩柯狄細布細全陣線屢次進攻均爲奥軍擊敗大受損失孟軍在特里平桀東面進攻者巳遭失敗（十二日） 
　　伯林電　敵國所傳半官消息之關於巴爾幹戰局者大相矛盾至可奇異哈伐電社之雅典電報謂塞國與其協約國所處之地位殊可滿意英國波爾胡無線電報則承認塞國巳失國境三分之二布奥間之多瑙河航路己復通行塞軍退往孟國之路己受逼云云此項消息哈伐社迹近幻想波爾胡尙符事實羅國保守黨斯台古爾日報論巴爾幹時局謂貫通塞國之鐵路旣爲德人所有羅馬尼亞縱以兵力從事亦不能斷德土交通今己無人存奥國可被割據之思想羅馬尼亞如加入戰局則不啻發狂云意國所傳奥軍並未克復柯爾狄拉那山意軍進占西夫山之說實屬子虚據奥軍大本營公報聲稱意軍於七日占據柯爾狄拉那山當日即爲奥軍奪回西夫山仍由奥軍固守君士坦丁電紀意軍近在萊比亞受挫情形謂阿刺伯人奪獲多鎭並砲二十尊機關槍二枝子彈甚夥意軍希　扼守太布拉者大受損失己被逼退至特里波里（十一日） 
[東方通信社電（日本人組織）]  
　　東京電　帝制問題之列國關係未完結時五國銀行圑不應借欵（十三日） 
　　東京電　中國政府回答實行帝制無期延期說者謂如附有條件今後如果實行帝制之際須先與日本交涉可以承認又有論者以中國眞意不明輕承認仍貽異日事端爲不可須俟閣議後與四國協議决定日本之態度云（十三日） 
東京電　日置公使己於本日午前十時由神户乘淡路九船啓節回北京使任（十三日） 
　　北京電　北京政府接到密報稱岑春煊黄興陳其美等均集上海（十三日） 
　　北京電　十月分鹽稅收入五百五十五萬兩（十三日） 
　　東京電　各國大使公使叙勳不日當可發表（十三日） 
表（十三日） 
　　東京電　大赦恩典浴及婦人女子懲罰輕罪者數十名悉蒙赦宥又受罰則蒙赦者三百餘名（十三日） 
要闻一 
[德軍將有往蘇彝士河之意]  
　　北京英文報轉載倫敦日報所登英人法磊斯之言曰爾今布加里亞加八德奥方面遂同德奥軍隊圍攻塞爾維亞而希臘仍守中立并不助塞實足令英人驚慌萬狀也向者我英以爲島國地居萬全無慮他國攻擊前者縱有徐伯林飛艇與德艦來攻亦不足道然英國以外確有可危處所出按德軍在俄所獲土地己屬甚廣刻下雖届冬令不能如前之猛進似有取守之勢而時或仍徐徐進攻不己也在法境之德軍其力亦足抗英法之衆而有餘乃於此兩大軍之外更有餘軍以擊塞國布人因震驚德奥攻俄之武勇深信將來最後之勝利終在德奥土方面故加入攻塞則不得不令吾人深爲詫異也今者德奥攻塞軍隊數雖無多而布軍己有四十萬衆再加以土軍若干萬所幸者土國軍火不足耳但將來若由德國穿塞與布而至土國之鐵路一經通達則德必運輸大批軍火以助土則爾時德奥土布四國軍隊之在巴爾幹者必有百萬之衆也如英國派兵援塞亦須涙百萬大軍方可否則無濟於事然派如許重兵恐究竟不易舉也且英遣兵援塞也須在蕯洛尼加登岸而由蕯洛尼加至塞之鐵路僅有一條今巳由布軍將該路佔據從中截斷矣則援塞之英兵殊爲危險也或者欵塞與英有何關係而以爲問者則直告之曰塞如被敵攻克則德奥土布之軍必直達小亞細亞而進攻埃及矣則彼時英中逹達納爾加利彼波利半島之軍即不得不撤退也尙有一層德軍若至小亞細亞誠大有利益也綠該處向産棉花與銅鑛如爲德有則軍火之材料豐足所有英之海軍封鎖德港以困德者將絲毫無用也究之尙有較小亞細亞緊要者即埃及是也按埃及與蘇彝士河向爲東方之門户若土與德奥布共約百萬之衆進攻該地定可將該門户關閉則英與東方印度之交通即行中斷彼待英之工商將何所賴乎猶不祇此也如由德國鐵路通至巴克達特再由巴克達特通至中亞細亞波斯其危急更不堪言狀矣垷因波斯内政業己紛亂如麻故德奥土布之人務百計唆使傾向伊等四國而與波斯爲粦鄰者印度也倘波斯被德奥土布唆使成功必更進唆印度現今印度己有不穩之象若再經敵國鼓惑煽動勢必至大亂無疑則爾時英將何所措手乎種種危險情狀旣巳如此無可諱言則英之所希冀者維何即塞之陸軍勇敢力禦强敵而巳但德奥等軍旣擬進攻埃及則必擬將塞國立即壓服惟默禱德奥等軍壓服塞國之舉尙不能如是迅成耳倘此時能於法境聯軍獲一大勝亦可牽制軍使不能在巴爾幹有所成功也究之勝德恐非易易也總之德軍之目的旣擬在東方與我英爭戰則深望我英政府從速籌備惟一不移之善策以爲最後戰勝之决計幸勿再如前之延誤耳 
[英報論戰後國内之難題]  
　　英國十月份康丹波萊里月報載有羅恩特利氏所　戰後國内難題論一篇其言曰戰事之訓誨我人者可謂多矣其最足令人激刺不忘者無過於德國物質上莫大之利益夫此利益非僅由於平日安不忘危慘淡備戰所致亦實由於歷年肆力發展國内實業而得也將來戰局告成歐洲各國必呈種種危象我國斷難倖免德國旣於和平時代凖備戰局而得今日之利益矣然則我國曷不採用其法於此戰爭時代凖備和局預防困難乎余敢料他目和局告成後實業必經過三種階級一爲商業凌亂失業人多紛擾惶恐歷數月而始巳之時代二爲商業非常活動歷一年或若干時而復衰之時代三爲商業遲滯歷時頗久之時代余請先言商業必經過此三種階級之理由以備執政者研究余言之得失而籌補救之策於未然也一旦和約署定國家無維持極大兵力之必要則陸軍之大部份勢必遣散回里而退伍之士勢必擁入工界就理想言之政府應逐漸徐徐解散軍隊俾工界得以緩緩吸收退伍之兵此說固是然理想與事實不盡適合蓋多數兵士其入伍也僅以戰事之久暫定其軍役之期限且有戰事一了復理舊業之允言故烽火一熄彼等必相率歸里復從事於舊有之事業而排去暫代其缺之人若謂彼等肯於戰後仍留軍營以待數月之久則余未之敢信也戰後三月在勞働界謀事者無論其爲退伍之兵士或爲被排去之工人當　百萬餘人今日工廠所雇用之工不爲不多其所製造者泰半與戰事有直接或間接關係之物此種貨物之需求繫於戰事苟戰事一停則需求亦止届時工廠對於現有之工人尙嫌其數之衆而思裁減更何能吸收百餘萬謀事之人乎即使改絃更張易製他物然改變之際靑黄不接非一日所能猝辦此余所以謂商業凌亂失業人多爲戰後必有之第一時代也或問商業凌亂須歷幾何時日而始止乎此層視種種情勢面定非今日所能預言如戰局之時期及其代價與夫停戰時陸軍人數之多寡議和時間之久暫及和約之性質皆與此問題大有關係者也但此過渡時代無論久暫終必逐漸轉入於商業異常活動之時代蓋世界存貨今將售罄和局恢復後勢必爭訂貨物以應需求法比俄境受戰爭之茶毒急需物品以復舊狀航業家亦欲急造新船以補戰爭中所沉失之數而製造家鑒於商務復活之現象亦必添購機器加增産額英國於是時雖暫失對德輸出之貿易然可奪得若干前爲德有之外國營業商務之盛可無待言此即商業在戰後必經過之第二階級也商業活動之範圍及其期限亦視戰局時期物質損失及各國財力爲衡惟世界經此戰爭不若前之殷富民生亦旣凋敝商務自難久振於是實業遂趨入衰落之時代矣上述三種階級皆將來必有之事我政府其速遠察時局組織委員會以定善後之策庶乎其有 
有減輕困難之可望也 
編輯餘談 
[遊美隨紀（第四信）（六）（遠生）]  
　　十月三十一日東京旅次今日萬朝報時評更可奇駭 
　　中國今日若不反省則袁氏（原文）之地位直謂不可逆料云云 
　　此次日本政府似絶未協商美國而今日報端載太平洋通信謂美國亦絶對不贊成此舉云云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題之北亦政界]  
　　參政院之存廢參政院爲由民國約法所産出及備總統諮詢之機關若國體改革則民國約法旣不適用參政院復憑何根據而存在亦一重要之問題也此問題當局亦曾加以研究據某要人云國體雖經攺革然一切之重要政務依然不可無審議機關參政院當暫時保存以備將來皇帝之諮詢審議重要之政務須俟帝國憲法制定之後再議撤廢 
　　銀行圑之宴會　近來借欵消息各報所傳業巳成立者及經確實探訪大抵均無其事即如向五國銀行圑提議一千萬兩之借欵據政界辨明借欵目的謂係供收回江西湖南四川等省濫幣及改良徵收制度之用者亦不過經五國銀行圑會議一次尙無眉目惟聞財政部周總長己定自今日起分日延請英法俄日四國銀行圑中人在六國飯店宴會或者即爲繼續提議之預備未可知也 
　　蒙王公之招集　陸代理國務卿於日前奉總統之命飭蒙藏院貢總裁召集内蒙各王公於十二月上旬在中央開蒙族會議使知國體改革以後所有中俄條約上之外交關係並令於十一月底須齊集京師 
　　稽查法之例文　大理院院長董康等會同稽查國民代表選舉辦法一節己見明令茲聞董院長等昨己將所有辦法呈明總統略云康等於十一月二日在籌備國民代表大會之辦理國民會議事務局内協商會同稽查辦法擬即於局内擇定適宜處所由康等隨時前往會同辦理稽查事宜凡國民代表選舉各監督報告辦理選舉情形及報告選舉人或當選國民代表之各項文電等件均由局於接到各省特别行政區域等處報告後查明照錄轉送康等隨時逐一認眞稽查以選舉辦竣之日爲止如查有選舉不合法或被選人不合格者自應遵令立即飭令更正取銷云云 
　　副總統之辭意　黎副總統請辭去副總統並將副總統府人員分别呈請任用己誌本報茲聞黎又堅辭參政院院長及參謀總長之職惟總統挽留甚殷决不允其高蹈又聞黎去志甚堅擬再爲第二次之陳情 
　　周總長之行止　財政總長周學熙辭職消息九十月間本喧傳一時嗣悉因某種關係周氏己將辭職之意打消并自銷病假以後逐日到部視事不改常度惟昨據英文北京日報載稱謂據可靠消息周氏巳呈請辭職并謂不久即見明文云云甚内容如何固未深悉然以理度之或尙不確也 
　　社會中之嚴防　前日午後北京前門外天橋附近某茶肆有年約四旬光景一人操北京口音對衆大聲談話似己酒醉所言有涉及國體等類字樣語猶畢其旁突來一警士即將該漢扭赴區署去矣未知作何罰辦 
　　日報中之中國國體問題 
　　閣議之忙碌　十一月五日大阪每日新聞云本月三日下午三時五十分在早稻田首相官邸内開臨時閣議首相以下各大臣皆列度（岡陸相缺席）由石井外相將中國對於英日俄三國警告之答覆有所報告復由衆討論關於該問題日本應執行之措置其結果决定以中國政府之答覆對於日政府警告之要點未與以明確之答辯當更請中國明答然後執適當之處置閣議畢後大隈首相宣言本月三日下午之臨時閣議石井外相根據駐北京代理公使小幡氏之報告報告對華外交之顚末今對於中國政府之答覆雖不得不出某種之手叚但其時機及方法非可明言也政府旣定之方針並不變更此予所不憚斷言者也法國政府至本月二日己令駐北京法公使照英俄日三國之勸告一同勸告中國政府但中國政府今尙似未有何等之答覆英俄日三國之協商今法國復加入而成四國協商各國始終執同一之行動不待贅言者也據聞中國政府之答覆必非絶對的其間猶存有多少商議之餘地又載東京電略云今日之閣議皆謂如中國尙執迷不悟則惟有靜觀形勢之推移若生變動日本人在中國之生命財産有危害時爲自家防衛上必採疾風迅雷之手段擁護日本及關係列國之利益此爲日本之方針 
　　陸使之面談　中國回答日本帝政延期之勸告苦難知其眞意何在日本政府欲確知中國政府之意嚮本月三日石井外相與中國駐東京公使陸宗輿會面時曾對陸公使聲明謂日本政府因善鄰之誼不能旁觀中國有發生動亂之事故勸告中國延期恢復帝政至帝政運動經過等之餘事非日本政府所欲知惟中國究容日本之勸告與否請與以簡單明確之回答云云同時並發訓電與小幡代理公使令其取得中國政府之確實回答而一方今後可採之手叚目下正與俄法英三國政府交涉 
　　最後之决心　十一月九日天津日報云四日駐北京日本代理公使小幡氏根據日本政府之訓電復訪問外交部因中國回答日本之勸告地帝政延期不得要領更要求明白之回答對於日本再度之交涉中國之態度如何非會議後不能决定（中略）如國體變更後四國不速承認新政府遂無異於無條約國結局將使四國採自衛的行動若繼續此不安之狀態國交上不無可憂中國若非明白回答日本不得巳鑒於東洋之大局不久將表明最後之决心云云 
　　美國之態度　十一月五日大阪朝日新聞著一社論題爲美國之對支態度表面上力贊美國之不干涉他國内政而暗中實諷示之使不可容喙於東亞問題其用意極深遠質言之日人即欲利用美國對我之旁觀態度而彼得爲所欲爲也譯其大意如下美國對於中國遭遇如何之運命不大關痛癢縱經濟上受多少之打擊其與日本之死活問題比較到底不能同日而語是故美國對於中國事任其自然經過最爲公正吾人深望美國始終不變此態度也吾人承認美國對於墨國有優越利害關係故其强用門羅主義乃至干涉其内政於主義上不得不承認之日本在中國較美國在墨國尤有緊切之關係美國承認之而一任四國誠意的解决中國問題此固當然之事在一貫之美國地位無有他法也關於美國民这態度亦有多少不可解之點彼等曾謳歌中國之共和率先擔負斡旋之任此可謂超越國際法之一種道德行爲也然美國民中今有贊成帝政者其理由謂中國之事可任中國人自爲之中國非袁氏難以治理故不論其爲總統抑爲皇帝畢竟無關係云云此吾人所不能了解者也美政府亦不由吾人上述之理由而以如此散漫之理由執觀望之政策此誠屬例外之事試問美國人如能國富民安則棄汝之共和如何彼等到底不能首肯斯言也故美國人以如此之論法而任帝政運動之經過不可不謂非至奇怪之事苟如一部人士所推測謂美國對於中國與在墨國同執見機而動之觀望政策所謂不干涉他國内政者不過掩蔽現時無爲態度之口實而巳則吾人不禁希望美國今來投入英日俄法以爲共同之動作若離羣而獨立致中國前途有誤謬之事吾人甚爲美國惜之美國將參加協同於四國或如其聲明取最後有干涉主義二者必居其一也 
[北方救國儲金之現狀]  
　　救國儲金余因地位之關係亦有薪水一月今旣期滿六個月額不足五千萬交涉久經結局該圑又有定章滿望可以照章發還不謂欲因以爲利者仍以進行維持等詞多方運動北京著名之兩金融總機關違章截留僅允於明正發給利息業經商妥並經兩總機關通電各處分機關秘密照辦是非公理俱置不顧鬼蜮会倆譸張爲幻不畏輿論之攻擊不顧民心之解體於我國前途有極大之關係殊堪浩嘆茲將近日關於此事之所聞所見及所欲言者爲閱者告 
　　昔者贛寗之亂金陵旣下有紅十字會某西醫（大約是柯師）在滬英大馬路滙中午餐演說極言軍隊舉動之可駭男女難民之可慘並謂中國斷無幾微之希望彼時滬上中西有名人物均在座中余亦在座聞之以爲其言過甚今以此次救國儲金事衡之西醫之言誠不誣也 
　　近來京津報紙對於此事除順天時報日日新聞兩種尙載來函及略有紀事外餘均付之緘默或所紀亦主不還 
　　確聞北京中國總銀行其始頗主張發還且祇允年息五釐近因各代表中極有勢力者之請求同業之勸誘己爲一致之行動除亦主張本不發還俟明正僅給儲户五釐息金（照長年五釐算）外並給予全國救國儲金聯合會百分之二爲補助該會秘密經費噫 
平心而論此次國民心理希望發還及要求發還者皆主持公理及曾經儲欵之人其主張不發還者　示儲欵或僅紙上風光（數千數萬僅掛虚名）欲因以爲利之人 
　　聞各代表要求中交兩總行給予補助秘密經費（照百分之二或謂儲金利息表面給儲户五釐實則此外尙有二釐即爲此項補助秘密經費未知孰是想二者必居其一則此項儲金利息在交兩行實出七釐）其致中交兩總行密函詞意純是哀求廉恥道喪至於此極可謂顔甲十重以此等人爲救國儲金代表宜其主張不還本也命名救國儲金代表母寗以蠹國殃民代表爲相稱也 
　　中國銀行對此事其始主張頗爲正當故凡遇該代表請求之要件均曾呈之政事堂若不被同業等之聳動則此次儲金尙有發還之望而今則難必也 
　　北方司法界當交涉未了時亦曾奉上級機關命令各儲薪水一月於十個月薪水内扣算近聞頗有人倡議謂此項儲金本專爲日人交涉而起今交涉旣結儲金圑又有第十一條定章如果始終推宕不還應即依據法理援詐欺取財例起訴 
　　下流社會人聞亦議對待辦法謂中交兩銀行爲儲欵機關今竟扶同各代表之無理請求不予發還且於七釐利息之中秘密補助該代表經費二釐其　　行動實巳逾越存欵機關應守義務範圍且涉暧昧故羣議抵制之法 
　　救國儲金一事此間仍主進行者表面上雖僅有六代表實則主張者有人奔走者亦大有人在也詢其何以不允發還之故亦無正當理由聞孫某密上一禀亦無充分理由其所以必主進行者不過迎合上意苟圖利己八字而己殊不知此項儲金果不發還旣背第十一條定章信用早經掃地此後縱欲進行國民尙願再儲耶特利祿薫心不悟耳聞孫上密禀除要求年給演說員游說旅費一萬五千元外又索秘密費二萬五千元 
　　聯合會與總事務所名義旣殊意見亦異六代表上月在京時向中交兩總行要求補助秘密經費己經該兩行允其所請惟中則允以一次百分之二之補助交則允於五釐息給存户外另給以二釐爲秘密補助不無稍異並經該兩行通告各分行所一體遵照辦理嚴守秘密詎六代表恐此項補助金届時爲上海儲金圑總事務所得又恐該兩行之届時或誤匯與該圑總事務所也日前又分函兩總行届時務須劃匯上海全國儲金聯合會收庶不致悞並請通告中交各分行所查照辦理以免别生糾葛 
　　聞老於世故者言儲金圑前旣有第十一條如滿六個月不足五千萬即應發還之定章縱有生花筆如簧舌亦不能自圓其說設法截留 
　　昨今兩日上海申時等報到津封面登有儲金圑總事務所廣告二則一則仍主進行係爲顧全主張不還者面子而發一則願否繼續進行抑或取回本息　儲欵者自便閱者均謂此項辦法可謂面面顧到在希望發還及主張發還者不禁爲之大快其最少數主張進行而不允發還者則如晴天遇霹靂於是電話商榷當面商酌鬼鬼崇崇之餘議得兩個辦法一則仍以儲金圑名義電致上海荷蘭銀行虞洽卿其大致於詰責之中仍祈毅力進行電文甚長祇以見者記憶力不强大半忘却僅述其收束處有南望雲山不勝惶悚盼覆之至津圑冬云云一則仍主積極進行函致北京請其代擬電稿火速寄津以便通電各省爲一致之行動上海則任其獨異云云 
　　連日由王慶昌等延到演說家在東西南北四宣講所排日演說鼓吹儲金以期進行祗以國民近來國家觀念不知何故急覺異常冷淡致聽者不甚踴躍而國民中曾經儲欵者以中日交涉早經結局大多數均希望發還乃聞演說者所一切不但不能發還而且尙須進行故大多數均厭聞其說 
　　今日（即九號）演說員在東門外宣講所演說略謂儲金圑以救國爲當務之急不惜犧牲寳貴之金錢（意謂出其自己的金錢）擬廣延多數演說員至各處分投演說各員月薪己定六十元奈應者迄不多見圑中以瞬將嚴寒慮各員途中或不免感冒風寒故購備禦冬之具甚多即如購金鷄納霜一項所費己屬不資演說至此急有人大聲言日我輩儲金救國原爲日本交涉而起何圑中反購日藥耶聲色俱厲幾至用武旋經多人勸解始散 
[財政廳爲巡按使請獎]  
　　嚴定解欵考成係周緝之總長到任後第一政策該條例若果實行則獎懲且及於監督財政之巡按使目前該部以三月届滿正在核辦考成其解不足額之各廳長聞將呈明總統照例給以罰俸之處分至各省監督長官則此次並未有列入者惟近據某京報所載魯省消息謂山東財政廳長前因解欵獲獎曾函陳財政總長具言該廳有此成績全由蔡巡按使同心協力所致不敢一人居功等語大約財政總長或將一併呈明請獎此則財政廳爲巡按使請獎之創聞矣 
[劉師培請封漢人世爵原呈]  
　　參政劉師培呈漢人世爵應與滿蒙漢軍一律請予紹封一節曾略誌報端茲錄其原呈如下　竊維自古受命之君必興減繼絶修廢舉逸然後天下歸仁漢高以馬上得天下即位之初修祀六國表信陵之墓封樂毅之後前史所載歷歷可數下逮魏晉制不師古然開國伊始於前代功臣之裔亦必下詔紹封以彰先烈民國成立宣布共和襲爵之制惟以滿蒙漢軍爲限漢入獨否立制失平於茲四載竊考前淸封爵滿蒙漢軍十居八九漢人之中其襲公侯伯之封者不越十人即合子爵計之亦僅二十人而止溯其封爵之源若楊忠武曾文正左文襄李文忠者均勳立乎國家　加乎生民安内攘外功在百世其在周官經曰國功曰功民功曰庸春秋左氏傳曰盛德必百世祀今楊曾左李諸公旣彰以勞定國之勳宜膺善及子孫之賞况中國禮欲與歐美殊簪纓之放兼以裕後爲榮冠帶之倫必以承家爲孝故世及之寵榮於台司國除之罰等於誅絶習欲所沿相承無改舉凡國家勸懲之典即寓於爵賞予奪之中昔楚子之復箴尹克黄也以爲子文無後何以勸善勸善之誼古今一也今當國體更新之始非酌復前代功臣舊爵不足昭激勸而樹風聲伏乞大總統弘繼絶之仁伸報功之典凡漢人五等世爵襲至宣統三年者飭下銓叙局核其始封功績酌予紹封俾與滿蒙漢軍一律以沛殊恩而酬衆望云云奉批令呈悉交政事堂飭銓叙局核議具復 
[參政院開會紀（續）]  
　　參政院主席宣告續議第二案民業鐵路法案首由秘書長林長民登壇朗讀標題民業鐵路法并逐條朗讀凡七十六條主席逐次付表决俱一一以大多數贊成通過惟第十五條二項原文關於公司之法令定有註册期限者其期日之起算得改從交通部核准正式立案之日云云黎淵修正爲·····其期日得由交通部核准正式立案之日起算覺文字比原文明瞭附議者五人主席付表决通過第二十三條···得依關於收用土地之法令辦理黎淵質問政府特派委員所謂收用土地之法令云云草定此法案時土地收用法未公布現在土地收用法己公布如其没有其他之法令則可逕改爲依土地收用法辦理政府派委員答以尙有其他相關之法令第三十二條二項聘用外國人合同···交通部核准後方得繕正簽字黎淵主張删去繕正二字政府特派委員謂合同有草合同故須繕正第六十一條···未經核准或禀報不實希圖朦混云云黎淵主張修正未字爲不字並删去希圖朦混四字以爲此四字不成法文徒使人注意朦混而己附議者五人以上主席付表决通過第二十八條軌間應寛一公尺四公寸三公分五公釐云云······趙惟熙謂此或係四公尺之誤施愚謂此所明定之尺碼即英尺四尺八分半並未有誤政府特派委員亦云原文如此此外無討論陳國祥請繼續開三讀會附議五人主席付表决衆贊成乃宣告民業鐵路法案（總統提出三讀）先由林秘書長將文字上修正之各條朗讀後衆無修正程樹德謂七十三條應歸併於七十二條五人以上附議主席付表决通過原案條目改成七十五條主席以全案付表决衆贊成通過主席謂前幾月商會聯合會向本院呈遞請願書對於修正商會法陳述意見審查時一併將該請願交付請願書内容俟印就再行分配時三時宣告議事己畢散會 
[奉天黑山之雜居交涉]  
　　東三省日人雜居交涉時見於該地之各報紙茲吉長日報又報奉天交涉一則云奉屬黑山縣在京奉路線之旁交通尙屬便利茲有日本人前往縣屬擬租馬姓房屋五間意欲開設藥店旣未報告警區即雇工匠將所 
 
 
 

Page 7

 
 
租之房大事拆卸修理亦未報明警所迨警兵前往責其擅事工作違背警章該日人大怒欲與華警爲難幸去警明白事理邀同鄰里勸解後即傳房主到區將其看押以期趕速了結嗣有所謂原中者與日人商說情願賠償工作之費將租約撤銷該日人以甫經租房即起本地人民之惡　亦願索欵另遷他處生理當由警區協同房主原中等議定從優酌償洋五百元俾令他往日人亦願照辦惟此欵須由衆人籌措約期半月該日人於議妥後即行回省事爲日總領事所聞以地方官不遵新約驅逐僑民等語面向特派員交涉乃禀經叚兼使電飭該縣知事曹祖培氏從速妥理了結昨日該知事來省面禀此事辦理情形段使令其速給償欵免生枝節此案業與日人議定諒不難尅期了結惟又聞日領以此事列入遼西事件之中彙案提議欲達其奉吉全省雜居之目的然從前鐵道各項問題均在遼東半島之中日人得有鐵路權利之後將遼東半島内之鐵路改爲南滿名稱我國從前地理歷史上並無所謂南滿地方今照新約之狹義釋之日人雜居祗在沿鐵路各地方亦無不可即使讓步言之亦不過遼東半島而己斷不能牽入於遼西地方也 
[贛垣近事]  
　　贛省國民代表投票後初選當選人久住省城尙未回里因國民代表産出之後戚巡按使即電致北京籌備選舉事務處請示複選國民會議議員日期當得復電大致謂複選勢在必辦惟日期前雖擇定十一月二十日誠恐遠道各省趕辦不及俟後再電通布所有巳經到省之初選當選人長途跋涉殊覺爲難應由行政長官婉詞慰留云云故此一班選舉人尙覊留省垣也又聞此項國民代表及初選複選一切費用共規定銀洋一萬二千元中國銀行己於本月四日全數動放 
贛省近因國體决定變更新舞臺特預備開演歌舞昇平想其幕内必有人指示也敎育總會亦籌議舉行提燈大會己於九日在敎育會開會召集各師範學校及中學校校長曁各會員在會商摧進行手續所有擬定辦法（一）設立籌備提燈大會事務處（一）軍商學三界共同舉行提燈（一）日期確定十一月二十號至於各圑所提之燈聽其自行製辦不示限制贛省之敎育會誠可謂識時務者矣 
地方通信 
[蘇州]  
　　滬鎭守使被刺之影響　蘇垣軍警各機關前晚得悉上海鄭鎭守便被刺消息即飭軍警戒嚴由禁衛軍憲兵隊第二師軍隊警廳騎巡保安各隊輸班梭巡連換二次口令各區崗警一律雙崗荷槍實彈各署偵探分投巡邏車站輪埠委員裕查來往客商有無亂徒混跡在内陸軍第二師朱師長特委師部探員婁趙庭前往上海探聽事實警察廳崔廳長亦派探員赴滬調查眞相一時各軍警　爲亡碌 
　　改編各市鄉警察之發表　吳縣知事奉飭編制各市鄉警察制定十二區域設立十二分所等情曾記前報茲悉此制詳定之後有陳墓鄉董具禀稱陳墓鎭前淸向駐有元江靑縣丞地處繁盛亦須設置警察分所等情經孫知事轉詳巡按道尹批准將陳墓鄉劃爲第十三分所現己由孫知事將各所長巡官等分别委定於日昨一律下委並由警佐馬少山將各所巡記巡長週番巡士等一併派定飭　前往各所任事定於本月十六號各市鄉一律開辦茲將委定各員名單錄下　滸關第一警察分所長林元鎭　金墅巡官禹占元　東橋巡官胡棨光　本凟第二警察分所長鍾其荃　善人橋巡官商仁甫　香山巡官余振　横涇　三警察分所長孔慶琳　蠡墅巡官王佐熙　用直第四警察分所長宋兆元　周莊巡官陳樑　黄埭第五警察分所長吳連喜　南北橋巡官馮翊　東前山第六警察分年長郝之功　東後山巡官徐冬芝　湘城第七警察分所長查煒　陸墓第八警察分所長高雲飛　唯亭第九警察分所長蘇嘉楨　車坊第十警察分所長蔣光玷　光福第十一警察分所長何震堃　西山第十二警察分所長劉澍　陳墓第十三警察分所長謝光謙 
　　偵探串黨敲詐之駭聞　蘇州胥門外向業翡翠之周世成年近二十早年喪父襲有遺産家道小康有父友黄金魁現在駐紮常州之警備第一圑充當偵探日前黄忽囑人送函來穌邀周到常州鄉里戚墅堰面談周接函後知是父友貿然而往不料黄見周至戚墅堰即在身旁取出第一圑公文謂周係通同巢湖帮匪令部下將周看管聲稱將解圑部訊辦旋由武進縣知事署偵探胡旭成出爲勸解並由該處人陳三調停令周酬洋四百元可以將案消滅周明知若輩搭串圖詐然恐衆寡不敵遭其毒害如數允許乃由黄胡二探囑託陳三跟隨來蘇先付洋二百元尙少二百元約二十天交淸現周世成因無端受此敲詐心不甘服且尙有二百元尾欠未付誠恐再有轇轇故繕禀分遞各當道請爲澈究昨日周巳至蘇常道尹署遞呈矣 
　　五馬鎭連刧典當兩家　前晚武進縣屬横林西首五馬鎭到　　　　　　　　　 
有大批盜匪百數十人明火執械蜂擁至該鎭連刧典當兩家呼嘯而去聞被刧頗鉅昨己用駐防該處水警來城報告水警廳長核辦矣 
[鎭江]  
　　省委視察警務　江蘇省公署特派張委員蒞鎭調查丹徒警政昨己面晤章知事會商一切章知事以電話飭知警務總所於十三目上午八時將各區長警傳集總所以憑會同張委蒞所察看王警務長己預備一切矣 
　　規定閉城時刻　駐鎭要塞總司令龔旅長以現在冬防期届防範宜周而城門關閉時刻尤應愼重乃飭西門衛兵每日晚十二時半實行關鎖一面函知警務長諭飭蓋舞台新新舞台丹鳳茶園三戲館此後務於十二時一律停演 
　　飭催速辦保衛圑　日前齊巡按使因籌辦冬防曾通飭各縣凡未經成立之保衛圑一律趕即設立在案現在冬寒巳届防務吃緊各縣仍未將籌辦情形及成立日期詳報故齊使又飭各道尹督責所屬縣知事從速籌設詳報以備查核聞鎭屬五縣知事均巳奉文遵照矣 
[杭州]  
　　胡運使出巡寗紹　鹽務署稽核總所會辦洋員丁恩於本月　　　　　　　　　　　　寗召兩屬整理　　　　　　　要該處産鹽亦最繁衍須親往巡察以爲將來場産進行之凖備昨特飭知各場知事定於本月十三日會同丁會辦前往寗紹兩屬考察錫務所有使署日行公事暫委秘書顧柏年代拆代行其重要事件仍封寄行次核辦聞寗紹兩屬縣知事得飭後巳爲凖備一切矣 
　　聯合曾協議代表之舉定　全國商會聯合會定於本月二十日開會恊議債務訴訟結案辦法並宣布商會函請杭總商會速派代表與會茲悉杭垣錢業董事倪糼栾宓廷芳綢業董事金溶仲布業董事嚴少山典業董事謝虎臣等巳公推浙江地方實業錢行董事顧竹溪曁全浙典業公會會長王湘泉爲協議之代表即定本月十九日乘快車赴滬 
[江西]  
　　捐資重建孔廟之慷慨　贛省府學大成殿光復後被焚斷瓦殘磚横斜遍地文人學士見者痛心前由南昌府屬紳士陳小樓屢次提議重建因需款甚巨一時不易措手故至今未果現陳君以尊孔爲立國根本復提議此事自願捐洋五千元以爲興修大成殿之發起人並函請張上將軍捐廉曁本省各當道撥欵捐助以便鳩工興築 
　　輸船撞沈鹽船之電告　贛省自輸船開駛以來交通頗稱便利然有利亦有害稍一不愼即不免有撞沈民舟之事聞前晚吳城河下停有鹽船多艘均載滿淮鹽詎是夜有保勝公司保安輪船抵埠因行駛太急將所停鹽船撞沈一艘溺斃船夫二名沈没食鹽二千餘包當經該處鹽商飛電來省告知鹽號向該公司交涉 
[安徽]  
　　鄂省測勘　過皖　鄂省將軍特派測勘員二十餘人遵照部令丈量所屬地勢以備軍用茲因皖鄂毘連恐委員到境居民或有阻撓情事特咨行皖使令飭太湖宿松六安三縣知事妥爲保護 
　　通飭嚴防黨人　江北拿　黨人朱　供稱近來黨魁在日本組織救亡社專以圖謀革命爲宗旨并於中國各省設立機關派有首領擔任各省革命事宜共往來通用暗語云云昨經北京統率辦事處函告各省一體防範皖巡按使接函後即通飭各屬一體嚴行防緝并飭檢查郵件以事嚴防 
　　咨覆提工用欵　同仁馬華　圩堤關於鄂贛皖三省水利前經該三省派委開工修築刻己告竣惟修堤經費爲數甚鉅應歸三省攤認業經皖使咨明鄂贛兩使頃據咨覆所有修提工欵分晣造具淸册取具印委切結會銜咨復審計院審查以免歧異云云李使准咨後己轉水利局遵照核辦矣 
雜評一 
[東洋式（默）]  
　　一國靈魂全在乎國民之志氣志氣不振則不能自立而百事無可爲中國之國民向以敷衍爲盡責苟全爲安分一有重大問題起初則駭然繼即淡然迨事旣經過則史安然如常徵之往事如出一轍何怪乎人之譏我國民爲東洋式之國民也使我國民不力洗此積習則此東洋式之名詞恐將爲我所獨專矣不然何人之與我共此名稱且得名尤著者今亦以此幾　 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海鎭守使遇刺四誌]  
　　鎭守使鄭汝成君遇刺殞命並傷害隨身護衛之舒錦秀詳情己三誌前報茲將昨日所聞種種分列於后 
　　刺客嚴密研訊　刺客王曉峰王銘三於十一日夜引渡後兼署鎭守使楊善德君因須報告中央及省吏當晚即親自率同王軍法課長升座將兩刺客提案隔别研訊關防非常嚴密訊問後即由楊君發電報告請示懲辦 
　　嚴緝在逃同黨　楊鎭守使查得王曉峯王銘三供稱法租界寳康里三十四號門牌僅該二人居住惟業巳派探往查該房樓上共設牀鋪四只顯有同黨在逃所供不實事關戕官謀叛亟應深究聞巳致函交涉員轉商捕房協同查緝矣 
　　捕房續獲疑犯　刺客王曉峰等聞己供出預聞此事之同黨多名華洋各官廳當即嚴行查緝租界捕房則己獲到張鈞球一名昨日己解鎭署併案質訊聞張鈞球年約三十餘歲身被西服外罩呢大衣形貌頗爲魁梧云 
　　車夫尙在營倉　鄭鎭守使之汽車夫曾由鎭署管押營倉以待澈究在案茲悉軍法科業己訊明該汽車夫實無嫌疑惟事關重要未便遽行開釋應候二刺客訊明後再行發落現仍還押營倉 
　　電請優獎捕頭　滬海道尹兼特派交涉員周金箴君以鄭鎭守使被刺之時楊樹浦捕房捕頭强司登哈爾濱捕房捕頭麥搿來搿均能奮不顧身拿住刺客實屬異常出力聞己專電中央請即優給獎賞以酬其勞云 
　　次子匍匐奔喪　鄭君之次子大同己於昨晨隨同其步鄭汝翼（行七係鄭鎭守使之胞弟現爲統率辦事處辦事員）由京師乘津浦滬寗兩路火車趕到其長子大爲大約日内亦可來滬聞大殮之期定於十八日上午舉行殮畢即開會追悼 
　　派員襄理喪事　前滬海道尹楊小川君現奉中央委派來申爲鄭鎭守使襄理喪務並着會同楊鎭守使周道尹辦理一切善後事宜昨鎭道兩署巳同奉政事堂電飭知照並聞楊君業己首途約今晚即可抵滬故官廳巳預備迎接矣 
　　警署取締客棧　南市第一區警察署董警正於前日出事後恐尙有暗殺黨狙伏境内即將南市大小客棧嚴密稽查昨又特傳各械主到署面諭以後來棧借宿之人必須察看形狀詢其職業住址分别記錄塡入循環簿按日呈報一面仍於每晚九時後由巡官帶同長警至各棧加意檢查如有形迹可疑者立即拘訊倘棧主窩留不報亦須照章懲儆不稍寛貸云云 
　　兵士分投巡夜　楊鎭守使以鄭君遇害後商民驚駭以致遷徙家室避居北市者甚衆恐有匪徒乘機劫掠除飭各警區勸諭商民切勿遷避外即派兵士荷鎗實彈分投巡夜並派兵一連任斜橋迤南新築之斜徐斜土等路巡邏倘有三五成羣深夜行走者　行盤詰以防匪類擾害 
　　憲兵同駐縣署　昨報紀楊鎭守使派憲兵四連至上海城廂内外夤夜梭巡以安人心一節茲悉　憲兵共撥八連巳於前晚起實行巡查上海縣知事沈君本擬於火神廟廣福寺各駐二連尙有四連則駐紥楊家橋新縣公署中嗣經該連長等查得火神廟廣福寺二處不敷住宿故於昨日一併遷入新縣公署所有地方警察所撥派隨同該連兵沿路巡查作爲引導之偵探昨奉連長諭知以引導八夜爲度以後即無須跟隨云 
　　兵艦赴淞防守　海軍李總司令以吳淞爲上海門户現値黨人野心勃勃之際亟應派艦防守昨特派鏡淸兵艦駛往淞口並飭吳淞要塞司令嚴加防範 
　　商業頗受影響　滬上商界自鄭鎭守使遇害後人心皇恐銀市頓漲數錢拆兌尤爲呆滯但現届冬令正各貨暢銷之時有此頓挫各業咸受影響恐三春不如一一之　不能驗之於今歲矣 
[引渡圖害周道尹之暗殺黨]  
　　山東人王明生前在宜昌路商會總理（即新任滬海道尹）周金箴君住宅附近身懐手鎗徘徊瞻顧經靜安寺捕房華探目陳永康查見因其形迹可疑拘解公共公堂訊據供稱受人以金錢指使希圖暗殺周君故經俞襄讞與英副領事卓君判押西牢七年在案茲自鄭鎭守使被刺一案經公堂將刺客引渡後中央政府代表穆安素律師以王明生雖圖暗殺未成究亦同一性質自應引渡歸内地官廳懲治故特禀奉公堂轉知捕房於前日午後派探陳永康至西牢將王明生提出解送公堂由原審官俞襄讞與英領卓君升座即據穆安素律師上堂譯稱被告因圖暗殺現任滬海道道尹周君公堂巳判押西牢七年然日明狙擊鄭鎭守使一案發生後即經捕房將兇手拘案據供由他處至南京然後來申庽居法租界與被告王明生前次在公堂所供情節大致相同雖謀刺鎭守使之兇手供認爲個人之意而被告　係受人金錢運動性質稍有不同然其爲暗殺黨則一故請求公堂將被告與謀刺鎭守使之兇手同一辦法一併引渡歸中國官廳按法懲治中西官會商之下判准予備文將王明生解請鎭守使署訊辦 
[研訊客棧内破獲之黨案]  
　　法捕房西探目阿而風西於十月二十七號晚聞有人携帶危險物匿跡法租界西洋涇浜一百另七九兩號門牌永昌客棧樓上當即前往拘獲闕朝書李德興等六人搜出炸彈十三枚大爆竹三個委任狀一紙（上書委任闕朝書爲中華革命第一軍總司令）白竹布空白襟章數十方（上蓋篆文鈞字圓圖章）現由石總巡詳經盤問得悉底藴於昨日押解法公堂請訊當經聶讞員會同法副領事德君升坐特别公堂先提闕朝書到案研訊據供浙江杭縣人前在浙省當兵初次光復時在鎭江九十七圑當排長取銷後於今年三月間來申住在滬北楊樹浦地方妻父王如庭家後有人薦至某處執業故與徐某認識做至七月初停歇回杭八月間又來上海仍至徐處因無可位　以致賦閒馬士英係在杭州相識十月二十五號李德興遣江寛前來約我於下午三時至全安茶樓啜茗有事面談届時我即前往該茶樓興李德興會見李云現欲在華界起事囑我帮忙並囑不可在外間走漏風聲我云毫無器械如何舉事李又言此不足慮囑我至永昌棧中等候有械接濟我即至棧中旋李到來先將洋鐵匣一只交我收藏内有炸彈惟究有若干不知詳細委任狀及襟章亦由李藏在皮夾内交我收取李因嫌人太少托我代招若干人我又至全安茶樓邀得從前同營當兵之王萬喜又雇用不知姓名之人兩名同至棧中李又囑我携帶炸彈進城起事我不敢擔任李言如怕炸彈危險不妨帶大爆竹三個進城燃放以便響應詎尙未舉事即被包探拘獲且我並未取過李德興薪水是實訊至此時己過午中西官會商之下判一併還押再候訂期會訊 
[探報黨人製造炸彈之地點]  
　　淞滬警察廳前日據宣武上將軍行署駐滬巡緝員馬榮貴等報告謂得線人密告現有黨人李某在浦東洋涇鎭等處秘設機關招集工匠製造炸彈等危險物品造成後用火油木箱裝儲運往各處發給黨徒請派警探協同查緝等情徐廳長以案關私製軍火密謀擾亂情節重大無論虚實均應澈查當飭本廳偵緝隊隊長翟世淸協同馬巡緝員等前往該處會同當地警區實地偵查覆候核奪 
[緝拿黨人之緊急]  
　　淞滬警察廳長昨奉兼署上海鎭守使楊師長飭將各區署所拘獲關係黨人之案犯如應補提同黨要證者從速提集申解來署以便審究等因現徐　長己分飭所屬各區署所一體遵照如有在逃前項人證須照通緝單按名協緝解廳預審聞因中央政府近有密飭令各省軍政機關緝拿黨人一經獲到必有重賞云 
[廟宇内發見子彈]  
　　外鹹瓜街三官堂住持僧長齡前因唆使鄉民在北蔡鎭崇慶寺中拆毁學校由南匯縣提訊明確判令監禁在案茲悉三官堂一切事務現由長齡之徒根安根林等主持前日根安臥室中忽失去銀洋五十元找尋無着嗣在香夥曹阿妹狀上抄出子彈七排又四粒因其私藏違禁之物報告巡警將曹拘獲連同子彈押送警察廳昨午由司法科諭飭轉送上海地主檢察廳收押候辦子彈存案 
　　又據另一訪員報告與前略異姑並錄之以觀其後據云淞滬警察廳第一區派出所附設於三官堂内前日上午十時忽被警察在該廟厨房内查出子彈六排當即報告該署巡官李蘭亭將該廟住持僧及香工汪阿珠傳署詰詢此項槍子係何人所藏據稱並不知情李巡官當將人證一併解送廳署請爲訊核昨經司法科提案研訊亦無端倪奉飭分别拘留聽候調查實情再行核辦 
[巡按使飭拿鬧事沙民]  
　　蘇省齊巡按使以奉賢沙民反對淸丈沙田鳴鑼聚衆執持鐵器毆傷沙田分局員司吕周英高子靖張念貽顧松岩徐友全謝友善穆萬年許壽亭張殿文鍾長林王瑞熙等十八名又被毆斃插標之局使一名實屬兇惡蠻横業於前日飭行奉賢縣雲知事曁水警第一專署迅即查拿究辦矣 
[兇盜將次引渡]  
　　匪徒沈阿福（即烏龜阿福）於去年陽曆三月十五號午後在新閘大沽路福壽坊里口與伏誅巨匪沈桂林（即廣東桂林）等持械攔刧女子唐毛媛金鐲並開槍擊斃唐姓飯司吳永昌又糾黨搶刦雲南路六百零八號門牌住户金施氏之金鐲逃匿法租界業經法捕房中西包探將沈及其同黨李金標李仁　緝獲己由老閘捕房派探將沈李三人提回解送公共公廨迭經訊供收押在案昨晨復由捕房解究經中西官研訊一遇以兩李雖與沈匪同黨查未犯案從寛一併省釋沈押候解送鎭守使署懲辦 
[南通縣移提盜匪]  
　　盜匪唐新嘉近在南通縣屬糾黨持械搶刧陳福善黄學討及沈徐氏數家之衣飾逃至滬上匿居公共租界業經該縣知事偵悉派令法警曹漢章巡長張立才帶同眼線來滬在老閘捕房轄境與唐遇見扭交四百九十四號華捕帶入捕房解至公共公廨訊供管押候查在案昨晨復訊據來警持文投訴唐匪携贓逃滬係由南通縣拘獲之盜匪楊阿大供出是以追蹤至滬在途撞見扭解到案應請照章引渡會審員王肇之商之德師副領事判唐押候備文准交來警帶同歸案訊辦 
[復選延期之通告]  
　　上海縣知事昨奉國民會議曁立法院議員江蘇省復選舉監縣齊巡按使發下通告當即張貼通衢其文如下　照得國民會議復選舉日期當經本監督依法通告准定於十一月二十日舉行旣准國民會議事務局陷電開國民會議議員復選舉程序應俟調查完畢將名册送經全國選舉資格審查會審查後方能舉行選舉此次復選調查業經本局通電延　在案現調查旣未完畢則選舉延期自屬必要情形貴監督應依照國民會議議員復選舉日期及籌備期限令第二條之規定先行宣告延期所有己到復選區之各初選當選人應令暫緩回籍免勞往返至復選究於何日舉行本局正在妥籌辦法容即奉聞特此電達希查照爲要等因准此除俟舉行日期改定另行通告外所有應行延期各綠由合亟依法通告仰即一體知悉此告 
[印度敎育家演說紀要]  
　　印人蕯格碩士游歷至華前晚在球中國學生會演說由主席朱少屏君譯述略謂余於兩年前因病出游首至埃及所見古蹟瑰偉奇麗想見其古代文化之盛尼羅河畔土地肥沃不需灌漑收穫恒豐而知其享天賦獨厚全國産棉極盛信奉回敎故人民勇敢有力雕刻建築擅名於世當極盛之時有毛司克大學者學生達二萬五千人之數爲近世諸校所不及至於法國政體共和制度完善美術發達人其境若履華麗之園英國則於百年來商工業進步甚速倫敦街道不若美國之整齊然爲世界商業之中心車摩穀擊行人熙攘至若孟哲司德城葛拉司哥等發達均在現世紀美國之發達亦在近五十年間各大學中莫不有中國學生肄業其間故可知與中國前途最有關係日本地雖偏僻然道路整潔人民勇敢有亞洲美國之稱云云 
[租契須貼印花]  
　　上海會丈局局長王克誠昨日通諭各國地保云照得印花票稅爲國稅收入之一宗凡一切契據等件均應貼用方生效力所有洋商租地轉契之出租契紙自應一律辦理爲此通諭各國地保知悉嗣後如有洋商租地轉契於繕立出租契時必須按照所載契價遵章貼用以重稅款如有減貼遺漏等情照章　罰諭各知照母違 
[工人污衊買辦]  
　　浦東鴻源紗廠營業素稱發達平時日夜工匠各有三四千人之多邇因謠言迭起格外謹愼故擬於本星期六（即十三號）起暫停夜工詎有人迭發匿名信函並有匿名揭貼分布該廠附近其中有污衊該廠買辦沈明賢之語茲經該廠總理朱鳴岡與司事鮑延齡沈理生等查明工人中稍通文墨者五六人其中有趙金源者情有可疑該總理與鮑沈兩司事遂帶巡丁周春山張春林蕭金標等前往趙之庽所搜出趙金源發票一紙票後抄錄匿名揭貼之底稿核與匿名揭貼及信函筆迹相同又抄出平日在廠中所竊之紗椗數支當即帶至廠中報告買辦連同匿名揭貼二紙匿名信一封以及抄出各贓送交水巡捕房轉送上海地方檢察廳訊辦朱鳴岡與兩司事三巡丁亦到廳候示當奉林檢察長諭飭將趙收押候究證物暫存 
[秋季賽馬終了]  
　　昨爲旅滬西商秋季賽馬之第四日計賽跑七次跳浜兩次　第一次十三馬西人泊爾納代密司湯姆斯粉紅衣帽白馬勝　第二次十馬西人利違代永年保險公司紅衣黑帽灰馬勝　第三次九馬西人野漢代沙遜洋行紅衣藍帽黄馬勝　第四次入馬洋人小白格爾粉紅衣帽靑馬勝　第五次九馬工部局西人魯紅花黄帽白馬勝　第六次九馬舉賽跳浜西人强生代怡和洋行黑衣帽黄馬勝（同時有三西人均從馬上跌下重復跨上飛跑觀賽之人莫不鼓掌）第七次西人湯姆斯湖色衣帽白馬勝第八次六馬續賽跳浜西人小黑桂醬色衣帽灰馬勝　第九次六馬由馬夫賽跑係怡和洋行馬夫小治生黑衣帽黄馬勝 
[詰問起火緣由]  
　　滬南花衣街口洽記鹹貨行失愼焚燬該行樓面己紀昨報茲聞當日即由第一區一分駐所崗警及第一區警察將該行夥項吉生嚴桂泉唐仙槎三人解所問明押送第一區署由董警正詰問如何起火據云火起於樓上因行内各人均在樓下晚膳不知因何起火等語後出商商函致該署遂即暫行交保候派警調查再核 
[花衣船不服檢查]  
　　鄉民沈嘉松同子全郎雇駁船户施蘭生裝運花衣三大包經過萬裕碼頭由棉花檢查局巡丁上船查看有無攙水等弊詎沈不服查驗竟欲抗毆該巡丁當即回報該局立將貨物扣留旋經搜出薄子一本始知係陸續收得之私贓沈在浦東開設軋花廠當即函送一分駐所請究該所宋警佐問明屬實連同證物一併移送警廳司法科訊辦 
[姦騙孀婦之控訴]  
　　張沈氏在公共公廨具控劉雲山姦佔其寡媳並唆令捲取現洋一千元匿居張談氏家業己由廨核准於昨日轉飭捕房將劉與談氏併傳到案中西官諭令分别交保候訊 
[拐匿養媳類誌]  
　　住居北海路之婦人李阿寳因與郭通桂串拐新閘住戸蒼金文之十二歲養媳秀貞藏匿六馬路二十二號屋内希圖價賣被女父偵悉報捕將李婦與女及郭一併查獲昨解公共公堂請究經中西官研訊一過判女先交原告領回李婦與郭分别押候再訊 
　　住居新閘路之婦人王嚴氏因拐匿黄友才之十三歲養媳小丫頭經黄得悉報捕將氏與女一併查獲昨解公共公廨經俞代襄讞會同德裴副領事訊明判氏押女所半年小丫頭交其翁具領 
[男女分别斥釋]  
　　左時元與朱張氏同寓大統路富安客棧被偵緝隊查見以其形跡可疑解遂司法科巳紀昨報茲悉前日經段科員訊問之下因張氏之夫並不到案告發判將左及張氏分别斥釋 
 [P尋獲女孩續紀> 
　　陳張氏之六歲女孩阿媛前被匪人拐失近由該氏在北四川路宜樂里鄧鄭氏家尋獲己記昨報茲悉此案前日經司法科段科員訊問一過判送地方檢察廳核辦 
[西人願給撫卹]  
　　計文秀日前在靜安寺路被西人竺爾生所坐之汽車撞傷斃命己誌昨報昨由公共公廨中西官關康二君蒞所相驗明白先由死者之婿陸海金投案陳訴一切次據該西人聲稱是晚開車至該處因死者適在前面不及停輪讓避致光禍端願給棺殮費洋五十元以慰死者中西官判陸海金具結收殮了案 
[自戕殞命三誌]  
　　張三大自用剪刀剪破喉管身死屍身己送至驗屍所候驗昨由死者之戚投案請准免驗舁回棺殮 
[寳山縣移傳證人]  
　　住居虹口湯恩路之沈星甫因被袁松記在寳山縣公署控地保談鶴祥買領田契小票一案牽涉由該縣移請公共公廨轉飭捕房昨日將沈傳案請示經中西官略訊一過諭候函送寳山縣質證 
[洋商追償虧損]  
　　德商福來德洋行控怡昌號主王文卿定貨虧銀二千二百兩昨由捕房將王傳至公共公堂經中西官訊供一過判王交如數人銀並保候訂期研訊 
[被訴人交保候訊]  
　　許靜卿在公共公廨呈控保險　客戴玉山與羅似貞不賠保險銀兩又胡寳泉控楊少庭欠洋二千五百元不還又祥太木行控永大號不付木價銀六百十二兩又劉鑄控金飛卿欠洋五百十元又任福泰控陳華章欠洋三百六十一元又黄桐生控沈根泉欠洋三百九十元昨由捕房將被告各人傳案中西官諭令分别交保候訊 
[美使館秘書返國]  
　　北京美使館秘書麥勒君服務期滿於前日附輪來郵船歸國 
[誘賭行賄]  
　　賭徒張富生蔡文元前日在虹口東西華德路誘人往打花會被捕查見張等即行賭洋二元求釋當被該捕一併帶入捕房准各存洋保出昨經公共公堂傳訊張等均不認誘賭行賄中西官以證據鑿鑿判張蔡各押兩禮拜賄洋充公 
[攫物案三則]  
　　匪徒楊老四在北京路擺設紅黑僞賭攤誘令孫爾春賭博乘間攫取孫之鈔票洋十元由探邵仁初查獲拘押捕房昨解公共公廨經中西官研訊屬實判押候還洋於下禮拜六再行訊核 
　　蘇州人計小弟在北海路攫取林施氏金挖耳由捕追獲拘押昨解公共公廨經中西官訊供不諱判計押西牢一年半期滿函送上海縣遞回原籍 
　　嘉興人王寳生前日午後在五福弄圖攫張正甫銀洋未成被捕拘獲昨解公堂請究經中西官訊供不認判押候查明於下禮拜六再訊 
[竊賊分别禁押]  
　　紹興人王阿福因竊唐家弄李逸儔等家衣物由捕拘解公共公廨訊實判押西牢半年在案茲經捕房查得王尙有與張君渭串竊三泰路陸錢氏等家物件銷贓於王金初戴和卿情事昨將張王戴三人拘獲並帶同王阿福解至公共公廨經中西官研訊明晰判王阿福仍照原斷還押張君渭押西牢半年王押兩月戴押一月分别示儆 
[偷竊耕牛續誌]  
　　陳怡淸徐時良行竊胡家橋鄉民全炳春家耕牛一頭己記昨報前日下午經司法科段科員訊明屬實判送地方檢察廳究辦 
[崗警拘獲竊賊]  
　　王阿四前日在虹口竊得某姓家之衣服二件行經閘北大統路被四區崗警查見拘解司法科經段科員訊實判王處拘役十五天以儆 
[氣候報告（上海徐家滙天文臺天氣測候報告）]  
　　巳過者之報告地十一月十二日中國中部氣壓仍高反旋風則移向滿洲其後殊有低度成於蒙古北風仍在黄海及東海南涼風則己至北直隸南海之颶風向西進行　十三日天晴多雲氣燥而寒氣壓仍高　十三日下午四時前二十四小時内上海氣候温度至高六○·八至低四七·四去年同日至高七○至低五八 
　　未來者之推測　十三日下午四時三十分豫測安南海濱風浪頗惡山東南面信風頗大上海天氣陰寒 
雜評二 
[今後之商業（納）]  
　　各國於歐戰進行中猶且注目於戰平後之商業預計國内所經之難題若何所起之恐慌若何而一一代爲籌劃其重視商業可知也今日我國之時勢較歐戰之國何如而巳無人爲後來商業上着想矣非特無人爲後來着想即目前亦巳放棄任令渙散堕落而絶不稍爲之所夫亦可哀矣哉 
 
 
 

Page 11

 
 
來函 
[南滙籌賑協會募捐啓]  
南匯地濱東海向産木棉今歲舊曆六月颶風肆虐冲毁田廬淹斃人口不可勝敷當蒙大總統撥給賑洋三千元散給在案詎知風災之後又進鹹潮不特木棉盡荒卽番　花生均遭荒歉且沿海沙田本不宜稻現交冬令饑寒交迫道殣相望同人等皆誼關桑梓除量力捐助外誠以災區甚廣必非杯水車薪所能濟事爰在上海南市萬裕裹街鼎泰米行内設一南滙籌賑協會倘蒙諸大善士痌瘝抱　慨捐囊金請交敝會滙轉實爲闔邑饑民九頓首以叩祝者也南滙旅滬同人謹啓 
[中華國貨維持會通告會員函]  
　　逕啓者本會前次公推赴京辦理農商部國貨展覽會會場幹　員兼參觀圑並代表諸君業己事竣先　回滬本會理願開會歡謝以表歉忱並請赴京代表各幹事員將會場情形報告一切以副各出品人雅望今擇於陽歷十一月十四日即陰歷十月初八日星期日下午二時在錢江會館開歡謝大會届時務祈惠臨萬勿遲延是爲至盼　中華國貨維持會啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[長篇游戲文章稅務雜談（五）] [  東埜]  
　　（二）所得稅（續） 
　　我國盜風之盛至今日而極矣試一翻閱報紙搶劫之案幾於無時無地無之携贓纍纍所得不貲我嘗謂我國之官吏無形之盜也盜則無形之官也何則一則刧奪人之財産一則剷括人之地皮所得財物同由强硬手段而來也諸公爲官苞苴賄賂之所得吝不肯拔一毛以利天下旣示之以的矣盜與官爲同道其肯任諸公之與虎謀皮向太歲頭上動土哉所得稅之惟行將因是而大生阻力可斷言也夫我國今日富者在官與盜貧者在民官與盜一歲中時膚吮血打家刧舍之所得遠過於其孝　上司分潤孩兒們之所出而所得稅可以不納貧苦小民終歲勤動仰不足以事父母俯不足以畜妻子所得不足以抵所失而所得稅無可或免也顧名思義與其謂之所得稅母寗直截痛快名之曰所失稅之爲確當也（未完） 
[上某省財政廳長書] [  劍秋]  
　　閱西報知貴省對於印花稅竭力奉行雖死人之棺材亦不得免（見本報上月二十八日所譯字林西報）上爲國家裕財政下爲小民蹙生機搜刮之精雖桑孔復生無以逾此佩甚佩甚顧蒙竊以爲尙未盡善何則租稅原理以普及而有永久繼續性者爲主棺材者一人不過用一次非日日必需之物也以非日日必需之物而欲恃爲源源不竭之欵其勢有所不能幸而刀兵交作疾疫流行收數尚有起色萬一風調雨順人口太平將如何即不然人人活至百歲以外或永永不死年老成精將如何雖此後人民求生不得求死者必多脫令窮無立錐或火化焉或葬魚腹焉或用蘆蓆鹽蒲包焉將如何方今省庫空虚官吏之俸給又厚印花稅早巳列於預算表之人欵門内設稍有短絀國用將安從出蒙亦國民一份子深知貴省人民尙有可以搜括之處不揣淺陋敢擬三項辦法如左 
　　一飯碗應貼印花也　人生必吃飯必用碗斷無徒手而食者宜分爲三則收取（甲）吃山珍海味者每碗貼印花二分（乙）吃魚吃肉者每碗貼一分五釐（丙）吃靑菜蘿　者每碗貼一分不貼者作私吃論除將飯碗打碎外處以十日以上一月以下之餓殺罪乞丐之破鉢小兒之木碗得照丙等减半 
　　一坑票應貼印花也　人不可一日不吃飯即不可一日不撒屎坑票者撒屎之憑據也宜分爲三則收取（甲）每日一登坑者每張貼印花五釐（乙）間日一登坑者每張貼一分（丙）吃鴉片人數日一登坑者每張貼一分五釐不貼者作撒濫屙論除罰令餂去所撒之屎外不分男女重打屁股三百板其用破布老棉絮者免 
　　一衣服應貼印花也　人生不吃飯則飢不穿衣則寒飢寒交迫必死故旣吃飯尤不可不穿衣也亦宜分爲三則收取（甲）穿皮衣者每件貼印花三分（乙）穿綾羅綢緞者每件貼二分（丙）穿尋常洋貨及本國老布者每件貼一分不貼者作私穿論除將衣服燒灰外無論男女罰令永永一絲不掛洋裝及大禮服照甲等加倍下棺材之殮服照乙等減四分之一（覺迷按此項印花應照甲等加十倍以其無後來生意也） 
　　以上三項爲人人所必需日日所必要之物普及而有繼續性者也較之棺材稅收數何止萬倍抑更有進者貴省幅員廣大人口衆多上官之耳目偶疏下民之偷漏必衆宜組織一種特别稽察員專查民問吃飯撒屎穿衣之事如此則人民無所趨避稅務必然增旺且或以横征暴歛之故人人無可活命自願就死棺材稅因之而起色亦未可知區區之　不識廳長大人以爲然否如蒙採納即祈刻日施行國家幸甚貴省人民幸甚 
 [L詩選> 
[秋閨詞] [  泗濱野鶴]  
　　無情璧月映屏風淚盡燈花慘不紅欲遣西風爲致意轉愁無語訴西風 
　　如烟如醉月當廳何處風吹劍閣鈴欲把寒衣親授與惱便好夢忽然醒 
[竹枝詞]  
　　燭花輝輝元旦辰華燈隊隊鮮無塵折取一枝綠梅　替郎咒祝一年春 
　　郎家門外綠場稀妾家門内吳綿飛阿郎昨日曾叮囑及早來看春筍肥 
　　妾家庭内有桃花郎家庭外有山搽山搽未芽桃花謝怕郎嫌妾不如他 
筆記 
[雍和宫遊記（六）] [  汪慟塵]  
　　斯殿偶像最爲離奇吾儕先見者爲豺虎熊豹之屬而靑面撩牙持又握劍猙獰兇惡之四將軍者亦建塑於茲繼而仰觀神座並無所謂歡喜佛現歡喜身呈歡喜象如彌勒之足以引入歡喜者蓋金像五尊固無尋常菩　無異凌子曰否子不見佛之下部裹以黄綾耶試令啓之當得歡喜之證余曰然然乃命番僧解而示之渠不聽强之不行賄以資亦不行最後則金錢與權力並進始允一洩春光爲吾儕開歡喜眼也然僧至是亦巳悚懼失狀蓋此中秘密初不能輕示於人者且敎律綦　羣僧奉之如法故吾儕迫而爲此母怪其惴焉滋畏也籠紗旣揭依舊莊嚴余幾爲之失望而該僧催促急欲掩而藏之尙以爲一枝紅杏固己出牆來者余不遑審擇乃一躍登增於是大放光明風情畢露而余詳察之餘亦幾掩自以去君子覩於斯不禁謂然而歎曰善哉善哉南無阿彌陀佛歡喜禪豈作如是參乎佛法廣大不知衍其正恉普渡慈航而乃變本加厲反善爲惡以媚昏主斯誠不可赦矣蓋巍巍神像雖曰實絡珠垂而足下所踐則雙雙歡喜佛裸體相偎備極不堪之態奈何皇皇宫邸竟容如許醜事耶吾觀斯吾知當年聲歌酒色紙醉金迷乂何怪革命一呼于茲屋社也 
小說 
[家庭小說嫣紅刦] [  常覺小蝶合譯天虚我生潤文]  
　　第七十三章（續） 
梅麗知與辨必不勝乃逡巡去密昔司安西來亦有事出室室中僅安西來父子亭利不禁掃興因曰父今日威廉有書來乎安西來曰有之傳聞哈勃克巳客死亨利駭然曰哈勃克乃死耶確乎安西來曰我則甚望其不確今日吾將赴海兒斯東當能得其實在消息亨利曰然則能令威廉來乎安西來曰此則未必以廠中事正冗恐不得閒亨利乃恨曰吾甚望此廠且毁於火使威廉不能得事而治更無繁冗之時安西來不禁笑曰幸哉威廉乃不作是　否則吾廠不其殆耶亨利曰然我思之威廉亦未免自尋煩惱蓋吾父在廠時固未嘗如此不得暇也安西來曰密斯特亨利汝當知威廉所處地位固與吾不同也初吾爲全廠領袖資本及得失利害均吾一人擔負之故吾即欲罷工一年誰復得而干預而威廉今者則係與人合股彼縱不自計獨不爲他人計乎亨利曰此吾皆不問吾但欲見威廉耳安西來曰然則汝曷　吾共車而往亨利曰此未能蓋日來久雨初霽而腿又作隱痛不良於步也安西來曰旣若是吾當爲汝延派雷醫士來亨利曰此不必以吾近來創己良寥所有不過餘痛但須吾母爲予撫摩者即愈矣安西來曰此語亦良是蓋汝遷居此間以來身體實己壯健多多而汝乃猶朝夕怨恨不願居此母亦違心之論亨利亟曰阿父吾居此樂且不暇何敢怨恨不過肝家太弱致時動鬱怒有時亦復自覺特積久巳戚習慣不可改矣安西來曰吾亦知其如此故吾臨睡每每感謝上帝乃降福我家亨利曰然吾父尤宜感激威廉蓋吾此生若無威廉激厲久己抑抑淹忽安得尙有今日吾猶憶威廉第一次人吾家時不過一學僮耳然己循循以臘丁文敎我吾爾時猶忽視之初不料其人竟爲吾身之福星也 
[奇情小說秘密汽車] [  東楚譯]  
　　且說達而登占着便宜見茉莉兒面紅耳赤兀自抵死的抗拒　磔磔笑道我愛你不用如此假惺惺了你處我保護權力之下要避也避不脫了你生得怎麽樣縹緻我不過一點愛你之心决不要難爲你的茉莉兒置若罔聞雙手竭力　扎口中嬌喘吁吁的說道達而登你如此品行還算得是個紳士嗎快放手不然我要打了你刧我往那裏去我父親安在達而登放手笑道女孩兒家儘是嬌癡也嬌癡不到這般地步哈我愛連你于歸的地方都不曉得麽我親迎你回家裏去你父親在維多利亞車站上料理一些事情隨後···他話未說完忽聽得拍的一聲眼前又是一黑那厚如牛革的老面皮上早着了茉莉兒一掌五修織指印登時泛了出來麻辣辣的怪痛只聽茉莉兒嬌聲大叱道你卑怯下流你惡犬欺侮婦人女子自以爲得計我給你一些利害要知婦女也不是易欺的達而登陡出不意受了茉莉兒一掌伸手摩着面孔心頭慾火如澆了一桶冷水霎時消滅那鬱火却又發作起來目光泛赤容貌猙獰可怕期期說道你你打得好我給還你一些利害說着用雙手擒住茉莉兒玉腕　得緊緊的獰笑道茉莉兒我不實告訴你料你心還不死你的傳書遞簡人拍利德逆蹟昭彰早己做了刀頭之鬼勃立南那期以卵敵石要與我們爲難己自作自受同柏利德一個結局了你外援都絶還癡心妄想些什麽你父親早己　你的身子交給我了你現在何必怨我一到明天早上你使是密昔司達而登了不是寃家不聚頭我和你斯守的日子多着哩 
 [G 
[上海四馬西羣仙戲園東隔壁平望街便是京都天德堂奚占一大醫士包醫花柳毒症說明書]  
本堂三代祖傳善治毒門在京百餘年矣分設上海念年矣臨診累萬見多識廣精益求精醫法改良使患病者毫無痛苦不誤公事藥不忌口即有貴親好友亦難知君染有梅毒之症也花柳毒初起時不過白濁下疳魚口横痃猶易調治最怕初患此症多隱蔽不治忍痛耐苦不敢聲張日久失治更難收拾及治時再誤投庸醫不顧人之性命加以粉銀倒提劫藥致毒內陷凡腦筋血氣所逹之處隨時發現上陞透頂損壞五官下壞足底斑點瘋癱輕者殘廢重則命在旦夕但係由毒所發本堂均可包醫包愈 
[鐵証]  
眞正出立單永遠爲憑世人可稱惟一無二 
P>誠實 
包醫定日保好永遠除根過期不愈不取分文 
[信行]  
覓得確保醫藥槪不取資先期醫痊愈後受謝 
[忠告]  
現今醫藥如林眞假莫分患病同胞試後方知　 
[新小說]  
包天笑主任小說大觀 
季出一冊約三百餘面價洋一元 
全年四冊三元六角郵費每冊七分半 
上下古今談全書四冊價洋一元言情小說碧夢痕全書二冊價洋七角 
哀情小說鸳鸯夢全書二冊價洋五角言情小說雙涙痕全書一冊價洋二五分角偵探小說秘密女子全書一冊價洋三角偵探小說生死美人全書一冊價洋三角五分偵探小說盜盜全書一冊價洋一角五分 
怪異小說火星與地球之戰爭全書一冊價洋二角理想小說八十萬年後之世界全書一冊價洋一角五分 
妬情小說雙壻案全書一冊價洋二角五分俠情小說淫毒婦全書一冊價洋三角五分哀情小說女學生之秘密記全書一冊價洋二角五分 
言情小說寫眞緣全書一冊價洋三角哀情小說美人刧全書一冊價洋三角言情小說情秘全書一冊價洋二角 
滑稽小說春夢全書二册價洋五角社會小說美人局全書一册價洋三角苦情小說玉如意全書二冊價洋五角最近情天趣史全書一冊價洋三角 
家庭小說妻之百面觀全書二冊價洋四角五分異怪小說身外身全書一冊價洋二角五分家庭小說電妻全書一冊價洋二角第一美人倫得小傳全書二冊價洋六角 
警世小說續海上繁華夢初集一冊價洋六角清秘史之一順治太后外紀全書一冊價洋三角五分 
偵探小說秘室全書一冊價洋二角五分義烈小說費娥劍全書一冊價洋三角哀情小說悲紅悼翠錄全書一冊價洋二角二分 
言情小說情仇全書一冊價洋三角社會小說情孽全書一冊價洋四角 
文學小說炭畫全書一冊價洋二角五分英國第一愛情女子迦因小傳全書一冊價洋三角五分 
恨海春秋全書一冊價洋三角五分教育小說穡者傳全書一冊價洋五角 
上海文明書局發行各省中華書局代售（三橫） 
[一天好一天]  
一塊淡一塊快活戒烟糖老虎牙粉廠主人張晉卿戒後而發明一載有餘是吃此糖試戒脫離黑藉者本埠數千人戒後毫無疾病反覺身强力健可稱其效如神眞是王道第一目今各省查禁租界抽籤在即凡烟界有志同胞請宜早戒除免受後累購吃此糖利便靈快立保穩妥舒服照本發售非圖利益起見以揚國貨老虎牙粉暢消所厚望也塊塊淡糖隨途購吃新癮老癮烟槍抛脫烟癮一錢食糖五塊元亨利貞共分四種半月一換二月斷癮每包五塊小洋一角每盒六十售大洋一元　上海四馬路晉戴春林香粉老號總發行所 
[汲古閣本李義山詩集]  
原本影印毫髪不爽四冊一函定價一元正○掃葉山房發行 
[曝書亭詩註]  
秀水朱竹垞著嘉興楊未孩註清初詩人朱王齊名朱之學博才足運之諸家註本楊謙最善書目答問亦有是語因其徵引繁富考證精確全集所佚之詩亦經搜採入註首列墓誌年譜尤足與詩互證誠第一善本也十冊一函價兩元半李富孫註曝書亭詞嗣出掃葉山房發行 
[詞學全書]  
詞名解○塡詞圖譜續譜○詞論○詞䪨是書有圖有譜最便倚聲加以名解及詞論詞䪨應有盡有非他本之不完備者比六冊一函一元六角○掃葉山房發行 
[明板影印牡丹亭傳奇]  
圖五十餘工細絕倫四冊一函價洋八角上海掃葉山房發行 
[上海四馬路德順源紹酒棧大蟹上巿]  
本棧發行京莊紹酒遠年花雕各種花露藥酒馳名各省有口皆碑今春爲便客起見本主人聘請名厨自備各式葷素熱炒應時隨意小酌物鮮味美價格便宜兼之座位寬敞侍應週到營業非常發逹際此大蟹上巿之時本主人獨出心裁特往羊腸湖出產區採辦淸水大蟹專選形勢鮮活形容肥老之蟹每日火車運申平價出售以酬各界惠顧諸君之雅意尙希聯袂偕來本主人無任歡迎之至 
[收買股票]  
蘇浙路証券川粤漢兩湖寗紹公司銀行紗廠各種股票公債票均可交易請至英大馬路望平街口德馨里　源盛號啓 
[遺失儲金存單]  
今因遺失中國銀行救國儲金存單儲字第二百零四冊第九號傳豐和戶洋五元除向中國銀行掛失外特登報端聲明作爲無效傳豐和啓 
[禮拜六]  
禮拜六特煩名角開演拿手好戲 
周慕橋演武旦戲代父從軍丁𢙀演小生戲絲繡平原周瘦鵑演青衫戲杯中怨代圖畫李野民演外國戲白格登黃强演滑稽戲雲南大漢鈍根（演脚）（蹩戲）大少爺拉東洋車葉小鳳演古裝戲移宮記代繪圖李常覺天虛我生陳小蝶合演頭本孽海疑雲此係英國著名好戲情節離奇布景優美愛新劇者不可不看 
[禮拜六新增優點]  
一廣求小說名家如葉小鳳天虛我生瘦鵑天白幻影女士等爲本書担任撰著一小說中多加繪圖增益讀者趣味一每期封面有精美之歷史畫婦孺讀之可以增進智識一多用白話小說雅俗共賞一多用四號字排印老年讀者可省目力一徧請名人題眉以重聲價 
上海棋盤街中華圖書館發行本埠外埠各大書坊均有出售第七十六期每冊一角 
[美術畫]  
新流行水彩畫廣吿家庭掛景舞台佈景水彩新畫譜彩面摺裝一厚冊洋二元半價一元 
五彩珂㼈版印最新時裝姣艷美女屏條四幅洋二元半價一元最近新裝東中西自由結婚愛情寫眞摺裝一冊洋二元半價一元五彩東洋美人海水游戲圖彩面摺裝一冊洋二元半價一元五彩珂㼈版精印東洋風景名勝畫彩面摺裝一厚冊洋二元半價一元半價以二月爲限外埠函購郵費加一郵滙不通之處郵票一律收用經售處上海城隍廟東園門內書藥陳列所 
[茉莉花]  
出版每冊四分上海四馬路麥家圈口民權出版部 
[白禮氏洋燭]  
注意本公司所製各種蠟燭均保輕重分兩充足不減少謹防奸商售出蠟燭分兩不足船牌樹牌水牛牌百合花牌曾獲各國賽會獎牌九十三面謹防假冐 
[廣育產科醫院]  
本院女醫生專治產前臨產後醫接嬰及各種病症○上海跑馬廳派克路即新馬路十三號電話五四八曹志新啓 
[萬國九洲第一靈驗耳聾聖品]  
京者天寳齋○謹告同胞○耳聾痼疾○我有神劑○服此立聰○奇騐神藥包可斷根○另有立心胃氣痛散服下立刻止痛每瓶一元 
凡患耳聾一症皆因腎水虚損相火上炎或因鬱火傷肝以致耳鳴耳脹耳熱耳痛等症本齋家藏良藥屢蒙官紳試驗故敢出而問世非徒漁利已也善治男女老幼久年初起一經服此丸二三盒立覺血氣調和呼吸靈捷補眞陰生津液退浮火除邪熱雖乃惟一聖品每盒一元每料六盒洋五元若有不靈欺　　天以　信實也兩耳　　　吹八寶吹耳　無不立愈　　　　○開設上海二馬路西鼎新里內京都天寳齋啓 
[上海新開鼎隆官燕海味號謹擇於舊歷九月十九日大開張廣吿]  
本號創設在小東門口坐北朝南門面專選東西兩洋海貨山珍海味暹邏毛白官燕川莊繡球銀耳關東鹿筋北洋大黃唇膠吉林大紅旗參各種魚翅無不應有盡有內莊源記參號發兌吉林大山人參東西洋參野山高麗一應俱全門售批發無不剔選精良定價格外克己凡蒙　各界惠顧不勝歡迎之至本店主人謹啓 
 
 

Page 15

 
 
   
 
 

Page 16

 
 
   
 
