# 1905 - 110 - 4911501

 

Page 1

 
 
[電傳上諭]  
　　三月二十日内閣抄奉上諭伍廷芳沈家本等奏考訂法律請先將律例内重刑變通酌改一摺我朝入關之初立刑以斬罪爲極重順治年間修訂律例沿用前明舊制始有凌遲等極刑雖以懲儆凶頑究非國家法外施仁之本竟現在改訂法律嗣後凡死罪至斬决而止凌遲及梟首戮屍三項著卽永遠删除所有現行律例内凌遲斬梟各條俱改爲斬决其斬决各條俱改爲絞决絞决各條俱改爲絞監候入于秋審情實斬監侯各條俱改爲絞監候□□與絞候人犯仍入于秋審分别實緩辦理至緣坐各條除知情者仍治罪外餘著悉予寛免其刺字等項亦著槪行革除此外當因當革應行變通之處均著該侍郎等悉心甄採從速纂訂請旨頒行務期酌法準情折衷至當用副朝廷明刑弼敎之至意將此通諭知之欽此同日奉上諭四川雅州府知府員缺者武瀛補授欽此 
[電傳宮門抄]  
　　三月二十日召見軍機 
[恭讀本日改訂刑律上諭謹注]  
 
 
 

Page 2

 
 
爲國之道治具不足恃而制治之原必視一羣之民品故仁政寛法不能自行上下交相爲善本其性情風俗修之以爲成法而後有相得益彰之效假令民品與所行之法度絶不相謀徒以外人之嘲笑士大夫之目論未揣其本而治其迹立法則至寛民品則愈下將視其政俗相暌之程度終於回循故轍而後己此固羣學家之精理亦政治家之公言也欲徴於實事觀最近中國政府之所爲斑斑可見矣其改變之大者曰改官制曰廢科舉歴數年之久經上下更番之議論而用一言必有一言之辯難行一事必有一事之阻力終以敷衍之法調停其間於極無關係之處稍易其名目以掩外人之耳目以塞民間之口實非惟積弊又加甚矣此所以官方之不能洗滌而學校之不能振作也是豈政之不善哉蓋民品日下名譽心絶廉恥道喪稍假以詞色而覬覦嘗試便其私圖者遂日出而不窮矣兹者又明降諭旨改訂法律死罪至斬决而止將凌遲梟首永遠删除其餘遞减一等緣坐各條除知情外悉予寛免刺字等項槩行革除湯網已開三面漢詔復除肉刑厚澤深仁邁越前古矣然竊嘗深思遠慮自附言者無罪之列而究其前因後果矣夫中國刑律代有損益屬有三千不外五等海道大通他國旅居吾地者集爲都市乃以中外刑律輕重之不同他國得爭執其法權其華洋交涉之案無論外國居留中國及華人旅居外國中國官不得過問甚至同犯一科中國人已受治法外國不能處以應得之罪外國人虐斃華人者時有所聞而俱得逍遙法外皆以刑律之不同處處受其欺侮此法律之不可不改也然而刑律者非可賴以治家國特以輔教之所不及故歴觀古今一國之教育日進則其刑律日輕教育日弛而刑律遂日濫蓋相爲比例也不教而罪之固近於不仁者之所爲以無教之民而驟减其刑罰非惟無感激自新之意且益懷希兾倖免之心恐愛人者而人未受其惠反使輕蹈例禁而完人之益難求也然則如之何而可也曰改刑可也减刑不可也今當力求自新與民更始而所以必改刑律亦因交涉　繁將一中外而治外法權可無損礙則損益西制審察地勢分爲三等曰死罪曰工作曰罰鍰殺人者死自古爲然各國亦所公認死罪之中不必細分綱自蓋死後而梟示其用意在警後來死者固無傷也未死而監候不過苟延時日或者得遇赦典反使逍遙法外同一殺人而生死有幸不幸焉抑亦非公理也其餘减等則徒流不若工作之可興事藝也笞杖不若罰鍰之有裨公務也則改其習慣絶其希兾使知負罪之人而所罰皆爲公利亦足革其自私自利之心則其影響又及於教育矣抑吾尤有說民非好爲犯科也有逼之者衣食男女而已衣食足而知廉潔則大原又在飢寒而已士大夫不忍殺戮之慘思有以救之則莫如興工藝以足民一勇先登諸懦競進則所謂增高民品尤爲今日救亡之要策也 
[日報論英日同盟之有效]  
　　三月二十日東京來電云日本國民報謂俄艦隊泊於開姆蘭海灣一事日與法能和平議妥英國實有功於其間由此可見英日盟約之有效故願此約能展期以便保守世界之和局 
[俄海軍提督患疾]  
　　三月二十日倫敦來電云西貢傳來消息謂俄海軍提督羅斯提斯聞斯開現患痢疾 
[英國地震]  
　　三月二十日倫敦來電云英國中央地及北境於十九日晨有劇烈之地震 
[希臘及各國與克雷脫島之交涉]  
　　三月十九日倫敦來電云各國答覆克雷脫島議院時仍照前斷不准克島與希臘連絡希臘政府答覆克島民人則謂該島民人欲與希臘連絡希民亦有此意然各國旣　以爲然特勸令克民無須再有舉動並不准克民改變目下之政治如現在憲法有不宜之處可用和平之法改革不必有暴動之舉 
[法外部大臣辭職之關係]  
　　三月二十日倫郭來電云法　部突爾楷思君已收回辭職之請並謂辦理外交法之樞密院亦須恊力和同樞密各大臣已允許照此辦理矣又電云法京太晤士報謂法政府果允突君辭職實爲最大之誤因法之敵人在摩洛哥可獲極大之利益也譯字林西報 
[駐法英使忽回英京之由]  
　　三月二十日倫敦來電云駐法英使本已告假回英兹忽回法京本任據聞回任之故因携帶英政府緊要公文親交與法政府公文中言及俄國違犯　國中立之事乃日本之責問譯太晤士報 
[開姆蘭所泊兵艦情形]  
　　二十一日香港來電云本港南中國早晨郵報特列通信員克寗海君由開姆蘭電稱甫至該埠卽察得俄海　已於十八日由該灣啓程他往惟灣内尙存輪船十八艘内有俄思維脫拉納巡艦及俄伍勒兒軍醫船與德國幷他國運船五艘途中行至開姆蘭南三十英里洋面遇見兵輪九艘内　　船及巡艦惟此次船隻皆非波羅的海第三艦隊之船 
[俄艦泊於法國領土界外]  
　　三月二十一日倫敦來電云英路透電局駐西貢通信員於二十日電稱泊於開姆蘭之俄艦隊共有船五十二艘運船亦在其内現已向北而去惟運船十四艘及俄思維脫拉納逃艦　俄伍勒兒軍醫船仍在開姆　但泊於法　領土界限之外 
[法巡艦往越南]  
　　三月二十一日倫敦來電云法國突楷貪巡艦己開往越南在途遇見兵輪二十艘 
[德親王行程]  
　　三月十八日東京來　云德國開寗及卞爾安吞兩親王（卽在滿洲隨日軍觀戰者）己於今晨抵日本之對馬　 
[俄傷病兵抵烟台]  
　　三月十九日烟台來電云日本依圖麻魯輪船於今日由大連灣抵此船上載有受傷及有病俄兵八百五十人 
[克雷脫島擬與希臘連絡]  
　　三月十八日倫 
 
 

Page 3

 
 
敦來電云歐洲南克雷脫島國會現己宣布克島欲與希臘連絡幷極信服各國所委翹其親王之政治於是各議紳亦發願服從希臘之翹王親王 
[德委員擬赴摩洛哥]  
　　三月二十日倫敦來電　德國有委員數人擬赴摩洛哥都城摩國各部落已預備一切歡迎之舉譯文匯西報 
[俄購軍需品計費]  
　　三月二十一日柏林來電云俄在美定購軍需品計費俄金二百兆盧布 
[會議奥意齟齬之事]  
　　三月二十二日柏林來電云奥意兩國外部大臣會議兩國齟齬之事兩國報章議及此事頗有同情　按所謂齟齬者卽係德意奥三國同盟之事 
[代大臣擬卽會議國務]  
　　三月二十日柏林來電云俄内務大臣因奉俄皇之命擬卽行會聚百姓之代表人以議國務譯德文報 
[上海道袁復日總領事文（爲撥派兵輪嚴防俄艦事）]  
　　接展來函俄艦希圖逃逸聞南洋大臣商派海籌海圻兩兵輪駛泊吳淞又派海容駛入滬江協防確否見復等因查此事先經本道壽囑鏡清南琛兩兵輪管帶無分晝夜嚴密伺探並請稅務司轉飭巡江吏認眞稽查一面電禀南洋大臣商撥北洋大號兵輪在吳淞口内扼要偵察業蒙南洋大臣商准葉軍鬥派撥海圻海籌泊吳淞口又派海容泊楊樹浦相機辦理在案承詢具復卽希貴總領事查照爲荷此頌日祉（過） 
[日總領事致上海道袁函（爲詢問拘獲售煤與俄艦之某商是否確實事）]  
　　啓者頃聞俄艦奥斯科向淸國某購煤三百墩被官塲查得確情將其人拘獲查究等因未識確否合亟函詢卽希貴道查照從速見復爲荷（過） 
[岑督電奏俄日各艦已至粤海京師]  
　　兩廣總督岑雲帥有電奏到京略謂近有俄國鐵甲船十餘艘巡洋艦魚雷艇約三十艘計共四十餘艘日本亦有兵輪二十餘艘兩國船隻皆行駛廣東海面猝然相遇幸未開仗請照會兩國公使如何辦理庶使中立港得以平安等語（月） 
[厦郡籌議防務厦門]  
　　郡城得香港消息謂俄波羅的海艦隊幷運煤船四十餘艘已由新加坡駛過香港洋面厦郡民人聞之遂訛傳俄艦隊將至金門島海面不日攻取臺灣必有一番大戰一時人心惶惶頗爲震動提道各憲深恐土匪乘間起事遂於十二日赴商政局邀集林時甫陳耀秋二京卿及各紳商籌議一切一面嚴飭各營弁勇日夜至各處梭巡並擬重修各街栅門爲思患預防之計（蹇） 
[德國艦隊來浙寗波]  
　　浙江提督呂道生軍門接督撫電謂近有德國兵艦四十餘艘於本月初旬開駛前來閩浙洋面游弋宜分飭沿海地方各官隨時防備軍門遵卽分札部下營官一律知悉（坎） 
[帶兵入藏彈壓重慶]  
　　近得西藏消息謂中國官憲督率兵丁在西藏日事開墾幷安插遊民彼處土人不服時與尋釁是以常備中軍馬提台擬於三月初旬帶兵入藏以資鎭壓（險） 
[大學堂提調教習之衝突京師]  
　　前日大學堂敎務堤調戴君遂菴與日本各教習定功課表意欲增加各科鐘點惟服部宇之吉以爲功課鐘點增減教習目有權衡提調未便干預戴謂汝甚高明惟汝所敎河以毫無進步因之爭持不下竟同往監督處辭退監督亦無一定辦法但各學生則謂教務提調有管理全堂教務之權教習謂未便干預不合情理故咸左戴而右服云（乾） 
[考試出洋畢業生改期京師]  
　　出洋畢業學生學務處原定於本月初旬考試後因各省公文發行未久各省出洋畢業學生恐未一律通知或有向隅之憾故擬改至五月中再行考試優予出身（乾） 
[購地設立貴胄學堂京師]  
　　出使大臣梁誠片奏宜選王公宗室子弟歸入學堂一體肄習畢業後分派各國講求武備等語經練兵處兵部會議覆奏我朝定制王公子弟冠頂之初卽習騎射懿鑠宏規卓越今古現在更新軍制請求肄習兀宜始自貴近以開風氣查日本學制凡王公子弟入陸軍學校肄業另建室舍用昭寵異擬卽略仿其意設立貴胄學堂一所專爲王公大臣子弟肄武之區以示優隆而存灃制現練兵處大臣已委員在内城採購寛敞地基以便修建學舍（訟） 
[添設學部擬簡大員京師]  
　　聞政府會議添設學部擬以榮大軍機爲尙書黄紹箕爲侍郎（月） 
[教案詳情三誌杭州]  
　　前紀美教士蓋乃臺君被匪劫掠砍傷等因兹悉該堂在紗機村地方乃臨安餘杭二縣祇連之境當由省憲飛飭史怡之方佩蘭二大令會同緝辦適美領事安德森君由滬回杭欲往查勘撫憲卽派李守戎俊章率帶衛隊五十名幷洋務局英文繙譯官許秋帆大令同行查得蓋君有書一箱由滬帶到外間以蓋君欲建教堂疑爲銀　故遂行劫肇此慘禍前昨兩日迭由京滬美署電致撫轅查問當將疎防之有司文武議處示儆惟蓋君傷勢甚危不知能否無事云（復） 
[外人干預隄工武昌]  
　　漢口後湖隄工鄂督張香帥曾於前年委員勘估因時届夏汛未能開工去年有德商德和包工局擅往測量繪圖幷請領　介紹向地方官兠攬包造已經大憲照會駁斥謂中國内政勿容他人代謀邇來此項隄工由官開辦已閱月餘該局忽橫生枝節聳領事出而干涉昨領事面謁督憲要挾謂中國所築之隄係照彼所繪之圖辦理中國旣不允包辦斷不能竊 
 
 

Page 4

 
 
效云云聞督憲張香帥已嚴詞拒絶矣（履） 
[施南教案又動交涉武昌]  
　　去年施南教案本係内地會教民與天主教民糾纒而　漢英領事恐不利於教會累向官塲饒舌謂不係福音教民要請更正而張督以上聞之件己經查確兼難更正殊覺焦灼聞已電詢施南府施鶴笙太守詳查矣（履） 
[楊京卿密劾盛宮保京師]  
　　聞楊杏城京卿近有密摺到京探悉係參劾督辦鐵路大臣盛宮保於路政事宜不能實力整頓事事聽命於某洋人以致事權旁落諸多掣肘請飭認眞整頓等語（月） 
[派員總辦京張鐵路京師]  
　　聞官塲人云京張鐵路一事月前己經查明所有一切章程均擬按照京榆鐵路章程辦理但一時殊多窒碍未能開工兹聞袁宮保擬將該鐵路從速興　己　詹觀察天佑爲總辦飭其認眞辦理矣（閏） 
[柯中丞督辦八省膏捐之原因京師]  
　　本任貴州巡撫柯中丞逢時　前奉電旨派爲督辦八省土膏統捐大臣因財政處戶部覆奏八省膏捐時適鄂督張香帥有專摺陳奏謂八省膏捐事務繁要僅派道員孫廷林總辦其事恐不足勝任必得欽派大員駐紥八省適中地方因保舉柯中丞辦事認眞且統捐辦法原爲該撫所創應請簡派爲督辦大臣暫令緩赴黔任等語朝廷遂有是命（閏） 
[鄂督瘡疾復發武昌]  
　　鄂督張宮保於去歲曾患口瘡療治數月甫得就痊近日又因濕熱上蒸瘡疾復發延東洋醫士三人診治每禮拜須費洋一千元（氏） 
[退辦鐵廠未允漢口]  
　　鐵路大臣盛杏蓀宮保因漢陽鐵政廠年年虧折獨力難支因擬請改歸湖廣總督張香濤宮保接辦香帥未允所請（泰） 
[鐵廠虧本情形武昌]  
　　漢陽鐵廠虧本太巨屢擬停工兹探得該廠虧本之由實因鍜鍊鋼軌用煤太多每鍊生鐵一噸需用焦煤兩噸則煤價需銀二十二兩鐵値在外目下蘆漢鐵路軌已交足廠中存軌約値四十餘萬兩尙無銷路光緒三十年中計虧銀一百八十餘萬兩盛宮保焦灼異常特派李一琴部郎維格赴英日各名廠細考鍊鋼之法前月部郎到廠詳細調查鍋爐廠機均不合法開具說帖復往上海請盛宮保籌欵另辦聞李部郎現委漢陽鐵廠總辦專意改良前總辦張少珍觀察贊宸已改委萍鄕煤礦總辦宗載之大令得福則委大冶鐵山總辦俾三人互爲表裹以資整頓（此） 
[查礦折回江甯]  
　　署江督周玉帥飭派三江查礦公所道員陳觀察際唐率同礦師先赴皖省查攷礦山詎甫行抵鳩江皖省各處鄕民均禀陳礦山萬不可開恐碍地方風水觀察見民智依然錮蔽未便遽往查勘昨己折回寗垣禀白制軍請先剴切曉諭以釋民疑然後再往查攷以免愚賤無知糾衆滋鬧釀成禍端（豫） 
[鄭州開設貨釐局漢口]  
　　漢口火車貨釐局總辦陳大令宗揚因鄭州鐵路業已開通遂前往彼處布置創設分局事宜所收貨釐仍遵照豫鄂兩省牙釐總局原章辦理（泰） 
[撫批仍請開濬白茆河常熟]  
　　昭文徐紳在都察院請浚白茆河迭誌本報兹悉白茆河附近鄕民羣以改浚徐六經爲不便本月初旬鄕董率同耆民人等禀請效護撫仍照前議以順輿情聨名約百餘人當奉撫批謂此案迭經委員會縣偕同諸紳勘議以先濬徐六經兼開白茆裏半河爲便曾面詢原議專濬白茆河之徐紳並無異議至築壩禦潮宜禁私開必須大澇之年方可啓壩洩水業經司局議詳照辦案經數年攷核兩次印委同紳僉議非不審愼應卽先就費省效速之徐六涇及白茆裏半河施工至白茆外半河應否次第開浚循案攤徴舉辦以及閘壩如何啓閉爲宜希藩司會同水利局再行籌議詳辦（臨） 
[裁勇釀禍鎭江]  
　　三月十九日夜三鼓時太古洋德鄱陽輪船上水載有江陰老湘合字營裁勇一百四五十人馳赴漢口旣抵鎭江下椗船中各勇不知何故忽與搭客及水手等口角始則詈罵繼則互毆甚有開槍欲擊者持刀恫喝者肆意滋擾毫無顧忌船主恐釀巨禍立卽知照巡捕房當經西捕頭鮑恩君立請租界總巡周錦堂參戎親帶差勇飛往彈壓一面商之押送委員張大令向各勇再三開導令其登岸換乘德與輪船於黎明時啓輪四上嗣聞水手搭客有三人均受微傷云（觀） 
[日本代總領事松岡致上海道袁函（爲查新聞報論謀不合事）]  
　　啓者閱木山上海新聞報論說　爲嚴防俄艦逃逸一切持論頗不滿意於木代總領事殊深詫異查俄艦敗竄抵滬以來蔑視貴國中立或船身逾限修理或員弁背誓濳逃至水手踰界遊行酗酒殺人種種滋事層見迭出均昭昭在人耳目是俄人目無清國中立欺侮清國官民之明証也况俄船旣不肯由貴國官府查驗其船内情形何人得知是以晤配機器砲位員弁逃走存儲煤觔乘機逃出等語時時蜚揚皆俄人所自召本代總領事不憚諄諄隨時函告貴道查辦實欲相助爲理俾得思患預防區區苦衷貴國士大夫稍有心肝者必能見諒該報近來記載一切早有袒俄排日宗旨至今日論說云云則　係謗誹本代總領事若置之不問實恐搖惑人心以致有碍邦交大負不國政府殷殷關注之意用特函布卽希貴道查照從速札廨飭提新聞報館主筆人嚴究懲辦飭將一切不合之處向本代總領事聲謝以釋羣疑而坐睦誼是爲切禱順頌時祉東歴四月二十四日發（外） 
　　按此稿係日本代總領事松岡君致上海道袁觀察之書也見之公牘想不能再指爲不確矣惟聞該報館係洋人開設不知觀察得此書後如何函覆也 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委查軍門病故情形廣東]  
　　署水師提督莫善喜在署病故聞岑督派委陳望曾太守協同藍巡　廷　馳往虎門查詢軍門病故有無别情（暌） 
[粟鹽道夫人將去武昌]  
　　署鹽道梁觀察之大人到鄂已志前報嗣聞觀察極力周旋並允籌贈數千兩爲歸裝之費夫人已首肯不日當遄返三湘　（此） 
[禀商槍斃營勇事蘇州]  
　　江南提督楊鏡巖軍門於十八日由松來蘇謁見撫憲陸春帥躬賀任禧倂商辦副中營管帶李標勝被通州守備趙洪友槍斃營勇一案時適江督周玉帥委查是案之沈期仲觀察佺亦至春帥傳請到署晤商良久（隨） 
[蘇州差委類誌]  
　　省垣中學堂監督前經撫憲陸春帥札委紳士江觀察衡接辦現已筮期十九日到差○長元吳三縣小學堂除總辦外祇有副辦一員現經上憲添委張大令爲提調已於十六日下札○向辦黄渡保甲之詹大令樹梅現經撫憲陸春帥調委工藝局提調己於十七日銷去黄渡保甲差二十日到局接差（隨） 
[學務處將改章程蘇州]  
　　两江學務處文案孫司馬喬年於十七日由寗來蘇叩賀新撫任禧倂商辦學務處改良章程（隨） 
[官設小學揚州]  
　　兩淮運司恩都轉近於武當行宮内創設初等小學堂不取脩金學齡自十二歲至十六歲先以二十名爲額現因經費不足所有堂中應用書籍以及食宿均暫由各生自備但刻下教員尙　延定由校長程君兼理（剝） 
[松郡試事七誌松江]  
　　本月二十日松江府田紹白太守發貼七縣文童二覆案計華亭取六十名奉賢取三十名婁縣取五十名金山取三十名上海取四十名南匯取三十名靑浦取六十名兹將各縣前列及上海全案照錄於左（華亭）　錢起鳳　周孝思　趙增煒　顧曾慰　顧鳴鳳　顧鴻翔　李　元　朱善慶　吳維和　沈爵喜（奉賢）　蔡　寰　周國南　莊正華　莊禮林　朱建鼎　胡樹鉞　朱聲鳳　潘恩義　曹　鎔　楊　惪（　縣）　夏　墀　戴　驁　惠朝瑩　謝　源　周儒通　唐長年　蔣光迪　楊作朋　許師衡　馮紹璋（金山）　何良弼　顧　鴻　潘玉振　高鳳翔　金兆芬　奚維楨　沈誠基　嚴邦昌　楊際昌　許　凝（上海）　王兆魁　王　暉　諸壽康　陸耀樞　朱　　　曹　堅　康永年　楊　傑　陳晉鋆　楊景斌　局　競　梅　萼　倪鍾澄　周承德　喬國英　吳樹基　丁元賢　耿宗愼　王　典　王文翰　張之翰　朱榮錦　金宗祥　陳泰來　楊書瑞　顧鏡淸　王文藻　龎　傑　奚　鋆　唐志鵬　丁元鈞　李國瑞　周文焯　朱賡　　沈聨桂　陸鴻基　梅　堅　陸熙元　陳增祿　高國幹（南匯）　羅榖成　張國柄　奚紹芹　杜應龍　范欽謨　朱　華　陸以鈞　康履福　傅夢予　儲學視（書浦）　王永甲　陳元紀　蔣鳴球　錢景清　胡德章　孫似康　程其章　唐　衢　倪光耀　臧　鏞（貢） 
[編譯易員武昌]  
　　前陳星午大令所辦之洋務譯書局已改爲編譯科張宮保以辦法未善卽飭停止陳大令雖極力運物仍無轉機刻聞宮保己派施司馬肇基辜員外湯生另擬編譯章程撙節績辦惟陳令所用譯員則一槪辭退（此） 
[廣布官報武昌]  
　　湖北官報由督憲札飭通屬取閱不收分文該報第一册已出版首引聖謨廣証一篇蓋其宗旨係平滿漢種族之界也（此） 
[宣城創設農學會蕪湖]  
　　官城紳士呂鏡澄主政禀請省憲擬於寗國府創設農學會蓋因甯國一郡荒地甚多苟能於林業牧畜各事詳加推廣　足開風氣而保利權也兹將各憲批示照錄於左撫憲批據禀擬在寗郡創設農學會從宣邑西北鄕起墾種荒田兼及樹藝係爲地方開闢利源起見洵今日之急務惟未將領墾價値招佃承種一切辦法擬議開送無憑察核仰布政司轉飭遵照逐細妥定章程開具清摺禀由該府縣核明詳辦此繳藩憲批農學不講故出産不良該紳擬倡設社會意在培護桑梓自保利源珠屬可嘉但本局曾據萬祖恕禀報該邑設有咸育屯懇公司該紳等請於西北鄕自辦墾荒事宜無有不可惟所擬如何辦法於地方一切有無妨礙姑候札飭寗國府督縣確切查明詳悉禀覆察奪此批（困） 
[粤督鼓舞廣益會廣州]  
　　左小竹京卿宗蕃所辦廣益會已有端緒特請當道赴讌雲帥以此行有關商家觀感約同張安帥前往席間詳詢該會辨法深爲嘉許翌日又柬邀各行會議開列一百三十餘行分十四期輪請務期早日成立云（暌） 
[浙省開辦工藝傳習所杭州]  
　　杭垣向借龍興寺開辦工藝傳習所經營逾年方將就緒嗣因 
 
 

Page 10

 
 
僧伊籐賢道氏出而干預原辦各紳均欲乞退聶中丞勸慰再三謂諸事已經周妥未便中止因派候選知府傅太守范初會同羅叔藴中翰高子衡觀察相助爲理諭於本月望日開辦太守等因將寺中房屋收拾精潔傳齊原取各生先期按名點騐分具願學保証等書届時由司道各官到所行開辦典禮（復） 
[派委提催錢糧廣東]  
　　本年各府地丁錢糧比較去年短解一倍有餘僅解得六萬四千餘兩藩憲已飭各屬將征存錢糧限文到三日大批報解如逾限不解卽行派員分赴各屬提取所有委員往還盤費卽由該州縣給付以爲玩誤要需者戒（暌） 
[派委押解令廣東]  
　　信宜縣葉祥麟被參發往軍台効力現己派出知縣王全綱邱紹文額外馬應麟三員押解（暌） 
[傳訊縣貳廣東]  
　　靈山縣令潘志裘被人控告已經大憲牌諭撤任查辦交高廉道審訊尙有清鄕委員翁縣丞璜亦爲此案要証業經秦觀察移知藩臬兩憲傳諭該縣丞赴高候質（暌） 
[贑撫行程揚州]  
　　新授江西巡撫胡鼎帥前由山東南下已過鎭江十六日傍晚憲舟抵揚運司恩都轉以下文武官員均至徐凝門外馬頭迎迓翌日起節赴任（剝） 
[辭曰餽贐武昌]  
　　張宮保向不結納朝貴近年保全晚節漸易方針前日陞任杭州將軍瑞公爵交卸荆州都統入覲宮保特贈程儀銀三千两公爵甚感厚誼按宮保前年入都述職祇以送禮太薄投閒幾及一載回任後時以爲慮故去冬鐵欽使到鄂供張極盛臨行時索費　遂毆辱委員宮保亦隱忍不言今於瑞公爵又以厚贐聯絡閱歴深而趨避速理固然歟（此） 
[靳給咨文武昌]  
　　自費遊學生禀請給咨前經張制軍訂章須由地方官出具保結申送學務處由處加考語禀核再行給咨而遊學諸生仍不遵章率請給咨日見其多旋經學務處重申前諭一一駁令回籍（履） 
[成都英領事履新重慶]  
　　四川駐省英國領事甘伯樂君到任甫三月聞又調駐北京新任總領事葛福君原任宜昌領事自奉調任成都已於二月二十三日抵渝二十七日舍舟就陸遄赴省垣新任矣（險） 
[法員逝世重慶]  
　　法國郵政局員名吳亞龍者前曾代理法國領事數月兹忽染時疫遽爾長逝各西人皆往送喪（險） 
[膏捐不准槪用銅元寗波]  
　　寗郡膏捐近來各烟鋪按期繳捐俱用銅元鄞縣署辦理是捐之帳席忽分知六叚保甲委員嗣後各烟鋪呈繳膏捐不准槪用銅元各委以此事頗屬爲難擬向該帳席婉商如决意不准祇能彚繳府署以免挑剔云云（坎） 
[私販銅元揚州]  
　　揚郡近因制錢短絀所有裕寗官銀錢局發出之銅元一槪不准私運卽淮南各塲鹺商運赴塲灶收鹽亦須預請淮南總局護照前日下午淮南局巡勇及便益門門兵拿獲私運銅元一起一倂解至淮南總局局員黎分轉卽晚研訊想須照章罰辦也（剝） 
[烟草請准專利京師]  
　　北洋烟草公司本出河南南候補縣丞秦輝祖與黄學士愼之等集股創辦曾在北洋曁商部立案註册所製龍球各牌紙煙銷塲尙旺日前黄學士又具禀商部擬在北京工藝局内添設紙烟廠專製烟卷呈請立案當經批准嗣該公司以黄學士此事顯與公司律例不合爰禀請商部將前案註銷幷歴陳創辦艱難製造不易各情懇請酌予專利數年保全商務（震） 
[匪首正法重慶]  
　　四川資州於壬寅秋間拳匪擾亂之後根株猶未凈盡近聞彼處團保拿獲練習妖拳匪首劉飛虎一各搜其身旁帶有僞印一方名曰天賜玉印内有扶淸滅洋等語獲案後立卽電禀上台將劉匪就地正法（險） 
[暫緩赴蘇]  
　　上海縣汪大令日前本欲赴蘇禀見新撫陸春帥面呈要公並禀商法界湘興押店劫案辦法正在雇舟間適聞俄艦奥斯科有深夜濳逃出口情事急須與袁觀察禀商防護俄艦圖逃善策故赴蘇日期尙須暫緩云（金） 
[官眷蒞滬]  
　　公共租界公廨讞員屠興之司馬之官眷向寓白門兹於昨日午刻由長江輪船抵埠司馬卽派差役至馬頭迎入署中（木） 
[咨請放行]  
　　江甯候補道許觀察鼎霖在清江浦創設耀徐玻璃公司及海豐麫粉公司兩廠定於日内雇工運料前往興造誠恐遇有關卡因捐阻止故特禀由恩中丞咨准江督周玉帥札飭上海道袁觀察轉知關卡一體放行（金） 
[解犯首途]  
　　本縣汪大令近將應解本年秋審之刼搶圖董盜犯陸開金及毆斃人命之嚴阿春等二犯札委東廳沈二尹閔行司王少尹等督同差役於昨備文押解首途（金） 
[察出僞票]  
　　昨日午後有應瑞生持有匯豐之僞鈔票五元向新北門外張永源彩票店購買彩票卽被察破爭論由二十八號警察拘解總巡局請究（金） 
[戲會减價]  
　　美人西門司在泥城橋外備有活動蠟人及影戯油畫多種新奇靈巧栩栩欲生開演以來觀者如堵兹以不日離埠特行减價使中西土商皆得一飽眼福欲廣異聞者盍早往觀 
[西儒凋謝]  
　　海關譯員艾約瑟君英人也係倫敦會牧師前四十餘年航海來華宣傳聖道旣富中西學問又洞悉官話居京師時與總稅務司相稔故赫德延爲海關繙譯派至滬上已有年所艾君物與爲懷耄而不倦公餘之暇或著濟人之書或播救世之教孶孳焉若恐不及今壽届八十二歲詎於三月十九日晚間因病逝世於二十一日發喪一時聞者咸謂老成凋謝云（仲） 
[僧人涉訟]  
　　日前有僧人寳如投上海縣控龍華寺持住僧懷慶將廟中掛單僧衣服銀洋等物吞没一空求請提究汪大令批飭僧綱司查辦懷慶知事不佳已央人調處矣（金） 
[謀斃案解歸寳山縣訊辦]  
　　謀斃可疑一節已疉紀本報昨日美界捕房捕頭將鄭王氏所控謀斃伊子鄭贊臣之吳傑臣解至公廨經襄理讞員孫耳三明府偕同美繙譯官安立德君研訊捕頭 
 
 

Page 11

 
 
禀稱鄭贊臣爲傑臣謀死雖獲屍於鄕間尙未查出究在何處下手必須查明實據方知歸何處究辦現吳己延律師博易到案申訴明府謂此案係華人命案應歸地方官辦理毋庸律師干預况寳山縣己有移文到廨此案應移歸該縣辦理卽將來文交閱文内稱據該縣差拿獲之麻子並張丫頭供稱於初九日將晚時有素不相識之刁萬全吳海寳囑將皮箱掩埋徽州會館義塚據云内係死孩得洋一元五角埋後卽去後經驗得箱内實是屍首且有刀傷二十餘處驗後飭卽收殮絹兇核辦至日前始訪得死者爲鄭贊臣因與吳傑臣之妾因奸謀斃吳住居美租界請卽移提歸案辦理云云此案是否吳傑臣謀斃抑另有帮兇之人須將吳送至該縣訊供核辦安君卽據情傳諭捕頭卽將吳傑臣留廨備文押解寳山縣訊辦原告鄭王氏等著自行投案候訊（木） 
[拘解縱火]  
　　蔡春生堂藥店於前月廿九夜失火延燒左鄰恊和祥靑藍布莊並焚斃藥店夥一名事後爲虹口提籃橋捕房包探張財寳訪悉有縱火情事前日午後將恊和祥店主顧錫夫及經手湯鳳祥拘獲帶入捕房捕頭令押候解送公堂禀請讞員屠興之司馬訊辦（火） 
[定期訊案]  
　　前因天主教節期膽禮法公廨停訊兩期昨法繙譯官魏武達君已訂期禮拜三到堂與讞員陳楚生大令會判各案（水） 
[上海官事]  
　　上海道袁觀察於昨日午後假洋務局設席延請新授兩浙鹽運司信懷民都轉杭州將軍瑞留守前川東道任錫汾觀察商董嚴小舫觀察等飲晏○又聞定於廿三日仍在洋務局設席延請山西藩司張方伯紹華招商局西總辦李伯行京卿等飲晏○駐滬文報局委員李明府景枚昨因要公由滬乘舟赴京公幹○委署寳山縣主簿候補員丞張岳振二尹源驥昨日由蘇領憑履新道經滬江至道禀呈履歴○江西藩司張方伯紹華昨由安徽乘輪來滬住大方棧（金） 
[上海縣案]  
　　十六鋪北局函解劉阿五控楊順生一案到縣奉汪大令訊究劉供楊順生屢向同業詐洋被張源合行夥馬某控經法捕房押辦昨又向小的拆稍洋十元扭局送案楊供與馬某爲友因病向之借貸致被控去公堂責押開釋餘供支吾大令檢得張合源亦有禀詞請辦遂判楊責二百板押改過局六月察奪○夫婦涉訟一案亦經提案復訊沈朱氏供丈夫沈松桂向不顧家去歲誣婦人與鄰人魏阿慶有私以鐵鏈鎖足毒毆幾斃鄰衆訴知地甲禀蒙巡局提訊夫卽避匿兹又來案妄控沈供妻旣犯姦復圖私逃鎖足略毆是實大令判沈具結領妻回家毋許欺虐○李春陽扭妻陳氏投案喊控亦經大令訊質李供妻於去臘投案朦禀小的欲將伊賣入花烟間蒙訊發堂本月初十日集訊遵斷領回三天不食乘小的出外私逃至英界經伯父途遇邀歸今日復又逃出伯父知照小的尋獲扭案求斷離異陳氏供願入尼菴焚修苟延蟻命大令以夫婦两不願聚判陳氏交母屬領回不准另嫁○同仁輔元堂董函送受傷小丁王翠翠到縣訊騐供堂董雇在西門修路所負木板上有濕泥碰汚方某衣服己向服禮詎方紏領多人將小的蜂毆受傷大令騐視屬實判候查究（金） 
[馬路工程局紀事]  
　　水巡捕拘獲行竊恒豐木行木料之江友財解入捕房轉解馬路工程局經襄讞委員黄衡堂二尹訊供判責一百板枷五天木頭一根給恒豐行領去餘八根存局候失主其領○陳杏雲同伊子素林控羅板林拆梢一案黄二尹訊明收押昨日帶案復訊判責一百下斷陳給洋一元斥釋○元豐木行扭控王少之倪德甫串竊木料經黄二尹判各責一百板管押在案昨日復訊判王枷號七大餘均斥釋○蔡義雲行竊東洋車出捕拘獲解局經黄二尹研訊判掌頰二十下車存局候失主認領（土） 
[公共租界公廨紀事]  
　　英租界工部局近在曹家渡地方新築馬路二條一名盤奈路一名新馬路刻下路已告竣並在路旁栽種小樹竟被該處鄕人伐去不少由靜安寺捕房捕頭飭探陳雲忠投公廨請屠司馬出單將地保王瑞卿傳案訊究○住居北京路七十三號房屋之陳某乘坐快馬車在也芝路一帶疾行巡捕喝阻不聽反以馬鞭痛擊該捕卽投捕房控訴捕頭飭探陳雲忠投廨請出單傳陳訊究詎陳抗傳不到該探於昨日禀請改傳爲提司馬允之○工部局查牛洋人察得鴻飛牛奶棚主周榮全將攙水牛奶兠售因禀請司馬出單傳訊○捕房以租界居民多積柴薪易於肇事因此諄諄告誡不准多積昨日捕房查得梅白克路陳立言與盤克路王姓等二家多積稻柴因之禀請公廨傳案候究（木） 
[公共租界公廨早堂案]  
　　上禮拜六據楊樹浦捕房解送曹生林控宋木生攫洋一案經孫明府查得宋本生又爲吳葉氏控其爭奪婚姻案係两歧著過堂覆訊捕頭不允謂曹先在捕房控攫洋俟攫洋案訊畢再訊别事故明府判將宋木生仍交捕房管押再訊昨日捕房將宋解案曹生林供前囑妻子往質金戒指得洋十二元七角爲宋木生糾人攫去木生供吳葉氏之女本許與小的爲妻不料又嫁與曹生林爲妾今曹反以攫洋誣控吳葉氏供前囑女兒質洋爲宋搶去孫明府以該氏投廨呈控係婚姻之事並無攫洋之說難保無架詞歧控等弊著仍交捕房管押俟查明再訊○俄國婦人搿白控侍者金阿根竊取金洋及外國帽報捕後由包探搜出帽子求爲追究包探沈阿岳禀稱金已供認行竊惟贜物不肯交出金阿根供並未行竊明府判押候查明再訊○陸春祥朱三芝扭同鄕人陸廣文至廨聲稱陸與伊父爭吵小的等向伊解勸詎廣文持蠻取刀將朱三芝手腕戳傷求請驗究明府判笞責三百板○王財寳控嫂楊氏以碗擲傷頭顱由包探陳云忠解案王供向嫂借米口角因被擲傷楊氏供財寳借米不還頭顱是自已碰壞求宥明府以家庭細故何致涉訟從寛省釋著卽分炊完案○濟良所送周珠鳳全案周供甯波人年十八歲爲父親售於么二妓院被龜鴇凌辱不堪因此投所明府著交女董帶去又送朱許氏至案氏稱無錫人年十八歲丈夫向爲鐵匠日事遊蕩翁姑要將婦人售入烟花聞信逃出投 
 
 

Page 12

 
 
所求請超拔明府著暫發該所查明冉核○肉莊主金阿記與賣水菓之李長春嬉戲李老羞變怒將手中甘蔗刀戳傷金之手指訴捕拘案請究明府判責李二百板○陳麥保控劉春元吸烟不給烟資反用刀行兇訴探拘案請究判責劉二百板（木） 
[南市捕房紀事]  
　　前日划船婦陳范氏扭顧金榮至捕房控被攫去金押髮洋銀請追捕頭令押候解至馬路工程局禀請翁太守訊究○江北人張准友行竊恒豐元豐兩行木料逃逸未獲昨日捕頭令水巡捕留心緝拿務獲究辦（土） 
[法租界捕房案]  
　　掮客某甲將托銷之布五千疋質與法界恒德典得洋一千元爲布客偵知將甲扭至捕房捕頭命押候解送公堂訊究○偷兒某乙在新租界行竊木料爲包探查悉拘入捕房捕頭命傳同失主解送公堂訊究○丙丁二流氓在新租界持械行兇藉端訛詐爲包探偵知一倂拘送捕房捕頭命押候解堂訊究（水） 
[美租界捕房事]  
　　本邑人蔣子卿前因私造當十銅元經公堂判押西牢三年前日蔣在押所患病醫治無效而斃由管牢西人知照捕房捕頭令傳地保報知家屬到來備棺收殮○甬人胡福元張阿花仿造晉隆洋行品海香烟在市混售昨爲包探沈阿岳查獲拘入捕房押解公堂禀請懲辦○夏雙喜在楊樹浦路搶取阮財富之銀表等物爲包探沈阿岳拘獲送入捕房押候解辦○西人某甲在英界河南路嘉綸等綢縀莊騙取綢縀甚多昨由包探陳洪德查獲偕回西探將甲拘送捕房押解該管領事署訊辦（火） 
[金陵官報]  
　　三月初一日候補道吳德章奉留辦洋藉局初二日俞明震到陸師學堂差初三日候補道董恆德奉示繕寫履歴潛山遊擊何泰金禀辭徐州鎭城守都司董玉芬泗州都司周有明淮楊中軍守備張鳴謙均叩謝飭知赴任巡檢陳瀚奉委火藥局差遺初四日辦廣西銅元局補用道徐麟光到奉廣西撫台委赴滬購機並赴南京閱視鑄局機器江都縣陳琪璟辭赴任初五日興花縣趙江都縣陳均辭赴任遊擊蘇緒謨叩謝奉委帮辦軍械所李葆荃謝委先鋒官知縣沈啓宇禀知修理昭忠祠醫院工竣初六日知縣黄傳琅辭赴湖北起運木料江安輪船楊星田辭到丹徒接貢副將李田謝委接代管保民輪船初七日初等學堂何禀知小學堂初七日續開九處初八日安徽通判龍綬祺到初九日知縣吳錫官禀知奉委赴丹徒會審案查鍾泰禀知解送商務局此國賽會貨物交稅務司機器局徐禀謝兼會辦銀元局差礦務局陳禀謝海運案内保加二品銜　初十日候補道許炳榛禀謝前辦秦晉賑捐出力保准交部從優議叙加一級記錄三次同知單溥元謝委師範學堂文案差世職高培福奉示驗看江安糧道庫大使王錫珍禀知奉委赴滬提還公欵 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
