# 1934 - 204 - 4908721

 

Page 1

 
 
[新印大字本子書二十二種增附冠子告成] [  圖書集成局代啓]  
　　二十二子爲秦漢古本文　深奥稽古之士靡不涉藥行于世者以杭州局刻本爲最營惜卷帙繁重定價甚昂寒士力有未逮徒興望洋之　近時坊間所行石印本字跡細若蠅頭全部僅八百餘賈今二林齋主人覓得初印營本倩本局用大號新字排印成書以公同好體例悉照原書計共二千四百餘貢用潔白連泗繼印釘精工裝成三十六本每部實洋四元此書旣便通讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[醫林指月出售] [  圖書書集成局代啓]  
　　醫林指月一書爲胥山老人王琢崖先生所輯計書十二種曰醫學具傳曰質疑錄曰醫家心法曰易氏醫家白芷而　草存存案曰敖氏傷寒金鏡錄曰痎瘧論疏曰達生編曰扁鵲心書曰本草崇原曰侶山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承愽文書局之屬排印成編賜購者請臨上海博文書局揚州點石裕記選取可也計書八間每部價價洋一元六角 
[廣論婚禮之正]  
　　今天下當民窮財盡之秋欲節財流固莫先於禁奢侈而奢侈之甚者厥惟婚禮本報前登寗波府程太守示崇節儉　則昨已著爲論說弁诸報簡矣旣而思之婚禮之宜從乎正者不特節儉一端已也粤自乾坤旣奠陰陽斯分夫婦之道爲人倫之始王化之本是以聖王之世男女以正婚姻以時攷周禮地官媒氏之職掌萬民之判凡男女自成名以上皆書年月日名焉命男三十而娶女二十而嫁凡娶判妻入子者皆書之中春之月命會男女於是時也奔者不禁若無故而不用令者罰之司男女之無夫家者而會之凡嫁子娶妻入幣純帛無過五兩禁遷葬者與嫁殤者凡男女之陰訟聽之於勝國之社其附於弄者歸之于士禮文如是蓋所以别男女正婚姻定室家廣生齒天地樂育之心與帝王防維之政可謂並行而不悖三代以降禮意寖衰漢唐以還不能復古嫌欵無别而男女之防潰配合失時而夫婦之道苦上之人旣不設官以專司其事雖歴朝吉禮均定限制而民間弁髦禁令每至狥俗見而蔑典章以今日讑之凡婚禮之失其正者厥有數端焉古之成婚者惟求男女之年歲相當而已故媒氏書男女之名有年月日而無時自唐李虚中始創星家言以人生之時合於年月日分配千支謂之年庚今俗所稱八字是也其說以五行衰旺生尅定一生之富貴貧賤窮通壽夭術士所斷或不能盡騐而今世合婚姻者偏奉之如金科玉律且有合十分之八九者謂之上婚合十分之五六七者謂之中婚四分以下謂之下婚强爲之說不足值通人一噱乃何以搢紳士族亦皆用其說殆多惑於婦人之見也夫女生寅年何至畏之如虎女生已歳何至賤之如蛇昔人固已言之况今世陋俗凡女命之犯破敗者率賄囑星士改其時日旣可改其時日則破敗之命無不化爲美滿之命彼專以星命定婚姻者又孰從而知其命之眞僞哉其弊一也男子一八而生精二八而通精八八六十四歲而精涸女子一七而生經二七而通經七七四十九歲而經絶是以女子較男子爲早成而早衰故媒氏命男三十而娶居六十歲之中也女二十而嫁居四十歲之中也戴記又言有故則二十三年而嫁所謂有故者遭父母喪及已疾病也此古聖王扶陽抑陰之妙用也今世俗男女年多相若則宜以二十歲後婚配爲各得其宜乃或男不及二十而卽娶是謂斵喪女近三十而未嫁是謂愆期二者其失也均更有惑於俗說謂女大爲能富家於是有婦長於夫三五歲者七八歲者陰旺陽穉最爲非宜且與先王制禮適相反也其弊二也禮所稱判妻者謂娶人所出之妻再嫁者也所謂入子者買人所鬻之女子媵妾不聘者也媒氏皆有以書之所以愼持乎婚姻之變也後世旣無此禮於是姦拐販賣之案日出而不窮與其治之於事後何如治之於事先且判妻經官古時原不强人以守節也孔氏出母之說雖有生母别解若漢唐名人之母妻多不以再嫁爲恥北宋時猶然至宋儒餓死事小失節事大之言起於是自南宋至今中户以上無再嫁之婦而時或有中　之羞勉强守節爲患滋大近人論之詳矣苟此風不變竊恐物極必反將來崇霸黜王或有如越王句踐定處女十五以上不嫁寡婦五十以下不醮之罪以廣生齒者矯枉過正不得不爲宋儒咎也其弊三也未完 
[借銀譯錄]  
　　西字報載北京來信云李傅相現與匯豐銀行商借英金一千六百萬磅以八十五磅半爲一百磅每年四厘半起息現尚未經定當因將來還本利時尚未議定也惟聞以江海關所收税餉及中國内地所收税餉爲押欵云 
[活船新制]  
　　廣州中西報錄紐約格致報云英國兵法日精每兵各負一活船若接戰時前有河水阻隔可用此船渡之現在德軍亦每人負一活船於身上船式用木作架帆布作底機括破捷分爲三截可以伸縮開合若事非危急可用車載然除英德美法而外無人能製因别國武員尚未知此船之益雖各携帶未免費力數磅然時值敗北爲敵追至河岸兵士不能鳬水必至全軍溺斃且爲敵人擊殺若我旣備此船則人乘一船人持一槍更可在船與之對敵此行軍之寳筏也昔法與奥戰法軍敗走前有大河兵士或用木桶或用木橋或用禾麥稿作船以渡費時誤事卽使用樹膠作　袋渡河而沾濕其身兵士由此致病俄軍有用籃以渡河者而不能伸縮亦殊不便去年法人知活船之益遂作兩犬　以訓士卒目下波蘭國武員亦仿其法而以柳木作架取其木質甚輕船體隨圓能開合重六磅彼武員更得一法用薄柳木作底尤爲穏固焉柳木作槳槳有樞紐舵以柳木爲之以繩繫於腰間人坐其中或左或右随其身之所轉船雖輕小可載重二百磅波蘭士卒用此操演操畢水之漏入船底者不過數勺至上卒負船於身若用時解下頃刻卽能湊合云 
[火山出火]  
　　南洋新加坡叻報云小呂宋金馬蘇報言魯申島之西南有火山名馬庸者五月二十七日忽爾燄發硫質紛注於地灰燄上燭於霄附近居民因逃避不及而焚斃者計五十六人傷者更不計其數被災鄉村計有五處死者約近四百人中有一鄉死亡竟至一百零八人迄今猶烟燄蓬勃灰土飛颺查此火山自西一千七百一十六年以來已發燄十三次其最慘者在一千七百六十六年及一千八百十四年一千八百五十三年八百七十一年其後一千八百八十一年七月六號爲害亦烈自兹以後雖時或爆裂其勢甚微不料此次一發難收勢力更猛也 
[自怨自艾]  
　　西四月八號日本又新日報云各國何功於朝鲜而紛紛奪利也今請將彼等目下於朝鮮所得之利爲我國人陳之在俄人把持朝鮮國柄其險要且置弗論而俄尚有極佳山地採伐林木之權興慶地方金礦煤礦 
 
 

Page 2

 
 
及三水金礦挖掘之利咸鏡江源沿海捕鯨之益美國代請京仁鐵道將採挖雲山金礦法人亦有京義市設鐵道之權英人更據政府之要路分道揚鑣各據利藪而我日本則空入寳山徒手而歸孰有如此恥之甚者然則我雖爭戰於中國正所謂鷸蛙相爭漁人得利耳說見廣州中西報 
[穗石苔箋]  
　　廣州采訪友人云廣東提督學政惲大宗師由韶州起節巡試南雄刻將竣事屈計本月下旬可返省矣○本年調辦闈差各員前已刊諸報牘兹大憲復札委督糧道延觀察祉爲提調補用道閻希范觀察爲外監試補用府黄儒荃太守爲内監試○刻下商人查得肇廌府屬開建縣地近廣西金礦甚富爰糾合資本禀請大憲批准開辦大憲准之委黄大令潤露恊同汪少尉拱宸前往履勘如與居民無礙卽可照章舉辦以濬利源○洋槍一物例禁綦嚴無如無知頑民往往私行携帶匪類更藉以刦掠肆行恐嚇良民大憲不　不教而誅也特飭所屬告示曉諭曰廣東保甲團防總局按察使司魁補用道楊補用道蔣爲出示嚴禁事照得洋槍爲奉禁之物民間不得私藏豈可隨身佩帶乃近來有不法匪徒往往暗帶洋槍遊行城鄉若非意圓搶竊卽係有心滋事亟應嚴拿懲辦以靖地方而正法紀除札南番二縣督飭各叚　員隨時查拿外合行出示嚴禁爲此示仰軍民人等知悉嗣後如有身帶洋槍沿途强搶訛詐店鋪以及在省内外公然遊行拿獲卽行移送營務處照匪徒從重懲辦决不寛貸各宜凛遵毋違特示 
[惡棍成擒]  
　　杭州訪事友來函云仁和縣蕭藴齋明府下車以來利無不興弊無不革而於約束蠧役及訪拿賤徒懲辦地棍尤爲實心嗣訪聞有渾各石板錄子李阿牛小霸土李長生卽柴店和尚在豐樂橋一帶强賒硬欠索詐多方是處係仁錢兩縣交界之處仁邑飭拿則混入錢界錢邑訪緝則又避入仁境居民深受其害上月間明府正擬會同錢邑尊吳雲笙大令出差嚴拿未果吳大令因丁憂出缺明府兼攝錢篆二李自知不免逃往鄉間暫避明府意在除暴嚴飭差捕務須拘拿到案本月某日有人報知李阿牛棲身於艮山門某烟館中飭差掩捕正如甕中捉鼈立時拘獲訊間之下得悉季長生避跡於螺螄門外某飯鋪内爰往拘拿一併送縣明府命各重責數百板收所管押並出示招告從嚴懲辦 
[委辦供給]  
　　金陵采訪友人云江南文闈供給所前由藩司札委江寗府劉嘉樹太守總理其事繼而以趙小芳大令副之兹上憲因供給各務頭緒紛繁復札委上元縣張大令會辦日内貢院中已鳩工補葺煥然一新至公堂各處丹艧煥然極鳥革翬飛之美明遠樓西瞭望樓前被封家姨摧毁現均重建告成矣 
[調辦鐵路]  
　　金陵采訪友人云淞滬鐵路鳩工有日前由上憲札委蔡二源太守帮辦兹者總辦盛杏蓀少常以此事責任繁重非賢員不足以相與有成是以札調瞿通剌鴻瑺辦理日前通剌已禀知督憲想不日卽可到差矣 
[流氓械鬥]  
　　姑蘇采訪友人云省會流氓分爲南北黨勢如冰炭各不相能南黨流氓頭渾名鋸匠小胖北黨流氓頭渾名機匠興發不知有何仇怨一經途遇卽以白刃决雌雄本月二十三日各糾羽黨數十人分執器械至北寺前香花橋某茶室尋仇未及數言互相用武刀械並舉奮不顧身鏖戰逾時傷夷互見中有南黨流氓某甲者被北黨機匠某乙刃傷數處茗客躱避不及多受傷者而茶室茗碗茗壺悉被搗毁正在紛紛擾擾適總捕同知劉司馬呵殿而過喝令拿獲甲乙内丁四人隨卽降輿踏勘細詰起釁原由然後將所獲之四人及受傷之二人帶叵騐訊一面飭捕役赶緊查緝爲首之小胖興發以待嚴懲刻聞小胖已就獲矣 
[浙省官塲紀事]  
　　浙省興辦湖北恊賑設局於藩暑之行中書省委向太守人冠周太守志靖藩太守祖貽爲提調會辦帮辦之任現因川省待賑孔殷奉旨飭下浙省勸辦捐務故藩憲惲方伯札委太守等兼辦川賑已於本月十一日開局矣○浙省嘉興所屬之王店鎭與温州之平陽厘局委員均當瓜代之期現由厘局委候補縣楊大令鍾俊辦理王店蔣大令汝翼辦理平陽厘務又青陽匯總辦正任南塘通判劉别駕舜年因收數盈餘五成以上札委留辦一年并記功一次○餘臨汛把總陳君得勝前奉撫憲札委管帶嘉防鎗划等船現於初九日交卸本缺禀辭赴營接署者爲候補把總楊君政梅也○新選開化縣縣丞祝薌生准補全旺司巡檢李景雲均奉藩憲札飭卽赴新任二君奉札後趨轅禀謝擇吉履新○浙省應解京餉現由藩憲提撥銀五萬兩委縣丞英二尹山管解至都 
[白下官塲紀事]  
　　總辦江南陸師學堂錢觀察於去歲籌餉勸捐案内保加二品頂戴兹已奉部覆准遂於本月初十日趨赴督轅叩謝○安徽蕪湖縣吳雲翔大令於月初至江寗公幹旋赴督轅禀辭回任 
[告示照登]  
　　漢口訪事友人來函云有友人自巴河抄寄告示一則云辦理下巴河厘金分局試用府經歴張爲曉諭事案照本委員四月十七日奉督部堂兼署巡撫部院張札委前來巴河辦理厘金事務業於五月初一日據辦一切均照向章而行竊查厘金之設原爲助餉之需有分抽分有厘抽厘本無絲毫鬆動加之前年東洋不靖　用支绌按分湖北全疆每年攤派百二十萬兩爾商民食毛踐土無論貨多貨少總當應完則完以體上憲之心以濟國家之困乃足稱　皇上好百姓也再考外洋立國之道全倚通商而徵商之例值百抽五值千抽五十此係極輕之税若烟酒等物值百抽三十五十值千抽三百五百苟遇水蛙干戈大故議院與商部大臣會議百貨厘金加抽一部兩部不等該商民習以爲常並不見怪我國家深仁厚澤湖北厘金大致值千抽十二文較之外洋極輕之税反輕四倍有餘乃商民竟不知足恒有繞越偷漏等弊豈外洋盡義民而中國盡愚民哉良以開導無人知識不遠所謂受恩不知恩是也昨有高永昌之行船裝載陳恒春洋布等件闖越下卡抗不請騐巡役喊問答以空船揚帆而去豈知空船而不查看將有夾帶私貨藉口坐船而闖越者矣流弊可勝言哉想高永昌念旣如此其玩法舞弊必不止一次本鎭船户甚多今於高永昌而不戒飭將來玩法舞弊必不止高永昌一人本委員特將該船户送司懲辦因鋪紳再三懇情未加深究合行示諭爲此示仰行商船户知悉嗣後凡有應完貨物由陸路來去者自行赴局完納由水路來去者先將貨船報卡完納淸楚然後取貨然後放行本委員奉憲命而來徵商之中隠寓恤商之意固不敢損下以益上亦不敢枉法以狥私爾商民本有天良務祈行守行規客守客體以勉爲皇上最好百姓倘或貪圖小利越犯厘章本委派有多人一經查出輕則送司重則送縣愼勿自貽後悔其各懍遵毋違特示 
[東海魚箋]  
　　烟臺采訪友人云此間押店林列貧民受其盤剥爲害無窮本月間臬司毓廉訪來東簡閱營伍時有李福海者具詞探告廉訪批曰私開押當重利盤剥五分出息六月爲期爲害貧民大干例禁該民出頭指控顯係詐財未遂謂其安分誰能信之呈行登州府轉飭福山縣確切查明定有文武衙署得規包庇之人爰行責懲並出示禁一面勸諭商人集資領帖開當將見裕國便民可免作奸犯科也廢票五張存卷似此雷厲風行若輩宜稍知歛蹟矣不謂相距祗數月而諸押店已開設如故不知廉訪聞之能重甲禁令否○日前醫士某姓具呈道轅謂考試醫理司否送入廣仁堂効用觀察批示略謂該堂現無應撤之人所請效用之處碍難卽議竊以考試醫生之法泰西諸國皆行之故能使術妙青囊無草菅人命之弊此惟廣仁堂之薪水是圖其藝術之精粗姑不具論而所見亦卑矣觀察斥之所見豈不大哉○某日諸家村人拘獲拐匪一名問之知係西府人有妻室侄烟臺騐其兩投畫有鱉形嘻異已○天津拐案發覺後烟臺亦謠言四起人心惶惶嗣經地方官抄奉直督告示云天津拐匪業已拿獲正法訊實係因貧起意並無干涉教堂之事如再有拐人子女之犯卽照天津之案一律懲辦爾軍民人等亦無得謠言謆惑致干罪戾此示一出民心始稍安○六月十三日俗傳龍王誕晨民間揩以雨節呼之本年適值大雨滂沱是以進香者寥寥無幾○久旱遇雨玉農皆雀抃歡呼近十餘日間雨多晴少散步緑揚裏惟覺秧歌四起入耳怡情將來滿篝滿車不難掺豚蹄而祝矣 
 
 

Page 3

 
 
[]  
　　鎭江采訪友人云新河太綸絲廠所有某姓女工産自江北華年二九姿態　八每月可得工資洋銀五六圓五月二十日女因將絲頭抽肥工頭某甲見之加以毒駡繼復手持藤條向之鞭責女無端受辱涙湧如泉傍晚濳購阿芙蓉膏和酒而服至夜半其姨母聞有飲泣聲揭帳視之卽已神色大異一再盤詰始以吞烟告姨母驚慌特甚立卽覍藥灌救卒以毒已深入無可挽回延至天明月缺花殘魂赴芙蓉城裏矣姨母痛甚電訃其家二十二日其父母聞訃而來奔赴丹徒縣署訴請臨騐王伯芳大令准之帶同刑仵書役鳴騶戾止仵作騐得死者實係服毒自盡惟生前有毆傷數處大令命備相成殮飭差役將甲拘回研鞫○牌灣人錢某者農夫也幼時憑冰人傳言又定鄰村某甲之女邇來年已及冠念切求鳳屢遺媒妁通詞意欲期占嫁杏甲婉告之曰紅絲一繫如意珠已屬君家但此嚶嚶者髮尚覆額未能任井臼勞寄語郎君請緩數年無須亟亟也錢聞之疑甲有悔婚意遂於某日約同親串某乙密往偵之及抵其家適甲有事出外錢乃莞然曰是特天假之緣時哉不可失也遂設計將女誘至家中强令行合𢀿禮方以爲良緣弄滿不難願慰三生矣及斜肯銀缸巾紅偷揭則新嫁孃矮小如孩穉梢頭荳蔲未逗春光不僥轉喜爲悔甲以錢作此不端之事立率多人登門間罪不知錢將何以處之 
[繭捐不旺]  
　　杭州訪事人來函云蠶事已畢繭捐停止各委員均回省銷差惟今年所征較之去歲不無稍絀蓋因蠶汛不佳收成歉薄而上年收買繭子虧本者多故銷塲亦少宜其捐數之不足也 
[行轅喪禮]  
　　出使英義比三國大臣龔仰蘧星使歾於上海美租界天后宮行轅公子輩延釋子七人日在靈前諷經禮懴并雇紙紥匠紥就蒭靈於前晚焚化昨日增延釋子十四人琅琅宣梵唄午刻隨節出洋之江蘇候補道鄭觀察崇義偕水利分府孫司馬瑞增詣行轅祭奠公子輩匍匐以謝 
[函别西官]  
　　卸任英美租界讞員屠興之别駕急欲啓程不及赴各領事署辭行因備函分致道達歉忱蓋交接之道宜爾也 
[諭小禁賭]  
　　欽加同知銜辦理上海城廂内外保甲總巡兼淸道事宜江蘇卽補縣正堂鍾爲出示嚴禁事照得聚賭抽頭大干例禁疉奉各憲嚴禁查拿重懲在案兹本總巡訪聞滬北虹口胡家橋沈家灣一帶有廣帮流氓本地土棍每於午後就荒郊野田之内搭檯聚賭抽頭漁利堕其術中輸則傾家敗産羞難見人服毒捐軀時有所聞卽使輸贏相抵無不廢時失業流而爲匪貽害地方殊非淺鮮除照會該處巡防分局督率巡勇嚴密查拿外合行出示嚴禁爲此示仰諸色人等知悉爾等嗣後果能痛改前非不再賭博本總巡寛其旣往准予自新若再怙惡不悛實屬故違禁令卽將該處著名賭棍王阿有哈阿其李阿黑李阿東范毛毛瞿阿同大英子小順子等八名分别嚴拿從重穂儆差保局勇受賄規庇不先舉報一併斥革科以應得之罪地主貪圖重價租擺賭攤立將産業照例充公自示之後言出法隨决不寛恕各宜凛遵毋違切切特示 
[上海縣署瑣案]  
　　前者沈西莊等控李晉發誣良爲竊黄大令倩蔣剌史訊取口供候傳地保訊核前日地保吳阿炳投案剌史向之研訊吳保禀稱李於四月二十五日之晚失去各物疑沈升舟所竊扭住毒毆李知是寃誣央人向升舟緩頰願出養傷洋銀二十四圓並勒寫身死不涉字據升舟不允以致投案控告小的知升舟向來規矩並無行竊事情李供稱小的家每晚聞犬聲狺狺是夜出外查緝看見有人遮遮掩掩因獲住卽毆後知是升舟卽縱之使去並許出洋銀二十四圓爲醫療之費升舟稱小的並不爲賊突被李誣竊兇毆西莊訴稱李誣小的等行竊叩求究辦陸順卿稱朱芳舟於五月初七日到案屢經小的保出現在不知去向求寛限偵尋朱春萬稱芳舟是小的之父被楊慶林誘匿其存亡未卜叩乞著交剌史著春萬具以後查出芳舟未死自願甘重辦之結李限三日内將陸子山交案對質順卿亦限三日内將朱芳舟尋獲逾限定行重辦○藩仁全控姪連香措贖房屋前日黄大令倩蔣剌史提訊仁全訴稱小的係本邑人連香是小的之從姪咸豐初年故父將房屋抵押與連香之祖得錢四十千文立有活契寫明回贖字樣後連香轉抵與瞿桂年今小的向贖掯阻不從連香供稱仁全是小的族叔咸豐元年叔祖父將房屋抵押與小的之祖至五年加價找絶將契過户旣而轉抵與瞿得錢十千文今仁全欲贖小的無可設法以致來案控陳地保瞿桂年禀稱仁全房屋糾葛小的已曾勸過連香硬索錢一百兩方淮贖回剌史著該地保調停明白禀候判斷○前日升科局總辦許朗軒太守函致黄大令傳南十二圖地保陳闌廷研訊前日大令提訊之下陳保禀稱小的所轄圖内有漲灘地數畝田單已呈請許大人騐過其地坐落俗源紗廠之後至沈家灣之地則未經呈騐大令限三日内繪圖呈案○高昌廟巡防局函送竊犯王阿狗至縣前日經蔣剌史升坐訊問王供本地人前　棉花生理後至營中充當兵丁因事被斥曾在某姓家偷得擺鐘一架先後犯竊二次已爲巡防局枷責求開恩典剌史遂判送改過局收禁 
[上海巡局紀事]  
　　滬南裏鹹瓜街及十六鋪花衣街一帶每值深夜時有江北人將盌擔分設當街任人掣籖以卜勝負實卽誘人賭博之意也其人素性蠻横稍有言語不合卽與人口角兹爲十六鋪巡防局委員訪知其事以此風斷不可長因卽飭勇一體嚴拿究辦以靖地方○南市外鹹瓜街同生泰雜貨店學徒某甲昨日午後將垃圾傾棄路旁爲巡勇瞥見上前喝阻詎甲恃蠻不服因卽拘至十六鋪巡防北局請究局員楊聘侯二尹正欲提訊嗣由店主投局求請從寛願罰洋兩角二尹以本應處究姑念初犯申斥數語麾之使出○前者單正松在十六鋪巡防南局控被無賴　桂生卽油猪桂生積欠房租錢五千餘文屢索不付請爲押遷當奉局員鍾偉臣二尹提訊限潘於半月内遷出兹已逾限多時潘仍盤踞不讓單乃於前日又赴局中禀催鍾二尹飭勇將潘拘押候訊○王子書向在大東門内某麫店習業近爲其師攆逐無所事事日夕游蕩以致漸與流氓結識專恃拆梢爲生前日之晚在小東門外泉漳會館地方遇成衣匠吳晉生大聲喝曰爾何往我正尋爾卽在肩頭一拍令往某茶肆中吳細視之以素昧平生欵其誤認不顧而去王追上曳其襟袖聲勢洶湧卽將吳所携之短衫攫在手中復有黨羽多人隨聲附和軋至大東門壩基橋地方吳倩人訴知其師朱榮榮前來將王扭控十六鋪巡防中局請究局員蔡蓉卿二尹飭將王管押候訊○本城大南門内凝河橋畔有慶泉樓茶肆係某甲所開後有餘屋數椽轉租與陳小弟夫婦居住前日陳悮將便桶傾翻木樨香從樓板隙中淋漓而下以致座客之啜茗者均如佛頭着糞不禁大怒羣起而攻互扭至保甲總巡局鍾明府提訊之下茶肆主某甲供陳小弟在樓上潑翻便桶淋及座客以致爭毆不于小的之事亦未行兇求察陳供小的賃居茶館樓上館主招人賭博互相爭論小的妻子悮將便桶傾翻實出無心叩求恩典房主范阿九供伊等互相爭論小的往勸奈不允從明府得供以陳夫婦不愼致肇事端各掌頰廿下限卽日遷移他處茶館主不應聚賭笞責二百板並令將在賭之人開明姓名以便查拿懲治房屋發封范阿九將屋租賭亦責二百板聽候復訊○楊樹浦橋東首某姓家有隙地一區將鳩工建屋先倩陸俊卿挑泥塡築陸雇崇明車夫若干名每日四出運泥前日正工作時突有車夫楊全桂沈常虎郁貴郎邱金福王明郎朱明山等人爭攬工頭陸喝阻不依一併扭入楊樹浦捕房控告捕頭以地在租界之外未便越俎代謀令某號印度巡捕送至巡防局禀請核辦局員李二尹升座提訊陸訴稱小的包攬某姓塡泥之事雇崇明車夫運載每車給錢若干文今有江北車夫楊全桂等六人强欲做工自朝至午運載無多統計車資祇得一百五十六文而楊等必欲計工價索值小的不依致被擲壞小車一輛楊等同供稱小的等並未將車擲壞實因刻下生意淸淡欲帮同運泥稱得微資藉以果　陸覇阻不許故將運泥車推翻二尹飭差查察旋禀稱小的查車輛並未損壞二尹遂不予深求諭令兩造出外不准滋閙○前晚楊樹浦人張章氏偕鄰　　氏上街購物行經大純紡紗廠前突遇流氓陳榮生等五六人向之調戲氏忿甚將陳扭住呼巡街勇丁至拘送局中局員李二尹嚴加訊問張章氏訴　小婦人家在浦左二十四保十六圖現在遷居治下與紡紗廠比鄰日在廠中工作刻因工畢出外購物途遇 
 
 

Page 4

 
 
流氓肆行無禮并被攫去首飾數事不得已喚巡勇拘案請懲陳供稱小的係本邑人向在某處當馬夫不敢調戲婦女攫取首　實由高林林肇此禍端二尹大怒飭差嚴加看管候查獲高等再行訊辦 
[法界捕房紀聞]  
　　顧木林顧海林昆季行也向以木匠爲業因與流氓爲伍本年三月間曾經英界讞員屠别駕枷責釋放後仍復不知自愛蠻横如前顧本有一會前月爲友某甲之徒某乙搖得海林向之索借不遂糾衆兇毆以致受傷乙父本不欲多事嗣以海林兄弟出言不遜扭送八仙橋捕房禁押一宵翌日解至大自鳴鐘捕房捕頭以索借不遂行兇肆毆實屬目無法紀命押候解送公堂請問官究辦○有某丙者以放印子錢爲生向新開某客寓收取印錢小有齟齬無賴某丁從旁插嘴以致互相口角繼以爭毆扭入捕房捕頭以若輩均非善類命禁押片時一併斥釋○小偷某戊竊得德禽一尾藏之身畔入市求售行經法界爲巡街捕所見以其形狀可疑上前盤詰搜出原贓送入捕房捕頭命押候堂期解訊 
[美界捕房事紀]  
　　小工孫阿三本月十二日在虹口楊子路碼頭工作私將布包打開竊取洋布九疋價賣與施王氏任王氏二婦人事主報捕後經包探張阿五查獲並將收贓之二婦一併拿送捕房捕頭令押候解送英界公堂訊究○木工林順順昨在北河南路某木作做工未知何故與小工王阿安口角繼復爭毆林誤將王之頭顱擊破王憤極不肯于休喚四百八十三號華捕將林拘入捕房捕頭令王自投英界公廨控告○北河南路某馬車行雇甲乙二小工挑運馬糞誤將某内所挑之銅桶壓損内怒遂喚五百十一號華捕到來將甲乙一併拿送捕房甲乙自願出外了理捕頭准之因卽釋出○東洋車未某申前於春間由某處拾得銀表一枚卽往某押店質錢使用昨爲包探洪阿寳查悉將甲拘入捕房禀知捕頭帶往押店吊取原贓詎已期滿估價售去失主亦無從稽查爰卽禀明捕頭免究開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　英界公堂瑣案○昨日新任　員翁笠漁明府會同　　　官訊斷各案旣升座包探趙銀河禀稱日　三并　行某日本人帶洋銀　　　圓雇余運法之船至西鄉購貨行至閔行小泊河　待潮余忽竊取洋銀一百三十八圓而逸兹經小的拘獲吊出洋銀二十圓詰知其餘業　　去所購衣物約值四十四圓尚少七十圓無著查余曾經犯案解請前任大老爺懲辦今捕頭特今小約送案請懲三井日人投案請究餘贓　　稱小的係浦東人行竊洋銀自知該死惟已用盡容卽措賠明將據情商諸衛繙譯官然後判令押繳洋銀七十四圓再行核辦○包探黄四　禀稱昨日流氓張阿本向施文卿訛詐洋銀十圓以致爭閙經小的拘入捕房捕頭令送請究辦施投案申訴前情張供稱小的係本邑人不敢　詐尚乞施恩明府判令笞責一百板○包探孔阿才禀稱流氓胡阿林行路時故與郭阿二碰撞將郭扭住兇毆小的見而勸阻尚不釋手拘入捕房送案請辦郭投案訴稱昨日小的行經治下三馬路黑暗中與胡碰撞致被扭毆胡一味求恩明府判令笞責二百板○包探顧阿六禀稱流氓陸新法前因向人訛詐拘請屠大老爺懲辦遞解無錫原籍今又潛來經小的拘入捕房捕頭令送請訊究陸供稱小的係常州府屬無錫縣人不敢犯事叩乞施恩明府判令管押三禮并期滿後遞解回籍○包探秦少卿禀稱浙江寗波府屬某邑人陳阿狗在某西婦家當細崽前日竊西婦之金飾若干件投報捕房捕頭令小的拘獲惟贓未追出令先送案請究四婦投案申訴前情陳一味支吾明府著押候追贓○包探陳阿九禀稱日前道轅失去報時鳴鐘一架值銀百餘兩道憲大人卽飭縣嚴緝昨經小的查知道署庖人王德桂所竊因卽告知捕頭吊出原贓送案請究士供稱小的係湖南湘潭縣人自知該死尚乞超生明府著交捕役連贓送縣辦理○包探沈金隆禀稱賊犯沈阿狗不知在何處竊得毡單一條　至租界中求售小的查見後向詢失主不　指出囚特告知捕頭送案請究沈供稱小的拾得毡單不敢行竊明府判令笞責五十板○包探張阿五禀稱賊犯鍾阿大竊取徐松高家衣服三件報捕後捕頭令小的緝獲人贓送案請究徐投案領贓明府令將鍾管押一禮拜期滿著笞責一百板贓給還失主○包探竇如海禀稱賊犯張阿二竊取郭開元家市衣兩件報捕後捕頭令小的緝獲人贓送請訊究郭投案　贓張供小的係浙江寗波府某邑人行竊該死求大老爺特沛宏恩明府判令笞責一百板贓給還失主○包探韋阿友禀稱賊犯高阿招不知從何處竊得皮箱一口肩荷求售小的知其來路不明扣住盤詰一味支吾今已告知捕頭送案請究明府判令笞責一百板贓存　房待領 
[粤東官報]  
　　六月十八日藩轅牌示准補新會縣牛肚司巡檢彭錫保南雄州平田司巡檢任秉藻興寗縣水口司巡檢黄詔鏘均飭赴新任三水縣興史缺詳請以委用未入流葛廷藻補河源縣藍口司巡檢缺委候補從九品張佳動署　俸滿惠來縣　泉同巡檢羅福長飭回本任番禺縣沙灣同巡檢缺委試用從九陳應詞署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
