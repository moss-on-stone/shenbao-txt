# 1911 - 133 - 4913748

 

Page 1

 
 
   
 
 

Page 2

 
 
上諭 
[四月二十一日内閣奉]  
　　上諭恭親王溥偉奏因病懇請開去要差一摺恭親王溥偉著開去總理禁烟事務大臣差使欽此 
　　上諭著派順承郡王訥勒赫充總理禁烟事務大臣欽此　　監國攝政王鈐章奕劻那桐徐世昌署名 
　　宮門抄二十一日召見内閣總協理大臣 
論說 
[今日亟宜提倡機械工業論（霖）]  
　　溯自十八世紀以來。世界進化。瞬息萬變。究其進化之由。莫不曰機器機器而機器致用之由。又藉煤力。故西人名之曰煤鐵世界。我國今日國勢孱弱。財力凋敝。非於製造礦產兩大端極意經營。則根本不固。終無轉弱爲强之日。凡我國人亦可知所從事矣。蓋機械爲當今振興各種工業之利器。欲興工業。必先多製機械。否則購自外洋耗財甚鉅。殊非得計。今宜由國家人民兩方面各集資本。多設製造各種機器工廠。務擇最易銷行之機器一律按式仿製。以闢利源而塞漏巵。誠當務之急也。如紡織機器麵粉機器繅絲機器等。均爲熱銷之物。奚必坐失大利而專仰給於外人哉。第欲機械事業之日趨發達。尤非多開煤礦不爲功。否則徒有機械而運用機械藉以發生汽力之煤。又不得不惟外人自賴。則得此失彼。仍非萬全之　。此乃相需甚殷而不容分離者也。且提倡機械工業。雖意在振興各項製造。而於國家根本問題亦有莫大之關係者。即製軍器興航業 
 
 
 

Page 3

 
 
之兩在端是也茲特詳述如下。 
　　我國效法西洋以軍政爲最先。咸同之際。已稍稍倡改練洋操之議矣。廢弓矢用鎗礮。氣象煥然一新曾李諸賢先。後有製造軍器局之建設。誠可謂得風氣之先矣。但數十年來。刻意經營而其成效未見大著者。亦足徴進步之遲緩矣。推其病源。由於不能自製各種修造軍器之機械所致。蓋我旣不能自製。徒販自外洋。得其陳腐而不能得其新異。故所製之軍器多不適於用。終有遜於外人所造之物也。（如德國克虜伯砲及來福毛瑟等鎗。最爲猛利。其製法亦。日新月異。時有變更。試問我國若向購辦製此鎗砲之機械。彼豈肯以最新異者與我乎。）方今羣雄角逐。各以武力相爭。衡則海陸軍固當務之急矣。我國海軍甫議興復規制尙未完備。至陸軍則各省訓練者。其數已有二十餘鎭。工欲善其事。必先利其。器而况臨陣禦敵之軍士乎。是故欲練勇武之陸軍。以先製精良之軍器爲最要。各省製造軍器局極宜推闡製造之法術。精益求精。務以推陳出新爲貴。然欲製造精良之軍器。尤非多製修法精良軍器之機械不可。否則徒勞而無功也至創辦海軍。以製造軍艦爲第一義。然若徒購外人所造者。不思自行設廠。製造則事事仰給於人。終非妥善之計。現在急欲觀成。不及從容籌畫。固不得不暫購外洋軍艦。藉資編設。一俟規模粗備。極宜建設船廠。專事製造軍艦。兼可製造商輪。用張軍威而利商運誠一舉兩得者也。况福建船政局創辦已久。任其廢置。殊非所宜亦應重加整頓。冀收。駕輕就熟之效。掌軍政者宜於此加諸意也。而於建設船廠之初尤宜多製修造各種船具之機械以爲建造船艦之張本。否則母機不良。亦難製堅固迅疾之船艦也。蓋凡事必先求其根本之所在。至根本已固。則自此化出之枝葉。未有不善者。製艦機械苟能日求改良。則於多製商船。以利交通一事。亦有莫大之關係者也更述如次。 
　　我國自與各國交通以來。輪舶汽車相繼傳入。於交通事業上大放異彩。而我國人懵然不知其利害。一聽外人之所爲。是以我國數十年來水運事業。不過辦一招商局而已。然其輪舶所及之地惟。在内河内江航行。外海者。不過南至香港。北至天津而已。至與東西洋各國往來之輪舶。則均爲外人所執管不但坐失大利。且與國權亦大有關係。亟宜擴充招商局之規模。開拓東西洋航路。用以發展我國力。亦當今之急務也。然我國内地交通地域旣廣。即與外洋交通。舉凡乘客運貨。亦頗頻繁。僅賴招商局運輸其間。殊覺不敷周轉。竊以爲招商局旣由商股組織而成。不必急於收歸官辦。仍照商辦公司。例由股東公舉總協理及董事主持其事。一面更由郵傳部另籌大宗欵項。或提鐵路盈餘。别招商股補助。用國家名義創設中國輪船公司。多置輪船。航行長江南北洋以及日本歐美各處。一可挽廻利權。一可宣揚國威。尤爲當務之急。未卜當局者其有意乎否則以堂堂帝國而於大西太平等洋。竟無飄搖龍旗之舵跡檣影發現其間。亦其可恥也。然欲振興航業惟在多製輪船。則建設船廠。廣製修造船艦之機械。誠不容一刻緩矣。 
專電 
[電一（北京）]  
　　内閣電致駐口公使傳聞口將大舉著即密察詳細情形迅速電告 
[電二（北京）]  
　　湘鄂粤督撫電奏幹路收歸國有商民受損甚鉅各處騷動劇變堪虞請飭部妥籌萬全之策當奉寄諭著卽遵旨妥速解勸路歸國有朝廷自有良法不使商民大損 
[電三（北京）]  
　　新簡粤川漢鐵路督辦端方擬駐漢口昨奉寄諭着於到差後竭力督催路工并隨時會商各督撫妥爲辦理毋使激生事變 
[電四（北京）]  
　　皇上將舉行謁陵典禮諭令閣臣一同隨扈現正修理朝房作爲新内閣各局暫時辦事之所 
[電五（北京）]  
　　伊犂將軍志銳密奏伊犂庶政腐敗體察情形非從軍事辦起難期收效惟財政奇窘應請飭部先匯銀五十萬兩以資藉手 
[公電（南京）]  
　　各報館鑒本局議員顧瑞吳鴻基黃應中陳士髦莊其仁朱家駒馬敬培盛之驥忠俊張家鎭袁永良周紘順王錫光李鴻籌馮珍文紀澍溶顧鳴岡朱繼之顧詠葵王以昭趙承霖等二十一人均以預算無効繼續辭職江蘇諮議局辦事處 
緊要新聞一 
[新舊東督之今昔觀] 　　忙了一班迎新送舊之官紳 
 
 

Page 4

 
 
　　日昨調任東三省總督趙次帥請訓當奉監國面諭該督到東後應將最要之外交各案詳細查核電奏并諭如有不職各員務當隨時撤換以收得人之效切勿徇情致誤大局該督唯唯并略陳籌畵東省一切政策而退 
　　聞此次趙次帥赴東官場中輾轉托人求請奏調咨調者至七十餘人之多大率皆被議人員次帥一一作函婉謝略謂奉天預算非必充裕目下方須裁汰未便多帶人員到任俟有必須借重之處再行知會云云因此各官員異常掃興 
　　趙次帥原定十五日八鐘出都京奉鐵路特開專車民部提署皆爲加派員弁保護不意遲至九鐘猶未臨站後得電話始知與樞府有磋商要公業經改期二十日出發及午始由趙督派親隨員弁先行赴奉現奉天督署已派員至京迎接矣 
　　前東督錫淸帥俟趙次帥到奉接任後約於月杪卽可到京現在錫帥行裝均巳整理聞行李僅二十餘件中外士民無不稱其淸廉頗有去後之思 
　　聞政府因前東督錫良業已奉旨回旗調理然此等人才令其久賦閒居殊爲可惜故擬待其抵京請安後简一京旗都統之差俾得借此簡缺靜攝政躬以示朝廷倚重之意俟調理就痊再行奏請簡任煩要之位置 
　　又奉天諮議局商務總會敎育會農會報界公會自治會董事會各代表日前在諮議局公餞錫淸帥陪座者各司道及張統制藍恊統陳二庵京卿等主賓三十餘人先合撮一影并請淸帥撮一小影已錄前報茲將各界祝詞節錄於下督部堂蒙古錫公回旗有日我邦人士攀轅臥轍百計俱窮各界紳民感不能已聯合餞送我公不以爲慢移節臨蒞榮慶曷極溯自我公來斯今二年矣方銜命督東之始正東省積患之時我公寛以治内嚴以治外民氣於以大和國際因之以睦公以爲未可已也宏謀國之偉略促憲政之進行爲民請命面闕者一抗疏者再積誠格天籌備期限特奉明詔縮短功在全國業在千秋去臘天災流行我督飭僚屬昕夕焦勞遂以人謀之臧竟厭天心之禍而萬國鼠疫研究會之代表在奉者亦皆感格於公之誠恪憂勤無間言焉景濂等被福在躬食惠未饜悵地方之多難見祖帳之在途惟有代表全省士民敬舉一觴爲我公壽願我公一飲盡之毋忘東省日後旌節重臨其歡迎當更倍於今日也 
[弼德院中又多一人] 　　弼德院耶養老院耶 
前皖撫馮煦奉旨充江皖查振大臣業已次第竣事徐世昌曾力保其才堪大用請仍授以督撫大臣之任現那桐以弼德院顧問大臣共需三十二人位置頗寛力保馮充任一席惟徐世昌之意則謂馮之才識宜爲督撫故馮之位置尙未確定大致弼德院顧問總居多數云 
[政府今日始知有蒙古耶] 　　以調查爲籌邊良策 
　　政府昨接駐俄薩使來電探係條陳蒙邊政策十餘條内容略謂各蒙地處邊陲人民智旘卑下往往受某國之餌甘心歸附若不亟圖補救某國進行益力勢必有噬臍之虞并謂整理蒙邊以訓練軍隊爲最要更請選派滿蒙中　識較高之員赴各蒙邊詳細偵察形勢調查現狀藉以安撫而固民心 
　　理藩部曾於去冬奏請飭下各行政衙門各以所司事宜派員赴蒙古各部落揆情度勢切實調查得旨報可近理藩部已派定文斌前往調查一切並咨詢各部是否同時派員抑或暫從緩辦惟學部已派陳毅法部已派徐敬熙其餘各部無措意者而最有關係之農郵兩部亦甚淡漠云 
　　陸軍部迭接黑撫周中丞電告齊齊哈爾迤南一帶部落時有蒙匪勾結馬賊擾害邊境當派駐紮該處之陸軍管帶王國成統率馬步隊各營携帶大砲前往攻勦該蒙匪俱携有最新式鎗砲抗拒甚力我軍頗難得利外務部亦迭接該撫密電云探悉此次蒙亂有某國人從中慫恿並暗地接濟軍械請速設法交涉阻止等語聞外陸兩部大臣日前會議擬各派幹員前往調查實在情形日前新任東督趙次帥在外務部會議時該部各大臣亦請趙督於到任後調查切實證據報告到部以便設法向該駐使提起交涉并聞外陸兩部因該省邊事日亟軍報絡繹業已派員首途矣 
[京師調驗烟員忙] 　　忙裏偷閒呼一筒 
　　禁烟公所提調陸鍾岱素有烟癖惟聞刻巳戒凈自禁烟公所成立時彼即爲該所提調已三年於茲此次重訂禁烟章程皆由陸一人擬定奉旨後雷厲風行一時被調各員羣以陸爲怨府投匿名信件於陸唐兩大臣者實繁有徒唐將原函示陸陸不得已自請調騐遂於十二日由唐大臣奏請將陸鍾岱交順天府尹遵章查驗以陸爲該所提調例不能由本所查騐故也 
　　前日調騐之瑞豐等六員除良泰在所患病再行定期覆騐外其餘 
 
 

Page 5

 
 
各大臣騐明確巳戒凈奏請照舊供職奉旨依議 
　　副都統全福上駟院卿文照裁缺内閣學士靈照由禁烟公所於十三日奏請飭知一律遵章候驗 
　　八旗之都統佐領現又有被疑烟員十七人爲禁烟公所查出巳列入第三期調驗之内昨日行文各該衙門知照各員到所候騐自設禁烟調騐所以來凡有形跡可疑者紛紛奏明指調所中頗形湧擠近聞禁烟大臣以收到大小官員戒斷甘結多至五千有奇萬難一時調騐擬分别辦法自二品至四品人員由該所調驗自五品以下京官由順天府調驗籌畫已有端倪不日即可發表矣 
吉林大火災續記　　何邊省之多故耶 
[火起之原始]  
　　四月初十日二點半鐘西江沿小影壁之東路南缸舗因㕑房不戒於火兼値西南風大作以致延燒殃及下坎之木板棚房一齊火起紅光四射黑烟漲天江口盡赤聞此次被燬約萬餘户其無家者居四分之二較之鼠疫尤爲慘烈 
[蔓延之區城]  
　　火勢由西江沿趨東北兩方面其北道之商舗由倴城館迄公昇當燒至　轆靶街其東田西江沿延及草市至公署西馬號由　轆靶街北穿入西大街西首會祥當延及翠生胡同臭皮胡同北燒至吉林府南面之房卽止此火線又往南燒財神廟胡同至度支司迤東巡警東區一局又焚河南街由西向東燒至源升合爲止又北穿燒炭市巡警總局至通天街電報局圖書館爲止後由巡警總局西焚吉長日報館延及牛馬行東面其西大街之火由會祥當東至官銀錢號路北一帶如世一堂路南一帶如陸軍糧餉處等均燬其南街之火由源升合東褲襠燒至恒升慶止又北串延燒向陽胡同西至官醫院北至通天街又北燒三皇會胡同小山神廟東西各胡同燒至北倉北城根爲止北倉之火東燒至高等地方審判兩廳看守所模範監獄爲止時天已三更火越公署一股焚福盛公尙儀街舗户東趨南街一股由公署東轅門外東燒王公館胡同北接糧米行至順成當四墻爲止次日天曉火仍不衰回環亂串又燒牛馬行東沿之頭二三道花園胡同北至城墻根爲止 
[灾民之慘狀]  
　　官紳貧富旗民回漢均受火之影響滿街哭喊慘不忍聞扶老携幼搬運物件擁擠不開奔命不暇也有將物送至江心船上者有堆積路上者并有乘機被騙被劫者眞恐怖時代也兼之 
　　八門皆閉不能出入人心愈益惶惶與遭亂無異 
[災後之布置]  
　　十一日吉撫出示奏請頒帑以恤灾黎並於北山根巴虎門外設立兩粥廠早八鐘晚四鐘施粥聞俄領事亦有調查災區放賑之舉 
[市面之蕭條]  
　　被火後市城半空如入寥廓之野當舗閉門停質錢法滯塞小民旣燬於火又無錢可活欲典衣物無處可質只好坐以待斃回民尤甚蓋素以小販糊口刻下因之不能生活云 
另函云吉省城外一萬四千餘户城内一萬一千餘户此次大火實焚去六千餘户巡警共分十區四區巳一户無存現陳簡帥與各司道會議善後并趕印臨時帋幣以濟急用俟細花官帖刷成再行掉換又分别趕辦急賑多設粥廠詎十二夜十二句鐘又聞火警人民非常恐慌旋探悉係陸軍學堂西頭路南某舗失愼火勢甚猛幸是夜風微且院落甚大多人竭力撲救祗焚去瓦房五六間未致蔓延 
　　聞哈爾濱俄商斯吉狄爾士機之木廠於十二日下午一鐘又起火灾所有木材槪付一炬損害計十五萬盧布之鉅 
　　南滿鐵路沿開原驛西華人房屋於十八日早九鐘半時又起火災連燒十五户經日本警察十五名及開原驛日人等率帶消防隊馳往災區竭力救防至十一時方行滅火聞災民損害共約一萬元人畜幸而無恙 
　　又函云吉林被災以來需購糧食雜貨甚繁中俄兩國汽船連日由老少溝滿載貨物開往吉林船中均拒絶人客一槪不令搭乘聞當道調查城内住户共燒二千四百五十八家罹災人民一萬五千二百二十三名惟日僑罹災者則至全體三分之二官商燒失財產約計三千萬元并聞日本僑民罹災後全皆喪產無法過活已經日領事諭令撤退移住長春路界 
　　又函云據當局查住民焚斃者共七十三名燒傷者六十四名吉林官銀號共燒燬日幣二萬元俄幣七萬盧布官帖三十萬吊其民間所失紙幣尙未查畢據日報云省城鉅商復成公號燒失二十萬吊榮德堂號燒失十三萬吊聞火災正熾時有匪棍多數徘徊各處每見災民携有錢幣奔走該匪等卽行刦掠因之良民被殺甚夥 
西報譯要 
[俄國陸軍大臣赴東原因]  
　　字林西報云據聖彼德堡消息俄國陸軍部大臣蘇柯里洛夫奉俄皇之命巡遊遠東定期西四 
 
 

Page 6

 
 
月二十九號啓程所帶隨員甚衆聞此行因内閣接駐華公使報告對於遠東事務頗存悲觀故特奏請俄皇下諭出巡 
[日人對於錫督之虚譽]  
　　文匯報載二十一日東京電云東督錫制軍擬將滿州中日交涉問題於離任之前全行理淸此間皆大贊該督辦事之公正 
[中日商業學生同出游歷]  
　　又載同日東京電云山口高等商業學校中國學生已於本月十八號偕同日本學生啓程赴華考查一切 
[德國衞生博覧會歡迎華員]  
　　又載二下日栢林電云德國特萊斯丹衞生博覧會曾開歡迎會接待中國賽會員薩克松里首相羅格君演說之際欽偑中國於衞生事宜已達頗高之階級並嘉讚中國陳列之賽品 
[粤漢川漢路債簽約]  
　　消息又載二十一日北京電云聞粤漢川漢鐵路借欵簽押在即郵傳部復將於日内收回郵政管理權 
[赫德决意不回中國]  
　　倫敦泰昭士報載本月一號北京訪函云赫德君請假三年已於昨日滿期聞赫德君因年老體衰而總稅務司之任目下事務益繁故决意向中政府上書辭職 
[英國大學拒納中國學生消息]  
　　據倫敦消息云倫敦支那會討論中國敎育改革問題時軍醫總監愛凡脫君對於中國維新舉動極表同情愛凡脫君謂風聞惡斯福及康姆白里巨大學現謀拒中國學生入校求學果爾則彼等將被逼而入於較小之大學所幸愛汀堡廣納中國學生否則盡將驅而赴美矣彼曾以此事問諸議長是否確實議長以不知答之按東方現已有極大之變遷英人昧於大勢而拒中國學生抑何謬哉 
[京師近事]  
　　新内閣現雖設立尙在試辦故各部院新官制發表不能甚速聞吏禮兩部將來禮部則改爲典禮院吏部除應劃歸内閣事宜外如查議官員處分及核議官員奬案等事仍歸該衙門管理并有改爲行政裁判院之說惟該院所掌事宜及一切細則尙未妥訂 
　　近畿各鎭今年秋季在永平一帶合操已奉明諭派馮國璋舒淸阿爲東西軍指揮官聞此次總監由濤貝勒自任並派定外交部部長陳其釆外國武官接待長馮耿光東軍參謀長良弼西軍參謀長盧靜遠 
　　許鼎霖前經趙督奏調赴東本欲隨趙起程嗣又經郵傳部派爲全國鐵路總稽查月薪五百兩許以兩方面皆不可却遂允往來於京奉之間以備任使並允充稽查京奉咱差其餘各路則堅辭不就現聞政府以其善於調和九月常會之期必欲其到會許亦允之許誠不愧今日之紅員 
　　民政部步軍統領衙門擬保奬防疫人員一事現有變動因東三省鼠疫之烈較京師爲甚此次錫督開奬尙被駁回核减該兩署人員出力之處較東省人員爲遜故擬將所定保案一律取銷 
　　郵傳部盛大臣因中國沿海航業尙未振興航權握於外人損失甚大擬將招商局增加成本改爲一千萬兩以便擴充中國沿海航業逐漸收回利權 
　　郵部鐵路總局自淸查欵項後大局業巳底定聞郵部堂官擬將該局職掌事宜大加改革併爲三課曰機務課曰計核課曰通譯課原有各員因之略有升黜云 
時評（希夷） 
[其一] 　　 
　　國民之手段何如 
倡議開臨時會久矣。前此調去倫議長。爲第一次暗中消滅臨時會之張本。此次頒布常年會期限。爲第二次暗中消滅臨時會之張本。 
　　倡議拒外債久矣。前此發表借外債上諭。爲第一次抵抗拒款者之作用。此次明降幹路國有上諭。。爲第二次抵抗拒欵者之作用。 
　　臨時會與拒欵。雖爲二事。然臨時會最後之議决。爲四國借款而生。政府欲抵抗拒款須先消滅臨時會。故於是復下拒絶臨時會之明諭。 
　　嗚呼。政府之手段如此。我國民之手段何如。 
[　其二] 　　 
　　官塲之舉動若此 
自廣東革命黨起而影響及於各省。猜疑及於各團體。組織國民軍。組織體育會。則恐牽涉革命黨。而以官力壓制之矣。開會爭借款。開會爭商辦又恐牽動革命黨。而以兵力威嚇之矣。兵警一衝突。貧民一鬧事。一若在在皆有革黨。之可慮。而國民亦遂在在有容身無地之可憂此種心理。日漸藴蓄。而不爲之解釋則眞不祥之朕兆也。 
　　語云壓力愈甚者。則其反動力愈大。願各大吏深味斯言。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[廣東閙革黨之新舊聞]  
　　十三夜十打鐘時城内惠愛四約以迄東門一帶廣西濟軍林立結隊擊鎗不許行人往來喝令各舗户閉門以致藩司前廣府前雙門底各處賣夜市者趕收不及損失不知凡幾人心惶惶四圍震動後來查悉係因某營勇在鳴鳳巷娼寮滋事糾黨前往報復以致閙此虚驚是日下午五句餘鐘王道委員乘輿入文明門以搜檢各兵不向伊查搜謂爲疎忽卽赴堆卡會晤搜檢委員傳該兵到卡申飭云予若夾帶軍火進城則走過了以此類推則搜檢者如同虚設嗣後如有乘輿進城者須請其下輿搜檢 
　　惠州連日謠言紛起謂亂黨於初六日攻城人心異常惶恐嗣於初六日全無影響惟各處查拿剪辮者甚嚴剪辮學生肩上則縫一布寫某學生及蓋戳記免被誤拿近日謠言雖息而秦提所派之勇搜查甚嚴即閨闈尿桶均須查看嗣經紳士禀陳謂爲近於騷擾乃始免查外間紛傳大吏接有亂黨匿名函件茲查此種函件實卽上月二十九日以前由外地郵遞密揭革黨之種種詭謀者至近日則並未接有此種匿名書函又查日來港督爲治安起見迭將形迹可疑之人實力干涉亂黨已紛紛四散 
　　黨人敗回香港後雜居對面之某某等處因聞省吏有公文移請港官協緝又有人入晤港官言此次省亂於香港商務亦大受牽動港官因此連日派出偵探多員分途調查黨人遂决意解散計連日附太古怡和兩公司輪船前往南洋者不下七八百人此據港函言 
　　當日亂黨起事張督出險時言人人殊茲將粤省某報所載情形追錄如下當亂黨在頭門與衛隊互戰時槍聲隆隆有某戈什及家丁倉皇入告張督聞之殊無怯容隨卽分派金管帶督衞隊等出而抵禦無　亂黨入至大堂各收發委員等力促帥駕出走張督俯從其請由洋樓側之西偏甬道入房科樓上登瓦面直過致祥押初欲由該押更樓入因有鐵枝欄阻不果及出至該押頭門之天井由差官着衞隊解脫脚紥帶互相續長緊繫凉棚之竹杉乃令差官在簷口穩扶張督兩手縋帶而下尙距地四五尺張督一躍而下迨該典夥伴扛梯至已不及矣其差官及衞隊數人俱由簷口跳落或有用足鈎箝凉棚持竹而下者當時該押夥伴急開客廳橫門請張督暫入休憩張督却之旋脫去長衫及靴與差官換穿夾面緞鞋該差官等力請從速開門過水提行台張督謂不可如此張皇乃一面吩咐差官衞隊各一人先過行台通知水提在門首照應不必過來又一面吩咐衞隊跟隨不必貼身護衞迨計畫已定遂開正門出（初議由橫門）該差官衞隊僅先行兩分鐘張督卽單人昻然步至行台少頃該差官衞隊乃相繼至而李提已早在門口排隊以俟矣當時張督纔出致祥押而厚祥街口之亂黨已至一刹那間大小文案委員及各房典吏共六七十人亦紛紛由瓦面走至致祥押斯時人多擠擁旋即毀壞更樓之鐵枝入内後至者至無地容足有避往附近别屋者是晚各人避於該押樓上當廳及㕑房俱席地坐翌早始分途散去是夜李提立飭吳雲亭撞牆救出張督之封翁又遍尋其瀛眷不獲翌早始知躱在西偏花園修竹廳側之叢草中其公子則匿入假山石岩裡幸全眷無恙而衣服金飾則已無存矣 
　　邇日亂事敉平而候補官眷仍紛紛遷避以致老城民居效尤搬遷仍如大亂將臨者故城内司後街等挑夫利市數倍且接應不暇最奇者各公館門條仍多洗抹均改貼某寓某寄盧字樣 
　　當日亂黨放火起事早已有人傳述謂小北之役陸蘭淸實在其列今見河南起獲大帮軍火内有書明陸蘭淸字樣証以前說似可信矣當念九晚三更時候有消防隊隊長黃振華率隊赴救東岳二約之進記麵店火警時有一親被陸蘭淸威迫之人面對黃隊長訴稱謂有三十餘人手持短槍炸彈而至行首者身軀雄偉肩掛週番帶頸搭毛巾先入進記側便之舗左執余胸右持短鎗厲聲罵曰爾識我否余以不識對他又謂我是陸蘭淸今日乃念爾是同胞否則鎗碼無情好好讓些火水以便我們放火余迫得乞憐伊卽走入隔鄰進記放火旋被官兵痛擊而散 
[關於浙省閙米案之種種]  
　　昨日下午忽喧傳下城某處又被打毀米店紛紛相告道路駭然嗣經四處調查毫無其事不知何人造此謠言杭州地方審判廳自本月初八日被打米店之窮民波及搗毀頭門内物件略有損失不意事後修復開支至三百元之鉅爰將請欵原文摘錄大略其文曰初九日起當將被毀頭門内門窗牆垣各處飭匠一律修整所有修理及因搗毀所生費用計分五種一爲房屋修理費一爲廳用物件修添費一爲奬賞夫役防禦費一爲巡士受傷醫治費一爲酌償吏役什物損害費約計五種共需洋三百元請由檢察廳罰金項下先行開支 
　　藩憲飭委員向湖墅購回之米一千六百十石暫儲仁和倉已誌昨報不料所購之米竟係全數溼者此中原因殊屬可怪 
 
 

Page 11

 
 
柯橋裕生等米行自當日被毀後一律閉門停售經增令詣勘面勸除裕生等四舗尙在修葺暫这交易外其餘各行均於次日照常開市矣又十六日下午該鎭又謠傳有裡山人三四百人來鎭毀店已至德勝殿地方商店急謀防範行人亂竄迨由該處崗巡查無其事知係被謊當將造謠惑衆某茶肆之余姓拘局由區官切實開導取保釋放自此謠言息後街市安謐如常惟離柯鎭七里之壽勝埠頭係裡山鄉民出入之所日昨米店亦被搗毀一二家内有新開復大米店給角洋六十角得以幸免 
　　昨日有施李氏具呈爲子阿榮取保三陽泰等聯名具呈爲孫成高取保均經審判廳批斥不准保釋 
分類新聞 
政界 
[鄂督對於沙洋隄工之自責武昌]  
　　湖北沙洋隄工奇險擲款已三十餘萬元尙未合龍又因扼於天時常起狂風驟雨以致旋築旋潰刻已時近五月水早盛漲勢將全功盡廢昨日鄂督致沙洋隄工局總辦彭守覺先電略云日前天氣燥熱鄙人早慮必有風雨曾經電囑預爲防範昨閱該守致工賑局電果於初一二等日狂風巨浪水漲八尺淹過椿頭帶刷隄其十餘丈堵合仍復無望聞之萬分焦急據稱九伋之功僅虧一簣遽爾中止誠爲可惜該守等均願殫竭血誠力拯災黎洵堪嘉許所擬先將兩岸隄頭裹護穩實然後用黃河滾掃之法得尺則尺逼至十丈以内紮一木排橫亘口門純用重物壓下亦是一策應即照辦已飛飭工振局趕辦木料鐵錨篾纜運送工次以濟急需第購運至快非十日内外不能辦理現在仍須嚴督員司赶將兩岸隄頭及隄身分别搶護加修萬勿鬆勁此項隄工乃係本督院一力主辦倘竟不能堵合以致鉅欵虚縻地方受害本督院惟有自請嚴加議處以謝十餘州縣災民 
[解釋自治分所疑問揚州]  
　　泰州姜堰自治事務分所因有疑問二端質問於自治總局茲已得有復函分條解釋照錄如下一關稅厘捐爲正稅抑爲間接稅一節此事之誤在以外國通行之法律誤解本國變通之章程查自治章程第十六條第四項年納正稅或本地方公益捐二元以上者得爲選民又於正稅下附註謂正稅係指解部庫司支銷之各項租稅而言是部章所謂正稅統凡爲國家財政之收入者言之絶不分别其來源不特不問其爲直接稅間接稅即中國舊有之正雜名目亦不問也又查宣統二年十一月十七日憲政館覆四川總督電鹽茶課羨油酒糖捐百貨嫠稅應均作爲正稅則關稅嫠捐之爲正稅尤爲灼然矣一客捐平糶捐及各商所繳之商會捐應否爲公益捐一節來函謂本地紳民以商人所繳商會捐僅屬於商事會社不得爲公益此言殊欠公允公益無所不包而人生所盡之公益只能及其一部况學務所繳敎育會捐旣認爲公益則商人所繳商會捐自不能不認爲公益也又查憲政館覆川督電地方公益捐包括一切無稅之性質之各款項而言解釋尤爲明晰自可無庸爭執至客捐平糶捐未知如何辦法據來函言公益平糶等捐其費皆出於買賣商人舉行主無涉如此自不得指爲公益捐而取得選舉權矣蓋納之直接間接雖爲部章所不論而其財是否已出自不能不論若如各地普通辦法於客貨每石每斤下抽收若干由行户總納雖未嘗無急公尙義之心而慳囊實無一文之費則以納稅爲報酬之選舉資格自不得而及之也 
[稽查城門布置蘇州]  
　　蘇省巡防營務處以現値黨匪潛伏思逞之時蘇城六門水旱關及城廂一帶尤應嚴密稽查雖有警衞隊常川駐守然人數無多恐滋貽誤特與巡防隊林統領商定即派巡防隊第一營哨弁五員勇丁二十四名分巡閶胥盤三門並派帶二營哨弁五員勇丁二十四名分巡婁齊葑三門分班梭巡並令與城門警衞所聯絡每日城門甫啟時各该弁勇尤宜加意偵察以防匪徒出入如一月内所管城門安靜並無匪類混跡每弁賞銀一兩每勇賞洋一元如能查獲重要案犯再行特别請奬等情禀奉程中丞核准刻巳分飭遵照矣 
外交 
[内地收繭之交涉杭州]  
　　日本領事前曾函致地方官謂日商擬往杭嘉湖紹各府内地收買鮮繭懇請詳示辦法現悉官廳對此問題因完釐納稅頗有出入昨經藩司吳方伯解决應查照浙省繭捐定章無論何國洋人至内地收繭均應投行交易不准與鄉民直接收買先由進口海關瑱給運單起運過卡照章呈請給照查騐放行抵滬時繳照由上海南北二卡代收按月繳浙歷辦如斯並將繭捐章程移送杭關道酌核轉復日領事查照 
[洋商運髮出口交涉廣東]  
　　北海法商孖地洋行日前領有三聯單往内地採買頭髮十担運到安鋪時被高州府稅廠將該貨及護送夥伴一併扣留當經法國駐北海領事照知高州府請飭放行現廣州法領以約章並無禁用三聯單販運頭髮出口明文照請督院札飭高州府嗣後而再阻止該洋行販運督院據此卽飭查明分别辦理 
軍界 
[徐統制電詢校閱事宜武昌]  
　　南洋第九鎭統制徐紹楨電詢湖北第八鎭統制張彪略謂陸部現派員校閱聞照去冬奏案辦理頃得京友函告已由軍學司開單派定沈郁文吳紹璘志庚雷振鏞等四員專檢鄂皖寗蘇等軍敎育事件其餘軍政軍制各門尙待續派專員不知尊處另得確信否如有所聞尙乞隨時見告該員等抵鄂如何招待檢閱時注重何點並祈詳細示知爲禱 
[陸軍部愼重公文函電安慶]  
　　陸軍部頃電皖撫以陸軍各營學堂公文函電時有往來請飭督練公所轉飭各營及陸軍學堂專派一人收受公文函電將寄函電人姓名住地簿記凡遇有公共名義函電由統領管帶及總辦提調拆閱轉送督練公所接洽事關重要必呈貴將軍督撫核閱不得逕送本人並由督練公所人員不時赴營學堂調簿檢查倘有公共函電未送接洽隨時報究禀明貴將軍督撫查辦云云朱中丞准電後即移行督練公所查照辦理 
實業 
 
 

Page 12

 
 
[江震商務分會總理連任蘇州]  
　　蘇省吳江震澤商務分會總理徐光淸現届一年任滿業經開會選舉仍由徐光淸續任當卽禀請農工商部加給委札旋奉部文准予續任一年刻徐總理已將續任日期通報各憲矣 
[提議赴東考察實業蕪湖]  
　　蕪湖商務總會日前接上海赴東考查實業團事務所沈敦和趙玉田來函並議案禀稿等謂定期九月初成行赴日本考查實業邀請舉員入團藉可擴充智識轉餉國人想貴會同人亦必樂表同情云云該商曾遂於十八日邀請各商董開臨時會提議此事 
雜記 
[省城刧案要犯正法蘇州]  
　　蘇垣大石頭巷内朱姓被匪搶刧一事獲到夏得發賀雨仙等解送警務公所訊辦並由警道汪觀察酌給賞銀各情迭記前報茲悉此事由偵捕隊續獲朱老三一名程中丞以此案夏得發等均係曾充營兵應卽由巡防營務處審辦特派委汪觀察左廉訪會同巡防營務處洪觀察提訊明確即照軍法從事旋於本月十九日左廉訪汪觀察與洪觀察督同吳縣吳令親提夏得發賀雨仙朱老三王錦山四犯逐一審問據供大石頭巷之朱程氏先與劉耀山（即在中軍處充上差者）姘識迨歸朱姓後卽與劉耀山斷絶因上劉心有不甘約同伊等前往搶刧衣服銀洋飾物王錦山僅止同往並未分得贓物問官當即開錄供情禀請將夏賀朱三犯先行正法卽奉撫憲給發令箭於是日未刻在營務處内升座飭將夏賀朱三犯綑綁押赴黃廢基校場處斬其王錦山一犯仍發回吳縣監收禁因該犯未得贜物大約擬以軍罪云 
[大吏嚴追錢莊欠款杭州]  
　　杭垣鼎記慶餘兩銀號於上年四月間同時倒閉虧款各數十萬忽忽一載除鼎記股東墊欵攤過三成其慶餘莊至今分文無著並發生經理黑倒侵呑之鬼蜮種種内容迭經本報先後揭載現聞淸理委員李龍元觀察復於日前奉到憲飭移知總商會案奉撫憲批敝道會同勸業道查明省城鼎記慶餘兩錢莊情形並擬嚴追欠款詳請示遵等由奉批查鼎記莊倒閉以來時及一載帳目尙未淸結珠屬遲延其經理人亦應共負責任勿任消遙事外仰卽嚴飭各股東及經理等迅速變產理償一面勒限嚴催各欠户趕緊淸完其有意存觀望及有差缺人員玩延不繳者應即由道分虽嚴追查取職名詳候懲處至慶餘莊倒閉亦有一年之久所有該莊帳目亦應趕緊淸理不得以經理人已由縣管押任聽延宕一面責成副經理傅芝馥會同莊東沈念慈趕緊催收並將未售各產迅速變價備抵毋稍諉延切切繳等因奉此除移勸業道查照勒限嚴催有差缺各欠户迅速淸償其省城内無差缺人員並令札飭殷委員一併守催毋稍瞻徇外合亟移會貴總會迅速傳知該兩莊各股東及經理人遵照辦理勿稍延諉致干重咎 
[帮匪姦拐駭聞杭州]  
　　日前有趙翰臣者偕同寄女由申來杭掃墓住居拱辰橋胡姓家中乃有著名帮匪王義全（卽小王）利該女之姿色起意拐賣遂設法將趙翰臣誘至鄉間私刑吊打一面邀同黨羽冒充巡局偵探將女騙出賣與石門炮船管帶周翰卿爲妾迨趙某釋回查悉此事不敢前往祗得奔回上海訴於女母張氏於是同至杭州具呈於商埠審判廳該廳長雖將周管帶及該女傳提到杭審訊一次尙未判决並不緝獲拐賣之人反將趙某發所看守現聞女母張氏以趙無罪被押買者與賣者肥得逍遙法外爰再具禀到廳請秉公審究 
[偵探隊特别拘留守杭州]  
　　杭垣巡警偵探隊前巡官褚博甫藉案索詐爲上峯訪聞撤差改派警員沈克明接辦不料沈某到差兼旬輿論風誹種種荒謬喧傳遠近此次貧民閙米强詞恫喝致被大衆所毆逃回公所號召同事三十餘各執靑柴棍意圖尋仇報復爲某科長所阻幸未肇禍事後又因革命黨風聲鶴唳奉諭督率探夥改駐撫院鎭東樓俾便就近護衞詎該巡官自恃警道信任膽敢在該處二層樓上特設拘留守倡言爲禁押小竊之所嗣被道署科員訪聞報告本官楊觀察親蒞查勘事果確鑿當塲勒令拆去其事始寢 
[化莠所急宜注意病犯松江]  
　　華署化莠所瘐斃科押五年之犯顧姓一名翌日又斃徐某一名報請府署委婁縣劉大令相騐尙有馬和尙一名染病較重舁置頭門廊下忽面赤目直扶壁起走有憐其病危者有斥其僞托者後仍舁歸押所 
通信 
[本館覆松江朱議員函]  
　　辱賜書。以本報十七日所錄松自治會議情形。内載足下語言不免失實。囑爲更正或登來函云云。尋繹再三。不　爲吳君辭職。是否眞假二字嘵嘵置辯。本報昨又昨訪員信吳君已允挽留。則前日之托辭病後遠。行實因自治難辦。欲藉以缷輕擔。負其爲假。辭益無疑義故眞假。二字足下雖。或未出諸口。而按諸事實。彌爲切當。且足下自述當日之言大致謂誠恐吳董辭職。始終堅持則呈縣挽留。徒費手續因請總董先行往商云云足下語。氣之。間亦已見得吳君。如商百允。則非始終堅持可。知而前此之以。病後遠行。　退爲託辭又可知。蓋恐者疑詞。也恐其或眞或。不眞也質言之即眞辭。不必相强。故一探其眞。假如何耳。本館訪員。未到議塲。得諸傳聞容或語氣微有歧異。要以不失眞相爲斷。今證以足下之函。覺本報記載實已絲毫不誣。要之吳君之託詞病後遠行。實爲缷輕擔荷起見雖假。而仍不失其爲眞。足下之辯。一若眞假二字。關係名譽者然不免咬文嚼。字矣。至關係。全體涉及個人之分别。則足下解釋法理之精細。非記者所能窺測。先探其眞假。爲挽留吳君計也。不言探其眞假。而云先請總董。前往面商。亦爲挽留吳君計。也有何個人全體之。分别乎。夫辦公益事。亦有被監督擯斥致同事無法挽留者。今吳君雖由。監督准其辭。職而辭。必出於已意。且全體挽留其。信用已孚。於社會。名譽完好。似不待足下之辯也　　按朱君來函錄本報今日第二張 
雜錄 
[短篇小說一夕夢（續）]  
　　余觀至此。氣喪神沮。少年察余意。曰子惡作此。間遊乎。吾將。導子於米來世界。子其樂往乎余答曰。辱蒙謬愛指我迷津感且不杇矣省年復促余行一轉瞬間至一行。刑塲余見之。駭然良久遂故壯其氣於。萬人叢。中向前奔視。及近見無。數囚犯。跪於其側兩旁劊子手。雁行分立。勢極嚴肅。各囚犯臂。負一榜標其罪狀。雖字跡不能。詳辦其首列。數囚。則皆私通某國盜。賣某省之要犯。又少許則。砲聲一鳴。人頭。齊落。歡呼之聲。震撼天。地余不解乃就路人。而詰之僉曰。此賣國賊。正法之日也。吾輩特來此。視行刑。耳子亦吾輩之。同類也。能不爲之稱快乎。余謙謝而去。 
　　少年亟呼余去。余執少年手而請問何往少年曰。子勿多言。少頃自知矣余遂偕少年。行不數武。見一大動物園。余亟注目視之。則有一雄獅跳躍其間。百獸皆有懼色。惟聞雄獅怒吼。之聲震人耳鼓羣。獸皆屈膝降伏。狀甚恭謹。　聞雄獅大吼一聲。羣獸皆四散奔竄余亦狂笑不已。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[江督札滬道文] 　　鐵釋司法統計表之疑義　　爲札飭事本年四月十七日准憲政編查館咨准直隸總督陳電開司法統計表式内有會審公廨各表係指上海一處而言其他各省應各按就地情形分别塡註解說業經聲明詳加解釋誠恐各省不允尙有誤會電請酌核復奪等因本館查司法統計會審公廨第七表解說係指上海租界委員而言上下文義甚明第三十七表解說又稱湖北伊犁等處各按就地情形分别開列以此類推事爲本省所無卽可無庸列表豈可斷章誤會疑爲各省皆有並謂句句著實表首直省二字係對京都而言非各省之謂如民政統計内土司島嶼財政統計内漕糧屯衞各表原不必各省俱有外務統計内經理洋債表尤祗上海一處而亦通行各省其例可推且本館所訂章程表式事屬内政並無改變外國條約之效力自難藉此以爲口實除電復查照辦理飭遵外並咨請查照辦理可也等因到本大臣准此合行通飭各屬遵辦爲此札飭該道卽便遵照 
[江西馮撫台照會駐滬法總領事文（續）]  
　　　　　　　　餘干敎堂置產之紏葛 
　　知府伏思張子庚以住屋賣與敎堂被張有林等以重賣具控涉訟自應提集兩造質訊虚實乃能定其是非决無被告未經到案就質卽可斷原告爲妄揑之理亦决無偏聽敎士一面之詞即可究辦原告之理假令張有林等延不投質而張子庚久候滋累猶可說也况張有林等曾於上年三月間由縣解府在郡延候多日如丁敎士早令張子庚到案則訊結久矣旣因堅執不交而使久居敎堂因病身故卽不得謂受屈拖累事理甚明乃竟因此希圖索費易屋或有堂中司事敎友從中朦蔽想丁敎士當不至此仰求據情照會法總領事轉知和主敎切囑敎士實行斷無執抝之言以期易於辦結等情本撫院卷查光緒二十四年四月間前出使慶大臣接准貴國外部大臣文開嗣後遇有應辦敎案自應就案議結不及他事一切利益皆不藉端旁索特爲申明等因當經慶前大臣奏咨通行遵照在案茲查該府縣辦理張有林等控敎民張子庚一案意在兩造持平毫無成見至張子庚在堂病故更無拖累之可言立憲時代信敎自由從前民敎紏葛此時可以一槪蠲除本撫院對於各國傳敎士無不照約保護優加看待無論民敎從無歧視因之民敎詞訟久巳敉平此旅贛各敎士所共知共聞也此案旣由饒州府禀承本撫院訓令秉公妥辦自當和平了結和主敎熟悉人情丁敎士素明公道猶記前主敎傳敎規條有民敎詞訟絶不干預之文則由地方官就案議結最爲公道毋庸再及他事除批飭該府派員前往餘干縣傳集張有林等訊明實情吊騐契據秉公訊結詳報外應請貴總領事傳告和主敎轉知丁司鐸化除意見體騐情形約束司事敎民勿因慈善而致偏徇以期民敎相安傳道久遠丁敎士函中妥法了結斷無執抝兩語本撫院亦深以爲然也相應照會貴總領事請煩查照施行是所至盻須至照會者 
關於李氏破產案之公牘 
[蘇撫札滬道文]  
　　准農工商部電據本部議員李厚祜禀稱自祖輩分乾坤二房厚祜係坤房七人中之一產業均經析淸今弟厚礽辦理裕蘇官錢局奉旨革職查辦蘇撫飭員調查不但坤房產業即乾房亦有呈報在内懇電蘇撫飭員會同商會分淸界限以免牽累等情查查封備抵之案向坐犯事一人不能累及析產兄弟應由尊處飭知商會查明辦理等因到本撫院准此除電復外合就抄電札飭該道卽便遵照毋違 
[蘇撫復農工商部電]  
　　庚電敬悉封抵李厚礽等家產一案查有浙江鎭海富商李濂等九人公禀上海縣大致謂祖遺惇元堂户上海地產各房難以劃分照商律改爲股分有限公司各按應得股分掣給股票已請商會呈部注册求縣立案等情當經該縣面請前滬道核示該道以厚祜在滬經商與各商號往來甚巨惇元堂旣係李氏公產何以厚祜之弟厚礽並不列名厚礽爲蘇局坐辦經手未淸之帳目爲數匪細並該欠大淸及道庫欵項未了均與公款有關今據將產業改爲公司執股票者爲業主顯有規避未便邀准立案已諭飭上海縣批駁並由道電請鈞部候商會轉到後批道查明禀復方准注册各在案時厚礽經理官局當時兄弟邀請析產厚礽並不列名其爲有心規避希圖寄頓已可槪見現在李厚礽奉旨革職查辦所有該守經辦官局虧短甚巨當經電咨浙撫飭查原籍產業並由司派員赴滬會道轉飭縣廨會同查辦報明備抵除轉飭遵照外請即轉飭李議員遵照 
[滬道批李濓等禀]  
　　李革守厚礽厠身官界以祖遺產業殷實之信用 
 
 

Page 19

 
 
得委辦裕蘇官銀錢局務關係極爲重大果有析產推併情事理應公同禀請地方官辦理非僅在商會備案卽可規避一切况宣統二年十二月間蔡前道曾據上海縣面禀將該職紳等禀請立案將家產分立股票執業一節電達農工商部聲明惇元堂户旣係李氏公產何以厚祜之弟厚礽並不列名厚礽係裕蘇官銀錢局坐辦經手未淸之帳目爲數匪細並該欠大淸銀行及道庫欵項未了均與公欵有關今遽將產業改爲公司執股票爲業主顯有規避未便准予立案等情禀奉農工商部電復有案現所稱抵押永豐莊一節無論是否屬實公家自難承認候移請商會傳諭商界萬勿將李氏惇元堂產業輾轉抵受自取牽累至李革守將帳目理出禀請憲示方有辦法該職等叔姪弟昆與該守　關一本應即公同出爲料理以重公款毋得置身事外切切抄黏姑附 
[罪魁不復能逍遙自在矣]  
　　倒欠華洋各商鉅款之德源莊經理嚴彭齡串托族人嚴良勳具禀求保業奉蘇撫程中丞嚴詞批斥並飭滬道轉札公共公廨寶讞員從嚴追繳已紀前報茲悉劉觀察以嚴與正元股東陳逸卿寶康洋貨號主戴嘉寳均係敗壞市面之罪魁而陳戴二人倒欠華洋各款較嚴尤鉅雖經禀准督撫由廨派差押同出外理帳迄已日久仍無頭緖且朝出暮歸逍遙自在實屬難服衆心爰特諭飭廨員於昨日起一槪不准出外並著嚴追勿任延宕 
[度支部催了欠欵]  
　　度支部電致滬道劉觀察略謂蔡前道欠解部欵迄未料理究竟所抵地產契據能否轉飭備贖或覓主售去應即催速了結等情觀察接電後特傳本縣田大令到署同往蔡前道公館當面結算并嘱從速妥籌俟有確切辦法覆候電請度支部核示 
[警界改換名稱續紀]  
　　閘北巡警總局姚局長傳諭城内一路分局更改科長巡官等名稱已紀昨報茲據另一訪員報告尤較翔實特再錄下閘北巡警總局近奉民政部頒到新章更換警界人員之名稱除總務科長改稱總局長外其餘各科長均改稱課長（警道署内各科方稱科長）各科員改稱課員各路正巡官均改稱區長副巡官改稱區官巡弁改稱巡官業於前日起一律實行更改矣 
[滬軍營管帶易人]  
　　滬道劉觀察以滬軍營管帶王雲華辦理不善電禀督撫札飭撤差並保候補知縣洪遹聲接替茲奉蘇撫復電略謂查王管帶先經禀報據稱才力不勝並與該道意見大有不合請卽另委接替等情前來除准飭銷差外旣經該道保委洪令接辦應准照行 
[有何風化不風化]  
　　巡警總局局長姚捷勳札城内一路一區分局文云照得地方行政首以整頓風化爲先上海城内各舗户居民當街晒衣最爲惡俗迭經諭飭查禁而居民等日久玩生復萌故智情形極爲可恨又城内各東洋車夫竟有年未成丁拉車載管者不惟與定章不符抑且危險滋生合亟札飭札到該局即便遵照出示曉諭嚴行查禁並轉飭各區副巡官督飭各長警一體嚴查如敢故違即予拿辦勿稍寛縱 
[協記興米行倒閉續誌]  
　　南市十六舗集水街協記興米行虧本倒閉曾誌前報茲悉該行虧欠瀛豐順餘等莊往來款項及存户王國生周敖生趙嵩芝潘季忻等共計銀二萬五千餘兩被將行主楊善甫與伊姪炳堂扭至裁判所控請究追經湯裁判研訊各債户投案聲稱該行主楊善甫曾令伊子揑帳舞弊其子刻已情虚避去請爲追繳旋由該同業裕和行執事王隆生禀稱被楊掉去票銀八百餘兩求請附追訊之楊供行内歷年虧本無力料理求鑒判楊暫留炳堂交保著尋交楊子到案候究並諭各原告查明該米行各股東名姓禀候察奪 
[澈究僞造單契]  
　　英商羅白臣控地販葉微生抵單不贖業經公共公廨訊知葉先將該地抵於大淸銀行繼復朦抵於羅白臣内有契據四紙均係僞造當即禀請滬道將卷内方單五紙檢發到廨以憑查對在案茲經劉觀察查得此案近准英總領事來函已經另行札查所有六千八百四十四五號契内之陳明高張克信户名方單二紙前據會丈局查復均係僞造當經札發上海縣澈查僞造之人訊究具報迄未復到至六千八百四十四十一號新契係用何户方單轉立亦未據會丈局勘明禀復除批飭公廨公移縣局查復以期簡捷外尙有六千八百四十二號新契案内之蔡惠元户名方單一紙因未結案存道核辦現已隨批附發飭廨查收核對一俟騐畢仍著繳還附卷 
[土棍竄匿鄰境]  
　　西北鄉諸翟鎭附近鄉民張書紳前被土棍曹小弟曹阿根倪阿連等拆梢不遂擄人勒贖控奉本縣田大令飭差下鄉將曹小弟曹阿根二人提獲後又被該土棍同黨數十人半途刦回迨由縣差將情禀覆加派差役往拿各土棍已聞風逃避分匿嘉定靑浦兩境茲聞大令以該棍等如此鴟張勢必釀成大禍已備文移請嘉靑二縣派差協提矣 
[行人孤掌難鳴]  
　　蘇州人邵德甫前日由漢口附乘大阪公司某輪船回滬該輪抵埠後邵就浦東楊家渡馬頭雇令萬阿二之划子船駁送行李至寗紹馬頭上岸不料駛至中流突被同船甲乙二人百般恫嚇敲詐洋銀兩元邵不敢與較湊給小洋十一角甲乙遂給付渡資洋一角另行雇船而去邵疑該船户串通一氣即於抵埠後喚令一百十七號巡士拘至裁判所請究萬供江北人同船之人並不相識惟聞係馬頭小工小的實不串詐判戒責五十下交管帮保出限交甲乙兩人到案澈究 
[謝贈]  
　　南市竹行弄城東女學社第二期女學生雜誌業已出版内谷豐富如裁縫烹飪等類均足以資改良家政之用昨承惠贈一册 
　　又中國靑年會定於二十六晚八時請駐滬德國副領事師謀君用影畫演講浙江風景將杭州温州各處名勝一一映出昨承惠贈入座劵書此併謝 
 
 

Page 20

 
 
城内 
[誘女爲娼]  
　　張陳氏携同女子佳妹潛赴奉賢縣境希圖租屋賣娼被崗巡遇見拘局解縣由奉賢縣研訊一過知有誘女爲娼情事爰即備文移解上海縣看管候訊 
[仍須相驗]  
　　二十五保二圖地保張兆岐昨日投縣報稱圖民朱耕寳被脚踏車撞傷身死屍身已舁至驗屍所求爲驗訊旋由屍弟朱世金投案求免驗田大令斥退不准諭令該保伺候蒞驗 
[妬姦爭鬥]  
　　住居火腿弄之某氏母女二成前與成衣匠蔡阿虎姘識近又與張寳林有私被蔡偵悉與張爭毆由崗巡拘解至一路分局移縣訊究 
[道轅記事]  
　　候選府經歷陳瀚章候選通判何紹先均到道禀見 
南市 
[禁賽龍船]  
　　滬南浦江准揚划船帮向例每届端陽有划賽龍舟之舉自奉前總工程局禁止爭賽後此風漸息茲城自治公所因恐日久玩生查案示禁不准於端午節日爭賽龍船如違定當懲辦 
[贓賊並獲]  
　　前日某探夥在會館弄查見竊賊張和尙將竊來之紅砒石甘草等藥材賣於瑞泰小貨藥行得洋三元當即　獲原贓連同行主黃省三即奚省三拘解裁判所請究判張罰洋十元黃罰洋五元一併充公原贓存候失主認領 
[各執一詞]  
　　恆盛鹹貨行執事高忠眉即福山至裁判所禀稱今年二月間由聚興皮箱店主張州臣介紹向北市聚德洋行夥蔡秋林定購靑脆魚二萬五千尾每百尾計價洋五十三元五角當時先付定洋二百十一元八角零約定三月底交貨迄已逾期尙未交來求請究追蔡亦互控因該行延不出貨以致另賣於源通行虧折洋五百餘元昨經湯裁判集訊高供鮮貨過時無用求請追還定洋訊之蔡供求請斷償虧折湯裁判以兩造各執一詞判蔡交保候函致該公所查明實情再行核斷張着退去 
閘北 
[警道蒞滬]  
　　江蘇巡警道汪頡荀觀察於前日傍晚由蘇乘坐火車來滬暫駐順徴里警道行署昨日上午總局姚局長及各課長課員各路區長區官均赴行署禀見 
[姦拐寡婦]  
　　徐錦堂將施炳泉扭至四路分局控稱寡弟媳某氏前在浦東帮傭被施拐賣於祝家橋地方請爲查究訊之施供曾與該氏姘識現住視姓家蕭區長以原被均住租界判施還押着徐自投英公廨禀控 
[逆孫宜懲]  
　　王阿三與妻周氏前日至四路四區控告其孫王阿炳因硬索銀洋不遂持刀戳傷氏之手臂當由該區拘獲解送分局蕭區長諭令收押着氏自行回家醫治聽候核辦 
英租界 
[汽車傷人]  
　　王銀壽昨日行經泥城外幻仙影戲園門首被六十五號汽車撞倒跌傷當由四百三十三號印捕查見令駕車本人簽明姓字住址而去旋將受傷人車入捕房轉送仁濟醫院醫治 
[何苦急急]  
　　陶岳生昨乘某號電車至南京路因下車過急以致跌傷由捕車送捕房轉送仁濟醫院醫治聞受傷尙輕不日即可全愈云 
[拐案訊實]  
　　甬婦金任氏（混名大塊頭）與其妹胡任氏同居吳淞路一千零四十八號屋内近因串拐男孩一口女孩兩口賣於粤婦王葉氏王陳氏被美捕房粤探鍾鐸查獲解奉公堂訊供不認押候查辦在案昨晨由廨復訊屬實判金任氏王枼氏王陳氏各押女所一年胡任氏押兩月兩女孩發幼女所男孩暫留本廨候核 
[姦騙結局]  
　　吳淞路八百五十四號門牌粤人陳芝廷家之婢女彭春紅被同鄉人陳阿興引誘成姦並唆使該婢竊取値洋二千餘元之金飾圖逃被美捕房包探宋掌貴查獲解奉公堂訊供收押在案昨經中西官復訊明晣判陳阿興與婢分别各押一年起案贓物給予原告領去 
[害人自害]  
　　東洋車夫楊道林與夏紀發於本月十五夜在狄思威路串搶酒醉俄人鈔票洋十元並將該俄人推入河内圖害由探將兩人查獲解送公堂收押在案昨日復由捕房解廨訊實判楊押西牢一年期滿　逐出境夏押半年 
[拐賣婦女]  
　　潘國豐控沈謝氏潘毛氏胡羅氏等拐賣伊妻潘羅氏一案昨經公堂復訊判將案証胡羅氏交保潘毛氏還押沈謝氏候備文　送金山縣請爲派差指提潘羅氏到案訊核 
[膏店賣烟]  
　　虹口梧州路一百三十號烟膏店主陸祥甫因私設烟榻售烟昨由四十八號西捕將陸傳至公堂訊實判罰洋十元充公烟具銷燬 
[押店違章]  
　　塘山路六百三十四號押店主翁錦　及百老匯路三百十九號押店主趙源炳均因收押洋人失贓被探查獲禀奉公堂於昨晨傳訊中西官以趙倩其夥到堂着令退去候趙自行到案翁罰洋十元充公 
[累及老母]  
　　英商雲福脫控陳榮生不還抵欵洋一千元昨晨由原告代表高易帮辦律師到廨譯稱被告現已病故其母陳沈氏住居閘北三路四區境内請爲傳訊中西官諭候會商再核 
[母子重叙]  
　　常熟婦人沈白氏控張玉桂誘匿十二歲男孩雙福等情昨由捕房將張與雙福一併解至公堂經孫襄讞會同英翰副領事訊明判雙福交其母領回張交保如無保人着押一月 
[領回幼女]  
　　山東路三百零八號雉妓院傭婦王陳氏馬陳氏均因將幼女王阿媛馬鳳珠留於院内由探查獲解奉公堂訊明判兩氏各押女所七天期滿准各將女領回在案昨届期滿由官媒將氏等解案請示判兩女各交其母具結領回 
[幸無重傷]  
　　馬夫高阿二因紏黨毆傷新充包探徐金福由廨判押在案昨日復訊中西官以徐探並無重傷着高收押三月仍飭查提同黨到案訊究 
[追繳房租]  
　　英商中和洋行控馬上侯酒店主侯橋靑及公一馬車行主趙春林欠租不付昨經公堂傳訊侯繳租金一月餘求寛限判限至月底將前欠還淸趙交保出外先繳租金兩月餘准陸續拔還 
美租界 
[欠租封屋]  
　　西華得路一千七百零七號陶海山因積欠房租數月被房東控准英公堂昨派差探前往發封 
[索欠衝突]  
　　郭阿順昨在北河南路向吳阿二索討會欵十餘元忽起衝突扭至捕房控訴捕頭命赴公廨控告 
[蕩婦吵閙]  
　　蕩婦施戎氏與斐倫路二百三十二號西妓院侍者沈巧生姘識昨氏至院與沈吵閙相毆由捕拘入捕房聽候核辦 
[查究違章]  
　　塘山路一百四十九號等八户居民均因傾棄垃圾違犯定章被衛生局西人查見知照捕房飭查姓名請廨傳究 
法租界 
[追贓不易]  
　　細　陸益仁前因行竊洋東金飾等物由英界捕房移送法公廨押追贓洋一百二十元在案茲又解訊經聶司馬商之顧副領事判陸仍交該探帶回减繳洋一百元開釋如再無力每洋一元收押一天照數扣足釋放 
[不受欺飾]  
　　某洋商曾將衣服七件遣出店送交劉寳生洗衣作洗滌迨由他處回滬向之索取據稱已由小細　拿去該西人查問出店細　等人並無此事知被欺飾當即報捕將劉傳至公廨請究判劉賠償洋九元交保措交 
[各認一半]  
　　福來客棧庽客項四海控棧主婦周金氏吞没寄洋四十元一案昨日由廨復訊氏　項來棧時共有三人該洋係由張姓交下後仍由張索去並無不合讞員以原告寄洋不取收條實屬自誤惟該棧收寄寓客之洋不登帳簿咎亦難辭判各認一半着氏交保賠還二十元了案 
[洋人吸烟]  
　　寳昌路竹匠店主陶福生私置烟具容留某國人在内吃烟爲捕查知除將吃烟人拘入捕房罰洋外昨將陶送廨請辦判押捕房兩天示儆 
[藏垢納汚]  
　　趙吳氏陸萬氏兩婦所開之客棧俱因容留來歷不明之男女在内姦宿並私售燈吸由西探送廨請辦兩氏同供烟具俱係茶房之物不敢私賣判吳氏罰洋十元萬氏罰兩元一併充公 
　　今日海上閒談轉入第五版 
 
 

Page 21

 
 
[海上閒談]  
　　近日所習聞而最厭聞者。莫如倒帳一案。每一案起。有負債者有索債者索債者。一再控縣控道。負債者一再避匿。迨提到案則已經年累月矣。而索債者之訟費已不支債之小者。卽使全數索到已入不敷出。其大者。收到一二成。已屬幸事。然其安排布置之費。亦已入不敷出。於是負債者常占優勝。索債乾頽然氣喪。近年以來。似此情形。已不知其幾何起。記者實不勝書。循是以往富家翁孰肯投資上海乎。上海之商業。將從此一落千丈。可不懼乎。可不懼乎。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江西陸軍測繪學堂地形科全體學生敬告軍學各界書（續）]  
　　念四日午刻參謀處總辦張曁帮辦許鍾來堂處理學生等復以緩易講堂之理由申訴張總辦云今日之事但言利害不能論是非須將講堂搬後乃准申訴學生等再四婉陳均置不理並受其總辦之請調憲兵一排立于講堂皆謂學生曰願否遷移其各簽字否則飭憲兵拿辦當時全班三十七人咸書不願字樣幸未被拿夫以區區小事而勞及憲兵堂堂道員其辦事之手段如是殊可哂也 
　　念五日李敎員黃繙譯等奉吳協統意出而調處再三苦口相勸聲淚俱下學生等因之感動乃於是晚與三班互易講堂是命令已服從矣 
　　念六日上午學生等公舉代表四人至張總辦及許鍾二帮辦處陳明已遵遷講堂理由下午參謀處帮辦鍾來堂令學生等整隊宣布撫憲命令謂汝等現旣服從命令則前此遷延情事著全班各記過一次以示薄懲學生等以罰出撫憲未敢異言是此事已了結矣 
　　念八日吳總辦蒞堂即傳四代表謂前日往張總辦處是否陳明悔過服從命令當答以係代表全班之意總辦曰此時汝等尙敢以全體名目要挾耶汝等四人旣自悔過從輕記小過又妄指爲首者八人各記大過二次餘均各記大過一次語罷不容四代表再行申說四代表即往見張總辦云旣奉撫憲面諭不能再有歧異且代表自無異罰之理及代表回堂而命令已懸出矣並波及李敎員等主人以不能勸導學生全行撤退反奬譽播弄此事之罪魁沈敎員天下之不平事孰有過於此者而六人中除李敎員江敎員外皆三班敎員從未與聞此事竟被波及誠奇寃也 
　　學生等旣百事曲從默然而不再言者以學業爲重免致久懸而分向學之心也乃不料本月十日又有出乎意外之牌示開除四人夫四人不開除于當時而發現於事平之後事同異罰天下事安有是理耶且開除四人猶未洩忿意將解散全班其言詞已見於十九日手諭學生等忿懼因而嘔血者多人但此情形吳總辦直欲迫散全堂而後已故不得已於十一日全班出堂爰將茲事始末緣由公佈各界伸公論而維公理不勝幸甚 
國外新聞 
[北海道森林大火]  
　　二十日東京電云北海道森林大火延燒六晝夜損失甚巨 
[駐日華使調停學界爭端]  
　　二十日東京電云中國駐日公使已與文部省會商山口商業學校中國學生齟齬問題此事現將和平了結 
[日本海軍大臣招待美員]  
　　二十日東電云日本海軍大臣齋 
藤男爵昨晚大宴美國艦隊士官 
[臺灣疫患續報]  
　　二十日東京電云臺灣患疫身死者至本月十七號共有二百十七人 
[英國國會議案之關係]  
　　二十日倫敦電云羅斯培萊君在上議院宣言國會議案非特上議院之將來賴之而定卽兩議院政體及全英憲政亦唯此案是賴 
[英商反對英日新商約條欵]  
　　二十日倫敦電云英日新商約凡製成裝油之馬口鐵罐可以免稅運入日本而馬口鐵一物則徴稅極重故商民現議派代表謁見外務部大臣葛雷君請與日本交涉除去此不合規之欵 
[英國歡迎德皇之關係]  
　　二十日倫敦電云巴黎時報謂倫敦之歡迎德皇可爲維持歐洲均勢之另一理由（以上譯字林報） 
[美孚煤油公司案續聞]  
　　二十一日東京電云據鈕約領事報告美孚煤油公司擬將公司重行組織照舊營業美國經濟界對於此事極形鎭靜此次高等裁判所之判詞並不嚴酷故其他脫拉斯均安靜如常 
[墨西哥革黨遂志]  
　　二十一日倫敦電云墨西哥政府已向革黨提出議和之意見内有狄愛士總統退任之欵該總統退任後暫由巴拉斯君攝任總統議以革黨領袖馬特洛將軍充顧問官領袖云二十日栢林電云墨西哥和平之望茲益可靠狄愛士總統及副總統均將退任有革黨數員將入政府 
[美總統贊成公斷約章稿]  
　　二十一日倫敦電云華盛頓來電謂據國務部宣稱塔孚脫總統已贊成普通公斷條約草稿該稿之定並非與其他特别之國會商所致今將呈交英法兩國核奪美政府深信此稿可爲擴充公斷條約範圍之基礎云 
[德國皇太子抵俄]  
　　二十日柏林電云德國皇太子已由俄皇在宮歡迎並饗以盛筵由皇太后主席 
[德國國會定期休議]  
　　二十日栢林電云德國國會定期西七月二號休議至西十月十號秋季會期將延至西十二月二號大約正月十五號將舉行選舉（以上譯文匯報） 
小說 
[殖民小說華僑涙（十五）]  
　　邵太守見他當眞要打。知道這位范公子。著實的會些武藝。被他打傷了不是頑的。便大呌范鳳洲要打死我你們大家快來救我。范公子冷笑道。你只顧調了許多救兵來。我也不怕。說著。提起拳頭。照著邵太守背上。撲 
 
 

Page 27

 
 
的就是一拳。那邵太守本來是個黑藉中人。天天要吃到二三兩鴉片烟。平日之間。瘦得扛肩縮背的。就像個死人一般。那裡禁得起范公子的神力剛剛打了一下。早殺猪也似的呌起來。幸而邵太守有兩個前妻生的兒子。做人却還明白。連忙上前解勸道。家父一時冒犯。還乞鳳洲兄大量海涵。一面說著。一面抱住了范公子的手不肯放手。范公子回心一想。也覺得這般舉動。未免過於粗鹵了些。那些知道的人。還說是邵太守忘恩負義。所以打他。那些不知道的人。就要說借貸不遂所以這般撒潑。雖然不怕什麽旁人的議論。却何必要躭這樣的聲名。想著。便把手一鬆。放了邵太守起來。指着他說道。今天便宜了你這個東西。邵太守得了脫身那裡還敢開口。飛也似的逃了進去。連頭都不敢回一回。范公子也氣忿忿的轉身要走。忽然一眼看見了桌子上的那一封程儀。轉一個念頭道方才進門的時候。見有許多乞丐。在門外坐著。都是餓得鳩形鵠面的。甚是可憐。我不如和他做個好事周濟周。濟這班乞丐也好想著。便伸手拿過那封程儀來。對着邵太守的那兩個兒子說道。這封。程儀我雖在不。屑收你們的但是你們那位令尊的錢。也都是瞞心昧已。不知怎樣云弄來。的和他做些善事散給貧人也好銷銷孽障。說罷不由分說把那一封程儀折了開來。大踏步走到門外。豁啷啷的往一下一抛。引得那些乞丐。大家你爭我奪。滾任一堆。范公子哈哈大笑的走了回去。悶悶的過了幾天。想要到别處去張羅些出洋的盤費。却又不肯輕易向人開口。一連過了幾個月。忽然接了南洋爪哇埠的一封來信。折開來看時。原來是他一個同學的朋友姓。鄭。呌作鄭國昌。自從在學堂畢業之後。便出洋到爪哇去營業。本來鄭國昌的父親鄭柱臣。從小就在爪哇營業。貿易了二十年。居然在爪哇地方。打出一番大大的事業來。買了許多的空地。招了無數的華人。種植果樹。和米麥五。穀 
來函 
[對於借欵築路之意見書]  
　　公司資本竭蹶前經議决借欵建築未成之北線此不得已之舉也借款築路其用欵也當倍愼於股東之欵何也股東之欵盡則盡耳借款盡而路仍不成則路且非吾有也故維持之道在於愼用途一用人當愼公司諸人不必皆貪婪無厭之輩然鏔緣羶附掛名取乾薪而不辦一事者或不無其人焉年朘月削欵之耗於是者殆必不少今借欵築路宜首於此加愼焉一購料宜愼鐵路所用之材料爲數甚鉅爲項甚多未購之先必預算准確旣購之後必稽察偷减否則此中之耗蠹者又不少也一寗樸毋華以蘇路與浙咱較論壯麗則浙不如蘇論樸實則蘇不如浙以計里成路言之蘇費之大於浙者且倍之此後若築支線路工自須堅固而車輿車站勿鶩華麗美觀亦省費之道也一寗詳毋略蘇路所印之報告非不簡要而浙路所印之報告詳細倍之甚至每月每日之人數貨數用煤噸數無不立表其表件多至數十紙無不朗若列眉此蘇路所無也蘇路之報　雖不敢謂暗中弊蝕不堪詳揭而辦事之精神即此一端而遜之幾倍焉此宜於今年改良者也嗚呼股東之血本已矣借欵方來苟仍如從前之浪用而致失信用則路事之爲商辦亦從此已矣鄙人寡識於公司之利弊少所研究謹以其目論所及者質之大營業家 
　　再有陳者路欵之决定商借以股欵之不復可集也各股認繳之款所以觀望不前者以公司不復發息徒弄其以息作股之空說畵餅充飢而信用已失也咸謂公司若此豈復可投貲集事致有黃金擲虚牝之譏也今旣决定借欵愚以爲此等繳不應期之款今日不必强其再繳亦萬無因其不繳而將其已繳之款罰之充公之理不如今日之會與之更始將其已繳之款縮爲足股而給之股單如一人認十股已繳兩期二十元則收還其公司十股之收據而以四股之股單與之如此辦法斬盡無數之葛藤而大愜乎人人心理也此後果有再願登股者當定一次收足之法不必分期續繳以卜社會之信用公司與否無庸支支節節爲之也並請公决奉賢蘇路股東范書城謹啓 
[華婁城自治所朱慶咸君來函]  
　　閱貴報十七日新聞類有華婁城自治會議投票一則内載鄙人對於董事吳君辭職有如果眞辭不必相强腚先由總董往探其意眞假如何云云閱之與當日發言情形全失眞相不勝詫異按鄙人當日發議誠恐吳董始終堅持則全體議决挽留雖呈縣轉行知會徒費手續無關實在因請總董先行面商妥洽俾得和衷生濟不徒以一紙空文浪費筆墨也至如果眞辭及探其眞假等語則當日會場並未發現眞假二字何以毫釐千里竟有如此改頭換面之點綴且推其意若鄙人此舉好爲逆臆吳君意旨者然并不關係全體公益夫會塲屬共覩共聞之地明明爲大局維持而涉及個人窺測有意牽混雖明眼人不爲所矇而傳聞異詞易滋誤會用行專函申明即希更正或登入來函一門至前條旣係訪聞失實應請貴主筆查察并囑訪員自後加愼從事凡關於團體各節非調查確實者勿輕報告具紉公誼華婁城自治所朱慶咸 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[陸軍部會奏酌擬各省督練公所暫行官制綱要摺]  
　　奏爲酌擬各省督練公所暫行官制綱要繕單列表恭摺會陳仰祈聖鑒事竊查臣處核覆籌備陸幂事宜摺内聲明各省督練公所官制准於宣統二年釐訂具奏並經臣部於陳明籌備情形摺内酌擬限期奉旨欽遵各在案臣等伏維各省編練陸軍必須有軍政總匯之　挈領提綱方足收劃一整齊之效前練兵處會奏陸軍營制内載凡各省新軍業經練及一協以上者應於省會設立督練公所由各將軍督撫督率籌辦等語嗣准各將軍督撫先後奏咨所有酌擬辦法往往互相歧異亟應釐訂章制俾有遵循茲經臣等迭次會商按照奏准籌備事宜謹將督練公所官制綱要先行釐訂酌分科局核定人員辦理該省一切軍政各該省原設新舊營之各項局所槪行裁改歸併以一事權而節糜費除邊遠省分曁交通不便之處遇有地方緩急准由該督辦酌量辦理外至運用國軍計畫以及訓練敎育等事由該軍隊學堂隨時禀呈軍諮處陸軍辦理其督練公所應行籌辦事宜由各將軍都統督撫督率公所人員按照此次所定綱要切實整理以重軍政謹酌擬綱要分繕單表進呈恭候欽定如蒙俞允卽由臣等通行各省一體欽遵不得再有歧異所有酌擬督練公所官制綠由謹繕摺會陳伏乞皇上聖鑒再此摺係由陸軍部主稿會同軍諮處辦理合併聲明謹奏宣統三年三月二十六日奉旨依議欽此 
　　謹將酌擬各省督練公所暫行官制綱要繕具單表恭呈御覧 
　　一督練公所督辦以各該省原官之將軍都統督撫兼充管理該省新舊各軍及籌備糧餉編練隊伍一切事宜 
　　一督練公所設軍事參議官一員禀承督辦督率各科局辦理該省新舊各軍編練裁改籌備糧服軍械測繪一切事宜 
　　一督練公所内分設科局如左　一籌備科　二糧餉科　三軍械局　四測地分局 
　　一督練公所所有各科局之事務統歸軍事參議官核辦設一二等副官若干員書記官若干員禀承軍事參議官分掌一切事宜 
　　一一二等副官掌管事務如左　甲管理督練公所内之會計經理　乙傳達命令及報告　丙收發文件掌管圖書及區别一切例行公事　丁凡不隸各科局事件均歸掌理 
　　一書記官受副官及所屬長官之指揮辦理一切文牘事宜 
　　一籌辦科以原有之兵備處營務處各項舊營公所督撫衙門内軍事幕僚及兵房等裁改歸併其掌管之職務如左　甲籌辦新軍編成改併事宜　乙徴募召集退伍補充事宜　丙徴發運輸交通及關於戰備各事宜　丁馬匹購買及補充事宜　戊掌管裁撤綠營及善後事宜　已掌管防營裁改歸併訓練及善後事宜　庚掌管裁撤一切雜項隊伍事宜 
　　一糧餉科以原有之糧餉服裝財政調查各局裁改歸併其掌管之職務如左　甲掌管新舊軍隊及該管陸軍學堂糧餉收發存儲會計事宜 
乙掌管新舊軍隊及該管陸軍學堂被服裝具及軍用物品購買收發補充保存修理交換事宜　丙掌和新舊軍隊及該管陸軍學堂一切建築事宜　丁關於新舊軍隊及該管陸軍學堂預算决算事宜　戊關於新舊軍隊財政調查事宜 
　　一軍械局以原有之軍械各局裁改歸併其掌管之職務如左　甲掌管新舊軍隊及該管陸軍學堂槍礮彈藥等項收發保存修理交換及購買等項事宜　乙掌管新舊軍隊及該管陸軍學堂器具材料之收發保存修理交換及購買等項事宜 
　　一測地分局掌管該省地圖測繪事宜以原有之測地局併入其詳章由軍諮處另行擬訂 
　　一督練公所除文官外軍事參議官以下各員悉按照陸軍補官任職章程辦理 
　　一各省督練公所人員額缺編制悉按照後列之編制表辦理若軍隊未及一鎭則因事務之繁簡量爲核减惟須咨商陸軍部核准施行 
　　一以上係暫行官制大綱如有應行增損及未盡事宜並詳細規則均隨時由陸軍部審定咨行各省辦理 
　　一督練公所公費薪水暫按此次所定章程施行俟陸軍官俸職薪章程頒發後再行遵照辦理　督練公所公費薪水數目　督練公所公費每月四百兩　督辦不支薪　軍事參議官（以協都統充）（以正參領充）每員月支薪水（五百兩）（四百兩）科長（以副參領充）（以協參領充）每員每月支薪水（一百六十兩）（一百二十兩）局長（以副參領充）（以協參領充）每員月支薪水（一百六十兩）（一百二十兩）一等科員每月支薪水一百兩　一等科員每員月支薪水七十兩　三等科員每員月支薪水五十兩　一等副官每員月支薪水一百兩　二等副官每員支薪水七十兩　一等書記官每員月支薪水六十兩　二等書記官每員月支薪水四十兩　三等書記官每員月支薪水三十兩　司書生每員月支薪水十二兩 
專件 
[遠東通信]  
　　美加互惠條約已於西二月十五　在美下院通過賛成者百八十一票反對者僅九十二票得大多數三分之二先是美下院議員克拉克演說謂此約確係加拿大與美國合併之先聲英人已大注意今有此通過案英倫政家激刺尤甚此約草案已由倫敦各報登載但俟加拿大議院通過即爲作準英人初以此約無甚緊要自克拉克演說後始大研究發見美加互惠之利益絶大如約中謂美加農產兩方皆自由進出不納關稅加拿大木料紙張運入美境不納關稅美之農器運入加境不納關稅然此各項計算加拿大可免稅者約二十兆佛郎美國可免稅者約十二兆佛郎此乃美加之利益非英之利益也英之商務在加拿大必爲美所攘奪英保護黨反對最力前首相張伯倫者保黨之領袖也日内方病其子奧斯登君在下院代表演說謂美加互惠條約其結果有二害第一與美 
 
 

Page 35

 
 
貨在加境之便利而消去英貨在加境之便利不特此也加之木料糧食向輸於英及英各屬者皆將轉輸於美是本國屬地之出產在本國及本國其他之屬地反較在美國爲貴矣第二破壞英國經濟機關之統一即以刀業一端百論英貨入美値百抽四十此約成後加貨入美値百抽二十七有半是加貨便於英貨不可以道里計又不啻令加與英之利益相衝突矣商部大臣貝克斯登起而答辦謂英在加之商務决無損失不難與美相競至於美加地太接近種種便利有天然之趨勢非人力所能反對况美與加交易頗繁則加之經濟更爲發展而英在加之商務亦因之而發展且加與英商特别利益十三年於茲矣此十三年中自千八百九十八年至千九百六年皆張伯倫當國何以不與加人以相當之酬報坐令加人失望不得已而與美連甚至與法德相連皆保黨之政策有以致之也　　（未完） 
 
 
 

Page 36

 
 
   
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
