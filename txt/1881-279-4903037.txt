# 1881 - 279 - 4903037

 

Page 1

 
 
[原假]  
　　天丁事何者可假而亦何者非假如以爲此事必不可假則他事卽可以假乎然而假之爲用甚廣有因名而假有因利而假有有所爲而假有無所爲而假　習爲假而以之自誤者有習爲假而以之誤人者假之端不一而足而假之害遂不可勝誅矣忠孝節義出於至性非可以假托也而今之儼然襲世職而蒙厚卹者果其爲捐　報國者乎人人之居然享重名而邀衆譽者果其爲行誼無玷者乎卽日居官者安上全下實有攸歸而能循名以責實者有幾其僞爲淸廉之名而不免貪　之實者又幾何矣若夫市肆之閱膺鼎雜陳虛價開列而所謂貨眞假實者亦徒有是言耳顧旣習於假則無一不假內而父子夫婦亦且以假情與外而朋友親戚亦皆以假意相聨問其何爲而一出以假則彼亦不自知是則所謂久假而不歸惡知其非有者也於是此以假來　以假往假之利未收諸己假之害己中於人而自悞悞人其道皆由於此由此言之假之爲禍不亦烈哉此說也從無人焉提而出之而獨於賣假物者則人知惡之有以假飾相欺者巡捕得而捉之矣有以假洋市物者鋪主得而送之矣此皆見於本報者也近來則又有以假票欺人者前者杭城胡慶餘堂之丸散膏丹極著靈效忽有人以假藥胃該鋪之名而以賤　求售於各村鎭後爲該鋪訪知擒而於之然其所售之藥訪必不少不知誤幾人性命矣昨又有以江省南新兩邑尊會銜禁售假藥告示郵寄來館本館亟登之於報竊歎夫假之術愈工而假之害愈甚是直以人之性命爲巳獲利之資何其貪殘至於如此哉昔在鄉間與一開藥鋪者時相過從鄉間藥鋪資本原小不足備藥所售者不過尋常必用之藥而巳一日有持方取藥者其方內開芡實三錢該鋪適缺此物卽以茯答搗碎與之又值雞毛帋人謠言大作之時家家購買硃砂以爲書符之用多以廣丹給之已屬可笑其最甚者則有人患傷寒必須得汗而解醫生開麻黃於方中而該鋪適無之乃以申錢之索析而與之服之無效醫生以爲分兩不足之故因將分兩加重又向庫藥仍以串索給之三加而眞藥至服下汗出過多亡陽而死久之死者之家你其故欲控於官經旁人調處始寢其事而死者不可復生矣若此類者往往而有然猶非出於有心也至於專合假藥以漁利則其心更不可問矣國家定例庸醫殺人則律有明條而假藥害人則例無明文哉者謂此種奸徒悞人性命其罪當與庸醫殺人者等然庸醫本有生人之心因醫術不精而悞人致死其情猶屬可原賣假藥者則所賣之藥本不足以愈疾而適足以悞人此其罪當更加於庸醫一等病人因期病愈而購藥轉以服藥而病更加重倘或因是而死非賣假樂者殺之而誰殺之傳聞福建之神麯假者甚多往往皆以毒爛朽蠧之華合而威之服者不特不能治病而且足以致病有賣杜煎諸膠膠則之賤值收買破釘鞋皮箱之皮漂淨煎煮而以圖印印其上日龜膠曰鹿角膠曰阿膠隨其意而印之其實皆一物也若此更復從何而辨之鳴呼人心至此一假而無弗假矣縱官府大張曉諭山示嚴禁究亦何由查察而懲辦之其將如此作僞者何哉孔子之治魯也鬻羔者不飾而朝不飲羊其感人者深也今欲以此望諸近時之官府烏可復見但旣知有此作假之徒亦須認眞密查暗訪有犯必懲庶幾奸徒稍知斂迹如但以一紙空文卽以爲關心民瘼則官之示禁亦假意而非眞情是不啻以假禦假吾慫不但不能禁人之假而且使奸人得之窺見其假而益肆然之假欺人矣假藥特其一端焉耳 
[恭錄　諭旨]  
　　○八月十三日奉　上諭崇福着來京另候簡用湖南布政使着龐際雲補授湖北按察使着蒯德標補授欽此同日奉　上諭李明墀着來京另候簡用湖南巡撫着涂宗瀛調補卽赴新任毋庸來京請訓李明墀俟涂宗瀛到任後再行來京欽此同日奉　上諭河南巡撫着李鶴年補授勒方　着補授河東河道總督貴州巡撫着林肇元補授貴州布政使着沈應奎補授葉伯英着補授陝西按察使欽此同日奉　上諭戶部奏遵旨查明覆奏一摺戶部郎中額勒精額旣據該堂官查明該員平日遇事整頓一切差使均能實心經理至書吏冒領卹賞一案該員查出卽自行檢舉請將人犯送交刑部辦理並非草率給事中戈靖所請將該員撤去差使之處着毋庸議欽此同日奉　旨錢桂森補授司經馬洗馬欽此同日奉　上諭左宗棠着再賞假兩个月安心調理毋庸開缺欽此○十四日奉　上諭御史李郁華奏湖南州縣勒索陋規設立私牢請飭嚴禁一摺據稱湖南新化縣遇有命案先令兩造繳下廠費制錢數百千不等詣驗時吏役動至百數十人復有搭廠塡格等費設立東班房西班房快班房私牢數處敲撲凌虐瘐斃纍纍無名白役不下一二千人每案簽差多至十餘人鄉民恣其魚肉等語州縣爲親民之官自應深己奉公約束吏役豈得婪索陋規多滋據累着湖南巡撫查明如有前項各獘卽飭嚴行禁革並通行各屬一體查禁以重民瘼欽此同日奉　上諭御史李郁華奏道府等官起復吏部知照及軍機處進單請晝一辦理等語向來曾任實缺道府丁憂起復後赴部投供吏部於此項人員內應否知照軍機處自有定章吏部知照後軍機處應否進單自應查照向章分別辦理豈容妄事更張所奏着毋庸議至所請將道府煩缺調煩卓異人貝起復後仍發原省補用之處着吏部議奏欽此 
[德奧近聞]  
　　○外國報言中國購辦軍械船舶等物本由英國經辦近來則復向德國購買極多其定製軍裝物件尚不少也駐德欽使李丹崖觀察亦時往製造各廠閱視云又言閏七月初三日李丹崖欽使晉謁奧皇呈進國書並言中奧向來和好無間自後尚期永保太平俾兩國人民同享安全之福云并聞中國當與奧國議訂和約且擬泒兩領事官駐紥奧京暨德利愛斯脫兩處地方以便商運往來藉資保護云 
[私行獲譴]  
　　○中國在英國新造之兵船由丁雨亭軍門帶之來華巳列前報茲悉該船將開之時有兩水手私行上岸頃之又復潛回丁軍門令暫以鐵鍊鎖置船上俟駛出英國口子卽當以軍法從事云 
[竊飾邀恩]  
　　○寓德國之華人在斯答丁地方竊取德人首飾事發拘解訊斷判監禁十八月此已列報兹閱外國報知德皇刻巳加恩釋放計監禁僅止一年亦云幸矣 
 
 

Page 2

 
 
[駢斬竊匪]  
　　○福州內字報言馬尾地方近日處决五犯事緣船政局中被竊銅片約值銀二千兩之數局中初未知覺而竊者八人將銅片押於某當舖計得銀一百六十兩遂相約逃去局中始得查出趕卽跴緝獲到五人當內原贓亦經起到五人均認竊不諱銅片上皆蓋有印文故從重擬以斬决並聞該當舖收押官物亦須擬辟其在逃三人則飭緝務獲似此重辦嗣後官物或不至再遭倫竊矣 
[獲竊候訊]  
　　○香港西字報言近日巡據拘到華人兩名送至英刑司署待訊兩人皆自稱係由美國回華之學徒衣裝亦皆西式盖緣橫濵商人黃遠彚權具控於長崎英領事署言該兩華人曾來我家比去而我家失去一箱內有票洋二千元及華人信函多封絨毬一箱表一只鐘一口恐卽係兩華人所竊請爲究追時兩人巳赴香港領事官隨發電報至港由西人霍斯布路告知巡捕將該華人捉獲禀知英刑司請將兩人管押候訊兩人中有一人極善英語禀諸刑司請爲交保刑司以事關重大不許誠華人又言事無憑証何以不准交保刑司執意不允但諭以當早爲了結云未知將來訊辦若何容再探錄 
[盜風甚熾]  
　　○北京來信言奉天地方近來有所謂紅帽賊者縱橫焚掠勢甚猖獗其所用之軍械較官軍尤爲精良聞有日本人數名前往盛京遊歷迄今查無音信不知是否爲該賊所害殊難臆測也 
[贈旗鳴謝]  
　　○中國駐美欽使鄭玉軒觀察乘坐禪臣行之寗波輪船抵港卽赴粵省此巳列報兹悉鄭欽使以該船駛行甚捷三日卽抵香海且服待妥貼均極當意故贈該船主以旗幟一面藕鳴謝悃云 
[總領接任]  
　　○各國駐紥上海之領事官例有一人爲之總管前以德國總領事佛君爲之今彿君回國上海總管各國領事之職已推美國領事登君印尼者接任矣 
[統領新政]  
　　○新任江右水師統領賀芷瀾觀察於上月接辦後聞隨通飭全軍各營哨自後餉項悉發足銀而每船水勇砲手舵工亦湏十四名精壯足額不得以老弱充數尢禁吸食鴉片至操練則按四季會哨水陸並演營制一仿長江新式兼習刀矛擊刺鳥鎗籐牌各技務在十分精熟庶免舍舟登陸遂無所用也旋卽明查暗　嚴厲異常茲更於月之初六日親赴各營次巡閱整軍經武不遺餘力賀君可謂勤矣然勤始者怠終進銳者退速近見大小官吏當履任之初莫不振刷精神一新壁壘而識者住往目笑存之曰此固官場印板文字可翹足而觀其攺轍也越時而果不出人所料聞者惜之今賀君以明經致用受知當道感激而効馳驅尚其堅所操守一雪斯言乎則上以報　國家者卽下以酬知己胥於是乎在焉 
[銀樓被劫]  
　　○杭州武林門至大關其間係一直大街人烟稠密市井喧譁極爲熱鬧雖自遭兵後市面稍遜然自夾城巷口起至賣魚橋一帶仍復屋宇雲連店棧林立蓋該處爲通衢要道不惟車馬不絕卽憲駕亦時有經過也賣魚橋之直街有文華銀樓係城中映橋義成銀樓之分店向在同升坊開張後以生意欠佳因移至湖墅此數年來尚稱得手該樓門面軒昂裝飾富麗頗爲動目不意本月十二日夜半突有匪徒十餘人從夾城巷而來直至該樓門首以兩人昇一石條撞門而進入門後執獲諸夥臨以白刃禁其聲張諸盜乃子細搜羅銀洋之外復將各色首飾盡情收拾各飽私囊然後飽颺而去幸人衆均未受傷當羣盜入門之始一店主從後墻逃出鳴鑼呼救奈遠近各隣聞盜有鎗炮之聲皆　不敢出所最不解者該處地當衝要河中則停有炮船岸上則設有厘局文武則有江漲司西溪務各員弁且自左家橋一帶巡夜委員分里而坐巡街兵弁按投而行更有民更卡有官卡何皆酣然高臥絕無一人知覺耶聞該匪等皆用腐皮包面僅露兩眼口音則嘈雜莫辨出門後皆過橋從餘杭塘一路而去次日錢邑尊親詣踏勘而緝獲則尚無期也 
[深夜吊打]  
　　○法租界大自鳴鐘左近有丁竹香者就該處開設凌雲閣烟館今丁因病回家店中惟經手人程如山管理前晚夜分時有人告法捕房稱該烟館不知何事將一人用扳　巾起高懸命在須臾值班捕頭卽飭捕協同通事往查因近在咫尺巡捕通事到時尚是高常當卽將人放下并將經手人程如山及在旁一人王夢銀及被吊之陳阿四共計三人帶入捕房昨晨翁太守臨捕房時法通事將情禀明據程如山供稱因此人乘我等睡熟撬門進內將細軟衣物搜羅包裹思欲遁出我等驚醒起身始知被竊赶卽查看而該竊正携包出門當場拿住心實深恨是以將伊吊起陳阿四供稱潮州人賣花生度日因欠其烟資二百文未曾還帳竟被伊將身上之衣剝凈尚不干休用籐條鞭背致滿身受傷并又將我吊起請騐傷痕翁太守見陳阿四果然受傷且大拇指亦有繩痕被吊無疑及詰王夢銀稱係躭擱烟館中此事實屬無分陳阿四亦謂並未動手太守卽將王釋放隨謂程如山陳阿四卽是竊賊亦應送歸捕房自有官法懲治何得私刑吊打飭將程如山管押候同陳阿四解歸公堂核辦 
[拐刦獲人]  
　　○近來婦女小孩被拐之事層見疉山而於本埠租界爲尤甚揆其故大抵私販白蟻之流混跡洋場一聞查拿卽時颺去待至事勢鬆懈依然　集眞有不可收拾者昨晨翁太守臨法捕房時皮捕頭禀稱昨有鄭琴生報謂妻室鄭朱氏初被人誘去及至尋到復被多人公然劫去砘頓於鹿鶴春茶肆左近之周春山烟館內欲圖價賣己經飭捕將周春山鄭朱氏一併拘押今原告鄭琴生投到候示請辦翁太守傳提原殺訊質鄭琴生禀稱家住老北門內妻鄭朱氏被人拐誘初尋無蹝繼而找到見有數人尾隨在後詰同之下始知被泥水匠唐瑞寶所誘隨到巡防北局聲報經局員訊明斷着領歸詎行未數步復被多人將妻擁出北門置於周春山烟館中故特鳴報捕房已蒙派捕將周及妻拘到求恩辦理鄭朱氏供因家貧不能敷度擬出外帮傭經姊妹行名桂姐者薦我到四馬路聚豐園酒樓後而某姓家於閏七月初五日進去今已辭出却被唐再寶等引誘欲爲價賣聞講定洋三十元等語周春山供在鹿鶴春左近開烟館度日不敢爲非前日鄭朱氏等一男一女進店吃烟我與彼等素不相識甫及開燈卽有住居租界之豆腐佳榮前來遽行硬斷謂人須由伊經手而鄭朱氏仝來之男人諒卽所謂唐瑞寶者與佳榮兩下議論未决而巡捕至矣彼等卽乘間逸去誤將小的拘來求爲鑒察翁太守得供飭將周春山鄭朱氏暫爲管押候今日解歸公堂究理并諭鄭琴生赶將唐瑞寶尋獲如得知其下落卽便報捕往拘并令於明　至公廨候示云 
[罪犯將到]  
　　○昨報列罪人歸國一節兹悉三菱公司輪船今晨可以到滬莫邑尊已派差赴英會審署請陳太守俟該船抵埠派差　往收接該犯韋滔以便帶回監禁云 
[逃夥交案訊供]  
　　○揑摺支銀一案茲悉不汝揚巳經人保出旋將金條三條繳案魏儀廷由其兄魏漢廷交案經陳太守庭訉安康莊執事人周貴達乾亨京廣貨鋪執事人周笙舲仍執如前魏漢廷稱曾薦保堂弟魏儀廷在安康莊爲夥今伊誑銀逃避由我尋至武昌待見　回來滬交案云陳太守謂前據周貴達稱魏儀廷之薦保係陳三慶今何以又有魏漢廷認爲薦保惟魏儀廷旣經交到可置不論卽令魏漢廷 
 
 

Page 3

 
 
退去魏儀廷供揑摺取銀三千兩是實然我巳將六百兩交與乾亨是爲股分其餘兌換金條八條計銀一千五百餘兩金條已經交出尚有洋一百五十元交與出店人李立貴我自己所用無幾開帳呈閱然我不應誑銀原屬自己糊塗惟求施恩李立貴供魏儀廷交我洋五十元係爲伊贖衣服者惟於正月間曾向魏借洋一百元是實魏又稱曾交李洋二百員其間五十員確與我代贖衣服尚有一百五十員存於伊處太守問周笙舲魏交乾亨股分銀六百兩有否答稱有之太守隨飭將魏儀廷周笙舲李立貴一併管押謂俟本分府細核兩造呈詞再行訊斷 
[犯禁判押]  
　　○前報述華捕解送手携犯禁東洋扇子刀之沈萬友至英公堂由陳太守訊供飭將沈及刀帶回捕房查明其住處有無禁物禀候核辦昨據該捕禀稱已至其住處乃是草屋查無禁物存儲沈仿稱東洋刀在虹橘堍下拾得者伏求施恩陳太守判押深二月刀交捕房充公 
[答姚竹君見贈之作卽依原韻]  
　　○請纓曾壯昔年遊肉食深慚少遠謀浩蕩　恩波來北極葱龍佳氣睨西酋得君妙手如修鳳笑我閒身等宿鷗一識荊州成快事秉風破浪願同舟○詩壇卓卓擅鴻裁報乏瓊瑤眞愧哉茅塞頓開三徑月風流又見百篇才白雲野鶴成孤往駭浪閑鷗　去來此後能教重把晤桂花香裹綺筵開 
　　楚北潤田周河淸初稿 
[本事四律題巢阿閣主人小景]  
　　○記從客裹識芳蹝花尚含苞色未穠但覺春風噓嫩蕊巳教心事惹遊蜂　余初遇主人時年甫十有三耳雛髪未燥已覺楚楚可憐　招邀勝侶連番顧依約容光再世逢遷地無端成小別夢魂時繞隔林鐘○　紅踏遍京華返卿適移家北里居　主人初離假母暫依吳氏後卽自立門戶余丁丑南歸訪之如悉　麗質屢邀名士賞　花下解人箸吳門百豔圖以主人爲美品霧裹看花客定庚辰花榜取主人居前列　鄉情每爲個人舒　余與主人生旣同鄉客復同地苔岑契合似非偶然　數開豪竹哀絲宴余每假主人庽樓宴客　頻駕奔雷掣電車　西人所製雙輪車主人酷喜乘之余輒徇其請每於金鳥西墜皓魄東升時或一偕往馳逐焉　猶記年時遭鬼侮殷勤親與解羅裾　已卯夏主人爲余佐觴歸途遇崇病魘幾殆○校讐紅話勝遊鄉從何處是温柔試參絮果蘭因偈應解拈花入定由揮塵有人談夜永　冬夜被酒嘗偕容詣主人瀹茗縱談天下事恒至漏盡始歸　爇香無夢到靈修亦知豔綺皆空幻透澈宜徒最上頭○雪泥鴻爪認前因屈指周旋六載頻愛我嘗教疎酒琖　人偏喜作微瞋疑雲夢雨原無意姹紫嫣紅未是春　客冬悞傳蜚語絕跡其門者半截然取次花叢苦無當意會主人亦日久家知無他降心相就仍續墜歡客有誚余者余但頷之而巳　吟到曾經滄海句豈徒畫裹喚眞眞 
　　萬緑山民求是稿 
[弔葉夢梅遊戎並叙]  
　　○葉君夢梅粵之新安人也少習西學以功擢遊擊奉派管駕超武兵船駐衛温口年來迭著勛勞爲上遊所器重辛已之秋家君權鎭甌江適值台匪猖獗檄君赴洋巡緝嗣因登岸搜捕匪蹝至大荊之山客嶺與賊接仗鏖　數時頗有斬獲猝被土匪項蒙梅率黨繞擊君奮勇力戰斯時飛彈如雨衆寡莫敵遽爾捐軀嗟乎樓船績奏看專城之卽畀征袍血染竟　志以完忠僕昨識荊州悼傷曷旣誠褒揚之有頗雖固陋以何嫌率賦五律四章以弔並綴數語誌叙其緣云爾 
　　浯江浮雲居士盧松志秉筠甫稿 
[領召璇趣天眞得自然聲威欽砥柱聞望播樓船小醜期芟盡雄軀反痛捐夕陽空有恨紅映碧峰巔]  
　　奮勇先多士行將立大功脇傷猶挺戰力竭竟完忠未遂封侯願終懷報國衷古今同一歎遺恨浙江東露布功期奏翻驚隕將星勳將銘竹帛魂竟渺幽冥虎嘯誠堪恨猿啼不忍聽封疆着人奏　卹典錫　彤廷　　宕騎鯨去軍民易旣悲讖驚梅幻夢慟哭樹傾欹武烈昭千古孤忠冠一時斜暉憑弔處無復仰芝屇 
[光緒七年八月初九日京報全務]  
　　宮門抄○諭旨五道錄前○發抄　旨四道○御史李　奏爲地方牧令宜多用正途請　飭妥議章程變通辦理摺子○將軍銘等　奏請暫綏同知赴部夾片○將軍岐等　奏叅革職員提訊究辦摺子○浙撫譚　奏試看期滿各員夾片○將軍岐等　奏爲擬請援案保護要工摺子○八月初九日工部鴻臚寺八旗兩翼值日無引　見○穆騰阿等前往南苑請　訓○志和假滿請　安○掌儀司奏十一日祭　奉先殿惇王行禮○禮部奏派　神牌掃靑之大學士　派出靈中堂李中堂○值年旗奏泒管理新舊營房　泒出麟書○召見軍機○皇上明日夘　二刻至　奉先殿　壽皇殿行禮畢　永思殿更衣至　觀德殿行禮○發抄　李鴻章奏前甘肅臬司史念祖丁憂奉　旨知道了欽此○又烈婦婉任氏等旌表奉　旨均着准其旌表禮部知道欽此○又請將監獄失火之柏鄉縣典史知縣議處奉　旨夏治銘戴世文均着交部照例議處餘依議欽此○又請將人地不宜之張家口同知希拉本開缺另補奉　旨吏部知道欽此　○○稽察興平倉掌江西道監察御史臣李肇錫跪　奏爲地方牧令宜多用正途請　飭部妥議章程變通辦理恭摺仰祈　聖鑒事竊惟致治之道莫要於安民安民之法莫先於擇牧令之賢否民生之休戚繫焉故欲謀保聚重撫綏必自愼選牧令始自軍興籌餉以來流品之雜已極矣我　皇太后　皇上　洞悉其弊於庫欵支絀之時毅然停止捐輸薄海臣民無不仰頌　聖明共識端本澄源之至意而臣竊以爲捐輸之停止所以肅吏治也吏治之肅所以期澤之下　乎民也夫親民之官孰有重於州縣乎數十年來各省捐納需次人員固已不少近則領照到省者又復紛至　來此中原不乏奇傑之士而要其得人之盛不必過於正途而弊之中於地方者則惟州縣爲尤甚約舉之蓋有二焉溯自捐例屢次减成殷實之家挾資數千金卽巳儼居民上彼其積累之餘曾損於毫末第以仕途爲光龍而已而豪奢成習幸處脂膏則肆其揮霍不幸而缺分稍瘠勢必至於虧帑剝民此弊在有餘者也而竭蹶集資之流又往往日暮途窮視一官爲取償之計一且履任計母取嬴不充其囊槖而不止縱或終以墨敗而寬典司邀亦僅降調耳褫職耳厚資坐擁仍不失爲富民此弊在不足者也臣不敢謂正途人員之果無此弊而我　朝科目取士歷久不廢事例偶開因時輒止此其爲經爲權孰輕孰里固已昭然可睹矣夫旣准其捐納於前自不能槪置不用使才俊有向隅之嘆而擇其尤要者裁制而損益之固未嘗無術也伏查吏部奏定章程各省道府部選缺出本省　題奏咨報所開各缺俟本省留補二次卽應咨部銓選一次以三缺爲一週不得參差鑱越等語蓋恐選稽二項稍涉偏枯故以限制爲疏通法至善也臣請竊訪此意各省州縣缺出無論煩簡留補部選每缺用正送人員二次邕問用捐納人員補選如再無人始惟以捐納人員借補過班若捐納應補班無人亦如之其法於兩途均屬持平毫無軒輊特選補之缺正途較多一次積計之似屬稍優不知行之十數年捐納日見其少而正途如故再歷數十年將並無捐納而惟存正途得缺之多於捐納初無所爲滯碍也擬請　飭下吏部詳核定議除軍功人員及丞倅簿尉無預地方之責者仍照舊章銓補外此後州縣缺出可否如臣所擬變通辦理務期於馭吏之中寓救弊之意况在瘡痍之後元氣宜培司牧得人而後小民蒙福時政急務無逾於此臣愚昧之見是否有當謹繕摺具陳伏乞　皇太后　皇上聖鑒訓示謹　奏奉　旨巳錄　○○銘安等片　再吉林新設賓州廳撫民同知五當廳撫民同知敦化縣知縣 
 
 

Page 4

 
 
三缺均奉部議核准奴才等原奏擬某處派某員試署將該處地方應辦一切要件責成經理試署一年期滿如果辦理裕如再請實授查現在吉省候補同知一缺人員無多毓綬芝慶二員業經另片甄別僅有毓衡一員甫經到省自未便委令署理且新設各缺創辦伊始事體煩難非熟悉情形及曾任實缺之員不足以振作有爲變通盡利自應爲地擇人俾資熟手賓州廳撫民同知一缺查有知府銜升照同知留吉補用通判王紹元老成隱練辦事精詳堪以委令試署又五常廳撫民同知一缺查有同知銜委用知縣毓斌明幹有爲頗知政體堪以委令試署又敦化縣知縣一缺查有同知銜留吉補用知縣趙敦諴隱練勤能盡心民事堪以委令試署所有各該處緝捕勘騐命盜詞訟案件及戶婚田土一切事務均由該署員經管劃疆分治各專責成第忭昧經營創葺城池衙署及地方應辦要件必須次第興舉鉅細靡遺均非一年內所能集事應令該員等試署二三年後辦理妥協冉行另奏請補惟現准吏部來咨以王紹元係捐納候選之員趙敦諴係勞績保舉分發省分補用之員今請奏留吉林補用應俟赴部騐看引　見回省後方准請補並令王紹元按照章程分別補交未捐足三班及分發銀兩等因　奏奉　諭旨依議欽此自應飭令該員等遵照但王紹元現在開放葦子溝等處荒地趙敦諴開放阿克敦城荒地已著有成效未便遽易生手且修城建署各事宜業已預爲經營若令該員等赴京引　見住返需時無人接辦勢必中輟諸費周章應俟辦有就緒再令該二員赴部引　見以符定制至王紹元於同治二年加捐通判業經捐足不論雙單月補用班次遵例取具印結赴部註册是已捐足三班毋庸再令補交其分發銀兩已轉飭該員照章交納合併聲明除分飭該員等遵照並咨報吏部外謹附片具陳伏乞　聖鑒謹　奏軍機大臣奉　旨着照所請該部知道欽此　○○奴才岐元松林跪　奏爲職員主使斃命延不到案請　旨先行革職以便提訊究辦恭摺仰祈　聖鑒事竊照前據鐵嶺縣知　毛夔具禀以刑部主事鄧文藻主使雇工王連城等因　割旗人善英頗地內禾稼以致搶斃二命等情一實經奴才等先派委員會訊因兩造供詞互執當經提省飭發　局審辦茲據驛巡道廣敏詳稱遵卽督同局員提集　証質訉緣魯英額所種地畝係伊戚黨連城報領升科與鄧文藻本無干涉後因劉永生等覇種涉訟勾串鄧文藻揑指黑地希　漁利並主使王連城等搶割禾稼致相爭毆傷斃二命該職員情處畏質延不到案若不先行叅革勢必恃符逞刁案應莫結除再催提要証訉究詳辦外先請　奏革前來奴才等伏查刑部主事鄧文藻因抗租不交延不到案曾經吉林將軍銘安奏奉　　旨查明該員飭令迅速赴吉倘再玩延從嚴叅辦等因業經飭屬確查現在尚未知下落惟該職員在籍旣有主使搶禾斃命重案自應先行　奏革免致恃符抗延相應請　旨將刑部主事鄧文先行革職以便提訉究辦容俟此案訉結再解吉林追租是否有當理合恭摺具　奏伏乞　皇太后　皇上聖鑒訓示謹　奏奉　旨巳錄　○○譚鍾麟片再准部咨捐柄道府及道府州縣保歸候補班人員應於到省一年後察看考核分別補用其丞猝佐貳等官亦應仿照辦理等因遵辦在案茲查試用道魏汝弼候補知府賀良樾候補知縣徐懋簡候補班前先鹽大使姚喆等四員均巳試看一年期滿據藩臬運三司分案會詳前來臣查試用道魏汝弼年富才明候補知府賀良樾精細隱愼候補知縣徐懋簡心地明白候補班前先寧大使姚喆年力富强相應請　旨留省照例補用謹會同閩浙總督臣何璟附片具　奏伏乞　聖鑒謹　奏軍機大臣奉　旨吏部知道欽此　○○奴才岐元恩福跪　奏爲　盛京　大內　飛　閣等處要工情形較重擬請援案保護以昭愼重恭摺仰祈　聖鑒事竊據內務府佐領恩　　禀稍　盛京　大內各處工程年久失　間有損壞本年自交暑伏連陣大雨敬謹查勘　飛龍閣樓房五間頂樓滲漏椽望間有　朽二層樓底台階走錯又　翔鳳閣樓房五間頂樓慘漏南北　墻及後檄墻歪閃底座台階走錯轉角樓房九間頂樓　漏瓦片破碎後　　閃裂閣後書軍樓七間頂樓慘漏瓦片脫落椽望　朽後檐墻閃裂前廊門扇損壞又　文　閣樓房五間頂樓前後坡瓦片走錯灰料酥醵　椽望　朽西山大隱閃裂滋漏二層樓脊縫閃裂瓦片不齊後坡飛檐墜落椽望　朽又崇謨閣樓房三間瓦隴脫節飛檐墜落閣內間有水濬之處以上各樓油飾　裂均屬情形較重等情禀報前來奴才等會同恭詣　飛番閣等得詳細敬謹查勘均與該員等所禀相符伏查各樓房均係　藏　御用器皿並　實錄　聖訓以及書籍字畫等項最關緊要旣有滲漏損壞情形自應隨時修理以昭愼重惟現值庫欵支絀若拆卸重爲修理不特巨欵難籌且恐秋雨或多一時赶辦不及奴才等隨查照光緒二年保護　敬　閣成案飭該班佐領撙節核實估計約需實銀五千三百二十五兩先由　盛京戶部撥給內務府赶緊動工除俟工竣咨報京內務府核銷外所有援案保護要工緣由理合恭摺具　奏伏乞　皇太后　皇上聖鑾謹　奏軍機大臣奉　旨知道了欽此 
[浙省撫轅抄]  
　　○八月十二日錢鍾　銷紹局發審差回省叩見　王之　禀知藩司委署嘉善縣事禀見叩謝　署桐鄉縣鄧禀見叩辭赴任　○十三日同知繆鈺禀知臬委兼辦湖　保甲總巡差叩謝　徐樹鋒起服來省禀到　○十四日知府彭祖潤禀犄江蘇藩司飭知海運案內補缺後以道員用叩謝　劉敏該差人禀知丁父憂　前錢塘縣李禀見叩辭回籍起復　前署開化典史唐良棟卸事回省禀到　○十五日補用同知王啓甲禀銷海運津局　袁來保南龍頭勘工回省禀到　陳慰祖銷假禀知本日到望江門籍查差 
 
 
 

Page 5

 
 
   
 
 

Page 6

 
 
   
 
 

Page 7

 
 
　　福記跑馬彩票出售 
　　啓者本行在三馬路禮拜堂後面出售彩票五千張每張收洋一元半票亦可得彩票有一百七十七張定於跑馬之日在本行開着頭彩一張得洋一千元二彩一張得洋五百元三彩一張得洋二百元四彩三張各得洋一百元五彩六張各得洋七十五元六彩九張各得洋五十元其餘小彩不及細載票內注明得彩者八五扣付洋此票仍照前式意圖久違公經理誠信無欺此眾二馬路益幾號內分售亦是末士應佳能興啓 
　　召租 
　　啓者本行有房屋出賃坐落虹口禮拜堂隔壁名百老匯路天和坊保和坊人和坊於八月初一日起由本行管業收租并有空地一段約四畝零出租與人建造如貴客商欲租賃者請至帳房面議特此佈聞光緒七年閏七月念三日四馬路恊隆洋行謹啓 
　　大英醫院馳名瘧疾藥酒 
　　啓者本醫院精製治瘧藥酒神效異常馳名遠邇今夏三伏酷熱入秋後風潮泛濫凡患斯症者多於平日也凡居海濱插濕處者其病尤多本醫院今加科監製與前藥更進一層務於藥到病除則本院有厚望矣倘蒙善士購而施送以及批發躉買取價格外公道如蒙　仕商賜顧請認明本院招牌庶不致悮上海大英醫院外洋經橋北塊 
　　新設保險公司即扣三分之一 
　　新設保險公司所有中國貴客貨物銀兩等項往來概可保險本行在中國貿易多年甚爲妥當如有賜顧者其價格外便宜即將其價銀現扣三分之一今將各埠頭開設計香港省城上海天津烟壹牛莊漢口九江鎮江一切等處倘有貴客賜顧請至本行面議特此佈聞同治十三年六月吉日太吉洋行謹啓 
　　甯波實大呂宋票 
　　英十一月票全張六元分售亦可其價格外公道並收得彩票即兌現洋遠處由局信寄至江北岸前街便是 
　　瑞和祥呂宋票 
　　英十一月份票出售每張六元分半亦可遠處信來原局帶回不悮在大馬路拋球塲東首瑙祥茶號向啓 
　　生生堂再聲明 
　　上海有假冐本堂招牌之店前巳聲明現有外面自立堂名而暗中假冒者似此以僞亂眞寄實之客無從分辦四方主顧如交信周寄買須囑誠實勿欺爲要此佈 
　　校補袖珍廿一史約編 
　　是書吳興鄭芷畦攥挈領提綱已得全史大概最便初學惟當時明史尚未頒行書中明事未免缺誤今皆校補殊爲改觀白紙價一元二角竹紙一元書街公順里望益山房書局啓 
　　東洋新到 
　　石蛋光明藥善點雲翳紅筋白膜胬肉攀瞞螺尖蟹珠迎風流淚爛眼老眼昏花瞳人失光小兒甘積痘後餘毒攻目皆能光明每瓶洋一元四角桃花散立止牙痛鼻雲散治頭風腦漏開窮散治耳內膿水各瓶一元寄上海石路中同慶里口廣濟局 
　　壽具出售 
　　啓者有四梗楠本壽枋一具極大方又堅固做工精細價亦公這如要請至上海南市馬家廠成公館看明議價可也 
　　神效疥癩藥 
　　大凡疥瘡起而其受毒於平　故一旦發軔痛癩難堪甚之抓破積堆坐臥不甯若不急治蔓延胡底本房秘製清源開毒疥藥無論乾濕滕螆坐板等癩槪可奏效連擦幾天光潤無跡倘　仕商賜顧者請來購取爲禱上洋老德記藥房謹啓 
　　新出益智圖附儀器全嗣 
　　是圖乃睫果山人以世俗所行七巧圖而廣之用九宮河圖法變爲十五數衍成百餘圖句鬥角巧奪天工誠藝林之秘玩適情之雅製一每部連錫質儀器全副價洋八角正寄在蘇滬各書坊發售此啓蘇州千頃堂上海讀未樓具 
　　同和呂宋票號 
　　本號開設拋球塲西首專辦呂宋票按月出售全張六元半張三元並收彩票公道現兌兼售揚州真戴春林各種香貨發客外埠賜顧請交信局原班帶奉不悮此啓 
　　張利昌呂宋票 
　　今有英十一月份發財呂宋票出售全張或半張均可分售貴客光顧請至虹口禮拜堂東便是 
　　看書卽知戒烟法 
　　此書蒙克王爺賜章鍳定倉塲督憲宗室鍾曁上海道憲沈賜序最奇者服藥後腹中積滯烟油悉由毛孔而出故能除心癮愈百病增飲食監容　冬月手足不冷夏天身體不熱鬚髪竟可轉黑既痿愎能種子每兩價銀一兩每癮一錢服丸三兩除根惟藥丸無凸凸形者卽係假藥另有狐騷臭藥每料一元三日除根雀斑藥半元十日退清髪斃藥六角半月重生淋癬等藥二角癮　傷目疾等藥一角賜顧者送書一本上海只此一家金陵另有一鋪其餘各省各碼頭並無分鋪上海北門外吉祥街如意衖金陵城內土街口生　堂同啓 
　　大英青坭出售 
　　啓者茲藏　勃時里歪脫勃勒特司泥廠在英國專門製煉上等青坭行　極廣著名巳久其坭價甚便宜爲建屋造船及百工修造所必需之物允稱價廉物美常年貿易甚大今在中國惟託本行一家代行經理諸紳商如欲定辦者祈賜信或移玉至本行定議可也上海棧記洋行謹啓 
　　往長江搭客價 
　　每位由上海至鎮江一元南京一元三角蕪湖二元三角大通二元七角安慶三元一角九江三元八角武穴四元一角漢口四元五角其住房者概不加價上海怡和行具 
　　眞永記遷移 
　　本號原店房子拆造今暫移三馬路老巡捕房北手九章綢緞莊隔三家交易貴客賜顧勞爲移玉英九月份對號單已到本號售出一千元者兩張茲有英十月十一月票出售請來購取爲盻本號只此一家並無分枝別處近日假永記甚多貴客購票請認明一點頭眞永記招牌庶不致悮永記啓 
　　鴻福來呂宋發財票 
　　本行出售英十月份票全張收洋六元半張亦可外埠分售請由信局寄買原班回件不悮上海寶善街信隆典當對門鴻福來謹啓 
　　元發呂宋票 
　　英十一月呂宋票出售全張分半均可遠處代購原班回件價格公道貴客賜顧請至三茅閣橋北首鼎裕莊內 
　　上洋大藥務告白 
　　啓者本藥房創設日久常有各欵上品藥料丸散膏丹發售兼有各等製煉藥材器具頂上好花露水各欵香梘影藥水器皿電鍍金銀藥水器皿時樣什物亦常有香　屈臣氏大藥房精製馳名戒烟精粉補氣補血丸追風膏藥生發香水肥皂疳積餅並各項膏丹丸散藥水香水附賣不能盡錄譜尋光顧細認招牌庶不致悮舖在第二十四號南京路開張上洋屈臣大藥房謹職 
　　百　回稽凡 
　　竊團人之所　以生者曰精曰氣曰神三者而已三者之中精之關擊最重精如一耗神氣亦隨之而去殆將與鬼爲臨矣盖精足則目能視而足能步勞而斃祭體成充積之可以實渾身之骨髓泄之可以傳無限之　斯衛生人之極宜愛惜若少年色慾國都議體弱操心每患夢遺滑精之症延之日久漸成虛　深爲可憐今本藥房特採各處道地藥材不惜里價合成此藥名曰百補固精丸專治夢遺滑精每服一粒每天服三粒白湯送下連服數天自然病減體弱飲食倍進精神爽健嗣續繁衍功效非常難以盡遠凡士商賜顧者須認本藥房庶不致悮大馬路老德記藥房告白　　 
　　包戒洋烟斷癮藥 
　　今有新到外國包戒烟藥粉每服英洋一元買藥粉六十包如烟癮大每日服藥一包半三日後減半以後逐日減服減盡自能斷癮倘癮大者照上遞加服藥時用熱水亦可本藥房開設上洋馬路東首已經多年今所售各藥皆係自運名山佳品公道濟世只此一家並無分出近有無恥之人假冒本行招牌將次藥銷售以魚目混珠服之無益兼損諸公貴體凡士商賜顧者須至本行認明招牌庶不致悮特此佈聞上海大馬路老德記藥房告白 
　　對號單 
　　英九月份對號單已到本號售出五彩三張各得洋五伯元今有英十一月份票出售貴客光顧請來購取爲盼特此佈聞棋盤街口同芳茶屆對門賣生號 
　　普國發財票 
　今有大普國第二百八十次發財票出售每號售洋四十元分半四開八開均可此票得彩甚易諸君賜顧請至棋盤街北此佈永吉洋行啓 
　　寄售秘製止痛葯水 
　　啓者本行現有大美國百里得未司醫生寄售秘製止痛藥水無論內外症應用如神立時見效內症如夏日發痧腹瀉瘧疾傷寒筋骨疼痛等處症如湯火刀傷毒瘡蛇蟲咬刺等並皆奏效此藥在世上行用巳五十年試遇者靡不稱讚價又公道藥瓶外有中國字包紙治病者更可一目瞭然或買一瓶或買一箱均可隨便也上海大馬路晉隆洋行啓 
　　普國呂宋國發財票 
　　今有英十一月呂宋票出售每張六元分半亦可又有大普國二百八十會發財票每票英洋四十元半票四開均可分售今買第四次起之票其票兩號中一甚易得彩之已開三次號數愈減而得彩愈易此票尚存無多貴客意欲碰彩者宜及早購取可異多望數次焉四馬路廣豐洋行啓 
　　普國呂宋國發財票 
　　今有英十一月呂宋票出售每票洋六元又有大普國第二百八十會發財票出售仝號八張爲一票收英洋四十員分買半票四開八開均可以五員起碼此票得彩甚易每次開期及得彩數目祥列章程欲買者請至二馬路九章斜對門本行取閱可也富昌行啓 
　　機器軍械出售 
　　啓者本行在滬專辦軍械歷有年矣屢蒙各省各局委辦一切貨價無不相宜近來英國製造之法較前更屬精巧今有新式銅鐵大砲來福洋鎗大小銅帽粗細火藥挖河機器大小各種俱全倘有貴官紳應需各種各式祈至小行視樣面議價目格外公道特此佈聞同治十三年六月日地亞士行啓 
　　喜報 
　　今接電報十月份頭彩第一千七百零八號二彩第一萬三千七百零一號三彩第五千九百五十一號單約念六七到申今有英十一月票出售每張洋六元半張亦可如要蹙辦價可酌減外埠由信局寄購須認本行招商局庶不致誤此佈紫來街福利行啓 
　　呂宋票 
　　今有英十一月份票出售如貴商賜顧者請速來購外埠由局寄買原班回件不悮此佈拋球塲北得發行啓 
 
 

Page 8

 
 
   
 
