# 1921 - 294 - 4917489

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[感謝良醫]  
　　張雨膏先生素精岐黄著手成春向在四川及沙市等處治者甚衆頗稱和煖在世今幸因事來滬余　患病日久屢醫未效始求雨膏先生醫治不 
　　日而愈足見醫道高卓感激之餘余等挽留在滬存抱濟世檡定三馬路小花園第一街利遠號内爲診所凡我病者幸勿交臂失之特登報鳴謝并 
　　爲有病者介紹劉萬青朱縉紳黄毅安陳品珊白文倫賀寢雲周坤元呼紹　黎海亭蔣超然同啓 
時評 
[空心大老（老圃）]  
　　不借債不能度日僅恃借債亦安能度日吾見借債度日而終於餓死者矣未聞借債度日而能成事業者也故政府不求自立而聽人撤銷承認則已苟求自立當於借債之外别籌善法 
　　僅恃借債不能成事業僅恃紙幣亦安能成事業用紙幣政策不能長驅至聖彼得堡用紙幣政策又安能長驅至北京北京雖貧然運用不兌紙幣乃其專長以紙敵紙未必操勝算欲操勝算當於發行紙幣之外别籌善法 
　　僅恃紙幣非籌欵之法僅恃證劵亦豈發財之道向之商人買賣實物今之商人買賣證劵向之買賣證劵猶實有證劵而買賣之今之買賣證劵則并無證劵而買賣之矣旣不須資本又不須勞力其計誠巧然竊盜詐欺者相望投江服毒者相望究非發財之道果欲發財當於買空賣空之外别籌善法 
　　俗有空心大老之說如上所言則不論朝野不論南北皆空心大老也爲之奈何 
命令 
　　十月二十七日大總統令　財政次長代理部務潘復呈武昌關監督卓焌調京任用請予免職卓焌准免本職此令 
　　又令　任命范之杰爲武昌關監督此令 
　　又令任命黄永熙署湖北菸酒事務局局長此令 
　　又令　任命胡景翼爲暫編陜西陸軍第一師師長此令 
　　又令　任命岳維峻爲暫編陜西陸軍第一師步兵第一旅旅長田玉潔爲第二旅旅長此令 
　　又令　任命石得山爲黑龍江陸軍第一混成旅旅長李冠英爲陸軍第二十九師騎兵第五十八旅旅長此令 
　　又令　任命邢士廉爲陸軍第十九混成旅步兵第二團團長王鴻章爲吉林陸軍第三混成旅騎兵團團長楊遇春爲吉林陸軍第六混成旅騎兵團團長此令 
　　又令　陶雲鳳授爲陸軍一等軍法正此令 
　　又令　任命吉雅圖爲翊衛官此令 
　　又令　陸軍總長蔡成勳呈請任命張德藩爲科長應照准此令 
　　又令　參謀總長張懷芝呈科長楊祖謙請免本職應照准此令 
　　又令　參謀總長張懷芝呈請任命胡慶格葉佩薰爲科長均照准此令 
　　又令　司法總長董康呈請任命傅琳爲江蘇高等審判廳書記官長應照准此令 
　　又令　司法總長董康呈請任命王任爲湖北高等審判廳書記官長應照准此令 
　　又令　司法總長董康呈請任命牛金釗署湖北第二高等審判分廳推事左受經署湖北武昌地方審判廳推事施召愚署福建閩侯地方審判廳推事均照准此令 
　　又令　陸軍總長蔡成勳呈請授李作楨爲陸軍步兵中校魏左襄爲陸軍三等軍需正孟憲鼎爲陸軍三等軍醫正均照准此令 
　　又令　陸軍總長蔡成勳呈請任命邢鍾琦爲陸軍第十九混成旅步兵第一團第二營營長孫伯芳爲步兵第二團第一營營長駱斌爲第二營營長柯文連爲第三營營長戴惠均爲吉林陸軍第一混成旅騎兵團中校團附傅多續爲第二混成旅步兵第一團團附張金凱爲步兵第二團團附葛樹華爲步兵第一團第三營營長王克儉爲步兵第三團第三營營長張海亭爲第三混成旅步兵第一團第二營營長丁澄祥爲第四混成旅步兵第一團第一營營長吴俊魁爲第三營營長孫紹臣爲步兵第二團第二營營長均照准此令 
　　十月二十五日大總統令　國務院存記王琦王之籙均著交財政部酌量任用此令 
　　又令　揚申扎布色布克均加輔國公銜此令 
　　又令　國務院存記之高祺著交財政部酌量任用此令 
　　又令　敎育次長代理部務馬鄰翼呈請任命陳延齡兼秘書應照准此令 
　　又令　司法總長董康呈請任命徐仕鍾署吉林濱江地方檢察廳檢察官房金錡署甘肅第一高等審判分廳監督推事胡亦三署福建高等審判廳推事均照准此令 
　　又令　司法總長董康呈請任命孫廷贊爲浙江第一高等審判分廳推事應照准此令 
　　又令　陸軍總長蔡成勳呈請以德壽陞補協領應照准此令 
[國内專電]  
　　北京電　滬商聯合臨時大會電院部速提稅法於太議部已電施全權查照（二十八日上午十二鐘） 
　　北京電　慕玄父等擬設宛平日新農工銀行張允等籌設振掖銀行股分有限公司王建極組織東邊實業銀行均呈農部註册 
　　北京電　財部昨向保商借五十五萬係展債找現部僅得二萬餘元亦爲保商扣作利息 
　　北京電　蘇省長咨部謂法領僅允取締交易所仍非根本辦法已令許沅繼續交涉（二十八日上午十二鐘） 
　　北京電　嚴鶴齡電外部國際女子勞動會華代表派程婉珍 
　　北京電　王瑚覆院徐州扣留米石證明决非皖米且提票塗改判决充公在案未便放行（二十八日上午十二鐘） 
　　北京電　葉恭綽函農部南洋華僑歐陽詒澣欲由南美智利運輸肥田料回華銷售可否轉商財部稅務處酌減釐稅（二十八日上午十二鐘） 
　　北京電　紐絲侖領事電部新西蘭政府與美討結輸出鹽戰肉合同五年并未呈報倫敦政府且合同中載此項鹽戰肉不得於英國所屬各海岸登陸英倫查悉訓令新西蘭總督查明并與駐英美使抗議查英屬地與外國自由訂約爲英歷史所無（二十八日上午十二鐘） 
　　北京電　財長高凌霨卽日頒令 
　　北京電　鄂蕭决與蘇齊聯防長江派王光熊爲長江江防司令 
　　北京電　奉軍昨今明三日在南苑秋操分東西軍張景惠爲總監 
　　北京電　張景惠呈察區欠餉需二十萬否則變故不負責 
　　北京電　今日申刻俄委員團招待記者爲介紹遠東赴美代表師威斯基曁加拉維夫兩君師加赴美護照外部發訖（二十八日上午十二鐘） 
　　漢口電　吴感（二十七（晨九時乘楚振艦離宜儉（二十八）到岳臨行時通電謂此次川湘戰事係政客黨人所挑撥蕭感午令路局撥花車五輛赴岳迎吴旋接吴電擬在岳開防粤會議令蕭往岳列席蕭定儉晚同劉承恩杜錫鈞乘楚安巡艦前往並派定參謀阮肇文副官蔣秉忠等十八員隨行 
　　漢口電　張紹曾曹少珊定今日赴岳迎吴並商時局 
　　漢口電　吴派使署洪副軍務長赴直魯豫募新兵擬將直軍十二三四等混成旅擴充成三個全師分防鄂湘贛 
　　漢口電　鄂西施南尙未肅清鄂軍大本營在巴東分兵三路進逼中路以趙榮華部攻恩施前綫已逾高店子距建始不遠川軍潘正道部據建始抵禦連日有戰事左路以盧金山部攻鶴峯川軍湯子謨藍文蔚兩部抵禦因山嶺險峻雙方皆扼險不動右路以孫傳芳部攻利川與唐式遵部激戰未詳勝負聞湯子謨部近謀反攻長陽川軍第三旅亦協助唐式遵反攻巴東前傳唐部半繳械不確僅但懋辛部被劉湘解散一團正面川軍一說集中巫峽吴派軍艦封鎖不令出口一說尙在巴東上游大支坪待時再舉 
　　漢口電　各國聯合會勘電滬商會聯合會及鄂各代表謂國是會議乃解决糾紛關鍵請勿另有主張致滋糾紛說者謂係揣摩某方意旨爲廬議道地（以上二十八日下午六鐘） 
　　香港電　許崇智因孫中山將由邕赴梧擬明日西上冀隨孫進行 
　　香港電　感（二十七）國務會議伍主席無甚要案 
　　香港電　粤平糶公所九善堂等電桂請馬陳弛禁桂米運粤 
　　香港電　報載陳炯明感日由邕起程東返（以上二十八日下午五鐘） 
[國外專電]  
　　檀香山電　萬國新聞大會會長韋廉士及格拉士定十一月一日起程游歷東方考察報館（二十七日） 
　　格拉士氏HankP.Glass爲白明漢新聞之舊主人歷任美國出版人公會會長曾充參議院議員 
世界路透電 
[華府會議之樂觀]  
　　二十七日華盛頓電　國務卿休士氏今日發表關於華府會議之宣言書頗具樂觀蓋依據於所已抵此各國代表之態度也謂渠與各國代表交換意見後覺皆抱有謀使會議功成之至願及流露一種合作精神休士氏否認會議將討論種族平等問題及有邀德國代表或非正式代表與會之意 
　　二十七日華盛頓電　共同通訊社自鹿島丸來電謂據加　男爵宣稱如各國在華府會議商定條約則日本亦擬减小海軍如不能商得同意則日本於海軍程序分毫不能縮减 
　　二十七日巴黎電　法總理白里安氏已定星期六赴美 
　　二十七日舊金山電　參與華府會議中國代表團中之專家參事秘書共約百人今日乘化基伊斯台特輪船抵比即赴華盛頓前外交總長梁君不允發表正式宣言惟稱彼望山東問題能以使正當主人滿意之辦法解决之 
[英倫時報之日本評論]  
　　二十七日倫敦電　泰晤士報評論北巖貴族對日人之談片謂日本如以爲和平乃適合其目前求幸福豫算之唯一目的則華府會議將提供無上之機會以獲得其他列强之合作該報又稱英日爲聯盟國但美人對於續盟一舉意見不一日本所表示之意見示明日人之一部分不甚信賴聯盟泰晤士報謂記者不信此種見解正如不信日人所提出之軍閥計畫乃確切代表日本也又謂今日已有人署券作賭以十九對一决定美日兩國於一九二三年一月一日將以干戈相見 
[英屬之排日]  
　　二十七日英屬維多利亞電　温哥武之漢恩士氏今日在英屬哥倫比亞議會提出終止英日盟約及完全排拒亞人之計畫 
[加爾之處置]  
　　二十七日巴黎電　時報探悉匈政府擬將前皇加爾氏交與協約國代表 
　　二十七日巴黎電　大使會議今晨開會贊成匈奥兩國所訂解决白根倫問题之維尼斯條約 
　　二十七日巴黎電　大使會議决議應將加爾氏送至現泊加拉資之英砲艦以待列强議定拘禁之辦法 
　　二十七日巴黎電　政界謂協約國關於加爾氏之政策决定應置於不能再擾亂歐洲和平之地 
　　二十七日倫敦電　據捷克斯拉夫京城泊萊格路透訪員電稱匈攝政員及總理宣稱按諸憲法未便將前皇交與協約國或三小協約國故處置加爾氏問題業已變相三小協約國已以哀的美敦書致匈政府要求於四十八小時内交出加爾氏擔保解除軍備及充分賠償三國動員經費法國不贊成將加爾氏幽禁聖希里拉蓋以拿破侖之舊事爲鑒也 
[英國之屬地海軍]  
　　二十七日倫敦電　今日下院開會時有議員質問帝國會議關於擴張太平洋新海軍根據地之需要曾否有决議首相答稱海軍部在會議以前已决定國外數處之海軍根據地連太平洋者在内應修築使合新式或加擴張以增國外領土之安寗帝國會議已表示同意但政府不欲於本年請下院撥此經費 
[英愛和議情形]  
　　二十七日倫敦電　聞英愛會議集議三小時所討論者爲伐勒拉氏致敎皇之宣言英政府已以哀的美敦書致新芬黨謂英政府僅視新芬黨爲帝國一部分之代表而非獨立國之代表 
　　二十七日倫敦電　首相喬治氏今日午後在下院宣稱請下院於十月三十一日討論英愛會議問題此項宣布非衆預料衆聞之皆起歡呼 
[德國之困難事件]  
　　二十七日巴黎電　德政府牌文已送達大使會議允派代表履行西萊西亞之解决辦法並申明德國之接受此議乃受協約國威迫之壓力及免工業區域之德人更受苦難起見此項决議殊欠公允且違背和約蓋協約國不應以此事移交國際聯盟也 
　　二十七日柏林電　衆院今日以二百三十票對一百三十二票通過信任政府案當會議時議員反對上西萊西亞處决辦法甚爲激烈 
　　二十七日倫敦電　倫敦馬克兌價今日落至每七百十枚合英金一鎊蓋因德國繳付賠欵柏林收買瑞士荷蘭美國關幣之故 
 
 

Page 9

 
 
   
 
 

Page 10

 
 
世界路透電二 
[國際勞工會議]  
　　二十七日巴黎電　第三次國際勞工會議今晨十一時在日尼瓦開幕與會者共有四十國代表德國亦在内蓋按照和約每國有權派代表四人二代表政府一代表僱主一代表工人也與會之代表共約四百人舉定英國彭漢貴族爲會長 
[各國近事記]  
　　二十八日華盛頓電　近東振務委員會游歷伏爾憂及阿米尼亞災區後已商請商務總長賀佛氏建議美國應與勞農政府協訂商約 
　　二十七日倫敦電　俄代表加拉新氏致牒抗議英國自美索波太米亞運送狄尼金散兵六百名至海參崴事並請英國申明此項散兵運往海參崴非爲與勞農政府之軍作戰計 
　　二十七日華盛頓電　聞泊里比洛夫島聖保魯之美國海軍電臺已與日本直接通電該電臺尙未收發商電惟將收發越太平洋之電報若干以减華府會議時海電之擁擠 
　　二十七日美國林恩電　鞋廠工人一萬三千名將即減工資百分之二十此議已提交鞋工聯合會 
　　二十八日芝加哥電　鐵路罷工業已取銷 
太平洋路透電 
[北巖貴族之南華談]  
　　二十八日香港電　香港晚報登載北巖貴族致泰晤士報之電文曰余往見南華民國政府之人員未見孫中山但晤見伍廷芳博士與其他官員此政府自稱爲滇黔桂粤蜀一百三十餘兆人民之代表而不處於日本政治家勢力之下在世界列强未承認其國家地位之時南政府不願接受北政府以伍朝樞爲參與太議代表之請蓋以其他中國代表三人乃衆所共認之親日派即自謂北京政府者所指派者也南政府又稱北代表僅可依從北京政府之訓令行事而北京則　東京之指揮也云云據可恃之外人意見孫政府權力之限度姑不置論惟以上之言不盡無因余意中國一大部分人民之態度如此極有紀錄之必要俾世人可知日本勢力足以轉變中國使不以正直方法向華府會議陳訴其案情也 
[南方近事記]  
　　二十八日香港電　昨夜據廣州私電稱廣州政府已照會丹麥領事謂本月一日在梧州上游爲匪所擄之亞細亞火油公司調查員賴斯末森氏已經查明今仍生存 
[北方近事記]  
　　二十八日北京電　午後有明令准李士偉辭職並任高凌霨爲財政總長高現任農商部次長爲張作霖之黨聞潘復仍將任財政次長 
　　二十七日宜昌電　吴佩孚今日赴武昌隆茂船與勞白特大來號二船由重慶抵此據稱英美商船在重慶　均受抵制 
[東俄近事記]  
　　二十七日海參崴電　俄黨人今日毁鐵路橋五座又損一座此間與甘哥茲之電報交通已斷 
[日本近事記]  
　　二十八日東京電　日后及太子今日宴待美使華倫曁其夫人陪宴者有原敬氏珍田伯爵牧野男　等席間所談者爲美日邦交問题 
國外要聞 
[莫思科波蘭代表被剌兇手已經就獲]  
　　華俄社十月二十五日莫思科電云波蘭駐俄代表團團員傅維遲維氏（Froizevick）於上星期在莫思科被人暗殺兇手係波人名馬卡朱克（Makaychuk）此人係波蘭代表團雇以看護傳氏之病者波蘭代表團於雇用此人時并未遵照俄波協約之規定先行通知俄政府馬卡朱克又曾在俄國犯罪數次俄政府曾縣賞通緝此次以暗殺傅氏方得就擒彼亦直供不諱各反對蘇維埃之報紙因此對於蘇維埃政府大施攻擊 
國内要聞 
[顏外長對魯案之表示]  
　　與各團體代表談話 
　　昨日（二十六）上午十一時張耀　·俞誠之·劉冕執·胡鈞李景和·鍾少梅·李治東·梁家義等代表北京各團體國民外交聯合會赴外交部質問衆代表在外部集齊時俞誠之謂宜先預備質問之要點當由衆决定質問要點三項（一）五月小幡回國時顏外長談話之眞相（二）要求公布中國政府密示之解决案（三）非公式的表示與日本進行商議之内容曁詢問德使聲明一節并由衆推定張耀曾先發言及顏外長出見張即先將來意照前舉各項依次質問顏氏答稱今日閱日本二次通牒與其公布之英文通牒頗不一致原牒爲「顏外長曾向該公使切述希望之旨意在請日本政府提出公正妥當而又爲各國所認爲公平之具體案」而英文牒上則爲「各方面公認」之字樣至五月間小幡歸國時曾談及中日懸案中之第五案小幡氏請余表示個人對於山東案之意見俾歸國時報告余當將此案不能開議之理由詳述並言此案並非今日發生在和會均有存案惟從巴黎和會以來日本屢次聲明交還山東究竟是何辦法等語小幡當答稱日本確有辦法前於四國會議時已决定余復訽其四國會議時所决定者爲若何之辦法小幡當說明一切此爲彼此談話之眞相次原牒中譯爲「中國政府當局」但實係「中國政府當路」而英文牒文「則爲與政府有關係之人」之義至所謂密示條件原爲和約研究會預備提出國際聯盟之陳案和約會有王正廷沈瑞麟等在内並經電徵顧維鈞意見所定者爲八條余擬於二三日即行公布又密示一層當時係由中政府顧問阪西詢陸軍部參事余晋龢關於山東案中政府之辦法余參事轉詢於余余答以和約研究會曾有標凖八條余參事即以轉告阪西此事與日本通牒完全不對易於駁明「聞余參事以日報旣有此種傳說與個人國家均有重要關係已正式致函外交部聲明原委如阪西氏對彼如何探詢情形均據實詳叙外部日内决將余參事所負責聲明者正式發表以一掃内外疑慮」至關於非公式表示一節顏根本否認以爲完全不知且無其事次由俞誠之質問謂余晋龢爲陸軍部參事五月間陸軍總長爲國務總理兼攝所謂中政府當局一節當係指由總理而言外交部職責所在似不能無所聞顏答謂國務總理對於外交事件完全交由外交部辦理絶無此事次又質問謂國民方面最懷疑者爲與外交部有關係之唐某彼兩次赴日爲非正式的接洽究竟有無其事顏謂並無其事次關於德使聲明一節顏言日本完全誤會當時德使聲明不過對中國表示抱歉之意次關於二次駁復文書顏謂刻已起草准於兩星期内可送出代表當請其務於十一月十一日以前送出顏言决可辦到各代表當將國民希望提出華盛頓會議解决之言對顏氏說明而散 
[太議開幕前之外交部]  
　　顧問員之會議　顏外長之行止 
　　此次太平洋會議關係我國前途至巨外部爲集思廣益起見除上次已聘之高等顧問業經赴美者外近又陸續增聘數人贊助一切計爲孫寳琦·汪大爕·葉恭綽·曹汝霖·張耀曾·蔡元培·吴笈孫·郭則澐等就中惟蔡元培一人辭謝不就其餘七人均允竭力襄助現外部規定每星期邀集各顧問到部開會一次每次開會之時並將部中所接關於會議之文電悉交大衆閱看以資討論其他外交問題亦得由外長隨時提出向各顧問徵詢辦法前日（二十五）爲第一次集會之期下午六時開會由顏外長主席各顧問中除吴笈孫因事未到外其餘六人先後到齊又太平洋會議籌備處處長沈瑞麟亦列席首討論頒發太會代表訓條問題衆無異議旋由顏外長報告日本二次提出魯案聲明書政府决定駁覆情形各顧問當以日本二次節略各報所載係直譯日使館發表之文其中有欠明瞭之處應請將外部譯件見示俾知眞相嗣經主管人員將原件送交大衆傳觀全體閱畢一致贊成駁覆隨又由沈瑞麟檢齊近日關於會議之文電請大衆閱看就中多係駐外各公使報告各國代表人物及出發日期等並無十分重要之事此外尙有廣州伍朝樞來電聲明太會代表一席事前未經取得同意萬難奉命等語又顏外長覆伍氏電一則大意以南北對外貴乎一致仍希勉力一行俾杜外人口實云云以上文件傳觀旣畢遂宣告散會 
　　至顏外長赴美問題現行止仍在未定之間因目下顏氏所處地位頗有難以離國之勢如魯案日本二次通牒雖已决定駁覆而何時實行發出尙須詳加考慮又如中俄交涉現正中途停頓皆非有人主持不可惟外交形勢瞬息萬變如至必要時亦不能不赴美一行故顏氏行止雖未確定而其行裝則早已預備妥帖隨時均可首途聞美使舒爾曼君日昨曾赴外部力勸顏氏赴美一行謂此次太平洋會議發起之時　定總統以該會議關係遠東重要原盼與會各國元首親臨會議以爲該會之光榮而示重要比以事實上决難辦到故希望各國首相親自出席會議現英法意各國均派首相或外相出席中國總理即不能去外交總長亦當與會以示地位同等而於發言時較有力量如貴總長以外交緊急不能抽身則可於會議以前參預開幕典禮再歸主持國事即於會議將終之時去美一游與各國略爲聯絡亦可至會議席上則由各代表在會内主持美爲地主白宫及國務卿均盼外長親往顏氏以美使挽勸之殷意大爲活動答以向府院請示如各國均派首相外相出席有須已親往之需要時亦不憚於一行聞顏氏現正與當局研究是否必需親往云 
[記北京蘇同鄕之籌賑會（吹萬）]  
　　推定理事二十一人 
　　江蘇同鄕水災籌賑會於今日（二十五）下午三時在省館開評幹監三部聯席會到九十餘人公推丁慕韓爲主席首由文書幹事報告文件（一）鎭揚籌賑會電告淮商捐華北救災協會欵二萬元尙未交出請本會與該會交涉留在蘇用（二）中國義賑會唐宗愈函該會已先籌欵一萬元請本會速設法（三）省長函覆對於該會請緩征全省漕糧案照辦（四）淮陰靖江等縣函告災情奇重者四十六封皆請速撥欵郝冲壽主張先討論答覆省縣函蔡冶民謂馮夢華在蘇辦賑得欵百五十萬但限於揚鎭二屬放賑本會似當另行設法求其普遍不能但交馮辦理張煊謂馮會名義限於鎭揚前此寄本會募捐啓可證其限於鎭揚者名限之也非馮故袒兩屬顧名謂張仲仁有事恐遲到囑報告主張以受災重輕分配賑欵本會當先製定各縣受災輕重表表定後即有標準發者可不問爲誰朱某主張有欵分配後交各縣各公團代發張煊主張歸各縣籌欵會代辦郝主張如馮夢華或其他諸人有全省籌賑會則交省會各縣則覆令與省籌賑會交涉陸承起謂聞馮君不止一會並聞有一會連安徽在内此皖人方君曾言之蘇省義賑會十六日在滬成立即請該會代散但對於分欵辦法本會可以參加意思主席以受災成分爲分配賑欵多寡之標準付表决全體贊成朱君問以何者爲受災成分之標凖主席主張派員回省調查得其確實比較時張仲仁已至張謂南京賑務處有石印調查報告本會曾否收到顧名謂已收到但毫無用處因該報告皆空泛無實除張謂各縣調查所以不能詳者以水災與旱災異水災之區道路不通不易調查也顧主先由本會自製受災各縣百分比較表凌文淵報告現有六省救災協濟會爲北省報答江蘇去年之援助而設十二省救災聯合會爲十二受災省分之聯合會現在海關有餘欵三百萬齊内長欲留一百萬爲防災基金尙餘二百萬當關釐金附征可有四百萬電郵加征可有六百萬華洋義賑會有欵百萬謂政府如允郵電加征則彼百萬可提用合共一千餘萬聯合會開會本製有各省受災程度比較百分表江蘇爲百分之十七最重而安徽人反對之以無確實證據該百分表遂取消該兩會深望本省有精確之調查表陸承起謂去年直豫兩省之災情報告先到極　次　需賑户口若干分别甚清故最受實惠可速電官廳調查王君主張印調查表分各縣（一）該縣原有户口此次受災户口（二）原有田畝若干被災田畝若干請各公團塡就寄來且加蓋印章爲據凌文淵謂恐各縣報告不清楚不如派員莊思緘謂藴寬方由南來道路所聞知調查難精在京止能知大槪王鐵老辦賑老手常州止沿江受災派翁有成查二次翁曾在常服官有年二次清查之後問以災情如何尙不能舉然翁固精明强幹人也故派員調查實無結果非本地人難知其詳本會但從大處落墨可矣主席謂思老話甚是但統計不能無以寄調查表請各縣塡並先電詢災情付表决全體贊成顧名提議本會對外代表已舉定莊思老等八人但本席主張本省人之爲十二省聯合會與六省協濟會幹事者本會即公推爲該會出席代表付表决全體贊成凌文淵主張函馮夢華請辦賑普及全省勿限鎭揚對於北方去欵皆依各縣受災輕重爲支配結果通過由文書股擬函華北協會欵則由八代表前往與該會交涉丁幕韓主張推聲望高者爲理事衆以大會不贊成有理事頗反對丁說明爲蘇省災民多集捐故不得不特尊重聲望高者與在政治經濟方面有特殊勢力者辯論多時乃及會章問題謂當修改會章按會章當由評議會修改主席問今日是否可以修改會章張煊謂今日旣係三部聯席會則評議會亦在内苟全體以爲可修改則修改之可也衆贊成乃於會章中加理事會一條當時公推理事二十人張一麐·莊思緘·顏駿人·董康·施省之·曹汝霖·惲寳惠·周作民·張公權·任鳳苞·陸建三·唐宗愈·朱邦憲·羅鴻年·徐邦傑·丁錦·何蘭生·張壽齡·唐在禮·于寳軒散會後復由顧名等主加人凌文淵共二十一人 
[胡使電告日本對太議態度]  
　　大陸報二十六日北京電云駐日公使胡維德電告政府謂日本已發下述新訓令兩條致其太議代表（一）無論他國抱何態度日本不放棄其在華之郵電權而中東鐵路應由美日共同管理該路所需資本由美日負責（二）太平洋交通與電政應公開於衆不加限制即雅泊海電亦包括在内 
[安格聯條議增加關稅]  
　　我國關稅被限制於協定稅率之條約本無自由加稅之餘地自去歲南北發生水旱之災中外諸大慈善家羣起與公使團交涉主張在海關稅中附加捐欵一成以一年爲期以爲賑災之用各國允其要求約計一年所得爲數七百餘萬此雖出於外人之善意然實則我國製造並無與外人競爭之品加增之稅負擔者仍係我國之人於外人貨物之銷塲並不受絲毫影響故各國亦不十分拒絶總稅務司安格聯在我國甚久深知中國財政情形近嘗對人言中央財政不久將至破產之境是時必至能維持内外秩序不惟中國不了即爲外人商務安寗計亦不能坐視不理適財政當局亦屢以帮助財政相商安氏日前遂上一條陳主張於海關稅項下加收二成目前賑捐期限未滿祇加一成俟至明年三月賑捐期滿則加收二成以若干年爲限約計每年可得的欵一千五百萬再以此欵爲擔保發行公債數千萬將鹽餘所抵之借欵　數償清由是每月可得鹽餘數百萬可以供中央政費之需但此項公債之發行與使用須加入稅務司擔保不得移作别用又將來鹽餘收入不准再以之擔保借債其鹽餘支出亦須由財長銀行稅務司三面簽字行政各費均須有一定之制限此其大要也財政當局得此條議當然莫名欣幸以此事關係極大且將來發行公債與銀行有關故連日特召集銀行界及各方面重要人物會商此事僉以外人旣有此意自無反對之理但一切詳悉手續則尙須精密討論且此項條陳不過安格聯個人之意見尙須公使團與以認可方爲有效惟此舉旣係總稅務司英人所提出英使方面當無問題美國與中國向極要好自然不至阻碍英美旣一致贊成其餘諸國亦不至有何異議惟日本於上次增收賑欵一成時即獨持異議經多方交涉始肯允諾此次再提此事以昔例之恐難輕易應許惟近當彼國上下高唱中日親善之際或不至因此區區之事招我國惡感耳據日人方面消息云最近潘復曾告總稅務司安格聯氏云中央財政已呈完全停頓之狀態蓋政府向來爲得過且過之計當向國内各銀行爲利重期短之小借欵藉以支持中央政費但此等小借欵之償還期最近皆已到期若不如數還清則國内各小銀行行將擱淺甚至因此牽動大銀行相率倒閉於是全國金融界發生恐慌結果必至政府亦倒現在政府不但對於各方面之支出窮於應付不得已而發行不兌現紙幣且傳聞姜桂題之兵因欠餉之故將搶刦通州請商議救濟之方法云云因是安格聯氏於本月十八日訪某國公使說明此種情形復於二十日齊集各國公使報告此事二十一日公使團開會安格聯氏又出席陳述救濟方法在明年改訂關稅以前先行增抽現在關稅二成此項收入每年約得一千五百萬元即將欵爲抵押發行公債五千萬元五年償還用以整理以鹽餘作擔保之内債·及小銀行方面最緊急之債務將每年所得鹽餘約四千五百萬元充中央政費其支出時當由財政部與總稅務司會同監督之以救此危機聞與會諸人僉謂就數目論亦不敷中央行政費之需且總稅務司占監督中央財政之地位尤有共同管理財政之嫌疑各公使間頗有議論故仍未决定辦法 
[律師大會之俄代表演說]  
　　反對領事裁判權 
　　國際律師協會本届大會俄國代表爲沙比羅夫（哈爾濱）郭樂烏斯基（哈爾濱）賀德羅夫（北京）伊里哥斯加夫人（天津）五人連日當衆發表意見頗有可注意之價値茲彙誌如下（一）司法總長董康氏在萬牲園設筵招待賀德羅夫即席演說略謂法律一物若若無代表和平觀念之能力則失其存在之價値國際律師協會第一次大會即在中國舉行蓋因中國歷來對待外邦輒以和平方法出之也中國民族爲酷愛和平之民族非於萬不得已時絶對不肯以武力抵抗外侮是故本届大會若以輸入和平爲已任對於列强在華之不公平的行爲即應加反對治外法權與領事裁判權兩項尤宜從速取消云云（二）大理院院長開會歡迎時伊里夫人演說云「予以新俄公民之資格列席此次會議頗覺欣喜今世婦女之職務爲協同男子建立一種正義的制度使自由平等博愛普遍於世界故東方婦女應即急起直追改進社會之生活」（三）郭樂烏斯基前日參觀法政學校時當衆演說發揮領事裁判權問題甚詳其全文云「列强在華享有治外法權一事並非法律問題實係政治問題各國律師與人民苟不時時以本國侵略政策爲合理即不應贊成之蓋治外法權爲中國人民之不幸且足以養成外僑在華作惡之趨勢也治外法權之根本托足點厥爲領事裁判權爲領事者只知保護已國人民之利益焉能作大公無私之審判官且其職務不過商務外交官員之職務並非律師之職務故治外法權毫無法律上存在之根據邇來中國對外之態度可謂公平已極試舉數例如下（甲）設立倣傚西方制度之特别法庭以審外僑（乙）公布對外僑之特别民法刑法（丙）允許外國律師到庭辯論（丁）實行有條件的刑罰歐西各國多不能及觀乎此可知中國法制之良善而治外法權之宜取消亦無待細述矣中國對於司法改造一事今尙未十分進行其故固由於手續紛繁一時實難奏效然中國司法界同人不得以自原也中國司法之改造不僅中國自負重責列强亦能佐其成功中國此時似應大開納諫之門列强此時似應竭誠扶助萬不可稍存侵略野心以撓其進步吾人身爲律師所司何事對此兩事不加注意予竊有所不取也 
[日本增加膠濟路軍警]  
　　魯督田中玉以膠濟沿路增加日軍一節曾經急電中央請向日使提出抗議並派專員前往膠濟路沿線實地調查嗣據該專員復稱日人增兵除青島一埠原有駐兵不計外自李村至濟南等站如青州博山周村濰縣等處均增兵一大支隊其餘各站或四五十名或二三十名不等口約所增之額約在一千人以上其實在數目頗不易調查因日人深慮吾國探其虚實故將所有沿路防兵常川調換或演野操或結隊旅行並有測量地勢驚擾村鎭之事其爲窺探路徑查勘險要作軍事上之預備不言而喻又膠濟路撤兵問題自魯案駁復後此議即完全擱置日來又在青島等站加派大批警兵計膠縣站三十五名密高站二十名即墨站十五名坊子站二十名獨流站十三名周村站三十八名濰縣站四十名淄川十二名博山二十五名尙有游擊兵二大隊分巡各路 
[我國籌賑俄災之第一聲]  
　　組設俄災賑濟會 
　　俄國災荒情形迭見於中外各報歐美人士羣起組織救災團體募集巨資致俄施放而我國人則寂然無聞近者張英華王景春劉芳三人集合同志組織俄國災荒賑濟會連日奔走聯絡已得各方面之贊同二十六日午後六時在西城毛家灣潘宅開成立會到者凡二十二人由張英華起立演述開會旨趣略謂此次俄國災情奇重爲諸君所共知吾人爲敦睦鄰邦之友情發揚國際人道之主義似應籌資賑濟云云次由王景春報告連日籌備賑濟會之經過並推王葆眞將所擬之臨時簡章對衆宣讀簡章計十三條會名定爲「俄國災荒賑濟會」内分總務·文書·會計·庶務·游藝·募捐·婦女募捐七股各股置幹事若干人幹事之外尙有董事長一人副董事長四人董事若干人及名譽會長副會長等職員簡章通過後當即由衆推舉熊希齡爲董事長蔡元培等四人爲副董事長馮耿光等七人爲董事又推在座之張王劉及格林艾德敷五人爲董事至會所亦已决定暫設在大方家胡同國際救災會内各項議定後由熊希齡演說首述前數年我國兩次賑助俄災情形並謂鄙人對於王葆眞君運糧赴俄施賑之計畫極表贊成且東三省糧食甚爲充足爲鄙人所深悉若由各地募資向東三省採購運至俄國至爲便利云云又謂鄙意内長及農長籍隷東三省似本會應推之爲董事衆皆贊成次劉芳張西曼　庸池艾德敷格林等相繼演說張西曼演詞甚長大致提議就北大方面組織游藝團助賑張庸池則表示當於報紙上極力鼓吹艾謂賑濟俄災兼有二善一可救濟俄國之災民一可增進兩國國民之情感格謂俄災非俄國一國之問題當視爲世界之問題吾人依人類之同情心對於俄國之災民應相互助云云演畢散會 
[俄人所倡之太平洋會議]  
　　意在聯合被處分國以對付華府會議 
　　大陸報二十七日北京電云赤俄之華人機關傳出消息謂受壓制人民之太平洋會議將與華府會議同時開會其地點或在伊爾庫次克會務由俄人主持將請朝鮮印度暹羅蒙古中國與會並請山東特派代表出席聞其議題與華府所提出者相同此會之目的乃抗議列强之政策也 
 
 

Page 11

 
 
[直議會發起全國省會聯合會]  
　　直隷省議會前日開會議員彭桂馨臨時提出關於太議門題之議案略謂太平洋會議開會在即關係我國生死存亡現在南北分裂一時尙無統一之希望南政府旣不能代表全國北政府亦不能代表全國恐於會議時我國害多利少且恐各國不能信任鄙意擬發起全國省議會聯合會爲太平洋會議之後援並可表示南北之分裂非人民之分裂係軍閥之分裂一面急電華盛頓會議俾知中國尙有全國民意之機關如組織成立不但對外發生效力即對内亦可謀南北之統一可否由本會發起通電各省徵求意見云云旋有楊謨吴得祿趙世蔭張廷諤等先後表示贊同惟對於聯合會之地點與各省代表之人數是否應於電中叙明討論許久遂决定先電徵求各省意見臨時地點暫設於該會内俟將來各省同意後再擇定相當地點旋令秘書廳起草通電略叙發起此會之緣由與國家關係之利害並謂如荷贊同即由本會先行電告華盛頓表示中國南北之統一民意機關云云此項電文經過下次開會覆議後即可發出 
[漢口太平洋討論會開會記]  
　　漢口共和通信社消息云漢口太平洋討論會昨日（二十五）下午二時在總商會開特别會議各幹事各代表等皆到會張紹曾將軍亦派項致中王瑞年兩君爲代表正會長萬澤生主席說明太平洋會議爲期已届我國代表業已出發惟國民意志立須表現所以本會宜早提出意見以期有所表示旋討論各案張敬輿兩代表提出三種意見（一）國際眞正平等（二）各國經濟競爭須有限制（三）統一對外三種意見由王項兩君先後說明并謂國際平等現已成爲空談目前情勢非有决心的誠意的平等不可否則國際前途仍多危險至於門户開放機會均等之說皆對我國而言此言如果空泛談去各國在華爲無限制之競爭即經濟一途已足食盡我内部之精血使精血旣盡則國家僅存一空殼尙能成爲國家且各國爲無限制之競爭仍足爲擾亂和平之媒介故非有限制不可應由我國自行提案請求以世界和平論自足以感動大多數國之同意惟若内部紛擾南北不能統一則根本已壞一切案件均爲人所蔑視故對外立脚非速籌統一不可云云說明後全體贊成然後對於本會宣言略有討論一致通過即時發表（宣言書甚長從略）至下午五時散會 
[澳門中葡交涉仍在相持中]  
　　澳門中葡交涉日來因雙方相持不下漸呈緊逼二十日葡領事訪李交涉員錦綸提出雙方派員澈查之議未得要領昨二十一日上午十一時葡領事復到交涉員署李君出而接見葡領謂前接貴署公文要求敝國對於貴國前次提出之四項要求完全滿意答覆敝國意見以爲解决此次交涉事件祗有由雙方會同派員調查之一法故昨已提出此議希望和平解决今請貴署即將十八日提出之公文撤回李君謂敝署公文旣已正式提出决無撤回之理仍請貴國根據該公文滿意答覆葡領仍再三要求李君堅持原議如故後以葡領良久不退乃偕往省署要求見古政務廳長葡領申述前後古廳長答言此乃奉省長命令該公文决不能撤回務請貴領轉達貴政府照敝國所提出之四項條件完滿解决葡領以古廳長不肯退讓遂興辭而退 
[蘇議會之爭長潮（十一）]  
　　今日（二十七）爲蘇議會第十四次選舉議長開會之期到會者仍不滿三十人一如前數日至五時而散有數議員作諧語謂選會不厭百回開主席議員不見來聞之可發一噱蔡璜楊而墨憤臨時主席違法專斷先後提出責問（兩函附後）王詠梅置之不理而二十八日十五次選舉大會通告又復發出大有責問由他責問大會我自開之之槪聞金陵俱樂部重要分子仍在秘密進行一面令該部議員以不出席使反對派與旁聽者久而生厭俟時機成熟即圖再舉反對派之二十餘人則日日第會以早去晚歸防止金錢派之掩襲手段據聞金錢派主持最力爲欲貫澈主張者不過十餘人反對派以淮屬居多徐海蘇松常次之其餘各屬雖多持中立態度惜皆有所牽掣不能出面作强有力之調停長此遷延不知鬧到何等地步又陳謨現忽投地檢廳狀訴王師曾等妨害選舉毆打成傷已由地檢廳請議會轉知原被告到廳質訊枝節愈多恐益不易了矣茲錄王朝幹等提議禁止旁聽原案及蔡璜楊爾墨質問臨時主席兩函於次以供一般蘇人之評判「王朝幹等提案」爲决定禁止旁聽事查本會迭次選舉大會旁聽席上均擁擠數百人拍掌發言妨害秩序本會守衛人數無多無法維持致賴會外警察之鎭壓幸免肇禍似此横來紛擾會務無法進行復查省議會暫行法第三十一條省議會之會議公開之但依行政長官之要求或議員之提議經多數可决者得禁止旁聽等語按照連日情形實認有禁止旁聽之必要茲特以本會議員總額過半數以上之同意連署决定禁止旁聽請求臨時主席查照執行並請臨時主席根據此意函致省行政長官要求飭下警察廳知照加派警察在會外彈壓以防暴行爲幸此上臨時主席議員王朝幹·章崇治·李郁文·黄其德·張才魯·仲洲·陸會燕·張望明·羅毓相·楊集華·龐振乾·周　陳·俞祖望·李蓮·楊同時·張援·孫煥春·陳端·左保南·馬甲東·馮世德·崔榮申·盛元音·孫建國·董增傳·吴延良·蔡君植·陶保晋·陳謨·王廷貽·曹　安·邵玉銓·侯兆圭·張樹典·謝同福·朱世瑾·季通·吴月波·陸京宜·黄芳墅·王國謀·錢鼎·王景常·周凱·李中一·閔讞·戴谷墟·王綱·顧寳瑛·朱積祺·蔡鈞樞·顏作賓·賈先甲·曹赤逢·張葆培·劉文輅·胡紹瑗·吴鶴高·陳同倫·華彥銓·吴輔勳·許銘範·陳琛·葉理封·姚元桂·劉振殿·徐果人·朱嘉楨·睦國襄·凌木生·陳允元·龔廷鶚·陳人厚·陳大啓·瞿名川·葛浚·高鐵珊·黄申錫·孫基士·周乃文·許仲詳·俞若曾·丁建垚·朱翼雲·郭鏡清·康靖·「蔡璜函」查省議會暫行法第三十一條省議會之會議公開之但依省行政長官之要求或議員之提議經多數可决者得禁止旁聽是議會之會議絶對以公開爲原則禁止旁聽爲例外併條文止限議會之會議不列選舉以會議有外交軍政及有關地方治安諸問題必須機密若選舉而機密尙堪問乎此萬不可解者一以省行政長官要求或議員提議爲起因經多數可决爲結果是尤必經大會法定表决乃生效力設多數簽名提案便發生效力則以後有多數簽名議案可不必付議抑大會討論動議謂未選議長法所不許今併不由大會而目動議竟自處决何說之辭返思當亦啞然照歷届成例議及某案有五人以上動議認爲應禁止旁聽表决多數依法令旁聽退席某案過後即恢復原狀亦絶未有鎭日禁止旁聽不識臨時主席何所據以執行甚則連日發一條敎竟以命令行之臨時主席究負何權能責任此萬不可解者二至臨時主席日發一開會通告而自身不一到會不特以會務爲兒戲直將同人供其作弄是可忍孰不可忍眞匪可思議矣本席素性落落獨往獨來不識黨派爲何物覩此現象法不足談直是併無天日合行提出質問切希臨時主席即見答復並請本會同人公論蔡璜拜啓二十六日「楊爾墨函」詠梅主席先生鈞鑒禁止旁聽依木會暫行法第三十一條須經議員提議多數可决先生於二十一日僅以八十七議員之函請遽予施行不知有何依據如謂多數函請即等於會議之可决則奚不用通訊投票較爲直捷了當乎至昨發命令除今日禁止旁聽字樣外别無他語是則出於先生獨斷更爲明顯以何因緣而敢出此豈主席可臨時推舉故法律亦可臨時獨創耶前昨開會均不足法數故主席不來足數與否主席是否能未卜先知凡不足法數酌延告散主席之責今旣無人主持致到會議員無端老等至五時而散視議會如兒戲究竟是何居心獨斷獨行不顧一切膽何其大行踪詭秘不敢出頭氣何其餒豈選舉秘密故主席亦秘密歟如謂此時祗求於事實有裨不必更談法律則蓋於夜分時同所謂八十七人者開會選舉當是時也萬籟無聲羣動俱息神不知鬼不覺而二十四歲之胎兒可安然出世秘密之法莫有善於此者開破天荒之創例是以驚世而駭俗先生之功烈不更瑰且大哉先生年高望重天與人歸膺此首座必非狂妄少年可比其對於禁止旁聽之主張自有權衡墨以淺陋之見管窺蠭測安能有當尙祈明示理由以開茅塞肅此請敎順詢藎安楊而墨謹啓二十七日 
[東南大學發展消息（二）]  
　　孟祿博士爲世界國際敎育會中東方部主任故博士對於東方敎育特别注意而東南大學爲將來東方敎育之中心點故博士對於東南大學尤特别注意現聞博士擬請世界國際敎育會中年派著名敎員一人來東南大學主講所授科目年年更變不能確定經費則互相分任之至川資則由會中酌給薪金則一半由派來之校擔任一半則由東南大學擔任將來東南大學可以少數之經費而得滿美著名之專家來華講學其裨益於學子詎可量耶且孟祿博士爲鋼鐵大王基金部CarnegisFoundation之代表現擬請該部資助美金一萬三千元並特派敎育專家來華研究中國敎育如心理知慧測驗等爲精密之研究 
　　美國哈佛大學與麻省理工大學久於在中國籌辦工科因無相當學校可以合辦故遲遲未果今見該校注重工業特派造橋大王沃特而Waddell氏及工程師麥洛埃Meloy氏來校視察一切并代表與該校訂立草約一件茲譯其内容如次「中美合辦工科大學之計劃」中國參與此事者爲東南大學美國參與此事者爲哈佛大學與麻省理工大學其經費由中美互相分任之中國之所擔任者有二（一）常年費每年七萬五千元（二）基地與校舍美國之所擔任者有三（一）常年費每年至少捐助七萬五千元墨金并擬籌集百萬美金作擴充工科之用（二）學校之設備（三）聘請有經驗之管理者爲敎員該校校址由董事委員會决定之唯以便於工業發展之地點爲最佳校產由中美九人合組之董事委員會主持之董事委員會之組織如下（甲）東南大學校董會推舉三人（乙）哈佛與麻省理工大學推舉三人（丙）東南大學校長其餘二人由上列七人中於在華之哈佛或麻省理工大學卒業生舉出之該校主任由董事委員會請定之科目共分三種（一）土木科（二）電機科（三）機械科所有經費悉用於工科之課程其餘英文物理化學數學等項應請東南大學辦理之該校雖隸屬於東南大學而工課之决定與入學及畢業程度之規定均完全獨立該校主任對於預程課程之排列亦有支配之權東南大學全部之行政費工科不能負其責唯有時亦可酌量資助之此種草約由郭秉文校長與麥洛埃氏及孟祿博士三方面共同簽約爲證俟沃特而Waddell氏與麥洛埃Meloy回國後即可正式答復籌辦一切進行事項 
[南京快信]  
　　寗垣各公團聯電府院請嚴拒日本二次通牒 
　　學生聯合會因此次干涉議會外間對於該會態度頗不明瞭特請報館記者於明日（二十九）上午十時在復成倉開茶話會以便說明眞相 
　　南京律師公會籌備下月一日在下關花園飯店開會歡迎萬國律師團體 
　　日本支那實業視察團團員垣内好二王丸待吉石川好助等二十六名昨由滬來今日轉車赴濟南 
　　齊王兩督辦會委劉鍾璘王履占楊宗漢孫長年爲賑務處幹事財廳委簡任職劉于禮充泰興稅所長 
　　直曹錕代表趙鴻賓與齊督接洽事竣今晨赴贛 
　　馬聯甲昨由蚌來即轉乘安豐兵艦赴蕪湖 
[杭州快信]  
　　省敎育會前電敎育部轉請顧公使力爭南洋敎育條例昨奉批冋以本月五日續據新加坡總領事伍璜電告略謂此案前華僑敎育會解散時抄出代表鍾樂臣等密函由波塞寄發大致反抗註册恫嚇罷課坡督業在議會宣布並登報紙指爲擾亂治安電達藩部核辦英政府意甚堅决無可轉圜 
　　省議會今日（二十八）開會議事日程列第五號計中等學校敎員待遇法·省立各中等學校校長加俸等案共八起 
　　省議員楊毓琦朱章寳昨質問沈議長要求維持議場秩序一禁止議場拍手二振鈴時無論何人不得喧譁三議長表决案件須出以愼重 
　　省議會前設之守衛警察四十名年需經費五千五百十五元徒供消耗毫無裨益近經鄭議員邁提議裁汰詎副議長杜棣華反事擴充現又添委台州人張某爲副隊長且於議場内外遇有門户可通之處咸派二人站崗各議員出入轉形不便嘖有煩言 
地方通信 
[蘇州]  
　　滬犯分蘇監禁　昨日（二十七日）下午三句半鐘上海快車抵蘇計解到上海漕河涇江蘇第二監獄寄禁監犯一百二十四名先時由警察廳電傳各區自車站起至小柳貞巷吴縣模範監獄沿途加派崗位並派偵探隊騎巡隊押解各犯俱上刑具每四名用蘇繩互繫内有老者一名殘廢一名行至間門石路口即要求法警代雇人力車進城經過繁盛市塵觀者頗爲擁擠 
　　吴江籌備自治　蘇常道自治畢業學員吴江人吴炳鏞黄家銓等八員此次畢業後回里晋謁該縣縣長請爲組織地方自治籌備處並開辦縣自治講習分所當經該縣知事允由欵產處撥欵六百元爲開辦經費吴等以此數不敷支配嗣查得有前任代理知事姚俊虧欠縣欵五千餘元内中半數爲地方公欵擬將此項公欵撥充籌備自治之用要求該縣知事核准未知能達目的否　　女敎員犧牲後之追悼　第二女師範附屬小學敎員毛　雲女士陪美國孟祿博士參觀軍隊敎育中途車覆陞河情形已誌前報現聞朱琛甫鎭守使商同蘇紳潘子義君等由各法團發起募集捐欵將女士遇險地點之橋梁改建即以女士之名名其橋一以慰幽塊一以便行人并定十一月十六日下午在女師開會追悼 
[無錫]  
　　簥　價目奇漲　錫地今歲大水爲災各鄕低田盡遭淹没現在節交霜降正値晚稻收穫之時但田中積水甚深不能將稻收刈登場須用簥　（即山栽）挿入田中將稻晒於其上待乾後收歸惟水田之區甚廣須用此項簥　甚衆一般農人紛紛購買以致價目飛漲每便須錢七十文而尙無貨可購較往年價目漲起一倍左右 
[鎭江]  
　　省令趕辦冬賑　本年夏秋之交江北運河水勢浩大連開三壩以資宣洩自開壩後下河七縣適當其衝田廬村莊盡遭淹没災情奇重現雖節交霜降壩水未退依舊一片汪洋欲圖補種雜糧已不可得現聞該七縣知事均奉到王省長電令飭即督率僚屬趕辦冬賑以圖救濟並令會紳分途勸募仍將辦理情形迅速呈報備核云 
　　米價漸見鬆跌　丹徒因患水災米價隨之增漲現因天氣睛霽河水漸退而外帮米船亦相繼裝運來鎭故米價亦日以鬆跌今日（二十七）行情上白秈米每石九元左右較諸最漲時已跌至兩元有零經紀小民聞此消息莫不喜形於色 
　　金融最近消息　往歲夏曆九月間銀根頗緊今庚則異常寬鬆因各錢莊均未吸收中交各銀行期欵故市面甚爲活動聞錢業於本月中旬放出長活期欵共有二百餘萬兩規元因旅鎭粤帮各糖號稍有收進牌價已漲至九百六十兩左右現洋因花布米三項用途浩繁洋釐亦漲至六錢八分五釐五 
[溧陽]  
　　舉行聯合運動　溧陽第三次全縣小學聯合運動會定於十一月三四兩日在本縣公共體育塲舉行籌備主任沈宗璜曾兩次召集代表會議妥籌一切進行方法刻已大致就緒各校學生對於此次運動會非常奮與 
[徐州]  
　　奎山刦案　銅邑城南三里許奎山劉三家前日夜間忽來匪徒七八人各持快槍擁至院内意圖搶刦劉三見勢洶洶欲出喊救當被匪徒以刀横阻又一匪以刀加頸禁勿聲張餘匪遂大肆搜掠計搶去衣物現錢約百餘千及匪去後劉始敢外出喊人追捕然已杳如黄鶴矣 
　　邳縣匪勢　積匪竇二許大鼻子等前在邳境大山地方被第五旅擊散後刻因兵去又行嘯聚前日駐防關家集軍隊放哨至邳屬白鶴莊突被匪徒暗中狙擊軍隊傷亡二十餘人各地防軍聞警趕至援救當將該莊四面包圍猛射一晝夜嗣因大風雨匪始乘隙逃竄 
[南通]  
　　研究下游治水問題　張嗇庵氏前與王丹揆發起組織鏊理長江委員會集合鄂贛皖蘇四省人士討論濬治長江問題近因時事紛擾意見不一依照治水方法應先治下游召集江常太寳崇　如通海九縣明達水利人士來通共同研究昨致下游各縣各公團通函畧云長江流域緜亘數千里關係各省農田水利航業交通至爲重要近以年久淤塾沙洲日漲江流迂折水位增高平時則航行阻滯今年水災江蘇下游尤被剥　之痛茲擬先就我利害相關江常太寳崇靖如通海之九縣設一研究會凡設計集合籌欵施工羣策羣力公同擔任因是擬約九縣明達水利熱心公益之父老昆季共同研究特請貴處諸君子公推代表二三人準於十一月九日（即夏曆十月初十日）惠臨南通賽等敬謹拱候竚聆大敎祈於得訊後推定何人先期答復以便設備 
[嘉興]  
　　裕嘉絲廠近訊　嘉興東門外監倉橋塊杭州緯成公司組織之裕嘉分廠原定十月内開工旋因八月初旬造成之廠屋三十餘間悉被颺風吹倒遂重行繪圖建造開廠日期因之延遲刻下廠屋已造就多間所有鐵機已向外國購就裝運來禾現正從事裝置並招收練習生十五名留心練習據廠中辦事人云今歲必須開廠試車日期約在十二月中旬日内又將招收繅絲女工以便開廠時工織 
　　呈請取締小車　嘉興雙利通益翼輪閘利等四小車公司每日行駛小車九十輛因禾邑街道狹窄停車場所均在東門外宣公橋及魚行街一帶各車夫因爭拉旅客時起衝突東門外各商號已於昨日具呈縣署請求將小車從嚴取締並請以後車額祗准减少不准加多藉免紛爭聞縣署亦以禾城街道狹隘擬實行取締以免妨碍路政 
來函 
[蘇州敎會四中學聯合運動會啓事]  
　　春間敎會四中學聯合運動因預賽結果尙有未盡了解之處致對於决賽優勝產生兩方面之爭執然聯絡各校友誼及感情較運動之勝負尤關重要爭持不决難免發生惡感殊失聯合運動之旨趣因由晏成桃塢兩校議定下列辦法二條（一）由四中學各請運動名人組織仲裁團體審查一切眞相予以相當之判决判决後四中學須一體遵從（二）完全取消此項比賽凡聯合運動内所得之結果槪歸無效經四中學代表會議再三討論咸以爲仲裁判决終難消除惡感因採取第二條提議將此次聯合運動完全取消藉以增進各學校互助之精神及蘇州運動界之榮譽所有甲乙組奬牌及奘旗暫請城市青年會代爲保管特此通告晏成萃英桃塢英華四中學聯合運動會謹啓 
雜評一 
[爲蘇人辦賑者告（默）]  
　　辦賑而先急桑梓之鄕亦出於愛鄕之心理然辦賑者苟各欲先其桑梓各欲爲本地方多得賑欵則内部意見以生結果反增賑務上進行之障礙故同辦一省之賑斷不可再於一省之内自分畛域按照被災縣分之輕重以支配賑欵之多寡不設成心此最公平之道也辦賑而先查被災之實况亦爲必要之手續然調查手續而過欲繁重勢必多費時日與以速爲貴之主張不同則内部意見又生結果反於兩方主張皆不能進行順行故旣熱心爲本省辦賑不可堅執成見當斟酌情勢而善處之避兩害以求兩全此又最急要之道也政治之結合有政客播弄籌賑則當然爲政客所不屑顧省議會等機關有黨派搗亂籌賑會則當然無黨派之臭味涉於其間故籌賑回生意見必爲上述兩種之關係一由於自私一由於意氣竊願江蘇人免此勿蹈他團體交訌之惡習也 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國民外交大會茶話會紀盛]  
　　積極進行　　聯絡中外 
　　昨日下午三時北京國民外交團代表在東亞酒樓三層樓開茶話會到者三十餘人四時十分入座主席羅正緯報告開會宗旨略云今日蒙各界及各報記者蒞止不勝榮幸此次敝人等來滬欲與諸君商榷者有二即山東直接交涉問題·與太平洋會議問題是也想第一個問題國人已明知其不可惟太平洋會議關係我國實爲重要鄙人等恐無有圓滿結果深抱悲觀故北京方面有國民外交會之組織並希望組織全國代表會云云次李敏齋謂「悲觀』二字鄙人不以爲然蓋「樂觀」與「悲觀」均在吾民自爲之耳即太會如無結果我國民當自起而奮鬭也次民國日報葉楚傖君謂承招甚感報紙之天職有二種（一）贊助（二）破壞頃聞羅先生之偉論極表同情鄙人以爲有了山東問題以還國民無不注意及之有種種拒絶簽字之表示北京政府表面上雖亦不直接交涉然鄙人以爲北京政府已絶望矣今希望國民外交大會者有兩種（一）此會爲國民組織之外交（二）國民方面用功夫的外交二者之中吾人當注意第二種（衆鼓掌）因現在外交大會全以種種民意成立的以前的組織均無效果如上海開國民大會數次議决條件發表之後政府漠然視之以爲此種舉動不數日即自行消滅無須注意故現在不必與頑固的政府爭亦不容與外國爭我們提出一個外交問題如得多數人同意及有充分能力則進行之如太會拒絶在我惟有不認此代表及政府甚願國民通力合作云云次大陸報記者謝福生謂我國民當一意對外並在外國報上發表我人之民意次王紹鏊謂此次北京代表到滬實欲聯合各團體北京是一分子盡奔走之勞來與各界接洽如各界以爲然請在座諸君發表進行方法次湯　謂諸君宏論佩服之至惟國民外交大會問題我們均一致對外爲何不一致對内恐此意不能全體贊成豈國民祗知有外交而不知内政耶現因太會開會期近使國民外交團成立後然後使自已覺悟再行發起内政次沈鈞儒謂公民機關當鼓吹各界代表預會次浙江省敎育會代表李傑謂巴黎和會我不簽字實由國民之力如太會不合我民亦可拒絶簽約全賴我國民之實力耳次李登輝君謂現在當鼓吹中國主面各團體之加入及發表意見使外國亦知之前巴黎和會時美國適不在内故無結果現美國發起太會我國甚有希望後由鄭洪年君提議先開一籌備會請報紙宣布本會宗旨并請各團體派一代表預會鄭君又謂當由自助的發宣言書并開籌備會議衆均贊成兩種方法並行旋即散會時已六時半矣 
　　又聞此次開會地點主張不在租界其最要問題即國民須了解此次外交大會實純係對外問題代表來滬亦係以國民資格與其他絶無絲毫關係且此會要點第一目的宜單純即取消日本二十一條是也第二時間宜迅速否則太會已經閉幕雖大聲疾呼亦已不及進行方法討論結果仍由北京代表先後宣言再行會集上海各團體代表開國民外交大會籌備會又商會聯合會幹事江湘浦提議謂美國舊金山商會游歷團現方抵滬北京代表頗可乘此機會將北京各團體對於外交上之意見向其陳述俾該團可藉此洞悉國民眞正意思報告於美國人士爲中國外交上無形之援助北京代表亦頗以爲然擬於下星期上海總商會招宴游歷團時加入以資接洽又北京代表尙未到齊昨日已由到滬諸人電京催促全體代表趕速來滬一而擬電廣東全國敎育會請其於散會後再齊赴上海爲共同之活動云 
[第一商校近况]  
　　二十七日下午第一商校各生在校中開會由三年級生田豫鈞主席馮振鈞潘潤夫二人提議對於陸校長到校如何對付討論多時主張歎迎一面并寫悔過書呈省在會場上業經通過旋某敎員向衆演說謂當此時代官廳壓力必當奮方决鬥總統命令我輩猶不承認而况省長無論廳長一時年輕學生聞之復起鼓噪反對陸氏到校復由某某等敎員分頭起稿以學生名義投稿各報以壯聲勢而大多數學生以校中紛擾多時卒無解决方法遂紛紛回家云 
　　貧兒院院長葛志亮致一商學生書大致謂陸充貧兒敎養院院長尙未辭去云云此與事實不符渠却於陽曆九月中辭職與該院脫喋惟其夫人方綠女士暫仍住院任課亦早聲明一俟寒假即行他去故與君等謂其圖謀兼職者適成反比不侫與陸氏非素茲非爲其說項不過人非聖賢疇能無過陸氏縱非商業專門人才拒爲校長總不宜播人之惡以長攻訐之風反爲志士所太息况暴人之惡多屬私德且言之未必盡然人之名譽應當顧惜亦即尊重一已之人格諸君明達以爲然否云云末後則意在勸告商校雖爲釜底抽薪之法似非對於青年學生所應用之手段特略之 
　　一商同學校友會因一商將被解散前日已函電馳請各界援助昨又發電及通函各一件如下（一）致南京省議會電南京省議會朱德軒先生轉全會諸君公鑒代理敎廳長朱鶴臯挾私弄權摧殘敎育二十日下令解散商校數百青年即將流離失學請一致挽救提出彈劾臨電無任迫切待命之至江蘇省立第一商校上海同學會（二）致本埠各商業團體公函總商會縣商會商界聯合總會各馬路聯合會各報館各公團公鑒代理敎育廳長朱鶴臯挾私弄權摧殘敎育强行下令解散省立第一商校數百青年即將流離失學七載成績盡付流水請一致援助驅逐朱鶴臯以免吾江蘇留此汚點臨書迫切引候明敎此頌台安江蘇省立第一商校上海同學會 
　　昨據一商學生送來省議員徐果人·王景當·閔瓛·宋銘勳·周乃文·許仲詳·馮世德·龔廷鶚·王國謀·侯兆圭·陳琛·葉理封·吴輔勳·王朝宬·馬甲東等感日復電云省立第一商業學校學生公鑒來書讀悉諸君受此摧殘同人代抱不平請速派代表來省陳述詳情俾圖挽救 
[中國公學一部學生之宣言]  
　　昨中國公學學生　根敏·吴純涵·李運南·饒可闢·蔣宗昌·徐世模·招文遠·吴心水·葛純·潘寳寰·徐茂如·黄人俊·魏慶潘·余天覺·吴克剛·張元倫等一百四十七人發布宣言大致謂此事之發生由於中學部同學數人謂該部主任舒新城辦理失宜乃於本月十二日清晨將中學各級敎室鎖閉强令同學罷課以實行推翻舒新城惟四年級同學不表同情照常上課次日下午張東蓀來校後即在中學部辦公室接見學生謂吾將輪流見諸生俾各表其眞意吾爲學生計爲學校計必當持平辦理無所偏護學生中所有推翻舒新城之理由均被張反覆解釋彼等即退出張亦赴車站候車不意足甫登車即有數十同學追蹤而至請其回校開中學全體大會張以適與各個人談話甫畢本日無開大會之必要某同學謂不開大會至滬後將以專制待學生乎張謂余旣已與諸位接談諸位有何意見儘可發表余豈以專制待學生乎是時車中與站台上諸同學因未能遂其欲望於是遂遷怒於張詬誶交加迨車開始止歸校後即搗毁中學部辦公室門上之玻璃携去重要文件并印發傳單不承認張之代理校長十七日張來校開除爲首之十二人并帶警察念名此舉或謂其自衛或謂其保護佈告或謂其驅逐學生猜測各殊不能斷定然警察旋即離校並未强迫開除學生出校則事實也同人等對於此事絶未參預第因負笈來此專爲求學不願多事此次遲至今日始發表此項宣言者亦本於不願多事之旨今旣全校沸騰逼使同人等不得不備述此事之眞相以待公論總之同人等對於已往之事實認爲飯碗作祟青年受愚對於以後之校務同人决無對人之關係而純以事務之合乎理性與否爲旨的凡有陰謀搗亂以三百青年之大好光陰供其犧牲者同人等必奮力反抗之云 
[美商業團抵滬再紀]  
　　字林報云舊金山商業團昨乘帝邦號到滬約有百人中美商會及美官塲均赴碼頭歡迎尙有團員四十人由神户赴北京俟由京到滬後始有公開之宴會已到滬者昨有若干人赴南京南通等處遊歷餘則乘夜車赴京十一月二日可望返滬所有招待等事將在星期二三日舉行定星期二日午後乘小火輪赴浦江上下游游玩星期三日美領署開非正式招待會並備汽車載各團員游覽上海各處星期三日午後四時至六時半美商會在哥倫比亞鄕問俱樂部開茶點招待之晚間中國總商會設宴欵之星期四日各團員起程南去游歷香港新加坡西貢馬尼剌等處定十二月十二日回滬云 
[反對加租聲中之各訊]  
　　哈同情願讓步　　房客表示誠意 
　　國聞通訊社云近來本埠房屋到處增加租金而爲其主動者則實哈同與新康兩氏哈同尤爲强硬自有房客聯合會設立以後房客方面聲勢勢極大因此房主漸有戒心聞前日下午三時哈同特請哈同路房客聯合會職員至園談話並用軍樂歡迎哈同訽矣解决方法復言關於房租一層斷無不可通融之理該會職員乃以近日組織總會情形見告哈同言總會如需辦理義務學校或各種慈善事業彼均可以扶助即對於哈同路房屋亦將大加修葺至於租金本須增加五元現當減爲四元云云該會職員堅持不允言如果增加一元當可允許否則將返而商之全體房客哈同乃温慰數回囑其設法疏通云 
　　山東路由四馬路至五馬路口一帶房屋自接該處房東加租之通告後曾經各房客一再開會議决要求免加房金茲聞該處各房客已繕具公函正式與該處房東中和洋行曁懿德公司等經租賬房交涉謂奉貴公司通告以陰曆九月份起此間房租照原有租金增加二成云云商民等以近來時勢艱難商業蕭條受苦莫甚若再加租萬難擔負故於本月二十七日邀集各房客開會僉主備公函要求房主體恤商艱維持生計素仰貴公司顧全舊主之誼洞悉商情爲特具函請求免加或予延期或予減加商民等無不應命倘荷貴公司俯允則無任感激矣用敢直陳尙祈垂察專候賜敎云云 
[暗殺劉子瑜案之審訊]  
　　民黨分子之自殘 
　　住居法新租界裕福里第十三號門牌内之劉子瑜被人暗殺後由捕房探目黄金榮韓邦達方福林包探王德奎等先後抱獲案内有關之徐濤·周斌華·徐繼班等三名帶入捕房昨解法公堂經中西讞員升座刑庭研訊先由捕房西探長脫雷沙克君上堂稟稱查得此案起因有南方代表徐國慶到申欲在江蘇省圖謀起事冀得巡閱使後有徐濤欲圖爭奪斯職是以意欲暗殺徐國慶事被劉子瑜得悉至徐國慶處通風故徐濤懷恨指使周斌華張謂天等至裕福里暗殺劉子瑜今有供單呈鑒請核詰之周斌華供民人在徐濤部下當差劉子瑜實非民人暗殺西探又稱周在捕房供認暗殺今有親筆供單呈鑒徐濤供民人係民黨份子來申辦理華界自治事宜不敢唆使暗殺訊至此時已午中西官判還押俟今晨再行繼訊 
[忙漕减征二分之被駁]  
　　廳令祗准減征五釐　　縣署召集市鄕董會議 
　　上海縣知事署昨致各市鄕經董函云案奉財政廳指令據上海縣知事會委呈報秋收歉薄請减徵十年分忙漕一案奉指令據呈已悉查本年全省水災沙洲蘆灘情形最重其餘内地高原收成尙不失爲中稔昨已通函各縣委查照分别勘辦在案該邑區域並不窪下災情最輕若如來呈將應征錢糧減至二分之多則被災較重者又將如何且近年賦政竭蹶萬分全賴各縣丁漕藉資應付該縣委員等務須體念公家困難實力勸導能多征一分錢糧即公家多裕一分度支所有該邑本年應征忙漕茲由本廳酌定至減征五釐仰即遵照辦理並傳唐委員知照此令等因奉此茲訂於十一月一日午後一時在縣署會議以便分别辦理除分函外即希執事届期惠臨爲荷 
[浚浦局各國技師會議之近訊]  
　　測勘杭州灣後之研究 
　　浚浦總局爲改良上海港口問題延請六國工程專家在局會議迭誌前報日前各專家由滬出發先至瀏河口繼赴杭州灣次第察勘星期三相率返局後遂開技術會議聞各專家意見察勘得杭州灣水道情形似開浚揚子江南道不甚適合蓋杭州灣浚深後各國鉅大商輪果從該道駛入黄浦須多需六小時時間與其浚深南道不如仍從北道開浚較爲便利惟因此事關係至鉅未便遽决究竟以何遒爲利尙須繼續測勘研究再行會議解决云 
[上海地價之日昂]  
　　九江路基地較二十年前高十五倍 
　　字林報云九江路祥茂洋行地基及其毘連之貨棧已於本星期内售與日人三菱銀行計價銀九十萬兩按此地基在一八四八年之原價每畝僅十九萬八千八百文約合銀洋一百九十八元共售錢四十九萬八千文當時九江路名杭州路四川路名江蘇路此地基迭易主人一八七○年爲怡和洋行所購有迨一九○○年怡和洋行售與祥茂洋行得價銀六萬七千五百兩祥茂另造新屋於其上統計原有地價與房價爲數亦殊有限今竟售得九十萬兩獲利可謂甚鉅觀此亦可見上海地價之日昻矣 
[航務消息彙紀]  
　　法國郵船公司之巴勒介號於本月十四日從馬路賽開來至十一月二十三日可以抵申聞船中有中國學生一百餘名將搭此輪回國 
　　英國西亞商輪公司（本埠由怡和經理）現在中國航業已有紐約及北歐綫兩路派駛輪船達十餘艘茲該公司在上海又添關南滿航路一條係由英國利物溥經星加坡檳榔嶼至上海·日本以甫經造成之孟鳩斯德城號CityofManChestas及雪姆蘭城號CityofSimla兩輪開駛此路將於十一月份開始行駛 
　　招商局之桼順輪船昨由香港裝來毫洋七十九箱約有二百七十五萬枚又怡和之長江班輪怡生號昨亦由漢口裝來小洋三十萬角又太古之通州號由天津裝來銀子四箱 
　　宜昌至重慶航路通行未久昨據招商局江輪云邇日上江輪船因重慶方面情形不佳故漢口與宜昌間各商輪頗有停頓之象 
　　福來洋行之西愛維斯號刻在星加坡修理定十一月二十日左右將此輪交與提督經理之巴勃公司改駛上海至紐約班現時美航部對於新經理政府船之各公司限令須有滿船貨之運裝方可供給船舶並畀予航行遠東之權云 
　　昌興公司亞洲皇后號由温古武開來改於昨晚九點鐘抵吴淞較昨報所載改早一時故開往小吕宋香港亦提早一時送客小火輪改於今日（二十九下午三點鐘離新關碼頭 
　　大陸報云本埠大來洋行接總行來電據稱自十一月起該行將開辦定期行駛之航業由東方直達舊金山西雅圖温哥武 
[浦東罷工風潮之平息]  
　　英美烟公司與日華紗廠均已上工 
　　浦東陸家嘴英美烟公司薪廠機車間工人罷工延及老廠一致罷工等情已誌本報茲悉該工人等前日下午在吴家廳開會時該廠大班亦派代表與會所有條件雙方議决昨晨各工人已到廠工作矣 
　　浦東陸家嘴日商日華紗廠粗紗間女工罷工等情曾誌本報茲悉此次該廠罷工原由係粗紗間女工因工資結算錯誤各女工致起誤會茲已解决照常上工矣 
[吴淞無綫電局添造房屋]  
　　吴淞砲臺灣無綫電報局自設立以來已七載有餘現因房屋不敷辦事發電機間電筒更換基址嫌小故添造機房尙有在局辦事人員及司機人等宿舍向係在吴淞火車旗站旁賃屋居住深感不便故亦擬建造免致辦事人員兩地居住往返爲勞此項建築工程由滬局長規劃稟請交通部核准業已動工矣 
[華商電車擴充路綫]  
　　華商電車公司現爲擴充路綫推廣開行電車起見是以竭力整頓路軌茲又訂購美國第二批鋼軌三千噸業已先後運滬所有中華民國兩路之雙軌均已鋪築竣工各路銹爛軌道亦經換新茲定下月一日起開工鋪築自薛家浜至望道橋一段雙軌一俟是路雙軌鋪竣即當築造大東門至老西門城内之肇浜路鋼軌聞此路電車約在明年春間當可開行云 
[造船所闢新船塢之工程訊]  
　　江南造船所呈准海軍部擬再添闢新塢一處等情查造船所之老船塢祗長四百五十英尺太嫌窄短是以須再開闢新塢以便修造大船現下新塢之基址業經洋工程師毛根氏勘定在老船塢西即兵工廠鍋爐廠之外面沿浦灘地方標誌亦已插定計長五百六十英尺惟擬闢新塢之東及北部均有兵工廠存儲砲彈等械棧房六間必須移讓以便拆除棧房另建新塢之抽水機器間且該處尙有鋼軌二條原爲運送軍械行車所用亦當拆除現因移儲砲彈所建之新棧房地址稍低設遇雨水過多常有淹没之虞故由兵工廠謝總辦令將新建棧房須再加高地基一而商請船塢劉所長暫緩進行一俟軍械遷移定妥再行拆除舊有棧房因此新塢開工日期聞須展緩云 
[軍艦移防之近訊]  
　　海軍海籌巡洋艦向駐閩省游巡茲届歲修特於前日由閩駛滬預備修理適因浙省舟山洋面邇來海盜充斥航路不靖故由浙督電經海軍部飭派軍艦開往游弋現奉海軍總司令另調駐防浦江之應瑞練習艦駛赴舟山巡洋所有海籌一艦留滬暫爲接防以便就近由江南船塢飭匠修理是以應瑞軍艦定於下星期一由滬出巡云 
[女青年會徵求會結束後消息]  
　　上海基督敎女青年會徵求大會已於昨日午後閉幕計募得洋一萬五千七百五十元超過預定數目七百五十元女青年會董事部得此盈餘甚爲欣慰因該會在一萬五千元之欵項中須除去支付協會之欵惟協會分配各城市青年會之經費外尙有虧絀之欵三千元是以多此七百五十元亦可一助其缺此皆會友之熱心服務所致諸募捐員不但嘉惠於女青年會及中國之婦女且介紹該會事業於中外人士其功績實無代價此次募捐成績最著者有三團一團係吴采芝女士爲領袖一團MrsAGWelch爲領袖一團MrsGWAtkinson爲領袖茲將各團領袖姓名及所得數目列下吴采芝女士二千五百十五元MrsAtkinson一千八百九十三元MrsWelch一千七百五十元MrsMclchlin五百四十元五角婦女會之MissMain一千二百四十元聶太太及伍廷芳夫人一千零六十四元八角嚴太太五百五十元唐露園夫人七百六十九元錢新之夫人六百九十三元石非比醫生一千四百五十七元李馥蓀夫人八百零八元楊潤生夫人九百元宋美琳女士六百七十三元八角 
[世界基督敎學生同盟大會訊]  
　　明年四月將在北京舉行 
　　世界基督敎學生同盟第十一次大會將於明年陽曆四月四日至九日在我國北京舉行按過去十次大會曾先後舉行於瑞典·美國·德國·法國·丹麥·日本·英國·及土耳其今次第十一届之集會定在中國舉行實屬同盟有史以來之新紀元而爲叙在遠東之第二次世界基督敎學生同盟乃各國基督敎學生事業之總業其組織乃合各國基督敎學校團體而成此種團體之在中國者有二即爲一百八十四校之青年會與九十校之女青年會是也此二團體俱爲世界基督敎學生同盟之會員本同盟現在之職員其正會長爲美之穆德博士副會長爲吾國之王正廷博士與日本之何井道女士會計爲荷蘭之陳格君而執行部之書記則爲英之勞斯女士在委員會中中國有四代表即范玉榮女士·楊錫珍女士·聶雲臺先生·王正廷博士 
　　本同盟爲最豁達之國際機關歐戰蹂躪全球然本同盟之協力未嘗有絲毫之變蓋其聯合世界學生而專之以最高尙之思想最仁厚之德行此次在我中華集會其用意甚深焉 
　　大會籌備事宜最近已函男女青年會協會選派國中熱心學生事業之婦女及男子數十人組織大會事宜委員會於其中選出八人皆住滬者組織執行部其姓名如下李登輝博士（會長）石美玉女醫士（副會長）鐘可託牧師（書記）王正廷博士（會計）朱庭祺夫人郝映青女士張肖梅女士及滬江大學青年會之杜祖仲君此外兩協會又合派幹事若干人辦理大會籌備事宜其姓名如下顧子仁君（主任）楊錫珍女士（副主任）郄安義女士倪諳樂女士陳鐘聲君鮑乃德君海慕聲君丁立美君執行部事務所在上海博物院路二十號 
[出口各貨海外市面之滬訊]  
　　今年自六月以後上海出口業市面稍見發動近來先令趨向長風出口貨雖難免略受影響然仍活動蓋緣於國外經濟情形已非如戰後數年可比市况漸臻於美善也今據最近海外之來電略述出口各貨在海外市况於後 
　　華茶市面因英俄之通商恢復倫敦前存之華茶已漸能流通故英商來電訂貨者頗臻活動上海茶市遂亦賴有起色最近一星期中據茶商所得消息倫敦茶市邇來甚屬平靜惟仍有來電辦貨價格則無變動云 
　　海外華絲市面數月以來素以紐約最爲活動價格繼見好起最近一星期中據絲商所得海外電訊華絲市價平穩無所變動計廣東十四至十六條份廠絲特頭號價六元二角五上海廠絲金雙鹿牌價五元八角五較之上月中旬之市價好起二角有餘又查本届運美絲經銷數頗暢目下紐約存絲意絲之外以華絲存積爲最少數計九月止存日絲一萬四千三百十包意絲九百六十三包華絲三千六百二十六包云 
　　蛋類出口自去年英國及加拿大有抵制華蛋風潮之後出口市面略受影響惟不久即恢復原狀市况依然活動據倫敦消息目下該處蛋市頗形熱鬧華蛋又將有大批運往價格堅定查今年在英美華蛋市况頗臻佳美上海出口蛋業亦因之較往年發達去年出口華蛋計鹹蛋六四六七○○○○○枚凍蛋三二二六一三擔以價値論年計不下値銀二千萬海關兩也近來市價頗高存貨已少預料又將有大批來電訂貨矣又據本埠出口商之消息目下先令放長出口市面稍受影響如茶市絲市本届落令故洋莊去胃見疲麵粉向時出口甚旺近一月中亦呈軟勢花生生仁初届上市洋莊去胃甚大芝蔴菜子仍能維持其一月前之狀能云 
[友華銀行銀市報告]  
　　中美新聞社譯友華銀行二十八日報告云昨日倫敦銀價近期高一便士之八分之三遠期高一便士之四分之 
 
 

Page 15

 
 
一紐約價高至六九又四分之三倫敦紐約間匯價跌至三九三又八分之一今日此問開盤與昨日同市况終日穩固金鎊十月份高至四先令一便士金洋高至八十午後金鎊十二月份售出爲三先令十便士又四分之三金洋爲七六又四分之三中國昨在倫敦略購銀市况頗穩紐約銀市亦穩 
[銀洋市况之報告]  
　　金融通訊社二十八日報告云今日洋價略趨穩定早市價七錢一分七釐五與昨午盤同午市又跌小二毛五買賣均少進出口亦甚呆連日洋市受銀拆影響顯然已呈平疲之局供求均稀市價可望稍定 
　　銀市仍緊早市拆息七錢旋有鹽餘欵四十萬兩由洋商銀行介出午市稍見鬆動拆息收盤跌小五分日來出欵甚少市面非過九月底難見鬆動昨日有大批大條銀進口計由花旗公司運來八百二十六條大英公司裝來七十五條 
[本星期之絲市狀况]  
　　本星期中絲市異常疲呆歐洲方面來電訂貨者極少美莊亦無去路殊出人意料之外白絲亦少起色市面軟滯如前本週中成交各絲計有廠絲十至十二條份三十包扯價一千一百六十兩十一至十三條份雙金雀牌二十包價一千零九十兩沔陽黄絲HK牌十包SZ牌十包價由五百十兩CH牌十包價四百九十五兩祥豐牌復搖廠絲十包扯價九百兩云 
[近週中之外國股票市况]  
　　外國股票市面近因先令放長銀根見緊故市面異常呆滯本週以來銀根仍未見鬆而一般急於欲得現欵者大都抑價售出以致價格見軟各船廠股雖無大宗交易然上海船廠股尙有需要計價現貨一百二十一兩五錢十二月期一百二十五兩新工程局股價十一兩較上星期見疲各紗廠股因近來傳聞存紗甚厚致股價受其影響均見疲落且乏成交最近價計怡和紗廠股現貨二十兩十二月期二十一兩五錢東方紗廠股現貨十五兩五錢十二月期十六兩其餘别種股票揚子保險公司股需要亦旺價計二十六元與上星期同惟亦無大宗成交云 
[無錫米市之報告]  
　　滬北某米客昨接無錫快信報告近日米市情形略謂糙粳一項目下兩三日間有人收買囤積以待善價而沽因此糙粳漲起兩角之譜白元羊秈杜秈等貨到源均稀長江客秈皆因運赴蕪湖蚌埠等處尙能合算故下水亦少價均看漲市價報告如下高糙粳七元八角至七元二角羊尖七元二角大子尖七元三角至七元客尖七元糙元八元七八角至八元五角 
[賽槍彙報婦女獲奬比賽大香賓]  
　　本年萬國義勇軍總賽槍業於本月十五十六二十二二十三四天賽畢等情已誌前報茲悉比賽課程中以第四第八兩種合作婦女奬彩婦女購買者共有一百六十四人預定中奬十六名茲揭出獲勝婦女及代射者姓氏如下（一）村上夫人高倫代射（二）退勒夫人啞籐代射（三）派鐵克女士雷拖代射（四）戤鐵司夫人丁克海姆代射（五）嵌波司夫人梅痕代射（六）馬定夫人塜崎正敏代射（七）海林登女士曼也代射（八）柯思德女士郝伯陽代射（九）福特夫人好治司代射（十）雷登女士彭司代射（十一）愛嫓女士韋而生代射（十二）荻夫人陳家祥代射（十三）梅痕夫人掘義之助代射（十四）八島女士嵌波司代射（十五）曼埃强生夫人麥邊代射（十六）陳文龍夫人愛而别脫代射 
　　本埠萬國賽槍會本年大香賓比賽已擇定今日下午二時起至三十一日早晨九時止在虹口靶子塲舉行今日下午第一塲各賽三百五百六百碼每墩七響錄取最優十八名於三十一日早六時三十分仍在該場各賽八百碼一千碼每墩十五響茲預定獎品如下第一名金質奬章一座第二名銀質奬章一座第三名銅質奬章一座第四名銀盃一架（値洋八元）第五六兩名各奬銀匙一只（每只値洋二元）昨日報名截止共得四十二人計英國十五名美國十三名日本國五名中國四名瑞士國三名意大利國一名葡萄牙國一名 
[實山縣童子軍定期會操]  
　　寳山童子軍聯合會每年會操分春秋兩次向在吴淞公共體育場舉行嗣爲開通社會起見議就舉辦童子軍各校所在地輪流開會本届會操地點在羅店市由第二高等小學校擇定會場（假勤敏學校操塲）擔任佈置即於本月二十九日下午一時舉行各團童子軍均先期赴羅實行露宿届時當有一番熱鬧也 
[西報中之怪異談]  
　　狄思威路二十八號西人住宅 
　　電鈴自鳴　　器皿墮地 
　　世界新聞社譯字林報云世有研究靈魂學者可至狄思威路二十八號屋詢其房客當得新鮮資料以供其探討但恐召租牌已經掛出耳該屋爲藹拉康君挈眷僦居已歷多年屋在一長弄中爲一尋常西式小屋向無怪異距今兩三日前屋中電鈴忽無故自鳴或門鈴·或室中之鈴·相繼作響僕人趨視則並無人按捺其始尙以爲電流偶失常度後乃繼續不已殊乏理由可言迨星期三夜間電鈴之聲復振藹拉康君及其家人大懼遂呼隔壁之威德君請其來察視彼時藹拉康君屋中並無男僕祗一女傭尤驚懼欲絶聲言見一無頭人在某室中威德君素不信鬼神之說然檢查電鈴欲覓一解釋亦不可得數分鐘後彼回已宅就寢十一時許聞敲門聲甚急出視則藹拉康君偕其全家諸人來求借宿謂該屋中萬不能再留自威德歸後忽一磁碟從桌上滑落别一室中有茶盃一套置在桌上忽自墮碎於地一小油燈亦落地而油不潑翻尙有鹽盃糖碗及銅鈴均跌落威德君令其妻欵客自携一巨棍至二十八號宅希望覯一竊賊或惡作劇者即加以巨創在彼留一小時殊無他異昨晨字林報代表特往該屋訪問見藹拉康家人已在雇工搬移雜物决計遷居登樓果見磁器碎片及鹽糖散布地板之上有人解釋此事謂恐係有人無處覓屋故以詭計播弄藹氏速其移居然藹氏家人則堅信該屋中出有鬼物云 
[設立砂石水泥交易所之部駁]  
　　上海縣知事接江蘇實業廳訓令云前據永記砂石公司經理陳伯剛呈送上海砂石水泥交易所立案文件到廳當經轉呈在案茲奉農商部指令開據呈已悉查砂石水泥未能合於交易所之交易核與物品交易所法第四條規定不符所請設立上海砂石水泥交易所之處應母庸議合行令仰轉飭遵照此令等因奉此合即令仰轉飭遵照此令 
[模範工廠出品送所陳列]  
　　美術玩具百餘種 
　　江灣鎭上海模範工廠内分鐵工·橡皮·地氈·罐頭·車鏡·翻砂·繩索·模型·等十一廠其中鐵工·橡皮·罐頭·模型·各廠業已先後成立茲悉美術玩具廠已於前月相繼開工如漆器·水器·泥器·紙品·等出品已有百數十種製造精巧式樣玲瓏較之舶來品有過之無不及茲因商品陳列所開幕在即該廠爲表揚國貨起見特於昨日選出百餘件送該陳列所陳列云 
[海軍司令晋京原因參與軍政會議]  
　　海軍總司令蔣拯·與練習艦隊司令揚敬修奉海軍部電召入京商議要政探其原因據本埠海軍界消息係參與軍政會議海軍部已於本月二十六日開議所有艦隊積欠之薪餉及公署各機關經費亦經蔣總司令提出軍政會議列入議事日程一俟議有辦法再行呈請國務院大總統核撥的欵俾得永久維持故蔣總司令須俟餉欵有着方可出京云 
[同濟震旦比球訊]  
　　同濟醫工學校德文科於念五日下午三時往震旦球場與　旦比賽足球銀角一聲雙方球員均奮勇馳驅上半時同濟攻入四球下半時又攻入一球四時四十五分停止結果爲五與○之比聞星期六下午四時同濟甲組足球隊仍在震旦球塲作第二次比賽云聞該校足球隊共分兩組第一組球員張象昶·宋弼·潭文慶·周孝高·黄顯瀕·張式齡·梁文梀·譚保齡·任勗乾·田金相·屠開元·常乾·第二組球員汪元臣·施裕存·郭永寬·沈觀康·林季平·宣德源·武兆鎬·周則孟·李功蒸·朱克彩·韓敏·郭啓成·王獻甄·歐陽維一·丁名全· 
[曁南與徐滙球隊比賽預誌]  
　　本埠曁南學校商科球隊定於本星期日（三十號）上午十時前赴徐匯公學與該校校友會足球隊比賽想届時必有一番盛况也 
[聶中丞公學今日舉行運動會]  
　　培開爾路聶中丞公學定二十九日（即今日）午後二時半在本校操場舉行第六届運動會 
[美專旅杭寫生隊繪畫展覽會]  
　　上海美術專門學校前於本月十五日午前由該校校長劉海粟及主任敎師李超士汪亞麖周勁豪王濟遠程虚白等率同西洋畫科三年甲乙級二年甲乙級一年甲級普通師範科甲級曁女子美術學校學生一百六七十人前赴杭州西湖寫生已誌本報茲悉該校旅杭寫生隊抵杭以後即從事實習湖上名勝如靈　韜光龍非等處摹寫殆遍歷十餘日得畫一千餘幀現由各級主任敎授擇尤能發自然之奥藴者三百餘幀於本月二十九日三十日假杭縣平海路浙江省敎育會開臨時作品展覽會兩日業經該會函請杭省各學校等届時前往參觀批評並聞該校寫生隊於二十七日召集全體學生舉行大會一次由各學生表演各種游技並由該校長劉海粟講演「畫面之團結」全體學生聽講後頓覺豁然開朗大有心得云 
[靈學會今日演講]  
　　靈學會通告云謹啓者本會每逢星期六日下午二時起在法租界尙賢堂西首薩坡賽路（即天華織襪廠地址）開靈學研究會專以研究修養宣講靈學凡有志研究靈學之秘奥修修養之眞傳者不分宗敎無論男女均可蒞會討論届時務望早臨爲盼 
[三廉學社介紹部消息招聘速記打字員]  
　　北車站南首克能海路三廉學社接得本埠某銀行函託介紹一位速記打字員備有膳宿能勝任者請通函該社主任鄧伯賢君詳述履歷經騐合格者再訂期而談一切 
[寗波同鄕會徵求揭曉]  
　　前日爲寗波同鄕會演講常會之期演講畢遂用幻片揭曉各組成績計總數共一萬七千零十九分日來交分者極形踴躍又該會爲　通消息起見刊有徵求報告其第一期已於昨前出版内載發刊詞急賑會啓事理事會啓事徵求章程社論寗波旅滬同鄕會記錄黄任之先生演說詞及徵求會開幕各消息刻已郵寄各組組長分送各組組員閱看矣 
[閔行苦兒院之菊花會]  
　　閔行鎭廣慈苦兒院於本月二十六日起舉行菊花大會自開幕以來游客絡繹不絶當場慨捐鉅欵者如松江之沈簡卿閔行稅所之劉所長等該會三日中所收捐欵已達千元以上南洋兄弟烟草公司連日銷售香烟購者異常踴躍有以五十元購烟一包者即花旗烟公司亦加入售烟連本捐助云 
[尙賢堂恢復聯合會之通知]  
　　尙賢堂向有各項中外聯合會四年以來因李經理佳白博士返美久未開會演講討論一切現以李博士回華欲將各項會務仍擬繼續進行聯合中外各界之情感以期雙方切實互助該堂中外敎務聯合會定於十月三十日（即舊曆九月三十日）星期日午後三時至五時在該堂懷嚴堂内開談話會討論以後各宗敎之聯合辦法并如何規定演講各敎眞理之期以便互相聯合積極進行届時各宗敎家并各敎會士女以及各界人士均可前往並發通知於各方面矣 
[碾米公所開會紀議决加息及保險兩案]  
　　上海機器碾米公所昨在總商會三層樓開常會下午二時會長張樂君錢貴三曾影毫曁評議司月問業到者二十八家開會後提出議定（一）提議現下申地銀根異常緊迫銀拆漲至七錢錢莊拆息合計月息二分之外我同業代客塾欵吃虧甚鉅應照上年加息辦法經衆議决自十月初一日起至十二月年底止三個月内加息三釐以一分五釐計算並即通告本外埠各客及貨主等週知（二）又議客貨入廠上棧均須預保火險前經迭次會議而各客仍多遷　觀望應令估値保險俾經負　議畢散會已五時矣 
[貝勒路將有新花園出現]  
　　貝勒路南口現有某姓富商新營别墅一所拓地十畝老樹百株亭臺池沼疏落有致小榭曰停雲草堂曰五柳石笋百餘尤爲名貴現正鳩工庀材添建洋式房屋明夏或將開放半淞圍之外又得一游憇塲合矣 
[韋燕君今日抵滬]  
　　滬寗滬杭兩路車務總管西人韋燕君日前請假回國茲由港來電云定於今日（二十九日）晨可以到滬故路局已派員帶小工前往停泊郵船之碼頭迎候矣 
[海味行舊賑之催理]  
　　本埠鼎發海味雜貨行前被和蘭國屬望加錫埠振成宜記復隆等號共欠去貨銀八千餘兩迭經該行要求上海縣商會一再函致該埠中華總商會請其轉飭該行等清理遷延兩載迄未就緒現經縣商會副會長姚慕蓮親訪和蘭總領事力請從速追催已得領事允准行文該埠轉飭該商等速爲清理似此久擱之案解决有望矣 
[西婦汽車撞殺人]  
　　總算自不小心　　尙望從優撫卹 
　　前日上午九時一刻有一西婦乘汽車自行司機由南京路東首向西駛去經過永安公司相近該公司之茶房蘇州人紀阿大因穿過馬路該西婦避讓不及致將紀撞倒經四百五十七號印捕瞥見車紀往醫院醫治詎紀傷重旋即斃命由院通知捕房飭探將屍舁入虹口斐倫路騐屍所昨晨報請公共公廨陸襄讞於午間會同英赫副領事蒞所騐明屍體塡就屍格升座公位捕房將屍姊蔡紀氏傳案據稱伊弟被撞伊未目覩惟請求伸雪等語並由在塲之印捕證明出事情形中西官遂援筆諭曰檢騐得紀阿大委係因穿過馬路自不小心致遭汽車碾斃着屍屬具結領屍棺殮並候諭令車主從優撫卹 
[帮同攢毆之殺人須候剖騐明白]  
　　江北人王寳祥王寳樹前日在滬西澳門路帮同在逃之大古子將高玉山攢毆由捕查見將兩王拘押並將高車送醫院詎高於當晚十時許在院身死由院知照捕房將屍舁入斐倫路騐屍所昨午經公共公廨陸襄讞會同英赫副領事蒞所檢騐之下對於高究竟因何身死不能明暸諭着西醫剖騐報告公堂再核兩王帶回捕房收押候究 
[閽人强姦幼女案辯論終結]  
　　老北門内白衣菴後面婦人董張氏控該處附近定安里管門人吴楝成（又名吴斌年已六十歲）三次强姦伊之九歲女兒董金桂受傷一案曾經地檢廳訊供判吴收押並飭女看守騐明金桂受傷屬實諭令回去醫治候示在案茲悉金桂所受之傷經滬北某醫院西醫連日療治據云外傷雖已稍愈内部子宫已經受損將來恐難生育該氏一再投廳請求嚴懲檢察官對於此案亦異常注意連日研訊明確將案起訴審判廳請爲公判昨日下午楊推事會同許檢察官開庭審理當因案關風化禁止旁聽原告董張氏携同伊女金桂到庭伸訴一切問官復提在押之吴楝成至案研訊良久當諭辯論終結判吴還押該氏母女退去候示 
[老頭子可惡和誘詐欺兩罪俱發]  
　　住居閘北松成里之吴小二前日扭帶匪葉在昌至四區一分所控稱民妻張氏前因家庭細故互相口角被葉之帮師（俗呼老頭子）乘機拐匿串同葉在昌來民處報信索酬勞八十元允許包尋嗣議定出四十元已將張氏送還詎葉今日又來另索十元不遂竞敢逞兇肆毆等情經劉署員訊明屬實判解司法科核辦 
[姪女被拐之追究限被告七天内交案]  
　　婦人姚韓氏姪女陸紅寳向在法新租界徐家滙張姓家爲傭婦九月間被附近某烟紙店内夥紹興人鄧友梅誘引成姦後拐往紹興家中現由韓氏偵悉報告捕房飭探將鄧拘獲帶入捕房昨解法公堂請究先由韓氏投稱姪女陸紅寳今春托同鄕婦人沈顧氏帶領來申薦至張姓家爲傭不料上月間被鄧拐逃請求追究詰之鄧友梅供稱實係陸紅寳自願與民人姘議現在民人原籍家中請求限期交案官判鄧還押限七天内將紅寳交案後再行核辦 
[寶隆路之兇案持刃傷人原因未明]  
　　法新租界寳隆路地方有甲乙等數人於前晚不知因何互相毆打甲等突出利刃將乙猛戳數下倒地血流如注後由巡捕到來若輩已經逃逸當將受傷人車送醫院醫治聞傷勢甚重恐有性命之虞云 
[楊明良屍集資棺殮]  
　　浦東陸家嘴五福路周中興點心店夥楊明良被銅匠張善官揪扭跌斃屍母楊唐氏將屍延不收殮由該圖地保報告檢廳張檢察官飭法警往傳楊唐氏到案着令棺殮昨晨經地保陸佩生前往傳諭該屍屬因無力棺殮以致延擱由陸四處勸暮得二十餘元偕同屍母購棺成殮矣 
[命案兩犯各禁六年]  
　　收賣舊貨之高建三遭同業魏建崑高萬聚等兇毆致斃由伊妻高周氏控奉地檢廳派員騐明並獲兇犯到案預審明確起訴審判廳請爲公判昨日午後該廳田刑庭長會同楊堵兩推事與楊檢察官開庭命提魏高兩犯　案研訊之下即諭辯論終結當庭宣判以魏建崑高萬聚兩犯傷害致死罪均已成立判處二等有期徒刑各監禁六年以儆 
[三木匠跌傷]  
　　昨日（二十八日）滬寗路吴淞機器廠内有木匠三人在客車頂上修理時偶一不愼失足墜下傷勢甚重内一人恐有性命之憂當由廠長西人立開加車將受傷人送滬上醫院醫治 
[租地造屋之糾葛索價未免太多了]  
　　閘北义袋角鄕人郭建良與寡嫂郭侯氏有地一畝餘出租與陳仁富由陳轉租與顧維記合同上載明期限之内如地主將地出賣租户所造之屋估價償還現郭已將地售去在地審廳呈請解除租約詎顧索償造價二萬元昨經廖推事履勘該地上有平屋四十餘間已廢舊不堪所値無幾聽候傳訊核辦 
[作保須知不准代理]  
　　七浦路黄慶記漆作主黄慶華之妻父張益雲因冒用其壻名義至公共公廨朦保英國婦人司　控告欠銀案内之曹根裕前日被交保間西探何特而飛查悉以其欺騙於昨將張傳至公廨第一刑庭並稟明前情請究訊之張延甘維露律師到堂辯稱被告祗有一女嫁與黄慶華爲妻並認黄爲半子店中進出均由被告管理此欠保單由黄囑令代簽今日黄亦到堂證明是日無暇令其妻父代庖並非有意欺騙應請察核云云並據黄慶華到堂證明前情中西官核供諭謂擔保案中人證關係重大子不能代父妻不能代夫據供雖非有意欺騙殊遵本廨所定交保章程姑寬判張罰洋三十元充公示儆 
[西崽鼓動罷工何爲]  
　　公平路二號某西人所歇之西崽張鳳山昨因指使各西崽大司務罷工當被該洋東覺察鳴由一千一百六十九號巡街捕到來將張拘入捕房稟明捕頭押候解廨請究 
　　尙有本埠新聞等轉入後頁 
雜評二 
[所望於國民外交大會者（旡用）]  
　　今我中國之事一二人之力不足以濟之然集羣衆而議之又易犯盈庭聚訟築室道謀之弊此其所以發軔之初氣勢蓬蓬勃勃久之風靜烟消寂無聲息徵諸往事比比然焉 
　　然則事終不可爲乎曰否事不可不爲爲之須有其道耳厥道何如第一須審其事之性質第二須定進行之步驟其事而爲羣衆心理所同者號召之尙易易第號召之者非可期羣衆之來而平均擔負至重之責任亦祗羣衆共負其名而策畫經營仍在幾輩中堅分子故於發軔之初人才不可不多爲羅致方法不可不深加研究主義須公開而應付宜有手段所謂手段者純粹爲公不參絲毫私意齊民智識雖低淺羣衆意見雖紛歧精誠所至金石可開况在天下共明之事件因勢利導進行不難焉 
　　國民外交大會者爲今日時局上至極重要之集會也此會之職責在認定外交之程度告諸内歷舉國民之眞意表於外使知政府可欺而國民不可欺政府可買而國民不可買在某時代以前爲和緩之宣傳在某時代以後爲猛進之鼓吹或嚴切之行動發縱指示幾輩中堅人物任之如是而不能收宏效者未之嘗聞 
 
 

Page 16

 
 
本埠新聞二 
[查獲搶案中之粤犯]  
　　美捕房包探孫阿慶粤探江標昨晨債得美租界西華德路永吉里二千一百八十六號粤婦鄭氏家於本月十八號晚被盜持械糾　夥刦去値洋三百餘元之金鎊現洋案内之盜黨匿跡東華德路二千一百六十二號屋内因即稟明捕頭協同西探查獲粤籍盜黨甲乙兩名拘入捕房經捕頭詳詰口供一過諭飭押候禮拜六（即今日）解送公堂訊辦 
[强盜不服判决]  
　　行刦醫生孫鑑菴之妻薛氏金鐲案内强盜劉金三姜老等二犯前由上海地方審檢廳訊明判决申詳上峯奉飭發回重審茲經審檢廳重審終結判劉金山處無期徒刑詎該犯奉判不服提出理由聲明上訴業經黄代檢察長核准諭候定期解蘇訊奪 
[縱火犯監禁十二年]  
　　大東門悅來街竹器店主陳和貴控店夥俞慶生挾嫌縱火店舖被焚一案曾經地檢廳預審起訴審判廳辯論終結候判在案昨午後田刑庭長會同堵楊許推檢各官開庭飭提俞慶生至案略詰一過判處俞慶生一等有期徒刑監禁十二年判畢飭令還押候上訴期滿送監執行 
[擅自打笆之干涉押令拆除]  
　　滬南南碼頭機廠街某機廠近在該廠外面圍結竹笆意在修葺廠房因該工頭並未照章赴滬南工巡捐局領取執照擅自打笆被該局路政員查知以其有遠局章於前日傍晚時由局派員會同該管警所警察前往將小工嚴金和帶回局中轉送第一區警署拘留昨日押令將竹笆拆除 
[兩家私賣燈吃一罰六十元一罰四十元]  
　　法捕房探沈德福偵悉法大馬路某錢莊内吕瑞甫及陳阿生兩家私設烟榻客人吸食洋烟前日稟明西探偕同前往該處抄出烟具帶入捕房諭令交保昨日傳至法公堂請究先由西探上堂稟明前情吕陳兩人供認私賣燈吃官判陳罰洋六十元吕罰洋四十元充公烟具没收 
[客棧違章又賣烟罰五十元]  
　　婦人施毛氏在法租界開設某客棧不將旅客姓氏藉貫註明循環簿兼設烟子窠事爲包探方福林苗永興偵悉前往將簿據烟具一併帶入捕房昨日傳至法公堂請究先由西探稟明前情毛氏供實由司賬有事出外故未書寫至於烟具乃自已吸食餘供支吾中西官判罰洋五十元充公以儆 
[戴芳達騙財案須先到廨預審]  
　　厲嘉財在上海地方檢察廳起訴寗波人戴芳達於本年六月間串同鄭彭年騙取洋七百五十元一案該廳查得戴係公共租界北蘇州路七號門牌某鐵行主之子因備文派法警投該管滙司捕房聲請協提昨由九十五號西探將戴傳至公共公廨請示戴延律師辯護以戴父係商會會員擁有資財戴則生長租界不受内地官聽管轄原告所訴案情完全否認云云中西官核稟以戴旣係租界居民着展期一禮拜仰原告來廨預審再核 
[白晝路刦金飾]  
　　昨日上午九時許無賴王照銀在其昌棧地方將行路女子許桂雲頭上金挖耳攫取圖逃該女子大呼捉賊經行人捉獲扭拘三區警署曾警正以白晝行刦判原被併解警廳轉送地檢廳訊辦 
[竊賊牽涉華捕案四誌展期一禮拜再訊]  
　　公共捕房巡捕黄正淦朱永昌因有代積竊李雲祥等於行竊時把風及分贓情事被捕房拘解公共公廨訊供情形迭紀本報昨晨又届續審之期捕房將黄朱兩捕連李雲祥張萬松陳寳郎高長桂四積竊一併解廨即由捕房代表費斯福律師向黄正淦盤駁其前堂供詞良久並與黄朱等代表許理律師辯論之下陸襄諭對於此案不厭求詳因時已午商之英赫副領事判各被告均仍還押展期一禮拜再訊 
[賊裝漆匠竊物法]  
　　前日晨間有形似漆匠者持漆桶至江西路二四五號聲稱房東雇用修理房屋該住户見其事屬正當遂飭人伴彼上樓藉以監察且將門屝緊鎖以防意外豈知一轉瞬間該匠即啓箱檢衣而遁事後向房東追問據謂並無其事始知受欺該匠即係賊身假扮存心竊物者該住户無從追究惟自認晦氣而已 
[訊理車輛肇禍案共二十二起]  
　　星期四午後公共公廨張襄讞會同美約副領事升座第一公堂訊理車輛肇禍遠章案二十二起分誌如下（一）汽車夫許生全在同孚路開車不照定章因人證未齊判候展期一禮拜再訊（二）王阿清因在靜安寺路開駛汽車不愼幾致肇禍判罰洋三十五元（三）沈阿四（四）吴金發（五）李學武等三汽車夫因在南京路靜安寺路黄浦灘等處開車不照定章並不聽巡捕指揮判各罰洋二十五元（六）周阿毛（七）王仲泉（八）吴畏根（九）張阿四（十）戴金生（十一）王小福等各汽車夫因在北四川路愚園路等處夜間開車不點燈火並不聽巡捕指揮判各罰洋十元（十二）黄潤卿因在派克路開駛汽車不愼判罰洋八元（十三）趙榮泉（十四）陳金揚因在北四川路黄浦灘等處夜間開駛汽車燈牌不明曳出濃烟判各罰洋六元（十五）劉子根（十六）陳阿貴（十七）陳阿洪因在南京路夜間開駛汽車不點尾燈並停車碍路判各罰洋五元（十八）秦林生（十九）白阿五（二十）何金發（二十一）俞阿四因在南京路愚園路等處開駛汽車不照定章並停車不讓判各罰洋三元（二十二）汽車夫李阿根因停車在南京路有碍路政判罰洋二元充公分别示儆 
[公共公廨訊案彙錄]  
　　昨晨公共公廨民四庭由張襄讞會同美丁副領事訊理各案彙紀如次（一）同慶蛋廠主夏巨川聲請破產案前諭夏登報聲明並着交一萬兩保候訊因夏無保拘留押所茲夏急欲出外延律師到案要求將保數减爲五千兩俾易保出而美商債權支華銀行茂生洋行新茂洋行華昌貿易公司均延禮明帮辦台維司律師到堂反對謂須將夏之保數加增因其對於萬康蛋廠亦有股東關係該廠欠華昌貨欵云云時許理律師亦代表陸培之到案反對夏之請求緣陸代夏向友華擔保欠銀三萬餘兩已由公堂判令陸賠債故陸對於夏有債權資格質之夏巨川供萬康蛋廠係張廣建獨資開設彼祗爲副經理月支薪水二十金可以調查等語結果改期一禮拜再核（二）雷錦堂訴楊子京不理賠欵案結果准原告登報十四天通知被告到案候質逾期不到再核（三）姚祥堂聲請破產案結果聲請人請求破產業經登報在案逾期無人反對應將聲請人賬據交理賬員清理報告（四）大中銀行訴杜馥卿不付期票洋案結果着被告每月拔還原告洋三十元並利息還清完案被告另行交保保人李鴻寳屢傳不到應罰銀二十五兩充公（五）沈仲怡延朱斯芾律師訴朱仲平不理麩皮損失案被告代表許理律師持信到堂謂朱仲平並不在滬經商云云結果改期一禮拜再核許理律師呈堂信附卷（六）鍾林發延朱斯芾律師訴黄竹君不理煤炭價洋案被告延甘維露律師到堂否認欵係黄所欠結果候飭傳陳品梅到案再訊（七）錢宗濤訴丁夢星等不付房租請飭出屋案被告偕代表甘維露律師到堂辯明並不欠租結果限被告於陰曆十一月底遷讓（八）謝伯孚陳秉侯不理損失案未審 
　　又午後民四庭由俞襄讞會同美約副領事訊理（一）中華商立保險公司請求破產案結果准理賬員邁羅登報通知商立保險公司各發起人於十四天内到案並由廨照單飭移傳並飭程鴻賓到案候訊（二）范顯庭延朱斯芾律師訴秦阿裕韓阿五不理賬洋案結果准秦阿裕具結出外每月拔還原告洋五十元以清爲止着秦阿裕調查韓阿五到滬住址報告候核（三）婦人徐吴氏清求給諭執管產業案結果改期訊理 
中華職業敎育社通訊 
[調查講演之進行]  
　　本社自辦事部組織變更後對於各股事務盡力積極進行現又暫請章伯寅君分赴各屬調查講演順便向各職業學校徵求出品以便於明年一月底二月初在上海開展覽會時陳列第一期擬先沿滬寗路線至蘇州滸墅關無錫常州金壇鎭江南京等地然後溯江而上由蕪湖安慶而九江而南昌饒州等工商大埠茲章君已於本月二十五日出發期以五十天回社云 
來函 
[滿洲里憲兵隊長黄叔誠來函]  
　　逕啓者鄙人於本年六月間見貴報廣告載有三馬路會樂里口德華西藥行發售一種十點戒烟藥水鄙人當即照報載價目寄去大洋五元五角函購該藥水一瓶以試效果如何旋接該行覆函云欵已收到藥即付郵寄去等語豈意鄙人竟候至今已四月之久並未收見該行之藥鄙人當又函詢數次而該行竟不作覆似此行爲顧係欺詐取財實爲法所不許鄙人除已函訴上海警察廳查禁追究外特此函請照登報章俾衆週知以免社會同胞再受其欺詐非特鄙人一人之幸也再者今閱四民報中又有該藥行之廣告發現該藥行之容心欺詐已屬昭然滿洲里憲兵隊長黄叔誠鞠躬十月二十二號 
公布欄 
[江蘇高等審判廳]  
　　民庭判决　徐錦城等與陸榮彰因欠欵涉訟控訴一案（判决主文）徐錦城之控訴准予註銷何鏡川之訴訟程序中斷之原判關於黄杏棠梁庚長張兆元鍾達威吴應彪吴伯鶱黄渶南按股攤還債務及訟費部分撤銷陸榮彰在第一審對於黄杏棠梁庚長張兆元鍾達威呈應彪吴伯鶱黄渶南之請求駁回第一審訟費關於黄杏棠等七人部分歸陸榮彰負擔控訴審訟費除徐錦城部分歸其自行負擔外餘歸陸榮彰負擔　繆王氏與繆永基爲遺產涉訟控訴一案（决定主文）本件控訴駁回　唐洪生與張梅郎因借欵糾葛上告一案（判决主文）原判撤銷本案發還上海地方審判廳迅予更爲審判　朱葆生等與陳琛等因選舉涉訟聲明窒碍一案（决定主文）本件聲明窒碍照准　田少忠爲保證債務涉訟聲請回復一案（决定主文）原决定更正本案上告准予受理　張亦紀等爲租屋涉訟聲請回復一案（决定主文）原决定更正本案上告准予受理　孫翰卿與吴欽德因　欵涉訟上告一案（判决主文）本案上告駁回上告審訟費歸上告人負擔　李頌夫與何然爲欠欵與退股涉訟控訴一案（判决主文）本案控訴及附帶控訴均予駁回控訴審訟費歸控訴人負擔　沈子卿等與沈南英爲爭　涉訟控訴一案（判决主文）本案控訴駁回控訴審訟費歸控訴人負擔　陸陸氏與華霎泉爲贖田糾葛上告一案（判决主文）原判撤銷本案發還上海地方審判廳迅予更爲審判　張金氏爲築笆涉訟不服上海地審廳决定再抗告一案（决定主文）原决定撤銷本案發還上海地方審判廳迅予調查裁判　蔣菊存爲貨欵涉訟對於本廳聲明窒碍一案（决定主文）本案准予回復缺席前之訴訟程度聽候本廳定期審理 
　　批示　陳茂卿一件呈爲廳陸氏因租房涉訟案卷與錢繙標毫無關係請求發還執行由據呈已悉准予檢發江寗地審廳照轉仰即　照此批（以上十月二十八號） 
[上海地方檢察廳]  
　　批示　王金琨狀悉准予上訴此批　黄清山狀悉候騐明核辦此批　張子良狀悉准予傳訊此批　黄玉清狀悉仰即遵傳到案以候騐訊此批　柏陞堂狀悉爾之民事旣已敗訴復向本廳提起刑訴前來顯係抵制執行無疑所訴不准此批　胡賢俊狀悉所訴是否屬實候予傳案訊奪此批　金幼帆狀悉仰即依限送案母得再延此批　薛吴氏狀悉案已起訴母庸代爲飾辯此批　李新泉狀悉仰即偕同爾妹來廳候訊此批　葉謙德狀悉爾與王桂順究有何種嫌隙何以突然設計陷害且此項查封之木料堆放何處因何案由於何年月由何機關實施扣押來狀均不聲叙殊蘭疏漏仰即明白具覆再予核辦此批　王蘭卿狀悉案已起訴靜候判决可也此批　蘇雲卿狀悉仰候設法偵緝正犯律辦可也此批　梁長貴狀悉着於七日内提出理由書以便轉呈高等廳核辦此批　張阿四狀悉將來執行期滿自當依法開釋仰即知照此批　馬協記據訴邱某取買花　積欠貨件届期往取無　等情事屬民事範圍仰逕向同級審判廳呈請核辦所請拘追之處未便照准此批　王財林狀悉案經起訴仰候審廳判决可也此批　陳兆岐狀悉候再傳訊此批　徐萬高狀悉爾婿張國慶如果有不安分情事自宜盡敦導防範之貴所請備案於法不含應母庸議此批　游海濤狀悉仰候核辦此批洪維武狀悉案正偵查母得飭凟此批　以上十月二十六日　王杏春狀悉案已判决靜候執行母凟此批　　海林狀悉候予函廨協傳被告等到案訊奪可也此批　林金谷　狀悉據稱吴老二至爾處溢擾並碰毁什物業已拘區等情如果屬實該警區自能移廳究辦所請關提之處　母庸議此批　顧金鰲狀悉仰即來廳候訊此批　倪祥郎狀悉候傳訊此批　　廣愷狀悉據訴各節顯有别情該民旣無確切證據何得率請提究所請應母庸議此批　以上十月二十八日 
[滬南工巡捐局]  
　　批示　康台基呈請打浦橋三我洋口設　過秤由呈悉查此案先後　該民請在打浦橋三我洋口及俞瑞祥　在東水橋西首設攤過秤推三我洋距離東木橋地面不及一百二十丈照章不能有同等營業善該民將過秤地點移至潘家木橋期雙方均在一百二十丈以外鄰近亦無同類之營業本局自當照准至櫝據該民呈稱俞瑞祥朦指地點一節查潘家木橋之西爲東廳橋俞瑞祥所請設攤地點係在三我洋之東木橋　並無弊混情事併仰知照此批　朱洪生呈　核示營業地點由呈悉查該民前以橋樑坍塌呈請將過秤采攤另移地點原屬暫事通融茲該橋業已修竣自應遷則原處何得藉啓延宕仰即遵照執照指定地點　　遷同營業倘再違抗定予吊銷執照切切此批 
 
 

Page 17

 
 
   
 
 

Page 18

 
 
自由談 
閑話 
[巴黎繁會記] [  昭實]  
　　勞放野大店品茗處在臨街大樓第四層大幅玻璃窗彩繪甚精巧陽光不能直射市塵不能内侵桌布均淡黄色倍覺雅潔此等處所並不招待男賓而内部休息室籐花窗下明玉几前男子更不能問津予嘗戲語此樓茗話室與休息室不見男子踪跡適與外國小酒肆只有男子踪跡不見女子闌入者相反此舉大足抬高女子身價而切合中國「男子混濁成於土女子清明成於水」之才子語惟此才子語若出諸佳人之口未免太自誇矣此外如桑陌利大店橘柚商標清淡如聖女與潑藍天大店花籃商標鮮美若「穠春」可謂各盡其妙不徒此兩家大店所贈巴黎街道圖紀念品令人對之不易忘情云 
　　然旅巴黎亦有足令女子抱悲觀者巴黎女子之營業不外製售女帽製售糖菓等寥寥若干事以予所身歷每一家店凡屬女子營業必有一貓女子與貓並非有不能相離之處特以巴黎女子之鮮見獨立生活視此一「貓」遂不覺發生無窮之感喟耳巴黎餻餅店有最易見之一物曰「糕朶」Cateaux即我中國所謂洋點心也其物肥而不實糖味極重在我中國人口味並不見佳而巴黎人甚嗜之甚至巴黎人製夾餅Sandwich亦柔軟不著實有糕朶之風味予謂觀察英美人法國人與德國人之國民性正不難於此數件小食品見之法國人嗜糕朶Cateaux寬大輕浮德國人嗜雙焙麵包Zwieback堅强乾燥若英美人所嗜則麵包夾餅Sandwich與餅乾Biscuits剛柔適得其中且覺處處著實故英美人士之實力似與法人不同而英美女子之有實學亦與法國女子不相同也予謂美國女子以有獨立性質著稱當世亦環境各級社會隱有以玉成之若此法國人民尊重女子之心理本與美國人之視女子爲神聖不可侵犯者大不相同而女子自身之學養更難言也 
筆記 
[遂鸞記（二）] [  金嘯梅]  
　　事聞於蕙貞旣恥老父之所爲復痛夫壻之傾家自嘆命薄如花痛不欲生雙目赤腫如桃靜仁慰之曰兒勿悲父當爲擇佳壻衛氏乞兒其奈何我哉蕙貞益悲靜仁亦痛撾已之失策會湘中某女校落成乏一圖畫敎授耳蕙貞名以重幣來聘靜仁商之蕙貞蕙貞慨然曰挾藝而無傳雖負絶技何益竟欣然允之遂任某女校敎授不半載已成績卓著名遂益噪而蕙貞於社會交際尤灑脫無脂粉氣平素不輕言笑逢事則嚴厲過於鬚眉湘士無敢衊視之者雖方作浪譃語蕙貞至則無不立肅其容但與士龍交甚厚顧除問書論畫外亦均以禮自持士龍或於言語中微露欽慕意蕙貞輒泫然曰蒙君不以菲陋見棄人非草木孰能無情但薄命人自悲福淺夫復何言果荷青睞友也亦佳此生旣已結來世緣可耳言訖泣下沾襟士龍亦爲之慘然不樂出而語人曰蕙貞桃李其容而冰霜其心吾閱人多矣未有如蕙貞之凛凛不可犯者對之令人生畏且其質敏慧博而多才得婦若此於願足矣但純齋年逾花甲常以抱孫爲懷每與士龍論婚輒爲拒絶純齋怪之或以士龍言白之純齋怒呼士龍而㑘之曰汝欲娶潘家禍水耶設進吾門者吾必擯而出之吾知娶婦惟求賢淑爲媳能上孝翁姑下順夫婿終身無忤語即是德也彼識字知書之女子果何所用豈欲令繕奏章也若潘女者恃才而傲物目空一切舉止已失兒女之體統誠不祥物也 
劇談 
[小劇談] [  劉豁安]  
　　觀賣馬當鐧想見英雄落魄貧病無聊之概且有感於官場黑闇今古同情蓋秦瓊押解軍犯中途殂落一人無足重輕奈何潞州劣吏有所劉難使不遇王伯當輩豈不殆哉至叔寳與單雄信萍水相逢惺惺相惜慨然借馬有公西華風尤見英雄本色 
　　「昨日探馬報到司馬懿帶兵攻取街亭吾想街亭乃是漢議長兩敗俱傷 
中咽喉之要道必須要派一能將把守主保無慮」空城計全齣精華諸葛亮一點靈犀也惜不幸有言過其實之馬謖當孔明一聲「衆位將軍」未了冒然請命令卒失街亭幾使仲達一鼓而下西城使非王平精細孔明寗靜又何待鄧艾渡陰平而後主才樂不思蜀哉甚矣哉知人之不易而用兵之爲難此「我面前缺少個知音的人」感慨低徊初不異臨表涕泣云 
雜錄 
[雁奴雜憶] [  范存忠]  
　　婁東蔣師平階貌清　灑脫不覊喜建安七子文其所爲文跌宕如其人先生主講中校二年前親聆敎誨多所啓迪先生善讀文嘗謂陽剛之文宜高唱哀者讀若恫怒者讀若咄稱情以號聲引而若嘶所謂銅琵琶鐵尺板高唱大江東也陰柔之文宜幽咽寄間情者言簡寫殷憂者辭費其音夷猶如微風動竹細雨濕蕉不失天籟也而暢讀之餘佐以精思所謂龍門之文宜辨味於神樞鬼藏之間昌黎之文宜涵濡於呑言啞理之外也時先生閱余作謂有書卷氣可資造就而余頻年落落腹笥依然將何以對先生也 
　　先生長公子諱天鵬於八年中秋節辭世距君完姻纔旬日耳先生哭之慟撰事略有辭曰重闈白髮那堪老淚重彈少婦紅顏忍見麻衣似雪裡傷感之至矣時頗有以詩文爲輓者畏友時君逸羣哭之以詩憶其二章云跡渺三生右上留他生未卜此生休靈均歌哭聽隨意長吉心肝嘔從頭十日短緣渾一夢百年長恨付中秋可憐璧月流輝夜蕭史魂歸弄玉樓分經黌舍舊齊名轉瞬秋墳宿草驚流水高山成絶響殘螢冷　賸餘生可憐地下傷心處知否天涯腸斷聲椒折蘭焚眞一霎不堪回首十年情哀感頑艶筆端有嗚咽聲誦之能母　焉按天鵬君有至性爲人和藹可親治蟹行文字兼好金石甚工楷書也 
小說 
[劇賊胠篋記（三十六）] [  一圭]  
　　（六）寳畫 
　　辣弗里司道他不過仰慕我的大名罷了未必眞個認識我他的爲人我也久已曉的委實是個多才多智極有才幹的人我久想倘能遇着機會必去和他結識我道這樣說來如今你是决定去會他了辣弗里司道正是我立刻就去說時他就刷去帽子上的灰塵又道你也一同去罷我道我也得去麽辣弗里司道正是等我們會見他之後還有點心吃呢你快些收拾罷但你不可說出眞姓名來待我替你起個名字你就呌做嗎尼罷你切不可忘記 
　　啞登孛魯克住在威靈頓登街我們到了那裏的時候他正出去了是到警察署裏去的我們等了五分鐘的工夫他方纔回來他面色狠光亮態度很安閒一雙黑眼睛射出很充足的光注在辣弗里司身上說道你就是密司脫格辣司波羅麽辣弗里司道這個正是我的名字啞登孛魯克道但我以爲這個决非你的眞名字辣弗里司聳起肩頭笑了一笑道名字還怕人麽何必造個假名字來騙你我也非犯法的人恐怕說出眞姓名遭官廳的逮捕我是想來得那整千鎊黄金的呀啞登孛魯克道就是那二千鎊的黄金麽辣弗里司道正是啞登孛羅克道這賞金雖厚可是應做的那件事也危險得很你有那冒險的精神麽辣弗里司道倘若没有那種精神又何敢來應徵你若怕我一人勢單力薄我還有個帮手在此足能愉快勝任了 
餘瀋[  吴秉恬]  
　　過去之事如夢未來之事如漆有過去有未來必有現在現在如何佛說欲知前世因今生受者是欲知後世果今生作者是予請得易其說云欲知過去因現在受者是欲知未來果現在作者是人生百年無時不有現在其亦曾注重於此現在否 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[自苦與自樂] [  老圃]  
　　天下本無苦庸人自取之天下本無樂亦達者自得之也南史蕭惠開意甚不得齋前悉種白楊曰人生不得行胸懷雖壽百歲猶爲天也鄙哉惠開若取惠開之言而反之人生苟能自行其胸懷雖十歲能抵人百歲百歲且抵人千歲矣最愛宋人所記賣餅人吹笛之事張子韶嘗言閭巷有人以賣餅爲生吹笛爲樂僅得一飽資即歸臥其家取笛而吹如此有年鄰有富人察其人甚熟欲委以財千餘初不可堅諭之乃許諾錢旣入手遂不聞笛聲但聞籌算聲耳其人大悔急還富人錢於是再賣餅明日笛聲如舊故如蕭惠開者可謂自苦者矣壽百歲而同於夭死如賣餅人者可謂自樂者矣不以籌算聲易笛聲 
道德 
[辨别君子小人的方法] [  志堅]  
　　大凡一個人立身在社會上最要緊的是用着自已的眼力辨别他人的好歹這人是個君子我信任他和他親近却可得種種的益處這人是個小人我遠避他或更和衆人共騙除他免得自已同大家要受害處但是要辨别人的好歹可用相家的法術麽我敢說這是不行的相家相人面貌遂斷定他富貴貧賤禍福壽夭明明是胡言亂語不可相信的然則用孟子所說的觀其眸子的方法如何那種相目法子雖然頗有道理不過也未必千眞萬確照我的意思要辨别人的好歹可看他平日行事怎樣倒還可靠這是憑經驗的方法不是憑空臆測的方法今將辨别君子小人的經驗話一一寫在下面 
　　（一）君子喜聽人說他的過而且改過不吝的小人喜人當面讚美有了過還要文飾 
　　（二）君子願爲衆人犧牲自已一人小人要犧牲大衆來供他一已 
　　（三）君子立定志向拿定方針始終不變小人但知圖利朝秦暮楚翻覆無常 
　　（四）君子常和君子爲朋小人必和小人爲友 
　　（五）君子開誠布公態度常鮮明小人包藏禍心態度常暗昧（乙種酬） 
[宴會時應注意之事項] [  養氣]  
　　吾國尋常宴會時往往有不合道德之舉動者數事茲略述之 
　　一不守時刻　主人折柬邀客載明某時某刻恭候降臨而被邀者往往故意稽延或届時邀請之便至再至三而猶迴翔瞻顧姗姗來遲其或以爲一速即至不免有徒哺啜之嫌歟抑或故示事務冗忙以自高其聲價歟均之無當於理也且主人邀客必非一人我旣遲遲不至則先我而來者勢必犧牲其光陰以坐待甚或飢腸百轉難忍須臾是微特無以對主人亦無以對衆賓矣彼西人宴會約定時刻無肯逾越者誠重視之也 
　　一猜拳喧嚷　宴會所以聯歡猜拳亦以助興似亦非絶對不可然吾人往往酒陣喧呶聲震屋瓦攘臂大呼幾若用武於體態亦云褻矣又猜拳恒雜有一種機心勝者往往善於窺伺取巧是亦敗德之一端也 
　　一强人飲酒　飲酒過度有害衛生稍有常識者皆知之獨至宴會之時强人飲酒幾成通例甚或數人聯絡戲弄一人務使之醉舞婆娑以博滿堂之一粲是誠何心夫無故虐弄生物且不可而况施之朋友間乎 
　　其他惡德雖尙有種種而此三者則爲常見吾以其有乘主賓酬酢之雅故表而出之以望宴會者之注意焉（乙種酬） 
[自强室閱歷語（一）] [  蔡藿園]  
　　嗟夫世風凉薄人心險詐寡廉鮮恥作㚥犯科之行爲已屬司空見慣而一般閱歷未深意志不固之青年苟一旦與此萬惡社會相周旋能不爲其所䧟者蓋亦鮮矣爰將平日閱歷所得堪爲持身涉世之助者發表於常識增刋願與讀者諸君共勉焉 
　　言動不在道德範圍以内者不得謂之自由 
　　喪失信用之人爲無形之殘廢 
　　心不宜放當思所以收束之身不宜靜當思所以勞動之 
　　和氣迎人朝氣理事 
　　身心若久閒而不用則妄念邪行因之而生 
　　爲社會効力乃爲人應有之責任 
　　窒慾懲忿旣可以養身更可以修德 
　　人當以愛已之心愛人愛私物之心愛公物 
　　心眼不明難辨惡善筋肉不强難膺事變 
　　色慾爲青年人之最大勁敵 
　　經一次憂患則心志清明一次 
　　空話少說實事多做 
　　少年時得日處困心衡慮之中者幸福也 
　　惟大勇乃能跳出環境 
　　今日國人最要緊的需要就是公德心的發達 
　　欲達成功之目的在能堅忍持久掃除前途一切障碍（乙種酬） 
[法制]  
 
 

Page 22

 
 
 
[論法律知識之不可無] [  瞽丐]  
　　我人身當競爭擾攘之秋所藉以自存藉以自衛者法律知識是已法律知識之研求非將恃以訴訟也蓋人生社會上一舉一動莫不有法律存在其間譬如買賣與市塲何莫非契約行爲之一不過爲口頭契約非書面契約而已食宿與館舍何莫非占有行爲之一不過爲暫時占有非永久占有而已他若借物也必先請求而後取入室也必先揚聲而後進凡事之在情理中者即無不在法律中所以法律之與吾人實有不可須臾離之關係在吾嘗謂法律者乃上下數千年以來中外數萬里以内之明智之士特將歷來之經驗行爲全國之人情風俗搜羅採取造成一種模範以爲後來者之規矩後人遵之而行悉屬坦途背之而行無非險道險道坦途之辨别一唯法律知識是尙法律知識果可缺少乎哉近來各國以國人之不可無法律知識也凡中學以上無論何種學校均加有法學通論一科以期法律知識之普及在人方肆力講求而吾猶怠忽視之嗚呼殆哉（乙種酬） 
經濟 
[决斷力] [  陳建璋]  
　　節譯馬騰氏之「初入商界之青年」一書TheYoungMenEnteringEusiness 
兩種偶像一存一亡 
少年人由學校初入商界其種種况味殆能備嘗而最爲苦者即無决斷能力思想紛歧目光復鈍若無人爲之引導其墮落也正如臨淵之馬稍縱即逝機會之來非能預測其在握也則又疑慮叢生莫知所可更以昔人三思而後行之義遂使機會失於因循凡人第一次之思慮最爲明晰而確切苟再思之三思之或四思之而後行者其腦筋之不致紊亂也幾希反使正確之思想遽受疑慮擾亂之神智昏憒致作事錯亂無序至堪嘆息者也决斷能力爲聰明果毅之士所應具不可或缺機會之至即用一度明瞭之思維决定以行之切不可再思三思甚或四思前後顧慮而終貽一事無成之譏也少年人由學校初入商界常希冀薪金之加給乃不得不見異思遷以達其目的此實爲少年人無决斷力之明證或竟終其身以無成少年商人其可無决斷能力以定其終身之進取而冀將來之成功耶（乙種酬） 
雜錄 
[商人應當共同組織之事業] [  蔣劍侯]  
　　（一）組織研究會　我國商人極少研究機關各行各是絶不相謀聲氣亦多隔膜如有研究會不特可聯絡感情並可將振興市面改良貨品劃一價格諸要國付諸公决商業上必收統一進取之效 
　　（二）組織俱樂部　商人每少正當娱樂以致走入邪途者甚多今設俱樂部亦消遣之法也 
　　（三）設立介紹所　商人可以實行互助俾失業者不致賦閒無事 
　　（四）設立補習學校　商人類多失學如有餘暇可以入内補修俾得普通學問 
　　（五）設立體育塲　商人職務旣繁身體必須多運動故體育塲亦不可少 
　　（六）設立演講部　商人或感智識缺乏應常請名人演講灌輸學說獲益當不淺也 
　　以上諸事商人果能積極進行自必推陳出新矣（乙種酬） 
衛生 
[旅閩須知三則]  
　　余前旅閩久對於閩中習俗頗知一二茲特就其所知者略舉三則如左 
　　（一）閩中榕樹觸處皆是故閩之省垣亦曰榕垣其地濱熱帶瘴氣極重而尤以接近粤邊各地　甚聞諸土人云榕樹之爲物日間能吸收瘴氣晚上亦能吐瘴氣切忌直對榕樹小便苟或犯之則榕樹感受人之熱氣其平時吸收之瘴氣立時能循屎道而侵入人身輕則足以致病重則足以喪身 
　　（二）閩地沿海濕氣奇重而海風尤大聞諸土人云其風内亦含重大之濕氣故無論冬夏皆須閉窗睡覺而尤忌飽食後即睡苟或犯之則疾病立至殆如影響 
　　（三）閩中因濕氣極重故患軟足病者極多其病初起時僅面部及足部腫脹於是由足部而腫及腿部徐徐至肚腹苟或上及心際則立即致命殆無藥可以醫治其治法宜於病初起時即以蠶豆去其外皮和以苡米及紅棗煑而食之尤官淡食並以蠶豆之外皮和水二三碗置瓦罐内煑成熱水早晚洗足部腫處其病即能漸愈 
　　右列三則均初次旅閩者不可不知故並誌之（乙種酬） 
問答 
[湖北江月軒問]  
　　敝鄕人士患癓瘕者（俗謂大肚子病者面黄肌瘦腹大如孕婦）十居八九附近醫生均皆束手咸莫能治每年因此死者不鮮想海内外不乏仁慈高明醫家敬懇惠答良方則敝鄕人士當感再造之德於無旣矣 
[答治濕氣] [  陳華珍]  
　　萬君訽足部濕氣可用明礬水早夕洗之敷以亞鉛華軟膏（亞鉛華二分凡士林八分）又云年必一發恐已成頑固性則非僅外治所能見效須内服變質劑始可根治 
　　漠醫對於足部皮膚病輒混名之曰濕氣且有謂患濕氣足以减少疾病純係理想謬說（珍附誌） 
　　上海 
　　棋盤街 
　　文明書局 
　　廿年紀念大廉價 
　　滿實洋三元贈送十一年日歷一組或日記一本 
　　印就大張廉價書目函索卽寄 
 
