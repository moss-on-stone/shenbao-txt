# 1915 - 322 - 4915371

 

Page 1

 
 
   
 
 

Page 2

 
 
時評 
[時局之不可測默]  
　　帝制中國事也何爲　引起列之勸告歐戰列强事也何爲而引誘中國之加入一則内動乎外一則外動乎内何爲而又交相動時局之不可測巳如是矣 
　　更有不可測者帝制實行中央巳聲明延期矣然似延非延之熊度何又時見於報紙引誘加入西電巳聲明不確矣而疑假疑眞之消息何又日盛於東鄰此何等事關係中國爲何等重要而其動機之變化顧乃如是此後變化又將至於何極更不易測然則中國之前途眞難言哉 
[命令]  
　　十一月二十三日大總統策令白運昌史魁元關文波郭　洲邱鎭榮均給予三等文虎章此令 
又令韋樹模給予四等文虎章此令 
又令李祥授爲陸軍少將此令 
又令田鍾祥劉志陸均授爲陸軍步兵上校此令 
又令陸軍部呈請揀派團附員缺應准以王振標充任陸軍第二十師步兵第七十九團團附此令 
又令陸軍部呈請揀派營長員缺應准以齊登山充任陸軍第七混　旅混成圖步兵第一營營長此令 
又令陸軍部呈准銀藍旗蒙古都統張德彝咨請以榮秀接襲世管佐領應照准此令 
[專電]  
　　北京電農部派蕭方駿交部派程經世財部派金兆蕃會議大典　　北京電懲戒會判結津浦案人員趙慶華得褫職並奪官非經六年不得開復葉道繩得罰俸六個月五分之一處分 
　　北京電蔡鍔准假兩月所遺經界局缺聞以龔心湛兼署參政缺以張元奇署理 
　　北京電周學熙尙未到署 
　　北京電浙江銀行監理官財部擬薦劉愼詒往署　 
　　北京電鎭江紳商請將浦信鐵路改爲瓜信業經核准 
北京電旅京粤人得關楚璞電請將救國儲金開辦航空學 
校 
　　北京電養日天津隣近地震居民廬舍幸無傷損 
[特約路透電]  
　　北京電馮國璋電稱暗殺鄭將軍懷挾手鎗謀刺周金箴及抛炸彈撃亞細亞報之數犯交與華官後巳解寗審訊暗殺鄭將軍之二犯自認行刺不諱先不肯詳答一切且謂並無同謀之人後乃承認曾充民軍隊長彼等之刺殺鄭將軍其關係於帝制者不若關係於報復私仇之爲甚蓋鄭將軍於鎭守上海時曾殺同黨之人甚多故也又謂彼等乃同盟會之會員又電稱從種種方面觀察此案實與恢復帝制無關上海領事團及工部局此次迅速將兇犯交與華官其友誼之態度可爲將來中外官員共同維持租界治安之預兆末謂此案發生後揚子江下游之大局並未受有影響各處均頗安謐云（二十四日） 
[譯電]  
　　北京電政府電令馮將軍將行刺鄭使之兇犯解往北京以便嚴鞫務得黨人之密謀中國官場及報界因上海領事迅速引渡刺客英陪審員斷案公正皆極滿意華字報謂此案乃將來中外合力以對待租界中暴烈分子發端云（二十三日） 
[戰電]  
　　其一（英人路透電） 
　　羅馬電政界現信協約國許割讓希皇之土地除克伐拉及南阿爾巴尼亞外大約尙有摩拉斯　爾希政府忽然召集海外各軍官及鞏固薩洛尼加之希臘陸軍司令部意報視此爲不吉之兆（二十二日） 
　　倫敦電每日郵報訪員從麥細那來電報告十八日以前雅典情狀謂希臘司法大臣曾告以希臘政府欲强迫協約國退軍缷去武裝一層萬難辦到又聨軍退出薩洛尼加二十四小時後希臘即可解除動員令云云該訪員又稱聨軍在薩洛尼加登岸先曾由希皇允許但閱二十分鐘後忽然反悔旋遺侍官一人疾追首相維氏其時維氏巳入英使署遂未及取消前言目下希皇左右爲難彼信無　如何協約國不致過於爲難而德國則頗難對付故以保全希臘免蹈比國覆轍爲其天職蓋知寗爲君子之仇勿爲暴徒之敵也（二十三日） 
　　雅典電官中宣稱塞軍巳克復庫泊魯魯至泊里萊浦之路線進至巴布拉山隘援助該地防軍塞國大局仍頗阽危但大軍未必不可平安南退據逃抵薩洛尼加之塞人聲稱塞政府不日將由泊里蘭特取道狄白拉而至摩拉斯蒂爾（二十三日） 
　　泊里士蘭特電塞國戰報謂塞軍巳在北部獲勝加爾蘭維里加泊那拉里虚西面桀哥伐資山均有戰事塞軍於最後一地撃敗敵軍獲機關鎗五枝（二十二日） 
　倫敦電外交部宣稱英國各口岸並未搜查或扣留希船且未實行封鎖希臘口岸（二十三日）倫敦電今日外相葛雷在下議院答復議員葉特氏之質問謂頃接官場報告知波斯希拉士境内拘留英領事及波斯銀行之總理並抄没其產業者乃洋員所統之憲兵事前政府並未知悉憲兵此種舉動實屬公然謀叛（二十三日） 
　　彼得格勒電德黑蘭消息謂憲兵及德人所雇之兵共數百人夜間攻撃哈瑪丹該處哥塞克兵因衆寡不敵不能保守其地位惟憲兵等損失甚衆未能入鎭哥塞克兵重傷數人俄英傷民未受損害（二十三日） 
　　彼得格勒電今日公報無甚要事僅斯凡台湖北面略有戰事德軍在特文斯克西南取攻勢但爲俄軍迫令退走俄軍在斯蒂爾河中叚俘敵一百七十九人獲軍需若干（二十三日）　 
　　亞姆斯特丹電奥公報叙及意軍陣前之惡戰自認意軍於砲戰之後撃穿杜白杜奥軍陣線又稱布軍刻在東面及東南遇塞軍極劇烈之抵抗力（二十三日） 
　　羅馬電波特戈拉與薩波狄洛中間之伊森沙陣地有劇烈之戰事敵軍回撃甚猛希圖奪回所失之地但爲意軍徒手撃退意軍並未失地俘奥兵八十九人敵衆損失頗多（二十二日） 
華盛頓電當道派兵嚴守入華盛頓之鐵路隧道及橋梁以防有人抛擲炸彈（二十三日）　 
　　羅馬電意公報稱二十日與二十一日哇斯拉維亞東北曾有惡戰奥軍頑强之抵抗力巳爲意軍所撃破意軍刻力據新得之地位加沙高原大戰復作該處强固壕線巳爲意軍奪獲（二十三日） 
　　彼得格勒電公報謂陣線一帶有小戰事波羅的海有俄魚雷艇一艘撃沉一德國巡哨艦俘軍官一員兵十九人（二十三日） 
　
　巴黎電今日下午公報中無重要戰紀惟法軍曾於比境撃落德飛機二架萊姆境有飛機兩架被追而逃香巴業亞貢邊界有空中戰事五次敵飛機三架怱遽飛回尙有一架受損翻落另有一架起火降地（二十三日）　 
　　巴黎電今晚公報謂前敵有霧妨礙砲戰然法軍仍在羅克蘭柯爾愛恩河亞愛貢將敵砲數排撃至無聲舍此之外無重要戰事馬其頓十九二十日戰後頗形沉寂（二十三日）　 
　　雅典電柯香君巳由薩洛尼加回此擬小住三日且將覲見希皇（二十二日） 
　　倫敦電大英輪船公司薩爾塞特號咋在蘇 
 
 
 

Page 3

 
 
[第二版]  
　　彝士灣擱淺今巳被拖起未受損傷刻向阿典駛去（二十三日） 
　　倫敦電坎拿大小麥除本地應用外尙餘多二百十十八兆斛以備出口（二十二日） 
　　巴里桑特電坎拿大炸裂品公司之屋同時炸毁五所現信此舉非出偶然（二十三日）　 
　　　約電國家城銀行宣稱以資本金洋五千萬元組織一公司擬在全球各處經營各項實業財政界領袖贊助此舉者頗不乏人（二十三日）　　 
　　其二（德人德文報專電） 
　　柏林電（由塞維爾轉）十一月二十三日德軍大本營公報云塞軍後衛戰於米特洛維加北面泊里斯蒂拉東北受挫而退被俘者一千五百人且失砲六尊布軍在泊里斯蒂拉獲勝前進俘塞兵八百人獲機關槍二十一枝又砲四十四尊（巴爾幹戰况）前敵數處有砲戰法飛機一架與德飛機戰於空中被迫在哇勒附近降地（西境戰况）（二十三日） 
　　華盛頓電駐美奥國大使署宣布十一月二十一日維也納公報云意軍己由鐵洛爾調援軍至戈爾士攻撃橋端砲臺均爲奥軍撃退意軍於薩巴蒂洛山泊拉伐波特哥拉桑瑪蒂洛柴哥拉諸處均未得利僅於伊斯洛斯拉維雅境攻入奥軍陣地旋由奥軍回攻撃退僅一山　兩軍猶相持未下（奥意戰况）　 
奥軍强渡特里拉河上游進攻加尼加北面之孟軍昨日奥軍在伊巴爾河流域敗敵俘獲塞兵二千人柯索伏波里入口處戰事正在劇烈進行（巴爾幹戰况） 
華盛頓電駐美奥國大使署宣布十一月二十一日維也納公報云意軍枉費氣力攻撃戈爾士橋端砲臺台爾美蒂恩與克萊 
勒第十七步兵聨隊巳奪回所失哇斯拉維亞境餘地意軍進攻波特哥拉五次均未得利意軍攻入桑瑪蒂洛境奥軍陣　 
線者巳於夜間爲奥軍逐出僅餘前鋒戰鋒一小叚仍在敵手意軍在戈爾士北面渡過伊森沙河巳被逼引退意軍進攻柯爾狄拉那異常猛烈卒未獲利（奥意戰况）奥軍巳撃退哥爾斯山高一四九二邁當北坡之孟軍哥拉特柴東面之戰事仍在進行（巴爾幹戰况）（二十二日） 
[東方通信社電（日本人組織）]  
　　東京電關於協約國引誘中國事件昨由石井外相向英俄法三國聲言謂大隈首相與岡陸相均政躬不豫而尾崎法相又不在京是以内閣不能開議請暫延緩回答之期云云日本政府須質問引誘中國後之具體案及三國之意見如何然後確定意見行將此旨通知三國矣此次引誘事前先行通知中國政府致此問題有反覺煩雜之勢華盛頓之電報即由北京發端其事實有可信之理由此事英國公使朱爾典氏與袁總統之會見宣洩外間亦殊非聨合國之利故此間殊以爲遺憾云（二十四日） 
　　東京電關於引誘中國問題巳由石井外相通告英俄法三國大使亦己會合各基其本國之訓電公然開始交涉外交界巳漸呈其活氣惟日本是非之回答尙需多大時日云 
（二十四日） 
東京電協約國引誘中國一事外間有以承認帝制爲交換條件之議然勸誘加入協約與勸告中止帝制係另一問題不能混同如果以爲交換條件則是背外交上之德義殊非可行之畢倘强而行日本識者豫測中國及三國終必大失敗云（二十四日） 
　　北京電在北京之帝制反對派有不日將大檢舉之說因之大起恐慌各自戒備政府近日對於反對者之行動甚爲注意云（二十四日） 
　　東京電東京時事新報得倫敦特電云俄國外務省發表謂中國如能維持國内之靜謐有充分之保證並爲阻止德國煽動擾亂起見採斷然之處置等爲條件則聨合國有以資貸與中國爲充償還二年前借欵之用之意（二十四日） 
　　東京電前此脫逃之德國捕房虜某巳在朝鮮捕獲昨日解至門司瓦爾鐵克總督因此亦受查驗該督曾申其抱歉之意並表謹愼態度然仍進而查驗（二十四日） 
　　東京電前赴印度探險歸途至日之美國博士克克　冒白雪登富士山（二十四日） 
　　東京電日本明年度歲計豫算比之本年度無大差異惟特别會計豫算間有節減歲計像算總額爲五億五千三百萬元減債基金决仍維持現狀（二十四日） 
東京電日皇本日親謁畝火御陸（二十四日） 
要聞一 
[協約國巴爾幹外交之誤點]  
　　字林報十月二十三日巴黎訪函云前雅典法文學校監督佛齊萊氏寓希多年熟　希人性情近投稿巴黎瑪丁報解釋希臘所以不援塞國之原因其言曰瑪恩一役德軍敗績希人聞之甚以爲樂嗣後聨軍旣未獲利於西歐又未創敵於達峽而東境俄軍且全師退走希人統閱戰局對於協約國兵力之優勢乃不能無疑焉協約國引誘布國加入戰團之計畫頗爲希人所爭論希人素不滿於布國故聞割地酬布之辦法即一致反對其時握政權者爲維尼齊洛氏衆疑其主張割讓加伐拉土地以換他種報酬之權利漸不信任之使維氏當時不蒙此嫌疑則其地位定可鞏固而首相一席當不致改屬他人惜乎協約國竟建割希臘領土以惠布國之議致令希人誤會協約國之用意而使德國乘機利用發擔保希臘土地完全之宣言協約國此舉不可謂爲非外交上一大錯也茲布國巳脫去其假面具拒絕協約國之提議外交黑幕今巳揭開但希臘對於夙所依賴之地中海諸强國尙徘徊觀望躊躇不决不欲即加入戰爭之舞臺其所以然者則因希臘對於協約國無信任心之故英國雖願以居比路島割與希臘然亦不能發生效力蓋希臘若無兵力以保守此島則亦何貴乎有此島也希臘常自問曰我背德則德必怒德怒則必加害於我彼協約國果有此保護我人之能力乎協約國若欲袪希臘之疑則惟有以實在顯明之證據使希臘曉然於協約國確有撃敗巴爾幹德軍之能力與决心耳協約國派兵一二軍團以赴薩洛尼加此猶杯水車薪無濟於事協約國當道如果有挽回巴爾幹危局之决心則必調兵四五十萬人嚴厲行事如是始可恢復希臘之信任心而羅國爲事勢所迫亦可就我範圍矣 
[協約國與希羅二國]  
　　德華日報云據俄國報界稱現在四協約國中巳有一國預備使羅馬尼亞立刻進攻德國與布加利亞云羅馬尼亞京城之猶尼維肅爾報亦載有類此之謠言而倫敦泰晤士報則謂俄意兩國不久將與派兵在希臘登岸之協約國聨合進行蓋以與希臘羅馬尼亞等國談判之時機巳到也若果如上所言則四協約國不惟强迫希臘執戈相從且亦欲羅尼亞㧞刀相助但據本報觀之四協約國此種手段若在數個月前行之或者有濟今則恐太晚矣何也塞爾維亞之新舊領土旣巳相繼淪陷所餘將不敷爲立足之地而希羅兩國又目睹塞人亡國之禍必不敢拚其國爲孤注一擲也俄京聖彼得堡之雷赤報其　見與本報不約而同惟其論說大半爲俄國檢查員所塗抺不得窺其全豹是可惜耳然該報所叩問者如謂協約國聨軍在薩洛尼加登岸一舉何不早行六個月前以救塞爾維亞等語又幸而未塗可見也據該報之意意大利國當出就希臘之位置然凡先前所允給希臘之領土如齊披爾以及他處等地槪歸意大利承受當時協約國不惟此是圖而反一再乞求於蕞爾下邦之希臘亦可謂爲愚矣然此皆意大利内閣柔弱寡斷之過蓋其情願棄地不欲處希臘之地位也該報又謂意大利因現内閣之寡斷而多不滿意且易發生内閣之危機云又俄國諾沃野烏里米雅報抨撃俄外交總長薩索諾夫氏之外交政策有曰敢問今年十月間所欲給與羅馬尼亞之權利如果於去年十月間予之豈非深有裨益乎按此與現在協約國對待希臘者純屬一種手叚然非其不欲借花獻佛實當時有所顧忌惟恐巴爾幹之魚不能一網盡獲耳使彼協約國外交家當初若有先見之明寗失其一而不棄其二則今巴爾幹又不致有種種風波矣 
[南京快信]  
　　齊巡按奉部令及擬訂社會敎育規則己飭屬遵辦 
馮將軍齊巡按以上海潛匿亂黨圖謀不軌經軍警防範得力未受騒擾特撥洋四千元以資獎勵 
馮將軍嚴飭各軍營無論官佐目兵非有特别要務不准請假出外　 
崇明縣知事劉光濚調省遺缺改委財廳徵榷科長倪文德署理 
齊巡按現派員分赴各縣檢閱警察成績灣邵釐局昨經財政廳委嚴保榮接辦 
編輯餘談 
[日本人之美日戰爭談（二）（王衛）]  
世界大戰爭不出二大原因爲人道而戰爲自由而戰吾日本帝國之與北美合衆國言戰也其故維何曰北美合衆國阻止他人之居止權侵自由　人道吾儕固爲公理而戰也吾日本帝國人民無論男女長幼均知吾父老親友每歲　往美國加利福尼亞省者不可勝數此居止自由權也乃蔑視人道之美國政府嚴定苛律横加禁阻務使我父老兄弟之旣往者受苦未往者止足而後巳此天下之罪人也不舉兵而討之將置公理於何處耶除暴去惡天責也則吾帝國出仁義之師去兇暴之逆固天與人歸者也 
吾人且不作空議論一觀此戰爭之狀况究何若天朗氣淸風平浪靜正我雅木納加將軍（Ａdmnalyamanaka)率　　　　 
領帝國艦隊出三水浦軍港時也（Ｓasebo)斯時也海波不興軍旗耀揚於空中富士山之　無數愛國國民拍掌揮巾大聲呼祈戰死我出征健兒之精神遂足以呑河海而揻日月 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日使到京後之國體問題消息]  
　　日人方面消息日置公使將次到京之前外間有謂日置此次將賫日本政府之眞意以俱來以致國人益多揣測一若勸告之後更有險惡之消息隨其後者惟前日午後日置公使往訪外交部與陸總長曹次長晤談一時許聞尙無何等政治
意味據旅京之一般日人議論多謂外交上目前當無事故對於過去局勢不致遽起何等變化蓋代理公使與本任公使之行動及責任全屬相同一時必無歧異之理目前固無好消息亦無惡消息也又據某日報消息日本元老山縣公爵此次對於現内閣之對華政策頗示反對其原因由於城南莊組松平康國氏及其他屬於現内閣系之有志團於加籐外相辦理中日交涉時山縣之態度極抱不平故竊就此次對華勸告排斥山縣之意見山縣心中以爲必政府授意彼等使之攻撃故忽出其反對之態度至城南莊果以如何之態度及意見非難山縣雖尙未能深悉然山縣一方對於彼等之激昻則爲不可掩之事實云云 
　　中央選舉籌備各省及各特别區域國民代表均巳陸續選出及决定國體投票者計巳有二十餘處惟中央特别選舉會投票尙無確期近聞辦理國民會議事務局對於此項籌備巳次第就緒日前呈報總統茲爲撮舉大要如下一關於選舉國民代表之選舉人如八旗之王公世爵各埠之商會華僑叙勳拜爵之人物及學子經師等一面商由中央特别選舉資格調查會會同警察廳區各員按照内外城各區分赴調查並一面先期通咨各部院曁京外各行政長官並分駐外國各領事分别將所得勳位勳章人員與夫中國碩彥海外僑商分别證明報告到會以憑入册現計調查會册報各項資格之選舉巳達一萬數千餘人一關於選舉國民代表之場所現經商明選舉監督就本局地方爲選舉場所有入場門出場門並給票處畫到處投票及塡票座位與夫開票所休憇所參觀席迭經妥爲布置凡管理監察警衛各員應辦事務亦巳預爲分配并以選舉人爲數甚夥外設第二第三投票三處俾免擁擠一關於選舉人資格之審查全國選舉資格審查會巳於本月十日成立所有國民會議議員軍選選舉人調查名册亦由局送交該會審查計不日便可　事云云又聞中央特别選舉會之審查名册有二十餘份巳於昨日送交國民會議事務局其有勳勞於國家者及碩學通儒各項資格現正在審查中投票期大約在本月二十五前後 
　　臨時戒備事項自帝制問題發生之後政府對於防備匪亂一節甚爲注意昨特將臨時戒備種種要項按照各省情形分别指定通電各省切實遵行并聞此種戒備條件係由某顧問盡心條擬確按各省狀况作單獨之規定絕非泛言防務者可比總統核閱之餘頗贊其才長心細云 
　　任命江氏原因總統昨有策令任命江朝宗爲步軍統領外間多不明其眞相茲據京報所載政界消息以此爲决定延緩帝政問題之表示惟其中大有原因據稱總統確有從緩改革之意奈最占勢力某派以對於改革巳成騎虎迫請甚急因亦進退維谷外間所傳之急電廕昌返京並一再勸諭前陸軍總長段祺瑞銷假各節與此均有相關之原因蓋欲借此以安慰某方面之多數小有勢力者不然提署巳在將被淘汰之地步何須再用正式之任命所說確否以特續聞 
　　大員更動展緩近日各方面喧傳某某省將軍巡按使將行更換者某某省將軍巡按使將有陞調者並中央之某部總長及某機關長官亦將有變更者此項喧傳雖未必全屬事實然亦不得謂之毫無影響其所以喧傳甚久而發表無聞者蓋政府對於内外大員决不欲輕爲更動即勢有不得爲更動者亦必審選人員並徵求同意遲之又久始爲策令之頒布前所傳内外各要人之更動說確巳將次成熟唯頃聞政府以値此時局尙未大定决意一律暫時照舊而更動之局遂不免因此又將展緩矣 
　　 
[奉省先改尊稱之通飭]  
　　自變更國體之說起各省勸進電文首先稱臣者爲奉省頃見東省某報載奉天叚將軍十六日通飭一則言各省巳會商辦法今後各處公文均須先改尊稱其通飭文云爲傳知事照得國體問題奉天省業巳决定君主立憲各界均推戴今大總統袁公爲中華帝國皇帝除貴州十一月十日甘肅十一月十四日四川十一月十六日廣西雲南十一月二十日舉行决定國體外連日接到京兆直隸吉林黑龍江山東河南山西江蘇安徽江西福建浙江湖北湖南陜西新疆廣東熱河察哈爾緩遠曁各特别區域來電亦均一致推戴今大總統袁公爲中華帝國皇帝事見全國傾向上下一心自應先改尊稱以崇體制現各省會商辦法如下（一）上呈文電改呈爲奏電報則稱皇帝陛下聖鑒末稱某官謹奏凡遇大總統字樣均改爲皇帝（二）平行下行文電如奉大總統一切命令均改爲奉上令稱巳經呈明改爲巳經奏明凡遇有大總統字樣均改爲皇帝（三）一切政事法律仍照現在辦法絲毫不變年月亦仍照舊稱以上會商意見相同除通行外合即傳知仰該處即便遵照辦理云云　 
近日報紙所載内務部一致各省之魚電謂現在主張國體各省均一致贊成嗣後對上之呈文應改爲奏稱大總統應稱皇帝陛下下稱某某謹奏其平行下行公文如從前稱大總統申令訓令等即改稱奉上令二字其新君未登極以前所有國號年月悉仍其舊對於中外交涉事件即以政府二字代之云云與此飭文詞意相同 
[陳都護抵庫後之待遇]  
　　近日庫倫消息傳說不一有謂活佛聲明不肯收受金印有謂都護使抵庫時活佛不甚接待甚至有謂都護使等巳被其軟禁者雖屬未可盡信然徐榮兩册封使迄未成行其業巳起程之隨員亦復中道折回則其中情形自可　見昨聞此間有人接得都護使署秘書長范其光氏來函所言自係眞確據稱彼等抵庫後舊有之辦事大臣公署巳被庫倫政府佔作財政部署之用雖云明年可以遷讓但亦遙遙無期現在陳都護等全體人員都住在一章京衙門湫隘異常范君函内並有庫倫政府目中尙有宗主國耶等語由此觀之軟禁之說或者言之過甚至於冷淡相看不甚接待則昭然可見矣 
[龍口開埠與常德開放之商議]  
　　龍口巳於本月一日開港應設之芝罘海關分關屬於商埠局辦理因經費之關係迄未實行至陸上之設備據從前預算第一期需工事費四十萬元供整理商埠地區劃道路水道等之用蔡局長巳於九日到京請政府支撥又稅關長納爾孫氏頗熱心於此港之發達允改修若干爲案外之良港港灣改修費需十萬元究竟借欵與否亦由蔡局長在京商議 
　　日前稅務處曾約集財政外交二部重要人員十數名會議湖南常德開放問題聞所討議者一埠内之章程二埠内租貨之規則三開埠地點四設置稅關地點五交通上之策畫就以上五者愼重討論其結果巳將一二兩案解决不日將呈請總統批示餘俟他日再議 
[亦兆尹參觀農產品評會紀略]  
　　京兆尹王達於十一月十九日派京兆地地方自治研究所學員二百餘人到農事試驗場參觀該場農產品評會逐件詢問頗爲詳細午後京兆尹親行蒞場與場長汪楊竇談論農事爲時頗久並聞擬於京兆地方設立農事試驗場一處嗣由汪場長導觀會場陳列各出品物曁該場產品以及蠶絲化驗二科成績至日暮始去 
[天津封河期之預算]  
　　近日天氣冷熱未定故天津封河期限亦未一定據日本郵船會社預定十二月七日自天津開行之相模丸爲本年之終航以後擬由秦皇島繞行但天氣如不甚冷則亦未必實行大阪商船會社尙擬繼續航行以後臨時决定該社臺灣天津間之航路奉臺灣總督之命不得如天津内地間之隨時變更故巳定昨日入港之湖北九及下月三日出發之基隆九十日出發之安平丸爲本年之终終航天津汽船會社之天津大連間航路於終航期亦無一定其他外國汽船會社及招商船之天津上海間航路則預定下月繼航行並不中止自下月十五日至明年二月二十八日所謂天津之結冰期對於積送之貨物决定增運費二成至白河大沽一帶由河海工程局極力設法使水深漸次增加外更加新戒之碎冰船一隻從事於碎冰之作用故本年之终航期各會社雖未一定預算終比去年爲遲 
[紀京奉車壓斃日技師事]  
　　奉天京奉車站技師日人老田文太郎於十四晚被京奉車壓斃聞其肇禍原因係該技師住於皇姑屯距車站二里許距小西邊門五六里十四日晚該披師帶同其婦及二女乘坐運送物料之小平車（俗名壓車子）用苦力四人推挽行至中日車站間適値中國車頭赴道岔掛車閃避不及與該平車相撞軋斃技師夫婦二名女一名並苦力二名聞車頭之車手見巳肇禍當即潛逃聞中日兩方面現正調查肇事之眞因以憑核辦 
[華工赴俄後之狀况]  
　　東三省某報載哈埠函云俄國在滿洲各地招募華工十萬赴俄國撇里木省開採煤礦及赴伊爾庫次克省砍伐木材陸續前往者巳達五六萬人乃日昨有被俄人逐回者二百餘名詢之由俄　來之把頭稱此項華工係因在俄境有不法情事故被俄人逐回蓋各華工自華出境時滿洲里俄國海關禁止各華工携帶衣帽及大宗飲食抵境後天氣巳冷加之俄地接近寒帶入山作工非皮　皮帽手套毡靴不能禦寒俄人並不發給華人不能作工則即不給飲食迫不得巳四出搶掠　被俄人驅逐回華至哈時衣服　　手足皆被凍爛此項　逐之華人係某把頭在哈招募其中大半係遊手好閑之人間有從前當過軍警被革者臨行之時買去腿又子十三把中途即有搶掠情事至境時因不能作工又無飲食擬將工頭及通事戕害工頭等叩首求赦始行作罷至於安分作工者惟由奉天某煤礦招去之五百人尙爲俄人樂用恐三五載不能回國另一消息則謂此項華工係由哈爾濱猶太人德立金賬房包給華人所招抵境後由官府領出欵項不即發給包招人之墊欵據言須俟兩月後始能發給各工頭無法只得典賣衣服行李回國甚有不堪逼迫自尋短見者現在哈埠與 
德立金訂立合同代招華工三千之貴鼎三巳被俄人辭退故此間招工各賬房均巳停止即勞動界亦不敢再作赴俄之想矣 
[續誌奉天隨糧併徵畝捐案]  
　　奉省各縣警學用欵均係按畝抽收謂之地方畝捐向歸各知事自行支發段兼按使爲淸　地方公欵起見爰將此項畝捐飭令隨同田賦徵收以便稽核曾據錦義等縣詳陳困難情形請展緩一年實行當即批駁不准茲悉各縣畝捐有分兩季徵收者有分四季繳納者有田本無糧賦而繳畝捐者有糧多而捐少者甚至距縣城較遠之處由警察分區徵收糧柴草者種種不同而以分季徵收爲最多西豐海龍一帶民間祇知慣例不明此中原委故改行新章後海龍竟至　衆求免西豐亦因此而起風潮經地方士紳多方開導始能解散各縣因此之故均不敢操切從事且按季徵收隨時可以撥用如明年度須　至下半年徵收則 
上半年應發警學各欵從何挹注各該知事亦以事屬困難請按兩季收納以便撥用等情紛紛具詳省公署核示經段兼按使批行財政廳妥擬核復張廳長以田賦爲國家正供畝捐係地方公欵名目不一而性質實同民人繳納多年毫無異議此次訂定隨糧併徵並非加重擔負在民人仰體時艱自難抗阻在各知事切實遵辦安有困難本年春季捐欵巳逾半年自必收齊秋季之捐隨同田賦繳納則明年上半年地方用欵勢必無可開支係屬實情查農家歲入全賴秋成物力豐盈徵收自易今擬將明年春季之捐併入本年冬季一次隨糧徵收以表面言之　 
兩季併作一次繳納似覺稍重其實秋糧上市正値民力充足之時併徵亦屬不難若至靑黃不接分季催徵勢更將疲滯不過改章伊始手缬續稍繁要在各知事切實奉行自可進行無阻倘有地方訟棍劣紳出爲抗擾應即破除情面詳請從嚴懲辦從前改訂此章時本係按諸事實爲淸釐隱漏計衋劃委無窒礙難行故此舉期在必行以重要政等語詳覆省公署聞業巳批准通飭各縣知事謂應將明年上半年捐欵提歸今冬併徵創辦之初民間果有推諉應由各知事竭力勸導以後按年併徵均在秋成之後易於輸將與民間更有裨益各知事果能精白乃心定可推行盡利云云未知各知事果不再反對否也 
[滿蒙商業紀要（化險）　]  
　　遠東之小麥北滿洲及俄沿海岸阿穆爾各地之小麥近來異常缺乏如烏蘇里之製麵廠均須由西比里亞各地輸入内惟沃木斯克及托木斯克兩市最多計　查各麵廠購入之數（一）露西亞製麵廠三十萬布得（二）尼古來斯齊民羅滿商盒會四十一萬布得（三）頭道河斯開迭羅斯基製麵廠二十一萬布得海參　所需之小麥亦多由該兩市輸入故後　加 
爾中東鐵路對於此項運輸巳特别减輕運費矣 
　　日俄之豆價據錢糧大商家云近來大頭價格迭增不巳並非遠運歐洲所致實因俄國年荒戰亟軍糧民食恐有缺乏之慮故近於東省專用俄帖加價收豆以濟軍民糧食而日本各鉅商偵知此狀遂亦加價收豆以獲其利云　 
　　蒙古之牛羊據海拉兩俄牲商報告云本年蒙古牛羊價較往年昻前年每牛一頭只値七十盧布本年則須九十盧布近來又漲五六盧布山羊一隻價値七八盧布蓋因去年巴爾虎喀爾喀各旗天氣嚴寒凍斃牲畜過多故本年甘珠爾集市上市之牛數二千五百頭山羊六千隻馬二千匹駱駝五千頭較往年異常减少開市僅二三日即被買盡惟俄人約收買牛二千五百頭山羊五千一百隻現因貨少尙未購齊 
　　蒙古牛隻行銷於俄屬阿爾沿邊一帶水路由松花江陸路由齊哈爾至愛琿惟經過齊齊哈爾城每頭徵收稅金一盧布五十戈比其餘各局卡則驗票放行槪不徵收乃現在齊齊哈爾城加徵三元各局卡尙須重徵四盧布五十戈比或七盧布五十戈比之稅金故昨今兩年多由水路運輸冬季封江輪舟停駛始改行由陸路故黑省之牲畜稅頓覺減收 
　　俄商之造紙俄商阿利庫斜耶夫現在烏蘇里鐵路界内創設極大造紙廠一座共集資本五十萬元由美國購買最新式之機器專造中俄各國所需紙品不久即當開辦該廠局面闊大資本富厚誠爲俄領遠東第一之大造紙廠也　 
　　華商之重農近有兩江人士金是珠等聨絡范某五人籌備資本來奉企圖實業聞金范兩君到奉後即注意於農業先在省城開辦五合公司内容係五人合辦資本亦以五股分配不入他股七八月間巳在田莊台一帶購地兩千餘畝擬在該處設一莊房派人經理耕種事宜近今又在開原鐵嶺一帶收購田畝昨巳選派妥友在鐵嶺分設分號以便就近接洽兩君挾資到奉接濟農佃不獨發展實業圖自己之利益裕地方之財源且可免外交上支節誠一絕好之事業也　 
[江蘇屯田繳價辦法]  
　　蘇省屯田前淸時向歸各衛守備管理其屯墾各戶均在衛守備處完納田稅爲數甚微迨後衛守備裁撤改歸各縣兼管（如吳縣兼理蘇州衛之類）當時曾令各戶赴縣請領印照執業照民田之例完納忙漕其領照時僅繳費註册費並未令繳正價而屯墾各戶執此印照卽以民田業戶自居矣光復後南京蔣財政廳長以各縣屯田係屬官產曾議令各戶分等繳納官價並未實行茲經江蘇淸理官產處曾處長調查全省屯田檔册酌核田之等則高下將全省屯田劃分一二三等區域規定官價其一等區之田分五等畝六元五元四元三元二元）收價二等區之田照此數統減八折三等區之田照此數減爲六折繳價之後照民田給以單照執業蘇州衛之屯田坐落長洲元和吳縣新陽常熟昭文吳江震澤金匱九縣地方劃入一等區共有三萬二千畝應按六元五元四元三元二元五等飭令各戶按畝繳價共計可收十二萬元之譜業經曾處長將議定章程公布飭令駐蘇吳縣無鍚淸理官產事務所驗辦員趙澂會同孫少川知事傳知各該屯田原戶遵照從速按畝繳價領照執業 
[吳江請免加漕電]  
　　江蘇吳江農會朱鍚康等昨亦致電南京云巡按使財政廳長鈞鑒近聞部行增加漕價查蘇困民巳久前淸屢議鐲減仍未得其平民國初元規定漕折價額亦未輕減而兵兇水旱元氣凋耗日非一日近年忙漕手數料及省稅三角屢有增加憔悴遺黎擔負巳屬勉支此次加漕每石五角實計每畝加銀五六分不等較之賦輕之省其正額亦過如是本年淫潦淹稼比巳丑辛亥災象相去無幾若再加增漕額民何以堪前韓巡按使以蘇 
 
 
 

Page 7

 
 
松常太賦額巳重曾有永不加賦之請本年畝捐二分四屬亦得邀免使座廳長念切民懷伏祈俯恤災困籲請大總統收回成命毌任迫切待命之至吳江農會代表朱鍚康吳鴻一田會代表范祖培費善慶公民代表費攬澄朱鳳儀倪鴻孚王湛霖毛迺豐程世瑺趙增黃元薰王國光沈廷鐘凌家杰柳　森金文鐘張宗侃呂鴻勳衛鈞何其敬沈肇基同叩 
[地方通信松江]  
　　盜匪斫傷事主舊婁境四十三保十圖地江村王姓墳屋爲鄉人李某所居昨夜忽來盜匪十餘人面塗粉墨手握刀棒破扉而入意圖恣刧李驚起喊捕被盜當頭猛斫身受十餘創此外復斫傷四人李家無長物被掠祇零星衣物而人則倒臥血泊中本日由其子舟載來城報縣請驗以傷重不能登陸由李知事親自登舟飭吏檢驗以頭頂一傷最重乃面加撫慰諭速覓醫救治並許嚴限捕役緝兇懲辦 
　　四鄉之現狀本年木棉受颶之禍致成歉象禾稻本豐收可望詎秋末冬初靈雨連綿不能收穫致低窪之田水浸稻爛高燥之田亦穀芽驟茁民間遂有熟裏荒之謠貧農待食者就田採穀焙乾煑飯有急欲易錢者則滿鋪石灰置穀其上使之速乾俾便出糶一至業戶徵租之期佃人巳兩手空空矣時局不靖民庶困窮杞人之憂曷其有極 
　　勘丈官荒地調查營地人員蒞松後松人多有出資承買者惟需雙方進行始克集事夏間淸丈官荒地委員來松由縣造送圖册將開始勘丈西外白龍潭萬歲亭廢址占地祇畝許夷爲丐窟因有人競買由寗紹會館義園出資五百元購去荒地價値之貴以此爲最 
[蘇州]  
　　鉅竊案巳破蘇垣侍其巷張載之家於十一月十九號夜被賊竊去狐皮灰鼠貂皮及男女單夾綢棉各衣一案巳紀前報次日張姓查點失贓約値千元開單分報西區　警廳查緝當經偵探隊潘隊長率同各探前往西區吳區長亦率警往勘訊問詳情因悉比隣陸安伯頗有嫌疑遂至陸處查抄竟在房内搜出原贓灰鼠皮棉單夾衣服等件復帶同陸安伯至小校場劉姓家床底下查出狐　貂皮等袍三件及當票一紙當將各贓連陸劉二犯一併解廳交司法科審訊並經事主赴廳查對各贓巳全數起獲當即覓保將原贓先行領回矣 
　　巡官因病自戕紥防盤門内小倉口水警遊緝隊二區鎗划三等巡官因久病不兪心頭煩恨自用手鎗撃斃當經該營長官查悉據情報告隊長李振邦立刻函令其家屬收殮聞該巡官受傷後曾延醫救治巳不能及昨日李隊長巳詳請趙廳長另委他員接替 
[鎭江]  
　　淸查棚戶城區各處空地多被北來客民搭蓋草篷居住中間勞動家固多而宵小匿跡亦在所不免前劉知事任内訂立規則行知警區會同區董按戶淸查以絕匪迹近巳禁令漸弛市總董王君以現値冬防時期亟宜援案實行淸查昨特詳准縣署飭區遵辦 
　　大堂聽訟民國成立以來丹徒縣署大堂幾同虚設茲章知事於本月二十二日上午十時升座大堂判决機戶蔣樹銓一案一時旁聽者甚多 
　　請修隄岸鎭郡對江瓜洲至揚運河之東西兩隄十數萬田廬生命賴以保障自小輪通行後浪刷潮攻坍卸大半每値夏汛岌岌可危鄉農日夜守護狀至可憐雖頻年修築所費不資而終不獲持久現又届冬令水涸之際由沈劉二君聨合鄉耆具禀江都縣署聞巳經周知事核准轉詳巡按使核遵矣 
　　禁談國事日昨王警長傳諭各茶社浴堂主東凡人民浴身品茗一槪禁止談論國事故城廂内外浴堂茶館現巳遍貼奉諭禁談國事之字條矣 
[杭州]  
　　歡送萬專使紀聞政府特派中將萬德尊恭賚賜品來杭各情巳誌前報茲悉萬使因即須回京覆命朱督爰於二十三日午刻在行署爲萬使　行座中有屈使及各文武長官三時萬專使告别由軍署出發先時薦橋以至城站一帶馬路軍　異常嚴密致一般商民均冒雨街頭爭觀熱閙俄而軍樂洋洋馬　得得萬德尊專使乃乘綠呢大轎左右參扶朱督着戎服屈使着禮服齊送至城站餘如政務廳長張春泉財政廳長吳伯琴丁道尹水陸警察徐夏兩廳長代理審檢廳長蕭經二君均肩與相隨將　中如師長葉子布旅長童伯吹諸君警司令徐聘耕以及各機　軍隊少校以上武官一律戎服戾止由軍署以迄城站大有人山人海之槪直至三時半一片軍樂粗細迭奏萬專使升花車後朱督屈使相繼登車話别張政務廳長等亦恭送如儀遙見花車直出淸太門始分道回署 
　　岱梟拒捕之詳報日前岱山場知事具詳運署云職場自去歲發生閧署毆警案後因未將首要弋獲懲治致梟風愈張昨日鹽警巡至靑黑山地方見著名私販王阿桃門首停有私船五艘正在指揮黨羽　鹽上船趕緊回署報告立派警弁帶同鹽警多名前往捕拿比至靑黑山地方見船巳經裝滿瞥見鹽警立即將跳板抽去一面鳴鑼立集十餘人有持刀棍者有開鎗恐嚇者幸人低船高均未命中岸上之匪亦鳴　相應聚集二三十人鹽　見勢不敵竭力抵　而阿桃率領死黨前來奪取槍械並將鹽警擄去一人後經該警弁設法將鹽警奪回並開鎗撃斃梟匪一人方始出險該梟等窮追里許幸知事聞警帶同全體鹽警前往救護該匪始退而槍械仍未收回現聞王阿桃以撃斃者係其至戚特召集黨羽擬至場署復仇請飭營縣保護云云胡使昨巳牒請屈使轉飭營縣嚴緝矣　 
[雜評一]  
　　待遇（默） 
　　說者謂外交自有術春秋之世鄭宋等小國介居强國之間行人多才故能折衝樽俎武力不能抵抗者口舌得而抵抗之今日之行人其才不及春秋歟鳴呼非也我國當局豈無嫻辭令習威儀之人對外之失敗且勿論即如此次　封外蒙專使固煌煌乎大典也徐榮又國家之特選也而何以所受之待遇如是然則國力之關係大矣威儀辭令奚益焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商會聨合會臨時會紀事]  
　　全國商會聨合會昨日（二十四）在本埠北河南路天后宮總事務所新建議事廳二層樓上開臨時大會之預備會各省各　埠總分商會代表到者約五十餘人農商部所派工商司長陳蔗靑司法部所派民事司長林斐成該會駐京副會長向淑予發起中美實業銀行及中美商會聨合會中美商品陳列所現任參政院參政張弼士均先後蒞會茲將開會情形分别紀錄於後 
　　開會秩序昨日係預備會無議案發表茲錄其會場秩序如下上午（一）開會（二）各省代表入席就坐（三）會長宣布開會完旨（四）演說（五）休息用午膳下午（一）選舉議長逐日到會主席（二）推舉檢察員六位開　檢票（三請議長入席（四）議長宣布議事日程（五）閉會 
　選舉會長正會長周金　因現任滬海道尹政務殷繁不能兼顧巳宣告辭職副會長貝潤生亦以事務蝟集提出辭職書昨日特由各省蒞會代表投票選舉正副會長揭隢後張弼士得三十六票向淑予得七票朱葆三四票沈聨芳三票周松一票即以最多數之張弼士君當選爲正會長次多數之朱葆三君爲副會長至向淑予君原係副會長一仍其舊選舉後即由總事務所分别報告農商部省公署及通知各省總商會查照茲將貝副會長辭職書附錄於下敬啓者前年各省商會遺派代表來滬開全國會聨合會第一次大會謬承各省諸公推舉元爲副會長倉猝之間勉承其乏任事以來於商界前途毫無展布叢脞遺譏時滋愧赧本月二十四號繼續開會爲期巳近而僕自辭退滬總會協理後號務蝟集專理本外各埠事務終日奔走巳覺精力不逮更何暇旁及會務刻下周正會長巳升任滬道正會長業巳缺席勢不能不重行選舉爲此專函預辭務懇俯念微忱將賤名除去另舉賢能曷勝懇禱之至專函佈逹敬頌公安 
　　議事細則第一章會議散會及展會第一條本會議長副議長即以本會會長副會長充之第二條議員坐位依報到之先後編列號數按號列坐第三條開議時刻每日以午前九鐘爲始十二鐘爲止午後二鐘爲始五鐘爲止由本會預將提議事件編爲議事日程先期印送第四條會議時議長或有要事缺席得由副議長代行其職務第五條若本日應議之事未畢己届散會時限議長得宣布展會第六條凡會議必得各省代表省分到數三分之二到會方得開議第七條議員提議事件有相類者得併案會議第八條議員提議事件均須在商言商不得逾越範圍第九條會議事件須按照議事日程所定以次議决不得更動錯亂第十條討論時或贊成或駁議欲發言者應先起立報明坐號然後發言第十一條同時不得有二人以上之發言其同時報號者得由議長指定先後以次發言第十二條發言者應就本位起立若須特别說明者得聲請議長允許登台發言第十三條議長如欲自行討論者得退就議席發言此時職務即由副議長代理第十四條各議員發言旣畢由議長宣告討論終止後即付表决旣表决後議員不得提議修改第二章表决及審查第十五條凡開會時未出席者不得反對巳經表决之議案第十六條當表决時議長須先將應付表决之議題明白宣告第十七條表决法分起立投票兩種由議長臨時定之第十八條投票表决用記名投票法（凡表决應取多數若可否之數相同則取决於議長）第十九條議案有應付審查者由議長付表决第二十條審查員由議長臨時指定第二十一條審查員審查旣畢　具報告書送交議長由書記繕印分送於會議時議决三章會場秩序第二十二條凡議員入場時須各署姓名於署名簿第二十三條議員入場後非宣告散會時不得離座及退出第二十四條會場内不得吃烟及吐痰於地第二十五條會議時不得謾詞私語及喧笑第二十六條議長當整理會場秩序時得鳴號鈴此時無論何人均須肅靜第四章告假第二十七條議員因事或因病不能到會須聲明事田告假第二十八條議員如不告假而接續三日不到會即作爲辭職第二十九條議員告假者議長於開會時須將其告假事由報告於議會第五章議事錄及議决錄第三十條左列各項應載於議事錄（一）開曾閉會之年月日時（二）會議展會散時日（三）會員姓名（四）每日到會人數（五）交議提議事件（六）會議時各議員之言論（七）議决事件（八）表决可否之數目第三十一條凡會場議决事件應特具議决錄詳載議决辦法彚同議事錄呈報農商部並分送各省各僑埠事務所第三十二條議决錄所載事件辦法應由本會呈請農商部核准施行第三十三條除本細則所定外其有未盡事宜得議决臨時加入 
　　預備議案此次臨時大會應行提議者除討論修正商會法及中美實業銀行中美商會聨合會附設中美商品陳列所外尙有張弼士向淑予兩君提議創辦中美輪船公司案並各省商會代表提議之各種議案極多均由事務所分别預備於今日（二十五日）開正式大會時由主席議長次第交議昨日因係預備會無交議案件　午後三時即行散會 
[改組護軍使紀]  
　　松江上海鎭守使奉令取銷改設松滬護軍使簡授楊克威將軍充任等情迭詳本報茲將關於改組事宜分誌如下 
　　茶話紀略克威將軍松滬護軍使楊樹棠君以升任伊始所屬各軍事長官及使署各重要職員亟應傳見諭話以資考察而所屬人員亦以楊君升任護軍使例應赴　賀喜惟因鄭使喪事未暇及此茲於昨日（二十四日）上午十時晉謁楊護軍使當由楊君分别延見茶話並諭飭各軍官謂軍人以服從命令爲天職所有關於軍械服裝防務諸端平日須由各長官力加整飭以壯軍威而昭愼密等語次復略詢各職員勤務事宜移時各回本職 
　　請頒關防楊護軍使自奉令改組業巳籌議組織惟因關防尙未頒到以及其他問題尙須請示中央故於前日電請核示昨日接到海陸軍大元帥統率辦事處來電謂護軍使關防業奉大元帥交諭政事事堂印鑄局刋鑄惟非兩旬不能告成准電前因當即呈奉大總統諭飭在未刋鑄新印以前應先刋木質關防一顆其文曰江蘇松滬護軍使之關防以資遵守等因聞日内將由中央頒到矣 
　　擬建使署楊使自奉令後本擬以上海爲護軍使駐在所另設第四師司令部於松江茲楊使以設使署於製造局内頗有不便查得龍華一鎭實爲松滬扼要之區擬在該鎭另建使署以便控制業巳飭由工巡捐局派工程處吳杼之劉尙文等勘定該鎭子藥庫前面官地堪以建築使署現正按照使署應用房屋繪圖貼說酌量核定以便定期興工 
[楊小川明日回京]  
大陸報云楊　定於本星期五日回京覲見總統呈報上海情狀並請訓示聞楊君曾奉總統諭每月至京一次呈報南方及上海實在情形云 
[舒錦秀追悼會紀事]  
　　駐滬京幾憲兵營司務長舒錦秀因隨鄭鎭守使往日本領事署中途遇刺殨命柩寄湖北會館本邑武學社軍警界同人共深悼惜特定於本月二十四日開會追悼等情巳誌前報昨日爲開會之期會所設在湖北會館大廳赴會者爲海軍總司令李鼎新及司令部全體人員北洋陸軍第十六團王團長三十八團馬團長第四師砲兵四團團長陳正仁又第十五團團長吳長植淞滬警察廳長徐國樑京畿憲兵營連長吳金亭等曁各部下全體官佐軍警淞滬護軍使楊　德將軍亦派委員廖守忠爲代表各員蒞會者先簽名然後入内稍事休息台鐘鳴一下羣詣廳後廊下舒司務長停柩之處（其一應祭品輓聨花圈等項巳預先佈置周妥）各軍警長官率同部下分班行禮各三鞠躬朗誦祭文由吳連長代表舒氏家屬向衆來賓道謝禮畢各退而散 
[五年度預算不敷之槪畧]  
　　本埠官場近日轉奉財政部電以本部現查五年度預算較三年度支出之款雖不致再有增加惟收入之欵則將略爲短少蓋因三年度臨時收入之驗契稅約達三千餘萬之巨五年度旣失此項稅收而試辦之各項新稅其收入恐不能達此巨數徵於歷年成案計算收支核定之情形大約總收入不逾四億二千萬元而各省開支之軍政兩費合計約二億四千萬元償還到期長短期借賠各欵約折合一億二千萬元各項臨時特别開支各欵合計約一千萬元下餘之五千萬元即爲中央行政經費合臨時經常年需六千五百萬元之譜收支相抵約短一千五百萬元之譜飭將五年度各項新稅積極推行以資補助中央嚴飭所屬遵照云云 
[蘇彝士河未封鎖]  
　　大陸報云近日上海傳說蘇彝士運河一部或全部巳被封鎖云云實則此說不確凡開赴蘇彝士運河之船今仍按期開行而近由蘇彝士河來者亦稱運河今仍通行無阻再上海航業中人近常發電詢問亦未接到蘇彝士河巳被封鎖之消息云 
[學校須設研究會]  
　　上海縣公署咋飭各市鄉學務委員文云據縣敎育會行政人員第三次談話會議决組織各科研究會並挱原案前來查學校敎育敎師應負完全責任非平日研究有素對於學校一切設施及管敎訓育事宜都有偏而不舉之弊此次議决各項　係敎育根本之圖除分行外合行照錄原案飭仰該委員轉致區内公立各學校一體遵照辦理附錄原案四則（一）飭縣市鄉立各學校組織各科研究會訓育研究會體育研究會國文科研究會算術科研究會以上四種爲各學校必設之研究會惟目前可先組織一二種入手其他各科以次推行（一）縣市鄉立各學校各科研究會成立須將章程彚送縣敎育科縣育會及市鄉學務委員辦公處各一份（一）飭縣敎育會組織附設各科研究會以爲完全縣敎育統一之　劃（一）縣市鄉立各學校各科研究會務於每學年之終將研究成績報告縣敎育會春查刋登上海縣敎育會雜誌 
[舉辦浦江水面之冬防]  
　　蘇省齊巡按使以松滬浦江水面巡緝係歸水上警察第二廳所　之第一專署擔任現届冬令浦江民船　貨往來者較多當此歲荒歉之時貧民因饑寒而流爲匪盜者在所不免故今年水警舉辦冬防益宜嚴密昨日特飭水警第專署迅即舉辦冬防並飭由滬至松一帶黃浦江面務須速選師船分隊輪流梭巡晝夜不得間斷籍以保衛航商所有該管區域設置稅卡之處亦應派撥師船嚴加保護以重稅餉 
[工部局總董之公正]  
　　工部局招人挑撤租界糞穢一事本年投標者更形踴躍上星期内在謁工部局總董者甚夥該局現巳收到投標信九十一封又有不照定章者二封其標價自一萬四千九百元至一萬五百五十元不等昨日工部局總董邀各投標者到局會叙因收信期限本登明報端西磿十一月十五日截止其過期在十一月十六日收到者有ＯＨＡＮＯＬＩＮＧＯＨＥＥ開價一萬四千九百元伍忠和一萬四千八百七十五元及周秉鈞一萬四千一百元作爲無效現在巳經允准朱其武承辦此事其價目每月計洋一萬四千八百元其投標信乃按照定章時刻限内投到該局總董在華三十餘年遇事認眞剔除弊端如欲其受運動費則萬不能行乃上星期六竟有人遞函總董信而寫具謝儀洋一千元此次會　即著送函者當面收回因當時無人承認議將該欵捐元善　分送仁濟同仁兩醫院各洋五百元要知賄託總董非但玷辱總董亦係有辱局内各董事及各辦事員居戶人等須知寓滬西人界内政務弊絕風淸决不容有賄託之情事云 
[何海鳴就逮不礁]  
　　昨日本埠忽喧傳有潛匿在上海之黨魁何海鳴因於前日擬附輪東渡日本被江寗馮上將軍駐滬偵探偵知追蹤至虹口東洋公司碼頭報請虹口捕房派探協同拘獲押入捕房云云茲經切實調查此事全屬子虚而總巡捕房總巡麥高雲君因見該報所載以何係黨中重要分子是否確實亦即用電話分詢虹口老行及滙山楊樹浦各捕房皆謂並無其事云 
[飭造駐防軍官名册]  
　　陸軍第四師楊師長昨接海陸軍統率辦事處飭文開現須考查江蘇全省所駐防軍地點及官兵員名查上海吳淞松江楓涇等處係爲陸軍第四師所轄之步騎砲各旅團營駐防應由該師查明造册送處考核等因業由楊師長通飭所屬各軍查明造册矣 
[寰球學生會歡迎留美監督]  
　　留美學生監督黃佐廷君在美多年頗爲留學界所歡迎近因請假回國甫於日前抵滬同志故舊一時問訊者應接不暇茲聞寰球中國學生會訂今晚（二十五晚）公讌黃君八時後開歡迎大會請黃君演說學生游美情形凡欲知美洲留學界消息者不可不往聆其快論也 
[滬西尙德學校創辦童子軍]  
　　江蘇省敎育會近來對於體育問題極力提倡特商請上海靑年會童子部推廣義勇隊學額二十名通函各學校派生練習尙德學校接得此函校長張蟾芬亦素以提倡尙武注重體育爲主義者遂於校中創辦童子軍以爲海上各學校之先聲並於英文專修科中挑選學生劉心齋保送至靑年會練習以資造就前日劉君承義勇隊會長推行敎育之命即在本校擔任義務編印講義於每星期一三下午四時到校敎授將來童子軍之風行於全國其以斯爲嚆失乎 
[中國商業函授學校推廣學額]  
　　本埠愛而近路均益里中國商業函授學校開辦僅届兩月定額千名業巳滿足茲又續招正科五千名以期商學普及並添招預科五千名　商界幼年失學者所補習一槪不取學費每半年只收郵費講義費計正科二元預科一元故近來函索章程投函報名者絡繹不絕兩科巳達一千七百餘名現設分報名處於南市大柬門外同昌愼又新閘路中華圖書館蘇州德罄里源康恒莊又北街隆昌義莊常州成怡源南通九租莊嘉興實順典淮安肇慶典無鍚書局寗波江東順利稅行又城内貫　天一獲鎭江五 
條街瀏河郁義茂揚州小井巷高郵小橋頭江西吳城鼎新行又景德怡成棧天津樂壺洞尙擬推廣於各省云云有志　學者幸勿失此良好機會也 
[翕濟會添設夜學]  
中華翕濟會自遷移英租界墳山路新屋後力事擴充會員亦日見增多日前開董事會决議就會中添設夜學以便商界有志靑年公暇補習其科目分普通英文高等英文商學商算簿記國文等科一切學務統歸附屬學校校長謝强公君主任現聞普通英文班巳經成立學費每月收一圓其餘俟報名足額卽當次第開課有志補習者盍速報名乎 
[敎育界提倡郵便儲金]  
　　賓山縣立單級模範小學校顧旭侯聨絡敎育界同志組織通俗敎育社首注重國民經濟於郵便儲金事業提倡尤力除分向四鄉　講外並於社内設立簽名處一俟郵便儲金局設置時實行存儲爲各地勸又本埠靑年敎育團惜陰公會邵廷玉等社會敎育團通俗宣講社袁頌豐等同時提倡郵便儲金除廣行勸導外並設豫備儲金人簽名處一俟郵便儲金局開辦時實行存儲爲社會倡凡農工商學各界有志提倡國民經濟者均可通函簽名云 
[尙賢堂之連翩開會]  
　　明日即陰曆十月二十星期五下午四時半法租界石牌樓尙賢堂女士會援前二年成例倣美國制特開感謝節會所以慶年穀之收成猶吾國古時之有報賽也該會特請伍廷芳博士届時演說並備有特别音樂以娱來賓又陰曆十月二十二星期下午四時半該堂敎務曾又開茶叙會特請各宗敎家商榷本會此後應行研究之問題以上兩會各界士女皆可與會並不需入場劵云 
[浦東之籌賑會]  
　　昨日（十八日）浦東籌賑會開大會於南門外復善堂到曾人數甚衆滬上如王一亭朱南泉傳佐衡王濟川曹子文李國卿倪菊裳沈茞湘郭襄十江馥庭孫　臣陶鴻雲等鄉間赴會者如顧馬各紳首由傅君佐衡宣佈宗旨並感謝復善堂紳董之熱心贊助云云後推顧君韻夔報告災情約歷半小時遂其同討論賑濟辦法（一）迅速募捐（一）由王一亭君擔任接洽紅十字會放急賑（一）鄉間速實行覆查極貧戶口造具人名册（一）由丁文龍君任親至災地攝影（一）籌賑會募捐簿須編列號數註明經募者姓氏等等至五時遂散會 
[屠宰業請免附捐]  
　　屠宰稅一項自奉諭實行徵收後牛羊猪各業商人紛紛具禀認包承辦茲經財政廳諭飭上海縣知事所有屠宰稅除各業原認實數外再加一成撥充敎育經費由縣轉飭在案本埠牛羊猪肉各業商領袖接諭飭後邀衆集議咸謂屠宰稅巳認之捐爲數巳耳且目下時事多艱商業困難奉飭再加一成實在力有不逮聞巳聨名禀求豁免云 
[此船不准停泊之影響]  
　　鄉民販運稻草來申向在滬南陸家浜薛家浜等處停泊隨時挑賣以便民用由來巳久近因鄭鎭守使遇害該處地址與製造局境毗連曾由長官預發戒嚴令此頂柴船不准停泊港内日前薛家浜魏常大柴船又突然火起更多疑慮即由該管　區一分駐所派警將各柴船趕逐於是各船戶販柴到埠者竟致無處停泊人民購用亦頗不使柴販行戶遂起居奇之心將柴價抬漲現每担己加至七百數十文米珠薪桂小民不無憂慮昨日本城西門内保節善堂需用柴薪由該堂農戶載來蘆柴數船詎到滬後亦難進港遂由該堂董函請該分駐所弛禁俾准前項柴船進出販售以使民用 
[請修損壞之馬路]  
　　本城三牌樓大街爲進出要道車輛行人往來甚衆自改砌石片馬路後閱時未久巳有損壞每逢天雨積水成潭大茂皮貨店起至虹橋止一帶損壞最甚行人頗爲困苦該處各商舗目撃情形特聨名具禀工巡捐局請爲迅速修理以便行人 
[上海鎭守使署之批示]  
　　公共租界福建路北郭源茂土棧前被盜刧案内之疑犯楊振標住居浦東洋涇附近曾由捕房派探協同淞滬　廳偵探前往緝獲解由警廳移送公共公廨歸案訊究在案茲有婦人楊錢氏於前日具禀鎭守使署謂伊夫楊振標係被張阿二誣陷致遭冤押懇求飭行公廨開釋等情昨經楊克威將軍批示略謂該氏　伊夫楊振標被張阿二拘送道署復由道押送公廨訊間等語是否屬實究因何案本署無案可稽所稱道署者諒指　察應而　據禀前情姑仰淞滬警察廳長查明具復核辦又郭宗藩前日具禀上海鎭守使署稱現有某匪設計圖害恐遭誣陷求請法辦等情昨經楊將軍批示云禀悉仰淞滬警察廳查明核辦此批 
[上海縣公署批示]  
　　王旦心等禀爲决議修正捆業粘求俯准立案由批此案自馬良進充圖董之後遂與前充圖董趙秉圭主唆禀訐該民等迭禀或謂趙秉圭遇事至公或謂馬良進不能勝任並因請撤換圖董不遂又屢次禀訐圖董不能兼充捆保不知捆業輪充人名係初立議單業巳規定重在捆業確有田產不致虧空錢糧並非充圖董有所窒礙何能因而更張現據趙秉圭禀謂近有發生新合同當然舊合同不能爲據等語舊有合同　單如非趙秉圭主唆禀訐斷無另議之事乃因禀訐之後始終不如所願即行改立議單希圖仍與該民等禀訐原意相符是直視本知事批駁無效原詳無效及本知事業巳驗充之捆保馬掌榮無效實屬荒謬巳極捆業於司法無涉更於律師無關所送合同一紙應即塗銷此斥　　印花染業公所敦義堂經董楊嘉悌禀請前繳示諭合同乞飭另遵守由批遽禀爲恪守舊章維持大小兩行業務起見應可照准候將前繳合同並抄錄吳前任批布告飭發該小行業董具領遵守可也此批 
[工巡捐總局之批示]  
　　商人朱文勳禀請試辦攤捐由批禀及章程均悉查徵收攤捐核與取締路線抵觸前據商人何茀卿及洽和会司先後禀請試辦業經批駁有案所請應毌庸議此批章程發還 
　　承辦東南區淸潔商人沈生記禀請減捐由批據禀巳悉所請減捐仍難照准着即知照此批 
[工巡捐局諭催菜攤換照]  
　　上海工巡捐總局牌示云照得商人經秤蔬菜地貨須開明地址報告本總局稅務處聽候勘明分别給照是項執照以每年九月底爲限過期即屬無效倘有無照私秤及將舊照影射情事查出議罰前因上年發出之照限期届滿照章應換新照業經出示諭催在案迄今來局繳換者仍　寥寥實屬藐視公令合亟牌示各該商人即便遵照於本月内携帶舊照來局照章繳捐聽候換給新照倘再逾限定行照章議罰不貸凛之切切特示 
[廟宇内私藏子彈案判决]  
　　外鹹瓜街古雲台即三官堂廟之香夫曹阿妹在臥牀下私藏子彈七排又四粒經巡警拘送地方廳由褚檢察官預審明確起訴審判廳訊辦在案昨日下午該廳堵推事官會同原審之褚檢察官開庭飭提曹阿妹到案略詰之下以其私藏軍火罪成立當庭宣判從寛處拘役一月子彈銷燬 
[獲匪巳認一名]  
　　揚州游緝司令偵採長楊壽山協同四區第二駐在所在潭子港船上查獲盜匪朱國禎徐嘉桂徐楊氏三名口巳紀前報茲悉此案業經淞滬警廳司法科訊問之下朱巳承認犯案不諱故前日交來探帶回懲辦惟徐嘉生夫婦尙無爲非情事判令暫押候再查核 
[前淸知縣吸烟被拘]  
　　吳雅然在前淸時曾任浙省某縣知縣惟素有烟癖昨日乘小輸因事來滬在舟中吸食洋烟爲水巡隊隊士查見當將人贓拘送警廳司法科轉送地方檢廳林檢察長諭飭收押烟證存案候究 
[再犯私賣燈吸]  
　　小東門捕房解婦人張倪氏至法公堂禀稱倪氏前因違背捕房定章在家私設烟榻售賣燈吸曾經拘獲罰過今故技復萌飭探前往將氏拘案吊出烟具多副解請重究倪氏供氏係二房東賣烟中二房客某姓所爲與婦人無干中西官以證據確實豈容抵賴判加罰洋八十元充公烟具銷燬 
[查獲花會機關]  
　　花會賭博久爲地方之害雖經官廳一再嚴拿懲辦迄難盡絕近有陳某在實山路賃屋爲收集賭資之所（即航船機關）前日爲 
 
 
 

Page 11

 
 
五區二分所長警查悉邀集鄰崗入内拘捕　獲李四　徐厚掌張阿金張才實石阿　曹如卿等六名昨解司法科　解淞滬警　　核辦 
[燈籠店主不認失火]  
本月十三日淸晨滬南董家渡裏街余仁昌燈籠店棧房樓面火警一案經第一區一分駐所將該店主厲東裕解送警廳司法科研訊起火情形其森大肉莊主吳鶴卿聚興飯館主蔡連發等着投廳候質在案茲悉此案連日由該科科員向厲研請厲東裕不認失火判交某南貨店暫行具保候派員查明實情再行訊罰 
[仇殺案辯論終結]  
　　楊樹浦怡和紗廠管車人洪泉淸因被同廠工頭夏新初播弄是非絕其生計因此懷恨於舊曆十月初四廿持刀在該廠附近第一樓茶肆中將夏新初戳斃由捕將洪拘送公共公堂訊供承認行凶遂備文將洪申送鎭守使署嗣經該署訊得此案非涉軍事範圍飭將洪發送上海地方審檢廳訊　在案昨午由該廳刑庭長趙君會同鍾檢察官開庭　論質之洪泉淸與前供相同直認行凶不諱問官得供即諭爲辯論終結着洪還押　候宜佈判决 
[貧孩受惠不淺]  
　　劣孩張阿四前在靜安寺路黃包車上竊取鹹鴨由捕獲解公共公廨經關讞員會同英領康君訊知該孩曾經發押改良所習藝二年據稱學習皮鞋巳有成效因無資本以致流　等語判留候函商南市普益習藝所及棲流所妥籌善後再核在案昨由捕房將張孩解廨請示關讞員商之英領康君會判函送普益習藝所習工期滿並請代覓生業由本廨捐廉洋一百元補助該所經費 
[覆訊冒充巡丁騙洋案]  
　　劉金榮因身帶英商太古公司所失巡丁銅牌至法租界太古碼頭　　輸船土向買辦冒騙洋三元當被察出鳴捕轉解公共公廨訊押候核在案前日午後由廨復訊先由原告代表律師上堂譯訴前情晴究並由見證楊阿桂投案證明訊之劉金榮供不承認兪代襄讞商之英領卓君判劉還押定於昨日午後繼續研訊 
[控告串騙馬車]  
　　徐振玉前延穆安素律師在公廨控訴夏馥生周大寳等串騙値洋九百五十元之馬車兩輛馬一疋一案前日經廨傳訊除周大實避匿不到外夏亦倩律師到堂候質經中西官研訊之下判夏交一千元人洋並保地　　復訊再核　　 
[騙局之敗露]  
　　住居北西藏路之湖北人萬振新閘路鼎昌里一千五百九十九號門牌内虚設江浙墾務總公司事務所及萬記民發錢莊以招人開辦墾荒爲由向崇明鄉民石允祥施林香等騙洋一百餘元前日因石等在新閘路四百零一號門牌聚興樓茶館内向萬索討被騙洋元互相爭閙被新閘捕房華探目陳雲忠查見詢知前情因即一併帶入捕房昨晨傳同案證曾耀仁柯伯甲解送公共公堂先由中西探上堂禀明案情並經原告石允祥上堂供明由案　曾柯二人介紹來申與被告接洽以及被騙各情求究質之被告堅不承認關讞員與英領康君研訊良久因判被告押候查明另行訂期訊核 
[竊案兩則]  
　　宋雪其因先後竊取百老滙路夏顧氏愛而近路謝阿林等各家衣物被探查獲吊到原贓於昨傳同原告將宋押解公共公廨經中西官訊知宋係過犯判押西牢半年期滿仍逐出租界吊案各贓交各原告認領 
　　四川路七號門牌同泰祥外國成衣店主徐寳山因粤人鄭托以對賣手段串同在逃之人竊取計洋十七元之柳條花呢偕證夥友陳仁卿鳴捕扭控捕房解經公共公堂訊判押候查核在案昨晨復訊原告投案求究質之被告仍不供認並延律師到堂代辯中西官研訊之下因判被告存洋五十元保出候查明下禮拜三再訊 
[貨欵糾葛案三則]  
　　鼎泰磚灰行主龔順榮在公共公廨具控木作頭徐貴祥不理　　　 
磚灰價洋一案昨日上午由王襄讞會同觀審西官美博副領事升座民庭研訊先由原告代表律師上堂譯訴案情請追被欠洋七百餘元繼由見證王筱山戚恒甫到堂證明此事曾經理勸被告折償等語訊之徐貴祥亦延律師到堂辯稱此項賬欵因原告現開之價格不符曾經邀友理勸被告願償原告洋五百零七元
　 
云云中西官核供判被告仍交原保候再復訊 
　　協興呢絨號在公共公廨呈控汪孝田不還貨洋八百餘元一案巳由廨將汪傳案交保在案而汪尙欠何錦豐號貨洋一千二百餘元咋日該號亦延斐斯律師投廨聲稱協興號控汪孝田亦由敝律師代表開汪己央人向協興號理勸還洋六百餘元尙未銷案而汪尙欠何錦豐貨欵是以附控請爲責分保人將汪交到訊追中西官　供准予出票傳究 
　　英商祥泰木行控永大木號張德意不理結欠木價銀四百餘兩昨由公共廨將張傳案訊據供稱伊係店中夥友號主金永康等巳經避　云云中西官核供因判被告應否代負任暫留本廨候禮拜五原告到案訊明再核 
[謝劵]  
　　實昌路民生女學校於十月二十二日請民鳴社社員演劇籌欵是日演大閙寗國府一日演完昨承贈劵二紙書此誌謝　 
[氣候報告]  
　　（上海徐家滙天文　天氣測候報告） 
　　巳過者之報告十一月二十三日揚子口及浙江氣壓下降終日有雨中國中部之西及日本之東各有反旋風二十四日天雨而寒並有西北或西北偏西之驟風二十四日下午四時前二十四小時内上海氣候温度至高五五至低五○·六去年同日至高六一·六至低三九·六 
　　未來者之推測二十四日下午四時三十分豫測天氣轉晴海濱有北至西北之涼風 
雜評二 
[希望歐戰速平（訥）]  
　　　事愈延長影響必愈大自開戰迄今商人航路之見阻行旅之困難　巳國不少茲之蘇彝士河封鎖雖未徵實而商人之心己懸懸矣况商業不過影響之一端尙有其他之關係重大者乎我故甚望歐戰之速平 
來函 
[道尹公署來函]  
　　頃閱本日貴報本埠新聞欄載有滬海道尹周金箴君近日忽抱微恙所有公牘凡事關重要者則送至庽所核奪其餘須俟到署再辦云云惟周道尹雖抱微恙每日仍自朝至夕照常在署辦公務祈更正以昭核實滬海道尹公署謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談序仿王羲之蘭亭集序] [  山陽宋焜]  
民國四年乙卯之冬山陽宋子投稿於申報之自由談作序言也名作如林妙文似錦此中有諧文小說雜記奇談又有詩詞歌曲音　鏗然遂共成自由之談日日流傳雖無移風易俗之功一篇一節皆足以怡悅性情是幅也刷印淸潔校對精詳旣盡文字之美又備旨趣之深所以引人入勝足以貴洛陽之紙宜申報之暢銷也然投稿諸君才高遇嗇或飢驅依人猶秉滑稽之筆或窮愁一室獨標孤憤之篇雖境遇各殊體裁不同當其下筆成文暫得　　　 
於心快然自足曾不念身世之蹉跎及其披露旣久情隨事遷感慨係之矣向之所欣轉瞬之間巳爲陳迹猶不能不以之自娱况事變紛乘寄託靡巳古人云喜笑怒駡成文章豈不然哉每探吾人投稿之心若合一契未嘗不臨文懷想不能巳之於懷固知此乃雕蟲小技行爲覆　之物長才短用文以窮而愈工悲夫故不揣淺陋謹擬序言雖文不足觀所以興懷其致一也今之覽者亦必有感於斯文 
[戲擬郭曖控昇平公主請求離異呈文] [  蔡選靑]  
　　爲不守婦道恃寵而驕呈請離異事竊維女有家而男有室爲不易之人倫家從父而嫁從夫尤當然之婦道適一而終以順爲正倡隨之義伉儷之情此固古今之所同遵不以臣庶而存異視也噯因家君建汗馬之勳亂平安史致小子獲乘龍之選好結朱陳九重寵詔曾敎丹鳳啣來千古恩榮不數金　優異爰尙代宗之昇平公主遠勝王姬之下嫁諸侯伊爲玉葉金枝室家有慶我亦鐘鳴鼎食富貴無憂短婢皆雙分操并臼小姑有八代作羹湯紫陌迢遙憑望無上樓之悔紅窗掩映幽閑匀對鏡之妝正宜相敬如賓鷄鳴共警詎料齊大非偶獅吼頻聞公主乃性成驕惰意益鳴張對舅姑而失禮儀於妯娌尤增詬誶曖偶作口頭之懲戒遂生口角之猜疑反脣之譏激成反目同衾之誼莫卜同心爰飾詞而入告爲掩面之嬌啼一意孤行幾觸雷霆之怒百年好合頓忘雲雨之歡雖蒙皇上優容調停而止未免閨中恩義　决於斯寵襲椒房漫倚父爲天子歡承梓舍須知家有嚴君阿翁難故作痴龔女子斷不容悍潑旣昧三從之義即干七出之條用特據實陳明請求離異樂羊之出妻則以拾棗曾子之出婦則在蒸梨蘇季子雖幸多金朱買臣難收覆水觀人於徵前型具在董宣之骨鯁　　 
何存我思强項駙馬之頭銜不顧誰是知音而况拒小星而不納宜沉妒婦之津監皦日而難終空化望夫之石惡之如鴇聽其别抱琵　情願居　豈肯再調琴瑟禮敎由世祿之家夫婦爲倫常之始不得巳瀝陳下忱准予離異以維風化而整人倫實爲德便謹呈 
詞選 
[念奴嬌用陳允平體韻] [  東園]  
　　念奴嬌凡十名若湘月姜白石自注即念奴嬌此盡人皆知若百字令若百字謠若壺中天若淮甸春若無倦念若　江月若大江東若大江東去若大江西上曲紅友駁斥之詞律止登三體一蘇東坡一辛稼軒惟陳允平有平韻一體作者甚少止廬川石林兩家見之 
　　蕭齋寂靜正虬壺漏轉蠟炬燒殘夜短情長眠不得迢迢簾水屏山愁裏鄉關夢中樓閣　鼓警更關雞聲又惡讓他祖逖先鞭聞說白帽西來黃巾西竄鶴唳總心寒塵海風波多少險憑誰挽住狂瀾卿月　垣將星榆塞撫劍幾回看渡江名士刺舟急趁飛湍 
[前調白門送别用陳允平體韻] [  絳珠女史]  
　　白門秋晚正碧梧葉墜紅藕花殘又到登高重九節氣凌天外三山鴛錦簾衣蟬紗鏡帕惆悵獨應闌客中送客忍敎馬上垂鞭當此秋色西來大江東去雁陣忽驚寒閱水成川人事改異波莫問同瀾燕子磯荒鳳皇臺圯好景與誰看靑溪泛月畫船怕逐飛湍 
筆記 
[雍和宮游記（九）] [  汪慟塵]  
　　附錄淸高宗御製雍和宮碑志文佛法始自天竺東流而至西番其番僧又相傳稱爲喇嘛喇嘛之字漢書不載元明史中或訛書爲剌馬予細思其義蓋西番語上曰喇謂無曰嘛喇嘛者爲無上即漢語稱僧人爲上人之意耳喇嘛又稱黃敎蓋自西番高僧帕克巴始盛於元沿及於明封帝師國師者皆有之我朝惟康熙年間只封一章嘉國師相襲至今其達賴喇嘛斑禪額爾德尼之號不過沿元明之舊換其襲勑耳蓋中外黃敎總司以此二人各部蒙古一心歸之興黃敎即所以安衆蒙古所繋非小故不可不保護之而非若元朝之曲庇謟敬番僧也其呼土克圖之相襲乃以僧家無子授之徒與子何異故必覓一聰彗有福相者俾爲呼必勒罕幼而習之長成乃稱呼土克圖此亦無可如何中之權巧方便耳其來巳久不可殫述孰意近世其風日下所生之呼必勒罕率出一族斯則與世襲爵祿何異予竟以爲大不然蓋佛本無一生豈有轉世但使今無轉世之呼土克圖則數萬番僧無所皈不得不如此耳（未完） 
小說 
[家庭小說嫣紅刧] [  常覺小蝶合譯天虚我生潤文]  
　　第七十六章 
威廉結婚後之三四日小愛克忽得一信爲其大主敎所寄者辭曰有事面商可速來愛克讀巳乃大憂疑大敎主殆有所慊巳不然辭意何如是簡决時福郎昔司太梯巳返倫敦唯茀萊克尙留因笑曰愛克汝舊態奈何尙不改每料一事輒從黑暗之一方面思使此書而爲大理院所寄與我者則我且大悅念院長將畀我以優異之位置愛克曰此安敢望但不獲罪足矣時夜巳深乃各歸寢明日凌晨愛克即别其母而行茀萊克則留伴其母閒談甚歡旣而嫣紅忽曰茀　克汝居倫敦吾心殊有所懸懸茀萊克曰何耶嫣紅曰無他吾蓋念汝年事正少而倫敦又爲五方雜處言至此忽笑不續茀萊克亦笑曰阿母可不慮此事兒幸能自持未必遂被誘引兒非自誇彼儉德會中實宜推我爲會長蓋彼蜚雖云儉德初實不及我遠甚也嫣紅於是喜且悲喜蓋喜茀萊克之能朿身自好不隨流俗先君子庶幾有後怨則怨先君子又不幸早卒乃不幸及身見其兒子之臻臻日上也巳而嫣紅復曰茀萊克汝近來所入歲可幾許茀萊克曰七八百鎊嫣紅曰吾甚願汝少念物力之艱勿致浪費茀萊克曰此兒何敢吾人近來雖巳不如前之窘迫然安能遽忘刷鞋時耶於是嫣紅復泣茀萊克竭力慰藉嫣紅又曰茀萊克吾憶及一事月前汝何故以百鎊寄我茀萊克笑曰阿母試思之兒今幸能少得獲入獨不若捐其少許以奉甘旨乎嫣紅曰兒意殊可嘉但予實無所用之茀萊克曰即不用藏之亦佳吾意不數日尤當寄一百鎊來蓋吾終不能讓威廉獨奉侍阿母也但阿母何故乃不肯從予往倫敦嫣紅因笑撫之且告以以中年婦人而居於律師事務所中殊有不便之故著者曰嫣紅之爲此言亦未免少有諱飾蓋嫣紅之於三子雖無所偏愛但比較的言之愛茀來克終不及愛威廉其所以不願往倫敦者以便於威廉之定省蓋亦居其半焉 
[奇情小說秘密汽車] [  東埜謂]  
　第十二章（續）那照片正中印着一個鄉下女兒的肖像量他年紀正在荳　梢頭時候眉目淸秀體格輕盈雖則荆釵裙布却另有一種翠袖單寒動人憐惜之處他斜倚在村舍門外一只籐穿椅上左右兩足互相糾結膝上攤書一卷他的目光並不注在書上專望遠處大似村居多暇凝思覓句的情狀左邊一帶槿籬右邊一條小溪溪邊映帶着幾枝荻花紅蓼大有詩意像這麽一張絕妙的畫圖平常人看見了應該嘖嘖稱美配上鏡架懸在書房裏面當一種美術品何以達而登屬目之餘如見鬼怪登時色變而心動呢這個緣故待我說明白了讀者就可以曉得人生在世上帝各予他一顆良心善人能擁護之培植之使他發榮滋長投之所向無不如意所謂作德心逸日休便是這句話了惡人並不是没有良心不過被私慾蒙蔽住了　如一面鏡子上面遮着塵埃就失其本性不能照物譬如一輸皓月外面籠着雲霧就也失其本性不能　光然而鏡子和皓月失其本性是暫時的不是永久的他們的本體依然還在只要一朝擦去塵埃撥除雲霧豈不原是光明澄徹的麽世界上儘有敗子回頭惡人歸化的便是這個道理了只有一層世上怙惡不悛的人因循歲月後來想要悔罪自新也有來不及的强盜捉上刑場賣國奴經人告發纔想到以前所作所爲無一是處譬如鏡子在跌碎時脫落塵埃月皓月烏啼霜落天時纔不爲雲霧遮蔽不巳遲麽這兩條道理都可以發人深省第一條可見上帝仁慈給世界上每人一顆良心予他一條爲善之路無論智愚賢不肖　不可自暴自棄第二條可見凡人有過須當速改切勿因循坐誤到惡貫滿盈的時候雖欲悔改巳經無及了便如逹而登綜他生平事蹟果然是個惡棍然而他的良心依然在腔子裏平時爲私慾蒙蔽也有一朝激發天良這一點天良發　 
現甚危甚微能利用之便是改過遷善的樞紐不善用之便倒行逆施無所忌憚卒至於身敗名裂後悔莫及豈不可怕 
 
 
 

Page 15

 
 
   
 
 

Page 16

 
 
   
 
