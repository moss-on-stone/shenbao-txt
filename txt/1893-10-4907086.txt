# 1893 - 10 - 4907086

 

Page 1

 
 
[新印醫宗金鑑告成] [  圖書集成局代啓] 　　 
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也兹由煥文書局主人倩本局用活字排印刻已告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橘井名賢有欲得盧扁眞傳者請向上洋申報舘煥文書局鴻寳齋千頃堂樂善堂古香閣文賢閣文玉山房外埠則山東膠州成文堂廣東鴻文書局購取可也 
[論本埠抛球塲失火事]  
　　本月十二日天將明時英大馬路抛球塲東首賑捐局及廣興木器店火災本館已據訪事人所陳列諸報牘旣又登英讞員蔡太守會同上海縣黄大令研訊廣興主人何桂芬庖丁吕芬及親詣火塲踏勘賑捐局總辦胡芸臺觀察遣家丁譚玉禀訴廣興起火情形嗣是將何吕解送縣署黄大令疉經推鞫堅不肯招及喝令跪大練熬審良久仍無確供有客問於執筆人曰敢問此火究何自而起乎執筆人曰予未目覩烏由知之惟閲本報所登在譚玉則謂火起於廣興以致沿燒文卷在何桂芬則謂火由賑捐局板壁射入雖欲斬首斷不認作火頭在太守與大令踏勘情形則據披屋爲憑謂廣興之披屋全焚而賑捐局披屋反有餘剩且廣興有披屋板二塊反面盡行焦灼而正面尚未全焚殊見廣興起火何桂芬刻印訴詞分送則謂火由西南角射穿板壁而入廣興祗燒樓面一邊東邊墻垣尚完好屋面亦留數椽樓下門窓地板均未被燬樓梯尚存焦木而隔鄰賑捐局則樓面俱燬樓板全焦樓梯亦無存樓下門窓全燬予不敢執譚玉所禀坐實廣興予亦烏敢執何之訴詞强派賑捐局惟觀前日報登裕昌保險行備齊賠欵則似火實非起於廣興何則保險各行最爲謹愼每年得此區區數十兩數百兩保費豈音貿然浪擲巨資故凡起火之家必細意訪查多所考察始肯照賠保險之銀亦有事涉可疑不肯賠補者今裕昌無一毫留難之處遽爾預備賠銀則是並不疑廣興起火矣旣非廣興起火而謂何桂芬肯寃認火頭乎哉粤人性極剛方平時嫉惡如仇一見無辜被寃者必多方爲之保護令者旣在廣肇公所議事矣議之而羣謂廚司枉被覇押誼關桑梓不忍坐視當代爲剖明矣則是吕旣含寃卽何亦被陷使果廣興起火則粤人士素多明理者安肯以曲作直揷身扛帮乎客曰爲民父母者當愛民如子撫字辛勤今者吕旣含寃何亦被陷則宜不等粤人士之環求保釋先自爲之矜全何以堂訊之餘竟令跪以大練嘗聞地方官訊江洋大盜狡展不承者時或加以嚴刑使其供認今吕非盜也何竟以治盜之法治之豈不見聖天子下詔省刑前月曾恭登於報而竟效鄭國僑之猛以濟寛耶當大令訊吕之時將　大清律例講解再三謂無心失火並無罪名爾祗須供明無心失火本縣並不治爾之罪其訊何也又謂大清律例載鄰家失火延燒庫房祗有仗一百罪名爾旣係監生則爲有功名人應毋庸議若是則大令之於律例固已爛熟於胸中而草莽下愚轉苦索解而不得質諸我子幸明示之執筆人曰官長審案自有權衡牖下書生安能蠡測意者大令見吕何被累多日困苦不堪一日不認火頭此案卽一日不了故欲迫令供認使之早日釋歸乎抑捐局與國庫無殊無端被焚典守者不得辭其咎故欲使吕何承認得以避重就輕乎顧吕何亦愚之甚矣小民豈能與官長抗今日卽不承認後時必拖累不堪大令旣諭以杖一百罪名且可毋庸置議則落得曲爲承認俾得省釋歸家何必斷斷與爭使大令大有爲難之處官旣愛民如子民豈可使官委曲難宣而何必分送訴詞而何必闢門集議更何必甘受刑法以强項自矜歟子休矣他日者案結之時自必水落石出今亦惟旁觀袖手不置一詞可也客唯唯而退執筆人乃倩管城子述之如此論甫脱稿又聞十九二十二十一等日廣肇公所聚議時粤人之到者每日約千餘人至二千餘人不特衣冠之輩濟濟一堂卽工作負販者流亦皆于于而來同伸義憤聲勢洶湧幾欲擁入城中經董事竭力調停始得鎭靜然已大費躊躇矣至二十一日議畢董事拜會大令歴述情形大令乃將何交保歸家吕則依然覇押聞粤人之意謂此案若不昭雪定當聨名上控各憲轅竊恐雀鼠之爭正未有艾也按此事不特粤人忿不能洩卽各省各國之寓滬者亦皆議論沸騰而執筆人所不解者則以事在租界中房屋又經西人保險乃何以不歸英公堂訊理而必欲送歸縣中其亦新章若斯非下走所能喻者乎 
[諭旨恭錄]  
　　十一月初七日奉旨大理寺評事員缺著唐紹勛補授内閣典籍員缺著溥溍補授廣東鹽運司運同員缺著瑞誥補授四川重慶府江北廳同知員缺著吳震補授廣西平樂府通判員缺著譚明德補授江蘇通州直隸州州同員缺著林泰啓補授陜西長武縣知縣員缺著莊鍾濟補授陜西雒南縣知縣員　著土新槓補授截取舉人楊近仁著以教職用俸满教職高中誠著以教職用通政使司筆帖式員缺者恩光補授大理寺筆帖式員缺著來坤補授理藩院筆帖式員缺著錫麟恩祿文陞補授内閣侍讀學士員缺著沈恩嘉補授擬補内閣中書陳再廉陳壽彭俱准其補授都察院都事長慶著交部記名以撫民同知用刑部主事蔣體梅著交部記名以直隸州知州用保舉山東補用知州張星源直隸補用知縣黄正武玉昆方汝謹山東補用知縣李土緯俱照例用明保候選同知劉鶚著以同知發往山東差委前廣西昭平縣知縣吳國梁著准其開復原官照例用欽此 
[舉行慶典]  
　　光緒二十年恭逢皇太后六旬大慶預於明年萬壽聖節先行舉辦慶九盛典日前由軍機處片行禮部等衙門查核道光乾隆年間辦過皇太后萬壽聖典應行各項禮儀成案卽日聲覆以憑核奏辦理 
[九陛雲璈]  
　　欽派看視本年奬賞之瀅貝勒等商定十一月初四初五兩日看視上月初四日瀅貝勒會同容都統在内務府看視正黄親軍營正紅廂白廂紅正藍廂藍火器營右翼前鋒營正黄廂藍護軍營官兵奬賞初五日在内務府看視廂黄正黄正白火器營正紅廂紅護軍營内務府三旗護軍營官兵奬賞熙大司徒立少司徒於初四日在上駟院看視廂黄親軍營左翼前鋒營廂黄正藍護軍營官兵奬賞初五日在上駟院岙視正白親軍營正白廂曰護軍營官兵奬賞先期分行各營轉令應行看視之官兵按期於五鼓時携帶弓張前往○工部爲知照事清檔房案呈所有奏補本部满洲筆帖式圖盛等三員於十月二十六日帶領引見本日奉旨工部满洲筆帖式三缺圖盛清祥長盼俱著准其補授欽此二十七日述旨奉旨是欽此欽遵到部相應知照吏部查照○盛京戶部侍郎綿霈卿司農宜奏稱臣查奉天牛馬税局擬由監督查照左右翼監督委員成案在於省城各署官員内擇其妥實可靠者酌委一員責成常赴總局總理一切税務並稽察各分局丁差巡役歴經遵辦在案兹蒙特恩管理税務自應援案揀派委員以昭 
 
 

Page 2

 
 
愼重查盛京戶部員外郎榮彬當差循謹辦事細心堪以派充十一月初一日奉硃批知道了欽此○考試各衙門現任筆帖式等業將欽派閲卷等官照登前報兹經閲卷大臣長裕愛三堂將試卷逐一評閲將各衙門現任筆帖式將戶部筆帖式閻海明等六員列入一等禮戶筆帖式興昌等三十員列入二等欽天監筆帖式定寳等七十三員列入三等内務府現任筆帖式將上駟院筆帖式廣恩等二員列入一等三園筆帖式隆桓等十員列入二等總管内務府筆帖式錫瑞等二十九員列入三等取中候補譯漢官三十員取中候補繙譯官四十員於十一月初四日覆奏本日奉旨知道了欽此計各衙門現任筆帖式取定一等閻海明戶部堃厚戶部克謙禮科榮貴理藩院恩騏欽天監榮亮吏部二等興昌禮部清瑞縀疋庫覺羅桂馨戶部春芳兵部榮汶工部英權吏科德慧都察院全祥銀庫宜昌翰林院志亮戶部喜聨欽天監麟勳兵部常壽鑾俄衞裕斌縀疋庫鍾全起居注文祜禮科巴圖隆阿起居注容春刑部永秀刑科廣麟兵部成安理藩院成煃詹事府毓長理藩院松林翰林院覺羅耆昌太常寺桂蔭理藩院覺羅承泰戶部文成刑部阿克逹春禮科志勛鴻臚寺内務府現任筆帖式取定一等廣恩上駟院連瑞造辦處二等隆桓三園文霈武備院毓秀上駟院陞格圓明園鐵良三園文俊上駟院延曜總管内務府文林上駟院景雲中正殿瑞聨南苑○十一月初三日冬至令節所有皇上慶賀皇太后表文曁王公文武百官慶賀皇太后皇上表文經内閣於十月三十日恭呈御覽本日奉旨知道了欽此○山海關副都統謙德奏稱臣又屆三年任满於本年七月二十二日奏請陛見八月初五日接奉回摺奉硃批著來見欽此適值秋操又屇軍政卽將山海關官兵秋操校閲並巡閲所屬永平府等四處秋操考核軍政一切事宜現分别題奏竣事卽應遵旨入都陛見查山海關副都統向無兼署之員擬照東三省各城副都統遇有差務均由將軍派委恊領代理成案查有二次卓異軍機處記名山海關右翼恊領英喜歴練精詳辦事細心以之代理副都統篆務尚嵬勝任一俟命下之日卽行交代清楚起程入都十一月初一日奉硃批著照所請欽此○兵部爲知照事满檔房案呈所有揀擬正陪奏補本部满洲員外郎主事等缺於十月二十三日帶領引見本日奉旨兵部满洲員外郎員缺著恩溥補授所遺满洲主事員缺著慶茹補授欽此二十四日述旨奉旨是欽此欽遵到部相應知照吏部查照○考試候補譯漢官經閲卷大臣長愛裕取中候補譯漢官三十員姓名旗分照榜錄登繼昌正黄漢崇聨廂藍满恩來正紅漢恆春廂黄满世德廂藍满奎光廂藍漢固瑶廂紅满楊燕斌廂藍漢祺昌正藍满瑞興正藍满祥山廂藍满存福廂白蒙德權正紅漢崇勛正紅蒙繼源正黄漢平安泰廂黄满富英廂藍满文志正黄满札拉芬正藍蒙振清正黄漢崑祿廂藍满玉祿廂紅满吉普廂紅满錫振廂藍满葛茂田正紅漢葛豐田正紅漢莫德禮正白满奎俊廂藍满博啓廂白满永春廂紅漢○吏部爲示傳事所有揀補内閣中書渠本翹祝欽二員於十一月初五日午刻親身赴部騐到勿得違悮○聖上現已由南海瀛臺還蹕宫中每晨親裁政事以及召見臣工各衙門帶領引見均於乾清宫舉行益足見聖天子勵精圖治惟日孜孜矣 
[寍試已竣]  
　　江蘇學憲溥大宗師接試江寍前報已屢紀之矣兹聞十三日總覆新進武童十四日發落八屬優等生員及文武新生十五日督憲率同司道各員肆筵設席公餞文旌聞有十六日清晨起馬之說遄回江陰節署小作勾留再行出棚考試 
[公議典規]  
　　金陵典當自左文襄更章後統歸二分起息以廿七個月爲满出入足錢奉行有日惟鐘表玉器與定章稍異寫票一千僅付出青蚨九百五十文每竿扣錢五十文給櫃夥瓜分雖未奉有明文而相習成風質物者已置諸不問近有白門聽鼓諸君具禀督轅大略謂鐘表王器旣有月息二分自應與衣服首飾一律辦理何得另扣九五錢而使貧民受累非所以便閭閻也請永遠禁止等語督憲閲禀後立卽批府轉飭省垣各典明白禀覆現聞各典公同議定嗣後鐘表等件一概不質以免饒舌果爾則不便於民較前更甚必有接踵而起者與之聚訟安得籌兩全之法俾商民皆有裨益哉 
[金陵火警]  
　　十五日子刻金陵西州門外水關前某姓不戒於火是處草屋瓦房鱗次櫛比狂風一捲對面都燃城内一聞警報各水龍飛駛而來司啓閉之委員已開鑰相待保甲局及地方官各率親兵差役出城彈壓不令閒人擁擠致碍水路幸護城河近在咫尺碧水淪漣任人挹注得以奮力撲滅是役也計焚去八九十戶内有木行數家亦可謂大災矣聞一老媪一小孩爲姻焰所迷不能逃出慘罹奇禍其幸而奔避者亦焦頭爛額瑟縮於氷天雪地中眞有不堪其苦者此誠仁人君子所不忍聞也 
[米珠薪桂]  
　　江寍各屬因今年夏秋之間蝗旱爲災榖價較貴於往歲近復採辦賑米奸商藉此居奇每石驟加本洋三四角小民之啼饑者由此而多白門柴薪專恃四鄉擔荷而入十月間開設粥廠每日後廠需用頗多不待進城卽被廠中人就近購買一空省垣内江荻山茅較平時之價高出數倍昔人云薪桂米珠長安居大不易由今觀之豈特長安爲然哉 
[沱雪浪]  
　　日本來信云華歴十一月十三日夜爲東歴除夕是夜長崎天氣炎烝雷電交作居人皆御單袷彷彿初夏光陰至鐘鳴十二下雪珠錯落仍聞雷聲殷殷然亦奇矣哉次日細雨溟濛朔風凛冽東人士之賀年禧者未免怨天公之不做美矣○英公司輪船撞沈日本千島艦一案前己詳記報章旋在横濵會訊風傳曲在日軍艦例須賠償英公司修船費若干是則日本非但人船兩失又須破費多資其將何以爲情乎○北海道有地名札幌者忽於東歴十二月二十號遞來急信云市中兇徒嘯聚至二百餘名騷擾異常幸經捕拘獲渠魁三十人始得安靜○十二月十五號南松浦郡三井樂邨世谷氏二人一名好五郎一名丈平因見鄰人某氏病危約同大邨七次郎杉山惣太夫駕漁船赴岐宿邨延某名醫至中途忽起西北風甚猛四人恐船一破損未免累及醫師遂格外用心緩緩行駛豈知狂風驀起連船捲去蒼茫烟水泛泛如鷗嗣七次郎惣太夫二人得獲生還醫師等三人則屍體已杳不可見因救人而自不救是眞如宰予所謂投井救人哉○京報紀日皇預定明治二十六年正月七號第一次閲視陸軍午前九點三十分時幸青山練兵塲屇時卽遇風雨亦不更改○從一位伊逹侯爵宗誠爲日本維新時勳臣曾奉使命中華與李傅相商訂通商條約及回朝歴授顯職迭著勳勞於東歴去歲十二月二十三日因病長逝二十四日日皇勅使親幸邸中吊奠賜勅語曰爾仗大義以當屏藩重任竭忠誠以贊中興宏圖丕績夙著名望久崇兹聞溘亡曷勝悼惜爰命侍臣齎賻臘以吊慰明治二十五年十二月二十四日勅使侍從片岡利和到邸時報時鐘方鳴二下旋又奉到御賜銀一千元絹五疋乾菓子二擡蒸菓子二擡飴菓子二擡果物二擡按伊逹侯行年七十有二堂上尚稱具慶昔年薄游江戶曾謁於芝山紅葉舘席間和藹謙恭樸誠眞摯曾不數載老成遽殂東望蓬雲殊切州門之感矣 
[刼案彚誌]  
　　粤東盜風之熾幾於無處蔑有無日不然而以南邑爲最盛至於新會東莞則雖或有之然亦不數覯兹聞上月杪東莞石龍有郭姓被賊刼去數百金時有某甲手提籠燈貿貿然來匪卽熄其燈而飲以刃迨事主追呼鄰人協捕則匪去巳久惟餘傷者在路旁耳同時有匪數十人至新會江門欲行刼某染房詎門戶堅固匪難椎毁遂撬開左鄰米店之門欲破壁擁進染房工伴力爲堵禦匪知難以得手遂搶米　銀七十餘兩以逸瀕行時燃火藥包擲諸染房門前幸店伴有備登卽將火撲熄不致兆焚如之災而南邑老江鄉江姓則於本月初二晩被匪連刦六家失贓約三四百金經鄉耆禀官請緝尚未破獲並聞南邑獅子竇連日以來又被匪連刦二次何邇日盜風猖獗若是耶 
[帳案略]  
　　寗波裕興隆漢號倒閉後鄞縣楊稚虹大令傳集一干人質訊原告大豐　莊主夥訴稱裕興隆於七月二十三日倒閉號 
 
 

Page 3

 
 
中執事人蘆掄元瞻敢於是夜揑收茂豐庄洋銀九萬餘圓又在上海預先致信漢口沈倫明向漢商騙得各貨二萬四千餘金囑沈挈眷逃　信内有祗得用金蟬脱壳之計等語可知贓貨俱在衆証確然其爲設計騙人已無疑義商等血本　遭吞沒若不嚴行追繳　恐市面攸關大令研訊蘆掄元直認不諱并稱願與沈理算帳目大令允之將沈交糧廳汪少尹蘆交捕廳姜少尉管押一面著少尹少尉督飭稽查各帳限十日　奪閲數日將沈蘆二人帶案傳齊案中人証查閲各帳已有端倪惟蘆與范烈生合做白蠟輸贏計虧三萬餘千金帳上並無著落且　茂豐來往影戤居多遂拍案大怒謂爾等似此行爲敗壞市風殊堪痛恨所有白蠟一欵若非范舞斃卽係蘆自已侵吞所欠茂豐之欵責成蘆一人理楚大豐等庄控追之欵現存江北岸利元洋行及茂豐扣存各貨飭差提還一面勒吊蘆等職銜執照詳革候辦范心猶不服赴府漬控府尊批示云　掄元串騙　物逃走害人實有應得之罪何用該職員代爲剖辯乃以沈敦魁父子控告指爲傾陷經夥顯見蓄意扛帮無怪沈敦魁等牽控該職員串通一氣耳案經集訊帳亦算有端倪虚實是非自不難水落石出仰鄞縣速卽秉公核明究追詳辦毋稍狥延切切 
[浦澄波]  
　　嘉興縣金秀水縣劉兩邑尊於十八日午前排設全副儀仗赴西北兩門開倉行抵倉門循例致祭門神然後升坐大堂鳴鑼升砲鼓樂交作六房書吏衣冠叩賀旋卽高懸牌示於廿一日起限收漕○十八日午後二點鐘見水龍飛馳而出絡繹不絶探知係南門外米棚下某醬園柴間遺火以致延燒幸在日間人手衆多得以立時救熄祗燬柴房一間餘皆無恙迨北門水龍駛到回祿君早已返斾矣○十八日清晨八點鐘時六出花飛穿簾入幙俄降雪珠鴛鴦瓦上淅瀝有聲至一點鐘杲杲日出此爲禾地見雪之始惟天時亢旱已久河水乾涸居民皆向城外汲水以供炊爨深望碧翁翁策遣癡龍早來行雨也 
[捐奬截數]  
　　兩淮商捐銀兩每批至十萬之數卽造報奬册一次兹聞第三次業已截數經淮南總局牌示略云兩淮商捐部庫餉銀所有頭二批奬案業經本局造册呈請運憲詳送督鹽憲咨逹大部核發執照給領在案兹悉第三批奬案業據淮南北各捐生報繳　數已足十萬亟應截數造册詳送此後各捐生呈報履歴應劃歸第四批内以清界限合亟牌示按此項捐欵已解過二十餘萬不日又將起解各商之深明大體好義急公卽此可以概見 
[定期設奠]  
　　前任浙閩總督卞頌臣制軍靈柩寄厝天寗門外崇寍寺中已紀前報兹由其公子等擇期本月二十六日在崇寍寺開弔受奠想屆時白馬素車定當絡繹偕來稍伸木壞山頽之痛也至奉安窀穸之期聞在來春二三月間云 
[揚州祈雪]  
　　今秋揚州各屬飛蝗萌孽談者多歸咎於客冬雨雪稀少刻下將届三九尚未渥沛祥霙江甘兩邑宰關心民瘼鑒此前車特於月之十六日在郡廟設壇薰沐虔禱並示禁屠宰三日想滕六君或當乘興而來俾世界成銀田疇堆玉以慰三農盼望也 
[淞濵小誌]  
　　某甲在南市某米行爲夥家住南碼頭相近前日有親戚將鷄二翼蛋一百枚送至甲處甲以事不得分身卽令出店某乙送往家中時已薄暮行至青龍橋地方忽由小弄内奔出流氓二人將甲撳倒在地將鷄攫去蛋則碰碎在地無一完全迨甲在塵埃中挣扎起身流氓已去如黄鶴矣○昨晨有小竊某甲混至捕廳衙門竊取後門一扇迨差役知覺賊已携贓而去矣 
[詳述火災]  
　　前夜　租界河南路老巡捕房斜對面籐器店失火延燒左右鄰已登昨報兹悉火由廣昌隆籐器店潑翻燈内火油撲息後又兆焚如以致冐穿屋頂一霎時延及北鄰永振源洋廣貨店樂善堂書坊逢源里門樓火勢復轉而南焚燬廣昌隆貨棧又章綢縀店　均年接元堂及同春堂廣福林藥丸店日升洋廣貨店折而向西灼及面南之番菜館後披屋所可惜者樂善堂中古本書籍充陳汗牛一旦被刼于祖龍竟爾不留餘燼老巡捕房新造高屋所支木架高處亦已被焚東西兩中和里門樓俱付一炬又　接元堂廣福林墻垣頽壞竟成瓦礫之塲樂善堂書鋪及日升則門面未熸依舊招牌高掛而其内已空空洞洞無一物矣北首樂善堂藥房西首吉羊樓扇鋪則雖虚驚飽受而貨物未失絲毫水龍通夜噴澆昨午始散去是役也共焚樓屋約二十餘幢幸各鋪均保火險他日經行中賠補尚不致付諸東流也 
[縱火未成]  
　　有王某者家住南市陸家浜地方生有兩子均爲錢莊生意頗善會計家道因之小康爲匪徒所垂涎前晩王閉門就寢忽　竹籬中有悉率聲心知有異出戶看視見火光熊熊料係匪人縱火當將家人喚起四面兠拿匪人早已兎脱急往有火之處儉視有火油浸濕　紙一團火油浸濕棉花一紥均未燒盡立卽取水撲滅按日來縱火之事時有所聞幾使居民夜不安枕有緝暴安良之責者　不整頓捕務嚴懲一二以儆其餘耶 
[催繳漕糧]  
　　欽加運同銜補用直隸州江蘇松江府上海縣正堂黄爲出示曉諭事照得漕糧爲天庾正供例應冬收冬兌况應完漕額欽蒙特恩永减一切浮費業已裁除盡净各糧尸具有天良自當踴躍輸將接奉大憲札飭現在京倉需米甚殷本年海運漕糧格外提前䟎辦務於歲内一律徵完交兌除傳保諭話先發易知由單按戶催納外兹擇於本月二十七日開倉合行出示曉諭爲此示仰闔邑糧戶紳民人等知悉爾等速將本名下應完光緒十八年分永减定實徵漕糧務各及早全完聽候製串安業倘有頑戶抗欠定卽詳辦比追其各凛遵毋違特示 
[舟子荷校]  
　　歇浦東西行人如織此來彼去一葦可杭駕渡舟者往往貪多務得但圖載客之多不顧風波之險本報曾著爲論說以冀挽此頹風不料前日有朱掌兆者在楊家渡碼頭駕駛渡舟仍敢違章多載扁舟一葉竟載二十餘人之多被爛泥渡保甲局員高二尹　聞飭勇將朱逮到訊供之下朱稱小的初次違犯日後自當改過二尹判笞二百板枷號一月發碼頭示衆似此雷厲風行舟子自應力改前非顧安得盡如高二尹者不避嫌怨實事求是哉 
[騙珠被獲]  
　　包探何瑞福顧阿六至英公堂禀稱楊紀蘭串同縫工向衞信才誑取眞珠頭面一副值洋銀八百元揑稱泰隆行欲買及衞遣人與楊同往泰隆行行至中途楊忽兎脱在後尋獲已被將眞珠在法租界恒德當押洋三百元又向馬車行主阿米借馬車兩　現已將馬車追還洋銀亦已起出尚少四十三　存在縫工處縫工已逃逸今將楊及贓物並馬車契據一紙呈堂恒德當移禀稱眞珠頭面先由衞姓當洋五百未幾贖去今由楊紀蘭前來冐稱衞姓遣伊來當洋三百八十元求請追還當本衞信才稱係餘姚縣人與楊紀蘭同鄉向不相識因有縫工來說泰隆行欲買眞珠頭面遣人同楊前去不料被其持赴長生庫至伊如何買馬車不得而知楊紀蘭供係紹興人與同鄉信才素來認識言明代售眞珠頭面合做馬車生理因馬車早已定造無力付價故將眞珠暫當洋銀先付車價蔡太守謂楊紀蘭設計誆騙殊堪痛恨判笞二百板管押兩月起案洋銀給還恒德當眞珠頭面一副給還衞信才並着繳償洋銀四十三元給與恒德馬車契存堂 
[英界公堂瑣案]  
　　薛桂方禀稱開設剃頭店前日有事出外被學徒糾集流氓周毛毛等將店内傢伙搬取一空爲此報捕吊到傢伙拿獲周毛毛陳阿全陸桂永送案學徒業已逃逸周毛毛陳阿全同供剃頭店學徒囑我搬物不知其他陸桂永供在門前觀望並未代搬今被一併拘案蔡太守判周毛毛陳阿全各押十四日陸桂永旣未代搬從寛開釋傢伙給還薛桂方俟補拿學徒到案究辦○董東春訴稱張發才持洋兌錢估看之下知係銅質伊卽乘機逃逸上前追獲交捕送案張發才供係南潯人帶洋一元來滬尋友未遇將洋兌錢初不知是銅質蔡太守飭將張發才交保如無保人管押七日銅洋劈毁○朱永春訴稱在公和祥碼頭管工有王田芝石長生不聽指揮倔强行兇報捕拘案王田芝石長生 
 
 

Page 4

 
 
同供均爲小工不敢行兇蔡太守騐得朱春永並無傷痕且王田芝等不認行兇未便究辦卽將王田芝等開釋○二百十號巡捕禀稱顧金榮劉祖雲等在路打架送案請究顧金榮劉祖雲同供均開剃頭店因爭奪生意致相口角後當改過自新蔡太守飭將顧劉二人押候過堂覆訊 
[法界捕房瑣案]  
　　日前蘇州女子高愛妹迷失路途經巡捕帶入捕房解請葛同轉訊問供稱家在蘇州現來姨母高姓家爲婢同轉著押候飭包探查明核奪昨日下午兩點鐘時同轉蒞捕房愛妹之姨母華顧氏偕外甥張賡甫卽愛妹之未婚夫投案訴稱小婦人現在英租界薈香里高公館爲傭愛妹在家寒苦欲帶來學習傭工故於本月初三日由蘇州動身初五日抵滬同住高公館中前日之晩小婦人見伊作事不好略加訓斥伊竟不受管教轉瞬逃出待小婦人雇人追尋已不知去向屢次求籖問卜據云須往東北方追尋今特來案具領張供稱小的年十六歲與愛妹同庚早年由舅母聘定愛妹爲童養媳小的現在某處紅木作習業同轉著帶愛妹到案問曰目下來案之二人爾認識否愛妹默無一語哭泣不休同轉謂若不直言定當刑責愛妹仍俯首不答同轉喝令責手心四十下交華顧氏領回管束○今年五月太古碼頭茶攤主耿長春在碼頭上拾得某輪船搭客所遺衣包等物車夫陳竹卿顧長松等知之欲圖俵分事經包探查知將長春及其子柳仔三仔拘押旣而顧持囑繕之信送至捕房略言深知長春於六月中拾得客人遺失之黄金六兩三錢紅票一紙計洋銀一百元並洋銀廿四元小洋銀十枚皮衣綢縐衣若干件又有部照禀帖手本等物失主梁姓不詳其名葛同轉訊問之下着將長春父子三人一併管押俟傳陳等再訊昨日下午包探將陳傳同案轉著帶柳仔三仔覆訊供稱父親本在碼頭上設茶攤小的兄弟售廣東點心紙烟度日五月初六日有不知姓名之船客遺下衣包經父親得拾檢視内有舊箭衣接衫舊外套戶部執照護書手本潮州鞋等物典得錢五千九百文問爾今年幾歲與陳等如何相識答稱父親拾衣後陳强欲借以致吵閙同轉問陳曰爾是否知長春拾金囑顧繕信致捕頭陳供稱小的不知其事並未囑顧繕信同轉著帶顧質訊兩下皆推諉不承轉同又將長春帶案長春身患瘋癱經人劍負而至訊究之下供稱衣包實在碼頭拾得包内衣物與柳仔三仔所供從同問爾在碼頭上設茶攤何來洋銀放印子債供稱小的父子三人歴年辛苦積有錢八十千貪圖厚利故放印子錢問顧稱爾曾拾金物現藏何處供稱小的拾衣包是實並未拾金大老爺若查得小的拾金則小的父子三人願甘收監辦罪問陳顧兩人應何控爾答稱小的與顧素不相識陳本是鄰人去年向小的借印子洋銀一元屢次向索共還錢四百文今聞小的洽得衣包竟串令顧揑詞妄控同轉問曰爾之癱瘓起於何時供稱拾得衣包之後卽患是症謂租界章程拾得遺物須送交捕房存留待失主認領時給以酬謝今爾得物暗藏旋患癱病此乃小人　福自取其咎姑念窮苦之人著送仁濟醫院療治陳顧欠錢不還反敢藉端圖詐判各掌頰一百下具結開釋 
[樂善好施]  
　　本館協振所昨接謝鑑泉善士惠函云次室於庚寅年臘月在申産第三男蒙諸友贈送禮物本應設筵答酬值弟去年回潮州去冬纔返上海敝東委在洋行開創仁盛號糖棧以致事務繁冗不及稍伸酬悃擬將酒席資洋四十元潑入賑欵亦可爲諸友造福又敝號仁盛去年臘月初一日開張蒙各行家送禮今亦將酒席資洋四十元一並助賑煩擇緊要災區酌量撥放云云敝所捧訕之餘不勝欽佩淮望此後芝蘭挺秀繼起有人利市日增新猷聿煥此則寸衷之所默禱　耳除掣奉收條外謹綴數言藉揚盛德 
[火災募捐啓]  
　　十一月十七晩老北門内白衣菴前馬家荒塲破屋失愼被災者十餘家波及者二十餘戶貧民暮歲本已無食無衣更教遭此大災竟致棲身無所我輩居當鄰近鴻嗷哀告耳不忍聞竊念比來遠省災民猶荷仁人解囊慨振况眼前災狀自當益切佈施某等力有不周情難歉視敬爲略陳苦况等於大聲疾呼伏願諸同仁宏物與民胞之量各自竭力捐助卽於四日内交白衣菴後蔡宅隨到隨掣收條以二十四日爲止無論集欵若干定於二十五日均匀散給如有絲毫侵蝕卽以是晩之災爲鑒事竣後卽行開列清單載明收取某翁若干付給某戶若干以爲徵信一切小費敝宅自給想大君子火熱厪懷必不忍極古小民貢無猶解倒懸之日濡毫潑墨聲與涙俱區區寸心伏維公鑒光緒十八年十一月二十日十二鋪同人拜啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　十一日安徽徽寗道楊儒見辭知府阮祖棠禀知皖榖昨日已到先送虎　倉兌收知府張炳生通判羅　琛一位　可　騐收金陵城工知縣皮壽頤禀知兼辦漢西門外粥廠卽日到差新拔中營額外張興叩謝禀知任事知縣藩升南奉示甄别巡檢舒福昌謝　　淳冬防差十二日揚州府陳卿雲管帶新湘左營記名總兵錢永勝二位禀到江寍縣藍南鄉勘案回上元縣典史王錫齡禀知武重考　　　攔阻差主簿孫傳楨奉委上元縣冬防差十三日工部主事趙恊莘到親拜由京來湖南寳慶恊右哨列委方士清到見湖南來候補道　廷　　期服假知縣施沛霖赴浦六公幹又任治赴汪浦撫恤差又張樹義赴廣東勸捐三位均禀辭貴州補用知縣楊璜兩淮　知事祁　由　　　來代祥雲輪船李家太由滬回三位禀到巡檢高開源奉秀沛縣冬防差卽辭十四日籌防局候補道曾支應局初補道吳均傳　江西　　　　　武到由贑州來署淮揚鎭　安康管帶新湘左營總兵錢永勝揚州府陳卿雲三位辭同知錢錫麟到北十二三　　　　　　　　　　　十二三叚保甲差並辭赴句容正任太州張兆鹿到由滬來又沛縣馬光勛辭赴六合撫恤差辦善後防營報銷局候選道陳宗濂見副將毛上　貴州知縣楊璜二位均傳見 
[戲試賈禍]  
　　高恩榮高四同族昆仲也籍隷南海獅子竇同受傭於佛山畸岑街某絨線店四於前數載詩賦結樆而恩榮則於客秋始禮行親迎以玉昆金季而同澤同袍向皆式好無尤和衷共濟詎本月初四晩五更時候人静夜闌四忽手持洋鎗預啓門潛步至榮榻前揭開其帳向榮放鎗轟擊致傷榮左脅榮痛醒大呼救命各伴好夢方濃聞聲驚起疑賊行刼用燭照之並無失物惟店門大啓四已無蹤店東函促榮父高龍升到禪看視並請醫調治至今猶未能將鉛彈取出危在旦夕現經店東將兇手年貌錄出重懸賞帖如有能拿獲兇手交到該店者謝銀一百圓今已數日尚未緝獲查其行兇之由則因今秋四請假旋里不知緣底事將婦毒毆經人勸解復行回店一夕深入黑甜倐發囈語謂汝何故不守婦道玷辱家門吾非曵尾泥塗者焉能　負重碑不汝重責難洩此忿也時榮適與聨床微聞其語翌早問四何故發此夢語四茫然未答同伴數人在旁聞之啞然笑曰夢語呢喃眞情如見無怪方整歸鞭卽占反目也譁然傳爲笑柄各友聞之咸訕笑之四憤甚辯論多時奈口衆我寡百詞莫辨旋回鄉集祠理論耆老等以口角細微兩爲排解榮亦負荆請罪事可息矣毋如衆口爍金夥友仍以爲口實殺機遂由此伏迨長至節日四欲回鄉同伴又從而譁笑之四老羞成怒以事由榮起憤恨中藏故於夜候將店内防禦洋鎗配彈轟擊以洩仇也據醫者言彈已深入脯腸恐難取出性命實屬堪　語曰禍從口入怨足殺身人其可不愼哉 
 
 
 
 
 
 
 
 
 
 
 
 
 
 
 

Page 10

 
 
   
 
 

Page 11

 
 
[光緒十八年十一月初六日京報全錄]  
　　宫門抄○發抄硃批四道○陜督楊奏籌協新餉各員分别奬叙摺○江督劉奏請更名改奬片○又奏援案請奬辦賑各員摺○粤督李等　奏太平關税銀墊解交納片○又奏甄别知縣片○新撫阿　奏委著州縣片○又奏委署知府片○粤　　等奏籌解地丁京餉摺○十一月初六日吏部翰林院正紅旗值日吏部引見三十七名刑部八名大理寺一名太僕寺二名　駟院四名廂藍满十四名興伯耆齡安興阿各假满請　安○鄭王睿王等由東陵西陵回京請安○梁仲衡服满請　安经黑龍江總魯業普春到京請　安○禮王恩公各續假十日○榮公續假二十日○載津請假十日○召見軍機貴恒警信○長有○發抄李鴻章奏天津武備學堂三年期满出力各員請照異常勞績核奬奉硃批着照所請兵部知道欽此○又補用同知劉毓霖等期满甄别　　硃批吏部知道欽此○又儘先副將刁德化留直補用奉硃批着照所請兵部知道欽此○綿宜奏盛京戶部員外郎榮彬派充税　委員奉硃批知道了欽此○○太子少保頭品頂戴陜甘總督臣楊　濬跪奏爲各省籌撥光緒十七年甘肅新餉依限掃數完解請將籌協各員分别奬叙恭摺仰祈聖鑒事竊臣前准部咨欽奉諭旨甘肅關内外餉銀關係緊要經戶部分别餉數請飭依限報解着該將軍督撫等嚴飭各該司道按照部撥數目掃數解清如能依限完解卽由陜甘總督奏請奬叙等因欽此歴經欽遵辦理在案兹查光緒十七年甘肅新餉戶部指撥銀四百八十萬兩各省俱已掃數完解應叙職名經臣分别咨陛　准陸續咨送前來臣維甘肅新餉爲關内外各軍計口授食之需不容短少絲毫並不能稍稽時日各該司道等均能盡力籌措恪遵部限掃數解清核其籌解情形實係移緩就急俾西陲軍餉得以藉資分布用能士卒用命巡防得力地方元氣賴以漸復應辦事宜亦得次第布置所有籌恊各員均屬著有微勞相應懇恩俯准照案給核以示鼓勵至各將軍督撫臣督飭司道提前撥解歴屆經臣籲請均荷恩施特沛凡在臣工無不同聲欽感查河南撫臣裕寛自蒞豫以來適富災祲之後豫省恊甘新餉爲數較鉅該撫臣督籌趕解不遺餘力洵能關懷大局仰副朝廷軫念邊陲至意可否仰懇天恩賞給頭品頂戴之處出自聖裁其福州將軍臣希元兩江督臣劉坤一湖廣督臣張之洞四川督臣劉秉璋調任江蘇巡撫前山西撫臣奎俊安徽撫臣沈秉成調任山西巡撫前湖南撫臣張煦陜西撫臣　傳霖江西撫臣德馨湖北撫臣譚繼洵調任廣東巡撫前江蘇撫臣剛毅升任新疆撫臣前陜西布政使陶模應否懇恩一併交部從優議敘候旨遵行並繕清單恭呈御覽謹恭摺具奏伏乞皇上聖鑒訓示謹奏奉硃批戶部議奏單併發欽此○○劉坤一片再接准部咨核覆前督臣曾國荃奏保蘇皖賑捐請奬案内湖北按察司經歴張家畹請以知縣在任候補同知銜前署華亭縣知縣江蘇候補班前儘先補用知縣葛培義請俟補缺後以直隸州用光緒十七年八月初二日具奏奉旨依議欽此當卽轉行去後兹據湖北按察司經歴張嘉畹以原名嘉畹誤書家畹禀請更正又據現任江蘇崑山縣知縣葛培義禀前於光緒十二年江蘇海運出力案内請保在任以直隸州補用奉部核准今蘇皖賑捐案内蒙保俟補缺後以直隸州用核與海運案内所保官　重　　改奬俟補直隷州後以知府用各等情由賑捐局司道詳請具奏前來臣覆核無異合無仰懇天恩俯准勅部將張家畹名字更正嘉畹葛培義改奬俟補直隸州後以知府用俾昭激勸理合會同江蘇巡撫臣奎俊附片陳請伏乞聖鑒訓示謹奏奉硃批著照所請該部知道欽此○○頭品頂戴兩江總督臣劉坤一頭品頂戴江蘇巡撫臣奎俊跪奏爲查明光緒十五年江蘇浙江及外省勸捐放賑出力各員籲懇天恩援案分别給奬恭摺仰祈聖鑒事竊查江蘇浙江捐賑完竣經前署督臣沈秉成前江蘇巡撫臣剛毅會秦第二次報銷摺内聲請在事各員紳異常出力援案保奬欽奉硃批著准其酌保數員毋許冐濫等因欽此仰見朝廷於鼓勵人材之中仍寓鄭重名器之意欽佩莫名臣等伏查光緒十五年江蘇浙江等處同被水災地方廣遠賑欵浩煩前督臣曾國荃奏准開辦蘇浙賑捐函牘交馳分投廣勸並　辦捐各員竭誠勸募設法招徠竟能於一捐再捐勢成弩末之時集成鉅欵俾賑務得以措手災民免致流離兼以餘力協濟畿輔及山東工賑要需實非當時始念所能及所有辦理工賑各員紳親歴災區核實散放盡心竭力勞瘁不辭均屬奮勉異常自應上乞恩施以酬勞勩現在捐賑早經竣事節經飭取員名往返駁查稽延時日臣等覆加删減計保文職一百一十員武職一員查光緒十四年蘇皖賑捐集欵二百萬兩開保八十餘員經部覆准今蘇浙案内勸捐至二百七十六萬餘兩之多較蘇皖捐數加增核與現保員數尚屬符合　較順直賑捐分省保奬每省保至十數員者尤覺有減無增至鹽務人員部章不能同地方勞績惟兩淮係兩江所轄鹽務報捐亦鉅上届蘇皖案内此項人員已　奬敘本届賑捐外省人員均經奏保兩淮出力人員似亦未便獨令向隅現亦酌保數員以示平允據賑捐局司道開送員名請奬前來謹繕清單恭呈御覽合無仰懇天恩俯准勅部照議給奬以昭激勸除本省及外省司道大員另行附片奏奬各該員履歴清册分咨吏兵工部查核其出力稍次各員由臣酌給外奬外謹合詞恭摺具陳伏乞皇上聖鑒訓示謹奏奉硃批該部議奏單片併發欽此○○李瀚章等片再准戶部咨撥内務府光緒十八年經費案内指撥廣東太平關常税銀五萬兩聲明以五萬兩批解部庫歸墊以五萬兩徑解内務府應用嗣准内務府奏准緩扣墊欵行令仍解交内務府應用各等因咨照前來除原案應徑解内務府經費銀五萬兩隨解加平抬費銀一千六百五十兩業經飭據藩司先向商號借墊匯解派委候補知府貴全等領齎匯單徑解内務府投納外所有訓撥部庫　墊銀五萬兩復經遵照仍解内務府立案續向商號借墊銀三萬兩隨加平抬費銀九百九十兩作爲第一批派委候補通判宗振等領齎匯單解交内務府應用附片奏報在案兹據廣東布政使覺羅成允詳稱再向殷實銀號日昇昌百川通蔚泰厚蔚長厚新泰厚借墊銀二萬兩隨解平抬費銀六百六十兩作爲第二批起解太平關常税劃撥部庫歸墊仍解内務府經費銀兩卽由該商號匯兌赴京仍俟太平關税收有銀兩發還歸欵飭委候補知縣鄭肇繩等領齎匯單於光緒十八年九月初六日起程由海道進京支取銀兩解赴内務府投納所有太平關常税劃撥光緒十八年部庫歸墊仍解内務府經費銀五萬兩現已如數解清等情具詳前來臣等覆核無異除分咨戶部内務府查照外理合附片具陳伏乞聖鑒謹奏奉硃批該衙門知道欽此○○李瀚章等片再勞績候補知縣到省一年期满例應考察面試甄别具奏歴經遵辦在案玆查有候補知縣何壽慶人尚明白文理亦通業經詳加考察照章考試堪以本班序補據藩臬兩司會詳前來除將該員詳細履歴開單咨明吏部查照外臣等謹附片具陳伏祈聖鑒謹奏奉硃批吏部知道欽此○○陶模片再署庫爾喀喇烏直隸廳同知駱恩綬業委代理伊犁府知府所遺員缺查有候補直隸州知州陳純治堪以委署奇台縣知縣劉澄清請假遺缺查有候補知縣陳彤輔堪以委署據署新疆布政使饒應祺署鎭迪道兼按察使銜周崇傳會詳前來除由臣批飭分别給委外謹會同陜甘總督臣楊昌濬附片具陳伏乞聖鑒謹奏奉硃批吏部知道欽此○○陶模片再署伊犁府知府潘效蘇撤任遺缺查有現署庫爾喀喇烏蘇直隸廳同知駱恩綬堪以暫行代理據署新疆布政使饒應祺署鎭迪道兼按察使銜金崇傳會詳前來除由臣抵飭給委外謹會同併犁將軍臣長庚陜甘總督臣楊昌濬附片具陳伏乞聖鑒謹奏奉硃批吏部知道欽此○○頭品頂戴兩廣總督臣李瀚章廣東巡撫臣剛毅跪奏爲籌解光緒十八年分原撥地丁京餉恭摺具陳仰祈聖鑒事竊准部咨光緒十八年原撥京餉案内廣東奉撥地丁銀十萬兩當經督飭司道籌銀五萬兩分作第一第二兩批先後派委試用通判許培　候補知縣李汝璠等領齎匯單赴京投納在案兹據布政使覺羅成允詳稱再籌銀五萬兩作爲第三批仍交殷實商號日昇昌百川通蔚泰厚蔚長厚新泰厚匯兌至京飭委候補知縣肇鄭繩等領齎匯單文批於光緒十八年九月初六日起程由海道進京支取銀兩赴部投納等情具奏前來臣覆核無異除咨戶部查照外謹合詞恭摺具陳伏乞皇上聖鑒再地丁項下奉撥光緒十八年分京餉銀十萬兩現已掃數解清合併陳明謹奏奉硃批戶部知道欽此 
 
 

Page 12

 
 
[光緒十八年十一月初七日京報全錄]  
　　宫門抄○諭旨兩道錄前○陜督楊奏揀補副將摺○又奏揀補副將摺○新撫陶奏總兵暫緩引見留省差委片○陜督楊奏守備互相對調片○浙撫松奏州縣續完地丁銀兩扣减初叅考成摺○直督李奏監生捐賑請奬片○十一月初七日戶部通政司簷事府廂曰旗假日無引見○濓貝勒等查騐箭枝覆命○明安假满請安○八額駙阿克東阿各續假五日○希隆阿續假十日○召見軍機熙敬崇禮張蔭恒○○太子少保頭品頂戴陜甘總督臣楊昌濬跪奏爲揀員請補副將要缺以裨營伍恭摺仰祈聖鑒事竊臣接准部咨陜西延綏鎭屬定邊協副將傅開德因病開缺所遺副將員缺係題補第一輪第二缺應用儘先人員令揀合例人員請補等因臣逐加遴選查有分發陜西差委頭品頂戴記名提督喀勒春巴圖魯現署定邊協副將劉連陞　肅平凉人曉暢戎機辦事穩實且在陜年久於地方營伍情形極爲熟悉署理年餘諸致妥治以之借補斯缺洵堪勝任且與部章相符合無仰懇天恩俯念員缺緊要准以劉連陞借補定邊協副將以期得力如蒙俞允該員係曾經引見發陜差委之員應請毋庸冉行赴引除查取該員履歴清册别咨送部外謹會同陜西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○太子少保頭品頂戴陜甘總督臣楊昌濬跪奏爲揀員請補副將要缺以裨營伍恭摺仰祈聖鑒事竊臣接准兵部咨覆城肅西寍鎭屬鎭海恊副將張錫光退回甘肅提標前營遊擊原任所遺副將員缺係題補第一輪第五缺輪用儘先人員令卽揀員請補等因臣查鎭海協副將員缺地處邊要蒙番雜居彈壓撫綏在在均關緊要非精明練逹熟悉邊情之員難資治理關查有頭品頂戴發往甘肅差委記名總兵年昌阿巴圖魯湯仁和年四十七歲湖南湘潭縣人同治年間投効老湘軍營打仗出力積功保至今職光緒十二年准補陜甘督標左營叅將十四年八月借補甘肅凉州鎭屬永昌恊副將是年十二月委署寍夏鎭總兵十五年正月到任旋在任丁父艱經前督臣譚鍾麟奏留署任守制奉旨允准部議仍開永昌恊副將員缺十六年六月交卸總兵篆務回籍終制十七年服满赴部引見奉旨着發往甘肅原省差委欽此依限到省是年十月委署督禁左營叅將該員器誠深穩明幹有爲且在廿年久歴任總兵叅將各缺辦理悉臻妥善於邊地情形最爲　悉以之借補斯缺實於營伍地方大有裨益與例亦符合無仰懇 
天恩俯念員缺緊要准以該員湯仁和借補鎭海恊副將足　得力如蒙俞允該員係已經引見之員應請飭部發給實後劄付俾符定制除飭取該員履歴清册别咨送部外謹會同甘肅提督臣周逹武合詞恭摺具陳伏乞皇上聖鑒訓示謹奏奉硃批兵部議奏欽此○○陶模片再新疆邊防緊要委任務在得人兹有提督銜記名總兵前瑪納斯恊副將張清和光緒十六年丁繼母艱開缺回籍守制本年五月服满起復措資來省查定例服满副將若係提鎭借補應請咨赴部引見以提鎭發往原省候補未經赴部之先不准奏留差委等因臣查張清和前在故大學士左宗棠軍營轉戰數省勳勞卓著嗣在瑀納斯副將任内尤能認眞整頓　輯兵民現值邊疆　才又係該員服官省分可否懇恩俯准暫緩引見以總兵歸新疆候補俾資差委以期得力出自鴻施謹附片具陳伏乞聖鑒訓示謹奏奉硃批着照所請兵部知道欽此○○楊昌濬片再前准部咨借補陜廿督標後營守備徐占鰲蘭州府臯蘭縣人係屬本府例應廻避令卽揀員對調等因臣查有凉州鎭標後營守備梁來鳳係寍夏府中衞縣人該員年力强健營務精明堪以辦補督標後營守備所遺凉州鎭標後營守備員缺卽以徐占鰲調補均屬人地相宜與例亦符合無仰懇天恩俯准徐占熬梁來鳳二員互相對調如蒙俞允俟接准部覆卽行給咨該員等赴部引見以符定制除徐占鰲履歴清册前已送部並飭取梁來鳳履歴清册另行咨送外謹會同甘肅提督臣周逹武合詞附片具陳伏乞聖鑒訓示謹奏奉硃批兵部議奏欽此○○頭品頂戴浙江巡撫奴才崧駿跪奏爲查明海寗等州縣續完光緒十七年分地丁正耗錢糧懇恩勅部扣减初叅老成恭摺仰祈聖鑒事　查各屬未完地丁正耗錢糧如有續完扣减考成並扣除免議者例應咨部扣减嗣准部咨籌餉需條奏摺内嚴核各項奏銷令將未完一分以上各員名開具簡明清單專摺奏　由部核定處分先行覆奏其有奏後續完者准其續行奏請歸本案開復等因遵辦在案兹據布政使劉樹堂詳　查浙江省杭州府虧之海寗於潛二州縣台州府屬之黄巖太平寗海三縣金華府屬之浦江縣衢州府屬之龍游縣温州府屬之瑞安縣處州府　之鹿水慶元二縣應完光緒十七年地丁正耗錢糧前因奏銷徵完之限　满未據全完富經　造考成册結詐請題叅現據於潛縣將未完光緒十七年分地丁正　六百六十五兩零耗羨銀三十三兩　續　全完應請將經徵者於潜縣知縣黑式　曁接徵正任於潛縣知縣文玉又接徵署於潛縣知縣劉舜年均子扣除免議又海寗州續完光緒十七年分地丁正銀三千三百二十八兩零耗羡銀一百九十九兩零應請將經徵署海寗州知州胡義贊未完考成扣减三厘三毫曁接徵正任海寗州知州會壽麟未完考成扣减二厘二毫又黄巖縣續完光緒十七年分地丁止銀一千八百兩耗羡銀一百二十六兩應請將經徵者黄巖縣知縣陳正榕未完考成扣减一厘二毫曁接徵著黄巖縣知縣蔡秉澄未完考成扣减四厘八毫又太平縣續完光緒十七年分地丁正銀三百三十三兩零耗羡銀二十六兩零應請將經徵正任太平縣知縣王壽柟未完考成扣减三厘曁接徵署太平縣知縣故　　未完考成扣减一厘一毫又寍海縣續完光緒十七年分地丁正銀八十兩零耗羡銀六兩零應請將經徵正任寍海縣知縣王瑞成未完考成扣减三毫又浦江縣續完光緒十七年分地丁正銀二千四百九十三兩零耗羨銀一百七十四兩零應請將經徵正任浦江縣知縣善慶未完考成扣减四厘八毫曁接徵署浦江縣知縣陶惟埴未完考成扣减三厘三毫又接徵兼理浦江縣知縣劉矞祺未完考成扣减六毫又龍游縣續完光緒十七年分地丁正銀一萬一千一百五十三兩零耗羡銀五百五十七兩零應請將經徵正任龍游縣知縣馬芳田未完考成扣减二分九厘四毫又瑞安縣續完光緒十七年分地丁正銀六千六百三十七兩零耗羡銀四百六十四兩零應請將經徵正任瑞安縣知縣楊文斌未完考成扣减二分四毫曁接收代理瑞安縣知縣袁培未完考成扣减七厘九毫又麗水縣續完光緒十七年分地丁正銀一百三十三兩零耗羡銀七兩零應請將經徵正任麗水縣知縣叚樹藩未完考成扣减一厘又慶元縣續完光緒十七年分地丁正銀一千五十兩耗羡銀八十四兩應請將經徵正任慶元縣知縣紀朋陵未完考成扣减一分一厘二毫等情詳請具奏前來奴才覆核無異除批飭將續完銀兩造報撥用並飭嚴催海寍等九州縣將未完銀兩迅速清解曁咨吏戶二部查照外理合恭摺具奏伏乞皇上聖鑒勅部查照分别扣减施行謹奏奉硃批該部議奏欽此○○李鴻章片再據通永道楊宗濓詳稱據浙江錢塘縣監生許之印呈稱故父升任福建按察使前任通永道許鈐身於光緒十六年由京赴閏路過武清寳坻等處見被水村莊情形困苦深爲憫惻擬回籍變産助賑行至上海因病出缺今聞本年順直水災與十六年相等而順屬之寳坻縣被災尤重謹遵遺命湊集實銀一萬兩　清兌收散放並稱世受國恩不敢仰邀奬叙等情當將所捐銀兩照數騐收飭派委員會同寳坻縣查放急賑完竣由該道詳請核奏前來臣查并任福建臬司許鈐身前在通永道任内實心愛民政聲　著伊子監生許之印善承先志慨捐鉅欵濟助耍需洵屬好義急公有裨荒政部定賑捐章程捐銀至萬兩以上准其專案奏請特旨給奬查新　防捐例由　生報捐不論雙單月選用　中實　不及西千　該監生所　銀數加至一倍有餘雖據聲稱不敢邀奬實未便沒其報　之　　　　　優奬之處出自　天　非　　　　　　合　　兼管順天府府尹臣孫家　順天府府尹臣孫楫兩片其陳伏乞聖鑒訓示謹奏奉硃批許之印著以　　　先　　欽此 
 
