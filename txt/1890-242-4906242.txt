# 1890 - 242 - 4906242

 

Page 1

 
 
[重印快心編出售] [  申報舘主人啓]  
　　快心編一書爲天花才子所著描情寫景曲曲入神雖不脫章回小說體裁而其叙公子之風流佳人之妍慧草寇之行兇作惡老僕之義膽忠肝生面别開從不落前人窠臼惜乎刋板早經毁壞絶少流傳昔年得自東灜曾付手民校印幾經寒暑箱篋頓空而問價者仍源源而來四是重爲印出校譬裝釘遠勝從前計共三編分爲十本定價每部洋銀五角世有先覩爲快者請向本埠申報舘申昌書畫室及各埠分售申報處購取可也 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層　文　府三層淵　島朝各直省　　十三　　　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元　　成增補角山樓先正事略○本齋種類繁多不及備載擇其尤者登報以供海内文人賞鑒價當格外從塵即希光願爲盼售處一在三　　　報舘東隔　又設分局在二馬路横街三層樓紅墻洋房内此佈 
[保身說]  
　　人之一身上焉者以天下爲已任宗社之安危蒼生之性命繋焉中焉者爲鄉黨之所仰望閭里之所欽崇下焉者雖於世不甚重輕然仰事父母俯畜妻子一家之欣戚歡愉胥視乎一人之竊通得失關繋亦不可謂不重伊古以來正人君子未有不以保身爲要務者易曰君子以謹身節慾禮曰有不戒其容止者必有凶災鄉黨一篇於聖人之起居飲食一一默窺而詳記之盖如此則身安體適内可以葆性眞外可以禦厲氣不如此則起居無節飲食乖方正氣既虧外感得而乘之疾病自此生矣千古善保身者未有如孔子者也柱史五千言以清凈無爲爲宗旨於聖賢養心寡欲之道隠相符合後世曠逹之士乃以天地爲傳舍日月爲寄廬功名爲敝屣妻孥爲外物生死爲一致彭殤爲一轍其失也幻而矯其弊者或過信方士之言以神仙爲可致鉛汞爲可餌甚至餐芝辟榖虽求返老之方福地洞天徧覓長生之藥要之漢皇西畤仙跡難求徐福東游神山安在亦可見服餌之方不足恃長生之術未易求矣况悞服金石猛烈之品不特不能養生且反足以戕生其失也愚惟知命逹天之君子爲能深知保身之義而不爲異端邪說所惑顧保身之道不一哀樂之移我情也喜怒之亂我性也聲音之悅我耳也彩色之奪我目也滋味之淆我口也服御之便我身也皆與我身相接而不能一日離者也然不善用之則不能益我身而反足害我身韶顔巧笑伐性之斧也曲房廣厦縱慾之漸也肥腴甘旨腐腸之藥也輕車快馬喪身之劵也西人於保身一道最爲講究所居房屋必有通風之處俾得引入養氣吹去炭氣盖一室之中若無通風之隙則炭氣多而養氣少室中之人易生疾病故必引入養氣吹去炭氣方覺心神快爽庭中必多栽花木以花木所放養氣足以益人也此外起居之節飲食之方嬉游宴樂之時却病延年之術無不研其理而攷其用去其害而得其益獨不解近來華人於别事皆效西法而於彼之保身一道最爲講究者反不則效識者所不取也海上人烟稠密商賈輻輳市肆之喧闐貿易之暢旺甲於通商諸口游是地者買笑歌樓馳車廣陌飛箋酒肆觀劇梨園尋　行樂之地較他處爲多善保身者或爲周旋世故交接友朋起見不得不應酬一二所謂未能免俗聊復爾爾不善保身者則沈酣陷溺於其中一往而不知返勞精敝神移情易性其足以害我身者多矣去年冬不藏陽今年夏行秋令近數日來寒燠不常疫癘因之而盛甚致有朝發而午死午發而夕死者延醫服藥其勢不及嗚呼北地既苦水災南方又患時疫即如温州寗波等處亦患疫癘見於報牘者不一而足蒼蒼者天何不愛我民之甚耶平心論之天時居其半人事亦居其半若平時漫無限制一味肆意任性及病勢發作始乞靈於醫藥猶之應試士子平日未甞專力於文字及手提考籃身在矮屋然後聽命於捉刀之人無論事之有濟與否然其爲計則亦左矣保身之大要不外乎愼起居節飲食謹嗜欲苟於此三者時時留意處處提防則雖天時不正戻氣滋多而我之所以保此身者綽綽然常有餘裕正氣盛則客感退天時缺憾何難以人力補之哉甞見有年老之人精氣充固神觀不衰而年少之人反有神思昏瞀疾病叢生者　無他善保身與不善保身之分也因有見於滬上近日疫癘之多故著此篇使閱者曠然思惕然懼於以躋仁壽而免夭折所關豈淺鮮哉然則即以代遒人之木鐸亦無不可 
[諭旨恭錄]  
七月十二日奉旨山西榆次縣知縣着徐承熊補授廣東文昌縣知縣着李樹聲補授福建光澤縣知縣着李子茂補授禮科筆帖式着文祜補授朱有基潘慈和俱准其補授内閣中書截取郎中丁之栻趙亮熙俱照例用分發廣西候補道劉亮沅河南候補道吳丙湘江蘇候補道趙爕湖南候補道陳家述浙江同知余乾耀直隸候補直隸州知州承霖安徽候補直隸州知州李家澍湖北候補判通梁承潤江蘇候補知縣龔齊崧張德迪浙江候補知縣秦國均四川候補知縣錢菁雷愼修江西候補知縣陳蘭生浙江候補知縣顧曾沐甘肅候補布庫大使錫章兩淮鹽大使龔照琨俱照例發往保舉河南候補直隸州知州丁文炳山東候補知縣方奎浙江候補知縣劉鼎亨俱照例用京察翰林院編修繆荃孫着准其一等加一級交軍機處記名以道府用卓異福建漳州府知府吉昌着回任准其卓異加一級仍註册候升直隸天津縣知縣孫錫康着准其卓異加一級仍註册回任候升四川安縣知縣趙湘着回任准其卓異加一級仍註册候升病痊前安徽徽甯池太廣道雙福着照例用湖南候補同知丁蘭徵着發往原省照例用江蘇海州通判張元愷着照例用欽此同日奉旨西城兵馬司副指揮員缺着孫德成補授欽此同日奉旨北城兵馬司吏目員缺着王應泰補授欽此 
[京邸秋聲]  
　　神機營右翼前鋒護軍五處馬隊幫操玉崑因病出缺刻經總理營務處開列差委備補各員銜名禀請王爺點派現奉醕邸鈞諭所有右翼五處馬隊幫操一缺着將營務處差委乾清門二等侍衞聨福充補等因已由總理營務處分檄馬步各隊查照矣○鑾儀衞掌衞事博多勒噶台親王爲咨覆事准兵部咨開現有盛京復州城守尉一缺咨取各項正三品宗室人員揀補等因前來查本衞冠軍使載椿係廂藍旗宗室堪以保送人揀復州城守尉缺相應開具履歴咨覆貴部查照辦理○密雲駐防旗營官兵所住房屋以及公廨年久失修每因欵項難籌未經修理適 
 
 

Page 2

 
 
本年五六月間大雨滂沱山水暴發河流漲溢旗營房屋無處不漏倒塌過半非特棲止無地即辦公亦須露處據協領等紛紛禀報擬援照各省駐防借支俸餉修理房屋成案請借給密雲官兵俸餉一年以便修理房間官兵得以辦公棲止仍由該官兵歲支俸餉分作八年扣還以清欵目等情經國副都統俊專摺入陳黼座刻奉硃批交户部議奏○汪柳門少司空奉命出差旨令孫家鼐者理工部左侍郎刻經孫燮臣少冡宰諏吉於七月初八日己刻履新由工部司務廳移付四司等處官員吏役人等至期進署伺候新署漢左堂到任一體謁見勿違○先農壇内太歲殿正間西大柁折損垂陷檩椽閃錯瓦片崩裂勢漸塌落若不赶修恐全殿木植更爲損傷工程較大經太常寺咨會工部奏派勘估以便赶爲急修等情經工部於初八日晨奏派勘估太歲殿工程奉旨派出户部尚書翁同龢禮部右侍郎景善欽此聞翁景兩欽派擬於本月十一日率工部司員估算樣子等房吏人前往勘估以憑覆奏○初八日爲南皮張子青相國八旬正壽皇太后賜以御書樞衡介祉四字匾額一面楹聨一副福壽字一方皇上賜以御筆端揆凝釐四字匾額一面對聨一副壽字一方長壽佛一尊玉如意一柄搬指翎管尺頭綢縀派奉宸院卿海緒送往内務府備以黄亭綵亭十座分置賜壽諸物每座蘇役四人恭齎相國延官十員蟒袍補褂乘馬亭前對引龍旗龍棍提爐各一對鼓吹手廿四人於西苑門前奏樂恭迎沿長街等處以抵相府子青相國門外跪迎敬將上賜壽物先陳於壽堂黄案上相國向上行禮祗領赶爲具摺翌晨謝恩相國於初七初八等日設筵欵客演崇慶班昆弋戲兩晝夜謂係醕邸送演也是日禮伯慶克等邸額恩福徐各相在廷王大臣以及屬員戚友門生躬往祝嘏者極爲濟濟北池子北口輿馬塡滿里巷幾無隙地可以立足誠異常熱閙也 
[賢王清恙]  
　　醕親王邸躬自上月間稍示違　醫治時加未見疾重詎於初八日陡形沈重赶爲調理至午刻病形危篤慶邸等往視邸疾加厲飛遣内監報入内廷下午四點鐘時邸病在床幾瀕於危皇上聞信未俟排駕即乘轎携帶内監侍衞數人躬往看視維時不及五點鐘道路不遑修治僅由該地面官飭往來暫避而已皇太后亦命駕而來伯慶克邸赶至途間方爲翊駕後扈豹尾鎗亦僅步行數人不暇乘騎至八點二刻皇太后皇上不得已始命駕還海初九日皇上於夘刻即由海駕往醕府皇太后亦於辰刻往焉幸漸轉危爲安凡薄海人民同深忭舞 
[蓬雲五色]  
　　中國駐紥日本大臣黎星使札令通商各埠於上月廿七八九三日縣燈結綵敬謹祝釐廿六日黎明長崎理事楊星垣都轉率同本署僚友及寓崎紳董各穿朝服赴三江會館萬歲牌前行禮回署後長崎縣知事及各日官各國駐崎領事次第至署中道賀晚間設筵欵待事竣復躬往東西各官署謝步此次燈聨之佳者如星耀千秋山呼萬歲一人有慶四海稱觴龍飛一十六年咸看雲近蓬萊祥呈五色鶴算日千萬載遥仰星輝牛斗瑞肇二旬皆琅琅可誦也○東京親皇居名曰宫城城外空塲銅鑄楠正成像甲胄乘馬望之儼然據云先用木質刻成然後笵銅以鑄云○日本凡事步武泰西時遺　員親赴歐洲考核刻欲硎求藝樹之法特派園藝會事務官吉田進宫中顧問官花房義質及田中芳男諸員航海赴英美德法俄各國遊覽諸名園細意推詳以求美善諸員銜命後已於上月九號由横濱乘美公司輪船前往矣○上月十號東京時事新聞紀數日以來陰雲蔽空驟雨時至天氣鬱熱礎潤如蒸福島宫城縣疾風淫雨洪水爲災鐵道會社員查得黑磯以北仙臺等處鐵道大遭損壞即橋梁堤　亦有破潰不堪者尤足駭者須賀川停車塲前釋迦堂川所建鐵橋工堅料固竟被衝坍其開往奥州之火輪車因見水勢滔天停輪不發現在鐵　之已壞者日夜興修大約上野白河本宫桑折諸途問兩三四日可以告竣若仙臺一路則須緩至十五號云 
[甌海秋帆]  
　　自入新秋炎威頓斂碧梧篩影凉逗銀牀墨客騷人正欲趁此好風光扶九節筇携一雙屐打點作雁宕之遊而細雨如絲時或沾衣欲溼未免怨天公之不做美云○樂清縣文廟宫墻驀被颶風吹倒行人過此時或窺視聖容殊不足以昭體制而示崇敬現經周書田茂才黄菊君孝廉介捐脩復巍巍萬仞行見氣象一新矣○望京厢某甲之子年甫六齡悞被乙丙兩鄰人誘去售與平陽某姓轉販至閩省福甯府由某氏購作螟蛉閱十三年迄無音耗甲思子情切積憂成痗老病顚連延至去冬勢將不起彌留之際猶時時念及掌中珠時子已長成默念生我何人安忍恝置乘間旋里詢問其家偶過白里坊突見乙丙二拐匪扭住喊哭敬動路人詰以情由一一陳訴遂將乙丙扭訴保甲局送縣押候究懲隨問訊至家中則老母尚在呇不覺悲喜交集或謂甲死後一靈不昧尋至閩中引之使歸骨肉重聚此則無稽讕語付之一笑可也○樂清縣轄横帶橋人鄭選青以紈絝子入膠庠恣意奢豪家遂中落近被繼母以忤逆呈控申錫之大令訊得釁由爭産而起尚無不孝情形僅子嚴批未經提究其母不服上控府轅德太守以事關倫紀批候親提現已由縣解府矣 
[彝陵餘話]  
　　宜昌新設土藥稅釐總局局憲請鎭憲招募巡勇三百名統以郭姓武弁復在施南營内挑選一百名分叚梭巡不稍寛假日内已拿獲私土數起矣○巴東野三關土藥局向章每兩土藥抽釐六文現定加抽至十二文聞有土商多人不願加添不知如何料理也○枝江縣幕客某君在署病故家眷扶柩來宜隨由江通輪船附裝至漢依人槖筆客死他鄉薤露一聲哀腸寸斷矣○江通輪船於本月初一日抵宜所裝絲頭繭子藥材爲數甚巨至初五日午刻始開行○四川重慶府議准通商照例分設洋關以槯外來貨稅所派稅務司日内將次入蜀矣 
[刋江官報]  
七月初八日魯分轉光圻由焦山來揚公幹分發知事楊文鯉禀到初九日王鹺尹紹脩委赴西岸差遣湖南高叅戎明經解餉來揚初十日吕鹺尉承功由海分司委催捆差代理海分司田分轉恩厚卸事回揚十一日朱鹺尹恩緒委解金陵餉銀十二日總局林分轉委兼辦祟節堂事務大使祝傳望禀知過運判班陸鹺尉增委南掣監秤十三日寳應縣孔大令來揚公幹鍾鹺尹義準委南掣查空差 
[平山秋眺]  
　　淮揚海道謝觀察元福因公晋省於本月初十日抵揚寄泊一宵翌晨即揚帆而去○揚州郡城小教塲茶社如林遊人輻輳玩戲術者售糖菓者無不於此托足以覓蠅頭狡黠之徒往往勾結地痞營兵設攤賭博或稱詩寳或號摇會名目不一種類甚多總而言之無非銷金之鍋陷人之阱而已顧僅曰騙錢猶未足爲地方之大害所最可惡者若輩皆好勇鬥狠稍拂具意即或羣起揮拳酗酒打降事所恒有甘泉縣朱明府聞而震怒特出告示一道其略云訪聞小教塲内近有一種痞棍勾結不肖差役營兵在彼開塲聚賭哄騙財物動輒打降逞凶每至黄昏時分甚至在路攔阻婦女攫取首飾種種不法實堪痛恨除親自密訪查拿外合亟示禁爾等須知本縣耳目甚近是良是莠不難察訪倘再不知歛跡一經提案定干嚴懲本縣言出法隨並非虚聲恫喝凛之愼之一時見者咸以手加額曰斯眞民之賢父母○有買餑餑人某甲荷擔過流水橋適逢某逹官鳴騶而至遂在道旁弛擔伫立閒觀見皂役某乙素號知交戲掀其帽事爲逹官所見立命停輿拿究惡其目無官長喝令掌頰數十下其母聞而奔至再四哀求始揮之去○本月十三晚好事者就城外某處建設盂蘭盆會彩棚高搭遍懸五色明燈璀燦輝煌無異石季倫之十重錦帳少焉有秃鶖高坐施食臺上戴毗盧帽喃喃宣梵唄金鐃法鼓響徹雲衢一時觀者若堵墻後至者幾無容足地不料雨師風伯結隊齊來電掣雷轟砂飛石走明燈萬盞頃刻韜光不夜之城陡變爲黑暗世界無僧無俗無女無男躱避不遑淋漓盡致鬼如有靈其亦怨飛廉敗興乎○灣子街某店叟年逾知命素有嗜　之癖每值花晨月夕綺思難消輙携杖頭資散步至茗樓細嚼龍團效玉川子之風生七椀初八日正 
 
 

Page 3

 
 
在某茶社憑闌品茗忽狂風一陣迎面吹來陡覺寒噤難熬歸家僵臥迨華胥夢醒家人不禁訝然曰爾口何若是歪斜耶攬鏡照之則果非本來面貎急延名醫診治竟不能重復舊觀矣封家姨眞惡作劇哉○灣子街某店學徒偶因細故吞服生烟店中人知之異常惶急嗣有人告以用冷水一大碗和硼砂灌下不移時果大吐而愈 
[金閶夕照]  
　　姑蘇七子山有三官大帝廟俗傳七月望日爲大帝誕辰自月朔以迄望日無明無夜無女無男膜拜進香不絶於道凡乞丐之瘤者痬者跎者跛者盲者啞者膿血被體者涕泗交頤者皆手撃木魚哀求佈施使外邦人見此必將疑爲動物博覽會矣○吳俗三元令節各廟皆舁神像至壇名曰督祭賽者既興高采烈觀者更舉國若狂七里山塘畫船如織花香人氣掩映於文窗珠箔間遊蕩少年互相徵逐致前年有茶樓壓倒橋梁擠斷等情爲害地方誠無既極　縣馬明府有鑒於此出示禁止略謂今届中元令節除府縣城隍入壇致祭外其餘無論何項神像一概不准入壇亦足見賢父母戒靡去奢關心民瘼也 
[溋城風雨]  
九江來信云本月初九日天氣酷熱無殊三伏光陰日加申雷聲隆隆陰雲四合飛廉氏乘機跋扈江濤齧岸林木怒號小池口風勢尤狂走石飛砂行人絶跡江邊泊有巴斗船一號被風掀主半空洎落地而已成虀粉矣某姓屋旁緑蔭扶疎無異陶靖節之門垂五柳風過之處根盡拔起偃臥路邊何九烈君竟憔悴乃爾耶至酉刻風略止而傾盆雨驟幾如倒瀉銀河不知田内禾苗得免損折否 
[營口紀聞]  
　　自交七月連發北風而天氣炎蒸未見凉颷習習田禾正當吐穗農民未免憂歉收矣○本月初二起米價日昻未及經旬竟海石值銀十兩外雜粮亦隨之而貴居民咸憂一館難謀云○天氣酷熱時疫流行大街豐泰棧劉姓夥晨起微覺不適然猶言笑如常至晚人定後忽脚筋抽搐急延數醫治之針砭齊施已無及矣哀哉○青臺子人萬洪日操燕兒飛小船載連客貨一日有二客由南城購得包米粉三百包雇令駁至營口講定駁價若干捐稅齊包在内萬一帆風順直駛至營意欲漏捐致被巡丁所執稅局委員判令重責四百板枷示河干因圖利而致受懲夫亦咎由自取也 
[胎異兩誌]  
　　四乳八子開伯仲之祥徵二首六身侈十支之隠語古今來懷胎之異每多見於紀載特鄉愚眼孔一葉迷山不能與之細論耳兹聞蕪湖東門外附近有王某者繩床蓬户負販營生其妻懷胎已久至上月十八日之夕忽而坐褥産下一孩啼聲乍試合家歡喜詎細視之一身兩首恍若花放並頭乃大駭及後亦無甚異遂復哺之據見者云一頭生於腦後崢嶸相背輪流食乳又長街查怡興烟莊主婦懷胎彌月臨期難産至四日始産下一死孩視之頭面極長較常孩不啻倍蓰此亦一奇也 
[履勘界洪]  
　　高橋鎭在上海寳山交界之處鎭畔有界浜民田資利賴焉邇來淤塞特甚源流不通上寳兩縣主會議興工開濬昨晚陸邑尊乘舟赴高橋鎭會同寳山縣履勘情形以便定期舉辦 
[供認揑名]  
　　李蔡氏臺基案前已照錄讞詞前晚上海縣陸邑尊飭提該氏及上臺基之錢春紹朱和泉二犯嚴加訊鞫該氏俯首無詞錢朱泥首階前同求恩宥並稱當夜實因酒醉所致以後不敢再犯矣邑尊謂本縣訪明爾等有意逞刁臨時改易名姓兾圖逃罪今可據實供出本縣當格外施恩可知本縣歴官江左執法無私現在此案須申詳上臺以候核奪錢供稱犯官實係本邑人姓謝名紹林捐有五品銜朱供稱犯官實姓郁名顯成候選縣丞邑尊謂爾等既係有職人員何竟荒淫若此今可速將捐照缴案以便申詳謝供稱是夜有友邀犯官晚膳不知是處有臺基現在母　患病垂危叩求大老爺恩釋回家以盡爲子之道陸邑尊不准着將犯婦李蔡氏收禁女監聽候從嚴懲辦 
[上海縣署瑣案]  
　　英界抛球塲匯安洋廣貨店於六月廿六日開張至七月初七日即行倒閉共欠各户銀五百餘兩各户赴英公廨禀請提道蔡太守飭將該店執事人王省齋即王承曾並保人吳文　原告凌淦一併移送縣署前日陸邑尊飭提訊究凌供稱小的行醫餬口寄寓匯安與店主李維貞素不相識王曾借去銀三百五十八兩於六月二十四七月初三等日分二次付給由吳擔保詎至七月初七日店即倒閉急向王索還欠款則已被各户紛紛搬取剩貨並由寳源祥房主控請英公堂將房屋發封以致此欵毫無着落求請比追王供認在匯安爲夥并稱凌欵由李當面措借六月二十九日李已回籍至七月初六日即聞病斃家中致店倒閉所欠凌銀並無干涉店屋係寳源祥之産每月租銀四十兩吳供稱本在復來典爲夥因兒子仁甫在匯安習業曾往探望並無擔保情事邑尊判將王吳交人保出候函請英公廨將店屋啓封吊查帳據以憑訊斷俄有爕理齋增泰祥等夥投案訴請附追欠欵邑尊着暫退去○昨報紀犯婦金銀寳被烟鴇吳二阿姐誘來滬上經法公堂送縣訊供云云前日陸邑尊親提訊鞫銀寳堅稱小婦人被二阿姐誘來二阿姐供稱銀寳實偕張顧氏等來申與某某等人姘識且曾借住王大阿寳家張顧氏供稱小婦人自願回里叩請開恩邑尊謂銀寳既不願爲娼何以仍有私姘情事實屬無恥着交官媒候示二阿姐押候備文遞解回籍張顧氏飭原差押同出城收拾衣物自行回里毋再逗遛 
[英界公堂瑣案]  
　　長利洋行經收房租之某西人訴稱治下老虎灶主石福郎積欠房租洋銀七元四角請賜追繳蔡太守准之飭差催令照付石延宕如故西人遂復投案求催太守飭提石訊究西人訴稱伊租用平房按月應付房租一元二角共欠六月連前欠之二角計共七元四角石供稱前由該西人之妻粤婦某氏經收房租每月付洋一元共欠六月尾找計一元二角後曾付過四角并代付車錢六十文約計惟欠七角而已安有七元四角之多西人稱前由妻子收租石終掯勒不付及自已向收依舊分文無着至控告後伊初認欠洋四元有奇繼言七元有奇然仍延宕不付今忽抵賴其中情節請問憲差可也蔡太守問諸原差禀稱小的奉諭催石付租初祗認欠四元有奇旋又言總須措洋了結太守惡名狡猾押令照數繳呈始行開釋○沙遜洋行馬夫頭目袁繼烈由甯鼓附高陞輪船來滬被同船之張金生竊取網籃中小鐵箱一具内貯金剛鑽約指及千里鏡等物約值洋銀二百四十元向張詰問認竊不諱并稱原贓寄存同船人王林生處王恐波累已於進口時將箱抛擲浦江因報明捕房拘張土坟王之同伴施東生全案蔡太守訊供之下飭將張王管押施交人保釋俟撈得鐵箱再行訊斷此已詳登前報者也昨日包探何瑞福禀稱王言當日輪船既進吳淞口行至高橋沙始將箱抛去小的因帶王前去雇善泅者入水打撈王又不能指明箱之所在高橋沙約長三里實在莫可尋求袁惟聲請究辦張供認竊箱後移害於王王仍供訴如前施稱當日憲差至仁泰昌烟館查問由烟館中函致甬上邀小的來申太守諭令施仍央人保釋張笞責二百板發捕房管押六月王笞責一百板○包探秦少卿禀稱陸川福雇坐王行壽東洋車乘間竊取車内所贮錢二百文經王拿獲人贓交捕送訊王供稱小的窮極無聊拉東洋車度日前有布衫褲放在車墊下曾被坐客竊去昨日陸乘車時小的偶一回頭見一人揭去坐墊竊錢置諸衣袖之内微露串頭繩因之扭住其人連贓交捕陸一味支吾蔡太守謂王奔波終日所得幾何既坐其車復肆行竊忍心害理可惡異常遂判令將陸笞責一百板錢交王領王持錢叩謝而退○縫工吳阿巧訴稱夥友蔣義清竊取衣服質洋二元送案請訊蔣供稱吳積欠小的工資是以取衣付質吳稱小的並未欠伊工資鳥能誣指質鋪夥某甲請追質本蔡太守判令將蔣管押十天以爲之儆吳繳還質本始准領贓盖以蔣係吳之夥友與外來竊賊不同是以不得援吊贓之例也○包探顧阿六禀稱積竊沈阿春前因犯案奉大老爺判令遞 
 
 

Page 4

 
 
回原籍今又來滬拘請嚴懲沈供稱小的係寗波人現在法租界小本營生昨經探夥誘令過橋致被包探拘案蔡太守謂爾如果改過自新在法界小本營生尚可曲從寛宥倘再犯竊當先責五百板再科所犯之罪　某水巡捕禀稱朱新有王炳雲駕垃圾船二艘滿載污穢傾入浦江有違工部局定章拘請罰鍰示儆朱及何寳六同洪稱小的等皆寗波人在同鄉張阿毛船上當水手王及胡太郎同供稱小的等皆崇明人在同鄉垃圾頭目龔茂元船上當篙工蔡太守謂傾倒垃圾本有一定地方今竟傾入浦江是否由工頭指使王等均支吾以對太守飭押候補提張龔二工頭訊究 
[法界公堂琐案]  
　　密采里西式飯店夥印度人投案聲稱前晚至某皮箱店購買皮箱一隻言定價洋二元二角當付英洋二元後又付一元令其找小洋八角當向取物不料該店夥將先付之二元吞没不肯給箱爲此將店夥顧阿增陸新新二人扭入捕房解案請訊二尹即問顧陸二人爲何收價不給貨物顧稱該西人來買皮箱小的不通英語西人喚對門皮鞋店夥某甲傳語購定皮箱一隻言明價洋二元二角據云少頃持洋來取及全晚間空身前來欲取箱子反謂小的吞没洋元以致口角經捕送案求請察核祁繙譯官操英語詰問該西人爾能通華語否答稱家諳華語問如何與該店交易答稱伊店中共有四人内有一人善英語問此人可是爾帶同至伊店買物合素不相識確係伊店夥計祁君立飭包探協同西人往傳皮鞋店之某甲少頃至案聲稱該西人向該店購買皮箱因兩下言語不通命小的傳語買定箱一隻計價洋二元二角言明稍遲持洋取貨後來不知如何將店夥送入捕房二尹着與該西人對質甲操英語向西人直陳前事西人略有含糊之意二尹商之祁君謂皮箱店不致吞没價洋着一併叱退○通事稱積竊張鳳林即楊鳳翔前曾犯竊經公堂懲辦捕房中曾拍小照今復竊得漢玉搬指一隻玉翎管一枚在城河浜典押被包探查知人贓並獲送案請究二尹即詰楊鳳翔曰爾上次供係蘇州人究是何處人此種玉器從何處竊來供稱原籍丹陽玉器由城中玉器公所竊得求恩寛有二尹謂姑念原告並未來案着押　笞責三百板遞回原籍贓存捕房待領○包探王榮培禀王阿仁屢次犯竊不知改過昨日不知從何處竊得鐵鍋一隻爲此拘案請究王供鐵鍋在坍屋之處拾得並非行竊二尹謂竊鍋事屬微細但積竊不可從寛着押候笞責二百板以儆○魏祥元禀控友人李糼亭經手說合豐茂呌貨行生意小的與周錦堂出資合做買辦一應進出貨物均由李經手數月間被李作弊甚多以致虧折現已歇業將李扭送案下求請追究二尹間李曰該行生意是爾經手否答司帳係馬春芳嗣因馬有病小的襄助兩个月不取辛工二尹曰天下豈有不要錢之夥復問魏周有多少資本答稱魏曾墊用銀七百餘兩周祇付過銀一百數十兩有奇二尹謂魏言爾作弊多端屢次避匿是何意見答稱買辦魏祥元業經歇業我等不能住在行中問爾知買辦爲何事歇業答因將洋東之酒一百二十三箱掉换因此歇業問魏酒載往何處其價若干答酒已交與周錦堂雇車運去價約每箱銀二兩二錢李稱外國來價二兩二錢本地銷售可有三兩多惟另有十餘箱存棧之酒亦被魏取去二尹謂爾須將周錦堂邀案質訊李稱周魏乃合局之人無須小的邀至二尹謂是爾說合爾不能逍遥事外着押候交保邀周來案再核魏退去○沙遜洋行收租人控房客陳新湖陳建福翁榴等積欠五六兩月租洋不肯付給請爲追究陳等均稱一時無錢求請寛限二尹着一併還押追洋○周玉良投案呈英洋六元係賠償叔父周阿四所竊永大棧客人衣服之欵二尹謂爾督爲何竊物答稱實因貪小所致嗣後定當改過謂此事若不究辦以後更覺胆大周一再求恩二尹始准免究將父案之洋如數交棧主伍二夫轉昭失主完案 
[蘇省撫轅抄]  
　　十七日巡檢黄毓瑞銷上游分卡司事差並禀知奉蘇松太道定札委調滬遣即辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
