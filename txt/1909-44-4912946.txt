# 1909 - 44 - 4912946

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈴章正月二十九日奉 
　　上諭肅親王善耆奏籌辦海軍基礎一摺所奏不爲無見方今整頓海軍實爲經國要圖著派肅親王善耆鎭國公載澤尚書鐵良提督薩鎭冰按照所陳各節妥愼籌畫先立海軍基礎並著慶親王奕劻隨時總核稽察以昭愼重俟規模大定再候諭旨鐡良任重事煩開去專司訓綀禁衛軍大臣之差俾得專心擘畫以固邦欽此 
 
 
 

Page 4

 
 
H>第一張第四版 
　　上論朱家寳奏查明屬員優劣據實舉劾一摺安微安慶府知府豫咸蕪湖縣知縣沈寳琛調署亳州知州懷遠縣知縣李維源署理建德縣知縣試用直隷州知州張贊巽署理蒙城縣補用知縣王樹鼎署理壽州知州補用知縣馬宏圖署理靈璧縣試用知縣袁勵衡試用通判蔣汝中旣據該撫臚陳政蹟均著傳旨嘉奬宿州知州張守誠捕務懈弛難期振奮署理合肥縣捕用知縣鄭秉璘縱丁需索被控有據署理黟縣補用知縣羅賀瀛丁役弄權兼有嗜好署理涇縣補用知縣包惠疇性耽安逸公務頺廢均著即行革職無爲州知州彭名保治行平常不勝繁劇着開缺另補績谿縣知縣張廷權久病誤公事權旁落着以原品休致婺源縣縣丞劉燧章聲名狼藉兼有嗜好太湖縣白沙巡檢郭秉璋舉動乖謬兼有嗜好宿松縣小姑巡檢焦延禧貪鄙嗜利物議沸騰宿州時村巡檢張作霖利慾薫心罔恤名譽署理無爲州土橋巡檢試用巡檢李澡悳藉端科歛兼有嗜好前署祁門縣大盾巡檢試用巡檢姚源輕佻喜事不洽奥情均着即行革職餘着照所議辦理詃部知道欽此軍機大臣署名名奕劻世續張之洞鹿傅霖那桐　　宮門抄正月二十九日召見軍機肅王 
論説 
[論設立商業兼儲蓄銀行之緊要]  
　　銀行者一國財源盈虚消長之樞機。於國家各種社會之盛衰。關係至爲密切。譬之人身。銀行如血管。凡一國血液。皆藉其流轉。而全體之脈絡。得以舒暢。一旦塞滞。則各種社會罹其厄。而國家亦受其病。善乎斯密氏之言曰。蘇格蘭之盛也學校銀行之功爲多。學校所以開濬全國人民之知識。銀行所以疏通全國財政之源流。其功用顾不大歟。試言其故。 
　　蓋貸幣一物。本爲交换之媒介。而流行於市者也。積而聚。散而流。其間必有一機關以消息之。所謂機關者即銀行是已。整頓金融。增植母財。通有無。濟緩急。一般社會之所以有待於銀行也。國家興盛。而人民交接之事日繁。益不能無存放借貸之舉更不能不藉銀行以爲输轉也。歐洲銀行之組織。伊大利發逹最早。當十三世紀時。如兌換劵及存借各種名義已備。由是而一般金利社會之全權。幾爲其佔盡。而國家亦即稱雄於一世。各邦銀行業亦踵之而興。豈非銀行有關於家國之明證哉。 
　　我國閉關之世。民智末闢農耕於野。工居於肆商則不出於百里之𢋨市。各營其個人之利而已。故有票號錢荘。已足敷國内周轉匯兌之用。迨乎海通以後。列邦各挾其工商之全力。每於通商大埠。設公司立工廠以吸收我國燦爛之原質。復創建銀行以爲其工商業之助力。而便其轉運。則我國之命脈絶矣。此今日有魄力之紳商。所以亟亟焉謀設銀行也。 
　　銀行之性質不一。而普通商業銀行。目下尤爲急要。蓋銀行普通性質。本爲發生商業之機關。而商業尤爲立國之根本。其範圍甚廣。攷之部定。銀 
行則例。可比傳得之者也。商業興貨幣。關係最爲密接。營業必恃資本。而資本者。又非可聚而藏之筮笥者也。有時而赢。則有存放之地。有時而絀。則必有借貸之門。有時而往來匯劃。則必有。轉運之關鍵。資本無停滞缺乏之機。斯商業有興盛暢旺之日。丁此商戰劇烈之時代。不有資糧。何以言戰母財者商戰。之資糧也。吸集一國之母財。整理之。運用之。分配之。無積滞。無耗失。增長國内之生產。使商業日渐發達。則商業銀行之天職也。 
　　其次爲儲蓄。泰西各國之有儲蓄銀行也。迄今甫百年耳。當一八零七年。英國首倡此法。成效卓著。未幾而各國效之。遂徧行於歐美。西人謂十九周文明之進步。實由於储蓄之發逹。其故何歟。蓋储蓄之便利。在於收零爲整。集腋成裘。撙糜費。謀久遠。皆頼乎是。貧苦勞働之人。僕婢婦孺之輩苟非天。性慳吝。則金錢在手。消耗必多。一旦得储蓄之所。扁鎖不勞。並權子母。家無十金。富可操劵。美國紐約一城。現储蓄已逹美金一百四兆元。日本區區岛國。亦已储有日銀三百五十兆二十二萬元。積至細微之。　而成此巨欵。以之經營事業。何業不成。此储蓄銀行之所以大有効用。於社會也。 
　　善哉陳子琴虞洽卿諸巨紳。其得斯旨歟。集一百五十萬兩之資本。創四明商業兼储蓄銀行於滬上。登高一呼而巨股即集。經濟充足。固由於諸紳商財力之厚。然亦其信用素孚有以致之。銀行最重信用。今陳虞諸紳商之信用。向爲中外人士所推重。該行之發逹可計日而待也。本月二十五日。爲該行遷人新屋之期。中外各銀行總理大班。暨滬上官紳咸往導賀。躬致祝詞頗極一時之盛。外國銀行中人。亦深願與該行聨絡。蓋前此各銀行成立。而外人坦懷深信。表示其歡迎之意。從末有如該行此次之盛者。聞遷居之日。儲蓄櫃收零星儲欵洋銀七萬八千零零四元。商業。櫃收存洋十三萬零一百元。銀五萬一千餘兩。一日之内。而所收已至如此。非該行之信用。有以感之於先。曷克臻此。宜乎外國銀行願與之聯絡也據此而論。将來營業益加發逹。欸項逐漸推廣。則所以挽回我國之利權。 
 
 

Page 5

 
 
而整興全國之商業者。其功必不少矣。記者不禁翹足待之。 
專電 
[電一(北京)]  
　　度支部奏光緒三十三年以前各省未銷欸項限年底報部凡經部駁查各欵限三個月報部准其核實開報不造細册逾限指名嚴叅如有浮冒或因别事發覺或由部派員訪實加等治罪奉旨依議 
[電二(北京)]  
　　新疆巡擦聯魁奏已革提督蘇元春病故請加恩奉旨著開復原官宣付國史館立傳 
[電三(北京)]  
　　東督徐世昌奏謝議授郵傳部尙書恩並稱俟新任督臣錫良到奉再行交卸並面告一切利弊期於内政外交或有裨益諸事部署即行來京奉旨知道 
[電四(北京)]  
　　東督徐黑撫周奏改設道府各缺以實缺人員改升奉旨著該督再行覈議以符名實徐摺交議此爲第一次 
[電五（北京）]  
　　川督趙奏請援桂省例補署人員不拘文法攝政王與各樞臣均不謂然姑交吏部議覆再核 
[電六（北京）]  
　　又奏川省庫欵空虚應恊各餉請暫免解解旨交度支部議奏 
　 
[電七（鎭江）]  
　　德商米輪下水抵鎭悞将將美最時躉船撞沉貨物損失甚多 
緊要新聞 
[萬國禁烟大會紀事十一]  
　　萬國禁烟會各會員復於日昨上午十點三十分鐘續開第九次會議即將中國專員唐國安君上次提議請轝專員研究醫治鴉片斷瘾最妥之法不藉烟膏及同類各物之力一節重行討論英國專員斯密司君對於唐君提議之意殊表同情並謂如果實行調查此事彼亦不示反對惟預會之會員絶少精於科學之士誠如唐君所言舉派尃員實難爲力故不如將藥料上所應討論者如戒烟之方法藥料之性質鴉片之影響及其結果等事悉由各國尃員禀請本國政府辦理斯君乃請會中將該案修改德國專員賴斯納君及日本尃員宮岡君皆贊成唐君之議並發議謂會中設不將醫療鴉片一層列人報吿之内則禁烟會之功不能謂之完全惟斯密司君之議仍由會中多數取决旋由日本及英國尃員條答美國爾拉脫君所問各節後由法國尃員巨籟達君起述對於唐君提議問題之意見謂美政府與法政府當時互通照會申報萬國禁烟大會辦法並末有研究戒烟問題之議此事主點僅在商務行政兩部須俟將來另行討議故亦贊成斯密司君該問題須由東西两半球最高等科學及醫學官員研究之說議至午前十一點四十分鐘乃由會長宣旨散會展期於星期一日（初三日）上午續議 
[和國欲收僑民人籍問題]  
　　爪畦全島華僑商學會上農工商部禀敬禀者竊光绪三十四年十一月十三日奉出使和國大臣陸劄開照得一國國民必有一國之國籍國籍之出人必有法律以規定之故各國國民雖遷徙自由亦恒不願輕棄其鄉與輕棄其籍我華僑世居彼島有數世不回本國致未習本國之風俗並不識本國之文字者子孫田園久隸彼法權之下枌榆桑梓久相忘游釣之鄉於是彼邦或認爲殖民或視同土著本大臣檢查歷年案牘徴諸自昔舊聞知其原本種種歴史固非一朝一夕之故幸近來商會成立學堂踵與朝廷軫念僑情臣工瀝陳僑况思所以維持而保護之者惟恐不至本大臣疊接各商會來牘知知商身處異地心懐祖邦忠愛之忱溢於言表已隨時隨事咨陳各部並上達聖聰至商議頷事一節此係歷任駐使與彼磋商之案本大臣前接部電已與談判惟正在商議成否尚無把握近聞彼國會中欲定新律擬將南洋各僑久居彼島不歸本國者分别收入殖民地籍此雖不尃指華僑而言而我僑實居多數即與我有密切關繫我國憲政編查館暨脩律大臣本在商訂國籍法諒不日必可 
 
 

Page 6

 
 
頒行將來必曉示辦法從此我僑心愛本國之忱更可堅定商等立身於上等社會久爲衆僑之表率本大臣素所企佩尚望辗轉勸勵同胞俾知凡屬華僑人人有愛國之心即人人爲有國之民此即各國國民不願輕棄其鄉與輕棄其籍之意諒諸商有同情焉本大臣一日爲外交官即一日關懹僑事亦並一日有與諸商等通問之雅爲此劄知即便遵照等因下會奉此商學會人等異常惶恐蓋有智識者决不墮彼術中究竟愚昧者多實可焦慮因互相函商訂於十二月初八日各舉代表齊集泗水商會共國善後事宜並函電邀請王絫贊由望加錫重回泗水監視衆情經於初八初九連日會議辦法隨於初十日電禀鈞部暨出使和國大臣内稱奉陸公使劄開和擬定律華僑收入殖民地籍等因僑情惶急集泗會議除遵劄開導大衆井遵王絫贊讑辦國籍調查事外籲請速設領事速頒國籍法並採血統主義並拒絕和人運動設法制之於先保僑民全國體乞咨外務部迅鑒施行闔僑幸甚等語諒蒙籤記矣蓋衆人之意以平日僑居和屬慘被凌虐不勝縷叙其尤甚者一日越境必有路字二日下船又有海字三曰身後子幼所有遺業都充米色甘四日遇事不論是非任意先禁三月五日華人居處不能越土人地叚一步種種苛刻實所難堪近年華僑商會成立學堂踵與又屢選送學生肄業暨南學堂和人尤不勝嫉妬因變政策開設學堂廣收華僑子弟多方籠絡無識之流已往往有舍中華學堂而入和校者今和人若定新律擬將華僑收入殖地民籍想必更假以便宜稍弛苛政詭加保護欺罔殖民從此可與和人平等遲之又久入籍者多而後惟所欲爲盡驅而納諸罟獲陷阱之中他人不能顧問其用意之毒實令人思之寒心苟不設法制之於先僑民何堪設想雖經各商會各學堂共結團體議定條規十則輾轉勸勵同胞究恐無所資以保護轉遭加虐且有土官甘爲虎倀不知大義一面出而阻撓一面爲彼招致入籍故必請速設領事也國籍法必請採取血統主義者蓋以血統爲重無論去國幾百年距國幾萬里凡爲其國人之血系即皆永爲本國之民比尤不但關係和屬華僑即統世界人口計華人最占多數統中華全國計外人之僑居中國者萬萬不能當中國人僑居他國之數且入我籍者尤少其人採此主義則所有本國人皆範圍於内此外絕少不利益之處實於國家大有關係故必請速頒國籍法而國籍法尤必請採血統主義也和人狡焉思逞久已欲得甘心前於秋間聞有派員入京運動將華僑收入殖地民籍之舉和報言之歷歷是以各埠商會陸續電禀鈞部請咨外務部設法維持嗣雖傳聞所派之員係爲上海禁烟大會而來然現時仍聞民籍一事具有密切運動之手叚故請鈞部迅咨外務部嚴爲抵拒設法制之於先庶彼嗒然喪志或可弭患無形而後僑民得以安心内向也此皆會議時全體之意見議决而後籲陳爲王叅贊所目睹電文簡略合再詳陳並將全體議决大綱十則及各埠代表銜名一併錄呈除分禀駐和陸大臣外務部南洋大臣兩廣總督部堂閩浙總督部堂外肅具寸禀敬請勳安議案名單明日續錄 
[京帥近事]  
　　度支部財政學堂將次開辦聞其内容分正科專科豫科其入正科肄業者爲本部司員專科豫科則招考舉貢生監至該學各科敎員均係由澤尙書聘定計學館敎員充當惟總敎員已由北洋聘定 
　　憲政編查館提調寳瑞臣侍郎禀商該館總理大臣慶邸仍從前議由本館刋發憲政官報任人購閱將本京外省各衙門籌備舉行意政各事擇要登錄藉使天下聞知以免懹疑阻止 
　　農工商部堂官因年來各省實業界到部呈騐新出各商品請予註册井懇專利者日見其多應速將商標等第暨各應享專賣權利章程妥爲訂定奏請頒布現聞已飭司籌議矣 
　　昨聞軍機大臣議商擬嗣後各部院呈遞摺件務須前一日下午十一點鐘來奏事處呈遞至日早七鐘方能候旨 
　　近來外間喧傳朗貝勒擬將提署歸併民政部現據最確消息朗貝勒以提署所轄之營翼两處原與警察相輔而行不能裁併現擬設法整頓　　御史齊忠甲上摺略會改設新官制本以治民乃所添之官更多於所裁之官乃適以優民各京官向無事可作今又添設行走諮議各員外官州縣亦可以以自理乃東省又添設農官務請淘汰 
　　政府擬定本年京旗各營武職衙門於四月間一律舉行軍政並應通飭各衙門先期造册送部 
　　都察院某侍御上摺擬參青海辦事大臣慶雲帥辦理邊務不善應請飭甘督查辦 
　　天津南北段巡警總局督辦吳京卿近以偵探需人孔亟特於本局内開設偵探學堂原定以一年畢業近又改爲三個月畢業其所以縮短期限者聞係專爲三月十六日辦差云 
　　聞農工商部尙書與樞臣提議科布多辦事大臣聯魁電請與辦土默特等處各礦並陳有俄人踏勘恐生枝節亟應與辦以保利權一事當於 
昨日電飭聯魁速泒礦帥查勘指定礦地是否苗質佳旺即行電覆籌欵開採 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[日本違約侵權之交涉奉天]  
　　日本警務支署將華人白田春濫刑逼勒經撫順地方審判檢察廳咨呈提法使轉請督撫憲照會日本領事查辦一案業奉徐欽帥批准茲將呈批錄左 
　　提法司呈文光緒三十四年十二月二十八日據撫順地方審判檢察廳咨呈十月二十一日准撫順巡警局轉據日本警務支署　送白田春行竊一案訙據白田春供稱九月二十八日在千金寨我國界内白殿榮飯舗内傭工被日本督察綁至警署迫問偸竊情事並用本棍皮鞭痛加拷打又用煤油合凉水由鼻口灌入被逼難忍只得隨便供認等語查白田春係我國人民白殿榮飯館係我國界内即白田春果有行竊情事該日本警署只能照會我國巡警局泒警拘捕送　辦理何得徑行越界擅捕我國人民非刑拷訙覇押逾旬種種違背約章侵我國權實屬橫蠻無理若不與之嚴重交涉將何以存國體而保小民除白田春案情訙明判决另行彚報外理合抄錄供詞咨呈鑒核應請轉呈督撫憲礼飭交涉司按照條約公法詰責日本領事務須將該警署宫吏予以相當之處分以重約章而保國權等情據此本司覆查無異理合呈請憲台鍳核示遵 
　　徐督批詞據稱順撫日本警務支署擅自越界捕我人民濫刑拷訙覊押逾旬等情查刑訙爲文明各國所深恥而警務規程覊押人犯不得逾二十四小時該警務署乃敢如此横行不徒顯背約章侵我主權而揆之該國警章按之各國法理亦有不台候飭交涉司照會日本領事切實詰責勿稍　讓務將該警署官吏處以相當之處分以昭公允而维法權仰即知照 
　 
[厦門戲園閙事四誌厦門]  
　　巡士與戲園衝突一案已三誌本報茲悉起事後馬之徒黨即託詞自卸以是日爲日斯巴國王壽誕之斯閩人入籍者均與高采烈召集梨園弟子唱戲爲樂該處警察巡士不知其故以當國服期内不慮鼓樂向前攔阻即由前開瑞記洋貨行東馬咁保奮身與巡士鬭毆巡士亦恃衆拆毁戲臺等情禀陳該國領事領事即據一面之詞以巡士來索規費弗如其欲膽敢將戲臺拆毁毆傷敎民等情電逹外部外部接電即電請閩督迅查咨復 
[刑律草案蘇省將次咨覆]  
　　江督致蘇撫電接憲政編查館電開刑律總則分則草案本館於光緒三十年三年九月及十二月先後咨送各省簽註並各聲明於文到六個月咨復迄今事隔年餘依限送館者僅有數省其餘或尙未咨復或咨請展限或僅送草則未送分則事關籌備年限勢難再延希即從速簽註送館以便彙齊修訂等因查此案前據臬司簽註詳覆當經批候尊處會核奏咨嗣後未准咨送會稿准電前因希即查案酌核挈銜會電憲政編查館查照 
　　蘇撫復江督電刑律草案由司簽註到院正在復核前奉憲政編查館來電業已電復俟核明即會台銜奏咨 
四明銀行之新屋 
分類新聞 
政界 
[委派清理財政局總會辦武昌]  
　　鄂省清理財政局各員昨經陳小帥委定茲將名單錄不總辦藩台李岷琛臬台楊文鼎學台商凌　會辦監法道馬吉樟江漢關道齊耀珊巡警道金鼎勸業道鄒履和善後局總辦金鼎牙釐局總辦候補道黃紹第官錢局總辦補用道高佑諸籤捐局總辦錢紹楨提調 
 
 

Page 11

 
 
武昌府知府黃以霖漢陽府知府曹允源文案候補知縣周糓生吳應丙 
[贛藩整頓佐雜輪委新章江西]  
　　署贛藩陳少石方伯查知佐雜署缺向係按照交部到省日期輪委惟候補各員每有私自離省情事及至委署無人赴任殊屬不成政體特禀明撫憲另定新章凡輪委到班各員按月牌示即須來署禀見凡首名不到即以次名委署業已牌示知照 
[杭省禁烟實行調查浙江]  
　　巡警總局憲與禁烟公所司道會議禁烟政策以現在烟館雖已禁絕各土膏店仍限制減少原以略寓體恤不肯遽絕其營業現在各土膏店售賣如故吸户亦無從查得確數故擬刋刻執照議定即當實行先行委員挨查注册以便頒發執照吸烟未戒者持照往各膏店逐日購買不准加多只准減少限日減盡先從省城辦起再議推廣如此於限制之中仍寓體貼之意此議不日可以實行 
交涉 
[購買自來水器之交涉南京]  
　　江督端午帥札商務局文云二十一日准德國古領事函開去歲前任珂署領事據德商上海篤信洋行禀稱南京自來水公司向篤信定購屯清水柜過街喉管部各種龍頭起水筒等件議明先付定銀一萬两實付銀二千五百两由本行買辦代借銀三千五百兩共欠銀七千五百兩會經函請貴大臣轉飭金陵自來水公司速行付欵如再延宕並請飭地方官將該公司地基三處先行封存在案當荷貴大臣覆函已札飭江寗商務局暨江寗府轉飭該公司速行清理茲又據篤信洋行禀稱以事隔日久至今並未清理懇祈函請速催付欵免再久延受累本署領事查篤信洋行因南京自來水公司不付定欵又欠買辦代借墊付欵項共七千五百兩業已受累前荷貴大臣飭今速行清理該公司承辦之人仍復不理尙祈貴大臣飭催江寗商務局暨江寗府嚴飭該自來水公司舒繼芬等遵照貴大臣札飭速行清理等因到本大臣准此查此案前據商務局等禀稱篤信洋行所訂水柜等件係由該公司總理楊革今元澍經手請將該革今解交上海縣看管押今就近設法將洋行交涉迅速清結等情當經批飭照辦在案茲准前因何以迄今數月之久尙未理結殊屬玩延應即由商務局會同江寗府轉府飭上海縣勒催楊元澍迅將篤信洋行及其餘洋行定機紏葛各項尅期設法理楚以清交涉至舒道繼芬亦係該公司經理斷不能置身事外併由該道等催今帮同楊元澍妥速清理如再延宕定即一併究懲 
[嚴懲朦蔽洋商私訂合同之華人安慶]  
　　皖撫頃接江督來咨略謂太湖縣文生沈仁甫即毅求前在商務局辦公兼管文牘迨裁撤後輙敢將已故李道於前數年禀請周制軍開辦自來水之准批擅借與廣東人周秉英携滬井夥同朦蔽上海立大洋行私訂合同借定洋欵若干行將創設自來水公司現在英國駐寗經領事因不知其情電傳立大行商來寗井經本部堂泒員傳提李仁甫質訊始悉前情本應嚴懲惟念犯事在恩詔以前從寛咨請斥革衣頂井訪拿周秉英從重究治以儆刁玩等因朱中丞於准咨後即已行知學臬两司遵照辦理 
軍界 
[南安匪亂各電三誌南昌]  
　　赣撫致俞道電南密歌電悉所請募足副後一營自是正辦惟午帥電擬加邊缺牧今津貼責以久任三年爲期如盗戢民安立予優擢爲正本清源之計約略核計須二三萬金財力有限即希熟籌能否不添兵腾出此欵抑須先其所急缓辦津貼電復赣前辦匪事皆先之寛萍鄉一役遠不如湘辦瀏陽之嚴湘省至今頗有責言南安之事更有寛緃致復有今日之患此次務以嚴爲主刻雖籌辦清鄉仍須先會粤軍將各洞惯匪悍黨搜捕凈盡方無後患否則清鄉亦無効力也 
　　又電南密蒸眞三電均悉所讑急則治標極是希即照防隊制招足精銳一營愼選將弁管带專爲駐邊搜捕之用平時不得零星分撥致蹈分防積習州縣久任量予調擢自是正辦惟津貼須統籌全省辦法方能允洽稅契委員已飭全裁三成平餘飭一併解司備濟要需安師電已照發 
[泒兵彈壓流民鎭江]  
　　鎭道劉顴察訪聞南鄉畫家橋一带近有外來流民肆意滋擾地方不靖爰特商准駐揚鎭巡防隧統領周錦堂協戎泒撥兵丁一哨前往駐紮以資鎭懾 
[頒發新定軍律四則鎭江]  
　　駐鎭各防軍統領現奉江督札開准陸軍部近定軍律四則通飭沿江各防營一律遵守一凡尅扣軍銄不論數目多寡官階大小均照軍法從事二凡採辦軍械之員如從中漁利貽誤軍務者即行正法三凡聚衆滋事拆毁地方警察局署毆打警兵者即行正法四凡營中目兵私自潜逃在四十名以外者自統带以至隊長均分别懲治 
學務 
[請將重遊泮水南京]  
　　新陽縣胡今燡禀上憲文云案准新陽縣儒學訓導麋其相移開據職員趙詒翼等呈稱竊維餋老之經首推庠序重游之慶尤重髦期茲有在籍三品銜前奉天府丞兼督學政朱紳以増現年七十四歲於咸豐元年青宗師科試以第十三名取入新陽縣學去今五十有入年核與計閏新章已合重游之例跡其任入詞林協修麟史階升諫院卓著鴻裁洎乎學視盛京門盈桃李迨至退歸吳郡望重梓桑聽在朝在野之交推信經師人師之足重今者黌宫舊典共仰遺規泮水重游载歌思樂職等佩之有素知之甚眞爲特合詞呈請移縣轉詳給予匾額字樣以光學校而慰士林等情來縣據此敝學竊以朱紳以増青芹早擷丹桂旋攀譽擅詞垣直聞諫院羅陪都之俊彥玉尺量才作故里之敬恭金閶歸老菁莪棫樸敎總覃敷品望典章理應並重今既載賡夫思樂允宜復顏以褒詞爲特據呈移請轉詳請給匾額以崇典禮等因過縣准此署縣復查朱紳以増學究天人利敦孝弟功深磨鐵藻芹早撷於青年捷報泥金桂杏聯登於壯歳詞林望重譽擅文章諫院風清言皆直諒以理學昌明爲已任談經遵鹿洞之規以古今行詣爲指歸修史祖麟書之筆典學在神京以北蔭留桃李擬春風時雨而何惭歸田來大江之南澤及枌榆較廣厦大裘而更普成名策仕沐堯天之休養者五十八年食 
 
 

Page 12

 
 
德飲和荷聖世之生成者七十四載蒼顏瞿鑠已逢泮水重游綠野招邀欣看黌宮再啓載歌思樂同聽臚歡既昭人瑞於熙朝用舉者英於廣座風規是式月旦宜尊理合據情具文詳請仰祈鋻核俯賜給匾褒嘉 
[罰欵興辦實業學堂寗波]  
　　象邑謝紳因運米私糶案判罰洋二千元以充地方公用嗣經該縣程令邀同勸學所董王予袞等會議去後茲據孔紳昭蔾擬在墻頭地方設立實業初等學堂一所以開風氣而宏敎育請即酌撥是欵以充經費等情業已批令會商王紳將校妥速開辦悉心經理 
實業 
[赣撫飭議煤礦辦法南昌]  
　　赣撫馮中丞因餘干縣職商瞿瑩與廩生曹藩互爭開挖煤礦涉訟不休提歸官辦嗣據饒州府禀覆大概情形奉中丞批云查此案緊要關鍵一日該礦改歸官辦用過官欵若千獲利有無把握二日巡檢瞿瑩等博厚公司原墊股本由官能否給還三日蓸藩等維新公司實計用錢若干是否准其附股而第二三端尤須第一端辦法確定始可議及茲查該礦自改歸官辦以來委泒員司工役幾人每月薪水工食雜用需銀若干置備機噐等項需銀若干前後領過官欵若干共已出煤幾何值銀若干瞿巡檢領去銀一千两係何時發給既無章程亦無報告殊屬不成公事而賀今錫蕃係專辦委員於廠中出入各欵悉諉於支應各員推爲不知尤屬　頇已極仰布按二司會同農工商礦局銅礦局確切查明該煤礦數月以來用過帪目及出煤墩數價值開具詳細清摺先行具報查考一面將該礦是不仍歸官辦成效確有可期或應另籌辦法妥恊核議詳復以憑察奪此礦經維新博厚两公司開辦在前若無平允公正辦法斷不足以關其口且公欵攸關亦不宜擲黄金 
於虚牝也 
[湘省鐵路開工之預備長沙]  
　　湖南鐵路總公司原擬去歲十一月初九舉行正式開工旋以迭遭國恤改期今年二月初舉行現在爲時已迫湘省各紳以總公司絕無舉動遂至鐵路總理余參議處詰責若有譏其尸位之意参議不得已連日將所需各節赶速預備大約於二月初或可勉强從事云 
雜記 
[臨安盗匪連刦十三家浙江]  
　　臨安兵力本極單薄二十四日晚突來盗匪九十餘人將警局鎗械先行刦去連刦益大震源隆萬茂裕泰鄭廣泰益昌等店舗十三家井鎗　益大夥友刀傷震源隆夥友搜括一空始呼嘯而去聞失贓甚巨次日各店惶恐萬分一律罷市不知李大今 
如何辦理也 
[催造民房賃租武昌]  
　　鄂督陳小師以鄂垣城外鮎魚套白沙洲營坊口各處隙地前經升督張中堂飭今官錢籤捐各局撥欵造築民房賃人居住乃迄今日久尙未修築現值粤漢鐵路指日動工此後往來居民當日多一日亟應將各該隙地廣建民房以備往來官紳賃作公館之用昨特札飭官錢等局從速遵辦 
唐麻子於上年十一月初九日下午私向吳培榮家後園砍取竹杆擲磚滋事固屬不合惟宣煒事不干已輙敢添砌黑夜率衆直入人家重情函致釐卡要求懲究亦屬昌昧多事而其兄宣焌井不查明確情尤敢紏人闖局任意滋閙更屬恃符逞健現在既據會同集證訊明均知悔悟從宽薄責示儆分别取保遞籍事尙可行但李榮既充該卡門丁宜如何奉公守法乃此案禍始實由該門丁藉勢逞兇擅自掌敺宣煒所致若僅予一併遞回從宽發落殊嫌輕縱該卡員尹允諧不能約束家丁致滋事端亦難辭咎應將該員＋尹允諧酌記大過一次俾示薄懲仰牙釐局移藩司註＋册飭知一面速飭泗州仍將門丁李榮提案從嚴懲辦另禀察奪母任含混了結以期一懲儆餘照行井飭該委員李今知照 
小說 
[潘傑小史]  
　　英國梅會撰著泖浦四郎信　 
[（二）情誤（十四）]  
弗侖痕驟見擊球噐。置諸草地上。大喜曰。余甚樂玩是。密司請以是爲戲 
潘傑曰諾。於是弗侖痕去其長服。二人即玩弄余球戲。一爲雄健之擊球者。一爲柔婉之擊球者。無何有數友至相與擊球。 
　　奇南坐於其母之旁。觀諸人擊球。或拄或來或上或下。諸人踵球爭擊。或樂空而躓。咸鼓掌大笑。以爲快樂。 
　　宛南夫人。左顧奇南。頗有倦容。清晨時何等精神活潑。是時意與索然。面似病人之新愈者乃。謂其女曰。余等曷歸。汝終日勤。動汝其疲矣。汝蘍於爲人。而不顧一已 
　　奇南强笑曰。母親誤矣。有未知處。終日思念一。已惟其事甚傷腦筋。自後不再動念矣夫人曰。弗倫痕若何。 
　　奇南曰彼甚善。且永永若是。　　夫人曰如以弗。侖痕年長乎。 
　　奇南曰誠年老。與彼相見時。迄今已十有五戴矣。 
　　宛南夫人喟然曰。時乎不再。垂髫之童不轉瞬而成雞皮老翁矣。惟彼會告余曰。色福克倉場。已歸彼有。此大幸事。其地汝尙憶之乎。 
　　奇南低頭沉思曰。已忘之矣。夫人曰。於二年前。余在北渡時。汝會往　其地。奇南忽起立曰。即是屋乎。此屋爲一至精之室。奇南所見之室。未有若是之精美者。花園亦精緻異常。是屋並無人居住。惟有僕役數人看守而已。奇南與潘傑會往游該地。圖中有吊床一。潘傑會坐其中以爲戲樂。語其姊曰。快哉其誰有此室。可藏身於花業之中此。室無論何人。當無不悅意者。 
格致瑣談 
[火星上有水氣之新學說]  
　　有著名天文家駱惠爾愽士。近有一新理說云。　星面有水氣。其友在美國阿里沙納之弗蘭格司天文台上。試騐此事。豈知火星上竟有水氣。可以用尺量法量之。乃有多人一聞此說。大爲反對。井有格致家。亦謂其言不確。會云火星决無水氣。且無動物。倘有能查得火星上實有空氣之証據。始能信駱君之說爲實在。惟駱君及其友。則專究其理。以證明火星確有水氣。刻已覔得証據矣。據駱君云。火星中定含有多分水氣。倘以此水氣。散在地球面上想地球上。人見之。必能騐得其理。惟刻尙無人能量地球上之水氣。如有人能創一新法。量此水氣。即可知火星上一定有水氣也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　 
[湖南]  
　　湘撫岑堯師以各府廳州縣辦理初選複選非有大員就近考核督催不足以期捷速而歸劃一因於日前分電岳常澧周道衡永郴桂譚道辰沅永靖袁道泒充籌辦處會辦督率所屬各府廳州縣遵照定章及籌辦處迭次通飭事理依限赶辦並隨時嚴催 
岑堯帥又以諮議局九月成立欽限綦嚴湘省初選複選各期斷不能稍有更改惟近據籌辦處司道面稱自去冬頒發辦事期限並迭擬詳章通飭去後時逾两月各屬申覆者尙屬寥寥竟無一處辦有頭緖似此任意宕延以致貽誤又於日前分電各府州廳轉飭所屬各州縣依期赶辦並飭按旬由各該初選複選監督具報一次以備查核 
湘省岳州府周紳等公呈省垣諮　局籌辦處請在該府設立調查研究所養成調查人員以便分泒所屬各邑調查選舉資格等情昨奉批示云複選區投票人即初選區當選人是以複選區無庸調查選舉至初選區調查員應由各初選監督遴泒且斷非每處一員所能集事將本處刋行各章程詳細研究即悉現在爲時已迫若待岳州府開設調查研究所養成調查人員再行分泒所屬各邑調查亦爲不及於事惟各複選區應將 
選舉事宜會同正紳隨時究辦理俟行岳州府查照 
[安徽]  
　　桐城縣昨以辦理調查選舉事務所大略情形禀奉朱中丞批云察閱來禀辦法頗爲詳審所陳爲難之處亦係實在情形至多分調查區以蘄衆擎易舉少置投票所以冀耳目易周各節應准變通辦理以二月底爲申送名册之期核與籌辦處所定期限不甚相遠亦可照准至經費爲辦事之母遇事敷衍者動轍以經費支絀爲藉口該今慨捐百四千爲紳民倡尤屬急公好義深堪嘉許惟該欵尙恐不給仍應會紳妥籌以期敷用另單所言訟棍土豪一節查原定章程係指劣跡昭著而言詞旨本極明晰籌辦處所發選舉人資格說明書又以被控確實判决有案者解釋之更無疑義應即查照辦理吸烟人年在六十以外一節查禁烟一事屢奉 
　　詔旨嚴飭其尙戒斷者即年逾六十亦不得予選舉權入品以下之縣丞巡典照章本無選舉權其有生員以上出身者從其出身資格可也服官遊幕之人雖不能回籍投票仍當給予選舉票以顯本地實有巽舉資格之確數又停止條内其他宗敎師係指釋道敎及現充各敎敎師者而言敎民非傳敎師比自與平民無異其有各項資格者自當予以選舉權以化除民敎畛域至事務所簡章及調查員衔名並分區草圖仍即申報備查仰籌辦處轉飭知照 
[浙江]  
　　杭州府詳諮議局籌辦處文云光緖三十四年十二月二十一憲處日奉頒發特别緊要通告内開十二月十九日奉撫憲傳示憲政編查館電開（原電已登去年丰報）等因奉此查本省人有局章第三條咨格之一而寄居異府異縣在必須由本人先在本籍選舉監督處具呈繼至寄居地方選舉監督處具呈方准在寄居地方行使選舉權及被選舉權呈與憲處代訂初選舉監督造具選舉人名正册詳細規則第十四條内開凡他府廳州縣之寄居人合格者列入人名册後除由本人通告本籍外仍應另造名册按各該寄居人本籍分别移送本籍地方官聲明已在寄居地方入册以憑稽核等語同爲力杜重複起見若照憲政編查館電又所規定辦理不無爲難之處蓋異府異縣之寄居人大率經商居多儘有本籍地方並無門户資產親族可指本籍選舉監督若憑本人呈請以無從稽核之案遽予批准固失愼重若待移文寄居地方查復後方予批准往返太覺需時且僻遠府縣道阻且長商人營業最惜時間自往本籍具呈既慮躭誤職業托人代呈亦慮事非切已或致遺誤種種情形杭府各屬頗以爲難以爲照此辦理仍屬便而未便知府仰體憲處爲異府縣寄居人便利投票苦心默察各屬縣爲難情形擬請參照憲處代訂造册詳細規則第十四條變通辦理凡異府異縣寄居人具有局章第三條資格之一經寄局地方調查員查其確係定局置有產業者即今本人出具切結二纸一呈寄局地方選舉監督以爲入册之符騐一呈由寄局地方選舉監督隋同另造名册移送名該寄局人本籍地方官以憑撤銷其本籍應有之選舉權及被選舉權似此辦理是本籍暨寄籍地方選舉監督處同一具呈既不背憲政編查館電文所規定且由調查員查確後方准具結呈請較之逕呈本籍或以本籍無門户資產親族可稽批准爲難亦似有别是否有當理合備文詳請憲台俯念爲難情形再示變通准予轉詳撫憲批示祗遵爲此備由呈乞照詳施行 
本埠新聞 
[再飭密查私開烟館]  
　　一路巡局游巡官查明城内並無私開烟館禀覆滬道有案茲聞蔡觀察復接領袖比總領事來函謂工部局查得城中實有私開烟館私賣燈吃之事請再查辦等語顴察立即札飭本縣李大今嚴密調查如若含糊具復將來發覺恐該今難辭其咎云云大今奉札後除飭泒親信家丁按叚往查外並照會拒烟會及巡警各區分局幫同密查勿任隠匿 
[商務總會照會各分會文（爲勸種美棉藍靛並放養山蠶事）]  
　　頃奉農工商部札開據直隸農務總局詳稱光緖三十年農務總會辦理各項事宜如推廣農林並蠶桑勸種美棉及藍靛等類現在禁種鶯粟民間驟失厚利若不設法補救匱乏堪虞茲舊種鶯粟之地悉今改種藍靛已經著有成效土性相宜獲利亦相等擬請通飭各省一律照行實爲切要等語又據直隷農會禀稱蠶業利源極大飼養最繁惟另有一種野蠶俗名山蠶放養柞樹之上最爲簡易以土地論則僅需山場以勢力論則婦孺所能以資本論則所需不過繭種出蛾後一律出絲於本金毫無損失種種便利較種桑飼蠶尤爲特别事關地方會員提倡力究微薄仰悉通行飭辦則實業振與裨益匪淺所有列表呈報考騐山蠶成績綠由理合將所取蠶繭蠶絲各樣具文申送查核施行等情前來查該農務局農會禀陳以禁種鶯粟之地改種美棉藍靛並放養山蠶各節其事簡而易行若能和其土宜推廣照辦於實業前途洵有裨益合行札飭札到該商務總會即便遵照傳知農切實仿辦並轉知農各分會一體遵　可也等因奉此查現值功今實行禁烟向種鶯粟之地改種美棉藍靛並養山蠶易痼毒 
 
 

Page 19

 
 
　膏腴褡農民之生計裨益實非淺鮮奉札前相應文照貴分會遵倲傳知就地農民切實辦望切施行 
[催請拔除界牌]  
　　閘北公益里口馬路前由洋人釘立阿拉白司脫路路牌两塊並文量該處一带路缐會經警局總辦移知滬道照會領袖領事禁阻在案茲蔡觀察查得所釘路牌迄未拔除爰又照催領袖迅飭撤除界牌並飭以後不得侵越以免交涉 
[查覆流氓行兇情形]  
　　一路巡警分局游巡官禀覆總局略云竊奉憲札正月初二日淞滬巡防營差弁沈得褔在邑廟松鶴樓茶館被流氓蔡某等戳傷肩臂著即查明禀復等因奉此查沈得福即榮福於正月初一初三初三等日與偵探徐香蘭在西門吳金林篾作店借擺賭台初三日十二點半鐘徐香蘭因事他往突有前充探夥之麻皮阿小馬口鐵阿炳蔡福勝等向問賭台是何人所擺榮福諉之香蘭阿小等遂將榮福拖至萬生米店門首出刀辭戳榮福見勢不佳即向北城脚逃遁阿小等旋往邑廟松鶴樓吃茶各散此在外探得之言也正巡復傳吳金林之妻周氏到案研訊據稱去年臘月三十日由徐香蘭與榮福來家借房擺賭氏夫以上年正月借賭房租尙未交付不允再借榮福即出洋三元交給租借三天於是正月初一初二初三等日均在樓下叙賭至初三日突有數人向榮福問話榮福口出惡言即由數人扭在萬生米店門首一閧即散等語據此則麻皮阿小等實與榮福因賭起釁刻聞麻皮阿小已經被獲解縣請即札飭上海縣立提吳金林夫婦並沈得福即榮福到案質訊以憑核辦 
[無頼混充眼線之騒擾]  
　　無頼唐德奎日前闖入閘北巡警總局求見張參事官自稱能充眼線捕拿安慶叛首能成基張參事官被其所愚諭即發交偵捕隊効用嗣經該隊官郁二尹察知其詐正擬禀請斥退適唐擅將賣舊貨之黄賡郎誣指竊賊拘入四路一區希圖冒功郁隧官訪悉明確隋即函致孫正巡官請治其朦混誣良之罪昨經孫巡官傅案再三研訊唐尙狡辯不服巡官大怒判責軍棍二百下押候禀明總辦請示究懲 
[洋商輪船保護捐]  
　　火腿認捐公所查悉洋商某輪船於正月十六日駛抵南市大達碼頭將所裝大有恆萬亨裕瑞生和等三號之火腿三千餘只逕由該輪船代雇駁船運往租界船上並雇西人站立保護以致應收釐金全被偷漏現特禀陳貨捐局總辦金太守轉請滬道照會該管領事飭令該輪船以後勿再干涉致妨釐務 
[巡警局總回滬]  
　　巡警局總辦汪觀察瑞闓赴蘇公幹已記前報茲悉觀察業已公畢於前晚九句鐘乘坐快車回漉 
[工部局開濬河道]  
　　英美工部局查得蘇州河白渡橋一带河道泥砂淤積有碍水利因於前日起雇工開濬不久即可完工 
[租界巡捕繹服]  
　　英美工部局前因中國疊遭大喪讑飭务華捕一律换戴棕色帽纓以誌哀思刻因百日期滿傳諭各捕房於今日起仍換紅纓 
城内 
[黨魁就擒]  
　　清東羅漢黨魁王阿茲由飛划營沈管带督同縣捕在七寳鎭擒獲解縣請究昨經李襄讞提同在押之同茲薛木全王根七王坤生訊究均各狡賴襄讞喝將阿三鞭背二百下並與薛各責四百板跪鏈良久仍無確供判一併収押再究 
[家醜外揚]  
　　孫和照控唐於全拐女一案昨由巡警局解縣訊究孫供姿小連子年二十一歲去冬十一月被唐引至伊家經三女小三子前往窺見唐給小洋二角囑勿聲張後小的搬至西門内唐又於正月初二日在左近茶舘吃茶少頃小連子即被誘逃聞已拐回南滙家内求究訊之唐抵頼不認判責四百板押限交人 
[勒令遷居]  
　　一路巡警分局遊巡官批監生周德培禀云查此案於去年迭次催遷周實生避不到案其妻周蕭氏以無可推托已將欠租洋五十一元交案爲展緩之計一一批示在案并飭令晤商房東如能再租可即來案具領否則仍須遷讓茲閱該生來禀仍以讓租三月例應讓屋爲詞是必欲勒令搬遷方能了事仰候再飭地甲嚴催周寳生到案勒令將轉租之户一律遷讓以息訟累租摺租契着即發還 
[官事]  
　　巡警總局書記課長景崧昨至道署禀知前奉委赴川南上三屬會查案件公畢回滬並禀謝奉委騐収公共租界會審公廨男女押所工程差 
南市 
[傳諭薙髮]  
總工程局董昨奉滬道照會内開奉禮部飭知二月初一月未刻爲國制百日期満凡紳商士庶人等應行薙髮等因局董當即傅知警務處及西南两區警務人員遵照薙髮 
[走失婢女]  
　　泉漳會館董事葉大年去年回籍時將婢女秋來寄於德源米行茲該婢忽然走失旋由該行傭婦張王氏在如意街宏茂昌襪店查見告知行主楊生俊控由總工程局飭傅該店主陳榮昌到案研訊不認判交保帮尋 
[協提無着]  
　　英公堂讞員昨日泒差至總工程局禀稱奥商寳興洋行控前開源興成帋號之周貴富欠交貨銀一案查知周在南市信泰碼頭豫成協紙號爲夥請爲協提迨局中泒探往提據稱呈已歇出該差遂回廨禀復 
[寄售紏葛]  
　　競立公司夥林子卿控信秦祥洋貨店呑没寄資之洋燭十三箱計洋四十元昨由工程局傳到店主訊據供稱該貨前由西門外信大祥老店寄售去年老店失愼後情愿貼還三成因林不允致未了結判林自邀經手朱姓到案再核 
閘北 
[押犯勒詐]  
　　四路分局收押之拐犯杜林宗咋向竊賊仇和尙勒索陋規爲看守押所巡士查知禀明孫巡官將杜提出重資六百板以昭炯戒 
[婦女頼債]  
　　陳紀仁控鮑陳氏欠洋五百餘元延約不還昨經四路分局孫巡官傳案質訊判交保調處 
[追還米洋]  
　　史淡如控木作頭包才記積欠米洋九十七元昨經三路分局德正巡官提訊判包交保分两期還清 
[查獲賭棍]  
　　周才元王阿三等在龔家宅地方聚賭昨被三路一區巡長查獲解局収押候究 
新租界 
[欠租封屋]  
　　新閘路近水臺茶館積欠房租三月昨由房東禀准公廨將屋發封 
[積竊就獲]  
　　積竊小寜波小紹興張四等五人去臘竊取英界三山會館銅事件及某姓狐皮馬褂等物昨由包探拘獲解入捕房抄出賊具當票押候究 
英租界 
[定貨不出]  
　　美商茂生洋行控協生祥號主洪啓明定貨不出昨日由廨會訊原告延哈律師到案請追洪供當時定貨共有两家其洽新號一家商人並無股份請察判原被 
 
 

Page 20

 
 
各退候函請商務總會查明再奪 
[控拐無憑]  
　　周發全控會生奎誘拐伊女大根子一案昨由公堂復訊周偕見証王子元錢阿四投案求究中西官研訊至再毫無証據判會開釋諭令原告查明實據再行控告 
[拐案送局]  
　　孔季氏控季嚴黃拐匿伊孩一案昨經公堂訊知两造均居華界判送巡警局訊辦 
[勒姘夫]  
　　劉星祥偕見証隣女巧雲控許周氏拐匿伊女小白子一案昨由公堂復訊許周氏仍不承認旋由周氏之隣人張金發等十人具禀求保中西官准如所請着氏將姘夫尋交到案候訊 
[嚇制姘夫]  
　　姜喬喬與姘婦戴陳氏口角氏即用刀自砍昨由姜報知捕房將氏拘解公堂請究氏供與姜姘識八年生子已死姜時與婦人吵閙氣忿自砍是實判氏留廨候傳氏兄陳輝祥到案訊核 
[鄉愚可憐]  
　　漕河涇鄉人張如堂來滬購物所带衣洋悉被騙去前睌至楊樹浦附近投河圖盡由捕救起昨解公堂訊奪判带回捕房給予衣褲着即回鄉 
[銷燬功牌]  
　　鄔阿二因將麫餅送給犯人由廨判押捕房在案昨届期满解請核探將鄔所带功牌呈案中西官向之研詰據供前當營勇功牌係友人所送判將功牌銷燬從寛開釋 
[孤苦零丁]  
　　粤孩楊阿貴在途露宿由捕带坙公堂請訊據供係廣州新會縣人父母俱亡住居靶子路康姓家今康往漢口無所依頼是以露宿判泒差送往廣肇公所安置 
[短交地畝]  
　　英商麥韓氏控鄉民談金福賣地短交一案昨晨由探將談傳至公廨判令交保候照美領事會審 
[摀妓罰洋]  
　　鴇婦楊王氏前睌與妓劉小實在路拉客由補查獲昨解公堂請究判棍摀間洋十元劉妓間洋五元一併充公 
美租界 
[主敎逝世]  
　　百老滙路聖安得烈耶穌堂主敎德立克君昨日逝世定於今日出殯至泥城外墳山安葬 
[捕頭回滬]  
　虹口捕房二十一號海副捕頭去年請假回國業於前日乘輪回滬仍至捕房辦公 
[消息不通]  
　　北四川路所設之德律風線昨日忽然中斷由捕回報捕房立傳電話知照該公司赶緊修理 
[妓院抺牌]  
　　某輪船水手粤人吳阿德吳阿泰前睌在青浦路某粤妓家抺牌由西捕查見拘入捕房押候飭探查明核辦 
[法租界]  
[不認作弊]  
　　昌大質店夥　瑞林李賡軒李琴軒串竊洋四千餘元逃避後由店主李星聯報知捕房飭將陸妻宋氏拘廨収押在案茲捕房又將琴軒拿獲解案訊據供稱胞弟賡軒職司冩票小的經理頭櫃一切洋銀俱另有人經管豈作弊至胞弟與陸陸有無情弊實不知悉小的於二十一目由店主辭歇回嘉定原籍省親此次有中西包探來家查抄始知此事求鑒訊之宋氏供與陸姘識餘事概不知情父親現在城内盈豐裕扇莊爲夥求恩開釋判氏還押候傳其父到案核奪琴軒交保限七天將胞弟交案再訊 
[馬夫倔强]  
　　徐公舘馬夫邱延榮於二十四睌載送該公館眷屬至南市顴劇歸途經過太古路口適值洋行街某姓失火正在施救巡捕令其繞行邱恃强不聽加鞭疾馳後由某號西博帮同攔住詢明姓氏回禀捕頭昨日飭探將邱佝至公廨判罰洋三十元充公又馬夫丁順全於前晚由南市駕車回北行經小東門適值該處起火巡捕攔阻不住猛力加鞭從水龍皮带上滾過飛奔逃去後由捕房查該車係偷雞橋相近朱某家之物发即出單將丁傳廨據捕頭禀捕南市散戲館後务馬車往往爭先疾馳易　禍端應請重宣判罰洋四十元 
[婦吸焑]  
　　小東門陸德大所　之小别間内前晚有两婦女在内吸焑適　某號四捕查見報明捕房將陸妻王氏傳至公堂請究判罰洋十元充公 
[情急自盡]  
　　揚州人陳德生之妻顧氏現 
借新街三衖五十號劉姓房屋居住昨因左鄰蘇州人寳泉之妻背夫逃逸有疑氏串拐情事氏即自縊身死旋由二房東報知捕房飭探報縣請驗 
國外新聞 
[坎政府駁復移民問題]  
　　二十八日倫敦電云哇太樺電云坎拿大政府已將英屬哥倫皮亞移民律駁復 
[美報主人被控]  
　　二十八日華盛頓電云紐約世界報主人普列碩及印提洛帕里斯報主人斯密司因巴拿瑪運河購地一案毁謗羅斯佛總統被控 
[美國稅則問題之最近聞]  
　　二十八日倫敦電云據華盛頓電稱美國國會將於西三月十五號開臨時大會討論修訂稅則問題 
[礦炸肇禍續聞]  
　　二十八日倫敦電云特海姆省西斯丹萊煤礦爆炸現已拯起礦丁三十二人其餘恐無生望 
[英海軍部受斥]  
　　二十八日倫敦電云倫敦晨報登有長論嚴斥海軍部開去貝里斯福海軍大將職事謂應取决國會不應擅自發命 
[德相演說國務]  
　　二十八日倫敦電云德國首相蒲羅親王近在柏靈演說謂國家之慶安全恃財政之改革英皇英后此次游德使德皇和平事業増一光輝近東之風雲亦能平息惟財政及武備两事爲國家謀安之要素未可輕忽云 
[報告巴拿瑪運河工程]  
　　二十八日紐約電云羅斯佛總統已將查閱巴拿瑪運河工程司報告各節呈交國會研究 
[近東大變局九十三誌]  
　　二十八日柏靈電云布勒嘎利亞政府要求俄政府認爲帝國 
[波斯内訌未請]  
　　二十八日柏靈電云波斯京城德黑蘭近日頗形不靖德國使館已預備保護德僑各事 
[波斯地震巨災]  
　　二十八日柏靈電云波斯羅里斯丹省近遭地震損失甚巨罹災者約六千餘人 
[德國河溢成災]  
　　二十八日柏靈電云德國愛爾脫馬克地方河水汜濫該處有鎭三十所現均浸水中 
[美國瀑布凍結]  
　　二十八日柏靈電云美國里阿加拉瀑布因天時過寒全經涷結 
[日使呈遞國書]  
　　二十九日倫敦電云新任註英日本大使加籐君業已親見英皇呈遞國書外務部大臣葛雷君時亦在側 
[英德擴張海軍問題]  
　　二十九日倫敦電云英國首相愛斯奎士在下議院答覆議員詢問英德海軍條約是否將有此事其言曰德政府對於吾人所述之　見就余所知者爲彼國擴張海軍之舉實爲國務起見並小因吾國有所爲而爲且彼國之意以爲吾國儘可施行保護利益應有各　故並未在柏靈結有條約此次皇之游德余信已將吾國擴張海軍並非注意於两國構　之意昭示於人云 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[論萬國歷史彙編之出現]  
　　甚矣史之爲用大矣哉自古在昔先民有言以古爲鑑可證得失是古　心世事者必注重於史家紀戴以爲援古證今之解决然則政界學界皆於史有極重大之關係中朝自唐處以降至孔子作春秋書年書地書人書事宗旨具在暴秦一炬文獻缺然漢與始置太史令掌紀戴之事司馬談據左氏國語世家戰國策楚漢春秋續以後事成一家之言其子遷克成厥志乃創爲義例上始黄帝迄於炎漢上下三千餘載凡五十二萬六千五百言厥後前後漢書三國志晋書南北諸代史隋書新舊唐書五代史宋史遼金元史以迄明史或變編年爲紀傳或易紀傳而編年史例迭更要皆寓褒貶之權於史筆數千百禩之治亂興亡瞭然在目古今來懹瑜握瑾而擔任輔相裁成之重者莫不取資於此朝廷之所以取眞才崇實學收效果於忠臣良弼者亦舍此無以爲準的學於古訓乃有獲洵不誣也今則更有進焉中外交通列强並峙楚材晋用凡學校之敎育軍旅之操演財政之出入路礦之利益制造之理化工藝之智巧辄取法於城外於是歐西文明駸駸乎輸入中國同光之世中人士之留學東西洋者歳以千百計各國使臣自海外還朝亦必各有紀載以擴人聞見是故簡一學使銓一牧令必使之海外一　以廣其學識増益其所不能然則西學與中學固互相發明而其鞭辟入嚢深得理解有過之無不及也　者倫敦有寰球歷史之刻亦既風行一時而日本之法政全書繼之於後此爲外書入華之始二十二行省爭相訂購先睹爲快一時洛陽紙貴毎以未得一編爲憾雖然略見一斑未窺全豹安得如萬國歷史之賅博廣遠淵懿富有爲足饜心目而裨經濟耶萬國歷史者出自各國古今名史家之手而爲倫敦大史家威廉斯集其大成者彙爲二十五巨册每册約六百六十五頁得四十三萬五千言總而計之則萬六千六百二十五頁多至一千一百萬　上下五千年縱橫十萬里觀止矣蔑以加矣其間鴻萹鉅製靡不賅備綴以圖說凡三千有奇地圖戰圖如指掌绞其最後一册爲全書目次按圖索驥一　無遺實爲最近最新之傑作若埃及巴比倫以色列波斯印度希臘羅馬亞勒伯日斯巴尼亞意大利德意志奥斯馬加和蘭比利士瑞士法蘭西俄羅斯日本土耳其英吉利美利堅各史搜輯殆徧光怪陸難尤以英國之歷史爲最完備凡他國方言文字胥譯以英文俾閱者怡目悅心可無扞格不通之憾是書也爲近今不可多得之書亦爲近今不可不得之書縱未能户置一編而政界學界之有力者皆得同享購書之利益初猶謂重洋間阻致之爲難而泰晤士主人不遠萬里轉運來華以分餉我同志主人殆有心人歟雖然主人之嘉惠於同志者不寗惟是恐人之絀於資也先爲之廉其值又慮其不能咄嗟立辦也且爲之分其期而寛其限較之尋常書賈之斤斤謀利者逈不相侔適謂之書林巨擘史册功臣誰曰不可方今聖天子稽古右文勵精國治旁求遠紹遺使四方考察政治學校軍事方略以證治亂盛衰之所在而裕富民强國之丕基則此書實爲圭臬縮全球於一室匯萬流而朝宗世有博學好古者盍亦聞風而與起耶 
小說 
[官埸小說衣冠影（三十九）]  
　　第十一回請王命中丞除盗送人頭太守驚魂咳究竟這些强盗。那一個不是我們中國的同胞。那一個不是我們中國的赤子。雖然做了强盗。一般的也有義氣。也有良心。不過是爲著没有錢用。没有飯吃。既没有個自給的法兒。又没有個生財的道路。一時無可奈何。大家都去做了强盗。你想同是一様的好百姓。爲什麽會弄到做强盗的地方步呢。又究竟是那一個把他們弄到般田地的呢。爲淵驅魚。爲叢驅雀。民不懼法。官不愛民。那做地方官的。也就問心有愧。無所亂其責了。只說那王亞銀。近來狠積聚了幾百萬銀子。便也有些不願意做這個事情。覺得做强盗的躭驚受怕。總不是過的太平日子。久已想带著手下的人。出來受撫無奈没有機會。就是他手下的一班頭目。也個個都有幾十萬家財。大家也都想投械歸誠。過些安穩的歲月。如今聽了這些紳士的話兒。覺得來得正好。没有一些兒疑忌的意思。便高高興興的。跟着李太守的差官。一路到桂林來。到了桂林。两個潯州府的官弁投了文書。同著王亞銀在外面。伺候白中丞傅見。不想等了多時。驀然間聽得轅門外砲聲響喨。跑進許多如狼如虎的親兵。一擁上前。七手八脚的把王亞銀拿住。王亞銀知道事情不妙。一時目定口呆。一句話都說不上來。被他們拖拖拽拽的。好似鷹拿雀燕的一般。一直擁到二堂上見了白中丞白中丞。高聲喝問道。你就是王亞銀麽。王亞銀到了這個時候。知道自已的性命。一定保不住的了。想着事已如此。就怕也不中用。便按定了心。倒反胆大起來。答應一聲道是。不錯。我是王亞銀。白中丞又喝道。你自已知罪不知罪。王亞銀把心橫了一橫。大聲說道。我犯的案件多得狠。自已也記不得許多。白中丞聽了。便立起身來。走到大堂上。去拜請了王命。回轉身來。喝一聲給我綁出去。王亞銀聽得眞要殺他。便大呌道。你答應了不殺我的。怎麽又要殺起來。你做督撫大員的人。怎麽這樣的朝三暮四。你殺了我一個人算不得什麽。你們還有十一個人。押在我那裡。十一個人的性命。抵我一個人的性命。也没有什麽不值得。一路的大叫出去。白中丞也不理他。一直推到校塲裡去。砲聲响處。　血冲天。王亞銀的人頭就落地了。 
 
 

Page 27

 
 
   
 
 

Page 28

 
 
   
 
