# 1904 - 53 - 4911082

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閱爲憾本局不惜重貲禮延通才博學將是書條分仵繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窥數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報節申昌書室及各書坊購取可也 
　 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書讐校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七中商搉一書爲王西莊先生所輯議論超卓考据詳明論世知人折衷至當有志史學者不可不加意講求茲亦用頭等潔白連史紙印成每部定價洋銀五角卽日出售 
[中國不能堅守局外中立之例說]  
凡甲國與乙國兵釁旣開爲鄰邦者旣不助甲亦不助乙若是者謂之守局外中立之例公法家亦謂之非敵從前歐洲如瑞士比利時塞爾非亞呂桑堡等國皆遵此例蓋因瑞士地居要隘法德奥義四面壤地相接其境内江河又皆由瑞士山嶺發源扼守邊要殊非易事瑞之遵守局外甚關大局若不守之亦難免自危也比利時左法右德歴來爲諸國戰場至一千八百三十一年倫敦之約各國令其恒守局外以期永免戰爭塞爾非亞之守局外自一千八百五十六年巴黎之約始呂桑堡則由一千八百六十七年倫敦之約始要之所以守局外之故蓋有二端一由自行揆情而甘爲之一一 
因鄰邦關係甚鉅由鄰邦立約令其遵守惟旣經申明爲局外中立之意必須確守其局外中立之規斯爲合於公理否則卽難免爲敵國輕視而自失其利權今者俄日兩國旣以干戈相見互啓兵端歐洲各國大半守中立主義中國 
皇上亦已明降諭言謂俄日均係友邦應按照局外中立之例辦理夫以勢力相敵之國而遇爭戰方劇之時自顧兵備未能雄强自不能不置身局外惟欲守此例亦非易事其大要有二一不可自棄戰權一不可或有偏倚按丁氏所譯公法會通第七百四十三章云局外者不必先以戰權相推謝解者謂邦國間有恒守局外而仍不棄其戰權者無戰權則無以衛法而自護無以自護卽失其爲自主之國矣第七百四十八章云局外恐戰國犯其疆界恒有設兵防堵謂之持兵旁觀解者謂調兵防堵等情不得作爲預戰論蓋意在保守其局外之權利而已邦國不能執兵自護者卽難免戰國之乘機侵犯觀此二節可知中立之國雖不與聞其戰事實不可自棄其戰權今俄日戰釁旣開而中國迄未籌及自衛之䇿雖各省大憲曾飭令所屬嚴防江海各要區然並無實在精練之兵一紙空文於事何補萬一有一國乘機侵入境内試問將何以處之此自棄戰權之可慮者一也當俄日未開戰之先中國政府或主聯俄或主聯日意見旣各不同議論因之而異迨夫兩國釁端旣啓政府雖自表中立宣告各邦然窺其意旨畏俄之心較畏日之心爲尤甚邇者因俄國滿洲兵艦停泊滬江上海道旣援據公法迫令於二十四點鐘内離開中國所轄海面而俄使藉口保護俄國官商之語商准外務部竟允停泊江心夫兩國旣經開戰何論何國兵艦均又得駛入局外之國口内停泊此公法所應爾也如謂官商恐遭不測則保護之責自在中國何可遽允俄艦停泊其間倘日本亦援此爲例欲調兵船來滬不允則未免近於偏袒允之則彼此徵兵調艦互矜兵勢雄强竊恐中國將自此多事矣此迹近偏倚之可慮者又一也他若敵國之在境内募兵與夫華民之私行接濟凡一切關係軍情之舉利於此國而損於彼　者萬一不及覺察貿然爲之彼此責言之來庸詎能免然則局外中立之䇿行之亦豈易事哉倘當事者恃有成約在先不復於此中留心措置吾恐禍患之來在於眉睫而中立之局仍將不能長恃矣 
[日師敗耗]  
　　昨晨本館接到烟臺友人來電云新正初八夜至初九晨其間數時許日本又調兵船進攻旅順仍不得手旅順砲臺上還砲遥擊毁壞日兵船四艘 
[俄日海軍]  
　　日本大阪某日報云我日海軍中諸戰艦開戰之前約重十六萬五千二百三十七墩自增入春日日進二新艦重至十九萬二千五百一十七墩俄艦計至東歴二月十四日减少戰力九萬一千五百七十二墩現存七萬三千四百六十五墩 
[俄人備戰]  
　　日本東京某日報登中國天津來電云邇來俄軍之在遼西者惟日孜孜籌備戰務陸軍中將金秃拉司氏由俄廷擢升總司令官而令少將參謀長琴苦氏編成高等軍團開赴海城駐守 
[俄增艦隊]  
　　日本東京來電云俄廷新派兵艦一大隊駛赴亞東刻方鼓浪出紅海南口游弋於阿非利加洲其埔氣伊一帶黑海艦隊亦奉令移動惟駛赴何處刻尙未得而知 
[日諜繯首]  
　　西歴二月二十四日卽華歴正月初九日英京倫敦來電云華歴正月初六日有日諜三人僞爲工人模樣濳至松花江畔意圖毁壞俄人所築鐵路大橋事爲俄人窺破拘交軍事裁判所審明知三諜中一爲水師魚雷船武弁餘均工程隊中武弁因卽押赴鐵路大橋之畔處以繯首之刑 
[俄諜宜防]  
　　日本東京某日報登中國天津來電云東歴二月十六日註卽華歴正月朔日有俄國可殺克兵三十六名由某處馳抵奉天新民屯偵探兵營電局旋迤邐向溝帮子進發日來佔據新民屯一帶之俄員添設巡警兵戒備非常嚴密中日商民之僑寓滿洲各地者紛紛挈眷他往以避兵烽 
[日將談俄]  
　　日本大阪某日報登山口來電云刻有某曰將向其反談及余意海參威俄艦隊預擬突入北海 
 
 

Page 2

 
 
道攻擊小撙奪我屯積煤糧之地先必暗與旅順諸俄爁互相聯合以圖先發制人初不料仁川旅順大败之餘海上通信之途已絶是以祇有海參威艦隊游弋於日本北海道一帶海濱也 
[日防太廟]  
　　日本大阪某日報云我日各處海壖不論何時俄人皆可突然襲擊伊勢太廟萬一悮中敵軍砲火實於大事有關因特編成太廟防護隊由山田町經志摩海岸以達二見浦分戍海濵要害五處倘遇變生倉猝則將栗主奉移妥善之處刻已密授軍中方略以及備禦之法全軍馳往設防矣 
[日皇發帑]  
　　日本東京來電云頻年日皇以軍國多事準備財賦庫藏充盈日來搜括内帑所𫏎古金銀由内藏寮發交日本銀行以資� 
軍費 
[日療俄兵]  
　　高麗漢京信云仁川之戰俄兵負傷者三十餘名日本慈善會總理某君派令侍疾婦人舁入和田氏所設漢城病院爲之療治文明之國固宜一視同仁也 
[遼陽軍報]  
　　日本大阪某日報登香港來電備述邇日遼陽一帶軍情大旨謂俄日開戰之後華東鐵路全被俄人用以載送陸軍已將向駐遼陽之步兵第十五隊調赴鳳皇城有軍艦名其愛磨者原在牛莊度歲日來俄人欲駛出口外因用機船將冰鑿破萬　齊舉迄未成功有俄兵一營久駐鐵嶺縣境刻忽移赴遼河右岸擇地安營 
[旅順情形]  
　　日本大阪某日報云聞之俄國某軍港統帥唔立皮氏謂旅順一戰日本砲彈擊中義勇艦名卡仁者洞穿水平淺之邊黃金山騰幾岬中間突墮一砲彈擊斃一人傷二人船塢中機器廠悉付焚如電報局左側亦有彈丸飛至鄰近居民數十家窗上玻璃碎如齊粉白玉山上除華人不計外擊斃俄人數十名巿中民人深恐日兵暗襲號泣奔避慌亂異常 
[禁運硫磺]  
　　日本長崎來電云此間花磨騰額公司有硫磺五十包意欲裝赴上海但此係戰時應禁之貨不得運往中立區域之内大約伺其出口之際當按照公法扣留也 
[愼守局外]  
　　紹興訪事人云越郡府協二署及水陸防營均於去歲之杪奉大憲飛電　知日俄開戰與中國毫不干涉應照公法恪守局外中立之例并開錄簡明條示以便遵行惟内地教堂密布如林恐有匪徒藉端造謡惑衆滋事應先實力保護如有疏忽惟各該地方官是問并禁民間妄傳戰信驚惑鄉愚刻已一律出示曉諭矣 
[皖北防務]  
　　蕪湖訪事人云江南狼山鎭總兵李本卿鎭軍到任之後仍兼轄安徽武衛精健　軍并督辦長江上下游緝捕事宜近見俄日兵釁已開防務不容稍懈飛飭所屬各營弁勇嚴密防範以靖地方並聞皖南北各營勇丁多不足額擬各招募精壯一千名尅期訓練蓋皆防患未然之道也 
[整頓軍營]  
　　蘇州訪事人云江蘇撫憲恩藝棠中丞近得政府來文飭將全省水師若干營陸師若干營及每營勇額若干月餉若干軍裝若干一切雜費若干詳細造册具報併將各營弁勇面貌箕斗一一註明聽候派員詣營點騐刻已嚴飭各營一體遵照矣旣而中丞以目下海防吃緊盜賊縱横捕盜緝兇全賴水師各勇因擬添設槍船一百號招募水師二營 
[夜巡嚴密]  
　　蘇州訪事人云自日本與俄羅斯開戰以來江蘇巡撫恩藝棠中丞深恐内地匪人乘間竊發飭令屬下各地方官加意防維毋稍疎忽臘月下旬某日省中某局總辦某觀察得郵政局遞到無名信一函其中言語狂悖異常併有專與觀察爲難等詞遂將原函面呈中丞時中丞亦已接有此等函件因卽傳見藩臬兩司籌商一切未幾接奉兩江總督兼南洋通商大臣魏午帥密電略謂訪得長江著名巨梟曾帼幛在各處佈敬羽黨煽惑人心應飭地方文武嚴密查拿如有來歴不明者立卽拿獲訊明懲辦爰傳諭屬下文武各官認眞邏察府縣各官每於黃昏後帶領差勇至各處偵巡中丞及藩司效述堂方伯臬司朱竹石廉訪亦不時親臨查緝 
[劇盜成禽]  
　　蘇州訪事人云去年十一月二十九日之夜蘇鄉元和縣境陳墓鎭某當鋪被盜縱火刦財報經元和縣主金苕靑大令飭孔老四夏成立諸捕役在上海英界胡家宅某妓院突獲劇盜劉轉運夥盜李老么周老么錢老三臘月二十七日解回省垣大令升堂研詰各盜皆熬刑不招大令飭釘上脚鐐分别下之於獄 
[顯戮難逃]  
　　紹興訪事人云去年桐分之亂地主會匪蔓延各邑勢甚披猖後由嚴州府知府黃峙靑太守與周少軒司馬吳玉成副戎剿撫兼施得以隱弭巨患邇者匪黨僞副元帥韓曉堂見首犯濮振聲得逭顯戮因之潛回石靑嶺鄉里招集醜類復圖起事太守聞之密派兵役乘夜圍捕得以一鼓成擒去臘二十一日解至嚴州訊鞫之餘直認不諱太守爰錄供申詳擬卽就地正法 
[金邑請兵]  
　　蘇州訪事人云去臘二十四日江蘇撫憲恩藝棠人中丞得松江府電禀立傳藩臬兩司及蘇州府知府長元吳三縣宰至撫轅密議良久旋飭書吏備文飛飭水師各船星夜起碇訪之官場中人或謂松江府屬金山縣境某鄉近有鹽捕營哨弁吳某開設賭塲南帮梟首林得勝艶之逞强爭奪各率黨羽格鬥不休旣而吳力不能支禀請金山縣主蔣大令臨場彈壓大令允之旋被林黨四面圍裹擊破乘輿迨倉皇回署林黨復敢擁入縣城與大令爲難故特飛電省垣禀請中丞派兵剿辦也時飛划右營管帶黃子香副戎甫經查哨回省中丞立卽傳見面授機宜副戎禀辭後率領師船連府拔隊而去 
[厦島官塲紀事]  
　　厦門訪事人云稅釐總局提調陳司馬錟奉上憲調署龍巖直州知州遺差委黎太守景嵩接辦○新任厦防同知駱司馬騰衢於去歲十二月十二日乘奓利士輪船至厦暫庽紫陽書院隨詣道署禀到頒發紅諭擇於十三日接篆履新○新正某日泉州府知府嚴太守遵陸赴省叩賀閩浙督憲李制軍年禧旣而乘某輪船來厦小住某票號旋泉州 
[東越官塲紀事]  
　　紹興訪事人云越郡鹽釐局冋來派有專員兹者民間生齒倍增而銷數僅如舊額推原其故大率私販充斥以致官鹽疲滯　堪署兩浙運司許豫生都轉查有司徒同轉珂前曾辦理是差頗稱熟手爰令來越承乏已於元旦抵郡受代矣○蕭山縣李香畲大令棻業奉大憲調補平湖縣缺遺篆以東陽縣李大令前泮調補去歲之杪奉藩司翁筱山方伯飭赴新任大約開印後卽須棨戟遥臨矣 
[潯上官場紀事]  
　　九江訪事人云前者江西常備前軍統領岳鳳吾總戎委員赴湘鄂一帶招募丁壯若干名帶回潯上已於去臘之杪訓練成軍矣○德化縣姑塘司巡檢張景卿少尹因事請假九江府孫景裴太守暫委某少尹代理鈐務未及匝月因事與地方紳士齟齬禀經太 
 
 

Page 3

 
 
守撤回改委薛葭生少尹接任甚矣知人之難也○去臘廣韶九南兵備道瑞莘儒觀察札委警察總巡汪明府赴江寗禀請兩江總督魏午帥發給軍裝小作勾留卽須遄返○去歲臘月二十五日分巡廣饒九南兵備道瑞莘儒觀察親赴湖口縣查閱砲臺次日卽返署○彭澤縣知縣陳趾美明府於去歲秋闈奉上憲調辦簾差至十二月二十二日始捧檄回任○道憲瑞觀察訪聞德化縣境某釐卡徵收不實密委德化縣知縣賀少九大令警察總巡張植菴明府調齊簿籍帶同司巡人等至道轅悉心研訊○土藥統捐局委員張小房明府奉檄調辦膏捐局所遺土捐局差上憲委張植庵明府接辦○稽查輪船一差已於上年裁撤旣而宵小竊發行旅不安上憲因委安舜舉别駕督率巡兵照常稽察 
[蘇省官塲紀事]  
　　蘇州訪事人云靖江縣教諭倪廣文恩榮因案撤任遺缺由藩憲效述堂方伯牌示以試用訓導陳廣文世培署理○奉賢縣縣丞徐二尹耀賡因案撤省方伯酌委試用縣丞何二尹禧署理○寳山縣縣丞蔡二尹鏡瑩因案撤任方伯牌示轅門以試用典史唐少尉正祥署理○靑浦縣新涇司巡檢金少尹汝霖於去臘某日因病出缺方伯以分缺間補用巡檢劉少尹嘉芷輪委署理○靑浦縣澱山司巡檢吳少尹廷前因某姓家盜案日久示破經上憲撤任遺缺以試用巡檢賈少尹孝謬酌委署理○崇明縣典史劉少尉培清病故遺缺方伯牌示以本班儘先典史劉少尉文浩暫署○省垣西路警察總巡楊壽之明府瓜期已屆遺差經上憲遴委候補知縣瑞大令成接辦大令奉札後卽於去歲臘月二十七日蒞局辦公 
[上海官塲紀事]  
　　江蘇候補縣前上海縣縣丞呂蘭階明府係欽命商約大臣鏡宇尙書之姪昨日由蘇來滬先詣道轅謁見蘇松太兵備道袁海觀觀察繼至縣署投剌縣主汪瑶庭大令延入花廳暢談良久始别○卸任松海防同知劉乙笙司馬之次公子仲常孝廉將赴河南會試昨日赴文武各署辭行○江蘇候補縣饒鎔鏡季酉山兩明府均於昨日因公來滬先詣道轅謁見蘇松太兵備道袁海觀觀察旋復至縣署拜會○昨日上海縣學教諭邱贊思廣文因公至縣署拜會縣主汪大令晤商片刻卽行辭出○前任英美等國公共租界公廨讞員鄧鳴謙司馬由蘇來滬昨日午前趨詣道轅晉謁道憲袁觀察嗣至縣署投刺拜會縣主汪大令飭丁擋駕○閔行釐卡委員袁潛之明府及閔行鎭汛弁劉 
千戎杏亭黃渡防營管帶林建侯都戎均於昨日因公詣縣署拜謁汪大令商榷要公 
[文星雙照]  
　　前湖南學政柯鳳孫文宗邇以卸篆北上道出申江昨日乘輿赴縣署拜會縣主汪瑶庭大令大令迎入花廳殷懃欵待蓋因文宗籍山左與大令有桑梓之情也四川學政吳蔚若文宗亦於昨日來申命駕詣道轅拜會蘇松太兵備道袁海觀觀察繼至縣署投剌大令飭丁擋駕 
[招軍已足]  
　　前者兩江總督兼南洋通商太臣魏午莊制軍以日俄兩國業經開戰深恐内地匪徒乘機憂亂札行蘇松太兵備道袁海觀觀察移會滬軍奇兵兩營管帶添招勇丁三百名以資防備等因至前日各勇已招募足額因卽據情電復督轅 
[示護日食]  
　　二月初一日爲日食之期昨經蘇松太兵備道袁海觀觀察牌示署前略謂江蘇江寗府日食六分十二秒初虧未初三刻食甚申初一刻復圓申正二刻三分屇時仰屬下文武各員一體救護 
[邑侯赴松]  
　　上海縣汪瑶庭大令定於昨晚乘舟赴松江晉謁府尊丁次軒太守叩賀新禧先期飭丁雇就小輪船以便拖帶官舫俾利遄行 
[舊尹重來]  
　　前英美等國公共租界會審讞員鄧鳴謙司馬於去臘交卸後卽携其瀛眷馳赴蘇垣兹接奉蘇松太兵備道袁海觀觀察札文於昨晨由蘇來滬暫寓英界福州路鼎陞客棧聞將與英德二國駐滬總領事會訊摩素洋人猪油控案也 
[飭查刃斃]  
　　日前本邑浦東白蓮涇口人邱木林被其仇邱阿連誘出刃傷斃命抛屍垃圾堆上十五圖地保高大英並不投報上海縣署私爲邱阿連及帮兇之姜金生等議和償屍親喪費洋銀一百八十元逼令屍伯邱小狗立據畫押小狗不允投縣鳴寃前日縣主汪瑶庭大令派差投唐橋鎮巡防局禀請局員任二尹傳到地保訊明原委禀覆核辦 
[逃妾累人]  
　　前者合肥李季高公子納妓女金蓮卿爲妾寄藏公共租界王家庫一百七十三號門牌劉問芻觀察公館中去冬金妓席卷萬餘金乘間逃逸李遂托稱劉公館投報捕房請爲查缉當金妓卷逃時尙欠老慶雲銀樓及老九章綢莊震泰昌洋貨店貨銀不少事後咸冋劉公館索追劉所延司帳人葉琴生囑抄列清帳送交捕房捕頭轉請公堂簽差恊同華包探陳雲忠及三十六號西探往提不料金妓逃出後若諸園明園路某西人處捕探無法可施老慶雲等夥乃仍向劉公館追索以了各帳捕頭聞之禀請公堂傳案究問前日讞員關絧之司馬會同英總領事署翟副領事訊得老慶雲等夥不應若此多事著暫交人保出聽候核示　 
[領事將回]  
　　去年十一月法總領事巨籟達君因公赴福州今已數更月琯昨日署中接奉電文知現在公事已畢將於某日附招商局某輪船回滬是以公役人等已預備前往碼頭恭迎矣 
[法文開塾]  
　　本埠法文書館由掌院教士核定新正月十二日開館著肄業諸生各於是日清晨九點鐘時來館聽候考騐錄取大約遲卽難免有向隅之憾矣 
[慶祝千秋]  
　　昨日恭逢皇后千秋壽誕本邑官場例須慶祝以故英美等國公共租界公廨讞員關絅之司馬咨照各捕房暫停訊判各案　　　 
[癸卯申報館協赈所經收四川山東振捐十二月初一日至十二月三十日止第廿三次清單]  
初一日崔瑞麟洋二元○初三日揚州中西大藥房梁愼夫洋五十元○初四日勉力子功德　移助票洋一百元○初五日安徽焦候甫洋一元隱民氏遠愿洋一元○初六日無名氏花洋三元銅洋二元六角○初十日裕興康局來京口合記龍洋一元○十一日無名氏還愿洋二十元○十二日朱龍蓀還愿洋二元○十四日寅記洋十九元杭州全盛局來力不足人求妻病速愈續助洋二元吳明颺如臯福與潤局來小洋廿角○十六日無名氏求三官關煞開通洋一元欲除害人銅洋六元○十七日松江全盛局來楊仲文部卹奚夫人病痊酬願洋四十元○十九日無名氏銅洋二元○二十日宿遷政大源局來臨盆平安龍洋五元又合家安樂龍洋五元○廿一日鴻源局來金匱樂善軒還愿龍洋一元　匮人銅洋二角甯波裕興康局來無名氏洋十一元七角銅洋四元三角○廿三日無名氏洋五元虞守煌求三子文田傷風卽愈洋五元裕豐洋貨號票元十兩合洋十三元六角四分○廿四日姚錫漢洋五元○廿五日消災子求保平安洋十元無名氏銅洋一元又小洋十四角無名氏銅洋二元二角吳馥記洋廿元○三十日大豐銅洋四元共收英洋　百廿五元三角四分銅洋廿三元七角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺江春漲]  
　　厦門訪事人云福建諸大吏嚴禁運錢出口有犯必懲邇有奸商某某等人向各錢鋪兌得制錢五百餘千文交招商局某輪船帶赴上海旋爲洋關搜出悉數充公○和鳳宮前某號主有洋銀七百餘元安置臥房中日前其僕某甲乘主人熟睡竊取而逃迨睡起找尋已如鴻鵠高翔無從弋獲矣○去冬十二月十五日傍晚六點鐘時溪岸街橋仔頭某油坊忽然失火左右鄰聞警麕集竭力灌澆旋卽熄滅僅焚去店面一間○去冬十二月十七日厦防同知駱司馬接到臬憲釘封文卽飭丁持片請厦門營參將李參戎督帶兵丁數十名詣署旋由獄中提出盜犯二名綁赴沙坡尾處斬梟首示衆聞係五月中行劫某姓家之海盜也○漳潮交界之處電竿倒壞甚多以致來往電音時多阻滯汕頭厦門電報局員伍蔡二君據情禀知上海電報總局刻已由總辦札委汕頭電局伍君至厦勘明就近修理矣○寮仔後一帶商賈輻湊時有匪棍混跡其間提轅因派某營練勇一哨駐紮水仙宮藉資彈壓 
[洪都客述]  
　　南昌訪事人云贛垣各錢鋪每届歲暮往往有奸商猾賈託名虧耗乘機攫取巨金地方官未悉其情輒被蒙請封閉受其害者不知凡幾去年十一月某日洗馬池大街豐豫亨錢店主某甲師其故智投南昌縣署禀稱虧欠五萬餘金無從彌補請卽發封縣主江雲卿明府告以現奉臬憲汪廉訪嚴諭有倒騙者按律以懲甲無奈怏怏而返旣而正大錢店又圖倒閉明府斷令每股東各出千金妥爲清理以故箇中人皆不敢肆其狡獪巿面賴以保全○萬載縣保甲委員許心菴少君辦理冬防異常嚴密每夜自初更起帶領巡丁遍歴城廂常川巡緝達日始止以故工商士庶皆得高枕無憂 
[磯小志]  
　　蕪湖訪事人云有嚴某者年老無子只生一女贅關書胡慶生在家有地一方坐落河南來遠鋪近有翟姓者陡起不良之心竟圖吞佔遂令胡控諸蕪湖縣署縣主蕭來五大令允卽簽差提訊○蕪湖德新錢莊爲王少谷大令所開去冬倒閉虧欠十餘萬金後由合肥李伯行京卿出爲調停始免涉訟○房捐鋪捐開辦以來官署書差不免藉端需索茶寮烟館物議沸騰署理和州直隸州知州何直剌訪知另委本處紳耆經收以順輿情而息謗讟 
[京江春浪]  
　　鎮江訪事人云署丹徒縣洪鷺汀大令查悉獻歲以來賭風甚熾深恐若輩沈迷不返以致蕩産傾家因卽出示署前重申前令略謂自示之後如敢再有聚衆賭博抽頭漁利情事一經訪聞或被告發定卽提案嚴懲决不寛貸蓋亦整齊民俗之道也○去歲臘月二十八日有德國兵艦一艘由申江鼓輪抵鎭下椗江中翌晨艦中管帶督兵百餘名各執洋槍羣至牌灣左近操演打靶之技常鎭通海兵備道郭月樓觀察深恐歹人滋事待飭水陸總巡周錦堂恊戎親率勇丁隨往彈壓 
[鶴巿嬉春]  
　　蘇州訪事人云省城金獅巷韓公館於去臘二十七日之夜被梁上君子踰垣入室竊去皮箱四口内有洋銀三百元并貴重衣飾約計共值二三千金之譜翌日報經西路總巡瑞明府踏勘未識能否破獲也○閶門外楓橋左近向有蘇防後營駐紥新正朔日有甲乙丙等數勇在某茶肆賭博適爲新軍蘇捕營勇丁所見向索陋規致觸其怒各糾黨類持械互毆旋經旁人極力勸歸時甲乙丙三勇已受重傷因據情諸知營官刻尙未經了結也正月初六日之夜胥門外棗巿橋附近某姓家突來宼盜十餘人明火執仗肆行劫掠直至欲壑旣盈始呼哨而出去後事主鳴鑼號救集衆追獲一盜翌日解至吳縣署禀請縣主李紫璈大令訊辦 
[上海巡局紀事]  
　　前晚南巿張家弄左近張某家被賊竊去錫燭臺及衣服等物約值洋銀百餘元因於昨日開單投報二十三七鋪巡防局局員李伯屏二尹允卽飭捕勘明予限嚴緝昨日南巿二十三七鋪巡防局員姚谷蓀二尹以汛捕瞿慶於境内竊案遵限未獲特命傳案詰其玩延之咎喝令笞責五百板展限二日從速破案延干重比 
[英美租界公廨晚堂瑣案]  
　　前日午後粤妓李阿好奔投公廨鳴寃讞員關絅之司馬飭暫交官媒收管至晚升堂研訊阿好供稱奴年二十自幼被歹人拐出賣與美租界吳淞啓龜奴張阿法迫令招接函人凌虐萬端苦難忍受久欲擇人而事無奈張龜百計霸留是以籲懇靑天加恩超豁司馬飭發棲流女所擇良婚配○童子楊阿根迷　歸途臨風悵惘由巡捕解送公堂司馬研訊之下供小的年十四崇明人在某教堂習業前日隨兄來滬登岸之後人多擁擠與兄相失不識歸途另有一兄不知名字在南巿某局爲工人司馬飭暫交差收管聽候出示召領 
[英租界捕房紀事]  
　　偷兒王阿大行竊太古路源來槽坊火場中燒廢銅錫被包探陳雲忠拘獲帶入捕房捕頭令押候解送公堂禀請讞員關絅之司馬訊辦○偷兒林阿二不知在何處竊得衣服數仵持全浙江路求售被包探張寳成拘入捕房捕頭令押候解送公堂禀請究辦○貴州路西獄門前馬路甚爲寛闊以故紈袴子弟之學乘脚踏車者每日麕集於此小流氓亦遂成羣結隊混跡其中昨晚上燈時買水果人王阿三行經是處各小流氓攫食擔中所置靑果等物不名一錢向之索取羣起而毆王大聲呼救始各遁逃旣而王追獲其一扭至捕房向捕頭細訴情形捕頭令押候解送公堂禀請究辦 
[美租界捕房紀事]  
　　前晚停泊浦江中之德國某兵船上甲乙二水手醉態酕醄行至吳淞路擊毁董天頤藥店窓上玻璃店中執事人喚令七十六號印捕拘入捕房捕頭詰知事起細微令償小銀錢六枚卽行釋出○前晚賭棍張阿四周阿芝李松元梁阿興陳阿惠陸阿大陳阿有葉阿福崔松庭在天潼路靑雲里第十一號門牌屋内開場聚賭事爲捕頭訪聞密派四十三號西包探協同華包探倪順泉前往拘獲帶入捕房押候解送公堂禀請讞員關絅之司馬訊辦○昨日有販售牛乳之本邑人張玉全以去歲十二月初八日曾被工部局稽查牛乳之人名寳大者軋至北河南路某烟館詐去洋銀三十枚心不甘服投訴捕房捕頭派包探朱桂生往查一面令張至禮拜五再來聽候解送公堂禀請訊核○昨晨妙手空空兒陳阿五掩入百頓路匡阿福家行竊衣服若干件携之而出適爲包探朱桂生所見拘入捕房捕頭令押候解送公堂禀請訊辦○前晚有名金生者被賭棍陳興山誘至北河南路天后宮相近楊姓家賭博用倒脫靴術騙去洋銀一百餘元因之投訴捕房捕頭允派包探查拿以便解送公堂禀請究辦 
 
 
 

Page 10

 
 
   
 
 

Page 11

 
 
奉硃批唐霙祖杜國棠著革職永不叙用餘依議欽此 
　　　署四川總督錫奏陳賢員政績懇恩奬勵片初九日 
錫良片再候選主事羅度志趣超卓學識閎深仕蜀有年循聲久著於蜀政興革利弊窮源竟委洞悉無遺歴任督臣皆資其贊畫該員虚衷謙退澹然寡營薦牘迭登皆辭以疾而心存忠愛念念不忘每思竭匡勷以維時局而濟艱難功不必自已成名不必自已出其淵量冲懷實非尋常所能及甚至辦公薪水亦堅郤弗受此次川振舉凡籌欵購糧散放毅爲已任勞瘁不辭故能夙弊一空百萬災黎仰沐皇仁得霑實惠刻復籌及買穀塡倉孳孳不倦論功行賞洵爲首列該員力稱不敢仰邀議叙旣未便强其澹泊之忱亦不便没其勤勞之績應如何奬勵以勸賢能出自逾格鴻慈理合附片具陳伏乞聖鑒訓示謹奏奉硃批羅度著傳旨嘉奬欽此 
　　　署四川總督錫奏甄别貪劣不職各員摺初九日 
頭品頂戴調署四川總督閩浙總督奴才錫良跪奏爲甄别貪劣不職各員以肅吏治恭摺仰祈聖鑒事竊維激濁乃可揚清安民必先察吏川省人稠地廣雖習尙浮動而素稱馴謹畏官乃緣吏事不修紀綱弛懈官疲民玩以致盜賊會匪無所忌憚恣肆横行昔年富庶之區竟成窳敗之象可惜亦誠可慮也前署督臣岑春煊竭力振作勞怨不辭搜剔　梳旌别淑慝屬僚知懼稍有轉機未幾調兩廣奴才到任相知僅止數月體察情形見各官委靡巧滑故態復萌當經督飭司道諄諄誥誡並設立課吏館慇懃訓誨冀以挽回積習成就人才無如貪鄙之流受病已深旣法言巽語之俱窮復振聵發聾之乏術若再姑息則新進被其漸染小民受其荼毒爲害將無止期不得不卽確有劣迹之員擇尤叅劾以期懲一儆百兹查有嘉定釐局委員候補知府岱壽馭下寛縱弊混多端懋功廳同知陳普泰羣下弄權聲名狼藉越巂廳同知孫鏘乖謬離奇難膺民社資州直州知州龔定求辦事疲輭不勝繁難前署忠州直州知州候補直州知州儲世鈞信任丁幕詐贜被控夔州府通判黃紹勳年力就衰糊塗昏慣雷波廳通判陸汝誠身弱多疾公事頽廢前署南江縣知縣廣安州知州董汝涵疎慵成性控案甚多丹稜縣知縣胡寅恭才旣庸懦捕務尤疎洪雅縣知縣高如恂才具平庸闇於聽斷彭縣知縣黃德潤捕務遲鈍人地不宜金堂縣知縣王用綬性情迂緩聲名平常前署奉節縣知縣准補筠連縣知縣高世坦專意逢迎不知職守署犍爲縣知縣趙光普治盜無能惟知嗜利試用知縣洪雲錦朦禀妄爲商情寃抑捕用知縣張鳳德瞻徇同僚濫借商欵候補知縣王兆麒抗委玩公規避取巧候補知縣陳炳泰言行不符近於偏袒候補知縣徐鴻基籍貫不的素有劣聲候補知縣張之鶴鄙劣叢譏操守難信候補知縣黃鎰躁妄喜事行同痞棍前署長壽縣知縣候補知縣何樹仁縱丁詐贜被控有案試用知縣黃秉鉞委查事件瞻徇欺朦試用知縣曹文翰才旣凡庸性尤狡詐並據該管司道等揭叅前來相應請旨將陳普泰儲世鈞趙光普洪錦張鳳德王兆麒陳炳泰徐鴻基張之鶴黃鎰何樹仁十一員一併革職岱壽以同知降補孫鏘高如恂文理尙優改以教職歸部銓選黃紹勳陸汝誠董汝涵以原品休致高世坦黃秉鉞曹文翰均以府經歴縣丞降補龔定求胡寅恭黃德潤王用綬均開缺另補似此分别懲處僚屬各知儆剔吏治庶可振興此外正佐各員奴才隨時留心考察如仍有不知改悔難期造就者再行據實奏叅固不敢過事苛求亦不敢稍爲徇隱所有奴才甄别貪劣不職各員緣由是否有當謹缮摺具奏伏乞 
皇太后皇上聖鑒再所遺資州直州等缺川省現有應補人員均請扣留外補合併聲明謹奏奉硃批另有旨欽此 
署四川總督錫奏川省振務完竣遵旨酌保出力員紳摺初九日 
頭品頂戴調署四川總督閩浙總督奴才錫良跪奏爲川省振務完竣遵旨酌保出力員紳以勵勞勩恭摺仰祈聖鑒事竊查川省去年荒旱成災欽承懿旨飭部撥銀三十萬兩交前督臣奎俊等核實散振當卽匀給七十餘屬已見災區之廣復值拳教搆搧飢亂交乘前署督臣岑春煊銜命星馳來川振撫電告南北各省情詞純切不逾時卽集振欵三十萬並　辦振常等捐奏設籌振總局以專責任一面派員在廣元縣設局遠赴秦隴採運穀麥接濟川北冬春以後振糶並舉而輔以煮粥施藥等事直至今秋新穀旣升始克蕆事綜計川災最重者固只潼順保資等屬二十餘州縣而積歉之處過多米價奇昂三倍平日故本年辦振糶者幾徧通省川民蕃庶中小之邑竊黎率至一二十萬全恃官振以延生命每處由撥發銀粟　十數萬經費雖鉅尙幸野無殣殍邑鮮流亡莫敢藉飢釀事今夏水災繼作亦復立時撫恤悉就安妥奴才秋初入蜀道經被災之南充蓬三台中泛等縣目擊閭閣情形均於凋耗之餘各有昭蘇之象接任後亟以省内外倉庾空竭或籌資以購新糧或檢牘而追舊欠嚴定虧挪法戒期於厚積𫏎以備將來惟據籌振總局署藩司馮煦等詳稱川省振務業已完竣因各省本省墊解撥用之欵尙未塡還足數故捐限又經請展銷數不能截算但此次辦振運糧之官紳員弁區畫盈虚之數圖作查放之宜瘁力於周歴之間潔身於出納之際寒暑無間始終如一先經前護督臣陳璚援案奏明事竣請奬奉旨准其酌保等因辦振之處多則請奬者亦多應將稍次者改給外奬鑒具勤苦較甚各銜名懇予保奬等情奴才伏查該員紳等辦理災振洵屬亟力求精旣許以酬庸之懋典必當昭信賞之常經奴才仍復力加删减以重名器謹擇尤著三十四員名開具清單各照尋常勞績酌擬保奬合無仰懇天恩俯賜照准以勵勞勩之處出自逾格鴻施除查取履歴咨部外所有奏報振務完竣並酌保出力員紳各緣由理合恭摺具陳伏乞皇太后 
皇上聖鑒訓示謹奏奉硃批該部核議具奏單片併發欽此謹將川省運糧辦振並督屬辦振尤著各員紳擬保階銜開具清單恭呈御覽計開辦理購運糧石員弁奏調四川差委三品銜在任候補知府廻避山東卽用同知李寺洸　請補還同知並補知府後以道員補用四川在任候選直州知州請補遂寗縣知縣李龍彰擬請選直州知州後以知府補用四川署南部縣事截取知縣張景旭擬請歸截取本班儘先補用四川署鹽亭縣事冕寗縣知縣李藴華擬請以同知直州知州在任候補候補干總鄭子均擬請以守備留川補用分省試用府經歴楊汝庚擬請補缺後以知縣補用督屬辦振各眞布政 
 
 

Page 12

 
 
使銜調署四川川北道本任永寗道周廷揆擬請從優議叙三品銜署四川按察使成綿龍茂道沈秉堃三品衔四川候補道前署成綿龍茂道鳳全以上二員擬請加二品銜四川在任候補道前署潼川府事成都府知府雷鍾德擬請俟歸道員班後加二品銜辦理賑務員紳三品銜四川候補道現署重慶府知府張鐸三品銜四川候補道賀綸夔以上二員擬請加二品銜 
四川署資州直州事道員用候補知府高增爵擬請俟歸道員班後加二品銜四川署富順縣事瀘州直州知州陳錫鬯擬請以知府在任候補四川前署三台縣事在任候補同知直隸州知州開縣知縣鄒憲章擬請俟補同知直隸州後以知府補用四川署中江縣事候補知縣范錫朋擬請俟補缺後以同知直州知州補用四川井研縣知縣高承瀛擬請以同知直州知州在任候補四川署金堂縣事候補知縣李淇章擬請俟補缺後以同知直隸州知州補用四川西充縣知縣劉鴻烈擬請以同知直州知州在任候補四川前署資陽縣事丁憂候補直州知州馬道節擬請俟服闋補缺後以知府補用四川署華陽縣知縣試用知縣祿勳擬請俟補缺後以知州補用四川試用知縣顔紹澤擬請俟補缺後以同知直州知州補用四川試用典史徐樹勳擬請俟補缺後以縣主簿補用四川長壽縣教諭陳洪澤擬請以知縣在任不論雙單月選用四川南部縣典史呂伯平擬請以從九品在任候補四川試用縣丞劉舒錦擬請俟補缺後以知縣補用候選訓導張雨卿擬請以本班不論雙單月儘先選用廪生趙萱擬請以教職儘先選用府經歴職銜趙世忠擬請以府經歴選用鹽大使職銜顔培忠擬請以鹽大使選用文童羅懐德李雲吉均擬請以從九品不論雙單月選用從九品職銜何應貴擬請改加縣丞職銜奉硃批覽欽此 
　　　署四川總督錫奏各省疆臣勸辦振捐出力請　旨交部從優議叙片初九日 
錫良片再據籌振總局詳稱去秋災振孔殷前署督臣岑春煊倡捐廉銀二千五百兩並電請京外官僚籌墊鉅欵以應其急廣集義振以宏其施各省疆臣等飢溺爲懷多方措畫雖遠如新疆瘠如滇黔亦莫不竭力未久卽共撥解銀三十餘萬兩以後尙有接濟川振易於措手實資乎此並有記名御史刑部安徽司員外郎喬樹枬三品銜河南候補道黃道純軫念鄉邦各募義振銀一萬二千餘兩喬樹枬復在京邀集同志勸辦振捐疉次匯寄來蜀等情奴才查此次蜀災聖慈頒帑開捐是以羣情感奮而京外官僚之墊欵募捐其好義亦有足多者所有迅籌墊撥之前工部侍郎盛宣懷前雲貴總督調任兩江總督魏光燾兼署兩湖總督端方前護浙江巡撫安徽巡撫誠勳雲南巡撫林紹年陜西巡撫署江西巡撫夏峕前安徽巡撫浙江巡撫聶緝槼新疆巡撫潘效蘇前河南巡撫廣東巡撫張人駿前署山西巡撫湖南巡撫趙爾巽開缺貴州巡撫鄧華熙開缺江寗布政使李有棻雲南布政使李紹芬按察使劉春霖山西布政使吳廷斌湖北布政使李岷琛按察使岑春蓂湖南布政使張紹華新疆布政使李滋森相應請旨併交部從優議叙並請將刑部員外郎喬樹枬賞加四品銜河南候補道黃道純賞加二品銜庶可各示彰勸其餘京外辦捐各員俟事竣查取銜名照章核辦理合附片陳明伏乞聖鑒謹奏奉硃批覽欽此 
　　　署四川總督錫奏藩司籌濟振捐有功懇恩優奬片初九日 
錫良片再署藩司馮煦去年在山西河東道任内因蜀電告災卽厚集義振擬派舉人劉鍾琳來川散振今歲蒙恩陳臬入蜀值振務繁重之際亟與籌振總局勤加督率籌畫周至其後沿江水患振撫尤爲盡力所以恤災區實倉廪者必計其久長查各省辦振司道以及本年直督臣袁世凱爲廣東藩司丁體常接濟順直善後要需奏給予頭品頂戴均蒙俞允相應援案仰懇 
天恩將署四川布政使馮煦賞加頭品頂戴以爲籌濟有功者勸理合附片具陳伏乞聖鑒謹奏奉硃批覽欽此 
　　　署四川總督錫奏臚舉各賢員懇恩嘉奬片初九日 
錫良片再涇洧不辨澄叙無方彰癉互施風聲斯樹川省不職各員奴才旣已擇尤叅劾其有賢勞夙著政事聿修卓然自立波靡之中者謹就考察所得確按實在事蹟臚舉所長上陳天聽以勵其餘查有署按察使成緜龍茂道沈秉堃强幹精明才長肆應歴官州縣久著賢能候補道趙藩沈靜有爲實心任事熟諳鹽務區畫詳明候補道鳳全識見老成任事果敢邛蒲治績輿論翕然候補道署重慶府知府張鐸幹練精明通權達變辦理艱鉅悉合機宜成都府知府雷鍾德篤誠廉謹悃愊無華整餘地方不遺餘力署寗遠府知府候補知府黃兆麟才具明决胆識兼優治劇理煩措施得當奏補邛州直州合州知州方旭慈惠有聲留心教養勸工興學風氣先開署涪州知州開縣知縣鄒憲章學識閎通辦事勤奮興修水利實惠及民富順縣知縣趙淵樸誠果敢廉公有威緝捕勤能不惜勞費汝川縣知縣如柏明幹有爲才堪應變緝匪捕盜卓著勤能夾江縣知縣申轔器識沈毅才練守嚴歴任地方輿情愛戴屏山縣知縣陳偉勳實意愛民不求聞達勸農興墾條理周詳黔江縣知縣廣厚才具開展蒞事勤能前署南川盜賊歛迹署萬縣知縣雲陽縣知縣汪賁之才敏學優聽斷明允治理衝要措置裕如署大邑縣知縣試用知縣趙金鑑廉明果敢樸實耐勞事必躬親毫無習氣奏補中江縣知縣高士鵬質直誠篤操履清嚴視公如家不辭勞瘁以上各員合無仰懇天恩储子傳旨嘉奬俾循吏益圖報稱中材從此奮興實於吏治大有裨益奴才仍隨時加意督察儻有始終易轍卽行據實紏叅决不敢稍涉廻護致誤地方所有臚舉各賢員缘由是否有當理合附片具陳伏乞聖鑒謹示謹奏奉硃批另有旨欽此 
　　　山西巡撫張胡奏查明湖北江蘇勸辦晉捐出力人員懇恩奬勵摺初九日 
山西巡撫臣張曾敭跪奏爲查明湖北江蘇兩局勸辦晉省振捐出力人員懇恩奬勵恭摺仰祈聖鑒事竊查各省勸辦秦晉振捐在事出力人員前經陜西撫臣升允會同升任山西撫臣岑春煊於光緒二十八年八月初六日分别奏奬並聲明廣東等處俟咨取各員銜名至曰另行請奬在案兹振捐局司道詳稱湖北江蘇兩局現將分勸山西虚銜振捐出力各員履歴清册咨送到局核計湖北　共收虚銜振捐正項銀四萬五千七百餘兩江蘇淮徐海分局共收虚銜振捐正項銀六萬三千五百餘兩在事各員不無微勞足錄詳請奏奬前來臣查前此晉省災廣振繁需欵孔亟全賴各省不分　域廣集捐輸方足以資接濟該湖北江蘇兩 
 
