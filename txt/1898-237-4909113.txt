# 1898 - 237 - 4909113

 

Page 1

 
 
[重印二十四史出售] [  圖書集成局啓]  
　　二十四史一書上下五千年縱横九萬里其中治亂興衰之故盈虚消長之機洞澈源流昭如日月洵當世考鏡得失之林也方今風會大關振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲加增每部售實洋五十六元箱不外加卽日在申報館及申昌書畫室發售此佈 
[開印二二六論稿] [  圖書集成局啓]  
　　一二六論稿山陰何桂笙先生所著也先生抱經濟才慷慨激昂有陳同甫辛稼軒之概性和藹尤善詼諧自號高昌寒食生交游徧天下當世士大夫皆樂親其緒論自申報創始以來卽延先生主持筆政其所著論說不解思索萬言立就而於民生休戚國計安危外洋形勢尤多所發明痛陳利害時韓藩未失　患未深先生洞遠識微籌策防範動中肯綮後皆一如所言其識見之高卓盖如此兹向其哲嗣雨辰兄處丐得存稿二千餘篇及未　刊印者千餘篇要皆規時度勢指陳利弊之言德清俞曲園太史嘗爲之序共曰一二六論稿者取賈長沙痛哭流涕太息之意也方今風會大開攺試策論揣摩時尙尤當得所折衷本局爰將原稿詳加選擇妥爲開印不日卽當出書以爲海内諸人士通達時務之　矢先此佈聞諸惟垂鑒 
[論創造新器給札專利之善]  
　　執筆人閱前昨两日報章知有福建人陳紫綬者能製紡紗機器極爲靈便曾經格致名家考騐此項機器實足以省民力而爲當世合用之新法前任閩海關稅務司愛爾格請假回國繞道京師因挈之入都代呈總理各國事務衙門請爲給照專利總署查光緒二十一年北洋大臣奏招商試辦釀酒一摺請給執照准與專利十五年經總署會同户部議奏奉旨允准爰卽照此成案給發執照准予陳紫綬亦專利十五年移咨南洋通商大臣劉峴帥峴帥當卽札飭蘇松太兵備道蔡和甫觀察出示曉諭并言以後如有紳商軍民人等能自出心裁製造一器一具堪以利便民用者均准報送考騐照章給照以資鼓勵云云乃爲之綴論於其後曰泰西之立國也以商務以工藝惟其工藝之精是以能商務之旺若第知講求商務而不知講求工藝則懋遷有無雖亦足以獲利而不能開物成務創造日精則諸事因人獲利亦終有限故人但知泰西之富以商而不知其原實本於工藝以商務爲用以工藝爲體如是則製作日亲而流行日廣富國以此强國亦以此雖然欲求工藝之精其始在人之用力於格致之學而其後在予以獲利之權夫思一新法成一精器爲之甚難非可驟致有積祖孫父子之創述窮年累月之功能而後能爲亘古開一絶藝則用力也何如其難有竭盡一巳之私財借貸衆人之巨債而後能爲斯民興一美利則費用也又何如其巨倘旣成之後無法焉以使之獨享其利則旣無以償其辛苦之工而又無以復其資本之所失恐聰明材智之士皆將嗒然廢棄而當世遂無精研絶學之人是以泰西國家有給予憑單專享利益之例凡有能自出機杼創成一物一器者經國家勘騐如果合用卽酌予年限給發專利執照用是工商二事隨時有格致家到處游歴殫精竭慮用新法製造機器以便民用而收利權或有身本貧婁而思得一法頓成爲國中巨富者或有家財素裕因攻新法而致貧困俄復富擬王侯者其君若臣必從而賓異之旌以顯爵利旣獨得名又兼收此所以泰西各國工藝之精日新月異而考求製造者雖竭智耗財而有所不憚也中國則初無專利之令故每有此興一藝未經獲利也而效之者巳八九矣此營一業尙未有成也而奪之者巳千百矣於是締造者大受虧折而摹襲者轉獲利無窮卽使締造者得足以償其所失未致有折閱之虞而此後之接踵而起者其人必多利權旣分創始者何從大得其益坐是中國之人皆喜因人成事不肯闡微研精爲斯民擴一美利闢一妙用惟思攘取他人之利以爲利而心思遂日以窒而智創巧述之事遂日以不興此非中國之人智慧之不西人若也政權不足以鼓舞之則人亦遂無崛然以興者耳今旣倣照西例有能創造新器給札專利以中國四萬衆愻聰明材智之士當必不少各出其心思以求格致之學則創一新法成一精器當亦不難聞風興起者想可接跡於天下他日製造之精何獨讓西人專美乎且吾聞西俗又有創一良法鬻於他人者必先報其法於官官爲核定其價賣者獲價後概不訾省賈者鳩資經營專享其息今亦擬略師其法如有能至外洋各國考求機器有合於中國之用者或述其法或運至華果省物力而足便民用則雖非所創造而亦當常給以原價之利俾皆知研求機器而製造日多亦未始非鼓舞興起之道函致富之術也未識當軸者其亦以斯言爲有當否 
[本館接奉電音]  
　　昨日午後二下鐘時京師飛電傅來上諭九道敬謹譯登○七月初八日奉上諭奉天府府丞兼學政著張仁黼調補欽此同日奉上諭前經諭令各衙門删定則例並令各堂官督飭司員限期速辦現在巳將匝月著各衙門將辦理情形先行具奏欽此同日奉上諭整軍經武爲國家自强要著現當叅用西法訓練各軍尤宜及時校閱以振戎行現擇於九月初五日朕欽奉慈禧端佑康頤昭豫莊誠壽恭欽獻崇煕皇太后慈輿由西苑啓鑾詣南苑舊宮駐蹕初六日由舊宮詣新宮駐蹕初七日由新宮詣團河駐蹕初九日閱視御前大臣等馬步箭除奕劻晉祺毋庸預備外其在乾清門行走侍衞等或步射或馬射著先期自行報明以備屆時閱看初十日閱視神機營全隊操演十一日閱視武勝新隊操演十五日自團河啓鑾御輪車由鐵路詣天津行宮駐蹕二十五日回鑾共天津應行預備各項操演著於駐蹕南苑時聽候諭旨所有應辦事宜著各該衙門叅酌成案敬謹辦理欽此同日奉上諭張之洞等奏沙市客民細故肇釁焚毁關局延燒華洋房屋獲犯訊結一摺本年閏三月間沙市地方因湖南帮客民與招商局更夫滋事焚燬關局民船延燒華洋房屋經該督撫委員會同地方官查辦先後拿獲首要各犯現據訊明擬結此案該客民等因細故肇釁輙敢糾衆放火焚燬房屋實屬目無法紀除情節最重之余以仁李得勝年泰貞袁輝煌等四犯業經訊明正法外所有聽從滋閙之易跛子卽易成應等及倚勢行兇之更夫周順苛均著照所擬分别監禁枷杖招商局董同知銜候選知縣張鴻澤袒護更夫致釀巨案湘帮首事從九品職銜楊明階於該帮糾衆滋事不能彈壓著一併革職永不准投効軍營更名捐復並卽行驅逐回籍毋任逗留管帶沙市營勇總兵江得意近駐該鎭於匪黨滋事不能彈壓解散著以都司降補哨官尤吉李心鑑把總池姚等均著卽行革職江陵縣知縣劉秉彞甫經到任事起倉猝驟出巨案雖卽將首要各犯拿獲多名究屬防範不嚴著降一級留任管帶荆州水師副將年國棟因所帶各船一時難於調集尙非保護不力著俟補官日降一級留任以示懲儆至英日两國公館洋行損失貨物業經該監督會商各該帮首事分别賠補沙市關稅務司毁失衣物亦著另行補給以後仍著該督撫嚴飭該地方官遵照五月二十四日諭旨凡通商 
 
 

Page 2

 
 
各埠地方尤當實力保護毋任以薄物細故輕啓釁端倘再疎虞定將該管各官從嚴懲處餘著照所議辦理該衙門知道欽此○初十日奉○上諭近來朝廷整頓政治如學堂商務鐵路礦務一切新政迭經諭令各將軍督撫切實籌辦並將辦理情形先行具奏該將軍督撫等自應仰體朝廷孜孜求治之意内外一心迅速辦理方爲不負委任乃各省積習相沿因循玩懈雖經嚴旨敦迫猶復意存觀望卽如劉坤一譚鍾麟身任封圻于本年五六月間諭令籌辦之事並無一字覆奏迨王電旨催問劉坤一則藉口部文未到一呋寒責譚鍾麟且並電旨未覆置若罔聞該督等皆受恩深重久膺疆寄之人且尙如此朕復何望倘再藉　虚延定必予以嚴懲直隷距京咫尺榮祿於奉旨交辦各件尤當赶緊辦理陸續奏陳其餘各省督撫亦當振刷精神一體從速籌辦毋得遲玩至干咎戾欽此同日奉上諭貴恒奏查明札薩克鎭國公呈訴被叅各節並無寃抑又該公盜取印文私借銀两請飭歸案訊辦各摺片前阿育爾色得丹占札木楚在理藩院呈訴被叅寃抑曾經諭令貴恒到任後確查具奏兹據奏稱該鎭國公被叅索賄苛派及私赴庫倫各節均係實有其事並無寃抑顯係飾詞呈訴圖洩私憤阿育爾色得丹占札木楚　巳革去盟長並札薩克之任著交理藩院照例議處至該公盜取印文私借銀两旣據該台吉呈控自應切實追訊據稱該公現仍在京並未回旗聽候查辦著理藩院查明該公因何在京逗留赶緊解送烏里雅蘇臺以便訊辦餘著照所議辦理該衙門知道欽此同日奉上諭翰林院奏編修陳鼎進呈校邠廬抗議别論四十八篇據呈代奏一摺該編修所呈論說其中有無可採之處著軍機大臣會同總理衙門王大臣悉心檢閱妥議具奏欽此同日奉上諭孫家鼐奏舉人梁啓超請設立繙譯學堂准予學生出身並書籍報紙懇免納稅據呈代奏一摺該舉人辦理譯書事務擬就上海設立學堂自爲培養人才起見如果學業有成考騐屬實准其作爲學生出身至書籍報紙一律免稅均著照所請行該衙門知道欽此同日奉上諭王毓藻奏在籍大員修塋未畢夙疾未痊懇請開缺據情代奏一摺内閣學士兼禮部待郎銜黄卓元著准其開缺欽此 
[裁兵姑志]  
　　京師訪事友人云中國緑營積弱巳久現聞官塲傅說有某大員慷慨上疏請通飭各省汰弱留强每省約留十分之三編作練軍其餘概行裁遣每年可節餉銀若干萬两約在一年内定局未知得邀允准否 
[船務得人]  
　　天津訪事友人云中國前向德國定造之海籌鐵甲船原約本月初浣可以到津嗣悉此船於六月二十二日行抵香港迄今尙未到申故水師營務處亦未接有電音惟管駕巳訂定飛霆獵船管駕李君鼎新俟船到騐收後卽由水師營務處禀請北洋大臣下札飛霆則須入塢修理工竣後再請易委尙有海鯨海馬等四獵船亦由德國製造大約九月間方可駛到所需管駕巳預定何君冠雄趙君嘉祥祁君鳳儀尙缺其一屆時再核然不知將來有無更動也海容快船所來水手人等由北洋大臣賞給洋銀六百元遣之回國至司事内有一人向在德國克虜伯砲廠諭令優給薪水留於北洋司理砲務其餘均照章留船三閱月俾資熟手 
[詳述蘇臬因病出缺事]  
　　江蘇臬司吳廣涵廉訪因病出缺昨巳由本館采訪友人專電相告照錄報章兹又得來函云本月初二日廉訪忽患腹疾泄瀉不休遍謁名醫日漸加劇乃於初七日幣聘青浦陳蓮舫比部診視比部今之和緩也按脉之下言廉訪年己花甲積勞過甚急須理中扶正方保無虞諸公子輩昕夕輪流侍奉湯藥長公子尤性成賢孝焚香默禱致慤致誠廉訪知病巳深入膏肓禀請撫憲札委牙厘局督辦朱竹石廉訪代理以冀悉心調理得漸安痊不料天不假年延至初九晚酉時竟騎鯨而去云 
[總理衙門議覆游學日本摺片]  
　　再准軍機處鈔交御史楊深秀片奏泰西各學自政治律例理財交涉武備農工商務礦務莫不有學日本變新之始遣聰明學生出洋學習於泰西諸學燦然美備中華欲遊學易成必自日本始聞日本大開東方協助之會願智吾人士助吾自立招我游學供我經費以著親好之實經其駐使矢野文雄函告譯署伏乞飭下總署速議游學日本章程選舉貢生監之聰敏有才年未三十者在京師聽人報名由譯署給照在外聽學政給照等因光緒二十四年四月十三日奉旨著總理各國事務衙門議奏欽此查本年閏三月間准日本使臣矢野文雄函稱該國政府擬向中國倍敦友誼藉悉中國需才孔亟倘選派學生出洋習業該國自應支其經費又准該使臣來署面稱中國如派肄業學生陸續前往日本學堂學習人數約以二百人爲限經臣等備函致謝並告以東文學堂甫經設立俟酌妥辦法再行函告該使臣亦稱須預議妥章等語近年以來日本講求西學大著成效又與中國近在同洲往來甚便旣經該國函請派往遊學臣等公同商酌擬卽妥訂章程將臣衙門同文館東文學生酌派數人並咨行南北洋大臣两廣湖廣閩浙各督撫就現設學堂中遴選年幼頴悟粗通東文諸生開具銜名咨報臣衙門知照日本使臣陸續派往卽由出使日本大臣就近照料無庸另派監督各生應支薪水用項由臣衙門核定數目提撥專欵匯交出使大臣隨時支發該御史所請在京聽人報名由譯署給照在外聽學政給照未免漫無限制應毋庸議所有遵議緣由理合附片具陳伏乞聖鑒訓示謹奏 
[添設學堂]  
　　京師訪事友人云自創辦大學堂以來各處學堂聞風興起皆以講求時務爲先近日兵部郎中陳劍秋正郎時利在前門外施家胡同設立道器學堂所有堂中一切規模由介弟玉長部郎時政及黄懋生别駕秉衡相助爲理其餘漢文課長學長洋文教習領班等均無外人錯雜其間前門内兵部街所設經濟文館向由宋君鎣鄧君文達參辦現宋君巳充道器學堂教習鄧君亦與堂中聨絡章程美善規畫周詳來習英文者蒸蒸日盛行見風氣大開人才輩出未始非諸君作育之功也 
[總辦易人]  
　　天津訪事友人云北洋武備學堂總辦聨觀察芳因事撤委經督憲鴨令會辦蔭五樓觀察昌接蔭五樓觀察昌接辦而以聨觀察委充俄文館會辦巳於本月初二日下札矣 
[居奇賈禍]  
　　紹興訪事人云城鄉貧民自聞山陰諭令平减米價之說無不歡欣鼓舞以爲小人之腹從此不難飽食矣嗣又聞議格不行事成畫餅遂各抱公憤互相聚議謂各米行去年以賤價購進今年以高價出售利市三倍若有天良顧全大局似應自辦平糶乃旣不肯出此而地方官亦不以此相强但責令照時平减尙復飾詞上訴壟斷居奇此等牟利忘義之徒官可任其把持民豈能聽其魚肉於是一唱百和羣起爲難初二日距城四十里之安昌鎭首先發難鎭上米店二十家一齊搗毁次及楊家弄初三日至柯橋鎭鎭上米行早聞消息預戒械可脚夫若鄉民有滋閙情事當竭力禦之卒以衆寡不敵十有餘家僅存屋宇餘皆化爲虀粉矣 
[青石栽桑]  
　　鎭江訪事人來函云鎭郡每有游手好閒之輩成羣結隊專事訛人彼中人自稱爲空手帮蓋卽滬上流氓之類其黨分爲文武文爲士林中之敗類及士著劣紳平時交結公差魚肉良懦美其名曰八大人武則營中弁勇不守官箴窩賭包娼扛帮涉訟美其名曰周文王其中切口皆謂之青石栽桑誠不知何所取義也常鎭通海道長久山觀察嫉惡如仇深惡此輩爰於日前札飭丹徒縣曁保甲局水利廳各官嚴密訪拿務獲懲辦現經拿獲甲乙丙三人經丹徒縣董大令訊實口供各予笞責其羽黨均聞風而逸避匿無蹤說者謂觀察之造福地方　非淺鮮矣 
[上海官塲紀事]  
　　升任四川總督江蘇巡撫奎樂峰大中丞將次交卸撫篆本縣黄愛棠大令探悉擬於今明日往蘇晉謁面陳要公○前晚英界會審公廨讞員鄭瀚生大令因香粉弄李三家有謀財害命事親詣縣署拜會黄大令晤談良久而别 
 
 

Page 3

 
 
[講求經濟]  
　　本邑經濟書院由同人公舉嚴少和觀察爲總董江梅生大令諸人爲監院訂立章程務臻美備巳於虹口賃定房屋不日卽當開辦一切事宜說者謂觀察本係識時俊傑將來悉心布置必有實效可觀也 
[示禁小錢]  
　　昨日上海縣縣丞劉耀庭二尹發出嚴禁小錢告示一道略謂奉縣正堂札開迭奉上憲札飭嚴禁市面各店鋪攙和小錢掗用硬搭一經察出立提究懲在案邇來日久玩生查各店鋪仍舊攙和私錢掗用實係有違憲禁且與生意有碍自此次示禁之後爾等各店鋪如有用下砂殼私錢隨時剔出彚齊親齎繳縣秤收給價當將此項私錢解局銷毁市面貿易均須行用制錢如敢仍蹈前轍查出定提解縣嚴究不貸 
[大令騐屍]  
　　昨報紀揚州鴇兒某氏身死可疑一事兹悉氏姓高當日其并夫李三投報英界捕房後卽協同二圖地保陳文榮至上海縣署報案昨晨十點鐘時黄愛棠大令帶同書役刑仵人等偕守備程厚庵守戎駕蒞北香粉弄屍塲升座後陳保禀稱昨晚據屍夫李有金卽李三又卽李甘卿及巳嫁女李氏向小的報知此事小的卽協同中西包探前往查勘事畢出門始見李三回家遂偕同投案請騐屍子李桂生供年八歲前晚傭婦高奶奶之姘夫劉大偕徐二卽瞿二與一麻面不識姓名人叩門入内先將小的之手綑縳旣而劉手携石灰末一包徐與高奶奶手持尖刀並舊棉被一條繩二條同時上樓將母親推倒牀上至一點鐘伊等將母親屍身找至灶屋後又開燈吸烟移時復將箱籠撬開席捲所有打成一包又吸烟良久直至天色微明誘同婢女小又子携物而逃旋由高奶奶將小的釋縳託詞出糞一去不回李三供揚州人娶妻高氏當結褵時小的年祗十九歲今巳五十五歲近日妻忽患瘋症前晚與小的吵閙後小的氣憤而出至昨日回家始知妻子被人謀害傭婦高奶奶係徐二薦來知其住居西新橋左近不知其與劉大姘識且小的在家時劉大並未來過叩求伸寃供畢大令飭仵作如法檢騐仵作唱報死者頸項手腕均有繩索痕一條長六尺三寸一條長丈餘面有石灰痕身裹棉被委係生前將繩綑縳縿以石灰末用被罨斃大令親親無訛飭吏塡明屍格候飭差嚴拿兇手到案再行澈究李請免發封自行棺殮大令准之 
[命案何多]  
　　著名賭棍范毛毛專在虹口沈家灣一帶横行不法持刃行兇本年四月間在沈家灣左近小茶肆内戳傷小皮匠長生左股被長生之父控縣請究事閱多時范仍逍遥法外前日黄大令特飭幹差立提毛毛及帮兇之雙林究辦二人得知消息急逃至寳山縣境天通庵附近希圖漏網前晚九點鐘時不知何故被附近鄉民某甲鳴鑼聚衆各持扁擔將毛毛肆意毒毆四肢均受重傷立卽斃命鄉民知肇禍事將屍舁至江灣鎭大寺前棄置於荒地上 
[悍姑虐媳]  
　　寗波府屬某縣人朱順興不知向操何業挈其梅鶴僑居美租界西華德路餘慶里第二千四百二十五號屋内昔年撫某姓女爲童養媳女年巳十四而身材則甚瘦小順興之妻某氏惡之朝夕肆虐幾致身無完膚女不敢聲張惟濳自飲泣而巳前晚又以細故觸姑之怒將女縛住手足持鐵器毆之女痛不能忍呼救之聲達於户久鄰人聞而憐之欲喚巡街捕將氏送入捕房治以虐待養媳之罪氏知衆怒難犯向衆哀求并稱以後不敢無端鞭撲其事遂寢 
[上海縣署瑣案]  
　　流氓陳阿福魯阿二陳榮卿向王丫頭訛詐洋銀由新閘巡防局函送至縣前晚學帮審委員李二尹提訊王供常熟縣人由蘇城運藕至滬泊舟新閘陳等不問情由扭住毆擊身畔藏有洋銀三元五角均被攫去不得巳投巡防局控訴由局員老爺轉解案下求恩究辦魯供陳榮卿起意訛詐并命小的約同陳阿福帮毆不敢隱瞞叩求恩典陳阿福陳榮卿堅不承認一味狡賴二尹曰魯巳供明無庸狡展判將两陳各責三百板魯責二百板均送押攺過局半年並念王貧若小民不堪受累賞給番佛一尊諭令回籍王叩謝而退○王貞文擡弟泉文到縣訴稱無端被黄姓流氓毆傷叩求騐究經李二尹提訊王貞文供湖北人在治下西鄉朱家行鎭開設點心店鎭上有黄某者不知其名某日到店大嚼不名一錢揚長欲去時適小的出外由胞弟泉文向之理論黄卽手持切菜刀將弟額上砍傷血流不止勢頗沈重刻聞黄某巳由地保扭住尙未解到求恩嚴究王泉文供亦相同并請騐傷二尹命仵役騐得泉文傷勢屬實刀痕甚深立倩人送往仁濟醫館調治並傅地保將黄解案訊辦 
[英界公堂瑣案]  
　　某號華捕解送顧三福張阿狗到案禀稱此二人因案管押在押所肆行吵閙經捕頭查知著小的送案請究顧張同供奪取臥塲並非吵閙代理讞員鄭瀚生大令判令笞責二百板還押○流氓顧阿榮冐充包探向張四裕勒索洋銀經包探張阿五查獲送案張四裕投案申訴前情顧阿榮供向索前欠不敢冐探訛詐大令判責二百板以儆○啞吧某甲在天后宮前擺設賭攤由三百五十七號華捕拘送公堂請辦大令判令重責二百板賭具銷燬○積竊孫芝卿竊取某洋人綢傘一頂西人投報捕房後經包探石金榮查獲人贓昨晨解請訊究某洋人投案請究孫芝卿供本地人不敢行竊大令判責二百板管押二月 
[美界捕房紀事]  
　　前日流氓金榮榮在虹口廷德路木作内向木匠徐榮全硬借洋銀數元徐不允被金將斧砍斷手骨逃匿無蹤昨爲榮全之母所見遂將金扭入捕房捕頭令押候解送公堂請究○賭棍陳阿寳吳掌福陳阿金林阿芝四人素在北河南路天后宮前擺設賭攤勾引鄉愚作五木之戲昨爲包探金立生查見一併拘入捕房押候究辦○陳阿寳梁上君子也昨晨至新記浜路二千三百零二號門牌某姓家撬門而八竊得綢布衣服及絨毡等物正欲携之而逸爲巡街捕所見將人贓送入捕房押候究辦○虹口天潼路十一號房屋係某西人所居西人雇甬人張某當細崽王某當庖丁前日二人忽起歹念串竊銀盃一枚價賣後將錢分用昨爲包探洪阿寳查悉將二人拘入捕房押候訊究○昨晨東洋車夫朱阿六在北四川路孫仲芳家竊得呢被一條當塲拘獲喚巡街印捕送入捕房押候解送公堂懲辦 
[分發人員騐看名單]  
　　新海防掣籖分發　郎中陳綱福建何雲蔚安徽主事譚爕仁順天王柄湖南李承斝湖南范尙文江西金葆廉浙江内閣中書關鼎勛廣東繆國鈞廣東魯景嶧山東陳陶山東馬振濵河南○國子監學正學錄王儀鄭江蘇太常寺博士　陳桂芬浙江知府喻兆蕃江西鹽運副鄒久敬江蘇知縣唐廷蔭湖南張嗣留江西○新海防指省分發道何維樸湖南江蘇達斌漢軍江蘇知府李毓蘭四川雲南同知裕仁漢軍廣東吳源浙江江蘇葉兆網湖北江蘇章維鈞安徽江蘇監掣同知張金城安徽两淮通判王壬林湖北江西賈栩江西山西鹽提舉升銜鍾寳書江蘇浙江彭壽恒雲南貴州鄭在彞浙江江西張應爔浙江湖北張榮林廣西貴州崔貞安徽江蘇直隷州州同郭申綬湖南安徽范克仁雲南河南張鳳城河南山東知縣林蒓福建四川劉寳銓順天江蘇周常炳直隸何南鍾　廣西廣東盧紹植湖南湖北劉芝蘭湖北江蘇勞鼎勛湖南廣東邵達善安徽江西朱朝琛雲南貴州錢浦安徽江蘇熊育鍈江西廣東鍾振濂江西江蘇盧懋善江西江蘇嚴樹聲江蘇江西冷春　四川廣東郭策勳四川湖北朱楙浙江江西金志錫四川廣東松雲蒙古安徽桂步瀛安徽江蘇朱啓鈐貴州江蘇土億年山東湖北徐耀宗江蘇湖北鹽大使陳文明福建廣東瞿鴻禮湖南浙江陳鴻昭浙江福建布理問金述華浙江江蘇此單未畢 
[山東急賑]  
　　啓者頃接盛京卿電開嚴佑翁施子英楊子萱諸公張漢帥魚電東省黄水爲患向來所未有隄埝漫决十餘口被淹二十 
 
 

Page 4

 
 
餘州縣災情甚重賑欵不敷奉求代募併請轉懇滬上義賑局諸善紳大發慈悲同爲勸募救此災黎無任膜拜懇切之至另函細達云乞子英子　兄迅求登報設法勸募佑翁倘能憐念東民困苦再赴黄河救活萬民弟必竭力帮助如佑翁不肯行只可聽其飢溺而死矣不勝悲憫宣陽等因合乞登報務祈仁人君子大發慈悲慷慨樂輸俾得彚解災區功德無量[  上海陳家木橋電報總局内籌賑公所謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[扣除冐考]  
　　廣東訪事友人云張學憲考試各屬稔知冐考　替之弊許令廪保檢舉嚴行革除不啻風行雷厲兹又經廪保查出南海縣新進文童李鴻光實係冐考禀請照例扣除經學憲檢查遺卷知有黎朝宗程秉奇古卓潘伯衡羅慶惠高永其桂昌等七名文理尙順遂復示期七月初一日來轅覆試聽候遴選補額其牌示云前因南海廪工梁宗又羅紹祥以所保文童李鴻光冐考蒙進次第檢舉前來當飭該學教官及南海縣查取該童人籍年分並曾否呈明請考等情立卽詳細禀覆各在安先後據各該員禀稱該童開户在光緒十二年距今僅十二年之久核與扣滿二十年定限准呈明考試之例顯有不合該童李鴻光冐考獲進實屬不諳　例姑從寛十子以扣除俟扣足二十年定限後卽赴該縣呈明請考勿再含混取咎該認保派保禀生羅紹祥梁宗文等旣巳檢舉亦著免其革降嗣後各屬童試除實係葱槍仍准於簪花前按名指攻此外冐考等弊稽查較易自應於院試首告不得遲至圖取之後始行指攻及托詞檢舉恐開藉端搕詐之度所呈概不准理該童等如有意存歧冐不俟限滿呈明應考一經學查定卽照例扣除原籍宗籍均准考試併予從重治罪仰該學一體遵照等因仰見學憲恪遵功令作育人材之至意因照錄之 
[酒保禍]  
　　天津訪事友人云紫竹要法國租界内有萬福居酒館係山東人某甲所開自今夏創設以來考饕者流皆趨之如鶩惟東省風氣剛勁人皆倔强性成不免時有口角鬥毆等事上月廿七日有汉國領事署紀綱之僕徐元德偕友孫洛仲前往午膳適異法副領事署教習官話之孫某及畫圖之徐某相遇班荆道故歡洽逾恒四人遂同席而坐嘉肴旨酒快我朶頤嗣因點采不合互相指摘致與酒保紛爭酒保以其吹毛求疵反唇相稽徐等遭此奚落爰作駡座之灌夫先是館中於前二日曾誤收某細恩假票二子　怒未平　此見教習官詰之孫某狀貎相似遂致誤認不分皂白一聲呼喝各持器械蠭擁而前向孫洛仲當頭一棒洛仲急抵以千致傷虎口等處血流如注後　者聲勢洶洶洛仲赶將椅桌掀翻略與格鬥孫某幸得脫逃卽喚　捕前來若單亦不畏避復與捕爲難捕以衆寡不敵急吹號叫旋經各捕馳至鏖轅一塲幾似落花流水僅得獲住六人旣而又獲五人一併拘押捕房聽候解官訊究有一人訊係誤拘當卽開釋其徐等四人則令回寓養傷聞内有二人傷勢甚重云 
[馬路工程局瑣案]  
　　蘇州府屬吳江縣人馬俊良向在南市新昌營馬頭開設竹器店本年三月間娶划船女郎氏爲室結偶以後脫幅慶占　日以執爨細故被其姑訓責數語氏竟大肆雌威邀同其母羅氏將馬毆辱並將　凳等擊毁馬母徐氏奔赴二十三七鋪巡防局控訴局員邵于怡二尹立飭勇甲提案研訊　徐氏供兒子俟良乳名毛囝現年二十有六自幼憑媒娶某姓之女爲童養　及至成婚兒子忽然厭秉退歸母家本年三月間另娶郎永泉之女爲媳成婚以來不安於室小婦人雖略加訓責終不悛攺竟敢邀同其母來家滋閙並被擊毁物件情急投案具控請爲訊究二尹先提馬俊良至案詰之曰爾前聘之妻因何退回母族供因不善操持井臼是以退婚二尹怒飭取竹梢鞭有二百下提訊郎氏供稱丈夫與姑皆兇横異常小婦人不堪其虐此次又以細故起釁由母前來理論二尹謂爾夫受刑爾竟毫　憐憫之色顯見兇惡著掌頰一百下復命鞭責藤條一百下交馬徐氏領回管束詎料其母行至中途忽陵使其女至馬家吞嚴洋烟事被旁人所聞恐釀巨禍復送至局二尹命掌頰五十下著郎永泉夫婦同具不再使女吞烟切結存案備查然後交保開釋○前日王陳氏在新馬路老白渡馬頭行走突有小流氓沈阿仁者向之調笑婦遂效女　之申申怒駡沈老羞　怒反唇相稽某號巡街捕勇見之拘解馬路工程局禀知局員朱森庭明府昨午升堂研訊氏供年二十有四本邑浦東高家行人向在先農壇左近代人縫纫得資度日近因母親染病前在探問甫至大關前突被素不相識之沈阿仁將瓜皮抛在頭上小婦人以正言斥之反敢肆行詈駡幸爲捕勇拘案務求訊斷沈供浦東人在新關碼頭駕駛　　爲　不敢向婦女調笑實被誣指明府判責一百四十板著具攺過切結交人保釋○前晚竊犯王仁卿潛至南市戴姓家圖竊當塲　　　至馬路工程局請究經朱明府提訊王供認行竊惟求恩寛明府判責二百板交捕驅逐出境 
[法界公堂瑣案]  
　　三馬路惠秀里鴇婦謝王氏數年前曾托不知名之周某借洋四百五十五元料理債務嗣因遷往天津周無處索償卽將借欵代爲還清至本年正月間　病故其子雲才聞　王氏仍回申浦艶幟高張因向索欠謝王氏圖賴不還上期投公廨控訴讞　朱森庭明府准詞出票工英界公　請派探協提到案昨禮拜六堂期捕頭傅同原告解案訊究周雲才伸訴前　謝王氏供此　由伊父經手代借後　　數清償有收清據可證明府見據上書光緒九年隨謂謝王氏曰爾之借欵是光緒十年正月廿六日豈有上年先出收清據之理　　揑造謝王氏供此事由柴樛爲中請提質訊明府謂爾所呈之據總屬不符况旣巳還錢何以不將借據收回著押　人銀並保并傅柴樛陸子香到案質訊核奪○董生明前控某西人所雇庖丁袁春揚誘領伊妻董徐氏前經提訊候補提袁春揚到案再核昨日包探將袁及在押之董徐氏並原告董生明解請訊究董生明供小的前往漢口尋覓生理囑妻在滬守候詎料被袁引誘成姦求請重辦袁春揚供寗波鎭海縣人在西人處當庖丁與董妻並不認識董徐氏供丈夫出門後查無音信無人養贍不得巳作此醜事明府以氏不守婦道著押候堂頰一百下交夫領回管束袁春揚不應誘領有夫之婦押候掌頰二百下以儆玉器掮客許少卿前控鎭江人趙景耀父子乘間竊取珠寳玉器等物價值千金濳行逃逸因將趙之族姪趙雲生扭訴捕房經前讞員鄭大令訊供交保出外找尋雲生以趙之長子四福在海門茅家鎭遂以父病危篤等詞誘騙至申送押捕房迄今日歴多日旋聞景耀遇盜被害屍身抛入江中昨日明府傅集原告覆訊趙四福所供略同明府以四福無辜被累情實可憐著交保出外回籍料理原告又稱尙有趙四奎現在丹徒有案請備文關提明府謂爾不問來歴率將房屋轉租亦難辭咎著補禀聽候核辦○王成泰木行主王毛毛前控漢口震泰祥木行主魏正東欠銀六百八十餘两解經明府訊供著交保出外限五日内邀中理算明白禀覆核奞昨日原告投案求追魏亦遞禀聲稱奉諭理算帳目連日邀集同業與王面算彼竟有意規避不肯到塲前日與其夥友金樵生面結此欵祗少銀二百五十餘两王供金巳停歇伊等串同作弊明府著交原保限五日内發電至漢將帳簿携帶來申呈候核奪○居念椿前控洪吳氏貼票欠洋一千二百元迭經前讞員訊供押候覓保出外理處現巳在押日久無人具保昨日明府命帶案略訊仍著還押邀同原告來案候核○周沈氏前控嚴阿隆母子串竊衣服洋銀明府迭次研訊供認與弟串竊昨日傅同原告面諭著將嚴釋出尋弟到案訊究○李子卿禀稱在同福昌提莊爲夥城河浜合興衣店主王阿行欠銀倒閉請拘押捕房明府飭探拘王俟下期解案訊究○某包探禀稱李長發販運銅洋今被小的起獲僞小洋銀三百四十五角銅洋銀一元解案請訊李供通州人向在新開河畔開設客寓此洋由大餐司務許姓在漢口帶來現在許巳逃逸明府著押候枷號一月笞責二百板銅洋充公○某包探禀稱偷兒王阿發甫經釋出又於前晚至某姓家撬門入内竊取衣服當塲拘獲解案請辦明府判令笞責二百板贓給還失主○某西人禀稱灌園叟朱有根雇用工人將所栽各花竊去是以送案請辦朱求交保出外找尋工人到案明府不准著押候下期嚴比 
 
 

Page 10

 
 
[金陵官報]  
　　七月初一日借補提前營守備王　喜叩謝水師學堂候補道柯禀知聞操漁雷候補道龔盛際到由京引見回知縣鄭學書奉委兼辦五六叚保甲卽到差又唐澍禀謝徐海賑捐案内報捐同知銜巡檢凌文司禀知到省調補督中營外委蔣榮華禀知任事藩轅牌示如臯縣單儒紳撤任遺缺暫攺酌委查有候補　縣胡廷琛堪以署理○初一日候補道朱成渡請假赴蘇見撫憲首府劉禀知扄試鍾尊两書院两首縣蕭王禀知本日終覆文童正任上元縣陳禀謝給咨辭知縣胡廷琛禀謝委署如臯縣牌示又盧運昌到出京引見回○初三日候補道龔盛際統領親軍等營劉江西候補知府袁樹勳辭瓜洲中營游擊胡忠勝三江營遊擊張有　金陵營都司錢四和蕪湖營守備諶楚斌均由京引見向灣頭厘捐知縣袁國鈞辭縣丞施維明奉示寫履歴中恊王首府劉两首縣蕭王均請令卽繳江都縣朱江辭知縣蔣德修禀知皖米翻晾○初四日皖岸督銷候補道劉式通到江西通判余本窩到江西來知縣陳紹唐到由滬公幹回卸署孟河營都司蕭光輝交卸回皖南左營守備鄒長喜禀知皖南熟米上廣豐備倉騐收並禀知藩庫米尾銀清楚祥雲輸船耿朝泰辭解龍洋赴滬調補陜西臬臺趙爾巽到見交卸安徽臬司來卽辭知縣單琳禀謝給咨赴引卽辭藩轅牌示淮安府稅課大使員缺前經請以遇缺先府稅課大使鄭履安咨補現巳奉部覆淮自應飭赴新任○初五日藩臺胡禀謝新選六合縣吳大照辭赴蘇○初六日委署如臯縣胡廷琛謝委知縣舒霈銷贑沐會查義賑差前甘肅肅州鎭田在田到山東來直隸州項兆驤禀知江北查催湘鄂賑捐回两首縣蕭王均禀知縣試畢澄波輪船王金相到由湖南接四少爺來並禀知修理機器宿州營靈璧汛千總李維到投文請咨 
[恩推瘠壤]  
　　昨蒙河東氏善士助賑洋二百五十元章正輝病愈完愿洋一百章椿柏病愈完愿洋一百元代陳子和舅父增福壽消伊甥愧對先人洋一百元何氏求病愈洋三十元王慶農保姪平安洋五十元居易氏元五十两石生氏爲幼孫目疾全愈完愿洋三十元恆孚銀樓經募寗遠春子病求速愈洋六十元沈王氏求病愈洋三十九元又九户洋五十九元三角樂記洋三十二元五角分别祗領感篆同深竊思淮海災情閱時過久現距秋收伊邇或者天佑斯民豐享有象則此時施濟正如造塔合尖　福自無限量所望諸君子救人救澆勿虧一簣之功則幸甚禱甚[  上海六馬路仁濟善堂籌賑公所施則敬等謹誌]  
[上海六馬路仁濟育豐堂經收各善士溺嬰果報册五月初一日至六月底止清單]  
　　林寳善求兒病愈洋三十元張文士過繼男孩洋十元修竹居十户洋十元胡守愼堂洋五元隱名氏莫隱名氏施潯陽隱懷千各洋三元湖北濟川氏高洋二元鄭協大代合藥茶洋二元恊記染坊又洋一元景獻堂章藜照堂劉頴川堂黄各洋一元無名氏洋六角五分李岐山李仲述各洋五角四童子洋四角絲廠吳銅洋一元以上共收英洋七十四元五分銅洋一元 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十四年七月初三日京報全錄]  
　　宮門抄○諭旨一道錄前○江督劉奏爲大員中途患病籲懇開缺據情代陳摺○漕督崧奏爲防務吃緊餉需匱乏籲恩暫留淮北鹽務原解清淮銀两以濟急需摺○兼川督恭奏報銷川省機器局支用經費摺○秦撫魏奏爲保薦道府各員籲恩送部引見片○豫撫劉奏甄别知縣照例補用片○楚督張奏湘省撥解洋槍片○七月初三日兵部太常寺太僕寺山藍旗值日禮部引見七十九名○意公由東陵回京請安○福珠哩蘇嚕岱各假滿請安○鄭王怡王各請假十日○恩燾奕功各續假十日○值年旗奏派稽察火藥局派出卓公○召見軍機○○頭品頂戴两江總督臣劉坤一跪奏爲大員中途患病籲懇開缺恭扭代陳仰祈聖鑒事竊臣接准刑部右侍郎龍湛霖文稱去歲卸任江蘇學政因患失眠之症當經奏請賞假两月回籍就醫迨至假滿病仍未痊復經　南巡撫代爲奏請開缺本年閏三月十六日奉到硃批龍湛霖著再賞假一個月毋庸開缺欽此恩施逾格感激莫名假滿後遵卽力疾起桂由長沙估帆北上原以時際艱難稍可支持便應力圖報稱不料舟中感受暑熱舊疾頓增輾轉無眠往往通宵達旦精力實形困憊沿途未能醫治因道過江寍遂卽入城就醫數月以來服藥調理迄無效騐焦灼萬分據醫家云病由心血虧損所致求效愈亟獲效愈難合無仰懇天恩俯准開缺俾得安心調理一俟病體稍瘳卽　　　闕廷伏候恩命斷不敢稍躭安逸自外生成等情請爲代奏前來理合據情代陳伏乞皇上聖鑒訓示謹奏奉硃批另有旨欽此○○頭品頂戴漕運總督奴才松椿跪奏爲防務吃緊餉需匱管籲懇天恩暫留淮北鹽務原解清淮銀两以濟急需而衞地方恭摺其陳仰祈聖鑒事竊照清淮防餉以淮北鹽務協欵爲大宗每月由德州運判解銀五千两每年共解銀六萬两光緖十二年前漕臣崧駿於裁勇案内每年省銀三萬两解部光緒十九年經两江督臣每月撥銀二百两恊濟徐州防餉光緒二十三年奴才復於裁劝案内每月省銀二千三百两奏明解部自是清淮遂無協餉惟賴一成鹽厘及零星貨厘湊集支用其留防兵勇自上年裁减後僅存二千四百餘名所需薪糧軍火等項銀錢併計每月共約銀一萬五六千两原冀整頓厘金可敷支放乃上年海潮漫溢鹽池鹽厘遽行减色貨釐久爲半稅洋單侵佔又值農田　收商賈稀少捐項因之益絀運河現又添行小輪船更恐釐捐减收餉需無可籌給而清淮各軍分防淮徐海一帶地方寛廣北接山東河南西界安徽東連沿海各口向爲匪蹤出没之區伏莽游勇所在甚多到處造謡惑衆藉圖生事時切隱憂巡防保護何敢稍鬆僅存此二千餘名兵勇本不敷分布十州縣地面而近時米薪昂貴爲數址年來所罕見兵勇所得口分僅敷日食設有缺之譁潰堪虞奴才晝夜焦急難安寢饋伏讀光緒二十三年三月初四日上諭飭令裁營節餉並飭將所留兵勇精選訓練鎭撫地方仰見我皇上軫念民　雖國計維艱仍以保衞閭閻爲根本至計現當地方多事之時防軍餉需木可一日缺乏致生事端綜計卜月餉需不敷巳鉅此後更難爲繼匪特庫空如洗無可騰挪且市面蕭條商鋪知無的餉亦難暫借再四思維惟有將鹽務每月原恊清淮銀二千三百两暫緩解部以固軍心自上年奴才奏明六個月分起攺由江寗藩司彚解部庫現在此欵尙未提省彚解合無籲懇天恩俯念地方緊要准將前項銀两暫免解京由奴才提　防餉以濟急需嗣後仍照原案飭德州運判按月解浦俾防軍口糧梢資接濟將來或厘金暢旺餉項可敷或歲稔民安防營可减奴才卽行奏明解部斷不敢梢涉虚糜在部庫每月暫少二千餘金似不致遽行短絀而清淮防軍藉此充餉地方得以保衞實於江北大局攸關非淺奴才受恩深重其有天良設非萬不得巳曷敢上凟宸聰今體察地方情形勇雖再載餉無可濟若緘默不言負罪更重今將防務吃緊餉需匱乏擬請暫留淮北協欵各緣由繕摺具陳伏乞皇上聖鑒訓示謹奏奉硃批户部議奏欽此○○成都將軍兼署四川總督臣恭壽跪奏爲川省機器局支用經費照章造册報銷恭摺仰祈聖鑒事竊查川省設立僟器局自光緒三年十月起至二十二年十二月底止業將支用經費各數目先後奏報在案兹據辦理機器局委員成綿龍茂道長春特用道安成詳稱遵查前奉部定新章各省報銷以後必須分晣造册每年奏報一次以符定制不得籠統含混等因查川省機器局自光緒二十三年正月初一日起至十二月底止局中修理機器一百七十二起水龍十七座各營舊　槍五千三百五十杆續成機器三十七起新造馬梯呢槍六百一十四杆蜀利擡槍二百桿快利槍二十杆馬梯呢槍藥彈三十六萬四千八十粒蜀利抬槍藥彈六萬五千八百八十粒前膛銅火帽八百四十五萬一千粒各種機件六百二十四起各營操槍鐵靶七架巳成洋火藥九萬七千一十七斤均經試放合用巳將各槍彈銅帽洋火藥陸續解送　餉局騐收存儲以備撥用其未合成槍彈銅帽洋火藥機器等件歸入下次報銷所有局中支用修整廠房各機器及採買各項物料委員司事薪水匠作工資各經費仍照原奏不動可庫正欵均於土貨厘金項下開支統計二十在年分共支用庫平銀六萬八千二百七十三两四錢零遵照部定新章分晰造册詳請奏咨核銷並聲明該局二十三年分支欵係在未准部咨飭令每两核扣六分統按二两平發給以前旣巳支訖勢難外扣請自二十四年起再照部章核扣等　前來臣覆核無異除册送部外理合恭摺具陳伏乞皇上聖鑒謹奏奉硃批該部知道欽此○○魏光燾片再臣上年奏委辦理陜西防練各軍營務道員嚴金清才識穩練亷幹有爲早事戎行徧歴閩浙新疆各省　湘軍度遼度隴隨臣轉戰深資得力追捕青海餘匪艱險備旨經督臣陶模等奏保奉上諭著以道員遇缺請旨簡放並賞加二品頂戴欽此回陜後署任營務整飭有方適華州華陰涇陽等處水　廢馳遂令督率營勇　第開濬該員朝夕工次勞瘁不辭用能迅告成功工堅費省臣察其歴練最深實心任事洵爲有用之才擬請送部帶領引見可否懇恩錄用之處　自逾　鴻慈又鹽運使銜在任候補道西安府知府童兆容自光緒三年補授與安府缺歴官二十餘年經前護撫臣張汝悔於考核人才　内奏奉譓旨　奬本年復經臣於遵　旨保舉所屬道府州縣各員案内臚列該員歴官事迹出具切實考語懇請量子摧用奉硃批著交軍機處存記各在案旋因交卸署糧道篆務飭回本任據該員詳稱於光緒十八年曁二十一年两次大計均保卓異奉部覆推調取引見七年歴俸早滿例應併案　咨北上造具履歴清册由前藩司李希運升会臬司李有棻加考轉詳前來相應給咨並案送部引見以符定例謹附片具陳伏乞聖鑒謹奏奉硃批著照所請吏部知道欽此○○劉樹堂片再勞績保歸候補人員無論何項出身例應於到省一年後甄　補用兹查有丁憂開缺尉氏縣知縣係補直隷州知州梁卓午在任時巳試看一年菜滿又候補知縣董瀚到省亦滿一年據藩臬两司出考　歴會詳請奏有來臣查梁卓午精細穩練董瀚誠樸安詳均堪以原銜留省分别繁簡補用除履歴咨部外相應附片陳明伏乞聖鑒謹奏奉硃批吏部知道欽此○○張之洞片再准湖南撫臣陳寳箴來電湘中鎭協各營均來省請領來福槍以資練習近年給發巳盡擬請由鄂協撥二千枝藉壯聲威等語查今日洋戰洋操皆用後膛快槍然當軍械未備之時縁營練習初基前膛槍亦不可廢當飭湖北軍裝局查明局存前膛來福槍多係損壞不全兹持挑選可用者一千枝撥解湖南以練習之用理合會同湖北巡撫臣譚繼洵附片具陳伏乞聖鑒謹奏奉硃批該部知道欽此 
 
