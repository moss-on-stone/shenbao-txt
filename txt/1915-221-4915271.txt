# 1915 - 221 - 4915271

 

Page 1

 
 
   
 
 

Page 2

 
 
時評 
[危險時代（冷）]  
　　歐强大戰世界在危險之中中日交涉東亞在危險之中國體初變亂難四起水旱洊至盜竊横行中國在危險之中故近來之時代所謂危險時代也 
　　雖歐戰己有商和之説中日己經解决之期中國之内亂己平新患未起危險時代似將告終矣然勝負未大决誠意未相孚謡諑又紛起則今日似將告終者安知日後不復起更大之風波耶然則難又未己也危險時代余謂非過去而在將來也余非好爲此不幸之預言也 
命令 
　　補八月十四日大總統策令司法部呈請任命潘恩培曹祖蕃爲大理院代理推事應照准此令 
　　又令司法部呈請任命麥鼎華爲總檢察廳檢察官楊允升爲總檢察廳書記官長應照准此令 
　　又令司法部呈請任命周慶雯爲京師高等審判廳推事胡錫安署京師高等審判廳推事應照准此令 
　　又令司法部呈大理院書記官增琦童益咸擬改爲委任請免去薦任本職等語增琦童益咸准免薦任本職此令 
　　又令司法部呈請任命童坤署奉天營口地方審判廳推事沈　　鴻署浙江高等審判廳推事霍玉麒署廣西高等審判廳推事應照准此令 
　　又令陸軍部呈請任命黃廷棨署四川陸軍第一師步兵第一圑圑長劉盛恩署第二圑圑長劉湘署第三圑圑長陳洪範署第四圑圑長郭孝鴻署騎兵第一圑圑長唐廷牧署砲兵第一圑圑長劉弼良署四川陸軍第二師步兵第五圑圑長劉柏心署第六圑圑長汪可權署第七圑圑長陳禮門署第八圑圑長甯紹武署騎兵第二圑圑長杜文泳署砲兵第二圑圑長應照准此令 
　　又令陸軍部呈請將豐羽鵬授爲陸軍步兵上校孫秉彝授爲陸軍步兵中校花芳昌授陸軍步兵少校應照准此令 
　　又令蒙藏院呈請任命轉國公圖甯新濟爾噶勒暫署鄂爾多斯左翼中旗札薩克印務應照准此令 
　　八月十五日大總統策令湖南高等審判廳長潘學海著免職另候任用此令 
　　又令教育部呈請將司長高步瀛叙列四等等語應照准此令八月十五日大總統申令據財政部呈擬籌辦民國實業銀行擬具章程並變通營業及招股辦法請發申令以資遵守等語我國地大物博天然富源夙稱美盛惟因人事未盡資本不充各種實業尚未十分發逹該部擬創辦實業銀行以資提倡自屬當務之急所擬民國實業銀行暨招股各章程均尚妥恊其運輸保險兩業亦係實業上必不可少之事准該銀行酌量附設相輔而行所有一切應行籌備事宜著由該部主持妥速進行俾裕民生而濬利源此令　　又令本年各省水災迭見雖由水澤過多諒以平日水利不修爲其本病現在財政支絀未遑大舉亟應分别緩急預籌進行兹據全國水利局總裁張謇呈請責成被災各省將業經呈准設立之水利分局或水利委員會河海工程測繪養成所尅日成立並將被災區域繪具圖説咨送該局暨内務農商兩部會同考核等語洵屬切要之圖着即准照所議責成各該省巡按使將上項機關尅期籌設並將被水情形分别詳細咨報以資規畫而利進行此令　　又令内務部呈准文官高等懲戒委員會議决江蘇巡按使齊耀琳呈劾前署金壇縣知事楊光憲前署江甯縣知事調署興化縣知事樊溥霖禁烟不力交付懲戒一案依照知事懲戒條例楊光憲應受降職處分樊溥霖應受解職處分等語應准照所議分則降職解職以示懲儆此令 
專電　　 
　　北京電有人謁袁總統問應否干涉籌安會袁答近數年來此項言論耳聞己熟久不措意自因歐戰及墨西哥屢次改變遂至激觸中外注意新造民國利害予所居地位祗知民主政體之組織不應别有主張且帝王總統均非所願戀汝上秋水無時去懷無論研究者作何主張於余個人固無嫌疑可慮余及國人均有身家産業子孫親族人情切己自當研究所以永保安全之法予既受國民付託何敢以非所願非所戀二者之嫌疑而强加干涉又另一方面人云袁意謂此日如不任令學者輿論自由研究此項問題則有一部分人主張頗力恐至以武力摇撼國體不如以此緩和其氣又張謇張一　等頗有争議亦以非所願非所戀二語表示謇請赴萬國水利會會議以其老不任遠行不許然己給假南旋 
　　北京電徐相國飭參議會討論官吏久任法請由法制局儘九月内釐訂考續及奬叙各條例十一月即舉行 
　　北京電最近印花税每月收百餘萬財部五年預算己列三十萬普及後年可得八千萬遺産税亦擬速實行宅税恐尚須稍緩 
　　北京電平政院呈復後袁總統深知朱學曾寃内定即照郭則澐罰俸辦法由大理院自行罰俸不發表聞袁總統並有亦微悉大理院所判不錯之語 
譯電 
　　北京電政府否認預聞籌安會事且謂該會如果成立悉由會員負責實則北方贊成恢復帝制者甚多北方華文報之一部分現鼓吹是説尤以亞細亞報及國華報爲最甚至素袒滿人之大公報亦謂加冕之帝實勝於無冕之總統云（十六日） 
　　北京電參政院議員憲法起草會會員各數人且尚有嚴復楊度及近今袁總統開赦之亂黨三人恊同組織一籌安會其宗旨在鼓吹恢復帝制輿情對於該會宗旨意見分歧華文及關於日人之報章咸加贊成科學出身之官員及軍界中人均不反對至帝位誰屬則未云及（十五日） 
　　北京電香港大學校長愛里哇特爵士現寓北京今日接袁總統書允每年捐助該校奬學資金洋二千元英人聞之大爲感慰（十五日） 
特約路透電 
　　北京電前星期國華報曾載一社説發表袁總統憲法顧問古德諾博士之意見謂就中國時勢觀之政體以帝制爲宜云云衆見之大爲注意迨籌安會之發起詞出現衆益注意發起詞大旨以中美南美各共和國及葡萄牙墨西哥争權害國爲殷鑒且謂外人之愛中國者以無偏之見陳諸吾人之前吾人之爲國民者對於此重要問題焉能不求根本之解决而委諸事於天乎且請國民入會討論國家之前途共和政體之利弊路透電社訪員往見古德諾博士據博士云國華報所載余所發表之意見雖有與余原意支離之處然其大體並無差誤余恐總統一席一旦空虚則擁兵權者或將互争大權馴至全國騷然陷於無政府或内亂之地位故余信立憲君主乃中國最相宜之國體云（十六日） 
　　東京電今日同志會開會領袖加籐男爵（即前外相）演説勸令該會贊助大隈伯因十五日大隈伯曾有前内閣之政策概不更變之宣言也該會旋一致通過贊助新内閣之議案　　（十六日） 
戰電 
　　其一（英人路透電） 
　　巴黎電今日公報謂沙歇波塞旭爾勞蘭有劇烈之砲戰飛機十九架曾攻擊斯拜逹山谷德軍之防舍及藥庫諸飛機安然飛回（十五日） 
　　羅馬電加杜爾陣地曾有奇異之戰事敵事在譬愛拉山一帶屯集砲隊希圖力攻以奪回所失之地但惡戰良久敵軍終受重創而退公報紀載意軍砲隊之奇凖及意軍毁壞奥軍工程與障礙物之得法有奥砲壘一座匿於山洞中意砲竟擊中之（十五日） 
　　羅馬電公報謂敵軍火車攻擊愛狄巨山谷内塞拉伐爾車站與芒伐爾康東面意軍地位但被擊退意軍在塞克斯登山谷及泊勒沙與尼洛山境内畧有進步（十五日） 
　　彼得得勒電今日公報謂里加境之戰局未有變動特文斯克境戰事益烈德軍在拉里夫河與布格河間猛攻失利奥軍及德軍在錫特里資與魯柯夫間之鐵路進攻爲俄軍所阻敵兵被俘者八百人德軍屢次進攻洛伏喬治夫　 
斯克悉爲俄軍擊退（十五日） 
　　倫敦電波羅的海諸省新戰事刻方發展但里加四周未有變動興登堡將軍刻竭力在特文斯克境内阻遏俄軍之攻勢德軍又四次進攻柯夫洛西面地位皆爲俄軍擊退目下劇烈砲戰續 
 
 
 

Page 3

 
 
作不己德電謂在柯夫洛附近奪一設防之森林但僅稱俘敵兵三百五十人其非大勝可知德電謂在洛伏喬治夫斯克北面攻陷陣前一要塞但俄公報謂該方面僅有小戰而己里哇波爾特親王之軍今更逼近布格河但在錫特里資及魯柯夫一帶遇見勁敵俄軍刻在白萊斯特里杜夫斯克陣線據守地位得後隊之掩護未遇阻擾（十五日） 
　　彼得格勒電駐俄英國大使宣布英國海陸軍參與戰争之情形謂土耳其向俄宣戰之時俄國曾請英在他處攻土以分高加索土軍兵力之一部分英國所以進攻逹逹納爾云云衆見之大爲感動（十四日） 
　　巴黎電公報紀逹逹納爾近今之戰事謂英軍己在加里波里半島蘇夫拉灣安然登岸法國巡艦一艘擊毁茄法附近德國軍火廠一所法艦曾預先通知俾四周居民得以避逃附近民屋無受損 
者（十四日） 
　　倫敦電觀於土耳其之公報足證英軍自在加里波里半島亞里白吕登岸後現逐漸得有進步蓋公報中曾謂土軍砲隊曾於星期五日在亞拉福太平原擊散步兵一大隊又謂土軍於星期四日擊退進攻亞里白吕北面土軍右翼之敵軍（十六日） 
　　彼得格勒電據軍事專家紀東毆邊界之大局謂俄軍兵力完固今處華沙後五十英里其陣線約自洛姆沙起至佛洛逹伐止而以凸面向敵軍敵軍逐漸退後今據戰争局勢觀之俄軍兩翼顯求扼守陣線至中央主軍進抵目的地而後己德北軍之在拉里夫河者距白萊斯特里土夫斯克炮台八十英里南軍則距五十英里該砲台顯爲德軍之目的物德軍現仍竭力進攻俄軍兩翼而對於俄軍中央幾未加擾俄軍現仍堅守鐵路線德軍顯圖圍攻柯夫洛炮台現正驅令萊特人及波蘭人爲其築造圍攻防線且在尼們河兩岸距砲台十英里處建築重砲之基工人不勝其苦多有逃往俄軍陣線者據謂德軍白炮數尊安置己一月之久俄京宣稱里加尼們河特文斯克等處之美滿進步可謂爲俄國整頓軍事實業之結果但軍火之接濟源源不絶今不過發韌之始耳陸軍頗感念國人之奮力士氣因以振作近來俄軍最優美之戰績乃驅出佛洛逹伐之敵軍一役敵軍若果久佔其地則維斯土拉河與布格河中間俄軍地位四分之三將陷於危境矣私人消息謂麥剛森將軍之軍進攻佛洛逹伐極爲奮勇幾將大隊俄軍之後路截斷幸俄將亞歷西夫將軍急率生力軍來援始解此圍亞歷西夫旋下令曰佛洛逹伐乃俄國必須復得之地全軍速往布格河其各奮勇死戰俄軍恪遵軍令三日後即將敵軍逐退二十英里刻在恰爾姆北面某小河阻遏敵軍俄軍此種鋭不可當之士氣洵可增戰史之榮（十四日） 
　　倫敦電紐約世界報披露德人在美國之密謀佔三頁之多所指各節皆根據於德政府代表往來函件内有德首相與駐美機關中人之信如煽動罷工津貼報館資助言論機關等事皆載於函件内駐美機關之人物爲德使與德隨員巴本大尉及德國著名財政家愛爾倍博士等人約計德人行此密謀之經費每星期當爲美金二百萬元紐約世界報謂美國有一公司實爲德政府之産業刻方秘密設立軍械廠並與英俄兩國磋議接濟之合同但該公司並無繳貨之意 
　　（十六日） 
　　倫敦電英船哇斯泊里號爲敵潛艇擊沉船中之人皆乘本船之艇登岸狀至困憊 
　　（十四日） 
　　丹麥京城電希臘貨船摩拉號（一四九六噸）被沉船中之人均己登岸（十四日） 
　　其二（德人德文報專電） 
　　柏林電（由倫敦電）八月十四德軍大本營公報云德軍在亞貢瑪丹斯凡爾附近得有新進步俘軍官四員兵二百四十人尼們河北面亞里沙夫.庫比希塞.凡興蒂.柯伐爾斯克境内均有新戰事德軍己占據柯夫洛前杜米洛與康加間設防之森林俘敵三百人德軍在拉里夫河與布格河間緊追俄軍之際進抵斯里拉與末齊夫境占據新地位德軍奪獲洛伏喬治夫斯克北面哨隊之鞏固地位俘軍官九員兵一千八百名獲機關鎗四枝巴伐利亞之軍現進抵蘇柯洛夫東北之布格河俄軍希圖於洛細斯東及米希里希陣線阻扼德軍但屢攻均失利麥剛森上將八月十日十一日擊敗俄軍俄軍己無抵禦聯軍之力德軍追擊敵軍之際己進抵拉定.逹維地.佛洛逹伐間之大路（十五日） 
　　柏林電德國海軍部宣稱德國海軍飛船復於本月十二日夜間進攻英國東海濱以炸彈擲擊哈維區軍事局所頗爲得手諸飛船雖爲敵軍轟擊均安然飛回（十五日） 
　　柏林電倫敦所傅德皇轉請丹麥王向俄國提議媾和俄國不允一即己由北德意志報正式否認用斥爲妄説又謂德政府對於正當之和平當然無拒絶之理惟須俟敵國政府承認敗績之時始能提出媾和條件也北德意志報宣布是言各報皆表示滿意謂德軍一再擊敗俄軍一再占據大砲台之際而謂德國向俄國提出媾和條件云云誠無意識之尤者地方報謂近日羅馬尼亞各報所傅德皇曾以捷報電逹其妹希臘王后且有藉希臘布加利亞羅馬尼亞三國之助力戰争將告終止云云一節正與前説相等也意大利塞拉郵報否認意國於歐戰發作之第一月即行備戰之説且責北德意志報造謡北德意志報謂此乃俄國外相薩沙洛夫在國會演説中之語故塞拉郵報當責俄外相失言奥國外相布利安男爵己抵柏林與德國政府治領袖會商波蘭之前途 
　　（十五日） 
東方通信（組織） 
　　東京電中國之君主政體論近由各地報到日本輿論對於此事並無何等變調惟觀望其成行己（十六日） 
　　東京電日華銀行因實業家間有異議似有頓挫之勢（十六日） 
　　東京電同志會本日在本部開恊議會該會總理加藤男爵蒞會恊議政變之善後策並於席間演説謂余之辭職非政策上之理由全爲大浦事件重自己一身之責任又謂内閣此次雖經政變然其政綱今後並無變更故本會應極力援助内閣等語各評議員均以爲然並無異詞遂照决議（十六日） 
　　東京電故乃木大將之襲爵年限三年之時效己届乃木家遂愈斷絶（十六日） 
要聞一 
[英報論太平洋郵船公司解散之關係]  
　　字林報社論曰太平洋郵船公司船隻出售之説傅聞己久今航業中人聞該公司船隻業己售出之消息當視爲意中事而不以爲異矣本報承上海花旗輪船公司（即太平洋郵船公司）見告謂昨接舊金山總公司來電所有駛行太平洋之船隻己售與大西洋轉運公司船隻由東方駛抵舊金山後即將陸續點交不復再至東方云云該公司船隻之駛行太平洋者計有五艘即高麗號西比利亞號支那號滿洲號與蒙古號代表大共和國洵無愧色東方諸國與美國之商務賴以便利今值商船稀少之際尤未可缺此交通之具乃竟轉爲大西洋公司所有致使遠東失其利用滋可惜也此五艘者素稱優美今忽棄太平洋而他適此事在美人觀察點上殊關重要美國航業中人咸知日本等國輪船公司必將亟起以承其乏雖在歐戰未了之時高麗號等五艘改駛大西洋往來歐美之間獲利之豐殆無所疑然太平洋公司既售其船隻自必解散其機關是亦美國航業組織之一大退步也美國大來輪船公司俟十一月間水夫議案實行時定必改懸他國旗號以争太平洋航業之利益特易旗一策是否美滿無碍則尚在不可知之數美國前定條例凡美船職員必以美國人員充之今又通過水夫議案凡美船所僱之水夫必須熟諳船上職員之語言凡此限制皆所以打銷各國人民除美人外在船執役之機會也美政府且通告各國謂美與各國所定各約中之條例凡與水夫新議案牴觸者一概無效是直使外國船隻之駛入美國口岸者亦適用此水夫條例矣美國船公司當此運費昻貴時代如尚不能依據此新條例而行以與僱用東方水夫之中日航業公司互争太平洋之商務則將來運費復其常度時美國船公司將更無存在之希望上次國會之通過此案也其宗旨所在乃欲增進美國航業中美水夫之幸福詎知適以斷送此後太平洋中可以增進美水夫幸福之航業哉 
[德軍之鐵路戰争談]  
　　德文新報曰吾德鐵路之設備原密如網羅交通便利及開戰以後旣首在使所佔敵境内之路線加入吾國内之路網以便前敵後援聯絡靈通當吾軍長驅深入敵境之時各戰地敵人之引退炸橋塞洞等事尚多需時日苟此不能阻遏進攻之軍則一切軌道必須留予攻軍追踵其後之需惟攻軍得此破壞之路必需迅即修繕完竣開車交通耳 
　　吾德於發表動員令後首先設立陸軍鐵路總局二專司此項任務該路局等在所佔領敵境之内凡設備運輸等事當悉照本國鐵路局辦理 
　　該陸軍鐵路局之一先設在德國阿沁城以俟可赴比利時之時機而鐵路隊之將校則隨從軍隊前進調查敵軍所棄破壞之路線先迄於哈塞爾特經雷文與納摩爾至馬勒一帶除小破壞如拆斷路軌推翻機器等端多不勝舉外即炸毁有橋梁十三座用機關車塡塞山洞一部沿路電信與電話之線均己割斷落下而各車站所設電信電話等機亦均己破壞不堪再用此外比國路軌之敷設如軌條損壞軌位顚倒皆有不可輕忽之狀况即如此謹愼調查而其轉轍器又屢不堪擔負吾機關車之重載於是鐵路隊遂不得不施其工作焉吾德鐵路隊嘗有兼人之工作以保前敵各軍後路軍火糧糈之接濟源源而來永無缺乏每一軌道因應急需敷設完後軍用火車隊即行其上絡繹不絶每一車站之上派下士率兵數名專司交通當德國機關車尚未越里愛巨以西之時既己有第一隊列車運送德軍往援戰於比京布吕塞爾之德軍惟行抵雷文駛入車站而止蓋此段之單軌雖己敷設完備而缺經理人員即各車間之電信電話等交通機關亦未恢復然赴雷文之車隊則踵相接不絶於途空車歸來除原路外無途可繞單軌之路既如是不便而沿途無知居民又受有蠱惑非時由其屋内開鎗亂擊即陸續盜竊路釘等物然吾軍追擊敵人仍適時獲勝此誠不能不謂吾鐵路隊之功也 
　　鐵路之恢復交通之便利日有進步及九月一日陸軍鐵路總局遷入比京布吕塞爾十月底又遷至利爾而里愛巨與布吕塞爾等地則從新設立路線司令部以代其職 
　　陸軍第一鐵路總局之南有陸軍第二鐵路總局在焉八月二十日陸軍第二鐵路總局設於烏爾芬根八月二十五日遷往里布拉芒九月四日復遷往塞丹而此亦有一新組之路線司令部尾隨其後以迄於魯克森姆堡嗣後以該陸軍鐵路兩局所轄之境日見廣大恐有不便又特於兩者之間卡勒羅地方設立陸軍第三鐵路局分治其事至於東方所佔俄領波蘭境内則未設陸軍鐵路局惟在洛特兹設有路缐司令部一處 
　　凡此諸局部皆係按軍制所組成鐵路運輸以軍用爲主直接前敵之後方一切路務由鐵路隊管理再後如距前敵戰線遠處則悉交由德國鐵路部所派出之人員執掌矣（未完） 
雜評一 
[心感（無名）]  
　　世間有一勞永逸之方法乎有之則古人必先我而行之矣然而試觀自古至今永久不變者唯天地日月星辰而己然則不過久暫之分耳然則勞固不能一也逸亦不能永也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[東省關於新約之政治影響]  
　　開放商埠之討論中日新條約本有開放山東及東部内蒙古合宜地方爲商埠之規定第新約實行期原定三個月後尚未届限期而日本人則謂日本前所要求之龍口張家口洮南府赤峰多倫諾爾熱河等之七地應開放爲商埠中國迄今尚未有開放之舉應由日本迫促中國政府明白宣言云日前政事堂國務會議討論開放商埠問題其結果就己經决定所開之埠務積極進行以圖發逹商務惟以下各地方或爲軍事上之重鎭或爲水陸之要害决議不能開放（甲）山東省有十處一高密二青州三德州四臨清五羊角溝六濟甯七兗州八沂州九博山十膠州（乙）東蒙古有九處一熱河二醴泉三開魯四小庫倫五林西六大賚七經栅八平泉九烏丹城 
　　移民辦法之變更山東移民辦法早誌本報傅聞與黑龍江將軍巡按使恊議之結果復生異議政府中人遂更題討論其内容以先自黑龍江移民於東蒙南滿使速扶植其勢力爲急務惟仍須與奉天將軍巡按使恊議俟其答復如何再講着手方法云 
　　行政制度之議改聞政府有將東三省改爲特别行政區域之議故近日正在討論該三省之新行政制度一俟日内討論完畢即另起草奉吉黑新省制早請總統公布又吉巡按使孟憲彝參案久懸不决孟之地位近日本己有摇動之象乃省垣重地忽又發生罪犯大反獄之事興師動衆鏖戰一晝夜僅乃克之於是孟遂不能一日安於其位昨聞政府確己内定任命王揖唐參政爲吉林巡按使不日即可發表或者俟王抵吉後再行發表亦未可知 
[東二省政譚（九）（化險）]  
　　（續十五日） 
　　（二）内政前清光宣之交奉天全省之府廳州縣祗四十六至於宣統二年則添設至五十一民國改元以迄今兹則復擴爲五十四縣然奉省面積極遼廣非此五十四縣所能控制駕馭而悉就其範圍故復酌設分治委員以資佐理唯現時審其情勢尚有非添置不能發逹行政區域者前經張使呈准中央添置縣佐十八員雖較前清巡檢縣丞州同之額爲少然經民國裁併區域之後則今兹可謂暫復舊規也其添設縣佐之區域則在遼瀋道轄内者爲錦縣之天橋廠彰武縣之哈爾套街黑山縣之小三家子海城縣之牛莊凡四缺其在洮昌道轄内者爲昌圖縣之同江口及八面城康平縣之後新秋凡三缺其在東邊道轄内者爲桓仁之四平街本溪之賽馬集柳河之機子哨臨江之八道江輯安之岔城門寛甸之三龍渡及長甸河莊河之大孤山及石城島復縣之長興島及沙泡子凡十一處共計以上則十八之數也然添設縣佐區域之内前此有原有分治委員者則仍其區域而易其名稱其經費以最繁缺不得逾末等縣缺爲標凖蓋亦擴充行政區域之計劃也 
　　（三）軍政現時之軍界並無特别事故發生則似乎無題可問且縱有問題亦非報紙之所宜宣布而余既標爲一問題則必非在秘密時代之問題可知也查奉天各師旅雖於民國告成之後即改編就緒而因陋就簡之處如軍隊之缺額軍械之窳敗等事則勢所難免自時局變遷以後奉省軍界鉅子皆知兵備之不可以己於是對於師徒之訓練器械之更易缺額之補足等事頗思積極進行唯三省匪害滋烈現有之師旅尚不敷分佈而招募軍旅又覺籌餉艱難是以早有此議而卒不果行今者前鑒本溪之亂近察桓仁之驚懲前毖後不能不權其輕重以應時勢之要求故復擬添募一混成旅藉資分佈徵之各方面似己商議就緒不日即可發表 
　　（四）財政奉省從前經濟頗稱充裕徐相國督東時以歷年餘資充整頓一省費用其用途厥以建築費爲大宗今日各學校之巍立衙署之改新暨公園陳列所等皆其遺計也嗣後奉省財政漸竭有江河日下之勢趙次珊復無甚挹注把握因此經濟界極覺拮据於今己成積重難返之勢兹值辦理交涉善後之時割肉醫瘡多方彌縫旋即潰决預算關於善後用欵雖現尚未有確實之統計然據當局者理想中推測則當在五百萬元左右此五百萬元爲何處支出實在唯一須知之問題或曰中央須設法補助然究能補助幾何是否爲久遠計劃則又一疑問矣或曰將由奉省撙節行政費而爲此項開銷試問所撙節者果有幾何且方今百政待舉之日是否可以撙節又不能不研究者也以上二説不能作爲標凖可以斷言日前由京師方面得一消息謂奉省財政既如是困難若仍列之於尋常行政區域之内則恊助中央分攤賠欵勢必不支故有議改奉天爲特别行政區域者此説當道頗認爲根本解決之唯一辦法或可見諸實行其他治標政策近亦多在活動之中如整頓税捐清丈田畝等事皆其全豹之一斑吾人固早窺見之矣 
[採金局籌備之内容]  
　　採金局成立後龔總辦旋進任次長局務進行消息頗甚寂寂兹聞其暫行章程近由財政部擬就呈核此局内容董其役者雖爲總辦而一是仍秉承於財政部總次長其有涉於採礦等事亦必咨明農商部備案其中第一步之進行多注意於調查籌備等事至實際開採各節則尚未詳及也特録章程原文如次第一章職員第一條採金局附設於財政局部由財政總次長督率辦理籌備採金事宜第二條採金局置總辦一人秉承總次長處理本局事務第三條採金局暫置技師支牘主任調查主任籌議員辦事員若干人俟調查金銀銅等礦次第開採事務較繁再行分科任事第二章職務第四條各省地方發現各金類礦産採金局認爲可供鼓鑄貨幣之用者有優先開採之權第五條採金局於各省金銀銅等礦應酌景情形指定區域秉承總次長派員分别調查第六條凡金銀銅等礦經調查確可開採者應秉承總次長派員籌畫開辦第七條凡各省官辦金銀銅等礦採金局應秉承總次長隨時監察考核其有應行擴充整理者得由部派員接收辦理第八條凡商民己開採金銀銅等礦可供鑄幣之用者採金局得酌量情形秉承總次長商訂收買礦産辦法第九條採金局應就金銀銅等礦最多地方秉承總次長酌定區域設立分局派員管理開採及收買礦産等事宜第十條凡鉛錫鎳等礦爲輔助鑄幣所必需者得仿照本章程以上各條辦理第十一條凡開採及接辦金類各礦時應由部隨時咨明農商部備案第十二條凡調查開採接辦金類各礦有應需地方官恊助時得由部分别咨飭辦理第三章附則第十三條本章程自奉大總統批准後施行如有未盡事宜得隨時修正呈請核定 
[王純案傅單之查究]  
　　王純案提起上訴後高等廳尚未著手審理但有一部分之武進同鄉發布傳單一種標其題曰王純寃獄歷叙王純處罪之寃抑地方廳判斷之不公並於李將軍之挾嫌羅織亦深致微辭其聲辯理由大致謂章冲係三等科員素無深交果有賣差之舉必由有密切關係之秘書科長經手斷無輕信章冲者况都昌稅局並非著名之缺程鵬果出賄二千元未有不求優差而甘此小局之理又謂章冲後來己翻前供法庭竟置之不問尤爲不公末又將判决内容指出疑竇十點謂王純之罪係法庭羅織而成故痛詆審判官吏不應以人命爲酬應豪貴之品云云地方廳見此傅單後大爲不平以其誣衊法庭未免太甚擬即提起公訴但傳單上署名爲武進同鄉公啓當然由館長負責該縣館長爲莊都肅政史聞己查究同鄉中此傳單究出誰氏之手矣 
[廣東之西潦復漲説]  
　　日來西潦復漲之説遍傳遐邇本月十日午刻省河潮水果見暴漲二尺有奇長堤各街口及西關一帶低窪地方復被水淹浸深約數寸查是日係爲潮水漲汛故適逢其會此次祗西江潦水復漲或不至延及省垣也又聞西江潦水復漲後肇慶城北門閘板己套上四板北門外如福肇社忠勇坊草場等處俱己水深數尺北朗之船艇多在披雲樓側越城基近城北路各鄉中人民離城返家十數日刻又紛逃來城人數擁擠如故幸賑米續有來源每元尚可買二斗有零也 
[張鳴岐到粤後之政見]  
　　對待僚屬之態度張巡按使以政務廳長 
一職係屬薦任大員去留更動關係重要前政務廳長鄭謙己電呈總統仍任爲廣東政務廳廳長繼續任事恐各屬未及週知昨特通飭全省大小各機關一體知照並面諭署中各員謂從來政務之興廢因乎主政者之勤逸以爲衝勤即興逸即廢此古今中外不易之理也本使一洗從前舊時習氣所有對於官廳人民公文函禀等件無論事之巨細均宜隨到隨辦隨時畫行繕校發出除特别事件外至遲不得逾五日以期案無留牘倘有怠情積壓本使惟有照法執行其各勉之云云其對於各新進人員吏慮有妄塡履歷資格希圖倖進情獘故近日接見各員於所遞履歷無不加意考詢而各員知此意旨多有臨時將履歷删改免于　詰者 
　　使署門禁之　屬使署稽查室成之後盤詰出入經己派員專司兹張使更以署内地方遼闊來往頻繁稽查事宜極　重要昨特加委衛隊統領李國治爲稽查會辦所有使署内外稽查各員均有指麾監督之資該統領奉後即訂定署内稽查及來賓招待規則榜列室門傅資遵守九號午刻有某科長着一雜役請某甲到署會晤該雜役以其未有襟章恐爲守門者所阻即以己之襟章與之某甲貿然應召詎爲公署之稽查員察覺謂爲亂黨冒掛襟章混進立即拿交統領部留押並查究給與襟章之人是晚稽查更嚴由本署衛隊統領李國治將所部之軍人立即點名並規定稽查規則十五條飭令陳黃甘各稽查員一律遵守其規則之最嚴厲者有無論科長科員如持包裹物件出入公署均受稽查員之檢查各科長科員辦事地方亦受稽查員之檢查不得攔阻至各稽查員之職守首在對内次則對外不能有所瞻狥均歸衛隊統領李國治管轄 
　　賑災説帖之徵集水災善後事現經張使徵集意見昨特發佈告云照得本巡按使恭奉策令巡按是邦抵任之　適承地方受災之後來時道經災區滿目瘡痍心焉滋戚兹復檢閲擋案訪聞人言火熱水深其災情之重而且奇實爲自來所未閒嗟我人民抑獨何辜罹兹浩刦幸而龍上將軍曁李前巡按使設法救濟地方官紳商富以及友邦人士相與扶持散放急賑嗷嗷哀鴻乃得延至今日而此後賑撫事宜賡續進行抑亦本巡按使之責也本巡按使曩者承乏此間未能爲地方增進幸福消弭患内疚方深今者舊地重來償亦假我補過之餘地自問德薄能鮮惟以一片愛民熱忱當爲邦人諸友所共諒此次災賑本巡按使認爲第一要務誓當竭誠以國督飭籌賑處妥籌趕辦惟災重賑繁來日方長需欵甚鉅除由本巡按使捐銀五千圓發交籌處助賑稍盡棉薄外尚望各界宏兹胞與踴躣捐輸用資接濟其紳商士庶對於賑災辦法苟有所見並望繕具説帖陳候採擇庶收集思廣益之效而程救焚拯溺之功云云 
[之江紀行餘姚上虞間（静眼）]  
　　餘姚縣知事王晴軒抵任後洽盜甚嚴對於教育一道亦復注意暑假時開小學教育研究會自任會長聘陸卿鵠朱鄂生及署中張科長爲講師均畢業師範者王君夫人辛亥年遭難自盡迄今己閲四載並未續絃故在任無眷屬朝夕治事集所旁驚也餘姚城頗繁盛獨無新式之醫院居民引以爲誡西教士蘇美格君與就地紳士募資創設醫院廷絡除某君爲主任施醫之外且於晚間開演講會以開通風氣裨益社會自五夫下車至上虞縣境及其南鄉沿途所經山麓平地無一不耕種竹木蔚然蔬果怒生鄉民之勤於此可見上虞山貨如竹笋楊梅櫻桃等價廉物美其深山窮谷交通不便之處賣竹不易乃造爲粗紙惜其色黑而質粗亟有待於改良也上虞民俗織嗇有唐魏之風且資金缺乏不能創偉大之事業近有富商陳春蘭者獨出資金十萬元又向他人募集四五萬元組成一墾牧公司名曰春澤城内有總事務所附郭有農事試驗場西南各鄕均設分廠西鄉濬湖蓄魚兼種水稻南鄉章家埠地方有田七千畝築埂禦水費亦不貲主其事者爲朱君心裁棄仕途而歸田殫心農事聞去年己可保全利息此後大有希望也　　上虞章家埠地方向稱繁盛田價每畝值八十餘元今則跌至十元流亡者日多循是不變將成廢鎭可哀孰甚其原因由歷年水災收穫極難居民無遠見且不能結大圑體以從事防禦而剡溪之水年年挾沙而下下游淤積南稍多即水高於田者數尺室廬田畝均遭其災當記者至彼時浸水己月餘官路及田壠上皆用竹筏來往鄉民咨嗟嘆息謂年年如斯吾輩之命其不保乎 
　　剡溪水災不獨章家埠然也嵊縣新昌亦與受其影響治本之法在禁嵊縣新昌之開山不能全禁則當於溪流近旁酌造防災林嚴禁開掘而按叚任歲濬之責治標之法則由大有力者出巨資提倡疏濬富商陳春蘭擁資百萬而無子嗣以承受其遺産爲社會公益計爲個人不朽計惟力任兹事勝於以産傳人也聞春澤公司曾雇人測量需費三十六萬元鄙意用募債法由大力者承攬尅日興工次分配各縣上虞任六成嵊縣四成新昌二成三年之後成效必見按畝加捐攤還本息三縣人民受惠無窮但此事須合三縣之官吏及各地方之紳士結成大圑方有效力各縣知事以五日京兆爲心地方人士以苟且偷安自謝則畇畇原隰有聽其陸沈耳嗚呼此亦政治不良之結果也 
[成都商會還欵紀]  
　　辛亥十月十八日成都兵變後商界損失甚鉅總商會特與財政部（當時之軍政府）交涉貸軍票五萬元作爲恢復市面之用至今己届四年外間傳説此歀係商會中少數人所挪用該會特將此欵收回繳還財政廳以明心跡惟財政廳需用硬洋即致函成都商會謂查貴商會上年領借之時鈔票與銀元本屬一律行使現在銀貴票賤照七月一號繳欵之日市價核算鈔票三十八元僅能易銀一十四元當此公欵奇絀之際何堪受此虧耗自應將繳到軍票照市折合銀元一萬八千四百二十一元零五仙三星收作各商還欵之數并請將下欠之數務催各商概用銀元繳還以供支撥云云成都商會接函後即申覆財政廳云查借票還銀敝會碍難宣布如貴廳必欲照辦似應出示　曉諭但使商家願意遵照敝會自無異言敝會於六月二十九日繳軍票五萬元隨於七月二十二日接准　　函復照收無異己無問題可生云云財政廳以市面金融亦須兼籌並顧乃復派成華兩縣知事親詣商會面詢並調查詳細情形旋據復稱前項借欵實己由商會分貸各商借數既屬零星銀根又值窘絀若必責令以實銀還繳則民力恐滋困難等情財廳長至是不得不予以通融除飭主管員司將此次所還之五萬元即予按數列收歸案外並函覆商會取消前議惟其餘之數則仍催促早日繳還謂若至九月一號之後則軍票每元價值業經巡按使會同本應出示定爲五角公私一律在案即未便援此次爲例也云云 
[湘省恊解中央之實數]  
　　湖南陶前使曾奉中央財政部電稱奉大總統核定各省本年解欵數目湘省定爲每月解洋十萬元請即恪遵寄諭查照中央解欵條例按月報解並將驗契費印花税烟酒牌照税契税烟酒税增收及官産等項特别收入與解欵劃清各歸各解勿稍牽混其湘省前己解撥各欵應將每欵數目暨解欵年月日並解欵交滙名號撥欵准抵案由分别詳速造册送核等因陶使旋咨復財政部云查湘省認解欵項前經思澄在財政廳長任内會同前劉使迭次陳明按照會計年度以七月爲開始之規定自三年七月起至十二月止每月認解六萬元自四年一月至六月止每月認解十萬元統計三年度應解洋九十六萬元兹己於三年十二月由交通湘行解洋三十六萬一千八百零四元四年度即按月由交通湘行匯解至七月一號止共己解洋六十萬元是三年度己共解洋九十六萬一千八百零四元實己超過應解之數特將清册收據咨報備查云云聞陶使並將湘省二年度解滙中央欵項數目及其摺據連同前件送部查核計開（甲）二年二月由交通湘行匯洋二十五萬元（乙）二年四月抵撥退伍奬卹金洋十七萬二千七百四十九元九角八分四釐（丙）三年一月抵撥岳州第二師餉銀十七萬零二百元（丁）三年四月由交通湘行滙解二十萬元總共二年度滙解中央欵項七十九萬二千九百四十九元九角八分四釐 
地方通信 
[蘇州]  
　　警署會議新任警察廳長崔鳳舞蒞蘇以來爲整頓内外勤務起見擇定每星期六各區署長會議逢五各區署員會議昨日（星期六）各署長均至廳開議崔廳長先發言云閶區水仙廟派 
出所巡士落差後在胥門狎游被本廳勤務督察員查悉報告計有五人云云閶區董署長當即出言争執廳長旋宣布停議兹聞董己呈請辭職矣 
　　陳墓鄉新出暗殺案陳墓鄉農民王某被人暗殺藏匿屍體在蘆柴堆中前日其妻草草收殮被該處鄉民以人命重案不敢隐匿特來城赴吴縣知事署具呈報告當由承審員陳際唐禀明縣長先行將王賁王陳氏拘案看管一面由陳承審員率領録事　警檢　　前往陳　　相　　　確有傷　　　 
 
 
 

Page 7

 
 
[鎭江]  
　　小學畢業鎭郡城内縣立第一高等小學校開辦十載現届第八次畢業前日行禮章知事王視學等均赴校參預張校長當場演説并一一發給證書此外來賓約有三四百人 
　　新豆登場丹徒西鄉龍潭高資下蜀等鎭之新豆當初登場時市價甚昻每擔可售六元左右近價己跌落每擔僅售五元左右聞今歳新豆愈早愈佳最近風雨爲災早豆中之晚色者受傷殊重故售價不及早色 
　　取締書場鎭郡西城外各茶館多有兼設書場坐唱清音者每家亦按日認繳三等警捐昨有書場張某擬邀女伶搭台串戲禀請加認二等警捐王警長以串戲有傷風化批斥不准一面並飭各區嚴行取締如查有書場串戲務須隨時報告聽候罰辦 
　　警界瑣聞鎭郡警察第二區江巡官經章縣知事撤委遺缺另委張祖襲接充現己飭行警務所遵照辦理丹徒縣章知事以現值條理南馬路需用小工查拘留所内罪犯較輕者甚多擇强壯之犯十九名派縣署衛隊長警十名押赴新馬路罰作苦工晚間點交警所就近拘留並飭警所負防範之責 
[杭州]  
　　鹽商附股銀行之會議兩浙鹽商報効一案業奉明令取消適中央有實業銀行之組織擬招商股長蘆鹽商議將此項報効銀兩移作銀行股本特通電各省鹽業機關請贊成其事己紀昨報兹悉姚仲勛運使又奉到中央電令轉逹所屬衆商取其同意姚使除分行松江運副外業己備函通知各商一體查照聞將訂期開特别會議公决進行方法一俟通過舉定代表再行備文詳司請求核復 
　　治水方針之諮詢浙省濱江臨海苟宣洩得宜江水養田海水製鹽國家人民同蒙其利徒以塘隄罅漏港灣淤塞一遇颶風霪雨潰决爲災商民財産受直接之損害國家税源受間接之影響自水利機關組織成立各處河道分别調查然全省流域縱横數千里若同時疏浚財力有所未逮兹聞屈使己定工程緊要及歀項有着者先行開掘此外依次測量所有泖河遼江經費均由地方士紳募集自應及早開工至上塘河須帶征工費俟覆加估計後再交諮議會審核方能定奪 
[湖北]  
　　黃訓典案之糾葛漢口著名雜貨商黃訓典因恃每年報効公家萬金一項行動每越常軌前因拖騙商人徐秀安貨價八千餘兩在清理兵燹債務處漢口地方廳武昌高等廳涉訟三年抗不遵判歸償致被高等廳飭地方廳强制執行將所開黃志成大折貨號發封原擬七日限滿拍賣至是黃始恐慌不得己具禀分投京内外各機關歷辯其寃並自炫其功謂前清報効若干萬得京卿民國報効若干萬獎勳章今以此細故遭法庭如此蹂躙以後視國如家急公好義者孰不膽寒心冷云云即大副總統國務卿財政部各處亦紛紛亂投爲之捉刀者又似通非通一流閲務詞者多不解其意惟京師大理院曾予批示其餘各府部皆置不理而鄂省之軍巡二署因其迭來曉凟乃批飭其依法上訴詎黃竟不知法律爲何物昨又具禀巡按請飭將全案移送漢口商會重新評議云云其意蓋欲藉商會爲之轉圜償欵啓封也比奉段使批云此案業經理債處移交法庭審理依法判决如其不服原可上訴今乃忽請提交商會欲將法庭及理債處經過案情一概抺煞自爲之計則得矣其如法律中無此辦法何兹據迭次請求均己明白批示該商早不自悟噬臍何及所請殊難照准云云按黃之折貨號被封今己兩月損失不下數萬能得不拍賣己大費手腕其結果恐仍須還歀了事也 
　　官錢局新票發行湖北官錢局錢票毛破太多僞造叢出前經該局高督辦詳奉財政部批准飭擬銅元百枚横式票樣描摹黃鶴樓晴川閣分列票面左右送部飭交該部印刷印局造但該局接受各機關所訂印刷品甚多不能專印鄂錢票故前月中旬方到頭批新票一百萬張以後按月照交一百萬源源而來可以漸多此時則不能應多數之掉換故於八月十日起先儘金庫月收之歀有毛破者銷燬照數以新票支出藉便流轉市面俟大宗新票到後則無論毛破與否一律以舊換新並於各大城鎭分設調換錢票處其舊票在未收完以前與新票一樣行用兹己由高督辦詳請兩署飭諭全省官民一體知照矣 
[安慶]  
　　邱統領帶隊鎭蒙皖北蒙城縣城方民風張悍素爲匪徒出没之區搶刧之事時有所聞歴經汪知事高帮統相繼道減半載以來地方稍覺安謐詎近來搶案發生又日必數起且有勾結外黨起事之謡民心惶恐該縣知事請兵禦防昨聞當道己派邱統領帶隊一營馬隊四十名前往矣 
[廣東]  
　　龍將軍擬創飛機學校龍將軍前因我國航空學術現甫萌芽故電召美國飛機師陳桂攀回粤本擬設立飛機學校因陳桂攀跌傷後事遂中止近龍將軍因飛行家譚根君回港試演特派黎李兩委員前往參觀現該委員己經返省備述成績甚佳龍將軍乃擬聘譚君回粤設立飛機學校俾造就航空人材惟譚君就聘與否尚未可知也 
　　拆卸街閘之辦法粤垣王警廳長對於拆卸街閘一事現以社會輿論主張不一昨特通飭各區定期傳集坊人籌議徵集衆見再行核奪聞該廳之意擬俟各區詳覆之後另定折衷辦法若該街地點有需用街閘之必要者須將情形切實詳報即由警廳派員再行覆勘以定去留若係無關輕重之處及各坊衆所具免拆理由並不充分派員覆勘亦認爲無碍治安者仍須一律督拆以利交通 
雜評二 
[東三省之新省制（默）]  
　　居今日而言爲政之道第一在去民之害勿使貪官污吏横行勿令盜賊災害滋擾第二在有以助其生計實業則盡力發逹之秩序則盡力維持之民自安而不危矣若果三省因新約之影響而有特别情形固也然所謂特别情形者僅在交涉一事而己交涉这最有關係者警政與審判而己警政與審判在他省亦本宜修明不過此則格外鄭重其外愼選外交人才籌備開埠計劃皆一部分之特别情形與東三省之省制無關也然而今日籌東三省之治安者則首先言改省制其實變更制度不過政治上形式之關係耳根本安危實不在此奈何今人競以變制爲務哉 
 
 
 

Page 8

 
 
   
 
 

Page 9

 
 
[預防霍亂瀉痢不可不備]  
凡家中有患霍亂瀉痢者當即以燕製去風藥治之而在夏季尤宜速以此項適當之藥即燕製去風藥治之切勿徘徊致誤蓋霍亂瀉痢症若療治延遲恐有性命之虞也 
是故每家應購置一瓶此項名馳遐邇之藥爲療治霍亂瀉痢症之需庶可預防此種平常且易致死之病惟購買時須指明要燕製去風藥切勿購取功效相仿之藥蓋燕製去風藥療治嘔吐或不嘔吐之霍亂瀉痢症其效力殊非他藥可望其項背者也　諸君祗宜購取此項良藥如是則　諸君得確實療治霍亂瀉利之藥矣 
各埠大藥房均有出售總經理上海老晉隆洋行 
燕醫生去風藥酒　藥　宜平放切勿傾側 
耑治紅白痢瀉泄霍亂夏月諸病紋腸痧腸扭痛胃發酸氣頭筋痛作嘔胃痛胃腹受風邪婦人頭痛抽筋　震跳暈浪昏　　嬴小兒哭不　及腹筋諸症燕醫生去風藥 
[龍涎哮喘氣急斷根丹哮喘氣急奇方]  
此丸專治哮喘氣急靈騐異常無論痰哮風哮冷哮水哮鹹哮及痰壅肺愾逆氣上冲不思飲食不能睡臥等症服之立刻氣平喘止豁痰順氣潤肺寬胸固本攻補並進凡醫藥不能見效者服此靈丹包可藥到病除屢試屢騐百發百中眞仙方也每瓶一元六瓶五元小瓶六角　上海河南路彭壽堂啓 
[周一興土棧]  
分設法界大馬路自鳴鐘對面 
本號首創在上海英界帶鈎橋數十餘年自運揀選烏皮公喇三冬小土每斤十八兩二錢承蒙諸君光臨讚美今添新印花通銷内地包頭每包兩元五元十元以隨客便原莊洋樂如假包退還洋小號並舊積存三十餘年眞正頂上正色公烟罐頭大罐一元中罐五角小罐三角土皮批發零售貨眞價實倘蒙賜顧格外克已認明本號招牌庶不致悮 
[收買礦砂]  
如有礦砂願售本廠者請將砂樣至上海十六舖南裏關橋北首長裕煤號接洽爲荷華寳化煉廠啓 
[（拔毒止癢）癩疥瘡藥]  
此藥無論何種疥瘡小孩黃水瘡濕毒一到止癢頭尾二天毫無痕跡大盒半元小盒角半上海抛球場北首廣東杏林軒啓 
[現銀收買]  
唐宋元明歷朝名家字畫各種古玉古銅古磁等物兼收蘇浙皖粤漢鐵路股票証劵公債票漢治萍三馬路望平街味古精舍古玩店白 
[新創顏料靛青抄莊]  
本號經售顏料靛青洋貨各色俱全零躉批發如蒙賜顧比衆克已以廣招徠三馬路西畫錦里第四百十四號門牌瑞昶公顏料號廣告 
[（遺失息摺）]  
遺失蘇州經綸廠邵本記邵仁記户息摺弍扣第四千六百六十三號至六十六號各計弍股已向經綸廠掛失補給特此聲明邵仁記啓 
[吉房招租]  
垃圾橋北首阿拉白司脫路長壽里有三樓三底兩廂房一宅凉檯晒檯自來水電缐俱全欲租者問里内管門人領看或至中虹橋湧記煤號接洽 
[廣告]  
浙紹史美成陰陽地理奇門天星龍氣格穴擇日住紹興探花橋萬成鐵砂店如人知者發信接洽 
[遺失派司]  
唛頭ＢＯＮＮＰＣ３００---３０５ＢＯＮＳＰＣ０６３９府綢拾箱新銘船由烟台于一千九百十四年八月十二號報進口關號２９０９６刻向海關聲明作廢另補新據此佈招商滬局代白 
[大舞臺]  
七月初七夜戲准演新戲 
新排應時燈彩新添油畫佈影彩片新戲 
應時好戲景彩重重千奇百巧剔透玲瓏鵲橋相會 
牛郎織女○天然配耦○原屬神仙佳語○今人凉宵露坐○指點雙星○猶有無窮感想○何况粉墨登場○輔以種種景彩○使觀者宛如身臨仙境○豈不益增興趣○本舞台爲惠顧諸君良宵娱樂起見○不惜巨資○預雇名工巧匠○嘔心雕紮○製造全台玲瓏電景○一霎時○銀河清淺○如從天上移來○萬道明星○晶瑩熌爍○光搖不定○如入星宿海中○紅白荷蕖○迎風嬌艶○花飛水動○舞台變作荷池○他如鳥鵲塡橋○玉虹壯麗○仙姬出浴○蛺蝶穿梭○眞有使人目睞心駭之妙○支配名角○如賈藝員壁雲之綺年玉貌○煩飾天孫○配以吕藝員月樵之牛郎○尤足爲是劇生色○届時務希邦人士女聯袂賁臨 
[大舞臺]  
特請南北馳名最優等文武鬚生小達子 
七月初七夜准演拿手好戲全本蓈義廉明 
[上海銀樓公所廣告]  
謹啓者竊吾滬銀樓同業開創之始祗有九牌在前清咸豐七年間同行規定每一牌號可以分設兩家迄今已逾百載嗣楊慶和等照章分設現今共計十六家貨眞價實誠信素著曾經　總商商會註册故凡本如有巧立名目隱戤九牌者禀官究罰即九牌中有在外埠開設者無論是否另立記號均不入上海同行至於外埠或有與上海九牌中字様相同者更與本公所無關係總之吾業重要首在煌金之互換除本埠九牌十六家此外槪不互換焊金以杜魚目混珠務希各界注意爲禱特此佈告　計開上海銀樓大同行十六家牌記如左　楊慶和福記　老慶雲甡記　老寳成振記　景福元記　裘天寳德記　方九霞成記　老鳳祥裕記　費文元裕　記北慶雲仁記　楊慶和久記　楊慶和發記　寳成裕記　鳳祥和記　裘天寳禮記　新鳳祥德記　寳成德記 
[丹桂茶園初七巧日戲大減價正廳一角]  
徐俊如　算粮登殿　侯勝奎小桃紅　（黃金台）代演盤關　洪春奎　洪羊洞麒麟童　海潮珠　一聲雷小桃紅　（打聾袍）仁宗觀燈李秀英張文艶　紳商煩演拿手好戲　梅聾鎭遊龍戲鳳　楊文奎桂雲峰　鼎足三分活擒張任 
[商辦鏡花園]  
七月初七夜戲 
趙虎豹潘得勝裘湧棠張寳香俞大宗　五毒鎚　趙虎豹周昌順陳兆峰小鳳彩林芳錦裘寳花李阿齊趙桂標　全本臥龍崗 
[法界新開朝陽鳳舞臺（男女合演）夜戲大減價頭等正廳二角]  
初七夜特别包廂三角特别正廳三角二等正廳一角三層包廂角半 
陳紅玉　佘塘關　林雲仙吳春恒張雲亨　九更天　應月樵小崑崙周福全　捉拿高登陳玉奎劉峰昇　空城計　小桂紅小月紅　七夕會　張志文白吕布　舉鼎觀畫陸菊芬小阿四　紡棉花　陳燕奎應寳蓮趙美玉小阿四劉吉祥　全本陰陽河 
[明德社女子新劇]  
假座三洋涇橋民興社 
（禮請優等新劇家每日開演特别佈景新劇） 
雲峰天美松珊玉飛祥蔭鳳雲瑯月飛熊美雲一鳴月娥情夢金奎柳英哀南素珍桂笙芝芳小鳳金花金保筱儂滌華月舫佩仙 
七月初七日准演雙珠鳳五本六本七本八本唱山 
[香茗小洋一角杭州第一舞臺小帳不取分文]  
（民國四年八月十七號）夜戲舊曆乙卯七月初七日夜戲 
侯雙成　白良關　孫慶芬　落花園　劉慧霞小秃扁　賣絨花　小福安夏如雲　金錢豹十三旦　牧童放牛　高福安李蘭亭李永利七歲紅　𧈢蜡廟　李桂芳毛韻珂于振廷　天河巧配 
[在美界海寗路愛倫活動影戲園鳴盛梨園原址]  
每晚七時起次一點半止輪流排演二十禮拜二五更換新片禮拜日加演日戲二時半起至五時半止今夜准演大部好戲空前絶後最新影片第九集　十七本十八本最新陰險影片　雙美三心復仇記頭二本　最新五彩言情影片　薄命女准于禮拜五即陰曆七月初三陸續開演價目登樓特頭等三角二角注意正廳頭二等二角一角 
[懷德堂眞正老醫局]  
珠珀立止白濁丸 
極靈極速○永無後患 
此丸專治一切淋濁或酒色而起或濕熱而生或虚虧而來或花柳毒傳染所致凡服靈丸立則見效止濁每盒大洋一元　惟宿娼傳染花柳之淋濁重則毒氣偒筋小便閉塞痛苦難忍溲溺時痛如刀割或下部痠痛膿水淋漓紅腫欲破凡服本堂珠黃止痛止濁丸　痛止腫退濁止驗若仙丹　每盒洋一元　　如重症淋濁不肯早治必成楊梅結毒濁卸下疳橫痃魚口楊梅内疳血淋重症楊梅風痛損形爛鼻下疳廣瘡其害無窮本堂在申醫症七十餘年見多識廣治愈下部潰爛筋骨疼痛咽喉腫爛損形爛鼻極險極重毒症可以復原全愈永無後患活人無算　如用水銀輕粉劫藥合丸天誅地滅雷殛火焚不效還洋　上疳腫爛珠黃霜一元　横痃魚口内消朝一元　加料珠黃掃毒丸眞珠珀立止白濁丸每盒洋二元　近有假冒請認明上海六馬路中市丸陽萬年茶樓西首第四家恒和油酒店西隔壁懷德堂王雨香醫局便是 
[京都王德岩]  
王雙全文武燈　王雙林彩戲法　 
承蒙紳商學界貴府喜慶堂演相邀其價八元八角請至五馬路跑馬廳南泥城橋西墳山路中間壁西洋弄内接洽便是 
[鄭少賡新曲灘簧遷移廣告]  
貴府相邀格外從廉奉送名家京蘇戲法請至英大馬路巡捕房背後牛莊路北面第五十三號半接洽 
[愚園廣告]  
本園每晚有改良灘簧歐戰影戲電車可直達園門門票售洋四角半價劵減收兩角茶資在内各界士女盍興乎來 
[（盤店聲明）]  
今有山西路七號華通公司將生財店基一應盤與美豐號執業倘有各項銀錢貨物往來等均向華通公司自行理楚與本號無涉恐未週知特登申新兩報聲明此佈美豐號啓 
 
 

Page 10

 
 
本埠新聞 
[重訂查緝鴉片之賞格]  
　　上海地方檢察廳昨出示諭云案奉江蘇高等檢察廳飭開案准同級審判廳函開本年六月二十九日奉巡按使飭開照得貼用標記運銷洋土迭經通飭驗放並出示曉諭在案惟奸商影射私銷亟應嚴禁凡拿獲無標記之私土一律按照海關提賞章程辦理私費加倍給賞又於七月五日奉巡按使飭現准税務處來咨以前項緝私賞格仍不足以示鼓勵兹特酌量加增以期得力等因自應一律遵照辦理用再通飭各該官廳以後凡查獲無標記之洋藥每百兩賞銀一百三十五元土藥每百兩賞銀四十五元熟膏無分洋土每百兩賞銀一百三十五元烟灰每百兩賞銀十五元由各該廳隨時墊發給領兩向財政廳補領歸墊其原有烟土罰金五成充賞仍應專案解省又於七月十七日奉巡按使飭開案准税務處來咨以前項新章所稱洋藥係指每箱領貼印度政府所給運入中國之准單及印度政府之印花而言如無印度政府准單及印花或有准單無印花或有印花無准單得仍照舊章每百兩賞給四十五元其餘土藥熟膏烟灰皆照新章給賞又同日奉巡按使批敝廳詳爲原有烟案罰金充賞成數區分等差與現定五成稍有歧異由奉批據詳己悉罰金充賞解省之數應仍照部定章程辦理除通飭外仰即知照各等因奉此查此案歷經函請查照轉飭在案兹奉前因除分飭外相應函知貴廳請煩查照并希轉行江甯上海地方檢察廳知事等因准此除分飭外合亟飭知該廳即便知照此飭等因奉此合行出示曉諭仰所屬人等一體知悉 
[風災調查録]  
　　會詳損失確數上海縣知事沈寳昌以上月杪大風爲災上海全埠及警廳所屬寳山區域内所受損失業己分别調查昨特會同淞滬警察廳長徐國樑工巡捐總局局長朱鈞弼開列表摺詳請滬海道尹鑒核轉報詳文録下竊奉鈞函以奉巡按使冬電開此次颶風上海南北市全埠損失調查確數如何即具報等因飭即遵照省電將調查確數尅日詳晰具報以憑核復等因奉此查此次風災前經知事寳昌秉承鈞示分投查勘並先將被災極重者大小一千八百餘名口由知事等自行捐廉分委專員會同前往南市閘北及吴淞等處按口散賑大口銅元二十枚小口銅元十八枚使其各安職業一面即由知事寳昌派委專員廳長國樑飭派督察長會同局長鈞弼分赴各區詳細調查被災情形綜計南北兩市共坍毁商店房屋一百餘間半毁者一百餘處坍毁民屋九百餘間半毁者八百餘處因坍屋壓斃者大小六名口撈獲溺斃十三名口因坍屋被壓受傷者三十餘人此外吹倒樹木損折電桿坍毁路面飄失船隻觸處皆有所受損失爲數甚鉅兹將按照警區分塡死傷人口調查表一紙房屋調查表一紙並附列其他各項又局長鈞弼並據工程處閘北分辦處市舶所報告被災情形另關清摺一併賫陳再此案正調查時又奉巡按使飭派王委員來滬會縣詳查妥爲撫卹等因除仍由知事廳長會同王委員趕將四鄉損失情形分别會勘另行詳報外所有調查上海南北兩市及警廳所屬寳山區域内風災損失數目緣由合先會詳具報仰祈鑒核轉詳實爲公便再此詳係由知事署主稿合併陳明 
　　履勘高陸二行上海縣屬四鄉各村鎭風災損失前經省委王滄會同地方警佐領袖景毓華逐段查勘所有閔行一鎭調查情形己誌前報兹悉王委員日前復偕景警佐領袖前往高陸兩行逐一履勘查得鄉民房屋之被風吹坍者陸行鎭共五百餘户高行鎭共三百餘户人口尚無損傷惟田禾損失早稻約十分之四晚稻十分之三棉花豆子十分之五將來秋成收穫恐將減色云 
[初選調查之進行]  
　　上海縣沈知事前因國民會議暨立法院議員初選事宜特委毛經疇等十人爲調查員己於七月二十八日分赴各區開始調查前日初選舉籌備主任黃蔦莊以調查手續定限八月杪告竣現在爲期己近亟應趕速進行俾免貽誤特邀調查員毛經疇郁屏翰王銓運錢允利梅宗泰劉志濤趙履福沈寳寅陳珍黃申錫等到縣會議經各調查員陳明種種困難情形互相討論决定從速調查聞是日午後二時開會議至五時始散 
　　又聞上海南商會昨日通告各業謂本會爲立法院議員選舉事關於商界種種調查辦法特訂八月十九日星期四午後三時開全體會届時務請駕臨共同討論云云 
[黨人請求保全]  
　　黎聚五前被華界偵探在法新租界墳山路誘至英界指爲黨人鳴捕拘解公共公堂事爲法捕房所知飭令探目沈德福前往將黎移回法公堂昨由聶讞員會同法副領事德君升坐特别公堂詰訊據黎供江西人現在法新租界樹德里内行醫前年二次革命接濟何海鳴軍火失敗後逃往日本於上年來申七月十二號在途與偵探陳少林等二人遇見遂被騙入英界鳴捕拘入捕房轉解公共公堂今蒙移提到案惟此次實係偵探貪圖賞洋起見後患堪虞求恩成全中西官會商之下判如有保人准予住居界内與良民一律保護如無保人逐往外洋 
[巨匪解歸軍法懲治]  
　　巨匪戴小五子於拒斃英租界包探田廣林後又與同黨迭搶法租界公大押店等各户嗣由法捕房拘獲解經法公堂訊判戴匪先交英界帶去預審後再送鎭守使署懲辦現公共公廨預審己畢送回法捕房昨由法總巡石君飭將戴小五子及周炳臣吴七興盜婦鮑氏等四人提出驗明正身無訛加上雙銬諭派破獲是案之包探韓邦逹方福林押登汽車解送鎭守使署照律懲治 
[再誌開鎗自擊之駭聞]  
　　住居美租界北四川路祥順里二十一號門牌之粤人黃以文（即黃金山）於前日下午用手槍自殺己紀昨報昨日下午二時公共公廨中西讞員王康二君至驗屍所驗明即據屍妻黃韓氏投案聲稱故夫前在香烟公司爲執事人停歇後家計艱窘難以度日所以出此下策又據同居姜姓家傭婦宋徐氏聲稱我在後面披屋内洗衣聞前面忽有槍聲急往察看見死者己倒地氣絶中西讞員判着屍妻具結備棺收殮 
[美領盛鑽中國出品之優美]  
　　駐滬美總領事薩門斯君以此次巴拿瑪賽會中國出品得有特等大獎牌其餘奬牌亦居多數並因其他要公昨特親往道尹公署會晤楊小川君當經楊君延入客廳茗談良久薩君謂此次賽會貴國出品優美獲獎甚多實足表示貴國之進步云云楊君道謝不置彼此甚爲歡洽 
[遊美學生之樂境]  
　　馮建統君前在上海聖約翰大學畢業由北京清華學校送入美國潑林司登大學肄業僅及一年己得碩士學位近於七月二十七日回國八月九日在漢口與韋瑶珊女士（上海聖馬利亞女學生）行結緍禮十日離漢十三日至滬定於十七日（即今日）下午八時在跑馬廳一品香番菜館請諸舊同學會宴聞二十日即須偕同韋女士於下午五時至大馬路外灘工部局碼頭乘太平洋郵船公司之拖船至吴淞搭乘西伯里亞船重行赴美改入哈佛大學研究外交之學云 
[救國儲金昨日之收入]  
　　昨日（十六號星期一）爲中國銀行收受儲金之第一百零六日計收銀洋一千零五十二元又銀三錢二分又爲交通銀行收受儲金之第八十日計收銀洋一百三十二元兩共收洋一千一百八十元四元銀三錢二分連前共計己收洋七十二萬五千四百九十二元銀五千五百二十五兩七錢三分四釐 
[給還地價之愼重]  
　　工巡捐局在斜橋迤西建築斜土路斜徐路幹路兩條並添築支路興造橋樑現己一律告竣所有圈用民間墳地屋角場基應照定章酌給官價業由朱局長詳舉鄭鎭守使核准頒發官價銀兩飭局傅同各該業主分别照給兹聞朱局長己飭知工程科按照當時圈進各户之基地諭令該業主迅將原有田單及糧串一併呈候咨請上海縣公署逐一註册一俟手續完備然後定期照給云 
[秋祭典禮之籌備]  
　　上海縣教育款産經理處昨致文廟樂舞主任及縣市立各學校校長函云秋仲祀孔爲期己近一切典禮亟應籌備所有樂歌消舞擬悉照春季辦法仍請縣市立小學分别擔任教授以期整齊而昭誠敬兹訂於本月十九日（陰曆初九日）上午九時集也是圍會議進行順序是日並備午膳俾得從容討論除分函外相應函請台駕届期撥冗惠臨無任翹盻 
[鎭守使閲看砲台]  
　　上海鎭守使鄭汝成君於昨日下午二時乘淞滬火車赴吴淞閲看砲台淞滬警廳徐廳長特飭偵緝隊保衛隊暨五區派出所長警先期在車站梭巡防衞排隊迎送 
[楚同艦派往北洋]  
　　海軍李總司令以北洋山海關所屬之菊花島洋面素多紅　子携帶鎗械攔刧商船現值秋季正油荳北貨載運南下之時亟應派艦遊巡藉資保衛昨特飭令楚同砲艦即日駛往菊花島暨烟台一帶洋面嚴加巡緝毋任滋擾云 
[宗教家集捐興學]  
　　英租界三馬路耶穌教監理公會慕爾堂内之益賽會會長王樹聲君以閘北眞菇鎭一帶尚無相當之學校各鄉民家子弟無從求學殊爲憾事因特商諸該會會員損集經費在眞茹鎭租賃房屋創辦小學校一所定額六十名不收學費六十名以外則酌收學金多寡不計業於本月四號開學聞學生之就學者甚多現己足額云 
[振華商業學校開幕]  
　　閘北公益里振華商業爾等學校於八月十五日開成立會來賓甚衆首由學生實業圑俱樂部全體奏樂至二時摇鈴開會奏樂奏琴報告開辦宗旨次教員來賓相繼演説至四時散會聞現在報名學生己有四五十名云 
[木行追索木植]  
　　滬南各木行前因遭風飄失木排爲數不貲曾經各行函請南商曾轉呈縣公署飭知四鄉各鄉董查明如有鄉民撈獲木植者責令呈報以便酌給撈費在　兹由該業查悉西鄉漕河涇鄉民撈獲甚多大半隠匿不報向領揩阻爰又禀請縣知事飭知該鄉董從速追查限令交出毋得稍有隐匿云 
 [P李緒芳脱離黨籍 
　　黨人李緒芳前至上海鎭守使署禀請給發免罪證書業由鄭鎭守使詢據皖省安武將軍答復以據合肥縣知事查復謂李緒芳當時在籍尚無擾亂行爲現既悔罪自首核與赦令相符當可照准予以自新等語故己於昨日飭知李緒芳迅即備具相片兩張逕來本署領取免罪證書速行回籍 
 [P解决溧水水爐業訟案　　 
　　溧水水爐業舊有義塜及公所基地三畝有奇因被該所董事某某等售與洋商執業該業中人羣起反對涉訟己久兹聞該董事業己理清另在日暉港地方購地三畝以便遷葬又在溧水原籍購地一方爲同鄉旅柩盤葬之用並於南市購置房屋爲水爐事務所及小學校校舍並將餘屋召租所收租金充作恤嫠施醫等善舉費經昨日該所己開具預算禀請道縣兩公署備案並聲明事己和解可請會丈局轉契給領等語刻楊道尹己飭行會丈局查明核辦云 
[病婦投井殞命]  
　　鎭江人李洪桂僑居滬城大南門内白樣弄四十六號門牌以織機爲業其妻陳氏現年三十五歲旬日以來該氏患病勢頗危險故每晚由李邀請三四友人陪夜不料前夜二三時許該氏忽下牀走出其時陪夜各人因陪伴多日疲倦磕睡均未知覺直至昨晨有鄰人至該處附近汲取井水見井畔遺有女曷及下桶汲水見有女尸不禁大駭是時李姓家因病人忽失所正在在尋覔聞信往視果係陸氏之尸當即雇人將尸撈起正擬棺殮爲守望巡警查悉恐有别情即將李洪桂帶入一區三分駐所訊悉情形諭飭交保出外候示一面由二十舗地甲邵梅生報告地方檢察廳請求相驗旋由李洪桂投廳禀求免驗林檢察長准之着即具結送廳以備查考 
[夫婦衝突之結果]  
　　車夫沈阿三前與其妻孫氏細故口角詎該氏大肆悍潑動手行兇氏母孫朱氏亦助桀爲虐將阿三之腎囊毆傷後由巡捕將兩氏拘入捕房阿三送往醫院醫治經紀前報昨由捕房將孫氏母女二人解至法公堂請訊阿三投稱雖由醫生醫治尚未痊愈求請究辦孫氏供婦人一時氣憤誤傷丈夫並非有意行兇求宥訊之朱氏供認帮兇不諱聶讞員判孫氏押三月朱氏押兩月以儆 
[母子行兇受罰]  
　　徐秋根至法公堂訴稱隔河隣人徐小毛徐小狗在伊自己屋頂上修理房屋屋前戤有竹梯一架不知被何人移去詎二徐强指係民人所爲遂由徐等之母徐徐氏糾同多人行兇以致腰際受傷求請驗究徐徐氏母子等三人同供因徐秋根先行動手故此還毆誤傷是實利徐徐氏徐小毛徐小狗各罰洋十元一半給原告爲醫費餘洋充公 
 [P蕩婦流血 
　　蕩婦王小妹與銅匠陸新恩姘識賃居楊樹浦路附近東海里内前日王婦乘陸出外工作潛行遷居虹口桃源里迨陸工畢回家偵知蹤跡即前往尋獲遽持菜刀將王婦頭顱下領等處砍傷一時血流不止當經二房主家小孩鳴捕將陸連同兇刀帶入捕房昨晨押解公共公廨經中西官研訊屬實判陸押西牢兩月刀存捕房備查王小妹斥釋 
[命案人證未齋]  
　　住居滬西小沙陀路四百七十三號門牌之婦人王李氏被伊夫及翁用繩勒斃棄屍於該處華洋交界浜灘經戈登路捕房捕頭查見以該處係屬華界即着十二圖地保報情檢察廳驗明收殮後又派探陳永康查得死者住居租界故將氏姑王孫氏並與此案有關之許玉勝一併拘解公共公廨諭着分别押候補提人證再訊在案昨晨復由捕房解案經中西官略詰一過判許與孫氏分别還押候緝提在逃人證到案併究 
[婦人凌虐婢女]  
　　北京路顧家弄一百二十二號門牌住户杜劉氏因將十二歲婢女梁菊花凌虐受傷被老閘捕房捕頭查悉昨派包探將劉氏與梁女拘解公共公廨經中西官會訊屬實判劉氏罰洋二十元充公梁女發濟良所留養 
[婦人被毆受傷]  
　　前晚有一婦人在美租界吴淞路不知何故被流氓多人揪住兇毆頭部受傷該婦報告捕房捕頭即飭包探查明核辦 
[塌車碾傷小孩]  
　　大南門外郭順記木作昨晨派夥趙阿望何阿三等將木植裝運塌車送至南市上海醫院附近角嘴偶一不愼將行人奚杏庭撞倒詎奚手中尚抱一幼孩名處香該孩之足骨被車壓斷登時昏暈奚即喚到巡警將趙何二人拘入該管警區轉解警廳司法科一面將孩送往上海醫院醫治午後經司法科略詰一過移送檢察廳請爲訊辦並着原告自行投廳候質 
[迷路女孩待認]  
　　昨有年約三四歲之女孩一口在美租界漢璧禮迷路由一千二百二十一號華捕查見帶入捕房留候家屬認領 
[東方未白火鴉飛]  
　　前晚三句餘鐘公共租界老垃圾橋南堍浙江路怡和里第三百五十三號門牌某姓家起火焚燬樓屋四間沿馬路之牆則未坍倒其左右兩隣及後面鉅豐押店均受火漬事後捕房恐有别情即飭中西包探往查起火緣由禀候核奪又聞住居北京路之張阿才前夜見怡和里起火乘機攫取王郁氏家衣箱圖逃當被包探攔獲昨解公共公堂經中西官訊實判押西牢半年 
[燬去冥鏹罰去銀洋]  
　　前晚一時許滬南青龍橋附近沈章家偶然遺火延及冥　一時火燄熊熊不可嚮邇幸鄰人畢集帮同撲救始烟消火滅後由崗警查知將沈帶入一分駐所詰問姑念無心失火從寛罰洋一元充作救火會經費 
[偵探與偵探之交涉]  
　　湖北巡按使署偵探員楊德興日前奉派來滬查拿僞造該省官錢票之要犯楊探員住居某旅館内有在前蘇州警察廳孫廳長處充當偵探之張鴻强孫觀鈞二人與楊同庽介紹徐培芝爲眼線向楊索去費用洋四十元事隔多日尚無影響前日張孫二人擬搭滬甯火車他往被楊追至車站扭交五區崗警昨解閘北司法科押候訊明核辦 
[杜絶妨碍税務之弊端]  
　　上海税務總公所出示云照得本所長訪聞本埠及各處商人每有貪利違法繞越偷漏或夾帶朦混或通同稽征員役減折征收情事實於税務大有妨碍亟應出示嚴禁以杜流弊除派員密查外爲此示仰各該商人等一體知悉嗣後務須遵章報税毋得稍有隐漏倘再有前項各種情弊一經覺察定即從嚴罰辦决不寛貸各該稽征員役尤應按率榷税不得通同奸商減折征收致干撤究其各懷遵毋違 
[緝獲擾害行旅之匪類]  
　　滬南十六舗浺浦各碼頭邇有一種年輕匪徒往往攫取來往客商行李物件受害者己不知凡幾近有江蘇巡按便署特派員姚君來滬調查警察廳保安隊等事業己公畢於本月七號晚至十六舗大逹碼頭乘輪赴海門調查事宜當上輪之時亦被此種匪徒攫去衣包一個内有衣服及公文等共計二十件姚君抵海門後即兩次函致上海縣公署請爲查究沈知事賞飭地方警察所警佐領袖景君密派偵探戴逢春率夥分投查拿當將匪徒陳金生（即廳脚麻子）盧小春（即小江北）王阿大（即小拐子）王阿三（即小崇明）王阿根（即長脚麻子）及綽號老太婆小甯波等十二名拘解到所禀明景君由王司法科員提案研訊盧小春供認竊盜姚委員衣物陳金生供認代質衣服王阿大王阿三王阿根等亦均供認得贓瓜分不諱其餘五人訊與是案無關判令交保省釋盧陳等七人分别收押一面派探吊到原贓十七件尚少三件未有着落業己將訊供情形禀明景君轉禀沈知事函復姚君知照矣 
[拘獲怙惡不悛之匪徒]  
　　匪徒楊金奎（即小魁郎）曾於西曆一九一三年十一月十五號因犯搶竊案經公共公堂訊明押辦期滿逐出租界嗣於一九一四年十月二十一號復糾同黨在虹口蓬路串攫日本人銀表等物經公堂票提未獲兹又潛回租界前日在虹口被美捕房包探蔣阿林遇見當見拘入捕房昨晨押解公共公廨請究先由中西包探上堂禀明前情並將未銷之牌票呈案訊之楊供詞推頼會審員王肇之君商之英康副領事判楊押候照會日領訂期會訊 
[追獲攫取金飾之流氓]  
　　流氓陳阿初前日在南京路攫取婦人顧曹氏值洋二十元之金挖耳圖逃當被九十一號印捕追獲昨解公共公堂請究原告偕證上堂禀明前情訊之陳供認不諱判押西牢半年示儆 
[串竊公物之推頼]  
　　英美工部局某西人控江北人顧正清曹正興串竊工部局磚石消贓於朱友記昨由捕房將顧等三人一併拘解公共公廨經中西官訊供推頼判一併押候查明再訊 
[收贓與行竊並究]  
　　劣孩李阿二卞金良串竊怡和紗廠内摇紗銅管消贓於劉松廷經該廠工頭裘榮生查悉報告捕房昨派包探將劉與兩孩一併拘解公共公堂訊供不諱判劉押西牢三月兩孩各押改良所兩月示儆 
[誘姦捲逃之懲儆]  
　　某釘書作夥繆月清誘姦松江路二百零七號門牌婦人潘沈氏之十七歲女兒阿林並唆使捲取值洋八十七元之衣飾逃匿滬西曹家渡經氏偵悉於前日報告捕房派探將男女查獲分别拘留昨晨併解公共公廨由俞代襄讞會同英卓副領事研訊屬實判繆押西牢半年女交其毋領回管束 
[英副領事銷假] 　 
　　駐滬英副領事康斯定君前請假兩星期赴海參威避暑會誌本報兹悉康君己於前日返滬昨至英總領事署銷假照常辦公 
氣候報告 
　　（徐家滙天文臺天氣測候報告 
　　八月十五日黃海東海之氣壓皆高淺壓之氣數過南北諸省天氣沉鬱北京有雨上海晴熱楊子江流域及南方天氣沉鬱十六日晨間天氣晴而沉鬱八時降小陣雨 
　　十六日下午四時三十分豫測本埠有小雷雨南方復起季候風北方有不定之和風 
　　十六日下午四時前二十四小時内上海氣候温度至高八七六至低七七九去年同日至高九一二至低七八一雜評三 
[常人之見識（訥）]  
　　斯賓塞爾之言曰常人論事見不出近因近果之間至於近因前有無窮之遠因近果後有無窮之遠果則皆在不聞不見之列其言殆爲我國人言之矣今人家庭之間所求者一時之樂也所避者一時之痛也試問有爲子孫謀久遠之計者乎社會之中所籌者目前之利出所避者目前之害也試問有爲國家策偉大之業者乎非特無之且以今人之思想今人之舉動論即彼所謂一時之樂利目前之痛害恐亦不能倖邀而倖去之也嗚呼我常人之見識固宜不出近因近果之外而所謂非常人者果何如哉 
 
 
 

Page 11

 
 
來件 
[西區高等小學校簡章]  
　　宗旨期用嚴格之教育辦理一切實有效之高等小學校　　名稱西區高等小學校 
　　資格須有初等小學畢業程度 
　　年齡十一歲以上 
　　附記資格年齡考驗時本校認爲不適當者過多得臨時説明酌設附科以資補習 
　　課程組織之大概説明如左 
　　第一年修身公民教育每週一時國文及習字每週十八時算術每週五時英文每週五時圖畫每週一時 
　　第二年修身公民教育每週一時國文及習字每週十三時地理歷史講演每週四時算術每週五時英文每週六時圖畫每週一時 
　　第三年修身公民教育每週一時國文及習字每週九時地理歷史講演每週四時算術每週五時理科講演每週一時英文每週十二時圖畫每週一時 
　　附記體操游戲於課外授之 
　　納費半年學費十元膳宿費三十元半膳十元入學時預納另存書籍費洋五元盈餘發還不足補納 
　　畢業期限三年試驗及格給予證書 
　　升校畢業後願入南洋中學肄業者每年學膳宿費減納洋二十元 
　　校址上海西門外小菜場南 
　　附則應守校規與各校大致相同有職員指導約束一切在能實行兹不贅列 
發起人沈寳藩王引才汪本全葉逹前 
　　　李廷翰楊永言顧維鈞胡敦復 
　　　朱葆康郭傅治甘育材曹惠羣 
　　　王立才陳學海秦汾 
　　　錢崇潤李澄周宗武顧祥麟 
　　　周均湯振常孫同書同訂 
來函 
[上海南北錢業在内圑會議情形]  
　　緣宣統三年秋間松江正和錢莊蔣田單向上海元大亨森和順康三莊押銀三萬四千餘兩逾期不贖呈訴華亭審判廳判决碻定後執行拍賣案結己閲三年忽被張寳泉等向大理院抗告撤消前决定松江縣知事有取消拍賣之批審查是案正和向三莊抵押時執有碻實田單立有正式押據及至執行拍賣均經官廳法定手續豈能再有更變若此等判决例施行於押歀前途大爲危險關碍商界大局市面金融我業受害尤烈今全體議决暫由三莊自行向松江公署訴請維持原判如果推翻全案自當共謀維持之法以保金融安全是日南北入園各莊執事及各董事皆親到云 
[國貨維持會之通告]  
　　逕啓者陽曆八月十七日星期二籌備會現改本日下午二時仍在錢江會館開茶話會提議公舉代表先行赴京與農商部直接商辦事件並道謝劉少彭王介安兩代表偏勞届時望諸位籌備員評議員出品各商號惠臨萬勿見却是爲至盼國貨維持會啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[牛女一夕話集成語] [  山陽宋焬]  
　　女見牛曰一年容易又秋風今夕何夕見此良人　　牛謂女曰秋月春風等閒度今夕何夕見此粲者　　女問牛曰月白風清如此良夜何 
　　牛答女曰今夜止可談風月不宜及公事 
　　半晌（西廂句）牛謝女曰與君一夕話其樂也融融其樂也洩洩女囑牛曰天長地久但願年年此夜（桃花扇句）與爾同銷萬古愁 
[戲擬牛郎致織女書] [  逸逸]  
　　大孫賢妹妝閣半夜雲停前宵雨過鵲橋稳渡歡笑相迎輸萬轉之幽情洒一腔之熱涙此非僕與卿相見之一夕乎獨是僕尚有不能己於言者竊思天地泰交陰陽和而後雨澤降男女有别夫婦和而後家道成此古今天演之公理而亦人倫之大端乃上帝既隣卿於勞役復鍾僕以多情許繫種玉之良緣得寢河洲之大道曾幾何時頓生異議反欲責錢十萬致靳有情美眷將我安置河西抛却佳人情味日對龐然蠢物飽嘗泥水旨趣苦心勞力悲跋涉於風塵手胼足胝總爲人而作嫁而卿亦以是謫居河東鴛牒甫盟驪歌遽唱方冀燕好以常歡忍作河梁之遠别多情人固不願出此薄俸郎亦何忍爲之乃彼無情之上帝忽萌專制之故態愛財好貨貪得無厭試問聘錢十萬將從何處得來不知空夢一場更被誰人喚醒令我二人阻同千里望斷三生枕席虚陳佳耦似成怨耦琵琶徒抱有情幾若無情此不僅婚姻簿上一大異典而亦爲茫茫天壤絶無僅有者也且吾嘗見碧天如洗祥雲五色中仙子仙女方御香車駕寳馬鳳笙迭奏雲衢妙舞樂音繚亮妙境天開大有此曲祗應天上有人間那得幾回聞之概則未嘗不圓有情人以眷屬而獨靳我二人抑又何也兹幸下界人間共和改建文明世界男女自由曠夫得所怨女攸歸始可援此爲例據實上陳不憚批鱗之怒罔辭折檻之争務祈轉圓逹我目的即令今夕准得自由俾我與卿晨昏相對硯席同親成連理之樹結並蒂之花會看天上清幽那比人間擾攘此則僕敬奉心香朝夕期望未卜能如願否也特以會合之良辰雖屆欵洽之時間殊迫知關垂念先此奉聞倘有妙計環生即希指示爲幸草此不宣順頌織安牽牛謹上 
[織女復牛郎書]  
　　河鼓外子愛睞洪喬無誤青鳥使來把玩雲章展披錦軸足見欶洽盛情至爲欣幸即妾亦未嘗不思重圓破鏡燕好情投然而年復一年終是銀河迢遞勞燕分飛東西異處望秋水以伊人寄相思於何在嗚呼妾之苦誠不忍爲君言更不得不爲君言溯自請降河東時加督責勞役苦心日事機杼自朝至暮迄無甯歲恨我生之不辰傷命途之多舛而又以思最君故心亂如麻寢不得安眠食不能下咽結念多端鍾情獨至回思君居河西絜此龐然碩物日則臭汗淋漓夜則星霜暴露能勿耿耿於心乎嗟夫良緣鬼妬好事磨多有夫而寡朝朝獨守房幃不罪而囚日日如坐囹圄皇皇宇宙惟我二人閨犯纒綿離懷悵爲每暩風晨雪夜月夕花朝未嘗不擁枕緘愁望雲洗涙而歎東皇之無情嗟三生之不幸也兹聞命矣不勝盼望然而方今之世好貨貪財惟金錢之是愛人間天上更異曲而同工君果計及夫此黃白必不可少若欲徒手奮呼勢必再遭戰讉所幸國貨潮流提倡甚厲絲織物品風動一時妾計半載以來己得五萬餘貫加以頻年累積約可四五萬銖妾見籌有巨金本思廣爲運動而君亦適於此際惠我由衷之言誠是不謀而合今將區區所蓄助君代償聘錢令彼好貨之心推我好色之念或可藉金錢魔力面憐君請顯陳書俾我有情人比翼連枝吟詩奏曲一帶銀河雙星佳會鍊長圖之象除離恨之條斷不至年年今夕想望終身也臨潁神馳不勝懸系敬請牽安妾織女謹復 
譯著 
[間諜生涯] [  天虚我生]  
　　（五）大公爵之情書（續） 
　　予乃僞作一函措辭至爲圓滿令以萬五千磅贖其函件女郎以爲過多恐其不應予曰無傷償債而外得少儲蓄於事亦佳且吾必其不敢抗也女郎首肯予遂挾函而出謂當親置之郵其實予即燬之而以電囑公爵滙寄以補不足越日得復電並囑予於所贖之函不得擅自啓閱無論眞僞不涉於予讀者試思天下有以萬五千磅之代價購一不知眞僞之情書且不許剖函而視苟其中空者將何如然察女郎之爲人實至眞摯而無絲毫之僞且不與其友人相商故予亦頗深信其誠迨既交割而後予即持函以歸柏林上之老公爵公爵得此見其封固甚密則即笑曰孺子亦信人也因即當子之面剖函而視其中信紙甚多咸置不顧但取一形似公文之件略一展視亟納諸衣袋之中然吾己窺之矣此物者蓋即瑞士式之結婚證書也翌日公爵乃以五百馬克酬予之勞復賜鑽石之别針一枚金鑄一事　墜之上鐫以大公爵之徽章其反面則有字曰謝君之勤勞 
詩選 
[題吴東園蜃樓記] [  湘中周滙湘] 　 
　　今古何人不蜃樓滄桑現象盡虚浮黃梁未熟悲歡異塵世紛紛水一漚 
　　老友題詩寄阿蒙（謂胡公子翔）海天渺渺一飛鴻悲歌慷慨人間世都在東園逸史中 
　　海國波濤接翠微人民城郭是耶非鑄中多少閒因果萍自飄零絮自飛 
　　壓倒尋常著作家左敲鐵板右銅琶不須遠索傅奇覽早己心傾手八又（謂東園爲文倚馬萬言可待） 
　　周郎顧曲拂絃時欲借傅人一寫之寄語延陵吴季子將儂補人蜃樓詞 
小説 
家庭小說 
[嫣紅刧] [  常覺小蝶合譯　天虛我生潤文]  
第五十一章 
　　吾書將述一拂逆之事此事在大千世界中直可謂無時無地而無之則吾述之亦且不得謂之拂逆但謂爲常事耳讀者當尚憶　應謂配新之言曰安嫣與哈勃克長此以往設竟有結婚之事恐殊非密斯特理痕所喜嗟乎所威廉特泛言之使配新司聞之不致觸耳耳若在威廉則深知結婚之事殊不成問題以特雅一方言其身分較理痕爲高必不肯下求安娜爲婦而理痕亦復爲教禮所範必不肯嫁其女於教外然則威廉之所懼實較此尤有甚者焉無他懼相愛而無結果耳然威廉視安娜如妹愛之亦如妹料此暖昧之事又何忍明言然威廉亦未嘗料及其尤甚者也苟料及之而又言之則吾知配新司將作何措置而威廉又作何思想也安娜與哈勃克相愛之初猶在數月前時安娜方在田滕上視羣羊嚙草哈勃克適至安娜與哈勃克雖嘗相見於安西來之家然未嘗交言至是遂相語夫安娜者成齡之女郎也雖未嘗有可愛之人而心房腦海中則己滿貯愛情待人而授既見哈勃克情乃立熾自是以後雖一毛孔之微亦無不嵌以哈勃克小影正如厝火於積茅之箱初不甚燃一旦箱啓火爲風煽則有不自星星而成燎原者吾不信也而哈勃克亦復樂得有人相愛於是良宵星夜此莘莘田塍中無日而無兩人之雙影矣 
奇情小說 
[秘密汽車] [  東埜譯]  
　　第五章（續） 
　　嘉而德笑道你不耍性急待我替密司脱逹而登解釋明白之後便可動手密司脱逹而登你看這東西的形式雖是四方外面還有一佃圓罩置在汽車中部那個圓穴之内不是稳妥的嗎只但時機一到我等裝置使用起來倫敦居民將有好戲文看哩挨周笑道不差不差時機成熟不久便要到哩好戲文便要開幕哩嘉而德道我們只望時機早到你看這個東西羽毛豐滿不甘雌伏時想雄飛使出他一飛冲天一鳴驚人的好身手來密司脱逹而登注意這一段中空的鋼管圓徑大小同匣項上開的圓穴不羞毫釐我無以形容之形容他是一尊臼砲説着伸手從箱子裏摸出一個水晶球來形式大小好像瓜哇島上出産的橘子向逹而 
登面前揚了一揚笑道這圑圑面如富家翁的一物便是臼砲内貯藏的彈子一扳機括他就斬關奪門而出飛入半天之内再墮落大地之上這一墮落不打緊噫嘻逹而登聽得出了神不料他説到道裏戞然便止狠熱心的問道試問這個水晶球憑者何種能力從鐵管内飛將出來嘉而德道這個别無他故只藉氣壓之力你想這匣子何以用鋼質造成造得這般堅固無非要他容受壓縮的氣體不致爆裂時機一到把匣子旁邊裝設的槓杆用手指輕輕撥動只聽撲的一聲氣體發動死神便從裏面鑽將出來 
滑稽小説 
[露天教育] [  韵清女士]  
　　紅日沈西鳴蟬聒耳滑稽子手葵箑徒倚露台之上杞憂生訪之正色謂子曰吾聞報載京師有發起露天教育者此誠救國之要圖也竊觀滬上一隅游民日多公私費絀教育之普及爲難吾欲集同志分任演講君能相助否耶 
　　滑稽子仰天大笑舉扇東指曰君不聞烏都烏都之聲耶磨託卡來矣又不聞拍塔拍塔之聲耶馬車來矣男女雜坐笑語微聞覯粧艶服鬭異競新脂香花氣隨風氤氛察其所往蓋夜花園也 
　　濃樹蔽天冰肌無暑百戲雜陳樂歌時起或待月於柳梢或移樽於花裏薄醉微醺目挑心　露重風多不知東方之既曙 
　　亦有登凉臺邀雀戲引鳳游龍交錯鳥履四面風來八圈未己兒女嬉戲效其所爲 
　　更有門臨孔道櫈椅横陳餐飯既具就食當門婦袒胸而乳子兒泥腿而裸身幕天席地一枕瞢騰凡此現象非滬上之露天教育耶收效之連影響之巨豈演講可得而並論君休矣毋徒自苦也杞憂生遂嗒然出 
 
 
 

Page 15

 
 
   
 
 

Page 16

 
 
傷風咳嗽能使肺經損壞且易致肺管氣管發炎身體久虚甚或發生癆　即爲最可怖之症因患此而死者其數較之死於戰場者尤多也凡患咳嗽者其身體各部必致軟弱故醫士有云切勿輕視傷風咳嗽須服食司各脫乳白鰵魚肝油因此著名聖藥能止咳除嗽强健肺部使病弱之身體得以再造柔弱之小孩可由服食司各脫乳白鰵魚肝油變爲强壯年老者服之得生新力孕婦服此獲生强健之嬰孩君將以试試此藥之日爲一生最大幸福之日（一） 
ＳＣＯＴＴＳＥｍｕｌｓｉｏｎ 
　　　　心奸　　利　　無　　之　品於購買　　　漁夫　魚之　　　　　　　　　　　　商標 
[廣東仙壽窩百補人參再造丸加料衛生丸]  
此丸專治男女老少氣血不和諸虚百損心腎不交遺精流帶兼治戒烟斷癮之後氣力不佳精神不足飲食不舒本窩精工監製此丸有培養元神之力能補先後天之功價廉物美藥到病除如欲體壯者實有再造焉加料每洋一粒雙料每洋二粒單料每洋四粒衛生丸同價 
[參茸烏鷄白鳳丸]  
本窩秘製良方耑用麋茸烏鷄遵法製煉專治婦人虚弱經期不調陰陽兩虧產後失調久不受孕及赤白帶下等症一切服法另載仿單每洋四丸加料每洋二丸經期腹痛丸每盒一元寗坤至寳丹每盒洋五角舖在上海二馬路畫錦里請認鐵拐李爲記　廣東仙壽窩啓 
[中國紅十字會製藥部夏令救急要藥]  
急救時疫藥水　是水專治霍亂吐瀉癟螺吊脚痧以及尋常痧症腹痛腹瀉並肝胃氣痛照方服之無不立見奇效發行以來已達數十萬瓶信用久著本届天時不正疫癘必盛本部特定最廉價目以期普及而達尊人道目的每瓶大洋五分念四瓶一元五十瓶二元一百瓶三元半五百瓶十六元千瓶三十元五千瓶一百四十元小方瓶一角大方瓶五角滴瓶七角 
樟腦勃蘭地　專治各種痧氣並夏秋間時症本會時症本會時疫醫院恒用此藥以治時疫輕症神效久著本會照方配製特裝大中小三種玻璃瓶發售大瓶四元中瓶一元三角半小瓶七角 
健胃片　衛生首重飲食飲食旺而精力充此片功專平胃止嘔化腐解酸消積健食爲办家聖藥常用之可以免百病强身體每瓶二角 
金鷄納霜　專治寒熱瘧疾瘴氣感冒并清血壯身每瓶三角 
（總發行所二馬路望平街東首） 
[科發氣喘散]  
須知靈丹妙藥豈是尋常之品欲免魚目混珠還請認明商標 
欲知詳細情形如蒙　種批發函詢自當答履價當格外克已 
哮症氣喘頑痰壅塞肺氣不舒鬱悶最属難堪向用藥水藥丸療治亦頗靈驗惟是奏效欠速此餘憾焉今本藥房精選平喘藥品修合成散以火燃之烟起成雲口鼻向之收吸其煙即直逹氣管立能順氣化痰止哮平喘旣稱靈效又甚简便也科發藥房謹啓 
科發商標SCHROERABLAHGNAHSVOELKEL 
[中國明明眼鏡公司]  
中國第一家創新發明灣形托力克鏡片 
上海英大馬路新巡捕房斜對面　電話四四零三 
本公司自開幕以來備承各界稱讚泰西士女聯袂而來者亦絡繹不絶成稱所出之品誠能並駕歐美即泰西各國光學專家亦稱為二十世紀空前絶後眼鏡公司中之新出品本公司係光學專家所組織而材料精美其中之良效非筆墨所能形容惟戴者能詳言之本公司辦有最新發明之電光騐目黑室及各種新式磨片機器房仕客参觀以表新藝兹將本公司之優點再述於下（一）已損之日光能補救　視察明瞭（二）向無日疾者可使塵沙不侵豐彩增加（三）已患目疾而鏡片所不及補救者則聘有經驗昭著之西醫為之醫治而後配鏡（四）無論腦筋歪斜速光近光散光皆可對症製片（五）裝配舒服適宜即無觸碍眼毛之患又無壓鼻牽耳之苦（六）鏡架精製式様新奇成色充足包用包換凡泰西各國所能造者本公司均能照造遠勝於舶來品凡戴本公司眼鏡者目證銀海永無目疾豐采倍增美麗無比各界士女惠顧 
無任歡迎之至　　理　　　　　　同啟 
[中華眼鏡公司]  
新開精製吒力克灣形鏡片 
上海英大馬路樓外樓西小菜場東電話二一一二 
患目疾者另有醫學博士用邦俊吕守白二君診治 
眼鏡一道非光學研究精細斷不能合目光之注射否則徒襲皮毛不特無補且適足以損之此中深得三昧超最上來者惟周憲章俞聖祚二君為傑出冠時中外士女羣相欽服本公司以最新出品欲使中華人人得補助之法以完其光名曰中華公司因聘特色人材組織鉅舉為中華光學放一異彩庶知二君之實騐較市上之大言欺人以不對光之鏡片自詡專家者真有天壤之别同胞有疑吾言乎請試觀特别之優點如下一暗室之完善也電光騐目器具均用最新新發明之品分寸不差織微周至一驗光之精細也周愈二君朝夕𠫭商凡遠近斜正聚散各光毫芒累黍度差悉合非尋常以舶来品自為合度者可比並不另取騐費以彰公道一價值之亷平也本公司推廣出品以期人人得完原光克享幸福為主因特别減折以廣招徠一裝配之適宜也靣部豐瘠均依凹凸之鉗制本公司亦專人任之一品質之優美也鏡片胚質堅實無比晶瑩冰澈不染一塵一邊架乏豐采也金銀邊脚式樣翻新且成色充足可以保用包換中華眼鏡公司謹啟 
[南陽廠肥皂加價再爲聲明]  
啓者肥皂原料牛油爲大宗正二月每擔售十五元三四月逐步漲價五六月間每擔售洋念元牛油一擔只能做肥皂六箱照此算來每箱肥皂應加入角三分目下每箱只加二角實在尙要虧本因爲維持國貨起見故每箱暫加二角使經售者貴些有限外界不識内情謂中國人脾氣犯就一經名望買出就要漲價故此詳細再爲聲明 
[集昌成經理仁安公司保險可靠]  
啓者小號等於六月十六日報裝武昌吉和兩輪疋頭棉紗運往長江各埠是晚遭風失事在駁沉沒今蒙查確如數賠償足徵可靠特此披露並鳴謝忱　義豐泰永愼祥榮豐厚新昌源同啓 
[靜安寺告白]  
啓者今有私立靜安初等小學校欲借本寺設度查該學校名雖與本寺相同内容實與本寺毫無關涉特此聲明以免混淆特佈 
[金星水火保險有限公司廣告]  
本公司資本一百二十萬元辦理水火保險事業保價公道賠償迅速　諸君賜顧請至四川路一百二十七號總經理賬房鄒開興戴玉珊羅亮生三君接洽可也本公司總董唐紹儀總理盧信協理易次乾　電話二六一　滬局總理經理帳房謹啓 
[各大寳號留心營業]  
○有志代售飛鶴商標紅丹者鑒 
（一）願代發賣紅丹無論現欵欠欵購定之貨到交易冷落時本公司可以退貨還洋以免代售者有壓擱資本之患（二）代售紅丹凡招覽交易之招牌傳單招貼等件悉歸本公司照發不須代售者耗費分文（三）報關稅餉歸本行照認以省客費（四）折扣低廉貨物精美易於銷售索閱章程樣包便知精妙 
○上海宏達藥行發行所製造廠在英租界白克路成都路口 
[中華銀行廣告]  
本銀行開設北市福州路第十三號交易經營商業經理儲蓄迭經登報通告凡有零欵存儲儲蓄櫃者計息三個月週年四厘五毫六個月週年五厘一年週年六厘活期週年三厘凡有躉欵存儲商業櫃者計息三個月週年四厘六個月週年五厘一年週年六厘活期週年二厘以及商業往來滙兌各欵無不克已如有洋棧貨物保有火險者欲抵押銀兩須有殷實保人可向本銀行抵押倘蒙惠顧請駕臨本銀行面議可也此佈　中華銀行董事郭竹樵謝綸輝朱葆三周金箴貝潤生朱五　顧馨一李詠裳王一亭經理林蓮生 
[上海廣昌號戒烟丸通告]  
本號開設上洋虹口元芳路東貴方一弄三月份起外埠批發一概裝回一百粒一盒售錢七百文烟癮一錢呑丸五粒本號之藥扶正補氣并不燥熱購藥諸君注意獅子商標本主人小像批發八折遠地函購原班就件願代售者來函直接以免假冒此佈 
[滬寗鐵路開車時刻表]  
[由上海開至南京]  
上海　上午七點卅五分（快車）九點（三四等車） 
十點三十分（滬蘇客車） 
下午一點五分（特别快車）三點四十五分（滬常客車） 
五點三十分（滬蘇客車） 
夜十一點（快車） 
南翔　上午八點三分（快車）九點卅一分（三四等車） 
十點五十六分滬蘇客車 
下午一點廿六分特别快車四點八分（滬常客車） 
六點（滬蘇客車） 
安亭旗站　上午十一點十五分滬蘇客車下午四點廿五分滬常客車 
崑山　上午八點五十三分（快車）十點卅三分（三四等車） 
十一點五十二分（滬蘇車） 
下午四點五十四分滬常車 
七點九分（滬蘇客車） 
蘇州　上午九點五十分（快車）十一點四十四分三四等車 
下午十二點四十八分客車到二點四十五分（特别快車） 
五點五十九分滬常客車八點五分（客車到） 
夜一點十分（快車） 
無錫　上午十點五十分（快車） 
下午一點三分（三四等車）三點三七分（特别快車） 
七點八分（滬常客車）夜二點十九分（快車） 
常州　上午十一點五十分（快車）六點五十分（常寗客車） 
下午二點十三分三四等車四點廿五分（特别快車） 
八點七分（客車到）夜三點廿四分（快車） 
鎭江　上午五點廿四分（夜快車）九點二分（常寗客車） 
下午一點卅三分（快車）四點廿四分（三四等車） 
五點五十一分特别快車 
南京　上午七點（夜快車到）十一點（常寗客車到） 
下午三點四分（快車到）六點十八分三四等車到七點（特别快車到） 
江邊上午七點五分（夜快車到） 
[由南京開至上海]  
南京　上午七點三十分（快車）八點廿五分（三四等車） 
下午一點廿分（特别快車）三點五十分（寗常客車） 
夜十一點（快車） 
鎭江　上午九點七分（快車）十點卅三分（三四等車） 
下午二點四十七分特别快車五點五十九分寗常客車夜一點（快車） 
常州　上午七點十分（常滬客車）十點五十七分（快車） 
下午一點五分（三四等車）四點十九分（特别快車） 
八點九分（寗常客客車到）夜三點十六分（快車） 
無錫　上午八點廿四分常滬客車十一點五十六分（快車） 
下午二點廿九分三四等車五點九分（特别快車） 
夜四點二十一分（快車） 
蘇州　上午五點廿四分（夜快車）七點卅五分（蘇滬客車） 
九點四十一分常滬客車 
下午十二點五十七分快車二點四十分（蘇滬客車） 
三點五十二分三四等車六點四分（特别快車） 
崑山　上午八點廿五分蘇滬客車十點四十分（常滬客車） 
下午一點四十一分（快車）三點二十五分蘇滬客車四點五十六分三四等車 
安亭旗站　上午十一點廿四分當滬客車　下午五點卅五分三四等車 
南翔　上午六點四十一分夜快車九點廿九分（蘇滬客車） 
十一點五十分常滬客車下午二點廿九分（快車）四點九分（蘇滬客車） 
五點五十九分三四等車 
上海　上午七點（夜快車到）九點五十五分蘇滬車到 
下午三點十六分常滬車到二點五十六分（快車到） 
四點三十分蘇滬寗客車到六點廿七分三四等車到 
七點卅五分特别快車到 
[老太古公司]  
叭喇定火險公司雙司勞哈其火險公司倫敦崙格西火險公司柯里仁火險公司家定火險公司太古SB火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保請駕臨接洽可也特此佈聞 
[上海北京路清遠里錦經綸拷綢雲紗]  
各貨齊備批發克已門市零剪格外公道 
[股票被焚聲明]  
今遺失寗紹公司陳祥記户新字第一千二百九十二號計十二股股票息摺各一帋又優待劵一本又姜錦記户宙息摺各一帋均被焚失已向公司聲明補給新股票息摺爲憑所有舊股單息摺倘被拾得作爲廢紙特此登報聲明陳松甫姜錦甫同啓 
[津浦鐵路開車時刻表]  
[由天津開至浦口]  
津總站　下午七點五十五分（特别星期五開浦口止）下午一點（尋常每日開浦口止） 
上午八點（每日五次慢車濟南止） 
上午五點三十分（每日十一次慢車濟南止） 
西站　下午一點二十一分（尋常） 
上午八點二十一分（五次車） 
上午五點五十六分（十一次車） 
滄州　下午十點四十八分（特别） 
下午四點三十分（尋常） 
上午十一點四十八分（五次車） 
上午十點三十分（十一次車） 
德州　上午一點二十七分（特别） 
下午七點三十八分（尋常） 
下午三點十二分（五次車） 
下午三點四十九分（十一次車） 
濟南　星期六上午四點零九分（特别） 
夜十一點零一分（尋常） 
上午七點三十分（每日七次慢車徐州止） 
下午三點十分（每日十三次慢車兗州止） 
泰安　上午六點二十三分（特别） 
夜一點二十八分（尋常） 
上午十點零九分（七次車） 
下午六點零六分（十三次車） 
兗州　上午八點三十六分（特别） 
夜三點五十九分（尋常） 
下午十二點四十五分（七次車） 
上午六點四十五分（每日十五次慢車徐州止） 
臨城　上午十點五十四分（特别） 
夜六點五十五分（尋常） 
下午三點三十六分（七次車） 
上午十點十五分（十五次車） 
徐州　下午二點四十分（特别） 
次早九點二十三分（尋常） 
上午六點（每日九次慢車浦口止） 
下午一點四十五分（每日十七次慢車蚌埠止） 
福履集　下午二點零四分（特别） 
上午十點四十九分（尋常） 
上午七點五十一分（九次車） 
下午三點三十六分（十七次車） 
固鎭　下午十二點二十一分（尋常） 
上午十點零四分（九次車） 
下午六點零一分（十七次車） 
蚌埠　下午四點二十分（特别） 
下午一點二十八分（尋常） 
上午五點五十分（每日十九次慢車浦口止） 
明光　下午五點三十九分（特别） 
下午三點零四分（尋常） 
下午二點二十一分（九次車） 
上午七點三十八分（十九次車） 
滁州　下午七點三十九分（特别） 
下午五點零七分（尋常） 
下午六點零二分（九次車） 
上午十點零三分（十九次車） 
浦鎭　下午六點十三分（尋常） 
下午七點四十三分（九次車） 
上午十一點四十四分（十九次車） 
浦口　下午九點零四分（特另到） 
下午六點二十三分（尋常到） 
下午七點五十三分（九次車期） 
上午十一點五十四分（十九次車到） 
[由浦口開至天津]  
口浦　下午九點十分（特别星期二開天津止） 
上午九點四十五分（尋常每日開天津止） 
上午六點五十分（每日十次慢車徐州止） 
下午二點（每日二十次慢車蚌埠止） 
浦鎭　上午九點五十八分（尋常） 
上午七點零五分（十次車） 
下午二點二十分（二十次車） 
滁州　下午十點四十五分（特别） 
下午十一點十一分（尋常） 
上午八點五十一分（十次車） 
下午三點五十九分（二十次車） 
明光　夜十二點五十二分（特别） 
下午一點十四分（尋常） 
上午十一點四十二分（十次車） 
下午六點四十八分（二十次車） 
蚌埠　星期三上午二點三十三分（特别） 
下午二點五十二分（尋常） 
下午三點二十五分（十次車） 
上午六點三十分（每日十八次慢車徐州止） 
固鎭　下午四點零六分（尋常） 
下午五點零一分（十次車） 
上午七點五十八分（十八次車） 
福履集　上午五點二十一分（特别） 
下午五點二十一分（尋常） 
下午七點零九分（十次車） 
上午十點四十分（十八次車） 
徐州　上午七點零二分（特别） 
下午七點三十五分（尋常） 
上午七點四十三分（每日八次慢車濟南止） 
下午二點卅五分（每日十六次慢車兗州止） 
臨城　上午八點四十六分（特别） 
下午十點（尋常） 
上午十點零二分（八次車） 
下午五點十一分（十六次車） 
兗州　上午十一點零四分（特别） 
夜一點零四分（尋常） 
下午十二點四十一分（八次車） 
上午七點三十五分（每日十四次車濟南止） 
泰安　下午一點零八分（特别） 
夜三點五十六分（尋常） 
下午三點十二分（八次車） 
上午十一點零二分（十四次車） 
濟南　下午三點十二分（特别） 
次早六點三十分（尋常） 
上午九點（每日六次車天津止） 
上午五點（每日三次車天津止） 
德州　下午五點三十七分（特别） 
上午九點十七分（尋常） 
下午十二點十三分（六次車） 
上午十點零四分（十二次車） 
滄州　下午八點（特别） 
上午十一點五十七分（尋常） 
下午三點二十三分（六次車） 
下午二點二十三分（十二次車） 
西站　下午二點五十一分（尋常） 
下午七點十五分（六次車） 
下午八點十分（十二次車） 
津總站　下午十點三十五分（特别車到） 
下午三點零二分（尋常車到） 
下午七點二十六分（六次車到） 
下午八點二十一分（車次車到） 
▲民國四年五月重訂 
[三益股票公司]  
本公司代客買賣并備現金收買各種鐵路股票証劵收據及各實業股份公債票各大銀行定期存單等均可交易如蒙賜顧請即駕臨英租界三馬路西畫錦里四百零六號外埠函詢當班答復上海三益股票公司啓 
[餘大股票公司]  
買賣華洋各種股票公債票儲蓄票鐵路証劵等如蒙賜顧請移至三馬路石路東本公司挡洽可也 
[（慈豁益和當開張廣告）]  
本當開設慈南口蘆江市於陰曆七月初三日開張一分起息讓利三月此佈益和當佈告 
[滬杭鐵路開車時刻表]  
[由上海開至閘口]  
上海　上午八點正（快車）八點五十分（慢車）十點十五分（四等車） 
下午三點卅分（特别快車）四點廿分（區間車）嘉興止 
莘莊　上午八點二十六分（快車）九點二十七分（慢車） 
下午五點零一分（區間車） 
松江　上午八點五十五分（快車）十點零六分（慢車） 
十一點四十分（四等車） 
下午四點十五分（特别快車）五點五十六分（區間車） 
楓涇　上午九點三十五分（快車）十點五十一分（慢車） 
十二點四十一分（四等車）下午六點早八分（區間車） 
嘉善　上午九點四十九分（快車）十一點零七分（慢車） 
下午一點零二分（四等車）五點正（特别快車）七點十分（區間車） 
嘉興　上午七點三十分（區間車）十點二十一分（快車）十一點四十五分（慢車） 
下午一點四十六分四等車二點五十九分特别快車七點四十分（區間車到） 
硤石　上午八點四十分（區間車）十點五十八分（快車）十二點三十一分（慢車） 
下午三點零二分（四等車）五點五十八分特别快車 
杭州　上午十一點三十分（區間車）下午十二點卅八分（快車）二點四十二分（慢車） 
五點四十七分（四等車）七點廿四分（特别快車） 
閘口　上午十一點五十二分間車到十二點五十二分（快車到）下午三點正（慢車到） 
六點十五分（四等車到）下午七點卅五分（特别車到） 
[由閘口開至上海]  
閘口　上午七點三十分（快車）八點三十分（慢車）九點三十分（四等車） 
下午三點十五分特别快車四點正區間車嘉興止 
杭州　上午七點五十五分（快車）八點五十六分（慢車）十點十三分（四等車） 
下午三點卅六分（特别快車）四點二十五分（區間車） 
硤石　上午九點三十三分（快車）十一點零一分（慢車） 
下午一點五十分（四等車）四點五十五分（特别快車）六點四十七分（區間車） 
嘉興　上午七點四十分（區間車）十點二十分（快車）十一點五十五分（慢車） 
下午三點零一分（四等車）五點廿六分（特别快車）七點卅八分（區間車到） 
嘉善　上午八點十八分（區間車）十點三十六分（快車） 
下午十二點廿六分（慢車）三點三十七分（四等車）五點四十七分（特别車） 
楓涇　上午八點四十一分（區間車）十點五十分（快車） 
下午三點四十三分（慢車）三點五十八分（四等車） 
松江　上午十點零二分（區間車）十一點三十二分（快車） 
下午一點三十一分（慢車）四點五十作分（四等車）六點三十二分特别快車 
莘莊　上午十點四十八分區間車十二點（快車） 
下午二點零七分（慢車） 
上海　上午十一點廿二分區間車到下午二點廿五分快車到二點三十八分（慢車到） 
六點零七分（四等車到）下午七點十五分特别快車到 
[滬杭甬鐵路甬曹綫行車時刻表]  
[自寧波開至曹娥江邊]  
寧波　上午八點開　下午一點五十五分開 
莊橋　上午八點十三分開　下午二點零八分開 
洪塘　上午八點二十二分開　下午二點十七分開 
慈谿　上午八點三十四分開　下午二點二十九分開 
葉家　上午八點四十八分開　下午二點四十三分開 
丈亭　上午九點正開　下午二點五十三分開 
蜀山　上午九點十分開　下午三點零五分開 
餘姚　上午九點三十一分開　下午三點二十六分開 
馬渚　上午九點五十二分開　下午三點四四七分開 
五夫　上午十點零四分開　下午三點五十九分開　 
驛亭　上午十點十五分開　下午四點十分開 
曹百　上午十點三十一分開　下午四點二十六分開 
江邊曹娥　上午十點三十六分到　下午四點三十一分到 
[自曹娥江邊開至寜波]  
曹娥江邊　上午八點開　下午十二點十五分開 
曹百　上午八點二十二分開　下午十二點三十七分開 
驛亭　上午八點三十二分開　下午十二點四十七分開 
五夫　上午八點四十三分開　下午十二點五十八分開 
馬渚　上午八點五十五分開　下午一點十分開 
餘姚　上午九點二十二分開　下午一點三十七分開 
蜀山　上午九點三十六分開　下午一點五一十分開 
丈亭　上午九點四十七分開　下午二點零二分開 
葉家　上午九點五十九分開　下午二點十四分開 
慈谿　上午十點十二分開　下午二點二十七分開 
洪塘　上午十點二十五分開　下午二點四十分開 
莊橋　上午十點三十四分開　下午二點四十九分開 
寧波　上午十點四十三分到　下午二點五十八分到 
[西藥博士派其先生鑒定禁煙丹副總統牌世界無双]  
鎭江江北各大藥房洋貨號均鑒敝藥房經售上海各藥局東西藥品均照上海價目批發轉運便利來信賜顧原班囘件鎭江中法大藥房啓 
效力靈驗和平無毒詳載七月三十號八月一二等號之申報新聞報時報價目 
每盒一百十粒大洋一元　每包五十五粒　大洋五角　試服包十粒　大洋一角 
中國總發行處鎭江日新街馥華行 
[專門醫咳唐拾義咳丸]  
廣東省城下九甫　唐拾義老醫生世業中醫並由西醫大學專門畢業購備各國儀器專門醫治各種咳症所醫必效遐邇知名自應世以來治愈證書不可勝數其最著名之（久咳丸）乃以中藥之精液煉蜜製成曾服試者無不認爲治咳聖藥故外洋内地遠近爭購是以名譽日高消流日廣敝號專爲普救同胞起見特運到此丸一大帮以便諸君就近採買謹將其功用列左○一治戒烟之咳一治酒色過度之咳一治喉癢虚寒之咳一治腎虚脅痛之咳一治憂慮成患之咳一治老人虚弱之咳一治胃弱飽滯之咳一切日咳夜咳連聲咳單聲咳黃痰咳白痰咳唾血咳破金咳潮熱盜汗心跳氣喘肺肺癰痿五勞七傷等唾咳雖最日久不愈之咳症無不百試百驗樽大洋一元每打大洋十元總代理上海抛球場二馬路西口永順成廣洋貨雲紗拷綢莊披露 
[仙品馬寳治癡如神]  
京都天寳齋○眞正西藏馬寳專治文武痴癲痰迷竅○試驗萬人○靈效如神○舖設上海二馬路西鼎新里便是遠埠函購原班囘件 
馬寳能有的眞經云治痴癲第一對症本齋濟世存心不惜千金採得眞正以救世人其性能入心肝脾肺腎專治百藥罔效之症惟各種文武新舊癎狂發痴作呆以及猪癎羊癎錯心失驚服之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅憂鬱驚恐痰滯胸腹糊塗不醒或事結于心或功名未成或見色而痴或爲財而癲致染失魂落魂之症則自語自述大呼小呌弄文作武嬉笑怒駡染此之症受累無窮世人如患此症者請即試服輕者五六分告痊重者一二錢斷根最奇得愈後永不復發誠天下第一除癲救命寳筏也○每分洋二元或購一錢照碼九折另製天下馳名癲狂鎭心丸曾經試騐萬人效騐如神○雙料每料一元○單料五角遠埠函購郵局妥速信力自給　京都天寳齋啓 
[上海華興水火保險有限公司添保水險廣告]  
本公司開辦十有餘年資本雄厚信用昭著承保本埠火險賠欵迅速久蒙　各界推許茲爲擴充營業起見特于陽曆七月念九日卽陰曆六月十八日起添保水險並船壳機器一切悉照英商章程辦理如各寳行號欲保貨色水險及船壳機器者務請　惠臨福州路五號本公司辦事房接洽無任歡迎保費更當格外克已以副雅意特此登報惟希　公鑒 
[杭州日新改良國貨綢廠聲明假冒]  
本廠爲挽回利權推廣國貨起見本經理親往歐美購辦機械回華仿造泰東西綢緞於甲寅秋季組織完備純用頂上廠絲廠經督造發明愛國雲霞緞雲霞紗内分緞地線地電光閃地等緞業已禀准商部註册用太陽商標早蒙賜顧之紳商學界曁華僑愛國同胞稱讚不已不料近有射利之徒　用棉底仿造音同字異之雲霞綢紗緞在外朦銷客帮以僞亂眞故特登報聲明請愛國諸君子須認明太陽商標之雲霞緞卽愛國緞庶不致悮此啓　杭總廠菜市橋東清巷上海發行所英界三馬路東鼎新里四百號門牌 
 
