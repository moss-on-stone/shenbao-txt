# 1903 - 25 - 4910696

 

Page 1

 
 
　　 
[辭年小啓] [  申報館主人拜手] 　　　　　　　　　　　　　　　　　　　　　　　　　 
樽浮緑　祭詩開守歲之筵盤獻黄羊翦燭譜迎年之曲正蝟緣之叢集盼鯉信而稍遲爰照舊章暂停新報且俟桃符题就重索懐中記事之珠只悉梅訊傳來愧無夢裏生花之筆肅修箋白伏冀垂青順頌歲祺不備　　 
[綜論本年上海市景]  
上海一隅自道光壬寅各國通商以來迄今已甲予一週初祗英法美等數國互市其間旣而各國咸梯山航海而來租界遂日推日廣說者謂局面之大可與英之倫敦德之柏林美之紐約法之巴黎斯並駕齊驅焉特是中國自庚子一役議償臣欵至前年拳匪之禍和議旣定歲又需償五千餘萬金每屇其期必由各省解銀至滬付與各國銀行本年爲第一次付銀之期以後共歴三十九年其欵始得付楚於是有心世道者輙恐銀根由此緊迫乃入冬以後銀利反小銀市反鬆是何故也大約因貿易中人各存戒心及籌備兼之外洋仙令日漸加昻而各國生意皆用金獨我仍以銀交易致二三十年前每金一磅值七仙令有奇或六仙令有奇約合華銀二三兩左右者今則每兩貶至值二仙令一辨士七五於是每金一磅值至華銀九兩三錢數分相去不啻倍蓰至金則從前每兩值銀十六七兩者目今每兩加至四十六兩有奇進出口各貨皆以仙令核算以致其價數倍於前雖出口貨昜銀較多而進口貨則殊多阻滯銀利轉鬆之故其以此乎嘗閱字林西報論西歴一千九百零二年市景謂爲未極美善缘各公司股分旣賤華洋各商皆受厥虧而其中以洋商爲更甚至於仙令過昻則洋商之持籌握算者暗中虧耗尤多僕華人也請將本年我華各業細情擇其大者列諸報端俾有心人得以知所趨向可乎我華出口貨以絲茶爲大宗本年内地蠶事歉收絲經之出口者祗二萬五千包價則金麒麟牌貴至銀七百餘兩大經九百餘兩廠經一千一百餘兩實爲從來所未有業此者不論七里絲肥絲灰絲黄絲及繅絲廠乾絲廠類皆大獲其利紅茶春間皆在漢皋交昜始多虧本後則漸有轉機所惜茶户不甚精心考核兼之錫蘭印度等處產茶年盛一年生意大半被奪今已成强弩之末矣緑茶產自皖浙各處於夏秋之交運至上海本年由價從廉而洋人威放盤收購以是獲利甚豐棉花歲豐價高尤得大利出口雖貨亦得利者多進口貨以洋藥洋布洋紗火油爲大宗洋藥每箱貴至值銀七百餘兩中國所產碭土川土雲土咸　　　士業中人得占大有洋布春間市面尙佳秋冬之間天津匯票縮至七百餘兩以致銷路無多洋紗亦然本地各紡紗廠所出之紗其價旣高利源自能確有把握火油價值甚貴囤户多有赢餘惟做抛盤者殊難依恃耳自餘五金亦甚平平木植藥材食米油豆土布紙張則皆利益可觀綢縀行情雖鉅購者較稀然生意尙好惟盛澤綢出洋者少似難得利金價日貴一日市中金估有赢餘者開俄國通行之羅卜票向由銀行匯來今則商客皆携票到申行用各銀行金鋪因之多一大宗生意錢荘爲各業樞紐各業平稳則錢業自握利權上海市景之大略如是然各貨價值一高則生意未免因之而小寄語長袖　舞者尙其各存戒愼之心庶明歲生涯可望蒸蒸日上乎　　 
[硃筆恭錄　]  
○十二月十四日奉硃筆圈出宗室宜烈補授掌河南道事務欽此同日奉硃筆圈出茹泰稽查廂紅旗滿洲旗務钦此　　 
[諭旨恭錄]  
十二月初九日奉旨國予監司業著徐世昌補授俸滿保送裁缺户部　疋庫員外郎宗室榮普著外用截取江南道監察御史徐謙刑部郎中戈炳琦國予監助教李廷瑛國予監學正陳啓秀俱照例用内閣中書著成安補授察哈爾游牧主事著啓忠補授升補順天府治中孫壽臣著准其升補擬補兩浙青村場監大使敖其炳著照例用擬補吏部筆帖式岳凱著准其補授保舉廣東候補知府朱巂瀛熱河候補知縣倪承璐俱照例用卓異俸滿貴州黄平州知州瞿鴻錫湖北鍾祥縣知縣徐嘉禾俱回任准其卓異加一級注册候升病痊前安徽霍邱縣知縣陳瑜著照例用開復候補直隷州知州前直隷安平縣知縣王錫陽著准其開復原官升階仍留原省補用雲南永北直隷廳金江知事著劉坊補授貴州獨山州三脚　州同著李福鍾補授黑龍江綏化廰餘慶街經歴著黄鈺補授奉天東邊道豐盛庫大使著荘殿傑補授彭汝鼐沈炳章歐陽秉衡崇勛著以知州發往雲南差遣委用祝鋒吳德清袁占　張家翔著以州吏目發往奉天差遣委用瀚陳嘉玉王棟郭光豫韓鼎勛魯樹勲米嵩壽許德先馮毓芬譚肇榮著以典史發在奉天差遣委用欽此同日軍機大臣面奉諭旨本日引見之知府用山西候補直隷州知州曹廷杰候選直隷州知州劉鏡人均著以知府發往吉林補用钦此十五日奉旨廕生岑澍森著内用户科給事中著宜焦補授分發廣西知縣黄翕雲南知縣孫銓吉廖紹華陳琦貴州知縣嚴崇經廣東鹽大使黄鼎鐘長蘆鹽大使吳德烺山東鹽大使宋貞起福建鹽大使蔡若筠史能濟王文謨東廣鹽大使林薰蕭炎瑞俱照例發往截取吏部郎中劉華禮部郎中陳文銳內閣中書劉坦兵部司務馮汝玠俱照例用保送知州户部主事隨泰著交部記名以直隷州知州用擬補國予監學正李式典著准其補授保舉山西候補知府夏愼大直隷候補知縣吳鍾英竇人楨文俊山東候補知縣錫昌山西候補知縣李兆周河南河南候補知縣王中三俱照例用捐復山西補用通判謝錫慶著准其捐復原官仍發原省照例用工部漢字堂堂主事著廷琛補授光祿寺署丞著連伸補授盛京工部本處主事著慶貴補授钦此同日軍機大臣面奉諭旨本日吏部帶領引見之刑部候補主事孫文韓著俟補缺後以員外郎卽補河南候補道胡翔林著仍以道員留原省卽補河南開封府知府卽選候選道楊來昭著以道員發往奉天卽補已革山西陽城縣知縣賀松蔭著准其開復原官欽此 
　　 
[本館接奉電音]  
昨日午前京師飛電傅來上諭二道敬謹譯登○十二月二十五日内閣抄奉上 
 
 

Page 2

 
 
諭吏部奏遵議處分一摺恊辦大學士禮部尙書徐郙輒用私函囑託咎實難辭惟念該尙書在南書房行走宣力有年應得革職處分著加恩攺　　　　　　　　　　　　　　　　　　　　　　　　　 
爲革職留任山東學政尹銘绶事後舉發咎亦應得惟學政平日辦事尙能認眞應得降調處分著加恩改爲降三級留任嗣後大小臣工務當恪守官方廉隅自飭勿謂宽典可倖邀也欽此同日奉上諭山西布政使著吳廷斌補授豐伸泰著調補山西按察使甘肅按察使著黄雲補授欽此 
　　 
[宫門抄]  
○十二月初九日户部正紅旗值日户部引見二十五員廂白滿十七員廂紅滿二十三員火器營十員内務府二員延侯請假十日連壽預備召見召見軍機及連壽蒙古王公○初八日吏部翰林院正白旗值日吏部引見七十一員禮王雍和宫熬粥覆命蒙古王公到京請安倫貝子由東陵回京請安卓公敬昌各假滿請安洵貝勒等謝充前引大臣恩密雲恊領鍑騰額謝恩兩廣叅將卞賡謝恩順王請假十日内務府奏派堂予挂紙錢派出世續關防衙門奏十五日火神廟拜表載　行禮召見軍機及蒙古王公皇上明日午初至中正殿行送洞禮○十三日工部鴻臚寺廂藍旗值日户部引見十員太常寺一員廂黄滿四員正白漢十六員正紅滿十三員正紅漢十八員廂白漢二員廂紅滿六員廂紅漢三員正藍蒙四員順天府一員那王等考試世職幼官覆命恩公假滿請安阿克丹請假十日提督衙門奏拿獲結夥持梭嚇禁事主攔路搶擄婦女劫留多贜盜犯勾起瑞卽小勾等十名又拿獲結夥持械迭次刨挖墳塚盜犯丁林卽丁驢予等七名又拿獲結夥持械拒傷事主搶劫盜犯小連卽連印等四名均請交刑部　　 
[召見軍機及張翼]  
十四日内務府國予監八旗兩翼值日吏部引見五十三員欽天監四員廂藍漢二員紹昌謝署世管佐領恩銘公續假十日召見軍機○十五日理藩院鑾儀衛光祿寺侍衛處值日無引見瀛貝勒由東陵回京請安河南正副考官定成景方昶到京請爰興伯假滿請安桂伯請假十日崇中堂請假五日内務府奏派更换犧甡所值年派出世續召見軍機及定成景方昶　　 
[湘亂已平]  
客有自湖南至漢口者語本館訪事人云前者湘中常德府屬桃源縣境毗連廣西二處土匪突起勢甚猖狂當經官軍前往鵰剿擒獲匪首數名悉予就地正法若輩知勢不敵立時解散目下民情安謐非復如前之日夜驚惶矣　　 
[派員赴會]  
漢口訪事友人云日前兼署湖廣總督端午帥札委河南候補道桑觀察往觀日本博覽會藉以察物理而資考鏡聞日内卽須破浪長征矣　　 
[閩中保甲新章]  
福州訪事人云每屇冬令宵小輒乘機竊發督辦保局福建泉司楊俊卿廉訪因將保甲事宜重加整頓添募巡警軍二百名晝夕巡查十分嚴密今將所定城内巡捕章程十四條照例於後一調警軍二百名專在城内分叚設立所八處以備駐宿由保甲局仿巡捕之例酌量衝僻地叚派定各捕站立應巡處所自十月初一冬防開辦日起每夜分爲兩班每班自夜間十點鐘起至六點鐘止無分風雨輪班巡緝每名每夜祗輪巡四點鐘日間毋庸出巡以示體恤俟冬防期滿即行撤回一派哨官八員駐宿公所專管所派巡捕地叚所有巡捕上班換班時刻責成哨官經理不准遲悞如接班之捕未到原派之捕不得下班其上班下班時均由哨官按名點騐以杜頂替之弊一各叚巡捕業經詳明暫歸保甲總局節制遣用所有每叚值巡各捕姓名應由該管哨官分定班次開單送局察核由局照抄分發各叚委員督飭每夜按單認眞巡視查騐如有一名不到或怠情違章等情由保甲局查明開革哨官不力亦當詳請撤換一巡捕無分風雨均應各在派定地叚輪流巡視應需雨衣雨帽由官發給一巡捕上班時每人應執刀一柄提小燈一盞帶呌子一個除刀械由公捕局發給外餘悉由局購發應用一所有雨衣燈呌刀械各件由局發交該管哨官具結承領分給應用一挨冬防期滿責成原領哨官照數收繳保甲局存儲以備下屇之用不得短少一遇有盜賊本叚巡捕立卽吹呌三聲鄰各捕聞聲響應齊集圍捕所有附近公所之下班巡捕及另派巡查之福勝營勇一聞呌聲均應火速出助以期得力一各叚巡捕問有盤獲行竊盜賊縱火匪徒以及迷失孩婦一切形跡可疑之人准卽吹呌一聲知會隣叚巡捕就近帮同看守一面按叚遞傳轉逹附近公所由駐所哨官另派下班巡捕赴叚迎提立卽解局核辦本叚值班巡捕不得藉口解犯擅離汛地其有盜賊就獲得贿私縱者查實從嚴革究一各叚巡捕上班時毋分風雨均應認明本局指定處所常川駐立不時各就派管叚内上下梭巡附近栅門以及偏僻小巷尤須留意查視不准私就店鋪人家門前簷下隨意坐臥違者開革一下班巡捕仍回公所駐紥遇叚内有警立卽出助一叚内遇有火警及匪徒聚衆生事應准巡捕酌視緩急情形按照第七第八兩欵辦法立卽吹呌按叚傳知附近公所派捕分别救援圍捕一現設巡捕專司夜間巡查事件此外不得千預叚内人家遇有窩娼聚賭及烟夫店存匿形迹可疑之人准由該捕迅速報明哨官立刻轉禀保甲總局派員督率捕拿所有哨官巡捕未奉總局飭派不准藉詞擅入人家致滋流弊一各叚巡捕有能首先盤獲正盜眞贜及鄰叚出力帮捕應卽由局查明情形分别等第隨案從重給賞如果哨官辦事得力着有勞績期滿後一併由局詳請記功以示鼓勵一現定章程由局抄錄一紙分發每叚巡捕公所實貼曉諭責成該所哨官隨時明白講解俾各捕悉能領會有所遵循哨官陽奉陰違查明詳撤　　　 
[重懲土棍]  
鎭江訪事人云土棍王大和尙周小三予平時糾集羽黨專向各鋪詐擾攝被其害者僂指難終事經署丹徒縣洪鷺汀明府訪知於本月某日飭差拘拿到署嚴行訊供各重笞八百板荷枷遊示聞者快之　　 
[鄂省官場紀事]  
漢口訪事人云江蘇補用知府陸太守樹聲經署理湖廣總督端午橋制軍委赴滬上稽查商務情形○漢上徴收燈捐向歸保甲局員鄭希杜明府兼理嗣以收數不甚暢旺攺歸籌餉局張堯臣太守兼辦此外由居仁由義循禮大智新河五坊委員分收○日前此間傳述鄂省大憲已奏請馮少竹司馬補授夏口廰同知缺兹聞部覆未准所請尙未知何人果克勝任愉快也○前黄陂縣某大令近以教案撤任上憲札委漢口洋街會審委員董幼維大令前往署理所遺會審事務委胡剌史得立接辦○洋務局委員胡芝圃剌史現奉上憲札委兼辦牛皮捐已詣憲轅禀謝到差視事矣○漢口保甲局委員鄭希杜明府奉上憲札委兼辦銅捐○湖北營務處會辦向係候補道任少棠觀察兼充自奉旨革職遞籍後上憲即委劉觀察廷鈞接辦　　 
[白門臘鼓]  
金陵訪事人云城内全福巷長樂菴住持僧不守清規經東路保甲總巡飭差提案笞責將菴門發封以便禀諸上游另選他僧住持或將房屋夑價充公○日本大阪埠於明春舉行第五回勸業博覽會廣集各國貨物以備考鏡前督憲劉忠誠公委劉聚卿觀察前往與會兹者署理湖廣總督端　橋制軍以兩湖土產頗多亦需派員前往惟查無熟諳外務人員因商諸張香濤宫保加札委觀察兼辦觀察於月 
 
 

Page 3

 
 
之初十日接奉札文卽趨詣督轅禀知一面遣丁赴鄂垣謝委○城西忽來匪類傳授邪拳愚民無知從者甚衆江甯縣盧肅卿大令飭差捕治先　　　　　　　　　　　　　　　　　　　　　　　　 
後拿獲若千名禀諸上峯請將爲首之王八十一名押令遊街示衆然後監禁五年發邊遠充軍以示懲儆現已接奉批飭遂於本月初六日派差押令遍行街市俾愚民觸目警心○皖岸督銷委員某君瓜期已屇署鹽政大臣張香帥委程觀察和祥接辦觀察奉札後於月之初七日趨轅謝委○上元縣戴予和大令奉檄調署鹽城縣事以任内經手事件一時未能清理禀請暫缓三月赴任藩憲李薌垣方伯准之委候補知縣某大令暫往代理　　 
[虹橋寒月]  
揚州訪事人云江都縣境邵伯鎭某店於本月初九日之夜被匪人破扉而入劫去衣飾若千時店主方因事在郡城聞信 
之餘立卽赴縣署禀報至十一日縣主張大令命駕前往履勘一周飭捕嚴緝○本月初九日傍晚新勝虎字營弁勇在東路緝獲盜犯四人禀田兩淮運司程雨亭都轉發交江都縣覊禁聞卽某場私梟拒捕案中要犯未知確否○新委揚屬運河堤工總辦陶觀察森甲奉檄抵揚擬俟前總辦丁蘭生觀察濬河事竣然後到差旣而探知丁觀察工竣尙須時日遂擇吉本月某日視事○新舊兩城大小烟館棋布星羅不知凡幾刻因奉文免捐業此者更日增月盛保甲總辦李觀察以此等所在最易藏垢納污爰訂立章程凡開設烟館之人均令浼妥人來局具呈保結某日復出示通衢略謂照得烟館本千例禁各前總辦念爾等貧苦小民謀生非昜姑施法外之仁令各烟館一律於二更熄燈不准窝藏匪頪曁容留外人住宿乃本道訪聞近日各烟館時屇深夜仍復烟客閧集甚至通宵燈火不熄當此冬防吃緊之際防範宜嚴此後如再有以上各情或容留婦女售賣花烟及人數與門牌丁口不符定卽提案重懲瓦屋則發封充公草屋立卽拆毁至新開以及閉歇均應查照客寓章程須有的實保人來局具保方准開閉如違提究不貸○鄉民某甲以時屇歲闌携貲來城選購銅飾若千件以便携回出售適爲青皮某乙所見誤認爲銀跟蹤至偏僻處上前攫取欣然持至長生庫質錢典中人騐知贋鼎交駐防某營請辦營弁盤詰之下乙俯首求恩弁遂喝令重責軍棍數百下將銅飾懸掛胸前令巡勇數人押至通衢閙市中遊行示衆　　 
[軫恤災黎]  
本月二十日本邑新北門内火焚時被災各户類多貧苦小民值此年關情殊可憫上海縣汪瑶庭大令不忍坐視籌集公欵定於二十七日午時派令董事在沈香閣東廳酌量撫恤每大口給洋銀二元小口半之已於昨日出示曉諭矣　　 
[派差彈壓]  
上海縣主汪瑶庭大令以現屈年終城廂内外行人擁擠深恐匪徒混迹其間向鄉人之入市購物者攫取財物爰飭公差多帶夥役分投彈壓　　 
[具結還銀]  
滬南陸家浜公茂花行夥厲明熙前倩司帳人奚炳元將洋銀五十元付花販曹少村曹不認已收復向索取經厲扭控馬路工程局襄讞委員黄衡堂二尹移送上海縣署前晚縣主汪瑶庭大令提集案中人訊取供詞以彼此轇轕尙多著令曹交還洋銀三十元具結呈案　　 
[發落劣探]  
鄉婦蔡陸氏携鈔票洋銀六十元來滬購物行經法租界被扒手陳阿喜竊去旋經包探王三郎將陳拘獲陳賄以洋銀四十元王探以十元分給同役潘阿新仍將陳解入捕房捕頭詰悉實情著將王潘二探一併解送公堂讞員孫建臣大令與法總領事署費繙譯官會訊之下將王潘發回捕房由捕頭核奪昨日解案復訊費君謂包探受賄此風斷不可開遂商請大令將王探責五百板枷號三個月期滿再責五百板潘探姑念所受洋銀先已交出從寛免究諭以此後不准再犯 
　　 
[馬路工程局案]  
前日金振玉扭吳王氏至捕房訴稱伊至家中强取物件任情滋擾捕頭立卽轉解馬路工程局總辦翁予文太守倩讞員黄衡堂二尹研訊金供原籍松江年二十有四自幼來滬在吳王氏之子桐生所開書坊習業迨吳病故吳王氏將店内生財及各種書籍酌定洋銀二百元囑小的另籌資本二百七十七元攺牌號日務本堂移至大東門外大街擇吉本年正月初五日開張當時議定所有盈虧年終結算邇者生意清淡氏恐難免攤賠因於本月二十一日之晚十一點鐘時喚同伊幼予興生雇令衆挑夫乘小的外出竟將書籍挑去並取去帳桌抽屜内洋銀二十四元小銀錢四百四十七角夥友高錦章佘佩雲向之攔阻竟被興生兇毆不得已扭送至案叩求恩斷興生供此事由母親作主小的不敢行兇王氏供此坊係兒子遺下應由小婦人主持二尹謂爾等合股營生盈虧理應結算何得糾衆搬物著將興生管押限期歸還原物然後酌斷　　 
[英美租界公堂會訊案]  
德商望賚洋行主投德總領事署控華商祥濟號主孫榮島不交所定火油一萬箱等情德總領事據情函致讞員張柄樞司馬司馬將孫提到會同麥繙譯官研訊望賚行主投案請追孫延担文律師之夥商君聲辯略稱此項火油乃係抛盤請堂上明察孫供所定火油計五千箱祇有成單餘無憑據司馬與麥君商量判孫貼償銀七百兩　　 
[法租界公堂瑣案]  
名利棧輿夫甘步卿訴稱茶房張壽吉强取碗盞小的不允致被擊破頭　求恩懲辦張俯首無詞讞員孫建臣大令判責五百板○蔣成喜訴稱前晚被賊竊去報時鐘一架及銅器木器共三十餘件報捕查獲賊犯張阿炳馮瑞福吊到原贜解案請辦大令判將張枷一個月責三百板馮枷半個月責三百板窝主吳王氏罰洋銀十元贜給蔣具領○前者陳富順以方阿新陳阿三竊取衣服報捕搜獲解奉大令訊供方稱九月某日小的在南匯升昌木行執業豈能來滬犯竊大令派差往南匯查問並無升昌木行亦無方阿新其人因即據情禀復昨日大令命帶案復訊方仍執前供大令飭將張責三百板陳責二百板○王永元訴稱小的在恊泰祥米店爲夥本年六月某日恊興飯店主張奎廷賒欠米價洋銀四十七元七角圖賴不還求恩追給大令著押候交人銀並保出外限年内先還洋銀二十元餘至明年正月歸楚○華王氏控夫弟華耀祖呑没小東門外稻香村茶食店保險銀兩經大令訊供以此店已盤與邵文興著華邀邵來案候訊昨日氏投案求追華偕邵呈遞合同簿據訴稱華王氏故夫華耀奎虧欠債項甚多以此店抵與小的尙屬不敷今店已盤去保險銀兩卽與前店主無涉大令以此案糾葛甚多著各交原保人保出俟明年正月復訊核辦○留芳照相店主婦汪氏虧欠房租洋銀一百餘元被控到案大令訊供押追汪氏將店盤去得洋銀二百五十元呈繳公堂各債户紛紛遞禀求追大令著給房租洋銀四十元其餘按照三成攤還各户○葉錦控龔宋氏以田單抵銀三千餘兩圖賴不還經大令訊供著交保理處在案兹因歲暮諭令明年復訊核奪　　 
[分别華洋]  
本月二十一日及本日報章所登南市公茂花廠一事迭據老公茂西人來稱伊於南市分設花行二處並無此種控案等盖本報所登者係華商所開之公茂與洋商本不相干也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[卸署江西新建縣孟子卿明府捐廉購買蔖種禀] 　　　　　　　　　　　　　　　　　　　　　　　　　 
案奉蠶桑總局提調本府江守札奉憲飭種植一道務宜實力整頓以收地利其高山可種桐子茶子水鄉可種烏　蘆葦等因當經本府措借洋銀三百圓委員赴產蘆葦地方購買蘆種並札飭各縣查明境内可以種蘆之區　價解省發交委員搭購分發在案迄今日久採買蘆種委員將次回省飭卽查明境内沿河地方何處可種蘆葦措價解局領種等因到縣奉此遵查卑縣下游一帶濱臨鄱湖低鄉苦澇湖水漲落不時種物惟水柳蘆葦之類最爲相宜前奉本府札發卑縣職員蔡葆羲條陳卽經在縣屬之吳城樵舍老鸛嘴大塘街四處設立分局講求種植分諭各紳集股試辦並出示嚴禁地棍阻撓在案將來此項蘆種擬發四局分領試種惟小民可與樂成難與慮始若必先飭繳價承領誠恐各懷觀望未免坐失事機兹由卑職捐解鷹洋銀六十圓購買蘆種擬俟領到交局示諭鄉民就近領裁不取分文期於水鄉貧民得以逐漸講求以盡地利而講富教奉柯中丞批據禀捐廉購買蘆種發給水鄉分領試種各節因地施宜所辦甚是仰現任杜令轉移知照並接續講求以茂前規以收地利此繳　　 
[上海縣署瑣案]  
前者陳大生花行執事人雇船户頭目陳裕生轉雇駁船若千艘装運棉花一千餘包至某輪船交卸途中被竊七人千斤事發後報捕拘獲船夥張晉生解經縣主汪瑶庭大令訊供管押前晚提案復訊張供小的在陳裕生所駕駁船上執　甫經數月此次裕生串同船夥阿瑞阿田竊取棉花多至十二擔售與白蓮涇某花行小的專管火艙之事並不與聞求恩開釋大令著交人保出速尋裕生交案○前日江北人闕萬濤控王阿松逞兇等情當晚大令升堂研訊闕供今年三月内小的與王阿松龔生芝等五人合股接辦寳隆洋行輪船生意每股出洋銀三百元共成五股當由王阿松經手將洋銀付與行中買辦陳克陽遣至十月陳忽將小的及龔等四人辭歇惟留王阿松一人致小的等股本被王陳悉數呑没向之索取反被毆傷求恩騐明提究大令飭仵役騐得後助稍有拳傷諭候飭差查明訊核○潮州人蔡屏松在新北門外護城河畔開設舊貨店近被馮汝勛投縣控伊誘匿兒子等情大令准詞移文法界公堂提蔡到案飭差嚴加看管候傳原告訊辦○前日劉寳生控施同福於本月二十日新北門内火災時糾衆攫取衣箱器物大令訊供之下著將施押候補傳見　嚴祥福訊究兹經縣差將一千人解案前晚大令升堂研訊吳阿根陸修春王連生三人同供小的等均在新北門外吊橋堍　芳茶樓門首施所設餅攤上習業本月二十日城内火起師父在家午膳小的等知師父家距火場甚近急往探視因被城門口水龍所阻悵然而返次晨入城見師父居處已付一炬曾否攫取劉寳生之箱無從知悉嚴祥福供小的與劉寳生同居當火發時小的與劉各取衣物暫置門外由妻子看守被施糾人將劉箱搬去向索抵頼嚴唐氏供是日小婦人在門前看守物件忽來一人身甚長大欲將箱搶去小婦人阻之施在旁聲稱此人與伊索識務請放心小婦人因此不疑不料今向索取一味圖頼施供小的與劉等同居安仁里是日火災時小的搬取自已之物忙碌無暇大半皆被火焚何暇糾人攫取他人之物大令以劉所控無憑著將施交人保出餘人叱退聽候飭捕查緝　　 
[英美租界公堂瑣案]  
包探李星福解楊永順李照泉到案禀稱伊等潛入德文報館竊取鉛十磅報田小的吊到原贜送請究辦讞員張柄樞司馬商之德總領事麥繙譯官判令各責二百板押捕房半年○包探陳金標解朱仁生到案禀稱此人竊取朱松泉家皮衣及各項器物報由小的拘送請究司馬判責二百板○包探顧阿六解兪成來王德新劉金王到案稟稱伊等向楊方坤詐取洋銀五元不遂其欲糾衆逞兇報由小的送請究治司馬判各責三百板○包探金立生解周阿元到案禀稱此人至翁阿德所開烟館中吸烟乘間竊取烟槍一枝報捕後捕頭令小的送請究辦司馬判責三百板　　 
[美租界捕房紀事觀]  
前晚西人某甲至四考脱路第七十號門牌粤東龜予李阿虎所開妓院内尋歡出洋銀百餘元令妓女王福林收藏翌晨向索無著因之投報捕房捕頭令包探朱桂生將王妓拘獲押候解送公堂禀請讞員張柄樞司馬訊究○昨晨小竊王阿彩混入下海浦鄉民某姓家行竊衣服若千件携之而出適爲某號華捕所見連贜帶入捕房捕頭令押候解送公堂禀請懲辦　　 
[蘇省官報]  
十二月二十一日撫轅牌示恭照光緖二十九年正月初一日元旦令節是日五皷應穿朝服齊赴萬壽宫行慶賀禮其自廿八日　正月初一初二初四初五等日俱穿蟒袍補稅掛朝珠首府三首縣知在武廟設壇求雪松江府許專丁來省禀謝札委隨固辨理松防管務處同知羅承恩禀知　丹徒覆估　　　工回　徽候補知縣鄧英湖南人由皖護解犯官來知縣金森禀辭赴滬見道憲王毓江禀知武偹學堂昨日放學從九孫官鈞典史高瑜均禀謝飭知奉部　灌注冊二十二日記名副都統　恩桂奉吉林將軍札委來蘇公幹分部郎中胡焌廷湖南人由浙來進京知縣謝崇聲禀謝奉委護解犯官赴甯卽辭府經歴金業成禀知奉　　松道札委武備學堂文案兼稽　查差張樾蔭禀謝奉委西路四段冬防明日到差縣丞陳其康禀知儲憲委赴震澤縣催提漕項差卽辭巡檢徐步瀛禀知衆　憲委赴　陽催　差林先植禀謝奉委西路三段冬防差二十三日知府梁佩祥禀知赴江陰見學憲通判梁書祥禀知太倉公幹回並謝飭知奉部覆准補蘇州府　粮通通判缺知縣查亮采禀　飭知前署崇明縣代於初　算結蒙給酌委署事一次戴壽昌禀知奉儲憲委赴金匱公幹卽辭江蘇候補知州趙延珍於本月二十一日丑時在省寓病故安徽候補知縣　振遠由安徽來巡檢林先植禀知到西路三段冬防差簡紹猷禀辭赴甯見制憲兼帶飛槎輪船候補千總浦永新禀知赴常熟公幹　　 
[邗江官報]  
十一月二十三日列鹺尹以楫委解南京餉差○廿四日長至節各官商禀賀○廿五日陳分轉廷輝委赴海　公幹鄒　尹　　辭赴皖岐○六日詐分轉念祖辭回高寳差次龍分轉澤鈞辭回舊港卡兪鹺尹文瀚銷南京餉差孔涵釐捐洪大令德篤過揚 
 
 
 

Page 10

 
 
　　 
[光緖二十八年十二月初十日京全錄] 　　　　　　　　　　　　　　　　　　　　　　　　　 
宫門抄諭旨均已錄前○護浙江巡撫誠奏爲籌解新約賠欵銀兩摺○又奏爲籌解匯豐磅欵本息銀兩摺○兩廣總督德奏選員請補知縣摺○又奏爲展缓按糧捐輸片○雲貴總督魏奏爲藩司到省飭赴新任片頭品頂戴護理浙江巡撫布政使奴才誠勳跪奏爲籌解光緖二十八年十月分第十一次新約賠欵銀兩匯解兌收彚付恭摺仰祈聖鑒事竊照新約賠欵議定四萬五千萬兩分年歸還本利浙省奉部派定每年銀一百四十萬兩又騰出俸餉等項留抵銀十四萬四千兩經前撫臣會同各省督撫臣電奏派欵數鉅籌措維艱現辦洋務稅加足值百抽五免稅洋貨稅常關歸稅司代收漕糧攺折以上四項約計可提銀五百五十萬兩以各省合派一千八百萬之數正得三成擬懇減免三成認解七成奉旨准行續奉電傳諭旨賠欵應按月籌撥足數自不能核减三成著卽照部撥定十成原數按月彚解滬道轉交銀行統俟徴計洋常各關收數及漕折銀兩均有的確數目能否加足三成或竟有赢餘再行核减欽此欽遵當查浙省議捐各欵能否如數籌集尙難懸擬而部咨騰出之加放加復俸餉又係無著之欵但賠欵已議定必須按月付還斷難失信祗可由司道關各庫通籌挪墊自上年十二月至本年九月先後十期應還銀兩業經墊付由前撫臣分别奏咨各在案現值光緖二十八年十月第十一次新约賠欵屇期計應攤原派銀一十一萬六千六百六十兩留抵加發邊防經費及無著俸餉等項應攤銀一萬一千九百九十兩共銀一十二萬八千六百五十兩各項捐欵雖有解收而撥還前墊之欵尙屬不敷兹仍設法挪借以顧要需由藩庫借動正雜各欵銀六萬八千六百五十兩運庫借動鹽斤加價銀三萬兩糧道庫借動漕項銀一萬五千兩杭關道庫借動稅欵銀一萬五千兩共銀一十二萬八千六百五十兩發交號商承領匯解江海關道查收歸總彚付所需匯費照案由各庫作正開銷統俟各捐收集再行分别歸墊經奴才在藩司任内會同各司道會詳請奏前撫臣任道鎔適值交卸未及核辦移交前來除咨查照外所有浙江省籌解第十一次新約償欵缘由理合恭摺具奏伏乞皇太后皇上聖鑒再部庫騰出項下尙有各關抵閩京餉攺爲加放俸餉及加增東北邊防經費取給傾鎔折耗各欵亦分飭按月遵解俟詳到另行核咨合併陳明謹奏奉硃批該部知道欽此 
頭品頂戴護理浙江撫撫布政使奴才誠勳跪奏爲浙江省籌解本年十一月期匯豐磅欵本息銀兩恭摺仰祈聖鑒事竊准户部咨光緖二十八年上下兩半年應還匯豐銀欵利息磅欵本息克薩磅欵本息各銀兩仍照上年指撥各欵數目屇期歸還計單開九月初六日應付匯豐銀欵息銀撥浙江稅釐鹽課盈餘銀兩二十萬兩十一月二十日應付匯豐磅欵本息撥銀十萬五千兩等因當將本年九月期滿應還銀一十萬兩設法籌足匯滬經前撫臣分别奏咨并聲明浙省酌提盈餘歸公共計銀三十萬五千兩浙東釐金案内已奉户部循案撥補銀八萬兩祇剩銀二十二萬五千兩不敷銀兩應請部撥他省的欵彌補迄今未奉部覆將十一月匯豐磅欵本息償期已屇萬難失信不得不先行挪欵墊付兹在於應解籌備餉需項下借動光緖二十八年地丁作爲裁兵節餉銀八萬兩又動支歸公盈餘銀二萬五千兩共銀十萬五千兩發交號商源豐潤匯解江海關道兌收彚付所借籌備餉需銀八萬兩仍請户部攺撥他省的欵解浙歸墊奴才於藩司任内具詳請奏前撫臣任道鎔適值交卸未及核辦移交前來合無仰懇天恩敕部將前項借墊籌備餉需項下銀八萬兩另撥的欵以便補解除分咨查照並取號商匯解日期咨報外理合恭摺具奏伏乞皇太后皇上聖鑒訓示谨奏奉硃批户部議奏欽此京　報　　第七千一百五十七號　　壬寅年十二月十七日申報附張不取分文 
頭品頂戴署兩廣總督臣德壽調署廣東巡撫江西巡撫臣李興銳跪奏爲選員請補知縣恭摺仰祈聖鑒事竊照新興縣知縣劉盛芳前經奏叅開缺接准部文應以光緖二十八年六月十三日奉上諭後第五日行文按照限减半計至八月初三日作爲接到文行開缺日期應歸八月分截缺查攺教撤回降補迥避四項遺缺定例合爲一班統行計算如遇同月之缺仍籖掣缺之先後是月分選缺知縣僅止一缺毋庸籖掣查吏部則例内開知縣攺教撤回降補迥避所遺選缺係進士卽用與候補分班酌補輪用進士卽用卽將進士卽用班前與進士卽用本班合爲一班由該督撫酌量請補卽積進士卽用正班之缺輪用候補卽將候補班前與候補本班合爲一班由該督撫酌量請補卽候補正班之缺等因前出文昌縣知縣另補選缺已用候補知縣陸繼昌補今新興縣知縣劉盛芳開缺另補遺缺按班應輪用進士卽用班前進士卽用正班人員酌補茲會選有進士卽用班報捐本班儘先補用知縣鄒增裕年四十五歲四川涪州人由優廪生中式光緖辛卯科舉人乙未科貢士殿試三甲朝考三等引見以知縣卽用簽分廣東閏五月初一日領照出京八月初三日到省加捐本班儘先補用接准吏部過班知照係二十四年十一月二十日行文例計至二十五年正月初四日接到序補臣李興銳到任未及三月例不出考臣德壽前在巡撫任内查得該員樸實耐勞氣識堅定以之補授新興縣知縣洵堪勝任與例亦屬相符據藩臬兩司會詳前來相應請旨准以進士卽用本班儘先補用知縣鄒增裕補授新興縣知縣缺如蒙兪允該員係進士卽用本班儘先補用知縣請補知縣銜缺相當毋庸送部引見除咨部外臣等謹照章攺題爲奏合詞恭摺具陳伏乞皇太后皇上聖鑒訓示再粤東省補缺例限九十日此缺係歸光緖二十八年八月分截缺應以是月底起限辦理今在限内選員請補並無遲逾合併陳明謹奏奉硃批吏部議奏欽此德壽等片再上年因奉派新案賠欵數鉅期長欵無所出議辦隨糧捐輸以資湊濟經臣德壽於前在巡撫任内會同前督臣陶模電請行在軍機處代奏旋准覆電令卽體察情形仿照四川捐輸辦法加征之銀作爲捐輸准其彚總請獎廣額等因復經飭據司道酌議接照各屬銀米征數帶捐三成以光緖二十八年爲始隨糧交納出示曉諭遵照在案計自開辦以來各屬收捐報解者約銀十餘萬兩其餘各屬如果年榖順成尙不難按章收解奈本年春間苦旱夏間遭水入秋以後又復兩月不雨收成歉薄米價騰踊幾於近省皆然雖經臣等奏准開辦賑捐並籌欵購米辦理平耀然體察情形若將按糧捐輸照常催收竊恐民力未逮轉於正賦有礙臣等公同商酌擬將廣東省按糧捐輸一項普行展缓一年俟光緖二十九年再行舉辦其二十年已繳在官者准其流抵明年捐輸實欠在民者一槪免其捐繳以示體恤俟開辦後再行援照四川辦法彚總請獎據藩臬運三司糧道會詳請奏前來臣等覆核無異除咨部外謹合詞附片具陳伏乞聖鑒謹奏奉硃批户部知道欽此魏光燾片再調任雲南布政使李紹芬現已抵省又補授迤東道興祿亦經接奉部文均應各飭赴任俾重職守其原署藩司臨安開廣道劉春霖應留省辦理洋務管務各事宜以資得力除分檄飭遵并照案派委藩司會辦通省善後釐金兩局事務外謹附片具陳伏乞聖鑒再雲貴總督係臣本任毋庸列銜合併陳明謹奏奉硃批知道了欽此 
 
