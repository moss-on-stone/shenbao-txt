# 1919 - 146 - 4916626

 

Page 1

 
 
   
 
 

Page 2

 
 
   
 
 

Page 3

 
 
時評 
[曹汝霖等（冷）]  
　　即退一步言之曹汝霖等政府即以爲如今日宣言所云當時實因適當其位不得已而出此者然而事旣敗壞國人旣交責亦當去位以明其責任 
　　更退一步言之曹汝霖等政府即不願示懲罷免然而彼等旣自辭職又何必再三挽留顯與國人之心理相反 
　　必保護之而必置之肘腋之間何也 
[命令]  
　　五月二十九日大總統令　内務總長錢能訓呈准奉天省長張作霖咨請將奉天營口警察廳警正劉鍾秀試署警正佟寳楨免去本職均照准此令 
　　又令　内務總長錢能訓呈准河南省長趙倜咨請任命游夏爲河南省會警察廳警正耿霞萼李霆輝試署河南省會警察廳警正均照准此令 
[專電]  
　　北京電　朱總代表已表示繼續擔任安福部必欲撤換且密提王揖唐爲繼所有國會問題以新舊合併制憲爲讓步最大之限度（二日下午一鐘） 
　　北京電　南方某要人電徐詢八條中究能承認幾欵徐復必西南先行修正方可切實表示 
　　北京電　敎部决定六月七日起放假學生絶對否認（一日下午三鐘） 
　　北京電　外團二次勸告由某使脫稿後各電本國請示俟回電到提出（二日下午一鐘） 
　　北京電　外團對我時局之勸告已推某使主稿（一日下午三鐘） 
　　北京電　章宗祥由醫院遷入團城子與曹同受總統保護 
　　北京電　外人消息日人着手膠州劃界自勞山起至四方止　　北京電　徐派吳鼎昌勸朱回京復稱和議停頓中應考量賡續程序挽留代表尙非先務 
　　北京電　陸使現與捷克代表商訂通商條約（二日下午一鐘） 
　　南昌電　公民昨晚集商會請命逹旦東（一日）商罷市又集數千人四時陳督戚省長佈告不加薪乃散會（二日上午十一鐘） 
　　香港電　廣東日僑因抵制日貨風潮會集沙面請日本領事調近處日艦保護日領事以目前尙無需此祗謁督軍以兩事請求第一須保日僑生命財産之安全第二須令抵制風潮卽歸平息督軍允第一事而對第二事僅許誥誡民衆謂不便干涉人民意志自由日本領事已將日僑住户名單詳開達警署以便特别保護此外督軍衛隊尙分投出示防止風潮（二日下午六鐘） 
　　北京電　本日命令云國步艱難外交至重一切國際待遇悉準於公法京外各處散布傳單集衆演說前經明令申禁疵等舉動係由靑島問題而起而羣情激切乃有嫉視日人抵制日貨之宣言外損邦交内隳威信殊堪慨喟抑知靑島問題固肇始於前清光緒年間德國藉口曹州敎案始而强力佔據繼乃訂約租借歐戰開始英日軍隊攻佔靑島其時我國尙未加入戰團猶賴多方磋議得以縮小戰區聲明還付台民國四年發生中日交涉我政府悉力堅持至最後通牒始與訂立新約於是有交還膠澳之換文至濟順高徐借欵合同與靑島交涉截然兩事該合同規定線路得以協議變更又有撤退日軍撤廢民政署之互換條件其非認許繼續德國權利顯然可見曹汝霖迭任外交財政陸宗輿章宗祥等先後任駐日公使各能盡維持補救之力案牘具在無難覆按在國人不明眞相致滋誤會無足深責惟值人心浮動不逞之徒易於煽惑自應剴切宣示俾釋羣疑凡我國人須知外交繁重責在當局政府於此中利害熟思審處視國人 
 
 
 

Page 4

 
 
爲尤切在國人惟當持以鎭靜勿事驚疑倘舉動稍涉矜張轉恐貽患國家適乖本恉所有關於保衛治安事項京外各該長官自應遵照迭次明令切實辦理仍著隨時曉導咸使周知又令國家設置學校愼定學程固將造就人才儲爲異日之用在校各生惟當以殫精學業爲唯一之天職内政外交各有專責越俎而代則必治絲而棼譬一家然使在　囝弟咸操家政未有能理者也前者北京大學等校學生聚衆游行釀成縱火傷人之舉政府以靑年學子激於意氣多方啓導冀其感悟直至舉動越軌搆成非法行爲不能不聽諸法律之裁判而政府　其暴行憫其蒙昧固猶是愛惜諸生意也在諸生日言靑島問題多所誤會業經另令詳切宣示俾釋羣疑諸生爲愛國計當求其有利國家者若徑公開演說嫉視外人旣損鄰交何裨國計况值邦家多難羣情紛擾甚有挾過激之見爲駭俗之資雖凌蔑法紀破壞國家而不恤潮流所激必致舉國騷然無所託命神詶奥區坐召陸沈以愛國始以禍國終彼時蒿目艱危雖追悔始謀之不臧嗟何及矣諸生奔走負篋亦爲求學計耳一時血氣之偏至以罷課爲要挾之具抑知學業良窳爲畢生事業所基虚廢居諸適成自誤况在校各生類多勤勉向學以少數學生之　擾致使失時廢業其痛心疾首又將何如國家爲儲才計務在範圍曲成用宏作育茲以大義正告諸生於學校則當守規程於國家則當循法律學校規程之設未嘗因人而異國家法律之設亦惟依罪科罰不容枉法徇人政府雖重愛諸生何能偭異法規以相容隠諸生劬業有年不乏洞明律學之士誠爲權衡事理内返良知其將何以自解在京著責成敎育部在外著責成省丰曁敎育廳督飭各校職員約東諸生即日一律止課母得藉端曠廢致荒本業其聯合會義勇隊等項名目尤應切實查禁犯者即予革懲糾衆滋事擾及治安者仍依前令辦理政府於諸生期許至重凡茲再三申諭固期其有所鑑戒勉爲成材其各砥礪濯磨母負諄諄誥誡之意（一日下午七鐘） 
　　北京電　錢三十日發三電一致滇唐繼堯漾電悉深論危言力維大局至爲欽佩滬議幾經波始見曙光方期解釋糾紛慰海内喁喁之望乃唐代表提出條件趨於極端致會議忽成停頓時局多艱今非昔比倒懸待解焦慮同深此間抱定和平本恉始終不渝不能不重望羣公蠲除畛域力圖幹濟執事幹國濟時羣流宗仰仍冀有以玉成共匡大局以毅力促進和平使莊嚴華夏獲免淪胥悉出旋乾轉坤之力豈惟能訓個人感跂己哉一致衡州譚浩明等有電悉讜言誠欵佩仰至深國事糾紛羣情浮動諸公本執干戈衛國之意爲關弓垂涕之言一紙風馳萬方傾聽竊以今日國勢外憂内患環來無端非國人同心戮力不足圖存淪胥之懼患難與同稍有良知能無警悟滬議成立羣望喁喁政府商促進行心力交瘁卒因八條提出和平中輟希望和平苦心因茲彌切我大總統迭頒明令仍督各方促成統一能訓亦黽勉匡救惟力是視但願和平曙光一線未絶則民國氣運一息尙存所可信者舉國傾向確已殊途同歸雖猶有待於滬議之籌商而父老昆弟誼屬一家同澤同袍尤關休戚果其及時援手共抒良謨俾名義定於一尊衆論歸於一致於以解决内政奠定邦基則在貞元絶續之交囗義囗公大局立定豈惟國家所賴而羣公偉烈亦昭被無旣矣時局艱虞仔肩共任在内在外同此襟期翅企旌麾願聞明敎一致川熊克武（見昨報專電）說者謂當局局部妥洽之想尙未消滅（一日上午十鐘） 
各通信社電 
　　北京電　美公使星期五日發起勸告擬一說帖措詞爲加入國際聯盟與恢復經濟原狀諸理由必須速决時局并聲明無干涉意准下週提出 
　　北京電　唐繼堯電反對局部媾和 
　　北京電　段祺瑞對徐世昌錢能訓表示總統地位决不摇動祗須祺瑞握有憲法行政立法各權卽可謀和雖徐樹錚主張存新國會亦可由祺瑞設法令不發言千預（以上一日）以上平和通信社電 
　　北京電　今日長江三督聯電詢朱總代表南來與否之眞意總理派員赴津請朱啓鈐江日（三日）春 
藕齋讌談一面致函唐少川仍望以國家爲重成全終始 
　　北京電　新督電俄兵已過烏什水卡乞與俄使交涉令退出 
　　北京電　晉督電以楊兆泰署財政廳長 
　　北京電　朱啓鈐覆務先研究續開和會辦法考量進行順序若徒挽留毫無補救 
　　北京電　駐京公使對我國和議將提勸告並電粤領事向西南當局亦提同樣勸告 
　　北京電　張瑞璣定日内赴滬事畢回里 
（以上一日） 
　　北京電　總理派員赴寗與李純接洽因長江謡言四起請設法制止 
　　北京電　曹汝霖將提出第三次辭職書 
　　北京電　岑西林電微詢對唐提八欵可以承認限度速詳復（以上二日）以上中華通訊社電 
　　北京電　西南各私人來電多允商改條件惟軍府未有正式表示政府已分電岑陸唐熊等疏通和局可望續議 
　　北京電　李厚基電告本日爲新任閩浙軍副司令張載陽行告代式 
　　北京電　將明令張瑞璣督辦陜賑事宜 
　　北京電　陳光遠戚揚電學生團反對議員加薪昨午集千餘人擁入議場搗毁什物敺傷議員經派軍警鎭壓秩序未至大亂（以上一日） 
　　北京電　阿爾泰區改道現定名阿山道全區及所轄蒙旗哈部均劃歸新疆省管轄設道尹一員並加副都統銜 
　　北京電　敎部决提前放署假 
　　北京電　法制局修正新公債條例已完竣即付閣議（以上二日）以上中孚通訊社電 
　　北京電　昨日國務院電致巴黎中國媾和委員略謂保留山東問題原不過一種消極辦法宜採用英法兩國委員之意見至於簽字問題現在輿論已漸趨一致儘可簽字云云 
　　北京電　最近陸榮廷岑春煊各央李純對中央政府陳述勿使和平會議從此竟至决裂之希望 
　　北京電　外交團决議不日對南北雙方面提出第二次平和勸告内容與第一次勸告無大差異絶不干涉内政（以上一日） 
　　東京電　承認奥木斯克政府之前提哥爾却克與謝米諾夫之妥協有下列之交換條件（一）哥爾却克於二十七日取消宣言謝米諾夫爲叛逆人之命　（二）同時任命謝米諾夫爲第六軍團長（三）謝米諾夫誓服從奥木斯克政府命令 
　　東京電　聞日本政府因最近印度待遇日本船隻之不合條理已向英國政國抗議（以上二日） 
以上東方通訊社電 
[美國電]  
　　　　巴黎電　協約國與奥國擬訂之和約將於星回二日之會議中討論大約於星期三日將約稿交與奥代表 
　　巴黎電　四國會議星期五日討論福煦大將所擬加於奥國之軍事條件此等條件已得其他軍事當局認可其中規定奥國一百萬人以上之軍隊須減至一萬五千人所有一切軍事供給品應交出或毁壞以後不得再爲軍用品之製造海軍條件相同規定一切戰艦均須交出以滅絶奥國之海軍力云 
　　巴黎電　和會除與土耳其及保加利亞議訂和約外此外須辦之事尙多可見各約簽字之後及威爾遜總統離法回美後和會尙須繼續存在多時 
　　華盛頓電　美參謀總長馬奇今日通告海外美軍之歸國章程現已修正規定除常備各軍外一律於六　 
月十二日由法國啓程迄今已回國之軍隊已解散百分之六十其已恢復平民生活者共二百二十一萬五千一百六十一人其中十一萬二千五百五十六人爲軍官從去年十一月十一日起由海外回國者共一一一五二四二人 
　　華盛頓電　國務院已正式否認路透社所傳在巴黎之美國代表團已辭職之說 
　　華盛頓電　日石井男爵已辭駐美大使之職將乘六月中旬最早出發之船離美歸國 
[法國無線電]  
　　一日里昻電　波拉格消息現傳㨗克斯柆夫内閣總理克拉瑪朗資氏所屬之民主國民黨已議决須令同黨之閣員二人辭職即財政總長位辛氏商務總長斯脫朗斯基氏是也二氏已向總統辭職未邀准 
　　一日城昻電　阜姆消息據新聞報阜姆訪員通信載稱阜姆問題業已解决星期六日晨巨哥斯位夫代表巴希溪氏及脫朗比克博士與美國代表會議後允許在義國及巨哥斯拉夫之間以阜姆之被圍地建設一有自治權之緩衝國巨哥斯位夫代表僅業於被圍 
地之幅員有保留之意見以爲遠於事實 
　　一日里昻電　羅馬消息陸軍部官報載稱意王將十字勛章授與福煦上將貝丹上將梅斯脫爾將軍奇洛瑪將軍惠根將軍臺斯蒂希將軍潘齊斯大佐及巴里沙大尉云 
　　一日城昻電　西貢消息越南總督薩洛氏乘船赴法大約六月下半月可抵法國云 
路透電 
[對奥和約記]  
　　　二日巴黎電　協約國與共同作戰國對奥之媾和條件除關於軍事賠償財政與某種邊界之條件外已於昨日在聖哲滿交與奥代表其未及遞出之條欵將儘速編定交出同時奥代表得有機會開始從事於和約之大部分以便利最後之解决奥約大體與德約同且有多處除名稱之更變外詞句皆同各種特别條款專適用於德國者當然删去而某種新條欵專適用於奥已加入其尤著者爲關於由前奥匈帝國所發出之新國事件奥國因此和約僅留有人民約六百萬人土地約五六萬方哩此約規定奥國承認匈牙利國㨗克斯拉夫國及塞維亞·克羅特·斯拉夫三民族聯合　之完全獨立並割讓前組織奥匈帝國之其他土奥國允承認國際同盟及勞動公約放棄其前有之國洲權利解散海軍與航空軍之全體軍隊承認協約國與共同作戰國有審判奥人之破壞戰爭公法與習慣者之權利承認與德約中同一性質關於經濟關係僣輸運自由之詳細規定對奥和約之要略其第一節爲國際同盟約章第十二節爲勞動公約與德約所載者同故不復傳第六節言戰俘與墳墓事第十節言天空航行事亦與德約同不過將德字改爲奥字故亦不傳德約中之第十三節言實行之保障事未列入奥約 
　　第二節　奥國疆界北界臨㨗克斯拉夫國隨　有之行政疆界而定此疆界即從前一方面爲波希米亞與摩拉維亞兩省一方面爲奥國上下兩部諸省之界線其問如戈恩德與菲爾資堡境内及摩拉伐河沿岸之疆界有略須勘定之處　須修正南界臨塞維亞　克羅特·斯拉夫三民族聯合國（即巨哥斯拉國）日後由主要之協約國與共同作戰國勘定之東界經過白萊堡之東穿過特拉夫河與拉凡特河合流處以上之特拉夫河由此而過特拉夫河之北俾將瑪堡與拉克斯堡兩省畫爲巨哥斯拉夫國所有然後界線至拉克斯堡省之北而與匈牙利界線相接西界與西北界臨德國之巴伐里亞省西界臨瑞士東界臨匈牙利皆無變更 
　　第三節政治條欵歐洲締約國承認目前或將來所畫定布加里亞希臘匈牙利羅馬尼亞㨗克斯拉夫與巨哥斯拉夫諸國之疆界奥國放棄其從前所有但今在其新疆界以外而尙未分配於任何國家之土地權利並承認將來關於此種土地之最後解决 
　　㨗克斯拉夫國　奥國遵照協約國與共同作戰國所已取之行動承認㨗克斯拉夫國之完全獨立加巴西安山南面之自治土地亦加入該國版圖奥國與該新國確切之界線由委員會勘定委員會以七員組織之主要之協約國與共同作戰國公舉五員粤國與㨗克斯拉夫國各舉一員㨗克斯拉夫國允將保護種族宗敎方言龐雜小部分之民族所必要之規定列入與主要協約國及共同作戰國所訂之條約中 
　　塞維亞·克羅特·斯拉夫民族聯合國即巨哥斯拉夫國奥國允照前項辦法以承認巨哥斯拉夫國之完全獨立並允放棄其權利與所有權其確切之界線亦照前項辦法由委員會勘定委員會中應有巨哥斯拉夫國所舉之員一人克拉琴菲流域問題保留解决巨哥斯拉夫國允訂約保護小部分之民族及運輸自由 
　　羅馬尼亞國　羅馬尼亞允訂約保護小部分之民族與運輸自由 
　　俄羅斯　奥國須承認及尊重前爲俄羅斯帝國一部分各境之完全獨立奥國須切實承允取銷白萊斯特里土夫斯克條約及一九一七年十一月革命後與前俄國圭地内之各政府或各政治團體所訂之各種條約或合同協約國爲俄國保留依據本約原則向奥索取賠償與滿意之一切權利 
[歐洲和會記]  
　　一日巴黎電　昨昨日協約國與共同作戰國政府代表開秘密會議討論星期一日擬交與奥國代表團之條約且涉及某某土地占小部分各種族之權利其宗殺將歸國際同盟會護視條約全文已最後議定 
　　一日巴徐電　福煦上將白里斯將軍維爾森將軍狄愛士將軍昨日討論和約簽定後在所占來因河土地内應行之治制 
　　二十七日巴黎電　巴黎各界對於選定八日簽定和約之舉甚抱樂觀 
　　二十七日巴黎電　威爾遜總統告知和會其他諸員謂和會須準備美國拒絶受託代管君士坦丁或土耳其其他部分此足徵明美國輿情反對美國混入歐洲事務之中 
　　二十七日巴黎電　四國會議議决德國如拒絶簽定和約則即以全權授予福煦上將下令繼續攻入德國立即復施封銷令並籌及封鎖後保全中立國利益之辦法 
　　二十九日倫敦電　協約軍已占據奥國邊界名鎭蓋爲封鎖德國計 
[各國近事記]  
　　三十九日倫敦電　邱吉爾氏今日在下院謂兩月之内反對過激黨之軍可望獲勝俄國可望依據全俄之某礎重行建設屆時英軍即可撤回 
　　二十七日巴黎電　法國參院似不致核准衆院關於女子選舉權之决議 
[公電]  
　　贛議會自飾之通電　廣州軍政府李協和先生轉同鄉諸先生北京參衆兩院江西會館同鄉諸先生上海申報轉各報館各省議會鑒昨日午後一時罙有程時煙姜颛歐陽祖經熊育錫王壽彭程蘭湘余生蓉吳愷張善猷賴尙徵劉野樵程孝同劉昌祁張圯書集學生及流氓千餘人藉口反對預算案手執凶器闖入本會不由理論歐傷議員曾轅彭育才等擁入各議員室搗毁搶掠損失鉅萬本省官長事前旣不能防制臨時復不能彈壓殊堪駭異除電陳中央迅飭軍民兩長曁法廳嚴究外請協電主持公道無任盼禱贛議會叩東印 
　　雪蘭莪來電　國民大會會長鑒請告全國農工商等界如靑島不還密約不廢國賊不去全國人民停止繳稅閉市罷工馬來島雪蘭莪州國民黨公會會長葉海益羅敬芳（俱譯音）二十九日 
　　汀州公電　各報館鑒靑島問題關係全國存亡汀處邊陲惡耗傳來異常悲憤本日開國民大會到者萬人共籌對付方法一請駐歐專使誓不簽字二請將二十一欵取消三聯合全國抵制日貨均經一致贊同誓作後盾並由各學生舉行游街警醒國民敢請始終貫澈主張共挽國權並電南北政府國會力爲主持無任盼切長汀國民大會事務所叩世 
　　江蘇第五師範等公電　上海各報館均鑒頃敝校等公致敎育部電其文曰北京敎育總長鑒外交失敗學生罷課即認爲踰越常軌然激於義憤心實無他竊思政治敎育原各有常軌相循學生思想單純誠信果孚何來扜格一旦發生事變當局者應即探究本原去其癥結則迎刃可解若徒武力相迫學生無可抵抗捐軀糜踵勢所必然且其團體緃被摧殘其意志詎能消滅全國人心俱在又豈能一律屈服禍變之來何堪設想計惟懇求鈞部轉呈總統頒布命令迅予轉圜否則時日愈延激昻愈甚恐潮流所逼雖至穏健者亦將無以自持惶急上言佇候明訓等語特此電聞江蘇省立第五師範第八中學江都公立申種商業學校職敎員學生六百三人叩 
國外要聞 
[法國戰後提倡嬰兒衛生]  
　　法匣無線電社巴黎通訊云法國醫學本極發逹而嬰兒衛生學尤不遜於他國第此種學識大都限於醫校醫院與保嬰專家若民間則猶未盡能家喻户曉也當此血戰四年之後保育嬰孩更爲必要之圖但苟非先使爲母者盡知嬰兒衛生之要法則莫能收保嬰之功於是法國醫界會同美國紅十字會組織機關提倡嬰兒衛生學如空氣宜清潔牙垢宣刷除衣服宜寛適哺乳宜有節諸端皆詳細說明之而肺癆之預防法尤三致意焉該機關在法國最繁盛城邑里昻爲賽聖丹丁與土洛斯四處設立保嬰展覽會任人來觀並分發各種嬰兒衛生說明書計成立以來法國士女赴會參觀者不下　十萬人就該機關表册觀之嬰兒直接受其惠者已有二十五萬之多惟展覽會之設立限於因大名城其効力所及猶嫌未廣故復有旅行展覽團之出發分赴十三省窮鄉僻壤靡所弗屆每至一處輒就市班廳或菜市場陳列關於嬰孩衛生之模刑以詳簡之演詞闡其要義佐以影劇起人興致復在各街黏貼圖畫與彩色傳單述明增進嬰兒健康之方法計此項圖畫等物現已發出者約共二百萬件收效頗宏一般慈终稱可不置該機關且招集法國女子授以保嬰學術俾學成後可直入人家傳佈育嬰如識今此項演講女員之出發者已有四十八人是直社會上之建設事業也此外又設法開辦幼孩游戲場以增長兒童之活潑精神今羅安城已設立兩場凡兒童自七歲至十三歲者皆可入内主持游戲場事務者乃美國女士向在紐約辦理幼孩游戲場富有經騐者也 
 
 
 

Page 5

 
 
[新舞台]  
潘桂芳　曹甫臣　忠心報國 
劉漢森　楊善華　鴛鴦樓 
陳筱穆　劉漢臣　十八扯 
歐陽予倩　查天影　二本虹霓關 
李祥林　許奎官　潘月樵　張德禄　倪金利　李俊臣　大　蜡廟 
鍾鳳林　潘海秋　邱治雲　夏月潤　夏月珊　周鳳文　趙文連　汪優游　夏月華　邱沁如　五本六本應時趣劇　白蛇傳 
[新舞台]  
初六夜戲價目注意　二等角半　頭等三角　特廳五角　特廂六角　逢禮拜三六日准演好戲 
陳筱穆　鍘美案 
查天影　邱治雲　周鳳文　潘月樵　歐陽予倩　夏月潤　潘桂芳　許奎官　准演新排　前本後本　歷史老劇　寫本斬楊 
張德禄　兒金利　白水灘 
汪優游　趙文連　夏月潤　夏月珊　歐陽予倩　周鳳文　邱治雲　潘海秋　准演三本濟公活佛 
[法界共舞臺]  
男女合演　五月初六日戲大减價　日戲價目　月樓三角　特包二角　官廳二角　特廳角半　頭廳一角　二廳一角　三層廂一角　電話二六七五 
吳春恒　刀劈五虎 
李秀山　趙州橋 
孟鴻羣　忠節義 
小花樓　李印亭　泗洲城 
孫香林　筱香紅　詹潤泉　雙蕩湖船 
筱金鈴　小寶義　白水灘 
露蘭春　空城計 
蔡紫紅　筱桂紅　筱月紅　詹潤泉　全本新紡棉花 
[法界共舞臺]  
男女合演　五月初六夜戲　夜戲價目　月樓六角　特包五角　官廳五角　官座四角　特廳三角　頭廳二角　二廳角半　三層廂二角　電話二六七五 
周俊民　太君辭朝 
小花樓　挑　車 
筱金翠　筱金培　筱月紅　謝水福　筱桂紅　筱香紅　南北著名優等坤角露蘭春　詹潤泉　五齡童　孫香林　李印亭　筱金鈴　木子君　小寶義　小花樓　馬春甫　十一本宏碧緣 
[天蟾舞臺]  
初六日戲文武全體名角一齊登臺　價目注意　花樓四角　優等特别官廳包廂一律三角　頭等正廳二角　三層統售一角 
張奎勝　山海關 
楊春芳　下河東 
王月舫　鴛鴦樓 
董俊峯　黑　帕 
劉松亭　沙香玉　張德俊　李寶龍　郭小福　醉典韋　剌嬸娘　戰皖城 
劉玉琴　虎將招親 
李永利　楊瑞亭　洪際雲　劉振九　余瑞廷　郭小福　程少餘　怒殺姜母　賺歷城 
李桂芳　劉玉琴　趙君玉　酒金紅　霍春祥　林樹勛　小寶翠　林樹森　何金壽　全部珠衫 
[天蟾舞臺]  
初六夜戲價目注意　特别花樓八角　優等官廳八角　特别官廳包廂一律七角　頭等正廳三角　三層頭等一角 
本台遵照新章撥快鐘點提早開鑼務祈諸君早臨爲幸　電話中央三七○二 
洪際雲　三擊掌 
董俊峯　打龍　 
王月舫　李永利　諸雲仙　飛义陣 
沙香玉　隂陽河 
林樹森　張德俊　四平山　三鎚擊走裴元慶 
趙君玉　劉玉琴　二本虹霓關 
霍春祥　楊瑞亭　劉振九　費應奎　程少餘　挑華車 
小寶翠　劉玉琴　趙君玉　林樹勛　酒金紅　李桂芳　劉松亭　全本花田八錯 
特請雄冠歐羅巴洲法國技擊大家　卜康德　羅雀禮　空前絕後之大技擊 
[丹桂第一臺]  
五月初六日戲　價目注意　特包五角　上包四角　頭廳四角　二等二角　三等一角 
陳永奎　羅小寶　王金元　趙雲卿　全本代哭靈牌連營寨 
宋志普　李少棠　元元旦　麒麟童　王靈珠　王蘭芳　陳嘉祥　李慶棠　　特煩文武藝員　重排應時愛情好戲　六七八本白蛇傳 
臨别紀念只此一天　劉永奎　全本改良戲迷傳 
臨别紀念只此一天　李吉瑞　（銅網陣）代托兆 
[丹桂第一臺]  
五月初六端節夜戲 
元元旦　南唐救主 
麒麟童　王德義　吳桂芬　（鳳凰山）馬三保盡忠 
王靈珠　羅小寶　坐樓殺媳 
臨别紀念只此一天　　李少棠　陳永奎　王金元　李吉瑞　吳堃方　李錦榮　王蘭芳　劉永奎　薛銀麟　李慶棠　趙雲卿　宋志普　馮志奎　苗勝春　會戰破陣十二金牌淸夜聞道　鍜鍊成獄全家殉卽風波歸眞　頭本風波亭 
[大舞臺]  
五月初六日　全班藝員准演拿手好戲　價目注意　特别包廂四角　特别官廳三角　二等正廳二角　三層包廂一角 
馬俊山　牧虎關 
佳楣　陳嘉璘　胭脂虎 
孫少棠　陳月樓　應月樵　花轎（娶和尚） 
劉慧琴　于振廷　兄妹串戲 
張桂芬　白玉崑　殷春虎　屠洗歷城 
王祥雲　姚俊卿　毛韻珂　趙如泉　趙竹卿　陳月樓　五六本白蛇傳 
[大舞臺]  
五月初六夜　特煩超等藝員准演應時新戲　價目注意　特别包廂七角　特别官廳五角　二等正廳三角　三層統位二角 
王祥雲　陳月樓　白蛇傳 
張桂芬　馬鞍册 
殷春虎　佳楣　徐盛祥　于振廷　劉慧琴　白玉崑　姚俊卿　毛韻珂　趙如泉　應寶蓮　張桂芬　趙竹卿　陳月樓　陳嘉璘　田桂枝　十本宏碧緣 
[大世界乾坤大劇塲]  
己未五月初六日夜戲目 
另售座資包廂每位小洋二角正廳每位小洋一角半巾小賑分文不取 
日戲 
筱金玉　賣黄馬 
繼小芬　討魚稅 
楊金仙　金菊花　遺翠花 
楊鑫海　御菓園 
李春來　九更天 
粉菊花　回柴砸澗 
侯雲峯　小楊月樓　小活猴　小金奎　李人俊　（左宗棠） 
夜戲 
金菊花　池水　 
孫眞榮　李陵碑 
李春來　李德山　侯雲際　長板坡 
楊金仙　查頭關 
小活猴　侯雲峯　粉菊花　小楊月樓　祁彩芬　小秃扁　李人俊　小金奎　李德山　二本左宗棠 
日夜開演影戲　准演馬蓮克偵探長片（七粒珠）共三十一本今演十八十九二十念一本 
[大世界]  
中國第一俱樂部　在上海西新橋堍 
游資每位小洋二角僕童减半 
大長片　電光影戲 
乾坤班　文武京戲 
小京班　文武京戲 
優美社　文明新劇 
韓秉謙　新奇魔術 
韓玉龍　單弦快書 
謝大玉　銀姑娘　木板張　梨花大鼓 
劉翠仙　京音大鼓 
曾振廷　單弦快書 
馬佩環　文明大鼓 
人人笑　特别口技 
山東班　梨花大鼓 
曹少堂　文明宣卷 
吳玉蓀　白蛇傳　玉蜻蜓 
錢幼卿　笑笑笑 
吳小松　描金鳳 
吳小石　白蛇傳 
石秀峯　楊家將　宏碧緣 
郭少梅　水滸傳　三國志 
陳士椅　陳瑞麟　果報録 
花園内　小蓬山 
花園内　機器游戲 
花園内　跑冰場 
小蘆山　靈禽仙葩 
樓下　哈哈奇鏡 
樓下　動物院 
商場内　彈子間 
大餐劵　每位一元 
中餐劵　每位五角 
春申樓　京蘇大菜 
共和廳　精雅茶室 
詳細鐘點及戲劇菜單目録請看大世界報 
[新舞台]  
初六日演五本　六本特别趣劇 
白蛇傳　　蜡廟拿費德公　二本虹霓關 
初六夜演三本救世好戲 
[濟公活佛]  
飛來峯　究竟如何飛来 
尹春香賣身葬父　小尼姑菴内調情　濟活佛大吃花酒　玉美人變作骷髏　高國泰窮途自盡　忤逆子騰雲駕霧　新開店强徒行刦　宿黑店活佛擒盗　殺人賊難逃自殺　飛來峰天外飛來 
三本中之情節　旣如此熱閙另外還有幾樣驚人的事情　待吾來說與大家聽聽　（一）有一個天大地大的飛來峰忽然由天外飛來　（一）有一個眞的人從數丈高的正樑上跌下來比從前的武戲中翻五六隻檯子的本領高出好幾倍　（一）有一個美貌的女子一經活佛點化就變了個帶肉的骷髏　（一）活佛有幾十顆頭顱殺一個生一個層出不窮 
[勸業場]  
門票日夜小洋一角 
本場提倡國産起見特將日貨除去如有商客欲來設櫃售國貨者租金不取以明優待 
小京班初六日戲 
茹福鐘洪基對刀　黄福玉洪同起界　朱福瑞鴻雁梢書　陳福强鴻鸞天禧　周福善紅宗烈馬　王福英虹橋贈珠 
初六夜戲 
李福文打金枝　倪福長寶謹燈　王福英蜈蚣嶺　陳福强　破洪州　王福春白馬坡 
髦兒戲初六日戲 
徐春奎鎖烏龍　紫金紅慶頂珠　汪祝瀛烏龍院　筱寶寶兄妹串戲　汪處　筱子雲全本四郎探母 
初六夜戲 
徐春奎謂水河　筱子雲目蓮僧　　汪祝瀛日月圖　杜雲奎准空城計　小凈奎演斬馬稷　謝小蘭胡蝶夢 
三層 
（競化社）文明新戲　日　良因惡果　夜　義賊 
電光影戲　念二三本四殺女奇案 
四層 
馬金生改良戲曲　程筱舫果報録　吳玉蓀玉蜻蜓　六層望鏡遠 
[笑舞臺]  
開設在跑馬廳東首　廣西路中汕頭路口 
五月初六日戲（後硃砂　珍珠塔）特别正廳一角　五月初六夜戲大减價特别包廂三角特别正廳二角二等一角 
裘湧棠　潘得勝　楊子和　陳兆峯　史亦奎　林芳錦　張寶香小鳳彩　周昌順　嚴小炳　趙虎豹　俞大宗　胡鳳林　千忠會 
[愛國影戲院]  
美界海甯路　愛倫地址 
本院爲純粹華商所創辦請各界注意 
（今晚准演最新大部偵探長片）第一集頭本二本　第二集三本四本　女主筆　全部十五本共計卅集 
（　演最後大結束）第十四集念七本念八本紅圈 
滑稽笑佛狄趣史 
（價目表）登樓三角　頭廳二角　二廳一角 
[愛普廬活動影戲園]  
開設北四川路海甯路北五十二號 
蒲月初五日至初七日准演新到美國著名女伶梅卜爾之影片共七大本 
第一本　第二本　第三本　第四本　孫女遭逢英雄擊敗類 
休息片刻 
第五本　第六本　第七本　孤女遭逢　美　破奸謀 
禮拜日戲三時開演禮拜六日四時 
[上海大戲院]  
北四川路虬江路口即美租界　老靶子路北首東崇業里隔壁 
本院純粹爲華人所創辦各界注意 
今天端午佳節加演日戲 
准演大部滑稽（卓别麟）三大本（風流趣史） 
即晚准演 
（大部偵探）三大本　强盜美人 
（大部愛情）五大本　（女書記） 
[共和影戲院]  
西門外方板橋　星期二五換片 
今晚戲目　第六七集　黄金刦　第十一本十二本十三本十四本 
步雷恩因貪得窖金之故屢欲謀害佛羅倫斯幸佛有義僕摯友得免危險今晚所演極有趣味非虚語也 
加演　英國之炮艦　演魔術滑稽　捕熊開士東 
價目　登樓二角　正廳一角　幼童减半　初六初七初八連映三天 
[上海廣同益木行]  
本行特派專員選辦外洋各欵頭等木料凡建造裝船傢私均皆適用批發零沽價格克己如蒙賜顧請移玉至本寫字樓面商是荷　專辦　花旗廠粟　紅木　樟木　白集　加吓　　波羅格　高老英　花麻栗　花旗松　鐵木　土壇　銅梢　方坤甸　花梨　把栗　山樟　一號鐵梢　門牌三二八九號總寫字樓設在虹口西華德路廣同源皮行内電話北一五三五 
[鄭少賡新曲蘇灘]  
貴府喜慶相邀十元八角外加大魔術亦可請至英大馬路巡捕房後牛莊路五十三號半 
[周珊山改良灘簧]  
改良新曲承蒙贊美相邀到府八元六角僕親自到府十二元六角倘喜慶堂唱請至英大馬路大慶里二百十六號接洽 
[歡迎沈製鏡面散購者注意留心冐牌]  
不論男女老幼面無瑕玷顔若芙蓉爲人生第一快事本醫藥室主人發明沈製珠粉羊脂鏡面散行消十有四載得確實報告治好男女老幼面上雀斑粉剌烟容酒剌紅瘰白點油光黄黑瘡疤痘疤汗斑滯氣粗皮燥裂狐騷臭等類有一萬三千七百餘人曾經醫學專家化騐給憑去皮膚上污點寰球獨一妙品前淸恭淸王府以及官學界軍界紳商女界用鏡面散完全醫好來信鳴謝並詩詞歌賦讚頌神妙積有六千四百餘函選有郵局民局蓋印信封集裱屏幅張掛門内人人可看以昭靈騐昔年赴美賽會曾得嘉奬此爲本藥確有價值之鐵據乃人心不古巿上冒牌影戤甚多本主人因僞貨害人衛身不得不大聲布告凡購藥諸君請認明上海盆湯弄卽山西路集益里二弄對門人壽醫藥室方是的眞沈製鏡面散雙料重用羊脂珠粉每洋二瓶每料六瓶二元五角單料每瓶二角半每洋五瓶如無效騐包退還洋 
[沈製生髮膠]  
不論男女老幼髮黄髮白病後産後脫髮等患均可秃髮重生係生毛髮唯一之良品烏髮出髮靈效非常自本醫藥室行消以來治好己不勝計不靈包可退回售價每瓶大洋五角每料六瓶二元五角○又有一種咬髮癬藥靈效異常每瓶大洋四角每洋三瓶上海盆湯弄集益里對門人壽醫藥室 
[招請售主]  
茲有美國新運到平白鐵陸十五箱裝箱優美每箱約四十六張（３Ｘ６又ＥＸooＨo）牌子墨灰一百廿五箱出售如合意請投函本館第八號信櫃可也 
[白濁愈身體健]  
鄙人身體素虧致患白濁一症今己四年求醫服藥不能見效今閱申報載有上海浙江路三馬路口德法製藥公司程鳳生醫生體虚白濁丸及滋隂補腎丸效騐如神余即托郵局滙洋四元購回體虚白濁丸滋隂補腎丸雙料各一匣服後濁止身健至今數月不發眞世上治濁之靈丹也以告同病者幸勿失之　崇明橋頭鎭陸湘記啓 
[徐園内住宅召租]  
茲有住宅一所坐落在康腦脫路第五號萬國花園棧房内（卽徐園舊址）計五樓五下又一大廳旁有側屋及廚房等電燈電爐一應俱備假山池沼各極其妙全園風景一望而收夏令避暑尤屬相宜且租金克己如欲意者請來接洽可也　上海靜安寺路一二六號萬國花園啓 
[英美法租界各押當不當仇貨之宣佈]  
我國民鑒於靑島問題外交失敗汲汲然以抵制仇貨爲對付之法木業同人亦國民一份子具有天良豈肯持冷靜之態度爰於五月初二日開特别全體大會討論辦法到會者有數百人之多當議得從前當進之仇貨姑不具論惟際此抵制聲中難免有以疋頭綢緞銷售不出之仇貨混當於本業者本業對於此等仇貨務一概拒絕旣可免將來印貨時之停滯且得與國民同胞作一致之行動亦足稍伸愛國之念議决之後全體贊成並誓願堅持　　　　　　　　　　　　　　　　　　　　　　　　　　　　　　　　　　　　　　　　　　公　啓 
[中孚股票公司廣告評凖市價誠信無欺]  
專營買賣蘇浙潯川粤漢鄂境鐵路股票証劵湖北官錢局存摺拾兩像票漢冶萍旣濟水電及各大公司工廠輪船銀行股票公債儲蓄等票承蒙　惠顧格外克己此佈上海設英大馬路石路口餘興里電話四九七五漢口連號中國公司在永昇平世綵里電話一二四六函詢巿價當日答覆 
[俞致祥啟事]  
敬啟者憶自丙辰年孫氏昆仲發起勸業場一則斯時議定鄙人爲董緣因鄙人邇來事務繁多致難兼顧嗣後無論遊戲銀錢等事概與鄙人無涉從此脫離關係恐未週知特登申新兩報聲明此佈 
[毛全泰木噐廠廣告]  
本廠監製各種西式木器垂三十年經騐豐富取材精美一切出品遇濕熱不變色歷寒暑不更樣南京路第二發行所新張期内時别廉價務希　貴客注意 
 
 

Page 6

 
 
   
 
 

Page 7

 
 
國内要聞 
[外交團將提二次勸告]  
　　當國内和會將開之日世界和議已有急轉直下之觀各國對我表示之好意均希望我國時局能先世界和議而解决不謂遷延停頓毫無進步可言於是有七年十二月二日之五國正式勸告其時北京政府亦似有所悟曾於十二月三日上午召集全體閣員及在京各督開一緊急會議於是南北選出代表上海和會漸以成立乃會議開幕以來旣因陜西問題經一度之停頓幸而南方於先决問題不甚堅持陜戰未終和會復活秘密會議中軍政各案據聞已有頭緒乃又因南方提出八條之故北方代表竟至撤回和議復歸破裂而協商友邦於此機會乃有二次勸告之醖釀關於第二次勸告之說近數日來喧傳甚熾至最近始知此次勸告係駐京美芮使之所發起協商各使業於前日開一臨時會議討論我國和局停頓問題逹數小時之久最後决定對於我國現在國内情形詳具說帖勸告政府速行解决同時致電廣東各國領事向西南當局提出同樣勸告其内容略謂世界和議業將告終國際聯盟正待共進甚望中國時局速决可與列邦共圖世界之大業一方則歐戰以後各國正圖國内經濟之復原希望中國亦能恢復統一之狀態則各國在華經濟上互相有利之事業亦不致受其影響並聞勸告之言較諸前次意味加重仍聲明並非于涉中國之内政云云此項勸告决定後各使卽推英國公使朱爾典君爲代表請訂期謁見面陳說帖聞東海業已准於下星期四（五日）下午接見英國公使矣 
[北代表將有一部南下]  
　　和會復活問題近日因某種趨勢已稍有希望聞前日閣議確已决定先就分代表中派選兩人前往接洽一擬王克敏一擬汪有齡惟尙未得本人同意大約須俟過節方能定奪因一切須與朱總代表接洽而朱現尙在津日内因中興公司將開股東會未能前來昨錢總理已函約於下星其二（三日）爲朱君設宴叙談届時當能入京但聞前日東海派往挽留朱總代表之專員返京述朱之意見謂現在和議停頓應以研究續　和會之辦法及考量進行妥協之順序然後可以着手若徒然挽留代表而與事實上毫無補救之方則縱然和議重開仍等於停頓鄙見以爲挽留代表尙非先務云云觀此則朱氏尙未允斷然復任也 
　　又據另一消息政府因謀和會重開除直接與軍政府電商辦法交換意見並遣密使分頭接洽外决先派分代表中之江紹杰汪有齒赴滬聞準於端節後一日卽六月三號邀集回京之代表開談話會朱桂莘處亦已屢次函津促駕大約届時亦能到京蒞會以期團集一堂討論和會進行方針江汪二氏待開過談話會後首途南下江汪之外並擬加派二代表同行行期當在六月四五日云 
[胡惟德主張簽字之原電]  
　　駐法胡公使前曾致電政府主張簽字本報已載其電中大意茲又覓得原電但電碼錯亂極多或已失本意茲姑錄之如下胡使電云此次和約因山東問題政府有不簽字之意仰見碩畫苦心惟德默察世界大勢權議全約有不可不簽字情形敬爲縷晣陳之（一）不簽字則於四年七年二約仍難廢帖（二）和約載明經三大國批准卽能實行故我之簽字與否於日本無足輕重（三）國際聯合會於中國國際地位關係綦重此會列在和約首章該會辦法國分三種甲協約國簽字者即爲入會之國乙和約開列之中立國由簽字國隨後邀請人會丙德奥等敵國異日入會須候該會議决我不簽字旣自屏於甲種列在乙種將來加入須待審查案提商似無把握（四）國際會乃世界平和之基礎弱國獨立之保障故日本不堅持種族問題意全權去而復返以期紛至沓來入會（此句電碼有誤）我若自行退出國際團體之外勢成孤立更使助我者援手莫由（五）出東問題英法美大使非無意助我奈英法拘於成約美以堅拒種族平等不得不徇日本之請三國心雖忌日然事非得已我現旣抗議立案又爲國際聯合國俟將來尙可相機再向國際會提出如不簽字徒傷三國感情比照三國沆瀣一氣力能控制全球義日之强尙日委心遷就我宜保此感情以備緩急（六）此次和約中對於敵國除恢復已失權利外尙可享受協商國公共利益若世界和議已成而我尙處戰局異日單獨媾和恐敵國多方要挾迎拒兩難綜此六端足見不簽字於由東已失權利仍未收回於我國應得權利轉多抛棄惟德非不知民氣激昻當軸審愼然前途關係一髮千鈞再四思維似祗可一面抗議一面簽押不致因此缺憾遺悔將來人則一蹴而儕於五强我則忿而或致不國誠可寒心務請鈞裁速電全權再簽字期限近在旬日之間事機已迫披瀝上陳 
[林長民告日本人文]  
　　林長民氏自辭外交委員後近又有敬告日本人文一篇在國民公報發表其文云自山東問題發生吾國在巴黎和會有外交失敗之耗國民濆激力爭余亦有所論列日本舊交時有過訪各以國家利害反覆辯論余之所言不獨爲一二日本舊交告也余願以至誠懇之意敬告日本全國之國民第一日本主張條　之尊嚴與國際之信義謂關係山東條約吾國早經簽字不能翻異也嗚呼山東條約果以何種形式何種手段而成立耶余前告日本某君稱爲手槍威嚇迫定家産讓渡之契約也苟有機會可以訴吾被脅者安得禁止吾人之主張若云信義日本攻取靑島當時即有交還吾國之宣言並未附以條件也民國四年交涉發生從無條件之交還變爲有條件矣所謂信義者安在日本攻取靑島之時吾國固中立也劃龍口爲日兵登陸之界劃濰縣以東爲日德交戰之區此在中立國已有萬不得已者未幾而日兵越界估領濰縣以西鐵路矣所謂信義者安在日軍旣估膠濟全路濟南交涉重案遂層見疊出而日本更設民政署矣所謂信義者安在余今不必溯及過去二十餘年間兩國之歷史但就山東而論國際信義乃復爾爾願我親愛之日本人速自反也第二日本主張山東權利得自德國非取之於我中國德國侵略逾二十年中國不之抗獨至口本人之手而靳之何也嗚呼中德交戰條約消滅日本承繼關係全無根據矣若謂佔領在先事實未容没却吾國人吾專使之所爭乃對德媾和條約之關係尙未涉及事實也至於德國侵略吾國人隠忍者二十年此二十年間爲暴力即正義之世界吾國人除養成武力相抗外無可主張也假令當時有容主張正義人道之機會吾之對德又何以異於對日民國六年對德宣戰吾人又不屑屑舉膠州侵略之跡以復仇修怨爲言者爲正義人道而戰非吾一國之私但有正義人道昌明之日吾領土吾主權之刦奪於暴力者將與世界一時受侮之國家同躋光復之運自然得返其舊物示大公也即吾親愛之日本人對德宣戰又何嘗不以正義人道爲標榜正義有道一涉本身利害問題便設許多例外吾不能不爲正義人道哀此當向世界各國今日所號稱强國者進一忠言勿爲僞善尤望親愛之日本人母自欺以欺人而吾國人則始終確信正義人道之可恃不少渝也第三日本主張日德宣戰日本有實際之犧牲不能不有報酬夫希望報酬决非日本對德宣戰之本旨假令日本先有交還靑島之事實吾國感惠言報自應有相當之償若以交還相要附以伸縮自如之條件而欲責吾人以良心之信賴吾國人懲前毖後實有不能無疑者曰專管租界之指定曰一切交還手續之協定又其他如山東開埠之協商沿海島嶼不租讓之換文完全欲置吾山東於其勢力範團之下憑據要隘伸張各路謂吾山東不爲滿洲第二焉不可也謂無領土之野心即吾滿洲今日何嘗有日本之領土而其侵害主權擴張勢力者領土野心之有無究竟有何區别以此言報報者倦矣吾不知比利時之報英法又當若何願吾親愛之日本人爲吾人設身處地而思之也第四日本主張國際競爭出於自衞此其說則涉及於過去二十餘年間中日之戰日俄之戰及日韓合併之事之範圍一若所有進取政策皆出於不得已者吾固不欲深論但自衛意義應有定界若以版圖狹小之故必攫人所有以自存則世界小邦無數非恃蠶食無以立國耶君等自衛吾輩若何然則朝鮮自屬國而變爲獨立復由獨立而變爲保護更由保護而逕入君等之版圖惟君等之自衛故滿洲權利日增無已旅大租借沿襲德式變爲九十九年亦惟君等之自衛故滿蒙各路東部内蒙種種要約亦惟君等之自衛故今乃自衛範圍更欲擴充而入於吾神聖生地京邑門户之山東耶願吾親愛之日本人爲吾設身處地而思之也第五日本主張黄白異種歐美與吾亞洲分界美有門羅主義吾亞洲亦當踵此主義亞洲問題吾亞洲之國家自决之不能訴之於各國中日問題中日自定之不必謀之於他人也嗚呼今日世界有色人種之被壓吾豈不知之求平等於外而調和於内則凡吾黄種者應如何自警如何互讓日本自詡爲開關以後之先進國責任寗不重大甲午之役警醒吾亞人吾國人固已視爲藥石日本亦足躋於世界望國之林日俄之役力擯强鄰義聲所樹尤足多矣顧以義始而以利終駸駸之勢先予同種以難堪謂無論如何咸當順受以蘄於將來對外不可必得之平等則吾人之所大惑也至若門羅主義彼有歷史如何强同使吾亞洲有一信義可倚之國家其實力又眞足爲盟主者則其主義未嘗不可移植若日日剸刃於吾同洲之腹有機可乘便圖進取力有不逮更遠引不同洲之强鄰以爲保證以增殖其利益而鞏固其地位其母乃重誣門羅乎以信義言而虞許未泯以實力言則毛羽未豐孰是盟主孰爲表率君有雄心我寗多讓相持不下轉啓外棼此吾人之所不敢附和者謂中日問題中日自定何以巴黎開會以後發見此兩年來日英日法日意之密約前歲藍辛換文吾人早滋疑懼今日所見益徵君等之深心四方埋伏脅以相謀親善之誠乃若是耶特殊利益優越地位果作何等解釋曰對於第三國言之也曰日本在吾中國之利益在吾中國之地位較之第三國爲特殊爲優越耳果依此說吾人有兩疑問焉第一所謂利益所謂地位者與吾中國有無不能相容之點第二所謂特殊所謂優越者果用何物爲標準而較量之第一疑問題諸事實歷年交涉種種條約得尺得寸兩國利害無不相反矣君等雖對第三國言之而其所言之内容盡屬我國之事盡屬我國傷心之事能禁我之不平耶第二疑問解之者曰特殊優越衡量標準爲天然的爲歷史的爲地理的同文同種境土相接較之第三國固不同也夫旣爲自然之殊異何待他人之保證君等對英對法對意對美密約換文究何爲耶果循自然之軌以救親善何必矯揉造作加以人爲至於如此婚姻之約有待良媒至若兄弟天然結合豈必立契證明六親互保始生血統關係君等旣欲以此曲解自文其攘奪之謀則所有國際之行爲皆屬顚倒錯亂又况權利衝突君固日日斵喪其天然上歷史上地理上本來之情誼矣是則願我親愛之日本人速自審也吾今敢正告日本人曰吾國人之對君等實有不可諱言之痛矣除極少數之人外不論階級高下知識深淺思想新舊觀察縱有異同飲恨幾於一致經一度事變便增一分怨毒母謂吾人愛國無持久性也假令事變之生繼續不已君等怙過迄無悛心相激相盪終有不堪設想者若在强權之世君等固有一日之優雖然今何時矣無論潮流變遷未容君等悉奏長技即令人心袖手恣君所爲吾輩擁有世界五分一以上之民族文化智能又有牢不可拔之根柢一戰而霸遂足爲君等賀耶吾民族遂永載君等而易其賓主之位耶此種根本見解吾固深信君等必有澈底覺悟者顧以前事惰力國論矜張改過未勇吾不能不爲君等之有勢位者惜之萬一因此遷延蓄　益甚竟演成萬刧莫復之慘劇君等在東亞在世界應負何等責任願君等深長思也至於同洲自保主義同種相親主義根本用意非不甚善而實行之方法與選擇之途徑君對等所爲幾無一不錯誤其結果乃與其所預期者絶相反君等至今寗未悟耶吾去歲兩遊東京君之朝野人士吾親接其言論者不下數百人披襟深談出示肝膽未嘗不太息痛恨於吾等政府歷年對支方針之謬其最著者爲民國四年之交涉與投資之非其道吾之表示但願親善出之以誠君等當亦記憶之也至今日事勢糾紛君等所極力擁護者乃猶是向時太息痛恨謬誤方針之出産物殊可異矣以夷制夷遠交近攻君等所舉以指摘我者處處疑吾輩相見之不誠究竟以夷制夷遠交近攻吾輩有何實跡而君等諸種密約以及換文情形轉先暴露君之所以者何人君之所制者何人君之所交者何人君之所攻者又何人本是同根相煎太急吾尤不能不爲君等心痛也至若威爾遜主義强權之國或有違其本心若吾輩權衡利害欲縮其百年發憤之圖思乘大勢變遷而早收其效此回人情之常呼號奔愬謀得直於正義人道之前無所謂以夷制夷無所謂遠交近攻且吾之所欲陳者豈特一端而已又豈特對君等之國家而已不幸首先發難遽見鬩牆孰造茲因君當審之矣兄弟固親朋友之間緩急亦可呼籲吾國今日對内對外種種困頓君之所知也善意之援吾之所冀不必諱言也有同情於我者朋友兄弟不暇擇也苟有互助之誠則骨肉自親於友誼所謂天然的歷史的地理的者吾國人固一一省識之無待君等之隢隢也願君等痛下决心一滌前慝苟知其悮勿事遷延果有以恢復吾全國最大多數之人之情感且予之以可信者百年之計自然之利豈在今日所得之下君等尤不能不較量於利害得失之間也迫切奉告翹盼好音東望長天頌君福祉所言未盡萬一幸明察之 
[京華短簡]  
　　西藏問題已由英公使於三十日至外交部正式開議朱使態度頗稱融洽對於中國方面所提辦法業已電呈英政府兩星期内聞當有復音到京又聞當局主張之點（甲）西藏根據前清及地理關係必須認爲中國領土不能劃成自治區域（乙）其藏邊界址應以原有爲限沿藏交通允卽開闢所有各土司提前改革（丙）藏中内政改革由中英雙方同意但江孜亞東各關稅欵純列内地收入 
　　昨日星期六閣議例會除曹汝霖外均列席討論之要案（一）司法部以山東現訂之清鄉章程與法律衝突提議修改討論結果未决定（一）海軍部修理没收德奥各艦經費十餘萬元决定交由交通部在租船項下墊付其餘尙有一二重要案件遂散會 
　　頃屆端節軍費政費在在需欵財部一籌莫展大有四面楚歌之勢星期五財政次長吳鼎昌專爲籌欵赴津迄昨午止尙無頭緒龔心湛備極焦灼又於昨午乘車赴津與吳合力進行臨行語某部員云時問迫促巨欵不能立辦當向各銀行通挪小欵以應燃眉之急 
　　罷課風潮未嘗少殺北京大學已有學生摒擋行裝陸續回籍者上課之期恐非暑假前所能做到其他各校類此者不可勝數巍然僅存者交通部直轄之鐵路郵電路警三校及陸軍内務兩部所轄之各校而已昨日某工校等爲上課問題採選舉制令各生投票願上課者寫一留字不願上課者寫一去字結果數百學生中投去字票者大多數投留字票者三名至敎育當局擬提前暑假一節雖已决定由六月七號起實行但尙未敢宣布學生方面亦絶對否認茲事 
　　前京師大學師範科畢業生周瑞琦及清華學校學生徐白哲爲國捐軀現聞京中學界定期本月六日仍假北河沿法科大學同日開大會追悼已得警廳允許追悼籌備處即設在該校中 
[北京快信]  
　　中央財政問題至於今日其困難情形已逹極點各師旅軍餉久未發給軍心摇動已屬不可掩之事頃聞曹錕張敬堯李奎元等各有急電致政府稱積欠軍餉久未給發奸人藉欠餉爲名欲淆亂軍心風波所至一夕數驚若再不接濟實難維持現狀等因此係實情言之據聞兵士方面手無分文髮蓄至二三寸長猶未剃去困苦情形顯而易見也又劉存厚頃又電稱所部軍餉前呈准飭張道尹就地籌墊每月十萬元以應急需今該道尹奉令不准截留欵項不允再墊且索前角而所部需餉無可設法更加彭張兩部餉項加增籌措更爲困難請飭部按月照撥十一萬元又鍾體道電稱駐防西鄉旅長吳震在防病故該所部兵士欠餉甚鉅軍心異常恐慌擬即日親赴西鄉巡視各營布置一切等語新督楊增新電稱阿山軍變由於索餉而起請速籌欵前往發給並請收回張專員自製之阿山新紙幣以消患於無形等語近來索餉之函電多如雪片大局愈呈危險不識政府如何應付也 
　　阿爾泰烏梁海所屬蒙旗左右翼各旗札薩克鎭國公貝子等於民國元年外蒙獨立時均受有外蒙封爵該長官等從未過問自新督楊增新呈准收撫歸入新疆管轄外其餘七旗仍受外蒙封爵率蒙民爲外蒙當差被人牽制確係實情頃楊新督電稱不如乘此時機迅頒明令復爵收撫俾收渙散之人心而爲己用云云恐政府仍漠然置之耳 
　　新督楊增新急電政府據稱鳥什卡報告有俄兵由斜米開來軍隊及軍裝車數十輛假道塔城關赴伊黎被該卡欄阻而俄官不允聞尙有軍裝百餘車及軍隊在後將次續到請速示對付方法惟事機已急緩則難阻請即向俄使交涉 
　　黑龍江電稱俄官扣留華船後駐京俄使以無力制止爲詞改由黑省鮸督軍向霍爾瓦特嚴重交涉近日鮑督軍與霍交涉結果霍已通知阿省阿司令廓米薩爾照會黑河交涉員謂華商所購俄輪如確有俄領簽證及俄使許可應可放行等語現已檢齊執照派員會同騐收並令調查損失預備索償矣 
[中美新聞社北京雜訊]  
　　中美新聞社三十日北京通信云段芝貴之封禁益世報及拘捕該報主筆潘君據其布告謂係依據戒嚴令第十四條但總統並未有宣布戒嚴之命令故一般人大爲惶惑頃據警察總監吳炳湘語人云去年十一月間國會議决許總統有權令警備司令將京畿各文武機關概歸其控制並施行一種戒嚴時代之特權此原爲一種戰時之方法但至今未曾取消故總統日前命令著警備司令部維持秩序卽與宣布戒嚴相同查五月四日風潮之後徐氏之第一命令卽着段芝貴維持秩序故段氏現握北京之絶對大權法庭歸其操縱所有案件必須經段氏允可方能審理警察及憲兵均退處無權凡有擾亂治安者被捕之後歸軍事審制抑送交法庭均歸段氏决定云 
　　政府因蒙邊大局危險决定各省裁兵計畫將不包括奉告黑三省及黨河察哈爾綏遠甘肅新疆在内凡在此等處之軍隊均須全部調集預備隨時開赴蒙邊 
　　黑督鮑貴卿報告政府俄人前在黑河没巴華船一案現交涉頗有進步俄人已將扣留船隻四十艘中之四艘釋放霍爾瓦特將軍已通知劉鏡人專使及趙領事謂鄂姆斯克政府已下令將所拘各船概行送回惟聞俄國當局現定有新章以後一切船舶航行松花江者（華船在内）概須付航稅黑龍江之華人船主反對此舉甚力 
　　華北美國大學同學會定於六月七日午後在美使館開春委年會會長丹尼斯君正在籌備一切屆時將舉行滑稽田徑運動由阿樂爾君爲領袖七時開盛宴於跳舞場美公使及杜威博士等將各爲五分鐘演說九時以後跳舞并美海軍音樂隊奏樂 
　　政府對於蘇督李純疏通和局之電已答復如下（一）徐總統不能認爲臨時若如此必大失威信使彼不能安於位（二）南北兩國會同時解散仍由舊國會憲不能承認因北方國會對於此說决不同意若强行之必有嚴重結果（三）參戰處國防軍及邊防軍因北方及蒙邊大局危險均不能解散（四）政府用人大權斷不能干涉罷免官吏政府自有權衡 
[天津學生罷課二次宣言]  
　　外交失敗國人同憤北京學生痛國祚之淪亡悲主權之喪失是以宣言請願内革禍源外解繭縛欲挽狂瀾於旣倒拯國土於將傾何敢故事要挾有意爲難此中苦衷諒我同胞早已洞鑒學生等見中國滅亡無日於是大聲产呼願棄寳貴光隂稍停學業講演撰報喚醒同胞週日以來頗獲效果學生等方幸中國猶可救藥不期二十五日總統命令二十八日敎育廳布告頻來相逼阻我言論挫我忠義我學生旣非禍國暴徒又非奴性國民是以不得不作二次宣言以解大總統敎育廳之惑並訴苦衷於全國父老兄弟之前焉學生等罷課舉動雖始由靑島問題失敗然其因多矣學生等欲圖永久之策不得不作根本解决故遊行演說散布傳單所以警醒國人耳是以發表言論理當激切旣無踰越範圍之舉復無煽惑之言蓋煽惑者類皆借假奪眞以非亂是使地方治安國家命運陷於危頽此皆學生等之所痛恨朝夕欲得而誅之者也學生等今日舉動雖涉及地方然亦國民所樂從安有違警之可言哉試問地方之治安爲重抑國家之命運爲重國人明逹諒共鑒諸况學生等何嘗亂及地方耶且也手無寸鐵欲誅奸而且不得豈能作亂乎北京警廳旣已拘捕學生禁止救國學生等爲國家前途計不勝惶恐之至夫罷課救國似與教育相離然亦有不得已苦衷在也蓋學生等願與敎育作暫時之離不願爲長日之離願於未亡之前作頃刻之離不願於旣亡之後爲永久之離試問亡國之後尙有所謂敎育乎彼時之所謂敎育云者亡國之敎育也奴隷之敎育也旣受亡國奴隷敎育恐國恥國仇猶不知尙有所謂雪恥復仇之智力乎此學生等所以不忍作秦越之視而爲哀號之鳴者也况學生等未嘗與敎育離也不過犧牲暫時之光陰其策救國之方針敎育旣不可以烟消而霧滅國家獨可令人魚肉乎似此危急存亡之秋倘國民坐以待斃國家前途尙有望哉試問稍具心肝者誰能忍之學生等力弱能薄無權無兵雖不敢涉及政務然國家興亡匹夫有責此次罷課原祈政府諸公曲諒苦衷一致對外又恐國人之未醒也作泣涙之演講撰哀號之報刋以壯我民氣在上者自當養我之氣竟我之志豈忍抑而挫之耶今政府不察阻我愛國之舉動禁交集會之自由拘捕我學生便親厚者所痛心而爲見仇者所快也大丈夫作事貴乎特立獨行依賴無斷者乃我中國之惡根性也設良心所發公義所激苟不害於同胞不禍於國家爲之可矣不必疑也此北京各校罷課待命之所由來亦即學生等信而然之同時罷課無疑者也然旣罷課矣可寳貴光陰已虚度矣然學生等以地方人民之付托家族親友之期望不敢卽以大總統之嚴令敎育廳之布告以消我愛國志氣止我愛國舉動使國已被賣而民猶不知身已奴隷而猶自榮也嗚呼試繙近世界史弱國之所以亡者何耶埃及之亡借欵條約亡之也朝鮮之亡奸人賣國亡之也今我中國二者備矣國已亡矣所未亡者民氣而已苟復欲横挫民氣則國家復何所望哉學生等於大總統之命令敎育廳之布告爲國家存亡故不能完全遵行而其中苦衷敬乞大總統敎育廳有以諒之海内同胞亦有以鑒之爲幸總之學生等所爲純出良心至誠並不欲求見愛見敬於諸同胞也本會自成立以來始終與北京學生取一致行動現已派代表至滬組織中國學生聯合會總會前宣言各項問題及以後有所提議事項當均交總會議决施行以期全國學生行動一致逹我救國目的至其他光陰學業及髮膚之犧牲皆學生等所不惜也謹此宣言 
[遼東飛絮錄（五月二十八日奉天通信）]  
學生團籌備開會張作霖主張再戰 
　　山東問題失利後釀成學界愛國風潮若京津若上海皆有學生聯合會之組織力爭靑島提倡國貨奉天張作霖不知奬進民氣力行壓迫所屬學校學生如有意外舉動准令軍警查拿各校學生鑒於鄭家屯交涉張氏曾監押公民會學生代表故皆忍氣吞聲不敢響應内地日前奉籍留日學生代表歸國鼓吹激起學生之反感然尙不敢發動昨晨第一中學校學生接京津各校寄來之傳單多件及旅京奉天學生書信數通大都譏剌鼓勵之詞因之全體學生慷慨激昻互相聯結發起奉天學生團並派遣代表前赴各校聯絡其通告書略云靑島問題日瀕危境靑島失則山東亡山東亡則中國殆千鈞一髮其勢岌岌華僑請求血洒海外學團組織魂起寰中獨我奉天學界如龔如痴不聞不問已以穏健自居人以冷血目我嗚呼吾奉之學生其眞冷耶其眞若是之冷而無一絲之熱耶同是中國民同負中國責民與人同責與人巽是豈吾學生之自處方乎是豈吾奉天學生之自處方乎噫嘻吾奉處此特别地位吾奉受此特别激剌吾奉天學生詎不克作此特别事業乎孔曰成仁孟曰取義吾儕縱不爲仁義計獨不爲名譽計乎不爲名譽計獨不爲利害計乎是以鄙校同學發起奉天學生團響應内地惟念獨力難支衆擎易舉貴校諸君倘亦惠然肯來合衷共濟乎各校學生經此度鼓吹咸推舉代表向第一中學表示贊同後由第一中學代表約定今日假基督敎會所立之滙文學校開代表會議討論進行手續訂立章程聞章程業已訂妥俟聯合一致卽開成立總會 
　　滬會决裂後張作霖迭電北京政府謂南方無謀和之誠意八項要求乃默示决裂之表示和會破壞罪不在 
 
 
 

Page 8

 
 
北應貫澈舊日政策實行討伐昨又電致徐世昌氏請籌備軍械軍餉軍需分發前方軍隊與南方拚命再戰同時並電致四省經略使曹錕請求一致行動徒競私權不顧國事張氏亦知外交緊急危在目前乎張氏亦知民生凋敝哀鴻徧野乎皮之不存毛將安附張氏其思之 
[山東學界最近之呼籲]  
　　山東中學以上全體學生致北京電云北京大總統鈞鑒外交問題已形失敗政府對於和約迄無决不簽字之表示一味掩耳盜鈴飾詞愚弄魯人無論如何哀籲充耳罔聞乃更聽國内和議之决裂任外人毁我國旗捕禁學生賣國如曹章不惜褒奬盡職如傅蔡不憚罷斥悔禍無心變本益厲内政旣法紀蕩然外交又安望起色國亡無日就死何所學生皆痛心淪胥爰於五月二十三日起全體罷課專待大總統將外交問題决不簽字作正式之表示臨電嗚咽不知所云山東中學以上學生全體叩 
掖縣省立第九中學公啓云竊以山東爲直隸之門户靑島又爲山東之門户靑島失則山東危山東失則中國危近日靑島問題日人挾其蠻横之手段作無理之要求凡有血氣之倫莫不禍懔噬臍憂深滅頂京津滬上各學界久已呼號奔走拚死力爭我輩生於山東長於山東聚族於山東危亡現象尤屬近在眉睫痛切肌膚寗忍坐視不救甘爲人奴隸乎伏維貴館熱心愛國軫念時艱懔燕雀之處堂懼鴟鴞之毁室凡屬吾黨具表同情謹擬白話報數千言靑島得失之關係及抵制之方法不憚瘏口嘵音垂涕而道謹奉請貴館廣爲張貼協力宣揚藉苦口以勵同胞仗微言以伸大義庶幾人人思憤如響應聲楚子文毁家紓難固足彰愛國之誠魯仲連蹈海捐軀亦足振吾軍之氣惓懷祖國怵作人奴衆志成城心堅鐵石山東幸甚山東省立第九中學校全體學生謹啓 
　　泰安縣華英中學校日前亦開會討論提倡國貨辦法大要如下一决從救國十人團辦法選定代表二十餘名以固結團體并期久遠之進行二凡團員必須維持國貨不用敵貨並勸其父兄及親友勿購三如有會員破規者除毁其購貨外并處以相當之罰金四印刷布告提醒國民并將日貨之牌號刋入俾得週知何貨之不可購五會員必有每月之儲金六組成演講團有城市及鄉鎭兩部七聨合泰邑之各校及紳商以成大有力之團體至於演講諸君語言慷慨辭意翡切赴會人士多爲泣下團中經費由各會員慨助 
[張敬坃之索欵與借欵]  
張敬堯前以中央積欠湘省軍費甚鉅屢催罔應特派湖南第一混成旅旅長張敬湯入京向陸軍部坐索昨張旅長已由京返省聞索得現欵十五萬元汀省各機關及各學校經費以公欵奇絀致數月未發一文現在節近端陽萬難再事延緩而庫空列洗仍舊不名一錢經張氏再四籌維惟有向商家籌借之一法爰派員與淮商公所接洽擬以三年公債票若干抵借現欵一百萬元暫濟眉急該公所以連年以來淮商虧累爲數亦多此項巨欵實難承認該委員又謂貴公所如難籌措則其他各商業更不待言此事關係地方安寗幸即斟酌云云該公所不得已遂請朱恩緩來城就商此事其結果卽由該公所擔保轉向漢埠各巨商籌借並於節前先交三十萬元以資接濟目下正在極力接洽一面對於各機關各學校常欵仍擬搭發新票照前所定法價每新票十五串折合現洋一元但新票一宗市面早已不能行使又經議定凡所發新票概由各該長官彙齊持赴銀行兌現每新票一串兌給銅元二枚至薪俸搭發票幣方法亦已酌定月薪在百元以外者紙六現四百元以内五十元以外者紙現各半五十元以内者紙四現六 
[厦門國民大會二次開會]  
　　厦門於五月二十號開國民大會已誌前報茲於二十五號復假賴厝　大同學校樓上高等班敎室開第二次國民大會到會者商會總理黄慶元中學校長黄琬靑年會幹事雷一鳴幼稚園校長黄植庭大同學校校長曁各校校長各機關代表共三百餘人入敎室内其餘因敎室不能容皆站在敎室外或樓下下午三點半摇鈴開會推黄慶元爲主席登台報告開會宗旨并述日本蠶食中國之野心我國民欲對付日本當以抵制日貨爲要務縱由馬大慶氏提出抵制日貨案件由各校長各商家逐條討論最終議决六條（一）由舊曆五月初五日起商家不得購運日貨入口其旣經訂購者應行電止（一）請各途商家調製中日各貨比較表以時報告幹事部由幹事部傳單報告俾衆週知（一）請上海國貨調查部將國貨詳細調查報告（一）請到會商人散會後各請本途議决實行停辦日本貨物（一）請海關公會人員調查日本各種入口貨物并由幹事部加函各途開會討論限至舊曆五月初五日起實行停辦日貨以期一致進行（一）請各途派代表二人爲本會幹事每逢開會時輪流到會以資討論以上六條均經當衆表决遂由主席宣告散會時已六點半矣 
[皖學生罷課之宣言]  
　　皖省各校學生全體於二十九日罷課與北京學生一致行動記者已快郵報告矣茲將學生會罷課宣言書錄於後自靑島失敗噩耗傳來學生等鑒於波蘭之滅印度之亡自度兵力單薄不足以圖存因而組織全皖學生聯合會實行抵制日貨爲消極的救國並設講演團分途演講使國人咸知已國之慘狀急起直追共支危局其拳拳愛國之心固爲舉國所諒况靑島爲我國咽喉之地靑島一失山東必在日人掌握之中一旦他方羣起而效之如報章所載揚子江爲某國所保留四川福建爲某國所保留雲貴兩廣爲某國所保留種種預約我中華領土有不四分五裂者豈可得乎學生等食毛踐土同是黄帝子孫明知國家已陷旋渦而猶混混沌沌於醉夢中坐視其敗而不爲之所是亦凉血動物耳士具七八尺軀不足以表見天下而徒堫炎附勢苟且偷安是牧羸羊於羣虎間而聽其搏噬未有不殄其種類者矣當軸者際此危亡絶續之交當然振臂一呼鼓勵民氣而扶持危局反舌無聲如寒　仗馬斯文已矣今學生等良心發現痛祖國之淪亡課餘之暇將日人欲滅我中華種種計畫出於言語文字喚醒同胞以圖挽救於萬一而猶不以此種舉動爲合法視學生爲寇讐多方禁之豈欲學生等提倡日貨抵制國貨作外吠之家大始稱爲舉動合法耶是可忍孰不可忍學生等慨救國之不能爲奴隷之不願國旣不存學於何有自五月二十九日起一律罷課與北京各校一致行動知我罪我一任國人之裁判而已 
　　省垣各學校罷課後軍警異常戒嚴恐宵小之徒乘機擾亂治安故晚間一律雙崗並荷槍實彈 
　　省敎育會昨午開會並勸導各校上課以免廢棄學業學生聯合會昨已開會討論進行辦法並議决數案（一）一和奸罷課與北京學生一致行動（二）要求官廳恢復傳單原狀（三）電致當局表示再接再勵（四）要求言論著作自由拍電自由集會自由演說自由又聞省敎育廳昨奉省長面諭電飭各學校一律提前放假免試蕪湖宣城合肥壽縣各學校已加入學生聯合會亦一律罷課表示一致行動省立第一中學校現組織學生分會已擬訂簡章二十條立舉李㨗勳爲正會長尹炳炎爲副會長並設外交演講文件幹事各股其各股員由各生公推之 
[蕪湖快信]  
　　蕪湖道敎育會長崔耀棠副會長莫如漢蕪湖縣敎育會長謝師衡副會長陳克懋通啓云閱取載中華通訊社稱蕪湖學生暴勤已通電各省對於各校一意維持等語查蕪湖各校學生對於靑島事雖具愛國熱誠而舉動文明并未越出範圍至十九日閙事一節是日適爲星期一日各校學生均在校上課并未出校嗣於二十二日本埠官紳商學及中外各界全體在烟雨墩開會到者八十餘人均稱十九日之事全係無知流氓因日人所設動物游戲看戲之人愈聚愈衆言語間衝突波及丸三藥房之玻璃窗旋由軍警彈壓遂即無事當時觀者并無學生在内此事實與學生無涉且有美國人溥爾祺氏當場證明誠恐遠道喧傳報紙登載以訛傳訛不免淆人聽聞若不切實辯白實於蕪埠學生名譽有碍用特將蕪埠學生并未滋事情形快郵代電卽希台鑒 
　　蕪湖自流氓滋事後所有僑居蕪湖各日商及海關雇用日員住宅等處均經警察廳飭令崗警保護以昭愼重南京日領事亦派嵯峨兵艦到蕪彈壓惟該艦弁兵不時登岸日昨有日員因酒醉向街上游民尋釁幾釀風潮幸經警察排解將游民軀散並將該日員送上兵艦䨇方無事現聞蕪湖警廳以該兵艦停泊蕪湖一時恐難離埠不能阻禁該弁兵不登岸游玩因與該艦長訂定弁兵登岸時間以便派崗警保護又以陸警不多難以分布復電請省長飭令水警及駐防軍隊協同保護以免意外 
[南京快信]  
　　敎育廳長胡家祺以學生罷課無術挽救特電請敎育部代呈辭職袁次長以學生排日風潮各地皆然來電極力慰留並請剴切勸導學生上課維持秩序聞胡廳長去志甚堅决不再留矣 
　　新國會參議員雷奮不到依法以無錫楊壽枬遞補昨楊覆齊省長電云參議員雷奮遺缺本應壽枬遞補惟因現充蒙古議員不願另行改補特電奉聞 
　　贛北鎭守使吳金彪在贛巡閱湖口各砲臺後卽已回潯並未乘輪來甯外傳吳氏抵寗謁見李督之說實係不確 
地方通信 
[松江]  
　　學界商界之抵制熱　東吳大學聖經學校自五月二十七日罷課後組織演講部分四隊司露天演講事每日出發赴鄰近各鄉體育部於每日上午五時至六時行兵式操糾察部專察會員行止兼探外面消息代表團三人與交際部連絡各校籌同進行編輯部草擬演稿及投稿勞働部司印刷販賣事演戲部司演劇籌捐事校規除不上課外一律按常遵守非出外宣講者按上課時間在室自修不得擅自行動亦不得無故離校該校救世軍分東南西北四隊每隊有隊長主領每日出發服務社會三十一日上海聯合會代表五人聯絡男女各校共同組織學生聯合大會省立第三中學未到在聖經學校内開會上海代表薜福田杭州之江大學校生楊君演說各校代表陳述意見後經會衆公推聖經學校陸不如爲會長即以該校爲事務所云各校罷課以來秩序頗鎭靜商界如章日大商益華盛等十餘家業已分布傳單表示决不進日貨慕衛女塾聖經女校罷課後亦組織女子宣講團逐家勸用國貨云 
　　西外跨塘橋塊救國恒心十人團總部於六月一日下午二時假座祭江亭開演請會來賓除團體外計四百餘人代表毛一飛報告後中華學生聯合會童子救國團第二師範第二部學生及團員等相繼演說末由童子團唱國恥歌乃閉會是日天雨而來賓仍甚多 
　　奉賢莊行國民大會成立以來組織演說團調查團等出發各鄉鎭并每日出白話傳單及諷世畫等公佈於各商店該鎭商會議决自五月初五日起各店一律停售日貨張長元京貨店首先停售國民大會即贈旗一面書商人模範四字 
莘莊鎭商會於五月二十八日開特别會公决辦法到會會員八十三人各界人士二百餘人會長會董來賓等相繼演說畢公决自本日起售去所存日貨再不續進全體贊成三十日又邀集各議董磋議抵制後種種方法上海商餘交誼社演講團又於二日來鎭宣講聽者頗爲感動云 
　　敎育會常會紀事　縣敎育會於六月一日舉行常會先由吳致祥會長主席開小學教員研究會繼由副會長張蔚丹主席開評議員會小學敎員研究會議决案四件（一）統一國民學校日用文案决議本會徵到日用文敎材連同錢天聲送會之日用文教科書先付審查至下屆常會時再討論（二）管理劣等生方法案决議將原案錄交各校集方法交下屆討論（三）國文注重讀講案决議於讀講之外另擬方法交下屆討論（四）提倡學校儲蓄案决議轉各校提倡評議員會提議兩事（一）通過電請政府用和平手段對付學生罷課風潮原文（二）推定會員陳念慈代表童子團赴四鄉演講 
　　縣農會改選職員　縣農會於一日下午開選舉大會李縣長委令那鹤年警佐到場監視會員到會時納費簽名繳騐會費收據領取選舉票書就投匭然投票時仍發現一人投票數次等弊當塲扭住七人交由警察帶赴警所管押　票結果吳履剛連任爲正會長戴古侯當選爲副會長並選出評議員錢魯詹等十二人始散會 
[蘇州]  
　　官廳對於學界之態度　蘇常道尹王可釐因蘇城中學以上各校罷課事昨日下午親至各校訪晤校長略謂奉督事省長訓令請勸導各學校學生照常上課所有善後事宜　　民兩長擔保從長計議云云叙談良久始返署又　　　　　　敎育部咨查演戲一業原係下等社會之人近事　　　　　有藉開通風氣爲名使靑年學子學習演戲實　　　　　人有妨礙應咨請飭所屬各縣一體禁止已通令所　名　知事曁警察廳一體嚴禁矣 
　　第二女師校罷課續誌　江縣省立第二女子師範學校罷課宣言略云教育爲救國之本苟非萬不得已寗忍犧牲學業今者政府拂逆輿情摧抑士氣同人忍無可忍爰於五月三十日起實行罷課與全國各校取一致行動並組織女學生救國團分任編輯勸導工作調查等事以稍盡救國之職一面仍謹守校中秩序特此宣告又附屬小學校高等部學生亦於同日成立後援團分爲看護製作勞働三部於課後練習準備 
　　停議中代表之游興　南北和議代表章行嚴施鹤初前日偕同李督軍之代表胡某等由滬來蘇先赴玄墓天平虎邱等山游覽日昨又與蘇常鎭守使朱琛甫水警二廳趙雲生等同赴無錫惠山等處遊玩矣 
　　學生聯合會第四次會議　蘇垣學生聯合會於三十一日假舊皇宮縣敎育會開第四次常會到者爲英華一師二工萃英東吳振華女學英華女學二農晏成醫學二中英華附屬學校代表共二十餘人首由前次派赴上海無錫吳江三處代表報告進行之經過畢會長沈炳魁徵求會員對於罷課後之辦法醫校代表請由本會函知各校演講團勿在某國店肆門前激烈演講以免藉起交涉東吳代表請函警廳轉知崗警不可將所貼傳單撕去次議各案（一）求商會函告各店國貨物抬價（二）請求商會查有日貨運來即當押還並將各店所存日貨娶集一處廉價出售 
[揚州]  
　　修志局借欵　江都條志局前因經費支絀函請場運局轉向錢店挪借二千元濟用現聞晉康德餘等五錢莊公同籌借一千元於一日函復場運局轉知縣志局查照矣 
　　學生開歡迎會　揚州學生聯合會員於一日下午假圖書館樓上開歡歡會歡迎上海學生聯合會代表顧葆乾（南洋路礦學校學生）蘇州聯合會代表黄鄰臣（第二農業舉校學）生）並提議進行方法 
[南滙]  
　　部飭澈查朦撤勸學所長案　南匯縣秦勸學所長被社知事朦請撤任後該縣敎育界大動公憤業經高小校長顧雲章等市鄉經董潘光澤等中學校長朱督源等一百數十人三次聯名電呈教育部省長敎育廳查辦茲聞該縣敎育界已接敎育部代理部務袁次長覆示云電悉已據情令行該省敎育廳派員查辦不日當有廳委蒞南秉公澈查矣 
[鎭江]  
　　商學界之救國熱　鎭郡學界勸用國貨奔走不辭勞瘁自滬上發起救國十人團以來各校亦紛紛組織已有十餘校 
　　學生分投演講勸用國貨並監視商民有無誤購日貨情事紙業如龍章同孚永等十餘家亦於一日午後二時開全會籌議决定即日起不進日貨不用日貨倘有私進者一經查出貨物銷燬憑公議罰惟駐鎭華章機器紙分銷處經申地紙業同行查係完全日貨早見報端亦在抵制之列其餘國貨及西洋貨能抵日貨者開列花名印刷傳單通告各界五時許始散會 
[南通]  
　　巨匪就擒　通海鎭守使署駐阜密探報告有搶刦大逹内河小輪之匪首郁大和尙等藏匿該處張使據報後立即派令營長唐道仁帶隊前往拘拿時適郁匪等躱匿阜寗西鄉僻地意圖逃竄忽見兵隊團來明知抵抗無效祗得束手就捕同時並捕獲該匪間諜一名現已解鎭署訊辦矣 
[蚌埠]  
　　懷遠抵制日貨之舉動　五月二十九日懷遠學商各界假第四高等小學校開全體公民大會蒞會者約二千二百餘人首由商會楊會長宣佈開會宗旨繼由方仁山演講靑島外交失敗之原因並日本歷次欺侮吾國之情形嗣對于抵制日貨辦法提出兩項徵求同意（一）聯合在城各學校公組學生愛國宣講團每逢日曜日下午分赴城鄉各地露天演講並隨帶各種淺顯告白到處張貼分散（二）各商號現存日貨概由商便派員查清數目註册蓋章限定銷脫爲止不准再行販賣違者處以百元以上之罰金由商會支配作爲慈善公益等費以上兩項當經一致贊同兩界各推幹事積極進行 
[杭州]  
　　省敎育會之電文　省敎育會電京云北京國務院敎育部鈞鑒此次學生憤外交之失敗京内外各校先後停課此間學生屢經各方竭力勸阻尙難收效比聞中央採用嚴厲辦法雜持更難抵乞善爲疏導以維學務而鎭人心浙江省敎育會儉 
[南昌] 　 
　　贛省敎育會之呼籲　江西省敎育會快郵代電云上海申報館曁旅滬同鄉公鑒贛議會議决加薪照原額倍支全贛民列不承認貴報主持公理務懇口誅筆伐申與衆共棄之義好善疾惡人有同心臨電無任企盼除電呈大總統國務院並電致北京廣州贛同鄉一致力爭外特此電懇江西省敎育會叩 
[奉天]  
　　召集各校長會議　張兼省長以近日外交失敗京内外各學校相率罷課恐奉省各學校亦有此等風潮發生特令政務廳長史曜五代表省長於日昨（二十九號）上午十一鐘許在公署召集中等舉校及各小學校長到署會議約束學生辦法其結果令中等以上各學校學生於本星期六（三十一號） 
律不准給假外出議至下午一鐘許始散會 
[河南]  
　　彰德國民救國團之發起　此次外交失敗羣情鼎沸全國一致河南彰德人士特於五月二十四號開救國團成立大會各界到者三百餘人决定抵制日貨兹師錄簡章於後（一）定名本會定名爲彰德國民救國團（一）職員團正常植榕團副郭葆唐文牘五人書記二人會計二人評議員幹串員無定額（一）地址暫假本城鐘樓後福音堂（一）團員凡爲中華國民能實行本團宗旨者概准入團（一）報名暫以鐘樓後福音堂及勸學所商會等處（一）團費凡爲團員者於人團時線納團費一角特别捐不在此（一）辦法（甲）仿京人辦法組織十人團以固結團（乙）派員團行演講以喚醒國民（丙）派員調查日貨列表宣佈以防影射 
雜評一 
[贛議員尙飾詞自辨耶（默）]  
　　贛省議會自去年開會以來無日不在搗亂之中關於地方利害旣一事未議而此次加費獨較各省爲鉅其貪利無恥已堪浩歎迨被公民奮起抨撃之後又敢靦然通電誣公憤爲搶掠等學生於流氓其口脗與今日中央對待學生風潮如出一轍匿加費不言而稱爲藉口反對預算以掩飾國人耳目議員如此非特無恥亦實無賴之尤鳴呼此等議會本不足辨第吾人所痛心者時局如斯外禍逼迫正賴全國人同心協力以圖救濟乃政府旣已無望而吾人民所自選出之代表所藉以代逹民意之機關亦不能爲人民盡力而反日以搗亂剥削爲事撤藩籬以予人隙奮私鬭以自弱其力則吾民所負之責任益艱對外之外又對政府又須對此一般無賴之議員不更可痛耶 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[十一大團體電美英法主持公道]  
　　昨日正午上海各著名團體假座四川路靑年會會食堂開會討論靑島問題到者有黄炎培沈信卿蔣夢麘（江蘇省敎育會）朱少屏（寰球中國學生會）周亮亭馮釗光陳維屏（上海基督敎聯合會）曹錫賡費吳生（中國靑年會）穆藕初朱庭棋（留美學生會）張貢九朱樹翹胡敦復（學校聯合會）李登輝胡道南（華僑聯合會）狄侃程學愉（上海學生聯合會）陳其瑗（全國和平聯合會）朱章（全國平和期成會）等數十人議决致電美總統威爾遜美國國會英法首相及英法國會其電文如下　巴黎美國大總統英法首相法國國會諸君華盛頓國會諸君倫敦國會諸君鈞鑒巴黎和會議决將德國在山東所享之權利交與日本致中國全國失望人心憤激故抵制日貨風潮甚烈全國學生亦因之一致罷課中國已入危險之地位若非得山東問題滿意解决中國及亞東和平前途甚爲危險日本宣言交還膠州不足據爲信約同人請求閣下鼎力對於中國合理的要求力主公道於相當期内實　有効力之保障江蘇省敎育會上海南商會寰球中國學生會中國靑年會留美學生會華僑聯合會學校聯合會上海學生聯合會全國和平聯合賣全國平和期成聯合會上海基督敎聯合會同叩 
[上海學生罷課之第八日]  
　　學生聯合會消息　昨日（二號）午後三時開全體大會由主席宣布開會秩序如下（一）討論震旦約翰出校學生善後辦法（二）報告全國學生聯合會籌備情形（三）提議本星期六各校義勇隊會操（四）各處聯合會代表報告（五）暑假中之進行及補救法（六）討論各校畢業生事宜於是約翰出校學生代表出席報告出校後情形大致謂出校以後家居内地者已稍稍散歸其在上海者仍團結一致同人亟欲於會中効力故請願會長準派代表出席到會繼討論震旦出校學生事宜主席起言評議部已擬有三種辦法除第一種派代表與該校校長面商之辦法已經施行擬再籌辦寄宿舍並設一求學之所衆贊成主席遂請文牘員報告全國聯合會籌備事宜大致謂昨日開籌備會到者計京四人津二人寗二人滬六人留日代表四人電稿已擬就文謂「各省學生聯合會鑒各處聯合會近已紛紛成立亟須籌設統一機關京津甯杭曁留日等處代表已經蒞滬着手籌備請各處聯合會從速各派代表二人於六月二十日以前來滬届時開全國聯合會成立會通信處暫設寰救學生會特聞全國學生聯合便籌備處冬」今日發致各地聯合會期兩星期内各派代表到滬籌議進行辦法次由主席報告本埠各校義勇團已成立者有省立第一商業學校南洋公學復旦大學中華工業專門學校同濟醫工學校浦東中學此外如約翰寰球正在組織中民立則在籌辦器械本星期六已成立各校將在西門公共體育場舉行會操次主席請北京聯合會代表段錫明（北京大學報告最近在京情形謂北京學生舉動始則團結殊弱惟自五四風潮後頓形堅固全體所存意見（一）以爲武人官僚之主張决非國民之主張（二）學生研究學問是經常之道今决非安坐而研究學問之日（三）犧牲者大則效果始大（四）學校罷課乃是和第一步的犧牲此而不能無他可望（五）學生今天不從根本上覺悟將來恐不免同爲賣國行爲（六）罷課並非一種要求的方法乃是一種表示（七）表示之外當有一積極辦法人人須抱一犧牲生命的志願（八）學生做事不在事勢而在决心須人人决心與此萬惡之社會奮鬭（九）不可僅懷感情的作用而當有誠意的進行至於對外方面吾人一方面提倡抵制一方面應竭力爲振興工業之進行蓋經濟之慾望究不能爲道德上的發憤永久消滅對於商界吾人應負喚醒之責如商人不能感動則亦係吾輩缺少誠心吾輩必竭誠勸告商工界使與吾人主張一致今日乃惟一之時機决不可放過云云衆大鼓掌次請五七日利編輯許德珩君報告十九日罷課之後諸人四出演講效果非常之佳軍警車夫多爲之涙下第一天演講者有七八十人第二天增至三四百人至第三天竟有千人出外演講政府於是令袁次長到聯合會言如學生能停止演講政府必予學生以適當之答覆聯合會遂停止演講而專注意發行五七日刋發行之後車夫工人皆爭相傳誦甚至銷罄之後尙紛索不止至二十二日竟銷去萬份政府見此情形遂命軍警發封日刋編輯亦被捕去一面禁止集會是日工業專門學校開會有軍警千餘人包圍校舍並用馬隊衝鋒致負傷者無數於是學生愈形憤激仍秘密進行議决無論如何决不上課但暫持冷靜態度以資抵制並派代表分赴各省聯絡現在漉上已與北京一致行動足見熱誠惟北京學生已預備極大的犧牲罷課尙是一種表示吾等須有堅决的遠大的進行方法並宜聯絡各界使有同等的决心衆亦稱善繼由杭州聯合會代表曹烈君報告略言杭州各校均已解散當日吾等聞北京五四消息即發電到京一面相集討論組織聯合會惟警廳力行干涉同人遂濳在一山谷中聚會故未被發覺第二次得警廳允許在敎育廳商議遊行會事而不意當日有打議會之事激烈學生亦有在内惟决非本會之所願者遊行會亦遂成絶影官廳鑒吾等進行又鑒於議會風潮即下令從早放假於是學生不得不散歸各處惟代表團體仍未解散曾在警廳搜捕之下仍照常秘密進行現擬遷至滬上辦事惟經濟上甚覺困難至於敎會學校方面對於罷課亦非常反對是以此等學校之學生亦同其景况惟之江大學情形尙佳追悼郭烈士之事本已籌備舉行而爲督軍所禁站所最困難者杭學生之腦筋不免稍舊所以不易一致云演說畢主席宣佈昨日到南商會與會情形該會僅允發電要求政府罷斥曹陸云云繼討論暑假中之補救方法議决無論如何必須團結不散方能貫澈當初之主張對於畢業生考試一事衆意考試即是無形之上課與罷課一事自相矛盾當絶對不容其發生主席付表决全體通過遂宣告散會是日評議部另有會議决與本埠十一大團體聯合致電巴黎各國元首總理國會述國民對於山東之失望請主持公理以維持世界永主和平並聞浙江地方實業銀行同人昨日捐助聯合會大洋二元小洋六十九角並附函表同情之意具見該行行員之熱心國事云 
　　約翰靑年會中學　上海學生聯合會聖約翰靑年會中學校分會宣言如下　上海學生聯合會之成立也所以聯絡學界之聲氣堅作外交之後盾其用意至完美也敝校本總會之宗旨爰於月之二十六日設立分會督保進行以盡區區之職志同人不敏謹取告吾同胞曰南北和會分崩離析内亂旣未能平歐洲和會强鄰逼我外交又遭失敗吾初謂内亂之憂甚於外患今方謂外來之患急於内憂何則山東吾之行省也靑島我之領土也他人不得而侵奪之詎知鷹瞵虎視之日本竟藉口於膠州之役驅逐德人若應繼承德人一部份之權利查國際公法我國自對德宣戰凡爲敵人侵佔之地自當由吾直接收回而日人復欲堅持種種特權不肯還吾靑島是失山東一省害猶小其關係國家存亡害滋大也噩耗傳來斯是用痛心疾首竊維天下興亡匹夫有責際茲國家危急存亡之秋正國民臥薪嘗膽之日吾輩學生梗於親日派之主張寗犧牲學業奔走呼號急謀相助用是設茲分會藉以鼓勵同胞務望協力同心驅除國賊保吾邊陲愛國君子其有感於斯言乎當急起而直追也 
　　震旦大學出校學生　震旦大學學生一百六十五人因校長强迫上課事以致出校并另組學生聯合會震旦出校學生分會等情迭誌前報近數日來辦事頗有秩序該生等以此次出校本爲本逹其與各校一致行動之目的今雖處境迍邅然仍誓守初志百折不回唯所居宿舍頗嫌狹窄加以天氣漸熱百餘人均席地而臥殊礙衛生該生等尙能不以爲苦聞各界人士咸願代租較寛房屋已將有頭緒至經濟問題該生等原議自行攤派本不欲作將伯之呼乃比來急公好義慨與臂助者接踵而至昨晚職員會議决定此後進行辦法（一）積極進行十人團之義務印布傳單并派同學分途演說（二）向學生聯合總會提議於盡力該分會會務外另派同學數人襄辦總會事務該生等不辭勞瘁堅持定向洵可嘉也 
　　靑年會中學　四川路靑年會中學學生自罷課以來積極進行内部分五類曰總務部曰文字鼓勵部曰演講團曰調查團曰勸告團分頭着手昨日端午節校中休假各部仍照常進行有演講團兩隊赴南翔借羣舞台演說又至各處露天演講聽者感動 
　　浦東中學　浦東中學自罷課後該校上海學生聯合分會會務積極進行内分義勇隊糾察部演講部調查日貨部等茲將各部進行伏况列下（一）義勇隊該隊計分三中隊每中隊分三小隊每小隊約十人校中出入要口及該隊司令部由該隊隊員輪流守衛且該隊每日操練三小時上午五時半至六時半下午三時半至五時半其中編制辦法及一切紀律均與軍隊制度無異至於總司令一職由該校原有之兵操敎員蘇錫三君任之（二）糾察部該部部員由該校各級級長擔任凡同學一律不准私出校門違者退學如有特别事故必須出校須向該部請假領取出校證方可出校至校中維持秩序及其他管理一切事務均由該部司之（三）演講部浦東一帶演講事務由學生聯合會議决歸該校擔任故該部自罷課後每日輪流分組出發赴嚴家橋楊家渡楊思橋三林塘北蔡等處演講聽者甚衆（四）調查日貨部該部計分四組第一組擔任調查課業用品第二組擔任調查化裝品第三組擔任調查布制綢緞類第四組擔任調查雜用品各組每日出發調查各種品物之日貨商標及國貨出産處搜集油印成册沿途分送爲抵制日貨之張本 
　　省立第一商校　本埠省立第一商校支會自罷課後除組織演講團勸告團分途演講勸告外現又組織負販團販賣國貨所有贏餘皆充支會會費以作持久之計日昨開會討論議决暫分五隊定於今日實行 
　　寰球學生會日夜校　寰球中國學生會日夜校自罷課後即組織宣講團二十隊到處宣講頗見成效昨日爲端午節該校特開端午演說會先由職員鄭留隠沈壽鵬等相繼演說辭多勉勵足可爲現在靑年之針砭鐘鳴十一下始行散會 
　　南洋醫校　卡德路南洋醫學專門學校學生分會成立以來所組織之勸導團救國十人團亦十字團業已先後實行日昨公共體育揚追悼郭烈士大會該校赤十字團前往服務救護頃有學生何荃張允朔詹祖望王汝嘉由總會長派赴南通杭州紹興吳興南潯等處聯絡一切擬今明日分道啓程此外又有數十學生均願往内地連絡各界一致進行 
[學生救國方法之商榷]  
　　旅滬浙人潘耕蓀近致上海學生聯合會書對於學生救國方法陳述意見頗有足資商榷者茲爲照錄如下近聞敝省各學校爲官廳提前放假無形解散不可謂非憾事然而痛哭流涕謂從此即失活動之能力如杭州學生聯合會宣言書所云此大誤也夫學生之目的在救國救國之方法端在喚起人民之自覺開會拍電所以喚起自覺也露天演講所以喚起自覺也整隊遊行所以喚起自覺也發行報紙散佈傳單亦所以喚起自覺也然則官廳之驅散學生正所以玉成學生耳通都大邑方制不逾百里以視全國無過萬分之一乃以大隊戰鬭員集中一處日事會議寗非失計之尤以言户口各縣村鎭視通都大邑爲多以言壓力各縣村鎭視通都大邑爲弱以言情形各縣村鎭視通都大邑爲熟悉以言風氣各縣村鎭視通都大邑爲閉塞故以吾人之愚即微官廳干涉武力解散亦當各回鄉里分頭運動幸而農工各界漸次覺悟顯示能力不猶愈於上書請願與虎謀皮乎貴會領袖羣倫一言九鼎用敢略陳所懷幸與京津寗漢諸君一熟計之 
[縣商會今日開緊要會議]  
　　本埠各校學生前曾排隊赴南市縣商會向顧蘇兩會長請願要求商界取同一態度該會當於次日召集會議因適值夏節各會董到者無多不足法定人數爰再訂三日（今日）聞緊要會議以便公决昨日由會通知各會董曁各業領袖文云亟啓者前日上海各校學生來會請願學界商界取一致行動當定六月三日下午準新鐘五時邀集全體特開緊要會議務請大駕準時到會公同集議幸弗延却爲荷專此通告 
[商會會員再請召集會員會]  
　　總商會會員徐菊如等前曾函致議董會請其開會員大會嗣得議董等復信含糊其辭不得要領已詳本報近悉徐君等又致函各議董照章力駁並已請前次會議所推定辦事員十人於六月三日同往商會當面接洽茲將其致總商會函錄下敬啓者昨奉復函敬悉會員等前函請求開會員大會係依據本會定章應無討論餘地今讀尊函謂朱會長答復俟沈副會長到滬接洽而對於會員等函請開會一節並未提及殊屬令人費解會員等否認來函仍請照章迅速召集會員大會除已推定菊如等十人准於六月三日午後新鐘五時詣會面陳外即請貴議董全體於是日同時到會以便接洽一切惟希弗誤爲盼此請總商會諸議董先生鈞鑒會員徐菊如等謹啓六月一日 
[商界愛國心之表示]  
　　商輪公會　南市十六舖滬南商輪公會係大逹平安永利通崇海聚豐崇明興安裕崇協興等各輪船公司所組織此次抵制日貨曾於上月二十二日開臨時會議議决辦法五條（一）合同業遇有日貨概不裝運（一）客位水脚不收日鈔（一）輪船應用五金雜物不用日貨（一）往來客家由各同業自行通知不裝日貨（一）各同業如有私裝日貨一經察出公同議罰業經各公司通告客家兹恐客家私自夾裝故於昨日常會提議警告略謂客家如有私自夾裝日貨一經被人察出致遭損失者輪船公司概不負責云 
　　點春堂開會　洋雜貨海味同業昨在城内點春堂開第三次抵制日貨大會時雖天雨同業仍多冒雨而來午後二時振鈴開會（一）推舉臨時主席（二）來賓演說（三）提議事件（四）報告解决事項至六時散會來賓有國民大會學生聯合會商界少年救國宣講團救國十人團聯合會代表戈朋雲董天爵等相繼演說日人待遇韓人狀况侵略吾國情形二十一條件及各種密約之實行并自救方法悲痛淋漓聞者動容提議各事一致贊成各行存銀二百兩於公所違章私進日貨者將銀充公再罰五百兩半謝酬報人并將該號逐出公所作爲公敵俾與國人共棄 
　　粤僑商業聯合會　粤僑商業聯合會昨日爲提倡國貨事邀集全體會員開特别會議到者三百餘人互相討論良久議决如下（一）本會向以提倡國貨爲目的近以時局潮流之激剌尤應積極進行（二）本會應與各公團一致不用日幣不進日貨不搭日船務必堅持至靑島歸還爲止（三）發售國貨尤須按照時價不可乘機高抬反令滯銷致失維持國貨本旨（四）凡我國民時時皆當提倡國貨不必因外交之失敗而始然今抵制之聲遍於全國惟抵制兩字須爲正確之解釋必先有抵然後能制我國以前土貨窳劣不如舶品精良以致利權外溢現本會各資本家應隨時提倡多設工廠改良國貨足與舶來品相抵然後始能相制此爲根本上之抵制庶可以長持久遠挽回利權云 
　　東莊公所　東莊公所前因抵制日貨問題公議决定電知駐東莊客停辦新貨其原有存貨議以售清爲止已誌前報茲悉該同業自開會公議以來新貨固一概不定原有存貨亦絶無銷路該同行爰均提倡國貨以資抵銷如紙栢錫紙烟匣即花洋鐵等皆屬繁用之品仿造較易現已有人發起設廠自製以爲根本抵制之計不久可望成爲事實云 
　　煤業公所　煤業公所前因抵制日煤擬自開佳礦决定公推代表向各區調查礦産俾資採辦已誌前報茲悉該公所現已查得丹陽溧陽常山蕪湖等處均有極佳煤礦可資開採已由該總重謝衡牕派人分往各地切實查勘惟皖省蕪湖道屬宣城縣東鄉水港鎭日安平礦區面積有三千餘畝又寗國縣北鄉灰山烟煤礦面積計二百八十餘畝以上兩區所産烟煤均極佳旺灰山礦地距離水口僅及三里之輸尤爲便利現俱有人在滬與該公所接洽前往開採云 
　　海味業之議罰　小東門附近鼎裕海味行因抗違衆議私購朝鮮蝦米十箱爲同行查出邀衆定期開會議罰經衆議决令鼎裕罰銀五百兩充作善舉鼎裕執事不服行將大起交涉 
　　各埠退回日貨　南市各洋貨號與南北雜貨糖行等上星期問將原有之貨雇舟裝往奉賢川沙南匯金山一帶售與往來各家詎貨到各該處後爲該處人到來騐看其中有關於日本貨産者即將原物由原舟退回因此滬上承辦商家損失不資惟無錫常州一帶騐出日貨將各貨推存各該處商會並不退回謂俟大局定後再行議决云 
　　重行懸掛警告　滬城大小東門十字路口各要道等處所懸警告夤夜被人摘除已紀昨報茲悉一區二分所警署王警佐得悉後昨日午後親率長警詣大小東門大街一帶向大小各商店反復開導略謂目下商學各界熱心愛國一律抵制但辦法必須文明所懸警告字句亦應和平若夜間有人私來摘除則非巡警所能干預現在爾等各商號必欲再接再厲重張旗鼓最好晚上收進俾免損失等語於是各商店繼續議决再用三丈餘長三尺餘闊之白竹布警告上書萬衆一心堅持到底等極大之八字白間張掛夜間收入云 
　　日紗混充印紗　棉紗一物來自東洋産者爲多茲自抵制風潮發生此項貨物亦已不購日産近聞有人將東洋棉紗由日運至香港改換牌號混充印度棉紗再由香港運滬希圖混售云 
[抵制聲中之日貨狀况]  
　　上海週略云自抵制以來本埠日貨所受影響如左 
　　棉紗棉布　此項日貨自兩禮拜以來無新定者華商手中之日貨其大部分皆轉銷於日本故出貨摥極稀 
　　糖　此項日貨在兩禮拜以前定貨已絶故出貨者絶無僅有 
　　火柴　紙　雜貨　此項日貨旣受致命的打撃商人恐被强迫正在改換商標重行打包甚爲忙碌 
　　機器　保險等　此項日商本與他國商有競爭因此所受打撃更甚卽已定者亦有取消 
　　煤　此項日貨所受打撃較少因上海若無日本煤之供給工廠之大部分將休業也 
　　金融　正金臺灣之鈔票兌出者已達相當之額臺灣銀行之福州厦門等分行正在趕緊接濟華商錢莊旣與日商斷絶往來則採辦出口貨之資金週轉非常不便 
　　商船　長江往來貨物完全不裝日清汽船倘此項影響爲日愈久則必更爲困難 
　　該報末段之結論云本埠此項風潮已蔓延於内地就本埠情形觀之苟外交上無他變動則二個月以後可回復而内地之回復則更需二個月云 
[西報之低制日貨消息]  
　　字林報載日本英文廣知報紀事一則謂上海一帶抵制日貨之風潮愈見嚴重日船所受影響尤覺顯見據日清汽船會社消息該社輪船大福丸於五月十九日由滬開出平時載貨總在二百噸以上此次則僅得二十噸又五月二十日開行之大利丸原由華商預定噸位一百三十噸詎臨時竟取消前約再日清輪船乘客亦少較諸平時已減十分之三　字林報云厦門扛夫不肯爲日船卸貨故由香港裝往厦門之貨物託日船運去者大爲減少 
[日商廣收食米之外訊]  
　　字林報云歐戰停止後香港等處日商即放價收買食米或運往温哥武捭禁令取消後卽可運入美國或堆存神户以待善價而沽此種壟斷政策不獨與美國將來米市有所影響且已摇動香港市而粤桂民食將有接濟不及之虞今香港米價已漲十分之三左右云 
[國民大會幹事部之公告]  
　　國民大會幹事部公告云嗚呼日本今以歸還靑島之說騙我國民矣北京政府亦以歸還靑島之說騙我國民矣二年以來日本鈎結我國賣國黨締結種種賣國備欵賣國條約業已舉吾民所託命之國家完全斷送豈止靑島一隅之關係哉民國四年五月七日日本以哀的美敦書迫我承認之二十一條凡德人在山東之權利統由日本繼承更劃滿洲蒙古爲日本勢力範圍此條約而果實行已足亡中國而有餘矣巴黎和會我國專使主張收回山東權利卽係主張廢除此約當時英法各國極表同情美總統威爾遜尤爲贊助因二十一條由於武力迫脅依威爾遜之十四條宣言國際上不平等之條約當然作廢此正吾國轉危爲安之絶好機會也不意北京政府於去歲九月以正式公文膠濟鐵路由日本管理十一月又與日本立濟順鐵路高徐路約隨又與日本立滿蒙四路條約此七路條約成立於是二十一條之權利皆由北京政府快心樂意誠實遵行昔之成於脅迫者今已解除其脅迫之責任矣昔之認爲不正當者今已解除其不正當之責任矣故巴黎和會不得不承認二十一條爲有效即不得不承認德人在山東之權利應由日本繼承山東權利之斷送實此七路條約階之厲也美總統慰問吾國專使謂此次美國曾竭力援助中國無如中國爲中日新條約所束縛美亦無能爲力云云又巴黎中國公使館來電謂膠事失敗以自願斷送膠濟濟順高徐等爲要因可知二十一條之亡國條約已由北京政府擔保實行此約不廢吾國焉有生存之希望哉又况段祺瑞所訂之軍事協定軍隊由日本指揮地圖與日本公用要塞許日本建築兵工廠亦與日本合辦賣國政府早已取消獨立之資格甘爲日本附庸而七大鐵路貫穿十數省之土地入我堂奥據我腹心一旦有事可以長驅直入吾國雖欲不爲朝鮮之續其可得乎故欲保全山東保全中國皆以要求廢約爲獨一無二之法果能達廢約之目的則所謂靑島所謂山東所謂滿蒙所謂國家主權始有根本收回之望不爭廢約而爭靑島直中日本人之詭計與賣國黨之詭計而已而况日本之歸還靑島全係詐欺手段也哉據巴黎和會所規定認靑島爲日本居留地凡德國所有之動産不動産皆由日本繼承可知日本之所謂歸還者不過撤回膠州總督易領土爲租界施行領事裁判制度耳其與旅順大連有何異哉得收回靑島之虚名而犧牲我祖先長子孫之國土吾國民當不若是之愚也北京政府完全爲賣國黨盤據竟以收回靑島爲莫大之利益力主簽字於巴黎和約報館反對則封禁之學生反對則　捕之此眞日本之大功臣也我國民如不甘爲日本之順民也尙其速起圖之 
[對日外交後援會之來往電]  
　　汀州來電　上海國民對日外交後援會曁各報館鑒靑島存亡關係全局外交受挫各界憤激亟望聯絡協力奮爭辦法如何仍乞電復連城敎育會商會學會農會 
　　覆電　連城敎育會商會學會農會工會均鑒嚮電敬悉靑島爲山東門户山東爲東陲關鍵靑島亡則山東亡山東亡則中國淪胥以亡敝會成立迄今半載對日宗旨實事求是前已派員各省聯絡各界一致進行期逹目的懇乞貴會協力同心堅爭靑島若不獲命如鹿挺走罷市罷工爲學生之後援以救國亡唯貴會諸公實圖利之國民對日外交後援會李齊民等叩徵 
[道尹勸導工商界審愼對外]  
　　江蘇滬海道沈護道尹昨致南北市商會公函云逕啓者此次外交問題迭奉國務院將辦理經過情形先後電示均經由道轉知貴會宣示在案近聞工商界中有門懸白旗指斥倭奴字樣並有種種激烈舉動之風說此雖皆出於愛國之誠然以排外之詞形諸筆墨適足召强隣之干涉且恐有不逞之徒徒而搆煽勢必軼出常軌妨害秩序則枝節横生更難收拾際此時避未定國步方艱風雨飄摇深堪危懼敝護道尹同屬國民愛國之心詎肯多讓惟身任地方維護公安保衛外人責之所在義無旁貸所願工商各界對内則洛守範圍勿爲無意之紛擾對外須審愼從事勿授他人以口實貴會爲工商領袖當於利害重輕籌之已熟幸祈明白勸導務使工商各界咸曉然於利害之所在以國家爲前提力持鎭靜共維危局母輕聽奸人煽惑釀成不可收拾之舉致愛國之心適以禍國社徵防漸無逾此時敢布腹心佇候明敎 
[查緝妨害秩序之法部訓令]  
　　上海地方審檢廳接江蘇高等審檢廳轉到司法部訓令云查妨害秩序刑律具有專章其中情節重者以文書圖畫演說公然煽惑他人犯罪則列舉於第二百二十一條各項以强暴脅迫或詐術妨害多數工人之工廠礦坑執業者則規定於第二百二十三條第三欵同盟罷工則規定於二百二十四條法文本極周詳有犯詎容倖免近來時事多艱人心不靖往往有陰謀不軌黨徒假藉名義利用他人肆意煽辭以遂私圖小之擾害地方公安大之危及國家安全自非隨時查緝依法嚴懲其何以遏亂萌而維秩序除令總檢察廳通飭所屬各廳嚴厲檢舉外合亟令仰該廳通令所屬廳縣一體共助辦理云云 
 
 
 

Page 12

 
 
[關於和議之消息]  
　　聯合通信社云我間所傳唐總代表與李秀山督軍如何通電如何密商茲據與唐君接近之某君言唐總代表自報告和議二次停頓之通電並致李督軍外此後從無隻字到密不審播散流言者是何用心也聞南方某分代表前曾密電軍府主張南京制憲並由和會承認東海爲第二届大總統種種見解頗引起西南護法者之非議昨日廣東政務會議有電來滬召趙其相吳玉章謝持三君趕速赴粤即爲此事三君或爲省之代表或爲總裁之代表聞於今日起程此行與和議代表關係似頗重要也前日政務會議曾有急電致孫中山專詢對於唐總代表提議八條之意見聞孫君復電極爲贊同云頃聞與北政府接近之某君言北方爲緩和國人求和之急切特派汪江兩分代表先行南下已誌各報惟分代表之南下者實不止兩人云 
[李述膺致李蘇督書]  
　　秀山督軍麾下敬啓者自和議停頓以來以最近函電多阻陜中眞相殆難確悉惟聞乾縣之圍依然未解時猶暗襲不絶城中糧盡軍民未敢出採出則遭撃似此則非舉乾縣城中十數萬之父老子弟相對困死不止又據張揣璣君覆于總司令電稱乾縣一隅弟别具苦心未便宣言云云則乾縣之圍不解實張君之原來主張以公推劃界之人而忍令一方之軍士人民困死於圍城之中以自遂其私何有天理何有人道乾民何辜遭此虐便我公前次通電保障陜西以後不至再生戰事仁心俠情秦民共感惟和便自開始至停頓自續議至今乾縣圍猶未解萬一彼方乘茲和議中止期間復事攻撃戰端再見將來益難收拾務祈迅電北京政府請飭陳樹藩速解乾圍退回醴泉原防俾垂死待斃之乾民得以延命誓死守城之乾軍得以息防則乾縣軍民以張瑞璣徇私墮職而至死者復以我公仗義執言而至生其慰戴豈尋常已也爲民請命迅賜鑒納專肅警頌政祺李述膺頓首六月一日 
[試辦模範村之計畫]  
　　滬俗腐敗殆臻極度兹有蔡式之顧念劬敖宇潤楊濟時竺規身黄警頑等就滬南二十里外龍華村試辦模範新村計其事業分爲十部（一）總務科督察全村事務（二）衛生科求村民體育平均發逹（三）實業科使全村村民衣食無憂（四）工程科爲全村營造工作（五）交通科包含郵電（六）敎育科有小學校幼稚園新村報閱書室及各公益團體之設立（七）警察科（八）宗敎科（九）慈善科（十）自治科其自治科又分政務部村議會裁判所禮制審訂各項其模範村講學會現設法租界環龍路守美里前星期日（六月一日）開始講演此後定於每星期日下午二時後宣講云其計畫概說如下模範村籌備會擬先在上海之新龍華鎭購地數百畝開始建設俟得大宗經費再行擴无村中建築採用非字式以成規矩住宅前後另闢農圃農轉以期動植兼蓄村中有禮拜堂小學校幼稚園醫院嬰兒代哺處公共工場商店農圃游戲場公園俱樂部安老院靑年會通俗圖書博物館等一視經濟來源擇其緊要次第興辦村長治理全村有敎育農林工商衛生經濟等科幹事以輔助之村民依次輪值爲義務警察維持治安村長代表全村納稅於國家以保持善良風化淳樸生活無奢華飲酒吸烟賭博狎妓娶妾鬭狠等事村民或有爭論則取决於村長及牧師凡人願入模範村爲村民者無論男女貧富每日須按時工作製成貨品售得銀錢則以十分之二提充村中公積幼稚老病殘廢者免工作 
　　小學畢業後可由村長送入村外中學大學或資遣留學外國男子外出謀生家庭無法安置可將妻子送入本村代爲照料女子在外服務無暇乳兒者可托本村嬰孩代哺處代理哺養稍長即送幼稚園之摇籃科受敎村民衣服飲食房舍制度皆有定制不得過於奢侈逾越一定格式村民日用一切物品均由本村自製不足則取給於國貨决不準用舶來品村中男女自爲配偶亦得與村外同敎者爲婚其不願嫁娶者聽婚喪喜慶等儀禮一律按照敎育科所規定總以莊重樸實歡樂節儉爲主一凡入模範村者須先允許每年繳納地租房租若干至少以五年爲限村民有守望相助之義務欲民進步首重自治培養自治能力宜立自治會簽舉會長並議董若干人於每星期日開會一次研究村中應興革之事關於經濟上之籌備等務使村中事事合文明制度村民享優遊歲月則心安理得勝似世外桃源也村中組織法係屬共和性質其董事由村民公選純盡義務並由董事擇才選任幹事員若干以期村務之發展然村民乃村中主人翁欲村務之勃興全賴村民之羣策羣力以期逹到完全目的村中房屋構造務使切合衛生原理雖小屋一座草地一方亦必使空氣通而陽光透結構簡而裝飾潔房式另請打樣司繪圖一律起造平房不用樓屋同會新村之基址已由龍華楊濟時君首先慨捐家田三畝建築的欵在發起人中自認千元元以上（目的須籌欵十萬元均由同志籌集或將遺産自願歸公並不向外捐募）現將集欵存中國銀行生息以上所言具體辦法皆屬費省易行所言理想中效果皆勢所必致廣結道合同志同志旣多力量自雄按同人公議預定計畫查街四横街二四通八逹中爲公園成田井形内外四隅植樹若干其說明有十項（一）各房屋皆南向（二）每間前後均有窗房以通空氣（三）屋後皆有厠舍每日用土蓋糞以重衛生（四）屋前各有大門（五）街道務求寛闊用石鋪之街旁另有水道（六）多穿水井公園内有井四眼（七）村中有大園爲衆家公用（八）村内宜設有救火機（九）建設倉囤將豐年所餘者蓄之以備飢荒（十）公園中有公堂專爲商議興學交通之事並附設閱報處體育室將來經濟餘裕再行陸續興築房屋如應接室健身房演說廳會食堂浴堂課堂宿舍閱書報室公共游戲室董事會議室圖書館游藝場等總之模範村事業之成敗以各界人士能否贊助爲判海上不乏改良社會篤志之士盍入該會以圖增進社會之幸福乎 
[紗廠聯合歡送扣福君]  
　　中國紗廠聯合會因怡和紗廠總經理扣福君福於六月八號回英故於昨晚在香港路十號該會會所設宴歡送並先於日間下午三時假靑年會請其演說在華二十二年之經騐由劉柏森主席黄至民君譯爲華文略謂鄙人在華創辦紗廠爲時最久所管工人不下萬二千人大凡人工之優劣與機械無異人工之主要部分有八（一）體質（二）常識（三）德性（四）言語（五）見識（六）特長（七）决斷（八）記憶凡一工人而有此八優點則可成爲完全之工人余查中國紗廠中之工頭多缺乏言語見識與特長之要點惟體質甚佳如得相當敎練未嘗不可任爲一廠之經理人要知經理之職在能統制全廠故必先自工人中做去逐漸上升然後得知一切實情也再工人必以守規則爲美德英國藍開縣地方各廠最注重此節且對於敎練工人一層極爲出力凡男女工人於工作後皆入夜校讀書識字並授以機械智識今中國工人極需此項工人敎育而提倡之者惟有男女靑年會爲最宜至於中國之紗廠較諸英國相去太連全中國人民四萬萬祗有椗子一百一十五萬機七千架英國人品四千五百萬有椗子五千八百萬機一百萬架將來中國開新紗廠當購英國藍開縣之機以其最完備也再中國紗廠苟欲發逹必先廢除種種不正當之手續務期一致貫穿釐金當廢進口棉應徵重稅造紗廠者必具有遠大見識應注重工人與機器防免意外之事營業當有統計出入賣買時與國外市面通消息廠主及辦事員對於廠事必十分熱心云云是日聽者極衆工人亦不少 
[美國疋頭之市面]  
　　中美新聞社云華人抵制日貨後美貨頗有擴張之機美國駐華商務委員阿瑙德氏所撰四月份報告中有一節云中國棉業專家嘗言美國棉貨欲於戰後在中國推廣銷路必須美國製造家根木改革其與華商交易之法目下中國市上所存美國疋頭甚少一因受日商之竸爭二因美國經理人恒以一種商標之貨廣售與各行家致令華商問竸爭太過不能獲利從前經理美貨之外國行家恒設法使某種商標之貨專歸某某華商經售此法甚善而在美國之廠家不以此辦法爲然願將同一商標之貨賣與任何買户其結果則使華商間競爭甚烈致不能獲利况日人在本地設廠造貨以廉價出售美商亦難與爭惟目下華商漸知美貨之精良尤以滿洲華人爲甚此乃美國疋頭在華市面復活之機有若干大商家目下存有各種美國疋頭頗多但祗合售諸特别之買户日貨與美貨之價值大約相差銀一二兩此後船舶漸多運費較廉美尺頭貨若能價格稍低定可源源輸入中國美貨精良爲華人所喜祗因價高於日貨致難暢銷尤望美國製造家仿英商之辦法以某種商標之貨專歸某某商人經理則此後美國疋頭可望大銷也云 
[反對省議員加費之函電]  
　　南匯縣敎育會爲省議員加費問題昨電齊省長文云近見報載悉我蘇八年度預算案以省議員自身增加歲費案業已通過無所取償有省内敎育實業費減削七萬五千元以爲剜肉補瘡之舉損公益私廉恥歸地本年省會開會三次三張加費各議員心營目注以此問題相播弄每藉不出席相抵制致時以不足法定人數未能開議虚耗光陰早滋物議乃不知自省鍥而不舍必務逹目的而後已蘇省民意機關成績向冠全國今不注意於興革各要端祗知金錢不顧輿論代表民意之謂何敝會以現如不加匡正萬一不幸自今以往各省均奉爲楷模羣瞻馬首則我蘇人民罪戾愈大因作迫切之請爲挽救之圖特專電逹仰懇鈞座俯從民意將被減削者交令覆議勿予公布無任感禱 
　　又王維義等通啓云江蘇全省公民鑒報載省議會宣佈八年度預算敎育實業費總數比較表削減者皆經常費增加者臨時費未辦之敎育實業不知何在已辦之敎育實業明明先受摧殘此爲曠古希聞之辦法且議員自加歲費之增入經常費者隠而不宣參考省署交覆議文又收支未能適合是收入項下必有虚加之數足見加費派費盡苦心以不可必得之臨時費匀灘於各機關削敎育實業萬無可減之經常費爲自身加費之挹注此等詐欺取財行爲在法律上已入刑事範圍乃猶欲以此愚我全省之公民是可忍孰不可忍謹揭其奸僞務請我全省公民注意王維義張思忠等三百八十六人同啓 
[再誌端節之防範]  
　　昨爲舊曆端陽又係民國夏節本埠各公署及銀行海關均停辦公務一天虹口絲紗各廠亦循例休業一日虹口各捕房捕頭因際此抵制風潮深恐該工人等肇事故特預飭中西探捕格外留心查察以維界内安寗 
[守拿海門刦案之贓盜]  
　　海門縣境北沙之毛家鎭於本月初三夜突來男女盜匪四十餘人持有槍械刦掠該鎭銀樓錢莊各一家被刦銀洋金飾約值一萬數千金携贓潛逃當由該縣勘緝後得報該盜等已乘輪赴滬立即禀同海門何鎭守使於前晚電致上海盧護運使淞滬警廳請爲派探守拿故軍警兩署派探在大逹碼頭偵緝昨日午後行駛崇海之海門輪船抵埠當由各探登輪檢查旋在衛姓鋪蓋内查出六響手槍一支内儲子彈六粒向之盤詰言語支吾又有形跡可疑之男人五名婦女三口立即一併拘捕又在伊等所携之竹箱内搜出英洋一千數百元一併解送警廳即由徐廳長電復海門何鎭守使派探來滬迎提歸案訊辦 
　　又函云前日淞滬警察廳長徐國樑接海門縣公署電稱據縣屬某鄉地保報告有盜匪多人夤夜　擁至某紳富家搶刦得贓逃逸共刦去贓物衣飾銀洋約值數萬元已有盜匪數人携贓乘海門輪船起程逃遁至滬請即密派警探前往輪埠碼頭截拿務獲嚴辦等因當即由廳撥派偵緝隊士金殿臣高萬生會同浦江水巡隊隊長潘恒言巡官宋伯昻於前日清晨同水巡隊士水偵探陳榮華等至大逹碼頭守候海門小輪船抵埠時立即登輪向各搭客嚴密搜查旋查獲海門人王阿六蘇誠忠兩人有形跡可疑之狀態當場在其行李内搜出五響六響手槍各一支子彈四十六顆又搜獲衣包内所藏之贓洋六百四十七元一併將人贓押解水巡隊由潘隊長盤詰良久尙無實在口供飭即申解警廳司法科訊究另有男女兩人因跡涉嫌疑由隊問明無干飭一併交保開釋 
[松江探警來滬緝盜續誌]  
　　松江西門外包家橋已故成民張厚甫家前月間突被盜匪三人賺門入内各出利刃將張氏兩代寡婦兩人殺斃並縱火燒屋搜刦金珠飾物現洋逃逸又被防匪兵士悮傷傭婦等三命一案經松江縣知事會同該處水陸軍警懸賞通緝未獲嗣經該縣知事偵悉兇盜携贓逃匿上海特派偵探王慶來滬跴緝已誌前報前日又派水陸侵警備文來滬投請英法公廨及内地軍警各機關派探帮同協緝並聞張姓事主與該處警區祗隔數家當出事時該警區一無所聞故事後松地紳商以該區員徐惠林辦公荒謬禀請上臺嚴限該區員從速破案將功抵過否則請處以疏忽之咎云 
[施用迷藥攫取首飾之懲儆]  
　　無賴周英標陳金寳兩人日前偕至法新租界格洛克路三十一號門牌婦人陳王氏家用迷藥將氏迷倒捋取氏手上所戴價值一百餘元之金鐲金戒金挖耳等物圖逸嗣因該迷藥性不甚猛烈該氏忽然甦醒大喊捕盜適有包探楊振富高阿大兩人巡緝到來將周陳兩人一併拘獲抄出原贓並迷藥水一瓶帶入捕房昨解法公堂請究先據該探上堂禀明前情將藥水呈鑒繼據原告陳王氏稱周等係與婦人丈夫素識前日六點時前來氏家先偕氏至先施公司游玩後至十二點時回家由周取出藥水之瓶僞稱好酒乘婦人不備之時將此藥水置入茶壺内氏飲茶後昏迷不省致被周等將金飾捋去今被拘案請求重究詰之周供民人與王氏素來相識是日在途遇見向伊商借川資不允故出此策是實陳金寶供民人實由周邀同前往是實中西官判周陳兩人各押西牢一年期滿永遠逐出租界贓給原告領去完案 
[江寬案擬定判詞]  
　　江寬輪船被楚材軍艦撞沉一案經招商局委託律師哈華托在海軍部提起訴訟請求賠償損失及撫卹被難家屬等情由部委派海軍中將沈壽堃偕同曾何鄭鄭四法官許鄭兩理事來滬組織特别法庭一再傳證集訊原告代表律師哈華托以賠償問題法庭未經提出辯論審理偏頗是以不俟終結聲請退出法庭僅由湖北方面代表律師穆安素單獨辯論已於五月九日宣告辯論終結聽候宣判在案茲聞此案已經審判長沈壽堃擬定判詞草本交托理事鄭寶菁賫呈赴京呈請海運總長劉冠雄核閱一俟核定即可携回上海再行定期集兩造開庭宣判云 
[訂購廢鐵涉訟案近訊]  
　　商人汪坤瑜等合股向南京軍民兩署承買江蘇各縣舊時武器之廢鐵舊銅初擬轉售於日商種殖實業公司至去年九朋南京方面代表出賣此項銅鐵之軍署顧問李廷玉中將將合同簽字寄滬後因謝蘅牕邱渭卿李炳生陳章敏以其價格太高表示退股其時歐戰已終鐵價亦跌轉售與種殖公司之議亦無形打消汪坤瑜獨力難支遂不付欵不出貨致在公共公廨涉訟審訊已十有餘次昨日本訂定審問邱渭卿之口供適逢夏節停止辦公故未訊問聞原被兩造律師以本案證供尙多斷非一二次所能終結如其遷延時日不若連續開審以期速結業已據情禀准承審此案之王襄讞與美副領事丁瑞門君嗣後將接連審理云 
[閘北水電廠之刷新]  
　　閘北自來水係在蘇州河取水經水電廠幾次在砂濾池瀝清方能應用現該廠以時届夏令居户用水增多蘇州河水源更不清潔該廠長單允恭乃飭科雇集小工百餘名將各水池一律洗刷翻換新砂又因年來閘北市面日盛該廠機器馬力平日已嫌不足一交夏令更覺供不敷求業已呈明江蘇省公署向本埠恒昌祥機器廠訂造新式清水機一部限期月内趕裝完竣聞添此機器每日可增多水量三百餘萬加倫云 
[參觀職業學校工塲紀]  
　　日前西門外陸家浜中華職業學校舉行開幕式承鐵工場主任同濟工校第一期畢業之黄君異導觀各工場因與提倡國貨問題有密切之關係特就所見分誌如下（一）木工場所製玩具品類甚多現方招股謀擴充前途最有希望且各處小學校學生手工一課即可就職業校工場實習極有趣味之製造玩具法各校不必另起爐竈别事更張也（二）鐵工場能多造各項小件機器大足挽回利權其任事者舍敎授外分職工學生藝徒三類職工可按時計工得薪其計算法甚精須扣除幾成爲機械上消耗費及保護費學生三年畢業開始三月習鑄工後三月習鍜工後六月習鉗工最後兩年認習一專科藝徒亦以三年爲滿每夜授課兩小時不收費學成後可充職工而學生之畢業者即可爲之長因學生輩有工作法機械圖畫公民學等科之增　也（三）琺瑯工塲於提倡國貨時亦關重要現因手工太遲緩已往美國訂購值價七千元之機器每分鐘可製洋磁而盆三只晝夜工作出品可甚多也現用手工製之洋磁盤洋磁盃等亦尙合用惟不能驟多耳（四）鈕扣工場内如螺甸鈕均從蚌壳截下黄君云天下事惟勞工有價值河海蚌壳不值錢經一番工便值錢洵確論也此外如擹鈕一粒之自開始以至成功須過三十四人之手得價雖不多而手續極繁亦覺甚有意味各工場門内均有勞工神聖匾額及「欲成其大當謹其微」諸格言皆足錄也 
[敎育行政人員之更替]  
　　上海縣勸學所所長吳懷九因病逝世後所遺所長一缺經上海縣沈知事詳准敎育廳委派本署第三科長李頌唐接辦遞遺該科科長即以該科一等文牘錢紳齋繼任所遺文牘初委李右之接辦李不就改委錢少卿辦理 
[浦東船廠公所開成立會]  
　　浦東船廠同業擬倡同業公所等情已誌前報今由該公所呈請縣公署備案當經批准於前日就沈家弄籌備處開成立大會推舉各項職員推定顧羨前爲業董陳茂全爲副蔡順法張全生籲杳汀王錫妙顧瑞卿王顧生等爲評議員又公請劉頡雲沈杏苑兩紳董爲贊助員除呈請縣公署加給委狀出示公布外對於同業將由業董發給證書行規以資遵守 
[靑年會游藝大會改期]  
　　靑年會體育部本定昨日開游藝大會嗣因天雨地濕改於今日下午四時舉行倘今日再雨則尙須順延於明日云 
[婦人似患神經病]  
　　婦人陳李氏日前至法租界黄浦灘投浦圖盡當爲巡捕查見設法救起帶人捕房昨解法公堂請訊先據捕頭上堂禀明前情詰之李氏稱無錫人是日實因擺渡欲至浦東找尋親友偶一不愼失足墜入浦中並非有意投浦請求釋出設法回籍中西官察得李氏似患神經病判暫押候查明實情再行核辦 
[竊賊各押一月]  
　　竊賊蔣小蔣小前在法租界黄浦灘碼頭上竊取搭客范益元之鋪蓋圖逃當由原告察番鳴捕將蔣拘獲又陳海林竊取信昌號之棉被時鐘經包探拘獲吊出原贓昨日併解法公堂請究先據兩原告禀明前情詰之蔣陳兩人同供行竊不諱中西官判各押一月贓給原告領去又陳世堂日前在法租界摸竊李金山身畔皮夾一只内儲銀洋若干元當被原告察悉鳴捕將陳與贓特並獲帶入捕房昨解法公堂請究原告投訴前情詰之陳供稱民人貧苦無奈犯此不法行爲請求寛宥判押一月以儆贓給原告領去 
[沈阿根請求覆訊之不准]  
　　瑞大鐵行主朱愼齋前控已閉裕昌鐵店股東沈阿根錢季玉違背賣鐵合同請追損失及定銀一案業由公共公廨訊明判决賠償原告損失及定銀九千兩着兩被告各半擔認並繳訟費無欵押追等情曾誌前報茲因沈阿根以所認裕昌鐵店股份早經拆開不服廨判延律師於前日投案陳明不服理由要求復訊關正會審官與英卓副領事核禀以被告請求復訊理由殊欠充分諭曰不准 
[違犯出版律之懲罰]  
　　公共租界福州路某書届及廣東路某圖書局均因代銷住居四川路一千九百五十四號門牌之粤人鄭某所譯某某叢刊等書籍被總巡補房繙繹陸錫爵曹錫新查悉譯成英文呈由捕頭察閱之下以該項書籍近乎俄國無政府黨主義該書局混售不特煽惑治安且違犯出版律第十一條因特禀請公共公廨出票飭令三十二號西探目祁文司三十六號西探目煞拉文前往將該兩書局經理趙汪兩人及譯書之鄭某拘解公堂諭趙汪各交一千元人洋並保鄭拘押着詳細查明解訊在案前日由廨提訊被告所延之律師未到捕房方面由高易帮辦律師到堂候示即由該兩西探目上堂禀稱此種書籍係鄭所譯託該書局轉批與該圖書局出售被告均已承認請究張襄讞核禀商之日副領事林出賢次郎以該被告等有違出版律業已證實判鄭發押西牢半年趙罰洋三百元汪罰洋一百五十元充公以儆抄獲書籍悉數焚燬 
[保人不認賠償]  
　　顧士馨被張振廷在公共公廨呈控不理擔保伊弟顧士翹用空賬洋一案前星期六由王襄讞會同美思副領事升座民庭研訊原告投訴去年被告擔保伊弟在我處爲夥用空賬洋一百五十二元七角並失去票洋一百元業已辭退所該之欵應向保人追償並將保單呈案請察訊之被告供與原告本不相識去年十月間胞弟士翹失去票洋一百元原告央我出立保信詎至次日即將弟辭歇要知虧空賬洋與遺失票洋係在出立保單之前故不能承認請爲明察中西官核供以兩造各執判被告交保限七天邀顧士翹到案再行訊核 
[被告交保候訊]  
　　劉春生在公共公廨呈控盂素園欠洋五百元又孫松琴控了荷庭欠洋二百五十元又蔡成記控查老三不理欠欵各案上星期六經中西官逐一研訊各當事人之代表律歸均聲請展期堂上准如所請判被告各人分别交保候訊 
[冒名撞騙之宜懲]  
　　有綽號小常州者（原中鄒魯號禮邦又稱鄒柏鈞）近聞知某土販私運鴉片烟土經過鎭江揭中縣被該處警區查獲拘押該縣候辦故遂異想天聞冒充滬上各日報館特别訪員向甲之家屬詭稱伊與該縣知事爲莫逆交苟肯以三百金作運勤費當能保釋甲之家屬信以爲眞如數付給小常州乃欣欣然輦金買棹而往投剌請謁先由縣署某科員接見詢悉來意嚴詞却之並報告該知事立飭人將鄒傳去一再盤問始尙狡辯旋將在押之土販某甲提出而質登時伏地乞憐因飭鄒與甲分别收押前日特派某科員帶同鄒之卡片來滬向各報館詢問訪員中有無此人經各報館告以並無其人並請來者轉致該縣知事從嚴查究以爲冒名撤騙者戒該科員昨已遄返矣 
[汽車撞傷男子已斃命]  
　　前日下午某號汽車駛經南京路撞倒行人受傷甚重由一百九十號巡街捕車送醫院等情已誌昨報茲悉受傷男子年祗十餘齡（昨謂三十許誤）送入醫院後因腦部受傷過重延至昨晨四時許斃命由院通知捕房派捕將屍車送斐倫路騐屍所候報請公廨相騐 
[馬受驚嚇之禍端]  
　　湖州人王子如前晚十一時許乘坐某號馬車駛經南京路浙江路口與某號電車相撞兩方徵有損傷馬受驚狂奔當爲老閘捕房六百二十一號華捕瞥見上前追趕馬奔至厦門路轉角觸於電竿而踣致將馬車翻倒王從車中跌出頭破血流當由六百二十一號華捕到來另雇車送往醫院醫治一而帶馬車夫入捕房禀候捕頭發落 
[車站上破獲拐案]  
　　救濟婦孺會調查員趙再靑昨晚在滬寗北站查見拐匪張玉亭王老三張阿二拐帶女子李小妹王阿囡張小妹乘車往南京搭津浦車往奉天等處販賣當被該員拘獲解請鐵路警局轉解五區矣聞尙有羽黨余小五子小劉等被其漏網但昨晚十一時天正大風雨解送王區之際該員及鐵路警察被拐女子等均衣衫上下濕透云 
[　　高易初住閘北新疆路娶妻孫氏纔及匝月前日忽捲取衣飾與姘夫凌逸清偕逃由高偵知下落鳴警將凌及孫氏並妻母孫何氏一併扭控四區一分所經揚警佐質訊屬實轉解司法科訊辦 
　　正誤　昨報第十二頁新聞内照片實係商界少年救國宣講團職員合影並非少年宣講團會員特此正誤 
來函 
[信昌隆來函]  
　　逕啓者頃閱貴報今日商務雜誌内載有信昌隆内江西客帮向三井洋行購辦漁忩紗一百二十五包云云查敝號各客號並無此事貴報所紀或係傳聞之誤用特奉逹乞即更正爲荷信昌隆謹啓六月一號 
[點春堂來函]  
　　閱報載有敝同業東源阜和兩行反對抵制日貨殊非事實敝同業昨開大會該兩號一致贊成愛國之心人所同具敝業刻已一律不再進售日貨以示决心用亟函告請即登入來函欄内是要 
雜評二 
[告學生諸君（庸）]  
　　讀浙人潘耕蓀與學生聯合會商榷書其言至有見地吾國外交之敗壞政治之汚濁皆由多數國民無國家思想一任卑鄙之官僚專横之軍閱爲所欲爲所至故今日唯一藥石要在喚起多數國民之自覺知國家之事即自身切己之事不能任聽他人之顚倒錯亂而一不顧問然欲喚起多數國民之自覺又非普又演講不爲功 
　　北京學生先日曾有沿京漢路宣講之舉惜因事中止未竟厥功今各省罷課風潮若决江河風靡全國官僚之無聊對付度不出提前暑假一途且即不提前而接照先例亦爲日已近儘可趁此時會前往内地演講或分組輪流或各就原籍並先在學生會商定辦法以便跬步齊一吾知散數萬宣講員於腹地其功效必有可觀者願學生諸君亟圖之 
 
 
 
] 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百十九）] [  一之]  
　　美國爲西半求大陸間之民主國家與我東半求亞東大陸之中華民國實爲極相類似之姊妹國　之漢武商時尹夫人與邢夫人其應相得處絶非粥粥君　所可共語决不至以地位上相背不相見所能阻隔其求見之誠也今美利堅旣已協力同心進爲全世界之第一位强國矣而孰知其五十年前南北爭持之困境與其戰禍之劇烈尙視我中國爲更甚我中國南北當局荀能效法彼邦南北戰時之大人物捐除私見放棄權利而一以利民利國爲心則他日者全福完人留芳千古不獨世界各國不敢稍存陸侮不心即在天下後世亦莫不缅想遺風仰慕盛德不已以視猶太老板一朝爲人所弄即覺無地容身者其榮辱隆汚之相去爲何如耶美國南北戰時號召一世之諸偉人大抵能無肘腋羣小之掣其肘復能犧牲私利以全大局也放下屠刀立地成佛豪傑奸賊判别即在此時遺臭留芳其間不容以髮我國諸當局屋必西式服必西裝事事皆知模仿外人何獨此中犖犖大者獨不能决心爲之以效法美利堅期不以一失足而成千古之恨事乎雖然美國南北人物之克全令名克以安榮尊貴以殁者又非一方面之能力所能强致之也一方非善類必不至相和一方非惡類必不至相鬭其理正相同耳聞美國北方人物中之格南將軍雖曾以議院中各黨派一致被選爲占票額最多數之大總統但其任滿歸隠後私蓄甚微簿尙不逮一小康之家也然格南氏並不因此而稍感困乏可知世界之大其最高尙最安榮最占勢力者尙非區區之臭銅也又以美國南方人特而論若李將軍解甲歸田之後亦悠遊於亞靈墩高阜間不復爲馮婦與人相競於逐鹿之場矣此誠老子所謂知足不尋知止不殆者也若我國之李鴻章竟早逝於統將功成之日而不復有相國賜壽之年則其身後之名將見其更完善矣古人嘗云將相本無種予謂世界完人如華盛頓李將軍格南將軍輩又豈其有生以來所能預想而及之哉禍福盡由自召在當事者之明昧而已記者因展拜南北美將軍之墓碣與豐碑不得不聯想及於我國南軍與北軍我國南北二方面其能有所覺悟否耶他鄉作客傷如之何東望神州夜長夢多南北之名去而國可興南北之畛域不除而國亡將無日此記者對於國殤節之第二種感想也 
老申報 
[履化爲燕記（見光緒二年八月十五日）]  
　　吾鄉某生者世家子也幼失怗恃頴悟絶倫年稍長益韶秀有衛玠之風流予曾識之某太史席上翩翩少年也乙亥仲秋生客於滬暇時輒作狹邪遊流連無虚日會有艶姬某亦浙産姬容秀麗皓齒明眸海上曲院之翹楚也姬素與生善有割臂之誓一日謂生曰我兩人情好可云至矣今將别欲贈君一物作他時相思之劵如何生曰善於是姬出鳳履一鈎瘦不盈指授生曰好藏之莫示人至貽笑柄生納諸懷喜躍過望别之而歸迨返齋月色滿窗漏將三下解衣就臥方朦朧間似聞門外剥啄聲呼僮應門僮正入黑甜呼之不應生披衣自往甫啓扉見一垂髫婢盈盈而入年纔及瓜風姿娟然向生曰深夜奔波此來良苦生曰當此夜深人靜　何踽踽獨行不畏風露侵濕羅衣耶然今欲何之婢曰娘子遣婢子來爲索履也乞賜擲還行將復命生曰此渠自欲贈予何又見索小妮子所爲出乎反乎乃如是婢曰此無他深恐郎君出以示人殊不雅觀故相索也生遂取履付婢一失手墜之於地方俯拾間俄即化爲一燕羽衣一振穿簾而去生駭甚婢亦逡巡不見正沉思間頓聞拍撻作　生遂驚覺蓋狸奴輔鼠聲也時一燈熒熒漏已四下村鷄將唱也挑燈紀此明日啓篋視履則已亡矣 
常識 
[家庭識小錄] [  蘋]  
　　○去几案白痕法　柚木几案上苟以過熱之茶杯茶壺置其上往往起白痕歷久不退如以花露水或香水蘸棉花微拭之白痕即去惟下手不可過重恐擦去汕漆反不雅觀也 
　　○罐頭食物庋藏法　罐頭食物宜庋藏於黑暗中乾燥之地并勿受日光照臨則可經久不壞 
　　○去草汚靑跡法　衣上爲靑草所汚每留靑色之跡滌之不去如以新鮮之猪油少許細擦之然後入水洗滌則靑跡立去○洗淨壺瓶法花瓶茶壺等久用必起垢汚如不能用手磨洗可以蛋殻搗碎納人瓶壺之中少加熱水取而摇之則不特垢汚可去玻磁亦晶明如新矣 
　　○簡便美容法　盥面時以　檬擠汁數點入水可盡去面上油膩倍見鮮潔如於臨睡時常取其汁遍擦兩頰則尋常之斑點可去光澤頓生而皮膚亦漸柔自矣 
　　○簡便去鼠法　家中有鼠每易爲患有一簡便之法足以去之法以樟腦塊散置地板下或櫃橱中久之鼠患自絶 
 
[松江佘山（古蹟圖一○八）]  
雜錄 
[小說雜談（二）] [  瘦鵑]  
　　石頭記允爲吾國舊小說中第一傑作其描寫細膩處匪特繪影繪聲而已直給及其一毫一髮每寫一人必兼寫其聲光氣筆筆有神故幽怨如黛玉痴頑如寳玉富麗如寳釵粗毫如焦大古拙如劉老老吾人每讀一過即覺諸人憧憧往來於腦府心坎中不能或忘一若眞有其人而吾曾與之把晤欵接者眞神筆也世之愛是書者殆不下數百萬人爲之纒綿顚倒而不自覺吾友朱玄子其封翁年六十餘矣鬚髮皆白居恒好讀石頭記好觀石頭記劇（如黛玉葬花黛玉焚稿等）往往爲之雪涕嘗自謂數十年來自少而壯而老於書無所不窺而獨嗜石頭記　誦數十百次下涙亦數十百次迄於今遂能背其回目不累黍雁云據友人言此書英國曾有譯本出彼國通人手憶五六年前予嘗於别發西書肆之玻窗中見有一書顔曰ＴheDream　of　The　Red　Ohamder（譯言紅樓之夢）未識是否此者果爾則歐美人讀之當亦歎中土作家描寫家庭描寫情愛之細正不讓狄根司氏之描寫社會也 
　　勘誤小說雜談（一）（見三十一號本報）第一行第十六字『擔』實爲『擔』字之誤又第十三行第二十字『亦』實爲『並』字之誤特此更正 
小說 
[歐戰小說納耳遜像] [  英國蒲爾崎氏原著Ａ.N.Berrage（雄倡）]  
　　女笑曰汝言分耶曰設吾勢須必行則爾又將云何曰是則又當别論其姆曰善吾自覺不能不行女遂復起於座時已止哭但覺酸楚萬狀見待涼簿一時女心爲私欲所蔽覺其姆如忘約不踐而赴他人蹴鞠之戲者自握其指半晌乃拊其姆之臂其姆引目仰視則見女方欲璧還其定情之戒指乃瞪目呆視有頃始發聲曰安娜詎　竟蓄此意乎女顧聲答曰然吾不能受人如是凉薄汝果谷舍我從軍者吾不復嫁汝汝已不復愛我否則當爲我地不忍出此其姆寂然視女右頃乃曰吾親愛之安娜卿不見今晨報中有法國郓隊出發巴黎之小影女郎從旁追逐與之執手言别曾不以此男子輩舍我遂生怒嗔女疾止之曰噫吾何干彼事君但爲一身計耳其姆腦際微有一星怒火爆起得女此言適足反脣相報不期衝口而發曰然汝恒但自爲計於是寂然半晌女乃徐徐言曰謝汝兹汝將行乎曰安娜甚善吾心滋歉願爾夜中平安吾行矣女未答且未起送直至聞外門閉闔聲遂伏榻嚶嚶啜泣俄翁入女且泣且陳其狀翁聞後沈默寡言時爲夜旣深安娜歸闥斗覺觸目有異則少立門次手尙按電燈之引機四顧惘然欲辨爲何物已而督然見矣其繡闥中壁盡已移去一頓别易一種安娜中心奇詫就而諦審則其物本所熟識兒時懸其幼稚舍中惟已累年不之見矣物赫然爲英國故水師大將蓋代英雄納耳遜半身圖肖像其下藻飾繢繪以銅版印成並鐫其不朽之遺訓女兒之大喜如遇故人乃竟忘其何由猝復陳諸是間並爲誰氏將至亦不自省安娜者生小經父母敎養如童子燈影書聲之中嘗爲歷述古英雄之史事蘄生其勇概女此際廻溯當年且觀此古英雄之圖益追憶兒時居幼稚舍日親聆乃翁爲述納耳遜軼事時矣圖下有書觸目　英國者望其後昆咸愛國而保種同心協力以禦外侮云云女閱未半即復廻眸不欲更視狀至焦煩英耐顧女雖欲移目他屬而畫像中雙目似有吸力攝女不釋目中善氣盎然而復凛然無懼女識之至稔兒時愛之至是猶爾女觀像移時見其亂髮飄然作浪紋顔容之上以飽經霜露皺紋重疊胸前横束巨紳勳章纍纍女下垂其目自省其頑劣然仍强抗微微自語曰嗟夫爾未爲女子設想耳時女廻憶乃翁當年講演之故事似眼前立形一幻象第見大海漫漫波平如鏡風帆葉葉一白無際木製之戰艦載沉載浮號旗迎風而颭歡呼之聲雷動烟燄迷漫中則矗立海軍總司令納耳遜左右指麾從容鎭靜顧女尙有爾禾爲女子設想一語横亘其胸中未之遽釋獨未計當年曼通城一小屋中此將軍之夫人亦索居以待憂怖欲死直至聞其夫生榮死哀之噩耗乎詎有如是善氣迎人之目光未垂涸前乃不憶念其夫人者時安娜斗覺翁已立其背後爲之一聳女欲自掩其容色乃不廻頭而問曰此納耳遜像非吾父移置者乎翁曰然乃以手微按其女肩際復柔聲言曰吾親愛之兒聽之彼納耳遜垂訓後昆但詔示男子耳婦人固不需此吾英國女子人人咸自審其分際非復一世由來久矣明晨安婦遂造其姆之居旣山閽者引入客室一見其姆立奔就與之親吻囁嚅言曰親愛昨夕所爲良用歉然幸爾肆赦吾之前眚親愛爾其出而赴單矣願上帝戩汝仍由帝力送歸諸我汝行矣 
　　外史氏曰人生所最難割舍者牀頭之　人耳兒女燕婉之私本無足異獨怪納爾孫遺像英風不泯力能感化此女使夫從軍可謂迄今奕猶有生氣矣 
[自由談之自由談] [  不冷]  
　　說自擾　譬如二人欲與人角鬭而二人之間先自角關不已則誰復與人角鬭乎此其理固甚明白也獨至大事則不知此理非其人至愚即爲敵間耳 
 
 
 

Page 16

 
 
   
 
