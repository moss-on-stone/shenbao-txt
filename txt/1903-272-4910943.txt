# 1903 - 272 - 4910943

 

Page 1

 
 
[勸募山東四川兩省急振] [  申報館恊振所啓]  
　　山東利津縣南岸漫决費縣平陰范縣東阿等處臨黄民埝衝决無存漂没資糧淹斃人口其數幾或恒河之沙東平縣一帶被淹至四五百村烟臺大水傷人尤多徧地哀鴻慘難言狀川中蒼溪縣又復蛟水爲患全城老幼盡被漂流水勢順流而下因之順慶合州等處均爲洪流所灌一片汪洋驚濤駭浪之中但聞婦哭兒啼無從挽救現經兩省馳函告振求補瘡痍我南中不乏好施樂善之人諸此災情能無動念伏祈慨施仁術急解囊金憫民命在呼吸之間體修德必獲報之語量力捐助多寡從心俾災民得彼岸誕登皆出自仁人君子之所賜馨香禱祝迫切不遑敬此虔求諸維德鑒 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[定書律議]  
　　今天下之所風行而人皆先覩爲快者有二焉曰新報曰新書新報所以廣人之見聞啓人之智慧用能使不出戸庭而知天下事蓋藉以補書籍之缺而行之尤遠且速雖婦孺亦無不樂觀者也顧新報之利旣共見而新報之斃亦不可以僂指終執政者知其然於是有請定報律之議使凡奇袤不經之說悖逆無道之言胥不敢載入報章惑人心志而獨於新書之律猶付之闕如特自新政施行學堂競設士人爭箸書立說以期名利兼收或譯自外洋或摭諸報紙或編成讀本或集爲類書其上焉者議論宏通宗旨正大未經人道獨出心裁次亦按部隨班妥帖平易闈中　下足供饋貧之糧所最可惡者謬托維新隂主作亂誘人以稱戈犯上之事導人以排滿滅淸之言侈口鋪陳無非革命流血狂言煽惑類皆平權自由列之市廛購者不知其紕繆課諸學校讀者遂悞其步趨嗟乎我國家新政施行原欲冀扶衰救弊也庸詎知僉壬糾結謬種流傳旣有犯吠之報章以主張叛逆復有誨亂之書籍以煽惑奸邪如梁啓超所箸之戊戌政變記章炳麟所序鄒容所著之革命軍者　　宫闈昌言簒弑大逆不道憤起神人而官吏不嚴以禁之學者且爭先購之嗟乎嗟乎爝火爭明狂瀾莫挽勢必不胥天下被其誘溺而不止有心人能無人心世道之憂　僕以爲憂之贓無補是當設著書之律以繩之攷日本阿有板權之　禁人翻刻牟利致著書者枉費心　　　　　國名　　一　亦必　示於官以防翻刻蓋卽襲日本板權之意也竊意官旣允爲出示必先將書　詳加檢閱有　礙者責令删去苟全書一律違礙則付之一炬毋許印行特地方官權力甚微猶恐若輩或倩巨紳出名或浼洋人頂冐恐官之勢不足抑過而檢閱亦徒是故事虛行則必由太吏奏請朝廷飭下政府嚴訂書律頒行各省一律遵從庶若者可以通行若者允宜删攺若者禁之必嚴若者罰之罔赦不特如梁啓超之戊戌政變記章炳麟鄒容之革命軍在所必禁卽凡義主平權自由言涉革命流血者務使市廛不得印以出售學校不得購以課徒有故違者重則加以嚴刑如國初吕留良戴名世故事輕亦毁其板片處以軍流或酌量罰鍰以示之儆夫而後朝廷施行新政乃得藉以救弊扶衰而僉人周敢背道離經誘人爲大逆不道之事而新書與新報皆足啓人之智慧廣人之見聞得免於知古不知今謂之陸沈之誚乎或問書律古有行之者乎曰秦始皇之焚書暴虐無道之行爲誠不足爲後世法然辨言亂政古有明條卽日人所著警察新編其於准給板權時檢察亦異常嚴密蓋恐奸人弄筆釀成文字之獄故特先防之於未然也古法不得行其盍借鑒於日本哉 
[本館接奉電音]  
　　昨日午後五下鐘越十分時京師飛電傳來上諭二道敬謹譯登○八月十四日内閣抄奉上諭岑春煊電奏廣東陸路提督程允和統帶三營辦理惠州淸鄉不但無功匪勢益熾請旨懲處等語程允和以革職人員經朝廷棄瑕錄用乃竟不知振作畏葸因循實屬辜恩溺職廣東陸路提督程允和著卽行革職聽候辦理仍著岑春煊等督飭各營認眞辦理淸鄉嚴拿匪類務獲懲治除暴安良以靖地方欽此同日奉上諭本日召見之廣東候補道梁士林著以道員仍留原省補用並交軍機處存記欽此 
[電傳宫門抄]  
　　昨日午後五下鐘越十分時京師友人專電告知本館云八月十四日皇上召見軍機大臣及朱士林 
[電傳癸卯恩科陜西鄉試二塲題]  
　　泰西學校大抵專門之業歲時考試及格者子以學憑號其人爲學士爲藝師爲文學其仕進則或出鄉舉或出明律或出軍功勞績不必盡由學校試詳考之以資參證策中國礦産之富甲於五洲洋商包辦名爲華洋合股其實洋商股多華商股少洋商權重華商權輕且開礦必築鐵路築路必設護兵數事相因流弊甚大宜籌限制之方策西國用金華人用銀以致洋債賠欵受虧甚鉅今欲改用金幣則産金無多欲收回舊金則金價必貴宜如何整頓幣制而塞漏巵策西人輪電愈推愈廣極其功力將來能至何等地步試言其理策西人賽會羅致各國製造物産互相比賽於通商之中寓勸工之意應否於内地仿行開會逐漸推廣以爲振興工藝之助策 
[電傳癸卯恩科甘肅鄉試二塲題]  
　　學堂之設上仿周宣王遺意旁采東西各國成法雖當風氣初開規模草創宜如何定其宗旨得其會通期有實效而無流弊策西陲幅員遼闊荒山　址地利湮鬱推廣種植畜牧採取 
 
 

Page 2

 
 
西法變瘠爲腴以期富庶策中國變通兵制改用西法分陸軍海軍練將練兵宜若何整頓以資有用策西國商務必加重入口稅减輕出口稅以偏護已國利權而英國獨行平稅其故何在今欲加稅以足用必如何而能有利無弊策博覽賽珍之會創於何時始於何年以何國爲最善以何會爲最盛中國欲開民智可否仿行策 
[電傳癸卯恩科浙江鄉試二塲題]  
　　孔子之道合哲學政治教育爲一家中庸稱祖述堯舜憲章文武蓋原于教以立爲政憲又託于政以綱紀人倫是以六經垂教論政者過半乃舊學家專已守殘以箋注性理自封新學家見異思遷薄視經籍爲無用今欲析羣言之淆亂先明聖教之宗旨試舉六經之要言以發政教之一貫策泰西立國其制度法律於周禮春秋爲近其權謀綜核攻守製造於管商申韓孫吳輸墨爲近其政治家論立法宗旨不外公意公益又舉聖人絜矩與民同好惡並無異理是其治術人才不出中國模範今取資西國仍宜還證中國庶推勘眞切而得宰世綱領策日人論學堂謂以東洋道德西洋工技合之始成是其得力西學只體育智育而德育仍屬之本國中國倫理至粹惟博采西法應與日同然日能合幷東西陶鎔一冶非徒恃美備之法度尤在運用之精神今學堂欲仿日制應如何考鏡以握其要策輿地之學與政治兵法相表裏西人述亞洲山川物産分類十七華人考歐洲不能似此精博果何故歟泰東西諸强國凡聯合小邦奪倂諸部剪滅島國窺伺我中國莫非攬方輿之全勢運智略於先機用能拓土開疆長駕遠馭試考其國史徵之近事詳確縷陳以覘學識策今之策富强者言練兵則侈談英水軍德陸軍之制言理財則首舉斯密原富之篇然習洋操製洋礮兵威其果振歟講商務勸工藝興礦政修鐵路財源其果濬歟試探厥本原應如何實事求是始收成效以挽贫弱策 
[撥助路工]  
　　保定友人來函云由京至西陵向無鐵路惟藉舟車往來今春兩宫祇謁西陵特飭督辦關内外鐵路大臣另築支路一條以免長途跋涉初因限期忽促未甚堅固嗣又加工修築刻已一律告成聞此項工程共需經費銀五十餘萬兩鐵路總局無從籌措直督袁宫保特於北洋支應局恊濟三十萬及常年養路費一萬兩現已陸續籌撥交鐵路總局照收矣 
[匪黨乞降]  
　　聞之廣西友人云自粤督岑雲帥蒞廣西後各匪紛紛乞降雲帥鑒於陳亞秋李八之事註二人皆革撫王之春所招撫後仍叛亂决意剿至無可再剿之日始准投誠惟廣東各堂善紛紛請往勸令輸忱雲帥不得已發給諭帖諭以非繳出怏槍一枝槍彈二百枚不能作爲甘心悔罪之據因有此舉日前降者尚少至黄五肥王和順二匪首自願繳械來降雲帥以其罪無可逃决計不受 
[嚴斥干求]  
　　楊州訪事人云兩淮候補各班不下千有餘員賦閒無差者居其大半曩時尚有坐薪一項爲日用之資迨前運司某都轉蒞任搜裁各欵將此項僅留四分之一攺其名曰津貼數旣匪薄得之良難近有某某兩君具禀運轅求給津貼旋奉恩都轉批示云查此項津貼經程前升司定章專爲在淮年久無差者而設應否補給非屬下所能干乞至差使更應由上司量材器用非爲饋貧之糧該員等擅行具禀本應記過停委姑念貧苦不予深究此後如再有禀求者定行記過永停差委 
[添兵彈壓]  
　　寗波訪事人云日前浙江台州府屬寗海縣天主教民王某與族人糾葛激成衆怒致家人被衆毆斃旋又紛紛與教堂爲難浙江主教趙大司牧聞之函請浙江提督吕道生軍門札委周參戎率同營勇前往彈壓參戎到後見王姓族中人勢頗洶洶所帶之勇不敷震懾急禀報軍門添調營勇二哨馳赴寗海以資臂助 
[匪僧待鞫]  
　　香港某日報云月之十七日廣州巡警勇憑線人黄漢光禀報偕往惠州拿獲會匪首李錦標一名帶回省垣解請營務處審辦聞李已削髮爲僧推鞫之餘直認不諱幷稱黄亦同黨目下黄尚無確實口供大約須押候再鞫也 
[梟匪披猖]  
　　姑蘇訪事人云邇來蘇州府屬崑山新陽二縣境内梟匪充斥擾害閭閻雖經二縣主嚴飭差捕四出驅逐而若輩忽去忽來終難安靜距城數里之某某等鄉自上月迄今擄人勒贖之案已有一十七起之多噫匪燄猖狂至於此極有地方之責者其將何以爲情哉 
[梟姪成禽]  
　　姑蘇采訪友人云著名巨梟曾國章之姪曾得發出没於長江一帶殺人越貨無惡不爲近在崇明縣境行劫某當鋪得有巨贓匿蹟海門廳所轄某村落本月某日經崇明縣主某大令訪悉飭差恊同某營弁勇前往掩捕當將得發及其黨張宏寛周某一倂獲案訊取口供備文解赴省垣禀經上憲飭發長元吳三縣分别收禁獄中聽候示期訊勘　 
[邗上獲匪]  
　　揚州訪事人云本月某日之夜鈔關門外某板廠被匪行劫所失甚多當經廠主開單報請地方官往勘並選派捕役緝查旋偵悉案中要犯甲乙二人因卽率夥往拘至則甲已聞風逸去僅將所私蕩婦某氏及乙拿獲解經賢良街乙忽向捕曰前行者亦吾黨也捕聞言卽奮力拘拿其人見乙遂不復語與之同行比至邑署邑宰飭覊禁獄中聽候嚴訊 
[荆南興學]  
　　沙市訪事人云荆南書院今已改爲中學堂荆宜施道余堯衢觀察特聘荆州駐防湖北候補道喜仲泉觀察爲堂中監督不日卽將絃誦大興矣 
[儲憲抵蘇]  
　　姑蘇采訪友人云新任江蘇督糧道陸觀察於本月十二日到蘇所屬文武各員及道署書差人等咸詣胥門外官碼頭以禮迎迓觀察與各官寒暄數語卽令舟子繞至葑門乘輿登岸先詣靈官廟拈香然後呵殿入城至八旗會館暫駐刻已頒發框示定於十八日履新矣 
[輪船失事]  
　　廣州某日報云往來粤垣及碙洲之安興和輪船於七月二十一日行至廣州灣西南岡河附近驀遇大風以致沈没船中諸客盡數問諸水濱惟各水手遇救生還此電報語也旋有輪船名海晴者由廣州灣至香港船中人言是日黎明四點鐘時風從北方來天色漸變安興和船主卽傳令易向加錨以防不測迨五點鐘時風力益猛風雨表現出颱颶將來之狀未久安興和卽被巨浪所激隕於深淵船主急高揭英旗招人赴救而已無及矣聞船中載有客八十名猪三百五十頭雜貨二百五十件船面亦置有各貨船中水手等人共二十名同歸於盡船身入水約深四尋有半 
[潯上官場紀事]  
　　九江訪事人云今夏前貴州巡撫鄧筱赤中丞交卸篆務挈眷過潯雅愛安徽候補道前署安徽臬司鄭紀常觀察之澹泉别墅遂假寓避暑目下金風薦爽乃率同瀛眷於本月初六日乘江寛輪船赴滬聞中丞須卽日北上眷　則暫寄滬濱○廣饒九南兵備道兼九江關監督瑞莘儒觀察署理臬篆時創辦省垣警察迨回任卽籌集經費開辦九江警察督撫憲知其才可大用委令兼統續備前軍八月初六日觀察乘龍驤兵船赴馬當叚窰湖口金雞坡各處查閱砲臺卽於次日遄返 
 
 

Page 3

 
 
[潤郡官塲紀事]  
　　鎭江訪事人云常鎭通海道兼江防營務處镇江關監督郭月樓觀察振作兵防不遺餘力邇以沿江一帶鹽梟及紅靑帮諸匪勾結爲患爰通飭所屬地方文武各官一體嚴行緝捕並遴委陳守戎忠勝爲長江總巡日坐師船往來上下游嚴密巡綽○前者南洋續備新湘全軍統領錢琴齋觀察命駕赴圌山點騐所部各營勇額兹已事畢於八月十二日乘官舫抵京口麾下各營員弁齊赴江滸恭迎○稽查江北鹽城等處私運米糧出口之薛次申觀察於日前因公赴金陵謁見兩江總督魏午帥本月十一日乘某輪船抵潤洲小作勾留旋於十三日回鹽城差次 
[四明瑣紀]  
　　寗波訪事人云甬郡各石工近因米珠薪桂皮日良難公議加增工價本月初旬聯名具禀鄞縣署鄞邑宰周少軒大令允卽出示曉諭大旨謂嗣後散工每日制錢一百八十文在店作工者每日二百文内提二十文津貼店主鐵炭繩索之費○寗郡花會近復盛行日前經當道飭差在横谿地方拘獲二賭棍押辦在案兹又在某處拿獲某甲一人解經鄞縣周少軒大令訊取口供飭責五千板發押自新所以示之懲 
[鄂渚秋痕]  
　　武昌訪事人云省垣藩署西轅門外西宫街賀姓家男子皆經商於外月初某日家中忽失去首飾衣服若干約值洋銀千餘元正在查詢間所雇庖丁鮑姓忽不辭而去家中人心焉疑之據情禀報警察北局隨由局員許二尹親臨履勘飭卽緝查鮑姓務獲究懲○卾省制錢日形短絀每漢平寳銀一兩僅兌錢一千零五十文龍銀每元僅兌錢七百四五十文銀元局附鑄當十銅圓除前數月不計外七月中共鑄出四百三十餘萬圓爲數不爲不多而錢價仍昂貴如此是誠理所不解已○鄂省新設北路小學堂現已工竣本月初三日署武昌鹽法道梁集菴觀察鳴騶戾止諭令報名各生於翌日淸晨各由父兄帶領來堂聽候察看旋核定正取五十二名備取十八名俟各生父兄書立願狀然後擇吉開學 
[茸城秋草]  
　　松江訪事人云海門河工一案經大憲札委松江府知府許子原太守勘明訊斷被告諸人均已出具遵結惟張雲梯未允本月某日復投禀松江府署聲明所以未便出結之意太守批示云所禀均係混狡之辭此案業經本府赴工勘明就地訪明調卷查明集案訊明已據實秉公擬議詳復在案乃該革生禀稱案憑供定無怪該革生狡不承認今案已照例斷詳該革生毋庸再瀆如本府有聽斷偏倚之處不妨赴各憲衙門翻控○前有謝姓者在郡城東門外圖斗姆閣倡設佛會無知婦女羣聚唪經事爲前華亭縣主林蔚生大令訪知出示嚴禁謝膽敢將縣示匿不張掛依然無明無夜男女混淆誠可謂愍不畏法者矣○邇日松郡米價漸鬆每石僅售洋銀五元七八角聞鄉人言將來秋收豐稔價值更可從廉也 
[運送妝籢]  
　　蘇松太兵備道袁海觀觀察之哲嗣號仲龍者娶浙江南潯鎭紳金姓之女爲繼室筮吉本月十八日行禮金紳先期來滬假寓北洋務局昨日盛飾妝籢送入道署沿途觀者咸嘖噴羡之 
[下旗志悼]  
　　法國簡駐東方之水師提督勒達君病殁於北洋某兵艦中昨日噩耗傳來法總領事署及大自鳴鐘工部局均下半旗以誌哀悼 
[功虧一簣]  
　　日前尚賢堂總辦李君佳白會同中西董事購定法界地一方計十四畝有奇價銀三萬四千兩正除賣主陳錦華捐銀四千兩嚴筱翁曾少翁捐中費銀一千兩並前後已捐集銀二萬二千三百兩外尚短七千七百兩按此堂爲富强中國利益華人之始基海上寓公見義勇爲者盍量力捐輸免使功虧一簣乎 
[獵禽肇禍]  
　　前日午後寓滬某西人携槍至寶山縣境江灣鎭左近獵取飛禽適有某氏婦在田中收木棉被彈弱入腿際痛極聲嘶各鄉民聞信將民舁至虹口同仁醫院設法取出彈丸西人願給洋銀若干爲養傷之費各鄉民遂不復有後言 
[上海官塲紀事]  
　　本任安徽巡撫調任浙江巡撫聶仲芳大中丞於日前由安徽交卸來滬駐節天后宫側出使行轅昨日午前命駕赴道縣各署投刺蘇松太兵備道袁海觀觀察上海縣知縣汪瑤庭大令均飭丁擋駕○新科翰林金雪劉芷薌兩庶常由京南下昨日抵滬卽相繼入城詣道縣各署拜會 
[上海縣署瑣案]  
　　本月初八日之夜何祥豐皮貨店被賊行竊事後店主何某開單投縣報請飭查旋由捕役徐文在老北門内拘獲竊犯陳桂生一名搜出所竊銀杯質劵等贓旋又拘獲冐稱捕夥與陳分贓之張阿根一倂解送至縣前晚縣主汪瑤庭大令升堂研訊陳供稱小的前在租界中犯案拘押捕房至七月杪甫得釋出八月初八日途遇前曾相識之阿二等兩人卽糾合小的於晚間至何祥豐皮貨店後踰墻入内竊得銀杯珠花等物小的在外接贓事後分給小的銀杯一枚質得洋銀三元被張阿根窺破冐稱捕夥詐去一元張供小的前曾充當某捕夥役此次有租界某包探夥役名阿大者知陳行竊得贜向索陋規小的勸令惟陳給伊洋銀一元並未向之分用大令判令各責二百板將陳收押所中張交人保出並飭捕役補提阿二等兩犯究辦○陳彭氏控龔福生爭奪坑厠等情大令研訊之下陳彭氏供女婿黄錦堂於前年春病故遺下坑厠一所由女兒接管至今夏四月女兒又去世遺一女孩名曰心寶歸小婦人撫養以坑厠所得之資爲心寳度日之費詎料女婿前妻之姪龔福生妄思爭奪爲特訴請究懲大令喝令將龔笞責龔苦求得免隨將坑厠諭令陳彭氏暫管俟心寳長大後交還○前日席品章扶沈阿三至縣訴求騐傷至晚大令升堂詰訊席供小的在南市萬裕碼頭春江得月樓烟館中司帳昨日蕭蘭卿來吸烟欲索膏捐小的以未見捐票不敢逕付旣而蘭卿又索節規小的以向無此例拒之蘭卿老羞變怒大肆咆哮值堂人沈阿三理勸不允反被毆傷是以扶至案下叩求騐明訊斷大令飭仵役騐得沈阿三略有傷痕諭候提蘭卿訊核 
[善捐誌謝]  
　　　奉到任藻清善士爲令姪求病速愈助振洋銀二百元蛟川鈞氏求妻病速愈洋銀五十元楓涇姚孫氏求痢疾速愈洋銀一百五十元朱華氏率子文萃文富洋銀五十元北平了願子洋銀一百元無名氏求病愈洋銀五十元蕭煇廷洋銀五十元南華氏求慈病體全愈平安助本堂善捐洋銀一百元無名氏洋銀六十元無名氏洋銀五十元沈寳賢求病全愈洋銀一百元楊旭初求急病全愈洋銀五十元唐紹璂求妻病愈洋銀五十元無名氏求四元病愈五兒赴試淸吉洋銀五十元陸不善洋銀二十元堃記康松各洋銀二十元現在山東被災電信疉來待振孔亟值此時艱日亟籌措良難蒙諸大善士慨解仁囊適在施當其厄祇領之下謹代災黎九頓百叩並乞登報特申謝悃上海六馬路仁濟善堂籌振公所施則敬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　八月初三日禮部太常寺正藍旗值日無引甘肅新疆布政吳引孫到京請安載昌等謝放學政恩溥　等謝署缺恩溥興謝充族長恩植公請假十日善旌續假十五日文治續假一個月掌儀司奏初九日祭奉先殿載　行禮召見軍機及吳引孫皇太后皇上於明日辦事召見大臣後還南海駐蹕 
[江西候補知縣王竹生大令采煤歌訣]  
　　九江訪事人云江西礦産極多民間用土法開採獲利頗豐王竹生大令聽鼓豫章研求有素因作採煤韻語文甚粗淺村塾兒童早年讀此塾師照註講解旣長不但謀生兼可資富正不必拘拘於西法之善而舍已從人也其訣曰採煤之法認苗爲首苗之見端名曰烟口泥層石罅似烟而晦近處山石形如馬背註此皆土人數百年來據以尋煤苗之法觀此用土法開挖亦可得煤峯勢回環隨冋乃獲註山峯有起落山内煤層必因其勢爲上下藎山之曲折回環土石田地火力湧起煤槽亦隨土石斜夾其間知此則易獲開見煤層其底曰托註見煤挖下穿槽附土之處必有托底猶各生物之有皮也土人名之曰托必跟托追挖依托進挖寳藏不窮背石斷阻宜審其形註中忽有石擋住土人名之曰背蓋山湧時或有移動則煤層亦脫接良工辨之知石厚薄厚用藥炸薄者可鑿旣炸旣鑿乃及煤槽註老挖工識得此石約厚若干穿如合算卽行鑿過仍見煤遇有水形急避乃逃註恐挖穿廢窿蓄水灌浸傷人淹井抽吸不窮急易向他處煤路曲行窿工識趣下問虛心必㗖之利註土者土挖井者有數百年試驗之傳授幾及礦師槽名衆多頂板爲的註蓋在上者如頂板然或稱一夾註夾土石一層或稱油瀝註若　油漬硬子註結塊而硬者龍燈註槽路如龍燈形壁槽註似石黑而未成煤者豎槽註煤槽竪直者箸邊註如霄箕之邊拖箕註槽層甚薄只容小兒挖置箕内倒拖以出麻姑形昭註槽形如麻姑然亦有三夾註夾土石三層老槽篷槽註大槽之上始見篷槽如船上之篷蓋然大槽最佳註大約十三四層見大槽析縷分條正井而外通風尤急兩口劃之煤氣始洩註如人必鼻有二孔肺氣始宣否則有閉塞之患火之爆裂乃免傷死急伏貼地亦或無戕註天欲隂雨窿内濕熱氣彌漫如黄梅時將雷雨然　工携燈火而入煤間礦氣爲外炎所引轟然觸發及至洞口爲外風壓折向内盡化爲火窿工猝避不及焚焦而斃俗名打砲惟急伏貼地則衣髮雖焦或可全命能聞二通風洞則氣得流暢旣少打砲且少疫癘水巷更開旁行斜上水下通流淹漬免患註自山麓通流之地斜開向上使水順流得洩可無庸抽水洞巷繁夥側山註斜向上挖爲側山註進山註向前爲進山彎轉向外爲出山起腦卸脚註　頂爲起腦向下爲卸脚子眠旁參註正巷旁通爲子眼 
[甬上官塲紀事]  
　　寗波訪事人云日前浙江寗波府知府葆太守謙鼎接珂鄉電訃驚悉太夫人因病仙逝急遣丁赴道署禀請回籍守制寗紹台道惠澍滋觀察准之就近委牙釐局總辦白幼太守曾烜代理府篆一面詳請上憲委員來寗署理白太守奉委後已於本月初八日接印視事矣○鄞縣下忙條銀由縣主周少軒大令定期本月初　日設櫃開徵先期曉諭各戸踴躍輸將○浙江牙帖捐現經大憲變通章程攺歸各卡局代收日　牙釐局總辦白太守接奉札卽分飭　卡局一律遵行 
[南徐近事]  
　　鎭江訪事人云前者天主堂司鐸施方君奉江南人主教之命翦江赴揚州稽查教務事畢於八月初十日乘舟回潤○近日新　泰西影戲每晚假寳豐戲園開演都人士見所未　相約往觀時值黄昏閒人如蟻班主恐滋事故禀請駐鎭英領事譚祿君照會常鎭通海道郭月樓觀察請轉飭水陸總巡周錦堂恊戎帶勇彈壓 
[上海巡局紀事]  
　　前日夜半時南市新馬頭裏街陳隆吉烟館被偷兒撤去屋椽用繩縋下竊去衣服六件館中人聞聲追赶已無蹤影惟樓上遺有小布依一口内儲質數十帋田單兩帋因於昨日開具失單連袋呈請十六鋪巡防南局飭捕緝查○日前湯士芬投十六鋪巡防中局控萃豐馬頭民人丁文彬所開荳腐店沈恊興所開茅篷店結欠房租數十千局員黄衡堂二尹飭地甲傳訊丁自願限日措繳洋銀十元屆期仍未繳案昨日二尹復命　甲往催 
[南市捕房紀事]  
　　沈錫卿向操水果業本年六月娶英租界某娼院雉妓顧桂生爲室至本月十八日忽爾潛逃並被携去洋銀一百十二元金約指兩枚玳瑁鑲金臂釧一副金耳環一副衣服若干以顧時係王雨亭作合數日前王曾與之私語未免情有可疑遂據情報知捕房捕頭倩人拘到王及傭婦顧王氏押候解請馬路工程局總辦翁子文太守訊究○日前董家渡天主堂木作頭包建隆倩吳忠藩購木料一百數十株由吳轉托胡小卿購成論定價銀五百五十四兩先付洋銀五十四元限期交貨取價豈知至今貨仍不交包向吳理說一味推諉因於昨日扭吳至捕房聲訴捕頭令押候轉解馬路工程局禀請翁太守訊究 
[英美租界公廨紀事]  
　　昨爲中秋佳節英美租界公廨讞員孫建臣直刺照會各捕房暫停訊案蓋循舊章也○上海縣主汪瑤庭大令移文英美租界公廨内開張鴻興控張鈴鈴霸吞嗣産及張永興控瞿氏遺田被瞿阿炳等串賣案内之孟慶慶請卽移提歸案訊辦等由讞員孫建臣直刺准之立卽飭差恊同包探將孟拘押捕房聽候過堂訊取口供備文解送縣署○江北甘邑女子陳阿招陳大扣王川芝王阿三金朱氏同在某繅絲廠工作因細故互毆一百六十九號華捕喝阻不服一倂拘解英美租界公堂讞員孫建臣直刺飭交官媒看管候示 
[法租界捕房紀事]  
　　大昌洋行失去高麗參數十斤將工頭趙阿金等送案請究旋經包探查得此項高麗參由虹口某米店作保售與南市某參行遂將收贜之行夥某甲拘入捕房昨日某米店夥及售參之小銅匠由英租界捕房傳到移解前來捕頭命押候堂期解請讞員魏蒓塢大令訊究○前日甲乙二積竊行竊某洋貨店内肥皂衣服等物報經包探緝獲告知捕頭押候堂期解請訊辦 
[美租界捕房紀事]  
　　前日傍晚時西人某甲行至篷路不知緣何用拾取碎磚將一號洋房愼昌洋貨店窓上大玻璃擊碎店主怒喚令一百六十號巡街印捕將甲拘入捕房捕頭詢得情由令店主自投該管領事署禀控○前晚有泰西某國兵士二名沽飲至醉相携至乍浦路復泰馬車行借端滋擾將器物任意擊毁五十一號印捕聞之將擊事者設法拘入捕房捕頭令押解該管領事署禀請訊辦○前晚粤妓范金根在斐倫路中强拽狎客被六百四十六號巡街華捕拘入捕房捕頭令押候解送公堂禀請讞員孫建臣直刺審辦○昨日有余朱氏者與江北女郎陳大扣王川芝陳阿招王阿三等五人在篷路中互相毆擊適爲爲一百八十五號巡街捕所見一倂拘入捕房捕頭令押候解送公堂禀請訊斷○昨晨偷兒袁阿乾混入虹口某姓家行竊衣服若干多件携至某押鋪求質適爲包探劉阿炳所見連贜拘帶捕房捕頭令押候轉解公堂禀請訊究 
 
 

Page 10

 
 
[江官報]  
　　八月初一日吳分轉允來辭赴鄂岸差初二日王鹾尹鍰貴辭赴泰州南門差陳鹺尹景錡銷南鹽廳趙鹺尹爾族到南鹽廳差尹鹾尹融辭赴三江營卡初三日薩鹺尹爾哈本禀知赴省太常寺博士錢庶常壽仁過揚程鹺尹祖惠委總局總差初四日孫分轉多灝委廟灣官收署河垜塲　鹺尹之楨謝委吳鹺尹賜眞辭赴寳　橋卡鄒鹺尹傳頲銷皖岸聽差劉鹺尹芝齡銷解蘇州餉初五日許鹺尹星　由十二圩來揚成鹹尹邦藩委運北鹽初六日丁分轉士年銷皖岸差徐鹺尉本勳王鹺尉文　均委北鹽差 
[皖省官報]  
　　八月初三日撫台聶辭行藩轅牌示候補直隸州趙煦請補六安州候補道陳永懋到由京來知縣張傳鴻到措資回鄭學　知奉委發審局帮審行走兪鴻年辭赴宣城差遣許典賢辭赴皖北措資初四日委辦運漕釐卡知府王詠霓大通釐卡知府許炳榛均到候補知縣崔鶴　審錢元稿上行走魏馴正副上行走均知奉委發審局差初五日藩轅牌示署亳州文英望江縣黄瑞勳互相調署新任撫台誠勳到候補府經黄經耘辭赴湖北探磺價初六日委辦灣泪厘卡知府梁泰亨和州厘卡知府丁翰年華陽厘卡知府胡大庥署和州河亮標六安州陳麟瑞貴池縣周榮期蕪湖縣王開甲建德縣李長郁均到五品銜指分安徽試用直隸州同任壽彭到浙江人候補通判沈策名到解京餉回知縣劉籌上　走張其濬帮審均知奉委發審局差初七日鳳頴道張成勳辭行委辦巢縣厘卡通判周家煜甯國府嵩恂署望江縣黄瑞勳池太同知丁繼瑞均到荒領四品銜指分安徽補用直隸州松岳到滿洲廂白旗人號少山花翎同知銜指分安徽分缺先補用知縣黄家璋到江西人號澤生試用州吏目李祖慶巡檢劉文煥均到江蘇人缷代理望江縣陳賛平知交代淸楚候補道吕承瀚到知府英華知奉委送聶撫台赴申 
[粤省官報]  
　　恩平縣知縣缺以大挑班儘先補用知縣陳清源補平遠縣知縣缺請以新海防遇缺先補用知縣黄培埮補開平縣知縣缺請以新海防分缺先補用知縣冷春膏補 
[鄂省官報]  
　　八月初三日缷署安襄鄖荆道朱觀察滋澤回省禀到新選宜昌府通判王儀鄭試用知縣汪德崇均由京來省署石首縣知縣王渭賢署建始縣知縣李曾麟均廪辭赴任初四日候補道黄奉委赴竹山縣公幹候補道吳奉委赴漢口會辦商務局候補道梅奉委農務學堂均禀謝初五日候補縣陳敬文江紹宗候補府經歴陳繼允均奉委監臨院隨員入闈差遣 
[上海馬路仁濟善堂籌振公所施子英經收山東等處賑捐六月初一至三十日第一百七次清單]  
　　初一日城南竹隱醫寓大善士洋一百元求孫女蓮姑病愈人洋五元○初五日焚疏求孫女病愈人洋十元求消災延壽乳核速愈人二元○初六日姚子貞洋五十元無名氏十元通源代廬州客人叫貨分内之欵移助洋七元五角半○初九日李愼遠堂求合家平安洋十元兪舜　求病獲痊三元隱氏求家宅淸吉一元○十一日德發行來胥江寓公祈室人痰疾卽消洋念元閔廣綸對聯屏條十六副○十三日薛宗洛洋十元○十四日王益甫洋二百元○十七日吳茵記妻病祈愈洋十元汪警棠程受豫吳子愚來蝶軒主四戸各一元松之堂銅洋一元○廿日退省氏規元一百兩方原璜龍洋六十三元英洋卅七元樹德堂洋卅元○廿一日陳麟洲洋五十元張桂林洋五元○廿五日應务助洋十元竹西顯吳氏懺黄求貨父冥福又保妻平安兩子壯健龍英各五元○廿七日楊叔英翁洋五十元無名氏求母病速愈十元魯樹階堂三元○廿九日許翠姑求病愈洋十元○卅日琴川周漢臣求病愈　洋十元○六月份共收元一百兩又洋陸百五十二元五角半七五另五申元四百八十九兩七錢三分九釐龍洋七十八元申元五十七兩三錢三分以上共收元六百四十七兩另六分九釐銅洋一元連前共收元十五萬另八百七十兩另三錢一分一釐除解各處賑欵幷上月墊解統除外凈存元五百九十一兩一錢另六釐銅八十八元 
 
 
 
 
 
 
 
 
 
 
 
 
 
 
 

Page 11

 
 
   
 
 

Page 12

 
 
   
 
 

Page 13

 
 
覆已嚴札飭遵並派員仍往守候交收不得不徐觀其後其餘六旗若達拉特議允開渠準噶爾指報河北地叚業經前次陳明他如烏審現報之地東西三四百里南北七八十里扎薩克現報之地東西百餘里南北一百四五十里計該旗轄地已報有十之六七至郡王鄂托克一於兩叚中認開一處一於一文中並報兩地計長均百里以外寛約二三十里四五十里不等以上先後報墾各地全屬河套但使杭錦仍遵前議不至始終異轍則伊盟所屬一例可開現已分委各員前往騐收惟思各旗土地廣漠無垠延袤千有餘里距邊遠近旣有不同而土性肥曉亦復各異執一例百必扞格之多虞並舉兼籌更鞭長之莫及上年奴才到晉與升任山西巡撫臣岑春煊會籌辦理西墾情形曾議及從烏拉特旗入手今烏盟尚未就議擬先儘達旗指報河北各地倂力經營該處附依大海全資水利度地開渠向爲民蒙商戸之所爭而卽此次辦墾之先務奴才業派員分赴纏金後套週歴查勘擇從稍易爲力之處先行試辦一面籌集官商資本備欵招工一面酌定租則招來民佃俟辦有端緒卽行奏聞此達旗之宜首先開辦者也其他各旗則須由近及遠次準噶爾旗次郡王旗又次札薩克烏審鄂札克等旗相距遙遠不盡爲晉邊之所及惟有相時度勢各就民蒙土地之宜依次分别辦理以期漸進有功徐將應定渠地租章及墾放押荒歲笤章程隨時奏明外所有伊克昭盟各旗先後招地現已分派騐收並籌擬逐漸開辦大概情形各緣由理合恭摺具陳伏乞皇太后皇上聖鑒訓川再奴才拜摺後卽行馳回歸化合倂陳明謹奏奉硃批知道了欽此 
[督辦墾務大臣貽奏瀝陳辦理伊克昭杭錦各旗暢興水利情形片二十三日]  
　　貽穀片再盟長有統馭一盟之權一旗從違各旗卽聽隨之奴才前以伊克昭盟盟長杭錦貝子首先與達拉特旗遵調派員赴綏呈報地叚當經奏請諭旨嘉奬以示激揚嗣果有該盟所屬各旗連袂而來先後就議雖係經勸譬多方而未始不因倡率有人聞風興起奴才方幸杭錦之尚知嚮義有異烏盟不謂該盟長於羣相効順之時忽漸露反覆之意該旗所指杭蓋之地遲久未交近復請俟傳集蒙衆曉諭後再行遵辦等情核其詞意難保非藉端延宕更難保不唆使已來之旗亦翻覆議是該盟長之交地與否爲全旗所關而尤不止此也後套地勢黄河自西南入杭錦旗界迤邐而東之西四五百里間濱臨河北之地均屬柿旗杭旗之北則爲達拉持旗向來達地商戸等開引各渠枝幹縱横無一不取徑於杭杭之歲得達旗茶銀各事者以杭地爲渠水所由來也今者議修達地官渠如纒金長勝渠等處與該旗所指杭蓋相接如杭蓋不得官辦渠無由開是該盟長之交地與否乃爲全渠所關此次該旗請俟傳諭杭蓋蒙衆之意度必以衆情不願有碍游牧爲詞查杭蓋地叚東西長三百二十餘里南北七八十里内已開墾過半鱗次櫛比佃戸尤多於各處仍以私墾則無礙官辦則多妨現修達渠工役已招集千餘人器亦盡備專待杭旗報地一交卽由上游而利導之一悞事機徒糜經費乃該盟長意圖翻約挾此居奇其勢不能聽具反覆且亦不可任其推延自來蒙性愚頑奴才百計圖維祗能生敦謹者之語其桀驁者仍以理藩院之言是聽擬請嚴旨飭下理藩院迅飭伊克昭盟長速將前報杭蓋地叚卽行指交騐收以便修濬達渠暢興水利並可使該盟長所屬諸部亦不致相率效尤實於西墾全局大有禆益是否有當理合附片具陳伏乞聖鑒謹奏奉硃批著理藩院嚴行飭催欽此 
[江蘇巡撫恩奏報松滬釐局代徵貨釐將解各數摺二十三日]  
　　頭品頂戴江蘇巡撫奴才恩壽跪奏爲江蘇省蘇州松滬兩釐局光緒二十八年分代徵貨釐將解各數分繕淸單恭摺具陳仰祈聖鑒事竊各省抽收釐金欽奉上諭飭查兩淮鹽釐章程按半年奏報一次等因業將蘇州松滬兩釐局代徵貨釐出入各欵先後開單奏報至光緒二十七年十二月底止在案兹據督辦報銷署蘇州布政使效曾等詳稱蘇州松滬兩局貨釐奉飭歸稅務司代徵發還洋欵其取解數目稅務司未接管以前仍應由局造報以便稽核除剔出不歸代徵各捐另行造册詳辦外將蘇州松滬兩釐局光緒二十八年分代徵貨釐及錢糧各捐收解各欵開列細數同各卡委員銜名分别造册詳送再查蘇滬釐金撥解京恊各餉歴按半年奏報一次令專交稅務司歸還洋欵逐月放解數目隨時呈請咨部有案是以按年彚報等情具詳請奏前來奴才覆核無異除淸册咨送戸部外理合會同兩江督臣魏光燾分繕淸單恭摺陳伏乞皇太后皇上聖鑒謹奏奉硃批戸部知道單二件倂發欽此 
[豫撫張奏大員遺愛在民據情籲請附祀摺二十三日]  
　　調補廣東巡撫河南巡撫兼管河工事務臣張人駿跪奏爲大員遺愛在民據情籲懇附祀並予表彰政績恭摺仰祈聖鑒事竊據在籍紳士前通政使顧璜等聯名呈稱原任河東河道總督許振褘起家翰苑田京察一等簡授河南彰衞懷道蒞任之後卽以黄沁民工派捐擾累禀准歲撥庫銀　萬四千兩官督紳辦宿弊一淸工亦底定又查悉其陽等縣差任繁重手定章程杜絶吏胥中飽民間歲省金錢甚鉅擢任河南按察使兩權藩篆凡軍興以來數十年未結之案督率員吏尅期淸理昕夕勾稽不數月案無遺牘旋升江寗布政使鄭州河决復倡率僚屬籌捐銀十二萬兩解汴助振全活無算河務自鄭工之後窳敝特甚許振褘奉命總河銳意講求悉心擘畫奬勤黜惰奏請攺章設局督辦不分畛域　能而使歲定額欵六十萬兩料有定數工有專責尋常險工不得率請添欵向浮冐積習自此莫能售其欺而十餘年來獲慶安瀾上以節國帑下以衞民生厥功尤偉士庶謳思歴久彌篤且許振褘早年在故大學士曾國藩營中從軍江南多所建議後視學陜甘披瀝榛莽補行十四年未辦之考試感勸人士以安反側於關隴大局裨益匪細曾經故大學士左宗棠奏保有案他如講學敦化通商惠工興利除弊凡職分所當盡者尤難悉舉以故歷官數省所至有聲兹　邸　江寗士庶業以許振褘前任藩司惠政難忘呈請附祀曾國藩專祠奏蒙兪允今據豫民心殷崇報情事相同公懇附祀河南省城曾國藩專祠並子表彰循續等情呈請具奏前來臣查原任河東河道總督許振褘早歲從戎卽爲曾國藩所器識旋入詞垣屢膺恩簡政績懋著久在聖明洞鑒之中其任河督時廓清宿弊奏定章程洵屬籌畫精詳功 
 
 

Page 14

 
 
施到今旣據該紳等合詞籲懇未便壅於上聞合無仰懇天恩俯准將已故廣東巡撫前河東河道總督許振褘附祀豫省故大學士曾國藩專祤並將政績宣付國史館立傳以順輿情之處出自鴻施除咨部查照外謹恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
[豫撫張奏振抛修甎石壩頭情形片二十三日]  
　　張人駿片再甎石兩項爲河工禦險要需一經施用無不收挑托盖護之效本年大汛期内黄河疉次陡長水勢大於往年各廳臨黄工叚皆因大溜奔騰趨刷力勁搜淘以致舊有甎石壩垜先後塌卸情形緊要當經該廳員等隨時察度機宜動用工存甎石分别加抛得资抵禦據開歸河北一道勘明辦過叚落請奏報前來臣按工確核各廳抛辦石工係南岸上南廳屬鄭上汛八堡托頭壩前加抛石垛一道鄭中廳屬鄭下汛四堡托頭壩加抛碎石一叚中河廳屬中牟下汛九堡托頭壩逰下空檔北戧一埽前加抛碎石一叚下南廳屬祥符上汛十九堡蓋壩新三埽甎壩外加抛碎石一叚北岸黄沁廳屬唐郭汛攔黄埝第二道順壩頭並西面加抛石工一叚衞糧廳屬封邱汛十三堡越埝四道挑壩頭並西面加抛碎石一叚祥河廳屬祥符上汛十五堡挑壩頭埽迤上加抛碎石一叚下北廳屬祥符下汛頭堡挑水頭壩迤下順隄加抛石垜一道又各廳抛辦甎工除南岸四廳本年歲俢項下未辦甎工外係北岸黄沁廳唐郭汛攔黄埝三道護壩下首第二道土壩頭加抛甎壩一道衞糧廳屬封邱汛十三堡越埝三道挑壩頭加抛甎壩一道祥河廳屬祥符上汛十六堡第二道挑壩上首加抛甎壩一道下北河廳屬祥符下汛頭堡挑水二壩下空檔加抛甎壩一道以上八廳加　甎石壩垛委係應辦之工均已修築高整抵禦得力理合附片具陳伏乞伏乞聖鑒謹奏奉硃批該部知道欽此 
[陜西巡撫升奏舉劾屬員摺二十三日]  
　　頭品頂戴尚書銜陜西巡撫奴才升允跪奏爲分别舉劾屬吏以示勸懲仰祈聖鑒事竊吏治之廢興視乎風尚而人才之消長端賴激揚未有無賞罰而可以爲治者也奴才於上年曾將所屬各員據實甄别仍復隨時察看其益加淬厲勉爲循良者固屬不乏其選其因循廢弛以及巧滑猥瑣不堪造就者亦復時有其人自應據實舉劾以示勸懲兹查有試用道郭人漳兼資文武器識宏通候補知府滕經明體達用條理秩然綏德直隷州知州孔繁樸勤求治理卓著政聲磚坪廳通判鐵甡遇事鎮定剿匪有功試用通判李顯誠辦理鹽務綜核精密署咸寍縣知縣劉德全識力明決志節淸超渭南縣知縣張世英謙幹篤誠粹然儒吏興平縣知縣楊宜瀚撫字勞心循良稱最署長安縣知縣曾士剛淸情勤明有爲有守朝邑縣知縣易國勳除暴安良萑苻匿跡署涇陽縣知縣趙乃普精明果斷肆應之才署扶風縣知縣劉林立謹篤不欺書生本色請補白河縣知縣周丕紳通達政體文行交修鳳翔縣知縣彭毓　經術飭治被服儒雅署　縣知張炳華吏治精勤百廢俱舉以上各員政行治績均有可觀應請傳旨嘉奬愈資鼓勵其應劾之員查有平利縣知縣上宗濂懈弛因循縱役釀禍署葭州知州截取知縣李晉鬼操守平常偏執任性前署同官縣知縣候補知縣馬猶龍疲軟無能徇庇丁役于提省要案有心抗延試用直隷州州判魏煜竟估修工程任意浮冐同州府經歴鄒仁鑑代理縣缺婪索陋規葭州吏目李德滋擅離職守蒲城縣典史徐應澄衰庸不職以上七員均請卽行革職另補知縣楊克燾前在中部縣任内估修工程爲名盜伐軒轅陵栢樹一百餘株巧詞朦禀設心貪狡應請革職永不叙用並發往軍台効力贖罪署臨僮縣事華隂縣知縣黄肇宏于親屬詐贓雖無徇縱情事究屬失於覺察該員志氣已頽難期振奮應請以原品休致此外如有應舉應劾之員仍當隨時考核以資整頓至叅劾各缺陜省現有應補人員應請扣留外補所有舉劾屬吏緣由謹會同陜甘總督臣崧蕃恭摺具陳伏乞皇太后皇上聖鑒訓示謹奏奉硃批另有旨欽此 
[蘇撫恩奏請奬開浚徒陽運河出力文武各員摺二十三日]  
　　頭品頂戴江蘇巡撫奴才恩壽跪奏爲丹徒等縣運河開浚查明在事出力員弁懇恩分别給奬恭摺開單仰祈聖鑒事竊照鎭江府屬之丹徒丹陽運河全工　竣業經奴才將委員驗收情形並聲請將在事出力員弁援照成案擇尤保奬恭摺具奏欽奉硃批准其擇尤酌保毋許冐濫欽此欽遵轉行在案兹據蘇州布政使陸元鼎督辦水利工程按察使效曾候補道朱之榛會詳查此次開浚徒陽運河自鎭江西門外浮橋口起至丹陽武進交界處止計工長一萬六千八百五十餘丈工巨事繁倍於歴屆而徒陽兩縣全境開通爲百餘年來所未有開工之後適值接壤之武陽運河同時開浚營勇人夫趨工雜沓兼以隂雨連綿山水瀑漲險工疉出該督辦道員沈佺駐工督率員弁嚴催夫勇分叚灒挑閱時七八月之久櫛風沐雨始終無懈得以克期告蕆業經委騐如式啓壩放水河流通暢商民稱便共計挑土四十萬四千方有奇用費銀一十萬九千餘兩均係撙節動支在工員弁奮勉急公不遺餘力開具尤爲出力文武員弁一十七員名擬請分别奬勵開單詳請具奏前來奴才覆加確查該員弁等從事河工無間寒暑均能踴躍趨公赶早蒇事實屬辛勤倍著不無微勞足錄前經奴才奏請給奬仰蒙兪允自應將尤爲出力各員弁酌擬奬勵開繕淸單恭呈御覽合無仰懇天劯俯准飭部核奬以昭激勸除將各員履歴分咨吏部兵部查照並將其次各員分别由外酌奬外謹會同兩江總督臣魏光燾恭摺具陳仰祈皇太后皇上聖鑒訓示謹奏奉硃批該部議奏單倂發欽此謹將開復丹徒等縣運河工程尤爲出力文武各員分别酌請奬叙開繕淸單恭呈御覽計開軍機處存記特用道沈佺擬請賞加二品頂戴三品銜候補知府許星璧擬請俟過道員班後賞加二品銜補用知府候補同知兼襲雲騎尉羅承恩擬請俟歸知府班後賞加三品銜候補知縣馮步衢擬請俟補缺後以直隷州用試用通判劉文澍擬請俟補缺後以同知直隷州用直隷州用同知銜遇缺先補用知縣賴豐熙擬請賞加四品銜候補縣丞韓繼龢試用縣丞樊肇崇均擬請俟補缺後以知縣仍留原省補用試用縣主簿陶汝祥擬請俟補缺後以縣丞用副將銜兩江補用遊擊周德標擬請賞給二品封典留閩浙水師補用遊擊劉登福擬請俟補缺後以叅將用遊擊銜補用都司鎭江營中軍守備王元擬請俟歸遊擊班後 
 
