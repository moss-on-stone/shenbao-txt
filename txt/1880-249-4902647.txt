# 1880 - 249 - 4902647

 

Page 1

 
 
[格致彙編出售] [  申報館主啓]  
　　傅蘭雅先生所輯第三年之第七卷格致彙編現已由本舘印賣裝訂出售書中仍續述格致　　　　電氣鍍金及化學衛生　事毎本收回紙工錢一百文伏　回原處購　爲盼 
[書雲貴遵　旨察看鎮府各員覆摺後]  
　　督撫之設所以稽察屬員分別賢否代　朝廷寄耳目之聰明分黜陟之先後以收英才之用而效鷹鸇之逐者也　屬員而果賢督撫保舉　朝廷立卽擢用屬員而有不賢督撫參揭　朝廷立卽斥退其權不可謂不重其任不可謂不專而天下卒多庸碌之官而仍無得人之效者此何故哉督撫不能認真察看屬吏誤於怠惰者半誤於徇情者亦半徇情者固出於私怠惰者亦豈得謂之公有是二者而懷才者不免於屈抑無能者或反多倖進矣然而　朝廷之心則無日不以進賢退不肖爲心也特無如督撫之心仍不能以　朝廷之心爲心耳昨閱邸抄見雲貴督臣及雲南撫臣合詞覆陳一摺以前者欽奉　上論雲南普洱鎮總兵左啓龍永昌府知府周慶榕臨安府知府許廷桂著劉長佑杜瑞聯悉心察看如竟不能勝任卽行據實叅奏毋稍遷就等因欽此以雲南一省之官而獨加意於此數人者是必有人爲　朝廷言其不克勝任之狀而　聖明不欲以一言之毀譽爲可信故　諭令該管督撫就近查察以憑黜陟此亦常有之事正　朝廷倚畀督撫之大端也爲督撫者所宜細心察視如其才則舉以入告勿使其君有遺賢之名如其不才則亦切實敷陳勿使其屬有倖進之位盖我　君以是任之督撫固不可以避嫌怨而有所袒護如但揣測上意而未嘗認真查察僅以送部引　見聽候　圣裁則是外省各官　朝廷苟有所疑不必責督撫以察看而止令其來京可矣之三人者苟非疑之何以獨令察看若察看之後仍煩　圣慮是亦與不察看等耳今觀其於左啓龍則曰到任以來營伍尚無貽誤又曰細加查訪該員心地似欠明白舉動未免粗浮夫既心地不明舉動粗浮則豈能不誤營務者而加以似欠未免等字則此人之可用與否仍不可以决也於兩知府則亦曰到任以來地方尚無貽悞又曰周慶榕識力尚欠堅強許廷桂措施未能審慎兩邊勘語如出一轍而究其所以粗浮之故與夫實在不能堅強不能審慎之處均未一一指出用筆之輕倩以之　小題文則高手矣而以此入告　君父不亦稍涉模棱乎夫總兵而能不悞營伍知府而能不悞地方則已賢矣於此而力加保舉豈　朝廷必以先入之言爲信賢者而不蔽其賢督撫之忠也若果心地不甚明白作事不免粗浮以及識力難資措施不當則其不克勝任可知亦何妨據實直　顯分褒貶以見　朝廷賞罰之公亦必不因該督撫先時不曾奏叅而予以處分如此則賢否不容混淆　保絕無偏袒而屬吏亦將感　乃作此可進可退之語使黜陟　上自操之恩怨　上自受之以此爲大臣尊崇　朝廷之體而其心實不可問或以爲劉杜二公此奏其意亦有褒貶大抵兹三人者亦非盡屬棄材苐美中尚有不足故抑揚其詞以憑　大君之决擇抑揚之間其輕重自見而作何處置則聽諸　朝廷而不敢擅專此固臣下忠　君敬　上之道然觀於保舉各摺多有指項奏請臚陳銜爵之處而於奉　旨察看之人獨游移其辭意以待上之處置恩則歸己怨則歸君是恐大臣之道當不若是時有友人謂余曰官塲自有官塲之作用凡遇此等情事莫不如此辦理何獨於雲貴督撫而苛之督撫之難處豈未經親歷者所能知哉子休矣余應之曰唯唯 
[恭錄　上諭] ○七月二十八日奉　旨喜昌現在出差烏里雅蘇台叅贊大臣着桂祥署理額爾慶額着署理科布多帮辦大臣古城領隊大臣著金順派員署理桂祥署毋庸候額爾慶額到科布多卽着前赴署任欽此○二十九日奉　旨所參疎防監犯越獄之管獄官江西廣豐縣典史蘇宗義着卽革職拿問交李文敏提同刑禁人等嚴訊有無鬆刑賄縱情獘按律懲辦有獄官署廣豐縣知縣高廷楨據報事前因公出境是否屬實着該撫查明照例辦理仍勒令將逸犯吳滕彩周詩發嚴緝務獲倘限滿無獲卽行從嚴參辦餘着照所議辦理該部知道欽此○三十日太常寺題八月十七日祭　關聖帝君廟奉　旨遺隆懃行禮後殿遺明桂行禮欽此同日　又題十九日秋分祭　夕月壇奉　旨遺世鐸恭代從壇遺恩麟分獻欽此 
[議院辨論] ○英國下議院人員有論中俄時事者或問俄國戰船如雲之盛聞在英國各屬土采辦食物未審曾經英皇論旨准行否外部大臣答稱本外部及印度外部均不聞有俄船在屬采辦之事至奉論准行之說則更未之聞也 
[阿師大敗] ○電報云阿富汗王之師與英師戰大敗失砲三十二尊阿王幸免於難英兵死者僅二百四十八人 
[高使難爲] ○日本橫濱報稱高麗使日大臣刻下日廷尚未許其進謁緣聞日本使高大臣高廷不許其入宮也故日廷尚須詰問該使臣不許入宮之由又聞高使於九月中卽須回國云　 
 
 

Page 2

 
 
[機裂傷人] ○日本奧薩卡地方有一製造局西歷前月三十一日機器忽爾爆裂致傷五六十人至如何失事則尚未詳 
[大馬述異] ○美國紐約地方於西歷六月二十二日有携大馬而來者實高二十虎口零一寸卽西尺八十一寸計重二千四百五十磅毛色深紅其力甚大數年前聞曾至一次量有二十一虎口零二寸今謂二十虎口零一寸想手指或有長短也 
[漢江水勢] ○太古行北京輪船主報稱西本月初六日漢江水勢共高英尺三十七尺十一寸刻尚有加無已也 
[菱角遇潮] ○蘇郡各湖塘每當秋風起時菱歌四發本年夏　連日潮過婁門菱角逢潮最易腐爛因之采菱人甚少而小販之藉以營生者大爲失望云 
[結案請示] ○前報蘇藩署書吏某甲父子被控得賄　詳一節曾由蘇府讞局委員審訊旋據原告供係懷疑妄控情願具結當由府憲詳請結案惟藩憲許方伯以案由前任譚憲發府現在升任漕督是否譚憲必欲澈底根究須稟請示諭再行定奪故現在此案原被均未開釋云 
[皖垣官報] ○七月念八日藩轅示準補六安州馬頭巡檢包光煒應卽飭赴新任歙縣黃山巡檢以超委試用州吏目金模署理 
[酒瘋自戕] ○前日上午七八點鐘時江西路教習華文書塾西人惠而森自以洋鎗刺傷下體適其友否而思過之見其散步凉臺心殊戚戚自言有人欲以黑索縶我不如自死否而思殊深駭異細視之衫褲雖尚整齊似已刺傷而惠而森復示以傷痕時兩人皆在樓上堂中而刀則在地否而思卽至虹口欲招他友擬共往寬解比再至則又傷兩處倒地驚搐急　對隣某西人及捕共至西人因請急舁醫館醫生知其人飲酒過度致染瘋疾計已兩戶矣至夜八點半鐘醫治無效而死 
[施醫費絀] ○本埠紅廟中鄉約施醫局每逢夏秋之交給藥病重出診分文不取歷年由紳董王君宗壽鄭君官應等經辦今歲天時不正患病頗多求醫者踵趾相接乃聞該局經費皆賴同志數人勸募刻下甚形支絀竊恐難乎爲繼好善者苟能設法代籌俾得持久亦一莫大陰功也 
[虐婢堪憐] ○今年春夏間閱香港日報知駐港英總督以粵人虐婢太甚意欲示禁民間不得購買婢女此誠察及於微一大善舉也特積重難返此風終不能驟革昨得旁觀不忍人來信謂本埠英租界外國坆相近處有某姓粵婦購得一婢年約十歲是本地人不諳粵語服役稍不當意內主人卽以荆條從事恐其呼痛更以敗絮塞口使不得呼號此僅就隣居所習見者而言至不及聞見之時其慘毒實無從懸揣竊思價買此孩無非欲收指臂之助非與其有夙怨也卽使呼喚不靈亦可轉售如必似此欺凌設一旦人財兩空不特暗中造孽卽爲孔方計亦不值得何某姓之家主竟未能善言開導耶來信如是似亦保全人命之說爰亟照錄至某家姓氏姑從隱匿總之積善之家必有餘慶耳 
[馬車肇事] ○扛夫某前日扛茶箱到太古碣頭驟被野鷄馬車碰倒碾傷腳背卽經同伴將車拉住同入法捕房昨經孫明府訊理着送仁濟醫館看治野鷄馬車夫李阿木着出洋二元給扛夫養傷李求核减明府謂駕車不慎理當重罰該扛夫亦係窮人一日不做卽一日不吃今傷脚肯不能作工本應償還工資兹已格外施恩何尚多　馬車既已拉入捕房人可不押着出外速爲了結 
[斷案公平] ○和記洋行東在英領事公館控稱曾代清水局着信昌車行置造水車二輛計價銀一百六十兩言明包用年半設有損壞應有該車行包修立有承攬爲據豈是車載水遺漏囑爲修理又復遲延是以叧自修好計費銀十五兩但該　鐵管太薄終未能經久請卽函知華官飭傳該車行主追還已修之價銀十五兩並令換裝鐵管等情由郭副領事照會陳司馬昨傳到該車行主鄭吉甫到案洋人申訴前因鄭稱包用年半是實現在期已將滿水車本實堅固因車夫碰壞以致滲漏與車行無干原告洋人尚再四理說司馬商之郭君以該西人另修之價碍難准追至鐵管之厚薄何當時不說今事隔已久亦難允准惟既稱包用之年限未滿而車已損壞令鄭修理可也控被隨遵諭而退人咸謂中西兩官於斷理此案極平允云 
[資送旅人] ○今正有賴煥文者投入棲流公所聲稱江西南昌縣人父名賴烜曾任湖北松滋縣知縣現在廣東粮道金逸亭觀察是執友去歲五月　曾往粵東謁見其時觀察已奉升授臬司之　旨尚須進京　陛見故令賴先至上海俟同北上豈金君由劉制憲留辦公事　三月竟歸道山以至賴流落在滬欲返里則苦無　資也該所司事人當卽據情稟知陳司馬着暫行收養再行察奪數月以來人頗安分惟日夕思鄉情切昨復經司事人稟稱賴實宧家子弟似宜妥爲位置司馬遂給以　資並由諸司事及新署中幕友書辦等共爲醵金置辦行李　卽附招商局之江表輪船回籍云 
[仁風偃草] ○蘇州桃花塢賑寫抄到各處原函云崑山茶捐向歸善堂現在金邑尊擬辦米捐以濟直賑李邑尊又澈查城隍廟之米捐大半爲廟祝侵吞已罰出錢三百千文兩邑尊於地方義舉素極踴躍米捐當　可觀青浦茶米捐向歸善堂現擬提米捐一半入賑金匱倪明府於賑務善舉無不　捐金錫米市最大仰賴諭勸實爲鉅欵宜與荆溪學姚莊兩　文素性好善因金匱學殷廣文託募直賑徧乞諸生酌助極費苦口各學似　仿辦高淳邑尊學師竭誠勸賑約得三百元解府高邑如此實屬定有可觀蘇州城守營各員弁兵願捐直賑崔中戎因係救急之欵先儘所收送繳并許續募江西南昌水利分府及宧游皖省之樂善居士宧游江寍之金公孝侯　宦湖北之黃高峰樵不惟索册捐募源源接濟并先解囊慨助函中辭氣直視　事如己事本館捧閱一過始知南中　賑全　上之人多方提倡也孔子之言曰草上之風必偃信哉　 
 
 

Page 3

 
 
[題陸鋙卿觀美采蓮圖] ○南薰池館芰荷香閒看扁舟盪夕陽倩影乍　花外艷笑聲猶帶水邊凉當風宛轉吳娘曲浥露凄迷楚客裳卻怪小鬟　　甚手拈　菂打鴛鴦　綠雲低壓木蘭船不採紅菱只採蓮銷夏灣頭鬥芬馥采香涇畔見嬋娟憑欄偶睹驚今日打漿相迎憶昔年誰抱文園消渴疾期卿雪藕晚凉天[  縷馨仙史初脫稿]  
[題陸鋙卿小紅低唱圖] ○白石詞仙遺蛻去小紅逸事豔千秋瓊波灧灧酒盈斝玉宇溶溶　上　一曲未終簫韻遠四山如笑黛痕浮朅來共坐珠簾下微綻唇朱半掩羞　何須裂石與穿雲低唱新詞子夜聞閒倚綠藤　伴我悄拈紅豆最憐君珠喉宛轉含幽怨玉軫清泠吐靜芬江上峯青人未去三生莫悵杜司勳[  縷馨仙史待删稿]  
[光緒六年七月念四日京報補錄]  
　　○○兩廣總督臣張樹聲廣東巡撫臣裕寬跪　奏爲查明因公淹斃員弁兵勇請　旨飭部分別議卹以慰幽魂事竊查光緒元年四月二十七日廣東沿海地方狂風陡發水師提標中營出洋捕盜艇隻於是日在蕉門洋面遭風擊碎淹斃管駕官署水師提標中營中哨千總補用守備朱兆華　水師提標右營把總儘先千總蘇廷輝並守兵陳保林茂興蘇進祥蘇成得陳得貴戰兵盧紀猷譚壽昌七名又新塘防護厘廠扒舶亦於是日遭風覆溺淹斃管駕官兩廣督標中營恩騎尉張賛勤並練兵楊佐清水勇陳壽陳水　桃　鰲五名先後由水師提標中營　厘務局報由善後總局司道核明造册詳請奏卹前來臣等伏查定例官兵出洋巡哨遭風漂沒身故者守備給銀三百兩廕子弟一人以衛千總補用營衛千總一百五十兩廕子弟一人以把總補用又官兵人等在內洋內河因公差委及停泊海口島嶼等處漂沒身故者照巡洋官兵淹斃之例官員减一等分別其廕贈卹賞銀兩減半給與各等語　同治七年四月十四日准兵部咨嗣後請卹之案一面具奏一面將籍貫履歷勞績造册隨摺咨部等因今補用守備朱兆華儘先千總蘇廷輝兵丁陳保等七名均因出洋捕盜遭風淹斃又恩騎尉張賛勤在內河新塘地方防護厘廠亦因船隻遭風與練兵楊佐清等五名一併溺斃俱屬因公殞命情殊堪憫核與請卹之例相符合無仰懇　天恩飭部照例分別議卹以慰幽魂除册送部外臣等謹恭摺具陳伏乞　皇太后　皇上聖鑒訓示謹　奏軍機大臣奉　旨兵部議奏欽此　○○河南巡撫臣涂宗凜跪　奏爲查明人地實在相需恭摺保　奏仰祈　聖鑒事竊查彰德營守備曹榮桂病故遺缺經臣以候升守備南陽鎮標左營把總徐景祥請補兹准部咨查徐景祥把總任內有疏防盜案停升限緝例　展參　例不符應令揀選合例人員請補奏奉　諭旨依議欽此等因知照到臣伏查在　保舉補用升甲班內名次在前之候補守備劉元恆周於岐陳占元高金甲萇鼎聯均與此缺人地未　未便遷就貽悞惟查升用守備徐景祥年力正壯講求操防以之請補彰德營守備實堪勝任查該員任內有唐縣民蘇大昌趙寬昌李景太被賊竊劫拒傷等案停升限緝例有展參與例稍有未符但人地實在相需謹循例將承緝盜案據實聲明專摺保奏合無仰懇　天恩俯從仍以在任候升之　縣汛把總徐景祥補授彰德營守備實於營伍地方大有裨益臣爲因地擇人起見理合恭摺陳請伏乞　皇上聖鑒訓示謹奏軍機大臣奉　旨兵部議奏欽此　○○金順片　再奴才　營委員黑龍江齊齊哈爾城鑲紅　漢軍奇陳　佐領下頭品頂戴記名副都統　安巴圖魯色楞泰於本年正月二十日病故花翎遊擊銜儘先都司捍勇巴圖　王錫榮於上年十二月十四日病故五品花翎卽選知縣王昌於上年九月十四日病故藍翎同知銜甘肅補用知縣胡大猷於上年九月初四日病故六品頂戴卽選府經歷縣丞何椿於本年正月初十日病故擬保知府銜分省補用直　州知州藍翎補用知縣邵令培於本年四月初五日病故該員等均　營有年打仗出力　著戰功經歷查辦各項差使莫不勤勞供職今以積勞身沒還塞情殊可憫合無仰懇　天恩勅部將頭品頂戴記名副都統　安巴圖魯色楞泰等各按官階照軍營立功後積勞病故例從優議卹以慰忠魂謹附片具陳伏乞　聖鑒訓示謹　奏軍機大臣奉　旨色楞泰等着照所請交部從優議卹欽此 
[光緒六年七月二十七日京報全錄]  
　　宮門抄○發抄　旨五道　戶部景等　奏遵　旨核議摺○七月二十七日刑部都察院大理寺侍衛處值日無引　見○禮王等塲差完竣覆　命○愛隆服滿請　安○喜昌長有各假滿請　安○額勒和布預俻　召見○截取知府程嘉佑預俻　召見○召見軍機　額勒和布　程嘉佑○皇上明日午初出內右門景運門東華門至　皇史宬行禮○○發抄　左宗棠奏陳延芬補平凉令奉　旨吏部議奏欽此○又知縣周書　滿甄別奉　旨吏部知道欽此○又請將丁　道員孫壽昶暫留軍營辦理營務奉　旨着照所請該部知道欽此○張樹聲奏知府陳武繩甄別奉　旨吏部知道單併發欽此○又廣東布政到任河南布政使起程奉　旨知道了欽此　○○戶部尚書臣景廉等謹　奏爲遵　旨核議具奏事前任右翼監督文秀奏光緒六年分短收稅銀一摺光緒六年六月初八日奉　上諭文秀奏右翼關稅期滿正額無虧盈餘未能足額一摺着戶部核議具奏另片奏追罰房間漏稅銀兩等語着戶部照例辦理欽此欽遵於六月初十日由內閣抄出到部據原奏內稱自光緒五年五月十三日接任管理起至六年五月十二日止一年期滿遵照戶部奏定　程錢錢并徵共收牲畜稅銀一萬七千八百四十二兩八錢八分一厘西山牲畜稅增銀四十兩房地稅銀六千零二十二兩二錢七厘三毫三共收稅銀二萬三千九百零五兩零八分八厘二毫例交戶部正額銀一萬零五兩一錢二分內除免過直隸各省戰馬等稅銀四百十五兩四錢四分外應交戶部正額銀九千五百八十九兩六錢八分西山牲稅增銀四十兩房地稅銀六千零二十二兩二錢七厘二毫本年准各部院來文採買祭祀猪羊牛隻價值除照例由正額及西山牲稅增銀全行動用外並動用房地稅銀四千八百六十二兩八錢下存房地稅銀一千一百五十九兩四錢零七厘二毫又存羨餘銀八千二百五十三兩二錢零一厘循例發過犧牲所草豆等項共用羨餘銀八千二百三十四兩三錢零一厘均係核减　錢給發除交部庫及動用經費外下存盈餘銀二千零十八兩九錢查右翼定額盈餘銀七千三百二十一兩四錢除現存盈餘外計　徵盈餘銀五千三百零二兩五錢實因去冬雪澤稀少今春雨又愆期所來羊馬無多又兼京中甡畜滯銷京外銀價與京內懸殊商販裹足不前以致盈餘未能足額所有現存房地稅銀一千一百五十九兩四錢零七厘二毫應交部庫外下存盈餘銀二千零十八兩九錢可否照例交納廣儲司抑或應交何處等語臣等伏查右翼原定正額銀一萬零五兩一錢二分盈餘銀七千三百二十一兩四錢又隨徵經費銀六千二百十六兩九錢一分西山牲畜稅銀四十兩共銀二萬三千五百八十三兩四錢三分今該翼自光緒五年五月十三日起至六年五月十二日止一年期滿共收牲畜稅銀一　 
 
 

Page 4

 
 
萬七千八百四十二兩八錢八分一厘西山牲畜稅增銀四十兩又免馬稅銀四百十五兩四錢四分共計實徵免徵銀一萬八千二百九十八兩三錢二分一厘房地稅銀六千零二十二兩二錢七厘二毫例交正額銀一萬五兩一錢二分內除免過馬稅銀四百十五兩四錢四分外應交戶部正額銀九千五百八十九兩六錢八分西山牲畜稅銀四十兩房地稅銀六千零二十二兩二錢七厘二毫又准各部院辦買祭祀猪羊牛隻照例由正額反西山牲稅增銀全行動用外並動用房地稅銀四千八百六十二兩八錢下存房地稅銀一千一百五十九兩四錢七厘二毫又存羨餘銀八千二百五十三兩二錢一厘支給犧牲所草豆暨本關各項經費共銀六千二百三十四兩三錢一厘內計多用銀十七兩三錢九分一厘此項多支銀兩應歸入短收項下一併着賠計實存盈餘銀二千零十八兩九錢按額定盈餘銀數實短收盈餘五千三百零二兩五錢據稱實因去冬雪澤稀少羊馬無多牲畜滯銷京外銀價懸殊商販裹足不前以致盈餘未能足額等語查右翼光緒三四五等年分短收稅銀均經臣部奏請减免四成賠繳六成在案又查上年三月臣部片奏南北各省地方早就肅清設關處所商販照常流通各關稅課仍未見有起色現在停止捐輸尤應竭力整頓以裕庫儲請　飭各管關督撫將軍監督等嗣後務宜實力稽徵按年徵足原額倘有短少卽將短收之員分別正額盈餘照例議處仍將短收稅銀全數賠補等因奉　旨依議欽此又恭查咸豐三年八月奉　上諭嗣後各關均宜設法整頓仍遵額定銀數照常徵收不准以儘徵儘解違例奏請如將來虧短實屬有因着俟一年期滿奏報時由戶部酌量情形分別奏明請旨核辦等因欽此欽遵各在案今該翼光緒六年分短收稅銀五千零二兩五錢本應遵照奏案照數着賠惟據奏稱京中牲畜滯銷京外銀價懸殊商販多有裹足以致盈餘未能足額尚係實在情形虧短不爲無因且核所收稅數較上届又多收銀五百九十餘兩若不酌核上案量予减免似無以示區別而昭　勸臣等公同商酌所有該翼短收稅銀五千三百零二兩五錢擬請减免四成五厘銀二千三百八十六兩一錢二分五厘以示體恤其餘减　五成五厘銀二千九百十六兩三錢七分五厘係額外盈餘例無處分應著落該監督文秀照數賠繳遵照定例一千兩以上至五千兩予限二年應令自奉　旨之日起按限完繳以符定制至此次變通辦理係核該翼所稱牲畜滯銷商販不前短收尚屬有因且較上届復多徵銀五百九十餘兩是以量爲從寬减免應請　飭下右翼監督嗣後務宜遵照臣部奏案實力稽徵以期規復原額不得恃有寬免成案稍形疏懈致干參處再所稱本年採買祭祀牲畜等項照例將正額及西山牲稅全行動用外並動用房地稅銀四千八百六十二兩八錢應令該翼叧行造册送部以憑核銷其現存房地稅銀一千一百五十九兩四錢零七厘二毫應令解交臣部以　庫儲至所存盈餘銀二千零十八兩九錢查前任監督榮全徵存盈餘銀兩經臣部奏奉　諭旨着交廣儲司欽此此次該監督奏交所存盈餘銀兩是否仍交廣儲司之處恭候　　下知照該翼遵辦再據該監督另片奏稱八旗官兵置買房間　稅調騐契紙凡係隱漏者隨時分別應辦除將正稅入册送部核銷外尚有追罰房間漏稅銀七百五十二兩照例一半充賞一半找交戶部等語應令該監督將一半罰稅銀三百七十六兩趕緊找交臣部仍入於該翼該年考核案內聲明辦理所有臣等核議緣由理合恭摺具陳伏乞　皇太后　皇上聖鑒訓示遵行謹　奏請　旨奉　旨已錄 
[浙省撫事宜] ○補八月初一日縣丞周錫康服滿來省稟到　從九品顧子壽服滿來省稟稟　陳炳堂由京騐看來省稟到 
[蘇省撫事宜] ○八月和三日指發江蘇試用從九陳占祥浙江人稟到　知縣朱昌霖銷津局差　請荆江陰縣丞程　辭赴任　未人胡道成稟知換蘇差委　○初四日牌示卽傳嚴選江陰縣典中李　三　補用道庫大使　森　從九錢錫章　徐銘勳四員定於本月初八日來轅甄別考試　　示八月分佐雜月課定於初六七兩日考試　按經朱杲　知奉委代　盤門盤查兼夏防巡查差　從九施文殿銷武陽絲捐差　前江西學政吳仁傑由吳江籍　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
