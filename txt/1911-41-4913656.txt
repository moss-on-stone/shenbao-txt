# 1911 - 41 - 4913656

 

Page 1

 
 
   
 
 

Page 2

 
 
[上諭]  
　　監國攝政王鈐章正月十七日内閣奉 
　　上諭張人駿等奏江寗等屬秋禾被災請將新舊錢粮分别蠲緩一摺江蘇江寗等屬上年入夏以後連遭陰雨湖河泛漲田禾多被淹浸收成歉薄若將新舊錢糧照常徴收民力實有未逮加恩著照所請所有被淹尤重之邳州睢寗二州縣及上元等六縣並山陽等二十六州縣廰同淮安等四衛屯田歸併各該州縣被災田地應徴上年地丁等項錢糧均着分别蠲緩其各州縣廳衛節年未完原緩遞緩各欵均着分别展緩帶徴以舒民力該督撫卽照所奏詳細開明區圖村莊頃畝數目刋刻謄黃徧行曉諭務使實惠均霑母任吏胥舞弊用副朝廷軫念民艱至意餘着照所議辦理該部知道欽此　軍機大臣署名奕劻毓朗那桐徐世昌 
論說 
[敬告推檢官（上谷）]  
　　所貴於司法獨立者。爲其能執行法律。而母枉母縱也。使司法獨立以後而於執行法律之際。仍不能斟酌而得其平。又安用司法獨立爲。往日問刑官吏。其所以不能用法持平。而弊竇滋出者。豈果由於不知法律哉。母亦以中有所動。而外有所惑耳。今之推事檢事。其於法學之程度。旣參差而不齊。而俸給所入又僅足以資温飽。不足以厚積蓄。廣田宅。爲子孫計。使不能淸心寡慾。尊重法律。則司法之弊。與往日問刑衙門等。而所謂司法獨立者。馴至有空文而無實益。且適以貽笑於外人也。其爲害可勝言乎。今省城及商埠之各級審判廳。旣已成立。轉瞬開庭。凡推事檢察各官。皆將從事於司法。以理民間之詞訟。現行刑律所載。其爲舊律所有。而往日問刑官吏。往往棄若弁髦者。不知此後之法官。果能不蹈其弊否。試摘舉一二。以爲凡法官者進一箴規焉。 
　　按現行刑律。受贜門。官吏受財律云。凡官吏受財者。計贓科斷。無祿人各减一等。官追奪除名。吏罷役。俱不叙用。其於有祿人枉法贓。雖微至一兩以下。亦必處以七等。罰一兩至五兩。則八等罰。一十兩。則九等罰。一十五兩。則十等罰。其至於徒一年者。僅二十兩耳。至於徒三年者。僅四十兩耳至於四十五兩。則已流二千里矣。至於五十五兩。則已流三千里矣。至於八十兩。則已絞監候矣。其懲治枉法贓。不亦嚴乎。卽不枉法贓。一兩以下。處六等罰。一兩之上。至一十兩。處七等罰。二十兩。處八等罰。三十兩。處九等罰。四十兩。處十等罰。五十兩。徒一年。卽其徒三年者。不過九十兩耳。其流二千里者。不過一百兩耳。至一百一十兩。而汉二千五百里矣。至一百 
 
 
 

Page 3

 
 
　　二十兩。而流三千里矣。一百二十兩以上。卽爲絞監候。其視枉法贓律相去無幾也。法津之嚴若是。而問刑官之受財者。往往而有。非特不枉法贓。視爲習慣。卽枉法之贓。苟非淸廉自守。一介不苟取者。亦在所不免。其上司能按律請治。其受贓官吏。果受法律之區處者。百無一二也。使於司法獨立以後。而法官之貪墨。曾無異於曩日之官吏。則吏治安見其澄淸。而司法又何貴其獨立乎。念法律之尊嚴。慮後禍之繼至。而深自儆省。凡爲法官者。安可不勉。 
　　若夫雇用庭丁。權在長官。庭丁之良否。長官之責也。一切訟費。雖已規定於訴訟法。庭丁不良。弊且滋出。按律凡各衙門書吏差役。如有舞文作弊。藉案生事擾民者。係知法犯法俱照平人加一等治罪。受財者計贓從重論。凡所以保護人民。而杜在官人役之作弊也。然往日之在官人役。其私受有事人之財者。所在皆是。其舞文作弊。生事擾民者。亦所在皆是州縣官之不肖者旣率至於庇役殃民。卽其賢者。亦豈果按法懲治乎。今之庭丁。與差役相類。雖其身分或異於昔日之差役。然苟雇用不善。約束無方又安保無額外需索恐嚇小民之事乎若。夫檢察官行使其檢察之職權。必藉司法警察。吾國警察肇禍。旣已層見而疊出使爲司法警察者。亦或濫用威權。倚勢陵人。不且重滋貽累乎。凡爲法官者。可勿念諸。 
今之法官。或自州縣官來者。或自法政法律學堂來者。或自刑幕來者。或自舉貢來者。其自州縣與刑幕來者。旣不免往時之積習。此外人員。又夙無經騐。故謂司法獨立。卽可以弊絶風淸。而尊重法律也。竊不敢必爰述之以爲法官勗焉。 
要件 
[變相侵略論法國大學公法總敎習貝林述甘著駐和一等書記官陳廣平筆述（九）（續）]  
　　據法律上觀之。初係暫時辦法。干預内政。不過意外之事。然久而不去。干預日甚。則暫時之局。已變爲永久之局。凡事習慣自然。相安旣久。畛域悉泯。而干預之國。旣已輸擲多數資本。殫竭精神。經營一切。自不願舍此而去。况保衛地方。以及振興工藝。籌辦新政。彼之國民。又漸握地方財政之權。天下未有大功告成。而反拱手讓人者。故彼之政策。不獨他國所默許。抑亦被佔據國所俯首而無詞也。蓋久已爲他人殖民之地。與之同化矣。總之不欲抵制則已。如欲抵制。必在根柢未固之時。根柢旣固。始謀抵制。是昧於事理之甚著也。 
　　此種辦法。按諸公法議論。有幾種特别性質。其按步就班干預内政。將被佔據國之主權。漸行消滅者。固未訂有保護條約。及割地明文。不過先從暫行佔據入手。久之得各國默允。遂變爲合例之佔據。其辦法操縱自由。 
　　最爲陰鷙。或爲被佔據國稍留餘步。或竟不恤人言。握其全權。將繩以公法耶。則非公法所能限制。將示以主權耶。則該國主權。早已蔑視。彼旣以兵力佔據人國。更何求而不得。不但被佔據國。不獲享同等之利益。即區區微末之利益。亦已剝奪殆盡。此與公法上公認之保護國。大相懸殊矣。以上情形。蔑視主權。弁髦公法。深盼其政策不再推廣。凡有已施行此政策者。又深盻其不以此爲成例也。因思以上辦法。尚有未能妥協之處。亦可惹起國際上無數之轇轕。凡佔據國未經各國公認以前。交涉往來。各國祗認被佔據國。而不認佔據國。如各國利權而爲佔據國破敗。目必向被佔據國饒舌。而被佔據國。不得不與佔據國籌商。而後對付。緣此時之佔據國。固不能爲被佔據國出而料理也。倘中有一國不願承認。佔據國有意置之不理。勢必開罪於佔據國。而發生極難解决問題。然佔據國辦事。旣不合理。其佔據地位勢難强他國以承認。蓋以他國視之被佔據國。依然獨立也。如此情形。斷難持。久且必有意外之虞。故佔據國處此。惟有放棄權利。或運動各國公。認其佔據地位。如是則變相之侵畧政策。仍須實行。 
專電 
[電一（北京）]  
　　樞臣以新内閣將次成立所有舊内閣人員仍照原議擬汰其半 
[電二（北京）]  
　　今日外部與駐京某使商議滇邊交涉某使謂實係該省官紳誤會 
[電三（北京）]  
　　外部約英使商議縮短禁土入口年限事英使謂此事或可照辦惟中國須將禁絶本國種吸實據証明 
[電四（北京）]  
　　資政院倫議長已將本院提議及表决各案全稿進呈攝政王連閱兩日頗爲嘉許并面諭倫議長轉諭各議員嗣後宜益自勉勵 
[電五（北京）]  
　　農工商部溥尚書擬請開缺某樞臣極力慰留 
[電六（北京）]  
　　東督錫良通電在京各權要曁某某省督撫切告東三省内政外交萬分困難不能不决絶告退如諸公尚有挽救方法即請賜敎以匡不逮空言慰留非良所敢奉敎 
 
 

Page 4

 
 
緊要新聞一 
[入滇英軍果能不日撤退耶北京]  
　　英軍入滇進　　據片馬一節屢紀本報兹聞此事經滇督電奏後已由外部與駐京英使交涉英使初謂進兵入滇係爲防剿邊匪起見外部答以勦除滇匪本國自有兵隊儘足爲力貴國未便越爼現本部當即日咨照陸軍部請速電致滇督命其極力勦匪以安邊務貴國兵隊亦應卽日撤還以免素來敦睦之中英兩國致因悞會而傷邦交聞英使業已允准轉電該處軍隊不日撤退矣 
[德太子電謝遊京未果北京]  
　　德國皇太子因中國發生鼠疫不能來京遊歷一節迭載中西各報今聞德皇曁皇太子已有電致攝政王道謝略謂皇儲擬游北京蒙準備接待甚爲感謝詎因鼠疫阻遏殊深抱歉等語攝政王閱電卽日復電亦謂中德兩國素敦睦誼德儲來華不勝欣忭已派大臣等妥爲預備接待詎料鼠疫流行阻遏行旌以致歡會不果頗以爲憾 
　　初八日外務部亦接駐京德使謝函謂德太子至印度後卽折道回國所有中國日本暹邏巡遊之說已作罷論辱承貴國預備一切不勝感激特此函謝 
[勞提學兼充憲政館諮議官北京]  
　　新簡江寗提學使勞乃宣由憲政編查館奏請飭赴新任一節已紀前報兹聞憲政館上臘具奏時并請派該提學爲一等諮議官原摺略云臣館參議勞乃宣蒙恩簡授江寗提學使當經臣等以該員辦理考核專科尚有經手未完事件奏請暫行留京接續辦理兹查本年考核事宜業經完竣别無經手未完事件自應請旨飭赴新任以專責成惟該員研究律學頗能新舊貫通明年爲臣館覆核民律之期擬派該員充臣館一等諮議官届時遇有討論此項民律須面爲諮詢者並擬電調其暫行來京會同臣館在事各員悉心審議俾昭詳愼恭候命下即由臣等分咨吏部學部兩江總督欽遵查照 
[北方防疫彚記]  
　　民政部衛生司司長唐堅因關於防疫事宜籌備不甚得法致滋外間口實奉肅邸堂諭記大過一次其防疫局局長聞亦奉邸堂面諭申斥 
　　蘇州胡同某君家中去年十二月二十五日有一人染疫斃命内廰旣未乃覺察而某君亦諱不報廰至正月初一又死一人初三又死一人現家中一切用役及跟媽人等幾無一不受傳染者而近日内廰及防疫局報告尚未發表其玩視人命如此 
　　聞防疫局因陸軍測地局于某係染鼠疫而死前日特派醫官偕内城左三區巡官帶同衛生警察曁消防隊赴國子監胡同該局實行消毒辦法并將死者住屋折毁數椽立時焚去以免傳染至該局門首已有巡警守衛禁止交通 
　　初八日外務部接哈埠伍醫官來電云據吉醫士函告伊從今日起自行照章留騐七天預備遄返北京業已停不辦事並經該醫自向鈞部曁吉撫禀明希電飭該醫再留哈埠十四天以期疫氣消滅並祈婉告該醫家屬轉爲勸導近二日内計死一百零四人兵隊内計死一人連德叩又電云長春調來兵隊不守規則至爲可慮其中一百三十名送往檢疫車居住候騐彼等在車内毆打僕役不遵查驗章程其他各車尚有居住候驗千數人危險極大雖以好言勸慰亦屬無效該兵隊中又死六名祈轉告陸軍部設法爲禱昨日傅家甸死七十七人 
　　初九日外部又接京奉鐵路車務處電云奉天疫症情形無所變更據官員報告計初五日一天該處染四十七名死三十一名新民府綏中縣均未再見有傳染者惟離車站一英里約合中國三里之巨流河地方死有二人近十日内山海關尚無新染疫氣之人惟本路一閘夫於星期五斃於該閘所據醫士驗得確係染疫致死昨日奉天車站亦疫死閘夫一名是則本路員役共死二人矣計初六日一天新民府昌黎河死一人綏中縣死一人近同派河之高附和（譯音）亦死七人山海關及關内外未見有染疫者今晨榆關無留驗之人本日有華官二十三員從奉天前來昨日西比利快車到東並無搭客抵奉天福來叩又電云奉天昨日新染疫者三十三人死二十二人榆關及關内本路各社亦無再有疫死之信榆關現有停候驗疫外國人一名中國人十七名 
　　俄國車站日前有華人二名甫行登車即染瘟疫不欲入該站隔離所私自濳逃俄兵竟開槍擊斃又聞俄國鐵路附近某華商屋内發現瘟疫並未死人遽被俄人將房屋燒毁内有華人三名同時燒死華人生命可謂不値一錢矣 
　　長春俄領事署已移至寛城子日本正金銀行亦移至鐵路附近處所皆以長春有疫故也 
[外部電商防疫治疫員卹章北京]  
　　初六日吉撫致外部電云外務部鈞鑒案查哈爾濱辦理防疫梅醫劉醫先後病故伍醫官因事棘手要求辭差彼時昭常在哈埠設法維繫商擬防疫捐軀之醫生每名給卹銀一萬兩學生每名五千兩當於上年十二月十二日電達鈞部嗣又據兼理哈爾濱道郭署司宗熙等電稱在哈爾濱防疫各醫染疫病故後伍醫面稱電部請卹奉覆飭由郭署司將前後染疫逝世各 
 
 

Page 5

 
 
醫查明禀請奏卹等語轉禀到院據此兹已督飭全省防疫總局司道擬具防疫人員醫官給恤等級淸單内開一等防疫醫官。外國人得有醫學博士者中國人留學外國得有醫學博士者自銀一萬兩以下至七千兩以上二等防疫醫官卒業後在官設機關辦事滿十年者得與一等比照。二等防疫醫官。外國人曾在大學高等專門醫學堂畢業所得學位非博士者中國人在外國大學高等專門醫學堂畢業所得學位非博士者自銀七千兩以下至四千兩以上三等防疫醫官卒業後在官設機關辦事滿十年者得與二等比照滿二十年者得與一等比照三等防疫醫官中國人在本國境内外國所設醫學堂及在本國西學醫學堂三年以上畢業者自銀四千兩以下至二千兩以上四等防疫醫官中國人在本國所設西醫學堂未畢業學生以及各項醫學堂學生與各項醫生應歸臨時酌核當差情形程度高下分别給予自銀二千兩以下至二百兩以上一等防疫人員二三四品現任人員比照一等醫官給予二等防疫人員四品候補候選人員比照二等醫官給予三等防疫人員五六七品現任人員比照三等醫官給予四等防疫人員五品以下候補候選人員八品以下現任人員以及派充重要差使人員不論官階有無大小均比照四等醫官給予五等防疫人員警兵夫役等得比照軍營陣亡例從優給予警長巡長以上警察人員歸入四等辦理不在此例他項恤典一等醫官得比照三品官吏陣亡例給予二等醫官得比照四品官吏陣亡例給予三等醫官得比照五品官吏陣亡例給予四等醫官得比照五品及五品以下官吏臨時酌核當差情形程度高下分别給予一二等防疫人員得照陣亡例依本品級給予三四等防疫人員得照陣亡例依本品級給予三四等防疫人員派當重要差使或官階過小及無官階者得比照五品以下階級臨時酌核當差情形給予等情前來查該局所陳各條核與前電請恤醫生學生兩項外增入防疫人員恤銀數目亦較前電稍有差别比擬均屬精當應即先行試辦除會同東督電奏並分咨札飭外謹以電聞希備案昭常魚 
　　初八日外務部電致東督吉撫云申接吉撫魚電悉擬具防疫人員醫官給恤等級本部詳加查核尚有待商者數端吉撫原定恤銀醫官一萬兩學生五千兩誠以防疫關係重要非優加撫恤不足以資激勸前因各學生不服命令經多方勸導辦事甫能得力現擬恤銀數目視原議相差太鉅且四等恤欵有减至二百兩者倘因此各懐觀望致辦事稍形退縮恐於前途轉多窒碍此應商者一防疫得力人員固應量予鼓勵惟此次疫氣蔓延論者每謂地方官辦理不力所致各醫犧牲性命冒險前往較之地方官有難易勞逸之殊所有各官員恤欵等級似不宜優於醫官此應商者二又他項恤典防疫人員依本品級給予一等醫員僅得比照三品官吏體察情形對待醫官似應略予優異此應商者三總之此次所擬章程視原議不妨加詳惟前後不可歧異以上數端即希會商妥定再行電奏並電復爲盻 
　　又伍醫官致外部電云現奉撫憲電開醫生及學生身後撫恤新章與撫憲在哈時議定及大部核准之辦法大不相同醫官等現時辦事勤奮日見進步卹章遽改未免令人寒心如必令實行恐辦事人等將不滿意諸事因而廢弛務祈仍照原定章程辦理否則國家與連德似有食前言之咎請速覆 
[贛省又借巨欵接濟政費江西]  
　　贛省近年財力異常艱窘上年終通盤計算約不敷銀一百數十萬兩前向大淸銀行借銀五十萬兩業已用罄而年内應解京協各餉及各國償欵與支出一切用項所短尚鉅復經商借裕寗官銀號規元銀五萬兩議明按月付息八釐五毫自十一月二十三日借銀之日起對期六個月本息如數歸還書立借劵交收又向本省官銀錢總號陸續借用庫平釐封銀五十萬兩議明按月付息六釐於宣統三年十一月本息一併歸還又由官銀錢總號向漢口交通銀行借用漢估平銀三十萬兩議明按月付息八釐五毫自十一月三十借銀之日起對期六個月本息照數歸還當經馮中丞於上臘十二月二十五日專摺奏陳奉硃批度支部知道 
[贛諮議局對於國防問題之冷觀江西]  
　　贛省諮議局近接雲南諮議局來電以英據片馬日俄又侵東省非人自爲兵無以救亡擬聨各省借名緝捕巡警就地舉辦圑練請於初九日同電資政院奏請開辦盼速電復等因惟贛局議長謝遠涵副議長黃大壎及常駐議員客臘均已回籍尚未返省所有諮議局一應事務暫由副議長葉先圻主持葉以兹事關係重大未敢擅自答復須俟議長等到齊再行磋議云 
西報譯要 
[英人關心緬滇路線]  
　　字林報載十六日倫敦電云印度藩務次官芒台格君在下議院答某議員之質問謂李萊君於一九零七年勘定之八莫騰越大理府之路綫英政府對於此事須視目下與中政府之交涉如何再定方針　按李萊君於一九零七年之夏由印度政府派令查看八 
 
 

Page 6

 
 
莫與大理府中間之地以期修築鐵道旋由李萊君覆稱如築一米突闊路軌之鐵道極爲相宜云 
[駐京奥使啓程回國]  
　　又載同日北京電云駐京奥國公使顧親斯基業已啓程赴滬其覲别攝政王時受賜頗豐溥貝勒及中國諸大臣並外交圑人員均至車站送行 
[俄國改良俄蒙交通]  
　　又云俄國郵傳部現擬大施計畫改良俄蒙電報鐵道及道路之交通 
[日派紅十字隊赴滿除疫]  
　　文匯報載十七日東京電云關東都督大島子爵已於十四日謁見東督錫制軍討論除疫應行之舉當經商定設立中日合辦事務處恊籌除疫辦法大島子爵已請日政府派紅十字隊前赴滿洲除疫總部以資調遣該隊卽於十六日在下關乘某輪船首途赴滿 
[外務部招聘醫員除疫]  
　　外務部現擬再行招聘敎會義勇醫士六員赴滿除疫每員月俸銀三百五十兩另給來往旅費如染疫罹難則贈撫卹銀一萬兩北京英使館醫員葛萊君日前已電請上海博醫會書記代爲招聘 
[京師近事]  
　　監國昨早在三所特飭四大軍機酌量保荐學識優博堪任疆寄之大臣數員以備簡放蓋以東督錫良鄂督瑞澂川督趙爾巽江督張人駿等皆退志甚堅恐無人繼其後云 
　　東三省錫督請裁直督一節已誌前報今聞樞府以北洋爲京畿門户萬不可無總督以鎭攝之所有請裁直督一摺已着母庸議 
　　欽派赴英慶賀英皇加冕專使振貝子擬定三月初六日請訓出京聞那中堂薦舉華倫大藥房西醫韓珍山爲振貝子醫員蓋因韓醫深通英文且與英國官塲中人相識最多故特保其隨同出洋而貝子奏調之隨員則有農工商部左丞祝瀛元右參議邵福瀛員外郎力鈞外務部左丞周自齊及廖鳳書諸人 
　　邇來外間紛忿傳言已革達賴喇嘛業經圓寂而駐藏大臣並未電奏故政府對於此事極形關心日前特飭駐藏聨大臣令其速行詳查該達賴之近况或生或死迅卽電覆切勿延緩 
　　外部近因正陽門車馬擁擠行路不便實因東交民巷禁止通行之故昨特向駐京各國公使要求弛禁使館界内華人交通並宣告京師防疫甚嚴並無傳染云 
　　内閣將次成立聞須設秘書長三員以襄贊正副大臣其擬定設秘書之人卽希望秘書之人如汪榮寳吳廷爕金邦平陸宗輿等皆有可望而寳李兩侍郎亦屬分内所應得惟達劉二人則瞠乎後矣 
時評 
[政府將主張何策乎]  
　　聞　督李經羲以某國進兵片馬交涉棘手特電陳三策。　（一）與之嚴重交涉務先退兵而後由中國駐使劉玉麟直接冋該政府磋議。各派勘界大臣之覆勘界址。　（二）通告各國。聲明某國無故進兵其曲在彼若兩國巡兵成未定界内。互有衝突。中政府不任肇釁之咎即將來交海牙會公判亦佔勝着（三）朝廷决定方略預籌邊備銀一二百萬兩。以爲此事之用。就戰局而論。果能兵將得人。雖無把握。而主客異勢當不至於劣敗。 
　　記者曰。是三策者。皆非政府所願贊成者也然則政府之政策奈何曰。一任外人之縱横馳驟。而我則置之不問。此政府唯一之政策也。樞臣會以滇督警電。爲遇事張皇。頗不滿意。後滇督屢電外部。請示方針。又置之不答。可見諸大老之意。直不欲與聞此事。嗚呼。釜薪將燃。危巢將覆。而魚與鳥猶飛躍自如。外患日亟。四面楚歌。而諸大老猶假作痴聾。掉頭掩耳吁。可慨也已。 
[此眞中國禁烟之機會也]  
　　海牙禁烟大會。爲中國禁絶烟毒之一大機會。而萬國攺良會。又能熱心爲中國助力。通告各國。切勸贊成。一時各國之明白事理者。咸以鴉片入口。爲文明國之汚點。莫不竭力贊助。然各國雖熱心贊助。而身受烟害之中國。倘反因循遷就。不能於海牙開會以前。將禁止入口之公文遞到。則微特各國輿論。無所據以發抒。且必爲反對禁烟者所訕笑。而鴉片入華之禁。從此等諸泡影矣。此中關係。豈不鉅哉。我中國人之有志禁烟者。盍速速預備書稿。速速廣勸簽名。 
[吾爲舊内閣人員呌屈]  
　　中國財政。竭蹶甚矣。京外官俸。不得已而核减。公費不得已而裁併。各種行政經費。不得已而節省。大刀闊斧。竭力删削。誠哉。 
其。不得已也。 
　　然區區一新内閣之組織。而其經費及官俸。竟需六百萬兩。較諸舊内閣之費用。不知增加幾倍。寄語諸公。此種肥美津要之地位。不易多得。盍先習練其足力。削尖其頭頂。揣摹其手段。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[增撫對於預算案改訂之政見浙江]  
　　浙撫增中丞前因浙省本届預算案實不敷銀六十五萬兩爲數過鉅原有酌改之議惟以旣經大部會奏改訂爲難頗爲焦灼現聞中丞接有政務處支電以本處會奏之預算案業經奉旨允准如有窒碍之處准各省督撫具奏等因誠恐各省分請改訂必於財政上諸多窒碍特電詢來浙并聲明如有擬行具奏之處請先電咨會同商榷再行具奏並限十日具覆以憑核議等情中丞奉文後以大部前奏預算尚在未經縮短籌備年限以前現在旣經奉旨改爲五年開設國會一切憲政自應提前趕辦前定預算當亦必有改訂之處特於前日札行藩司並於前昨等日特開會議廳集議一切以便參酌改訂聞其改訂大旨已决定於自治行政與司法獨立兩欵内儘先增加云 
[漢口各領事允停刑訊湖北]  
　　漢口租界洋務公所雖與上海會審公廨組織有異而該所委員按期與各國領事會訊界内一切案件則大略相同惟除責押以外餘須移送夏口廰辦理去歲湖北諮議局常會以停止刑訊迭奉諭旨而鄂屬各官廰竟不欽遵實行不無違背是以呈由鄂督核准通飭各屬於客臘初一日一律停止刑訊惟漢口洋務公所因事關交涉未得領事之許可延未照辦兹經交涉司與領袖英領事磋商數次以新刑律已於客臘奉旨頒行是我國刑律改良萬不能濫用刑罰駐漢各領事始無異詞故新正以來會審案件已實行停止用刑亦不跪訊矣 
[川鄂邊境匪患已平武昌]  
　　四川黔江縣革匪温朝宗於去臘煽亂圍破縣城湖北施南府屬咸豐縣及鹤峯直隸廳亦均一律戒嚴曾由鄂督檄派後路巡防隊統領崇副將督率所部前往施鹤會同川軍認眞緝勦並派新軍三十二標三營駐紥宜昌以爲犄角之勢現聞該匪温朝宗已經川軍在彭水縣鳳池山地方拿獲並拘其同黨十餘人訊明正法因之川鄂邊境業已安靖如常餘匪潰散一俟淸鄉事竣鄂省防營卽可撤回駐宜新軍不日亦可回省 
[李水提規畫全省捕匪辦法廣東]  
　　粤東多盜近年尤爲滋蔓揆厥原因一則米珠薪桂民不聊生一則烟賭害民窮則爲盜現張督蒞任伊始目睹粤情首重緝捕昨由李水提擬具辦理淸鄉緝捕說帖洋洋千言亦煞有關係之文牘也兹錄其大略云查粤以廣州爲中路廣屬之匪以順德爲最多南海番禺東莞香山新會增城淸遠次之右路之匪以高州之信宜及陽江州爲最盛羅定次之該處本亦匪鄉連年淸辦近已稍安後路以英德爲最以其界連中路分屬兩府地方文武每復推諉且山路崎嶇因此匪徒得以混迹其間左路匪以歸善博羅爲最多以其邊海尤易逋逃其次爲潮州近日匪風復熾亦宜早辦今欲大舉淸鄉其府縣交界處所官有界限而匪無界限尤須通力合作畛域不分始免東拿西竄之虞在中右左後四路雖屬同時舉辦亦須先就最多之處辦起鄰近則嚴加堵緝經一處澈底辦竣其餘自易爲功矣並　元辦順德淸鄉事宜條議十事係大致辦法如尚有臨時變通辦理之件應隨時咨院核奪 
[粤督誠能負禁賭之責者廣東]  
　　日昨張督致鄧紳書云日前省城各報載有京電云度支部以粤省籌抵賭餉各欵無著礙難於三月朔禁賭等語當以所言太不近情卽電催大部速議並電詢曾剛父參議去後頃接剛父復電稱堂意照准是此事確無變更可知禁賭善後萬緒千端目前正賴官紳協力合謀積極進行尚恐不逮乃各報因部議尚未宣布故作流言以懈官紳之志實屬無謂鄙意三月朔能否禁賭不在部議之准駁惟視粤官粤紳能否共負其責爲衡部議縱駁且不足撓我之進行何况本無不准之意烏容造言自餒剛父原電附呈卽希轉告同志諸公爲盼附曾參議　廣州張制台鑒魚電敬悉堂意照准即復奏經叩 
　　又爭承酒捐商人許應祥等禀請將酒捐仍歸本行包辦奉督院批云該商等前以行辦出名請承酒捐即迭被行店攻訐假冒行辦誘騙蓋章呈請摘除店號是所謂行辦實不足憑信且所具保結復經藩司核明不如梁國春等切實現在業已詳定歸康濟公司承包該商等何得事後曉凟總之此項酒捐係撥抵賭餉要需關係重要無論行辦商辦旣已定局卽斷不容稍有動摇致碍禁賭大局該商等倘再混凟定即飭縣查拘爲首之人從嚴懲治决不寛貸懍懍此斥又批花縣酒户同亨等請將康濟公司承包酒捐撤銷禀云酒捐一項前曾據商人許應祥黃永發等以行辦出名具呈乃許應祥迭被行店攻訐僞冒行辦誘騙蓋章呈請摘除店號黃永發又被控告卽係原辦甑捐欠餉之黃竹平當經藩司以此項酒捐係撥抵賭餉要需無論行辦商辦總以有切實擔餉店結爲定而康濟公司梁國春等所具保結較許應祥爲切實所擬章程亦經藩司核明尚屬妥協即經詳准由康濟公司承包事關禁賭要需該商等何得事後嘵凟希圖破壞已成之局難保非聽人唆使所禀應母庸議 
[蘇秉樞之手叚窮矣廣東]  
　　近聞張督以蘇秉樞所欠巨 
 
 

Page 11

 
 
餉居心侵蝕曾經勒限一個月淸繳現在已近兩旬該商籌繳究竟有無眉目未據具報昨特札飭藩司再行嚴催遵限繳淸倘再逾限定卽查照奏案一面查封產業一面發縣監追以懲延玩蘇秉樞於去臘交廣州府看管後在府署花廰居住該紳平日手叚闊綽交游亦廣每月由公司支發長班轎金者四十餘元其修金更可想矣自盡紳留押以來府署大堂每日必有長班轎數十頂停放於此探望之多亦可想見以致看管家丁及把衙人等均不勝其擾迨歲底添派委員後以探望人多遂限制除家屬及知已如蔡彭區等數人之外一概謝絶故外間傳說謂蘇於除夕放出實由此發生云 
分類新聞政界 
[鄂省重解新案賠欵武昌]  
　　去年十月鄂省解滬新案賠欵二萬金適因源豐潤銀號倒閉竟致無着嗣經鄂督與江督反覆諮詢始悉實係源豐潤因銀根太緊未及代解並非前滬道蔡乃煌侵吞但刻下該號業已虧倒此項賠欵萬難久懸爰由瑞制軍商諸馬署藩暫由司庫挪墊兩萬金匯滬彚解俟嚴追源豐潤如數繳出再行歸還司庫以淸欵目 
[贛諮議局召集臨時會江西]  
　　贛諮議局去冬開臨時會期内曾奉馮撫發交財政監理官整頓丁漕議案該局因時間侷促未及提議現馮撫又箚行諮議局擬於二月内再開臨時會提議丁漕議案所有各屬議員準定二月十五日以前齊集省城到局開議 
[桂撫電禁梧州賭博廣西]  
　　代理梧州府金守昨奉廣西護撫憲電云廣東賭博己定三月初一日禁絶廣西梧州一隅不可獨居人後應在廣東未禁以前先期禁絶惟賭餉除由官廰籌抵外尚欠七萬餘金係梧州地方公用應即日會紳集議由地方籌欵相抵 
[張督對於粤省械鬪之政見廣東]  
　　粤省鬪風甲於他省迭由袁前督奏請嚴辦格殺勿論及提祠產充辦公益詎大部不諒逐欵駁阻未見實行現張督以此等械鬪斷非嚴辦不能消弭日昨又通飭各文武云粤東鬪風甲於全國仇怨相尋兇殘慘酷光緒十二年張前部堂奏經前刑部核定章程從嚴懲辦比來各屬奉行不力辦理多涉遷就以致法令徒存鬪風迄未少戢近且益烈本部堂奉命督粤深維械鬭積習妨害治安不忍不敎而誅用特申明定章俾怵心目嗣後械鬭案内凡屬雇募匪徒殺人放火刧生刦財拒殺兵差情同叛逆者應照土匪章程辦理一經審明擇叙要供電禀聽候核飭就地正法官兵彈壓如敢持仗拒捕格殺勿論鬭鄉祠產酌留祭饗餘飭查提撥辦學堂工廠選紳經理助鬥鎗械嚴勒繳官不准隠匿經此次申明定章之後地方官亟應實力奉行倘敢仍前遷就辦理姑息養奸定干參處 
外交 
[衷哉華僑赴澳之路又絶廣東]  
　　駐澳各埠總領事梁道潤勳會將澳洲聨邦所定之禁限華人入口新例及聨邦總督續增華人入口條欵譯呈回國請分咨各省轉飭所屬出示曉諭俾衆週知庶免爲人所愚等情現外部已咨行來粤略謂該政府此次添改各條係因冒禁私來者仍屬不絶故於稽查及懲罰各欵比前加嚴念該禁例現計未能與之磋議删除則所有冒禁私來及包攬人冒禁私來者自屬未絶以故未便與之辨論歷查該政府辦理犯禁入口華民原例雖有判禁不過六個月之文然大率亦祇遣回原籍了事現則改爲罰英金一百磅或監禁六個月然後遣回從前冒禁私來既到澳後一年内被查出者亦照犯禁入口華民辦理似此初來時旣稽查嚴密萬難冀售奸欺即登岸後亦畏約無窮積久終於敗露前此僅遣回原籍往返徒勞今則監禁罰鍰耗財受辱實不宜於嘗試冒昧前來惟恐奸商誘惑愚民無知理合將該政府添改該例較前嚴密情形禀請察核轉咨各直省飭屬出示曉諭俾衆週知庶免爲人所愚自蹈危辱除分咨各省外相應咨行貴督查照辦理大吏據此當即飭屬遵照辦理矣 
軍界 
[温台緝捕營之殺人日記杭州]  
　　温台緝捕營劉觀察咨報省台略云前獲匪首車頭三等八名奉撫憲電飭准以就地軍法懲辦卽於二十九日由温起行新正初一日到海門據第五營管帶花輝魁禀報寗邑瑞泰布莊於二十三日被劫沿途巡緝至寗和嶺頭地方陣斬拒捕土匪徐老五一名返至　頭地方陣斬匪首王成發一名追至晏紹地方陣斬倪薛桂一名二十六日追至道頭洋面密飭左哨陳玉和雇船在洋堵緝接仗四小時陣斬撫憲飭拿之羅文啟即騰蛟一名彈斃王阿三王阿明并獲軍械多件二十八日諸匪遁入大山庵據線民報稱有匪首楊道邱糾黨希圖報復遂飛飭右哨各弁分途攻勦二十九日早直搗巢穴接仗九小時陣斬李日有蔡秀賞葉以金等三名救回難民金福三一名據第六營管帶黃德煊禀仙居下應溪頭地方格斃白水洋案内懸賞購拿之匪首大老五即王明淮一名餘匪四散當將該匪首級送縣傳知就地紳民騐明正身無不同聲稱快又准水師統領馮咨報禀藩山洋緝獲匪首吊眼成斌並生擒金成花金得金潘桂有等四名解送核辦敝道會營訊供直認不諱遂援撫憲電示於軍前就地懲辦此次勦辦台温匪類軍士用命頗稱得手兹已冬防事畢由海門起程回省面呈 
[連州亂事近報廣東]  
　　連州匪亂一事迭紀前報現吳宗宗禹飛禀到省略謂初四日憑線擒獲匪首李星一名初六日攻破大龍山匪巢一所擊斃匪黨十七名奪獲毛瑟槍一十九枝碼亍千餘顆火藥十袋是役陣亡線勇一名正勇二名 
[裁减犒賞官兵銀兩武昌]  
　　鄂省淸理財政局造辦宣統三年預算册表收不敷支故已遵照度支部所議切實裁减内有長江提台每年巡閱漢簰四營由藩庫動支犒賞官兵銀二千兩一項實屬虚縻業經咨部核准於本年停止現瑞制軍已知照長江水提並行藩司遵照停撥矣 
學務 
[卾學行來鳳學紳武昌]  
　　來鳳勸學總董李某被同邑附生彭炳南等控其侵蝕學欵建造住宅並將敎員薪水久延不發等情王文宗披閱後當以建築房屋人所常有不能即指爲侵蝕學欵且該所收支帳 
 
 

Page 12

 
 
目已經榜示即宜逐項指駁禀請地方官查究至敎員薪水如勸學所果有存欵斷不致延不發給所控顯有挾嫌但控關學欵是以行縣查復並因鄂省誣控之案層見疊出乃令來鳳縣據禀詳查如查明所禀失實卽將該生等嚴懲以儆 
[粤省運動會有攺秋季風說廣東]  
　　粤提學司日前函約江紳决議運動日期以現奉粤督函開頃接江紳孔殷來函内稱此次舉行官民各學堂運動會宜改於秋後舉行不宜春季等語所列各理由甚切事實兹將原函抄送卽請轉達各副會長定期約集學界公同會議表决仍由尊處會同正副會長呈復察奪等因奉此現定於本月初十日一鐘在學務公所會議届時務請惠臨爲商權以衷一是 
實業 
[漢市去歲商業之盈虧漢口]  
　　漢口各行商業去歲折本者衆獲利者省兹據老於商業者云總核各行勝敗以土業獲利爲第一錢業第二拆貨帮第三絲業第四洋貨疋頭第五布業第六藥材第七計此七行惟土業盈餘約有五百萬錢業不及百萬餘皆數十萬十餘萬不等其虧折者以牛皮帮爲最年終遂有停市風潮猪鬃帮次之綢緞又次之油帮再次之而米業及彩票業則全體受虧無一獲利蓋因自去夏以來官運洋米百餘萬至今尚未售完業米者致無生意可做而彩票則銷路壅滯已成弩末現各商莫不忻羡王業之有勝無敗惟惜其不能恃久耳 
[贛路董事議開股東臨時會江西]  
　　贛路董事現因諮議局定期二月下旬開臨時大會提議要案而路工進行無欵可恃全賴舉辦公債以資補救連日在局會議預備三月初間開股東臨時大會决議公債議案以便移請諮議局復議呈院奏明開辦 
雜記 
[仍是黑暗世界江西]  
　　贛垣開明電燈公司開辦年餘尚有成效詎正月初八日黃昏時開燈未久水管忽裂一時黑烟四竄電光頓暗該公司當卽停車赶緊修補嗣因水管不敷電滬訂購恐修整開燈尚須時日也 
[電請江督减收米捐廣東]  
　　省城崇正善堂等具禀督院請電咨江督將蕪湖運粤之米减收釐捐當奉批云禀悉粤省食米向恃蕪湖接濟現在來源日滯米價日昂小民粒食維艱本署部堂正深厪念所請將蕪湖運粤之米豁免加捐三分及路捐五分之處係爲裕來源而維粤食起見業已據情電咨兩江督部堂安徽撫部院酌核辦理俟得覆後再行諭知可也 
[彩票將活而復死杭州]  
　　省城彩票復活前經警務公所沈汪錢三科員查明當塲拿獲大富貴店夥張炳全陳運生分號洽康成店主王榮孫搜出彩票洋蚨曁各處來往信簿等一併將人贓送交仁錢巡警總局一面禀明道憲楊觀察飭局轉解地方審判廰押究詳情已誌十二日本報兹悉此項私售彩票之家事出後經觀察連日密派員弁暗爲訪查聞得從前閉歇之各號門雖緊閉而内中照常私售者上下城外共有六十一家之多用特抄錄各牌號由道憲飛札仁錢巡警總局照所開號單密飭各局區巡警一律嚴查拿辦　計開　益時源通源　富貴來　榮興　太寳　王興記　和豐　保泰全　保記　億利中　廣彚源　月中來　潤有利　泰昌祥　順豐永　鼎順　富寳來　連月中　廣大祥　萬嘉永　永孚　咸悅來　大發財　啓泰源　萬保豐　廣泰祥　月月中　永源昌　九如　茂泰豐　萬億利　大有源　聚寳源　億利源　祥和　葵記　廣源　鴻源　怡吉　成泰　萃豫豐　鴻運來　德利　協泰　益豐　大發祥　大有餘　一時富　永富貴　益利源　運中來　萬寳來　廣協興　鼎陞　大富來　亨裕豐　德生昌　王德源　得發利　財運來　德利源 
[英自由結婚之流弊蘇州]  
　　崑山東南鄉楊湘涇鎭人童爕康於光緒三十年分憑媒聘定磧礇村王姓之女爲妻尚未完姻童忽挾資赴滬托名求學競尚冶游時珠家角鎭張某之女適亦在申就學童遇見之後涎其姿首常與往來嗣悉該女之未婚夫業已病故童遂百般哄騙與之訂婚惟恐王姓聞之勢必興訟乃與著名訟棍徐某先行商酌徐囑其將田十畝捐人某學堂以期學界中人贊助婚姻自由之說如此則王姓雖欲有言終可壓制童言聽計從有恃無恐遂擇於本年正月十九日與張姓女行結婚禮王姓迫不得已現已赴縣禀控奉陳大令飭差提究矣 
淸談 
[圓明園之寳貝]  
　　北京西直門外暢春園稍北。爲圓明園其間水木淸華魚鳥翎泳景至幽適道咸時上常駐蹕園中。表以虚堂累榭飾以怪石奇花古今希世之珍充牣其中莫可指數有曾入是園者言彼經過僅全園三分之一而所見珍物已幾於目炫神迷舌撟不能下矣祇言玉器一類有四方玉花瓶一。高十四五寸。色白逾乳彫刻人物極精細疑非人工所爲。有玉盤一徑二尺許上連冬松一本。葉綠根白。大與眞者無異又有珊瑚樹數株高幾等身粗如兒臂紅潤照人眼光灼灼不可逼視。有碧玉甜瓜一蒂葉皆具瓜上一蚱蜢蒼頭碧翅。作摇摇欲躍勢色。澤天然外。此若瑪瑙之婉。水晶之壺琥珀之杯質美而鏤工多人間罕見物庚子之役。可憐焦土。被燬後本城一帶。多有手持園中寳器沿門求售者。盖皆居近貧民冒火所搶得也某給諫曾見人。挾一翡霞桃。大如茶杯。紅活可愛索値二金。某部郎曾見人挾碧玉筆壯一。水壺一又漢玉押一。索値五金。咸以禁中物。懼事平爲人知且得禍皆不敢購揮令速去。後不知落於何人手。昨與友人談及此事。僉謂物之聚散無常。近來都中大僚極力搜集骨董。是又一散而復聚之矣。 
雜錄 
[慈母戒賭歌]  
　　香港歌賦街有寡婦李氏者。不櫛進士也。撫其遺腹子。及長而淫於賭去歲由其戚屬薦往省城仁壽堂爲　而滿目攤館。觸其所好遂大發賭興。衣服輸盡。且負欠累累。近已返港。　欲撻之。惟手未舉而心先痛乃嗚咽問之曰。汝何苦走入乞兒隊裏哉。對申不自知也聞香則技濬矣。婦曰。似此。則無了期。官不禁兒不改番攤一項是浸死我母子之禍水也。推已。及人知多同病爰於恐憤之下。個一　歌以誠其子。同居者得其稿。憐變之遇。愛婦之才。囑登廣報焉。 
　　歌曰凡賭皆累身番攤更寃氣喪命與傾家。敗名猶其次。豪富變困窮困窮變慘死都因懶夾貪。貪字成貧字。買二射三雄。嗚呼開個。四輸了又窮。追奈何風不利。朋友絶。交情。家庭傷何紀。四顧總蒼凉。形容苦衰。靡爛衫露出身。爛　露出髀戀住胡椒包當作鹤絨被每睡縮如瑕膝頭頂到鼻枵腹似雷鳴饑火燒成气。死裏求生活勢必流爲　强者入。綠林。帮襯。英雄　　（英雄地即品頭　首處盜中語也）弱者。學穿牆或者牽衫尾。（牽衫尾即俟人贏錢尾乞之輩）似此謂之人未知有何味况在悉苦中。卒至歸嵩里。忍把七尺軀。如斯甘暴棄。與其榑横財不如求諸已 
世上好生涯垑由勤儉起已矣哉錯過早回頭天下無。難事試觀迷。雲　裏四方墟多係掘定塟人之陷坑磨定殺人之利器。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院會奏議決試辦宣統三年歲入歲出總預算案請旨裁奪摺（再）（續）]  
　　軍機處等署經費度支部預算之數一百三十四萬八千八百二十六兩二錢七分一釐資政院覆核之數一百十萬四千六百十三兩八錢九分四釐計减二十四萬四千二百十二兩三錢七分附註此項包軍機處内閣政務處憲政編查館吏部都察院給事中翰林院國史館方略館旗制處上諭事件處及法律館共十三欵各省行政經費度支部預算之數一千九百八十二萬二千七百三十兩四錢八分九釐資政院覆核之數一千六百三十七萬四百六十兩九錢四釐計减三百四十五萬二千二百六十九兩七錢八分五釐合計度支部預算之數二千一百一十七萬一千五百五十六兩七錢六分資政院覆核之數一千七百四十七萬五千七十四兩七錢九分八釐資政院經費度支部預算之數七十八萬六千六百六十六兩六錢六分六釐資政院覆核之數七十八萬六千六百六十六兩六錢六分六釐合計度支部預算之數七十八萬六千六百六十六兩六錢六分六釐資政院覆核之數七十八萬六千六百六十六兩六錢六分六釐賠欵洋欵及各省公債度支部預算之數五千六百四十一萬三千五百七十六兩四錢九分八釐資政院覆核之數五千六百四十一萬三千五百七十六兩四錢九分八釐合計度支部預算之數五千六百四十一萬三千五百七十六兩四錢九分八釐資政院覆核之數五千六百四十一萬三千五百七十六兩四錢九分八釐各省官業支出度支部預算之數五百六十萬四百三十五兩二錢一分一釐資政院覆核之數五百四十七萬五百六十兩五錢二分計减十二萬九千八百七十四兩六錢九分一釐合計度支部預算之數五百六十萬四百三十五兩二錢一分一釐資政院覆核之數五百四十七萬五百六十兩五錢二分計减十二萬九千八百七十四兩六錢九分一釐統計度支部預算之數一萬一千八百二十四萬七千五百四十七兩九分九釐資政院覆核之數一萬一千一百二十四萬九千三百十五兩一錢八釐計减六百九十九萬八千二百三十一兩九錢九分一釐（未完） 
本埠新聞 
[諄勸鄉民勿與難民爲難]  
　　本縣田大令昨奉江蘇巡警道汪觀察發下簡明告示多張遂即飭差協保分貼四鄉其文如下爲剴切曉諭事今年江北安徽一帶因爲遭了極大水災遂有無數難民拖兒帶女來到蘇州各處討飯度日情形本極可慘豈知有等匪徒趁此混雜在内率領此種男婦人等到處訛錢索米甚而砍樹偷柴以致四鄉百姓頗受擾害本道得知此事極不放心因此禀明撫台派了兵隊各處巡查前飭縣官傳諭董保如遇難民到境立即通報就近各營以及文武衙門押送出境不准片刻停留一面由官酌給川資勸諭該難民等回里就賑如此辦法鄉間當可安靜不過本道有句極要緊的說話告知爾等鄉民爾等要曉得此等難民也是中國百姓論其作惡情形原是可恨但是爾等只可報官懲辦萬萬不可鳴鑼叙衆逞蠻毆打萬一釀成人命該難民等窮苦無賴必更兩不相安况且王法還要辦罪到了吸官司的時候爾等眞犯不着本道特此明白誥誡爾等須要聽信我言至於爾等身家性命自有地方官設法保護爾等鄉間也有識字的人務必將本道此次告示說與大家聽聽大家聽了我言從此平安無事其各凛遵 
電謝美國善會捐助麵粉 
[北京盛宮保電]  
　　義振局福開森沈仲禮諸君承示美國善會捐助麵粉五千噸已派運送艦運華足徴美國愛護華民邦交益篤實深感謝業已函請外務部先行面奏約三月初到滬貴會應如何分撥務請預爲籌畫電示以便預備派人接運皖北江北現辦春振各災區糧價日昂正在湘贛購糧得此大宗麵粉接濟活人正無數祈貴會先道謝宣諫 
[南京張制台電]  
　　義振局福參贊沈道台寒電悉美國善會捐助義振麵粉良足感荷祈俟運到分撥散放並先電復致謝江督 
[安徽朱撫台電]  
　　華洋義振會鑒寒電悉美國善會慨捐巨振誼篤恤鄰曷勝感謝此復寳咸 
[南京馮大臣電]  
　　華洋義振會福沈兩議長鑒頃准寒電欣悉美善會慈祥博濟助我鉅欵凡屬災民獲慶更生同深飽德請代譯西文去電道謝此皆兩公誠懇取信彼都以故恊濟糧欵源源而來同此感篆煦咸 
[烟户領照挑烟之觀望]  
　　禁烟分公所各董事查得烟民持票到所倒換執照者尚未齊全昨特傳諭各帮烟膏店自後有人到店挑烟必須問明已否領照或有未領者著卽代爲指引速至酹公所塡票以便展限日期倒換執照一面又發貼通告云照得城關倒換吸户牌照本定上年十二月二十四日截止嗣因年關在邇吸户尚未換齊業經兩次展限至本月二十日一律截止現在限期將届爲此再行通告城廂内外各吸户務望於限内速即親持小票到本分所倒換牌照倘逾限不領牌照私吸私購一經查出定即送縣照章罰辦幸勿再誤 
[商餘學會對於周劍人事之覆書]  
　　商餘學會事務處覆滬城體操會函云客冬貴會排隊出巡保衛治安足見熱心公益欽佩實深敝會本思會同巡邏後因地方旣無事事又有貴會出防遂免是舉歉仄之衷無時或釋迺昨奉大札悉當時曾有周劍人者假敝會名義衝撞貴會隊伍旋蒙查悉實係假冒疑圑得解然事屬冒名究於敝會名譽攸關若非詳細查究不足以儆效尤是以立即派人調查始因訪無實據未便操切辦理蓋同人素主持重遇事務求愼妥誠以宗旨既爲保衛地方治安處置失當反有擾亂之嫌稽遲奉覆職是故耳嗣見其人已於十三日登報聲明按其情形實與敝會毫無關係今將所登申報告白奉呈台閱若何懲治之處還請尊裁 
 
 

Page 19

 
 
[化名朦保之主唆者]  
　　東益昌匯票號亂東龐元徴等在公共公廨控告經理李燧生司帳唐瑞齋串吞匯欵銀十三萬九千餘兩一案曾由翁敬傳串令戴金生化名胡祿生將李朦保出外以致逃匿東洋兹經公廨訊悉前情將翁提案昨經孫襄讞會同英潘副領事略訊一過以翁尚有另案被控判令押候質訊 
[當舖押店公延辯護士]  
　　英美捕房控房控告租界内各當舖夥金銀如陸應生陸子良虞裕福麥連亭席少山及押店夥林可成等收質盛信洋行失竊洋布匿不報捕一案昨日復由捕房將金等傳至公共公廨先由捕房刑事檢查員侃克君上堂請究各被告公延羅銳律師代爲辯護寳讞員商之英領判被告各人均交原保候會商核辦 
[難民紛紛來滬]  
　　滬道劉觀察昨接滬寗鐵路公司電話稱有難民紛紛來滬請爲核示觀察立卽派委都司曾冠臣都戎毓麟率勇前往彈壓以免擾事 
[寰球中國學生會會宴預誌]  
　　寰球中國學生會定於二十日晚六時假座靜安寺路一百二十六號門牌萬國體育會舉行新年大宴會昨已柬邀會友曁紳學界届時前往與會 
[漏網魚仍入網羅]  
　　靜安寺附近鄉人徐鳳祥曾於去年十月十七日在租界内阻撓檢疫毆打戈登路捕房三百二十四號印捕並奪取該印捕洋鎗警笛脫逃日久前日忽由包探陳雲忠偵悉該鄉人匿跡滬西曹家渡地方當卽前往將徐拿獲昨晨解送公共公堂經德襄讞商之英翰副領事判徐押候下禮拜三訊明核辦 
[公共公廨開審]  
　　公共公廨自十三日萬壽節期停訊以來迄今已有四天昨日開審因捕房𤨏案甚多故由英副領重康潘兩君蒞廨會同寳讞員曁孫襄讞分兩堂訊判外另有新委來滬之英副領事翰君與德襄讞在樓上公堂會訊以免積壓 
[拿獲光頭强盗]  
　　僧人上淸前日被閘北巡警總局偵探逮捕到案禀稱該僧去冬曾在寗波鄞縣境内夥刦慈雲庵贓物逃來上海經孫裁判提案研訊據供此案係僧人普照正祥等所爲刻聞已由該縣緝獲三人訊明收押等語大令判卽管押候該縣來文移提歸案訊辦 
[强盜卽是舵工]  
　　大成船廠控小輪船舵工張言生邵四永陳阿明王全寳等謊報遇盜吞匿値銀一百兩之機器等物一案昨日復由捕房將四人解至公共公堂經寳讞員會同英副領事康君訊供明晰判張送上海縣收押兩月邵等三人交保開釋 
[龍門學堂開學有期]  
　　龍門師範學校定於念一日上午九時舉行開學禮昨已柬邀道縣各官届時蒞校觀禮 
[電車公司之歡宴]  
　　英美電車公司去年營業發達較之前年約增三分之一統計一千九百十年中除售出月票不計外共有搭客一千七百二十八萬八千六百十七人前昨二晚特由西總理麥考爾君柬邀本埠各實業家並該公司中西上下執事賣票開車人等至山東路大慶樓開筵暢飲並行特别奬賞前晚鐘鳴六下公司中人先後畢集外賓亦絡繹戾止由該公司華經理祝蘭舫陸仲良竭誠招待衆旣入席即有髦兒戲電光影戲先後開演十下鐘麥君登檯行奬賞賣票人禮並致歡賀勉勵等詞迨至十二點鐘始行散席昨晚仍在大慶樓邀集開車人等讌飲由麥總理行奬賞開車人禮情形與前晚相同兹將受奬各人分列於下賣票人第一名四十三號趙堅林奬圓銀牌加奬五十元第二名廿六號吳宇淸奬斜方銀牌加奬三十元第三名七十一號陶彬章奬横方銀牌加奬廿元司機人第一名七十七號孫暢志奬圓銀牌加奬四十元第二名六十四號周雲卿奬斜方銀牌加洋廿五元第三名十一號陸阿桃奬横方銀牌加奬十五元 
城内 
[偵探長又獲一盜]  
　　道署偵探長程品山昨又緝獲純華絲廠被刦經絲案内之盜夥陸炳榮一名解至道署奉劉觀察諭飭發縣訊究 
[地保藐視小老爺]  
　　曹家渡巡防局函送叙賭之徐阿菊葉炳榮唐小弟及地保宋益甫等到縣函稱徐葉唐三人已經在局訊責惟該地保出言挺撞爲此送請究懲田大令諭飭看管候訊 
[應幕友大抱不平]  
　　葉胄文葉沙氏夫婦之子葉宜恭年已三十四歲不務正業忤逆不孝昨由道署幕友應子守君函送一路分局請爲懲治經德正巡官訊判葉宜恭發押改過局一年期滿後視其能否悔過再行提案核奪 
[癡子不知孝順]  
　　羅益明羅張氏夫婦昨將伊子羅連欽扭至一路分局控稱兒子忤逆不孝日事遊蕩求請究辦經德正巡官訊得羅連欽實有癲病從寛免究除申斥外即向羅益明夫婦安慰一番諭令領回自行管束 
[春祭單]  
　　滬道劉觀察昨將春祭單牌示頭門照錄如下　二月初一日祭吳應余三公祠　初三日祭文昌　初八日祭文廟　黃婆祠　初十日祭天地壇　十二日祭陳吉袁劉四公祠　十四日祭天后宮　十五日祭關帝　廿二日祭龍神 
[道批]  
　　黃馥禀批禀悉該商前赴美屬檀香山貿易旣未請由中國官員核准給照則所呈漢拿魯爐埠美官所給商家執照祇可爲該埠僑庽華商之証未可憑以禀請改赴他埠據稱運銷貨物備辦已久究竟是何名類存放何處共値資本若干着即明白禀復以憑查明核辦 
[局批]  
　　一路巡警分局批監生陳壽康禀云案經批飭候傳訊理在案兹又據具禀前情候飭催傳來案訊質察專又批沈陳氏禀云此案梅雲生前經提局押追據該氏求予釋出往找曹韻梅來案並已准如所請兹又具禀求提該氏任意起滅情殊不合且察閱禀詞幾與前禀不易一字一若本分局前尚未予追理尤屬謬妄不准 
[官事]  
　　分省補用知府陳瀚丁憂試用知縣魏元治昨均到道禀見綢捐局委員張運萬禀請感冒假 
南市 
[勿令小兒放鷂]  
　　城自治公所昨日出示云照得沿浦一帶及裏街各處電燈電話桿線縱横分布時交春令兒童施放風筝一經兜纏阻碍電力致電機不靈實屬有碍公益經示禁在案兹届春令合再出示諭禁仰各該處居户人等知悉務各嚴誡子弟不得施放風筝致碍電線如違定傳該父兄究　 
[婢女不知何處去]  
　　拱宸門内東馬橋雲錦里姚姓家十九歲之婢女春蘭前日捲取嵌寳金戒珠押髮金表等十餘件約値數百金逃逸無蹤現經該家主開明失單分報各路巡警局及自治公所請爲查緝又大東門内姚家弄袁嘉熙家之婢女阿招年十五歲於十四日忽然脫逃亦經該家主報請自治公所協查偵緝 
[責押竊賊]  
　　積竊徐金榮至元益莊圖竊未成已被拘送自治公所拘留候訊嗣又有元昌莊附追被竊衣服經湯裁判提訊不認判戒責二百下收押兩月 
 
 

Page 20

 
 
[慣偷時計]  
　　積竊何小三子去年犯案被拘釋出未久前日又在寗紹馬頭竊取李姓銀表一枚當被扭交巡士解至自治公所旋又吊獲銀表三枚除將李贓給領外餘由裁判員訊知係在城内竊來刋何戒責二百下押一月贓存局候領 
閘北 
[果能弊絶風淸乎]  
　　四路分局黃正巡官嚴禁賭博迭誌前報兹又諭賭各排長警認眞查緝遇有賭博情事立即歸局禀報同往拘拿該巡官復於每晚親自出巡務使境内賭風盡絶以除民害 
[母女同被拐賣]  
　　管新新去冬在四路分局控告著名𧓲棍張福卿顧如齋等串放白鴿經黃正巡官分别感辦有案不料該棍之妻顧張氏前日復與張福卿誘拐婦人張王氏及女阿秀下鄉圖賣被地保在途遇見一併拘局押候究辦 
[一女何堪兩字]  
　　浦仲英偕子雲泉扭控杭大桂希圖賴婚將女另嫁等情經四路分局黃正巡官訊知兩造均住嘉定縣境無從調查着赴該處地方官署禀控請斷 
英租界 
[馬車撞傷小孩]  
　　馬夫楊渠興在漢碧禮路駕車不愼撞傷徐洪氏所領小孩徐阿九之頭面等處由捕查見將楊拘入捕房昨解公堂押候徐孩傷愈再核 
[匪黨收押待罪]  
　　匪徒小黑子小癩痢刀傷同黨楊洪發案内之過犯趙雲山昨由捕房查獲解送公堂押候原告傷勢平復再行解案併究 
[周茂林山陰修褉]  
　　匪人王阿寳誘拐福建路一百二十三號門牌帽子店學徒周茂林至法租界新長春小客棧内鷄奸前日被該店主趙國珍偵悉報由捕房派探將王與該學徒及王之同黨李才生郭阿虎張仁林徐松林一併查獲昨解公堂經中西官略訊一過判仍還押候下禮拜三訊明核辦 
[方品華重入囹圄]  
　　董胡氏控過犯方品華竊取金飾各物當塲扭獲又被拒傷頭面等情昨由包探將方拘解公堂先據原告偕見證吳余氏到堂証明前情求請究辦訊之方亦供認不諱判押西牢兩年期滿逐出 
[竊案委難遥斷]  
　　亨寳公司輪船上西人某甲控西　王壽福更夫朱杏裕串竊値洋二百餘元之金磅等情昨由水巡捕房將王朱二人拘解公堂請爲訊究因原告係是德商即由德師副領事蒞廨會同資讞員與英康副領事向二人一再研詰毫無確供中西官以事起新加坡且二人曾押香港捕房三天判仍暫留水巡捕房候移請香港警署查復情由再行核奪 
[小兒之言難信]  
　　小孫季仲餘控英美電車公司一百二十三號賣票人王金生竊取洋線一匣昨由包探將王拘解公堂讀爲訊究季孩偕見証金連坤等上堂証明被竊情形訊之王與拖車上賣票人許耀山供均推諉旋由捕房代表侃克律師到堂聲明賣票人不應營私舞弊須應澈究寳讞員商之英康副領事以原告所控並無証據判王開釋將案註銷 
[果能不與往來乎]  
　　寳山婦人王張氏偕子連生仁生控徐永和姦拐伊女王鳳菊等情昨由捕房將女與徐併解公堂訊明張氏縱姦誣控本應重辦姑寛着具改過結將女領回徐永和亦令具結以後不准再與王女往來一併斥釋 
[山東人畢竟强横]  
　　山東人沈阿四因刀傷戴桂生之手臂被控昨由捕房派探將沈拘解公堂訊係索欠起釁判沈交保候原告傷愈再核 
[小女子孤苦伶仃]  
　　女孫秀娥因不辨路徑由捕送留公廨昨由官媒將女送案盤詰據供年十三歲寗波人父母俱故現住之屋不知地名判發棲流所留養候核 
[大餐司被疑]  
　　某洋人因失竊鎗彈等物疑係大餐司金安順所竊報知捕房昨派包探將金拘解公堂訊供不認判押候查明於下禮拜三訊核 
[傳訊被告]  
　　英商馬海控邱茂林不付租洋又德商謙信洋行控信成長欠銀案内之保人陸郤甫昨由差探分别傳至公堂判邱押候訂訊陸交保候示 
美租界 
[木花最易着火]  
　　木匠許國川李金林二人借宿唐山路一百九十九號空屋内後披堆積木花甚多前晚起火由鄰居覺察喚捕敲門入内帮同救熄幸未成災 
[調戲鄉下婦人]  
　　前晚有流氓張文喜胡子卿王阿福等在下海廟前調戲鄉婦由捕一併拘送捕房押至昨晨因原告不到從寛斥釋 
[女子及時而動]  
　　高李氏住居漢璧禮路永祥北里前晚報告捕房稱有胞妹大五子年十八歲被人誘逃請爲查緝捕頭准之 
[又有僞票出現]  
　　陳杏生昨持裕蘇僞鈔票一紙向北四川路來泰錢店兌換被店夥察破口角扭至捕房經捕頭諭將僞票焚燬斥釋免究 
[狎客因何動氣]  
　　粤妓王鳳仙住北四川路一百七十八號屋内昨報捕房云前晚被狎客梁慶紏同多入來院尋釁搗壞器物一哄而逸捕頭飭令退去聽候查辦 
法租界 
[不願餓殺情願犯法]  
　　法公堂昨日開訊先由捕房將强搶王張氏金挖耳之匪徒李阿虎解案請訊氏亦投訴被搶情形訊之李供實因飢餓不堪出此下策判枷號一月 
[王阿金亦有此日]  
　　王阿金綽號蘇老阿金住在新北門楊樹弄内專事窩賊消贓從未破獲近因窩藏太古棧所失之牛角六十餘斤被該棧買辦陳克初查悉報知捕房將王及竊賊張金方張阿開周三郎等一併拘解公廨請將阿金重辦判王枷一月押二月期滿後並令賠繳前收之太古棧樟腦藥材等贓銀周　三人各枷兩禮拜 
[破田單終須贖還]  
　　曹阿五前託張闌洲將不甚値價之田單一紙向朱姓抵借洋三百元嗣因本利無着由朱控奉公堂傳訊曹供實因一時無力求請寛限判曹交保限一月還洋 
[亂說獨怕對証]  
　　某西捕昨至公廨禀稱王　多携有已宰猪隻一頭查無公司印花拘住盤究稱是某西人家之物迨往查詢並無其事是以送捕解案請爲查究聶司馬以王有意違章未便輕恕判罰洋十元充公 
[賭徒究竟情虚]  
　　譚金寳印同寳朱傳林周大甫子等四人於前日夜半由某處賭塢散出中途遇見安南巡捕情虚奔逃當被追獲拘入捕房昨解公堂訊究判各罰洋兩元 
[海上閒談]  
　　異哉近人之主張奢侈論也。國無三年之蓄。則不足爲國。個人之經濟亦然。日本爲敎員營工商者。如每月可入三十圓者。則必以十圓或五圓儲蓄。備他日特别非常之用。其法至善。今滬上奢侈極矣。竟有月得百餘金。而猶不敷其揮霍者。一旦遇有特别用欵。非挪借。即舞弊。道德隳落。此其一端。我願滬人稍稍節省之。 
　　滬上之積習凡衣服華華麗。裝飾精緻。戒必金剛鑽。鏡必金絲邊。於是人乃羡之曰縹亮。稱之曰能幹。出而謀事。則無不成。與之交接。則無不願。若衣服樸陋。舉止寒酸。雖其人誠實可靠。識見堅卓。而人必鄙之爲壽頭。呼之爲寃桶。斥之爲鄉老。出而謀事。則人皆笑其不自量。與之交接。則避之惟恐若浼。嗚呼。滬人之心理若此。眞可太息也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部檢定初級師範學堂中學堂敎員章程（續）]  
　　第十條　受騐科目一科或數科者聽但受騐數科内有互爲補助科目者應免試補助科 
　　第十一條　試騐之法按照學科分别用論說條對或實地演習並加試語言問答以驗講說之優劣 
　　第十二條　檢定敎員試騐須將所試主要及補助科目評定分數平均計算以六十分爲及格（惟主要科目不得在六十分以下）及格者由學部曁各省提學使給予檢定文憑註明所試科目准充初級師範學堂中學堂該科正敎員五十分以上者給予准充該科副敎員文憑 
　　第十三條　得有檢定及格文憑者除准充主要科目正敎員外並得兼充補助科目之副敎員 
　　第十四條　凡初級師範學堂中學堂敎員除具有無庸檢定之資格外均須有檢定文憑方准充當 
　　第十五條　初級師範學堂中學堂敎員如有左列各項之一者不得與於檢定　一犯有精神病或各種廢疾於敎授有礙者　二曾犯刑律者　三現有刑事訴訟者　四沾染嗜好者　五舉貢生員曾經斥革尚未開復者　六敎員曾經斥退者 
　　第十六條　檢定初級師範學堂中學堂敎員時京師由學部奏派專員爲主試官外省以提學使爲主試官督率檢定委員按照本章程切實辦理 
　　第十七條　除學部檢定之敎員應由部通行京外以資錄用外各省提學使衙門應設立所轄地方之檢定初級師範學堂中學堂敎員姓名錄將其履歷學科程度詳細登載以便考核並應另具淸册連同考試成績送部立案 
　　第十八條　業　檢定之敎員在學堂敎授時有犯左列各項者經本學堂或各視學官察出呈由京師督學局或各省提學使覆核屬實得分别辭退　一學業荒廢敎授不合法者　二不盡心敎授久曠功課者　三現有詞訟案久不結者　四患病難期速愈者 
　　第十九條　業經檢定之敎員有犯左列各項者應由督學局或各省提學使將檢定文憑撤銷　一經學務官紳查明確有踰閑蕩檢之證據者　二現染嗜好者　三現犯刑律者　四干涉敎育範圍以外如地方詞訟等事及投入各種違法之會黨者 
　　第二十條　敎員之應行辭退或應撤銷文憑者遇有迫切之時本學堂可將該敎員先行辭退再行呈報督學局或本省提學使或由各該地方勸學所轉報提學使分别辦理 
　　第二十一條　旣經撤銷文憑者由督學局或各省提學使將該敎員姓名籍貫及撤銷事由詳細報部立案 
　　第二十二條　試騐檢定文憑准充副敎員者在敎授年限五年以内認爲合格其敎授年滿有願接充敎員者應由督學局或各省提學使酌量情形令其再受檢定前項副敎員敎授年滿成績優著者由本學堂呈明督學局或各省提學使或由各該地方官曁勸學所轉請提學使給予敎授年滿實力盡職之文憑凡得有此項文憑者准其接充敎員無須再行檢定 
　　第二十三條　本章程自頒發之日起一年以内一律實行 
　　第二十四條　本章程如有未盡事宜由學部隨時體察修改 
[優待初級師範學堂中學堂敎員章程]  
　　第一條　現充初級師範學堂中學堂敎員者地方官應待以職紳之禮　　第二條　現充初級師範學堂中學堂敎員其本無出身者得比照舉貢准用頂戴 
第三條　現充初級師範學堂中學堂敎員者本身得免徭役 
第四條　現充初級師範學堂中學堂敎員者非本身犯罪不得牽連逮捕 
　　第五條　凡在一學堂敎授已逾五年確有成績者由本堂呈明督學局或提學使核其成績申報學部除照章請奬外得就本堂欵項之贏絀酌量加給津貼至每年所得薪金十分之三其學欵支絀不能加給者得請督學局或提學使給予實力盡職之文憑作爲名譽奬勵 
　　第六條　凡在一學堂敎授已逾十五年如因年老告退或罹疾病告退者應由該學堂支給一年薪金 
　　第七條　凡在一學堂敎授已逾十五年之敎員病故時無論已否告退准其家屬呈請該學堂查明在堂時每年所得薪額平均計算給予一年薪金 
　　第八條　凡在一學堂敎授已逾五年照章應請奬者無論已否核准若遇　覃恩其原有官職者係外官得比照京員例給予　封典如無官職准以七品職銜　貤封父母 
　　第九條　凡現充某處初級師範學堂中學堂敎員者其子孫或胞弟胞姪如在該處官立公立中等以下學堂肄業准免一人學費（膳宿雜費不在其列） 
　　第十條　凡充某處初級師範學堂中學堂敎員已逾五年者其子孫或胞弟胞姪如在該處官立公立中等以下學堂肄業准免兩人學費 
　　第十一條　凡充某處初級師範學堂中學堂教員已逾十五年者其子孫或胞弟胞姪不論在該處何等學堂肄業准免四人學費 
國外新聞 
[日派大將赴英賀禮]  
　　十七日東京電云東鄉大將乃木大將將爲日本海陸軍代表偕同伏見宮貞愛親王及王妃赴英參列加冕式 
[英國太子患麻]  
　　十六日倫敦電云英國皇儲韋爾斯親王及英皇次子可爾勃脫親王均患麻疹十七日倫敦電云韋爾斯親王及阿 
 
 

Page 27

 
 
爾勃脫親王雖患麻疹起居殊安 
[法國不甘放棄權利]  
　　十七日倫敦電云印度藩務次官芒台格君在下議院答某議員之質問謂法國在蒲魯塞爾大會之宣言不願放棄阿拉伯末斯開脫軍裝貿易之絶大權利 
[德國之武裝主義]  
　　十六日柏林電云德國海軍部大臣脫闢士大將演說海軍預算案之際謂德國振興海軍以來從未挾抱侵略主義惟必盡力擴張使世界大國無敢輕攻德國以蹈重險而後已各政黨無不稱許該大臣之說 
[德政府嚴防暴動渠魁]  
　　十六日柏林電云德屬斐洲西南部暴動渠魁考泊氏前匿跡英國境内近又濳自過界德政府現已嚴防該氏舉動 
[俄更阿穆爾省總督]  
　　十六日柏林電云俄國湯姆斯科知事已調爲阿穆爾省總督（以上譯文匯報） 
小說 
[軍情小說湘纍怨（三十八）]  
　　王大老爺問了幾。句那奸細竟是直供不諱。王大老爺便呌把他一刀斬了。不多一刻的工夫。一連捉了三個奸細。王大老爺照樣的把他們砍了。暗想殺了他們三個。料想一字不敢再妄進的了。等了一回。果然不見一些動靜。却又時時刻刻。提心弔胆的防着那革命黨人。要來放火。心中暗暗的自念。但願他們想不出這個法兒。就是醴陵百姓的幸福了。又等了一回。漸漸的四更將近。金颯颯。玉露零零四邊鴉雀無聲。滿地霜華照夜。靜悄悄的没有一些兒聲息。王大老爺到了這個時候。方才放下心來。明知道這個時候不來。是一定不來的了。果然一會兒的工夫。趙管帶帶領著手下的兵士。從東門打了勝仗回來。兩下相見。彼此慰勞一番。王大老爺連忙問他東門一帶。還有人在那裡防守没有。趙管帶笑道。我也是個老軍務。那裡會做出這般顧前不顧後的舉動。早已分了二十個人。遠遠的在東路瞭望敵情。如若有了什麽變動。呌他立刻飛報。你只顧放心。包你不閙亂子就是了。王大老爺聽了。心上甚是高興。又把自已打電報到株洲去。陸守備帶兵前來的話。說了一遍。趙管帶呆了一呆道。這也總算是我們的運氣。那位陸守備。竟會糊裡糊塗的。聽了你的話兒。冒冒失失的跑了來。若是換了我做陸守備。那就老實不客氣。置之不睬了說著。早已村雞亂唱。曉色矇矓。東方漸漸的透出日色來。王大老爺便邀著趙管帶到衙門休息一回。果然自已捐廉。拿出幾千銀子來。賞給趙管帶手下的兵士。又另外拿出一千銀子來。交給陸守備。呌他分給軍士。那些兵士。都歡聲如雷的去了。接着家人飛報進來。說省城裡頭的救兵到了。王大老爺冷笑道。直到這個時才來。我們這裡用他不著。說着。便連忙出衙迎接。見了省城裡頭的帶兵官。原來是撫標左營游擊駱如龍。帶著撫標兵五百名。連夜赶來救援。王大老爺見了那位駱游戎。不免要客套一番說幾句辛苦跋涉的話兒。又說這裡賊兵殺退。可以無虞但方才偵探報告將來。說革匪大隊。都向瀏陽進發。還有那些殺敗的殘匪。也都向瀏陽一帶竄去。請老游戎卽刻移兵去救瀏陽。方才保得一縣的蒼生百姓。 
振務 
[亳州放賑報告]  
　　華洋義振會派往亳州放振善紳蘇小齋太守報告去冬赶放急振情形如下　自十二月十七日起至廿一日止會同紳　敎士在天主堂四次開議大旨謂急振應赶速隨查隨放饑黎嗷嗷待哺萬難延緩振欵二萬元合鈔二萬五千六百吊已奉電准包萬德司鐸購米三千担計重三十萬斤化鈔一萬五千吊除　付包司鐸橋工鈔六百吊外尚餘鈔一萬吊議定散放離城百里内外極貧饑民至存米除撥付錫爾耄神父二萬觔散放赤貧外尚餘二十八萬觔議放離城四十里左右查實擇尤散給惟欵少人衆僅救一隅三次電乞匯欵濟急諒已接洽究竟有無續欵電匯抑先其所急查放渦蒙泗洲等處定蒙電復在途矣此連日約同會議妥善辦法之實在情形也　二十三日赴南鄉　災最重之區曰麥楷溝淸水河閏家舖十字河卞家舖梁家集油河集賈家集等處查振分配敎士四人自治公所四人彜派四人再有河南法敎士隨帶四人分投辦理事極妥實王州牧會營親自下鄉面囑紳保協同保護并飭營務處派隊官一名小隊十名一面彜約同李劉兩軍門及錫包二敎士担任放給本鈔需用振票百本州署蓋印後彜又加　號截記并塡寫號碼分佈周密迭據法敎士彚核極貧户口大都十室九空坐以待斃者居其多數錫包兩敎十曾已電請續匯振欵急　諒已收鑒法明律敎士担任查振義務係由河南泰康　敎堂來亳計路程一百八十里一天赶到該敎士救濟爲懐且有隨從四人能耐勞苦渦蒙一帶查放需人亦能輔助劝勞而亳振正在吃緊之際該敎士頗資得力未便離行此查辦急振議定四面箝制之委實情形也（未完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
