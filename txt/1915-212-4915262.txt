# 1915 - 212 - 4915262

 

Page 1

 
 
   
 
 

Page 2

 
 
時評 
[司法（冷）]  
　　總統之批語曰司法獨立乃一定不易之理參議之呈曰請鄭重司法雖然余竊疑焉 
　　第一疑爲司法固當獨立與否固當鄭重與否第二疑爲若何始得爲獨立若何始得爲鄭重是也夫以總統之批參議之呈觀之第一疑不必問矣當獨立當鄭重固然者也惟欲若何而逹此獨立與鄭重之目的則有不可不問者焉 
　　夫一定不移之謂法毫無疑意之謂决不受他種之干涉及破壞之謂獨立不因一人一言而變動之謂鄭重故旣經法庭判决之案而無故變更之者非此義也 
[命令]  
　　八月六日大總統策令孟恩遠給予二等嘉禾章此令 
　　又令顧維鈞給予二等嘉禾章此令 
　　又令兩浙鹽運使姚步瀛著即免職此令 
　　又令任命胡思義爲兩浙鹽運使此令 
　　又令任命吳士椿爲甯遠關監督此令 
　　又令任命洪鑄爲雅安關監督此令 
　　又令内務部呈據京師警察廳詳稱警正茅乃厚保薦知事核准分發請免去警正本職等語應照准此令 
　　又令内務部呈准署四川巡按使陳宦咨陳請任命潘緒長吳學宗沙爲霖張奇李湘吳懋庚王世楷蒲定中爲四川省會警察廳警正應照准此令 
　　又令陸軍部呈准鑲紅旗滿洲都統溥倫咨擬以彤良錫漣逹哈布接襲世管佐領請予准襲等語應照准此令 
　　又令陸軍部呈准鑲紅旗滿洲都統溥倫咨擬以玉祿補印務章京□寛補公中佐領寳山補驍騎校請予准補等語應照准此令 
　　又令陸軍部呈准熱河都統姜桂題咨擬以文吉陳升補驍騎校請予准補等語應照准此令 
[專電]  
　　北京電融縣知事逕由巡按取消原判之無期徒刑呈處死刑爲司法界創例現參議擬呈請愼重司法 
　　北京電憲法起草會定本月二十日成立在會期中之會議内容將通飭各報禁止登載 
　　北京電憲法起草委員會定號（二十）日成立梁啟超已回京明午再開籌備會草案將禁報紙登載 
　　北京電各省將軍均贊成封爵問題惟有某某兩將軍頗持異論 
　　北京電政事堂今午會議分期實行宅第稅辦法 
　　北京電内務財政各總長今日在公府會議宅地稅實行辦法 
　　北京電顧維鈞昨出京渠似將有代夏偕復駐美之希望 
　　北京電蔡鍔議辦實業銀行已由商部議准不日將公布簡章 
　　北京電青島稅關協約昨已簽字權利讓與日人與前德人等 
　　北京電南潯路向政府借欵數十萬政府恐不敷允借百餘萬惟須節省每年交保息四十萬昨戚巡按電旅京贛紳趙惟熙李盛鐸紐傳善吳鈁問辦法 
　　北京電平政院函復政事堂洪少甫與案關係甚重蘇商會請交保未便照准前日二次預審 
[譯電]  
　　北京電青島稅關條約已於今日由總稅務司安格聯與日使日置易簽定條約内容爲（一）中國稅關規復其青島之職務（二）青島事件未經戰後解决之前各事仍按德約辦理惟改用日人以代德人（三）日本軍事當道交出佔據青島時所得之稅關産業案卷欵項等物（四）日軍佔據青島以來所徵得之稅項除扣去依據德約青島地方行政署應得之攤欵外應由日本軍事當道繳出九月一日中國稅關可望復開安格聯除簽定上述數條外並與日使商妥添用日人爲稅關職員之辦法此種辦法使日本滿意然與稅關職員之組織並無妨碍青島稅關問題前有破壞組織極完善之機關之象今已美滿解决此可爲中國賀者也日本以青島稅關交還中國管理並撤消擢升日員以佔高位之原議雖得稅關添用日人之利益然對於中國已表示友誼矣（字林報附注電文中所稱德約乃指一八九九年與一九○五年中德協約中之條件而言）（六日） 
[特約路透電]  
　　北京電聞青島稅關事件今已議妥惟實在簽約之手續尚未完畢英使因中政府在津浦鐵路復設釐局曾提出抗議查釐局之撤銷約在十八個月前當時聞酌加運費以代釐捐並聞交通部允提若干交付財政部以充釐金但此後運費似無甚變動又聞交通部並未將應繳之欵交付財政部此財政部所以於六月初旬復設釐局也釐捐恢復後行旅大爲不便故中國商界官場與交通部皆反對此舉顧維鈞昨晚啟行將赴日本附波斯號往美清華學校學生若干人隨顧使同行顧使抵美國後先將學生分　相當大學然後始往墨西哥（七日） 
　　東京電内閣問題仍無解决但目下頗有大隈伯遵照日皇旨意仍爲首相改組内閣之象大約外務内務海軍財政諸省或有更動但此事須視同志會之態度爲轉移該會以外相加藤爲領袖今日同志會重要領袖及閣臣開會研究該會將來之態度（六日） 
[戰電]  
　　其一（英人路透電） 
　　倫敦電德軍於上年十月第一次進攻華沙繼復進攻三次均遭失敗今第五次卒告功成然此次曾費時三月此三月中匪特遭遇絶大之損失而波蘭大局仍未透澈解决且反使西歐聯軍得以休養兵力此則較德軍攻陷華沙更有影響於戰局者也華沙之陷落確爲一大打擊該城爲俄國西部最大之軍庫且爲俄軍軍需根據地向稱頭等砲台與伊凡哥洛同爲維斯土拉河之要塞維斯土拉河左岸城内築内砲台五座尚有外砲台十七座十築岸左七築岸右距城不足五英里故該城乃遭新式大砲所轟俄軍之棄走殆爲此故現知全砲台共裝砲一千四百尊諸砲及其他戰利品當不致落於敵軍之手據倫敦所接由亞姆斯特丹轉來之電報觀之德國人民聞華沙之陷落大爲歡忭然以公報中並未云及戰利品及俘虜之總數故又爲之怏怏此可見俄軍曾依序退走並未遺留有實在軍事價値之物也德皇曾以華沙陷落消息電逹德后德后即命柏林衛戍司令凱塞爾將軍派人乘自 
 
 
 

Page 3

 
 
由車從全城宣布此項消息衆聞之皆爲歡呼其欣奮之狀不能以筆墨形容途行者遇警察皆與接吻且高唱國歌學校一律休假敎堂鳴鐘各戶懸國旗各報館以大捲傳單擲於滿街行人爭拾讀之（六日） 
　　彼得格勒電據官中宣稱俄軍總司令統籌全局後已命在西面掩護華沙之軍退至維斯土拉河右岸今晨五時俄軍向新陣地退走旣過維斯土拉河即炸毁橋梁未受敵軍阻撓（五日） 
　　亞姆斯特丹電奥京公報謂伊凡哥洛已被占據（六日） 
　　彼得格勒電今日公報並未云及華沙陷落一事内謂本月四日俄軍於白洛尼南城西大路擊退進攻之敵軍敵軍損失甚大進逼俄軍鐵路障礙物爲俄軍砲火所阻伊凡哥洛境之俄軍渡抵維斯土拉河右岸即將橋梁炸毁未爲敵軍阻撓三日晚間維斯土拉河與布格河間之俄軍擊退德軍德軍死亡甚衆俄軍因在各地點獲有勝利略事追擊遂得於當夜在布格河左岸占據更爲利便之陣地未受敵擾拉里夫陣線之德軍在洛姆柴方面進攻且於哇斯得蘭加與羅商間陣線以大軍向哇斯特洛夫諸大路取攻勢（五日） 
　　倫敦電彼得格勒發表之公報解釋俄軍離棄華沙與伊凡哥洛之理由蓋以答奥國公報所述奥軍占據伊凡哥洛下之地點八處實爲奥國歷史最榮耀之日等言也公報謂伊凡哥洛砲台式全以磚石建成不足以敵新式軍器上年十月間敵軍進攻敗回非由砲台擊退乃由砲台前之陣地擊退俄軍因恐伊凡哥洛不能抵禦圍軍故將該處軍需先行運走俄軍後衛及防禦工程曾依照預定戰略阻扼敵軍數日之久未經激戰繼乃於本月四日退至維斯土拉河右岸且將棄地之防禦工程及各橋梁一律拆毁 
（六日） 
　　亞姆斯特丹電柏林公報宣稱德軍馬隊在古爾倫得有進步拉里夫河與布格河間現有惡戰公報謂羅商之東俄軍進攻火爲勇猛德人自稱俘敵四千人伊凡哥洛戰局未變觀於公報所言足微麥剛森將軍近在恰克姆北面受大挫後尚未恢復原有之戰鬭力公報又稱德軍馬隊進抵柌凡爾西南儘拉地米爾云云可見俄軍已在柯凡爾占有新陣地 
（五日） 
　　羅馬電意軍刻在各戰地力取攻勢奥軍向加沙高原意軍中部奮力回攻希圖阻遏意軍之前進今日意公報謂意軍抵住敵軍之回攻嗣後意軍進攻奥軍並奪取甚廣壕線可以控制一重要森林及一高原之入路者昨晚敵軍猛力攻擊擬奪回此壕線但全被擊敗（六日） 
　　巴黎電今日下午公報謂德軍甚爲活動顯欲於各地點勞困法軍但德軍諸行動殊易敗走亞貢德國皇太子之軍從事手擲炸彈戰事助以砲隊昨晚二一三山周圍尤爲劇烈德軍且圖由戰壕衝出爲德軍砲火所阻敵軍兩次圖攻末斯河之地爲法軍擲炸彈及發砲擊敗（六日） 
　　巴黎電今晚公報謂西面陣線砲隊殊爲活動亞貢則有炸彈戰事伏斯巨控制蕃區河高地有劇烈之戰事敵軍獲一防舍但即經法軍回攻逐走法軍榴彈炮曾加重創於敵（五日） 
　　巴黎電據公報宣稱本月三四兩日法國戰艦一艘巡艦兩艘率驅逐艦埋雷艦數艘又飛船一艘轟擊亞拉土里亞海浜之西茄桀克及斯開拉洛伐二鎭毁稅關及防禦工程 
（六日） 
　　巴黎電官報宣布法國名將薩拉伊爾已任爲逹逹納爾法軍總司令（六日） 
　　華盛頓電美國與中美南美各共和國之代表於會議時决定致書於墨西哥軍人領袖要求規復墨西哥之和平及其憲政（六日） 
　　其二（德人德文報專電） 
　　柏林電德國外交部發表八月五日大本營公報如下伏斯巨蘭巨柯夫之南戰事仍在進行敵飛機四架爲德軍抵制飛機砲所擊窘而降地一架被焚一架翻落尚有水面飛機一架連駕機者爲德軍所獲古爾倫之波里維資東北波貝爾附近又柯伐斯克與扣克里附近均有馬隊戰事利於德軍拉里夫河陣線洛姆柴南之俄軍抵禦雖勇德軍仍得有進步洛伏喬治夫斯克之俄兵在布格河口與拉塞爾斯克圍城間攻擊白蘭杜斯特伏南德軍陣地突圍向拉里夫河下游而進德軍飛船隊轟擊比洛斯土克之火車站及諸要屋俄軍在華沙砲台内外線被逐後即棄華沙城退至維斯土拉河右岸之泊拉加東南部之德軍穿過維斯土拉河占據敵軍陣地數處俄軍屢次進攻均失利麥剛森上將仍在追擊俄軍洛伏亞力山大里亞東北之敵軍爲奥軍逐走恰克姆北薩文附近之敵軍則爲德軍逐走（五日） 
　　華盛頓電駐美奥國大使署發表八月四日大本營公報如下俄軍在布格河與維斯土拉河間且退且戰故特比安加與恰爾姆之北·布格河西岸·蘭資拉·與洛伏亞力山大里亞陣線均有激戰敵軍處處失利向北而退奥軍在佛拉地米伏林斯克與蘇開爾間擊潰哥塞克兵一聯隊佛拉地米伏林斯克西南火光燭天其勢甚熾意兵於波拉米沙東之斯特勞伊細拉南面以鎗刺衝鋒受挫而退死亡甚衆昨日下午意軍以砲隊猛轟之後進攻台塞爾布細山之奥軍陣地維時雖有濃霧仍爲奥軍擊敗卡林西安及鐵洛里斯邊界均有砲戰意步兵進攻開倫柯菲爾爲奥軍砲隊擊退歇魯特巴區及和爾地拉拉均見小戰意軍失利（五日） 
　　柏林電巴伐里亞邦里哇波爾特親王曾於一八六六年及一八七○年至一八七一年間卓著戰功今年已七十此次率巴伐里亞聯隊奮勇進攻維斯土拉河兩岸俄國要塞內外砲 
臺華沙因以陷落其戰功乃愈隆矣今日正午謡言廣布於是各政界紛紛由電話詢問電話局爲之應接不暇旋得確耗須臾間柏林各街道旗幟爲滿歡聲雷動各敎堂則鳴鐘誌慶參謀部公報宣布華沙陷落事實之數語殊爲簡潔華沙旣陷伊凡哥洛不難即下奥軍昨已占據砲臺據前敵訪員報稱華爾斯區將軍曾於洛伏亞力山大里亞對面聚集大軍及築橋材料俄軍見之乃以最精之兵應敵而以後備兵守鎭華爾斯區將軍旋於夜間以藏於草内之浮橋車二十輛隨流而下工程司急在維斯土拉河上築造浮橋四座數小時内橋成大軍馳過由北方圍攻伊凡哥洛截斷該鎭與華沙之交通線（五日） 
[東方通信社電（日本人組織）]  
　　東京電大隈伯爵不從加藤外相辭職之勸告仍决留任加藤外相若槻藏相河野農相八代海相四大臣遂以助内閣之好意爲理由决定辭職大隈伯爵已着手物色後任人材矣（七日） 
　　東京電青島海關問題日本繼承德國所有一切權利稅務司任命立花政樹氏從來任用日本人員悉仍其舊等之三點旣經解决現續協議細目（七日） 
　　北京電津浦鐵道前爲招徠該鐵道運輸貨物起見請免貨捐由該鐵道認繳沿路四省每年各銀十萬元現因財政總長仍復貨捐經英國公使提出抗議交涉未决目下正由駐江寗英國領事與江寗交涉員協議解决方法（七日） 
要聞一 
[華沙形勢紀畧]  
　　大陸報云華沙今已失守矣此次戰爭中陷落城邑其最爲名勝者首推華沙一七九五年即波蘭三次瓜分之時代華沙爲普魯斯所有一八零六年十一月拿破崙奪之翌年蒂爾錫特和約告成華沙爲獨立國設都於此一八零九年四月二十一日奥軍據其地閱四旬華沙復獨立一八一三年二月八日俄軍陷之波蘭人雖屢次革命以爭自由然終未能脫俄國之覊絆今俄國之宰治波蘭已百餘年矣華沙爲波蘭之首都在維斯土拉河左岸西去柏林三百八十七英里東北距彼得格勒六百九十四英里城内居民約百萬餘人河流清秀交通便利商務繁盛宫殿崇隆名勝之區不可勝紀華沙固不獨爲東歐生氣最活潑名城之一且亦爲最能令人心曠神怡之一地按諸英國百科全書華沙在軍事上爲防衛波蘭之要塞亞歷山大砲台近年曾大加改良維斯土拉河橋前曾有斯里維基砲台以保護之有鐵道幹線六通維也納基夫莫斯科彼得格勒丹西克柏林乃波蘭之鐵路中心點也華沙又爲東歐最重要商場之一其西南鐵路與洛得士相接波蘭之有洛得士猶英國之有孟鳩斯特再彼得柯夫與基爾斯兩處礦産甚富以其煤鐵供給其實業故華沙及其鄰境成各種工業之中心鋼鐵業尤爲發逹輸出鐵軌爲數頗多華沙富於建築或爲宫室或爲教堂或爲公共遊憇之處如公園也牌坊也點綴風景頗爲繁麗且有醫學校美術校農林學校音樂校各一劇場亦多華沙附近有古戰場數處格洛恰夫爲一八一三年波蘭軍隊敗北之地華佛爲一八零九年波尼杜夫斯基親王擊敗奥軍之地維斯土拉河上流五十英里瑪西約維斯爲一七九四年波蘭志士柯錫宇斯柯氏與俄交戰受傷被俘之地維斯土拉河下流二十英里摩德林砲台峙立即今日戰電中所謂洛伏喬治夫斯克砲台是也 
[德軍之籌備眼鏡談]  
　　華德日報曰德軍因野戰軍人所失與所破壞之眼鏡亟須設法補充業已委任眼科醫生維格爾博士調查一萬一千戴眼鏡之混成隊確定應需補充之數與鏡片之號碼據維格爾博士稱戴眼鏡之軍人有備補眼鏡一副者爲數不多而能確報鏡片之號碼者數亦較少惟調驗三百八十六人戴眼鏡之中共有三百八十一人實需眼鏡即不過佔該混成隊百分之三分半而已戰時每一軍團約有五萬人之譜或有一千七百五十人戴眼鏡據威屯姆堡醫學通訊報稱所調驗三百八十六人中有近視眼二百十四人遠視眼七十四人老花眼十二人複視眼八十一人不可治之眼症五人 
[法國之輿論（續）]  
　　今者又多欣然而談破裂德意志帝國使歐洲中原仍復畢士麥以前之勢凡作此種神經錯亂之妄言者大抵有誤解之事三件一不知德意志各邦與奥匈帝國對於德帝豪恆趨勒氏與奥帝哈普斯堡氏實在之輿論二迷信協約國之兵力其勢尚强足能於今夏進攻柏林三不知文明國所創經濟發展之法規縳之主戰之政治家必另有意見此即舉國人民之輿論也法國所喪失之人命財産職業等已多不勝舉爾今不過尚能支持危局若再久戰不决將有不堪設想之禍而在英國一切生活日用現已貴於德奥據余所想德人若貴售寸地而退出法國縱令比利時尚未脫離德人之手吾知法國必先大聲急呼停戰矣至於英國民間之輿論如何余雖未身蒞其境難以斷言但據余所知苟德奥兩國不能餓斃則彼英人若乘機議和即可謂莫大之僥倖也 
　　現在法比兩國軍隊之間其仇恨日甚一日近日比國將校中多有犯法洩漏軍機之事而且公然聲稱今若與德國握手言懽殆爲其祖國之利凡此所言確屬絶對之事實毫無虛僞蓋余嘗親聆因洩漏軍情而槍斃之比利時將校於正法以前聲言其死乃爲最有利於其祖國之事也哈佛比利時政府之各國務員中亦不和睦而遇事且互相猜忌如萬得維爾得氏與其他之社會黨員各竪一幟兩不相下此非余僅就其表面而言乃確有根據可證之事實也 
　　余有一美國友人爲最著名之營業家其與鄙人之交誼甚篤而余亦深知其爲人的確可靠頃由奥京維也納寄余一信述說奥國種種情形據稱舉世所傳維也納因食物騰貴人多疾病而大起爭端等項皆屬無稽之談云 
[南京快信]  
　　財政部現因兩淮引鹽疲銷收數日減特電飭齊巡按詳查以期整頓聞已轉咨方運使及皖贛湘鄂各槯運局長尅日齊集寗垣籌議進行方法 
　　昨（七日）周行宣講社假慶樂戲園宣講 
　　齊巡按使現遵部飭清理積案特委徐象先赴金陵道屬姚炳熊赴蘇常劉耀東赴滬海陳琦赴淮揚姚元昶赴徐海各道屬查明罪案輕重分别釋辦 
　　馮將軍之兄佩璋於十二日在籍壽終已接電耗今日在毘盧寺設壇誦經以誌哀悼 
雜評一 
[日本之政局（無名）]  
　　日本之政局漸有着落矣大概易其内閣之部分而大隈首相仍繼任也雖然於去職各大臣之外法相又受攻擊矣據束電謂内閣如留任則輿論必反對然則日本之政局尚未安穩也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[法界之一線生機]  
　　（八月三日）（遠生） 
　　近日司法界危機之危可謂甚矣凡厠身法曹者殆無一不垂頭喪氣記者以爲今日司法誠可訾議然决非今日訾議司法者之人格及見地地所能訾議彼等既無昌言取消之勇氣惟日日 
以謗議侵削為事變而加厲不特政體上之危險 
前清時之酷刑寃獄之慘將復出而百倍於今日吾國人將永無脫離地獄之望孔子曰告朔之餼羊爾愛其羊我愛其禮正謂此也或曰今日宜如何整頓司法余謂此最易辦宜擴充權限禁止干涉廢止岐出機關尊重法政教育以外則明定身分令懲戒法是也若以今之道而曰欲以整頓則不如建議取消之爲愈矣 
　　司法次長江庸氏日前特上兩呈其一呈請培養司法元氣奉批司法獨立制度爲一定不易之例雖一時未能遽臻完善盡可責備賢者不當嫉視法官該次長所陳各節深有見地即由該部通行京外審檢各廳振刷精神益圖上理其一則自請開缺奉批該次長襄理部務夙著勤勞値兹時事多艱正賴悉心匡畫所開去本缺之處應無庸議云云兹覔得二呈原文刋布如左此亦民國司法界一線光明之公案也江次長辭意甚堅經大總統如此優厚之慰留亦已勉强任職矣 
　　附江庸兩呈原文 
　　其一呈爲司法元氣亟宜培養敬陳管見仰祈鈞鑒事竊庸於七月十一日視察東三省司法回京辱蒙傳訓温語慰藉且感且愧惟瞻對之時過促下愚之見尚有未及陳阴於鈞座之前者退思旬日不敢終自緘默上負大總統求治之盛心謹抒所見以爲涓露微塵之助查東三省司法以奉天爲最有進步吉林次之黑龍江又次之當此經費奇絀法令未備之時該廳長檢察長等能銳意整飭除奮布新該推事檢察官等能不辭勞瘁恪守官箴其精誠勞力實有不忍没滅者惟在推事檢察官中學識經驗間有不能勝任愉快者人材消乏莫甚此時推之他省當有同慨爲國家樹人計則以養成人材爲根本之圖爲目前用人計則以激勵人材爲救急之務前清咸同之間天下糜爛曾文正胡文忠以大亂爲不足平取天下人材激揚而鼓舞之士氣軍心爲之一振卒收掃盪廓清之功可見人材消長惟居高明之地者爲能操縱之其造端甚微而收效至巨有如是也今法界乏才之患局中局外咸所覩聞然推原所以乏才之故半由前此程功太驟以濫進而未善選材半亦由邇來責善太苛以畏議而阻其向上庸視察東三省司法時接見法官凡百餘人幾無人不憂司法制度之破壞危疑悒鬱有不安於位之心究其所由非觖望於俸給之薄而實怵於辦事之難也蓋緣世人對於司法抨擊日加對於法曹詆譏尤甚自愛之士旣爲司法前途抱無限之悲觀即當執行職務之時亦氣餒而不自振夫用人者亦用其氣而已今日法官志氣沮喪一至此極即有可造之材亦歸自廢加以衆謗所集誰無畏避之心誠恐智者相率遠引而所留者獨餘下駟則將來整頓之望乃眞絶耳且庸以爲今日司法之爲世詬病原因甚多亦不盡由於法官之不肖有操術不同而致生誤解者如行政官幕僚之譏議是也新舊審判之不同與中西醫術之衝突略相類西醫中鹵莽滅裂草菅人命者固時有所聞然苟就科學以下公評豈得謂西醫竟無價値中醫之以藥殺人者一歳不知凡幾相率習爲固然獨至西醫偶有失當即指斥其術謂不足信揆之事理豈爲持平昔之司審判者以武健嚴酷爲尚刑訊取供覊押責伏案之易了事有固然使今之法官亦操此術安見其成績不能如舊特揆諸天良旣有所不安案諸時勢恐亦有所不可耳夫舊法之行千百年矣遠者勿論試思全國之中百年之内其聰明正直折獄如神者能有幾人而小民坐此之故覆盆無告者其數何限不回思舊日官吏之貪横而惟責今之法官以神聖寗非偏激此外論之宜審者一也有利害衝突而寖成嫉視者如逹官巨室之攻擊司法是也莫之官吏以承順長官意旨爲能以不得罪巨室爲術司法官之程度雖極幼稚然於此二弊平心論之似較愈於舊時然正以此一節之長遂益以成衆矢之的今舉國中惟京師法官差能行其志而舉其職此皆由於大總統能舉維持司法獨立之實故奉公者得以自効外省情形何能如是軍警動行干涉紳要時有陳請一旦不應謗詬隨之市虎三言積毁銷骨此外論之宜審者二也庸旣隨長官之後陪貳部務積有年所而治績未舉叢咎滋深方當痛自懲艾豈敢多所陳凟然見聞至切披瀝胸臆伏思司法獨立之業惟我大總統在天津實首創之比者約法重頒明文炯著是我大總統維持司法之用心旣予天下以共見而默觀内外人士於大總統睿謨所在似尚有未盡曉然者往往妄自揣測以爲司法制度行將廢隳其不逹治體原無足辯然多數心理有此懷疑則方針不明貽悮實大伏乞大總統明降申令勉勵京外司法官務須振刷精神本良心法律以下裁判不必有所顧忌如是則司法之精神一振司法之基礎日固爲司法官者有不奮發興起以副大總統之望者乎法務之興廢視司法當局者之精神而轉移司法精神之權實操之於大總統庸是以不避冐凟敬陳其愚所有懇請培養司法元氣緣由是否有當理合具呈陳請謹乞大總統鈞鑒訓示施行謹呈 
　　其二呈爲擬請開去次長本缺以便馳赴各省考察司法事宜具呈仰祈鈞鑒事竊庸此次由東三省考察回京不揣愚聖於本日具呈貿然有所陳述惶恐萬狀伏念東邊之行時方一月所聞所見限於一隅當兹司法事務亟待整理之時各各省情形均應瞭然在目現擬再赴各省詳細考察以備採行而資貫澈惟查次長本職有輔助部長之責職務重要責任匪輕現在旣擬出京考察歷省較多爲口較久深慮對於現職有所曠廢轉非所安再四思維惟有仰懇大總統俯念職務重要即予開去次長本職另行簡員補授俾得尅日束裝專心前往至於考察之費地廣期長難於預算且値國帑支絀實不敢仰給公家自應山庸節縮衣食隨時料理庸年力方富將來報國爲日方長此次考察所及與夫一得之愚仍當及時上聞以副我大總統殷殷求治維持司法之至意所有擬請開去次長本缺以便出京考察司法事宜各緣由理合其呈陳請謹乞大總統鈞鑒訓示施行謹呈 
[將軍巡按之調動消息]  
　　湘巡按陶思澄氏開缺後尚無下文據聞陶爲財政次長張小松氏識拔人物其進也由於辦理財政其去也亦以辦理財政不爲地方人士所贊成且各巡按中陶之資望亦最淺而某當局則頗謂陶氏有才認爲財政上人物聞王祖同氏在閩查案來電謂關於財政方面請政府遴派熟員來閩佐理有謂將派陶赴閩者或云陶須先來京聽命未知孰是 
　　山西閻將軍日前有代以袁紹明氏之說兹聞此說雖經動議未能成爲事實而金永氏來京之結果其地位恐未必更摇吉林之孟恩遠或亦事同一律也 
　　日來所傳湖北福建浙江陜西各省巡按有調換消息而政界中擬傳之人物如吳鈁凌福彭張壽齡周自齊顔世清等等等非盡無根之談不過更動及繼承問題根本上未决定故不能懸知即經内定發表期間亦不知在何時也又聞赴浙查辦蔣楙熈參案之丁道津今日業已起程 
　　湖北段芝貴將軍到京後外間早傳其有不再回鄂之宣言而其不願回鄂之原因傳說不一巡按使段書雲氏亦有辭職之說然據政界觀測卽有更動亦僅動其一段目前必不兩叚俱動也 
　　奉天巡按使張元奇久有辭職之說惟政府一時未得適當之繼任人物亦復不敢輕易更動最近乃擬一變通辦法擬展開該省交涉特派員之局面令其權責與前清之交涉使相仿彿遴選一熟諳交涉之人俾當其任以爲巡按使之輔助此項辦法須俟覔得適當之人方行發表果爾則張巡按使即亦可無須更動也 
[最近之敎育譚]  
　　暑假後之京師敎育敎育總長湯濟武氏現擬於京地方面敎育業務决意刷新期於暑假後逐端執行者計爲三項一敎員教員之學識優劣實基敎育結果之良否其部轄如高等師範及北京師範女子師範等亦派視學方維鈞齊兆桂等調查並彙取上半年之成績以爲整頓標準二女生京中男女合校其中小女學又以私立者爲多教育擬於清查後其公立者另訂詳章變通私立之校皆派員監督力求進步其課程一項極取銳進主義期於女生之中得有深造三學費自元年以來學校收取學費公立者已不數覯唯欲求敎育之普及校中的欵亦不可不稍仰給學費故學費一層又重加提議擬自高等小學而上一律議收學費其有終不徵取者規正無故半途退學得追繳已前學費用便爲普及敎育之挹注藉爲策勵　　以上三端已令飭學務局妥行籌畫辦理矣 
　　興學後之中國敎育中國二十年前對於敎育一端純取放任主義一般士子家誦戶絃尋章摘句其所學習不過爲獲取功名之具故二十年前無所謂敎育亦無敎育史之可言自興學以後敎育始漸爲統系湯總長擬就興學以來關於教育之施設計畫及其他一切事宜編成中國教育史以藉考究而覘進步特飭各司人員就興學以來關於教員案件彙齊送堂核閱再交參事室採擇以爲編輯敎育史之材料 
[規復永不叙用制之討論]  
　　湘巡按韓國鈞前在皖巡按使任内曾上條陳以高等文官懲戒法條例太寛請規復永不叙用舊制等曾交政事堂飭法制銓叙兩局詳加修正一節兹悉政事堂法制銓叙兩局長昨曾邀集參議等員討論辦法大致以永不叙用意義簡單於法律上不甚明瞭擬請於文官懲戒法内增加褫奪爲官員之資格一項定以全部終身及分配年限多寡以視情罪重輕之區别庶於嚴重懲戒之中而與以自新之路云云聞日内呈請國務卿提出會議取决呈覆 
[海軍部暫緩裁員]  
　　自裁員交諭後各部院業將裁汰之顧問諮議等人員陸續呈覆情形各有不同惟海軍部則於此項人員呈請暫緩裁汰一律改爲諮議是亦特别之一辦法也其原呈中謂本部軍事顧問嚴復一員於二年十一年聘任月薪三百元法律顧問伍朝樞一員於三年十一月聘任月薪三百元外交諮議倪文德一員於四年三月聘任月薪一百五十元計先後延聘顧問諮議三員各有專長尚非無事而食之比現在海軍正在計畫分年分期進行辦法端賴羣策羣力以期日起有功如嚴復者學識優長深資贊助該員兼充編譯委員會編史總纂亦不另支薪金又本部現正修正海軍刑法及審判條例伍朝樞一員尚有經手未完事件又海軍含有外交性質一切交涉必須根據約章倪文德一員熟悉各項條約辦理中立事宜尚稱得手以上三員若遽行裁汰深恐有碍進行現將嚴復伍朝樞二員銷去顧問名目改爲諮議倪文德一員暫仍其舊云云昨奉總統批示准其暫緩裁汰俟各該員經手事件辦理完竣仍應遵照裁撤以歸一律 
[勸業銀行籌設之概情]  
　　農商財政兩部爲振與實業起見擬設立勸業銀行已呈總統許可不日即當著手籌辦今就資本及其投資方法等略誌如左該銀行以招股組織之資本總額定五百萬元以百元爲一股共募集五萬股營業期限從開業起扣滿六十年以振興實業爲針定可以投資之事業如下（一）水利事業（二）森林事業（三）畜牧開墾事業（四）礦業（五）各種工場至其方法又分（一）年賦償還法以不動産爲抵押償還期限不得逾十年（二）定期償還法亦以動産爲抵押償還期限不得逾五年定行長副行長各一人董事監事各二人行長及副行長於開股東大會就認股三百股以上之股東中選任董事須由認股百股以上者選任監事須由認股五十股以上者選任每年提利益十分之一爲公積金以供欠欵之填補若年利有不滿五釐之時可由財政部給以補助金此補助金不得過原有股本百分之五 
[粤借小外債之傳說]  
　　粤報載稱日昨龍上將軍會商李巡按以本省庫儲欵項均已撥爲賑務之用現在庫欵支絀本月軍餉不能應付且炸彈發見後謡詠繁與民心惶惑自應嚴行防守但此項軍餉應及早籌足以免拖欠而定軍心云云并聞擬與日本台灣銀行合商繼續前約訂立合同暫借港紙四十萬元八釐行息限六個月歸還現雙方認可繕寫合同三份一存廣東政府一存台灣銀行一咨送中央備案 
[漢口儲金之大問題]  
　　漢口救國儲金團雖兩次開關鎭大會演說勸導不遺餘力收現不過三萬餘元認儲者亦只十餘萬元而由中交二行直接經收之款共計亦僅十三萬餘元即認儲者全交爲數至多約三十萬而已以較京滬儲金之數大相差異此非漢口商民無愛國思想實由辛亥以來損失過巨財力疲敝之故也現有商會董事俞清臣王禹庭樊步青諸君爲儲金進行起見擬具辦法條陳商會請責成行商坐賈於來客賣貨結單付價時每銅元百枚抽收儲金二枚銀洋以此類推並於商會附設抽收儲金事務所抽收程式由商會製就四聯票紙交存事務所發各行商填寫一聯交賣客執收一聯繳會備查一聯存所核對每月抽繳一次所抽之欵存交儲蓄銀行生息並由商會按月派員會同各行帮董調查核實務期功歸實際藉免侵蝕之弊如有以多報少或買賣不報查出議罰各行號自運之貨一律照此辦理擬候商會議决卽請知照湖北各城鎭分會一體照抽預計漢口及湖北全省年可抽收錢五百萬有奇全國照此仿辦則創議五千萬元之數不難逹到目的抽收期限定以十年若一年以後已有成數即擇地設立兵工廠再進則興海軍未辦之前則欵存銀行不准公家干預除軍事緊急外無論何項要需政府不能提用至其抽收章程如何議訂必須集思廣益方能盡善擬請商會提作議案公决妥實辦法云云聞商會總理吳幹庭與儲金團正幹事李紫雲等皆表贊成爰邀集各帮商董於日前開特别大會協商取决而各商董多以此舉恐成永久之捐欵商民不堪擔負贊成之者殊屬寥寥是以赴會議者不足十人惟到會之各董則皆不反對但人少不能作爲金體之承認是以日昨商會又刋傳單申明前次儲金辦法與從前官辦九九商捐爲城工經費者性質不同金額滿足即行停收他事不能援以爲例諸君如有所見請於半月内具略送會以便公同取决但聞商帮中反對者仍居多數創議人俞王樊三君大憤現擬首先實行於（糧）（油）（雜貨）三帮以爲衆倡將來成否殊難逆料也 
[四川之知事厄]  
　　陳新巡按使到任以來對於告發舊日知事之事必批飭查辦富與不實非所敢知兹將最近發布者分誌如下 
　　會理縣紳商王鎬京太運　等前以貪贓枉法等詞上控前任該縣知事蕭從龍昨又有公民萬春陽等向省公署呈控蕭之違法殃民懇予澈究當奉巡按使批示此案業飭地方檢察廳將蕭從龍傳案看管并呈請懲戒在案一俟奉到批令再行飭廳提集人證依法訊辦 
　　綿陽縣紳民謝正恆等昨向公署呈控該縣知事曾焜貪劣不職現奉批云據禀該縣知事曾焜受賄吞欵違章舞弊各節是否不虛看候委員前往查明詳覆核奪 
　　萬縣視學李正藩等在巡按使使署代該縣陳前知事辯誣奉巡按使批云該縣陳前知事旣經高等檢察廳提訊是非曲直經訊自明毋庸該紳等爲之辯護 
　　資陽縣紳民宋容周等控前該縣知事楊彭齡違法浮收朦卸貽累又有譚瑞興等控楊驗契違法巡按使批飭財政廳委員確切查覆併案核辦 
　　内江縣團總朱章甫經前任巡按使陳幼孜君出巡鎗斃現該處紳民朱之母紛紛在該縣及省公署控告前知事馮藻誣告現聞省署已飭承審處核卷辦訊 
　　巴中人郭光烈在巡按使署控該縣前任知事張孔修不法經巡按使批云該縣前任知事張孔修業經呈劾免官毋得纒凟 
　　墊江縣知事郭湛迭被該縣紳民呈控兹聞現已委派劉本楨馳往該縣會同新趙知事澈查 
　　彰明縣公民李德明昨向省公署呈稱該縣李北祥窩匪不法由伊父報知前任高知事派隊拿獲訊明收禁現署該縣李知事到任數日卽將該犯釋放且謂伊父誣告勒罰千元飭差押繳泣懇委員查辦業經巡按使批飭西川道尹派員確切查明據實詳覆核奪 
　　梁山縣紳民徐僯等昨聯名向省公署呈該縣知事縱匪不治四鄉刧案如　人民不堪擾懇派兵駐防以靖地方業經巡按使批飭東川道尹即查明該知事是否不能稱職詳候核奪一面嚴飭認眞緝捕勿得貽患地方致干重咎 
　　合江縣紳民金懷安等聯名控該縣曠知事婪索規費誣良縱匪懲請澈底查究業經陳巡按使批飭永寗道按照控詞逐一秉公查明具覆核查 
　　銅梁縣士紳柏茂松等十數人在巡按使署控稱該縣金知事縱匪殃民玩視重案縱兵毁局縱容烟賭徇私縱　賄賣書記賄設代書匿災不報八欵昨巡按使批云據稟該縣金知事各欵如果不虛殊屬凟職仰東川道尹即委隣員確切查明詳候核奪毋稍瞻徇 
[湘軍勦匪紀（五）]  
　　湖南江華縣及道縣一帶界連粤西匪徒不時出没近有廣西大股匪衆名曰大馬者因粤兵剿辦窮蹙竄入湘境之江道兩邑該處山深林密易於瀋陵故以 
 
 
 

Page 7

 
 
此爲遣逃藪月前江華之土莊團猺山地方有竄匪百餘人四出搶刦人民不勝其擾雖有團丁若干然亦無法抵禦遂由團總曾傳道馳赴該縣請兵剿辦該縣黎知事據報後立飭該團總迅卽回鄉集合團丁堵截要隘以防内竄一面調派警備隊排長楊慶德率兵四十名前往剿辦詎該匪等一聞官兵已到卽避匿無蹤徧山搜查僅獲一十餘歳之小孩當即押帶回縣知事立提小孩審訊據供爲廣西恭城縣人父名李大滋充白楊團團總因本年五月間有匪首陳秀廷率股匪百餘人燒刦白楊街市我兄弟二人均被擄去我名光宗弟名榮宗榮宗已遭匪槍斃我則隨匪奔馳兩月以來迄無定蹤昨始竄到江華不意大兵隨到諸匪已聞風先逃云云黎知事見其供詞可憫遂咨行恭城縣知事轉飭該小孩家屬來江具領並以竄匪陳秀廷等現雖逃逸無踪難保不再出滋擾特咨請鄰縣各知事曁守備隊司令一體嚴緝 
地方通信 
[鎭江]  
　　鄉鎭發生盜案鎭郡對江虹橋鎭元大雜貨店於前晚正欲收市時突來口操湘音之盜匪六七人各執手鎗刀械跳入店堂向各櫃夥嚇禁聲張遂將櫃檯抽屜内現洋銅元搜刧淨盡並開鎗示威携贓呼嘯而逸刻已據情報縣求請勘緝矣 
　　請增防匪兵力聞江北沭陽縣錢家集與清安桃三縣犬牙交錯素爲盜匪出没之區前因搶掠頻仍民不安枕曾由公民錢清安等呈請江北鎭守使添派兵隊駐紥以資巡緝現在較少安靜 
　　整頓濟良所鎭郡濟良所關辦已久於擇配一項辦理尚未盡善致入所之人往往多年未得其人非特負彼從良之志抑且徒糜公項現王警長已飭將在所各婦女各照相片一紙懸掛門前偉人共見有合意者即可請領爲室 
　　移兵駐防要隘鎭郡東門外京峴山地勢險峻且爲行人必由之要道向有兵一連駐紥以爲巡防盗賊之用自三十二旅取銷後此處遂無兵駐守現經駐鎭要塞第一旅龔旅長從紳民之請已派兵二百名移駐該處矣 
[揚州]  
　　陳列學生成績江都縣境高初兩等小學辦理有年畢業人數不少成績亦佳日前縣敎育會提議請各校選取學生成績品送會陳列由會籌備庋藏爲定期開辦展覽會之用兹聞昨日已公推俞錫榮爲成績品展覽會主任陳悅三林文樹丁寳榮爲協助現在縣敎育會籌備一切矣 
　　毒斃兩人之傳聞東關街安樂巷内車夫馬姓以推小車爲業其妻趙氏忽於日前隨同姘夫某甲逃出數日始回其夫並未問責詎日前趙氏又託言歸寗將家中所有乾麫一大碗交夫使作食料趙氏去後馬將屋旁所結之蕃瓜摘下以麵和成　　煑作午膳馬二食後即倒斃同食者尚有兩幼孩及隣居某婦均中毒而斃幸兩幼孩經鄰人劉某向東關街揚州醫院索得解毒藥水灌救吐瀉得免於死咸謂　中有毒以所　之食飼猪猪亦中毒不能走動聞已經該管警區報告縣署派員查驗矣 
[杭州]  
　　酒醬業已允開市酒醬業因歸繳公賣費激成停止營業之風潮五日下午酒業商人曁醬業商人先後至杭總商會聲請出爲維持以保商業經總理顧竹溪君再三勸導該兩業商號即日開市一面允爲與籌備主任員湯君商酌務使國庫商情兩無偏倚酒醬商人以法律不溯旣往存貨當在免徵之列未允即日開市復由顧君反復開導仍不照允乃先令各醬園將醬貨照常營業以待解决醬商遵勸而散顧君亦即陳商警察廳夏廳長以醬業允於明日（六日）開市惟不售酒恐不肖之徒藉資事端請飭區派警隨時保護當承夏廳長允准照辦六日上午顧君謁見籌備主任湯君調停其事商談許久其結果承湯君允准（一）先令即日開市（一）將爲首人嚴行處罰（一）現存酒類照公賣徵費章程自當酌量通融以恤商艱昨日湖墅江干各醬園大半照常營業城中各官園亦多開市惟生意陡增幾乎應接不暇於午後閉門休息下午酒業代表陳守山等十人醬業代表十餘人復至總商會聽候辦法當由顧君將陳商湯君各節明白宣佈並再四勸導全體開市醬業卽允當晚轉知同行明日照常營業酒業代表亦允通告同業明日（七日）先行開市靜候解决並仍請顧君轉逹商情困苦乞予格外通融體恤即晚該總商會遍發傳單照知酒醬兩業翌日開市時間不及乃擬就遵告登報廣告俾衆週知 
　　陳司長蒞杭調查國貨農商部工商司長兼國貨展覽會會長陳介爲徵集工商出品事特於昨日（五號）下午七時半偕隨同劉君等由滬乘特别快車蒞杭僑庽城站旅館第七號房間聞陳司長以各種工藝品改良製造内容非個中人未能洞悉原理因邀上海綢業董事吕葆元相偕來杭調查國貨 
　　鄞縣鄉民遇災鄞縣大咸鄉沿海一帶塘田不下數萬餘畝去年被潮水侵入田稻歉收本月十六日大風爲災潮汛泛濫衝倒堤塘漂没人畜侵害稻棉甚多現該鄉公民擬告荒請賑云 
[安慶]  
　　皖省政界消息安徽韓巡按使調任湖南再電辭職一事聞已奉中央回電慰留并聞韓使連日飭公署人員將未完事件提前辦結已於今日五號停稿准九號交卸後即行啓程皖中紳商各界聞韓使離皖消息有電陳中央挽留者可决其無效也新使李兆珍於月底月初即可到皖故中央電令安慶徐道尹暫行護理政務廳長徐壽兹去歳因受韓巡按薦任來皖襄理政務廳事兹已呈請韓使轉呈總統准予辭職以便返里養疴 
[山東]  
　　膠濟路車傾陷近聞山東報稱膠濟鐵路灘河橋全部傾陷適自坊子運煤車經過致車頭及貨車二十餘輛均皆跌陷灘河故近來東西通車到灘河橋須下車登渡船艘渡再登彼岸火車始能往來傾陷之故因膠濟一帶連日大水新造鐵橋被水冲　橋脚而運煤重量又過於他貨致有此失惟傷人若干尚求探悉現貨車一概暫停行駛已經管理部長派工兵隊馳往修　矣 
雜評二 
[司法之消息（續）]  
　　中國每有相反之消息同時並至旣相反矣其消息必有　是一非然而是者又未必是非者又未必非謂之皆有因可謂之皆無因亦可甚矣中國政局之不可捉摸也悲觀與樂觀相反者也而有時悲觀之中忽來樂觀之消息推翻與維持相反者也而有時推翻之中忽來維持之消息甚且兩消息同傳於一機關人之口西人恒謂中國人之情狀最不易探悉此類是歟 
　　雖然苟以中國人向具自擾之特性推之亦豈難知哉即此忽樂觀忽　觀忽推翻忽維持之中已可推知其變動之眞相矣中國之人事雖無定而勢力消長物情變幻皆可據至定之理以測之機織詐僞之心决不敵是非之公論一切事皆作今日之司法觀可也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[烈風暴雨之餘響]  
　　經理員詳報災情本邑公欵公産經理處經理員丁熈咸因上月二十七八日滬地颶風爲災特將目擊情形詳報上海縣沈知事請予轉詳其文云竊查近來滬市米價飛漲百貨滯銷商賈交受影響小民粒食維艱方冀雨暘時若五穀豐登俾物價得以漸平民力或可稍舒民康物阜豈惟吾滬一邑之幸執料昊天不弔降此巨災突於二十七日夜半起狂風猛雨勢不可當歷一盡夜而始息如敝處所管各處公産房屋及各處校舍房屋或坍倒牆壁毁壞屋面其有年久失修者竟至傾圯現已分段勘查約略估計共需銀元四五千元此祗就敝處所管之地方公産及教育公産爲地方一部分而言此外城廂内外居民房屋有被風雨直接摧倒者有被電桿樹木間接壓倒者不可勝計其在浦江中之民船貨船走錨斷練因而傾覆者更不知凡幾至於人民之被壓受傷以及因傷斃命者據報紙所起已不下數十名口兹就本埠城廂内外租界閘北等處居民房屋貨物各公衆各項電桿等物被風雨所損壞漂零者總計必在二三百萬以上而四鄉禾棉之損傷何若居民之災害何若尚在不可知之數所最爲目轚而心傷者在南門以及閘北一帶江北貧民所住之草屋平屋均遭坍壞因此一般食力小民流離失所扶老携幼悲號乞憐所在都有此種慘象實在近數十年來所罕見地方人士德薄能鮮致遭天災不可紀極詩曰天視自我民視天聽自我民聽旣水深而火熱復風狂而雨暴天之垂戒也深矣應如何戒謹恐懼克迓天和以輕災患此則在多數人民憬然於天人一致之理非苟焉而已敝處勘查此次滬濱風災就公産論損失之巨以學宫及縣立學校爲最應否派員履勘之處伏候鈞裁所有上海颶風爲災情形合亟具文詳報敬乞縣長迅賜核示轉詳施行 
　　熱心人應有報酬亞西亞火油公司前有火油五百餘桶裝載駁船運往内地銷售詎於上月二十八日駛至南市沈家花園浦灘遭風覆没是時園主沈志賢聞有船戶呼救之聲立命園丁車夫人等趕速施救撈獲火油二百九十六汀並將船戶一併救起昨亞西亞火油公司洋東已親往該花園將所撈火油如數領回並以該園傭人不避風雨冒險施救允爲酌量報酧云 
　　救生局打撈屍首上月二十八日某某兩小輪各拖民船多艘駛經閔行浦江被風繫斷纜繩傾覆拖船溺斃搭客現由閔行鎭救生局逐日打撈計獲男女屍身三十餘具除先攝影留候屍屬認領外一面報由該鎭普安堂備棺收殮 
[民鳴社演劇助賑紀事]  
　　前晚民鳴社以粤東水火奇災助演義賑戲八時開幕先由易季復君報告次由楊小川道尹演說略謂此次粤災深重美國亦撥借兵艦二艘由滬代運賑糧外人救災恤鄰尚如此熱誠我同胞必當更形踴躍今日之義賑戲不啻爲已死之災民開追悼會爲待斃之災民開籌賑會死者已矣生者何堪乞各界仁人共僉宏願以拯此數百萬奄奄待斃之災民俾不致復有追悼會之慘並代災民向來賓致謝又次由梅梅叔君演說謂滬上近日發生風災不及一日夜人口之傷亡房屋之倒塌商業之損失已慘不堪言而粤東則大水未已又有大火其慘狀更當何如繼由顧無爲君演說謂五色國旗之下凡有災民皆我同胞我國民皆有拯溺救焚之責云云是夕所演之劇爲水深火熱演至水浸擾下火燒樓上在屋頂救人之艇亦被焚燒一幕情景逼眞及五色旗下之災民一幕瑣尾流離雖鄭俠流民圖無以喻其慘當演說及演劇至悲痛處臺下擲洋紛如雨點有關女士當場脫金耳環助賑並有某君擲鈔君一百元並不留名而該社前後臺藝員及茶房茶房職役或擲銀洋或擲銅元亦絡繹不絶熱心好養誠足多也 
[判决僞造軍用鈔票案]  
　　貴州人張百全卽宋　泉曾由在逃之賈仲文等糾合同在虹口鄧鐵路四　屋内私造蜀省一元軍用鈔票經美捕房中西　探查獲連同宋友張同春（卽張東生）及出店楊文華飯司胡雲盛並僞造機器各物一併拘解公共公廨迭經訊供已辯論終結判張同春交保宋等押候宣判在案昨由捕房將宋等解廨請示經會審　王肇之君與德領裴君在樓上公堂命將張百全等帶案先由政府代表穆安素律師上堂聲稱此案迭經堂上預審明白應請照章引渡被告代表費信惇律師亦到堂辯稱奉訊此案於十時半始得電話是以不及知照保出之張同春到案中西官會商　下以張百泉私造僞票證據確鑿判押候詳解鎭守使署核辦胡雲盛押西牢半年楊文華押九月分别示儆張同春訊無干預着交保具安分結開釋起案之機器等件拍賣其價連同抄獲之現洋一千三百六十元一併充公完案 
[再誌黨案與僞票案之嫌疑]  
　　庽居新閘大通路五百零三號門牌之天津人王樹臣經道尹公署委員章星田查有黨案嫌疑並有私造湖北官錢局票情事報告新閘捕房派探將王及湖北人張寳山一併拘解公共公廨經中西訊明張寳山無干開釋王則管押候查在案昨晨復訊政府代秀穆安素律師上堂請究會審官王肇之君商之德師副領事以案未調查明白判王仍帶回捕房候再提訊 
[股本作爲賭本]  
　　蜀人董雲招陳原玉與方積順鄭鴻猷朱錫泉陶新福及同鄉人劉範卿因賭糾葛具控公共公廨並經逹商帮辦阿梅逹律師代表洪稚可以被方積順與吳松廷等虧欠伊叔廷等虧欠伊叔鉅具禀公堂聲請附追詳情已迭紀本報前日午後由聶襄讞會同美領畢君繼續研鞫捕房牛門律師及代表兩造各律師均各到堂由牛門律師向原告陳幹廷（即陳原生）詰據供稱去年正月間與方積順在一枝香大餐館會晤認識後常至滬寗火車站附近北順徵里方之家中叙談是以又與鄭鴻猷認識因方談及伊友唐念祖係前清川督奎俊任内之賬房唐欲在四川辦一絲廠糾我合股並因唐在青島由方函詢得其同意議定股本二十萬金唐認股十五萬我認股五萬嗣唐來申會晤後卽各先交股本三份之一唐付出銀五萬兩我付出銀一萬五千兩後又付出銀七千兩均由方代存銀行並推舉我爲　廠總經理本欲訂立合同簽字因届期忽據方云唐適染疾改日再行簽押嗣唐又因青島另有要事急於離滬是以合同未經簽押嗣後忽有許星齋至方家中索取賭負之欵方與鄭鴻猷復約許在方家賭博並邀我一同入局我以不嫺賭博却之故祗方鄭許三人入局具賭博之具頗似香烟匣内之紙片（按即撲克）前後共賭兩次方鄭二人共輸七八萬金均係許星齋嬴去據云許華僑家資甚鉅性喜賭輸贏往往數萬金迨至去年年底方忽稱伊友唐念祖另有他事四川創辦絲廠暫且從緩我即向索已付之股本銀二萬二千兩方云已因賭輸去曾向虞洽卿商借不遂允俟回至寗波取各項股單來申作抵詎遷延已久並未取來云云訊至此已鐘鳴四下聶襄讞因駐廨檢察西員毛鼎君奉該國政府命令回國從戎公廨正副讞員及華洋辦公人役須於四時半開會歡送故即商之美領畢君宣佈退庭判被告等仍各存銀保出候再訊核而方積順因洪姓控案准該代表律師請求加交尋常舗保候核 
[詰明拒斃包探之眞相]  
　　拒斃英租界包探田廣林案内之要犯戴小五子因後又糾黨朱炳仁吳大七子劉古子王森榮等迭搶法新租界裕新腸作及押店各戶被探目黃錩榮包探韓邦逹方福林將戴匪等六名一併拘獲抄出手鎗子彈供認搶刧腸作押店及東台常州各縣屬陳伯平家各戶巨贓不諱收押候究在案現法捕房石總巡又將各匪提出詰訊拒斃田探一案朱匪等五人均稱隨同戴小五子行刧各戶實有其事惟拒斃包探一節並不在場詰之戴匪供當日該探到來恐被拘獲故出手鎗拒捕從該探背後開放兩鎗擊中倒地我即乘隙逃逸是實石君諭令嚴行管押聽候照錄供詞解送公堂訊辦 
[查明著匪所犯之刧案]  
　　著匪許桂林（即廣東桂林）迭在華界租界糾黨持械肆行搶刧曾由内地警廳及公共租界捕房協緝未獲嗣經老閘捕房捕頭偵悉該匪逃匿無錫派探王寳生協同西探前往將許移提來滬解送公共公廨押候查明所犯各案再行解究在案兹由捕房查得該匪曾與同黨持械夥刦派克路長康里居戶蔣戴氏及石王氏金施氏陳胡氏等十餘戶金飾現洋當於昨日傳同各原告將該匪押解公廨請究據中西包探投訴該盜所各案已在捕房供認並將供單呈案請察俞代要讞商之德領裴君以被告所犯各案旣在捕房供認無可遁飾遂判押候備文詳解鎭守使署懲辦 
[救國儲金昨日之收入]  
　　昨日（七號星期六）爲中國銀行收受儲金之第九十九日計收銀洋五百十二元又銀一兩四錢四分連前共計已收洋七十二萬零一百二十二元銀五千四百四十八兩一分八釐 
[國貨維持會開會紀事兩則]  
　　（一）調查職員會國貨維持會於八月五號星期四開第十七次調查職員會到者三十餘人王漢强汪星一兩部長因事未到倩程伊　君代表宣述意見謂近來調查國貨日見蕭索非請職員各竭其力相助爲理難收指臂靈通之效且籌辦北京展覽會徵品期　甚促而第三版調查錄急應編刋俾同徵品帶京以備都中人士有所取求惟再版中朦混國貨亦須詳加復查分别淘汰彙併第三版内次由李佩蔭提議前刋調查錄式様尚未盡善應如何精良請衆所究當公决登報徵求各界熱心諸君各抒意見報告本部以資採納繼議調查地點分投擔任浦東一帶現舉李建中君前往調查討論至十下鐘散會 
　　（二）徵品籌備會前晚（六日）八時國貨維持會爲北京國貨展覽會徵品事舉行第五次籌備會並聯合開評議會由趙鏡清君主席報告一切副會長王文典亦到會王君爲月報事本自願擔任　行嗣以國體各義對於通行上不免牽制故另設機關於九畝地宴　里獨立辦理對於職務上盡鼓吹之義務於權限上在維持會無統系相關當由主任李君當衆報告進行情形在座者均贊成各允扶助繼由勸導員分别認定往勸各商號舒蕙楨女界手工及磁器吳善卿染業洪善興鐘表眼鏡及寳山路一帶商號黃惠任綢業手巾趙鏡清布業陳亨剛土布銅器鮑公德美術製版教育品李卓民機器廠及工藝馮承萱藥品徐枝春蘇緞丁文龍美術术器吕永清綉貨李佩蔭工藝化裝品顧少也花邊毛巾鐵床陳鶴年府綢李少川火腿谷鏡容書業並議决隂曆七月初一日起實行收貨至十時散會 
[周浦新米上市]  
　　現値青黃不接之時米價飛漲升斗小民苦難言狀兹聞滬南振餘米行昨已到有周浦新粳米五石每石售開洋九元五角據云該處收成尚稱中稔日後米價當可鬆動惟大幫新米須至隂曆七月中旬方可一律上市云 
[大生機織廠開幕]  
　　滬南豐記碼頭江蘇海運局舊址華商大生機織工廠於昨日下午二時行開幕禮官紳商學各界來賓二百餘人由總理陳琴軒協理王建中及各職員竭誠接待導觀全廠並欵以茶點至六時始散聞該廠係機織專家集資創辦所用鐵機委係自行繪圖飭匠督造所出線呢成績優美自開幕後即須日夜工作以應社會之需求云 
[詳解選舉經費]  
　　本邑公欵公産經理處昨詳上海縣沈知事文云本年七月三十一日奉監督第一號飭並附發抄件以地方經濟支絀擔負不易飭於縣市鄉附稅項下每處提存銀八十五元或紙照市鄉原有附稅照額匀攤即日籌議具覆并飭先在公欵内尅日籌解銀元一千七百元以備撥用等因奉此仰見監督對於國家選政與地方財政兼籌並顧之至意欽佩莫名本處當遵照鈞飭第一層辦法於各市鄉附稅内每處提存銀八十五元以歸一律而昭公允除通告各市鄉經董查照外理合具詳聲覆並隨文解送銀元一千七百元敬祈核收備撥並乞監督批示施行 
[催繳上忙之諭話]  
　　上海縣知事公署征收本年上忙已於七月一號設櫃啓征佈告闔邑各業戶一體週知在案兹由沈知事查得啓征迄今赴櫃完納者並不踴躍因於前日飭派催征吏往傳四鄉各圖地保來署面諭謂本縣上忙已經開征曾經傳集爾等來署諭知何以均不赴櫃輸納任意觀望現限爾等於八月末日止一律掃數清完逾限加增十分之一着即轉致各業戶一體知悉云云各地保咸唯唯而退 
[罌粟必使絶種]  
　　上海縣沈知事昨日接奉江蘇齊巡按使發下第二十三號通號云照得禁種罌粟必先禁絶罌粟種子爲拔本塞源之計上年十二月間經司法部以新刑律對於販賣罌粟種子並無治罪明文請將販賣罌粟種子或意圖販賣而收藏或販運者處五等有期徒刑拘役或一百元以下罰金呈奉大總統批令如擬辦理由部通行遵照在案查蘇省私種一事業經從嚴查禁有　必懲諒不敢再植毒卉以身試法但恐無知愚民見利忘害轉瞬交秋或有違法偷種希圖僥倖情事實於禁烟前途大有窒碍合亟嚴申禁令仰全者人民一體知悉如有收藏罌粟種子即行銷燬勿留餘孽並不准販賣取運倘敢故犯一經查出或被告發定即嚴拿到案盡法懲治决不寛貸其各　尊毋違 
[查究匿名信函]  
　　閔行　董事李焦軒接到郵遞匿名信封内有定於星期五即六號來前告借洋數百元請速預備以便届時領取等語李董事當將原信送交　局請爲保護業經警察區員季友石查得此信孫本鎭無賴某甲所造核對筆跡亦属相符刻已飭警查拿以便解送法庭懲辦 
[農商部爲商務印書館闢謡]  
　　商務印書館經理印有模具禀農商部聲明該公司確係完全華股請飭屬明白曉諭以　　言等情農商部已據禀通咨各省照辦錄其咨文於後　據上海商務印書館有限公司經理印有模禀稱敝公司創設於前清光緒二十三年當時因吾國於印刷術及編輯上之經驗皆甚幼稚故議定兼收外國人股本以資利用至民國元年因營業可見發逹國人願附股者衆遂設法與外國諸股東磋商議定全數收回至二年一月始經議定至此敝公司遂爲完全華商股分之公司並無絲毫外股在内當時卽開臨時股東會報告收回外股情形一面禀報大部並蒙批示嘉許是敝公司毫無外股爲商學各界所共見共聞乃近聞有人在外散布謡言謂敝公司仍有外股在内意圖破壞營業竊維敝公司有無外股有股東名簿及當時收回賬目可查豈能僞託該造謡人或因姤嫉而起本無辯駁之價値惟恐商學各界倘或誤信其言於營業前途不無關係大部素以保商爲懷　懇通咨各省巡按使聲明敝公司爲完全華商自辦已經禀報有案確實可據飭屬明白曉諭毋信謡言以安商業而遏奸謀等情查該公司現在確係完全　股曾經本部註册有案據禀前情相應咨行貴巡按使查照辦理 
[鄉民不知厭足]  
　　川沙鄉民顧鳴臯前因犯私種烟苗之嫌疑爲川沙縣公署拘案訊責判决監禁二年又十個月嗣顧不服遣妻顧王氏至上海地方檢察廳上控川沙縣知事范鍾湘違法濫刑經地方廳將顧移提到申迭次預審明確起訴審判廳開庭辯論終結候判在案前日由審廳開庭宣判將原判撤銷改處五等有期徒刑監禁五個月仍飭將顧鳴臯還押聽候解回川沙縣執行詎顧奉判後昨日又遣其妻顧王氏至地方檢察廳具禀謂有窒碍請求易科罰金林檢察長以顧鳴臯聲請窒碍折贖毫無理由着不准行 
[江西乞賑電文]  
　　上海陳潤老曁同鄉周扶老包竺翁諸公并轉華洋義賑會鑒此次贛吉山洪暴發水高數丈向來所未有章江上流經過十餘屬及萬安吉安以下清江各縣尚河横流所及决堤破圩田廬人畜淹殁無算災民以數十萬計遍野哀鴻嗷嗷待哺同人發起義賑力量棉薄合懇大力提倡籌捐惠寄或電滙民國銀行尤感公函捐册另寄先電聞歐陽霖華輝梅光遠陳永懋曾秉鈺宋育德雷恒謝佩賢羅兆棟徐士修謝遠涵東 
[禁演花鼓淫戲]  
　　上海縣沈知事訪聞閔行鎭菜場内現有無賴演唱花鼓淫戲聚衆斂錢業於昨日飭行閔行水陸警察從嚴查禁矣 
[搶匪游行示衆]  
　　前日（五日）有崇明婦人曹施氏雇坐鄭步發之人力車拖運行李數件至大逹馬頭欲乘輪船回里不料在馬頭上被匪乘隙將衣包一個携去内有大洋三十六元小洋五角衣服鞋子等物該氏疑車夫鄭步發暗串縱逃將鄭扭至第一區警署請究旋即移 
送警廳司法科派令偵緝隊士金殿臣至十六舗拘獲匪犯馬吉生一名當場搜得原贓洋十八元布褲一條詰之該犯供認不諱解署後卽行送廳由司法科提訊屬實並稱尚有贓洋被在逃同黨分用判將馬發回該區署每日派警押令游行示衆五天期滿後再行送廳核辦該車夫交保起案之洋給氏具領 
[撕毁官廳批示]  
　　上海地方檢察廳法警前日查獲在揭示場擅撕檢廳批示之趙禮孝當經檢察官提案預審起訴警廳昨由堵樓椎檢兩官開庭辯論據趙供稱係是小工並不識字所　之批示係由余國新囑我撕毁現知受愚求宥崗官姑念受人愚弄判令交保省釋 
[電車撞傷老人]  
　　鄉民胡三桂年逾古稀前日行經吳淞路被某號電車撞傷頭額等處當由九百四十一號華捕查見車送捕房捕頭命送同仁醫院醫治候核 
[汽車撞傷行人]  
　　楊桂芬在法新租界馬路中工作被俞仁　所駕之汽車撞倒碾傷頭額由捕房車送醫院請爲醫治一面先將俞解送法公堂請訊俞供行經該處見楊到來立即停車俟楊避開然後再行詎楊又從車前冲過一時不及停機以致撞傷是實判存洋五十元保出俟受傷人傷痊再核 
[逞兇傷人類誌]  
　　余禮昌張阿大二人前日在閘北與劉良福口角起釁被劉毆傷頭面由四區崗警一併拘送檢察分庭預訊屬實押候起訴公判 
　　婦人沈王氏戴沈氏前日同至五區一分所報告稱被戴海芝兇毆成傷請爲究辦等情當由該所警佐派警將戴逮案移送　察分庭預訊屬實押候起訴核辦 
　　嚴桂咸金如林二人前日報告五區四分所稱被王子　王桂林毆傷當將兩王拘案移送檢察分庭經李檢察官　得原告並未成傷判將訴案註銷一併斥退 
[親長調停家事]  
　　新閘重慶路二百零二號門牌居人姚新卿與妻馬氏偕子姚開福控告孫兒姚企江姚元德弟兄違忤行兇等情未經捕房將被告弟兄一併拘解公其公廨訊諭各交二百元人洋並保候訊在案昨晨復訊先由原告姚新鲫偕妻兒相繼上堂禀明因向孫兒索取借洋三百五十元致被其弟兄毆打實屬目無尊長應請按律訊辦訊之被告弟兄延担文帮辦好卜魯律師上堂代表辯稱實因方單糾葛爭論適値天雨地滑原告偶不經心自行跌仆被告並不行兇應請將案註銷並由親長王福卿投案聲請從寛令被告當堂服禮以儆將來中西官以家事糾葛旣經親長到堂代求從寛遂判將案註銷被告弟兄交該親長帶回向其祖父等赧禮惟以後如再有前項情事定須併究 
[土店主請領未婚媳]  
　　福建路公陽里一百七十五號門牌雞妓婦院内容留幼女張杏寳陳小寳經捕房查悉已將兩女及鴇婦陳張氏一併拘解公共公廨訊明判張杏寳交其母張陳氏領回陳鴇罰洋三十元充公開釋陳小寳發濟良所留養在案兹悉陳小寳已經許與晉升土店主郭炳初之子爲妻故由郭延羅傑律師禀請公廨復訊准予給領業已由廨照准分别知照捕房及濟良所西女董於昨日將陳女帶堂請示郭偕羅傑律師上堂聲明前情並將婚帖呈案求請給領中西官察核所呈婚據確鑿可靠遂判陳小寳交其翁具結領回以後不准再入妓院如違查出併究 
[凌虐婢女之罰欵]  
　　靜安寺路四十號門牌往戶謝戴氏因將十二歳婢女杏林凌虐受傷被捕房查悉昨派包探將氏與女一併拘解公共公廨經中西官訊明以女受傷屬實判謝戴氏罰洋十元允公杏林送幼女所留養 
[串賣女孩之結果]  
　　住居愛而近路之婦人陸陳氏與徐高氏串通將其姘夫陸阿三親生之八歳女孩阿毛賣於七浦路安徽婦人吳張氏家得洋分用經陸得悉報告捕房將陳高氏及吳陳氏與女一併拘解公共公廨訊明判將阿毛交其父領回陳高兩氏押限七天繳還吳陳氏身價及媒金共洋五十二元再核昨日届期由捕將兩氏併解公堂請示據供均無力措繳求宥中西官會商之下判陳高兩氏各押女所三月示儆 
[誘姦案展期訊問]  
　　戴福根因誘姦蔡金華之妹小鳳被蔡控奉公共公廨提獲諭着押候德領堂期解究在案昨由捕房將戴解廨請示判仍帶回捕房候下禮拜六解案訊辦 
[無憑無據之訴訟]  
　　黃包車主唐文炳至法公堂控稱前有陳四向民人租去包車一輛爲日無多人卽逃逸後知陳將車轉租於劉者　又由劉　於沈大平子今將沈劉兩人尋見内　不還　請向沈劉追究沈供民人並無向劉租車之事劉俟　　亦未　車轉租於民人實因 
 
 
 

Page 11

 
 
　　原告多疑所致求察聶讞員以陳旣在逃無從質證遂判將案註銷 
[菸酒公賣分局批示照錄]  
　　江蘇第二區烟酒公賣分局昨日發出批示兩則照錄如下（一）太倉縣酒商金講熙禀爲願充菸酒公賣支棧經理請予核准由批禀悉查部章支棧應由分棧組織再由分棧轉禀本分局核辦細閱該商來禀於部章似未甚明瞭且是否由該縣衆商公舉未據聲明率行禀請碍難照准再酒有黃白紹之别烟則西菸皮絲淨絲烟葉旱潮共分六種上海菸酒各分棧均由各該業商分别組織禀中統稱菸酒亦屬不合批（二）土酒業商黃守孚等禀爲依據商業習慣太嘉兩縣宜歸入第二公賣分局縷述情形禀請核轉示遵由此來牘具悉該商等對於劃分區城一節斟酌地勢人事洞中　要惟現在公賣區域業經省局重行規定太嘉寳三縣已劃入本區主管所請轉詳之處應毋庸議此批 
[誌謝]  
　　江蘇籌辦巴拿馬賽會出品協會報告書係該會主任幹事于定一君等所編自籌備以迄結束凡辦理之規章經歷之事實以及調查評議之紀載考察參觀之報告各種出品之圖說各項容器之寫眞類皆次第編列此中得失足爲社會參考之資　實業前途大有裨益昨承惠贈一册書此道謝 
　　學生字典一書係商務印書館所出版是書專供兩等小學及中學以下學生檢查之用解釋均甚淺顯且慮各處讀音岐出又於貼音與反切之外附以歐文排音於讀音統一一事尤易收效昨承以一冊見贈特書誌謝並介紹於一般青年 
　　小說週刋禮拜六係中華圖書館所編印出版以來歡迎者衆今已出至第六十二期昨承見贈二册俾爲長日消閒之助無任感謝 
　　中華　濟會定於隂曆二十八日晚假座大舞臺演戲籌欵浦助辦學經費承贈入座劵兩紙义英大馬路西新近開幕之新世界昨以游覽劵十紙見贈又出口各業公會送來會員范鶴岐君仿製之鵝毛管牙籖大中小三種各一匣合併聲謝 
雜評三 
[可懼（訥）]  
　　中國前此實業之不興其大要由於勸募經理之人失其信用所致初心即非設局騙錢而以濫行揮霍之故個人之經濟不敷用不得不私挪公欵蝕及股本自來私德不　未有不牽動公衆者一人如是易一人亦如是此投資者之所以望而卻步也今以羣衆之極力呼號而實業界始有一線生棧乃不料又有移設厰股本作賭本之怪事實業上信用多數人提倡之不足一二人破壞之而有餘得不爲實業前途懼耶 
[可喜]  
　　惻隱之心人所同具中國慈善事業所以易舉者以有此惻隱之心維繫之也然旣有此惻隱之心又須助以經濟之能力能力薄弱即足阻其惻隱之心中國近來生計日絀而告災乞賑之事又日有所見所謂能力因分而愈薄愈弱矣乃昨晚民鳴社之演劇助賑仍能踴躍如此足見我國人之良心未喪此豈非可喜之事耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[投稿歌] [  汗顔生]  
　　火傘騰空撑烈日炎光逼體珍珠溢遲遲窗影度如年欲遣閒愁問弄筆伸紙蕉墨連綴書游戲文章居六七裁成素簡貯郵筒寄上諸君同一質私心滿擬數日間自由談中當揭出誰知名字落孫山嗒焉若喪爽然失可憐如醉復如痴望切科名成隱疾忽有老友貿然來驚我病容向我詰我乃起坐强發言徹尾從頭一一述友聞我言笑指我痴到如君稱第一毋恨主司眼不明文章優劣有評駡爾文曾否似詼諧爾文曾否合格律或者爾文無巧思或者爾文太草率爾不自答反咎人釀成疾病亦何必速靜爾氣定爾心速反爾身工爾術待到火候純青時自與他人並馬匹我聞此言心忽開重讀舊書理舊帙埋頭面壁苦搜求朝夕如斯坐斗室殷勤再作投稿歌獻與諸君評甲乙 
詩選 
[苦蠅謡并序] [  黃詩汝]  
　　京師多廣漠少川流故夏日蠅多於蜹南人來此當苦之作苦蠅謡 
　　夏日已苦熱此方尤苦蠅揮之不能去日夕徒營營汗白使黑黑使白淆亂善惡誠佞人大腹之號久見譏飛不數武乃無能爾乃靦然乘間附驥尾自謂一時託足絶凡羣有時交前足厥狀類絞繩（陸佃語）笑爾之技亦止此呼朋引類徒紛紛吾聞性趨炎驅之可以冰昨者費百錢買冰大如輪豈知置左則右右則左距離咫尺仍飛騰拔劍相逐去復還穿裳撲面攖吾瞋作畫亂我色歌詩亂我聲觀畫亂我目搆思亂我心我坐來几席我眠傍枕衾我食未下箸爾先謀隂吞我飲未舉杯爾卽思沾唇飲闌食盡猶徘徊美人口角伺餘腥爾誠不速之惡客抑何如此不憚煩我雖持躬嚴取與夫何吝此冷炙與殘羹須知畢爾終身難填此慾壑胡不鑽入地窖食盡天下之黃金噫嘻乎悲哉從來口腹之累誠苦辛無論爲人爲物爲神爲鬼　莫不勞勞同此情除非求得不死方仙居深山空谷逃風塵獨恨凡骨換不得能毋百計圖謀爭生存天如轉蛄壽如兕一息未泯皆勞形狗苟蠅營烏足怪飢來驅我豈無因往往四方奔走操賤役甚或奴顔婢膝爭逢迎廉恥道喪胥由此令我太息憂填膺嗟彼昏夜乞憐尚知愧如爾白晝攫食何足云舐痔吮癰爾習慣貪鄙齷齪無與倫嫉爾如仇爾不知猶復與我常相親我生居南方夏入惟苦蟁蟁苦猶可驅蠅苦無時寗惜哉徒有長爪無利喙終難與彼蟁蜹相競爭不然噬人之血肉萬衆將集余一身汝謂與人無捐益云胡獨爲世所憎吾謂汝罪誠誰擢髮數念爾微軀行將物化姑恕汝 
筆記 
[蠻荒慘劇（七續）] [  指嚴]  
　　亦愛爲人富於情而短於識遇事多所謀慮而不能專斷縱情孤往而艱難盤錯之處未必能洞逹機宜要之如晉人之論宫之奇逹心而惴而已旣受榮女之叮嚀而歸以焚死自解必明雖疑之而終以愛子故且母爲之庇護遂不復過問亦愛以爲事且寢矣久之聞榮父子爲祿所幽囚恐萬傳不堪榜掠吐露情實急欲往姨處告知别易榮女所匿處以防偵察所及旣至　果設法移榮女於秘密所在亦愛拊掌曰如此則雖張趙復生不易得此　密矣榮女啾然曰君愼勿自滿蹤跡仍當疎遠人前亦宜一絲不露否則捕風捉影響者且不難無中生有况爲本有者而能久秘乎哉苟一自滿此意即稍懈弛洞察之目由此得間譬之蟻穴潰堤其來雖斷其發則　非吾輩所能防案且吾聞父兄爲人所陵侮而不出何以爲女徒以君故欲求兩全遂忍不出此設事機不密妾死不足惜何以對父兄而又何以爲君地君其志之妾父兄之命　於君手矣能挽救者當早行之勿　緩也亦愛唯唯自任歸而召某工之黨數人曰某工爲祿民所寃誣欲置之死地吾妻之父兄亦被其禍實則吾妻自焚死與伊等無與也今吾不忍彼三人之無辜而死且祿氏豪横若此他日吾輩苟一舉足尚有葬身地耶不如往刧之衆唯唯及夜乃結束而往果刦某工及榮萬傳出而榮父以適如厠未及遇而警邏卒遂舍之祿氏乃益錮榮父威嚇鈎距無所不至并言前此抗拒必彼二人所爲獨汝老成忠藎但得女當敬汝爲上賓衣服飲食惟所欲而不勞事事榮父本巽懦又畏死而貪利遂一一吐實祿遣役捕得姨姨固言不知搜石峒中無所得疑榮父言罔捕姨與之質姨轉詰榮父父瞠目無語於是祿氏并姨禁錮之仍日夜偵察女之蹤跡無何羣工飲於村店醉而大譁爭功所言皆刧某工及榮萬傳事祿黨以報祿悉掩執之得杜亦愛指使狀遂并捕亦愛亦愛適他往乃曳必明去 
自由談之自由談[  陳澤民] 　 
　　今日之中國與拿破崙時代之普魯士爲如何乎其精神上之忍恥受辱實一而二二而一也然彼能奮起振刷精神實行寧國民敎育普法之役卒賴以勝今爲世界上第一强國今我國亦提倡軍國民敎育矣將來能獲效與否是所望於敎育家而尤在吾國民之愛國心 
小說 
奇情小說 
[秘密汽車] [  東埜譯]  
　　第五章 
　　我們突如其來你不免驚異平常汽車走動遠遠就聽得機械槖槖之聲這一回你辨出一些聲息來麽逹而登也伸出手來和他懇懇切切的握過笑道你在暗中辨得出我我也辨得出你是密司脫挨周若論汽車的聲音我雖耳　也自認辨不出眞是一隻怪物我且問你密司挨周安在挨周道這一回不曾掖他同來我等爲議事來不是爲玩耍來的你走前一步認認這個魔王充他力量足以震盪世界區區英吉利三島人民平時養尊處優此後恐難得高枕而臥呢逹而登聽說上前對那汽車横相竪相越看越發驚異起來挨周把車上兩盞探險電燈旋得明上加明向後一轉照見那車身全是灰色又崇高又狹長彷彿一隻頭等無畏戰艦滿面得意向逹而登笑道你看這車子構造得如何逹而登道精美奇巧總算難爲你們咦飽白嘉而德你同來麽還有那車夫扮得狠像都是同來的了挨周道若不同來另雇别輛車子任你倫敦市上最流行最穩快的安能在幾點鐘内從萬霍而横直馳到這裏來呢這車子到逹的時候你果然聽不出一點聲音嗎逹而登道我那時方在寫信雖說耳目不能兼用那時或不曾留心然而我敢自信這車子到門一點聲息都没有挨周道這也難怪你驚疑我們來的時候車中人肅靜無譁那車子自身也是衘枚疾走一無聲息連我發明構造的人也有些不信起來進車子代價的昻貴不啻用黃金造成說與你聽你將不信你看這車中有一個圓穴可以安置一件東西這東西一經發作英國的國基將被他震得粉碎你且來瞧　 
短篇小說 
[愛河一波（續）] [  小青譯]  
　　惠耳哈立遜者牧兒也其居枕山初無偶侣與老農葛利甫家相隔一小山繁　而進爲道可兩英里雖爲程匪修顧當黑夜中以女郎　步踽踽其事亦匪易易而美搿殊不計恤毅然遂行搴裳力奔山道一無憚心頃之足力似憊然猶竭力趨進及逾一英里後乃漸弗支以天色旣　道復犖确弗平步履良艱而行時懼爲人覺中心尤惶　無主時時就黑野中引目四矚見老樹槎枒作勢林葉颭蕩則一一疑爲鬼愰心愈怛怖步武旣滯喘息亦促因踞地作小憇闔目弗視心緒乃復潮湧戚戚爲特根憂懼計此時彼二人不審已否相遇果相遇者則兩雄相撙結果必凶猶之猛獅鬥力必有一傷然兩造中無論誰傷於己咸匪利縱勝著歸諸特根在律亦宜論抵殺人雉經律意固然又焉得逃罪即末減至於流配生離之悲亦復奚忍而綜其禍由寗非己一身醖釀成之耶思至此神思似窒幻想立動似見草舍之中哈立遜已飲刃僵臥血液沁沁流出爲象至慘廻顧其未婚之夫則白衣鐵索踉蹌下獄矣乃　然驚覺復鼓勇前進天闇神罷都不之恤無何邁步逾山陂經小屋一屋中有微澹之燈光外射則酒家也是中爲村民聚飲之所主人名笛克行酤垂二十年和易可人凡柏斯村中嗜酒之人無不與交卽老農葛利甫亦輙相過從友誼似至篤而議者謂老農之頻頻惠存初非交誼使然蓋爲醇醪來也時美搿防屋中人見　疾行遇之屏息弗聲旣過則哈立遜草屋三椽已赫然呈諸眼簾惟屋狀殊　黯不露一絲之光心竊疑之默度此時屋中景象若何果特根在者胡能隅坐勿燈今卜以狀似屋中僅哈立遜一人彼特根或未曾戾此若然吾當直面其人告以一切令剷除其妄念異日觀面可弗作昵態使彼能聽承吾言則禍燄自熄此來爲不虛矣乃趨步至屋前然岑寂已極舍樹葉撼撼而外聲息都渺似屋中人已沉沉入諸睡鄉者美搿因俯拾碎石擲之意作聲醒其酣夢久之仍杳疑思益熾念屋旣靜寂必哈立遜外適未歸　其無人不爾胡沉寂如是遂微進推其扉扉立開美搿大愕方欲廻奔斗覺有巨靈之掌自黑間中出猛捉其兩臂作聲曰咄鼠子吾今得汝矣萬弗能逃汝必...語至此忽詘然中咽臂亦立鬆復聞作詫訝聲曰奇哉是乃一婦人耳美搿當昏黑中聆此語聲立甦亟應聲曰然也吾爲美搿芬克且汝非特根耶其人不答聲息復寂俄聞有火柴磨擦之聲旣燃兩人乘微光中互相諦辨則此偉然矗立之黑影固特根卡脫也時特根顔色凛然引目視美搿復視燐梗垂盡則擲之地上以足　減其餘燼徐曰佳哉美搿汝竟能蒞此然吾等於此間更遇殊出意想之外即汝或亦不能預計及此今姑入室勿夷猶門次也語時音吐至冷澀美搿微震乃如命入屋緩步近特根言曰特根此間殊暗黑奈何弗燈吾等詎即此作談耶 
　　六日詩選讀史第一行第四字浩誤治又筆記第八字身應在毁字之下又小說嫣紅刧第十八行第七字恕誤怒均此更正 
 
 
 

Page 15

 
 
   
 
 

Page 16

 
 
   
 
