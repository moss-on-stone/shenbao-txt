# 1905 - 145 - 4911536

 

Page 1

 
 
[電傳上諭]  
　　四月二十七日内閣抄奉 
上諭崇禮奏假期届滿病仍未痊懇請開缺一摺崇禮著冉賞假一個月安心調理毋庸開缺欽此 
[論浙省亟宜自興鐵路以杜外人攬權]  
欲興財政非開鐵路不可欲開鐵路非自握路權不可中國自近數年來開築鐵路亦已有多處矣然路權皆操之外人夫路權操之外人即利權屬之外人利權屬之外人則以中國之土地敷設鐵路而我反不得享有其利權是不徒以鐵路畀人直不啻舉中國之土地盡以畀之外人矣天下謬誤之事無有過於此者雖然往事已矣無可挽救矣苟於今日未經開辦鐵路之處及早籌維先自興辦則外旣杜他人覬觎之心内以保中國自有之權利桑榆之補雖晚而猶未爲晚也奈何尚有冥然罔覺坐失先幾者是眞記者之所大惑不解者也 
記者前聞美人倍次在京師謀開浙省鐵路旣而倍次果來滬上運動不紳浙紳拒之夫拒之誠是也然僅拒之而不先自爲計則所謂拒者亦空言而己倍次之心恐終不死必將百出其計聳動我大吏煽誘找士民以求逹其目的而後快是折省 
 
 
 

Page 2

 
 
之鐵路能否不屬於外人未可知也且即倍次之心果死矣保無另有如倍欠其人者接踵而起謀握浙省路權夫鐵路之有利益於地方旣爲人人所公認則我不自辦人必代辦隄防一决後悔無窮與其至事後而歎補救之無方毋寗於事前而籌抵制之良法故爲今之計莫若先行集議請自興修然後再訂妥章合力集股庶浙省鐵路其權得操縱於我而外人垂涎之意亦得藉此銷滅乎 
難者曰欲建浙省鐵路或由閩以逹贑或由閩以逹粤事關三省非浙人所能專其責成亦不能專辦浙江一省之路而使首尾無所聨屬今若欲合三省紳商以成此路則心志不一議論紛歧一難也軌道旣長工艱欵巨二難也浙省内地風氣未開嚴衢一帶民尤浮動而鐵路所經必於是處無論逹贛逹粤斷不能舍是而繞越他途一旦興工必至肇禍三難也有此三難而遽　開辦鐵路得無言之匪艱而行之維艱乎記者以爲無慮也川漢鐵路已議定籌欵之法奏准自行建造矣滇蜀鐵路雖未議定籌欵之法而亦已奏請自行建造矣川滇兩省其財力皆不逮浙豈兩省不難集股而浙省反不能集股乎至慮民氣囂張易釀禍患然使開誠布公善言勸諭則民知此路爲中國自之路非外人代辦之路咱權握諸找即他日利權亦歸諸我路成可杜外人之狡謀路不成難免外人之染指如是則人皆踴躍聳事思竭力以替其成斷無阻撓其間犯不韙以敗其事矣故記者以爲今日至急之務莫如將各處未建之鐵路先自奏請興修而浙省則尤爲緩無可緩何也蓋浙省之路倍次己早有窺伺之意也若竟坐誤因循優柔寡斷則湘粤兩省可爲前車記者願浙中士庶以是路爲國脉民命所繫而先事籌之毋貽異日噬臍之悔焉抑非徒浙中之幸福而已 
[俄艦仍不允下旗]  
　　泊淞俄船六艘已於二十六日上午下旗應聽中國卸機管束乃俄領事忽又變議謂該六艘確係商船天雨下旗無足輕重不允聽候拆卸袁海觀觀察業又照會俄領力爭矣（鼎） 
[吳淞俄艦商定拘禁口内]  
　　二十七日太晤士報云俄運船泊於吳淞之問題現與俄人議妥據薩提督昨日告知本報云俄運船己允下旗遵從本埠中立之章程故此等船將拘禁口内與奧斯科滿洲及搿洛蘇華船相同聞此等船初抵吳淞時并未報關及中立問題起後司令官乃問海關報進但稅務司不允 
[俄艦又抵吳淞]  
　　二十七日上午九點鐘有雙囱雙桅俄運船一隻懸掛商旗由南洋直入滬江又有黑色雙囟雙桅俄商船一隻出南洋駛至三夾水停泊又有大戰船一隻駛抵吳淞船身已傷據云願受中國保護聽候安置（豐） 
[俄船駛進揚子江]  
　　二十七日德文報接吳淞電云揚子江口見有俄巡艦一艘又電云俄拖船一艘現向揚子江上游而駛船身有砲傷又電云俄高麗裝煤船抵此在右面相近水線處有砲穿一穴 
[俄艦駛入淞口]  
　　淞口俄運艦六艘内之一艘於二十七日晨駛進上海張華浜新關洋員急升旗阻令抛錨停泊俄艦雖亦升旗允停然仍直駛進　關員因乘小輪前往與之辯論（旅） 
[福山鎭派員查察俄艦舉動]  
　　福山鎮徐吉雲軍門率領吳淞川沙南匯掘港四營管帶分乘四艇駛赴戢山口外查察俄艦舉動（旅） 
[飭添廣艇駐防]  
　　吳淞口除砲台兵艦水陸防務外上臺又飭江南外海各廣艇駛赴南北中三洋汛地駐泊防守（旅） 
[日領事照會上海道催令俄艦離口]  
　　駐滬日總領事小田切君昨以迭次照會上海道遵照中立條規轉令抵淞俄運船六艘離口乃俄仍不遵從依然停留實屬大有關碍除再電禀外部請示機宜外復又照會滬道謂如再牽動一切應由貴國承認（有） 
[日俄尚在酣戰]  
　　念七日晨本埠官塲接到日本專電云俄艦隊已被日軍擊壞十五艘擄去六艘現仍酣戰木息（鼎） 
[彚譯日海軍戰勝各電]  
二十六日字林報接東京電云俄戰艦兩艘巡洋艦六艘他兵輪五艘被日軍擊沈又戰艦兩艘巡洋艦兩艘他兵輪兩艘被拘俄第三艦隊司令官尼浦格輻夫海軍提督亦被日軍拘獲又電云俄艦之被日軍擊沈者計有戰艦兩艘巡艦七艘裝甲巡艦一艘滅魚雷船三艘除尼蒲格輻夫提督之外日軍又獲俘犯二千人又倫敦電云英政務部接電據日政府宣告謂日海軍已在高麗海峽與俄軍交戰并將俄艦隊拘禁海峽之内又電云美京華盛頓傳來消息謂俄戰艦兩艘巡艦三艘修理船一艘被日軍擊沈又大阪電云今日日政府發出東鄕提督之公報撮錄如下二十四日晨遇俄艦隊於對馬島彼此猛戰至下午晚上日軍又用鉼雷船襲擊甚爲得力昨日續戰日軍將俄艦逐至高麗方面俄戰艦兩艘海防船兩艘投降有巡洋艦一艘被其衝去日海軍所受之傷甚微據俘犯云俄戰艦兩艘巡洋艦一艘他兵輪三艘於二十四日被日軍擊沈日軍拘獲俄俘犯地千人内有尼蒲格輻夫提督出他處得來消息俄艦之擊沈者共有十三艘拘獲者六艘尚有俘犯所報擊沈之艦三艘不知是否包括在内以上之俘犯謂此外尚有兵士一千人爲日軍所獲又東京電云今日下午日海軍大勝之消息揭示後衆人大爲震動又喜聞日本之所傷甚微此乃意外之大勝且得特别之天助蓋日艦之速率固勝於俄艦而晚上之星光又足助日魚雷船之襲擊今晨日海軍續行追逐俄艦日人所獲之俄俘已在漪隆島登岸亦有在日本他處分批登岸者據云俄艦駛近海參威時恐全軍將被日人所滅俄艦預於此戰者計有二十六艘今晚日本之國債票其價大漲故暫停發售二十五日太晤士報接東京電云聞得日俄海戰所死之人約有數千之多彼此均不肯相讓二十六日東京電云本處官塲宣告東鄕提督 
 
 

Page 3

 
 
將俄艦隊毁滅又電云俄艦十九艘内有戰艦海防船（即舊式之兵船）及巡洋艦被東鄕提督擊沈或捕獲又電云東鄕提督擊沈俄戰艦兩艘海防船兩艘巡洋艦五艘又電云日軍拘獲戰艦兩艘海防船兩艘特别遣使船一艘滅魚雷船一艘又電云東鄕提督報稱日艦隊所傷甚微又電云俄海軍副提督即波羅的海第三艦隊之司令官及水手兵三行人降於日軍又電云據云俄艦隊竟能攔入日海軍之戰鬥界但被東鄕所追逐故下半期之戰追逐愈急又電云日海軍部已出示謂日本西之各海現可行輪决無凶險可想俄海軍之總隊已經滅盡 
二十六日文匯報接神户電云商家報謂對馬島之戰日海軍大勝俄艦有被擊沈者有擊傷者至日海軍所傷雖未聲明然而甚微又電云東鄕海軍提督報稱俄戰艦兩艘鐵甲艦兩艘已降巡艦六艘特别遺使艦兩艘㓕魚雷船三艘擊沈特别遺使船一艘減魚雷船一艘拘獲二等巡艦艘開戰後即逃去官塲宣告俄艦隊敗績副提督尼蒲格轁夫及其旗艦爲日軍所拘二十七日倫敦電云俄戰船兩艘裝甲巡艦兩艘二等巡艦四艘修理船兩艘被日軍擊逃又有戰船三艘巡艦兩艘被拘羅海軍提督之旗艦受傷甚重又有滅魚雷船五艘被日軍擊沈運船一艘滅魚雷船一艘被拘兩軍交戰計聨兩日（即二十四日二十五日）日船無有受傷者羅提督似己脫逃日軍尚在追逐尼蒲格韜夫副提督及水兵三千人被日所俘又電云日本國債票之價驟漲總之各項市面皆較前爲勝又電云日本大勝之消息抵倫敦時英人皆大爲滿足謂和局之望較前爲佳 
[被拘俄艦已抵日本]  
　　昨承駐滬日總領事以二十七日東京外部所發官電見示内開日軍所拘獲之俄艦四艘已於今日帶至日本海軍港計戰艦兩艘海防船兩艘 
[俄巡艦查看商輪]  
　　二十七日文匯報云奧國之日本輪船於今日抵此報稱昨日下午行至馬安島之南遇俄巡艦一艘命停即有俄官登船查看船牌又有輪船一艘於今日到此報稱昨日午前行至福州汕頭之間被俄巡艦暍停 
[俄受傷船抵三夾水]  
　　二十七日晨有俄運送艦一艘由外海駛抵淞口泊於三夾水洋面船身有砲彈傷二處小損數處（旅） 
[德人謂日人承認失去戰艦]  
　　二十七日德文報接青島電云日人承認失去戰船兩艘巡艦一艘滅魚雷船九艘 
[電請中國保護海線]  
　　日總領事以日俄現已在對馬島開戰所有長崎至中國之海線難保不被俄人從中割斷中國轄境應由中國遴派水師保護己電請中國政府照辦矣（巽） 
[英美各國派船來淞保護]  
　聞駐滬各國領事恐俄艦來申人心蠢動　各電請政府派兵艦前來保護日内聞有英艦二十艘美艦十餘艘來淞保衛上海長江各埠西商生命財產（　） 
[會同赴鎭查閱口岸甯波]  
　　浙江提督吕道生　門寗紹台海防兵備道高與卿觀察日昨同時接奉閩浙總督來電知有俄國兵艦多艘己抵閩浙洋面且聞有兵艦十數艘在吳淞口外停泊持於今日同坐小輪親赴鎭海閱視口岸以資鎮守（坎） 
[程德全署理黑龍江將軍京師]  
　　黑龍江將軍達桂於四月初十日奉旨來京陛見黑龍江將軍著程德全署理（艮） 
[蘇撫派員考查商務鎭江]  
　　新任江蘇巡撫陸春帥遴派委員分征各屬考察商務並調查礦產事宜務須詳細記載繪圖貼說以備考核聞鎭郡已派某縣丞考查矣（觀） 
[豫省振興商業開封]  
　　近日河南農務局札飭各屬振興商業略謂蘆漢鐵路將次開通豫省沿路一帶貿易必日趨繁盛惟旣非通商口岸則凡開行設廠與經營一切公司等項均應遵照商部所頒第三十五條及第五十七條公司律不准附入洋商股分一面將商律章程明白宣布俾各商民皆曉然於朝廷保護之周倡導之力聨絡之切限制之嚴庶幾觀感日深知此後經商無　憑藉他人以爲善全之計旣有可恃積習自袪而爲地方官者亦必遇事推誠嚴杜擾累以化杆　而保利權其州縣有爲鐵路所經之地現時目下有無外來商人及本地土著開設製造貿易等項公司行廠亟應切實查明一律保護如有已經開設而該商人未能深悉定章先須呈報本局再行赴部註册或尚未開設而籌議已有端緒不免觀望顧慮者均宜招集該商剴切指示俾令遵照辦理（震） 
[梁觀察運動保留之法武昌]  
　　梁鼎芬交卸鹽篆後日乘馬車往各學堂托言經手之事須了結始能赴安襄鄖荆道本任實則山陬苦缺榮甚不欲所希兾者除進京外以留鄂與赴湘耳日來每至一處必言吾手創各學今竟棄而不顧非吾過王命迫之也各門下私人知其意乃聚議公禀留辦湖北學務後有與梁最契之某君方公禀之弊易爲人所窺破不如各上一禀各陳辦法較爲有力衆韙之昨聞已紛紛具禀督轅或請奏留省城專管學務或請令與鹽道對調似此竭力運動不知果能如願否也（履） 
[首府調任紀聞松江]  
　　官塲得省垣消息謂蘇州府許子元太守現爲病魔所崇擬俟考畢請假五月回浙就醫遺缺緊要省憲擬調松江府田紹白太守往署惟未悉松府何人庖代抑令丁次軒太守回任未見明文（賁） 
[加給府縣津貼廣東]  
　　粤東大憲以廣潮兩府將年中所得盈餘提出數成以撥給各苦缺津貼惠州府缺前有津貼銀六千現再加給二千新寗縣缺給津貼銀三千龍門縣開建縣惠來縣缺各給津貼一千澄海縣給津貼銀一千二百海豐陸豐各給津貼一千六百兩合浦縣前有津貼二千四百兩現再加給一千俾得 
 
 

Page 4

 
 
盡心民事而免賠累云（暌） 
[派員清釐積案廣州]  
　　督撫兩憲派委七員分赴南番兩縣限二個月將積案清結其派赴南海縣之虞查徐龔四大令業已到差時飭各房將卷宗棆送嚴定時刻擬就表式諭飭各房凡調卷限半點鐘檢送逾限一刻記過二刻記責三刻實責四刻責跪五刻責跪斥革六刻革辦（暌） 
[大東小輪拖船水手行兇詳志鎭江]  
　　近來 
内地南北河港行駛小輪拖船上雇用之水手老大等皆係華人倚仗洋勢往往行兇滋事本月二十五日午後三下鐘時鎮江日商東小輪局之萬利輪船帶有同興拖風船赴蘇常一帶由獅子街碼頭開行甫至三陽碼頭左近拖船轉舵不善突將停泊是處之孫大貨船撞　孫冋之理論詎拖船上之老大水手等恃衆逞兇各執鐵尖之撑船篙將孫妻某氏胸際連戳數下孫及其夥甲乙頭顖皆被戳破鮮血淋漓痛極陪地時岸上觀者頗衆咸抱不平立將拖船扣住　持碎碍石子亂擊該船者有高聲詈駡者諸水手老大見勢不佳避匿艙内未幾該局執事日人三名間信齊來略問情由有一日人意欲放搶作恫喝計岸上人堅不肯散喧嚷愈衆地甲恐釀巨禍急赴水陸總巡旣一叚保甲洋務警察各局禀報各官親率差勇飛往彈壓好言勸慰岸上人始各紛散各官員乃令拖船開去至所傷四人均舁至西醫院敷治惟某氏傷勢最重恐有性命之虞傍晚各員赴當鎭通海道轅謁見郭月樓觀察禀陳原委刻經觀察據情照會日員轉飭該輪局交出兇手照例懲辦矣（觀） 
[藥局請准祗儲本省軍火松江]  
　　松郡藥局軍火山積沿江海五省皆取給焉提憲楊鏡巖軍門擬請上憲設法遷移終以籌欵維艱成功不毁二語諉之現聞軍門已詳准江督此後松局祗儲本省軍火其餘各省需用軍火儃各别尋善地分起存儲果爾則民心當爲稍慰也（賁） 
[飭收當五銅元又生阻滯松江]  
　　松郡自聞撫憲陸　帥嚴飭寳蘇　楊受之大令備價收回當五銅元之信咸欣喜走告隨由蘇垣各錢莊函致松地同業請即收兌城内外各鋪户遂紛紛運往各莊轉送蘇垣數頗不資復有某某等人以此中有利可圖備洋四出收取初時定價每當五銅錢一枚易錢三文半繼復定易錢三文詎近日忽又阻滯城外五大錢莊除運去不計外現存者甡源八百中通源四百千德裕一千四百餘千允　三百千而某某所收及各店所儲者尚不少不知何日始疏通也（賁） 
[借欵恊助堤工廣州]  
　　日前堤工委員趙惟鐸具禀大憲以隄工需欵局庫支絀難以挪借等情經善後局詳奉雲帥批飭由釐務關務處各借銀六萬兩以應大工要需說者謂粤省理財當以堤工爲注重約計全堤告成所需工費不過八九十萬兩除收回商民領地沙價實支公欵不過五六十萬兩而三萬井之隄地照現在地價約值三百數十萬兩常年之車租厠租及大小輪船鄕渡横水渡埔頭租約值四五十萬兩且可振興商務官民交利無踰於此惟因領欵不繼工程延緩商民致生觀望兹查二十九年隄局領欵一十三萬三千六百餘兩三十年領欵二十四萬九千四百餘兩而現已積欠包工陳某十六萬餘兩無力墊支勢幾停歇今得此挪借之欵若能源源接濟來年春間可以竣事矣（暌） 
[運河堤工告成揚州]  
　　楊　裏下河民田以高郵寳應一帶之東堤爲保障今春堤身間有滲漏經堤工總局李觀察派員分叚修築爲綢繆未雨之計刻已工竣禀奉江督檄飭運司恩都轉就近往驗都轉適政體違和因委總局會辦陳分轉方銘隨帶陳鹺尹鳳書前往驗收（剝） 
[電飭核議鎭江稅務司條陳清江]  
　　鎭江稅務司前呈條陳　則　經江督電飭清江官場並常鎭道兩淮運司堤工局核議勘驗詳辦條陳列後一由瓜州至清江浦一帶運河淤淺之處宜加踈濬俾民船及小輪終年可以通行一須准由小輪拖帶貨船自鎮江至清江浦往來以便商賈營運免致在途留延時日一現在内地各關卡所收騐票費亟宜一律禁革庶免沿途留難阻滯凡有運貨船隻亦可將船艙封固由第一子口或鎭江關查驗辦理中途無須再驗（夬） 
[飭議咨請頒發總商會關防及委札廣東]  
前廣東總商會董左宗蕃鄭官應許應鴻等禀請援照上海商會成案轉咨商部發給總理協理坐辦各員委札并頒發關防等情已誌本報兹經上憲核示略謂上海設立總商會與廣東省城開辦情形不同如何咨請商部頒發關防及總協理各員委札之處迅即核明詳辦云（暌） 
[俄國憤日本擬遷韓王至東京京師]  
　　俄闊使至外部云朝鮮爲白主之國今日本竟欲將其主遷往東京築館居之此等事想各國必不以爲然旋經外部探聞各國公使據云並未聞有此事（艮） 
[俄兵部諭禁遠東陸兵肇事]  
　　二十六日倫敦電云英露透電局駐俄京訪事人報稱　兵部大臣薩克洛夫將軍己出令諭禁赴遠東之兵屢次肇事據將軍之意以爲此等肇事係屬號令不嚴及在途多閒之故倘再肇事則將有關係之武員交公堂照軍律審辦 
[俄軍平定華爾騷亂事]  
　　同日倫敦電云俄華爾騷猶太人滋閙之事官　現巳出塲干預將衆人驅散然地方雖已太平不過暫時之舉恐亂事仍將復發也該地之總督已出示舉行　律并募兵六千以資彈壓 
[俄第四艦隊緩行]  
　　二十五日大阪電云俄第四艦隊起程赴東之期己改至七月 
[韃靼人又起殘殺]  
　　二十六日倫敦電云俄高加索禁地之韃靼人復又起事淺殺阿美尼亞人 
 
 

Page 5

 
 
[俄使不悅美大臣遊厯日本]  
　　二十六日倫敦電云前駐美國現派駐西班牙俄使向美政府責問美兵部大臣炭夫脫君擬遊歴日本似有意相助日本然美總統不允收回　部大臣遊歴之成命譯字林報 
[英艦隊奉命北行]  
　　二十四日香港電云本港之英艦隊已奉向北而駛將於行明日啟程 
[英美不允以棉花爲禁止品]  
　　二十五日倫敦電俄國聲明以棉花作爲禁止品英美聞之不以爲然將會冋責問俄國 
[俄西北境將患饑荒]  
　　同日倫敦電云俄京傳出消息　西伯　亞東北開姆却脫克阿馬河仔禁地等處不及將有飢荒之災蓋因戰務而缺少糧食也譯太唔士報 
[紀華西製造公司招人入股事]  
　　華西製造有限公司議招集股本銀一百萬兩在蕪湖建廠製造紙張玻璃肥皂等件運銷各處現已招到股本銀五十萬兩除造廠購機外餘均存匯豐銀行尚有一半股分現方招人承認聞將來每股約得息二分可爲厚矣其詳細章程已登諸本報論前告白閱者幸毋忽焉（姜） 
[誌謝第三十二期至三十四期繡像小說]  
　　僕生平有小說癖而於摹冩人情世態諸書尤百讀不厭南亭亭長小說名家也所著文明小史描冩社會情形寓褒貶於言外挽回薄俗裨益良多至月球殖民地珊瑚美人回頭看賣國奴諸作亦皆措詞新頴寓意深遠是誠有功世道之文不僅作小說觀也特書數言以誌欽佩并以申謝悃焉（顚） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[德皇偕后回京]  
　　二十四日柏林電云德皇　德后於今日返德京 
[日親王將抵德京]  
　　同日柏林電云日本專使有栖川親王將於二十六日抵此譯德文報 
[腦威瑞典分設領事]  
　　二十六日倫敦電云腦威及瑞典之奧斯克皇不准施行腦威議院所定之法律擬於各國另行分設領事故政府之各大臣業己辭職奧皇不允日下兩國爲最危急之時譯文匯報 
[駐華美使巳抵烟台]  
　　二十四日烟台電云美國薄爾惕馬巡洋艦載有新任美使柔克義君於今日午後抵此 
[日軍奪獲戰利品之統計]  
東京來函云日軍自與俄軍在鴨緑江開戰以來奪獲軍械子藥不可勝數今據東京大本營調查實數彚錄如下鴨緣江之役共獲大砲二十六尊砲彈五萬八千七百十七枚槍一千零二十一枝槍子三十五萬三千零零五杖鳳凰城之役共獲砲彈三百五十七枚槍子十八萬一千枚南山之役共獲大砲七十八尊炮彈三百五十七枚得利寺之役共獲大砲十六尊砲彈一千一百二十一枚槍九百五十八枝槍彈五萬七千三百三十三枚西河沿之役共獲槍三百枝析本城之役共獲大砲六尊砲彈五百七十枚槍六十三枝槍子九百八十枚榆樹嶺及羊子嶺之役共獲大　二尊槍六百枝遼陽之役共獲大砲八尊砲彈二百五十六枚槍三千四百七十八枚沙河之役共獲大砲四十五尊砲彈六千九百二十枚槍五千四百七十四枝槍子七萬八千枚旅順之役共獲大砲五百二十八尊彈二十萬零六千七百三十四杖槍三萬六千五百九十八枝槍子一千零六十三萬八千七百三十枚黑溝台之役共獲槍二千枝奉天之役共獲大砲六十六尊砲彈二十二萬七千七百枚槍六萬三千二百枝槍予二千六百六十四萬枚以上統計大砲七百七十五尊砲彈五十萬零二千七百三十二枚鎗十一萬二千六百九十二枝鎗子三千七百九十五萬三千一百二十六枚（露） 
[外部與稅司議行運煤章程京師]  
　　駐北京日本公使内田君近告　部云俄人收買輪船裝煤接濟波艦請除長江各口外一律不准出口外部因此事關係商務且出於中立章程之外因與稅司商定凡運煤者須田領事具保於四十日内須接到所報日岸進口電否則照五倍議罰暫時緩令煤船開行已　外部照商各使矣（屯） 
[編改皖北威靖等營營制餉章安慶]  
　　皖撫誠中丞近來注意振興武備竭力整頓營務前將省中各營及皖南各營一律改良己將詳情紀載本報日前又編改皖北卓勝營等情亦錄報端按皖北向有卓勝步隊四營水師一營練軍二營長淮水帥三營威靖步隊三隊馬隊一起日昨誠中丞又札飭偏改武靖營略云所有皖南北練防各軍營制餉章宜核實妥訂以歸劃一查威靖馬步等營應改爲續備　險馬勇應暫仍舊制外其步隊三營應汰弱留强改爲每營二百六十四員名不得稍有短缺至各營餉米均以四月底裁止　除者飭繳軍械等件另給恩餉一月勒令　　　　者自五月起照新章支餉嗣後一概遵新定韋程辦理今將定章抄錄於後計開統領宫一員每月　水一百兩公費銀一百六十兩共銀二百六十兩文案一員每月薪水銀三十兩收支一員每月薪水銀二十兩以上三百十兩皖北續備軍步隊三營每營管帶官一員每月薪水銀六十兩公　銀八十兩哨官三員每員每月薪水銀十六兩副哨兼教習三員每員每月薪水銀十兩營書一名每名薪水銀五兩哨書三名每名薪水銀四兩官醫一名月支薪水銀六兩槍匠一名月支餉銀五兩什長二十五名每名月支銀三兩九錢號鼓手四名每名月支銀二兩九錢運送兵十四名每名月支銀三兩三錢親兵十八名每名月支銀三兩三錢正勇一百八十九名每名月支銀三兩三錢以上每營共二百六十四員名每月共支薪水餉銀一千九十三兩四錢續備軍馬隊一起章制暫仍其舊（威） 
[詳記黄觀察被火車站長毆辱事山東]  
　　黄秀伯觀察中慧係黄愼之學士之公子月初送其夫人往山東歸寗因乘　　火車赴青島是日　穿洋裝未携帶僕　詎料　高密車站站長疑爲東洋偵探意態忿忿已形詞色時有二德武員曁律師携同眷　持有　等車票而至德站長令觀察讓位於彼觀察操英語據理爭辦 
 
 

Page 10

 
 
毫不稍讓站長乃用强竟將觀察曳之下車同車之人告以此係中國監司大員烏得如此虐待站長聞之爽然若失因請觀察上車觀察不允遂在高密留止站長請觀察至房欵待多方周旋鐵路公司總辦錫樂巴聞耗亦電該站長須優禮相待迨觀察抵青島鐵路總辦錫君親赴行館拜謁安慰一切並擬將站長調革聽候審辦兹將當時錫樂巴致黄觀察函錄　　黄道臺閣下敬啟者前聞閣下於上月三十號在高密車站所遇不便之事由於敝公司站長奧力虚盡職太過敝總辦等聞之抱歉殊深當將此案詳愼調杏用再具函奉逹以表歉忱並議定將奧力虚高密站長之職立行徹差以示懲警特此奉聞敬請鈞安黄觀察駁覆錫樂巴函云昨接來函備悉一切此案實從來未有之舉以余一已私事論之原可相諒以示海涵但觀來函語氣未免將此事過於看輕試問以無辜搭客毫無　失而無端逐出車外用强力驅迫並交兵丁看守奪其自出之權乃貴公司輕易其詞僅名之爲不便之事而轉自謂其所用之人爲盡職太過虐待過客至於此極而如此措詞未兌過於失當以此等舉動施之官長乃僅稱之爲不便則尋常客商又將若何虐遇耶由此類推可見貴公司虐待華人已視爲成例而此次並非創見余不異其從前之常有此等妄舉而特怪其發見之太少而已洋員奧力虚雖撤其站長之職然與我無涉故余亦不置可否惟有一　奉勸貴公司若不將此等妄爲之事從此杜絶則鐵路公司之後患正復無窮且所右貴國全國之名譽從此敗壞殆盡而於貴公司之利益所閱爲尤甚不特此也余更有不能已於言者將來無論何國洋人倘遇華人無禮相待如來函所謂不便之事以後皆不應向華官申訴而惟貴公司是問緣此等惡行實由汝輩首開其端故也特此聲明并領台安旣而青島等處中國商人以觀察此舉能據理力爭皆甚感激因兩次致電北京報告此事其第一電云黄秀伯觀察在高密縣見鐵路洋員奧力虚强迫頭等車華客讓位於西客觀察不平致與該洋員齟齬觀察至青島後該路總辨錫樂巴兩次親造行館賠罪現已將奧洋員撤差觀察仍未允議結全島德官及洋行入商均主持公論謂高密膠州兩處德兵應一律撤退望外部乘此機曾辨理第二電云黄觀察所擬高密洋員虐待華客一案青島全埠德人皆引爲深歉本月十一號青島德文報曾著專論勸其政府速將高密膠州兩處德兵一律撤退所有山東德國郵政局當一併裁撤該埠上等洋人及有識德官皆以此論爲然可見公道自在人心也（月） 
[鮮繭開盤紹興]  
　　越郡蠶汛今歲大爲不佳現下鮮繭開盤每斤價銀三角二分奈繭行無多故均異常挑剔繭質稍次者均　收買故面殊覺减色云（頤） 
[茶市冷淡福州]  
　　福州茶市去年頗佳故本届各茶莊皆有爭先恐後之意　春間雨水過多產茶不甚暢旺進山收茶者價值因之少昻詎料各茶往台種　龍開盤其價尚善而紅緑等茶則反較去年稍低茶商聞之無不氣沮故市面甚覺冷淡（萃） 
[大東局借用碼頭清江]  
　　日商大東輪局行駛清江之輪船於十六日開　首班因局前正在閘塘迥海吃緊之處小輪安便停泊遂議借用戴生昌碼頭蓋以班期兩不相妨故也浦人因拖船甚新均爭附之（夬） 
[驛傳仍舊清江]  
　　前者江淮分省時曾由蘇臬司會同淮揚海道詳蘇淮撫憲曁督憲將驛站事宜劃分界限請奏咨立案兹奉蘇撫陸批略謂淮省旣不分設應辦驛傳事宜自應查照舊　辦理所請奏咨之處著毋庸議（夬） 
[電報房移設廣州]  
　　粤垣電總局現將黄埔之常洲電報房移設在石崗地方改名爲石崗報房（暌） 
[粤垣火警類誌廣州]  
　　月之十四夜三更時西門外和安南新巨興棚棧失愼燒延左右鄰房屋八間十五日未時河南永興街葉昭記失火延燒左右鄰約七八十家是處貿易多係雜木店云（暌） 
[荆道赴任武昌]  
　　調任荆宜道陳少石觀察已於二十日由漢趁招商輪船赴荆履新聞筮期念五日受篆署荆宜道蔡鷺卿觀察回省後有仍蒞善後局總辦　消息因現充善後局總辦桑鐵珊觀察兼差太多不能按日到局故也（比） 
[會札考驗標弁廣州]  
　　督　兩院會銜札行營務處　中軍副將通飭督撫廣協等標候補副將至十把等　開列清册一本現有差事者　開列一本如各營有願考者報名列册聽候考騐擇其優者分别委用（暌） 
[上海萬國紅十字會捐欵三十一年二月份第十三次清單]  
　　　一日仁濟善堂交來募助大洋一千零八十九元小洋一百十八角錢一百七十四文三項合元八百零三兩七錢三分初二日四川寗道台起觀察交來經募富順縣趙大令自助洋三百元又代募八十四户洋七百元隆昌縣川平銀四百六十兩零八錢一分洋二百元四川高縣熊大令九七平銀五百兩四川資州榮刺史自助川　銀五十兩又代募紳商川平銀三百五十兩四川内江縣彭大令日助川平銀一百兩四川資陽縣代募二十户洋一百二十元四川宜賓縣洋一百元以上七户共來元二千五百九十九兩八錢六分七厘四川學台鄭大宗　川平銀一日兩文代募棊江文生劉㻶川平銀四十兩二户合來元一百四十七兩二錢八分　初三日四川奉節縣侯大　夔平鈒二百十七兩五錢批見元二百廿二兩三錢九分八　初四日仁濟善堂交來募助大洋五百廿元七三合元三百八十一兩護理四川永甯道台王觀察交來四川瀘州直隸州楊直刺九七平　銀一百兩又四川長　縣九七平銀十七兩四錢六分二户合來元一百二十三兩五錢六分八釐初五日陳新哉英洋五十元不留名英洋五十元初七　道署　晴川先生交來無名氏英洋七十元唐家軒英洋三十元初八日東城十七　英洋九十元安平居英洋十六元初九日黄春甫程求咳嗆藥資移助英洋一元　　十日周　　印洋三元玉梅氏平心子二户各英洋一元十一日直隸容城縣丁建候明府英洋五十元十三日陜西撫台升中丞經募　平銀四千二百八十八兩七錢合來元四千四百六十一兩一錢三分慈城張吉臣爲子瞻　出瘄病重　保平安孫馥研求母病愈二户各英洋十元袁江隱名氏龍一元十四　郭善　英洋六十元十五日四川川北道台周觀察交來代募聞中縣洋二百八十一元七角　州洋九十八元六角通江縣洋七十元零四角南江縣洋六十六元一角昭化縣　六十一元四角儀隴縣洋四十七元三角以上六户共洋六百廿五元　角内龍洋三十八元 
 
 

Page 11

 
 
　赤文先生交來杭州　秘　館　青士　　大慶壽　移助英洋二百十九元四角潘　齋觀察莫病速愈并霔产安英洋二百元十九日周記英洋四元二十日慶餘堂英洋二百元二十一日崔燮　求合家平安英洋二十元高郵本玉軒交來還　　　十六元宣誠意堂洋二元無名氏龍洋四二十三日鎭江電　局陸又民大令交來青籐書屋洋四十元係幼夫洋四元不留名洋十一角三户共英洋十五元龍洋　九元小洋十一角彭城郡完愿英洋十元二十四日蔚盛長交來四川總督錫制軍　助九七平銀一萬兩合來元一萬零五百三十兩無力子英帶十元　二十五日　隱名氏交來本埠高陽里　昌號張友雲以居鄰失愼親友惠顧移助筵　代爲祝福洋五十元南　求　好身健家安人龍洋二十元二十六日無名氏洋四元二十七日電報總局交來河南阿陜汝道台崇觀察募助龍洋九百五十七元三角又山東　安電局唐貳尹續募英洋二十二元一角五分二户共洋四百七十九元四角五分七二兌見元七百零五兩二錢零四厘二十八日大德通交來河　撫台陳中丞　助汴平銀三千兩合來元三千二百十兩　二十九日南通州紗業衆商公助英洋一千元萃慶堂余英洋三十元三十日江寗將軍永留守都統奎都護振都護公助洋五百元金氏徐氏車氏各英洋二十元二月份共收規元二萬二千三百八十兩零四錢四分七厘洋三千三百四十六元七二九合元二千四百三十九兩二錢三分四厘爛印洋二元龍洋九十二元七二四合元六十八兩七錢八分小洋二十角七一一合元一兩四錢二分二厘以上共收元二萬四千八百八十九兩八錢八分三厘連共放規元四十萬零零三百七十八兩四錢七分公砝化寳銀一千九百七十九兩四錢五分湘平銀一千兩烟平銀七百四十兩零三錢二分錢舜舉手卷一麯新菴諧譯二十部扇面八頁新山白玉班指一枚江南大學堂課藝七十部鼻烟一瓶雄肚一事皇　君帖一本通鑑輯覽一部新史攬要一部五千字典一部新敎授學十本支那通史五本　畫器一盒藥丸 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
刧事後抱贓自首依例擬軍莫如　借給船支並未通行事後知情分贓依例减等擬以杖徒又江寗縣獲犯趙四憘等聽糾夥劫事主梁體湖錢士米店得贜一案趙匹憘滕老九戴得茂或入室搜贜或在外把風首夥各犯執有洋槍均依通行　斬立决梟示蔣得標臨時因病不行事後分贓依例凝道改軍又銅山縣獲盜劉二等聽糾夥劫事圭張志學家得贓一案劉二鄧東執持洋槍入室搜贓均依通行擬斬立决梟示又奉賢縣民婦陸唐氏起意商同姦夫湯小福謀殺縱姦本夫陸才生身死一案陸唐氏起意謀殺縱奸本夫依例擬斬立决湯小福聽從加功依例擬斬監候又寳山縣獲賊胡菳庭聽糾夥刧事主袁寳光家得贜一家胡菳庭　糾夥刧入室搜贓依律擬斬立决又新陽縣獲賊陳銀淋紏同楊老么行劫事主朱兆梁等家得贜一家除罪應斬立决之陳銀淋業已在監病故並擬遣之陳茹淋已從重歸于另案擬辦均毋庸議外楊老么聽從　劫在外把風依律擬斬立决張銀　事後聞知盜情分贜洋依例减等擬以杖徒陸叩耀畏懼不行事後並未分贜依例擬杖又常熟縣獲賊羊小又等糾竊事主楊九郎家臨時行强得贜一案羊小友錢汗鼎起意紏竊臨時行强得贜依律擬斬立决金茂昌王大郎在外接贓聞喊先逃事後知情分贜依例减等擬以杖徒王大郎監故免議以上九案均由臬司解經前任巡撫臣恩壽曁前署巡撫臣端方審核無異未及核辦移交前來查該犯等恭逢光緒三十年正月十五日恩詔事犯到官在是年正月初一日以前斬梟人犯願溎泉王南仲梁慶潮趙四憘滕老九戴侍茂均應遵照部咨免其梟示劉二鄧東到官在後仍應梟示斬决犯婦陸唐氏斬候人犯湯小幅斬决命盜人犯胡菳庭楊　　羊小友錢汗鼎應與遣軍盜犯任三張二大蔣得標均毋庸查辦杖徒人犯許四莫如憘張銀萶金茂昌與擬杖之陸　耀俱　准其援免除供勘分案咨部外謹會同署兩江總督臣周馥彚案恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
湖南巡撫端奏爲請補知縣摺頭品頂戴湖南巡撫奴才端方跪奏爲請補知縣恭摺具陳仰祈聖鑒事竊照湖南臨武縣知縣吳𤍈於光緒二十九年十二月初九日病故遺缺扣留外補應以病故本日作爲開缺日期歸十二月分截缺前以大挑知縣蔣燮琦請補兹於光緒三十年十二月初五日准吏部咨覆查此缺應用服滿候補人員所請以大挑知縣蔣燮琦署理臨武縣知縣之處應毋庸議應卽按　更補等因自應遵照按限更補查有曾任實缺丁憂起復分發候補知縣王兆涵年四十三歲四川樂山縣廪生光緒乙酉科優貢朝考一等引見奉旨著以知縣用欽此呈請分發捐指湖南光緒十五年四月到省十七年准補嘉禾縣知縣十九年三月十五日到任二十一年九月丁父憂開缺回籍守制二十三年十二月服滿起復遵例赴部呈請分發以知縣仍赴湖南原省　候補班補用二十四年五月十九日經吏部帶領引見奉旨著照例發往欽此領照起期是年七月初一日到省查該具才具明練吏事優嫻以之更補臨武縣知縣遺缺核與新章相符據藩臬兩司會詳前來合無仰懇天恩俯准以候補知縣王兆涵更補　武縣知縣俾　責成如蒙俞允該員係候補知縣銜缺相當毋庸送部引見除詳叙例章履歴咨部外謹會同湖廣總督臣張之洞恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此 
宫門抄二月十三日户部宗人府正白旗值日無引見相公由東陵回京請安召見軍　雲貴總督丁奏爲舉行大計保薦正佐教雜各員以彰激勸摺 
雲貴總督兼管巡撫事臣丁振鐸跪奏爲舉行大計保薦正佐教雜各員以彰激勸恭摺仰祈聖鑒事　准吏部咨自光緒二十七年十二月扣至三十年十二月三年之期己届其各省官員大計卓異者應行按額薦舉佐雜教職亦不得全舉一途照例於光緒三十年十二月内具題臣部於次年二月内會同都察院吏科京畿道查核將藩臬兩司出具考語繕造履歴清册一併咨送彚題等因具奏奉旨依議欽此欽遵咨行遵照查定例雲南省酌定保薦州縣以上官七員教職佐雜二員提舉大使二項内保薦一員如遇大計之年合例人員較少保薦不　原額者即於具題時聲明缺額幾員照京察缺額下次仍許照原定額之例一律辦理儻一時出色人員較少而該督撫濫舉充數至引見時奉旨不准卓異者即將原保之上司照保舉不實之例議處各等因歴經遵　在案誠以綏輯民生必先澄清吏治歴三載而考績飭百爾之交修明試以功察核可見必期舉錯得宜用副激揚大典臣自蒞滇任事兩載于兹　以振興吏治旌别淑慝爲要圖兹復蒙恩摺任總督兼管巡撫益用兢兢凡於屬吏之賢否隨時默爲辨察得其梗概現逢光緒三十年大計之期臣與在省司道恪遵康熙雍正歴次聖訓及例定各條矢公矢愼正印佐雜則核其平日催科撫字戢盜安民實有可紀之績地方日增起色輿論亦皆允符教職則核其訓士勵俗學校修　鹽官則核其銷徵　裕能恤商灶並均於吏事尚能留心才堪上進者密　兩司道府一體察核明確敬謹辦理除將應劾各　另摺具奏並將平等各官造册註考分送部院曁將新授藩臬兩司尚未到滇無從核辦咨部查照外所　廉能素著政績可觀歴俸己滿堪　　異者查有正印官二員永昌府知府石鴻韶調補蒙自縣知縣王賓鹽務官一員白鹽井提舉文源雜職官一員昆明縣典史陸德浩敎職官一　麗江府教授錢鴻逵　署不政使陳燦按察使普津轉據兹管署儲道郭燦署鹽法道錢登熙臨安開廣道魏景桐著迤四道石鴻韶臨安府知府黨蒙雲南府知府鄒馨德麗江府知府步盛卿署昆明縣知縣桂福查明各員事實先後開報呈准學臣移咨前來訪查均屬實在　有因公叅罰員另册送部核　卓異之例　符應卽彚爲一摺遵例保薦候旨分别給咨送部引見　遵除將事實繕　簡明清單恭呈御覽並清册分送部科外謹會同雲南學政臣吳魯遵照新章改題爲奏恭摺具陳伏乞皇太后皇上聖鑒敕下部院核覆施　再州縣以上各官例准保薦七員此次薦舉州縣以上僅止三員道員内未能保送實因合例人員較少不敢濫　充數請俟下次仍照原額辦理合併陳明謹奏奉硃批吏部議奏單併發欽此謹將雲南省舉行光緒三十年大計　　早異正印教雜各員開具清單恭呈御覽計開卓異正印官二員永昌府知府石鴻韶查 
 
 

Page 17

 
 
[考查磁州土質回津天津]  
　　本月初督憲札諭周緝之觀察帶同匠工至磁州詳細考查土質以便興辦磁務緣該州磁製窳劣而近來洋磁入口甚多於國家利權大有損礙故擬設法挽回聞周觀察己於日昨旋津面禀宫保謂土質甚佳如製法改良定可漸挽利益云（升） 
[請辦電燈公司未准武昌]  
　　職員李祖育擬在漢口創辦電燈已誌前報兹悉商部先有商人孫嘉榮呈辦電燈鄂督張香帥恐將來必有糾葛遂批此事擬與自來水同辦方弭火患云云蓋託詞也（履） 
[兵工廠添築鐵路武昌]  
　　漢陽兵工廠占地廣大擬運工費頗鉅前年報銷至部人工一項即被駁詰昨由經理員禀明上台多築狹小鐵路搬運貨料以省人工業已允准委馮刺史監工興辦（履） 
[學務處經費不敷杭州]  
　　浙省學務處自去秋開辦以來選派師範出洋調查江鄂學務稽察通屬興學等事次第舉辦惟所需開支核月由銅元廠撥解洋五百元三總辦雖不支月俸然文案等員以下薪工飯食紙張各項殊不敷用且書役人等因不准收取禀費故均優給辛工數甚浩繁聞已禀請加撥當邀上憲允准也（復） 
[領欵興學松江]  
　　署婁縣黎子新大令瓜期旣届循例受代楓涇紳董沈姚諸君衣冠來謁餽送德政牌遍先是大令以楓鎭爲江浙接界烟户繁庶而學堂未盛適因某案封錮巨屋一所爰詳准上憲將屋充公改作學堂並慨捐廉俸五百元以爲經費茲與各紳接見即飭具文將捐欵承領即日開辦（賁） 
[勉維學務金]  
　　金郡孝廉堂近因乏欵停試茲由程孝廉桂芬投府禀請開課海太守夙以提倡實學爲重因卽批示云據查孝廉堂經費原由金蘭等八縣捐解每年共錢一千八百四千餘文自書院改爲學堂以後各縣紛紛禀請截留作爲縣小學堂之用除東陽准免二十九年分一年武義准免三十年分一年外武義尚欠二十九年秋冬兩季東陽尚欠三十年分一年永康尚欠三十年分冬季至今屢催罔應本年僅據金華義烏兩縣解到春季止餘均未解分文而薛前府移交列册墊洋六百七十五元九角六分六釐及去年借墊洋元均須歸還至於每月官師兩課及鹽米雜用等項計需洋二百元左右所請開課一節　俟各縣解有成欵再行定期示知以免中輟堂用之不　若此各縣之延欠若彼上年舉人中有議以此項解欵撥人中學堂者有議開蒙學堂者現據舉人蔡汝霖吕銘周庠邵萬和等禀請改作出洋遊學自費生津貼之需議以東陽每年應解之二百餘干文該縣中有願出洋遊學無論舉貢生監總以二名爲額計欵匀擬三年爲限由公正紳士作保給領虚冒則從重懲罰缺額則留欵以待次年仍可加額補給或充學堂公用隨時由縣議詳是因仿照書院改建之舉業經批准轉詳立案知諸君素以培植人材開通民智爲志斷不至爭此區區自負所學從此又短東陽一縣解欵矣并即知照可也（頤） 
[學生概免歲考武昌]  
　　各學堂學生向章凡屬入學者一律免其歲考曩年曾辦理未得其法每多歧異今年改由各學堂開册送呈學務處彚請察核以期母荒功課（師） 
[官書局遷地清江]  
　　銅元局内曾創設官書局一所以便刊印書報兹因局中機器已到多日房屋不敷遂於日前遷入商務總局内聞現有打樣機一部一俟大印機購到卽可開印云（夬） 
[阜寗釐局易員清江]  
　　阜寗釐局係楊芰青司馬士驄辦理近以升過道班遺差經恩藝帥委李玕甫大令廷琳接辦大約下月初蒞差云（夬） 
[編譯科運動有效武昌]  
　　陳星午大令所辦編譯科自春間飭停至今久無消息嗣聞大令極力運動意在規復頃聞當道已有允許大令復辦之說大約五六月間即可重行開局矣（此） 
[皖省委員購砲武昌]  
　　安徽省前日委員來鄂禀向當道購辦過山快砲十大尊當道巳飭知兵工廠購辦交解聞此砲安省購去係爲添練砲兵營之用（師） 
[活板運鄂昌]  
　　鄂督前在商務印書館訂購機器鉛字已經運到即在營務處間壁安設聞二　官　卽就此印刷云（師） 
[廣州官事]  
　　署廣州府經歴薛瑞珙另有差委遺缺委試用巡檢裘　署理○赤溪直隸同知李逹璋撤任遺缺委補用通判古樹　署理○委署西寗縣典史平濤現准清佃總局移請留差遺缺委試用巡檢恩鑅署理○委署歸　縣内外管司巡檢陳常現准將弁學堂咨請留差遺缺委試用巡檢姚紱署理○署永安縣知縣查榮耀調省遺缺委補用知縣張廣權署理（暌） 
 
 

Page 18

 
 
[太守接篆鎭江]  
　　新授鎭江府知府承瑞卿太守璋由京到省繳憑謁見上憲奉飭赴任刻已抵鎭暫駐城内考棚内定於四月二十六日接篆（觀） 
[開棺相騐蘇州]  
　　常備軍第一營差弁唐顯丙身死後其妻某氏疑有别情卽投撫署控告撫憲陸春帥准詞卽飭長元兩縣開棺相驗蘇孫兩大令取具屍親甘結於二十五日帶同刑仵人等蒞場驗視未識究竟果有傷痕否（隨） 
[梟匪正法蘇州]  
　　前經飛划營在光福鎭緝獲梟匪楊老么一名解經發審局訊實詳請督撫就地正法兹已奉批准於本月二十五日由府尊許子元太守請令行刑（隨） 
[飭縣查辦洲地糾葛安慶]  
　　貴池縣某姓洲地紏葛一案迄未了結昨又有某紳具禀藩憲即經聨方伯批示略謂該職承管洲地如無隱匿情事楊泮林何致平空禀控迨經委員勘丈何以各有溢出地畝所稱該職名下畝數與契載相符殊難憑信仰池州府遵照前札督縣調查印册秉公辦理云（咸） 
[地甲押斃小竊案發落蘇州]  
　　吳縣南正五圖地甲張掌生押斃小窮小呌子一案縣主李紫璈大令本擬地甲絞罪捕役充軍現從寛减輕一等前日提訊之下當將地甲張掌生捕役王金標各笞責二百板押發化莠堂十年以示懲儆（隨） 
[淸江]  
　　發審局隨辦委員萬别駕立鈺奉省垣牌委代理宿遷縣事所遺之差委灘租局委員袁大令興哲兼辦○清河縣某大令舉行縣試三覆案現己發出兹將前十名錄左韓芙吾 
　李藎臣　秦國銓　王毓元　高唆援　王春溥吳其珍 
　王錫五　蕭增　　孫義增　（夬） 
[蘇州]  
　　蘇州閶門外西津橋某銀樓於上月某日被盜行劫一案本月二十一日經吳署某捕役緝獲劫匪兩名解請縣主李大令訊究○吳縣書吏陳老四往往借端向人訛詐邇爲縣主李大令訪悉立即飭差訪拿而陳已逃逸無蹤矣（隨） 
[松江]  
　　西門外華源興桐油店失愼後延燒各鋪户之夥泮不下數十人隨身被褥均付一炬現均以夜寒不耐羣向華姓理論華善詞慰遣隨赴嶽廟東房籌議善策○近日東西華陽橋秀野橋兩處均有選事之徒鳩資擬雇江湖優伶開樹演戯事爲府尊田紹白太守所聞立卽傳諭華婁兩縣嚴行申禁一面復出示禁止並諭飭差役傳知該兩處母許陽奉陰違違干究辦○有販牛船行至浦中與糧米船互撞卽被毆打牛販極聲呼救適遇水師砲艇糧船上甲乙二人拘獲搜出洋槍一支及子藥等件疑爲匪船解送中參府旋知在婁境肇事遂轉解婁縣收解訊（賁） 
[袁觀察謁賠日領事]  
　　上海道袁觀察商允俄艦一律下旗後旋於昨晨十點鐘偕南北洋統領葉桐侯車門至洋務局謁晤駐滬日總領事商議俄艦事宜（金） 
[釐局批示]  
　　昨日淞滬釐捐局發出批示一道錄後金正坤等禀批昨據行商蔣大成以不願列名等情來局具禀當以此項認捐旣各商不允即經批飭該局先將其名摘除另招妥商承辦在案兹據該商民等又以秦錫齡揑名冐禀並曾赴該局二次具禀爭認各節是否屬實未據抄禀錄批呈閱無從察核姑仰貨捐局並卽查明先行錄案復奪一面赶速招定妥商承辦免滋訟端（金） 
[約束巡士]  
　　本城東局委員郁二尹查得本局巡士時有口角打架等事故於昨日傳諭各巡士嗣後不得擅自爭閙如有不合應卽禀候判核（金） 
[借地開彩]  
　　江南義賑票因欠繳捐欵奉飭停辦改爲南洋官彩票後所有開彩之處已由該公司向各董議允暫假商船會館開彩（金） 
[小錢難禁]  
　　本邑城廂内外各小錢莊每有私購沙片小錢攙雜混用迭奉縣局一再查禁依然陽奉陰違居家旅客咸稱不便云（金） 
[開河類誌]  
　　南市薛家浜河工昨已開至外倉橋其水淺處加關一尺三寸至小閘橋河道較狹現擬開闊數尺以通舟楫○浦東張家浜河道年久淤塞舟不能進居民飲水亦多不便前經張家樓董事公議開浚至翁家涇核算經費需銀二萬四千兩一時無從籌措現在該董等已邀集衆商會議矣（土） 
[火警餘聞]  
　　昨報紀美租界七浦路火災一則茲悉起火者係張義成烟館在門口揩抺火油燈遺火于火油箱内轟然火起即將門口燒著因並無後門可出致焚斃購烟婦人一口又樓上烟客四人内一人係店主之弟名張阿成午刻已將女屍一口男屍四名扒出房屋則焚去七幢係汪恒春藥店張義成烟館某湮紙店某木匠作某薙髮店共五家（火） 
[新鴨上市]  
　　本埠新鴨一項現己上市滬南秦長成行爲該業經董擇五月初一日開秤前日已邀集各行籌議開盤的價（土 
[水器損壞]  
　　大東門外大街自來水起水處因鐵蓋毁壞水即溢至街旁由巡街捕報知捕房捕頭禀明工程局翁太守傳知該公司修整（土） 
[驅猪被罰]  
　　屠户某甲在馬路追赶逸豬被巡街捕查見以其違章立即拘入捕房管押候罰（土） 
[不甘具結]  
　　閘北梅園地方鄕人陸順芳將穢水掘溝放至鄰右王阿發門内王妻某氏向阻被陸毆打適該婦懷孕受傷倒臥王工畢返家詢知忿甚亟向陸理論因該婦病勢頗重陸急邀徐阿二等說勸愿出洋若干作養傷費冀得息事昨經該處巡防局員章二尹訪聞傳集兩造訊判各具切結王以妻被毆致病不甘遵具云（木） 
[傳訊盜賣店基]  
　　粤人馬正亭前與山東人王少堂股開小烟館今年二月間被王刺傷身死報由上海縣驗明諭令同居之　阿毛帮同差役緝兇兹者屍姪馬炳源赴縣禀控被戴盜賣店基汪大令准詞立飭原差協甲傳戴訊問（土） 
 
 

Page 19

 
 
[失竊報捕]  
　　馬立師太古路六十一號某姓家昨晚被竊失去綢布衣服十餘件開單投報捕房請緝捕頭即派包探徐榮珊勘緝（木） 
[上海官事]  
　　本城參府周參戎奉江南提憲電傳赴松於二十四晚起程前往前晚已公畢返滬○卽用知縣孫仲高大令廻瀾前狼山鎭總兵李本欽總戎定明昨均因公來滬午後到道拜謁○江蘇海運滬局　已撤局總辦吳子佩太守已於昨日遷住北市垃圾橋南貽德里會辦沈泗孫太守亦於昨日赴蘇銷差○上海縣學師邵子安廣文赴松公畢昨日返申○前往日本學習政法科之候補知縣黄策臣明府昨日道經滬江投道　見（金） 
[上海縣案]  
　　警察東局前日函解黄坤山控范仁和糾人毆傷伊弟黄老四一案奉汪大令提訊黄供在曲尺灣開銼刀店前被范仁和欠修銼刀洋一元前日又託修銼刀兩把來取時仍不給錢小的病臥樓上胞弟老四囑令給錢取物被范紏同學徒楊士宜等將老四拔至茶館毆打受傷并毁茶館物件求驗黄老四供同范仁和供開鐵鎖店託黄修銼刀兩把因欠洋一元約晚間付楚黄掯住銼刀不付致與評理楊士宣屠富二人代均在范店學業大令飭仵驗得黄老四受傷屬實判楊責二百板枷號犯事處七天屠交保范交差押令還洋　賠茶館毁物○本城北門内徐公館被乳媼張顧氏竊去首飾匣一案今將顧氏及其夫張四福拿獲起到原贓訊供不諱大令判張夫婦各枷七天發徐公館門首示衆（金） 
[會訊不交地價案]  
　　前充地保之謝小山代美白副領事向鄕人蔡四泉購買地皮由顧裕堂等爲中詎顧吞没地價洋二百餘元地主不肯將方單交出謝即具禀領事照會公廨讞員屠司馬簽差將顧及蔡提案昨晨襄讞委員王春舫明府會同美繙譯安君提訊謝小山供此地代白先生所買價洋七百五十元上次原中顧裕堂來小的交洋三百元後又交洋二百元均轉交與蔡詎顧祇交二百八十元致蔡不允交地情急求究質之蔡供祗收洋二百八十元現願將墳山遷去交地惟求追給找洋訊之顧供因蔡欠小的洋二百元言明賣地歸還因之扣抵明府商之安君判顧押候交保繳洋蔡具限三天交地甘結送查（术） 
[公共租界早堂案]  
　　粤人鄭贊臣被吳傑臣謀斃一案當經移解寳山縣訊究昨日捕房又拘趙阿寳一名解廨原告鄭王氏同証張秀坤到堂供稱三月十八日趙阿寳來邀鄭替臣出門疑其同謀故請捕房拘解襄讞王春舫明府商之美副領事安立德君著將趙交捕帶回俟二禮拜内訪查確實再行核奪旋據西探投案禀稱訪查此案須有憑據方可詳細跴緝請移文至寳山縣將吳傑臣帶廨訊供方可詳查明府著俟商妥核辦○倪小弟控被施春楊袁天寳冐探誣竊並同假充探夥之陳永桂陳阿生王根福王阿二於路拆梢有朱卿林作証官判兩王年幼從寛斥釋袁天寳責二百板施與二陳各責一百板一併開釋○百花洲香粉店執事張林甫控陳阿坤竊取紅縐紗一疋由捕拘究判責三百板綢交張具領○愛文義路捕房捕頭稱有茶館主邵文奎聚賭抽頭當經出票提　捕房邵存萬和票銀一千兩作保昨延担文律師帮辦雪門律師到堂　稱邵在馬立司洋行管事此次賭錢邵實不知且所賭乃麻雀　　並非聚賭馬立司行主知邵向來安分故委敝律師到堂請從寛發落明府商之安立德君判罰洋四百元將案註銷公堂捕房各一百元發給棲流漓良兩所各一百元以充經費○金陵輪船洋人聲稱帮工陸人方被張元明用竹凳毆擊鼻破流血請將張究辦王明府判枷七天○包探陸協庭禀昨日陳阿花祝小徽在蘇州路遇竊犯冐稱包探勒索洋三十元將賊故走兩人卽兌金戒一只計洋十一元買衣四元尚存洋十五元一併呈案請辦中西官判金戒衣洋充公兩人各責三百板枷兩　拜○克明洋人同律師陸舌儒到堂譯稱前日克明控徐貴祥竊蔴袋白鉛二事經中西官會商訂於今日會訊今因徐貴祥已在英領事處控告克明不交造屋銀兩刻欲赴質請堂上將克明之案改期訊問明府允之○前准上海縣移文請提李景春今由差探提到令押候過堂備文解送○陳桂生控金阿土在福建路竊木二根判責二百板○徐炳奎代賊典押留聲機器由捕拘案判押十四天○胡阿寳陸根生耤端毆打判責二百板以儆○前有美商鄧璧控周栢生購地糾葛一案經中西官會訊判結昨日該商又至公堂禀稱尚有周桂生事尚未了請提訊究襄理讞員王春舫明府商之美繙譯安君著地保徐良甫將周桂生交案再行訂訊○上年瑞泰安和土棧控楊尹炳等騙取土價一案楊在押日久昨由雪門律師呈投　奬將楊保去○吳裕亭違章深夜賣烟爲巡捕告發昨將吳傳案請究判罰洋二十元（木） 
[法租界公堂案]  
　　徐君發張三元因醉在途爭吵巡街捕喝阻不理反被毆擊一并拘案請辦大令判徐責二百板張交保不准多事○陳少欽在浦南張堰地方行竊耕牛來滬賣與唐逹記牛行失主龔韓華來滬尋獲扭送捕房解奉陳大令訊供不諱判陳枷二十天責三百板牛胶失主領回○陳記生與烟妓王桂紅互相口角扭入捕房解案請訊陳供被妓硬拉入内攫去金戒一隻王桂紅供陳出小洋五角硬欲尋歡大令以男女均屬無恥判陳責二百板王桂紅責手心一百下○車夫沈四與龔俊山妻王氏通姦爲龔所見當塲捉獲送案請辦大令判枷號五天責三百板王氏責手心二百下交本夫領回○李阿漢禀稱被流氓陳金林江以紅搶去洋五元銅角數十枚交與顧陳氏藏匿一并提案請辦大令判陳江各枷一月責四百板顧陳氏從寛斥釋（水） 
[美租界捕房事]  
　　甬人朱炳友在西人某甲處爲馬夫昨因算取工資無著致相口角甲卽以無端吵閙等詞將朱扭控捕房捕頭詢得實情斥釋不理○孫阿林行竊昆明路天潼路張巧有等家綢布衣服爲包探逃阿岳拘入捕房押候解堂請辦○席瑞生投捕房控稱在吳淞路某米店爲夥有九十二號某西捕將門首小車打斷車脚並闖入店中吵閙後闖入鄰近鹹貨店將鴨蛋擊碎多枚請爲查辦捕頭允之（火） 
 
 

Page 20

 
 
   
 
