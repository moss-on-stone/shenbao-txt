# 1884 - 321 - 4904174

 

Page 1

 
 
[代售電報新編] [  申報舘主啓]  
　　中國創設電報台北而南約萬有餘里傳遞消息頗覺靈便惟官商之打電信者須先購得電報新編一書方可按字計碼繕就由局傳遞此書向止電報局出售每本實洋二角兹自十月初一日起電局以本舘在各處暢銷申報卽託本舘代爲發賣每本仍照原價洋二角不增不减諸貴客欲購此　在上海可向申昌書畵室價買各外埠請問賣申報人購取此布 
[第二十一號畫報出售] [  申報舘主人啓]  
　　西藏遣使人覲賚呈貢物種類繁多前巳繪圖列入畫報天子嘉其誠附詔書褒美銀幣酬庸　在　門祗領以昭滎寵故又繪大賚圖再左侯相奉命出京行經泰安夜夢其夫人來與語如平日兼道時事勸慰殷殷侯相爕理隂陽感召必非無故亟圖之以應休徴兩圖俱編入此次二十一號畫報准於初六日售仍於畫報之末附送淞隠漫錄圖說一則閱者鑒之此布 
[錢巿大有轉機說]  
　　有西友間於余曰中國之錢業近來情形何如乎余曰甚矣憊然則亦思所以變計乎余曰雖欲變計而苦不得其法也西友曰中國之錢業與我泰西之銀行有以異乎曰異甚泰西銀行資本充足經手認眞此姑不必論卽如所出鈔票必行本有若干始發若干之票故其所付出之一兩必有一兩之抵銷設或如中國錢庄之忽起謡言羣焉恃票取銀數干萬之票萃於一旦而銀行照票付銀從容不迫從無有因此而逼倒者抵押各欵　必確有可憑而後收抵若中國之以押欵受累者無有也卽此兩端巳見泰西銀行與中國錢莊之所以異至其章程條例井井有條用人一切之法良意美更有判若兩歧者又烏足以並論也西友曰近聞有一變通辦理之法俾中西合而爲一以西法參於蕐法可以使中國錢業氣象爲之一變風尚爲之一更從此大有轉機不若從前之疲敝子亦有所聞乎余曰未也夫中國錢業其疲敝至於如此固不得不思變通之法第變通之法　得有如子所云之美而捷者母乃姑作此快談乎西友正襟危坐而言曰否不然吾亦聞之西商謂實有此舉言之鑿鑿可據歴歴如繪其章程條例雖未能盡知其詳而其大略情形則巳略悉梗槪安得使人不信子乃疑爲姑作快談耶余曰某也請無聞其詳願聞其略子盍爲我言之西友曰聞此舉係中西合本無論爲官本爲商本一照泰西銀行辦法中國出銀四千萬兩西國出銀四千萬兩其行則徧開於各處通商大埠以及各處省會府縣名鎭之區其用人也中西各半其簿據帳略票紙一切俱以西文華文交錯書之一則須通行鈔票假如行中有十萬資本則發出十萬鈔票非若中國錢莊之用竹籌籌多而錢少一旦麕集立卽逼倒鈔票旣巳通行則推而廣之匯劃巨欵亦覺便易而商賈之利賴無窮焉一則須鼓鑄金銀各種洋元自一元起以至半員四開八開十六開皆由銀行開爐鼓鑄　色金色均須認眞妥議草程勿使有一亳私弊非若中國之錢業得以攙和私鑄小錢以牟利若此則金銀皆得流通而國計民生均受其益矣一則照泰西銀行規例聽民間以産業抵押以便營運蓋中國當家往往置産其所置者無非田也山也地也湖也置巿房者巳不甚多旣置産則務兾子孫永保大有知足不辱之意雖有絶妙機會明知可以大獲利源而苦無現錢以産業抵押則無人收受惟有坐視機緣之錯過而巳若銀行收押産業則彼坐擁膏腴亦能營運設遇有實在可以獲利之事業卽可向銀行抵銀以資轉運俟獲利旣盈然後歸還本利贖而産業則便孰甚焉中國之生意其所以不若四人之活動者正坐無銀行耳若以中國與泰西合本開設大銀行則不得有益於中國之商民而且大有益於中國之國家何則銀行旣爲官商合本則凡如各處庫欵各處關梲與夫國家所入之正賦均存於銀行以生息支放之時卽由銀行支付最爲便利國家歲入數千萬解運報銷大約所費當必不貲且存儲庫中無論内而部庫外而藩庫道庫其銀均不能轉動若各處皆有銀行則各處之庫銀皆可以存於銀行日日生息約計國家一年數千萬之資可以多出數百萬於國家大計利益尤巨而從此中國之錢業可以大變乎從前之積習而中國之人無一人不可以有所營謀雖曰營謀之事其盈虧未可预定未必無耗折以至後悔者然坐食山崩藉産業以自守者不數傳不一傳甚至於不及傳而楚得　旋復楚失若此者不知其凡幾又何悔焉故吾以爲此正中國錢業之一大轉機也余撫掌而起曰誠如君言不特爲中國錢業之轉機直爲中華富國之根本想此說未必託諸空言不難栻目以觀 
其成效創此議者眞所謂識高於頂者巳度其所定章程條例當必無懈之可擊無間之可乘一經舉辦而中西之友誼愈敦中西之利權同秉天下大計孰有過於此者哉余請泚筆先爲之說以爲嚆失可乎西友曰可於是乎書 
[分泒德人]  
　　前報列德國人赴津一節兹悉該德人抵津後業經李傅相分派各船及砲臺等處亦有在傅相所部營中爲教習者楚材晉用是之謂矣 
[講求海軍]  
　　日本研究水陸兩軍不遺餘力前川村海軍卿乘坐兵船親歴全國海面查勘沿海各要隘回京後聞得海軍省擬於九州地方添設西海鎭守府屯紥艦隊分爲兩隊與東京鎭守府艦隊互相聨絡現在製造各兵船俟陸續造竣時每艦隊編以兵船十四艘爲常備軍艦隊并附以豫備軍艦十五膄及練習船分爲東西兩隊不日就九州擇地建築營房簡派大員駐節訓練俾成勁旅云 
[救台續聞]  
　　秣陵近接閩電台灣雖連獲勝仗而法人愍不畏死仍未肯稍退台防仍形吃緊現聞南洋撥定兵輪八隻北洋五隻統歸湖北提督程從周軍門統帶赴援台灣一俟軍火備齊卽須南渡行見戈矛映雪旌斾捎雲藐兹法人當不難指日撲滅也 
[駱案餘聞]  
　　閩人駱基賢一案轉展四五年自初至終直至督署畫供一切情形均節次列報兹悉前月部覆巳回案中人証分别定擬早見邸抄聞駱張氏照例折贖後巳去如黄鶴矣 
[軍律嚴明]  
　　湖北提督程從周軍門所派差官於初二日至京口張貼告示大意謂本提督奉旨出省援剿所部順昌選鋒等營乘舟東下所過城邑仰居民舖戶人等各安生業倘有兵勇登岸購買茶水鹽菜什物不可抬價居奇卽雇民夫亦應撥站給價云云見者咸歎軍門帶兵有年軍令素稱嚴密洵有程尉之遺風焉 
 
 

Page 2

 
 
[鎭江火警]  
　　初二日晚八點鐘時鎭江西門外　家巷口某姓老虎　不戒於火一時紅光燭天人聲鼎沸警鑼甫出而寳盖山督標新兵左營己堂號集衆持械下山行至中途而祝融氏業己返斾僅焚去草屋十二間云 
[營口瑣聞]  
　　上月十九日下年羅練士輪船由營口開往香港出口時因潮流迅急撞壞小船二艘當經引水人關照海關旋經理船廳騐實呈報領事約需賠銀二三百金○營口爲東三省咽喉商賈輻轃近又駐紥防軍糧價爲之驟貴殊有居大不易之歎○　雲兵輪於上月初十赴津門廿一日回營載到軍械甚多聞該兵船今冬在營口守凍○中秋節後上海各沙船連懎北上迄今尚未言　盖逆料來春貨價勢必昻貴是以各船擬俟封河後齊往貔口全復州一帶買載各貨也○前任盖平縣徐璵齋明府不日當赴錦縣履新從此百里長才可以復展矣○營口雖設電報局而打電通信者甚少好事者以其新奇可喜也偶一試之亦未聞　正事○李德振一案去冬經營兵緝獲由道憲委員審供寄監廳署前日道憲復札廳憲會同委員提李德振覆　彼時廳憲以病假未滿故未承審相傳此案係海城縣童生四人　著富名赴考時囊金以千計李德振本爲緑林巨壁其黨亦有四人密伺四生之歸截之於半途四生見盜近車卽自献所有季等當卽携歸營　知風亦謂李等所得必多飛速往拿則李黨己散祇獲李一人及贜物約值數金遂將人贜解案盖四生雖帶多金應試時業巳用罄故李等所得無幾也○廿二日上午駛到英國兵輪一艘藉以保護商人 
[拐徒可惡]  
　　杭垣城廂上下近日屢有拐失之事風聞拐匪散處城中一經拐得卽濳出望江清泰等門向艸篷中暫爲窩頓旋有人携之過江販賣無從緝獲前日大福清巷内有一拐匪領一五歲小孩在某婦門前小憩婦見孩推痛哭疑血詰間拐子不答假意撫兒曰我抱爾至乳娘家不准啼哭言罷亟抱孩怱怱往上城去未及片刻卽間有敲鑼高唤者所言年齒衣服面貌與適見之孩宛合遂呼其人細告之囑其向虎城追尋但未知能得珠還否又登雲橋地方一女孩偶在門首忽失去其父母視如掌珠現俱痛不欲生云 
[砑工停業]  
　　杭州下城地方以砑紙爲業者不下數百餘家每年輙有聚衆滋事之舉向例砑工皆以制錢進出今歲泊業虧折有某姓箔莊私以巿錢給付某砑工某砑工以聊勝於無遂允之於是各箔莊皆欲效尤衆砑工遂譁然爭　於上月廿三日在二聖廟前徧貼行單通知同業一律於廿五日停手歇工如有私動工作者則羣起攻之至是日午後聚有五六百人咸在闊板橋吃茶聚　衆謂此事由某砑工破例遂繫其人而羣毆之且欲得行頭而甘心焉鬧至抵暮議仍未决間尚須與各　莊爲難不知若何了結也 
[覆船彚誌]  
　　漢皋襄河發流己久船隻視爲畏途無敢寄椗者推鄉鎭航船冒險行駛滿載人貨往往因而失事而爲民上者顧未聞有所禁令甚非所以愼重民命也上月杪時蔡甸航船回去時擠坐二十二人逆流上駛不數武被水激覆僅救起五人其餘十七人皆與魚　爲伍矣又二十六日北風大作大小船覆溺者三隻内有一船流近洋街碼頭沈浮於雪浪中隠隠露出三人被一划船上人救起此三人得慶重生亦云幸矣 
[鄂省官報]  
　　九月十七日學憲高赴督轅辭行由陸赴德安開考候補縣丞蕭桂韾奉營務處委往雲南偵探往兩院禀辭十八日宜城縣典史李榮恩赴兩院禀辭赴任通山縣林元菼見辭赴任調署黄陂縣黄世崇往兩院見辭赴任江西候補縣余肇同出差來省禀到二十二日禀辭回省十九日候補同知楊學源候補縣左興寅俱奉委赴部請給火牌禀見本任崇陽縣余思訓奉藩臬憲委赴武昌發審局差赴兩院禀知繙譯官候補筆帖式榮興夾省禀到同日藩憲牌示鄖陽府員缺飭新遽之許有麟施南府員缺飭准補之額勒恒額俱赴任隨州州判缺以試用府經歴周文驥署理二十日按察司經歴方朝佐奉委兼理按察司獄事赴兩院禀知二十一日任事宜昌府存厚來省禀見二十一日按司獄營篔缺事赴兩院禀知二十二日會辦樊口厘局候補州燕永烈見辭赴局候補通判三多奉糧道委解荆州滿營米折銀往兩院禀辭同日藩憲牌示黄梅縣丞員缺飭准補之伍紹慶赴任 
[嚴懲花會] 　 
　　花會之害不止一處近聞定海四鄉廣開花會曾經定海邑尊出示嚴禁一面選派差役四出訪拿方以爲此風當可息絶矣不意上月二十二日由南鄉拿獲開設花會之賭棍兩名到縣邑尊飭差重杖治以站籠一發狀元橋一發大門外示衆今而後若輩或不敢再蹈覆轍也 
[甯郡辨志文會十月分課題] 　 
　　漢學圓神方智說二百里任國解覃及鬼方解○宋學復其見天地之心說齊明說性才辨○史學兼掌故黄叔度比顔子說吳越王錢俶納地請臣論問明史體例有創前史所未有者試言其詳○天文兼算學日月星辰瑞厤說新法厤書用輪法考成後編改用椭圜法能言其不同之致歟太陽眞時刻與鐘表平時刻不同何故○輿地之學漢會稽三都尉分部攷唐　箖國當今何她攷宋開慶四明志海島烽燧二十六鋪試詳考其所在○詞章之學戚繼光練兵賦以實用者不美觀爲韻作古賦者不限韻明太祖取姑蘇論擬陳其年荷蘭國入貢歌 
[吳淞雁字] 　 
　　陳舫仙總統自駐淞以來經　整頓凡事於躬必親其於民生之疾苦地方之利弊周咨博訪洞悉靡遺　營中各勇亦均恩威並濟相感以誠故能兵民相安頌德不置自被陳閣學彈劾後頗有急流勇退之志嗣經曾九帥致書勸勉謂吳淞係取要之區士卒雲屯控馭匪易務須照當防守不可一刻疏虞故總統仍綢繆佈置日夕不遑云○前晚淞鎭河鹽廳吳君帶役親主各處烟館客寓逐一稽查以防外來匪人混跡亦關心時事之一端也 
[團操詳誌] 　 
　　昨爲本埠各西商圑操之期下午三點鐘時先戎裝持械齊集老巡捕房空塲上操演步伐陣圖演畢拔隊由大馬路向西至泥城外跑馬圈内演放鎗砲及分合各陣至五點鐘後仍由大馬路振旅而回計砲兵三十二名馬兵十八名兵頭兩名紅衣兵一百餘名吹手二十五名是日天朗氣清纎雲四棬中西士女之乘興往觀者車水馬龍頗極一時之盛捕房派有巡捕看守栅門不准閒人攔入各兵舁有砲四尊兩銅一鋼一係九門砲放時可以旋轉自如出隊時適涯憲邵觀察因公出城經四馬路有兩馬車急收韁斜避悞相碰觸馬驚而墜幸未傷人然亦險矣哉 
[委查翻供] 　 
　　曹錫榮解省定讞一事曾列前報兹悉由發審局屢次提訊曹堅不肯承及詰其縣訊時何以先己承認則稱係承行書吏及仇家勾串揑供省中大憲因復派員來滬會縣確查再行定奪云 
[局行銷] 　 
　　山東嶧縣之中興煤礦原由北洋大臣派委集股開辦目下出煤日旺且比英煤更佳堪供鎔鐵輪船等用遂委陳小莊太守總理其事並派員來滬另設分局行銷云 
 
 

Page 3

 
 
[拘妓述聞] 　 
　　前報列省中大憲委員來滬守提妓女李銀珠一案當以事甚秘密未悉實情兹聞此案因某大員被叅後漕憲委員查訪各節知銀珠曾爲該大員所眷因欲逮案訊供及到縣時黎邑尊升堂研訊似乎無大于系遂交官媒看管諒不日當可保釋矣 
[儒大受] 　 
　　前　蘇人陸阿虎投上海縣控稱妻子王氏被沈甲誘逃求恩提究當經黎邑尊飭差提沈研訊供認不諱自甘限日交人前日由沈將該氏交到蔣明府提案實訉該氏叩求開恩明府以其不應肯夫逃逸喝令掌頰四十以儆詎阿虎兒之意良不忍反叩求寛免明府謂其無恥申斥再三并諭該氏如再犯案定子重懲卽交阿虎領囘管束完案 
[勒限交人] 　 
　　宋掌生戳死伊弟宋阿春一案本館巳疉列報章當時解縣訊供黎邑尊着宋顧氏將宋之聘妻阿寳交出在案詎該氏竟延不旨交前晚邑尊飭提宋顧氏到案比交該氏供稱阿寳在母屬莊吳氏家莊吳氏稱並未來過兩婦在堂互相推諉邑尊大怒飭各掌頰四十下勒限三日内交案如違嚴比 
[打盹受懲] 　 
　　前夜虹口捕房一百七十八號華捕巡至美公館前偶覺精神疲倦卽　該處石級上打盹適被三道頭華捕瞥見遂取其身上所掛之燈呈交捕頭昨晨捕頭將該捕申斥謂爾日前犯事從寛罰去辛工四天己屬格外寛宥爾宜如何勤愼從公何尚漫不經必竟在沿路磕睡耶因飭赴老巡捕房聽候麥總巡如何辦理云 
[浦濵談屑] 　 
　　前日江北人王金浩肩負一繩路經虹口公和祥碼頭偶不經心撞於小工某甲身上因卽互相口角甲大怒將手中扛捧擊傷王之門牙及唇登時血流倒地卽經工頭鳴捕將甲拘入捕房管押一面送王　同仁醫院調治○日前江北人周阿七因患病投同仁醫院求治前日病己少愈竟竊取院中人衣服數事乘間逸去經該院報知捕房請爲查緝不知能獲案否也○前日虹口捕房飭中西各包探在租界各舖查騐存儲火油有無違背定章亦謹小愼微之一道也 
[玩槍傷女] 　 
　　瀏河人徐甲家藏打鳥洋鎗一支前日有十餘　之小孩持以玩弄將機扳動不料内有遺　鐵珠砰然一響驀轟傷一七歲女孩之咽　幸尚稍偏不致立時斃　卽經送至同仁醫院求治諒不致有性命之憂也 
[催繳欠項]  
　　九月初房主金梅記偕保租人粜晉卿控老春記棧主劉瀛洲結欠房租銀兩一案經翁太守斷令劉姓出外先將本月分房租照付斷還前欠銀四百二十兩限於九十十一三个月底分期拔還劉姓仍交崇晉卿保去等情己列前報迄今劉姓未將欠項繳案金又投案請追翁太守着保將劉交案于昨日集訊據金稱劉瀛洲非但不還前欠且八九兩月租金亦未交付翁太守詰之劉瀛洲因何不付據稱曾出莊票交付伊自不收金稱伊將票揑在手中欲我允其將前欠於臘月及明年二三月歸清方肯付現在之租昨日又携洋五十元仍持前說找未應允伊卽取去太守復詰劉則稱有帳在外待收下方可還欠本年臘月失還二百兩明年三月方可歸清八九兩月之租巳交五十元供華卽掉首向外唤將庄票遞進外面有人答稱並未帶來訊至此時保人崇朁卿起身稱前保之劉瀛洲現巳交案今特退保語畢欲去太守止之詢其前爲保租現在租契己换過否答稱未换太守謂倘此案在别處涉訟取出租契爾仍係保租何能置身事外太守又諭劉今九月己過着遵前斷仍分三期將舊欠銀四百二十兩歸清至新欠租金出外卽當付楚劉着另行交保金崇兩人退出後劉口同怨言太守復着傳進嚴加申斥 
[匿票誆人]  
　　圖吞彩票案疉列前報兹聞張阿咸謝福清兩人於禮拜五早經平準公司夏德槐具瑞泰祥洋廣貨店保單保出當晚張謝兩人復經夏送進捕房捕頭甚以爲異詰問緣由據謝稱我全不知伊等轇譪張阿拔教我說彩票寄到香港實則彩票在張手内我不但被其吞没且被拖累管押心實難甘夏亦稱不敢保是以將人　至　退保據頭着將張謝兩人一併管押係禮拜二解案覆訊 
[逆案綴聞]  
　　訪辦逆案情形節列前　聞金家巷離北新涇鎭祗二三里金姓人口繁多居巷之東偏者皆有良出沃産而居西偏者則皆窮苦自食其力金阿祥生四子二女男未娶妻女均出嫁長子作荳腐店生理次子爲木匠三子爲人傭工四子尚未成立幼女爲某姓童養媳巳成親矣而常居母家一日金阿祥在新涇鎭某酒肆沽飲聞人言其幼女旣有夫家不合常住母家况至東隣西舍終日游戲家教安仕乎阿祥聞而默識之及晚歸家卽與其妻口角以其不能教女也其妻反唇相稽阿祥大怒意欲揮之以拳其妻謂汝豈不要老命耶卽呼第二子來相助以致釀成此案第三子得信歸家誓不與阿二共生擬俟其叩頭時持刀斫之以報父仇阿二知之卽行暫避連日謀所以處阿二議論未定而事巳傳播邑尊因得訪辦按以上情節與昨報所載小異姑據傳聞錄之孰是孰非本館不敢贅一詞也 
[提案候訊]  
　　王畢氏投英會審公廨控女王翠芬被杭州人某甲誘逃捲去金飾衣服約值二千餘金今巳尋女歸家所有金飾衣物均被吞没請爲提追等因旋據某甲遣抱遞禀稱是有職人員曾費洋二千元娶妓王翠芬爲妾己經帶回杭州原籍　復來滬詎被妾母王畢氏紏人將妾扭去并被搬　衣飾黄太守着候訊判斷兹由該氏投請立提某甲昨由差捕將甲提案俟訊供後再將供詞照錄 
[略償舊欠]  
　　前報列人和綢庄張蘭芳控殷惠照等欠銀一案兹悉非人和綢莊寔係顺和綢莊也昨　覆訊張蘭芳將賑簿呈閱并稱殷公茂之户名卽殷惠照之父黄太守閱得欠銀之數相符惟五年前結欠後七八兩年收過銀洋太守隨謂殷曰張己呈帳閱開無錯殷答稱被控欠銀實無頭緒惟父親向爲縫工或與該綢莊　來然我父親於去年病故生前並未言有此欵况張亦從未到我處　銀我現在寳源祥經收房租初不知何以被控及訊供後始言我父之欠欵僅據彼之帳簿豈足爲憑且順和閉歇己有二載何以不來索取張又稱總結欠銀百餘兩我莊閉歇後收過洋四十元後來言定每節拔還洋十元初期祇收洋五元後未收過殷又稱綢莊係正經生理諒不致有揑帳妄控情事照張言我父在日亦言及每節拔洋十元祗收到五元現請大老爺公斷太守隨飭殷折半還銀殷尚請再減太守向張曰殷父病故時爾當告知如何竟不關照至今始控亦屬非是着自與殷惠照理說略償了結兩造均遵斷而退 
[英界公堂瑣案]  
　　三百十號華捕稱沈阿坤與妻沈周氏當街吵閙并有陳周氏帮助由三百十四號巡捕協同將沈及該氏等一併帶至捕房浦頭將該氏等暫釋沈則管押經聚興餻圑店保去今該氏等投質而沈不到請將保人照例判罰黄太守商之施　譯將該氏等開釋判罰聚興鋪銀五兩俄而聚興鋪將沈交案叩求免罰太守不准○包探康阿順稱有西人報失值洋五十二元之銀表由　在宏興押鋪查　原贜祗押洋六元爲特起案四人供訴前因安興押舖夥請追還押本黄太守商之施繙繹表給西人領去該舖押本不道如見押表之人可卽扭捕解案○顧福亭稱昨到沈得坤之錢莊兌洋一元言明先取錢五百文購辦蔬菜後再取錢六百文沈卽照給及我持錢巳行十餘家門面沈忽追來言錯付七百文我言不錯沈竟　我頰拉碎馬甲及訴捕杳閱錢果係六百文今蒙送案沈供另有一人兌洋存錢七百文顧來取錢時一時悞會早己賠禮黄太守隨着沈得坤繳洋一元给給償顧福亭 
[法界公堂瑣案] 　 
　　前報船户楊阿華撈到柑子四桶賣痢洋六元一案兹據怡和仁行夥陳紀投案呈稱前月十六有柏油三十塊柑子五十桶價值銀四百數十兩着沈福記駁船載到下海浦芟新南陞輪船至十七日早據沈福記來稱遭風覆舟將貨全行漂没但覆舟之後人 
 
 

Page 4

 
 
巳救起何以當晚不來通報况船上尚有夥計疑其將貨吞没揑造覆舟情事翁太守詰之沈福記據供當晚因脚痛不能前去夥伴亦然太守詰其船在何處答稱現在救生灘前翁太守着原告帶沈至救生局查問如果貨物落水情尚司原否則有意串同吞没自應徹究追賠陳紀榮遵　將沈福記帶去○昨報法包探在江永輪船拘到形跡可疑之魏恒才搜出信洋一案昨將魏解案旋據馬榮榮投案稱在吳淞營中聞信投案請保又據　榮久稱在珊記碼頭茶棧爲夥亦願將魏保去洋信且留公堂待伊到吳淞倩土朗亭來具領翁太守詰其魏從何處來答稱伊送土立堂眷屬到甯波今與王立友來滬王住義和客棧現到吳淞翁太守准馬汪兩　將魏保去其洋暫留着具本租界店户領狀再行具領魏尚稱有紅紙包裹之洋十三元被包探拘我時失去請追太守着其指出確據方准核辦 
[輪船來滬電音]  
　　禪臣洋行甯波輪船昨日由香港旗昌洋行海晏輪船前日由天津開行來滬 
[浙省撫轅抄]  
　　九月二十七日知縣韓文泰由諳曁公幹回省禀到○二十八日仙居縣禀辭赴任補廿六日候補縣蔣星瑞由京騐放回省禀到○二十九日運判鳳藻禀知運庫本日釘鞘知縣張尊三禀知藩司委解京餉差 
[江督轅門抄]  
　　九月二十六日通判涂嘉驥奉糧道委解銀赴清江辭劉培清謝咨補崇明縣典史飭知○二十七日李家驊兒辭赴閩分省補用巡檢龍顯俊由湖南來○二十八日署兩淮運臺張富年到見○二十九通判蔡濟安派甯差遣 
[蘇省撫轅抄]  
　　初二日從九汪鳴鈞禀知於十月初一日到豐備義倉徴租差沈紹源禀知營務處委葑門外巡查差縣丞王熙宇服闋禀到○初三日鎭洋縣錢禀謝飭知赴靑浦縣調任正任鎭洋縣梁奮庸禀謝飭知回本任委署吳江縣申保齡金山縣劉照靑均謝委巡檢崔潤澤禀知交卸代理元江靑縣丞事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
