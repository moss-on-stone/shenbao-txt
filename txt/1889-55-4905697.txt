# 1889 - 55 - 4905697

 

Page 1

 
 
[新印十粒金丹出售] [  申報館主人啓]  
　　十粒金丹一書不著作者姓氏　題多用對偶盖遵　回小說之例而中間雜以七言句若詩歌者則又沿　詞　調其中叙述鎭國公高貸　事　雖皆羌無故寶而一經描寫無不栩栩欲生他如俠女貞姬刁奴强宼紅粧義士白袷名流要皆刻意描慕惟妙惟肖面尤妙者詞意淺近不涉　　不特學士文人藉以遣興卽綠牕靜女黄髮慧重亦能一目了然毫無疑義誠小說中之别開生面者也現在裝釘告成每部十二本價洋七角本　由本舘帳房及申昌書畫室出售各外埠則慨歸申昌及經理申報人此佈 
[招集揅經室續經解股票啓] [  點石齋主人謹啓]  
　　經解彙刻首推通志堂體例可謂善矣然所采多宋元諸家之說及學海堂行世而士知實學直可俎豆漢懦但所取或非足本若疇人傳廣雅　　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋　論說者概從割愛廣搜秘籍力　　光采書百七十餘種積卷千四百有奇甄　加精條流一貫實踵儀徵之盛業蔚儒林之鉅觀本齋志在壽世匪以圖利其書足責其價甚亷預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜敎出售後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃　本局廣東省城本局皆可購取此佈 
[味道館三才兵法序]  
　　今天下何知兵之少耶文臣多怯武臣多疎兵之所以不振也今天下又何知兵之多耶紙上空談虚聲純盜兵之所以不精也然而知兵者究未嘗無人僕何由知之於味道館三才兵法而知之此書爲吳縣葉子所著葉子名耀元字子成兼擅中西之學青的銳志其進業止未有艾時過皋廡抵掌談天下事娓娓不倦葉君之言曰余甫　角讀三國志慕武鄉侯之爲人因求鄷公北極之師而不得退而求韜略之書亦不得旣讀大官水龍荒誕無據又徧訪同類同類莫知所對於是歎曰嗚呼世果無其學耶抑爲方域所囿耶歲丁丑赴滬得天文地理算學兵法格致西學諸韜略書百餘種伏而誦之日夜揣摩甚至於廢寢忘餐而不自知其勞瘁閱數載患癆瘵求治於西醫醫云勿讀書勿勞思出遊十月則愈不然病且死問諸中醫亦然遂大懼習導引吹呴煉丹采藥諸力術以自冶明年少差日漸愈年餘霍然習如故時年纔弱冠也盖自開知識凡有關於長學問擴見識之事皆喜學所不喜學者惟八股人有勸我者輙哂之嗣爲師友所迫下獲已聊博一衿彼以虚憍浮夸之辭希拖青紆紫之榮内無裨於身心外無補於天下使天下相率效尤以成迂腐鄙陋之俗甚非余之所願也觀天下之大萬國之衆西人之格物窮理凡學必求其精凡事必求其實雖一藝之未一器之微竭畢生之精力專心銳意而不知止此所以歐洲各國之國日富兵日强格致日明天文地理製造技藝之學日精也各國疆土俄羅斯最大英吉利屬地最多德意志法蘭西勢皆足以相抗然俄與法同其强暴而深謀遠慮則過之故異日亞洲之變必生俄非俄之智超於人蓋其處勢使然也至於荷蘭瑞典丹麥瑞士意大利奥地里比利時西班牙葡萄牙土耳其各國厠列其間雖不及俄英德法之强盛而廣設市舶尋地開疆之心則一也他若美洲之美利堅秘魯智利等各國之習尚雖亦相若然皆不足爲慮所可慮者歐亞各雄國耳各雄國皆有凌弱欺小之心當時互相猜忌干戈匝地合縱連横擾攘紛爭鯨吞蠶食頗類戰國迨公法出而殺伐之迹稍斂各國皆知有顧忌不敢狡焉思逞於是棄十戈執玉帛講信修睦之事時有所聞此殆天所以維人心而亦歐西風會之一大轉機也然俄之黷武窮兵法之悍强輕鬥終莫改其故習曩年法人搆釁安南騷擾東南洋者半載餘此卽吳起所謂暴兵也蓋彼據安南者内以窺我之滇桂外以爭雄於諸國其心固回測也英括印度全土而割據緬甸高麗當北洋之衝爲我國之管鍵英法諸國思欲控制而有鞭長莫及之勢俄虎視北鄙埀涎於此者非一日矣日本以同文連理之國竟敢肆其狡獪攘奪琉球其覬覦高麗者亦非一次矣是皆侮我特甚而藐我中國之無人也嗚呼安知我中國之無人哉我中國兼容並包大度爲懷不願以兵戎相見致塗炭生靈而乃以爲怯懦而無人嗚呼安知我中國之果無人哉試觀我國以三百餘兆之民居三千萬方里之地後界寒帶前接熱道北有盛吉满蒙皮參馬駱之用西有新疆兩藏之限南有滇黔閩廣之富東有津沽燕臺之險田肥美民耐勞五金之礦遲野皆是此所謂天府天下之雄國也况開闢之古文教之隆普天下無出其右一旦破成見尊賢能舉眞才拔俊傑使磊洛瑰奇之士懷瑾握瑜之流皆得以揚眉吐氣各奏實效於國家以堯舜三王周孔之心爲經以格致技藝西學兵法之用爲權若猶不駕各國而上之吾弗信焉噫因循苟且十年百年而不足銳意經營三年五年而有餘若復拘守牽制籌畫不以實力則積習與漏巵日深一日迨二十年後各國之勢力愈强中國之貧弱益甚斯患愈深而治愈難矣設想至此未嘗不三嘆而流涕也竊念我儕雖草莽書生苟能戮力盡心亦未始不可報君恩於萬一此我之所以講格致讀兵書習算學推天文考地理談時事博覽羣書據古證今奮志自勵揣摩時勢者豈徒慕夫諸葛也哉年來學稍進揣摩日篤喜與天下豪傑交偶有所遇必抵掌而談談必數千言相與議論一堂上下五千年縱横九萬里舉所見所聞而是非之以開千古談笑之大觀時或拔劍起舞斫地狂歌興之所至不復自知在天地間焉如是久之時有心得是以不揣謭陋考天象之轉運歴法之異同以逆推歲時之變遷察大地之質格致之理以明地震之由盡地利變功令以爲富强之本審地勢築營壘旁掇西法參以己意以發二千年來兵家未言之奥約爲三卷名曰三才兵法予維通一理不敢自秘得一益不敢自私恐蹈騎吝詭秘之習因欲公諸世之同好者願先生弁一言於簡端僕旣讀其書又聞其言不禁爲之起舞因編次其語以爲之序謪仙之詩曰天生我才必有用安知世無鄷公北極其人爲之玉汝於成也葉子勉乎哉光緒十有五年歲在己丑律中太簇之月古越高昌寒食生書 
[本報按奉電音]  
　　昨接在京友人發來電音有正月二十九日上諭一道警謹譯登○正月二十九日禮部奏派知貢舉派出儀恆孫家鼐同日奉上諭巡視中城給事中文敬等奏武職不遵審斷肆意咆哮據實叅奏一摺據稱侍衞李開陽赴御史童毓英私宅求見申訴被毆旋有金高氏呈控該侍衞滋擾各　經該給事中等差傳不到嗣忽便衣前赴公署抗辯咆哮實屬不安本分此案着交刑部嚴訊確情按例懲辦李開陽着先行交部議處歸案質訊欽此 
 
 

Page 2

 
 
[太液春波]  
　　京師崇文門自東單牌樓起直至東四牌樓約三至之遙街路兩旁間設板棚鋪麟次櫛比不下千百家今於元宵節後一律拆净蓄以此處爲皇后鳳輿必經之路理宜嚴肅也○皇后嫁妝聞共六百抬兩嬪各二百抬由欽天監擇定正月二十二日至二十六日前三日恭進皇后嫁妝後二日恭進兩嬪嫁妝均由東長安擡入大内○京師錢市聞於新自初四日開盛是日内外城錢鋪無不齊集若　不到者卽關閉矣上月初四日祇有地安門外義和昌一家未到街巷之間紛紛議論經地面官廳派役往查果已空閉旋經廳官報明步軍統領衙門派員封錮○客臘街道衙門差役張姓之子纔二齡忽被其所傭一僮拐去杳無蹤跡張夫妻年逾五旬只此一子愛如掌珠自失去後痛不欲生未數日張於街頭偵知其子落在崇文門外手帕胡同某甲家遂與其妻赴甲家哀訴被拐情形甲慨然將其子交還張婦感中之恩叩頭如搗蒜至拐誘之僮曾否尋獲尚来有聞也○正月初旬有一人至前門内兵部街燒餅鋪將傢伙盡行砸碎復揪該鋪主人某甲拳打脚踢旋經行路人解勸始各散去詎　夜間甲潛服阿芙蓉膏迨諸夥知覺則已無從解救矣聞毆甲者爲鴻臚寺署差役某乙是夜乙聞知此信當卽遠颺次日經地面官廳報明步軍統領衙門由該衙門知會南城察院旋經南城司官親詣相騐騐明確係吞烟而死當將屍格分報步軍統領及城憲至乙因何尋釁之故及現在作何辦理容俟續錄○上月初前門内兵部彎附近前仁井有一染坊不戒於火貨物房屋焚燬無存所幸左右鄰皆未延及聞起火之由田街頭燃放花砲餘火落於該染坊柴堆上遂致延燒云○大内各門經工部傳飭匠役於正月初間以五色綢結成各彩京師婦女往大清東西華等門瞻仰者每日成羣結隊以致前門車馬擁塞異常○每值元宵節二更向　三堂提憲親往前門城堞上喚南營叅遊都守各官面諭小心火燭禁止花砲名曰調將亦向章也正月十三日爲福箴亭協揆調將十四日係　辰停　舉十五日爲容眞軍貴調將十六日爲文鎭軍秀調將聞此三日前門外街巷五城城憲亦各率領司坊紳董分投巡查頗爲嚴密云 
[松試四述]  
　　二十八日恩府遵初覆華亭奉賢婁縣金山四縣童生通塲題聖人人倫之至也至皆法堯舜而己矣經題太姒嗣徽音則百斯男詩賦得有慶兆民同得同字補考題執事敬次可不愼與○南匯青浦正塲案已於二十八日二更時發貼冠軍者南顧廷棻　支頌光○二十七日四下鐘時有某縣武童策馬加鞭揚揚自得詎偶一傾側墜落街心其馬卽向西脫逃馳至考棚西街將奉賢廪生某踏破頭顱鼻準鮮血淋漓又有泗涇某乙亦被衝倒微有傷痕甲乙等當向該童理論業經延醫救治矣 
[秣陵春語]  
　　蔡和甫觀察自舊臘從閩中至江寗小住行旌現聞奉到卞頌帥電音催其速回閩中辦理中外交涉事件因福安福寗兩處民教不靖頗有齟齬須急爲之料理也觀察略抱清恙得信後卽日就道已由金陵馳抵上海不日航海而南力疾從公弗辭况瘁眞可謂王事賢勞矣聞前日京江一役當事者先派和甫觀察前往查辦因有閩中之行故不及也 
[潞水春汛]  
　　常年封印後卽有乞丐者三五成羣遇肩擔之小經紀以索錢爲名此攘彼奪百般訛詐满具欲壑而後已去冬趙剌史以此風斷不可長先期出示派差嚴拿乞丐咸知斂跡不復如從前之猖獗矣○裏河　閘運漕船隻例由通濟庫撥欵修理去冬倉憲督同坐糧廳開庫將修船銀兩發給百家經紀承領刻已一律興工丁丁之聲昕霄不絶至河内淤泥每年挑挖一次近來挖河夫已相率而至矣○去臘東壩長營一帶萑苻不靖刼案疉出東壩北三裏可地方有某甲騎驢一頭欲往某處討帳遇匪徒數人剥取外衣並將驢牽去又長營地方有賣葱人肩擔　家腰纏青蚨兩吊遇匪徒攔住去路因索錢不遂連斫三刀奪錢而去行路之難終此可見○許仲韜觀察於正月初二日赴津謁見李傅相面禀地方事宜並叩年禧○附近倉儲地方理應嚴肅通判趙刺史右營曹守戎均出四言告示禁止花炮違干提究○東關糧市於正月初六開市特雇京都昆弋小恩榮班演戲四天適值新正無事之時觀者幾如堵牆○東路捕盜營馬兵由河西務拿獲盜犯吳小二張七二名解送道轅聞吳小二係著名盜犯恐其逃逸先將脚後大筋割斷發州監禁聽候委員審訊 
[日皇布政]  
　　日本官報紀本月十一號發布憲法日皇先行祭祖之禮午前八點鐘宫内省各員列班待奏樂聲起開宫門供奉紳饌及御幣等物九點鐘親任官公爵一等動勅任官府縣知事祗候俟爵府縣　議長列班有内大臣宫内大臣侍從長式部長官奉日皇駕出各親王及内閣總理大臣樞密院議長與各大員扈從日皇召換哀龍衣執事人等各戴烏帽長衣一同將事日皇至先賢所奉玉串跪拜退下有執事奉祝告文一道日皇手捧告文執事二名退在廊下俯伏日皇乃親誦告文御聲清朗簾外百官肅靜恭聽次及皇靈殿奉玉串拜跪讀祝　禮如前又次入拜神殿禮畢日皇入宫各員順序禮拜然後撤饌止樂閉扉各自退出有頃日皇將御正殿高設御座右邊設皇后御座九點鐘三十分親王各大臣各爵位以次百官陸續到班侍立胸前各掛勳綬圖章金銀寳石恰與宫殿裝節燦然相映殿内拜觀者千有餘人廊下直立者更不勝計一聲奏樂日皇卽更軍服而出舍人式部等官爲扈從勅任侍從官捧御劍御璽白官侍左右請登御座宫内聞皇登座皇后身換美麗禮服爲皇后宫大夫及女官扈從而出卽就御席此時内大臣奉憲法下來諭百官恭聆日皇勅語其語曰朕以國家隆昌臣民慶福中心欣榮朕承祖宗業攬大權現在及將來臣民宜對此不磨大典以資率循亟須宣布者惟我祖我宗我臣民祖先協力輔翼資我倚任以垂帝國肇造無窮此皆我祖宗神聖德威並臣民忠實勇武　國殉公得以光輝國吏成跡留貽朕願我臣民及臣民子孫回想祖宗忠良具奉體朕意相與和衷恊同奬順各事益使我帝國光榮宜揚中外祖宗遺業永久鞏固同比希望堪分擔負毋背毋疑日皇傳勅語畢卽給憲法於内閣總理大臣受白官賀繼聽祝炮頻發樂聲盈耳日皇偕皇后回宫午後一點鐘日皇復從新皇居二重橋正門出有警視三名警部十名騎馬爲前驪次及折田警視總監池田侍醫局長吉井宫内次官鍋島式部長官以皇后宫大夫三條内大臣土方宫内大臣有棲川一品親王有棲　三品親王小松北白川兩親王爲先列供奉又後列侍從典侍與宫内各官并黑田總理大臣伊藤樞密院議長内閣各大臣等帶領近衞騎兵一大隊爲前後護衞一出御道直赴青山練兵場閱兵駕到總指揮官近衞都督小松中將山口叅謀長等趨前奉迎場内整列各隊伍各持鎗銃軍樂隊於是日奏新製祝歌諸將校拔劍爲敬禮先到之親任勅任官府縣知事各國公使等均在座旁奉迎日皇與后入天幕賜公使等叅謁稍憇皇騎駿馬后乘馬車各親王大臣扈從諸隊繞行皇從右翼閱至左翼一周退登玉座各隊已分列兩旁復行對操日皇閱畢大悅比間軍樂隊又奏樂日皇　還幸路經櫻田門但見帝國大學校高等女學校高等師範學校高等中學校職業學校美術學校等生徒聚在門前列成圓陣來觀者如堵如雲日皇駕過男則脫帽爲禮女則唱歌爲禮各小學校生徒惟有聲稱萬歲萬萬歲歡聲如雷大地幾爲之震動是眞日本國千載一時之盛也當晩新皇宫豐明　日皇設筵請各國公使並賜各親王總理大臣樞密院儀長以次各大臣及親任官等宴並樞密院書　官長井上毅伊東已氏治金子堅太郎三人以自明治十四年來辦理憲法出力者也又許各國公使　下夫人同伴列席北次駐劄日國各公使來赴祝宴者皆贈祝敧中國公使贈四百元餘則各贈數百元總訂四千餘元又日皇頒賜各府縣下老人八十歲以上金元計有廿四萬餘名每名金半元九十以上一萬餘名每名一元百歲以上九十五人每名一元五角總計金十三萬元十六號午後東京電報大山陸軍大臣着兼任文部大臣又電云有棲川三品親王一往前田奉命向歐洲遊歴 
[東報述西事]  
　　去月八號　獨利雌獨發報西班牙王宫有奸徒潛謀不軌以炸藥投入宫中霎時在階下破裂上下人等無不驚懼當 
 
 

Page 3

 
 
時遭禍者一人餘幸無恙查爆裂之處窓隔均蒙微塵揣測該奸徒必係謀害皇后起見故敢於宫中作此大膽事同謀者當不止一人刻下正在秘密偵探或恐因此突起禍亂官吏咸有戒心○正月十四號伯林發報普國國會特開威儀甚盛自諸大臣以至侍從諸臣各國欽使諸將校悉行到會德皇從宫中出進白書院諸大臣皆殷勤奉祝德皇傳勅諭曰朕卽位以來於諸外國交涉之事均得平穩但望此後邦交益固本國内漸底豐富當今國計甚裕所貯金銀較昔增加以此知商業日盛歲入已多當着政府漸次减輕租稅又各宗僧侣着加給俸銀國内所有小學校教員位置宜畫定成規餘如鐵道一事雖有舊章目下正當擴充增加資本云云又問各大臣一千八百八十八年洪水發時救助被災者一案可否各大臣奉諭後賛頌不絶與會人更起一片喝采聲是日開會儀式命皮司買魯公主事德皇還宫各官以祝詞奉送上院各員云今日開會之盛多因皮司買魯公熱心愛國而公則歸功於皇爲皇祈萬歲諸臣於是隨聲附和響徹戶外○目下伯林于亞非利加編成遠征隊以尉官烏衣司孟統之當從亞非利加東岸進行直向南方此事尚在計議也維也納亦於澳匈國亞非利加編成遠征隊以少佐獨蒲男魯率之分二隊一從内地進一專禁奴隸賣買其兵約千二百人由各種職業人中募集武備極嚴整其兵餉及一切費用甚大現旣得英國富豪以巨金投助尚不敷用故更廣爲勸幕求有力者賛成云 
[白門春意]  
　　正月廿二日天陰且風堂㘭石礎悉迎地氣之上升到處潮濕御裘者不但如何超宗之不衣自煖而且如王敬則之炙手可熱道上行人多揮汗咄咄稱怪事入夜雨果下並殷殷有雷此爲驚蟄以前之第一聲未免如鼓角之鳴於地中發而不宣據老農云正月雷主多雨水圍堤爲田者宜早修溝洫金陵望雨甚切燈節後制憲詢悉民間汲引維艱乃一再親詣龍王廟拈香雖甘霖尚未立沛然誦春雨潤屠蘇之句己覺一陣兩陣聽簷溜之涓涓定卜犁痕之釋釋矣○天下有爲善之名而不得爲善之實者散振是也然惟恐負爲善之名　不敢不力求爲善之實者則金陵之散振是也金陸分城内外爲二宗城内係振土著之貧者其數不甚增減可承上文而言若城外則鄂飢卽鄂人多院飢卽皖人多淮徐飢卽淮徐之人多去冬城外有籍可稽之丁口多至十萬内中難免冒領然君子可欺以其方吹毛求疵有傷政體適制憲有寗濫毋闕之傳諭由是徼倖者連日在督轅出名具禀誑稱新到船若十號人若干名請補給振制憲不得已彚發劉總辦查騐虚實果查得並無其事劉總辦猶恐非不使一夫失所之心乃悉心推究始知出名者實爲肥已損人起見遂回明制憲枷號示儆刁風始息現因皇恩有截漕留振鉅欵除制憲已分别委員散放外所有金陵城内外就食之難民每名大口加振不一斗小口加振米五升俟正月底將正振放完後卽接放加振之米限八日内一律放竣以便援例僱船資送回籍誠名實兼盡之善政也宜鼓腹而去者情如燕子不惜一年一度一歸來矣江南謂非樂土哉○去臘祀灶日上元縣相騐泰昌巷萬源分棧内有寓客吞烟身死一案至今未結緣死者係開復原官江蘇候補道朱啓三觀察之幹僕觀察綜鹺業於維揚有南京某闊老用其銀一千兩書票令在寗匯兌某到寗票亦至某大呌曰是銀從　盧喝雉得來仍從呼盧喝雉取去某不畏劉盤龍也其僕善說辭一二語間某氣已平反笑曰據爾說爾主人湖海之士豪氣未除我此舉正如晉人之璧馬出之内府藏之外府出之内廐繫之外廐耳此言深合吾意但我無銀以鹽票一張抵之何如僕答以須請主人行止此二十日事也越日不知何故忽失此票僕恐無以自白急吞烟廿三日棧主見其日中不起撞門而入尚不解臥者之何以僵隨見其唇畔有烟痕乃飛請徐善士聞韶爲之灌救經其門人羅某如法下藥無如體冷如冰藥不可咽祗得由棧主禀官相騐確係自行服毒身死卽令棺殮適觀察亦着人至棧至得以自在度歲現聞某闊老堅持見票付銀之說以致朱觀察正如慶鄭所謂進退不可周旋不能或曰此事非公庭不得了然吾謂卽公庭亦不得了 
[八閩叢話]  
　　督辦保甲總局徐觀察震燿到差以來認眞辦事每當夜闌人靜微服出行不辭勞瘁以故屬吏無不振刷精神加意巡緝盜賊爲之歛跡現奉督憲檄令督辦省會稅厘局務其保甲局務則委劉觀察倬雲辦理聞奎廉訪俊日内將晉京陛見所遺臬篆委漳汀龍道廉觀察興署理所遺汀漳龍道篆委候補道胡觀察日初署理○委辦南臺閩安課稅傅太尊以禮現已期满聞短徵約一萬兩之多應記過停委太尊據情禀請藩憲容再續辦三個月以資彌補局中司巡掛名者多至三十名亦請一律裁撤以便撙節縻費聞已破格允准矣○閩俟長三邑定於本月初六日舉行縣試童子軍自當摩厲以須矣○新任學憲烏宗師尚在皇華館居住俟學署修造一新方始搬進○侯轄某甲某乙因爭山墳起釁業經控縣經委員到地勘視歸罪於甲押令起遷中心不甘服具詞上控請侯官縣自行履勘未識作何了結也○閩　墳墓多栽種松柏西北關外一帶满目葱龍頗饒畫息近日松柏忽生一種虫其狀如蠶色青江俗呼爲老虎蟲枝葉被食殆盡樹亦因此枯稿有某紳因其祖墓松柏亦生此蟲雇人持竿擊樹將蟲敲落付之烈火然蟲盈千累萬相持半月無如之何據父老云去年迄今天氣極暖又未下雪以致百蟲叢生前十餘年時各處山塲亦生此蟲是年鄉間瘟疫盛行盖大雨後蟲死毒流於水汲水食之鮮有不中其害者吁可畏也 
[書院集議]  
　　西教士某君等擬在上海設一學塾專教聾瞽喑啞等人昨聞准於下禮拜二五點一刻鐘在格致書院會議倘此舉得成凡有殘疾者均當感戴二天矣 
[豸節言旋]  
　　甯紹台道吳觀察於前日乘坐輪船來滬公幹昨日仍乘輪船回甬本埠道憲以下各員恭送如禮 
[武童府試日期]  
　　昨日松江府行文上海縣諭飭七邑武童於本月初十日取齊於十三日卯時開考上海縣當於日内發貼紅諭也 
[諭輸捐欵]  
　　去年藩憲札飭所屬各業量力捐賑蘇皖賑捐各業董事無不踴躍勸募以副憲意上海惟酒業尚未輸將裴邑尊奉到黄子壽方伯催文乃於前日飭傳萬祥天一恒來源來各槽功主到案於晩堂訊問各坊主同稱實因去年生意不好無力抽捐惟求鑒宥邑尊謂爾業獲利頗厚本縣素所知悉爾等不必推諉着將應繳銀兩照數措繳以便上兌彚解災區如再延玩恐于未便各坊主遵諭而退 
[逸犯就獲]  
　　待質所押犯蔣阿寶乘間脫逃禀經裴邑尊飭令赶緊緝拿前日由原差將蔣拘解到案於晩堂訊究之下仍飭還押並諭看役小心看管以免疎虞 
[小工送縣]  
　　河工局委員翁子文太守前日飭送小工頭莫阿英到縣請辦裴邑尊看暫行收所管押候訊 
[英界公堂瑣案]  
　　王阿大陸嘉茂等稱我等各失銅錫燭臺器皿等件報由捕房緝獲人贓送案請領捕頭謂徐阿四屢次行竊徐阿四認竊求恩蔡太守判徐阿四發捕房管押一月贓交失主分别認領○王春鶴稱失竊銅錫花扦等件報由捕房緝獲人贓今蒙解案請爲給領竊犯茹春雲俯首求恩蔡太守判茹春雲管押二十一天以儆贓交土春鶴領去○顧阿生稱被賊竊去銅爐等件報由捕房包探獲賊吊贓爲此投案請領包探禀竊賊李皆林前曾犯竊懲辦今又竊顧阿生家之銅器蔡太守判皆林發捕房管押一　贓交顧阿生領去○陳阿雲陳阿囡誘拐某甲之孩子至乍浦價賣又乘杉板船返滬被林阿弟所見報捕拘二陳到案管押蔡太守諭林阿弟看守杉板兹有王阿大指認杉板稱是伊船由包探康阿顧禀明太守飭差協同包探查明究竟杉板係　人所置昨據該包探及原差禀覆初時杉板的係陳阿雲因恨林阿弟出首報案陳暗令人將杉板掉換土阿大之船希圖害林然林已將杉板價賣與人亦屬非是王阿大供杉板確是我置林阿弟供因看守杉板並無飯飯出租與人得洋三元半並非價賣太守廉得其情飭將杉板交王阿大領去所有林阿弟收受之洋三元半着林歸還一元尚有二元半着陳阿雲歸償 
 
 

Page 4

 
 
[助賑療疾歡博萱堂]  
　　頌上延齡抒賀忱之驩洽情殷好善徵福體之康彊蘇寳森先生爲令堂孫壽母八旬開一榮慶承親友貺儀哲嗣輩本擬設讌承歡蒙太夫人俯恤時艱毅然種德樂助規銀一百兩委解災區太夫人日來稍有小恙因立此慈願卽就安痊精神之健感應之靈一轉移間而穹蒼己爲之默佑焉此欵由潘二江兄交來用特登報聲明上海北市絲業會館籌賑公所愚弟少欽施善昌謹誌 
[鉅欵助振]  
　　頃承江雲甫仁丈惠臨敝所交到本埠茶業會館徽平兩帮茶商諸善長勸助蘇皖賑捐規銀五百兩囑代轉解災區際此青黄不接春賑爲羣黎續命之源仰荷諸善長大發慈悲頃刻間勸成鉅欵鉤感實深恤災患之頻仍一言利溥藉仁施以宣布萬姓恩沾從此默契天心定卜善人是富亟列報章以鳴謝悃[  上海四馬路高易公館内籌賑公所詠南陳德薰等謹誌元月廿九日]  
　　十一月二十九日風雪大作翌晨河冰順流而下擠斷捆鑲船纜提　駝纜各船無所統繫自相撞擊毁損十餘艘結凌擁塞金門外堅厚 
[數尺可渡行人兩壩員弁兵夫皆爲失色詩以解之]  
　　北風一夜摧霜條雪花如掌打蓬寮黄河之水凍不消奔霆激溜湧如潮榜師頓　　昨日松江府行文上海縣諭飭七邑武童於本月初十日取齊於十三日卯時開考上海縣當於日内發貼紅諭也足相呌囂東鄰失纜西折橈舳艣銜接鶩漂摇龍門咫尺成冰橋疑有巨魚尾被燒衝波直上翻身跳又疑跤窟久寂寥飛騰欲助風雲超嗟余奉使來乘鳩工堵築採芻堯畚鍤經營三十宵一簣之虧憂心焦天公玉戯愁相撩士夫歎息農夫謠祈晴祈雪兩途遙惟神降福民同徼試吹鄒律能回韶一寒一暖陰陽調搴茭可塞土可澆兩壩中有土櫃用土塡塞河兵謂之澆土易危爲安如轉杓愧非禹功明德昭願執元圭報聖朝諸君努力毋告勞同膺懋賞歌蓼蕭○再示　彬卿廉訪大風兩日驚怒雷捲空動地皆黄埃天時人事有夷險紛紛成敗相欵猜世間萬事多磨折艱難歴盡輪始回天遣封姨逗消息如撾羯鼓來相催嚴寒凛冽吁可畏我知造化非爲災精誠不逮昌黎伯衡山之雲安可開兵夫勞苦十畫夜捷書飛書奏黄金臺[  愙齋吳大徵初稿]  
[浙省撫轅抄]  
　　正月十八日候補府朱德澄禀銷紹興鹽茶局差回省禀到○十九日龍泉縣程熙靖禀銷督審提調差禀見禀辭赴任○二十日張佩紱禀知臬司委望江門外總巡差○廿一日署慶元縣田禀銷望江門外總巡差叩辭赴任慶元縣田專下晋省禀謝飭知准調補樂清事○廿二日寗台道吳禀謝飭知進見○廿三日學臺潘于廿四日九點鐘起程上馬頭登舟赴寗考試慶元縣田獲禀辭赴任 
[蘇省撫轅抄]  
　　二十四日分發江蘇鄭工新班儘先補用巡檢宋恪宜河南人禀到○二十五日指分江蘇分缺間補用典史莫德寶河南人禀到○二十六日候補同知鄭述祖禀知奉委解賑銀赴鎭江○二十七日請補淮安府張球禀知奉委代辦學院提調差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[姚志梁太守陶榘林司馬承伯純吏部觀德師秋掺於栢林之南坰好事者影照成圖流傳遠近一時以爲佳話因有此贈]  
　　天風隕霜總不鳴黑雲壓城城欲傾照師作意弄狡獪一鏡攝出金戈形太西講武本恒事忽逢冠蓋來皇清岸然憑軾態整暇微聞月旦車中評漢家威儀見者罕呼韓頫首單于驚斯圖但爲留粉本會看絲繡平原君栢林今已播佳話江鄉向更徵詩盟我愧封侯願未成卅年挂壁閒青萍對此茫茫動百感重溟誰與誅長鯨而今寰宇正多故用材勿使殊方輕君不見姚崇談笑致太平陶侃羅胸富甲兵元起朔漠定天下諸孫家世堪干城伯純元裔之三君者豈凡骨要須馳譽標丹青雲臺麟閣轉瞬耳萬紙先傳海外名满洲桂林稿○前題調寄金縷曲圖畫人爭買是邊城晶球攝出陸離冠蓋絶域觀兵誇漢使贏得單于下拜想談笑昻頭天外渡海當年曾擊楫斬鯨鯢誓掃狼烟塞憑軾處壯懷在列河褉飲壺觴載有佳人買絲繡我臨風狂態子在安德定陵河邊酒肆與諸女史修稧亦有人寫入圖畫請纓上策平生願換了看花西海自笑封侯無骨相望雪臺繪像君應待敲短劍吐光彩番禺潘飛聲稿○已丑元宵後一日接姚志梁太守自德國栢林節署惠書悉去秋偕同寅陶榘林司馬承伯純吏部觀德師陸操好事者照影成圖傳流遐邇復繪入栢林畫報謂太守留心武備洞見歐洲虚實又經回疆越南兩役中朝陸固駕乎歐洲而上惟原圖篇幅過寛未克郵附先錄寄桂潘二公題辭屬徵海上諸大吟壇珠玉竊喜奇才折衝應運而生不獨邦家之光抑亦閭里之榮也罔揣譾陋滛貢一律並乞昕丈桂丈明翁式翁曁諸社長教正龍驤節蕩海天陪褒鄂英姿班馬才壁上軍容觀絶域漢家雄略播荒垓四方專對行人選萬　乘軺構厦材王灣詩忽遇乘軺客誰知搆厦材漫道瀛寰絲繡遍安排粉本畫雲臺策鰲遊客葉慶頤新儂甫呈稿 
[上海三馬路與昌恊販公所陳竹坪經收皖北奉天揚鎭賑捐正月十五至十八日每第一千二百七十八至八十次清單一]  
　　南市開泰木行交平湖椿蔭女士求兒媳病卽愈洋四十元穎川堂陳成記求病速愈十元無名氏銅洋廿一元林澤芳一元葉泰五分知不足人求妻臨産母子康寗二元無名氏銅洋十二元○人懷其德册退省齋保平安氏各一元有心無力人無名氏各五角無名氏二角又一角以上共洋三元三角○又册程燕詒堂啓源宫合二元○又册乾泰豐二元○又册樂善堂一元琴韻康健子十角君徽居士錢六百抱兼子四百弄璋氏二百文○睢寗縣典史署陳聘三善士經募鎭楊公所洋十二元卓覲宸十元卓聰夫五元天主堂艾賚沃四元單覲璋無名士廣義隆店同康店德興成店五戶各一元陳子義卓則陶單雲章三目各三元卓伯鸞二元錢三百夏正培朱從軒桌則遽二戶各十千卓覲儀誰寗縣正堂陳桓士又典史陳賢仁德堂謙德恆典馬虎臣王卓然八戶各五千朱陸氏四千李增祥三千另十六姚裕仁季惠卿朱樂齋三戶各三千典内同人許幹邦各二千余崇山一千八百七十二文胡悔過齋一千另五文羅澈窮民老少年樂善堂鎭昌源店元興店朱體乾致德堂七戶各一千周廷傑永大店各五百以上四十二戶共洋一百四十三元○人册同里知非俗客五元○又册川沙司獄王求合署大小人等平安二元○降祥册大吉祥罷議欵移賑洋四十元○上格册同豐裕號交來山東諸城縣泊子鎭朱蔚堂經募吳保和堂求合家平安京錢十五千吳步瀛十千王清晏四千徐璣牛爾裕各二千牛方儀爾貢崔氏丁鴻吉四戶各一千以上共京錢三十七千合　英洋十八元錢一百四十文○又册清江崔公舘募來誰寗縣無名氏足錢六千五百謙德恆足錢三千五百以上共來曹平銀六兩六錢○管韻樓銅洋十六元無名氏王四元陳芝軒銅洋一元崇雅堂孫五元楊根記將百歲錢助賑二元張坤榮銅洋二元無名氏洋二元泰和齋帽莊各友四元心田氏求次女病速愈一元長年平安三元陳佩琛因小兒耆齡病愈完願五元趙四元隱名氏求父母病卽愈一元無名氏五角○屠甸寺楊光裕堂來悔前子求保平安五元太倉李夢花來李揚氏求身體康健四季平安二元○臺北陳叔程善士經募陳洛陳霽林各二元林以佃陳日李應元蔡成金宏猷蔡路李秉釣七戶各一元以上共來花洋十一元○解囊册楊勉善五角○新册泰亨源寳號交來烟臺治咳洋七元樂善軒五元可齋三元順軒二元以上共洋十七元○○四天共收英洋三百三十元内花洋十一元紋 
銀六兩六錢銅洋四十四元小洋廿三角半錢一千三百四十文合併聲明 
[上海可熾順陳春記在四馬路經辦奉省水災恊賑公所第四十六次收捐清單]  
　　太倉汪少寅翁來知非子爲家人患肝胃吐逆洋一百元海鹽棉力子洋五元孔振成五元同心人一元濟陽氏兩元又銅一元○仙鎭蔡履和先生募元康號洋一元買獅小孩乙洋于采之張順茂汪德隆三戶各錢五伯俞正大錢三百許問濱旋治元旋又亭胡栢言懷蔭書房五戶各錢二伯包原氏錢一百廿務本堂經博齋二戶各錢一百以上十四戶共來洋五元棉力子一元行恕堂二元如臯埠康仁一元心餘子乙洋求免悔主人五角張世鎔盧清凉養性人又許玉清募沈淑娼共四戶各洋二元蔡範之重古無名徐洽記黄撫卿又胡淡菴募三戶王守謙蕭午庭自求齋共七戶各洋一元章衍德得一元章藹章兆炳章兆奎清芬堂共四戶各五角○無名錢三百五十求早嗣三百鏡清許桂來二戶各錢二百以上四戶共一元○桐蔭書房陽懷書房南陽書室武林免力人求免災求病愈人共五戶各五角傳香書室洋三角力不從心人二角味蘭室峰棉力人無名免力人拾得氏五戶各一角楊劬氏銅洋二元○奚思齋錢五伯廿善與人同錢五百齒牙餘惠錢四百五十情殷力綿人求母冥福夢蘭氏冀　工共五人各錢二百松陽子錢四百湊不足錢一百四十實在棉力不足二人各錢一百潤喉愈錢五十以上十三戶合來洋三元○瑞叔堂洋乙元○林家奎林金氏兩戶各兩洋無名五角笑山氏銅洋一元不交白卷洋六角五分與我同心洋三角五分棠棣之華錢八百四十季鴻章錢二百以上四戶共來洋二元○仲記洋三角張勉齋王記記記三戶各二角子記一角○蘇省龔公舘來龍慶禾王松友兩戶各三角李白泉二角翁幹臣吳少欽二戶各一角共五戶合來洋一元吳興福金記四角陳子欣吳興棋記畢嘉記安定欣從記　夫共六戶各二角姚　華老亦記王家記畢均記顧松及太原仁記共六戶各一角○以上共收洋一伯六十元零七角又銅洋四元奉省恊賑公所同人謹啓正月廿九日 
 
 

Page 10

 
 
[光緒十五年正月十四十五日京報全錄]  
　　宫門抄○諭旨八道錄前○發抄硃批四道○將軍慶奏宗室管内廟宇衙署住房冲刷請摘要修理摺○又奏籌欵重修北鎭神廟摺○晉撫剛奏調補邊外要缺通判摺○大臣溥等奏工程完竣摺○正月十四日○怡王假满請安○恩輝等前往口外賜奠請訓○德慶續假一月○希朗阿續假五日○召見軍機烏拉喜崇阿慶福寳昌皇上明日卯正二刻至大高殿壽皇殿行禮辰正升保和殿筵宴○正月十五日○召見軍機明日廷臣宴午正入座○發抄卞寳第奏汪興褘補台灣海疆新改基隆撫民同知奉硃批吏部議奏欽此○李瀚章奉接印漕督謝恩奉硃批知道了欽此○徐文逹奏交卸　任日期奉硃批知道了欽此○胡　桂奏接授甘肅學政篆務謝恩奉硃批知道了欽此○○奴才慶裕阿克丹跪奏爲盛京移居宗家營房内原建廟宇衙署住房各工被冲情形較重擬請摘要修理恭摺具奏仰祈聖鑒事竊奴才等前據宗室主事春熙正族長宣喜正學長富明等禀稱本年七月初間連日大雨平地水深五尺加以渾河漲發北泛致將宗室營内所有廟字衙署全行冲倒以及宗室營住房被水冲倒者四十餘所至斜不堪者三十餘所有僅剩地基者亦有地基無存者等情報經奴才當卽會同遴派四品官兼佐領裕書郎中清普往勘去後旋據該員等報稱會勘該營被水各工情形覈與原報無異溯查嘉慶十八年建設宗室營原案内稱廟宇衙署官學辦事處等工遇有歲修咨行盛京工部修理其住房各工由該宗室自行修補今歲大水爲災核與自頹者有間如令自行修理未免拮据惟是此項工程房間極多若一律估修勢必需餉浩繁奴才等再四籌思惟有先行摘要修理飭令估計照依原查丈尺清單核實估算關帝廟大殿三間東西耳房各一間山門一間圍墻湊長三十一丈五尺照壁一座文廟大殿七間官學正房三間東西廂房各三間大門一間墻圍湊長四十六丈照壁一座衙門正房三間東西廂房各三間大堂三間東西配房各三間大門一間圍墻湊長四十六丈照壁一座辦事處稿案房七間辦事房五間大門一間圍墻湊長四十六丈照壁一座照例銀錢票三項兼支共估需物料銀五千九百九十三兩一錢零五厘匠夫銀五百四十三兩五錢零四厘請旨興修如蒙俞允卽由盛京戶部照數支領銀錢派員先期備料一俟明歲春融擇吉開工照舊修理工竣造具細册咨工部核銷至宗室住房一俟庫儲稍充再行奏請一律修整謹將宗室營房間衙署修理各緣由是否有當理合恭摺具奏伏乞皇太后皇上聖鑒謹奏奉硃批着照所請該部知道欽此○○奴才慶裕裕長跪奏爲籌欵重修北鎭神廟以答神貺而隆祀典恭摺仰祈聖鑒事竊查廣寗縣北鎭醫巫閭山神廟自舜青山有二山以爲幽州之鎭周禮職方亦隷幽州爲東北山鎭隋開皇間始列天下五鎭之一詔號北鎭歴代因之燔柴望秩嶽瀆比隆禋祀無闕國朝從祀方澤有大典禮則遣官祭列聖東巡躬親致祭天章炳曜勒立碑銘載在方策鉅典煌煌至爲首重凡遇民間祈禱雨澤無不立應實爲陪都全畿保障本年夏間闔省苦旱因遣驛巡道興陞賁香致告並在省垣恭設壇位遥望祝禱未逾三日卽沛甘霖遠近霑足經奴才等奏請勅加封號奉旨允准在案伏查此廟距廣寗縣城西五里自前明修建規模宏壯殿宇巍峨爲關外第一名勝至康熙雍正年間兩次官爲重葺迄今已越一百六十餘年未經修飾以致棟桷傾頽墻垣圮坏神像久經暴露僅以灰棚一間庶蔽風雨蔓草荒榛褻瀆殊甚奴才等職司守土目擊心傷若不設法修整何以妥佑神靈肅將祀事後遇皇上東巡之年似此鉅工一時難以猝辦將使時巡盛典由兹廢墜殊非祗肅明禋尊崇報享之意惟工大費繁核計工料所需非十餘萬帑金不能竣事現值經費支絀之時奴才等曷敢率行請帑修理再四思維惟有籌一長年生息之欵先行擇要修理嗣後逐年分起歲修緩以集事庶可有成兹查有捕盜營生息制錢一欸係道光二十四年設立各州縣捕盜營借撥正欵發商生息以爲捕盜兵餉之用迨同治十三年復由粤海閩海二關另籌捕盜兵餉此欵卽陸續存儲未經動用以錢易銀共計存銀三萬餘兩係屬閑欵以此撥發工用甚屬合宜雖不敷尚鉅而此後長年生息每歲可收息錢五千餘串如緩以限期陸續修補約計五六年後卽可一律完整重復舊規不特神祗永奠兆庶感蒙庇廕之休卽他年鑾輿東幸遵循列祖列宗成憲望秩展祭皆可照舊舉行鉅典攸關深有裨益如蒙俞允由奴才等派員儲備物料擇吉開工妥爲修理兹查有驛巡道興陞奉軍統領記名提督左寳貴恊領程世榮均係實心任事之員堪以委辦卽飭令該員等於年内購辦物料明春諏吉開工先將山門正殿及御碑亭等處擇要興修其餘墻垣東西配房後殿零碎工程分年陸續補葺至拆卸物料擇其堪用者可節省工資兼以習勤總期隨處撙節絲毫皆歸實用較之尋常工作事半功倍一榮永逸統俟大工告竣再行造册報銷以昭核寔謹繕具廟址全圖恭呈御覽所有籌欵重修緣由謹恭摺具奏伏乞皇太后皇上聖鑒訓示謹奏奉硃批着照所請該部知道欽此○○調補江蘇巡撫山西巡撫臣剛毅跪奏爲調補邊外要缺通判以重地方恭摺仰祈聖鑒事竊照托克托城撫民通判豫臨捐請離任歸知州候補業於光緒十四年九月奉准吏部彚覆聲明坐九月初五日行文按例限計算以九月十九日作爲開缺日期係九月分之缺當經截缺咨部查照在案所遺托克托城撫民通判係奏改冲疲難兼三邊外調補要缺查章程内載晋省口外撫民通判缺出先儘實缺候補通判及知縣中保有升階者請調請補等語自應在外揀選調補該處地濵黄河商賈絡繹蒙民雜處彈壓撫綏在在均關緊要非精明幹練之員不足以資治理兹於實缺通判内逐加遴選查有汾州府通判汪爾艎現年五十五歲係山東樂陵縣人由監生遵籌餉例報捐通判指分山西咸豐六年三月初八日引見奉旨照例發往欽此旋因捐助軍餉奉旨賞加鹽提舉銜是年四月到省同治三年補授汾州府通判六月到任六年委辦磧口一帶河防兼辦永寍州臨縣團練各事宜經前撫臣保奏奉上諭汪爾艎着以同知升用欽此七年十月聞訃丁父憂十二月交卸八年經前署撫臣以該員在磧口任内防剿得力保奏奉上諭磧口通判汪爾艎着以同知歸部卽選欽此十年正月服满在籍請咨赴部呈請註銷候選同知仍留同知升用遵例捐交三成銀兩仍以通判指發山西歸候補班補用七月初十日經欽派王大臣騐放十一日覆奏奉旨依議欽此十一月到省光緒八年題補汾州府磧口通判十二年九月到任該員才具穩練辦事認眞任内並無承緝已起四叅案件及經徵未完錢糧有關降調處分以之調補托克托　撫民通判實堪勝任與例亦符據署布政使嵩崑署按察使沈晋祥會詳請奏前來合無仰懇天恩俯念員缺緊要准以汾州府磧口通判汪爾艎調補托克托城撫民通判俾資治理如蒙俞允該員係現任通判調補撫民通判銜缺相當毋庸送部引見所遺汾州府磧口通判係屬簡缺晋省現有應補人員應請扣留外補除咨部查照外所有調補邊外要缺通判以重地方緣由理合恭摺具陳伏乞皇太后皇上聖鑒勅部核覆施行謹奏奉硃批吏部議奏欽此○○奴才溥芸意普懷塔布跪奏爲遵修抱厦工程現已完竣恭摺奏報仰祈聖鑒事竊查成貴妃金棺奉移慕東陵西配殿暫安循案添建抱厦奏經部議仍令奴才等督同司員照案敬謹豫辦遵卽按照欽天監所擇吉期於十月初七日開工敬謹興修卽嚴飭該司員等逐日在工督率奴才等仍不時親往監察現據關防員外郎富基等禀報前項工程於本月十七日一律修竣奴才等公同查騐洵屬工料堅實毫無草率每遇祭祀應設供品桌案等項足敷陳列除將用過工料造册送部核銷外其准銷銀兩核覆到日再行派員赴部支領所有遵修要工完竣緣由理合恭摺奏報伏乞皇太后皇上聖鑒謹奏奉硃批該部知道欽此 
 
