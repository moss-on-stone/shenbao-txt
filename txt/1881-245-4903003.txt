# 1881 - 245 - 4903003

 

Page 1

 
 
[新印書畫出售]  
　　本齋近久用石印照相法印成朱子家訓五尺中堂一幅吳門潘著名芹涵所書筆力挺拔髣髴率更計每幅未裱者價洋二角綾裱成軸者價洋　角五分又任伯年先生所繪之著色奉　拜石蕉葉題詩撫松據桓埧棰風堂四幅皆長五尺每幅未裱者價洋三角五分綾邊裱者價洋七角此四幅拆買合買均隨客便蓋拆買則可作中堂懸掛合買則可作大掛屏也至畫法之神妙任君早馳名遠邇諸丹青者靡不傾倒當無待本齋揄揚出售處仍照曩例此布 
　　點石齋主人啓 
[論西報言中國設立學堂事]  
　　昨聞外國報見有西人致西報館一稿祥言在上海設立一大學堂兩小學堂以循序造就中國人才因譯其大略以供衆覽其爵之意盖云中國近來頗留心於西學而惜無善教之人以中國人教中國人教易入也而仍無當於西學必以中國人就外洋而學之然年紀太稚僅可以小知而不可以大受終屬無補於事夫中國近來遇幼童至外洋學習西法可知中朝之於西學極爲重視刻下聞有召諸幼童回華之說是豈有他故哉正以該幼童等在外洋學習有年欲觀其成就何如且以備中國分撥各處洋務之用耳然中國近來之習於西文者雖尚未見精熟而開館授徒亦足以招集多人執業於彼而中國考取學童之時假如考取數十名報名者必有數百名可知中國之人好西學者未嘗無人第欲學西文而僅取幼童其法猶未盡善須先令於同文方言等館習成西語西文然後派令出洋學習有用之事然後可臻於人成然中國孩童至外國者學成之後遂變爲西人而不復念及桑梓如是者住往而有夫國家欲令人學習西法原以備他日之用如學之旣成而仍無益於宗國又焉用此中國之教習西文者隨處皆有而絕無成就之才豈西學果如是之難乎亦無善教之法而已矣今有牧師思得一法撥於上海英界洋涇浜造一大學堂專爲中國造就人才又於虹口及西門外法界各造一小學堂先由小學堂教以粗淺之學然後拔至大學堂漸習天文地理星算等法以馴至於神化而後已現己與華官商定先於西門外之法租界地方購地興工經營創造業經開手矣計所造房屋一如泰西學堂之制長六丈二尺闊六丈八尺舍宇高敞具內可容三百人兩小學堂共延西人二名華人六名以爲之師其所讀之書及所定規矩皆當邊守勿得參差大約法界之小學堂至中國年終時總可成功明春卽可開館施教從此中國人之子弟可以大明西學矣就塾子弟於小學堂中則早出晚歸將來拔至大學堂則有下榻之所可以終年寓處以爲攻苦之地其費用意欲舞欵置辦勿令生徒自備第恐人數太多經費不足則或者收取費用亦未可知蓋習學西法未必可望諸農家椎魯之子如欲令讀書人士之子弟選其聰明俊秀者招使入塾則士人寒苦者多不能自備膏火束修惟有望洋興歎裹足不前殊爲可惜有錢之子弟雖不難出厚脯就名師然粗知大槪卽欲別謀經管則仍與國家育才之意不甚相合倘得多籌經費如中國義塾之制則中國之人才將見蒸蒸日上矣以上皆西報所叢按中國目前留意西學或命幼童出洋或在中國設立同文等館誠有如該西報所云者而出洋諸學徒近日回華者亦不乏其人雖亦有聲名卓著學藝有成者然欲藉以爲用終屬不敷卽如現在電線業經興辦各路分局皆須有精於此道之人爲之調遣處置而目前中國擅西學者亦頗有人而究不敷分派致有儲材不早之恨及今而教之猶末晚也莊子者言亡羊而補牢見兎而顧犬中國於此正宜極力振作認眞教訓以期造就人才　爲國器牧帥深知中國需材孔亟故爲此舉以爲中國造就良材其意不可謂不美也但中國官憲亦當力自振興專心造就以期人才之日盛無讓牧師等以獨擅作人之名則尤私心所竊兾而未敢一日忘之者耳多事譯登○本月十二日倫敦發來電報云多尼思土人與法兵搆難其先爲土人所勝繼而法人得乎奪取哈買末脫地方刻下法國又由麥西利發兵前往該處矣日商受累○日本新聞紙言日本人之往高麗者共計有二千五百餘人其中有富商大賈開設行棧者計六十家其餘則皆係小本經營高麗租界亦有廛舍四百間以爲日人居處之所嗣因小本經營每多耗折皆思在大行棧家作掮各經手買賣以圖利屢屢滋生事端富商等頗深惡之去年有二三大行家時與此輩爭閙不肯聽其把持卒亦無法可施今歲高麗旱魃爲虐各物騰貴此輩更形苦累因具呈於高麗官憲言日人之開大行棧者計貯米石甚多高麗之爲米商者多自與日人交易不用我輩爲之經手求爲判斷云云內中有稍爲老成者言此事當先禀明我國領事比至領事處領事亦言生意之事何可把持今且與高官商之領事先行此輩尚有數十人後隨領事官與高官商酌在問外面諸人喧閙不絕到天黑始散故目下日本大商之在高麗者無不痛恨此輩云又言高麗今年大旱地無所出炎熇逼人米榖尚未成熟已經乾癟故薪桂米珠若輩益形困苦時有鳩形鵠面者向領事公廨纏　不休領事官殊不勝其煩云 
[電線述聞]  
　　○北路創造電線刻已造至山東之臨清州去京七百餘里矣并聞電線各路通行須設立分局三十處云 
[偷割電線]  
　　○福州電綠局有水線數條寄存羅星塔通商局外屢請許監工收存因事未果前月中旬夜間竟被丐者在路旁偷鑿失去十餘斤爲陸營勇弁緝獲現已交局訉明枷號並請許監工處立刻飭人收有以免後慮現聞已放舢板收回廠內矣 
[再述劇盜披猖]  
　　○台州府前月有匪黨入城刦監已列前報玆據憲海來友誠及此事雖未詳盡頗有端倪姑再述之先是憲海有王金滿者膂力過人精於拳棒向在仙居黃嚴等處保鑣嗣以其父因案被戮王遂妄議復仇糾合亡命時日旣久其黨愈多遂踞銅柱山爲巢穴私造兵器僞稱金滿大王本年六月三十日先入城刼監監中犯人盡被劫去官車捐捕僅獲要犯四名七月朔又率衆搶毁寍海北鄕無涇捐局局官大駡鼻被割去越數日又遣黨 
 
 

Page 2

 
 
至天台某寡婦家借洋一千元不允將其子擒去爲質婦懼出洋五百元子得釋歸舉被該縣所管之花橋地方某巡檢聞知認婦通盜以圖索詐果被詐去五百元王聞知不平揮黨羽前往該署謂巡檢曰汝亦朝廷命官不應索詐民財若不將此洋速助我餉當碎汝首巡檢聞之怒詈遂同妻均被砍死脊一幕賓從旁大駡王碎其首雙剖其腹巡檢之女及女仆等不及逃避亦被擄去今事已聞之省憲官兵麕至諒疥癬之疾不日可除斷不致養癰貽患也官兵勦誅情形再當探錄 
[津地官報]  
　　○前任山東巡撫李采臣中丞元華於月初到津寓河北吳楚公所闔城官員往謁冠蓋相望又順天學院孫宗師亦於初八日按臨地方官預期迎迓云 
[新築砲臺]  
　　○奉天之旅順口襟山帶水頗壇形勝且係遼瀋咽喉陪都門戶邊防之事自宜購究于暇時李爵相規度嚴疆統籌全局智珠在手成竹在胸因就彼建造西法砲臺延德國人亨特生經事其事自今夏開工刻已規模粗就中美今年互換和約美國來華之使臣卽係水師提督某比換約後起程回國曾往旅順口相察地勢兼覽工程據云該口固係極要之區砲臺尤爲極新之式與西國毫無參差不日功成可爲盛京雄障矣 
[小竊行凶]  
　　○月之初四日清晨蘇城花駁岸某姓羽士家有賊踰垣而入時羽士已起身啓戶見賊向內卽時捕捉被賊刀斫拇指羽士之友亦同帮捕均被　倒在地勢甚猛驚幸其妻出外喊救賊始釋手縱身一躍乘屋飛去去後遺有馬褂一件利刀一口並摺扇一柄當將物件呈報保甲局飭捕追緝云 
[納妾被誑]  
　　○蘇胥門內候補某　尹自浙赴省禀到未及數月奉委出差公館中有一妾一僕一婢妾固到省時新納者也前月杪有吳縣差役帶同地保持票拘妾並育妾之母某嫗隨同領捉直入內室妾始而鍵戶不納繼知其母亦在其中乃坦然隨差到案惟僕以家主出外事生不測跟至縣署投訊始知妾本有夫之婦　尹不知買於其母當出身價多金立有婚據而其夫以妻爲岳母所拐控縣嚴追其母無可遁飾遂被獲案現聞　尹尚未回省故將母女暫押官媒想須追還身價始准本夫領回也 
[章門大風]  
　　○江垣一向氣候均列前報玆悉月之初二起北風陡發至初三愈屬竟日通宵洶湧震撼到處灰塵眯目屋瓦有被揭翻者各街市懸逢吊簷砰　碰磕常爲吹隳行人皆左右疾趨深虞壓頂惟𤍠氣仍未大减則以未得點滴雨水故也初四日風略温和連日終未全息云 
[痧症閉倒]  
　　○月之初四日南昌瓦子角地方某雜貨鋪有一人買貨忽倒於櫃外年約三十餘似是公館中跟班當有數人環衆爲之起痧聞此人入鋪後立於櫃頭數錢與該鋪夥問答數語遂無故而倒云嗣未悉曾否痊愈此皆近日天氣不正薰爍過甚所致也保身者其知所以自愼哉 
[皖垣得雨]  
　　○皖垣炎蒸亢旱情形前經列報地方官業已禁屠祈雨本月初三日午後北風大作陰雲密布傍晚細雨濛濛天氣驟凉初四降暴雨兩陣禾黍略沾膏澤天凉一似秋深倘能續沛甘霖可慰農民之望已 
[溺斃相騐]  
　　○杭城菜市橋河中每年於中元前後盛設水會徧放河燈盖卽盂蘭盆故事不過易陸而爲水耳緣該處河港闊大溺斃者不知凡幾遂相傳有水鬼作祟索替閏月初六日河中忽浮起無名男屍一口經撈起後絕無屍親承認該處地保姚廣當卽報官請騐仁和縣趙邑尊於初七日午後帶同刑書仵作人等臨塲細騐見該尸年約三十餘歲身穿白洋布小衫白棉紬單褲廣襪京鞋腰繋印花夏布長汗巾別無他物騐得通體無傷確係溺水斃命但其人姓氏居址因何墮水及其溺死時日均已無從查問屍身旣肥且腫并多潰腐之處頭如巴斗面目略可摹擬惟其口祗存上脣其下頦及兩吻之肉俱已脫落檢其下體則并腎囊脫去檢畢卽發棺收殮一面將該尸面貌衣服詳書招貼招人認領云 
[潮急覆舟]  
　　○昨午本埠潮漲甚急老閘大橋下有一往來蘇滬之烟船爲潮衝覆舟子均落水復起幸皆無恙在船貨物失去甚多云 
[圖姦笑柄]  
　　○法租界新橋堍有蘇婦某氏居於樓面其下租一老嫗住之近嫗患病無人照應招做小工之某甲爲伴數日嫗愈卽回原籍蘇州某氏留甲看屋囑俟有人租定再去甲本借住客庽聞之欣然遂留焉該氏有拚識人來往甲竟生妄想惟未得其隙前夜所好不至及夜半時竟裸體上樓登床圖姦該氏極聲呌喊甲不及穿衣取衣遮體而逃適其對門隣人聞聲開門探視見甲逃出卽爲扭住諸隣集至氏稱甲初登床我驚駭欲喊伊先將手掩我之口比欲扯我下衣手鬆始得呌喊伊便奔??云衆鄰聞之莫不掩口葫蘆將甲痕毆一頓釋去 
[賣子可異]  
　　○前日午後有一老丐年約五十餘操松江音跛一足杖竹而行挈二子沿街求乞長子約十一二歲次子年八九歲聲言欲賣一子以圖兩存及至英租界二馬路有蘚婦某氏欲買其次子與之講價時觀者甚夥見老丐及二孩皆飢容憔悴莫不望其成交俾各生存詎老丐問婦曰砍買我子爲子不必先論價姑問日後許我時來探望否婦曰人無論貧富均須有嗣設汝祗一子我亦不忍買之今汝尚有一子故我向買旣買須絕往來惟我得子不嘆無後汝得錢可有生機非兩全之事乎老丐聞言勃然作色曰不必談轉身便走手招二孩跟離而去當山窮水盡父子相戀如此丐也而性情固在也彼惟利是圖而情　骨肉者愧之多矣 
[原告具結]  
　　○睦鶴義投訴芵公堂稱在旗昌洋行帳房生理　夜行經一馬路有一婦喚我入內吸烟及入見非烟舖係屬客棧此婦便向我借洋二十元我謂身畔祗有四開徉幾枚給與不要又不放走與論又有一男子扭我毆打是以訴捕拘此男子送案求辦婦人蔡張氏具禀訴稱丈夫蔡金和駕船出門前夜突有不識姓名人闖入竟欲上　喝阻不去適我胞弟張寶生來與論持蠻當報捕房伊便乘間脫逃因思夫不在家姑忍氣不與爲難詎昨伊竟誣訴捕房同捕來拘我弟爲此　案聲明求賜明察其弟張寶生稱爲油酒生意供與端同陳大守謂陸鶴義所禀情形種種不符察蔡張氏詞固係陸之不合著具結不得再至該氏家纏擾完結 
[自竊誣人]  
　　○英公堂據包探陳阿九禀稱婦人尤氏報失金戒指四只及銀飾官紗衫等件據稱共値洋五十餘元前往察勘並無外賊入內蹤跡尤氏又稱女傭之子陸阿保到過家中殊屬可疑向陸盤問堅不承認當有其樓下所住之羽十錢子卿在傍日竊者必陸阿保今伊强賴云當時搜尋在樓下搜得銀飾官紗衫及洋七元閱得洋上有押舖圖章隨帶陸錢二人同至押舖問以誰來典押舖夥指明錢姓當吊出原贓金戒指四只錢又稱陸阿保行竊令伊代押觀此情形定係錢姓行竊陸固無分今將人贓解案請辦尤氏禀詞與同並稱尚少官紗褲銀練條陸供尢氏失竊實不知情錢仍謂陸令代押陳太守謂揆度情形定係錢子卿行竊隨判押錢四月陸阿保無于釋放贓交失主領去起 
 
 

Page 3

 
 
案之洋七元給還押舖 
[交保候辦]  
　　○老北門內穿心街車玉器作夥唐可城徐樹元投訴法公堂禀稱昨日我等有四人同至紫耒街眠雲閣吸烟當遜讓招呼時適有兩婦人來以爲喚彼上前尋釁我等告以自相說話並不喚汝願認不是詎隨有兩男子乘勢肆毆致洪天元被其打傷現在仁濟醫舘醫治謂須禮拜可望痊愈當　鳴捕拘得董念五劉二兩人求辦烟館堂倌王雲生亦投案禀知情由翁太守詰之董劉兩人據供在製造局左廠當鐵匠因付會項故在彼等候太守見下邊尚跪年經婦女兩人問其何事一供係董王氏卽念五之妻一供係王陳氏由董邀來翁太守卽問肇事係何時候包探謂報捕房時在夜間十一點鐘太守謂婦女深宵在外足見不守本分着董念五劉二董王氏王陳氏一併交的實保人俟洪傷痊再辦 
[工人滋事]  
　　○法工部局垃圾工頭何增祥昨投法公堂禀稱所用小工共四十餘名前日失去衣服等件仝夥人疑及周錦堂雖無贓証而周之爲人實屬可疑周竟噪閙不休經我等點香燭賠禮尚不肯了周錦堂見約十餘人停工以致今晨乏人酒掃且揚言謂須將妄言之人敲斷其脛方洩忿恨深恐釀成事端爲此將周送案求究翁太守詰之周錦堂則稱並不約人停工惟誣我竊物心實不甘太守飭將周錦堂管押俟查明後再與核辦 
[私貨案移縣]  
　　○昨報飭起私貨一節法包探帶張阿福卽阿發往該花烟館查察未獲私貨惟將大頭阿勝卽王阿勝傳到翁太守復詰張阿發則改供稱在招商局野雞火船上與昨供在太古行輪船之說不符且言語支離毫無實話詰之王阿勝供稱住南市十六舖內素在洋行今則無事有友人從天津送來食鹽一大包托輪船帶至及送往南頭有捕躡於其後袛得暫寄花烟館中擬再往取回太守研詰至再仍執如前因飭蔣王阿勝張阿發送縣辦理云 
[盛夏薄暮訪倉山舊主於楊柳棧臺不遇題壁]  
　　○布衣夢想識荊州空自登臨願未酬大塊文章供嘯傲小倉隱𨓜舊名流樓臺影倒月初上楊柳陰深風欲秋如此林泉消洒福應留鴻爪訂重游 
　　虹橋側舒昌森少卿氏甫稿 
[閏七夕重招龍湫舊隱舞雩子諸同人集欽華陽仙館]  
　　○天河依舊碧迢迢又看雙星會此宵屈指三旬逢兩度不知靈鵲可塡橋笑余不是謫仙才前度詩勞擊鉢催牛女重逢人喜聚更應泥醉賦歸來 
　　閩中肖岩氏傳喜佑未定草 
[秋興四言客滬上作]  
　　○匹馬孤篷寄此身手携書劍瞰風塵渡江落魄多名士隔海相思有故人吳語久聽音漸熟齊諧漫續事翻新腹中春氣濃於酒不解悲秋賦苦辛　風聲大去雨聲回秋到江南萬壑衷流水謝花成往事落霞孤鶩想奇才鼓絃素女應重見揮手黃金倘再來久客不堪歸未得沉吟身世一低徊　平生拂意總蕭然不讀龍門自序篇詩句儘饒湖海氣文章會有鬼神憐雲泥頃刻休談命恩怨空時漸入禪何事此心深固結中朝時勢老親年　壯游中道阻東溟黃歇江邊臥容星月地賈人邀共語水天仙鶴與忘形力除狂態渝非素眼見酒杯聊轉靑一笑囊書三尺劍未應前路久飄零 
　　忠州簨甫任國銓 
[光緒七年閏七月初四日京報全錄]  
　　宮門抄○發抄　旨五道○御史阿等　奏爲請　旨從嚴懲處摺○直督李　奏請　旌表片○護陜督楊　奏調補知縣摺○大臣清等奏章京差滿回京當差摺子○護陝督楊　奏請　賜頒匾額摺子○大臣清等　奏委員給資回原衙門當差夾片○又　奏爲奏　聞摺子○閏七月初四日兵邵太常寺太僕寺廂白旗値日無引　見○白桓謝授太常寺少卿　恩○補用副將萬起順謝　恩○許應騤續假五日○侍衛處奏派保和殿監試之王大臣　派出頭班肅王濓公德福謙光溥霖　二班那員勒八額駙齡海索布多爾札布徵壽○邵見軍機○發抄　丁寶楨奏審明已革同知翁樾貪婪縱容並有訛索私罰情事案定擬奏　旨該部知道欽此○又請將詐冒承襲之雲騎尉王士玉革訉奏　旨着照所請該部知道欽此○又候補令胡堃補鄰水令奉　旨吏部議奏欽此○又卽用令孫清士補達縣令奉　旨吏部議奏欽此○又孝婦邵袁氏等割肝療親請旌表奉　旨均着准其旌表禮部知道欽此　○○署理五城街道事務掌江南道監察御史臣阿克敦掌河南道監察御史臣邵曰濓跪　奏爲職官恃符作梗公事掣肘請　旨從嚴懲處以肅政體恭摺仰祈　聖鑒事竊臣曰濓於本月初三日奉　命管理五城街道事務所有應行事宜臣等無不竭力整頓查得五城街道除東西天街均有舖戶商人帮同修治外至小街狹巷非京官私宅卽民人任居向以公欵無多僅令舖兵小催各役隨時墊補一遇大雨時行每因水道不清輒成深坆行路維艱臣曰濓到任後卽商同責成各役分轄地叚認眞雇夫修理俾雨水就下車軌順行並於支銷公用項下給發工食正在辦理間突於臣曰濓寓所宣武門外羊肉胡同內有素不識面之國子監助教朱榮清以伊戚劉姓修理房屋當門外走路任意堆擲磚士適該役興工刨挖時因其阻碍水道招呼該處匠人搬連僻地詎朱榮清不由分說恃符謾駡甚至登門肆行咆哮臣曰濓於次日查騐該處確見磚土縱橫因思過由匠人當擬查拿薄責詎朱榮清又復唆令劉姓婦女依仗年老當街辱詈回車後尚敢跟追至宅撒潑種種不堪殊出情理之外臣等若以瑣事隱忍含容恐各處街道居民聞風玩視曠職之咎固無可辭而一任沿途堆垜崎嶇尚復成何事體爲此合詞恭摺奏請將國子監助教朱榮清交部嚴加議處至劉姓自稱命婦潑悍異常倘敢於事後挾嫌逞刁可否准臣等飭司嚴辦以儆效尤而遏刁風並請　旨飭下五城司坊官一體出示曉諭嚴禁無知婦女駡街廉居民知遵而公事亦不致掣肘矣臣等爲愼重街道起見是否有當伏乞　皇太后　皇上聖鑒謹　奏奉　旨已錄　○○李鴻章片　再據省城修志局司道詳稱江蘇武進縣人前任直𨽻故城縣知縣丁紹基之長女丁氏係同里監生吳麟振之妻相夫以禮事舅姑以孝戚黨均無聞言光緒五年五月吳麟振病歿保定省寓丁氏善以身殉惟因夫柩未歸苟延生命旋經竭力摒擋託人代送夫柩回里丁憂卽於是年十二月吞金殞命據同鄕宮寍晉縣知縣夏子鎏等禀報由局詳請　旌表又據天津府同知程迪華等禀稱江西鉛山縣人直𨽻候補縣丞蔣志僑於咸豐八年六月由津押運漕糧赴通州交卸旋在通州差次病故柩至天津其妻朱氏憑棺號慟絕粒七日以殉迄今二十餘年無人呈報該員程迪華等誼屬同鄕見聞眞確禀請　旌表前來臣查烈婦吳丁氏蔣李氏志决殉夫飾能勵俗其事蹟卽在直隸未便聽其湮沒擬請勅部均予照例　旌表以彰風化理合附片具陳伏乞　聖鑒訓示謹　奏軍機大臣奉　旨均着准其旌表禮部知道欽此　○○頭品頂戴護理陜甘總督署理甘肅布政使臣楊昌濬跪　奏爲調補邊疆要缺知縣以重地方恭摺仰祈　聖鑒事竊據署甘肅布政使李愼按察使魏光照會詳稱甘肅敦煌縣知縣李榮經前督臣左宗棠奏准開缺日期報部在案所遺敦煌縣知縣係煩難二項邊要缺例應在外揀員調補查定例州縣應調缺出俱令於現任人員內揀選調補如無合例堪調之員始惟以候補人員題補如候補無人亦准將應升人員揀選題升又前 
 
 

Page 4

 
 
奉吏部變通章程內開雲貴甘肅道府丞倅州縣以及佐雜各要缺內現任各員按照應升官階任內無論有無升案並是否到任實授以及歴俸試俸末經期滿各員准擇其人地相宜者一律升調各等語今敦煌縣知縣係邊遠要缺該司等在於內地現任對品人員內逐加遴選人地多不相宜惟查有禮縣知縣張汝學年四十七歲江西萍鄕縣人由凛生中式同治甲子並補行辛酉科本省鄕試畢人十一年投効前督臣左宗棠行營辦理文案於克復巴彥戒格城池案內彚保十三年八月初三日奉　上諭揀選知縣張汝學着以知縣留於甘肅歸候補班前補用欽此請咨赴部分發光緒二年四月二十八日騐看五月初十日經　欽派大臣騐放奏請發往奉　旨依議欽此二十日領照起程六月十三日到省繳照嗣因關隴肅清案內保舉俟補缺後以直𨽻州知州儘先補用試看年滿甄別留甘以煩缺知縣補用委署玉門縣缺奏署禮縣知縣奏部覆准七年三月初三日卸署玉門縣事飭赴禮縣本任該司等查該員張汝學才具開展勤奮有爲在甘年久熟悉邊情前署玉門縣邊缺知縣籌辦一切諸臻妥洽以之調補敦煌縣知縣邊缺人地極其相宜會詳呈請具奏前來臣查該員張汝學才識練達辦事精詳以之調補敦煌縣知縣可期勝任合無仰懇　天恩俯念邊缺緊要准以禮縣知縣張汝學調補敦煌縣知縣以裨地方如蒙　兪允係以知縣調補知縣銜缺柑當毋庸送部引　見仍俟試署年滿如果稱職另請實授該員並無叅罰案件是否有當爲此恭摺具奏伏乞　皇太后　皇上聖鑒訓示至所遺禮縣知縣係專疲簡缺應歸部選但甘省現有應補人員應請扣留由甘請補合併陳明謹　奏軍機大臣奉　旨吏部議奏欽此　○○奴才清安顏爾慶額跪　奏爲糧餉章京差滿循例回京當差恭摺奏祈　聖鑒事竊查科布多粮餉章京儘光理事同知翰林院筆帖式吉拉敏前因年滿請加四品銜等因嗣准吏部知照據該大臣奏稱以吉拉敏人尚明白差使勤奮請加四品銜並請將糧餉章京先行開缺由部奏請補故等因除將科布多粮餉章京例由在京各衙門現任筆帖式奏請　派往並俟新任人員接替到日交代清楚給咨該員回京外查科布多糧餉章京例由在京各衙門現任筆貼式奏請　泒往三年期滿如果得力出色准該在臣　奏明咨部專以主事卽選員　題補授如係平等之員例應咨回本衙門供職並無准保加銜明文亦無辦過成案所請　賞加四品銜之處與例未符等因具奏奉　旨依議欽此知照前來查該員前請四品銜旣經吏部核與例案未符自毋庸再行請獎除飭該員回原衙門當差曁分行外理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○頭品頂戴護理陜甘總督署甘肅布政使臣楊昌濬跪　奏爲　神靈顯應懇　恩賞賜匾額用答　神眖恭摺仰祈　聖鑒事竊據署甘肅布政使李愼詳據西甯府縣轉據紳士晁炳張思憲晁煒等禀稱竊西甯地雜羌戎民崇　神佛由來已久郡城之南鳳凰也麓有南禪寺內供　關帝神像並都內倒祀　火祖　城隍神像　國初至今二百餘年香火無闕凡遇邊警歲荒民間祈禱屢著爐異自同治十一年陝回西竄土匪內訌勢甚猖獗嗣蒙前督臣左宗棠檄調大軍進剿該匪分股抗拒東硤圍困郡城十月十三日夜逆回乘間攻撲南城雲梯　附當經女武督率紳弁民勇登陴塲察正在危險之際忽見陣容四合似有千旗萬馬徒南禪寺而來城內一片紅光旋繞不㪚官民等知有　神助奮方迎擊殺斃登城悍賊多名餘黨胆落紛紛逃𨓜比及天明城圍已解是日天兵攻克東硤乘勝掃蕩全境一律肅清凡在戶民無任柱舞且前　年天旱疫氣流行紳民等詣廟虔禱靡不甘霖　霈灾癘消除現今邊氛靖謐歲稔時和蒙興修廟宇業已煥新誠見禦灾捍患備叨　護之靈秋祀春嘗莫聲聲香之祝爲此禀新轉　籲懇　天恩賞頒覆　懸挂各廟以答　神眖等情由該司詳請具奏前來臣覆加查核委係實情理合恭摺奏懇　御書匾額三方頒發封甘由臣祇陳奏懸　關帝廟曁　火祖　城隍廟以昭　神眖禀縣輿情仰祈　皇太后　皇上聖鑒訓示施行謹奏奉　旨已錄　○○清安等片　再據委員花翖刑部候補員外鮑賈泣呈請咨回原衙門當差等因禀請核辦前來查該員在科布多並無經手未完事件自應准如所請除照案發給兩個月口分銀五十四兩以作川資曁分行並飭該員起程外理合附片具奏伏乞　聖鑒謹　奏軍機大臣奉　旨知道了欽此　○○奴才清安額爾慶額跪　奏爲奏　聞事竊查上年四月閱據　管衆安廟那魯班產呼圖克圖單爾瓦呈報因舊病請假前往三音諾彥部落冐泉沐浴調理等因前來奴才等當經給假令其赶緊調治稍愈速來管廟去後旋准烏里廟蘇台將軍咨據三音諾彥邵落盟長申稱該那魯班產呼圖克圖病勢增劇一時難往管理長安廟事務當經派員查騐屬實自應另行揀派前往今查得胡畢勒罕拉什朋楚克經卷尚好堪以派令赴科接管廟務捧誦　萬壽皇經等因咨行前來今該胡畢勒罕拉什朋楚克於本年六月十二日到科奴才等看得該胡畢勒罕拉什朋楚克人尚明白經卷熟習陳令其接管衆安廟事務捧誦　萬壽皇經外理合恭摺具奏伏乞　皇太后　皇上聖鑒謹　奏軍機大臣奉　旨知道了欽此 
[蘇省撫轅事宜]  
　　○閏七月十二日准補荊溪縣錢志澄禀謝餉知赴新任並銷糖捐局差　縣丞姚鑄禀知奉派太倉州差委卽辭　從九林維　銷琥陽絲捐差　○十三日知府楊靖松滬局來卽辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
