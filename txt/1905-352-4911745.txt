# 1905 - 352 - 4911745

 

Page 1

 
 
[愛國說]  
　　竊嘗披往古史册覽東西各國傳記時若有閡隔於心目之閒徘徊於腦際而不能過於是掩卷沈思細考其原理而得其故 
　　夫所謂閡隔於心目而徘徊於腦際者何事乎蓋有以愛國之熱心發爲愛國之行爲其卒也或致以敗壞國事而蒙不韙之名受當世之排擊者是已此等事實我讀我國史時遇之吾讀各國史亦遇之我每遇而每加詳究焉得其理由有數端 
　　不觀斯賓塞爾之論國拘乎反覆深辨夫愛國之罪詳哉彼嘗曰愛國之忱人人稱之爲懿乃何以有因愛國而受人指摘者 
　　一愛國之情有出於自私者以爲我之所以愛我國者亦愛其所得以爲已之分也夫保守其國之利權者以其身與而保守之耳其身與者猶曰在已與有此益也忿怨其國之見侵者亦以其身與而忿怨之耳其身與者猶曰在已與有此害也因已與而愛國卽其視已必重於他國之人於是乎其言論其舉動容或有過於適中之權至平之衡而用情不免有出於過激者此其理由一 
　　一愛國之情有出於一偏者古來人民愛國之心愈發達則競爭之心愈激烈西人有言曰曲歟直歟吾知愛國而已又日使吾爲局外人則了了能言其曲直不幸有我國之利害與於其間則黑白易位矣此其言雖出於過甚然亦往往有用情太過而倚於一偏者彼此各愛其國而出於一偏於是各是其國各執其說相爭相激相持相逼而終至於各不相下此其理由二 
　　其私也其偏也皆根之於愛國而爲讀史者所尊敬愛慕而流連不忘者也其私也自一身而推之其範圍小其偏也自一國而推之其範圍大大抵愛國之說終不出此兩途然以上所論受人指摘之原理係根於愛國者之用情而言者而亦有對於時勢而言者所謂時勢者有二 
　　一愛國者必須知國民之程度何如爭是非爭曲直爭利害皆愛國者之所有事也我所爭者未嘗 
 
 
 

Page 2

 
 
不是未嘗不直未嘗不利然而國民之程度未至則往往有極是極直極利之事反致因我之爭而僨事者有之矣於是愛國者因此而受不韙之名反目之爲僨事者之首痛哉 
　　一愛國者必須知國勢之强弱何如國勢强弱之關鍵必視國民之有愛國心與無愛國心爲轉移然愛國者亦必視國勢之如何以定對付之法苟處積弱之勢而冒昧以投之此必無幸然則此愛國者之熱心將終隱忍而坐令消散耶其不然矣其必有應用適當之處而特委曲以伸其熱忱而已 
　　夫以愛國之故而受人指摘者不外此四者然其心則皆可諒者者此種國民善導而培養之則國勢勃興不善導而摧殘之則國本必傷徵之古昔騐之將來信哉 
續紀公堂開訊後情形 
[上海道照會領袖俄總領事文]  
　　爲照會事本年十一月二十七日奉南洋大臣两江督憲周札開上海鬨閙公堂一案係因英副領事德爲門將黎黄氏誤押西牢衆心不平擬與西官理論尙不失文明舉動二十二日忽有傳單勒令衆商罷巿聚集多人沿街滋閙各鋪店恐人多被搶紛紛關門是自圖保衞並非罷巿旋經該道督同紳董勸導一律開巿惟當時閙事匪徒雖經彈壓解散究不出租界之外本大臣明查暗訪詢以初次傳單罷巿究是何人商界學界均不知情此等匪徒傳單惑衆勒逼罷巿意圖乘機搶劫居心實不可問除調水陸各營分扼要隘一體嚴拿外應由該道督飭文武密訪主謀起事之人及持單勒令閉門逞兇毆人聚衆搶奪各要犯懸賞購線務獲到案訊明從嚴迅速懲辦等因到道除移行營縣並會審公廨懸賞購綫訪拿各要犯務獲究懲外相應照會貴領袖總領事查照（調） 
[查獲分發罷巿傳單]  
　　美巡捕房查得上月二十一晚有人以申商滬商具名罷巿傳單沿途分發翌日致有滋鬧之事此單係由徐達昌漆匠店主所發昨由中西包探將該店主徐阿生拘入捕房捕頭盤詰之餘供係某西衣店主交來捕頭當飭押候查明澈究（古） 
[一律派捕巡邏]  
　　英租界捕房自二十二日莠民滋事調兵保守各處所有中西印各捕暫不派出茲由道憲袁觀察面商工部局董事濮蘭德君仍請一律派捕以保界内治安故昨日起各捕已照常出巡矣（見） 
[撤退防護西兵]  
　　英美租界自莠民滋事之後英總領事調水兵六百四十名登岸保護西商財產及駐防各要道計泥城外三百二十名英界三百二十名茲因事已平定　民歛跡故於昨日一律撤去（　） 
[調兵防堵志要]  
　　吳淞第八標常備新軍統領商恊戎又奉上海大吏抽調本標第一營新軍一中隊於二十七日由獅子林拔隊至淞雇封大號民船三艘連夜運載赴滬駐防本埠公共租界外之徐家匯及新閘迤西之梵航渡等處并聞大吏以此次罷巿後恐有匪人藉端生事先調淞口防兵數百名分守要隘又慮淞口兵力單薄擬由江陰抽調數營至淞駐紥（調） 
[函請恊緝莠民]  
　　工部局自各莠民擾亂治安密飭各捕房緝查流氓姓名繕單禀請公廨關司馬簽差恊探拿辦内有避匿法界及上海縣境者數人由司馬函請無分畛域一體協緝務獲究辦（見） 
[拘獲擲石莠民]  
　　木匠陳金德於莠民肇事時在福建路以磚石向某印捕抛擲經該捕報明捕頭昨日飭探劉光震拘獲並田該探查到目覩之劉海龍至案作証捕頭飭將陳押候堂期解辦（見） 
[美艦防護水綫]  
　　張華浜灣大北電報海底線棧近來英美德法日均有海電附設故上海罷巿後西人十分注意美艦（拖而脫姆脫）前日抵淞卽下碇大北電棧封面江中晚間由美艦派水兵四十名人内防護（調） 
[飭查華兵來滬]  
　　昨日美捕房艦副頭聞有華兵一千五百名由吳淞附搭火車來滬當飭華探倪順全陳三林朱桂生等前往查明禀復（古） 
按此項華兵大約卽駐防南翔眞如等鎭者 
[梟匪渡浦訛傳]  
　　前晚英捕房飭西包探至法捕房聲稱有人通信謂浦東有大幇梟匪數千人渡浦來滬應請派探前往查緝等情捕頭立飭包探頭目帶同各探至浦灘巡緝直至天明並無蹤跡始回（居） 
[開呈懲辦莠民清單]  
　　公共公廨讞員關司馬昨將上禮拜六開堂與德副領事訊懲之莠民施崇應等四十三名摘錄鬧事案情並所判監禁日期開列清單禀呈道憲轉呈江督周玉帥鑒核（見） 
[江督接見領事]  
　　前日江督在行轅接見各國駐滬領事美俄等國以時晚未來昨日三句鐘見日總領事永瀧君五句鐘見美總領事羅志思君訂於今日上午十一句鐘見工部局總董三人虞道和德同見（顚） 
[塘棲罷巿抗捐杭州]  
　　塘棲鎭巿廛房捐邇由巡檢李洪勳經收報解各鋪戶以洋價甚短較之巿上相去幾及二百文故均以銅元完納而李又抑作九文衆皆不允致啓衝突李以各鋪類皆寗紹帮人因派汛兵差役往拘該帮司董沈某兾其懼而照允詎干衆怒羣起譁拒當由南貨業首先罷巿各鋪亦卽閉歇擬俟撫憲過境聯名上控及在大橋前跪香訴苦李亦晉省禀報大受上峰申斥倩人出爲排解而各鋪戶調須斥革兵役解縣懲責照用銅元永不抑價再由李公服至各鋪戶賠罪及燃砲點燭後始不上控現下尙未議妥以致謠言四起人心惶惶（必） 
[飭銷教案處分電杭州]  
　　浙東天台敎案往來電稿均詳前報茲由提道二憲擬先開除統領與台府前記處分惟縣汎因匪犯未獲礙難給還頂帶照錄電文於後 
 
 

Page 3

 
 
寗波提道致浙撫電撫憲鈞鑒洪尤電謹悉仰見懲勸兼施同深欽佩辱承下問並荷褒嘉益深歉愧元等再三酌議統領台府旣蒙恩宥應請飭銷前過至該縣胡令禀稱懸賞嚴緝逸匪未諗此時有無獲案已會飭台府查明擬議俟禀覆卽日電聞是否有當仍候鈞裁元英叩 
[浙兼撫瑞留守覆電]  
　　寗波提台道台鑒洪寒電敬悉台防統領及台府所得記過處分應卽如電飭銷餘俟奉電再酌瑞印（改） 
[電知愼選出洋學生江西]  
　　贛撫胡中丞接出使日本楊樞來電畧謂我中國留學日本者已萬餘人近因日政府見中國人數過多恐生事端是以嚴整學規我中國留學各生咸憤其過苛大起衝突代表者三百餘人日政府頃决計淘汰擬留一去九遣送回國現已咨會我政府某當卽多方設法無計挽回以後各省派來東洋希望愼選母致昭笑外部更懼開釁致成不了之局是所切禱（信） 
[山西學界電爭福公司占奪礦產太原]  
　　日前山西學界公電商部以該省礦產被福公司占奪商務局主權請廢約自辦務請力爭挽回大局未識商部若何辦理（珠） 
[日人覬觎林農礦產奉天]  
　　奉天吉林林農礦產極爲美富而以通化懷仁輯安臨江各州縣爲尤美自日俄戰事後各處林木被其砍代者所在皆有現在戰事雖定日人之在該處者垂涎林礦極力經營開設公司採辦礦產木植占我地利竊我主權居心殊不可問不知政府亦有所聞否（稱） 
[咨覆查明陜甘礦產情形北京]  
　　陜西巡撫曹竹帥日昨咨照商部略云前准部咨清查礦產等因查陜西礦藏饒富外人久已垂涎現在亟思自辦以免覬觎茲經考騐礦質估計工程除延長石油業已聘師試辦外查南山洵陽白河兩縣五金礦苗最爲繁盛該處界連鄂省已與湖廣總督往返電商議定両省合辦委員會勘其餘產礦之區所在多有其未著名五金油煤之屬深山窮谷往往有之一或遺忽人將窺伺現因陜省委員楊宜澣等派赴日本考察工藝已飭該員就便於礦學會中遴訂一二人來承其乏俟到陜後以次搜考總期先將全省礦產一一查明驗確然後集股興工逐漸推廣以重商務而保利權如該礦師等來陜查清再行詳細造册報部存案（火） 
[條陳挖開金礦京師]  
　　戶部主事李毓芳日前條陳政務處畧謂國家欲鼓鑄金幣苦於乏金亟宜推廣開辦金礦應請商部派員分往各省測查金礦開列册表繪圖附說彙册呈部然後飭咨各督撫選舉本省富紳奏派總理招商設立公司或官商合辦外附辦法三十六條聞堂官甚爲嘉許已與商部再三會議不日卽入奏矣（月） 
[籌辦廣九鐵路廣東]  
　　廣九鐵路籌欵建路之法乃係頒發債票分十年攤還粤督亦須照數付欵今聞英國外部大臣業已批准此事矣（暑） 
[朱侍御條陳開放西北事宜北京]  
　　朱侍御錫恩近有封奏籌議開放西北邊事略謂西北防務日亟兵餉兩絀設有不虞較之東三省尤難措手爲今之計惟有亟改行省開商埠設郡縣實屯墾遷流民以相維繫雖相隔萬里無鐵路以爲聯絡終屬可虞然目前勢力萬難辦到俟改行省以後郡縣旣闢生齒日繁屯墾旣興出產漸多而又藉各國商務範圍互相牽制庶目前得以暫保徐圖振興實業開採礦產以爲建造鐵路之資若因循敷衍恐一旦禍發必有不忍言者云云此奏語多扼要廷議頗爲所動大約開放西北之議可望實行（盈） 
[設立海軍現無的款京師]  
　　政府擬設海軍部已經各大臣籌畫倫貝子擬購戰鬥艦七艘裝甲巡洋艦二艘炮船九隻魚雷艇十四隻充入海軍以長勢力維目下尙無的欵充作此項要需（月） 
[又議裁併提督衙門北京]  
　　政府王大臣與那相國又復議商以現在五營兵弁人數甚多若任仍舊疲敝未免徒糜餉糈擬將南營先行裁撤所有該營兵弁一併撥入巡警部考驗分别挑爲警兵警官之用認眞練習操法俟著成效再行裁併各營統歸巡警部管轄以期功歸實際那相國則以地方時有盜賊尙須勤求緝捕可待巡警部規模大備再議此事以免有顧此失彼之慮故此事尙未議决（龍） 
[條陳仍擬設立農部北京]  
　　前者有人條陳設立農部經部議駁已錄前報茲聞近日又有人擬條陳両宮謂中國於農學一事素乏講求請設立農部統轄各省農務并飭翰林院速編農學各書頒發各省以爲改良農務之基礎聞該摺業經脫稿不日卽可具奏（盈） 
[議改貢院爲製造廠京師]  
　　練兵處王大臣現以京畿地方漸次擴充練軍槍械尤爲要需若槪由外省轉運糜費不資擬將貢院改爲製造廠延聘工師專造新式鎗炮及各項藥彈以利軍需並選派武備學生出洋學習製造鎗炮專門以期精益求精慶邸於此事極力贊成惟因開辦經費甚鉅又恐籌措不易頗覺躇躊（師） 
[議飭工藝局改良製造京師]  
　　商部各堂會商本部設立工藝局原以富國强民抵制利權起見現查百貨滯銷物料屯積比之洋貨銷路懸殊推原其故皆因我拙彼巧我舊彼新工則我遲彼捷價則我貴彼賤亟宜設法改良以資補救擬將該局工料槪行親查一次核其應否損益并另購新奇機器精究製造以期精進（師） 
[湖北警察將仿北洋辦法武昌]  
　　湖北警察 
 
 

Page 4

 
 
雖開辦最早而成效近年尤形腐敗總辦馮少竹司馬以北洋警察爲各省所不及業已禀陳鄂督議仿北洋辦法以求進步（文） 
[擬請西人代收土藥釐稅北京]  
　　近年各省所出土產鴉片烟多於進口之貨數倍而私銷偷漏者亦多於釐稅數倍禁止不能整頓不可頗難善籌其後聞政務處近已與總稅務司議定嗣後此項釐稅卽由該稅司改派西員代辦業與戶部商妥並聞此事曾經咨商各督撫當時惟晉撫張中丞以山西土藥較多不願照此辦法現中丞調撫浙江此事恐無人抗議矣（盈） 
[議提墾荒餘欵接濟奉省經費京師]  
　　奉天將軍趙次帥前曾電請政府寛籌經費辦理善後事宜昨聞政府王大臣核議應在東三省墾荒項下提撥二成接濟已擬電飭墾務大臣遵照矣（師） 
[學部設官紀要北京]  
　　政務處會同學部議准裁翰林院歸併學部并新定學部官制具摺入奏當經奉旨依議茲特詳細調查各官品級額缺并所司事務開列於左以供先覩 
管理學部事務大臣一缺（仍派孫中堂管理） 
學部尙書一缺（從一品） 
左右侍郎各一缺（正二品） 
左右參事各一缺（正三品） 
敎育所（專管京外各省學校事務留學外洋學生事宜亦歸該所管理） 
學士四缺（正四品） 
校長六缺（正五品）（此両項官專以翰林院 
校丞四缺（從五品）（侍讀侍講撰文等改充 
秘書所（專管承應内翰各事務南書房上書房等均由該所人員選派） 
學士四缺 
承旨十二缺（正五品）（此兩項官選充承應南書 
供奉四缺（從五品）（房事宜及日講起居注 
圖史所（專管編纂國史實錄及關於各學校圖書等事） 
學士四缺 
編修十二缺（正六品） 
檢討四缺（從六品） 
編譯所（凡屬編譯書籍等事均歸該所管理） 
學士四缺 
編修十二缺 
檢討四缺 
編譯博士十二缺（正七品）（此項官專以留學外洋卒業生考充） 
以上各官多由翰林院酌量調充亦有奏調京外人員者其未經調入學部之五品以下翰林各官准其分發省分以道府用至四品以上人員則歸入裁缺另候簡用（呂） 
[學部將出學報北京]  
　　學部條陳擬學部成立後附設學報每月一册考查各學堂成績以及私家著述備載於篇頒發各學堂以爲觀摩之助一俟籌有餘欵再行議出日報（月） 
[順天學政陸寳忠奏條陳學務摺]  
　　奏爲條陳學務仰祈聖鑒事竊臣自辛丑正月接印任事後卽以提倡學務開通風氣爲已任迨地面交還按試定州卽飭試辦學堂以爲基礎謹奏明一切情形在案數年來督臣袁　世實力經營臣軺車所至皆往考校畿輔學堂實爲各省之冠抑臣竊嘗集思廣益參以親歷見聞現今學務似尙有急需整頓之處謹分舉敷陳爲我皇太后皇上剴切言之一設立文部並責成學政總理學務以一事權也現在海内學堂林立應有文部統攝自京師大學堂譯學館以下天下學堂皆歸文部管理京師學務處及編書局應卽裁併歸入文部設司分任各省學務均應責成學政主持學政衙門亦應仿文部分設數司統隷文部以歸畫一此後簡放學政由文部採擇精於敎務熟諳學堂規則之員自四五品京堂及翰林科道各部司員由進士出身者預行開單酌保奏請記名如深明學務爲部臣所夙知者卽非進士出身亦准變通保薦考選仍作三年更換著有威效者酌予留任體制俸祿應請均仍舊章准其自辟僚屬無 
論京外官紳及學堂卒業生皆可隨宜選用以備學堂遣派考察該省學堂敎育管理規則考試學生畢業等事凡各州縣應按學期將學生積分表彙報學政衙門迨該州縣學堂畢業之期卽由學政調查積分表照章考定其高等學堂畢業簡員考騐一文部旣立宜編纂則例以便遵守也凡一部之立必有部章以資遵守現在學務尤關重要應請飭學務大臣迅將原定學堂章程及近日各部院條陳薈萃采擇編爲文部則例謹將管見所及條列細目如下一變通獎勵之法查原定章程獎勵各項畢業或予以舉人進士及翰林院主事中書知縣知州州同等官分别錄用蓋以官職驟難更改而學堂初立宜有激勸亦開辦之始勢不得不然然其中名實不符諸多窒碍仍與從前科舉所學非所用同弊且國家廣立學堂令通國無不學之人原所以濬民智而圖自强勢不能盡納於官祿之途若照原定章程數十年後天下學人皆授以官而官又不能各盡其用則於實際有何裨益竊以維目今獎勵之法宜略爲變通凡學堂畢業皆嚴辨科級予以文憑及學士博士名號而母庸授以官職至内外各衙門員缺查照各國隨時考選用人之法各據其所習本科由何項卒業卽考選該項官職臣近見御史陳曾佑所奏變通學堂出身一摺具能洞悉本原應請飭廷臣照該御所史陳悉心妥議天下亦曉然於朝廷精神所屬所用必於其所學以學茂名高爲美不以能博官顯爲榮卽不驟改官制而學堂人士亦不致貴官位而賤職事誠無取乎舊有之科目官階虚相比附以爲鼓舞人才之具也未完 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂省學務彙述武昌]  
　　湖北開辦支郡師範學堂各州縣申送投考者不下二三千名甄别已逾一月仍未揭曉聞因經費支絀之故惟下縣寒生覊棲省會頗形苦况○陸軍小學堂刻擬添招測繪班學生六十名須由各營申送未入營藉者槪不收錄○中路北路高等小學堂每堂添招學生一百名須年歲確係十一歲至十四歲或大或小槪不收錄示期十一月二十五日考試先騐年歲不合格者不給卷又現在初等小學堂肄業者亦不准投考報名雖多照此釐剔則人數不得過多矣○存古學堂刻已大興土木規模極其壯闊提調陳介庵司馬昕夕在工聞年内可以落成准明春開學○省城商業學堂已派權君謹堂爲監督然開辦之期仍無消息（文） 
[岑黔撫迷信易命武昌]  
　　陞署黔撫岑中丞素與鄂省斗級營星士華某爲莫逆交今年陞署黔撫華適談言微中日前中丞由鄂啓節特邀華同舟至湘界以便暢談休咎中丞之迷信如此則將來之政界設施已可想見矣（文） 
[九江盜案彙志九江]  
　　彭澤縣職員高煥東家被刧赴道轅具控瑞莘儒觀察批示云查此案前據彭澤縣通禀以據該職具報九月二十入夜二更被盜四五人由屋後菜園撞門入内刧銅鈔七千餘枚時爾收租在外母妻各自躱避寄居木匠王春治鳴鑼捕拿被盜槍傷身死等情當批府轉飭懸賞購線會營勒拿確訊詳辦在案今閱來呈爾家被盜事在八月初二四更時分旣與縣禀日月互異且稱該職與母均受重傷所呈失單估計贓銀八百餘兩之多而王春治受傷身死來呈又不提及案情離奇殊爲不解是否彭澤縣先圖諱匿後多改飾抑爾揑换情節冒開失帳又或先後兩案各不相涉事關盜刧傷人例應澈究仰九江府迅飭彭澤縣刻日明白禀復一面會營懸賞勒限嚴拿此案贓盜務獲傳同事主研訊實清追贓造册通詳察辦勿任縱延致干叅咎來呈所稱雇工歐陽伍被縣扣留畢竟因何情節有無其事并飭據實具復以憑酌核不得任意株累藉詞搪塞○德安縣離城四十里李先貴家於十二夜被盜行各物約値數百金事主已赴縣禀報矣（名） 
[福州]  
　　厦門道姚文倬於本月十八日赴任地方文武均出南台水亭津頭拜送○十六日賽馬之期十點鐘各國馬師齊集十二點牛起跑至傍晚止十七日司道府廳縣各官均至官廳觀賽至晚賽塲始罷十八日天有微雨停止賽跑○福州各商帮販辦上海各埠貨件由船載進向有失竊情事現聞王君紫垣聯合熟悉商務之士提議禁止各商家一律贊成約開正卽可舉行（尺） 
[滬城官事]  
　　現署華亭縣趙豹文大令夢泰又吳淞防營管帶商子純觀察德全又江蘇大挑知縣葉叔洙大令在泗等均於昨日因公到申分詣道縣禀見（近） 
[查點回華學生]  
　　南北洋海軍總統蕯軍門前日由吳淞查點日本留學生回滬昨又有續到者若士名軍門復往查點（欣） 
[海籌兵艦抵滬待修]  
　　防守烟台之海籌兵艦届期已滿由總統蕯軍門派海容兵輪往調因該輪尙未修竣改派海圻前往故海籌已於前日來申停泊製造滬浦中伺候入塢修葺矣（欣） 
[敎堂瞻禮志盛]  
　　昨日爲耶蘇降生節期新北門外聖若瑟堂先期陳設一新姚主敎偕各神甫及各敎友登壇行禮法總領事法繙譯官及寓滬各西商敎友等先後蒞止隨同瞻禮繼而俄法各國兵丁約數百名亦到堂同瞻盛典至十一點鐘禮畢始散（居） 
[逸犯拘回]  
　　周阿生前因犯案禁押法界捕房尙未滿期瞻敢與同押之王品鶴等撬壞鐵楞潛行逃出捕頭飭探嚴拿未獲茲悉周仍匿迹法界昨爲包探拘住當卽送入捕房押候解辦（居） 
[安插病民]  
　　五百五十六號華捕見病人宋金堂仰臥街頭無人顧問雇車送入捕房捕頭飭轉送公廨禀請關司馬安插（見） 
[飭查無主屍棺]  
　　縣尊汪大令查得浦東高家巷等處抛棄棺木甚多大半並無屍屬正在查辦該處各紳亦函禀到案請爲飭差掩埋大令故於昨日派差協保前往查奪（近） 
[棺殮路斃]  
　　有名酒鬼阿大者向在縣前充當差役前日忽在縣橋倒斃二鋪地甲正在查無屍屬後由同事集資棺殮（近） 
[上海縣案]  
　　何長江投縣控子寳生遊蕩違忤前晚奉汪大令提訊何供耕田度日寳生本業木匠專喜遊蕩日前向小的夫婦索錢吸烟理斥不給胆敢搶衣質當用罄復歸管敎違忤求請嚴辦寳生供已知悔求恩大令判寳生掌頰五十下押候再辦○黄李氏控吳阿周拐媳姦佔一案亦提訊究李氏供子死之後寡媳王氏被吳阿周誘拐姦佔曾向其父吳秀卿根究秀卿央董保理勸立據交還不料延約至今求請訊追秀卿供阿周今夏與鄰婦黄王氏口角王氏後忽逃逸其姑李氏欲勒小的尋交當時懼遭訟累尤爲尋覓今悉該氏實在其兄王長生家求宥阿周供無姦拐情事大令以兩造各執判阿周收押姑限秀卿三天將王氏交案訊奪○蘇王氏控王陸氏覇產汪大令訊得蘇王氏係已嫁之女不能妄爭伊父抵出房屋並據王陸氏供事由租房之張竹和挑唆涉訟因飭提張及另控欠租之王阿生訊究張竹和供行醫爲業刻願搬遷不敢唆訟王阿生供因貧欠租現在亦願遷徙大令姑念均願讓屋從寛不究判張王交保均限十二月初一交房禀覆（近） 
[總工巡局記案]  
　　總工程局前日派探在裏馬路三星樓飯店拘獲形跡可疑之流氓惡丐七名昨由副裁判官陳二尹提訊馮鑫芳供甬人在池浜橋開萬茂柴行邱河虎供鎭江人在某報館印字劉仁永供南京人釘書爲業現因失就隨父在元亨綢莊爲廚丁王桂生供無錫人在青蓮閣爲烟堂倌左德奎供清江人前爲江湖流丐犯案押改過所五年釋出今在寗波會館胞兄處開設餅店王如意供南京人在關橋小本營生羅以昌供南京人在小東門成太昌烟間爲堂倌二尹正疑各犯均非善類忽有船戶楊發全投稱前晚在小南門内被王桂生剥去棉襔馬褂二尹詰王狡不承認判責手心二百下馮劉各責二百下餘人各責一百下押候復訊○探解積竊陳阿四戎阿法兩名請訊戎供前習烟紙店業因竊舅父銀洋管押新巡捕房於三月初七日期滿釋出在南巿尋友被拘二尹判責手心一百下押候復訊陳供前在輪船扒竊曾押新巡捕房然非今次逃出二尹判鎖示三天管押捕房両月身畔抄出小洋八角賞給探捕○北段駐防所巡士在陸家石橋附近拘獲形跡可疑之桂琴甫張木林請訊張供在城内全福堂爲清音桂供在楊家渡木作爲夥均不爲匪二尹判交人保去○謝桂英掩入棉陽里陳姓家竊酒臺大菜盆兩只由巡士拘獲陳二尹訊責心手一百下鎖示兩天押捕房兩禮拜贜給失主（欣） 
[美租界捕房事]  
　　張阿二朱阿仁在西華德路與小販李金全購物起釁互至捕房控訴捕頭以事屬細微斥出○郭阿四闖入西華德路陳姓裁縫店圖竊由陳撞見送入捕房因無贓証斥不准理○西華德路陳春記洗衣作主報稱前晚被竊西衣絨氈多件請爲查緝捕頭准之（古） 
 
 

Page 10

 
 
[更正]  
　　昨報記清丈局總辦蔣溶生觀察之封翁在籍病故茲悉係　本月二十六日亥刻在局逝世合爲附正於此（容） 
來函 
[楊女溶致曾少卿書]  
　　少卿觀察善長大人鈞鑒僕年常買鱗甲豸虫送諸水濱昨今两年因事　願秋間崇濱用南水災極惨謹集两年違願之欵湊成英洋五十元送呈台端　乞彙解四邑以爲棉衣之需（後略） 
[振武宗社書記員報]  
　　大埔李寳森來函縮陳雅片之害並頒到哭雅片長歌一首原原　本一字一涙洵足發瞶振聾容續登報端以告同胞之沈渝黑海者○浦東張家橋閱　會來函畧謂雅片之害費時費財弱國弱種殺人無血毒於砒霜及今不禁爲患何底憋會同志張企文蔡友蘭奚念隆孫鏡容顧聘珍季鴻勛杜鴻岡唐礪　孫毓才崔錫主陸益良等十一人乞將姓名登册是荷○杭州任政甫　稱將鵝郎草在坑菜巿橋左近草藥塲上指示大衆一月以來服此草而應騐者良多云○醫士汪惕子創製戒烟茶葉購飮頗有功效昨蒙頒到仿單五百紙當代致支社以爲問津之助○歇浦拒煙社方春華函稱朱泰來胡雲卿戴小亭夏石補陸亮弼張四維夏懋德願合良藥分送各埠誓不攙入嗎啡張文卿蔣聘伊戴晉成周幹才方文耀方春林方遷歧方針卿方福華方石雲張厚仁朱琴揚誓終身不吸並擔任演說陸誦義朱桂森張雲亭蔡勇甫誓不再吸○滬學會交到蘇松鎭書記官漲季同函畧謂儗於崇明縣城内設立分社每目演說勸導並送戒煙藥以助萬一需用章程由徐吉雲軍門過滬時親領○蘇州鈕家　中两等小學堂總理敎員願立振武支社按期演說並廣搜巿上各種戒煙藥精心研究擇良購送社中經費由總理汪馥沅　力禀捐社中事務由各敎員分職辦理台銜列左汪馥沅姚頌賓江凌九劉倬雲朱哲生葉伯龍李威如其業經戒除者馮季庭馮眭氏陸金壽王義卿金良生朱振甫尤嚴生胡賓如李桐生褚仁卿祝珊芳徐方氏謝亮生范守之方小石等十五人○昭文東周巿歸新甫函云敝鎭雖小而吸烟者比他鎭爲多儗仿張巿鎭之例設立支社勸衆報名註册使未吸者立誓不吸已吸者逐漸戒去○虞東支社發起人王鴻飛健定簡章六條廣勸同 
胞并勸曹組文黄慶華傅文治周寳善王厚基胡順之秦同壽歸鍾憎王桂生　元達周蘭顧福疇俞根鄭謙亨張兆熊王祖源楊曾源瞿廷榮鄭靜軒朱金錢步青顧寳瑛楊景清王治基鄭楨楊明觀歸保刋王安澧王元基陸同曾伍鳳釗王鐘輔等三十二人入社 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
旨切飭各省多派中學已通之士出洋就學分習速成師範及完全師範兩種尤以多派舉貢生員爲善並於各省會多設師範傳習所師資旣富學自易興此爲辦學入手第一要義不可稍涉遲緩一未畢業之學生暫勿率取也各省設立學堂遲早不一程度不齊或卒業有期或畢課尙早若不待畢業驟加考試則苟且速化弊將日滋若必待全行業畢則各省之辦學較遲者必至缺其選舉士林又將失望今籌一通融辦法旣不同科舉之敷衍故事亦不向學堂而遷就濫登要使取士仍歸學堂之中學堂不蹈科舉之弊擬請此數年内除學堂實係畢業者屇期奏請考試外其餘則專取已經畢業之簡易科師範生予以舉人進士出身旣可以勸敎育之員擴興學之基並隱以勵績學而杜倖進外國無速成小中高等各學而有速成師範學具有深意至五年以後完全師範生畢業者已多更足以應選舉而有餘此等師範生類皆國文已優學術純謹斷無流弊且多係舉貢生員爲之本可以得科第之人亦非僥倖迨十年以後各省學堂逐漸畢業人才濟濟更可不窮於用一舊學應舉之寒儒宜籌出路也文士失職生計頓蹙除年壯才敏者入師範學堂外其不能爲師範生者賢而安分則困窮可憫不肖而無賴或至爲非生事亦甚可憂擬請十年三科之内各省優貢照舊舉行已酉科拔貢亦照舊辦理皆仍于舊學生員中考取其已入學堂者照章不准應考惟優貢之額過少擬請按省分之大小酌量增加分别錄取朝考後用爲京官知縣等項三科後卽行請旨停止其已中舉人五貢者此三科内擬令各省督撫學政每三年一次保送舉貢若干名略照會試中額加兩三倍送京考試凡算學地理財政兵事交涉鐵路礦務警察外國政法等事但有一長皆可保送俟考試時分别去取試以經義史論一場專門學一塲共两塲其取定者酌量用爲主事中書學正知縣等官如此則鄉試雖停而生員可以得優拔貢會試雖停而舉貢可以考官職正科舉之名專歸於急需之學堂廣登進之途藉恤夫舊學之寒士庶乎平允易行各得其所少長同臻於有用新舊遞嬗於無形矣以上五條皆進科舉後最爲切要之端而行之可期無弊應請一併 
飭下各省督撫學政切實遵辦至各省學堂未辦者宜從速提倡已辦者宜極力擴充以及各堂學生之良莠與夫辦理學務人員之功過均應隨時認眞考察分别勸懲亦皆各省督撫學政所不得稍辭其責者也其一切學堂畢業考試曁簡放考官等事自應悉遵奏定章程辦理臣等爲補救時艱妥籌辦法起見往復商確意見相同是否有當謹合詞恭摺具陳伏乞皇太后皇上聖鑒訓示謹奏奉硃批另有旨欽此北洋大臣直隸總督臣袁世凱盛京將軍臣趙爾巽湖廣總督臣張之洞署兩江總督臣周馥署兩廣總督臣岑春煊湖南巡撫臣端方 
　　宮門抄八月十三日工部鴻臚寺正藍旗値日無引見伊犂將軍長庚請訓海公假滿請安橚貝子請假十日 
召見軍機長庚 
[河南巡撫陳奏爲採訪節烈貞孝婦女彙請旌表摺]  
　　河南巡撫兼管河工事務臣陳夔龍跪奏爲採訪節烈貞孝婦女彙請旌表恭摺仰祈聖鑒事竊查前准禮部通行改題爲奏新章節烈貞孝婦女請旌其中有重要情節者改爲具奏等因歷經遵照在案茲據詳符等縣會同儒學轉據各學諸生採訪舉報節烈貞孝婦女謝趙氏等十一口照例造具册結先後詳請會核具奏前來臣查謝趙氏等至性過人靡他矢節堅貞本同夫金石清潔足比乎冰霜或投據表貞或引環明志或仰藥殉母完十年不字之操或絶粒從夫踐一穴同歸之誓或猝遭强暴慷慨捐軀或境處艱難從容就義類皆芳型足式宜邀曠典褒揚相應仰懇天恩俯准照例旌表以闡幽光而勵風化謹繕具事實清單恭呈御覽除册結咨送禮部外謹會同河南學政臣王垿合詞恭摺具陳伏乞皇太后皇上聖鑒謹奏奉硃批著照所請禮部知道單併發欽此 
[雲貴總督丁奏爲滇省官商糾集股本設立公司專辦筒舊錫廠以興商業而維利權摺]  
　　丁振鐸跪奏爲滇省官商糾集股本設立公司專辦筒舊錫廠以興商業而維利權恭摺仰祈聖鑒事竊據雲南筒舊同知雷元澍禀筒舊錫廠爲滇民生計所在實出口土貨大宗常年徵收課釐及近日新加派欵爲數不貲關係度支良非淺鮮祇以廠戶類多貧苦成本不充欲速見小不知遠謀兼之前遭匪亂商爐焚失驟難復元而該廠逼近越邊蒙自開關以後重門洞闢商力薄弱亟應及時設法力爲維持以免利權外溢應請聯合官商糾集股本創立公司專辦筒舊錫廠兼運土藥洋紗等項擬現行龍元一千元爲一股交生息銀者則照省平公估七錢二分爲一元仍專集華股並請籌發公欵爲之提倡庶以保該廠財政而圖抵制等情由署雲南布政使陳燦總辦農工商務局道員方紘綸會詳前來臣查該廠本蒙自縣屬地方前曾由善後局陸續發給生息銀十五萬兩因廠戶被亂尙未繳齊該司道等請將原撥該廠前項銀两本息全數提充股本並另行設法籌添以足三十萬元之數發給該廳轉交紳商承領作爲官股以爲之倡係因維持廠情振興商業起見應准如議辦理一切章程尙屬詳備如有未盡仍當隨時斟酌損益務令周妥庶期持久無弊旣不失自主之權亦卽保自有之利藉以仰副聖主通商惠工綏邊固本之至意除所擬規則咨送商部查照外謹會同督辦雲南礦務臣唐恭摺具陳伏乞皇太后皇上聖鑒訓示謹奏奉硃批商部知道欽此 
　　宮門抄八月十四日内務府國子監鑲藍旗値日無引見長庚謝賞兵部尙書銜恩安徽知府王振聲謝恩溥良德峯各續假五日掌儀司奏二十三日祭奉先殿濤貝勒行禮召見軍機王振聲 
[滇督丁奏爲滇省創設騰越洋關三年期滿規模大定謹將在事出力各員援案籲懇天恩俯准獎叙以昭激勸摺]  
　　丁振鐸跪奏爲滇省創設騰越洋關三年期滿規模大定謹將在事出力各員援案籲懇天恩俯准獎叙以昭激勸恭摺仰祈聖鑒事竊查雲南騰越廳於光緒二十八年四月間開設洋關成間紛紛訾議設計阻難經該同知葉如桐體察大勢極力經營督率員紳明白開導半年之久始將騰越及蠻允璋蠻綫蚌西龍陵各處先後開關設卡一律稽徵數年以來商務暢旺稅欵加增中外相安規模大定查從前蒙自思茅開關三年期滿均經前督撫臣將在事出力人員援照江漢關成案奏請獎叙有案今騰越開設洋 
 
 

Page 16

 
 
關業已三年期滿事同一律據雲南騰越同知葉如桐將在事尤爲出力各員開具銜名禀由雲南善後局司道劉春霖等會同布政使查核詳請奏咨保獎前來臣查騰越地處極邊夷多漢少平日深閉固拒言語不通驟聞與外洋通商羣相震駭百計阻難况沿邊一帶盡屬蠻荒瘴癘惡毒加之領事稅司偕往履勘衆情愈多欵阻幸該同知葉如桐不避艱險到處勘查多方開導夷情帖服始將各關卡一律安設其辦理艱難情形較之蒙思两關爲尤甚現旣三年届滿措置諸臻妥恊稅課日有起色自未便没其微勞相應據情籲懇天恩賞准援照蒙思兩關成案將此次在事尤爲出力之在任補用知府雲南騰越同知葉如桐俟補知府後以道員用花翎在任升用同知准補文山縣知縣陳光沅請俟補同知直隷州後以知府在任前先補用知縣用廣西試用府經歷鞠裕華請俟補缺後以知縣補缺後以同知用雲南試用府經歷華樹培請俟補缺後以知縣仍留原省補用拔貢張鵬翼請以本班直隷州州判不論雙單月歸部銓選指分雲南試巡檢葉文熙請俟補缺後以府經歷仍畱原省儘先補用千總奏何守備馬金城請以都司補用守備汪文興請免補守備以都司儘先補用以昭激勸出逢逾格鴻慈除將各員弁履歷清册分咨吏兵部查核外謹恭摺陳請伏乞皇太后皇上聖鑒訓示謹奏奉硃批該部議奏欽此 
　　宮門抄八月十五日理藩院光祿寺八旗兩翼値日無引見崑中堂等專摺謝賞月餅恩良泰假滿請安召見軍機 
[浙撫聶奏爲甌海關第一百七十九年結徵收洋稅銀數繕其四杜清單摺]  
　　頭品頂戴浙江巡撫臣聶緝槼跪奏爲甌海關第一百七十九結徴收洋稅銀數繕其四柱清單恭摺仰祈聖鑒事竊查案准戶部咨甌海關所收各項稅銀按三個月奏報一次又華洋各稅統作十成計算再以六成爲十成提出一成半作爲出使經費等因歷經遵辦在案茲據管理甌海關温處道童兆蓉詳稱核管華洋各稅前經開報至一百七十八結止今自光緒三十一年二月二十七日起至五月二十八日第一百七十九結期滿止所收華洋各稅並支存數目開具清單詳請奏咨前來臣覆核無異除分咨查照外謹繕四柱清單恭摺具陳伏乞皇太后皇上聖鑒謹奏奉硃批該部知道單併發欽此 
[奉天將軍趙奏爲請裁奉天府丞一缺專設學政以重學務而專責成摺]  
　　奴才趙爾巽跪奏爲請裁奉天府丞一缺專設學政以重學務而專責成恭摺仰祈聖鑒事竊奴才欽奉諭旨令將奉天應辦各事因時制宜悉心體察等因遵將擬裁府尹一節情菜專摺奏陳在案現在奉省新政百端待舉培厥根本與學爲先查新定學務章程内開日本各處皆有視學官正與學政名義相合各省學政卽令會同督撫考察整頓全省學課是振興學務尤以學政爲綱領奉省在國初時設立州縣無多府隬因沿順天府丞辦理章試之規兼司學務嘉慶六年本擬改設學政旋經奉旨以奉天僅有二府不必設立學政仍以府丞兼管是奉省不設學政原因郡縣太少自光緒初年奉省增設民官其後迭有增添現有六府二直隷廳二廳三十餘縣合吉林現有十二府廳州縣黑龍江現有十府廳州縣　之三省共有六十餘州縣視嘉慶以前增至五倍此後須添設者茂多自未便令府丞兼攝以致事權過輕責成不重此應改設專官者其一奉省中小學堂前此建立未多有亟待興舉者有尙屬虚名者必須提挈有人隨時考督於敷衍者整理之玩忽者懲創之偏畸者補救之乃能日起有功不致名存實隳奴才身膺重寄興學一端尤所殷慮深冀視學有人與爲籌畫易收振起之效又吉江兩省近年戶口蕃盛人才衆多徒以視學無人雖有美材無由陶植如奉天改設學政專缺責令就近兼管俊又蔚起自在意中此應另設專管者又其一又奉天府丞舊皆不治府事今府尹請裁猶留府丞職掌旣苦未核名實亦屬不符擬請特旨將奉天府丞一缺卽行裁撤另設奉天學政一員兼管吉江兩省學務令將學堂一應事宜會同三省將軍切實興辦以符名實而重責成必於學務大有裨益所有請裁奉天府丞專設學政以重學務各緣由謹恭摺具陳伏乞皇太后皇上聖鑒訓示謹奏奉硃批另有旨欽此 
　　宮門抄八月十六日外務部欽天監侍衛處值日無引見徐中堂等同鄉官謝恩福建知府白曾煜謝恩召見軍機 
[奉天將軍趙奏爲歸併五部事務以便裁撤謹將辦理大槪情形摺]  
　　奴才趙爾巽跪奏爲歸併五部事務以便裁撤謹將辦理大槪情形恭摺具陳仰祈聖鑒事竊奴才奉命兼管五部事務常將接管之期先後奏報在案伏查五部體制所以隆重陪都今昔異宜道窮則變主裁之議衆論若一朝廷折衷至當因時制宜上年奴才人覲天顏卽奉裁撤五部之諭到任以後悉心考察愈服聖斷之明蓋自光緒初年前將軍崇實奏定將軍一缺兼管兵刑兩部並管帶金銀庫印鑰稽核戶部其餘各部事務均令與將軍商辦事權已屬將軍徒以名目尙在界限未分歷任將軍部臣雖亦力圖推挽無如積重難返事權不專百弊叢生胥根於此若仍循舊辦理則奴才今日之兼管與往年崇實之兼管無殊不予革除難言整頓此中利弊久在聖明洞鑒之中固無俟奴才多瀆惟其中有關係重要者如禮工兩部所管典禮工程等事自應敬謹妥籌有頭绪紛繁者如戶兵兩部所管租稅驛站等事自應詳細稽考其餘部務紊亂居多則欲裁撤非先行歸併不可奴才現飭文案處人員按照部務分股辦事選五部諳悉公事明白大義之司員數人檢齊則例檔案來轅以備顧問而資接洽奴才躬親督飭逐項清釐當裁者裁當改者改當併者併擬定辦法分别其奏請旨施行一俟諸務清理就緒卽將五部衙門員缺分别留撤改用以副朝廷整飭官常實事求是之至意所有五部歸併事務辦理大槪緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[奉天將軍趙奏爲現擬裁撤五部則所有部缺人員自應妥爲安插以示體恤而資激勵片]  
　　趙爾巽片再現擬裁撤五部則所有部缺人員自應妥爲安插以示體恤而資激勵查五部郎中十四缺員外郎二十六缺主事二 
 
