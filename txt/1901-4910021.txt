# 1901 - 66 - 4910021

 

Page 1

 
 
[勸募濟局春振急欵] [  申報館協振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急善局募捐集欵資送還鄉保全甚多皆四方好善君子解囊之助本館協振所襄贊其後深愧無補車薪惟念今者和議雖已將成而淹留失所之人尙復不少欲居則饔飱難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易成功請早佈施擲交本館協振所轉交本埠中國通商銀行隨時彚解蓋振欵能早到一日則黎民卽早安一日翹企惠澤固不啻羽書之急也肅此禱求諸維德鑒 
[論開平煤礦改歸英國公司事]  
　　礦産爲國家之大利開礦而得煤其利尤繁而其用尤繁中國規摹西法數十年識時之士咸謂欲謀强架非講求製造不可欲講求製造非廣開煤鐵之礦不可而二者之中尤以煤爲急務自火輪舟車以及各局廠機器下逮民間炊釁之需無不仰給於此歴年以來各省所開煤礦如湖北之大冶江西之萍鄉安徽之池州無不成效昭然利源獨擅而獲利多而銷數旺者尤以直隷灤州所屬之開平礦爲首屈一指考開平礦務肇興於光緒初年維時合肥李少荃傅相方膺總督直隸之命知開平西南十八里之唐山素多煤穴爰飭候選道唐觀察廷樞馳往察勘旋携回煤塊寄交英國化學師鎔化試騐成色雖高低不齊然已可與彼國上中等礦産相提並論而探其所産之多寡則第一層厚一尺八寸第二層二尺第三層七尺第四層三尺第五層六尺第六層八尺其第六層之下尙有一二層但計所得之煤已足供六十年之用於是延礦師購機器酌擬章程十二條招集殷富紳商合力創辦又恐由唐山至天津陸路轉運維艱爰自蘆臺鎭東起至胥各莊止開河一遵約計七十里爲運煤之路并由河頭接築馬路十五里直抵礦所以利轉輸通計購備機器延訂洋匠工司及購地築路開河各項經費約共銀七十餘萬兩嗣又改建鐵路專備輪船種種耗費爲數雖屬不貲而每日出煤竟多至六百墩除運往各口分供各局及各輪船所需外並可兼顧内地民間日用獲利之厚中外艶稱至今海内外之譚礦務者猶嘖嘖然舉以爲重夫耗資如是之巨程功如此之難幸而得告成功利益之豐將見蒸蒸日上當局者宜如何設法維持藉謀開拓俾中國得以長保利權而外人亦不致或萌他念乃兹閱西字報所載謂此礦刻已改歸英國有限公司經理礦中各項産業一併歸入公司已於西歴正月中在倫敦掛號所集股分計英金一百萬傍總局設在倫敦除華人服分外凡英法德比各國之人皆得入股礦師騐得此礦以後每年可出各種煤六百萬墩并擬將秦皇島新口岸設法葺治使礦煤由此裝船免致遵陸運往大沽多所周折觀其規畫詳盡實已操心獲巨利之權衡噫異哉夫中國經營礦務數十年中爲取天地自然之利以裕國而裕民然徒耗巨貲者多得收實效者少惟此開平一礦居然源源採取頗得贏餘乃今忽改歸英國公司辦理其爲政府因度支告絀無可彌縫姑將此礦抵押外人以暫救目前耶抑自津郡爲洋兵占據營理地方之魁柄既已授之他人深恐利之所在或爲各國所覬觎遂變通辦理如從前中法之戰恐招商局輪船爲法人劫奪暫售與美國旗昌洋行藉以保成本而免意外之虞耶由前之說則現在因庫欵缺乏而抵之於他人將來和議旣成出欵益繁豈能再有回贖之理由後之說從前祗與法國構釁故一經將局售歸美國法卽無如之何今則啓釁遍於列邦而英亦在失和之列暫售之說勢必難行若皆不然則是竟以已成之産業無端而讓之外人秉國者雖極昏愚當亦不至若是然則此一事也豈非出於至變而爲人情所大惑不解者哉涉筆及此請以質諸深知此事者 
[本館接奉電音] 　　昨日午前西安行在飛電傳來上諭二道敬謹譯登○正月二十三日行在内閣抄奉上諭錫良著開缺另候簡用山西巡撫著岑春煊調補陜西巡撫著端方護理欽此同日奉上諭江西饒州府知府員缺著齊蘭補授欽此同日奉上諭文瑞著賞給副都統銜作爲錫堪營領隊大臣照例馳驛前往欽此 
[償欵已定]  
　　西字報云中國應償各國所失之欵刻已議定計共銀七百兆兩分五十年付楚每年付一十四兆兩 
[西函照錄]  
　　寓京西友錄寄聯軍統帥和達氏致各國駐京提督及德國穆使書函皆係就和約大綱斟酌辦理之法亟照登之以質諸關心時局者○德帥致各國提督函兹有致本國穆大臣兩函鈔請貴提督查閱該兩函已煩穆大臣酌核轉交各國欽差大臣查照貴提督自可於函中各節見本帥按照和約大綱辦理軍務用意之所在矣西歴正月二十六號卽華歴十二月初七日○德帥致德使穆大臣第一函兹照中國欽命議和全權大臣所請之意特將鄙見聲明各國聯軍隊撤退之先中國必須將和約條欵各節動手舉辦方可所謂舉辦之事我以爲各國大臣所索懲辦禍首一節如果業已照辦確有證據而各國所索兵費亦經如數賠給如上開兩層均已辦到則北京保定府兩處兵隊可以撤退而直隸全省兵隊亦可同時酌減惟京保兩處撤兵以後則天津自爲駐兵首要之處現時天津只一分卡撤兵之期須候各國運船租妥調齊能至大沽馬頭爲准而大沽馬頭與别處情形不同如有大枝兵隊自該處起程預計其期非西三月初不可至天津及其附近之區曁山海關與夫通北京之暢道暫時仍應由各國駐紥重兵俟下開兩條認眞辦妥後始可議及撤减一中國政府必須表明其情願及眞能擔保以後直隷全省太平守法並須保護各教堂教民務有實效二中國已允賠償之各欵必須將如何付給之法議定章程當上開兩層尙未議妥之際及議妥尙未舉行之際則下開各處應駐紥各國兵隊一北京保護使館者約二千人二天津蘆臺大沽一帶約六千人三山海關一帶約一千五百人四鐵路經過地方應分紥小隊每隊約二三十人如黄村安定莊郎坊落堡楊村唐山欒州是也五北河之河西務馬頭通州現在之兵卡仍應暫駐俟直隸全省撤兵再行一律徹退　行管理之天津都統衙門於交還該處之先仍應照舊管理該處地方我以爲現在閱議之始卽應告知中國政府如　　索直保撤兵以前之事照辦各國方能調集運船從京保兩處陸續撤兵亦須兩月始能竣事中國應知照允所索各飾皆係於中國有益者也敬祈貴大臣詳加查核轉商各國欽差左臣西歴正月二十一號卽華歴十二月初二日○德帥致 
 
 

Page 2

 
 
德使穆大臣第二函西歴正月二十二號卽華歴十二月初二日接准本月二十一號來函兹照復如下一通海之暢道惟有保護　路之一法是以鐵路經過之處宜設立兵卡爲妥太平時不必每卡駐兵但相距宜近由此卡至彼卡必須步行一日可達黄村郎坊楊村天津軍糧城　州蘆臺塘沽唐山各車站自應一律估據其屯軍火之處則應永遠有兵看守至少以二百五十名至三百名爲率其中須有五十名　中國馬者天津爲人炳稠密之區該處爲預防不測事端起見駐兵應增至一千五百名二各卡應如何各國分駐兵隊之處須俟第一欵定議後乃確知何國願留兵隊常駐直隷方能計議除天津不計外每卡似宜指定一國兵駐守爲安但各卡均有守望相助之責有事時通力合作庶不忘駐兵自保之宗旨遇有變端且專爲變端起見必須事權歸一庶各外國人財産性命得保無恙聯軍總統之任非勇略兼優者不能勝之宜於無事時預選人才俾該員得以隨時考查地方情形而胸有成竹不至臨時倉猝受任貽誤事機惟應於何國選派此人或有爲難之處不如各國按年輪派應以天津爲該總統駐紥之區三大沽及其他何處砲臺應行平毁應由各國派員細心踏看定奪惟其中亦有各國可留爲屯兵之用者如天津砲臺是也卽如天津應留兵隊均可在現爲俄兵佔據之東局内屯紥 
[法員回任]  
　　法京巴黎斯來電云某日法國外務大臣在議政院中宣言曰我法駐京使臣刻已照會中國政府略謂派駐滇中雲南縣及蒙自縣兩處之法須事官不日將復回本任貴國須特派一員向之道謝蓋因去年土匪滋亂政領事避赴東京故也至子此後旅居各處之法民中國亦應妥爲保護 
[衼疫不易]  
　　華歴本月二十二日倫敦來電云阿非利加洲好望角忽發瘟疫邇更日漸蔓延英官思設法衼之不使疫氣日盛一日土人深爲不願經教師婉言勸譬始一一遵從 
[兵艦過潤]  
　　鎭江訪事人云本月十八日午時有一輿國兵艦駛抵潤州就江中下碇甫片刻卽鼓輪上駛十九日又有英國兵艦一艘由上游駛至艦中各兵士登岸閒遊常鎭通海道長久山觀察飭租界總巡周錦堂遊戎妥爲彈壓 
[奸民正法]  
　　蕪湖訪事人云石埭縣奸民沈德修糾衆焚燬教堂事後經教中人拿獲送交蕪湖縣署縣主陳雲湘大令疉次研訊供詞無異因卽禀報臬憲聯星樵廉訪旋奉批飭就地正法爰於去臘某日解赴石埭犯事處梟首示衆 
[請交旗兵]  
　　鎭江訪事人云旗兵不法一事疉紀前報日前長江水師提督黄芍巖宮保接奉兩江總督兼南洋通商大臣劉峴莊制軍來文令轉飭新勝水陸各營管帶徐寳山都戎拿獲旗兵五名尙有未獲之若干名經上憲派辦是案之楊觀察愼修及恒菊人協戎謁見副都統吉晉軒統制請卽按名交出以便歸案質訊 
[古潤獲匪]  
　　鎭江訪事友人云日前兩江督憲劉峴帥訪悉富有票匪頭目柳寳廷專在沿江各埠句結匪徒潛謀不軌爰電商長江水師提督黄芍巖宮保通飭水陸各營一體嚴緝本月十九日新勝營管帶徐寶山都戎將柳擒獲搜出手摺一扣富有匪票若干紙立卽解送提轅禀明宫保轉解金陵聽候訊辦 
[松郡獲匪]  
　　松江訪事人云去臘西門外跨塘橋西沈埭陸姓被梟匪行刼砍傷昆季二人并將同居之陳炳甫刼去翌日有匪黨三人押陳歸勒索洋銀時適婁縣屈吉士大令在鄉踏勘隨傳陸陳至案詰知中有土棍勾串乃嚴比壯捕勒限跴緝除夕獲到甲乙兩名口噪浦左音同供小的等向充小木作工匠由土棍榮光授械糾聚云云乃飭釘鐐收禁一面籖提榮光到安案懲辦 
[查拿梟匪]  
　　鎭江訪事友人云距鎭郡東六十里有地名姚家橋者一熱閙市廛也邇有外來鹽梟會匪聚集滋擾甚至縱火搶刼大爲民患經駐紥圖山之新湘左營管帶錢副戎永勝禀明統領陳宇山軍門督帶小隊二百名乘平安輪船馳往查辦至則各匪已聞風四散遂小作句留卽於本月十八日率隊回防次 
[臬憲嚴明]  
　　杭州訪事友人云下珠寳巷左近某姓婦向設書攤兼售花紙要貨以博蠅頭之利新正月某日總捕伺知署王李二革差向購花紙論價不合任意撕毁婦責令賠償王李不服後由鄰人勸令出錢數十文以了其事詎料王李引以爲辱竟邀同黨數人前來報復婦見勢不佳喚令地保到塲彈壓地保與王李素識置之不理婦無奈奔赴中城總巡公所控訴公所委員黄别駕飭差訪查屬實卽將滋事者拿獲七名押候訊鞫事爲署浙江臬憲許豫生廉訪所聞以差役倚勢横行罪無可貸特派保甲提調王太守提案研訊分别重責荷以巨枷發往鼓樓前及犯事地方鎖錮示衆聞者快之 
[賭禁重申]  
　　密波訪事友人云前者府尊高嶼卿太守查悉歴届考試時居民每借出租考寓爲名開塲聚賭爲　考生因將各賭寓姓名一一開列嚴行禁止近以將屆院試仍恐若輩陽奉陰違因又發出告示曰爲曉諭事照得寗郡積習每藉出租考寓就中聚賭窩賭窩娼誘害生童前次府試文塲已將訪明積慣　開考寓招攬聚賭之府書朱阿慢等十名發縣收押令其通知向來各賭寓毋許仍前違犯並將所有訪明租考寓處曁開賭窩娼姓名開單示禁并飭各縣學傳諭知照各在案現在歲試武童文武考試事同一律誠恐若輩故智漸萌復圖嘗試除仍派親信員弁并責保甲局督同巡勇隨處嚴量曁分别遵辦外合再重申禁令所有前示開列各人務須懍遵前次府諭痛除惡習不得妄冀租寓開賭其房主人等祗准出租考寓仍不得任聽賭博挾娼倘敢不遵一經發覺定必分别嚴辦毋違特示 
[兼握銅符]  
　　杭州訪事人云署仁和縣沈劍芙大令因病出缺所遺篆務府尊宗子材太守札委署錢塘縣黄鞠友大令暫行兼理大令遂於本月十九日接印任事旋經藩憲榮伯衡方伯札飭本任仁和縣調署歸安縣蕭藴齋明府治輝回任惟明府在歸安交卸需時而杭屬縣試在卽方伯因札飭大令先行兼署試事卽由大令主持二十日大令牌示署前略謂仁和應考童生均著於二十二日五鼓齊集本署聽候點名給卷與錢邑文童一并扃試 
[鳩兹火警]  
　　蕪湖訪事人云本月十五日蕪湖寺碼頭大街驛前鋪張萬泰廣貨店夥劃自來火吸烟不知如何餘爐飛入火油箱中翼時勢若燎原延燒瓦屋二十二間焚斃婦女二口小孩一口鄰居之被波及者約十餘家幸精健營李葆林副戎保衛營饒翼卿遊戎率勇舁洋　至吸水狂噴得以熄滅當火熾時拘獲乘機刼物之匪徒二名送交蕪湖縣陳雲湘大令訊懲刻已釘鐐收禁矣 
[粤省官塲紀事] 　　廣州訪事人云新正月初九日兩廣督憲陶芷芳制軍拜會各國駐粤領事茗話良久始興辭回署蓋以聯與國之情也○水師提督何軍門長清陸路提督鄧軍門萬林及香山協梁協戎義忠新會叅將龎叅戎玉棠先後赴省拜賀各大憲年禧冠蓋紛紜頗極一時之盛 
[鳩邑官塲紀事] 　　蕪湖訪事人云正月初九日皖南鎭總兵沈鎭軍命駕來蕪拜謁各當道十二日午刻乘招商局江裕輪船赴省叩賀各大憲年禧○江口鋪保甲委員安徽候補縣丞鄭仲常二尹由徽寗池太廣兵備道兼蕪湖關監督吳季卿觀察委辦内河關事本月某日已禀謝到差矣 
[蘇隄春曉]  
　　杭州訪事人云新正天氣日暖風和落燈之日稍覺陰晦廉繊細雨如絲如塵翌日卽大放晴光至十九日尤極炎熱入晚 
 
 

Page 3

 
 
陰雲四布雨歸惠臨迨三鼓時忽聞隆隆之聲知阿香已御車而至約逾一點鐘時始息而天氣亦遂不甚鬱蒸矣○仁錢兩縣舉行縣試計與試文童仁和祗一百四十四名錢塘祗一百六十二名商籍一百十二名杭郡自粤匪亂後歴届縣試應考者均不甚多然未有如本年之甚者○府尊宗予材太守蒞任後訪聞省垣市肆中行用鵝眼小錢大爲民生之害特飭保甲局總巡會同地方官嚴加查禁以維市面而惠閭閻○去年北省拳匪作亂省城各業生意蕭條虧折者十居八九以故新正之後各店之不能再張旗鼓者比比皆然亦可見生業艱難而懋遷有無之不易矣○杭地花爆一業向推生意之大宗每届歲尾年頭銷塲甚旺約計價值不下一萬餘金本年僅得五千有奇此項生涯本屬無益之耗費當此時勢艱迫宜乎不能起色也 
[翠崖春眺]  
　　寗波訪事友人云日前鄞縣獄中瘐斃要犯王順生時適縣主徐蓉齋大令赴省未回由典史某少尉禀知府尊高嶼卿太守太守相委鎭海縣畢大令來甬相騐實係病斃並無凌虐等情當由屍親備棺书殮求免發封大令准之○鄞縣徐大令於新正月初三日赴省叩賀各大憲年禧事畢卽於十九日折赴滬上乘北京輪船回署○著名賭棍張蘭生近在海神廟内大開賭塲經府尊高太守訪知飭差拘案喝令重責若干板荷校大門外示衆 
[禀撤防營]  
　　去歲北省拳匪肇事滬地大爲震動斯時適升任浙江巡撫余晉珊中丞方備兵海上申請兩江總督兼南洋通商大臣劉峴莊制軍設法防堵制軍卽委顔梓琴鎭軍來滬募勇五百名駐紥西門外日暉港邇者和議已有端倪地方漸臻安謐蘇松太兵備道袁海觀觀察爲節省餉需起見禀請將營勇裁撤仍飭提右營撥兵一百名前往駐紥 
[觀察返蘇]  
　　前日前代理蘇州關監督江蘇候補道黄愛棠觀察由金陵賀年而返在滬勾留一日旋於昨晚乘舟駛赴蘇垣禀見各大憲 
[解犯赴蘇]  
　　日前江蘇臬司朱竹石廉訪札行上海縣署内開光緒二十五年五月某日民人金岳昌謀斃仇人沈根由一案招供尙未符合飭再派差解省覆訊等因縣主汪瑶庭大令奉文後已於昨日備就公文派役將犯押解就道矣 
[諭候批示]  
　　前日爲上海縣開篆後初次放告之期傍晚時縣主汪瑶庭大令升坐二堂飭傳投告諸人入内親自收閱呈詞諭令退去聽候批示 
[斷還找欵]  
　　同順昌花行執事閔硯樵投英美租界公廨控稱掮客吳吉卿卽增福購取花衣積欠應找洋銀一百八十八元六角延不清還請即訊明追給等情旣而有馬貞記者投案控閔硯樵延不交貨讞員張柄樞司馬惟之飭役提集應訊諸人前日之晚升堂研訊閔硯樵供稱去年吳吉卿定購花衣一千五百包迨交貨時僅收二百七十包餘悉退還再四懇求堅不收受當時付過洋銀九百元核舁尙少一百八十餘元迄今不付求卽究追吳吉卿供稱此項花衣實賣與馬貞甫小的不過介紹並未吞没價銀馬貞甫供稱目下貨未收齊帳目無從核算司馬諭令吳浼人保出折還洋銀一百元限每月拔付十元 
[虐婢宜懲]  
　　昨日午前粤婢仁好蓬頭跣足滿面血流在華界西華德路中嚶嚶啜泣四百四十七號巡街捕見之帶入捕房捕頭見其身無完膚向之盤詰聲稱主人唐姓籍隸粤東僑居篷路第一百零四號門牌日夜與主母某氏肆意痛毆因之逸出言畢泣下沾襟捕頭憫之令送同仁醫院調治一面派某包探前往查明實在情形以便解送公堂禀請讞員張柄樞司馬核辦 
[新閘火警]  
　　前夜報時鐘已逾十有二下忽聞瞭望臺上蒲牢怒吼旋分三下移時又改爲六下急出詢之知新闢公共租界新閘路第三百十四號某姓花園草屋内失火幸經救火會西人馳往撲救得卽熄滅計焚燬草屋三間 
[上海縣署瑣案] 　　謝友根控王阿毛訛詐等情前晚經汪瑶庭大令提訊謝供小的素業銅匠是日往西門外鄉間行經磨子橋相近忽被王阿毛等四人扭住指爲竊鷄將長衫褫去適姊丈嚴毛郎到來扭住數人送案請究嚴所供與謝相司王阿毛供小的向賣水菓度日前日與王阿寳往龍華訪友見謝形狀慌張疑爲竊物故向查問並無訛詐之事王阿寳推諉不知李如春顧阿炳同供小的等被王阿寳强邀至龍華中途由王起意向謝訛詐小的並未干預求鑒大令判將王阿毛笞責二百板王阿寳三百板李如春顧阿炳著各具安分切結交人保去餘人斥釋○划船户夏金寶扭其妻沈氏至案訴稱妻子時常出外規之不聽去臘三十日乘隙濳逃前日至南市引鳳樓見其與李姓同坐啜茗囑令回家不允叩求究辦沈氏供小婦人因被婆婆打駡是以逃出李姓素不相識現願隨丈夫回去李供小的係金陵人實被誣指大令將氏交其夫領回管束李無干省釋○祝才秀姚小卿任鳴和任和尙前因竊取某處燈塔内火油七箱經江海關稅務司獲送道轅道憲袁海觀觀察札發上海縣究辦未幾祝財秀患病經大令發交普育善堂醫治無效而斃大令得報派差監殮厝壇禀奉道憲批飭其餘人犯枷責發落等因前晚大令飭提任鳴和到案略詰數語判枷號半月期滿責釋餘犯再行核奪 
[上海巡局紀事] 　　前晚小南門外大街某姓素麫館失去古銅午爐一枚所值頗鉐昨日事主投二十三七鋪巡防局禀請緝查局員盛雨材二尹准之○南市二十三七鋪自去冬至今報竊之案層疉如山而破獲者寥寥無幾局員盛二尹見捕務廢弛已極特於前日飭地甲傳集各捕逐一比責勒限嚴緝違者重懲○近日二十三七銀巡防局員邱友林二尹偵知境内南馬頭一帶茶肆烟寮有窩贓聚賭情事故於每晚親率勇丁差捕密往各叚巡行 
[英美租界公堂瑣案]  
　　積賊張阿狗行竊嚴樹田余子卿二家皮衣香爐等物經包探劉光震拘獲昨晨解案禀稱尙有贓物質在南市某典因非租界未便吊贓請爲核示讞員張柄樞司馬商之白繙譯著帶回捕房押候吊齊贓物再行訊辦○日前張茂章至寳仙髦兒戲館觀劇突被案目陸阿甫毆辱經某號巡捕將張陸仁人一并拘入捕房陸留存洋銀若干元得以釋出張則由包探解案請訊司馬訊知被毆屬實飭包探提陸研訊昨晨包探竇如海將陸解案張投案訴稱細故口角被陸兇毆叩求嚴辦陸狡賴不認司馬謂戲館案目均非安分之輩往往將客兇毆反挾捕嚇詐實屬可惡判責二百板枷號一禮拜發戲館門並示衆○馬夫黄小紅御車不愼撞壞某西人所乘脚踏車經包探王四福拘案請究西人投案聲稱車被撞壞腿又跌傷請爲嚴辦黄供脚踏車已代爲修好求恩寛宥司馬判令出養傷洋銀十元然後開釋○張金全行竊源記棧酒壺經包探徐榮珊拘案請究司馬判責二百板贓給還失主○金啓生行竊丁金卿家坎肩一件經包探王四福拘案請辦金供小的素來安分不敢行竊司馬著帶回捕房押追當本洋銀三元五角然後開釋○積賊王阿二不知在何處竊將布被一條經包探陳金標拘案請辦司馬判責三百板遞解回籍贓留捕房待失主認領 
[籌辦陜振四十五誌]  
　　點者則敬昨春岑雲帥函開别來久矣相念無方奉到惠書敬稔公私迪吉宣　順時忭頌振捐一事仰勞大力以閣下在滬日旳聲息靈通所謂就熟駕輕不難一呼衆應乃蒙惠墊巨欵提倡先聲古誼熱腸自當不在范堯夫　　賓之下奉揚仁風更　後命弟蒞此數月于災振一事自慚袖短焦灼徒深惟當借重諸公庶足收羣策羣力之效但冀義泉德水左右逢滬嗷嗷者固不啻有如歲之望也周君到陜一切當俟面商等因奉此則敬祗遵之餘仰荷謙光下逮獎勸殷拳惟當勉竭鈍愚以期上酬高厚請登貴報布告同仁仍祈慷慨樂施冀慰憲厪而全民命臨池曷勝感禱之至[  上海六馬路仁濟善党盆湯弄絲業會館奏辦陜西義振總局施則敬志]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法租界公堂瑣案]  
　　南市十六鋪鄭洽記土行夥洪敬堂控自稱楚寳礦務公司之仇時化曾文照林友生等騙取大土四枚川土四包小土五斤計共值銀三百四十八兩有奇經讞員杜枝園大令訊供押候查明該公司是否與華利公司訂立合同代辦貨物再行核奪昨日洪投案求追當日送士前往之傅周二傭人投案供稱小的送貨時見曾等在帳房寫信及坐待貨銀則忽云主人現往英美租界公廨宴會隨將小的逐出曾供同居者尙有阜成公司當時祗知送貨至阜成並未將伊逐出求鑒洪復訴稱同時源豐長泰兩行亦被騙去大土川士等物此輩實係騙子求卽嚴辦大令著將仇等三人還押候飭包探查明禀覆核奪○某西人投本管領事署控華人李正帆代辦新絲一百餘包延不交貨領事准之移文公廨讞員杜大令立卽出票提李研訊李供稱當時有陳某者來稱播贓洋行有電至申欲購新絲一百餘包每包計銀四百零八兩用銀九扣承接之後一時未能將貨交清求准交人保出理處大令與費繙譯會商准如所請○源裕船局夥陳臣安代某西人雇南升小輪船拖帶游船中途輪軸損壞致稽時日西人怒將陳送案請究大令判罰洋銀五十元昨日陳訴稱此欵應三股匀派源裕船局主不允請提案究追大令著補詞候核○前者唐朱氏控龔琴生龔玉如弟兄圖賴所欠錢一百四十千迭經大令訊供將玉如押追琴生交保出外理處迄今玩延不理大令著將保人傳案押追龔乃自行投案請將保人釋出昨日唐朱氏訴稱琴生立有保據求卽嚴追琴生供稱玉如欠欵甚多實難清理求恩公斷大令准予浼人人銀並保出外勒限理楚○振豐恒洋貨店執事人徐旺記訴稱前日午後李渭林僞稱購貨混入内室竊取洋布一疋當塲拘獲送案請辦大令判責二百板贓給還失主○姚一生訴稱前晚行經老北門外被流氓陳阿處攫去海虎絨帽一頂轉交同黨是以扭案請辦大令判責二百板○姚陸氏訴稱連次失去鍋子碗盞等物前晚拘獲　賊王阿德送案請辦大令判枷一月責三百板○周瑞堂訴稱在某輪船上失去皮馬褂一件報捕拘獲竊贼胡春滎解案請辦大令判枷一月責三百板○陳益清訴稱在老北門外開設永豐烟館被陸阿銀竊去烟槍一枝報捕查獲送案請辦并求給領失贓大令判責二百板贓給還失主 
[美租界捕房紀事]  
　　前晚甬人張阿芳在外虹口老街慶德興烟館開燈過癮突有流氓名小扣者强借洋銀數元不遂所欲肆意行兇致傷額角張忿甚投訴捕房捕頭派包探邵順初前往拘拿以便轉解公堂禀請讞員張柄樞司馬訊辦○前日傍晚時有甲乙丙等衆流氓在西華德路菜市左近因賭起釁互相兇毆甲力不能敵被傷頭額某號巡街捕喝阻不依急吹號呌召集他捕始得一并拘入捕房捕頭見甲傷勢非輕令送同仁醫院醫治乙丙等押候解送公堂禀請懲辦 
[江西官報]  
　　知縣盛時賡解第七批漕折赴陜西縣丞林毓琨往龍泉辦保甲贑州府經李文治由贛解票根來省署弋陽典史施恩溥卸事回布經陳思忠兼辦海防新捐局内閣中書吳道濬親拜縣丞吳奎帮繕撫轅摺件馮晉昌接辦駐省文報局周在鎔　訃丁父憂崇仁俸滿典史王升禀見騐看内河親兵哨官汪良詮護送冬貢往九江知縣黄作元解第八批漕折赴陜西鄒嘉年酌委本班一次嚴樹聲辦善後局文案周景祁安徽賑捐獎加同知銜府經錢炘缷辦茅店卡回署上饒八疉司孫　清據報病故以准補斯缺之劉思泰飭赴新在又署永豐沙溪司周溯源期滿　替以朱鳴球署理張鳴珂往上海查探硝磺價值余官濬解餉往湖口陳思思兼辦山陜賑捐胡時汴萍鄉等縣催地丁回 
[維揚官報]  
　　正月十四日江蘇候補通判洪别駕澤孫公幹到揚委署河垜塲朱鹺尹士良禀辭赴任十五日呂四塲黄鹺尹到揚張維尹之溶銷南京餉差十六日梁鹺尹慶和辭赴皖岸差次項鹺尹兆騋由六閘卡抵揚餘東塲賴鹺尹伍祐塲顧鹺尹均禀到 
[計開法公堂自一千九百年七月起至十二月底止罰欵收付清單]  
　　七月初一日收上半年付餘洋五百三十元七角三分初三收張阿火混用銅洋搜獲洋二元十七收吳子欣混用銅洋搜出洋三元二十八收鄭清岩毆收和人罰洋十元三十收汪阿三等聚賭搜獲洋一元六角均小洋又收汪李三等聚賭罰洋二十八元八月初四收徐坤應賣次表罰洋三元十六收李慶雲收贜罰洋五元又收王福生收贜罰洋五元九月初一收潘三和收贜罰洋五元十八收王阿巧收贓罰洋三元又收楊紀明收贓罰洋五元二十二收朱子靑買表行竊罰洋十元二十五收邵陳氏竊車照罰洋二元十月十一收陳阿狗等犯賭罰洋四十元又收蘇阿海葉桐生招摇罰洋四十元又收傅銀善收贜罰洋五元十六收陳小泉等犯賭罰洋三十元又收李阿三收贓罰洋五元三十一收劉文昌混用銅洋罰洋五元又收葉昌榮失愼罰洋六元十一月初八收吳方增冐洋牌罰洋六十元初十收鄭兆棠收贖免枷洋十元十三收沈慶華賠贜充公洋十元二十二收德隆押店違章罰洋二十元又收賈德咸兌出銅洋罰洋六元二十四收恆生祥收贓罰洋二十五元二十七收李明山窩賊罰洋十元又收吳李氏竊鐲罚洋十元二十八收天興押店違章罰洋五十元又收陸友樵免辦罰洋五十元十二月初六收金阿七收贜罰洋五元又收朱才發用銅洋罰洋五元十八收袁錫山冐立界石罰洋一百元又收朱阿五收贓罰洋十元二十九收成毛毛申立界有罰洋四十元又收潘六泉收贜罰洋三元又收袁周氏聚賭罰洋三元又收朱阿五收贜罰洋十元又收王阿桂收贜罰洋五元以上共收洋一千一百七十六元三角三角○七月初五付丁聚盛印信票九角五分又付怡順印公堂案由單洋四元二十五付陸桂泉拉風工洋三元三十日付顧順堂工食洋七元又付公堂用拖布洋四角又付金保工洋七元八月二十四付陸桂泉拉風工三元二十五付沈肅端川資洋一元五角二十九付顧順堂工食洋七元又付金保工洋七元九月初六付許杏泉川資洋一元二十三付陸桂泉拉風工洋三元三十付顧順堂工食七元又付金保工洋七元又付巡捕房充公洋四十三元十月十二付鍾發祥修東洋車洋十三元一角又　　泰印板契洋五元二十七付顧順堂工食七元三十一付金保工洋七元十一月初五付巡捕房充公洋四十五元五角又付顧上逹燙傷恤洋五元廿六府顧順堂工食洋七元十二月初一付金保工洋七元初四付王蕙記棉袄棉被工科七十四元初五付巡捕房充公洋八十八元五角十八付彚成煤松柴洋二十八元二十六付顧順堂工食洋七元二十九付楊祥記配花破璃洋二元三十一付金保　七元又陸司務椐木方桌洋三元八角又付車夫金保號衣五元又付巡捕房充公洋七十八元五角又付王蕙記添做棉衣代料洋二十四元又付公堂門窓配轉修鎖一元八角又付普育堂善舉洋二百元又付仁濟醫館善舉洋一百五十元又付轉元分局善舉洋三百零八元二角○分内銅洋四元以上共付洋一千一百七十六元三角三分 
[上海六馬路仁濟善堂經收濟急善局資遣京津被難捐庚子十月初一至十二月三十日第二次清單]  
　　十月初一日施秉璋善士爲兩子出外保平安洋廿元陳　房洋廿元一初七日復興昌號洋二元初八日奉邑孫培林保平安東海居士保合家平安各洋十元十一日申元福洋五元十三日隠居士　洋一百九十角英洋十一元彭芳公十元十一月初二日南陽雲記求釋寃病痊洋十元姑溪别墅二元初三日張雨人翁經募小洋二百十角初四日鍾文華求父病速愈洋五元十四日隠名氏完心願洋一元十二月初六日殷大同號洋十元又匯票項下洋四元茂裕號小洋十四角公源號十角阜通七角李善士聚慶堂各二角陳依弟鄭○○賴河毆王老窓謙益棧杏林三湖陳紫雲氏八户各一角十五日餘號洋十元愼生洋五元十六日胡亦蜂洋五元五角各岱船五隻合洋二元五角葉瑞發洋二元無名氏銅洋一元十七日奚惠人洋廿元十八日聚康莊周資生各洋十元二十三日　記洋十元三十日隆順號洋一元光大號十角陳森春廣豐智茂和張吉成甡盛五户各二角陳粝弟勝源號各一角以上共收洋一百九十五元扯七三三二五申元一百四十二兩九錢八分四厘雜小洋四百七十五角六五申元三十一兩一錢一分二厘銅洋一元作二錢五分以上共收元一百七十四兩三錢四分六厘連前共收元八百七十二兩五錢九分四厘 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　松壽片再臣前於六月間欽奉上諭御史劉家模奏請勸捐助餉等因欽此當將勸捐爲難惟有將實官减成核收等情專摺具奏在案查此項捐輸各省皆須舉辦現在奏請將實官减成者臣所知雖祗江蘇及江西兩處然此時各處捐務皆成弩末大約亦必至於殊途同歸此項捐輸成數旣已减輕招徠自應稍廣所可慮者本省所填實收一時不能赴京請領部照各捐生驟難換照恐仍觀望不前當此需餉萬急之時計惟有變通辦理可否請俟各處開辦之後第一次造具請册逕報行在户部不由京城轉折並請勅下行在户部另行刊刻執照專爲此項新捐之用於各省造册報到者均隨時按册發給執照以資信守如此則捐生不致遲疑收數或可期踴躍臣因籌餉艱難始爲此權宜之請是否是當伏乞聖鑒訓示謹奏奉硃批户部議奏欽此 
于蔭霖片再前奉諭旨飭令豫省截留京餉十萬兩購賈米麥運陜等因當經撫臣裕長欽遵轉行司道委員分頭探買源源運解隨於本年九月初八日委員管解採辦水運頭批大米二千石赴陜並奏明將前奏籌濟扈軍糧米一萬石先行儘前運解在案現在奏籌萬石已歴如數解齊據糧運總局布政使延祉署糧儲道許星翼詳稱復經採買大米二千石作爲採辦二批飭委候補知縣酈嘉榖羅守慤於十月二十五日管解起程由黄河沂上水陸轉運赴陜西糧道衙門交納等情請奏前來臣覆核無異除飭將下餘糧石赶緊採辦續解並咨户部曁陜西撫臣查照外理合附片陳明伏乞聖鑒謹奏奉硃批户部知道欽此 
于蔭霖片再據布政使延祉署按察使王維翰會同營務處詳稱准總統鎭威軍新疆烏魯木齊提督余虎恩咨稱前因遣撤新募各營所有藉隷河南陜西勇丁委派花翎候補都司杜召棠押送兹虎恩行抵山東東昌府探聞該員在聊城縣境有需索車輛折價情事當由虎恩查明照價發還一面行知該縣扣留究辦及至朝城縣境詢悉該員業已換車前進其所支車馬未見放回以致車夫日赴該縣喊閙等語旋卽派弁追赶數日未見蹤跡不得已行文潼關道轉飭所屬務將該員截留聽候叅辦伏思虎恩治軍嚴整四十餘年所至從無擾累茲值時局艱難所部營員　敢任意需索波及地方殊屬有乖軍律相應請旨將花翎候補都司杜召棠卽行革職由潼關廳遞解回籍交地方官嚴加管束等情咨據該司等呈請代奏前來臣覆查所請各節係爲整頓營規起見理合據情代陳伏乞聖鑒謹奏奉硃批著照所請兵部知道釟此 
于蔭霖片再豫省每年應解京員加改俸餉銀八千兩分作七月十月兩期解部歴經遵辦在案兹據布政使延祉會同釐稅局將光緒二十六年分改加俸餉銀八千兩彚總如數籌足發交管解奏銷公費部飯委員蒲輪搭解行在尸部交納等情詳請具奏前來除分咨外相應附片陳明伏乞聖鑒謹奏奉硃批户部知道欽此 
惲祖翼片再臬司榮銓欽奉電旨補授浙江布政使應卽飭赴新任以專責成所遺臬司篆務自應遴員署理惟查浙省道員或現係署事海防緊要未便轉輾更替兹查有試用道許貞幹臣在藩司任内深知其品端才裕爲守兼優堪以委署臬司篆務除分檄飭遵外謹會同閩浙督臣許應騤合詞附片具奏伏乞聖鑒謹奏奉硃批知道了欽此 
于蔭霖片再州縣交代疉奉部章行令認眞清理豈容稍有延欠兹查有候補知縣郎益厚前署永寗縣任内應交内外結正雜各欵及驛站等銀實欠一千九百八十七兩八錢四分九釐屢次嚴催延不完解河南府揭由藩臬兩司詳請奏叅前來相應請旨將前署永寗縣丁憂候補知縣郎益厚摘去頂戴勒限兩個月將應交各欵全數解清倘逾限不交或完不足數再行從嚴叅辦以重庫欵而儆玩延除查取各上司職名俟展叅時再行開報理合附片陳明伏乞聖鑒訓示謹奏奉硃批著照所請該部知道欽此 
于蔭霖片再户部協撥武衛左軍光緒二十六年分月餉經前撫臣奏明仍在地丁京餉内按月劃撥銀一萬兩如數批解並將正月分起至十一月分連閏計十二個月餉銀十二萬兩提前報解各在案兹據布政使延祉詳稱現又籌銀一萬兩於十月十六日發交支應局委員領回搭解武衞左軍行營交納作爲部庫協撥十二月分餉銀等情請奏前來臣覆核無異除分咨外所有籌解部庫協撥武衛左軍十二月分餉銀日期理合附片陳明伏乞聖鑒謹奏奉硃批户部知道欽此 
奎俊片再據布政使周馥詳稱淮重慶關移解總理衙門自光緒二十三年九月初六日第一百四十九結起至二十四年八月十五日第一百五十二結止計三成罰欵及照費船鈔銀一百五十三兩二錢九分又自二十四年八月十六日第一百五十三結起至二十五年八月二十六日第一百五十六結止計罰欵照費船鈔銀二百五十一兩四錢五分共銀四百四兩七錢四分發交管解京餉委員拔貢知縣武迺愚承領解赴總理衙門交收等情詳請奏咨前來奴才覆查無異除分咨總理各國事務衙門曁户部查照外理合附片具陳伏乞聖鑒謹左奏奉硃批該衙門知道欽此 
奎俊片再查四川夔關應攤繳參價銀兩經前督臣奏准自咸豐八年起照向章每年約二千四百餘兩之數由該關自行籌解歴經遵辦在案兹查自光緒二十二年正月初一日起至十二月底止應攤繳參價銀二千四百七十九兩二錢已如數批解司庫收存現飭解餉委員拔貢知縣武廼愚一併承領搭解内務府交納據布政使周馥具詳前來除分咨查照外理合附片具陳伏乞聖鑒謹奏奉硃批該衙門知道欽此 
頭品頂戴兵部尙書銜陜西巡撫臣岑陜煊跪奏爲報明得雪分寸恭摺具陳仰祈聖鑒事竊臣於本月初三日奉旨飭令派員前往太白山祈禱雪澤遵卽派候補道史悠贊前往誠譸旋於初五日已刻濃陰雨雪當將派員祈雪已沛祥　緣由附片具陳於初七日奉硃批知道了欽此欽遵在案兹查省城於初五日得雪起至初七日夜分止疏密連繊大小相間除消化外積地三寸之譜天氣融和旋亦入士約可得澤三寸雖未能沾足深透於農田良有裨益復據潼關龍駒寨電稱於初五日均各得雪五寸有餘所有近日得雪多寸緣由理合恭摺具陳伏之皇太后 
皇上聖鑒謹奏奉硃批知道了欽此 
署理山東布政使調補湖南按察使臣胡景桂跪奏爲恭報微臣交卸臬篆接署藩篆日期叩謝天恩仰祈聖鑒事竊臣於光緒二十六年十月十六日奉撫臣行知山東布政使張人駿升任漕運總督所遺藩司篆務委臣署理二十二日准升任藩司張人駿將印信文卷移交並來臣遵於是日交卸臬篆恭設香案叩頭謝恩祗領任事伏念臣畿輔庸材毫無知識忝居詞苑濫厠諫垣迨出守於銀川旋分巡於　右　刑山左量調湘南荷稠迭之隆施愧涓埃之未報兹復藩條權綰倍切梀惶查山東爲濵海要區藩司乃旬宣重寄舉凡練兵籌餉用人理縣在在均關緊要如臣擣昧深懼弗勝惟有殫竭愚誠力矢勤愼隨時隨事禀商撫臣認眞經理不敢以暫時攝篆稍涉因循以冀仰答　厚　慈於萬一所有微臣交卸臬篆接署藩篆日期並感激下忱理台恭摺叩謝天恩伏乞皇太后皇上聖鑒謹奏奉硃批知道了欽此 
自聯軍入京乘輿西幸臣工章奏久未發抄本館特派友人馳赴西安輾轉向行在内閣抄錄皇夜置郵除有關緊要事機排日錄登正幅外其餘恐致積壓特於逐日添印附張一俟皇上回鑾邸抄刊布本館當仍循曩例每日付刊也閱者鑒之 
 
