# 1906 - 302 - 4912052

 

Page 1

 
 
   
 
 

Page 2

 
 
[電傳上諭]  
　　九月拾九日奉上諭張曾敭奏舉劾屬員一摺浙江候補道葉壽松定海廳同知楊志濓蘭谿縣知縣蘇錦霞寗海縣知縣張介祿瑞安縣知縣張學智蕭山縣知縣李前津旣據該撫臚舉賢能均着傳旨嘉奬常山縣知縣榮春暉貪惰縱下民怨沸騰嘉善縣知縣徐本立縱容子弟甘心陷溺麗水縣知縣李樹聲暗弱多病羣小弄權縉雲縣知縣范傳衣苛虐病民玩視敎令候補知縣穆克德口任性妄爲操守不謹蘆𤁋塲鹽大使朱憲斌行爲謬妄結怨於民均著卽行革職孝豐縣知縣姜渭璜疲軟無能不勝民社桐廬縣知縣胡裔麟擅用門丁委靡不振均著勒令休致處州府知府劉炬翰疏於察吏難資表率著以同知降補烏鎭同知曹鈺彝長釐有餘難勝煩著開缺叧補叧片奏叅劾承辦釐捐委員竇語前辦温處鹽釐候補道郭集勞欠解各欵屢催罔應蘭谿釐局委員候補知府韓𥿈信任司巡聲名最劣絲捐委員候補通判凌殿元玩視定章日久延欠均著即行革職郭集勞凌殿元應交欵項仍著勒令嚴追餘著照所議辦理該部知道欽此 
[電傳宫門抄]  
　　九月十九日召見軍機圖們濟爾噶勒現換銀鼠袍褂 
[萬國無和平之立憲論來稿]  
　　蓬勃哉中國之立憲。容易哉中國之立憲。立憲者。專制與共和之調和政體也。君主立憲者。迫於時勢之風潮。不得不出於此。以爲亂黨之盾也。雖然國體不同政術亦異。試披五洲立憲史。若法蘭西。（此指拿破侖執政時代言）若英吉利（此指克林威爾執政時代言）購之於急進者也。若意大利。普魯士。日本。購之於漸進者也。英法無。論矣若意。若普。若日本。豈盡平和而得哉。普之立憲也。爲拿皇之所。敗也。意之立憲也。馬志尼加里波波的嘉富耳之筆之刃之舌所結成。也。日本之立憲也。西鄉隆盛福澤。諭吉藤寅之血力心力腦力所莊。嚴而塗附也。中國立國之古。等于意。戰敗改圖。等于普。積習相沿。貴族執政。等于日本。然意阨於奥。日阨于藩。而中國無之。普地小財困而中國則地逾十倍。稱天府焉。且政界無黨派。民間無暴動。市府無。衝突。苟順時勢而爲之。此眞千載一時獨一無二之大機會也。乃立憲下諭。衆論盈廷。官制發議。意見互爭。豈不足爲前途慮。曰無慮。也。天下之事。有和平而得者。有競爭而得者。和平而得者。其得也不。足貴。不逾時而故態復萌。競爭而得者。議論愈多。公理愈出。政黨愈。競。程度愈高。何則不分娩而得子。其保有育爲不眞。不汗血而獲財。其計算必不愼。不瞑眩而去病。其宿疾必不瘳。以千年安靜不變之老。帝國。而驟語以曠古未經之憲法大事。其震動惶惑。亦意中事耳。所謂非常之原。黎民懼焉及臻厥成。天下晏如也。况懸崖下石。終無止。 
機。劣敗優勝。難逃天演。其以爲難而中止者。皆無毅力之人也。其委。于有阻力而碌碌因人者。皆于公理燭之未透。也古之大政治家。大政黨家。其識邁羣倫。其力貫七札。其氣呑九淵。一家非之而不顧。一國非之而不撓。犧牲名譽身體而不恤。必達其目而後已。無他辦。事之天職。則然也。苟支支節節以求之補苴罅隙以將之。某御史抗。一疏。而俯從一二。焉某堂官梗一議。而徇從五六焉。皮之不存。毛將。焉附。以最好最大之立憲佳名詞揮百餘萬。冒五大洋。考察辛苦而。得之。苦以姑息寡斷而誤之。吾竊爲立憲之名譽汚矣。竊爲中國之。前途哭矣。西人有言。競爭者和平之劵。破壞者建設之基。萬國爭以血。而中國僅爭以舌。萬國爭之自下。而中國僅爭之自上。難易之分。有如天壤。而猶不乾綱獨斷。早定大計焉。跎蹉跎。一誤再誤。庸有。幸乎。苟幸而吾言不中焉。則中國可賀矣。不然者。恐除露西土耳其外。難再覓一密切比鄰之友也。 
[本館接慶邸力辭總理專電十九日申刻到]  
北京專電云慶親王以内閣總理責任太重具摺力辭（仁） 
[本館接各部官制先行發表專電同上]  
　　北京專電云編纂官制大臣現擬改軍機處爲議政處前日陳奏之閣部院官制現將十部先行發表（仁） 
[本館接山西大學畢業生考給出身專電十九日亥刻到]  
　　北京專電云山西大學堂咨送畢業生孔禮在學部考試優等作爲舉人（同） 
[本館接海州匪亂蔓延專電十九日已刻到]  
　　淸江專電云海州匪勢仍前披猖恐將蔓延爲患提督廕午帥已派督練處鄢叅謀玉春帶兵前往相機剿捕（甲） 
[南滿洲鐵路運貨之遲鈍]  
　　十七日東京電云南滿洲鐵路運貨車輛大半尙供日本陸軍之用以致各車站堆積豆餅甚多惟爲雨水濅灌漸至朽敗譯字林報 
[湖南鐵路總理决計擔任長沙]  
　　湖南鐵路公司總理袁海觀京兆連日與紳商董事籌議路事意見頗洽現已决計陳請開缺以便專任路事不日須回湘潭珂里一行返省後卽釐訂章程開辦招股事宜（佐） 
[續浙路公司第一次股東會記事（浙江鐵路公司來稿]  
　　十一日爲股東開會第三日總副理宣言辦理濡滯方以一年任滿汲汲求去反定月薪又視蘇省倍之雖章程不專爲某等設且支銷與否某等亦能自主但目前已令某等蒙虚名公司受實害股東何苦爲此能不改議是速之去徒限久任無益衆股東固請　伯絅君張菊生君代表堅留之意總副理向大衆三揖固辭股東攺議任期去六 
 
 

Page 3

 
 
年三分之一爲四年薪水仍從五百四百初議總副理仍不允謂照蘇省例且支用與否聽自主否則即行張菊生君提議董事薪水分甲乙二項甲二百元乙百元錢子韶君議廣東例董事無薪水因添丙無薪一條衆多數縱乙說金鞏伯君提議照商律董事任期一年衆從之敖孟江君提議到會人數尙少董事擬先舉六人明年二月在上海開會再舉五人查賑人先三人後二人衆從一起再舉遂選舉董事及查賑人（已見前報不贅錄）選舉旣畢又議四省合設鐵路正科學堂張右企君力陳合辦之牽掣叅差宜從緩自立衆贊成尙有未决事件照第二日衆議由總副理恊同董事會决議施行俟明年開會再行報告總理謂去年迄今無查賑請股東一查張右企君代表衆股東答謝總副理有三應留之說總副理又致謝衆經理及名譽員之勞時已逾七　　議良宣告散會成禮而退 
[蘇路公司董事局成立]  
　　蘇路公司十七日在愚園選舉開筒各節已誌前報茲悉各股東所舉定十八員中内有徐芝生君沈友卿君因公司另有要事委託開去董事之職照章將翁寅丞楊斯盛兩君推補復于昨日在十八人中公推翁寅丞周舜卿印錫璋葉明齋龔子英五君爲查帪員餘均作爲董事每逢星期四下午四鐘至六鐘爲董事局常會之期（助） 
[兩宫嘉奬直督之練兵]  
　　十五日北京訪員來函云直督袁世凱日前蒙兩宫召見頗邀嘉奬謂其講求練兵近日兩軍在彰德府秋操卓著成效據旅居中國北境西人之意見則北軍似較勝於南軍北京官塲傳言直督殆將回津以變政一事目前未能議决也譯字林報 
[新江督裁汰巡防隊改練新軍之計畫江鎭]  
　　鎭江爲南北要衝雖駐者巡防各隊無如習氣太深腐敗已極聞新任江督端午帥擬設法裁汰資其糧餉改練新軍足敷一混成協之數云（笑） 
[鄂軍秋操病死人數武昌]  
　　此次鄂軍赴彰德秋操各兵士因不服水土患病致斃者共有三十三人業已查明各該家屬分給撫卹矣（千） 
[蘇撫札查丹陽開濬練湖事鎭江]  
　　丹陽開濬練湖前經吳侍御保齡附片具奏陳明妨碍民田甚多奉旨交督撫確查後蘇撫陳筱帥接准軍機處字寄後卽札飭丹陽縣令查明練湖形勢中有民田若干據實禀復以便具奏（琴） 
[江督札委查看練湖情形鎭江]  
　　兩江總督特委大員遵旨查辦開新北門事并以原奏吳侍御又附片陳明練湖開濬有碍民須一體確查具復現聞所派之員之已趕往丹陽縣察看練湖情形矣（巧） 
[肅邸請奬蒙古貝勒京師]  
　　東部内蒙古自經肅邸查辦勸諭各蒙王辦理新政而各蒙王熱心感動現在購槍練兵者絡驛不絶聞烏珠穆沁貝勒棍布蘇倫曾籌欵創辦本旗新政復遞呈理藩院報效朝廷鉅欵現肅邸以該貝勒爲蒙古王公貝勒中最開通之員宜請旨褎奬以爲蒙古各土公勸昨已具摺請旨賞給該貝勒戴雙眼花翎矣（閏） 
[駐藏幇辦大牙抵藏京師]  
　　駐藏幇辦大臣聯豫自藏轉由巴塘電稱已於前月二十三日抵藏任事請川督將到任日期電知政府（日） 
[議裁宗室泥守之舊例北京]  
　　政府諸巨公近日會議培植皇族人才　請將例載宗室王公等若非奉有特旨之事不准擅出京城四十里外一條删去以資閱歴並請將宗室訟案悉照平民法律斷理其餘各項則例應須叅酌裁改之處亦擬詳議妥洽奏請實行（上） 
[調查東三省土藥捐數奉天]  
　　柯遜菴侍郎現因開辦統稅特派湖北候補道胡廷儒親赴東三省調查土藥收捐數目以資考察胡觀察到瀋後即向財政局咨鈔近三年奉省十藥估征實數復赴吉江兩省調查（丙） 
[常德大火湖南]  
　　常德府大西門内魯家巷某姓家於初二日下午六句鐘忽報火警時正西南風甚緊頃刻由巷内燒出正街上首由鐵家橋延至後街復由觀音巷延燒至正豐祥止下首自府聖宫正街燒至老鴉池一帶所有舗屋民房盡被焚毁當火起時郡城文武官員均先後到塲彈壓各救火會水龍亦齊往噴救因風力太烈無從施救幸經該處西路師範學堂各學生共挽水龍皮管一齊升屋一面拆斷火路一面激水猛噴火勢始殺然合計被災各户已有三百餘家並有某姓婦人慘遭焚斃頭面手足俱成灰燼惟肚腹尙存武陵縣廖大令在場拘獲搶火賊犯數人帶縣訊辦回署時已天將破曉矣（佐） 
[西報紀京津等處嚴拿革命黨情形]  
　　十五日北京訪員來函云署理粤督新授滇督岑制軍以革命黨事電告北京政府謂接得駐新加坡中國領事來電聲稱革命黨孫汶因探悉中國人民對於變政一事頗有驚訝之意而滿洲大員又不以改革中央政府及各省行政爲然特遣心腹黨羽二人由新加坡前往中國南北各境偵察情勢望政府迅速咨會近畿及各省大吏遴派得力員弁嚴密查察不令宵小匿跡庶匪徒無從乘間生事云云直督袁宫保已電飭天津保定及直隷全省人員搜捕逆犯孫汶如能捕獲或知風報信因而捕獲均當酌量奬以升階給以賞銀北京警察特往烟寮酒館及下等客寓巡察使匪徒無處藏身軍機處已奉上諭傳知各省督撫嚴加防範母任會匪私購軍火母令學生沾染革命思想如有疏虞則該督撫等咎無可辭云據新加坡中國領事云則孫汶實在新加坡不在日本譯字林報 
[瀏陽縣拿獲會匪頭目湖南]  
　　洪江會匪頭目李金其近在瀏醴交界地方聚集黨羽希圖起事經瀏陽縣費大令訪知屬實遂於前日親率營兵差役往該縣南鄉距匪巢二十餘里改裝步行不動聲色並密派兵役分投掩捕竟被拿獲遂即帶回訊供收禁詳請嚴懲（佐） 
[札飭會拿劣董鎭江]  
　　鎭江焦山救生局董事吳海 
 
 

Page 4

 
 
峯係揚州籍貫自盜押擅售公產之事發覺不知逃避何所頃揚鎭文武印委奉江督端午帥通飭會同訪拿押解省垣候辦爲營私害公者戒（皆） 
[蘇府札縣嚴訊票匪]  
　　上海縣接到蘇府札文畧謂奉臯憲朱札開奉巡撫部院陳批該府詳委審陽湖縣訪獲票匪徐子富一案訊供不認証據未確請發交上海縣就近傳証質明核辦由奉批如詳將該犯徐子富解赴上海縣由王令傳同原拿眼線人等研訊明確錄取切供通詳察辦仰按察司轉飭遵照繳等因又奉臬憲批府詳前由奉批此案經該府迭次研訊該犯徐子富卽徐春庭堅不承認爲匪又無証據可以折服原拿之眼線李厚坻及應訊之捕頭包探均在上海縣當差所請將該犯解赴上海仍飭王令集訊各等因到府奉此除飭吳縣將犯遞解外合併抄詳並發票布札飭札到該縣立卽遵照一俟徐子富解到卽行傳証質訊明確錄供通詳察辦先將遞到日期通報查考切切轉札（宜） 
[預備江蘇學使行轅]  
　　江蘇提學使周樹模將次蒞滬特先派候補知　鮑秉忠持文來滬昨日拜會縣尊王大令并謂學使抵滬後調查城鄉各學堂尙須稽延時日大令奉文後擬以洋務局爲提學　轅（宜） 
[德人由淞返滬迷路受厄]  
　　十九日文匯報云有德國少年二名昨日午後遊歴吳淞步行回滬不幸半途迷路當僱得華人一名爲之導引乃該華人非但不示以正路反率之至一村内聚有華人約二十二名將兩德人身上所帶貴重物件搜掠一空縛其手而擲之于小河内意欲滋斃之兩德人竭力掙脫鳧水登岸華人復嗾犬尾追之兩德人匿身荒塚僅乃得免今晨回滬狀甚狼狽所著之鞭帽衣服均被劫去兩德人已將此事投報捕房並禀明該管領事矣 
譯者案吾國下流社會之無道德心。如是如是噫。 
[中俄會商交收東三省全案四十五續九月初四日]  
　　盛大臣來電○奉旨奕劻李鴻章魚電轉楊儒微未電悉俄外户部旣約楊儒晤言是有轉機國書自必乘此呈遞著楊儒卽婉懇照國書内所請各條如吏治照舊末四欵辦到日爲止滿洲兵及内地巡捕須與俄商定數目滿洲全境一切工商利益自幹路或枝路造一路至長城等語全行删讓以符北京公約可免各國藉口如俄約肯允照攺𨑙速電聞即可定議旣可通融一二日請多展數日並將中國爲難情形婉切告或先議公約再議專約中俄脣齒圖報之日正長毋於此時逼緊俾各國羣起效尤至俄約中有礙中國主權及各國利權與公約不符之處奕劻李鴻章亦應向各國密商請其公議設法幹旋總期定俄約後各國不與我爲難爲斷或將此旨煩璞科第轉電俄外部以期必達欽此陽宣轉二月初八日 
　　盛大臣來電○樞庚電奉旨英瀾侯旣有各國駐使向中國聲明公約未定以前不得與他國議立專約之語奕劻李鴻章必早知之當日亟應先行商定公約今呂海寰電稱德外部亦云俄約須由各駐使公約至公約德自能在京照常辦理等語昨電旨飭楊儒向俄婉商總照國書所懇將有礙中國主權及關礙各國利益之處全行删妥不與公約相背各國無可藉口方能定議送次電旨已詳細聲明設急難就緒惟有切　商懇在京先定公約後再議專約爲斷楊儒務當盡心竭力婉切商懇先定公約想俄厚意保全中國必能相諒並著奕劻李鴻章在京亦將此意向格使確商卽與各使𨑙速妥議早定公約以免牽掣遲延致誤和局是爲至要欽引庚午宜轉二月初九日盛大臣來電○樞電胡叅贊電稱楊使跌傷恍惚日來已漸愈否卽將詳細情形電復佳宣轉二月初十日 
　　電盛大臣○請轉行在軍機處佳電敬悉欽使初三跌傷右腿行動需人初六外部約晤勉强前去回署下車雪滑墜傷勢甚重昏不知人急延西醫診治敷劑兼施漸見功效刻下神氣稍淸涎見少微進湯乳今已五日醫稱現在始敢言保性命恐難免偏廢云參贊胡惟德禀復蒸二月初十日 
[日本冠裳盛會]  
　　十七日東京電云日本天皇誕辰下午東京守兵皆出隊大操外部省大臣林董子　特開筵宴並設跳舞會各國公使皆往赴會賓客頗極一時之盛云 
[美國大學願助日本人]  
　　十七日東京電云斯丹福及嘉禮福尼亞兩大學之校長皆頗爲日本人出力 
[英國選舉情形]  
　　十八日倫敦電云英國各市村選舉以平和黨最佔優勢倫敦進步黨工黨皆失敗 
[美國黨派之運動]  
　　十八日倫敦電云美國共和黨與民政黨各爲其黨員運動選舉謀充紐約省總督其熱心切望　爲前此所未有 
[地中海大風潮爲灾]  
　　十八日倫敦電云地中海黎維拉地方大風潮爲災法國度龍海口有魚雷艇五艘沈沒輪船受損其烈 
[無線電報會下次開會之期]  
　　十七日柏林電云無線電報大會業已告竣草約已由到會者畫押下次定於一千九百十一年在英國開會 
[英入萬國研究地震會]  
　　十七日柏林電云英國已入萬國研究地震會 
[意奥兩國之邦交]  
　　十七日柏林電云奥國外部大臣愛倫塞爾與意大利國政府互相宣布謂意奥兩國邦交　頗親睦云譯字林報 
[駐華美使赴日本游歷]  
　　文匯報云駐華美使柔克義已偕其夫人於西歷十月二十七號行抵神户將往西京游覽一月云 
[無線電報公約簽押之消息]  
　　十九日倫敦電云無線電報公約業已簽押探悉英國赴會之員頗滿意於此事之結局並聞海軍應得之利益皆保守勿失云 
[探險家之行程]  
　　十七日柏林電云探游北極家畢雷君業已遄返畢雷君所抵之處較前已可向北但未直向北極前往耳 
[萬國無線電報訂立公約]  
　　十七日柏林電云萬國無綿電報會大會之公約已將德國議員所上之條約核准盖此會係由德國所邀請開會者也按照此項公約則一千八百零九年西七月一號起北美合衆國德國南美亞爾然丁國比國奥國巴西國勃爾加利亞國智利國丹國西班牙英法希臘意大利日本墨西哥蒙納柯瑙威荷蘭波斯葡萄牙羅馬尼亞俄羅斯瑞典土耳其鳥魯圭各國可在沿海岸電局往來傳電不收電費美國所創船隻與船隻互通電信一議已有二十一國允准俄美德法皆在其列惟英意日本三國尙未照允云譯文匯報 
[謝贈書報]  
　　近世算術爲昭文徐念慈所箸而商務印書館印行者徐君以日本上野淸所編普通敎育近世算術一書爲基礎而又參校近時各名人所著之算術敎科書故頗合於我國尋常師範及尋常中學校敎科書之程度昨承以一册見贈特志數語以告讀者○書業商會昨贈圖書月報第二册報首所刋費君論說已轉錄本報其餘譯叢雜錄等均足供書業中人之研究前後所載新出書廣告亦頗便檢查○交涉約案摘要爲浙江王逸軒先生所輯大半皆採自通商約章類纂而新章均逐一添入計分三大綱曰傳敎曰遊歷曰獄訟源源本本殫見洽聞畱心交涉者不可不一爲研究 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[理藩部注重殖產邊衛兩司京師]  
　　理藩部中共分五司聞職事之緊要者以殖產及邊衞兩司爲最云（呂） 
[户部設濟南分銀行山東]  
　　山東巡撫楊蓮帥以山東德華銀行行用德國紙幣宜謀抵制電請户部設立銀行分行以挽幣權等語户部正議擴張銀行事業遂允准在濟南設户部分行並派顧公毅觀察經理該行一切事宜（閏） 
[順天中學堂並無風潮京師]  
　　本月初二日紀順天中學堂大起風潮一則茲接京師訪友續函云堂中不給書籍係前順天府府尹陳玉蒼京兆因經費不敷故有是議自經此次學生偕敎習陳說後卽由堂長陸君言於府尹照舊給發故當時各學堂卽甚相安前報所云殆傳聞之誤也（顚） 
[給資遣散防兵湖南]  
　　常德府前次招募之防衛隊二百名原以四個月爲率現届期滿地方安靜擬卽遣散惟此輩多係客民裁撤後恐仍逗遛滋生事故業由湘撫於發給常餉外每名加給錢一千五百文諭令趕速回籍叧謀生業云（時） 
[陜西私費留學生調查表陜西]  
　　姓名　籍貫　出身　學科　出洋年月康寳忠　城固　文童　普通　三十年五月徐志鴻　富平　附生　師範　三十一年四月錢鴻模　咸寗　文童　普通　三十一年九月郭從和　漢陰　同　普通　三十一年十月張縉紳　華陰　同　普通　三十二年三月王永恕　咸寗　同　　同張森炎　同　同　　同雷震龍　邵陽　　鐵道　三十二年四月周天成　富平　同　警務　同張世瑗　臨潼　附生　鐵道　同鬲遇文　同　同　普通　同（荒） 
[中學堂運動會紀事松江]  
　　松江府中學堂於本月十七日開運動會其綱目節序早登本報茲悉是日上午十一點鐘中學堂各生即整隊出堂至提署前會塲於十二點鐘開會松府戚太守華婁程何兩大令提中軍李參戎前營城守營余曾兩遊戎護軍營鄧參戎均便服到塲郡城内外各學堂及各體育會到者約有五十餘處此外遠道來觀者震川中學堂靑浦各學堂泗涇楓涇葉榭張澤各學堂各體育會亦有十餘處會塲中觀者萬餘人下午四點半鐘散會中學堂各學生復鼓吹整隊出西門全陶行橋環行一次回校已交下鐘矣茲將運動優勝諸君開列於左 
　　（跳高）袁灜四尺十寸蔣雄四尺八寸楊孝述四尺六寸（一百二十碼賽跑）莊文斌十一杪彭之述楊孝述（跳遠）袁灜十四尺九寸莊文斌十三尺九寸鍾彬儒十二尺五寸（二百四十碼賽跪）莊文斌十六秒孝述彭之述）撑竿跳高）周允八尺四寸袁灜八尺二寸李　程七尺二寸（甩球）姚文湧七十尺六寸丁瑞珍六十六尺十寸周允六十四尺二寸（百碼跳欄）袁灜十四秒周允張遇鴻（擲球）姚文湧三十二尺九守莊文斌三十一尺八寸吳濟二十九尺四寸（八百八十碼賽跳）周允六十五秒袁　（合衆三名）袁灜三十一分莊文斌十六分周允四分 
[杜下橋鎭慶祝立憲台州]  
　　台州臨海縣杜下橋地方距臨縣治百二十里向稱海濱巨鎭本月初九日由紳士金司訓項司馬二君邀集商學兩界慶祝立憲并提議設立地方自治局又擬向鎭上各巨鋪抽捐辦高等小學堂一所蒙學堂十所衆皆贊成（助） 
[龍界縣維持民食處州]  
　　浙東龍泉縣陳香雪大令前曾會紳提撥社義二倉積榖碾礱設局平糶并措洋七千元赴甌采米接濟尙苦不足適陳令之公子培錕太史由都前往日本游學便道省親到龍察知民隱特往謁道憲借墊鉅欵復行購得洋米二千石分裝民船三百餘艘親自督運至龍减價平糶而民間遂賴以得食云（早） 
來函 
[湖州義賑經收第六批捐款墊欵淸單]  
　　揚州　渭卿都轉匯到養亷銀洋一千元南京徐次舟觀察捐洋五百元泰康祥經寡無名氏洋兩元孫中和洋二十元無名氏洋兩元求母安康子洋十元成順泰經募陳恆欽洋十元陸慶來洋五元敦餘莊洋十元永餘莊洋十元呼負子洋五元升記龍洋三元升記龍洋一元老全泰龍洋二元西全泰龍洋二元錢三房龍洋二元吳興氏龍洋一元鋤經堂倪龍洋五十元茂昌順龍洋一元仁昌泰龍洋五元仁和莊龍洋三元老惇泰龍洋二元甡記龍洋三元榮昶衡龍洋一元無名氏龍洋念元又龍洋一元錦復義龍洋一元怡興公龍洋一元萃成祥龍洋二元常熟義隆晉泰康立裕道生恆德正德永益豐泰利生德康十大莊號各助洋兩元又張松筠沈心田張頌恕三君各助洋兩元懷德堂助洋四元順康蘇莊助詳十元又承許春榮翁經募許慶餘　洋二百元許滋泉許潤泉昆伸大豐號沈賡笙沈杏　席德煇六户善士各助洋一百元又慶餘號恊大號源裕號慶大號花旗銀行成記號寶泰號沈景記厚記平原氏十户各善士各助洋五十元德華銀行助洋四十元鴻盛號宏大莊瑞大莊愼豐莊四户善士各助洋三十元寶康號謙祥益愼思堂孟恆豐永怡豐永益豐永正大莊志大莊瑞元莊屠景三十户善士各助洋廿元隆順隆聚號和春祥敦慶隆慶豐成許杏泉　豐永東來升生源勤泰大亨裕順興昌正豐永震和永成豐永祥豐永寶康十七户善士各助洋十元明德莊豐裕號源通號德森莊鼎康莊鉅豐莊怡大莊恆益莊豫源莊正元莊瑞豐莊同福庄崙餘庄久源庄敦和庄順康申莊崇餘莊壽豐莊鉅亨莊源吉莊協昇莊晉大莊會餘莊厚大莊源餘莊寶和莊同餘莊元茂莊元豐莊升大莊森康莊和康莊晉和莊　善源永豐莊鑑元莊以上三十六户善士各助洋五元同仁和號助洋三元蘇州鴻源莊晉生莊仁昌裕莊永豫莊順康莊德和莊六户善士各助洋二元以上統計共收英洋三千六百三十九元又龍洋一百零一元合亟錄登各報以伸謝悃而昭信實楊兆鏊吳慶第等同啓 
[七月初一日至八月三日施藥育嬰等捐淸單]  
　　無名氏洋四元六角方忠大銅洋一元魏潤記銅洋一元順利銅洋三元謝廷燦洋一元戴生昌洋四元邵志朔洋十元無名氏洋二元錢七十潤濤師洋十元無名氏錢五百廿銅洋二元公愼祥銅洋一元李雲生洋十元宏大莊折月餅洋四元黃萃氏洋五角曾少卿洋一行元無名氏洋一元銅洋一元丁門歐陽氏銅洋廿六元銅小洋七十六角周詠春洋二十元朱一夫洋十元無名氏产十元徐貫雲洋廿六元無名氏洋一百元葉子衡　寶妙應丹才千九百廿服祝蘭舫飛花一千觔吳志和花袋布念八隻以上共收洋三百十三元一角銅洋三十五元銅洋七十六角　五百九十文靈寳妙應丹一千九百廿服飛花一千觔花袋布廿八隻滬北天后宫前廣益善堂司黃曾鑄朱佩珍龔心銘施　敬祝大椿葉貽釗周鴻孫等廑誌 
 
 

Page 10

 
 
[今日尙有本埠及各省新聞均列入第三張閲者注意]  
[金壇各災募賑啓]  
敬啓者金壇地勢東西高而南北下合邑統計高田居其三低田居其七高地僅種雜榖所穫極薄民食所繋向恃圩田本年春雨過多二麥受損五月中旬收割甫畢大雨適至河水骤漲七八尺圩堤十破八九民居水及簷際所存米麥漂流過　老幼男女奔避高阜困苦情形不堪言狀未幾晴霽水勢漸退各返田廬重修圩埂稱貸典質遠購青苗急謀補蒔不意六月望前淫　爲患日夜不止水又骤　較五月更甚合邑圩隄無不潰决所補青苗淹没復盡鄉間耆民僉稱自道光二十九年後未嘗有此奇災查壇邑自兵燹後原氣未復民鮮盖藏連年未稱中稔每當青黄不接尙多舉貸　爲食今新苗旣損於前補種又壞於後一歲兩災生機已絶待哺孔殷加之薪桂米珠無可稱貸若不急加振救則老弱委於溝壑壯者散之四方逃亾轉　歸　無力不獨今歲成災來歲且難播榖况壇邑鄰界如楊柳埠天王寺嬖橋珥村等鎭時有青紅帮匪出没其間平日子弟多賴尙時時慮其勾結若無田可耕無業可歸飢寒所驅被共　　共禍患更有不可勝言者此賑撫之舉所半不得不亟亟也惟計閤邑災民不下數十萬口自秋歷冬以至於春賑撫無需爲數甚鉅非集腋無以成裘惟衆擎庶幾易舉刻下一面籲懇層憲請發官賑一面廣爲呼籲勸集義賑所望　仁人君子無分畛域糠槪解囊　粟仁漿多多益善俾數十萬災黎得慶更生豈特受者銜恩即合邑亦拜惠無竊矣曷勝盼切叩禱之至謹啓　　　　　爲壇紳董公具 
[崔製妙藥蓋世無雙]  
崔製包愈哮喘氣急仙丹普天之第一靈丹如不效驗儘可退還 
此丹乃　先祖補山公家傳秘力專治男婦陽虚腎虚氣虚元虚以致哮喘氣急久咳不止濕火頑痰凝結不化甚至咳傷肺部釀成勞症晝夜不寗百治不效目瞪口呆困頓異常速將此丹用開水送服三錢約五分鐘即可喘平氣順痰化咳止妙在補虚療損永斷痰根若係輕症一瓶卽愈雖數十年老症一料包可斷根永不復發近見牟利之徒目誇神妙毫無實騐此丹儘可而試不靈甘受重罰誠普天下獨一無二之靈丹也每瓶洋一元每料六瓶五元上海盆湯弄新橋南堍見香店轉灣約十餘家根德里内崔氏辦香廬藥室啓 
[此膏治咳嗽吐血真能起死回生]  
廣東宏仁堂益記包愈咳嗽吐血良藥○秘製靈騐異常○治好萬人○從無復發 
本堂家傳秘方精製包愈咳嗽吐血斷根仙草藥屢試屢騐活人萬計專治男女老少遠年初起吐血咳嗽立服立愈無論諸醫束手危險萬分速將藥膏依法服下奇功立見輕者初染二瓶絶根重者時吐時止痰中帶血已成瘵症一料全愈永不再發藥性和平不寒不燥有起死回生之功滋陰降火補氣潤肺眞水火旣濟之良方順氣化痰止咳斷根之妙品○每瓶洋二元○每料洋八元○此係家藏秘方出售五世能服是膏者血症百弗失一凡醫藥不愈請速服此方知言不謬也○鋪分設上海丹桂戲園南首正豐街清和坊總衖對過便是○宏仁堂發兑 
[剖誣]  
昨貴報本埠新聞部内載有金維城禀控頼銀一則觀之不勝駭異小號開設大東門外數十餘年交往誠信商金維城乃股東吳姓戚屬累向吳東借貸爲數已屈指難計安有蓄銀存店向居原藉專以敲詐設賭擇人而噬爲生涯劣跡種凡我休人莫不共悉劑又來申向吳索借未遂所欲竟敢揑詞謊控并以撕毁存據影射程姓肆其擇肥而噬之故智事經証明當可水落石出惟貴訪友道聽面謊言據以登報于小號名與不無干碍合急剖白聲明祈即速爲更正以副貴報實事求是之至意乃幸泰生永紙店謹啓 
[壯陽極品眉壽種子丸]  
此丸力量宏深能收能放有鬼神不測之機服後反覺寂然不動必至要緊之時然後勇氣百倍大得其力眞廣嗣之金丹生男之寶券也與藥大不相同試舉一端即可知其優劣盖别藥力量淺薄故至少須服三錢服下陽必驟舉然易舉易洩與放花筒無異此丸每次僅服三小粒計重一分二厘每日服三次統計不過三四分奇在服後不知不覺終日毫無動靜緣周身精髓已爲藥力關鎖牢固不撥不動矣及到臨事之時但取外塗藥一擦立刻神威奮發勇往無前愈戰愈堅彌　彌勁極絪緼化醇之樂未足比其功盡陰陽鼓盪之機尙難形其狀當此之際雖以從未生育之婦經此一度無不成孕百發百中靈驗無雙願世之無子者試服之即知此丸實爲求子要藥深信其益矣售價連外　　共二元半　界仁智里括打藥房發售 
[道法養神遺精膏]  
京都天寳齋鋪分上海二馬路西鼎新里石庫門内發兑馳名丸散膏丹藥酒○修合雖無人見存心自有天知 
此膏道家所傳選三十六味貴品煉成能治男子遺精白濁隂虚陽痿腎竭精冷陽不轉興婦女赤白帶下經期腹痛子宫寒冷血枯隂虧等症貼此男先止遺女卽隂帶諸恙漸漸驅逐元神充足養身之捷法莫敵於斯也每張洋七角○純陽祖法遺精必愈丸每料洋三元每盒洋一元此丸治遺精實有中流砥柱之力功能延年益壽 
壯陽煖腎種子膏 
盖人欲得弄璋貼此易如探囊取物能煖丹田鎭玉池固元神療虚損功難盡言養 
存龜精百戰百勝誠種子仙膏保身聖藥兼治各症詳載仿單每張洋一元如購十張照巿九扣用後舊膏退回作價二角○雙料扶陽種子衍慶丸每兩二元單料一元此丸苟能 
常服雖朽敗之體復如壯年無異欲　　　之玉宜服衍　之　　　之會誠可預贊也 
[止咳化痰補肺萬國九洲第一方]  
普生大藥房新到吉朗康果　一切頑痰　立化爲水　咳久成癆　藥到病除 
此吉朗康果屢經化學試驗爲止咳化痰順氣平喘立見捷效之奇品妙在補肺不膩降火不寒滋陰清金療損益元有起死回生之功無論何種藥品斷無此果之奇速奇靈焉性極和平甘芳易服專治○虚損咳嗽○受寒咳嗽○肺熱咳嗽○痰多咳嗽○頑痰膠結○新久哮喘○痰中帶血○痰迷心竅○老年夜咳○乾咳無痰○肺痿久咳○肺損發喘○五色腥痰○氣促氣短○卒然中痰○痰厥氣閉○小兒咳嗽○濕痰熱痰　盜汗潮熱　破金吐血　一切虚癆○傷風頭痛以上各症投之立見奇效眞有萬試萬靈藥到痛除之妙最異者不但永不再發更能身體强壯誠中外第一奇品也每瓶一元二角半每打十二瓶十二元大瓶五元每打五十元鋪分上海英大馬路小菜塲西首朝北轉灣億鑫里内 
[文明戒烟丸功效説]  
一能補益臟腑尅制烟毒鴉片烟性善入血脈而行諸臟腑使賜胃津枯形瘦便艱男則陽痿女爲不孕令此丸變消耗爲補養則諸恙自平是爲戒烟丸君藥○一能清肺化痰扶助正氣鴉片烟毒由氣管入肺經則涕泗交流呼吸不利畏寒汙出噴嚔呵欠今此丸清肅肺氣氣化自能宣布毋藉烟爲運氣則是戒烟丸臣藥○一能調養眞元生精安腦鴉片烟氣能入募原筋絡初吸使人通身快利迨久之行毒性傷損筋絡耗散腦液頭暈目眩耳鳴瀉痢諸恙皆見者溺丸補腦通絡解除烟毒痼疾旣去體質自强是爲戒烟丸佐藥○一能調和胃氣滋潤大腸鴉片烟質由食管而走腸胃其酸澁苦味之性能收歛飲食水榖從微絲管吸出化此爲致糞渣乾燥大便艱難今此丸和胃氣使人多得飲食之益潤大腸使人永無難解之苦是爲戒烟丸使藥○大瓶七千五百粒價十元中瓶三千五百粒價五元小瓶六百粒今價一元如滿一打價十元另售每袋十粒廿文○本社各省埠設有分會上海南北市各烟紙號均有分售以便有志諸君尙可就近購取上海三馬路西市大甡堂藥房内文明社總發行所謹啓 
[包醫花柳毒門永不再發]  
廣東彭壽堂專治楊梅結毒一切外症永不再發治愈者無數○多假冐購者務認明牌號地　爲要 
本堂起首創製眞正珍珠琥珀犀黄八寳化毒丹製煉之精用藥之眞奏效之速爲仿冒各家所萬不能及專治楊梅結毒横痃下疳五淋白濁隂户腫爛小兒胎毒一切危險外症服之無不藥到病除雖數十年老症用過升藥輕粉不致逢春又發但服此丹立將骨節餘毒除盡永不再發并能生男育女治愈者不計其數悉皆身體强健毫無遺毒妻子較延外科醫治不特省錢省事且妥速十倍試過者讚不絶口咸推毒門奇藥况藥性和平卽無病亦宜常服以解飲食血肉諸毒宿娼後尤宜速服俾週身所受淫氣惡毒悉從小便溲去保無染毒生瘡等患屢試屢騐神效莫敵惟工本極昻本堂志在濟世並不效他家暗减貴料致服後毫無實效諒購者必能分别眞僞也大瓶四元小瓶二元雙料加倍如用雙料藥力大而取效愈速倘陽物破皮潰爛珠黄下疳散卽愈每瓶雙料二元單料一元○犀黄解毒横痃膏專治小腹兩旁生被堅硬作痛等症貼之未破卽消已破即飲每張一元廣東彭壽堂鋪分上洋英大馬路小菜　西首朝北轉灣億鑫里内 
[英商錦隆火險公司]  
本行經理英國南興南爾克司火司生意以來承蒙貴紳商照顧日見興旺今又新加坡英國生脫而○ＥＮＴＲＡＬ火險大公司資均銀一千萬兩又加英國愛險西公司ＥＸＯＥＳＳ火險大公司資本一千五百萬兩比前更爲力足何論南北通商各埠風潮水險火險本可承保倘遇不測賠欵迅速棧房衣服生財亦可承保保定保費格外克己特此告聞　錦隆火險公司經理丁子乾啓 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[周督調員赴粤江寗]  
　　江蘇候補道許觀察炳榛李觀察鳳年昨經粤督周玉帥電商午帥暫調赴粤差遣委用午帥業已電復應允惟聞許觀察現因政躬不適須俟病愈赴寗禀見午帥再定行止云（助） 
[訪拿流氓吳淞]  
　　江灣玉佛寺鬨閙時有游手好閒之徒乘衆搶物現滬道札飭上海縣訪拿究辦（不） 
[因荒減徴漕糧寶山]  
　　寳山西鄉羅店月浦廠各圖因今歲雨水連綿秋收改色曾禀請寳山縣減征聞王大令已轉詳上憲將報荒各圖按畆折減云（不） 
[上海官事]  
　　前禮部右侍郎李昭煒蘇學務處委員鮑秉忠震川學董蔡璜等昨至道轅拜會禀見警察南局長陳祖武到道禀銷病假法公廨讞員陳曾培由蘇回到道禀知稽查各卡委員知府沈鳳韶禀請展假三天江蘇知縣梁冠勳由寗回糖捐局總辦知府梁佩祥由蘇回均到道禀知（宜） 
[前任縣尊定期回籍]  
　　御任上海縣汪瑤庭觀察聞定於二十八日起程遄回山東珂里（宜） 
[道批照錄]  
　　同仁保安堂職董陸文麓等禀批此項義塚地畝旣經禀縣照會廣肇山莊董事照數讓還究竟所少之地是否被佔抑係地保等串同盜賣曾否查詢明確仰上海縣迅卽核案辦理具報所稱廣肇山莊現將該地轉做道契究列何國轉移會丈局確查遇　該地轉換道契暫行止丈禀候核辦可也（宜） 
[安徽旅滬學會開會]  
　　十八日爲安徽旅滬學會特開職員會之期是日各職員及會員於二句鐘時齊　珊家園事務所先由副會長方守六君提議籌商豫備歡迎沈子培提學使事旋由各員議定假座徐園公宴并請演說擬預發傳單佈告皖省　滬商學界諸同鄉先期到事務所簽名與會限定以本月底截止并議定每月第一星期爲各職員例會藉以研究各事（助） 
[尙賢堂立碑誌盛]  
　　前禮拜六法界尙賢堂以該堂美國董事紐約富商羅威廉君捐銀七千兩建造校舍一所爲之立碑以旌其善特請新任粤督周玉山制軍行開幕禮是日華官到者爲商約大臣呂鏡宇尙書李伯行京卿滬道瑞莘儒觀察南北洋海軍總統蕯鎭冰軍門龐萊臣京卿沈仲禮朱葆三吳少卿葉明齋諸觀察西國官紳到者爲江海關稅務司好博遜君美國領事鮑德君美領事署繙譯官白保羅君瑙威國領事前任工部局總董貝恩君英敎士李提摩太官美敎士林樂知君英國巨商立德樂君來賓旣入座該堂督辦美士李佳白先生起立宣布立碑之事並向主席周制軍呂尙書道謝旣而該堂辦事總董仁記洋行大班麥葛老君美國新任駐滬副察　某君相繼演說周玉山制軍特請李伯行京卿代述頌詞由該堂英文敎習金子剛君口譯英文轉告在座之西人旋出美李佳白君導引周制軍至立碑處行開幕禮畢中西賓主合攝一影而散（助） 
[致書院南洋特課案]  
　　超等八名首名十元二名八元三至八名各六元范宗文方宏聲戈講武黃志曾孫鼎光毛雍祥丁坤生陳次　○特等八名首名五元二名四元三至八名各三元丁逢甲張恩毓吳興樹龐文俊吳子宣范祖培吳光祖池景濤○一等五十名首名二元二至三十四名各一元孫靜于璜兪殿奎朱濟淸徐仁培宋學賢方時簡武佐淸程魯杞顏觐侯方震聲嚴守基瞿文彬姚文幹朱保滋樂爲善干長慶單毓蘇張士衡張星齡陶淑劉卓如張康齡錢汝慶許君維陶人傑李輔宰萬祖蔭項大猷李輔宸鄒如瑜杜惠森唐忠行金愼章單毓年程錦熙王柏琴諸維時杜元瑞項啟泰張家維蔣全堯唐舜臣陸學章錢燕慶潘世祥徐昭禮高慶增高維濬潘鍾英（助） 
[預籌團勇駐兵之聯絡]  
　　本縣閔行鎭紳士顧言蔣慶和等前日具禀縣署略謂閔行爲本邑首鎭水陸通衢江浙要道浦江遼闊尤爲游勇梟匪出沒之區兼之大江南北水患瀰漫徐海盡屬災區蘇常又成澤國將來飢民東下結隊成羣所至地方難免騷擾釀成巨患事在意中本鎭團勇無多不敷彈壓紳等禀請軍門徐撥兵駐防以資保護已蒙選派護軍中營前方弁帶兵三蓬到鎭駐防誠恐駐兵與團勇素不浹洽若非聯絡一氣遇事必多諉卸禀請核明情形候示遵辦云（宜） 
[諭令整頓警察]  
　　候補知縣劉明府近奉蘇撫札委來滬查視警察業已赴道禀到總工程局警務長特發條諭黏貼各區著各巡士力求整頓聽候查察（尺） 
[諭飭巡士自備棉褲]  
　　本埠東西南各區巡士落差後每將號褲穿出茲奉局董諭飭令各自備棉褲從十月起每値落差將棉褲更換不得如前穿出如違酌罰（尺） 
[秋賽第一誌]  
　　昨爲秋賽之第一日計第一次十六馬楊子克明代滙票西人辯夫十四號馬勝二次六馬强生代怡和洋行十八號馬勝三次十七馬杜格司代老文斯四十七號馬勝四次十一馬蜜司盛代克杜念一號馬勝五次念二馬順全隆七號馬勝六次四馬順全隆三號馬勝七次八馬祥茂小白格爾念四號馬勝八次十四馬瑞記考克司代香港客三十二號馬勝九次九馬惠達代侯魯公三十七號馬勝（當） 
[美界火警]  
　　前晚九點鐘提藍橋隆慶里某姓家失愼當經救火會救熄計燬樓房五幢（似） 
[審訊范黨]  
　　已經正法巨棍范高頭前曾供出同黨周永發茲經上海縣飭提訊究周供爲駁船管幇有姊先嫁張姓繼由姊丈賣于范毛毛爲妾小的與范姓兄弟素不往還明府判押候查究（宜） 
[上海縣案]  
　　昨午縣尊王大令命提出曾芳四及梁劉氏復訊曾及該氏仍堅不承認大令判仍還押候禀明道憲核辦○上月底浦東張桂華家被刦獲盜薛金生陳老五即金奎訊稱聽從劉姓及高二等夥搶在案茲由捕頭徐文購線密緝高二到案前晚經襄讞洪明府研究薛陳二犯俱供高二爲劉姓轉邀小的等至浦東打架不料到彼肆刦高二手持木棍入搶未知所得何物及訊高二供淮安人實遭誣陷明府喝令鞭背二百下始供劉某命小的邀同陳等夥搶不諱明府判釘鐐與薛陳分押解究○陳鍚卿投縣報稱伊父陳德林被蔡佳榮誣竊呑烟斃命一案王大令委水 
 
 

Page 18

 
 
利廳於前日詣騐尸喉已有膿血係因喉瘋身死今經明府提原被集訊陳供本月初四日父同小的挑水至晚歸家據同居之蔡佳榮聲稱失去大小洋二十元及銅元珍珠翌日扭父至工程局誣控偷竊局憲斷令父親償洋十三元遵限初十日付洋時蔡復勒加不收父親情急呑烟後送醫院救愈因咽喉損傷不食延至十六日身死求究陳王氏供在海門家内得悉丈夫被屈身死即挈幼子三口來滬無力盤柩求恩酌斷見証龔來江供與錫卿畧同蔡佳茶供陳德林在工程局自願償洋十三元餘多支吾明府判令地甲裘鎭帮蔡募貼盤柩費洋十元陳與王氏具領棺遵斷結完案（宜） 
[總工程局記事]  
　　南區包探獲解蔡錦彪一名係圖刦王榮郎草鞋船之同黨孫明府訊供由胡長發約往搖船事由項姓車夫起意判戒責四百下押攺過局六月期滿再核○虹口小工王德元前將妻徐氏押入野鷄妓院經女母備資贖出王復向領不允控訴到案明府訊判交保領回着具結不許再行押賣○順記絲線作主莊泉生扭張雲亭朱少章至東區控被串同胡國華朱中和冐取順昌染坊内托染絲料九十餘兩昨日解案訊　莊覔到荐保候訊張交保朱着帶回○殷德勝之女蘭英前被張王氏誘出在法界馬頭追獲扭交捕房昨日移提到案明府判氏戒責二百下發堂押一月女着殷領回○探夥方阿巧串賣吳黃氏一案訊判交出身價二百元並贖罪二百元在押抗延昨提比訊判戒責二百五十下展限十天交洋（寸） 
[公共廨早堂案]  
　　崇明人黃朝相向姊丈陸福生借洋不允糾同龔金華楊阿四江兆元王伯卿等將陸兇毆陸報探徐阿華將黃等並兇具一併解究讞員關司馬逐一研訊毆打屬實商之英巴副領事判黃發押捕房三禮拜王江各押兩禮拜其楊阿四另有尤阿四控告案件着與龔金華各押捕房一個月○六次過犯林阿梅開釋後又挖吳炳千家大門圖竊報捕解究司馬以怙竊不悛判押西牢一年零六月○龔阿桂攫　李談氏金挖耳報捕解究判押兩月○張方生與田阿春藉端將趙玉山兇毆報捕解究判張押兩月田押一月○朱李氏之子菊生在三育學校讀書前日糾同木　李姓到校謾駡黃敎習控奉傳案判交保俟禮拜三訊究○蟻媒張陸氏與沈陳氏串拐陳阿德妻子薛氏奉訊押限七天交人昨因期滿請究判張押官媒　個月沈押官媒六個月○王少山前月盤頂恆興客棧近因容留僧人關涉彌陀菴刦盜案　探捕獲案王延博律師投案伸辯判罰廿元充公○坭城外愛文義路三十二號洋房失竊毡子等物及呂欽差行轅失竊金表各物報捕查緝昨由包探陳云忠拿獲王長太吊出原贓於昨解案司馬判還押吊齊各贓再辦○徐巧生　取劉阿毛手中之布三疋昨劉在馬路上瞥見報捕解究判押一月○陳嘉泉攫取火塲王姓衣箱由捕解辦判押三月贓給失主○學徒陳兆祥竊取陳元大號金戒指兩只報捕解究判押候禮拜三訊核（力） 
[法租界公堂案]  
　　瘋子丁鳳金前至徐家匯聖母院胡閙經公堂判押滿期開釋茲又往滋擾送案請辦官判押候遞解南匯縣原籍交地保管束○李阿三向陳學生糾會不遂邀黨將陳戳傷送案請辦官判李阿三押七天李阿二交保孫阿福無干開釋○鞋底作學徒鮑四寶爲店王楊阿寶毆打逃出由捕送案官以該作係在英界飭探將鮑送往英捕房核辦○成衣匠林萬根陸阿根串竊曹顏氏洋元向索不還官判各押捕房一月○顧祥愼前控陸芝　陸施氏夫婦串放白鴿一案昨又提訊官判氏交保陸押候交洋三十五元再核○倪恆發騙賭事發拘案判押捕房三月○恊興牛奶棚因未領執照經捕房傳作主衛鍚源到案罰十元充公○曹阿四前爲勤記公司倪鋆控擔墊用虧鐵路石子工程款項一案至今在押未了昨解訊判交保料理○陳福生竊取鏡箱張炳南攫搶途人洋元拘解訊判各押廿天○戴王氏控趙文奎行竊烟槍一案查無實據判贓給氏領趙開釋○王小二偷鷄一頭徐月亭竊木一株訊判各押七天○李云生高玉蘭行竊衣服王阿福丁阿三串竊牌門奉判各押五天○張少賢偷竊烟槍衣被判押十天滿期驅逐出境○張仁卿許阿福串竊衣服各押十天（興） 
[美租界捕房事]  
　　陳阿四東洋車昨在北四川路將某西人馬車撞損由捕拘入捕房捕頭　陳無力賠償將陳斥釋○馬夫張阿二王阿福等三人至新記浜路向某葡人索取車資無着反將張等扭送捕房捕頭詢悉情形飭張等自投葡署禀控○吳阿三昨在北浙江路與陸阿全互毆並將陸衣撕破由捕併送捕房捕頭飭吳償洋了事○東洋車夫袁仙高僞造工部局騐車鐵印爲騐車西人查獲帶入捕房押候送辦○某西人昨雇東洋車二輛裝運衣箱多隻該車夫不知西人何往將所載箱件送存捕房奉飭留下候領○王阿虎劉寶福昨至北福建路某麵館以細故起釁擊毁物件鳴捕拘入捕房奉飭押候送辦（似） 
 
 
 

Page 19

 
 
之多年運銷如故且有溢額近歲生齒日繁用鹽日多每斤僅再加制錢二文自是因利順道之勢查江西鐵路籌欵請鹽斤加價四文蒙恩允准在案陜西事同一律所加之價又視江西爲少相應援案請旨試辦以應急需仍以工竣停收爲限制此後情形不同萬一稍有窒礙臣當隨時體察變通辦理除分咨外謹會同陜甘總督臣升允附片具陳伏乞聖鑒訓示謹奏奉硃批户部議奏欽此 
宫門抄五月二十一日理藩院光祿寺八旗兩翼値日無引見橚貝子松公陳兆文各假滿請召見軍機 
[户部奏爲遵旨議奏事摺]  
户部謹奏爲遵旨議奏事署兩江總督周馥等覆奏查明丹徒縣漕糧積弊酌擬整頓辦法以蘇民困一摺附奏查訊該縣舞弊户書業已照章嚴辦片光緒三十二年五月二十七日奉原批該部議奏片併發欽此欽遵由内閣抄出到部據覆奏内稱查魚鱗册籍爲淸釐田户之本以圻領户户不離坵按册而稽瞭如指掌乃丹徒原有之册自經兵燹遺失無存馴至坵段不明田粮各寄端本淸源以續造魚鱗册爲正辦惟造册必從淸丈人手而徒邑段南各鄉山崗居其大半狹隘峭峻與地勢平衍不同弓丈旣不易施開方亦難得實且一切經費爲數不資取諸公則欵無可籌取諸民則力何能給經理稍有未善隱患不可勝言爲今之計莫如舉辦淸查較爲簡便其法以擠查實熟釐剔實荒爲要領譬　某鄉某村某坵某姓之田究竟墾熟若干　熟若干抛荒若干各鄉里排必有底册可稽應飭一律繳出一面示諭民間所有荒熟田地悉聽自報註明册内然後選派委員會同地方官紳按鄉照册逐一分查果有已報未墾及已墾復荒出地應准剔除限令自行墾復或租歸該縣現辦之樹藝公司展限數年再行啟徴此外無主荒地及無力自墾者並准樹藝公司隨時請領分别情形議限啟徴其現應啟徴各田地卽另編淸册將業户姓名科則輕重備細開列撮合歸户似此　法無淸丈煩擾之累而收淸册分晰之效此後徴粮槪可從田自無隱混飛灑之弊此擬以淸查之法革除徴糧積弊之情形也又稱查丹徒徴收忙漕向照常州府屬武陽兩縣義圖成案由民間自選圖内殷户十人分爲十甲按年輪催如甲年輪應頭甲卽以頭甲爲里運忙漕統歸催辦其餘九甲謂之甲長隨同幇催認定限期令粮户同赴公所各持掣粮串憑同現年里運及甲長耆老按户查驗謂之驗票藉以稽核完欠由里運共給酒食茶點其費則派令粮户按畆抽捐此外歷來公　如報賽出會以及善舉等項無不派之田畝多寡雖無一定尙不至較正供支又加一倍驗票之時查有粮户未到或到而無串可驗者即屬欠户由里洋烟等名目　報災勘災造册各項雜派規費　律革除禀明在案至該縣荒田自光緒念五年淸賦案内報明墾復此後　無續行報墾者旣無報墾之户其無派令報墾及給費列荒之事可知此現已革除浮費及荒田並無續墾之情形也又稱查該縣荒熟田地截至三十一年秋勘止成熟啟徴各則田地山塘八十九萬五千餘未畝墾各則田地十四萬畆零與原奏荒地十萬畆之數尙有不符惟已報未墾已墾復荒地畝究有若干未據各鄉隨時報縣日此項田地大抵夾雜各圖熟田之中須俟淸查事竣方可覈見確數至該縣　徴忙銀七萬六千七百餘兩漕米四萬九千八百餘石近年雖飭釐剔增徴仍未能規復舊額卽以上年而論僅徴忙銀三萬六千四百餘両漕米四萬一百餘石較之原額除蠲減外所徴忙銀不及五成漕米亦祇八成左右原奏謂照舊額遞增至數萬石諒亦傳聞之誤其書董里運規費雖已由縣革除難保不日久生玩已飭該縣勒石縣署頭門永遠禁革並摹搨照式通送查覈如果書差人等敢再巧立名目攤派累民准民間指名控訴立卽嚴拿究辦以肅法紀此覈計該縣荒地徴收約數及現辦力除壅蔽之情形也竊維丹徒鬧漕不止一次雖由刁民煽惑亦斷非無激而然現在辦法不外釐剔荒熟以免虚粮之害　除規費以免苛派之害惟淸釐之法不言丈而言查實爲因時制宜並非避難就易臣等往返商榷意見相同擬俟奉旨後即飭司遴派妥　前往該邑會同地方官紳認眞辦理　准假手胥吏致滋擾累　各項陋例規費旣據查明裁革應母庸議第有治法尤賴有治人苟非地方官公正廉明則若輩難免復萌故智應由臣等愼選司牧考查整頓以期弊絶民安至樹藝一端屢經飭屬切實勸導該邑風氣已開近日城鄉紳董禀請開荒種樹者不一而足均經該管官給示保護臣等仍飭農務局督令府縣因勢利導次第擴充俟辦有成效再行奏咨立案所有查明丹徒縣漕粮積弊酌擬整頓辦法合詞恭摺覆　等語臣等伏讀本年三月初九日欽奉上諭有人奏江蘇丹徒縣漕粮積弊太深請澈底根查以甦民困並將該縣户書提省覆訊各摺片著周馥陳虁龍按照　參各節確查分别奏明辦理等因欽此查御史吳保齡原參摺片亦已發抄其所請飭下兩江總督江蘇巡撫遴派廉明委員會同地方官及公正紳士將縣境荒熟各地方段淸查並將一切私派名目永遠　除不准假手胥吏以杜索擾一面設法招墾樹藝務盡地力寛予年好俟其眞正變荒成熟酌量升科等語旣經該署督等派員就地果明種種情形並聲明俟奉旨後即飭司遴派妥員前往該邑會同地方官紳認眞辦理不准假手胥吏致滋擾累其各項陋例規費旣據查明裁革難免故智復萌應愼選司牧考查整頓以期弊絶民安　樹藝一端屢經飭切寔勸導該邑風氣已開近日城鄉紳董禀請開荒種樹者不一而足仍飭農務局督令府縣因勢利導次第擴充俟辦有成效再行奏咨立　等語所陳尙與該御史原請應行查辦各節大致相同惟該署督等奏稱該縣荒田自光緒二十　年淸賦案内報明墾復此後並無續行報墾又稱該縣忙銀漕米近年雖釐剔　徴仍未能規復舊額卽以上年論較之原額除蠲減外所徴忙銀不及五成漕米亦祇八成左右各等語查淸賦案内奏稱隨漕漕項併令照額如數完解不准僅解至九成以十荒田趕緊勒限招墾以符定額等因在案光緒三十年分江督等籌議蘇省整頓錢糧章程計荒田設法招墾荒坍繪圖存案水旱偏災確查徴蠲錢糧嚴飭户糧隨田過割錢糧按時稽徴共六條奏准通行該省亦在案如果認眞辦理何至有熟冒作荒荒冒作熟有田者無糧有糧者無　徴漕迄未足額等弊可見法立貴於能行誠如該署督等所云有治法尤賴有治人應請旨飭下兩江總督江蘇巡撫一面將丹徒縣缺額漕米淸查復額剔荒熟以免虚糧除規費以免苛派實力舉辦母託空言一面通飭所屬查照現擬整頓丹徒漕務 
 
 

Page 20

 
 
　　各節辦理並將從前淸賦章程及近年整頓錢糧章程切實舉行總期下裕民生上裨國計是爲至要至附片奏稱事關書吏受財應不准捐贖照現行章程改爲監禁按限辦理以示懲儆等語漕書石寳山等情罪雖經該署督等奏明訊結自應由刑部核辦所有臣等遵議緣由是否有當理合恭摺具陳伏乞皇太后皇上聖鑒謹奏奉旨依議欽此 
宫門抄五月二十二日外務部欽天監侍衛處値日無引見山西提學使錫嘏請訓陜西提學使劉廷琛請訓甘肅提學使陳曾佑請訓江甯提學使陳伯陶請訓黑龍江提學使張建勳請訓德壽色楞額景恩各續假十日胡燏棻請假十日召見軍機錫嘏張建勳陳伯陶陳曾佑劉廷琛 
[江蘇巡撫陳奏爲蘇州銅元二廠現已遵旨停鑄摺]  
　　江蘇巡撫臣陳夔龍跪奏爲蘇州銅元二廠現已遵旨停鑄恭摺具陳仰祈聖鑒事竊准財政處咨本處會同户部　覆蘇州銅元二廠停鑄一片奉旨依議欽此抄錄原奏咨行前來查原片内開江蘇鼓鑄銅圓限百萬之數　指合　　處而言乃蘇州一處已稱每日不足百萬之數實在逾額應請將蘇州二廠卽與停鑄並由該省於餘利項下所認練兵經費應予免解由部另行籌撥等因即經轉行遵照去後茲據各廠司道具詳前來臣查蘇州銅圓二廠　開辦於光緒二十九年二　一開辦於光緒三十一年五月一切規制經各前撫臣奏咨在案溯此事發端之始本　補救錢荒嗣以支用浩繁無從挹注而銅元一項從前餘利尙饒爲籌欵之稅在遂建竭力擴充藉以恊濟要需補苴罅漏此實一時權宜之計原非久遠可恃之圖茲卽奉旨飭停亟應欽遵辦理已飭據新舊兩廠於本年五月十二日一律停鑄所有兩廠機器原係購自英國尙稱堅利靈便飭司派委昰員妥爲看管其局廠房屋酌量改爲别項公所一切物料分别擇　存儲員司工匠藝徒廠夫薪水飯食均發至五月底止暫由該兩廠擇留員司數人將出入欵目核實造銷限令從速藏事定期撤局以節糜費此蘇州銅元二廠現已停鑄之情形也至承辦局員未能速遵定章之故實以兩廠墊借各廩成本爲數甚鉅尙未歸還淸楚而餘利項下指撥之欵除認解練兵經費外如本省督練新軍興辦各學堂及開濬黃浦協濟江寗京口駐防學堂併京口續備軍等項經費不下五六十萬兩活支之欵尙不在内一經限數支應立窮是以本年二月間詳經署督臣等會同奏請暫免限數臣於三　杪到任後查詢原委亦以未遵定章爲擬嗣據該局員等備述爲難情形且查會奏之案尙未接到咨覆准駁猶不可知暫時照常鼓鑄及至四月中旬甫准財政處户部行知　駁之奏旋接處部會　各省鑄廠過多若仍照前章普通限數匀鑄將至機力盡閒餘利全失令將局廠量爲歸併調劑盈虚等因局員誤會電意以爲專注歸併於是因亟籌歸併之辦法轉偶忽限數之定章總觀前後　情尙有可原惟是練兵經費雖荷部臣體恤准予免解而各庫借墊之成　難於歸還其一切指撥各欵多關新政要需亦豈能因噎廢食停止不辦再四思維一籌莫展現經督同司道酌減辦法設立蘇省籌欵所卽派司道督率委員切實經營以專責成而資　益第言　欵於今日共計至急而其事至難能否收寸之效殊無把握此則臣於無可如何之中勉爲国任其難之計不敢不披瀝直陳者也除督飭承辦銅元局員赶將出入欵目核實造銷外所有蘇　銅元二廠現已停鑄緣由理合會同署兩江總督臣周馥恭摺具奏伏乞皇太后皇上聖鑒訓示謹奏奉硃批則政處户部知道欽此 
宫門抄五月二十三日商部鑾儀衛厢黃旗値日無引見新疆提學使杜彤請訓湖北提學使黃紹箕請訓湖南提學使吳慶坻請訓廣西提學使李翰芬請訓雲南提學使葉爾愷請訓召見軍機杜彤吳慶坻葉爾愷黃紹箕李翰芬 
[河南巡撫兼管河工事務張奏查照部章擬就裁節綠營餉項先練鐵路巡警一營以資防護摺]  
　　河南巡撫兼管河工事務臣張人駿跪奏爲查照部章擬就裁節綠營餉項先練鐵路巡警一營以資防護恭摺仰祈聖鑒事竊臣于本年五月初七日接准練兵處咨議覆前撫臣陳夔龍奏請全裁豫省兵丁添練防營一摺飭令仍照奏定章　將此項裁項改充巡警經費等因當經轉行遵辦在案查巡警部來咨各省已通鐵路等處無論官辦商辦或官紳合辦均應速立鐵路警察書夜梭巡與各該地方舊有防營分淸界限各專責成等語是裁汰綠營以改辦巡警爲要歸而招練警隊尤以防護鐵路爲先務豫省就漢幹路南北橫亘千有餘里枝路則中有汴路北有道淸執轍縱橫華洋雜處逮防範稍有未周誠恐别生事端致成交涉向者全賴抽調防營分段駐紮一遇地方有事往往有顧此失彼这虞此鐵路巡警營隊不能不急于添練者也查前撫臣續裁綠營兵弁每歲共餘銀三萬九千餘兩除酌留各官護兵餉銀三千六百餘兩業已另案奏明辦理外下餘銀三萬五千餘兩現擬招練鐵路巡警一營計設總巡官一員幇帶官一員巡弁巡長兵夫等全營五百九十餘員名每年所需薪餉銀三萬五千九百餘兩除將前項儘數撥用外核計尙有不符至開辦伊始所有修蓋各站兵房以及常年製造軍裝靴帽並一切活支各頂需欵較鉅均由司庫　移應用准其作正開銷以濟急需成營之後飭令駐紥鄭州鐵路南北適中之地哨長目兵分派呼站照料商旅仍隨時勤加操練務成勁旅並與舊時防營分叚防守以期聲勢聯絡各專責成平時則有警隊以資彈壓有事則調防營以爲保衛實於鐵路地方兩有裨益據河南布按兩司會同巡警局酌擬全營應設員兵薪餉數目詳請奏咨立案前來臣查該司道所擬先練鐵路巡警一營自係查照部章先其所急辦法現由臣選派總巡官一員督飭作速招練尅日成營開赴鐵路處所認眞巡防務使商旅得獲保全奸宄無從竊發庶仰副朝廷整飭警政愼重路工之至意所有先練鐵路巡警一營緣由除分咨查照外謹繕摺具陳並將全營員　薪餉數目開列淸單恭呈御覽伏乞皇太后皇上聖鑒敕部立案施行謹奏奉硃批該衙門知道單併發欽此謹將河南鐵路巡警一營員兵薪餉數目開具淸單恭呈御覽計開統帶河南鐵路巡警營總巡官一員月支薪水銀一百兩公費銀一百八址兩共二百八十兩護兵八名每名月支餉銀四兩二錢共銀三十三兩六錢幇帶官一員月支薪水銀五十兩 
 
