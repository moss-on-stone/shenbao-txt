# 1918 - 292 - 4916415

 

Page 1

 
 
   
 
 

Page 2

 
 
時評 
[和平之反聲（冷）]  
　　北方之和平聲起而西南派有反響者以法律爲和平之基礎是也以不承認新國會新總統爲法律之基礎是也此其義固爲護法者應守之義也 
　　雖然余竊以爲過早者蓋北方今日之和平聲不過表示願進和平之意耳西南派今日所答覆者當表示是否願進和平而已足至若之何以進和平則可於和平之說成立後談判以前聲明之談判之中條件之則旣固守其主義而不屈又可使天下咸知西南非不願和者 
[命令]  
　　十月二十四日大總統令特授曲同豐以勳五位此令 
又令　楊毓珣授爲陸軍少將此令 
又令　王甲三李義均加陸軍步兵上校銜此令 
又令　陸軍總長段芝貴呈請授宋道鳳爲陸軍步兵中校馬國義爲陸軍騎兵中校白玉堂宋有才黄得貴加陸軍步兵中校銜常萬淸周自紹劉福生李樹年韓仰魯爲陸軍步兵少校馬紹祖爲陸軍騎兵少校竇玉炯雍生華蔣文勝加陸軍步兵少銜董學史加陸軍騎兵少校銜均照准此令 
又令　陸軍總長段芝貴呈請任命蕭振淸爲陸軍第八師騎兵第三十一團團附潘樹元爲步兵第三十一團第一營營長均照准此令 
又令　司法總長朱深呈署綏遠都統署審判處處長房金錡因病請免署職應照准此令 
又令　吳永晉給二等嘉禾章安藏寅唐柯三陸家駒均給予三等嘉禾章此令 
又令　宋祐馬福壽均晉給二等文虎章周家沭樊鼎樞黎丹彭礪金均給予三第文虎章許承堯兪升均给予四等文虎章此令 
又令　謝宗夏晉給三等嘉禾章此令 
又令　周之冕給予三等嘉禾章此令 
又令　唐寳潮周德修均晉給三等嘉禾章此令 
又令　謝蔭昌晉給三等嘉笔章潘鶚年晉給四等嘉禾章此令 
又令　嚴宗悌給予四等嘉禾章此令 
又令　常吉德壽給予四等嘉禾章此令 
十月二十五日大總統令歐戰以來兵禍至烈影響政治震動全球而立國久遠之圖究未可悉憑武力故欲保障人類之幸福必先維持國際之和平美大總統威爾遜有鑒於斯迭次宣言咸以尊重和平爲主恉吾國政府以逮士庶莫不佩其憫世之誠而大勢所趨即列邦亦將贊助進行以爲世界和平之先導自茲兵事永弭工商大興扶持物質之文明輔助民生之發達大同盛軌此爲權輿本大總統適以斯時謬膺衆選亟當詳審世局用定設施夫以歐西戰禍擾攘累年所對敵者視若同仇所爭持者攸關公義一經息爭弭亂遂若異口同聲况吾國二十餘省同隷於統治之權雖西南數省政見偶有異同而休戚相關奚能自外旣無南北之判安有畛域之分試數上年以來幾經戰伐罹鋒鏑者孰非胞與糜餉械者皆我脂膏無補時艱轉傷國脈則何不釋小嫌而共匡大計蠲私忿而勵公誠俾國本繫於苞桑生民免於塗炭平情衡慮得失昭然茲値列强偃武之初正屬我國肇新之會欲以民生政策與協約諸邦相提携尤當萃國人之心思才力刷新文治恢張實業以應時勢而赴事機及茲黽勉幹濟猶慮後時豈容以是丹非素之微貽破斧缺斨之痛况兵事糾紛四方耗斁庶政擱滯百業凋殘任舉一端已有不可終日之勢卽無對外關繫詎能長此支持所望邦人君子戮力同心幡然改圖共銷兵革先以固國家之元氣次以圖政策之進行民國全途庶幾有豸以言政策莫要於促進民智普興實業而二者皆當具有世界之眼光吾國文敎早闢而民智蔀塞進步較晚是宜旁采列邦之文化以灌輸之吾國財力素豐而興業之資母財尤乏是宜兼集中外資力以輔助之以國家爲根本以世界爲步趨勸使人民智識跂及於大同社會經濟日臻於敏活民智進則國權自振民生厚則國力益充夫如是乃可保文物之舊邦乃可語共和之眞諦本大總統不憚曉音瘏口以尊重和平之主恉告我國民固渴望我東亞一隅與世界同其樂利此時大局未定保乂爲先軍民長官各有捍衛地方之責仍應遵照前令力除匪患用保治安民瘼攸關勿稍玩忽惟茲有位其共念之此令 
專電 
[北京電]  
　　陸榮廷來電請菊人先生爲法治的議和（二十六日下午四鐘） 
[北京電]  
　　陳炳焜電馮徐及各部院贊譚吳主和請馮代總統頒停戰令東海先生曹使岑陸總裁李王陳三督作調人（二十六日下午四鐘） 
[北京電]  
　　譚延闓來電主張在南京開和平會議（二十六日下午七鐘） 
[北京電]  
　　東海電召疆吏倪嗣冲輩將應命而來（二十六日下午七鐘） 
[北京電]  
　　聞政府已發召集疆吏解决時局結束軍隊電（二十六日下午四鐘） 
[北京電]  
　　文羣明日到滬張耀曾即由滬赴粤因章行嚴不在粤故張赴粤後對於平和期成會當約粤之和平派接應惟粤會中和戰兩派尚有大舌戰聞和派已添議員往粤而反對和議之孫洪伊以貫澈主張亦將由滬赴粤如粤内部解决則南北即可派人議具體辦法（二十五日下午九鐘） 
[北京電]  
　　譚吳又電請頒停戰令（二十六日下午六鐘） 
[北京電]  
　　黎願加入平和期成會衆以恐有政治嫌疑請其暫緩俟將通電贊成該會再行加入對馮亦然軍人派均未聽其加入據某公觀察東海命令及院電西南必仍暫不答覆必俟在野疏通有效即可派員商辦其令與電目下僅能表示意思一時不見大效梁系之促進會名義即自前日消滅梁自聲明因係議長不便加入 
（二十五日下午九鐘） 
[北京電]  
　　聞和平令之前曾令前敵固防各督已有復電（二十六日下午四鐘） 
[北京電]  
　　張勳謁東海不見（二十六日下午四鐘） 
[北京電]  
　　日本要求聘日顧問二人預備歐和時諮詢（二十六日下午四鐘） 
[北京電]  
　　今日下午四時東海招内外記者開茶會到百餘人各總次長在席（二十六日下午七鐘） 
[北京電]  
　　川軍萬餘由間道圍攻甘省天水佔南北兩山經吳司令飛請張督速援（二十五日下午九鐘） 
[北京電]  
　　管金聚電鎭巴被佔知事無下落又駐寳雞劉團及川軍李團被敵圍攻因衆寡不敵已退出（二十五日下午九鐘） 
[北京電]  
　　湘西又電告急（二十六日下午四鐘） 
[北京電]  
　　馮玉祥報稱有黔軍一師川軍一旅集中永順辰州聯合田張周諸敵會議進攻常桃 
（二十五日下午九鐘） 
[北京電]  
　　閩督擬將臧旅與左翼補充隊六營併編爲師以臧爲師長兼旅長他一旅長以高全忠充任（二十五日下午九鐘） 
[北京電]  
　　張懐芝昨到京責成張樹元剿匪令隨下張不返魯（二十六日下午四鐘） 
[北京電]  
　　張聯陞聞王葉聯合張樊謀東竄急以一團守竹谿一團守鄖西由省派來一團隨張駐鄖爲策應（二十五日下午九鐘） 
[北京電]  
　　甘督購存京槍械無兵押解現因匪擾懇部借撥一旅運甘並便道剿匪（二十五日下午九鐘） 
[北京電]  
　　政府擬提用關稅二百五十萬要求外交團同意（二十六日下午四鐘 
[北京電]  
　　今日起外交團議中國關於戰時各交涉涉期一星期大可注意（二十六日下午四鐘） 
[南昌電]  
　　省議會徑日兩社競爭副議長互相毆鬭饒正音令陳鍾傑鄭與權郭衛城身懐亂石擊傷多人中以劉子貞王鎭寰受傷最重腦部破裂當請檢察官蒞會相騐（二十五日下午十一鐘） 
外電 
[北京電]  
　　聞徐總統對外事件擬採明爽政策並擬修改森林礦產條例俾可利用外人助力以資發展除生利用途外不願借用外債明日將以此意告知外報記者徐總統已遣陳光遠赴津請黎元洪出而調停南北聞黎已允但以解散新國國另行召集爲條件議和問題日見重要衆意如欲早得安穩之和局則外人調處實爲必要云（二十五日） 
[哈爾濱電]  
　　路透訪員得官場消息薩瑪拉之陷落大半由於過激黨之運用蓋過激黨於戰事吃緊時從陣後襲擊俄兵與捷克兵也聞西比利亞各處仍有過激黨機關彼等四出運動收集軍械一遇時機即從後襲擊據西比利亞來人云過激黨主義並未消滅不過以極端社會黨爲匿跡之所耳此種社會黨旨趣常與過激黨主義相近云（二十四日） 
[倫敦電]  
　　下院今日以二百七十四票對二十五票决議應即通過女子有爲國會議員資格之議案（二十三日） 
　　以上路透電 
[哈爾濱電]  
　　法國特派委員賴諾脫氏已抵哈埠現向烏姆斯克進發哈埠氣候已交冬令法兵已裝備妥善向西而進留駐者僅有意兵待車西行鐵路局無充分車輛以供協約軍之用中東鐵路車務宜請美國技士襄助辦理以期改良之議竟被拒絶而霍爾瓦特將軍仍留用其所招之華兵及他種軍隊致使費用浩大此兩事皆爲人訾議萊諾夫將軍之參謀員聲稱日兵按照其自定之方針深入西比利亞内地但日本軍事團駐烏姆斯克之代表向西比利亞電社該員稱日本軍事團之目的係考察機關所需扶助之性質與其力量今西比利亞難題漸見解决日本斷無佔據西比利亞土地之意云云美國第一次紅十字會火車現已到境會員若干現赴前敵而留後者則組織醫院（二十四日）字林報 
[北京電]  
　　北京各國公使館中頗有對於張勳之特赦而顧慮將來者昨日某國公使館員特該國務院秘書長質問此事據秘書長曰總統發此命令有數重要原因一主戰派督軍呈請特赦張勳總統允其所請而以以後不復主戰爲交換條件且爲顧全曹錕等之體面起見不得不予允准一自今以後南北妥協則主戰之機會已經消失但此後對於張勳不再重用云云（二十六日） 
[北京電]  
　　交通社中華新報晨鐘報三代表因登載一萬萬元借欵事件於日前被地方檢察廳起訴現訂於二十八日開始豫審（二十六日） 
[北京電]  
　今晚發表命令略謂山東土匪之蔓延由於張樹元之處置失宜此後務須迅速從事討伐如張樹元仍不注意當從嚴懲罰云云或謂此項命令之發布厥有二因今日張懐芝到京彈劾張樹元致有此結果一也中央欲令張勳當討伐土匪之任務特先爲之準備二也（二十五日） 
[北京電]  
　　協商國方面各公使於本日上午十時在英國公使館開會議討論中國亦爲協商國之一有應當與之交涉之案件例如中國取締德人不嚴當加以督勵使從嚴取締等事但監視中國財政之萬國委員及關於中國時局之件皆不列入議事日程（二十六日） 
[廣東電]  
　　此間傳言南北妥協條件中對於國會問題北方所希望者如下一依舊國會制定憲法一依新國會選舉總統副總統一其後速將新舊國會同時解散一依據舊選舉法召集新國會一由北方支出經費若干作爲南方國會解散費（二十五日） 
[廣東電]  
　　憲法促成會將於二十七日開成立大會 
 
 

Page 3

 
 
討論將來參事會之組織及權限省長任免等問題（二十六日） 
[廣東電]  
　　據永豐艦長報告云沈鴻英軍於本月十八日奪回澄邁縣二十二日午後佔領定安又聞日前於臨高縣之役負重傷之敵軍軍司令官高音爵（譯音）逃往瓊州卽因傷而死（二十六日） 
[廣東電]  
　　昨日開憲法審議會討論各省行政機關之組織各省警備隊之組織國家稅與地方稅之區别各省以參事會之組織及其織權等（二十五日） 
[奉天電]  
　　數日前柳河縣被討伐土匪之奉天軍隊大施搶刧因通信機關已落該暴兵掌握故該處日僑安否未詳據一部分華人傳言謂先是張作霖曾處分出没於海龍朝陽一帶之馬賊數百名該馬賊於其待遇頗不滿意遂至演暴動搶刧之活劇故此次之擾亂當係該馬賊與附近馬賊通謀而釀成者張作霖現已派騎兵第二營全隊往剿但一時恐不易了（二十六日） 
[東京電]  
　　聯合國因美國之提議不日將在巴黎協議媾和停戰問題（二十六日） 
[東京電]  
　　特爾貝耳氏懐陰謀已潛入奥穆斯克（二十六日） 
[東京電]  
　　東京一般人士以粤穆斯克政储與霍爾瓦特將軍之妥洽已成立西伯利亞之統一將近預料行將發生承認問題（二十六日） 
[東京電]  
　　駐日美國大使瑪禮士民於二十五日至外務省訪問内田外務大臣爲重要之會見約歷一小時之久（二十五日） 
[東京電]  
　　免除糧食進口關稅問題已於本日内閣會議議决三十日開樞密院會議時將以此案列入議事日程一俟該院可决後即將以緊急勅令公布之大約從十一月一日起即行實施免稅期限從實施之日起以一年爲限（二十五日） 
以上東方通信社電 
[東京電]  
　　美國不日將以關於講和及息戰問題所最近與德之往復文書正式通牒於聯合各國故至此美德間之交涉將一轉而爲聯合國間之協議問題矣而聯合國能以威爾遜大總統所提倡之條件講和與否厥爲先决問題付諸協議待各國到致後方能入於休戰問題然以今日聨合國之意氣恐德若非以絶對無條件降伏似難望議和也（二十六日） 
[東京電]  
　　西班牙風邪（即流行感冒）以極猛烈之勢襲至德軍之西部戰綫約二十萬兵士因染此而失戰鬭力德軍似以此算入爲其敗北之一原因（二十六日）以上共同通信社電 
[北京電]  
　　黑督擬國防計畫電參戰處請於會議時提議聞其内容注重領土主權外交屯兵等事 
（二十五日） 
[北京電]  
　　張勳謀於長江得一位置收集舊部（二十六日） 
[宜昌電]  
　　柏文蔚軍逼野山關戰事正烈吳司令將來宜（二十五日） 
[徐州電]  
　　昨今（二十四五）兩日蘇軍約三營專車過此往山東剿匪（二十五日） 
　　以上中孚通訊社電戰電 
[倫敦電]  
　　今晚海格上將報稱今晨英第三第四軍在桑白運河與愛斯加河間伐蘭細安萊南面攻擊該地有河流村莊叢林頗多敵軍防守甚固大戰之初英軍聚集之際敵飛隊以重炸彈與煤氣砲彈轟擊甚猛英軍終日冒砲火而進英步軍於拂曉前數小時攻入全陣線敵軍防務佔據要點邦末勒宇維村及羅末尼叢林英軍於右翼極端央白勒芒田莊及附近鐵路停車處受劇烈之抵禦但卒將敵軍擊敗英軍於左面中央藉砲車之助佔據波朗村左面之英軍渡哈比河佔據凡爾丹林晨間英軍於全陣線進逼奪獲深三哩餘之敵軍陣地内有固防之村落田莊叢林頗多英軍第二十五師在勒佛克叢林以短兵接戰得有進步第十八師前進三哩半佔據波細村第二十一與二十三師佔有凡特基叢林之哈比河渡口並奪凡特基村左面其他英兵進抵勒維勒村邊際現列陣於該村西北之高地更北之英軍佔據愛斯加爾滿村英軍俘虜數千人獲砲多尊英軍今仍在全陣線前進（二十三日） 
[倫敦電]  
　　海格上將今晨報稱昨日下午與晚間伐蘭細安萊南面之戰線仍有劇烈之戰事英軍逐退凡特基叢林之敵軍佔據勒維勒薩萊斯歇波第尼三村並波村尼之愛斯開倫河渡口晚間敵軍在凡特基對面以砲隊反攻爲英軍所敗今晨英軍復於桑白瓦斯運河與愛斯加河間之全陣線繼續進攻伐蘭細安萊北面之英軍廓淸萊塞美森林之敵兵佔據蒂愛爾哇特里夫村土爾萊西面有局部之戰事戰局無重要變動（二十四日） 
[倫敦電]  
　　今晚美國公報云凡爾登北面之美軍在數地點擊敗猛禦之敵軍得有進步美軍佔據末斯河東岸貝倫叢林攻入特脫萊伊與伐夫里勒叢林俘虜數百人美軍完全佔據末斯河西岸之班特维勒村俘虜七十五人獲機關槍八架格蘭泊勒北面有惡戰陣線全部分之砲隊甚爲活動美軍飛機與敵飛機交戰擊落敵機十五架自失六架 
（二十三日） 
[巴黎電]  
　　自荷蘭邊界至伐蘭細安萊南面全陣線之敵兵現圖藉水道自衛法軍已於兩地點渡里斯河英軍現扼守貝克地方之愛斯加河橋端土爾萊半已被圍伐蘭細安萊行將委棄敵軍如退至末斯河則不魯塞爾盎凡爾丶比國南部之煤礦皆將失去法軍於塞爾勒陣線受敵軍七師之攻擊但仍迫令敵軍續退捷克軍曾參與此役（二十三日） 
[巴黎電]  
　　哈伐通信員謂昨日抵禦英軍之敵軍共有十五師之多（二十四日） 
[亞姆斯特丹電]  
　　電聞報云德軍委棄干特之舉正在竭力進行諸小艇亦經匆遽移去（二十三日） 
[巴黎電]  
　　法軍穿越布國北進已抵多瑙河此舉甚關重要蓋可截斷德土兩國之交通線且可與羅國人民接近也（二十二日） 
[巴黎電]  
　　法軍進抵多瑙河維定使協約國得與羅國接通並危及附近匈牙利之地（二十三日） 
[里昻無線電]  
　　法軍雖遭敵軍之頑抗繼續乘勝壓迫敵軍迫令委棄軍需俘敵及重要地點數處佛蘭得之聯軍行近干特英軍繼續乘勝向勒魁斯拿朗特爾細前進在數地點前進四啓羅邁當至五啓羅邁當進抵勒魁斯拿之門户及距朗特爾細二啓羅邁當處英軍由北面進圍伐蘭西安萊克復村莊十五所俘敵七千餘人獲砲一百尊法軍在大維爾渡過瓦斯河並在奇斯之北發展包圍行動勒塞爾東之法軍巧施謀略在運河及愛恩河之間攻克恩泊萊弗勒里村俘敵百人其中有軍官多人奪獲機關槍多架（二十五日） 
[里昻無線電]  
　　二十五日午夜法國公報云星期五日法軍進攻獲利行抵維利爾勒塞克之北奪獲弗勒里爾田莊法軍在維利爾勒塞克及弗勒里田莊之間雖遭德軍抗拒反攻數次仍攻克防禦堅固之要地俘敵八百餘人塞勒河陣線之法軍在克萊細塞爾塞勒及麥蒂爾之間渡過塞勒河進抵更北一啓羅邁當餘處蘇溪河之東有劇烈之戰事法軍稍形前進將陣線移至凡塞勒及比爾泊之東加芒田莊之附近所有村莊均入法軍之手二十五日激戰終日細森尼及夏圖泊辛之間戰事尤爲劇烈今晨法軍由砲隊猛轟後以戰車爲前驅進攻德軍堅固之陣地在細森尼丶拉塞勒伏大道附近之叢林中得在進步更東之法軍劇戰後攻克小聖康丹村行抵該村與漢拿尼聯絡之大道（二十六日） 
[里昻無線電]  
　　塞國公報宣稱敵軍在瑪拉伐河流域敗北紛亂向北退走（二十五日） 
[里昻無線電]  
　　華盛頓消息政界宣布美總統答覆德國最近通牒之公文時同時宣稱美兵運抵歐洲者達二百萬零八千人（二十五日） 
[里昻無線電]  
　　瑞士巴勒接匈京電稱匈加利外相白里安伯爵業已辭職由恩特爾西伯爵繼任惠爾萊内閣之辭職已由國王批准内閣淸理日行公務至新政府成立時爲止（二十五日） 
[里昻無線電]  
　　法國報紙一致贊同美總統答覆德國通牒之公文巴黎微言報載稱目前協約國由政府方面擔任干涉然在事實上言之實得軍事當道之同意福煦上將殊操發言權吾人以爲福煦上將之提議必光明而果决協約國所要求之休戰條件可予和平以確切之保證云云（二十五日） 
[倫敦電]  
　　路透電社得悉協約國政府關於可與敵軍談判休戰之條件現意見一致諸條件内須含有關於海權之擔保此舉協約國最爲重視威爾遜總統從未如如人所常爭論以先行退兵爲休戰之唯一條件（二十三日） 
[倫敦電]  
　　每日郵報載稱政府現正徵集屬地代表關於休戰條件之意見蓋此事關係彼等境内之利益與在歐之屬地軍隊也（二十四日） 
[倫敦電]  
　　聞哈何斯大佐將爲美國外交委員團主任赴歐參與組織協約國國際外交大會事宜里定貴族之展緩回華盛頓即因外交大會不日將開議之故（二十四日） 
[亞姆斯特丹電]  
　　維也納消息粤國國會之日耳曼議員自設一日耳曼國會通過决議案籌備建一獨立國列席於媾和大會（二十三日） 
[倫敦電]  
　　路透電社探悉土耳其新内閣顯圖試行與協約國接商之德國詭計（二十一日） 
[亞姆斯特丹電]  
　　不魯塞爾電稱比利時德總督福爾根漢將軍開赦軍隊監禁之比人與中立國人並命釋放拘禁比德之比人與中立國人 
（二十二日） 
[倫敦電]  
　　公報局宣稱自六月至九月之四個月内英軍共毁敵飛機一千四百四十三架又擊落五百五十八架英飛機失蹤者共六百六十八架（二十四日） 
[倫敦電]  
　　海軍部宣稱九月份英國商船沉失十五萬二千毛噸其他協约國與中立國之船舶共沉失八萬八千毛噸此爲自一九一六年八月以後所失最少之一月（二十三日） 
公電 
[金華各團體來電]  
　　申報館轉各省省會曁農工商敎各總會及各縣分會自治機關公鑒南北久爭人心厭亂主和者固愛平和主戰者未始願戰第滕薛旣已爭長虞芮苦乏質成長此遷延外人行將干涉爾時俯首聽命國體何在同人等以同室操戈披纓有責欲求互讓端賴仲裁現擬於當局外公推全國國民總代表一人主持和解以息爭端藉抒民意諸公如表同情請各申述意見寄登報章以便公同研究一致進行國爱幸甚人民幸甚浙江金華商會農會敎育會曁自治職公布 
[孫洪伊致西南電]  
　　廣州參衆兩院軍政府各總裁各軍事代表護法軍各路將帥各省督軍省長各省議會各商學會各報館公鑒頃者調和之說復起夫今日之事乃法與非法之爭即共和與非共和之爭爭而勝則國法回復原狀旣無伋違讓步之可言爭而不勝則正義屈於暴力亦無牽就降伏之餘地即欲不以兵戎而以其他方法解此紛難亦必以横梗於目前之僞總統僞國會能否取消爲前提此前提旣决然後認爲有和平機會乃近報載北京僞國務院錢能訓等致西南言和之電借國危民困爲題巧辭誘脅而歸結於棄法律言事實以範彼馳驅彼旣知法律問題爲當日爭端所擊乃又曰是丹非素剖决綦難夫有非法解散國會乃有僞參議院改竄之僞組織法選舉法有僞組織法選舉法乃有僞國會有僞國會乃有僞總統其是法非法如黑白之不相混淆何不可剖决之有訴訟者必就其所爭之目的物以爲判决今之目的物卽非法之總統與國會乃曰就事實設法解紛是直被告者要求原告自撤消其主張而使之屈伏也事實必根於法律乃能成立民法事實上占有之物必具有法律上之原因乃能發生效力彼徐世昌豈視國家機關爲所有物挾持其不法占有之事實而要天下以承認耶昔辛亥和議宣統之嫁位先决丙辰和議洪憲之目標已去徐氏苟阻兵安忍貫澈其僭逆之行爲吾民抑又何說乃旣倡言和平應先知今日爲和平之障礙者何物延陵子臧之逸軌固不可以責諸徐氏然以一人之權位釀天下之騷亂而不惜此專制皇帝則然豈復容於天下爲公之日滿淸世有之皇位可以抛棄袁氏手創之帝制可以取消獨一非法產出之總統金錢賄造之國國乃寳若燕璞不忍釋手猶曰吾愛和平也將誰欺即至於曠日持久治絲而棼必有任其責者矣且該電有曰用兵之始各有不得已之苦衷又曰東海膺選云云西南護法討亂誠非得已若彼北庭借外力以牀同類竭中原而買鬭心其不得已者何在而又一筆抹煞之曰是非意氣之爭吾義軍爭是非則有之矣謂之意氣是必坐視姦人亂國不一救正而後可盗憎主人其言固無足辯徐氏竊位明爲國法所不容軍府疊經聲明否認中外周知乃稱帝假民選以號令天下何異猶謂其猶調和誠意哉至於以軍事財政用人諸端嘗試西南蓋持借金錢權位之私售幣重言甘之計所謂以小人之心度君子之腹此不足賺三尺童子者即曰此等問題必須解决亦惟大局收束後聽從正式政府之處置豈彼非法之僞總統所能參預操制者宋張邦昌爲金人所立衮晚臨朝吕好問謂之曰相公眞欲爲此耶邦昌大慙沮卒自去帝號奉迎高宗今徐氏冒大不韙居之不疑猶欲藉此以顚倒天下豪傑是其智且出邦昌下也魯納郜鼎會諸侯以成宋亂春秋譏之徐氏身陷大逆要吾西南護法諸公成之雖曲盡新莽欺人之語讙兜滔天之詞亦徒見其心勞日拙而已矣伏惟諸公燭奸計於幾先張義聲於後勁不爲威屈不爲利誘以眞正和平爲鵠以正當解决爲歸共宏長顧却慮之謨勿貽失足噬臍之悔則民國實利賴焉孫洪伊叩寢 
要聞一 
[北京特别通信（二一三）（飄萍）]  
　　平和期成會崛起　　布告通電内容　　各項問題近况愚於前號通信曾言和平運動非一人一派之事而希望多數國民之奮起蓋政派利用和平兩字爲武器已庽不和平之精神矣故必一般國民出而爲此各種政派處於普通分子之地位和平運動乃有成功之望此本報夙所主張者也昨日消息熊秉三張季直蔡孑民等二十餘人通電發起平和期成成不沿用促進之名梁朱等亦不在署名之列此誠合於吾人之所主張者惟望其今後確守範圍引起輿論對於南北意見爲公平之判斷則有裨於時局之解决者非淺鮮也（態氏等通電已錄昨報公電欄從略） 
　　上所述者吾人當視爲在野之和平運動至政府方面又何如乎愚於前三日曾有電告謂東海與内閣方面皆將宣布主和之方針今日所得之確訊則總統布告業已脫稿提出於星期四日之閣議閣員全體署名即行發表内容達一千餘字首論歐戰現狀言美國大總統威爾遜氏已有世界和平之運動則我國國内安可不期和平之實現且和平恢復以後方可以圖民生民業之發達甚望各方之能捐除私見以救國家云云對於停戰及他種辦法仍未有所提及聞此乃非北方之意蓋命令一有規定即有服從之形跡反足爲事實之障碍故僅述希望之意也 
内閣所宣示者爲另致西南首領之一電亦先述世界形勢與總統和平之主張望各方降心以從相忍爲國此電業已拍發以愚所知除西南之激烈派外或不至有極不滿意之反響也 
　　此外關於内外各問題可記述者一曰對對宣戰追認案東海當就任之初即曾與左右提議及此嗣以副座問題中止聞昨已預備議案閣議通過即行提出於國會一曰錢氏内閣延長案近日某派組閣之聲時聞時滅尤以朱啟鈐氏呼聲爲最高但自新國會召集以來後繼内閣須經通過之手續朱氏爲交系中堅人物値此安福多數之秋通過似爲非易朱氏知難而退已表示不就矣聞將以錢氏即眞改組内閣閣員人物仍如前次通信之所記使閣員問題不易解决則惟將代理之命運延長總之南北時局未完全决定以前北方政治亦不容有重大之發展吾人惟望朝野兩方之和平運動進行順利而已 
[歐戰特約通信（十五）]  
　　德軍之敗潰與乞和過去之一週中歐戰情形殊有重要之發展德軍前曾希冀死守興登堡陣線已爲聯軍一掃而盡直退至後方所預備之新陣地此項陣線以夏托波西恩左岸丶塞勒河流域奇斯區域丶塞爾勒河流域丶桑塞河運河支流特爾河運河支流及列里區域爲界聯軍在各處均與德軍新陣線緊接克復法國及比利時大部份之土地娘子路拉盎聖格朋叢林高岡均於十月十三日入於法軍之手法美軍已控制愛恩河凸隅法軍於十月十二日佔據伏齊萊爾復向格蘭泊萊與作戰於亞貢東之美軍聯合英法比聯軍之在佛蘭得者於十月十四日復行在比境進攻由北面包圍列里區域進臨柯爾脫萊附近攻克末寗及茹魯脫德軍匆遽退出比境沿海岸將齊不魯日及不魯日等區域之軍需品由鐵道運往盎凡爾甚形忙碌 
　　巴爾幹方面法義塞聯軍緊追奥軍有德軍兩師團已加入奥軍德軍雖散布消息　麥　森上將已任巴爾幹戰區總司令然蒂泊拉尼虚泊里朗特愛爾巴桑等已先後入於聯軍之手現聯軍扼守尼虚通蘇菲亞之鐵道線德國已自行承認德軍之敗績實不可救藥公然請求美國威爾遜總統願遵美總統之主張向協約國提議立即休戰協約國對於此節絶不願匆遽有所决定惟各國對於美總統之覆文羣表贊同其要點如下（一）在德國未完全退出被佔據土地之前不能休戰（二）如德國之請求藏有一種狡謀必發其覆（三）協約國如决定休戰爲惟持目前軍事之優勢起見要求德國予以保證此項保證由聯軍統帥規定之（四）在磋商和約之前德國應更換政府協約國拒絶與暗中擾亂世界和平之專制政府磋商一切 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京所傳之和平聲]  
　　南北議和問題今經内外大勢所迫已成不可中止之勢東海前因主戰方面勢力未衰驟下和平明令必引起反響故一面先由要人出面主和漸期接近一面則出全力專在主戰方面加意疏通日來北派意思已漸見一致和平令稿於二十四日國務會議由閣員全體副署對於詞句間略有斟酌閣員副署訖當送五條胡同呈東海閱定因時間過晚昨日（二十五）始行發表聞命令中修改之處（一）原案有吾國此次加入戰團對德奥宣戰原爲維持人道擁護公法俾世界永保和平苟一日未達此的必當合國人全力勷助協商諸邦期收完全之效果經閣議删除改爲自茲兵事永弭工商大興扶持物質之文明輔助民生之發達大同盛軌此爲權輿（二）原案有猶有佳兵爲戒倡議息爭兩語閣議改爲一經息爭弭亂遂若異口同聲（三）原案有惟是中央必以公必對待國人而誠意所施或難盡喻長岳前事可爲借鑑故虞詐要當兩泯防範未可遽疏苟其妨及秩序仍當力圖綏定閣議删去故昨日（二十五）北京各報所載與印鑄局所發略有異同據聞此項命令係表示和平之第一步如發表後西南能共喻和平之旨願聽解决東卽當再頒一停戰命令停戰令頒布後即入於南北和平之實施時期 
　　新國會議員王訥等昨提停戰建議案云溯自民國再造統一無期義軍以護法爲名而南服驛騷政储以討伐爲詞而黷武不止民窮財逋大局危若朝露究竟南軍亦非不共戴天之仇豈竟無絲毫磋商之餘地而必以干戈相見耶况歐戰行將解决我國如再不求和平統一將來萬國會議竟無我國發言之餘 
地其危險一魯省匪徒數將及萬往來剽掠殺人略地如再牽連陜豫到處荼毒大江以北將無一片乾凈土李自成張獻忠之禍恐將再見於今日其危險一一内憂外患紛至沓來國將不國遑論鬩牆我國會代表民意共謀國是豈能噤不發言坐觀大局之破壞國家之滅亡應呈請大總統迅頒停戰命令開誠布公以與國人相見至大局何解决條件如何磋商竊思南北胥是中華民國之民並非敵國無所謂議和更無謂疑惑應採納全國朝野名流意見組織立是已有和平統一之基礎即令歐戰立刻解决我國亦有列席會議之資格增進國際之地位稍弭將來之隱患其利一停戰之令旣下即可撥調軍隊專淸匪亂拯斯民於水火之中即可以奠國家於磬石之固其利一一利害前途朗始列眉謹依法提出議案交會公决呈請大總統立頒停戰明令以示大公無私之至意一面採納名流意見組織和平會議解决一切是否有當敬候公决施行 
　　前日京中各報紛傳滇督唐繼堯有電至京推崇東海昨民福報發表其原電云後門後局大院周予覺先生鑒華密魚電計達茲接九月十七日函示敬悉東海斡旋大局與關念繼堯之盛意不勝感激繼堯對於東海欽仰甚深極願竭誠推戴共維國是惟冀於就職以前有解决法律問題之辦法至駐兵協餉及各項經費吾兄磋商就緒即可照辦此間决不爭持乞轉陳並希詳示繼堯陽叩 
　　自和平促進會成立以來瞬經旬餘各界風評均謂有多大之發展然就裏而之實際觀之似尚未覩何等之進步不過輿論所向大勢所趨已悉躋於一致妥協之途因而各政派近亦漸傾於生平主張有所表示據聞憲政討論會前日晚間特開全體會議决定對於時局態度擬發布一宣言書鼓吹和平昨該會領袖語人云吾黨所議决之宣言書大致係審察時局之趨向深諒國民之休戚專從良心上判斷以解决現在之難題促進會値擱淺不進行之時吾黨今日再申明和平之主張對於妥協前途當有效果又憲法研究會昨日開會由梁伯强主席黄溯初報告天津方面發起和平期成會衆議以本會夙主和平自然贊同當即議决三事（一）本會會員梁善濟籍忠寅加入和平期成會（二）本會更從各方面單獨的爲和平之活動（三）本會認緩選副總統與促進和平至有關係决定貫澈到底又聞京中昨有學界商界有力分子擬聯合各方重要人物發起和平請願會已在宣武門外儲庫營民國大學開籌備會到會數十人其宗旨在聯合各界不陷政潮以内者溝通全國意志對於南北當局爲調和之請願逆料此種結合日内方興未艾也 
　　李秀山督軍原爲上年主持和議之人此次態度尤爲各方所注意據外人消息李督軍最近對於南北問題頗持樂觀前日語人云南北妥協問題現經徐馮黎等協議之結果已已得南方陸榮廷之同意妥協已有八分把握不久可望成立至國會問題憲法問題皆俟日後協定又聞李氏昨有個電到院謂奉總統篠電令純與西南方面接洽一切自當遵照辦理務乞通令各電局檢查員嗣後由純所發之電應隨到隨發萬勿覊留致誤事機並懇轉呈主座爲叩政府接電後已交内務交通等部查照轉知 
[平和期成之之眞相]  
　　前日熊秉三張季直蔡孑民諸君連合二十四人發起 
平和期成會其通電已錄本報聞該會正在積極進行不日即在津或滬開成立大會將來大會舉行後即由發起諸人分赴西南各省進行一切大約王芝祥林紹斐赴廣西王家襄谷鍾秀赴廣東王人文赴四川由宗龍赴雲南至北方各省亦派員前往疏通以期和平早日實現 
昨熊希齡君對某記者談組織該會之經過云吾人對於南北和平之勸告非止一次且非自今日始故和平乃吾人夙昔之所主張至今則覺其時機之漸已成熟耳此次新國會中之某某兩派因選舉副座緩急之主張不同致一言有和平促進會之擬議曾以進行方法商及於余（熊君自稱）余謂副座問題屬於兩院之職權爲院内活動之事應由兩院自行協議與吾人在院外者無關故副座如何選舉吾人不欲過問至和平運動乃屬院外之事國會自身即爲時局中之一問題吾人欲運動和平應離兩院黨派而集合各方面之人純然不帶政黨政派之臭味故平和期成會之發起人雖有屬於進步黨者有屬於國民黨者有屬於交通系者有屬於安福系者然皆爲個人之行動並非以黨派性質加入吾人並希望今後商學各界聯袂而起以普通國民之大團結爲空前未有之平和運動焉至論今後行動之範圍一言蔽之則以大衆之願望勸告兩方早日息爭以救國其條件如何非斯會之所過問若萬一因磋商而有衝突時則本會又竭誠以勸告之目下尚未開成立之會凡事尚待取决於會衆之意今日所可談者（一）不帶政派臭味（二）以運動平和爲範圍平和恢復則會即撒廢（三）絶對不爲野心家所利用如是而已 
又該會某重要分子前日亦談組織之内容云和平期成會本聲明不分黨派亦非政團且爲一時的結合求以達到和平之目的爲止故就前口具名通電之二十四人而論固自有研究交通兩系之中堅分子而亦有北方之段派黎派馮派南方之滇派桂派湘派舊國會中各政派接近之人更有向無黨派臭味者蓋此種結合各皆本良心上之主張旣不當雜以黨派之私尤不必問其人之在朝在野以故在野者旣多而在朝之爲議員爲官吏者亦不乏總之當此國本飄摇民生憔悴之日試問四萬萬國人誰不同此心理不過先苦於無呼籲之路吾人此舉不啻爲闢其路俾得共効於運動進行而已吾會之目的而達也吾人絶不敢引以爲功吾會之目的不達也吾人甘爲國人尸其咎吾會之驟棄和平促進名義更揭藥平和期成云者表吾人堅决之志焉耳近聞安福俱樂部與憲政討論會兩派將亦有一種之給合標榜和平兩字以爲吾會之聲援吾人重佩該兩派領袖諸君子當仁不讓之雅尤盼其即日成立俾互收策應之效要之吾會宗旨之歸結即如前通電所云無黨派復無他種作用也 
[政府將如集督軍會議]  
　　各省督軍都統等於國慶前東海就職時紛請入京覲賀當時因局勢尚未大定當局去電阻行現在東海傾向和平各方一致呼號時局大有轉移機會而各省軍事民治善後各事宜應行整理或收束之處頭緒萬端必須與各省疆吏逐一接洽方能以次進行近日擬准各督之請令各來京面商辦法此項電報日内即將拍發又聞當局以統一大局望和甚切復恐如此進行尚有阻碍已擬召集北方各省督軍來京共同研究一次俾資取决但擬召集各督會議之主旨係在研究將來協謀和平之辦法及屆時接洽方針果應如何定一標凖期免倉卒接洽再生困難云 
[内閣問題之停頓]  
　　錢内閣暫不改組内閣改組之說近日又復紛傳錢代總理前次本允暫代十日現十日屆滿自然又將此項問題提出而東海方面曾與朱桂莘有所接洽亦屬事實惟自副座流產以來某某兩派感情上已大缺陷朱氏組閣即難逃通過國會之難關交系亦知難以辦到故表示决計不就現在惟有以錢氏延長代理期間或即以錢内閣提出國會大約南北問題未解决以前錢内閣三字决無變動也 
　　陸軍總長段香岩國慶日覲賀得病觸動肝風竟成半身不遂之象日來稍見復原惟尚未能起牀段君自以臥病日久且風疾非能速復屢請開缺當局初尚堅切慰留近日鑒於段君病情漸有照准之意惟繼任尚未覓定 
據新聞編譯社云叚合肥下野之時錢能訓祇允代理總理十天及今預定時期已過錢當然請踐前說東海及遣人往商之朱啓鈐囑組後任内閣而朱在此時局表示决不遽爾登台朱氏組閣之說因是打消而錢亦有不得下台之苦昨聞錢氏暫時留任而改組内閣之一部分閣員如何配置尚未决定 
　　又據亞東通信社云衆議院議長安福部首領王揖唐氏早有擬長新閣内務之說聞王氏近日關於新閣員一層希望頗切某公亦已允爲推薦但尚不至如外間所傳非長内務不可也 
[歐戰和議與我國關係]  
　　近自德奥土乞和消息傳出以來世界局面行將發生變化故我國當局近日對於將來議和問題業已分别准備如加入和平會議反派使等事近正著手研究至關於遠東形勢及國際未來變移等項亦派委專員預爲籌議應付方法此固當局所應熟籌審慮義難漠視者也但協商方面對於吾國將來加入和平會之意態當局亦有不能不加以注意之處昨有駐京某外交家譚及將來歐戰和議問題對於吾國加入協商以後態度尚有懐疑之點其所執爲口實者則謂北滿有袒敵之官吏中國對於敵僑訴訟及敵探捕獲案件不予公開並在滿蒙地方時有發現敵使行爲之人不能不加以防止凡此俱足貽協商國家之疑慮實爲將來和平會議中之問題云云此在外人口脗雖不免言之過當但當局者於吾國平素應持之態度及外人對我之意態則實亦不能不預加考究以塞外人之口實也又聞梁任公昨日自津遞呈公府關於籌備歐戰和議說明書一件東海閱後已批交國院參核日内和議籌備處對於此項說明書將有一番討究矣 
[張勳免緝令之因果]  
　　張勳特赦一案已見明令此事醖釀已非一日當張奉督入京時即屢經代爲請求惟當時段内閣不以爲然遂致停頓最近復經曹仲珊等極力請求東海情不可却即予照准前晚飭辦免緝命令當晚並令吳笈孫一訪張勳於荷蘭使館張未見昨日早間吳笈孫又奉命携帶命令交張閱看張極表感謝吳覆命後即將此令發表聞張勳昨日已向府院遞呈叩謝並請定期晋謁現仍居於荷使館擬日内先移居於瓦岡利飯店續後再赴天津英租界私寓暫不從事於軍政界之活動此次曹仲珊等電請赦免張罪列名者確有九人之多電中措詞不外魯省匪禍蔓延日甚用張定可肅淸東海情不可却遂即允准令中僅有免予緝究字樣並無復官明文自赦張令發表後京中各要人於前昨兩日赴荷蘭使館前往看視者絡繹不絶縬均拒而未見錢能訓田文烈何宗蓮三氏昨亦親往道賀通謁再三始得會晤錢田何三氏並皆代爲預備極大邸宅勸其留京居住張氏當已一律婉辭並有表示不肯再服務民國之意外間紛紛揣測謂張實有起用之動機或謂皖督一席因倪丹忱辭意甚堅將仍懸以待張且責以收服山東土匪俾得有以自効又一說謂贛督陳光遠來京以某項關係不願再回原任行將他調將來擬以李秀山仍返贛任而以張承乏蘇督陳秀峰有調往河南消息趙周人則調熱河姜翰卿另調内用畀以某項要職等語尚難徵信至外人方面則以張邀特赦早爲預料所及惟因有外交關係此次公布赦令自應先由中國政府照會公使團方爲正辦乃中政府昨日突頒免緝之令頗爲詫異但外交團似無異議聞張氏今後仍須寄居荷使館三月始可赴天津租界白河岸自宅又聞東海就任後照例之大赦案日前業經起草其張勳特赦一節本擬包含在内嗣經某要人建議以此案迭經各方面之請求若在普通赦案内含渾說去似嫌未合乃改將此案於昨日提前發表其普通之赦案則遲一二日再行頒布 
　　又據京津泰晤士報二十三日北京電訊曹錕等恐張勳將關於復辟之黑幕揭露屢聯名電請特赦東海已准復辟證據從此消滅此說是否可靠惟有問諸局中人而已 
[紀星期四之閣議]  
　　昨日（二十四日）星期四國務務議錢代總理照常到院段陸軍總長仍未列席曹兼長延至下午一點鐘左右始行到院出席其餘閣員均於上午九時半至十時半以前先後到齊開議時已將近十一鐘矣所有討論之案較關重要者（一）和平命令案討論結果全體極少異議即行通過即席分别副署於當日送府蓋印趕即發表（一）軍事要電之結束案前此以府院新陳交替一切軍事要電未免停頓擱置現以時局旣有商量之餘地且將歸於平靜之一途自應集齊從早分别辦理以資結束結果分交主管機關分别核覆辦法其辦法中自與從前所懸標的不同（一）各處請領軍費案結果交由曹總長帶回部中分别核辦（一）取締保險業案討論結果以修正案已盡妥善即照案通過此外如任免官吏等較普通之案無可紀述散會時已將近三點矣 
　　另一消息昨日星期四國務例會最要議案即爲預定之和平命令與閣員通電均已通過又對德宣戰追認案亦曾提出詳細討論聞决提出於國會最後外交部報告關於歐戰恢復平和後之種種凖備問題以及德奥僑民實行遷住西域寺以便監視等内務部亦有報告聞今後遷至該寺者有三十餘名著名之某兩德人亦决須令其移往居住 
　　又據某方面消息昨日閣議重要議案（一）通過宣布和平方策之命令决由錢代理副署當晚發表（二）對德宣戰追認案决定不日提出國會（三）拍發西南之電傳觀閣員（四）决定開放扣留南北電報免爲交通障碍（五）外交部報告歐戰和平凖備會事宜 
[新參議院開會紀]  
　　北京參議院二十三日下午一時三十分開會梁議長尚未至延五分始到會主席以在場議員不足法定人數兩次宣告延長時間直至二時二十五分始足法定數遂開議主席謂本日議程第一案請咨政府將民國以來未經國會通過之各項法令一律交議案第二案請咨政府速以中行新改則例提交本院追認案兩案性質均係咨請政储交議追認事件此外復有吳議員鍾鎔提出之請咨政府將一切含有法律性質之條例及預算等項即日交議案吳鍾鎔謂本席提出之議案與議事日程所列一二兩案性質相同應請變更議程併入付論主席以吳議員提議變更議事日程付表决贊成者多數主席又諮詢三案是否同時討論吳鍾鎔謂可以併案討論衆贊成主席請第一案提議人陳議員說明理由陳介謂已詳印刋品可請省略惟三案旣合併討論性質雖同而範圍各異吳議員宗濂所提出者祇限於中行新改則例本席所提出者亦祗限於未經國會通過之各項法令而吳議員鍾鎔所提出者爲一切含有法律性質之條例及預算等項範圍最大本席動議擬將標題改爲請政府將約法十九條所列舉之一二三四五五項之屬於參議院職權事件一律提交院議陳懋鼎謂约法第十九條所列舉之五項均甚重要現在三案僅及一二三四四項其第五項尚未有人提議陳議員請一律提交院議之說甚爲周詳本席極表贊成主席諮詢有無附議附議者在三人以上主席請討論周議員秀文謂無甚討論可付審查主席諮詢有無附議附議者在三人以上主席以陳議員動議更改標題並周議員主張交審查付表决贊成者多數主席遂宣告交付法制股審查散會 
[銓叙局稽勳之錯誤]  
　　曹錕之一等嘉禾章改授寳刀楊善德之勳二位由政府公報更正改爲勳一位此中實有一大笑話緣曹之一等嘉禾章楊之勳二位上年早經拜受此次東海就任寵命所頒例應晉升一級乃公府秘書廳與銓叙局不查擋案竟至一誤再誤明令發後曹氏來一謝電内有錕謹謝隆恩奬給一等寳光嘉禾章等語而楊電更謂善德謹謝奬給勳二位惟前勳是否准予取消抑或二勳並領謹候鈞裁東海閱電後始知承辦人員異常疏忽除立予糾正外對於辦理叙勳人員異常震怒遂面飭郭局長認眞查辦昨聞查覆結果曹勳章之錯誤實係秘書廳開單之疏忽銓叙局亦未覺察遂即據單辦理楊之勳位重複則係銓叙局勳章科疏略之過郭局長以勳章科人員辦事荒謬殊屬有虧職守除將辦理此項叙奬主事上任事趙某等三人一併革除外並將該科長另予調科以示懲戒又昨日政府公報又發表國務院秘書廳函陸軍部科員吳承禧於本年一月三日已奉給二等銀色奬章本月十四日又奉給二等銀色奬章該員於此次國慶案内原擬晉給一等金色奬章因繕寫錯誤遂致章等重複函請更正是則授勳錯誤又不祇曹楊二氏矣 
[參陸處有限制招兵說]  
　　參陸處消息東海以和平有望各省軍隊只宜預備撤歸原防從事收束不宜再事招募擴充充力特諭該處通電各省督軍師長此後凡爲缺額兵士應行補充者均應先期電請核准方許招募如有先募後報者一經查出除將新募之軍解散外并予以相當處分以示限制而節軍費 
　　又據天津益世報消息云自南北軍興以後各省督軍任意招兵任意購械甚有未奉中央核准擅至德州上海漢陽各兵工廠提用軍火此種自由行動大失中央威信聞東海日前除飭令各省嚴剿土匪整飭軍隊外又有極嚴之訓令交陸軍部拍發各省（一）不准各省自由向外人購買軍械（二）不准各省自由提用各兵工廠軍火（三）各省軍隊調動在一團以上悉聽中央命令（四）各省軍隊數目及駐紥地點速呈中央備核各省如何答覆雖尚未有聞然當東海未登臺時各督軍屢有擁護中央服從命令之表示斯時無論如何諒不能專爲個人權利計置若罔聞蓋目前所最困難者軍餉一項實無可以維持之法如龍濟光在小站塘沽等處所募雜亂軍隊尚有一萬二三千人口糧不能按時發給在在堪虞奉軍之在關内者約有四萬餘人欠餉亦多加以前敵各軍約十萬餘人爲欠發一個月者有欠發二三個月者不等每月中央必得籌出現洋六百餘萬元僅僅供其一飽倘一時借欵不成銀行中交票價愈趨愈下政府勢必束手無策斷然無疑近曹經略因軍餉問題請財政部派員直接管理不負責任張懐芝亦因索款不得聲明如中央再不發餉倘軍隊因餉而變害及地方誰任其咎此種激烈語抿咄咄逼人局外或認爲有意恐嚇局中確有難言之苦據是以觀東海之限制招兵即在軍費上亦有不得不然之勢矣 
[京商會要求政府兩事]  
　　中交票價問題京師總商會因請求維持票價具呈政府云據京師衆商民來會聲稱自京鈔跌價商民困苦日深幸値大總統應選就職羣欣然相告以兌現有期莫不雲霓在望伏讀宣言以民生主意爲立國根本偉論救時尤深欽佩從此實業可望發展商民如登衽席善政宏猷當見次第舉行區區京鈔自可徐圖整理况經財政部呈准發行公債收回紙幣提高票價自無須煩凟惟體察旬日票價漲落無常近竟低至五折有零市面復又恐慌維持誠不可稍緩等情查商會法内載市面恐慌商會有請求維持之責理合據情呈請頒布明令責成兩行速即設法提高票價以慰羣情而安市面不勝迫切待命之至 
　　四年公債問題京師總商會因四年公債之事具呈政府云據京師商民紛紛來會質問謂民國四年公債條例原訂償還日期自發行之日第三年起至第八年止每年二月十五日抽簽還本曾經公布在案查本年即爲該項公債第三年本年二月十五日即爲第一大抽簽之期乃逾期已久政府仍未有執行抽簽之明文貴總會曾經代募此項公債逾期並無抽簽償還消息貴總會何以示信用於衆商民等語查代募此項公債總商商實曾極力勸募現衆商民以本總會曾經代募此項公債故應募者咸向本總會詰責實在無詞以對明知政府經濟困難但事關政府信用且於公債前途有莫大之影響恐將來政府再募公債時必至人不相信窒礙難行相應據情懇請極力設法示期還本以昭大信而慰商民之望 
[二十三日之中校長會]  
　　中學校長會議昨日（二十三日）上午八時半由敎育部總次長約集各會員及出席委員各幹事合撮一影以爲紀念九時半開會討論奉天會員所提出之確定中學校敎育宗旨案衆以此案與文實分产案頗有關係應認爲成立由主席指定審查員五人付審查次由陸規亮報告敎育總長第二題諮詢案審查結果大案對於中學文實分科辦法均無異辭並主張自第一學年即行分科遂即遂項討論文實兩科之科目以時間已到主席宣告散會明日繼續討論政进一時中法學務聯合會諸人因與該會有討論事件來會聚譚首由敎育次長說明原由次由大學校蔡孑民君報告聯合會提出討論問題共有四端一法文敎授與中國學校二法文書藉三留學方法四僑工敎育末述希望各中學校視察情形敎授法文云云次由李煜瀛君演說法文之價値在實用上研究學術上均有至大之效用各 
 
 

Page 7

 
 
校長一致贊同中學敎授法文宜與英文同樣注重惟聘用敎員購取敎科書不無困難提起疑問者甚多經蔡李二君分别解釋謂聯合會可以解决困難衆無異議遂由袁次長說明該部亦願盡力提倡此事而散 
[張作霖請籌畫歐戰善後電]  
　　張巡閱使前以歐洲戰事變換電請政府應付略謂近來歐戰遷動益形緊迫我若無正當應付在中立時期尚能委蛇從事今與聯合國共同利害相關人方有所主持我則漠不關涉殊失國際資格尤宜統籌全局爲將來一切之預備對外政策如何發展全賴强固政府國際資格剝蝕主權即因之損失人方習見我之多頭政體名雖同其利害未必悉協人意所以同志各省對於西南始終主持作戰豈有他哉亦欲以武力收拾時局建造對外有力之政府耳今相持遷延悠忽歲月人方絶塵以趨我則項背相望即如西北出兵客軍十倍於我主位乃復異是國際資格與信用應早爲維持參戰關係重要令日對付戰事所出實力較多即異日平和所得地位較重陸海軍除任國防戡平匪亂之外自宜悉隷參戰一方籌畫戰事進行及善後預備一方收拾時局與制裁統一不撓不隨實爲國利民福否則戰局變動影響靡窮應請毅然主持進行一切云云 
[魯皖川閩之督軍問題]  
　　張懐芝自請回任正任山東督軍張懐芝前因奉命爲援粤總司令所遺督軍一缺即暫以帮辦軍務張樹元代理頃聞張以前方戰事已屬停頓而魯匪日漸蔓延亟應認眞剿辦因於前日特電至京自請仍回魯督原任而以張帮辦樹元專辦防剿土匪事務其援粤總司令一職仍擬在魯督任内指揮節制一切又聞張氏因接洽剿匪及軍事財政上各種要務業於昨日（二十四）下午五點自濟南出發北上本日下午當可抵京 
　　倪嗣冲又辭皖督皖督倪嗣冲屢請辭職雖經東海再三挽留惟倪之辭意迄未打消近日仍有電來堅辭聞其原因與張勳免予緝究之事頗有關係 
　　陳二广運動督川陳宦希望爲四川督軍運動甚力聞軍隊方面已得鍾體道一師之贊助故劉存厚之地位頗不穩固 
　　李厚基不安於閩黄培松抵閩之後頗亟亟於扶植勢力已得福建下級軍官之歡心黄與李厚基不甚和衷共濟閩軍戰鬭力因是减弱不少以致李厚基不安於閩頗有求去之意大約閩人治閩說或將實現也 
[皖垣近聞]  
　　皖省鹽斤加價一案前經商界公推代表赴京請願嗣復由紳商連名公函請浙江楊督軍力予維持以蘇民困茲聞楊督軍函復商會謂皖鹽素貴價難再增雖銀行鐵廠爲切要之圖然歳征三百餘萬悉取於民生日用之中閭閻疾苦委屬難堪里閈諸公旣持抗議自當勉竭棉力以策合羣之功而收衆擎之效 
　　黄省長近以天氣亢旱火患堪虞城内井塘均已涸竭設遇火警雖水龍雲集亦有施救莫及之勢特令懐寗縣知事曉諭居民各於門内置水一缸并傳諭各鄉董保趕辦水車將城内溝渠井塘一律車滿以防火患 
　　安徽總商會正會長蔡景堂副會長程鳴鸞二氏自前淸末季即被選斯職迄今多載已蟬聯數任現値改選之期商界全體以蔡程二氏維持商務數年頗稱得力仍公推蔡爲正會長程爲副會長以收就熟駕輕之效 
[和平聲中之寗訊]  
　　近日時局已動和機南北兩方及在野政客紛紛派代表來寗協商和議進行方法馮河間所派之顧鰲甫經回京復命又有某部派龔心湛蒞寗徐東海亦派公府諮議宋發祥南下籌商時局問題昨已協同秘書吳某到寗住下關惠龍旅館冷雨秋奉陸岑會派來寗晤商李督刻正在滬聞張耀曾谷鍾秀日内亦有來寗之說南北星使往來不絶其即和平之動機歟 
　　李秀帥前次主和失敗頗受主戰派攻擊久已態度冷靜近自東海上台後與張季直出任調人力請速頒停戰命令並表示和平解决辦法今日（二十六）上午十二時函邀省議員在軍署特開茶話會對於和議進行似有把握其致省議會函云本月二十二日偕同震巖省長奉邀貴會諸君在省公署小酌聚談適有要務未克分身趨陪當派敝署何參謀長代表致詞藉述微意惟是睽違旣久饑渴方殷極思與諸君子把晤一堂暢聆敎益茲訂於本月二十六日即星期六上午十二鐘在本署敬設茶話會奉屆名賢同臨一叙務希代約貴會諸君屆時聯翩枉顧謹當掃徑以待倒屣以迎也遄布敬頌公祺貴會諸君子祈分爲致意 
　　魯省土匪勢甚猖獗寗垣第六師抽調二十一團開赴肥城協剿現已竄擾徐海各屬軍署昨據張文生來電云豐碭之間楊集村等處土匪蠭起情勢汹惡除飭靳分統率領所部嚴行剿辦外特聞又頃據探報安武軍统領尹鳳山之父竟被匪徒擄去索繳快槍五百枝子彈十二箱方可贖回白寳山陳調元紛紛來電請派軍隊速往痛剿李督特派第二十團前往已於昨日連夜由寗出發開赴徐州剿匪 
　　陸軍第七混成旅派副官劉友芳由蕪湖採辦軍米四千包僱輪裝边昨至浦口轉車運往臨城及滕縣衮州泰安等分給軍食交通部除令津浦路局派車分運外並咨陸軍部請李督飭令該路沿線駐防軍隊一體查騐放行 
[蘇省長請釋議員任期]  
　　蘇省會新舊議員互爭八九兩月薪水雙方各持理由舊議員由季通等函邀刻已到省不少將出全隊以與力爭應依内務部令解决一般新議員則謂應依暫行法解决不能以部令變更法律現正在爭議間齊省長以雙方爭執之點皆有根據究竟應從法律抑從命令頗有疑問昨特電内務部請示解釋電文如下内務部鑒查省議會暫行法規定任期以議員當選之日起算蘇省第二屆議員依法於八月一日選出十月十日召集第四期常會按照暫行法應以八月一日爲任期之始惟貴部於六年二月冬日來電第一屆省議會議員任期應至召集第二屆新選議員開第四期常會之前一日爲止等語是第一屆議員任期應至本年十月九日期滿則第二屆議員任期即不得依法自當選之日起算亦不得依法推算至民國十年七月末日期滿法律命令旣有歧異致生任期銜接之疑義應請解釋示復齊耀琳印 
[杭州快信]  
　　省議會選舉議長已經四日尚未產出今日續選恐不免又生怪劇仍無結果聞二十三日未開之票周繼瀠得九十二票阮性存得四十五票 
　　楊督軍據人報告定海大羊山東西柱六横等處海盗潛伏又圖爲患已飭外海水警廳加意巡緝 
此次引渡來浙之黨人虞兆祺等業由軍法課分别判處二三等徒刑昨送陸軍監獄執行 
　　各屬督銷局現紛紛更委台屬丁紹瀛昨已揭曉其餘旦晚發表 
　　高審廳新委候補知事李師泌爲諸曁承審員高檢廳委楊景時爲麗水管獄員 
　　六區警備隊統帶兼温屬戒嚴副司令梅占魁昨因關於防務機要事宜來省晋謁軍民兩長面陳一切明後日即須返防 
　　杭縣律師公會定明日（二十七）開秋季大會聞此次遵部令應行廻避者僅吳乃鎔陳繼時二人 
　　靛青爲金衢嚴三屬出產運至義橋聞堰一帶有拼擔滷擔關係往往加收捐欵各行商羣起反對要求七折收捐已交財政廳核議絶對否認 
[南京快信]  
　　徐東海日前電囑李督與西南接洽和議聞李已去電接洽並擬俟冷遹來寗後即派白堅武温世珍赴粤面謁岑陸磋商一切 
　　岑西林代表冷遹尚未抵寗聞岑昨有電致李督稱西南極願和平請轉電政府速頒停戰撤防令共商和局海軍總司令藍建樞前日乘艦來寗視察江防聞昨謁李督亦主和平 
　　此間商學界擬聯合發起和平請願會上書北京政府廣州軍府籲請南北速和以救危亡 
　　李開侁昨由漢來電詢寗商會發起之和平請願會進行狀况請即電知以便協同進行 
　　有人在寗發起和平促進分會李督諭令在職軍人不許加入免使軍人干政 
　　張勳昨來電道謝督軍省長聞徐州鎭守使張文生昨來電請假赴京 
　　蘇魯皖豫四省聯合勦匪辦法釐訂二十二條昨由李督領銜電請中央立案 
　　開駐東葛花旗營之第六師軍隊已撤回兩團駐紥城内留宫旅長所部保護浦口至東葛津浦路線 
　　浦口奉軍兵站昨已撤銷 
　　省署通飭滬海蘇常金陵淮揚徐州五道尹出巡視察各縣吏治民情以考功過 
地方通信 
[北京]  
　　馮河問私邸發藏金二十四日京津泰晤士報云馮河間於月前以六萬八千元之鉅資由某姓購得北京帽兒胡同房屋一所爲私邸屋爲淸乾隆時將軍文元之故宅樓閣巍峨與隣近各屋相比較誠所謂鶴立鷄羣惟年久失修糞除乏人蒿生於翠瓦久矣今旣歸河間遂大加修葺並擬於後園之隙地築洋樓數幢已於本月七日開始工作先從事於掘地以備建樓之基礎掘不及尋發現大缸十具蓋以石板啓而視之盡藏鏹出内有二缸實以金條餘則爲銀維時正在十月十日河間聞此喜甚以爲總統之位失意外之財得矣不料建築之工人出而揚言於衆爲文之後嗣所聞遂向某姓交涉蓋文元於彌留時曾語其子孫倘遇窘迫掘後園當有所得厥後文氏日漸陵夷遵囑累次掘覔僉無跡兆售此屋於某姓時曾於契上聲明若掘得藏金當歸文氏今某姓轉售於河間而得此藏金故文氏向某姓交涉事聞於河間謂旣悉爲文氏遺產自應歸諸文氏已慨然使人通知某姓及文之後裔允於日内將所發現者悉數交出文氏族人莫不感激萬分 
[杭州]  
　　二十五日省議會選舉情形省議會以議長未曾產出二十五日又舉行選舉即第二次决選下午一時三十分開會秘書長抽籖畢報告簽到議員一百十六人書記分選舉票畢秘書長重點人數共計領票者一百零三人在席議員連同臨時主席祇九十六人其時議員忽來忽去無從檢點何紹韓發言謂似此情形不如將議場鎖閉以便檢查各席均不贊成四時二十分秘書長復查人數乃在席祇九十三人周書發言請生席將已走各議員設法追回各席又以太不雅觀均不贊成候至五時議員减至八十三人勢難滿足法定人數遂由主席宣告延會 
　　分配奬劵抽籖情形浙江紹蕭塘工第一期奬劵各處承銷機關支配劵數因係抽籖分發號碼並無指定其抽籖方法用天干地支二十字每字共計二十號一包計劵一百張每字第一號内置有鈔票洋五元名爲紅包昨在本局抽籖齊省長特派錢塘沈道尹蒞場視察先抽分銷湖北省之一萬張得天干之丁庚壬癸地支之丑辰午申亥等字號數次抽上海之一萬五千張得天千之乙丁戊辛及地支之子辰午申酉等字號數（其號數繁雜從略）再抽分銷本省各縣之劵畢後即於是夜分别裝箱運往所有本城各承消處之劵限各承消人於二十六日來局自行抽取逾限即將已付定洋充公云 
[鎭江]  
　　大風災之損失二十四日午後五時忽發大風歷一時始止事後查悉七濠地方貧民草棚被刮倒五六家並壓斃女孩一口鮎魚套及六濠等處船隻之受損者不少吳姓划船滿載黄荳行至三江口左近被浪擊沉淹斃一人所載黄荳漂没殆盡約計損失有二千金之多云 
　　組織女習藝所鎭屬揚中縣向有庇寒所收養無依貧民命意雖善然入所者不勞力而衣食適長社會惰習現經宋知事查悉擬就庇寒所地址改組女習藝所一處俾所收養貧寒婦女習製各物現正與地方各董籌劃此項經費云 
[淸江浦]  
　　典業加息問題江北典業公會本年春季在省呈請加息省署批飭各縣知事轉知地方農會商會核議邳縣農會前於九月六日招集會議會員杜樹椿等以此案於江北多數貧民生命攸關邳縣近年疊遭兵燹小民生計維艱對於此案一致否决呈縣轉詳懇免嗣聞本省之揚州與山東之郯城各典仍均照常年二分冬月讓息分半放贖之例而邳境磘灣之寳豐典及官湖之裕豐典又假商會名義呈請省長仍主加息省批再交地方農商兩會復行核議兼籌並顧邳縣農會於此案不欲贊成擬暫爲擱置俟各縣議决後再爲復議來件 
[淮揚道區淮安縣實業視察報告書（陳時泌）]  
　　竊查淮安縣境昔爲漕督駐節之地糧艘過境百貨流通商務最稱繁盛自淸道咸以後綱鑒改票河運撤銷漕督移駐淸江淮邑遂形冷落加以航輪鐵道相繼道行貨物過淮逾形减少工商各業日見凋弊淮人生計僅恃農產爲大宗光復而後水旱蝗災乘時迭起近兩年間歲稍豐稔實業各項士民雖知注重然以經濟困難着手維艱提倡進行有志未逮該縣知事邱沅精嫻吏治練達有爲雖到任未久一切政事無不孜孜求治其佐治員蔣秀珩係第三科兼任實業經費尚未規定現已會同該縣知事召集農商敎育各界領袖曁地方主管公欵員紳開會籌議决定以地方忙漕稅帶徵警備隊經費一項　節開支按每年實徵數提出一成中稔之年约銀一千四五百元之譜爲實業行政經費比照附加稅數目確已年達一成以上農事試騐塲已經規定縣治西北之苗王莊公有田畝爲該塲地點苗圃附設其内果能核實支配經費實力進行白可漸收成效淸明節植樹塲在城内高公橋大軍倉地方委員親往視察本年植樹約一百餘株惟已半多枯萎所存活者僅槐柳五十餘株卷查原報情形尚與事實相合此該縣實業行政之大略情形也該　農會係於民國五年改組會長林祖祺人甚老成關於籌賬捕蝗各事尚能異常出力惟會中經費不名一錢各項事業無從發展故少他項成績之可言農產品以袖稻糯稻大麥小麥黄豆爲大宗烟葉花生山芋淮蘿蔔次之秞稻歲產約一百二十萬石價値銀二百四十萬元糯稻歲崖约三十萬有價値銀七十正萬元大麥歲產約五十萬石價値銀五十萬元小麥歲產約四十萬石價値銀八十萬元黄豆歲產約二十五萬石價値銀一百萬元花生歲產六萬石價値銀三十萬元烟葉歲產一萬石價値銀十萬餘元山芋歲產十五萬石價值銀十五萬元稻麥山芋多銷本境曁淮陰漣水東海等縣小麥則兼銷妆偃鎭江黄豆則多銷常州無錫花生烟葉除銷本境亦多販運至上海鎭江等處至縣境荒地除南鄉太平圩四千五百餘畝業經寳應長湖墾殖公司收買籌墾逐漸成熟外其西鄉洪澤湖一帶沿湖民荒尚屬不少已由該縣知事督促農會實地調查如能設法開墾實於國課民生兩有裨益此農業之大概情形也（未完） 
雜評一 
[和平命令（默）]  
　　命令云豬得有使人必從之意義也惟以命令議和易啓西南强迫服從之嫌於和平進行反多障礙故徐之命令不欲述及議和停戰之辦法而僅述希望國人幡然覺悟共圖和平之意此誠不得已之苦衷也然而西南一部分已有表示反對之意是則命令云者適與必從之意義相反古人所謂旣不能令又不受命即令日命令兩字之眞解釋歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[印度上海之棉花市况]  
　　字林報云前聞印度政府因美國未曾切實限制棉花出境故决定無須禁印棉出口但若出額不敷則當設法限制國外之供給而以優先權給予英國美國及協約國惟據上星期大阪日本報所載之消息無論美政府實行禁棉出口與否印度當道終將限制印棉出境蓋以印棉產額恐將减落故也佔計孟買市場所可得之新花約及一百八十萬包或二百萬包較上屆減少約四十萬包若果實施限制則日本僅可得印棉七十萬包耳 
　　上海商人存有棉花者因銀根甚緊財力不充多已出售然市面沉寂棉價看鬆云 
[棉紗現貨缺乏]  
　　字林報云本埠棉紗現貨市價尚爲穩固因紗廠現貨缺乏之故現紗廠所談者僅爲遠期之貨無甚交易印紗上海市價仍然堅固惟孟買市價則似較軟弱近到一千包左右统計上海所存仍不過二千五百包日紗亦如常狀購者多屬津蜀兩帮本埠市面似未因大阪市面軟弱而受影響云 
[日政府振興臺灣茶業]  
　　字林報云日政府已派種茶專門家四人及書記一人赴台灣振興茶業不知中國對之亦有所警惕而採行同一方法乎 
[澳洲限制外茶之輸入]  
　　字林報云頃得澳洲消息稅關大臣已决定限制外茶之輸進其辦法係將外茶减至一九一七至一九一八年輸入全額百分之二十凡商家定貨在九月五日以前其貨可於十二月内入口及現已裝船者仍允入境惟須算入本年限定之額據該大臣云前取銷外茶限制令後運銷外茶者所獲利益較販運英屬地之茶者爲厚旋查知爪哇存茶頗多售價頗賤若准此茶運入澳洲無所限制則印度與錫蘭之茶業將被掃除澳洲銷茶約四千萬磅戰前英屬地之茶佔其全數百分之二十今爲保持此額起見故准外茶輸入以八百萬磅爲度云 
[會議廳開會預紀（二）]  
　　公共租界會議廳定期舉行典禮已譯紀昨報昨由上海總商會正副會長朱葆三沈聯芳致函各會董會員曁各業領袖略謂英國旅滬官紳訂定十月三十一號（即舊曆九月二十七日）午後四時至七時在大馬路小菜場毘連市政廳樓上開會具柬邀請中國紳商一爲酬謝募債之厚意二爲聯絡中英之感情特託本會加函奉請駕臨千萬勿吝玉趾並可偕同至好良朋曁眷屬女客同到並不拘定一柬一人也屆時由本會派人在門前招待特此代請（附英國戰事競募團酬謝大會幹事部手柬）敬訂者英國兵債戰事競募期内備蒙中國紳商熱忱贊助理宜伸謝茲訂於十月三十一日星期四下午四時至七時在英大馬路市政廳開酬謝大大以酬嘉賓而謝厚誼並敦請英總領事以紀念章分贈經募踴躍諸君以誌不忘屆時務祈寵臨毋任盼跂 
[江寛案停訊後之沉寂]  
 
　　楚材兵輪與招商局江寛商輪互撞一案經海軍部等會派專員特組軍法會審處於滬南海軍司令部業經開庭向雙方證人審訊未畢由招商局聲明反對不願就審詳情迭紀前報茲悉招商局現正向中央交涉未有解决方法而被告方面湖北督軍公署代表陳少將自法庭宣告無期展延後知開審日期尚無把握滯留滬上無所事事故於昨日商請代表律師如有事故隨時通函陳即乘輪返鄂向王督軍面陳一切所有楚材艦長趙進鋭大副曾鳳祥現仍留居公共租界大陞旅社聽候傳訊云 
[虹口亂事報告書脫稿]  
　　英文滬報云公共租界捕房所編虹口亂事之報告書現已告成定於星期一日發表原文甚長聞工部局對於日人之要求無所舉動擬交納捐人大會公决之 
[依周塘路工預備結束]  
　　楊樹浦至吳淞之依周塘馬路經盧護軍使派兵建築現路基工程業已告成路面鋪置煤屑下月十號左右亦可竣事惟中間建築橋梁二座刻甫動工限三個月蕆事大約陽曆明年正月中旬全路可以通行盧護軍使以築造該路手續將次結束故令總監工員王泗芹將經手各項用欵迅速造册送核 
　　又依周塘路面計闊四丈兩旁所佔民田曾經允許酌償價値茲聞該處各鄉民因路工已竣而應償田價迄未明晣頒示爰特具呈護軍使署請求核給昨日盧護軍使已令滬北工巡捐局迅將築造該路所佔民田若干造册送核以便給償 
[請發軍房建築費]  
　　駐紥兵工廠内之陸軍第十師三十八團步兵三營因房屋不敷擬遷往廠外駐宿業由團長馬懋勳在新橋路附近租賃民田一畝有餘呈由護軍使咨部核准建築軍房在案茲悉此項軍房現已勘定應建二十二間已向大成公司訂定計需工料價銀三千三百元日内即須動工昨已由馬團長將所需工料價目呈報軍署轉咨陸軍部核發矣 
[船商不認縮短分運期]  
　　南市縣商會接沙船號商函云敬啓者稅務公所分運期限縮短一節蒙貴會與稅務公所一再交涉始見報載允爲八月以前之分運以一年爲限照分惟八月以後之分運仍限五個月未荷照准鄙見稅公所爲防弊起見須從稽查一方面實力整頓不應縮短分運期限累及我實裝實報守望之商家現在北地封河將屆來船要至二三月始可開放轉申極早須待明春四月初到貨被金融緊迫市價不振各號爲保血本計勢必扳售轉瞬五月分運逾限即屆將來存船存棧之貨須遭重捐如此不恤商家之苛政敝業萬不能承認尚蒙貴會將敝業困難實情轉請稅務公所轉詳財政廳收回五個月成命無論新舊分運必須以一年爲限如再不體諒苦衷不允所請敝業到貨實裝實報有關册可稽惟有售而後捐在商無重徵之慮在公免苛擾之名事歸實在想無不可行之理也云云 
[一週間之金融調查]  
　此一星期間本埠各外國銀行並無大條銀及銀洋進口惟天津一埠由滙豐交通等銀行運去現銀現洋各有一百萬左右其餘運往漢口南京等處之寳銀亦頗不少至進口者除南京造幣廠之新國幣日有十萬元來滬外杭州祇有銀元三十萬到申茲將逐日進出口之數錄下（星期一）中交兩銀行各從南京來洋八萬元交通銀行運往天津寳銀二十萬兩又往漢口洋十萬元又往南京銀六萬兩中國銀行運往寗波洋十萬元又運往南京銀六萬兩花衣帮運往南通及海門國幣四十萬元客帮運往天津洋三十萬元又寳銀二十萬兩（星期二）中交兩銀行各從南京運來國幣八萬元又各運去寳銀六萬兩客帮運往烟台寳銀十萬兩各莊運往寗波洋十萬元中國銀行亦運去洋五萬元花旗銀行運往天津墨洋二十五萬元（星期三）中國銀行運往南京銀六萬兩又來洋八萬元交通亦運去銀六萬兩各莊運往漢口銀二十萬兩花衣帮運往崇明洋二十萬元（星期四）中國銀行從杭州來洋三十萬元又南京來洋八萬元交通亦來洋八萬元中交兩行各運往南京銀六萬兩交通運往漢口洋五萬元（星期五）中交兩行各由南京來洋八萬元大德昌從香港來洋十三萬元鹽業銀行由南京來洋十萬元中交兩行各運往南京銀六萬兩花旗銀行運往天津銀九萬兩鹽業銀行運往漢口銀十五萬兩又運往天津銀十六萬兩又運往南京銀七萬兩花衣帮運往閔行南滙洋十萬元又往南翔洋五萬元（星期六）中國銀行從南京來洋八萬元又運去銀六萬兩交通亦運去銀十二萬兩滙豐銀行運往天津銀五十萬兩又往漢口銀二十萬兩住友亦運去銀十萬兩客帮運往天津洋十萬元花衣帮運往南通洋五萬元鹽業銀行運往天津銀五萬兩 
　　上屆（十九日）調查時國幣及墨洋之價均爲七錢三分八釐銀拆一錢八分至二十五二十六兩日中外各銀行各有大宗寳銀運赴天津漢口以致銀拆增高昨日收盤漲至六錢九分洋釐亦因進不敷出二十五日午後墨洋增至七錢四分一釐二五國幣七錢三分九釐七五目下正値花米布疋上市之際洋釐銀拆一時恐難壓小 
　　磅價自前星期六（十九日）改長半辦士計五先令辦士五迄未變更大條銀亦久無升降 
　　本月份驃金之價本在二百廿二兩上下迨廿二日開出十一月份大盤行情之後頓跌至二百十八兩二三錢十一月份之價初開盤時二百二十四兩二十五日上午漲至二百二十八兩上下昨日復跌至二百二十三兩三錢蓋因銀根枯涸也 
　　現貨赤條旬日以前已漲至二百八十二兩近因銷路淸淡銀拆與洋釐並增故二十二日之後價遂頻跌每條約銀五兩所以恒孚與銀樓同行之飾金每兩亦减至四十一元永豐餘則售四十元 
大條銀前星期六本存一千六百二十一條此六天中交付各銀爐鎔化者計有一千五百六十五條目下祇存數十條 
昨爲星期六調查中外各銀行所存銀洋之數列下 
麥加利存銀一百十八萬洋一百十三萬大條四十七條滙豐存銀九百四十八萬洋一百四十四萬大條四條德華存錢三十一萬正金存銀二百十三萬洋五十六萬道勝存銀一百二十六萬洋十九萬通商存銀三十萬洋五十萬東方存銀二百六十四萬洋五十四萬花旗存銀七十八萬洋九十一萬大條五條華比存銀三十萬洋三十萬和蘭存銀二十二萬洋八十萬中國存銀九十三萬洋二百十七萬台灣存銀五十六萬洋四十五萬住友存銀三十五萬洋五萬各錢莊存銀八十萬洋一百十萬交通存銀六十萬洋一百十二萬有利存銀三十萬洋十二萬三井存銀十八萬洋六萬三菱存銀十三萬洋五萬朝鮮存銀四十二萬洋十三萬中法存銀七十五萬洋三十一萬總計存銀二千三百六十二萬兩洋一千一百九十三萬大條銀五十六條較十九日少存銀一百三十萬兩洋八十七萬元大條銀一千五百六十五條華商方面街底少存銀一百廿萬兩洋八十萬元尚有鹽業金城滙業四明聚興誠永亨中華上海商業浙江中孚等銀行所存洋不在其列 
[敎育會聯合會餘聞]  
　　全國敎育會聯合合開會各情已迭誌前報茲將本届議决案目錄及行閉會式時敎育部代表演說詞錄後餘俟續登 
　　本届聯合會議决案（以議决先後爲次）一請續設各省區敎育廳案（呈敎育部）二今後我國敎育之注重點案（呈敎育部並函各省區敎育會）三每届聯合會議决事項仍宜隨時互相研討共策進行案（函各省區敎育會）四推廣體育計畫案（呈敎育部）五請速辦全國聯合運動會及省區運動會案（呈敎育部）六推廣中華新武術案（函各省區敎育會）七各省區每年派員考察外國敎育案（呈敎育部）八請維持被災各省區敎育案（呈敎育部）九致書業商會日報公會及各報館函十致南洋各埠華僑敎育會函十一中等以上各校學生應於假期内實行調查案（呈敎育部）十二請勵行敎育政策案十三提倡靑年團案（函各省區敎育會）十四改進理化敎授案十五電請解决内爭案（電黎宋卿馮華甫兩先生並請轉北京廣州各當局） 
　　敎育部代表胡玉孫君演說詞全國敎育會聯合會广會已兩星期餘諸位對於敎育各問題之研究均非常熱心十分欽佩兄弟此來與會名義上雖爲敎育部之代表實際上實爲第一次全國敎育會聯合會發起人之一員故精神上與聯合會會務之關係頗覺密切兄弟自此次聯合會開幕後曾往杭州去一次彼時身雖在浙心常懸懸於貴會會務而不能抛撇也竊自民國三年置身行政界至今所事雖仍不離乎敎育而去研究敎育之原理日遠矣今歲在北京求遇研究敎育原理之機會亦甚難得茲奉敎育部委派到申與會得聞敎育之新原理亲思潮不尠萬分欣幸敎育部之主張以爲欲敎育發達須先使部頒之命令有效欲使部頒之命令有效須先使所發之命令與各地之實情相合顧各省懸隔動在數千里外其地之情狀敎育部又烏從知之故總次長居恒每以所發命令不合於各地實情爲慮苟遇有可以詳細探得各地眞確實情之機會總次長無不格外注意及之也聯合會集全國敎育代表於一處其所討論曁報告必多適合於各地方之實情故議决之案敎育部非常重視此次兄弟對於貴會可以負兩種義務（一）貴會議决案件呈送到部在部中祇能爲一種書面之審查書面審查終不及從言語考察之能得實情於諸位討論之精神所在尚多膈膜之處故兄弟於此對貴會負向敎育部口頭陳述之義務（一）貴會議决案件欲使我敎育部悉其内容非經過一月俟貴會將各處議决案送到部中後不可但自事實上觀之自是愈速愈妙故兄弟於此對貴貴負先向敎育部用口頭報告之義務而使部中早一個月悉貴會各議决案之内容敎育部總次長亟欲知各地敎育狀况以爲發達曁普及敎育之地是以對於貴會議决之案將來採取者必多然歷年來擱置之案件亦不少此非出於敎育部之本心乃另一種之關係也其一原因於經費之竭蹶現在國庫空虚已達極點敎育部有所設施動受財政之牽制對於少數經費之要求財政部尚可照撥若欲滿意做去如部意全部執行而需多數經費時敎育部終有願莫償也其二原因於命令之效力大凡官廳之希望往往不能與人民之希望相一致獨敎育部之希望與聯合會之希望同因無利害衝突之處故也如聯合會希望敎育普及發達敎育部亦日日希望敎育之普及發達但敎育部所發命令往往被地方長官誤解而反得相背之影響如本欲整頓而反加摧折者正多也然此皆關於時局之問題苟時局轉入平和此二原因不患其不消滅竊以爲時局之紛擾與太平全係乎國人之行爲國人之行爲不外正義的行爲與非正義的行爲二種一國人民之舉動非正義的行爲多於正義的行爲則國亂正義的行爲多於非正義的行爲則國治有正義的行爲無非正義的行爲則國大治欲排除時局之紛擾而使國家轉入和平道在以正義誘導國民使國民之心意誠正而但有正義之行爲無非正義之行爲斯國家自日臻平治而敎育之致受時局影響此皆敎育界諸君之責任也故此後謀敎育發達及普及仍屬全國敎育界之仔肩願與諸君其勉之 
[南京號郵船今晨來淞]  
　　英文滬報云中國郵船公司南京號二十七日淸晨可抵吳淞其運送郵件與行客之小火輪定於午後五時由本埠新關碼頭開赴吳淞聞上海行客附南京號出發者共七十人内有法境靑年年幹事員二十一人云 
[赴美學生到達之報告]  
　　本屆赴美學生由寰球中國學生會照料一切於八月十五號乘中國郵船南京號出發等情疊誌前報茲悉該會朱少屏君昨得駐美監督嚴恩槱君於九月三日所發之來函言各生安然入境爰將原函錄下想亦各生家族所樂聞也函云逕復者奉八月二號手示敬悉此次新生離滬承先生代爲照拂公誼熱心不勝感佩敝處頃得金山領事電云部派新生十一人及同行女生一人已於本日乘南京號到埠弟本應早往金山預爲布置惟是學年開始之期各省學費至今未到不能不留居此間向各方面籌措欵項以應目下急需是以未能抽身前去好在今年淸華所派學生亦同乘南京號放洋淸華學生監督處曾派書記謝君往金山相接弟曾重托謝君請其於該船到埠時就便代爲籌備登岸事宜又曾電托該地中國頒事及美國商商妥爲照料幸此次人數不多易於招待當不至有何種困難又豫省學生陳世楨等五人放洋時已由敎育部電知敝處當好函托西德爾領事代爲照料現據該生等來函知已安然入境未有留難知關尊注用特附聞 
[寳山聯合運動會續紀]  
　　寳山縣全邑高等小學校定今日（二十七號）在吳淞旗站北首開聯合運動會已誌昨報茲將該會所定是日會場辦事細則錄下一幹事部佈置運動會場設備應用器物照料會場運動器械一編輯部記載會場事項編纂會場報告一招待會場内會員席次之支配招待來會團體及特别來賓之簽名注意會場内來賓席次之整齊及入場劵之檢騐一糾察維持會場秩序糾正不合規則行爲一技術部（一）司令指揮各項運動之先後起訖矯正運動員之動作（二）評判關於團體運動之評判關於競技運動之評判（三）编配運動序次及時間運動號數之編定（四）報告每節運動前報告節目報告競技運動優勝者號數報告會場内發生事項（五）護衛運動員之護持會場衛生事項設備及管理一本部各職員除招待糾察司令評判護衛報告外其餘各事以會務終了爲度一職員徽章及符號以色帶别之（會長）絳色（會務主任）紅色（技術部）淡黄色（事務部）白色（技術運動之）運動員）用楕圓形之白布編列號數一各項職掌應辦事務分别認定以專責成一褒奬凡團體運動優良者分别給予奬狀凡競技運動優良者分别授與褒章 
　　又聞上海縣境公私立各學校亦頗有臨時加入者將於今晨趕往吳淞參與滬寗鐵路管理局長任筱珊特預備淞滬專車爲之載送而護軍使道尹各署亦均派員蒞蒞參觀云 
[本邑秋收成數之呈報]  
　　本邑秋收成數連日由沈知事分赴各鄉履勘昨已勘畢呈報省長及財政廳略謂上海境内田畝大半瀕臨江海土質鬆浮向以種植木棉爲多禾稻僅占十分之二三本年夏秋之間晴多雨少棉禾雖受微傷惟通境牽扯尚稱中稔現擬照額全徵以重田賦特此呈報請示遵行云 
[私造鈔票案辯論終結]  
　　河南人周民懌庽居廣東路四百九十八號門牌志興旅館内曾於本年四月十號及九月二十四號先後偕同華裝日本人鍾祥（即宗像一路）及自稱民黨湖北總司令之王燐至崑山路某印刷所訂立合同刋印湖北官錢局每張銅元一百枚之僞錢票十四萬六千張嗣被捕房查悉派探將周與日人鍾祥拘獲傳同該印刷所學徒穆寳宗解經公共公堂曁駐滬日領事署訊供管押等情已迭誌前報昨晨又由捕房傳同該印刷所經理日人馬那甲（即村上喜太郎）學徒穆寳宗並帶同押在日領事署之宗像一路將周解廨復訊先由中西探上堂禀明案情及此案發生後調查情形並將在被告處抄出之圖章與各種僞票及與該印刷所訂立之合同底簿一併呈案請察繼由日領事署偵探將宗像一路帶案詰據答稱被告周民懌與該印刷所訂立合同確係由我介紹等語並由村上喜太郎上堂證明被告前來訂印湖北官錢局票係由宗像介紹各節述畢由周民懌之代表律師向各證人逐一駁詰之下復向堂上聲稱合同上所蓋圖章非一式以故不能作爲證據且被告得有傭金洋數十元實居介紹人地位應請明察旋經張襄讞商之日副領事林出君以被告私造鈔票證據確鑿違犯中華民國二百二十九條刑律遂判周民懌押候備文解往護軍使署轉解湖北官廳訊辦日人宗像一路仍交日本偵探帶回日領事署訊奪 
[紗廠罷工風潮已息]  
　　浦東陸家嘴鴻源紗廠改組之日華紡織廠因經理沈明賢自行辭職内部改組以致釀成罷工風潮業已屢誌本報茲悉該廠女工因經理日人再三勸告現已完全上工機匠凡有不願工作者聽其自由另行招雇現新工人亦已陸續到廠從事工作該廠經理日人刻正規劃内部整頓事宜云 
[紗業使用公單之簡章]  
　　上海紗業公所因使用公單一事前日在競智團開會議决簡章五條即於昨日刋印通告同業其文曰敬啓者自上月使用公單以來同業咸稱便利惟以事屬創始簡章規定不可不以事實上之經騐參酌增訂俾得益臻完美茲謹博採衆意增訂簡章如下（一）使用公單必須每月結淸本月份所出之公單下月不能通用（一）每月十六以前買賣交易須用銀票雙方不得要求蔌通融使用公單以符定章（一）使用公單照章以每月十六至月底爲期惟出單日期以月底前四日爲止（陽曆大月二十七爲止小月二十六爲止餘類推）以便淸結抵劃過期出貨須用銀票（一）期貨交易無論買進賣出市面漲跌到期買主必須出貨賣主必須交貨但賣買成交時雙方另有約定者依約辦理（一）交貨及棧單時應將派司隨同交淸不得拖延以免糾葛上列各項均爲增進營業便利免除意外糾葛起見相應專函通告至希查照辦理是爲至要 
[粤僑商業聯合會近訊]  
　　粤僑商業聯合會擬訂會章業已脫稿惟應否修正尚須集衆商議後始得通過實行故該會特訂於本月二十七日下午八時邀集全體會員開會討論昨先分函各會員請於屆時蒞會商榷 
[廣肇同鄉第四次通告]  
　　廣肇兩府同鄉團代表霍守華等四十二人昨發第四次通告云廣肇公所議决推廣學額事早經切實進行就虹口地方分設校舍現裝修房屋購置校具將次完 
善計校舍五所除三元宫元濟善堂定爲第一第二校外一在海寗路同昌里定爲廣肇義學第三校一在閘北鴻興路光裕里定爲廣肇義學第四校一在吳淞路久遠里定爲廣肇義學第五校一在密勒路逢吉里定爲廣肇義學第六校一在武昌路仁德里定爲廣肇義 
 
 

Page 11

 
 
學第七校准於夏曆十月初一日開學凡經報名學生務於是日先到三元宫本義學會集俾得按就班次分别撥派以期劃一而定學程幸勿自滋貽誤是所至盼 
[安徽鳳台亦有疫症]  
　　安徽鳳台縣近日亦發現時症死者已不少茲將該縣知事劉沛與本埠紅十字會來往函稿錄下 
　　來函中國紅十字會沈敦和會長善鑒敬啓者台邑數月未雨天氣乾燥城鄉居民病者甚夥初似時症多患頭痛發熱眼紅鼻乾咳嗽喉燥等症病勢尚緩近則愈演愈烈近於瘟疫有病數日而死者有病一日而死者甚有得病半日而喪命者傳染旣速死亡日多其病初起時均不外乎前述等症而問有患痢疾腹脹者其病症雖不一而其受病之因總不外乎天時不和之故台邑無良醫即藥品亦多缺乏且此等瘟疫易於傳染若不及早預防深爲可虞貴會諸善長慈善爲懐如有預防之方及藥品務祈見賜若干是爲盼禱專肅敬請善安鵠候福示劉沛謹狀 
　　覆函雲飛先生閣下奉手示敬悉尊處發生種種 
時症死此症照敝會西醫治法須將病者之血及痰寄到上海請醫士化騐方知其病源所在現在浙江紹興等處已發生劇烈疫症蔓延數邑敝會已派西醫兩隊馳往救治而尊處呈患此症今先寄上曾經試騐各方請審定刋佈又代乞到急救治疫藥丸五百瓶至祈台納分施爲荷此頌勳安 
[協緝傷害外人之兇手]  
　　天津正廣和洋行大班英人根佩特與其妻子約於本月十六號或十七號夜被人殺斃當經該處官廳電告上海公共租界捕房查緝兇手迄尚未獲茲悉麥總巡業已懸賞千金於昨日通飭各捕房並移請法公廨與内地軍警各機關一體協緝務獲澈究 
[漆匠已成殘廢]  
　　虹口乍浦路九十六號門牌外國木噐店木匠甬人吳阿瑞因與漆匠汪德宗口角起衅遽將飯碗擲傷汪之右目由捕將吳拘解公共公廨訊判押候原告傷愈再核在案昨晨又由捕房將吳解廨復訊據原告汪德宗投案聲稱被吳用碗擲傷右目業經醫生將眼珠取出已成殘廢請求嚴究質之吳供求寛宥中西官判吳押西牢半年並償原告醫費 
[再誌炸彈案之牽涉]  
　　公共捕房特别包探協同四區長警在閘北敦睦里拘獲新世界炸彈案中牽涉之陳晋淸沈子儀二人已記昨報茲悉陳沈二人昨日已經張署長命解淞滬警廳詰訊矣 
[請撥南匯徵收費餘欵]  
　　浦東南滙縣紳士秦亮臣等以該縣徵收費五釐統計全年二萬一千三百餘元支出一萬一千餘元出入相抵可餘一萬餘元上届省議會議决此項徵收費餘欵應撥充地方公益之用咨由省長通飭各縣一體遵辦在案乃該縣知事迄未遵辦故特搜集該項收支表册聯名致函省議會谖求提出議案咨請省長飭縣遵辦以重公欵 
[浦東火警再誌]  
　　浦東張家浜華商陳福記棧租於滬南新康永紙行堆儲紙貨於前日（二十五）午後一時許失火等情已誌昨報茲悉是日由爛泥渡第九區救火會員驅皮帶洋龍到場灌救因餘燼未息深恐死灰復燃故由各會員輪流在場看守直至昨日上午始行歸隊並聞起火原因緣有小工遺落香烟頭火星所致云 
[德僑由浙回滬]  
　　德僑格夫（譯音）前偕其妻由滬赴浙省莫干山居住茲因天氣漸寒仍擬回滬禀由浙省楊督軍派令憲兵於昨日竤至楓涇即由駐滬隨車憲兵接替護送來滬下車後送往駐滬交涉公署請爲安揷並將住居地址開報備查 
[浙省長贊助職業學校]  
　　中華職業學校募金團結束情形已迭誌前報但該校現爲應時勢要求起見續議擴充建築增添設備預算費用又復大增故本屆募金雖已結算而此後捐欵仍極歡迎而各處以職業敎育爲當今要圖已經中外所共認故咸樂予資助如浙江齊省長對於職業敎育亦甚爲注重前經蔣君夢麐前往杭州接洽慨允補助當於昨日致函該社特捐銀二百元云 
[軍官候補生限期報到]  
　　松滬護軍使署昨接南京李督軍來函云頃准陸軍部咨以本部考取軍官候補生業經發給川資分發各師旅入伍在案查各生託故請假或沿途逗遛稽延時日者在所不免茲限於十一月一日以前仰各生按照分發地點迅即報到逾限者概予開除等情除通令所屬各軍事機關一體遵照外特爲函致即希查照 
[航船被盗攔刦續誌]  
　　行駛上海南滙之莊勝貴航船由滬載運搭客貨物回南在牛角尖地方被盗攔刦由莊投報南滙縣公署查緝等情已誌昨報昨經淞滬警察塘橋鎭三區三分駐所宋警佐得悉飭警調查旋據復稱出事地點離區頗遠係在南匯縣境業由該縣飭令張江栅第七區警局勒限跴緝等語宋警佐據報後以案關盗匪攔刦行旅自應不分畛域緝拿懲儆故已傳諭各長警留心協緝務獲解究 
　　又一訪函云南滙航船户莊勝貴前日由滬裝貨開至牛角尖地方被盗搶刦其乘客李阿昌被盗刺傷手臂頗爲痛苦現已送入虹口同仁醫院醫治莊則投報上海南滙兩縣軍警各機關請爲查緝昨由南滙杜知事飭派偵探警察在浦東楊思橋地方緝獲是案盗犯江北人小四子小六子兩名向之盤詰據供因銷贓被獲求恩寛宥昨已由該探等押解南邑請究矣 
[江灣特别賽馬記]  
　　萬國體育會昨爲協約國紅十字會助欵在江灣舉行特别賽馬一天所得劵資除開銷外悉數撥助紅會經費計自下午一時半起至傍晚止共賽八次中外士女往觀者頗衆茲將香賓票得標號碼及彩金之數列後　　按第七次每票售洋十元餘均五元 
[認竊不認盗]  
　　長沙路一號門牌恒利祥烟紙店於本月十四號夜被盗刦去大小銀洋九十一元後經事主馮金鶴報告捕房派探拿獲跡涉嫌疑之無錫人華永康拘解公共公堂訊判押候查明再核在案昨晨由捕將華解廨復訊據中西探禀稱被告在捕房不認糾黨搶刦祇認犯過竊案兩次應請訊究質之華永康供認犯竊否認搶刦恒利祥財物經兪襄讞與義副領事羅君會商之下以被告與本案雖無關係惟曾犯竊二次實非善類判押西牢一年以儆 
[商業學校戊午學會之演說]  
靜安寺路南洋商業專門學校學生張兪盛等三人就校内發起戊午學會業於一星期前成立昨晚七時爲該會第一次演說會敦請哥侖比亞大學碩士楊錫仁演講海外貿易大旨（一）商業之本旨爲物物或勞力之交換投機居奇直類賭博無關商業（二）海外貿易與國家勢力之關係（三）中國海外貿易之失敗（四）宜提倡製造使土貨出口設輪船銀行以便運滙云云繼由該校敎員袁茗庸演講新世紀之商戰復由該會會長張二儀演說學生與國家之關係迨散會已九時餘矣 
[靑年會今夜之演說]  
　　靑年會星期演講會今晚（二十七）七時半請約翰大學朱友漁博士演說題爲（互相提携）朱君素長演說屆時定有一番偉論有益靑年願往聽者無需場劵云 
[閘北救火聯合會延請名譽董事]  
　　閘北救火聯合會現請張籌雲君爲名譽董事襄辦交涉事宜蓋以張君爲法律學士曾充前南洋法律顧問擔文君譯員多年閱歷甚深對於公益尤爲熱心必能爲該會盡力也 
[救火會隊長請假問題]  
　　閘北一叚救火會正隊長王彬彥於此次建築依周塘馬路每日必親往勘查並因足疾未瘳故對於救火會事務難以兼顧爰向該會請假三個月前日該會開常會之時特行提議僉謂冬令將届火政亟圖進行王君雖在假内除火警姑免到場外一切會務仍賴整理並請副隊長顧錫祺李沛雲二君竭力襄助云 
[冷作鐵工昨已開工]  
　　軋花刀係由打鐵帮之冷作製造每屆新花上市之後出貨較多該工人等每以物力艱難索加工資近又停工二日向各作主要求加價店主方面公推李長泰爲代表工人方面則推方阿六李春生李阿順黄鶴泉四人在邑廟該業公所開會集議决定長刀每把加工資洋四釐短刀每把加二釐業已允給於昨日起照常工作矣 
[竊取單據銀圓之控訴]  
　　徐阿法延賚美律師爲代表至法公堂控稱徐阿法有伊母傳下之田單三紙及立嗣筆據一紙銀洋一百元藏在小皮箱内上年間有徐之堂兄徐蘭洲乘原告之母亡故時將箱撬開所有田單嗣據銀洋均被竊去原告察知後報告捕房飭探至被告處查問被告避不見面顯見情虚避匿請求訊追堂費亦請歸被告擔任徐蘭洲亦延達商律師代表辯稱原告控告被告撬箱行竊係屬刑事原告不應以民事起訴究竟是否應歸刑事堂期解訊抑或歸民事審理請求堂上核示中西讞員會商之判令退去候再商明覆訊核辦 
[追償墊欵之艱難]  
　　兪明葵前至法公堂控稱作頭陳信高前因包造房屋乏資購料托商人代墊銀一千四百兩後向索還遊約不付請爲追繳後因被告挺押不理故由原告每月貼償飯食費仍着押追在案昨因屆限又經提訊陳稱民人家無產業借貸無門祗能出立票據俟後興隆如數歸還原告稱陳有意不理情願再貼飯食費三個月計洋十八元仍請押追問官准如所請辦理 
[債務人避匿内地]  
　　葉德滋前至法公堂禀控唐芝庭虧欠欵項並繳堂費請求提案訊追業經公堂核准於昨日出票派探往傳旋據包探禀稱奉諭往提唐已聞風逃逸無從提案請爲核示原告稱聞得被告匿跡城内可否改出牌票至華界移提中西官以被告旣匿華界即着原告自投内地官廳具控所繳堂費如數發還 
[米價减折償還]  
　　米店主邵詠生至法公堂控被王阿林虧欠米價洋五十元零一角向之索取延約不付請求訊追王稱商人現已托人向原告情商折還洋四十元原告已允今將洋四十元缴案請爲核示質之原告聲稱情願領洋四十元了結判將所繳之洋給予原告領去了事 
[幸未燎原]  
　　前晚十句餘鐘新閘白克路一百三十一號門牌蔡張氏之臥房内不知如何遺火床帳幸經鄰人聞悉趕到帮同取水澆熄迨救火會西人驅車到來業已烟消火滅祗燬床帳被褥等物惟蔡張氏頭面手臂等處被火灼傷當由新閘捕房派探將氏車送廣仁醫院醫治據云受傷尚輕不日即能醫愈云 
[相騐寳山縣獄瘐斃僧人]  
　　寳山縣監獄倒斃僧人一名經該縣張知事詳禀高等廳委令上海地方廳林檢察長派員前往相騐林廳長即委夏檢察官毛檢驗員等於前日前往該縣相驗等情已紀前報茲悉該僧名蘭生係某廟主持因不守淸規爲僧徒唆使無賴入廟捉姦事後蘭生銜恨僧徒將其謀斃抛尸河中越日尸體浮起因之案發經寳山縣騐明即將蘭生獲案訊判死刑尚未執行即行倒斃當由夏檢察官等蒞監騐明蘭生並無别故委係病死判令由堂棺殮旋即返署與張知事晤談片刻興辭返滬回廳據情報告昨經林檢察長將委員驗明情形詳復高等廳矣 
[河浜内發現屍身續紀]  
　　前日上午十句餘鐘北泥城橋河浜内發現西裝男屍前日上午十句餘鐘北泥城橋河浜内發現西裝男屍一具經巡街捕查見報告捕頭恐係被人謀害飭探將屍舁入騐尸所候請公共公廨中西官相騐並着查明有無屍屬再核等情已紀昨報茲經新閘捕房派探查得死者姓趙現年四十三歲係蘇州人曾患神經病近來舊疾復發於本月二十三號從家中走出不知如何落河溺斃身上並無傷痕並非被人謀害遂即據情回禀請頭旋由屍屬請免相騐捕頭准予領屍自行棺殮 
[貴州人在滬病斃]  
　　貴州人阮仲明於本月十六號因病由友李晴帆（在法租界益記報關行執業）伴送至福州路龍昇旅館内住宿該旅館見阮病劇拒却不納祇許寄存行囊及阮退出之時忽被巡捕查見立即雇車送至仁濟醫院醫治無效延至前日身死由院知照巡捕房飭探查明前情因李友不到當在其網籃内檢出照片多張均係政界中人旋經捕房通知死者另一友人在政界辦事之王某出洋三十元交由三圖地保唐晋山買棺成殮厝壇召認所有寄在龍昇旅館内之衣箱三隻網籃一集舗蓋一個一併車存捕房候核 
[婦人投繯殞命]  
　　南通人陳鴻生因犯拐案經上海地方檢察廳判處徒刑收禁地方監獄其妻朱氏於前日下午在閘北大統路德潤里六百二十九號其父朱鳳亭家不知何故自縊身死經四區張署長查悉即着十一圖地保瞿梅生偕同死者之父朱鳳亭及翁陳金山至地方廳報請相騐 
[廣東老婦投河圖盡]  
　　昨有年近七十之廣東婦人湯四因貧病無依奔至乍浦路橋投河自盡經一千三百九十六號華捕瞥見設法救起帶入捕房轉送公共公廨留候核奪 
[婦人爲女呼寃]  
　　昨日上午有婦人范張氏至上海地方檢察廳狀稱本邑人家住西鄉新龍華地方生有一女前曾憑媒嫁與附近潘錫華之子福舟爲室成婚以來時遭伊姑虐待近又被虐受傷婦人與之交涉無效致吾女延至昨晚因傷而死氏因女死非命爲此來案具報請求委員相驗以雪沉寃等語林檢察長卽於下午委派李檢察官沈檢驗員等下鄉相騐 
[船户大起衝突]  
　　船户浦東人曹杏珠朱老全王樹林三人昨午同在法租界北新街東興里十六號門牌午膳忽然口角互相用武三人頭額皆被酒壺飯碗擲傷血流被面適有大自鳴鐘捕房十九號西捕經過一併拘入捕房由捕頭略訊一過當飭門差將三人送往仁濟醫院醫治候再核辦 
[匪徒强捋金鐲]  
　　前晚九時許有一婦人乘坐黄包車行經法租界自來火行街突被匪徒兩人將軍攔阻一匪遂將該氏臂上金鐲一只强行捋下正欲捋取第二隻因該氏大聲喊捕兩匪即情虚逃逸故僅被攫去一隻後由該氏投報捕房捕頭即飭包探趕緊查緝務獲追究 
　　又住居法新租界愷自邇路之婦人某氏於前晚九時從弄内出外被匪搶去手上値價七十二元之金鐲一隻飛奔而逃該氏大聲喊捕經鄰人某甲趕出將匪追獲詎該匪突出小刀將甲手腕戳傷甲忍痛竭力拿住未被脫逃當即喚到該處華捕將匪解送捕房押候解廨訊辦 
[縣署批示五則]  
　　曹行鄉梱業農民蔡雲洲等呈爲議頂不公請訓令改協由呈悉候令行河工總董議復核奪可也 
　　吳澄鏵等呈爲殖邊滬行復業無期債權痛苦環請轉詳咨催淸理以蘇商困由候函致上海總商會查復核辦此批 
　　水爐公所行頭徐順卿等呈爲陳明行規慣例請恩鑒成全由呈悉旣據該行頭等居間調停各方面允洽同意並據原控人謝雲奎以願聽調勸和平息事請將三鑫園水爐啓封銷案等詞具呈前來應准銷案候飭吏啓封以示體恤仰即知照 
　　謝雲奎呈爲聲請取銷控案回復被告店業由呈悉已於該業行頭徐順卿等呈内批示矣併即知照　　周源興呈爲請示訊奪遵章遷移由來呈與前呈詞出兩歧一味狡辯荒謬已極着即遵章遷移毋再多凟此批 
[淞滬警察廳批示兩則]  
　　邑廟豫園王敬臣批呈悉准候給示嚴禁可也 
　　舊花業代表夏同德等批如呈准予立案並候給示保護此批黏件存 
來函 
[高庚生來函]  
　　閱二十四日報載析產禀請備案一則不勝駭異余家雖有分析之事並無鄙人硬索之情當分產之時由余挽請族長以及朱斯芾律師證明一切族長爲敝族一族之長律師爲保障人權之人曷肯助余硬索至於警察廳提案研訊縣公署禀陳備案則更屬子虚想係訪事傳聞之誤祈登入來函爲盼閘北恒豐路智和里五十二號高庚生上 
來件 
[靈魂照像記（楊廷棟）]  
民國七年戊午古曆八月十八日友人來言盛德壇近於靈魂照像事成績頗著盍往試求爲令先君照像俾年節供奉藉申孝思廷棟亟允之先父去世二十八年當時照像之術尚未廣行僅留傳神一軸神貌固不相肖乃翌晚赴壇叩問詞如下 
　　擬叩請先父亡靈到家照像是否可行求宣示 
　　未幾常勝子臨壇判云再酌越一小時又判云此事似屬例外誠意求之亦難却也姑開具姓名籍貫生卒年月病狀再核當將垂詢各項詳細開明候示未幾判云屆期可往試照但何時屆期壇中人均未職神意所在或疑爲忌日廷棟以先父生日爲正月卒時爲三月本年均已過去或云日爲忌疑月可不論正相竊語乩動判云非九即十廷棟請以九月初九爲期（先父卒於三月初九日）乩判然然至九月初七日又往壇中即詢臨期布置方法詞如下 
　　前擬叩請先父亡靈回家照像仰蒙恩准井定期九月初九日舉行屆期除於别室致祭先父外謹　於正屋中恭設香案籲請仙蹤降臨主持至正屋中牆上應否敷以白布照時應否熄燈并須於何時開始最爲合宜其他有無别種布置叩求詳明指示俾有遵循 
　　常勝子臨壇判云誠意可嘉如其所請甚善甚善在第一次請求時尚屬創例近半月中已有行之者一切布置有先例在故未批示布置方法但牆上敷白布一大輻燃五十支電燈二或百支電燈一下午七時後開始初九日下午六時三刻赴楚叩頭默禱照像師亦拜祝如禮同返家中七時一刻即照計照二次對先蓋鏡裝片悉依常法照畢又暗室出片事無所覩入顯影液後漸靈痕跡久益明瞭爲半身小像戴帽穿對襟褂入定影液後取出視之略顯五官肖否尚難辨别惟面形長而頦削則固先父之遺容也另一片洗視則毫無形影越兩日曬片旣竟益淸晣但光頗闇淡與生人照像逈殊周問額際酷與亡弟相似（先母在日恒言亡弟之眉與先父無二）眼角又與廷棟無異面長頦削無鬚帽與時製瓜皮帽不同似爲昔日之安睡帽馬褂似皮製而反穿者據此言之實有什之六 
七相肖論共全神則先父去世時廷棟年甫十三歲距今二十八年雖形象在日不免已涉惝恍取片端視疑非甚似閉目凝神又恍若酷肖親長悉不在滬無從質證然面長頦削無鬚大體已毫無疑貳眉額之似亡弟眼角之似廷棟見者皆能立辨照時一舉一動皆親自審究更不應稍有疑點是靈魂照像已成不可誣之事實而靈魂不滅當然爲不磨之理論廷棟記此非欲以神異眩人區區之忱蓋有不能已於言者在焉至靈魂之何以不滅不滅之靈魂何以能照像廷棟夙未研求無以述也 
　　世人苟親見靈魂照像之事實而確認靈魂不滅之理論則祭祀祖先必敬必虔奉親撫幼必孝必慈言動意想必衷於理否則神鑒於上鬼瞰其旁歸東之日必伏其辜且人生七十已爲上壽而靈魂生活乃無窮期苟非内緣所發外緣相吸雖數千百年滯於靈魂界中可也人亦何苦爲圖數十年之逸樂不恤背理蔑良以自貽其靈魂無涯之慘痛况乎背理蔑良者在生且不勝其精神之桎梏而數十年之逸樂亦未可得也此至膚至淺之說或足爲今日惡濁世界之暮鼓　　嗚呼將亡之國迺藉神鬼之說警惕人心世運若此復何言哉雖然尤望高明之士勿益窮研幽冥之理竊懼熏染日深終墮鬼趣含康莊大道而自入歧途亦豈善處其靈魂者之所爲箥此素園老人訓誡之詞不可不知也 
雜評二 
[敎育與官廳（訥）]  
　　敎育之責任地方與官廳共負之官廳漠視敎育而僅賴地方人民之自籌則用力多而獲效微故欲謀地方敎育之發達不得不藉官廳協力以圖主持敎育之當局而果能與人民一意固甚可喜之事也然旣與人民一意則不能委心任運一聽其張弛之自然此次受歐戰與内亂之影響而經費困難固屬無可如何之事惟責任所在苟有一分可以爲力者必當出全力以爭之勿以無可如何而聽之今後戰事告終敎育之進行益不可緩此則我人所望於與人民同意之敎育部矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
諷時詩 
[咏菊]  
　名園歷盡幾繁華黯淡常居處士家偏是西風欲抬舉羣芳不愛愛黄花 
　　一到秋風便有神笑他桃李枉爭春生來具有黄金相花國於今不患貧 
　　名傳隱逸是耶非獨占東入籬第一枝莫怪秋容憔悴甚如今不比傲霜時 
老申報 
[丁軍削平騰越紀略（見光緒十四年六月初一日）]  
　　雲南騰越外二百四十里之盞達土司地方其三面與干厓南甸接壤一面近連野人山因恃其地形險惡夷寨奥密且又風氣强勁慓悍好鬭故宵小聚爲淵藪咸同以來𤞑氛蔓延杜逆羽黨曾用僞衆十萬攻之不破從此愚夷遂以藐賊之心藐官長矣丙戍十月間忽有妖匪小胖扒戞索扒戞董等數十人潛謀不軌妄假三十六天罡名號惑衆謀逆旬日之間愚夷被惑者聚至萬餘聲稱要爲七司大王賊燄甚盛經騰越鎭丁鎭軍槐騰越廳陳太守宗海連飭附近各土司設法解散並遣本處紳耆前往勸諭反被戕辱可謂兇横甚矣是時丁鎭軍係爲滇督岑公山貴州古州鎭實缺奏調署騰越鎭丁乃岑公舊部宿將來腾時並奏辦邊防所统防軍二千人除赴龍陵順寗各處駐防外在騰僅留千人妖匪等遂以官軍爲少不加畏矣豈知丁軍雖少向係岑公部下親軍人人皆經百戰且丁鎭軍紀律嚴明智勇足備視彼妖匪眞鼠輩爾初原不欲以宇下孽夷較論威武故其防軍近紥干厓蠻允者未聞軍令從無一人出營一步與人私鬭法令亦可謂嚴矣妖匪見如此情形反以爲怯愈扶愈醉竟至繞營呌駡丁鎭軍憤乃傳令附近各營出剿該妖匪等猶視以爲常呼嘯衝突不意此軍堅如山岳撼之不動進則連環親如指臂不數日間造逆各匪盡爲釜底魚矣豈不愚哉丁軍平賊後市肆如常闔境安堵若無事然於是所在土夷方知丁鎭軍之智勇岑制軍之節制也竊維西南蠻夷玩法久矣撫之旣不知恩縱之益恐生變倘非地方文武見機迅速卽行撲滅則騰緬毗連而中間蔓延作梗其有關大局殊非淺鮮事旣定各軍歸營仍不敢出界外一步蓋騰越爲通緬要道除商賈往來多歷年所且客貨出入外國皆爲運送原所不禁至於兵勇現在中外和好不准一人越境所以昭輯睦也鄉人目擊特紀其大略如此 
新拾遺 
[飛渡大西洋之豫料（三）] [  箴]  
　　八月份紐約飛行雜誌載有美國所造之第一漢特萊裴巨與加泊羅尼式飛機圖形與說明書及飛渡大西洋紀事飛渡之日期爲一九一八年七月二十八日至二十九日蓋以慶祝美國飛行俱樂部會長漢特萊君之壽誕也其飛行日記曰七月二十八日下午七時二分自紐芳蘭之格萊斯港出發至九時十四分已飛行一百七十海哩（此中詳載經緯度之測算）二十九日五時十分自西地比爾海特至是計飛一百十海哩七時十二分安抵愛爾蘭之定格爾灣全程以二十四小時又十分畢之文中附載所用飛機之圖形與北大西洋行程之圖表占紙兩頁標明豫先規定之路線與此次所行之路線他如地點之距離與所需之時間一一詳列表中圖下且有小字兩行曰圖中之點線乃最近之路也粗黑線乃此次所經過之路也由此可知此次所經前半路程與原定至近之路線歧出頗遠將來飛行可用費歇海軍大將 
濮亞博士斯泊里君等所發明之方法則可免入歧途云文中又紀駕機者四人之姓名與所司之職務及與程中豫備援助之驅逐艦三艘互通無線電報之情形且謂有油管一忽然損折幾敗全功某驅逐艦發無線電報賀之且問需助與否飛機覆稱機中之人甚愉快惟苦飢耳程中曾過美國運兵赴法之船隊駕機者乃决議低飛過之蓋恐高飛雲中船員不辨旗號將發砲轟擊也文末曰三時四十分愛爾蘭海岸線隱約現於霧中與吾人前一日出發時紐芳蘭之形消没於吾人眼簾前相彷佛四時十二分在海濱某小港登陸適在吾人離美後二十四小時又十分英國格林維克之時間則爲七時十二分也 
該雜誌寄至倫敦後衆閱此文大爲詫異所紀爲幻想歟爲實事歟如爲實事何當時寂然無聞耶如爲幻想則以莊嚴之雜誌登此游戲文章言之鑿鑿不應無一註語以釋人疑故當時衆爲聚訟不已然爲實爲虚明眼者自能辨之也 
　　譯者按飛渡大西洋之預料（一）（二）載見八月間老申報四十年後之新世界英美飛行家初皆預料此舉於本年九 
　　月左右可望見諸事實近者英國孟哲斯特指導報之飛行通信員亦謂此舉無大困難本年可以實行然至今未見有何動靜殆以軍事鞅掌未遑及此之故紐約飛行雜誌所載之文蓋欲使飛行家聞而技癢從事試騐未始非鼓勵之一法也 
益智新畫 
 
[便桶（像官）]  
雜錄 
[東籬軒談劇] [  柳遺]  
　　北京坤伶其非習小旦者紛紛改演小旦叩其故曰小旦可以受人捧使人歡迎令人顚倒如唐芝芳所敎授之坤伶陳寳雲本習老旦現則棄去老旦專攻小旦一如童伶中之譚金升初習老旦後改靑衣也善謔者謂爲反老還童余以爲昔日之孟小如先唱老生中改花旦最後復改老生識者仍以花旦老生目之諸如香習旦術者也亦嫻習昭關擋曹各生脚戲黄潤卿初師高慶奎唱譚路諸戲頗有英秀嗓音惟丹田嫌不足耳當時有人目之爲賽大元（貫大元當在小吉祥時爲童伶中之譚鑫培極爲時人所推重）現則改習花旦尚小雲程艶秋先時均習武生後改靑衣金連壽初習花旦後改武生鬚眉且可易爲市幗則此老婦轉爲少女何怪之有 
　　此問凈角自金秀山何桂山等相繼殂謝後一時有才難之歎裘桂仙嗓音甚佳先曾唱凈角者也後以身段矮小不宜於飾凈角遂改業文場所謂裘官是矣救官相琴雖不及徐蘭元然穩健淸利視陸五爲勝且無茹蘭卿等討厭腔調前歲兪振亭以現今凈角無人繼起力勸桂仙仍操舊業先是在雙慶試演三日座家大歡迎桂仙始改業也現則居然爲凈角中之第一流人物矣平心論之桂仙凈角功夫一如其操絃亦復穩健異常沈著而不纎巧因此頗得顧曲者之歎賞鳳卿德霖偶演進宫必令桂仙爲配進宫一劇遂成近今之名劇 
　　近人亦有稱揚董俊峯者余實不知其佳處余以爲董俊峯之藝等於陳子田之鬚生沈華軒之武生黄潤卿之花旦以之比擬桂仙不免有大巫小巫之誚 
小說 
[偵探奇遇] [  常覺覺迷同譯]  
　　賽鷹曰聆丈言事固奇幻惟予自思此中要無効力之處雇予何爲老人作色曰君猶不解老夫意耶賽鷹曰小子不敏誠不解丈意所在老人曰予旣擁有鉅產而予旦暮且死尚無繼承之人老夫所憂心忡忡不能自已者爲此賽鷹哂曰以我思之丈旣孑然一身則天年之後可免爭產之舉亦大佳事也老人曰我死之後一般遠親自能連翩而至覬覦我產者正多職是之故老夫不得不早有所備一自予閱報紙之後日夕籌思露西今日存亡固未可卜然露西愛予至今銘篆於心故予但得露西子孫以予財產遺之予願庶幾償矣老夫所有求於君者無他即君替予一赴巴黎調查四十年前前自澳洲陡至巴黎諸人之歷史其中果有畫家後裔在否或則先赴澳洲調查當年畫家行踪然後再赴巴黎覔之君旣名鷹但振而翮翺翔各處務必爲予覔得露西子孫至於酬金再益四倍甚至以予財產分而爲半老夫亦不吝也賽鷹曰丈亦有線索可用爲入手之處乎老人曰有之第一露西家世老夫已爲君言之其次則予手繪露西畫照有此二事君能爲予謀乎賽鷹沈思久之發爲堅决之聲曰丈聽之祗須露西有一子孫存斯世者縱在天涯地角予誓必得之老人展輔笑曰孺子誠可敎也君當弗再疑予爲痴人矣賽鷹未及答老人已自續曰君能於予生前覔得露西子孫一爲謀面者則我一生困苦尚得有幾時之樂境也君其勉之言次默然半晌老人又曰今夕十一句鐘君過予寓所老夫即以露西畫照給君賽鷹唯唯老人又叮嚀曰君於明日即須辭去廳中職務着手進行料君必能成功嗟夫報上消息悔不早知然及今一見露西子孫則予財產繼承有人予願亦償矣二人談久之賽鷹始興辭出而於老人之言輾轉心頭乃無已時時旣届即造老人寓所掣其門鈴老人親爲啓關慇懃備至賽鷹入見各室陳設至爲富麗秩然井然與其事務所直不可以爲比例老人則導之入書室出露西畫照曰此爲露西十八歲時小影爲予手繪者筆致殊劣不堪入目然而頗肖君其取之去賽鷹遂懐畫照出翌日即向警廳辭職同事咸相詫愕而賽鷹亦弗述其所以歸即摒擋一切預備首途 
[自由談之自由談] [  不冷]  
　　銜頭爲作文家一種無上之權柄譬之一人有職者銜之以職有業者銜之以業如總統某某與商人某某等是也而有非職非業以己之好惡加之銜者近時所屢見也反對者或名之賊或稱之匪贊成者曰義曰志各如其意然一旦時勢變遷今日賊者明日義之前日僞者後日志之反其地亦然豈非如前淸上諭革職復職之類耶 
 
 

Page 15

 
 
   
 
 

Page 16

 
 
   
 
