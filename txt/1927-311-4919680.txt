# 1927 - 311 - 4919680

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
　　（一）本館定報價目中國境内每月洋一元二角每三個月洋三元四角每六個月洋六元六角全年洋十二元八角日本朝鮮同（新疆蒙古每月洋二元二角五分）歐美各國每月洋二元七角每三個月洋八元一角每六個月洋十六元二角全年洋三十二元四角報費先滙郵票不收 
　　（二）本報廣告刊例「特等」登於新聞欄内每行二十七字五行起碼每日每行四角半「頭等」登於封面及時評前以二行起碼每日每行一元四角「二等長行」登於後幅以三行起碼每日每行九角「二等短行」登於緊要地位以六十字起碼如超過六十字以十五遞加登於自由談下以三百三十字起碼每日每字一分二厘「三等短行」登於普通地位（限登營業廣告）每日每字一分 
　　本館電話營業部（廣告及發行）中央九五號▲主任室中七零零一▲庶務處中一五二七▲編緝部中四六一二▲採訪部中一五七七▲總主筆室中一五七六▲總理室中一五七六 
　　本館設在上海漢口路二十四號始創自同治十一年即四曆一八七二年中華郵政特准掛號立劵按照總包特别優益寄送之報 
本館要電 
[馮軍攻克濟寗]  
　　劉志陸部潰退 
　　鄭州　馮軍韓復榘電告本軍養（二十二）午攻克濟寗敵劉志陸部向北潰退並擊斃旅長一俘獲甚夥（二十二日下午五鐘） 
　　徐州　鹿鍾麟吳錫麟二十一日返豫謁馮報告徐會情形韓復榘石友三龐炳勳亦返徐西將督師入魯（二十三日上午三鐘） 
[津浦綫暫時休戰]  
　　一軍抵利國驛 
　　宿遷俘虜解寗 
　　徐州　國一軍抵利國驛魯軍防韓莊雙方夾運河相持暫入休戰狀態（二十三日）　 
　　徐州　國軍曹萬順李明揚等部已抵海州徐海區全復徐歸客車已通駛（二十三日） 
　　徐州　賀耀祖二十二晨返寗會議夏斗寅顧祝同二十二日檢閱九十兩軍（二十三日） 
　　鎮江　二十六軍在宿遷俘得直魯第七軍百餘人昨解鎭運寗（二十四日上午一鐘） 
　　鎮江　南京派軍醫官徐靄宣到鎭調查遷移後方病院商會在品芳設筵歡迎現已將江邊各分院遷入南門兵房即日籌欵遣散其一部分遷南京鼓樓醫院（二十三日下午十鐘） 
　　南京　航空處凌主任備辦大宗物品定日内運赴徐州犒勞各軍（二十三日下午十鐘） 
　　浦口　浦徐間已通車但班次鐘點刻尙未擬定（二十二日下午六鐘） 
　　浦口　養晚六時柏宣慰使備車北上 
　　浦口　本埠待車北上客人甚多又兼經軍隊過故市面異常擁擠（二十二日下午五鐘） 
[閻錫山電𡩋告捷]  
　　高維嶽全師被擊退 
　　南京　閻錫山報捷電國民政府鈞鑒徐州克復形勢益佳至爲欣慶此間戰况涿州傅師仍在努力堅守晋邊敵自十三十四兩日第三次全綫猛攻經我軍痛擊後斃敵甚多十五日後頗爲沉寂二十日復向雁門關以東之鐵角嶺猛攻被我軍擊斃千餘名獲械甚多又敵軍高維嶽全師於二十早向我左翼用營縱隊衝鋒激戰八小時被我擊退斃敵二千餘人獲槍千餘枝晉邊防禦尙稱鞏固惟盼大軍速進會取幽燕也閻錫山叩箇亥（二十三日下午十鐘） 
　　太原　二十二午後七時奉軍高維嶽親率三旅向東寨沙家寺等處以營縱隊進攻鏖戰終夜卒以精疲力竭進攻匪易遂於拂曉紛向柴棚潰退（二十三日下午五鐘） 
　　太原　法女飛行家李慕蒲寗應閻總司令聘日内來并（二十三日下午五鐘） 
　　太原　閻令各軍所獲俘虜一律解省 
　　太原　昨運往陽明堡子彈五汽車大砲四尊交軍隊應用（二十三日下午五鐘） 
[首都紀聞]  
　　黨部聯議發表宣言 
　　慘案死傷家屬請願 
　　南京　南京特别市各區黨部聯席會議對時局發表宣言㈠對於稱兵叛亂屠殺廣州之共黨張發奎黄琪翔等請政府速加剿滅對於參與粤亂之粤方中央委員汪兆銘等明令通緝㈡中央執監委員除參與粤亂之共黨嫌疑犯外本區黨部應竭誠擁護以促中央執委全體正式會議實現㈢請胡漢民同志即日來都主持大局㈣凡屬忠實同志應以主義爲前提反對個人代表黨 
　　南京　軍委會主席團諭各廳部處元旦起放假三日惟値此用兵時期事務紛繁亦應酌留人員輪流辦公以重責成 
　　南京　一一二二慘案死傷家屬請願團二十三日謁國府常委請迅定撫䘏辦法早日成立特别法庭（二十三日下午十鐘） 
　　南京　靑年會發起傷兵慰勞運動大會二十四日請鈕永建何民魂演講國民革命與慰勞傷兵（二十三日下午十鐘） 
　　南京　財政交通等部勞工局區分部黨員二十三日在財政部開聯席會議討論黨員在行政機關服務相當保障及其他關於黨務進行事宜（二十三日下午十鐘） 
[蘇浙軍隊調遣訊]  
　　鎮江　揚中縣長因據報有大帮匪徒將至該縣特電警戒司令部轉令駐鎭夏圑長派隊前往勦滅（二十四日上午一鐘） 
　　杭州　第一師補充圑定明日由筧橋開拔往滬轉水道赴寗波（二十三日下午五鐘） 
[李烈鈞主張裁兵]  
　　南京　李委員烈鈞昨語記者我國最大危險爲財政困難與養兵自殺統一而後應以裁兵爲先務（二十三日下午一鐘） 
[軍政要人之行踪]  
　　南京　何應欽昨晚專車赴滬譚延闓孫科伍朝樞魏道明鄭洪年繆斌蔡元培楊杏佛亦於昨夜赴滬（二十三日下午一鐘） 
　　南京　交長王伯羣今晚往滬（二十三日） 
　　南京　賀耀組·西北軍總參議熊斌·代南京戒嚴司令陶峙岳均於二十三日乘夜車由寗赴滬（二十三日下午九鐘） 
[范石生部囘抵廣州]  
　　共軍殘部竄擾從化 
　　廣州　二十二十一兩日范石生部兩團由韶抵省分駐新城雲南會館及黄沙一帶其餘各部尙陸續調省（二十二日上午八鐘） 
　　廣州　聞共黨紅軍餘孽尙有千餘人竄往從化縣向該縣商會勒索欵項後取道良口墟出龍門縣擬衝過河源與東江共黨聯合（二十二日上午八鐘） 
　　廣州　當局撥莫雄韓漢英等團歸教導第二師長黄鎭球節制（二十二日上午八鐘） 
　　廣州　教導第二師長黄鎭球調第二團黄固部二十一日來省鞏衞治安（二十二日） 
　　廣州　軍委會任命第五軍第十五師長李羣爲廣州衞戍司令後李已在八旂會館設司令部（二十二日上午八鐘） 
　　香港　二十一日廣州發現水飛機一飛翔空 
際自何方飛來未悉（二十三日下午八鐘） 
[粤垣政聞]  
　　方繆接任軍委會主席 
　　甘乃光决赴美考察市政 
　　香港　政分會二十二日令軍委會主席團張發奎陳公博已免職遺缺以方鼎英繆培南接充該會秘書處二十二日電請方繆即就職（二十三日下午八鐘） 
　　香港　甘乃光决日間赴美考察市政市委會主席由陳耀祖代（二十三日下午八鐘） 
　　香港　陳樹人二十二電陳璧君謂汪公出亡樹亦同退本日已提出二次辭職書 
　　廣州　財廳長鄒敏初辭本兼各職政分會已核准遺缺派汪宗洙代理（二十二日上午八鐘） 
　　廣州　公安局通令取銷各警署就地正法權以後拿獲共匪須解局辦理（二十二日） 
　　廣州　建設廳陳樹人呈請辭職（二十二日） 
　　香港　廣州赤俄商人自行離境現赤俄已絶跡（二十三日下午八鐘） 
[十一軍已抵粤境]  
　　福州　十一軍十師抵大埔二十四師抵饒平惟二十六師决以七十六圑駐泉七十七圑駐漳同安補充師則駐長泰等處擔任後方防務顏師長有昨日已行說（二十三日） 
　　福州　林壽國在泉又收編王振南杜建兩土軍陳國輝已由漳平抵德化取道永泰來省（二十三日下午三鐘） 
　　厦門　十一軍補充師長李拯中二十六師長顏德基副師長公孫長子七六圑長顏鼎成補充第一圑長陳嵩毓又陳圑六百乘華安抵厦定二十四晨入漳（二十三日） 
　　福州　琯江市黨部定二十四日會議整理金融二十八日開處理匪軍會議 
[李宗仁點檢蔣部]  
　　湘鄂政委會之行政 
　　漢口　軍委會派李宗仁點驗蔣世傑所部中央暫編第六師李派副官長曾志沂前往點驗該師計有四團約官兵六千餘人槍五千餘支大砲十尊機槍二十架現駐橋口（二十三日下午二鐘） 
　　漢口　白崇禧現駐節特二區韓宅胡宗鐸夏威原住該處二十二日遷往前蘇俄領事館（二十三日下午一鐘） 
　　漢口　湘鄂政委會已通過文官保舉條例十一條（二十三日下午一鐘） 
　　漢口　政委會查悉孔庚交卸前尚委大批縣長昨特令該各縣長未到差者暫勿赴任已到差者聽候審查（二十三日下午一鐘） 
[鄂境共黨勢又猖獗]  
　　漢口　黄安共黨經任應岐軍攻克縣城後現又集合北鄉天台山王英賽約衆五千餘人憑險扼守任軍正在包圍中（二十二日） 
　　漢口　黄梅縣共黨在四鄉大事暗殺被害已有聶戢黄等數家全家殺害遍貼實行土地革命禁止收租打倒國民黨寗可犧牲一萬同志不留一個土豪劣紳標語全縣震怖胡宗鐸已電請皖陳就在宿太駐軍迅派兩連到梅鎭壓（二十二日下午七鐘） 
[鄂贛黨務之糾紛]  
　　武漢衞戍部制止整委會活動 
　　漢口　衞戌部通令黨務整委會及省市黨部改組委員會發生糾紛互相抨擊業奉軍委會命令一律停止活動迭經本部佈告分函在案乃近來黨務整委會竟有强迫接收各级黨部依然活動等情顯係違反命令應即嚴行制止倘再有强迫接收情事即予拿辦（二十三日下午一鐘） 
　　漢口　軍委會命令對於黨務整委會及省市改組會一律請其停止活動靜候中央明令解决（二十三日下午二鐘） 
　　漢口　黨務整委會通告謂本會爲應付敵情起見經二十一日緊急會議决自二十日起凡本會所屬各級黨部各工會各民衆團體暫行停止工作以免共黨混入活動 
　　漢口　衞戍部佈告據報共產黨徒潛伏武漢該黨活動方法係利用本黨淸黨期間各種集會乘機煽惑尤以近日黨務整委會及省市改組會互相抨擊予以煽惑之機藉作反宣傳之工具本部爲防患未然計惟有嚴厲執行（二十三日下午二鐘） 
　　九江　贛省執監委員蔡公時等抵潯後因省黨部改組委員會反對故逗留在潯尙未赴省（二十三日上午十鐘） 
 
 

Page 5

 
 
   
 
 

Page 6

 
 
時評 
[不假借之力（冷）]  
　　至競爭劇烈之時無論爲一團體爲一個人如欲存在必藉本身眞實之力如本身無眞實之力而欲乘一機會假借他人之力者其結果必全歸失敗即本身有相當之眞實力量而因機會之來因而假借之以加增其力量其結果亦必因假借而得者仍復如其所借之力以償還此其憑證當時雖不能顯明以示人而日後追思幾於無不吻合也 
　　大抵所以欲用假借之力者不外兩途其一爲貪便逸借人之力己不必自用其力其二爲求速效己力未充借人之力則易發展實則便逸與速效爲競爭中最有害之弱點以與勤奮與確實相反故也蓋在今世而爭生存非確實不能立基礎非勤奮不能有進展也無論何時何刻不能放過斯二義 
本館要電二 
[奉軍各路俱感吃緊]  
　　北京又聞砲聲 
　　北京　奉軍賈文啟團昨調防靜海日内仍遣部隊增防津浦北段正太綫晋軍徐永昌楊愛源孫楚豐玉壐等部悉奉出動令繁時方面晉奉軍近戰亦轉激烈韓麟春離奉現又展期此間戰事喫緊再電敦促 
　　北京　魯張派師景雲見張作霖說明棄徐苦衷並請欵彈張云請宗昌來京面談今後計劃又府電吳俟陞速來京又張作相亦將來京聞元旦前將有重要會議有出關意〔二十三日下午二鐘〕 
　　北京　張學良回保甚淸閒宣稱每日讀曾左歷史並臨帖云云〔二十三日下午二鐘〕 
　　北京　昨夕潘復入府謂魯西尚無慮馮軍藥彈缺少〔二十三日下午二鐘〕 
　　北京　官息近查晋軍尙有精銳在韓麟春未回任前對晋方針無從提起〔二十二日〕 
　　北京　今午此間聞砲聲據官方云係府衞隊演砲〔二十二日下午九鐘〕 
　　北京　太原來之日人日高斡旋和議以並非出于閻之委託此間不甚重視府中欲俟涿州妥協先决後方决定和戰方針 
　　北京　今師景雲奉魯張命到京王琦日内赴濟〔二十二日下午八鐘〕 
　　北京　外息吉軍已到德州孫部亦有留德者德防似固馮軍尙無大隊赴黄河沿 
　　北京　張敬堯回濟南云俟補充軍實後再赴前方〔二十三日下午八鐘〕 
　　北京　王印川電邀孫殿英袁振靑於三十一日到彰德開會商應付河北馮軍辦法 
　　北京　獲鹿大郭村近有小接觸半官息閻日内赴娘子關督戰〔二十三日下午八鐘〕 
　　北京　奉天後方司令部奉令募新兵各縣自八百名至千名先改編巡警淸鄉隊 
　　北京　連日奉軍對涿小攻擊戰况官方未發表〔二十三日下午八鐘〕 
　　天津　直褚二十一晚九時離京二十二晨二時抵津〔二十二日下午七鐘〕 
[北京外交要訊]  
　　五國會商解决中國内亂辦法 
　　北京　在本月十二三日英曾與美日義法商共同解决中國内亂及十五日粤共黨失敗故列國認爲無代謀必要加之美國方針始終不願居被動地位法國亦不欲多事日本則尙顧慮中國民氣故此議未成事實使團謂如中國亂事滋大至中國不能解决時則此議仍將重提〔二十三日下午二鐘〕 
　　北京　使團對華增稅原定五强國聯合切實抗議惟美國則主張單獨交涉尊重中國主權故聯合抗議之舉未通過現日英兩國則主聯合抗議〔二十三日下午九鐘〕 
　　北京　英法日三使昨在日館密議增厚華北外僑保護力結果各電各該政府請示 
　　北京　京津日文報禁寄日使方面已非正式疏通當事預料不如華報之難辦 
　　北京　昨日起京津郵局奉令拒寄日文報 
　　北京　近日奉方對日本顧問亦不甚信賴滿蒙案並無進行模樣當軸與英方近較親善稅務司定案應撥各欵大半至年底滿期現有四筆易紈士已允來年一月起繼續展撥〔二十三日下午二鐘〕 
　　北京　日訪俄特使久原今夜抵京 
　　北京　駐西班牙宋代辦來電西政府聲言中國宣布廢約無理西將向海牙法庭起訴請預籌應付等語現駐西公使劉崇傑赴任在途〔二十三日下午八鐘〕 
[廈門工會力爭主權]  
　　廈門　各工會因援鼓嶼華人爭回電燈權奉總工會便命二十三日對和記洋行罷業抵制〔二十三日下午十鐘〕 
[東三省近聞]  
　　吉林　鮮境仇華益甚暴動徧全鮮華僑電乞援〔二十二日下午三鐘〕 
　　吉林　吳俊陞由哈到奉將入京〔二十二日〕 
　　吉林　日專使久原赴京大藏昨由哈赴俄各方頗注意〔二十二日下午三鐘〕 
　　吉林　哈日領抗議煤炭捐稅〔二十二日〕 
　　吉林　張學良擬辦中華路礦公司開採東省熱河煤鐵資本二千六百萬〔二十二日〕 
　　吉林　山梨就鮮督新任〔二十二日下午三鐘〕 
　　吉林　吳俊陞十九由江視察呼海到哈日内即返奉〔二十一日下午四鐘〕 
　　吉林　東鐵俄理事長拉舍維赤難回任將以代理之蓋克爾補實〔二十一日下午四鐘〕 
　　吉林　俄領不簽華商赴俄照我亦奉令照樣待遇〔二十一日下午四鐘〕 
　　吉林　東鐵組大豆研究會備百萬宣傳改良〔二十一日下午四鐘〕 
[北京雜電]  
　　北京　今日奉票大票百元値八元七角小票値六元七角〔二十二日下午九鐘〕 
　　北京　實業部二十四日開民生問題會議邀各機關派人參與〔二十二日下午八鐘〕 
　　北京　府電魯張請速來京潘復今夜由津來京〔二十二日下午八鐘〕 
[津電一束]  
　　天津督署布告八善堂董事兼屠獸場長杜笑山通敵有據供認不諱二十三午時三刻在南市執行槍决杜從容受刑〔二十三日〕 
　　天津　估衣街興盛德皮貨莊宋仲甫因嫌疑被捕解京拘留三月查無實據經津紳商保釋回津〔二十二日下午七鐘〕 
　　天津　督省兩署訓令各機關裁掛名兼差人員〔二十二日下午七鐘〕 
　　天津　潘復原定二十一日下午返京因往來津濟疲勞改二十二晚五時晉京 
　　天津　政務廳長宋雲桐亦辭八善堂正會長該堂决俟冬赈辦畢即解散〔二十二日〕 
　　天津　京奉百零一次車二十三子刻在老站與貨車撞機車微損未傷人〔二十三日〕 
　　天津　商人殷巖等組中華儲蓄會集股四十萬元在津設總會京張奉濟設分會已呈請財廳財部立案〔二十三日下午二鐘〕 
各社電訊 
[馮軍佔領濟寗]  
　　奉晉兩軍在相持中 
　　東方社二十二日北京電韓復榘所指揮之馮軍二十一日來向在濟寗之劉志陸軍開始攻繫二十二日有占領寗之報此役劉部第一旅旅長王徵健陣亡劉軍現正向北岸退却中 
　　東方社二十二日北京電奉軍現仍與晋軍相持中戰局無大發展晋軍現尙保有兵力十二萬最近籌得軍費六百萬元故擬始終與奉交戰妥協似不成問題 
　　東方社二十二日長春電吉林第十六師奉張作霖急行出動之命近擬開往津浦路方面出動後之後方治安頗爲一般人所懸慮 
　　電通社二十二日北京電京綏線之晉軍似已轉取攻勢張學良令各部隊準備防戰 
[首都要訊]  
　　中央社二十二日南京電獨立五師一團養由安慶開漢口 
　　中央社二十二日南京電皖省黨部執監委員會决移設蚌埠各委員定梗由京赴蚌 
　　中央社二十二日南京電譚延闓何應欽養晚車赴滬出席傷兵慰勞大會 
　　中央社二十二日南京電中央特委會派李勉成爲粤省黨務調查員 
　　中央社二十二日南京電中央四次會議中委員招待所設最高法院 
[北京外交雜聞]  
　　東方社二十一日北京電中日改訂商約會議專門委員會本日在外部召集繼續討論航行權問題 
　　東方社二十一日北京電關於在滿中國官廳壓迫鮮農問題經芳澤向王外長幾席交涉之結果王氏昨以口頭聲明當訓令滿洲地方官廳禁止施行不法壓迫云 
　　國聞社二十三日北京電張宣已抵莫斯科約下月回京無線電開談不遠久原二十三日晚可到聞迭與俄當局會見俄方願望重立日俄商業新關係根據互惠原則續與日協商 
　　國聞社二十二日北京電日以國會開幕在即力圖引誘當局談商滿蒙但當局主延緩外交部因日報有重議訊電汪榮寳聲明否認 
　　電通社二十二日奉天電僑居北滿洲之白系俄人擬乘中俄國交斷絶之機計劃白系俄人之大同團結惟聞日本採不援助不干涉主義 
　　電通社二十二日奉天電久原房之助氏之赴北京似與奉天借欵問題有關有以銀塊抵押爲交換一手承受特產物之計劃說 
　　電通社二十二日奉天電勞俄方面以後藤子之來訪在久原經濟代表以後於增進日俄兩國之經濟關係上必爲極重大之政治的素因云 
[珠江口盜輪被擊毀]  
　　路透社二十三日廣州電有海盜小輪一艘近數日内游弋珠江口昨日攻擊一民船適亞細亞火油公司之小輪載水兵一隊駛過乃向開槍追擊盜船擱淺諸盜死傷各一餘均逃脫小輪被焚 
[武漢俄嫌疑犯均開釋]  
　　路透社二十二日漢口電軍事當道近所拘獲之俄女子十二人昨晚均經開釋俄男子五人除蘇俄商務代表新遠東銀行行長格拉資外今日或明日可望開釋據釋出之女子稱被覊之時未受惡劣之待遇 
[奉票繼續大跌]  
　　東方社二十二日奉天電奉票因時局影響繼續慘跌本月之前場作成一千四百六十五元之紀錄以一千四百四十八元收盤 
[英國會休會]  
　　路透社二十二日倫敦電國會今日休會至二月七日英皇致訓詞内述對於加拿大招待英太子及澳洲等處招待約克大公之滿意又謂夏問法總統來游倫敦予英人表示對法親善之機會近日埃及王來游英埃問有直率而友好之談話其乃前進之佳兆日内瓦三國裁軍會議時英國之提議如被接受則海軍力量與經費當已大減但雖暫時失敗英國不欲在其造艦程序上有何加增英國造艦程序係以英國防務上需要之考察爲根據也在倫敦舉行之帝國會議甚有價値甚望印度憲法委員會工作之結果能產生一種政府制度使印度人民心滿意足而鞏固帝國維繫之關係英國與伊拉克圖近已在倫敦簽定條約至於欠英戰債一層除俄國外各國均已締結還借合同此亦可爲欣慰者國内失業狀况雖有數處已呈起色但尙有可煩慮者在甚望國内外對於工作委員予以合作此會業已組織俾便利勞工之移調而尤注重煤礦業云 
[英主教會議討論新祈禱經案]  
　　路透社二十二日倫敦電康特堡與約克兩天主教召集各主教會議兩日後今日發出一文謂下院否决新祈禱經案此事甚關重要非數日所能决定辦法故各主教已延會至一月十一日俾可多得時日從容考慮希望兩日間可將審定之辦法提交教會大會惟目前有須言者吾人以爲下院之否决此案係誤會提案性質所致故吾人不能承認此爲下院最後之票决因此各主教决定儘速在教會大會中重提此案而附以可銷釋誤會及可使此案意旨更爲明顯之修改暫時望教會中人仍守習行之禮節並戒除當禁之舉動以謀教會之和平與統一云 
[波蘭著名故宮失愼]  
　　路透社二十二日華沙電波蘭克拉科附近之集口宮今日失愼死九人重傷十五人波蘭與奥國歷史上之名晝與造物儲藏於此者悉被焚毀 
 
 

Page 7

 
 
[意國恢復金本位]  
　　路透社二十二日羅馬電意政府已宣佈恢復金本位意幣里拉之新匯價如下英金一鎊合里拉九二·四六美金二元合里拉一九·○○金里拉一枚合里拉三·六六意國因恢復金本位已在倫敦與英倫銀行及紐約聯邦儲備銀行兩總裁締結借欵美金三萬二千五百萬九之合同其中七千五百萬元歸金本位國之十四大銀行承募餘五千萬元歸摩根公司獨家供給意相墨索里尼今日在内閣說明恢復金本位之理由謂四月間渠曾聲明决計以全力保衞里拉婦除反對今已得完全勝利投機家抑低意幣之謀悉已失敗今之匯率適與世界金價相合云 
　　路透社二十二日華盛頓電財政部長梅隆與聯邦儲備銀行皆以爲意幣里拉與法幣佛郎有密切之關係意國旣恢復金本位法國或亦將踵行據梅隆之意見意國此舉不致使美國現金有大批輸出亦不致使商業大受影響因銀行界早已知此事之談判矣聯邦儲備銀行副總裁稱西班牙存現金不少可以隨時採用金本位云 
　　路透社二十三日紐約電證券市場中之意國各項證券連實業政府市政之債劵在内今日皆暴漲約二磅音 
[飛行界消息]  
　　路透社二十二日土林電意國飛行家杜那蒂大尉今日飛至三八八○二呎之高度此爲航空高度世界紀錄 
　　路透社二十二日仰光電藍間斯特大尉與密勒女士乘以赴澳之紅玫瑰號飛機今日因機器稍損被迫落於猿峯附近機身未毀大約二三日可望修竣飛行家未受傷 
[各國雜事]  
　　路透社二十二日倫敦電馬可尼無綫電公司今日開年會通過董事關於改組及發給股息六便士之報告主席發言預料各國不久將用馬可尼無線電制裝置電話以利商業並陳述該公司之進步謂目前南斐與印度公司之成績已使人對於海電對無線電之爭執懷抱樂觀英帝國商業所有得於馬可尼無綫電制之利益决不容喪失云 
　　路透社二十二日倫敦電英國電致美總統對於美潛艇Ｓ四號失事喪失多人一事表示弔唁之意 
　　路透社二十三日巴黎電法國參議院以二七三票對一七票通過估計收入四二·四七九·○○○·○○○佛郎較支出多一九六○○○·○○○佛郎之預算案 
[公電]  
　　徐州第九軍第十四師師黨部養電各報館轉蔣總司令鈞鑒黨國多難原非高蹈之時况自我公去職吾黨失所憑藉黨國現狀益滋糾紛如再不出其如全國人民何茲者共黨益猖獗於南軍閥仍負隅於北削平大難更非有能統一吾黨軍事者出任指揮不爲功我公吾黨軍事重心如復總軍符必能統一軍政指揮靈敏軍閥共黨不難一鼓蕩平全國人民望公出山如大旱之望雲霓務懇爲黨國前途計毅然出任艱鉅卽日復任總司令職俾軍閥共黨早日肅淸國民革命早告成功吾黨幸甚全國人民幸甚國民革命軍第九軍第十四師師黨部叩養 
　　徐州二軍二師政訓處篠電上海各報館均鑒本師奉令恊同各友軍進攻徐州灰日由蚌埠出發寒日在褚蘭與敵接觸被我師及各友軍恊擊節節失利遂於銑日午後二時佔領徐州張逆宗昌倉皇遁走徐城民衆又遭軍閥蹂躪廛市邱墟今重見靑天白日旗幟飄揚空際對於我軍尤示歡迎當我軍進城時婦孺出迎眞有萬人空巷之觀本處於銑日夜午進駐徐城頃正聯合各界民衆舉行軍民聯歡會特此電聞國民革命軍第一軍第二師政治訓練處篠 
　　徐州第九軍政訓處電各報館轉全國同胞均鑒自蔣總司令高蹈遠引後黨國失其重心軍事不能統一以致殘餘軍閥共黨餘氛得以苟延殘喘革命事業未能如期完成凡屬革命同胞莫不目擊心危今雖西征勝利江淮克復然奉魯軍閥尙在負嵎粤方共黨又復潛滋革命同胞應一致敦請蔣總司令東山再起統一軍事指揮領導國民革命完成總理遺志黨國幸甚第九軍政治訓練處主任陳平裘叩養 
　　安慶三十七軍政訓處電各報館均鑒本黨總理於十三年改組本黨時容納共產份子原冀其信仰三民主義努力國民革命而有以自新不料其豺虎性成頑梗不化藉本黨之掩護肆搗亂之陰謀纂奪黨權把持政柄勾結無恥敗類排除忠實同志蹂躪湘鄂糜爛皖贛倒行逆施無惡不作於是本黨乃有淸黨之舉共賊旣經自絶於本黨而爲本黨所不容由是醜行畢露公然謀叛賀葉作亂唐逆稱兵本黨爲鞏固北伐後方起見派遺大軍先後撲滅宜亦可以歛跡矣乃復野心不死煽惑莠民到處暴動燒殺慘不忍睹遠如江蘇之宜興無錫近如湖北之麻城黄 
安恐怖之消息頻傳聞者　心其手段之最爲毒者則爲謀佔廣東打通海口以便赤俄之接濟始而假護黨之名驅逐反共最力之李黄繼而實行共產宣佈蘇維埃政府上月十七日之變本月十一日之舉事無不同徒分步　最近黄琪翔等又以克復廣州見告矣此種花眼法果將誰欺竊思廣東爲我總理革命策源地如此莊嚴燦爛之邦供彼共賊燒殺擄捷試騐之場若再任其燎原吾民族尙有遺類乎伏乞政府早出大兵以除醜類並望本黨同志全國同胞戮力同心共張撻伐生擒賊首追究主謀處以楫刑用昭炯戒同時各地大舉淸黨對於共黨餘擊勿再優容貽禍貴日臨電不勝泣血待命之至國民革命軍第三十七軍政治訓練處主任吳醒亞率全軍政治工作人員同叩哿 
　　宿遷二十六軍政訓處養電各報館均鑒本軍銑日再進宿遷擊滅逆軍許琨杜鳳舉全部養日聯合各界舉行軍民聯歡大會罪狀憤不可遏於此足見軍閥末日已到國民革命完成可期特電奉聞國民革命軍二十六軍政治訓練處叩養 
　　新編十九路轉頴上軍部巧電上海申報館鑒數月以來盤據 
安徽頴州一帶之秦慶麟原係孫逆傳芳部下孫逆失敗投誠國軍今夏孫張南犯暗通敵方密謀響應迭次反覆後唐逆生智任劉玉春爲北路縱隊指揮官秦逆附之此次國軍進攻徐沛該途又復勾通直魯陰用直魯軍旗不時拘留前方國軍傳令官弁與敝人傳遞消息更乘我軍奉令肅淸渦蒙之際密布重兵阨守要隘圖謀擾亂後方軍委會深悉該逆反覆無常逆跡昭著密令我軍剿辦我軍遵令於本月十五日開始進攻兹接我軍頴上軍部參謀處巧日捷電文曰國急南京二廊廟蔡家花園新十九軍駐京辦事處孟處長仲廉兄馬處長雲仙兄同鑒秦逆慶麟擁衆六七千人并勒編地方民團盤踞阜陽　溜集五十里舖等處勢甚猖獗前奉軍委會密令剿辦比卽分别部署軍長親赴新集鎭督戰進攻業已電達自删日指曉向　溜集五十里舖一帶逆之主力攻擊小有接觸該敞卽撤退至東七里河防守查阜城四面環水東七里河有石橋一渡逆於橋西配置機關槍數梃憑險死守當飭我第一師劉團進至二里井張團進至石板橋第三師李團進至東嶽附近我駐蒙城之第二師李團凡十里井渡河加入三師之右翼并令騎兵葉團逼進至三里灣（中有十字電碼不明）統於銑日指曉施行猛攻敵仍頑强抵抗激戰數小時我軍奮勇前進再接再厲拚命渡河繞攻敵逆方并約潘師由白廟抄克勳關敵勢不支完全敗入城内現西北關已爲我軍佔領斃敵團長一員傷團長一員兵士無算奪獲槍枝正在檢查我軍僅略有傷亡不難滅此朝食惟恐糜爛地方已派人宣傳除秦逆一人外所部如願投誠准其出城聽候改編所有人民生命財產盡力保護該逆毒害桑梓民衆痛恨剿撫兼施民衆甚爲歡迎除電陳軍委會外特聞新編十九軍參謀處巧叩申等語特以奉聞南京二廊廟蔡家花園編十九軍駐京辦事處叩養 
　　南昌省黨部曁各界電各報館均鑒查各省蘇俄領事館及其 
商業機關皆爲共匿逃淵藪發縱指示濳行活動致釀成廣東此次空前未有之浩刧江西界忍無可忍業於哿日開反共大會一致議决與蘇俄實行絶交并請政府將駐各省之俄領事一律撤消承認營業機關一律停止交易卽希各省一致響應澈底淸共以遏亂萌江西省黨部改組委員會曁江西各界同叩養 
　　樂淸擁蔣大會電申報館探轉蔣總司令鈞鑒東山復起舉國歡騰鈞座領袖革命吾黨柱石拯民水火六合蒙庥懇祈尅日督師指揮北上殲殘虜於魯燕光大業於神州遙瞻節髦曷勝忭舞浙江樂淸縣擁蔣復職大會叩養 
　　壽州公團電各報館鑒頃聞有人假藉壽鳳各公團名義以勒捐苛稅等情向何總指揮控告第三十三軍第三師岳相如師長敝局敝會等同係公團並未與聞特電聲明壽縣教育局財政局教育會商會縣黨部淸理欵產委員會印 
國内要聞 
[國軍克復徐州後]  
　　魯孫軍敗退詳情 
　　國馮軍攻佔狀况 
　　何總指揮已蒞徐 
　　馮將領鹿韓亦到 
　　已議定北進方略 
　　十七日徐州通信自七月二十四日復入五色旗幟下之徐州又於十二月十六日重立於靑天白日旗幟之下魯孫軍相率北退棄徐守魯國馮軍相繼抵徐會師北進實爲此次戰局上之一大關鍵經過詳情紀述如下徐西戰罷徐南吃緊之際魯張調許琨爲南路總指揮以魯七軍四十七師姚鈺部佈城南二十里之二堡防前鋒尙可達三堡左翼孫軍梁鴻恩師在津浦綫東之馬蘭集右翼孫軍段承澤師在津浦綫西之羅家岡另有孫軍十十三三十八混成旅參加東西延長四十里之戰綫國軍方面則以九軍顧祝同新十軍夏斗寅四十軍賀耀祖部攻繫正面分路北進一軍劉峙部任津浦綫東外右翼以截隴海東路三十三軍柏文蔚部任津浦綫西外左翼以趨隴海西路於十三日晨正式開火正面激戰極烈相持一晝夜魯孫軍不支於十四日晨相率北退至晚中鋒已退至二堡之北左翼退至梁山口右翼退至桃園距城均不過十餘里維時城内已可聞大砲步槍聲是日午後國軍飛機又駛徐一架抛擲炸彈三枚爆裂兩枚在南天橋炸傷人民七人死四人城埠益爲搖動是日夜魯張又調鄭俊彥率李寳章師宋福田師南開增援併力防禦於是十五日晨又復激戰是役較昨益烈國九軍全部抄至津浦線東壓迫魯軍左翼總攻洞山口四十軍與新十軍沿津浦線直擣魯軍正面同時國一軍亦截斷徐東三十里之大廟車站三十三軍亦斜趨徐西五十里之蕭縣而馮軍自退集碭山之後至是亦於十三日晨與國軍聯合戰線向徐猛攻十四日佔黄口十五日佔楊樓徐源泉率部退集都寨馮軍前部總指揮韓復渠復統兵進攻都寨於是徐州東西南三面全被包圍魯孫軍之傷兵絡繹運到徐站遙聞槍砲聲徹夜不絶魯張以徐局至此已不能支然尙爲力守之準備以謀再爲背城之戰故徵調民夫修理城垣挖掘戰溝塡築土壘迄未稍止乃十五日下午突接濟寗被馮軍包圍緊急不守之訊遂於傍晚召集許琨程國瑞鄭俊彥開軍事會議决計棄徐守魯於晚間十一時頒發總退却令傳聞係往泰安集合因濟寗不守兗州以南頗有被截之虞當夜城内駐軍紛紛出城登車機頭在站皆掛車北向紛紛北駛戒嚴司令翟殿林知事武元璐警廳長高鴻逵均於十六日晨八時離徐北去鄭俊彥亦率部北退張宗昌許琨程國瑞於十時同乘汽車四輛飛駛北去外傅張係乘飛機北亟殆不可靠蓋花園飯店中人曾見許琨拖魯張登汽車也截至午前十一時城站軍隊已完全北開前方部隊尙且戰且退陸續越徐站北去在隴海東段之張宗輔運軍顧震師向郯城撤退在蕭縣之張警堯軍在都寨之徐源泉軍向鉅野撤退維時徐埠以縣黨部前隨軍南去無相當機關主持乃由地方公團公函請縣署承審喻世芳代理縣知事警廳總務科長張孔彰代理公安局長以縣警備營隊長陸雲亭保安隊長石立齋督率警兵守城四門全閉復令警士嚴戒放槍僅登城守候國軍到即行開城以免誤會縣獄内所押之國軍被俘士兵約百餘人由喻代知事撫慰謂刻下尙未脫危險區域待國軍到即可出外至於前被押之新法蛋廠職員多已釋出惟經理劉炳輝之子品三被魯軍帶去以前曾說罰欵兩萬元未能允許也地面上尙屬安靜惟時聞城外退軍之步槍聲斷續不絶 
　　午後二時國九軍已追逐魯孫軍抵徐九軍二十一師陳繼承部首佔東車站十四師黄國梁部亦到三師凃思宗部亦由隴海綫大郭莊到徐四十軍二師楊永不淸部由奎山到南關新十軍亦由南路到徐維時東站尙有魯孫軍敗兵尙聞大砲聲步槍聲甚密約一句鐘即止而九軍乃由東門入城四十軍由南門入城新十軍分駐南關及壩子街全埠新國旗及黨旗到處飛揚頓改舊觀抵徐軍隊由警士代覓相當地點駐紥晚五時九軍長顧祝同由南路到徐各界人員及警備士兵均到車站迎迓顧入城駐天主堂各軍及各師政治部亦到一軍劉峙部亦由隴海綫東段到達徐埠分駐車站及城内并由南宿州開到中山鐵甲車第二第四號兩列停放車站記者當晤九軍參謀姚正和君據談該軍三師在隴海東段截獲鐵甲車一列俘虜俄兵數十奪步槍二千枝十四師獲機關槍兩架迫擊砲一尊步槍千枝二十一師獲大砲兩尊機關槍四架步槍五百枝戰役甚爲劇烈更據交通方面消息魯軍張警堯部以佈防在蕭縣之南退却甚緩被三十三軍及四十軍之一部包圍繳械約一師之衆同時隴海西路之馮軍已越都寨東進遮斷魯軍之歸路尙有一部在環圍之中正在辦理繳械十七日晨徐埠市面已漸恢復各商店均開門交易馮軍韓復渠部亦由都寨開到徐埠隴海北站約兩旅之衆并有自由平等兩號鐵甲車抵徐即係從前奪獲魯軍北京號鐵車所改造韓復渠尙未到徐此部馮軍皆駐北站未即入城緣馮軍到徐只在與國軍晤會馮實注重北路據馮軍方面宣稱濟寗已下横截兗州魯孫軍之北歸者將受絶大影響國軍方面今日亦有一部北發聞前鋒已越茅村北進大約魯軍北退時臨城韓莊自當設防惟兗州果爾被截則魯南殆已不成問題又魯張退徐之前兩日曾通令警廳知照商店一律除去門聯當時聞者均不知其命意或謂避免目標或謂奉張有不諱說刻下此種空氣已傳遍徐埠吾人以交通阻隔無從證實究不知其是何用意也今日徐方始雨雪天氣尙爲合宜惟南人到此頗覺寒冷耳地方政治方面職官現尙未即委任總指揮何應欽約明日即可到 
徐對於軍政兩方當有一番措置也 
　　十九日通信國軍第九第四十第十第一各軍抵徐以後顧祝同賀耀祖劉峙夏斗寅四軍長亦相繼到徐顧駐天主堂賀駐教育局劉駐商會夏駐吳氏小學各政治部亦相率到徐九·四十·十一·各軍均集徐候令十八日晨十時三十分總指揮何應欽專車由南路抵徐地方政警機關及各界領袖均赴站迎接何下車後即入城駐東門内花園飯店行營至下午一時馮軍總指揮鹿鍾麟韓復渠亦由西路專車到徐赴何行營晤會四時即在花園飯店開軍事會議顧祝同賀耀祖劉峙夏斗寅亦均列席六時散會據調查所得會議内容馮軍由徐西北進國軍由徐埠沿津浦綫北進記者於十八日下午曾投剌晉謁何總指揮適當軍事會議之時由何副官長代見據談國軍此次到徐戰事已告一段落此後北伐方策尙在計畫今日會議即係討論北進方略内容以關軍密未便宣佈云云當晚何在行營宴鹿韓兩人次日下午鹿韓又假商會宴請何氏并及顧賀夏劉各軍長均盡歡而散 
　　國軍集徐旣有四軍之衆大部均駐徐埠候令北進惟徐北方面則已有一部分佈防至柳泉以固二郎山防地對魯南暫時尙未進攻馮軍之在隴海西叚者爲六軍韓復渠五軍石友三兩部均集駐碭山以東直至徐北之九里山在隴海綫南者爲十八軍鹿鍾麟二十軍龐炳勛二十一軍呂秀文三十七軍王鴻恩四部均集駐睢州以東直至徐西之姚樓而國軍之左翼三十三軍亦到蕭縣現均停止未動據軍事家觀察馮軍此兩大部隊殆將北趨入魯緣現在馮軍趨濟寗一路之三軍孫良誠部四軍馬鴻逵部騎兵鄭大章部已分路襲截臨城鐵道在隴海綫之馮軍亦將北調以爲後應至於國軍之趨東路海屬一帶者進度現尙未悉惟魯軍旣向魯東退却則國軍之佔領海屬當亦不成問題刻下徐埠軍隊雲集市面業已完全恢復惟徐南交通客貨車尙未能通行聞係機頭車輛缺乏之關係 
　　二十日通信國軍第一第九第十第四十各軍集駐徐埠刻下正在補充休養之中北發尙須有待惟一軍劉峙部係由東路作戰已有一部抄至徐北襲魯軍之後路嗣因魯軍已退該部即由茅村進至柳泉設防於二郎山聞魯軍當退入魯境時亦在韓莊設防雙方尙在相持之中國軍飛機隊於十九日抵徐駐飛行塲午間曾駕駛一架北上偵察二十日午魯飛機亦高駛到徐在東車站擲炸彈三枚傷警士一人人民四名口 
　　何應欽抵徐以後業已佈告安民各軍長亦均有佈告何并規定收繳遺落槍械辦法計大砲每尊四十元機關槍每架二十元手機槍每具十五元駁壳槍每枝十五元迫擊砲每具十元手槍每枝十元步槍每枝六元砲彈每顆五角彈百粒五角又何在徐只爲軍事上之準備對於政治方面槪不措置候由省政府辦理現在縣長公安局長尙未定仍由代理人負責維持何氏此舉係力避干政之嫌將來民政人選全由省府任命即稅收機關亦都暫由原職員維持 
　　馮軍旣集中於徐西停止待國軍抵蕭之三十三軍袁家聲師亦漸次來徐鹿鍾麟之總司令部設在蕭縣（韓復榘之總司令部設在碭山麟韓兩人在徐與何應欽會議酬酢以後日内或即西返馮軍之裝甲汽車（軍隊名爲搪突車）三輛則開到徐州東站北京號鐵甲車仍停放北站候令開拔 
　　徐州地方所組織之軍民聯合辦事處已於十九日在美術學校宣告成立推定劉平江徐惠遠劉品成楊仲浦鄭萬鎰李正昌趙口潔七人爲委員并舉定徐惠遠爲主席兼以鄭於恕主財務武從心主交際王鴻謨主文書周履新主庶務函請各軍部推派委員共同辦理先行籌備歡迎大會更辦理一切軍民聯絡事務縣黨部尙未返徐各區黨部正在召集聯席會議討論黨務上之進行事宜 
　　交通方面自魯軍北退以後各方都斷電訊自十八日起南綫已復總部無綫電訊隊到徐後駐衞田局即在眞武觀前架設無綫電台郵局初改走旱班南達南宿州西達黄口二十日南下票車第九第十次已通九次爲上午六時由徐州開至蚌埠十次到徐鐘點尙未準貨車則尙未能復商店大多有原存貨出售以國軍用現洋交易物價略低現洋每元定價四千二百小洋每角三百二十軍民均尙稱便 
[馮玉祥尊重國府]  
　　豫陜甘政治今後禀命中樞 
　　馮總司令以徐州克復後交通便利關於豫陜甘政治上之一切設施嗣後自應禀命中央以收内外相維之效十八日特電國府陳白此意原電云「南京國民政府鈞鑒濟密玉祥自今看誓師以來待罪行間身許黨國雖在軍務倥偬之中時凛履薄臨深之懼凡所策畫固無一不欲禀承中央命令有所遵循以期上不負國下不病民祇緣交通梗阻事變迭呈致令一年之中所有應行禀承政府諮而後行各要政未克一一報告寸衷深抱不安茲幸徐州業經克復嗣後交通諒可回復原狀所有豫陜甘三省一切行政事宜自應禀命中樞呵成一氣藉收内外相維之效除電豫陜甘三省將所有應行呈報曁應行請示各要政尅日趕辦毋稍稽延外謹電奉聞伏爲屢鑒馮玉祥叩巧印 
[國府下令通緝吳佩孚]  
　　吳佩孚逃竄川邊陰謀煽亂國民政府特　川鄂各軍將領及馮玉祥一體嚴緝如有寛縱即以通敵論其通緝令如下「漢口湘鄂臨時政務委員會程總指揮白總指揮方總指揮胡司令魯軍長夏軍長陳軍長重慶劉軍長賴軍長宜昌楊軍長洛陽馮總司令均鑒吳逆佩孚殃民禍國負罪至深逃竄川邊陰謀煽亂迭經電飭緝拿未據解京懲辦倘任漏網法紀何存該將領等爲國除奸應毋遺害仰仍遵照前令一體迅拿究辦如或瞻徇隠匿自犯通敵之嫌政府亦不能寛貸也此令國民政府養印 
[直魯軍退守兗濟後之津訊]  
　　魯張籌餉萬分急迫 
　　十八日天津通信直魯軍於十六日下午放棄徐州已經證實據軍界訊黨軍曹萬順顧祝同等部昨日由徐州北進即晚在柳泉利國驛之間接觸直魯軍不甚抵抗即向北敗退今最軍用電報祗通臨城黨軍聞已佔領韓莊津浦路第一次南下特别快車昨日售濟南票第三次南下尋常快車售兗州票實際上祇通泰安再南兵車塞途客車不能前進直魯軍情况不佳已可想見魯西馮玉祥軍已由曹州進逼濟寗濟寗若失兗州即不能守故魯軍前綫已移至泰安肥城張宗昌於十六日下午二時離徐在臨城稍事布置即至兗州與褚玉璞計議布置第一道防綫在泰安肥城布置第二道防綫昨日張回濟南即布置第三道防綫日來閻兩方之便衣隊在天津租界益形活動其化裝乞丐車夫暗藏炸彈企圖破壞交通機關者在華街被偵探破獲又有數起由濟南北上之第二第四兩次客車於昨今到津上載直魯軍眷屬其約五六百口行囊箱筴共約二千餘件因急切覓不着房屋均寄寓日法租界各旅館今晨京奉路軍糧城車站附近又發現便衣隊二三十人均有武器企圖破壞鐵路被守備隊擊退據聞尙有大部便衣隊潛伏附近督署據報即派衞隊第二旅留守兵兩連由隊長張益世率領於今午馳赴軍糧城防堵 
　　張宗昌於一個月前電津限三天内籌解軍餉三百萬元財政廳長李福源於萬分無法中奔走十餘日不名一文祇好將省銀行基金一百二十萬元提運赴徐並公布省鈔停兌忍令商民坐受一千數百萬元省鈔之損失茲因放棄徐州復於十五日電津限十天内籌現欵五百萬元一星期内先籌三百萬元並派二七方面軍總參謀長李藻麟於十六日來津坐索李福源遂派出催欵員三十餘人分赴各捐稅局卡坐提並附帶訓令中有倘敢因循貽誤戎機定按軍法從事語預計在此一星期内可籌得二十萬元長蘆鹽運使任師尙允　二十萬津浦路局及天津縣知事各允措辦五萬元然總其不過五十萬元相差尙多李藻麟不允謂最少須籌二百萬方可回濟覆命至於天津承攤之直魯獎劵六十萬元因直魯軍一再失敗無人購買本月二十五日即屆開彩之期目下售出尙無三分之一李藻麟亦聲明不管賣出賣不出此欵應由財廳及縣署担負 
　　今晨張宗昌又來百萬火急電限即刻送軍餉百萬元赴濟如延按軍法從事督署參謀長張冠五及財政廳長李福源拚命措辦共得四十萬元於今日下午四時乘專車押運赴濟兹常面要求魯張展緩籌欵期限能否應允尙不可知而李藻麟則仍在津坐索現欵謂一星期内没有三百萬元運赴濟南將有不客氣的辦法云云 
　　討赤房產特捐在李景林時代辦過一次去年禇玉璞亦舉辦一次止上因軍餉無着又决定舉辦第三次已委趙錄俊爲總辦常之英何果忠爲會辦前兩次均係一次抽捐三個月此次則爲抽捐四個月例如每月房租一百元則一次須繳特捐四百元各大商號每月房租三五百元者甚多應繳特捐一兩千元即最貧苦之居民住一間房者月租按三元計亦應繳十二元商民知反對無效祇好聽之但亦不敢遷移租界蓋規避受罰更鉅也今日東南西北中五大區及特别一二三區之警察挨户傳知謂奉命限三天内赴房產特捐局繳納逾限不繳即派軍人前來拘捕科以貽誤軍機之罪等語聞此宗收入可達八百萬至一千萬元此外又有一種毛革肉類檢查所其動機在本月一日美國政府下令禁止中國腸肉毛革入口北京内務農商兩部遂决定組織檢查所以免外人藉口阻撓適値直魯軍餉無着褚玉璞即派裴某爲所長積極進行組織成立肉類每百斤收檢騐費大洋五元腸類三元貴重毛革每百斤八元普通毛革五元粗毛革三元惟此項檢查所尙無開辦費故决定先抽出口駐册費大商行設有工場者十五家每家註册費一千元每工場之行號十五家每家註册費五百元小商號（即作坊）七千家每家註册費一百元共計三萬餘元以之充開辦費綽有餘裕現在爲毛革肉類出口最旺之季每月可收檢騐費八萬元至十二萬元之譜查我國毛革肉類爲出口大宗貨品尤以美國爲大銷塲自美政府公布禁令發華商大受損失目下均願報効開辦費促檢查所早日成立以便恢復營業雖納重稅亦所情願斯誠官廳最好之投機事業也 
 
 

Page 8

 
 
   
 
 

Page 9

 
 
國内要聞二 
[國軍克復徐州之經過]  
　　此次徐州大戰敵我兵力計達四十餘萬其戰區之廣闊兵力之雄厚作戰之激烈犧牲之浩大實我軍北伐以來有數之巨戰與汀泗橋武昌南昌松口富陽龍潭及六月徐州諸役不相上下蓋我軍慣於山地戰雖徐州附近羣山重繞然而高度有限餘多平原此不利於我軍作戰者一再所有山嶺及高地多爲敵人佔據疊石爲壘掘地爲溝甚至佈以鐵網通以電流其工事之堅固令人見而膽怯此不利於我軍之作戰者二且敵人於平地則以鐵甲掩護攻擊於空中則令飛機抛擲炸彈我軍之鐵甲車與飛機尙未完全閱到前方與敵相較則我方形勢極劣此不利於我軍之作戰者三北地嚴寒人民食麥飲食起居均感痛苦此不利於我軍之作戰者四凡此種種益足見此次戰役較諸我軍已往戰爭爲尤難本月初我西北國民革命軍由隴海路進攻徐州入而復出者凡六次亦足想見徐州作戰之困難矣至十三日我津浦路軍由何總指揮統率前進開始總攻繫激戰四晝夜始將徐州規復茲將作戰經過槪述如次 
　　徐州之形勢徐州古爲彭城君山重圍形勢險要津浦鐵路可通南北隴海鐵路可達東西不僅爲江蘇西北屏蔽且爲蘇皖豫魯得失關鍵向爲南北軍事所必爭猶憶六月之際共黨肆虐武漢我軍移師西征因徐州之不守致江北悉不保亦可想見其形勢之重要此此敵人以二十餘萬固守徐州張宗昌褚玉璞許琨蜚親臨前敵更可見其重視徐州之一斑其東爲子房山白雲山響山更東爲狼山猪山鳳凰山靴子山蟠桃山東南爲駱駝山獅子山南爲鳳凰山泰山雲龍山金山更南爲良山王山顧山銅山口極南爲楊山頭女媧山狼山猴山西南爲汗山臥牛山泉山更西南爲兩瓣山西爲琵琶山靑山更西爲霸王山西北爲九里山似此形勢堅固大局攸關其爲兵家重視有由來矣 
　　敵我之兵力㈠敵軍方面敵軍總司令張宗昌前敵總司令許琨其兵力爲魯軍第三軍第七軍第十軍杜鳳舉之七十一師七十二師奉軍張學成部二十七師衛隊騎兵旅孫傳芳部五師張宗昌衛隊五旅于學忠之三師約計三十萬人㈡我軍方面第一路總指揮何應欽其兵力約十五萬人我西北革命軍東路總司令鹿鍾麟總指揮韓復渠其兵力約八萬人合計二十三萬左右（我軍將領及部隊名號因與將來作戰有關未便記出希讀者原諒） 
　　敵人之工事徐州形勢已如上述敵人旣佔守各山及各高地其形勢已優越於我乃復於各高地疊石爲壘據險以抗其東賀村以南之高地及良山顏山女媧山等高地之壁壘尤爲堅固精良我第九軍第四十一團攻擊顏山時未及一小時死傷已達三百餘人亦可想見其克復之不易矣至於沿鐵路左右戰濠重重三堡以北尤爲完備重要地區更滿佈鐵網即施攻擊已非易易乃敵人復使用多數砲兵及極猛烈之鐵甲車周圍十餘里不可響邇我軍之鐵甲車因敵將鐵路大毀壞全失效用又無大隊騎兵相助故犧牲甚鉅再則敵人之飛機不僅戰時繚繞空際抛擲炸彈助敵軍之進攻即蚌埠固鎭各後防亦復遭敵軍飛機炸彈之擾害使民衆恐懼不安據恒情揣之敵人擁有地利恃有工事宜乎勝算可操然而我軍不畏難不怕死一致願爲三民主義而犧牲卒以大無畏之精神將敵擊退無惑乎地利不如人和也 
　　戰爭之槪况本月十二日敵軍集中徐州其警戒在七聖廟潘家樓玉泉寺蕭縣一帶我軍佈置計第一軍主力在張山集後泉井警戒在楮蘭第九軍主力在鬫疃欄杆集警戒隊在楊莊新編第十軍在楊橋警戒隊在孟村四十軍及三十三軍之袁師主力在新大五柳集警戒隊在趙樓韓莊朔里店何總指揮部駐固鎭 
我軍原訂十四日協同西北國民革命軍向徐州開始總攻擊嗣因十二日晚第一路總指揮部何科長競武探得敵方電信張逆宗昌下令於元日向我軍攻擊並以敵二十七師向我左冀抄襲何總指揮接報告後即决定更改總攻擊日期即於十二日電令各軍於十三日進佔寳光寺楊莊含尙山趙樓朔里店之線迎擊敵人十三日各軍均將當面之敵擊退惟因西北軍尙未達到四十軍兵力亦陸續增加左翼遂形薄弱趙樓方面戰鬥至爲激烈我軍前仆後繼屢次衝鋒雖因格於地形死傷甚衆然因將士一心卒能達到任務十三日計劃達到後何總指揮即晚令第一軍協助第九軍於十四晨向三堡攻擊威脅敵後其餘各軍相機出擊十四日我九軍即將敵梁段兩師擊潰進佔薛塚莊徐三村萬家窩女媧山之線楊山頭附近之敵恃險頑抗我軍衝鋒數次卒未得手第一軍主力進至韓樓附近與敵激戰自嘵至午未能進展敵陸殿臣率二師三 
團往援我軍更形危急將士至此均謂此舉若有疎虞必致牽動全局相互勉勵精神因之激增我六十五團團長程式遂以身殉此役雖敵志未曾得逞然我失一忠實有爲之靑年同志亦大可悲矣新編第十軍擊破當面之敵進至王山三堡附近四大軍將士亦奮勇驅敵進至兩瓣山靑龍橋附近蕭縣方面我三十三軍第一師與敵杜鳳舉部相持激戰經我四十軍派一部往援遂將敵擊退何總指揮接報告後知本日我軍之威脅業已成功乃下令各軍於十五日向徐州之敵攻擊九軍主力右移女媧山之陣地交新編第十軍接替一軍主力經束賀村向催糧洪前進包圍徐州之敵九軍向城東新十軍向徐城東西端四十軍向城南端協同攻擊我第一軍奮勇前進將敵陸殿臣部擊破佔領猪頭山南樓後羅家之線我第九車經十餘次之衝鋒將楊山頭附近之敵擊破逼近良山顏山高地新編第十軍佔領三堡并接替萬家窩女婺山陣地四十軍擊破當面之敵佔敵銀山猴山孤山集我西北軍尙未能連絡三十三軍第一師仍在原陣地與敵激戰是日（十五）我軍將士因鑒連日戰事節節進展愈奮勇殺賊與敵人方一接觸即行密隊衝鋒視敵人之大包機關槍迫擊砲等若無物敵人見之大爲恐懼是夜我軍竊得張宗昌責許琨電話曰「似此逐步退却我們如何得了現已逼近徐州城務應努力打轉去啊許琨答說督辦我們并非不能打惜敵人上陣就衝鋒我們士兵見了就膽怯怎麽辦呢於此亦足見敵人畏懼我軍之一斑矣十六日拂曉我第九軍奮勇擊破良山顏山一帶敵之堅固陣地跟蹤追擊新編第十軍亦由三堡向城南之敵猛攻四十軍向泰山鳳凰山之敵猛攻第一軍亦擊破陸殿臣殘部及其步騎聯合之增援部隊佔領天山鳳凰山一帶敵遂全線動搖各軍恊力猛進遂於十六日午佔領徐州城敵狼狽向韓莊奔逃現我軍正向前猛追我西北軍主力是夜到達徐州城西九里山附近是役我第一軍死傷約千人第九軍死傷千餘人新編第十軍及四十軍各死傷三百餘第三十三軍第一師死傷六餘餘約共死傷三千餘人敵軍死傷八千餘人俘虜一萬五千餘名陸殿臣許琨李寳章等均負重傷敵之總指揮陸殿臣在柳集幾被我第一軍擒獲據徐州人民云張宗昌於十六日晨由徐坐飛機逃走其餘敵軍將領則附火軍逃去我軍并虜獲鐵甲車一列車頭十餘個車卡二百餘輛槍砲輜重無算至我西北軍方面聞俘虜敵將士及虜獲物品亦頗不貲内并有白俄二百餘名業經馮總司令飭解陜西西安一帶修理道路矣 
　　馮玉祥電賀何總指揮馮總司令來　云「萬急徐州何總指揮警之同志勛鑒銑亥電奉悉此次貴部攻下徐州克復名城固由於各武裝將士服膺主義奮勇爭先然微我兄調度有方指揮若定曷克臻此捷音傳來毋任雀躍從此陳師齊魯直搗幽燕直指顧間事耳益盼揮兵北進共同殺賊此間已渡河援晉矣謹電復賀毋任欽遲弟馮玉祥叩馬印」何總指揮覆電云「國急開封馮總司令煥章同志勛鑒馬電奉悉遠承獎飾無任愧感此次克復徐州向非應欽尺寸絲縷之勞實乃貴軍協同策進之功徵斯戰績益應團結奉賊未除革命難成涿州苦戰望救彌殷我公與百公旣積極奮鬥弟自應追隨左右共同努力完成北伐特先電覆并伸謝忱弟何應欽叩漾」 
　　何總指揮呈請獎勵有功人員此次進攻徐州賴我將士努力一心一德殺敵致果故能於四日内即將該城克復何總指揮以徐州克復於革命前途影響極大除將有功人員予以遷陞外並將特勳人員呈請軍事委員會明令嘉獎茲覓得原呈如下爲呈請事竊職路各軍奉令北伐賴先總理之英靈及我政府之威德蚌埠徐州得相繼攻克隴海東路亦已規復而各軍將士奮勇長驅連摧强敵其功下無可錄擬請政府明令嘉獎以彰功績而資鼓勵爰將各戰役指揮作戰有功人員開具銜名臚列事實呈請察核謹呈國民政府軍事委員會計開（第一軍第二師長徐庭瑤）蚌埠戰役該師 
長尚居副師長職率領全師攻克臨淮關値左翼各軍戰鬥不利放棄鳳陽以西各地該師長沉毅死守獨支一翼賴以挽回戰局攻克蚌埠（第九軍軍長顧祝同） 
徐州戰役敵以主力向张九軍正面逆襲該軍長指揮所部在馬蘭附近將敵迎頭擊潰敵復增加兵力據守女媧山楊山頭顏山良山各高地利用强固工事猛烈火力頑强抵抗該軍長指揮各師奮勇撲擊次第將各高地奮獲敵因中堅陷落全線潰敗全般戰局遂爾解决（第九軍第三師師長思宗第十四師師長黄國樑第二十一師師長陳繼承）攻擊女媧山楊山頭顏山良山一帶高地各該師長均能按照企圖適應時機提倡士氣分途猛攻達到良好戰果（新編第十軍第二師師長張森）徐州戰役該師沿鐵道東側作戰在敵軍鐵甲車火力之下協同第九軍節節進展正接防女媧山陣地時敵以優勢之兵力及砲火飛機之掩護向該陣地猛烈反攻該師長督率所部死力抗戰卒將敵擊退俾第九軍得以全力出擊（第四十軍第二師師長楊永淸）徐州戰役爲四十軍先頭之一師進佔鐵道以西長山趙樓韓村一帶該方面地形複雜正面遼闊敵乘我兵力未集遽行出擊該師長志氣奮發督率所部沉着應付將敵擊退以待主力來到得轉移攻勢（第三十三軍第一師長袁家聲）徐州戰役該師長擔任左翼扼守永堌寨朔重店一帶掩護軍之左翼其時西北軍相隔甚遙蕭縣之敵以紆迴我軍左翼之目的用優勢兵力屢向該師陣地猛攻均經該師長指揮各團將敵擊退敵不得逞軍之主力得安全對徐作戰此外師長以下有功人員對經職分别查明另行升獎又宿遷海州方面作戰有功人員因職未親臨考察擬電令各該最高級長官查明補報第一路總指揮何應欽呈 
[武漢槍决大批共黨]  
　　詹大悲李漢俊槍斃情形 
　　孔庚李書城亦被捕獲 
　　十八日漢口通信武漢軍警於十六日天尙未明時搜查共產黨機關逮捕共產分子多人其情形已兩紀前報據武漢衞戍司令部某君所云共黨陰謀搗亂軍警早有所聞適廣州事變發生共黨謀亂益亟而國民政府軍事委員會及外交部於十四日來電撤銷俄領承認停止蘇俄國有營業並令嚴拿共黨以遏亂萌故武漢衞戍司令部十五日晚準備一切十六日午前四時武漢兩處同時並舉總計在漢逮捕華俄共黨六十餘人内有華人男女三十餘名西人二十餘名西人中有法人一日人二菲律賓人而入西班牙國籍者二經審訊後即由交涉署送交各該領事餘爲俄人男婦共十八人當晚初次審訊俄黨供多狡展或自承爲來漢經商或自承爲來漢游歷至俄婦或供認爲在波羅館奏鋼琴者或認爲在跳舞會跳舞者但在俄黨寓所内搜出證據甚多尚須分别偵查此十八俄人均押衛戍部看守所昨午已釋出二人十六晚間又經四十四軍在特二區巴公房四十二號逮捕俄黨要人耶孫一名亦在押待訊中武昌方面搜查中大一二三院所獲共黨證據甚多而以中大第二院爲獨多（共黨總機關部在第二院）當捕去與共黨有關係之學生十七名其餘教職員學生皆就一二三院派隊嚴重監視昨午後有女生七人得復自由此外在各校及各秘密機關共捕獲百餘人内亦有俄人數名皆押黄土坡武昌衛戍辦事處此案究將如何辦理尙待淸查證據後方能定奪當局奉到政府嚴拿共黨電令後原擬法日租界同時搜查嗣因交涉結果未得日領同意故僅法租界被搜甘交涉員於搜查法租界後仍向日領嚴重交涉卒得日領允可昨十七晚七時遂在日租界中街四十二號將前鄂省政府財政廳長詹大悲教育廳長李漢俊逮捕解送衞戍司令部經審訊後即晚九時綁赴濟生二馬路養仁模範醫院前執行槍决昨晚風雨竟夕今午猶暴屍馬路詹衣藍緞絨袍李衣灰黑呢袍均未著履同日衛戍司令部又槍斃共黨陳轉運及張見之張和福三人宣佈罪狀如下㈠案據武漢市總工會呈報香烟新廠共匪陳轉運一犯緝獲到部業經本部審訊該犯自供做共產工作煽惑民衆圖謀反動直認不諱實屬罪大惡極無可原宥除提該犯陳轉運一名綁赴刑場騐明正身執行槍决以昭炯戒合亟宣佈罪狀俾衆週知㈡案據人民梁國棟等報告共黨張見之張和福等前辦漢陽農協藉黨勒捐没收民產私行逮捕擅用非刑等情到部業經本部將該犯等拿獲審訊原告人所控各節均係實在復經本部在他處破獲共黨機關搜出證據多種該犯等確係共黨要犯暗相結可希圖擾亂治安傾覆黨國證據確鑿罪無可逭應即均處死刑除提該張見之張和福二犯騐明正身綁赴刑場執行槍决以昭炯戒外合亟佈告週知 
　　十九日漢口通信詹大悲李漢俊前晚七時在日界被捕九時即引渡衞戍司令部執行槍决茲據某機關中人云詹李黨共附唐當局早欲得而甘心此次漢口電局於粤變發生後截獲廣州方面致詹李密電一通當時尙未知其内容嗣在共黨機關内搜出密碼電報一本譯出後始知爲第三國際令詹李在武漢暴動響應廣州共黨於是知外傳詹李曾經脫離共黨者並非事實而第三國際以此重任請詹李尤足證明詹李爲湖北共黨之要人遂於前日（十七）午後二時許派員向日領交涉要求派捕協緝日領以詹李潛匿日界並未得有日警署之出入許可證當即承諾並允於事前嚴守秘密五時許衞戍司令部派一稽查帶同軍隊若干至日租界中街四十二號詹李住宅團團包圍當由日警偕同衞戍部稽查上樓掩捕時詹李方正對坐圍棋危誥生潘康時在旁觀局見狀即離座問爲何事日警比問詹姓名答以陣某日警笑曰君爲陳某耶我固知君爲詹大悲也李漢俊見狀知事不妙正欲越窗逃逸稽查以手槍擬之曰爾欲何往其速就縛言時曳李下樓以繩縛之詹潘危亦次第就縛詹僕亥洪淸同被拘走先至日警署由小川署長略訊數語即引渡衞戍司令部胡宗鐸以詹李罪惡昭著不待訊問即令騐明正身由武裝隊士押至濟生二馬路養仁模範醫院前執行槍决各中二槍而斃時尙未及九時也當執行時後馬路一帶斷絶交通警戒極嚴次晨往觀者絡繹不絶愚於午後一時許親往調查其時詹李仍陳屍馬路中有荷槍兵士二人守視詹李皆正面仰臥頭下枕一煤塊面色灰敗詹頸間尙有血跡李則未顯創痕膀際露繩當係縛手之用詹衣藍色絨袍（聞就捕時尙衣狐裘槍决時始剥下）灰色褲穿黄線襪李着靑呢中山服罩以外套襪同詹惟皆失履以槍决之夕風雨不止故衣褲盡濕至午後四時李屍裝以薄板抬往濟生堂今午由其友人傳某爲之收殮詹屍尙以薄板裝置路側詹在武漢共黨勢盛時一身兼八要差固一時之驕子也今則暴屍三日無人收殮是亦大可哀矣 
　　自當局决定以嚴厲手段對付共黨後武漢兩地連日逮捕審問者竟達百餘人詹李於前晚首先伏法昨日先後槍决者共有男女十四人震寰被捕學生之被槍决者亦有九人茲再錄衞戍司令部所佈罪狀如下㈠十一月二十九日武漢市總工會函送反動份子男女學生二十三名並證據等件到部同日復據紡織總工會報稱馬紅等捕獲之次日又有自稱羣衆大會男女學生工人千餘人聲稱向忠發命令槍殺雷漢卿等五人並將裕華震寰兩分會搗毀一空等情十二月一日復准湖北黨務整理委員會函請將被捕共匪二十三名從嚴辦理以淸亂源等因又據武昌公安局報稱馬紅許藴達梅玉科紀李華等組織反動宣傳團闖入紗廠勒令停車次日復有持旗民衆大會千餘人男女八人武裝領導前行擁至工會槍殺雷漢卿五人等情本部復在他處搜獲共黨之印刷品議决案多種所有二十八九等日暴動行兇均屬該共黨原定計畫受首魁向忠發所指使希圖假借援助剪髮女工乘機暴動本部迭經審訊該馬紅梅玉科紀李華許藴達田常許白池吳夐陳夢蘭李子芳等九名確係當日聚衆領導者希圖背叛黨國造成大屠殺之赤色恐怖均屬證據確鑿罪無可逭應併處以死刑除提該犯等騐明正身執行槍决以昭炯戒外合行佈告俾衆週知計開馬紅（女）二十五歲襄陽人紀李華（女）二十二歲襄陽人許白池二十一歲江蘇人梅玉科（女）二十歲黄梅人陳夢蘭（女）二十六歲黄陂人吳夐（女）二十五歲浙江人許藴達二十二歲湖南人田常二十四歲湖南人李子芳二十歲湖南人㈡案據武昌辦事處呈報破獲共黨謀亂機關當場拿獲共犯陳最民陳明等二人並證據多件呈解到部業經本部隔别檢查審訊明確陳最民陳明等確係共黨重要人犯均屬領受赤色帝國主義者之重資組織機關煽惑無知靑年意圖顚覆政府背叛本黨主義實屬膽大惡極罪無可逭應即處以死刑除當場騐明正身押赴刑場執行槍决以昭炯戒外合行布告傳衆週知計開陳最民十七歲湖南永明人陳明年十八歲湖南永明人 
　　二十日漢口通信廣州共黨暴動後此間當局决定以嚴 
厲手段對付共黨連日搜查共黨機關捕獲共黨多人並將其首要者槍决十餘人昨日漢口方面盛傳孔庚李書城亦被軍警逮捕衞戍司令部昨晚警衞森嚴軍隊林立似將槍决要犯模樣惟以在戒嚴期間不便出外探聽至今晨始知孔李確已被逮孔李於軍警搜查共黨後即由法租界京漢旅館移住亞洲旅館三十五號十八晚衞戍司令部探悉孔李住址比派稽查率一隊士兵馳赴法租界將亞洲旅館圍住由某稽查登樓謂奉司令面諭請兩位至司令部有話面談孔見狀知不能走脫當答好···我同你一路去罷隨即下樓登衞戍部備就之汽車至衞戍司令部即就三樓看守當晚程總指揮得訊親訪胡宗鐸爲孔李緩頰其他要人前往乞情者亦不乏人聞胡宗鐸以孔李附唐有據且公然反抗中央今旣就逮須請示中央後方能發落今日外傳孔李已由衞戍司令部解交第四路總指揮部看管現尙不能證實惟孔李被逮後未即槍决此後或不至死至在孔李指揮下之改組委員會恐無復有活動之可能矣 
　　武昌方面中大第二院共黨總機關部被搜後先後捕去男生五名女生十名其他教職員學生亦在軍警監視中前昨兩日分别提訊内有女生五名男生二名及大部教職員均經取保開釋惟未審訊完竣監視軍警仍未撤退又武昌市黨部昨日被軍警捕去共黨嫌疑犯劉弁逸等十七人省立七小及私立楚材昨各捕去數人均押往武昌衞戍辦事處嚴訊軍警連日雖然認眞搜捕而武昌共黨仍未完全歛跡小箭道待口昨竟發現有共黨以粉筆書寫之「暴動殺盡新軍閥」「擁護中國共產黨」「打倒某某軍閥」等標語胡宗鐸以共黨餘孽未盡特責成軍警嚴密搜索以絶根株故武昌路高觀山胭脂山花園山仍駐有武裝軍隊檢查行人傍晚禁止通過惟東廠口察院坡三道街糧道待曇華林等處交通恢復原狀 
　　武漢衞戍司令春宗鐸自奉到中央嚴拿共黨後日來分途搜索不遺餘力前日特親偕同前白俄駐漢領事貝勒成闊及公安局長林逸聖檢查蘇俄領事館發現無線電機兩座火爐旁尙有紙灰一堆當係共黨秘密文件被焚之餘燼其餘文件一律封存待查十七日胡與葉開鑫夏威等聯名電請中央明令通緝汪精衞及隨同叛逆諸人嚴理懲辦十八日胡又發一通電誓竭全力殲滅共黨其文事下「共產黨爲世界人類公敵妨害世界文明進化而中國共產黨又爲土匪流氓結晶體前在湘鄂殘殺刦奪之暴行人所共知最近廣州之焚殺慘不忍言武漢共產黨徒亦有暴動之訊宗鐸衞戍是邦對各國人民之生命財產負有保護之責當不避艱險努力殲滅尙望中外官民予以贊助除此人類公敵是所至禱武漢衞戍司令胡宗鐸巧印」此外湖北全省學聯會漢口特别市學聯昨亦發出通電云「吾黨不幸變亂相尋唐鄧諸逆搗亂武漢於前賀葉諸逆竄擾湘贛於後雖經中央次第掃除而元氣至今尙未恢復溯厥原因皆第三國際有以使然也近猶野心不死復派克夫捷赴粤勾結叛徒黄張諸逆發難於革命策源地廣州旋於十二月十一日實行宣布蘇維埃政府焚燒擄掠　無天日較之洪水猛獸殆有甚焉竊黄逆琪翔醉心赤化固屬罪不容逭張逆發奎結納共黨亦屬法所難恕若任其多在廣州一日則廣州人民多受一日之痛苦語云治危症用重劑又云涓涓不塞將成江河匪徒張黄如生廣州人死一旦赤色恐怖蔓延而至全省全國爲害之烈益難設想矣務望武裝同志曁各界人士一致聲討圍攻廣州以期尅日撲滅張黄諸逆及一般赤賊黨國前途利賴多矣湖北全省學生聯合會改組籌備員郭少儀漢口特别市學生聯合會改組籌備員劉正華同叩皓 
[南京快信]  
　　國府二十一日覆馮玉祥電云前得篠電經酌採令交軍會迅籌因討共西征支付浩繁未能照預定計劃實行至援晋與肅淸魯南實應並重吳逆佩孚潛伏鄂西已迭電駐軍嚴寗監視豫中灰色軍隊可由貴處適當處理 
　　首都各界歡迎中央全體會議籌備處代表李祖褘唐國楨李健　馮斌甲等乾見李恊和報告籌備情形 
　　司法部長王寵惠呈請辭去本兼各職遴員接替政府以該部長出席海牙國際法庭會議部務已派魏次長暫行代理未准所請 
　　湘鄂贛皖蘇鹽航總會代表魏翌因鹽船經過大通安慶時有被扣情事昨赴國府請電皖省政府放行以濟民食 
　　司令部派郭懷璞充歐美各國司法調查員 
　　財政次長鄭洪年張壽鏞司長俞希稷鍾衍慶司法次長魏道明均因要公二十二日夜車赴滬 
　　江蘇省政府昨發布告蘇籍閒散軍官如願呈請錄用者務於十七年一月十五日以前檢同證明文件呈送本府聽候考核 
　　滁縣各公團代表余樹立等以滁縣境内盜匪猖獗呈請國府令軍委會派軍或令就近部隊剿辦 
　　南通前次駐軍譁變肆行搶刦損失甚鉅疊經該縣官民呈報到省民財兩廳對於此案異常注意現民政廳特委派秘書楊勉齋會同財政廳委員前往會縣切實勘明呈候核辦）廿二日 
 
 

Page 10

 
 
[蕪湖快信]  
　　解决第十軍問題除第二十八師全部繳械外二十九師係軍長楊勝治所直轄經派總參議朱品三來蕪與陳調元接洽絶對服從中央已由采石方面經楊親率該師全部及三十師之一部乘何應欽總指揮派往之小輪兩艘渡江入蘇境加入北伐尙有三十師之一部份則被圍於小丹陳博望等處如再不遵令渡江仍須實施追擊昨已經三十七軍繳得槍械六十餘枝 
　　前在烏溪繳械之第十軍第二十八師第二團官兵八日餘人經運送到蕪收容於東門外職業學校内陳調元已定二十二日派周參謀前往點名以資改編 
　　陳調元以第十軍事件將解决擬於二十二日返省參謀長孫孟戟昨已自當塗回蕪 
　　蕪湖縣署奉省政府令改爲縣政府現正從事改組 
　　日商輪岳陽丸前夜十時由滬上駛到蕪貨艙失愼焚燬棉花雜貨甚多損失約二三萬元事後稍事整理仍上駛赴漢 
　　金融維持會前於三十六軍在蕪時所發之流通券今日在總商會舉行第三期兌現共兌出萬餘元 
　　陳嘉佑部第十三軍步兵三連前由南陵縣到蕪本日已開往漢口（以上二十一日） 
[江陰共黨活動續訊]  
　　江陰通信東鄉后塍地方自遭共黨二次暴動殺人放火各情已誌昨報二十二日公安局長張品泉率同長警及衛隊梅壽根至周莊雲亭一帶附近村落詳細搜查嚴報北莊龍潭村胡家灣三村確係共黨機關有漢口人何鐵花爲總指揮沙洲人茅學勤爲副指揮無知農民被惑甚衆此次被擊斃者均毀屍滅跡北莊人胡阿康甫死卽將肉身掩埋張局長至北莊胡家灣搜查時鄉民盡數逃避祗留少數婦女在家在北莊獲陳卞氏一名詢問諸人下落堅稱不知繼在胡家灣查見胡炳生家有血衣衫褲槍洞宛然將其十四歲幼女阿金獲住盤問其父消息據稱開會在内大都是附近村人並搜出長桿尖槍牛角火藥魚又鐵錘鐵斧等物帶城當張局長在村搜查時有形跡可疑者卞炳根朱惠艮范林寳陸林寳四人拘獲帶城訊問至午後五時張局長回城今日備文將陳卞氏胡阿金等移送縣政府辦理 
[陳銘樞蔣光鼐過厦赴汕]  
　　十七日厦門通信陳銘樞十四日乘瀘山丸自滬抵厦上 
午八時入港九時即偕十一軍參謀長楊建屏及隨從衞兵等登陸先至厦門大學參觀旋至津厦警備司令部訪司令林國賡留部午餐下午一時許偕楊建屏劉鞠民陳順德赴鼓嶼應市黨部及各社團之宴（假大東旅社舉行）入席後市黨部籌備員李岳致開會辭希望陳早平粤亂回閩剿匪禁烟次陳演說略謂本軍奉命入閩解决土匪軍詎粤中共黨張發奎黄琪翔又起擾亂此次共黨在廣州暴動焚殺張黄實操縱之余受東路總指揮之職自慚德薄惟黨國大事亦未敢辭本軍已陸續調粤撲滅張黄閩省匪患亦所深知本欲根本肅淸奈粤變旣作不能不先其所急現本軍尙留閩一小部如閩省欲澈底剿匪者仍竭力以赴之余望廣州共黨早日解决俾得回閩與諸同志協力肅淸土匪使閩民能安居樂業云云次市黨部籌備員黄振家致答詞至下午三時四十五分返輪各社團代表送至瀘山丸始别五時該輪出港赴汕陳在宴會曾對人云十一軍究留一部駐閩否須到汕始能定奪蔣光鼐亦於十六日自省乘海寗輪過厦赴汕陳蔣到汕後東江戰事即將爆發矣 
[粤商籌辦廣州善後]  
　　四大商會會商善後之辦法 
　　朱兆莘函請港商協力籌賑 
　　十六日廣州通信羊城經此次赤禍連日當局已着手趕辦善後商界方面由四大商會於十五日十二時假座總商會開聯席會議政界由政分會派秘書長梅哲之市政府及財廳均派代表列席隨公推總商會市商會市商協會商聯會等爲主席團先由蔣壽石報告共黨蹂躪市區經過次財廳代表簡某報告財政鞏固情形財局長司徒寛報告連日辦理善後（一）全市屍骸已即日由衞生局會同各慈善機關負責檢拾即日下午可以檢淸（二）電燈局自來水廠無甚損壞可照常供給水電電話所總局缐有五百號須三星期後乃可恢復通話長途汽車已令各公司明日照常通行黄包車明後日可恢復八成報告畢由各商董發言對於金融允力予維持旋議决下列七項㈠搜查共產黨須會同軍警及街坊證人否則作盜刦論罪㈡無論何項工會均不能藉口拿捕共黨直接搜查商店及住宅更不得直接封閉店舖㈢由人民組織各界善後委員會辦理此次被共匪蹂躪後一切事宜㈣中央銀行上蓋被焚銀庫藏入地下并無損失即日復業對於中央紙幣一律十足通用并如常營業㈥呈請政府從速組織市民自衞團㈦由人民自動的召集各界組織慰勞會慰勞此次回師剿滅共黨軍隊以上各辦法决定後尅日進行十五日各界代表遂依期前往中央銀行勘騐庫欵計總商會派代表九人市商會代表四人市商民協會代表五人商聯會代表四人銀業行代表三人政治分會省政府代表各一人市政府代表二人省市黨部代表各一人抵中行後由該行副行長朱公準監倉馬坤引導考察行址雖燬但金庫仍保存據監倉語人云該庫用五英尺之水泥及極厚之避炎磚造成故不能焚刦而且當日黨軍派艦在河面掩護故共軍卒未能將庫毀損庫欵因此絲毫未有移動云云各代表勘騐屬實得圓滿結果而返四商會及銀業公會遂即日發通告勸商店復業及照常十足通用紙幣并證明中行金庫確無恙商民儘可安心使用紙幣又廣東籌賑處處長朱兆莘以此次南關及城内難民因兵燹及火災致令瑣尾流離情形極慘因力請政府撥三十萬元爲賑濟難民并豁免營業稅若干年以恤商民同時又函請香港殷商楊西岩等籌欵救濟朱氏原函云「西岩先生鑒此次省城受災劇烈亟須廣籌賑濟請尅日召集全體會議愈速愈妙弟擬代表省政府提出兩案一·由省庫撥賑欵三十萬元二·豁免營業等稅若干年以恤商艱其他善後辦法儘可酌量提議弟必轉達省政府採行會期决定望即馳告弟朱兆莘啓」又函云一文亭　秋先生鑒奉讀手書仁言利溥深爲敬佩請即會同全主任尅日召集會議迅籌賑濟省城災户省政府可立撥三十萬元并免徵營業稅等以恤商民其他善後辦法開會時儘可提出弟必力向政府請願以求實行會期今晚或明晨祈速復朱兆莘敬啓」 
地方通信 
[蘇州]  
　　大隊軍警出發太湖剿匪秋末冬初時連刦蘇錫各鄉鎭之湖匪經水警繫散後旋卽有重行結合消息故濱湖各縣當局防範甚嚴現在忽有大股匪徒千餘分乘船隻六七十艘出没太湖中蠢蠢欲動聞此項匪徒大都爲前第十軍王天培之散兵故多數穿有軍衣槍械頗精利湖濱各鄉鎭以從未見過如許大帮湖匪故恐怕異常吳江縣之嚴墓市政局長倪鴻孚等電報省政府請求派隊痛剿省政府據電後經主席委員鈕永建分電吳縣無錫吳江等濱湖各縣水陸軍警同時派隊大舉剿匪蘇地軍警機關於二十二日奉到省電略謂「據吳江嚴墓市局長倪鴻孚等電稱有千餘股匪盤踞洞庭西山及太湖一帶人衆械精躍然思動等語除限飭水警廳派警兜剿并請無錫十三軍熊師長派兵恊剿外仰卽迅速派隊恊剿以期撲滅」水警廳奉令後先令駐洞庭東山之第八隊駐吳江之十四隊出發圍剿外並令撥淺水警艦四艘曁游擊隊出發恊剿吳縣公安局鄭貞吉局長於二十二日上午召集保安大隊配足子彈準備出發旋因第一軍教導團長李仙洲亦已撥派第二營長周惠元率帶全營并携帶迫擊砲兩門定二十三晨出發太湖恊剿保安大隊遂與商定聯合同時出發共需運載軍警之大號民船十五艘小輪二艘於二十二日雇齊停泊胥門外二十三日上午七時許剿匪軍警即下船開撥并悉水警廳昨特電咨浙江内河水警局請卽派隊堵截恊助以期一鼓蕩平 
　　教導團派隊駐案亭駐蘇第一軍教導團團長李仙洲奉軍委會主席團來電謂據報黄渡等處設有反動機關合亟派兵前往黄渡崑山一帶鎭攝二十二日令飭第三營長袁樸率兵一連開往安亭鎭駐防密查以防意外 
　　總商會臨時會議决蘇總商會因各業代表紛紛報告印花支處派員向商家勒貼私罰四出騷擾請予救濟爰於二十二日下午二時邀集各業代表開臨時緊急會議出席者陳子範施筠淸戎法琴江致和等五十餘人由龐天笙程幹卿兩會長主席開會後首由程幹卿報告赴滬前與李支處長交涉之經過繼宣讀支處來函經衆討論結果以查該處來函對於加貼問題係從十七年份實行商民能否負担爲另一問題今該處已四出勒貼私罰顯違部令應卽先行函請印花總處轉派制止一面并提交各省商會聯合會公議解决此案議决通過後程主席又報告赴滬出席全國商會聯合會議之經過請各業如有所建議可於臘月初二日以前書面送交本會轉付滬聯會公决次提議滬聯會囑將本會會長職員被綁之經過書面報告該會以便交涉案公决照辦次錫箔業周冶臣代表劉文鎔提議該反對錫箔捐値百抽二十案公决請該業用團體名義建議滬聯會議决散會 
　　鐵機業勞資間　結鐵機絲織業資方因本業勞資糾紛自經中央解决後現仍有少數工友不肯遵守廠規致資方無從執行管理權爲取和平方針起見將於二十二日開全體同業會議議决提出聲請書向上海全國商會聯席會請公議救濟辦發 
　　瑞豐絲廠復工續訊日商瑞豐絲廠因開除女工楊阿二致發生罷工情事旋卽無條件復工各節已紀昨報茲悉除楊阿二仍未復工外復有倡導停工援助之金寳銀寳王金鳳孫三寳阿三周小妹黄小四子王老五楊小根寳女才寳等十一名女工亦被革除嗣經絲廠工會代表向廠方交涉結果巳將此十一人復工至楊阿二之復工問題於二十三日再行交涉云 
[嘉定]  
　　民衆公安團成立本邑吳前楣縣長爲愼重防務起見於冬防會議時議組各鄉民衆公安團守望相助補警團所不逮年齡以十八歲至四十五歲爲度器械用五尺長之木棍各備警笛一個用袖章符號安亭鄉編就十五區共計團員八百餘名已於二十二日宣告成立開始出防矣 
　　公安團截獲周光通卸任江西玉山縣縣長傳道園旅居上海法租界廣信公客棧十九日飭其長隨周光通（玉山人）向某銀行支取現銀一百元周見財起意將悞入滬安專車抵站天已昏暗徬徨歧路形色驚慌爲該鄉公安團巡邏瞥見拘團訊究言語支吾旋在身畔搜出鈔票七十元並供係傳之護兵派往鎭江公幹不認偷竊該團團總照所供地址函告傳得函後已於二十一日乘車來鄉將人贓一併帶回另行懲辦矣 
[松江]  
　　假延醫潛取衣服西門内大街周中一醫所於今日下午三時有三人候邀請醫生爲名直入内室見周醫家内無人遂乘機將皮袍及旗袍兩件挾之而走後周回家詢悉其事知係受　惟來者與醫生本屬相議故已派人追查未知能珠還否 
　　冬節各機關放假二十三日爲冬至政府定爲冬節故官廳學校曁各團體均休假一日停止辦公 
[崑山]  
　　南星凟之匪警離城八九里之南星凟鎭於二十二日午後六時許由吳淞江内來一船泊該鎭市　鎭中人初來注意後見船中男子十餘不倫不類已甚　訝　有四人手持盒子槍上岸意圖行动經該處保衞團團員瞥見卽喝令停止前進該匪卽出檢轟繫各團員亦卽還擊一時槍聲隆隆市民驚恐不敢出視約十分鐘匪卽下船遁去各團員因天晚故未追繫當匪徒開槍時縣政府接該處電話告警吳縣長卽令公安團隊長錢少懷率　團丁及偵緝隊二十人馳往兜捕然匪已遠颺遂亦整隊返城 
[常州]  
　　商團委員會開會武邑商團團長劉效勤迭請辭職代理團長莊中希亦不願久代經上次委員會公推錢琳叔爲團長並添推錢琳叔徐菊溪姚　珊沈　朶爲商團委員二十二日續開委員會公推劉堯性爲主席開會如儀先由主席報告上次委員會議决公推團長及四委員當由各委員全體起立一致歡迎團長及委員就職共同維持旋卽散會 
　　五鄉請濬德勝河武邑德勝河年久失修安東懷北依西孝東孝西五鄉以攸關各鄉水利特聯名呈請縣政府請卽令行建設局從速施工惟聞開河手續繁重且經濟問題亦須考查建設局正在籌備一切期於極短期内開工云 
[無錫]  
　　六縣建設局長聯席會紀本邑縣建設局局長姚滌新爲六縣通江馬路事特於二十二日邀集六縣會議到武進江陰靖江泰興宜興無錫等六縣建設局長下午在錫邑建設局開會公推武進建設局長莊中希主席首由主席報告開會宗旨後經列席各局長會同詳晰規盡六縣通江馬路路缐問題及討論各線經過地點與互相啣接辦法結果如下（澄錫線）自無錫　惠路展長由吳橋附近趨向江陰經堰橋靑暘等鎭而抵江陰縣城以從前澄錫省道主任測定之線路作爲標準全長七十餘里（江靖線）自江陰縣城通至江邊以小輪接渡與江北靖江縣境相啣接更由江北岸闢路直達靖江縣城共長十八里（靖黄線）自靖江縣城向北至泰興縣屬之黄橋鎭共長三十里黄橋鎭爲泰興屬之巨鎭由此向北延長可與阜寗興代各縣之省道相啣接故異常重要（武泰線）自泰興縣城向南至江邊以輪渡啣接江南更由江南岸南向展長直達武進縣城約八十里（武宜線）自武進向西南築路經佘橋和橋直達宜興縣城長約八十餘里以上五線係六縣通江馬路中比較重要之幹線（錫宜線）自無錫開原路展長達和橋約長三十里與武宜路啣接溝通宜錫間之交通（黄泰線）自黄橋築路直達泰興縣城約長三十里東與靖黄線相接西與武泰路相接溝通黄橋泰興間之交通以一二線係六縣通江馬路中比較次要之支線設依此計畫將七線完全築成各線適連成爲不規則之長方形所有經費公决應卽援照建設廳擬定江南八縣建設長途電話計畫由省欵補助經費之成案公呈省廳請求酌撥省欵補助以利進行一面將舊欠忙漕切實整理商請縣署上緊催追並經議定由六縣建設局分工合作以期從早實現議畢散會 
　　私造鈔票犯之宵遁縣屬天上市西膠山北山大佛殿中前數日由滬上來有私造僞鈔票犯八人機器兩部在殿中私印中國銀行十元之僞鈔票爲數甚夥二十二日南山有人收徒開會人數甚多該犯等疑往捕捉卽將機器等藏匿當夜卽賄買鄉人毛某導至火車站乘車逃滬並聞毛某等除得若干僞鈔票外並得現金百餘元事後有人入内觀看見室中焚去之硬紙灰甚多云 
　　繭欵糾葛訛報绑票續誌邑人胡孟揚爲虧欠繭欵被告繭户 
追討軟禁其弟胡鶴平以擄人勒贖情事報請縣署急速處分當由殷承審員訊得實情諭將胡氏兄弟收押等情已詳紀本報茲將殷承審員所下庭諭原文錄後訊得胡孟揚在南橋繭行收繭由袁漢臣經手欠各繭户洋七八千元之譜胡孟揚屢次失約袁漢臣卽赴申將胡孟揚追欵胡鶴平卽至本政府告訴綁匪勒贖經派警前往澈查具報亦同前情并有各户數十人紛紛到縣請願除諭各繭户依法訴請外查胡孟揚胡鶴平因不償欠欵反訴綁匪實有誣告嫌疑着收押候訊云云 
　　獨山灣盜刼案續誌縣屬揚名鄉二六三圖獨山灣地方周炳南家二十一晚被盜搶刧當被鄊民捉獲盜匪三人旋被大批盜匪將三盜刦去並將周姓長工杜鑫興擄去等情已誌昨報茲悉周炳南家被刧損失衣物銀洋等不少事後水警第三分隊長吳正榮得報後曾赴鄉調查卽將履勘情形呈報黄區長核奪同時該鄉公安第九分局長李杰因聞獨山旁有形跡可疑之船隻曾派巡長吳政警察張玉山夏林夏德標等前往偵查行經該處寳寳茶館店門首内中正在賭博見警察至誤會捉賭卽鳴鑼集衆將三警綑縛毒批吳巡長將賭具獲住奔告李局長派警前往將三警救護出險並獲王阿根一名一面將傷警送勞工醫院醫治二十二日下午赴縣騐傷由張承審員開庭審訊結果李杰飭回張玉山等三警仍赴勞工醫院醫治王阿根收押聞夏德標生命頗爲危險云 
　　船夥被日輪撞斃之呼籲本邑商民恊會火車站駁船業分會會員楊顯忠有駁船一艘於上月中旬由上海義泰興煤號註錫經理處僱往上海裝煤在浦江三菱公司之吉倍丸輪船駁裝煤層三十五噸由飛蝗小輪拖駛適値浦江潮漲駛行奔濤駭浪之中而該輪尙未駛出航綫時該吉倍丸輪船忽無故旋身飛蝗小輪不 
及退避該丸機葉轉處竟將楊顯忠船頭擊穿遽遭傾覆當時船夥李德桂等五人俱羅於禍經救生局救起四人惟李德桂被該丸機葉帶去繞匝一週尸分兩段狂濤捲去打撈無着嗣尸屬之父母聞耗卽與楊交涉經人從中說項由楊出洋四百八十元爲招魂追悼之費惟欵須待結束後方可交出當函上海義泰興煤號請與三菱公司交涉詎該公司虚與委蛇托詞延宕音信全無楊顯忠以該公司竟於潮漲之時任意轉旋不顧小輪之未出航綫有傾覆之憂事後復不認其咎特函懇縣商民恊會轉函旅滬同鄉會陶仞千君就近向三菱公司交涉賠償商民恊會接函後以情實可憐當卽轉函旅滬同鄉會陶君請向該公司交涉矣 
[江陰]  
　　封船詐財之兵士邑南泗河鄉塘頭橋地方二十一日午後有身穿軍服者六名在該處藉封船爲名敲詐銀錢被鄉民報告靑陽第二公安分局代理局長王東森令派僱員郭益雲率警前往將散兵劉國慶曾德勝萊聖遺黄德勝劉光勝夏港人吳浩福六人一併解局據吳浩福稱在十三軍一師三團特務連當兵劉國慶等稱在迫擊砲連當兵此次銷差來澄謀事在塘頭橋雇船並非逃兵云云王代局長遂於二十二日午備文移解城内總局晚間十一時許經張局長與陳承審員會同訊問暫押一宵俟送駐澄謝團長辦理 
　　查家住基之盜刧澄屬東鄉華黔西段瓠岱橋查家住基查和松家二十一晚被盜匪二十餘人持械進内肆意行刧搜去銀洋衣飾約値千元呼嘯而逸事後查和松赴城報縣請求跴緝 
　　軍火轉運過澄北伐軍克復徐海仍須進展故需用子彈甚夥二十二日澄錫晚輪拖到大批子彈三百餘箱全北外轉裝大號義渡船開赴南通轉運前方應用云 
[硤石]  
　　寗袁路開工確期寗袁汽車路公司前日在公司開成立會後對於路工進行主張積極辦理全路劃分七段其路底均由各承 
包人訂立承攬繳付證金下月初即須開工其橋樑工程聞亦有人承包預約明春三月間可以通車云 
要聞 
[大學院宣佈私大專小校立案條例]  
　　中華民國大學院布告第五號爲布告事查前教育行政委員會訂有學校立案規程八條所有各級學校立案均依照此項規程辦理惟按之事實專門以上學校其立案原當從嚴中等以下學校其立案不妨略寛若適用同一之規程則實施上及形窒碍本院有鑒航此爰參照前項規程另行訂定私立大學及專門學校立案條例曁私立中等學校及小學立案條例各九條以便分别辦理並從此兩項條例公布之日起卽將從前之學校立案規程廢止嗣後各私立學校立案自應依照新頒條例辦理至私立大學及專門學校無論在已設或未設大學區省分當一律照新條例規定由本院立案從前教育行政委員會所定在已設大學區省分凡私立專門以上學校得直接向該大學區立案轉請中央教育行政機關備案辦法並予取消除呈明國民政府備案並公布施行曁通令各省區及各特别市教育行政機關遵照辦理外特此布告大學院院長蔡蔡培中華民國十六年十二月二十日 
[私立大學及專門學校立案條例]  
　　第一條凡私立大學及專門學校須經中華民國大學院立案第二條凡私立大學及專門學校呈請立案時應由該校校董會備具呈文及附屬書類呈由省區教育行政機關轉呈大學院轉呈時須詳細調查開具意見以備審核第三條凡私立大學及專門學校必須試辦三年以上並具有左例各項資格方得呈請立案甲經費一有確定之資產或資金其租息足以維持其學校之常年經費者二或於確定資產資金上並有其他確實收入足以維持其學校之常年經費者三或雖無確定之資產資金而另有其他確實收人足以維持其學校之常年經費者乙設備有自置之相當校地校舍運動場圖書館實騐室各項者（丙）教職員教職員能合格勝任專任教員占全數三分之一以上者校長由中國人充任者第四條凡私立大學及專門學校呈請立案時須開具左列各事項連同全校平面圖及說明書送呈備查㈠學校名稱（如有外國文名稱者亦應列入　㈡學校種類㈢校址地及校舍情形㈣開辦經過㈤經費來源及經常臨時預算表㈥組織編制及課程㈦教科書及參考書目錄（按照學科分别開列）㈧圖書館全部圖書止錄或分類統計及實騐室全部儀器標本目錄㈨教職員履歷表㈩學生一覽表附歷年畢業生一覽表第五條凡私立大學或專門學校呈請立案後須經大學院派員就地調查認爲與本條例第三第四兩條完全符合者方准立案第六條凡已立案之私立大學或專門學校如措施失當或成績不良時大學院得撤銷其立案第七條凡已立案之私立大學或專門學校如欲變更或停辦時須呈由省區教育行政機關轉呈大學院核准第八條凡未立案之私立大學或專門學校其肄業生及畢業生不得與已立案之私立大學及專門學校學生受同等待遇第九條本條例自公布日施行 
[私立中等學校及小學立案條例]  
　　第一條凡私立中等學校及小學須經省區教育行政機關立案凡已核准立案之私立中等學校須由省區教育行政機關轉呈中華民國大學院備案第二條凡私立中等學校及小學呈請立案時應由該校校董會備具呈文及附屬書類呈由市縣教育行政機關轉呈省區教育行政機關轉呈時須詳細綢查開具意見以備審核第三條凡私立中等學校及小學須具有左列各項資格方得呈請立案甲·經費一有確定之資產或資金其租息足以維持其學校之常年經費者二或於確定資產資金外並有其他確實收入足以維持其學校之常年經費者三或雖無確定之資產資金而另胃其他確實收入足以維持其學校之常年經費者乙設備有相當之校地校舍運動塲校具教具各項者丙教職員教職員能合格勝任專任教員占全數三分之二以上者校長由中國人充任者第四條凡私立中等學校及小學呈請立案時須開具左列各事項連同全校平面圖及說明書送呈備查㈠學校名稱（如有外國文名稱者亦應列入）㈡學校種類㈢校址校地及校舍情形㈣開辦經過㈤經費來源及經常臨坓時預算表㈥組織編制課程及各項規則㈦圖書儀器標本校具及關於運動衞生各種設備㈧教職員履歷表㈨學生一覽表附歷年畢業生一覽表第五條凡私立中等學校及小學呈請立案後須經省區教育行政機關派員就地調查認爲與本條例第三第四兩條完全符合者方准立案第六條凡已立案之私立中等學校及小學如措施失當或成績不良時該省區教育行政機關得撤銷其立案第七條凡已立案之私立中等學校及小學如欲變更或停辦時須呈由市縣教育行政機關轉呈省區教育行政機關核准第八條凡未立案之私立中等學校及小學其肄業生及畢業生不得與已立案之學校學生受同等待遇第九條本條例自公布日施行 
[蘇教費委員會開會紀㈠]  
　　江蘇教育經費委員會於二十二日下午二時在寗開會到孟憲承鄭曉滄胡剛復吳本鈞（代表財廳長）汪典存程柏廬蕭叔炯楊子侁楊允中秦　阜（財部代表）鈕珉華（代表鈕永建）等十餘人由張乃燕主席蕭叔炯紀錄㈠推舉鈕永建張壽鏞胡剛復爲教費委員會常務委員㈡票選胡剛復俞慶棠楊允中過擇先馬客談爲教費管理處稽核所繼討論經費各種問題議决情形明日續誌 
[江蘇縣教育局長會議開會日程]  
　　第四中山大學區教育行政院召集江蘇縣教育局長會議已定本月二十五日起假南京半邊街通欲教育館開會同時並舉行地方教育行政成績展覽會所有籌備經過情形已誌本報茲將擬定之開會日程探錄如次二十五日上午開會下午預備會普通教育部茶話會二十六日上午大會下午審查會二十七日上午大會下午審查會公宴二十八日上午大會下午擴充教育部茶話會金陵大學歡迎會二十九日上午審查會下午大會三十日上午開會式下午參觀大學本部教育行政院市教育局三十一日上午參觀鼓樓幼稚園中山大學實騐小學公開展覽下午參觀曉　師範一日上午公開展覽 
[蘇教育五團體聯席會議]  
　　第四中山大學區中等學校聯合會中等學校教職員聯合會實騐小學校聯合會實騐小學教職員聯合會中學師範科聯合會等五團體於二十二時下午二時在寗開聯席會議到五團體代表邵爽秋彭百川馬客談趙欲仁丁叔明馮順伯等公推邵爽秋主席首由馬客談報告發起五團體聯席會議力爭捲烟特稅之原意略謂吳稚暉在教育經費委員會曾提議爭回捲烟特稅爲教育基金五團體對對於此事更宜有所表示遂討論㈠爭回本省原有捲烟特稅爲教育基金案議决子由五團體呈請財部省政府第四中大大學院爭回捲烟稅爲教育基金丑由五團體函請吳稚暉蔡子民李石曾古應芬張君謀諸公對於此事加援助寅對外宣言卯敦促鈕惕生君就教費管理處長職並推代表當面敦促㈡修正大學評議會組評議會及大學區評議會請分開不必合而爲二（治本）丑省立中小校代表宜由各團體自行推舉勿與私立學校及地方學校合而爲一（治標）寅增加中小校代表人數㈢五團體聯合發行刊物案議决照原案通過會議畢五團體代表齊往省政府謁鈕主席敦促鈕速就教費管理處長之職 
[四中大聘張鍾藩爲公共體充場長]  
　　南京半邊街公共體育場向屬通俗教育館之一部現四中大校長張乃燕及擴充教育部部長俞慶棠爲注重體育起見特將該館獨立設置並聘任張鍾藩君爲該場場長按張君在體育界服務多年夙有聲望擔任場長以後場務前途定多發展云 
[國府甲組教科書審查將結束]  
　　國民政府教育行政委員會審查教科書委員會甲組主任委員吳研因君通函各委員云逕啟者審查學教科書委員會甲組委員定於十二月二十八日上午十時在南京成賢街大學院開會藉資結束屆時務希出席其覆審書籍尙未寄下者卽希帶會爲荷 
本埠 
[市教育局長職務由第二科長暫代]  
　　市政府教育局局長保君建現暫停辦公局長職務昨由市政府囑由該局第二科長暫行代表局務仍照常進行云 
[市政設計教育組昨日之會議]  
　　市政設計教育組於昨日（二十三）下午三時在四川路好友朋食品公司開第一次會議到魯繼曾吳研因楊宙康季惕凡朱經農劉國楨等由魯繼曾主席行禮如儀首由常務委員楊宙康報告教育組成立經過次魯繼曾報告本組設計畫（乙誌前報）次討論事項㈠調查方案（已誌昨報）由起草人劉國楨宣讀一過經過討論卽通過㈡學校調查㈢社會教育調查㈣學齡兒童調查㈤教育經費調查以上各項調查表甚爲詳盡均經修改通過 
[調查上海各校實况應增加之點]  
　　市教育局於三月前曾調查上海各學校實况調查要項已誌本報茲悉市政設計教育組擬於原表中增加要項若干條茲探誌於下㈠師資一小學畢業者若干人二中學畢業者若干人三專門或職業學校畢業者若干人四大畢業者若干人㈡教職員薪俸一最高率二最低率三平均四年功加俸辦法㈢畢業生槪况一升學者人數二就職業者人數三間居者人數四死亡人數㈣最近五年來學校經費收支增减表辦理最感困難者爲何 
[縣教聯會成立大會]  
　　上海縣屬小學教職員聯合會昨日下午二時假市黨部三樓開成立大會出席會員百餘人公推主席馬金坡行禮如儀主席報告籌備經過情形次市黨部靑年部長冷雋上海縣黨部姜文寳相繼致詞來賓吳景靑等演說次討論事項㈠通過章程案議略加修正通過㈡選舉執行委員案結果以馬金坡周文璉朱佳聲等十五人當選㈢討論教職員待遇問題案議决請求當局依照上海特别市小學教職員待遇條例辦理 
[市靑年部調解遠東風潮之經過]  
　　上海市黨部靑年部發出消息云本部負全滬靑年運動之責以學潮而論遇到學校制度和學生生活發生衝突時本部自當盡指導靑年的責任用客觀的態度來處理此種糾紛一方爲謀學生利益學校求改進根據此兩大原則不令學生無理取閙亦不令學校一味高壓俾風潮得有完美之解决而此次遠大風潮由驅屠運動起進而爲罷課運動再進而爲離校運動由對個人問題要求撤消不良教員轉爲對整個學校抨擊一切的腐敗風潮愈演愈劇星火燎原本部站在黨部立場上對學生氣燄過甚的地方當然予以相當制止對學校當局固執不化亦曾盡相當勸告爰將經過情形公布手續查遠東大學爲未經大學院核准之私立學校亦即脫胎於遠東商業專門學校的大學十二月一日該校學生組織驅屠運動委員會並推派代表携函來本部呈請立案並函開該校事務主任兼法科教授屠廣均不學無術貽誤學生故緝織該會實行驅屠運動等情請求予以援助本部答以此事可由學生會辦理不必另之委員會呈請備案碍難照准至教授爲全體學生所不滿卽可商之學校當局請予撤換不必出激烈手叚云云其時本部以爲一學純之驅屠問題今學生會與校長會商風潮當不致擴大乃八日該校學生會代表王思儉曾也魯等四人携呈文來本部陳述向學校交涉經過未蒙採納請本部出作調人本部當派高蔭祖同志前往調查眞相値校長他出僅得學生方面之報告確係羣情激憤對屠不滿九日該學生會代表王思儉等五人覆來陳述該校學生會因驅屠運動學生被闰除三人恐將激起反抗請求援助當時趙秘書長答以立卽派人調停令勿在校滋擾生事靜候本部解决本部對該校委曲求全之心始終不懈故派高廕祖同志往晤該校校長親至其公館咨詢此事眞相不幸未晤十日上午八時高同志再去閽者云校長出外約先生於下午四時來按時高民志如約前往校長接見後即陳述學一舉動失當寗犧牲學生决不驅屠惟對學生會表示承認至要求收回已開除之學生三名須取於校務會議態度十分堅决而學生會亦抱不達目的不止之决心雙方各走極端調停愈難十一日下午該校學生五十餘人整隊向本部請願提出四條件請本部主持公道要求學校當局㈠承認學生會㈡收回開除學生成命㈢驅逐屠廣鈞㈣懲辦反動份子當由本部秘書 
趙澍接見答復一切對第一條學校當局已口頭承認不生問題第二條如屠能自動辭職最奸如不能望兩方互相讓步否則學校停頓雙方均蒙不利對第四條本部以爲學生内部竟見參差乃係常有之事撕去布告等小事本部未便顧問總之靑年部完全擁護學生利益學校内部不良固宜帮助之改善但非有顯著腐敗事實只取調停態度蓋一旦學校停頓反失擁護學生利益之本旨云云本部維持遠大爲兩方着想之態度已昭然可見惟該生專表　議决并　　　　　　　　　　有自　　　　　　達泉孫凌浩者來部聲稱驅屠非多數學生意旨復援　　　　函復開除學生曾經在校暴動碍難收回成命本部因此亦恐爲少數學生從中搗亂特鄭重其事派高寢祖謝仁釗二同志前往召集一全體學生大會徵詢全體意見是否多數反屠並調查有無暴動如係多數擬再設法令雙方讓步並勸告不得用激烈手段開會共到學生七十三人以五十票表决將原案（卽四條件）追認通過認爲多數無疑並絶對否認有暴動事情顯係學校揑陷請求昭雲會議將畢數校役稱有教授端水先生請黨部代表談話端木君在校長室當時高謝二同志以調解風潮須微求各方意見爲禁凖遂亦慨然往見未幾該校校長亦來談及此次學潮以驅屠爲主要原因而屠已提出辭職已無甚不了之事現爭執焦點只在收回開除成命看來談判漸趨接近高謝二同志復員獻意見以緩和學潮及維持學校肆嚴欲兼籌並顧者不如暫時收回成命該生等留校察看之或酌記大過數次等時學生會代表曾也魯等四人亦携帶條件至照例請願申述再四復經端木君及高謝二同志解釋决定明晚開校務會議答覆校長態度亦甚温和以爲可以圓滿解决不料十三日學生會代表又來以談判决裂條件並不履行報告而學校當局設有片面之啓事其意㈠開除三生人格之抨擊㈡對學生會請求黨部主持正義爲請求黨部壓迫校長收四成命㈢對大會有疑問「謂不足法定人數」㈣對學生舉動認爲反動份子乘機搗亂㈤呈請軍警機關各級黨部侯護學校關於第一點係該生等私德之事學生方面否認並認爲誣蔑學生人格誰是誰非不易確定第二點對黨部請求主持正義　因黨部負領導民衆運動之責學生會在靑年部指導之下靑年請求解决本身問題不能說是借黨壓迫第三點普通各校學生大會以過半數爲法定人數惟每期選舉大會則以三分之二出席爲標凖此次會議至非選舉大會又因違東學生統計毫無標凖學生會報告只有百十人學校當局則謂百六十人而教職員方面則謂實際上課每不能到齊大約百四十人本部代表擬檢繳費簿及簽名簿爲標凖而學校又推辭不在手邊故此次大會根據學校報告之人數已過半數而有餘根據學生會報告之人數超過三分之二自然是合法的至啟事上第四點認爲越法從中搗亂似若滑稽因爲罷課卽認爲越法舉動（未完） 
[法科同樂會將舉行年宴]  
　　上海法科大學同樂會由鈕長鑄何元明瞿錚馮憲成朱　春陳鴻昌等發起組織成立後迄今瞬將二旬同學加入爲會員者極形踴躍現訂於明年一月一日在爵祿飯店舉行年宴並聞叙餐時尙有該會游藝部唐惠珍褚明馨彭慶修林藹聲郁韻漪女士等之歌舞表現云 
體充 
[光華與交大今日比賽足球]  
　　下午三時在中華棒球場 
　　江南大學體育恊會足球錦標曁南交大光華三校成三角之勢以後由委員會决定再行决賽採淘汰制首當交鋒者爲光華與交大於今日下午三時在中華棒帮場舉行雙方各整旗鼓重逢一場定有劇戰然亦難斷定誰獲勝利也今日之優勝者將於下星期五在棒球場曁南决戰云 
[今晚全黑與靑星比籃球]  
　　六點半在中華籃球房 
　　全黑籃球隊人才濟濟屢獲勝利今晚六點半又約靑星隊在 
中華籃球籃作友誼比賽云 
[神户關西學院足球隊將來滬]  
　　神户關西學院足球隊於十二月一二兩日與今年出場遠東大會初建殊勳日本代表之早稻田大學作交誼比賽結果第一次以二對零第二次戰以一對零獲勝因此利用冬假擬於二十六日乘長崎丸來滬希望與交通大學樂華及英國陸海軍隊比賽藉圖球技之進步選手姓名如下平山檳野靑木高田澤田山口後藤坪田米澤門脇齋藤候補花田大原足球部長池内吉田二氏監督笠井氏 
[小橡皮球學校組今明兩日之比賽]  
　　上海公共體充小橡皮球競賽會今日下午爲學校組補行十八日（星期日）比賽一點半至二點四十分梅溪與農壇時化與暉橋二點五十分至四點澄衷附小與萬竹慈三與廣肇附小至昌世附小與縣一因雙方事不能出席比賽來函申請改二十七日下午三時半（星期二）舉行已得會中允許明日下午爲學校組最後一次之比賽一點半至二點四十分農壇與時化萬竹與梅溪二點五十分至四點慈三與澄衷附小至縣一與廣肇附小暉橋與昌附小雙方因事不能舉行比賽特函申請會中將賽期改在二十九日下午三時半舉行已得會中允許 
[昨日籃球比賽結果]  
　　羣進勝幼級···四十一比二十四 
　　匹剌堡勝强華（甲）···四十一比二十八 
　　强華勝匹勝匹剌堡（乙）···三十三比二十九 
　　昨晚六時半起中華籃球房中共有四隊比賽結果如下 
　　羣進與幼級由吳邦偉君擔任裁判二隊實力相彷惟君進以投籃較有把握故分數時見加增聯絡方面各無可取上半時中羣進得十八分幼級得八分下午時爲二十三比十六總結羣進以四十一對二十四獲勝 
　　匹剌堡勝强華（甲）二隊各爲海上强隊之一慕雙方之譽名參觀者達三百餘人比賽於七點半開始裁判員張國勛君查二隊昨前交鋒時强華曾以四十二比三十勝匹隊昨晚重逢匹隊誓意報復陣綫整齊而强華聯絡乏方憑各個技藝不求聯絡進攻方法雖有碩大藝術亦難取勝當開賽之初分數非常接近强華以十二對十一佔先嗣後匹隊暫定時間變換方法不數分鐘分數加至二十三分而强華仍無所得迨至十半時告終匹隊以二十三對十二載勝下半時起强華連中三球匹隊又暫定時間討論陣綫果亦得六分强華節節　隨分數頓變爲二十九比二十三相差僅六分耳咸以爲進展有明殊知四隊銳氣飽滿陣線整齊破陣投籃頗見稱心强華僅恃咎個技能投進數分耳比賽告終四剌堡乃以四十一對二十八獲勝 
　　强華與匹剌堡（乙）前二組比賽畢後又有强華第二隊與匹剌堡之第二隊交鋒上半時終强華得十四分而匹隊則得十五 
分下半時强華卽起直追結果以三十三比二十九反敗爲勝 
 
 

Page 11

 
 
[商業新聞]  
　　天津昨來黑棗二百四十五件紅棗八百八十二包 
　　威海　土酒昨到一千四百四十二壜 
　　歐洲運來危險品白藥粉四百五十件由日輪亞爾大丸載至上海 
　　比國有軍條鐵板六千餘件運滬 
　　天津昨來地毯三件又細毛皮六箱進口 
　　北洋鹹花果昨到三十件 
　　福州橘子前昨兩日來五千餘桶 
　　德國纸頭有三百餘件裝來上海 
　　天津昨來藥材七十五件又棗仁十一件 
　　金針菜昨由順天輪運來十二包 
　　本埠永豫紗廠現已由徐君承租開辦月租二千七百兩約明正開工 
[銅元因廣東有銷路改短]  
　　昨爲星期五洋厘早市做開七錢二分七厘較前日早市小三毫七忽半銀拆五分較前日小一分江南小洋六錢二分九厘與前日相同廣東小洋六錢二分五厘三毫七忽半較前日小一毫二忽半銅元三百七十六千五百較前日小二千五百做開交易滙劃票欵七十二萬八千鈔票四萬五千新幣五萬二千江角二千角廣角十一萬角銅元六千餘串銀行交易滙豐買進二十萬交通賣出十萬中國賣出十萬午市洋厘七錢二分八厘比早市驟漲一厘銀拆忽低一分開四分江南小洋與早市同廣東小洋漲六毫二忽半爲六錢二分六釐銅元與早市同做開交易滙劃票欵五十七萬四千鈔票二萬新幣二萬廣角十萬角銀行交易中國買進十五萬四行賣出十萬廣東賣出五萬通易賣出五萬同行洋滙頭收解四百五十餘萬同行銀公單收解二千八百餘萬寗杭二廠裝到六十萬廣東　去現幣四十萬銅元三千串銀拆因銀根寛鬆不見高昻廣角廠方略有用場故稍漲銅元昨日因廣帮裝去而短今日電車已有數路恢復價必驟漲 
[標金升降靡定]  
　　昨日標金堅而復疲惟變化未定英美銀價雖長匯兌微降早市平定後又向高計加二兩餘外匯回緊華商先出後進下午初加數錢後猛跌二兩數錢蓋受英美日等内盤皆鬆之影響人心恍惚收盤比上日僅加二錢同業買賣不一六十兩關口出而復進二月份開盤三百五十九兩六計加五錢毛盤降爲八兩九日金似低銀行僅還七三六二五繼曾吃進七三六八七五復加上兩許先令開出時爲五十九兩七至九兩九此時某行吃進七三七五掛牌僅日金减一二五回至九兩六三井售出日金七三七五十點後漸漸上漲住友等賣出七三八七五至七三九三七五十點半爲六十兩一時東匯須結七四零六二五復退至六十兩零三正金三井又出七三九三七五至七三八七五十一點左右市面忽佳日金銀行出價七四一二五旣而七四一八七五英金僅結六辨士九三七五十一點二十餘分漲爲六十一兩九時又回至三錢日金以七四一二五向購午刻收市仍回至六十一兩四錢下午開出六十一兩五後爲八錢三井售出遠期日金七四一八七五後忽轉鬆可結七四二點半後减爲六十兩零五未幾好起數錢爲一兩三因華銀行吸進日金三月份七四一二五又做掉期吃進四月售出正朋照貼六二五三點以後忽趨疲弱大有江河日下之槪暴跌二兩數錢實因滙市轉衰麥加利出英金二先令七辨士匯豐出花旗六十三元日金華銀行買七三七五四點後尤爲萎頽且聞日本滙兌日美小一二五日英小零三一二五金價跌至五十八兩九四點半收市爲五十九兩三較二十二日僅加二錢 
[外匯趨鬆]  
　　華商時進時出 
　　昨接英倫來電中印少數買進賣户稀少市面平定大條近期長零六二五計二十六辨士四三七五（合英滙平二先令七辨士二五）遠其長一二五計二十六辨士三七五美銀加三七五英對美小零三一二五美對英减零六二五日英仍爲一先令十辨士八七五日美小零六二五倫敦先令縮一二五計二先令七辨士三七五本埠外滙晨間尙平嗣則見挺午後怱轉疲弱結果較上日均已趨賤計英金長一二五美金長二五日金减一二五華商金業中於上午買進日金二百餘萬元晨初則售出數十萬元午後初進後出計有一百餘萬元交易英金由銀行售出十餘萬鎊美金亦出三四十萬元掛價日滙减一二五又意大利長三十五元計一千一百九十利耳瑞士加一元計三百二十四元其他各滙均無千縮云 
[日本電力公司美債成立]  
　　電通社二十三日東京電云日本電力公司與美國哈理斯哥布斯公司以有抵押及無抵押二條件交涉外債總額五千萬美金（其中一次二千萬美金）聞已内定本月十六日關於設置抵押權以上外債中在第二次以後發行之時債權者得抛棄第一次外債之抵當順位而開外債擔保之新機軸又第一次發行之二千萬美金近將信託臨時契約簽字郵寄哈理斯公司其中一千萬美金來月卽在美國發行 
[整理債零户稍有結出]  
　　昨日整理公債現况期貨祗上午初開一盤較旺計成交四十餘萬元以後各盤槪極淸　每盤交易均僅在十萬元左右市場賣買人氣依然甚鮮轉機計全日共開出八十四萬元内分七年十二月期三十六萬元一月二十九萬五千整六十二月七萬元一月亦祗十一萬五千現貨市面仍極寥落惟整六於後市開出六千元其他各債依然無市至各價變動情形以賣買成交稀少人氣極平衡故全日始終處於盤旋狀態前後市僅有二　角上洋結果比前日以零户結出活動勢見微跌計七年整六本月期貨各回跌一角半一月期均小下二角獨整六現見因數日未有市化一時市况將仍見盤旋云茲分述如後 
　　整六現貨僅下午有一盤交易價五十一元六角半比週二漲高六角半其貨十二月期初由五十二元跌爲五十一元七角後市復回至五十一元九角較前日跌下二角半一月期五十二元五角半比前市略堅較前日跌下二角 
　　七年現貨依然未有開出期貨十二月期前後市均盤旋於六十三元左右收市時計六十三元一角半較前日續跌二角半一月期六十元零八角與上午初開同較前日亦續跌二角 
[棉紗驟轉堅挺]  
　　漢帮大購現紗···遠期標紗跳出五十兩開外 
　　棉紗市特益　挺秀但海外趨勢平疲本埠市氣標堅硬長江各帮俱　進取消息漢　　見採辦且額數殊巨　去二十支　　立馬十六支金城　貴　魚豐年藍　老人鐘二三支　球等紗共計一千四五百包人　被其激起川帮進七十五包　他各帮仍無生氣北帮生意仍　　同業中尙有一部份　　　接受二十支Ｂ沙一千包係一三四月份期貨多數向所中套賣開出者均係日商洋行家據云日廠極有開售之意惟本廠態度始終堅决不售故市上各帮需胃稍形起色市勢異常俏俐交易所期紗晨初開盤市氣平靜賣户缺乏近日無市遠月漲二錢午後聞實銷畅達賣出十六支紗居多數因之人氣更緊各月突漲九錢至一兩二三錢全日成交計四千四百包物品歡喜成交計三千一百包茲將人鐘歡喜兩標紗拍開之盤列左 
　　人鐘　　收盤價　　　比上日　　　　存賬數　　　歡喜　　收盤價　　　　比上日 
　　十二月　···　　　···　　　　一八○○　　　　　　···　　　　··· 
　　一月　　一四五·三　···　　　　四二○○　　　　　　一四五·八○　漲○·八○ 
　　二月　　一四七·三　漲○·七○　　八九五○　　　　　　一四七·二○　　○·八○ 
　　三月　　一四八·七　　○·九○　一○九○○　　　　　　一四八·八○　　一·一○ 
　　四月　　一四九·八　　一·二○　一三二○○　　　　　　一四九·五○　　○·九○ 
　　五月　　一五○·六　　一·三○　一二五○○　　　　　　一五○·三○　　○·七○ 
　　現紗客帮去胃尙佳查全日各帮買去統計一千九百三十三包同業中進期貨一千包行情漲二錢半至五錢由内地帮進一百六十包天津帮進七十包漢口帮進一千四百四十八包寗波帮進八十包江西帮進四十包四川帮進七十五包雲南帮進三十包汕頭帮進二十包售開之盤列左 
　　二十支藍鳳一五五·○○　　　　　二十支立馬一五九·二五　十六支子虎一四四·五○小包 
　　　　　　　一五六·三○　二三四月　　　　　一五八·七五　　　　藍鳳一四六·二五小包 
　　　　　豐年一五一·七五　　小包　　　　雲鵬一五三·○○　　　老人鐘一四一·五○小包 
　　　　　仙桃一五四·六○　　　　　　　　　　一五二·七五　　　　藍魚一四九·○○ 
　　　　　　　一五五·五○　　　　　　　　炮台一四九·二○　四二支鶴鹿二七二·七五 
　　　　　　　一五七·○○　二三四月　　　豐年一五五·二五　　　　陽鶴二三五·○○小包 
　　　　　　　一五七·二五　二三四月十六支大發一四八·五○　　　　藍鳳二三六·五○小包 
　　　　　炮台一五二·○○　二三四月　　　藍鳳一五　·七五　三二支彩球一九五·○○ 
　　　　　雲鵬一五四·○○　二三四月　　老人鐘一四五·七五　　　　天官一九三·二五 
　　　　　立馬一五九·五○　二三四月　　　　　一四六·○○　十二支醒獅一四一·七五 
　　　　　雲鵬一四八·○○　小包　　　　　豐年一五三·七五　十　支帆船一三四·○○ 
　　　　　三虎一四八·七五　小包　　　　　富貴一四七·五○　　　　金城一三四·五○ 
　　　　　　　一四九·五○　小包　　　　　金城一五一·五○　　　　荷蜂一三六·五○ 
　　昨日大阪三品期紗市價照錄如下 
　　　　　　　前收　　　　後收　　　　　比上日　　　　　　前收　　　　　後收　　　　　比上日 
　　一月　二四○·六○　二四○·九○　漲○·三○　四月　二四八·一○　二四八·八○　漲一·四○ 
　　二月　二四三·三○　二四三·六○　　一·二○　五月　二五○·二○　二五○·九○　　一·五○ 
　　三月　二四六·一○　二四六·四○　　○·八○　六月　二五一·八○　二五二·八○　　一·八○ 
　　又上午九時半大阪現紗電二十支藍魚二百四十七元漲一元合申規一百八十一兩五錢二十支紅財神二百十九元漲二元合申規一百六十一兩十六支福島二百二十三元漲一元合申規一百六十三兩九錢十六支三馬二百二十三元漲一元合申規一百六十三兩九錢 
[棉花實銷仍暢]  
　　市面回頭　 
　　棉花又見轉漲良心歐市無大跌勢兼之匯票步縮暗中核價較昻至漢口存底雖充惟每日抵滬之貨悉數銷去而捆載出口商辦意甚濃日商吸搜之念極切人心被其激動期貨市場上賣户驟减補空者反見增加因之市勢甚緊且聞洋行家遠期貨胃量甚健奈同業中抛售者殊鮮碼頭上通花來源寥若晨星交易所期棉上午開盤市氣頗平以美棉微漲各月均無上落午後聞外面現棉需要較佳消息轉好場中買氣益熾各月俱漲三四錢惟大户空頭仍在遠月加碼全日成交計二萬一千八百擔物品成交計一萬一千一百擔兹將紗布物品兩漢標拍開之盤列左 
　　紗布　　　收盤價　　　比上日　　　　存賬數　　　物品收盤價　　比上日 
　　十二月期　三三·六五　漲○·二○　　八九○○　 
　　一月期　　三四·二五　　○·四五　二○八○○　　三四·二○　漲○·三○ 
　　二月期　　三四·七五　　○·四五　四四九○○　　三五·○○　　○·三五 
　　三月期　　三二·○○　　○·四○　六八七○○　　三五·○○　　○·三○ 
　　四月期　　三五·二○　　○·三五　七四一○○　　三五·一○　　○·三○ 
　　五月期　　三五·三○　　○·三○　五一七○○　　三五·二○　　○·三○ 
　　棉業公會消息碼頭上到計通州花三四百包姚花到一千二百包陜西花一千五六百包茲將售開之盤列左 
　　陜西花　三四·五○　溥益廠進　　五○件　現貨送廠 
　　陜西花　三三·五○　東棉行進　二○○件　現貨棧交 
　　餘姚花　二九·四○　横濱帮進　五○○包　現貨棧交 
　　餘姚花　二九·六○　横濱帮進　六○○包　現貨棧交 
　　次姚花　二七·四○　臺灣帮進　一五○包　現貨棧交 
　　餘姚花　二八·四○　汕頭帮進　二○○包　現貨送廠 
　　陜西花　三四·五○　裕豐廠進　二○○件　現貨棧交 
　　陜西茶　三四·二五　東棉行進　三○○件　現貨棧交 
　　通州花　三三·○○　同業中進　五○○包　現貨棧交 
　　通州花　三四·二○至四同業中進　五○○包　現貨棧交 
　　昨日美棉因多頭了結及現貨商購進市况參差不定計期貨漲跌二至五磅音現貨跌五磅音英棉期貨跌一至九點現貨漲一點埃及棉現貨漲十五點印棉因買户缺乏市况黯淡計平果爾跌一羅比奥姆辣及白羅溪跌二羅比原電錄左（二十二日電） 
　　美棉　　　　　　　　比上日　　英棉　　　　　　　　比上日 
　　一月期　　八·九八　漲○·○二　三月期　一○·二三　跌○·○九 
　　三月期　一九·一九　　○·○二　十月期　　九·九二　　○·○一 
　　五月期　一九·三二　　○·○二　　現貨　一○·八六　漲○·○一 
　　七月期　一九·二三　跌○·○二　埃及棉　一七·四○　　○·一五 
　　十月期　一八·七五　漲○·○五　印棉 
　　　現貨　一九·二○　跌○·○五　平果爾　　三○四　　跌一羅比 
　一月最高　一九·○二　　○·二○　奥姆辣　　三四○　　　二羅比　 
　一月最低　一八·八八　　○·○八　白羅溪　　四七四　　　二羅比 
　　昨日大阪三品期棉市價照錄如下 
　　　　　　　前開　　後收　　　　比上日　　　　　　　　前開　　　後收　　　　比上日 
　　一月　六四·○五　六四·一○　漲○·二○　四月期　六九·九○　六五·九五　漲○·三○ 
　　二月　六四·六五　六四·八○　　○·○五　五月期　六六·四○　六六·五○　　○·三五 
　　三月　六五·一五　六五·三○　　○·二○　六月期　六六·八○　六六·九五　　○·三○ 
[本埠存棉大减]  
　　本月二十一日調查本埠各棧存原棉計二十七萬零二十一擔比前屆調查减少十萬零八百三十九擔此以現銷暢達所致其中陜西棉三萬七千五百九十八件計十三萬九千一百十三擔通州棉四萬一千八百六十九包計五萬零二百四十三擔美棉一萬八千二百包計六萬三千七百擔九江棉六千七百零三件計八千零四十四擔安慶棉三千四百五十九包計四千一百五十擔姚花二千二百九十六包　二千六百三十五擔火機花一千七百八十包　二千一百三十六担 
[十一月份期粉交割祗二萬包]  
　　期貨總成交　三百六十三萬九千 
　　昨日爲十一月份期粉交割之日期貨無市至此次交割情形冷寂已臻極點大廠家方面雖有存貨因與素志相反不願交割故事前早料其無貨品之交入至中小廠家本有交割之趨勢惟以此番標準别價與前月份出入頗鉅故願交者臨時自己收進不願交者更不能强其必交所以計其總數祗一萬八千包且三分之二又係幾月前之套頭貨故新棧單無異晨星之寥落也但此種狀態大廠家雖無居奇之實而國積待時不願輕出則係事實上之反證也計立大廠綠雙馬一萬七千包申大廠綠雙馬一千包茂新廠緣兵船一千包阜豐廠紅藍車一千包至期貨總成交額共三百六十三萬九千包茲列表於後（單位千包） 
　　一月　　一○四六　　正月　　六七八　　閏二月　三五二 
　　二月　　　八○○　　二月　　五○二　　三月　　二六一 
[芝蔴銷化活潑]  
　　芝蔴邇日閩廣本街去化漸活市形漸佳行情亦見提漲一錢半左右惟中次仍疲而洋莊亦在問訊後市頗見挺俏昨日交易頗好開出元蔴九江貨一千包價七兩八錢致七兩七錢半沙市雪蔴五百包價九兩七錢半江西蔴一百五十包價七兩七錢均比前日見好云 
[客秈廣帮突有採辦]  
　　昨日客米交易尙可洋米則只包未開客米共開五千餘包江西機晚開三千包價九元二角至八元八九角又早米三百包價八元六七角湖南機米二千餘包價八元八九角市形與前日相近客帮去路以汕頭厦門寗波各帮爲主而廣州帮突然辦去江西機晚四百餘包係初次試辦倘能合劃則尚有續辦也 
[毛貨呢羢堅疲不一]  
　　毛貨呢羢市面近日來越勢見靜公會上開出數甚寥寥大路售盤均呆厚薄各貨走銷漸滯買方對於進貨異常注意除熱銷待用貨稍有零碎添購外餘無問訊其價乃堅俏不同蓋大半以到存多寡之比例爲依歸而賣方又視需供多寡爲標準也市上藏靑珠呢平厚呢寳多飛叉陣闊條馬掛呢等均軋缺價雖步高亦不易搜羅上中下元靑直貢呢華達撲羅夫高擋元常嗶嘰上等大衣呢之類亦甚缺乏其零星需要亦不弱致售盤異常高昻馬棕袖裡及普通次號紗毛大衣呢等海上存貨充斥需要不多遂有縮疲之勢寛緊條子駱駝羢受國貨影響已久昨跌勢愈烈售價幾與本廠貨相等豹皮羢黑搶絨海虎羢獺羢紫貂羢等皆步步下降蓋買方一無問訊天寒較遲所致耳 
[冬至節之糖市]  
　　粗砂白成交不多···荷蘭赤平穏 
　　昨日糖市產區電訊爪哇現貨十五盾二五明年正月份同價二月十五盾一八七五三月十五盾三七五四月十六盾古巴現貨仍爲二元八角七五明年三月份三元八角三分五月二元九角七月二元九角八分均小一分日滙結價七三二五荷滙結一百五十七元二角半公賣處消息昨爲舊歷冬至節各棧房照例休息未能出貨故全市祗售出六百五十五包至二時止售去各嘜一千零八十包勢尙不弱公會划盤二十四號粗砂白六兩八錢半至八錢二分半成交不多荷赤高貨六兩五錢半灰淡貨祗划六兩四錢拆兌行稍有吸進勢趨平平云 
[冬節封關絲經絲頭停市]  
　　昨（舊歷十一月三十日）爲中國冬至令節海關封關一日本埠洋莊絲經及絲頭均無市交易停頓市面均無報告閘北各絲廠亦均停工一日今日照常工作云 
財政問題商榷 
[浙江財政之最近狀况及其改進方針]  
　　魏頌唐在杭州靑年會講演 
　　欲知浙省財政之最近狀况不可不先知財政與國家及人民間關係之寗切及其重要一國之大經緯萬端各項政務非財莫舉於此可見國家與財政關係之重要照約法人民有納稅義務所有衣食住三項爲人生最大需要而無一不須納稅可見人民與財政關係之密切財政旣爲國家命脈所在又與人民負擔息息相關故人民不可不有財政之常識國家欲圖財政之發展不可不謀普及人民財政常識人民欲圖負担之正當尤不可不自謀普及財政之常識財政與國家關係之重要與人民關係之寗切旣如上述故一省之財政凡屬省民均不可不知則浙江人所以不可不明瞭浙江之財政狀况浙江財政本爲東南富庶之區此由於地理上獨占優勝談財賦者往往江浙並舉其實江蘇殷富之處偏於江南若論江北瘠苦已甚浙江地方浙西杭嘉湖固屬殷富浙東寗紹温三府屬亦極　裕卽金衢亦不甚瘠惟嚴處稍苦但與江北比較猶勝一籌也此外尙有一特色爲金融之安全因財政與金融有密切關係譽之於人財政是身體則金融實爲氣血身體一部份受病尙可就一部份設法補救若氣血虧耗則傷及全體補救最爲困難故金融尤爲一省氣血中之氣血浙江財政之整齊其優點更在金融蓋就一省而言財政爲氣血就財政而言又以金融爲氣血也如湖南湖北江西等省財政紊亂其大病在濫發紙幣以致金融大起恐慌故財政破產不可收拾矣浙江財政又有一特色即立法之完備是浙省光復初年辦理財政者卽爲著名理財家鄞縣張詠霓先生凡本省財政上一切章程條教皆由張先生悉心規畫幾經斟酌損益故所定辦法較爲完善其後掌財政者不過蕭規曹隨奉行成法而已論浙江財政情形欵目繁多斷非立談之間所能詳盡今欲於最短一二時内說明祗可舉其大槪浙江財政自光復後至民國十五年以前大約可分兩期民五以前爲極盛時期本省收入除支出外尙有三四百萬或二三百萬可以協濟中央換言之可以謂爲有餘時期民五以後至民國十五年以前爲退化時期此十年中各項財政法規日久弊生不復如前之整飭而八九兩年因水災蠢荒收入　短其支出又因軍備擴張年年增加於是支出遞增而收入益形短絀是以日陷窘境及至現在已舉債累累除善後公債整理舊欠公債已有指定基金不計外其餘各項長期短期借欵幾達一千萬元之多所以本省財政至於今日實爲亟應變法時期 
　　此次鄙人所講爲浙江財政之最近狀况惟欲論一省財政之最近狀况則又必先論述國家稅與地方稅問題 
浙江財政收人照現行稅目計算以田賦統捐鹽稅捲菸統稅爲大宗烟酒稅費關稅次之煤油特稅契稅屠宰稅印花稅牙帖捐稅當帖捐稅等又次之惟上列各種稅捐就前次中央財政會議分國地兩稅標凖以鹽稅關稅捲烟統稅烟酒稅費煤油特稅印花稅統捐七項劃爲國家稅田賦契稅屠宰稅牙帖損稅當帖捐稅五項劃爲地方稅茲先當國家稅收入數目㈠鹽稅每年　收四百五十萬元又另欵三十萬元以　季醬銷冬季菜銷爲最旺每月可收四五十萬元淡月不過二十餘萬元㈡關稅分海關常關　海關收數杭州浙海甌海三處共收銀八十萬兩左右常關浙甌兩處共收銀三十萬兩左右以一五合銀元二共可收銀一百六十五萬元此　另有内地稅甫經開征㈢捲烟統稅從前特稅時値百抽二十年收二百萬元現辦統稅値百抽五十照比例推算年　可收九百萬元㈣烟酒稅費烟捐及公賣費每年可收四十一萬元以秋冬兩季爲旺月又酒捐及公賣費年收一百七十三萬元　　　　多少約占七十萬元另有烟酒牌照　　　二十萬元　　　年收三百四十萬元此外又有烟酒附加稅每年約　二十萬元㈤煤油特稅從前辦補征時年收十四五萬元後改特稅每箱六角照銷數一百五十萬箱推算年收九十萬元現在部定稅率增至一元每年可收一百五十萬元㈥印花稅前民國十四十五兩年實收數不過二十四萬元現劃區招商認辦每年可收六十萬元但特種印花稅係新增之欵尙不在内㈦統捐從前本係列入本省國家預算中央因欲裁厘故劃歸國家稅每年收　約在六百萬元左右附稅約一百萬元此種捐稅確有妨害　　　貿易之　亟　及　裁撤以蘇民困以上七項皆爲國家稅　人行　統由中央主管所收稅欵亦均報解國庫併稅由浙出　七欵者　　數遠二千餘萬元實皆吾浙人民所負提也（未完） 
 
 

Page 12

 
 
   
 
 

Page 13

 
 
本埠新聞 
[何總指揮昨晨抵滬]  
　　國民革命軍第一路總指揮何應欽前日由徐返都後於前晚九時二十分由寗乘特備專車來滬業於昨晨七時三十分抵滬並悉何氏此次深夜由寗乘專車來滬時見該車上車守及司機人等工作異常勤懇謹愼深爲嘉獎爰於抵滬後另賞大洋二十元以示鼓勵云 
[何應欽等由徐州發來要電]  
　　上海各報館并轉全國各報館均鑒徐淮雖克逆燄猶張晋豫有苦戰之師民衆多流離之苦黨政糾紛遷延不决共信失墜國亡是　應欽等認爲目前救國之要點厥有五端自共黨搗亂同志間離現在補救之策唯有恢復中央凡我同志應以全力促開中央全體會議會議一開則此後中央委員所有意見須正式提案服從大多數之主張其他黨員若有意見則須提供各該級黨部呈請中央採擇無論任何黨員不能違反中央决議亦不能超出中央議决範闈之外自由行動庶幾本黨黨權得以確立否則人一是非横决堪　稍有錯誤武裝同志固易成爲軍閥非武裝同志亦易流爲政痞黨如王冠徒有其名此希望各同志兢兢自勵犧牲小已速謀團結以鞏固中央者一也奉魯軍閥苟延殘喘日暮窮途甘心賣國慶父不除國難靡已北伐大計急待完成凡屬國民革命軍應無分省域除酌留一部維持省防鎭壓反動外其餘宜悉調赴前方參加北伐務令地盤觀念根本破除民膏民脂不養墮卒此希望各武裝同志繼續總理遺志完成北伐者二也軍事指揮貴在統一稍有常識類能言之奉張媚外蒂固根深山西之軍久苦血戰若非團集全軍在同一命令之下協同動作勝負之形誰能逆覩蔣總司令東山再起總領師干前敵將士雲霓望切此希望吾黨同志一致敦促統一軍事以剷除軍閥者三也訓政開始萬民拭目行財各政急宜刷新若不幸而使貪官污吏當道塞塗前敵將士斷炊時虞徵收之官盈私未已民苦聚歛國庫仍空一旦信仰失墜補救綦難此希各級政府注意整飭造成廉潔以孚名望者四也共產黨謀危國民革命欲以我四萬萬黄炎神明之胄供其犧牲七見圖窮兇殘畢露非根本肅淸無以救國此希望吾黨同志團結於三民主義之下撲滅共亂務求澈底以建設自由平等之新中國者五也凡茲所陳卑無高見帷心所謂危難安緘默切盼吾黨先覺全體同志念前敝將士之苦痛民衆望治之殷拳一致主張早奠國本墨與神馳無任翹企何應欽賀耀祖劉峙顧祝同夏斗寅曹萬順張克瑤陳焯李明揚衛立煌杜起雲張貞蔣鼎文徐庭瑤徐思宗黄國　陳繼承胡宗南谷正倫毛炳文楊永淸張森萬耀煌鄧振銓余仲麒李明德趙觀濤張驥袁家聲岳相如王金韜文鴻恩等叩號發於徐州 
[時人行蹤錄]  
　　外長伍朝樞財長孫科次長鄭洪年大學院長蔡元培法次魏道明國府主席譚延闓委員楊杏佛等於前晚由寗乘寗來夜車來滬於昨晨九時三十分抵埠旋即同往會晤蔣氏及各要人磋商一切 
[上海擁蔣之籌備]  
　　各機關各團體開代表會議 
　　上海民衆運動委員會鑒於上海各界擁護蔣總司令復職之熱烈特於昨日下午二時召集各機關各團體代表在市黨部議事廳開籌備會議到市黨部市政府海軍總司令部衞戌司令部商聯會學聯會工總會農民恊會婦女運動委員會等團體機關代表六十餘人主席陳德徵記錄陳澤華茲將其秩序及議决案錄後㈠開會㈡恭讀遺囑㈢主席報告今天開會的意義就在如何敦促蔣介石同志的復職現在共匪四處擾北伐前綫吃緊我們根據蔣同志自己聲言之條件實在已有即日復職之必要大家公認蔣同志不但是軍事上重心而且也是政治黨務上比較適當的領袖我們無論爲黨計爲國計爲革命前途計我們都有一致努力加以敦促之必要惟如何敦促則須請各位發表意見㈣討論「甲」開市民大會或代表大會案議决召集上海各界敦促蔣總司令復職大會在中央未恢復民衆運動以前暫不召集市民大會「乙」决定大會日期地點時間案議决十二月二十五日上午九時在總商會舉行「丙」如何召集各界代表案議决（一）各機關各黨部由市黨部負責（二）商界由總商會商總會商民協會負責（三）工界由工總會工統會員責（四）農界由農民協會負責（五）學界由學總會上海學聯會負責（六）婦女界由婦女運動委員會負責（七）用本會名義於明日（二十四日）登巨大之廣告并由各負責團體各發通知知召集各團體代表（八）人數每個團體機關得派代表二人至五人「丁」决定籌備事項案（一）通電宣言標語由市黨部負責（二）會場由總商會佈置（三）定秩序如下㈠開會㈡向黨國旗及總理遺像行三鞠躬禮㈢恭讀遺囑㈣報告開會宗旨㈤通過宣言通電㈥演說㈦提案㈧口號㈨攝影㈩散會（戊）公舉大會職員案議决（一）主席團七人（子）海軍總司令部鄭友益（丑）市政府余精一（寅）市黨部陳德徵（卯）學聯會王志聖（辰）工總會王鵬（巳）總商會馮少山（午）農民協會劉雲（二）職員（司儀）市黨部鄭子褒（紀錄）陳澤華湯德銘范育初鮑容（糾察）公安局劉愷鍾保衞團潘旭昇法租界商總會蒲念西衞戍司令政訓處朱志鳴農工商局唐乃欣縣商會黄載士教育局金克謙海訓政葉養民（招待）婦女運動委員會陳振權交涉公署張修商民協會王延松地方法院姚元鼎商總會張一塵市政府金國珍公用局顏本蕃市黨部施公猛海軍總司令部鄭禮慶（己）各團體代表應備正式公函（五）散會 
　　特别市黨部組織部通告云爲通令事本黨部定於本月二十五上午十時在總商會舉行「上海各界敦促蔣總司令復職大會」仰各級黨部各派代表五人前往參加毋得玩忽此令上海特别市黨部組織部部長冷欣十二月二十三日 
　　工人總會通告云上海特别市工人總會通告云逕啓者本月二十五日（即星期日）上午九時爲上海敦促蔣總司令復職大會屆時務希該會派代表二人至五人赴總商會參加以表工人擁護革命領袖之熱情此致某工會又該會派方政揚鳴孝出席指導香業工會改選大會派錢贊廷出席指導商務印書館工會第三分會改選大會派吳子瑾凍昊出席民衆運動委員會云 
[各方擁蔣出山文電一束]  
　　各方擁蔣復職之電日來紛紛到滬茲採錄昨日所接各電彙誌如左 
　　朱培德等來電分送第四次中央全體會議預備會各執監委員國民政府蔣總司令海軍楊總司令李總指揮柏總指揮白總指揮何總指揮程總指揮陳總指揮馮總司令閻總司令並轉各省政府各路總指揮各軍長均鑒本黨自去年在粤命將出征以來上賴總理在天之靈與各同志之奮鬥及民衆對於革命之需要數月之間大江以北相繼隸屬於靑天白日旗幟之下中間 
雖因去共問題略有先後緩急之别結果仍復同趨一致乃中央同志乘時高蹈者殊不乏人以致黨務政治軍事無健全之指導漢粤兩地亂事頻仍此同人等顧念黨國爲之寢食不安慄慄危懼者也竊念國民革命之數人惟有軍閥與共產黨軍閥之魚肉人命爲帝國主義者之工具凡有血氣稍能認識三民主義者無不瞭然於軍閥之罪惡至於共產黨之殘暴屠殺已經多處之實規民衆之病根痛恨共產黨並不次於軍閥然而本黨同志如果眷念全局俾各捐除私見完成本黨之使命除遵守紀律團結同志舉行黨章以外如何以圖是以日前之岌岌終日者厥爲打倒軍閥與剷除共產黨耳若本黨同志仍復爭持私見全是多一日才爭執即不啻爲軍閥延一日之生命並爲共產黨製造一次機會茲者第四次中央全體會議執監委員已在滬開預備會並有重要議案之决定同人等分屬黨員義應擁護當此馮閻兩南志統率數十萬衆與軍閥作殊死戰之際再望蔣介石同志尅日復總司令職統一軍權在最短期間將國内軍閥與夫共產黨一併掃除俾本黨對内之訓政建設及對之廢除不平等條約諸政策得以次第實施不勝迫切企望之至朱培德王均金漢鼎黄實同叩皓印 
　　陳調元來電（銜略）均鑒朱總指揮皓電敬悉溯自蔣總司令下野以來黨務日見糾紛軍令不能統一長此以往危險實我凡我同志應共同催促蔣司令尅日復職否則是爲軍閥延生命爲共黨造機會誠爲來電所云調元業經逕電蔣總司令請先行到寗就任仍一面促開第四次執監會議解决一是併以奉聞諸維鑒察陳調元養 
　　江蘇省政府電上海蔣介石先生偉鑒我公秉總理之遺教完北伐之偉烈民國肇基於斯爲盛爭會丕變黨國糾紛我公爲謀大局之協和不惜奉身而遐隠亮節高風舉國感涕自我公引退時閱四月事勢艱難黨國凋敝内則共逆潛滋亟須根本撲滅外則鬍匪頑抗尤須早日剪除當茲糾紛待理之時羣敬東山再起之望伏冀我公慨念黨國之多故責任之艱鉅即日出山主持五計完成革命工作樹立統一宏規以應民衆雲霓之望懇切陳惟祈鑒察江蘇省政府養 
　　魏益三來電上海蔣介石先生鈞鑒自公高蹈舉國懷疑軍策遽失重心政治益增紛擾河北之逆燄方旌粤南之共匪又起黨國前途艱險畢見欣公返駕萬衆騰懽尙乞依順輿情復統軍柄奠黨國於磐石作砥柱於中流掏誠肅駘敬叩崇安國民革命軍第三十三軍軍長魏益三叩號 
　　贛省黨部電上海探送蔣介石同志勛鑒頃聞第四次中央預備會一致决議請同志復任總司令職權當籌備第四次中央執監全體會議及保障開會時各委員之安全逖聽之下無任歡欣溯自同志遠引黨國頓失重心衆望所屢咸在第四次全體執監會議之速開務請尅日復職履行决議以慰衆望而固黨基除通電全國一致敦促外謹申電聞中國國民黨江西省黨部改組委員 
會養叩印 
　　上海特别市黨部電蔣總司令勛鑒比聞中央預備會議請同志繼續執行國民革命軍總司令職權海内海外無不歡忭惟是軍機緊急領袖不可無人南北猖狂羣醜急待撻伐尙祈同志顧念黨國付託之重民衆望治之殷卽日出山重整歸干先平粤亂剷除共匪并撲滅直魯殘寇以蘇息民困軍政之完成統一之盛業敬謹望之同志矣臨電神馳曷勝翹企上海特别市黨部元 
　　寗學生會電介石總司令勛鑒曩昔正當北伐勝利之時忽起寗漢分離之局我公不忍黨國糾紛毅然遠引高風亮節中外同欽然三數月來中樞失主宵小競進以致萬化勢力盤據於上惡代勢力騷擾於下北伐無寸步之進展黨國繫一髮之阽厄舉國皇皇不可終日羣情懷舊共憶斯人茲幸中央全體委員預備會議議决仍請我公復任總司令遐邇聞聲歡騰百躍東山再起定慰蒼主敝會謹代表首都學生敬致促勸之誠意務懇我公體念時艱早日復職立速來寗主持大計以竟北伐之奇功並消共產之遺孽黨國前途幸甚南京特别市學生會聯合會叩寒 
[市宣傳部擁蔣復職宣傳大綱（續）]  
　　所以我們現在請胡漢民同志出來領袖君倫再也没有第二種方法因此我們决不能讓蝴漢民同志獨善其身定要敦請他立刻出山來做我們黨務上政治上的領袖其他如吳稚暉李石曾張靜江等先進同志我們也要請他們本着數十年來的犧牲精神爲黨國努力我們覺得軍事領袖的少不了蔣介石同志正如政治領袖少不了胡漢民吳稚暉李石曾等先進同志一樣我們竭誠的希望此次中央全體會議除了甘心作共產黨工具的委員我們應當一致請求他們暫不出席外其除的忠實領袖都要能全體參加那末全體會議才不算空開黨國前途始有辦法 
　　㈢整理黨務擁護蔣總司令復職與促開中央全體會議是我們全體同志現在亟應努力促其實現的工作可是除了兩種以上工作外整理黨務亦復是頂頂重要的大事現在的黨務言之誠堪痛心黨權旁落上下倒置糾红紛百出經費竭厥使民衆對於本黨幾乎完全失却他們向來熱烈的信仰在這個中央全體會議行將開幕的時候我們應當提出幾條整理黨務的意見如下（甲）提高黨權以黨治國是本黨的最高原則所以黨的權力應當高於一切無論政治軍事皆當聽命於黨遠去的軍人干水黨務政治人員的干涉黨務軍政的威權實際上早已駡乎黨權之上這實在是軍政時期中最不好的現象我們現在要整理黨務自然要一反從前的積習因此提高黨權遂爲整理黨務中的第一要義（乙）恢復選舉過去本黨因淸黨的關係暫時停止黨員的選舉權權用委任制目的原在防止共產黨的竊據黨權操縱黨部可是因爲黨部執監委員改爲委任制送發生了許多流弊如黨員的祗顧向上鑽營而忽視下層工作使黨員的心理渙散黨的精神無從團結現在淸黨已告結束不能不趕緊取消委任制恢復黨員的選舉以喜勵黨員努力下層工作本黨精神方能日冀其團結（丙）確定黨費本黨經費向無一定的規定所以一弄到軍事緊急或是政治紛亂的狀態中黨部經費便完全無着黨務工作就不能不因之而停頓現在上海方面就感着這種經費竭數的困難希望今後中央諸委員應要把黨的經費指定的欵按月照撥并且不要使黨的經費受任何方面的影響以致妨碍黨務的發展㈣澄淸吏治在黨治政府之下澄淸吏泊與整理黨務實在有同樣的重要過去我們祇注意於嚴申軍紀而没有注意到澄淸吏治所以民間遵有（黨軍可愛黨人可殺）的談話這確是本黨一種偏枯的最不好現象我們要補救這種弊病便當努力以下兩點（甲）切實建設因爲我們過去的工作大都偏重在破壞方面而没有注意於建設事業所以易使民衆對革命生厭惡恐怖之心雖然破壞是建設之母是革命過程中必經的途徑但是我們一方面盡量破壞因龔的惡勢力一方面須要努力建設一番新事業新政治庶乎民衆　不和平本黨漸離漸遠因此我們在這擁蔣復職與擁護忠實領袖大團結的聲中應當提出切實建設這個口號以促起本黨先進同志的注意（丁）休養民力本黨的基礎是 
完全建築在民衆身上本黨主張之能否實現中國國民革命之能否成功全黨民衆的是否能眞正信仰本黨主義擁護本黨的政策而定在革命的進程中無論我們是怎樣地體貼民情不擾百姓然而民衆因革命進行而受的損失終久是非常之大故今後我們須以我們的全力注意於人民休養凡一個地方的奠定之後便應 
切實努力於建設事業以休養民力祗要全國民衆能信仰本黨擁護本黨就是本黨的大勝利中國加世革命决没有不成功的我們的口號㈠擁護蔣總司令復職㈡敦促胡漢民同志速回中央㈢促開中央全體會議㈣恢復中央黨部㈤肅淸殘餘軍閥完成北伐㈥根本樸滅中國共產黨㈦驅逐腐化分子㈧剷除投機分子㈨肅淸違反黨義的一切惡勢力㈩打倒一切帝國主義㈩㈠國民黨切實建設起來㈥㈡恢復黨員的選舉權㈩㈢實現三民主義㈩㈣中國國民黨萬歲㈩㈤中華民國萬歲㈩㈥國民革命成功萬歲上海特别市黨部宣傳部發佈（完） 
[渤海艦隊又有南下圖擾訊]  
　　吳淞要塞司令許平洲氏昨日接到密報謂渤海艦隊已於昨晨（二十三日）由靑島起椗南下希圖擾亂許司令得報後特令南北砲臺獅子林砲臺臺長加嚴戒備毋稍懈忽故昨日起淞口水陸防務異常固密云 
[反對日本出兵之文電]  
　　商民協會通電上海特别市商民協會昨日致電日本商業會議所日本帝國會議日本帝國内閣表示反對原電云（上略）前次貴國出兵我國侵我主權延長軍閥殘息引起中日親善之大障碍該兵撤退之後感情恢復頃我國北伐完成在即貴國又欲出兵實爲破壞我國維新運動我全國人民定有相當之對付務祈注意特此電達上海特别市商民協會漾 
　　五區當部宣言慨自我國民革命軍自粤誓師北伐以來爲國討賊爲民造福上賴總理在天之靈下賴民衆協助之力不期年已底定東南進展之黄河流域敵人喪胆殘寇失魂最近驅師蚌埠旣下徐州又克兗州直搗幽燕統率可期軍閥命運旦夕終結不期彼帝國主義者之走狗張作霖張宗昌諸撩國家之觀念愉無尊榮趨利之心甚熾恐一旦失其地盤天下之攸攸將不爲彼國賊之所竊遂使利令智昏不惜媚外求榮乞師東隣以期苟延殘喘而使昔年加害郭松齡之把戲重演之於今日是以霹靂一聲日帝國主義者又利用保護僑民爲名竟共然作第二次出兵山東聞矣侵犯我國領圭助長我國内亂違反國際公法在二十世紀光天化日之下悍然爲之恬不知恥實屬喪心病狂此可忍孰不可忍同人等髮衝目裂以爲國家之奇恥大辱莫甚於此嗟乎國亡無日宵鼾不遑用敢告我忠實之同志及全國之同胞寗爲玉碎勿幸瓦存此撩不除民無噍類凡屬國民急須奮袂而起團結一致共申反抗以爲我國民政府之後盾本部同人義憤塡膺不能自已願作白刃以爲前驅務使於最短時期打破帝國主義與期走狗張作霖張宗昌聯合陣綫使互打憑藉北伐得以成功同胞不致淪爲奴隷大好版圖不致易色迫切陳辭諸希公鑒謹此宣言上海市第五區黨部宣傳部叩十二月廿三日 
[廣州安寗之滬訊]  
　　上海總商會昨接廣州總商會致各省商會聯合會廣州代表劉彭二君電云删電悉赤黨元平本會安大局定已倡設善後會通電救濟廣州總商會叩養 
[華洋義振會籌振粤災誌聞]  
　　此次粤省慘遭焚燒搶殺浩刦各界聞之無不憫念同聲前日下午五時李君任潮假新閘路南園邀請華洋義振會廣肇公所潮州會館粤僑商業聯合會及商會同人開茶話會籌商救濟到者本埠華洋義振會中西職員曁勞敬修嚴直方　洽卿馮少山王嘵籟諸君首由勞君敬修報告廣州殺人放火可謂從來未有之慘刼焚燒數千家損失數千萬幸承華洋義振會允爲籌振前往散放不勝感激之至旋李君任潮起言今承諸公惠臨歡迎之下感謝莫名惟由粤來申對此赤禍未能防範於事前尤深慚歉但災情慘重實所罕聞前之華北江浙皖雲貴川諸省被災均蒙華洋義振會熱忱振濟無遠绅屆此次粤災過無不及因伍　伯何葵明兩君先後抵此請戎摘要陳述以便共悉近情當經伍君情伯起言余　先出來當在廣州時見地方軍隊無甚衝突不幸發生此禍蓋災情已詳載報章今日聞此聚會故願參加藉表申謝諸公之盛意鄙人在粤籌振負有一份子責任今廣州受斯巨創各團體籌捐募振誠非易易亟盼在滬諸公大加提倡以期拯此孑遺緣可君甫由粤來知之較詳繼何君葵明起言余從廣州至港目睹不能逃生災民爲數甚衆起事之初係由共黨利用其無知識農工黨員每人給予洋十六元手槍一枝遇人卽殺肆行搶掠每縱火一起酬洋五十或六十至百元不等有全家被殺者至數十户之多加以各縣土匪暴動地方人民在家則被災出外則被殺見人卽殺必置之死地而後已無處逃生卽天災人禍亦無如此慘酷者至辦振問題如厦門汕頭潘門香港等處尙乏具體辦法希望滬上作一大規模之籌䘏運動俾引起各省之觀感未由華洋義振會職員答詞本會章程規定僅救天災按粤省慘羅斯刧以嚴格論固不能視爲天禍以事實言然亦不能認爲兵災因事關據有軍器殺人放火蒙難者直無絲毫抵抗力故本會有鑒於人民受此史乘所無殘忍之巨創特别允爲籌救以期弭此浩刼但嗣後不准援以爲例茲藉此際不得不鄭重聲明頃聞何君所言足使受一感觸其直接受害者雖吾同胞然全世界及其他省人民實皆獲益良多藉茲警惕俾免入迷途再蹈覆轍本會目的有三㈠救人㈡藉斯表示使全世界得瞭然共產之毒爲空前所未有今不幸廣州先受其禍有此重大之犧牲豈僅保全其他各省足可謂保全世界免此奇禍唯一之代價凡我同胞自應急起拯救以酬此次蒙難者於萬一况又蔓延各縣以及四鄉災區廣大振需浩繁本會亦當併顧兼籌曾當市面凋敝商業肅條本會惟有本諸良心慈悲心熱心勉力籌振即如前次浙振先亦一無所有全憑此三種心乞募而來幸獲圓滿結果茲本會已籌組救濟粤災徵募大會公推勞敬修嚴直方陳炳謙三君爲主席團國内業經通電各廣東同鄉團體國外亦發電華僑各機關尙擬請本埠各慈善團曁各同鄉會各行各業加入共襄義舉云云嗣　洽卿王曉籟諸君議及各行各業亟應商洽進行政府方面亦應如何請願振䘏至政府方面當承李君任潮贊同力任先容散會時已七點餘鐘矣 
[中俄絶交後昨訊]  
　　伍外長談話之重行披露國民新聞社云敝社於前日（廿二日）所送伍朝樞對於蘇俄外交委員齊吉林致上海郭交涉員之牒發表談話稿中第二點下半叚被錄事　寫遺漏事關牽動全文意義特爲糾正重行發表於下「伍謂」予意郭交涉員對於該項通牒尤其是外交部無答覆之必要因齊吉林之通牒純係一種宣傳資料凡熟悉蘇俄之策略者現時情形之下早知其必有此一舉也嗣記者向伍部長詢問對於齊吉林通牒中所述三點之意見當由伍部長作如下之答覆㈠蘇俄政府與國民政府歷來蚌互有往還但迄未承認國民政府爲全中國之政府固屬事實止如國民政府亦迄未承認蘇俄政府也但蘇俄派遣之領事駐在國民政府統轄之區域内經國民政府之承認及允許得執行領事職務此乃昭著之事實也今則國民政府鑒於蘇俄領署違反國際慣例及公道竟越出領事範圍之外用爲共產主義宣傳鼓動之地致危及政府及社會之安全如此次廣州慘變三日中所昭示者均爲事實問題及政治舉動齊吉林氏通牒中稱國民政府未經蘇俄政府承誌之語及東京蘇俄大使館所發表謂南京政府宣言無法律上根據之意見同爲無的放矢不中肯綮也㈡至於齊可林氏否認蘇俄領署及其國營商業機關被用爲宣傳赤化之地并否認廣州之蘇俄領署與廣州最近之赤黨暴動有關一層我等已從廣州蘇俄領署得有文據足以絶對證明蘇俄對於廣州禍變之同謀有一部分被燬且經第三國際共黨第七次擴充全體執行 
 
 

Page 14

 
 
委員會簽印之第一二八五七號公文解釋共產黨應如何遵守土地革命之議程操縱農民運動并訓令解散民團與其他軍力同時就貧民及中產農民組織軍隊又齊吉林氏謂一九二四年之恊定乃蘇俄政府與北京政府訂立非與國民政府訂立言之似不憚煩蘇俄對於北京軍閥忽抱新生之熱望此點殊饒興趣且或可視爲蘇俄政策新傾向之表示但予意蘇俄之外交委員對於此點尙有可以更爲發揮之餘地按該恊定第六欵規定兩方政府互約不作與對方國公共秩序社會組織相反對之宣傳故齊吉林氏竭力否認蘇俄與廣州事變之關係似大可不必祗須聲稱蘇俄旣未嘗承認國民政府故該欵規定不適用於在國民政府統治下之廣州豈不已足乎㈢國民當及國民政府從前對於共產黨及蘇俄政府之友誼均根據一種信仰認定彼等對於志在解除國内外束縛及自由發展國家命運之中國國民運動抱有誠摯之同情顧觀於邇來事實蘇俄欲使中國國民運動喪失其國民性欲使中國成爲蘇俄聯邦之附庸并逕而採用破壞强暴之方法種種企圖完全暴露吾人爲自衛起見而除去此種對敵的活動之中心點自爲當務之急也本年六月間予曾告蘇俄當局吾人對於阻撓及危害國民革命之中國共產黨雖不得不加以取締但仍望對於蘇俄政府之友誼關係繼續維持厥時予雖知中國共產黨第三國際及蘇俄政府間關係綦切但希望蘇俄政府能聆予言而知所警惕按目前之情形以觀此項警告未實發生效力是以吾人不得不有今日之舉動此種舉動之目的旣純爲自衛起見他方面因此舉動而發生之喜怒固與吾人無涉也 
　　蘇俄總領今日尙難成行駐滬蘇俄總領事柯子羅夫斯奇及副領事等原定二十四日起程返國嗣因各項手續未及辦竣曾向郭交涉員請求展緩至二十六日（星期六）乘俄輪西山號返國昨據外交界消息俄領等一行人員恐於今日尙難成行還須展期其故祇緣昨日（二十三日）係中國冬至海關亦循例放假所有西山號船内之貨尙未卸盡深恐今日關單仍未及給發又一消息謂俄領將乘前日到滬之俄輪海陽號返國未知孰是 
[各省商會聯合會議之第五日]  
　　議决發電籌振粤災 
　　議决呈請政府豁免機製仿造洋貨二五附稅 
　　議决呈請政府兌現中央銀行紙幣 
　　各省商會聯合會代表昨日上午參觀市政府農工商局工務局衞生局外有一部分代表則在總商會開審查委員會下午二時則先開預備會至四時開大會晚上應市政府歡迎宴於大東酒樓茲將各項詳情分誌如左 
　　上午之參觀上午十時各省商會代表齊集總商會由徐主任可陞引導員顧惠人等陪同出發參觀市政府農工商局工務局衛生局先至工務局繼至農工商後至衛生局由各該局局長科長慇懃招待參觀各科一周經各科科長詳述本科行政計畫與成績頗爲詳盡繼復導入客廳欵以茶點卽席先由農工商局局長潘公展致歡迎詞謂今日貴代表等惠臨本局適値鄙人出席市政會議未能先時恭候殊抱歉忱所有敝局行政計畫與成績已詳本局刊物恕不縷述關於本局各科設備一本科學原則而農工商之調查與統計亦無不採用科學的方法列有各種 
詳表以資稽考其一切改善與進展之步驟悉已規定總之本局行政方針一以振興實業爲前提以期達到經濟自給之目的云云次由工務局局長沈君怡致詞歷述該局數月來之成績及工務與市政府之關係頗爲詳細當由徐可陞顧惠人馬樹人等相繼答謝希望上海市政達到最後目的末由重慶商埠督辦署市政調查委員劉蔚芋報告考察上海市政之經過農工商局及工務局之政績實爲發展上海市政之重心云云臨行時由兩局贈與各項印刷品乃轉往衛生局參觀由胡局長躬自招待導引參觀欵以茶點云 
　　經濟會議審查委員前日議决組織經濟會議并先組經濟會議特别審查委員會設委員十一人昨已發表名單如下陳紹武李恢伯林康侯穆藕初朱鴻達方椒伯呂天寳余蓉進周伯昻朱謀先行于小川等十一人 
　　預備會情形昨日下午二時先在三樓常會室開一預備會討論選舉方法及普通提案如各代表於此重要而短期之會議中不應請假卽遇特别事故不能到會時亦應每處至少有一人出席并報告日本出兵山東事應一致共起反對等事 
　　報告之事項下午四時開正式會當由主席團馮少山蘇民生朱謀先就任恭讀總理遺囑畢由孫籌成報告收到函電㈠華洋義振會來函云嘵籟少山先生大鑒敬啟者此次廣州市及海陸豐等縣忽遭搶掠大慘刦流毒所至市井爲壚無數災黎正在水深火熱茲經本埠廣肇公所潮州會館粤僑聯合會商請敝會組織救濟粤災徵募大會以期紓此巨難日昨開籌備會當經議决及各埠商會正在貴總會開聯合會想列席諸公聞此慘劇披髮攖冠定亦不讓當仁擬懇羣策羣力賜予贊助并經公推台端先與各代表諸公面爲接洽會商辦法謹此奉懇惟先生一言九鼎必蒙俯如所請賑務前途實利賴之㈡漢口總商會來電總商會轉各省商會聯合會代表諸君公鑒頃奉滬總會删電 
欣悉大會已於篠日舉行本團結之精神謀自身之解放肇端於此收效必宏商衆聞之咸深鼓舞除已通知一律懸旗誌慶外還祈努力藉申賀忱漢口總商會叩馬㈢泗涇商會代表李修則因病請假函㈣餘姚縣商會代表張月宸周巷鎭商會代表張家駿因要事回籍請假函㈤沈澤春電請回湖乞假二日㈥葉惠鈞因要事請假一天㈦松江縣商會代表周廷珍因病乞假函又報告今日出席九省商會代表七十三人旋卽開始討論 
　　議决之案件（一）華洋羲賑會來函請設法捐助廣東共黨鉅災案經主席馮少山說明該會之歷史及來函之大意曁廣東共黨屠殺民衆之慘酷當由鄔志豪提議本聯合會應於宣傳經濟兩方面援助之卽轉行分電各地請援一以暴露共產黨之罪惡一以羣起爲拯濟災民之舉又如五卅慘案時罷工工友所得各地僑胞之助力不少故尤應注意海外之宣傳嗣經呂天寳顧惠人陳紹式余蓉樵等相繼發言（議决）辦法如下（甲）函復華洋義賑會（乙）分電各地請援并宣布共黨罪狀（丙）本聯合會如何救濟之處交本會明日選出之新委員核議辦理（二）機製仿造洋貨待遇問題各案（甲）「上海總商會縣會閘北商會提議機製仿造洋 
式貨物完稅辦法應請於國民政府未訂優遇國貨稅法以前以明令暫准援用以維工業案」（議决）通過（乙）「蘇州總商會提議機仿造洋貨待造問題」經原提案人王介安說明國貨之鋒關抽稅遇卡抽原情形應請政府於徵收出廠捐一道以外不再重徵以示優異嚴敬之謂國貨不但應與洋貨平等且須對於優美物品减免抽稅以資鼓勵（議决）照辦（丙）「蕪湖總商會代紗業公會提議在申已納附稅蕪湖稅局復行重徵請力爭案」經提案人吳興周報告事實王介安謂查二五附稅及一九二二年華府會議之議决　係反於進口之洋貨者非加於吾中國本身之國貨尤非加於内地之國貨者更何能任其重徵聞蘭亭謂政府應以大局爲前提何能如此横微暴飲本會應請政府立即撤銷此項自殺政策并發還已經微收之稅欵經于小川陳南琴顧惠人鄔志豪等相繼發言對於此點均異常憤激當經（議决）照王介安聞蘭亭之主張呈請政府採納施行（三）整理金融問題答案（甲）漢口總商會提議整理全省金融案（乙）嘉興縣商會提議停兌中央鈔票請政府設法兌換案（丙）蘇州總商會及太倉崑山商會提議停兌中央銀行鈔票請政府設法兌現案（丁）下關商埠商會提議請將停兌中央紙幣提前兌現案（戊）常熟縣商會提議中央鈔票兌現問題請一併討論案經余蓉樵說明漢口金融紊亂已達極點商人所受痛苦不堪言狀情形鄔志豪主張聯合以下四案合併討論通過復經嚴敬之朱純伯余運臣季良卿吳興周王紹裘王誠影鄔柳堂石炳章等先後發言（議决）呈請政府對於中央銀行鈔票及兌換券均須一律兌現（四）經濟會議章程案（議决）請主席團起草（五）商事註册問題各案（甲）上海總商會縣商會閘北商會提議全國註册局應請政府從速設立并厘訂各種註册規則分别减免註册案（乙）蘇州總商會提議全國註册局問題案經林康侯嚴敬之方賡甫聞蘭亭陳之英等發言討論（議决）組織審查委員會設委員五人當推定上海蘇州廣州三總商會各一人及于小川蘇民生等五人爲委員（六）軍事徵調各案（甲）鎭江商會提議商團保衛商市宜免徵調案（乙）東坎商會提議請呈軍委會轉飭駐坎軍隊勿住商民已有人住之房屋案（丙）東坎商會提請呈軍委會交通部轉飭過江各軍勿扣留内河小輪案决定合併討論經陳翊廷于小川成功梅等發言討論（議决）付審查審查委員會定五人爲鄔志豪陳翊廷王介安于小川及廣州總商會代表一人共同組織之并議决將廣州總商會關於此事之提案合併付審查議畢散會 
　　籌賑粤災之急電各省埠總商會各縣各鎭商會均鑒頃准華洋義振會上海廣肇公所潮州會館粤僑商業聯合會廣州總商會等函開此次廣州市及海陸豐五華等縣（中略）振務前途實利賴之等因當經提出本月廿三日大會討論儉以此次共黨在廣州海陸豐等處暴發肆意焚燒殺戳凡所經過之處精華殆盡値此歲暮災民流離失所慘不忍言自應廣爲徵募藉拯飢溺當經議决由本會通電各商會分投勸募以資通力合作集成鉅數派往災區除分電外合亟電達查照務卽同時發起募捐並設法先行籌集源源匯寄俾資愈振蜀勝感禱所有捐欵請卽滙交上海總商會内本會總事務所收轉合併奉　各省商會聯合會叩 
　　商人參加立法權提案律師錢承緒昨向各省商會聯合會提出議案云總理三民主義係採全國政治精神而人民於法律事項具有創制及複决之權揆其用意欲求政府所頒法律人民得以參加以便推行無阻我國現行商會法施行已久漸與國情商務不合亟應從事修訂惟修訂手續約有二途茲分述如左（甲）政府直接修訂商會法我國商會法係由政府編訂在初雖微採各地商民意見立法亦當周詳然採訪所及僅少數人之意見究難得全體商民之眞意（乙）商民自訂商會法考瑞士商會之制係由各地商民自由組織而成而其商會法規統由商民自行訂定請求政府核准蓋法律之效用重在與被支配之商民得法律上之保障故編訂之權與其授權於少數不相關涉之官吏毋寗授權於多數休戚相關之人民爲得計以上兩端係修訂商會法之成例旣查總理遺訓創制之權歸諸人民際茲全國商會開幕各地商業領袖君集一堂係難之機所有商會法之修訂自應由會負其全責先推定數人從事編纂次交大會共同取决迨至本會通過後再行由會呈請國民政府核准施行如此旣恊各地之商情復符創制之精意洵一舉兩午之道是否有當仍乞公决 
　　南昌總商會提案甲關於機製仿造洋貨稅法之意見案乙關於撤銷苛捐雜稅問題案丙建議關於商事補充問題案爲分條陳說懇請察核採納事竊屬會頃由南昌總决會送達鈞會漾電計悉仰佩嘉猷羣情愛载蓋因南昌深居腹地商事枯塞素少斟調迄自國體改肇國盜如毛魚肉刀俎歲無寗日夫以土瘠民貧之區備受水深火熱之苦商業丈落不臆可徵而洋紗洋貨洋業售販商品間涉申漢關津之需索愈苦商民之負担愈重十五稔來勢成惴息及至革軍仗義平定東南雖日以解除人民痛苦以實現民有民治民享相號召而徵之政治歷程之中捐稅迭興訓致國產亦加重稅哀我商民誰能堪所以敲骨見髓大有旦夕莫保之槪所賴鈞會扶危濟困夙著𢡟德爰凛皮將不存遑問毛髮之義以伸小民勞戾亦望小康之忱慷慨陳詞皆關痛癢是否有當敬候鈞裁 
　　（甲）請免關於機製倣造洋貨國稅問題㈠二五稅㈡一五五稅㈢湖北堤工捐按機製倣造洋貨係國貨之代名向例就本處徵出口稅一次沿途關卡槪免重徵蓋所以示優遇也雖政局代更終未嘗對此稍有變更者也至今春武漢政府突設二五稅局於九江凡機製倣造洋貨抵埠皆須照海關稅率以値百之二五完稅破例加徵猶謂不足同時復於九江徵二五之半稅美其名曰一二五進口半稅重疊抽率至再至三於是機製倣造洋貨所負擔之稅務前在北京僞政府所謂一次不再微者今在國民政府轉而三次徵稅矣前在北京僞政府所謂特示優遇者今在國民政府轉而特示苛遇矣曾幾何時又翻花樣所謂湖北四成堤工捐者轉瞬見諸實行以隣省之公益加贛人以非任權義相衡顯失其平且查機製倣造洋貨最要切於社會之需求及平民之生活者厥爲紗疋頭居其次而於國家之經濟則有同等之關係是故孫先生大旨有云中國經濟落後由於土貨滯銷又云欲土貨不滯銷非裁釐减稅不可然則釐稅當裁已成爲天經地義之要圖乃按之土貨進口之現狀其關稅不減而反增馴且加至四次之多又何怪夫機製倣造洋貨在南昌之滯銷也而業此之商民亦皆岌岌堪危千鈞一髮亟待救濟（乙）撤銷關於苛捐雜稅問題㈠包皮印花稅㈡稅票印花稅㈢發票累進法㈣江西全省内地商捐按包皮印花爲空前所未有興自本年春間强制執行頒佈以來糾紛 
迭出蓋因零星包裹恒爲人所經意而包裹出門又不免有無心之失使之一一必遵新法是不啻引人入罪且根據財政部暫行稅率並無加以拘束之明文所以上海漢口各特别市均未見諸實施獨於南昌厲行苛條凡各商店售貨出門均須於包皮上盡其貼花一分之義務（開書發票者不在此限）違者拘罰旣嫌手續之繁又多欺罔之害擾商病民急應廢止按稅票印花亦最近之苛稅行之未久輿論譁然原以稅票性質逈異於商場之據約在實體上純係人民輸納捐稅於公衆公家發給稅票於人民以證明其所輸納之捐稅若因其義務之所盡同時須負擔貼花之責任是公衆之稅票應受其印花稅之約束以以國稅約束國稅質諸天下恐無是理矧捐稅頻仍吾人於輾轉輸運之間旣一方須爲納稅之準備又一方當遵貼花之橷章手續繁劇詎勝其任加之水上核運商人倍受騷擾痛心疾首如膺重負莫不以稅票印花爲雙重之苛稅補偏救弊是賴公援按發票之成立爲商場一種普通物券又與銀錢據納或等於銀錢據約者之效率不同在財政部原章上已規定一律之花率固不必計反累進否也資守至今公私稱便乃近聞財政部又頒新例以計數之多寡定貼花之率量消息傳來君情恐佈果爾見於事實則其爲害之處將數倍於包皮稅票兩種而影響於社會之安危者亦必甚大消患未然端資請命按江西全省同地商捐係去秋鄧如琢督贛藉名充作江鈔基金所興辦者範圍僅及洋紗疋頭洋雜貨洋糖洋靛等五業其捐額則値百抽十至十五二十三十不等初爲官督商包大受賠累旋革命軍入贛繼續開徵中經民衆請願撤消舉省令疋頭洋雜貨各照原額去十成之二顧定率過重仍無所裨重因員司舞弊例外加徵如火如茶倍受摧殘而徵之稅收所得之金舉全歲約六十萬之譜試一比例其商民之損失則已相全省重心點者今皆無形分趨於贛南之吉安贛東之玉山贛西之萍薌等處基上以論是商捐之苛重旣如此而實際之不平又如彼依據國民政府所預定取銷苛捐雜稅之政策自應呼籲他山出以撤銷之請求以冀苛捐早日罷免藉補時艱而蘇民困（丙）建議關於商事補充問題㈠劃分行業組織㈡頒佈行業獨立法令按行業組織在北京僞農商部迄無定法而在廣東政府雖關於民衆之組織有所規劃然皆事關初創終不無苟同之弊試自南昌各業之現狀觀之悉屬成於自然而貌合神離名同實異之事又往往迭出不窮如綢緞洋貨與蘇洋雜貨之衝突白紙業與簡帖業之糾輵俱已相繼爆發欲保守其自然之界域而爲事勢所不能以致商場失其系統商民失其保障而商事之組織遂亦日趨混亂丁此訓政實施之秋亟應劃分組織正名定分毋稍扶同俾使商民有所歸依得以互相團結以齊集於各業團體領導 
之下以圖蓋展而辯異同按營業自由本吾人所不爭然而人格不齊能舉行其大體者實不多覯而附會其說藉資侵奪之徒比比皆是如南昌市布業之售紗衣皮業之賫洋貨俱引起莫大之紛擾而不可收拾者也時至今日寗漢合作之局告成而對於商業之興　尙未有具體之辦法論者以爲自由過火宜謀行業獨立以限制之又恐積久難返及惑於侵越者之心衛宜由中央頒佈法令以懾服之庶幾自由神聖獨立莊嚴人之視我如我待人各收專業之功自鮮　越之患以義爲利共挽危局斯則中國强盛可期人民幸福可致矣綜上論列皆屬於商事興革之件遵照鈞電第二第三項之意義特爲臚舉如右尙乞俯鑒商艱迅賜提交大會討論分别請命以維殘商而促全局實爲公德兩便之至謹呈上海總商會轉致全國商務聯合總會公鑒南昌市洋紗洋貨公會謹呈民國十六年十二月十日 
　　仙鎭商會之提案全國商會聯合會大鑒啟者報紙披露全國商會在申開聯合大會爲商民除痛苦謀幸福凡屬商民咸額手稱慶望風遙祝敝會在江都仙女鎭僻處江北事前未奉函知商民見報紛紛來會詢問請求將目前最大痛苦向貴聯合會請願以時期迫促恐代表延誤謹先電聞一揚由關爲江北商人最不平均之惡稅前此希望與釐金同裁惜未實行我商民亦當暫忍痛苦勉盡納稅義務効忠黨國乃軍閥時代以武裝收稅强迫苛微横加比額由十餘萬增至百萬今革命軍本孫總理遺意廢除一切苛稅一時未能實行商民應當諒解乃變本加厲始則照十足微收繼復於十足之外加微半倍各分關復藉端苛罰商人運貨中途呼籲無門虧累破產者時有所聞而肩挑負販日受凌虐罄竹難書稍有違言卽加以反革命之罪處此靑天白日之下民不聊生甚非國民政府之福應請在釐稅及類似釐金常關未裁以前一切暫仍其舊稍留商民一線生機明知軍需孔亟財政亦非得已然竭澤而魚民生日盛弱者塡溝壑强者爲盜匪恐稅源告竭稅率日增而稅收不旺亦何補乎敝鎭以木業爲大宗向來閩浙釣船揚由並徵有特殊情形今因增稅影響各商停止運貨全鎭生機斷絶較他埠惶急尤甚因特快郵呈訴用請列入議案公决請求財部暫仍舊例免除零星　負以抒商困不勝迫切待命之至仙鎭商會叩馬 
[謝鄒等催速辦首都慘案]  
　　國府委員謝持鄒魯昨函國府常委云常務委員組安孑民恊和三同志公鑒逕啟者持魯等經於本月五日用書面提議主張政府令催軍事委員會司法部迅速辦理南京十一月二十二日討唐務利大會時槍殺一案距今又半月矣本月十七日上海各報發表上海衛戍司令部在商務印書館工人處搜得共產黨秘密文件中有「宜乘羣衆集會亂放手槍造成南京類似之慘案」一條則此案由於共產黨之乘機遣咸了無疑義然龔用共產黨方法在本黨内部搗亂而與共產黨以造成此案之機會遂復利用此案以羅織異己而供政爭之工具發展個人野心者吾黨中竟大有其人政府曁據當日在場軍警之報告又令行軍政機關經過旬日之偵查個中眞象必已大明卽宜將所得實情及所獲證據公布於衆凡此案之間接及直接的眞正主使與實施各犯立予按名緝拿歸案懲辦萬不可延緩更不可瞻徇亦無所用其顧忌誠能持正從嚴迅速辦理則黨中梟桀有所儆懲而依草附木吠影吠聲之徒亦或憬然悟已往之非還其本來面目不致東倒西歪長爲他人之利用品如此乃能减少黨事之糾紛乃能保存幾分之正氣否則本黨内部之是非尙且不明本黨造亂之黨員縱而不問糊塗恣肆莫敢誰何是本黨之根本已壞將何以領導羣衆戢治暴亂而建設國家以黨治國之精神必爲若輩毀滅殆盡總理在天之靈其何能暝持魯等用特專函請諸公卽將南京慘案眞相發表緝凶究治實黨國前途之幸非爲持魯等個人横被誣枉計也祗惟裁倧 
[華僑會抗爭東婆羅洲慘案]  
　　華僑聯合會昨爲東婆羅洲生互慘一案發出兩要電抗爭其文如下 
　　呈外交部電國民政府外交部伍部長鈞鑒東婆羅洲三馬林達生瓦生埠軍警慘殺華僑一案前蒙鈞部提出嚴重抗議照會駐華荷蘭公使交涉惟至今日久未見荷政府答覆亦未聞將拘拿華僑釋放此等態度可以知其心之殘忍伊旣不講公理藐視我國而我國之待遇亦當改變古哲有言人善我我善之人不善我我不善之務懇鈞部本此精神應付外交繼續强硬抗議以雪國恥而平僑憤本會於篠日召集華僑各團體聯席會議二致議决㈠請政府繼續抗議限期短覆並迅電駐荷公使根據三寳壟領事查勘情形向荷政府嚴重交涉㈡請逾期荷政府不答覆或答覆不滿意政府應接受民衆主張辦理爲斷絶邦交取銷荷領陪審權及撤銷承認茶蘭使領特電陳明上海華僑聯合會叩 
　　呈中央黨部海外部電中央黨部海外部鈞鑒東婆羅洲三馬林達生瓦生瓦埠軍警慘殺華僑同志屢經各方電請國民政府外交部提出嚴重抗議惟至今日久未見荷政府答覆亦未聞將拘拿華僑釋放而我外交部亦無繼續設法辦理此案眞對不起被難華僑各同志縱荷政府不答覆亦當有别種方法對会斷不能因荷政府不答覆即作了事此次交涉若無結果非特僑衆不能平其積憤恐將謂政府與華僑痛癢無關况國民政府乃黨政府對於黨内同志痛苦應當格外關切保護豈可因海外同志而有所歧視想政府决不忍華僑各同志任人慘殺本會篠日召集華僑各團體聯席會議一致議决（同上從略）務懇催促辦理深信鈞部必能爲國雪恥以平僑憤上海華僑聯合會叩 
[昨日各路電車已相繼開駛]  
　　英美電車公司工人因要求公司改良待遇一致罷工歷時頗久公司方面對於所提條件聞已於可能範圍内容納故一二八九等路對於日前先行開駛昨日三六七等路電車亦相繼通行惟僅五路與各路之無軌電車昨猶未見行駛大約日内將可全部恢復原狀也 
[收取房租改用陽曆之廳令]  
　　上海縣政府春到民政廳訓令云爲令遵事案奉第一七省政府九九號訓令内開爲令行事據上海各路商界總聯合會感代電稱自民國建設以來改用陽曆早經通飭在先即先總理就任臨時總統曾經公佈在案並以陽曆指定爲國曆煌煌法令昭照在人至收取房租改用陽曆早有成議而尤爲統一市政之先聲惟資產階級之毒燄積習相沿牢不可破始終貪圖小利拒不遵行而上海房東大半託庇洋商惡慣尤甚長此以往則國曆永無實行之可能敝會依各路房客之籲請合亟據情上達伏乞令飭各縣屬凡關於收取房租依照陽曆一體遵行以期統一而崇國曆無任盼切待命之至等情據此除批候行廳核飭外合行令仰該廳即便查核飭遵並具報此令等因到廳奉此查民國自建設以來即經改用陽曆徒以民衆習慣相沿一時未能改革殊非統一國曆之道今上海商界聯合會電請收取房租一律改用陽曆自屬可行除呈復外合行通令仰各該縣長即便遵照佈告一體週知此令 
[房總會通告收付房租遵用陽曆]  
　　上海特别市房客總聯合會昨通告全市各房東及各房客聯合會云爲通告事案奉特别市農工商局訓令内開爲令遵事案奉市政府第三八號訓令内開（訓令已見前報從略）此令等因奉此查陽曆付租旣蒙市政府通令遵辦亦經臨時法院公告實行自應於十七年一月起本市區域内及租界上華人所有產業收付房租一律改用陽曆計算其十六年年底陰曆十二月份房租祗須付至十二月初八日爲止初九起即歸入陽曆十七年一月份計算合亟通告各房東房客一體遵照辦理以崇國曆而符時憲特此通告 
[滬關代徵鎭關進口稅辦法之令知]  
　　國民政府財政部昨令江海關監督何家駒文云爲令遵事案據鎭江關監督呈稱略謂請令行江海關附稅徵收處以後不得代收鎭江進口附稅並將以前代收稅欵撥歸職署以符定章而杜流弊云云等情查向例商人報運貨物正附兩稅應令按章同時併納藉免脫漏在鎭進口貨物正稅旣據鎭江關監督呈稱由滬關代爲徵收者月底撥還則隨同正稅應納之附稅自亦應由該關代爲徵收隨時通知照數撥還方便稽核嗣後鎭關進口貨物遇有向在該關完納正稅者其應納附稅准由該關代徵惟須於代徵後隨時通知鎭關並應按月將代收附稅欵項照數撥還俾免紛歧再該關代收在鎭進口貨物正稅是否因便於稽徵起見有無規定所有代收鎭關附稅迄今共計若干併仰查明造册詳細呈復以憑核辦除批示外合行令仰遵照辦理引令 
[市政府要訊]  
　　維持教育局務教育局長保君建奉令停戰所有教育局事務已由市政府令該局第二科科長魯機曾負責維持 
　　令局接收邑廟市政府以上海邑廟係屬本市公產查照本市區暫行條例市公產應歸財政局管理已令財政局與整理邑廟豫園委員恊商接收 
　　整理浦東淸道市政府已將浦東全部接收先從淸潔入手已由衛生局擬具整理浦東淸道辦法業經市政府批准施行云云 
　　准撥參觀旅費教育局因第四中山大學在南京舉行展覽會上海市立各校長及教育局職員組織參觀團前往參觀教育行教成績並參觀各學校所有旅費業經市政府核准交財政局撥給 
[昨日冬節休假]  
　　昨日爲陽歷冬節之期本埠行政警法各官署均循例放假停止辦公一天公私立各學校亦停止上課放假一天以誌慶賀云 
　　尙有本埠新聞轉入後頁 
 
 

Page 15

 
 
本埠新聞二 
[市政府請爭滬碼頭捐欵]  
　　中國新聞社云上海特别市市政府奉國民政府財政部咨戈關字第三五號云爲咨行事據江海關監督何家駒　稱查職關帶徵碼頭捐一欵洋涇浜章程第九欵雖有規定以前由上海道署徵收每年撥付英法工部局碼頭費各口萬兩嗣於光緒二十四年二月德國總領事據工部局請求改收碼頭費照會蔡關道函致稅務司向工部局商辦遂由稅務司與英法工部局於光緒二十五年訂立合同以一年爲試辦之期此項合同僅據稅司於成立後函報關道年限滿後繼續辦理旣未徵求中國官廳意見滬道署從無核准明文至支配方法關於洋貨進口土貨出洋所抽捐欵悉歸英法兩工部局收受惟通商各口由滬道出貨物所抽捐欵英法工部局及上海道署各得一半而海關代徵經費則彼此分半擔認在昔貨物起卸全在租界碼頭華界浦東碼頭起卸貨物甚少捐欵來源十之八九出於租界上海道署每年旣可免貼法工部局銀二萬兩且能略沾徵潤故任稅司與英法商董議辦放棄職權不加干涉今則時勢變遷捐欵逐年增多而吾國官廳因權不我操以致不平均之辦法因仍二三十年未加改革上海浦東塘工局鑒於浦東碼頭捐收入之多吾國分配之少迭經呈請加增撥欵經上海交涉使道尹等略爲籌議亦未與英法當局據理交涉因循至今迄未解决查碼頭捐欵爲職關收入之一亦爲市政經費收入之一上海市政應興之事甚多對於碼頭捐之收入似須及時籌議與英法當局協商將以前由工部局片面規定之支配方法提出修改以期中外各得其平籍輔市政之進行而挽已失之權利縱其要點有四可據爲交涉之理由一·徵收碼頭捐擬爲洋涇浜章程所載而支配方法章程中並未規定完全屬於工部局之片面主張與國際條約至爲不合當然有提議修改之權二·稅司與工局訂立合同即照合同所定分别徵解此合同華官並未參加無永遠遵守之義務三·碼頭捐欵近年總收入約六十萬兩而解歸監督公署每年不過十萬兩合總務不過六分之一以吾國境内所抽之捐欵而使外人獨享優越之權利事之不公孰有甚於此者四·昔年貨物起卸均在租界華界南市浦東兩處貨棧甚少收入極微工部局取得捐欵應占多數猶可言也今則浦東南市貨棧林立所抽捐欵幾與租界碼頭相埒以前雷稅司函復蔡關道即有浦東一帶旣在租界之外自可隨時酌奪而行等語根據提出交涉似非額外要求其上理由吾國頻年受虧已甚似難長此緘默不言自甘放棄謹摘叙案由略抒管見上陳鑒核應如何進行交涉之處擬請鈞座會商外交部核定飭遵以便會同江蘇交涉署曁上海市政府秉承商辦至爲公便等情前來查碼頭捐欵中外支配不平自應從速提案交涉另定辦法以挽主權除已由部咨請外交部令行特派江蘇交涉員切實辦理並批示海關監督遵照外相應函達　照希即就近恊商辦理至紉公誼此咨上海特别市政府國民政府財政部十六年十二月十日 
[財廳通令詳塡騐契註册簿]  
　　江蘇財政廳昨日通令各縣縣政府文云爲令遵事查此次辦理騐契原以保證人民產權兼爲整理各縣田賦而設蘇省田賦自魚麟册散失後某種户名爲何人某種户住何地久無確切之根據册所有逐年印造串單令假手於書吏以致飛灑詫寄爲幻百端歷歲相沿流弊甚鉅本屆騐契註册簿以產業所在地爲綱領 
其他應載各項亦極詳明純爲實地淸理之預備各該縣務應切實查明分别塡註在今日開辦伊始果能實事求是毫無掛漏之噳庶將來造串起徵亦可依此册籍作爲根據之用除分行外合亟令仰該縣遵照辦理須知現在騐契完全就國計產權兼籌並 
顧與民三舊案徒事歛費逈焉不同倘有軍閥餘孽共產黨徒借端煽惑意圖反抗該縣長應卽嚴加制止毋稍疏忽一面廣爲布告俾衆週知仍將辦理情形隨時具報以憑考核切切此令 
[寶山閘北印花稅局限期掉換存票]  
　　寳山兼閘北印花稅分局昨緊急通告云前准胡家橋商界聯合會等處先後來函並據各商店前來本分局面稱均以前次購存未用之加有國民政府戳記印花稅票今已失效作廢但事前並未奉到掉換之通知及佈告請仍照用或掉換等由本分局即據情電呈江蘇印花稅局請准展限掉換去後旋奉省局電復姑准變通限至本年十二月末日止以示體䘏惟須查照掉換加蓋國民政府戳記各種稅票辦法第三第四條規定辦理以符手續等因合亟緊急通告寳山閘北全境各商店如存有加蓋國民政府四字戳記之稅票的係寳山閘北商店購存貼用者限於本年十二月三十日以前查照換票辦法第三第四條之規定送交本分局彙齊呈繳省局掉換凡原在鄰境鄰縣所購及代售之商店勸銷之人員存有前項印花均仍向原購領之機關辦理如另有特别規定並塗改私戳僞造等類之票皆不得混入以免掉換時剔退之煩惟此項稅票旣准掉換即不得再行貼用倘有意違抗應仍依法辦理决不稍寛除分函佈告外特此通告 
[稅則會已開始辦公]  
　　國家稅則委員會刻已租定新閘路一三五號辦公云 
[漁業團體再呈財部]  
　　國聞通信社云江浙漁業永豐公所等十六團體呈財部文云竊江浙漁業事務局苛稅擾民曁局長譚兆鰲種種違法迭經披瀝陳訴並由上海總商會據情轉請停止征收在案茲閱報載財部解决江浙漁業糾紛辦法第一江浙漁業事務局稽征區域以沿江海一帶爲限凡屬内地不設分局及稽征收第二征收魚稅以鮮魚水產動物爲限凡醃乾魚類所有稅課仍由財政廳照舊辦理第三鮮魚鮮水產動物所課稅率應參照値百抽二舊稅及値百抽五新稅願望减輕改百分之五及百分之三第四鮮魚鮮水產動物之應課新稅全歸江浙漁業事務局主管其從前所有舊稅除海關常關照舊辦理外凡其他各色釐金省稅雜捐一律取消歸併實行化零爲整以上四項辦法呈請國府核准分行江浙兩省政府將取消鮮魚類舊稅辦法轉飭財政廳遵照辦理一面仍由財部將江浙漁業事務局章程酌加修改呈請核定轉飭該局遵照等因揣大部之意以爲本案糾紛從此解除不知内地糾紛雖了而沿江海一帶之糾紛如故也以爲商民疑慮從此消弭不知醃乾魚類加征之疑慮雖去而沿江海一帶魚稅之糾紛更甚也大部以爲化零爲整不同於阿歛値百抽三不至於　民不知同一魚類而鮮與醃乾課稅懸殊旣乖稅則之平且益加魚民之痛也今請約略言之蓋向來鮮魚抽稅與其他貨物情形不同不必求百分之二其理由有四（一）漁民出没風濤冒險捕獲海外之辛苦危險百倍於内地政府應予優異以示鼓勵（二）鮮魚進口上海關章所載向來論儎而不論斤立不估價徵稅其定稅用意在於避免留難而防止潰爛（三）鮮魚入市或轉口早晚市　不定須求迅速消售非比其他貨物經久不變有一定價目之標準（四）魚類佐膳無論鮮乾河海同爲日用必須物品並無單獨重課海鮮之理有此四種理由故無論化零爲整抑化整爲零總宜不分完舊稅範不可超過値百抽二之通率若論獎勵方法則日本不徵魚稅之例可爲借鏡况廢除苛細雜捐先總理早有遺訓魚稅爲雜稅之一縱不遽予廢除亦何可有加無已今乃其道而行之鮮與醃乾同一魚類而所課之稅有從新從舊之分遂不免畸重畸輕之弊大部爲最高財政機關此等魚類雜捐誠無暇察知眞相祇就表面觀之解决糾紛辦法上下兼顧何嘗不冠冕堂皇試一念魚類課稅之未可兩歧與夫漁業負担之不可偏重應爽然於處置之偶疎而亟亟設法以善其後幸而有濟轉圜自妙因此捐令尊嚴不幸而無濟則窒碍難行徒以激人民之反響下不利於民上無益於國此中得失何待蓍龜大部所稱振興漁業爲設立漁業事務局之本旨則何必舍本逐未漁業其名魚業其實爭此紛擾無謂之些徵收入耶至此更有不能已於言者魚稅明明爲地方雜稅何以中央在所必爭則曰中央政治會議蔡委員元培等提案之故國稅地方稅之有限範圍早已劃分淸楚大部管理國稅何以侵及地方魚稅因接受國府秘書處奉常務委員會諭轉飭遵辦便認起主管機關而並無一語抗衝以正其統系則曰中央政治會議蔡委員元培等提案之故江浙兩省政府主管地方財政何以放棄魚稅一任混淆攘奪經各團體百般呼籲而並不據理力爭收爲兩省地方自辦平情解决乃亦曰蔡委員元培等提議之故蔡委員元培等身任黨國之重苛稅擾民定知非其所願而徒爲中央研究院及國立勞動大學寛籌經費雖不免爲獻媚迎合者所誤但宅心長厚本自無他自譚兆鰲江浙漁業事務局局長率擬章程朦請核准自行公布逞宵小機謀墮中央威信敢問誰尸其咎旣然試辦無效何以姑息如故不聞國府有人提議罷斥是否亦曰蔡委員元培提案之故譚兆鰲一市儈耳其得官目的祇有朘削取盈本不知國家爲何事政治爲何物何足深責第訓政開始最重銓政如此漫無抉擇建設前途詎不可慮今因譚兆鰲一人結怨於民之故而聯想及於提議任命之中央委員復恐大部有所遷就不便收回成命與江浙兩省政府有所顧忌不遽爲民請命而疑譚兆鰲恃有護符長此作祟釀成最後仇𨻶不得不哀懇蔡委員元培等總念娘浙兩省漁業困難情形自動提議迅將原案撤消庶幾繫鈴解鈴一切糾紛從此根本解决嘉惠民生寧有涯涘否則新稅實行之日即吾民否認誓死之日裕課不足衆怒有餘明知緣木求魚尙欲全力搏兎民衆從不足惜而於中央學院究何利焉痛哭流涕急不擇言除分呈外爲此籲請鑒核諸示施行無任感戴謹呈國府財部永豐公所鴻安公所蓬萊公所永安公所長安公所鎭定公所棲鳳公所延慶公所台州公所奉化公所鎭安公所敦和公所螺門公所江浙漁會漁商協會 
[航商催撥船租]  
　　上海航業公會爲請撥淞滬衞戍司令部奉命徵租商輪十六艘之租金墊欵一案文電呼號已逾數月昨奉軍事委員會交字第一八四號批示内開呈摺均悉該商等急義奉公備盡其力應發各欵已飭經理處從速籌給以恤商艱希卽知照等因又爲催給七月間租軍用商輪二十五艘之租墊各欵亦奉軍委會交字第一八五號批示内開呈悉該輪船租金墊欵已着淸查委員會查核如數目無誤即交由經理處迅即籌欵撥給以恤商艱而存信用希卽知照等因聞該公會以官廳體恤商艱撥給有望已轉咨各關係會員推舉代表赴京請領矣茲照錄呈南京國民政府軍事委員會皓代電云南京國民政府軍事委員會常務委員鈞鑒敬肅者十月十七日淞滬衛戍司令部承鈞會之命向各航商租用商輪九艘當時聲明僅用七天至十天嗣因久未遺回曾由職會及噳洽卿君分别迭電懇請放還嗣奉白總指揮宥電内開國急龍華張參謀長譯轉噳洽卿先生鑒恊密來電敬悉我軍已在岳州與敵接觸所有不能航行漢岳各輪業經陸續放回至能行漢岳間之淺水輪十日内亦即盡數發還請轉告招商三北各公司爲荷白崇禧叩宥等語續奉卅電内開宥電敬悉大號商輪十二艘已全數發還漢岳間淺水商輪擬暫借用十日以利運輸期滿並即放還爲已轉電蕭處長查照履行矣謹復白卅等語奉此以爲令出維行昭蘇有望乃迄今九艘之中已放回者僅有大德新寳華志大三艘而續租之光濟訂明運煤一次迄今亦未放回查奉省電已逾二十五天奉卅電亦逾二十天不但江輪如江裕船未踐十日内盡數發還之前諾而不能航行漢岳間允即放回之飛虎升平公平甬興華平光濟海輪六艘亦始終未蒙遣回惶急殊深伏念飛虎等本係海船吃水甚深不但不合漢岳間之用且亦不合寗漢間行駛乃旣違諭不釋且令行駛寗漢之間當此江水日退設擱淺沙必待明春水漲方可脫險其船身之成本及船期之損失爲數甚鉅應由鈞會如數認償此不得不聲明者一也今歲各公司營業衰落金融枯窘久在洞鑒現屆年關益屬無米供炊故本月份之船員薪食無欵照給倘船員因薪給無着而潛散擅離各公司無法屬維自不能代負責任此不能不聲明者二也航商深知鈞會所屬機關之不諳航行不明利害之故而公家危賠意外之損失竟費無謂之租金按諸良心律以天職實不忍知而不言作此最後之呼號鈞會而果欲求實用而節靡　也欲一號令而符言行也萬懇迅發屬厲命令飭將飛虎升平公平甬興華平光濟等各海船六艘及江裕江輪一艘一律尅目遣回以恤商艱而維人心否則命不下行誠有各航　　商所不忍方者矣伏乞指令遵行臨電無任惶悚待命之至 
[仁穀公所爲增加船捐呼籲]  
　　南北市米業仁穀公所昨日呈上海特别市財政局文云呈爲船捐陡增船户惶急籲求矜鑒迅予飭令仍照原額徵收以恤民生事竊據南北市米行公會函稱迭據滬北米業聯合會滬北經售米糧公會駐滬常熟米業公所江陰旅滬米商公會無錫駐滬米商公會蜆帮駐滬米商公會面稱近有報告各帮載運米麥雜糧船户紛紛到會面稱近有上海特别市統一船捐徵收處徧發通告奉財政局令於本年十二月份起上海特别市管轄境内所有各項大小船隻均須遵照新章按所給捐照須至少保留兩個月一遇稽查即須給閱否則加倍處罰船户等代客運貨來滬所獲裝費甚微當此米珠薪桂食用無餘安能担此重負且交貨有一定地點來貨亦無一定時日故船户等亦無能享此統一納捐之利益此項新章如果實行船户等惟有棄船改業等語一時如各該船户等同聲呼籲實堪憐憫務請貴公所轉呈財政局令飭該徵收處仍照向章辦理以維苦力等情前來敝公所即經召集同業各帮代表開會討論盡力勸導詎各該船户等亦紛紛到會羣起呼號情詞憤激查該項船捐向章每月小船三角中船四角大號五角今甲等大號加至三元二角中號二元八角小號一元四角即乙等大號二元中號一角六角小號一元二角當此生活艱難之際該船户等勞力營生何能堪此爲亟據情轉籲求鈞長迅予令飭該徵收處查照向章照舊徵收以恤民生而安商業不勝急迫待命之至謹呈 
[農工商局調查絲廠困難情形]  
　　爲籌劃維護方法之準備 
　　近來絲市價格漸跌而各洋行定貨挑剔又甚苛刻動輙退貨因此各絲廠於營業上大受打擊農工商局爲謀絲業之發展並爲維護廠家營業起見除代絲廠恊會向銀錢兩業調查存棧乾繭數量以便通盤籌劃外並特製調查表格一種分發本市區内各絲廠命各該廠將本年營業狀况產銷總數及其所遭之困難情形一一詳塡送局俾便統計而謀保護推事屬創舉恐各絲廠塡載不實仍不足以籌相當之善策故該局除分發調查表外特再令絲廠恊會轉飭各絲廠切實塡報云 
[特别市黨部消息]  
　　商人部該部昨據上海特别市商民恊會來函以水爐業商民恊會發生爭執該部昨已交由調查科分往雙方詳細調查以憑核辦矣又徐式昌律師來函擬組織草紙業商民恊會請將各項章程寄交參考該部當已檢齊發寄矣又邑廟豫園分會會員林文榮等前因選舉執監委員時發生異議呈請該部令飭重選經該部調查結果係由店方當選者少而攤方當選者多該部以爲選舉方法旣用普選制則此次雖攤方當選者多下次或店方反佔多數亦均不成問題仍應合作不容歧視因即指令飭遵茲據林文榮等第二次呈訴該部昨又指令云呈悉查此案前據該會員等呈請業由本部指令知照仍仰遵照前令辦理可也此令 
　　靑年部該部對於調解遠東大學之風潮爲欲使外界明瞭眞相起見故特擬就調解遠東大學風潮之經過」一文詳述此次風潮之原因經過及結果長約數千言又昨日縣立各小學教職員於下午二時開聯合會議由該部長出席指導又該部十一月份之工作報告已在付印中共百餘頁内容豐富印就後擬分送各級黨部云 
　　婦女部該部爲蔣素心反對家長代定婚烟來部要求扶助該部當即派指導科黄喬雲任瘦珮往蔣素心家中爲雙方調解往返十餘次迄今月餘昨日下午三時始得雙方正式簽字告一結束所立字據如下立調解議據代表人上海特别市黨部婦女部部長李崎山爲蔣柏臣之女蔣素心因反對家長代定婚姻事投入本部要求扶助等因當派本部幹事前往蔣素心家與其家長磋商當由蔣柏臣言明王家婚事並非代訂事前實得素心同意現在素心因反悔已於十二月十五日正式解除王家婚約並將素心挪用王家之聘金及損失費等千餘元應照數賠償關於未來婚事須待素心年逾二十後且得家長與當事人雙方同意時方得發生效力至於讀書一節已得其父應允惟時届年假不得入學待年假後再令入學素心應聽從父母之命發奮讀書不得任意從事自此議據簽字後永久發生效力恐有異言以此爲據調解人中國國民黨上海特别市黨部婦女部部長李峙山被調解人蔣柏臣蔣不心又蔣素心前曾寄住婦孺教養院該部今特代爲致函該院院長爲之道議函云「逕啟者蔣素心女士婚事糾紛日前已告解决茲據蔣女士稱前寄寓貴院時遇蒙大院長曁各職員先生優待殊深感激敝部特代表蔣女士道謝此致凌其瑞院長上海特别市黨部婦女部啟十二月二十二日又該部爲擴大宣傳起見致函各學校請其擇定日期以便派人出席演講該函發出後各校紛紛定期函請該部派人出席同日下午三時該部部長李峙山出席愛羣女校演講又派黄喬雲出席國際婦女和平促成同盟會談話會 
[無線電訓練所遷寗續辦訊]  
　　併入軍事交通技術學校 
　　軍事委員會交通處無綫電訓練所自開辦以來已六閱月第一屆畢業學生五十三人均已分别派往各電臺及各通信所任報務員成績甚爲卓著現該所最近考取之第二屆學生六十六人亦已正式上課聞最近南亦軍事委員會以各方軍事均在發展軍事交通人才需用甚亟已於日前議决在寗創辦軍事交通技術學校招收學生六百名分有綫電無綫電汽車鐵路四科擬卽將無綫電訓練所併入該校故該所不久即將遷寗續辦惟現在在滬之學生是否同時遷寗尙未决定云 
[黨訓同學之同樂會]  
　　日期···明日···地點···改總商會 
　　上海黨務訓練所同學會定於明日（二十五日）下午一時舉行同樂大會會場原定縣商會嗣因地址太小改假天后宮總商會秩序摘要如下㈠執行委員會宣誓就職㈠通過重訂總章㈠茶點甚别綴裝於袋中稱親愛果㈠游藝重要節目有滑稽舞一對小情人四簧新劇等命内並頒發新　之三角形證章云 
[酒行業職工條件已解决]  
　　本埠酒行業職工會於本月中旬向徵雅堂公所提出加薪待遇條件十七條已於前日由工統會救濟課派幹事宋朗武指導員方　會同勞資雙方在該公所會議而雙方均能量解當卽簽定刻下正式條件正送往各行簽字蓋章其實行日期則在陰曆冬月初一日雙方所推派委員警頓南北市行規正在進行中 
[紙業勞資談判無結果]  
　　本埠紙業職工會前日下午三時召集勞資雙方代表到會計有資方代表劉彤雲王賚寳馮溢源芮少章陳立生曹顯裕勞方代表秦祥卿徐少馨許導仁程冠人翁史祥顧靄堯及市黨部工農部代表周復農等由陸鳳竹主席雙方開始討論勞方以不入職工會者聽便一則要求改爲店方新添職工不得僱用非會員致互相辯駁歷三小時之久結果雙方談無眉目末由主席聲明此項糾紛容委員會討論辦法後准在人個月内提出公判藉免爭執始告散席 
[英美罷工後援會消息]  
　　上海英美罷工後援會於日前由糾察隊搜得冒充軍人私販仇烟之郭其除將所販仇烟一併存貯預備銷毀外昨晚復由宣傳處職員將各項宣傳品詳加譬解以冀促其覺悟並由該會攝影以便宣示大衆云又該會宣傳處日來將各期烟毒畫報分寄各地並赴南北市張貼昨日又草就再告民案書等宣傳品云 
[煤炭工會執委會記]  
　　上海市煤炭柴工會第一分會昨日下午七時在會所開第一次執行委員會議到各委員李潮江周永金茹水富等十人行禮如儀㈠執行委員宣誓就職㈡常務委員宣誓就職㈢前總務呂金增移交鈐記登記表簽訂條件並相對行一鞠躬禮㈣公推匣水富主席周觀天紀錄㈤丁統會特派指導員張上慶至勗勉詞㈥各委員致答詞㈦討論事項（甲）發起人問題公决一致退出再由執委具函遴選熱心並有經騐者聘任之（乙）僱員問題公决聘任周觀天爲文牘吳桂蟾爲會計陳初昇爲收發保存文件兼書記何祥榮爲傳達（丙）常會日期公决禮拜六（丁）以前各辦事人員津貼公决保留俟下次常會討論（戊）各發起人攝影以留紀念公决本星期日下午舉行（己）調解調查宣傳等職員公决俟聘任發起人後配定㈧呼口號㈨散會並聞該會於今日下午二時開第二次常會 
[工統會解决工友糾紛案件]  
　　上海工統會自八月間調解委員會改爲救濟課由袁正道委員兼領計從九月五日起迄十二月二十一日止解决之糾紛案件有三百零九起之夥結果勝利都屬工友茲該會改組該課復易名爲救濟部改由李載民委員擔任特將過去之解决案件擇要造册備案云 
[工統會工作昨訊]  
　　組織部調查股㈠蠟綫業職工一分會爲常委湯桂森吞没公欵請卽通緝案經該股幹事鄧觀濤前往詳查據湯桂森侵吞欵項舞弊情虚携帶調查登記兩證避匿無踪除非緝拿到案此事方可解决當即據情呈請組織部務將該湯桂森拘案法辦以儆奸頑云㈡貨車工人張成如孟可禮等爲大小車工會第一分會强迫勒捐如押車輛請派員調查釋放一案該股派幹事鄧觀濤前往調查據該會因張等煽動工友勿人工會故將其車輛扣留促其覺悟後經承認入會隨將車輛發還詎知張等藉租界爲護符仍復頑抗如故是否應予拘案鞫訊業已呈請組織部核辦矣㈢運木工會第一分會爲流氓潘大馬劉才喜藉端敲詐請速究辦以儆不法一案經該股幹事李　階前往調查據該會會員褚志培在大通碼頭裝運過輪木料被潘等兩次敲詐洋四元查此等流氓以敲詐爲營生且行踪靡定無從諮詢事關妨礙治安當即據情呈報組織部請轉函公安局一區一分所務得潘劉二人拘案追繳以利工運㈣北區機器第一業務工會爲會員馮樂華等十二人抗繳月費又復加入北區絲廠第九業務工會以致會務蒙其影響請爲嚴行制止一案該股隨派幹事李噳階前往分别調查據馮等確又加入該會實屬違背定章當擴情呈請組織部分令各該會查照辦理以免糾紛 
　　救濟部㈠上海華洋布業第九工會爲鼎大祥等六號不遵條件請予交涉一案由本部派幹事閔齊倫前往辦理查福和祥福康祥裕昌祥對於條件並無違背之處業經各工友證明屬實所有鼎大祥少加金永祥工資兩元經閔幹事交涉結果該號主允照條件補發至源泰昌因爲工作期間發生糾紛經閔幹事召集雙方協議分班工作但每日時間仍以十二時爲限結果已徵雙方同意和平寢事又恊記公司前以厘金扣算甚爲麻煩已與各工友商議無論厘金多寡槪折給每人每月兩元嗣因條件中仍有厘金一項應照條件加薪五元但白扣厘金之兩元亦應取消其理至當已經閔幹事向工友方面解釋明白業無爭論云㈡上海厚生橡皮廠工會爲資方延宕發給失業工人遣散費一案由本部張伯森幹事迭向該廠主方金鴻交涉結果該廠自認簽字允將遣散費三百元交由本會轉發卽經出立收據並經本會將欵如數分發各失業工友了結 
[勞資調節會昨日停止辦公]  
　　上海特别市勞資調節委員會昨日因爲舊曆冬至各方出席談判代表以俗例關係勢難到會該會僉以日來總商會舉行各省商會聯合會地點深感不敷故暫停止辦公一天今日仍照常處理各務云 
[浙省委來滬邀各界討論禁烟大綱]  
　　浙江省政府與省黨部對於財部禁烟辦法反對甚烈已得社會同情浙省建設廳已擬就浙省禁烟大綱由省政府請省委員兼財政委員主席馬寅初審查之馬氏恐自己才力不足特與浙省禁烟副局長程遠帆於昨日由杭來滬邀集滬上醫學界法律界及熱心禁烟者於今日開會共同詳細討論大綱 
[拒毒會贊助浙江禁烟宣言]  
　　中華國民拒毒會昨發贊助浙江實行禁烟宣言云國民政府秉承總理拒毒遺訓根據本會禁烟請求議决禁絶鴉片並定三年爲肅淸之期全國民衆慶幸同深不意民政尙無主管機關禁烟乃委諸負籌欵專責之財政當局結果乃並鴉片而列入籌餉之來源以致惡劣分子借烟禁而實行縱毒招商承辦放任公賣爲禍之烈無殊往昔及修正禁烟條例實行後變本加厲尤失民心各地烟禁非操於奸商土販之手即假諸劣紳捐蠧之力以致純潔之流自愛之士　裹足不前以免同污前此包商行賄嚴 
 
 

Page 16

 
 
受查辦風聲所傳人心稱快不意變相於招商承辦之江蘇戒烟藥品經理局竟拂民意繼起而禍民可見禁烟當局尙無悔禍之心改弦之意可怨孰甚夫禁烟爲消利之政非籌餉之源當爲禁烟而禁烟不可因籌餉而縱毒推其至極亦僅可寓徵於禁萬不可寓禁於徵禁烟事屬民政應歸地方當局辦理聯合人民團體切實合作以圖澈底之解决本會旣屢發主張之宣言以求各方之注意乃者浙省當局果見及此不忍視三千萬同胞慘受烟毒之黑化乃毅然决然宣佈禁烟由地方自辦取消招商賣土之弊政不以土商地痞之恫嚇而稍戢其救省救民之熱誠不以任何方面之高壓而改變其堅决之主張雖其環境惡劣困難滋多前途成敗尙難逆覩惟其動機之純粹舉措之光明殊爲黑化勢力支配下之今日我國所僅見與本會素來之主張不謀而合本會認今後浙江禁烟設施之成敗與我國烟禁前途關係至爲重大浙江當局旣抱此大無畏之革命精神冐艱難險阻以赴之則全國民衆對於此等不妥恊而具有特殊價値之試騐豈可袖手旁觀置諸不顧哉本會忝爲民衆拒毒團體三載以還奔走呼號不遺餘力拒毒有心救時乏術對於浙江禁烟之設施認爲輿論初結之碩果豈可不傾注全力助其實現哉用特發茲宣言表示贊助之誠意全國同志其共一致奮起予以精神及實力之贊助浙江幸甚我國幸甚 
[王寵惠不日放洋]  
　　司法部長王寵惠博士日内將赴歐洲出席國際法庭按國際法庭之人選皆屬鴻儒碩彥全世界法學家中僅十二人得膺斯選王寵惠氏之法學震耀全球且精英德法三國文字在外交上又負重望此次出席國際法庭必能爲我國爭光不少聞王氏赴歐時期將由魏道明次長代表部務魏氏法學湛深才識卓絶雅負時望今膺此重任亦足爲政府慶得人也聞王氏不日由滬搭輪動身云 
[諸翟民衆昨至嘉定縣政府請願]  
　　滬南諸翟鄉市民因堅决反對劃入南翔區迭經一再呈請嘉定縣長吳伯庚要求收回成命昨聞該區委員會辦理結束將移交縣政府實行諸翟市民憤懣異常即經各團體聯席會議議决推派代表到嘉請願當經推定商聯會籌備主任黄布衣農民協會常務委員侯澄保衛團總黄澄波三人爲代表携帶公文昨午急足至城適劃區委員會正在開會三代表即至委員會請願當由潘指行委員接見各代表申述來意後潘委員謂劃區委員會是隸屬於縣政府不過擬定辦法縣府是否執行無權處理云云各代表認爲不得要領乃向縣府請願當由吳伯庚縣長親自接見各代表申述民衆反對情形並由黄澄波提出不能歸併理由三點㈠諸翟上界歸人蒲淞市後之紛擾㈡諸翟南翔交通不便㈢以前本邑歸併十八鄉之後並無成效黄布衣賫呈商界公呈請保全固有區域侯澄表示人地關係農民堅决反對劃入南翔區請尊重民意吳縣長俯順輿情面允設法補救各代表認爲滿意興辭而出比返諸翟已午夜矣 
[援助被壓迫華商之宣言]  
　　滬西四路商界聯合會援助潘義泰 
　　國民通信社云全國各界各團體公鑒此次關於潘義泰米號被日商三井洋行朦訴臨時法院予以假扣押一案本會聞之深抱不平查該洋行與潘義泰買賣全係其華經理林柏照一人所獨裁該華經理以帝國主義爲護符巧言令色以術愚大該號不察遂墮術中所定之米來貨旣與原樣不符到期又復不換以致出路維艱價格低落損失竟逾十萬元之譜該洋行不自道歉反責該號種種之罪名朦訴於臨時法院竟予以假扣押之裁决揆情度理殊屬不平該華經理之爲虎作倀其罪誠無可逭矣本會目擊心傷難安緘默爰本正義之精神發爲懇切之呼籲尙乞各界同胞一致奮起力加援助使帝國主義者買辦階級壓迫下之華商得以免維其殘喘撤消非法之加封賠償營業之損失胥惟我熱誠好義之同胞是賴已諱此宣言 
[商總會之緊急會議]  
　　上海各路商界總聯合會於昨晚八時召集緊急執行委員會到委員三十餘人公推成爕春主席鄭葆元紀錄恭讀遺囑（甲）報告事項（略）（乙）議决事項㈠爲特欵籌辦局發行祝捷游藝券事議决甲由本會將該項特欵游藝劵退還乙致電國民政府聲請廢止㈡議决推派陸祺生張一塵二人爲出席民衆運動會敦促蔣總司令復職會代表㈢議决推派俞銘巽余仰聖二人爲出席農工商學聯合會籌備會旁聽代表㈣爲滬南六路隆茂昌肥皂公司被英商某公司指爲冐用商標交涉事議决由本會調查實在情形再核㈤滬南六路會員商店呈報二區公安局巡管王省三不理瑣事議决致函公安局聲請受理㈥滬南六路呈請自辦商人自衛團議决歸該路分會直接辦理㈦海寗路分會提議反對煤油特稅局開徵特稅議决致電國民政府財政部請收回成命㈧爲滬西四路會員潘義泰向三井洋行採辦洋米平糶來貨走樣缺磅虧耗綦重反被三井追償損失並執行假扣押請求援助主持公道由陳蔚文王茂卿等說明請潘義泰採辦洋米平糶以濟滬西二十萬平民之經過情形次張子廉陳濟成余仰聖王肇成陸祺生等發言對三井異常憤慨一致主張援助議决由潘義泰具詳細節略由滬西四路轉報到會後除呈報市黨部外再會同米業公所等各重要團體辦理嚴重交涉以維華商一綫生機㈨爲推定商聯週報募集經費游藝會委員當推選張賢芳許雲輝胡鳳翔張一塵王肇成汪維英范更新朱保羅邱嘉樑張予廉余仰聖屠開徵李文沿楊湧潤成爕春俞銘巽噳仲咸陸祺生鄭殿英王茂卿等爲游藝委員㈩爲統一船損徵收處苛徵船捐事議决（甲）致函市參事會（乙）致函總商會議畢散會 
[草紙業公會之發起]  
　　本埠草紙同業共計三十餘家因向無團體之組織營業上種種發展無從恊商進行並因前次紙業工友罷工有將該業貨物扣留且草紙爲社會日用品一日不可終止經該業各同業發起上海草紙同業公會以資團結現該會設籌備處於西門泰亨里一俟手續完全卽開正式成立大會云 
[鐫業恊會就職禮]  
　　上海特别市商民恊會第二區鐫業分會於前日下午二時舉行監紀執委員就職典禮到各團體代表會員等一百餘人主席俞宗周遲到（吳鶴嵩代）司儀陸鴻儒紀錄邱子峯行禮如儀由主席報告後首各委員宣誓就職次由主席宣讀宣誓就職詞次由市黨部商人部代表周千齡及二區黨部代表金鐸聲等相繼致調辭大致　勵各會員　心會務云云後俞宗周答詞遂攝影茶點散會 
[商恊會昨開籌備會議]  
　　上海特别市商民恊會於昨日（二十三日）下午二時在該會召集第十七次常會到有籌備員王曉籟王漢良陳翊庭馮少山陸文韶王延松等九人公推王曉籟主席朱逸嚴紀錄其秩序如下㈠公推主席㈡恭讀總理遺囑㈢本會會務及組織報告㈣代表大會召集案議决卽日催促各分會解繳入會費俟繳到三分之二以上時即行定期召集㈤各分會鈐記問題議决各分會鈐記一律改用大號刻就後卽日頒給㈥推舉農工商學聯合會代表議决推舉王延松陸文韶兩人㈦臨時提議王漢良提議發電警告日本出兵議决由秘書處擬稿拍發 
[浙江路商聯會會議記]  
　　南北浙江路商界聯合會於前晚舉行會議到十餘人由汪維英噳仲咸　流主席㈠冬防案議决於十二月初三日召集全路商店及市民代表舉行會議㈡各會員報告財政部上海特欵籌備局祝捷游藝會分送游券予各商店携銷案議决函報總會核辦㈢商聯週報籌欵案議决將戲募銷售各會員㈣元旦舉行慶祝案議决推鄭懷澄陸煥章籌備 
[法租界納稅華人會進行改選]  
　　上海法租界納稅華人會昨日緊急通告各商界聯合會云爲通告事本處自奉理事會議决舉辦調查本界納稅華人資格以期改選理事進行華董交涉冀謀市政之發展共享公共之幸福關係界内華人利害至爲重大業因限期迫促調查事宜理應積極辦理爲此通告貴會調查員務希於三日内將前項單紙收集彙報本會以便審查合格事關緊急幸祈照辦爲荷此致商界聯合會調查員大鑒法租界納稅華人會調查處啟十二月二十三號 
[赴南美智利華產展覽會籌備會紀]  
　　本月二十二日（星期四）下午二時赴南美智利華產展覽會在上海總商會三樓常會室開第二次討論會到會者有上海總商會代表馮少山趙晋卿國貨維持會代表汪星一王漢强上海國貨工廠聯合會代表陸星莊馬濟生申夢世上海縣商會代表馬驥良姚伯棠上海機製國貨工廠代表王漢强計健南市民提倡國貨會代表　金水陳翊庭曁張贊君嚴憲倫屠煥生趙冰王天木馮仲容諸文綺林質茂共二十一人首由趙晋卿報告外洋商業狀况林質茂報告第一次籌備會議决案紀錄王天木公使報告中智中阿等處華產展覽會交涉經過情形繼由馬濟生計健南汪星一陳翊庭陸星莊趙晋卿諸君再四討論該殿覧會能否進行及有無妨礙等情約歷三小時之久嗣由趙晋卿面請王天木公使對於赴賽物品應田官廳方面担負重責毋蹈費城賽品前辙王公使答稱官廳方面如無變動彼在智利當可完全負責云云次由陳翊庭提議謂今日到會者人數尙不甚多祗得作爲基本委員下星期四再由各基本委員每人介紹三人到會共同籌商並推定負責及辦事人員而金融一層則由上海總商會負責一面由銀行界輔代爲暫墊方可辦理再由陸星莊提議謂照陳翊庭先生更進一層辦法由籌備處再函有關於赴賽物品最重要商業團體各推出領袖三人於下星期四下午到會較爲有力又由汪星一提議綢緞業有七八團體如欲赴賽最好由籌備處函致各團體開一會議討論辦法末由趙晋卿臨時推定計健南汪星一馬濟生陳翊庭四位隨時到籌備處與林質茂共同籌商關於下次提議事件至五時半閉會 
[歡宴國際婦女和平代表會預誌]  
　　國際婦女和平自由同盟會推派代表三人來華考察我國婦女運 
動情形已誌前報現聞該代表等今日卽可抵滬各團體已定二十八日下午在北四川路虹口大旅館用完全華式筵席歡宴該代表等并定一月四日邀請諸代表及女界名流開談話會藉以交換意見聯絡感情云 
[永安街天主堂舉行耶誕禮]  
　　明日卽（二十五日）爲天主教四大瞻禮耶穌聖誕之期（俗呼外國冬至）法租界永安街天主堂院長能神父特於前日預雇工匠在堂之内外遍紥冬靑柏子堂中懸掛五色綢緞彩旗甚爲美觀並用奇花紥成耶穌降生於馬槽中之式樣四圍綴以五色小電燈甚夥訂於今晚（二十四日）十二時舉行子時彌撒並於明晨七時起由相公學生等輔助江南全省姚主教率同神父等舉行聖誕大彌撒典禮在教中外男女信友除今晚夜半前往堂中參與子時彌撒誦經觀禮外惟中國女教友因時在深夜深恐途中往返不便如届時欲往堂中誦經者須至雅相公處領取入堂證並函知法捕房屆時加派探捕沿途妥爲保護駐滬法總領事曁總巡捕頭等至時均各偕同夫人到堂參與大典届時當有一番盛况云 
[老北鬥浸會堂八十年紀念]  
　　老北門浸會堂創自前淸同治年間迄今已有八十年之歷史今定於十二月二十四日（今日）十時開會慶祝以資紀念其秩序除先由曾給賢牧師舉行教會儀式外有趙晋卿先生致開會辭余日章博士之演說及晏摩氏進德兩女校之弦樂唱詩等午後又開游藝會並聖誕禮拜定有一番熱鬧云 
[普益社近訊]  
　　大東門外紫霞路靑年普益社王君大章辭職已六七年矣現由該社董事會議决仍請王君回社任事王君亦念社務爲重擬於日内重任華總幹事之職此外又聘徐明杰君襄理女牘等事則社務之發展當可預卜殊爲該社慶得人云 
[籌建新閘橋所聞]  
　　市政府以新閘橋爲華租交界孔道非建築水泥鋼骨大橋不足以 
資久遠已决定重建惟經費一時頗難籌集已擬先在閘北烏鎭路口通租界温州路口及新閘大王廟與華界光復路兩對河之處各建堅厚木橋一座以便載重之車輛往來再徐圖寛籌經費於新閘橋及已坍之舢板廠新大橋原址均施行偉大之建築云 
[浚浦局將會議處置垃圾問題]  
　　江海關理船廳河泊司致特派江蘇交涉公署函云逕啟者現由浚浦局議召集會議討論處置在上海城内南市閘北法租界與公共租界每日收集之垃圾問題意在征求比較向來用船搬移更爲適宜之方法因據調查此項穢物百分之八十或九十悉被華界法租界及公共租界計雇用之船夫抛傾江中此事貽害甚大非文明都市應有之現象鄙人意欲由上海特别市工務局長閔行水巡長法租界工務處長公共租界工務處長浚浦局總工程師與河泊司共同討論此事特懇召端轉知土述華方兩君出席會議并盼對於彼等邊宜之日期示知以便定期召集爲感 
[攝影學會刊新年號出版]  
　　可代賀年卡片 
　　南京路二十號中國攝影學會出版部所發行之會刊第一百二十期係賀年專號已於今日出版頗有眞美善之精采報内特留空白附有賀年銅圖與賀詞以備讀者自由塡入以代賀年卡片若附郵票四分及雙方姓名該會並可代發云又聞本期本埠特添用美術黄色彩紙精印每份特廉售銅元四枚 
[補爾多壽贈送美女圖]  
　　補血强精新藥補爾多壽依各人體質製有五種效力之佳遠過其他各種補劑中英五洲中法中西先施永安及其他各大藥房亦均樂爲推銷聞自本日起凡購該藥一瓶者均有贈送鄭曼陀繪時裝翦髮美女圖一大張云 
[美富參號廉價展期]  
　　英大馬路五福弄口美富參號此次舉行上週紀念大廉價並大贈品頗受顧客贊許惟遠道不及往購之顧客紛紛函　展限該號已自冬月初一日起仍將所售之參燕銀耳等品之廉價日期展限十四天 
[法院注意巡警殺人自殺案]  
　　五區二所王家宅派出所巡警王潮海開槍將友人范洪起擊斃已亦自殺斃命已兩誌前報茲悉地方法院因本案所有情節及傷痕等殊有懷疑之點爲鄭重人命起見故不厭求詳施以嚴密之調查尤恐案無結束故特派員實地核密調查博採輿論以憑核辦 
[婦人驗係病死]  
　　住居南市王家碼頭和興里第八號門牌向業虹帮成衣匠之寗波人錢宗光於今年六月間娶海門人張子道之女爲妾張女年十九歲素有肺病過門以來痰疾時時發作近來病勢轉劇於陰歷十一月二十五日病　錢卽派人知照張來滬是以擱屍未殮者已有四五天事爲二房東米楚鑫與同居人等急報崗警回報該管一區第一所由車所長飭十六舖地甲慶永德前往調查後卽偕錢宗光投報上海地方法院陳明原因請求免騐未奉准行當派黎檢察官偕檢騐員於下午五時許蒞場相騐其時張子道適亦到滬陳訴伊女本患痰疾此次痛劇而死問官即命檢騐員騐明錢張氏委係痰厥身死着錢具結趕緊備棺收殮 
[超度品芳樓壓斃女工友]  
　　北區絲廠第八業務工會主席楊賡緹哀滬北絲繭女工會遇難各工友之死於非命爰徵得全體會員之同意於前昨兩日特延僧道於災區誦經禮懺超度英靈北區區聯工會曁絲廠第七業務工會致送輓聯等物懸燈結彩頗爲熱鬧云 
[童養媳被人誘姦之控究]  
　　滬北車袋角擺渡口有湖北老嫗朱李氏其子小根寳年未成丁而該氏已爲定媳闔字秀芝年甫十五歲因小夫婦尙未到結婚程度該氏慮世風不古女孩兒早開情竇欲求完璧將秀芝童養到家俾資監督故待遇上與他家養媳爲　詎庸人千慮必有一失緣秀芝雖然年稚但生長已如成人而姿色又復不惡所以一羣游蜂浪蝶咸思染指苦以無門而入鄰右有婦人翟郭氏者本爲穿針引綫之老手蜂蝶難入花叢不得不向之求計該氏貪得重利竟將秀芝誘家中故意共步房内迨秀芝到得陷阱而房門已閉床背後忽走出一莽男子抱住秀芝竟行强姦秀芝力弱一任其污事畢該氏又恫嚇秀芝回家後遂不敢則聲但事已迄今一月惟女兒家破身後舉凡一切行動卽呈異態事隔半月爲有心思之朱李氏啓疑於是每日研究其行路言語聲面部及身叚等等皆與童女有異是非完璧乃嚴詰其由來秀芝被迫和盤托出朱李氏大怒以用盡千萬方法欲兒子得一白璧無瑕之媳婦乃竟爲翟郭氏破壞染污豈肯放過遂將翟郭氏扭住帶同白璧有瑕之養媳投控四區訊得翟郭氏狡賴不認但經秀芝歷歷指證後遂命將一干人移送地方法院訊究 
[散發煽惑傳單押十月]  
　　南翔人趙益和前因在北京路散發題爲「上海總工會告工友書」之傳單被捕查獲詰悉係從西藏路一百八十號屋内發出由探前往抄獲油印板蠟紙書籍解經臨時法院命押候訊究前日午後開審由二百七十八號華捕證明八月二十一號下午二時二十分在北京路將被告將傳單擲入經過之十六路無軌電車後向附近弄内而逸當經追獲並於弄口拾得傳單多張云云趙从傳單係住西藏路之陸士鳴交我散發均經捲就其外則貼新明滑稽團敬贈劇本之字條故該傳單内容當時實不明瞭並由指任律師江容爲之辯護李推事訊畢判决趙益和以文書公然煽惑他人犯罪之所爲處五等有期徒刑十月 
[婦人控請脫離關係]  
　　婦人夏七妹（即徐夏氏）近延律師在地方法院訴請與徐長生脫離關係等情一案前日由陳推事開庭審訊先據原告夏七妹供年廿七歲上海人前住西門夢花樓時係在民國十三年間是年七月與被告徐長生訂婚至次年二月間被告因病我去服侍迨病愈後卽行同居並未結婚他因不時打我故我回至母家此次於十一月初十日他竟手持鐵鑽欲圖截瞎我眼目我駭極呼求當場由鄰人等到來勸解未遭毒手官問往勸者爲誰答由對頭老板娘娘並毛頭娘毛頭小喜子及皮匠勸開的供畢遂在懷中取出鐵鑽一枚呈案問官閱竟訊據徐長生供稱我爲修理汽車銅匠生理此鑽爲工作時所用是日前往岳家擬喚我妻回定當時言語冲突有之並無行兇情事其鐵鑽係在衣袋中遺落在地豈得指爲兇器我是不願脫離的官曰她不願跟你亦屬無法夫婦如生惡感則有何樂趣還是離開爲妙若使勉强同居日後難免發生意外官命兩造在外試行和解如不能妥治再行傳審核辦退庭 
[迷路女孩待領]  
　　閘北慈善團昨據四區公安局送來迷路無名女孩一口年約三歲本地口音身穿靑格子對襟小棉襖内襯紅絨頭繩短衫黑格本廠布棉褲灰色布棉鞋和尙頭現在院留養失孩家屬可往領回 
[搶親未遂之狼狽]  
　　南鄉北金家港何義生昨日上午糾集十餘人並抬肩輿至王家宅搶親適何義生之未婚妻王阿英在水橋上洗菜卽上前扭住拖登肩輿其時即燃放高升一響表示搶親不意女母聞驚大聲疾呼求命當由同宅村衆趕往搶回將何義生拖住擲諸河内全身淋漓餘人亦竄散肩輿一頂架柴燒毀何則帶水拖泥狼狽回家報告該管公安局第一派出所以事關民事不予受理云 
[麵粉公會推定調查委員]  
　　昨日上海機器麵粉公司推舉朱晋漁爲農工商局麵粉調查委員昨已致函朱君查照矣 
[罰鍰裁决抗告之結果]  
　　東方銀公司本月八日審訊時被告未到改爲拘提而原告未到各罰鍰二十元並令原告代理律師王廷傑戴成祥負責繳欵代理人不服原裁决提起抗告上訴院審判長謝永森推事盧文瀾仇預以所請不得謂無理由應將原審罰鍰之裁决撤銷所科罰鍰予以發還云 
[南市草鞋灣火警]  
　　昨日午後一點三刻時南市草鞋變大甡油紙作内烘油紙工作不愼油忽着火頃刻延及旁堆紙料冒穿屋頂警鐘樓卽鳴鐘告警由南北區救火會各驅帮浦車到場接水澆救移時卽熄計焚去該作場平房兩間餘未殃及事後由一區第三所飭傳該作主到所問明起火原因照章處罰 
[釣船遭風失事]  
　　溺斃夥友六七人 
　　前日上午六時許天下大雨北風尤急有德祥號之丁德泰號釣船滿載紗花駛在吳淞口外瀏河東河面因雨大不辨方向加之潮浪甚激耆民令把舵收港以免危險不料船被風浪激衝至崇明外沙灘阻擱船底撞碎潮水侵入船雖未遭　覆但船友已打落八九人貨亦損失大半有兩夥爲漁船救起昨日由漁船送申尙有夥友六七人皆遭滅頂 
[保衞團將追悼爲公殉軀之團員]  
　　上海市區保衛團總團部以第五支團班長朱耕泉於本年雙十節捕盜殉身特由董事姚文枬發起開追悼大會昨日已分發公函召集各支團長及各董事於今日開討論會 
[滬杭貨車防免失竊辦法]  
　　滬杭甬鐵路各轉運公司前因三十次夜貨車被竊一案經由各公司開會集議善後辦法並由轉運公會呈請路局飭警嚴緝保護及預防辦法現悉該路車務處爲防免被竊預防辦法十二條准於十七年一日起實行茲將各條探錄如下（一）爲防免嗣後被竊貨物起見每寄貨人自民國十七年一月一日起須備具掛鎖以備鎖閉貨車車門之用（二）所有蓬車平車務須仍照尋常辦法用繩紥妥並加蓋蓬布（三）此項掛鎖應選用最堅固者須如耶魯之牌掛鎖大小約二寸半（四）寄貨人須將彼之圖記或姓名顯示於掛鎖之旁以資識别並須將鎖每貨車之鑰匙悉數交與起運站站長該站長須留以察看該貨車是否已經鎖閉然後將該鑰匙收入給封内卽封妥點交由車守分别帶往到達站站長該站長收到此項鑰匙後卽交與收貨人俾便開啓車門立即卸貨（五）到達站站長將此項鑰匙交與收貨人或收貨人之代表時須令其簽字作爲收到鑰匙之證據因此須特設簿記一本以備紀載寄貨人或收貨人之姓名貨車號數以及何種貨品等類之用品（六）爲免去延悞起見收貨人或收貨人之代表務必須準時刻到站簽收鑰匙以便速將貨車卸貨否則本路當徵收延車費决不寛貸（七）卸貨完畢後如貨主欲將此項掛鎖之鑰匙送往該處貨運地點可交由站長按照車價運送辦理其辦貨與裝運回頭空件相同（參閱貨車運輸貨物分等表第一百十二頁）惟掛鎖與鑰匙放在金類或木質所製之器具或麻袋内由寄運人封印者不在此例（八）爲免除鑰匙失落時困難起見凡備有此項掛鎖之人須將每鎖之副鑰匙一只另行藏鎖在穏妥之處以備不噳（九）如有零批貨物及易腐貨品運往沿途車站及到達站者該鎖當田鐵路供給應用如有運送軍用品無人押送者此項掛鎖亦由鐵路供給應用（十）已用掛鎖好之貨車如有發生軸熱情事經車守報告站長後如站長認爲該貨必須換車者該站長須逕由車輛股長逕電話報告車務總管許可後方准車守將鑰匙交給站長以便將貨物換車裝運此等手續事後必須用電報證實爲要（十一）用掛鎖鎖好後籌司事收集交由站長按月彙送車務總管以便將該 
封印悉數鎔化再行使用該站長對於加蓋此項站印事務當切實負責注意（十二）此等辦法無非爲格外穏妥起見於運輸通則所載貨主自負一切責任之貨運章程絲毫無關合併聲明 
[刧案併誌]  
　　廣東路昨日上午十一時一刻廣東路四二二號門牌突來兩盜一人執有手槍刦去鈔洋五十元而逸 
　　重慶路昨日上午十時十五分重慶路六百三十號侵入四盜三人手執凶器刦去鈔洋八十二元逃逸無蹤 
　　漢璧利路昨晚六時三刻許漢璧利路二百二十六號門牌突來口操江北口音之盜匪四人兩人手執凶器刦去鈔洋四十四元 
　　寗波路昨晚六時二十分寗波路三百五十九至六十號門牌侵入三盜兩人執有手槍刦去鈔洋三十元而逸 
　　厦門路昨晚六時三十五分厦門路二百七十二號突來口操江北口音之盜匪五人四人均執手槍嚇警聲張刦去衣服首飾鈔洋共値七百餘元逃逸無蹤 
　　新記浜路新記浜路九十八號某姓家於前晨十時一刻被三盜侵入劫去銀錢首飾約値洋四十三元又同路九十九號亦於前晨十時半被二盜侵入刦去銀錢首飾約値洋一百五十元 
　　慷悌路法新租界慷悌路康益里第七號門牌婦人沙張氏家 
於前日下午三時突來盜匪三人以聞信爲由一擁入内各出手槍嚇禁聲張當被翻箱倒篋搶刦去金戒·金鐲·等飾物共値洋二百九十五元携贓而逃後由事主開具失單報告捕房請緝 
　　浦東碼頭昨日大月底盈祥公布號派學徒劉興泉至周浦一帶收賬下午乘長途汽車返申將行至浦東碼頭忽來盜匪四名將劉所收得之賬洋一百六七十元一併刦去 
[盜匪邱阿秦等昨已捕獲]  
　　持械夥刧閘北邢家橋瑞和烟紙店財物之盜匪邱阿秦李得郎兩名昨經五區探員楊福田在閘北胡家橋查獲帶至閘北偵緝分隊收押候究 
[劇盜王根福捕獲後之訊辦]  
　　劇盜王根福潘松齡等三人前晚在某處刦得棉夾衣服數十件携贓行至滬北引翔港陳家頭地方被五區四分所崗警查見以其形跡可疑召集巡邏警將王等三盜拘住並在王根福身畔抄出駁壳槍及步槍子彈並科斧等兇器連同刼贓一併帶至所中經曹所長訊供一過昨已備文申解公安局訊辦 
[市區保衞團通令禁止私擅逮捕]  
　　上海市區保衛團李團長以保衛團團員原爲輔助警權保護地方原無捕人處分之權近聞各支隊常有私行捕人之事殊屬違法嗣後如有不得已之事必須傳人者應即報告當地警區恊同辦理不准私自逮捕仰令轉飭各團員一律遵照毋得自蹈非法之嫌是爲至要云云 
[搜檢行人拿獲盜匪]  
　　法捕房特别機關探目金九林包探石瑞祥呂竹林張子楹等於前晚六時餘奉命出外檢查行人行至新租界菜市路瞥見盜匪三名在該處徘徊圖刧該探等當卽上前搜查盜匪見勢不佳卽飛奔而逃當由各探奮勇上前追獲盜匪顧某一名在身畔抄出手槍一支彈七粒帶入捕房聽候查明有無犯案再行解堂訊辦 
[攔刦鈔洋盜匪押候宣判]  
　　莠民王壽福沈桂林趙九予羅阿炳等前在虹口太平路碼頭深夜攔刧湖北路易雲山衣袋内鈔洋四十元被捕拘解臨時法院命押候訊究迄將五月前日開會易已回籍據　　王　之一千八百三十八號華捕稱當時沈佯向易雲山　債　之　　羅趁勢將易推倒搜劫其欵趙王兩名皆係望　之　云云　之王等無一承認攔刧完推事諭各被告還押定期宣判 
[控騙取股欵案改期續訊]  
　　曾少懐曾奕波李泉黄恩凌傑仁潘達明等同請馮仲拔律師在臨時法院告發香港輔南輪船公司司理陳輝堂司　　宰 
卿騙取股欵洋七千八百元劉業延梁伯華律師辯明無關諭令開釋陳交五千元保無保　押候究在案前晨集訊馮律師　曾少懐到庭證明被騙情形據曾謂被告陳輝堂自八月十七至九月五日迭來向我稱輔南公司經理蕭作卿在滬組織瑞安捷載公司事務所設於北四川路一千九百七十九號派渠來滬招股我等皆願附股所認股本均付給與陳詎悉被挪用迨赴該事務所僅見招牌數塊而已並無輪船知　其騙是以起訴云云質之陳輝堂供奉蕭派遣來滬組織瑞安公司我共收到股欵五千七百元均已解交香港輔南公司並未挪用分毫等語其律師以陳難覔鉅保請求减輕保數周推事諭被告减交三千元保改期續訊 
[海洋社米案候調查再核]  
　　日商海洋社棧房内堆存之西貢米被騙去五百包業由捕房將騙子本地人王振海及收贓之范雲喬瞿意增章惠明等拘解臨時法院除王覊押外餘均保釋候訊各情迭誌前報前日午後該案繼續開庭由各造律師爲言詞辯論先由王振海之律師發言略謂此事係金榮生向海洋社副買辦霍達生接洽出貨霍未得棧單卽將貨准其出去霍亦難辭疏忽而金將貨售賣後逃逸王雖知情但於被捕之後毫不隠諱將銷贓之處詳細言明應請從寛發落云云繼由范雲喬之律師張德欽爲范辯護以義大豐米店所購之四百包係照市價收買初不知該貨係竊來故范對於被控收受贓物罪不能承認云云同豐米店經理章惠明由陳霆銳律師爲之辯護謂章之涉及本案實係范雲喬於案後圖卸收贓責任揑詞誣攀應請明察云云瞿意增之律師以大盛米店所買之一百包初亦不知係竊贓等語爲瞿辯白末由告訴人代理律師吳麟坤將各被告律師之辯護理由逐一辯駁並以王振海串黨騙貨證據確鑿義大豐大盛兩米店收買食米不照該業進貨手續實屬有意收贓請求將各被告按律懲辦外並請將贓給還云云完推事諭被告等分别還押交保候調查米業進貨規則習慣再行核奪 
[汽車夫玩忽業務罰鍰]  
　　汽車夫徐正寛前因開駛汽車在百老匯路撞倒黄富亭碾傷右腿被捕解由臨時法院諭令押候黄傷治愈再訊茲黄已醫愈出院前日下午開庭黄未到經梁推事訊明徐正寛玩忽屬實判處罰金二十元 
[市區保衞團團員巡獲盜匪]  
　　上海南市市區保衛團第十一支隊團員於前晚緝獲盜匪秦嘉田一名訊係本地人住居秦家宅地方夥刦途人衣物四次當卽押令前往秦家宅指獲同黨秦阿郎施鴻飛等二名抄出贓物烟具等件於昨日申送團部請爲訊辦經李團長詢問一過以案關竊盜未便擅專當卽備文將贓盜併送市公安局訊辦云 
　　誌謝昨承商務印書舘惠贈小說月報第十八卷第八號小說世界第十六卷第十六·十七·各一册又承浙江興業銀行惠贈日曆二組又承海潮音社惠贈太虚法師文鈔一部書此併謝 
 
 

Page 17

 
 
自由談 
[蟹珠] [  錢亞雨]  
　　浦東六里橋農民陳福韵日市蟹沽酒歸而煮之亟剖其斗方擬一飽飫之忽現白珠一粒如蠶豆大光滑圓潤厥狀不類蟹鼎不覺大喜過望鄰有識者曰珠已煮熟無大値僅能研珠粉耳陳福往某大藥肆售之獲二金按蚌能產殊余所目啫今蟹而能之甚異姑誌之以俟物理學家之硏究 
[催眠術之試演] [  陳叔平]  
　　友人張君昨自東灜返國記者特往訪之君僑日時除學律外尤喜研究催眠術頗有心得昨應予之請求在庽試演容將目睹各節列述於後諒亦讀者所樂聞歟 
　　先令一年約十齡之意子端坐室中目注視其所持之鋼表耳注機件之走聲約歷十分鐘君去其表而以兩手遍撫其面部下及胸腹四肢巡環數次童雙目漸闔遽形入睡君曰是卽催眠狀態也言已命意離座童應聲直立君授之以竹尺而自持椅墊障其前語之曰汝所執者利刄也今有賣國賊於此汝速刺之爲民除害言甫竟童卽面呈怒容聳眉切齒直前舉尺猛刺椅墊者再其一種奮勇之氣令人不寒而戰有頃君命返座而廻語記者曰此在術中謂之錯覺蓋受術者固以尺爲刄以墊爲人而服從施術者之暗示表現一切動作也 
　　次以沙漏淸水一杯授童曰此美酒也汝其盡之童舉杯徐飲時鎖眉咂舌一若難以下嚥者旣罄面現酡容君曰此幻覺作用耳以童信水爲酖體部機能隨之發生變化遂使醉態可掬也 
　　君稍憇略進紙烟後出一木製名刺匣曯記者至隔室任擇一物置其中予依言趨隣室見案上適有香烟中之畫片一張亟納之匣中而返君持匣令童報内容童冥思良久曰紙也一有彩畫之硬片也君廻詢善否予頷首稱是旣而更書字於紙上令猜亦能報述不爽予見之頗爲驚異君曰此在術中名曰透視與千里眼同爲催眠術最高超而難及之點君自謙尙謂未得窺其秘奥予乘勢更求千里眼之試騐君初推辭强而後可並曰是否有效不能必也 
　　於是略一躊躇卽曰君欲知尊　目前在府何狀乎予急報可君略詢内子之狀貌卽將予之住址告童旣而曰至矣進門且人室矣問童曰有所見乎童謂室中有二人一婦一童婦正披閱一巨册童則伏地弄猫也君笑謂予曰尊夫人豈尙肄業於校中耶予答曰否諒伊適流覽予昨購歸之譯本百科全書耳試演畢君卽呼童使醒詢以適間之事則茫然不知也 
[漢皋近况] [  友梅]  
　　客有自漢口返者因走訪於寓所叩以近狀歸後略誌如次 
　　客謂漢地自被共黨騷擾後市面倍形蕭條近雖亟求整頓顧一時殊難恢復原狀商店之受影響因而閉歇者不在少數而其間受虧最鉅者厥爲典舖蓋當中央劵盛行之際各典户均以該劵贖取質物而又不能拒用例如舖主以十萬基金營業者其結果竟有　損八九祇賸一二萬金矣故該業迄今猶未開市也又詢以金融及紙幣狀况則謂近來市上均以現金交易前之所謂中央劵今每元可購三百元左右或將步法邦馬克之後塵言之可晒惟交鈔尙可兌三折而强百物亦依舊昻貴較申江高出一倍或數倍人民生活之維艱已可槪見客言時爲之咨嗟者再 
　　客更述張國威被唐生智慘殺事當唐盤踞漢城時命張駐某要隘堅守一日張忽倉皇晋謁唐不審何事引以登樓張沮喪曰現在軍心已渙散不宜久守慮有變詎語未竟而掌已加頰並立叱侍衛取繩當場勒斃於樓頭此固明日黄花然外間知者甚鮮因附及之 
[記王顯齋] [  胡育秀]  
　　陳微明先生余之師也嘗言北京有一劍仙王其姓威其名顯齋其字甘肅天水縣人也聞其名欲一見不知其居於何所適友人石君供職於陸軍部導先生往城東陸軍被服廠至後院一室甚狹小可容一人居顯齋一鄉人也衣大布之衣首編髮爲髻默然不語先生曰久仰吾子之大道願乞賜教顯齋曰余不知道也他日又偕往石君因詢之曰人言子乃劍仙故余與陳君殷勤拜訪望先生不吝教幸甚顯齋曰劍仙世誠有之惟吾曹無緣不得見耳久之漸相稔其室中置木工縫工之具衣履几椅皆自製又善書篆隸精刻章印雖外貌甚陋察其眉目之間含有肅殺之氣焉先生嘗偕數友約之飲酒衆與之引滿浮白顯齋舉杯而盡視之仍溢也或以爲顯齋乃江湖之流非有道者也先生亦稍稍疑之後遇善望氣者黄桐生言顯齋之氣白而有光中有靑氣若劍之上騰非常人所能有者初見之即知其異於他人詢之曰子有奇氣其有過者乎對曰爾旣知之毋爲他人道可也厥後先生遇南海梁海濱亦練劍者曰「顯齋劍氣合一其功甚深數千里往還不過食頃耳」余在京師時與顯齋飲於酒肆一友戲曰惜無熊掌下酒少頃顯齋曰吾爲公等市果品請少待乃出門而去久之不來約熟斗米頃顯齋手捧樹葉裹巨物置几上開而視之乃鮮血淋漓之熊掌也衆大駭異海濱視葉樹乃樺樹之葉惟長白山有之蓋已往返數千里矣 
[荀歌餘韻] [  雲舫]  
　　月來海上管絃之盛都付天蟾獨惜　散歌闌昨遊如夢時維臘鼓慧生去矣一片天聲人語却似寒風吹去化作飄雲星期夜慧生旣四度以玉堂春與海上歌場仕女别方愁歌冷珠簾須待明年今日不圖疇嚋昔之夜潘廬會飲更聽殘歌尙 
隠約天蟾盛景滋可喜也 
　　潘公子志銓與梅程尙荀知無不稔星期一夜爲荀餞别賓至如歸時維耶誕節前繡閣瓊樓施以繁榮藻麗之飾男女賓衆有不入席者便就沙發進食酒杯樂飲極盡自然潘氏昆玉曁夫人小姐捧盤勸進奔走爲勞旋至珍饈層出不窮食之不得下咽有提倡飲酒者客或豪飲白酒至六大杯潘夫人潘小姐亦各飲一大杯了無難色醉餘客有抗音高歌者舍予呂弓欣然操弦於是一唱而百和矣相繼歌者有空我呂弓舍予澤丞語冰蔡公曁徐通海夫人徐夫人曼聲歌探母惜其夫婿因醉不復能歌否則天然一齣汾河灣早埀賓衆眼簾中矣最後慧生歌繡襦記之二六元宵謎之慢板二簧數聲嫻雅宛轉婀娜潔玉圓珠無此淸潤慧生年來善用細音無微不至此來細音尤多幻爲嬌韻彷彿别有傷心不是尋常絲管也 
[記某日人之打花會玄虚] [  松廬]  
　　花會之禍盡人知之本報亦已數揭其爲害矣然人皆沉緬不悟者蓋因貪其一本卅利之迷夢也然花會終爲賭博一道亦可以巧而取勝者如最近有某日人略使玄虚即獲利達數萬金幾使全滬之花會總會爲之一打而倒其事極趣爰筆述之以供讀報諸君之談助 
　　有日人某工心計旣悉滬上有所謂花會者遂時往試之惟花會有三十六門除去守洞二門尙有三十四門欲於此三十四門中求中亦殊大難又花會例有明條包封二種明條即寫條於紙條上者自一銅元以上皆可下注暗封則先是封包嚴密須開出後再拆視者至少須洋二十元以上方可成一封包日人旣探明此中賭例乃日以三十四門皆作成封包及至開出則每日必須虧折數十金花會筒之老闆穏知日人如此打法乃竊笑其痴蓋盡打三十四門一倍三十是有敗而無勝者也一日該日人循例持三十四封包至而故遺其一爲開筒老闆所拾得拆視之爲一『火官』開筒老闆以爲其他三十三包必皆爲别門矣思盡吞没其打資乃竟開以『火官』及拆視其包則此三十三包中赫然皆是『火官』也於是倍其利乃需數萬金開筒老闆大驚蓋盡其資本尙不足以付之也而日人則堅持須立即照賠否則將提起探訴於法院控以欺詐賺財論開筒老闆無奈祇得央人從中調解每日付以八百元付至年底爲淸結期日人亦遂承允而此萬惡之花會筒因受此重大打擊遂祇得暫時停止營業故近日所開者乃爲「野鷄聽筒」云按此事爲最近滬上發生之事實凡熱於花會迷者莫不樂道此事或謂此事乃開筒者暗與該日人相通同者蓋誤傳也惟該日人弄此玄虚殆亦欲擒故縱費盡機謀者矣（松廬茲應杭州高報館之聘已於本日赴杭自後如蒙諸同文惠賜函件請逕寄杭州保佑坊商報館交松收可也） 
[今日之淸歌妙舞] [  成言]  
　　滬上有中華歌舞團吾友王君實主其事黎明暉易小憶小丹康小玲四女士並美美女學鄒韻淸郭敏智嚴醒華劉小我徐來范山靑黎小暉黄精勤張素貞沈慧貞王人美李文雲諸女士咸爲團員成立以後忽忽一月諸生日事練習復得黎女士從事指導成績日見優美昨偶値王君誤歌團將舉行舞會矣日期爲今（二十四）明後三日每日自下午三時起地點則北四川路中央大會堂也叩其節目則每日又有新歌舞十數種參入表演若天鵝柳搖風飛紅錦猶豫閒愁等特請黎錦暉先生所新編者其中尤以黎女士之三蝴蝶爲特色蓋女士飾紅蝴蝶轟傳已久迄未得見不圖乃出現於今日聞是劇服裝一律更新俱出女士繪樣心材别出殊形美觀而從排改編之萬花仙子一劇或亦有表現希望中央之勝會過後或尙須舉行於新開幕之笑舞　新樂府云 
藝林 
[霜花腴] [  劉]  
　　　谷寺看紅葉 
　　雁吟陣香戀夕嚑間行自怨儒冠枝亂霞裙英攢云锦遮來　　應難破愁細看向晚風何苦摧殘憶荒凉舊苑宮溝露深人立小橋寒離索彙山水且騙愁杕策拂恨闌干花落疑多步輕愁響迷離笑語無端桂淸菊酣待興來時理吟箋算平生未誤淸游冷花應自妍 
[輓吳缶廬師] [  況又韓]  
　　白頭書盡世稱師風範親承十載時亂世定歸仙佛籍遺塵安放斗山儀常隨几杖抒吟嘯爲許丹靑涉等夷爭寳人間三絶筆殘年立雪動哀思 
 
[新辞源（十二）畫線頭]  
[人間地獄（續）㈡㈤㈣] [  天笑]  
　　第七十九回錦囊計妙三鳳分飛金屋妝成雙鴛並宿 
　　蓮孫只得說道到上海等一個人起初以爲他就要來的誰知一等就等了他好多日子老太太道住在上海開銷很大你不是住在旅館裡嗎那旅館裡連吃飯等等只怕要兩三塊錢一天吧蓮孫暗想住在東亞旅館每天的房錢就要五塊錢一天連食用在内差不多每天總要七八塊錢老太太以爲每天用兩三塊錢是很費的了現在没有法子也只好瞞着這位老人家便道每天也不過一二塊錢只不過旅館的費用吃飯總是和朋友們在外面吃老太太道就是吃吃館子等也不能專教朋友們會鈔應酬交際的費用也是要的蓮孫又安慰了老太太幾句話便去見他的母親和夫人聊叙家庭之樂到晚上他老太爺回來問起遷調的事柯畏庵道這事已有眉目今天樊參謀長又親口和我說 
在兩三天内就發表教我早點預備一切我想公事没有出來就預備一切不免過事張皇而且現在的事瞬息萬變此刻他們雖說得千眞萬確萬一裏頭事有中變不是閙一個大笑話嗎所以我的意思總是等他見了明文接着了公事再預備一切不遲就是一樣人材倒要羅致起來有許多前任的人他們是熟悉此中情形的萬不能不留他其餘也得幾個有幹才而親信的人因此這兩天倒忙亂起來了又問蓮孫幾時到紹興去接着又說道我前天聽得一個消息官產處爲節省經費起見想把各處的沙田局歸併的歸併裁撤的裁撤本來這也不是永久的機關黎宛亭那邊的分處也就歸併了紹興的局面只怕也是不長你的事王曼翁也說過想調你到省裡的總處來王曼翁的文章道德都好你跟他學學這是最有益的再者你在省裡也好省得跑來跑去上海那地方没有事又何必去呢我有許多應酬文章他們做來不愜意常常要我自己操心你在家裏就教你辦了柯蓮孫聽得老太爺這一番訓話心中只叫得苦他和程藕舲兩人正預備金屋貯嬌看好了小房子他常常從紹興一直到上海去瞞過了家裡誰知紹興的局子有變動老太爺而且教他常駐杭州這是那裡說起的話正是漫爲鶯谷遷喬計且负鯉庭趨訓來欲知後事如何且聽下回分角 
 
 

Page 18

 
 
   
 
 

Page 19

 
 
本埠增刊 
[商場消息]  
　　老九綸又到新貨南京路老九綸洋裝部近因冬節將屆該部主任蔡炳之君曾向巴黎各大廠採辦各種印花綢緞有數百種之多花色新頴極合中西婦女之用另有印花織花旗袍料多種以應中外婦女冬季之需現在廉價期内定價尤廉云 
　　大吉祥食品公司今日開幕四馬路平望街振華旅館東首大吉祥食品公司定於今日正式開幕特聘請海上著名廚司選備各式西點精巧豐美尤以吉祥鍋·四喜飯·羊肉麵·滷鴨麵爲應時佳品并定晨點午餐霄夜三種任客選擇無不應有盡有招待週到陳設雅潔可謂海上優美之食品公司今日爲該公司開幕之期歡迎來賓參觀云 
[劇場消息]  
上海藝術魚龍會之最後一日開演己滿一週之上海　　藝術魚龍會（地址在法租界善鐘路上海藝術大學）今日爲最後一日行將閉幕矣聞該會此次演戲一在使戲劇科學生藉此得演習機會一在因本學期校欵支絀藉籌少許欵項以應目前急需節目中除排演田漢氏最近創作外並請有朱穰丞氏導演菊池寛著「父歸」孫師毅氏改譯導演「未完成之傑作」諸劇此外則請有歐陽予倩慈湖野人宛平　士王伯生吳瑞燕夫婦等串演較有藝術上的價値之京劇連日表演成績觀者無不稱爲難能可貴而洞悉該校内幕者尤讚許爲該校師生愛校精神的表現今日爲該會最后之一日 
　　中央大會堂内之游藝會國民黨五區四分部爲創辦義學特定今日下午七時在北四川路中央大會堂演劇籌欵聞聘請電影·文學·藝術·三界男女名人五十餘位聯合大會串劇名「原是手足」所有佈景均自行配製門票定價一元半元兩種云 
[天氣報告]  
　　徐家匯天文台昨日下午四時三十分氣象預報云天氣晴寒全國沿海有極强列之風來自西北方至東北方不等日本之東天氣惡劣因低壓向東北東方進發之際勢益加强所致又昨日下午三時前二十四小時内本埠氣温最高五二·六最低三八·六去年同日最高三三·四最低二一·六 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
專論 
[汽車的廣告術] [  范鳳源]  
　　廣告之術多矣登報廣告普及中外識字者依其字而知悟不識字者看其圖而了解此固效力最巨之廣告術也然而一方面登報廣告一方面宜有新奇之宣傳品同時發現市上夫如是始足令人注意而營業乃更爲發達汽車交通之利噐而亦最佳之宣傳工具也歐之倫敦美之紐約近恒見新奇裝飾宣傳商業廣告之汽車環繞市上頗引人注目蓋汽車駛捷在二三小時間可周行全城街市以之宣傳廣告在最短時間内可使全城街上行人住家莫不知某公司之營業性質與夫出品名目法至善也故汽車的廣告術　實近時廣告術中之最新潁而最有趣者作者近研究商家窗飾學對於汽車的廣告術亦注意及之茲特將此種新奇裝飾廣告汽車之結構佈置詳述於此俾國内商店之採取實行焉 
　　宣傳廣告之汽車其外表以粉紅深黄二色爲最佳紅白藍互雜交映亦美其結構裝飾胥以新奇而不平庸爲善代價則無一定限止材料或用綢或用布或用縐紙有時需大木長竹鉛絲長線以供構造汽車用舊汽車或運貨汽車但求能駛行即可利用人材則構造時或需工匠惟佈置裝飾時可託付女子蓋女子心細無微不至裝成自然美麗若能自己監製成績自必更爲可觀但未行構造佈置之前先須憑心思想擬將汽車改作若何形式式如花園則須籌備花草式如船舶則須籌備桅艇式如戲臺則須籌備佈景式如火城則須籌備油畫凡選擇該種形式對於構造裝飾咸須一番考慮總以構造簡便而姿態淸優者爲可取計劃旣定開始工作或就車身之大小架木改造作成基礎再彎竹立柱構造内骨舖上油畫先排妥主要部分再圍綢圍布用彩色縐紙精緻裝飾或扎上紙花紙葉或黏上流蘇紙邊隨意點綴務使作品美麗而有韵致或則就汽車車身四圍裹以夏布再黏花挿葉點綴成景至於車輪則雖不能用布圍裹但終須設法用布或紙在外罩蓋掩護或用硬紙剪成小圈繫以綵線再圈面黏糊綵紙設法繫緊於車輻之上始終使遺不落剪紙鬚方法軟流蘇則横縐紙紋而剪乃有波形硬流蘇則順紙紋而剪挺直剛强紙花製法並不艱難取直花而信照剪黏自能成形（本埠永安公司出售之拙著仿眞紙花製造法一書可供參閱） 
[論陸地運輸與汽車之需要卓君]  
　　運輸便利與否關係開發實業者綦切孫中山先生有言曰開發實業的方法很多第一是交通事業蓋交通事業之使命在於策劃運輸之便利運輸不便利烏足與語實業之開發乎按運輸有水陸之分各有其價値惟是我國航權幾爲外人所操縱黄河湍激不　應於航行長江珠江雖宜於航行但　日航權超越於我反客爲主誠屬可恥松花江圖們江航權又爲日俄所操縱至若内河則仍用舊式船隻以其運輸率言之頗爲薄弱故今日之我國交通事業不得不側重於陸地上之運輸我國夙昔陸地運輸之工具僅人力小車騾馬車及牲畜之負荷而已運輸率之薄弱尤可想見然今日陸地運輸之新式工具亦祇火車電車汽車而已簡括而言之則火車電車亦得稱爲汽車但是火車須築鐵道方克行駛吾國鐵道即合國辦及外人所辦者而計之猶不及三十萬華里而以我國財政之薄弱何以希望其多於建設益以内亂頻仍戰禍纏綿旣已建設之鐵道往往遭於損毀至於電車則僅克行駛於繁盛之都市其在陸地運輸上之效能恒苦於不能普及則陸地運輸之需要汽車可以知之矣 
　　汽車之行駛迅速而便利增闢汽車路較敷設鐵道不知省免若干工程即較之電車尤無架線置軌之勞我國道路向稱窳陋汽車一經推廣風行則可增設若干良美之道路爲道路計亦以推廣風行汽車爲促進之方法夫道路臻於良美所便利於陸地運輸者至大日者中華全國道路建設協會鼓勵各鄉鎭之築路我國交通事業之前途或許有無限之光明歟雖然一方面旣鼓勵築路矣他一方面仍須推行汽車事業則全國良美道路告成之日即汽車馳駛全國之時陸地運輸不較愈於今日乎我國長途汽車之發剏與擴充余已屢言之矣試思自有長途汽車以來所以便利於運輸上者如何他且勿論即以張庫長途汽車論之前此旅行張庫間者至少須費一月有半運輸物件尤爲困難今則一禮拜可以往回全途汽車殆在一百五十輛以上矣將來再求發展自必更爲發逹則張庫間之各種實業胥得藉此長途汽車而獲充量之發展與發達然則汽車之於陸地運輸的効能不其彰明而昭著耶而汽車路輕而易舉可以普及於窮鄉僻鎭汽車之需要誠有無待多贅矣 
[一九二八年之納喜新車仲寅]  
　　汽車的構造日益精進已經完好堅牢到極點汽車的式樣和設備日新月異已經華麗完備到十分然而每年仍有每年 
[自平地至屋頂之汽車比賽妙哉]  
　　法國巴黎最近曾舉行一種新奇之汽車比賽路線由平地繞至汽車行之屋頂此汽車行共有七層層與層之間築有斜路以便行車路線起於底層而迄於屋頂中間凡十七轉折旁觀者立於沙袋堆成之圍牆後以避危險誠生面别開之汽車比賽也 
 
