# 1894 - 82 - 4907517

 

Page 1

 
 
[新印各書籍發售] [  圖書集成局啓]  
　　欽定工　　　　書實洋五十六元○欽定四史書實洋四元○隨園三十種實洋五元○刑案匯覽實洋七元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彙編碼洋二元○明季稗史碼洋七角○明季南北略碼洋一元二角○欽定六部　分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彙碼洋二角○徐靈胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈 
[硃印合肥相國七十賜壽圖壽言全集告成每部實價洋一元單購賜壽圖二角] [  圖書集成局代啓]  
　　合肥李傳相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聨額詩詞歌賦各體具備京都同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首由本局用鉛字代印駢四　六宋艷斑香色色俱足不特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝潢精妙大堪悅目賞心每部收回工本洋一元不折不扣惟所印無多欲先覩爲快者請至上海五福衖口京都同德堂藥局三馬路申昌書畫室購取此佈○此書甫成多人購取錦套赶製不及百餘部買客未曾有套乞往添補可也 
[論劉峴帥嚴查匪類]  
　　金陵來函謂兩江督憲劉峴莊制軍嚴禁哥老會匪安淸道友亦旣大張曉諭懸貼通衢而峴帥猶恐若輩濳蹤無從弋獲因再諭保甲總局嚴飭城廂内外大小客棧有來歴不明之人不准收留如有知情容隱者從重治罪並令甲長編立門牌是土著是客民男女共幾口現執何業詳細載明以便逐叚稽查俾匪徒會黨無處托足云云此不過保甲之常例耳然以此防匪徒則固正本淸源之法也查保甲一事本隷於臬憲蓋烏臺柏府原有禁暴詰奸之責故臬署門前竪有石碑二一曰糾察貪官汚吏一曰訪拿土惡勢豪保甲之設正爲除暴安良之至計故以臬憲統之自近來另設保甲之局派委道府大員督辦其事而各處紛紛設立分局一省城也竟多至數十局一府城也亦多至數十局甚而至子一縣城也亦多至十數局在添設分局之意固以爲多一局則多一委員多若干司事巡勇可以多出如許耳目匪類宵小又從何處藏混而不知此則官話而已多設一分局不過多調劑一候補之人員而於保甲正文竟毫無所裨益非徒無益而已反致有損何則其初統於臬憲其責專也臬憲專司刑名其威望足以制其下另設督辦雖曰仍與臬憲會銜而權不歸一卽責可互諉矣然而但設總局以督辦猶曰以分臬憲之勞焉耳至於分局之事則固地方有司之事也今亦特添委多人以代地方有司之勞俾地方官得以專事迎送酬應偶有宵小匪徒則委之於保甲局甚而至於有以爭競或以錢債亦可以委之保甲局而審理案牘則又有帮審之委員然則所以設立地方俾其爲民之父母而名之曰有司者究亦有所司否也其地方果屬繁劇則亦尙有可說乃近來則直視爲成例幾乎每縣皆有帮審之委員每邑皆有保甲之分局而總局則無論矣試問自紛紛增設保甲分局以來地方果安靖否果道不拾遺夜不閉户民間皆能高枕無憂否則亦與旣有帮審之委員而積案如山永無理淸之一日其病正同盖多設分局原不過調劑候補冗員之用本不與地方上事相涉也卽各局委員亦明知上司之見委者大半由於八行書得力使得有一差以作旅食之資而於稽查巡察等事原不過故事之虚行而已夫多一委員則多一薪水多一局用凡局屋巡勇一切飲食筆墨紙張無一不多其費此固何爲也哉夫多設分局雖曰所以調劑冗員然彼冗員旣蒙調劑則亦當各發天良顧名思義上司以此調劑我者上司卽可以此責成我也當此人心不靖伏莽叢生哥老會安淸道友則異其名而同其實其爲匪類一也其爲世道之憂亦一也近年以來漸見蠢動雖前此北方起事得葉軍門立時敉定卽長江上下一帶之蠢然思發者亦因嚴密查拿不敢肆志自美生之案破其細崽二徐爲蔡觀察所獲而匪黨大爲奪氣因此潛匿而不敢動然而其根株則猶未之淨絶也匪類根株旣未淨絶則不但他日萌茅再發爲禍無已卽目前亦何嘗不可以伺隙而動防之嚴則彼黨亦有所顧忌稍一疎防而脫鞲而飛者將不可收拾矣劉峴帥深以此事爲憂第一時欲求一勞永逸之法卒不可得欲解散勸化而又不可必恃則惟有嚴以防之之一法欲嚴以防之則惟有責成保甲局之一法盖保甲局諸委員固有禁暴詰奸之責而且星羅棋布所在多有則防之尤易周到彼爲委員者旣蒙上憲調劑之惠亦宜思所以仰報憲恩稍稍出力苟其各保甲局果能一律認眞則逐叚分查絲毫無漏民間旣知委員所以認眞稽查之故正爲地方上分别涇渭顯判良莠則方且感激之不暇斷不至有意外之虞而彼會匪道友之流不啻遇牛渚之犀光禹鼎之肖象無所遁其形亦無所掩其跡然後徐思化導而懲勸之庶幾匪黨之患可以永弭然則峴帥此舉不亦所謂持其原而握其要者耶 
[本館接奉電音]  
　　昨由京友電傳上諭三道敬謹譯登○二月二十日奉上諭福錕等奏承審要案據實覆奏一摺此案暫革編修丁惟禔希圖試差託人關說後雖婉辭拒絶並未過贓實屬行止卑汚不知自愛著卽行革職已故編修饒士騰爲丁惟禔輾轉營謀囑託雖無通同誆騙情事亦屬不安本分有玷官箴著一併革職至饒丹詔等設局撞騙朋比爲奸均屬罪無可逭饒丹詔方小山楊少舫呂德魁趙三等均著送交刑部按律治罪其在逃之太監張秀林著總管内務府大臣嚴拿務獲究辦毋任漏網餘依議欽此同日奉上諭本年輪應查閱山東河南江蘇安徽江西五省營伍之期山東卽派福潤河南卽派裕寛江蘇卽派奎俊安徽卽派沈秉成江西卽派德馨認眞查閱各省營伍關係緊要國家養兵歲需鉅欵原期一兵得一兵之用近來各省循例校閱後視爲具文以致武備漸形廢弛失朝廷整頓戎行之意兹特申諭各該撫務當認眞簡校如有技藝生疏老弱充數及軍實不齊等情弊卽將該管將弁據實嚴叅不得稍涉瞻徇欽此本日軍機大臣面奉諭旨所有此次京察一等交軍機處記名各員著自本月二十五日起照名次先後每日二員呈遞膳牌於寅刻伺候召見如是日未經召見仍於次日預備遇有出宮行禮拈香等日期應行預備召見之員毋庸呈遞膳牌仍於次日預備其餘各員以次遞推其記名之内務府郎中文珮等十四員著俟各部院衙門人員召見完竣後於次日起接續伺候召見欽此 
[上林春燕]  
　　吏部爲知照事所有甲午年京察二等人員内年至六十五歲以上各員本部定於二月初七日帶領引見相應知照各衙門傳令應行引見之内閣典籍毓桂内閣中書侍讀銜景魁翰林院編修汪樹烈詹事府 
 
 

Page 2

 
 
主簿五品銜文明内繙書房行走理潘院堂主事黃世祥宗人府委　事宗室榮章户部郎中四品銜福山户部員外郎花翎道銜文英户部主事四品銜馨桂户部筆帖式隆星兵部郎中四品銜熙明兵部主事道銜陳鴻兵部主事五品銜楊聨祿兵部司務巴特瑪哈刑部　中常　刑部郎中恩符刑部司庫六品頂戴瑞福刑部筆帖式永來理藩院員外郎四品銜富僧額禮科掌印給事中覺羅舒恩刑科掌印給事中覺羅阿見敦户科筆帖式秀昌光祿寺署正榮恩倉塲舊太倉監督户部郎中四品銜通泰鴻臚寺主簿五品銜劉仲官欽天監五官正文煥欽天監博士許文祿欽天監博士張殿武等務於是日黎明穿天靑褂備帶補褂並佩帶對子荷包手巾赴西苑門外六項公所吏部公所内報到聽候耕班帶領引見○年例於淸明節分遣王公恭謁東西陵讀文大祀先期由太常寺具題請旨本年經太常寺將宗人府送到銜名繕具題本於正月二十三日具題二十五日奉旨昭西陵遣和碩睿親王魁斌行禮孝陵遣奉恩輔國公意普行禮孝東陵遣奉恩輔國公光裕行禮景陵遣奉恩輔國公載㷇行禮泰陵遣和碩莊親王載勛行禮泰東陵遣奉恩輔國公載卓行禮裕陵遣奉恩鎭國公全榮行禮昌陵遣奉恩鎭國公載帛行禮昌西遣奉恩鎭國公載遷行禮慕陵原擬和碩怡親王溥靜攺遣多羅貝勒載㴻行禮慕東陵遣奉恩輔國公奎瑛行禮定陵原擬和碩鄭親王凱泰攺遣固山貝子毓橚行禮普祥峪定東陵原擬和碩鄭親王凱泰攺遣固山貝子毓橚行禮惠陵原擬和碩禮王世鐸攺遣貝勒銜固山貝子奕謨行禮莊順皇貴妃園寢原擬和碩怡親王漙靜攺遣多羅貝勒載樹行禮端慧皇太子園寢遣奉恩輔國公麟嘉行禮欽此又題同日致祭三陵奉旨永陵遣奉恩將軍恩常行禮福陵遣奉恩將軍裕誠行禮昭陵遣奉恩將軍怡昌阿行欽此○新授廂藍旗蒙古副都統玉統制璋擇吉二月初四日已時履新印務叅領章京筆帖式等届時皆穿補褂敬謹迎迓 
[温州火警]  
　　本月十五日已刻温州府城鐵井欄　庖丁挈其婦出外治庖遺火積薪中突兆焚如之慘幸在白晝人力易施　焚燬住屋三楹不致池魚殃及○是日申刻縣前徐衙口戴阿良染坊失愼警鑼四出水龍飛駛而來四面圍澆使回祿君不得越雷池一步　人得保無恙惟阿良家後屋已一炬可憐矣○戌刻雙門内迤東草舍又報火災夭矯茅龍立刻更衣而去幸卽撲滅然已受盡虚驚矣○至更魚四躍居人方伏枕安眠復聞警鑼聒耳披衣起視惟見赤熛捲地黑燄衝天啓户詢之知祝融氏稅駕於招賢巷口潤吉提莊適封家姨跋扈顛狂以致自西徂東火鴉亂　從招賢巷達墨池坊口蔓延無際頃刻燬及數十家各水龍風馳電掣而來文武官亦均親臨彈壓直至六下鐘後纔　火滅烟消○先是高楹里某甲家因炊夜膳遺火薪蒸家人猶未之知也聞招賢巷火災出户探望及回則已火星迸裂滿室通紅慌急之中取水灌救所幸發覺尙早不致一發難收吁一日之中五聞火警何吳回氏若是之不憚煩耶然苟非居人漫不經心何致若此 
[甯波火警]  
　　本月十八日午後四點鐘時寗波湖橋頭天官第後進瞽人徐維熊家不戒於火祝融震怒盛氣勃然遠近各水龍夫一聞警　立卽奔馳而至文武各員弁亦皆親莅火塲無如火勢飛揚猝難撲滅約焚兩點鐘之久燬去中後兩進樓屋及東西廂樓共計五六十楹當火起時附近財神殿中方雇梨園演劇觀者見黑烟突冐咸以佘使君廟事爲前車之鑒爭相奔避不遑擁至廟門撞倒食物等攤抛殘滿路前者旣已踣地後者更難免顛蹶之虞以致手足踏傷帽履遺棄誠无妄之災也 
[記寓叻紳商公讌丁禹廷尙書曁諸將事]  
　　自北洋定遠鐵艦等諸船抵新加坡諸華人無貴無賤無老無少莫不欣欣然望宗國之旌旗爲之喜　本月初三日總領事官黃公度觀察率同閩粤各紳商在同濟醫院中陳設公讌延請丁禹廷尙書曁諸戰船管駕麾下諸將以中敬慕十點鐘後諸紳陸續到院俄而觀察偕那華祝太守何渭荃廣文命駕而至十一點後諸船將領以次偕臨更由定遠派軍樂一隊至院中伺候正午後諸將領均已齊集計來與斯宴者共四十餘人池子膺太史亦在座中旋由那華祝吳夔甫兩太守乘馬車至振裕園恭請尙書赴宴鐘鳴一點尙書駕到軍樂競奏觀察立於門左諸紳排列觀察之次迓尙書入後樓小坐諸紳以次進見是時衣冠而至者不下百餘人洵盛會也禮畢觀察肅尙書曁諸將入座觥籌交錯歡洽逾恒酒闌衆乃舉觴敬頌大淸國皇太后皇上德威更頌海軍衙門王大臣曁尙書功德頌畢勸辦賑捐委員謝賓門司馬乃捧觀察所致頌詞向尙書高聲朗誦曰新嘉坡紳商等謹因總領事黃遵憲於軍門麾下敬獻一言軍門試觀近日新加坡商民衢歌巷舞懽聲雷動各忻忻然有喜色以相告曰我國軍艦來矣或又曰曾往觀否或又曰曾望見軍門否或又曰其船廣長若干鐵甲如此其堅鋼砲如此其利兵士如此其整齊皆若有大喜大慶一時萃於其身者此非朝廷之威德軍門之聲望何以及此商等竊思十年以前寓居新加坡者只見各色旗幟或紅或藍或繪鷲鳥或繪海馬或繪巨薦或繪王冠或繪器物由西而東自南而北而何意今日竟有黃旗繪龍者招展海上軍艦西五號兵士千數百人竟由華海而臨此地也商等得見我國軍艦今爲第三次而今日之懽忻鼓舞尤覺百倍者一則軍門近奉恩綸新晉崇銜與各部院大臣並列而各船管駕多有頒賞福字及珍物者比前更爲光耀一則各船管駕以逮百執事皆我華人多由船政學堂出身並無一西人厠於其間比前更爲整肅伏念我國創立海軍今兹十數年初奉皇太后懿旨命親王督辦以北洋大臣及沿海督撫會辦萃天下之財力選非常之英俊日以整軍經武日新月異幸臻斯盛以今日莫大之事至急之務而委之軍門一人則軍門之才略德望亦可知矣商等僻居海隅無由測軍門商深但就耳目所及者而論他國兵士到岸往往縱酒滋事而此次皆循規蹈矩肅然無譁於此見軍門號令之嚴中　官塲素崇體制而軍門不列旌麾不設騶從凡我紳商具謁求見無不延接語言酬酢有如素交於此見軍門儀文之簡夫其慈以逮下簡以接物則必如李廣之菲衣惡食與士　同甘苦矣必如羊叔子之輕裘緩帶與隣境通和好矣至於軍令一麾萬衆用命國家一旦有事又必能揚威禦侮勒功燕然山紀績狼居胥雖古之霍去病竇車騎班定遠又何以加兹我朝以騎射定天下是以首重武功至近日海軍則爲尤重伏望軍門勳業如康熙時趙良棟則由提督而得爵如道光時楊遇春則由提督而授總督如雍正時哈元生則由提督而授軍機大臣此皆商等至願抑商等更有請者商等久居英境安居樂業咸蒙保護惟　外大小十數島其中顛連無告流離失所之人亦不能免所願軍門他日統艦南來周巡各島俾我華人等咸荷帡幪是又我華民等所日夕禱祀以求而不勝縷縷至願者也今議於敬祝大皇帝及海軍王大臣後伏進一觴敢爲軍門上壽商等誠懽誠忭無任雀躍之至誦畢尙書再三致謝謙弗敢當旣而更謝司馬之勞迨席終時已三點半鐘尙書離席辭謝而行諸將領亦陸續辭歸并聞各戰艦前往檳榔嶼之舉現已定期本月初七日云 
[星使行程]  
　　出使英法義比大臣龔星使上月由滬上行抵金陵小泊片刻卽溯江而上遄返坷鄉本月星使之大公子印心銘者僑寓揚城二䜿爲崇星使乃順道往視刻已勿藥有喜遂於十八日下午行抵石頭城十九日往拜各當道先是上元江寍兩縣宰已將淮淸橋察院鈰設一新請星使駐節星使堅辭不入小住漢西門外舟中旋於二十一日赴上海 
[覆訊因姦謀命案]  
　　寍波人史王氏因姦謀命一案前已疉紀報章旋經鄞縣楊大令開棺檢騐顯係服毒身死及回署卽提史王氏研訊自午後五點鐘時訊至十一點時鐘仍不供認本將用刑因時已夜深飭差還押越日又提訊陸阿五陸亦狡展不承洎　上天平架始供稱砒霍係史王氏囑小的所買買到後交與史王氏不知史王氏如何謀斃其夫大令飭差還押須俟史王氏供認方得讞成也 
[民教爭辯]  
　　西人在通商口岸宣講福音本係勸人爲善載在條約例所不禁至民間之聽信與否各從其便非教士所能相强屢經地方官出示曉諭以期民教相安乃往往　　　之人以其教之異已動輒譏評辯駁甚或　倡此和羣起而攻不至於大費調停不止彼以爲遵孔 
 
 

Page 3

 
 
孟之教中國之民自應如是不知適足以滋生事端某日亭午時廣州城西沙基福音堂某教士宣講福音傾聽者頗不乏人有某甲者入座片時卽擇擇而前與教士互相爭論教士亦滔滔淸辯思有以折服之而在座諸人多以甲所言爲中理於是騰其口說喧聲如雷間有一二人以瓦石相　幾成難解之勢幸駐紥近處之巡防營勇聞信急往彈壓衆始星散其不至釀成事故亦云幸矣 
[八閩淸話]  
　　福州訪事人云有林巨鑑者在鄉開設花會輸去百數十金不知因何遷怒於葉利揚揮刀亂研葉抵以手傷及一指遂奔赴竹崎司署控告陳少尹騐視傷痕拘林訊鞫隨申送侯官縣請辦想須盡法以懲也○各營撤裁後游勇無從謀食流落異鄉貧苦不堪每致滋生事故年來疉經上憲資遣回籍無奈來者甫去去者又來幾令當局爲之束手兹上憲訪聞湘楚人之逗留閩地者尙不乏其人特派伏波官輪船載之回去凡楚人之願回梓里者准投保甲總局報名一面派委各員分叚稽察計湯門一帶委提督陳軍門羅東門内外委總兵周鎭軍振南南門内外委副將　副戎曉春水部門内外委副將朱副戎必成南臺一帶委副將趙副戎永銘井樓門一帶委叅將黃叅戎瑞淸臺北一帶委總兵朱鎭軍上林 
[陽春佚韵]  
　　湖北訪事人云本月初十日漢陽東鄉民人醵資賽會旗鑼繖扇務極鮮明所賽最爲奪目者龍燈二架以靑黃縀製成鱗鬣之而翕張生動隨以擡擱數事以俊童裝束爲好女子簪花傅粉妖冶絶倫由東門繞至西門又折而過南門十里長街觀者蟻集○江夏黃岡黃陂三縣交界之處有河名武當口者濤驚浪險無殊灧澦瞿塘本月初九日黃陂人張某操舟至此風水俱逆登岸拽縴以行稍不經心縴絓於白木船桅上由是互相口角繼以揮拳張力不能支被白木船上人毆斃船中諸客見已釀成人命將屍舁送白木船後不知何以了事○邇者潮州帮之在漢口購米者一律暫停集稼嘴各糧食行每石較前减去銀三四分之譜小民之數米而食者應不致歎艱鮮矣 
[潯陽雜記]  
　　九江鎭道府縣各官於十一日天未明時祭社稷壇十二日祭文昌宮雍雍肅肅誠盛典也○十三日周德泉鎭軍肆筵設席邀請英領事梁恪思君稅務司李君赴宴陪坐者爲盛菊蓀司馬觥籌交錯簪組臚歡輯睦之情於此可見○近來雨澤沾足江水已漲至三丈有奇從此艨艟巨艦可以破浪而來不復以擱淺爲慮矣○十四日有湖北蘄州砲船解犯一名行抵九江聞該犯姓楊係哥老會　　憲周鎭軍飭令送縣嚴行審訊 
[星使蒞滬]  
　　出使美日秘大臣崔惠人星使國因於去年乞假回里迄今假期已滿遂由蕪湖乘江永輪船東下於昨日淸晨抵滬午後乘輿入城赴道營廳縣各衙門拜會黃大令飭家丁擋駕旋卽出城答拜聞星使小作勾留卽須北上云 
[觀大克傀儡戲記]  
　　西戲之來滬上者有馬戲獸戲變幻之戲歌唱之戲而於傀儡戲則不恒見也數年前偶一見之未免美猶有憾今觀大克傀儡戲眞有鬼斧神工之妙幾幾乎前無古人後無來者夫同一傀儡耳孰綱維是孰主宰是手則能伸足則能屈時而捧几時而踏繩時而作商羊舞凌風欲去時而作蜻蜓立點水不濡其演男女贈答嬉笑怒駡之狀尤覺惟妙惟肖使觀者拍掌歡呼賞其妙而莫測其所以妙試舉一二以質觀者土耳其有妖焉頎然而長衣服袨麗方注視間頭忽自落變爲小孩俄而手足肢體次第瓦解頃刻灰滅惟見無數小孩在地亂躍而已此眞能化身千億者繼見男女五六人或敲檀板或持鐃鐸羣響畢奏雜以諧謔則美國土入之樂部也有夫婦二人因事遠出投宿旅舍行役甚憊鼾然就寢旅舍中素有怪異甫交睫卽被侵擾婦乃席地臥而令夫臥榻上忽鼠子登榻嚙其衣驅之去又見妖物從牀下出驚惶失色急呼巡捕至拘妖物而納諸匵中逆旅之犬聞喧譁聲唁唁亂吠銜捕衣不釋裝點情景宛然如生其尤異者則爲演海一齣緑波蕩漾中魚蝦蚌蛤之屬游泳往來歴歴可數有二漁人穿沒水衣自上而下一巨蛇張其口欲啖諸物得一蛇急吞之半體在外猶蜿蜓作勢想温太眞然犀牛渚洞燭幽隱當亦遜此旋見奇光發於臺下照見臺上諸物頃刻變色光怪陸離幾令人不可逼視技亦神矣哉李義山詩云不須看盡魚龍戲終遣君王怒偃師若大克傀儡戲洵足空前絶後使義山見之當自悔失言此戲每晚在外大橋北堍禮查客寓戲園内開演聞不久卽往東瀛欲馳域外之觀者愼毋失之交臂也 
[神誕拈香]  
　　昨日爲本邑城隍神誕辰道營廳縣各官咸於淸晨整肅衣冠詣邑廟拈香而豫園之萃秀堂點春堂等處俱大啓重門任人游玩適値天氣晴朗鳥衣子弟紅粉佳人拾翠尋芳往來如織小本經營者爲之利市三倍 
[邑宰騐屍]  
　　王阿二混名大風子有力如虎好勇鬥狠無賴中之巨擘也前晚十二點鐘時行至法租界新街孫家弄突遇陜西馬販趙萬通悞踹其足致啓爭端潛拔小刀戳趙立斃並刃及趙之同伴劉玉張順馬長春當經巡捕將王拘獲解入捕房克捕頭騐得劉張受傷甚重飭送仁濟醫館敷治長春略有傷痕暫留捕房昨晨六點鐘時飭探投縣禀報十二鋪地甲金文卽在孫家弄預備公案下午鐘鳴二十縣署胥差刑仵陸續到塲越四下鐘時上海縣黃大令鳴騶戾止先傳地甲訊問金禀稱前晚王肇禍時小的並未目見請問其同夥米占元馬鳳鳴可也包探郁廷湘呈上兇刀一柄長約五寸另有布腰帶一條洋銀夾一枚及零星珠寳大令傳長春詰問訴稱前晚小的偕趙劉張三人由大馬路往南行至新街適檐下有說書者因之駐足以聽王忽稱踹伊之足與趙口角突出利刃將趙刺斃小的及劉張意欲拘拿均受刀傷無奈呼巡捕帮同拘獲大令問爾等均係馬販因何深夜到此答稱小的等本已擇定行期乘輪船回去是夜往南向友人索欠致肇禍端大令命仵作騐視傷痕旋禀稱小的騐得項際略傷並非要害大今命帶王嚴詰供稱小的年十八歲浦東人問爾居浦東何保何圖供稱小的不知大令謂爾係江北人何得詭稱浦東人爾與趙有何寃仇以致揮刃供稱小的先在檐下聽彈詞趙踹及小的之足以致口角刀在穿快靴人手内大令謂刀在他人之手何以爾不受傷須知人命重情不容狡展王一味倔强大令命掌頰四十下依舊不肯實供命跪一旁將米推鞫米訴稱趙係陜西宣化府人年三十五歲家有七旬外之老母向由小的雇以爲夥運口外馬匹來申去年小的將伊辭歇現在馬金福處爲夥鳳鳴投案訴稱金福向爲馬販提標督標歴年所用之馬皆由伊　買小與趙同爲伊夥今趙旣受傷身死小的願代爲棺殮且小的與趙俱係回教中人騐屍時不得用酒大令曰諾隨命仵作將趙屍察騐仵作唱報胸前一刀深透内膜適中要害委係致命大令命米及鳳鳴同具領棺切結當塲畫押用大指印上箕斗紋飭吏塡明屍格令差役問米現居何處米稱現住西門外榮昌自來火行後街馬現住英大馬路大令飭各交地保收管以便傳訊復乘輿　仁濟醫館騐視劉張傷痕並諭令差役將王帶往質對旣至騐明張右腿右額角各受一刀劉右腿及臀際各受一刀尙無大碍惟胸前一刀傷勢甚重醫生云難保無性命之虞大令問因何起釁張稱小的有洋銀三十六元持至某處錢莊估看王見而起意當行兇時失去匯豐鈔票一紙計銀五十兩洋銀亦不翼而飛王執刀亂刺小的奪之不得咬其大指尙有傷痕大令命帶王騐視大指果被咬傷問受傷人所供爾可聽淸否王唯唯大令命差役鎖以黑索帶回縣署訊懲迨騐畢而回報時鐘已鳴六下矣 
[案犯發回]  
　　私販洋槍一案已歴年餘此案中有陳阿林一犯由縣訊實解往松江過堂勘訊已詳去歲報章兹悉此犯由府發回於前日解到日内卽須解往蘇州由臬憲覆訊然後定罪 
[逃女交案]  
　　沈毛氏偕子榮春扭陳趙氏至縣控稱領陳趙氏之女爲童養媳於光緖十八年完烟忽於去年七月初六日走失屢尋不見旋於今年二月初七日在東門外譚萬生鞋店尋見欲往領回譚等約於初十日往領　期前去早已不知去向遂將陳趙氏扭案請訊黃大令 
 
 

Page 4

 
 
升堂訊問陳趙氏稱女在滬南製造局相近源太雜貨店内大令判將該氏管押著將女交出至昨日氏已將女交到由原差看管聽候覆訊 
[大風拔木]  
　　昨日天氣晴明午後狂風大作飛沙走石撼岳搖山其勢甚猛西門内有楊樹一株高與詹齊被風吹折更有一叟在也是園左近踽踽獨行風過處將某姓家樓窻吹落適中其首登時破裂血流不止昏暈倒地後經人扶起敷以藥末扶送回家封家十八姨何猖獗乃爾 
[會訊裝泥案]  
　　洋商被喃控稱吳增祥承攬包裝夾扳船　泥臨期貽吳據上載明應罰洋銀五百元請爲訊斷昨日禮拜二宋通刺會同美國易副領事訊究吳供稱包攬裝泥臨期忽稱欲換石片故告伊聽憑另雇别人並非悔議被喃謂不論是泥是石皆可裝載從未向之挑剔通刺商諸易副領事飭吳具限一禮拜内自行理處毋得飾詞干咎 
[烟客竊槍]  
　　前日午後有甲乙二鐵匠結伴至美租界新虹橋畔沁芳園一榻橫陳談天說地至鐘鳴五下甲因事先去乙孤登獨對意緖無聊遂與另榻吸烟之馮阿東閒談俄而阿東烟已吸完揚長而出乙乘人不備竊取烟槍悄然出門不知所往旣而司帳者細心檢點知少一槍爰告知堂倌責令賠補堂倌訪馮不値乃持燈捐票赴美捕房控捕頭立飭陳包探追查未知能珠還合浦否 
[英界公堂瑣案]  
　　七十五號巡捕禀稱昨夜瘋子顧阿連闖至泥城外某洋商家胡閙經小的拘拿送案顧指天畫地一派胡言宋通刺飭查明有無家屬禀覆候核○包探黃四福禀稱小的緝獲積竊顧仁發及同黨汪阿生吊到衣物詰知竊自朱仲甫等三家今特解送案下朱及徐仁全徐阿金均投案領贓顧供稱小的係寗波人連次犯竊死有餘辜尙求恩宥王供稱小的並不犯竊宋通刺判令將顧管押三禮拜期滿遞解回籍汪管押一禮拜贓給三失主分别認領○三百八十一號華捕禀稱小的帶同陳阿五等出外捉狗張阿二等見而爭執致被兇毆今特拘拿送案陳及吳阿林等捉狗夫同禀稱小的等皆隨同巡捕捉狗張供稱小的係鎭江人畜有母狗在自已門前乳哺狗雛突被捉拿以致大衆不服張其昌供與相同宋通刺飭具保釋出○五十九號印度捕禀稱昨日巡路時見陳阿金在租界外賭塲引誘賭客是以拘案請辦陳　稱小的係上海人不敢誘賭叩乞施恩宋通刺判令枷號五日發虹口捕房示衆○包探竇如海禀稱小的緝獲竊賊王金桂詰得月初曾竊鯉門輪船鐵練一條串同胡德生將贓銷於吳淞口曹家莊小工陳德榮處今特送案請懲王供稱小的係江北人向在治下當小工鐵練寄在吳淞口可同往吊來胡供稱小的亦江北人祗求老爺恩赦宋通刺飭交竇探帶回捕房候備文派差協捕同往吊贓再行察斷○包探張阿五禀稱張福山前曾犯竊送請蔡大老爺遞解回籍今復來此是以拘案請懲張供稱小的係嘉定縣人現雖來滬不敢犯竊矣宋通刺判令笞　一百板押候再行遞解回籍○一百八十五號華捕禀稱鄉人沈阿小來滬賣雞用米糠雜泥砂餧之有二雞脹悶而斃兹特拘案請懲沈供稱小的係上海人販賣鷄鴨爲生宋通刺判令枷號五日交捕帶往犯事地方示衆 
偶沾微恙不出戸累日矣有義俠生叩扉而入揖而語曰丈人知滬上市面之壞耶曰市面之壞何待今日特不如今日之甚耳願示其詳曰滬上有等奸商設就圈套串通逃走一似旣逃之後直欲倩人含糊了結予友被其拖累中受圈套尤不急設法於後竟如半籌莫展予欲發其隱謀扶弱抑强丈人肯助一臂力耶曰受欺者子之友人非子也奚助爲雖然汝毋躁請俟之子不閱申報正月廿七日登有○撫憲札諭乎云凡有好商虧空逃走拖欠錢莊等案着會審公堂迅速訊結若有侵吞串匿等情速移交州縣從嚴懲辦○憲諭煌煌苟得良法水落石出誠在指顧間耳子奚憂焉客唯唯而退丈人喟然嘆曰寄語作奸者焉有向來欠下洋人萬有餘金忽然絲毫淸楚而外間反欠至四萬餘金之多此中伎倆難瞞智者作中保者誠得圖財善法哉直揭其隱俟諸異日 
[上海花影大觀]  
新出石印精繪名妓眞相内載洋塲遊玩景緻閨閣靑樓起居雜事各樣妝飾點綴補景其書名曰上海花影大觀 
上海繁華甲於天下靑樓林立名花薈萃搶花主人廣識名妓遍索小照於諸名花處共選最佳者四百餘人倩名家重爲繪摹如坐馬車打彈子女書塲吃番菜串戲出局等點綴補景甚爲詳細凡所繪各妓之神情意致無不畢肖俾識面者恍如晤對卽身居他處一展斯圖亦如親見諸花眞面至於花榜艶跡姓氏住址又必一一載明並附各校書手寫信札而一種兒女纒綿筆墨尤爲可觀不但尋芳訪艶可作南釬之助且花間閒吟雜記無不搜羅盡備誠大觀矣裝潢雅致外加錦匣實洋六角無减遲恐不及托上海四馬路文宜書局江左書林醉六堂代售 
百花祠中外大藥局畢耐仙先生　理兒科包醫男女毒門專治爛喉𤵌秘製靈丹 
[清補燕窩餅肥兒燕窩糕]  
培養孩童食品最宜講究本局燕窩糕餅久已馳名小孩代乳免驚風而肥頭胖耳大孩代點長精神讀書聰明吸烟人亦最合宜可作送人官禮每洋四盒 
[合掌搜毒散仙傳風濕油]  
治楊梅白濁比衆不同祇須將藥搓手醫痊千萬人從無復發依舊生子一元包愈大麻風鵝掌風腎囊風癬疥辣鬁爛脚等兩角 
[清肺百花露龍虎百嵗酒]  
取惠山泉釀百花蕊消痰止咳潤肺一角用眞正蘄蛇虎骨鹿茸愈風濕酸麻隂虛陽痿種子延年一元 
[小兒保生膏搽摩驚風藥水]  
保養小兒莫妙於外治之法有益無損貼此膏消百病長精神益志慧永免驚風每二角半所費小而所保大眞保赤之慈航○凡寒熱食痰一切急慢驚風祗須將藥水照仿單圖穴搽摩立卽退驚散風外治神奇全活無算每二角○驚風三寳救命膏兩洋○急救爛喉風十寳十神丹兩洋○以上俱係救命之藥獨步無雙滬上未有仿冐請觀以前告白便知 
存濟堂大藥局發兌各種應騐靈藥開張法大馬路東首永興里口各埠並無分店餘者假冒○近有朦混購者留神 
[槍吸戒烟散]  
此散爲天下第一極速極妥極效之戒烟藥老癮半月新癮七日卽除一元六八角 
[萬金不換丹]  
此丹係本堂獨得之秘治内痔如神重者兩瓶輕者一瓶卽愈早巳名馳兩元一元 
[奇效一掃光]  
專治紫白癲瘋有藥有病除之能絶非誇口如不信可以包治遠處寄購每瓶兩元 
[至寳搜毒散]  
此散以少制多以奇制勝雖極險發背花柳各種楊梅瘡毒只須四瓶卽痊矣兩元 
[烏鷄白鳳丸]  
本堂此丸用眞烏骨鷄爲君所以治婦人赤白帶及經水不調子宮寒冷最騐二角 
[立止遺精丸]  
遺精大都心腎不安治病當治原此丸滋腎水水足火自息何遺之有哉一元半元 
[專治耳聾丸]  
市上售耳聾藥者可謂恆河沙數而欲如本堂之靈騐恐不多見每大瓶兩元一元 
[十全大补丸]  
丸内用眞老山人參爲君佐以各藥相輔而行專補氣血兩虧五勞七傷兩元一元 
[聰明智慧丸]  
此丸善治讀書健忘少年人服之聰明益智文思滔滔其妙非常每大瓶五角三角 
[活血木瓜丸]  
專治腰膝疼痛手足拘攣四肢麻木步履艱難等症神效之至每大瓶五角又三角 
[五鞭種子丸]  
此丸用參茸爲君佐以五鞭專補元陽男子下元虚損久無子嗣每大瓶兩元一元 
[萬金保胎丸]  
婦人體氣虚弱往往懷孕卽滑此丸能逐瘀生新調和營衞安胎最妥兩元又一元 
[順氣化痰丸]  
此藥丸製九煉善能降火順氣化痰從此無積聚之患妙哉靈極每大瓶五角三角 
[羊顚瘋靈藥]  
羊顚瘋症世無靈藥本堂此藥可稱獨步不論羊鷄癲瘋只須兩瓶可以斷根兩元 
[靈極疝氣丸]  
俗呼謂小腸氣推其致病之由膀胱寒濕藴結不散氣虚而發此丸極騐兩元一元 
[肝胃氣痛丸]  
專治肝胃氣痛吞酸吐沬一切痰結不化等症如常服此丸自然而愈兩元又一元 
[斷根瘰癧丸]  
此丸善治男婦憂思過度遂成是症每日開水送服三錢半月漸次斷根兩元一元 
[珠珀白濁丸]  
白濁症有濕熱滲入膀胱花柳沾染若不急治恐變重症此丸治濁如神兩元一元 
[立止白帶丸]  
此丸專門治婦人赤白帶竟可以四瓶服完其病若失誠天下第一靈丹兩元一元 
[奇效潤腸丸]  
腸胃閉結惟吸洋烟者居多或老年血枯所致此丸服下卽便絶無溏簿一元半元 
[專治猪顚瘋]  
此藥專治遠年及近患猪顚瘋只須兩瓶卽愈重者四瓶無不永除病根每瓶兩元 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市雜言]  
　　某甲卜居南市西陸家浜營前生有一子年方八九齡昨隨鄰孩至河漘閒玩偶一失足跌入河中鄰孩駭極狂奔頃刻風流雲散旋經行人將甲孩援起則已呆若木雞適甲聞信而來卽舁至家中醫治想可免於性命之虞也○前晚有甲乙等山東人深入醉鄉彳亍至利川馬頭見挑擔賣湯團者向之購取不知如何頓觸其怒將擔踼翻賣湯團人不肯甘休將甲扭住甲持鞋擊去適中頭顱鮮血淋淋痛極呼救旋有某錢莊中人出視令甲賠洋銀三角并買膏藥給之甲搜索空囊苦無以應乃自褫棉馬甲爲質約以明日贖回賣湯團人允之中乃得脫身而去○有邱阿囡者混名爛死蛇昨日行至泉漳會館前突經和尙等三人攔住大聲曰爾日前向我稱貸自云持往賭錢今可見還省得咱老子生氣阿囡苦無以應以致互毆旋擁入某小茶肆中互評曲直阿囡自知理屈央桂華爲之作保和尙等始各無言 
[英界晚堂案]  
　　粤人區從信呈控馮聘南圖賴佛手價宋通刺准詞飭提於前晚訊問區供前在廣東坐莊販買佛手運至滬上售與正記行主馮聘南先後共計洋銀四百餘元收過二百十元應找二百餘元向索圖賴叩乞究追馮供在虹口開正記水菓行與區往來有帳據爲憑並有區之戚串李靜浦代掣收條目下帳目尙未結淸伏求恩鑒通刺飭兩造各邀同業公正人核明帳目覆候核斷○楊根生控施和尙將妻潘氏誘匿前晚由宋通刺訊問楊供寳山江橋人妻潘氏被施和尙誘騙來滬央人找尋前日偵知在城内舊教塲黃姓家向領被阻將施扭案請訊楊潘氏供年廿一歲因家計貧窘託施引領來滬薦在黃先生處傭工僅有十天昨聞丈夫將施扭案是以投案聲明施供前爲水菓生意與楊有戚誼本月初間潘氏託小的領至新北門内薦頭人家寄宿一宵次日卽薦在黃醫生家爲傭並非誘匿通刺判將潘氏施和尙分别押候飭差帶同該氏至黃姓處查明再核○張德堃控陳觀倫私賣定貨存單宋通刺於前晚提訊張供係寍波人向爲洋貨掮客曾欠陳貨銀八十餘兩因無力歸還致將自定印花手巾百箱之存單暫行作抵言明本年正月付銀收回立有收條爲憑當因小的有病回籍至正月來滬已被私自售去現照市價前項定貨可盈餘銀五百數十兩爲此具控求請究追陳供與張同業陳欠小的貨銀百兩自願將存單作抵伊因事回籍兩次作函並無覆信時値年底不得已託葛錦堂居間售與慶昌成執事張榮江得銀一百六十兩張榮江供在慶昌成洋貨店爲夥憑同業葛錦堂說合買存印花手巾存單一紙計貨百箱出銀一百六十兩旋卽轉售得銀二百七十兩查現在價値確須銀五百六十兩今奉傳訊不敢妄供通刺判陳賠償銀一百七十兩張榮江當堂斥釋飭張德堃靜候繳銀具領 
[法界公堂瑣案]  
　　江北人兪濟濟扭呂泗人錢品南至捕房聲稱錢與妻子王氏通姦當塲拘獲捕頭命押候堂期解訊此已紀諸報章矣昨日禮拜二葛同轉蒞公堂升座包探將一干人解案王氏供稱小婦人自幼嫁兪向在家中耕種前年十一月二十一日到此丈夫屢向錢稱貸偶一不允卽誣以通姦兪稱小的向當東洋車夫積得洋銀三元寄回家中囑妻子隨内弟來滬僦居老閘唐家弄不意王氏偏喜賭錢以致入不敷出作此無恥勾當叩請究懲錢供稱小的向爲麴蘖生涯與王氏自幼有私今者别久重逢以致突受其累同轉著押候笞責九十下諭令兪候責畢將妻具領○顧阿新持顧大立名片禀稱主人在姜衍澤藥店行醫日前行經小東門外突被流氓張阿全將茶晶眼鏡摔毁是以命小的禀請訊懲葛同轉問知張住吉祥街某炒麫店樓上飭探帶顧往拘核辦○德昌烟館主陳三控李阿三等串竊烟槍一枝李供稱小的初次犯竊尙乞施恩葛同轉問押本如何供稱小的當向胞兄長發措償同轉飭押候掌頰四十下○和昌王行主人某甲遺夥鮑崔卿投案訴稱主人僦居得善里二十二號房屋前晚張阿五竊去縐紗裙皮小襖縐紗棉襖等衣今已獲賊吊贓叩求給領葛同轉飭探帶張將吊到之贓給鮑自行指認○劉雨亭求追胡鍾氏所欠房租洋銀十六元五角曷同轉飭探帶氏回家將物件檢點暫存限三日内淸償欠欵逾限卽拍賣以抵 
[廣東官報]  
　　二月初一日督憲李往文廟行香隨往拜候端溪堂敎何候補府熊禀知往永安公幹卽用知縣李滋然成守正俱禀知在越華書院監塲候補通判孫鉞禀知委騐收硝磺候補縣姚廣　補用縣丞葛朝漢准補新寗典史沈俱禀銷冬防差候補縣裴景福左學易陶祖培羅燕臣談承恩熊况　卽用縣范宗瑩陽顗王克鼎安蔭甲俱禀知在府閱卷越華監院羅崇齡許炳耀請題目撫憲剛往文廟行香廣州府張補用府陳候補州唐鏡沆候補縣楊蔭廷蔣星熙趙承炳卽用縣蔡鎭俱禀見補用府王禀謝委厘金總局副提調兼坐辦差禀見補用府熊禀謝委往永安公幹禀見豐順縣王禀辭赴任大挑知縣沈士菁請假粤秀監院陳宗頴潘銘勳俱禀知初二日甄别菊　監院陶敦復陳宗頴俱初四日甄别補用縣孫祖華禀到請假海關庫廳聨禀知委解洋欵銀二十萬兩交善後局兌收候補縣蔣澤禀知委騐番禺故犯差候補鹽大使章　璐禀知委越華院監塲大鵬協右營守備缺以廣丙兵輪帮大副廣東外海水師守備黃祖連請補那扶營守備缺以現署白龍營都司督標中營儘先守備黃永安請補崖州恊水師千總缺以海口營右哨二司把總黃恩詔拔補委署海安營守備陳才業謝委禀見呈履歴禀辭赴任廣協左營千總方成禀知交缷沙面差轅下差弁陳朝漢李文忠俱叩銷差齎元旦本進京回叩見委署新會左營守備羅笙禀辭赴任交缷梧州恊都司王建松禀謝咨文禀辭進京○初二日海關德拜會運憲英禀知點名畢候補府張琮交缷定安縣李萬州趙俱禀見候補府聨禀知委九龍關禀見委署潮州通判英鉞　莞缺口司條俱辭赴任所交缷海康縣鄭禀見呈履歴候補縣何鸞書禀見辭回太平關候補縣劉會枚禀知委騐南海監故犯差補用縣丞李鎭折禀到禀假廣州府敎授陳南海敎諭陳南海典史周番禺典史王俱禀知齎祭文廟各壇廟綾帛請簽名盖印直隷州雷發聲禀銷冬防差候補同知汪鴻年禀知赴轅默寫履　潮州通判英鉞辭赴任所候補縣丞祺威候補巡檢沈祖蔭俱禀知赴轅寫履歴粤秀監院陳宗侃潘銘勳俱請題目 
[浙江官報]  
　　二月初六日候選道崧翰拜會道謝候補府李襄國海塘回省禀到禀見温州同知吳中俊專丁來省禀知藩司委兼辦温郡東門厘局叩謝候補同知劉宗晏禀見禀辭赴海運津局差候補縣錢汝安禀知本日到中城總巡差翁長森通局縣丞曹鴻儒津局俱禀辭赴海運差轅下文巡捕蔣量禀辭赴都○初七日翰林院譚啓瑞差人辭行台州府趙禀見禀辭候補府趙篤恩海塘工次回省禀到禀見西防廳季塘工回省禀到胡汝翼禀知運司委解頭批京餉叩謝候補縣汪元　禀銷復催寗天仙三縣地丁差正任塔山巡檢殷文謨禀辭赴海運津通局差○初八日中防廳胡塘工來省禀到卽辭候補同知張臨吉禀候開寫履歴禀安主簿許鑑由京起復來省禀到周昌熙捐免騐看來省禀到○初九日候補府趙篤恩禀辭赴塘工西防廳季禀見禀辭赴塘工候補同知郭鍾岳温州來省禀到禀見新選蘭谿訓導邵慶辰建德訓導鄭繼書俱禀謝考騐叩見縣丞白曾蔭禀知藩司委解第二批京餉並籌邊經費差叩謝布理問盛文頤禀銷廣東查硝磺禀見府照磨黃晋年禀銷温台措資假禀知藩糧　委海運津局差叩謝 
[湖北官報]  
　　二月初九日候補道沈委赴天津上海公幹代辦馬鞍山煤礦局安徽候補府黃國　赴局署通山縣葉熙錕見辭行委辦通山茶厘局候補同知劉仁田委辦柏墩茶厘局候補州李士英署江夏縣事徐委辦仙桃鎭厘局候補縣李頴名候補縣侯昌錦成槐余受淇俱禀見候補縣史賡雲委文廟丁祭監視器物差分發補用知縣李昌洵自京引見來省禀到○初十日安襄鄖荆道朱撫中衡璞俱進見候補府吉爾哈春黃仁黼候補縣史賡雲俱禀銷文廟丁祭監視器物差裯辦黃花勞厘局候補通判　希　缷辦興國州厘局回禀到卽用縣董汝明程元愷俱禀銷丁祭監視器物並銷督署閱卷差梁葆仁劉延坦大挑縣陳衍淸候補縣湯炳堃張源深洪錫爵俱禀銷閱卷差署理局州吏目李廷鑫禀辭赴任候補府經歴李光鄴候補巡檢盛寅懷俱奉藩憲委解高錫赴京准補石首縣典史張源禀謝飭知○十一日督銷淮鹽局江蘇候補道楊口金陵回省湖南候補縣陳敬梓解長江經費銀　卾轉由浙江回湘　桑局帮辦委員試用從九宗承祜自蘇杭辦機履匠回省禀到大挑縣孔繼鐵銷文廟後殿分獻差 
[安徽官報]  
　　二月初八九日候補典史范銓委署無爲州泥汊司候補直隸州王大慶謝奉委辦和州厘卡知縣李維源謝奉委辦莢港厘卡知縣劉承祖謝奉委辦中梅河厘卡委辦中梅河厘卡通判王德壽到並知奉委皖南土藥局提調直隸州丁文炳禀知奉委赴繁昌縣催提漕折同知王壽堃辭赴江蘇勸捐巡檢李丙相辭赴鳳陽提京控案件安慶府同知沈德潤知奉撫臺委癸龍山縣丞陳懷棟知奉委解長江水師餉並老湘營餉赴金陵○初十日直隸候補道譚文煥禀到皖南牙厘局候補道許　壽辭行英山縣尹允照到缷署靈璧縣萬世章到並交代淸楚回旌德縣三溪司開甲到○十二三　候補巡檢綦南英委署靈璧縣典史池大同知承厚到知縣劉籌知奉委充輿　局總纂差本任懷寗縣典史陳嘉謨禀辭委解貢棕赴京委辦荻港厘卡知縣李維源辭 
[續蘇州馬大籙巷直東義賑公所桃塢同人彙報蘇復昌滬信昌杭公信寗文茂粤會舘各收欵十九年十二月分淸單]  
　　　從權二兩五分二厘吳興氏二兩一錢八分劉超劉洪二户各二兩四錢成安號福茂洋隆記號源號源發興均記號徐集順王恩用王召昌王裕昌王羽昌十户各二兩五錢劉從義　兩六錢六分張希　方滭豐張友闔范有興項秉政何桂山陳時暘集成恊集義生姚祥安氏陸同安鄒培榮李有鈞龍騰江十五户各三兩劉從善三兩七分八厘胡森三兩六錢王少達吳良駿戴湘夫楊寄彭李燕頤周紀元同興福王元順姜楚賢彭榮蘭邱六琴陳時夏安永松楊玉堂歐應科楊恩楊文謝承奎馬定帮梁正瑞毛恊和劉貞初唐丫人孫家番趙莊劉官禮同興福二十七户各四兩吳貞山四兩四錢鄔啓明四兩六錢五分三厘孫承忠謝明岐帥松齡楊蘭枝何其榮五户各五兩戴黃氏隴奇峰姚家材三户各六兩蔣銘光騰希詔蕭怡平三户各七兩易飛熊任仕斌二户各八兩邵文華九兩七錢章芳軒曾姜氏張李氏常山四户各十兩劉信臣十一兩九錢袁頌臣伍馨山二户各十二兩　文淸曁合營兵弁十五兩錢由松十五兩一錢劉隆圃宋秀廷陳澤堂劉振翼四户各二十兩區麗泉二十五兩范春田三十兩楊國寳五十兩王良臣黎兆永鄭緖武合五十兩貴州電報局託百川通匯到第四批汪鼎臣金新發田宗文三户各五錢李楨祥七錢胡淸連胡潤林李原淸張輝良王儒達龍肇禺六户各八錢王懷淸蔣從聖盛際周唐續宗熊騰　周立庸將開第方萬發陳春發金國雋李聞科魁占元盧占勝許應發胡秉心何洪順林宗番余會廷余煥廷劉伯良劉恆升李景榮楊春明王子平楊坤山周之德熊坤山金衍順夏雲峰龍肇疆龍　壽田宗耀陳洪發三十三户各一兩周正朝張元輔二户各一兩五錢曾春榮和生號中益號成友循葉靑雲馬盛龍顧寅基劉廷選梁大朱繼承陳季玉　佐臣郎岱學羊場巡　田緝伍崇修公天鎰公同春合永昌公裕豐厚田旣臧龍肇愷二十二户各二兩謙和號隆記號何國珍徐爲仁王國瑞夏炳榮田彭澤七户各三兩金生號趙進貴隱名氏蔣添亭王家賓杜鎭南王德洪彭乾山張正心馬恩培李朝榮王家興伍德佑周福泰十四户各四兩同和號吳永超提標前營練軍三户各五兩董繼平陳錦秋施沛生永從謝守府四户各六兩蔡軸亭八兩孔昭雲九兩劉小向陸崇山王大受杜佩紳杜建堂儲湘亭范授卿朗岱聽無名氏九户各十兩無名氏二十兩鄒錫勳二十五兩賈瑞岐退思廬二户各三十兩丁　山一百兩黃大千五百兩以上六百八十四户共收洋五十二元農錢八十九吊銀二千一百九十兩一錢又收百川通助賑銀三十兩内除百川通第一二三四次匯費銀六十兩凈合規銀二千三百六十一兩二錢九厘○南京老廣和藥號應君含章經收桶捐葉松石求齒病速愈二元單雲芝信女消災延壽本洋四元散錢一百五十元無名氏五百文介福昌綢號朱君靜涵經敗桶捐無名氏五百文以上五户共收洋二元本洋四元錢一千一百五十文共合規銀五兩八錢五分○廣東金陵會館經收下年併登○十二月份共收規銀二千七百八十三兩五錢七分五厘連前共收規銀一萬七千九百七十八兩一錢七分○共解過順直東賑規銀一萬六千兩俟開河後卽　找解 
[上海六馬路仁濟善堂籌辦順直賑捐滬局施子英經收正月初一至二月十七日淸單]  
　　湖州府學署蔡卿泉廣文奉督學部院命勤募賑欵計開孫侍廷洋五元金寳 
 
 

Page 10

 
 
銜三元練承　范允升各二元紀福壽陸熊祥各一元五角羅升華朱炳基映月軒閔龍書蔡世鑒馮景賢趙資乾鄭邦　兪宗漢章文浩湯錫光王毓沂潘文潤孫貽榖李升謙焉兆河卲乃雲梁福徵丁樹曾　澤澂楊文　鄭梁章礽淑淸氏廿四户各一元嚴敬思有心氏各五角以上由愼餘莊交來洋四十元盛聚奎堂洋六元孫之然盛鼎兆紀有　叚紀氏補過子敬心子胡師竹齋愼思山房悟蔭書屋玉森凱平海記警記蔡慶善山房十四户各一元袁少堂莫卒才蔡萬瑞徐炳初丁廣義兪壽記廷儒　姑寳書胡氏十户各五角楊保卿王德功裕泰各三角謝德卿丁義興張桂靑各二角金陵恊賑所第九批銀二百兩歸降郡何氏紋銀十兩熊祥泰順昌仁候德和趙義興沈禎祥鎰和祥黃振興恆興信義經綸天泰合助錢四千四百文集善堂四千二百文張興發朱鑽氏各二千文唐桂芳王如山王觀生王海源蔡介軒王漢泉王永昌王漢靑李發生張日丙奎張日丙魁朱黃氏隱名氏蔡葛吉堂王敦本堂翟仁讓堂十六户各一千文李恆興均勝王呂氏各六百文頤壽堂益　堂四勿齋綬記行記各五百文徐昆廷四百文劉顯臣唐都軒周軒郎蕭信之仁昌利無名氏六户各二百文劉義亭李樹潘楚雲齋湯銘卿義羣福李池林官立漢蕭殃　張順生胡洪茂天生源滕子備周郎軒郎軒妻裕洪裕泰泰興十七户各一百文以上共收洋六十六元五角規銀二百兩紋銀十兩錢三十六千五百文 
　 
 
 

Page 11

 
 
   
 
 

Page 12

 
 
   
 
