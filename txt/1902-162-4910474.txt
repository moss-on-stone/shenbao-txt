# 1902 - 162 - 4910474

 

Page 1

 
 
[續三通因電校未竣暫緩岀書啓] [  圖書集成局謹白]  
　　本局前據浙局本九涌用新鑄大號鉛字重行排印其皇朝三通已於正月告竣續三通正三通本定於四月六月岀書嗣因細審浙刻校對未精頗多舛誤爰延名宿前赴西湖就文瀾閣殿板九通詳加讐校惟以卷帙繁多不敢草率從事以是略稽時日致岀書未能效期此蓋本局愼益加愼之心諒爲海内士林所垂鑒也此啓 
[陜撫升竹帥擬訂大學堂詳細章程]  
　　學堂辦法第一條陜西學堂係欽遵疉奉諭旨開辦愼選教習督課諸生以中學爲體西學爲用必明體乃有益於身心必逹用乃有裨於國家績學尚已敦品尤先若不知砥行飭躬尊君親上爲何事卽智慧日啓學業日精流弊將不可問甚有摭拾狂瞽謬說謂人人有自主之權馴至詆訾聖賢畔進離經王化涵濡奚容有此郊遂之設正爲斯人杜漸防微當以此爲開宗明議第二條大學堂爲全省學堂總匯之所其學生應於各府直隷州所設中學堂内之優生挑選升入現因各處中學堂未能尅期徧設暫由各府廳州縣招考申送以備甄錄凡十八歳以上三十五歳以下通解經史文理明順身家清白體質强健並無嗜好者卽爲合格第三條大學堂本應專立精舍因各府直隷州議設之中學堂及各州縣議設之小學堂尚無成效可期大學堂一時無所取材姑立精舍虚左以待錄取諸生暫分中舍上舍訓課俟各府州縣學堂依次有成中舍上舍學生畢業後再升入精舍第四條學堂延聘總教習一人分教習四人帮分教四人洋教習一人如教習德不稱位材不稱職應由總教習總辦商之巡撫隨時更換西學洋教習選定後由學堂訂立合同呈候巡撫派充第五條考選學生以二百名爲額合陜省駐防及七府五直隷州按茯平日文風之優劣學額之多寡分立定額如有一府無人報考則此府全額皆空如額數已足則再不得侵佔他府空額其客籍回民亦一律酌量甄收以免向隅而宏樂育第六條肄業諸生半多寒素如令自備廪膳勢必裹足不前其朝夕饔飱悉由學堂一體供應然士皆果腹膏火亦應代籌正課一百名月給膏火銀二兩副課不給其正課學生由中舍升入上舍者每月加給筆札銀二兩升入精舍者再加給筆札銀一兩以期奮勵惟須已應月課季課者方准照領膏火銀兩第七條學堂有月課有季課月課由總教習閱定後擇尤酌給獎賞季課則由總教習評定甲乙交總辦轉送巡撫查核應否給獎臨時再定其因病在假欠課者假滿病痊仍須一體補課第八條肄業諸生心術品行是否不踰範圍材力聰明是否可期成就應由教習提調詳加察核於到堂三個月後告知總教習會同總辦覆加考核以定去留其天姿高明而心術不正者立時斥逐亦有心術純正而賦質少絀者考核以後再留三月以觀後效如兩次考核實屬不堪造就不准再留第九條上舍學生畢業後由總教習總辦考取優等發給憑照有願入精舍者應即升人肄業有願赴本省州縣學堂及他省學堂充當教習者聽之又或願赴京師大學堂肄業者由巡撫咨送至欲岀洋遊學或願泊練習實事亦酌量咨遣其有品學岀衆材質邁羣者應由巡撫隨時奏請破格優獎至尋常學生畢業後應如何選舉鼓勵現已奉旨由政務處會同禮部核奏俟奉咨行到陜卽行欽遵辦理第十條排選學生旣以三十五歳以下者爲合格其三十五歳以上不能兼攻西學而中學尚優者另設師範學堂俾未第老儒得借枝棲俟學成考騐後給以師範憑照或派充中小學堂教習或自行設帳授徒均聽其便其本無學行未經給予師範憑照者不准教授生徒其師範學堂　程另行籌議第十一條學堂書籍圖畫儀器等項原爲堂内諸生講習測騐而設不得携岀學堂違者議罰遺失損壞者勒令賠償第十二條學堂設立養病房一所藥房卽附其中並派醫生司事每日辰正醫生到堂患病諸生或由自已報明或由同班代報立卽撥醫就診其有病重應回家調理者由醫生報明提調轉告總教習給假放回病痊仍入堂肄業第十三條學堂設立工房一所派熟悉製造者經理優予工資凡學堂一切儀器以及測騐等項均令隨時修理惟不准堂内上下人等屬令配造自用器物又立浴房一所派人經理以期潔凈第十四條學堂設立藏書樓譯書局博物院各一所以資考證而廣見聞但甫經創始並營不易擬俟規模稍備再行商酌辦理章程甚長尚未登畢容俟明日續登 
[諭旨恭錄]  
　　四月二十九日奉旨欽天監左監副員缺照例將文厚轉補所遺右監副員缺著常海補授江西道監察御史員缺著周樹模補授江南道監察御史員缺著徐堉授補截取工科給事中陳慶桂著照例用保送直隷州刑部主事銘錕著交部記名以直隷州知州用俸滿東城兵馬司副指揮丁惟忠北城兵馬司副指揮郭以保俱照例用内閣中書員缺著恩熙補授明保江蘇試用道李維翰著於五月初三日預備召見特旨發往貴州補用同知羅仰懐著照例用保舉山東候補知縣侯于魯吳建勲河南補用知縣陸宗鑫廣東候補知縣張祺俱照例用原選四川彭山縣知縣親老改選廣東會同縣知縣陳志喆前四川鹽源縣知縣梁鴻翥俱不必坐補原缺開復前直隷永平府知府重燠著准其開復原官仍發原省照例用前安徽建德縣和縣李延慶著准其開復原官仍留安徽補用前湖北候補知縣董治勛著准其開復原官仍留湖北歸候補班補用擬補吏部筆帖式阿克敦志謙普壽德永俱准其補授欽此 
[宫門抄]  
　　四月二十四日禮部部宗人府欽天監八旗兩翼值日吏部引見七十八員肅王等謝授署缺恩慶福謝授泰寗鎭總兵恩阿公假滿請安慶公請假十日梁仲衡遞遺摺吏部奏派騐看月官派岀張百熙漙善特圖愼李紱藻漙良王福祥崇勲漙興褚成博富亮如泰陳應禧瑞璐高枬楊士燹杜彤召見軍機及特圖愼慶福二十五日兵部太常寺太僕寺侍衞處值日兵部引見五十二員刑部引見八員工部引見五員太僕寺引見一員侍衞處引見三員正紅蒙引見二員廂白蒙引見七員禮王等謝賞紗葛 
 
 

Page 2

 
 
恩湖南臬司黄建笎到京請安廣東總兵蒯德浦謝恩虎槍處奏派管理虎槍領派岀恩公訥欽泰召見軍機及黄建笎蒯德浦二十八日内務府國子監正白旗值日吏部引見三十員户部引見十八員正藍滿引見十六員内務府引見十五員武備院引見四員海公假滿請安前奉天府府丞陳兆文到京請安江西叅將續連謝恩湖北叅將尚其奎謝恩睿土請假五日克王續假二十日掌儀司奉初一初三日祭奉先殿載摶恭王行禮禮部奏派恭請神牌之王大臣派岀恭士醇王順王特圖愼唐景崇召見軍機及陳兆文二十九日理藩院鑾儀衞光祿寺正紅旗值日無引見貴州副將雙全等謝恩徐會灃等抖晾實錄覆命鍾泰請假二十日德本請假十五日博公請假十日克公續假十日廣東試用道惲學基謝恩召見軍機及松壽同覲慈輝○客有宦游京師者寓書本館執筆人云本月初五日重五良辰皇太后宣召各國駐使夫人入覲是日由奥國使臣齊幹君爲領袖鐘鳴十有二下帶同諸命婦乘輿至東華門進三座門至上駟院前換乘椅轎進錫慶門抵皇極門内下轎小憩東配房中俟皇太后升座然後趨詣丹陛覲見慈輝皇太后温語欵之閱片時三鞠躬而退計入覲者除奥使及某某諸譯員外共命婦一十九人 
[軍機　記名單]  
　　昨由京師友人函示小軍機記名單一紙内開内閣及六部考送小軍機共五十五人引見後經硃筆圈岀記名者得二十四人其中内閣考送八人尹克昌華世奎劉慶篤朱彭壽馮汝桓張振湘崔師范毓椿吏部考送八人士慶珍劉元弼趙廷珍胡思敬趙國良方培愷土聞長關家騏户部考送八人楊道霖姚詒慶許汝棻張聨駿胡秉鑒李毓棻吳錫雋盧文明禮部考送七人林灝深萬雲路聶寳琛劉恩黻羅鳳華王士傑林怡兵部考送八人楊芾舒儀李盛和魏秀琦徐廣思蔡偉張百城朱惟逹刑部考送八人胡彤恩曹廣楨許受衡周紹先宋子聨王貽典楊家驤馮壽祺工部考送八人曾文玉張潤孫樂嘉慶元章華邢維經陳德沛秦樹聲其中奉旨記名者内閣三人尹克昌江蘇華世奎直隷劉慶篤甘肅吏部四人劉元弼湖北趙廷珍直隷趙國良山西關家騏山東户部三人楊道霖江蘇姚詒慶浙江盧文明直隷禮部三人林灝深福建萬雲路河南劉恩黻江蘇兵部四人楊芾江蘇舒鴻儀安徽李盛和湖北徐廣思湖南刑部三人胡彤恩廣東曹廣楨河南宋子聨江蘇工部四人曾文玉廣東張潤直隷革華湖南刑維經山東 
[請開金礦]  
　　天津直報云順天府屬房山縣琉璃河附近寳金山金苗甚旺月前有某顯要帶同日本繙譯蘇乙舫及日本礦師某君前往勘視　周隨呈請礦務大臣奏明辦理 
[廉匪將平]  
　　廣州訪事人云今春廉州府屬土匪披猖大憲調撥安勇若干營馳往防禦迨三月之杪高廉欽道秦子質觀察以匪勢未衰申請加派勇丁嚴防四竄大憲允如所請大約日内當可敉平矣 
[便逹軍情]  
　　廣州訪事人云電線一物無事以通文報有事以逹軍情雖隔百千萬里之遥瞬息可逹法良意美中外便之近日粤西土匪蠢動蔓延至東粤邊境戒嚴官兵合力進攻雖得小捷數次然其黨甚衆刻尚未經一律敉平高廉欽道秦子質觀察患之禀請大憲准在靈山縣屬添設電線以便軍報往來工料所需俱歸善後總局支給蓋遵官電章程也 
[搜巖採榦]  
　　廣州訪事人云粤省形勢東南多海西扎多山嶺峻林深叅天蔽日其材可用匏落堪傷近有陳别駕名葆者擬自備資斧親往各處深山採取林木銷諸巿上藉拓利源特於日前繕具禀詞赴督轅呈遞督憲陶芷芳制軍批　曰採取山木自係推廣利源之道惟其中窒礙亦復甚多該員自備資斧親歴各屬查勘明確再行禀辦原無不可惟必須與地方官紳商妥查勘切勿稍涉魯莽并不得多帶夫役致滋紛擾仰廣東善後局轉飭該員並行各屬知照仍候撫部院批示禀發仍繳 
[路材抵漢]  
　　漢口訪事友人云本月初旬某日有一德意志國輪船載到鐵路所需堅木四萬五千五百株並機器一副交缷後卽於初四日開行旋由經事者將堅木改裝瑞安美有二輪船解赴岳州應用 
[楷模多士]  
　　漢口訪事友人云湖北學務處監督曁兩湖書院監督現經湖廣總督張香濤宫保禮延王勝之太史兼理說者謂太史文章經濟望重斗山洵足爲多士模楷也 
[英員抵鄂]  
　　漢口訪事友人云月前英國某員由滬乘某兵艦至漢皋小泊英租界江滸至本月初一日改乘小輪船翦江赴鄂謁見湖廣總督張香濤宫保面商交涉事宜 
[靈輀過潤]  
　　鎭江采訪友人云原任直隷總督北洋大臣合肥李文忠公靈櫬由京至天津附招商局新豐輪船南下道經滬瀆運返珂鄉月之初十日清晨七點鐘時駛抵潤州就招商局码頭下碇駐鎭常備續備及督標新兵各防營勇咸在江干死隊以迎東码頭曁象山各砲臺皆鳴砲志敬俄而常鎭通海道兼鎭江關監督長久山觀察南洋續備新湘全軍統領陳宇山軍門南洋常備右軍統領杜雲秋觀察常備右軍前營管帶陳楚斌協戎丹徒縣洪鷺汀大令水陸總巡周錦堂游戎各備祭筵登舟拜奠迨鐘鳴十有二下事畢而回有頃新豐卽鼓動雙輪泝江上駛 
[浙學觀風]  
　　杭州訪事人云學使者蒞任之初每有觀風之舉蓋亦古者輶軒問俗之意也滋者浙江提督學政張大宗師循例舉行於日前發岀各題爲特照錄於左讀易繋辭知道器元始說周管商與西國政治家律法家多合說補讀史方輿　要東三省序註顧氏沿明制附遼東於山東近人始改列東三省於直隷之前而無序試仿顧氏例補之擬輯四裔編年史例言中國三失機論註謂平臺灣時宜收南洋羣島勘定雅克蕯時宜拓地至烏拉嶺并準回事宜席卷五印度日人之言如此試以當日兵勢衡之加稅裁釐利害相權論歐洲大國地形兵勢論　西國諸哲學家源流得失考問自古守國必視乎建都故有身守門庭之戒而西國則以濱海爲雄以通川爲富豈古人設險之說非歟盍以古今中外形勢證明之問大陸之上種與種摶國與國爭未可云去兵也中國積弱極矣或謂非仿民兵則不强非復海權則不固揆以今日情勢果能仿能復否以橢圓測星日天文家恒奉爲圭臬然歴久亦當有差否差以何者爲大試論之橢圓拾遺二卷每欵注下推及抛物雙曲兩線惟其理尚未發明試爲補說對面阻力爲工藝中最要之事試合諸器諸質之面阻通爲一表以便適用并各詳其造表之由限一月繳卷如作全題不計日作齊交該學備文申送 
 
 

Page 3

 
 
[整飭戎行]  
　　九江訪事友人云署九江後營遊撃蕭勛臣遊戎下車伊始孜孜以整飭營伍爲心日前擬定章程飭知所部各弁勇一不准缺額如違嚴究一籌墊銀兩以給兵餉管帶官薪水亦請從優一操練宜勤每日分三次標練每夜隨時傳點一凡開除弁勇必須由管帶資遺回籍免滋事端一巡夜必須潛行暗查以期獲匪一槍砲宜隨時修整旗幟務須鮮明辦公之費不得侵蝕浪用 
[越中荒政]  
　　紹興訪事友人云邇來郡城米價奇貴小民終日勤苦幾於一飽難謀府尊熊再青太守軫念時艱旣已開倉平糶旋復札委劉雲章明府鼎亨赴申領運奉旨截留之漕米五千石一面由紳富集欵十五萬分投鄰省購糧雖已竭力維持無奈人數過多仍苦不敷分佈不得已勸諭各山鄉富户將所儲米榖貶價岀售每小洋銀一角准購米二吉惟非土著之民不得携筐往糴蓋於體恤之中稍寓限制之意也 
[津郡官塲紀事]  
　　天津直報云合服李文忠公之大公子於本月初三日清曉乘火車赴塘沽○津海關道唐觀察紹儀直隷候補道麥觀察佐之于京堂式枚齊京堂某曹京堂某均於本月初三日由京乘火車赴塘沽送李文忠公靈輿南旋○安徽候補道卡觀察四川梁山縣松大令均於本月初三日清晨由京乘火車赴塘沽航海南下○通永道楊觀察士驤天津府凌太守福彭直隷候補府吳太守忠賢均於本月初四晚由津往塘沽 
[金臺客述]  
　　聞之京師友人云東便門大角樓以及迤西城上女墻歴年被人毁去不少刻下尚待興修○正陽門迤東城上女墻當聨軍入京時轟坍不少刻已修理整齊足資防守矣○日來比國工程師向沙窩門外某姓窰貨鋪訂購紅砂磚二十餘萬方每日用大車裝運入城爲建造使館之用 
[蘭亭眞本]  
　　紹興訪事友人云日前省中大憲札委候補知州汪符生剌史煦來紹稽查奸民閙教之案并設法調和民教俾得永久相安特未知剌史果有善策以維持否也○紹郡房捐前經省中大憲委員會同地方官查明造册及由山陰會稽兩縣主分派丁役往收在郡之人皆循章輸繳惟外府州縣往往藉故推延蕭山某巿商民竟有糾衆抗捐之勢幸司其事者鑒於四明覆轍和顔悅色以大義曉之各商民始勉强遵納 
[明府謁客]  
　　昨日調署元和縣正任寳山縣知縣金苕青明府因公到滬午前命駕詣道轅謁見蘇松太兵備道袁海觀觀察然後至上海縣署拜會縣主汪瑶庭大令以禮欵之 
[弑母案發]  
　　上海縣治西南鄉梅家弄附近民人某甲素不孝於其母上月之杪竟將母按倒用笆斗口罩住咽喉上更壓以米一袋以致氣閉而殞附近巡防局員文二尹聞悉傳甲到局訊究情形供稱家中有米數袋陡然坍倒以致壓斃母親二尹被其所蒙不予深究迄今已逾旬日昨爲蘇松太兵備道憲袁海觀觀察所聞立傳二尹到轅詳詢一切大約須札行上海縣署飭縣主汪瑶庭大令拘甲訊懲矣 
[攷求鑄砲]  
　　邇來江南機器製造局局總辦毛實君觀察擬仿製日本軍營所用之砲命砲廠委員陳霽南明府偕洋槍樓委員馮君帶同砲廠繪圖人夏某航海赴日本親詣東京砲兵塲考求一切工程繪圖携回以便如式製造已定期禮拜六束裝東行矣 
[公廨停訊]  
　　昨晨九點鐘時英美租界公廨讞員張柄樞司馬奉蘇松太捕備道袁海觀觀察傳見因之會訊事宜不及兼顧飭差持名片赴英總領事署禀知隨復知照各捕房暫停訊案 
[積案如山]  
　　地販林永祥專以盜賣各地吞沿價銀爲事日前孀婦吳張氏投英美租界公堂控其盜賣田地發掘祖墳經讞員張柄樞司馬訊押嗣由蘇松太兵備道憲袁海觀觀察札查公廨有英册第三千七百九十六號地基轉換道契糾葛案鉅亨錢莊吳福控協順外國木器店結欠銀兩案及瞿家鑫控吞地價劉子果等控不交地價夏書堂控吞地價顧炳生控經售地基延不付價各案大約須由司馬傳集各原告質訊嚴懲矣 
[分發人員騐看名單]  
　　新海防掣簽分發郎中許居廉福建監生花翎郝祖修花翎劉朝望安徽舉人韓兆蕃浙江附貢員外郎　區桐廣東監生吳燽湖南廕生楊朝江蘇監生花翎恩鎭江藍滿監生主事邢詒鎏廣東監生姚世儀奉天貢監生韓步雲廣東監生葉汝成廣東監生黄崇勲廣東監生孫曾蔭山東監生王棨湖南監生王廷鉞湖南監生王廷鈞湖南監生徐德輝江蘇附貢生江紹銓江西監生盧夔颺貴州附貢朱修爵江蘇舉人任承沅江蘇廪責徐祖培浙江監生方積琳浙江附貢生吳正聲浙江舉人承襲雲騎尉曹聨祁浙江人縢梅江西拔貢光祿寺署正王榘湖南監生大理寺評事孫家騶浙江監貢生鑾儀衞經歴唐紹年浙江附貢内閣中書鄧憲禹廣東副榜鄭潤東安徽優貢國子監博士崔炳炎直隷舉人知府江起龍湖北副貢同知黄立權廣東舉人知縣徐炳麟河南廪生直隷州州判張鳴鸞河南拔貢縣丞范熙苹湖北監生巡檢鄧殿壐奉天監生○新海防指省分發道四品銜張孝榮順天監生江西陳元祥湖北監生安徽魏敏修湖南監生張廷範山東貢生直隷吳慶燾湖北舉人江西彭士芸江西舉人福建花翎三品稀鮑蘭徽安徽監生湖北何承燾江蘇監生山東馬蔭棠浙江監生廣東徐思謙浙江舉人直隷徐大中河南舉人四川鄧瑜貴州附貢安徽何維棣湖南舉人四川莫楷湖南附貢雲南英翎文富廂紅滿附貢河南劉經繹江西監生河南花翎張倓山東附貢直隷花翎張彬　隷舉人安徽張祖良廣西舉人廣東知府陳慶祐廣東副榜雲南英士元廣東舉人雲南范軾湖北進士江西陳慶龢廣東副貢安徽陳運鵑湖南舉人江西魏紹濓湖南監生江西田怡湖南進士湖北趙鴻謨山西廪貢陜西翁庚孫江蘇附貢江西張福厚浙江監生江西李厚礽浙江監生江蘇汪麟昌江蘇進士安徽余嵩慶湖南進士湖北丁毓瑾山東副榜江　朱慶桂順天監牛廣東宗振正藍漢附貢生廣東吕緝光湖南拔貢廣西徐士豪安徽江西同知蔡國器順天監生江蘇胡豫昌順天監生安徽金湛霖廣東監生湖北吳俊湖南監生江蘇張廷翊湖南附貢安徽王純江蘇監生福建瞿啓甲江蘇監貢生安徽陳世恩安徽附貢江蘇楊嘉擀安徽監生江蘇沈鎭浙江監生福建錫泰廂藍滿附貢山東蔣育棻浙江附貢江蘇余佑銓湖南舉人雲南 
[急痧良方]  
　　現在時行霍亂吐瀉之症醫藥不及頃刻而斃實爲可慘敝堂見此等急症非猛劑不克奏功因虔合靈寳妙應丹及五香雷公散然宜於寒痧不利於熱症考吳鞠通先生之論謂此症沾沾兩脈俱伏寒熱莫辨醫藥難施莫妙用白馬糞炒炭研末開水煎服三錢名爲獨聖散孕婦亦不忌前年癟螺痧盛行時曾修合施送今亦已經修合請登報章以救人命九頓叩禱上海仁濟善堂施則謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者孫步雲攫流岷朱連生糾衆行兇等情縣主汪瑶庭大令飭捕拘獲　羽姚掌生一名前晚升堂訊究姚供小的前曾犯事收押改過局至去冬釋岀立　安分營生上月二十二日在唐橋鎭某烟館吸烟朱糾同六七人來言有芳卿者擅堅再醮婦應得洋銀三十元詢之芳卿云已交付與孫爾能同往索取乎小的見人多勢盛不敢不從隨到孫家伊等闖入内室小的則在門外排徊旋見朱孫爭毆良久孫著其妻入房取洋銀十元交付忽巡防局勇到來伊等遂奔散大令喝令鞭背四十下釘鐐收押所中聽候覆訊○前有何少巖者控盛小弟等盜賣祖墳壇遷棺木等情大令飭役提盛盛懼罪吞烟自盡兹經補提全案人證於前晚集訊戴瀛洲王鑫山兩人不認作中顧玉山供何姓祖墳實被在逃之謝雲卿卽何雲卿盜賣與王姓原中係桂蘭伯小的僅過付地價而已大令曰爾旣不爲中安肯過付遂喝令笞臀二百板鞭背五十下掌頰五十下始供此事由桂蘭開明四址號數托小的賣與王姓計洋銀四百元小的與戴爲得主一面中人桂蘭與王爲失主一面中人共得中費洋銀三十元至盛掘墳遷棺是寳尚乞施恩戴王至此知難諉缷亦各直陳何少卿供謝臀小的姓名盜賣少巖祖墳外間傳聞謝母轉嫁小的爲妻其子故從何姓其實並無此事當時小的懇悉卽投案下控陳後顧玉山等分給小的洋銀九十六元著卽具禀求銷小的一時貪利受愚叩求恩典顧杏全供小的係從前業主山顧嗾令索加洋銀三十元墳墓確由顧令盛掘去小的並不干預謝實係少卿繼妻前夫之子刻不知逃往何處大令諭令將顧收押戴王等交人保岀各將所得洋銀繳案盛自盡之事業已禀詳上憲姑候批示遵行隨又飭提地保吳友甫到來諭以今當將爾釋岀赶辦上忙錢糧然威之喪身究由爾疎於防範所致爾總不能置身事外諭畢著卽覓人保去 
[上海巡局紀事]  
　　前日湯阿順扭某肉莊學徒陸阿全至十六鋪巡防北局訴稱小的被伊糾黨兇毆受傷沈重局員陳仲賢二尹研訊之下斷令將陸笞責五十板以儆兇頑○清道局委員袁明府查悉大東門外堆積垃圾之處向來圍以竹笆近忽被人撤去數丈以致汚穢狼藉有碍行人爰移書十六鋪巡防北局請赶緊飭地甲修完局員陸二尹允之 
[馬路工程局瑣案]  
　　前者陸阿根控顧徐氏曹榮順串匿伊妻徐氏迭經總辦翁子文太守倩襄讞委員黄衡堂二尹研訊飭曹帮同尋覓前日曹將氏交案太守仍倩二尹研訊曹供小的奉諭之後卽倩人至洞庭山訪問知氏於上月二十七日回家二十九日函致陸處明係陸有心誣控求恩明鑒氏供小婦人年二十有六自幼童養於陸姓家上月杪附船回鄉在姊妹行處暫住二尹詰其究隨何人同逸則一味推諉二尹以　方岀外尋妻未經質對供詞碍難判斷飭將氏收押曹仍交人保岀候陸到案覆訊○前日劉益生刃傷其　劉高氏膝蓋氏怒控諸工程局總辦翁太守倩黄二尹研訊劉供小的係湖北某邑人現與高小銀同居兄嫂家兄劉某赴湖北購貨臨行囑小的代爲照料邇者嫂忽欲遷至西門小的婉言正之嫂不從是以持刃恐嚇不意誤傷其膝二尹令交人保岀候氏夫到案再訊○前日柴販袁春瑞控船户王三多吳成林王紹成夏鳳順起貨口角糾人兇毆受傷等情總辦翁太守倩黄二尹訊得王三多係爲首滋事之人判實五十板餘人交人保去○水巡捕頭陳向榮在某貨船上查獲賭徒周榮生解至捕房捕頭令轉解工程局昨由翁太守倩黄二尹研訊周供小的係甯波府屬某邑人在舟無事偶爾消閒求恩寛宥二尹判賣四十板以爲聚賭者儆○大東門外大馬頭九成米店夥羅錦耀投工程局訴稱沈福山賒欠米價洋銀七十餘元求恩追給總辦翁太守倩黄二尹研訊之下沈供小的設肆於浦東洋涇鎭日前以端午節届下鄉收帳未回竊疑宥意欠錢贸然具控現　訊理顧即如數付還二尹諭令交人保岀從速措付 
[英租界捕房紀事]  
　　游方僧本山濳入蕪湖路某佛店竊取銅磬被包探石錦榮拘入捕房捕頭令押候解送公堂禀請讞員張柄樞司馬究明懲治○野雞妓女陳桂紅陳張氏王張氏翱翔於福州路中强拉行客被二百三十四號巡捕拘入捕房捕頭著卽解送公廨禀請司馬押候訊懲○前日有一病丐僵臥山東路中由巡街捕帶入捕房捕頭派包探張寳成送至仁濟醫館求治無奈病入膏官延至昨晨斃於醫館館中人因卽知照捕房捕頭令本圖地保報請某善堂收殮○高金標王阿毛行竊公昌鴻陳萬利翁利興等烟膏鋪中烟槍衣被等物經包探葉盈堂拘入捕房捕頭令押候解送公堂禀請究辦 
[法租界捕房瑣案]  
　　流氓汪錫元誘令湯又新之妻李氏携取衣飾賃屋同居前日被湯偵知控諸公廨讞員杜枝園大令飭探拘獲研究情由湯投案求追究汪供氏之衣飾共被小的質得洋銀九十元今已用罄無從贖還求恩寛宥氏供小婦人自知該死惟刻方懷孕尚乞施恩大令判將汪枷號兩個月期滿責五百板氏管押兩個月期滿交湯領回管束所質各贓自行取贖○偷兒王阿四行竊顧姓家衣服被獲到案大令訊口供判枷號一月期滿責五百板○胡阿生陳阿四徐阿金王阿福串竊某姓家水烟袋由包探拘獲解經大令訊明判各責二百板○積賊錢桂林徐掌志被包探拘獲解案大令判各責三百板 
[美租界捕房紀事]  
　　日前裏虹口老街某姓鞋店被青口人某甲拐去小孩一口昨日午後店主獲諸漢碧禮路將甲扭入捕房捕頭令押候轉解公堂禀請獻員張柄樞司馬訊辦○詐晨鄉民張某肩荷菜蔬沿途喚賣行經西華德路忽患急病倒臥於途某號華捕兒之雇車載送捕房捕頭令轉送同仁醫院求治 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年四月二十七日京報全錄]  
　　宫門抄諭旨均錄前○熱河都統色奏爲裁减熱河旂營練軍節省餉項緣由摺○雲南巡撫李奏爲揀員請補選缺通判摺○江西巡撫李奏爲壽婦五世同堂並捐欵助振併案籲懇旌賞以昭激勸摺○四川總督奎奏爲撥解協黔新餉片 
奴才色楞額跪奏爲裁减熱河旗營練軍以節餉需恭摺仰祈聖鑒事竊查光緒二十七年七月間曾奉諭旨以各省制兵防勇積弊甚深耗餉頗鉅飭令認眞汰弱留强以免虚糜等因欽此仰見朝廷實事求是之至意　悚莫名奴才伏查熱河緑營制兵向歸直隷督臣提臣管轄卽近年口外各屬防營亦皆調自直隷將來應如何裁留之處自應由督臣與提臣會同酌核辦理惟熱河駐防旗兵歴經前任都統由前鋒馬甲内扯練鳥槍步隊五百名馬隊三百名又挑練壯丁二百五十名此外圍塲有舊練馬隊一百名並由步隊一百名改練馬隊一百名共二百名嗣奴才於光緒二十四年冬復奉諭旨以熱河邊疆要地所設額兵著認眞訓練普令將餘丁精壯可用者逐名挑選隨同訓練等因當經遵復由餘丁内挑選壯丁二百五十名合前練壯丁二百五十名共五百名爲一營又由前鋒馬中内挑練二百名合前練馬隊三百名共五百名爲兩營並原練鳥槍步隊一營圍塲馬隊一營通計五營於二十五年十一月成軍曾將改定營制籌撥餉項及辦理情形奏明在案計自成軍以來經奴才督飭各該管帶認眞訓練向能日新月異漸成有用之兵前年内地軍興口外地方岌岌原駐古北練軍調赴榆關馬賊潰兵同時並起各屬紛紛告　僅賴此數營東剿西堵分途援應用以遏方張之冠保完善之區而熱河之幸免兵氛實由於此惟是該軍連歳餉需異常缺乏所指閩關恊餉三萬五千金迄未報解而藩庫練餉局應恊之欵亦多欠解未清時值用兵之際司道兩庫羅掘無餘不得已又借用生息成本截留四稅課銀暫救收急均經奴才隨時奏明在案現當大亂初平度支告罄旣奉裁兵節餉之明諭萬不能不極力撙節以紓餉力而恤時艱奴才再四籌思擬請稍爲變通量予裁减並由本地酌籌的欵以資補助查前練馬步五營除駐圍後管馬隊僅止二百名斷難議减外其駐防練軍四營内左右兩營馬隊各一百五十名今卽裁减二成酌留八成前營步隊五百名中營步隊五百名砲兵一百名各裁减四成酌留六成仍責成各該管帶照舊管帶常川訓練分撥巡緝遇事聽候調遣以上共計裁减馬步砲兵五百四十名實在左右後三營馬隊共六百名前中兩營步隊共六百名砲兵六十名統共一千二百六十名營隊哨官什長亦按成酌减每年節省餉亁銀二萬餘兩尚需銀七萬七千四百餘兩此項銀兩除由藩庫恊撥銀二萬五千兩練餉局恊撥銀二萬二千兩熱河道庫提撥馬操經費地糧銀八千餘兩煤窰抽分鎕課二項内酌撥銀一萬兩共計僅有的欵六萬五千兩尚不敷銀一萬二千餘兩可否仰懇天恩俯准將八溝等四稅課銀儘數截留如再不敷暫於圍塲押荒項下先行撥墊將來屬塲開墾二年升課後核計歳得課銀若干如足抵此一萬二千餘兩之數即將截留四稅課銀仍改歸舊制解交部庫全閩關應協餉銀應請旨敕下福州將軍年巡解户部交納如此量爲變通旣可節省二萬餘金而各營餉需亦不至終歸無著奴才已分飭該營卽於本年四月初一日起按照裁减現存兵數開支餉項日後庫欵稍充再行斟酌情形奏請添練除造册送部查核外所有裁减駐防練軍節省餉項　由長否有當理合恭摺具奏伏乞皇太后皇上聖鑒訓示謹奏奉硃批著照所請該部知道欽此 
雲南巡巡臣李經義跪奏爲揀員請補選缺通判以裨地方恭摺仰祈聖鑒事竊查維西通判任元斌於光緒二十七年十二月十五日在任病故當經具奏開缺聲明所遺維西通判係歸選後所岀第一留缺滇省現有應補人員照章扣留外補並照例以該員病故本日作爲開缺日期歸於二十七年十二月底截缺是月分病故休所遺選缺通判只此一缺毋庸掣簽業將截缺日期咨報在案查定例各省通判如係奉旨命往或督撫題明留於該省候補者毋論應題應調應選之缺令該督撫酌量才具擇其人地相宜者悉准補用又輪補病故休選缺通判先儘候補班前酌補人次將候補正班酌補一人各等語查滇省病故休所遺選缺通判一項上次魯甸通判社培元病故已用至候補正班之許祖瑞止今維西通判係咨選後第一留缺滇省通判班内現無鄭工新海防遇缺先海防先海防卽舊例遇缺先遇缺各班人員按輪應用候補班前亦闕無人仍用候補正班之員請補查有候補正班補用通判姜在田年三十七歳係山東海陽縣人由考取内閣供事咨送國史館會典館軍機處當差光緒十九年十一月遵福建茶捐案内報捐　經歴銜是年十二月因國史館告成議叙以按經歴歸於雙月選用二十一年十二月二十六日奉旨依議欽此二十四年三月會典館全書過半岀力保奏請以通判分省補用於光緒二十四年三月二十二日奉旨著照所請獎叙欽此騐看分發簽掣雲南二十四年十二月十一日引見奉旨著照例發往欽此領照於二十五年八月初三日到省試用期滿甄别留省在案臣查該員姜在田守正不阿切實任事并無叅罰案件以之補授維西通判實屬人地相宜與例亦符據布政使林紹年按察使全楙績會詳前來合無仰懇天恩俯准以該員姜在田補授維西通判實於地方有裨如蒙俞允該員係候補正班補用通判今請補通判銜缺相當毋庸送部引見除咨部查照外所有揀員請補選缺通判緣由謹會同雲貴總督臣魏光燾恭摺具陳伏乞皇太后皇上聖鑒勅部議覆施行謹奏奉硃批吏部議奏欽此 
江西巡撫臣李興銳跪奏爲壽婦五世同堂並捐欵助賑併案籲懇旌賞以昭激勸恭摺具奏仰祈聖鑒事竊據藩司柯逢時詳稱案查　隆五十六年正月初九日欽奉上諭嗣後各省有百歳耆民及五世同堂等事著照向例具題給予旌賞不必專摺奏請等因欽此又查定例壽婦上事祖姑下逮元孫親見七代確有指證者給與七葉衍祥字樣又例載士民人等捐資助賑銀至一千兩以上請旨建坊又定章士庶人等樂善好施爲數多者具奏其次咨部彚奏各等因歴經遵奉在案兹據候補知府阮貞瑞等具禀同鄉已故三品銜江蘇候補道一品封職朱宗濬之妻壽婦朱吳氏生於道光八年届今光緒二十八年存年七十五歳原籍安徽涇縣寄居江西南昌縣該氏上事祖姑下逮元孫薪見七代五世同堂且性好施捨曾助山東振捐江西橋工育嬰經費今復捐助江西粥廠添振銀二千兩查該壽婦朱吳氏性秉柔嘉力持儉德家庭雍睦羣推禮法之宗戚黨相依並被慈祥之福爲善勤於采菽　釧頻施抱孫樂在含貽謹瑜並耀洵屬熙朝瑞應宜邀曠典旌揚該府等係屬同鄉戚族見知確　造具事實册結供圖呈司併案詳請具奏前來臣查朱吳氏係一品命婦與民間壽婦稍有區别且該氏性極慈祥前次山東助振奉旨建坊給予樂善好施字樣嗣捐助江西橋工育嬰經費又奏蒙恩旨准其照例建坊今該氏年登耄耋膝繞曾元復慨念災黎捐銀二千兩撥歸粥廠助振實屬深明大義禮如何旌賞以昭激勸之處合無仰懇天恩俯准勅部照例核議除將册結咨送禮部外謹恭摺具奏伏乞皇太后皇上聖鑒訓謹奏奉硃批禮部議奏欽此 
　俊片再查川省奉撥協黔新饟業已解至光緒二十五年止在案兹查光緒二十六年分連閏計十三個月藩庫應解前項銀一十五萬六千兩二十七年分應解前項銀一十四萬四千兩均經陸續在於川東道經徴鹽釐項下如數撥交黔省催饟委員承領先後解黔收清據布政使員鳳林具詳前來奴才覆核無異除分咨查照外理合附片具奏伏乞聖鑒謹奏奉硃批户部知道欽此 
 
 

Page 14

 
 
[光緒二十八年四月二十八日京報全錄]  
　　宫門抄諭旨均錄前○江西巡撫李奏爲遴員請補知府摺○又奏爲酌保勸辦餉捐尤爲岀力員紳懇恩奬勵摺○盛京將軍增奏爲派員嚴查各城徴存欵項片 
江西巡撫臣李興銳跪奏爲遴員請補知府以資治理恭摺仰祈聖鑒事竊照袁州府知府曹志清請開缺回籍終養經前撫臣松壽恭疏具題復經臣查案補奏接准部咨開缺所遺袁州府知府係衝繁一項相兼中缺聲明江西現有應補人員請劉外補在案查定例道府留補之選缺升調病故休五項仍按班輪補所有丁憂終養廻避撤回叅革降補改教各項選缺應先儘記名分發人員請補不准於摺内聲叙人地未宜如記名分發無人始准以各項候補前先候補正班人員酌補等因今袁州府知府一缺查有截取記名分發指省江西候補知府傳鍾麟年六十六歳浙江山陰縣人由附生中式咸豐辛亥恩科本省鄉試舉人揀選知縣同治元年考取内閣中書奉旨記名到閣行走丁母憂服闋回閣乙丑科會試中式進士殿試一甲奉旨改用主事籖掣兵部職方司行走九年以派辦議功所岀力奉旨賞加四品銜光緒二年以派辦議功所岀力奉旨交部從優議叙賞加隨帶三級四年補職方司主事六年題升職方司員外郎七年題升串駕司郎中八年間放工部寳源局監督九年十二月截取引見奉旨記名以繁缺知府用欽此十年任滿回部遵章呈請分發捐指江西經吏部帶領引見奉旨發往江西以知府照例補用欽此光緒十七年十二月二十日到江曾任實缺京官毋庸試看甄别係到江後下月所岀之缺例得請補委署過瑞州府知府印務該員資深才練堪資表率以之請補袁州府知府洵堪勝任據藩司柯逢時臬司明徴會詳請奉前來合無仰懇天恩俯准將傳鍾麟補授袁州府知府如蒙俞允該員係候補知府請補知府銜缺相當毋庸送部引見亦例不核計叅罰再此案藩司於光緒二十八年三月十一日岀詳合併陳明謹會同兩江督臣劉坤一合詞恭摺具陳伏乞皇太后皇上聖鑒訓示謹奏奉硃批吏部議奏欽此 
江西巡撫臣李興銳跪奏爲酌保勸辦江西餉捐尤爲岀力員紳繕列清單懇恩獎勵恭摺仰祈聖鑒事竊光緒二十六年北方匪警征兵四衞加以本省籌辦防務彈壓地方驟增營勇九千餘人需餉浩繁而庫空如洗無從籌措適欽奉寄諭飭令勸辦餉捐凡有能倡捐巨資者准予破格優獎其餘按照海防捐例分别獎叙當經前任撫臣松壽奏明開辦並請將所收之欵以一半留備部撥一半歸本省濟餉聲明勸辦之員不給薪水如有一人捐集在三萬兩以上者照尋常勞績保奬五萬兩以上者照異常勞績保奬等因於光緒二十六年十月十五日遞回原摺奉硃批著照所請户部知適欽此即經轉行欽遵通飭各屬一體籌勸並派委員紳馳往湘鄂蘇皖兩廣閩浙各省及南洋各埠分投勸募臣到任後因辦結各屬教案所需賠償教堂撫恤教民各欵數鉅期迫復經奏明將此項籌餉新捐全數截留以資應付旋因辦理工振疏濬鄱陽湖皆關民生要政亦請在此餘欵内動支均經奏奉諭旨允准在案計自開辦以來先後三次造册請奬共勸收銀二百三十一萬餘兩已查照奏案隨時撥用現在實官捐輸早經停止其勸辦岀力員紳自應查照分别奬勵俾昭激勸據籌餉捐局司道擇尤開單詳請奏獎前來臣伏查近年捐務早成弩末江西此次開辦餉捐適當北方用兵之際人心惶惑贸遷不通勸集之難倍於往昔况又加之西北荒旱東南大水順直秦晉各捐同時舉辦勸捐之局林立招徠之術愈窮幸經前藩司張紹華激勵派岀員紳不憚煩勞竭力勸導始得集成鉅欵源源解江以之賠償教堂撫恤教民皆得如期應付而一切煩要餉需以及辦振濬湖樂隄諸要務亦均有所藉手裨益大局良非淺鮮在事員紳實屬著有微勞且近來各省均已估保江西事同一律臣覆加查核毫無冐濫謹照繕清單恭呈御覽合無仰懇天恩俯准照擬給奬以丕鼓勵除飭取各員紳履歴另行咨部外所有勸捐岀力員紳擇尤請奬緣由謹會同兩江督臣劉坤一恭摺具陳伏乞皇太后皇上聖鑒訓示謹奏奉硃批該部議奏單併發欽此謹將江西勸辦籌餉新捐尤爲山力員紳擬請分别給奬繕具清單恭呈御覽計開三品銜江西試用道江峯青江蘇試用道張紹棠梅台源江西試用知縣王朝賀江蘇試用道庫大使汪紹宗江西試用道庫大使王祖琛以上六員均請歸候補班補用截取知縣江西試用同知鄭輔東請以知府仍留原省補用分省試用同知徐棨請以知府分省補用指分江蘇試用直隷州州判張景祜五品銜廣西試用府經歴王爲毅江蘇試用縣丞朱學海以上三員均請以知縣留原省補用江西試用從九品汪繼祖黄兆棠以上二員均請以巡檢歸候補班補用花翎三品銜浙江試用道梁榮翰花翎浙江試用道吴清高三品銜湖北試用道張誠鄒凌翰以上四員均請加二品頂戴記名道廣西南寗府知府惠榮廣西潯州府知府張祖褀道員用廣東候補知府署高廉道秦炳直三品銜道員用江蘇候補知府周光榮黄家瑋以上五員均請俟歸道員班後加二品頂戴江試用道周光棨請加三品銜江蘇試用知府張學勤安徽試用知俯曹鼎以上二員均請加三品銜花翎江蘇升用知府徐兆蘭請加鹽運使銜安徽試用知府姚棨椿請俟補缺後以道員儘先補用江蘇試用同知吕學正請俟補缺後以知府用候選道江西補用通判蕭渭請俟歸道員班後加三品銜候選同知准補江西高安縣知縣洪壽彭候選同知江西試用知縣王萬育候選同知江西布政司經歴陳思忠候選同知江西督糧道庫大使趙鍾文以上四員均請俟選同知缺後以知府用藍翎同知銜浙江試用知縣江家瑞請俟補缺後以同知仍留原省補用江蘇遇缺先補用知縣熊育銳江蘇試用知縣劉淇江西試用知縣馮晉昌施謙姚肇樞沈亁元以上六員均請俟補缺後以直隷州知州用候選知縣林仲鏞請俟選缺後以直隷州知州升用江西試用同知丁澤請加四品銜丁憂前安徴靈璧撫知縣龍賡言請俟服　　缺後以直隷州知州用分缺先選用知縣郭維褀候選知縣江西試用按知事錢撫辰以上二員均請俟選知縣缺後以同知用候選知縣南昌府照磨朱建勲請以知縣在任候補江西試用府經歴馮慶泳請俟補缺後以知縣用並加同知銜江西分缺先補用縣丞張承護湖北試用縣丞林志勲江西試用縣丞陳克明江西試用府經歴查繼臬以上四員均請俟補缺後以知縣用候選府經歴江黎青五品頂戴雙月選用府經歴郭銀候選縣丞吳增煒候選布理問郭維政以上四員均請俟選缺後以知縣用候選布政司庫大使王宗源請以原班分發省分補用指分安徽試用巡檢周修銘請加六品頂戴奉硃批覽欽此 
增褀等片再奉天各城旗民地方官經徴稅課凡關充部庫之欵向係備撥俸餉及恭應陵寢祭品一切要需按年報部彚題核銷歴經遵辦在案庚子粹遭奇變各城經徴之欵有因亂遺失者有因公動用廪報有案者有寄存商號未經報解者情事各有不同虚實亟應請察公欵攸關絲　爲千當此時艱欵絀之際豈容稍涉含混現擬遴派安員前往密查如果情節屬實應由奴才等分别欵目會核請錄儻有飾詞隠匿曁假公捊　等辦卽行　實糾叅以重欵項謹將嚴查各城徽存欵項緣由合詞附片陳明伏乞聖鑒謹奏奉硃批覽欽此 
 
