# 1913 - 182 - 4914500

 

Page 1

 
 
   
 
 

Page 2

 
 
[時評]  
[政府之收束政策（無名）]  
　　臨時政府之初建也政府則用枝蔓政策以安置革命之有力者今則一因財力之難繼一因有力者之終難滿欲於是一變其枝蔓政策而欲用收束政策 
　　收束政策之表現於何見之一則見之於贛吉兩督之更動而以鄰省兼之日更有廢督而置五大軍區長之說一則見之於川粤　鐵路督辦之辭職而不另用人即以交通部直轄其跡雖策而其機有足使人推尋者自此以往我知各種之顧問必銳減而不正當之官職必漸次削除若果如此不可謂非行政界小小之一刷新也 
　　雖然若鎭撫宣慰籌邊種種使人之名尙日出而未巳意　其於政策有抱之　固者歟抑欲刷新國内之官界而放之於邊疆歟 
[命令]  
　　六月十七日臨時大總統命令據廣西都督陸榮廷電稱廣西離江鬱江各屬霪雨連緜江水泛溢臨桂靈川龍勝全縣永福蒼梧賀縣恭城等縣田禾傷没廬舍爲墟徧地鴻嗷請予撥欵賑濟等語閱電災情奇重殊深憫惻應由財政部先行籌撥銀五萬元尅速匯交並由該督遴選妥員會同地方知事趕辦急賑母任流離失所該省地方瘠苦籌欵較難值此青黄不接之時饑民待哺嗷嗷至爲厪念一面仍由内務部會同政部設法妥籌接濟以活災黎此令 
漢粤川鐵路督辦岑春煊電請辭職應照准此令 
　　陸軍總長叚祺瑞呈請任命鄧太中爲黔軍第一師步兵第二旅第三圑圑長吳傳聲爲黔軍第一師步兵第二旅第四圑圑長應照准此令 
　　代理國務總理段祺瑞呈據江蘇民政長應德閎轉呈江蘇省城警察廳長游澤寰呈請任命蒲蕃昌爲秘書李膏潤王建勳爲勤務督察長熊開先郭寳時張冕甲羅仲素爲科長孔昭齊爲消防督察長應照准此令 
　　代理國務總理段祺瑞呈稱據吉林都督兼署民政長陳昭常轉呈吉林省城警察廳長趙憲章呈請任命沈崇祺爲秘書王夢蘭何裕樸魏錦曾劉育春爲科長劉文山爲勤務督察長黄振爲消防督察長李錫山蔡文泮趙賡臣陳日昌關林成徐人驥雷振東徐延齡齊偉勳爲署長應照准此令 
　　代理國務總理段祺瑞呈稱據新疆都督署民政長楊增新呈請任命易炳章署塔城縣知事應照准此令 
　　代理國務總理段祺瑞呈稱據新疆都督兼署民政長楊增新呈請任命艾學書署沙雅縣知事應照准此令 
　　新疆都督兼署民政長楊增新呈稱署沙雅縣知事楚廷　　珍前在温宿縣任内虧空官錢局欵屢催罔應請撤任追繳等語應照准此令 
　　六月十八日臨時大總統命令任命詹天佑爲交通部技監此令 
[專電]  
　　北京電頃衆議院開秘密會段代總理報告俄使返還建議案陸總長在假中故張秘書長國淦代行報告詳情國民黨一味大馬政府挾制叚答稱久交亦困難已無磋議餘地建議案本無須答復但約案如何决定須請表示並非脅制對答極明確議長以按照通告午後須開例會此時巳到一時應變更日程續開秘密會决定國民黨又紛紛反對秩序大亂表决主張續開秘密會者得多數發電時正紛紛赴會預料又有一大衝突 
　　南京電昨旅長夏尊武率同新委三圑一營長錢文郁赴該營接事兵士列隊至圑部質問理由圑副鄭遐濟大聲恫喝激動公憤將鄭刺傷 
　　南京電法政學員與議員趙鉦樹衝突案現學員已提起公訴議長錢崇固特委議員陸家鼐顧南庸兩律師專辦此案 
　　南京電都督府昨由財政部匯來現洋二十萬元接濟軍餉　　南京電省議會臨時會於十七夜閉會决定九月初一日開會　　南京電程都督准今日由蘇旋寗 
[特約路透電]  
　　北京電昨日叚代總理赴衆議院開秘密會議議員到者甚衆多屬國民共和兩黨議决中俄蒙約不能照原文通過並擬定公文開具該院修正之約文段代總理起謂現信俄國必不能承認院中所修約文諸議員答稱原約不啻割讓蒙古焉能承認某議員問陸總長何不出席叚答爲病所阻繼由該院通過决議要求陸總長即有疾亦當將修正之約文交與俄使聞該文乃以一千八百八十一年中俄條約爲根據全行恢復中國外蒙舊日之地位陸總長尙未將該文送交俄使送交俄使將請示俄政府現信俄政府必將該文退還 
　　北京電昨日參議院開會時秘書長報告北京大學風潮一事據政府覆稱校長因學生不及敎育部所定之程度故令考試固其職權而學生即襆至各公署希圖在彼度夜並出非禮之言故召警察云云此事並未討論繼接總統來文復將五國借欵合同交院備案謂該院議决退還第一次咨文時曾三次展緩開議時間故政府不能承認此項决議維時閉會鐘巳到公允展長一小時討論本院議事規則通過六條卒乃决議嗣後每星期會議五次至本院議事規則全案通過爲止 
　　北京電俄使昨日照會外交部謂上星期齊齊哈爾之中國警察拘捕俄國新聞記者一人加以笞責並覊押署内三日之後俄員始悉即請華員釋放旋據都督覆文指該俄人爲奸細且謂警察固有拘捕之權俄員繼復嚴辭詰問要求釋放 
　　開封府電據王軍統電稱六月十六日官軍與白狼匪大戰殺匪六百名擒匪八十名官軍損失甚微 
　　奉天電日來仍有大批軍隊調動山海關及錦州兩處戍軍所餘寥寥大約已悉開往張家口現逐日有將士約七百五十人開往漢口陸軍第二十師南下者前後共有萬人張作霖之兵尙未調動大理府電雲南某敎育家出殯各校學生送殯者因爭先後各以棒石互鬥某體操敎習竟拔刀相敵學生受重傷者數人一生削落上唇並失二齒該敎習業巳就逮 
　　北京電據官電聲稱昨日漢口俄相界有華人若干因聞俄人擊斃人力車夫一名聚衆滋擾繼由中俄警察恢復治安 
　　九江電歐陽武巳由九江率隊赴省接任此間現信江西爭端卽就泯滅 
　　蕪湖電此間拘獲匪徒數人一名張得勝（譯音）者業已正法餘皆拐匪若聲輩羽黨甚多專拐男女孩童以婦女爲經理售諸汕頭昨有被拐小孩十一人送回蕪湖 
　　横濱電横濱商會呈請政府與中國磋商弛解運米出口禁令 
　　北京電保定陸軍軍官學校校長蔣方震近抵京至陸軍部返後忽在校自盡自盡之前曾集合學生訓勉一切蔣之死由似因請欵無着不能達到敎育目的之故按蔣曾留學德日兩國學行出衆中外友人聞其噩耗皆爲惋惜　　北京電興華門於今日正式開啟　　北京電政府巳准交通部之請將川粤漢鐵路歸該部管理并命交通次長馮元鼎赴漢管理建築工程而由詹天佑襄辦 
[譯電]  
　　北京電政府擬廢都督制分中國分五大軍區其軍區長歸陸軍部節制各省之兵則歸軍區長指揮擬先在江西省實行以湘鄂皖贛四省合爲一軍區舉黎元洪爲軍區長 
　　北京電據國權報載艢中俄蒙古草約由國務院及國會修改後已交付俄使其修改各要點如下蒙古仍爲中國之土地其行政制度當與前清時代相同華人或外人槪禁在蒙撼殖俄國僅能在庫倫駐領事一員商務委員　員其衞隊不得過五百名除條約開放之各處外俄人不得居留且不得於條修改以前設立其他居留地外人槪不得在蒙古購置地産中國現可在外蒙駐軍一師其他内政軍務等事槪由外蒙自理惟所練之兵不得過一師其餘關於邊界及寳行條約詳款容後商訂 
　　北京電川粤漢鐵路將歸交通部直接管轄交通次長馮元鼎已奉命即赴漢口爲政府管理該路詹天佑仍充該路總理兼任交通部顧問 
　　北京電伍廷芳擬再留寓北京一星期據一般人士之意如請伍爲内閣總理則伍寧願就此不願爲駐美公使云 
　　北京電海軍總長劉冠雄率海軍士官二十員今日啟程出京查閱各軍艦各處海軍根據地及沿海砲臺 
　　北京電孫寳琦將於一星期内赴日 
　　巴黎電法國衆議院稅務股員會已贊成暫免遠東運法供刺繡之純絲綢料入口稅議案 
　　柏林電德國國會豫算股員會巳議定將征收增置産業稅作爲帝國法律 
　　倫敦電女權黨違法之男女犯七人已在哇爾特培法庭定罪監禁六個月者兩人餘五人爲二十一月十八月十五月十二月九月不等並各付堂費七分之一　　倫敦電潘克赫斯特夫人由獄釋出後現狀頗危　　倫敦電某輪船駛抵特洛希達時爲警察抄出來福槍及鎗刺四大箱 
　　柏林電俄國國會巳議决照數撥决一千九百十三年俄國海軍所需之欵 
　　柏林電俄國外務部大臣薩沙洛夫君現患感冒 
　　土京電據警察報稱現發見極大之叛案希圖暗希政界重要人物以達推翻政府之目的並拘獲所派暗殺青年黨各領袖之犯三十人 
　　倫敦電布爾茄利亞十八日忽遭劇烈之地震特洛伏地方被災最烈病院營房敎堂學校均被震毁罹禍者二十一人由瓦礫中脫生者一百二十七人　　倫敦電布國已允照塞國提議撤退邊界戍軍僅留目下兵額四分之一惟所爭之馬其頓土地仍應由塞布兩國同數之軍駐守以候俄皇公斷 
　　柏林電希臘塞維亞芒台里格洛三國首相已允從俄國之請赴俄京開會惟布國尙未答覆塞維亞内閣已撤銷辭職書以便參與俄京之談判　　塞京電塞王不准外務部大臣裴西克斯辭職故該大臣仍將進行排布政策 
[公電]  
　　胡漢民通電漢民德薄力鮮自前年粤東倡義權主粤政旋以大局未定隨前孫總統組織南京政府南北統一以後承鄉人推舉重任粤事以爲民國新成擁護維持匹夫有責故不敢妄自菲薄忝膺重任就職以來無日不以國利民福爲心尊重法律保障人權競競自矢迄至於今心力交瘁承大總統寒電委任西藏宣撫使自顧事導本非所長惟藏事重大素所同懷卽於日内交代清楚一俟部電指授卽行就道謹此電聞胡漢民印銑 
　　李烈鈞通電烈鈞奉令免職所有微忱迭經通告陳明計邀鑒察刻已將任内曁善後事宜布置就緒印信省會力辭不受暫交秘書廳保存俟黎副總統所派專使到贛辦理卽於本日離贛從此放懷宇宙淨滌塵襟息影江湖　療夙疾扶輪國手是所望於羣公有責匹夫詎敢忘乎天職臨行貢語不盡欲言李烈鈞叩咸印　　軍官學生來電敝校校長蔣方震熱心敎育屢被軍學司長魏宗翰百般掣肘巧設機械對於各種計畫破壞無遺憤激萬狀今晨集合學生訓諭後持槍自擊傷重瀕危軍學泰斗横被摧殘軍界前途殊堪痛哭軍情悲憤重此電聞乞昭公論保定軍學校全體學生叩巧 
[要聞一]  
[中國之金融計劃]  
 
 

Page 3

 
 
　　中央金融之計畫中國銀行紙幣流行市面異常擁積銀根缺乏兌換不易以致價值低落財政部擬於大借欵交清時以資補救刻以外國銀行在中國行使鈔票經濟前途關礙甚鉅已於日昨通電各省分作四項調查（一）數目（二）性質（三）國名（四）票名務詳細調查據實報部以便妥籌限制之法 
　　粤省金融之計畫香港禁止粤省紙幣通用於金融界大爲窒礙日前都督胡漢民曾接中央電詢因與府中秘書杜之林科長李文範財政司張澍棠等商議辦法擬派杜秘書赴港聨同華商共籌維持辦法又以紙幣不能流通之原因無非由發行太多預備金不足且無兌換機關爲根本之解决非速規復此項機關不可現據造幣廠總辦陳兆基呈稱已加長作工鐘點每日鑄出銀毫除配搭支放軍餉外巳盡數解赴濠畔街官銀錢局而且中國銀行粤支行定期本月十五日開辦交通銀行亦月内規復將來中央借欵解决及美國借欵滙到則經濟裕如紙幣自可流通故近日於兌換一事極爲注意 
　　川省金融之計畫四川軍用銀票價格日趨低落商民交困市面恐慌其影響所及莫危於軍警餉項問題近日票價愈跌市面杌隍各方面均設維持（一）軍警發餉各頒軍票由都督府警察廳電知四川銀行辦事人員設法籌得銅元五萬二千串以四萬六千串換給軍界六千串換給警界均以鈔票一元易錢一千指定地點平均交換（二）商會約集各商並請造幣廠長四川銀行總理金庫經理利用錢莊總理到會籌商維持之法飭令造幣廠暫行停收生銀並減鑄銀元多鑄銅元送至利用錢莊以便兌換鈔票（三）維持票價問題擬一面與造幣廠交涉令其造銅元一面出示解釋銀票並無僞造之事又擬通飭各縣徵收欵項只收鈔票不用現銀云云 
　　　省金融之計畫吉林銀根奇緊錢法恐慌遂致百物昂貴生計益窘揆厥由來以永衡官帖發行太多濫無限制因不能持帖付現自難免行使滯塞更兼本省商人赴外購物皆用現銀外省商人來吉售貨仍須現銀携還是現銀去路甚多來源罕少自不能不以官帖周轉市面日積月累遂顯呈近日之現象本省商會以官帖爲吉省命脈信用一失前途不堪設想當呈請都督委任財政司長饒昌齡君協同商會協理工會總理赴京呈請財政部協且現欵以備收回官帖改良吉省幣制以挽危局當奉批允准暫撥給兌換券一千二百萬兩以作發行鈔票收回官帖之需此欵將來部吉各認一半吉省應認之一半除以官銀號存現銀二百四十萬兩抵補外下欠之數卽自行籌措現經省議會議决此項欠欵應借内債補足刻向中國銀行商借内債已有成說　　銀錢號應行整頓方法以及銀元票之發行官帖收回各手續須俟現欵籌備足數始能定議再者銀洋價值暴漲省城市　　形恐慌又有豪富奸商購運現銀現洋出境從中漁利現經商務會特派會中差役多名密秘偵查如能拿獲大宗輸出現銀現洋者卽按五成歸公五成充賞以杜奸徒而維市面云 
[組織審計院之建議案]  
　　中國財政紊亂端賴有完全機關立於監督地位俾無浮濫之弊國會審查預算决算僅爲立法之監督而司法之監督則必須組織完全之　計院以任之日内各議員對於此事頗爲注意茲有衆議院議員蔣鳳梧等特爲此提出建議案亦足資研究之問題也原書附錄於下國家以財政爲命脉政府於財政上出納計算當受法律嚴重之監督此爲立憲各國通例查財政上監督之途大别有二一曰立法監督一曰司法監督立法監督以議會行之凡政府編造預算决算必經議院之通過司法監督别有組組各國均視爲獨立之機關超然立於行政部立法部以外權責絶重凡國家支出欵目非經審查核准政府不得解除責任其規制有取事前監督者有取事後監督者其地位如英日等國均直隷於君主法國初隷於議議繼又離議會而獨立若此利時荷蘭等國之會計檢查院院長副長則由議會選出吾國組織審計院似應採用事前監督制並照比利時荷蘭等國先例院長副院長由議會選出惟茲事圑大本員亦不敢以一人之意見遽爲斷定但目前借欵成立金融驟寛飲鴆止渴貽害實大稍有不愼破産隨之實不可無此財政司法機關以爲實行監督之計上年九十月間政府雖有審計處設立然其組織法未經議院通過且查審計處暫行章程第一條之稱審計院法未經公布以前暫設審計處隷於國務總理等語是該處完全爲行政部之附屬機關就學理衡之當爲行政監督至絶無司法監督之性質本員僅依據臨時約法十九條第八項院國會組織法十四條第一項提出建議案應請政府速定審計及組織法案提交院議公决實行以尊法權而重財政民國之幸是否可行請議長提付院議公决 
[參議院之質問書一束]  
　　劉正堃等之質問書政府近來於軍事上之舉動殊有種種不可解者查南北本無意見而報紙喧傳或云某省將獨立或云某軍已南下謡諑繁興人心疑懼所以本院劉蔡兩議員均提出質問旋據國務院答覆略稱報紙謡言不足憑信某省宣告獨立之說均屬無稽等因閱之不勝欣幸惟是否派兵南下咨覆文内並未宣示顯係屬實南方各省旣稱安謐而前之紛紛擾擾派兵遣將將果胡爲乎是不可解者一無事自擾驚動全局自應迅將軍隊調回以安人心乃近據所聞不惟南下之軍尙未調回而北駐之軍且將續發豈别有原因抑傳聞之誤是不可解者二庫倫獨立久未取消近聞庫兵南犯風雲日急蒙古存亡關係全國兵力對待刻不容緩南下之軍隊應即調往西北以禦邊患而維大局而政府　計不出此豈西北邊防兵力有餘而無後顧之憂耶是不可解者三謹依約法提出質問希於五日内答覆提出者劉正堃連署者姚翰卿郭相維鄭林一朱念祖高家驥童杭時蕭輝錦張我華蔡突靈王靖方黎尙雯曾彦楊渡周震鱗楊福洲陳煥南蔡國忱向乃祺李伯荆湯漪李紹白徐鏡心張錫錫　金兆　楊家　韓玉辰 
　　謝良牧等之質問書庫倫問題前日本院秘密會議經國務員出席報告至協約之可否履行應俟兩院議决唯政府近日之軍事計畫實有令人疑且駭者夫外交利鈍非可徒恃口舌之辯爭必以武力爲後盾此稍審國事者所能知雖兩國兵力强弱殊形尤當整軍經武力謀捍禦從未聞於外患日逼國本漂摇之際而自撤藩籬更爲鬩牆之鬭者宋案借欵兩事發生後南中諸省省議會都督及公民等疊次電爭雖不免稍有過激之言然皆發於愛國熱忱初無他意及政府輕信浮言之挑撥遂將北洋久練之兵第二第六兩師移駐武漢等處而魯豫張倪諸軍復發動令具作戰計畫致沿江鄂湘贛皖之民有風聲鶴唳罷市輟耕之慘狀而關外之喪師失地警耗迭傳政府久無出師之令轉欲逞其威力於中原此議員等所百思不解者也究竟政府迭次派兵南下不以外蒙緊急重要國防爲重是何理由謹據約法第十九條第九項提出質問應請政府明白答覆以釋羣疑提出者謝良牧連署者王法勤劉濓郝耀彭建標李英銓李紹白王觀銘吳湘徐鏡心唐瓊昌周震鱗盧信朱念祖張我華楊家驤温雄飛朱兆莘湯漪 
　　金永昌等之質問書頃接内蒙錫林郭勒盟來信云本盟東西蘇尼特各旗曁烏珠穆沁旗一帶匪徒竄擾搶掠財物蒙民防不勝防殺害時有所聞及至官軍開到蒙民咸慶更生詎料兵隊到境與匪或經接仗或繞道越逃匪仍乘間蹂躪而官軍到處目該地著民爲匪財産牲畜任意擇取稍有忤殺戮相隨不死於匪竟死於兵甚至人民逃避無所慘哭之聲百里相接驚嚇饑餓委於溝壑者不知凡幾本盟各旗翊贊共和已久倘庫兵臨境蹂躪殘害勢所當然死無遺憾惟以跳梁之匪政府漫無剷除保護之法現雖開到軍隊不但民害未清復行縱兵紛擾蒙民何辜遭此慘禍云云聞之無任悚惕該處匪亂政府即有保護人民財産之責况縱兵肆擾置蒙民生命財産於不顧究不解政府對於内蒙施行何種政策政府是否擔負保護之責任或以罪歸領兵軍官之紀律不嚴而政府實有漫不加察卽憑一紙報告妄聽獨斷處如札賚特烏泰之役波及鄰近各旗損傷甚鉅其率兵紛擾者反各榮邀奬叙是屬明証茲特謹按臨時約法第十九條第九項之規定提出質問書請政府卽日答覆提出者金永昌連署者羅卜桑車珠爾佈霖德色赖國托布色旺端嚕布蘇珠克圖巴圖爾布爾格持鄂多台鄂特噶台車林桑都布諾爾布倉布熙凌阿旺楚克拉布坦 
[雜評一（無名）]  
　　俄約之未通過據路透電今日衆議院復開秘密會仍議决建議案而政府之原案未通過是誠難解之事也俄使旣將建議案退還無商議之　餘地然則今日所表决只於原案通過與不通過二者而已復行表决建議案何爲 
　　哀蔣方振之自殺蔣君方振因不得志於敎育陸軍因而以槍自殺其熱心於陸軍之敎育其誠摯爲何如雖然蔣君曾留學日德蓋非中國陸軍易得之才以此自戕蔣君當亦所自惜余推蔣君之意以爲今日陸軍無可補　退而求之於陸軍之敎育以望後來而仍不能得行其志則寧棄中國而長逝耳嗚呼其心之苦爲何如耶 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[庫倫俄勢之一斑]  
　　自庫倫獨立後邊方近事言者莫詳近俄報有登錄外蒙近情者摘要譯錄如下 
（一）庫蒙軍備庫倫活佛哲布尊丹巴自倡稱獨立以來籌謀軍備之擴張廣募壯丁嚴加訓練現經編制者馬隊四標馬砲隊一標及其他各兵約一萬名均由俄國武員瓦西黎夫君專任訓練頗著成績精悍勇猛較之俄國哥薩克軍隊不見優劣云 
　　（二）俄兵實數俄國政府派往軍隊駐剳外蒙兵數外間　說紛紛不一茲據最近調查俄國軍隊駐剳庫倫者約計三營駐防恰克圖者約計二營駐剳烏里雅蘇台者約計一營科布多約有一營塔爾巴哈台地計有馬隊四百名伊犂計有馬隊六百名喀什噶爾計有馬隊二千五百名其他地方約駐四百名云 
（三）振興實業庫倫俄國租界之俄商已經組織自治圑體選舉委員於月前開總會由駐庫俄總領事充任議議除預算案外議决要案多件以資實行至今俄國資本家抵庫倫者爲數加增籌擬開辦各種商工業惟因俄國銀行迄未設立頗爲阻碍各業之發達云 
　　（四）開駛汽車庫倫至恰克圖間修築鐵路一事俄政府雖已早有計劃因恐緩不濟急况道路惡往來不靈頗覺阻碍交通駐庫俄總領事於月前向庫倫政府交涉俄商開辦汽車已經允准自五月二十三日開始駛行以資轉運云 
　　（五）黨派競爭庫倫政府中現有一派因親俄派頗佔勢力專恣横暴於心不悅而主張親華說者日見加增如海森及賓圖王於政府中互弄權術使政府中人互相挾嫌云或云此派人士早已入袁總統之籠中云 
[歐陽武提倡軍人脫黨之宣言]  
　　江西第一師師長歐陽武昨致軍界臨時維持會函云敬覆者頃承惠函拜聆之餘欣悉諸公眷顧時艱熱心維持翹首燕雲母任欽佩臨時維持會之設來示謂以使我神聖之軍人不爲野心家所利用爲宗旨武極表贊同倘荷不棄請即以武名列入俾得追隨諸公共濟時艱於萬一也第尤有進者軍隊所以對外政黨所以對内性質逈不相侔自應彼此互分界限庶可兩不相侵各圖進步也否則以軍人厠身黨籍入主出奴黨見紛歧甚且以軍隊爲政黨之利有用器同室操戈自相殘殺禍國禍民咎將誰歸武所以早脫黨籍者意蓋在此願諸公通告全國軍人一律脫除黨籍務使凡我同袍羣知以對外爲天職脫離政黨之關係旣可以杜干預政治之潮又可以收專心治軍之效應請貴會竭力主持山鳴谷應推行當易易也管見如此尙未知足備採擇否耑此奉覆并頌偉安歐陽武鞠躬 
[湘省借欵草約之内幕]  
　　湖南借欵一千萬元已疊紀前報茲悉此欵之借入原係反對中央地步故乘省議會閉會之時遽將草約由財政司長楊德鄰及礦務局長黄忠績簽字並蓋有圖記其草約聞係二十一條頗形嚴酷茲探得數條如下（一）以湖南全省礦山作抵如礦山未發達時即以全省鹽課作抵（一）日本旭公司對於湖南礦山有自由挾掘權如湖南政府發起一礦或商民集貲開採一礦均須知會旭公司（一）全省礦山不足抵押借貲外即以全省鹽課作抵分設湖南東西南北四路鹽運處每處主任日本湖南各一人收支各二人巡查各六人於湖南中央設統計一處日本設監督一人湖南設總理一人籌劃進行鹽政之時必經監督簽字方可宣佈云云 
[湘省會整頓湖南銀行]  
　　湖南銀行發行票額前經省會調查以銀銀元計近二千萬元每年餘利應得百四十餘萬據該行呈覆都督財政司文稱除收存及銷毁者外發行止千一二百萬省會前請都督致該行將底簿送交覆核該行以底簿笨重不能搬送爲辭冀含糊了事昨財政司造送該行預算案稱餘利止收入二十萬省議會因此甚爲駭異特推財政審查股員羅正緯傅慶餘親赴該行調查印發票額底簿乃該行總理章克恭堅不肯交出僅抄出一表聲稱即以此爲憑至於底簿非奉財政司令無論何人不得閱看省議會如必欲閱則湖南銀行之危險須由省議會担保云云羅等無法祇得帶表而回據省議會詳細查核卽就該表所列每年餘利亦應有一百四十餘萬核與原報之案相差近七倍有奇殊堪駭異現該會財政股股長程希洛等以情形如此不能不有所限制以漸圖整頓查該行近來發行紙幣以銀元計約近二千萬一旦支持不及勢必貽全省人民以破産之禍故爲治標計必自取締各商紙幣始爲清源計必自情理湖南銀行始特於取締紙幣條例外酌定整理湖南銀行簡章數則（一）湖南銀行以本省之歲入爲担保發行紙幣不得越過其額數但發行額已超過前項之制限時應自本簡則發佈之日起限於一年内收回呈繳財政司銷毁（二）南銀行紙之發行須得財政司核准加蓋印章（三）湖南銀行不得爲不正當之營業妨害地方公益（四）湖南銀行營業之狀况每月造具清册呈財政司隨時查核（五）湖南銀行於省議會每届開會時應造報詳明表册受議會之稽核（六）湖南銀行職員之任免及辦事之良否財政司應負完全責任以上六條聞將提出大會議决咨請都督公佈實行 
[皖省會反對礦砂押欵]  
　　按省議會近據旅滬同鄉會函稱近由皖省傳來沙息柏都督以行政經費異常支絀派員來滬與日商三井洋行商訂將銅官山礦砂一項續向該行商抵銀欵等情當經該會函詢柏民政長究竟有無此事嗣准覆稱去年本民政長在都督任内曾向日商三井洋行借日金二十萬元前次與日商所訂購米合同疊經貴會主持廢約但所收三井預繳特别捐拾五萬兩急須準備歸還又安徽中華銀行實爲本省金融機關資本原不充足現發行兌換票額約三四十萬元若不急爲設法恐有周轉不靈之勢故擬再向日商三井洋行商借日金六十萬仍將銅官山礦砂售銷作抵以二十萬元作爲廢購米合同歸還三井預繳十五萬特别捐之準備以四十萬元作爲安徽中華銀行資本云云省會得覆當卽公决付特别審查現經該審查會審查完竣昨已提出報告略謂詳核覆函實因本省籌欵極難勢不得不設法通融維持現狀然剜肉補瘡究非善策飲鴆止渴必有後憂查銅官山礦前清光緒三十一年被英商凱學翰派麥奎盤踞計共五載凡田廬墳墓無不被其蹂躪摧殘本省代表到京向英公使據理力爭幾費艱辛始由省庫撥銀四十五萬兩收回嗣因前礦務局總理方履中以米公股二十餘萬兩並招集股本數萬兩組織涇銅礦務有限公司曾於前清宣統二年先辦涇縣煤礦因光復中止去歲臨時省議會因聞有陳麟趾勾串洋商朦禀請辦銅官山礦比經質問並聲敍該礦歷史在案夫該礦昔旣以全省之力與外人交涉數年始得以鉅欵爭回今又以該砂礦抵押與日商三井洋行萬一該礦暫時不能開挖砂將出自何處旣無砂可以售銷日商必干預該礦是雖名爲售砂而其實則賣礦去一英商來一日商所謂前門拒虎後門進狼也况一旦與日商釀成交涉英商必有所藉口恐外人相繼覬觎接踵而至影響他礦尤大此則毖後懲前不得一誤再誤重踵覆轍者也且去歲所收日商購米預繳特别捐十五萬兩本應歸還前次銅官山礦砂抵押二十萬元今再將此項礦砂爲歸還購米特别捐之準備政策顚倒莫此爲甚至安徽中華銀行究竟國辦省辦商辦尙未確定如係國辦應與中央總銀行聨絡進行其資本不充卽應要求總銀行撥欵補助如係省辦本會有監督本省財政之權何以不將該銀行條例交本會核議如係商辦係營業性質何以官爲籌集資本竟將全省爭回之礦作抵乎應咨請民政長迅將與日商三井洋行商訂將銅官山礦砂向該商抵借銀欵取消以維礦政而保主權仍一面另籌十五萬兩歸還去歲三井預繳特别捐免致貽爲口實以爲杜漸防微之計候公决 
[直省會移京之駁議]  
　　順直省議會决議省會移至大興宛平一案業由民政長咨送國務院核議聞此事緣起實因直隷西路各屬議員均主張遷至保定東路各屬議員均主張仍在天津相持不下故有人從中調停提出遷至大宛之議各議員始勉强通過詎國務院之意以大宛兩縣原治北京京師爲全國中心點又爲國會地點未便以省會攙雜其間且省會與行政公署不能分離今公署旣在天津而省會反懸隔在京尤於法理不合且多種種之不便碍難照准云云想此議必不能成立矣 
[駁壳會匪恐嚇沙面洋行矣]  
　　粤城白濟軍去粤匪黨横行駁壳會之聲令人聞而色變西關爲粤省精華之地匪黨揚　將有撲城之舉先刧西關以充軍餉商民益爲震驚近目西關沿邊地方閙出彩虹橋巨刦後連日刧及北路車站並在西關各處搜出婦女私運軍火等種種甚且車站銜接沙基及附近租界匪徒打單函信圜投於沙面各洋行於是西人亦嘖有煩言矣某日沙面某大公司忽接匪徒打單信函着其將欵即交日日新號内陳杆臣手收否則以炸彈對待該公司接函後卽將原函呈諸警廳飭由該叚警區行查往日日新店詢問是否果有陳杆臣其人該店答以祇有陳幹臣並無陳杆臣警區知係有意影射傾陷遂置不理而某日又有一洋行接有匪徒打單書函聲言須助欵二百萬限三日内交出否則將有决裂對待玉石俱焚云云該洋行卽將匪函呈諸該國領事領事據情知會粤督須要担任保護當道亦知係匪徒有意恐嚇但外人旣有責言而查西關一帶商户頗多亦應思患預防力任保護遂於初十晚派出游擊一大隊分駐沙基沙面一帶以資保護東西橋均有兵隊駐守翌日散去十一晚仍復調回護守連夜均甚戒嚴云 
[江蘇議會之笑黶啼痕]  
　　江蘇省議會自開臨時議會以來會場之喧聒會外之爭閙以十六十七兩日爲尤甚議台狀况殊堪發據茲節錄之如下 
[一關於十六日者]  
　　議員爭提議案議長起立宣布時某議員忽謂宜先討論特别預算册多數議員謂特别預算不載本日議事表應照議事日表逐漸討論於是議長方欲宣布日表又有某議員謂宜提行討論本日表載第六案俞仁愈提議籌設省立第一女子工藝學校以爲模範並請引入預算提前付議公决案各議員紛紛討論後以建議案付表决多數贊成又有某議員謂宜先提前討論第十一十二十三三案查十一案係閔議員瓛提議請設第五女子師範加入預算案十二案係孫議員璋等提議清江請設女子師範學校案十三案係周議員書等提議籌辦速記學校養成記錄人才案議長照案宣布畢衆議付預算審查贊成者少數又以付學務審查表决多數　　行政委員與議員之衝突議長至此始宣布　　第一案程議員肇湜提議查辦沭陽縣知事張含章緊急動議案第二案戚議員麟祚等提議電請中央力爭東灌變更區域以保本會職權案第三案係陳議員錫田武議員同舉提議將東灌分縣情形電達中央案宣布畢或咨請查辦或决議否認續又宣布第四案第五案查第四案係民政長交議核斷金壇縣知事呈送該縣議事會互選議長票紙案第五案係王議員景常提議金壇縣知事沈鈞違法否認巳經公布之議决案應咨請查辦以維本會前途緊急動議案按此案係爲票紙爭執該縣互選議長于炳淵所得十三票王詠梅亦得十三票惟王詠梅十三票内有一票王字上加一正字係正王詠梅照選舉法應作無效王起而爭執致兩面到省會請願公斷議會議决兩票同然有效由民政長咨該縣知一照議會法或抽籤定之乃公布二十餘日該縣知事呈請覆議此案宣布行政委員金其堡登台報告對提議之議員王景常謂此案應由該縣參事會送交議會公斷若由議員提議是爲違法於是大起衝突衆議員詰責金委員謂該地縣議會尙未成立參事會何來人民請願理當公斷非本會違法乃行政委員違法金亦自知失語惟一笑而已登台三次被議員責問三次拍桌之聲揮拳之狀眞令金委難堪時巳鐘鳴十二遂散會休息午後二時又開會續議有謂王詠梅之十三票爲有效者有謂爲無效者討論多時付表决仍咨民政長謂此案業由本會議决母庸再議多數贊成　　曲終之奏雅繼又宣布第七案潘議員寳坤等提議本會議决案應如何設法維持緊急動議案宣布後衆議員謂此案無庸成立遂打銷第八案殷議員宗渠等提議請定丹徒縣减成征收暫行法以示平均而救地方緊急動議案宣布後殷議員登台報告衆謂無庸報告請議長以財法會查付表决多數贊成起立第九案係屠議員宜厚提議省立各項營業應招商投標包辦以增進欵請作緊急動議案宣布後朱議員紹文以無謂之談少價值之語遷延時期衆議員極力勸解請其少語朱仍不服又登台宣告而議員紛紛解散朱雖振振有詞而聽之者已寥寥矣遂不足法定人數摇鈴散會 
[一關於十七日者]  
　　學生與議員之衝突是日省議會提議第四法政學校改組案正議時該校生徒入會旁聽者約有十餘人在旁觀望甚明某議員贊成此案某議員反對此案一一牢記預先馳赴場外俟反對者會面質問及議員趙鉦樹出而該校生徒遂圑圑圍住問其反對之原因並極言衆學生之困苦謂此案不成我等數年之學級化爲烏有且省有地址理應收回而先生則謂不必先生之意不但反對學生且反對審查報告究被何人囑託而出言如此趙以不負責任爲答衆學生謂之曰人民質問亦在法理之中於是互相爭執觀之者極多不知趙因何立足未穩勢欲傾跌遂指爲學生毆辱因將衆學生誘入會内名雖與之對談實則無異軟禁午後一時接續開會趙卽登臺報告謂被學生之毆辱衆皆忿怒議決將某某等送警局先行拘留隨後備文起訴尙不知若何結局云 
[地方通信]  
[鎭江]  
　　警員受窘鎭郡城内第八警察分署署員柳某昨爲收押烟犯已及二日違章移解檢察廳兩次不收經該署巡長某甲卽將該煙犯釋於該署員怒其擅放欲責巡長該巡長係南京警察學生熟諳警章謂照警章押犯止許兩小時卽應移送司法何物警員敢違警章當卽以批頰兩下奉敬柳君大怒已將該巡長移送警廳不知龔廳長如何發落也 
　　市議員選舉衝突六月十七日爲丹徒市議會補選乙級議員之期是日早七時開會蒞場投票者連貫而入投至十時有少數公民爲市選舉名冊所無致起詰問秩序因以稍亂停止投票約一小時之久又爲質問市總董王君言語衝突致飽以老拳當經各管理員報告縣知事于君卽委第一科長李君星槎第三科長王君蔚卿蒞場解說始接續投票六時閉會七時開匭檢票計到場投票者一千四百六十五票至八時揭曉茲將乙級當選六人姓名列下吳淇一百八十六票方灝一百四十一票陳元爵一百二十七票俞世臣一百二十票嚴則民一百二十票顔承毓一百票 
[江甯]  
　　南京造幣廠又出風潮南京造幣廠自部委夏輔宜辦理後屢起風潮始而員司因其位置私人羣起反對繼而工匠因分紅不平紛紛罷工輿論多以爲不齒嗣藉公欵彌縫幸未起訴豈知一波未平一波又起近聞江蘇銀行現因該廠違背合同提起控訴並要求賠償損失其數頗鉅查夏輔宜奉部委任時以該廠某某舞弊營私横招物議皆由於與錢莊往來故可上下其手更因事務所賬目不清亦足遺人口實意欲力矯此弊莫若專與銀行往來遂商請財政部電達江蘇都督介紹至江蘇銀行立約二份一係墊欵合同一係經售貨幣合同同時復與中國銀行訂立合同其中條件與江蘇同式乃夏某自到廠接事後見利頗厚大悔失策惟有違約一法方可挽回私利於是竭力運動財政部取消合同中國銀行爲財政部所管轄即由泉幣司致函與中國銀行管理請其取消惟江蘇銀行以取消合同非雙方同意大背商法不肯承認現巳向法庭正式起訴云 
[長沙]  
　　湘女界參政復熱女子參政同盟會湘支部日昨開進行大會男女各界到者約三百餘人首由張漢英宣布開會秩序當場推定實業司劉承烈之母充支部長李宗蓮充副部長次分總務文事交際政事敎育理財六科每科二人各負責任以促進行各女士演說大抵要求參政須同心毅力達此目的而後巳男界亦有出席發言者不外贊成參政勉勵學問而已旋各會員提議以此次西班牙開萬國女子參政同盟會實爲女界莫大之榮舉亟應派員赴會討論一切惟往返用欵甚繁公家旣無津貼自應歸私人負担一時各女界有慨認捐者有投釵相助者捐資極爲踴躍至午後四時始行散會 
　　楊德鄰被毆續誌財政司長楊德鄰在國民黨湘支部被毆一節已紀昨報茲經確實調查其原因尙非以洩漏借欵之故蓋近日該黨黨員自滬上歸者數十人其性質之暴烈較之在湘諸人遠過十倍深惡羅良幹等之把持黨務急欲全體改組羅與之反對楊德鄰亦不以爲然羅與楊適坐在一處彼中暴烈之尤者一人卽舉一榖牌村向羅楊坐處飛擲羅望見之卽走避楊閃避不及其椅適落於楊之頭上鏗然一聲目爲之昏於是一場大閙楊從人叢中勉强奔出自遭此創燠喪非常已於日昨向都督面辭譚督尙極慰留聞楊之親信人云楊决計去職將於日内具正式公文堅辭矣 
[雜評二（我）]  
　　偉哉歐陽武歐陽武者世所傳爲李烈鈞健將也然觀其覆軍界維持會函主張軍人一律脫黨其見解之明白立言之沉痛直出北方軍官之上斷非蓄意破壞者可比意者向所傳聞其失實乎 
　　歐陽師長勉之使聞而失實也吾人固憐公被誣之寃使傳聞而非失實也吾人更服公改過之勇 
　　寃矣楊德麟楊德麟適長財政適長湖南之財政長湖南之財政而又以穩徤聞其被毆也宜哉 
雖然吾人爲楊德麟寃矣楊氏不畏輿論之指斥獨密簽一千萬元之債約其結果幾舉全省之礦山鹽課而賣却之以供野心家之用亦可謂盡忠矣乃黨中人猶不快意巨椅投來頭顱幾碎爲楊氏者不亦難乎於是而楊德麟不得不辭職矣 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[徐少將指提陸惠生歸案訊辦]  
徐寳珍少將飭探李公庶等來滬拘提徐軍統被炸案内牽涉之陸惠生一案捕房查無公文判令補文關提前日限滿公廨關讞員票傳原保王朝貴　交李公庶等各情已誌昨報茲悉徐少將曾據証人夏滌生具文証書内稱徐軍統未被謀害之先曾由陸惠生囑夏滌生設法刺害徐軍統許以重酧夏未允從詎相隔未幾卽出是案顯見事屬可疑已由徐少將備具正式關提公文移會公共公廨請爲派探協拿陸惠生解揚歸案訊究云 
[南市電車公司不日開車矣]  
　　布置行車手續南市華商電車公司自開工接軌後已距完工之期不遠該公司總理陸君特將行車章程酌擬妥使然後照章招考隨車賣票司事並查票司事司機人等考取合格錄用卽當實行開車營業所有車軌馬路之不足十二密達者一律將階石將狹在案其市政廳前之階沿用水門汀砌成昨亦開工收改半數俾將車道路綫放寛並可留出地位爲安歇車馬等用以資公便 
　　定期試行軌道南市電車軌道刻已鋪至新舞臺門前不日卽可告成惟自十六舖橋迤南至滬杭車站爲止經過橋梁五座橋面鋪設之鋼軌以及橋樁是否堅固尙未試壓現由該公司總理陸伯鴻君定於下星期一即念三號先行開駛電車一輛卽以汽缸七百隻内所儲之直流電開車以便試壓軌道曁橋梁工程是否堅固俟新舞臺至十六舖橋一段鋼軌鋪畢卽當定期舉行開車典禮售票開駛并須接續察造由滬杭車站至高昌廟之軌道矣 
　　劃分全路車站南市電車自十六舖橋至滬杭車站西達高昌廟全路共分六站以十六舖橋至關橋爲一站由關橋至董家渡爲一站又至薛家浜爲一站再至滬軍營爲一站至滬杭車站爲一站至高昌廟爲一站座客二等每站銅元一枚頭等每客二站售洋三分如逾三站以上增加三分全路計價九分云 
　　接通英法電車南市電車現與英法兩界電車公司商通一俟開行車後准由英法兩界電車直達南市其華界電車亦可往來英法兩界惟售票一層卽按英法電車章程行經本界各歸各賣駛至界邊賣票之人互相掉換藉以利便搭客云 
[專棧新章反對聲中之工商部]  
　　旅滬各客幫反對海關特别專棧章程務達取銷目的迭由總商會電請大總統工商財政兩部稅務處並分别呈請撤銷未蒙允准茲悉各幫代表廣肇會館等奉到工商部劉總長批云呈及各意見書均悉所請將專棧新章飭令取銷等情業經財政部批駁在案旣據陳述種種情形應再函送稅務處核辦仰候稅務處批示可也此批 
[應妾延請黄律師之眞相]  
　　應犯桂馨之姜黛眉樓前傳與黄煥昇律師之妻有手帕交故擬延該律師爲辯護上訴等情茲復加調查實緣應犯所延楊景斌律師已提起抗告於蘇州高等檢察廳一面並呈訴京師等檢察總廳上訴手續早已預備無須再延他律師而黛眉樓亦未與應犯延黄律師不過黛眉樓之娘姨與現禁在廳之應犯偵探虞震槐（卽虞慕良）姘識緣虞與蔣雙林被應案牽累自法公堂送廳覊押日久曾由盧尙同秦聨奎兩律師設法請保不准故黛眉樓與其娘姨擬商請黄律師代向廳中請求交保云 
[海琛軍艦賠欵照付]  
海琛軍艦被大阪公司長春丸碰傷一案已由公斷人英按察使班君判係長春丸疎忽所致所有海琛損失應由長春丸賠償嗣以大阪公司對於海琛索償各欵聲明異議按照原約應再由公斷人核定茲於本月四日經公斷人召集兩造並鑑定人將欵目逐細審查並無浮濫該公司應如數照償一切訟費亦歸償付於本月十四日將判决書宣示並將大阪公司所存公斷人處之欵移交海軍總司令處收領惟當日大阪存欵僅有六千五百十九兩加其存欵兩月利息十八兩六錢八分抵應賠之欵外尙不敷四十四兩零已由海軍總司令處向該公司索取矣 
[嚴禁寧紹碼頭小工之爭鬥]  
　　淞滬警廳穆廳長以巳革巡長秦仲棋等不應爭奪寧紹碼頭扛夫頭目胆敢糾集幫匪持械鬥毆實屬擾害商業現當滬上匪類蠢蠢欲動之時如果爭行奪埠紏黨對敵匪類乘機搶刦貽害地方實非淺鮮除飭探嚴拏秦仲棋等懲辦外并於昨日訓令第一區龔區長派撥巡士八名在寧紹碼頭持鎗照料如有再來爭奪扛挑貨物滋擾情事立卽拏解究辦不貸 
[製造局工匠盜賣槍械案紀聞]  
　　製造局工匠佘至誠等盜竊鎗械接濟匪類由陳督理命令江防探隊營黄營長將人贓拿獲監禁營倉訊究等情已誌昨報茲由陳督理昨又查有工匠李正七一名亦係同黨一併拿交黄克齋營長訊究業由該營長飭提佘至誠卽佘復成楊菊廬郭春林李天七等四犯研鞫當據該四犯供認串通盜竊廠中軍火快鎗子彈等物售賣已非一次先後共竊新式快鎗三十餘桿均已售與閘北開設茶館之徐老頭子買去得價分用惟徐轉售何人均未知悉求鑒等語除由黄營長飭探賀春賢等密往閘北查提徐老頭子到案研究外並將訊供大略情形分别報告章師長陳督理等查照矣 
[禁烟局紀聞種種]  
　　局長辭職問題禁烟局嚴局長近因上海租界存土山積禁絶旣力有未逮防範又勢難周致前經備具請求收燬鴉片說帖上諸當道迄無解决方法故提出辭職書於縣知事請將該局歸併警廳免糜公欵昨奉吳知事批示云察閱來呈殊爲疑訝禁煙手續本極煩瑣貴局長任事以來規畫一切動合機宜正資倚賴即有困難之處祗有設法疎解事尙可爲况滬上煙業爲中外觀瞻所擊一簣功虧動關全局尙希督率所屬不辭勞怨切實進行勿遽言去是爲至盼云 
　　催請檢廳罰金禁烟局以檢察廳於四五兩月中判决烟犯共四十一件内二十六件係判罰金十五件係判拘役計共有罰金八百十二元五成應歸局有昨巳由廳移送到局其判决案由亦經嚴局長派員陳直夫將案抄來核與送到罰欵數目尙屬符合惟六月内判决之姜登三等各案罰金仍未送到嚴局長以此項罰欵内有賞金原因隨時核發以資激厲擬卽向初級廳請即核發以免人言嘖嘖云 
　　市議員調騐結果禁烟局嚴局長致地方檢察廳函云案准貴廳公函内開蒲淞市議員張鏐張祿飭傳到廳訊據供並不吃食洋烟聲請查騐等語相應函送騐明該議員等究竟有無烟癮刻日見復以憑核辦等由並送張鏐張祿二名到局准此當將該議員發交上海縣立戒煙醫院調騐茲據該院主任復稱張鏐張祿二名敝院遵卽發驗並派員監察迄已扣足一星期經醫生及化騐師分别查驗騐得張祿確已斷癮尿汁内巳化無嗎啡分量當由化騐師及醫生分别出具騐單爲憑其張鏐一名現在有無煙癮尙未能下精確之判語茲准前因除張鏐一名應俟確定再送外合將張祿一名及醫生化騐師驗單副本一併送請察收希卽查照云云 
　　查獲大批煙犯禁煙局調查員昨在滬城梅家弄四十二號門牌查獲烟犯諸麗生李茂聖又以馬姚弄四號門牌查獲周景福又獲陳雨生鄧江一姚德發吳文省徐爕卿王利卿尤阿順張澄淦凎以及廣福寺僧學明等均抄出煙具多少不等先後禀解到局午後嚴局長備文飭警分别押送地方檢察廳請爲訊明核辦 
[英兵義交涉己有讓步]  
　　老北門外西城根英兵義塜曾經吳知事迭次商請駐滬英總領事遷讓未蒙允准茲悉英總領事法磊斯君以城牆拆卸之後旣與築造城内露香圍支路直達城外之路線工程有碍允予通融辦理准將英兵義塜東首之圍牆由南而北收進墻脚一丈俾與原定二丈支路寛闊之路線合式不致有礙工程惟該義塜西北兩面圍牆斷唯移動已於前日復由吳知事飭遵矣 
[水警第二廳委員籌辦]  
　　江蘇水警第二廳李英石廳長因章師長尙未派員來滬接收致一時尙難遷蘇專辦水警所有第二廳水警事務刻下暫設籌備處於蘇州盤門内老銅元局舊址特委本廳第二科科長鄧之翰君暫行駐蘇籌辦云 
[巡邏隊移駐南市]  
　　穆警廳長前飭駐廳巡邏隊移駐南市當奉廳長訓令以近日地方不靖防範宜嚴滬南一帶尤關緊要徒恃崗巡殊嫌警力單薄矧本廳移駐閘北以來司法科分設南市看守人犯保護法庭尤關緊要亟應分派隊士以資輔助而厚警力爲此訓令該隊長卽便遵照尅日率同駐廳隊員長警前往南市司法員辦公處駐守云 
[青年會定期大演魔術]  
　　南市商圑公會附屬尙武學堂開辦以來敎法完善成績優美惟經費異常支絀大有難乎爲繼之勢茲定於六月廿一號卽陰曆五月十七星期六晚八鐘就四川路中國青年會大堂内挽請留美回申之幻術大家李禹卿君試演世界絶無之大幻術較之尼古拉所演尤爲出奇另演新發明五彩影戲齣頭之佳片子之長尤爲罕見觀之足以增進智識而助長金問届時當必有一番熱鬧也 
[城内]  
　　地方審判廳民庭批○（蔣沈氏申請由批）訴悉回復原狀價額業已於四月十九日批明嗣據孫補蘿等訴稱已對於高等審廳駁回再審請求卽時提起抗告等情聲明前來是本案尙係屬於抗告之中自應候高等審廳决定後再行核辦至衣包一層旣未便卽時啓封則其中有無損失無從推測該氏母庸過慮况衣包爲新泰衣庄所有更勿庸該氏越俎代庖也（馬坤生訴周谷生等覇佔行産由批）狀悉查周谷生費芹生陳銀善等覇佔巳故馬星齋行産前由悉志雲呈訴到廳經本廳開庭集訊决定向同級檢察廳調卷查核在案爾旣爲馬星齋之胞弟對於前錦記行財産固有處分之權債務亦有清理之責所訴各節仰候續傳季志雲周谷生等併案訊奪可也 
　　地方檢察廳批○（蔡盛氏訴伊子洪生悛改無期請求處分由批）狀悉查此案前經質明並據蔡鶴桃證明爾子實無遺棄情事因令洪生具結迎爾歸家奉養在案茲據前情究意是否屬實候查明核奪（彭趙氏請釋伊子巧生由批）狀悉爾子强姦婦女實屬不法已極業經訊明應候起訴同級審判廳核辦所請保釋一節着不准行 
　　姦拐無夫女子○婦人葉陸氏控桃漢鳳誘拐　妹妹一案業由淞滬警察廳解送地方檢察廳訊辦昨日午後奉葛檢察官提訊該氏供在董家渡開設長發客棧女兒今年十七歲已許字與人此次姚漢鳳在樓借宿共有八天前日將我女引誘席捲衣飾偕逃當追至滬杭火車站拘獲鳴警送案求究姚供湖州人該女自願跟隨小民爲妻所以同回原籍該女俯首求恩問官訊得妹妹不守閨訓背母私奔實屬廉恥全無本當薄懲姑念年輕受愚當堂申斥判交伊母領回管朿姚漢鳳勾引良女捲逃罪有應得判令收押候起訴審判廳判决 
　　夫妻相打丈母告狀○住在浦東瀾泥渡北首之寗波人周鼎榮曾娶同鄉人王鄔氏之女王氏爲室成婚未久昨日周夫婦不知因何反目周卽將妻毆擊受傷頗重王鄔氏聞信前往詰責周鼎榮不服該氏遂將女舁送第三初級廳喊控着赴地方廳請驗蔡廳長派員驗明周王氏受傷屬實諭令王鄔氏舁回自醫候提周鼎榮到案訊究 
　　經界爭執○浦不廿四保十七圖塘橋地方鄉民陸毛毛因門前出路被鄰人錢阿關侵佔有碍交通向論恃蠻以致爭執當將錢毆打受傷控經第三初級廳解送地方廳昨午後奉危檢察官訊供之下以錢受有微傷判陸出洋一元給錢爲養傷之費了案所有陸毛毛禀訴侵佔出路一節案關民事着赴地方審判廳起赴 
　　同行嫉妬○江北小車夫蔡二郎與同業同鄉之沈小榮倪利奎因爭奪主顧起衅爭執被毆受傷控經第三初級廳訊供未結昨日解送地方廳訊辦奉范檢察官訊供之下蔡二郎受傷係在舊曆四月十七日至今已愈且被告沈小榮倪利奎二人已在第三廳收押有十天之久事起微細毋庸深究判令一併開釋將案註消 
[南市]  
　　愼重衞生○第一區警察署龔署長以時交夏令天氣日炎一日居民之起居飲食稍一不愼易致疫氣沾染危害百出查西瓜例禁切開分賣其餘橣檬水冰忌淋爲寒極之品尤應禁售以杜危險業已通令各長警等預爲查察照章禁止販賣以重衞生 
　　索還案卷○市政廳閉門風潮經議董兩會倩定律師楊景斌調查事實定期起訴嗣該律師因担任應桂馨辯護無暇兼顧他事故此案卷宗取去日久尙未起草茲議董兩會以楊律師旣未起草應再復查案卷昨已函請該律師迅將全案卷宗暫行交還以便調查閱看 
　　續獲拐匪○拐匪唐正宗混名小南京向與汪泉通同販賣小孩曾經第一區偵控胡富泉將汪拘送地方檢察廳看守在案茲又續獲唐正寳並截留被拐之女孩李小翠子解區經龔署長判令移送淞滬警察廳司法科訊究 
[閘北]  
　　小車推死人○前日有小車夫何長根載一患病之某甲由租界至虬江橋華界被三區第一分署崗巡查見上前盤詰詎甲已氣絶身死當將何拘禀龔署員解送司法科移檢察廳收押候究一面由許檢察官前往相騐委係病死著地保報堂收殮 
　　船上吸鴉片○前日有船户盧寳裕在船上私吸鴉片被水巡隊查獲解送警廳司示科拘留候究 
　　小客棧誘姦○四區警察張署長前日解女子錢阿金婦人王陳氏扭控徐少文李士元勾誘圖姦一案至司法科據供星期一晚間因在外灘觀燈遇見徐李二人被誘至小客棧欲圖姦污等情奉判一併移送檢察廳究辦 
[公共租界]  
　　强盜再押半月○前在西門外充當巡警之山東人白玉山去冬因謀斃同伴王路仁逃匿虹口哈爾濱路嗣經前警務公所暗探夥馬孝存撞見扭控捕房解奉公共公堂訊明以馬不應越界拘人判押一禮拜白案關謀命奉飭押候函請該公所飭令原告到廨質証穆警務長以事出内地且白又百租界居民迭經函致公廨將白解回歸案訊辦因西官不允白管押捕房在案茲悉捕房以此案延擱迄今已有半年之久昨晨將白解案請示關讞員與美副領事强君磋商良久諭白仍帶回捕房候示遂援筆判曰白玉山已在押五月有餘迭經函請檢察廳將見證白王氏解案預審迄未准照行陪審官美副領事堅請開釋一再磋商再押十四天如檢察廳仍不將白王氏及見證人等解廨證實此案卽行開釋萬難再予久覊應卽函催檢察廳查照前函迅速辦理幸勿再遲致誤要案本廨决不認其咎也此判 
　　匪徒攫物拒捕○匪人劉大前日因在虹口元芳路攫取巢王氏金戒圖逃由探俞炳炎查見往拿詎劉竟敢拒捕行兇該探卽嗚警笛旋經二百三十一號華捕聞聲趕至帮同將劉拘入捕房昨解公堂經聶襄讞與代理美領陪審之英領哲君研訊屬實以劉不法判押西牢半年以儆 
　　虐婢不敢到堂○金隆街四號居户李樾翹與妻廖氏因將幼婢蕙蘭凌虐致女逃出由捕拘送公堂訊悉前情判令該婢留候傳李夫婦到堂再核在案昨日復由捕房將婢送案請示中西官以李夫婦往傳未到諭仍留候赶傳其主到堂再核 
　　妓院容留幼女○漢口路一百二十號妓院鴇婦閔張氏因容留虞陳氏之十一歲女孩阿星又英華街四十九號龜奴章文海家容留十五歲女子寳寳七歲女孩二星均屬違章被捕查見於昨由探張寳榮王寳生將該龜鴇等與女一併拘解公堂訊明均非價賣爲娼姑寛判閔鴇罰洋三十元阿星交其母陳氏領回章罰洋二十八元兩女准交章領回惟以後不准再入妓院違干查出提究 
　　過犯攫物○流氓陳阿四前日因在廣東路攫取孫徐氏金挖耳由探追獲昨解公堂請究經中西官訊知陳係過犯判押西牢七月期滿仍逐出租界 
　　錢債案過堂候審○李慶生控羅德貴騙洋又黄彦卿控李宏元又張劉氏控黄梅業又陸老四控王阿亭均不理欠欵等案昨由捕房將該被告等傳案奉判分别交保過堂候訊 
　　私質寄物○錢鼎臣控劉祝均朱正梁私將寄存之官紗付質昨由捕房傳同源成榮豐兩押店夥到堂與劉等質訊明晰奉判劉罰洋五十元充公與朱併交人銀並保限一禮拜自向原告清理 
　　西人酗酒○無領事管朿之西人司打買塔太前晚沽飲酩酊在途胡閙由捕查見向阻不服當被拘入捕房昨解公堂訊明判罰洋五元充公 
　　限期核算股本○穆善記控方文卿及見議柴啓泰夏錫龍股本糾葛前晚由廨傳訊先據被告代表律師上堂聲稱被告於近日始與敝律師接洽是以辦理此案之一切辯護手續不及預備應請展期旋據原告代表律師上堂駁稱被告到案迄已多日欲倩代表亟應早日齊備不應臨訊復請展期是以被告律師所請敝律師不能承認孫襄讞核供卽與觀審之奥克副領一判方交原保限兩星期各邀公正將賬理算並查明李鄭氏之股本是否已齊呈候再核柴夏二見議無干應行摘釋以免拖累 
　　工程糾葛○旅滬浙紳沈硯傳（卽前清已故皖撫沈秉臣之少子）因不付水木作頭王承均造價銀兩被控公廨前晚由廨復訊行由原告代表律師偕証漆作主趙生泰上堂証明所做工程請追旋據被告代表律師偕証通永洋行西人大拉司上堂証明原告未經完工之各項工程由伊代爲雇工完滿並代辯護多時奉孫襄讞核供與觀審西民克君判沈交原保候再核奪 
　　移請商會理帳○席雲如控旅滬菊鄉木瀆鎭富紳嚴蟾香欠欵糾葛前晚由廨復訊兩造仍各延律師到堂代辯良久奉中西官判退候移送商會將賬理明復候再核 
　　東洋車吃虧○東洋車夫王企昌昨日拖車至北蘇州路向西而行不料某號電車從後面駛來王不及避讓致被衝撞車槓擊碎某洋貨店之大玻璃窗碎玻璃墮下傷及王之頭顱血流滿面由捕車入捕房轉送同仁院醫治一面飭探查明核辦 
　　僞金練質當○昨有徐會章以僞金練向西華得路某當舖質當被櫃夥察破扭送捕房聽候查辦 
　　扭控妻母○石興德因妻朱氏前日私逃昨扭妻母至捕房控告捕頭詢明情由諭令帮尋 
　　醉兵胡鬧○前晚有美國艦兵兩名乘醉在南潯路胡鬧將行人徐阿生推倒於地致傷頭部徐卽鳴捕一併拘入捕房押候核辦 
[法租界]  
　　電賀律師結婚○法國法學博士蒲石律師來華已屆十載於前月返國娶親擇於本月十六號在法國京城結婚本埠法國紳商及在公人員一百餘人於昨特聨名發電道賀聞蒲君新夫婦須八月間方可來申 
　　限交店面○楊正言楊青州投廨控稱前與袁炳坤股開剃頭店一所於前年租與陳拐子開設現已期滿陳見袁炳坤不在上海不允將店交還求追奉判限一月交店在案至今未交昨日袁已來申偕楊等續求訊追陳飭傳不到由陳妻某氏代稱丈夫有事出外求恩寛限向原告商勸判限三天交店如違將店發封 
　　交保繳洋○楊价人前租開歌舞臺戲園閉歇後虧欠租洋被房主陳輅清具控公堂奉判人銀兩保限交迄今未保昨又提訊供人銀兩保實無人作保求恩寛限料理判交妥保交洋 
　　押犯滋事○捕房禀稱押犯王桂生迭次在押胡鬧今又胡技復萌將便桶打翻實不守法故解案請究王供以後不敢胡爲求宥判加押十四天 
[雜評三（我）]  
　　工商部之不負責任冒棧新章之若何窒礙我非商人不能深知之而痛言之第我國商界素以馴謹聞以畏事聞使此項新章而果無礙於商人或雖有礙而尙可委曲遷就也則滬商界亦未必若是之堅執我願工商部體念商艱其速爲主持而勿以函商稅司爲了事也 
[來件]  
　　敎育部直轄北京法政專門學校政治法律經濟别科全體代表陳駿業唐作賓江匯不及各省代表汪理元等呈參衆兩院請願書 
　　爲請願事竊生等均畢業於敎育部直轄北京法政專門學校别科緣敎育部布告十五號中央學會選舉令僅列本校正科而别科不蒙列入曾將種種不服理由請願前參議院在案未幾前參議院閉會未經提議茲貴院成立伊始理合將生等别科備有選舉資格應有選舉公權及敎育部違法解釋故意奪權之點縷晰陳之（一）前參議院議决中央學會法第二條第一項云在内國外國大學或高等專門學校三年以上畢業者具有互選資格據法案解釋高等專門爲一條件三年畢業爲一條件毫無遺義生等别科旣屬高等專門又滿三年畢業其備有選舉資格應有選舉公權明甚（二）敎育部因高等專門尙有疑義咨回前參議院解决前參議院咨覆云本法所謂高等專門學校當然指中學以上之專門學校而言凡中學畢業或有中學畢業程度者始准入學生等别科雖不盡由中學畢業入學未始不由中學畢業程度入學徵之前清宣統二年二月十九日前學部奏訂法政學堂章程第九條云别科入學考試時應試國文地理歷史程度與中學畢業相當可嵇可攷其備有選舉資格應有選舉公權又明甚（三）前參議院咨覆解釋案又云所授科目又專屬一類者皆是生等别科法律科授法律政治科授政治經濟科授經濟科目旣屬一類名稱又定專門較之正科又何差别如不見信文憑俱在課程可查其備有選舉資格應有選舉公權復明甚（四）該部第十五號令末後云其餘未經前學部及本部核准畢業或覆核改照中等學校程度畢業者不在此例生等别科畢業時又均經前學部及該部核准畢業并未奉有改照中等學校畢業程度明文且經前學部奏奬實官並給與副貢出身在案奬勵旣絶殊中等學堂功課又確係所謂中學以上之專門學校其備有選舉資格應有選舉公權尤明甚乃敎育部竟列舉某某學堂有互選權而於本校則僅列正科其違法解釋不足服人者一生等别科旣入高等專門又明認有中學畢業程度入學今中央學會選舉之期忽不認有中學畢業程度其違法解釋不足服人者二生等别科法律政治經濟分門授課正與前參議院所謂所授科目又專屬一類相符該部不查課程憑空剥奪其違法解釋不足服人者三卽以該部列舉有互選權各種學校而論他非所知如北京前師範館本科畢業生北京前譯學館畢業生本校正科畢業生亦類多係前清舉貢廪增附未得有中學畢業文憑以等級論則同屬高等專門以年限論則同爲三年以上畢業該部憑何標準厚彼薄此其違法解釋不足服人者四生等畢業高等專門旣經前學部及該部認定今又忽視作中學程度畢業剥奪公權其違法解釋不足服人者五再留學外國三年畢業者當時入學是否均是中學畢業如業與生等同類一則有選舉權一則無選舉權根據何來理由安在其違法解釋不足服人者六尤可怪者該布告外國畢業生則用槪括主義而於内國畢業生則用列舉主義公理公心固應爾爾揆之法案背謬實多其違法解釋不足服人者七且細繹其意似必須標有高等字樣始有互選資格然譯學館及路礦學堂等並無高等字樣當亦不得如此解釋明巳卽以高等論而查諸文官任用法施行法第一條一項第二條一項國内外大學或高等專門修法律政治經濟之學三年以上得有畢業文憑者同有簡任荐任之資格並未歧視國内學生卽前由該部咨送國務院由銓敍局咨送各部學習凡三年以上畢業者皆同則該部及國務院早一德認爲高等專門復查律師章程第四條第三項生等固有免攷之資格巳領証書者衆則司法部又早一律認爲高等專門今若不認爲高等專鬥則前之認之者謂何其違法解釋不足服人者八不謂屢遞公呈該敎育部祇引前學部改訂法政學堂章程第七條而不引第九條均以生等非中學畢業及舉貢生監入學硬駁則試問其當時學校制度初剏何者非舉貢生監入學何者均是中學畢業錄取又試問該部列舉有互選權各種學校及留學外國者是否亦均是中學畢業卽據别科章程第七條而論所中學者是否指中學堂而言所謂其具有根底氏是否指有中學畢業程度而言然攷諸第九條前學部已明認有中學畢業程度矣卽不然中學二字作嚴正解釋則所謂中學畢業應由初等小學遞升至中學者方得謂爲中學畢業生執是徵諸全國實百不得一是中學具有根底又明指有中學畢業程度矣又不然中學字樣作對西學言則生等入學時旣均以國文地理歷史諸科學命題攷取是又作中學畢業程度錄入矣故無論從何方面解釋生等别科備有選舉資格按之前參議院法規而合按之前 
 
 

Page 11

 
 
參議院解釋亦無不合敎育部如以中學畢業爲選舉之資格則不應别科獨無如以高等專門三年畢業爲選舉之資格尤不應本校正科及其他各校與留學外國者獨有詎料敎育部諸人始則堅匿不面繼則奪理硬批終則强蠻剛愎旣而面見經代表等據理質問無言答辯時則忽曰再咨參議院解釋忽曰咨請國務院解釋日延一日言變一言迨至前參議院閉會國務院又無明文代表等始不得已起訴於法庭求爲正當之裁判雖蒙三次傳訊又抗不到案其故意剥奪生等已得公權故意喪失生等巳有資格何待明言今雖選舉展期旣不明示將生等别科加入又不諮詢貴院解决存何主見外　不得而知總之生等旣巳備有此資格應當得有此公權若竟被其憑空剥奪甯死不休况公權爲人生第二生命誰肯抛棄茲者貴院告成議事有日敎育部是否違法自在洞鑒之中生等是否寃抑亦自在俯察之内爲此聲敍理由呈請貴院察奪迅賜提議解决秉公持平不勝迫切待命之至謹呈連署黑龍江法政别科山東法政法律專門别科保定法政專門别科河南法政專門别科國民大學法政别科山西法政專門别科前學治館法政專門湖南法政專門别科東珠市口法政專門學校湖北法政專門别科浙江法政專門别科江西法政專門别科福建法政專門别科安徽法政專門别科廣西法政專門别科江南法政專門别科廣東法政專門别科雲南法政專門别科四川法政專門别科貴州法政專門别科同具 
 
 

Page 12

 
 
   
 
 

Page 13

 
 
自由談 
游戲文章 
[預擬工楊職員分配法] [  劍秋]  
　　江蘇省議會通過六十縣工場案將來全省之中一縣一工場工業發達指日可卜或疑無如許技師及管理之人余曰是不難試爲分配之如左 
總理一人以議員充之 
協理一人以議員充之 
　　說明江蘇省議會議員統扯每縣不止二人今姑以二人 
[計算]  
　　管財政者一人以議員之兄若弟充之 
　　說明財政出入關係最大此事斷不可入外人之手故以 
[親兄弟爲宜]  
　　工廠總管一人以議員之妻兄或妻弟充之 
　　說明此項職司不必有工藝知識只要裝腔作勢能壓制 
[工人者卽可勝任]  
　　材料所長一人以議員之小老婆兄弟充之 
　　說明材料所進欵極大非以妾黨充任不能博小老婆之　　歡心無小老婆者以結拜姊妹之兄若弟亦可 
　　銷售出品者一人以議員之表兄弟中曾習商業者充之 
　　說明表親中至少安置一人但此項職務須與商家接洽 
[故擇其曾習商業者]  
　　技師若干人以議員之親戚朋友中曾習工藝者充之 
　　說明此項技師不必有專門之學只須習過一藝如中國 
[原有之未匠鐵匠泥水匠裁縫司務皆可]  
　　工人一百五十名以議員之鄰里鄉黨充之 
　　說明凡招募工人先儘議員之鄰里鄉黨以取一人得道　　雞犬皆仙之意不足再以他處貧民補充（三） 
[墨卿傳] [  燕賓]  
　　墨卿字香璧松滋侯之裔也隱於書城貧常如洗祇有石數畝時耕之不稍倦或濯清泉或游竹林成烟霞癖第生有雅骨頗得書卷氣日與石虛侯管城子楮行生三友結不解緣花晨月夕酒浪詩濤靡不與共性好學凡詩文歌賦詞曲小說書畫等咸心美而染指焉惜依賴性頗重凡有作爲必倩三友臂助偶一離之則曳白無文雖隻字不可得彼三友顧樂與之交徒未與割席者蓋愛其性地佳良受磨折而不怨喜其精神飽滿飾外觀而有餘而墨卿周旋三友間氣味深投不離左右與石虛侯盡切磋之功與管城子深膠漆之情與楮先生亦心心相印或風雲乎時事或物色乎山川薰陶旣久文思石進或勸之赴試乃欣然往試旣畢果然落筆生香藍袍汁染矣上命入見墨卿談吐圓潤連呼萬歲以諛之未幾封九錫拜玄香太守其政見學識守先人翟氏遺訓以兼愛爲宗旨荀利於人摩頂放踵而爲之也無何姑息養奸黑幕重重遂爲五虎將軍執之歷數其污點囚石城百端挫折墨卿窘甚涕泗滂沱吞聲啜泣而已旣而憐其才延之入書室品水評山潑雲抹日甚暱之因以女彩鸞妻焉彩鸞胸有點墨日與墨卿在梅花帳裏駢聨珠玉點綴丹青畫眉之樂彌篤墨卿如入醉鄉日消磨於几案筆硯間恬不知苦遂以此終焉其友筆公述其巔末有足稱者故樂爲之傳云（三） 
尊聞閣詞選 
[落花]  
　　紫紫紅紅覆綠苔狂風驟雨苦相　千門萬户春光去燕燕鶯鶯喚不回 
[忍俊]  
　　麓曲圓喉響遏雲碧紗窗外日斜嚑衣香吹得游人醉胡蝶飛來集畫裙 
[劇談] [  玄郎]  
　　聽戲於坤班中最無趣味聲帶柔嫩發音如牝雞檯步扭扭揑揑純落小派戲情又不講究直一場胡鬧而已如唱天水關飾孔明者理宜面對後主諄諄忠告言合武鄉侯鞠躬盡瘁之本旨乃坤角鬚生往往身向外坐而唱先帝爺一叚一若不知有後主在上而專爲座客而唱也夫唱戲雖爲座客極視聽之娱起見亦應顧及劇中事實之如何衡情酌理按題行文以符合當日之實情否則祇能娱耳而不能悅目與聽留聲機有何區别飾後主者亦不知有丞相在殿上本聽之藐藐或縱目流覽包廂正廳之座客或與内侍值場等嬉笑取樂置諸葛丞相於不見不聞之列吾想後主雖荒淫無道斷不至如此荒謬又前見丹桂周寳寳與金菊花合演宋江鬧院醋海波騰大起齟齬怒不可遏至於掇椅毆擊揆諸戲情眞不怒髮衝冠目眦欲裂之景象乃彼此常吃吃作鷺鶿笑盛怒之下至於鬥毆反以　笑收場世豈有是理乎以一齣極憤怒之戲竟演成一喜劇戲情大相逕庭觀者有何趣味每逢富春樓賣臙脂海潮珠遺翠花珍珠衫等戲一味誨淫導邪恬不知恥種種淫情醜態直可以蕩魂攝魄越是女子面皮越老眞令人胸中作惡欲嘔聞之老伶工云敎授坤角最難稍一嚴厲則泣涕漣如逃避而去不得不持放任主義坤角中之絶少出色人材職是之故旣無眞實本領不得不於風騷淫蕩上博取噉飯地也 
小說 
政治小說 
[鐵血男兒（一百四十九）] [  常覺　獨鹤]  
第五十章 
　　沈沈夜色中自都城至屋爾西道上有一女郎奔雷掣電縱轡疾馳僕役輩皆不及追隨瞠乎其後馬汗出如注疲而蹶者屢女郎猶力施鞭策一意前進蓋女郎此行實於國家大局全族名譽至有關係女郎翳誰梅麗也有頃抵屋爾西山下營帳棋布刁斗聲嚴燈光連帶映曜蜿蜒如長蛇梅即躍馬循嶺而上山路崎嶇行益不易馬已張脉僨興時作牛喘口鼻間血涔涔下梅仍不顧馳驟直前須臾遇邏卒一隊阻其行梅遂下馬馬騰躍不已踣地即斃梅亦不稍瞻視適巡邏長固素識梅者即以己騎借之梅復攬轡行顧謂巡邏長曰儂奉烏王命傳令與阿兄事極緊要此去尙須若干時可詣兄所對曰公爵方獨守烽火姑娘以騎行再閱十分鐘可至矣 
　　梅馬蹄過處但見兵士往來如織皆疾走不語每一礮位必有多人左右之相與談論聲微不可辨細察各營情狀似頃刻將大舉乂極秘密時月黑星稀梅且行且思心殊忐忑默念阿兄得母如陶賊約欲於今夜濳納土兵乎若然西奥司且亡於指顧間吾敎唆之罪復何可贖於是行益急口中默禱上帝爲宗邦祈福爲己身懺悔俄而至山巔瞥覩烽火墩一巍然聳峙其旁一木架堆置火具數事以備舉火一偉丈夫傍木架而立手望遠鏡觀察山下諦視之尼古拉也梅亟前低呼曰尼古拉！阿兄！！尼迴顧見梅不禁大愕驚呼曰梅妹胡爲乎來！豈有意外事乎！！梅喘息曰觀兄今夜布置非欲踐陶賊之約開關延敵耶幸勿爾容妹一罄其說妹欺兄久矣兄與烏王衝突其原因不過謂烏王不應以一箋召妹入宫肆其狎侮然此實非烏王手筆乃出自陶賊僞作妹早巳覺察而故不以告兄者一片痴心深願兄推倒烏王自居南面因亦盲從陶賊日事挑撥惡感冀遂私衷詎陶實非人類前日之夜妹誤蹈網羅幾於喪身敗節幸烏王冐死相救得以脫險在烏王報迎以德雨露自天在妹感荷深恩媿悔無地業已涕泣自陳復爲阿兄請罪迺蒙烏王許赦前愆仍加優寵妹益銜感因恐兄惑於陶言竟致開門揖盜私納土軍自祻祖國遂迫不及待宵行至此力阻前謀並揭破此重黑幕願阿兄幡然改計復爲烏王忠僕母墮先芬至妹愚兄背君罪無可逭即乞執家法嚴懲妹必無怨（二） 
哀情小說 
[玉田恨史（十四）] [  天虚我生]  
　　予之欲死固已久矣顧念予姑而不敢死雖不敢死而籌思致死之術則已至熟時而欲墮樓以死則念我死之後肢體斷折腦漿迸出予姑見此慘狀必將痛心澈骨一慟而絶是我之死不啻速予姑之死也是殆不可時而又思飲刃而死則念我死之後頸血糢糊沾裳濕袂爲狀亦慘又思飲酖則念七竅流血顚踣而斃狀亦至惡又乫投環則念身如懸木延頸吐舌狀尤不堪且聞相傳之說凡横死者必爲同類故鬼之替身假使彼鬼而爲我澄郎則固我之所願然而澄郎非横死得也人以類聚特以羣分鬼亦胡獨而不然則我欲從我澄郎游者要非亦患傷寒而死不爲有功惟予不讅傷寒之疾如何乃可招之使來研而求之則知食冷飲冷與夫冷水爲浴皆足以導引此疾予乃弗使予姑之知濳而行之行之數月迄無少騐我之望病直如望歲特怪病魔之不我愛我殊無術引而近之比及嚴冬我亦屏弗御棉當風戰慄固所不免惟我之心特慮不能搆成傷寒之症而死則死爲無益故我更於無人之際立於風雪之中吸其森寒之氣務使入我臟腑凍而且僵我於心乃稍稍自安然而偶中勿覺輙爲予姑所見予姑則必强我衣裘爲我熾炭依然不能成病迨至春和則已無寒可傷我心懊恨直無可以爲喻而庭前之卉木復欣欣以向榮念及去年景象殆無一物不足使我腸斷而奈此百結之柔腸又不肯居然竟斷日復一日惟昐病魔之至一日者居然病矣特恨此病乃非傷寒而爲崩症蓋自去歲以來予姑因澄郎臨命之言以爲予誠有娠其實予以傷鬱之故患爲癥瘕而醫生不審投藥輙誤直至於今予姑乃始爽然自失然而顧後思量則我澄郎一息之傳已無復望寗不悲哉 
　　方予病時予實甚願此病之足以死我予姑督予進藥予必俟予姑去後呃而出之孰知無情之藥彼於澄郎則絶無少效而於我求死之身輙必眩其神靈縱使哇而出之而氣味所熏亦足以愈我之疾嗟嗟噫嘻果使醫藥而有如是奇騐則天下必無能死之人然而我澄郎則已明明死矣澄郎非不藥而澄郎竟死然則醫藥又非誠可恃也不死我者殆非其時歟不然也蓋予今時之病非與澄郎爲同病非同病而死者死必不能同歸一類我之不死於崩殆亦冥冥中澄郎爲之主耳（二） 
 
 

Page 14

 
 
   
 
