# 1906 - 266 - 4912016

 

Page 1

 
 
   
 
 

Page 2

 
 
本報今日附送宜荊水災亟應賑恤報告一張尙祈善鑒 
[宮門抄]  
　　八月十二日召見軍機端方尹肇熙 
[立憲論上來稿]  
　　七月十三日。爲我中國國民一大紀念日。此日以前。爲數千年專制政體過去時代。此日以後。爲億萬𥜥立憲玫體未來時代然則今日所亟宜研究者。在憲法如何豫備。如何制定如何實行之問題不在應否立憲及立憲利害之問題。蓋以兩宮之英明果斷。各大臣之碩畫鴻猷。期月之間。明詔立頒。舉國臣民。誰復敢有異議者。雖然猶有辦。 
天下事得之易者。則其愛護之也必不摯。各國憲法之成立。皆斷送幾多國民之頭顱。絞瀝幾多國民之膏血。窮竭幾多國民之腦漿而後得之。故其民之愛護憲法也。如愛生命。如愛父母。如愛驕兒。如愛其結髮妻。而憲法者乃與國同壽而相維於不敝。蓋物競日烈。無平不陂。惟其不平。利害斯出。利害相敵則。衡衡之不均則爭。爭則。戰戰則亂。亂之範圍無定廣。亂之期限無定長。必至兩造俱傷。各告力盡。爭者之欲盡饜。而無絲毫不足之時。乃出其所必欲得者。及必不能。 
不得者。與被爭者之必將與者。及必不能與者。融之鎔。之然後法乃大定以復歸於平故憲法之要義必人民之要求與政府之所割讓者合爲立憲这唯一要義。有爭之得者。無讓之得者。何則。割讓者要求之結。果要求者割讓之主因。無主因而得結果者。天地間無此原則也。卽使割讓矣。其所讓必皆無關痛癢不甚愛惜之小部分。而所謂神聖不二之大部分者。終不可得。卽使得矣。其所割讓者。究未知果有合於舉國人人之心否也。夫立法而至於不合人人之心。則據前之理。今日卽不爲立憲不立憲而爭。他日必爲憲法之完全不完全而爭。則所謂斷頭顱絞膏血竭腦漿之慘劇。終不能免。讀英吉利之憲法成立史而歎如彼之民族如彼之憑藉猶必經三十年之紛爭乃始得之而過去之法蘭西未來之俄羅斯又何論焉。意者事以相形而精。物以後起而勝。前車有鑒。則後車斯安。立憲之制。或當隨世界進化之數而日卽和平。日本之立憲。易於英法。中國之立憲。又當易於日本。天其或者厭亂爭之無已。而黄帝在天之靈。亦鑒於我國力民力之不堪再擾故相牗聖衷。宣布立憲。爲國民之大警告乎。 
夫井蛙不足以語海。沐猴不足與加冠。飾村嫗於章華之宮則驚。飼螂蛆以膏梁之味則斃。非常之事。愚者疑焉。我中國如天之福。不折一矢不流滴血。安然享立憲之福。而爲立憲之國民。此實求之。上九天下九淵豎千古横五洲而不能得者。我國民乃竟以無意得之。吾疑我國中必更　以隋珠按劍之心而將疑將懼者。則反對立憲之說。或當見於他日。未可知也。姑就現時之大多數說約分反對者爲三派。 
　　（甲）積極主義之反對派 
　　（乙）消極主義之反對派 
　　（丙）特别之反對派（未完） 
[本舘接奉旨准免米厘專電十三日申刻到]  
北京專電云刻奉諭旨周馥陳夔龍電奏上海米少價貴請暫挪銀十萬兩採買並沿途免厘等語着照所請户部知道欽此（甲） 
[滬道致蘇撫電（爲請派兵保衛各鄉鎭及嚴查鐵路小工事）]  
　　據寳山縣紳董錢淦秦本幹等禀眞如黄渡各鎭屢次被劫七月二十五秦董家搶去金珠衣飾甚鉅報縣勘緝二十九夜金姓又連刧人心惶惶擬辦警察經費未集暫借滬軍營三棚往眞如鎭分駐鎭懾等情極應照辦惟上海各鄉鎭正在閙米酌派弁勇分投彈壓委屬抽調爲難除督縣訪拿贜盜訊辦外擬懇憲台飭顔統帶酌派二棚前赴駐防以資保衞再眞如黄渡逼近鐵路車站此等盜匪難保非小工及工所勇丁所爲並乞飭令寕滬鐵路總管理處設法查察嚴加約朿尤爲叩禱（明） 
[湘省准購米石電文]  
　　湘撫來電○周督帥呂盛兩大臣瑞道台曁商會曾朱施諸公鑒洪豔東支陽四電均悉前此湘灾荷蒙惠賑今聞蘇省圩田被淹米價騰貴湘雖勉助棉薄實爲抱歉承示擬派員給照來湘購米十萬石自應通融查湘省當奇灾之後雖屬有秋尙未弛禁僅鄂省購米救荒米價已較前漸漲現在巿價在四串以外請飭承辦員陸續採辦免致巿儈囤户聞風居奇敝處當飭關局查驗放行因會商湘紳以稽答乞原鴻書眞 
　　端午帥來電○瑞道台曾少卿朱葆三施子英觀察頃接龐劬帥復電云湘灾承蘇惠賑今蘇省米價昻貴請辦十萬石自應通融惟須陸續探辦以免騰貴云云特轉達方文印（助） 
[粤商禀請承修三水枝路廣東]  
　　粤漢鐵路係由三省籌欵向美國贖回茲粤商以佛山三水枝路在粤界地叚自應出資承辦以歸劃一昨由公司將情禀請岑督禀中略謂商辦廣東粤漢鐵路前向合興公司贖冋權利尅期興築三水枝路亦在其内湖南廣東各占三份湖北占一份業已奏定章程本應遵守惟查合興公司當日創建三水枝路之時原圖目前利益一切工程草率基礎并未築固昨據枝路管理行車洋員連德與帮工程師陳賛臣聲稱此路已多破爛非修補完善恐難持久計大修工料所列淸單 
 
 

Page 3

 
 
共估價銀一百零六萬元蕭存兩委員均謂費鉅難籌擬欲小修然該工程師等僉以小修不能終久常常小修轉多浪費並稱此路現已行車傾側日久易壞若不急修必至傷人害中搭客裹足車利終歸無着且三省合派委員設局管理徒糜經費職道等竊以爲此三水枝路旣在廣東境内若專歸廣東承受管理實爲兩便之策當與本公司董事局會議意見相同理合據實禀懇宮保大人俯賜公同聘定一熟諳建造鐵路之工程師會同三省委員勘明石圍塘至佛山三水河口支路實値價銀若干開列淸單准由本公司備價受承三省照章分派嗣後廣東石圍塘至三水支路連車站馬頭一切器具物料全歸本公司經管由廣東獨力籌欵修復以免鄂湘兩省再籌修費伏候察核示遵除禀兩湖總督部堂張湖南巡押部院龐外肅此具禀旋奉岑督批示云據禀省佛三水枝路現已傾側急須大修擬請公同聘一熟諳鐵路工程師勘明估價由該公司備價承受將枝路專歸廣東經理獨力籌修等情現已據情電咨鄂湘兩省核酌辦理俟准電復另行飭遵（出） 
[長沙鐵路公司致粤垣電（爲鐵路還欵事）]  
　　迭接蕭漱雲太史電謂估値已竣湘攤分銀三十三萬九千一百九十二元零敝省還欵除東路車利攤分四萬元外不敷二十萬元上下已商請貴公司借欵補足月息六厘指支路分利約期半年歸楚並請就近代解已承慨允仰見誼重輔車無分畛域謙等同深感激所有估借兩款候即呈懇湘撫院分别核允電請岑帥轉行立案茲由敝公司電請蕭太史主持定約辦理以昭鄭重而期妥速現値還期迫近尙希貴公司諸公查照迅賜定議允行俾就近如期滙义香港無任叩禱先謙自元等叩魚（出） 
[浙江鐵路公司股東會章程]  
　　第一章名義本公司股東會由股東全數組織之當認爲本公司最重要之機關凡有本公司股份一整股以上者皆得入股東會如係零股可聯合十零股中舉一代表人到會其資格與整股股東同股東有失去第二節之資格者除名將來本公司如增加股本當臨時酌最情形設立優先股股東會 
第二章發議選舉權凡一整股以上之股東或零股聯合代表人到會時皆有發議及選舉董事查賬入之權發議權即第二節所列之股東於開會時對於本會提議事件得發表其意見選舉權即第三節所列之股東於開會時得選舉他股東爲董事查賬入惟所舉董事限有本公司股份一百整股以上查賬人亦限有五十整股以上准上開两項皆以到會之股東爲限臨會不到權即消除凡到會股東其選舉董事查賬入以一人一權爲限 
　　第三章議决權本公司以五十整股爲一議决權餘准五十之數遞加惟一股東至多不得逾二十五議决權有議决權之股東因有事故不能到會可就本會所提事件發表意見光期函知本公司其應有之議决權數與到會同有不滿五十整股之股東可聯合其股東至滿五十即有一議决權得委託有議决權之股東代理其委託書亦須於會議前一日繳本公司有議决權之股東而並受他股東之委託合計亦有得逾二十五議决權開會時議决權數及股東人數以到會時所有議决權及股東之實數爲限凡先期函知或委託之議决權數及股東人數須加入到會時所有議决權及人數以内 
　　第四章會期股東會分定期會與臨時會两種定期會以每年二月招集之 
臨時會無定期凡有下開各項之資格者有招集開會或請求開會之權一總副理二董事三百賬人四股東第一第二各項由總副理或董事會認爲本公司緊要事件可即招集開會第三項由查賬入全體認爲本公司緊要事件可即商請總副理招集開會第四項由本公司已集股本十分之二以上之股東說明事由請求開會總副理即預備招集不得逾一個月凡在定期會月内不得開臨時會 
　　第五章會塲本會顧定浙路名義當以杭省爲本位惟在滬股　數倍杭省又　南北中心因定第一次開會以杭省總公司爲會塲第二次以駐滬公司爲會塲自後按此輪値庶昭公允凡開會未經議決事件須續開第二次會議時議長得酌量情形移易會塲仍准上節辦法杭議移滬滬議易杭以敢博采旁諮之益或公司地方狹隘必須另覓會塲者不得移設於輪値會塲所在地之外（未完） 
[皖撫批徽郡鬧學安案安慶]  
　　徽郡歙縣羅紳設立之潨川小學堂被族人羅文英等糾衆拆毁皖撫據歙縣官紳先後禀報因委徽州府查復茲已將鬧學情形復到日前恩中批示云此案前據歙縣禀以該學堂被羅文英羅社高等鳴鑼糾衆拆毁學堂並將羅鳳藻家器具打毁迨經該令馳往彈壓查問之際胆敢愈集愈衆情勢洶洶等情業經批處飭縣勒拿羅文英等到案研訊錄供詳辦不准遲延徇縱至演戲酬神迷信神道亦屬惡習足見該處村民毫無知識風氣未開並飭該縣亟爲勸導或選派學務中人排期分赴各村以白話演說或選宗旨純正之報紙書籍立閱書報社于四鄉俾識字者皆得寓目更於各村皆令立蒙學一所以期逐漸開通並飭將辦法擬定章程呈閱在案嗣據中學堂監督庶吉士許承堯等禀無頼棍徒仇視學務搗毁潨川學堂器具該縣親臨不服彈壓致官辦私立岌岌可危請委澈究嚴辦等情亦經批處飭縣于文到五日内勒拿到案訊取確供通詳察辦在案察核來禀僅據該敎諭查明打毁屬實而於滋事爲首之人含混其詞實屬有意開脫豈不思學堂爲當今要政考成攸關若不嚴拿懲辦將來辦學堂者視爲畏途於學務大有關係仰學務處飭卽遵照前批依限勒拿到案訊供詳辦母遲千咎切切並將該敎諭朱度成移司先記大過一次以示薄懲（士） 
[擬開辦憲兵學堂江寗]  
　　寗垣自徵巡互鬥之後卽已創辦憲兵於一二兩標挑選正目暫充憲兵分立支部以砲兵一標正參領陶叔懋觀察爲憲兵司令官并聞督練公所將以昭忠祠前設養成所屋宇開辦一憲兵學堂以造就憲兵之資格（才） 
[紀皖北水災情形安慶]  
　　今歲洪湖渦淮二河迭次氾濫皖北一帶俱受影響聞受灾之區以鳳陽之宿州懐還爲尤甚當水盛時汪洋數百里村落居民宛在水中困頓流離不堪目覩又其地北與江蘇之徐州爲鄰西與頴屬之渦蒙接壤徐屬同受水患渦蒙亦復歉收飢民迫于飢寒安保不挺而走險有地方之責者其將何以預防之（多） 
[香港風災報告廣東]  
　　香港初一日遭風以後至今各處海面時見有屍流至據初七日之報告計各環及對海地面所報居民失去蹤跡者一千一百四十七人撈回屍身六百三十九具毁去小艇一千二百零六隻（暑） 
 
 

Page 4

 
 
[續江西紳商公呈贛撫禀（爲鹽斤加價事]  
　　敬再禀者正具呈間奉到憲台轉行督憲周奏停加價原奏内稱一年限滿僅銷四萬五千二百四十六引核與原定比較實短銷六萬四千七百六十六引短收課厘加價等項銀一百餘萬等語查江西歲銷至多不過十萬引所謂短銷六萬四千餘引則係按新加比較計閏十一萬六千引而所稱短收課厘加價一百餘萬則應收鐵路加價二十餘萬亦在其内即運司原詳以少銷萬引即短收課厘加價二十萬之謂也若以空票五萬餘引之銷數併計新設虚額扣除何嘗有短收課厘之事耶又原奏稱上年六月西岸總局銷鹽三萬一千餘引即盡數作爲商販預買空票併入一年銷數計算亦祇七萬六千餘引較額銷之數所短仍鉅等語查加價之奉旨允行實在光緖三十年冬間是年年終截數存未運之鹽一萬八千餘引即係囤積之鹽後見未經舉行又復售去聞竟有因是虧折者迨六月奉七月初一開辦之札官商又復囤積前後自三十一年正月起至六月十九日止皆囤積之票須至七月以後起運並有四萬六千九百餘引况加六月中五分局所賣之一萬三千餘引共有空票五萬九千九百餘引不僅六月所銷之三萬一千餘引已也若合之實銷之數四萬五千二百四十六引併計一年銷數實共銷鹽十萬五千一百四十引除去新設之比較應專以舊額十萬引計實有過之無不及也乃於虚設之額不能銷足之數則仍之於實囤之鹽未經銷出之數則減之此職等不能不求憲台持平定論者也合肅附陳（助） 
[印度巡捕同盟罷工]  
　　英美租界工部局所雇印度巡捕共有二百餘名近因百物昻貴所得工資不敷應用曾向總理加增工資不允因於昨日同盟罷工均不　差局中恐變出意外當早七點鐘時調到團練兵並馬隊等到局彈壓後因各捕安靜如常旋即散歸惟三道印捕得資較豐照常辦公尙有二百零三一百三二四二印捕仍在南京路上差又彙司捕房二百念七號捕亦上差如常聞西人之意如印捕任意要求即調團兵當差辦公不再雇用印捕云（孝） 
[續漢口錢業匯業駁破産律條議]  
　　第八條凡雖非商人有因債務牽累自願破産者亦可呈明該地方官請照本律辦理 
　謹按因設商部而有商律因設商律而有破産律是破産律本專　爲商人而設灼然無疑他案卽有與此相類足資發明者只可附　載紙尾以盡餘意茲查本律共計六十九條叙至此處未及十條　遽將此項生客闌入坐間使閱者幾疑正文已盡殊不可解恭查　憲部前復上海没會電云本部破産律係採自各處商會條陳折　衷訂定果爾則此條　入在憲部本出無心而閱者少見多怪不　能不疑其有弊嘗見中外所訂約章往往始於條律中插一無關　緊要之贅語後遂於交涉上釀成絶大之問題此語有無别意雖　不可知然履霜堅冰宜防其漸擬將此條移附全篇之末或徑行　　去尤省葛藤 
　　第九條商會應於該商同業中遴選公正殷實者一人任董事之責淸理破産一切事務 
　謹按遴選董事之權宜由下而不由上恐其有所挾也調劑情法　之平宜取異而不取同恐其有所徇也擬請債主同舉公正殷實　者二人開具姓名行業面呈商會登時點定一人爲董事會同兩　造辦理 
　　第十一條破産者與人往來函件董事有檢閱之權 
　謹按旣爲董事必係心術端厚稍知大體之人若摘伏發奸迹近　鈎距無怨無德　苦爲此且破産者旣明知董事有檢閱往來函　件之權其可閱者自不妨和盤托出其不可閱者恐已毁滅無遺　而狡詐之徒甚且僞造秘密之件以眩惑逆億之心則董事之受　欺者多矣事在易而求諸難空滋紛擾將焉用之擬請删去此條　用歸簡易 
　　第二十七條該商與人賣買借放之事雖已訂定契約尙未交貨交銀經呈報破産後均應作廢 
　謹按凡物貴之徵賤賤之徵貴朝夕之漲落不恒即買賣之盈絀　所係奇貨可居雖因多錢而善賈息壤在彼總以操劵爲可憑但　問契據之有無不計銀貨之交否此商家之通例而貨殖之特權　也若令呈報作廢萬一奸商恃有此律乘百物　貴之際爲孤注　一擲之謀月初訂約月底爲期延至下旬巿情暴著億中則萬金　可致算失則一錢不名驟富立貧事懸眉睫晦前數日而變態作　矣是呈報作廢之言直　於倒騙者之護符耳其爲敗壤商務豈　待言之畢哉應請立將買賣二字删去不得與借放之事一例牽　混 
　　第四十條帑項公款經商家倒閉除歸償成數仍同各債主一律辦理外地方官應查明情節如果事屬有心應照倒騙律嚴加治罪 
　謹按中外大通商戰實爲競存之要術上下一體大公尤爲制勝　之特權洋人所由富强以商務盛耳洋商所由振興以商律公耳　今國家不欲興商務訂商律則已如欲興商務訂商律則此條　所云一律辦理數句應作正文如果事屬有心一轉應作撇筆何　也爲其前所言者公後所言者私耳然商等讀之欲爲感泣者以　爲嚴加治罪所以正君民之分一律辦理所以通上下之情仁至　義盡各不相侔人臣建言理合如此今聞一律辦理數語反爲財　政處所駁憲部遂有暫緩實行之奏嗚呼異已窺財政處之意豈　不以中國商情難測今日庫欵又艱一律辦理公家所喪不貲哉　不知所欲與聚惡勿施貨財之間尤爲團體所係小民指視所　關　此而不能挈矩其他皆成具文立法之始不急導商民以大　信而先慮朝廷之吃虧此家人筐篋之計耳何示天下以不廣也　且振興商務所以抵制外人訂正律文亦將通行域外我若偶用　壓力彼且益肆强權一有倒閉官民不能律辦理華洋豈能一　律公攤立法偏頗授人口實逐獍顧兎所傷實多應請堅執前議　立賜施行（未完） 
[志謝香烟]  
　　近來巿上所售紙烟大都英美日各國之産居多中國紙烟公司懼漏巵之日以外溢特自製各種紙烟出售近承以天官牌烟一盒見貽仿單係用曾少卿小影蓋隱然有抵制美貨之意也特書數語藉志謝忱（顚） 
[志謝贈書]  
　　昨承商務印書館以新譯血簑衣七星寶石鍊才爐小說三種舁贈　情事之曲折離奇均令可駕可愕鍊才爐中所叙奇僧尢有精釆誠佳搆也（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[桑觀察將補授江漢關道湖北]  
　　署理江漢關道桑鐵珊觀察向爲督憲張宮保所倚重茲聞已具摺入奏請補斯缺矣（亦） 
[接辦淮鹽局差湖北]  
　　漢口淮鹽局袁淸泉觀察以瓜期已滿例須交卸兹經大憲札委范季遠觀察蒞漢准于月之十三日接差（亦） 
[蘇撫察看太湖形勢蘇州]  
　　十一日蘇撫憲陳中丞因太湖等處梟匪充斥乘淸平山勘礦之便順道至朿西山察看梟巢旋偕督練公所兵備叅謀敎練杜劉袁三觀察乘坐靖鯨兵輪並經飛划營統領郎軍門率領師船十餘艘至太湖週圍察閱形勢直至下午五句鐘始返繞道至閶門外上津橋查看常備第一標新軍營房逾時歸署（康） 
[蘇州官事]  
　　候補道陳光淞辭行赴甯○新授蘇州府何剛德禀到○通判謝垚禀謝委赴丹徒公幹○縣丞徐官海禀謝奉委督練公所叅謀處測繪書記官差○巡檢張汶瀾禀謝奉委牙釐局管庫差○請補江陰顧山司巡檢楊培禀知赴任○吳承淸禀謝奉委盛澤釐局委員差（雜） 
[議攺警察區所江寗]  
　　寗垣新委警察總辦劉子員大令以原定區崗未能盡善擬于八月内設法更攺俾資整頓（才） 
[騎兵歸併江寗]  
　　江南新練一標計有三營茲因馬匹未齊歸并兩營以節經費（長） 
[長江水師換新式槍炮南京]  
　　長江　督程從周軍門昨來寗晤商周玉帥擬將某某等十四營先換七米里之小口徑快砲若干兩磅熟鐵過山砲七十尊以資操練聞玉帥已經應允矣（才） 
[演習旅次行軍之說作罷江寗]  
　　江南新軍前議秋間在鎭澄一帶演習旅次行軍以立行軍之基礎業已擇定地面平治道塗定期舉行近日督練公所參議朱菊尊觀察以款懸無著頗爲躊躇大約此事未必能實行矣 
[常備軍與忠字旂之衝突長沙]  
　　湘省防營攺編常備軍後一切軍制較爲完全兵丁聲價亦較貴重致爲忠定旂所忌日前有兩處兵丁多人在某戲塲觀劇因爭取坐位互相鬥毆常備兵敗而郤退。越日又在某處相遇各懐夙忿大起衝突辛由警兵解散各該管官聞之業已嚴加約束矣（佐） 
[譯學館招考新班告示北京]  
　　爲出示招考事本舘自開辦以來迭次考取學生人館肄業漸次有成茲再添招新班分習各國文字以宏造就業經咨呈學部覈准在案合行揭示仰願學諸牛遵照後開各章於八月初五日起來館報名至九月初十日截止聽候示期考試此未計開一此次投考諸牛以年在十六歲以上二十二歲以下性行純謹體質堅實文理明暢中學具有根底者爲合格報名時須收具印結圖片無印結圖片者槪不收考一報名時各帶本生四寸照像片一張紙背親筆註明年貌籍貫三代寓　交本館存查無照像片者槪不收考取錄入舘後如面貌與投考時所交相片不符者隨時查出立卽開除其學費槪不退還一考試分爲二塲首塲試國文一篇　史二問輿地二問算學二問二塲覆試國文一篇歷史一問輿地一問一考取入館須　請同鄉京官一人作爲保證同至本館當面塡寫願書一覆試揭榜後二日之内各赴本館量取拯衣學衣長短并敬操衣靴帽學衣共費洋二十四元以便本館趕緊製辦（不繳者即作爲不願學之據立予開除以後遇應行添製學衣操衣之時一律繳費）開學前三日先繳第一學期學費一月之後舉行甄别考試不及格者即行開除除收一月膳費扣淸外餘均退還其自行告退者學費槪不退給一此次考取各生均不寄宿每日午膳由館中備辦第一期每人照章收學費四十五元以後每學期收三十五元除輿地圖謀本外所需紙筆書籍槪行自備一本館現有之三年生爲甲級二年生爲乙級一年生爲丙級此次所取各生爲丁級分習各國文字其普通科學均一律肄習五年畢業除原設正額現歸甲乙丙三級學生分補外其餘一切應遵規章與各級學生一律一本館詳章分别懸示館中學生到館一律遵守（助） 
[禀陳理結毁擾敎堂案台州]  
　　浙台黄巖縣境民風强悍動辄鬧敎前有李司鐸在烏巖鎭賃屋傳敎曾經周少軒大令勸阻不允詎時僅半載卽滋事端幸由大令親往勘明得以妥爲理結茲已將議結緣由通禀省憲節錄如下本年六月二十一日接烏巖劉縣丞移據民人董忠登控敎民盧桂初姦佔伊妻帶人鬨毆　情十七日該縣丞提到同場滋事敎民翁廷邦訊押二十一日轉解卑縣旋接海門大主堂李敎士恩聰來函以烏巖敎堂司事王沛霖因事回里堂事托敎紳盧略三料理十四日有敎婦董孫氏到堂訴稱伊夫董忠登將伊赶逐盧各三以事關家室婉勸送回不料忠登聽廪生盧佐舜指使糾衆來堂將盧略三毆辱復揑詞至縣丞衙署朦訴後又糾黨　十餘人將敎民翁廷邦擒去並將祭臺燭臺聖像十字架搗毁又搶去王司事箱内衣服多件　爲　辦情卑職以此案事因董忠登夫妻爭吵家庭細故本與敎堂無涉董忠登亦不應赴糧署揑控况事關民敎劉縣丞更不應收受提訊現敎堂雖請將該紳民等提究照此辦理難保不别生事故若置之不理敎中亦何肯干休因卽邀同紳士與李敎士商議免提紳民究辦其堂中所毁什物照數修整至董忠登夫妻爭鬧一案歸縣訊斷彼此均已允從似不致再有翻悔業已諭飭紳董隨時開導並會同營汛妥爲保護特此禀陳察核云云（荷） 
[江北飢民麕集南京]  
　　八月以來江北各處飢民紛紛南來就食白門故日來　陸巡警文武汛隨頗爲戒備以防暴動幸中等新米價値不昻每石僅四元有零至附省一帶潮流亦日見消減惟堤内積水復溢外江水勢較高現尙無從宣洩也（能） 
[洋商請禁浩謠廈門]  
　　永年保壽公司西人被土匪戳傷一案經興泉永道何觀察與英領事磋商至再事將和平議結近又有匿名揭帖遍貼通衢永年西人卽將揭帖呈請英領事照會道台請造謠之人拿獲重辦現何觀察已查拿嚴禁矣（中） 
 
 

Page 10

 
 
[農民攔阻開閘械鬭紹興]  
　　餘姚第泗門地方鄉民因近來水溢成災各赴四塘頭開挖閘洞爲塘後農民所見出而闌陷以致互相械鬭受創十餘人幸　縣主汪大令聞信駛往彈壓勸導始得解散（早） 
[上海官事]  
　　本縣王大令昨到道禀銷病假○閘北工巡局委員孫鴻猷禀道續假五天○畱防隊隊官袁廷華余忠勝昨日禀道前往吳淞駐防○安徽營務處文案吳桂森到道呈公文一件○候補縣俞都由寗來道轅傳見○署理婁縣何榮烈由蘇　　縣丞嚴曾　知府李承淵昨均到道禀見（事） 
[製造局總辦回滬]  
　　製造局總辦魏蕃實觀察　前日由寗返滬擬將局務整理交卸再行赴京（尺） 
[答宴紳董]  
　　前上海縣知縣汪大令昨假邑廟萃秀堂設筵答請城鄉各董飲讌并邀集三廳及東南西北警察局員陪宴（宜） 
[法政講習所追悼會記事]  
　　溧陽志士狄君解人爲本鄉水 
災來滬籌賑繼以江蘇學會附設法政講習所遂留滬習法政日前猝患時症竟卒於逆旅同社員哀之於昨日下午二時開追悼會於江蘇學會詩詞聯額布滿堂楹先出同社員三人相繼演說次由狄君家族答謝禮成散會已四時矣（望） 
[鄉董事會議平糶]  
　　城内輔元堂董事先期函邀各鄉董昨日齊集輔兀堂公議續辦平糶茲悉浦西各局董議得此項平糶經費係動撥積穀息銀而所設之學堂經費亦以穀息動支若再接辦平糶勢必顧此失彼而浦東董事以各鄉鎭及引翔港等地方近有搶米情事不得不續　平糶待新穀來源興旺一律停止辦法較爲完善城鄉各董議决後即由輔元堂總董據情禀請滬道核奪 
[定期停止平糶]  
　　總工程局經辦之平糶十處議定中秋暫停後再開辦五天一律停止（尺） 
[議定米價]  
　　總工程董垷與米業中人議定粳米每石准售洋九元以内秈米每石准售洋六不許增漲如違干咎　（尺） 
[照例津貼貧員]  
　　每届令節道屬貧員例須發給津貼今届中秋節經滬道諭各貧員速將履歷造送察核發給（事） 
[酌加護勇薪糧]  
　　邇因米價昻貴道轅護勇所領薪粮不敷過度由管帶何安祥都戎禀請滬道酌加津貼茲奉瑞觀察准予酌加每名每月錢四百文一俟米價平賤仍照原領之數核給以符向章（宜） 
[函復註銷鹽商入籍]  
　　浙省鹽商趙舜年前因鹽務轇轕潛至上海員　日斯巴尼亞西籍曾　浙運司移請滬道時會　斯巴尼亞領事請將該商趙舜年入籍文憑註銷去後茲經該國領事允予註銷昨日已函復瑞觀察轉移浙運司查照矣（宜） 
[批飭禀帖擅寫敎民字樣]  
　　上海道昨批敎民沈菊屏禀云爾憑中人李樹生價買蕩柴是否屬實前據周維熊來轅具禀業經批縣傳訊在案據禀前情仰南匯縣迅卽妥爲訊理母任訟爭此係田十細故與敎務不涉該民人禀寫敎民字樣意存頑覇亦屬不合應傳案嚴斥立卽遵照勿違（宜） 
[招商河棧房失愼]  
　　昨晨四點鐘北蘇州路招商内河小輪公司棧房失火當經救火會西人驅車救熄計燬棧房六幢（似） 
[法界火警]  
　　昨晨六時吉祥街德銘里萬源永東洋莊失愼旋經皮帶車馳往救息計焚去左鄰恒記洋棧舂源號等三石庫門共房屋九幢捕房查得萬源永保有火險三萬兩即飭探將店主張鑑三夥友趙克乾一併拘入捕房令交保候堂期傳訊（臨） 
[法界咨案]  
　　法界打浦橋某米店前曾被盜刦奪二次詎至前晚　爲匪徒　數人明火執杖撞門入　　主畏縮不敢聲張任爲若輩搜刧而去　後檢查所失各物　計價値五百元翌晨開明失單投捕房報緝（臨） 
[拆屋涉訟]  
　　監生陶梅前投縣署控稱伊有客堂一問係與次兄合業前因兄有要需議將半間歸併與生兄故三年毫無異言去冬生欲拆造先向商妥詎今年四月間忽聽伊戚曹孫両姓唆使竟將生新造之屋截去椽子打毁門窗牆壁求請提究等情王大令批示准予提案究懲矣（宜） 
[提究拆屋巡士]  
　　城内黑橋浜左近金姓房屋一間年久欹斜勢將傾坍近由總工程局責令拆除而某巡士串同工頭阿三等自稱奉局召賣擅行拆　得價洋三十五元業已由金姓禀知局董飭提一干人候究矣（尺） 
[移提行竊鈔票人犯]  
　　上年裕豐永金號遣出店某送羅卜洋九千餘元至道勝銀行不意中途遺失爲某甲拾得旋又被通州人江小扣仔竊去逃逸至今緝拿未獲茲捕房訪悉江在蘇州偕其弟江小連江銀川周德靑等以演唱留聲機器爲生活爲人窺破拘禁元和縣署故卽備文飭探殷順川前往移提已於昨日將江周等四人關提來申俟解公堂請究（深） 
[烟之爲患]  
　　秦阿四寄宿元芳路周阿三小烟間昨晨正在開燈過癮忽又睡熟詎燈火延及衣服遂致焚命並燬蚊賬衣被多件當由周投報捕房飭探查核（似） 
[會審領妓案]  
　　陳張氏之女金囡由媒過門與王章氏爲童養媳被王抵押謝氏妓院賣娼經狎客陳金榮代爲贖身謝鴇不允金囡卽投入濟良所求救由所解案奉中西官判發棲流所擇配在案前午後讞員關司馬提案陳張氏伸訴前情並請給領訊之金囡供被王章氏押出現愿嫁陳金榮爲妻求察傳訊陳供曾出過洋一百元贖身愿領爲妻司馬商之巴君判將金囡准給陳金榮領去完婚王具遵結謝具不准押良爲娼甘結送查完案（为） 
[縣訊巡士案]  
　　警察南局函送已革巡士岳海山擅毆巡士周芝福讀辦一案前晚縣主王大令提訊周供岳被革後前日無端兇毆岳供此次被革記過由周誣指所致大令判岳押候周交差送局飭查明禀復事 
[總工程局記事]  
　　日前包探蔣生福拘解在保安棧　竊之周德文訊判責押在案茲蔣探復私自帶出盤詰他案軋傷脚踝還押後爲局董查知立提蔣探訊供由夥探所爲判限日交出訊究○唐介晉控伊妻李氏於六月間逃出甫經尋着又在中途脫逃業已派探在王家碼頭查獲解案矣（尺） 
[公共公廨晚堂案]  
　　俄商道勝銀行洋人前控宋仲　欠銀等情一案判押限三月先繳銀一萬两在案嗣宋以木作頭陳泰森積欠洋松木料等銀一萬餘两 
 
 

Page 11

 
 
禀求提追等情奉讞員關司馬簽差將陳提案前晚堂集訊宋供職商代陳泰森荐保包造中外洋房有三十萬計代付洋松木料等項銀共被欠一萬三千餘两現已四五年屢向追討一味誘約曾經陳錦華對過各賬囑他還銀不　况他目下作塲四五處請追以便歸還　欵訊之陳供照賬宋姓應還小的銀二萬餘两洋松一賬四千餘两尙未劃過司馬以供詞各執且無憑據遂判陳交保仍挽陳錦華出爲理楚○海鹽人朱鶴林控妻劉氏不守婦道曾奉司馬提訊朱供在滬做紗掮客娶　女劉氏爲妾今已十二年惟氏不顧家計債款日增近因債主逼廹將衣服金　首飾抵　債主不料劉氏報捕指我搶他衣箱七只並金飾各物奉捕頭飭拿商民到案今將各物交還爲特投案呈控前日奉提衣物家中一無所有求究訊之劉氏供因夫另娶大姐蔡阿金爲妾置婦人於不顧所有衣箱各物間有質當洋元以　日用者求察司馬以該氏不應控夫强搶判押官媒限七天將各物呈案再奪（力） 
[英租界捕房]  
　　吳朱氏在南京路某姓帮傭昨日出外遇見其夫吳某吳即袖出鐵練鎖禁適爲巡捕瞥見捕以　章將吳與氏一併拘入老聞捕房捕頭飭將吳管押候今日解廨請究氏先派捕送廨管押張松岩僞托担文律師處繙譯張少塘之名書西文信至中法藥房勸募捐洋十元該藥房以洋文信中有不明晰處囑張另換華文信　即另換華支信至該藥房即以洋付去現悉張少塘處並無事爰投捕房控究捕頭飭西採恊同華探徐榮珊查辦現查得永年保險人壽公司内日前亦有人冐張少塘信件勸募付去銀三十两等因昨早捕頭飭探至廨禀請提究○偷兒王阿朗戴阿根串竊福州路洋貨店洋傘又竊南京路洋布店東洋布又竊山西路鞋店象皮鞋等物報由包探徐阿四將王戴二竊拘入捕房押候解廨請辦（力） 
[新租界捕房事]  
　　泥城外重慶路陳阿三前因失竊帪鞋昨見鞋店夥王溥仁足上之鞋確係失贓向諭口角互扭至捕房捕頭着包探徐阿華詢實後着將鞋給還失主王等斥釋○靑浦人朱伯生與蕩婦某氏姘議由妻父龔　峰向論口角經旁人勸朱按月給妻家用洋十五元詎至期不付反將龔某毆辱龔偕其母朱襲氏投捕房控請提究捕頭着赴廨控訴（力） 
[法租界捕房事]  
　　陳連生行竊皮箱一口爲探獲住解入捕房押辦○王阿二王阿狗串竊某洋棧洋燭两箱報探緝獲解入捕房押候究辦○匪徒張阿二手持利刃在新租界刦奪工部局小工各物報探拘獲送入捕房押候嚴懲（深） 
[美租界捕房事]  
　　潘北初前將瞿仙安之妻某氏賣入娼寮由瞿投報捕房飭探陸協庭將潘拘入捕房奉飭押候吊到該氏再行送訊○俞其生竭車在北蘇州路横路　章由捕拘入捕房押候送罰○陳毛囡夙有痴疾昨在北浙江路沿途胡閙由捕拘入奉飭送廨安插（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
一級仍合戴罪徵牧所有前項徵完地租銀錢應令該將軍卽飭各該官兵按數分領以資養贍其未完租銀並飭赶緊催徵全完　任拖欠至岫岩州虧地二百十二畝七分零亦應即飭查淸歸復原顔　　核覆奉天各府廳　縣承催光緒二十九年分官兵隨缺地租考成緣由謹恭摺具陳伏乞皇太后皇上聖鑒再此摺係户部主稿會同吏部辦理合併聲明謹奏光緖三十二年閏四月二十五日具奏奉旨依議欽此 
　　宮門抄閏四月二十七日兵部太僕寺廂白旗値日無引見前浙江學政陳兆文到京請安召見軍機 
　　浙江巡撫張奏爲籌辦全浙師範學堂擬就貢院攺建現已動工摺 
浙江巡撫臣張曾敭跪奏爲籌辦全浙師範學堂擬就貢院攺建現已動工恭摺具陳仰祈聖鑒事竊惟自强之道以造成國。 
民爲始基與學之方以養成敎員爲急務是以奏定學堂章程載明急辦師範爲人手第一義浙省地濱江海風氣早開自科舉奉停公私學舍林立然學科程度之未能合格實由敎員管理之驟難　人惟高等學堂向亦附設師範併前經選派百人赴日學習然卒業期遠旣無日夕可程之功日人數無多亦不足供通省敎員之用此臣自去臘到任以來於全浙師範一事　由汲汲皇皇而謀其始也惟是欲辦學堂須籌經費以浙省帑項奇絀平日母動爲大出尚苦不敷豈能　謀興作第深知此事不容稍緩不得不别籌經費以應急需爰將舊存之敷文詰經學海三書院一併裁撤每年約可騰中膏獎銀一萬餘兩乂　司關向解臣衙門公費每年劃捐銀一萬兩自臣到任之日起算以爲常年經費　提還書院生息存本洋六萬元並據前出使法國大臣孫寳琦捐助洋銀一千元以爲開辦經費　畵粗定乃議創建蓋學堂雖重在精神然形式之與精神互　表裹　次開　師範實爲全浙模型其勢不得簡略本年正月卽經臣派員前往滬鄂調查學堂建築新式凡管　衞生務取適宜聲浪光線一研究繪圖歸報以資仿效並購日本雛形一貝以資叅酌原議就淸泰門内擇　搆建勘估動　旣有日矣三月間复准學部電咨推廣省城師範至少設初級簡易科五百人優級選科二百人並附設體操專修科百等語在部臣之意爲各省造成敎員所定八百人之數誠爲多惟臣審度浙省財力暫時實難如額然使地叚太狹卽無以爲他日推廣之基原勘淸泰門内之地計其容積僅足造三百人之學堂兩旁悉屬　居無可展拓再三相度惟舊有貢院佔地極爲廣闊地勢亦屬爽塏科舉旣罷此爲虚設就攺學堂最爲適宜且拆缺號舍所有瓴甓木石就　選用於開辦經費不無少裨並咨　浙紳候選道　蘇候補知府陸桂星董埋建造加派官紳稽察現已鳩　庀材按圖建築此臣籌辦師範學堂之大略情形也至學堂所需管理員敎員得人不易容臣廣　訂定　學堂落成　日卽飭各屬保送師範生届時考騐入堂　學科程度悉遵定章辦理名額暫以五百人爲率其常年經費部臣截撥科場之欵惟賑給貧生銀每年九百餘兩尙屬有著合之前籌兩欵每年仍祇二萬餘兩開辦經費亦尙不敷均須陸續議籌以　經費稍充仍當補招足額其各府縣師範學堂及傳習所並經通飭廣籌設立務期數年之後一省之敎員足以敷省中小學堂之用　以　宏斆育造　國　用副朝廷興學圖强之至意學堂詳細節目及續籌經費應俟開學時分别奏咨所有籌辦全浙師範學堂　就貢院拆攺緣由理合恭摺具陳伏乞皇太后皇上聖鑒謹奏奉硃批學部知道欽此 
宮門抄閏四月二十八日刑部都察院大理寺廂紅旗値日無引見前山東學政載昌到京請安並因伊姪得賞廕生謝恩新授學部子丞徐　謝恩掌儀司奏初一初三日祭奉先殿漙洞載　行禮召見軍機 
　　　山西巡撫恩奏爲查明知縣勸捐並無抑勒現已通飭截數停止併陳從前各捐案先後辦理情形摺 
　　頭品頂戴兵部尙書銜山西巡撫奴才恩壽跪奏爲查明知縣勸捐並無抑勒現已通飭截數停止併陳從前各捐案先後辦理情形恭摺仰祈聖鑒事竊照光緖三十二年四月二十八日准軍機大臣字寄奉上諭有人奏晉省捐輸過重請飭酌量停減並將勒捐之太谷縣知縣方榮騄嚴行懲處摺著恩壽按照所指各節確查具奏母稍徇隱原摺著鈔給閱看將此諭令知之因欽此遵旨寄信前來查太谷縣知縣方榮騄先已因另案撤任欽奉諭旨飭查遵卽遴委候補同知陳昌前往該縣按原叅各節確切密查並飭太原府將從前各捐案分别調查去後茲據該員等先後查明具覆奴才復加察訪如原叅晉省惡劣官吏不思酌盈劑虚竟至按户以勒捐遂至書捐一　両不能移獎之小户坐此亦不能免聞有太谷縣知縣方榮騄者　商人不肯認捐竟將曹姓鎖拿至署尅期押交故獨太谷縣捐輪至二萬餘兩一節查現辦奉粤兩省捐輪各屬均係擇　方紳富分别勸捐並非按户派捐卽以太谷縣論捐册僅列紳富二十名多者每名千兩少者一二百兩實無書捐一二兩之小户該縣曹姓　邑　首富分門而居每屇書捐向以曹三多堂統之但書總數再中各門分攤此次捐册内首列曹三多堂捐銀七千五百兩係候選道曹克讓來署自書所謂曹姓者應卽此人當該縣勸捐之時曹克讓語多反抗該縣謂其不應因正色責以大義曹克讓復抵觸　語負氣出署旋經勸捐之紳士等婉爲解說曹克讓亦遂認捐書如前數仍由各門攤認詢諸士民僉謂該縣於曹姓委無鎖拿　交之事現在捐已截數共集銀一萬六千四百餘兩並無三萬餘两之多此查明太谷縣勸辦奉粤捐輸實無抑勒之情形也至原叅　辛丑以來捐輸踵至卽善後一捐分派本省商富至一百七十餘萬之多而晉人並未能得獎官職至于辦捐印委各員旣得辦捐公費官親幕友又均因之而得官甚至門丁亦有移獎官職者自此風開後川捐東捐紛至沓來復又搜括至數十萬等語查近年晋省捐輸以善後捐數爲最鉅其時本省敎案之賠欵無從措備因奏嚴此項捐例准獎實官綜計通省各廳州縣共捐銀一百七十餘萬該捐生等或自行請獎或情願移獎均　由捐局核明照辦所稱晉人並未能得獎官職殆係傳說之訛即印委等亦實無辦捐公費有案可稽　有地方官親戚幕友未與本捐生商明　請移獎者事後或被告發或經查出業經前撫臣節次奏參徵　並咨部撤銷獎叙在案嗣是代辦川捐車捐揆救災恤鄰之義原無可辭然亦均無勒派情事且川捐僅收銀八萬三千餘兩車捐僅收銀三萬四千餘兩並未　搜括至數十萬兩伏查晉省自災祲拳亂以來至今民困未紓即素封之家亦今非昔比刻値新政待興之際事事須借資財力恊鄰之 
 
