# 1883 - 324 - 4903799

 

Page 1

 
 
[新印直行中版康熙字典出售] [  點石齋主人啓]  
　　本齋縮印之康熙字典久已風行海内争來購閲近因原本印過數次是以復出重價覓到殿版初印者仍用石印照相法照印惟從前所印者　　　列三層茲則攺作直行逐行到底而字亦較前放大更覺清晰不費目力每部釘成六本封面均用古雅綾錦外則仍用紅木夾板準於月底出書該價俟後再定然總格外公道也特此預布 
新刻歴下志游出售[  申報館主人啓]  
　　來陽游藝中原客性磊落好游年甫三十足跡巳半天下其五言詩亦嶔　入古前年至山左句留一載餘所交接者皆名下士客於旅舘無事時著有　下志游一書凡八卷分爲内外編疆域風俗閒情方言靡不備載亦一時興到語也本舘索其稿而代爲排印問世兹巳工竣每部釘成二册收回工料洋一角二分準於十月初二日發賣有欲詳稷下古今事者盍取觀乎本外埠售處照舊 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於麟近處新近購得曠地將卽另建印 
書館並信致外洋速購機器多副一俟屋宇造成機器運到立卽開工有願附股者務祈　來預定此布 
[論錢業敗壞之由]  
　　衆業之資本皆挹注於錢莊故開張鋪號者本銀一千可獲一萬之利貨物充牣而存銀無多店東之殷實經夥之誠　 
足以取信於通市雖無抵無據可頃刻立致此市面之所以流通而生意亦因而闊綽也然則他業之本不必甚鉅錢業之本不可不充矣顧錢業亦無異於别家行舖也錢業生意以匯兑各省存應客欵爲大宗僻小之城鄉鎭之市資本數百千收通市小販之錢兌換銀洋現欵出入不與他埠通往來零星之戶收付紛雜稍有後路卽可轉移若此者非匯劃字號比然亦有放息者大抵招牌聲名之所致原本三五百金需通融二千金方可周轉而歲入之息資繳用而有餘若上海則生意無有限制一帋之出累千累萬一信之匯千里萬里但問票之通用與否而不計銀之多寡若何近來絲茶兩項折閲多年業此者大率退手較之同治初年止存其半然新茶新絲之際所需猶百十萬皆賴錢莊之通挪且從　絲茶之通於錢莊無非暫應客欵及水脚税餉之用莊家偶濟其急而今則名爲通莊實係借本莊銀之流出市面者有增無减豈非其關繫更重於前耶南北兩市風氣微殊而放息情形大致相若統計匯劃字號六七十家而資本實銀至五萬者不可多覯倘以二萬之本而做二十萬之息已岌岌乎殆而况貪圖主　勢利視人以排塲體面爲身家殷富之據鬼蜮伎倆每爲所給一經放手欲止不能更有做至五六十萬而未有限量者此其仔肩之重當更何如也夫放息之例每月結帳譬如欠銀千兩合息分五厘則下月卽以千十五兩起息故善於經營者必不得已始用莊銀不肯以利上滾利之資置盈絀難知之貨然此等精明細密之人財東爭相聘請合市不過數人其他皆未必有此算計有此識見　以資本不足而貪做生意往往終年盤剥其究爲錢莊效勞第錢莊拆息固爲利藪中極省極易之事假如現本二萬金官利七厘不過千四百有奇而常年放出之拆息通扯每月二十萬極輕一分年終可得二萬四千金豈非一年而利信原本乎旣有如此厚利宜乎爲百業中第一流生意而交相豓羡之不置所慮者倒帳之虧耗與空盤之折閲耳倒帳之弊由於貪攬往來爲空排塲者所愚弄人心不同一如其面有勉强支持不得已而倒者有僞爲折本圖乾沒而倒者咎固自取而情若可原如去年金嘉記之案固不得謂爲放錯此外雖有不知根柢徒慕虚聲絶無影響忽然攤塌者謂其無見則可謂其存心則不可也至空盤之害直自貽之戚矣蓋天下事仰覆相持得失參半有賭空而贏亦有賭空而輪而擾擾於錢業公所之門者無非莊夥大凡財東雖極貪躁顧念血本斷不願其夥之賭空而錢業規矩經夥所爲非年初送閲紅帳平日不得過問經夥事權在手聲勢震同行至賭空之時無不以多爲貴試思辛俸幾何紅股幾何乃賭此數十萬之輸贏而不累及財東誰其信之盈則歸已絀則歸店旣不堪衆夥之宕帳又加以累萬之抛擲久之移葢無從騰挪乏策財東愛惜聲名傾家彌補否則倒矣故因做空盤而敗者皆非人之害之也上年奉憲嚴禁指拿龍斷之人令出惟行頹風稍戢不謂空盤之外頓有股票買賣之事其弊適均且不及年終而赫赫鉅莊居然疉倒有心市道者方歎挽回無術乃近來又立小錢行名目隱戤洋商巧爲龍斷勝則日入其餘負則假端圖賴身居市廛而有誆騙人財之行明目張胆忌憚毫無抑何鬼蜮其謀蛇虺其心者之多也然不知其害人乃適以自害也噫天下第一流生意而個中人之營謀若此其拙尚何望哉尚何望哉 
[電音彚錄] 本月初四日倫敦發來電音登諸字林西字報云英國有一處地中鐵路忽然炸裂傷人數名恐 
　　係阿爾蘭亂黨所爲故刻已出示懸賞言倘有查悉何人所爲赴官出首當賞給英金一千磅云又言法國現定於下　拜開議院議事擬添泒佛郎克一千萬以爲攻越南東京之兵餉云 
[法人移像]  
　　兩年之前法國兵官蓋而聶爲黑旗所殺法人肖其像於都郎地方以爲記念兹閲香港西字報 
知刻下法人已將蓋而聶之像移往西貢安置其一切費用均由法廷頒給也該報又云往來越南東京之魯里麥魯輪船本非法人之物現經法人出銀四萬兩購爲己有以便載運也 
[照譯法報]  
　　昨有友人送來本年西歴九月十六號法國搿里落報一帋報内繪曾襲侯手持一帶下臥法國 
外務大臣沙利抹納古手足均爲曾侯所縳旁有一人指而笑之其人戴高帽上書英國兩字神情栩栩欲活下列法字譯　文曰外務大臣沙利抹納古問曾侯曰君將何以處我曾侯曰無他我總收服爾而已該報之說止此按前聞法越之事曾侯曾與沙利抹納古大臣面議不合爰卽向英而沙利抹納古亦卽請假一月在後曾侯復由英至法與法國首相商　一切法國人民想以該大臣所議不成乞身而去未免才不稱職故作此圖以笑之然謔而近於虐矣 
[扣留電線]  
　　佘澂甫太守督率華洋員匠司事於九月初十日勘抵廣州蘇浙閩粤四省線路一律勘竣並由 
李傅相加札飭大守總辦粤閩電線工程事宜均經錄報昨又接粤友來信知太守奉扎後當卽禀商廣督張振帥借　粤省營務處湘勇八十名潮州鎭方軍門部下潮勇一百名另募熟手工頭二十名共成二百名由太守督帶作工設線一面添調委員洋匠司　籌備料物一切以期尅日開工九月念三日懷遠輪船由滬局運去電線一千五百六十捆鈎 
 
 

Page 2

 
 
椀一百六十桶太守卽知會粤海關崇監督飭税務司查騐暫存招商局不意税務司吳得祿擅將該件扣留勒完税銀太守卽函致監督以該税務司胆敢　自扣留奉旨要工料物勒索税銀似此跋扈妄爲藐玩　長其平日招摇任性嚇詐商民槪可想見應令具結前　以憑轉報李傅相核辦如果　誤開工按照萬國公法着賠經費每日銀二百兩以示公允監督見事不合函託張振帥排解念七日税務司自將原物送還認賠五日駁船坐價太守因張振帥諄囑亦不與之計較而辦公之難於此略見矣 
[盜劫餉銀]  
　　九江府屬之瑞昌縣於九月十一日飭差解地丁銀四千四百兩往省垣十三日行至距省五十里之花橋歇店是夜突有 
盜二三十人明火執杖撞開店門勢甚兇猛將所解之銀盡數刼去店主及解差車夫等竭力拒盜衆寡不敵盜將店主用洋槍擊斃一車夫身受八刀奄奄一息其餘受傷者輕重不等次日該差一面　新建縣報案一面回瑞昌縣署報信現在新建縣派捕多名緝拿該盜未識能破案否 
[鹽梟肆横]  
　　本月初三日太瀆鎭之市梢堞樓地方到有私鹽梟販船隻十餘號聚集人衆甚多胆敢至鎭中官鹽店内口稱我等擬借 
尊店門口售鹽五日以資旅食該店中人以其言皆謬妄急報知鎭口之巡鹽師船於是哨弁率同勇丁持械登岸截拿詎梟販等數十人亦各率其黨類拒捕互鬥竟將哨官某君戕害并傷勇目一人彼族亦斃兩人生擒一人尸首各先搶奪均未被刼詎該黨以羽夥被獲卽率衆至鎭中官鹽棧内簇擁秤手司事一人以去揚言謂如官憲殪我族類亦卽如法還報等云現經該處汎官帶勇上省禀報會營馳勦并將拿獲之兇販捆解收禁矣梟匪之猖獗甚矣哉 
[塾帥自盡]  
　　蘇垣養育巷某公舘今春聘杭人某師課讀子弟師本寒素家風且秉性迂拙不知因何事前經辭舘以曹邱生再四挽留 
不得已勉强支持將爲卒歲之計前日又不知因何事師竟雉經于臥房東人大駭告諸其家幸其卷屬在蘇素守禮義絶不果人竟自行買棺安殮領柩而歸竊思某師旣讀書明理已入聖人之門當知匹夫之諒何至輕生自盡棄妻子如敝屣此理誠有不可解者矣 
[專祠落成]  
　　前甘肅甘凉道合肥李公鶴章隨同大軍攻克蘇常一帶功業甚偉經大帥專摺奏聞敕建專祠以報豐功兹於無錫惠 
山之麓淮軍昭忠祠左近擇地興建工程極爲華煥已於上月間落成卽將李公栗主送入祠宇并雇蘇省著名之全桂京班子弟赴錫排日開檯以昭肸嚮而慰忠魂故日内錫山一帶倍形熱閙咸追念李公之德勿衰云 
[袁江雜錄]  
　　淮北新綱之鹽現已陸續運抵壩上定於上月二十九日開秤仍按輪攤賣云○淮北之鹽從板浦運至壩上此係票販領 
票後始克承運若從壩上轉賣出湖則湖販自運毋須領票惟不得出正陽關一步此常例也兹有富紳某願將各處課厘通繳現款一半餘歸運鹽時找清以一千包爲一票領票五十張運過正陽關向汝潁一帶銷行間已蒙大憲准行某紳領票卽永遠承運矣○春初早韮秋末晩菘此蔬譜之常經也不謂天時亦有不　遂致不時之物觸目迭見如逝來細莧嫩菠此固春夏之美品之竟薦之庖廚登諸七箸不禁詡爲奇品矣○今歲淮地荒歡其不委於溝壑者難免散於四方故近日以一車載家具或推或挽携妻背子從浦上陸續南下覓食業有多起與往歲一棹中流浮　泛宅而藉以謀利者固大有颧别也○今歲河水感漲時險工疉出幸各官弁竭力防守始告無虞目下節交霜降例慶安瀾故漕憲循例虔祀河神復演戲數日以答靈祝各官亦循例赴漕轅禀賀舉欣欣然有喜色矣○四鄉高壤苦乾麥正難種而上月十七晩雨師税駕一連數日土膏潤澤農人爲之額手稱慶大可賦喜雨詩也○浦上烟館日增月盛故楊石泉漕帥面飭保甲總局督飭各叚委員嚴行稽查名烟舘統限三月一律閉息不得仍前疲玩似此剴切曉諭若輩或激發天良而洗心革面歟 
[竹西碎錄]  
　　揚州呼大脚妓女爲黄魚携籃售物者爲蝦蟆相沿已久凡魚每日所簪鮮花須蝦蟇清晨穿紥挨送如有新鮮花菓亦須 
魚索諸嫖客以重價購之彼此相助表裏爲奸舊城某魚行有四魚一永齡一巧珠一三媚一春夏艶名播一時前日不知何事忽與蝦蟇陳老生薑口角三婣竟爲老薑打倒在地羣魚聞聲齊出陳敗而逃魚已粉嚲香零矣不意老薑約會羣蝦將圖報復於是龜率介屬鴇率羽屬魚率鱗属興波揭浪大戰十中庭正轟鬥間忽大呼開門羣擁一官至叱縣差局盖營勇一湧而上羣蝦盡縳帶至公堂各加笞責所謂陳老生薑胡大頭楊大辮子張百脚等諸凶棍則擬拘押查辦是役也羣蝦均受大創談者遂以蝦蟇敗績於黄魚傳爲笑柄云○九月十二日有雷殛逆婦一事蓋城東六七里採狐莊有沈姓者農家也沈母少寡撫孤娶媳歴盡艱難不意媳蔣氏逆悍非常平日種種不孝已難備述近因生女呼姑服役暴遇之是日因姑煮粥永及先陳菜筋卽發大怒將姑批頰十餘下更取血布塞口而傾粥子地隣婦犇入爲姑解勸其時晴日當空片雲不見忽然大眞一聲婦已跪於門外自述罪狀而死問其夫何在則因婦惡就業十里外間數日一歸輒與母對泣云○秋冬之間有等匪人專在曲巷僻地搶行路者之帽及眼鏡等物前日舊域西街螃蟹巷有一人自反人處小飲回頭戴簇新大帽忽一匪人自身後來將帽搶去其人竭力追之飛奔出巷時未初更明月皎然適有一人命僕捧自鳴鐘回宅方入巷口爲匪人所撞人仆鐘碎幸巷口狹小用力將該匪拖住追者己至始得合力成擒卽送保甲局矣 
[一跌殞命]  
　　日前傍晩時寍郡西門内有某甲年約六十左右行至西門外石橋頭相近處忽仆跌於地比人見之旋卽扶起則已四肢 
僵冷絶無氣息矣是不知其何症也 
[勸賑災區示]  
　　湖北興山長陽兩縣水灾曾列前報署宜昌府周太尊因此出示勸捐是亦痌瘝在抱之意也兹將告示錄左署宜昌 
府正堂周爲出示勸諭量力捐助以救災荒事照得興山長陽兩邑於七月初間陡遇山洪大發猝不及防致將近河田園屋宇概被冲淹所住城廂内外及沿河處所莫不十室九頹家業漂零前經該縣等禀府當經委員往勘據情禀報然當此庫欵支絀各憲籌費維艱雖有恩　亦恐緩難濟急第念該處荒歉之後又遭異災其困苦流離之狀誠屬目不忍視亟宜就地設法以顧目前除飛飭各該縣赶緊先行妥籌撫恤外合亟剴切出　勸諭爲此示仰縣屬各殷實紳商知悉爾等當思積善之家必有餘慶富貴籌考莫非從陰隲中來苟能衆善奉行明明上天自能鑒察富者好義濟貧濟貧正所以得富也且被水災民或係知交或屬親舊或同井里當此之時爾等坐享温飽彼則立待死亡想豪俠好義者諒不忍視同吳越而弗之救也曩者北五省荒旱禾地子里全賴各隣省捐資賑恤轉危爲安全活甚衆今本地猝豐意外水災遍野哀鴻嗷嗷待哺本府來守是邦屬邑適當北阨　躬自疚寖饋難安所望爾殷實之家樂善好施量力摺助尤須加意從厚蓋多捐數兩卽多活數人多一仁人卽少一餓殍此等好事富家固宜踴躍郎家僅中貲亦可行善在災民得以少延性命在捐戶卽爲廣積陰功澤及兒孫德孚桑梓善莫大焉事竣之後本府查照捐簿量給匾額俾旌善人其有捐欵卽由各捐戶赴各該縣衙門呈交眼同登久印簿此係救災賑項官紳吏胥如有侵削縱逃國失難免冥誅本府仍隨時留心糾察倘遇有前項情弊定卽分别參辦决不姑寛至於積糧之家家有盖藏遇此災祲理宜出榖平糶不可高抬糧價利已害人貪心不足禍伏隱微各宜猛省毋負本府勸勉之苦心可也切切特示 
 
 

Page 3

 
 
[賽力定期]  
　　今年本埠西商賽力之期已定於本月十八日卽禮拜六在跑馬塲鬥賽計各種賽法共十四次想至期又有一番熱閙也 
[法員續述]  
　　上海法總領事署繙譯官美君樂德於前月間患病當在公濟法病房醫治嗣因痢疾日劇醫藥罔效竟於昨晨八點鐘時 
濭然長逝經醫院報明公廨如　安葬云 
[訟案紏纏]  
　　湖北婦人沈周氏控陸少渠將部照抵洋一百五十五元一節屢登前報前期經法會審員王别駕將陸少渠卽自稱王陸 
勳送縣後前日晩堂經帮審委員莊　府研訊據沈周氏所供除照在法公堂所控借洋始末緣由申訴外又稱陸少渠涉訟到今已有匝月法公堂與法捕房嚴頌眉孫寳生等均知其爲人而初次上堂竟戴晶頂且自　係分發湖北巡檢竊怪巡檢何以有五品頂戴况認翁大老爺爲親戚意存恐嚇亦經翁大老爺當堂斥其招謡等語蔣明府謂照汝所供乃是良家婦女夫亡守寡之人乃與法租界之人熟悉豈不大奇且安知巡檢不能戴晶頂詰之陸少渠據供實未借該婦之洋當時因近隣火敬忽忙之間將衣箱一隻交寄與彼有衣十三件如末期在法公堂所言其部照四帋亦在箱内彼將我衣服吞沒又將部照揑住詭稱抵洋實由不妓林文香聴人唆使朋串圖詐况職員家内儘可過活豈要借妓女洋元蔣明府謂部照現在法公堂可以移請交來但所稱之衣服十三件毫無憑據如今本縣勸你不必追究可否陸少渠稱太公祖公斷職員情願不追明府又謂沈周氏曰伊不要衣服爾之洋元亦可不追沈周氏稱洋元實係針黹積下豈能白送與伊蔣明府謂本縣洞知爾等糾纏着值日差帶出再爲覆訊 
[創巨痛深]  
　　前日下午有粤人盛得遍身鮮血投虹口捕房舌橋而不能語捕頭飭捕送往同仁醫舘據醫生騐得傷勢甚重髮辮已遭 
砍落項下面上及左手等處共有刀傷六七處富留醫館敷養不知因何起釁被何人所砍現由捕房查緝矣 
[英界公堂瑣案]  
　　本埠錢業市面之敗銀根之吃緊至本年爲最入秋以來幾致無現銀流通敗將墮地始聞有人多方設法乘洋拆平 
穩之際將洋錢集同鎔化雖某間難免虧折而正當紛紛倒閉之餘尚得藉此抵擋過去然亦不過如鹵汁之解渴耳事爲道憲邵觀察訪聞恐有把持情弊密飭上海縣移知會審公廨查辦當時陳太守已先有所知曾經商之錢業董事確查有案惟其事在北市是以黎邑尊奉行飭提北市各錢業查訊間由會署派差會同巡捕恊提當以案奉密飭提獲莊夥類皆牌上無名巡捕頭不便解送墮經陳太守面商英國賈副領事傳訊某某等各庄夥於前日晩堂飭據平巡捕頭帶案因黎邑尊别有公事卽經陳太守會同賈副領事訊供皆以事無實跡旣往不究各愿出具不敢有違前項禁令之切結詳復道憲批示核銷云○昨報曾列開布庄之黄有章遺失曹姓所得吕宋頭彩票一條當曾過堂復審拾票收銀各節不但銀錢分散人證尚有未齊因概飭覓保再候核明察斷○昨日早堂係美國哲副領事會審和順洋行控買辦徐秉生虧空洋銀二千四百餘元逃避無蹤先曾由陳太守稟請道憲行知浙江慈谿縣原籍查提並查知逃逸之時面經應廷瑚借給盤川以爲必知下落先經提案供明借過洋銀二十元屬實惟不知其逃避情節昨日復訊據該洋行檢騐買辦所遺之帳簿内列應廷瑚欠其往來銀五百餘兩交情旣密豈有不知下落是以聲請着交惟質之應供曾合做生意已因虧本結訖並無欠少實不能緝知徐秉生之下落陳太守因追及保人曾有魏啓元隨同洋東投案認明担保陳太守以爲應得保人是問當因洋東情願自行清理准其帶回料理一面仍飭應廷瑚取保查　違則押交此外瑣屑之案昨僅寥寥數件惟搶毡帽之朱兆及爲今年天氣乍寒以來之第一起斷責六十板懲警餘皆小竊概不備錄 
[法界公堂瑣案]  
　　有陶宦赴江西趁搭江裕輪船行李下船之後飭家丁胡升看管詎有胡之友周福到船與胡升送行而行李中有小 
白皮箱一隻外有藍布套兩面均有鈕扣箱中有寳銀一百兩竟被割破皮箱後面竊銀而去當經陶之友人項文甫報明捕房將該家丁胡升及胡友周福送法公堂訊究王别駕研問據胡升供稱上船之後卽有友人周福到船送行坐談之間有一人約二十餘歲衣服整齊上穿呢馬掛綢長衫一足穿鞋一足用布包裹據云足疾大發伊係在輪船照顧者與小的們閒談卽坐於箱上箱鎖告裏面不以爲意他謂船上扒手極多總須留神嗣因見其久坐於箱恐被坐壞故囑止移坐方始出去檢點之下見鈕扣已開竟將皮箱後面割開箱内之銀竊去赶卽追尋某不見等語法包探孫寳生將皮箱呈案請騐割處王别駕謂胡升周福在滬所作何事答稱他隨毛老爺與小的知已特來送行王别駕謂銀兩非比别物可以作贓但青天白日爾等又在面前該竊卽有通天手叚祗能將箱連包布割開何暇將前面及兩傍鈕扣解開然後再割皮箱斷無是理或者爾等離開房艙以致遭竊情尚合符恐主人見責謊稱未離寸步耳現在當堂何妨直說胡升堅執如故王别駕謂然則要疑到爾等身上矣胡周兩人堅稱實被竊去王則駕謂現在着包探查緝但爾等亦須赶緊查明着將携箱來之人將箱帶回胡周兩人交保○法捕房解送福建人劉錦輝請訊攘法包探嚴頌眉稱此人乃著名拐賣男女幼孩惟未曾破案彼於前兄在小東門外某處約有四五人并領一孩在彼處講價經夥計等知照前來及往查訪此人而劉錦輝見夥計問時卽口出大言謂我等之事不與爾相干莫非來拆梢乎及報捕房拘劉其同黨人卽領孩他去捕房在其身畔搜出紅紙賣契一張今持呈案王别駕詰之劉錦輝據稱在糖行爲掮客詰其在何處糖行初稱在鹽碼頭茂盛行繼稱已於今年三月間停歇挈家住太平弄一泉園茶肆内共有三个人老妻與外孫也况我有提督職銜决不作此等事詰其紅紙契在爾身上搜出尚有何言答稱此是别人之物在烟舖上非在我身畔搜出者有銅表一只在捕房餘言含糊王别駕着法包探細查蹤跡劉錦輝姑着交保俟查訪的確再爲傳案 
[子英來信照登]  
　　十三日遞到第一號並招商局周大京兆各函讀悉一切當卽發一電禀諒收東省齊河縣境惟顧家溝開口之處 
有二十餘村庄被淹甚廣北關外亦有十餘庄波及或遭黄水或被積潦倒去房屋不少枯瘠露處目不忍看敝衣不完炊烟不起種種皆成苦情形則敬到後逐日奔走查其極貧次貧計自初五日至今已在分别放賑現擬逐日散放約十一月間方可竣事連日走查尚不辛苦怱怱禀復餘容續上[  九月十四日施則敬自齊河縣寄遞]  
[十月初六日解出捐銀棉衣總數]  
　　啓者敝會館今代解順天賑捐元寳一百五十隻重七千五百十三兩零三分爭申水四百零六兩 
五錢五分合解出規銀八千零八十一兩二錢零五厘又保險費規銀二十兩又代解出棉衣元號至二十五號計裝二十五包每包棉衣四十件棉褲四十條共計衣褲二千二十六號至二十七號裝兩包每包社布棉衣五十件共一百件二十八號　三十二号裝五包每包灰色對襟棉衣八十件共四　件三十三號裝一包計大棉衣五十件三十四號裝一包併大小棉衣二十五件褲大小四十五條章練超黎捐來原舊棉衣十件嘉興陳原舊襔背心襖捐來十件併捆在内新舊共計九十件以上統共捆成三十四包共計新棉衣褲二千六百二十件原舊衣二十件又純陽正氣丸三箱計一萬服昨日統裝招商局保大輪船運往天津轉解順天登報奉聞[  上海北市絲業會館主施少欽謹啓]  
[馮南生枉顧寓齋適他出未獲按叙倚檠憶舊賦此誌懷]  
　　籬東秋色正黄時醉覓江樓酒百巵脱口清詞霏似玉談心妙語細於絲無 
才敢詡儕前輩有願欣瞻啓後師何幸高軒過茅舍失迎空自措謙辭[  平江藜牀臥讀生未定稿]  
 
 

Page 4

 
 
[飯顆山樵自龍游來滬過寓訂交并出新詩見示因步原韻呈政并請曼老指疵]  
　　久聞佳士住龍游繫我相思幾度秋詩酒有緣人易 
諭湖山無恙客工愁奇才應許稱雙絶雅度今知第一流難得海濵成聚首論文同上狀元樓[  平江藜牀舊主臥讀生待政草]  
[登普陀山]  
　　休論南北與西東絶遥瞻四大空倚剣不妨天以外披襟恰好海當中蓮池水映垂楊緑梵洞花迎夕照紅島嶼分明星 
歴歴未知何處　崆峒[  歐陽鑒非甫脱稿]  
[奉和歐陽軍門登普陀山元韻]  
　　三神山峙海之東終古茫茫蜃氣空一片婆心證果後千秋靈蹟著寰中梵天鳥語眞如寂佛地花關 
自在紅遥意元戎立馬處青輁笑擲向崆峒[  古越叔容魯綬昌艸]  
[塞雲懷遠詩]  
　　余自迦師奉撽需次來申倍深懷遠之思爰有慨離之賦伏幸博雅鑒其俚荒○施均甫夫子記從上相策勛來萬里 
風消大幕開　輩軍諮稱祭酒匡功能見給安才欣趨北面禮經師已悔程門立雪遲合使一生低首拜昌黎文字杜陵詩○　子　學士曾向金門　射來開門令尹收呈才靡崖更作崑崙客　丈蓮花幕底開文章何以答霄恩喜聽餐花出緒論賦就新詩難作别屢邀明月鬥芳尊○蔣筱浦觀察勞形薪軸贊戎帷執掌軍籌總度支暇更疏渠兼治隴不居功要在邊夷芷蓿堆盤幾餞行感懷略分與言　何時重到三三徑作客歸來說海瀛○金希元明府書記翩翩世共推相隨牙節走輪臺漫言露布論功賞羡煞陳琳草檄才流水高山一曲琴鍾期謬許結知音暮雲春　情何　鴈影青天萬里心[  吳趨茀氏康謹誌]  
 
 
 
 
 
 
 
 
 
 
 
 
 [ 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[題姜君倫棣油照卽乞小樓主人削政]  
　　龍馬精神海鶴姿臨軒高坐動遐思憑伊繪出魁梧狀一點靈臺只自知堂堂偉 
貌信非常傅得功名姓氏芳最是知君勝人處英雄手叚拂心腸[  四明漁村散人未是草]  
[和小樓主人贈章元韻]  
　　有志從戎孰挽推高才安用此毛錐酒澆塊壘青蓮契詩寫纏綿白傅追入座清風欣得伴當空明 
月許相隨瑶章惠我頻滋愧一曲陽春和者誰[  漁村散人拜稿]  
[哭汪馨山外舅]  
　　凄絶騎鯨鶴髮翁頓教棖觸别離衷清於碧水冰同潔老似黄華氣尚雄伯道兒無心已苦相如壁立命何 
窮襟懷結轖神猶旺不料秋來返碧空記曾甥舘倍相憐屈指於今已十年媿未傾心酬厚德緣何齎志赴重泉家如卵覆人都惜夢到山　涙更漣志士一生遭坎坷那禁痛哭問蒼天[  胡仁壽悦彭甫就正草]  
[弔踈將軍諱國瑞]  
　　遠戍窮荒歲月淹枕戈猶習舊韜鈐孤臣罪重難生返將軍卒於戍所百戰創殘亦病痁遼海無家 
妻子望雲臺有恨古今兼鼓顰聲壯朝廷惜應爲樓蘭宼未殲白簡如霜乞帝恩復官優卹奬叫魂鄧給事情卹得允盧龍塞迵銘旌入落鴈車驍部曲存廟食巍然留海岱尹編修呈請察院奏立祠祀之將才誰是破羌渾將軍剿回捻有功男兒馬革平生事早許賢王殉九原將軍隨僧親王最久[  丹徒尹恭保仰衡未定草]  
上海陳家木橋順天直隸山東等處賑捐公所經收十月初一日第二十次賑捐清單○隱名氏十員章記求遠愈三員煈涇沈子卿經募廿九戶畢稚深交來念二員羅芳記念員俟心堂一員和記二員永昌三員邦安民一員王梅堂五角知二堂五角依林書屋規銀十兩江寗燕貽堂十員錢唐布衣之將十齡酒席并年終米票移助洋念員汪律本手卷一個四開二個○毘陵天　閣主人十員○楊薇人陸十員○公義泰指捐直隸十六員海陽隱居奉邑葉指捐直隸八員○山西長盛福山西誠意豐山西宏盛長山西仁和長浙江傍三軒五戶各十員浙江成大號廣東翼記各五員廣東水貞祥四員廣東劉夢雲廣東永和祥廣東吳楠珍廣東吳瑾珍廣東吳理珍五戶各三員安徽無名氏朱安徽湯瀛洲廣東潘坡樵廣東黄仲卿廣東梁氏廣東吳靜軒廣東吳劍生七戶各二員廣東鄧逸記一員雲南淮記原來平銀五兩廣東五齡童子原來平銀二兩零三分心餘力不足子原來平銀十兩以上廿四戶滇口招商局經手共交來英洋九十四員紋銀十七兩零三分○補八月廿六日厦門招商局交來規銀七十二兩○昇茂莊經收交來輪船桶捐英洋六十八員虚對開四個四開十八個八開七個十六開二個現銀七兩六錢花洋一員茶票二百五十文錢十三千七百念文○又昇茂庄交來第五次本街桶捐英洋十三員内銅洋一員虚對開五個四開廿七個八開十九個十六開四個錢七千二百八十六文錢籌一根計三百文銀鐲二對銀簪一支共計一兩四錢當票三十八張 
[接錄上海陳家木橋金州礦務局内順直山東等處賑捐公所經收十月初二日第二十次賑捐清單]  
　　鎭江電報局來第四批二七寳一千兩合規元一千另七 
十二兩九錢六分一厘○廣東惠潮嘉兵備道張五十員廣東澄海縣事蔡三十員怡和糖局辦房蕭揮五銀十五員怡記永成發公司十四員汕頭洋藥釐局陳十員潮汕海口洋務委員葛十員辦理汕頭招商局廖十員潮州新關十員廣東澄海縣鮀浦分司張十員督辦汕頭新關委員恩十員貞禘銀號泰興銀號德記内曾泰運陳源盛和順隆同泰行義成行永隆源元隆行太古洋行帳房内陳洽興林利源行義安行誠德行十四戶各十員協茂行陳巢雲各六員美興如松合六員良興行余振源光益裕興盛利益成號中和錄記佳興號吳肇濱陳怡春九戶各五員同德昌金記萬昌裕行洪恊昌榮美號和裕號廣利隆廣裕源朝興號順源號泰裕棧陳廣春號郭德合號朱益記永興行郭開源號謙泰聚記陳怡昌陳松茂行怡盛號十九戶各四圓揚文江文英合四圓興昌號祥發號泰興號羅成隆鄧九峰合順隆時和號光興號有興號永萬源恆益號洪永成莊利豐善慶堂同豐號成美號合隆源恆裕號成茂號姚協豐佳音號輝裕號廿二戶各二員以上七十八戶汕頭招商局經募共洋銀四百九十六員由招商總局合來規元三百四十七兩三錢六分○永大正來顧正心助錢二百千文合來規元一百三十三兩三錢三分○充實堂程酧客筵費念員泗涇王少蓮十員内銅一員病痊酧願十圓悟禮子經募無名氏二圓又無名氏一圓不留名曾求身健五元新安學古堂彭吳氏祈病三圓 
 
 [ 
 
 

Page 12

 
 
[光緒九年九月念七日京報全錄] 　 
　　宫門抄○發抄旨四道○上諭兩道錄前○東撫陳奏叅革知縣抄追虧短銀兩摺○又奏請仍展緩查閲營伍片○雲貴督岑 
奏揀員請補同知摺○將軍穆奏籌撥京員津帖欵項片○將軍金奏請補佐領防禦各缺片○九月二十七日工部鴻臚寺正藍旗值日無丈見○豫王假满請安○荆州副都統恩來服满請安○温紹棠謝稽查宗學恩○記名總兵常守仁謝恩○張澐卿續假十日○工部奏派承修國子監工程之大臣派出翁同龢徐桐○召見軍機○發抄杜瑞聨奏交卸雲南撫篆起程北上日期奉旨知道了欽此○又審明羅平州監犯杜虧甲等越獄案定擬奉旨刑部議奏欽此○又石屏州㠄峨縣被災委員查勘大概情形奉旨知道了欽此○又試用令任沛霖等署邱北等令奉旨知道了欽此○○山東巡撫臣陳士杰跪奏爲已故知縣交代案内虧短銀兩延不完解請旨革職查抄嚴追恭摺仰祈聖鑒事竊州縣經徵正雜錢糧均屬國帑攸關不容絲毫虧欠兹查前任福山縣已故知縣曾誼前在署理卽墨縣任内除抵實欠司庫正款銀二千一百六兩四錢五分七厘捐欵銀一千七十七兩九錢六分九厘又福山縣任内除抵實欠司庫正欵銀七百七十二兩五分四厘雜欵銀二百五十五兩二錢五分三厘捐款銀三百九十九兩七錢三厘當因屢催未解於上屇半年彚奏案内聲明勒限完繳在案兹查該故員調署高苑縣任内核明交代又有虧欠司庫正欵銀六十六兩八錢八厘雜欵銀九百七兩四錢四分六厘捐欵銀六十一兩三錢八分一厘節次嚴催委員守提迄今分厘未解實屬玩延已極查該故員所有歴任各項銀兩除捐欵例不計罪外其餘正雜兩項共銀至四千一百餘兩爲數甚鉅亟應從嚴叅追以儆効尤而重庫欵據藩臬兩司轉據該管道府揭叅前來應請旨將前任福山縣已故知縣曾誼卽行革職由臣嚴密查抄任所寓所資財衣服該故員係满洲鑲紅旗德俊佐領下人並咨該都統轉飭將家產一律查封估變覆東備抵一面提集經手書吏人等到案嚴訊所虧是侵是挪按律擬辦除咨部查照外謹恭摺具陳伏乞皇太后皇上聖鑒訓示謹奏奉旨已錄○○陳干杰片再上年欽奉諭旨查閲東省營伍經前撫臣任道鎔先將青州满營並登州鎭標各營曁登萊水師逐一校閲尚有撫標及兗曹鎭標各營德州满營未閲臣本年春間到任後因籌辦河工實難兼顧奏朝展緩至八九月間出省校閲在案現值黄水漫溢濟武兩屬半多被淹正在籌辦賑撫而長堤亦須及時興工事體益形煩重相應籲懇天恩俯准展緩至來年工賑告竣再行挨次接閲臣仍當隨時留心查察如有營伍廢弛訓練不力之將弁立郎據實叅劾以肅戎行除咨部查照外理合附片具陳伏乞聖鑒訓示謹奏軍機大臣奉旨着照所請兵部知道欽此○○降一級留任雲貴總督臣岑毓英降三級調用雲南巡撫臣杜瑞聨跪奏爲揀員分别請補極邊要缺同知以裨地方恭摺仰祈聖鑒事竊臣接准吏部咨文選司案呈查定例各省正印佐雜及河道總督所屬官員綠事議降議革及升任調任終養告休之缺應行由外揀選及扣留外補各缺一體開單知　照例序補司也計單内開面邊題調三項要缺雲南開化府安平同知陸宗鄭病三月十七日奉旨等因應照例以奉旨後五日作爲部中行文日期照限减半計算扣至九年五月十七日五十五日限满應歸於五月底截缺業將截缺日期詳咨係屬要缺毋庸掣簽查該廳接壤越南幅　遼闊一切控馭撫綏均關緊要必須精明幹練熟悉邊情之員方足以資治理臣等督同藩泉兩司於通省應陞應調人員内逐加遴選非現居要缺卽人地未宜一時實無合例堪以升調人員查定例各省道府同知直隸州如係奉旨命往或題明留於該省候補者無論應題應調應選之缺悉准擇其人地相宜者先儘補用等語兹查有軍功保舉儘先補用同知直隸州知州凌應梧年五十二歲廣西思恩府遷江縣人由廪生在京捐餉局報捐貢生遞捐縣丞雙月選用投効軍營於克復浙江等處州郡城池出力保奏同治二年六月十九日奉上諭着免選本班以知縣歸部選用欽此八年來滇投効軍營於力解省圍並節次克復城池案内出力保奏同治九年正月初七日奉上諭着以本班留滇儘先補用並賞加知州銜欽此委署威遠同知調署景東同知又於克復永昌府等處及曲硐各賊巢案内出力保奏同治十二年五月十三日奉上諭着免補本班以同知直隸州知州儘先補用並賞戴花翎欽此又於續查克復順寗雲州二城及錫臘猛郎各農巢出力保奏十三年十月二十四奉上諭着俟補缺後以知府儘先補用先換頂戴欽此交缷景東同知事務請咨進京於光緒三年七月初十日經欽派王大臣騐放堪以發往覆奏奉旨依議欽此二十日由部給照四年四月十五日到省試用期满業已甄别留省補用詳咨在案委署景東同知光緒九年正月二十日到任該司等查該員幹練有爲熟悉邊情並無叅罰事件請以補授開化安平同知洵屬人地相宜與例亦符又查永化廳同知吳保輔於光緒九年五月初九日在任聞訃丁祖毋承章憂當經具題開缺並詳咨截缺在案所遺永北直隸廳同知係繁疲難題調要缺例應在外揀選調補應照便以吳保輔丁憂本日作爲開缺日期歸於五月底截缺係屬要缺毋庸掣簽查該廳地處邊隅界連川境漢夷雜處兼有銀銅各廠辦理一切撫綏開採各事宜均關緊要必須熟悉夷情廠務之員方能勝任又於通省應升應調人員内逐加遴選非現居要缺卽人地未宜實無合例堪以升調之員惟於應補人員内查有軍功保舉候補班前補用同知姜瑞鴻年四十二歲係四川成都府郫縣人由捐職從九品投効滇省軍營於克復永北廳城出力保准以府經歴縣丞留於雲南補用又於續查克復大理府等城案内出力保奏同治十三年正月十八日奉上諭着免補本班以州判儘先補用並賞加知州銜欽此復遵籌餉例加捐同知分發指省雲南試用十三年七月二十九日經欽派王大臣騐看八月十二日吏部帶領引見奉旨着照例發往欽此光緒元年四月二十八日到滇考死二等委署保山縣知縣試用期满甄别留省補用詳咨在案又於收復騰越永昌等處匪徒出力保奏光緒三年十二月十九日奉上諭着賞加知府銜欽此署理大姚縣知縣印務又於剿捕蠻夷土教各匪案内在事出力保奏請以本班仍留原省歸候補班前補用光緒六年七月初十日奉旨着照所請奬勵該部知道欽此委署永北直隷廳同知卸事該司等查該員才具明練諳悉夷情歴署各任内並無叅罰案件請以補授永北直隷廳同知實属人地相宜與例亦符據雲南布政使唐炯按察使李德莪會詳請奏前來臣等覆查該員凌應梧老成練逹辦事勤能核員姜瑞鴻精明强幹能耐勞苦合無仰懇天恩俯念要缺需員准以儘先同知直隸州知州凌應梧請補安平同知以候補班前補用同知姜瑞鴻請補永北直隷廳同知如蒙俞允　二員均係銜缺相當母庸送部引見所有揀員分别請補要缺同知緣由謹合詞恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此○○穆圖善片再奴才接准戶部鈔奏行知以各省關局盈餘近年各提一二成作爲外銷欵項擬令撙節湊籌文職京員津帖一欵每年由各省關籌解内閩海關籌銀二萬兩卽自光緒九年爲始限本年七月解半十月解清以後按年額解变戶部飯銀處存儲以備分給等因於光緒九年三月二十九日具奏奉旨依議欽此咨行遵照前來奴才伏思京員清况盡人皆知茲由戶部奏蒙俞允量加津貼仰見聖主嘉惠臣工整飭束治之至意若不迅籌解應何以上副高深謹先設法挪借銀二萬兩赶于七月内到部以資給發在案第閩海關洋税收支數目均按四結分晰報部並無提出一二成作爲外銷欵項無可撙節湊籌惟查前福州將軍臣英桂任内曾將洋税項下撥解輪船經費每百兩隨解十兩貼水内提出三兩作爲福州厦門滬尾打狗四口銀號工伙奏准有案現擬援照辦理應請就滬尾打狗二口徵收洋税撥充台防經費並福州厦門二口四成洋税撥解台灣撫番經費及閩省截留台防經費各項每百兩隨解貼水銀十兩内提出三兩以作津貼之需庶按年額解可資持久而於帑項正儲並無妨碍謹將籌撥京員津貼欵項緣由附片是陳伏乞聖鑒謹奏軍機大臣奉旨戶部知道欽此○○金順片再奴才於本年七月初四日准署吉林將軍玉亮咨送寗古塔廂黄旂佐領訥穆錦病故遺出佐領之缺照章輪送軍營揀補等因咨送前來奴才當卽在於軍營應升人員内逐加遴選以咨擬補查有記名副都統吉林烏拉正白旗佐領富慶人地相宜堪以轉補其富慶所遺之缺查有阿勒楚喀廂紅旗防禦副都統銜花翎儘先卽補協領依陞阿戰功卓著辦事精詳堪以擬補其依陞阿遞遺防禦一缺查有吉林满洲正藍旗石桂佐領下雲騎尉花翎恊領銜儘先卽補佐領貴慶當差勤愼打仗勇往堪以擬　以上二員均在軍營差戰得力如蒙俞允統俟軍務完竣再行送部帶領引見以符定制謹附片具奏請旨軍機大臣奉旨着照所請兵部知道欽此 
 
