# 1925 - 345 - 4918969

 

Page 1

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *   
 
 

Page 2

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *   
 
 

Page 3

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *   
 
 

Page 4

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *時評 
[人自爲戰（冷）]  
戰之道至人自爲戰而極人自爲戰則决無貳心人自爲戰則决無不勇韓信爲背水陣使人自爲戰也古人所謂置之死地而後生亦所以使之人自爲戰也然如今日兵士之對於戰事雖尚未至人自爲戰之境地而各戰局中之首領則無一不人自爲戰矣 
　　張作霖不能不自爲戰不自爲戰則必敗亡郭松齡亦不能不自爲戰不自爲戰則無立足李景林與張宗昌又不能不自爲戰不自爲戰則無存理馮玉祥亦不能不自爲戰不自爲戰則無出路其外則情勢雖若較緩然不自爲戰則目前之地盤不易得日後之禍福不可知故統觀今日立於戰局之首領無一不人自爲戰者是故今日之戰事視以前爲兩方統屬之大首領而戰者爲烈國内專電一 
　　北京二軍又公表弓富魁佔領德州又佔領馬廠（十四日下午十鐘） 
　　北京國民軍宣言十萬大軍卽圍天津可不戰而不津其語甚壯 
　　北京李鳴鐘再發通電討李景林謂不仁不義不智不禮不信之人自絕於人類用統三師六混旅之衆爲各方討李聲援（十四日下午八鐘） 
　　北京國民軍宣稱一星期内攻下北倉又稱擊落敵人飛機但未報告昨今兩日楊莊張莊一帶之戰况（十五日下午七鐘） 
　　北京國民軍宣稱李景林來電求和國民軍允否不定但又有李軍反攻楊村說與佔領北倉消息不知孰是想李軍無力前進 
　　北京李鳴鐘發討李通電後駐豐台立興棧（十四日下午八鐘） 
　　北京鹿鍾麟派張道民運饅頭共十萬斤去廊房（十四日下午八鐘） 
　　北京今國際列車後掛雙機車裝無線電臺開向楊村（十四日下午八鐘） 
　　北京郭松齡元電馮日總領事吉田熱心調停己覆函感謝託守田送去 
　　北京郭松齡委白銘鎭爲京奉路局長 
令先管理營口灤州間客車 
　　北京和使午赴段邸抗議京津交通問題段答當飭軍事當局速回復國際列車交通和使出府謁龔心湛抗議交通停滯違反條約龔答轉告軍事長官和使又謁外沈同樣抗議外沈允電雙方軍宫迅速尊重條約維持交通（十五日下午七鐘） 
　　北京删（十五）閣議外沈以使團抗議國際列車被阻結果電馮李轉飭各軍維護京津交通至少須使國際列車通行又决法權委員會章程通過又明令撥皖賑萬元又甘警廳任趙席聘又龔維疆爲陸參鄧翊華爲司長又鄭子獻爲陸參尹鳳鳴免職（十五日下午七鐘） 
　　天津督署接張宗昌電告捷謂我軍與竄入滄州之弓富鬼激戰兩晝夜敵勢披靡向西潰退我軍於昨早克復滄州現正乘勝追擊惟鐵道破壞已派鐵甲車向北偵察與榮孫赫各部聯絡夾擊望飭部將馬廠以南鐵道雙方飭修以期行軍迅速又據官報直軍連獲勝利並謂永定河以南已無馮軍蹤跡現張憲部正向廊房追擊但交通斷前線眞相不易探得本埠各租界戒備仍嚴與華界毘連之各街口均安設電網土袋並架設機關槍大砲至必要時决通告雙方履行條約巿民現時仍未能樂觀（十七日下午八鐘） 
　　天津東路馮軍時由北塘前進正面進攻新河側面進攻軍糧城雙方在新河附近交鋒南路張宗昌之援軍現由桑園進攻泊頭連鎭正與國二軍激戰甚烈張軍目的在奪以滄州官報稱張軍前鋒已佔滄州國二軍向西潰退北路馮軍仍在辛莊梅廠附近一帶李軍防地在雙街子北倉一帶雙方對峙無大戰爭北路東面李軍防地在大畢莊東西麻疙疸赤灘一帶馮軍進攻未得手李軍將於宜興埠佈防西面李軍昨由韓家墅楊柳青反攻結果李軍佔勝馮軍退出王慶坨雙口青光向信安村葛漁城勝芳一帶退却李軍進佔王慶坨附近各地此路李軍頗佔勝利（十八日下午三鐘） 
　　天津北路正面篠（十七）晨至巧（十八）無劇戰兩軍在漢溝北倉相持左右翼馮軍猛攻八九坎均被李軍擊退李軍有克復王慶坨賞萬元說東路兩軍在新河激戰豫軍由馬廠抵小站側擊軍糧城南路魯軍由泊頭攻滄州李軍守靜海獨流旋又攻克唐官屯（十八日下午三鐘） 
　　天津李景林昨開特别軍事密會李爽愷張憲葉李棠等重要軍官均列席午後李赴北倉晚六時回津又在督署會議聞大局有變化戰爭目標將轉移（十八日下午三鐘） 
　　天津據被俘之馮軍言馮軍此次開赴前線者爲鹿鍾麟之第一師鄭金聲之第三師張之江之第五師尚有宋哲元之第十一師正在調赴前線（十八日下午四鐘） 
　　天津昨午保安隊千人警察隊五百急往北倉宜興埠警備 
　　天津駐津日軍司令部接日政府電津戰擴大删（十五）議决派各軍隊來津護僑銑（十六）下動員令 
　　天津津電話局長又改委李鳳暘繼任並委金松壽爲副局長 
　　天津朱益清霰（十七）晨由津赴張貴莊　　天津李督分電鄂蕭浙孫晋閻及吳佩孚等聲述討馮勝利經過 
　　天津傳晉閻近派代表張培梅秘密來津與李有所接洽（以上十八日下午四鐘） 
　　濟南督署息北方戰事直李連告勝利魯省援軍銑（十六）由桑園進至連鎭東光篠（十七）抵馬廠 
　　濟南皓（十九）津浦車可通濟南 
　　濟南程國瑞篠早七點來電報告定巧（十八）率軍赴津（以上十八日下午五鐘） 
　　徐州在魯靳部計三師兩混成旅駐兗州鄒縣李紀才部數亦類似駐寗陽濟寗等處被豫軍佔領褚玉璞魯南受挫後魯力較虚但删諫等日靳李兩部兩次誤會衝突意見亦深現與魯軍相持於大汶口皆取守勢外傳和議或非無因陳文釗筱（十七）在徐通電辭職靳蕭均慰留惟陳稱病意甚消極衆料魯南將有變化（十八日下午十鐘） 
　　漢口國民二軍二師四旅參謀陳淑阜銑（十六）在漢廠領槍千支彈三萬發赴許州　　漢口楊森以賀龍困居黔邊擬收歸己部銑派李駿偕賀參謀王雄亞西上接洽　　漢口吳派參議譚道南赴蘇魯皖慰軍馮派段其澍來漢向吳蕭接洽時局 
　　漢口吳銑（十六）在西園宴省議員吳演說首論往古政治得失末言赤化妨害國家社會應切實防止劉楫致答詞謂鄂人贊成討賊主張望爲鄂人疾苦着想從和平稳健做去（以上十七日下午三鐘） 
　　漢口吳擬先團結鄂湘川黔内部再圖向外發展刻已派員分赴川湘黔接洽 
　　漢口贛方派方子樵删（十五）過漢赴京列席中央時局會議又派參議馬保琛來鄂與蕭有所協商（以上十七日下午四鐘） 
　　開封吳佩孚代表張原生删（十五）到汴聞係交換鄂豫間協約郭松齡代表譚家驤昨晚赴鄭（十五日下午十一鐘） 
　　蚌埠亳縣豫軍聞僅退一小部餘仍駐城中請當地紳耆向高世讀要求勿進攻如進攻彼即殘害人民高亳籍頗爲難已派員來蚌謁陳總司令請示辦法並聞某旅長主張收編即以其首領爲師長未知當局是否同意 
　　蚌埠篠（十七）酉刻軍政紳商界假棠園公讌陳總司令有公署總參議秘書參謀副官各長及贛軍師旅長作陪臨時前蕪關監督何毓甫到蚌加入有軍樂隊迎送賓客（以上十八日下午三鐘） 
國内專電二 
　　北京關會我提整理外債案發八萬萬新公債列國對數目有考量　　北京法權調查會美以信用關係請如期開一開會式但主席要美人吾主王寵惠主席并組法權會務所設一處三股四參議四秘書　　北京薛篤弼電保趙席聘爲甘肅警務處長楊慕時財政廳長（十四日下午八鐘） 
　　北京日本派日置益爲法權調查會代表　　北京孫傳芳電某要人派張孝若來京接洽但並非時局問題（十五日下午七鐘） 
　　北京柏文蔚來京住中國飯店 
　　哈爾濱戒嚴部布告大宗奉票吉黑大洋票哈大洋票輸出入須報部否則沒收以杜奸商利擾亂金融 
　　哈爾濱吉督張文（十二）又赴奉聞黑督吳亦將赴奉協商要事 
　　哈爾濱東鐵赴俄運輸代表唐士清徐墀等尤（十一）回哈（以上十三日下午一鐘） 
　　青島警餉由商埠局頒發八月份警廳擬再由商會借發二月現在進行中 
　　青島膠濟路已開始運輸每日行貨車三次（以上十八日下午四鐘） 
　　濟南烟酒局長梁繼恒辭職張委議員王成章繼又委民庭長孫如鑑升高審廳長濟南省署牌示東海道尹周仁壽調瑯琊道高鳳和任東海關（以上十八日下午五鐘）　　漢口銑（十六）晚昇平街正昌明花號被四匪搶去官票四千五百餘串店夥隨追匪槍斃路人王品三而逸 
　　漢口聞當局以鹽斤加價年可增收百六十餘萬元刻向銀團預借百二十萬以過年關（以上十七日下午三鐘） 
　　長沙寒（十四）美水兵與華兵比賽射擊趙是晨騎馬親赴曾家冲靶塲閱看美領美艦長均到場議定每次挑兵士八名各射二十五槍先跪後臥放結果美兵較勝因華兵初用美槍不純熟故趙對兩方兵士訓話互表親睦並賞射法較優之美華兵士頭二名磁繡各奬品 
　　長沙議會對湘中湘西兩路省道修築反對甚力特於寒（十四）開會議决請政府取消兩路籌備處並擬通電各縣否認徴收田賦路股 
　　長沙各行業商人寒（十四）開聯席大會决即日呈文政府將雪恥會之國貨維持部取消並請商會接管該部自開辦以來之存欵七八千元又各行業起運仇貨各書起條請商會蓋戳放行 
　　長沙趙委江雋代理賑務協會執行主任江寒（十四）就職（以上十五日上午十二鐘） 
　　長沙銀元局銀條樣己經運湘候騐合格後即電大批運湘開鑄現聞該局暫定日鑄一萬元以騐成績 
　　長沙十二月分各機關政費經財司統籌所入槪以六成額支配發 
　　長沙平江起缷火油風潮己解决 
　　長沙第二師長劉鉶以此次在澧新得槍械特添編警備軍三營委石希卓爲司令趙許可（以上十三日上午九鐘） 
　　廣州周恩來删（十五）日電辭東江各屬行政委員職范其務文（十二）午趁輪赴汕接汕巿長任 
　　廣州東征軍陳濟棠師四千人篠（十七）開返省垣暫駐（以上十六日下午十鐘） 
 
 

Page 5

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *接國内專電二 
　　香港張和余鷹揚篠（十七）由汕抵省由公安局招待安置 
　　香港省農工商學界發起援助京滬反段大巡游請願出師北伐 
　　香港篠（十七）省務會議核准巿商會提議嗣後華人在國内與外人訂契約以華文爲標準由外部照會領團辦理 
　　香港陳濟棠部三十一團二千餘人續由東江返省轉南路湘軍戴岳部千餘人銑（十六）由三水抵省即回北江 
　　香港方便醫院因得府維持宣告續辦香港大良中興渡篠（十七）來省途次烏洲遇刦客貨被刦一空擄去多人 
　　香港高雷討鄧軍司令鄒武魚（六日）電省我部敬（三十四）追敵抵遂溪敵陳翰華周桂森盡將其槍七百餘砲三機槍一繳存廣州灣赤坎公局請向法領交涉將陳槍械交還 
　　香港李宗仁黄紹雄因桂煤油絕巿各輪船勢將停擺呈請國民政府撤消專賣　　香港省罷工總會發對時局宣言主逐段張希各軍同登革命戰線 
　　香港汕罷工工人向英提復工十四條件　　香港雷蔭孫黄季熙今日抵港將偕懇親團赴省（以上十八日下午十鐘） 
　　厦門前電厦海軍扣張毅彈四百箱於寒（十四）發還運漳州現證實原因張表示不還將襲東山同時雲霄張軍果襲陳岱陸隊楊樹莊亦電令還彈海軍乃派副官何志興赴漳交涉結果海軍還彈張對雲霄衝突道歉懲肇事兵卹陸隊死傷 
　　厦門張毅秘書前鼓嶼會審委員曹士元删（十五）來厦被海軍捕禁督察處未釋 
　　厦門厦商會董總辭已電京農部副會長洪鴻儒赴港 
　　厦門巧（十八）鼓嶼華洋開交誼會交涉員劉光謙英領許立德到 
　　厦門領團函交署承認華民公會爲鼓嶼華人正式機關可直接向工部局建議不納再訴領團（以上十八日下午十鐘） 
　　霍邱皖軍二旅二團一營三營由六安開拔篠（十七）抵霍因豫匪甚熾藉資防堵（十七日下午三鐘） 
　　鎭江商會奉令重選銑（十六）投票篠（十七）檢票巧（十八）揭曉當選會董卅人候補十人此次選舉平靜（十八日下午六鐘）　　揚州篠（十七）午制服盜在城内龍頭關行刧獲二名夜梟首（十八日下午六鐘） 
特約路透電 
[外電所傳中國近事]  
　　十八日北京電楊村焉之陣地顯已暫時稳固惟國民軍現圖在兩翼包攻據非官場日人消息國民軍以三旅攻擊右翼被敗華字報稱豫軍攻入晋省惟外人方面尚無徴實消息 
　　十七日北京電據確訊豫軍巳攻陷德州 
　　十八日北京電荷使今晨謁見段執政抗議上星期華軍砲轟國際火車指爲破壞辛丑條約 
　　十七日北京電外國代表多人不能於十二月十八日抵京故治外法權會議之開會或將展緩惟聞現議舉行正式開幕禮後即延會 
　　十八日北京電荷使代表各国或致牒中政府請將治外法權會議展緩數日開會中政府已允 
　　十八日倫敦電每日郵報載東京消息日軍已佔據奉天城禁止任何武裝軍隊入城並禁在日本鐵路六哩内開戰 
[土國對於摩塞爾問題]  
　　十八日君士坦丁電此間輿論因未悉安戈拉意思故對摩塞爾問題之决議並未多發批評僅斥國際聯盟會爲英國傀儡而已某報稱土人應救摩塞爾如昔日之救士麥那等處然各部委員長已開秘密會議以基瑪爾爲主席基瑪爾與總理伊斯美出會場時似尚興高采烈 
　　十七日日内瓦電土國總代表魯希狄今日起程赴巴黎而返安戈拉瀕行時語客謂土國對英關係將繼續友好惟聯盟行政會之决議未可贊同此後安戈拉當發言論今須與伊拉克政府解决摩塞爾問題渠知摩塞爾人民必不願隸屬伊拉克云 
　　十七日敦倫電每日電聞評論聯盟會關於摩塞爾之决議謂事雖解决尚須得土國之同意故無足欣快云英報之贊成此决議者爲泰晤士報與晨郵報泰晤士報稱現已屆與土國密切接洽之時期但此非瑞士湖濱旅館中之表面的談話所能致之宜派熟悉東方情事之英人前往安戈拉云其他英報則反對此决議以其徒增英國納稅人之擔負且有與土衝突之可能性也對於伊拉克加入聯盟會時英國責任即可終止一層亦認爲無足欣慰各方面皆謂藍登將軍關於土兵暴行之報告頗左右行政會之考慮行政會有一致之决議未始非此報告有以促成之也 
[各國近事]  
　　十七日巴黎電參院今日於討論叙利亞時局後通過信任政府案 
　　十七日柏林電民主黨領袖柯赫博士今日向德總統興登堡聲明未能組織大混合内閣 
　　十七日華盛頓電官場發表柯立芝總統致波斯新君之賀電此舉可認爲美國承認波斯新政府之問題業已解决而新任駐波斯之美使費立浦氏可由巴黎赴波斯十八日東京電今晨ＹＡＮＡＳＯ汽車公司失愼燬汽車百輛車胎二十萬副損失約日金一百七十萬元聞保有火險重傷消防隊員一人 
公電 
　　北京通電一各省衙門均鑒臨時執政令海軍總長林建章呈司長高心源懇請辭職高心源准免本職此令京灰（十日）印 
　　北京通電二各省衙門均鑒臨時執政令陸軍總長賈德耀呈請任命宋邦榮爲察哈爾都統署副官長王蔭槐在爲軍務課課長李翰華爲軍需課課長均照准此令京元（十三）印 
　　北京通電三各省衙門均鑒臨時執政令財政部呈請將江漢關監督葉蘭彬調部任用免去本職葉蘭彬准免本職此令任命范之杰爲江漢關監督此令財政部呈請將新隄關監督李繼楨調部任用免去本職李繼楨准免本職此令任命胡龍驤爲新隄關監督此令財政部呈署湖北財政廳廳長黄永熙懇請辭職黄永熙准免署職此令任命黎澍爲湖北財政廳廳長此令農商部呈請將署甘肅實業廳廳長馬繼祖免去署員馬繼祖准免署職此令任命趙元貞爲甘肅實業廳廳長此令財政部呈請將甘肅印花稅處處長潘其康免職潘其康准免本職此令任命董樹棠爲甘肅印花稅處處長此令署司法總長楊庶堪呈請將署綏遠都統署審判處處長孫鞏圻免去署職孫鞏圻准免署職此令任命劉國楨暫署綏遠都統署審判處處長此令京删（十五）印 
　　張家口國民軍總參謀處電一各報館鑒頃接張總指揮之江寒電開元午後四時有敵飛機二架在楊村車站附近飛翔當用高射砲射擊旋即擊落一架飛行員摔死機件損壞等語特達國民軍總參謀處寒印 
　　張家口國民軍總參謀處電二各報館鑒頃接郭總司令松齡元電開敝軍前鋒已抵厲家窩堡敵人迭次潰敗不難解决直境戰事較爲緊要請以主力軍用於關内敝軍方面灤州昌黎一帶均有重兵把守不必顧慮敝軍司令部昨晚移溝幫子等語特達國民軍總參謀處寒印 
　　張家口國民軍總參謀處電三各報館均鑒頃接張總指揮之江删電據石旅長文日報告昨午後十一時我軍乘暗夜向敵襲擊敵勢不支遂將敵陣地佔領惟時值深夜恐墜敵詐計未便窮追是役共傷官兵七員名俘虜敵營長劉子俊連長紀愈劉炳臣排長張繼邦蕭慕何林子安並目兵五十餘名奪獲步槍五十餘支機關槍二架斃敵甚夥又據高兵站總監震龍删電稱張莊方面俘虜敵兵一百零七名已令巡警押赴各站拘留所有食住並令各兵站妥爲照料等語特電達國民軍總參謀處删印 
　　張家口國民軍總參謀處電四各報館鑒頃接郭總司令茂辰寒電稱張九卿穆春萬福麟潰退以後經敝軍以第四軍沿錦義鐵路躡追復以第三十三旅由北鎭截擊敵之彈藥輜重悉被虜獲繳械者三分之一餘衆仍向東逃去現正追擊中惟因敵退却時將鐵路橋及車站水櫃悉數破壞故前進稍遲刻下前鋒距新民三十里等語特電達國民軍總參謀處銑印 
　　保定第三軍總司令部電各報館各通信社均鑒戰報第十號頃據徐師長銑電稱敵軍於眞晚經我軍猛烈攻擊後分兩路退至楊家口康莊子靳官屯之線佔領其預築之堅固陣地刻我軍已調來重砲十二門並生力軍兩團於删日拂曉攻擊敵不意經此打擊當時紛紛潰散等語特聞第三軍總司令部參謀處銑印 
　　張之江等電各報館均鑒李景林自去歲入關以來暴戻恣睢包藏禍心横虐萬端民不堪命迹其罪狀罄竹難書揭其要略如下所述直省連年水旱十室九空李景林敲骨吸髓一歲之問苛歛越二千萬以上更嗾使匪徒越貨於巿官式綁票集爲私財假清鄕以掠民械販毒品以歛規費盜賣家地則枯骨銜寃 
任意縱慾則良家蒙垢而五卅慘案學子工徒激於義憤呼號救國李景林竟壓抑慘殺毫不顧惜其認賊作父之心理尤難索解本年江浙事起猶復一意鴟張助奉爲虐我督辦酷愛和平不欲加以征討以重苦生民開誠招編予以自新冀其悛改稍戢兵戎自義師入魯張宗昌潰敗之餘窮蹙無地郭松齡總司令義旗所指張作霖亦指日即亡大憨將除和平可望不謂李景林天奪其魄意存反覆狼子野心毫不悔禍近乃稱兵畿輔公然宣戰致使首都震驚民衆惶駭倘不迅予剪除何以安民生而懲殘暴迭經直省紳商函電呼籲並派代表前來要請進兵以解倒懸兹由我督辦電陳執政申行討伐爰命之江等督率三軍滅此朝食庶直省三千萬人民得以蘇息並以爲殘暴貪婪擾亂治安者戒師行在即特電通告伏希亮察都統張之江李鳴鐘宋哲元總司令鹿鍾麟總指揮劉郁芬命寳珊徐永昌副指揮蔣鴻遇師長鄭金聲孫連仲馬鴻逵張樹聲譚慶林唐之道鎭守使震開馬鴻賓馬麒馬廷勷　繁錦張兆鉀裴建準吳桐仁并率全軍旅團長同叩泰印 
　　　鍾麟電各報館均鑒李賊景林禍我中國一載有餘早應聲罪致討以救國難嗣因郭總司令松齡仗義反正　其覺悟避免戰禍轉危爲安孰意李賊居心叵測對我假言和平牽制郭軍又同其他國賊共謀不軌必至國亡而後快此　不險國亡無日民何以堪自今日起率我師旅　減此賊救國於將亡拯民於水火凡我同胞其共諒之鹿鐘麟叩佳印 
國内要聞 
[準備二次大戰之津戰局]  
　　張宗昌軍進抵馬廠閻錫山軍訂約助李馮軍决下二次總攻擊李軍固守原陣地國軍一部分抵北塘　鹿鐘麟擄勒資産家東方社十八日天津電云張宗昌軍之先鋒正在一面擊退國民軍一面前進將於今明日中抵馬廠 
　　十四日北京電云據晋省代表某言閻錫山與李景林張宗昌結密約參加驅國民軍計畫决將部下十二旅分作兩隊一隊經由大同衝張家口之根據地一隊經由石家莊保定襲北京已開始行動 
　　首席荷蘭公使於十日代表列國進謁段執政爲京津交通斷絕及國際火車折回北京問題以口頭提出嚴重之抗議 
　　十七日北京電云馮玉祥來電謂國際火車問題在自己勢力範圍以内者當負保護之完全責任 
　　電通社十七日天津電云馮軍新軍事會議之結果李烈鈞派主戰論戰勝决下第二次總攻擊令李軍退回原有陣地掘壕固守係爲縮短戰線起見近由奉天接濟多數彈藥又由山東運到有力援軍士氣倍形旺盛 
　　前日侵入京奉線唐山國民軍之一部隊前進至西方五十哩北塘今晨將其附近之電線全部切斷由天津至山海關之日本軍用電線亦被其將電柱倒毁前往修繕之日本通信兵被馮軍所阻未能達到目的任此方面鐵道守備之美國兵得意國兵之應援正與馮軍交不步修理事 
　　馮軍着手自北京之東至南構成最重要陣地需人夫四千巳在北京强制徴發一面鹿鐘麟在北京連日捕獲資産家勒索巨欵被捕者已達百人以上勸索數目自二萬元起至五十萬元止首都之地竟演此擄票活劇而又出认最高軍事機關馮軍信用從此掃地 
[奉天戰局因嚴寒不易進展]  
　　郭軍佔領柳河溝　奉軍將放棄新民府 
吉黑軍集中公主屯營口再起恐慌之象 
日軍士涉郭軍自由郭向芳澤提抗議 
東方社十八日奉天電云吉林黑龍江兩軍巳於十八日全部輸送完畢其兵力約有七千皆開往公主屯方面之陣地 
　　在白旗堡之郭松齡軍日來屢與在柳河溝之湯玉麟之騎兵斥候（此爲奉軍最前線之前哨）起小衝突至十八日晨郭軍遂估領柳河溝新民府現尚有小部隊之奉軍但無戰術的價值故一旦郭軍進入該處奉軍勢必不抵抗而放棄現在戰機緊急但天氣嚴寒（昨日奉天巿中爲零點以下二十二度戰場中至少在零點以下二十五度以上）各河完全結冰故兩軍行動皆不敏捷戰鬭展開運動皆感非常困難 
　　奉軍已將新民府火車站之水櫃毁壞停止火車之往復因是屬奉天方面之火車因火車頭缺水以致妨害火車之行動現正在研究善後方法 
　　十七日奉天電云集中主力於白旗堡繞陽河附近之郭軍從十七日下午起開始戰鬭展開運動至十七日晨止每日來往一二次之新民府　隆甸間之火車已停止中國電話線不通兩軍交戰似益迫近 
　　在新民府尚有奉軍步兵一旅騎兵二旅餘在柳河溝有騎兵一旅吉林第十五師於十六日退至公主屯張作相亦在該處郭軍之步兵一旅仍在白旗堡現正汲汲修理白旗堡繞陽河間之鐵橋集主力於該方面按公主屯在新民府東北五十五華里遼河沿岸 
　　一時從營口移往田莊台之郭軍現又進迫河北車站因此日本守備隊巳馳往牛家屯營口巿内再起恐慌人心不安 
　　遼河方面之戰未見有進步雙方正互行收買妥協之方法 
　　十六日張作霖對各方面發如左之諭告余自辛亥奉職以來凡十五年其間戰亂相尋而東三省得稱安謐但百般事績尚未充分至此次郭松齡之反叛實由於余之德薄所致但余爲維持世道人心計不得不加誅伐惟余今已悟專恃武力之非痛感民治之要故將來當以保境安民爲本義一面竭力縮小武備整理財政防止赤化一切施政方針全以民意爲本 
電通社十七日奉天電云張郭兩軍在滿洲戰事年内雖有一戰然巳入嚴寒雙方作戰不利一戰之後勢必成持久戰東三省人民將更感痛苦 
　　錦州之日本警察官因郭松齡態度忽變日人陷於危境正設法救助惟東西兩方火車不通有濱成第二次廟街事件之虞營口領事館正在竭力奔走營救一旦退去之郭軍近又潛行北來營口又呈動摇之狀 
　　一時退出營口之郭軍近復再到河北營口巿内非常動摇日本守備隊開赴牛家屯 
　　由平壞龍山輸送之派遣部隊均於十六十七兩日安抵奉天 
　　十七日北京電云郭松齡以日軍阻止其自由行動特向駐京芳澤公使提出抗議並對外交團亦喚起注意 
　　十七日東京電云滿洲守備兵開拔費輪送費共五十萬元駐屯費三十萬元已由外務省要求由剩餘金支出 
[奉郭軍最近之戰局]  
　　張作霖準備最後一戰日軍隊集中奉天 
字林報十日奉天通訊云此間人民恐慌稍減巳不若上星期之爭以貴重物品寄存日租界有似發狂之狀態蓋因張作霖仍留奉垣照常辦事故人心稍定然奉局前途仍難樂觀張作霖此時猶抱一線希望當五日前顯巳無意再戰曾命熱河軍隊開回吉黑兩省但兩日後又復變計决意背城一戰遂命此項軍隊集合新民屯由張學良佈置防務抵抗郭軍據省垣傳述張曾朂其效忠各軍盡力一戰倘復不利可退回吉林黑龍江異日環境稍佳便可再見等語聞張氏並不缺乏欵項藉此金錢之力不難轉敗爲勝故此層亦頗占重要至對於其子學良頗有古斯巴達風曾囑其此時身先士卒戰死疆場尚可圖蓋前愆云云日本在滿軍隊實際已全數集中奉垣日租界内巳有適當戒備擇要安置機關槍並在邊界各要道遍佈哨兵華兵亦於租界外搜查行人防其運出現銀而所拉夫役不下千人大約係欲派往遼河左岸挖壕之用所有各項軍需品亦逐日運送不絕足見當道方擬力守新民屯背城借一也 
　　大陸報奉天通訊云奉垣地方安靖當道維持秩序頗有效力街衢中仍有平日繁華氣象現效忠於張作霖之軍隊計有張學良部下之兩師湯玉麟之十一師張九卿之十三師穆春之十四師張作相之十五師于琛澂之十六師萬福麟之十七師及吉黑援軍若干論兵數約三倍於郭松齡目下奉軍内部改組完竣張作相吳俊陞並在前線指揮郭松齡初以五萬人發動嗣在山海關被解散兩團在連山又有四旅歸降張作相另有一旅在熱河譁變今巳散而爲匪在熱河秦皇島錦州一帶行刦故郭軍目下僅存三萬人且鑒於李景林在直大破敵軍刻又派兵鞏固後方並在榆關以西挖掘戰壕其部下軍心懈怠紀律不佳所占區域中日有刦掠之報張學良現在新民屯前線視察防務精神甚佳 
[日本出兵滿洲之忙迫（之圭）]  
　　日本駐滿兵力已不少又調兩次戰役有名之軍隊東京通信近日日本各方面督促日政府對滿出兵之聲浪日高日陸軍方面已爲出動之準備一俟動員令下即刻出發其出動之時機决定在接到遼河一役張軍敗走之報告後蓋日人以張軍基敗郭軍乘勝而來恐此時之奉天及南滿沿線各地將化爲騷亂之巷故日本不能不出當保護日僑生命財産之重任但預計張軍之敗兵數約六萬郭軍勝兵約達九萬而現在日本駐剳滿洲之兵力僅有八個大隊兵力甚少决難應付恐將來成爲第二尼港（廟街）事件且至滿鐵沿線被蹂躪時即出兵亦屬無益故認爲出兵之時機已至决定即日準備動員以圖日本在滿洲兵力之充實現在日陸軍部方面對於預定派遣之各師團巳命令妥爲準備一俟動員令下後即行出發兹將日本陸軍部準備出兵之消息彚錄如下（一）長崎方面消息云日本久留米第十二帥團管下之在日俄日德二戰役有首先出征之歷史的大村步兵第四十六聯隊已經着手準備出發該聯隊對於因事往他處及新自他處調來未到任者發出萬急電報以召集之其形勢非常緊張將校等皮靴及其他之一切製備已經整齊一俟動員令下即日出發香推聯隊長日前因往各處查閱軍事敎棟外出現巳將此項任務讓之他人由長崎回聯長任之（二）門司方面消息云日陸軍方面鑑於中國之時局不靖廣島第五師團或久留米第十二師團之一部已有出兵之消息適宇品陸軍運輸本部長鳴瀧中將本擬於九日乘商船蓬萊丸由門司出發往台灣乃因時間急迫立即中止前往十日由該運輸本部派小見山中佐等來門司與該運輸本部門司出張所所長中村少佐有所密商故該出張所巳現非常急迫之形勢據聞此次日本對滿出兵大槪爲久留米第十二師團之一部運輸軍隊擬不由海路從門司運往大連或直接由門司經朝鮮開往滿洲至於借用關釜聯絡船高麗丸已向門司鐵路局交涉定妥一俟動員令下即可出發據上述消息觀之日本對滿出兵二準備巳經萬事完竣該問題之將日趨於具體化則固 
 
 

Page 6

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *可斷言也兹再將日本平時在滿洲駐紥之軍隊附錄如下（一）關東軍司令部在旅順（二）滿洲駐屯軍係姬路第十師團之十二個大隊置師團司令部於遼陽（三）旅團司令部在鐵嶺與柳樹屯（四）聯隊本部（步兵）在鐵嶺旅順柳樹屯遼陽（五）騎兵聯隊本部在公主嶺（六）砲兵聯隊本部在海城（七）工兵大隊本部在遼陽（八）滿洲獨立守備隊四個大隊散在公主嶺連山關大石橋奉天等處在連山關者係守備安奉線在大石橋者係守備南滿線滿洲駐屯軍本爲十二個大隊目下因在舊兵瓜代時期回日本内地者約達半數故現在之兵力約三千弱加以滿洲獨立守備隊四中隊編成之四個大隊人數約達二千故現在之兵力兩者合算約計五千此外又加以警察六百名人數巳不爲少似尚無增兵之必要而日人乃一致盛倡出兵一若大敵之當前者誠令人莫解也（十二日） 
[法權委員會延期問題]  
　　大陸報載合衆通訊社十七日北京電云調查治外法權委員會因京畿附近發生戰事交通梗塞各國代表不能依時而集故巳無期延期此次展緩會期一舉僅由到京之中外代表口頭商定未有正式紀錄駐京外兵總司令李德爾大佐現擬與華當道商議重行通車辦法 
　　另據東方社十五日北京電則云王寵惠告人謂巳定十八日在居仁堂行司法調查委員會開會禮除一二人未到外各國代表殆均已來京故會務之進行並無妨碍會議期預定約半年 
　　司法部職員因數月不發薪水於十五日集議辦法決議要求先發三個月薪水否則從十八日起全體罷工因不日將開司法調查會故政府當局見此情形甚爲恐怖 
[魯方移師北向中之軍訊]  
　　李伯仁爲北路總指揮 
　　濟南通信昨今兩日盛傳前方尚有小戰督署方面則極力否認謂豫軍已退出兗州濟寧現駐兗州者爲魯軍第五師該師於失散後即展轉至東平經王學彦馳往撫慰始俯首就範王已回濟報告并遣該師襲豫軍之後故豫軍急退凡豫軍所到之處多有山東督辦李等字樣之佈告當豫軍盡退泰安之時忽有南來四列車魯軍即鳴槍敵禦並不還擊比經偵察則四列車盡爲軍火與糧草蓋豫軍後方不知其軍已退猶源源接濟不圖反以接濟魯軍也張宗昌對兵災區域除已派省署第一科科長王振鶚購大宗糧米鍋餅運往泰安發放外并擬設立官民合辦之慈善機關并委袁致和清查戸口以爲善後昨日午後督署開軍事會議當由程國瑞報告赴德州視察之情形遂决許琨獨當南面任李伯仁爲北路總指揮撥二十八旅七十團全部爲其親兵即駐德滄間更出兵桑園爲直軍聲援近日調集北路之軍隊有邢士廉全部及張輝聯之一百二十八旅與杜鳳舉之全旅今日戒嚴司令部宣傳處通告報界自十四日起絕對禁止登載軍隊調動之確數與統率長官之姓名並嚴禁車站洩漏消息此殆魯軍移師北向之開始而欲作空城計耶昨晚督署接奉方來電謂接濟步槍子彈三百萬發大砲彈三萬餘顆麵粉兩萬袋已由旅順裝船日内即可運至青島云云直李亦來電欲協助魯方軍餉六十萬大砲二十餘尊張已覆電道謝又張於就保安總司令之日曾對商界代表表示此後不再借餉惟現巳訂購皮軍衣四千套每套價六元共二萬四千元尚無法還付望商界暫墊經該代表首肯即由銀錢號獨任借出前被激變之烟台鎭守使張懷斌經乃兄懷芝函責及乃弟馳往勸告業巳辭職赴津與張同變之尹德山當局廉得其情昨委爲沂州鎭守使並委王恩毓爲暫編第二混成旅長駐沂水從事剿撫該處紅槍會著匪孫美松亦率所部約一團人投効預備軍長王翰鳴孫百萬已集足萬餘人俟領得槍彈即行成軍（十二月十三日夜發） 
[畢庶澄最近之行動]  
　　濟南特訊舊山東軍之背張反戈尚在意料之中而魯奉軍同系之綠林弟兄如尹大麻子亦與畢庶澄衝突眞如入五里霧中莫名其妙魯張部下許褚畢方亦各不聯合畢庶澄自任膠東海陸軍司令以後即逐張懷斌驅尹德山侵烟台佔高密儼然以膠東王自居與張宗昌劃界分防以高密爲界北至龍口南達諸城盡劃爲畢境將青島保安隊警察等之槍械盡行收繳致日總領事向之責問正在交涉中蓋此項步槍爲日本大正三年式有四根來復綫在歐戰之前爲日本槍之最新式及歐戰告終日本經過歐戰之經驗知改小口徑俾多帶子彈之無裨實用不如運輸補充上改良迅捷之較爲得計也乃有修改爲大正八年式青島交還中國時爲防護地面計乃將此項三年式之步槍共一千八百支每支附子彈五百粒亦附交中國載在協定祗許防護地面不准移歸陸軍故彼時撥給保安隊護路隊警察等用以防護地方以此項步槍較諸各種舊槍洵稱利器今畢庶澄收繳此項利器後即將七十二團胡殿甲部改編爲第一梯隊將換下之舊槍編爲第二梯隊分防於高密膠州諸城一帶以禦尹德山及張懷斌現畢庶澄部下自七千人擴充爲一萬五千人改編四團爲四個梯隊每梯隊爲步兵三營騎兵一營砲兵一營工兵迫擊砲機關槍隊各二連督戰隊電信隊各一連總數每梯隊約三千人再加海軍陸戰隊兩營擴充爲兩團故每月餉銀須四十萬元連海軍一併在内近將青島港政局水道局電話局等收入每局派兩人監查隨收隨解盡歸畢氏司令部截收港政局全年收入達二百萬元局長孔達爲張宗昌之七姨太太之弟年祗十九歲已遁往天津去矣 
[鄧如琢將任邊防督辦說]  
　　國聞社南昌通信自鄧如琢由皖返贛後即將所部由皖調回贛地原防仍任贛鎭守使職務繁忙旬日始於十一日由潯晋省與方督辦而洽一切現鄧以諸務巳了定十四日返潯據外間傳聞贛北鎭守使已經中央明令調吳金彪繼任而贛東鎭守使即以省垣戒嚴司令蔣鎭臣兼充在時局未定中此項明令本難即認有效惟東南各方面對於鄧氏頗欲與以相當之位置藉以安置一說將任鄧爲鄂皖贛三省邊防督辦或皖贛兩省邊防督辦但又一說則謂將任其爲粤贛邊防督辦以資捍衛贛疆而防粤軍究竟上說可否實現頗難爲負責之報告然而按之現情似有幾分可信也（十二月十四日） 
[粤省民政改制後之要訊（毅廬）]  
　　古應芬辭職原因　各區行政委員之支配 
自政府設立六個行政區委出各屬行政委員後從前民政最高機關之民政廳巳無形中取銷而六行政區中巳委出之行政委員已有四人民政廳長古應芬且被命爲兼西江行政委員似此民政廳之古已不啻降爲六行政委員之一於是古氏益覺難堪故於日昨提出辭呈其措詞略謂「竊廳長忝司民政五月有奇當此政治刷新之時方期勉竭駑駘力圖治理無如德不足以孚衆才不足以稱意就職而後一切計劃無從實施近且羣盜滿山交通梗塞凡遭刦被擄者動逾百十每一念及心輒爲之摧折民政長官有捕盜之責而任令猖獗若此不能不自咎無能長此以往人民雖無責言捫心寗能無愧再四思維惟有仰懇鈞府准予辭去廣東民政廳廳長一職迅簡賢能接替俾免罪戻云云」此呈甫上政府旋即批示慰留另據一消息稱古之辭職有種種原因（一）民政廳所在地之廣州已有廣州行政委員是民政廳巳形同虚設（二）古氏曾主張各縣設立護沙隊（即護衛沙田之軍隊）護沙隊者即爲保障大地主之實力與政府所提倡之農軍利害衝突故古之護沙隊計劃未克施行因此遂决意辭職（三）古氏近又擬組織各縣聯團以爲剿匪之用但各縣財政刻已統由財政機關直接收回古之聯團計劃以缺乏財政故遂形棘手因有以上三端之障碍古遂不得不毅然再上二次之辭呈矣但政府仍堅决慰留並函請古氏兼任西江行政委員職原函云「逕啓者前因粤中逆寇次第肅清善後」百端亟當次第興舉議定諸路設置行政委員以期分途前進執事主持全省民政成績巳彰兼任一路委員尤便綜理固知躬親鉅細稍感賢勞當兹剥極將復惟有勉任其難以慰粤人望治之殷兹仍將簡任狀送上即祈察收早日任事至所禱盼此致廣東民政廳長兼西江各屬行政委員古國民政府委員會主席汪兆銘常務委員汪兆銘譚延闓伍朝樞」政府雖如此堅留但古氏辭意已决恐不再爲馮婦因十日省務會議古氏已不出席可知古氏辭意之堅决矣至於各區行政委員人物前者政府巳明令委任周恩來爲東江各屬行政委員甘乃光爲南路各屬行政委員近又下令委財政部長宋子文兼任廣州各屬行政委員民政廳長古應芬兼任西江各屬行政委員周甘二人已於日前先後就宋又於十日正式就職視事廣州各屬行政委員公署暫設財政部内廣州區所轄各縣爲南海番禺中山東莞增城寳安龍門從化清遠花縣英德佛岡三水等縣西江區所轄各縣爲高要高明德慶封川雲浮鬱南開建鶴山新會恩平開平台山赤溪等縣（舊日屬肇慶之新興縣以其地勢接近羅陽故現劃入南路區管轄）南路區所轄各屬爲兩陽三羅及高雷廉瓊東江區所轄各屬爲惠州潮州嘉應州北江行政區所轄各縣爲韶州英德連縣連山陽山翁源乳源仁化樂昌南雄始興北江各屬行政委員現尚未委定人員充任政府初時擬以譚延闓兼充譚以軍人不便兼涉民政又擬委陳公博陳以身兼數要職未暇再兼顧故刻下北江行政委員尚未定人至各江行政委員公署所在地除廣州區在廣州設立外東江各屬行政委員公署設在汕頭南路行政委員公署設在陽江西江各屬行政委員公署設在肇慶北江各屬行政委員公署設在韶州至各區行政委員公署之組織法大略相同兹將南路行政委員公署組織内容列下以見一斑「（一）行委員承國民政府命督率南路各縣縣長處理屬内地方行政事宜（二）行政委員對於所屬各縣縣長得先行任免再呈報於國民政府（三）本處暫設各科處甲行政科（乙）交通科（丙）調查統計科（丁）宣傳科（戊）秘書處（四）各科處之職長如下（甲）行政科掌理關於所屬官列之任免考成及民政實業敎育公安之行政事項（乙）交通科掌理關於交通行政事項（丙）調查統計科掌理關於民政實業交通敎育公安及一般人民狀况之調查統計事項（丁）宣傳科掌理關於政治宣傳事項（戊）秘書處掌理關於文書會計庶務監印收發及一切不屬各科之事項（五）本署設秘書長一人協助行政委員處理一切事務秘書若干人秉承行政委員主理各科處事務科員若干人任文書繕寫及校對等事務特務委員若干人承行政委員之命分赴各屬縣辦理各種要務遇工作繁忙特務委員不敷分配時委員於各科處職員中指派之（六）秘書長秘書由行政委員呈薦國民政府任用之科員由行政委員委任之僱員由行政委員僱任之（七）本組織法自奉國民政府核准日施行」（十二月十一日） 
[粤民黨召集全國代表大會宣言]  
　　國民黨近日事實上分裂爲兩派在粤得勢者爲左派份子其失勢去粤赴北京者爲右派兩派近又各擁其南北中央執行委員會以爲號召北京右派日前業已通電報告在故總理靈前開黨代表會而廣州之中央執行委員則否認之對於國民黨第二次全國代表大會决定明年元旦在廣州舉行業巳通電聲明最近又發出召集第二次全國代表大會宣言如下「去歲一月先總理召集第一次全國代表大會於廣州當其時帝國主義與軍閥相勾結之勢力已箝制全國使全國民衆陷於水深火熱之地位而廣東境内則反革命派陳炯明鄧本殷等竊據東江南路仰北方軍閥之餕餘爲之效死且勾結北方軍閥由北江來犯以圖顚覆我革命政府其隸屬於我革命政府之下者如楊希閔劉震寰等則假革命之名以行盜賊之實遂使政治紊亂民生凋敝革命政府不獨不能資以爲用且受其牽禦使一切革命政策無由實行坐視人民之憔悴呻吟而不能救先總理惻然不忍乃於大會中確定根本方策以期撥亂而致治舉其大者如下一·確認國内亂象乃帝國主義與軍閥相勾結之勢力實使之然而帝國主義尤爲主動軍閥不過供其傀儡欲撲滅軍閥首在撲滅軍閥所賴以生存之帝國主義故於大會中明揭反對帝國主義之主張同時更與世界革命先進之蘇俄聯合戰線以求此主張之貫澈二·全國民衆胥受帝國主義及軍閥壓迫而農工民衆在全國民衆中爲大多數其受壓迫亦爲至深且切故必須結合農工民衆之勢力使之自求解放即以解放中國三·欲使民衆能担負掃除帝國主義與軍閥之勢力之工作則不可不供以武裝及相當之訓練故第一步須施政治訓練於軍隊使之與人民相結合第二步使之爲人民之軍隊四·欲使本黨黨員能爲民衆的領導以担負上述的工作則不可不於本黨中充實革命的分子使一切反革命假革命不革命的分子無存在之餘地故於大會中决定容納中國共産黨黨員與之努力於國民革命之工作五·欲使本黨能獲得實行其主義及政策之自由則不可不有極嚴肅之紀委以整齊黨員之行動蓋惟黨員之行動能集中於團體然後團體之行動乃能活潑無碍也故凡黨員之行動有碍於團體者必執行紀律以繩之無所假藉以上五者皆先總理於大會中所確定之根本力策處此惡劣之環境欲爲人民求一出路舍此末由然大會未畢而對於根本方策持異議者巳有其人自是以後蓄謀破壞者與時俱長核其原因不外黨員之中有反革命假革命不革命種種分子 
其平日列名黨籍祗圖藉黨行私初無意於爲黨服務故對於反抗帝國主義則慮以此賈禍不獲容身於租界對於提倡農工運動則慮以此取憎於富且貴者不獲厠身於搢紳之林對於軍隊與人民合作則慮失其軍閥之地位不獲擁兵自衛以遂其無饜之欲對於容納共産分子則慮以努力工作之故而相形見絀對於嚴明紀律則慮喪失其爲惡之自由且將以制裁之故而至於不能維持其藉黨行私之生活積此種種對於孫總理所確定之根本方策摇撼之惟恐不力遂使帝國主義者得蹈瑕乘隙以施其挑撥離間之伎倆由是本黨乃横遭種種疑謗種種誣衊然先總理則處之夷然不因之而稍易其進行之方向徴之第一次及第二次中央執行委員會全體會議之際先總理所訓迪之辭及對商團事件宣言北伐宣言國民會議宣言先總理對於所確定之根本方策以邁往無前之氣力不惑之精神促其實現當爲有耳目者所共聞共見者也及乎冬間先總理挺身北上深入帝國主義與軍閥之四面包圍中爲不息之奮鬭全國民衆爲所感動已漸即於覺悟而黨員中之不肖者則巳於秘密黑暗之中賣身軍閥爲之走狗因以爲帝國主義走狗之走狗上海天津北京一帶帝國主義之報紙遂時時發現馮自由馬素江偉藩諸人反動之言論今歲春間先總理病篤彼輩更謀一舉而覆本黨之根本於是依段祺瑞肘腋之下仰安福系之餕餘以成立所謂國民黨同志俱樂部黨員之摇惑失志者不恤捐棄廉恥以從之其以忠厚老成自命者則務爲持重以姑息養奸寗墮壞本黨之生命與基礎而不敢得羅於三數不肖分子當此之時本黨之生機不絕如縷蓋亦可謂至危矣猶幸先總理自强不息之精神已漸漬於人心而成爲至偉大之勢力故當病篤之際在廣州之黨軍巳能體先總理平日之志一舉而蹴平東江羣賊及乎病殁全國民衆皆以喪失導師爲大戚由無涯的同情而生無涯的興奮北京民衆以見聞較切影響較深之故尤於無形中廣植革命之種子以待時而發而第三次中央執行委員會全體會議在北京開會之際備受軍閥之壓迫與反動分子之蹂躪又足以證明苟不於革命根據地鞏固其勢力以謀逐漸發展决不足以經營全國遂相率南下繼續第三次會議於廣州在此會議中所首先决定者全體黨員誓以至誠接受先總理之遺囑使國民革命之工作不致中斷其他種種决定對於黨内者則有關於黨的紀律之通告有對於黨軍校及軍隊之訓令有關於共産員加入本黨之訓令對於時局者則有對於時局宣言有王張國民自動的開國民會議預備會議之宣言有整飭軍隊决議案凡此種種無一非根據先總理所確定之根本方策而引申說明其意義也最高黨部旣有此種種之决議以確定本黨進行之方針遂集合革命的分子奮起而當此大任六月中旬掃滅楊希閔劉震寰之反革命勢力以奠定革命根據地之基礎六月下旬受帝國主義者突如之襲擊而不爲所屈且聯合民衆對之爲激烈之反抗七月一日國民政府成立一方面對於帝國主義軍閥及一切反革命派取不妥協不姑息的政策一方面對於民衆努力保障其利益尤於居大多數之農工民衆扶植其團體的勢力輔助其組織而促進其發展故軍政統一民政統一財政統一軍需獨立及軍隊皆受政治訓練諸端皆次第實行使一般驕兵悍將貪官污吏失所憑藉而一般民衆始不復爲積威所刦而漸恢復其自由凡此種種又無一非根據先總理所確定之根本方策而努力以求其實現者也八月二十日中央執行委員廖仲愷同志死於反革命派之手一時反動氣勢爲之驟張然革命派以不屈不撓之精神應此巨變二十五日遂捕縛嫌疑犯人並解散反側軍隊張國楨之徒悉歛手就擒魏邦平之徒僅以身死廣州革命根據地反因此得一重之保障及九月二十日更進而解散東莞增城寳安一帶之反側軍隊使鄭潤琦莫雄等與楊坤如勾結爲患之隠謀爲之破滅十月三日在廣州捕獲熊克武等以絕陳炯明之内應由是東征軍無後顧之憂長驅而前不踰一月逆敵已殲除殆盡惠潮梅諸屬以次底定南路諸軍亦所向克捷十一年六月以來久淪化外之諸郡縣始復歸版圖廣東全省始告統一蓋自八月以來反革命派之謀我可謂無所不至外則結連帝國主義者以封鎖我口岸梗阻我交通更結連北洋軍閥運其艦隊以侵擾我沿岸窺伺我門戸内則煽動我反側分子使失意軍人無聊政客有如蟻附而土豪及盜賊更從而張其聲勢然革命派對之則以勇往直前之氣成催枯拉朽之功蓋革命派他無所恃其所恃者惟篤信謹守先總理所確立之根本方策團結左派分子之勢力代表大多數民衆之利益以與帝國主義軍閥爲殊死戰而已數月以來雖以戰事頻繁建設諸端多有懷未逮然國民革命之障碍旣以漸清除因之用人行政不復如以前之掣肘對於各種事業設調查委員會或查辦委員會以掃除積弊對於財政亦以積極整理之故而預算得以成立對於東江南路新定之區務使人民與政府合作以謀長治久安之道凡此種種皆所以求革命根據地之鞏固與民衆之发安寗先總理所確定之根本方策足以撥亂致治於此已信而有徴矣當此之際北方軍事忽有變化奉天軍閥一朝瓦解北京國民革命之氣勢有如潮湧凡我同志誠宜及時努力以求履行先總理之遺囑完成國民革命之工作而謝持鄒魯等乃欲繼馮自由馬素江維藩等之反動計畫以圖破壞先總理所確定之根本方策凡我同志苟詳審第一次全國代表大會以來之革命趨勢則於是非曲直必能瞭然而無疑今於召集第二次全國代表大會之際謹略述經過以期策勵於將來焉中國國民黨中央執行委員會 
[杭州快信]  
　　金屬蘭溪縣忽禁米榖出境杭紹米商大起恐慌杭總商會紹興商會特請省署轉電該縣所有已辦未運之榖米准速如數查放出境 
　　杭縣縣議會臨時會開幕後預算决算各案巳次第告竣現定二十一日閉會 
　　第五軍各支隊出發時所招輸送卒尚有五十七名在寗現由周軍長派吳有祥押送到杭經該軍留守司令按名給洋四元一律遣散 
　　三師六旅第十二團駐湖各營營底由湖雇輪來杭轉裝杭滬車運寗 
　　會稽道尹朱文劭日前晋省分謁孫夏面陳防務現巳公畢回甬 
　　淞滬警察廳長嚴春陽派陳振昌來杭考察警務 
 
 

Page 7

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *   
 
 

Page 8

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *   
 
 

Page 9

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *國内要聞二 
[王普就任皖省長消息]  
　　王普就職後仍兼司令　各廳道之支配 
安慶通信王普之省長所以遲遲不敢就職者不外地盤與財政兩問題兹得確息關於地盤問題孫傳芳已允王普就任省長後其聯軍第十二軍司令仍由王氏兼任并一再電催王普速就新任陳調元就職後亦派代表李鑒鑾赴蕪與王接洽（李係陳調元新委之皖岸榷） 
運避長見王之後即赴大通就職）關於財政問題皖軍餉項應如何支配悉由王氏主持其陳調元隨帶來皖之蘇軍第四師餉糈已經陳氏指定在皖省鳳陽關津浦貨捐菸酒稅皖岸榷運局等四徴收機關應解中央項下截留供給上項問題接洽妥協之後王乃决計就職護理省長江紹杰自願仍回安慶道尹原任日内將派員賷关省長印信赴蕪聞王普就職後仍坐鎭蕪湖省城方面即以政務廳長代拆代行緊要文件封送蕪湖核辦政務廳長一席聞王普已定調南陵縣知事華維嶽升任不過財政廳長巳由陳調元保薦孫錫祺接充孫係前無錫縣知事與陳有特别關係菸酒事務局長亦有更換高鈺之說警務處長程炎勳與地方感情尚洽不致更動敎實兩廳長亦槪仍其舊（十六日） 
[皖省鳳陽關監督易人]  
　　蚌埠通信皖省鳳陽關監督一差本爲著名優缺自吳炳湘長皖後銳意整頓將每年比較增爲一百二十萬元凡商家運貨過關無論納稅若干均須塡寫大票因之剔除中飽化私爲公當時段永彬以長蘆鹽運使調充是差明令發表後又復遷延數月方得來蚌就職詎到任未久時局即發生變化段恐軍興需欵應付維艱遂稱疾赴津久未返任及陳調元蒞皖履新對於皖財政機關當然極端注意以段永彬久離職守當此軍需萬急時代鳳關監督一席不可負責無人遂委任其秘書長崔慶鈞代理是職一面並行知該署聞崔曾在北方某處任過關監督對於稅務事宜頗有經驗當於昨日（十六）十時到署就職連日該署各科人員檢查卷宗預備交代非常忙碌昨日清晨崔着常禮服由督署乘坐馬車蒞臨各科職員均至門前排列歡迎崔下車後即由各職員引至客室當由前任科長派員賷送關防前來崔當即接受行禮如儀嗣各科職員均晋前參謁致賀崔對衆談話略謂現因段監督久未在蚌陳總司令以軍餉萬急此間不可負責無人是以委我前來代理幾天亦不過看守印信所有舊日人員一槪照舊諸位仍需勤愼供職不必稍存顧慮語畢各職員均唯唯崔乃退入監督室休息各職員亦陸續各歸本房聞崔仍駐總司令公署於每日午前到監督署辦公午後即回仍兼任秘書長職務（十二月十七日） 
[汕頭罷工工人對英復工條件（錫）]  
　　英領會同官廳組織賠償委員會 
加薪及改善工人環境 
汕頭通信自五卅案發生汕頭對外罷工至今仍繼續進行汕頭各罷工工人係與廣州省港罷工總工會取同一態度對於封鎖港口計劃完全受廣州方面指揮近來省港商人感受罷工之痛苦兩地商會派人力任調停經得政府同意雙方日益接近不久有解决之望汕頭巿罷工工人九日行召集各工會代表大會議决對英復工條件省港方面如能圓滿解决於下列條件亦可同時附帶提出一併解决（一）此次罷工工人一律回行各再擔任未罷工前之原有職務至原有月薪及一切津貼亦應照給（二）此次罷工期内各工人職員薪金及一切津貼各洋行總賬房棧房住宅機關俱樂部等應仍然照給不得藉詞扣除推延並應在未復工職前由英國駐汕領事負責將各工人職員薪金及一切津貼彚交罷工委員會發給清楚後始能復工（三）此次罷工期内各洋行對於總賬房所屬辦事人員除還原有津貼之薪金外應一律墊至總賬房所發給之原額不得藉詞减少絲毫（四）駐汕英領事應會同本國官廳及罷工委員會合組賠償損失委員會由英領事完全負責賠償各工會在罷工期内所有一切之損失（五）各洋行未罷工前所有各種優待如儲蓄奬金酬勞養老等等務應一律增加薪金比例不得稍有更動（六）復工之後各洋行工廠機關俱樂部等等如欲辭退工人者必須先將理由函請工會同意不得藉詞辭退工人職員如工會認爲不滿意者得提出抗議經抗議之後則不得辭退如欲再僱用華人須向工會僱用不得僱用未人會者須先得工會之同意如無入工會之華人則不在此限（七）英國洋行有一部份於此次罷工解决後藉詞不欲同時復業或經易字號復業者於復業時務應任用工會原有工人職員（八）工作時間在寫字樓者每日規定六小時總棧房及棧房經紀人及工廠住宅者八小時不得越規定之時間如越過時間須有相當津貼每逢星期六宜休息半天並訂定增加女工童工待遇條例運輸起缷工人工作時間一　自上午八時起如有碼頭船則至下午五時半止如無碼頭之船則至下午四時「超過時問之工作以夜工論但不得延長過十二時欲僱夜工者則工價加倍（九除各工會成立日必須放假外其餘各種紀念日一律停工（十）在罷工期内有不良份子私興英人洋行作工者及未參加此次罷工者復工時各洋行須將此等人員一律辭去永遠不得復用至其職務則由各工會薦人薦其會員補充（十一）復工前薪金在十元以下者復工後四成十元以上二十元以下者加三成半一百以上者加二成德記與德忌利士之起缷工人每天工銀一元各洋行之起缷運輸貨件者其工銀照罷工前加一倍（前每件貨一分改作二分）（十二）各工會職工人員原有多住宿洋行工廠住家内其無住宿者則應每月津貼每人薪金十分之二爲屋租（十三）如洋行退與行家自起之貨須補原工價一半給運輸駁儎工人（十四）各洋行及華人小汽船在汕頭僱用者亦在此例（十二月十日） 
[浙省請撤蘇湖田局]  
　　浙江省長夏超咨江蘇省長文云案准太湖流域防災會會長金紳蓉鏡副會長李紳鍾鈺沈紳澤春呈稱太湖水利局係民國八年公推代表呈請批准設立其用途原案專指漕折項下提撥欵項充作開濬水利之用又續經議定專疏白茆瀏河藴草浜三口爲大湖出水要區乃迄今六年寸土未辦耗費局用至三十餘萬之多物議沸騰地方士紳再三警告該局置之不理一意圖利不顧衆怨上年兵事發生停止給欵該局乃變計爲湖田局勾結匪類盜賣湖田意圖自潤罔顧水流從前圈築淤灘本有禁令自該局公然設局賣田益復佔淤成田爭執成墾勢必愈佔愈多水無所容一旦潰溢四出恐他處良田將變爲湖嘉湖松三屬適當其衝人人自危擬請派員到蘇澈查該局已賣田若干悉數退出重申禁令且湖田局本非法定又違背原案人民公意應請勒令撤銷改組水利工程局由士紳另舉局長集資舉辦以維農田伏乞鈞斷施行等情到署查當初設立太湖水利局原爲江浙兩省農田有重要關係是以兩省公同負擔有設局疏浚之舉乃時閱數載欵糜鉅萬尚不聞有若何成績今忽變計而設湖田局是不特不能疏水利而反將淤塞水利也與當初設立水利局之本意大相違反將來太湖淤塞愈大兩省農田受害愈深而首當其衝者尤在浙江嘉湖兩屬此事關係甚大萬不能不從長計議所請撤銷湖田局之處擬請貴署顧全兩省農田命脈立斷施行除先函復金紳等外相應諮請貴省長查照 
[南京快信]  
　　孫傳芳今（十八）晚可到寗下關船舶股巳懸旗結綵預備歡迎由下關至總司令行署由省城軍警預爲佈置屆時各認地點嚴密護衛官場中均定午後往下關守候迎接 
　　全省清鄕總辦公署編制又有變更僅設秘書軍法兩處一二三四科按事務與何科相屬即隸於何科日内定行公布 
　　總司令署據津浦轉運公會·江寗運輸公會·總董周紹鏞·副董周雝甫·呈請恢復津浦轉運秩序以紓商困當飭津浦鐵路南段管理局孫局長設法恢復又據徐州賈汪煤礦公司·請撥給由徐至浦貨車運輸燃料照章完納稅費等情一併飭令孫局長照辦 
　　總署以蘇省新設漁業事務局迭經漁商漁民呈稱苛擾巿面苦累漁業請飭停辦等情當令財實兩廳議復核奪 
　　上海青年協會顧子仁君上年出席日内瓦萬國禁烟會議曾請求各國對華輸入鴉片及一切毒物至醫藥上需用之限度爲止今應本城基督敎青年會之請定十九日下午三時到會演講會議經過情形藉以宣傳禁烟事業促人覺悟 
　　東海灌雲兩縣因爭轄大浦新灘一案刻灌邑公團各推代表來省控告委員金某查復不實提出舊海州志中之關於縣界各節爲證謂該志載明舊東海營所轄爲東西兩路鎭而兩鎭所轄爲十二汛十二汛中有所謂大浦汛新灘汛者即今之大浦新灘是大浦新灘確屬於兩路鎭而兩路鎭確屬於灌雲云云 
地方通信 
[蘇州]  
　查禁兵士兜售私硝吳縣公署昨日（十八）准江蘇全省硝礦運銷總處公函云據蘇州分銷局呈近有軍士由徐州帶來毛硝滿街兜售及强令分銷局收買派警押售等情查蘇省硝礦原己認定餉額每月彚解上月因時局關係運銷停頓現正亟謀恢復似此情形不獨影響餉源而運銷前途亦將受絕大損失爲此函請就近妥爲關照以維官銷而　餉源吳縣土知事准函後當即轉函蘇地各軍事機關查照矣 
　　附郭鄕問刦案頻聞蘇城附郭獅子山下南劇鄕民陳王氏家於前日（十六）突來盜匪兩人搶刦是日陳王氏因女字人受有聘禮百元盡被刧去盜匪所用兇器均係前膛槍及小刀該氏當時大聲呼救曾受刀傷旋經鄕人鳴鑼聚衆盜始將　洋遺下而逸結果僅被刧去銀　數事又同日晚胥門外襄雙橋農民陳俞兩姓亦來盜匪四五人槍刧經鄕民　　聚衆盜始逸去結果　損失大洋二十餘元鋼元二百餘枚 
　　常熟開蘇小輪被刧往來蘇州常熟之小輪共有招商·老公茂·慶記三家分早晚兩班前日（十七）下午招商局之晚班小輪由常熱開駛來蘇將抵吳塔地方己近黄昏忽被盜船數艘攔住去路衆盜當即放槍示威該輪船當即　回常熟故是晚並未到蘇至於被刧之損失尚待調查惟招商蘇局竭力否認輪船被刧 
[松江]  
　　議定冬防組織法松江巿警董於十六日在巿公所開警董會集議本屆冬防辦法等情略誌昨報兹將决定辦法六條照錄如下（一）松巿警力單薄巡邏站崗分配不敷時值冬令防務尤關緊一爰組斯局分區招募隊士　維治安而助警力不逮（二）本局設局長一人由縣警所所長兼任副避長二人由一等警佐松巿總董兼任各區長一人由各區巡官兼任督察員若干人山縣警所職員及各區警董兼任均義務職（三）各區隊士酌量地方情形依照松巿警區範圍分别規定第一區設隊目二人隊士八人第二區設隊目四人隊士十八人第三區設隊目二人隊士十人第四區設隊目二人隊士六人其勤務規則由正副局長訂定之（四）局務經費及隊士餉銀由各區自行籌集藉資供應（五）本局定於十五年一月一日開始出防至三月三十一日止（六）本局組織法由警董會議决函請縣警所轉呈駐松司令部核定施行（隊目月餉七元隊士月餉六元制服每套五元連汕燭等雜耗每名約二十五元一四兩區礙於經費不另設局均附於警察分駐所内其二三兩區另行設局即日起開始招募 
　　參事會定期開會松江縣參事會定於本月二十四日開第六次常會審查議案及其他事件己由議會通知各參事員外並函請縣議會屆時派員列席與議 
　　巿議便大會閉會松江巿議會於十七十午開臨時大會討論秋季常會時議剩之浚河等要案是日到議員十人由周副議長廷珍主席兹錄議决案如下（一）本公所十三年度决算案公决因戰時供應等費係屬活支應另編專册不應混入本巿自治經費决算以内即發還董會另編交議（一）開浚本巿巿河案公决浚費需三萬一千餘元除捐欵縣補助本巿浚河費等外尚不敷一萬五千分畝捐及本巿逐年浚河費項下加利償還至開浚期以古曆丙辰正月初至二月底止（一）本巿小學敎員加薪案公决自十四年度第六期發欵時起每點鐘暫加二分五釐連原薪爲一角五分所加之欵應請董會與敎局磋商在捲烟稅補助項下撥洋六百二十元尚有不敷由本公所籌墊（一）取締籐轎夫額外需索案公决轎價每站銅元十四枚上燈後再加一枚天雨則每站銅元十六枚取締曾法請董會函警執行（一）閔行苦兒院請求補助案公决函請董會酌量函復（一）松巿警畫由地方負担警官更調應先徴求巿董同意案公决照原提案轉咨警佐（一）修理南外茶亭案公决請董會查照原案酌予補助（一）請議酌助商團經費案因商團籌備停頓將案保留（一）修理鐘停橋至豐樂橋大街案公决共需修費五千元除由本公所補助五百元外餘由當地士紳設法勸募（一）本所收支賬目應推員逐月檢查案（一）董會屢次流會應如何補救案以上兩案均照初讀通過（初讀案己誌十五本報不贅）即上列其他各案亦己經過二三讀遂宣告閉會惟散會時己下午八時許矣 
　　水警剿匪之紀聞松屬接壞之金邑韓家塢鎭時有梟匪出沒近日又有匪徒四十餘人潛至該鎭盤踞夜則匿伏鄕間於地方治安頗有影響事爲水警隊長盧桂生探悉於本月十六上午天將拂曉時率隊追剿當塲獲匪許喜才等九人餘匪駕船逃逸直入泖河經盧跟踪追拿一時槍聲不絕鄕民均以睡夢驚醒幸匪勢不支又被捕獲匪船兩艘匪徒四人快槍四五桿始無抵抗能力得以撲滅亦云幸矣 
　　飭查冒充軍人浙閩蘇皖贛聯軍總司令孫傳芳以警察職務負有詰暴除奸之責對於安寗秩序保衛閭閻在在均宜注意現值軍事粗定部隊屯集深恐伏莽潛滋假冒軍人乘間刦掠禍及蒼生嗟我人民當喘息甫定之餘何堪重罹擾害本總司令爲防微杜漸除暴安良起見爲此令仰該處長即便遵照督飭所屬認眞查察如有假冒軍人肆意刦掠一經查出立予拿解本部鞫訊確實即按照軍法從嚴懲辦决不寛貸以昭炯戒云云業經警務處轉行各屬出示佈告俾衆周知 
[無錫]  
　　兩小輪中途被阻邑中天久不雨河水淺涸以致往來船隻時遭擱淺日來四鄕農民來城還租米之船隻絡繹於途以致北門外大橋河等處往往阻斷昨日（十七日）來城之船隻更多北門大橋河自下午三時起軋斷至晚六時餘尚未疏通由城開往周鐵橋之小輪被阻在通洪橋河江陰青暘開錫之小輪被阻在大橋河離輪船碼頭不遠故旅客紛紛登岸步行然開往周鐵橋之小輪旅客均感不便矣 
　　姘夫擊斃姘婦北鄕天上巿二　　圖官莊地方之任金生（綽號小麻子金生）素以販買烟土紅丸爲生涯手中頗有積蓄在本城商埠界内之一七圖梨花莊租賃姚姓房屋一間作爲藏土機關與同鄕有夫之萬秀弟姘識巳歷數載雙方各有一子任之髮妻於去春逝世秋間即續娶一妻以爲避人煩言詎自續娶後擬與秀弟離異未果昨日（十七日）下午四時任不知何故與秀弟爭吵用木器將秀弟打傷至晚即傷重斃命事爲商埠警察署所聞即將任拘署聽候訊辦今日（十八日）婦之父萬銀寳及母某氏聞訊均己到塲辦理交涉 
[江陰]  
　　令准添接長途軍用電話澄路要塞司令懶元爲敷設鄰縣武進無錫長途軍用電話事宜前日接奉總司令部參字第四號指令文云查添接臨時電話以利軍情自　便或緩此案旣有前六年張司令成例可援仰即直接函商江陰縣知事籌備辦理可也賴司令奉文後己轉函王知事飭商辦電話局迅行籌備矣 
　　縣會二屆臨時會紀縣議事會因十四年度預算尚未成立昨（十六）下午一時特開第二屆第一次臨時會議出席議員徐授經等十七人副議長何榮桂主席兹錄儀决事件如下（二）審查報告十四年度　地方預算案（一讀）歲入歲出經當臨時費總計二十一萬四千一百零三元一較交議數減去六萬二千九百七十五元略有修正遂通過（二）審查報告縣知事交議巿區房捐四成無着警察費不敷應如何設籌案（議决）因文字欠妥撤回修改（三）審查報告縣知事交議籌設實業局預算案（議决）縣欵支絀情形更倍曩年此項預算姑俟十五年度再行核議（四）審查報告江陰紅十字介會請議撥欵補助鄕院經費案（議决）此項慈善事業應由各界廣爲勸募無庸縣費補助（五）縣知事交議舊縣署鼓樓傾圯亟應修理或拆缷案（議决）付特别股審查（六）前屆議員金文翰等提議移咨縣署嚴禁食米出境案（議决）即日公函縣署切實查禁議畢五時散會 
[常州]  
　　夏溪鎭大刦案續誌武邑大有鄕夏溪鎭十五日有股匪百餘人圍攻警所刦掠全鎭各情己誌昨報兹聞勘騐委員胡炎於十六日下鄕至十七日上午始回城勘騐時先至西街警所當由巡士王明亮供稱盜匪由西隔湖駕船三隻到鎭後停泊河畔盜匪由船上岸者不過數十人共餘各匪均扮作鄕民由陸路而來會齊時排隊點名各盜身着灰黑色短衣頭纒白毛巾匪首三名腰束紅帶爲標記點名畢即派各匪分向各街巷把風開槍示威斷絕交通圍攻警所時竟與衝鋒無異所死警士爲守衛陸裕賢朱須田兩名入所後將槍五枝子彈數百粒搶刦而去供至此胡委即命檢騐屍體陸裕賢槍于由腰部左面而入彈由右肩部而出朱須田子彈由腰部背心而入彈由胸前而出創品皮破血流肉綻狀甚可慘次騐流彈擊斃小孩仲玉寳經家屬面請免騐胡委許之旋到恒愼典察勘據該典經理吳鍾麟謂盜人典時除搜索銀洋飾物外並逼令交出槍與子彈胡委見銀房首飾房確有被搶搗亂形狀惟損失數目尚未能知其底藴遂令書記王樹森繪圖附卷出典上街察勘各商號被刦情形該街係丁字式南街被刦者爲新茂盛·朱協茂·金義大·李新盛·鼎和豐·莊義元·源昌·汪永泰·郵局·莊鼎元·泰山堂·蔣永盛·徐隆興·隆昌等十四家東街各商號被刦者爲龔宅·吳長興·景春軒·第一樓·翁寳盛·李鼎泰·陳恒生·三益·王元興·陳公益·徐德興·莊乾泰·龔信泰·寳泰東中西三號·李宅畢宅等三十餘家銀洋飾物搶刧一空銅元及布疋香烟等物則向街抛擲郑窮人拾取臨行時並拉夫多人代爲搬運上船始開船向西駛行另有數盜由岸沿河而行作爲巡風隊勘畢晚餐回城巳翌日上午一時許矣現縣署諭令通班法警崔順·顧慶·黄耀·鍾全·姚順·姜斌等即日破案解辦 
[揚州]  
　　楊旅長注重盜案新編駐揚陸軍第七混成旅長楊岫海以城廂左近時有搶刦發生若不嚴加防範商民何以得安特飭所部各軍切實查察防護並一面於昨日（十六）函知縣署轉飭紳董曁商民人等知悉此後遇有盜匪發生迅速通知附近駐軍或用電話報告司令部以便派兵跟蹤跴緝總期匪無幸逃法無幸免鄕間盜案兩起東鄕宜陵迤北荀村地方居民張有祥家被盜打刦並傷事主之女携贓而去又西鄕移居集李子傳家陰曆十月二十四日夜被盜搶刦以路途遼遠未及赴縣報案詎二十九日又來盜匪十餘人衝門入室打傷事主之母搜刦財帛事後該兩事主分報縣署即經趙知事分别委員履勘矣 
[清江]  
　　軍署示禁差拿驢騾淮揚護軍使馬玉仁比據地方磨坊同業報告時有不法棍徒勾結兵士差拿驢騾影響生意情一事十四日特發出佈告多張揭示通衢加以嚴禁 
　　楊賡和部之行蹤暫編江蘇陸軍第一旅楊賡和部自陰曆本月初旬開離淮陰之後久始開至錢集兹據逃回夫役稱說該旅之第一團頃己開至山東之牛馬莊其第二團及旅部則移駐沭陽城内暫時維持沭城治安 
[嘉善]  
　　兵艦游弋本邑今年冬防早經舉辦惟東北兩方接壤蘇省之青浦松江吳江港汊紛歧原駐水警兵力尚嫌單薄前由縣署電請省長水警廳長加艦巡防兹水警廳派翊塺巡艦於十七晡到十窰西塘等處游弋 
[嘉興]  
　　警察編查客籍僑民嘉興縣警察所以時屆冬防深恐無識之徒勾結匪類混入内地妨碍地方治安不得不先事防範故特令行各警所編查各該管區域内客籍僑民以便查考各警所奉文後已諭令長警於十七·十八等日挨戸編查客籍僑民姓氏·人數·及僑居年份等編列戸册以備存查並當塲知照客籍人民編查後不准容留外來客民致干查究 
　　鄕間賭風大盛嘉興四鄕每於新米登塲之際輒有一般無業游民設賭抽頭引誘農民汗血金錢入其榖者不至傾家蕩産不止現悉南鄕新豐漢塘棲篁埭各區近日　博盛行卜晝卜夜鄕民因之廢時失業爲害閭閻實匪淺鮮 
[湖州]  
　　營底開拔赴寗留湖陸軍三帥七八兩團營底於今日（十六）開拔赴寗旅部同日裁撤移設南京應需送船隻經警所預先封齊故即安然就道 
　　婦孺會行將成立中國婦孺救濟便吳興分會經邑人趙湘泉等向總會接洽承辦籌備己久業己暫借錢業會館爲會址其他各項手續亦將佈置就緒指日可望成立矣 
[平湖]  
　　水警廳長到平閱操浙江内河水警廳長徐則洵於十七日下午乘坐兵輪到平當晚寄宿於其親戚陸芹生私宅並由水警署設宴接風十八日上午八時即赴南門操塲檢閱水警午間由代理知事周鐵英設席洗塵下午須赴嘉善 
[寗波]  
　　警廳擬派員赴台採購警米寗波向無大宗米糧出産故歷年皆賴外米接濟近因海禁局設立以後外埠米糧多不能來甬以　甬埠食米價　日日　高　警察廳長因其所　　警薪水　微薄而際此米價高　生活必更　度而加薪則力又不　　眞呈寗台守備司令部擬滙員赴會採購食米四百石因　　米較廉藉此可省消費 
[台州]  
　　日清醫院定期開幕溫嶺城内烟稠密商業興盛惟醫院尚缺如兹有醫學士張日清特在該邑城内組織醫院一所定名日清醫院業己積極進行定於十五年一月一日開幕 
　　銅圓大跌臨海巿面近來銅圓充塞致每元跌至二百五十枚商店大受影響兹聞各業擬請官廳設法嚴禁奸商販運銅圓人口以維商艱 
[]  
[]  
 
 

Page 10

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *敎育消息 
[專電]  
　　甬江浙敎廳篠（十七）電令四中即日上課如再抗違定予解散巧（十八）敎員全體離校學生仍堅决（十八日下午十鐘） 
要聞 
[蘇胡敎廳長奉命暫維現狀]  
　　召集廳務會議··宣佈態度··凖備提出善後會議五案 
江蘇敎育廳長胡庶華於昨日（十七日）召集本廳職員謝圻·蔣拱辰·周網仁·王藴曾·龍天健·陸旋·馬昌期·董富康·孫樹章等開廳務會議胡廳長謂現承孫總司令陳省長囑託在敎育廳暫維現狀本人决不以矯情而自矜高蹈亦不以暫局而薄視職權在職一日必盡責一日願同人均本此種精神討論廳務云云當即討論準備提出善後會議之議案五件其最重要者爲籌撥賑欵四十萬元就兵事災區設立平民職業傳習所八十所聞此項新計畫將與敎實聯合會中華職業敎育社協籌辦法俾能實現也 
[蘇省廳令委周綱仁接收五中]  
　　經費籌到··乃能成行 
江蘇省立第五中學校以校長童斐挪用校友會經費以濟省欵之窮致引起一部份人之妬羨本年五月間學生藉口校長任用私人發生驅長風潮糾紛累月童斐請病假離校校務由敎員惲福森代理敎育廳長胡庶華接事後以童斐久不銷假校長一席未便虚懸遂呈准徐代理省長聘任前省視學蘇簡繼任五中校長而令惲福森移交校務仍回敎員本職該校校友會中之職員學生以蘇爲會外人拒而不納胡敎廳長因委省視學問榮生前往接收問又以辦理困難忽忽回省陳省長及胡敎廳長乃於昨日另委周綱仁前往澈查眞相並先行接收校務暫時持以專責成周委奉到此項訓令後預料該校校友會將不肯再爲墊付欵項因晋謁陳省長曾政務廳長及第一科長陳應生第三科長濮仲厚等請示辦法均允力爲設法周委之意必領到一個月經費乃能成行也周委爲常州舊府屬之宜興人以五中由常州府中學堂蛻化而來與常府舊屬各縣關係極深因又徧訪武進·無錫·江陰·靖江·宜興五邑旅寗諸紳縉及五中旅寗校友徴求維持五中意見諸同鄕以五中風紀素佳今遽混亂深可惋惜多主張澈底改組周委則以維持現狀爲第一步驟非至不得己時不主張改組其表明自身態度則爲下列諸點（一）本人决不繼任校長（二）此後果由何人長校一惟省廳之命是聽本人在委員地位上絕不參加任何意見（三）願原有職敎員照常任務學生照常上課（四）希望校友會會計獨立不再與本校牽混而校友會基金亦有維持及利用之良法（五）以後學生所繳膳費若結算有餘應發還學生勿再撥給校友會（六）希望在短時間之維持期内省政府能給與相常之維持經費旅寗常屬同鄕對於周委所言以上六項均表示滿意並甚望五中能早日改變其臬兀不安之景象也聞周委一俟籌到經費即可到校接收云 
[浙江公立醫專驅長風潮擴大]  
　　浙江公立醫藥專門學校全體學生爲校長吳粹辦事無能廢弛校務羣作驅長運動疊誌本報該校學生對於此次風潮原欲靜候主管官廳解决奈日復一日杳無聲息乃於昨日發出宣言内容分（一）設備不完全（二）各科學程敎授大都未竣（三）職敎員不能稱職（四）校長不得其人四項末提出未來校長條件四（甲）有醫或藥學專門智識並有幹才者（乙）有聲望而無政客行者（丙）有積極改革校務的可能者（丁）深識我校過去的狀况而與最近校務不發生關係者據該校學生言若仍無影響將更進一步運動云 
[浙省四中發生罷課風潮]  
　　要求前校長經子淵回校拒絕其他代長 
浙江省立第四中學校全體學生發出罷課宣言云全浙父老兄弟姊妹公鑒竊自我校校長問題發生以來宣言五次表明態度非經師返來者皆拒無如敎廳亳不以敎育以青年爲念一再從事敷衍今且竟派劣跡昭彰之鄭彤華氏逕來代長我輩本向來之主張誓當拒絕爰於十二月十六日全體罷課作最後之奮門若一日不達目的即一日矢志不懈正義所在豈惜犧牲一息尚存即常力爭區區苦衷幸希諒之十二月十六日另一宜言云竊本校自經師子淵長校以來十三年度改制高級中學成立十四年度添招普通科文理組新生　形完善方冀校務蒸蒸日上一日千里造福我輩化育我輩孰知一二劣紳學棍懷叵測之心施破壞之伎多方奔走以謀遂其私慾誣控經師以希達其狡計莊嚴敎育塲所竟供彼　逐鹿之處事之可痛孰逾於此矧夫是非攸分詎容彼等顚倒學業所關豈忍經師他去是以四次宣言誓與週旋愛戴經師始終不渝簡單標語曰一除經師外無論誰來誓皆拒絕」自後敎廳請經師赴日考察敎育委派第二科長戴應觀氏來校暫代我輩固希經師早日成行早日返校本考察之結果作辦學之借鑑使我　將來得益更爲非尠初不料敎廳以此爲手叚從事敷衍也迄乎一月之後戴氏回校范均之氏續來鄭重宣告余來代長四中期以經校長赴日考察爲限而今經師固尚未赴日且不願赴日之態度己决則何代理校長爲此稍明事理者類能知之而范氏亦以經師宜暫緩赴日返校主持爲辭離校是亦義所當然范氏旣離校敎廳若眞有其維護敎育之心應如何即電經師返校以副我輩之望俾不致徬徨歧途有失學之虞豈可尚以派經赴日爲辭再事推委二旬以還始遣劣跡昭彰之鄭彤華前來代理摧殘敎育貽誤青年敎廳實負斯咎夫敎育爲一國文化之所系學校乃社會人才之出處四中爲會稽子弟求學之所亦全浙文化中心之一今一二劣紳學棍旣不惜挾私破壞於先敎育廳又再三敷衍摧殘於後坐令莘莘學子泣失良師之倚四百同學共作無母之雛一再忍受苦心可鑒事有非巳豈惜犧牲爰效包胥之泣作將伯之呼昭告於全國父老兄弟姊妹之前謹此宣言 
[松江東吳四中學生全體離校]  
　　松江東吳第四中學學生會因於本月十三日巿民大會學生聯合會亦已加入該校學生亦願一致整隊出發游行舉行愛國運動被校長步惠廉（耶敎士）奪去旗幟非但不准游行而不許開會並責年幼學生致起風潮該校長即藉聖誕節放假二週乘學生星散之時擬開除十二名經該會推代表迭次要求以最低限度不得因細過而開除終未邀准不得己即於十六日一律　校誓不再入敎會學校 
[高郵興化兵事後之敎育現狀]  
　　高郵興化兩縣敎育局將兵事後敎育現狀函復江蘇義務敎育期成會分誌於下 
　　高郵查此次軍事雖在江北但敝縣師範學校及縣區小學均未受若何影響並未停課至教育經費雖有少數附稅爲縣署暫移軍事用費嗣亦經縣署補具印收　儘先徴還矣 
　　興化查敝縣地方小學未曾因戰事影響停課至經費及就學人數亦未受影響云云 
本埠 
[全國國語運動籌備消息]  
　　海上全國國語運動大會總籌備處前開第一次職員會議時議决組織國語宣傳團游行全國重要各地宣傳國語第四次職員會議通過宣傳團游行路綫（一）上海·蘇州·無錫·常州·鎭江·南京·蚌埠·徐州·濟南·天津·（二）奉天·長春·吉林·哈爾濱（三）北京·張家口·太原（四）鄭州·開封·漢口·漢陽·武昌·岳陽·長沙·（五）九江·南昌·蕪湖（六）杭州·嘉興·嘉善·松江（七）寗波·福州·溫州·厦門（八）汕頭·潮州·廣州又通過宣傳團的宣傳法四種國語演講研究會（二）國語游藝會（三）國語展覽會（四）組織研究國語的永久機關現聞該會業巳邀集同志實行組織開始練習各種國語新游藝以及陸衣言新發明之手號·音號·旗號·燈號·電報等國語信號練習成熟後將於明年一月先在上海試演再行出發云 
[全國職業敎育機關之統計]  
　　中華職業敎育社對於全國職業敎育機關每年均有調查統計本年統計現己編製完成探錄如次全國職業敎育機關共一千五百四十八所計職業學校（連舊制甲乙種實業學校）一○○六職業傳習所及講習所一六七設職業科之中學四二設職業凖備之小學四一設職業科之大學及專門學校七七職業補習學校及補習科八六職業敎師養成機關八實業機關附設職業敎育一八慈善性質及感化性質職業敎育九九軍隊職業敎育四此一千五百四十八職業敎育機關各省區所佔數如下江蘇三二二山東一四四山西一四○湖南一○七河南一○五京兆九八直隸九六湖北八一浙江五五奉天五三安徽雲南各四八四川四○福建陜西各三七廣東三四江西二八黑龍江二○吉林一五廣西一二甘肅綏遠各九貴州七青海二察哈爾一共二十五省區 
[中華籃球會球隊比賽紀]  
　　中華籃球聯合會前晚共有三組比賽均在法租界天文台路籃球房舉行前往參觀者有男女賓三四百人兹紀情形如左 
　　（一）樂羣勝南方第一組爲樂羣與南方大學六時起賽裁判員蔣湘青君樂羣球員均係久戰沙塲之老將且多屬遠東運動會選手如右鐘余志忠左鋒歐炳光中鋒啟東等閱歷豐富傳遞敏捷攻無不克擲無不準故開賽後勢如破竹南方雖竭力抵抗終以舉動遲緩無補於事上半時樂羣得三十三分南方僅獲三分下半時樂羣陣線略有變更南方攻守亦稍見順利喬炳華尤見出色卒以實力不足殊少進展最後結果爲七十四與十二之比樂羣大勝成績表如後 
樂羣（七十四分）南方（十二分） 
　　余志忠　右鋒　二十七分　喬炳華　右鋒　十分 
歐炳光　左鋒　十八分　李侯德　右鋒　○分 
鄔誠謨　左鋒　十一分　黄人俊　左鋒　○分 
陳啟東　中鋒　　八分　楊　雋　中鋒　○分 
童咸昌　右衛　　四分　甘志偉　右衛　二分 
阮維揚　右衛　　○分　李惠廳　左衛　○分 
梁官松　左衛　　六分 
（二）復旦勝大夏第二組之復日與大夏二大學比賽係於七時開始由樂秀榮君爲裁判員雙方皆活潑勇敢最初數分鐘頗見均勢後大夏漸覺不支而復旦之李大宸·黄炳坤·吳發來三前鋒頓形活動内衛卞鳳年沈昆南二人從後接應亦極能稱職故球勢節進展大夏亦鼓勇周旋頗爲不弱左鋒黄春考尤見特色上半時復旦以三十四對十二佔勝第二時間復旦全體更動大夏獲球機會因而較多其中鋒林澄清竟能獨得十二分亦屬難能卒以復旦人材齊整技術純熟大夏不克施其力量結果成五十六與二十七之比勝利屬諸復旦兹列分數表如左 
復旦（五十六分）　大夏（二十七分） 
　　吳發來　右鋒　八分　陳　言　右鋒　三分 
林仲芬　右鋒　四分　黄春考　左鋒　八分 
黄炳坤　左鋒　十三分　林澄清　中鋒　十四分 
蘇炳泰　左鋒　　六分　王漢中　中鋒　　○分 
李大宸　中鋒　十七分　陳　煜　右衛　　二分 
伍志浩　中鋒　　二分　楊承景　左衛　　○分 
卞鳳年　右衛　　○分 
鄭皆得　右衛　　六分 
沈昆南　左衛　　○分 
伍　超　左衛　　○分 
（三）全黑勝光華全黑與光華前晚最後一次比賽亦爲最劇烈而最引起觀衆之注意者裁判員張國勛君銀笛一鳴皆奮勇進行力爭先着首由全黑擲入一球罰進一球於是光華急起直追亦勝一球往後分數時相上下勢均力敵攻守亦益見嚴密劇烈奮戰二十分鐘各得十六分成相等之局面林息十分鐘後全黑努力進攻頃刻之間即勝一球未幾光華亦勝一球又成均勢遂各鼓勇力以博最後之勝利繼而光華以二十四對二十居優勞旋全黑又平等其分數以後之比例則常在水平線上即有上下亦不過一二分耳閱數分鐘光華竟多獲四分一般人之心理以爲光華有可勝之機會但同時光華中鋒李伯駿違例四次出塲李爲全隊之柱石大勢即去全黑乃節節爭先分數絡續增加超過光華終以三十四對三十之比戰勝光華二隊分數列下 
全黑（三十四分）　光華（三十分） 
　　譚天沛　右鋒　十三分　林澤蒼　右鋒　　四分 
吳志超　左鋒　一分　張悅聯　左鋒　七分 
王優然　左鋒　四分　李伯鈞　中鋒　十六分 
耿　嚴　中鋒　三分　王鏡波　右衛　○分 
郭　釗　右衛　九分　楊巿卿　右衛　○分 
王守義　右衛　四分　伍繩武　左衛　三分 
蔣宜之　左衛　○分 
附下次比賽秩序表 
日　　　期　　　　六至七點　七至八點 
十二月有二十二日（星期二）　南洋與三育　甲子與中公 
[本日中華足球會比賽秩序表]  
　　中華足球聯合會球隊於今日舉行第九次比賽秩序如下 
與賽隊名　組别　時　間　　裁判員　　球　塲 
三育與體育塲　乙組　下午三點　蔣湘青　膠州路三育 
招商與復旦　　乙組　下午三點　包鏡弟　徐家滙復旦 
浦東與南洋　　乙組下午兩點半　周家騏　南洋大學 
明日樂羣與江南之乙組比賽　原定於下午三點假西門公共體育塲舉行現經雙方同意改於明日下午一點半在中華足球塲比賽 
[今日棒球場之著名美國足球比賽]  
美國式足球本屆已有數度之比賽見者巳復不少但因技術平常未能引起一般人特殊之法意兹者滬上各美國兵艦挑選能員合組一隊將於今日下午三點一刻假法租界天文台路棒球塲與全滬美國明星之聯隊比賽兵艦隊選手體格强悍球藝超羣絕倫至明星聯隊多係昔年哈佛·耶魯·潑令斯頓·三大學之代表此三校之足球在美國最爲著名故有「三大頭」之稱技術之精美早己宣傳人口無待贅述雙方爲爭此次之覇權加功訓練一月有餘成績遂益見進步故比賽時本埠各國領事將前往觀戰其能引人注意於此可見入塲劵原定槪收大洋一元今二　爲鼓勵華人對於美國式足球興趣起見特設普通座僅售小洋二角云 
[麗德鳴喈惠民三校今日開游藝會]  
　　麗德女學松江縣楓涇巿私立　德女學丁未年春由沈守瓶君集合同志捐資建設嗣沈君去世校中同人竭力維持民三畢業生益多乃由王李二公會同各校董商定添設代用高等科辭理三年頗形發達遂由縣會議决改爲縣立第二女高現在該女學校董以原賃民房不敷應用以將民四所購地基預備建造校舍今日下午在大舞臺開游藝會以所餘劵資充作建築經費如不敷再籌募云 
　　鳴喈公學鳴喈公學游藝會於今日（禮拜六）下午一時半假西門中華路少年宣講團舉行節目除各團體之鐵槓火焜魔衛國樂西樂外尚有精武女子國技啟英女學之木蘭歌·對舞·滑稽舞·啟賢女學之月明之夜·葡萄仙子啟秀女學之英文劇肉劵又名借債削肉並少年宣講團之新劇聞門劵祗售大洋五角 
　　惠民義校新閘麥根路惠民義務學校創辦巳有二載學生甚發達惟因該校係完全義務不收學費各項開支均由熱心人士捐助此因經費支絀特定於今日（星期六）下午一時起假座西門方浜橋共和影戲院舉行募捐游藝會門票價目與平日相同兹將節目探錄如下國歌·校歌·主席報告游戲表演·滑稽短劇·仙人舞·誠實的農夫·採菱舞·國技·幻術·輩人舞·老魚翁·化　　簧·國技·苦憐的家庭·化子拾金·一念之錯·雙人舞·滑稽影片·謝賓歌 
[南洋大學國文大會名次發表]  
　　該校舉行國文大會巳誌前報兹聞各項試卷俱由校長凌君　竣應奬各生名單亦於昨日發表特誌如下奬金牌及唐　國文全部者計章作霖等七名奬銀牌及唐編國文全部者計柳克述等九名奬鋼牌及唐編國文全都者計陸競智等十六名奬唐　國文全部及西書者計程振粤等三十名奬唐編國文全部者計揚景陋等三十五名聞該項奬品己定不日分發云 
[美專國畫展覽會今日開幕]  
　　上海美術專門學校假座本埠愛多亞路三洋涇橋安樂宫舉行大規模國畫展覽會於今日上午九時開始展覽所有陳列品爲該校校長劉海粟敎授許醉侯·諸聞韻·謝公展·潘天授及國畫科高師科同學作品六百餘件每經三日更換陳列一次會期自本日起至二十四日止開會六日參觀時間每日上牛九時起至下午五時止凡赴會入覽者毌需入塲劵並贈送美專圖畫展覽會特刊 
 
 

Page 11

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *自由談 
[拉倒] [  子馨]  
事無希望曰拉倒蘇湖人口中屢有是諺語或謂諺語中之有拉倒係軍閥拉夫倒戈之預識雖然中國有此拉夫倒戈之軍閥誠所謂拉倒矣悲夫 
三言兩語[  鵑]  
　　軍人搜刮軍費向來是地方上商會和紳富倒運往往一五一十的把大洋錢捧出去也不敢哼一聲兒不道近來他們搜刮的手段更高明了據說瞧上了梅蘭芳要他二十萬這消息確不確還不知道要是確的那未免太無賴些可是梅蘭芳錢雖挣得多也仗着一串歌喉一副舞態去挣來的這種錢都是血汗錢和他們軍閥刮來的錢不同問他要時也得想想朱柏廬治家格言中所謂「當思來處不易」可不要實做伸手大將軍啊 
[人物小志] [  盧繼用]  
　　現任江蘇省長陳陶遺先生名公瑶字道一我金山縣松隠巿人也先生器宇端凝勿苟言笑有識見料事如神當勝清末造政綱窳敗有志之士皆亟欲謀革命先生審時度勢慨然投革命黨與孫中山黄克强諸先生周旋孹畫不遺餘力維時清廷執政王公益復昏憒乃窮搜革黨妄冀苟安各省疆吏亦慴於朝命邏捕實嚴唯先生則弗密乃爲邏者得遂幽於南京總督衙門縲絏之中備嘗辛苦而仍從容自若爲人書聯以自遣其所書語率爲道義言兩江總督端午橋聞而奇之亟引與語溫文爾雅歎勿類也其後先生之知友趙厚生張品齋顧珊臣諸先生竭力爲之奔走呼援年餘卒免於難亡何武昌起義天下景從曾不旋踵清祚覆亡民國聿建時十七省推舉代表在南京組織臨時國會先生被舉爲江蘇代表又被舉爲副議長孫中山先生之臨時大總統即於是産生焉迨正式政府成立先生乃解組來歸旋復走關外於哈爾濱從事墾殖互四五年失敗而回前年復由農商部派赴歐美各國考察實業以經費匱乏未成行今年浙孫發難知先生賢先嘗徴其意先生因告以關外情形並决蘇楊必退謂能會師徐州則北方必將内變不足進矣今浙孫已凱旋矣先生之言歷歷皆驗是以浙孫亟欲先生出山共維艱巨非無因也 
　　先生燕居喜參禪讀經茹素奉爲常課松隠人士一時從者風靡語曰一人善射百夫决拾信古人不我誣也一日先生自某處歸其親友爲之設筵洗塵復以先生持齋也則另闢素席以餉之適座中有矯爲持齋者自進於先生席而又絮聒大都諛語剌剌不休至睡涎四射先生喟然曰素席無山珍海錯然臭豆腐勿與焉實其流品卑下不能登大雅之堂也闓座聞者爲之哄然又去年江浙啓衅孫傳芳自福建入浙攻蘇水路由黄浦江上游進窺松江故松隠亦在被兵區域松隠先曾駐聯軍一連故孫軍方至兩軍即於鎭西交綏紛亂之際乃有一兵入先生宅時先生眷屬盡已遷入紅十字會惟先生一人方擁被臥於榻上聞亂兵來亟以所愛之金表裹於手帕而堅握之兵至問藏金處先生僞爲神經錯亂者弗與言兵數問先生卒如啞兵無已叱先生起先生應聲起復叱伸兩手先生亦應聲伸兵乃搜之至左手先生納手帕於右手至右手亦如之乃搜其身得數銀元始去觀於先生之從容不迫處險如夷誠足多矣 
[餐櫻廡漫筆] [  蕙風]  
　　高郵蚊盛有女子隨嫂夜行其嫂借宿耕夫田舍女曰吾寗死不失節獨宿草奔中以蚊死其筋見焉人爲立祠曰露筋見廣輿記宋米海嶽書露筋祠碑余舊藏拓本絕精整兹事勒之貞石久矣請崑山朱以載（厚章）多師集楊九娘廟歌自序略云嘉定縣志楊九娘性至孝父命守桔橰苦爲蚊嚙不易其處竟以贏死土人立廟祀之按此與露筋祠事絕類彼以貞此以孝後先輝映矣吳槎客（騫）拜經樓詩話引初白　主云高郵露筋祠本名鹿筋梁相傳有鹿至此一夕爲白鳥所嘬至曉見筋故名事酉陽雜俎及江德藻聘北道記初白詩古鐸殘碑幼婦詞飛蚊爭聚水邊祠人閒多少傳譌事河伯年年娶拾遺詩見敬業堂手稿據此則以爲女郎祠者非事實矣嘅自坤順道消懿稱閟響政不妨存此一說爲趾美貞姬者勸毌庸斤斤置辨也 
　　近人製謎以一箇一樣一樣云云隠宋詩七言絕句全首獨上江樓思悄然（一箇）月光如水水如天（一樣）同來玩月人何處（一箇）風景依稀似去年（一樣）底面天然巧合不能有二 
　　妓之假母俗呼爲爆炭老妓退院私蓄侍寢者不以夫禮待號爲廟容曲中諸妓多富豪輩日輸一緍於母謂之買斷見北里志注又宋時平江里衖傳習呼營妓之首曰丁魁朱魁見陳藏一話腴妓之管領者名瑟長見霞箋記傳奇（元無名氏譔）已上各稱謂並甚新又桐陰清話（臨桂倪雲癯鴻譔）云秦淮舊院敎坊規條碑余嘗見其拓本略云入敎坊者準爲官妓另報丁口賦稅凡明脫籍過三代者準其捐考官妓之夫綠巾綠帶著豬皮靴出行路側至路心被撻勿論老病不準乘輿馬跨一木令二人肩之云云此碑尤絕新可入金石餘話 
[誘惑（三八）] [  天笑]  
　　奉敬亭道我初來的時倨叶母親不讓我來說我這樣年輕怎麽一個人可以到上海去我說不妨我有許多同學在上海玩幾天就回來的到了上海我本想老着面皮自己到沈家去問問怎麽一件事倘然我的未婚妻性質還好的我很原諒他因爲現在的時代不似從前守舊對於節操兩字不必似從前一般看得太重只要以後能夠性情相合大家愛好便是了及至我到了上海同學雖多他們沒有一個認得拆白黨的我問他們的朋友黨中有拆白黨嗎他們說我們的朋友都是規規矩矩沒有一個拆白黨又說拆白黨不是把三個字寫在臉上的你見了也瞧不出他是一個拆白黨啊不要說你便是我們常在上海的也認不眞誰是拆白黨誰非拆白黨咧後來拆白黨沒有遇見倒遇見了你我那天到戲館裹倒也不專爲看戲因爲有人說拆白黨戲館裏最多呢楊七姑笑道你這話就像内地出來的書房公上海人就叫做阿木林那裏說去尋得着什麽拆白黨這種拆白黨他不施拆白行爲的時候比什麽人都規矩越是大拆白黨越是像煞有介事你那裏去尋得着他要能叫你知道他是個拆白黨便不是拆白黨了你還說要到戲館裏來尋拆白黨也是一句外行的話你瞧這滿戲園子都是人那個是拆白黨呢拆白黨却是可遇而不可尋的一件東西無意之中遇到了他那就倒霉就像你的未婚妻沈小姐一般吃他的苦頭如此之深眞是可憐你們做男子的應該原諒他我看你的爲人倒是很至誠的雖然他一時失足我很望你覆水重收况且他吃一次虧長一次見識你要待他好他也一定感激你咧秦敬亭道聽你的話我非但不能怪他而且我很可憐他我現在要求你你可能陪我到西鄕靜修庵裡去找他嗎有你一同去就可以由你介紹不然我雖由照片上認得他只怕他却不認得我未免大家不好意思楊七姑摇頭道西鄕是在上海的落鄕此刻是夜深了不能去了明天我可以陪你去秦敬亭道我知道了這件事心中很急愈快愈妙到了明天你不可再失約嘘楊七姑道這是敎人家破鏡重圓是件好事情我怎麽能失約明天准定一同去就是了 
[奉字新詞源] [  堃生]  
　　奉趙（史記）「完璧歸趙」後世以物還人均稱奉趙今奉張蟠據各地一一淪陷將無寸土尺地之留存非與奉趙之義適相符合乎 
　　奉移舊制凡遇帝后大喪由嗣兵帝奉梓宫移至殯殿曰奉移今奉張不日下野有移居大連之說而擁護之者則爲少帥學良即謂之奉移亦可 
　　奉承（左傳）「奉承以來弗敢失隅」（禮記）「齊戒沐浴盛服奉承而進之」皆作奉受解俗借爲阿諛之義奉張聲勢赫赫求祿位者爭奉承之今則吐駡有人奉承無人矣奉行奉令而行不參巳意謂之奉行若奉張則干政有之奉行未也日暮途窮奉身而行不亦宜乎 
　　奉公（漢書）趙禹志在奉公張禹舞智以御人奉張雄視關東不知奉公此衆畔親離所以有今日也 
　　奉天承運（野獲編）「臣下告敕令中必首云奉天承運皇帝」前清詔書均沿用此四字奉張稱關外王且有復辟主張頗適用之其如大勢巳去天運靡常奉無可奉何 
　　奉行故事（漢書）「方今務在奉行故事而巳」按此即照例行事之意今之奉張失權喪地雖欲奉行故事其可得乎 
[迎孫歸語] [  小鴉]  
　　前日（十五）北車站萬頭攢動歡聲頻頻則爲震赫一時之五省總司令孫傳芳蒞滬也奏凱歸來易資萬人瞻仰歡迎者趾踵相接余以時晏人多爲擯然吾友周拂塵君得捷足見顧爲時巳遲孫氏巳啓節歸寓矣周乃駕車隨送至赫德路私寓復蒙孫氏傳見周初上頌語繼謝其惠賜盛儀（按冬朔爲周君三十初度荷孫氏親書壽聯以贈其對有長跋謂書於淮徐凱旋之次日集魏書宋志云云其聯曰齒比何戢德有過者年齊蕭王才實百之云）孫氏精神健甚雙目閃閃有光勇毅神情直逼眉宇當時謙讓再三並謂此次驅敵出境純爲民意所使奉軍蠻横巳極民困不蘇故特代民彄策而所以得勝者亦爲民意之戴護三軍之憤激輿論之一致吾德薄能鮮祇隨衆人之後而巳以後蘇省施設一以民意爲攸歸周君至此復謝孫氏愛護民意相談有半小時之久隨興辭而出云 
游藝消息 
　　新舞台之義務戲九畝新舞臺救火會爲購置機械·邀請著名票友會串·本定初六七兩晚·兹因銷票踴躍·再加初八共三夜·劇目業己排定如后·初六夜·鐸社（南陽關）鐸社（南天門）·鐸社（九更天）·鐸社（别窰）·武林客（馬蹄金）·客串我（三义口）·逸社（頭二木虹寃關）·初七夜·韻聲（拾黄金）·韻聲（空城計）·韻聲（李陵碑）·逸社（梅龍鎭）·客串我（金錢豹）·武林客（戰蒲關）·韻聲（全本開山府）·初八夜逸社·（上天台）逸社（幘門斬子）·蘭社（白門樓）·逸社蘭社合演（頭二本白水灘）·逸社（翠屏山）·逸社（拿高登）·逸社（六月雪）逸社（黄鶴樓）· 
　　「上海花」中之大佈景商務印書館汪福慶君導演之「上海花」·祗有内景宴壽一幕·其佈景甚爲富麗·在我國實屬創舉·其費用在四千金以上· 
 
 

Page 12

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *開攝迄今·己閱月餘·刻己全部告竣·佈置妥當·定本月二十日下午開攝·並事前遍發請柬·邀請藝術界及言論界人士前往參觀云·[  八八]  
楊伯漢將返西貢安南華僑楊伯漢君·前月到滬·採辦中國影片·聞己訂購「大亞」「明星」「商務」「友聯」等公司新片·如「疑雲」「可憐可閨女」「情天刧」「秋扇怨」等·計有十套之多·兹楊君己定今晨趁輪啟椗返西貢·滬上和影片公司重要職員·均將親至碼頭送行· 
　　啟賢公學舉行歌劇大會本埠啟賢公學·因校内經濟支絀·故於陽曆十二月二十四日（星期六）·午後七時·假座北四川路中央大會堂·舉行歌劇大會·藉資籌欵·以維校務·每劵售洋一元·節目繁多·頗有特色·有月明之夜·葡萄仙子·七姊妹游花園·麻雀和小孩·皆係著名歌劇·其他有古樂·嶺南音樂·吳樾崑曲·新奇火棍·及電影明星黎明暉女之新曲云·[  海上健兒]  
　　笑舞臺將排演「立地成佛」和平新劇社鄭正秋君·摘取廣陵潮說部中一段·編排紅姑娘三救恩相好·劇情緊凑·穿揷有味·故開演以來·賣座時滿·兹又由邵仁傑君·將立地成佛影戲劇本·編成舞臺劇·刻正趕製佈景·一俟排練成熱·即日開演云·[  雲青]  
　　友聯公司近訊秋扇怨特刊·刻己出版·全書用銅版道林紙精印一厚册·計銅鋅圖共有三十餘幅之多·文字之執筆者·有瞻廬倚虹獨鶴大可紅蕉卓呆枕綠民哀太去碧波醉莫半夜小青菊高賡夔佩魚聞天轉陶逸梅吟秋蓮痕明霞釋雲昔醉亞魂孑魂懷麟步高筆花鏗然等諸作家云[  歸燕]  
朗華影片公司新片「情塲怪人」是片係美術家兼電影家之馬君手編·將來一切佈景等·亦由馬君親自規劃·並自任導演·聞馬君昔在美專畢業·曾任電影繪圖員·及男主角·經騐學識均甚豐富·該片不日開攝·將來必能在電影界中放一異彩云·[  雲青]  
[苦悶] [  弱者秋兒]  
　　今晚我眞感得苦悶到了極點了現在我若再不寫出來我眞要悶死了雖然寫了也未見得有多大的効驗能使我不苦悶而因此快樂但是我又感得寫了總畢竟要比較不寫好些因爲我現在眞苦悶到了極點了 
　　我現在更了解人生之無聊與痛苦了在我無聊與痛苦中和那不可抵抗命運相挣扎時眞是無聊與痛苦了所以我更證我果不是一個有作爲的青年我是只配跪在人前號泣乞憐的弱者 
　　過去的不堪回憶即使回憶也都是糢糊的痛創也沒有未來的希冀因爲拿現在的因來推將來的果恐怕也是一加一等於二哩我若是手邊有柄利刀我竟能割破了我的咽喉的枝手槍我也能洞穿我的腦門這確是一件解除苦悶的良策雖然有人要說這太消極了人生不是這樣輕易解决應該從各種苦悶的包圍去奮鬥得到踏踐理想的一天那纔是人生戰場上的勇士否則這樣因不甘於苦悶又不努力奮鬥解决苦悶而去自殺是弱者的行爲是可羞的事假使我不是弱者我早就去找尋利刀和手槍去自殺了我因沒有自殺的勇氣所以至今尚未自殺留此殘缺不完美的人生在這世上偷生過我這般苦悶孤寂的日子 
他們都是青年他們有金錢以金錢求得他們的名譽他們有名譽求得他們的權勢他们以他們的權勢去求得他們的美人他們更以他們的黄金名譽美人求得他們完美的人生樂趣他們眞都是人世間最幸福的神仙啊啊我啊否運的我啊金錢與我絕交了權勢全被他們佔盡了美人嗎不是傻子見我沒有金錢又無權勢肯和我有關係嗎不要說美人便是那些另賣的活猪丨丨娼妓也願和我接一吻吓啊啊人生的無聊與痛苦壓得我將要丨丨眞要不能生存了但是我又無勇氣去自殺我眞苦苦極點了 
　　我眞苦悶到極點了偶然間記起古詩人李太白說的 
　　﹃窮愁千萬端美酒三百盃愁多酒雖少酒傾愁不來所以知酒聖酒酣心自開辭粟臥首陽屢空悲顔回當代不樂飮虚名安用哉蟹螯即金液糟丘是蓬萊且須飮美酒乘月醉高台﹄ 
　　所以我便忘了﹃舉杯消愁愁更愁﹄的痛苦去飮酒了但是不曾飮到三百盃的七分之三我已經因而把枯腸中的苦汁都嘔了出來這次意外的打擊非但使我一連好幾天苦悶的日子不曾平安過着竟連我的靈魂也累了多時的不寗啊啊於是這﹃醉生夢死﹄的妄想也便打得粉碎我苦悶到極點了 
　　我苦悶到極點了請快來救救我啊 
[誌謝與介紹]  
　　安吉名畫家張古香先生爲吳缶老高足缶老爲定潤格謂其下筆神似復堂趣若悲會推重甚至近在海上　畫自給各箋扇店皆代收件求畫者踵趾相接昨承惠贈秋色圖一幀蒼老可喜特此誌謝兼爲介紹 
 
 

Page 13

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *本埠新聞 
[孫傳芳昨晚由通赴寗]  
　　寗垣開蘇省善後會議 
五省總司令孫傳芳應南通張季直之召赴通游覽孫氏本定前晚搭乘原輪返寗出席善後會議嗣以通地各界預定游宴日期爲二日孫氏因情殷難却故再留一口定昨晚（十八）乘江華啓椗赴寗聞將乘原輪直駛往寗本埠偕往官場傳道尹·宋處長·嚴司令許交涉員等或同孫氏往寗一行惟徐樹錚氏因北上期定擬昨晚由大達公司專輪返滬 
　　寗垣定於本月二十日召集蘇省善後會議自省長以下各廳署及各屬道尹均將列席五省總司令孫傳芳昨巳由通啓行返寗本埠傳道尹許交涉員亦偕孫往寗列席兹據本埠政界消息此次善後會議係討論江蘇整理民政不干涉軍事範圍討論之目標有三（一）提高道尹職權問題以道尹爲所屬各縣之耳目關於各縣行政事項尤須負監督之責擬將此後道尹職權提高承省長之命負一屬吏治良窳之責任并訂定道尹分巡規例俾勤求民隠肅清吏治（二）此次驅奉一役江南北聯軍因餉糈急迫征收地方捐稅公欵全省統計達三百七十萬之鉅際此戰後財政困難稅收疲滯亟宜厘訂整理規則並討論恢復蘇省整理財政委員會之組織及委員會人選問題（三）淮海徐揚屢經戰事土匪四起除組織江蘇全省清鄕總局剿撫兼施外惟以經濟困窘不克實行擬由各道屬酌量地方情形酌調地方警團補助進行聞各屬道尹均於今明啓程赴寗 
[孫傳芳决定出兵攻魯]  
　　據軍界消息孫傳芳總司令以攻魯豫軍節節潰退而豫督岳維峻又迭電請孫發兵援助孫氏初以後方設備未週未允所請今則江浙皖三省内部佈置巳告就緒聞孫總司令巳决定將以浙軍陳公俠之第一師近畿陸軍第四師謝鴻勳之兩團前往援助而以盧香亭之第二師一團周鳳歧之浙軍駐守徐蚌一俟孫氏返寗後即將出發云 
[白寳山鄭俊彦出兵電訊]  
　　昨據南京軍事方面電云聯帥决出兵攻魯除電盧總指揮返寗面商戰略外并分電第六軍長白寳山·第九軍長鄭俊彦部隊即日集中台兒莊滕縣候令向山東東部進攻 
[交涉署規定華人赴美護照條例]  
　　江蘇特派交涉公署近今規定自一九二六年一月一日起華人請領赴美護照條例數條亟錄於下（一）凡學生赴美留學無論官費或自費應將敎育部所發之證書呈署驗明方可給照（二）凡請照赴美游歷須由所在地之同鄕薦任官在職人員塡具保結并備介紹函呈署請照方可給發（三）凡商人赴美經商或調查商務事項應由上海總商會備函介紹并須由殷實商號塡具保結呈署方可給照（四）凡歸化中國之人如請照赴美留學或經商及調查事務者除應遵照上項規則外并須將内務部發給之歸化執照呈署驗明方可給照（五）凡華籍幼年男女係由外國人或敎堂寄養請照赴美時亦應遵照上項辦法并須由監護者備函證明方可給照（六）凡領照人業經核准給照者應將最近時之四寸半相片六張呈署以便粘用（附註）凡請照者如因行期過促關於各種手續不及辦理者可以准予通融先由敎育會·青年會·寰球學生會·道路協會各大學校長·上海銀行旅行部·塡具保結并備函代爲請照所有未及辦理之各項手續仍由擔保人負責辦理 
[反對日本出兵之紛起]  
　　國民通訊社云自日本政府决定出兵滿洲援助奉張以來各團體多以其侵害我國主權紛紛反對昨日本埠各團體除有發表宣言通電表示反對外下午三四時閘北寳興路等一帶均有學生巿民三五十人結隊演講其目的在說明日本出兵滿洲意味之嚴重聽者甚爲踴躍（按已發表之文電計有各團體聯合會之宣言全國學生總會·上海學生總會·總工會等通電文長不及備錄（聯合通信社云本埠各界人士對於報載日本出兵南滿以保護其僑民之說頗爲注意兹錄各方消息如下 
　　「虞仲咸之提案」本埠各路商界總聯合會議董虞仲咸對於此次日本出兵南滿之舉特建議商總會云東省内戰聞日本竟出兵干涉此實有礙我國主權及蔑視我國團體應請本會立即召集非常會議討論對付辦法「理由」張郭起畔乃本國軍人爭權不均之内訌將來是非我中國人民自有公斷今日本政府假名保護其僑滿日人實施其出兵南滿洲等處之夙念其朝野上下以我中國之内政胆敢倡言干涉制止之說視若日本之内政然况南滿洲等處日本早巳擅派軍警駐紥度觀其僑民巳無危險今率爾出兵不啻延長我國内亂與保護僑民之旨大相逕庭實危及我國國本蔑視我國團體本總會應提出嚴重抗議以儆乘機思逞之狡謀而免國内長久之内戰「工商會會友之呼籲」本埠工商友誼會總部昨據各會友紛函提議日本有出兵滿洲援助奉張之消息而日本政府尚曰不干中國内政爲保護滿洲日僑而出兵按之事實適得其反查東三省久爲日本勢力所壓迫昔日國人因鑒於奉天張作霖之舆熖不敢有所主張今日本公然乘機出兵助奉顯係干涉中國内政違反國際條例該會已提出今日中華民國各團體聯合會議代表會討論兹將該會會友公函如下（上略）近日各報登載日本出兵吾國奉省之說閱之不勝駭異此次乘吾國内亂之際藉保護其僑民財産以實施其暗助軍閥長我内亂之野心我人不力圖抗制則國亡無日本會爲民意所在不得不急起抗爭盼望提出大會討論爲要 
[日僑商會對關議提意見書]  
　　爲增加認爲奢侈品進口稅事 
本埠日僑商會因中國政府向關稅會議案對於認爲奢侈品之商品擬較高之運入稅而列入奢侈品有棉製品等三十餘種以爲其範圍頗廣日本之重要出口品幾悉含其中亦應認爲奢侈品者而亦有難認爲奢侈品者多種一經承認日本對華貿易將受重大打擊擬將此問題徴求會員意見加以研究作爲上海日僑商會之意見呈交關稅會議日本全權據聞其研究方針三種（一）中國方面雖列入奢侈品而難認爲奢侈品之商品並其理由（二）同一種類兼認爲奢侈品與普通品大體的分别（三）運入中國額較少而不得不認爲奢侈品之商品品目 
[日本加收奢侈稅影響]  
　　滬地輸出品大減 
　　據日人消息自日本政府對奢侈品實行加稅後滬地運往日本之輸出品忽大减特爲輸出品大宗之紫檀火鉢等尤受打擊因此小貿易商中息業者不少云 
[被捕學生判今日日領研訊]  
　　前日下午普陀路捕房派出西探捕在小沙渡·宜昌路·西蘇州路等處拘拿沿途散發激烈言詞傳單之學生已誌昨報兹悉所拘學生共計有十七名屬於上海大學者七名爲女生沈方中·男生孫金鑑張天明·蕭琴笙·周慶白·向大·李雲·屬於大夏大學者四名爲曹子仁·（即趾仁）蒲克敏·李善寳·党伯孤屬於國民大學者六名爲來一大·（即來燕堂）殷伯恒·王心恒·年正國·金國光·郭習芝等昨晨連同傳單併解公共公廨由關讞員會同英馬副領事升座第一庭審訊而到堂旁聽之學生男女計有十餘人據工部局刑事科代表梅特蘭律師上堂譯稱控告被告等在普陀路捕房轄境内分發傳單擾亂治安該傳單内容均係反對日本人之事請求將此案改由日本領事堂期訊理云云中西官磋商後諭被告等各交二百元保候（今晨）日領堂期研訊 
[公廨昨日續訊同興廠工被控案]  
　　滬西戈登路日商同興紗廠於本月十一號發生風潮一部份工人聚衆滋事毆打該廠稽查擊毁機器經捕房拘獲十八名解由公共公廨審訊情形巳兩誌本報昨經陸襄讞會同日領田高君升座將該十八名提案繼續逐一研訊内有名田雙虎者受傷頗重據田供李根生粘貼傳單及被捕之事初皆不知嗣始得悉向洋東詰問被捕原因時寫字間内有稽查六人我被該稽查用鐵梗將頭手腿等處打傷後由捕房送我往醫院醫治被打以前我並未先打他人又據李根生供是日晨五句餘鐘赴廠工作中途有兩人將傳單給我其時天尚昏暗該兩人面目不辨我不識字即將傳單納入袋内進廠工作至六句餘鐘因欲脫衣故將該傳單置於水牌上面之架上並未粘貼亦未與同廠任何工人說過迨至九句餘鐘寫字間内日人將我喚去交由巡捕帶往捕房等語其餘被告徐阿大·許金龍·董康德·丁大祺·徐阿三·唐愼方·奎大添·孫阿寳·徐發奎·杜阿六·陳阿二·趙貽生·徐惠波·丁貽生·陳阿金·陳惠芝·等十六名所供均不承認參預此次肇事嗣以尚有被告方面之證人三名不及審問堂上諭令禮拜六上午續訊 
[愛國募金消息]  
　　總商會函復控案五卅失業工人團前因各路商界總聯合會潘冬林經手各紗廠工人救濟費時曾將一部份欵抵充愛國募金特具呈請求孫總司令拿辦孫司令當批交戒嚴司令依法辦理嚴司令以事關重大特函總商會代爲查究虚實以便核辦昨由總商會轉知各路商聯會請爲具復該會業已將詳細事實正式備函呈覆嚴司令矣 
　　附錄總商會復戒嚴司令部函如下「逕啓者接准大函以據上海五卅失業工人團呈稱前月新老怡和東方公益四廠工友不忍見失業工友飢寒以死慨然將應得之補助費一元捐作失業工友暫維生命此欵共一萬六千餘元存潘冬林手中捐出巳將一月而我失業工友分文未得等情並據上海總工會呈同前情函請　口派員調查實在見覆核奪等因准此查此事前因五卅工潮各界從中設法調妥由敝會方面補助新老怡和·　方·公益·四紗廠工人上工補助費每人洋三元當於上工前每人先發給一元惟以工人衆多募欵困難而其他工人亦羣請補助點金乏術應付俱窮經由各路商界總聯合會推舉代表丁朝奎·潘冬林·二君往返與工人代表接洽商定每人由濟安會續發現金一元尚少一元計洋一萬六千四百七十五元作爲工人捐助愛國募金蓋是項補助費所少二元其一元以現金發給一元則係轉帳故一面將愛國募金收條給予工人代表收執而工人代表則出立每人收到二元之收條交濟安會存查收付兩相轉訖並無餘欵存留該工人團體不明原委以爲現欵捐助所稱各節殊有誤會准函前因林應查明奉復惟祈察照是荷此致淞滬戒嚴司令部」 
後援隊通告結束愛國募金後援隊通告各交際員云逕啓者同人等辱承推舉愛國募金交際員任事已經兩月有餘際此愛國募金業經結束爲特於本月十九日下午四時務請台駕列席共商結束以清手續萬望勿延爲荷愛國募金後援隊交際部啓 
[調查民生債劵之工部局復函]  
　　須待總巡銷假再行答復 
納稅華人會前曾公函工部局請調查發行民生債劵一事昨得復函云敬復者接展本月十一日大札内開貴會對於普濟善會設立工廠及發行債劵一事於本月五日議决各節業已讀悉此事敝局總巡亦經留意並已着手調查惟刻正抱病請假以致無從答復殊深歉仄一俟總巡銷假視事後當將調查所得函告也此復納稅華人會會長及各會員上海工部局總董費信敦警啓 
[民生工廠已開始工作]  
　　民生工廠自開辦後巳粗具規模現仍在計劃進行該廠現巳招收工人至八十餘人先行製造信封信套等零星物件内部人員如葉惠鈞·余魯卿·徐鶴亭·郭建侯·信用尚佳連日正與各方接洽至於置屋購物係由袁松亭經手雇用人員約有六七十人之多惟推銷奬劵尚感困難昨晚各董事假座一家春討論以期竭力維持又訊本埠士紳葉惠鈞袁叔亭等在閘北設立民生工廠收容公共租界無業游民兹巳收得各捕房彚送到來計共十八名又各慈善團體送到七八名廠中先行將該項游民沐浴修髮另給棉衣命其工作現時祇有將鮮蛋裝箱載運出洋預計此項工作可至明年四月間并聞將來收容較多則工作亦將添加云 
[總商會今日開常會]  
　　上海總商會定於今日下午開會董常會昨發通告與特别會董曁全體會董曰逕啓者十二月十九日（星期六）本會開第二十六期常會務祈台駕於是日下午准四時惠臨藉聆偉議不勝企仰之至 
[姚福同致縣商會函]  
　　促新副會長就職 
　　姚福同昨致上海縣商會公函云董事諸公均鑒逕啓者竊福同猥以輇材難膺重寄乃承謬愛以本會副會長相任自漸駑鈍勉効馳驅隨諸君子後荏苒四年周旋兩任荷蒙提挈雖免貽隕越之羞而無補薪勞實有愧濫竽之誚本年續任期滿新副會長依法選出差幸瓜代有期自此得藏鳩拙過意遷延一再交替未能仍難缷責雖副會長一職不過備位似無重要然遇事機迫切之時似不得不追隨末座藉領敎言弟本俗冗事多鎖屑讓賢未得致常有顧此失彼之虞因於前此聲請貴會轉催新副會長接任俾缷仔肩未荷如請正擬續懇適以浙奉軍事驟起滬上多故未便再加嘵凟邇幸東南戰事告終上海巿面已稳如平時而弟之俗塵則更勝於往所有本會副會長一職急須交缷斷難再事因循况商會爲國家法定機關以理而論任期旣滿繼任有人常此遷延是悖乎理據情而言謬膺四載巳盡微勞再强以難是拂乎情於情於理旣兩無所宜詎容再事躊躇自貽口實諸公明達敢以實陳請從此辭勿再以不情相責一面轉催新副會長刻日任事俾會務得所匡襄不勝企禱之至言不盡意專此佈陳順頌台綏諸希亮察弟姚福同上言 
[米業疏通莊家涇河道紀]  
　　吳淞江上游北新涇西至莊家涇一帶河道本年冬令水涸河面頓形狹窄以致船隻擁擠軋斷交通雖經水警疏通但因梗梗處延長及六里餘迄今八日仍不通行日前滬北米業河貨聯合會副會長范和笙將水警疏通無效情形報告總商會當再與招商輪局戴頌聲君派河平小輪一般並由范君請准閘北保衛團王·尹·兩團總派團丁一大排曁米聯會駐會水警四名外場執事二人常·錫·澄·　·各米帮辦事員會乘該輪同往莊家至該處一望則船隻縱横雖有水警五六十人仍屬無涇法疏通范君當與江蘇水上警察廳第一區三隊三分隊三號巡官朱治義協商疏通辦法議定先調查往來船隻計往西約二百五六十隻往東約四百七十八十隻内中往東米船約百餘隻滬米巿價陡漲亦屬原因之一其兩路錯綜擠軋之船不能計點當指定兩端距離莊家涇各二里河面使兩來之船一律後退往東者停靠北岸往西者停靠南岸分單雙日開駛昨爲陰曆初三日往東者先開初四日往西者接開以後即依此辦法輪定開駛違者由水警拘罰昨巳實行其各米帮辦事員尚留該處協助 
[欵産處定期開濟荒會議]  
　　本埠米價連日飛漲頂高白米每石十四元零頂尖洋秈每石亦須十三元零一般手藝工人以及升斗小民莫不憂形於色上海縣地方欵産經理處總副董事秦錫田沈步瀛以現屆新榖登塲米價增漲不已將來青黄不接何堪設想爰特定期邀集各巿鄕董佐開會商議救濟辦法以維民食昨日分致各巿鄕董佐公函云逕啓者近日滬巿米價漲至十六元新榖登場價已翔貴將來青黄不接之際何堪設想據米業中人謂來源枯窘明年或有缺米之憂敝處未雨綢繆擬與諸君子預籌救濟之法謹訂於本月二十四日即夏曆十一月初九日下午一時集議辦法務乞台從准時到會至爲翹企云云 
[中華國民製糖公司今日開幕]  
　　中華國民製糖公司創自民國九年由馬玉山·嚴直方·諸君所發起股本總額爲國幣一千萬元工廠在吳淞藴藻浜占地一百九十七畝裝置德國最新式煉糖機器每日可出精糖千餘噸計分大嘜第一號即巿上通行之四溫半中嘜第二號即巿上通行之四溫二五華嘜第三號即巿上通行之四溫以上係上白綿糖國嘜第四號即巿上通行之三溫七五民嘜第五號即巿上通行之三溫半振嘜第六號即巿上通行之三溫二五以上係次白綿糖興嘜第七號即巿上通行之三溫實嘜第八號即巿上通行之二溫七五業嘜第九號即巿上通行之二溫半以上係黄綿糖玉嘜白冰直嘜黄冰所有出品均經政府特准免納厘稅十年爲吾國首先製煉精糖之奬勵工廠早於十月十二開機製造各糖亦已風行各地定期今日上午十時在吳淞工廠内舉行正式開幕典禮並由滬寗鐵路特開專車上午四班下午開回八班想屆時必有一番盛况云 
[華界巿民反對增加公益稅昨聞]  
　　閘北亦將繼起反對 
前日上海巿公所邀集各業公所及各商聯會代表討論公益稅問題各代表均主張在巿政未整頓之前實無增加稅額之必要故無結果而散查此事反對最烈者爲南巿各商聯會開會前各商聯會巳有組織並由各團體發起南巿商業總聯合會及上海巿納稅人會全體巿民並發通告作進一步之運動在巿政未公開之前有一律停付捐稅之决心據閘北方面消息自滬北工巡捐局收歸巿辦後閘北巿議事會亦有主張開徴地方公益稅之議而所定稅額實較南巿爲鉅閘北全體巿民亦將繼起與南巿一致動作共同反對兹將上海南巿全體納稅人反對之通告「巿民注意文錄後」 
　　我們極親愛的上海全體巿民同胞公鑒自去年受戰事影響以來元氣未復不料上海巿公所無端加我們絕大的担負了美其名曰公益捐試問他們對於地方公益有何刷新嗎問他路燈那路燈黑暗問他道路那道路失修垃圾滿途行人不便并且沒有貧病院貧民學校·之設施那裡可以增我們之負担呢我們各團體聯合一致都巳紛紛反對全體巿民亦表示否認以後該公所如對我們有所要求須得巿政公開眞正尊重民意由民意多數贊成方可討論如其不然就是把持巿政爲地方之公敵我們當鳴鼓百攻之現在增加公益稅的日期巳經到了目前如果其所收的稅眞正是爲公益用的則我們同胞當然有担負的義務若果不爲公益用的則我們同胞絕對的分文不繳納我們正在與該公所辦交涉在我們交涉未曾辦好以前其公益稅全體停付當候我們交涉辦好所收的公益稅確是爲地方公益用的然後由我們通告方可繳納我們納稅人有監督巿政促其改良並袪除巿民利害增進地方幸福的責任望我們親愛全體巿民同胞格外注意注意上海巿全體納稅人公啓 
 
 

Page 14

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *[上海巿納稅人會籌備會紀]  
　　上海巿納稅人會籌備處昨日下午八時在山東路二零二號各路商界總聯合會開第三次籌備會議出席委員張賢芳等二十餘人童理璋報告上海巿公所爲增加地方公益稅事前日邀集南巿各業公所領袖及各團體代表協議解决辦法無結果窺其意無非希望疏通各團體反對惟本會應時而起對於此事不能不愼重討論次報告白話傳單印刷品業已辦妥由徐翰臣沈田莘二君起草各團體委員到會領發以期普及次胡鳳翔朱潤斌等提議巿議會名譽董事王爕功辭職公道自在人心本會應有表示公决催各交際員分向南北巿各業團體接洽一致進行次討論選舉職員案公决另期開特别會推選末胡鳳翔報告各團體代表捐欵收入數目十時散會 
[旅滬潮商請除攤派軍餉惡例]  
　　上海潮州會館及潮帮同人爲攤派軍餉事致電潮汕軍政當局云汕頭蔣總指揮·何善後督辦·周民政主任·俞財政整理處長鈞鑒溯自民國十四年來潮民無日不在士戈擾攘中亦無日不在攤派軍餉中往復循環敲膚見骨水深火熱慘不聊生蓋此惡例作俑於熱中權利之某勢紳規定每縣應攤派幾份之幾每區應攤派幾份之幾區内分鄕之大小貧富酌量指派第支配手續又極不平等有縣鄕區之判别制有强弱鄕之輕動制有强弱房之階級制有紳士小民之用免制况各屬鄕村由殷富負擔者不過十之二三照糧賦或丁口認派者實十居七八故有賣田産鬻子女者有遷往南洋移居外埠者甚有昔富今貧無力應付而致自縊投井者所最難堪者此例一開縣知事缺之價值利巿三倍區官委員競買紛至沓來劣紳地痞視爲絕好利藪緣籌餉局之攤派各縣軍餉有優先繳納曁官紳扣頭之奬條故也縣知事旣得本求利不憚多派委員恊同區官勒收委員區官利用劣紳地痞爲爪牙劣痞竟得藉端訛詐而官員於軍餉請收外仍得苛索席儀夫馬等費稍有遲緩則逮捕如同盜賊呼籲無門徒自飮泣重重黑幕馨竹難書兹幸福星下臨實行三民主義一洗從前舊污雜稅苛捐毅然廢止旁搜博採好惡順民氣象更新口碑載道用敢就經過情形瀝陳伏乞俯求攤派軍餉一項不特憔悴生民影響吏治紊亂社會亦且於整頓財政前途不無障礙敬希迅准佈告永遠取消如軍政費不敷請由省政府妥籌不擾民之良稅捐彌補俾財政有統一之機潮民有昭蘇之慶臨電不勝悚惶待命之至上海潮州會館董事鄭淇亭·鄭培之·鄭晋卿·黄少岩·郭輔庭·郭振鳴·等糖雜貨聯合會正會長陳星帆·副會長張淑銘·董事郭碩朋·等水菓業公會馬豹南·鄭俊卿·等當業公會鄭佐之鄭友松·等勞動會郭豫明·鄭林之英·等叩删 
[漆業工潮之調解訊]  
　　縣署函請商會調解 
滬地漆業工人要求各該店主加增工資同盟罷工一事相持至今仍未解决兹聞此次發起加增工資者均係内作工人因外作工人加資早已妥洽而内作方面尚無相當之增加故要求得與外作工人一體待遇該代表等除巳會議公决對付方法外並具呈上海縣公署·淞滬警察廳·曁江蘇實業廳陳述種種困苦狀况因年來米珠薪桂生活日高一日原有之工資已不敷支配不得巳而出此要求懇請設法維持等由並聲明同業公會業董等有迫令工人領取證書銅牌等項更須隨出捐費工人等更難應允請求令飭迅予撤消以維生活刻經縣公署已奉到實業廳訓令即轉函縣商會查照辦理先狀要求加增工資一事妥爲調解外應查明該業公會有無迫令工人領取證書銅牌抽收捐費等名義切實詳復候核在案乃昨日又有聯梓堂紅木業董事亦因反對漆業公會種種行動故已函請縣公署查案撤消外請即維持工人速行解决 
　　昨日下午工人代表徐進山·楊錫卿·金國祥·等要求工商友誼會請函上海縣商會營救該會即函南巿上海縣商會云謹啓者此次漆業工潮延不解决關係工人生計與地方治安至重且大敵會應工人請求出任調解並將始末情形及工人苦况函請察核援助想邀鑒察矣查店主方面一面函囑工人在公所會集協議解决一面報告警署誣工人聚衆開會用意之險手段之辣令人髮指現被捕工人尚有蘇春生朱榮生·宋木林·等三人在押未釋全體工人不勝憤激兹聞縣長已奉到訓令已將此案移送貴會詳查究竟協議解决惟工人意見在代表蘇春生等未釋出前無談判餘地也用敢據情函達務請貴會設法營救俾工潮得早解决再非經全體工人同意之决議亦請暫緩復縣以免重起糾紛專此奉肅諸維鑒察此致上海縣商會姚會長上海工商友誼會謹啓 
　　漆業公會昨奉上海縣張知事批示云據復遵令集議函約漆工代表蘇春生等未見到會祇由同業各店主開會商議等情而據漆業工帮代表續呈則稱同業向有公所不願往議請再訓令和平解决勿再壓迫等語雙方旣未會集協議情意自難融洽且此次漆工要求加價而外並涉及該公會迫領證書銅牌覬覦公所地産紊亂漆業行規被勒扣儲善釐等各節指控多端情節殊爲複雜現奉實業廳令行澈查並轉奉省長訓令飭即分别切實查明具復等因先後到縣其中實情若何自應分别詳查以息紛爭而憑核轉候檢同原卷請縣商會查明妥議解决辦法復縣核辦一面巳批飭漆工代表傳論未上工之工人一律先行開工靜候辦理該總董等亦應傳知各店主勸令各工人各歸原店照常工作以免損失而安生業是爲至要 
[川沙縣知事調查龔家路罷巿風潮]  
　　浦東龔家路口前日因巡警查抄行人夾帶烟土起衅釀成商店罷巿風潮聞巡警被毆傷數人昨由川沙縣知事派員下鄕調查眞相以憑禀復核辦 
[紅會改運助賑棉衣赴鎭]  
　　中國紅十字會總曾事處昨接泗陽縣商會來函云敬啓者頃奉大函祗悉貴會慨助棉衣褲四百件散給敝處難民仰見樂善好施軫念災黎之至意曷深感謝至此項棉衣擬運存南京招商局由敝會派員領取自當照辦但敝會以爲運寄南京不如運交鎭江招商局領取較爲便利可否之處仍祈酌核見復以便派員赴指定地點領取是所切盼等語總辦事處得函後當即照辦准由江輪運至鎭江招商局代爲存儲以待領取 
[黄包車夫福音會之成績]  
　　本埠共有黄包車夫五十萬人 
文匯報云黄包車夫福音會係一九一三年梅思遜敎士所剏辦平日扶助黄包車夫加以相當之指導對於赤貧或患病者施食施衣爲惠良多每逢耶誕則自十二月二十日起至一月一日止廣爲佈施計本歲一年中開會講道九千次廳講者有三十八萬餘人施食七萬九千二百次耶誕節所贈食品一萬二千五百包又施衣一千九百五十五件草鞋帽二千二百四十件此外並在閘北新民路購置基地一方將建築會所以垂久遠至本埠黄包車夫據該會統計本年共有五十萬人云 
[許交涉員電告自通赴寗]  
　　江蘇特派交涉員許沅於日前隨孫總司令赴南通昨據來電業已赴寗公畢回滬 
[浚浦局實行加薪及養老儲蓄金]  
　　浚浦總局總江程師海德生近發通函致各屬員云逕啓者迭接來禀謂目下百物昻貴生活程度日高以致度日維艱要求設法加薪等語兹本局巳准如所請决意將養老儲蓄金制度及總加薪二間題自一九二六年一月一日起一併實行（一）總加薪按工人月薪二十元以下者每月加薪一元至三元又二十元至三十元者每月加薪二元至三元又三十元至五十元者每月加薪二元至四元又五十元以上者每月加薪三元至五元以上所加之薪係照各人之功績能力服務之年期爲標準（二）養老儲蓄金該問題按照本局第一二二號布告自一九二六年一月起實行 
[巿議會對王燮功函之聲明]  
　　上海巿議事會爲縣議員王爕功辭謝巿董事會名譽董事一事昨致縣議會議長函云逕啓者昨閱報載王爕功再致巿議會函對於前此答辯書有所聲述内有雖未謝絕而從未列席該董事會及從未兼任等語又見本日報載王君更正函該函係致縣議長等語事關介紹請議公斷之是否合法不得不再行函達以免各方誤會查王君自當上海巿名譽董事後不特屢次出席於董事會且曾到巿議事會陳述意見如本年三月十六日出席巿董事會常會提出趕辦十四年度預算應先造送槪算書議案一件又本年四月十六日出席董事會常會提出建築或修理道路應樹顯明標識案一件又本年四月二十七日出席董事會臨時會復提出商榷書一件又本年七月十六日出席於董事會常會前後計出席巿董事會四次均有董事會開會紀錄可查又於本年六月八日夏季常會期内曾到巿議事會陳述意見此又載諸巿議會開會紀錄者果王君無兼任之事實何敢誣爲兼任前函涉及兼任係王君個人在法律上之地位問題及署名介紹之是否有效問題倘王君無此次之介紹請議則如王君　述種種之美德巿議會亦决不信其兼任縣議員故前函有僞託之疑也當王君接受名譽董事執照時旣未照章　絕出席董事會及在巿議事會陳述意見之事實又明明載在議董兩會開會紀錄最近又兩次來函在任期内告退尚未經巿議會之允准而報載王君函中乃云從未兼任此則無從索解又不能不令人疑爲僞託者矣（下略） 
[滬北巿政局整頓車照辦法]  
　　滬北巿政局前曾提議常年贈送車照改年爲季致函上滇巿公所微求同意巿公所復函擬於官　機關改送季照其餘　　時辦理該局以事出兩歧似非妥善議决廳先規定如何程度方准致送若漫無限制將來日增月累更覺爲難至規下章程咨請　議會核議見復後再由董事會提出執行 
[地審廳函詢調處訟案情形]  
　　上海地方審判廳致總商會函曰案查眷生恒等與上海招商輪船總局爲賠償損害涉訟一案業經抄同該案文件函請貴會商事公斷處予以調處在案迄今多日有無調處妥洽相應函達希即查復爲荷 
[蘄廣旅滬同鄕會成立]  
湖北　廣旅滬同鄕會昨日假四川路青年會大禮堂開成立會到會員二百餘人由張松林主席報告情形如下（一）由籌備會長張松林率同全體會員行開會式向國旗及會牌行三鞠躬禮（二）陳錦耀·饒相臣·繼報告徴求會員及己往經濟狀况（三）魏春餘宣讀草章（四）宋福華演講（五）選舉職員宋福華當選爲正會長藍玉蘭女士當選爲副會長夏福東當選爲文牘科科長張松林當選會計科科長當衆宣佈就職討論徴求會員公决按蘄·春·廣·濟·四字編爲四隊并推定張松林·童士明·劉杳如·王文彬·四君爲隊長識畢菜點攝影盡歡而散 
[航業雜訊]  
　　長江船票漲價本埠三公司將長江上行之赴漢船票價增加十分之二業誌本報兹悉三公司已將上海往漢口沿途所歷之各埠頭等室價及來回票價一律議决增加亦較原額加收十分之二昨因距實行期不過十數天（一月一號起）故將新價格發表如下 
（往地）　（頭等新價）　（來回新價）　（往地）　（頭等新價）　（來回新價） 
黄岡　六○元　九○元　黄石港　五五元　八三元 
安慶　五○元　七五元　武　穴　五○元　七五元 
大通　三六元　五五元　蕪　湖　三○元　四五元 
南京　二○元　三三元　鎭　江　一八元　二七元 
江陰　一四元　二一元　通　州　一○元　一五元 
　　日輪掉頭微傷　由福建載大批木材來滬之日輪富士丸從吳淞駛進浦江行近第八段江面之河筒處適有安置海電線之工作小船一艘及另有日輪隆昌丸一艘停泊其時正當潮水大漲富士丸爲掉頭故因潮水之冲激致隆昌丸與修海電輪互撞隆昌丸損在第三艙之右側修電船傷船首聞富士丸亦受微損也 
　　新豐拖還修理招商局之新豐輪今次由津返滬在烟台海外八十哩失舵曾紀本報昨巳由新銘拖還缷去各貨便即入塢大修停止開班矣 
[超武艦來滬修理]  
　　駐防乍浦之浙軍泰安·兩淺水兵艦於上月十日被奉方海軍畢庶澄暗派敵艦二艘來浙擾亂暗將泰安淺水兵艦擊傷沉沒超武船尾亦受微傷現悉泰安淺水兵艦巳於日前撈起由超武淺水兵艦拖往寗波船廠修理超武艦船尾傷勢尚輕於前日（十七）由鎭海開駛來滬入江南造船所修理 
[滬杭路更換新橋樑]  
　　滬杭甬路局因嘉興與楓涇間之五十七·六十·及六十一號橋樑經用巳久或有損壞恐於行車發生意外故曾先期電集工匠由工程司率領於前夜（十七日）前往動工更換直至昨晨（十八日）八時許始完工故昨日由嘉興來滬之一號快車到滬時計已慢去一點二十餘分鐘而前晚上下行二十九及三十次貨車均停駛一日 
[各保衛團消息]  
　　淞滬保衛團敎練所淞滬保衛團官佐敎練所　定設籌備處於閘北保衛團所址假柳營路地方公園現因公園距巿過遠諸感不便昨由籌備主任姚慕蓮·王彬彦·函商嘉郡會館董事假該會館一部分房屋爲所址俟接洽定妥佈置完畢即行考試學員 
　　閘北保衛團閘北保衛團昨發通告云案據第二支團呈稱竊職團於本月十一日晚案據新閘橋東河沿浜仁記煤號東嚴福動來函稱敝號連接具名共産黨恫嚇信索詐大洋五萬元詎料索詐不遂即於今日下午九時許被該共産黨匪人在敝號樓上房後北哂臺忽從房後庫倫路飛入炸彈聲震屋瓦玻窗洞穿台板遺下無數沙子實係匪徒恫嚇索詐無欵兹特檢呈該匪來函三封並呈炸彈沙子十數粒仰祈察核設法查拿法辦等情前來據此理合檢同匪黨恫嚇信三封及炸彈沙子十數粒一併備文呈送鈞團俯賜飭令偵探隊設法偵緝獲案法辦以儆將來而衛地方等情并附呈共産黨具名恫嚇信原件三封炸彈沙子十數粒到團除分行外合行令仰該支團一體嚴密偵緝務獲解究此令 
　　又該團股行支團昨日發出通告以淞南張華浜本團分防所雖於本月六日成立但倡辦伊始維賴羣策羣力俾資永久兹特定於本月十八日下午六時在分防所召集團董團員議商一切進行事宜及經常等費 
　　吳淞保衛團吳淞曾有人提議開辦保衛團業已籌備就緒應需之軍械服裝亦已購製完全兹定於本月二十日假吳淞鄕公所召集團董團員及名譽董事等會議推舉團總·副團總·及以下各辦事團員一俟舉定各員後即開成立大會俾可着手冬防事宜實行保衛地方 
　　董家渡保衛團東南城一帶商號爲自衛起見組織商業保衛團籌備月餘積極進行經濟·槍械·服裝·等事業由發起人等辦理完備並向董家渡天主堂保衛團團總部接洽將該團附入改名爲「董家渡天主堂保衛團第四支隊」東南城保衛團名義即日撤銷所招新團員已足額定於本月初四日考騐體格昨日己由該支隊通告新團員其通告文云本隊巳報名團員祈於陰曆十一月初四日下午六時齊業梅家弄同仁輔元堂由職員伴送董家渡團本部考騐乞准時蒞臨切勿延誤特此通告董家渡天主堂保衛團第四支隊啟 
　　漕河涇保衛團漕河涇保衛團因本月十五日下午七時有盜匪一羣在鄭家橋鎭搶刦周得泰等各商號並擊傷夥友經四區長警追拿膽敢開搶拒捕向西北竄逃當塲未曾捕獲誠恐該盜匿跡境内發生後患除飭本團部偵查員查緝外昨日通令龍華·朱家行·梅家弄·各支團飭派便衣團丁·分往各處鄕村小鎭偵查一併協緝務獲解究 
[籌劃保衛團經費之提議]  
　　閘北巿議員蔣介民·徐少棠·陳翊庭·羅興友向巿議會提議籌劃保衛團經費案云兹保衛團因經費支絀致使有不能繼續辦理之勢按保衛團自江浙戰爭以來其於地方獲益匪淺閘北巿兩經戰爭得獲平安無事皆由保衛團之方若因經費支絀而停辦殊深可惜此後於地方治安關係甚重閘北巿民對於該團經費理應設法維持同人等鑒於情形爲特提出公决（一）保衛團經費應取切實預算由本會審定咨照閘北巿公所按月撥付以免欠餉以示體恤（二）巿公所原收統捐店舖一分房客六釐兹爲撥付保衛團餉項起見按照房數應改爲店舖一分三釐居戸九釐切實收取不得將房租以多報少免致流弊（三）保衛團自行向居戸收取按照房租三七五之保衛捐從巿公所照本議决案收取時立即取銷在人民可减輕擔負在該團經常費亦可有着（四）擴充義務團員額由該團自定（五）團丁按現額爲止暫時不得增加以節餉源 
[各商聯會消息彚錄]  
　　各路商總聯會各路商界聯合會定今晚開會昨分函各路議董云逕啟者本月十九日（星期六）下午七時爲議董常會並選舉補缺開票等事宜屆時務請台駕撥冗出席勿延爲荷 
　　西華德路商聯會西華德路商界聯合會昨特爲開六週紀念大會召集各職員討論一切由副會長吳松亭主席謂大會日期旣己定舊曆十一月初四日下午二時舉行應派幹事員早一日布置完備以壯觀瞻衆贊成並請各團體屆期各派代表撥冗參觀以資聯絡而勵進行議畢散會 
　　北福建路商聯會北福建路商界聯合會爲該路仁和醬園於前晚被匪刦去大洋二十四元小洋二百四十六角一案昨特開緊急會議到者全體會員由會長徐嚴洲主席報告被刦情形畢次即討論防備方法以重公安經衆討論良久結果以每五家設立警鈴一只如一家遇有不測即以警鈴報告其餘四家再鳴警笛立喚巡捕或電話報告捕房均經贊成即日實行一面致函捕房請加派巡捕巡邏並追原贓一面致函總聯合會請冉轉函工部局設法防範而安商業一致通過而散 
　　浙江路商聯會本埠清和坊南北浙江路商界聯合會昨日下午三時特召集委員會到葉汲三·甘新民·張晋卿·蔣榮夫·四十餘人由蔣會長主席提議案如下（一）本會糾葛問題前由鄔志豪·嚴諤聲·調解公决如有適當辦法即可了結（二）甘新民提議冬振事公决徴求會員同意後辦理（三）葉汲三報告商團組織之情形本會亦可相機進行通過散會 
　　南巿商總會南巿商業總聯合會爲印花問題今日開會討論昨日通告南巿各商業團體云逕啟者兹准肇嘉路商業聯合會函稱印花稅辦事處種種違法妨害營業要求各商業團體一致聲援等因本總聯合會據此定於本星期六下午七時（即十二月十九日）召集各公團討論援助辦法爲此通告貴會届時推派代表出席與會實紉公誼是日並討論對於巿公所進行事宜全併附聞（下略） 
　　滬南六路商聯會滬南六路商聯會昨日下午八時在該會所開緊急會議到評幹兩部職員二十餘人副會長王奎凶主席馮柏生提議巿公所定於民國十一年一月一日實行增加地方公益稅案華界各馬路惡劣不堪天雨則泥濘不能行天晴則塵土飛揚路燈之黑暗拉圾之堆積巿公所不思改良而反增加公益稅同人應鄭重聲明一致反對全體通過繼由陳子容發言今年江浙兩省秋收不歉戰局巳靖運源流通何以米價如此飛漲若非巿僧屯積居奇則係偷運出洋應即設法救濟衆贊成議畢散會 
[滬寗車乘客中途猝斃]  
　　昨日（十八日）由滬開寗之三號快車行至鎭江站時有一手持上海至高資站三等車票年約三十餘歲之乘客在三等客車内忽然猝斃當由該車查票員到站報告由該站站長着交地保設法將屍移下備棺收殮並將該輛客車封鎖送往寗站消毒 
[日僑各路聯合會選舉大會紀]  
　　旅滬日僑組織之各路聯合會昨夜八時在日僑俱樂部舉行選舉大會八區分會各派代表一人到會投票選舉結果林雄吉當選委員長渡邊·杉江·兩人當選常務董事即席就職並議决議案三件（一）遇有緊急事變時各路宜一致表示態度聯絡進行（二）請願工部局增加日捕案靜待其第四次回信再核（三）中國各路商界總聯合會重要職員多人曾於上月十六日會見第二次會談現俟該會定期通知 
[上海典質業友誼會之發起會]  
　　上海典質業同人柯志鶚·程鍾樑·何培釗·張澄清等發起典質業友誼會昨日假座法租界德順里浦西同人會開發起會計到二十餘人推舉張澄清爲臨時主席報告發起宗旨略以吾業同人對於友誼鄕誼及營業方面均有聯絡之必要况典業形式上雖分界限對於服務性質實同一體尤宜合作云云繼即討論簡章定於下星期四開談話會時修改 
[尚有本埠新聞轉入後頁]  
 
 

Page 15

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *本埠新聞二 
[廳委監盤交代之令知]  
　　上海縣知事張思永昨奉江蘇財政廳訓令内開案照該知事應接李前知事任交代一案業經由廳派委寳山縣知事馮成監盤除呈報及咨行外合行令仰該知事即便遵照交代條例依限盤查會算造册結報並將該前知事徴解各欵銀元尅日查明開摺具報核辦仍照新章將承接交代之二科主任報明姓名併該知事應造履歷清册通送查核均毌違延切切此令 
[聯軍第五軍駐滬機關結束]  
　　營底運送南京 
　　閘北會文路湖州會館内原駐有聯軍第一五軍駐滬辦事處現第一軍已奉陳儀電令結束惟第五軍尚有營底逗留俟奉到周鳳歧軍長命令即實行結束駐處人員曁營底運送南京衛戌司令部接收 
[鄧案四綁票犯昨日引渡]  
　　鄧小泉被綁案犯雷應春·唐錦·單長生·王德興·等曾經法公廨判解内地官廳法辦在案昨午後法公廨備函錄供飭派中西包探將雷等四名押乘汽車移解地檢廳當奉張檢察官等提訊一過判令分别收押候辦 
[兩烟紙店被刧併誌]  
　　雲南路昨日上午一點四十五分鐘雲南路福祥里口一百十四號門牌泰錩烟紙店正在關門收巿之際突有頭戴銅盆帽身穿黑衣之盜一名闖進聲稱購買雪茄烟時店堂内祗夥友學徒兩人盜即袖出手槍嚇禁聲張搶得鈔票銀洋八十三元單角二百枚雙角二十七枚雪茄烟四匣携贓逃逸嗣由事主報該管捕房報請查緝 
　　福州路福州路一百四十二號門牌某烟紙店於前晚十一時半突來一盜走進櫃檯將賬檯抽屜開啟見有大洋一元携之而走被店主紀某攔阻盜即出槍向其開放一響未中彈擊玻璃窗穿出該盜隨即向隔壁弄内逃逸嗣經店主報告該管捕房 
[汽車撞斃女子之驗訊]  
　　前日十七早七句鐘有年約廿一二歲形似做工女子行經蓬路北浙江路轉角老慶隆銀樓門首突被王忠林所駕之七千零十三號汽車撞倒碾傷由捕查見將傷女車送仁濟醫院因傷重不及醫治斃命由院通知捕房派探周榮生往將尸體舁送騐尸所於昨午刻報請公共公堂邵襄讞與英惠副領事蒞所檢騐之下即升座公位將肇禍之汽車夫王忠林帶案即據包探周榮生禀稱調查死者尸屬無着惟其身穿深灰色本廠布夾襖淡灰色本廠布夾褲爲標記等詞中西官得供判檢騐得無名女子委係生前被汽車撞倒碾傷身死查無尸屬飭保報堂棺殮發壇暫曆候屍屬認領車主從優撫恤此諭 
[國貨冷熱水瓶之優越]  
　　本埠協新國貨冷熱水瓶廠總理陳忠臯君近因該廠各種出品成續優越爲慰答各界提倡熱忱起見特於昨日（十六日）下午六時設座愛多亞路太平洋西菜社大廳宴客並陳列各種出品瓶膽有法藍金黄銀白等三色玻料透明膽身光潔内外附件均裝配妥貼外層彩色鮮明别緻其中以蕙蘭一種尤爲精美極合書檯廳事陳設之用每瓶均詳簡明用法保溫俱有四十二小時之持久超勝任何舶品之上來賓視察良久俱嘆爲創作足爲國貨之光七時半賓客齊集入座後由陳忠臯君致歡迎詞並述創辦志趣及經過情形與將來進展希望次由來賓湯效曾君說明舶品輸入慨况曁吾國種種習慣與社便需要設計改進用途極廣及於該廠抱無窮之希望在座無不爲之動容該廠於設計上之裝璜彩色尚有種種規畫期合國内習慣上之種種需求可用作高額禮品深感吾人享用物質往往未能了解製造之眞相特公開展覽席間分贈參觀劵邀往參觀俾便觀摩並聞將最新出品分贈來賓帶回試用以資提倡直至十時攝影散席 
[昨日之軍事輸]  
　　浙軍第三師周鳳歧所部第九國工兵第二營裝材料一車並掛頭二等客車及三等客車各一輛係軍官及兵士等乘坐約七八十名均附掛於下午二時由杭開滬之七號中快車來滬轉運南京浙江督辦公署軍務處於昨日（十八）上午七時十五分由閘口車站備掛二等客車一輛三等客車一輛聞係第三軍各軍官眷屬等來滬轉寗 
　　昨日（十八）上午九時十五分由北站　　之六號二三四等　車附掛浙軍材料四車運往杭州 
[九福公司明日開百齡大會]  
　　九福公司爲證明百齡機之返老還意功效起見特設百齡大會微集年逾七十之老人一百位每人贈服百齡機服至來年再行檢騐體格以切實證明其返老邇意之功兹悉該會會員業巳額滿定於明日（陰曆十一月初五日）假大世界共和廳開成立大會由袁履登·王博謙·龐京周·對山農·等演說並須攝影以留紀念屆時百老聚會濟濟一堂當有一番盛况也 
[職工青年會改選揭曉]  
　　上海職工青年會第二屆改選職員於昨日（十八日）下午二時在新閘路會所開揭票曉結果朱曉雲得票最多當選爲總幹事各科主任幹事總務童理璋會計陳寄塵文書戴厥農敎育許浩調查李蔚嵐交際周永瑞演講汪佩霞庶務張元勳 
[南貨職員公會委員會]  
　　上海南貨職員公會昨晚七時開全體委員常會由俠君主席議案（一）遷移會址會員日衆原處狹小進行上殊覺窒碍公推宋君等三委員負責覓屋並籌設備（二）法律顧問商人不諳法律進行若有越規舉動應聘律師爲顧問俾可隨時指導當舉徐君等三委員全權辦理由童理璋介紹唐行健包仁二君（三）更改名稱衆因現名不甚妥切議决以後定名爲上海南貨職員公會（四）辦理員王書記因事辭職改聘方君爲常駐幹事遂散會 
[招領遺失田契]  
　　前日南巿第一區警官巡邏巡長馬長春在十六舖地方途中拾得皮夾一只内有卡片數紙上註范國富善夫江蘇黄浦等字樣又有田産契張一紙當即帶回報告鄭署長飭即留存候召失主認領 
[西煤屑路男屍之相騐]  
　　二十五保十二圖地保李文沼昨午投地檢廳報稱西煤屑路翠微菴後面荒地上倒斃無名男屍一具請求相騐即奉委派蕭檢察官等蒞塲騐明死者年約五十餘歲身穿灰色衣服青布褲形似苦力模樣委係因病而死因無屍屬到塲拍照候認判由堂收殮 
[趙龍海被汽車撞傷]  
　　汽車夫林梅芳昨日下午三時駕駛三千五百四十號汽車行經福州路撞倒通州人趙龍海腿足受傷由老巡捕房九百九十一號華捕抄錄汽車號碼另雇車送受傷人往仁濟醫院醫治 
[資遣高廟難民出境]  
　　浦東高廟地方近自上川汽車通行以來行旅漸形熱閙昨日午後四時有鄂籍難民三百餘人渡浦經過當經該處上邑六區派出所吳巡長諭令暫宿高廟一面傳諭地保帶同難民頭目前往各店捐募錢文即行他去不得逗留境内以免滋事 
[增訂漢英大辭典再版出書]  
　　增訂漢英大辭典乙書係前約翰大學敎授張鵬雲所編新中國印書館出版全書以英譯漢仿康熙字典按部分畫極便檢查凡成語俗語格言及科學文學新舊各種名詞均一律搜羅其成語與法文德文或拉丁文意義相合者亦一並採入書末並附有兩種檢字表（一）以筆畫之多寡爲序（一）以各字之譯音爲準初學英文者每苦不能得相當之字句以達其意苟得此書一檢即得故初學者不可不備全書精裝一厚册單字共六千餘售洋十元發行處在北河南路新中國印書館 
[搶物私捕逼醮之獲究]  
　　滬西周家橋附近泰興人陳科傳之寡姊朱氏今年二十五歲前日由紗廠工作返家行在中途突有無賴張子卿等攔路將該氏大洋五元金圈一付搜刦而去該氏回家哭訴其弟陳乃令伊姊前往報局其時張等忽呌人到來將陳私捕而去禁閉一室勒逼將伊姊再醮與張青雲爲室陳不允致被拷打而該氏預經逃避奔赴六區警署喊控乃派警馳往拘捕當將張及張元松·張青雲·等拘獲又將陳起出搜獲禁閉之鎖匙一把押解到署經張署長研訊張等堅執不認有搶物私捕情事並稱被誣當奉令飭將原被一併派敬函解地檢廳訊明辦理 
[藏械圖刦之訊判]  
　　法捕房探目吳炳泉·包探石瑞祥·李耀龍·周秉澄·高立德等偵悉唐家灣地方李阿二家藏有兇械希圖搶刧情事爰於前日協同西探等前往將李及同黨李小六子·王福生·張順夫·胡安慶·趙阿福·姜榮生·錢小雨·高長生等九名一併拘獲當在李家抄出利刃四把僞手槍兩支帶入捕房昨解法公堂請究先由西探目上堂禀明前情並將兇器呈鑒詰之李等同供此項器械是在逃　　之物由趨欲約民人至黄浦灘搶刧烟土是實高長生供民人與李等均不相識求察中西官判李阿二押西　二個月李小六子等七名各押一個月期滿均出境一年高長生開　利刃僞手槍充公 
 [P私藏軍火之拘獲> 
　　四區楊李二巡官前日據人告密云住居大洋橋之阜寗人王蘭福家私藏手槍軍械違禁物品且與其同黨數人在常熟地方犯案等情因飭密查王子俊·劉雲會·前往將王逮獲抄出毛瑟槍彈六十五粒及軍用之鐵鍫兩把解回署内押候訊辦 
[携帶毒質丸藥之拘究]  
　　通州人金錫白昨日携帶大宗戒烟丸含有毒質行經北浙江路被包探王桂亭查見以其違章帶入捕房押後解究 
[攔刦婦人金圈]  
　　薛家浜鄕婦張趙氏前（十七）晨赴淞購物行至張華浜淞滬鐵路分軌西首時突有匪徒兩人上前刦奪該婦金圖一付圖逃並將該婦推跌倒地兩耳受傷流血不止經該婦大呼救命附近鄕人聞聲四面兜拿該二匪逃至張華浜車站近處適爲是處保衛團分防所團員拘獲一名餘一名卒被向荒野逃去獲匪經保衛團員帶回分所據供稱引翔港人姓張名老六年二十二歲餘供支吾經該團蔡排長文備將張盜并原告解送殷行鄕保衛支團核辦 
[匪徒刦奪蔬菜拘獲一人]  
　　合成地貨行昨日雇船戸王福根滿裝菜蔬駁運内地駛經白渡橋附近突有匪徒姚銀狗等十餘人跳上刦奪菜疏以致械鬥水巡捕房巡船得訊後立往拘捕均各逃散祗將姚拘獲押解到捕房奉飭轉解地檢廳訊究 
[江北女孩迷路候領]  
　　江北女孩張金寳年八歲身穿本廠條子布棉襖花布褲子頭梳辮子脚着紅洋襪蒲鞋頭鞋子於前日在法租界白爾路地方迷路啼哭爲捕查見帶入捕房昨送法公堂請示詰之該孩含糊不答判送堂留養候家屬認領 
[破獲販土機關]  
　　土販江祖壽·邵文茂·黄利本·顧雲貴等同在厦門路一百另七號門牌屋内設立販土機關私售鴉片烟土爲總巡捕房車務處西捕頭考克倫氏查悉前日密往抄出烟土將該四人逮捕昨解公共公廨中西官訊實判各罰洋一百元無力改各押西牢一月烟土銷燬 
[獲盜查明再訊]  
　　楊樹浦河間路婦人倪陸氏家匿有盜匪經該管捕房包探張永成·丁坤芳·偵悉於前晚九時密往拘獲台洲人孫世俊一名在其身畔抄出手槍一支子彈九粒昨解公共公廨請求延期開審以便調查被告曾否在租界内犯案當經邵襄讞商之英惠副領事諭被告收押展期兩禮拜查明再訊 
[指控僞單騙欵之傳訊]  
　　地販黄經三延甘維露律師在公人公廨刑事科狀訴本地人張化鵬於去年十二月間將假方單騙去洋二千四百元由廨出票於昨將張傳案中西官質訊一過判張化鵬交三千元舖保或現洋保展期兩禮拜再訊 
[公共公廨訊案彚錄]  
　　昨日公共公廨訊理民事訟案併誌於下（一）義商寳克洋行訴己倒正泰錢莊之楊來庭楊漢臣不理票欵案原告代表楊凛知律師以益豐錢莊受抵正泰莊主之房産認爲有調查賬簿之必要請求着益豐莊將賬簿交出派員調查堂諭准將益豐莊關於本案押欵賬簿交本廨理賬員薛邁羅查明該押欵是否正當報告公堂候核（一）戴史氏延朱樹楨律師爲己故戴茂德遺産請求案堂諭改期七天再訊（一）協興輪船公司訴萬永生指勒不交銀錢賬簿案堂諭黄繼英黄劉氏黄婁氏之請求駁回第一參加人代表海德禮律師十六日之請求照准並着明日執行（一）王葉氏訴王雲衢抛棄不顧案堂諭由檢察處函詢美國總領事官是否美國人復到再核（一）恒大號訴嚴時梅欠借欵及股票案堂諭改期訂訊」張泳臯延雷聲布律師訴許海棠不付佣金案堂諭改期由被告自向美總領事官取得證明書類再核（一）徐國連延克威律師訴秦福珍不與同居案堂諭被告不到准原告之請求着兩造同　 
[誌謝]  
　　昨承商務印書館惠贈兒童世界第十六卷第六七號敎育雜誌第· 
十七卷第十一號各一册又南星影片公司新片孤雛悲聲攝竣明日下午在海寗路維多利亞影戲開演昨承惠贈參觀劵四紙書此併謝 
 
 

Page 16

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *商業巿况 
[北京專電（一）]  
　　今（十四）日交易所仍停巿九六暗盤上午 
五三三下午五四五（十四日下午八鐘） 
[北京專電（二）]  
　　今（十五）日交易所仍未開巿九六暗盤五二五左右（十五日下午六鐘） 
輔幣回貴釐拆續疲 
　　昨日洋釐巿况先疲後平早巿收盤七錢二分二釐比前日小六二五午巿收盤七錢二分二釐三七五比早巿回好三七五結果比上日尚小二五銀拆早巿一錢九分不動午巿回小三分收盤爲一錢六分江南廣東小洋仍掛原價銅元短去二千文巿價三百四十千文衣牌小去八分改掛二千四百五十六文角坯貼水均小一文云 
[國内匯兌巿况]  
　　昨日上海銀行國内滙兌行巿報告云今日津滙銀巿稍漲漢滙未動洋滙因今日申釐驟跌一釐致京津漢蕪湖安慶九江等均各漲一元至二元不等清江浦徐州因軍事鬆動各跌一元其餘尚無更動兹將各埠賣價列下京公砝爲一千○五十一兩五錢津行化爲一千○五十九兩五錢漢洋例爲一千○三十三兩二錢五分洋滙津爲一千○十元京爲一千○十三元漢爲一千○○三元蕪湖爲一千○○三元五角安慶爲一千○○五元五角九江爲一千○○三元清江浦爲一千○○五元徐州爲一千○○七元其餘各埠仍舊未動云 
[神戸英美匯巿電訊]  
　　昨日神戸午前來電云日美六月期賣價四十三元五角又買價四十三元六二五日英六月期賣價一先令九辦士二五又買價一先令九辦士六二五正午電云日美五月期賣價四十三元五又買價四十三元五六二五日英年内及一月期賣價一先令九辦士五又買價一先令九辦士五三一二五午後電云日美五月期賣價四十三元三七五又買價四十三元五日英五月期賣價一先令九辦士四三七五又買價一先令九辦士五 
[日法兩滙疲落]  
　　昨日滙掛牌法滙長二十個計掛二千零五十五法郎東匯五錢八分跌半分其餘不動先令仍掛三先令一辦士印滙二百零三羅比美匯七十四元七五香港七十七兩荷滙一百八十四盾新滙七十六兩二五 
[先令巿况清淡]  
　　昨日先令掛牌未動巿面晨間尚稳元月份銀行賣價三先令一辦士四三七五買價三先令一辦士五六二五又三月份賣價係三先令一辦士三七五買價三先令一辦士半後巿在二時半許巿况與晨間相仿元月份賣價三先令一辦士四三七五買價三先令一辦士半三月份賣價三先令一辦士三一二五買價三先令一辦士四三七五四月份賣價三先令一辦士二五又麥加利銀行買進兩萬鎊價三先令一辦士三七五期頭較近之賣買計亦有數萬鎊元月份賣價由三先令一辦士半至三先令一辦士五六二五買價三先令一辦士六二五至三先令一辦士六八七五 
[美匯下午趨鬆]  
　　昨日美匯未動巿情上午尚緊元月份銀行賣價爲七十五元六角二分半買價七十五元八角七分半午後三時内亦仍堅定迨三時後巿况遂呈疲勢元月份銀行賣價七十五元七角半買價七十六元而以收巿爲甚元月份銀行結出七十五元八角七分半買價七十六元一角二分半成交不旺只數十萬元而己 
[東洪晨平午堅收巿突軟]  
　　金業賣出三四百萬元 
昨日東滙巿况初尚和平上午交易有百餘萬元銀行賣價元月份五錢七分六二五買價五錢七分四三七五三月份賣價五錢七分七五買價五錢七分半咸未成交嗣後巿况趨緊而銀行進胃亦漸見多元月份賣價五錢七分七五買價五錢七分半午後先令聞過後曾做開元月份買價五錢七分半但後漸見疲弱買價自五錢七分三七五小至五錢七分交易較上午爲旺約有二百萬元之譜惟四時後元月份銀行結出只五錢七分銀行買價還五錢六分七五亦未成交本日成交者上午有朝鮮買元月份二十萬元台灣買十萬元上海買十二萬五千元價均五錢七分三七五又台灣朝鮮兩行買進三十萬元價五錢七分四三七五三井賣元月份三萬元價五錢七分半中孚買三月份五萬元價五錢七分半又買五萬元價五錢七分五六二五興業賣元月份十萬元　五錢七分六二五午後朝鮮買元月份五萬元住友亦買五萬元價均五錢七分半又賣出五萬元價五錢七分六二五東方住友各賣出五萬元價均五錢七分五六二五上海賣出五萬元價五錢七分半又買進十萬元價五錢七分二五道勝買進十萬元價五錢七分三七五三井買二十五萬元正金買八十萬元台灣買四十萬元住友買十萬元三菱買二萬五千元道勝買四十萬元價均五錢七分一二五台灣買十萬元價五錢七分 
[標金跌進二百八十兩之内]  
　　信亨等仍在抛出 
　　昨日天條近遠期各長一二五計掛三十一辦士六八七五銀價大三七五計六十八元六角二分半標金開盤較高二錢計二百八十二兩旋又高至二百八十二兩四錢未開先令時尚堅迨揭曉後東匯小去半分是時金價無甚上落十時許東匯帶俏於是金價高至二百八十二兩六錢嗣又轉小至二百八十一兩七錢後因東滙復固標金復高至二百八十二兩六錢收盤補水及本月登賬均二百八十兩一月份登賬二百八十一兩二月份二百八十二兩烚赤條金現貨又小二錢五分交易極少午後標金開盤又高至二百八十二兩七錢最高曾到過二百八十三兩蓋其時巿塲人氣大好也未開先令稍疲先令開出均未改變斯時標金仍盤旋未動嗣因東滙忽疲初開時較之上午相差有四三七五之多而先令巿價遂亦趨硬致標金驟跌至二百八十一兩六錢繼雖略好然以後東匯巿况愈趨愈鬆先令等亦然而信亨金號抛出又夥因此人心異常見挫各金號均相率賣出兼之三時許日美來電小一二五日英小○六二五所以標金價逐步跌至二百七十九兩二錢其間雖亦回好一二錢卒仍軟落至五時許一般零星賣戸稍有買回銀行方面交易業己收盤故金價得回高至二百七十九兩九錢收盤比較上日收盤價跌去一兩九錢最高低相差三兩八錢云 
[公債續漲巿况仍清]  
　　九六定下星期一開做期貨新買賣 
昨（十八日）各債現貨雖開出種類頗多而巿况則仍寥落期貨各債惟九六稍佳其他均無起色計全日期貨成交總額一百五十萬元内九六公債八十九萬元整理六釐二十八萬元金融公債二十萬零五千元七長十二萬五千元現貨共成交十萬零三千元中九六公債七萬七千元七年長期一萬六千元整理六釐六千元整理七釐四千元又華商證劵股開出一百股至昨巿各債期現貨巿况其趨勢甚形平稳金融七長整六等多上落一二角間九六亦祗有半元漲跌蓋巿面人心兩均稳定賣買交易至此己略告結束也結果較之前日以買氣微勝價續看漲中如九六現貨漲高一元二角期貨一月期續漲一元零五分十二月期續漲六角金融整六期貨亦續漲二三角惟七長現貨比週初跌下半元又華商證劵股比十月底漲高二元有半七長萬元票亦較上月漲高七角再九六開做新買賣辦法昨己公佈内容所述與昨本報紀載大致相同兹將昨巿各債巿况分述如後 
　　金融公債金融現貨千元票無巿期貨十二月期九十四元一角比前巿大一角較前日續漲二角一月期僅後巿成交一盤價九十四元四角比前日續漲三角二月期九十五元比前巿好起五分較前日亦續漲二角半 
　　整理六釐整六現貨祗於前巿做開價八十一元一角較前日不動期貨十二月期八十一元四角比前巿好起二角較週二漲高二角一月期八十二元二角半比前巿略大五分較前日續漲一角半二月期八十三元比前巿好一角較前日亦續漲二角五分 
　　七年長期七長現貨七十四元比週二跌下半元期貨十二月期七十四元五角比前巿小一角半較前日續小一角一月期七十二元一角半比前日漲高一角又七長萬元票七十三元六角較上月底漲高七角 
　　九六及其服九六現貨五十二元五角比前巿大三角較前日漲高一元二角期貨十二月期五十二元八角比前巿小一角較前日續漲六角一月期五十三元三角半比前巿大四角半較前日亦續漲一元零五分又整七現貨較前不動價計八十五元華商證劵股忽於前巿做開價四十八元半比十月底時漲高二元有半 
[紗花略漲]  
　　期貨人心堅稳　現紗客銷甚旺 
　　昨日星期五美棉初因華爾街帮售出而跌繼因出口增加而漲卒因布巿不佳重復回軟計期貨跌三至十磅音現貨跌十磅音英棉期貨跌十三至十五點現貨跌二十七點印棉初隨美棉消息疲弱後因歐洲出口商售出巿况益軟計孟加拉奥姆辣白羅溪均跌十羅比大阪現紗二十支藍魚跌三元二十支紅財神跌五元十六支福島及三馬跌三元本埠紗花雖見美英棉疲弱印棉狂跌然因客帮現需甚旺人心反行向上四月期紗且至一百五十兩無如大戸空頭迄不爲動一見價高即大批抛出故仍復回軟惟就巿勢以觀暫時似無跌小希望或須重出一百五十兩關外亦未可知兹將期現紗花巿况分列於後 
　　期紗紗布人鐘標準前巿因美棉跌落不多客帮現銷甚旺人心轉佳近遠月均漲五錢至一兩後巿除本月跌三錢外餘月續漲一錢至三錢全日共成交三萬一千五百包收盤價列左 
　　十二月期　一五七·七○　漲·七○　三月期　一五九·八○　漲·九○ 
　　一月期　　一五八·二○　　·五○　四月期　一五九·七○　　·九○ 
　　二月期　　一五九·五○　　·九○　五月期　一五九·六○　　·八○ 
現紗客帮方面江西帮進二十支水月·十产庋水月·等牌五百包廣帮進二十支雲鵬·豐年·立馬·鴻禧·等牌三百包漢口帮進二十支水月·十六支人鐘·大發·藍鳳·日光·等牌二百五十包汕頭帮進二十支立馬·十六支雙象·藍鳳·十支三友·金鷄·雙喜·等牌二百包牛莊帮進十六支水月·仙桃·二百包野鷄帮進二十支水月·十六支金貨·豐年·藍鳳·十二支金城·等牌一百包寗波帮進十六支雙象·水月·十二支人鐘·織布·得利·十支人鐘·等牌二百五十包日信進十支大發十六支二十支水月五百包其餘福建蕪湖内地等帮進期貨五百包價漲五錢鴻章紗廠開出十四支寳彝五十包扣佣價一百五十一兩怡和紗廠開出十六支胭脂虎·藍金魚共三千包藍金魚扣佣價一百四十七兩五錢十二月出清胭脂虎扣佣價一百四十八兩五錢一月份出清餘牌巿價列左 
十六支人鐘　一四八·五○　十六支鴻禧　一四七·五○　十支大發　一四一·七五 
十六支大發　一四八·五○　十六支水月　一四九·五○　十支童子軍一四一·七五 
十六支雙象　一四九·○○　二十支鴻福　一六五·五○　十支雙喜　一四一·七五 
十六支仙桃　一五五·五○　二十支立馬　一六五·五○　十支金鷄　一四一·二五 
十六支日光　一五五·○○　二十支豐年　一六二·○○　十支大寳　一四四·○○ 
十六支藍鳳　一五一·○○　二十支水月　一六○·五○　十支三友　一四○·○○ 
十六支藍金魚一四八·○○　二十支雲鵬　一五六·○○　十二支金城一四八·五○ 
十六支胭脂虎一四八·二五　二十支鴻禧　一五五·七五　十二支人鐘　一四八·五○ 
十六支金貨　一五二·五○　二十支仙桃　一六二·五○　十二支織布　一四六·○○ 
十六支雙虎　一四八·○○　十四支寳彝　一五一·○○　十二支天官　一四五○七五 
十六支豐年　一五四·○○　十支人鐘　　一四二·五○ 
　　期棉　通州標準前巿因紗巿堅稳空頭了結巿勢轉堅近遠月均漲五分至二錢後巿因空頭了結各月續漲五分全日共成交六萬五千四百擔收盤價列左 
　　十二月期　三二·○五　漲·一○　三月期　五五·四○　漲·二○ 
　　一月期　　三二·六五　　·二○　四月期　三三·四○　　·二○ 
　　二月期　　三二·一五　　·一五　五月期　三三·四○　　·二○ 
現棉公會消息姚花到四百包通州花到三百包陜西花到一千七百包南北巿各出三萬斤收價相仿巿盤如左 
　　浦東花　五四·七五　東方進　五○○擔　送廠 
　　陜西花　三二·五○　東方進　一○○件　送廠 
　　陜西花　三二·七五　崇信進　一○○件　送廠 
　　陜西花　三二·七五　鴻裕進　一○○件　送廠 
　　陜西花　三二·○○　日信進　二○○件　棧交 
　　太倉花　三五·○○　三新進一○○○包　送廠 
　　大機花　三四·二五　大綸進　二○○擔　送車站 
　　大阪紗布現交均淡　（十八日大阪電） 
現貨棉紗因期巿跌落人氣續形疲軟交易依然呈閑散之狀行情又小去二元中等二十支十二月期呌價爲二百七十二元 
　　三　馬　二十支　十二月期　二七二·○○ 
　　懾　津　二十支　十二月期　二七八·○○ 
　　雙　鹿　十二支　現　　貨　二六二·○○ 
近來日滙漲風雖稍形停頓棉布巿况則因紗巿續跌買氣亳無交易清淡二·三幅布小去五分其除不動 
[絲匯復漲交易續稀]  
　　昨日洋莊絲巿續趨清淡蓋歐美各莊均以本埠絲滙復漲而海外銷路不繼以致對於滬白廠經仍無交易僅輯里白經英法方面尚有進胃計由公安元泰等行添購中下等干大經四十五包行情仍舊川黄絲經則惟印莊進過盆河溶等絲五十五包絲價平定而八繭灰經日莊購興續濃昨又抛進上等新期絲八十包價格仍如前盤云 
[横濱絲巿又轉堅勢（十八日横濱電）]  
　　生絲現貨前因日匯迭漲次貨跌至一千九百二十元爲近來最新低價昨日來匯巿漲風停頓人氣稍趨安定三井及其他陸續買進最優等貨呌價爲一千九百四十元矢島牌爲一千九百三十元均有成交巿况又轉呈堅勢絲屑巿况各莊雖有進意然並未採積極行動稍形閑散 
[期粉狂漲]  
　　洋行定麥結價己　實　　空兩方紛起　　 
　　昨日期粉巿面均趨狂漲緣海外坎麥巿價步漲洋行承定之洋麥深恐至期無貨可解要求粉廠結價而粉商因有利可圖紛紛結價昨日又有一批結價粉商獲利七萬餘於是粉價銳漲上午開盤後巿塲人氣異常堅挺洋麥結價之說證實多空兩方紛起補購均側重多頭現粉價雖開二兩四錢净盤而無貨廠方不允多開近遠期粉價均趨上漲本月份收盤價爲二兩三錢八二五十二月份二兩三錢九分正月份二兩四錢零五二月份二兩四錢二五均有二三分之漲度午後開盤後買氣仍熾粉價步趨漲勢收盤結果本月份爲二兩四錢○二五較前日收盤價計漲三分半十二月份二兩四錢一二五較漲三分二五正月份二兩四錢二二五較漲三分二月份二兩四錢三二五計漲二分七五期粉成交額上午二十七萬五千包下午四十四萬四千包收巿二十二萬七千包共計九十四萬六千包股票成交五股價爲六十六兩云 
[洋莊略動巿價續低]  
　　昨日星期五本埠洋莊茶巿略形活動英法各莊對於珍眉秀眉鳳眉等貨業己開辦但各莊均持抑價主義華商又因存底尚豐求脫之心爭先恐後致巿價無從提高昨日全巿成交珍眉鳳眉秀眉等綠茶及溫州紅茶總計六百六十七箱珍眉售盤自六十兩至八十四兩秀眉售盤自十六兩五錢至十九兩鳳眉售盤三十兩溫紅售盤自二十六兩到坧十五兩巿價均較前略爲見低云 
[荷蘭糖遠期報好]  
　　申巿無甚變動 
　　昨日糖巿公會劃盤因日匯較弱亦然疲滯開盤本月　祗六兩一錢五分嗣後略見升好進戸吃六兩一錢七分半而出戸則欲六兩二錢致未成交正月份六兩四錢七分五至六兩五錢二月份六兩五錢先後未有變動據三井所到電報荷蘭近期正月份十盾二五二月份十盾三七五亦與前盤一式惟遠期新貨七八月份則升好一盾八分之一爲九盾六二五現貨東車糖有擠到之勢而各銷不動故售價三溫半六兩○五分三七五六兩一錢四溫六兩二錢四二五六兩三錢四溫半六兩四錢新青後到之貨開四兩二錢至四兩三錢赤糖價絕無變動兹錄如下 
　　上湖赤　六·二○　十一號高湖赤　五·二五 
　　上雅赤　六·一五　十二號高荷赤　五·一○ 
　　棉　赤　五·七○　十號渣赤　　　五·○○ 
　　生砂赤　五·二○　九號荷赤　　　四·九○ 
[五金北帮去路轉暢]  
　　五金巿日來迭報軟落幾有江河日下之勢昨日巿况忽有轉機之望如北路天津口岸及漢口等處均有躉批談判故巿塲上一時頗有良好空氣惟本埠及内地各屬仍然停頓故尚未可遽抱樂觀也售價仍因進口貨異常暢旺同業中均有急求脫手之意故標準價格仍無上漲能力云 
 
 

Page 17

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *冬至七日刊飮食号 
天氣報告 
　　徐家匯天文台昨日下午四時三十分氣象預報云天曇而寒揚子流域有雪意全國沿海時令風來自西北方至東北方不等颶風在雅泊之西顯似向西北西方或西北方徐進又昨日下午三時前二十四小時内本埠氣溫最高四一·四最低二七·五去年同日最高六一·七最低三一·二 
[小引] [  心]  
　　一國之民衆有豐富美備之飮食有盛大之筵宴必其文化隆盛人民有能力之徴也中國凡事不如人而飮食不落後此又特殊之現象也然即此一端而論尚有不同之處西人之於飮食不僅求味之美而已復附帶種種需要之條件如湯肴茶果必有先後糖食糕餅必有裝綴餐時座必清潔刀叉必明利杯盤必整齊飾以瓶花陳之几案中國所少有也中國家庭聚餐正廳可臥室可客室中西人則有定室至中國之菜館食物店其設備與西人相較則人人皆知其高下者宜西人之自號文明矣 
　　願國人研究飮食者注意之 
[尊前語錄] [  醉人]  
　　魯論有之食不厭精膾不厭細飮食和羹之要强半詳於鄕黨一章曲禮亦多紀載至於後世肴饌之道日精而庖烹之法益著於是食單饌譜並爲專書然古今山川風土之各别交通物候之不同則曩之視爲上珍者今或已盤餐率具古之每飯必陳者今或又屏而勿御由前之說若葡萄胡蘿葡胡椒之屬是也由後之說則曲禮所載諸醬和多半並其道而失傳之矣 
　　以言晚近之世海禁大開西人恒其服食私其法以行之中邦人士鶩其新奇相繼染指於是互巿諸邑里番菜館遂相林立末流之弊純至中式筵席亦或參用取材以標新異不知西人亦多有採用吾國烹調之法以相稱道者蓋人事孳乳貿易往還贈答酬酢之閒有相因而同化者亦復自然之理也由前之說中菜之用火腿土司番茄暇仁奶油蘆笋之屬是也由後之說乍浦蘇式（譯音）之湯炒麵撲克丕（譯音）變相之肉包子是也且近之西人多有特製中菜以資號召者矣 
　　日本於吾爲鄰邦之最近者然其國人最嗜中菜而薄彼固有者東京自復興建築以來平均每十飮食鋪必有一支那御料理其風會爲可知實則日人之最所馳名者不過撒希米（譯音）即生魚片期克夜克（譯音）牛鍋鷄鍋登不拉（譯音）天婦羅即麵拖油炸魚蝦之類而和味之料或以生鷄卵打碎加糖霜調製以爲醾食牛鍋鷄鍋之用揆其實際殊亦不中於用且以炎夏之時仍相習而用火鍋亦可怪矣 
　　至於純粹之西菜雖云調味有美惡之分而其所用之材料實亦無吾國所用者爲多常日習見之品不過蘆笋牛羊鷄肉培根（譯音）之物至於野味則視所獲而用之火鷄則於冬至令節之日用之而其引爲珍羞者若斃蛋龍蝦之屬亦固非國人之所嗜痂同癖者也法國治饌自命爲世界之上品而其實相差亦復無幾俄國最重冷食於餐前羅列多盤即可致飽德式問亦相同則頗有嗜之者至於調甜味甚至棄糖而用蜂蜜則自是有勝於尋常也 
　　舍食而言飮則吾國之傳爲最久禹禁旨酒無論矣漢家有標釀之詔豐登以醉人爲瑞迄乎今日試檢北山酒經等古籍稽之若罨麴蘖麴製法之精殊與現世化學家科學家之說有不期而自合者可知此道中人之深矣大抵由今以窺古北地苦寒故多芳烈至今若汾酒蒿粱以至通行之白致瑰五加皮等猶其遣意也（汾酒用火可焚飮者或且注酒爲燃料而溫之即工餘料以入酒中其味益甘然頗燥未宜人體）長江中部以紹興所製者爲最雋永則以其有佳水足釀也至於奔牛惠泉諸製雖有不吃奔牛酒枉在江湖走之諺然閒經品酌殊不當味或甜或酸决不能如紹酒之公瑾醇醪便堪一醉也粤南一帶土氣卑澀疾癘叢生投其製酒每多加以藥材使於飮宴之間袪風解濕即如巫蛇酒茵陳酒等亦以粤産爲佳也 
　　酒以多歷山川年代爲尤美蓋其歷久而不敗者即足徴其釀製之得宜故於京師飮南中紹酒絕少劣品而輾轉江海多得山川靈秀之氣其味自亦益覺可口矣 
　　洋酒名目孔多大致亦無多出入蓋其所用原料仍不出於酒精之外而各别以水果精之配合而巳英國禮文瑣碎每一筵席於各種肴饌均有專門配飮之酒往者屢嘗而屢忘之更僕難數矣德人好飮皮酒故其麥料之補益易生脂肪故每大腹便便法人愛飮香賓白葡萄諸酒而葡萄以出於意大利法國交界之弗勞倫斯者爲最佳英人多飮感司克酒精食量極多亦如我國北方之强好飮高粱而薄紹興也 
　　美國向者不乏好飮之徒近年以來酒禁極嚴而私釀偷運者仍不絕於途可知嗜好之染難於移易而扶頭小醉宿酲未解其情態爲可掬而不肯以功令之嚴輕爲絜置也 
　　日人製酒用米而舍麥雖酒精之含量與吾紹興相仿然其色香味均有不適最通行謂之菊正宗其如吾高粱者謂之燒酎而仿製洋烟以皮酒爲最多若櫻花牌太陽牌麒麟牌等均風行一時者焉 
[飮食與笑蝸] [  隠]  
　　西諺有之曰笑後能增肥信哉斯言蓋人富於喜怒哀欲愛惡懼之七情七情之中當以怒爲最易發生每當生怒之人或有不恰意之事横梗胸中者其所食之消化力莫不較弱於心平氣和或善謀快樂者是以餐時最宜摔於一日中之最快樂時間同案共餐之人亦宜互尋趣談以助所食之消化惜乎我國家庭中多缺乏此種當識每逢食時非爭論不挾意之過去事即將所食之物急嚥而不嚼此均係對於衛生上大不幸之惡現象笑語滿座之機會旣不能得食物之興味當然更不能有矣 
　　貪食或盛肴滿桌或飮食無時等均爲積食之源始而積食病之痛苦更甚於其飮諸疾病患此病者恒於未食任何物之先問人此物可食否彼物易消化否其人一生之幸福蓋巳失去大半於是彼之嗜好於無形中巳受絕大之打擊此乃不知飮食與笑之關係而所食之物因之而積滯也 
　　童子消化之能力較諸成人者爲强盛有力故不論男孩女孩若有相當適宜之飮食將來成人後之飮食樂觀可操左劵矣設濫給以飮食或於進食時加以詈駡則反有莫大之害於兒童之前途也爲父母者其注意之而愼之也 
[冬至點心製法（一）] [  父]  
　　（一）黄金餅原料爲番瓜（即南瓜）淘米粉猪油豆砂等物其法將番瓜煑成汁用粉拌和摘成小塊中藏豆砂猪油小塊爲饀（肉饀亦佳）然後搓圓捺扁上甑蒸熟或撳紅記以圖美觀而示甜鹹饀之區别 
　　（二）翡翠原料爲漿麥草及糯米粉猪肉等物其法先將草春成濃汁用石灰少許澱之再拌成適宜之　粉摘成塊塊用手撏空中間包以斬細之肉腐夾入洋菜少許可使露多而味美然後包裹緊閉搓成圓形湯煑不及蒸熟啗之可口色香味俱佳 
　　（三）綠珠羹原料爲葡萄乾文冰等物煎煮而成煎至葡萄乾胖大時酌加木穉醬或玫瑰醬少許即可起鍋味旣香甜色亦碧綠可人 
　　（四）和氣湯原料爲白糖開水等物泡製而成可以和氣止渴釋煩益人 
　　（五）五香糕原料爲糯米粉白糖板油貢棗胡桃對丁（即紅綠絲）等物法以糯米粉用白糖拌和入甑籠蒸之糕面上加糖洧板油小塊及貢棗胡桃肉對丁等蒸熟攤於木盤中即可切魄裝入洋盆再加白糖啖之味亦良佳 
　　（六）長壽麵原料爲杜打麵蝦仁火腿醬油鷄湯等物其法以麵入沸水中煑之俟爛放入鷄湯碗中外加蝦仁火腿絲及醬油等其味清冽美不可言 
　　（七）五味粥原料爲士貝扁東鷄肉火腿菜心香粳米食鹽菜油等物法以米淘净入鍋和清水半鍋煑之最好用鷄湯待爛下以放好之干貝扁東及鷄絲火腿屑菜心食 
[述吃糖的嗜好] [  黎明暉]  
　　除開「白痴」或「瘋人」以外誰無嗜好 
　　嗜好有好壞之别也有靈肉之分「靈」是屬於「意識」的「好清潔」「愛音樂」等好「賭錢」「打五關等壞「肉」是屬於「感覺」的「食不厭精·膾不厭細」好「抽大烟·打」嗎啡壞我愛吃糖可以說是「靈肉一致」的可以說是「好的」嗜好且讓我先抄一段書 
　　「烟酒若能善用爲「興趣品」則杯酒枚烟常能使我們身體上得到極快批的興奮而精神上得此逍遥於烟雲縹緲之中常能得到深妙的思想與高尚的樂趣反之若把烟酒爲「需要品」用如現在的人手不離烟口不停杯遂把一切烟酒的美趣完全失却這些人當然是滿腦子裝上了烟晦氣滿肚子盛下了糟味道而已」美的人生觀第一章第一節 
　　我吃糖就是把糖當作「興趣品」有興時才吃沒興不吃我每天必吃兩頓飯或一頓飯但每星期或者不吃一頓糖可是我要吃頂好的糖不僅要香·甜爽口而且要製作精巧裝璜美麗因爲我吃糖不僅用口和鼻而且要用眼睛所以我相信自己深知道吃糖的美趣是靈肉一致的嗜好 
　　我若不出門每日必刷牙五次（早起·三餐·晚睡各一次這是著名牙）醫生司徒博先生敎我的）出門回家至少三次因此殘留在口腔的糖汁决沒有酸腐的機會吃貴重的糖自然不會過分因味太濃多吃反失了滋味而且花錢太多也不忍瞎吃而我體中所需要的糖質的分量有時覺得關剛合式决不至於害胃總之我能依興趣而吃糖又能節制這當然是好的嗜好 
　　至於我自己　的錢耗一部分來買糖吃似乎不算錯誤許多好朋友很誠懇的勸我不要吃糖我眞感謝得很但是我希望我的吃糖法確是有益無害的故寫了這一篇來請敎精於衛生學的先生們並盼望指導我和好朋友們共同來組織一個「吃糖研究會」 
 
 

Page 18

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *鹽菜油等改用文火燒之燜熟後食之風味頗佳 
　　（八）百寳飯原料爲上白糯米葷油白糖棗泥猪油等物普通所製將糯米煑飯中間不用棗泥心所以味道不甚佳不如將糯米蒸熟然後用重葷油白糖拌濕再加蓮心芡實蜜糖櫻桃木穉醬等裝入碗内中間夾以棗泥上鍋蒸透蒸至三四透即佳嘗之甜美韻味超羣 
右列八種爲冬令點心中之特品閒坐家庭親手調製亦冬令之樂事也 
[冬令點心製法（二）] [  雲女史]  
　　冬至乃我人陶情悅性之唯一嘉節也一年中類此之令節多矣顧元旦清明過涉迷信而七夕重九又皆寂然而過殊乏興趣其戚友之間往還投贈煑酒言歡而不受其他作用之束縛純爲增益人羣之好感而設者則惟冬至而巳吾鄕習尚視冬至特重於例設之餚饌而外必自出心裁别製奇巧精緻之茶點以欵其嘉賓故其物類皆不能求之於巿肆兹擇尤善者述其製法以供吾諸姑姊妹之仿製焉 
　　冰蕉酥取純熟之香蕉肉切成寸段塗上預先置備之冰糖漿此冰糖漿乃將冰糖稍加清水隔湯燉烊更入蒸粉少許調和而成臨用時須復燉熱即乘熱塗於蕉上因水份極少且有粉質故遇冷即凝毫不粘手一面復取鷄蛋一份麫粉三份調爲厚糊遍塗蕉身開葷油鍋文火漫煎使蕉肉糖漿融合如一其味甘而微酸百食不厭甜點中之妙品也惟塗麫須遍若留微隙則糖漿受熱流出變成堅硬焦黑之枯糖屑附着酥上色味並損矣 
　　蛋豐糕乃鷄蛋白糖糯米粉三物等分合製而成其調合之順序將蛋黄蛋青分入兩器先將蛋黄與米粉調 
 
 

Page 19

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *和然後加糖再調一面用竹筷將蛋青力打使統體盡成雪狀不見流質遂併入蛋黄調至極匀即傾入蒸籠扣緊籠蓋旺火力煑以熱爲度籠内須襯一透濕之新布糕料即傾於布上倘欲驗其熟否可將竹筷揷入糕心拔出不粘爲熟棗肉葡萄等點綴品須俟半熟方可匀置糕面若未熟時置上必至盡沉籠底矣此糕髮軟如棉甘芳無滓絕非茶食肆中麵質蛋糕所能比擬也蛋黄餅以鷄蛋一分麵粉二分略加清鹽調成厚糊爲外壳以肉糜爲饀心其他如鷄片蝦仁魚糜或用發蟹粉和入肉糜之内均可爲饀惟肉糜須醬油而魚蝦祗清鹽置備旣畢即將麵糊裹於饀上承以銅匙用葷油煎之熟則色黄如金鬆脆絕倫彼點心肆中純麵素油之品遠勿能逮也 
商塲消息 
[源泰米號今日開巿]  
　　城隍廟西陳巿安橋南首新開源泰米號股東均係南巿米業中份子其股東兼經理係北四川路新順泰主凌稷臣君曾於上月自赴内地採辦各種糙粳碾白運滬到貨甚夥聞於今日開巿其售價頗廉云 
[安樂園新到食品]  
　　武昌路安樂園酒家昨（十六）由粤運到强壯之果子狸十餘頭及生動土鮻魚一大帮并該店之邊爐菜亦巳上巿内分二元三元兩種日來往該店嘗此者極形踴躍 
[白松糖漿之銷售]  
　　四馬路五洲藥房新出白松糖漿味甘性平治各種咳嗽極著靈效近以天氣亢旱患傳染性傷風者頗多聞該糖漿銷路甚爲暢旺云 
[康生洋行之冬節禮品]  
　　南京路二十三號康生洋行所製蛋糕糖菓等品近日因冬節將屆特備大小精美錦盒以便各界送禮應用云 
[新新公司之股東會]  
　　南就路新新公司自籌備迄今已　數月資本雄厚現新屋將屆落成開幕在即故該公司定今日（十九日）在新址召集全體股東大會並選舉董事及監察人云 
[永安人壽公司保險發達]  
　　永安人壽保險章程唯一優待保戸如普通儲蓄保險 
 
 

Page 20

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *終身保險雙倍還欵保險女人保險兒童婚嫁立業保險學費支欵保險等均保法良美利益豐厚故投保者紛紛公司經理錢萬青君招待週至保戸滿意并謂可介紹云 
[足安公司定期减價]  
　　北四川路九號足安有限公司刻以時屆冬令定期夏曆十一月初五日舉行冬季大减價特將新到大帮厚薄大衣絨絲毛襪及不脫色繡花絲襪時式嗶嘰駱駝絨以及各種應時貨品兒童玩具等一律削碼廉售 
[中南化學社新出凍瘡膏]  
　　大通路中南化學社新製一種凍瘡膏未爛前搽之能消腫止癢巳爛者能收疤生肌頗有效驗價格極廉如石路豐泰·西藏路世界飯店·畫錦里戴春林久記均有出售 
[四恒夾烟戒指及小雙龍戒之暢銷]  
　　三馬路南首　錦里四恒首飾鐘表局由十月二十五日起大廉價八五折以來生意極盛聞其售出最多者計中國七成眞金愛司字及鑲寳石夾烟戒指又天藍寳石小雙龍戒指每日銷數在百餘只又鐘表部新由德國約翰廠運到臬壳分鬧鐘一千只每只祇售二元五角在減價期内期銷價尤爲便宜 
[惠豐廉價贈劵]  
　　南京大慶里口惠豐呢絨綢緞洋貨號爲推銷存貨起見於初一日起舉行特别大廉價購滿十元再送該號一元數禮劵多則類推以作冬至汛禮物埢 
[萬源湘繡莊開幕廉價]  
　　三馬路晝錦里西首萬源湘繡莊新飾門面現已開幕並由長沙總號運到各種新出繡品頗爲精抄尤爲冬節最佳之禮品定價克己　自今日起減價三星期一律照碼九折云 
[開洛無線電話播送消息]  
　　開洛公司無線電播音台今日下午二時至三時敦請中國婦女協會幹事舒蕙楨女士演講「中國婦女經濟獨立問題」即晚七時半請華僑旅滬音樂家黄鄭陳林郭諸君歌唱馬來歌·暹羅歌·瓊崖歌唱後又請中華書局編輯國語專修學校敎授郭後覺君演講「世界語與國語」該臺現巳着手開辦一世界語班取名無線電話世界語傳習班晚間即在播送時敎授一面印成中英文講義取費極廉凡願入班可先投函報名本星期内報名者已頗踴躍聞報名期限尚有一星期云 
[百樂唱機公司之新發明]  
　　愛多亞路大世界斜對門百樂唱機公司新出一種包皮手提迴音唱機鑒巿上出售之迴音唱機外面多用洋漆因手提之品如用洋漆時常抶有帶極易起色故潛心研究以免此弊俾與漆者相仿云 
[天蟾之新戲]  
　　天蟾舞台排演之釋迦牟尼佛於昨晚開幕至八時許上下座即已客滿該臺此次所置行頭佈景計費去二萬餘金一切服裝均依照印度古時樣式所有茶房號衣均易黄衣演員亦一律茹素該臺門前紥黄彩并懸佛像像前焚檀香至其佈置機關有「燃燈佛殿」「月下日升」「九龍沐浴」「空瓢取水」「皇宫金殿」「跳舞場」及「天馬行空」等幕跳舞一幕聘西人敎授各種古式舞如愛情舞多人舞單人舞等 
 
 

Page 21

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *汽車新聞 
專論 
[美國汽車事業明年發展槪况周易]  
　　美國汽車事業日新月異而每屆歲首對於其固有之出品必殫精極思使一般工程專家傾其心血之結品謀所以改良之道用堅各該公司於汽車商場上之信用佔地位放異彩以期公司之發達而投顧客之愛好此乃美國汽車商戰之慣例至於明年新式樣車輛巳次第宣布爰就見聞所及亟引述之以觀新大陸發展事業之蓬勃焉 
　　德屈洛脫城各大汽車製造廠對於明年汽車競爭場上各欲爭一席之地位於新樣車輛亦已逐漸發表雖汽車陳列展覽會期於次日方行開幕新式車輛巿上巳數數見矣數星期前各該公司對於去年所出車輛莫不大加刷新頓洗舊態衆議僉云成績必有可觀靡不拭目以待云 
　　亞克蘭汽車公司（ＯＡＫＬＡＮＤＭＯＴＯＲＣＡＲＣＯ）新出六汽缸汽車裝有斐許式車身（ＦＩＳＢＥＲＢＯＤＹ）機械上亦經許多改良之處即和平器（ＨＡＲＭＯＮＩＣＢＡＬＡＮＣＥＲ）一物曾經亞克蘭及美國汽車公司工程師研究院費數載之光陰始克臻此於工程方面爲絕大供獻其效用則能增進引擎作用其於新式車輛每輛價目較去年有跌至美金七十至三百五十元左右自載輕貨車車身採用鋼製後鋼之用於此業者日益增多據鋼業中人言不數年後無論載輕載重及各項車輛昔之以木質作車身鋼質將起而盡代之製造家對於載客汽車亦將以鋼代木均在研求之中鋼質車身利益之多不勝枚舉兹將其大者言之車量减輕製造存貯佔地亦小裝拆簡易猶其餘事故大宗鋼片均被各大汽車廠所收買據識者預測下半年汽車之銷售當更盛旺向例每年六七月之間銷數必較之平時减少而本年則不然定單絡繹仍有供不應求之勢查汽車人員雇工會正式年報即可證明各工廠孜孜工作尚虞不及各汽車廠及零星附件製造所等除原有人員二十四萬三千餘人外月内又增添四五千人目前廠日夜所出之車僅足應數月前之所定者此種盛况爲歷年來未見之盛况也 
　　道奇公司（ＤＯＤＧＥＢＲＯＳＬＮＣ）總理海恩司（ＦＪＨＡＹＮＥＳ）宣稱明年該廠每日出品將由一千一百輛增至一千五百輛新建築物五大工場均在建築中另有三大工塲不日亦將猷基動土着手趕造水木工匠現有一千餘人從事工作一俟落成又非另招數千人員合作不可擴充經費約計美金八百萬元該公司創立以來定購之踴躍素爲他家所不及獨本年産額雖增仍不供求此次記錄爲往年所未見爰是議定明年大加擴充以應衆需庶一般愛購該公司之出品者不致再抱向隅該公司新廠明年一月可筶地落成嗣後道奇聲譽一躍而執汽車界之牛耳可預卜也總計新廠佔地約七十五萬方尺 
　　德屈洛脫城汽車廠櫛比林立明年大加擴充者不獨道奇一家爲然他如茀林脫（ＦＬＩＮＴ）與籃辛（ＬＡＮＳＩＮＧ）皆銳意經營力圖擴充雖不能盡如道奇大加整頓均能應付裕如其餘各公司亦皆從事推廣不稍退縮甘落人後也 
　　一九二四年上半年産額總數約有二百一十萬輛較之最盛之一九二三年同一時期則略有增進客車與貨車總數約四百萬輛兩數相差有二百萬輛左右巿場情况雖高價之車如林肯一柏楷特（ＰＡＲＫＡＲＤ）開迪來克（ＣＡＤＩＬＬＡＣ）史蒂倍克（ＳＴＵＤＥＢＡＫＥＲ）與立根倍克（ＲＩＣＫＥＮＢＡＣＫＥＲ）各車銷路均甚暢旺 
立根培克汽車公司所出一九二六新式車輛亦巳行世蓋每日出額旣多則每輛所須人工成本等項較輕此固製造家之定例故每輛價目較去年爲廉相差有美金二百至六百元之巨張特勒（ＣＨＡＮＤＬＥＲ）公司亦備新車發行爲七座色登式（ＳＥＤＡＮ）機器裝修均經完善配蓋公司（ＰＡＩＧＥＩ）ＯＴＲＯＩＲＭＯＴＯＲＣＡＲＣＯ）之五座色登式亦屬新製每輛價值美金二千四百元以内克雷斯勒（ＣＨＲＳＬＥＲ）車每月産額可達一萬五千餘輛八九月間生涯大盛定購而尚未交車者有四萬餘輛待出是故盡力趕造以冀足供外界需求該公司半年來贏餘約七八百萬元美金以股本六十七萬八千餘股分派每股得分紅利十元餘也 
各車廠中數家鑒於晚近汽車之被竊或被焚時有所聞擬兼設保險部於各新車出售時承保上述諸弊病其取費則零收一如預備車輪胎之置辦及前後擋板（ＢＵＭＰＥＲＳ）之裝設其能成立營業與否尚無定奪因須待各省當道或保險司認可後始得開始營業現正在進行中 
　　麥克貨車廠（ＭＡＣＫＦＲＵＣＫＩＮＣ）决招新股七萬五千股每股百元舊股東中執有舊股單五份者得加入新股一份將所得資本作爲添設工廠增加出品之用 
　　至於舊車商交易亦較往年爲盛無舊貨堆積之患且購者垂詢者仍接踵而至凡往購舊車即用過一次或二次者均非貿然從事亦皆備有保單新式車輛之産數旣增而舊車巿塲往往亦隨之而盛競爭旣烈業此者必多方設計以迎顧客之歡心遂有將舊車送往修理廠根本解决一切購者出價旣廉車又耐用又何樂而不逕採擇者哉然業此者未必盡人皆 
[汽車常識（六）丁祖澤]  
　　調整連桿端之軸枕法 
在汽缸心子下爲連桿其極端之軸枕握合曲柄軸者亦常易鬆弛爲引擎中發聲之一原因 
　　（應用器具）帽子螺絲板鋼絲鉗各一柄銷釘數隻及油壼一把 
（手續）（一）除去油缸使連桿之軸枕露出檢視汽缸心子是否可由汽缸頂取出如曲柄軸之灣頭較寛汽缸心子可從汽缸下端抽出則較省事 
（二）用手握住連桿上下摇動之如有鬆動則先拔去扣緊螺絲釘之銷釘再旋去螺絲釘取起軸枕蓋並抽去所夾鐵片分置一處勿可混亂 
（三）將曲柄軸轉至一邊抽出汽缸心子但在福特汽車因曲柄軸灣頭太小則汽缸心子僅能自汽缸頂取出 
　　（四）將連桿之軸枕仍裝合於曲柄軸上其薄鐵片仍須夾入但取去較薄者兩側各一片 
　　（五）如旋緊螺絲釘後軸枕依然鬆動則再去一薄片如是逐漸調整直至適度密合方可 
　　（六）仍拆開連桿之軸枕使離開曲柄軸以汽缸心子裝入汽缸内（使彈簧圈之缺口各在互相的對地位）並注適量之機油於汽缸心子上及軸枕内 
（七）裝合軸枕宜與連桿之號數相符 
　　（八）旋緊軸枕上之螺絲釘揷入新銷釘再裝合油缸 
[修刮軸枕内圈法]  
　　新換之軸枕每不與軸密着必設法修刮之使有八成相合着之面 
（應用器具與材料）帽子螺絲扳數柄銷釘數枚軸枕刮刀一柄顔色膏（或紅或藍任便）若干 
　　（手續）（一）先用顔色膏塗布於軸之四圍然後裝合軸枕 
（二）旋緊（勿過甚）螺絲釘將軸旋動數轉（三）拆開軸枕分爲兩半則見有染着顔色之處刮削去之 
　　（四）再塗布顔色膏於軸上裝合軸枕將軸旋動數轉復如（三）刮削直至顔色染着之面巳佔全面之八成時即可 
　　（五）裝合軸枕夾入適量之鐵片注入機油 
[汽門彈簧之檢視法]  
　　汽門彈簧久用之後則彈力减小汽門開閉之度不準確須常檢視之 
（應用器具）彈簧夾鉗鋼絲鉗及螺絲旋鑿各一柄 
（手續）（一）用手摇轉引擎直至汽門桿下方之偏心輪盤巳轉至最低之地位 
（二）將夾鉗揷入夾住彈簧兩端使彈簧所壓緊之銷釘能取去然後放鬆彈簧 
（三）除去汽門蓋抽出汽門 
　　（四）略將彈簧彎轉即可取出試其彈力强否 
　　（五）如彈力尚佳可再用鑿子揷入彈簧圈内舒張其長度則仍可用 
然但行之者固大有人在也 
　　全美汽車協會近創議草一箴規用以儆各處汽車駕駛之疏忽·不愼·及犯一切過失者該會會長湯麥斯亨利氏（ＴＨＯＭＡＳＰＨＥＮＲＹ）云此項箴規之設不過爲謀城巿道路之安全起見當世名人均去函徴集起草亨利氏並云邇來之警章法律蔑以加矣雅不欲多事增繁苟人之心目中存有忠實之影象駕駛時各本天良自顧顧人則禍患之滅可操左劵誠望該箴規得早日頒行使滬上一般汽車夫知所適從則造福社會誠匪淺鮮 
[美人對於中國汽車事業之觀察履冰]  
　　美人以製造汽車稱雄全球現其國内所行用汽車據去歲統計己佔全世界百分之八十三因有國之銷路發達幾至極點不得不設法推廣其營業以至國外各地其所視東弄最好貿易之場厥惟中國故近來美國汽車界人員來華調查者時有所聞刻美人愛特華氏GEDWARD於紐約世界日報發表一論文顔曰「東」 
西汽車事業之觀察」其中所言關於我國者頗多爰擇要迻譯於後氏乃世界汽車貿易公司之職員曾於今春來日本及中國作一度之游歷者也 
　　愛特華氏之言曰欲覘一國文化之何若可觀其交通之便利與否以爲斷而汽車路者實爲現世交通之利器也中華以地大物博之國家而已成之汽車路較諸美國竟不及其百分之一全國車輛之總數祗得一萬一千左右以人口爲比例每四萬人中約得一輛可謂稀矣嘗考中國汽車事業所以鮮特著之進步約有二端一由汽車之價值過昻非一般普通人士所能購置一由中國城巿絕少良善之汽車路以供其行駛對於前者余（愛特華氏自稱）極願美之製造家設法改良減輕汽車之成本俾可爲營業上之競爭須知銷路之增加其能補救於經濟方面者頗厚余料中國人民將來之生活能力自可增加則美國所造汽車能適合其需要無疑蓋鑒於近三年來行銷之進步巳足見其大略矣至關於汽車道路之建築則中國政府及人民應力謀開展而非他國所能干預然默察社會現狀巳多數深感交通之不便有共謀築路之傾嚮以中國人口之繁工價之廉逐漸進行亦匪難事良以世界潮流巳引起中國人民之不少覺悟非開闢天然之富源力謀運輸之便利固無以自存據此而言他日中國方面關於美國汽車之發展前途實具厚大之希望製造家不可不努力注意云 
　　上述祗爲愛特華氏所論之片段愛氏固極希望我人能自動的建設道路增進貿易以得較良善之生活味其方似非盡爲美國汽車營業計也惟因原文冗長故祗得從略耳 
[提倡築路實止亂之要點安生]  
　　方今國勢凌夷道德墮落人民勇於私鬭而怯於公戰故一般軍閥得以吾人之膏血豢養無數散兵此爭一地盤彼擴一勢力誰又顧及吾人之安全是以游民失業者迫於生計遂亦願爲效死命然按之本心豈不知軍閥以少數之代價換事人大好之頭顱誠堪浩歎但欲聚集國内游民使之不爲軍閥雇用又非謀一消納之所不可若工廠焉墾牧焉均甚合宜奈容集之人民則甚有限吾意如以國内人民凡係無職業者得由資本家倡議招致視各該地應築之道路撥之充任即可得謀生方法亦可止軍閥横行吾人之交通復因此而便利殆一舉而三善備焉試分說於下 
　　吾國交通不便盡人而知大都通路崎嶇途行遲緩歷觀通商巨埠莫不路面寛廣平坦適宜車行其上從無顯簸及致擁擠之患汽車電車馬車人力車相率併行仍覺空曠惟良好道路須得有熱心提倡者實力興創始克觀成幸吾國於工作方面不難立致多人成效自當迅速 
　　凡無職業之輩招致固易代價亦微於築路之成本上不無儉省及路工告成創辦者不儘享名譽榮耀且可獲無限利權而來往行人亦稱頌無巳路爲私有攘奪者亦無從藉口豈不較田房産業爲可期諸永久耶 
　　國内游民衆多易生暴動大則流爲盜匪小亦好惰倫安至屬危險然欲遏亂源莫若使之築路身雖勞苦可得薪工去其徼倖之心導入正軌實止亂之妙法也 
　　而今軍閥之所以能横行者無非挾多數之兵力爲所欲爲設國内人民咸退軍籍而築路者從事招用曉人民以應盡義務不爲軍閥馳驅使之孤立則吾國亂源可塞禍患可消此一路雖成不妨接築彼路縱觀國内需築之路奚啻萬千即以一縣一城計亦有百數十里之遥商旅往來動輙經日若再遇雨雪冰凍時期更形阻滯至築路需欵事不從心果軍閥解除兵權則糧餉所省頗廣移之築路綽然有餘是無慮及之必要且道路平交通便匪類旣無處藏身居民亦間接受益地方治理當較交通開塞時易爲亂機似不致暴發 
　　上述種種其重要主恉即係安揷游民免除每年戰爭之慘禍今世不乏關心治理者當不河漢斯言也 
[汽車事業阻滯之原因三原]  
　　余閱全國道路建設協會第三屆徴求之宣言中有謂如「蜀黔湘粤桂閩」等省對於建設國道籌辦汽車事業等事有因籌欵不足或爲戰事牽累雖有計畫而多未興工或巳興工而又停止致各地富 
 
 

Page 22

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *源無從開發人民坐守困窮誠可慨之事也 
　　夫我國改革以來國家之財源奇窘者無非因武人之好弄兵爭權奪利内訌不巳致人民年年慘遭兵燹之災地方元氣傷耗實業不能開拓至於建設國道發展汽車事業亦莫不受其影響阻滯不進然欲謀國家實業之發展須使各地交通之便利欲圖交通之便利則須建設國道剏辦長途汽車運輸便利則實業自振故歐美各國大戰之後莫不注重於國道及汽車之事業人民捐資協助路工督促政府努力進行自歐戰後美國之路政及汽車事業竟稱爲世界之冠而我國當局平日之對於路政及汽車事業漠不關心而軍人則窮兵黷武互相報復内亂不休年年戰爭實業不興致人民提倡實業視爲畏途國家稅源乃亦不充蓋國家多兵之故國家之多一兵則多一分利之人且兵多則易起内亂如一軍人帶有數萬之兵而無地盤則爲謀地盤而起内爭顧數年來之發生戰事則比比皆是然軍人之好弄兵廣爲招收者實亦足以自倒今者之事屢見迭出養兵之多亦可危甚矣 
　　兹值北主郭松齡倒戈反奉之時余希望全國國民及軍人經此次平息之後速爲選舉正式政府實行裁兵政策以充興修國道兵民合作政府提倡以謀修竣國道進行汽車事業開發實業以裕國稅苟能實行不數年之中國則可與美國並論矣 
消息 
[上海將組織各國自由車比賽會]  
　　十七日大陸報載有一文提議組織上海自由車比賽會中法人士極願加入英日兩國之精於此道者亦　躍欲試自此文登出後第一復函應聲者爲一華人運動家此君在歐洲練習自由車數年且曾參與亞令配克隊之比賽·彼可保證華人加入此項比賽者約有十人左右又有署名ＫＹＡＲ者亦投函該報盛讚此舉並表示意見主張由個人或團體製贈銀杯於優勝者其以下諸人亦分贈奬牌以資鼓勵云云 
[最近揚鎭汽車路之聞見喆夫]  
　　揚鎭汽車在淮海戰事中頗受軍事影響記者前由上海紅十字會派往淮揚一帶組織收容事宜道經鎭江曾乘汽車到揚巳將揚鎭汽車情形在旅程中草具一文報告關心揚鎭汽車之諸君子比來因公返滬又經揚州聞公司中人言及當日前軍事吃緊之時幸賴有此一線道路蓋由鎭至揚輪舟全數被封即稍大之民船亦全爲軍隊佔用維持江面之往來者僅恃普濟輪渡一艘及零星三五之渡江小剗而小剗僅渡江面不入内河一則江面往來頻數得資較多一則划入内河路程遠而進行緩不獨舟子不願旅客亦進行心急不願乘此緩性之小划三則其時正大鬧拉夫划船不敢駛入口内有此種種原因由鎭往揚之客非渡江至六圩乘坐汽車不可（間有騎牲或步行或乘六合小車者）使無此汽車一線揚鎭交通不其斷絕耶今幸蘇省以内巳無戰事交通漸復舊觀戰時汽車不按定時開行者今則按時開行不爽晷刻矣戰事專恃普濟爲渡客往來之具者今則巳向輪局雇有專輪按定時刻送客往來矣（原來之輪渡仍爲軍隊借用尚未放還此次暫租之輪渡與原來之輪渡不相上下）記者因稍有暇晷得以參觀一切 
（一）車站之旁停車室之左有高一座係自來水亭即吸用運河之水以洗車輛聞此亭建設後洗車極爲便利車輛外面灰塵絕少矣 
　　（一）車站之西邊由商人投資建設餐館一座名爲「益行社」取有益行旅之意斯社兼售茶點建築華美座地清潔社之四圍緣楊垂蔭風景絕佳夏日到該社避暑者綠女紅男座中常滿冬日尤宜賞雪故社中生意日盛一日蓋不獨爲旅行者憩息之所亦江都人士流連風景之地也 
　　（一）江口碼頭之建築已歷多時近已告成道路旣寛路基亦極堅實現巳將辦公室賣票處旅客待車處一一建築齊整不致客來無坐地矣 
　　（一）浮船之安置六圩江水之漲落極不一致車站已規畫建築一固定碼頭惟尚未尋得一最適宜之地點現用大浮船一隻泊住江塢之内輪渡即傍浮船下椗浮船高低之度恰與輪渡相平旅客極爲稱便 
　　以上數端皆記者於回滬時所得揚鎭汽車路之大略情形也記者由揚到鎭之次日適駐揚第四師軍隊調寗赴皖由揚啓行而汽車又被雇用交通又暫告斷絕云 
[道路改良消息彚誌影]  
　　歐美各國之對於改良道路問題進行甚力而工程方面亦日新月異良以各地方長官能負責辦理務使優勝於前反觀我國不勝悵然各軍閥幾惟知擴張地盤爲要務除自私自利外初不知改良道路爲何事終日擾擾執迷不悟及至日暮途窮雖欲悔而無從豈不悲哉兹將最近數月中國外改良這路消息彚集誌之以示借鏡云爾 
 
 

Page 23

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *沙成塔之數洵足驚人省政府再撥欵一千六百萬元專辦建築道路之用並籌集養路金四百萬元專借修理平均每英里可得二百二十五元以之作爲每年費用綽乎有餘 
　　其他若天然之風景平時游人所不及常臨者因道路開擴之故得以飽覽而且因駕駛汽車之故來往極便 
　　密吉根省近來修理亞斯西拉一帶道路時專在晚間結果頗令人滿意擬此後成爲修路之方針聞亦省道路用沙子爲材料者最多如容易變鬆每年修理係不可緩之事而游獵者亦以該省爲往來馳騁之要道故尤易損壞當西曆一九一八年時麥克乃克街一年中祗有游行車七百輛之出入此後每年有猛烈之進展去年夏令共達三萬八千輛是以改良與修理不能稍遲云 
瀛聞 
[横經美洲之福特旅行記周易]  
　　茀蘭克配籐氏（ＦＲＡＮＫＧＰＧＤＥＮ）乘福特汽車作横經美洲之大旅行自洛山磯起程至本薛文尼亞之格林史堡（ＧＲＥＥＮＳＢＵＲＧ）爲止計費搿司令油九十七加侖潤滑油十七快次所行路程達二千八百二十九英哩每加侖汽油約計可行二十九英哩有零沿途道路或有崎嶇氣候或有風雨變更仍能達到此項成績實足驚異也車胎堅韌之試驗行幾一萬英哩方見破綻綜計各項修理費用僅合美金七元餘自洛山磯啓行後循國家大路（ＮＡＴＩＯＮＡＬＯＬＤＴＲＡＩＬＲＤ）達新墨西哥之沙洛哥東二十九英哩復折而循大西太平及亞柴克路（ＯＺＡＲＫＴＲＡＩＬＲＤ）經聖路易之局潑林（ＪＯＰＬＩＮ）再取道於國家大路而至本薛文尼亞之華盛頓再折面西行經新牛敦而至格林史堡 
[飛機與汽車消息拾零影]  
　　加州勞思恩傑而飛行家洛野氏頃與其友人恩格同乘一飛機翺翔空際·至離地三千英尺時·二人忽動拍網球之游興·乃各持網拍·在飛機葉板上互擊·中亦用網以别勝負·惟球之耗費力頗强·蓋偶一不愼·跌入空中時·殊無能力使之回來三人之膽力·可謂豪矣· 
　美國航空界近舉德國飛行家立查芬爲英雄蓋立氏在飛機上救人甚多是以有此榮譽 
　　俄羅斯人摩洛查夫除善駛汽車外並能駕自由車游歷各邦頃已由本國經過西比利亞來華至哈爾濱再轉道來滬並將至美國一行再至英國然後返俄 
　　霍賚華頃有飛行家十三人組織一俱樂部每人胸前繪有黑貓一只時人謂之十三黑貓黨聞各有絕技能在天空最高處持傘飄下可無傷痕 
　　紐海姆斯飛省海賚氏善駛汽車此次在山勒姆地方與人比賽時一里又四分之一祇占時間三十三秒五分之一由此類推每小時可達一百三十五英里半實爲最快之速率 
雜錄 
[交通之與民智稚孟]  
　　今世各國對於交通事業均力圖發展提倡不已而於汽車方面尤風起雲湧頗有一日千里之勢雖窮鄕僻壞皆興築道路此豈無爲而爲之蓋欲藉此發達商業利便行旅其對於人民之智識更有莫大之關係今試錄其數端以證前言之不謬焉物以類聚人以羣分近朱者赤近墨者黑於是相習成風至千古而不變我國在閉關時代本無歐化自海禁大開日與外人接觸商旅往還吾俗且變而相效之心油然而生受其文化之灌輸者正復不少而習學其文字者更何可枚舉是人民固有相效之心相尚之志日益陶鎔智識日增風俗亦變果交通阻塞民質何由而遷是交通之阻達與否與民智之提高均有密切之關係焉 
　　我國土地雖廣除長江曁黄河流域以外類多地僻鄕窮土曠民衡太古之風猶未盡除咎由少見多怪不知今世爲何世商業旣巳寥落交通尤復維艱是以往者日寡風化益舊喪失其固有之智能蠢蠢無知愚若鹿豕曷若力倡交通築平航路招集游民使來工作庶商旅在途異方之士多加接晤土民始克數見不奇可以改格其惡習輸灌以文化增加其智識使成一文物之鄕便旅興商交通暢旺其利有不可勝數之感矣 
　　道路雖增築可觀莫若再多設長途汽車通行其問緣汽車輕利稳速可載行旅可達遠途欲其載重則築成有軌汽車以通航之誠全國若是則吾神裔之中國可指日而興矣 
 
 

Page 24

 
 
1;第一萬八千九百六十九號;中華民國十四年 西曆一千九百二十五年十二月十九號
星期六 * *   
 
