# 1903 - 193 - 4910864

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新出歴代史事政治論] [  點石齋啓]  
　　科舉改音鄉會試首塲試以中國史論是非胸羅全史學識閎通决不能於塲屋中拔幟制勝然不博觀古今名人論史之作則識見或不能恢擴而思議筆力恐亦不能縱横馳驟卓然成家是編係京師大學堂江陰南菁學堂松江融齋精舍者高材生分輯依涷水通鑑始於三家分晉下迄有明上而朝綱國政下而吏治民生凡經名儒碩學抒爲偉論者無不剌取編錄集書數百種得文數萬篇搜羅宏富快釋精嚴誠乙部之鉅觀非徒科塲之槖鑰已也付之石印現已出書都計三百零八卷裝訂二十八本定價洋銀四元八角總經售處申報館及申昌書室慎記書莊其餘各書坊均有寄售 
[閱本報所紀嚴懲國事犯事有感而書]  
　　中國刑律以謀反叛逆爲最重西人則不然以爲謀反叛逆者必其君有失德不洽於百姓之情也君旣不洽百姓之情因而謀反叛逆其罪雖不可逭而其情則尙可原故以此種人謂之國事犯治國事犯之刑律各國雖不盡同大率皆予以曲諒乃我觀於前日本報所紀嚴懲國犯一則而不禁深有異焉夫本報所紀嚴懲國犯一事乃轉譯俄京聖彼得羅堡來信大致謂俄國處置國事犯之刑頗極殘忍凡有朋謀不利於俄皇或其大臣者事發卽拘拿密訊若有罪或放流邉遠或在獄中處决哉囚於俄京或禁於西伯利亞大獄經入獄卽不復聞其人之生死存亡其在西伯利亞獄中者更極慘酷邇聞有一國事犯在西伯利亞擔士克城砲臺幽禁備受獄吏殘虐苦不能堪遂將衣服濕透火油縱火自焚畢命迨獄卒知覺已弗反救矣觀此則知酉人於懲治國事犯又從其嚴而不從共寛何與我向者所聞相刺謬耶或曰俄君主之國也君主之國自私其國家行政則尙專制有謀反叛逆　是欲篡其位也奪其基業也故治之惟嚴罪宜從重若民主國則不然觀近日塞爾維亞國王被殺一事俄政府則移書塞爾維亞國迫令將行弑之人處以應得之罪而塞爾維亞議院中則萬衆一心特赦弑逆之罪蓋以俄君主專制之政體也故　願人之有弑逆事塞爾維亞民主共和之政體也故遇弑逆歸獄於其主而不專罪謀弑之人然而執是說也吾不解於美國前總統麥荆利氏前年麥荆利氏之被弑也曾將行弑之人　律治罪旣而議院宣言謂美國自此以後治國事犯之罪當從其重失美固民主之國非所謂君主之國也何以於懲治國事犯一事忽思改絃更張不欲如前之輕縱而亦思理加之罪耶意者天澤之名義由東漸西邇者泰西各國亦知名分之不可越而犯上作亂之罪不能姑予寛容耶嗚呼吾獨不解西人日進文明漸知此義而中國數千年來何以義之防自重者則反昧之愚賤不足責竟有學問邁衆才氣傑出者亦囂然不靖以干名犯義謀反叛逆之事號於衆其意若曰西人於國事犯罪不甚重我今煽衆謀亂一旦事發西人視之必曰此國事犯也迫於政府之壓制出於不得已之所爲也哀之憫之當保護之若是則我可借西人爲護符而政府亦將無所施　權力而豈知西人日進文明近亦漸悟輕縱國事犯之律實足以破敗國事長惡亂人未足垂示後人而欲稍變其從前之積習奈何彼目無君上者猶欲借以爲庇而不惜以身試法耶嗟乎學問邁衆才氣傑出之人天不輕　而造就亦非易成也旣具此質則當愛之重之不敢輕自一用乃竟甘爲此悖逆舉如病狂然吾悲之惜之吾又不暇悲之惜之矣 
[諭旨恭錄]  
　　閏五月十四日奉旨品廕生成林著以侍衛用翰林院侍講員缺著文華　授工科給士中員缺著文　補授繙譯進士恭正著分部行走鴻志著以庶吉士用晉魁著分部行走魁續著以庶吉士用截取御史吳煦汪鳳池俱照例用京察官河南道御史王振聲著准其一等加一級交軍機處記名以道府用候選直隸州知州户部主事彝叙刑部主事普恒工部主事聮恩文齡阿勒精阿錫泰惠霖户部主事連桂吏部主事松廷瑞清王聞長俱著交部記名以直隸州知州用宗人府漢主事員缺著李兆麟補授直隸總督衙門筆帖式員缺著文壐補授由西巡撫衙門筆帖式員缺著景堃補授奉天通化縣頭道江巡檢員缺著士毓川補授吉林農安縣巡檢員缺著楊作賓補授吉林敦化縣巡檢員缺著郭元孝補授保舉福建候補知府升補永春直隸州知州李樹敏著准其升補照例用於知縣　内卓異加一級保舉直隸補用知縣高志成山西候補知縣李維藩浙江候補知縣李茂蓮俱照例用保送分發捐指陜西補用直隸州知州張銘坤著照例發往俸滿江西臨江府通判龔宗海浙江仙居縣知縣王壽頤俱著回任開復前湖南候用知州歐陽明著准其開復原官仍發原省照例用賞還原銜開復花翎前河南臨頴縣知縣孫寶璋署准其開復原官翎枝照例用開復藍翎同知銜前陜候補知縣崔運著准其開復原官銜翎仍發原省照例用東陵工部員外郎員缺著崇源補授國子監蒙古助教員缺著福厚補授擬補國子監助教哈卜齊顯南城兵馬司副指揮高儀廷俱准其補授俸滿東城兵馬司副指揮汪建猷著照例升用欽此 
[本館接奉電音]  
　　昨日午前京師飛電傳來上諭一道旨一道敬謹譯登○閏五月二十三日内閣抄奉上諭廣　布政使胡湘林按察使劉心源均著迅速赴任勿庸來京陛見欽此同日奉旨左翼監督著溥興去右翼監督著永隆去欽此 
[電傳宫門抄]  
　　昨日午前九下鐘閱一刻時京師友人專電告知本館云閏五月二十三日皇上召見 
 
 

Page 2

 
 
[軍機大臣及榮昌]  
[議購兵艦]  
　　金陵訪事人云前者南皮張香濤制軍權任兩江時將南洋諸兵艦撤去俾節費以購新船洎魏午莊制軍秉節蒞白門以南洋兵艦無多不獨海疆有事之秋無以防外患平時卽用以緝匪其數亦苦不敷查得泰西某國名廠中新式兵船最適於用價亦不甚昻貴每艘約值洋銀五十萬元因於日前傳見江寗藩司李薌垣方伯飭籌公欵二百萬元訂購此項新艦四艘以重南洋武備方伯覆以公帑奇絀籌措殊難且聞外洋新製尙未完工是否合宜無從懸揣請俟工竣試水以後再派熟諳船務之員親赴該廠查騐果能合用備資往購亦不爲遲不識制軍能否允從也 
[赴賽先聲]  
　　金陵訪事人云兩江總督兼南洋通商大臣魏牛莊制軍前准外務部來咨以美國散魯伊斯城將舉賽百年大會希飭屬招商赴賽以資效法等因因飭商務局勸諭商富選置貨物親携前往以便與各國爭衡並將貨物陳列之處應佔地若干先行呈報候咨照會中監督預爲之地云云兹有某某等巨商集貲置備各色縀疋金槍絨及一切精細土產親自運往并赴商務局禀懇轉求督憲咨照監督並給護照以便登程 
[西征宗旨]  
　　聞之廣州友人云日前粤督岑雲帥節抵潯州卽發電羊城屬吏大略謂此次仗鉞西征以振飢撫亂爲宗旨然亦不忍過於殺戮若萬不能撫始轉而用剿蓋於剿撫兼施之中仍寓剿輕撫重之意顧惜民命於此可見一斑矣 
[轉運開局]  
　　香港循環日報云粤西兵事未平天災又告所需糧餉急而且多前經粤督岑雲帥札屬在穗垣設立後路轉運局以期源源接濟兹者廣州府沈太守會同候補府陳省三太守就老城龍藏　羊城書院設局辦公已於本月十六日經始矣 
[餉械解欽]  
　　香港循環日報云前雲南提督馮萃亭宫保奉旨在欽州珂里辦理民團粤督岑雲帥電諭善後局迅速籌備二萬金媵以比利時快槍一千枝藥彈若干派員解欽交宫保應用 
[嚴申軍律]  
　　沙巿訪事人云雲南提督張軍門春發親率南洋常備左軍前營馳赴滇中剿匪上月二十三日附快利輪船抵沙旣而左右兩營於二十五日附公平輪船續到軍門旣繕發四言韻示云大軍過境紀律嚴明行則成列住則歸棚各有官弁管束梭巡秋毫無犯　擾重懲姦淫擄搶强壓横行立按軍法决不容情居民人等安堵無驚鋪户交易務須公平不准檯價免致相爭剴切示諭其各凛遵 
[嚴禁造謡]  
　　金陵訪事人云此間邇有匪人四布謡言謂下闗左近江邉　鼠成羣每至黄昏輒銜尾入儀鳳門分頭四竄有後至者城閉不得入則觸檻而死鼠性最機警必城外有水火刀兵之劫是以先事入城又謂五城官井皆被洋人暗置毒藥於中二說均荒謬無稽原不值有識者一哂而愚民淺陋妄聽妄言輾轉流傳儼然巿虎刻下大憲已訪知其事飭屬嚴密查拿一經訪確造謡生事之人立卽按照妖言惑衆律懲治 
[江寍課吏]  
　　金陵友人來信云本月十五日江寗巡道徐觀察舉行夏季課吏事宜題爲宋中興諸將將略優劣論陸遜虞允文論奉天吉林黑龍江内外蒙古形勝險要策大秦寺摩尼袄神祠說題後標明必作兩藝始爲宗卷凡在省城候補之府廳州縣佐貳雜職無論有差無差均限二十日交卷 
[大學求師]  
　　安慶訪事人云某日安徽提督學政綿逹齋大宗師按臨考試牌示轅門曰案准管理大學堂事務大臣張咨開大學堂師範館學生一項行文各省督撫學政會同出示就近招考舉貢生監並額定大省七名中省五名小省三名各生年歳俱取三十歳以内開具三代籍貫年貎履歴及原取試卷一併咨送本大學堂以憑考試收入師範館肆業等因前已咨商督撫部院去後兹經來咨業經行司辦理咨覆到院合行牌仰卽聽候藩司招考再行會辦特示 
[杭垣學務]  
　　杭州訪事人云浙省錢塘縣學堂現届暑假之時例應甄别本月某日由總理出示招考凡本籍紳商士庶如有子弟素無習染者准其覓得保人開具三代年貎籍貫赴堂報名至十五日截止各生須年在十三歳以上十六歳以下方爲合格隨於十八日在堂扃試其皮巿街宗文義塾延請夏亭玉大令樹立總理一切現已將房屋修竣專收孤寒子弟不取修膳資定額以六十名爲限先儘去年在堂肄業諸生此外缺額若干另行○考以年在十二歳以上十五歳以下爲合格惟須面騐年歳及實在孤寒方許收錄如係孤子而家道不甚貧困者亦不收俟報名後遣人詳細稽查然後傳考 
[奸儈被懲]  
　　金陵訪事人云此間銀賤錢昻大半由錢業奸商把持抑勒所致自官銀錢局開辦後官局錢數通足而商鋪則九八五串每元換價明雖無異暗實懸别至二十餘文之多奸商罔利營私每有錢業中人僞爲他業商民陸續持銀投局兌換自開局後有某甲日赴官局兌換銀圓每次二元初則一日數次漸則十數次以至五六十次局中執事窺破其情盤詰再三知爲增盛錢莊之夥增盛月前私運銅元出境曾經新闗查獲示罰今又有此一舉貪婪藐注莫此爲尤其他錢鋪之類於此者雖亦尙有多家要皆不似增盛之甚當將甲拘送保甲局笞責一百板枷號局門示衆以儆其餘惜未究主使之人殊不足以寒奸儈之膽也 
[飛廉肆虐]  
　　有自湖南湘潭縣至沙巿者語本館訪事友人云五月十四日午後烏雲四合狂風怒號河干商船估　傾覆二百三十餘號入水淹死者約共四五百人誠浩劫也 
[漢火警]  
　　漢口訪事友人云本月十二日傍晚時九如橋巷内某姓　牌店不戒於火霎時濃烟烈燄上徹層霄幸附近沈家廟藥玉廟徽州會館西闗帝廟寗波會館等處水龍飛馳而至竭力救援得卽熄滅僅燬鄰屋二間 
[浙省官塲紀事]  
　　杭州訪事人云前者紹興府屬蕭山縣紳士以境中新漲沙地未及升科者不下數百頃鄉民互相爭奪時有鬥毆之事因聮名具詞禀請上憲委員履以杜侵佔藩憲崔方伯批准已委蔣大令本鑑前往清查矣○紹興鹽局帮辦王副轉瑞年奉大憲調辦寗郡　銷差所　紹局事務委周分轉鼎亨接辦分轉奉委後於本月十二日禀辭赴越○候補道晏畏三觀察向充防軍局帮辦今春入都引見旋於本月初十日回省趨詣撫轅禀到次日護撫翁筱山中丞札飭仍回防軍局帮辦差以資熟手 
[甌郡官塲紀事]  
　　温州訪事友人云前者府尊王雪廬太守因公晉省本月初九日附招商局普濟輪船回甌○新委磐石營守備陳子常守戎振綱已於本月初四日抵樂清任事 
 
 

Page 3

 
 
[蘇省官塲紀事]  
　　姑蘇訪事人云蘇州府向子振太守近奉上諭升授廣東雷瓊遺缺道上憲以太守辦理警察事宜未便遽易生手專摺奏請留辦三月本月中旬某曰撫憲恩中丞奉到批旨因卽下札飭知○委署靖江縣知縣賴大令豐熙於本月二十日詣各憲轅禀辭赴任○陽　縣知縣翁大令延年因案撤　遺缺由藩憲效述堂方伯酌委卽用知縣孫大令　蕚署理已於本月二十日懸牌示知矣○常熟　知縣郭大令因治下民人張姓被梟匪所擄勒索不遂　斃舟中其子上控憲轅以致摘　緝拿逾限無獲撤任候叅 
[荆沙歸雁]  
　　沙巿訪事友人云鋪捐燈捐辦已逾年邇來各鋪户烟館以上諭有免雜捐等語欵此捐亦在豁免之列以故拖延不繳江陵縣張雲生大令一面飭差催繳一面出示曉諭略謂此項捐欵每月報解善後局所需甚大闗係匪淺查近來鋪户烟館完繳疲玩殊屬不成　體自示之後務須親身赴局完繳清楚如有抗違定卽差傳究追○近來拐風又熾失孩之事時有所聞連日招貼鳴鑼找尋者層見疉出曾有年輕婦女失去復還　據云確係被藥所迷昏悶不知人事然究不知何術以致此安得地方官明察暗訪有犯必懲哉 
[鶴樓玉笛]  
　　武昌訪事人云卾省房捐每年按十二個月收取本年逢閏如何收法章程並未載明以故捐户多不肯捐納日前金峙生太守禀准撫憲端午帥將閏月捐欵减收五成業已出示曉諭矣○卾省大吏前派學生至日本學習巡警事務日前學生回卾趨赴督轅禀陳一切午帥命梁集菴金峙生二太守帶至各警察局考察一週徐議改　俾臻良善 
[牛渚尋詩]  
　　蕪湖訪事人云邇來蕪地天花盛行家有甯韾者大有朝不保暮之勢歧黄家東奔西走苦於無術回生殆亦刼數使然歟○邑紳李識美以全眞宫住持羽士孫翠山不守清規　請巡警局總辦吕韻生觀察派勇驅逐而以游方道士蕭某承其乏嗣有人控稱蕭混名無量佛亦非守正不阿　觀察批其牘尾曰如果屬實俟在明驅逐出境然究不知誰眞誰假孰正孰邪也 
[邦江客述]  
　　揚州訪事友人云邵伯官鹽　載運官鹽二百餘包至某處分店　售本月某日行經二道橋左近驀被梟匪攫取殆盡運憲程雨亭都轉聞悉立飭鹽捕營張都戎將梟犯陶三等設法緝獲旣望日都轉率同本署發審委員升坐二堂親提研訊陶一味狡展經都轉喝　重責至二百板始一一供認隨飭禁縣監聽候詳請憲　嚴辦○兩淮運司程雨亭都轉奉命升授廣東按察使司邇因交缷在卽淮南塲運各商曁揚州鹽捕各營感懹恩澤持製牌匾及萬民傘等於月之十六日送　運署以誌去思○揚州江都縣吳大令式晸邇因署事斯滿由江寗藩司李薌垣方伯檄調盧明府維雝來揚接署聞明府現方權篆江寍縣事俟交代清楚下月初卽可來邦履新矣 
[吳中近事]  
　　蘇州訪事人云常熟縣福山鎭著名土棍顧順順顧成福糾同綠林豪客行劫縣治周家馬頭富户周姓家旋復連劫西塘　某當鋪及某某等處十餘家某日順順被營兵許某獲諸某鄉小茶肆中解經縣主郭大令訊取口供備文解送蘇州府署府尊向子振太守倩發審局員某明府訊鞫順順忽翻前供稱大老爺欲得實情須常熟木門塘著名巨竊湯炳炳獲案嚴訊明府月禀請太守札飭婁邑尊郭大令將湯拘獲申解省垣○胥門内朱家園馮姓屋内有湖北人某某諸姓私鑄小錢本月中旬某日經西路總巡楊大令查悉帶同差勇親往捕獲某某等八名及轉租是屋之成衣匠馮雲祥連爐灶砂錢至縣署請縣主李紫璈大令訊懲 
[上海官塲紀事]  
　　前日江蘇候補道歐陽伯源觀察由京來　命駕赴道　拜會蘇松太兵備道袁海觀觀察繼至上海縣署投剌縣主汪瑶庭大令延入花廳茗談良久而别○江蘇候補縣項明府澤蟠於昨日來滬詣縣拜會與縣主汪大令晤談移時然後握手言别 
[流氓揮刃]  
　　昨日甲乙一流氓因事起釁在法界蘭芳里互相毆擊旣而甲掣出利刃將乙戳傷血若泉流昏仆於地迨巡街捕至甲卽乘間逃逸遂舁乙入捕房捕頭令人送至仁濟醫館療治一面拘拿行兇人禀請讞員魏蒓塢大令懲辦 
[上海縣署紀事]  
　　本邑浦東二十二保四十三圖民人陳大榮近欲鳩工建造木橋近擬陳洪昌則堅欲築堰堵水各執一見互控不休縣主汪瑶庭大令謂是非目覩情形未便憑空核　乃委縣主簿孫立幹少尹前往履　少　奉委後已於昨日帶齊縣署書役渡浦而東矣○浙江秀水縣某大令移文上海縣内開有承包糧米短欠巨欵之楊某懼罪逃逸查悉匿跡滬汪相應移請協拿解究云云縣主汪大令查得該犯現匿英租界中因於昨日移文公廨請讞員孫建臣直刺派差協提○蘇松太兵備道袁海觀觀察訪悉著各流氓小杭州小蟹等六七名蟠踞縣境無惡不作有害地方札飭上海縣拘拿訊究縣主汪大令奉札後查得各犯現均匿跡租界中因於昨日備文移請公廨讞員孫建臣直刺派差協拿務獲究辦 
[馬路工程局瑣案]  
　　船婦周王氏扭楊阿妹至局訴稱小婦人被伊冒取水脚洋銀總辦翁子文太守倩襄讞委員黄衡堂二尹研訊氏供小婦人爲某洋行裝貨比及交缷則水脚洋銀已被楊取去爲特扭請訊追楊供伊船由小的經雇後因所裝之貨大半受潮故向理論不敢呑没水脚洋銀現忽被氏取去一箱尙求追究二尹斷令楊給還氏洋銀二十元氏所取之箱著卽交還各取具遵結而退○有陳阿二　摺毁大馬頭匯水樓茶肆之門意圖行竊被巡街捕所見拘至捕房轉解工程局黄二尹研訊之下判責一百板驅逐出境○陳寶生至浦江所泊某船上行棕薦一條被巡街捕拘解工程局黄二尹向之研訊陳認竊不諱遂判責一百板贜存候失主具領○恒豐廣貨店夥吕生賢扭林孟良至局控稱伊購貨未成妄稱失去綢長衫糾人訛詐黄二尹研訊之下林供稱有同鄉人林姓在彼購物論價不合以致扭毆後由小的向吕調停横　扭控案下二尹令邀同林姓出外理處○工程局總辦翁子文太守查悉大馬頭一帶垃圾堆積甚多穢氣薰蒸行人掩鼻因飭包探黄量海傳詢船牙速卽派船運至浦東傾棄 
[英美界公堂珼案]  
　　包探沈阿岳解馬夫王阿三到案禀稱前日亭午時此人駕車至虹口見某繅絲廠女工王寶大五毛囡同乘小車故意撞翻恣情戲謔二女工遂喚捕拘獲管押捕房兹捕頭特派小的解請訊治襄讞委員魏蒓塢大令商之德總領事署麥繙譯官判責二百板○江北人曹裕興冒充周長紅之子冋某姓騙取洋銀二十元某姓察出破綻報由包探王長桂拘送公堂大令判責三百板○小流氓袁恒記串同夏裕生將姚福生軋入某處弄中恣意訛詐被姚喚捕拘獲昨日捕頭派包探王長桂送案請究大令判各責二百板枷兩禮拜發犯事處示衆○某洋人家細崽陳阿根向其主索取所欠工資其主以家中失去鈔票洋銀五元疑陳所竊令包探張天林拘案請究大令判令洋人照給工資陳則賠洋人鈔票四元責手心二百下○流氓沈同生倪順福串拐陳徐氏之女賣與寳山縣境劉家行人劉鶴才爲媳得身價洋銀五十七元報由包探顧阿六獲案請究沈倪同供此女實由氏所私之陳如金倩小的等作伐是以向劉說合所得財禮被陳收去二十八元大令諭候移文寶山提女到案訊核○偷兒王小五行竊吳長順家衣物報由包探倪順泉緝獲送請究辦大令判責三百板 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　閏五月十二日外務部廂黄旗值日無引見張百熙溥良各請假十日葵公假滿請安文華伺候召見召見軍機○十三日吏部翰林院正黄旗值日吏部引見七十五員李盛鐸恭送鐵牌請訓新授河南巡撫陳夔龍到京請安兩江副將傳永貴謝恩陜西參將楊廷弼謝恩徐中堂續假十日誠勳請假一個月文華穆騰額文鑑文億預備召見禮部奏派稽查中左門派出希朗阿召見軍機及文華文鑑文億陳夔龍 
[預辦供給]  
　　金陵訪事友人云本屆癸卯恩科江南文闈供給所已於五月初一日開辦先將闈中堂宇號舍雇工修葺應用各物省中有可購者次第招商承辦其遣派出省採辦各員日内亦均紛紛領欵就道是以大小諸執事無不忙碌異常矣 
[招募號軍]  
　　杭州訪事人云浙省文闈號軍向由杭嚴衛屯丁充當去年衛所裁改由杭州總捕同知招募民人供役本屆舉行恩科鄉試藩憲崔磐石方伯查照成案札委杭捕同知孟香圃司馬如數招募以便屇時送入闈中司馬奉札後卽日出示曉諭其文云文闈需用號軍現由民壯選充凡有安分良民願充是役者開具年貎籍貫及向操何業覓取的實保人赴廳報名以便選用如係游手好閒素無恒業者概不錄用切切特示 
[皖江天氣]  
　　安慶訪事人云本月初九日此間大雨傾盆閱三日未息以致大江之水陡漲五尺有奇居民咸衣薄棉幾似仲春時節天時不正如此攝生如玉之君子尙其慎哉 
[榕垣巷語]  
　　福州訪事友人云福州工藝局開辦頗著成效惟所織棉布草席銷路不甚暢旺以故局員近又延訂化學師授以製造肥皂之法此藝若成其利可操左劵矣○福州舉辦平糶鄉民之前來糴米者每廠不下千餘人壯者捷足先登若婦女幼穉之後有累日不得升合者 
[院荷風]  
　　杭州訪事人云前者省城遷善所委員某君禀請上憲特派營勇常川駐紥以備不虞旣而所中看役以每日開封收封照顧勢難周至懇某君移請縣署遴撥差役數名帮同照料而於收封之時尤加意防範○省城當十銅圓前經藩憲崔磐石方伯札委杭捕同知孟香圃司馬在廳署設櫃兌換兹者方伯以人多擠擁廳差彈壓難周改委仁和錢塘兩縣主設局府署前多派差役攔阻閒人俾免藉端生事已於月之十五日開辦矣○省城自設警察以來地方頗爲安靜凡冷街僻巷設攤聚賭者連日拿獲十餘起均經局員訊明笞責枷號犯事地方示衆○前有王某者冒充官長招摇撞騙包攬詞訟經仁和縣拿獲重責覊禁班房兹復出示招告略謂如有平時被王欺凌及騙取錢財者准其指名禀控以便治罪○蕭山新漲沙前經藩憲崔方伯札委候補知縣蔣清如大令前往查勘大令因地叚甚多禀請派員帮辦方伯遂添委候補縣丞齊二尹前往襄理一切事宜 
[鄮嶺鴻音]  
　　寗波訪事人云日前浙江大憲委員押解軍火二十箱抵甬江交軍裝局總辦委王二尹逐一查點存儲庫中○近日緑營額外某弁出缺各營官各舉所知紛紛請補浙江提督吕道生軍門特於日前親詣校塲考其技藝之優劣以便擇尤錄補 
[巴江鯉信]  
　　重慶訪事人云去歳川東亢旱今春忽復陰雨連綿以致田禾未栽米價昻貴目下每米一斗約四十斤值銀一兩三錢大吏所籌振米又所到無多是以待哺嗷嗷者不免憂形於色○本月初四日天主教民温藎臣因與瞽人某甲口角被甲舉足猛踢適中要害立時殞命當卽報請地方官相騐 
[宜昌瑣事]  
　　宜昌采訪友人云府城大門樓上建有闗聖帝君廟雨淋日炙損壤殊多刻由紳耆禀請地方官派令鋪户捐錢重加修理不日當可開工矣○有英國小兵船名體得由宜駛往沙巿旋復回宜聞擬常川駐泊江干以保商旅○南門外某錢店於某夜被賊撬門而入竊去錢七千文洎王姓察知將賊追獲則已祇存錢四千文詰之據云尙有三千被王某搶去遂將賊送縣請懲 
[九峯夏黛]  
　　松江訪事友人云平湖縣城汛千總沈弁奉文跴緝巨棍俞阿三追蹤至大石頭被俞擊斃報經金山縣蔣瀾江大令通禀上憲謂在華亭縣境釀禍而華邑尊陳仲陶大令派人查察事確在金山境内因於本月十二日飭役齋文往平湖縣請傳沈弁舟子來松垂詢實在地方俾彼此無可推諉○新橋鎭積善堂經董張某呑蝕公欵衆情不服投縣環控縣尊陳仲陶大令擬在堂中開設蒙學堂嚴追乾没之貲以濟學堂之用○崇明人張某在南鄉山陽鎮開糕店與人妬姦致遭刃斃報經華亭縣主陳大令馳往相騐有知其顛末者謂張夙與潘姓婦私識旣而婦女與堂弟潘春波有染潘業薙髮襟上常懸一刀聲言欲將仇人斫死是晚藉事與張口角同居某羽士袒張毆潘潘情急用刀刺之適中張腹腸流於外旋卽倒斃隨由同鄉人獲潘及婦送縣請懲大令詰訊緣由潘等狡展不承嗣傳十一齡甥女鞫之始供出一切 
[英美租界晚堂案]  
　　英商圖書集成局傭人全悅瞻控排字頭目胡秋橋透支工值避不工作等情讞員孫建臣直刺准詞提胡前晚升堂研訊全投案訴稱圖書集成局雇胡爲排字頭目胡透支洋銀五十餘元擅自停工且暗唆排字工人隨之而去事爲總理西人畢禮納查悉令小的投案請追胡供小的操排字業歴十有六年此次在圖書集成局排通考等書約共透支洋銀四十八元並無五十餘元之數現當如數措繳惟不願再往做工直刺飭暫行管押限月内將所欠繳清違干比究 
[法租界捕房瑣案]  
　　淮安府屬鹽城縣人趙學全由原籍帶來蠶繭三十餘斤托唐阿四售與某姓包探以其形跡可疑拘入捕房解經讞員魏蒓塢大令訊供飭押候查明復核昨日包探禀稱小的查得趙唐二人並未犯案惟所帶蠶繭究不知其何來讞員魏蒓塢大令飭暫交人保出倘有人來控告當責成保人交案訊辦○前者兇棍侯亮邦糾同夏柏生夏順生夏小林夏泉生高坤賢將錢正祥曳入陳涇廟弔打并攫去所携首飾洋銀等物事後錢投報捕房捕頭令包探將四夏及高拘獲惟侯聞風逃逸大令訊取口供判令各枷號兩月昨已期滿命帶案開枷各責五百板飭探帶出映一小影存在捕房然後交的實人保去○偷兒王阿二戴金山迭次犯案怙惡不悛經包探解奉大令訊供判令將王責五百松發改過所監禁三月戴責二百板○積竊王阿三張春山經包探解奉大令訊供判發改過所監禁三月兹已期滿由局員送回大令略訊口供卽子開釋 
[美租界捕房紀事]  
　　昨日虹口人楊林春因被夏鳳祥藉端索詐投訴捕房捕頭令包探朱桂生將夏拘獲押候查明實在情由以便解送公堂禀請讞員孫建臣直刺核辦○昨晨甬人陳阿蓮混入天潼路天頤堂藥鋪内東張西望形跡可疑被店夥某甲扭交某號巡街捕送入捕房捕頭令押候轉解公堂禀請懲辦 
 
 

Page 10

 
 
   
 
 

Page 11

 
 
   
 
 

Page 12

 
 
不勝惶恐之至除咨兵刑二部察照外所有遵旨懲辦聚衆噪餉爲首甲兵並將徇情縱犯佐領等官從嚴叅處緣由理合恭摺據實覆陳伏乞皇太后皇上聖鑒訓示施行謹奏奉硃批著照所請該衙門知道欽此 
[總兵樊奏報交缷鎭篆日期摺初四日]  
　　頭品頂戴署理湖北鄖陽鎭總兵漢陽協副將奴才樊國泰跪奏爲恭報奴才交缷鎮篆日期仰祈聖鑒事竊奴才於光緒二十八年三月内奉湖廣督臣張之洞覈委署理湖北鄖陽鎭總兵印務遵卽交缷漢陽恊副將事務起程於五月初七日接印任事兹奉兼署湖廣督臣端方檄飭新授鄖陽鎭總兵鄧正峯應卽飭赴新任以專責成飭令交缷等因奉此該總兵鄧正峯於光緒二十九年五月十一日行抵鄖陽府城奴才謹將欽頒嘉　四百二十號湖北鄖陽鎭總兵官闗防一顆王命旗牌伍面桿副末填用火牌三張上諭諸書文卷等項委令署中軍遊擊岳秀齎送鄖陽鎭總兵鄧正峯接管任事訖奴才卽於是日交缷起程所有交缷鎭篆日期理合恭摺奏報伏乞皇太后皇上聖鑒謹奏奉硃批知道了欽此 
[鄖陽鎭總兵鄧奏報接印日期摺初四日]  
　　頭品頂戴記名提督湖北鄖陽鎭總兵奴才鄧王峯跪奏爲恭報奴才到任接受鎭篆日期叩謝天恩仰祈聖鑒事竊奴才前於光緒二十八年十二月十六日交缷湖北提督署任行抵卾省於二十九年正月十二日蒙恩補授湖北鄖陽鎭總兵員缺當經恭摺具奏叩謝天恩並籲懇陛見奉硃批毋庸來見欽此欽遵復於三月二十五日奉兼署湖廣督臣端方照飭迅赴新任奴才遵於本年五月十一日馳抵鄖陽府城署准鄖陽鎮總兵湖北漢陽協副將樊國泰將欽　嘉字四百二十號湖北鄖陽鎮總兵官闗防一顆王命旗牌五面桿副末填用火牌張上諭諸書文卷等項派委署中軍游擊岳秀齎送來奴才恭設香案望闕叩頭謝恩祗任　伏查鄖陽界連豫秦總兵職任統率當兹練習新操力求振作之際在在均闗緊要奴才知識愚昧深懼弗勝惟有勉竭駑駘益矢勤慎遇事禀咨督撫提臣認眞辦明以期仰和高厚生成於萬一所有奴才到鄖任事日期謹遵新章恭疏奏報並感激下忱理合繕摺叩謝天恩伏乞皇太后皇上聖鑒謹奏奉硃批知道了欽此 
[大臣載奏爲員外郎三年期滿請銷試俸摺初五日]  
　　奴才載潤等跪奏爲員外郎三年期滿請銷試俸恭摺具奏仰祈聖鑒事竊據泰更陵禮部員外郎廣潤呈稱係正黄旗滿洲文良佐領下人於光緒十二年考中繙譯生員十三年考中繙譯官　十三年在直隸振捐局報捐監牛加捐翰林院孔目銜復遵新海防例捐以筆帖式補用二十四年三月經會典館全書過半保奏作爲主事分部遇缺卽補是年五月籖分工部行走二十五年十二月經會典館全書告成保奏作爲員外郎無論雙單月遇缺卽選　十六年四月十二日補授今職是年五月十九日到任連閏扣至光緒二十九年四月十九日試俸三年期滿　情具呈前來查例載滿洲人員由各項捐納升用者亦照議叙人員之例試俸三年准其調陞等語今該員三年期滿核與調升之例相符應行請銷試俸歸部銓選伏候命下奴才等咨行吏部照例辦理理合循例具奏伏乞皇太后皇上聖鑒謹奏奉硃批著照所請吏部知道欽此 
[大臣載奏請補茶膳上人香燈拜唐阿缺片初五日]  
　　載潤等片再恭查陵寢遇有茶膳上人香燈拜唐阿缺出例應奏補今泰東陵内務府出有香燈拜唐阿一缺奴才等公同揀選得拜唐阿世衍食錢糧八年年二十八歳昌　陵内務府出有茶上人一缺揀選得拜唐阿世森食錢糧十四年年二十二歳慕東陵内務府出有茶上人一缺膳上人二缺揀選得領催順福食錢糧十一年年五十三歳領催庚音佈食錢糧十年年三十四歳拜唐阿豐紳佈食錢糧二十二年年四十一歳均堪充補理合附片奏聞伏乞聖鑒謹奏奉硃批知道了欽此 
[東撫周奏報銷地丁等項錢糧摺初五日]  
　　四品頂戴兵部尙書銜山東巡撫臣周馥跪奏爲報銷光緒二十一年分地丁等項錢糧改題　奏恭摺仰祈聖鑒事竊查山東省收支地丁等項錢糧例應按年題　業將光緒二十年以前之案造報在案兹查光緒二十一年山東省收支地丁等項錢糧舊管項下各年地丁等項共銀二十萬七百三十二兩零新收項下各州縣衛所起運地丁曁雜稅稅契脚價員役小建缺俸鄉飲裁扣心紅等項共銀二百三十八萬四千六百六兩零以上共銀二百五十八萬五千三百三十九兩零開除項下京協各餉曁内務府河防製造各局經費並各祠祭品本省兵餉漕耗米折解餉盤費孤貧閏月等項共銀二百三十七萬八千五百七十一兩零實存項下共地丁雜欵等項銀二十萬六千七百六十八兩零據布政使胡廷幹造具册結分送部科查照外所有報銷光緒二十一年分收支地丁等項錢糧謹繕具黄册改題爲奏恭摺具陳伏乞皇太后皇上聖鑒勅部核銷施行謹奏奉硃批該部知道册併發欽此 
[科布多帮辦大臣英奏報接任日期摺初五日]  
　　奴才英秀跪奏爲恭報奴才馳抵科布多接任日期叩謝天恩仰祈聖鑒事竊於光緒二十八年十月二十三日奉上諭英秀著賞給三等侍衛作爲科布多帮辦大臣欽此適奴才於是年十一月初八日奉差至京初十日當卽叩謝天恩旋於是月二十日跪請聖訓蒙恩賞假一個月回旗省親並奉旨著照例馳驛前往欽此仰蒙召見二次垂問周詳誨諭殷切跪聆之下欽感曷勝陛辭後奴才先回綏遠城原旗比本年正月二十二日假期屇滿奴才即起程仍赴張家口請傳台站於三月初六日進發兹於四月二十四日馳抵科布多二十六日接任當經恭設香案望闕叩頭謝恩伏維科布多 
 
