# 1934 - 269 - 4908786

 

Page 1

 
 
[彚解賑捐] [  申報館恊振所啓]  
　　鄂省自罹氷災以來待賑孔迫本館雖彚解數次時抱杯水　新之　茲乂冡四力　長　　　　　侍　腋成裘兹集得規銀一千兩仍由絲業會館轉解災區誠知無補於禹一惟相慰哀鴻之盼　　尙祈各　　解囊相助俾救人救澈是所厚望焉 
[珍物待購] [  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟運城之寳旣承割愛相投而　玉之沽尤　知音鑒賞特將各種珍玩羅列於下倘蒙仁人君子慨擲亷泉旣能廣樍陰功目可增輝藝圖誠一舉而兩得也許開朱漁珊帖一部高澹游山水一幅 
[射策臆說]  
　　策者何簡策也古無楮墨田結繩易爲書契於是削竹爲簡編簡爲策孔子所謂乂武之道布在方策者大曰方小曰策卽孟子所謂吾於武成取二三策是也又馬鞭亦曰策傳稱繞朝贈策史載舉策數馬　策子之別義戰國之士游說人主决謀定策爰稱策士若夫以策試上始自漢代魏晉以降沿之雖　晁董劉世不數覯而論又章者遂於表疏箋啓之外存此一體我朝仍前明之制鄉會試均以四書文經藝取士而第三塲則發策五道故事一二道爲經史三四五道則雜問掌故考据經濟藝術諸學本欲以此得有用之材非徒鈔胥故紙云爾也無如歴　風氣趨里自塲首塲尤重自藝若次三藝及詩但求相稱二塲經藝能認眞作墨裁排比者已不多得如欲融會注疏熟精經說臾屬絶無僅有至於三塲對策大抵敷衍了事所謂十事對九者雖以江南人才之盛而歴科闈墨中殊不多見蓋田主可房考大率由此進身烏能整頓大風講求實學也南嚴諸生向不講究條對十四日夜半策題到手潦草塞貢速者至天明而己完卷催請開號一片聲喧每屆三塲第一牌必放出四五千人迨三牌放過仍挾襥被宿闈中至十六日出闈者不過十分中之二三蓋本城人皆欲回家度節無負良宵而蘇松太各屬人又多歸心如箭怱怱出闈料理行裝有不待皓魄光圓而已揚帆燕子磯頭者咸同朝以前大都如是至光緒壬午乙酉兩科吳儂始梢梢有對條者其時木板書艱於携帶有志此事者必約定五人各專一策分撰五稿而互易焉非素稱高才生未敢與聞也洎戊子己丑以後名公鉅儒迭臨主試一變風氣務崇精實而鉛板石印之書因之應運而興汗牛充棟大力者不難負之而趨於是南闈條對之風日盛向之以敷衍了事十居七八者今則十居二三焉然而乞醯賈勇襲謬沿訛往往而是至今科而各書肆之以時務西學策料出售者無不利巿三倍有識者嗤之以鼻謂今科策問時務西學之說未奉諭旨布告憲示飭遵也或則謂雖未奉有諭旨而業經侍御陳言部臣議覆要之事在必行者直至塲中出題始覺爽然若失南闈如是想他省當亦同之所可異者兹得友人抄示今科江南鄉試三塲策問全題五道其第一道所問經義與光緒已卯順天鄉試三塲第一道題若合符節策題浩如淵海而乃不謀而合其眞英雄所見略同乎至第五道題中均以日星經緯度爲根句或謂日星之星係心字之訛執筆人未明天算不知確否惟觀第四道題中與執筆人所知頗多疑竇如云吳楚交爭鍾離巢州來垂數十年皆濵江要害竊意垂數十年句宜在吳楚父爭句下否則濵江之地亘古不易豈鍾離巢州來三地惟在此數十年中乃爲要害耶又云丹陽郡治𥞊陵班志作丹揚何時更名建業建康按班志漢改秦鄣郡爲丹陽郡領宛陵等十七縣宛陵今寗國府宣城縣而𥞊陵丹陽皆在十七縣中後漢續志作丹陽郡仍治𥞊陵吳始移郡治建業而改治宛陵之郡爲宣城郡建興中始改建業爲建康是丹陽郡本名丹陽始終未嘗治𥞊陵𥞊陵丹陽皆丹揚郡屬縣建業建康亦非由𥞊陵改名班范陳三書可證今策題云云其尙別有所本歟執筆人惜未逐衆共踏槐黃末由得蘭亭眞本與之一校其肥瘦也 
[本館接奉電音]  
　　昨日上午京師飛電傳來上諭五道敬謹譯登九月初四日奉上諭史部奏遵議處分一摺薛允升著照部議降三級調用刑部郞中黨蒙著降一級留任其分別議處之堂司各官刑部郞中英瑞熊起磻等著罰俸一年刑部尙書調署工部尙書松溎刑部左侍郞阿克丹刑部左侍郞調補倉塲侍郞李端棻刑部右侍郞文琳前署刑部右侍郞調補吏部右侍郞徐樹銘均著罰俸六個月內閣侍讀薛浚著罰俸九個月以上各員均著不准抵銷欽此同日奉上諭陜西布政使著李希運補授玉恒著補授貴州按察使欽此同日奉上諭貴州貴西道員缺著桂霖補授欽此○初五日奉上諭刑部尙書著廖壽恒補授徐樹銘著補授都察院左都御史欽此同日奉上諭吏部右侍郞著徐會澧調補張英麟著轉補禮部左侍郞禮部右侍郞著唐景崇補授欽此 
[越築鐵路]  
　　廣州博聞報云海防來信言法國駐越總理大臣經與法國商人訂立合約准其建造火車鐵路此路一由河內以達海防一由河內接至雲南地方約需八十兆佛郞克始敷建造之費其款由法員籌撥三分之二其餘由商人集股開辦建成之後准商人管理七十五年現各股已如數招集俟將合同更正卽可鳩工興築矣 
[日造戰船]  
　　知新報譯英國水陸師報云英國晏士當船廠常承接製造外國戰艦近接日本來文定造頭等鐵甲船一艘重過英國至大之戰船其式與現下在習是廠所造之船相若又與現下忌利卜廠所造之船一律相同長四百三十八尺高七十五尺六寸食水深二十七尺三寸重一萬四千八百五十墩可載煤七百墩由船尾至船頭全身鐵甲中央鋼板厚九寸頭尾鋼板厚四寸雙層船底均以鋼板爲之誠一至大堅固之艦船上置後膛砲四尊砲口徑十二寸兩口安置一處使其成雙五寸徑快砲十四尊十二磅彈子砲二十尊四十七寸長快砲十二尊置於船上各扼要地位機器兩副其馬力一萬四千五百匹水鍋二十五座每點鐘行十八海里戰時此船用足人額須七百四十一人云 
[遣派學士]  
　　某日本報云日本文部省定例每歲遣靑年子弟赴海外游學以三十名爲額謂之留學生頃日京都學校中得學士之號者歲歲加多文部大臣因謂增其額改三十名爲六十名至現在留學海外者則計共五十五名 
[出洋金數]  
　　廣州博聞報云津京時事西報載駐滬英總領事韓能君來信謂詳查中國出口金數在一千八百九十六年計合海關銀八兆十九萬九千兩一千八百九十五年則只有六兆六十三萬兩均係德書信館陸續由郵船運赴外洋其中大半運往德國又查英國書信館運進中國之銀數在一千八百九十六年共値六兆六十三萬兩一 
 
 

Page 2

 
 
千八百九十五年則只有三兆六十六萬三千兩云 
[靜岡風雨]  
　　某日本報云陽歴九月初九日日本各府縣屬風雨爲暴被害甚深其中以靜岡縣屬爲尤甚據縣知事某君報稱所屬淹沒者計一千九白零一戶半淪於水者計一千八百零二戶田園房舍之損壤者計八千四百八十二戶死四十八人實近年稀有之災也 
[火山噴火]  
　　某日本報云霧島山爲日本日向國所屬山中常有火星飛爆東歴九月初四日傍晚八點鐘時山忽鳴動有聲如雷石被火所衝紛紛飛墮四圍村落人心大驚幸人畜無死傷者其後火燄不復續發 
[簡閱將弁]  
　　本屆爲簡閱軍政之年安徽巡撫鄧大中丞已將各營將弁隨時調閱於上月二十五日晨中丞升座演武廳較閱各將弁試馬步箭三條約二點鐘之久始畢計是日較閱將弁十六員姓名錄後撫標右營楊遊府芝田撫左千總徐超王國樑撫右千總耿有臣防江營守備余占江守戎安徽城守方千總得元蕪采營叅府王鳳祥叅戎皖南右營遊府牛書琴遊戎千總任長發守戎王立奎皖南左營守府鄒長喜千總陳長林遊兵營守備周虎臣濳山營遊府陸遊戎鴻慶宿松汛千總陸恩斗 
[委催振欵]  
　　湖北采訪友人云今歲湘中高下諸田秋收較旺商務亦因此而佳惟鄂省委員之開辦賑捐者目下需銀甚急故日前大憲委毛二尹隆升前往催取矣 
[工師測水]  
　　漢口采訪友人云日前有某國工師數人糾合華工赴漢陽黃陂孝感名屬河道用西法測量水之闊狄淺深論者謂係鐵路公司所遣也 
[采石鋪路]  
　　湖北采訪友人云刻下漢口鐵路總局廣購石塊是以趨利若鶩者或設肆或集股紛紛向山中包購以應所需有用西法鑿取者有仍守舊法者核其出數當以武郡所屬諸山爲首屈一指云 
[暫緩引見]  
　　正任丹徒縣知縣王大令芝蘭日前請咨引見所遺之缺經藩憲聶方伯牌示以現當洋務局差之候補知縣鄭大令籛委署兹上憲查得鄭大令經手洋務局事甚爲繁碎一時未能銷差因於初四日又懸牌示飭王大令暫緩請咨引見想須俟鄭大令銷差後再行飭令交卸也 
[約束糧丁]  
　　湖南大帮糧駁船現在裝運筒板進京取道運河轉帆北上每次七八艘或十數艘聨檣而去經過蕪湖皆循例停泊上游魯港子口聽候鈔關派員前往查騐放行夾帶貨物亦照章摧稅袁觀察復以糧駁船大帮共有一百五十餘艘雖陸續而至多寡不等誠恐糧丁登岸購物恃衆欺壓平民因飭精健保衛練軍三營各派勇丁廿名循環駐守是以匝月以來糧駁船雖帆檣相接而沿江巿鎭殊爲安謐如常云 
[謄錄被責]  
　　杭州采訪友人云浙闈謄錄之弊自昔已然考生苟賂以洋銀數圓則隨地留心自無錯落否則名爲草卷魯魚亥豕一望榛蕪上科徐大宗師代理監臨認眞稽察責令謄錄生各就卷後塡明名姓幷飭對讀官認眞督率如有潦草塞責者罰令重謄多士銘恩口碑載道本科廖大中丞查照舊案會同提調監試二憲嚴定章程試卷以一千本爲一批須首批謄竣後冉發二批幷命對讀生認眞校核如有硃墨不符及字體錯誤者令呈明堂上賞以兼金聞金華某書手謄寫某字號卷遺漏甚多字跡尤模糊莫辨經對讀生呈送本所執事官轉呈提調黃觀察觀察怒甚立傳謄錄官飭書手將此卷重謄幷查書手姓名重責手心五十下以爲辦公不力者警 
[盜犯兇橫]  
　　蘇垣訪事人云本月初三夜黃昏時無錫縣解到盜犯二名臬司吳廉訪委按經廳庾叅軍升堂提騐飭發長洲縣收禁內監候示期提勘旋訪悉二犯卽今春某夜夥刦無錫縣屬某鄉某米鋪之盜首也有見者謂二犯年皆未逾而立身軀長大狀貌猙獰望而知爲兇惡之輩沿途萬分倔强毆人攫物無所不爲解差受累不堪迨至省垣道經養育巷時已六街三市燈火齊明有某年少手持鳥籠迎面而來二犯見之卽大踏步上前攫取鳥籠擲之於地登時踏成虀粉所豢之百靈鳥一頭亦被踏斃旋有某甲在途觀看驀被二犯將身上所帶刑具狠擊數下甲不敢與較忍痛而逸嘻如該盜者誠所謂兇狼之極愍不畏法者矣 
[惡僕行兇]  
　　上月初旬牛莊裕盛長銀爐有寓客慶善金店執事霍某邀請某委員筵宴因燈籠夫索取飯錢長隨李升口出不遜被主人所聞卽行攆出嗣經再三懇求給予薦信令至某處求借一枝李升在霍處索借川貲三百吊霍不與互相口角經人勸解而散八月十八日傍晚霍某一人因事外出獨行至會芳園左側李突然上前揪住用刀戳之連作四處血液淋漓霍狂呼救命李當卽逸去事聞於海防廳以似此輿臺不法已極立出飛籖飭捕嚴緝然鴻飛冥冥不知所之矣幸霍受傷不在要害可免性命之憂也 
[流氓肇釁]  
　　金陵城內錢業某甲畜有好鳥二頭已閱兩載鳥音淸脆又復善解人意以是甲珍愛異常每當閒暇之時卽挈籠散步郊坰以此爲詩腸鼓吹某晨雨後甲又携至某處游行適由東花園經過旋有流氓五六人尾隨其後一路拋擲碎磚鳥遂驚撲不已甲忿不能平遂肆口將流氓等辱詈詎料流氓等一聲暗號蜂擁上前將甲扭住毆打幷奪鳥而去甲自以衆寡難敵不敢與之爭門祗好忍氣吞聲而返亦可見流氓之橫矣 
[小孩遺火]  
　　杭州采訪友人云有徐某者家居張御史巷向在某洋貨店爲夥今夏因修葺房屋遺下木片高積如山八月二十七日呼僕人爇火作餐忘却將門拴上徐有子年方四歲愛之如掌上珠平時喜玩火柴不之禁也是日適於案上取得火柴亂畫洎火發則隨手亂拋不料悞拋木花中霎時烈燄上騰滿屋皆火徐妻駭極呼救四鄰咸集取水以澆雖免成災而窓壁柱椽俱已焦灼 
[倒閉又見]  
　　漢口采訪友人云今春漢口錢店盛開大都利巿三倍目下銀根忽緊以致掣肘堪虞某日四官殿上首乾昌錢店又蹈恒茂之覆轍核其帳籍虧欠甚多不出三日又哄傳鼎盛亦有是舉一時持票兌錢者幾於戶限爲穿幸鼎盛素稱殷實得以盡力支撑然亦險矣 
[俎豆馨香]  
　　揚城徐凝門內康山地方曾文正公祠每年春秋兩季由地方官例祀後鄂湘西皖四岸運商又復擇日邀合同袍虔備牲牢同伸祭奠本屆各商擇期上月廿六日舉行先由四岸値年分送傳單請各商於前一日至祠演禮屆期恭請運憲主祭衆皆衣冠整肅隨同行禮蹌蹌濟濟備極一時之盛云 
[魚雷說略]  
　　香港循環日報云魚雷創法始自德國匠師白頭獨擅異能其形如魚鱗銅爲身首尾畢具長德尺四尺五五圓中徑三寸五五全體分爲四節第一節爲魚頭鋒尖如箭內裝爆藥棉藥轟槍炸彈等物第二節曰腮又曰深淺機爲全雷深淺升降之樞紐第三節曰腹又曰氣缸爲蓄全雷行駛之空氣運動輪機猶人身之有氣力氣動則體行如身之使臂臂之使指也第四節曰尾其物有五尾之前截曰機器艙鑲行雷之機器有氣管通入氣缸中隔氣門閉則氣蓄於缸開則氣運其機推動輪葉如魚游行舒翅擺尾洋洋自適猶舟之轉動舵櫓也次截曰浮雷艙內係空膛用以浮雷使其在水不沉猶魚之有胞也三曰四輪箱內存坡輪係助輪機以載輪葉四曰十字架所以定其行止左右遠近不致偏倚高下猶指南車之有針也五曰舵架是魚尾盡處左右各鑲銅舵扇接於深淺之機機動則舵扇隨之載沉載浮所以能自行升降之關鍵也演放之際必先較準雷內機關較量或深或淺或左或右或遠或近或浮或沉然後方可將雷裝入雷艇兩旁之雷筒將筒吊離水面免阻水力俟指準敵　然後將筒鬆放在水拉動氣門之繩使氣門開渡運動輪機則雷自行離筒乘勢衝出直撞敵船也夫以雷頭之鋒利藥力之猛烈行駛 
 
 

Page 3

 
 
之快捷臨陣之折衝攻其無備搗其中堅雖范三十六州之鐵以鑄數千百墩之船立見石破天驚隨時瓦解謂非殺敵致果之第一利器也哉夫水雷利用獨能守口猶守株而待兎轉碍我國行船至若魚雷之妙如挽弩而射潮如磁石之吸鐵衝突前鋒鈎深致遠且深淺浮沉由人運用左右遠近有度較量所以進可以戰退可以守也 
[閩海秋濤]  
　　福州訪事友來函云近日拐風甚熾南臺州尾有某嫗專爲窩主凡有棍徒拐得男女盡由嫗展轉販賣聞正月迄今已拐有二三十人之多想地方官一經察及必能竭力懲治以安閭閻斷不使若輩優遊於化日光天之下也○福州士子塲期竣後均陸續回籍其系漳泉各郡者經地方有司派輪送回據闠闠中人述及本科各項赶考生意均見减色殆亦民生艱窘之一端也○安民巷口公生明眼鏡店開張有年日前有挑柴夫某甲經過其門適店徒將天篷布挑下時攔住其竹扁擔間挑夫一衝而過將布扯破店徒不甘將甲毆打悞傷其頭顱血如泉湧挑夫忿極將店中物略打毁數件而去噫若甲眞旡妄之災也○中秋之夕中洲某寍波木行主人某甲大開筵席幷召臺妓數人以爲侑觴有麗人小字阿靑年方瓜破貌比花妍且一曲淸歌尤有響遏行雲之妙主客正在擊節稱賞不料妓蓮步姍姍偶踏地板上忽然塌下翻身落空適下有鐵釘刺傷要害血流如泉霎時昏倒主人大驚立延西醫用藥敷治幷雇筍輿舁回聞尙不至有性命之虞然於燈紅酒綠之際忽得此意外之驚已敗却淸興不淺矣 
[監司接篆]  
　　著理江海關道蔡和甫觀察定於本月初六日在敬業書院行轅接篆各情曾紀昨報兹奉蔡觀察發出紅諭懸貼頭門大略謂本道奉督撫憲檄委署理蘇松太道擇吉於初六日已時接日屆時道屬各員一體謁見均毋自悞黃大令飭差將行轅內外懸掛燈彩鋪陳一切備極輝煌並令傳齊各項人等咸於黎明時在行轅伺候 
[差務紛繁]  
　　本縣黃愛棠大令因署理江海關道蔡觀察履任之吉辦差甚忙無暇兼顧前道憲劉觀察喪務因轉請帮審委員蔣壽林刺史與總巡鍾受百明府料理前道憲劉觀察喪務縣署讞案均暫停數日云 
[譯員回國]  
　　駐滬美總領事署繙譯官衛理君於前日附某公司輪船回國繙譯一席現尙未定何人故昨日英界公堂由翁明府獨自判案 
[請安商業]  
　　本邑南巿董家渡及浦東十五圖地方有美國商人丹福在彼開設機器磚瓦公司因是處素多流氓動輙滋事公司中所雇工匠皆被若輩侮弄以致視若畏途殊爲不便丹福遂禀知美國總領事佑尼于君函請蘇松太道出示諭禁以安商業云 
[掌珠失去]  
　　本邑人陳阿狗向在南市某姓家充執炊之役其妻某氏年逾知命在小橋地方設攤售賣鴨蛋生有一子年甫六齡名榮林珍惜倍至不意上月十三日忽不知所往偵騎四出徧覔無蹤兹已二旬尙無下落陳妻望子情切終日哭泣幾致廢寢忘餐刻下因憂成疾呻吟床第間雖經親隣勸慰而望子之情終難稍减聞者莫不憐之未識他日能珠還合浦否也 
[收領溺斃]  
　　浦東楊施橋航船前日在浦江中被某貨船撞覆溺斃四人已紀昨報嗣由老白渡救生局撈起女屍一具未知是否卽係航船中人後經屍屬來申認明知死者係薛家浜人附搭是航不料遽占滅頂兹已領回埋葬矣 
[解犯過滬]  
　　華亭縣趙明府派差押解賊犯張阿角一名到申請黃愛棠大令轉遞南匯大令諭飭將犯暫收自新所候備文轉解聞該犯因監生金宏源家於八月初三夜被竊後在莘莊鎭茶館中將張緝獲正在解訊之際被賊黨持械追及奪之而去金遂投華亭縣署禀控由趙明府派捕拘獲屢訊不承然以張究非善類判令解回南匯原籍交地方官嚴加管束 
[報緝失物]  
　　南巿大東門外荷花池左近有張某者向爲錢業前日之晚被偷兒挖門而入竊去衣服等物約値錢十餘千翌晨知覺開具失單報知十六鋪地甲令捕查緝未識能否弋獲也 
[限交騙子]  
　　日前本　大東門內同昌洋布店被騙子朱正卿卽張正卿冐稱南巿郞家橋南首協成乾京貨店夥取去竹布十匹售與毛家弄口朱椿和襪店得洋銀四十餘圓嗣由同昌執事人知悉赴十六鋪巡防中局控訴局員蔡蓉卿二尹屢次將挑夫殷晉卿卽潘晉卿訊鞫諭令朱交案殷管押日久始由王阿川保出旋又延擱二尹乃判令王繳洋銀十圓分給同昌及朱椿和兩家具領卽將此案註銷兹者殷行至北市將朱尋獲扭解至局二尹升座提訊殷投案歴訴情由朱供稱小的係本邑人向操洋布業刻失就僦居城內二十鋪梅家弄中同昌布店遇騙一事並非小的所爲實周姓者前往同昌將保康莊票一紙買取得竹布十匹事經小的眼目售與朱姓襪店內卽殷亦不相干涉現以小的願將此欵賠償務乞老爺恩恕二尹判令鞭貢籐條四十下送總巡局請訊一面傳令兩店主將洋銀十圓呈案及總巡鍾受百明府提案研訊限二日內將周交出以便訊究知果逾限不交卽將此欵如數呈繳 
[一再脫逃]  
　　浙江寗波府屬某邑人趙阿宏携妻某氏僦居楊樹浦効績東里日就某紡紗廠作工氏輕薄楊花沾泥化絮潜與同鄉人李愛生私識前曾誘令脫逃經趙控諸是處巡防局局員訊明情節將李笞責一百板經人保釋氏則給趙領回事已了矣前日忽又遁逸無蹤旋訪知仍被李所誘匿訴諸巡防局請卽緝查李葆初二尹准詞諭候飭差保查拿訊核 
[服禮了案]  
　　昨日本報紀南巿王家嘴角趙同春薙髮店夥友張德泉被無賴徐阿九楊阿三等無端索詐控諸十六鋪巡防南局請爲究辦局員鍾偉臣二尹正欲提案訊究嗣徐等自知理屈挽友在店主趙同春處一再調處願以香燭鞭爆至趙處服禮趙亦不欲多事令其夥赴局禀請銷案 
[牝賊受懲]  
　　包探顧阿六投英界公堂禀稱小的查得牝賊周王氏專慣作脚篋生涯犯案已不數次矣前日竊取不知姓名人家金首飾經大老爺訊明管押兹者小的又查得氏於未經獲案之前曾竊取新閘新馬路朱金氏家洋銀一百圓業已吊出原贓因又解請判斷朱金氏投案領贓周王氏供稱小婦人係常州府屬陽湖縣人女流無知慣犯竊案叩求釋赦俾得自新翁笠漁大令令除原斷之外再掌頰一百下加押兩月期滿之後遞解回籍 
[無賴攫銀]  
　　孔阿才黃四福兩包探同解王金榮至英界公堂案禀稱昨日有張金堂者手持洋銀二百圓至四馬路某小錢莊倩莊夥估看此人瞻敢攫取一百圓正欲奔逃經小的等兩人拘獲今特奉捕頭之令送案請懲張投案歴訴前情供稱小的係本邑人實是糊塗罪該萬死翁笠漁大令判令笞責四百板管押半年原贓給還失主 
[法界公堂瑣案]  
　　昨禮拜四法公廨堂期鄭大令會同何繙譯升座西人慕爾弄偕沈子雲投案請追乾泰絲廠應找銀六千二百餘兩歸還拔維宴洋東孟仰前奉憲諭限二月內繳齊兹已逾限求請追給大令飭傳泰源莊司事胡壽登等到案問因何不將此項銀兩照限繳案供稱乾泰絲廠業已轉售與人祗得銀三萬兩不敷甚鉅泰源莊現已停歇執事夏春培回紹興原籍尙未來滬是以躭延大令著限五日內到案如再稽延當干未便○包探禀稱陸阿三前因手持當衣十餘件在途行走形迹可疑拘案請訊詎有裘洪章陸梅卿二人向陸妻哄騙僞稱代爲說情因此免辦當被騙去洋銀兩元後又向索謝投報捕房拘案請訊陸妻洪氏投案伸訴前情問官以裘陸二人不應招搖撞驅借端勒索與何繙 
 
 

Page 4

 
 
譯會商著押候枷號半个月期滿各笞二百板○某小客寓主林桂榮禀稱前晚陳榮生來寓住宿被將被中棉絮拆去携出質錢昨日在途拘獲陳不認行竊是以扭案請究質之陳榮生供小的臨行時將被交與棧夥阿狗並未行竊大令著押候飭傳棧夥到案質訊○包探禀稱某姓家失去水烟袋一枝翌日在城河浜新街十七號門牌陳國光所開之舊貨店內查獲原贓解案請訊質之陳供收買慶昌當票贖出傳訊慶昌當夥某甲供稱是物於初一日來質翌日卽來贖去問官以原贓俱在陳處豈能推諉限卽日將售票人交案延干重辦不貸○包探禀稱偷兒奚全發前晚在十六鋪裏街趙姓家竊出襪料十餘雙在途拘獲送案請訊質之奚認竊不諱大令著押候笞責一百板贓存待領○王錫恒前携鋪蓋燭臺等物在途行走形跡可疑爲抱探拘獲解經大令訊供押候失主到案認領昨日堂期王文愷偕保人張根生持春園保單投案禀稱王係小的胞弟素來規矩實係自已之物求准保出大令准之交其兄保出○流氓江阿毛朱長生因毆傷探夥拘案經大令訊供各枷號一個月期滿各責三百板兹已滿期照原斷笞責昨日堂期命帶案送入改過所監禁一年江父阿三投案求恩免送大令大加申斥麾之使出○邱麗生前控陸錫如欠銀七百餘兩經大令訊供交保出外赶緊理處乞今逾限已久依然不理原告屢次求追昨日堂期著保交案問因何逾限不理陸供邱薦殷安之司帳用虧洋七百餘元應向薦保淸理大令著還押候飭包探帶同出外將帳理明禀復核奪 
[心逸日休]  
　　昨蒙天水椿記求病愈樂助賑欵銀五百兩陳許氏爲次子爾達求病愈洋一百元錢翰臣翁經募錢鴻福等二戶洋五十元景德鎭報劬堂洋五十元悔罪子洋一百元當此黃雲遍野南中各省方卜有秋而災區則粒米無收仍恃賑欵爲生活救人救澈已溺已飢舍諸仁人其誰歟歸至於作善降祥古表明訓不復贅云[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[謊言被斥]  
　　前日午後有常州府屬某邑人丁根甫者　楊樹　捕房控歹人殷瑞生訛詐洋銀三圓黎副捕頭頷之遣包探金阿三出　稽查旋覆稱所控情形均屬子虛烏有　在租界之外非捕房所應理捕頭遂叱之使出 
[上海巡局紀事]  
　　吳阿二者屢次犯竊前日之晚又混入高昌廟十二圖徐某所開小烟館內竊取銅鑵正欲遁出當被値堂人瞥見立卽拘獲解至是處巡防保中局中請究局員魯介朋二尹提案研訊吳供冋爲小本經紀刻因乏資零用不得已出此下策務求大老爺格外超豁二尹命重責二百板其改過切結著勇驅逐出境不准逗留贓物給失主具領○本邑人黃棣向在南市大碼頭南首開設黃同慶繩索店其弟黃學釗不務正業專事游蕩屢至兄處索詐錢洋曾由友人出爲介紹了事前日又往訛詐肆意毁物當被送至十六鋪巡防中局經局員蔡蓉卿二力提案訊問判令掌頰五十下著黃棣給錢一千文嗣後如再往滋擾重辦不貸 
[英界公堂瑣案]  
　　包探黃四福稟稱竊犯張小篷犯事已數十次矣今又連竊劉公館及某洋行等六家漢玉古磁衣服爲數甚多報捕後捕頭令小的拘獲吊出贓物若干今特送案請判劉公館主劉某及各失主咸遣人投案領贓張供稱小的係本邑人窮無所歸竊物以資餬口事非得已尙乞原情翁大令判令笞責五白板管押一年贓分別給各失主具領○包探施奎江禀稱前晚蕩婦王月仙糾同無賴多人闖入黃家庫左近洋人愛生家以致愛生驚駭欲絶奔告捕房捕頭令小的恊同差役拘送案下愛生投案歴訴前情月仙供稱小婦人係良家女子悞被愛生家細崽李云生所污不得己而忍辱相隨今忽中途拋棄故與理論不敢驚駭洋人李供稱小的確與月仙私識不敢在大老爺案下隱瞞實因月仙將小的之衣取去故小的忿而割席不料其於夜深時糾同黨類闖入洋主人家致被主人函告捕房叩求鑒宥大令判令將月仙管押二日开著其以後不再前往滋擾　結○包探洪　寳禀稱賊犯謝秋生曾因犯案解經大老爺管押甫釋兩日又竊取徐阿富家綢布衣服五件報捕後捕頭令小的拘獲送案請懲徐投案領贓謝供稱小的係浙江寗波府屬某邑人苦海沈淪謀生無計不得已而仍理舊業尙求大老爺格外施恩大令判令笞責一百板押候遞解回籍○包探竇如海稟稱竊犯陳寳生曾因犯案解經屠大老爺懲辦昨日又竊取虹口蜜勒路朱金生家衣服零物報捕後捕頭令小的緝獲吊出原贓解案請究朱投案領贓陳供稱小的係本邑浦東人以後决不敢再犯矣尙求大老爺寬宥大令判令笞責一百板管押一月○包探秦少卿稟稱昨日賊犯陳榮林竊取洋涇浜所泊常熟航船上某客之衣包報捕後捕頭令小的緝獲人贓惟船已開　失主無從傳案因先告知捕頭將贓賊送案陳供稱小的係蘇州府屬常熟縣人向作弄潮兒在某航船當駕長茲已失業因貪小利以致竊取衣包罪戾難辭叩求恩典大令判令管押一禮拜贓存捕房待領 
[美界捕房紀事]  
　　僑居虹口乍浦路之某粵婦在門外洗衣偷兒張阿三見之潛往竊取五百十二號華捕瞥見隨後狂追張疾馳至蘇州路將衣拋入河中旣而捕將張追獲帶入捕房捕頭令禁押○昨日淸晨偷兒兪雨卿潛入乍浦路第五十一號某姓　　　取檯氈一條事主當塲拘獲交與九號西捕帶入捕房捕頭令押候解送英界公堂禀請訊究○北蘇州路第三十五號洋房內西人某甲　有東洋車一輛近將車夫辭歇未及另雇他人前日因事欲出前喚令三千六百十五號東洋車夫某乙脫下號衣拉車一日至晚歸家不名一錢車夫向索反被兇毆洎五百三十八號華捕聞聲馳至甲反令將車夫拘入捕房至昨晨覓甲無蹤捕頭令將車夫開釋 
 
 
 

Page 10

 
 
   
 
