# 1906 - 42 - 4911792

 

Page 1

 
 
   
 
 

Page 2

 
 
[電傳上諭]  
　　正月二十二日奉 
上諭翰林院編修李家駒著以四品京堂候補充京師大學堂總監督欽此同日奉 
上諭昨日召見之委散秩大臣英餕人欠安詳著開去委散秩大臣向旗當差欽此二十三日奉 
上諭廂黄旗漢軍副都統毓朗正白旗漢軍副都統溥桐委散秩大臣阿克東阿屢次託故告假實屬當差懶惰有曠職守毓朗溥伺均著開去副都統阿克東阿著開去委散秩大臣以示薄懲欽此同日奉 
上諭出人扈從各項當差人員應如何勤愼供職嚴肅整齊乃近來値班各員每多疎悞甚至例應值班人員亦復任意不到並時有無故請假情事實屬不成事體除毓朗等己有旨懲處外嗣後御前乾清門侍衞等散秩大臣大門侍衞等如再有懶惰偷安曠悞職守者著御前大臣隨時查明不准瞻徇情面據實嚴叅歛此同日奉 
上諭西安將軍長春着開缺來京當差欽此 
[宫門抄]  
　　正月二十二日召見軍機玉構○二十三日召見軍機賬百熙 
[派遣翰林游學之利病觀昨稿]  
　　（五）喜功名。圖上進。乃普通人之慣性。况翰林自束髮受書。迄乎通籍。循資歷年始博一太史公之徽號。向使舊章未改。則典試考差。或終有自顯之一日。而今已矣科舉廢而主考學政之希望。遽成絶。望。科學興而試帖小楷之人才遂爲不才慘矣翰林。幾成一腐敗之。名詞。夏商之彝鼎。居今日而欲圖上進。勢不得不出於游學一途。遊學亦多矣。居今日而欲求自顯勢不得不於遊學時苦心力學寄祝。諸太。史此舉果。成則而今而後。有能苦心力學者乎是又不得不推。爲一利 
（六）學部設矣。翰林院之必撤。勢也然撤乎。則舊日諸太史。無以爲疏通計。留乎則政界多一閒官。卽國家多一閒費。惟派遣遊學。則不特閒費可省。而已成翰林之才具明敏年力富强者。尙得以他途顯。爲疏通計固宜爾爾 
派遣翰林游學之利。已舉如右。顧天下事一方見爲利者。他一方卽見爲病則更試列舉其病 
其一卽第一利之襄面也。翰林者。非所稱富於國學者乎。然國學雖高而不必適於游學之用。蓋詞館舊例。日以試帖小楷爲務。其眞能參稽我國不可摩滅之學術。研究我國歴代相承之政治者。不敢謂其絶無。要不可概多數之太史。第院以翰林名。不得不推爲邃於國學。世固有國學甚邃。而頑錮特甚者况學未必邃。而謬推爲邃學之宗。則虚矯之氣中於平時。挾以游學。安見其能虚心下氣。以求所謂實學者是當以三方面按之 
（甲）惟謬推爲邃學也。故其始必有自矜之心 
（乙）惟自矜也。故其繼必有鄙棄一切科學之。心 
（丙）唯其鄙棄科學而學。期愈進。講師所授之程度愈高。欲以舊日所挾强爲北附。則格不相入。欲轉一方針。研求。新習則程功不及而最後之病則必。有中途自畫之心。譬有應童子試者。百懷挾而百不對題。百不一售。則廢然自返。有不恤以白丁老者。翰林游學之病得母類是 
其二不通外國語爲。一般游學之第一阻力翰林亦然而病更甚。何則。普通人苟具破浪之壯懷。明知外國語之必要。則先爲預備。即不然。一經出洋。念及措資不易。歲月不還。則兢兢焉先著手於外國語之研究。叩諸敎師。諮請同學。求迷其目的面後止。若夫翰林。則舊　格旣高。旅學費必多。而他日升途。又可預卜。挾其所謂陞官主義吃飯主義。以遠渡重洋。誰肯先行預備者因是有因難之二問題 
（甲）速成乎。舉一漏萬也。近來各省派候補人員之　學日本者。多習法政速成科。蓋不通外國語。不得不出此一途。但法政學理縝密精細。彼速成科祗能立研究政法之基礎。晰非卽此堪以自足者。翰林而遊學。姑以日本論。苟不通外國語。則亦就彼所調法政經緯諸校之速成科而己。甯甚益哉 
（乙）預備乎。廢時糜費也。翰林旣需多額之旅學費。則爲就彼預備故而糜費。可惜。已員大用之資格。則爲就彼預備故而廢時。尤可惜[  未完]  
[北京撤兵事尙未議决]  
　　念二日北京電云各國撤退北京駐兵問題尚未議妥駐京各公使已向各該國政府宣告此事中國政府特囑駐歐各公使詳探各國之意皆譯字林報 
[美國對於中國之意見]  
　　二十二日栢林電云紐約報於美國派兵前往中國遠東之事異常注意並謂此事勢在必行否則必有一日將倚助於日本而抵壓中國之亂云譯德文報 
[華僑出口須有憑單廈門]  
　　此間往南洋各埠及小吕宋各島華人除護照不計外憑軍每名抽收洋二元去年七月間商部奏准歸商會經收　人並未照繳日前商務總會咨請興泉永道姚觀察批准自光緒三十二年正月起凡華人往小吕宋各島查無憑單不准出口並飭商會司事承辦征收一面照會美國領事如無憑單華人一併扣留云（中） 
[電飭長將軍籌畫邊防北京]  
　　前日政府電致伊犂將軍略云現在伊犂新疆塔爾巴塔台科布多等處時有外人　擾邊防最關緊要務請速爲體察該地情形籌商各該大臣或移駐官缺或厚增兵力務須詳　　　不得稍　遷就其練軍防邊事宜應責成將軍認眞經理勿得　　以防外　（下） 
[逹學士與禮親王奏爭裁併旗兵北京]  
 
 

Page 3

 
 
翰林院侍讀學士達壽日前具奏條陳要政大旨以仍請裁撤前鋒營護軍營歸併八旗改留四正爲主（正白正黄正紅正藍）所裁兵丁年在三旬以内咨送各直省學習武備四旬以内挑充巡捕或送習藝所學業五旬内外交蒙古地方屯田前日已將該摺發下飭政務處練兵處吏户兵商等部會同妥議禮親王聞達壽裁併旗營之奏亦遂呈遞封摺略謂八旗親兵護衞京畿關繫至重萬不可准請遣散之奏貽誤要機至有不可收拾之局云云兩宫閱畢卽交政務處歸併前摺核議（存） 
[浙撫覆警部經費難籌電杭州]  
　　浙省接奉京電飭籌巡警部常年經費并欲在關稅中提撥奈因無從設法由張筱帥電覆　絶茲將原電照錄於後 
北京警部鑒洪京師巡敬根本要圖奉飭籌欵理宜竭力奈浙省洋欵累重銅元失利歲短三百餘萬現己息借商欵暫濟眉急度支尚難查悉情形至爲焦灼此項警費萬難措設請大部另行籌撥現擬整頓財政如將來有可騰挪再行設法敭佳（委） 
[移商預籌抵解練兵處經費江寗]  
　　日前江寗藩司奉署督憲周札文略謂前兼署司詳寗屬銅元盈餘因認解練兵處經費能否奏咨免解抑或展緩請酌示等因查前准財政處來咨會同戶部其奏各省鑄造銅元酌定限制摺内以銅元餘利萬不可恃令各省預籌的欵抵補免誤練兵新政等項要需當經轉行該司移行遵照辦理在案所有江南銅元局將來鑄造銅元雖鑄價日賤出數較少總有薄利可圖究竟省城各學堂局所及一切新政額撥之欵就目前約計每年共需若干此項餘利除抵支本省新政等用款如有餘多亦可暫行凑解練兵經費之用應再會同銅元局詳查開摺確切聲復至江寗前以銅元餘利認解練兵經費每年銀八十萬兩業已咨部自本年十一月起按批照解現在銅元盈餘旣不足恃究應如何預籌抵補之處該司有籌欵之責應卽遵照財政處原奏會同各司關道局設法通籌妥議詳辦仰即遵照藩司恩方伯刻已移知各局所妥議辦法矣（利） 
[咨催撥解濬浦經費江寗]  
　　正月十五日江寕藩司據江南籌防局咨稱查銀銅元局應還敝局三十一年分借本五萬兩奉戶部指提撥解滬關以濟濬浦要需上年十二月間准貴司以前項銀五萬两緩俟來春周轉再行解還等因當卽轉咨江海關道可待來春需用酌核辦理去後今奉檄飭催解欵關浦工緊要勢難從緩且此欵本係銀銅元局應還弊局解部之項未便再由防費項下展轉挪墊致干部駁自應仍在銅元餘利内趕爲備齊解還以便轉解免誤要用等因刻已設法撥解矣（布） 
[贛撫擬飭清查庫欵江西]  
　　撫憲胡中丞因念近來庫欵奇絀究竟收存若干支銷如何必須澈底清查方於辦理一切較有把握昨飭藩司周方伯赶緊查開清册呈候核奪方伯以此事頭緒紛繁非數日所可竣事己專請錢榖老手姚祝王三人入薇垣清理幸甲辰秋冬間因鐵良有來贛查庫之信業將各欵清查造册今僅乙巳一年進出故清查尚不甚難也（軍） 
[船政大臣奏請接造兵船福州]  
　　閩督崇畱守以福建船廠製成第一號江船並現辦廠務擬籌接造具摺奏陳略謂廠造第一　江船三十年五月接續興工隨據總監工洋員柏奥鏜請示下水日期當諏吉本年十月初三日奴才率同提調等親臨看視異常銳捷同觀之中外人士咸拍掌稱快奴才伏查船政經費每月祇閩海關協撥二萬兩以之發給中外員匠薪工生徒瞻伙而各廠油雜及煤炭等項巳屬不敷其大宗料件實屬無欵可辦再四思維廠工正值青黄不接洋員匠年限未满江船下水亟須另籌接造方免曠廢查二號江船雖安龍骨而材料未備且與第一號同　共式均係商船製而無用現南北洋重整海軍正資艦隊仍以改製兵船爲當務之急懇恩俯念船工緊要飭下南北洋大臣會議現時海軍需用何式兵艦早日商由船政定製卽著該省酌撥餉項以資挹注近聞南洋擬向德國訂製輪船如未定約儘可劃撥一二改由閩廠自製庶工程有繼無處斷輟等語奉旨着政務處練兵處議奏（布） 
[電知設立戰馬牧塲北京]  
　　理藩院會同外務部於日前核議練兵大臣請將口外黑蜂河海流台等處作爲練兵戰馬牧場一事查該地雖屬寛闊惟在善因彙宗兩寺牧塲界内已擬電致察哈爾都統飭屬另覓閒地一區札知扎薩克喇嘛撥歸該寺卽將黑峰河海流台二處讓出作爲練兵畜養戰馬之用（以） 
[伊犂將軍電知選派學習陸軍學生北京]  
　　伊犂將軍前日電致政府略云自到任後查得本省武備未能實心研究恐不足以愼固邊防現擬在武備學堂内揀派學生二三十名分赴日美學習陸軍並考察兵制俟回國後督飭訓練各軍軍務當必精進云云（甘） 
[諭飭八旗大臣女公子勤學北京]  
　　據内廷人云日前總管内務府大臣召見時兩宫諭以應令在京入旗大員之女學習針黹講求經書俾期循守禮義不致蕩檢踰閑習成驕性云云說者謂此係將來挑選之預備（以） 
[大學堂庶務提調辭差北京]  
　　大學堂庶務提調戴君年前因與學生屢有衝突幾不自安嗣經張亨嘉從中調停得保其位現因張己開去大學堂差使戴君遂擬具禀辭差（下） 
[擬咨各省課吏館添設仕學速成科北京]  
　　日昨政府王大臣會議以各省候補人員日衆而通逹時變精熟外交者甚少雖經各督撫揀派宫紳赴東學習仕學速成科惟經費甚鉅所送無多擬飭各省督撫於本省課吏館内添設仕學速成一科延聘外洋敎習敎授政治法律外交各項自候補道府以至佐雜人員一律入館肄習侯卒業後由各督撫考騐酌補實缺聞議定後卽行通咨各省遵辦（甘） 
 
 

Page 4

 
 
[戶部擬令司員學習則例預備裁吏北京]  
　　戶部尚書鐵大司農前飭檢查擋案現己就緒茲又商之各堂擬令司員逐日進署學習則例查明某司應辦某事將擋册發交各員閱看留心嫻習俟三個月後定以五日一課由各堂憲出題詢以某省因某案報銷若干應否核准某員擬捐某官應需欵若干某省欠解地丁應議何處分按照本部應辦各項公事陸續考試統限於四日議覆呈堂並聲明新議之事有無比例可援似此辦理則本部例案司員自必熟悉書吏無所把持然後一律裁撤以清宿弊（以） 
[王侍御奏叅吏部顚倒選缺北京]  
　　據政府人云日前有王侍御遞呈封摺係叅吏部近日積壓案牘甚多銓選各缺時有顚倒錯亂情形並以例案生疎藉詞推卸似係有心舞弊請飭該部尚書諭令司員赶速清理積案不得稽延時日並將應選各缺列表懸諸大堂以免紊亂（上） 
[商部乙巳年紀事簡明表三續]  
　　路 
安徽全省鐵路紳士翰林院編修吕佩芬等呈請自辦六月十二日奏准並派公舉之候補京堂李經方爲總理七月二十六日奏給關防現擬先辦蕪湖至廣德州一叚名曰蕪廣鐵路計程二百　八十里需欵四百萬兩 
浙江全省鐵路紳士翰林院侍讀學士黄紹箕等呈請自辦七月　二十六日奏准並派公舉之開缺署兩廣鹽運使湯壽潛爲總理　候補京堂劉錦藻爲副總理奉旨湯壽潛着賞給四品卿銜現　正籌計勘路定綫等事 
福建全省鐵路　紳士光祿寺卿張亨嘉等呈請自辦八月二十七　日奏准並派公舉之前内閣學士陳寳箴爲總理十一月二十一　日奏給關防 
廣廈鐵路　本部考察外埠商務大臣太僕寺卿張振勳籌辦先辦　廣埔一段由廣州東門外起至黄埔止計程三十餘里需欵八十　萬兩由張振勳籌墊十一月十一日奏准 
鑛 
熱河灤平縣朝河川金鑛職商吳景毓禀辦經熱河都統查明咨部四月二十四日核准探勘 
順天府昌平州河子澗村銀鑛商人李宏富禀辦行查順天府咨復三月二十二日批准探勘 
安徽天長縣冶山煤鐵鑛商人何象雲等禀辦經皖撫查明咨部七月初七日核准探勘 
山西陽曲縣王封山礦礦公司山西商務職員劉篤敬禀辦七月二十五日批准開辦 
奉天海龍府遠東窰煤鑛商人張紹華禀辦經盛京將軍查明咨部正月二十四日核准開採 
奉天海龍府義和窰煤鑛商人秦德望禀辦經盛京將軍查明咨部正月二十四日核准開採 
奉天海龍府進寶窰煤鑛商人翟壽廷禀辦經盛京將軍查明咨部正月二十四日核准開採 
奉天海龍府玉盛窰煤鑛商人羅玉潤禀辦經盛京將軍查明咨部正月二十四日核准開採 
奉天海龍府永順窰煤鑛商人關永年禀辦經盛京將軍查明咨部正月二十四日核准開採 
奉天海龍府永益窰煤鑛商人劉魁一禀辦經盛京將軍查明咨部正月二十四日核准開採 
奉天海龍府萬利窰煤鑛商人楊濟春禀辦經盛京將軍查明咨部正月二十四日核准開採 
奉天海龍府人和窰煤鑛商人李茂勝禀辦經盛京將軍查明咨部正月二十四日核准開採 
奉天海龍府同德窰煤鑛商人史璧臣禀辦經盛京將軍查明咨部正月二十四日核准開採 
奉天海龍府順發窰煤鑛商人郭士有禀辦經盛京將軍查明咨部正月二十四日核准開採（未完） 
[漢陽鐵廠改良武昌]  
　　漢陽鐵廠總辦李一琴部郎本年將該廠内容逐漸改良另立工程股建造股稽核股等名稱兹飭各股委員司事認眞辦理年終分别奬勵其承造各物尤以　　軌道爲主以挽利權（將） 
[摩洛哥交涉暫停會議]  
　　二十二日柏林電云阿勒支西勒斯會議現己暫停須俟禮拜六再諸惟德法兩國之代表人在此時間内仍續行會晤 
[德皇起程丹]  
　　二十二日柏林電云德皇定於明日由基爾起程前往丹京哥盆哈根恭送丹皇之葬 
[謀刺隈得副敗露]  
　　二十二日柏林電云俄國謀刺隈得首相之黨徒己在聖彼得堡敗露譯德文報 
[張伯倫接受白爾佛之國餉政策]  
　　二十三日倫敦路透電云白爾佛君曾致信於張伯倫云國餉改良問題當爲聨合黨第一著手之政策師省製　品之稅則及輕收外國進口之米稅亦爲應行之要政云云張伯倫之答覆　以　君之政策爲然而樂於接受並謂彼當助輔白君筦理　事 
[英聨合黨之大會議]  
　　廿三日倫敦路透電云前任　相白爾佛君於昨日舉行聨合黨大會由白君主會到者計五百人中有提文省公　寇仁伯爵張伯倫君黑西雪爾伯爵諸人聨合黨會昌者信任白君衆心一致即張伯倫君亦贊成光舉惟提文省公爵則謂白君所定之國餉政策有不能贊成之處又電云提文省公爵撫即召集聨合黨之自由貿易黨開一大會譯文匯報 
[日俘回國]  
　　東京電云由俄國載運日俘虜回日之英公司船開撥羅門號已於今晨回抵神戶 
[日本内國新債]  
　　二十二日東京電云日本刻撥由戶部立契籌集内國新債銀二百兆圓週息五釐每百以九五收納定於三十年内贖回 
[海參威航路未通]  
　　二十二日東京電云據官塲傳述海參威之氷凍一時未能開盤故商船之進出該埠者尚須遲　數日 
[香港發行鐵路債劵]  
　　二十二日倫敦路透電云在倫敦　芬之香巷鐵路公　英金一百十萬磅己照九九敦納　　三　孚孫字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戶部銀行代取國民捐簡明章程]  
　　一銀行代收國民捐欵係爲公益起見一切筆墨紙張等費均由銀行同人捐助不在捐欵内動支分文辦事之人亦不開支薪水曁邀請奬叙一銀行代收捐款無論何人及數目多寡或信寄或面交總分各行均可代收當下給予収條將捐欵及姓名登記簿册並按月登報一次以昭信實如逾月未見登報許捐欵人向銀行詰問一代收之欵不但涓滴無遺且由銀行出予活存常年四釐息銀如遇公家提用之時將本息一併交出並造捐姓細册註明何人捐欵若干息銀若干統共銀若干以示大公一銀行祗能盡代收代存之義務所存欵項統俟代表之人呈准政府提用知照到行由銀行預先登報再行交出其銀行所出收條應由捐欵之人自行交與公家不交者卽作廢紙一捐欵之人均具有國家思想固非有所希冀無論捐欵若干銀行概不代請給奬一此項捐欵出自國民忠愛之誠公家旣不迫人報効銀行亦不派人勸捐倘有託名銀行之人在外招摇希圖乾沒者或被銀行查知或經他人函告定將託名之人送官究治一各處捐款銀錢名色不一銀行一概秉公合成庫平銀數塡寫帳册收條以免紛歧而昭畫一一銀行代收捐欵除存行生息聽候公家提用外銀行决不將此欵移作他項之用一此項捐欵如遇公家提用之時應請將捐姓及本息銀數刋布徵信錄並出示曉諭俾衆周知一銀行代收捐欵一切帳册無論何人均可到行翻閱一銀行代收捐欵如將來公家决議不行提用可由原捐之人執持收條到銀行將本息一併取出一以上所擬章程如有遺漏及應行增改之處可由見到之人隨時指示（語） 
[省防營重訂陸操規制杭州]  
　　杭州省防前雖練習洋操徒具形式刻下統領李鳴九觀察自行辭差當奉撫憲派委隨節來浙之山西候補知州李刺史益智接統重訂規制先行稽查營哨各員如有烟癖及年己衰弱者概皆撤調各營軍服亦須改良敎習概以武備畢業生充之（委） 
[皖省派員調查軍械章程武昌]  
　　皖省軍制因改編新章派軍械局委員董逸滄大令來鄂調查新軍所用器械服制以便回皖仿辦（旣） 
[陸軍將校講習所改良武昌]  
　　陸軍將校講習所本年大加改良分門敎授自營官以下除學習步馬砲工輜外另立特别科講師悉聘自日本聞每月經費不下數千金（封） 
[龔恊戎演說練兵鎭江]  
　　駐鎭南洋常備第六標龔統統領遵照練兵處奏定新章擬於各軍隊中添設演說一門撰成演說書責成營書等按期分班登壇演說曉以有勇知方之義並將軍中應行法律及外國戰事一一講演以期開通兵士智識（再） 
[派弁分赴各鄉鎭徵兵鎭江]  
　　鎭江府屬徵兵官陶莊二君邇以丹徒縣屬之新豐大港諫壁各鎭丹陽縣屬之馬寗鎭均不乏有軍人資格之人爰擬前往開徵莊君遂於本月十九日赴馬寗舉辦聞一二日卽可回鎭該處留徵兵弁一員辦理一切（簡） 
[設局轉運銅元機器鎭江]  
　　清江銅元局規模宏大曾由江北提督劉延帥奏派道員出洋購買各種機器聞已解運入口並於上海鎭江等處設局轉運（要） 
[紀德化縣勘路情形九江]  
　　德化勘路紳士李鵬飛去冬將各處路工何處可以直捷何處可以減費繪圖貼說請總紳羅大佺委員厲存　轉禀總局以憑核奪（於） 
[委勘北各壩情形揚州]  
　　淮北綱鹽近年每遲至六七月間始行開辦其故多由鹽河水小須築壩蓄水方可濟運唯一經築壩農田卽無以溝溉是以旋築旋開現趙都轉以北鹽向有奏銷定限不得任意遲延特檄委柴鹺尹九齡往勘鹽河及各壩情形如果無碍農田擬卽提前捆運鹺尹奉檄卽日就道（凉） 
[南匯縣李大令禀請分别减徵蘆課錢糧松江]  
　　去臘南匯縣李紫璈大令上各大　禀略謂卑邑蘆課田地有老額新升之分老額蘆田西與鹽塲灶地大牙相錯東接沙坎爲界其新升蘆課卽光緒八年分大丈案内召買蘆地類皆坐落沙坎以東瀕海較近本年八月初三日猝遇風潮衝决圩塘被災甚鉅所有三十一年壓徵三十年分蘆課錢糧勢難責令一律照常輸將自不得不上乞恩施分别徵蠲現經逐加查察擬請將坐落坎西及西鄉沿浦各圖未經被災之老額蘆地及一團等地勢較高之新升地共一十四萬二千五百二十餘畆應徵正耗銀一千九百六兩有零仍按數照徵其二三四五六團新升受災地五萬六千九百餘畞應徵正耗銀八百六兩六錢一分一釐准予一律蠲免以示體恤如各戶於災前預完銀兩照例留抵光緒三十二年壓徵三十一年分新賦其原緩民欠銀兩仍請照案遞緩（銀） 
[鄂省學務武昌]  
　　省城初等小學堂雖有六十餘所然不足額甚夥茲聞學務處擬將缺額較多之堂分别裁去已入堂之學生併入他校○存古學堂工程迄今尚未告竣聞上台以此項學堂關係保存國粹萬不容緩特諭承辦委員迅速赶造限春間竣工以便招生開學○陸軍講習所於十三日開學所有常備營軍官及軍需書記均分班上課聞軍需書記係學習經理算術科每星期四次敎習爲日本荻宗原次郎○陸軍小學堂亦於十三日開學先由各營新兵内挑選五百人入堂肄業每日課畢仍在原營膳宿並在堂外圈買民基添造洋樓三座聞俟工程告竣尚須陸續招考（戶） 
[聘訪編輯敎科書人員江西]  
　　署清江縣胡大令近欲編輯蒙小學堂所用之敎科書計分十二門月出一册頒發各學堂作爲課本日前來省徧訪高才聞有陶吳沈三君可以應選月修各五十两正任南昌府沈太守聞知頗以爲善擬俟回任後亦延友編輯中學堂所用之敎科書撫憲胡中丞知之亦甚贊成其事（用） 
[淮安會公舉辦事員淮安]  
　　淮安去秋由地方紳士于亦彭顧竹華童仲華陳惕菴唐紹甫等釐訂學務公所章程禀學務處批准立案今年正月初十十一两日在中學堂復公議改立學會投票暫舉辦事各員俟六月後重行開會再舉總理評議等員所舉辦 
 
 

Page 10

 
 
事各員錄下恊理陳葵生調查周采臣于亦彭阮體香陳孝先葉仁卿童仲華檢訂童仲華于亦彭研究夏揖顔朱閏生籌畫顧竹英周衡甫書記王慕莊王詠唐會計吕靜齋王采臣庶務盧玉峰竇海岑招侍任孝武周仲冶（奭） 
[湘省創辦西路中學堂長沙]  
　　湘省官立公立民立各學堂原以西路爲最有特色惟設立省城之中小學堂則以西路爲缺點現在西路留日學生公舉學務處蔣君中雋瞻君方梅創設省城西路中學堂一所省垣爲中南西三路文明綫之發軔地湘西學界徒知有本部分之各學校而不著意於交通樞紐處之學校中南兩路於省城設立學堂或合併一府或縣僅一校若長沙若邵陽若衡淸若寗鄉湘鄉善化瀏陽等各中小學堂乃師範舘所在皆是而湘西三十餘府州縣獨付缺如實屬憾事故蔡君等急急爲此現已賃定又一村房屋先設西路學務辦公所再行組織一西路中學堂己將畱學生原函報告西路學界及各士紳合力籌欵趕辦矣（車） 
[潯城義塾改設蒙養學堂九江]  
　　德化舉人徐庭蘭禀請將潯城義塾改爲蒙學校舍道憲玉璸卿觀察批准并札行九江府一體示諭至該學章程應如何改良仍候行府酌定飭遵禀復（本） 
[九江紳士組織高等小學堂九江]  
　　紳士劉家瀛趙文瀾廪生魏調元商董譚谷臣劉家蔭增生史介安等近組織一高等小學堂租定城内塔公祠爲校舍敎科分修身經學歷史地理文學算學格致圖畫英文體操諸門議定本月二十六日開學（謂） 
[温州官場紀事温州]  
　　温處道費芷瀾觀察今春仿照張中丞新政概屏儀仗對鑼每出轅僅傘一柄親兵數名府州縣亦不得不隨之辦理○温州府錫守近來奉到張撫新章又將接帖門簽名役辭退另擇佐貳以充收發之任○新任永嘉縣陳大令常鏵現於正月初十來温十一日禀見道府十二日未刻接印○鹽釐總局郭馥生觀察舊臘交卸局務由温府錫守兼辦今正十六日有管帶緝私之朱把總賣放偷漏事隨飭立提朱某親加研訊發交永嘉縣押候查辦（即） 
[蘇省官塲紀事蘇州]  
　　昨報紀蘇撫陸春帥委林守備開武管帶飛划左營茲悉守戎即駐紥上海副中營之管帶此次經春帥飭與飛划左營管帶鍾堯階大令對調故大令將於日内到申接差矣○鍾堯階大令前在北路總察差時緝獲私鑄巨案一起現經撫憲奏報加一級業己奉部覆准矣（且） 
[趙都轉考核屬員之用意揚州]  
　　運司趙都轉諭令候補各員親往稽查處報名候考一事己紀前報茲聞報名者有六十餘人都轉諭分兩起先於十四日傳考三十名題目類皆整頓鹽務各事都轉評取二十六卷复於十六日按名傳見殷殷以整理鹽務須藉羣力相　說者謂都轉之意見欲於鹽務有一番更動也（詳） 
[飭撤交代省局蘇州]  
　　蘇省交代省局現經撫憲陸春帥飭令撤去經理委員夏芝蓀大令輔咸楊輔卿大令元勳奉文後卽於正月十七日撤局銷差（接） 
[蘇撫擬撤執事傳聞蘇州]  
　　官場傳述蘇撫陸春帥以時事孔艱宜節冗費現擬將執事概行裁去公出時僅用四人肩輿護從者祇戈什哈八人長隨二人而己（舉） 
[龍南復有匪徒聚集滋事江西]  
　　贛南所屬各縣匪徒充斥上年迭經查拿究辦地方稍安乃臘尾復有匪徒聚衆在龍南縣鄉間希圖搶刦滋事幸經縣令飛禀道府卽時撥兵馳往驅散（軍） 
[劫營拒捕著匪業己擒獲湖州]  
　　浙湖於去冬遽起匪警當調省防等營馳往防剿屢殲首要并又會同蘇省水陸分剿務絶根株詎有著匪伺隙劫掠龍統領之餉械復敢恃衆拒捕乘機遁逸因卽嚴行搜捕獲到陳佬四等刦營著匪訊明正法茲又續獲匪首王順芝一名供認糾黨迭掠某米行等各案起出軍械贓証一併解省訊候伏誅現下幇匪要目殲除殆盡當不致再肆披猖矣（委） 
[滬城官事]  
　　上海縣汪瑶庭大令昨日由蘇公畢返由到道禀知○候補縣陸長蓓明府由省來申住新馬路永年里午後到道禀見○河南督辦交涉洋務局憲札委駐滬辦理外洋文報差之分省補用通判李别駕景軾昨日領憑來申到道禀知即日到差（君） 
[飭差預備供張]  
　　聞新任上海道瑞辛儒觀察抵中之後暫在老洋務局駐節故縣尊汪大令已飭差預備供張矣（曰） 
[花業創設小學]  
　　本埠花業董事程君吟園　日會同各行主創辦花業學堂專敎同業子弟設在小普陀橋北某民房内巳於前日開學（寳） 
[諭催辦理移交]  
　　滬道袁觀察昨以交卸期近諭飭各承書所有移交案牘務於月内趕速辦齊延干未便（曰） 
[催查入籍日期]  
　　上年八月間常鎭道郭月樓觀察移文滬道袁觀察以商人王子亭虧欠鉅欵避匿滬上應請移提歸案訊追等因袁觀察查得王逗遛租界因卽札廨拘拿經關司馬飭差恊探將王提廨因王禀稱已入日斯巴尼亞籍當卽開番一面照會領事請將王之入籍日期查覆在案不謂案延至今未見覆到昨由捕房請將此案註銷襄讞孫耳三明府以日斯巴尼亞領事旣未具覆不知王之入籍係在早年抑在事後當卽函催照覆後再行核辦（當） 
[展限一律移泊]  
　　滬南總工程局總董查得浦江中之艒艒船停泊甚多去冬示限年終驅逐尚未驅盡且有作踐木駁跨越鐵欄阻塞溝道情事實屬延玩己極昨因重申示禁展限至本月底止一律移往南浦日輝港一帶如敢再延定提重處不貸（賓） 
[責懲巡士行兇]  
　　警察東局委員郁二尹昨日查有某號巡士行兇喝阻不服送縣請究由帮審馬午橋參軍判責一百下（曰） 
[總工程局紀案]  
　　開泰木行夥吳子泉失去烟鎗等物疑崔雲泉所竊扭局具控由孫明府提訊因崔堅不承認判姑交保候查○浦東灘石橋航船主潘金林偕埠頭周慶祥控乾生洋貨店於十八日雇船裝貨至今不裝不認船資求請公斷等情亦由明府提乾生店夥張信甫訊問張供因送貨之人誤送陶姓船上所致明府判償船資洋三元完案○泰潤荳麥行夥陳儀昌扭船戶曹子剛倪彩郎毛榮郎禀稱撞穿油簍漏油甚多計値洋十九元求請晰賠明府判曹賠洋兩元倪毛合賠两元○去年沈雲芳在王家碼頭買張姓房屋該屋向租與公記鹹貨行近日商合遷讓不允 
 
 

Page 11

 
 
投局禀控明府飭傳該行主楊仁榮到案諭限二月内遷出另貼遷費洋五十元○董家渡順興樹行前晩被賊竊去綢皮衣服廿餘件開單投局報竊明府准之（尺） 
[會訊案二則]  
　　德商福來德洋行主克魯森控華商吳源太號主吳澧源結欠洋酒洋九百五十七元經德副領事麥令豪君照會公廨究追由關司馬傳吳會訊供稱酒係擋手王桂生所定店中帳上並無此項因判將王之保薦人周載德傳案訊追己詳本報前日午後復經麥君蒞廨會同兼理襄讞孫明府覆訊原告投案請追并稱送貨回單實由該店盖印圖章吳澧源供酒係王之小貨今王之薦保人周戲德旣已到堂請向究追質之周供商人與吳素不相識上年由王邀至店中司帳囑墊洋二百元後因見王作事不妥故於年終收銀辭歇商人由王引進安有爲王薦保之理求察明府以此案吳旣盖給回單自應料理清楚王桂生私自貨不妨另案控究吳稱無力集此鉅欵明府衡情之下判分期每月拔還洋一百元以示體恤並俟第一期洋交案將所封之店啓封周載德著幫吳招尋王桂生到案訊追○德商利康華友各洋人控陶子卿不付船租水腳等銀前日午後孫明府亦與德麥繙譯覆訊陶延高律師聲稱原告律師所開各帳有不符處於是兩造律師在堂互辯良久明府商之麥君判一併退去候再訂期復訊（力） 
[公共公廨晩堂案]  
　　楊懷鈞控沈阿元圖賴米洋前晩奉關司馬捉訊楊供開恊順米店被沈欠去米洋四百六十餘元請追訊之沈供因楊帳目不符故未算付司馬以兩造各執判沈交人洋並保將帳算明再核○方世春控顧鑑亭圖賴存洋二千七百餘元奉訊交保在案前晩又奉司馬提比方供除收洋二百元外其餘至今未還質之顧仍求寛限料理司馬判押限七天理楚（當） 
[英美公廨早堂案]  
　　駁船夥沈妹郎阿小妹郎串同陸揚麻子等挖箱某洋人洋布六捆雇徐桂生駁船上不識姓名人得洋四百廿元徐得洋五十元餘俱由陸取去經失主報由水包探將徐之船夥夏三和陳合華及船戶楊秀寶陳采炳陸文卿等拿獲解究並稱沈等供明贓銷朱家角李利生盛桃桃處應請給文移提襄讞孫明府以沈徐同供賣於寗波船上與該探所禀不符殊難憑信商之英副領事判沈押本廨一年徐押本廨半年夏陳各押本廨两月楊等三人還押廨中查明再辦徐願賠贓洋二百元俟繳案核奪○頤園堂倌沈廷方因向陳正東索洋起釁經陳具控公廨奉關司馬准詞簽差將沈傳案孫明府畧詰數語判交保飭差督同往原告處服禮了事○曹順牛奶棚違章出售攙水牛奶經工部局查捐洋人報由包探獲案解究明將以曹前經罰過判再罰洋六十元以儆○迷路女孩俞彩由探解請安插女供年十三歲四川人在馬路張姓家爲婢被毆逃出明府判發幼女所留養候示○因案判押三年满期之陳阿六吳金榮因有遞解字樣昨日送請訊示明府判各加押半年開釋○潘阿富竊趙于生等衣物吕錦堂竊王阿根銅吊等物由捕解究判潘罪三月吕押一禮拜○開洗衣作之虞嘏錫失去洋人模柴托洗之衣並被烘壞八件令賠不　控廨傳訊原告投案請追洋二十五元五角訊之盧供願賠八元明府以釁起細微判釋出向原告處對查簿子照　賠衣了案○竊張茂生案内黄絲乏談桂香奉訊押辦在案昨由探又獲吳來法解究明府判押候提齊人証再訊（當） 
[法租界公堂案]  
　　趙寳善控與王步洲合做亭生輪船買辦墊去用度及借款等洋一千餘元即遭船主辭歇向王索欵游約不付奉訊牽涉前買辦周松云及鄭鳳祥等限尋未到案懸至今昨日趙又投案求追王供周等不知現匿何處一時無從交案小的現願陸續還洋大令判王限生月内先還借款及米洋三百十四元尚少六百餘元出票拔還了案○八仙橋西首萬萃醬園保有火險銀一千五百兩去臘不戒於火延燒鄰居翁雪山押店及某烟間二戶投求撫卹由陳大令判罰銀三十两另給被災二家撫卹銀五百兩限交給收在案昨日翁又投案求追該園執事人陳渭文供領到保險銀兩僅還店中各欠並無餘力撫卹大令惡其一再延抗論飭收押候追○晉隆南貨店主施久福控與羅怡生童尉如王兆梅陳仲勳等各雜貨行往來欠銀二百四十两去臘被搬店中存貨値銀二千餘两以致往來各戶紛至索欠頓時逼倒等情昨傳被告研訊羅等同供施願將貨抵欠所搬各貨現在棧中求判大令以施久福未到著一併退去候傳施至案再核○韓金松控吕長生承辦俄兵火食積欠往來貨欵洋二百四十餘元稱被張文方轉包虧欠須張到案交還轉還韓款一案昨吕將張文方扭案張供欠洋屬實惟帳目未符求准保出理楚大令判姑交保限七天内理明帳目禀奪（臨） 
[美租界捕房事]  
　　傳雲記報被包車夫羅和尚竊去綢皮衣服包車等物請予查緝捕頭准之○潘阿甫竊楊樹浦路趙雨生李江生等綢衣銀表首飾由探錢榮　拘獲押候吊贓送辦○陳阿生竊有恆路施姓家衣服由探沈阿岳拘押候辦○潘錫恆行經北四川路被流氓多人搶去洋七元綢洋傘一柄報由捕房飭探查辦○某西人乘醉至南潯路十四號門牌糖食店内滋擾毁物甚多由四十二及一百廿六號兩捕拘獲押候送該管領事署訊辦（似） 
來函 
[振武社書記員三十五次報告]  
　　蘇州張少卿自幼誤入烟窟已經十六載現願發憤痛絶誓不再吸並擔承義務勸戒親友同志○蘇州丁子求洋煙著不上口並廣勸丁氏小學校生徒陸鴻辰陳培之賈增培王玉生朱福嘉蔡榮生任錫祺嚴秉禮李錫鏞王桂實殷杏生殷雲生胡鹿笙許長生徐正德張同鈞陸鴻生王季衍姚錫三顧詒麟趙鴻熙潘祥生黄秉生秦榮昌施秉樞金寶書嚴鴻泉王松林陸彬泉陸奇林徐金鏞趙曉蓮張素謹陸源生姚百雄王裕生顧仁祥謝錫圭徐正雲周紀年劉昭悌劉鴻寶等四十二人永不吸食雅片立有誓語 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
