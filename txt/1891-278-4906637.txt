# 1891 - 278 - 4906637

 

Page 1

 
 
[印譜助振] [  申報舘協振所謹啓]  
　　昨有凌塵遺大善士以西泠大家印存十五部送交本舘恊賑所囑爲變價助賑每部定價洋二元又交來書價洋八元一併充振并稱此　係現署福州府傅節子大守口以禮囑爲變價助振現因凌君有事回揚遂移交本恊振所代售想賞鑒家當不惜慨解歴纒以玉成善舉也此書精緻絶倫有目共賞一舉而雨善備幸勿交臂失之 
[鄉董論]  
　　董率也鄉董者謂能督率鄉民辦理地方庶務者也地方官下車伊始於一切民風土俗未克周知舉凡興利除弊諸大端不得不任之於董事於是擇邑中之聲名卓著公正無私者博訪周咨詳加詢問董事以爲可則可之董事以爲否則否之鄉曲小民見董事之能與官分庭抗禮也咸肅然起敬惟董事之言語是從於是董事之權漸尊甚至民間戶婚田土諸細端不卽訴之於官而先請董事判其曲直雖非南面亦可臨民土知縣之稱乃由此起矣顧昔之爲董事者地方官必尊而重之敬而禮之每有公事商量必造廬而謁和衷商略然後施行若有須立案申詳者則必以墨筆照會往來從不標以硃筆董事苟自居部民之列格外謙恭則不用照覆之文而以白禀禀覆今則通都大邑間或行之若夫僻壤遐陬素無鄉紳名宦者宦以公事委董事往往給以一紙諭單董事亦直受不辭竟自甘與差役地保相等噫何官之視董事竟若此其輕哉僕則以爲非官之輕董事正董事之自輕而官遂因以輕之耳官旣莅任凡欲充董事者必爭先具衣冠往賀脅肩謟笑靡所不爲官或喜其温恭悅其謙退則諭單特下令其董率一方如或不給諭單則到處鑽營盡情打點必令諭單到手始得光耀鄉閭官見董事之若此自輕也於是視之如吏胥賤如走狗頤指氣使大言炎炎董事於見官時雖不免婢膝奴顔而一出縣門卽可目空一切其尤無廉恥者竟至呼公差爲伯稱快役爲翁一氣迎同恣行無忌甚至私和人命膽大妄爲如前者都察院所奏曹近仁之子喝令釘死奚狗觀之妻口稱官旣給諭單與我父則官卽我父我父卽官嗚呼噫嘻化日光天之下竟容若輩横行尚復成何世界耶雖此等不法之輩在董事中原所罕聞而卑鄙委瑣之流正多若恒河沙數然則爲之官者可不愼選賢良之士優以禮貎使端表率於一鄉乎或者謂彈丸小邑紳宦無多官苟欲選董事以理地方莫若擇諸膠庠中庶乎言規行矩殊不知生員之劣蹟往往更甚於平民恃有衣衿作護身符卽可無知妄作魚肉鄉里欺壓懦良藉善舉以聚斂貲財通胥隷而把持公事凡平民所不敢作者生員竟毅然爲之而謂可任爲董事乎或又謂善者好不善者惡鄉黨自有公評莫妙於令各處紳耆自行保舉庶乎輿情悉洽月旦無私不知陰險刁詐之人最善要結鄰里平日受其小惠臨時自衆口交談且安知無豪覇者流用勢以追鄉鄰舉荐鄉鄰憚其勢燄自不取不曲爲允從試觀地方官於交卸時德政之碑萬民之傘尚可强令富家致送而謂董事可不强令隣里荐之乎僕則以爲地方官旣有臨民之責凡事當自出主裁所謂董事者祗以任指臂不以寄腹心庶乎董事之勢稍衰董事之權漸殺否則董事且將僭官之職官幾如土木偶人天下尚有公是非公賞罰乎哉抑又聞之里諺矣邇日地方官之最不肖者甫經到任卽向地方富戶貸錢或千金或數千金曰將以彌補虧空也富戶苟允之卽給以諭單令充董事因之鄉間董事竟有渾身銅臭不識一丁者噫此則出自鄉曲支詞想潔身自好之官斷不出此而渾身銅臭不識一丁者亦斷不敢與士大夫抗衡以致受人唾駡也總之地方官旣不賤視董事則董事亦將顧惜聲名不昔自居下流無所不作董事苟能秉公辦事無所偏私則地方官亦必禮貎將加决弗視同吏胥輕如走狗因作鄉董論以爲此中人下箴砭知我罪我所不計也 
[本舘接奉電音]  
　　昨由京友電傳上諭三道敬謹譯登○九月初八日奉上諭湖北鄖陽鎭總兵員缺着何長清補授欽此同日奉上諭前據張之洞奏叅湖北鄖陽鎭總兵綦高會空缺兵馬侵蝕餉項當諭令撤任查辦兹據查明覆奏該鎭總兵挪用空額截曠馬乾價等項銀兩並信用帶來江南弁勇新立銀房名目紊亂售章以致物議沸騰軍情不服據實奏叅請旨懲處等語綦高會以專閫大員營私妄爲實屬有負委任着卽行革職以示懲儆餘着照所議辦理該部知道欽此同日奉上諭詳麟許應騃奏江蘇河運漕糧完竣請將承辦各員獎勵等語本年江蘇漕糧提撥十萬石辦理河運妥速批解所有督運及襄辦各員均屬著有微勞江蘇糧道景星通判李蓮炬均着交部從優議叙以示鼓勵餘依議該部知道欽此 
[奏稿照登]  
　　總理兵部　務大學士臣額勒和布等謹奏爲遵旨議奏事准景運門值班大臣咨兩翼前鋒統領八旗護軍統領巴克坦布等奏稱前鋒參領護軍參領以至前鋒校護軍校計十營大小官員不下一千三百餘員其中才堪造就者尚不乏人從前有外陞副將叅將游擊都司守備之途本營員缺遞升較易各省督撫又時請揀發委用乃自軍興以來滿洲蒙古各營揀補之途久塞揀發之請亦停前鋒護軍兩營官員升至參領上進頗難以次人員遞升更形壅滯現際軍務大定亟宜疏通仰懇飭部仿照侍衛處鑾儀衛漢軍八旗月缺每年訓撥副將參將游擊都司各一缺守備二缺專用兩翼前鋒八旗護軍營應升人員揀選升補等因於光緒十七年三月二十二日奉旨兵部議秦欽此次部前來臣等查定例內載直隷山西沿邊額缺專用旗員副將缺出分左右翼輪流補用叅將游擊都司守備缺出按照八旗次序輪流挨補陜西甘肅二省四川松潘一鎭題補副將叅將缺出七缺一輪游擊都司缺出六缺一輪守備缺出五缺一輪均以第一缺補用旗員於缺出時兵部行文領侍衛內大臣鑾儀衛圓　　健銳營滿洲火器營八旗都統前鋒統領護軍統領步軍統領等揀選三四員內務府揀選一二員黏　處揀選一員資送兵部再行考騐其選又直隷山西陜西甘肅四川五省揀發人員內遇有旗員卽以該處緑營應用旗員之缺補用不得更仿緑營漢員之缺又旗員補放緑營員缺如弓馬嫻熟諳練營伍者與綠營人員一體升用又直隷山西沿邊旗缺　陜甘二省四川松潘一鎭輪用旗員之缺俟京員補用三員之後將駐防人員補用一缺各等語是前鋒護軍各營員原有揀選升途第軍興以來部中大選停止旗員之應歸部選者均分發外省候補該省現任俸滿人員無選缺推升所有直隷山西沿邊旗缺遇缺出時該督撫不但將旗員揀發正班人員請補並將各項分發勞績及俸滿應升旗員亦均扣補是缺而旗員之歸部 
 
 

Page 2

 
 
揀選者爲數寥寥是以京旗各員升途較形窄滯陜西甘肅二省及四川松潘一鎭所有副將參將游擊都司守備題補各缺因勞績保奬人員過多前經奏明遇有缺出作爲九缺一輪除用預保揀發應升應補各班外餘均用儘先班人員以致京旗各營揀選之例久未舉行至各省奏請京員揀發亦久經停止該統領等所奏該營旗員升途壅滯係屬實在情形自宜量爲疏通惟所請仿照侍衛處鑾儀衛漢軍八旂月缺每年劃撥副將叅將游擊都司各一缺守備二缺專用兩翼前鋒八旗護軍營應升人員揀選升補不惟於舊例多所更張且别營亦未免向隅辦理諸多窒碍臣等公同商議擬請酌復舊制稍示變通將直隷山西沿邊旗缺作爲三缺一輪第一缺第二缺咨部揀補由臣部照例咨取各京旗人員揀選帶領引見請旨補授第三缺留於該省由該督撫於揀發正班及各項分發勞績候補旗員並現任俸滿在任保舉儘先升用旗員內酌量請補升補惟揀發及各項分發勞績候補人員旣補旗缺不得再佔緑營漢缺其現任俸滿及在任保舉儘先升用人員仍准緑營滿漢缺一體升補至滿員升調之缺應照舊例辦理不得以漢員請補自此次奉旨之日爲始臣部以直隸山西分爲兩省計算各計各缺無論內外所出之缺及原文內有無扣留外補字樣統按兩咨一留內外輪用以昭公允如輪用留缺外補該省無應補應升人員仍歸臣部揀補將來武職大選復舊仍照舊例辦理其陜西甘肅二省四川松藩一鎭自應按照定例遇有題補副將參將缺出七缺一輪游擊都司缺出六缺一輪守備缺出五缺一輪均以第一缺用旗員週而復始亦自此次奉旨之日起臣部照例將陜甘二省松藩一鎭按缺統計如遇應用旗員之缺無論內外所出之缺均由臣部扣留咨取各京旗人員揀選帶領引見請旨補授該省惟旗員揀發正班准由督撫扣留外補其餘各項分發勞績及現任俸滿人員該省與直隷山西情形不同均不准扣補是缺所有輪用旗員之缺不入該省輪缺計算其次再有缺出仍令該督撫查照九缺輪補章程各省各計各缺按班序補該省揀發旗員旣專補應用旗缺不得再佔緑營漢缺至駐防人員仍照舊例辦理如此量爲變通庶於舊例新章並行不悖而京旗各員不至升補無期所有臣等遵旨覈覆緣由是否有當理合恭摺具陳伏乞皇上聖鑒訓示遵行再右侍郎巴克坦布係原奏之員例不列銜合併聲明謹奏於光緒十七年八月十八日奉旨依議欽此 
[電傳江西鄉試題名全錄]  
　　李佶廬陵廪董文瀾撫州增黄獻煒南昌廪陳情表崇仁附陳福祺義寗附蕭文德太和貢李豫袁州附雷金英南昌廪 
涂兆霖安義附王仁煦安福附陳其昌高安附袁澤新會昌廪朱奉璋饒州增李奎漢鄱陽增裴汝欽清江廪李慶辰甯都廪 
孫振濓太和附湯祖蔭萬載附黄有筠石城廪饒紹唐金谿附葉夢良龍泉附李鑑清義寗廪喻茂龢萬載附黄陞國萍鄉廪 
鄡鏡心德化附談洪才饒州廪羅廷桂廬陵廪賀家勳永新附劉祖培德化官曾毓棻豐城監熊濟望高安貢曹九疇新建附 
胡蘇新建附熊志沂新昌拔傅咸瑞德化附梅爲霖南城附郭廷鈺吉水廪劉孚周南豐廪夏對恂新建廪劉景熙贑州廪 
樊汝翼義寍廪劉寳大新昌廪黄實懋高安廪盧茂華南昌監程式榖南昌廪蕭家駿萍鄉廪徐履端南昌監朱贇贑州廪 
鍾錫桐太和廪唐夢庚南昌廪朱琨新淦廪嚴錫圭弋陽廪呂傳牖德化附王念君廬陵附許宗泰奉新廪吳陽榮奉新廪 
張光庭吉水附饒廷柱九江廪林作梅分宜廪鄒濵新昌附熊熙曾新昌廪鄧師禹廣昌廪彭鴻章高安附余生芝南昌附 
謝採岡贑縣增葉九諧德化貢劉嚮武寍附廖荃南城廪解忠毅臨川附朱澐義寍附王慶韶鄱陽廪王人麒萍鄉廪 
黄蘭芳安義拔劉裕謙南豐廪潘廉貞豐城附帥冠軍義寗廪羅補樟德化拔饒士翹南城拔黄用錟上高附劉人俊大庾拔 
李紹樞清江附黄秉淵臨川廪張鳳書峽江廪劉樹棻豐城附萬鴻謙南昌附胡春芳上高附張文譽德興拔黄廷初義寍附 
黄法乾玉山廪饒壬端南城貢凌宗雯南昌附李世釗臨川監熊國俊安義廪余子肅奉新增熊修鳴義寍附周兆鏞湖口廪 
陳南喆安福廪陶炳黿南昌廪華煒崇仁拔周崇鼎奉新貢張樹蕃臨江附趙華都昌增夏學成南昌附譚承南昌監 
[副榜]  
　　熊其光南昌附廖燊奎新淦廪周以璜新淦拔魏連城瑞州附諶炤奎奉新廪姜應門南昌廪黄柏爵九江貢陳修瑞州廪 
楊灝九江附楊念愓南昌附雷思肖南昌附楊楨安義廪劉寳樹新昌附蕭立圭袁州增朱詠梅蓮花貢李惪斆臨川廪 
趙從周饒州廪趙廷彬南昌附 
[電傳湖北鄉試題名全錄]  
　　熊輝鈞徐先逹朱印青魯之楨張俶脩江琬鍾陳世昌蔣聲炎桂學香廖昌炎顔正爵孔廣泉黄明香陳得焜 
曹滄禮陰廷福陳鴻恩李言正陳崇禮江儀陳常洪廷貴童錫齡何懷清迎安陸惟雒王豐西王森茂 
柳炎春祁坤陳瑞瀾姚敬炎朱國華李希白項輝遠譚保林彭滌華榮顯余澤霖夏辰五王補蕃劉榮楚 
萬寅鄧侣南黄炳泉劉富文王樹藩王鍾林張藻夏章林朱世年陳培庚吳國溥占元劉孚泉陳作田 
余日華童有焜夏良材楊會庸 
[副榜]  
　　劉仁麟舒葉青陳會望劉印奎徐海南柳洛焜嚴德榮鄭敬南卓奎元左水史蘭 
[皖省官塲紀事]  
　　安廬滁和一帶鄉民羣赴道轅禀報秋收歉薄丁恬生觀察深以爲慮遂於初二日束裝就道前往查勘約半月始能回署所有日行公事照例札飭署理江防總捕府鮑曼山司馬代折代行○本任蕪湖關道成端甫觀察由鳩江乘輪於初三日行抵省城謁見沈仲復中丞并拜會兩司小住八旗會館聞觀察此來盖因商辦教案云○藩轅牌示候補縣丞蔡二尹樹人委署泗州州同候補巡檢劉少尉家琛委署望江華陽司試用訓導余廣文攀榮委署貴池訓導○調署安慶府本任太平府王子範太守汝勵於初四日抵皖謁見各大憲并拜會本任安慶府聨仙蘅太守晤談良久而出其公館設在龍門內云 
[天津瑣事]  
　　城東邵庄人邵九身充地保兼爲人看青苗平時作事不端與弟邵七同爲鄉人所側自第不知何以兄曰九而弟曰七後先倒置若此本年七月下旬適當收穫之時　某甲索取看青錢致起釁隙兄弟相約施放火槍轟斃甲命隨卽脫逃李摶霄大令據稟籖派幹役緝兇務在必獲差役領海捕文書而出如鴻都道士之升天入地遍處訪求至八月十四日遇諸固安縣城　遽喝之曰九汝案外優游而累我等備嘗艱苦不特臀爲汝破且足亦爲汝繭矣汝於心安乎七聞言飛步狂奔差役不遑兼顧祗得將九扭獲投文固安縣於十六日押解回天津訊辦然屍親呈報丸爲正兇七爲帮兇祗獲九一人猶未足以成信讞也七於脫逃後溷跡武清縣鄉村適縣屬馬家口有江北糧船回空被刼船戶禀諸江安糧道函致該管文武官請緝捕役見七不倫不類正欲拘拿七聲訴無辜而天津邏者已聞信前來呈騐文批索犯歸案大令以其緝捕勤能犒以銀牌一面津錢五十千文差役不受賞錢惟領牌叩謝以退現在九七已分别管押一俟訊得確實卽擬罪上詳矣又聞九七家道小康 
 
 

Page 3

 
 
種地頃餘可收糧二百餘石不料甫經成熟遽釀命案致糧被屍親收割正不止人亡而家亦破也彼勇於私鬥者盍以此爲前車之鑒乎○塘沽人李存厚前與其弟存富操刃殺人繫於天津縣獄嗣存富獲釋而存厚迄乞尚在牢中同胞計有三人季名某就塘沽脚行食力上月廿八日緣挑行李與人鬥毆手執鐵嘴篙刺中其人咽喉偏左幸後有人竭力挽住喉未洞穿然去食氣兩管不累黍亦險矣哉地方紳董憫存厚之訟事未結而季又步其後塵因爲之延醫調治力爲排解得未控諸公庭云 
[阮墩漁唱]  
　　杭垣城廂中可以通舟楫者一爲申河上至鳳山候潮兩水門下逹北關水門凡上江各貨會於城廂者過塘而後皆由中河船運載其旁有支河迤邐而逹於西一爲下河在城之東上至鬥富一橋斷河頭而止下通壩址水門直逹嘉湖地方行人往來皆由此道中河下河之相通者則爲新開河前任梅肖巖中丞所開濬者也河身在城北由西繞東近東砌石成壩以關鎖中河之水年深日久各處水路壅塞省防統領劉總戎　勝厪念民艱派撥楚營弁勇開通水道兩岸用松木排列以防淤泥下瀉至於街頭巷尾亦皆掃除乾凈總戎具禀撫院復請札飭同善堂紳士會同勒石於河干不準居民任意抛棄灰屑垃圾以淤河水復隨時派兵挑濬一切穢臭之物堆於曠闊處所需鐵鍤提箕繩索扁担之屬均由營官給發並不開支經費亦不攤派民間振帥允准後卽飭同善堂紳士並飭兩縣出示曉諭仁和高大令錢塘伍大令立卽遵照會銜出示已於前月秒徧貼通衢矣○婦女出游家長理宜禁止况摽梅迨吉之處子乎某日聨橋地方賽盂蘭盆會某姓女年已及笄蓮步娉婷香塵細碾有二三惡少見而垂涎如形影之相隨故意擁擠俄而游手好閒者愈聚愈多膽敢將女擁至荷花池頭黑暗中徧身捉摸人衆手維上下體幾無完膚急雨狂風不管落紅成陣旣而各鳥獸散女則東西莫辨僵坐路旁嗚嗚飲泣幸居人聞聲出視詢明來歴送歸家中詩所謂啜其泣矣何嗟及矣其是之謂乎○青泰門外有茅屋數椽因晚炊不戒於火一時烈燄濃煙冲霄直上幸取水甚便當卽撲滅屋中有一人旣老且病竭力救出雖無性命之憂已不免焦頭爛額矣 
[五茸秋草]  
　　干巷係金山縣所轄距治較遠賭匪常出没其間近有某甲等爲首開塲聚賭徹夜通宵賭客綽號小鬼阿五者不知與鄉人因何搆釁致于衆怒月初鄉民聚集百數十人手持農器前來報復如臨大敵毆斃賭客三人復砍傷一人肚腸迸出一息奄奄其餘削去鼻頭手指者又有數人洵可謂一塲惡戰矣○洙涇道院弄陳某吏胥也癖戀烟霞兼嗜麴蘖卒以戕伐過甚致患肺癰喉爛痰多臭氣四逹諸醫爲之束手適有楓涇人凌某懸壺市上陳聞其名延之診治凌取吹藥予之詎料藥入咽喉嗽更不止痰壅氣閉陳子胸無點墨歸咎於凌次晨凌行過門外陳子見之上前用武觀者咸抱不平責陳子之孟浪嗣經蔣某等多方排解令陳子在文昌宫內然點香燭爲凌服禮始得瓦解冰消○西郊張某年逾弱冠家景頗裕有阿芙蓉癖藉先人餘貲囑董某爲經紀開設烟寮于錢涇橋畔一日有丁某者恃其膂力方剛强賒硬買董不允丁遂不分皂白任意毁物事後經董具詞控告張邑尊籖差拘丁到案研詰之下笞責一千板枷號犯事地方以爲凶横杳儆○洙涇西市施某充當捕署差役素有烟霞痼疾入不敷出家業蕩然因寄居某木工所開烟舘樓上一日晨起烟癮已至怱怱下樓舉足失次突從樓梯上倒栽而下頭顱跌破鮮血淋漓目瞪口呆氣閉身死吁亦修矣吸烟者盍以此爲龜鑑 
[遇魅投水]  
　　某生江寗人弱冠掇芹頗有聲譽近年來神思顚倒如醉如痴本年秋闈伊邇生愈狂悖不堪途遇戚友必大聲疾呼曰諸君莫勸我入棘闈賤恙已深無心進取謂余不信請視余舌卽吐三寸物徧示同儕若告以病入膏肓之意否則卽如灌夫駡座剌剌不休人遙睇之輒避去前一日清晨朝曦微露行人尚稀生彳示于東牌樓水巷口隔岸一老嫗忽見其大步直奔口中喃喃若有人招之而已應之者一轉瞬間已凶占滅頂矣至午後尸始浮出手中短烟袋猶堅持不放其父與妻備棺收殮見腰下有青痕如掌而長大倍于常人云 
[幹員榮任]  
　　淮揚道謝子受觀察因案調省劉峴帥相委候補道劉治卿觀察暫權斯篆已見諸公牘矣哉 
[旌節將臨]  
　　昨接天津電信知沈品蓮方伯於昨早乘招商同之海晏輪船來滬然則旌旆賁臨當在指顧間矣 
[佳節登臨]  
　　昨屆重陽佳節邑廟內園及點春堂萃秀堂等大啓　扉以待游客草午以後俊游士女逐隊偕來帮辦總巡朱森庭明府恐無賴之徒藉端滋事特飭局勇地甲人等分投彈壓有某甲者行至九曲橋畔適與小木作工匠某乙碰撞兩相口角遂致用武扭作一團四鋪地甲怱怱赶至兩造始各散去九日登高相沿已久然龍山落帽惟孟叅軍獨有千秋滬上無祟山峻嶺東家施强效西　南則豫園之內駢肩接踵擠軋堪虞北則靜安寺一路馬是車輪甚囂塵上雅俗懸殊薰猶各判固未免使叅軍笑人 
[濬河遺澤]  
　　吳淞港卽西人所謂蘇州河從前本以淤塞爲慮龔仰遽廉訪備兵海上時以此港關係江浙兩省水利籌撥巨欵從事開濬工竣以後深恐居民侵佔漲灘堆積污穢特委王二尹煜曾在垃圾橋畔租賃民房一所以爲辦公之所名曰稽查局每逢三六九日二尹巡視河中飭令各船不准擁擠停泊并派人梭巡兩岸不准居民將垃圾傾倒河于並不准在河于打樁凡舟載木竹石等物隨到隨起不准蹧蹋岸灘刻下侵佔旣少污穢都除亦可見善政之流澤長矣 
[幸未成災]  
　　英租界北香粉弄迤北小弄內某姓家於前夜置燈火於床沿洗滌衣服不料火竟延燒床帳一刹那間烟焰迷漫隣人齊集取水灌救不致成災然受驚已不淺矣 
[願離苦海] 　 
　　前日下午有妓女錢月蘭乘坐馬車至英會審署前旋有蘇人陸益傳與之同入喊稱錢月蘭係小的胞妹本姓陸名順金被匪人誘拐出外四閱星霜今在四馬路書塲遇見二作妓家裝束大驚呼問始知已墮落風塵遂與同投案下求恩超拔代理讞員宋二尹飭於晚堂訊問陸益傳申訴前情並稱小的向業手民胞妹順金被誘時年祗十三歲今已十七歲矣二尹問爾妹被人誘拐旣有四年從前曾否尋覔答稱前曾出外尋訪蹤跡杳然天假之緣如今始得相遇該妓所供相同並相現在石路兆富里錢氏所開妓院爲娼旣遇胞兄情願同回鄉里二尹飭將該妓暫發官媒俟補提錢氏到案訊辦 
[續獲匪黨]  
　　上海縣捕役前日續獲會匪羽黨董三當卽押解至縣晚間由袁大令升坐花廳研訊董供稱湖南人向作小本生意安分貿易並未入會匪之黨此次從吳淞來實不犯事大令命提陳金龍至案問董曰爾與陳認識否答稱小的與陳素不相識大令以其狡　喝令上天平架良久董仍執前詞大令飭將董陳二人分别收禁聽候研訊 
[交保料理]  
　　賈某控朱志良郭愼泉串吞墊欵銀五百餘兩一案前晚由袁大令升堂提訊賈投案請追郭愼泉卽維表供稱並未與朱志良串吞墊　我亦被朱志良拖欠銀兩朱供　所欠賈銀係墊付稅餉銀兩所欠郭銀有瑞泰洋行買辦合同作抵求請寛限一月料理大令俯如所請將朱志良交保賈等退去 
[法捕房瑣事]  
　　積竊張福生混名大　子阿生在英法兩租界犯竊不可勝記六月三十日又在法界三洋涇橋堍長茂軍裝行行竊鋪盖　被出店王阿虎瞥見上前拘拿該竊飛奔出外躍入洋涇浜中又被收船捐之洋人所見立卽拘住解至公堂葛蕃甫同轉着押候緝拿餘黨楊四　　松江等在案嗣因餘黨聞風遠颺而張在押所患病同轉命包　飭送善堂療治今因張病勢日重堂董函請發落昨晨代理讞員朱森 
 
 

Page 4

 
 
庭明府親詣善堂察得張阿生滿身浮腫卽飭舁至八仙橋　房略加訊問張供家在寗波有表親林阿四住在虹口明府憐其困頓給洋一元雇車送往林家俾得延醫治病○孩子陳阿三將其胞弟棄在順興客寓此已列報昨據客寓主婦趙楊氏抱將幼孩送案明府問陳阿三曰爲何將胞弟抛棄陳供母親患病叔父囑小的抱弟同至滬上寄在客棧內目下母親稍愈小的欲往領弟店主婦言須至公廨具領是以來案問爾父親在否爾叔父有家室否答稱父親去世多年叔父向撑駁船未娶家室夜間住宿客寓問爾母現在何處答稱在浦東爛坭渡地方趙楊氏禀稱陳阿三抱弟來時言明次日來領迄今已逾一月費用不少近日有福建人入棧　望恐被伊叔父串賣明府謂陳阿三年紀雖輕作事甚猾飭包探將阿三及孩持片送往浦東爛坭渡巡防局請局員飭傳地保查明確實將孩交付如有不妥卽將孩帶回發育嬰堂安揷○安泰小烟間主郭大明虧欠高易洋行租洋五十元一案已詳非日報章昨晨包探王榮培將與郭同居之生記布店執事人柯蘭軒傳案收租人陳新甫亦投案禀追明府將郭大明帶案先問柯曰生記開設幾年是否向郭太明轉租房屋柯稱開設約有二十年小的有友人專做土藥生意前囑小的將土轉售與郭大明被郭欠土洋二百餘元向索無着郭將店內生財立據抵押欠款出於無奈遂備居伊之樓面每月租洋四元謂爾與郭同居郭積欠租洋五十元爾知否答稱郭因伊子夭逝於六月間將店閉歇當卽退租七八兩月之租可免交付謂郭雖退租爾不應將樓面佔住又問陳新甫曰爾知安泰生財能值幾何答稱郭已將什物運至八仙橋寄存伊婿所開永發烟間內店中剩下生財約不敷一半租價明府問郭日爾是否將生財抵押與柯供稱並無其事且樓面租金言明每月五元柯堅稱抵押有據問有租契否柯稱租契未寫可查帳簿謂租屋須用保租書立契據爾不立契據亦太糊塗况郭旣欠土洋爾何不早日具控答稱因店主不在上　待其來時具控謂房租應先料理着將郭還押令其婿來保飭包探協同柯蘭軒陳新甫將郭生財估價所有柯名下物件准其檢回對買賊陳堂華王德寳楊德來周有才等被包探拘送案下朱明府判令分别枷責已紀昨報昨晨明府莅八仙橋捕房時命將四人帶案着照　斷枷責王德寳供小的現有疾病求恩免責明府曰汝旣有病暫責一百板待枷號期滿再行補責○通事稱張坤發在鄭榮記紙號爲廚司唐連喜作替工九十八天向執事人桂炳貴索取工資無着反將生意停歇張情急將桂炳貴扭案明府問張曰爾由誰人引荐供稱由唐連喜雇我爲替工問進店時曾否與執事人言明工資答稱並未說過偶有急需曾向執事人告借錢文謂爾做替工亦應向執事人言明問桂炳貴曰爲何不付工資答稱唐連喜回家時曾向店中借去洋十元言明逐月在替工工資內除扣謂唐在店爲廚司已有幾時有荐保否答稱唐進店五年當時雖有荐保人皆與店主面談迄今店主已去世小的不知誰人引荐明府謂桂曰張坤發未免糊塗以致受唐之愚然窘迫可憐着爾先給洋二元令其自往尋唐追還借欵桂等遵斷而去○陳文星虧欠沈溶及楊姓銀共四千餘兩朱明府着限三天料理已詳前報昨晨沈遣抱呈翁熊楊遣抱呈洪香齋投案廪追明府着將陳文星帶案問曰限期已至爲何依然挺押陳稱須釋放出外自當理處謂虧欠如許巨欵尚敢挺押着掌責陳一再求恩明府着再限三天如仍延宕定當比究○挑糞夫張四金虧欠有恒洋行租洋廿二元二角於上月間扭押至今仍未料理收租人楊洪堂催請比追明府將張逮案詰問當據張妻投案聲稱家中寒苦異常今籌得洋三元交案明府着將洋存案俟下期核奪 
[賑捐彚誌]  
　　謹啓者敝堂昨奉保安居士大善士因病請符樂助山東賑洋一百元由朱東侯大善士交來又睡心室大善士服符病愈助洋二元又蔡連山大善士求病速愈助洋一元又接蘇州謝綏之大善士交來馬大籙巷協賑順直公所撥助山東賑洋七十二元五角錢二百六十文均囑彚解災區敝堂先後祇領欽佩無涯當此弩末之時爭爲仗義之舉仁漿義粟歡騰齊魯之間集腋成裘接濟青黄之候行見吉人天相勿藥符有喜之占陰德耳鳴餘慶集無疆之福憑將善氣迓召天和謹誌報章用昭功德上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣東官報]  
　　八月十五日試用同知孫多璐禀知接管厘局銀庫差補用鹽大使曾庸熙禀知委甘竹緝私差鹽大使錢溯旭禀知委帮辦平櫃埠緝私差十六日候補縣祥林禀知委保甲總局坐辦差補用縣盛宙懷禀知赴香港查修水線補用縣祭先岱禀謝給咨赴部引見十八日卸合浦縣珠塲司陶志焯禀知委赴琼州星架波勸辦山東賑捐十九日卽補通判興禮禀知委解關庫京餉差廿一日補用縣王春霖禀到由京引見回試用同知沈秉模禀辭解餉進京廿二日補用同知梁謙禀知騐過英德翁源等縣神前灘河道工竣回省廿三日鹽大使黄應蘭禀知委白廟緝私補用典史劉銘禀知委充學院考優巡捕差廿四日卸瓊州鎭李先義禀知委武闈差廿五日候補府王秉恩禀知委查南海覊所各處人犯卸曲江縣丞王冰禀辭往江西查引地 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年九月初二日京報全錄]  
　　宫門抄○發抄硃批四道○川督劉奏查明各標鎭恊營及各路驛站額設馬匹情形摺○豫撫裕奏恭革知縣片○護台撫沈奏總兵在營積勞病故出缺請從優議卹並請旨簡放摺○浙撫崧奏請准擇尤保奬摺○將軍裕等奏委署知州片○晋撫劉奏委署司道各缺片○又奏調署知縣片○川督劉奏徵收參價銀兩片○九月初二日兵部太常寺太僕寺廂黄旗值日無引見○成公熙敬各假滿請安○英侯續假十日○安興阿續假五日○長春續假二十日○兵部奏派彈壓之大臣派恩光色普徵額○召見軍機容貴徐用儀良培○發抄依克唐阿等奏監犯較多請仿吉林章程變通改設奉硃批該部議奏欽此○馬丕瑶奏補用遊擊黄守忠捐建書院請爲故父母建坊奉硃批着照所請禮部知道欽此○又平樂守陳兆奎等署鎭安守等缺奉硃批吏部知道欽此○又左江道李岷琛赴任奉硃批吏部知道欽此○○頭品頂戴四川總督臣劉秉璋跪奏爲查明光緒十六年分川省各標鎭恊營及各路驛站額設馬匹均各臕壯足額並無疲乏等弊恭摺仰祈聖鑒事竊查同治元年八月欽奉上諭京外各營直省驛站額設馬匹支應差操及接遞公文均關緊要着該營大臣確切查核具奏如有缺額疲乏等弊卽着從嚴叅辦等因欽此當經移行遵辦在案查川省各標鎭恊營額設馬四三千四百六十三匹東南西北四路驛站額設馬七百六十三匹或支應差操或接遞公文均關緊要各州縣向設夫馬等局均已裁撤尤宜力爲整頓以昭核實節經嚴飭各標鎭協營及有驛州縣督率兵丁馬夫人等認眞牧養加意照料遇有口老疲瘦倒斃隨時買補足額不准懸缺亦不准○借民馬充數前於光緒十六年底經委員分路查騐各該標鎭恊營及有驛州縣額設馬匹均各臕壯精良馳騁穩捷尚無缺額及疲憊堪情事由委員禀司轉詳並據各鎭協將呈報無異臣等覆加密查屬實仍隨時密查如有缺額疲乏等弊卽子從故叅辦總期驛遞軍務兩無貽悞除咨兵部外謹會同成都將軍臣宗室岐元護理提督臣張祖雲合詞恭摺具奏伏乞皇上聖鑒謹奏奉硃批兵部知道欽此○○裕寛片再據彰德府知府謝祖源禀稱臨漳縣知縣連英到任後頗知振作公事從無貽悞不意陡患瘋迷哭閙不知人事禀請委員接署當經飭司揀員前往署理卽據該府續禀連英瘋迷更甚致傷其妻殞命札委内黄縣知縣吳　庚迅往兼攝騐報等情奴才查連英身任職官卽或偶然瘋發該家屬及在署丁役人等豈能不加防範何遽任其扎斃人命恐另有　釁及裝揑别故行司飭委候補知府許葆連馳往查明連英委於六月二十七日晚因瘋持刀將妻扎傷身死禀由藩臬兩司詳請奏革前來除飭將騐訊情形録供詳報外相應請旨將臨漳縣知縣連英革職以便提同屍屬人等來省飭發審辦所遺臨漳縣選缺豫省現有應補人員應請扣留外補理合附片具陳伏乞聖鑒訓示謹奏奉硃批着照所請該部知道欽此○○頭品頂戴護理福建台灣巡撫布政使臣沈應奎跪奏爲總兵在營積勞病故出缺懇恩飭部從優議卹並請旨簡放以重職守恭摺仰祈聖鑒事竊據管帶銘字中軍左營叅將劉朝倬禀報統領銘字申軍等營記名提督浙江處州鎭總兵竇如田在營積勞舊傷舉發於本年七月初三日病故出缺等情臣查竇如田籍隷安徽霍郘縣由都司銜監生於同治三年投効淮軍充當哨官營官隨同轉戰江蘇浙江克復常州湖州長興等城追剿山東捻逆臨陳斬獲疉受重傷積功荐保總兵賞戴花翎賞給强勇巴圖魯名號十二年調帶江蘇撫標親兵兼蘇常緝私營光緒十四年調帶台灣銘字中軍等營駐防基隆海口辦理砲台及鐵路工程十五年四月奉旨補授浙江處州鎭總兵經前撫臣劉銘傳奏准仍留台灣防營十六年剿辦宜蘭南澳叛番出力奉旨以提督記名簡放該總兵忠勇樸實卓著戰功渥荷聖恩誓死圖報近年統兵防海督修砲台講求操防深資得力方期緩急可恃爲國于城詎以在營積勞觸發舊傷遽爾不起深堪悼惜合無仰懇一恩俯准飭部將記名提督浙江處州鎭總兵竇如田照提督軍營立功後在營積勞病故例從優議卹以彰忠藎出自逾格鴻施除由臣委員接帶銘字中軍等營另行奏報外所遺浙江處州鎭總兵員缺相應請旨簡放以重職守所有總兵在營病故出缺請卹緣由謹會同閩浙總督臣卞寳第恭摺具陳伏乞皇上聖鑒訓示施行謹奏奉硃批竇如田着照軍營立功後在營　勞病故例從優議卹兵部知道欽此○○頭品頂戴浙江巡撫臣崧駿跪奏爲殲斃積年巨匪籲懇天恩擇尤保奬以示鼓勵恭摺仰祈聖鑒事竊照浙江省台州地方負山面海夙爲盜　淵藪疉經各前撫臣曁奴才嚴飭文武會拿屢有斬獲於年終開單奏報在案特以匪黨衆多誅不勝誅漏網尚復不少本年三月間台屬黄巖仙居二縣與温屬永嘉樂清二縣連界地方土匪肆擾經統領温台防營海門鎭總兵楊岐珍抽調防軍親督會剿而台屬北岸著匪麻面度人本爲積年渠魁購捕未獲此時地方稍虚卽乘隙勾結黨與濳謀滋事楊岐珍預料及此密飭親兵右營帮帶陳得昌曁右營哨弁黄崇良等各帶水陸勇營嚴爲凖備四月十一日探報該匪紏黨聚集木坑塘嶼內陳得昌等卽率勇掩捕該匪抵拒不支下海竄逸陳得昌復會同黄崇良等於十五日督率兵船追拿該匪率領數船迎頭對敵槍砲互施閱兩時之久黄崇良親督什長金守標等向前直撲逼攏匪　匪等猶抵死抗拒登時擊斃匪首麻面度人並奪獲匪船兩隻洋槍十餘杆又藥彈火罐等物餘匪紛紛鳬水逃竄溺斃二十餘名我軍付長金守標勇丁陳金山柯登雲亦各被拒受傷等情由楊岐珍具報前來伏查該匪麻面度人犯案纍纍稔惡已久今敢乘隙勾結黨與狡焉思逞實屬罪大惡極雖已殛斃仍飭戮屍示衆至在事文武各員弁或密爲偵探或水路兠拿均能奮不顧身殲厥巨匪洵屬異常出力年來温台各屬土匪屢有斬擒祇以剿捕匪類本爲地方文武專責未敢以區區微勞率請奬叙此次該匪潜結思逞爲禍不測幸得該員弁等始則奮力撲捕繼復爭命於駭濤巨浪之中殱滅殆盡不致釀成巨患辦理甚爲得手似非擇尤保奬不足以作士氣而策將來可否仰懇天恩逾格俯准擇尤酌保以示鼓勵之處伏候聖裁除飭將受傷勇丁從優給賞醫調並　拿各逸匪務獲究報外所有殲斃積年巨匪擬請奬勵緣由謹會同閩浙總督臣卞寳第恭摺具奏伏乞皇上聖鑒訓示謹奏奉硃批着准其酌保數員毋許冐濫仍飭嚴拿逸匪務獲究辦該部知道欽此○○裕祿等片再復州知州朱錦標現在調省察看所遺員缺查有試用通判馮士懋老成穩練辦事動能堪以委署又奉化縣知縣現署岫巖州知州張瑞三據報丁憂所遺岫巖州一缺查有本任蓋平縣知縣陳忠偉前因被人奏叅經奴才等於查明覆奏摺內聲明將該員調省察看到省以來詳加察騐該員雖係補缺初任人員而識見明敏志趣甚止差委各事均能實心講來材質深可造就以之委署岫嚴州知州篆務堪以勝任除分札飭遵外謹附片具奏伏乞聖鑒謹奏奉硃批吏部知道欽此○○劉瑞祺片再山西按察使潘駿文奉旨升授福建布政使新授山西按察使張汝　遠在粤西到任需時所有臬司篆務應先遴員接署查有冀寗道俞廉三精詳廉幹守正不阿曾兼署藩司措置頗能裕如且於晋中情形尤爲熟悉堪以委署所遺冀寗道員缺查有鴈平道玉恒究心吏治穩練慈祥堪以調署遞遺之鴈平道篆務查有在任候補道朔平府知府孫紀雲才長守潔精細和平堪委護理除分檄飭遵外理合附片陳明伏乞聖鑒謹奏奉硃批吏部知道欽此○○劉瑞祺片再祁縣知縣一缺地當孔道差務殷繁查有長子縣知縣劉朝鎔堪以調署所遺長子縣知縣一缺查有文水縣知縣慶鍾堪以調省遞遺文水縣知縣　缺卽以祁縣知縣馬存樸署理據藩臬兩司會詳前來除檄飭遵照外理合附片陳明伏乞聖鑒謹奏奉硃批吏部知道欽此○○劉秉璋片再查夔關應繳參價銀兩經前督臣奏准自咸豐八年起仍照向章每年二千四百餘兩之數由該關自行籌解在案兹據署布政使德壽詳查前任知府任內自光緒十三年正月初一日起至十二月底止應攤參價銀二千四百七十九兩二錢已如數批解司庫彈收俟有便員赴京搭解內務府交納等情詳請奏咨前來臣覆核無異除俟有便員卽行搭解曁分咨外謹附片陳明伏乞聖鑒謹奏奉硃批該衙門知道欽此 
 
