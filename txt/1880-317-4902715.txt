# 1880 - 317 - 4902715

 

Page 1

 
 
[論山海關內河風浪之由]  
　　昨報述給價運糧一節因山海關曾鮑兩軍所需受制於兵米現由天津取道海中到埠改駁經定章程並以米石輕重為　酌給價銀以示體　其法可謂間湯而周詳矣乃不謂商船滿載到埠改駁而入內河陡遭河風駭浪米石盡棄水中人船均歸澤國也夫行水莫險於海自輪船之利與而後履波濤如坦道數百萬　天庾正供曰由此道抵通倉交兌從無失事乃由津赴關之兵米竟遭此不測之禍抑亦奇矣或曰商船不加輪船輪船不畏風潮而畏礁　商船則並故海運之沙衛船到津必遲於輪船也然則亦宜失事於海中而不宜失事於內河也今遭此厄者乃駁船而非商船也駁船之用不過船已到埠近岸淤淺不能起貨藉其輪挽之力耳近則如上海黃浦中所泊沙商等船皆於江心拋錨去岸不過五分裏之一二人欲登岸以小船駁運頗為妥便設非潮至之時則小船並不覺簸蕩也若以遠論則去岸半裏至於一裏而已極矣駁船終日浮於水面豈不知近岸之處水深幾尺潮至之時浪　共幹而況米船到　去潮來幾地若適值潮來之前亦焉肯輕易起駁請嘗試之哉且米性沉著甫逾他物駁之者亦豈不知尤難於任意裝載貪多搶先也乃今竟不幸值此奇禍而人與船均遭覆沒豈不　詫異哉竊意是日之風必非尋當之吹噓是處之浪亦非尋常之洶湧九月秋深萬物取斂大塊噫氣亦變播揚而為尖削非若春夏之溫和溫和　氣散漫沖觸故著於物為發生之機尖削者其力堅勁料峭故物受之有肅穆之象嘗於四五月監風披襟但覺薰然者四面皆有不能定其來自何方而秋冬之間乃覺一片怒號透北窗而直入間之懷然因而悟行路之險失事多在春夏而罕聞於九月後也蓋不能指其方者無可避也若定從北鄉入則有可避矣且秋冬之間凡起大風中漸而來先則直　窗欞紙孔鳴然有聲繼而震動樹木殘葉翩然墜地甚至搖蕩牆屋重門訇然洞開必非頃刻之間　橫吼遂至水中無能趨避者是以知失事之奇也夫今中國豈猶是未開海禁之時哉隋時高麗之役煬帝命幽州總管元宏嗣往東萊海口造船三百艘督役嚴急死者十三四後以運黎陽洛口倉米舢艫相望千裏往還數十萬人不絕死者枕藉而隋之天下大亂其時海禁未開商船絕少即有魚鹽之民往來於遼東海峽中而以供運兵米則誠不敷假令當日早有輪船之利亦何至若斯之厲民也今山海關甫設海防而載駁米石已有此禍則將來永設防軍一歲之中不知駁運若幹而輒易生事其將奈何竊謂是處內河至於海口一路水程尚宜亟思長策以防後患也蓋北方水利不講已久　皇畿三輔內地小河數十道大河四五處僅恃天津一口以出於海其餘舊　蕩然無存聞天津裏河水勢之急船至不得安泊駁運之船屢次失事因此河為諸河總匯將出海而未出海之處故水性至此一受束縛即加激蕩也直隸尚且如此則遼河之不治可知遼河源出奉天其流西南經鐵嶺藩陽廣　諸　又西南而入於海　本朝龍興以遼為陪都而根本之地俗尚儉樸故置官設治尚質而不文目前已歷二百餘年始行整頓欲以內地直省之法治之則前此之諸務廢弛不言可喻何有於水利哉此次內河風浪如此作惡必遼河經流之處水勢盛下而將近海口之地有所壅塞其情形無異天津之裏河然後其險至此鄙人未至其地不克群知然瞽者不忘視度其理勢固應爾爾不得不為經略遼東者告之 
[恭錄　諭首] 　○九月初五日奉　上諭張樹聲奏運司不能勝任請開缺另爾等語廣東鹽運使何兆瀛着開缺送部引見欽此同日奉　上　巡視中城禦史紮拉豐阿等奏例給貧民棉衣錢文查照舊章及上年辦理成案請飭發交實銀一摺現屆冬令天氣漸寒貧民無衣情殊可憫著照所請仍准於內務府生息項下發交實銀三千六百兩如長　銀兩尚未解到即於廣儲司存項內先行墊發分交五城趕緊散放以示體恤欽此○初六日奉　上　倉場順天府奏請撥通州粥廠賑米一摺通州王恕園等處設廠放粥現屆冬令忿民眾多不敷施放着加恩賞給秈米八百石即由通倉支給分發王恕園等處散放以恤窮黎餘著照所議辦理該部知道欽此同日奉　上　廣東鹽運使員缺着洪汝奎補授欽此同日奉　上諭張樹聲等奏甄別貪劣不職各員開單呈覽一摺廣東候補道齊世熙習氣甚重操守平常候補知府早到澄性極巧滑物議沸騰知府用試用同知童鎔營私曠公聲名極劣試用通判錢彝甫把持局務遇事招搖試用知縣劉維禎卑鄙營私專事諱飾候補知縣段鴻舉操守平常性情剛愎試用知縣李青培營私肥已民怨滋深候補知縣湛命祿性情貪鄙聲名狼籍着香山縣事徐聞縣知縣許肇元性情詭詐巧於鑽營署翁源縣事始興縣知縣王壽仁辦事因循毫無振作祺潭司巡檢諸安南終日沉酣捕務廢弛候選訓導李耀章貪鄙無恥有玷師表候補鹽知事盧權居心卑鄙行止不端張鴻佐聲名甚劣內行有虧均着即行革職試用通判周書中貪鄙狡悍物議沸騰候補同知張振鐸品行卑汙踰閑蕩檢潮陽縣知縣劉兆霖昏憒貪縱魚肉善良候補知縣郭溶營私悮公不堪趙就石城縣知縣奎成遇事勒索民怨沸騰陽山縣與史黃鳳詔貪鄙狡詐膽大妄為試用巡檢潘文煥生性輕浮出身微賤均着革職永不敘用餘着照所議辦理該部知道單併發欽此○初七日軍機大臣面奉 
 
 

Page 2

 
 
諭旨本月初九初十日俱着推班欽此同日奉　旨文暉補授太常寺卿欽此同日奉　上諭譚鈞培奏節逾霜降工穩瀾安一摺本年伏秋河水盛漲上下游危險工程防守穩固現在節渝霜降各工一律平穩普慶安瀾實深寅感　發去大藏香十枝殳譚鈞培衹領處詣　河神廟敬隧祀謝用答　神庥在工出力人員準其擇尤保獎毋許冒濫該部知道欽此○初八日奉　旨巡視南城事務着文敬去欽此同日奉　旨着莫勒賡額稽查右翼前鋒統領護軍統領事務欽此 
[譯錄北信] 　○西報譯北邊來信言中俄之事并無確耗雖傳聞不一然其中人不得與知惟一事尚有可據聞曾侯在俄國所議條約俄皇一概不受譞必須中國朝廷已經應允方可作準否則恐又有翻變如崇前使之故事也又云大沽天津之兵有增無減煙臺亦有兵到現聞自煙臺接連六百里之地約有兵二萬余人駐扎各處市鎮又聞煙臺口內有俄兵船兩艘云須在該處過冬也 
[臺番劫客] 　○臺灣一島密邇日本山中皆土人所居臺人呼之為番以其外於王化也顧有此番熟番之別前時曾有日本小船由長　啟行駛往別埠途中陡遇狂風　傾舵折飄至臺灣島其後船中人獲救得返故國將其所歷述於日報據云遭風抵岸後各人皆登山麓旋有土人二三十人至船志圖行劫船人不之許揮令登岸須臾間有二三百人蜂擁而來船中所有劫掠一空船人所穿之衣亦盡　之去視其人皆形狀猙獰隱露殺人意故不敢與校中有一老婦年約六十許見船人瑟縮狀惻然惘之與土人啁啾相詰似責土人所為之非是因攜船人至其家中時已薄暮汲水煮飯以餉之即令棲息於茅舍待天明而後行土人所居之屋殊狹小旁駕以竹上覆以草四壁皆用坭涂土壤極為肥沃殊勝於日本多種大麥山麓四周林木叢生一望蔥龍蒼翠欲滴翌日老婦挈船人至一地名監尼巴其地有屋宇三椽乃華人所居處華人待之頗厚中有華人偕船人同至失事處欲向土人取回船中所有而土人弗從遂仍返監尼巴宿於其家暫作盤桓計有華人令日本人往鋸山日本人辭以疲備恐不勝任蓋以疊受苦患匱乏故也華人怒欲縛而撻之日本人乃懼而從旋有隣鄉一華人至其名亞先見日本人久居于此謂為非計因攜之至其村沿途屋舍叢密林樹蔽虧風景頗佳所經之處華人待之或有善者或有不善者然皆以雞黍相餉不至于饑腸雷鳴旋抵一村曰巴剌高和華人與土人雜處維三之二為土人三之一為華人然華人雖少而土人甚畏之服其約束聽其役使日本人在亞先家居宿百日待至收禾時田榖登場亞先運往城中發售遂攜日本人同行至城見有西人之屋遂留宿焉凡歷二晝夜後有中國委員至攜往臺灣府城共宿九日臺灣城中有日本官駐答聞船人所述賜以銀米遣往廈門既抵福建華官待之殊厚每日給食四次肴饌疊腆食必五六簋皆堪下箸臨行時每人備以履巾銀餅遂下輪船另有押送官二名同往從此順風揚帆平安抵國矣日本人所述如是然所遇者幸是熟番耳若遇生番恐必遭其毒手安望能生還故國哉 
[戶部失火] 　○都中於月之初三日薄暮時戶部失火當經各官督飭水龍飛馳力救無如風力正狂雖立時救熄已焚去官房十三間至於起火之由傳聞不一總之天寒物燥易兆焚如各宜加慎耳 
[清淮雜聞] 　○黎簡堂漕帥於月之初二日抵浦初八日夘時接印譚方伯即於初八日申刻登舟初十日抵揚小住一日旋即回蘇駐答揚州五臺山吳統領所部各營於九月杪十月初陸續拔營前赴煙臺宿　鳳字左右兩營初六日到浦聞將調駐揚州也 
[花爆禍人] 　○揚郡風欲凡嫁娶家於喜轎在路時必放花炮直沖霄漢遠近聞其聲者即擁擠而來爭看彩與其炮如九條龍賽月明之式名曰起火藥力足者可飛至一二里外本月初三日東關外沿運河一帶草屋被城中起火遇害是日東風大作即刻延燒數十家又九月　七日南門外小南海之東有大柴篷三座堆積之柴約各有萬擔亦為爆火遺燼頃刻間兆占焚如自亥燒至次日午時尚有余焰於是都人士遂具稟有司請永禁起火為貧民乞命蓋草房皆城外窮黎聊蔽風雨突遇此災棲息無所其苦有不可言者想關心民瘼者必能鑒及此情而允準也 
[查究空盤] 　○寧郡糖油米各行及各店於去歲冬間各出油荳餅空票賣買油但計簍荳餅但計塊油則每簍以三百五十觔為率餅則每塊以五十觔作　畫一斬齊并無零頭尾數名曰或曰割飛頭明目張膽甚於錢業之空盤是時早被人赴府控訴宗太守亦自風聞得出空票者以長豐等行為最而恣意貪賭者以存仁堂為首出即經出示曉論理不準再有此等名目及賭輸贏如敢有前項情事均應提究押歇在案茲聞出空票之長豐等等行已陸續各具遵禁切結到府惟查恣賭之存仁堂自曉示至今既無一昏訴詞又無遵禁切若始終不一提究無以示懲恐恣賭之人以倖逃法網為得計是以宗太守現札鄭縣差提存仁堂店主及經伙到案訊明其恣賭空盤是否店主柳僅店伙所為務速取供詳府核辦云 
[載兵往北] 　○招商局海晏輪船自上海至漢口裝兵往北據西字報稱聞此路兵係載往大沽非往山海關也 
[失慎又見] 　○前夜十一點鐘時英租界香粉弄中某蒙師樓上遺火延燒蚊帳被褥煙霧迷漫幸諸隣人幫同撲滅越一點鐘時聞捕務又報　　知係虹口地方失慎昨探得係寧波碼頭北首老虎灶間壁紙之草棚為房失火計燒去一間隨熄經諸洋龍　集已無勞用力矣近日本埠疊兆焚如雖幸撲滅不至釀成大災然際此嚴冬風燥安可不慎之又慎耶 
[控追水腳] 　○太古洋行之大寫洋人控代信昌報關行裝載桂圓應歸小腳洋四十六元二角向收無付由英領事照會陳司馬飭差傳惱昌行主徐　訊追昨晨傳到徐　洋人申訴前因徐則稟稱由太古行輪船從廈門裝來桂圓一百五十四箱於九月十一日我至該行帳房卓姓處富付水腳洋四十六元二角始給我提貨單然後報關提貨詎於十九日該行又來收水腳洋我回已交帳房卓姓前往對質據稱卓 
 
 

Page 3

 
 
已　　　但該行水腳素來必須先付現銀然後給與提貨單豈有拖欠之理況事隔十日光景又來收銀殊屬詫異陳司馬閱稟之下　　　領事曰須令洋人根問卓姓曾否收銀着即投案核斷賢君曰然 
[魚船命案再訊] 　○魚船命案各情節經列報茲由縣差拿獲朱小光棍即朱光裕其開魚行之死朝貴亦自行投案經莫色尊集訊尸殳朱云才及王二王三陳昭生沈長友等四人供詞如前　供開設魚行歷有年所安分管生素不干預外務今因新衙門捕役張狗奉諭查拿王二王三到我行中問王等停船之所我以實告　被挾嫌誣指朱光裕亦稱事不干已莫邑　研詰究竟如何起釁堅不吐實即分別笞責掌頰又聞朱云才捕差張狗可曾到爾船上答稱未到又問王二王三曾向每船收費若干答稱未收規費不過令伙羅姓每船給不準夜行小票而已莫邑尊隨將王二交保著交羅姓陳昭生朱光裕沈長友等分別交保管押應朝貴交差看管著捕役頭目趙金立傳捕役張狗到案邑專問如何往拿王二王三答稱奉陳大老爺訪查二王向魚船取規之事旋據施朝貴云王等曾冒小的之名需索規費故即稟明飭拿曾於初五日清晨在小東門外湘周茶館拿獲王等至朱姓魚船上小的并沒去過邑尊　　間施曾否向該役說及王等冒名收規之事答稱無之張又稱曾向柴　說及邑尊怒謂既向柴　說及何不投　隨喝笞責掌頰飭交柴　趙金限令查明如何起衅之實在情形稟候核辦 
[光緒六年十月初三日京報全錄]  
　　宮門抄○旨一道錄前○發抄　旨四道○江督劉　奏為調署知縣夾片○將軍岐等　奏為遴員試署撫民通判摺子○大臣克　奏為據情代請開缺調理摺子○又　奏為援案陳請借補夾片○將軍岐　奏為請　旨摺子○總兵　　奏為恭報接　日期摺子○大臣清　奏為保舉侍衛夾片○十月初三日工部鴻臚寺廂白旗值日無引　見○廣壽銓林各假滿請　安○文　等讀卷完竣覆　命○桂昂謝授正白蒙副都統　恩○兵部奏派武風雅頌試之大臣　派出恩承棍公額勒和布○國子監奏派考試恩監之大臣　派出閱卷殷兆鏞吳廷芬邵亨豫○搜檢豫王莊王克王　貝勒合堂朱智崇動慶福○彈壓謨公○召見軍機○現換江獺皮冠灰鼠褂黑袖頭　○發抄　劉坤一奏請以張玉標補海門守備奉　旨兵部議奏欽此○又請以陳長林補皖南守備奉　旨兵部議奏欽此○又請以歐陽利見等仍留署任奉　旨歐陽利見着準其暫緩陛見仍留淮揚鎮署任其福山鎮總兵仍着雷玉春護理余議欽此○又請將節烈婦周金氏照例旌表奉　旨着準其旌表禮部知道欽此　○○劉坤一等片　再泰興縣知縣係屬疲難中缺地臨江海民情樸野近兼好訟斗狠非精明強干之員不足以資治理查有江浦縣知縣盧思誠干練勤能堪以調署所遺江浦縣知縣係屬沖字簡要缺與江寧省城僅隔一江兵燹之後地瘠民貧田多荒蕪招墾撫綏亦關緊要正任泰興縣知縣張興詩端詳老練以之調署江浦縣　務洵足勝任一轉移間人地均屬相宜兩有裨益仍試看該令等如果各於調任治理日能起色再請對調據藩司會詳前來除批飭遵照新章俟該二令本任交代清結查無虧欠始準各赴調任外謹合詞附片陳明伏乞　圣鑒謹　奏軍機大臣奉　旨知道了欽此　○○奴才岐元松林跪　奏為遴員試署新設圍場撫民通判以資治理恭摺仰祈　圣鑒事竊照奴才等前因圍場界限劃撥清楚民墾地畝丈量完竣擬設撫民通判一員兼理事銜作為煩難中缺滿漢兼用由候補人員內揀選試署一年期滿再請實授等因奏奉　諭旨飭部議覆嗣經部議準其添設撫民通判由外請補於光緒六年二月十七日覆奏奉　旨依議欽此按第五日行文照限減半計算應以三月初八日接到部文之日作為開缺日期歸三月分截缺查奉省新設邊外各缺惟擇其人地相宜者揀選試署今圍場撫民通判本係新設之缺自應揀員試署奴才等於侯補通判人員內逐加遴選查有勞績保舉優先補用通判楊文圃年五十九歲係順天通州人由方略館供事議敘未入流咸豐十年間三月十九日據選引　見奉　旨楊文圃着發往奉天以雜職差遣委用欽此六月初一日到省同治三年十一月初六日咨補開原縣典史到任因案革職遵例捐復原官仍赴原省委用五年十一月二十八日到省十年六月初十日咨補鐵嶺縣典史到任光緒元年四月十三日調補承德縣典史遵例報捐雙單月通判在任候選并捐鹽提舉升銜因歷次擒獲著名首要馬賊　獎案內請以通判在任盡先選用光緒四年七月二十日奉　旨依議欽此復因拿獲逆匪蘇臣案內保奏於四年十一月初九日奉　旨候選通判楊文圃着開缺仍留奉天以通判本班盡先補用該部知道欽此經部咨令開缺請咨赴部引　見五年六月初十日蒙　欽派王大臣驗放十一日奏請發往奉　旨依議欽此領照起程於八月十二日到省查該員老成練遠勤干有為且在奉年久熟悉地方情形以之試署新設圍場撫民通判實屬人地相宜亦與變通章程相符合無仰懇　天恩俯準即以盡先補用通判楊文圃試署新設圍場撫民通判實於地方有稗如蒙　俞允該員係功績保留通判今請試署通判銜缺相當毋庸送部引　見仍俟試署一年期滿果能稱職再 
 
 

Page 4

 
 
請實授所有遴員試署新設圍場通判緣由是否有當伏乞　皇太后　皇上圣鑒飭部議覆施行謹　奏軍機大臣奉　有吏部議奏欽此　○○奴才克蒙額跪　奏為副都統腿疾增劇一時難跪呈請開　回旗調理恭指代奏仰祈　圣鑒事據西安右翼副都統明春呈稱竊明春係京城鑲白旗滿洲出征二次於咸豐九年出師直隸天津海口等處經　欽差大臣博多勒噶臺親王僧格林沁保奏奉　旨明春着賞給丙爾布蘇特依巴國轡名號又於咸豐十年出師山東河南湖北等省在事出力奉　旨明春着記名以副都統　放同治四年補放正白旗漢軍副都統七年調補西安右翼副都統伏思明春滿洲世仆一介庸愚厲受　皇恩歷任西安副都統自薦勉竭焉驗以國報效惟明春前在軍營左腿受傷步履艱難然臨時調治即愈尚能照常供職詎今年入秋以來腿疾復發麻木疼痛起跪不便百方調治愈覺增劇明春調恐貽悮公事獲罪深重惟有呈請代奏仰懇　天　俯準開缺回旗調理一俟病瘡再當泥首　宮門求　當差使等情呈請代奏前來奴才當即親詣查驗該副都統腿疾復驗麻木疼痛係屬實情并據面稱受　恩深重未報涓埃遽請開缺回旗實負　皇上　覆驗深恩惟俟開缺回旗趕緊醫治就痊即當求　賞差使以盡國報之　奴才察其情詞懇切出於至誠自應代懇　天恩可否俯準明春開缺回旗調理之處出自　圣裁該副都統現雖患病而年力正強報主之心溢於詞色將來病痊時尚可仍為　國家出力報效所有副都統腿疾增劇呈請代奉懇　恩開缺回旗調理緣由恭摺代奏伏乞　皇太后　皇上圣鑒訓示遵行謹　奏軍機大臣奉　旨別有旨欽此　○○克蒙額片　再奴才案查西安滿營花翎三品銜優先協領前鋒圖塔布由馬甲屢次出征打仗出力不討好著有勞績迭經統兵大臣陸續保奏章　旨圖塔布俟補佐領後以協領盡先即補該　現已撤回歸伍嗣有協領佐領缺出自應一體揀選然協佐有兼轉專轄兵丁之責非由驍騎校防御挨次升補於公事不能諳練查圖塔布現充前鋒差使盡止差操而於公務并未閱歷若遽以協佐揀補恐致貽悮公事合稟仰懇　天恩俯準可否仿照練營偕補章程一俟西安滿營出有防御驍騎校之缺即以前鋒圖塔布借補焉論公專稍有裨益是否有當伏乞　圣鑒訓示遵行具奏請　旨軍機大臣奉　旨着照所請兵部知道欽此　○○奴才歧元跪　奏為請　旨簡派協同管理內務府事務恭仰祈　圣鑒事竊照盛京將軍管理內務府事務向於五部侍郎內請　派一員協同管理遇有缺出　時奏請　簡派歷經遵辦在案　準協同管理內務府事務盛京祀部侍郎蘇勸布咨　　光緒六年八月初九日奉　上諭蘇勒布奏病難速痊懇請開缺一摺盛京禮部侍郎蘇勒布着準其開缺回旗調理欽此又於初十日奉　上諭盛京禮部侍郎着松森調補欽此尋因吝照前來查該侍郎蘇勒布現因病奏章　諭旨準其開缺所遺協同管理內務府事務應請　簡　該將盛京五部侍郎銜名敬　清單恭請　簡派一員協同管理理合恭摺具陳伏乞　皇太后　皇上圣鑒謹　奏軍機大臣奉　旨着派恩福協同管理欽此　○○遇缺題奏揚督署安徽壽春賞總兵奴才程文炳跪　奏為恭報奴才接署鎮篆日期即謝　天恩仰祈　圣鑒事竊奴才　奉督臣劉坤一檄飭奏委署理安　壽春鎮總兵篆務　於八月二十一日行抵壽州據　護鎮篆署中軍游擊陳德厚將安徽壽春鎮總兵關防一顆并　王命旗牌文卷等項一併　　前來奴才當鄧恭護香案望　闕叩頭祇領任事伏念奴才一介武夫毫無知識前因效力戎行轉戰江皖直東各省薦保提督同治十二年蒙　恩簡授江西九江鎮總兵光緒三年因病奏請開缺回籍本年奉　旨入京　陛見仰承　圣訓屬詳復蒙　天恩發往江南差遣委用涓埃未輓兢慯方深兢復奏權壽春竊篆查皖北地控江淮總兵職司專閫舉凡整頓營伍訓練巡防一切事宜均關　要奴才惟有殫竭愚誠倍加奮勉隨事諸時稟承督撫臣認真辦理不敢以攝篆稍涉因循以期仰答　高厚鴻慈於尤一所有奴才接署鎮篆日期并感激下忱謹喜極而謝　天恩伏乞　皇太后　皇上圣鑒謹　奏軍機大臣奉　旨知道了欽此　○○清安等片　再查霍呢邁拉扈卡倫侍衛全福自光緒元年八月到卡以來勤謹當差不辭勞瘁於邊卡一切事宜均能極力撫綏彈壓認真經理不無征勞足錄該員現已三年期滿合無仰懇　天恩可否將卡倫侍衛親軍校全福以三等侍衛補用先換頂翎之處出自　逾格鴻燕謹附片奉請伏乞　圣鑒謹　奉軍機大臣奉　旨兵部讚奏欽此 
[蘇省據鎮事宜] 　○補十月十二日分發江蘇大桃試用知縣李盛英河南人稟到　直州同徐光祖稟知聞訃丁母憂　指發江蘇試用縣丞李嘉榮廣東人稟到　○十三日間知郁倫謝委署蘇管糧通判事　董廷策稟知縣委開辦火藥局差　縣丞張廷琛稟知派蘇差委　指分江蘇試用縣丞李易榮廣東人稟到 
[浙省據鎮事宜] 　○補十月初八日試用運副程汝鏡由京驗放回省稟到銷管解京餉差　○初九日知縣魏明長興公干回省銷差并稟　藩司委署海寧縣事　○初十日知府張瀘尤稟知於十一日接辦湖　厘捐局務鎮發審局差　補用同知蔡文杰由京驗放來省稟到　裴鳴廉陳炳堂縣丞董在申均津通局秦覲榮津局俱稟火藥司糧運會委梅運差叩謝　布理問于啟孫分發來省稟到　知府鄒仁溥稟知交卸湖墅厘捐局務差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
