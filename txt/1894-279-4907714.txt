# 1894 - 279 - 4907714

 

Page 1

 
 
[] [  圖書集成局謹啓]  
　　本局新　古今圖書集成一書除股印之外多　　　　　　　　巳所餘無多本局因急欲　帳擬將所餘之書减價出售每部計九八規元二百兩是書間有誤釘處刻巳　擊補錢完全賜顧者請至申報館帳房交易再前所出股票尚有數股未經將書取去者亦請從速找銀取書幸　再遲特此布聞 
[售樂助振] [  申報舘同人啓]  
　　啓者兹承徐君聞韶以救治吞服生烟藥三十瓶貽贈同人同人以振務方殷願變價以充此欵此藥靈妙無匹每瓶照原價售洋半元祗須詳閱仿單卽可如法施救請君子有樂善不倦　請臨本舘帳房購取以廣流傳也可 
[新印朝鮮志並朝鮮地輿全圖出售] [  三馬路申昌書室啓]  
　　朝鮮志一書於朝鮮之疆域形勢政治沿革無不博考詳搜條分縷析每部價洋二角又朝鮮地輿全圖描繪精細界限分明披覽之餘仿彿馬伏波之聚米爲山每張價洋二角方今日本佔據朝鮮中國大張撻伐以上二種皆爲談時務者所必不可少賜顧者請移玉三馬路申昌購取爲盼此佈 
[譯西報浮報槍價事系之以論]  
　　上下交征利而國危矣孟子之言豈欺我哉昨譯文匯西字報天津信息載有某大員將某員掌頰一節謂某員向德國洋行購買廢舊洋槍三十萬枝每枝價銀二兩某員則開銷每枝九兩繼而又買藥彈亦係舊者以彈裝入槍内不復能取出某大員查知其事遂將某員傳至怒掌其頰揮之出外某員因是遂請病假又匯報所登之言如此余初閱之而欵繼而慨锻以歎曰此一說也無論其事之真假大足以警中國官塲牟利之心而有馭下之權者所不可不早爲整頓者也夫當此中倭搆釁軍火爲軍中要需其所關係者何等鄭重不特數萬人之性命係乎此卽一國之存亡亦可以係乎此而固可以窳器搪塞者乎若果有此事則一經查出所謂某大員必將拜摺奏叅重治某員之罪若依軍法從事大可以立正興刑又豈徒掌頰揮出廳其請假而可以遂巳耶且某大員之所以掌其頰者爲其購辦者皆廢舊之器不適於用恐其有誤國事而怒之乎抑以其虚報價銀至於如是之鉅故怒其貪也夫有此等貪黷誤國之員而但予掌頰豈其中有不可以執法從事者在乎倘有此等重大之咎而僅以掌頰了事則彼爲某員者又何惜此區區頰輔之地以易此數百萬之財一掌之價其值二百餘萬亦可謂得價之極者矣且各處委員購辦器械軍火諸物本屬美差無一不以劣者充優賤者報貴大都某大員所差出之購辦軍火委員其數巳不下數十百人統前後而計之其弊如某員者正不可以更僕數某大員如必欲手掌其頰則必如佛氏所謂千手觀音得而後可以一出其氣否則必須雇備數十百人一齊下手肉鼓吹之聲可以終日不絶而今日甫受掌頰之辱明日又多效尤之人何則一掌頰之值如是誰不樂承其乏也耶且來價不過二兩是明明知其爲廢舊不可用者也旣不可用何以購之以此給發軍士則無異剸刃於軍士之腹而惟恐其死之不速也以二兩之價而開銷至九兩其很心毒手直是自古無兩此等手筆某大員平時豈無所見聞而於此事始發覺耶抑平日知之有素而或因其腹心可託故用人之智而不去其詐用人之仁而不去其貪耶卽曰平時不知此時方覺然卽此一此其罪巳足以按軍法而猶僅以一掌作鳴鼓之攻耶總之此說之信否不可知而此等弊端則誠不可不爲之防且所貴乎軍火者所以制敵也近來戰事與古昔異兩軍相見極近者亦在三五里之遥遠有相隔十里八里者所謂交戰者亦不過彼此各施鎗砲我之鎗砲利則我勝敵之鎗砲利則敵勝此必然之勢若以廢舊之器而當敵人精銳之兵具將何以爲戰故平日之間太平無事購買鎗砲軍械實爲美差然於中略取回用則可竟以舊報新以賤報貴一經查出亦必嚴參重辦或責令賠償若正當軍務吃緊之際而亦有此等弊端一旦揭出當未有不可以重辦者且卽使有所碍手而旁人早巳傳之殆遍又豈能掩而匿之哉余嘗謂中國之鎗械往往有藥彈與鎗砲格格不入者此其害最烈然猶以爲中國購辦軍火種類太多有自製者而其所製亦不一其類其購自外洋者無論矣一鎗有一鎗之藥一砲有一砲之彈不可以相通偶有差悮極爲悮事故屢言不一言欲兾當軸者之略爲採及或專用一種或預先派定鎗砲藥彈勿使有悮庶幾軍士携帶一鎗卽得一鎗之用裝入一彈卽得一彈之力余之爲此說也巳不啻舌敝唇焦卒亦無人一入於耳而孰意又有此等廢鎗舊彈當塲出彩立現真形此則防之不勝其防以此制敵何敵不强以此圖功何功不敗而某大員乃欲以一手擎天豈其爲張天師掌心之雷可以褫妖魅之魄而使之滅影乎是真有索解人而不得者矣 
[局外添船]  
　　本月十一日倫敦發來電信云目下英國添派戰船三號駛至中國海面俄國則添派五號其中三號係快船兩號係鐵甲船 
[俄國增兵]  
　　西字報云俄國添調陸兵五千名至波西呃之西與高麗交界處意者因倭奴占據高麗故思得漁人之利乎然而我中國益不可不未雨綢繆巳 
[疉擒奸諜]  
　　天津來信云有倭人所雇漢奸四名在旅順口割斷水雷電綫經官獲住想須盡法以懲也又云天津東洋藥室中有一倭人曰站鐵路之旁默數往來兵數刻亦禽獲向之詰訊供認曾連發電報四次飛報軍情夫倭人之恣意横行可謂極矣普天率土正宜義憤同伸乃猶是我大清食毛踐土之人而竟昧却天良甘心事敵是較之買軍火尅扣至數百萬者同是罪不容誅而謂尚可稍存姑息乎哉 
[倭奴雜事]  
　　倭奴旣占高麗深思要結高人以爲奥援時以紙烟洋酒犒賞高兵而高人意不能平每與倭奴抗拒且東學黨日多一日各懷躍躍欲試之心目下仁川一帶井泉多被高人湮塞倭奴無從汲飲殊覺渴吻難消云○聞倭奴擬由仁川造鐵路直達韓京○倭奴有一輪船載送兵丁食物至高麗悮觸於礁大爲傷　恐不能修整完全矣○倭廷新派仁川領事官刻巳接印任事矣 
[之罘軍報]  
　　本館派赴烟臺專偵軍務之友人來信云前署東海關監督李觀察秉節赴登州地方駐紥辦理海防○登州向無電綫刻巳一律安設以便傳報軍情從此電掣星飛勝於羽檄矣○省垣調撥嵩武軍六營駐紥登州又有馬隊五百名在登州迤西黄縣駐紥○倭人間諜到處皆有官吏中之關心時事者往往懸賞購拿殊不知朝鮮人 
 
 

Page 2

 
 
之爲倭奸者尤當加意嚴緝烟臺街巿時見朝鮮人　蹀往來近日又有來自釜山者類皆熟習倭文精於倭語當此軍書旁午而過都越國終日嬉游苟非刺探軍情安得有此閒情逸志誠防之不可不早者也 
[天津團練]  
　　西字報云天津地方官以洋槍藥彈發給救火會中人令自相團練西人聞之恐若輩易滋事端因令旅津各商練成團兵益以兵船上水手五百三十人約共合成七八百人之譜有備無患誠哉意美法良也 
[修船告竣]  
　　北洋各輪船雖曾戰勝倭奴然亦不免損壞折回後立調天津大沽旅順唐山開平諸處工匠日夜興修刻巳將次竣事誓將剿凈倭奴矣 
[天津大火]  
　　本月初六晚九點鐘時天津招商局北棧忽然火發共燬棧房二處帳房一處幸風不甚大人力易施迨火勢將近坦姆司西字報館之旁卽行熄滅當火熾時西國各兵船水師皆登岸襄同灌救 
[港督悼亡]  
　　本月十一日香港來電云此處英總督羅君之夫人於初五日誕育麟兒至初十日得病而亡玉竟成烟珠難記涙誦玉溪生長簟塵封之句當有黯然神傷者矣 
[浙闈新語]  
　　浙闈向例三塲試卷彌封後直送謄錄所本科提調郭儲憲另派委員管解書手不准停留時刻蓋深恐有人捉刀另作或攺削文字故也是以謄竣較歴科獨早草卷亦稍斟酌遇有字跡模糊偏旁脫落者罰令書手復謄聞通塲草卷約三千一百十四本 
[電傳順天鄉試題名全錄]  
　　王毓蘭直隷　張文肅浙江　朱桂榮直隷　鍾寳鴝直隷　林開勳福建　徐仁錄順天　午　亭旗籍　傅家洪順天　梁　泮廣東張　淇順天　陛頌清廣東　郝喬年順天　許文濬浙江　劉金章順天　張玉楩直隷　王元珽山東　杜蕭開直隷　鄧　嵐直隷劉壽彭廣東　梁念祖廣東　吳懋昭順天　韓仁祖順天　高　壽四川　金鏡芙順天　王思恭直隷　陳鳳思直隷　伍毓昆　隷陸慈和廣東　王祖仁直隷　高國章廣東　王崇烈山東　孫紹宗直隷　康尹孫江蘇　莊清華江蘇　雷以薰直隷　忠　文旗籍高丞恩　　　李翰芬廣東　趙玉琦四川　雍星棟直隷　曹藻珊順天　高步蟾直隷　魏戴禧直隷　吳廷溶江蘇　雍　徵順天杜德輿四川　張璧田順天　德　懋廣東　朱廷楨直隷　沈耀奎直隷　陳仰德浙江　沈容玉直隷　梁　榮直隷　彭籛孫河南黄慶澄　　　白壤春直隷　陶　鏞順天　張廣榮浙江　陳新壽四川　吕壽銘直隷　張文炳順天　王耆桂浙江　馬錫蕃李紀釗江蘇　　光曉廣東　張昌言直隷　陳鳴鑾順天　唐浩源廣東　孫家驤山東　留寳慶直隷　謝陟坡廣東　伍本禮安徽楊恩元貴州　李桐音　　　凌鍾奇江蘇　善　元旗籍　李沐霖直隷　劉學濓直隷　毛傳桂山東　楊灃平廣東　周廷華浙江蔣尊祥浙江　戴君義四川　劉卓然順天　趙杏林順天　張慶喆直隷　王榮綬順天　曾紀先湖南　趙修紀直隷　鍾　蘅廣東施兆麒江蘇　陳本立山東　陳昆菳順天　艾　旭山東　秦駿聲河南　崔　謹直隷　閻希仁直隷　趙黻清　　　楊成贊直隷張維寅直隷　金　萬廣東　商作霖旗籍　高　欒旗籍　金承熙浙江　李錫山直隷　鄭藻鴻廣東　孫遠承山東　趙文鈐順天　啓文廣東　薛士鴻順天　龔景韻廣東　魏鏡波順天　周鼎勤廣東　連　啓旗籍　常蔭廷直隷　楊廷選江蘇　蘇家瑞直隷陳昆綬直隷　劉　珩直隷　楊肇培順天　袁勵凖順天　武德慶順天　吳受卿四川　黄士元廣東　閻寳琛直隷　張振鐸江蘇李生花直隷　郭維藩直隷　王駕弼順天　　松清廣東　王文超直隷　鮑德名浙江　崔振聲順天　尹序周山東　張　振直隷啓　元旗籍　楊壽增浙江　高凌尉直隷　宋慶煦順天　王恩培順天　胡奎鏞直隷　江　清四川　趙　蘅江蘇　王中沛直隷于靸中吉林　劉以鍾直隷　南椿壽直隷　杜　檀山東　梁晝光廣東　張華燕浙江　姜文光山東　楊士瀛廣　　戴　光直隷王藩城直隷　孫同榮旗籍　陳廷儷旗籍　謝　林直隷　姜應詔山東　全　廣旗籍　顔鍾俊廣東　甯　權順天　徐阮齡廣東王履泰　　　鄭棣芳貴州　蕭和鳴順天　祁祖鎏江蘇　文　和廣　　存　格旗籍　李文翰直隷　張　維直隷　黄權庚直隷徐　熾順天　孫豫桐順天　王錫麟山東　于式陵廣西　趙賡雲直隷　譚蓬峯山東　孟印川直隷　張保蘅直隷　隋菩提山東蔡日喧江蘇　楊爲章直隷　李廷英順天　曹保珣直隷　文　萃旗籍　蔣　繡直隷　榮民望直隷　忠　謀旗籍　李廣生順天于凌雲直隷　文　荃旗籍　張燮恒廣東　陳敬彭廣東　商衢瀛旗籍　張振湘順天　忠　林旗籍　祁世倬江蘇　顔紹澤廣東劉興沛直隷　施雨犖直隷　文　涵廣東　陳維嵩廣東　蘇慶其直隷　陳英昻　　　桑燭近直隷　葛　龍直隷　劉　增山東胡克儉山東　趙　承直隷　劉　廣順天　潘鳴皋直隷　魏謙亨直隷　賀　譚直隷　李秉元直隷　寳　順旗籍　常錫祺直隷馮祖唐直隷　蕭鳳來順天　姚福容旗籍　竺際榮直隷　鍾　音旗籍　廣　譽旗籍　朱恩綍湖南　黎蔭貽廣東　朱繼經直隷史振鐸直隷　趙如棟順天　傅旭安山東　丁道敏貴州　李蘭增順天　雙　奎旗籍　鍾壽春順天　貴　卿旗籍　正　元旗籍姚永樸安徽　周　鏜直隷　徐景賢直隷　俞安鳳浙江　郝卿雲直隷　趙焦然直隷　吳　煦江蘇　范鎮國順天　姜潭善直隷陳藻鑑廣東　林桂芬廣東　王嵩麟直隷　楊輔宸直隷　恩　興旗籍　郝　溥直隷　朱祖怡江蘇　胡景文旗籍　邢霽雲直隷樸　壽旗籍　韓桂攀順天　紹　棠旗籍　王正倫直隷　陳瀛洲直隷　善　德旗籍　文　良旗籍　沙兆鏞直隷　劉翰屏順天鹿　勉廣東　孟錫查順天　溥　祥旗籍　慶　謙旗籍　步以韶直隷　樂　秀旗籍　施獻喧廣東　江鼐先直隷　閻廷楨直隷吉　澤隷隷　陸建翰江蘇　李純青直隷　崇　尺旂籍　哈均城直隷　和　鈞旗籍　忠　芳旂籍　銘　屋旗籍　董恩承江蘇德　元旗藉　榮　萱旗籍　劉敵著天津　温廷喆山西　傅文榥直隷　崔　鐵直隷　崇　喆旗籍　優清維直隷　扎拉芬旗籍恩　陞旗籍　李蔭桐直隷　楊振邦直隷　范鳴邊直隷　書　龠旗籍　楊兆臨直隷　錢澤森直隷　王存章天津　畢新銘直隷奎　秀旗籍　章汝枚浙江　王鳳儀直隷　王澤春直隷　劉福田直隷　富　惠旗籍　朱學莢直隷　董承榮直隷　致　祥旂籍吉　言旗籍　吳敏鎔直隷　劉宏遇直隷　周之冕直隷　邊仲三直隷　蘇　震直隷　李溥芳直隷　黄世濤廣西　王保昌直隷陳培蘇湖北　曾　濓湖北　它　珮旗籍　費充國直隷　李敬元直隷　李履莊江蘇　榮文研吉林　吳文叙直隷　周冕忠安徽楊寳三直隷　魯壽嵩旗籍　邵振鐸直隷　史振魁直隷　劉維楨順天　高會瀛　　　李廣文直隷　言呆宗山東　王繪芳順天王方選直隷　馬秉慶直隷　劉蔚仁順天　劉慶鈞江西　李諧韶直隷　何桂芳湖南 
[電傳江西鄉試題名全錄]  
　　文景清萍鄉　胡廷桂都昌　趙遐齡南康　張師亮袁州　牧題柱金谿　蔣錫祉泰和　胡煃雲新昌　熊道鑫九江　劉輔德南康焦家琪南昌　葉寄香吉安　程雲從浮梁　劉浩元　昌　夏敬觀新建　叚節賓新昌　劉繼善安福　李　　萍鄉　賀賛元永新黄大壎石城　胡　朋新建　王炎午南昌　梁廬毓建康　黎經誥德化　帥　元南昌　丁鳳章金谿　彭樹華萍鄉　龍　礎永新 
 
 

Page 3

 
 
葉　坊南昌　高祖佑彭澤　黄元頤宜黄　陳鵬運新城　劉恩濓新昌　蔡照庭九江　陳鶚運新城　楊鳴珂清江　葉　鑫廣豐歐陽述彭澤　陳啓甲萍鄉　金維翰崇仁　吳晉升都昌　吳祖培金谿　李鈺輝德化　周文弼豐城　胡其敬南昌　洪　基雩都程汝恒新建　吳正表浮梁　廖興皋石城　寗文琳南城　陳兆坤撫州　萬中柱德化　蔡康祚南昌　傅獻琛南昌　楊時言興安劉詠露萍鄉　張策勳彭澤　彭　魯安福　章心源崇仁　黄福鼎安義　彭黄定安義　胡際會星子　邱藴玉贑州　吳邦藩瑞州熊蜚翰臨川　俞思永金溪　陳紹虞南昌　員銘恭萍鄉　蕭勤勳永新　楊　材安仁　熊匹龍奉新　陳策安奉新　王源浩袁州楊桂林廣信　趙恩綸安福　朱美南瑞昌　魏斗昇金谿　但春閭臨川　高鎮東九江　帥　鑅奉新　吕桂馨豐城　萬中閎德化鄒衍沅高安　鄢啓詢吉水　袁緒輝安義　傅景儀南昌　宋功炳奉新　武洪迪瑞昌　宋功煒奉新　胡嘉璧　　　蔡　藩新昌鄒信永安福　廖光玠贛州　徐繼溥進賢　竇朝瑞南昌　徐景濓南昌　趙世庸南豐　黄章鍾興國　胡廷楣南昌　高崧岳餘干王懷邦　　　張拱辰都昌　王道濟金谿　雷鳴盛新建　陳鑾翔崇仁　胡士華南昌　翁桂馨南昌　曾勳元建昌　胡獻琳南昌徐惠龍樂平　東義鈞臨川　王廷揆萬載　饒士勤臨川　李養元義甯　王昭信信豐　熊魁英清江　何聲修端州　謝庭玉廣昌鄧曾豄新淦　劉泰祺甯都　程志訓宜黄　譚　簋德化　賀　南永新　鍾應德萍鄉　李　淓南城　萬知濤志安　王顯謨湖口舒泰潤靖安　朱錫庚高安　岳　峙南昌　劉澤潤萍鄉　劉煥平靖安　邱立峻都昌 
黄　介清江 
[副榜]  
　　劉景韓南豐　胡廷璲南昌　富振清泰和　羅學琴大庾　廖世瑜新建　張方洵臨江　陳國衍南康　徐　恂臨川　楊啓濂豐城陳逢辰進賢　聶桂芬臨江　胡元輅南康　熊家璧南康　楚　鼎清江　楊恭震廣豐　皮　烺高安　沈模懷豐城　李蘇毓永康 
[浙省考優]  
　　浙江學政徐季和宗師考試優貢於九月初四日出榜計正取六名杜師預青田廪秦風臨海廪羅榘杭府廪備取八名趙希端湖府廪夏之霖嘉興附柯驊成台州廪唐志文蘭谿廪陳壽宸永嘉廪余慶椿龍游廪陸景獻仁和附王宗義麗水廪旋示期初六日會考適廖中丞軍書旁午未及親臨至初八日宗師牌示秦風文理優長統校三塲無出其右攺置正取第一柯驊成陳壽宸文亦刻意經營特拔柯爲備取第二陳爲備取第三 
[語兒鄉語]  
　　嘉興訪事人云嘉善縣屬之大雲寺鎮落鄉三里地方居民王姓父女及子數人母早殁前日有女之母舅到來商備銀錢女却之並云　值父親不在未便專主舅乃一再情商或借質物女以親情難却遂借付衣物計質錢一千數百文不意經女父知之回家問明責以膽敢自主怒駡不休女悶悶回房忿恨交加旋卽自縊其父俟久不見出來入内看視當卽大呼解救視之巳早氣絶無從挽回父及大哭悔恨莫及經人相勸買棺收殮據云年約十五六歲吁慘哉○前報新豐鎮登雲橋經石作匠設建圓橋於八月二十日爲始至九月初十止售賣橋單每日數百張並經紳董傳雇文武各班於廿五日合龍開演挨次共演十餘日遠近四鄉老幼男女咸買舟以往拈香購買橋單玩遊觀戲大小船隻每日數百艘往來水陸擁擠不堪熱閙異常諸喫食店及擺攤肩販利巿數倍至初十圓滿亦勝景也○嘉秀兩邑尊巳各乘舟往鄉勘視受災相田以便核奪未識如何施恩也 
[臺磺銷鄂]  
　　臺灣内山一帶所出硫磺經前撫憲劉省三爵宫保奏准立案弛禁後就臺北府城設一總局由商運往各省銷售湖北一省有某君運往經前藩憲蒯方伯詳准裕大中丞在漢陽等處設局辦理後以該處私磺夾雜未能暢銷臺省大憲以此項磺務係補軍糈之不足若不設法疎通何以裕餉源而重國課今特攺委湖南常定夫貳尹立帶臺磺千餘石照奏定章程馳往漢陽設局開辦一面行文分别咨移鄂省巡撫部院及該處善後總局查照 
[解送水雷]  
　　杭州訪事人云營務處札委候補縣蔣大令汝翼押解水雷赴寍波爲防堵口岸之用本月初六日由製造局運至中河駁　出鳳山水門渡錢江而去每具舁以四人或六人自辰初至申末始運竣軍中有此利器誠不難勦盡倭奴也 
[踴躍用兵]  
　　廣東訪事人云陸路提督唐軍門仁廉接准李傅相電札調往北洋助勦倭奴遂於上月二十六日赴省與李制軍籌商願卽應召前往誓必掃除强敵以報國恩制軍見其忠勇性成大爲嘉獎商議旣定軍門卽告辭回署將經手公事料理清楚擬招募勇丁二萬名又以北地　寒恐粤人不耐霜雪决計回安徽坷里招募舊部淮軍刻巳遣材官數員先赴皖江部署所有糧餉軍械制軍許以概由粤省接濟務使馬　士飽迅奏膚公大約嶺梅開放時帥旌卽可首途矣 
[粤東防務]  
　　廣東訪事人又云近日官塲探得倭奴欲以大隊兵船來犯粤東各海口並妄思佔據瓊州李制軍爰飛飭沿海文武各官嚴爲之備日與司道籌議鞏固省防擬移虎門所設大砲二尊回漁珠安置水師提督鄭軍門則謂虎門海面遼闊若無此種大砲勢難固守遂於某日赴省向制軍據實面陳 
[死期將至]  
　　金陵訪事人云倭奸福原林平楠呐友次郎解至金陵疉經訊鞫承審官陸羅二觀察以福原供詞狡展意圖免死深恐與楠串供翻案故將楠禁諸上元獄卽就上元嚴訊福原禁諸江寗獄卽就江甯嚴訊庶兩不覿面得以錄取真實口供聞劉制軍刻巳專摺奏聞一俟批摺回來卽當取决矣 
[復我邦家]  
　　昨日太古公司通州輪船由天津來滬中西人之附之而至得較往日倍多蓋以倭奴妄自誇張多方恫嚇於是寄居北省者皆思携襥被以言旋也 
[留心防疫]  
　　粤東及香港時疫流行死亡相繼五月二十六日有棺木二口由粤省附怡和洋行大生輪船載至上海事爲檢疫醫生查悉報知工部局禀明自領事據情照會江海關道備案兹由劉觀察飭上海縣黄大令會同英讞員宋通剌出示大約謂久厝此間恐屍氣薰蒸易成疫癘查二棺中其一有家屬在京口是以附船裝往請鎮江關道傳令家屬妥速瘞埋俟一年後再行營葬庶免傳染之虞其一口有家屬在申亦照此辦理并由首領事照請觀察飭知江海關傳諭各輪船不准由香港裝棺木進口 
[桂林一枝]  
　　順天秋榜巳於昨日揭曉上海祁君祖鎏高中第一百七十六名喜電傳來道賀者當趾相錯也 
[慎重海防]  
　　上憲以倭奴狡謀百出川沙及沿海各地亟宜駐兵扼守以重海防是以札飭督標信字營統帶王軍門將向駐日暉港之信字營移駐川沙防守沿海口岸而以新募之智字營駐紥日暉港日内巳將次移動矣 
[告示照登]  
　　欽加五品銜代理英美租界會審分府宋爲出示曉諭事疉奉道憲劉札開據英總領事韓來函以九月十五七八日爲西商賽船之期是日午後至晚吳淞港新閘至外大橋一帶華船均宜避讓以免碰撞之虞請札飭查禁示諭等因到道札飭出示曉諭一面諭飭船牙及該處地保前詣港口遇有商船隨時傳諭攔阻免致碰撞滋事等因　廨奉此除　飭船牙並傳諭該地保外合行出示曉諭爲此示仰各該 
 
 

Page 4

 
 
船户人等知悉務於本月十五七八日自午後至晚上一律避讓切勿在於吳淞港新閘至外大橋一帶行駛停泊以免碰撞各宜凛遵毋違切切特示 
[勇於私鬥]  
　　前晚爲團練會哨之期各鋪團董統帶勇丁齊集上海縣署大堂俄而黄大令欵步而出與輔元堂董曹寄耘普育堂董朱吟香商議保甲事宜忽有輔元堂團勇某甲被二十鋪團勇某乙擊破頭顱以致扭作一團互相拚命大令怒甚喝令拿下重笞甲乙再四苦求大令遂判令將甲枷號五日乙枷號十日嘻若該二勇者誠可謂勇於私鬥矣設一旦兩軍相遇我不知其果能殺敵致果否抑竟如方伯謙之畏縮不前也 
[邑宰騐屍]  
　　董寳生投上海縣訴稱胞弟董三春被余祥記毆傷身死黄大令升堂訊問董　稱小的係寍波府鄞縣人在新關某洋人處當馬夫胞弟三春在英公廨前菜巿賣魚八月初八日與余口角被毆受傷舁送仁濟醫館醫治後卽回家小的前去探望余又誣指拆梢扭送捕房訊明釋出三春延至十七日傷勢轉劇奔至英公堂哭訴官謂伊發癲强送至城内普育堂養病今日身死叩乞伸寃大令問傷在何處答稱小的查知八月初八日余同妻及子三人將三春亂擊重復拖曳致背上拖傷手足均有青色大令謂據爾所供之傷均非致命况八月初八日迄今巳逾一月如欲本縣相騐不能任爾混指倘竟無傷難怪余說爾拆梢嗣經差役將余帶案午後大令帶領刑仵差役及董余同往普育堂堂董朱吟香迎入官廳略談數語卽升座飭仵騐視並無致命傷痕董堅稱有傷大令開導再三董執意不從 
[美界捕房紀事]  
　　前日午後有一年約十餘齡之女孩躑躅至虹口沈家灣沈和尚見之引至屋内報知頭圖地保沈順和沈保將孩送至捕房捕頭詢以住址姓名堅不肯說遂令沈保領回交和尚撫養○勇丁二名於前晚八下鐘時肩荷洋槍自吳淞口行至北河南路途遇二十四號西捕告以租界中不應手持軍器二勇丁不服西捕遂喚同某號華捕將二勇丁拘入捕房二勇丁稱我等係南洋水師統帶郭軍門所部捕頭飭向軍門查問軍門答以確係營中差出請卽釋回捕頭允之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[捉賭未獲]  
　　虹口迤北十五圖張家灣人小妹郎者以鬚眉之田子冒巾幗之芳稱液未染夫餘桃術偏精於五木日聚集安清道友喝雉呼盧事爲地保所知遂於前日下午恊同捕役兠拿諸賭徒均越牆而遁地保忿甚毁其賭其相與散歸 
[上海縣署瑣案]  
　　黄大令奉江海關道劉觀察發訊米船户宓金林等三名前晚請葉司馬升坐花廳提訪宓供稱小的係寍波人在寳山縣西門徐聚興米店爲夥店主囑赴崑山買米旣買成八十六石後接店中來信謂爲數太多遂在崑山賣去四十六石將四十石裝回行至陸家嘴被巡查船扣住陸茂林供稱小的素以駕船爲業此次南巿晉太昌昇元兩家囑向吳淞聚興米行裝米一百石有奇回至楊樹浦被巡丁扣留曹妙生供稱小的由昇元裕順等三家囑裝米至吳淞瑞康米莊交卸其數祗數十石司馬曰爾等在巡局供稱裝至川沙廳屬小灣恣曰連涇埋有水雷故繞道東溝行駛何以現在所供又前後不符耶遂判令將曹陸收所候禀請道憲核示施行宓旣是徐夥交差候示○黄大令前飭　役在虹口拿獲賭徒十八名經葉司馬訊責十名尚有八名押候再訊此巳記諸報章矣前晚飭提到案諭曰爾等當塲捉獲不必狡賴當從寛笞責四百板卽行開釋若再狡賴惟有收入所中俟將來攺過所造永遠收押王阿二王益生王阿德周阿二張阿四陸阿大六名同供稱小的等籍小生意度日不敢犯賭嚴詰至再堅執不承朱瑞生供稱小的係蘇州人是日偶爾入塲與賭並非賭首卓阿凡供稱小的係廣東人年七十八歲在賭塲中照望一　司馬曰爾偌大年紀何以不知國法敢竟藉賭騙錢乎答稱小的無可度活實出於不得巳卓供畢與朱叩首不恩司马以朱到案卽供從寛笞責一百板卓施恩免責著交地保收管諭以此後毋許再犯如果獲案定予嚴懲朱卓叩謝而退王等六名仍還押所 
[上海巡局瑣案]  
　　浦東爛泥渡商務局碼頭某煤棧司事人某甲扭竊煤賊至巡防局請懲局員黄衡堂二尹升座研問被供稱小的姓張名紀揚淮安府鹽城縣人向在碼頭上當扛煤小工今日偶然拾得煤一小塊並不行竊司事見而追逐小的卽將煤抛去司事猶不肯舍扭住痛毆以致身受重傷不能行動二尹謂其裝傷胡賴叱勇丁笞責五十板驅逐出境不准逗留○南巿二十七鋪民團局董飭勇送永興酒館主王某及酒客奚興觀傅阿毛周隆生四人至二十三七鋪巡防局禀稱小的等巡查至永興館前見奚等吵閙不休是以拘送請究王供稱小的在治下開設永興館酒菜鋪今日奚等多人前來沽飲需酒菜錢若干飲畢給以洋銀一元小的估係銅質向之調換奚等不依致相口角適民團局勇巡夜過此得以拘獲請懲奚等同供稱小的等酒後無知叩求恩典局員戴憶珊二尹著呈繳好洋銀給王領去 
[英界公堂瑣案]  
　　包探張阿五禀稱本月初四日董芳生家失去綢布單夾衣服二十二件當卽開明失單投報捕房捕頭遣小的查係王阿寳所竊是以拘解至案董請領失贓王供稱小的係甯波人向操洋貨業近者落魄滬江不能存活不得巳而爲此並非此中老手叩乞老爺施恩宋通刺與薩副領事再三商議判令笞責二百板交張探帶回捕房送返甯波原籍○包探張阿五禀稱甯波人羅施氏與王明　同居日前王竊取氏之衣飾及洋銀二十元兹氏欲回家營葬故夫向索不還奔投捕房聲訴捕頭遣小的查知王曾許逐漸拔還現在祗少洋銀十三元是以拘王解宁羅施氏訴稱小婦人家在甯波與王同居滬上積有洋銀二十元欲爲故夫營葬不料被王竊去小婦人知之向詰王妻卽出爲料理先還七元及衣服若干件向少十三元不肯歸還小婦人定於冬至卽回甯波料理葬事不得巳投報捕房王供稱小的所竊之洋由妻子先還若于現在家有病人故無力拔還叩求恩鑒通刺著由善舉内酌給氏洋銀六元諭令火速回籍王交保出外於病人痊後來案候核○積竊嚴阿華屢經犯案今又竊取劉有章家古銅香爐一具謝子生家火油一箱經包探施富寳緝獲詰知香爐售與貝生才火油售與莊鴻卿是以拘貝莊一併送案劉投案領贓嚴供稱小的係本地人所竊之物分售與貝莊二人貝供稱小的係蘇州人在治下開冷攤並未收買贓物請老爺飭　查問如有收買之事自願受懲莊供稱小的照巿價收賣火油一箱通剌判令將嚴笞責二百仮管押半年貝交人保出候查火油一箱先給失主具領○粤倡朱阿銀深夜在途與巡捕胡閙經三十二號西捕拘解公堂通剌嚴加詰問朱倡供稱小婦人飲酒過醉以致滋事現巳知過乞卽施恩通刺著央人保釋○陳阿狗陳阿榮顧維如乘馬飛馳經五號西捕拘解至案通剌判令各管押一禮拜○李福堂至施姓家强借不遂乘間攫取與施同居之胡叔文家水烟袋一枝裙一條經包探竇如海拘解公堂通刺判令管押五日○二百零四號華捕拘送賭錢之劉阿民請訊通刺判令枷號三日○陳阿根竊取謝祿荷等四家衣服經包探顧阿六拘解公堂謝等投案領贓陳供認行竊泥首求恩通剌判令笞責二百板交顧探帶回捕房送返寍波原籍○哈味洋行主控彩章洋貨號定貨不出通剌諭令傳到經手人嚴春傳於禮拜三覆訊昨日將嚴傳案通剌仍會同薩副領事升堂問嚴曰彩章向哈味定買洋布是否由爾經手答稱雖由小的經手其實彩章夥亦在塲問因何定買後不卽出貨答稱彩章曾往提取一箱哈味不允故將派司退銷哈味行主稱此貨言明十日内出清彼於十日後方來提取一箱故不允現在貨缺價廉彩章藉圖退去通剌謂嚴曰此事現將如何辦理嚴稱小的雖係經手人其實兩造自行交易不干小的之事通剌著押候理處 
[法界捕房瑣案]  
　　昨日葛同轉蒞捕房命提竊取江寛輪船王統領鞋子之竊賊潘阿狗著掌頰八十下卽行釋出不准逗留○中拐匪黄子蘭雇用傭人陸吳氏帶領女孩來滬販賣經包探拘入捕房同轉迭次訊供並飭探携領事信函及上海縣公文往寗波協提卲周氏質訊前日邵周氏聞申報載有販賣女孩之事經同轉訊懲遂偕周寳生來申適爲包探所見拘送公堂同轉研訊之餘邵周氏備稱小婦人與黄姘識　年帶來二小孩年四歲係雙生卽周家之女因其母病故無人撫養寄留小婦人家小婦人見其詐久不來是以轉請陸吳氏携之來此周供稱小的同在餘姚因病辭回來此謀就先住自來水橋畔每月出錢三百文前年十二月妻子病故遺下女孩一名阿桂一名阿毛每月出洋一元五角寄養在邵周氏處同轉謂黄前巳供明孩係買來爾須供出實情不必藏頭露尾周供稱小的所供均係實情小的先住自來水橋畔本年二月曾寄洋銀兩元至邵周氏處現患足疾步履維艱叩求恩典問爾與邵周氏如何相遇供稱邵周氏來滬找尋小的遇諸途中同轉謂黄供稱出洋銀十二元五角買不邵周氏供稱小婦人因無資撫養倩陸吳氏領至吳淞有寄女之婿在吳淞當緝捕營勇丁因無子女欲買以爲女曾許每　出洋銀十一元小婦人欲向周問明願否當陸吳氏來申時曾給盤費洋銀兩元又許續給兩元　爾鄰人有名桂福者爾知之否供稱不知小婦人從未來滬但知從弟住虹口同轉提黄研究供稱小的與邵周氏素來相識問買孩之筆據何在黄問邵周氏曰爾因何不帶來邵周氏供稱並未寫過筆據問與周相識否供稱並不相識小的於去年六月至温州石浦一帶當勇今年八月二十八日回甬見有二小孩據云出洋銀十一元及十一元五角買來立有筆據其稍大之二孩係邵周氏對門周桂福帶來同轉命提周研究供稱小的與黄素不相識與邵周氏亦不常往來小的自幼出門向在餘姚爲夥家住寍波城内邵周氏住江北岸小孩係八月二十七日隻生其時小的並不在家同轉謂黄供立有筆據爾稱並未立過究竟若何邵周氏及周仍執定前供同轉飭一併押候覆訊○東洋車夫陸德勝竊取油衣油布將車抛棄中途經車主尋獲扭送捕房同轉著枷號一月期滿笞責一百板○上海縣差役林潤偕郤盈堂投案並呈縣主公文稟稱小的欲至泰興縣移提張葆卿之父張潁之及兄葆仙訊究郤供稱小的與張際平黄理中李俊卿同去同轉閱視公文命提葆卿研究供稱本年七月小的回至泰興在東門外見荷仙至晚入王明山烟卽將洋銀四百元寄存囑小的往天津避匿同轉謂此次如移提不到惟爾是問旋著另附信二封交縣差寄與父兄務欲移提到案又諭令赶緊催提毋得遲延縣差唯唯遵諭而退 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年九月初四日京報全錄]  
　　宫門抄○諭旨一道錄前○江督劉奏長江提臣因病出缺請旨迅賜簡放摺○府尹孫等奏籌辦順天各屬續報被水情形摺○九月初四日兵部太常寺太僕寺廂黄成值日無引見○張中堂定公各假滿請安○鳳鳴前往東陵　工請訓○廣東總兵余虎恩　訓四川學政吳樹棻請訓○甘肅學政劉世安請訓○福中堂善耆各請假五日○太常寺奏派致祭　衣砲　派出濓貝勒　塔布善耆灃深玉書嵩山吉恒福珠禮○召見軍機余虎恩吳樹棻劉世安○○頭品頂戴兩江總督臣劉坤一跪奏爲長江提臣因病出缺請旨迅賜簡放以重職守恭摺馳陳仰祈聖鑒事竊長江水師提督黄翼升在鎮江防次積勞成疾八月初九日回抵江寍省城初十日申刻遽爾出缺據該家屬將提督印信並該提臣遺摺一扣呈送前來臣查長江水師提督黄翼升於咸豐妆年　前大學士兩江督臣曾國藩委辦營務深資倚重維時粤匪竄擾各省遍地賊蹤逆氛日熾曾國藩因長江險要之地多爲竊據非水陸兼進不足以操勝算而竟全功創立舟師備嘗艱苦該提臣與前陜甘總督楊岳斌前兵部尚書彭玉麟隨事贊畫克　於成　同曾　藩督率師船節節掃盪自武昌以下袤延數千餘里身臨前敵靡役不從勞苦功高一時無匹克復城隘數十百處遂得會合陸軍成建領破竹之勢咸豐十年奉旨補授淮揚鎮總兵同治元年奉命署理江南水師提督所有松江上海各軍悉歸節制旋卽補投是缺三年六月克復金陵省城蒙恩賞給一等輕車都尉並兩次賞給雲騎尉世職十一年咨准部覆所有三次世職合併爲三等果爵旋因傷病舉發奏准開缺調理光緒十五年恭逢歸政典禮欽奉懿旨以久列戎旃賢勞尤著敕部議叙十八年六月奉　補授長江提督是年八月入覲蒙恩賞給紫禁城騎馬九月到任二十年正月欽奉懿旨賞加尚書銜該提臣黄　升性情从勇識略閎深溯自同治初年創設長江水師仰蒙特達之知首膺提封之任勳勞最著資望最深先後治軍三十餘年激　將士整頓操防實力實心始終如一本年出巡閱伍進駐岳州適值倭人渝盟江防吃緊該提臣聞信星夜下駛與臣會商一切事宜以日本無理肇釁義憤填膺忠藎報國之忱見於詞色七月初駛赴下游督率瓜州鎮總兵謝濬畬調集師船扼要備禦八月初因積勞成疾病勢日增臣以布置江防業巳就緒函勸回省醫治該提臣自謂受恩深重不　遽離防次初九日病益不支始行回省初十日清晨臣遣員問疾該提臣强起扶坐牀頭備述下游籌辦情形至爲詳悉並稱餘生有何足惜但能飲粥半孟卽當馳赴防所言猶在耳不意溘然長逝也現在老成宿將日漸彫零此次該提臣奉命重蒞長江方冀宏濟時艱長爲國家于城之寄不謂偶患微疾遽爾云殂江左軍民同聲悼惜其一應身後事宜由臣派員妥爲照料查前長江水師提督李成謀在任病故仰蒙特旨子諡建祠優卹藎臣有加無巳該提臣黄翼升功績尤偉久在聖明洞鑒之中應如何賜卹之處聖主自有權衡非微臣所敢擅擬現在防務緊要長江提督一缺未可一日虚懸巳由臣咨委瓜州鎮總兵謝淀畬兼署電請總理各國事務衙瘦代奏應請旨迅賜簡放以重職守謹將黄翼升遺摺一扣代爲呈遞理合會同湖廣總督臣張之洞恭摺由驛馳陳伏乞皇上聖鑒訓示再該提臣祗有一子黄宗炎係監生由分部行走郎中報捐道員候選人甚孝謹學業京優初在防次侍疾該提臣勉令回籍鄉試迄今尚在湖南伊孫黄恩緩尚幼合併陳明謹奏奉硃批另有旨欽此○○臣孫家鼐臣陳彝跪奏爲順天各屬續報被水並現辦情形遵旨覆陳籲懇天恩飭催原撥銀欵以資接濟恭摺仰祈聖鑒事竊本年夏間雨水過多積澇傷稼臣等巳於七月十二日據實上陳猶冀天氣開晴秋成尚獲薄收乃七月中旬以後直至月杪仍復晴少雨多八月朔後始得開　從前之積水旣難驟消後來之霪霖又復增漲以至各　田畝被水益深本月十八日臣彝出闈正在商酌具奏旋於二十一日承准軍機大臣字寄奉上諭順天所屬被災地方究有若干處情形輕重若何著孫家鼐陳彝迅速查明並應如何賑濟之處奏明辦理等因欽此並蒙將御史陳其璋原片二件抄給閱看仰見我皇上垂念畿甸時賜提撕曷勝欽感所有各屬續報疲水情形理合詳細上陳伏查本年水災以東南兩路爲重截至八月二十日止通州巳被淹三百餘村武清鳳河下游東隄復經漫决計前後被淹六百餘村薊州薊河之東岸西岸泃河之北岸迭報温决成口前後被淹約三百村香河續報窩頭河焦莊漫口淹及隻營打百户等處前後被淹約二百村寳坻續報泃河張八甲莊辛集鎮等處漫决前後被淹成災者五百餘村寍河於六月間僅報薊河出槽乃以地勢最低七月以後上游香河寳坻之水一律下注海潮倒漾遂至全境二百餘村無一完善又三河於前次具奏後禀報錯河出槽南北兩鄉被水成災者九十餘村南路覇州保定文安大城四處地處極窪巳陳前疏兹各河漫溢之水陸續下注據報覇州成災一百三十餘村保定地勢極狹全境被水成災者二十餘村文安惟西南鄉稍有高地南北兩窪巳不下二百餘村大城亦二百餘村此外則東安約成災百餘村永清瀝水旣多中亭河减河又復漫溢被淹二百餘村固安雖報災百餘材僅止矮禾受傷尚無大礙臣等稔知武清寳坻地廣災重先准武清縣之請發庫銀二千兩急撫情形最重之馬白港等村旋延南紳褚成煒等携庫銀三千兩該紳亦自募鉅欵前往查放該縣全境寳坻亦如該縣之請發庫銀二千兩撥該縣備濟銀二千兩由通永道張紹華延紳吏廷華派委王秉謙前往該紳亦自集捐三千兩次則薊州先撥該州庫存賑餘備濟兩欵並該州集捐共九百餘兩益以府庫銀八百兩以爲東西兩窪急撫另延京紳楊福璋程丹桂等携欵查放全境東安亦歸褚成煒香河亦歸楊福璋程丹桂永清歸京紳黄思永延友前往均巳定議寍河札令動用備濟本息以爲急撫覇州保定文安大城四屬災情大城較重亦令動用備濟銀兩其餘全歸冬賑所幸該四邑村莊較少尚易籌畫三河被災最重者僅十餘村固安情形較輕至冬另行籌辦此南兩路現辦之情形也其西北兩路昌平無災平谷係猝遇山水被災不過數村該處向有民捐倉榖巳由該縣借給一千餘石大興宛平均遞被瀝水淹浸宛平尤重成災約二十餘村京師首善之區城外向有善紳開設粥廠擬由臣等勸令早日開放以定民氣倘有外來災民亦可借資安揷仍俟冬間察度重輕優子賑撫歴　辦災均蒙恩開設六鎮粥廠擬俟下月察看情形再行奏請其西路之涿州良鄉房山北路之順義密雲懷柔大抵皆以雨水過多　　漲發低窪之區收成减色被災或十數村或數十村輕重不等應否撫卹均可俟交冬察看辦理此西北兩路之實在情形也臣等悉　　察十九年水災係大雨連朝山水奔騰永定河决口所致其水驟而猛本年水災係連雨兩月忽斷忽續永定上游雖未潰决而瀝水不　各河漫溢積成巨浸其水緩而寛田禾漸次浸淹受害實巨且頻年大祲之餘不獨次貧悉成極貧卽稍有力之家亦復自顧不暇民　　　實屬年甚一年而籌欵之難目下尤甚誠有如該郋史所奏者溯查十九年賑欵散放銀米棉衣合銀共逾百萬之數而義賑尚不在山際蒙恩賞倉米十五萬石截漕折銀二十二萬兩外其時各省無事疆臣顧念郊圻力全大局集捐至數十萬兩之多各省災黎　　浩蕩之恩得有更生之慶現在捐輸巳成弩末又值東洋有事不得不以全力注之軍需賑捐勢難再勸所可恃以接濟者惟有上年奏存户部之兩淮鹽商捐欵三十萬兩及臣衙門庫存賑餘曁各州縣庫存備濟生息兩項十餘萬兩冬撫春撫萬難敷用現在兩淮商捐巳解到者十五萬兩擬請飭下户部發交臣衙門陸續撥用其未經解到者臣等巳專函催解此外不敷之欵日夜焦思無可籌書查本年四月間臣等奏請截漕備荒各摺奏旨交部議奏　　湖南漕折銀七萬二千三百餘兩另撥存儲又各省每年應解備荒經費共十二萬兩遇閏加增銀一萬兩令實住户部以備賑需均蒙恩准在案備荒經費一欵旣經户部議准專備順天賑撫奉旨俞允擬請更定名目曰畿輔備荒經費請旨飭下户部查明應解省分嚴催該省督撫督飭蕃司迅將本年應解銀兩刻日起解不得因循拖欠貽誤災黎至湖南漕折一欵户部議准係在本年六月上年漕米自巳購運交倉擬請飭下該省督撫卽將本年應徵新漕先行籌墊儘年内折解　部以上兩欵如能全數解齊則本年賑銀可得六十餘萬兩或可敷衍足用至歴届辦賑均蒙恩賞漕米民爲邦本可否恩出自上賞給賑米之處伏候聖裁臣等身爲民牧撫育無方數值災荒中夜悚愧惟賴堯仁普被庶幾飢寒赤子幸獲生全臣等無任急切屏營之至所有順屬續報被水　辦情形遵旨覆陳緣由謹繕摺具奏伏乞皇上聖鑒訓示再臣彝現在請假未遞膳牌合併陳明謹奏 
 
