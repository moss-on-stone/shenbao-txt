# 1881 - 57 - 4902815

 

Page 1

 
 
[新印各種書籍岀售價目] [  本舘發售]  
　　啓者本舘所發印書籍俱各精雅可喜除在上海發售外其餘各外埠即由賣申報人經手如蒙諸君子欲購閱者祈惠顧可也所有售外埠之書價與在上海一律如經手人或有私自加價等情祈買客信知本舘以便查究兹特將各書實價附列如左 
　　中英和約洋一角中東和約洋一角瀚海尺牘洋四角在　雜志洋二角三　識略洋三角經藝新畬洋四角昕夕閒談洋四角平浙紀略洋三角草廬經略洋三角　　餘　洋三角文海披沙洋二角寰　　　洋一角紅樓夢補洋五角水滸後傳洋五角　　錄實洋八角綏寇紀略洋四角瀛寰瑣紀錢八十四夢彙談洋二角白門　柳記一角和約彙抄洋三角　秀詩　洋一角四溟瑣紀錢八十格致　編錢一百六合瑣言洋四角柳南隨筆洋二角香　筆記二角五訂　雜錄一角五　亭　錄四角五零金碎玉一角二尺牘集錦一角五春融堂雜記二角獨悟　靈抄二角印雪軒隨筆二角秦淮　　錄二角兩漢博聞　角五龜　漫錄一角五　城備考一角二臺灣外紀三角五快心編實洋五角返魂香實洋二角林蘭香洋四角五女才子實洋二角東槎記洋一角五聖武記實洋六角青樓夢每部五角　月海洋三角五東征集洋一角五閩雜記洋二角五夢園叢說洋二角藝林伐山洋二角聞見異辭一角五萬國史記洋六角豫軍紀略三角五茶餘　薈一角二史餘萃覽二角二何典一角五野記一角五蜀碧一角二粤屑一角五西游補二角庭　錄一角　愁集二角點　記二角小家語二角糧史洋二角書目洋一分續書目一分　史洋五角笑史一角五語新一角二耳郵一角五痴說一角五香　集三角　史三角五十三日備　　洋一角　　秋　錄洋四角五淸暉　尺　洋一角五山東軍興紀略四角五屑玉叢譚初集洋四角屑玉叢譚二集洋四角屑玉叢譚三集洋四角屑玉叢譚四集洋四角有正　齋尺牘一角五螢　異草初集洋二角螢　異草二集洋二角螢　異草三集洋二角續異書四種洋二角五曾文正公年　三角五有正味齋日記一角五庸閒齋筆記洋二角五歴代陵寢備考洋七角淮軍平捻記洋一角八夜雨秋　儥錄四角五紀載彚編實洋一角五　　據目抄一角五山中已夕　二角五景船齋雜記一角五揚州　　錄洋四角　閨　名　洋六角甲申傳信錄洋二角吳中平　記洋二角硯雲甲乙紀洋五角鴻　軒紀艷一角二談古偶鎸洋一角五六梅書屋尺牘二角　經書舍雩　角半使琉球日記一角八　露　雜記一角五　　　質言一角五尊聞閣　選一角八天壇長　　　三分禀啓零　一角五分航海述　一角八分曾文正公大事記洋一角五尊聞閣詩選初集洋四角半尊聞閣詩選二集洋四角半笑笑錄實洋三角　史探　錄洋三角平定粤匪紀略四角後西遊記實洋五角鏡花錄十二本六角 
[論删汰衙役]  
　　官署之有差役所以供臂指也而近來州縣衙門則差役過多實足爲閭閻之害昨報載錢塘湯令裁革差役三百餘名不禁爲之大快曰錢邑庶有豸乎夫差役名目不一曰捕班曰快班曰皂班曰轎班曰糧差曰值日差曰民壯紛紛者指不勝屈而頭役之下又有數役役各有缺其缺或數百金或數千金買得一缺子孫可以世享即或有過而遭斥革而若輩私例牢不可破名曰官革私勿革其年例進餉仍得分肥俟官或升　調補仍得易名頂充或官未調任而爲日既久仍然改名充當點卯應官則另以一人作替身官固末由知也若輩聲氣相通互相聯絡反足以　官之耳目而在外益肆招搖况此輩習氣甚重一入其黨必沾染其習即若輩之兄弟子姪亦莫不倚勢作威魚肉鄉愚仗倚官勢而役之黨又倚役勢官則尚有調動役則永無易時此俗語所以有閻王好見小鬼難當之說也且既爲差役即以此爲恒業招搖撞騙訛詐恐嚇無所不至而在彼視之以爲分所應爲故衙門多一差役即地方多一游民一經習慣即將來斥革之後亦不能另習他業農工商賈一無所長但逞其機械變詐之私而以白手攫人財物其流且至於爲匪爲盜是不大可哀哉夫州縣衙門差役至於六七百名殊屬可駭統計州縣之事雖曰撫字催科不勝煩劇然如仁錢兩縣刑名案件本屬無多至於催科則城鄉皆有保甲但以一紙糧單發下地保不難按户催繳即曰地保不足以任則冉發粮差數名至地保處督催斷不　此多人至於衙役必皆有值日之序其缺之貴　即以值日之多寡爲分聞每缺之美者每月可值六七日缺之劣者每月不過一日而已而此一日中又不僅彼一人間有正逢值日而是日毫無事事者然則若輩將作何生計耶苟非作奸犯科其能供其仰事俯畜之資乎故既爲差役即不能責以廉潔自好勢使然也吾謂官之馭若輩也宜嚴而不宜寛例載在官人役有犯加平人一等豈過苛哉實以此輩何勢作威平日本非安分守己者可比科以加等之罪猶不足以蔽辜設遇夢夢之官則即以官爲傀儡線索在手提之撥之官之功名爲其所累而彼仍得安然事外其可惡爲孰甚哉說者以爲此輩苟不假以事權則亦不敢肆然無忌顧既爲官所驅使之人則事權安能不假不假則驅使仍屬不靈而若輩之怨毒且將畜而思逞可勝防耶故曰治民易治差難差一治而民自無不治湯者之意殆欲先爲其難者乎裁役之舉其利約有數端差役既少則查察也易周利一黨與不多則威燄亦可稍殺利二少一衙役即多一良民利三差役之勢漸微則民之害亦漸去利四少一差役即少一耗費利五有此五利何憚而不爲哉民間訟事往往兩造均已自願息事而爲衙役所牽掣從中舞弄不能中止究之兩造皆有耗損而差役坐收漁人之利官則末由知之今若裁汰雖未必遂能盡袪積弊而究亦可以稍殺其勢杭人本少恒業　以衙門吏役爲生計而且習於虛浮捕風捉影無中生有成爲風氣一遇事端更復枝枝節節罔知顧忌此等風氣當皆由衙門中人閱之雖有官府設法禁止卒不可得故吾謂裁汰差役使之仍歸恒業則將來可以漸漸轉移其實一州縣衙門用人至於六七百之多本屬罕事即使汰去一半猶覺綽乎有餘儘足供地方官使令之役彼不加裁汰者殆由於未嘗稽核之故耳安得天下各州縣皆以湯公爲法汰而又汰勿使游手好閒之輩坐食以耗民 
 
 

Page 2

 
 
間之財則其於國於民裨益豈淺鮮哉 
[海濱多鹿]  
　　日本報言該處有一地名海可沓迭隣近之處近有打鹿一事鹿本山居之獸山中積雪甚寒則鹿多岀至海邊易於捉獲今年鹿　更夥居人競以捕鹿爲事有父子三人一日捕得十四頭則其多可知矣然捕者雖日有所獲而鹿之來者仍紛沓如故今日捕獲若干明日又捕獲若干故該處捕鹿者但取其皮角而盡棄其肉鹿肉之價大賤其死鹿之價前時須洋十二元至十五元者今則不過每隻一元半之數有逐鹿之志者當不憚掎角之勞矣 
[搜山獲匪]  
　　陳墨樵觀察世勳浙江歸安人以佐貳服官豫省約已四十年甫於前歲升任南汝光兵備道去冬乃忽入計典落職或謂廵道從未有入大計者今觀察之被劾殆創格也然亦姑不具論惟近據豫省人函稱觀察查辦角子山一事固彰彰在人耳目間實有足多者先是豫省角子山内地廣數百里久爲逋逃藪二百年來頑民梗化疊奉嚴旨飭令三省會勦無如殲除未浄州縣官不敢顧問盖恐肇兵端也光緒四年冬觀察莅任力求整頓督捕綦嚴山内著名捻首設法誘獲懲治餘匪隨亦遠　觀察又派員訪知山内暨山外附近之二三十里鄉民皆可良可莠因禀懇涂中丞籌欵設局遴委陳通守桂趙二尹完會同南陽郭叅戎廣秦衝寒冒雪入山挨户淸查發給十家牌一家有犯十家連坐從此化莠爲良現在山内士民俱自稱可夜不閉户道不拾遺祇求移駐又武官彈壓撫綏使可久安長治云是則即此一事觀察已過人遠矣惜乎其罷官之速也 
[尋子可憐]  
　　近有一晉人到皖尋子年約四十餘沿街訪問據云前當晉省奇荒家人相繼作餓殍身及十一歲之子僅存乃相携岀走覔食於周家口地方萬分苦楚前年冬臥病數月益復無以聊生突來一皖人自云汪姓住居皖之省垣願以青蚨四貫易且子挈之歸病愈可到彼相依因思病兼凍餒旦暮且死已死子亦難生不如姑忍而岀此則稚子得噉飯所已亦可勉延殘喘乃受錢遣子嗣病見痊愈亟欲尋子去冬蒙鄉親給資作川費附舟來此四處招尋迄今未有着落言畢嗚咽聞者爲之悽然或謂汪某殆非皖人不然何徧訪無知之者嗚乎骨肉分離來歸有夢異鄉孤孑依倚何人是真可憫也已 
[滬江氣候]  
　　本埠自前月杪聞雷後今已旬餘尚未晴霽不特風雨交作且闇下雪珠料峭春寒砭人肌骨雖各處農田久盼膏澤城鄉港汊乾涸已多得此春雨渥沾誠堪志喜催道上行人日往來於泥淖之中殊形不便耳昨又竟日晦霾下午微見雪花寒威不减冬日室中寒暑表已落至三十六度云 
[丁祭例志]  
　　初五日爲丁祭之期本埠道憲劉觀察於五鼓後率同屬員齊赴西門文廟更換朝服致祭禮畢即易服回轅云 
[海運撥交漕米示]  
　　江蘇海運滬局示諭各州縣解米丁胥人等知悉照光緒六年分各屬起連冬漕業經議定撥交招商局輪船裝運漕糧正米二十萬石隨交天津剝船食米二千三百石通倉經紀耗米三千石經耗項下剥船食米三十四石五斗籌二升餘米四千石分給船耗米一萬六千石除按欵開册移送招商局並海運員董查照會同監兌騐收外合將派撥各州縣漕糧米數開列於後爾等管解抵浦即行赴局報明聽候扞樣驗明米色押令駁船開放招商局棧房碼頭會騐即由委員監收交代上棧毋得違悮切切特諭 
　　長洲縣漕糧正米一萬石　元和縣漕糧正米一萬石　吳縣漕糧正米七千石　吳江縣漕糧正米八千石　震澤縣漕糧正米八千石　常熟縣漕粮正米九千石　昭文縣漕糧正米九千石　崑山縣漕糧正米八千石　新陽縣漕糧正米七千石　奉賢縣漕粮正米八千石　金山縣漕粮正米七千石　上海縣漕糧正米一萬石　南匯縣漕糧正米一萬石　青浦縣漕糧正米一萬石　武進縣漕糧正米八千石　陽湖縣漕糧正米一萬石　無錫縣漕糧正米六千石　金匱縣漕糧正米九千石　江陰縣漕糧正米一萬石　宜興縣漕糧正米七千石　荆溪縣漕糧正米三千石　丹陽縣漕糧正米五千石　溧陽縣漕糧正米五千石　太倉州漕糧正米八千石　鎮洋縣漕糧正米八千石 
　　以上共計派撥漕糧正米二十萬石所有應交各耗照章隨正交兌 
[查禁流氓示]  
　　欽加布政使銜江南分廵蘇松太兵備道劉爲示禁事查上海爲通商總匯之所南北二市商販雲集惟五方雜處良莠不齊現在本道訪有無業流民刁頑棍徒徐阿炳等十四名在於水神閣金利源太古碼頭永安街新開河洋涇橋大馬路頭擺渡虹口下海浦珊記碼頭到處招搖嚇詐包攬撞騙以爲取財之計外來商民不知底細往往被其欺凌受其愚惑實屬胆大妄爲目無法紀本應拿辦第不忍不教而誅合先岀示諭禁爲此示仰該流氓知悉自示之後務須各自猛省勉爲善良如再不知改悔仍蹈前轍定即按名嚴拿從重究辦决不寛貸勿謂言之不預也其各凛遵毋違特示　計開花名 
　　徐阿炳甯波人　張阿生上海人　方桂山寧波人　邱勝蘇州人　孫阿春上海人　張阿順甯波人　王福蘇州人　陳麻子上海人　朱坤上海人　陳錫寧波人　朱松林上海人　許二上海人　祁增上海人　吳錢慶寧波人 
[委員勘地]  
　　同和洋行因漲灘與工部局涉訟一案兹聞已由劉道憲委謝湛卿刺史於今日帶同書差前往丈量禀覆再候核奪云 
[名班演劇]  
　　本報今日告白内列有海得生在外國戲園演戲一事想在滬中外諸君當必以先睹爲快也 
[張燈設宴]  
　　法廵捕房大自鳴鐘石扶梯前昨經工部局搭盖篷帳大門前鐵欄杆上亦東西附以鐵管横條上裝煤氣燈百盞蓋以今歲更　董事以來未曾宴聚昨晚因循例演戲請宴云 
[聽書敗興]  
　　本埠之充當陰陽學者舊歲因有需索情事曾三易其人昨聞　陽學諭管　方僧道外凡士娼以及說書者亦歸其管束故前日大東門孫家弄陸盧軒茶舘内王麗泉沈沁泉兩人在彼彈唱南詞以未經向陰陽學岀費俟　上惪莫將琵琶取下王沈幽人亦無 
 
 

Page 3

 
 
可知何惟坐客方兾側耳而聽乃忽遇此殺風景甚屬掃興其中有本地某紳見其硬奪琵琶隨令從人將琵琶奪回正待發作該陰　學知某紳係孝廉公亦不敢逞强嗣經茶舘主調處着點香燭服禮某孝廉始不與之計較云 
[厝棺露骨]  
　　友言前日　城中一粟庵道經黄道婆菴前見育浮厝棺兩具其左首一具壙磚盡落棺本已朽中露白骨纍纍不忍寓目詢之居人均不知爲何姓想其子孫不在滬上然何以絶不託親友照顧致有暴露之慘也 
[車夫壓斃]  
　　英租界坭城外新街地方有某姓車寓前夜閣樓坍塌壓斃車夫一名係江北人年約二十餘據聞其人滬地並無親屬不知如何料理棺殮孑身異鄉並且死於非命殊堪憫已 
[縱火斷結]  
　　西人縱火一案前經屢列於報兹悉於前日由　按察司斷結　據衆証口供芭滑爾雖非親自放火而指　他人與自己放火無異除累及隣居及恐有不測傷人等事不計外即欺誑保險行已屬不合咎有應得今斷定自今日起看監禁十二月并罰做苦工云該西人其悔將何及哉 
[劒繳存本]  
　　江裕昌茶棧倒欠鉅欵銀兩一案英公堂訊供各情節經列報昨由陳太守飭傳德泰押舖股東兼執事之曾壽田及德安押舖股東兼執事之羅顏村並提在押之歐夢麟歐昌朝等彙集研訊太守先閱前次搜岀之信稿隨問歐夢麟爾東家江老四近日有無信到答稱無有又問爾信稿中所云九江有房屋三處可押銀千兩此房係江裕昌產否又云巨利號祈即閉歇以免引盜入門巨利是何店舖何以即令閉歇答稱九江房屋是江老三之產曾借鄭姓銀千兩刻下正在催還故欲將此房抵押又詢此房值價幾何答稱每年收租銀三百餘兩至巨利係昭姓在廣東所開之銕號存本銀五千兩監生亦有五百兩股分往來款項甚鉅觀滬上江裕昌之情形殊屬可懼故令閉歇太守謂汝經手江裕昌共欠各項銀有三十萬兩光景債主並無一言辱詈爾今有引盜入門之語實屬喪盡天良或者巨利亦係江姓所開乎答稱實非江姓之鋪又問汝家信上有云家有銀千兩倘無要事望勿使用可見江裕昌雖然倒閉汝家則已豐厚答稱現銀不過二三百兩合之田產共有千金耳官又謂在汝枕箱内搜岀王姓職照係同汝押銀三百兩何尚云積蓄無多耶答稱王姓　鄉親由廣東到滬欲赴蘇垣謀差資斧不足不得已代爲措借太守又曰此案本府已禀道憲裕泰松等各茶商亦經上控業奉道憲諭令廣肇八釐事淸查江裕昌帳目分别各客存棧貨水脚未付已付及存茶中客貨棧貨細爲核算已有眉目該董事等既奉道諭又因市面起見故不辭勞瘁悉心經理汝爲江裕昌之夥約及二十年曾令汝赶緊覔保理帳乃竟延皁不聞是何居心耶答稱蒙恩諭令交保實深感激然巨紳大賈既不肯與監生作保其次者大老爺又必不信是以遲延至今實岀無奈太守又問江裕昌存德泰德安押舖本銀各幾何答稱德泰存銀千兩德安却無存項乃令歐退去問曾壽田德泰共計存本幾何本府閱日報知德泰已盤與永慎堂此因何故其殷分合同　單及存本簿　曾帶到答稱德泰存本銀八千兩共十六股每股五百兩江老四有二股計銀千兩現因各莊不與我舖往來故不得不　與他人合同單由股東各執行本簿携帶在此當即呈閱太守閱得江老四存本千兩無錯并有江淸泉存本一千五百兩歐昌朝半股銀二百五十兩隨問江淸泉是誰答稱是江老二己身故六七年太守令將江老四江老二歐昌朝等五股半銀三千七百五十兩具限繳案或繳　肇公所亦可曾答應退去又喚回問永慎堂是誰答稱即開五福押舖之江啓東今盤頂各事由其姪江蓮山經手又令羅顏村將股分簿呈閱閱得德安存本銀共萬兩分二十股亦每股五百兩歐　　存本五百兩諭羅亦將此欵具限繳案答稱毆雖有本銀五百兩但伊與我往來尚被欠銀二千七百餘兩有帳呈閱太守謂毆存本銀五百兩如何被欠如許呈閱之帳擲還飭即將該項繳案又云毆欠爾之欵如果情實俟江裕昌案結可另行控　羅始　寛限一月太守准如所請曾又稱奉　繳銀二千七百五十兩但去歲鋪中　虧尚未結明設或虧本須得照扣太守許可又諭毆昌朝謂汝之本銀二百五十兩亦須繳　俟廣肇董事議明應否將此項攤償再行核辦毆唯唯而退 
[捉姦搆訟]  
　　前日上海縣署據浦東洋涇鎮地方之保正張行川扭送鄉人陳惟興到案經帮審委員王别駕研問據張行川供稱與陳桂興住居兩圖因陳之寡妹與我族姪有私被我偵知將男女兩人拘住即欲送案詎陳桂興謂既經拘住何以不交與彼逕行送縣　伊顏面將我拖住毆打已致受傷尚不滿意竟取穢物塗我嘴上今兩肩尚有痕跡爲此偕族人將伊扭送請辦問官質之陳桂興則供爭論厘　並未將穢物塗其頭面别駕即詢以張行川肩上是何痕跡答稱此係彼傾跌染泥問官着差役騐看據禀的係穢物隨飭先將陳堂頰四十下復加酷問陳桂興仍執前供官謂既稱泥跡可與餂去陳即時餂淨官見張行川年途花甲受傷屬實判罰陳桂興洋八元給張爲養傷之費完案 
[捉姦跌傷]  
　　嘉定人汪硯夫僦居法租界於前跪鳴捕捉姦反被推跌以致頭顱受傷當經廵捕將其妻汪陸氏并姦夫金阿二拘押昨晨朱明府臨捕房發落各案時汪硯夫供訴前情稱與金阿二同居我有病臥床而金阿二日逐領同陸氏岀外閑遊昨晚彼等竟上樓閉門我隨上敲門反將我推趕下樓以致跌傷朱明府尚未詰問而汪陸氏即猝稱丈夫令我去買水烟答以無錢囑我到阿二處借烟我甫經上樓彼即隨後趕上誣我有姦明府見其年已不小言語神情頗不安分隨詰其年歲幾何答稱今年五十歲官謂若大年紀尚作此無恥勾當飭先掌頰四十下更訊金阿二供作老虎灶生意貸屋與汪同居官謂既在老虎灶何又另行租屋頭有　昧亦飭責四十板着其即速移居不准再到汪處並謂汪硯夫既供欲遷回嘉定準即領妻回去嚴加管束又將汪陸氏申斥一番汪陸氏尚不遵斷復飭堂頰五下方稱願從回去明府又諭汪硯夫謂汝妻若不肯回籍可再來控告定十重懲云 
[免枷責釋]  
　　前報所列揑造假票之沈杏生公堂原斷責手心一百下枷號一个月今朱明府查得沈杏生之父曾任衢州府江山縣知縣赭寇楊　時城陷殉難沈杏生孫忠臣之役實屬年輕糊塗致有此等情事故昨臨捕房時諭以此案今原告不廹泰康莊亦不到案請懲 
 
 

Page 4

 
 
姑格外從寛免予枷號着責掌後交其兄保岀好爲管束又將沈杏生提到嚴加訓飭令此後改過自愛云 
[逼妓案結]  
　　前報欺逼幼妓一節兹悉由該妓王范氏之夫王壽昌投法公堂控稱同妻住居鄭家木橋堍前被周小弟將妻誘逼爲娼曾取帶擋洋蚨後經還訖領妻回家今又被周糾同英包探陳阿九扭妻至英租界揑據索洋請賜究辦銜法捕頭函問英捕頭立傳陳阿九詢問陳稱並無助周脅妓之事隨飭陳查究當由陳立將周小弟及妓王范氏并張春林等一併解送英公堂昨由陳太守庭訊王壽昌申訴前因並稱在法公堂所控陳阿九助詐情形乃是傳聞之誤實係周紏同徐阿九所爲王范氏供稱於去年九月間到四馬路徐小寶家曾取帶擋洋一百五十元於九月間還淸太守問九月取洋如何九月便還又稱正月初付歸周供王范氏到徐小寶家爲娼我借與洋一百元另有經手傭婦等洋一百六十五元俱有借票今未帶來容再呈閱太守問借洋立據時王壽昌曾否到塲答稱未到太守又問周既稱索欠如何脅妓至烟館勒索答稱爲傭婦等扭去張春林供是日向徐小寶家廚人杜某索肉價十六千零杜向王范氏轉索别欠是以小的亦在彼處太守得供之下謂周小弟追索帶擋本不准理况敢任意糾人扭逼情殊不合姑念已經吃虧從寛免究一併斥釋 
[酌擬天津水師學堂事宜]  
　　一挑選學童由海關天津兩道會銜先期岀示無論天津本籍或隣縣或外省寄籍良家子弟自十三歲以上十七歲以下已經讀書數年讀過兩三經能作小講半篇或論全篇者准取具紳士認保赴書院報名並將年歲籍貫三代開　入册届時由天津道或海關道親臨書院點名扃門面試擇其文理通順者先取百名左右招赴學堂面覆察其體氣充實資性聰潁年貌文理相符果係身家淸白者挑選六十名如初考取不足額再展期半月補考一二次如尚不能取足任缺勿濫選定後取具本人家屬甘結親隣保狀收入學堂試習兩月後再行察看或口齒不靈或性情惡劣舉止輕浮即行剔退發還狀結或係外省投習者皆無來往川資所有甘結保狀彚齊存案另繕册摘填藉貫年貌三代兩報課公文呈報　一學生在堂以五年爲期子甘結内聲明未滿五年不得自行告退及請假完娶亦不得率應童子試致妨功課五年滿後果有兼人之力中西學業並進者准其應試　一學生選入學堂以文理全通讀書甚多者爲第一班書讀已多文理未盡通順者爲第二班書讀不多文理未盡通順而資性頴悟過人者爲第三班第一班學生今日專究洋學惟早晚由漢文教習講解經史課授文書仍聽其歸房後各於燈下用功每放假前一日午後漢文教習一題各作論二篇第二班學生早半日專習洋學以午飯後仍以兩點鐘習洋學至三點鐘後習漢學燈下仍習漢學第三班學生早半日習洋學下半日習漢學燈下仍習漢學夜課均以十點鐘息燈安歇一二年後各生功夫漸進另延洋師教授頭班其課程臨時再爲酌定　一學生漢學除五經已完照常温習外僅讀兩三經者無論所讀何經到堂後均一律授以春秋左氏傳以歸畫一並習讀戰國策及孫子兵書旁涉讀史兵略草廬經略紀效新書增智囊補之類以拓智識　一凡遇房盧昴星日洋文教習放假一日漢文教習照常管課每月遇機器局第一次放工之日隨同放全假一日其三節放假日期照水雷學堂例年節放假九日端午中秋放假三日如有父母喪葬准其酌假　一考取學生初入學堂除給火食外第一班月給瞻銀一兩第二班每季給衣履費銀二兩第三班每季給衣履費銀一兩交各家屬具領兩年後學有進益再爲遞加　一各學生所習課程應由監督查明按月分别册報其功課之勤惰由漢文正教習於三個月後會同教習查明酌加考語列單會同監督呈報惰者分别降黜勤者隨時拔獎　一學生入館半年後請照水雷學堂之例每月由海關道天津道製造局王道軍械所劉道輪月會同機器局許道值考其考試時或與水雷學生分作兩期或併歸一期分兩邊　考臨時酌辦　一每次考試以洋文算學爲主兼觀其譯漢之文理合成分數取在前列者核其所造之淺深分别獎賞　一學生在堂一　規矩另由監督教習會擬學規條欵呈核後在堂懸掛如有違犯由教習回明監督分别責罰　一學生肄業兩年後每日早晚赴教塲學習洋操步法演試洋鎗打靶第四年上練船在局前河面操練桅帆大砲第五年隨練　岀洋廵歴練習風濤沙線六年以後擇其才藝岀衆者派赴外洋各國肄習以備大用　一學堂應設正副監督二員正監督總管稽查約束照料學生請飭刊監督水師學堂木質關防發給爲具領經費造送銷册盖用以專責成副監督專司經費岀入及購置收發書藉器具支發師生火促丁役工食等事司事一名隨同副監督管理買辦零件抄寫報册洋文教習二員一正一帮學童收至五十名外再添洋文帮教一人正教習除授課外掌定課程與各班黜陟賞罰漢文教習三人專課漢文　一水師學堂造就較爲遠大學童如不能足六十名之額應就水雷電報兩學堂已挑學生内年紀較輕咨禀尤異者酌量拔補　一請遴派官醫生一名爲水雷水師兩學堂並機器局員役診視公用學生遇有疾病在堂醫治醫藥由局預備騐係病重准回家醫治痊日來堂不給藥資　一學堂月中用帳由監督五日一閱加戳再由輪值月考者一月一核隨文申報　一漢文教習及司事薪水學生飯食聽差等人役工食悉照水雷學堂定例恰學生如滿六十名之額伺役恐有不敷應臨時察看酌添　一所擬以上各欵應俟呈核後刊刷多張發貼各書院義學俾衆人共閱周知以廣招徠 
　　前船政大臣吳春帆星使於天津設立水師學堂專選良家子弟少年穎異者學業其中以備大用今星使駐節申江擬酌挑學生赴津特恐衆未週知爰將全分章程函致揚誠之太守囑本舘刊播以廣招徠特照錄如上 
[  本舘附識]  
[辛巳春季滬濱花榜]  
　　第一甲第一名　張寶珍幽嫺貞静　第一甲第二名　周小翠娬媚生風　第一甲第三名　周雅琴靈秀俊逸○第二甲　姚倩卿淸新雋永　朱雪卿流動多情　朱良卿柔媚生風　王焦林韶秀靈警　葉蓉仙端莊沈静　朱冠卿富艷動情　周月娥渾融秀雅　徐慶雲新潁踈爽　徐墨琴機警天成　李寶卿静細沉着　黄燕卿靈雋生峭　周寶薪淸雅風流　周杏卿天直爛漫○第三甲　郁憧芝豪情倜儻　孫文玉綺麗圓融　吳桂琴婀娜幽艷周斐卿光明透達　朱素芳秀穎妍雅　朱小蘭渾厚真摯　孫雲翠嬌小輕　朱竹卿憨頑磊落 
[  京兆授評定]  
 
 

Page 5

 
 
[題摺酒持螯圖]  
　　九衢車馬何喧閙管營俱苦世　牽南陽居士忽大笑不如歸向糟邱眠糟邱之景　　俗　　　頭香祕　酌我以大斗侑我以新曲頽然一醉銷盡愁千斛庭花艷艷紅初開酒酣邀月月不來秋風鄉味足紫蟹堆盤聊佐叵羅杯叵羅杯深緑浮　螯持左手尤香美人生對景且開懷利鏁名韁徒苦耳我聞陶淵明李青蓮灑然酒國稱聊仙君今獨酌太岑寂何不招我狂歌詩百篇我歌君起舞君醉我獨醒漢臬之遊諒不惡願君說與鯫生聽○四時閨詞集句　春　風吹梅信又成寒宛轉香滑瑪瑙盤獨坐黄昏誰是伴月移花影上闌干　夏　樓臺倒影入池塘團扇風前衆緑香乍睡覺來無一事戲抛蓮子打鴛鴦　秋　冰簟銀牀夢不成香飄金屋篆烟輕無情有恨無人見獨倚闌干待月明　冬　白馬嘶寒雁呌烟星光欲没曙光連鴛鴦瓦冷霜華重繡被焚杳獨自眠○題畫蘭贈顧竹城大令　芳蘭與佳蕙貌同種不一寄語採樵人折時須分别　臭如圖介于石君子筮之以爲則　莫向秋風怨楚騷國香從不翳蓬蒿一枝欲折無由折露　苔荒翠壁高　簾飄翠旌琴調素心墨池波影粼粼寫芳蘭數莖　幽崖露零荒江曉淸珊珊仙骨輕盈似　波洛神　調寄醉太平○題讀書秋樹根圖　簾卷西風瘦不支秋來容易賓鬢成絲多君借得龍威籍黄葉林中手自披　一燈如豆暗蛩鳴悶坐披圖百感幵我亦蕭齋耽夜讀撩人偏是樹間聲○題夷人圖調寄浣溪紗　　曲闌干素手扶眉峯一寸鎖愁蛾奈何天遠落花初　微印莎堦鞋鳳瘦薄梳檀　鏡鸞孤春情付與小狸奴 
[  畹香留夢室主人黄恊填呈稿]  
[蘇省撫轅事宜]  
　　正月廿九日候補道謝元福辭行赴浙江　牌示照得丹徒縣知縣馮壽鏡因腿傷未痊請假就醫禀奉撫憲批准給假委員代理所遣篆務兹查有候補班前先知縣馬海曙堪以酌委代理浙江海運通局總辦升用　取知府戴燮元　江來即辭赴津○二月初一日同知徐元　解供布赴都回　通判吳式晸知縣朱江均辭赴滬局差　通判楊文斌縣丞方乃淦從九王承熙均辭赴津局差　又岑高耀　知到蘇門旱　盤差差　又胡澧蘭　知赴搖涇一帶挑浚河道差即辭　十二日　憲譚　江府博官太太朱氏均壽辰　正月廿四日江藩轅牌示海州直隸州廖綸現已捐升道員遺缺以准補海門同知顧景濂調暑　又山陽縣員缺前以豐縣賈致慎調補　又江甯縣員缺前以即　知縣陸元鼎　補均已奉准　部　自應各飭赴新任所遺豐縣員缺以候補知縣張恩　署理　咨補青浦縣澱山司廵　李　光銷薱門旱　盤查差　從九王　禀知牙厘局委解餉銀赴揚州　○初二日靖江縣縣丞崔煦禀解沙洲滋事人犯來省即辭　督辦牙厘局四品銜内閣中書何慎脩於本月初一日未刻仙逝擇於初四日未時大殮 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
