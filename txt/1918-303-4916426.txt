# 1918 - 303 - 4916426

 

Page 1

 
 
   
 
 

Page 2

 
 
時評 
[多此一舉] [  冷]  
　　方今北京政府又有一無意識之忙碌足以使謀和之力不得專一者其爲新内閣提院通過之一事乎 
　　因此一事而新國會遂得挾制政府欲交換選舉副總統之條件又因此一事而使安福部同黨之爭執豈非多此一舉乎和局不定所謂一切之新機關者皆未大定然則所謂内閣者亦無妨多代理若干時以待和局之成乎 
　　今不專力於和事而爲内閣以生新波瀾豈非大可不必也耶 
[命令]  
　　十一月四日大總統令任命馮玉祥爲湘西鎭守使吳新田爲岳陽鎭守使此令 
　　又令陸軍總長段芝貴呈直隸陸軍第四混成族少軍第四混成旅少校副官應照准此令 
　　又令陸軍總長段芝貴呈請任命王廷棟爲陸軍第二師步兵第七團團附劉振華爲陸軍第二師步兵第四旅少校副官均照准此令 
　　又令日本中將男爵中村雄次郎給予一等文虎章此令 
　　又令施肇曾給予二等寶光嘉禾章此令 
　　又令高楚克丹巴給予二等大綬嘉禾章此令 
等嘉禾章謝邦清給予三等嘉禾章此令 
　　又令李炳之劉躍龍晋給二等大綬嘉禾章劉虎臣晋給二等嘉禾章胡念先劉占標張沛雨閻得勝秦毅馬林周煜坤金鴻恩費國祥張容公劉召棠王載新黃寳璋宋玉珍均給予三等嘉禾章此令 
　　又令寒大庇雅給予三等嘉禾章此令 
　　又令菊池武夫給予三等文虎章此令 
[專電]  
　　北京電協商說帖原文中最注重者爲對某國借欵及參戰處利用對内事尙有關於滬求新廠等件現政府决先酌辦後再答復一敵僑已實行處置二黑河道尹决以馬建亮繼任三求新廠雙方讓步擬中法合辦四張口汽車美如遵我警察條例即准開駛（六日下午六鐘） 
　　北京電鐸爾孟在中法協進會演說法之文化華之亟應醒悟發展該會議决法國在華應辦者十二端皆關文書雜誌博物音樂等及選生留法事 
（六日下午五鐘） 
　　北京電今日衆院開會某議員以京奉路搭收現銀動議變更議程請交通總長出席質問答稱不知何往次議報紙法自來水營業法金劵條例并改革幣制條例等案均交審查 
（六日下午六鐘） 
　　北京電今午一時參院開會議員到一百零四人總理及各國務員除陸長外均到先議衆院移付總統提出之對德奥宣戰案某議員質問外交團說帖事又有某議員謂此係另一事件旋投票全體同意次議衆院移訂兩院會合會期協商組織憲法會議案時在場議員祇有七十餘人某議員質問梁議長何忽不足法定人數昨日議長有無用個人名義在院開談話會事梁答有某議員謂此舉是否非法以有關新議員不出席事還請注意（五日下午一鐘） 
　　北京電錢能訓在參院說明對德宣戰案先聲述經過次述希望同意三理由一以人道戰同意即表示全國民了解戰爭目的二今後幫忙友國對敵之職務尙多同意後政府便進行三希望戰後各國實行聯合永免戰禍同意後可着手進行云云全體同意 
（六日下午五鐘） 
　　北京電參議院開會安福系某厲聲質梁士詒曾否召秘話會梁答有曰違法行爲梁置不理二系短兵相接益明顯（六日下午五鐘） 
　　北京電安福派密議於憲法會議開時臨時動議改爲副座選舉會以壓倒少數交通系等探知相約憲法會亦不出席安福報紙大攻梁反對憲法又王揖唐要求内務其不通過錢閣則謂副座流産徐實暗中王使政潮更高 
（五日下午七鐘） 
　　北京電梁士詒語合督對曹使個人感情極篤但選副非其時（六日下午五鐘） 
　　北京電昨閣議討論東海交下平和文件未有辦法惟决不採對等議和之形式不下停戰令專從疏通入手（六日下午五鐘） 
　　北京電顧公使請示對内預定辦法以轉慰美國朝野（五日下午五鐘） 
　　北京電熊秉三等因平和期成會謁東海報告經過及宗旨（五日下午五鐘） 
　　北京電田文烈以政爭辭農商長呈已上（五日下午五鐘） 
　　北京電陸榮廷擬派祖樾代表入平和期成會 
（五日下午五鐘） 
　　北京電聞西林復錢能訓電有欽佩苦心斡旋注重法律問題等語（五日下午五鐘） 
　　北京電馮玉祥電贊成平和期成會（五日下午五鐘） 
　　北京電憲法研究會宣言 
 
 

Page 3

 
 
H>第三版 
犧牲一切速謀和平 
（五日下午五鐘） 
　　北京電倪嗣冲盧永祥昨抵京中央會議以軍政財政爲主要議題而疏通各督相互之疑忌爲實在目的其他問題不過連類及之（五日下午五鐘） 
　　北京電東海傳見盧滬使詢蘇滬近况（六日下午五鐘） 
　　北京電晋閻督亦有來京說（六日下午五鐘） 
　　北京電龍軍餉爲龍濟光用罄裕光電催無以應濟光不能返粤亟謀他調 
（五日下午五鐘） 
　　北京電張懷芝因張勳已特赦魯匪多其部下故失魯督位置不敢反抗 
（五日下午七鐘） 
　　北京電張文生請起用張勳（五日下午五鐘） 
　　北京電劉冠雄有辭職之舉實無辭意（六日下午五鐘） 
　　北京電昨各將領索欵電都五起（五日下午五鐘） 
　　北京電陸部設外交籌備處專辦關於軍事之外交 
（五日下午五鐘） 
　　北京電東海對公府園游會之學生訓詞求學以道德爲本科學爲歸 
（五日下午五鐘） 
　　北京電吳鼎昌呈辭未准（六日下午五鐘） 
　　北京電張聯陞電東日劉團克復白河（五日下午四鐘） 
　　北京電甘督以岐鳳失隴東南動摇擬募編游擊馬步隊各五營請接濟餉械又據平涼陸使報稱鳳寶失隴縣被圍隴東南危急請速撥援兵並催護械一旅飛速來甘（五日下午四鐘） 
　　北京電張錫元奉令援陜江日已返鄂俟籌備畢准一週間開拔赴陜 
（五日下午四鐘） 
　　北京電政府屢催張錫元許蘭州援陜張已籌備分十列車出發許俟財部撥足餉方開拔（六日下午一鐘） 
　　北京電魯省匪勢日熾魯督飭唐使黄參長合剿 
（五日下午四鐘） 
　　北京電嶧縣匪勢盛紳商電請保護（六日下午一鐘） 
　　北京電湘水日涸駐省拱辰建中兩艦移泊岳州張督以省城虚請調江鯤江犀泊長沙（六日下午一鐘） 
　　北京電蘇督報稱援閩奉軍王旅東日起開赴浙江日運畢（五日下午四鐘） 
　　北京電奉軍王旅駐甯各營已運往浙現接運駐蚌各營（六日下午一鐘） 
　　北京電聞日皇遣侍從武官犒東北日軍時厚餽黑鮑督及軍士（五日下午五鐘） 
　　北京電黑督電日直派侍從武官中田赴滿勞軍過黑蒙致日皇慰勞意並賞我軍紙烟萬匣請代電謝（六日下午一鐘） 
　　北京電徐樹錚昨啓程赴日觀操（六日下午五鐘） 
[外電]  
　　北京電徐樹錚之赴日本名爲觀操實則别有作用傳言因之而起其說有二一則令人忍俊一則令人注意第一說謂徐總統遣之赴日乃欲不使徐氏於督軍會議時有妨碍不利之活動第二說謂徐氏爲武人黨之代表奉有磋商中日聯盟之使命據無黨派之華人云第一說自武人黨傳出按徐氏聰明絶頂操縱武人爲武人之喉舌而佈置未來之督軍會議亦與有力焉當此會議將開命運將决之時即令總統有此計畫然徐亦詎能輕易受驅遽棄其黨徒而他適哉時局迷離其可猜測者固多惟第二說則由可恃方面而來一再調查深信第二說之爲眞蓋以和平聲浪趨向北方國人倡之英美助之武人黨頗不自安政局如斯故第二說非無因也且中日軍事盟約不獨可饜日本之大欲且可固中國武人黨之權勢乃西比利亞之出兵由協約國共同爲之盟約遂失效力今若能與日本聯盟則南方不足平矣華人又言及日人之觀念謂日本今倐見歐戰將畢列國公會行將决定在遠東之政策並整理中國土地上與實業上權利問題故亟欲從速解决中國事件再日本對華政策未經成熟即被窺破頗礙進行日本在歐戰發生以來所獲於中國者將如何保守之依照開放門户均等機會之舊主義日本在中國之權利較他國獨多其理由所在日本將何以證明之且此問題今日人擬於中日聯盟中而覓答案矣（五日） 
　　哈爾濱電全俄政府已發表命令仍以雙頭鷹爲國徽伊爾庫次克電稱法國高等委員賴諾爾特氏傷勢漸愈不日即可啓程前進（四日） 
　　倫敦電下院已二讀通過女子得爲下院議員議案並未限定年齡（五日） 
　　以上路透電 
　　哈爾濱電日人不欲在西比利亞作冬季之戰爭已决計撤其軍隊一部回南滿過冬已請中東鐡路局立即供給車二百五十輛以便裝載日兵由外貝加爾回至長春（四日） 
　　哈爾濱電烏姆斯克電稱狄尼金將軍所統之哥薩克兵已佔領諾伏羅索斯克鎭而過激黨無線電又傳英法艦隊出現於黑海之消息狄部下之兵已抵黑海濱者承認得協約國軍械之供給今協約軍與之聯合向前進取（四日） 
　　以下字林報 
　　北京電總統府秘書長吳笈孫氏對於北京東方通信社記者之談話大旨如左關於内閣問題雖外間議論紛紜其說不一但結局當爲錢能訓内閣無疑在錢氏自身雖因老母多病已亦常病不欲爲國務總理然除錢氏以外令他人爲之必將愈招各方面之反對安福系雖有必須以副總統問題爲交換條件始允承認錢内閣之說但副總統問題豈錢氏一人所能决定者至南北妥協問題當此歐戰正將終局之際政府亟欲在歐戰終局之前設法停止内爭然因南方意見不一致甚難措手目下正在委託李純詢南方確實之意見總統對於此事雖尙無具體的意見然大致擬俟和平期成會及各方面研究之結果將法律等問題解决後卽與事實問題相並行而進行妥協方法所謂督軍會議者不過因徐總統就職招致各督軍各督軍向總統陳述意見而已並不開正式之會議總統府將於數日之内將事務所遷入三海而將總統之住宅遷入國務院内預定屆時擬邀集各督軍大開宴會事畢則各督軍各回任地停戰令之發布雖出於南方及各方面之要求然因不能證明此令發布以後南方必能遵從故不能輕易發布至於張勳問題釋放張勳並非重大問題在此後一兩年中彼將靜養政府似無任用張氏之舉云云（六日） 
　　北京電趙炳麟昨晚回京今晨謁見錢總理報告南行詳細情形錢即致千餘言之長電於李純略謂西南諸省既以岑春煊爲議和總代表今岑氏與中央接洽則祇有民黨一部反對其勢力不足重輕並附言望速將和議積極進行（六日） 
　　北京電本日衆議院開會其最主要之議案爲要求政府將金劵條例付議會討論及反對新聞條例最後决議付審查（六日） 
　　北京電昨日開國務會議决議電覆駐法公使胡惟德告以參加巴黎糧食會議之件業已通過一面命全國與此事有關係之官廳編製各地糧食出産數目表並囑附加可以輸出口糧食若干之數目表先行報告政府（六日） 
　　廣東電據沈鴻英十月二十九日之報告謂瓊州東部方面戰况益佳敵軍已挽英國敎士提議降伏瓊州現正包圍之中（五日） 
　　廣東電湘吉閘省議會致電軍政府希望和平（五日） 
　　漢口電湘省財廳長劉淇（譯音）奉張督軍派爲代表列席中央會議已於三日之夜到漢四日進京（五日） 
　　漢口電聞張敬堯對時局之意見大略如次保存新國會推曹錕爲副總統妥協依公决以錢能調爲總理（五日） 
　　漢口電前粤省省長前公府諮議李開侁與武漢總商會會長及紳商等發起之平和期成會漢口分會已得鄂省當道許可惟嚴禁勸誘軍警入會又熊希齡代表及湘省公民代表亦均到滇擬將該會改組兩湖聯合平和期成會現在接洽湘省總商會彼等已在滇籌設總通訊處（五日） 
　　漢口電陳秀峯督軍之諮議胡大芳（譯音）奉陳督之命於三日經漢口赴南昌據胡之談陳督軍進京以來極力運動南北妥協已有和平命令之發表又與各督軍協議和平解决進行方法大約將與王督軍同車回任外問有陳督辭職之風說其實不確蓋因其部下中有呈請辭職者以致訛傳余此次先行回省爲傳逹陳督進京之行動以慰贛省文武各官云云（五日） 
　　東京電章士釗於今日上午八時三十分由東京啓程回國中日人士前往送行者甚衆聞章氏途中擬至小田原訪唐紹儀氏然後附船回國（六日） 
　　以上東方通信社電 
　　東方電廣東軍政府特使章士釗今朝自東京起身將往熱海訪唐紹儀而後歸國昨日章氏招待新聞記者團詳述革命以來之情勢且就於建樹統一政府之希望述其意見曰統一中國之方策南北兩邊當俱以無條件於適合之地點開平和會議以代表民國各方面之人物爲委員虚心坦懷以向上之精神取中央集權及地方分權之大根本政策方可若兩邊長持其極端之議論到底妥協不成非妥協成後中日親善亦無由致云云（六日） 
　　東京電原首相語國民新聞記者曰此番大戰灌注正義人道之觀念於世界人類故聯合國對德之處分案亦將以人道正義爲基礎而打算也即使有一二國提出非常苛酷條件多數國亦决不許之結局當歸結於穏妥之條件云（六日） 
　　東京電巴黎之軍事會議日本派駐留英國大使館之田中陸軍少將飯田海軍少將等參列（六日） 
　　東京電西伯利亞加耶夫市之德奥俘虜已由各國照料故在海參崴及布拉格壹市者由日本爲照料而在哈巴魯夫斯克市者由美軍照料（六日） 
　　東京電慶應義塾大學及第三高等學校因流行傷風閉校（六日）　　以上共同通信社電 
　　北京電東海邀梁（士詒）王（揖唐）入府謂協商說帖亟須答覆希望内閣同意案早日通過俾能措手梁無語王云正爲錢（能訓）竭力疏通已可轉圜（五日） 
　　北京電微日國務會議决定分電前敵停戰以應各方所請但不明發命令少留餘地（五日） 
　　北京電蘇督不來京之原因聞致電西南後尙未得覆亦其一端（五日） 
　　北京電某名流私電西南略謂北爲中國主體外人所承認欲使與南對等名義不順勢所難能若從實際上商量易於滿意得覆允以此意自向各方面疏通（五日） 
　　北京電曹錕覆公府病軀不能與議已電王懷慶代表列席（五日） 
　　北京電徐樹錚因督軍會議定六日在府開預備會特先期一日趨大連東渡（五日） 
　　北京電舊定武軍各官佐聯電府院請起用張勳剿匪府諭暫不理（五日） 
　　北京電本日陸外長吳警監協同府院派員到東車站歡迎林權助（六日） 
　　北京電張懷芝被開去魯督缺一怒出京元首派員追索不得下落（六日） 
　　濟南電蒙泗匪氛經盧團長率營痛剿已稍靖 
（六日） 
　　福州電援軍來閩多營省防可固前敵亦未發生戰事（五日）以上中孚通訊社電 
[戰電]  
　　倫敦電倫敦泰晤士報載有北巖貴族所著之文論歐洲不久將見之局勢及由戰至和由議和至列國公會種種過渡時代中所將發生之難題略謂協約國施諸德國之條件將包括下述諸事（一）比利時土地與經濟之完全交還（二）法國被侵省分之恢復附以平民各種損失之賠償（三）亞爾薩斯與勞蘭交還法國此非爲土地之割讓亦非爲戰事之賠償但不過補償一八七一年之前非耳（四）意國北界之糾正（五）舊有俄國土地之退出（六）俄國自革命後與敵締成各條約之取銷（七）組織波蘭國令有通海之孔道凡蹂躪波蘭之各國應予賠償（八）取銷羅馬尼亞和約（九）恢復塞孟羅三國境内外兵悉行退出（十）儘速除去土國管轄非土族人民之權（十一）奥德非法毁損協約國與中立國之商船應加償還（十二）組織公判所審訊任何交戰國之個人被控違背戰例與人道所行之罪惡（十三）德屬殖民地不得交還因德國乃由破壞比國中立而引英國加入戰爭以失之也該文於是乃詳論爲世界和平計不可交還德屬殖民地之理由北巖貴族又切實聲明告成歐洲土地上與其他種種複雜之整理需時必久爲功甚鉅其發展也有二大階級（一）休戰退兵收復國解除動員卸除武裝（二）切實遵行媾和條件後一階級不外乎建設與整理世界俾列國公會得以告成而已此種極大之變遷當然難而且緩但旣事進行終可使其實現戰後世界必將缺乏糧食原料運船目下管理此數事之國際機關仍須賡續最後當可成爲一種制度而得世人之公認於是將有國際委員會勘定疆界規定國會責任公法法規國際商業條例以及宗敎自由並其他種種之法律如是則可改良世界矣云云（四日） 
　　倫敦電外間仍有德皇遜位之謠言惟衆皆不敢輕信據最近消息德皇於十月十日在柏林所開各聯邦元首議會簽定遜位詔書惟恐民心搖動及關於繼位一事意見歧異故展緩實行（三日） 
　　丹京電德國聯邦議會各政黨爲維持德意志帝國統一起見今多反對德皇遜位社會黨議員數人亦反對施特滿氏之滿皇遜位要求（三日） 
　　火奴魯奴無線電奥國投降條件（前叚未曾接到）（六）所有海軍飛機皆須置於粤匈根據地並使不能適用其他點由協約國與美國指定之（七）奥匈撤讓意國海岸各處及在奥匈土境外之各口岸並委棄所有軍艦海軍器具設備及各種用於内地江河之器具（八）協約國與美國佔據海陸砲臺設防海島及波拉船廠與兵工廠（九）奥匈前所拘留屬於協約國方面之商船一律交還（十）奥匈於退讓或交出或交還之前不得毁壞船隻或器具（十一）奥匈所拘協約國方面之海軍及商船人員一律釋還無交換　　（六日） 
　　巴黎電凡爾塞大會復開會議比國外交大臣日本駐法大使塞國駐法公使均復列席其會議情形未經宣布（三日） 
　　倫敦電波拉勞氏在下院宣稱奥國休戰條件大約於十一月五日可在下院宣讀議院對於諸條件必可滿意云（四日） 
　　亞姆斯特丹電維也納消息匈牙利政府已扣留多瑙河匈國部今所泊之奥船其中有糧食二萬噸匈京電稱加羅里氏在市政廳演說謂匈君已許政府取銷誓言政府與國民議會一致决議政府應從速查明匈民是否贊成保留帝制抑主建設共和匈京續電云加羅里氏已辭國民議會議長職由議員郝克君代之内閣已宣誓擁護國民議會泊拉格電稱捷克軍現正卸除波希米亞與摩拉維亞捷克各鎭德奥兵武裝泊拉格續電云德政府已承認捷克斯拉夫獨立國並稱德政府願儘速歡迎捷克斯拉夫駐德大使（四日） 
　　亞姆斯特丹電維也納電稱國民議會發表請願書大致謂陸軍現已紊亂失序賦閒者比比皆是饑荒勢將發生俘虜營之衛兵紛紛散走隠患不可設想並勸兵士加入新成之德奥軍團以便挽回饑荒且免續行流血云末尼克電稱巴伐尼亞邦對於意國前敵奥國之變局頗不自安現以軍隊駐紥邊界以防外兵侵入巴伐尼亞境從事焚掠萊姆堡電稱烏克蘭軍已佔據該鎭宣布受圍令商業已爲停頓烏克蘭兵與魯士尼亞兵攻入加里西亞已與波蘭兵交戰波蘭兵敗退魯士尼亞兵已佔據泊里姆齊爾烏克蘭宣布統御東加里西亞波蘭兵已於克拉哥設立政府衆大歡奮奥兵均已投降德國洛加爾報稱駐俄德大使署人員業已撤退 
（四日） 
　　丹京電柏林電稱布前皇博里已逃至維也納布國已宣布共和（四日） 
　　倫敦電星期一日晚間海格上將報稱英國第三第四第一軍在瓦細桑白運河與伐蘭細安萊北面愛斯加間進攻於廣三十哩陣線攻入敵軍陣地俘虜萬餘人獲砲二百尊英第一與第三十二師在右面會同南而之法軍奮勇前撲佔據桑白運河鞏固之陣線在運河東面深入三哩第一師渡運河佔據哇特勒夫菲斯米拉格羅瓦塞三村俘虜一千五百人第三十二師波哇斯運河佔據吕登哇村並清除該村運河南北面陣線佔據末齊愛萊拉福里桑白勒登三地中央英軍攻擊洛爾瑪森林西面逐走敵軍佔據索瓦伊萊等五村第二十五師佔據蘭特勒細後渡桑白河而進更北第十八師與第五十師深入森林今仍在前進第三十八師已抵大牧場第十七師佔據森林中央之洛克基約村勒開斯洛瓦有激戰紐絲綸兵敗反攻之敵軍而重創之英軍廹敵退出哇萊勒河之新陣地禁衛軍佔據泊勒哇薩爾第二十四師佔據小伐爾尼村與伐爾尼村坎拿大兵在愛斯加河右岸前進已過愛斯特勒與盎萊二地英軍今仍在全陣線前進（四日） 
　　倫敦電星期二晨海格上將報稱昨日下午英軍圍攻勒開斯洛瓦鎭而下之俘虜萬餘人第三十七師與六十二師在勒開斯洛瓦南北二面苦戰俘虜多人繼乃疾趨進至勒開斯洛瓦東面之紐絲綸兵側面深入三四哩佔據約里美資等五村晚間英軍在摩爾瑪森林與伐蘭細安萊東面續得進步佔據愛士村（五日） 
　　巴黎電星期日下午公報云塞爾勒河北岸法軍斥堠隊攻入巴爾塞叢林俘虜百人里台爾與塞慕伊間愛恩河陣線敵砲隊與機關槍隊終夜活動　　法第一軍戰於瓦斯河陣線者十月份俘虜一萬零三百八十七人内有軍官二百零四員獲砲一百十三尊機關槍一千五百餘架戰品甚夥今晚公報云法第一軍今晨會同桑白瓦斯運河之英軍在瓦斯河與加登柯爾間進攻雖遭敵軍頑拒處處佔據渡口且於東岸高地得有立足地是役前進最深之處有三基洛邁當之遙俘虜三千餘人獲砲十五尊塞慕伊與勒乞斯特間之亞登萊運河南岸全爲法軍佔有北岸德軍現方奮力抵禦法軍自十一月一日至今已於該境獲砲五十三尊（四日） 
　　倫敦電比國公報云比軍已將敵軍逐至干特台格成運河之外德軍現僅扼守西岸之機關槍巢窟數處比軍已進抵干特之西郊南郊北郊 
（四日） 
　　倫敦電美國公報云第一軍仍在末斯河與巴爾間全陣線前進右翼極端之美軍估據拉勒維勒並估據波芒斯特萊路與控制波芒之高地左面美軍雖遭頑抗已進抵大亞膺瓦塞敵軍委棄戰品甚夥美飛機一百四十五架炸彈擲擊芒末第敵軍交通毁敵飛機三十架美飛機失蹤者七架（四日） 
　　華盛頓電報界訪員電稱美國第一軍已佔據凡爾登西北之高地使康佛蘭要城處於猛烈砲火之下第一軍於三日内在廣八哩之陣線前進十二哩俘虜五千餘人佔據哈萊南面末斯河西岸之各鎭（四日） 
　　倫敦電意境英軍戰報云英軍已進至里凡柴河東面第十軍俘虜之數逾一萬五千人獲砲一百五十尊（三日） 
　　倫敦電意境英軍戰報云第十軍已抵台格里亞孟土河陣線第四十八師已佔據里維柯前四十八小時内俘虜二萬餘人獲砲數百尊（四日） 
　　羅馬電意國公報云奥匈陸軍已被毁計爲意軍所俘者共有三十萬人失砲五千尊（四日） 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[和平之聲]  
　　駐美公使顧維鈞致政府電稱美政府對於我國内亂異常關心務乞將最近所定辦法電示並謂歐戰不日媾和亦乞將收束國防軍手續賜知以便轉達美政府俾慰注念之殷意 
　　月之二三兩日政府確曾密議取消直魯閩浙援粤司令其原因爲外界調停之意極殷中央迫於各界之請且各督軍在京交換意見咸以此舉有名無實莫如先行取消則解决大局問題必易辦理 
　　停戰明令問題自經各省政軍紳商各界來電催請元首早日頒佈以來徐確有俯允之意惟恐各省督軍再有生異言者故將此案列爲會議中第一議題倘無别項枝節發生本月二十日左右可望實現 
　　北洋系中之一派現仍作主戰之准備對於平和似不甚贊同其理由以西南决無謀和誠意不獨前車可鑒即證之於最近西南發表討伐令及陳烔明之擾閩王安瀾之攻陜尤足表明其無誠意者我若求和益急彼將乘勢以逞故此派中人深望各督軍此次在京從長討論豫督趙倜亦有說帖三分一上東海一上合肥一上錢内閣略謂和平進行極端贊成惟西南方面恐一時未能爲圓滿之接洽將來條件嚴酷或有不堪携手之處則先禮後兵仍所不免擬請預籌戰備勿拘守和平致誤國是 
　　二日東海有電致陸榮廷唐繼堯劉顯世由前方某師長轉去據聞關於和平之商榷純就事實上着手蓋西南法律派惟尙理想不計國情國勢北方不能與之遽合故東海之意對於平和二字但爲納約自牖之計而除陸唐諸人外不與輕爲接洽 
　　任可澄電致東海謂暫時不必組織正式内閣蓋立法問題不决其他各項均難進行况中央僅虚懸一副總統冀誘南方殊惹各界反對故須停止組閣留待將來三項（國會總統内閣）混合等語聞任於上月二十二日行抵貴陽與劉黔督接洽嗣往畢節與唐滇督會晤蜀中各方面亦多有答覆現擬返至貴陽略事休息即取道兩粤北上惟將來至粤至滬時必多躭延蓋廣州已屢次電催而上海方面運動平和之張蓉西近亦迭電促任至滬預計須十二月始能抵京東海得電後已囑秘書廳電覆屬任事畢回京惟三日又發密電由貴筑轉探致任令到粤後速向岑西林接洽某事 
　　鄂督王占元於四日早九時十分赴五條徐邸晋謁面陳早和之必要並將在鄂所收各界呈遞求和文件一一呈核東海以王爲主和重要份子故茗談逹兩小時半之久據府中人云來京之各省督軍蒙格外垂青者當推鄂督爲第一 
　　前公府衛隊總司令何紹賢於三日早奉特令赴河間縣迎迓馮前總統來京共商要政 
　　三日下午二時平和期成會在湖廣會館開成立大會到者三百人先推熊秉三爲主席繼由汪有齡報告發起以來各處贊成經過情形又由谷鍾秀朗讀會章草案衆無異議通過隨即投票公舉會長熊希齡最多數爲正會長（二百十二票）蔡元培爲副會長（一百三十八票）其幹事人員準由副會長會同推舉是日到會之重要人物如梁士詒熊希齡王克敏張一麘林紹斐孫寶琦等皆親與會熊君就會長席時演說言國民須自行解决國事免爲他人干涉語極沉痛梁燕蓀等在台下拍手之聲如雷散會時已下午四時矣 
[中央會議之進行紀]  
　　中央會議舉行在即現在各省督軍長官已將到齊公府方面之預備亦已分别着手三日國務院奉諭發出通電略謂各省區前訂所派之代表統限五日以前一律到京以便開議云云各省代表現已到京者計有晋陜湘浙蘇等省俟曹使倪使一到即可開會山東新督所派代表則尙未報到公府已訂定五日六日先在居仁堂開一預備會以預定提出案件及討論之手續 
　　與會人物日來最出風頭者莫如湖北督軍王占元三日上午十一點王乘李統領汽車赴化石橋拜會張作霖談畢再赴西安飯店訪孟恩遠嗣又赴米市胡同東夾道拜會龍濟光下午六時東海在公府設讌爲王洗塵作陪者有張巡閱使趙孟二督及孫烈臣徐邦傑等十餘人江蘇軍務會辦松滬護軍使盧永祥已有電致公府計四日上午七點五十分車可抵北京其駐京參謀張毓儒已於三日晨赴津迎迓皖督倪嗣冲於三日晚十時二十分携帶隨員衛兵乘專車抵津卽入本宅四日可抵京蘇督李純則覆稱蘇防緊要未便遠離張作霖抵京後復以個人名義電邀三日李已有復電仍謂防務吃緊不便赴京已派代表祈賜接洽曹錕方面東海連派代表赴保迎接三日赴保專使袁乃寛返京覆命聲稱曹使近日病仍不减謝病婉辭並允俟病愈遵諭到京湘督張敬堯電因地方防務吃緊未能親臨特派胡叔麒劉淇爲代表來京晋謁 
[政局與新國會之關係]  
　　自主和派有新國會解散之主張而内閣改組問題益復捉摸不定以表面觀之錢内閣以昔之密勿今之地盤本係十分可靠惟生死關頭操諸兩院議員之手而兩院之生命又藉督軍會議爲救命湯各方面内幕之關連牽扯煞有趣味在錢内閣得極峯之倚重正式組閣對於府院已不發生問題而惟北洋派曁兩院議員尙須設法疏通聞某派要人云錢已承認保存北洋派固有地盤遇有相當機會並可再謀發展其勢力北洋派各督軍心滿意足贊成錢組正式内閣者已經多數將來督軍會議可望通過至議員方面已由某秘書長某局長等間接表示以發給七年全年歳費爲條件而議員團則謂全年歲費之權利係延長會期當然之取得不能認爲交換總理之條件且錢内閣曾與梁士詒携手暗中贊助解散新國會以倡言和平此尤爲不利於新國會之一人因此反對者居多數東海本月二日設筵宴兩院議員介紹錢總理組閣亦其一端聞各議員密議苟不以保護新國會長命富貴者决不輕易放手且該派主旨本是反對和平必欲提出則必以同意案與速選副座爲交換之條件一方則傳錢以議員態度如此頗有不滿又有聲言不幹之說故同意案之提出仍須延期非允分疏通内閣改組不能實現矣 
　　新國會懼解散之成爲事實求北洋派督軍說護北洋派各督軍懼主戰失敗或有喪失地盤之危險羣請入覲聯盟要挾以覘中央之意旨東海意在和平懼督軍團懷疑反對有所不利故允各督之來京會議相猜相望相須相應將來會議結果其有良好消息乎抑啓政局上重大之波瀾乎記者屢訪朝野各政客鉅公皆不能有具體之表示昨聞某派幹部要人云北洋派各督軍宗旨如能逹到保存固有勢力之目的亦不反對和平但須得中央圓滿之保證方能服從今各督軍正在暗中聯盟新國會人物非其子弟親屬即其所豢養乃乘機請求保護已邀各督許可於聯盟曁會議條約中業加入不解散新國會之一條云云日來觀新國會議員徬徨奔波之間現一種有恃無恐揚揚得意之氣象且以密電交兩院蓋印發致各督軍者日有數起足見此次督軍會議與新國會之關係實非淺鮮也 
[陸宗輿之長財政譚（冷眼）]  
　　正式内閣成立在卽東海已將閣員全體名單提出於國會要求同意除陸軍財政兩部外均不更動財政本爲交通曹氏兼署因曹氏專管交通遂以財政一席讓於陸氏陸氏之爲財政部長固出於首座本意然事前確曾預定周自齊氏此次舍周而用陸其中有數種原因記者略書一二以資考證焉（一）周氏因自身關係此時不便登台說周子廙與梁氏爲交通系老前輩日前京師各報以周長財部紛傳都下在東海方面本有一度之勸駕而在周氏亦非不樂就但以爲爲時尙早因洪憲關係國人心中尙未忘却此一重公案一旦驟登舞臺不免過於躁急不如留以有待此次正式内閣雖告成立然南北平和問題並未有具體之實現錢内閣亦未必能永久與其爲短命之閣員何如爲在野之政客反得以進退自由此財政一席不能不屬於陸氏也（二）陸氏與曹氏同爲新交通系陸長財政部後可不改曹氏政策蓋財政一部爲北京八部中最闊之部亦爲最窮之部歷任總長之政策向以借外債爲能事雖招國人唾駡有所不惜實因中央無持久收入之財源非借外債不能生活年來南北戰爭支出浩繁更依外債爲命脈中央對西南宣戰所耗軍費數千萬而能支持不絀者在中央不能不歸功於曹陸兩人之力此則無庸諱言也今曹掌交通陸長財政可互相維繫因財政與交通關係甚切外債之抵押品大都屬於交通之目的物將來陸氏長財政後財政方針仍必繼續借債之政策今日本雖對於中國借欵有限制之說然其政府與社會信用曹陸兩氏素深兼以滙業銀行之總理向日本募集巨債或仍可指揮如意且發行金券問題亦可繼續進行不致中途停止此亦爲陸長財政之一原因也現兩院已定下星期開會審議國務員同意案聞安福派與交通系對於陸長財政可一致通過但未知日後情勢有無變化耳 
[向隅之三武人]  
　　龍濟光政府以和議可望實現龍氏勢不便回任擬令李耀漢之代表某君諷勸龍氏自行求去政府當另予以口北之某要職龍亦以前此所抱政策與現時之趨勢相左將向政府遞一堅决之辭呈東海以中央會議在即屬龍届時列席故暫未允其所請已令某將軍傳逹此旨 
　　張懷芝援粤總司令張子志現在已經政府明令將其魯督底缺特任張樹元署理或謂此係中央欲貫澈主戰手續故令張樹元實任魯督俾張得專心援粤此說殊不足信大致政府恐山東剿匪權限不專故有日前命令張則將派往匪亂地方宣慰不久即可見諸事實 
　　張勳東海以張勳甫經被赦未便遽予官職恐生和議上之阻力也然又不可令張長此賦閑特令人勸其投資興辦礦務爲富國之基并許將來可以開復原官任爲蘇皖兩省礦務督辦之職張奉命極爲感激聞已决定日内赴津籌劃開辦手續 
[北京財政界近聞]  
　　維持幣制政府因金劵發行問題迭經外交團抗議深知此後推行甚費波折近日遂又擬訂兩種維持幣制辦法其一派遣專員分赴各省將各省現行幣制情形調查清晰其二責成財政部幣制局速將借欵與幣制無關要點分别清列此爲異日整理幣制之準備 
　　維持鈔票連日票價日落東海恐打破五折制限不但市面恐慌卽財政出入亦將受莫大之影響三日早晨特傳中國銀行總裁馮耿光入府自十時至十二時約談兩小時之久囑其從速先將票價抬高然後再議維持鈔票辦法聞馮陳述甚詳大約中交兩行必有一番措置也 
　　薪俸搭現財政部擬訂變通各機關人員薪俸搭現辦法前日已經擬具呈文送呈到院其所擬成數之多少等級之分配東海以爲尙屬妥善提交閣議通過即行分飭各機關施行 
　　認募戰債法政府發行一種戰勝公債協商各國認募者踴躍異常我國誼屬同盟義難漠視故日前布告對於此事特别聲述明令各省軍民解囊認募並悉當局刻復籌議辦法除將來委託各銀行公司代爲發售外並將各機關人員薪俸在百元上者一律分别等差搭給此項公債但亦須俟提出閣議議决後方能實行 
[京華短簡]  
　　限制各省招兵國務院電令各省略云現奉大總統令簡軍首重練實而治兵務在求精當此内亂未寗外憂方急尤宜修明戰備以禦不虞自軍興以來各省所添軍隊隨時招募專務求多於敎育之法鈐束之方皆未講求甚且法乎坐食裝械不齊儘擁虚名無裨實用若不亟謀整飭何以肅軍戌而尊重國威乃者杼軸告空民生日蹙轉輸不繼乞債外人尤復支絀强挪未能以時計授長此以往其何以支自應體察情形量爲限制各省統兵長官等純誠爲國諒有同情嗣後各省區原有軍隊卽責成各該長官修明紀律認眞訓練期成節制之師以爲國家之用除有專案外一律不得再行增募以節餉源其有轄境遼闊伏莽滋多地方仍着遵照前電就現有軍隊妥爲布置防緝用保治安勿涉疏懈現在歐戰將終協約各邦羣倡環球减削軍備之議對内對外皆應預籌其體時艱以維國脈 
　　對付友邦之責言我國對付敵僑一事今已發生外界極不滿意之問題東海頃與外交當局協商確定擴充全國各處收容機關並另訂從嚴收容敵僑辦法大約一星期内外即有最新處置之表示至楊以德處置敵僑失宜政府本欲免其職官聞某督軍特爲此事晋謁爲之後頰請從寬給以處分故楊免職令一時尙難發表 
　　實業會議之變相日前傳說東海意欲電召各省實業廳長各商會會長各公司華總理來京在公府内舉行實業會議乃三日公府禮官處致公函於農商部略謂訂於十一月二十四日（星期日）在公府懷仁堂開全國各總商會及大公司代表華洋人員茶話會討論實業進行事宜希電詢各省查明與會人員先期見復以便發給禮柬等語會議已變爲茶會不知以後仍有會議否 
[奉聞紀要]  
　　張巡閱使晉京會議雖因中央之電召爲解决時局問題然張使自身之須與總統磋商者亦有數事（一）巡閱使權限問題（二）充實奉軍軍械軍餉（三）設立三省兵工廠此三項問題均曾屢次派員赴京磋商迄未解决者 
　　張督之巡閱使表後設立軍務幫辦之聲浪即隨之而起昨據某軍官云是說確在進行聞張使之所信賴者爲五十四旅旅長張作相其所以延不發表者因張氏現在僅有旅長之資格若軍務幫辦地位係超過師旅長階級上頗爲不便故設立軍務幫辦一節因此未能解决也 
　　張代督接奉軍第一補充旅旅長王永泉艶日來電略謂職旅全旅及輸送一中隊現已由皖抵蘇一切軍需物品已完全運到應行之軍事計畫謹候鈞令遵行 
　　陸軍二十九師師長吳興權日前由京回奉據該師辦公處人員云吳氏現以西北風雲緊迫對於二次出兵不容或緩擬定日内回防挑選馬步砲輜重工程各營合一混成旅由吳氏率之前往防邊 
　　據可靠消息吉林督軍孟曙村此次赴京面謁徐總統商榷國防問題由京電調國防司令部參謀長趙維欽及吉林督署總務科科長李寶山於日昨過奉赴京 
　　東邊鎭守使馬龍潭以東邊一帶毘連蒙境胡匪出没無常防務一項尤不容緩特將所部軍隊分别調動來省謁見張使面陳一切已於日昨（即一日）搭乘汽車遄返防次 
　　外蒙古落札薩克清阿齊圖郡王高楚克丹因奉蒙藏處電召赴京磋商蒙政業於一日過奉轉車赴京 
[舊國會亦宣布對和意見電]  
　　國會擬致美國會電近傳歐洲和戰消息知貴國歲以還追隨貴國之後與憑藉强權蔑棄條約之德國斷絶外交關係繼以宣戰不幸内亂忽起分崩離析於外不能盡參戰之義務於内不能謀秩序之安寗一年以來人民犧牲不爲不巨所欲得以爲償者亦曰爲國内謀永久之和平而已協約國因德國憑藉强權蔑棄條約不得已而出於戰敝國護法各省因北京非法政府憑藉强權蔑棄約法亦不得已而出於戰其爭戰之目的純然相同今日協約國遇有和平之機會所堅持者即爲欲得正當合理之和平以爲如此之和平然後可以永久敝國今日和平聲浪漸傳播於國中然苟且遷就以求和平凡稍知愛國者皆所不忍蓋所欲得者亦爲正當合理之和平與協約國和平之目的亦純然相同也中華民國之存在以約法爲基礎中華民國之國會根據於約法而發生乃跋扈之武人腐敗之官僚以約法國會爲不便於已而必毁滅之以爲快有不從者則脅以暴力使之屈服假如敝國人民懷苟且遷就之念屈辱隠忍以求和平則此後國内無有公理惟以强權爲公理無有法律惟以强權之意思爲法律國家基礎於以破壞人民將何所憑依此微獨敝國人民所不甘受想力持正義之貴國人民亦必不能願其有此也夫謀和平者小忿不除而大義必不能虧護法各省揭恢復約法恢復國會之幟於今一年不避艱難不避危險以求貫澈其目的敝國國會自民國二年根據約法正式成立曾首得貴國之承認中間袁世凱思顚覆民國帝制自爲曾一度以武力解散及袁世凱敗而國會遂以恢復自去歲第二度武力解散之後同人於流離顚沛之餘間關來會終於今秋足法定人數開正式國會於廣州深維約法之淪亡共和之將墜不得不憑藉正義與强權爲最後之奮鬭期於必使約法國會復其效力而後已依此簡單明瞭之要求以蘄得正當合理之和平實爲今日解决中國時局之無二辦法當此世界趨向和平之時凡屬人類莫不喁喁企望惟和平之標準必不可誤敝國會同人深信凡對於憑藉强權蔑視條約之德國能力持正義以遏抑之者則對於敝國今日憑藉强權蔑視約法之北京非法政府亦必不能寛其責備决不希望敝國人民棄其護法之主張以求屈辱的和平貴國今日一舉一動繫天下之觀聽對於敝國旣有先進之資格復有休戚相關之情感故敢陳其愚悃惟昭鑒之幸甚 
　　兩院議長闢和電軍興以來吾民竭膏血塗肝腦發憤忘死以與僞政府相見於疆場者無他以護法爲幟志欲求永久和平鞏固之保障仆强權於方張蘇民治於垂絶也欲求永久之和平其包藏禍心叛法亂紀之軍閥不能不悉力屏逐以護法爲幟志故凡受非法之推戴僣竊名號者不能不聲罪致討總統任滿大任無屬與論洶然段氏氣奪向使徐氏愼厥晚節拒絶非法國會之選舉力持正誼速除凶憝主張不誤尙可予國人以共亮何圖徐氏頑鈍性成甘冒不韙竟以雙十節日忝顔僣受非分段氏表面雖脫離内閣而參戰處擴張權限駕乎府院之上軍事財政外交歸其總攬段系奉軍控遏淮徐日謀南襲曹汝霖借債賣國仍踞要津復辟首惡曲法赦免近且有繼續磋商一萬萬借欵之議是段氏所用種種長亂蠧國政策徐氏不惟不加補救反踵事加厲是我西南所最痛心之非法徐氏則躬冒之我西南所望合法之和平徐氏則根本拒絶之其居心行事首鼠兩端譎詐遠過袁氏夫南北一家本無區域之分依法解决更無調和之地袁氏當國妄冀非分創爲南北之說以自身代表北方凡有破壞國憲之舉國人羣起問罪則以固結北派團體維持北派利益爲言我忠勇之國軍擁護一派之權利又復侈言統一以中央二字代表專制時代之朝廷有據法以爭者不問法律之根據屈全國以必從口含國憲言莫予違朕即國家路易十四之專横西史所詫爲大逆不道者民國則數見不鮮徐段狼狽相依師袁故智僣號伊始陰示好意别佈陰謀近頃議和之聲喧逹全國萬一不審墮彼奸謀勢力之屈服可憂正誼之犧牲尤大國人素富苟安之性兼有雷同之習徐段利用國人弱點多方誤我往轍堪虞夫世運無往而不復人心有感則必通專制之毒至袁已爲死灰倐歸撲滅德威廉之屈服俄皇黨之駢誅中外一理可資借鏡北方諸彦熟察潮流默定趨向隠忍待發與義師殊途同歸者所在皆是證以吳李諸公迭次通電所言可見此心此理薄海皆同我軍政府曁諸帥將士精貫日月至誠無欺知己知彼自不至爲此類和議詭辯所淆惟外間不察易生誤會尙祈統籌全局讜論共抒藉啓愚蒙臨電憂憤佇盼明敎林森吳景濂褚輔成卅印 
　　按此電外尙有兩院議員白逾桓等一百四十九人致西南各省之通電於三十一日拍發希望一致聲討徐世昌文詞更長惟立言之意與此略同 
[廣東發起護法後援會]  
　　議和聲浪之反響 
　　北京方面議和之聲浪日高一日於是激起西南主戰派之反感而討伐之聲亦日甚近有參議院議員童杭時擬徵集國會同人曁各界同志共同組織一護法後援會以爲堅持到底之計昨（三十日）特於東園國會議員俱樂部開茶話會討論進行事件童提出其組織護法後援會之意見大致謂元年之議和實肇袁氏稱帝之心五年之議和實釀叛督構兵之禍殷鑒不遠誠可傷心故現今局勢惟有尺進不可寸退惟有百戰不可一和然吾人固不欲和而彼主和者結合團體共策進行若不設法抵禦吾恐憲法之會議未終而合法之國會又遭三次解散故須有護法後援會并派人分赴津滬組設分會云云是日到會者約三百七八十人推定林森主席吳景濂報告開會之旨趣爲喚起護法之精神故當以國民資格發言此同人所應注意者褚輔成主張將西南護法宗旨並希望永久的和平與合法的和平之眞義應先用兩院議長名義發表一通電爲對内對外之解釋謂以徐世昌而希望其將來守法實不敢必云云相繼發言者爲吕志伊王葆眞白逾桓周嘉坦樂山吕復郭人漳陳嘉會周震鱗張知競焦易堂諸人吕志伊主張以徐世昌退位解散僞國會恢復約法取消去歲六月十二日解散國會之僞令懲辦禍首爲議和之先决問題王葆眞演說世界革命史以證議 
 
 

Page 7

 
 
和之非白逾桓主張以吕志伊所提五條件即日通電周嘉坦主張理論的條件以國家名義法律系統不可破壞樂山主張催促軍府與前敵將士實力討伐并希望國會足三分二人數即日制定憲法吕復主張必先去和平之障礙乃有和平可言郭人漳主張提倡人心傾向爲護法後盾陳嘉會主張先組織固定機關討論實行辦法周震鱗主張以前護法進行甚遲以後護法進行當謀多數之援助綜合以上諸說可概括爲四項（一）請兩院議長通電全國（二）推定代表往詢軍府對於和平期成會來電之態度（三）通電美國國會聲明希望永久的和平之眞議（四）决定護法後援會之組織與名稱林森正在諮詢間張知競請加入一項解釋護法眞義並電詰加入和平期成會之民派人物吳景濂謂此等通電稿已擬定即可拍發對外通電須俟星期六憲法審議會開會改爲兩院連合會再行公决並主張加入院外各方面有名望之人物共組一後援會或國民大會主席以此諮詢衆無疑義並推定三議長即日往詢軍府一面邀請各方面有名望之人再爲發起此種會議之張本 
[沈鴻英電告瓊州願降]  
　　廣東瓊州討龍軍之進行迭紀前報頃聞沈總司令鴻英昨有電來省云我軍自克復東路定安西路澄邁兩縣後即分道進逼瓊山刻前隊已抵瓊山縣屬之東安市屯駐距瓊城只三十里本擬尅日進攻因龍裕光示意投誠重以海口領事紳商之環請不忍地方糜爛只得暫爾按兵磋商善後條件如不得要領仍當繼續進兵滅此朝食據報僞道尹周沅已逃敵軍將領亦紛紛解體藐兹小醜不足平也鴻英印 
[唐熊離渝後之行踪]  
　　成都通信云十月十二號午後五鐘唐聯帥到滬十一號聯帥宿立石站（距城九十里）瀘城紳商各界均預備歡迎由張知事景星知會各法團各機關十二號齊集規定地點靜候（其規定之地點館驛嘴碼頭商會内爲高級軍官各道尹知事歡迎處會津門至迎敵橋爲軍界歡迎處水井溝爲警備隊巡警各鄕團歡迎處南極子與興隆街爲學界歡迎處營盤街爲商界及團保歡迎處）十三日午後二時聯帥抵特凌場（距城二十里）五時到對河小市用商船接渡各長官亦到河岸迎接聯帥乘馬上岸到商會憇息片時乃由會津門進城經鈕子街大十字白塔街迎敵橋水井溝卸甲街南極子興隆街營盤街而入行轅（舊鹽署）途中遇各界皆點頭答禮聯帥隨行軍隊無多有馬隊二排前導中而佽飛軍二大隊後即聯帥護衛官佐滿人城民無不爭先快睹唐帥到後各界擬日内在瀘商會地點開會歡迎十二晚顧趙兩軍長及趙道尹均到行轅謁見相談甚久趙世銘司令亦有到瀘謁見之說聞唐不日卽將由瀘赴叙還滇 
　　熊總司令十五號由遂寗來電云庚日由渝起行返省本日抵遂寗擬繞道由三台綿陽檢閱軍隊後即行回蓉特電知照總司令熊删印九號行抵合川各機關各街商民均張懸國旗用表歡迎十號雙十節舉行國慶典禮午前十二鐘邀請該縣紳士在縣公署行禮一時冠蓋如雲行禮後復撮影宴諸紳於禹王宫筵共三十席次日縣紳復開歡迎會於禹王宫有叩以川中情形者總司令歎息云事權不統一則川事終難樂觀大勢可見於言外矣 
[寗垣之和平消息]  
　　何紹賢來迎李督平和會有人發起 
　　自中央通電召集督軍會議後王占元倪嗣冲張作霖趙倜孟恩遠等主戰派與非主戰派均已聯翩北上將來和戰問題能否一致主張尙在不可知之數李督不肯輕入進退兩難之位特派何參謀長赴會東海以李係調和之有力人物對於西南究應如何着手疏通非親到商榷恐又如第一次主和時之無結果殊於和局前途有碍昨特派公府衛隊司令何紹賢來寗迎李督晋京據軍署中人云李督仍以疾辭何不免空勞往返際此全國人心厭亂之時津滬組織平和期成會先後成立寗人希望和平未嘗稍减近有王潤方雷光華黄奎葛宗衡等發起組織南京平和期成會定明日假大江南報社（王係該報主任）先開談話會籌議進行昨已發出啓事函邀各界與會聞贊成者頗不乏人原啓録下敬啓者南北决裂經年於兹水深火熱民實不堪邇者歐戰將終干涉之機已露若猶彼此爭持國將不國所幸東海就任疊頒平和之命令四方響應或可慰厭亂之人心嗟我寗人亦係民國份子之一共起呼籲天職則然是欲善之心寗肯讓人獨擅耶然同人等棉力不及挽回刦運必須羣策羣力衆志庶可成城素仰執事衆望久孚熱心夙具今擇於陽曆十一月七日下午二時暫假羊皮巷大江南報社開談話會籌議一切或行或止悉聽公决屆時務希撥冗惠臨無任感盼此請台安 
[蘇議員任期問題解决]  
　　蘇省議會發生第一屆與第二屆議員任期銜接之疑義一般舊議員紛紛來省爭發八九兩月薪水根據部令聯名函請議長錢崇固照發新議員則謂部令不能變更法律兩方爭執不已齊省長處於左右爲難地位乃電請内務部予以正確之解釋其電文已誌前報兹悉省署已奉到内部覆電其所解釋理由以第一屆議員任期中因洪憲政變應依據部令辦理以解紛爭是此兩個月公費洋一萬九千二百元已爲舊議員爭到手矣兹將部復原電録左南京齊省長鑒敬電悉查第一屆省會議員任期前經參議院審查報告内稱應至召集第二屆新選議員開第四期常會之前一日爲止等語本部冬電即係根據此項解釋辦理細繹該院此項解釋之意義自因第一屆省議會曾經中斷而第二屆選舉日期其時尙未確定以致第一屆議員任期無從依法計算不得不變通辦理故適用此項解釋當然以一屆省議員爲限至第二屆省議員任期仍應查照省議會暫行法第三條第四條辦理此復聞齊省長准此昨即令交第二科將此解釋部電咨送省議會查照以免爭執不休矣 
[南京快信]  
　　何參謀長由京電告中央會議定日内開預備會俟曹使到京即開正式會議 
　　贛督軍署總參議李廷玉昨乘津浦來寗聞贛督陳光遠尙未出京 
　　陳光遠電李督准八日出京乘津浦車南下回贛督任松滬護軍使盧永祥電告李督江日晚抵京 
　　李督病稍愈昨已到簽押房批閱公牘惟尙未見客軍署秘書婁裕熊文永譽高巨瑗均已病愈到署銷假省警廳昨加派警察二十名看守敵俘收容所防疏忽軍警界要人定本星期六在軍警聯合會事務所開省防會議討論冬防佈置 
　　省警廳長王桂林昨召集東西南北中五區署長曁各分所巡官到廳會議冬防 
　　第七十四旅陳旅長電軍署報告倪嗣冲派安武軍三營來徐協助剿匪 
　　駐揚陸軍巡緝隊三營改編補充旅聞日内即由揚開拔來省 
　　農商部派僉事邵志超來甯視察礦務實業張廳長已派員招待 
[杭州快信]  
　　閩議會昨電到浙以南北搆釁戰禍蔓延長此相持人民重困蘇省議會皓電極表贊同請一致主張以促進行云云 
　　童保暄昨有長電到浙報告同安東山一帶與敵相持近狀 
　　總統府侍從武官范書田奉中央特派來浙頒贈軍民兩長物品并接洽一切昨已抵杭 
　　一師留守三團向駐方谷園一營營部曁工兵第一連現擬移駐小廟巷團本部即日實行 
　　新任浙江緝私統領米占元賃定馬坡巷丁姓大厦爲辦公機關今晨由滬杭旅館遷入該處長江下游總稽查一差仍由米兼攝所帶隨員大半以偵探兼充統部稽查 
　　臨安李知事呈覆警佐黄吉元槍傷方三奶身死案實因拿賭起釁該犯黑夜拒捕致被彈傷咎由自取請免置議 
　　留學北京女子師範學校學生陶斌等呈由該校函致浙省請援吉林成案每名年給津貼六十四元已奉核准列入七年度預算交議追加 
地方通信 
[蘇州]  
　　城内人力車緩辦吳縣公署前因商民沙定基呈請在城内試行人力車以便交通當即函請蘇州市董事集議具復旋以路線不明函復轉飭規劃去後上月沙定基又推舉代表王度將路線重行規定呈請立案又經縣署據情函請市董事議復兹據市董汪炯之邀集各市民公社議决以蘇城市政於建屋讓進一層尙在萌芽時代現在街道狹窄橋梁甚多車行易於肇事擬照民國元年宗前任内成案暫行緩辦業經函復到縣轉飭遵照矣 
　　開演影戲籌欵東吳大學青年會會員倡辦之惠寒小學並無經費均由各會員臨時設法募集學生則均免收學費並給予書籍用品以惠寒苦故歷屆學生均極發達兹因籌欵起見定於十一月八九兩日在天賜莊開演影戲將所售劵資悉充該校經費藉資補助 
　　駐蘇日領到任駐蘇日本領事池永林一奉謂回國另派大久和義郎接任已紀前報兹悉大久君係現任北京日本公使館書記官奉派升任斯缺業於前日乘津浦車南下到蘇時警廳崔廳長特派閶胥區署長袁季梅及騎巡隊王代隊長等至車站歡迎大久君到蘇後即與池永君接洽於十一月四日接任視事並赴軍政各官署拜謁各官長亦紛紛前往謁賀聞池永君明後日即須啓程赴滬 
　　護北市民公社成立蘇垣自治公所停辦以後地方公益事宜幸賴各段市民公社熱心辦事以輔市董之不逮惟護龍街地處城市中心尙無公社兹經商團公會會長鄒椿如君發起組織護北市民公社其地點以禪興寺橋起至北首古市巷口止幹線左右東西兩巷支線爲範圍暫假雲錦公所爲辦事處已呈報吳縣警廳立案日昨選舉職員舉定鄒椿如爲社長以張錦義俞子亭副之其餘各職員亦均已舉定 
[鎭江]  
　　鹽觔加價蘇五屬鹽商公會以鹽稅抵借外債每慮收不敷償課稅陸續加重商人因國家政令所頒致𧇊血本計每觔在一分以外近浙東各綱地因巡費歸稅商本不敷呈准按地分加蘇五屬同運浙鹽援案呈請兩浙鹽運使准加售價以恤商艱駐鎭浙西徒陽官鹽總棧昨已懸牌自即日起官鹽每觔加價四釐一而由丹徒縣倪知事示諭商民人等一體遵照 
　　區長工調鎭郡城内警察第七區長劉苕青奉倪局長命調充四區所遺七區以八區劉貫一調充均於日昨接任 
　　農民之幸鎭郡一帶久旱無雨時疫盛行幸本月四日上午大雨至雨晝夜之久從此田疇霑足疫癘漸消且四　荳麥得此頓呈勃發之象一般農民心爲稍安矣 
　　江北時疫之盛行聞江北時疫現已傳染至邳宿一帶俗名大頭瘟宿遷高等小學已因此放假因學生患者甚多其現象爲頭疼惡寒惡食腹脹甚至一方皆被傳染舉家無能行動醫生藥舖均有應接不暇之勢並聞宿邑大興鎭棺木一律賣空幾與前清光緒二十八年分之大疫同一狀况 
[揚州]  
　　巡緝隊改編補充旅駐揚巡緝隊三營兵士現經李督軍改編爲第四混成補充旅第一團即以督署衛隊營長杜君充任團長不日即調省駐防並委劉苕青統領爲該旅駐揚營務處至劉之緝私統領外間雖傳更易就實際言之劉在職對於通泰海三屬緝務極端認眞商人感情亦洽而段新運亦不願驟易生手劉之更易恐爲揣度之詞云 
　　請示保護普濟善堂揚城慈善總董魏仲蕃因邵水周市石家莊公民石文煜等籌欵在該處創設普濟善堂内備義學施棺施藥並散放貧民五榖種類業已籌備完竣特於四日呈縣給示保護矣 
　　女校畢業誌盛儀微縣立第二女國民學校校長陳秀森因舉行第一屆畢業禮式特先期柬邀各界要人參觀是日邑知事姚丙熊勸學所長樊三科長顯縣視學古及紳商學各界男女來賓濟濟一堂頗極其盛其長官訓詞祝詞來賓演說一切如儀計畢業生五人録後夏順珍楊玉秀時壽蓮朱久珍王壽英 
[嘉興]  
　　縣屬發現盜案兩起嘉興南鄕餘賢鎭東金家浜地方農民金阿七家頗小康久爲匪徒垂涎前晚三點時突來盜匪十餘人手持鐡棍短刀破扉入内翻箱倒篋任意刦掠事主金阿七因不及躱避被匪擊傷多處約兩小時之久始呼嘯而逸被刦衣服飾物現洋等約值五百餘金現經開單報縣並騐明傷痕請縣追緝矣又北鄕蔡字圩鄕民孫金龍家亦於前晚被盜多人擊門而進闖入内室刦去衣服物件等亦頗不資次晨由孫金龍報知就近警所轉報到縣飭屬嚴緝 
　　地方紀念學校放假嘉興各學校以本月五日爲本省光復紀念日而七日又爲地方紀念日均於是日放假一天區立各學校則自五日起至七日止放假三日政界亦於本省紀念日停止辦公一天司法界則停止審理案件惟商界仍沿習慣僅懸旗紀念而已 
　時疫漸次消滅嘉興疫癘自前月初由南鄕蔓延至城染之者竟十居八九稍一不愼即有性命之憂推厥原因實由入秋以來天久不雨空氣乾燥所致現禾邑自三號起已下大雨至今未已故疫癘亦漸消滅棺木舖藥材店門市漸見冷落較之最盛時已减去十分之五矣 
[杭州]  
　　光復紀念之省議會浙江省議會五日因光復紀念休會慶祝特於下午一時開談話會籌商移交辦法并召集全體議員在會場外攝影以留紀念新秘書長樓守光是日已到會接收當由各科人員將關防文卷等件分别點交即定六日午後開會選舉副議長及審議長云 
　　追加校長赴京會議旅費省長公署咨省議會略云教育部本年十月二十四日在北京召集全國專門以上學校校長會議浙省專門學校以上學校僅有法政醫藥兩校所有公立法政專門學校校長張翅醫藥專門學校校長錢崇潤兩員業經派遣如期赴京會議與會旅費公立學校應由省公費支給此次會議係臨時發生該校長赴會旅費每員支給旅費二百五十元共五百元除令該校長等先行墊支外相應提請貴會議决追加 
　　内河廳長出巡内河水警徐則恂廳長擬出巡杭嘉湖各屬考察所部各區隊防務兹已呈明省長定本月十二日帶同隨員人等先往菱湖巡閱第十二隊後再到南潯第三區考閱 
[甯波]  
　　查禁平除匯費令寗波警廳三日訓令各分駐所云奉會稽道尹公署訓令内開本年十月二十九日奉省長指令本署呈報甬市現水匯費一律革除情形並請令中行運現來甬維持市面由内開呈悉甬市現水匯費據稱各錢業現已遵令一律革除尙屬力顧大局所屬現欵接濟前接寗波總商會霰電詢據中行復稱已於十月十九日起逐日由滬運甬業於箇日電知轉行在案仰該道尹仍督同該縣知事隨時查察取締毋任陽奉陰違是爲至要并咨行財政廳知照此令抄件存等因奉此查此案前據鄞縣呈復並准寗波商會先後來函當經并案具呈在案兹奉前因除分别函知外合行令仰該廳長即便遵照隨時查察取締毋任陽奉陰違是爲至要 
雜評一 
[礦與武人] [  （默）]  
　　中國之辦礦有三等人物政客名流無心政治退而謀實業之發展以自娛者此一類也踞高等有力之位置出其所蓄積爲下台後長子孫殖貨財之計如倪嗣冲輩又一類也此外則以安插無聊之武人爲暫時過渡地如前次令龍濟光辦瓊州礦務今又勸張勳辦實業而以礦務着手者此又一類也 
　　凡此三者皆與眞正開發國家富源之義無與焉然則政府尙能侈然以提倡實業爲標幟耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[紀籌募幸福捐之大會]  
　　美總統威爾遜爲謀協約國海陸軍幸福起見擬在協約國方面籌一百七十兆金元中國方面議籌三十萬元上海擔任十萬元兹於昨晚（六號）在公共租界大馬路滙中旅館特開籌欵大會到會者爲交涉員代表楊筱堂商會會長朱葆三蔡廷幹傅筱庵蔣夢麟錢新之黄首民唐露園張籋雲朱少屏袁履登謝衡牕宋漢章李啓藩周金箴鍾文耀曹雪賡曹雪賡夫人曹復賡夫人韋增佩女士陳英梅女士麥克尼女士法來首女士費吳生克樂克王夏斯等百餘人先由美總領事薩門斯君報告開會次公推勞平生君主席演說大致謂美大總統威爾遜發起此百七十兆之幸福捐欵專爲謀戰地協約國海陸軍士幸福起見實爲美舉今日能彚集各國國民在此一堂尤爲空前之盛事此次捐欵中國全國擬募三十萬現已由梁士詒叚祺瑞董榮光周詒春諸君通電各省竭力籌募南方伍廷芳君已允擔任一半（十五萬元）上海祇有十萬當甚易辦將來結果想必尙能溢額也云云繼由交涉員代表楊筱堂君法公使館商務參贊那含君商會會長朱葆三君演說（由張籋雲譯述）次猶太人某君天主教會代表某女士美按察使羅平吉君英國某女士等相繼演說次海格君宣佈籌欵方法先請發起人百人每人承認一千元籌募期間自本月十一號起至十八號爲止當場有朱葆三君認五千元錢新之君一千元宋漢章君一千元袁履登君一千元謝蘅牕君一千元唐露園君一千元傅筱菴君一千元共計一萬數千元西人方面數千元此次華人方面甚形踴躍爲前此所未有西人皆嘖嘖稱贊云 
[法國决勝公債之昨訊]  
　　英文滬報云法國决勝公債至六日止共得二千九百十萬三千佛郎約合美金四百九十四萬七千五百餘元招募時限僅及一半而成績已若是之佳是誠外人在中國募債所未前有者也查今年五月英國公債在滬募集英金五十六萬八千四百五十五鎊約合美金二百七十萬元有零上屆美國自由公債共得美金一百八十萬八千四百五十元比較觀之法債之成績可謂後來居上矣 
[傅博士演說盲人敎育]  
　　白克路上海公學昨日請盲童學堂堂長傅步蘭博士演說（按博士爲英人性極慈祥來華有年見我國人之失明者顚連困難較别種殘廢之人爲更苦惻然憫之乃不憚跋涉之勞遍游各國考察敎育盲人方法回華後創立盲童學堂於上海西境憶定盤路數年來頗見成效其苦心毅力眞可敬也）是日傅博士偕敎員何子健率領盲童二人蒞校十一時振鈴開會首由該校校長楊德鈞致詞歡迎博士登臺操華語演說題爲盲人敎育略謂敎育盲人之法美國最爲完善且設校亦最多法國取强迫主義次之故遊歷美國者不見一顚連無告之盲人流於市上焉何也以盲人受相當之敎育各有職業之故也查美國盲人約有十餘萬人設校有五十餘處其最大之盲人學校費金百餘萬規模可謂宏矣以中國之大人民之衆盲人之多當十倍於美所設之盲童學校祗上海北京廣東福建湖北等省十二處其餘失敎之盲人不知凡幾也願諸君宏其發育之懷竭力而推廣之不至如前此之一般盲人上焉者備星卜以欺世下者流爲乞丐爲幸然與其補救於事後不如防患於事前故英美各國人有目疾而不至醫院者警察有干涉之權罰金至百金之多如此則有目疾者少目疾少而失明之人自少矣次述敎授盲人各種科目及各種方法繼由該校敎員何子健率領盲童登臺試演成績初將盲人所用高小國文凸字課本任指何課令盲童手摩而讀之無一字差誤者次將一盲童領至别室不論英文華文語句令在臺之盲童寫出寫畢令前領開之盲童到台讀之又一字無誤其成績之佳較之有目者無不及且有過焉以致聽者掌聲如雷散會時已鐘鳴十二下矣 
[北洋援閩軍抵滬四誌]  
　　參戰處選編之援閩第一混成旅軍隊於本月一號至五號陸續到滬併駐龍華迭誌本報兹悉後到之第一團部下第三營官佐士兵計共五百餘人原擬開抵龍華後即在新操場内搭蓋篷帳駐紥旋因適值天雨操場内泥土鬆浮不能搭篷駐宿而龍華附近之祠堂廟宇已駐該旅二團兵士亦難居住是以即就是日（五號）駛滬所乘之火車内暫駐官長等在頭二等火車二輛内辦公各士兵則在三等車七輛及鐡棚車八輛内駐宿每日造飯即在車站及月台等處 
　　又一訪函云滬甯鐡路奉交通部電令載運援閩奉軍混成第一旅王永泉所部全旅官兵業已遵飭備車計由寧站分數次運滬到滬後又轉車運至龍華新操場暫時駐紥至滬杭甬路局尙未奉令備車運浙該項軍隊聞當道有雇輪運赴温州轉赴閩境助援以期迅捷之說至滬寗路局對於運兵事受虧甚巨所有運兵列車均開專車滬寗機車及運貨車輛素不敷用因此貨物儎運不免停滯以貨物運價及軍事半價相較相去已遠且其内容之暗受虧耗尙不止此該路營業殊受打擊約計本年軍事運輸半價項下據滬寗洋帳房統計册内抄至十月底止已虧折十萬餘元而車輛直接之受其損害及貨運間接之受其影響尙不在計算之内云 
[促進和平會入會規則]  
　　中華國民促進和平會昨致公共工部局總董並英美法各總巡公函云敝國内亂經年商民痛苦萬狀兹經我國國民於上海商埠地方發起中華國民促進和平會宗旨係取全國人民同意泣勸南北各方即日息爭速歸統一以救民生共享幸福一俟發起贊成各人簽名答覆定期開成立大會現設臨時辦事處於泗涇路八號合將發起宣言書曁本會簡章檢呈貴董貴總巡備查開會定期再行函知云云附入會規則四章（一）本會係代表民意團體首重名譽如非本會專函奉約自願加入發起人者須會中一人或正當商號爲介紹（一）本會贊成人須有紳商學各界及地方向有道德父老前輩資格及有行號機關者方准加入本會否則一律作爲會員（一）本會發起人均應擔負本會責任凡承熱心加入請將籍貫年歲營業住址詳細登記會册以便隨時奉約商議進行（一）本會凡有緊要進行事件者由本會隨時通告全體屆時到會議定後再行發行以昭鄭重（宣言書已見前報不復録） 
[造船所承造美艦近訊]  
　　江南造船所承造美國運送艦十二艘訂立合同計共需造價三千萬金所用鋼鐡材料均向香港定購兹接來電謂料物已裝商輪運滬約八九號可到該塢洋總工程師毛根君現定先行製造四艘分作三批造竣昨將木質船壳式樣造成一艘交由各工匠如式趕造 
[滬甯路添建堆貨棧房]  
　　滬甯鐡路自聯運後貨運日見發逹各站堆貨棧房容量較小不敷應付營業頗受影響故洋總管克禮阿君擬於無錫新豐丹陽龍潭各站或將舊有機房酌量推廣或另在棧房旁添建新棧以便堆置貨物約計該項建築工程共需四十萬元業由克總管列入本年預算即須撥欵動工限期告竣一面已分飭各段工程司分别擔任建築云 
[日商創建煉鐡廠消息]  
　　日商在浦東高橋沿浦購地六百畝曾誌本報兹悉該商係伊籐洋行最近加集股本五十萬元其所購之地擬創建大煉鐡廠一所並建築碼頭以便輪船停泊所需機器材料已在外洋購辦一面倩工程司前往該處一帶測繪聞將於日内興工建築云 
[交易所今日又開會議]  
　　上海交易所主任虞和德昨日致棉紗棉花五金顔料油頭餅米麥雜糧靛青茶葉等各業代表函云逕啓者兹訂於陽曆十一月七號即陰曆十月初四日午後四句鐘仍在江西路皮字五十一號事務所開第七次創立預備會討論緊要事件屆期務希准時惠臨無任企盼 
[茶葉分運期改限八月]  
　　茶葉運單縮短限期一事前經本埠茶行公所將種種困難情形具函商會轉商稅務公所詳陳財政廳請將新章取銷仍以一年爲限嗣因廳批未准該公所復函商會爲二次之請求以冀稍蘇商困等情已詳前報兹悉該公所昨接總商會來函略謂茶業分運仍請以一年爲限一事經本會切實函請上海稅務公所詳請仍照向章辦理以恤商艱兹准稅務公所復開奉財政廳指令内開據呈上海茶葉分運情形特殊新定五月期限實難周轉旣據該所長一再呈請姑准從寬以八個月爲限以示體恤等因轉函到會相應函知即希查照云云該業董沈錦伯接函後以此事爲全體同業利害所關現尙未逹完全目的未知同業對於財政廳之指令能否滿意自應徵集意見以定進止故决於日内邀集全體同業在公所開會公同商議云 
[美國商務員由京返滬]  
　　英文滬報云美國商務委員兼充修改稅則委員安諾爾氏昨日由京返滬 
[福建路京貨店被刦]  
　　前晚十二句鐘公共租界福建路（即石路）北海路口二十三號門牌孫合昇京貨店正在上門收市之際突有口操淮音之匪徒四人擁入店堂出示利刃一匪在門口把風嚇禁店夥學徒主婦人等聲張當將賬檯上大洋十六元小洋二百六十五角銅元十二千文攫取並將主婦某氏手指上金戒一枚一併捋刦而逸事後該店主開單投報老閘捕房請緝捕頭准予派探查拿贓匪務獲解究 
[包探偵獲盜匪]  
　　法捕房探目黄金榮張掌福包探程子卿張鏡波等於昨晚八時偵悉盜匪數人匿跡在某路某號門牌當卽前往該處抄出手槍數支利刃數柄並拘獲盜匪數人一併帶入捕房捕頭詰據該匪等供認搶刦某某等數家不諱諭令管押聽候補緝同黨到案究辦 
[偵緝隊亦負冬防責任]  
　　淞滬警察徐廳長現因開辦冬防令飭各區署所警正佐等添設臨時崗位切實防護在案惟本廳偵緝隊責司偵緝對於地方治安亦應負責保護是以令飭該隊隊長翟世清每晚撥派隊士前赴各地叚協助巡緝該隊長亦須親自查察勤惰如遇所管地叚發生事故亦應同負責任云 
[靖安艦駛往烟台遊弋]  
　　海軍藍總司令近以北洋海凍在即商輪帆船均於此時運貨南下恐有海盜刦掠自應預爲保護故於昨日飭令靖安軍艦駛往烟台洋面遊弋防查 
[密查敵僑踪跡]  
　　淞滬徐警廳長前奉盧護軍使令開據收容所所長呈報以該所容留之敵僑每有告假出外久不歸所或有潛行逃往他埠請爲令飭所屬軍警各官長注意密查所轄境内有無前項敵僑遷居等事並着按月呈報以備查攷而示取締等因徐廳長遵即通傳各區署所警正佐分别密查依期呈報在案兹悉各該署所業已派警密查矣 
[覆訊違背條例之敵僑]  
　　公共工部局管理敵僑註册所事宜之西捕頭控僑居南京路之德國人卡而海來買司（譯音）抗不至所報告違犯處置敵僑部章等情由公共公廨訊判該德人押候查明再核等情已誌本報昨晨又由捕房將卡而海來買司解送公堂經關讞員會同英卓副領事訊供一過（未譯）判仍押候下禮拜一復訊核奪 
[安徽祁門報告患疫]  
　　紅十字會接安徽祁門公益維持會洪灝文胡清瀚來函云沈會長鑒敝邑入秋以來天氣亢燥河井枯涸居民多患疫症初則乍寒乍熱繼則頭痛咳嗽死亡相率敝邑向無良醫莫明起病之原請援鳳台例施以丸藥及經騐單方並將施用方法一一示知俾十萬生靈再生有幸 
　　紅十字會覆函云頃接來示俱悉種切近日大雨時行能否乘此稍殺疫氣殊念殊念兹奉濟生丸一百瓶避疫丸二百粒又防疫方法一份祈檢收分給並請照方配製印刷傳知亦功德無量也避疫丸服法重者每服二粒隔二三鐘再服二粒輕則减半統乞知會服者以免悞會 
[紅會湘賑部近訊]  
　　紅會接湘賑部幹事魏旭東武筱航由湘來電云隆回紳士魏嘉劉廷柱等已將寒衣六百件賑洋四百元具領起運矣現在正發瀏陽寒衣又電云湘省時疫甚重岳陽平江湘陰及附近各處同時發現藥品到時卽從速發放及早施治第三批棉衣日内支配後即電聞再熊秉老月初赴滬來湘籌賑云云聞紅會湘賑部已將第三批棉衣裝包完畢即日可運往湘省又悉該部又籌得棉衣五千件作第四批運湘 
[學生籌募湘賑捐]  
　　南洋公學兩湖學生發起籌募湘賑經全校同學贊成定名爲南洋公學生發起籌募湘賑經全校同學贊成解囊捐助並擬本月二十三日開音樂大會佐以各種遊戲以籌振欵聞該校辦事員及敎員學生等均一律認定購劵云 
[青島照常通電之部令]  
　　江蘇特派交涉公署昨接交通部電略謂自青島發生戰事以來所有與青島往來電報向由城陽局專差遞送兹經本部與日本方面議定照常通電特令知照云 
[會訊漁船被撞沉没案]  
　　閩人劉草子等五人以撑漁船爲生前被某公司某丸輪船撞沉於浙屬洋面劉草子等遇漁船救起未遭溺斃曾向該輪船公司要求賠償船價損失而輪船主則以該漁船夜不燃燈自取其咎兩方各執致將劉某等五人送由日本領事署轉送上海縣公署請訊一面由日領函請陳交涉員派員至縣公署會訊該閩人如何被撞遇救情形見復聞陳交涉員接函後即派本署總務科長秦銘直詣縣會同審訊云 
[嚴查輪船私運食米]  
　　江海關監督馮孔懷近接齊省長訓令略謂值此新榖上市之時聞有奸商私圖漁利串通各公司大小輪船水手夥夫任意夾帶出口咸以本船食米爲詞毫無忌憚以致近來米價漸高實於民食大有妨碍亟應認眞查禁如有私運食米之輪船立即截留照章加倍處罰等情馮監督業已函請本關稅司嚴密稽查矣 
[依周塘路工近訊]  
　　依周塘馬路工程業已全路造竣故各段兵士已陸續抽回防地現所留者正在鋪塡路面煤屑月内亦可完工（鋪塡煤屑須用鐡軸平壓稍費時日）惟三處橋樑（虬江橋工程最鉅）近因潮水盛漲施工不易雖加工趕築至速須一二月方可竣工云 
[閩省軍械局長晉京]  
　　閩省軍械局長袁明嘉奉李督軍派赴北京向陸軍部請領軍械並接洽要事由閩來滬後假泰安棧暫留已紀前報兹悉袁局長自抵申以來連日將滬地籌辦各事辦理完備昨因此次北洋運滬轉閩軍隊之軍械尙未齊全急欲入京向部中接洽故已乘滬寗火車赴寗轉乘津浦車入京矣 
[憲兵排長奉召進京]  
　　駐滬京畿憲兵第一連排長張子餘前日接陸軍參戰處來電略謂邇日調遣軍隊出發甚多需員佐理仰即尅日北上來處候委等因故張排長交卸憲兵第一連排長職務即於昨夜十一點時由滬乘車赴甯轉車進京所遺排長一缺由該營張營長電請陸軍部遴員來滬接任 
[李女士籌設線廠]  
　　舶來品老牌洋線最合縫衣之用自十號至六十號粗細匀潔共有寳藍元色純藍白色等四種歐戰以還來源大缺致價格倍漲號碼顔色不能隨意選擇兹有江蘇女子師範學校敎員李秀珍女士有志提倡國貨挽回利權對於紗花機製成線研究有素特發起集股五十萬元創設線廠自造各種棉線廠設於浦東董家渡已擇定地基一方約有六畝前日女士柬請南北紳商以滬北一枝香大餐館叙餐籌商募股聞認股者頗爲踴躍云 
[北貨同業開會紀]  
　　北貨同業於前晚八時在小東門外梅園街洋糖雜貨公會内開會到者三十餘家由該業領袖姚紫石報告北省産貨各地如兗州亳州徐州等處來信並各樣貨品近今市價大致謂本年來貨缺少價格昻貴運貨亦較昔爲難兗州匪患猖獗搶刦頻仍雖禀呈官廳亦難見效來貨祇有六成且滬上存貨無多價亦漲起十之三四本重利輕應請各同業於客家放賬定價等事均須注意以保血本云云衆皆贊成至十時而散 
[學生會新會員續誌]  
　　靜安寺路寰球中國學學會此次徵得之有名會員已載昨報兹悉又有安徽省立農業試騐場主任孫筱初安徽省立第一師範學校敎務主任趙倫士山西大學學長蘇象乾山西省立第一師範學校敎務長張古愚山東模範蠶業講習所所長郭次璋河南省立第四師範學校校長王炎青奉天蓋平縣視學石藴齋南京曁南學校校長趙正平並聞上海巨商裕昌煤號袁禮敦由宋漢章之介紹已於日昨加入該會爲永久會員又聞該會昨日分致徵求團各隊員通函云敬啓者夫一國之興盛端賴國民之精神與能力嘗考歐美各國舉凡所有事業無論關於國家關於社會與夫敎育實業等莫不設有團體聯合其志同道合之士日夕討論而研究之是故其國勢之强文化之盛亦莫與倫比返觀我國現狀敎育不振學術墮落工藝實業依然無所進步而各埠同志聲氣隔閡旣無團體之可言又少合羣之精神於是有志之士大聲疾呼共起聯合結爲團體以謀種種事業之發逹本會爲學生機關專以聯絡全世界中國學生情誼互相交換知識爲宗旨蓋欲國家强盛非先合羣不可本會有鑒於斯因有第八次徵求會員團之組織志在聯絡海内外有志之士羣策羣力共謀學術上之進步並以互通聲氣鞏固團體夙仰先生愛國愛羣公益爲懷今承慨允爲本會徵求同志舉薦賢能入會感何可言先生交遊極廣登高一呼必能如響斯應本會得蒙竭力贊助榮幸無極兹將最近各隊所得分數呈報台端先生所得新進會員其志願書曁會費等敬祈迅賜惠擲以便下期報告可以彚齊付刋也 
　　第八次微求團分數報告第一隊（錢新之隊）錢新之四七五分薩桐蓀二○○分沈素存一六分共得六百九十一分第二隊（聶管臣隊）聶管臣五三三分徐寄廎五六分吳藴齋四一分趙叔雍二五分張孝若二五分唐露園二○分鄧栽臣一六分郝伯陽一六分楊介眉八分共得七百四十分第三隊（朱友漁隊）朱友漁一二三分陳蔚青二五分共得一百三十八分第四隊（宋銘黄隊）宋銘黄九二分金永清二四分錢素君八分張蕙生八分沈藴芳八分江貴雲四分共得一百四十四分第五隊（沈輔倫隊）沈輔倫二四分共得二十四分第六隊（李登輝隊）李登輝二八五分畢靜謙二八分羅泮輝一六分張滙元八分季英伯六分林翥青四分共得三百四十七分第七隊（吳和士隊）吳和士一二六分顧天放二九分周越然一二分共得一百六十七分第八隊（許兆豐隊）許兆豐三七分金硯耕二五分丁純濤二五分周正煇一六分陳良玉一二分裘可桴八分金子剛八分王瀛洲四分共得一百三十五分第九隊（曹錫庚隊）周荃蓀八分林幼誠四分共得十二分第十隊（孫粹存隊）孫粹存三二分諸永春一六分共得四十八分第十一隊（歐彬隊）歐彬一二四分共得一百二十四分第十二隊（沈叔玉隊）沈叔玉一九三分共得一百九十三分第十三隊（朱子橋隊）朱子橋三三分共得三十三分杭州隊（周靜涵隊）周靜涵一○四分共得一百零四分天津隊（章元善隊）章元善六二分共得六十二分北京隊（劉大鈞隊）劉大鈞六四分共得六十四分以上統計共得三千零二十六分正 
[救主堂紀念碑開幕紀]  
　　上海救主堂正式開幕後一月又值紀念碑告竣時適十一月一日諸聖佳節晚七時半爲黄近霞牧師顔永京牧師湯藹禮會吏總及鄭揚秀堂董四紀念碑舉行 
 
 

Page 11

 
 
開幕典禮碑爲大理石製嵌於鐘樓下牆上刻有中西文是晚到堂觀禮者五六百人開會之前堂内除琴聲外寂靜無聲氣象頗爲莊嚴主典禮者爲聖約翰大學監督卜舫濟博士其秩序如下（一）唱詩開會（二）宣佈開會宗旨（三）卜舫濟博士登台用華語演說（四）行幕禮（五）祈禱（六）唱詩散會已八時有半矣 
　　黄近霞牧師之紀念碑爲其三女瓊仙醫學博士出資建造計價銀一百七十三兩有奇碑文照録如下黄公諱光彩字近霞福建厦門人生於道光三年九月十七日爲中華聖公會第一信徒首膺會長職主持救主堂事務三十五年殁於光緒十二年十月十六日同人感念其成績不能忘爰勒是碑以垂不朽俾後起信徒有所景仰云 
　　湯藹禮會吏總之紀念碑爲該堂敎友捐募計價銀六十七兩碑文照録如下會吏總湯先生羡道學博士也生於一八三四年自一八五九年奉美聖公會傳道部命來華傳道始領滬城基督堂牧職繼則創辦培雅裨文二校提倡虹口同仁醫院監督梵王渡聖約翰大學堂組織新閘牧區繙譯二約聖經牧養救主堂會衆一九一七年四月二十三日安赴樂園同人躬被雅化爰立是碑以誌勿諼俾後之人有所矜式焉 
　　顔永京牧師之紀念碑爲該堂敎友捐募計價銀四十一兩碑文照録如下顔公永京碩士子女出資特建斯堂前進題其名曰顔公紀念鐘樓凡我後學感其喬梓盛德爰勒是碑俾信徒矜式焉 
　　鄭揚秀堂董之紀念碑係其夫人鄭曾氏出資建造爲夫永作紀念計價銀二百十四兩碑上刋有救主堂六十五年之歷史照録如下上海救主堂重建區堂紀念碑本牧區原堂在百老滙路由第一文主敎創於一八五三年爲美國傳道部公産有孫魯伯黄近霞顔永京慕高文湯藹禮朱玉堂等中西諸聖品先後服務均克盡職以故成效屢著一九○三年朱葆元會長襄理敎務任事後卽準備自立基礎越三年湯公以年邁辭職朱牧奉敦生敎命任本牧區第一區牧見區堂舊且隘爰集巨欵購置基地一九一六年七月十日撤消舊堂九月九日安置首石一九一八年十月一日落成經郭主敎循例祝聖成爲正式區堂此爲中華聖公會敎友第一自建之堂是役也賴男董王閣臣邱道生韓玉麟凌潛夫刁信德鄭揚秀古恩康郝伯揚林占芳陳啓良陳己生女董丁明玉黄瓊仙凌葉氏鄭曾氏黄薛氏傅李氏等羣策羣力捐募以成爰立石記之 
　　新堂前進樓下連舊堂携來顔牧師之舊碑共大理石碑五座故於四新碑開幕之晚特題其名曰碑記廳 
[浦東小學展覽會預紀]  
　　上海縣第三學區學務委員陸仲超發起洋涇塘橋高陸兩行一市三鄕公私立各小學校成績展覽會已誌本報兹悉該會業經决定於本月二十二二十三假塘工局開會兩日任人參觀並倩敎育界知名之士評判第次以便分别獎勵昨由該會事務所通函各學校採集學生成績物品於二十日以前彚送俾資陳列 
[銀行公會啓用圖記]  
　　上海銀行公會昨日通函各公署機關及南北兩商會云逕啓者上海爲華洋雜處之所商賈貿易甲於全國銀行等有鑒於此爰在香港路三四等號自購房地組織銀行公會業已將建設緣由及公會章程并開幕日期呈明財政農商兩部曁江蘇省長各在案惟是項會所對於各機關時有公牘往來不得不鐫刻圖記以示信守而昭鄭重兹將所鐫木質圖記一顆文曰上海銀行公會圖記已於本月一日啓用除呈報財政農商兩部曁江蘇省長備案外相應函逹查照爲荷 
[工巡捐南局紀事兩則]  
　　滬南馬路間露天秤販菜蔬各攤向章每届陰曆九月底以前須至工巡捐局繳稅換領新照方可繼續營業本年九月中曾經工巡捐局姚局長知照稅務科長許人俊派員傳諭各販户遵章繳稅換照在案現因限期已逾遵諭換領者僅及半數意存觀望者尙屬不少是以飭十六舖地甲傳諭各該菜販迅行投局繳稅換照毋再抗延 
　　又該局稅務科長許人俊前以新闢之中華路一帶所建市房内居户對於認繳地方公益稅每多留難當即商明姚局長添雇司員二人專在該處向盈實居家切實觀導設法徵收故上月間比較前數月捐數稍有增多惟一時尙難普及姚局長以勸導之法尙屬有效仍商之許科長每日派司員向未經輸捐各户再行催勸以補公欵之不足 
[出售病猪之查獲]  
　　滬南自設立宰猪公作後所有華界售賣之猪肉俱在薛家浜公作中屠宰每日須派員查騐蓋印如係病猪不得混宰出售另由王正濤禀准警廳領有憑照將病猪宰殺熬油售與各機廠應用惟不能攙入食油以重衛生行之有年尙無弊端發見不料日久玩生邇來竟將病猪宰殺出售一般貪廉往購者亦頗不少昨爲一區一分所訪悉派警前往查獲已宰病猪五只察其肉色已變即將該猪並將王正濤之夥某甲拘解到所申送警察廳發交司法科略詰一過判候傳王到案再行訊究 
[巡捕截獲贓賊]  
　　竊賊唐阿三孫掌生日前在浦灘某輪船上竊得洋鐡皮數十張托某洋鐡店夥周其梅雇車前往裝運途中爲捕查見將周及唐孫兩竊連同洋鐡皮一併帶入捕房昨解法公堂請究先據捕頭上堂禀明前情詰之某洋鐡店主顧海祥供前日唐孫兩人來店兜銷洋鐡皮並托商人僞造發票遣夥周其梅雇車前往裝運不知竊來是實周其梅供實係店主囑令前往運裝質之唐孫兩人供認行竊不諱中西官訊判唐孫兩人各押西牢一月顧海祥罰洋二元周無干開釋 
[貧兒院菊花上市]  
　　菊花一項近因西南鄕地價日昂勞力多而出息微故鄕農種者日少斜橋貧兒院鑒市上之需要特將歷年所搜菊種於秋穫後出售花多至二千餘株凡三百種分春夏秋冬四號發售冬字號十株僅售一元十種十色花無重複故購者絡繹不絶聞各種如麒麟帶緑毛刺等均在出售之列云 
[寗波同鄕會募捐消息]  
　　寗波同鄕會募集建築捐雖限已滿欵尙未足故各募捐員仍在積極進行逐日繳到捐欵甚多照録如下陸伯生十元屠士恒五十元許韶鳴募郭福餘林鳳祥張運才各四元張運記徐蔭三張仰甫徐博泉戎競清余齊根周蒔蓀余在賡陳星輝茅畊道王兆熊林鉅卿各二元徐景祥徐慶裕張南來魏楫軒陶祖澤陳自强馮受康朱震南吳行宰朱惠寳顧財寶各一元許君自助五十三元趙芝室募蔡方卿二十元自助二十元邵玉軒募坤記十元李根甫四元陳和生二元李祖恩李漢章任啓棠李德香桂元梁順大號各一元陳葆庸可熾昌號合助五百元陶輝庭募樓金揚五十元妙緣張綏之各五元隠名氏三元張惠齋董則忠沈相甫各二元胡景揚募楊益森寳豐賬房各五元金文星許慶章羅迎福王翼臣各三元王翰臣楊杏生各二元周榮表王少峯王文敏各一元何紹庭募石金寳何茂道李再明陳慶福郁庭芳各五元王世友三元徐仰桂助洋五元陳鎭甫募信康莊十元程慶濤朱旭昌五十元錦記號二十元公興行胡組菴張性初胡鳴球各十元胡萃泉張履昌各五元許廷榮周詩田福堂各二元錦豐福和錦昌泰通利局豐泰隆五號及吳從周徐瑞庭戴纘之鍾蔚忠各一元穆順康募瑞昌興號五元穆君自助五元顧文耀自助洋一百元薛文泰募寳豐花莊六十元俞福耿四十元嚴志章募胡楹卿二元葛阿明阮榮森周少屏各一元陳浩然自助洋五十元裘蕉蓀自助洋一百元餘再續報 
[招商局公學定期補行開校禮]  
　　招商局新設之公學校址在提籃橋華德路業於陰曆七月間招生上課兹定於夏曆十月初七日下午二時補行開校禮已由校長丁賡堯柬邀各界觀禮並請名人演說矣 
[冒牌出售膏藥案餘聞]  
　　姜衍澤發記藥店主姜利川以胡德元方上成等冒用招牌以廉價出售僞膏藥據情控由警廳傳訊後方胡允將僞膏印板仿單呈繳銷燬並登報不再冒用請求銷案乃自警廳銷案後方胡又至地方審判廳控姜冒名登報請求賠償損失復由該廳飭傳兩造訊理證明方胡冒用屬實判令駁回矣 
[轉售僞造押貨免票]  
　　泰來船局主趙楚南前收同鄕人周相茂持來之僞造公票局押貨免票兩張售與搭客旋爲該局調查員偵悉報告法捕房飭派探目張掌福將趙周兩人拘解法公堂訊供候核在案昨日復訊趙楚南供此票實係周持來售與商人計洋二元是實周供民人亦係將燒鴨四只向某甲換下不知僞造求宥中西官判趙罰洋一百元無洋改押三月周罰洋一百五十元無洋改押四月以儆 
[瘋子持刀砍人]  
　　江北人戚立本日前手持菜刀在法新租界馬路上逢人亂砍爲捕查見上前將戚拿住帶入捕房昨解法公堂請究先據張文田投稱戚立本係民人外甥素患神經病時發時愈是日又值病發持刀出外幸巡捕拘案未肇禍端請求給領詰之戚立本供民人實患神經病發時糊塗不知人事以致持刀出外現已痊愈求宥中西官判戚交張領回管束 
[車夫得財召禍]  
　　黄包車夫黄國才日前拉車至公共租界由某洋人雇坐至某處下車時車上遺忘大洋一百餘元黄携回家中被同伴王張清得悉向黄分肥不遂以致互相口角繼以用武由捕到來將黄王兩人一并帶入捕房並將銀洋如數吊案昨解法公堂請究先據捕頭上堂禀明前情詰之黄國才供稱此洋實係某洋人遺忘在民人車上王張清强欲拆梢若干民人不允王即動手行兇是實王張清供因黄前欠民人銀洋是日聞黄欲回原籍故向索舊欠致生口角不敢拆梢行兇求宥中西官判黄王兩人各押西牢一月以儆吊案之洋一并充公 
[未婚妻與人私識之干涉]  
　　鹽城人丁甫丹年二十六歲向在閘北新民路開大餅店家有未婚妻李巧弟年十三歲前因乏人照顧將巧弟寄於附近胞兄丁卜榴家卜榴之妻日赴絲廠做工所以巧弟近來私與同居之同鄕人鄭汝學有染丁甫丹已有所聞昨晨前去探望適鄭與巧弟同在室内遂喚警察將男女拘入四區警署轉送地方廳經檢察官預審之下判鄭與巧弟分别收押候究丁甫丹退去候示 
[水巡隊查獲烟土併紀]  
　　航船户王阿四舟泊蘇州河專裝商貨運往蘇常一帶昨將起行之時經水巡隊到船查見洋燭一箱責令啓視内有私土二十九包計重一百七十兩值價頗鉅乃將人證押送到隊申送警察廳轉送地檢廳究辦又川沙人奚墨林私購烟膏二百匣計重二十一兩五錢戒烟丸一匣計重六兩五錢擬乘小輪回里亦爲水巡隊巡警拘獲人證押送警廳轉送地檢廳訊辦 
[法總巡查獲烟窟]  
　　法捕房施總巡以時值冬令界内防務不容稍懈故晚間不時出外躬自巡察以保治安前夜八時二十分施總巡與西探目石維也帶領華捕數人巡至菜市街二十三號門牌樓上見有六人在彼吸食鴉片遂將六人拘獲連同設榻賣烟之某甲並烟槍二支烟具等件另有抄獲值價五百元之烟膏一罐併帶北行諭令吸烟六人各罰洋兩元斥釋賣烟者候解公廨訊核烟膏烟具等存俟消燬 
[指控僞造支單]  
　　白克路五百五十二號門牌洽興號主周桂福在新閘捕房指控愛文義路一千六百六十九號門牌義源烟紙店學徒寳山人顧杏生串同姚仲賢冒名私刻圖章僞造一百二十元四十元之支單兩紙希圖騙洋等情昨晨由探將顧與姚拘獲連同僞票圖章併解公共公堂請究經中西官訊供一過判兩被告押候查明再訊 
[洋貨店自建新屋]  
　　小東門外愼泰昌洋貨店近在陸家石橋轉角自建三層洋式樓房除運銷歐美呢絨綢緞洋貨外尤注重推銷國産各貨現新屋業將落成一俟裝修佈置完備即將開幕 
[債案飭送地審廳]  
　　陶正榮在閘北四區警署控韋萬榮戴春山二人擔保作頭孫文記借銀七百兩延不清償請爲訊追等情昨經張署長傳集原被質訊之下以案關債務飭送地方審判廳訊理 
[小妹失踪之追究]  
　　鄂省人湯元階之妻小妹於本年五月間被甬人姜炳榮引誘成姦經湯控由閘北四區警署移送地方審檢廳訊供屬實懲辦有案近小妹忽又失踪其夫湯元階仍疑姜炳榮所拐昨日將姜扭入四區警署押候訊究 
[犯婦病斃]  
　　婦人王陸氏因案在押前因患病發送新普育堂醫治無效延至昨日斃命經地方廳委派李檢察官毛檢騐員等蒞堂騐明查無家屬在滬判由堂棺殮 
[開會集議被控案註銷]  
　　甬人丁阿喬前在老公茂紗廠爲打包工頭因至楊樹浦路聚勝樓茶館内集議紗廠打包工人組織之同義會事務被某紗廠西人聞悉疑有聚衆要挾情事報由捕房飭探季立仁與一百八十二號西探將丁傳至公共公堂訊判丁交三百元人洋並保候訊在案昨晨由廨傳訊先由一百八十二號西探上堂禀明案情（未譯）繼據怡和紗廠打包工頭顧梅弟楊樹浦紗廠李培松等上堂證明當時被告開會演說及勸令入會情形質之丁阿喬延律師到堂代辯並稱被告開會集議之事與廠中並無關係應請將案註銷李襄讞得供商之英領白君以原告所控證據殊欠充分因判將案註銷被告開釋 
[指控吞没烟土之傳訊]  
　　婦人唐素貞在老閘捕房指控住居香粉衖六十七號門牌之焦桂芬吞没代燒烟膏值洋一千六百餘元之大土兩隻烟灰七十六兩等情業由公廨訊判被告交保候訊在案昨經張襄讞會同義羅副領事傳訊即據原告代表律師上堂向唐素貞詰據供稱被告係由梳頭婦人介紹與我認識迄已五年現悉梳頭婦人即被告之姘婦我於今年七月初一日將大土兩隻烟灰七十六兩代被告煎熬烟膏取去後向索無着執有被告牧據是以控請追究而被告亦延律師到堂代辯並向原告駁詰良久中西官以時已過午不及研訊遂判焦仍交原保候禮拜五再訊 
[諭查被告家産]  
　　程哲生前至法公堂控陸蔭甫收去貨銀不交定貨請求追還從陸將靛青十五桶交出惟因缺少斤量原告不願收貨由公堂判令拍賣拍去後陸應交還貨銀及利息共二千五百兩後陸一再懇求由中西官向原告勸諭讓去銀三百兩限七天繳清如違仍須還銀二千五百兩在案昨日屆限傳訊陸由某氏代表到堂聲稱陸因患病不能投案請求寬限措繳中西讞員以陸已過限期着照原斷繳銀並諭原告查明被告有無家産禀覆候核 
[控妻捲逃案候再覆訊]  
　　崑山路六號洋房内侍者錢金發延律師在公共公廨控告其妻刁氏捲取值洋三百元之衣飾等物逃匿雲南路六百三十一號門牌屋内等情由廨訊判被告押候訊核在案昨晨由廨復訊兩造各延律師到堂代辯中西官得供判刁氏交五百元人洋並保候再訂期訊核 
[攔路攫取金戒]  
　　住居虹口西華德路二百十一號門牌之婦人張楊氏昨日出外購物行經鄧鐡路轉角突被無賴姜善珍尹五尙攔路攫取手指上金戒一枚携贓分頭逃逸當被匯山捕房包探張林泰與一千一百三十七號華捕查見帮同追獲人贓拘入捕房押候解送公堂請辦 
[本夫與姦夫索洋衝突]  
　　浦東爛泥渡典當衖内之婦人周伊氏年十八歲近與甬人史富生私識史年已四十八歲向在陸家嘴英美烟公司火爐問爲頭目前晚史在該婦家内至夜半時忽有該婦本夫在該鎭擺設水菓灘之周阿寶帶同多人敲門入内捉姦並向史勒索洋五十元時史身畔僅有三十元尙缺二十元約於翌日付清昨日周阿寳向史索洋無着在途衝突致被崗警拘解三區警署經曾警正訊明前情以周阿寶詐欺取財判解警廳司法科訊辦 
[包探查獲竊賊]  
　　曹阿福在浦東耶松廠竊取銅絲鋼絲等物擺渡過江被包探侯松山查見將人贓拘入捕房押候解送公堂訊究 
[攫挖耳禁錮四月]  
　　流氓馮國樑在虹日小菜塲攫取婦人王方氏之金挖耳一支圖逃被包探蔣阿林追獲昨解公共公堂經中西官訊明屬實判馮押西牢四月以儆 
[縣署批示四則]  
　　朱杏春爲違章抗諭請執行封閉由呈悉前據徐王氏呈稱該店設在日升里口已歷十二年有租屋契據可證等情當經批飭檢據呈核並邀鄰店證明在案兹據該處商舖莊協成六家蓋章公呈聲稱徐王氏所開日升里口之荳腐店確已十有餘年商等係左右近鄰願爲證明等語事經多數鄰店聯名公證如果屬實是爾以新店自行違章又復誣控老店殊爲不合除批飭徐王氏呈檢租屋契據再核外仰即知照毋凟 
　　水爐業代表杭國治爲羣情不洽請暫停啓封由呈悉查謝雲奎控三鑫園違背行規一案前據行頭徐順卿呈稱居間調停各方面允洽同意並據謝雲奎以顧全同業願聽調停和平息事請將三　園水爐啓封銷案等詞呈請前來本縣以案經原控人呈明和解自願息爭當然准予照行該民等於核准撤銷之案旁生異議率請變更殊於情理未合至取締濫發行單以杜息訟此係整頓善後之道前於該行頭呈内已批飭集議辦法何以迄今尙未遵辦實屬不合該民等如確爲整理業務起見仰即傳知該行頭邀集各柱首及同業公議辦法以後如再有不守行規私發行單情事准即指名禀究可也仰即遵照 
　　王國祥爲違章設爐請照章勒閉由呈悉兹據周長壽來呈聲稱伊店並不違章實由該民挾嫌霸持請求查辦等情究竟孰是孰非姑候查明核辦仰即知照 
　　周長壽爲霸持市業辦求查辦由呈悉已於王國祥呈内批示仰候查明核辦 
[淞滬警察廳批示兩則]  
　　王王安批　呈悉查時值冬防警察注意檢查所以弭無形之患該水警施行職務尙非無故侮辱於人惟手續或有未當殊失本廳緝暴綏民之旨仰候令行水巡隊認眞督飭兵士妥爲辦理並候派員查復核辦 
　　伏如山批呈悉據稱董二等拆梢不遂糾衆逞兇各節如果屬實殊屬妨害秩序上之安寗准即提案訊明核辦可也 
[介紹新刋]  
　　棋盤街文明書局近日編成士商日用寶鑑一書搜羅頗富内容分十大綱計一千三百餘種凡家庭社會必需之知識無不備載購備一編可知萬事之梗概用誌數言以爲紹介 
[誌謝]  
　　昨承大世界游戱場見贈九月份游覽券二十紙書此誌謝 
[中華職業敎育社通訊]  
　　教育與職業雜志第九期出版本期要目録如次歐戰與職業教育（莊澤宣）實用木工學叙（沈恩孚）江淮間觀墾記（黄炎培）東井墾務概况（黄炎培）美國康納克省油漆工之養成（王維尹）參觀中國鉛筆公司開幕紀要（顧樹森）參觀日本鉛筆工場記（朱廷墀）廢田栽樹之利益（李寅恭）美國之農業教育（艾偉）東三省朝鮮青島之現狀（記者）社務叢録 
　　本期雜志已并新編同社録分寄各社員以地址變更未到請開示現在通訊處當即補寄其去年入社而未繳六年度歲費與新入社而未補繳本年度歲費者均暫從緩寄俟繳到後再行補寄 
　　再本雜志每期每册售銀一角五分訂購全年十二期折實銀一元現第一期以下均尙完全如有訂閱者請逕函上海西門外方斜路本社可也郵票可以代價惟郵票種類限於一角以内 
來函 
[基督敎江蘇聯會來函]  
　　江蘇聯會准於十一月二十號聚於鎭江城内長老會堂由鎭江聯會招待長聶嘉森君商准滬寗車站發給赴會代表半價車票劵凡持此劵無論何站由該路赴鎭江聚會購來回車票者准减半價已經書記函請聶君將此項半價劵分寄南京夏光新孫希聖常州王完白蘇州諸辛生李仲覃上海天安堂龐子賢諸君處以便各該地赴會人員就近領取其餘不便之地可直接函致鎭江實蓋山東首潤州學堂聶嘉森先生處報名索取可也本聯會書記白 
[烟台張裕釀酒公司張劍豪來函]  
　　貴報十月二十五日載張裕公司新屋落成一則内有上海主任公司幹事之名稱想係傳聞之誤合亟據情請予更正併具理由於左敝公司自前清光緒中葉由先君弼士公在烟台經營創辦設總公司二十餘年來所費資本三百餘萬一手墊付實爲獨資性質現時尙無别姓股東所有司事人手均經妥選青年出洋學習造成酒業專門人材以資任用不幸先君棄世劍豪勉承母命及諸兄弟之意擔負總公司主任職務今年五月乃爲擴張營業起見特設總發行所於上海之南京路自建洋樓草創未定即往烟台旋赴津京設立分號正擬返滬擇吉開幕惟上海之敝公司爲售貨總機關主其事者祗有經理人由敝主任選用此外實無所謂主任幹事等名稱即在公司辦事者亦無丘陳兩君其人誠恐名實不符易淆觀聽且碍營業爲此聲明藉呈公鑒烟台張裕釀酒有限公司主任人張劍豪謹啓十月二十九日 
雜評二 
[幸福捐（訥）]  
　　歐戰之起爭人道爭公理而其最後目的則爭幸福也故前此踴躍以輸戰費者卽踴躍以爭幸福也然旣有戰事又不能不犧牲現有之幸福幸福旣多犧牲則今日歐戰將終世人盼望和平後之幸福爲更切故其踴躍以輸於戰後幸福捐者當必較輸戰費爲尤踴躍也美總統於此提倡之可謂深得全世界人之心理者歟 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
時談 
[協約國勝捷感言] [  南海]  
　　吾國自加入戰國以來亦協約國之一份子也今協約國大勝機亦吾國之榮也 
　　雖然協約國之勝也在協約國則足爲榮在吾國實足爲辱慨自有參戰督辦以迄今日未聞發一兵助一械其勝也他人之力於我何有倘藉他人之榮以爲己榮者吾謂其不知羞恥更不知自諒也 
　　夫協約國多一勝仗和平之途亦再進一步反觀吾國和平之局仍若隠若現若有若無祗聞他人笑那吾民哭哉 
老申報 
[似盜非盜（見光緒十四年八月二十五日）]  
　　金陵龍王廟在鍾山書院之西偏近城北四而多植楊柳間以陂池左右特少孟氏芳鄰耳先是有三人者以住持亦湘産遂日夕與之習且序鄕誼甚篤僧初不意其爲摸金校尉也一夕三人謂僧曰中秋已近不惟囊澀無以度良宵抑且缾罄無以支永晝船麥囷菜端賴阿彌陀佛使我輩藉以賦歸去來僧曰山非卓錫地不布金久矣老僧捫腹即欲不負將軍其如香積厨非守財虜何忽一人大叱曰今日之事如矢在弦上一不做二不休秃驢不必裝這低眉模樣可速將募化十方者盡數獻出庶幾可免血濺五步之内僧猶支吾三人出繩縛僧僧大呼救命時鼍更已四轉衆意岑寂地當無耳屬於垣者縛竟推置階下且就溺焉適冬防以大比之年照例提前三月委員方從會哨局分路而歸道經廟左聞有效公子彭生者知有變急推廟門而入三人倉卒中雖東竄西匿無一得越重垣者旣就捕委員親押至總局一鞫而服蓋三人者同下手同起意無爲首爲從之分惟篋雖胠而贓未備僧雖縛而刃未血因此鞫者欲略其心但誅其跡擬就三人中擇其尤無可逭者一人以正法云 
[篇龜紀瑞（見光緒十四年八月十七日）]  
　　戊子之秋七月旣望藝新輪船管駕楊瑞庭都戎奉船政裴憲駛輪至福寗三沙載士子赴鄕闈該處有異魚放生之瑞囑琦圖說以記之據云三沙網户得一魚虎首魚身白鬚如載身長四尺腰徑尺餘重三十餘斤前後翅尾四足五爪兒童戲擊竹木能以爪接物厲聲似虎遍體獸毛黑斑周密長半寸出水即乾置諸地前兩足爬行舞跳後足隨而屈伸是日觀者以千計漁户以桶承鹹水育之經五晝夜不食父老恐其餓斃勸令放生爰虔備香楮出海放之始則圉圉洋洋乃回顧三叩其首而逝蓋聞物之化生如雉入大水爲蟄雀入大水爲蛤鷹化爲鳩田鼠化駡不一而足臺灣風土記白鯊化鹿黑鯊化虎故藥肆有鯊鹿關鹿之分此魚黑斑如鯫即黑鯊化虎之類歟據船政出洋回來之林和仲於英國博物院見此魚名西來音譯言海獅琦前月亦於船政放一海物似玳瑁贔屭之别種其重百餘觔背龜而足翼鷹嘴而象肩命聽差林標繫船政放生四字小銀牌放之 
新學說 
[西班牙流行病說上] [  箴]  
　　近日報章屢載時疫消息所紀病徵皆同即所謂西班牙流行病是也此病不僅中國有之今幾蔓延於全球矣兹就束西報所載關於此事之消息迻譯數則録載於下俾衛生之士藉知警戒焉 
　　八月份芝加哥美國醫學會月報云西班牙流行病近來大肆其威歐洲各部分無論文野皆不獲免幸英倫及歐陸協約軍患者尙少衆信此病乃發生於西班牙故得今名然醫學界尙未徵實之各報關於此病所載論文持論淫膚遲日尙有透嵌之定論以解此疑團也其病徵多同即突然畏寒頭痛甚劇腰酸四肢無力面赤喉微作梗身熱在一百零一度至一百零四度之間脈遲緩染病兩三日後爲勢較重過此即漸减復原頗速有時患者且兼嗆咳甚至挾有氣管支炎與肺炎年輕與體健之嬰疾者似無大碍其死率無切實之紀載惟數尙不多患者腸胃未見有何病徵至於病之細菌衆說紛紜莫衷一是以血液繁殖法考之亦未得有切實結果據英國醫學雜誌載稱流行病之細菌已於多處發見挾有氣管支炎與肺炎之病者尤多此項細菌衆意此病之流行實由細菌之故惟醫學界對於此說尙未同意今日所得細菌等之證據實未能作爲不刊之論故吾人尙須細加研究始能確知流行性眞正之性質與原因也今醫治之法爲令病人靜臥而使臟腑中自由流動其最要者爲少進食物此症雖屬傳染性然能知其危險愼加防範其傳染之範圍亦可大加限制也 
　　據東京消息云日本各處近來盛行西班牙流行病其劇烈之處學校停課各種工業皆受窒礙據外交省所接各處領事報告觀之此病今幾傳播全球十月十九日孟買官報謂西班牙流行病嘗告肅清乃自上月中旬起復行發作本月孟買死者逾七百人當道設法清除此患未獲效果 
常識 
[肥皂之檢查法] [  涵萬]  
　　市行之肥皂車載斗量不勝其多非經詳細之檢查常受虧損如水分多則購用爲不經濟脂肪原料過多則洗濯之力减弱苛性鈉過多則腐蝕衣服及皮膚又有入砂糖於肥皂中使其外觀如透明狀者實於浣洗上無纖毫之益也檢查之法有四端（一）水分水分過多之肥皂經月而後必十分縮小欲檢查 
之可細切肥皂一兩烘乾再權其重設减至七錢以内即水分過多之證（二）脂肪脂肪過多之肥皂必於包紙上現有油跡可明辨之（三）鹻分鹻分過多之肥皂露置空氣中稍久必於邊緣現白粉如霜屑即苛性鈉吸收大氣中之炭素變爲炭酸鈉復風化而成者也欲隨時檢查之可切開肥皂塗石炭酸試液（亦稱非納利夫太衣民爲無色液體）於切口設變紅色即爲鹹分未盡之證（四）混合物細切肥皂溶入濃酒精中設有沈澱物存在則沈澱物皆混合物如黏土澱粉等是也 
益智新畫 
像P 
雜録 
[醒園詩鐘談] [  （崔醒園）]  
　　詩鐘爲文人游戲之作初起於閩繼傳各省鈎心鬥角頗靈心蓋其題常有不相類者或以名詞或以動詞間有以形容詞詠事詠物驟難着筆要皆語出自然無分軒輊如天衣之無縫銖兩悉稱而已始名改詩因更律絶體而爲兩句名詩鐘者相傳則規律頗嚴於拈題時須繫寸許香於綴錢之縷下承銅盤香燼錢墜聲鏗鏗然用作搆思之限此即刻燭擊缽之意也又名羊角對雕玉雙聯（按言對句絶妙如玉雕成白居易云寸截金爲句雙雕玉作聯别名即本於此）百衲琴詩唱諸名究不如詩鐘之名普及非第不普及即舉此等名詞詞諸人恐亦有未能盡知者蓋作者因其僻而忽之也 
　　詩鐘原起與名詞旣已如上所述矣其格式尙有如下之分别即嵌字與分詠分詠無他體而嵌字則立名頗夥正格與别格是也試將其正格述之嵌第一字曰鳳頂鶴頂或虎頭第二字曰燕頷第三字曰鳶肩第四字曰蜂腰第五字曰鶴膝第六字曰鳬脛第七字曰雁足或燕尾尙有一唱二唱三唱之目（按第一字即名之爲一唱餘類推）至於别格如魁斗一字嵌上句首一字嵌下句末蟬聯一嵌上句末一嵌下句首開峙三字嵌兩句中不相並立鴻爪三字一嵌上句第四二嵌下句首尾雙鈎以四字分嵌兩句首尾若五字任意嵌於兩句中則名之曰五雜爼一嵌上句第四一嵌下句第五曰四五捲簾一嵌上句第三一嵌下句第四曰三四轆轤四字以上任意嵌於兩句中曰碎錦或碎流尙有種種筆難罄述此皆别格之名要而言之亦即嵌字之名也 
[文虎偶談] [  寒楓]  
　　吾里每逢元宵令節頗形熱閙一般文人墨客於茶樓酒肆中高懸紙燈作文虎之戲藉供消遣雖云小技亦見巧思兹録其最可傳誦者如下如笑撚夫壻鬚髭問射經書一句汝何生在上一杯一杯又一杯射經書一句乾三連（捲簾繫鈴）此數則純是白描而以神勝者其餘如梅花射劇名一背板橙一個書獨頭拖一片掛一片射一肅字月光斜照竹籬門射一簡字完射四子書六句許子冠乎其間不能以寸或曰寇至内無怨女苟完矣吾與點也陽貨射古人名三象公冶長丈人手心射俗語一對脚背力射四子書兩句二之中四之下也此數則亦頗自然絶不留斧鑿痕可謂文虎中之傑作也 
小說 
[偵探奇遇] [  常覺覺迷同譯]  
　　賽鷹旣携照片日記簿回其逆旅滿腹起爲愁思但覺前途實至晦暗所存一切希望遂亦消滅蓋挑燈讀其日記簿時知女郎實爲露西末代子孫其父母俱已死亡家庭遭際至爲悲慘而紀其顚連困苦之狀尤令之酸鼻惟於匈加利人之事實無雙字道及是遭伯爵毒手之說實殊不類而遭金錢之脅迫則殊近之每讀一頁前途輒多一層恐怖蓋恐己所欲覓之人已爲一坏黄土所埋且讀且思此事實予職務所在女郎命運如何予實不能不一爲窮究女郎如果迫而出於自盡亦須調查騐屍塲之屍格然後整理行裝渡過大西洋以此噩耗報告老人思至此斗見所紀一則益增其無數恐怖其言曰嗟乎予將饑餓死矣乃思何法乎抑不必再思法乎云云賽鷹連誦數四暗念女郎紀此之時實已無路方自尋其短見耳遂乃太息曰可憐哉女郎汝萌此念之時有予在者予即起汝於死矣言次萬念起伏有如潮汐覺前後諸事悉至符合出門之時未携一物者其於身外之物實已視爲芻狗是女郎之出迨投河自盡耳念至此起爲無限悲痛更念此事予須得有確實證據始能呈明官中收拾女郎遺留諸物以奉老人然此一事亦殊易易蓋金錢在巴黎其魔力固至偉也次日遂赴騐屍塲擬向調查賽因河中撈起之屍途中忽與一人相撞賽鷹昂首視之幾欲驚呼一聲蓋其人非他實即匈加利人也彼匈加利人頻向賽鷹道歉自去而賽鷹遂改初轍潛尾其後匈加利人初入美術院雕刻室中周覽一過復圖樣數幀賽鷹向之痴望心頭躍躍不自知其所以匈加利人出賽鷹亦出迨至下午入上等咖啡館茗點賽鷹亦入館中點飢匈加利人出館之後逕赴車站立於往方登布鎭之月台上以俟來車開車之時賽鷹亦卽上車車抵方登布鎭二人先後下於時夕陽在山而鎭上已黑暗如漆匈加利人沿大街行爲狀至爲從容街之兩旁盡爲豪家院落四周繞以花圃賽鷹來時實與匈加利人同室細相其貌不類兇徒而此時舉止亦殊大方因念予亦何必追躡其後旣念露西實爲美女郎信如裴爾言則此匈加利人或者起爲戀愛一經起爲戀愛其心即不可測則露西失跡必與此人有連要無疑義念至此直欲趨前撲之以扼其喉賽鷹此時血管中之血實已熱沸幾不能自制久之始平其氣自語曰予殊愚哉人言豈可輕信彼可憐女郎必沈賽因河底不赴騐屍場調查而追躡此不相干之人何哉語次賽鷹已隨匈加利人過錢 
[自由談之自由談] [  不冷]  
　　各國不借債不許提欵以促成中國和平係用釜底抽薪之法 
　　東海以安福部不肯通過錢内閣即將令組梁内閣是用聲東擊西之法 
 
 

Page 15

 
 
   
 
 

Page 16

 
 
   
 
