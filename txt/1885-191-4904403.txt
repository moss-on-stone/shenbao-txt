# 1885 - 191 - 4904403

 

Page 1

 
 
[四十五號畫報出售] [  點石齋主人啟]  
　　從前烟舘僱用女堂倌業經前任官憲懲辦示禁在案近日法租界中又有復蹈前愆者爲翁太守訪拿懲辦遊街示衆此風庶可永絶特繪兩圖以紀善政再者廣東大水其西寗東安等十數州縣悉被冲沒灾民流離瑣尾慘不忍言滬上樂善諸君子籌欵不湟爲圖以當將伯之呼助本齋照印八圖　入畫報之首願見老厪懷飢溺惻隱同深其畫譜暫節一期下次卽當續出畫報於初六日出售後附淞隱漫錄圖說一則閲者鑒之此佈 
[精選石印大題文彚出售] [  點石齋主人啟]  
　　坊刻大題文數千篇而止罕有逾萬者間有之而本數纍纍不便提携揣摩家每厭苦之本齋於上年延名宿將海内著名之刻文薈萃而精選之務　花樣斬新最利塲屋者得文約一萬五千篇分裝十二本定價十元現已躉數售出欲購者請至上洋新北門外新昌泰及法馬路南申昌取閱可也　他 
[淵鑑類函減價出售] [  點石齋主人啓]  
　　淵鑑類函一書臚采唐宋各家事類及子史稗編凡日星河岳禮樂兵農曁道德性情禽魚草木罔不辨析音義提挈綱領故能薈萃百家精詳宏博得書四百五十卷誠類書之大觀也本齋取初印殿版縮影泐石彚訂十册於癸未九月出書其校核詳愼縮印精工久爲海内士林所珍賞邇當大比之年稽古家尤宜各置一編以資攷鏡惟本齋存書無多欲購者尚其捷足先登勿步他人之後塵也可每部洋十元躉售發坊格外减讓售處悉照曩例 
[烟土加税餘意] 　　　 
　　左侯相請加洋藥税厘業已奉准通行舉辦凡洋藥每百觔加抽税厘八十六兩所有内地分運落地等捐名目一概删除滬上所行銷之大土每箱不止百觔計　須完税一百十兩其小土則不計箱數每以百觔爲斷似此辦法誠以烟之害人亦旣深入膏盲漸成錮疾目下若中道光年間之令如林文忠公所擬則似太暴如其不挽狂瀾一任江河之日下則又將使民間無人不受烟癮之害故於不禁之中寓善禁之法使烟土日就昻貴小民生計維艱自覺不易吸食即中人產之家旣以烟土等諸日用所必需一旦驟覺價昻吸多者亦漸吸少不吸者不至上癮果其辦有成效將來更照定言再加每箱數十兩或竟照原價倍之烟愈貴則吸者愈難物極必返自有不待誥誡痛自湔洗者而鴉片之害頓可盡除此固當局之用意深遠期於不禁自禁者也然洋土來自印度販由西人每年十百萬之錫易泥沙而入中國有心者早知此漏巵難於遽塞特是洋土之能絶與否烟害之可除與否關乎氣運而創爲加税之舉亦係必盡之人事其本意旣爲挽回銀流外洋之弊則似宜專加洋土之税而内地所種烟土不應併加乃今則凡產烟之處西北各省雲南四川以及浙之温台甯波皆一律開辦數無軒輊總以每百觔輸八十六兩爲定或曰此不過免使洋商藉口耳洋土旣加重税吸者漸稀自必轉趨便宜爭購中土而注商之利有損故一律加税以示公允不知增洋土之税兾其價貴購稀以　銀於内地若中土一律加增則每百兩之成本已不及洋土之十五而税竟無所區别未免偏村吸食之人平時尚有成癮久遠必須洋土方得過去者今核計烟價洋土百觸值銀四百兩上下加税八十六兩準原價之二成中土成本每百觸不過二百兩有奇亦加八十六兩則準原價當在四成以上然則向食洋士需銀一錢者今不過一錢二分向食中土需銀一錢者今反至一錢四分矣吸烟之人核算必精可肯舍加二之洋土而買加四之中土者幾希如使向吸洋土者終其身不肯舍而之他吾恐中土之運銷不能暢旺猶之微也其如銀流外洋不能挽回何也使銀流外洋　不能挽回然則增收烟税又何裨於不禁自禁之本意乎哉前見他華字報曾論及此謂川土等項可以不必加税洋土則雖倍收　價亦屬不妨盖中土不税則種者販者無有厲禁可知其貨將不擇地而運矣運銷旣廣而又價廉初則貧困之人爭相吸食行之旣久而或能得外洋製土之秘法使中土之香味無異於外洋來者則雖富貴之家亦將舍彼而就此而况烟土之佳全在陳宿嘗聞浙之台人言台土之陳　價亦不賤每洋一元只易得二兩其土純厚香氣郁烈比之公班殆有過之若中土無税則販賣之人存儲之本必且輕鬆土之陳者漸多自可以易洋土如此十年吸者有不改食中土者乎雖然目下章程旣定試辦之初不可以蒭蕘之見阻撓其事竊謂此次暫且均收無分洋土中土悉予昻價然推其所以昻價之故無非欲令吸食之人顧惜烟資由多吸以至於少吸由少吸以至於不吸然後與不禁自禁之本意適相侔合吾謂似此辦法成效尚需時日前年英國設立禁烟會有其心而無其事西報著論嘗云英國之所以設會者欲華人與之商辦禁烟之法乃華官並不認眞且欲处洋不販烟土來華必須中土嚴禁種烟然後合　鄙意現在加税乃因洋商不肯停販英國不忍棄税故不得已而出此以收效於一二十年之後今旣欲加洋土之税莫如禁絶内地不許栽種營粟嚴立條例督飭地方官實力查拿使吸烟者無從舍貴而趨賤則數年之後其有烟癮而艱於烟資者自當矢志戒絶然後再倍其税使有力之人亦惜烟資而輾轉勸戒總之吸者愈少則烟税俞增烟價愈貴以至於無吸烟之人而後已夫然而不禁自禁之本意乃可以造福於無窮矣抑又有說焉洋土加税但於海口嚴定規例自無偷瀝若川土等項販於境外者十之三食於本地者十之七民情刁詐耳目難周除按畝徵糧外而欲於所出烟土定其税釐之額則避就之巧誠有不可思議者雖云加税亦屬無多與其徒有其名何如嚴行禁絶而專注於洋土一項　爲愈弗 
[本館接奉電音]  
　　昨接京友寄來電音有六月初四日上諭一道因字我祇將大略恭錄傳來合卽照登在 
報一俟接到邸抄再行敬謹備錄○六月初四日奉上諭楊岳斌劉銘傳孫開華奏臺北戒嚴請將歴年戰守尤爲出力將弁官紳及籌運出力人員奬勵各摺片劉銘傳駐守臺北未能相機决策攻復基隆本屬無功足錄而各營將弁官紳固守要隘歴時甚久迭次接仗亦能竭力抵禦自不能因督帥之不力並沒行間効命之勞惟所請奬叙未免過優應量行核减酌子恩施提督蘇得勝着交部從優議叙郎中林朝棟着以道員不論雙單月遇缺儘先前選用總兵劉朝祜着以提督記名簡攸道員陳酈志着以道員歸江蘇候補班遇缺題奏總兵聶士成着以總兵交軍機處記名遇有海疆總兵缺出請旨簡故柳太咨着遇有陜甘總兵缺出請旨簡放副將劉天雲着交部從優議叙挺督劉　榮看以提督交軍機處記外請旨簡放總兵易棠林着以提督交軍機處記名請旨簡放總兵唐安仁廖臣勝桂占彪均　賞給一品封典福建布政使沈保靖前長盧鹽運使額勒精額道員奎俊均着交部從優議叙道員伍廷芳着仍以道員不論雙單月 
 
 

Page 2

 
 
選用盛宣懷孫欽昻葉文瀾均着交部從優議叙朱福榮矞棻均着仍以道員歸候補班補用邵友濓着賞給一品封典龔照瑗着賞戴花翎已革副將武清龍着賞給叅將銜已革道員裕庚着以知府留閩補用已革花翎四品官兼佐領金福元着銷除永不釵用字樣士詩正沈應奎均係已革司道大員左宗棠並未先行奏明輙令赴營本不應給子奬叙姑念該革員等業經渡臺不無微勞足錄王詩正着賞給五品頂戴沈應奎看賞給四品頂戴至單開之提督曹志忠等四員及片奏之提督彭楚漢總兵吳鴻源據稱該員等奮勇出力請分别奬勵等語曹志忠楊金龍申道發賀興隆彭楚漢均着交部從優議叙吳鴻源着賞給頭品頂戴陣亡之總兵曾照禮副將劉義輿千總叚有升把總尤運農祁文等均着交部照陣亡例從優議卹該部知道單一件片二件併發欽此 
[倫敦電語]  
　　昨日倫敦發來電報云刻下俄兵之在阿富汗者又向前進發矣 
[法將歸骨]  
　　香港西字報云法國巴夏爾兵船載法提督孤拔棺柩由潮湖開行至五月十九日抵新加坡添裝煤斤卽於廿一日啓行回法國至新埠時該船升砲砲臺上亦升炮答禮云 
[港捕又逃]  
　　本埠西捕屢有逃走之事而香港則從來不聞有此胆聞港捕有一人在学昨閲香港西字報云又有一捕逃走豈此風由滬而至港耶誠有不解其故者矣 
[辭職述聞]  
　　文匯報言聞得穆麟德君現不願爲高麗官豈以與高王齟齬故耶 
[時疫盛行]  
　　厦門近患時疫前已列報兹聞美富輪船泊在該處船中有數人亦患霍亂病而斃矣 
[澳門助賑]  
　　粤東水災各處勸捐助賑曡登報章兹接澳門來信云該處亦踴躍捐輸刻已捐集銀五千餘元好善之誠固盡人所同也而該處之不分畛域尤爲可感 
[桂林水災]  
　　本年受水災區人皆知廣東爲最鉅而不知廣西之水更甚於廣東徒以電桿淹沒信息不靈致無人道及耳昨閱循環報登有五月初三夜廣西發來信息謂是處四月間無日不雨至下旬勢更滂沱經三四晝夜山水漲發桂林城内外水溢街衢有同澤國繼則奔騰而下冲至洛平昭平等處下游不能消納一時間水高至數丈沿河一帶淹斃人民冲去村鄉傾圮廬舍不可勝紀當罹難之頃有人民走登高山暫延殘喘者食宿無所旋亦斃命傷心慘目實不堪言小民何辜遭此憫凶耶觀此寥寥數語而災象已在目中第廣西地瘠民貧本省紳富輸賑綦難且無海口可通外省又愛莫　助鴻嗷徧野其何以堪如何撫卹而安輯之者厥惟西省之大憲是賴矣 
[蕪水紀餘]  
　　鳩江水泛情形節經列報兹悉上月二十八日午後簷溜漸進晴曦微霽嗣是卽杲杲日出不復宿霧陰霾各圩田雖盡浸沒氏埂尚未倒坍惟河南鄉道署前尚塘　于上月廿七夜轟然一聲陟驚崩壞署中積水甚深幾午沒跦蕪城八門已淹其六僅留東西兩門城内自西門口至吉祥寺一帶長街尚堪躡屐而過然亦不免泥滑滑路難行之歎矣甯淵觀　門巷兩處積水深至尺餘城外各草房有被水冲倒者有浸沒水中者高大之屋亦僅露簷牙窮氓盡遷避山巓結草誅茅聊蔽風露鳩形鵠面能無目擊心傷惟聞漲盛時人口尚無捐傷亦未始非不幸中之大幸也 
[都下述聞]  
　　出使美日秘大臣鄭玉軒京卿因病奏請開缺疊列前報兹聞京卿之病甚爲沈重朝廷已鑒其誠行將另簡使臣前往接任矣○五月廿五廿六日疊奉上諭劉軍門永福蘇軍門元春王方伯德榜岑制軍毓英及在事出力人員俱邀破格特恩而獨不及潘中丞鼎新說者謂中法失和實肇於中氶觀音橋之役彼　恐懈軍心故聖怒鬱而不發迨諒山失守朝廷知中丞與方伯未能和衷共濟至於僨事因不覺憶及前案一筆發揮云云然刑賞大權深宫自有主宰豈海曲小民所敢妄揣哉○成均於五月十五日錄科案内不取者共有三人因實係文理悖謬也○近日各言官目覩時局艱難且鑒于張學士佩綸之禍不敢逞血氣之忿爲激烈之言矣○周筱棠大銀壹　出使美日秘之命雖尚未奉明文而官場中人紛紛請託求作叅賛隨員大銀臺成竹在胸概以好言婉謝○現逢大比之年各處士子雲集書肆紙店無不利市三倍而石頭胡同之妓館侑酒值宿如山陰道上應接不暇所獲纏頭較平時不啻倍蓰○中法和局克底於成實係赫德金登幹二人居中調處之力故中國大皇帝法國大總統俱以寶星贈之○神機營張戴二委員奉醇邱之命赴申購辦軍裝機器等物疊列前報兹聞該委員等已先後回京所購槍砲機器無庸贅述惟内有活動電燈一具晩間大放光明纎微畢照見之者草不目眩神駭而醇邸騐看之餘尤深欣喜故該二員得邀各記大功一次○五月二十日黎明時微雨至晩不絶簷溜丁冬有聲甲間得此膏雨老于農事者咸謂今年御米等物可慶有秋○糧米雖已抵津而運京尚需時日故各粮店仍欲居奇未能跌價近日白米每百斤約銀二兩有奇糙老米亦不相上下窮民餬口維艱咸盼天庾玉粒早日上倉也○國子監漢祭酒一缺劉叔濤文宗作古後聞係五君先謙坐補 
[五羊述要]  
　　連日米船入口甚少以致米價陡增番餅一枚僅易上者二十三四斤次者二十八九斤聞安南有榖米數萬石運來刻下尚未抵省先已有人躉買矣○上月中旬大憲在虎門截留二米船照時給價以便賑濟飢黎商人雖有微利可沾未免心多觖望故近日米船入口卽交米埠發售不敢稍事停留矣○此次水災延及庸肇二府地廣人衆施賑良難愛育善堂實心籌賑仍恐心與力違難以持久遂復　函徧投省中富戶及各紳商請再解囊襄助想諸君子樂善好施定必聞風興起也○三水縣突被水災上月初四晩張香帥接得告災文報立派某都戎駕駛輪船前往撫卹都戎以初五日係重五芳辰遲延不進至初六晩始解纜往香帥訪聞赫然震怒先將都戎頂戴摘去并擬從車責懲諺云救災如救火延緩一天不知餓斃飢民繼許若該都戎者眞可謂昧于時勢者矣鐫級待罪誰曰不宜○瓊州劉鎭戎委員全省摧解月餉適藩庫支絀未能刻卽備齊督憲遂商之關憲由關庫借撥一萬兩以濟急需 
[文宗抵滬]  
　　新簡浙江學政瞿文宗陛辭出都乘旗昌行之海晏輪船南下前日傍晩六點鐘後駛抵金利源碼頭卽乘輿登岸駐節萬安樓客棧中昨晨蘇松太道邵觀察以下各員以次投遞手版交宗接見有盖聞定於今日午後乘坐民船用小火輪船拖帶往浙履新云 
[西員更易]  
　　法公堂自去歲至今由漢口領事于雅樂會同讞案兹于君欲回本任故昨由卜副領事到堂與翁太守會訊各案云 
[兵船來滬]  
　　南琛南瑞開濟三兵船行將來滬已死前報兹悉該船己於昨晩駛抵滬瀆泊公和祥碼頭前 
[盜犯解松]  
　　盜犯黄玉成童榮福趙雲福等三人送縣後由莫邑尊飭卽釘鐐收禁並看將謝先成押候查核已登昨報兹悉邑尊查明謝並無寓滬情事因於昨日午後備文加差並派捕趙金帶同夥役及營兵四名各執腰刀將黄土成等三人及謝先成眼線曹景堂一併解赴婁縣歸案訊辦 
[循例施醫]  
　　英租界保安善堂常年於六月施診至九月底止今年仍由董事循照向例於本月朔日起延請内外科每逢三六九日施 
 
 

Page 3

 
 
診倘用貴藥由堂發給在藥方上註明其餘草藥自行購辦求醫者殊形熱閙因又另請内外科在老閘西首大王廟内設立分堂施診以一三五七九等日爲期 
[舟子墮江]  
　　前日浦東人某甲撐駕碼頭船由爛泥渡至虹口駁運貨物將抵陸家嘴有某乙亦駕小船順潮而至時甲正站立船唇避讓不遑跌入浦内當經本船及隣船上人四處打撈杳無蹤跡至昨日屍骸始浮水面經人撈置江千報知親屬親屬等以甲被乙船所撞以致墮水身亡意欲投上海縣訴寃並請詣騐乙聞而情急央人出爲調處自願出洋三十元作爲棺殮之費屍屬允之因卽自行備棺收殮 
[誤公退卯]  
　　前日大東門外某醬園傭工某甲携粥一桶至棧分給各飰行至中途適與滬北洋藥局十五號巡丁麥阿木遇麥誤認桶中夾帶私土上前攔阻意欲搜查甲問阿木緝私可有腰牌阿木笞以有旋在身料取出交甲一觀甲卽順手取去將粥桶交阿木搜查阿木見桶内並無私土向甲索牌甲不允且將號褂奪去並欲飽以老拳阿木見勢不佳乘間兎脱回禀巡丁頭目賴子昆千戎卽派廿四號巡丁袁某廿六號巡丁楊某協同十六舗地甲裘福赴該醬園索回腰牌號褂千戎以阿木連次誤事大加申斥旋將腰牌號褂給還阿木恐日後再有誤公情事因此不敢領受當卽退卯云 
[法界公堂瑣案]  
　　陳如松欠銀一案訊理追繳各情均登前報昨日堂期捕房將陳解案中人徐炳春亦由保交到呈遞稟詞保人龔樸如亦投案候示翁太守問陳所欠之銀如何料理陳供稱徐龔兩人均係至交現有房屋十五間售錢歸楚太守問徐作何生理借銀可　爾作中答稱家在坭城橋西以種花園爲業銀係外國人之物由小的之妻經手借出太守謂借據上書楊四德之銀與外國人何涉徐稱楊卽外國人妻室小的並不犯事無端被押捕房太守謂爾是中人此案涉訟多時亟應早來遞稟因何抗不到來直待單傳始行投到爾住英界深恐差傳週折因姑交保出外何嘗營押捕房况爾稱銀係外國人之物今借據在案何曾是外國人出名爾旣爲中人自應偕保人協同地保將房孿價繳堂以了此案徐稱龔曾一力躭保現在變產歸還祗須龔去太守謂爾如此推諉顯係是中國人之銀倩外國人出名借付爾稱責成保人可知此銀先由爾中人借到然後强伊擔保故本分府着爾等中保會同地保賣房旋向卜副領事取閲借據見據上有陳鶴年陳福生陳元良陸王等人作中該處係二十七保頭圖地保張春帆亦曾簽字隨問現在此項房屋究竟值洋若干陳稱襲曾看過龔稱此房每間值洋四十元核共值洋六百元太守謂　欠銀三百兩祗須照欠數變價歸還倘一時不及售脱不可押銀爾等約幾日可以禀覆龔稱須徐約定何日前去售房小的當約齊同往太守詰徐仍然推卸太守謂　旣小願前去可先將銀兩賠出然後向陳追還爾旣作中豈可置身事外爾等想來何日可覆徐仍不肯約期太守遂限七日回覆陳仍交捕帶回管押徐看交保○前報疉列洋藥局巡丁在法界拘獲走私西川各土等情嗣因禮拜二租界張燈故未解案訊斷昨捕房將販私人兩起送案並呈私土二包巡丁陳光成禀稱仕永安街獲到小土三塊送私人系方加信陳四友禀稱獲到任阿金搜出貴州士二塊今將人贓一併送判翁太守研詰之下方稱小的在江寛輪船爲火大此土惟值洋七八圓將送至上海永安街太古正棧託銷在供小的在英界爲挑水夫土由不知名之廣東人託帶至興聖街不知送到何家太守謂巡丁曰　章租界獲到私土悉數送局充公走私人或交保或具結本分府蒞任以來一秉至公照章辦理今洋藥局更改新章總辦不在滬　局中祗有總董經理本分府應避嫌疑不便核斷爾可將土點明暫存捕房送私人移縣辦理爾等亦投縣禀訴可也巡丁禀稱此係租界所獲請爲判斷太守不准所請飭包探將任方兩人帶出○捕房解送張燈肇禍之俞文泰楊阿寶二人請究包探嚴頌眉禀稱二人搶去觀燈婦人之蓮蓬簪銀圈等物事由小的眼見因之　到包探孫寳生禀稱　　寶逃至春園烟飽當卽拘拿翁太守詰訊之下俞供在新橋恒順煤炭启爲夥楊稱在鹽碼頭爲木工不敢肇事太守謂旣已當場捉獲何必狡賴不承判各責二百板以儆○捕房解送測字人胡理同請訊旋據原告陳阿秋訴稱小的在興聖街開蒲包店前　有二人來店稱有八斗米包出售惟刻須洋十四元乞先付下立卽將貨交來并囑胡暫留在店詎其人一去不來用之將胡送案翁太守正待詰問有同桂樓茶肆下開午肉店之俞茂山訴稱騙洋者係寶山人趙春春向爲米包生意前日向小的說有物欲銷因訐測字人胡理同領趙至陳店　料竟被哄騙實不與胡相十小的聞信卽去找尋詎趙早已避匿爲此卜鄉將其母尋到現午外邊太守着傳進據趙王氏供夫故多年兒子實屬不肖現己避無蹤跡求大老爺逮案嚴懲俞稱已尋到趙之大兒金榮伊托稱出覓保人來保母親詎竟一去不返太守謂事由爾起爾難置身事外但伊子旣經尋到似應將母放歸何得任其托辭出外着趙王氏交保限五日將兒子交案俞胡亦交保限日將人尋獲陳揮令暫退○陳天一帽舖控歇夥虧欠錢洋一案昨張可明又投案請追錢七十五千天一夥董楚亭呈繳現洋二十元錢票紙計十四千太守謂爾將張錢繳清亦可追取别人所欠董補實情牛竟清寥難于遵繳本月内總可一併繳清太守不允限十天内將錢繳清董卽遵斷太守隨詰朱殿英究竟帳上虧欠若干答稱宕帳八十千之譜虧欠約有一百　十千太守謂兩共已爲數不少如何料理旋經荐保人張金甫朱子仁遣抱朱挹珊到案訴稱曾勸由陸記名下劃還洋六十元再出票洋二十五元太守聞董店東　應允否答稱並未應允太守謂張金甫曰朱殿英虧欠二百數十千除劃去外再出票洋二十五元未免太少可將所欠除劃去外核計尚少若干折半出票張朱二人均各遵諭董稱所有到案領錢这人並非張可明實係塾師陳姓時領洋人已去太守謂張金甫曰此錢由爾經手爾可於下期着張可明將借據呈案金甫應諾而退 
[上海籌賑公所施少欽經解廣東第三批賑捐]  
　　謹啓者今敝公所籌解廣東水災賑捐第三批英洋二千元仍託禪臣洋行大買辦梁金池先生報關卽速裝運廣東　交愛育堂糾董陳春田先生查收濟賑[  教弟施善昌拜啓] 六月初三日 
[更正]  
　　昨報載沈船將起條内其兵船之名係澄慶馭遠訛澄慶馭遠訛澄慶爲開濟合亟更正 
[觀花書感]  
　　千紅窟裏暫徘徊世事參觀劇叩哀拜鍔飄茵柳絮又塵埃花榮旌節偏無子草繫裙腰更不才莫怪庸庸多厚福落英猶自戀蒼苔[  臯廡傭書人狂草]  
[江督轅門抄]  
　　五月二十一日候選同知陳壽庚見○二十二日知縣葛毓清起服回省○二十三日山東試用鹽經歴袁運昌禀到吳　來○二十四日留川補用知縣陳克昌由川來典史周鴻聲禀知奉准換甯差委 
[浙省撫轅抄]  
　　五月二十七日大挑縣榻毓俊禀知藩司委復催雲龍慶景宣地丁差○二十八日海寗都司余顯廷任事試用府照磨張文修禀知　司委赴安吉催鄧令欠欵清擢 
[蘇撫轅門抄]  
　　五月二十八日落轅牌示照得華亭縣敎諭屈逢源告病遺缺查有試用敎職沈漢　堪以委署又委署靖江縣敎諭吳　祉因病繳委遺缺查有大挑等敎職莊仁泳琪以委署二十九日川沙廳羅禀到候補通判董振褀禀知奉委解淮餉赴揚州候補縣范端撥松屬催提海塘工費回縣丞李廷璧鎭海衞守提銀兩回從九畢衍塾吳江華亭婁縣等處催揘漕項回從乃陳鳳桐典史應德麟均謝飭知九年冬防給予勞績班前先拔署一次○六月初一日廻避改發浙江候補通判曾熙鈞禀知奉　憲給咨赴浙江題者金山縣夏槐荆溪縣薛星輝均禀謝飭知代理昭文　白茒司巡檢吳德輝署武進縣興史吳熙均禀知交卸回省蘇松太道邵老太太李氏於六月十六日壽辰○初二日改發浙江候補通判曾熙鈞禀辭赴浙江○初三日准補靈澤縣縣聖程柱金陵回奉飭知卽辭赴任正任昭文縣白茆司巡檢葉景雲禀知因病請假交卸回省從九沈紹源銷篈門外巡防差並禀知接辦北路巡防卽日到差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
吾粤水災同人籌賑畛域不分然未有如陳竹坪先生之實心任事者昨日整肅衣冠沿門代募自知白萬哀鳴一齊惑泣賦此叩謝卽呈高昌寒食生申左夢畹生教政○百萬珠兒女哀鴻澤畔吟是誰肯援手有客獨傷心隻手狂瀾挽殊恩下國深萬家生佛奉爭欲鑄黄金[  嶺南三十六江外史敬南陸止祥頓首]  
[書畫助賑]  
　　吳山喬軍門當止戈退隱之閒躭潑墨臨池之樂因念廣東慘遭水患待賑孔殷明神立願以書畫助振其鐘鼎篆隷菊竹梅蘭紈指扇每件一百文屏福四六八尺每條一二三百文堂幅横披照加隷照楹聨六七八言每副三四五百文如有樂善君子埀念災黎詢屬一舉兩得所費無幾其功無窮欲索之件由各處信局寄至蘇州道街張德興棧房收下局例自付限日交件所得潤資卽寄上海文報館臥廬生查收代寄災區如軍門無公事他去以停賑爲止始終不倦也上海四馬路文報舘臥廬生謹白 
[書畫减潤助賑]  
　　蘭言主人孫光奎先生精於書法聞各路水災慘不可言自愧阮囊羞澀願以筆墨减潤助賑計開大匾額一元五角中一元小五角八言對七角七言對五角琴對三角大條幅每堂八角小條幅每堂五角紈摺扇一角半燈片册頁同楷隸倍泥金赤金倍倘蒙諸君索書者交至上海六馬路西仁濟堂内代致筆資先惠大件七日取小件四日取所惠筆資由仁濟善堂轉交絲業會舘籌賑公所代收彚解災區○又有東土散人墨蘭助賑價與上同 
[續捐鉅欵]  
　　初四續由洋布總商墓到錦名洋行九八元一百兩法蘭西銀行洋東洋五十圓恊和洋行一百圓瑞生洋行二百圓公平洋行五十元瑞記行五十圓信和行五十圓泰隆行一百圓天福行五十員德興行一百員共洋七百五十員銀一百兩○初五日又募到保家行豐泰華記同孚麥加林行各五十員義元裕昌英商無名氏各一百員茂生九八元五十兩共洋五百五十員銀五十兩當交廣肇公所唐茂枝先生仍充粤東水災賑欵合再照登 
[上海四馬路浦灘文報局經收粤賑六朋上旬清單]  
　　初二日太倉隱名氏一元恆大主人五元引溪蘇社司人五元邢一經十元　興不留名二十元浴佛子五元鄒培元堂二十元○一　單韋文圃翁募韋勲聰三元韋猷章二元許朗川韋勲翠吳月樵吳遜彬吳國治吳子修韋猷參七戶各一元○恆　莊程募電于八十八號而敬事居恆豫庄各十元日求堂錢勉力人伍養性書屋各二元聚德堂陳翊傳堂胡愛閒山房紫薇花舘眠琴書屋無名氏務本堂詹繼志堂胡惇叔堂戌九戶各一元○萬墓壽爲母求冥福二十元吳淞電局俞棣雲翁經募卡而生十元力不足者十元長源泰謝筠亭翁經募怡泰五十元春生鑑五元長源泰興記謝筠亭龐氏春記廣和久和六戶各四元女慶同興義六元長沙泰記豫草誠記各三元不和震和泰樂平義昌經訓　長沙則篤生九江益成漢口元豐昌漢口恆福豫章怡昌信無名氏萬滇祥太古東武穴吉昌　建信記蔡秋泉十五戶各二元二祝車老沙遜募李承蒼吳亞金陳榮桂各半元毛順章小洋二角曹瑞勲張亞發馮敬文各一角三號單李香林翁募李香林二元何　謀梁業動各半元滬字一日廿三號甜黎雨人翁募黎早然黎雨人黄其業各五元陸平波二元袁兆庭莊連枝曹祥發各一元鄭金壽黄添華蔡德各半元何勝意小洋五角梁氏二角鄭吉二角合攻洋二十一元封開一元小洋七角　艮清河炎合一元吟月山房五元張善貞一元無名氏三元廣昌崑記三十元蔡小園十元寅以喬五元滬字二號册德順號募懷德堂十五元樂善堂六元豐記號五元揚輝記樹　堂子鴻書屋敬藝堂敬承堂三濟堂七戶各四元無名氏力不足各三元姚實之顧怡相陳義相鄭明豐趙恊成補過軒各榮書屋居易書屋補善呇　惕子隱隱氏十一戶各二元義記張房首治成莊作舟周芳寶鄭香圃　耀　德豐號廣源來馬英合不留名中山居士榮香書屋退　齋慶心補不足樹兹堂萃昌順　七戶各一元世應堂邱和頂各洋元○同宗溎水宿志水全五十元澄心書屋吳三十元山西同心成二十元張文山四元成德堂十五元明氏五元湯氏十元半記二十元　陵仲式求產女體挺四元踈影閣十元滬子七十九號叩范廳經汪靜君翁募范德盛二十元壽石山房靜宜書屋各十元耕餘同善八元學爲善室子六元韓江逸民隱山氏榖詒堂鄭杉成莊郛恆豐厚安號六戶各四元王隱興二元美萬利號利源號萬盛利李德淵曾鏞堂聚安堂六戶各二元　名氏脩全協　怡和恊張珂珍五戶各一元四號單順記募愧少氏二元無名氏隱氏無名氏隱名氏無名氏無力人六戶各一元永康堂曹四元無名氏五元滬字九十五　冊何子清翁募啓昌四元張少雲王渭棠謝翰卿郭輝廷振昌鄭楚材劉光碧曾士進東興九戶各一元無名氏黄逹齋張子銘各二元伍遠宫　　春徐禹功各五角○僧易道　元五號單志成信募志成信十元張裕齋四元吳勵堂安占元各三元百忍堂張力不足子樂善堂知過軒主人隱名氏五戶各一元　泰成三元喬悛齋二元張筱泉岫雲堂李五圓○江敦復堂一圓電字九十三號册厚孚庄募脩動軒六圓三角無名氏凑數軒無名氏各二圓求缺齋無名氏力不足有心無力　人善　人同五戶各一圓秋水軒耐香居力不足各半圓愧乏軒四角退思居一角守約軒二角無名氏三角見善不及一角○　心子十圓八齡童子四圓未坤元二圓二源興一圓興源二圓此稿术完 
[上海三馬路與昌絲棧陳竹坪經收廣東賑捐六月初三日第一次清單]  
　　幽蘭小築助洋五十元錢荷青鼎豐交來郎邑無名氏各助洋廿員周雲齋　竹齋萃昌　恆豐各助洋十元又恆豐各友助洋八元映雪　鄭旭初周愛記史夢記四戶共助洋五元山西魁盛隆萬源泰顧尚德各助洋五元王憩棠仁大典隶友各助洋四元仁大典大豐廣時隆交來徐直之周瑞甫名助洋二元力不足助洋一元五角北泰山堂助洋一元北泰山交來無名氏海陽自恨力不足人各助洋五角補過士助飾金重四錢以上共收英洋一百七十七元五角金飾重四錢兌見再登合併聲明 
[上海絲業會舘籌賑公所施少欽經收廣東水灾賑捐六月初一日初二日六七次清單]  
　　無病常安善士規銀一百兩無名氏英洋一百元彭城氏求妻病速痊　助五十元病愈完愿人三十五元　禮斗費移助四元兩存堂劉保合家平安三十元陳氏求母月月平安規銀二十兩韓懷君完愿二十元持寨客减懺資助二十元項兆賜二十元餘慶堂尤氏求合家平安規銀十兩邵廷松求父肝疾速愈十元虞　清爲弟足疾求速痊十元碧山堂柏十元殷鎭徐十元無名氏祈病愈十元同順昌五元施志燮五元宋小濓爲弟求病速痊四元槐蔭軒三元葉門彭氏兩元陳氏求病速痊兩元黎民兆兩元張姓求合宅平安兩元槎溪張溯馮祈病卽痊兩元和威平安一元泰記一元江桂贍一元以上初一日○莫釐蜂大善士英洋五百元蘇州潘仲溪先生經墓先塾二百元隱居士五十元太原李氏五十元李汪氏五十元隱名士完愿五十元寄居滬上客求平安五十元陳竺記三十元折寗謝行原求妻肝症見　速愈二十元無名氏代墓廣東賑捐啓二十元江右導花樓主十元楊蘭坡五元邱東生求母康健三元朝恆泰二元曾日池兩元鄭炳章求病卽痊兩元本埠不留名兩元王鏡蓉病愈完愿兩員唐世德堂兩員羅鴻圖兄交來補餘氏一員棉力人一員莊壽康求病速愈一員集腋子一員以上初二日合併聲明 
 
 
 

Page 10

 
 
   
 
 

Page 11

 
 
[光緒十一年五月廿七日京報全錄] 　　 
　　宫門抄○旨一道錄前○戶部額等奏爲遵旨核議具奏摺子○河督成奏爲原估河工未能照估興辦緣由夾片○漕督吳 
奏請開復知縣處分夾片○大臣謙奏爲揀員請補知縣摺子○五月二十七日工部鴻臚寺鑲白旗值日無引見○詹事府代奏潘衍桐謝洗馬恩○畢道遠請假五日○吏部奏派騐看月官之大臣派出恩承畢道遠許應　嵩申敬信薛允升徐用儀英煦三德葉蔭昉舒普吳壽齡王賡榮翟伯恒德本恩隆○召見軍機○○經筵講官大學士管理戶部事務臣額勒和布等謹奏爲遵旨核議具奏事前任左翼監督文秀奏光緒十一年分關税期满短徵盈餘銀兩一摺光緒十一年三月二十六日内閣奉上諭文秀奏左翼關税期满正額無虧盈餘未能足額一摺着戶部核議具奏另片奏庫掌金立永等漏未税契己遵例交納與有心隱匿者不同等語金立永李祉廉恩均着免其議處餘依議欽此欽遵由内閣抄出到部據原奏内稱自光緒十年四月十二日起連閏扣至十一年三月十二日止共收過牲畜税銀三萬一千一百九十九兩八錢房地税銀一千八百八十六兩一錢除正額銀一萬零八兩房地税銀一千八百八十六兩一錢下徵盈餘銀一萬一千一百九十一兩八錢内遵照向例動發過犠牲所草豆等項共用盈餘銀六千一百四十五兩二錢四分均係查照向例給發下存盈餘銀五千零四十六兩五錢六分查左翼定額盈餘銀一萬八千兩按現存盈餘銀兩數目少徵盈餘銀一萬二千九百五十三兩四錢四分奴才體察情形實緣左翼徵收税課向以猪羊馬匹爲大宗近因旗民生計維艱所有商販由口外販運牲畜來京一時銷售不易多須出資餧養而京中銀價昻貴實與京外價值大相懸殊商販虧折資本遂多裹足不前且各省牌馬屢經裁减馬税本屬無多又兼兵部奏准馬匹不准在京城購買是以馬税更形减少以致盈餘未能足額今奴才一年期满短收盈餘銀一萬二千九百五十三兩四錢四分自當趕緊設措再接准各部院衙門知照辦買各處祭祀牲畜並戰馬免税等項共用銀一萬二千零七十五兩六錢七分除正額銀一萬零八兩旣房地税銀一千八百八十六兩一錢全行動用並用盈餘銀一百八十一兩五錢七分下存盈餘銀四千八百六十四兩九錢九分或照向例交納廣儲司抑或應交何處等語臣等伏查左翼原定正額銀一萬零八兩盈餘銀一萬八千兩又隨徵經費銀六千一百四十五兩二錢四分三共應徵銀三萬四千一百五十三兩二錢四分今該翼自光緒十年四月十三日起連閏至十一年三月十二日止共收過牲畜税銀二萬一千一百九十九兩八錢又房地税銀一千八百八十六兩一錢内除例支犠牲所草豆曁本關經費等項共用盈餘銀六千一百四十五兩二錢四分實存盈餘銀五千四十六兩五錢六分按額定盈餘銀數計少徵銀一萬二千九百五十三兩四錢四分據稱近因旗民生計維難商岅牲畜銷售不易而京中銀價昻貴與京外價值懸殊遂多裹足不前且馬匹不准在京城購買馬税更形减少以致盈餘未能足額等語查左翼光緒八年分短收税銀經臣部援照成案奏請减免四成賠繳六成九年分短收税銀較之上屇多收銀二千二百餘兩臣等因其徵税漸有起色奏請減免五成六厘賠繳四成四厘才年分短收税銀上屇少收銀二千二百餘兩仍援　八年成案减免四成賠繳六成等因在案今據該翼本屆短收盈餘銀一萬二千九百五十三兩四錢四分據該監督瀝陳盈餘未能足額核與歴屆虧短情形大致相同然較之上屇實多收銀二千七百三十七兩零且較光緒九年分收税較旺之年仍多徵銀四百九十兩零稽徵尚屬得力臣等公同商酌所有左翼短收銀一萬二千九百五十三兩四錢四分擬請減免五成七厘銀七千三百八十三兩四錢六分八毫以昭激勸而勵將來其餘减剩四成三厘銀五千五百六十九兩九錢七分九厘二毫係額外盈餘例無處分應着落前任監督文秀照數賠繳遵照定例五千兩以上至二萬兩子限三年應令自奉旨之日起按限完繳以符定例並請飭下左翼監督嗣後務宜實力稽徵以期規復原額不得恃有減免成案稍形疏懈再所稱准各部院辦買祭祀牲畜並戰馬免税等項共用銀一萬二千七十五兩六錢七分應令該監督將辦買祭祀牲畜等欵細數另造清册送部核銷其下存盈餘銀四千八百八十四兩九錢九分查前任監督托倫布徵存盈餘銀經臣部奏奉諭旨着交廣儲司欽此此次該監督奏交現存銀兩應否仍交廣儲司之處恭候命下知照該翼遵辦又據該翼奏准前任監督托倫布移交内務府鑲黄旂延霈管領下金立永内務府正白旗貴齡管領下候補通政司叅議李祉鑲白旂蒙古賡良佐領下前任四川潼川府恩亷均因置買房間漏税移交嚴傳究辦旋據金立永等遣泡呈明遲滯情節並呈出契紙情願遵例納税認交罰項除將正税入册送部核銷外其有追罰房間漏税銀一千兩照例一年找交戶部以符定例等語除由臣部移咨該翼卽將前項房地銀數目入册報部查核其應找交戶部銀兩應飭該監督卽行赴部交納以清款目所有臣等遵議緣由理合恭摺具陳伏乞皇太后皇上聖鑒訓示遵行謹奏請旨奉旨已錄○○成孚片再東省運河道屬上冬估挑捕運泇三廳淤淺河道共需銀四萬八百餘兩前經奴才奏蒙恩准轉飭遵辦在案兹據運河道陸仁愷稟稱此項工需内分例津二價除沛縣應領津貼銀一千八百餘兩例由江省撥給外實計東省應撥銀三萬八千九百餘兩於二月中旬准藩運兩庫撥到例津銀共一萬兩工多欵絀不敷支發復由道庫設法措墊先儘南路施工嗣准續撥銀一萬四千兩酌發北路各州縣具領興挑而時日已迫勢難一律挑辦且漕船指日久東以後卽有續撥亦已赶辦不及不得已督同廳汛查照歴屇成案分别首次擇其積淤過厚萬不可緩者先行赶挑以資浮送其次概行剔減俟臨時相機搶撈子另案餘剩項下提欵發辦不動正項錢糧以歸撙節現計已挑之捕屬壽東汛長河八段泇屬沛滕嶧三汎長　六十一段共例津二價銀一萬八千二百八十八兩二錢下餘未用銀七千五百餘兩留存道庫爲下屇挑河之用較之原估節省銀二萬二千餘兩請查核奏報等情前來奴才覆查無異除飭該道廳等赶將現挑工叚尅日儧辦完竣以利漕行外所有原估冬挑河道未能照估興辦緣由理合附片陳明伏乞聖鑒謹奏軍機大臣奉旨該部知道欽此○○吳元炳片再據署湖南糧道但湘良詳稱光緒四年分漕粮漕項奏銷案内經徵初叅未完不及一分之署湘鄉縣知縣候補同知李維丙經部議照例進其升轉罰俸一年帶罪徵收在案兹催據該員於光緒十一年三月二十三日將未完湘鄉縣任内六厘考成二光折銀八百七十九兩二錢三分三厘七毫續行全完俟入於十一年漕項秋撥册内造報詳請奏懇開復前來臣覆核無異合無仰懇天恩俯准將署湘鄉縣知縣李維丙開復處分以照懲勸謹附片具陳伏乞聖鑒訓示謹奏軍機大臣奉旨着照所請該部知道欽此○○奴才宗室謙禧跪奏爲遵照定章揀員請補口外要缺知縣以資治理恭摺具奏仰祈聖鑒事竊查灤平縣英順已奉部覆准其調補圍場粮捕同知所遺灤平縣一缺例應在於口外揀員請補查部議章程内開嗣後灤平豐寗二縣缺出毋庸定爲一調一補由該都統會同直隸總督先儘口外揀發及勞績留熱河補用人員按照名次先後請補等語今灤平縣知縣一缺按照章程應卽在於熱河揀發及保留補用各項人員外揀發及勞名次在先揀發熱河委用知州廖倫明年四十一歲係四川叙州府富順縣人由縣學廪牛選取同治十二年癸酉科拔貢十三年考取國史舘謄錄遵例報捐鹽運司運副補用光緒元年報捐同知雙月選用嗣復攺捐知州不論雙單月本班儘先選用二年應内子科順天鄉試中式舉人九年正月赴都註册投供候選經前任熱河都統繼格奏請揀發熱河州縣十年二月經欽派大臣揀選騐放奉硃筆圈出廖倫明著以知州發往熱河差遣委用欽此是年三月到郡閏五月經前任都統繼格委赴圍場廳會審要案六月派充理刑司帮辦十月派入讞局承審旋卽委署朝陽縣印務本年三月交卸查該員識卓才優體用兼俻前在朝陽縣署任循聲卓著動洽輿情洵屬不可多得之員以之請補灤平縣知縣實堪勝任與定例亦屬相符據熬河道衡峻具詳請奏前來合無仰懇天恩俯念邊缺緊要准以揀發知州廖倫明補授灤平縣知縣於地方洵有裨益如蒙俞允該員係揀發知州請補知縣按照口外章程毋庸送部引見所有遵照定章揀員請補口外知縣要缺以資治理緣由理合會同寺隸總督臣李鴻章合詞恭摺具奏伏乞皇太后皇上聖鑒謹奏軍機大臣奉旨吏部知道欽此 
 
 

Page 12

 
 
[接續格致書院第四次記錄]  
　　各董欲設法使院復活因於光緒九年擬在院内開一學堂教習化學礦學及鍊金類等學乃於三月初八日在院集議請上海各礦務局總辦助銀襄理禀請各大憲飭辦如果有成卽託唐君景星與傅君蘭雅由西國延明師到院教習荷蒙各大憲批準詎料各礦務局未能助銀竟作罷論由此以後諸董尚未再用别法行院原意去年徐君雪村卒於書院其第三子祝三因同住書院幫理銀項卽將至西年底院内各帳理清交與筆墨董此帳附於篇後本年徐君次子仲虎卽前開院時多勸捐銀入院之董事到院居住暫接其先人未了之事與所存銀項存銀若干於院前立鐵栅圍墻與鐵栅門又改砌窗戶四個以待各董允行又以旣有存銀可將院事略爲振興因此乃請其將心中主意並擬振興書院之章程寫出報明衆董其所擬者譯過洋文以便下次聚議時呈衆董閲之衆董旣欲派接管銀項之人應趁此機會改正院内章程並查明書院已死之故前車後車之鑑此事不必遠求蓋書院之事尚未興辦卽將管理院事並收付銀項全託華董一人任之雖其人高才絶學實能成事然以一人之餘力兼而理之自有難及而由　任派貲　薄而無大才者料理院事隨　發俸各董置之度外實大誤矣如欲派才能之人常居院中專心理事其辛金應頗大又應爲衆董合意公派者發俸則管銀項者按時照付否則衆董難有管理書院之權而司院難覺必順衆董之意卽有錯誤亦不思必爲諸董所責現在所進銀項足爲司院頗大薪水尚有餘銀能爲特請明師教習誨論之貲然不拘何人居司院之職必全賴此事爲餬口之計又必全遵衆董議言愼爲辦理否則前轍仍蹈舊弊難除書院將永不振興矣書院原設章程多年尚未照辦　應更定妥法設立詳準章程衆董定意必行除此之外書院不能復活不能補償當初衆人之望如仍前故事隨意因循非但無益於中國必反生獘端各董爲書院之棟藉支大厦如徒有名無實仍容照前舊套衆董最好全辭讓書院明爲關閉而不理事以免諸董之虚名可也設院原意實爲最美建於上海四通八逹極爲相宜如當時麥領事一鳴開設書院之意華人無不踴躍悦服四方善士捐湊銀欵亦出望外因此各董以爲書院必將忽然興起　以全憑華董經理前因欵項支絀徒失十年工夫現有進欵頗裕正可從新振作所冀合力經營以期成效旣有銀欵敷用自可成有益於華之實事 
[英界公堂瑣案]  
　　前報限交主使一節昨由包探康阿順又將各人解案并稱趙小弟已聞風避匿且其家住寳山縣境不能往拘又稱獲案之人内有談錦方係賣菜者在途遇嚴五松談勝全等招伊在茶館看管張錦山嚴等則至租界報知張母張錦山母申訴前因并稱初由嚴誘繼經談勝全爲首拖我下鄉毆打又令陶宏生周和尚動手我吊在繩上陶周在旁看守談錦方確在中途邀來大令問所指無錯乎答稱無錯惟爲首者實是嚴五松談勝全附私者不獨陶周等然均逃散嚴五松稱實係趙小弟所爲求請差提談勝　仍如前供陶宏生供並未行兇周和尚供推小車路經是處張求我買給點心不知感激反敢誣扳談錦方供賣完青菜後張喚我吃茶詎被致累且我係江灣人伊等都是彭王廟人大令商之易繙譯判爲首之嚴五松管押六月擅自私吊之陶宏生周和尚各押五月行兇拖扭之談勝全管押四月談錦方減押三月均發捕房收管○包探車阿順稱昨夜張吳氏到捕房報稱被丈夫張家增用匾担打破頭顱捕頭騐得受傷屬實命我往拘張家增送案請訊該氏申訴前因并稱丈夫另有外遇不顧家用動輙行兇張家增供向開藥店虧本閉歇以致負债妻時將我辱罵爭執誤傷我並無外遇不過從前開店時娶有一妾現住三馬路因妻時欲尋釁久不往還該氏又稱娶妾早已病故現實另有所私慕大令謂張家增將妻打破頭顱殊屬非是惟究屬夫妻着嗣後不得將妻毆辱違于取咎斥退○包探康阿順稱昨夜見韓同喜手持小自鳴鐘係銀亮嵌紅絨鑿花邊者向押鋪質洋情甚可疑盤詰之下稱是某棧中物同往根問不認爲此送案韓供自鳴鐘係引翔港地方叔父家取來典押另贖衣服並非竊贓該包探又將搜出之押票洋烟匣及零錢呈案葛大令問韓滬上有相識之人否答稱有徐姓係親戚大令命將韓押令邀到親戚投案具保自鳴鐘押票烟匣存堂俟保　投案用核○開酒店之西婦排立門稱前夜失去金表連金練值銀百兩查無外人入内惟侍　沈阿雲到我房中取茶葉旋卽失去必係彼所竊爲特報捕拘案沈阿雲供蘇州人年十六歲到西婦處帮工祗有二個月光景當日五點鐘時上樓冋西婦取茶葉　立在火爐傍中西婦遞交與我後與西婦在樓睛燒楊梅至七點鐘時我向出店施有根借錢五十文欲出外瑿頭西婦喝阻不許出外俄有中西捕來拘再四搜尋並無失贓我確不敢行竊施有根稱我爲出店兼推東洋車當日二點鐘出外六點半鐘回時已據西婦言牛金表我毫不知情包探孔長生廪捕拘沈阿雲到捕房後捕頭以沈被拘時並未出門如果行竊必將表藏在屋内因囑我同西婦各處搜尋確無証據惟沈前同父親爲下灶時行竊父物曾經毆打殊非安分之人葛大令商之易繙譯以該西婦疑竊無憑碍難准理應卽將沈開釋易君然之○西人密司柯擺司稱失竊洋一百六十一元查被厨司馮阿炳行竊爲此交捕拘案馮堅不承認其妻馮某氏投案禀稱丈夫與摇杉板之陳某細故挾怨乘洋東失竊卽行妄指以圖傾害葛大令以該西人指竊難憑飭交捕帶回查實再訊○義錦茶園管門華捕沈宏生稱昨夜山東人左松林　看白戲喝阻被扭髮辮故扭至捕房送案左供山東人父新左戶春在義錦戯園爲伶人昨夜前往探父被捕阻毆背有鱗傷我不敢毆捕葛大令騐得左松林受傷屬實隨問該捕曰爾所供被扭無憑伊所訴遭爾打有據且伊到園探父理無不合該捕答稱被扭髮辮掌頰亦有微傷伊拉我不放故被西人毆打伊父左　春以松林無賴不認爲子大令問左爾旣遭毆爾父亦應到堂今並不來案可見爾亦非安分之人然管門華捕動輙毆人及至解案必曰看白戯情殊可恨隨商之易繙譯飭將左松林交捕房帶回着包探往查左月春一面再傳管門西人到案再訊 
[書排印天補樓行記]  
　　去臘坡公生日初議排印詩稿先籌經費恥於違已妄千四顧躊躇乃始郵書揚州告貸於和都轉尚齋同年曩老子宰彭澤奉湘鄉失師調赴皖軍與尚翁同事幕府先師往往奬勵予詩尚翁實在旁知狀故子致尚翁書其末曰多多益善名呼將伯於他人惘惘白憐期報失師於來世語極沈痛因憶二十年前寄懷先師有八百孤寒惟我甚一生文字託公傳一聨與此四語皆發於知已之感不假修飾得復書許寄百金喜甚金至而天瘦閣詩半適由徐君子靜助貲告竣則移尚翁寄項排印天補樓行記一千本有奇其同漚　隨筆八卷卽以此項所餘給官淨本再議醵刊予留滬日久所患左足尚難高蹠闊步家書疉至鵑聲满紙歸志浩然姑俟詩半行記線裝　册先以行記分贈朋好詩半則藏諸篋衍徐載以歸從此焚君苗筆硯臥少文畫壁閉門戢影飲水讀書不識蒼蒼者能假子數年俾予所撰雜文隨筆次第授梓猶及躬親校勘否自元旦至今悟往追來百五十日日在病中誓服藥切苦厄一切煩惱一味堅忍甘受天罰楞嚴經曰誰作誰受子之病予作之子受之宣也葢子　象　年繼失怙恃溺於宴安罔知　學弱冠後入都應舉連年被放悲歌燕市日荒於嬉是時病根蚤已潛伏迨服官江右又奪於簿書勤掌鹵莽滅裂仕學兩無所成性旣好逸畏勞享用不無過度罪愆山積增長病根垂老出游不得已而爲柴桑乞食樊川載酒聰明不及於前時道德日負於初心天乃假手病魔日肆其欺侮摧傷必使子方寸茅塞七尺土崩日夕皇皇追悔何及卽以詩論盛名難副尤宜坎壈纏身况材力短弱涉獵不精於古人無能爲役第就皇朝　人諸集素所收藏者服習而倣效之如顧亭林氏及閻古古朱竹索吳梅村屈翁山三陳午亭元孝其年三王漁洋惕甫仲瞿二龔芝麓定庵三黄唐堂莘田仲則汪堯峰姚惜抱法梧門郭頻伽黎二樵舒立人洪稚存張船山凡廿四家四十餘年北馬南船擕以爲鵠私奉瓣香每偕名師畏友燕居說詩質以心得印可者多而白視所作雖極筆删潤愜心者正難多舉抑不知師友平日推許果皆可信否耶妄計身後容有二三同調其詣力適與予等者或激賞於聲應氣求之外或甄錄於徵文考獻之餘　則予詩且將附廿四家之支流餘裔以爲顯晦存亡予幸大矣雖然予豈敢遽信身後品題果如並世之人之衆也哉乙酉午月午日童鷗居士李士棻書 
[上海四馬路浦灌文報局起解第六次粤賑啓]  
　　啓者敝處於初三日起解賑欵第五次後頃承壽南軒捐助英洋一千元此爲千佛名經第一篇文字所兾青錢萬選之文聨捷而來俾資救急無任祝禱同人承此大惠亟卽加湊千元合成兩竽之數於初五日仍托麥加利韋文翁代匯愛育堂收放理合登報奉聞[  同人公啓]  
[上海文報局抄登愛育堂回信]  
　　諸位鄉台大善長大人閣下頃奉賜函並蒙諸善長鄉台資助賑濟銀二千二百另八兩田麥加利韋文圃兄處匯下除匯費銀十六兩外敝堂實收到銀二千一百九十二兩業經發回收單一紙請照查收敝堂卽將前項惠助之欵迅購米石分解各災區散賑矣飢民感德同深惟此次災區太廣廣肇兩府各屬鄉村圍隄冲決者十之八九淹斃人民甚多其得逃生者皆露宿堤上飢餒堪憐敝堂重購米粮餅乾分别前往各處散賑計已用去米二百餘萬斤現在尚需陸續賑給知承愛注謹以布陳怱怱肅此敬請均安愛育堂同人頓首午月二十六日 
 
