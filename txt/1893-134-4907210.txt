# 1893 - 134 - 4907210

 

Page 1

 
 
[新印臨證指南醫案出售] [  圖書集成局啓]  
　　吳門葉天士先生以穎悟卓特之才研精醫理於書無所不讀融會古人之精意而參以新機故其立方也一二味不爲少十餘味不爲多習見不妨從同獨用不嫌立異輕重繋於杪忽取效在乎呼吸和緩盧庸不是過也及門弟子隨時抄錄諸方遂有臨證指南醫案之刻誠歧黄家所不可不誠者本局以新鑄鉛字排印紙色旣白裝釘尤精共十二本盛以錦套部碼洋一元五角欲購者請移玉申報舘帳房及各處申昌書室可也 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熈字典碼洋二元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[儲財說]  
　　財用者天地之所以養有而不可一日廢者也𤱶畝中人犂雨鋤雲胼手胝足當夫三時不害萬寳告成尚得以多　多稌供卒歲之需闤闠之子持籌握算操奇計贏挾其賤徵貴貴徵賤之術得以坐擁巨産購良田置美宅貽子孫之利爲鄕里之榮而况富有四海者可不以儲財爲先務哉冡宰以三十年之通制國用量入以爲出乃可備水旱之災無匱乏之慮管仲相齊作九府圜法興官山府海之利齊國賴以富强沿及漢代桑孔之徒起而理財之計愈工國庫賴以不乏司馬遷作平準書班固作食貨志於盈虧剥復之機未嘗不三致意焉自時厥後有天下者莫不以帑藏充盈而致强盛脂膏朘削而致覆亡徵諸史册歴歴不爽腐儒不諳世務空談仁義置財用於不論不議之列試思財用耗散則司農有仰屋之嗟國用無轉移之便臣下之匪頒兵士之餉糈與夫邊防設戍之費災荒振卹之用將於何取給哉故欲儲財尤必以生財爲先務五行百物天地日出其精華以待斯人之採擇原有取不禁用不竭之勢自夫人拘守故常不思新法因循苟簡日復一日則財用之湮没者多矣夫生財非聚歛之謂也聚歛者用之無節取之無度剥小民之脂髓供在上之揮霍此計利之臣所以供後世指摘也生財者順自然之勢而利導之有益於國無損於民一世興其利累葉蒙其業其法可師而其事無可訾也泰西以經商爲立國之本故其視商務也獨重凡有裨於商務者莫不悉心以考究竭力以維持期於蒸蒸日上而不肯一得自封讓他人出一頭地其與他國往來則以通商爲要務所訂約章必曰利益均霑遇商人有交涉事必力爲庇護蓋重商所以重財也重財所以爲生財之本也而國家握財用之樞紐則在行用鈔票欲行鈔票恐無以取信於民也則設銀行以爲之挹注務使遠近信從取携咸便自能不脛而走夫以銀易銀則生息有限以鈔易銀則騰挪運用自有無窮之妙利之歸於上者溥矣然鈔票之行大要在持之以信故西國造鈔時極形鄭重紙料必取堅靱花紋必期細密凡造一鈔必經數人之手記其數目鈐以圖押以絕作僞之端故能歴久行之而無弊不獨造鈔之鄭重已也卽其國庫中之存鏹亦常嚴其稽查愼其扃鐍未敢稍形疏忽美國向來鼓鑄銀錢必納若干存諸内庫日積月累爲數甚多緣其所儲銀錢多置地窟中每袋儲千圓檢查時先視袋口彌封如未開勳則衡以天平一端置新洋千圓爲碼一端置洋一袋其重相等便知爲數無差如或稍輕則知中有缺少必開視核數往往有洋盛袋内因屢經搬動以致斤兩稍輕者細數無差然後重行裝入彌封縝密加上火烙印司庫官每一更換必先查點清楚新官始肯立據簽收所設章程甚嚴自總辦以至司事皆不得營私取利亦鄭重之至也可見西國不獨精於生財抑且善於儲財中國内而部庫外而藩庫每遇新舊交代雖亦有盤查之舉然試問能如西國之認眞乎其積弊之尤甚者莫如各州縣之常平義倉攷義倉積榖賤則糴之貴則糶之出陳易新原所以備旱潦振窮民用意未嘗不善無如司理者不得其人任意侵漁半供中飽甚有歴年旣久而倉中所儲竟歸無何有之鄕無所謂陳陳相因者地方官到任伊始雖間有查點之舉然亦不過小坐片時與司事寒暄數語遽爾興辭而去此中之盈虚消息固有茫然不知者卽使略爲查點司事亦得以移東挪西爲掩飾一時之計此積弊之所以不能挽回善舉之所以有名無實也要之辦事貴有良法以濟之尤貴有精意以貫之方可掃弊竇而收實效君子於此不能無人才興廢之感矣 
[法人被戕]  
　　金邊一國與西貢犬牙相錯從前本爲中國屬土自法人佔踞越南遂借端啓釁兼而有之雖其君尚存而法人設官監守不過徒擁虚位耳金國臣民多有敢怒而不敢言者蓋畏法人之勢力也兹接暹京消息言金邊現有土人作亂殺斃法員兩名一在巴蕯處被害一在太湖附近村落遭戮聞起事之由因法人征抽稅餉過重以致激成衆怒也 
[暹難未已]  
　　接暹京消息言暹國邇日並無變故惟法人旣佔踞美江數地卽赶築電線疏通道路以逹西貢暹廷以邊患孔亟防務宜先講求故召募丁壯訓練成軍惟日孜孜不遺餘力以故近日田間耕耨者甚少壯男並聞暹廷曾撥銀一萬斤以購備軍火然暹國武員多屬庸材不堪備干城之選惟沙刺索一員暢識戎機據沙言法暹之事可期言歸於好必無决裂之患而各暹官則仍存防患未然之心多備塞河之物一旦有事則堵閉河口免致法船長驅直入云 
[暹京逃犯]  
　　接暹京濱角城來信言上月初七日下午兩點鐘後忽見新監房内烟燄騰空而起初疑監内偶爾失火旋查悉監犯將監内工作所縱火焚燒乘機滋亂先是城内紛傳犯人密謀約初十日作亂以期逃逸事聞於司獄官員謂係子虚之談漫不經意至初七日犯人之在木廠及工作廠操作者見獄門祇有一人看守遂乘勢起事先將廠所縱火焚燒各持利斧劈開監門時有二十三犯乘機而出守監兵土聞警卽行追逐沿途轟放手鎗撃斃逃犯十一人又有七人因受傷復被拿獲現在醫院調理被逃祗有五犯翌日復拘回四犯在逃者祗一人而已有獄卒一人當時爲犯所執曳以同行以作護符冀免鎗撃之禍不料該獄卒亦中丸而死聞新監房自西歴前年五月落成後犯人之作亂者已有三次矣 
[乘毬覓地]  
　　法國有氣毬師兩人一名的士一名棣波士擬乘氣毬上昇以便有亞非利加洲尋覔地方其氣 
 
 

Page 2

 
 
毬徑闊約九十英尺内外兩層可免炭氣洩漏氣毬之下另設小　可以隨意上落聞此兩人擬在歐洲乘　上昇遍歴歐洲三次試其有騐與否然後至亞洲行遊云 
[豸節抵鎭]  
　　新簡安徽徽寍池太廣道袁爽秋觀察乘招商局之江永輪船自滬起行於本月初一日下午六點鐘行抵鎭江在城文武各官預飭辦差人等在招商局碼頭搭蓋蓆棚掛燈結彩輝煌奪目寳蓋山新兵各營均在江干列隊劍戟如霜槍砲之聲纍纍如貫珠俄而輪船下椗各員弁紛紛傳遞手版觀察一一接見復以禮答拜旋在佛照樓客棧暫駐襜帷各官亦相隨而至握手傾談有頃興辭而出觀察卽於次晨乘坐綠呢大轎前導有五梅花及戈什哈數名頂馬一匹入城至各衙門投刺辭行於是晚乘安慶輪船上駛其時關道憲黄觀察鎭江府王太守丹徒縣王大令及印委各員臨歧相送冠蓋如雲聞觀察先至金陵謁見制軍然後挈同瀛眷赴蕪履新 
[觀察過鎭]  
　　督辦淮南總局林觀察鐘球由邗江乘頭號南灣船用小火輪拖帶於本月初二日蒞鎭舟泊怡和碼頭登岸拜會道府廳縣各官旋回舟次各官均至碼頭答拜觀察卽於翌晨解維赴金陵公幹 
[營官被刺]  
　　鎭江城守營衙署向在千字橋畔因前任焦守戎瀛眷尚住其中新任何守戎遂以藥師菴魁光閣爲公館親兵童某常在左右服役年未而立性甚暴拗平日與人偶有睚眦卽以老拳從事人皆畏之如虎近與陳某有隙懷恨甚深屢欲報復未得其間陳係守署營總前日薄暮時偶與守戎閒談意洽情移頓忘晷刻至定更時始興辭而出守戎送至門外見黑雲蔽天路途莫辨童謂陳曰欠携燈送老爺回府何如陳以爲好意遂頷之相率前行離署不遠童手持利刃迎面刺去陳未及避讓適中太陽穴胸前又被刀傷數處當卽仆地痛不能忍大呼救命守戎聞聲出視見燈光不遠趨而視之見童癡若木鷄問之不答陳則仰臥在地鮮血淋漓始知爲童所害遂將童拘獲飭人往陳家報信一面遣人將陳抬至署中延醫調治無如受傷過重延至次早命返泉臺其家屬卽赴丹徒縣禀報適王大令下鄕勘視蝗蝻署中差役以事關人命不敢延緩急令皂役赶往鄕間禀知大令得信卽命駕回署旋於是日下午四點鐘帶同仵作書役人等臨塲檢騐仵作當塲報明實受刀傷並無别樣傷痕大令離座親視飭令備棺成殮將兇手帶回據情禀詳上憲聽候核示辦理若何定讞尚待續聞 
[甬江氣候]  
　　寗波自前月上旬以來晴雨無定寒暖不常諺所謂春天買賣實難做一頭行李一頭貨洵不誣也至廿八廿九兩日潮溼鬱蒸行人脫帽露頂猶覺汗涔涔下至三十日傍晚風伯雨師並駕齊驅而至倐忽易暖爲寒穿單袷衣者無不瑟縮如蝟入夜尤甚雖擁重衾不温天時不正恐由此致多疾病也 
[甬試續述]  
　　督學部院示提覆起於近年無非愼重周詳之意或多或少可有可無總之仍以覆試爲重諸童毋得誤會特示○浙江學憲陳大宗師考試寍郡各題已迭次錄報兹將考試闔屬優生題列左如有周公之才之美一節詩題棗花未落桐葉長得長字五言八韵提覆一塲童題愛之能勿勞乎破承起講領題限七刻眞草全詩題垂絲百尺捷雕楹得垂字前四句考試三塲童首題周公謂魯公曰君子次題人之所不欲而能者四句詩題曲高和寡得難字覆試阖屬生員題民散久矣如得其情則哀矜而勿喜詩題又展芭蕉數尺隂得凉字提覆二塲童題慈定子游問孝子曰今之孝者象山子夏問孝子曰色難 
[嚴拿匪黨]  
　　金陵弋獲拐匪栢五麻子等十餘人又獲拐嫗三四名業將供詞及被獲情形紀諸前報兹聞營務處曾觀察城内保甲總局馬觀察城外保甲總局羅觀察奉督憲面諭窮詰黨羽獲案嚴懲勿令稍有漏網三觀察除密派兵役各處巡邏外會銜出示曉諭居民如有人知匪徒蹤跡來局報明因而緝獲者從重奬賞如容隱此輩秘不告發者覺後一同治罪又據匪供有十二齡之童子售與溧陽道士廟内該處有接應之人從中說合現派差弁饒瑞臣往提童子並拿餘孽來省訊辦似此搜捕從嚴不遣餘力彼爲鬼爲贓者自當爲之稍戢矣 
[崎陽紀事]  
　　前日本國長崎縣知事中野君健明在任數年恒以輯睦外交振興商務爲急念長崎係通商口岸而商業日見衰頽於是籌思所以挽廻之者無微不至今春忽奉政府之諭召返來京途次又奉接調任横濱神奈川縣知事之命中華商素蒙煦嫗　覺依依乃集議由源昌號購辦金地黑字横匾一方文曰情殷柔遠昇昌裕號定製高足銀碗一口外鑿四字曰食德飲和俟中野君事畢回崎後贈之以留記念云○新聞社之設昉自泰西日本自維新以來報館日益繁盛東京爲皇都名勝多至數十家長崎一隅始惟鎭西日報繼則有長崎新報五年前又開設商報專錄巿口各貨行情今歲日商總董松尾君已代治以爲商報所以便商賈之耳目不將商情之關鍵表而出之豈足奉以爲法於是自執牛耳延聘詞人丹羽末廣主筆政逐日於巿面貨價外另將商務之大要登錄報端事旣成告諸各國領事我大清駐崎理事張子豫司馬嘉之特撰頌詞以贈其文曰嘗考各國互巿以來其口岸之盛衰必隨商務爲隆替而經商大要在於能通商情欲商情之通全繋於商報之敏捷而已使主筆者能提挈其綱領持籌者自了晰其情形夫而後操縱得宜利權可獲也長崎一口自通商以來蒸蒸日盛固由中外聯歡用能啓梯航之利然亦不無藉商報之力有以通逹其間但每閱商報祗見載某項貨價若干某號賣買若干而於商情之趨向貨物之滯消恒多缺漏天下事法有未備卽利有未週不免猶存小憾焉今長崎贸易總董事松尾君已代治自肩報務加意振興凡巿而要緊之情形貨物多寡之機局無不窮源竟委綴集報端使中外經營均叨裨益其用意之深可謂先得我心者矣引而伸之將見商人日盛月新不特松尾君才操屢中富紹陶朱卽寓此諸商亦無不欣欣向榮同沾樂利可拭目以俟耳欣慰之餘謹記數言以爲預頌大清國理事府張桐華拜手謹啓 
[潯上官塲紀事]  
　　三月十八日署理九江府邵傳巖太守夢善由江西省垣乘舟赴任二十日至湖口邑宰黄杏泉明府錫光出郭迎迓太守隨入城謁見署理長江水師湖口總鎭王鎭軍并拜會厘局總辦崔蘭嶼太守曁各寅僚小作盤桓遊覽石鐘山名勝勘騐砲臺選定二十七日吉時接印德化縣羅少垣明府飭差將貢院洒掃潔淨以便暫駐襜帷○九江關道誠觀察札委朱少尹管解兵餉銀三萬兩至省垣赴藩庫交納本月二十二日起程由營縣派撥兵船爲之護解蓋以昭愼重也 
[金山晴翠]  
　　鎭江閩浙會館建於西門外山巷南首刻桷雕題規模闊大上月二十三日俗傳天妃帨誕董其事者於先一日起雇定寳鳳班弟子演劇數天粉墨淋漓觀者如堵深恐匪人藉滋事端故禀請保甲總局派親兵五六名彈壓蓋亦防患未然之道也○西門外德星宫南首妓寮烟館密比如林蓋亦銷金之窟也有某氏婦年未而立淫蕩性成貌僅中人而一笑嫣然頗有媚豬之目賃得數椽曲室藉作皮肉生涯素與某甲往來繾綣情深已非一日嗣以甲家漸中落婦心中厭薄復舍之而締新交與某乙結成露水因緣如漆投膠兩情互洽甲屢欲向之尋釁而未得其機一日薄暮時乙赴某烟館吸烟奔至氏處楚襄神女同上陽臺適被甲偵知挾刃破扉而入推鳳枕揭鴛衾拔刃亂挥傷及乙頭血流如注痛極昏暈氣息如絲婦正欲狂呼而甲已棄刃而逸自知事不得了潛吞紫霞膏迨次晨紅日三竿鄰人經過香巢見尚重門深鎖疑有變故脫鍵視之則一方倒臥血泊中一男亦四肢冰冷知係妬姦謀命卽赴丹徒縣禀陳王邑尊帶同仵作差役前來騐得各有傷痕飭卽爲之棺殮一面出差跴緝兇手照案重懲○上月二十二日午後有句容縣差役押解盜犯三名由義渡碼頭登岸派城守營兵十餘名沿途護解簇擁入西門至丹徒縣署寄諸獄中有見者謂三犯年皆强壯兩足釘上鐵鐐猶有桀鶩不馴之態蓋係明火搶刦之案將解赴蘇省過司也 
 
 

Page 3

 
 
[冰廠被焚]  
　　昨晚九點三刻鐘捕房警鐘亂鳴旋分二下以爲美租界失火各洋龍紛紛準備飛馳而出三馬路東首英工部局之皮帶車正在奔駛因馬性甚劣任意跳躍穿紅衣之救火會中工人控拉不住西人囑令放手馬又横衝直撞適第二乘皮帶車又至碾傷工人當卽舁送仁濟醫院療治及英法美洋龍齊集美租界遥望失火之處尚在穿虹浜迤北三里寳山縣境砲臺基附近各洋龍遂從鐵軌舊路駛去中西巡捕包探亦往彈壓旣抵其處知係陸道生所造冰廠二所已被祝融氏收拾凈盡此時紅光已隱但見田水淪漣一碧萬頃而已說者謂冰廠無人看守火從何來或因近來冰業同行公議定價劃一無稍參差販賣之人無從覔利因此放火以洩其忿此特揆度之詞究竟如何尚待訪明續述 
[恭迓旌麾]  
　　出使美日秘大臣楊子通星使由申赴寗轉往蕪湖已紀前報兹悉上海縣黄愛棠大令探悉星使將次來申飭辦差人等赴金利源碼頭伺候 
[開徵届期]  
　　本縣光緖十九年上忙錢糧經上海縣黄大令出示曉諭定於四月初三日設櫃起徵已紀前報昨已届期差役等在大堂上預設香案十一點鐘時大令飭發三挷升坐大堂至香案前行三跪九叩首禮畢卽著櫃書將恭寛信敏惠五櫃及雜稅錢糧一櫃分設大案卽時開徵 
[鄕人賽會]  
　　虹口頭壩地方有土地祠相傳係國初建造鄕民信奉者甚衆爐烟繚繞膜拜者接踵而來近日重塑金身舁至凈土庵以香花供奉定於今日卓午時開光並舁神像遊行街巿想届時往觀者當有如水如雲之盛也 
[淞北採風]  
　　徐炳者向在滬南義記弄口開設小烟館生一子名關榮已授室矣亦在烟館中照料一切前日清晨天氣微寒尋覔夾襖不可得因以問父父曰兒已有婦此種事尚欲乃父經心耶絮叨不已關榮憤無可洩向各烟客訴說烟客亦以父訓有不可違關榮抑鬱終朝慮後患前殊覺毫無生趣乘人不備向櫃上取阿芙蓉膏一盒背人吞服回至房中擁衾而臥其妻叩之不應繼聞有呻吟聲起視之面色有異立卽告知其翁赶卽設法救治無始毒已深入無可挽回延至四更時一縷幽魂已向鬼門關裏去矣徐卽著人告知其岳母眼同棺殮一朝之忿亡其身以及其親若關榮者惑之甚矣○南匯人袁炳忠向在南倉大街某棕榻店爲夥日前回鄕偶至族姪袁阿炳處阿炳忽言失去絲帶邀同袁阿茂來滬糾同城内某孝廉家裁縫竊得主人名片至袁炳忠處爲恫喝地步不料被人看破卽各散回自後阿炳屢至炳忠處吵閙昨又來滬炳忠不堪其擾只得央人至鄕邀同袁姓族長并該處地甲潘文逹等來滬欲與阿炳等爲難詎至滬上時阿炳早已聞風逃遁回鄕炳忠無可如何祗得跟同族長及地甲等追至南匯與彼理論謂如再敢來滬騷擾定須扭局懲辦云○昨日上午十點鐘有惡少五六人肩挑鹽斤由浦東迤邐至彭家馬頭喚舟過江舟子見是鹽販不允駕駛若輩不問情由扭住舟子毆打旁人咸抱不平羣起而攻各鹽販知衆怒難犯乘間逃逸○前晚三鼓時有一瘋人奔至縣署頭門前或泣或歌喃喃不絕差役惡其吵閙上前驅逐該瘋人遂向南而去○滬城老北門内穿心街地方有本邑人某甲租得平房一間開設圓子店店中蓄有瘋犬一頭時出吠人前日下午有某乙行經其門該犬從店中奔出向乙足上亂咬乙痛極倒地旋經友人扶送回家一言不發某丙者謂甲不應蓄養瘋犬放出吠人甲聞而大怒欲與爲難當經店夥勸止始寢其事○本埠滬南一帶義渡船向有定章不准貪多濫載如違稽出卽當送縣訊辦在案不料若輩邇來時有違章情事昨日經義渡委員王雲伯明府出有四言告示一道抄錄於後稽查義渡局示義渡人數向有定章十五起載二十亦航廿五爲止不許多裝不准需索不得留難爭渡滋閙决非善良黄昏黑夜潮大風狂尤宜謹愼禁止渡江倘敢違犯送縣懲强○滬南某船號有衛船一艘前日由他處來申裝載豆油餅等物駛進吳淞口經過陸家嘴浦中不料該處近來忽起沙帶一條衛船上大偶不經心誤欄帶上耆舵竭力撑駕不動至昨日雇人前往設法施救未知可能出險否 
[刑司訊案述略]  
　　英租界河南路文章綢莊被焚向元亨保險行索賠一案疉經英刑司訊問本報已屢紀之矣昨日午前十點鐘正刑司開堂覆訊文章及元亨所延律師威金生哈華托各帶繙譯上堂應訊人證亦次第齊集並有當時在火塲彈壓之廿五號西捕到案作證哈律師問西捕曰爾當時在塲彈壓所見情形若何答稱是晚廣昌隆失火見文章各夥均在店中及火將延及該店夥等始各奔出後有人重欲入内我卽攔阻哈律師稱文章帳簿雖已呈堂尚未齊全恐有僞帳在内正刑司聞而變色曰貴律師此等語氣似太輕率如是則與本刑司爲難矣如言帳略有差誤尚近情理哈律師又稱差誤之帳亦有威律師亦駁詰至再時已正午刑司遂退堂俟再覆訊 
[會審棉紗案]  
　　太古洋行赴該管領事禀稱本年正月間有大馬路桐茂號東周蓉如定買孟賈棉紗一百包僅曾出三十包尚存七十包共須價銀四千三百餘兩延宕日久聲請移追當經佩副領事轉　公堂　有老沙遜洋行亦以周蓉如定買孟買棉紗七十五包延不出貨控案蔡太守訂於初三日二點鐘會審太古行東聲稱定買棉紗一百包每包價銀六十一兩五錢僅出三十包尚存七十包因巿價日跌延不付銀出貨周蓉如稱定貨情眞數亦相符惟一時無力付銀出貨情願退歸太古行認償虧折蔡太守諭令太古行東照巿價核算如竟退貨須償虧耗銀三百十五兩周蓉如稱目下萬分拮据尚求展限以便陸續拔還蔡太守商之佩副領事飭周蓉如認償銀三百十五兩退還定貨旣稱力有不逮姑准覔保限七日自往太古行理處延干押追再訊老沙遜行所控之案計定買棉紗七十五包如亦退貨照價核算應虧銀三百兩奉堂諭亦照前案斷償銀三百兩案遂結 
[虐媳被押]  
　　前報列悍姑虐媳一則昨經英公堂訊問沈金氏訴稱係無錫人女名阿三十七歲時憑媒許與張馮氏爲童養媳時被凌虐欲另行擇配昨日又肆毒毆受傷遍體阿三逃歸哭訴言冬月常用脚爐火熨燙並用長毛刷箠撃有時用石亂撃受苦不堪是以報捕拘案阿三稱十七歲時至張馮氏家今已二十歲手臂身背受傷多處求請騐視張馮氏供係無錫人憑媒聘沈金氏之女爲長子童養媳現欲改爲次子媳因伊偷食略施夏楚現在仍願領回蔡太守騐明阿三受傷可憐著沈金氏領回醫治張馮氏不應虐媳發官媒管押一月期满交保給償阿三養傷費阿三傷愈後仍住母家候張馮氏擇吉迎娶 
[縣案彚錄]  
　　本邑城廂内外以及英法美三租界中善堂林立甲於他處經事者不免有從中侵蝕情事前日滬北同仁永善堂總董王承緖等投上海縣呈控經事金宗林司事梅梅倉徐家徵等侵吞本堂捐欵銀兩求請提究黄愛棠大令准詞飭差提案於前晚請帮審委員葉司馬升堂集訊王訴稱職員向在同仁永善堂爲董嗣因年邁專托金宗林經理堂務職員恐有不妥復舉葉昌期到堂查察葉向金等盤查帳據詎金等情虚匿不交出葉當時知照職員向其理說一味含糊爲此來案控告叩求訊究葉訴稱洞庭山人在該堂爲董事暗查帳據大有不符一再向金等查問簿據匿不交出職員根究再三伊等始將簿檢出查核之下實被伊等侵吞銀二千四百兩帳簿廿二本呈閱金供稱職員在同仁永善堂爲經事堂中所收捐欵及一切善舉均載明簿上並無侵吞之事實被誣控叩求明鑒梅曉倉徐家徵同供職員等均在該堂爲司事我等辦事均一秉至公豈敢舞弊求恩明察司馬察閱帳簿畢復向原被研訊仍執前詞司馬以兩造供詞各執一時難以定讞卽著原差協同兩造清理帳目明白禀候覆核○船夥曹亭蘭朱家洪謝梅等因吃旱烟口角爭毆致將頭額撃破經船主蕭子夙將一干人解送上海縣请辦黄大令飭差 
 
 

Page 4

 
 
帶候騐訊已紀昨報前晚二鼓時大令升堂提訊命傳蕭至案問曰爾何處人今年幾歲船中共有幾個夥計於何時到早所載何物此次何往因何肇釁蕭稱湖北新化州人年四十八歲船中共有三夥一名朱家洪一名漕亭蘭一名謝梅於去年臘月由原籍裝載糧米來申今正初四日抵滬此次裝載松板往浙江等處昨日貨已裝全因捐票洋單尚未取到故先令朱等開駛不料駛至龍華鎭地方朱令曹登岸購買旱烟朱嫌旱烟不佳曹不服以致口角繼而爭毆謝在旁助朱逞凶以致曹亭蘭被毆頭額腦背等處受傷迨小的得悉赶往曹已受傷爲此將行兇者送案請訊大令問曰何時肇事正兇爲誰答稱肇事在昨日亭午時至於正兇小的未經目覩難以指實兇器斧頭呈案大令命提朱家洪朱供稱小的年廿五歲與船主同鄕在蕭處爲夥已有四年昨日蕭登岸往取票捐小的等先行開駛旋因曹亭蘭所購旱烟有好歹將歹者給與小的好者自吸小的等氣忿不平因而口角曹不問情由將小的扭毆同事謝梅見而不平卽取斧頭將曹連撃二下小的向來安分並無肇釁之事大令曰爾旣安分何以與曹打架供稱小的一時氣忿然並未將伊毆傷大令提謝研詰供稱湖南人年三十五歲於去年九月間到蕭船上爲夥昨日朱曹在船上打架小的由岸上回來上前解勸見曹亭蘭頭額已傷並非小的逞凶求請明察大令謂朱曹曰爾等均不行凶曹亭蘭之傷究從何來現在本縣尚未騐曹傷勢爾等必須從實供明免受刑責朱稱實係謝梅所毆謝稱實係朱毆二人正在彼推此諉忽有年未成丁之小孩奔跪案前大令問蕭子夙曰此孩何人答稱是小的之姪大令問該孩曰爾呌何名今年幾歲可知此案是何人正凶孩供稱小的名蕭金林年十四歲昨日伊等肇事小的亦在船上實因吃旱烟起釁朱怪曹與叔父省錢互相口角旋卽扭毆謝梅在帝卽取斧背將曹連撃數下朱不過拳打而已此係小的目覩情形也大令謂謝曰現據金林供詞鑿鑿爾尚不供明耶謝供稱朱曹均屬同鄕有心唆使金林矇作見証誣指小的大令曰爾若不招本縣親問曹亭蘭便知大令遂離坐至階下問曹曰爾今年幾歲原籍何處毆爾者究竟是誰曹供稱今年廿六歲湖北人去年三月到蕭船上爲伙昨日朱家洪怪小的購買旱烟不佳與我凶毆謝在旁取斧頭將小的頭上胸前等處共撃三下朱又繼之以拳大令復升堂謂谢曰金林之言尚難深信現在本縣親問曹亭蘭言爾逞兇謝堅執如前大令著掌頰廿下謝極呼寃枉大令著再掌廿下卽著仵作察看曹之傷勢旋據仵作禀稱騐得曹左額角及胸前各受木器傷一處背後右肋受有拳傷一處大令離坐親視無悮遂謂蕭曰曹之傷勢現經本縣騐明實係木器撃打諒是斧柄並非斧頭刀背蕭連連稱是大令復向謝駁詰矢口不移大令著笞責一百板責畢問招否謝始供稱曹頭上之傷實係小的所毆問是否斧柄答稱另有木器一塊現在船中大令曰本縣不信著再笞一百板謝始供實是斧柄大令命將朱家洪亦責一百板與謝分别收所蕭又稱求大老爺恩典將曹發往仁濟醫館醫治大令准如所請聽候次日飭差將曹片送前往該醫院療治蕭叩謝而退○糧米小工楊金桂等爲爭奪小工毆打受傷一案其詳迭列報端前晚大令問案時忽有屍兄易坤和投案遞禀訴稱胞弟坤仁實遭楊金桂毆傷致斃小的聞知此事特具禀叩求伸雪大令問曰爾如何知爾弟被楊毆斃供稱小的聞旁人談及大令曰旁人之言不能深信况爾弟死後由本縣騐明委係因病身死並無别故且當時由爾弟之友劉李二人在塲目覩易坤和又稱胞弟旣經大老爺騐明無悮現求將棺給領大令曰爾欲領棺須覔的實人來案作保方可給爾領去坤和遵諭而退○前報紀婦人某氏在縣署攔輿遞禀控媳婦被人强槍云云前晚黄愛棠大令請帮審委員葉司馬升堂研訊該氏卽洪喬氏訴稱本邑人家住浦東三林塘生有二子長子名伯蘭向爲羽士曾娶胡氏爲室次子名如生現爲成衣匠不料伯蘭於前年出外一去不返遺下胡氏常返母家今春有胡氏之叔胡藍谷時常到來勾引胡氏小婦人屢次防備詎藍谷頓起不良糾令多人乘人不備將胡氏搶去藏匿金如金家小婦人得悉之下率同次子向論竟遭硬覇不得已來案喊控叩求提究如生供與母略同司馬著退去聽候飭差提胡金到案訊辦○有沈姓者投縣控稱兒子年已弱冠向爲京貨生理一日收得帳洋二百餘元行經虹口遭著名賭棍范毛毛勾引入局竟將兒子所收之洋悉數騙去現在小的已將兒子家法處治叩求提范究辦黄愛棠大令准詞飭差將范提到收所候訊前晚大令請帮審委員葉司馬升堂提訊原告並未投質范供稱本邑人家住虹口與賭檯相去非遥小的向爲小火輪船生意素來安分並不賭博亦不與賭徒爲伍實被誣控求恩明鑒司馬得供以原告不到無從質對姑將范毛毛交保候傳原告到案質訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示期秋審]  
　　安徽每届四月舉　秋審撫憲督同司道秉公親提若案情重大者勘舉發還監候輕者法外施恩當堂開釋兹臬憲嵩書農簾訪于月前行文各州縣凡應歸　審人犯務宜赶速飭差押解來省聽候轉詳撫憲筮期提勘日來各縣解到人犯計有數起經廉訪諭飭分别繋禁并檄飭綠營派撥兵丁在于禁墻外小心看守以備不虞 
[英界公堂琐案]  
　　包探秦少卿禀秦小星蔡國卿串竊德祥押鋪首飾弔贓未齊有天青縀灰鼠馬褂係周安懷之失贓龔錦咸訴稱前被開德祥押鋪之蔡桂芳借洋四百餘元棄店逃逸禀奉看管店業失竊衣飾查無蹤影現由包探秦少卿查明蔡桂芳之姪蔡國卿串同秦小星　竊開呈失單請爲追究周安懷遞禀聲稱係紹興人住在連陞棧正月間有事出外失去灰鼠馬褂洋烟筒月　竹布大紅呢被洋銀十二元當囑棧主沈金牛報捕沈金生反指爲訛诈現幸破案務求究辦蔡國卿供同開烟館秦小星有銀飾寄存已由包探起案秦供係本邑人向在粤人蔡國卿所開烟館吸烟蔡囑同至押鋪行竊伊在門外望風使我入内行竊因嫌所竊之物不甚值錢蔡又入内行竊銀飾我分得無幾已付長生庫蔡太守飭將秦蔡交捕房帶回查吊餘贓再訊周安懷之失贓先行給領餘贓暫存○包探黄四福禀邱富榮以僞銀鐲至永昌押鋪押錢一千餘文後又將僞銀壓髮簪付押始被看破交與巡捕供認此等僞飾係周寳才所造又將周拘獲送案僞飾呈堂永昌押鋪夥申訴前情邱供係寍波入初托周造銀皮首飾以備已用繼因貧困持往押錢周供亦係寍波人素爲銀匠邱囑造銀皮首飾帶回鄕間送與親戚不知其押錢蔡太守判　笞一百板押候遞籍周旣不知情從寛保釋僞飾銷毁○包探何瑞福禀拘獲李寳三起到銀如意一枚玳瑁銀鑲鐲一枚錫香爐一隻枕頭四個扇子一柄據言在叔父李維卿家竊來失主未到李供叔父住吳淞貨捐局辦文案竊取銀飾來申圖質蔡太守飭將人贓送吳淞貨捐局○包探何瑞福禀馬金標在萬聚興客棧住宿行竊寓客綢衣二件羅絨套褲一雙查獲人贓送案萬聚興棧夥代客投案請領馬供係鎭江人賣拳餬口父親在吳淞當差蔡太守判笞一百板送吳淞河鹽廳傳其父親領回管束贓交棧夥領去○副捕頭稱昨見張根全之馬車行駛如風過老合路近太馬路撞壞東洋車是以拘案張巧兒稱小的之東洋車被馬車撞壞請令賠償張根全供小的向不善駕車每月但得工洋一元半無力賠償蔡太守以馬車駛行不應用不諳駕駛之馬夫以致肇事飭傳馬房主到案俟下禮拜二再訊○二十一號西捕禀昨日下午五點鐘時在坭城外馬路見余松發金雙大各駕馬車加鞭飛駛拘案請罰余金同供因坐客欲快是以加鞭蔡太守判各罰洋五元充西醫院經費○糜姬氏訴稱在路行走被醉漢碰撞失去銀飾由捕拘案然不願與此等人計較求免深究鄔寳生供實因醉後所致蔡太守謂該氏旣求免究准將鄔開釋○徐祥和訴稱在立日昇行爲出店昨日在招商局碼頭出貨自有工人挑運詎被馬福祥等爭奪擾釁報捕拘案馬供係川沙人向爲扛夫不敢爭奪反被打傷徐稱並無人打伊蔡太守謂馬聚衆逞蠻殊屬不合旣稱有傷著送醫院療治俟病痊枷號十四日發犯事地方示衆 
[法界公堂瑣案]  
　　昨係法公廨訊案之期葛蕃甫同轉與魯繙譯升座後命將各案帶上王包探帶蕭阿四上堂供稱在和豐烟館爲夥昨晚有李阿渭開燈吸烟將烟鈔付訖瀕行時竊取烟槍一枝被小的所覺上前扭住在身畔搜出烟鎗報捕請究同轉訊問之下李俯首求恩遂商諸魯繙譯判李管押五日贓交蕭領○又據小工頭陳阿三禀稱在工部局充當小工頭目在路見王老五掮鐵條三根上前盤問一味支吾旁有楊孟春陳老四等助王將小的毆打質之楊陳等同供小的家住無錫初次來滬與王係中表親見陳將王毆扭上前解勸不敢行兇又闕王老五供稱住在外國墳山相近有人將鐵條向小的調換鐵剷等件並非竊來旋有外國墳山管　人李木勝投案禀稱鐵條係隂溝上換下小的向鐵匠掉換划叉鐵剷等件亦係東家應用之物同轉問爾曾否禀明董事供稱並未禀明同轉商諸魯繙譯將王老五等還押命李將所換之物解候覆訊○又據報關行夥金恭夫禀稱張寳全亦在行中爲夥擅將客欵八十餘元盡數吞用行主命小的投案請追質之張保全爾是否虧空洋八十餘元張供小的因一時拮据暫行借用並非吞没現有親戚愿爲理處同轉命將張交金帶出下堂再核○陳殿卿控王大林虧負擔保銀兩一案屢記前報昨又届覆訊陳殿卿投案請追同轉問王曰爾欠銀二百餘兩如何了結王供祗欠一百七十餘兩求陳减數不允同轉曰此係擔保之欵何能减數爾前供有布作抵何不變價歸還卽命包探帶王出外邀同保人朱曉秋於下期到堂覆訊○俞雲堂控蔡志全悔議吞没押櫃洋一百零六元蔡供伊自行告退所有押櫃銀並非吞没實因生意虧折一時難以措還須待西歴年終方可付出無如雲堂不允案未了結現經人調處减償洋六十六元彼此均已允诺俞雲堂亦投案求銷同轉衡情酌斷限於三個月内歸清兩造俱遵斷具結而退○昨有孩子在小東門馬車上啼哭巡街捕見之卽送入捕房轉解大自鳴鐘捕房克捕頭命暫留女監以待解案孩在監内高唱二簧京調響可遏雲由王包探解案同轉問爾年幾何可有父母因何失路啼哭孩默然不答王包探禀行由陳通事詢問據云名六八子係江北如皋縣人同轉命包探帶出待親屬認領此孩年約十齡方長面稍帶黑色劉海頭無髮辫身穿舊單布衫褲無鞋○羅起文控霍祥林欠銀一案已登前報昨由王包探將霍解案同轉問曰令爾理處因何延宕答稱曾邀友人向羅理處羅言旣赴公堂控訴情由問官判斷小的二月底期票一百及五十元兩紙以抵欠欵票上另批並非小的筆跡求恩明察同轉謂羅曰公堂事繁不能爲爾等細核欠帳夏理堂所供盤霍生財羅起文不得阻撓霍祥林旣有王子先出爲料理應將如何料理情形於下期邀同原保覆訊核奪○方阿康之子控彭逹順爭奪碼頭生意糾人吵閙爲前報所已紀昨由包探帶同人証解案先據彭逹順呈出合同簿據供稱此項生意向來與方合做後方自願按月貼我洋四十元如生意興旺以次遞加今方逝世其子欲獨擅其利五月四號紏人爭閙係方之庶母爭論家務起見與我並不干涉所呈筆據係方在日自書同轉將筆據給方子閱視問可是爾父手筆所許貼洋必有帳目爾曾否目覩答稱並不識字旋有太古洋人偕司帳胡國初到堂向魯繙譯申訴細情略謂本行碼頭小工頭目初係彭獨做後與方合股因彭作事不勤業經斥退又據胡稱係廣東人在太古司帳已歴多年五月四號碼頭上聚衆滋事雖係方之庶母所爲然彭亦在塲爲小工所共見同轉謂彭曰方之庶母與方吵閙想爾不免從中唆使又謂方子曰爾可歸檢帳目如爾父在日實有貼洋之議爾不得擅自更改商諸魯繙譯將彭暫押所呈簿據存案俟下期傳齊人證再行覆訊 
[鄂垣官報]  
　　三月十二日候補府朱滋澤銷馬鞍山辦煤務差奉委坐辦鐵政局差禀謝候補縣鄭應昌奉藩憲委署黄岡縣縣丞候補巡檢吳良棟奉委帮查新興五鋪差○十六日林源奉委解第八批京餉回省大挑縣徐躍鯉錢錦渠奉委解二批京餉藩轅牌示應山縣知縣詳委孝廉方正試用縣徐冠瀛署理○十七日候補同知黄秩柄禀銷讞局候審所差候補通判洗廷瑜禀銷仙桃鎭釐局差候補道王熈湘家屬遣丁禀報家主於十六日病故藩轅牌示隨州合河店巡檢詳委試用巡檢徐克恭署理宜城縣田家集巡檢詳委分缺先補用巡檢王擎一署理 
[福建官報]  
　　三月十二日帮辦南臺通商局委員通判姚加植禀明起服鹽塲羅世馨禀謝調辦泰寗官運局務○十三日知縣張正清禀明奉委查勘凱字左營騐修兵房工料差知縣王棟禀明調辦浦城官運課厘局差○十四日調署安溪縣吳恩慶禀見禀謝委署溪口州同兼理寗洋縣梁兆熈專丁來省禀謝咨補富嶺縣丞飭知本任安遠寨巡檢王儒缷事進省就醫禀到禀假○十五日知縣俞鳳呈禀見禀明委閩縣帮審知縣王棟禀見禀明調辦浦城官運課厘局鹽塲羅世馨禀見禀謝調辦泰寗官運局○十七日典史史致仁禀謝委辦并樓門外保甲差藩轅牌示照得准調晉江縣徐錫祉現已奉部覆准應卽飭赴新任供職特示○十八日知府張僖禀銷正誼書院監塲收卷差禀明奉委辦善後局提調並臺灣鹿港同知蔡嘉榖自江西起服禀到並投江西撫憲公文知縣章文綬禀明奉委讞局帮審並書局校刊按照磨王鍾椿自京起服來閩禀到鹽塲楊希漣禀明委辦高灘關務鹽塲羅世馨缷辦官運海溪局禀辭赴泰寗官運務局從九品雷日禧禀謝委辦并樓門盤查巡檢彭源深禀銷藩署文案差禀辭赴白石稅釐分卡○十九日藩憲牌示照得調署湖口巡檢本任德化縣典史喻慶瀾在省丁母憂遺缺以試用按司獄桂超瀛署理特示○二十日知縣王室藩禀明奉委監放福寗左營火繩差○二十一日同知曹廷獻缷辦汀州峰巿稅厘局禀到准調晉江縣徐錫祉禀謝赴任飭知從九品區壽春禀明奉府委帮同看管前古田縣林令差○二十二日同知陳鴻運禀明奉委監放湄洲營火繩差通判高企辛禀辭赴延邵公幹通判畢大錞缷辦光澤稅厘分局回省禀到○二十三日知府張僖禀明委兼辦交代局差同知翁傳煦禀明奉委解餉進京試用通判李顯誠自京來閩禀到建陽縣張鳴謙禀辭回南港厘局 
[安省官報]  
　　三月廿二日從九曹鴻鈐奉委隨同王道赴上海勸辦順直賑捐候補州吏目楊傳厚知奉道台委查含山燒鍋小錢○廿四日代理廬江縣吳雲翔交知缷回省○廿五六日候補知州姚學仁辭赴上海勸捐知縣蕭仁丙委解甘肅餉新海防試用知縣王海瀛到河南人缷署定遠縣典史范銓到○廿七日松峻辭行赴京　　鳳台闕　司陳玉峰飭回本任准補涇縣茹麻司劉樹春鳳台縣典史李文藻來安縣典史顧汝霖東流縣典史玉乾均飭赴新任候補同知楊鵬程知奉委赴銅陵丈勘蘆洲　提青陽交代銀兩○廿八日牌示候補知縣曹敦鉞委署來安縣候補縣周葆昌委署涇縣候補縣陸楙增委署鳳陽縣縣丞龐懷典委署涇太縣丞○廿九日候補同知楊鵬程辭赴銅陵勘丈蘆洲並提青陽縣交代銀兩左元麟辭委解京餉○三月三十四月初一日調補天長縣黄兆岷辭候補通判朱慶森辭赴六安帮審典史江祖熈辭赴廬州府差遣 
[江浙恊賑公所同人收解山西義賑三月下旬清單]  
　　蘇州天庫前電　局收欵歸四月上旬併登○蘇州中巿復昌莊收程黎氏二百元無名氏二十元戊戌生求病速愈五百元戴陳氏求消病魔一百元以上四户共合漕平五百五十八兩零一分○上海晝錦里内信昌内長元吳公所收欵歸四月上旬併登○蘇州馬大籙巷賑捐局收慈壽堂五元合漕平三兩四錢零五釐○蘇桃塢同人代嚴佑之收怡怡堂規三百兩長春堂規二百兩永康氏三百元壽萱室規二百兩悌雲閣四十元雙桐　屋三百兩紫籐仙堂三十元凝香　屋二十元燕貽堂三十元樹德堂一百元明遠堂一百兩四十元勤廉堂十元　腋居士三十元以上十三户共規銀一千五百三十八兩○本旬五處共收漕紋五百六十一兩四錢一分五厘規銀一千　百三十三兩共解潘嚴兩君二十七期第一批規銀五千兩又代嚴佑之解潘振聲三十期規銀一千五百三十八兩兩共解規銀六千七百三十八兩 
 
 

Page 10

 
 
   
 
 

Page 11

 
 
   
 
 

Page 12

 
 
   
 
