# 1934 - 90 - 4908607

 

Page 1

 
 
[勸輸川卾急振啓] [  申報館恊振所拜手]  
　　去歲湖北水鄉堤防潰决汪洋一片餓娐盈途當此靑黃不接之時需振非常急迫而蜀省巫山大寗等處又奇茺摻親斗米千錢乞振之書幾如雪片本館恊籌振欵亦旣有年斷不敢畏難苟安以致半途而廢所望仁人義士慷慨解嚢集得若干錢卽可救得若干命多固益善少亦無妨惟期集腋成裘以濟斯民之殘喘誠目前無量功德也不勝迫切待命之至敬陳鄙悃伏維慈鑒 
[增註目耕齋精本初二三集告成○評點小題正鵠全集] [  一圖書集成局代啓]  
　　是書風行已久海内之士莫不奉爲圭臬無如坊間木板未刊註釋近來雖出石印購者皆嫌字細有損口力茲有天祿書局將是書重復校　　評加註情本届用大字鑄板加入圈點上眉評旁線　後附總評註釋字蹟淸郎條緖分明　讀本盡善盡美之書以潔　上墨印成六大本碼洋七角七折劃一如單購註釋目耕齋小題折實一角八分評點小題正鵠　二三集後附訓蒙草　正草字跡與目耕齋同碼洋六角七折劃一　者認明本届圖記以免魚目混珠由三馬路南晝錦里天祿書局南京天祿閣發兌及各省皆有代售 
[勸振說]  
上海諸善士設立籌振所以救各省之水旱偏災窮民無告者迄今已歴多年勸者竭力不遑惟恐一夫之或失其所捐者亦踴躍從事慨然各解嚢金不拘多寡集腋成裘彚解災區源源不絶哀鴻飽德涸鮒以蘇悉賴四方好善君子推胞與之仁衣之食之生其死而肉其骨自創辦振捐以來雖收數未嘗或息而各省之以飢荒告者亦未嘗有中止之時傳曰天災流行國家代有或陽俟爲虐或旱魃爲災以中國二十一行省之大壤地寥闊何地不偶逢其變何歲不一逢其凶故振恤救援未能一日息肩不殷　畫去年卾省被水洪波頃刻來也忽然居民避不及避逃不及逃顚連困苦於澤國之中室業則蕩析矣眷屬則散亡矣茫茫四顧盡付波濤慘目傷心雖鐵石人見之亦當淚下諸善士籌貲集欵方憂捐輪之少接濟無從致被災黎民仍抱其魚之歎不意鳧没之衆未卜鳩安而川東巫山大寗等處復有饑饉之事告匱乞振急若羽書電報各函備登本報災民掘草以爲食煮土以充飢鵠面鳩形其苦萬狀析骸易子慘不忍言想閱報諸君覽之自當惻然動念因思造物生人無厚此而薄彼人情相類皆惡死而樂生乃同爲天地之所生而獨攖水旱之厄飢寒削其飢膚憂慮傷其懐抱嗷嗷待哺甑釜生塵殘喘難延朝不保夕幸而不卽斃命而旣寒且餒疾病叢生醫藥無資終亦必歸於溝壑而豐稔之處倉則有餘粟野則有餘糧民皆飽食煖衣安居樂業以視被災各民其得於天者何厚薄若此耶抑民皆有好善之念有所感動於元黃而因降之以福耶夫天道福善禍淫載之書策又曰作善降之百祥又曰積善之家必有餘慶稽之古籍證以前言施報昭彰毫釐不爽天道非遠啺雨以時若水旱之無災未始不由於善氣之所感故蒼蒼者以豐稔報之也惟是籌振之事行之有年言者諄諄聽者藐藐幾欲以呼號求救之語等之老生常談而漠然毫不爲動是則論振務於今日力盡筋疲正當枯窘盡處雖徧呼將伯恐應之者終覺寥寥坐視不救爲德不終在籌振諸善士之心固不忍出此亦不敢出此但博施濟衆聖人爲難各省善士或以無厭之求而有倦於爲善之念是則惠雨慈雲或竟中止而籌振者憂思焦灼亦有徙呼負負苦於無米之能炊嗟乎天不能使天下絶其凶荒則人世間不呆一日廢籌振之事卽不可一日無助振之人欲求周濟災黎出水火而登之袵席則惟有望於仁人君子推已溺已飢之志不遺餘力慨賜救援庶各屬災民得以食德衣仁免致轉徙流離成爲餓殍間嘗觀於近世紳富之家驕奢豪侈遠勝從前房屋之富麗猶以爲未足也必求其洋式衣服之綾羅綢縀猶以爲未善也必求其來自外洋晨餐夕膳下箸萬錢一呼則數十僕一揮則數百金或開壽誕之筵則所費者不可以數計或行婚嫁之禮則所費者又不可以數計若能懹憫惻之心稍節其糜費移助振捐則活人當可無算豈非功德之大而惠澤之普哉苟人人能以是爲心各出巨資絡纆相濟則義漿仁粟流澤孔長灾害雖深而綏安有望詎非大有造於民乎且聞川卾交界之區流民迫於飢寒有蠢蠢欲動之意無以安輯之恐一旦振資告竭激成變端災民四出刼掠騒擾地方則其害有不堪設想者如是則他處富户且有不能終保其富之勢與其有事而委棄其巨資何如先事而分財助振轉得保其餘富之爲善耶至如滬上繁華甲於他處富商大賈貴介王孫馬車番菜之費花酒碰和之貲一晝夜間不知所費凡幾苟能略節其用以助振捐亦足以延數人之命吾是以願紳富之家各發天良輸貲恐後默邀天心之眷佑而錫之以厚福也 
[諭旨恭錄]  
　　二月二十三日奉上諭御史王廷相奏請飭整頓宗室覺羅官學一摺著宗人府會同管學大臣妥議具奏欽此同日奉上諭本日京察補行引見之太常寺鄉慶福大理寺少鄉三德太醫院右院判李德昌均著照舊供職欽此○二十四日奉上諭依克唐阿等奏勘估福陵隆恩殿工程請擇吉興修一摺著欽天監於本年三月内選擇吉期先行知照卽著依克唐阿鍾靈届期會同敬謹興修餘餘照所議辦理欽此 
[本館接奉電音]  
昨日午前京師飛電傳來上諭七道硃筆一道旨兩道敬謹譯登○二月二十六日奉上諭胡聘之奏叅捕務廢弛諱匿盜案之知縣請旨革職一摺山西天鎭縣知縣李金章縣知縣王金鑰平日捕務廢弛事後又不認眞查緝規避取巧諱匿不報亟應從嚴懲處以儆官邪李金章王金鑰均著卽行革職另片奏教佐人員隨時甄别等語霍州學正王思紱擅離職守干預公事左雲縣訓導孔廣華老邁昏庸不堪訓迪按察司經歴倪德徵行止不端聲名甚劣前代趙城縣科布爾巡檢陳長令性情乖謬擅責生員試用縣丞章金鏞素習刀筆不安本分均著一體革職以示懲儆餘著照所議辦理欽此同日奉上諭吳廷芬現在請假修墓吏部右侍郎著張英麟兼署其所署工部右侍郎兼管錢法堂事務著楊頤暫行兼署欽此同日奉上諭陜西陜安道員缺著恩壽補授欽此○二十八日奉上諭延茂奏副都統病故懇思賜卹一摺琿春副都統沙克都林扎布於咸豐年間隨同都興阿等轉戰陜廿新疆直隷奉天各省屢立大功洊升領隊大臣叅贊大臣副都統於旗務邊務均認眞整頓兹聞溘逝軫惜殊深加恩著照副都統例賜卹任内一切處分悉予開復應得卹典該衙門查例具奏欽此同日奉硃筆著丁立灜署理掌山西道事務欽此○二十九日奉旨江南織造著增崇去欽此同日奉上諭朕欽奉慈禧端佑康頤昭豫莊誠壽恭欽獻崇煕皇太后懿旨多羅貝勒溥偉著賞戴三眼花翎欽此同日奉旨琿春副都統著英聨調補吉林副都統著耆徵補授欽此○三月初一日奉上諭四川叙州府知府員缺著孫賦　補授欽此同日奉上諭吳廷芬現在請假修墓管理户部三庫事務著陳學棻署理欽此 
 
 

Page 2

 
 
[瓜州荼火]  
　　二月二十八日江蘇巡撫趙展如中丞按臨京口校閱各營本報已縷紀之矣昨日午後鎭江采訪友人來書云某日瓜州鎭總兵高鎭軍光効接得電音知中丞於某日按臨爰飭差勇在官碼頭結綵張燈鋪陳一沏鎭標水師各營伍均出十成隊鵠列江干荼火之容幾令人望而生畏是日午後憲舟果由三江口衝波而下惟見靑烟萬縷繚繞半空輪激波翻銀濤滾滾各營急燃槍伸敬鎭江道府廳縣已先期乘舟而至迨憲舟駛至碼頭下椗脚靴手版歴亂異常中丞小憩移時卽命駕詣校塲步入演武廳升坐公案旋將令旗發下一弁持至滴水前招展將臺上卽樂聲大作代鼓金摐鎭標各營勇丁從兩旁魚貫而上排成各陳離奇變化神妙無方旣而遊撃親兵營施放後膛洋砲巨霆一震海立雲垂殿以洋槍打靶及矛　藤牌諸雜技亦皆進退合度步代止齋中丞呼從者以水衡錢犒之隨命駕回舟次時已鐘鳴八點卽傳諭展輪而北逕赴邗江 
[撫軍蒞省]  
　　金陵采訪友人云某日省垣接得電音悉江蘇巡撫趙展如中丞已蒞鎭江簡閱水陸營伍地方官因飭辦差丁役赴下關伺候並在奇望街准備行轅旣而探報傳來稱憲旌將於翌晨戾止於是文武印委各員迤邐出城迎迓時適雨勢如注行潦盈街執事人蹀　往來衣履皆淋漓盡致至乳鴉啼曉未見鷁首衝波而至正思反旆入城忽差划飛報憲駕已不遠矣少頃果覩小火輪船帶官舫由黃天蕩溯流上駛黃旗一角搖曳於江聲山色之中督標護軍營及新兵營諸健兒咸列隊江干鳴槍申敬江寗府柯太守上元縣張大令江寗縣胡大令逕造憲舟遞手版中丞傳入茗話片時旋離舟赴接官廳更衣小坐未幾卽排列儀仗命駕入城迤邐赴督轅拜會並飭差官持刺詣司道各衙謝步牌示次日就小教塲簡閱陸軍 
[電募振捐]  
　　川卾奇災迭詳本報兹閱廣州博聞報載上月二十日李鐵船觀察李芷香直刺王湘岑司馬接湖廣總督來電云粗餅乾過貴粤米運費重而多耗只可不辦漢口米價二兩四錢仍以在粤購運爲便無如振欵已罄卹局各庫籌墊已空宜施災深地廣餓殍枕藉情甚慘切川省䕫綏亦大饑災民流至荆宜者已數萬奉節大寗兩縣均有土匪起事民厄已極亂象將成欵鉅時艱焦悚交集不得不廣勸振捐兹懇鐵船芷香湘丞三君在粤勸募振欵此係義振與粤省設局收捐之事並不相涉因思粤省紳商最多慷慨好義之士香港東華醫院粤省愛育堂廣濟醫院三處紳董志在濟物義聲素著擬向三善堂勸助不知可行與否請三君斟酌相勸如能慨助卽由三君代收陸續匯卾三善堂如捐鉅欵將來或專案奏獎或奏請御賜遍額必有以酬義舉此外如有右勸募之處統望代爲設法能於數日内先借墊欵數萬金速匯尤感卽盼速復洞效三君接電後遵卽函致三善堂廣爲勸募并聞觀察之長公子直繩司馬深明大義卽在勸辦南洋等處湖北振捐項下先籌解銀十萬兩匯卾接濟想粤東紳富向多好義急公者定能畛域不分捐輪踴躍也 
[記奇女子]  
　　江西采訪友人埢康姓女家在百花潭畔幼失怙恃孤苦伶仃乃與湖北石姓女郎隨某西婦赴美國西婦愛其明慧也飮之食之教之誨之旋復令入塾攻書未及數年洊升至大書院主講者授以天算格致諸學無一不融會貫通旣而二女喟然曰古稱不爲良相願爲良醫我輩不幸作女子身無從展布經猷副霖雨蒼生之望盍相與潛心醫學以倉公術活斯民乎遂一意習　埋頭數載通其奥竅試輙列前茅西人士爭榮之謂莫輕視掠鬢掃眉者似此秀外慧中恐歐西人莫與倫比也乃圖其小影列之各日報中一紙風行萬人爭仰至去歲二女已年各二十有三矣學旣有成倦游而返鄒殿書部郎見而器重贈以額曰海國齊名復勝以方傳肘後徵仁術秀出閨中見異人聨語江蘇學憲龍芝生宗師夙以提倡風教爲已任題贈　閨博士班蔡同芬二櫋　卓如孝廉更擬創設中國女學堂延二女主皋比傳播泰西學術聞二女尙閨中待安他日者金蓮燭下却扇詩成是非目窮萬卷書身行萬里路者恐未易向石榴裙底拜此女先生也 
[嬌娃退賊]  
　　古來有才女子見於說部者如道藴詠雪文　辨琴固已　管流徽靑閨毓秀矣至於年方齔　而能以智退賊者則尤鐵中　　庸中佼佼是不可不有以誌之肇慶西門外後街某氏婦徐　半老已喪所天其夫薄宦半生頗有積　遺下一女年僅十齡小字阿英生而聰隷氏夜間無事　往鄰家鬥牙牌以破岑寂上月十五晚更魚四躍猶未歸家女　坐深閨燈光如豆瞥見窓外黑影憧憧俄有一人探　欲入知爲梁上君子也驚駭之間　生急智佯撫枕低語曰阿　莫操刀兒心怕甚賊聞其言不敢遽入旋又掦聲曰　莫忽忙賊猶在外俟其入而下手可也賊在牗外備　其　　家中人有操刃以伺者急由　面飛奔而逸逾時氏由鄰家歸女　諸母驚喜交加翌晨出語於人聞者莫不嘉其女之英慧焉見廣州博聞報 
[蓬山靑鳥]  
　　日本友人馳　相告曰歴本年五月美國華盛頓都中開設萬國船便聨合會日本政府特派遞信省書記官小松君　次郎及湯川君寛吉　赴會中議事○東歴上月十六日有火車由松山　伊豫駛至衣山山洞中車　忽脫於軌以致顚仆車申客傷及五人○神户居留地五十四番英商色　有路洋行經理之古　莫里阿削輪船容積一千八百四十三墩東歴二月八號裝運雜貨開往西貢等處二十七號駛抵香港至三月四號由香港啓行約閱四五日駛　離西　三十英里之書篤席麻斯附近洋面忽觸暗礁以致沈没貨物均歸鳥有至損壞人口與否刻尙未得其詳 
[中江新語]  
　　蕪湖訪事人云蕪　袁爽秋觀察捐　採辦桑秧發給皖南各縣鄉民承　分種　於農　之外又興蠶桑大利誠善政也近悉桑秧業已運到三萬株除頒給當　縣一萬株南陵縣六千株建平縣八千株外餘六千株發蕪民及保衛營所闢之桑園承種當輪船運到之日卸置躉船幾乎堆積如山皆由保衛營勇陸續扛擡上岸饒營帶本日卽督領所部按法栽種凡桑根之損爛者卽時截去以免延及全體每株又相去五尺計保衛營所闢之老江防廳皮普濟寺左右曠地三處共栽三千餘株下剩者始發給鄉民聞道憲之意此次猶係小試其端果能灌漑得法枝葉茂盛明年卽當大加推廣通飭各縣山圩各田一律領種蕪地則更專購民田數十畝擴而大之再購蠶種發給民間教以飼養之法數年之後蠶桑之利盛興民情更當踴躍並聞此次觀察猶慮民間不諳栽種特從湖州　雇精於栽桑者數輩來蕪廣爲教導故栽挿益爲得法云○新年賭禁偶弛劉　龍一流人物到處興高采烈聞寗國府城北新村本附郭村落與城　隔一衣帶水中有某甲者偶集鄰人數輩爲牧猪奴戲有某營練兵乙丙二人闻之卽往敲詐甲願奉洋三元爲壽乙已首肯内猶未饜來意佯　奉官捉賭得賄將何以銷差乙會意卽攫其賭具偕丙飛奔甲窘甚歸足狂追比及河濵夜深收渡丙先鳧水而過乙亦繼丙之後詎料乙不諳水性泅至波心致占滅頂次晨屍身浮起内始得悉乃卽禀諸哨官轉禀營官照會宣城縣龍明府秉公蒞騐遞甲至案照例訊懲第事關兵民又值　鎭軍赴金陵公幹時未還轅故尙未知如何了結 
[行轅紀事]  
　　出使英國慶賀大臣張樵野星使蒞滬各節已列昨報昨日午前十點鐘時湖北巡撫譚敬甫中丞前福建臺灣巡撫邵筱村中丞先後至美界天后宮行轅拜謁當經星使延入花廳茗談片刻始各興辭而散所有各國駐滬領事聞將約同晉謁想届時輿馬紛紜更有一番熱閙也 
[會景例誌]  
　　昨日爲淸明令節本邑城隍神偕同四司出城詣壇施食利孤循舊例也午後各班會首衣冠裝束齊集邑廟轅門恪恭從事至午後三點鐘時鳴鑼升砲　駕出廟前面除銜牌淸道執事外有萬民傘勅命對馬鑾駕及節施宮扇朝服冠帶等件又有馬標旗　鼓吹等　 
 
 

Page 3

 
 
迤邐往西一路音樂迭奏注洋盈耳繞道縣各署沿途觀者人山人海爭先恐後不禁途爲之寒旣而出大東門繞至西門厲壇本縣黃大令因公不睱親詣特委蔡季鄉少尉循例主祭迨上燈後由壇起馬進西門由叅府前繞道回廟時已黃昏一時火把齊明琿煌燈燭城中紅男緑女往來如織故黃大令及總巡鍾明府誠恐匪人滋事特飭差勇沿途彈厭 
[秃鶖鎩羽]  
　　唐張氏之女孩龍全被僧有慧明申同范阿榮價一案經英界讞員屠别駕研訊判令　　堂究辦各情已詳本報前日午堂明駕升座提訊氏供崇明沙上人隨夫太金來滬推車度日初到時找著原籍比鄰彭桂富因無住處由彭之親串范阿榮將氏並女孩送入僧人慧明庵申居住十餘日後丈夫租屋同住至前月二十五日僧信氏等償還房飯錢文將女孩龍全留在庵中抵押至二十六日氏囑范阿榮往抱次日范來聲稱已被僧人賣去氏因祗此一女隨卽通知彭桂富與丈夫及范阿榮等前往僧人處索人詎料僧囑人寫成筆據令丈夫畫押交還女孩等情畫押後云係價洋五十元已經賣與張姓小婦人情急將僧扭控捕房轉送案下求恩斷領訊之其夫供與妻同范供本籍崇明與氏比鄰前月二十六日囑小的往庵申抱孩僧說已經價賣小的隨卽告知唐張氏夫婦同到庵内將僧扭控彭供崇明人唐張氏夫婦初到上海欲拉車度日不料被范阿榮送入和尙𤲅内居住將女孩招留聞已被賣由小的同唐夫婦將僧扭控求恩明鑒張阿行供上海人居住製造局前女孩係住珊記碼頭之嬸母出洋五十元買來作爲螟蛉女執有賣契今聞控告囑小的將身契與女孩呈求公斷慧明供崇明人自幼在普陀山披剃現在虹口十圖及十一圖兩處造有𤲅堂唐張氏之女孩實非僧人價賣乃范阿榮等所爲况僧人與氏等並不認　因姪子吳永崑來多念唐貧窮寓居在𤲅將及月餘柴米油鹽均僧人飭人送去迨唐張氏夫婦搬出連女孩帶去前月廿五日范阿榮抱孩來𤲅說及房飯錢文范云須賣孩償還僧人囑其不必後來如何價賣實不知情巡　　送經寫賣契之許阿二請訊許供崇明人賣紙孩據乃僧人慧明囑寫况女孩寅時生小的以寅字難寫慧明寫在圓擡上令小的照繕並不得受公文亦不誣指求鑒别駕將各人反復研詰該僧之罪顯而易見遂謂僧曰爾已西大皆空姪兒從何而來爾堅稱被唐張氏等誣指何以該女孩亦供在和尙處住三天爾係出家人如果美玉無瑕焉能做出販賣人口之事現在罪狀確鑿不必抵賴喝令拖下重責至四百板始合十求恕稱嗣後不敢再作販賣之事别駕又以范阿榮咎有應得亦責四百板判令荷校示衆原差跪禀枷已用完别駕隨攺判僧慧明范阿榮押候備文送請上海縣遞解崇明不准再來上海孩交氏具領餘人斥退案遂結 
[補給工資]  
　　淸道局員袁松竹二尹因辦事不善經　道憲劉觀察撤差　誌前報各鉓淸道夫得悉此信齊至二尹公寓索取工錢一時人聲嘈雜勢不可遏二尹祗得 
[車夫集議]  
　　租界小車自工部局擬加捐欵後各車夫卽相約　業不復出外謀生見有在路驅車者立卽上前毆撃昨日午後鐘鳴三下又齊集英租界四馬路迤四胡家宅商議以後不知有何舉動　 
[奇珍共賞]  
　　倍發洋行登告白於本報後幅定於今日在泥城橋迤東拍賣各物聞此次拍賣者多間世奇珍爲尋常未易寓目者滬上不乏賞鑒之士尙其　此寸晷偕往一觀乎 
[幸未成災]  
　　美界南潯路第十一號門牌某老虎灶係崇明人某甲所開昨午甲在後披煮膳詎遺星火於積薪内旋被風吹以致火光熊熊幾致不可嚮邇申極聲呼救幸鄰人畢集始得帮同撲滅祗　板壁一層然已飽受虚驚矣 
[上海縣署瑣案]  
　　新閘巡防局委員監茂如二尹函送兇手應阿狗及受傷人王西　　至縣前日由黃大令倩蔣壽林刺史升堂訊問據王西庚供稱丹陽人向作餅師家有母親是晚與應阿狗吃飯口角伊將小的　詈又取木凳擲來致被碰傷肚腹並受牶傷尙有施五行者帮兇小的情急因投巡局喊控蒙送案下叩求騐傷訊辦應阿狗供稱與王回鄉同店生理店主計共用夥三人店中規矩吃飯時各有名分小菜是日伊向小的借錢買菜不遂被伊掌頰一下小的回踼一　以致悮傷施五行前來　解並未帮打求察施五行供年二十歲湖州有實係向勸並不動手　毆是實蔣刺史以應阿狗不應行凶着責三百板收押施五行旣稱無干著父保出外俟王西庚傷痊再行核奪○買秋秋控包正甫誘妻一案前日亦由蔣刺史提訊賈秋秋供稱浦東入年四十三歲妻陳氏前被徐阿虎誘出曾控公堂斷領未幾又被誘去忽有包正甫者向小的勒索洋銀並欲將陳氏所生之子領去小的心有不甘控請訊斷買陳氏供稱年三十六歲與秋秋拼識已有七年生有一子本夫馮姓賈於前年將小婦人價賣出外况賈素不安分前曾投爛泥渡巡防局控告局員以其誣控逐出錢正甫供稱實被賈秋秋挾仇誣控求察刺史訊得賈與該氏均無廉恥本應責懲姑念無知著與包各具　結一併斥釋○顧進三控顧其元借洋不還一案前日亦由蔣刺史提訊據顧進三供稱年五十歲南匯縣人光緖十九年分其元託小的經手向小的之行主况連連借洋七百元曾還過五百五十元尙少一百五十元屢索無著現因東家處將小的俸洋扣除故向其元催索其元遂出立期票豈知此票仍然無用洋圓不付是以控案求斷顧雲卿供進三是族叔其元所借之洋七百圓除還過外祗欠洋五十圓現在祗要伊將借票交還其元自願付淸顧其元供稱年三十五歲南匯縣人向爲銀匠現住城内火腿弄光緖十九年央顧進三顧雲鄉爲中向沈連夫借洋七百圓共還過五次計洋六百五十圓尙欠五十圓因伊不將借據交還故未曾付淸後有葉老玉　出勸令小的出立約票二張當與沈連夫說明將據擲還小的因卽還洋葉老玉供稱向開肉莊度日此事　小的向兩造勸過令顧其元出立期票等事沈連夫旣允不料顧進三不肯應允以致涉訟求斷蔣刺史著各出去再行理勸禀覆候核　 
[英界午堂瑣案]  
　　劉俊鄉扭陳子祥積欠貨銀屠别駕飭押候訊追旋有黎正參袁啓才投案具呈附追前日午後别駕升座提訊先據劉供廣東人在公利和土棧爲執事與義泰土店陳子祥往來計被欠銀四百一兩有零有陳所出止年八月十九等日之期票三紙延宕至今無奈扭案求追期票呈電别駕閱畢又訊黎供廣東潮陽縣人在廣昌土棧執事亦與陳往來被欠洋一百三十二元有奇迭次向索一味游約本擬控追聞被劉俊卿扭案特請附追又訊袁供亦廣東人開設和義土店被陳子祥積欠貨銀三百六十餘兩向索不還雖遭火災尙有保險銀兩可取被陳抺起乞恩訊追質之陳供廣東潮陽縣人在治下開設義泰土棧與劉黎等往來生意積欠貨銀無錯惟小的與無錫等帮客人交易現被欠去有二千餘金均係零星客户上年劉處欠銀不得已將價買之小婢作抵若干現在所欠小的實因生意不好並非有意圖賴今已覔有妥保容小的出外赶緊收帳分起歸還乞恩照准别駕廉得其情判將陳子祥押候交保予限理楚倘再延宕准各原告禀提押追不貸劉等均叩謝而退○聶如慶扭控許玉樓姦拐髪妻屠别駕提訊之下聶供原籍丹徒寄居淮安府屬桃源縣娶胡氏爲妻已生子女四口不料小的命途多舛南貨生意折本因之衣食不周上年八月間被遠親許玉樓將胡氏姦拐同逃並携五歲男孩名小回子來滬小的追尋抵申因許乃安淸道友通字班黨羽頗多不敢與較曾控新閘巡防局蒙局憲判令小的還許洋十元胡氏給小的具領卽當向友措洋五元携該氏動身又被許途中霸阻情急控案求恩訊斷質之胡氏供年三十一歲桃源縣人丈夫如慶因烟瘾甚大無力養贍曾於去秋將氏賣於許玉樓爲妻今又來申滋擾被捕送案丈夫旣得錢三十千文將氏賣與許姓已恩斷義絶現在不愿隨他回去且聞伊又欲將氏賣於小東門外花烟間作皮肉生涯是以寍死不從供畢涙下訊之許供淮安府屬桃源縣人上有七十二歲老母待奉來滬今住山家園拉東洋車度日胡氏乃聶如慶得錢三十千文憑朱姓爲中賣於小的爲妻於上年八月十七日從桃源縣奉母親同來上海因聶將兒子小回子寄養至十二月間聶卽來滬向小的硬借錢文並私囑胡氏　 
 
 

Page 4

 
 
逃走嗣聶聽新閘巡防局差某甲刁唆知小的憑據遠在桃源因之揑情喊控經局憲判令領回嗣因不能回去向小的央求愿將該氏送還　給英洋五元令其回去二月十八日小的始將賣據令姨甥寄來上海收執而聶又來吵閙故鳴巡捕送案求恩訊斷賣契呈電别駕披閱一遍訊聶供稱此據的係小的親筆所書雖有身價錢三十千文祗收錢十千文尙少二十千文别駕謂爾今意下如何本分府照例自應將胡氏斷爾領回完聚聶稱小的一貧如洗情愿斷給錢文不愿具領且氏情愿離異惟兒子乃小的骨血須領回别駕謂察核爾供認親書筆據夫婦之情已斷况爾亦不愿具領判著許玉樓具限五天繳洋廿元給領回籍永斷葛藤仍取聶自愿斷洋不愿領妻甘結送查許亦具遵斷繳洋結備攷小回子准聶具領惟不准價賣倘敢故違再經到案重辦不貸兩造均叩謝而退　 
[英界公堂紀事]  
　　野雞流倡王月仙以狎客稀逢飢寒難療不得已倚門障袖見有少年游蕩者卽强曳至家昨經二百二十六號華捕拘入捕房捕頭令轉送公廨屠别駕飭交官媒押候訊奞○黃張氏失去女孩疑被姚阿五誘匿以致互相爭鬧　詈不休一百十六號巡捕見之拘入捕房向捕頭告知一切捕頭令轉送公堂别駕著分别押候訊理 
[法界捕房紀事]  
　　菜市街新長發客棧在門前曬棉被二條車夫孔紀生見而圖竊棧主向之呵斥孔老羞變怒號召同類十餘人扭棧主至街心痛扶鄰人咸來解勸孔益肆兇鋒是處適與鄭大令公館毗連大令知之卽函至克捕頭將孔拘獲著交出帮兇人以憑究辦○某號西捕有洋銀百餘圓藏在箱籠内忽不龔而飛毫無痕跡因將甲乙丙三西崽送押捕房克捕頭令包探詳加盤詰頭緖全無遂押候查明再核○前夜有賊入餘德里某姓家竊去皮衣及洋鏡熨斗之類旣報捕房捕頭卽令包探留心偵緝昨日賊携洋鏡熨斗至某處冷攤求售包探瞥見之下將人　帶入捕房捕頭判令押候吊出餘贓然後解送公堂禀請懲辦○竊犯某甲前曾解送公堂禀經鄭大令懲辦前日又至德銘里口某餅帥處竊得棉被一條令包探拘入捕房捕頭令押候解請懲辦 
[望慰雲霓]  
　　百五韶光禁烟節近農人方於　舉趾從事於南阡北陌以卜有秋試念及被災之區旣愁播種失時復苦饔飱不給飢腸轆轆苦楚難言仁人君子所爲聞而心惻也敝所昨蒙　紹庭善士樂助賑欵洋三十元上饒張子采善士經募劉正大各户洋二百元林榮卿病愈完願洋五十元錫堂氏求母康健保子免災易養洋五十元亘心室主人等洋五十九元存義公票號交來郭邦彥善士規銀三十兩晉和莊交來鴻城隠名士洋一百元劉保之仁翁交來無名氏求母病痊愈洋五十元天順祥票號交來卲朝綸爲交昌仲公母方氏朱氏兄嫂等求資冥福規銀廿六兩一錢零五厘宋張氏爲產平安完願銀十兩零六錢九分宋敦本堂爲妻育麟兒並長保產平安洋十元諸君子誠可格天福求自已偷常之内盡禮盡誠行見家慶圑圓光前裕後胥於此舉卜之矣[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣修馬頭]  
　　昨日本邑南市萬裕　頭某豆　行　　豆　數千張由　　桃置　頭上　　　　　　　　　　　　　　　　　　　　程局委員朱森庭明府見之立飭地甲前往騐看以便　令　主照式　修 
[美界捕房紀事]  
　　蘇州人沈海榮素行無賴　以　詐爲生近見同鄉　阿　　　可　甘言　　借　　　　　　　花　　　　　　素沈竟避不見面無奈奔訴捕房　頭淮詞卽飭包探賣如海將沈拘獲解入捕房　候吊到原贓送　　治○江北　　　　　　　　　口　　聚衆拆梢橫行不法疊經拘送公堂從嚴懲辦解回原籍無如旋遞旋來復匿跡原處圖肆故技昨經石包探　查得　　拘捕房押候解請公堂　究○本邑人蔡阿坤年甫弱冠甘入下流昨至唐家弄第二百九十號門牌素識之金記舟家閒玩乘間竊得綢衣數件懹之而　在途爲　　探所見人贓並獲拘解捕房押候送廨懲究○西華德路天寳銀樓前晚夜漏旣深各夥方欲就寢忽聞窸窣聲心知有 
　陸阿弟蜷伏櫃旁意圖竊物立卽扭住喚交張包探拘送捕房押候禀請讞員核奪○竊賊劉阿寳前晚至周浦路木匠張 
　　木植多株捆負而逃不意行甫數武卽爲洪包探遇見立將人贓一并解送捕房押候解廨懲究○昨有某輪船抵公和 
時小竊王金凡混入人叢竊得銅鐵等件携贓逃逸四百七十一號華捕見其形狀慌張攔住盤詰直認不諱立卽扭入捕房 
 
 
 

Page 10

 
 
   
 
 

Page 11

 
 
[光緖二十三年二月二十三日京報全錄]  
宮門抄○諭旨三道錄前○御史彭奏候選候補先知縣援案加足十成選補片○黔撫嵩奏爲查明徵收錢糧按限淸楚緣由摺○又奏報接辦新海防收捐銀數摺○蘇撫趙奏搭解秈米緣由片○又奏報松滬二局收支厘金數目摺○晉撫胡奏升補叅將摺○二月二十三日吏部翰林院正黃旗值日吏部引見九名廂藍漢二十一名○端王假滿請安○謨貝子由東陵回京　○安○廣寗城守尉靈煕謝恩○李中堂請假十日○李昭煒陳秉和預備召見○吏部奏派驗看月官派出煕敬敬信陳學棻張英麟榮　許應騤壽昌薩廉謝　杭文郁繼恒張仲炘艾慶瀾李念兹富通阿黃均隆○召見軍機靈煕李昭煒陳秉和○皇上明日辦事召見大臣後至灜秀園門跪送畢還宮○○御史彭述片再近年庫欵異常支絀捐輪所以難停苟無礙於捐輪而有可以議增者未始非籌餉之一助查捐遇缺先選用知縣繳八成銀七千六百餘兩捐分發指省遇缺先補用知縣繳八成銀九千六百餘兩非正途出身而應先捐監生者捐監生按十成銀數所有選補輪次按照新章京外各官凡以五缺計算者第一缺第二缺用遇缺先二人第三缺第四缺無人卽過班接用第五缺是名爲五缺一週遇缺先實三缺得二知縣缺多以故各官之中惟知縣一項遇缺先選用人員半年内外無不選缺遇缺先補用者補缺亦速以彼納貲不多而班次最優收效甚捷獲息亦甚厚若援捐監面案十成上兌候選不過加二成銀一千八百餘兩候補不過加二成銀二千四百餘兩在捐生之素封者固綽有餘裕就令借貸而來而選補在卽卽歸償有著籌措亦不爲難决不因再加二成遂懐觀望而庫欵積少成多於餉需不無禆益現聞遇缺先知縣選補均屬疏通未選未補者無多嗣後如按十成收捐所有選補輪次俟用完八成報捐人員再將十成報捐人員跟接選補無庸壓班亦無庸相間輪用以免紛更而昭信實所有候選候補遇缺先知縣擬援捐監成案加足十成跟按選補是否有當請○旨飭部核議謹附片具陳伏乞聖鑒訓示謹奏奉旨已錄○○頭品頂戴貴州巡撫奴才嵩崑跪奏爲黔省屬庫查無徵存未解銀兩並交代各案依限結報遵照章程開具淸單恭摺具陳仰祈聖鑒事竊查户部議奏各直省交代應信按限淸楚一摺欽奉上諭各督撫嚴飭司道等各官悉心綜核並提已徵銀兩統歸司庫其各屬接收交代亦照山東省章程依限結報每年於歲終單開彚奏等因欽此又户部咨開各省交代除額設倉糧及應留屬庫坐支銀欵例由該管道府隨時盤百此外徵存應解之欵勒限兩個月　數提解藩庫逾限不完卽行叅辦統令於年終開單彚奏一次明列交代幾案有無徵存限滿有無欠解曾否叅辦一一註明等因歴經遵辦在案奴才查黔省額徵正耗錢糧爲數無多定例九月開徵以年底完半爲上忙次年三月全完爲下忙歴係儘收儘解年淸年辦自咸豐四年以來因上下游　匪滋事地方士庶或集圑堵剿或遷徒流離以致田土荒蕪錢糧未能及時完納且被擾之區民力拮据實難徵收前撫臣曾將被賊擾害地方節所應徵丁糧秋米先後奏請分别全免减免在案兹查各屬已徵錢糧均係隨時解司實無徵存未解銀兩各屬交代自同治十二年肅淸以後所有造册舛錯　　　名限内結報者邀請免議限外結報者卽隨案開叅現據布政使卲積誠開單具詳前來除飭催各屬迅將光緖二十一年下忙未完　糧掃數淸欵並查明徵收二十二年上忙錢糧截至年底已未完解數目另行奏報外謹將黔省屬庫查無徵存未解銀兩曁交　按限淸楚緣由繕具淸單恭摺具陳伏乞皇上聖鑒謹奏奉硃批户部知道單併發欽此○○頭品頂戴貴州巡撫奴才嵩崑跪奏爲黔省接辦新海防第二十次收捐各銀數恭摺具陳仰祈聖鑒事竊查户部議奏遵照海軍衙門奏准籌備海防需欵緊要擬請停止鄭工捐輪接開新海防事例收捐以濟急需一摺又准户部咨議覆直隷總督李鴻章奏請推展海防新捐照鄭工條例量爲變通一摺於光緖十五年十月十八三十等日均奉旨依議欽此又先後接准户部咨各省新海防捐奏准展限一年並再减一成收捐各等因前已檄行藩司遵辦其初次至十九次收捐數止均經奏報在案兹據布政使卲積誠詳稱自光緖二十二年五月初一日起至八月止收捐實官七名隨官監生二名共計九名作爲第二十次共收實銀二千七百九十七兩五錢詳請奏咨前來奴才覆核相符理合仰懇天恩俯准獎叙以昭激勸除册咨部查照外謹恭摺具陳伏乞皇上聖鑒敕部覈覆施行謹奏奉硃批户部議奏欽此○○趙舒翹片再蘇省海運向解本地所產稉米河運則在江北寳應等處採買秈米官倉按石抵收歴經奏明循辦在案現准户部咨以蘇省應運漕米奏准自光緖二十二年冬漕爲始一律統歸海運等因當卽轉行遵照兹據蘇松糧儲道陸元鼎會同蘇州藩司聶緝　詳稱長州元和吳縣三縣因停辦河運尙未奉文之前已照歴年舊章先在江北採購河運秈米一萬四千石現在奉文統歸海運原購　米一時無從糶換擬請附入海運稉米一律搭解赴津以免缺誤並請照章按石抵收免其折算其餘各州縣應運米石已飭一律停購秈米採買稉米依限運滬騐兌裝運詳請奏咨前來臣等查去冬米價昻貴各屬因往江北探買爲難兼之回空糧船尙滯　途均在觀望經臣舒翹以已届冬月開辦之期諭催長洲等三道縣仍照章赶辦爲各屬領袖免誤天　正供該縣等遵卽遣人往採已購買　米一萬四千石迨　初始闻河運攺章若令尅日復以秈易稉市儈掯勒不收未免使踴躍公事者束手受累該司道所稱一時無糶換自係實情且爲數旣屬無多下届亦不爲例相應請旨敕下倉塲侍郎將蘇省海運項下搭解籼米一萬四千石按石抵收以示體恤除咨户部曁倉塲侍　查照外　合會同漕　總督臣松椿附片具陳伏乞聖鑒訓示謹奏奉硃批著照所請該衙門知道欽此○○不蘇巡撫臣趙舒　　　奏爲江蘇省蘇州松滬兩厘局光緖二十二年上半年收支厘金數目分繕淸單恭摺具陳仰祈聖鑒事竊各省抽收厘金欽奉上諭　令查照兩淮鹽釐章程接半年奏報一次等因業將蘇州松滬兩厘局同治八年上半年起至光緖二十一年下半年止出入各欵先後　單奏報在案兹據督辦報銷蘇州布政使聶緝槼等將蘇州松滬兩釐局光緖二十二年上半年收支釐金欵目逐卡開列細數同各卡委員銜名分别造具淸册詳請具奏並據聲明本届　州松滬兩釐局並未收有土藥捐欵其茶葉糖觔兩項奉文加抽二成捐欵銀錢及加抽烟酒捐錢收入另欵存儲聽候撥用等情前來臣復　　　　飭將二十二年下半年出入數目依限截淸造報並將所送淸册咨送户部外理合會同兩江總督臣劉坤一分繕收支淸單恭摺具　　　○　上聖鑒謹奏奉硃批户部知道單二件併發欽此○○頭品頂　山西巡撫臣胡聘之跪爲叅將員缺晋省現無應　人員仍積以實任　撃　補恭摺具陳仰祈聖鹽事竊臣前准兵部咨山西東路營叅將員缺係題補第二輪第三缺應用揀發班人員行令揀員請補等因當經查明晉省 
輸應儘先現在儘先班亦無人輪用應升人員經臣恭疏具題請以撫標右營遊　羅朝　升　東路　叅將茲准兵部咨查輪補章程　開無預保省分以七缺爲一輪一缺二缺儘先　缺揀號四缺五缺儘先六缺應升應補七缺捐輸至保舉補用升用　保儘先者均歸揀發班補用該省　發正班無人其應歸揀發班補用叅將尙不乏員行令另揀合例人員請補等因臣查晋省　面狹小各候班補武職人数均極寥寥現在不　揀發叅將正班　人儘先無人卽保舉補用升用未保儘先者亦無人甚至實任遊撃都司内亦無在任候補升用叅將人員臣上年奏調留東叅將葉奎標留晉差遺未歸標候補且又出缺在前奏調在後兵部官册或按舊册而言現檢本省官册實無應補人員例應遞用應升　實任遊撃内揀選非尙未到任卽與此缺入地不宜且亦無卓異應升人員未便　涉　就惟查有撫褾左營遊撃　朝　現年五十三歲四川成都縣人由監生投効安徵軍營遞保遊撃儘先補用光緖十三年補授撫標右營遊撃該員才具明幹營案熟習且靨　早滿以之升補斯缺實堪勝任與例亦符合無仰懇天恩俯念員缺緊要應補無人仍准以撫標右營遊　羅朝　升補東　營叅將實於營務有裨有除咨部查照外　叅摺陳　伏乞皇上聖鑒敕部　覆施行　奏奉硃批兵部議奏欽此 
 
 

Page 12

 
 
[光緖二十三年二月二十四日京報全錄]  
宮門抄○諭旨三道錄前○將軍依奏爲道縣各員飭赴新任片○將軍延奏爲留員差委片○又奏爲呈進貂皮片○又奏呈進葠枝片○豫撫劉奏通判照例廻避揀員對調摺○二月二十四日户部通政司詹事府正白旗值日無引○　○澤公謝賞壽物恩○延曾谢授熱河正總管恩○慶福等謝照舊供職恩○召見軍機延曾○○依克唐阿片再奉天東邊道榮森奉旨簡授應卽飭赴新任又准補岫巖州知州現署開原縣知縣咸斌調營口海防同知現任軍糧同知耆齡均應飭赴本任各專責成所遺開原縣一缺查有試用知縣范貴良人甚穩練堪以署理軍糧同知一缺查有試用知州陳衍庶才長心細堪以署理又署懐仁縣知縣徐本愚因病請假回省就醫所遺之缺查有候補知縣涂景濤才具開展堪以署理又海城縣知縣楊樹撤省所遺之缺查有卽用知縣米穜文理通順堪以署理又署鳳凰直隷廳同知樊恭佩撤省所遺之缺查有革職留任試用同知范樹升老成練逹堪以署理除分檄飭遵外謹附片具陳伏乞聖鑒謹奏奉硃批吏部知道欽此○○延茂片再查正黃旗滿州文舉人吏科筆帖式世平由京請假前往琿春修墓道出吉林來署謁見奴才前在京時卽識其人勤謹可靠頗知留心時事現值吉林整頓營務興辦墾礦在在需員合無仰懇天恩俯准將筆帖式世平留於吉林差委實於墾礦營務不無裨益除咨明部科曁行知該旗查照外理合附片陳明伏乞聖鑒謹奏奉硃批著照所請吏部知道欽此○○頭品頂戴陜西巡撫臣魏光燾跪奏爲湘軍攻剿西北兩川及巴燕戎屬水地川各逆巢搜捕靑海餘匪一律肅淸迭次出力員弁併案遵旨擇尤酌保分别前敵後路開單懇恩獎叙恭摺仰祈聖鑒事竊臣部湘軍上年正月攻克蘇家堡賊巢掃蕩北川當經電請軍務處代奏旋奉電旨此次攻拔蘇家堡出力各員著魏光壽擇尤保奏以示鼓勵欽此所有尤爲出力各員臣於規定哆巴後隨摺奏保並聲明其餘出力員弁容臣彚案請獎奉旨允准嗣於五月十九日奏報前後兩軍攻克水地川九莊賊巢奉旨出力人員著俟甘肅軍務告竣擇尤請獎各等因欽此迭經欽遵恭錄行知各營將士同戴恩施無不感激思奮伏念甘回搆亂糾合數十萬衆蹂　至於千里臣於二十年冬間率湘軍度隴其時河州粗定西寗軍事方殷西北兩川賊勢猖獗而東三關逆匪盤踞李培榮設法覊　文武登城固守相持累月迄無成績湘軍前隊抵湟卽擒韓文秀包良韓成吉各要逆酋誅大小頭目　殲悍黨郡城人心稍定總理營務嚴金淸分統龍思思湯秀齋等遂率馬步各軍進摀北川連日分途攻撃遏前後路來援之賊當四五萬倾巢之衆將士爭先搏戰勇氣百倍蘇家堡老巢及附近三十餘堡悉數盪平臣進抵西寍知羣賊　聚西川哆巴堡賊勢兇悍當飭後隊各軍分統吳元　羅吉亮等督率所部會取西川逆巢其北川各部亦由下西等處節節掃蕩正月十四二十七至二月初三等日五次攻戰疊獲勝捷賊不能支臣復率親軍進駐哆巴對河之鎭海汛城令諸軍環賊堡爲疊週掘長壇晝夜攻撃該逆勢益窮蹙迭次哀懇投誠至斬其巨酋馬大頭三三以獻始准宥從殱渠撫其良善上股逆匪悍黨最衆受創亦最深是以收撫後悉皆弭首帖耳就我範圍無敢復反側此實先有以寒其瞻而懾其心也西寗旣定派嚴金淸率馬隊追捕靑海餘匪並飭分統張星元率右軍五營赴甘凉相機堵剿復值巴燕戎格甘軍已撫撒回勾煽復叛先後派會辦營務魏景相分統龍恩思徐有禮等軍馳往會剿兩旬之内收復紥什巴城攻克水地川九莊廓淸四十餘里並於甘肅塘卡爾岡等處連獲　丈平燬依什那連附因莊適臣奉旨回任留營會同甘新各軍辦理巴事遂平嚴金淸馬隊至靑梅與董福祥奎順派出各營由都蘭等窮極山谷搜捕　盡主來二千餘里嘗以糧運不繼至於煮食料豆草根艱苦不堪言狀其窮延敦煌等處之餘逆亦經各軍剿撫以次平定此皆仰賴皇威遠播故能尅期蕆右關内外一律肅淸因思湘軍此次　甘以東征血戰之餘赴西域回氛之警士卒隆冬奔走冰天雪地手足　瘃迨抵西寗兩川水土不服染受寒瘴癘疫病亡相繼而賊勢方張未能少息春夏數月之間衝寒冐暑出入懸崖邃谷克復堅巢殱除逆黨　至西陲疷定民困以蘇諸將士奮不顧身踴躍用命實屬異常出力至後路台局員弁及解運糧餉軍械各委員或設法催提或冐險轉饋均能不遺餘力艱苦備嘗所有歴次陳亡之員弁勇丁已由臣隨時奏報渥荷殊恩其在事出力文武員弁據各營旗分統台局開單請獎前來臣覆加嚴核並無冒濫謹按前敵後路分晰繕具淸單恭呈御覽合無仰懇天恩俯准照單給獎以示鼓勵而昭激勸出自逾格鴻慈除千總以下各弁照例另單咨部奬勵并叙各員弁履歴淸册取齊送部查核外謹會同陜甘總督臣陶模恭摺具陳伏乞皇上聖鑒謹奏奉硃批該部議奏單三件併發欽此○○延茂片再據三姓署副都統富順咨稱該處年例應進貂皮按年分次派員乘船載運鳥綾布帛前赴下江迎賞赫哲納貂上駋數呈進歴辦在案兹查去年自夏徂秋雨水過大所有赫哲地方房廬被冲多往遠方謀生無處迎賞謹收到貂皮八百六十七張尙缺一千七百三十二張實係無處收納請將所收貂皮派員先行呈進所缺貂皮一千七百三十二張擬請將應賣未發鳥綾布帛如數存庫補俟下年派員前往分賣收納再行照數補送等情據此奴才伏查去年雨水爲災江河水漲赫哲房廬被水冲没曾據該署副都統查報在案現據咨報赫哲人等自被雨水災浸後大半遠方謀生所載鳥綾無處迎賞自係實情惟關年例進貢皮張若待該處收齊再送必致有愆時日是以擬請照依該署副都統咨報將所收貂皮照例派員先行呈送所缺貂皮一千三百七十二張請俟下年補行收納再進以敷應進之數除咨報内務府查核外理合附片陳明伏乞聖鑒謹奏奉硃批該衙門知道欽此○○奴才延茂跪奏爲續採葠枝專差呈○進並於摺内聲明仍飭該恊領等赶緊妥爲探辦續有所得再當呈進在案現據户司掌關防副都統銜兩次記名副都統花翎恊領慶雲兵司掌關防副都統銜花翎恊領鳳翔等續採得天枝山葠八苗中枝山葠十二苗計重八兩八錢實稱上品核計共需工價銀一千七百零五兩二錢五分仍由所收葠稅項下以錢易銀照數發給奴才謹將續採葠枝親加查騐分盛二匣嚴密包封飭交雲騎尉忠文齊京呈進惟採辦葠枝已經過時殊不易得仍飭該恊領等俟夏令妥爲採辦所以備上用除咨行内務府查照外所有續採葠枝緣由恭摺具陳伏乞皇上聖鑒謹奏奉硃批該衙門知道欽此○○○頭品頂戴河南巡撫臣劉樹堂跪奏爲通判接壤廻避照例揀員對調恭摺仰祈聖鑒事竊查定例選補得缺之員查明原籍與任所在五百里以内者酌量　調廻避茲查有歸德府通判呂慶垌現年三十四歲山東濟寗州人由監生報捐通判分缺間選用光緖二十一年五月簽選歸德府通判七月初三　引見奉旨河南歸德府通判著呂慶垌補授欽此十月十八日繳憑到省捐加鹽提舉銜二十二年五月十七日到任旋據該員查明任所距原籍計程三百二十里於例限内禀請廻避由司詳經臣咨會山東撫臣轉飭　查去後茲據查明實在五百里以内開具程逾里數咨豫行司覆核相符自應照例廻避揀員對調查歸德府通判係繁難　二中缺臣與藩臬兩司在　通省中簡得李瑞桐現年六十七歲江西吉水縣人由監生報捐縣承指分河南試用投効軍營因攻克　　等處賊寨在事尤爲出力保准免補本班以通判仍留原省候補班淸先補用並加同知銜同治五年十二月初十日蒙欽派王大臣騐放　奏奉旨照例發往欽此六年二月十八日到省試看期滿甄别留省補用九年六月　　懹慶府通判　部覆准間十月初八日到任辦賑出力保以直隸州知州在任候補光緖十年十二月調署河南　　判十一年十月飭回懹慶府通判本任　工辦料出力保加四品　戴歴木恭恩韶加四級據藩司額勒精額臬司長祿查明該員任内並無降　留任例有展叅及　　分數　　承追虧空　罰與對調之例相符會詳請奏前來臣查李瑞桐老成　　　　　長堪以調補歸德府通判所遺懹慶府通判之缺相距各該　原籍俱在　百里以外如蒙兪允均係選缺互相調補毋庸送部引見亦毋庸查開叅罰除存　飭令呂慶　先行雖任委員接署外爲此恭摺其陳伏乞皇上聖鑒敕部　　　行謹奏奉硃　批吏部議奏欽此 
 
