# 1917 - 35 - 4915801

 

Page 1

 
 
   
 
 

Page 2

 
 
時評 
[试驗]  
　　言論無憑進而試驗近年來之中國所謂試驗國也内政一再試驗乃有今日之中國今日乃更進而試驗於國際間矣 
　　對於抗議所謂國際間第一試驗也蓋自來中國之交涉僅爲受者而無施者對德抗議所謂因受而施者也但不知此抗議之结果如何他日因此結果而生其他之結果又如何他日雖不可知而今日身任此試驗者不可不早有此預備於胸中也 
專電 
[北京電]  
　　駐法公使胡維德駐比公使汪榮寳駐英公使施肇基均有電來頗主張加入施電陳述特詳 
[北京電]  
　　荷蘭西班牙兩中立國公使昨晚六時赴國務院商外交事聞係述該兩國亦提出對德抗議 
[北京電]  
　　政府提出對德抗議時對恊商國及奥國均以文書通知對德抗議書之交付手續係以外長名義請德使到部先由劉次長口述理由隨以文書交付德使當晚即電達該國政府 
[北京電]  
　　政府對日頗注意未提出對德抗議前先由汪大燮訪日使館其後抗議德國之通知則由施履本親到日使館與日代使芳澤氏説明一切同日又致電章駐日使令其疏通一切 
[北京電]  
　　日本某君言該政府意見尙未得其回電如何表示惟中國當然應與疏通意志云云 
[北京電]  
　　府院昨約梁啓超梁敦彥陸徵祥汪大燮蔭昌孫寶琦諸要人逐日參加外交會議 
[北京電]  
　　許世英對於外交方針持異議有將發生辭職説 
[北京電]  
　　譚人鳳章太炎來電述反對外交意見 
[北京電]  
　　馮副座來電主維中立謂我與美利害不同以不入戰渦爲上計 
[北京電]  
　　昨國務例會仍密議外交問題未及他案内容甚秘 
[北京電]  
　　黎總統今晨（十一）派前南京總統府侍從長黃大偉赴滬迎孫文來京 
[北京電]  
　　討論會發起外交後援會各政團多贊同定今日（十一）協商著手組織 
[北京電]  
　　報載政府昨得顏使密電巳接德外部護照即日出境先往法國取道回華留德華僑委托墨使代任保護 
[北京電]  
　　益友社舉定朱念祖李述膺等六人與各派接洽籌備 
 
 
 

Page 3

 
 
外交協商團體 
[北京電]  
　　公府昨開軍事聯席會議於戰備上定有大綱四條除密交梁陸汪孫分任研究外並遣靳雲鵬赴𡩋徵馮意見� 
[北京電]  
　　王寵惠汪精衛昨赴赴𡩋� 
滬約一星期回京 
[北京電]  
　　昨國務會議仍改爲特會梁啓超汪大燮曹汝霖廕昌及劉式訓劉崇傑均與會 
[北京電]  
　　明日（十二）爲南北統一紀念日政府巳籌備典禮在公府明日開茶會慶祝 
[北京電]  
　　元首頃諭明日在府開紀念日茶話會集國員議員歡宴慶賀南北統一 
[北京電]  
　　保利公司合同協議衆院以黃雲鵬參院以馬君武爲委員長即訂期協議 
[北京電]  
　　華僑選舉代表黃伯耀昨巳到京聞僑商尙有託其與政府接洽改訂保護僑約等事 
外電 
[東京電]  
　　關於美國引入中國問題東京朝日新聞論曰中國亦同歐洲諸中立國受美國之勸告矣若熟考德國新宣言實際之影響則殊無謂且非必要中國之於此舉應先考慮者惟中國之中立受德國之新宣言有若干之損害一事而巳其回答美國亦當由此决定熊度洵爲單純之問題乃中國政界有主維持中立者有主效美國之熊度者此外且有加入協約國之一派者誠出意料之外查引誘中國問題前年巳經日本與英政府之間明白終結之件中國人中參加論之論據爲期將來媾和會議時可列席此亦無甚條理萬一中國有誤其方法時我國當舉英國相謀進適當忠言於北京政府云云報知新聞曰德國潛航艇戰爭之區域使未擴張至太平洋面而東洋之平和又有日本努力維持則中國撤廢中立理由殊不充分且與德國以擾亂極東安寗平和藉口之機如此斷斷不可若認美國此舉爲切望促進戰亂終局之必要更非所因爲今之計惟有防止擴大其區域而巳云云（十日） 
[北京電]  
　　梁啟超今日午前十時謁段總理具陳今後之方針並定午後訪問英美日各公使交談時局（十一日） 
[北京電]  
　　段總理昨日午後率同全體閣員及國務院秘書長等蒞參衆兩院報告對德對美問題經過大體情形且述今後視德國之熊度决定第二之方法至有加入協約國之意與否現尙不能明答又外交部參事伍朝樞代伍總長詳細報告一切多數之議員均表贊成政府之處置（十一日） 
[東京電]  
　　中國駐日章公使昨至日本外務省拜會本野外相交談約歷三十分大半爲對美德關係問題聲明熊度以詢日本之意傳聞日本外相對此並無異議（十一日） 
[北京電]  
　　黎總統昨日午前招集陸徵祥曹汝霖汪大燮等協議對德之策劉崇傑氏亦與日議據總統府消息决定中國視德國之熊度如何至取與美國同一之行動而止若更進加入協約國與否將一依日本政府之意向云（十一日） 
[北京電]  
　　議員中有組織外交後援會之舉目下正與各方面協議擬於明日開發起籌備會 
（十一日） 
[東京電]  
　　郵船公司十日得電謂秦皇島附近厚氷達三四尺勃海灣航行爲之杜絶（十一日） 
[東京電]  
　　寺内首相昨於地方長官會議説明解散議會之理由大要如左議員之解散係由不信案之提議而來其内容各政黨旣不一致論旨復互相反抑帝國議會係以貴衆兩院成立不能僅認一院爲輿論之府况因衆議院未有多數黨之故遽謂政府在議會未有基礎殊屬妄斷國務大臣之任免係大權之發動政黨之向背在政權之　移故現内閣秉公持平以期不誤其取舍尋内閣大臣之出處而加以不信任誰謂非爭奪政權之行爲云云又對無政黨後援之批難曰現内閣爲實行圓滿政策正俟數黨之援助非敢排斥政黨而超立云云並述與大隈前首相受授内閣之交涉及大命下降之經過又對對華方針批難憲政派之熊度又重述對華親善之憲（十一日） 
　　以上東方通信社電 
[成都電]  
　　王芝祥今巳離省兵變之恐慌亦漸減少聞督軍聲稱苟有人散佈兵變謠言一經查覺定予嚴懲云（八日）路透電 
戰電 
[亞姆斯特丹電]  
　　據柏林電稱駐華盛頓德國大使彭斯托夫伯爵定十三日由紐約啟程駐柏林美國大使桀拉特君數日内將離柏林柏林近今消息謂桀拉特君因給發通行劵甚爲忙碌故巳展緩啟程惟據德報所紀德國外交副大臣斯土姆氏之談片則巳承認美使實被覊留爲質斯土姆氏曰美國待遇彭斯托夫伯爵及德僑之情形吾人無所聞知美國自與德國絶交後美政府顯曾阻止彭斯托夫伯爵發電吾人今惟知其巳得瑞士政府之通行劵　此種待遇實迫令吾人以相當方法對於桀拉特君也又謂彼望沒收覊留之德船拘禁德船之員役諸説皆不確實德國殊不欲如英國之拘禁平民而殃　非戰鬭人士也（九日） 
[華盛頓電]  
　　國務卿藍辛氏聲稱國務部自本月五日晚間至今未由何方面得聞桀拉特君之消息今有種種理由可信德國巳藉詞覊留之此爲國際公法絶對所不許云（九日） 
[倫敦電]  
　　路透電社宣稱英政府通告華盛頓國務部謂英政府雖以平安通行券給予德國大使彭斯托夫伯爵但如因德人不顧國際公法實在結果發生之禍害英國不負責任云（九日） 
[紐約電]  
　　紐約世界報乃衆所視爲政府之機關報今謂美人或將以爲與德開戰乃不可免之事實（九日） 
[倫敦電]  
　　工部大臣華爾韋士氏演説謂協約國於近今會議决計於本年夏末了結戰事又謂英國商船不久將盡置武裝（八日） 
[倫敦電]  
　　俄國公報云加狄拉洛夫斯基將軍在瑪洛留伐境中鎗彈殞命敵軍以十二寸口徑大砲轟擊斯台尼斯洛（九日） 
[亞姆斯特丹電]  
　　洛凡爾斯報載稱德人現在里愛巨境築造新鐵路通至來因河（九日） 
[倫敦電]  
　　海軍部宣稱英國舊式驅逐艦在海峽巡邏時觸水雷沉沒軍官盡罹難僅救起五人（九日） 
[倫敦電]  
　　陸軍部取消行政部辦事人員免役狀後即召集年十八歲至二十二歲者八伍從役（九日） 
[巴黎電]  
　　海軍總長那加士氏語美國新聞聯合會代表謂據海軍專家推料後一二月内潛艇戰爭將更活動過此則敵人因受損重大必較沉寂（九日） 
[菲萊台爾菲亞電]  
　　開列福里亞號郵船沉沒時所死小孩兩人雖其父母爲英人但以生於美國故須視爲美人（九日） 
要聞一 
[我國與世界戰局（一）（飄萍）（二月九日）]  
　　此事發生以來記者巳於前數日函電一再報告外交秘密僅能言其大槪茲再爲有系統之叙述以資國人參考 
　　（一）政府之注意歐洲戰事與美國自德國提出和議條件美政府斡旋其間政府當時對於世界戰局即較諸平時加以特别注意於是發出秘密長電致駐美公使及駐德公使令其對於戰局變遷詳細報告附以意見巳略載本報專電 
　　（二）駐德公使之來電政府於二月六日下午接駐德公使密電報告（該電係二月一日所發）言二月一日接德國外交部照會聲明德國巳將海上戰線劃定區域請中國船隻及搭客貨物勿到限定區域以内其限定區域係英島與地中海兩處海面務速知照本國政府認定區限以免危險等語是爲此事發生之第一步政府接電後即復訓令仍隨時報告注意德國對外之一切言動云 
　　（三）駐美公使之電陳政府於本月四五六等日均接有駐美公使秘密長電（一）報告美國政府之熊度（二）報告美政府與其國會磋商之情形（三）報告美國國民對於此事之輿論（四）報告美國將布戒嚴（五）陳述中國觀察外交上情勢應取如何之熊度此電設多種疑問請政府速行裁决是爲我國與此事發生重大關係之第二步 
　　（四）駐京德美兩使之活動美德國交斷絶而後美國駐京公使芮恩施氏即正式照會我國外交部（二月四日）説明理由同時進謁我大總統及國務總理於陳述美政府對彼訓令意旨而外更密陳一時三十分鐘之久申説美國所以處此熊度之誠意以求得我國政府之同情一方又宴請我國有力政客爲同樣之申説但並不涉絲毫勸誘之言而德國駐京公使辛慈氏亦於同時爲反對之活動屢謁當局詢問有（ 
無抗議之意北京外交界頓呈生氣我政府於閣議未决以前均以凝重熊度答之至協約國方面除顧問等私人資格有所陳述之外英日兩使適當返國法使日内方（ 
始來京其代理公使並無何種鮮明之舉動此日内北京外交界之情形 
　　（五）在京名流政客之奔走外交上情勢旣巳如　在京名流政客均各抒所見各效奔走留學歐洲之汪精衛君因有所懷抱請假歸來當局頗爲禮重梁任公在津當局派人往迓昨晚亦巳來京張繼君在報紙（甲寅日刋）發表意見主張加入戰局前晚谷鍾秀在水利局宴客汪精衛演説國家人格論王寵惠演説利害比較論胡漢民演説機會論張耀曾與陳炯明則主張愼重均足代表一部份之心理梁任公昨晚八時半始到即謁當局密議良久記者匆匆未與接談聞政府之决定熊度梁氏實在參議贊成之列也 
　　（六）黨派與輿論前數日之各派與其機關報紙皆取沉默熊度至政府連日開秘密會議各派乃亦各自協商平時極端反對者對此殊多一致故如國民公報如甲寅日刋如中華新報如公言報等平日議論反對論列此事頗贊成中國之起而抵抗間有不同之處亦不過程度之差别而巳 
　　（七）特别國務會議與公府聯席會議本月六日（星期二）適爲國務例會之期是日即改爲特别會將他項議案暫行擱置是日會議結果未能决定其内容段總理尙取穩愼主義張耀曾亦同谷鍾秀主張積極進行范源溓同之伍外長從外交上觀察傾嚮於多數國方面至本月七日大總統於六日之晚巳與段總理接洽定七日上午召集全體國務員及與外交有關係人物在總統府午餐至正午十二時各員皆至午餐後自一時會議至下午三時始散是日大體方針可云己决認德國此舉爲不合法準備照會美德兩國但各員之意尙未盡同本月八日（星期四）又爲國務例會仍改特會上午九時起下午二時止二時以後更同往總統府開聯席會議方針遂决由國務院擬照會文稿於今日（九日）更在總統府審議一次全體通過即於下午照會美德德兩國公使並發訓令駐美駐德公使我國與世界戰局自今日起遂生重要之關係此政府辦理此事之經過情形也 
　　（八）我國對德國提出抗議之照會我國對於德國提出抗議之照會云本月一日敝國政府奉到貴國通牒敬悉貴國政府將於二月一日以降採用海上封鎖策對於中立國輪船航行於一定禁制區域内槪與危險等因查貴國從前依潛航艇戰與敝國人民生命損害巳非淺鮮茲復更欲實行新潛艇戰策其危及敝國人民之生命財產必更劇烈且違背國際公法之本義若承認此項通牒其結果將使中立諸國間及中立諸國與交戰諸國間之正當通商悉被侵犯而導專横無道之主義於國際公法上故敝國政府關於二月一日宣言之新戰策特對貴國政府提出嚴重之抗議且爲尊重中立國之權利維持兩國之親善關係期望貴國政府勿實行此新戰策若事出望外此抗議竟歸無效使敝國不得巳而斷絶兩國現存之外交關係實屬可悲然敝國政府之執此熊度全爲增進世界之平和保持國際公法之權威起見自不待言敝　長特因此機會致最高敬禮於閣下之前一九一七年二月九日中華民國外交總長伍廷芳 
　　（九）我國對於美國之照覆中國政府提出對德抗議書同時對於美國政府亦咨送回答其全文云奉到本月四日貴國政府通牒敬悉貴國政府因德國政府二月一日以降將採用潛航艇新戰策决取認爲必要之行動等因竊敝國政府與貴國大總統意見相同處即德國政府危及中立國人民之生命財產且危及中立國與中立國間及中立諸國與交戰諸國間之正當通商若聽其施行不加反對則德國政府恐遂於事實上實行此項新戰策在國際公法上特開一個新主義此亦敝國政府所同信者也敝國政府對於閣下通牒中所表示之熊度全表賛同故特與貴國政府共採一致之熊度關於海上封鎖策向德國政府提出嚴重之抗議且表明中國政府今後因維持萬國公法本義或將不得巳而採認爲必要之行動敝總長因此機會特致最高之敬意於閣下之前 
[南京快信]  
　　德美邦交决裂我國今後應持之熊度政府因未决定連日與馮副總統往返電商接續不斷 
　　聞馮副總統前日電復大總統對於德美事件主守嚴重中立熊度 
　　聞蕯鎭氷上將因政府對於中立事件尙未决定辦法故昨仍未南下 
　　昨日上游又開來軍艦兩艘停泊下關江中收買滬商存土聞巳用江蘇疆吏名義與土商簽字 
　　全國禁煙聯合會公推柏文蔚來寗謁馮副總統陳述收買滬商存土之害聞柏君巳於昨日抵寗 
　　省署昨牌示東台縣知事嚴綏之調省遺缺委彭世祺署理武進縣知事翁有成調省遺缺委陶文煥署理丹徒縣知事章同調署金壇遺缺委倪曾𨧿調署睢寗縣知事彭世祺調署東台遺缺委� 
勞道傅署理 
　　齊省長昨委張延充省署内務科第二股三等股員江能杰充内務科辦事員 
　　財政廳長胡翔林委吳兆麟甘鴻猷籌辦江蘇改釐事宜又委瞿大椿爲東台釐局長 
　　財政部又派高某來蘇密查釐税昨巳出京抵甯代理滬寗滬杭甬鐵路管理局長江紹沅伯虞安徽人昨出京來寗謁軍民兩長旋即轉車赴滬履新蘇魯交界之贛榆等縣土匪蔓延境内該縣知事昨有電來省請兵往剿 
　　省議會副議長錢崇固昨日來寗 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中國對於美德問題辦法]  
　　英文京報云昨日星期四爲國務會議之期上午十時開會僅將緊急電報數件議定辦法其餘次要之件均未開議午餐後全體國務員齊赴總統府大致仍係密議國際重要問題並聞是日陸徵祥孫寳琦伍朝樞等外交人員均由元首電召到府列席與議會議之結果如何尙在應守秘密之例外間有謂中國將加入交戰團者此説目下尙爲不根之談政府對於華工出洋之危險似係十分注意擬用警告式照會通知德政府此説是否果行尙在不可知之數聞政府巳電促梁任公來京籌商一切又有一説謂美國果與德奥開戰必另立一第三戰團蓋其開戰宗旨旣與英法俄意不同即其議和方針當亦不能一致蓋美國之戰爲維持中立國之利權非爲爭城奪地而出之惟中國是否能加入此第三之戰團當局尙無定見要之非至萬不得巳時由中國除警告而外未必有他種舉動也又據一報告云中國政府第一步辦法卽照會德國不得侵害中立國之船舶各節前日巳議决現聞此項覺書昨日尙未能通過故昨日國務會議除此事外並未提及他事因此等覺書起草時語涉過激所以公同修改總以不卑不抗不失中立國之常度爲止大約須經今日之特别會議始能繕送又云昨晚京中頗有驚人之傳聞謂政府於昨日總統府會議後巳决定加入第三戰團俟各方面意見一致後當卽提交國會開秘密會議然政府對於此事非常鄭重即使有此决議外間必無從探悉故此等報告祇可付之傳聞之列惟確聞國務員内多數雖贊成有條件加入之説而某派尙在竭力反對於此知巳經决定辦法之説爲不可信也 
[遼源添設官廳之答覆]  
參議院議員李紹白前提出設置遼源交涉員審檢廳建議案茲經政府咨復其文云准貴院咨開議員李紹白等提出設置遼源縣交涉員審檢廳建議案一件經審查可决請查照施行等因查此案前據奉天省長呈稱竊查奉天洮昌道尹一缺係北路觀察使改設原請駐紥遼源嗣以蒙邊不靖洮南扼處扎鎭圖三旗之中樞曁接近杜郭等旗經前都督張錫鑾請准移駐洮南用資部署原屬一時權宜之計茲查該道共轄十四縣或當鐵道要衝或爲邊陲門户亟應居中策馭始於治理有裨洮南僻在一隅地勢偏北控制難周旴衡該道統轄之區實以遼源爲適中之地應請規復原案移駐於此藉協事機謹就地理言之遼源居遼河上游之西岸舢　直　商賈殷圖尤東蒙來往之孔衢墾牧並饒形勢總匯扼控水陸呼應綦　哲盟科爾沁六旗凡設治地方悉屬該轄境前年蒙古各王公會議在長春舉行論者多謂以後宜在遼源爲便利是道尹移駐該處籌備邊務益洽蒙情旣係因地乘便之圖亦收控據利道之效更就時勢言之自中日新約實行在蒙部得以合營農業及附隨工業遼源一地爲内蒙咽喉由是貿易僑商聯　接踵蒙人樸塞　啓猜嫩有道尹駐紥其間相機措注自足以消弭隱患比築四鄭鐵路又以遼源爲止境將來交通旣便人民複雜政務益繁亦須道尹綜攬宏綢始便布置凡此皆有關吏治並順輿情是道署之遷移勢難稍緩惟轉言防務則洮南地面遼闊四接蒙疆爲鎖鑰於北門實遼瀋之右衛頻年邊　多故注重設防尤賴有知兵大員常川坐鎭庶資節制用壯聲威原駐遼源之洮遼鎭守使擬請移駐洮南該使係兼後路巡防統領官曁統率中央騎兵二旅駐洮鎭　扼要籌防實爲綏邊固圉之善策如此一轉移間軍事民情各得其當於邊局裨益匪鮮抑尤有進者遼源地形重要日本在此設領事分館較他處益爲注意應有對待機關遇事妥爲應付藉圖補救上年請准將該處自闢商埠設局籌辦業於劃界建築等事具有端倪埠政告成各國商民並將踵至自必設員辦理交涉現擬提前請設遼源交涉員一員仿照營口安東之例由道尹兼任以一事權而期撙節至道使移駐經費均請作正開銷歸入五年度决算案内辦理其新設交涉員缺應需之欵照加預算用備辦公等語奉大總統指令呈悉應准照辦交内務外交兩部查照此令等因又續據該省長呈稱竊查中日新約實行南滿旣准雜居東蒙又許其合辦農業土地訴訟並須共審司法爲人民生命財產之保障關係至重自非積極進行誠恐窮於肆應上年十二月間曾經前巡按使段芝貴呈請添設洮南鐵嶺兩審檢廳並恢復錦縣審檢廳其經費即由三年度請准追加各縣司法經費内匀配開支奉令照准在案茲復查遼源一縣生聚日繁爲奉省西北奥區且屬東蒙往來孔道日僑移住絡繹不絶自鄭家屯交涉發生以後愈爲中外所具瞻日本並在該縣設立領事分館勢將實行裁判權非有對待機關殊難應付海龍一縣居奉省腹地土地日闢經界未淸居民對於不動產之爭執往往纒訟經年案懸莫結土地訴訟糾葛最多（未完） 
[敎育部禁止學生入黨]  
　　敎育部昨日發訓令云各學校在校生徒加入政黨流弊滋多前經本部訓令禁止在案國家經一次政變政治人物之思想行動往往與政局之組織同時變遷潮流所經乃至牽及於全國各社會而學校中之優秀分子鼓動尤速影響尤大能不重申禁令爲各學校生徒一再言之學生在校立於受敎育之地位自應以敎科與學術爲致力之範圍對於政治事業初無責任即或偶爾討究亦不過作爲是非鑒别與學術研究上之一種資料如必躬預其事加入擬議論思之列以投身政黨爲留心政治誤解實甚其不可者一近世紀政治之改進基於文化學術與社會事業者爲多學生之將來必不能胥出於政治一途倘於求學時期卽隷於政治事業標識之下其結果將致號爲政客之人物日多而負學術與社會之責者日少羣治之基礎巳爲之不固於政治上曾何　進之可言其不可者二學説爲政變之起原而政治學説往往經歷史上千數百年之人事因果與各方學者之思考論辨始能　其得失短長以底於成立至於事實施行仍有難言政法各校生徒審所致力當由學説以定指歸不當就政情而分門户倘使加入政黨則成見膠於其中黨略誘於其前近之則植根淺薄旣不忠於學問遠之則施於有政⿄莽滅裂將促成國變頻煩之禍其不可者三吾人對於學生舉凡鑄造政治整理社會發展各方事業固莫不殷殷引爲期望而就生徒本身言所以能副吾人之期望者乃在未來不在現在在精神不在事業在萬能之學術不在一時之功利職是之故生徒社會實超然於現社會之上今以高尙純潔之學生加入繁變複雜之政黨豈惟妨害學業抑且貶損地位其不可者四綜此數端遠鑒諸弊爲學生計爲敎育學術計亟應嚴切申禁嗣後各學校生徒一律不得加入政黨各該校職員等查有在校學生列入黨籍者應即遵照前後禁令諭令脱離以資整飭各該職員敎員等以敎育學術爲天職尤宜獨立於政爭之外無論政治現象如何轉移政治人物如何徵逐均應守我靜寂致力於天職之所在庶幾生徒有所則效先賢有言君子思不出其位凡我學界員生等懍出位之戒敬業樂羣自靖自獻於敎育學術是則本總長之所厚望也云云 
[敎育部分路視察學務]  
　　去年之冬敎育部曾派專門視察以牛獻周查農科學校以范鴻泰查工科學校以王家駒楊維新查法政學校昨聞敎育部又决定再派普通視察共派視學九人部員九人以一視學一部員爲一組而將各省分爲九路分頭前往所派人員均巳派定計直隷河南山東爲視學張繼煦主事黎惠中東三省爲視學錢稻孫部員張𥿈山東安徽爲視學楊乃康主事� 
孫鼎烜江蘇浙江爲視學錢家治主事周開鋆廣東廣西爲視學陸懋德部員雷通羣福建江西爲視學劉以鐘主事王祖彝湖南湖北爲視學李步靑部員孫炳四川陜西爲視學趙憲曾主事吳思訓雲南貴州爲視學虞銘新部員張遠蔭至於𤍠河綏遠察哈爾三區域去冬巳派員前� 
往矣 
[補官與官等官俸]  
　　前次國務院規定輪班補官辦法後聞銓叙局以此項辦法必須定一施行細則方足以資遵守現巳分别規定其大致第一輪爲考班學習期滿者至前淸應留學生考試及第而在民國繼續充任行政司法之職並未斷資者亦歸入本班輪補於本班無學習期滿人員時則以學習未期滿者中擇定一人呈請試署第二輪爲積資班此輪中又分爲四小輪第一輪依文官甄用令錄用者第二輪最高級主事俸滿者第三輪在前淸因考試或勞績取得荐任資格而現充主事者第四輪民國成立後經各長官呈准奬給高等官職者至秘書則不能以荐任職改就他荐任職論 
　　現行之官等官俸制爲民國元年臨時參議院未議决之草案其中不完備之點甚多政府久擬修正然迄未實行茲聞某總長於日前國務會議時特爲此修正案之舊議重提並附具修正之意見大致官等仍擬定爲九等但減少荐委各職之等增入特任職之等級又減少各等之級數並改爲三年一進等一年一進級以昭整飭至俸額則下級仍照現制而上級酌爲核減以期平允並擬定標凖特任職月俸至多不得過一千元簡任職月俸至多不得過五百元薦任職月俸至多不得過三百元委任職月俸至多不得過一百五十元 
[籌辦新税處第一次開會]  
　　財政部設立籌辦新税處由陸君定主任其事調派部中員司十餘人爲籌辦員現正積極進行於本月三日在部開第一次會議各籌辦員均行蒞會首由主任陸君報告本處籌辦各項範圍一擬籌辦所得税營業税地價税登錄税一擬籌辦整理田地調製田地淸册盡一科則一擬籌辦加税免釐事宜一擬籌辦油税一擬籌辦國税組織法一擬籌辦國税征收法一擬籌辦新税所用帳簿及各項帳簿畫一程式陸君報告畢並演説各項辦法略謂新税之籌辦原以應時勢之需要蓋社會事業日益發展國家政務亦日漸膨脹自不得不舉辦新税以期收支之適合現所得營業等新税法巳由部中規定草案所有施行細則及各項表册亟須妥籌擬訂以策進行諸君如有採仿東西各國成規可以推行國内及發明他種新税者尤望發攄意見共資研究至整理田地進行方法以我國田賦錯雜魚鱗圖册久巳無存飛灑隱匿莫可查究而無糧黑地日見其多欲求根本之解决自非實行淸丈不爲功顧茲事體大舉行全國淸丈之計慮滋騷擾且經費浩繁國家現時亦無此財力何敢漫言舉行查明治維新之初整理田賦全由人民自行淸丈呈報官廳覆查編立號册法極簡便現在整理田賦進行之策即擬仿照東隣成法第一步先求形式上之整理所有民地槪由人民自行丈量各於田地四至樹立界標呈報官廳再由官廳覆查一次另編田地淸册總期人民不受騷擾之苦經界得收整理之效至於一切官地及無糧黑地則由各縣逕行淸丈照民地辦法各於四至樹立界標以淸地目前次經界局規　辦法於中央　辦範圍極小而擬訂各省區淸丈方法規模極大本處辦理此事擬反其道而行之蓋正經界定等則事體重大非財政部一部所克　觀厥成將來舉辦時必以内務財政兩總長總其事籌辦規模不宜過小至各省區舉行淸查規畫太密窒碍滋多故宜力求簡易此籌擬整理田賦進行方針之大略也現在建議案及各種表册巳由胡君子淸擬訂大槪一俟脱稿再行共同討論呈請施行加税免釐一事倡議巳久民國二年税務處設立關税改良委員會籌議殆經年餘本部前年財政討論會於茲事討論亦經半載顧我國海關係屬協定税率關税改良會籌議之結果由税務處行商各國公使未見照復蓋各國商人初來中國時羣苦我國税釐繁複局卡留難故極贊加税之議現則進口洋貨有子口單出口土貨有三聯單均免釐税各卡之抽驗情形旣悉避匿有方其不樂贊成而日持延宕主義亦事理之可推測而知者然則欲求此議實行斷非旦夕所能程功本處著手辦法惟有調查物價先將切實值百抽五一層辦到再圖進行方法乃不致蹈　餅之空談至釐金一項本非良善之税然外省行政經費恃茲挹注未能遽議裁撤應俟將來營業所得等新税次第施行足資抵補再議裁撤此籌擬加税免釐辦法之大略也油之爲物其用甚廣平民日用相需維殷此税實爲我國消耗品中之一大宗收入如另訂單行税法收入必有可觀惟我國舊有税率極爲複雜卽如豆油一項原料有税豆餅有税豆油又有税一物三課商民不免病甚繁重將來擬訂油税一項必期負擔平均税率適宜乃可　其發　立憲國家中央行政與地方自治相　而行二者皆恃經費以爲發展故有國家税與地方税之分現兩税劃分尙未决定本處籌辦新税以國家税爲範圍故祗及國税組織法以期界線明瞭至現在各關局征收方法積習日久流弊滋多施行新税尤期征收方法之完善庶免一切中飽等弊藉利推行則國税征收法之研究尤未可視爲緩圖單據簿册關係税課至爲重要現各關局所用帳薄凌亂錯雜無可諱言公家旣無定式登記純認自由遇有新舊交替員司遂得從中舞弊甚或將底簿隠匿不交任意造報爲弊滋大故宜亟訂畫一程式以爲新税施行之準備所有各項事宜應由同人分任悉心研究以利進行云云陸君演説畢各會員略有討論並分任籌辦各項遂散會 
[粤省之謠言與軍事（平生通信）]  
　　粤省爲謠言發生之地　來有人密設機關圖謀擾亂並在茶樓酒店四播謠言謂粤贛兩省將有重大軍事發生於是城巿居民以訛傳訛互相驚懼於治安殊有妨碍業經當道密飭警廳派出稽查馳往查緝務獲懲辦而推究謠言之所由起則實緣贛粤增兵會剿邊匪遂有人乘機附會致生種種謠言蓋贛粤邊匪素稱猖獗龍氏任内曾與贛督會剿多次迄未肅淸迨陽曆一月南韶連鎭守使張開儒因據駐紥始興南雄滇軍報告謂邇有大帮贛匪窺伺粤邊附近鄉民紛紛逃竄擬於十日起將曲江韶城英德各屬往來船舶封用四天藉運軍隊往剿於是由韶城往南雄始興者派出第一團全部滇軍將邊地各要隘防守其佈置情形巳先電軍署察核迨滇軍團長曹浩森率軍抵南雄令其步馬砲兵分駐各善堂寺觀以候進止之命令江西李督車亦派撥軍隊扼守贛州以防股匪響應而粤省之當道復以張使所部滇軍多分佈英淸各屬自移撥後駐韶關者祇有二營若遇大股匪黨兵力尙嫌單薄乃飭令警衛軍統領太永寛各軍移駐南韶協同張使實力防緝其後太永寛等報告滇軍剿匪雖極得手但該股匪聲勢浩大仍宜厚集後援請即派兵北上遂又飭陸軍游擊第四第七兩營㧞隊赴琶江聽命外間不知内容但見派赴北江之兵絡繹不絶而曲江英德又復封用船舶人心惶恐謠言巳由此起更有人利用之謂江西不穩兵事復有變動者則因江西贛州駐有北兵約一團但雖名北兵其中實中馬繼增於去年在本地所招游匪及長江一帶流氓居其多數忽於歲暮有一排兵士變亂出外擒擄磁器莊及錢銀店各一家被刧約損失一萬元左右官兵彈壓當場擊斃亂兵數人平民數人各亂兵四散遠竄事遂略定但韶州滇軍仍恐其竄擾粤省故出隊防堵也觀此則贛粤間並無意外之事可以瞭然矣惟是留粤滇軍積久未有編練辦法其間不無怨懟前日某報登有駐粤滇軍請願書詞頗憤激但刋登未畢次日即行停止蓋因外間謠傳巳盛此種文字或恐搖動人心然滇軍苦况粤人皆巳知之去　由省會正副議長謝巳原等發起慰問滇軍團業經集議數次均謂年晚事　主張新年後再行組織舊曆初七日　等復因此事假座南關大巷口南園集議决定卽借南園議員公會爲辦事所定期日内再開大會通請各界捐欵捐物贊助是日有鍾榮光古襄勤等二十餘人到議巳舉定幹事多人組織進行矣 
[陳炳焜將到粤省]  
　　廣西督軍陳炳焜氏呈准中央來粤勸止陸督軍暫勿遄返武鳴早見本報惟究竟何日起程則未有確實消息茲聞粤軍署頃接前途電報稱陳督軍巳於本月二日由南寗動身東渡陸督軍核計行程約期本月七八日陳督軍即可抵省特預於觀音山上擇一幽潔地方爲陳督軍駐節之所並於三日專派江固兵艦及廣西第一號巡輪趕赴梧州迎候并聞馮副總統所派之陸軍少將耿毅代表來粤與當道磋商要公昨午巳經抵省矣 
[贛省警務處之大減政]  
　　贛省警務處近奉部令處内經費每年准支三萬元由處長自行支配查該處目前開支月須萬餘元合計每年共十數萬元與部定之數大相懸殊閻處長爲恪遵部令勉就範圍起見業巳着手節減其辦法分爲裁員減薪節省雜費三項茲紀其巳發表者如下（一）裁減員薪本處秘書方夢松俸給减爲月支七十元科長李敬曾王襄王潤生津貼均減爲月支二十元督察長韓振山津貼減爲月支十元視察長馮鑑視察潘秉忠王遐齡吳金鑑許熙齡吳文潮張贊霖暗查員張克眞科員吳沅浚張聿莊侯全本張廷俊額外科員謝繼安校對員蔡仁字辦事員柴琴柴維藩見習員李純謀于　　周元章錄事王瑞玲蔣維新均行卽日停職止薪至兼任各員科長張毓芳技正王士煒張仁鋭科員李連九黃緒德郭會霆陳斌王汝楫張乃光閻輝卿王緒功王成忠拘留所長魏春棣收發員徐煥章校對員龍澤司事王鼎萬良珍閻子卿錄事長王振聲陳振聲等津貼即日停支所有本月一日至三日停職停津各薪津候呈省長核示再行酌給其餘酌留各員仍照舊供職又廳長月俸減四十元督察長減二十元科長減支八十元技正減支五十元科員敎練所分隊長偵探隊分隊長未裁者均減支二十元敎練警樂員裁去歸分隊長兼充月給津貼八元拘留所長稽查員高等密探辦事員槪行裁撤偵探隊裁二十名未裁者月支餉十二元錄事裁四名所　裁六名夫役裁五名各署雜役裁七名各署伙夫裁十四名（二）裁減雜費紙筆墨年裁五百六十四元購置器物年減一百四十四元火食茶油賬年減九百八十四元五正署月各支公費二十四元分駐所月各支公費十六元城門警月各支洋二元警察隊兼警樂隊月支二十元偵探隊月支八元消防隊及派出所有支共十六元敎練所月支二十六元長警醫藥費以及記功槪行取消惟各分署則略加薪費計署員每員加月薪十元一二三等各巡官仍舊每級加一元巡警每級加五角以上辦法聞自三月一號起即當實行所有被裁之員仍各給半薪並准以本城曁各縣警正警佐分所長　先委用以示優待 
[本溪煤鐵公司開會紀]  
　　中日合辦之本溪湖煤鐵有限公司上年營業甚爲發達蓋因歐戰關係鐵煤兩項需用甚鉅該公司　產極佳上年哈爾濱一帶盡購該公司之煤而其鐵半運諸日本以故獲利甚厚稽其總額約及成本十分之三以上茲將該公司股東會近事詳誌於下 
　　該公司係奉天官股與日商大倉組訂定合同開辦按照辦事　 
 
 
 

Page 7

 
 
　每年二月必開股東會議一次報告上年營業盈虧及議决支出各欵或提議整頓辦法本年將届開會之期日股東大倉氏遣其子大倉喜七郎來東先赴公司查勘一切定於本月二日到省謁見奉省各當道聞大倉氏偕日總辦島岡氏華總辦王宰善氏同來到奉後庽大和旅館 
　　大倉等到奉卽赴交涉署會晤馬督辦商定於三日十一時謁見張督軍張氏極表歡迎當商諸馬交涉員於會見後卽在軍署請其午宴是席陪座者有馬署長政財兩廳長王總辦陶譯員及顧問日員等多人杯酒往來倍極歡洽 
　　交涉特派員本兼充該公司督辦今年開股東會張督軍卽派馬督辦爲奉天股東代表前往該公司預會馬督辦隨帶陶譯員尙銘氏於四日乘安東早車前往本溪中日各總辦等亦偕回本公司其會期約在星期二（即六日）在公司舉行馬督辦預備提議事件甚多大約閉會後各股東應得官利及盈餘曁各辦事人員應分紅利均可分别給送矣 
[杭州快信]  
　　中央協欵業由齊省長與莫財廳長商定每年認解各項新税百八十四萬元仍分十二個月匀解巳電覆中央 
　　司法協欵十九日由高審檢二廳解去六萬九千餘元所有上年協欵巳連滙水掃數解淸 
　　財部電催浙省應解二月分英德金欵八萬三千餘元現巳飭庫照解 
　　齊省長昨訓令警務處轉令各區警備隊統帶及省會警察廳廳長各縣知事兼警察所長所有各區警備隊官佐什兵及全省警察官吏一槪不准入黨 
　　新任錢塘道尹劉邦驥業巳到省厚有道署現駐步兵二十四團三營兵士齊省長咨請督軍轉飭遷移 
　　駐紥紹上交界百官鎭第三區統帶洪士俊因公晉省又駐紥瓶窰警備隊第一區統帶王果卿晋省公畢回防 
　　甬商吳某集資四十萬元擬在省城設一極大針廠正在進行中 
　　省垣光華火柴公司銷路日旺茲經董事會議决添加資本二十萬元以廣營業 
　　南洋爪哇華僑楊和庵等聯絡浙商虞洽卿吳作　創辦浙洋漁業及水產品公司呈請省長核准并派吳鐵崖氏來杭調查一切茲於今日偕測量員二人過江赴甬台溫實地測繪 
　　交通部令各路局購用奉天錦縣利用公司中國自產石棉 
　　拱埠憲兵三連於今日實行歸併 
　　財政廳長莫永貞以中央財政會議在即商准省長准二十日北上 
　　杭垣住屋房捐巳經公布免除昨又奉警務處長指令去年十一十二兩月亦毌庸繼續徵收 
　　明日（十二日）爲共和統一紀念日郵局辦公　點照星期日例以誌紀念 
地方通信 
[松江]  
　　焚燬烟土烟具縣署於民國五年份禁烟案内沒收烟土烟具嗎啡等爲數頗巨擇定本日（十號）焚燬先期呈知省署并出示佈告是日午后一時縣長李潤之省委查烟員趙師　偕至署前空地取出烟土烟具等逐件按單點驗一過然後堆積焚燬計焚去烟土大小百餘包烟鎗十餘桿烟燈稱是嗎啡數瓶烟盒不計數在場圍觀者甚衆 
　　學校新現象本邑縣立第一高小校開辦最久設備較完近年來疊添販賣部儲蓄部音樂部等由學生分司職務俾於正課外練習任事能力今歲復添設美術體育兩部美術部分書法書法手工三組體育部分足球隊球網球檯球田徑賽五組各部有部長組長會計書記司事等名目仍由學生分任另由敎員組織管理處以便管理及監護巳於開學日實行矣 
[南通]  
　　電燈開火本縣通明電燈公司經理者爲田獻臣籌辦規模早巳粗具其街巿之電桿各户之電燈去歲巳經辦竣惟機器引擎係辦自美國運輸匪易致誤開火之期現該公司因各裝户以裝費早巳付訖不能燃火未免嘖有煩言特先在滬採辦一某國所製之引擎機器運通業巳開火矣 
　　律　掛牌通境各律師以司法會議巳提及各縣審檢分期恢復想不久卽須實行故均紛紛向北京呈驗證書請領憑照先在寧蘇滬三處各廳供職以樹基礎並有擬在本縣任非訴訟事務其掛名最早者則爲習良樞大律師云 
[鎭江]  
　　財廳飭禁苛税丹徒程税所長昨通飭各分所員巡等略云案奉財政廳令各釐卡税所每遇大宗貨船往往減折賄縱對於人民携帶零物所多任意需索甚至捐不給票欵歸中飽公家徒受苛細之謗人民漸騰嗟怨之聲此乃釐卡税所之惡習深堪痛恨須知航船信划運載客貨情形不同或有細軟夾帶或慮化整爲零故須嚴查稽征其人民所帶自用粗笨零貨能值幾何應稍存寛大不必斤斤計量等因特此轉行所屬不准再行苛勒務各遵照辦理 
　　擬辦審檢廳紀聞江蘇高審廳莊廳長擬開辦鎭江地方審檢廳並請齊省長撥洋一萬元以充經費聞此事正在進行中 
[嘉興]  
　　電請解釋罰金條例嘉興縣張知事以修正浙省抵補金滯納處分暫行條例第四條載縣知事對於滯納之業户經前條規定限期執行催傳後仍未完納者照應完解省之數科罰與地丁同等語查地丁解省之數以正税一元五角糧税三角合共一元八角故罰金照一元八角科算而五年份抵補金解省之數係每石三元省地方税一元合共四元加收罰金應照三元核算抑照四元核算且抵補金奬金每石六分僅照三元核算若滯納罰金照三元核算則與條例不符照四元核算則與奬金算法歧異條文疑義滋多加罰期限將届特於日昨電省請予解釋矣 
　　捐資興學之給奬嘉興敎育費除地方補助外賴就地士紳之捐助者頗多茲有士紳吳國模許廷耀二君捐資興學經縣知事開具履歷依照部頒條例呈請省長核奪現齊省長巳准給吳國模二等銀質褒章許廷耀三等銀質褒章塡給執照指令張知事轉給矣 
[安慶]  
　　楊太夫人之喪儀浙江督軍楊善德之母李太夫人去冬在皖逝世維時楊督軍因赴浙任不能回皖奔喪特令其子及其内弟劉漢等來皖治喪定陰曆正月十七十八等日開弔出殯所有族戚故舊以及軍政紳學界均派代表親往弔唁倪省長亦派第八路李統領爲之襄助喪事故連日素車白馬頗爲熱鬧當出殯時執紼相送者約有四五百人之多云 
　　擄人勒贖之駭聞無爲縣屬之開鎭橋地方人烟稠密商務繁盛客歲除夕有盜匪數十人先將該鎭警察鎗枝刦去後至街巿大肆搶刧並將隆興雜貨號店主慮某綁去勒贖維時正值歲暮現洋無從籌措經全鎭商民湊集六百元始將盧某贖回然盧巳被匪砍傷刻經該事主報縣詳請上峰緝拿矣 
　　扣牛小交涉結束前有洋商協記公司派回民前赴宿松縣境採買耕牛九頭維時地方鄉民以現奉省示禁運耕牛當即扣留不准出境該回民乃禀由九江關監督轉電倪省長速飭放行倪省長以案關交涉當即飭縣查復茲據宿松縣張知事復稱該回民在縣歸林村某行採辦牛隻並無扣留情事因該回民行抵吳家壩賭負被人將牛扣留作抵現聞該回民巳將賭債償淸牛隻亦即歸還原主云云聞倪省長以該知事事前未能查禁事後仍聽自了殊　疏忽將該知事記大過一次一面據情函復九江關知照矣 
　　委查違法知事靑陽縣知事錢麟書蒞任半年所有一切庶政悉聽女婿杜理成及門稿胡右之任意妄行並有將公欵勒令商民生息情事該縣省議員徐木鐸於去歲省議會閉會回里後調查詳悉昨特電請省長撤換以儆官邪刻聞倪省長以事關違法巳密派委員往查矣 
[山東]  
　　嶗山灣撈獲海豹海豹動物產自寒帶蓋其性喜寒而不適於温也乃近有棲居加索察加樺太北部島之海豹不知於何時被風吹至嶗山灣數日前有經過該處者曾見嶗山附近島　海岸有海豹數匹漂浮水面後有日本漁夫村島某在該地捕魚之際突然發見恐其見人逸去立將漁舟停泊果捕得一個長約三尺許之海豹旋被金物商買去今在靑島軍政署畜養課飼養食以生魚牛肉將來若能保其永久生活尙須移置水產組合貯魚池内使與在海底同其氣候方可無虞云 
[廣東]  
　　授勳專使抵省陸朱兩大吏派寳璧運艦赴港迎迓代授勳位之高中將佐國一事　三十一日下午該艦巳迎得高中將返省是日督軍署接電卽於午前預行佈置一切並於頭門懸掛生花彩門及周番旗國旗表示歡迎並派軍樂隊全部及彩亭等物逕至天字碼頭迎候高中將抵步時由廣庚軍艦鳴砲二十一響致敬 
　　雨大吏追悼劉永福粤督軍省長致欽州馮道尹轉劉世漢電云眞電悉令祖淵亭先生偉績武功貽留閩粤靈光遽殞椀惜殊深當巳電達中央並製祭文託馮道尹代奠專此布唁望節哀思榮廷慶瀾卅印 
　　擄人勒贖之異聞肇城附近各鄉向無擄人勒贖之事歲暮以來則時有之最近九坑村俞亞五家被賊刧掠並擄去一妻一嫂逾十餘日後賊線通函索洋二百元俞偵悉伊嫂巳爲賊慘斃乃備百二十元約在禾洞交易將妻及嫂屍贖回詎賊至期以布包裹女首交還及解視則並非俞妻乃係别一年届花信姿首頗佳之女子鄉人謂俞買玉得珠勸其將錯就錯而該女子則稱係白土鄧忠之妻陳氏不允改節俞乃函鄧備銀來贖及鄧抵肇即宿俞家不料是晚鄧妻忽然失蹤現俞謂鄧約妻同逃鄧則稱俞氏匿藏其妻心懷叵測互相扭至警區懇求併案追緝矣 
雜評一 
[南北統一紀念（一子）]  
　　今日非南北統一之紀念日乎然而顧名思義今日南北之意見果巳消滅於無形乎一切政治果巳收統一之實效乎吾第見軍政之紛擾而不統一如故也財政之紊亂而不統一如故也用人行政之混雜而不統一如故也法律制度之抵觸而不統一如故也不統一之原因雖多而其大較南北意見爲之障也然則今日而言南北統一紀念我國人當先於此四字努力進行矣 
　　雖然自淸廷退位以來巳經四次之紀念矣前數次皆於國事擾攘中經過而今之紀念則安然無事也袁氏時代共和之名幾不復保紀念典禮幾廢不舉而今竟仍有此紀念之一日不可謂非吾國人之幸也惟其幸也國人益不可不有以寳愛之天下事空名難守實力難搖共和之實力何在卽在能統一而巳故今日紀念之道以合全國人心力謀統一爲第一義 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[風雲變幻中之對外貿易]  
　　美德邦交風雲日急警電傳滬羣相惶恐我國對外貿易將受一大打擊惟昨日開往美國及日本等處之船舶裝運土產出口仍復不少茲特調查列下太古公司藍𠧧船幼勒皮主號開往紐約及巴司敦埠計裝平和洋行烟葉一千二百五十件泰和洋行烟葉五百件永興洋行鴨毛五十六件怡和洋行生牛皮八十五件麂皮二十件安利英行大黃一百九十六件鹹猪陽十件高林洋行棉羊毛一百九十二件蛋白三十四件安利洋行生牛皮二百件隆茂洋行鵝毛四十七件杜芳麂皮十件又東洋公司船阿波丸號開往美屬西亞脱爾計裝三并洋行灰絲一百包愼餘洋行灰絲二十五包土僑洋行鮮蛋八十件又東洋郵船會社船山東丸開往日本計裝祥茂洋行絲頭下脚五十包土僑洋行鮮蛋一千三百二十件三井洋行棉花子一千六百件花子餅三百件川内洋行荳三百六十五件鮮蛋五百九十件日信洋行棉花二百包武林洋行麩皮二百件又俄商義勇艦隊船普大米號開往長崎海參崴等埠計裝上海冰廠牛油八百八十八件猪油一千一百三十七件華商蜂蜜二十五件鮮蛋二百八十件猪油五百零五件高林洋行桂皮藥材三十件開乾洋行猪油一百件集昌洋行沔陽黃絲十五件 
　　又一訪函云近自德國施用潛艇新戰例以來歐美間之航路更爲梗阻我國土貨出口如絲茶等類莫不受其影響惟亞東之航路尙無阻碍連日由駐滬日商如三并等行購辦頭髮猪鬃湖羊毛牛羊油生皮鴨毛等類裝運出口者爲數甚多茲將巿情錄左 
　　頭髮吾國人民於前淸時蓄有髮辮巳數百年各剃頭店所餘剩之髮長者爲女人假髻之用短者爲田間肥料及至前淸光緒三十年間有德法兩國商人來華廣爲搜羅將長及英尺十五寸至四十餘寸者訂購出口以來迄巳十餘年銷場甚廣據聞此項頭髮爲海軍船上必需之物採購者多價遂頻漲迨我國光復以後男子髮辮除鄉農外業巳大都除去出數日少價格更增凡長十五寸至十八寸者每擔售銀四十兩二十寸者五十兩二十八寸至三十六寸者四百兩四十寸者五百五十兩本埠業此者西門有恒隆胡福和興記新閘北有振康興昌等數家每年獲利各有三五千金 
　　湖羊毛蘇松湖州等處之湖羊毛邇由日商採購者甚爲暢旺其價每百斤漲至銀三十五兩惟英法俄等商之交易則甚寥寥 
　　牛油去歲底四川毫州之牛油因滙水頗不合算價巳跌至十四五兩今因日商廣購每百斤增至十六兩然較去秋之價尙差　七兩 
　　猪鬃猪鬃亦出口貨之大宗自歐戰以來銷場並不呆滯現售十六道統貨每擔銀一百兩 
　　鴨毛近月以來銷場不佳因各國廠家大半停工從事爭戰以致揀淨鴨毛每擔祇售銀八兩鴨毛更無人顧問業此者皆受虧耗 
[會議裁釐加税問題之預備]  
　　江海關造册税務司戴樂爾君對於吾國裁釐加税一事深願早日實行特於日前函邀旅滬各西董及吾國政商兩界重要人物訂期開會以便公同討論茲因巳得各西董復函允許故由戴君於前日函致國貨維持會會長王文典君迅即訂定開會日期以便分别轉致一體查照並先期預備開開手續請速函復等因王君接函後因悉交涉員楊小川君適有要公於前日赴省尙未返署故於昨日知會書記先行函復戴税務司請爲稍待一俟楊君返署即當訂定日期知會貴處轉致各西董開會磋議云 
[請願回復自治之消息]  
　　江蘇縣議員聯合會莫子經李右之兩君昨接江蘇請願回復自治赴京代表費𤩶安君郵遞快信略謂本月七日赴内務部參衆兩院各方面探悉自治案昨咨參院復議看來仍執前議勢難得三分之二可决故與各派議席詢問意見大都以恢復縣之一部爲較有效即政府方面亦可接近政府初由法制局起草係分道制縣制兩級内務總長主張先訂縣制而財政總長又提起抗議僅主繁盛之縣先行釐訂漸次普及因此閣議未定故此項自治新制尙在擱置之中此國會政府對於自治問題之近日情形也韞於此間卽宣言此次韞之赴京目的乃在恢復自治今聆是言不啻巳無萬一之希望然則如何國會同人則云旣交復議俟復議提出時總得以人民之希望爲不可冺達此目的在政府中人則云觀政府意並非絶對不可恢復以財政狀况艱窘巳極一時恢復恐更紊亂故不敢貿然行之韞於兩方又各辯論大致結果國會主張以恢復縣會爲前提政府以恢復縣之一級而確於地方財政力能擔任者不使人民觖望此韞對於兩方商請之情形也現在此問定於本星期日即十一日下午二時在賈家胡同吳江會館開各省縣代表譚話會商議辦法後當正式晉謁大總統總理總長據情呈請以盡此次請願之責任此外請願國會臨時動議復議案並呈本會所擬訂之施行法案此項草案昨由陳君慰農寄示大略惟與諸同人商酌將第二條修政爲第二條地方自治團體限於左列各項回復之（甲）廳州縣（乙）省會所在地（丙）通商口岸前項自治團體回復時所有三年月日解散前各職員一律復職並繼續其任期前項職員有缺額時得依法補選之第三條前條第一項列舉各自治團體原文此意巳復慰農先生請公等酌之財政問題一層韞當時力折以恢復無關影響地方費現仍留地方以各省言或於參議會費之一部稍有挪移其餘槪無變動内部友人囑俟調查各省財政均得如此則恢復縣會易易惟詳繕説帖解釋此層疑慮爲最要故請公等通函各省縣之前曾復到者詳詢地方費現在之情形尅期答復以憑彙集草具説帖似屬緊要云云莫李兩君接函後當即通函各縣詢問自治經費尅期答復一面函復費君請其先就各省代表詢問各該省經費以便答復而利進行 
[蘇省會召集第三屆常會]  
　　江蘇齊省長以省議會第二期常會自去歲十一月二十日閉會迄今巳兩月有餘而改選之參議員尙未產出特定於三月十六日召集第三届常會昨日通令各縣知事轉知在籍各議員依期到省令文錄下前准内務部來咨省議會原選議員任期卽仿照此次國會議員辦法除中斷期間不計外仍繼續計算以法定爲準等因當以蘇省省議員任期如按日計算應扣至七年九月任滿若照參議員改選辦法應在第三届常會年度届滿之日究竟咨内法定二字作何解釋電請内務部核復在案茲准復電開佳電悉查國會除中斷期外繼續任期並未按日計算省會事同一律應於民國六年上半年舉行第三期常會俾得依法定日期辦理第二届選舉至第一届省議會省議員任期應至召集第二届新選議員開第四期常會之前一日爲止除通電各省長外應請查照辦理此復等因現本省長依照省議會暫行法第二十二條之規定於本年三月十六日召集江蘇省議會第三期常會除公布外合行令仰該知事卽便轉知籍𨽻該縣之省議會議員依期來省此令� 
[英公司船進出之金銀]  
　　滬上金價日賤銀價日漲其原因實以現銀出口日多之故日前英公司南洋石輪船出口由本埠某銀行運去寳銀四百十餘箱又大條銀二百餘條聞係運往印度云 
　　日前英公司馬爾特輪船由東洋進口裝來金鎊七箱抵滬後暫寄滙豐銀行庫房 
[商輪愆期進口之原因]  
　　長江上游距離漢口下水三站餘之黃石港江面近來江水甚淺僅有七英尺餘以致往來商輪皆在該處擱阻日前下水之大利江新兩輪甫於昨日抵滬尙有太古之武昌安慶大通三輪亦均在該處停擱昨日該公司等接信後巳知照各商號通告客商以免驚疑 
[鐵路局長履新]  
　　滬寗滬杭鐵路局長鍾紫垣因病請假經交通部委江紹沅代理等情迭紀前報茲悉新任江局長巳於昨晨乘坐專車來滬履任視事 
[再誌鎗斃盜犯之情狀]  
　　盗犯吳祥芝陳興家曹永年等三名因在閘北潭子灣地方搶刦寳成全盛老正大三信局包封經護軍使署軍法科訊實於前日下午四句半鐘發犯事處執行鎗斃巳誌昨報茲悉該犯等由軍署提出時先在南巿十六舖裏馬路一帶游行示衆各犯胸前縫有白布一方上書姓名籍貫年齡等淞滬警廳派馬隊巡警四名在前導引並派督察長曾永奎偵緝隊長翟世淸隊員郝樹霖保安隊長杜溎率同偵緝保安各隊士沿途護解用水巡隊小輪解至閘北蘇州河登岸四區警署長姚志祖及三分年署員藍挺英亦率長警將各犯載入黃包車大統路光復路游行一週至潭子灣桑樹園地上巳掘成三穴令該犯等坐於穴内由保安隊士同時開鎗執行經過之處兩旁觀者擁擠異常行刑場上觀者尤衆鎗斃後由閘北慈善團派小工將三屍身棺殮舁往新民路義塜掩埋 
[移提擊斃包探之嫌疑犯]  
　　新閘捕房捕頭偵悉淞滬警察廳偵探前日在閘北四區二分所境内緝獲之盜匪顧漢臣與虹口提籃橋捕房華探余炳炎被盜擊斃一案似有關係昨特諭令華探目李星福包探錢壽生及西探協往淞滬警廳禀見徐廳長請將顧盜移提歸案訊究 
　　另一訪函云淞滬警廳偵探李鴻强等前日（十號）在閘北華界恒康里緝獲顧漢臣一名指爲在美租界桃源里耿海亭家搶刦傷人之盜犯解廳訊辦昨日先由偵緝隊翟隊長向之盤問據顧漢臣答稱年二十八歲向在淸江一帶閑遊並無恒業惟本月七號晚醫生耿海亭家之刦案實未知悉等語旋爲公共租界總巡捕房得悉以盜刦地點係在租界旣經破獲盜犯應歸捕房解廨訊辦故於昨日派令華探目李星福等赴廳詢查所獲之顧漢臣是否爲行刦耿醫生家贓物並傷害包探之盜犯該廳答以未據供認尙難决定該探目等遂各回去 
[法總巡飭緝命盜案犯]  
　　法捕房總巡施美德君以本月一號法新租界華格臬路梅福里一百九十二號張姓家被盜搶刦未成又四號晚喇格納路一百二十四號卲立坤家被匪搶去金飾洋銀又三號黎明時白爾部路發現被人戳斃之老叟王大大尸身一口又十號晚愷自邇路首安里二十八號陳姓家被匪搶去金飾等值洋三十元以上四案匪犯均未破獲恐其遠颺他處故特選派迭破重案各包探分途四出至各外埠嚴行偵緝各該盜匪及兇手到案訊明懲辦 
[烟酒聯合會常會紀事]  
　　中國烟酒聯合會昨日下午二時開常會到者胡靜軒朱崑山王頌芬莊成道等三十餘人首由主席陳良玉報告公致全國商會聯合會謝函業於昨日發遞近日迭接京師聶允文茅佐腴等來函叙述近日情形悉財政會尙未將煙酒税提議報告畢卽由副幹事陳祝三起言本會請願一案自經政府發交財政討論會以來巳將兩月乃至今延擱不議實使商人萬分懸盻現在兩業中人蓋章到會催促公呈政府迅予飭議者巳有七十餘家自應早日進行嗣由喬良幹聲言敝業同人之意須請總代表早日進京設法催促現西菸帮同人對於此事非常堅决所有因公費用均願贊助特先報告次提議附入全國商會聯合會問題公决本埠同人一致贊成應再通函外埠各分會徵求同意以便實行議畢時巳五鐘遂散會 
[縣商會開會紀事]  
　　上海縣商會昨日開春節後第一次議會傍晚五時開會各議董及各業代表到者四十餘人當由正副會長顧蘇二君報告去年經辦各事並解决商事公斷處情形畢復報告去年購買會址詳情略謂本會成立迄今巳閲十載所有會所房屋係向王姓出資租賃其地基係夏姓之產出租與王建屋訂定租期二十年現租期將届夏姓於去年急欲將地基脱售是以由本會名義直接承購計需價銀七千兩故今年以後每年房屋租金劃去租地費可省數百元惟此項地價當時由會暫行措墊現在會中經常費應由各業擔任增加籌助以資維持久遠云云各議董及各業代表一致承認公决增加之數俟磋商定奪後再行用函答復議畢入座會宴至八時後始散 
[商會辦事員應守之規則]  
　　上海總商會前日（星期六）開第三届常會其議案巳錄昨報茲將第四案修正辦事職員通守規則續錄於下謹按商會法施行細則第十七條内開本法第十五條辦事職員指依法選任職員以外之各項聘任員而言等語職員旣受聘任自應通守規則今特修正如左（一）本會各項職員旣受會長之聘任分科辦事應各盡職務各保名譽（二）辦事職員應嫻習法規所有經本會彙編之法律章程細則應各置几案隨時參考（三）各科職務以坐辦爲主任各職員即以坐辦爲領袖一切公事皆商酌而行（四）職員辦事時間春冬兩季以上午十時起至下午六時止夏秋兩季以上午九時起至下午五時止凡在辦事時間無論有事無事均應各守其職（五）上午未到辦事時間以前下午旣過辦事時間以後必須有人在會輪守值班以便接應其輪守日期由各科職員自行商定之（六）星期日午前辦事午後放假（七）職員之優劣勤怠由坐辦甄别之（八）職員有事請假須有定期非特别事故不得任意曠職經月不到另設假期簿一本記載之（九）職員分爲七科各按本科應辦事宜盡其職務（甲）書記科（乙）收掌科（丙）會計科（丁）庶務科（戊）繙譯科（己）公斷處（庚）華商道契處 
[上海縣敎育行政人員會議記]  
　　上海縣敎育行政人員昨在上海縣公署敎育科會議春季敎育進行事宜到會者爲縣視學朱　學務委員賈豐芸陸培榮何煥其朱文傑陳昌鳳縣立第一高等小學校校長丁熙咸第二高等小學校校長顧呁縣立第一女子高等小學校校 
 
 
 

Page 11

 
 
　　長曾鈞縣立乙種農業學校校長尹叔平等由縣敎育科長李宗　主席議决各事如下一議春季參觀團因滬海道屬高等小學聯合運動會適在上海舉行學務人員有協同籌備之責暫停一期一議春假期間舉行上海縣屬公立高等小學校及乙種實業學校聯合運動會私立同等學校均得加入（期間）陽曆四月一日二日（地點）上海縣公共體育場（經費）運動場一應開支由縣敎育經費項下撥給運動員赴會經費由各校自任之其他一切應行籌備事宜於開會前四星期先開臨時會定之（三月三四兩日上午十一時開臨時會） 
[再誌公共公廨之改觀]  
　　公共公廨舊有二堂自改建寛大法庭後其餘公堂亦經關讞員商明領事團一律改建新式公堂雇工看估各情巳誌前報茲悉前日巳由工部局測繪處繪成圖式呈送中西讞員察閲後即飭承包工頭先於樓上公堂著手改建 
[南北統一之紀念]  
　　今日爲南北統一共和之紀念日公共公廨遵奉部飭停理讞政一天昨日先由關會審員照會輪應陪審之英副領事查照並諭令檢察處條示公堂門首俾本廨辦公員役及當事人等一體知悉 
[戴税務司研究中國蠶桑之心得（續）]  
　　然可由此驗知其病以期設法防備故皆如上年之式包固並將同時自杭州一帶及寗波鄞江橋如式送來蠶絲乾繭及蛾子計共三十三種彙送法國請同十二年所送之子一一考察當經申明總税務司並函致法國來年本關暫停飼養訪求俟其攷察明悉究應如何整頓再行開辦及十四年五六月問接倪恩投函稱送來蠶絲乾繭蛾子均巳收到俟考察明悉即行函復今先陳其大略中國之蠶受病巳久特未深信此理今則可實證之如寗波之蠶所見病瘟情形他處亦復如是則中國各該處蠶種必有斷絶之時查得送來各種蠶身内具黴　粒（西語曰克柏司格）從未見有如此之多其黴粒之病曰椒末瘟（西語曰伯撇靈）凡蠶及蛾繭與子均經沾染此病且於各種蛾繭内並查有他種病狀譬如黃軟病（西語曰法拉斯利）特其一耳中國各繭其病旣如此之巨何以尙不及早料理然應如何料理容詳於後大抵宜以印度爲法中國蠶病雖深所幸者旣明此病尙可爲防備之計如送來各種子内有黴粒者甚多倘係西國之蠶染此病狀斷難生子卽生子亦未必能成蠶而送來之子竟能養出且能經屢次挑揀得無病之蠶成蛾成子至次年養出比先一年尤佳可見中國之蠶其力較他國爲大其中又查得二理一係中國之蠶患此粒瘟爲時巳久恐有絶種之時而與昔時西國蠶瘟之患相同一係中國蠶種内有力大者雖患此粒瘟醫治尙易送來之奉天省蠶蛾等巳經查其内有兩樣新種俟在里昻城考察絲院考察其絲即可知其絲質有可分别並其優劣如何然今巳經查明者如在中國温和之地一蠶養至數次未必能佳因遞次所收之絲一次不如一次譬如第一次收絲有八分至第六次則不過五分總之中國所出之絲式可定其一年不如一年而日本所出之絲式則一年佳似一年日本之絲不但年年加增其蠶繭及絲質驟然稱美各西國及美國均樂以重價購之其故甚易知也蓋日本國家曾經講求此事前有農部尙書將蠶蛾等件選擇精美送至西國考察復派人往法國及義大利國學習養蠶各事故今日本深知養蠶之法雖用種不過十餘其繭其子均爲極佳之品並能明何種宜養於何地是向來爲日本考察蠶繭之理其人雖產自法國至今日獲收養蠶之利則在日本而不在法人予觀今日中國蠶務情形頗與印度相同溯印度數年以來蠶亦多病絲色日減雖印度國家於民生各事向不過問然因蠶務所關擊乎民生者日巨亦遂改絃更張由其國家函請代爲設法挽救俾印人養蠶無害並託予聘一熟悉養蠶各事之人往印須深明巴斯𨺗選擇無病蠶之法而願與以重聘以期易於延覔無如爲予所深信而不疑者頗難其人故印度派養蠶公院之工頭一名來法該工頭在其國院内管理巳經兩載明悉養蠶各事到法後法國國家准其入蒙伯葉城養蠶公院塾房在該院内巴姓及提雨克樂兩人名下學習數月該工頭回印遂深知西國養蠶各務並防備粒瘟之患嗣印度國家擬設立養蠶公院數所專爲挑選佳種無病蠶子售與民人並設立一查考院令年幼之人來院學習分往内地敎習飼養每年所出蠶絲繭子仍送至法國以備查考但印度整頓蠶務較中國爲難其蠶繭甚小絲力亦弱其質亦次而中國地土宜於養蠶最爲便利縱蠶有病予逆料其易於醫治更能壯蠶之力成絲使多將倍佳於現寄來之絲也辦理如是之易倘有幹練之人經理中國養蠶事務日本國所能爲者中國亦無不能爲並無所難此一定之理也以上皆倪恩投於本税務司之函當於光緒十四年六月十八日抄呈總税務司並具漢文詳論蠶務情形及所有整頓之法兼申明商之本關監督寗紹道台亦甚關心願爲籌捐襄辦旋於八月十九日奉總税務司札覆以訪求蠶務各節旣深有關於國計民生擬呈請前總理衙門俟前總理衙門有何主見再行札知當擬辦理章程申送總税務司並函寄法國倪恩投請其核覆於十二月間接其兩函一係送督辦法國國家養蠶公院總敎習麻里阿所報在院飼養中國蠶種實在情形書數本一係覆知所擬開辦養蠶公院各章程當將麻里阿所報之書送呈總税務司嗣於十五年正月十七日復將倪恩所致兩函抄錄申送並呈明以前所論各事現有眞確憑據如養蠶之證即就浙江一省之蠶而言無不有黴粒患椒末瘟之症倘不亟行整頓恐蠶務之壞與二十五年前法國之害相同夫蠶漸長而病因之漸重别無良法療治惟有選擇無病蠶子之法一面防有病之蠶不使生子但浙江之蠶染患椒末瘟恐他處蠶病大槪相同惟中國蠶病雖深蠶力本大（蠶力究如何大俟詳於後）較之昔時西國蠶病設法尙易爲力故中國苟欲整頓蠶務惟師各西國近二十年日本近十年所設各養蠶公院之法而巳若蠶爲何種歸於何類在格致家語之甚詳似無關養蠶之事然必格致家分蠶爲何種種有何繭而後養蠶家始知何種蠶生何種絲並知養何種蠶爲有利益及何種蠶宜養於何地至巴姓醫治蠶病之法知之甚易倣之無不見效法國各處養蠶之人無不知曉查官册所載法國每年所出蠶絲之數計咸豐三年爲二千六百萬吉羅（每吉羅約重一斤十一兩）四年爲二千一百五十萬吉羅五年爲一千九百八十萬吉羅六年爲七百五十萬吉羅以後的減一年至同治四年僅歲出四百吉羅皆由蠶患椒末瘟所致也其時百出其計遍覔各國蠶子飼養而日本之子尤多迄無所效其年巴姓得選擇無病蠶子之法其患始息其法將蠶患椒末瘟者去除淨盡養蠶之人復加意飼養其患黃軟病者亦漸自止方法國蠶瘟盛傳之時計子重二十五克蘭（每一克蘭約重六錢餘）生繭二十五吉羅後則子重二十五克蘭生繭四五六十吉羅不等光緒四年法京衒奇會所出官册載近五年各國約出繭數當時法國每年出繭九百萬吉羅是法國自蠶瘟之後不十年而所產巳加倍矣且查此五年之前卽同治四年以後法國每歲所出繭數有多至一千四百萬吉羅或一千一百萬吉羅者而此五年中僅歲出繭九百萬吉羅者非因蠶復有病實由人工昻貴外來之絲價較賤故光緒十二年法國所出絲數雖爲八十萬吉羅而較之前數年所出之數實巳較多又查中國各口通商貿易總册所有絲及亂絲頭由上海運往外國之數自光緒五年至十四年此十年中計惟光緒五六兩年自上海出口之絲牽計每年爲六百四十一萬七千斤其餘之八年出口牽計每年爲四百四十三萬一千七百斤是後八年每歲出口絲數減少二百萬斤約百斤中少三十斤也其運往外國亂絲頭之數此十年中前兩年牽計每年爲八十九萬二千五百斤後八年牽計每年則爲二百五十萬一千五百斤是每年增加一百六十一萬斤每百斤中加七十斤也合上二數以觀則知中國蠶之病日深但絲斤減少而亂絲頭應隨之俱減何以反有加增蓋由養蠶日見其多而成功少故亂絲頭日加而絲斤日減今就上海廣東運往美國之絲數與日本運往美國之絲數而論中國則年見其少日本則年見其多甚至大相懸殊故合上海廣東日本各出口絲數計之譬百分中當光緒四五兩年上海出口絲數約居百分中之五十二分至六七兩年則約居八十四分嗣後年年見減至前兩年則僅居十五分查前數十年作經之絲由上海運往美國者名七里卽細絲俱由南潯新巿菱湖湖州雙林鳥鎭而來大蠶絲卽粗絲產自該數處之外一帶產細絲之地在浙之北其地不大所種桑樹稠密近二十年復年多一年蠶屋稠疊過爲擠密或即因此蠶病盛行該地之絲遂收成日少即本處所需絲斤以織絲貨亦不足用遂越太湖往無鍚買粗絲之蠶繭以補其缺約每年至數百萬斤之多即上海所設兩繅絲行亦每年往無錫溧陽等處購買絲斤備用產粗絲之處其數本少其地甚大數年來雖種桑之區日多較之前時甚廣而蠶病亦與之俱廣絲則不能多收若日本出口之數當光緒四年爲一千四百十包及前兩年巳加至一萬四百包是皆由於日本仿用巴姓選擇無病蠶子之法產絲驟盛而人皆知其絲質尤佳故中國蠶務亟宜整頓萬不可緩如以上所擬各法最爲妥善其事不過便民興利并不强民聽從民之聽信與否悉隨民意其聽信者定獲利益利益漸廣信者必衆按麻里阿寄來飼養中國蠶種情形書内所載照西國養蠶之道及巴姓選擇之法飼養中國送來之蠶子其種卽本關所養未成者麻里阿竟能養成且次年復養較上年尤佳請證實之查所送蠶　共三十三種内以十種而論光緒十三年十四年所成繭數斤兩以若干繭成一吉羅計一種第一年七百五十繭爲一吉羅次年七百十四繭卽爲一吉羅一種第一年一千六百八十繭爲一吉羅次年一千二十五繭即爲一吉羅一種第一年一千九十五繭爲一吉羅次年八百六十九繭卽爲一吉羅一種第一年一千六百十八繭爲一吉羅次年八百三十三繭即爲一吉羅一種第一年一千六百繭爲一吉羅次年一千二百五十二繭卽爲一吉羅一種第一年一千一百繭爲一吉羅次年九百五十二繭卽爲一吉羅一種第一年一千一百繭爲一吉羅次年八百六十九繭卽爲一吉羅一種第一年一千九十繭爲一吉羅次年七百四十七繭卽爲一吉羅一種第一年八百五十五繭爲一吉羅次年七百六十九繭卽爲一吉羅一種第一年八百四十繭爲一吉羅次年七百十四繭即爲一吉羅可見内有一千八百十六繭爲一吉羅之蠶種其子次年所出之蠶僅須八百三十三繭即爲一吉羅是每蠶較第一年加重一倍該種蠶不過身體較壯其病仍未去盡如以上十種蠶合而計之則十萬蠶於第一年成繭重八千五百三十吉羅至次年所成之繭可重一萬一千四百八十吉羅約每百斤中加重二十六七斤也又倪恩投函覆所擬設立養蠶局章程云閲所擬各章均甚妥當惟似稍有不合夫今日中國欲整頓蠶務與舊年印度開辦整頓蠶務相同且印度整頓之法想亦與中國相宜如在寗波所查各事雖有裨益然不過浙省一地之蠶他省各種家蠶半家半野之蠶及野蠶除牛莊一口外尙無實在查出之事 
（仍未完） 
[縣商會答梁任公詞]  
　　上海縣商會副會長蘇筠尙答梁任公詞云上年十二月二十日任公先生惠臨商會歡叙一堂蒙演説至一句餘鐘之久對吾商界情意懃懇溢於言表感佩殊深時有囑本炎代致答詞者因時間匆促且重以任公先生之惠敎未敢以悠泛之語塞責故未即答惟意所欲陳不能終閟謹抒管見以質高明失學不文詞不達意幸垂諒焉同人等耳先生名讀先生書二十年矣先生以國事故遊歷四方不獲常親敎益恒以爲憾今日蒙先生惠然肯來同人等巳深榮幸更承以商界之切要垂敎諄諄勉勵備至尤爲感篆敢不努力進行以副雅意先生之宏論有三大端曰援引後進曰商業敎育曰調查商務均爲不刋之論惟社會上有種種之牽製與種種之窒碍不敢不略舉以告先生並以告各界焉夫舟車之便舟有南針以示方向車有軌道以利遵行倘使舟失其針軌不合轍則舟車雖捷亦失其能力矣商業之發達非四民共同進行不爲功猶人之五官四肢須連帶活動也今則四民之業各自爲謀無相濟之益乃無相成之功昔之留學生某在日本學染織畢業歸請設印泥廠於金山某君某君固滬上巨商𤍠心實業者� 
慨然允之特於滬上南門外租地造屋乃屋工未竣人己離滬詢之則巳爲某部部員矣本炎曾設中學校於滬上學生之畢業運來吾商號習賈有五月而去者有一年而去者其去也或就海關或就郵局以海關郵局事簡而俸厚也一言以蔽之不耐勞苦重視金錢再今日在座同人忝爲各業代表然無一不由辛苦艱難起家者商界以習慣爲重以勞謙謹飭爲貴而留學生往往靑年出洋及至歸國於本國社會習慣全不體會所言皆外國法制不能行於中國所以格格不相入也先生之説謂某君任銀行職再待數年卽可爲前輩誠哉是言然某君固勞謙謹飭之人否則焉克至是又敝友某君前年自美國畢業歸去夏即組成紗廠頗著信用今年某富商又延爲襄辦組織布廠正在進行蓋某君者初非精工藝及管理學不過肯虚心研究知中國商業之習慣是以相機順應無往不宜如果後進少年類能勞謙謹飭遇事虚心則援引較易爲力此固同人等所昕夕企望者也曩昔父兄之於子弟無不以富貴利達相期聰頴之童必爲之讀書植學俾之成名至於顯貴以爲榮幸其天資魯鈍讀書不成者方令習商苟非家貧無力讀書則聰頴者不得入商界故商界尠達才此實在事者　諱言前淸之季吾滬上商界有聞人曰葉澄衷曰楊斯盛是二人者少未讀書而識見特高皆能挺然自拔爲工商界之雄然於文字究屬欠缺因知少年失學之不可皆興辦學校敎育子弟俾之成材由是以觀爲商者類多失學而讀書積學者又不肯爲商所以商業敎育之末由灌輸也至於調查商務固商會之唯一天職然而竟有絶對反對者前年南商會曾呈請外交部將駐外領事調查報告宣布乃至今杳然民國政府成立以來爲國用計各項征税層見疊出有加無巳商家力難擔負不得不咸相隠秘諱莫如深雖欲調查烏從而調查商會爲維持商業之機關而鎭日栗碌者大半爲捐也税也借債也領銜拍電也公益善舉及一切交際酬酢應接不遑而固有之天職反不能盡言之實深愧　猶有數端請爲先生更僕陳之日本前數年預算國借外債十五億私借外債十六億每年利息約一億六千萬全國人口五千五百萬大小總計每人食米一石（日石較中國爲大）應五千五百萬石每年產額平均四千七百萬石計少八百萬石每石十元應少八千萬元兩共每年輸出銀二億四千萬彼政府因即改變政策奬勵殖民種稻及國外貿易按殖民種稻由門司至釜山輪船八小時可到門司與長崎間山多地瘠故人民往朝鮮者極多繪圖貼説以勸之若國外貿易則政府特提出銀數百萬交與銀行凡貿易者可得優待權利假如大連購貨至彼國以價值至賤之黃荳論以小輪二千噸計每載荳值銀十萬兩押滙三十天期利息四釐爲四百兩他國人無此權利尋常利息八釐須八百兩每月船行三次每年相差一萬四千四百兩若貴價之貨更無論矣試問華商能與競爭乎人民往外國者多即國内食米者少更於朝鮮台灣多種禾稻以之接濟故日本近無缺米之慮中國湖南江蘇爲產米之區往往禁止出口廣東福建產米少而無本國米可食馴至忍痛購食西貢米每年流出銀錢極鉅乃湘蘇之官紳方以禁米出口爲善政亦可慨矣滿洲出口荳值五千萬元（額二千五百萬石昔以二元半爲一石計現每擔須三元六角）豆餅三千五百萬元豆油一千萬元共九千五百萬元某國均以紙幣換去以紙幣而易九千五百萬之貨物宜一躍而爲世界大債權國此實中國政府與之也磁器一項外人名之曰支那以中國所特產也產地爲江西同贛運申經過局卡數十處税倍於值外國磁器運至上海祗完進口正税一道在租界躉兑分文無捐以致外洋磁器觸目皆是中國麫粉近年始可出口然每包祗重三十七斤半須納捐洋三角按值百抽至十五各國土貨出口無此重税政府轉視爲大宗進欵而某國人巳於靑鳥亦製麵粉出口毫無捐税運至南洋各鳥競售華粉又大受影響矣詩曰如彼舟流不知所届其吾今日商界之謂乎先生爲我國偉人洞達一切辱承惠敎不得不略告所知冀藉先生之力發聾震瞶督促進行俾吾商界得追隨於後幸莫大焉 
[滬濱各校之新春消息（十）]  
　　留雲學校南巿留雲高等小學校今春爲普及敎育起見推廣學額減收學費每半年高等科僅收學費四元補習科三元巳於本月八日開學新生報名頗形踴躍聞十二日（今日）即正式授課 
　　通惠學校滬紹水木業私立通惠小學校創辦數年成績頗著去歲由王硯耘君擔任校務力求整頓茲巳於本月十日開學學生到者百數十人聞尙有餘額可補云 
　　女子工藝學校法租界霞飛路大安里民國女子工藝學校於陰曆正月二十日行開學禮並上大總統題贈女紅先導四字之匾額學生到者八九十人校董及來賓到者亦有數十人聞該校中學今年巳改組師範報名入學者頗不乏人 
　　婦女手工傳習所西門外小菜場怡和里中華婦女手工傳習所專授花邊並其他各種手工以裕女子生計茲定於今日）卽陰曆二十一日）開校聞有餘額尙可收錄云 
[會議推銷印花税辦法]  
　　上海縣知事爲推銷印花税事訂於二月十日邀集四巿十五鄉經董在縣署會議等情巳紀前報前日爲會議之期除閔行顓北馬橋等鄉經董因路遠未到外餘如上海閘北法華引翔等鄉各經董均如期蒞止於午後二時在縣署財政科集議由該科主任　　今日尙有新聞轉入後幅第十二版 
 
 

Page 12

 
 
姚鑫之主席與各經董討論决定各巿鄉各設勸導委員一人有商會分會之鄉鎭由商務分會輔助之其辦公經費悉照部定章程辦理 
[函告愛國公債還本情形]  
　　上海縣公署於二月十日函致上海總商會云逕啓者案奉財政廳訓令奉財政部宥電開愛國公債係前淸季年發行民國成立承認有效並歷次付息在案查該項公債章程第六條内開自第五年起每年歸還二成債本等語上年十一月卽届第一次償本之期所有抽籖手續業經本部籌備就緒定於本年二月三日下午一時至五時在中央公園舉行抽籖償本除通告外應請尊處就近派定代表届期蒞場參觀並飭所屬將此次還本情形出示曉諭一面布告商會農會各機關一體知照藉昭國信等因奉此除由本廳特派靈曜爲代表前往北京蒞場參觀外合行通令該縣遵照仰速遵錄部電將此次還本情形出示曉諭人民知悉並分行商會農會各機關一體知照以示大信此令等因除出示布告外相應函請貴商會查照爲荷 
[交涉員往寗未返]  
　　駐滬交涉員楊小川君因美德問題特於前日乘滬寗火車晋省面謁馮副總統磋商一切請示機宜至今尙未遄返聞須明後日方能囘滬云 
[知事警長赴杭問疾]  
　　上海縣知事沈寳昌淞滬警察廳長徐國樑因悉浙江楊督軍近日患病同於昨日（十一號）上午七時由滬乘坐火車赴杭問候定今日返滬 
[奬勵水警之預備]  
　　馮督軍以去秋迭在蘇屬各鄉聚衆刦掠之巨梟徐老窩子（卽王志强）爲水警官兵在李家埠地方擊敗鎗傷該匪足部逃至滬上同仁醫院求醫因而拿獲解省訊明處以死刑所有此案出力之水警官兵自應咨請奬勵故於前日令行水警二廳轉飭第一專署迅將出力官兵姓名造具履歷五份送核以便咨部請奬 
[官廳嚴禁賭博]  
　　淞滬警察廳長徐國樑以賭博一項爲害無窮故於昨日通飭各區所並偵緝隊隊長督率長警隊士等嚴密查察有犯必懲上海縣沈知事亦通飭四鄉警署及各地保等一體調查嚴禁 
[又獲一羣賭徒]  
前晚有多數賭徒在小南門外洗帚弄陳永桂木作内聚賭當被一區一分駐所李警佐訪悉派巡官率同長警前往拘獲賭徒楊紀生王阿二吳香林李阿二尹得玉周季明吳振芳王四寳及頭家朱玉山木作主陳永桂等二十四名解所詰訊屬實飭朱玉山罰洋五元陳罰洋二元餘各罰洋一元開釋賭具銷燬 
[賭徒受罰]  
　　二區一分駐所探警前日在石皮弄長壽庵内捉獲大批賭徒併解該所轉解警廳司法科由劉科長提訊明確判爲首之金蘭罰洋二十元其餘賭徒十八人各罰洋五元以儆 
[法工部局總辦逝世]  
　　法工部局總辦唐登君蒞任以來整頓局務不遣餘力詎於前晚在浴室内悶極昏暈旋即逝世昨日工部局領事署各捕房均下半旗以誌哀悼 
[茶館私裝電燈]  
　　高昌廟廣東街三和軒茶館近在樓上私接電線裝設電燈二盞被内地電燈公司得悉派員親往取到燈頭二個證明私接電燈卽將該茶館主送交該處警區請爲照章穂罰 
[瞎子幾被竊賊送命]  
　　　者甬人吳金蘭前日向友借得洋三元正擬購買船票回籍詎被賊將洋及所帶棉被一條一併竊去吳以生機頓絶卽至外大橋上投浦圖盡當經六百三十六號華捕查見急喚舟子帮同救起帶入捕房訴知捕頭轉禀公共公廨中西官諭令函送寗波同鄉會資遣回籍 
[頭破血流]  
　　住居新閘路之顧和尙前晚在北成都路二百十號屋内糾黨將陳長根擊傷頭顱流血不止當經陳友王明甫鳴捕將顧拘入捕房存洋一百元保出候示並着將受傷人車送醫院醫治 
[呑沒媒金之爭鬭]  
　　住居西門外斜橋地方之邵振民因其表兄某巳於去冬病故托鄰人夏廣香夏揚德弟兄轉托李漢良李武智爲中將表嫂周氏再醮與陳姓爲室當時得媒金洋十元原議匀分詎後全爲李姓呑沒日前李姓弟兄在該處某小茶肆中　茗適被夏氏弟兄與邵振民等遇見向索媒金口角用武各受微傷由警將一干人拘送二區警署轉送地方廳由檢察官預審一過以各人受傷甚微且均非善類判令一併收押候究 
[婦人請求離婚]  
　　住居老北門内計家弄之張伯良近被其妻顧氏至地方廳狀訴謂婦人嫁與張伯良爲妻巳歷七年生有一子邇來張囑令婦人携子歸寧母家置日用於不顧嗣經探悉張家中早有妻子原係重婚近思遺棄請求斷離等情當經該廳於前日下午飭傳兩造到案由曹推事官賀檢察官等蒞庭研訊張顧氏伸訴前情請求判離並追償損失洋四百餘元訊之張供稱家鄉並無妻室請將婚姻維持問官得供後由賀檢察官起立陳述意見略謂張伯良旣有家室不應再娶至追償損失一部係歸私訴問題請貴審判長公判並據兩造所請之律師出庭互相辯論良久問官遂諭辯論終結聽候送達判詞於是退庭 
[婦人與夫離居]  
　　紅帮衣匠周樹庭因被其妻朱氏在公共公廨呈控不顧贍養請求離婚上星期六午前由王襄讞會同美博副領事升坐民庭研訊據原告周朱氏投訴與被告結姻迄巳二十餘年生有子女各一女巳出嫁近因被告不務正業時將衣物取出變價吸食洋烟屢向規勸反遭兇毆今竟抛棄不顧求請斷離願居婿家等語訊之馮樹庭供稱自歐戰發生以來生意淸淡家用拮据現巳改業在瑞記洋行爲跑　原告無端尋釁致相口角尙有他事不便供明惟並不將伊抛棄求鑒中西官判原告准居婿家並着被告交保不得無改至原告處滋擾 
[留養女子潛逃]  
　　濟良所留養之廣東女子桂紅因不遵所規於前日乘隙走出探查獲帶入捕房通知該所西女董轉禀公廨中西讞員諭將桂紅改送棲流所留養候核 
[妓女不堪凌虐]  
　　英租界雲南路一百五十五號門牌雉妓院妓女謝馬氏周沈氏趙張氏均因不善逢迎被鴇虐待前日同投濟良所求援經西女董詢悉其情一併留候解送公共公廨訊奪 
[繡雲天更夫發癡]  
　　山東人李憲聖在湖北路繡雲天爲更夫近患神經病於前日在途胡鬧被四十九號西捕查見將李拘入捕房禀奉公廨中西官諭送棲流所留養醫治 
[咨請崗警注意淸潔]  
　　南巿各處淸潔所挑夫每因船隻不到無從傾卸將居家所倒之糞傾在坑厠内愈積愈多　氣　佈且有淸潔夫役任意　索酒資曾經各處居民函報工巡捐局長通告取締並飭各承辦人從速淸除在案詎迄巳多日仍未遵辦故又由工巡捐局咨請該管警區飭知崗警注意查察以便拘罰示儆云 
[再誌定購顏料之糾葛]  
　　郭雪瀾前委代表楊裕慶至法公堂控稱郭前向晋和顏料號經理蔡蘭友定購硃紅顏料二十箱兩次付過銀三千兩後因貨價飛漲該號延不交貨以致郭在香港抛出之貨亦難交出被人控告損失銀一萬除兩店巳倒閉郭今被押故委商人投案請求追償損失等情晋和號經理　蘭友延賚美律師代表聲稱原告前向晋和號定購顏料並托墊欵該號以郭前欠未淸不允代墊囑其現滙貨銀購下之後屢催出貨並於去年正月初七初八連拍兩電咨照原告如不出貨應作無效請察中西官遂判原被各將往來電稿呈候察閲覆訊核奪在案昨又傳訊賚美律師將電報繙成法文呈案代表楊裕慶聲稱實有此電係來催促出貨不可遲誤等語惟購貨時並未書明期限詰之蔡蘭友供稱顏業交易向章如此故未書明問官訊其貨存何棧曾向何號購來蔡稱商人前向顏業茶會上之同順康掮客許阿文購下因郭過期不出故商人亦未向許阿文出貨致將所付定銀一百兩充公作罷是實中西讞員會商之下着將往來電稿檢齊呈騐尙有正月二十三一電仍未呈案諭着原被告各將電報一併呈候察核 
[止提棧貨之無益]  
　　舒子仁因被方保山串騙棉花計值銀五千六百五十兩控由漢口官廳交保來申料理詎方至申後卽串出王榮卿爲買主霸持不理故繳保證金洋五十元將方扭控捕房解經法公堂訊明方保山貨銀雖未交付巳經漢口官廳判交人銀並保舒子仁不應將方越控遂判將案不銷方卽開釋保證金公堂費亦著原告擔任繼有王榮卿投案控稱舒子仁將商人前向漢口正大花行主方保山購來棉花六百二十八包内有二百七十八包存於怡和貨棧内被舒登報止提今有買據淸單呈察况商人購下後將順記提單兩紙押於大豐永號内用過銀一千兩被舒阻止致被該號倒去求請向舒追償損失並請給諭往提貨物等語後有元甡莊經理投稱前由義昌莊押與商莊順記提單一紙計棉花二百七十八包抵去銀二千五百兩貨存怡和棧内亦被舒子仁登報止提求請核示中西讞員諭曰王榮卿追償損失准予另行起訴並著元甡莊等聽候堂諭將貨往提在案昨日傳齊案中人證由聶讞員宣布堂諭曰舒子仁前控方保山串騙貨銀訊係越控將案注銷今察得所存怡和貨棧之棉花二百七十八包實由王榮卿向漢口正大花行方保山買來銀巳付淸由怡隆報關德和輪船運申計順記提單二紙一計三百五十包一計二百七十八包由王押與巳倒之大豐永號内由大豐永轉抵與義昌莊由義昌抵與元甡莊計銀二千五百兩今將呈案證據察驗無訛准予給諭往提著王榮卿於十四天内直向元甡莊備本取贖如逾限不贖准由元甡莊將貨出售如有餘銀仍給王榮卿具領此判原被人等均各遵諭而退 
[不還綢價之控訴]  
　　莫讓在公共公廨呈控粤人王添不還綢價銀二千餘兩上星期六午前由探將被告傳至公廨請示中西官諭王交保過堂候訊 
[復訊洋商控告地保案]  
　　英商台維生控地保沈月堂不肯蓋戵一案前日午後由公共公廨復訊原告投訴所買曹秀春地皮該地保不肯蓋戵請爲訊核並由兩造代表律師向見證曹雲祥等盤詰良久經會審員王肇之君商之英卓副領事判沈月堂交保候再復訊 
[失孩家屬注意]  
　　本月八號救濟婦孺會偵探虞占順王緯文在新疆輪船上破獲拐婦王張氏張李氏及被拐男孩五口當報水巡協解地方檢察廳訊辦該男孩等均年約四五歲父母姓名籍貫住址槪説不淸其相貌皆甚魁梧似非小户人家子弟刻尙留在檢廳如有失孩之家可先至救濟會查看相片如果相符即行邀保往領俾得完聚 
雜評二 
[告省議會（）]  
　　江蘇省議會第一届之會議以爲暴力所解散其議决之案件遂多爲行政機關所變更第二届之會議閉會未久議案執行者尚鮮而實業方面以財政廳之無意撥欵更有不易執行之勢是故省議會常年會雖巳兩度而議决案之見諸實行者曾寥寥無幾也今第三届之常年會又將於下月召集矣議員諸君於提議事件之外於議决案之巳否實行似宜稍加注意要知人民所望於議會固在實效斷不願每届會議之結果省公署但平添一宗卷牘而省議會方面祗此彙刋之大批議案爲一届報銷册也 
 
 
 

Page 13

 
 
   
 
 

Page 14

 
 
自由談 
游戲文章 
[老申報歌] [  楓隱]  
　　老申報聲名好是報呌老又不老呌小又不小出版風行四六年報界風氣開最早方今又把四六年中事重編翻覺耳目一新花樣鮮或言中國本稱老大國龍鍾老熊殊可憐何必重把斷爛朝報輯陳貓老鼠同遺羶我聞其語發狂笑笑客殊未窺道妙凡器有舊方有新凡物有老始有少何况九臯相馬略皮毛老少在神不在貌精神委塵志退縮靑春巳可老耄弔精神壯　多進步華髮盈顚如年少君不見趙充國馬伏波老將臨邊容　鑠凌烟晝像功不磨又不見文潞國寇萊公老成持重立朝端四夷聞名拜下風他若田有老農稼穡諳課晴問雨資指南巿有老賈熟貿易糴賤販貴工居積肆有老工精製造出奇制勝心思巧營有老卒熟邊堠據險設伏膚功奏妖韶女老有餘熊老師宿儒博記載是皆老當益壯氣無前返老還童如靑年方今中華民國運更新老成新進同垂紳上有黎山老母作總統仁厚慈祥能服衆下有國務院中諸閣老會議要政資探討徐娘半老饒風韻解紛排難力亦奮海濱吃素老婆婆折衝樽俎賴磋磨西林一老道原尊再造共和推元勳馮唐巳老東南鎭江淮保障威名振更有當年風流老張緒點綴昇平常觀霓裳舞卽如我儕老百姓幸逢新歲閒無事口吃老米飯身穿老羊皮頭頂老屋風雨庇有時三寸不律手中持老筆紛披恣遊戲嬉笑怒駡盡成文言者無罪聞足戒以視滑頭浪子紈袴少爺撲克打打麻雀义义看戲坐包廂弔膀看嬌娃花天酒地恣揮霍祖宗造孽子錢用盡不肉麻彼此兩兩相比較孰爲有益社會與國家是報稱名老申報報名雖老心不老紀載新鮮消息靈常與輿論作代表即今重將舊報搜世運進化亦足資參考我今泚筆作俚歌諛辭夸語一筆掃但願是報文運老彌亨庶幾中華民國國運亦與天地同不老（四） 
[新八股]  
[推事破承題] [  太上餘生]  
　　事而曰推應受理而不受理矣夫事在人爲本非可推而不理也乃竟有推事焉不幾於應受理而不受理乎（五） 
[議員破承題] [  太上餘生]  
　　員以議名宜其議論多而成功少矣夫天下有道則庶人不議乃竟有議員焉不將議論多而成功少乎（五） 
家庭常識 
　　治　髮西洋人有以蜷髮爲美觀者吾東方人則　是習女子而蜷髮尤爲挽髮施笄之累茲有治法足資補救法煑𤍠水於鍋� 
令沸加入硼酸一握而攪透之乃移洗面具於鍋旁拖髮入水以櫛爬梳之髮乃自直又法取甘草根熟蒸之日取其汁洗髮月餘不輟收效亦同 
　　美眉術每日曉粧時以五十倍之硼酸水反覆洗其眉毫更以刷浸於綠茶煎汁之中竭力摩擦之如是日久則眉際不期而現非常之美熊惟斯時苟覺發癢不可搔以爪須以軟刷徐徐擦之[  烏廬] （二） 
笑話 
　　某甲至巿肆購物嫌其價格太昻將罷走店夥笑曰君何不探明價目然後來購耶某甲一時語塞頳顏而出他日復來指肆中貴重物數種令取出一一詢其價迨櫃上陳列旣滿乃笑謂曰今日勞君我特來探問價目耳 
　　一兒就塾師讀問學而時習之一語作何解師曰學者學習也而係虚字時習者時時温習也之亦虚字兒頷之明日回講曰學習虚字時時温習虚字[  梅魂] （二） 
短篇小説 
[科學短篇一百萬金之競賽（二）] [  太當仙蝶]  
　　此時大球中之金錢旣一度流入空罐之内維廉卽取罐從容步至彼室之端傾入球下之小罐中果爲吸收而入乃復歸至原處少坐約十五秒鐘球中之金錢復流維廉又取而移之空球時滿室沈靜但聞錢流之聲琅然觸耳杜洛德亦負手佇觀不卽行可五分鐘信生乃提議曰此錢聲觸耳殊非所宜能許以軟皮墊入罐中否滕根爲公證人聞語猶豫久之而後諾惟以皮墊櫬入罐時必須維廉親自爲之杜洛德以爲滕根之意頗覺公平且讚吾人心細於其所設障碍均能一一察破蓋其罐底發聲觸耳實與壁間白堊地上軟毯同一用意也杜洛德旣去維廉仍從事移錢而熊度凝定來往步履皆有一定之規則卽寸步路亦不多行且不多語其一往返間恒在二十五六秒鐘之問退而歸坐則閉目省資休息時　生巳製就皮墊維廉即以襯之罐底聲果盡息於時一句鐘巳過吾人好奇之心至是亦即少減遂均坐而閒談然有一事尙須斟酌則吾儕諸人終亦不能如維廉之終宵弗睡乃約定吾與信生輪流更直而滕根三人亦如之議妥又過半句鐘矣室中祗　我與滕根二人其餘均退息兩句半鐘後維廉遂須進食此事吾人亦嘗再四磋商使所進食品不善消化則於其進步必多妨碍蓋一禮拜中每飯而無一分鐘之休息則其將來消化必至停滯欲免此病但有戒絶濃厚之品僅進淡薄之物吾嘗聞之賽自由車者往往一行二十里而所飲食者不過水菓牛乳或牛汁即欲飲酒亦復絶少此事與維廉正復相似故即仿而行之維廉尤能節食但食蛋白及牛乳少許至於酒則當於後來酌用茲且不備時光徐徐而過維廉躑躅往來有如巡哨之兵每行二十五秒鐘休息三十五秒鐘一定不易有如機械勞霍二人以兩句鐘進是日遂不復出將近夜十句鐘杜洛德復至時維廉巳得六分鐘之休息遂往入浴浴罷少憇復事搬運少頃杜洛德復去以後兩日亦如是其意蓋謂無論何人必至第四日始有可觀以前三日無足重也室中温度恒在六十度之間雖無窗户而空氣常新蓋通風之機製設完備飲食供張亦盛故吾人居此亦不患苦每至夜十二句鐘則必相聚笑談用以助維廉之精神杜洛德則且歷舉以前諸人之狀以資談助津津有味且謂維廉身體雖健然不出五日亦必頽矣（未完） 
長篇小説 
[絶塞奮椎記] [  野鶴]  
　　第十一回（二） 
　　一時瑞華晦軒毓忠等紛紛走來問他們爲些甚事春巒道如今事巳如此我們還須商量大計祗是這裏不過是熙來　往的道路並非是商量的場所我們還去揀一個安適的地方罷晦軒等都道有理霎時問各各上馬去了再説涼州府内本來駐下一個參軍這參軍姓鮑名喚凌霞年巳五十和漢平本是個舊知交因爲凌霞也是個狡詐敏給富有計慮的人同氣相求自然莫逆這回漢平來凉卅載朋簪一朝共事兩下裏　更加親密起來祗苦着凌霞的衙署在東門附近和漢平那邊相離足有四五里不能時時聚覯這一日凌霞沒事正想往晤漢平裝束未竟外邊一個人慌慌張張的跑將進來定睛一看正是漢平忙問何事漢平祗顧急喘一時説不成話兒喘了好一會子纔原原本本的陳述春巒那事凌霞道怪道適才有人説起失火原來竟毁了貴署麽説到這裏略欬一欬再道旣是這樣老兄也别擔憂儘管在兄弟這裏躭宿幾天一面申報省裏説還未完漢平處道這樣未免太緩住在貴處更恐貼累老兄呢凌霞道不是這樣我適才説的不過是搪塞議論的舉動一面暗裏還可商個妙策漢平道有理有理鮑兄之見究非吾董不知凌霞道秦兄何必這樣現在第一緊要的是派幾個心腹偵察他們的行動説到這裏可巧有軍士進來陳述甚麽機務漢平祗得止口不譚當夜便下榻營衙倒也不必細表次日早上漢平纔用過早餐正和凌霞閒譚便有個探子名喚雨生的拿着二張黃紙一面給與凌霞一面説道昨兒他們巳把東後街一帶數十幢巨宅將居民悉數逐出當他們的辦事場所後邊蔬圃便充作秣馬的廐子今兒淸晨竟把南北二門飭人嚴閉一面還發出甚麽告示貼遍街頭巷尾小的此刻奉上的便是其中講些甚麽小的也沒知道祗聽得朋友説這告示上説的在秦爺面上狠不好聽的 
　　今日插畫爲『願政府對于美德邦交應宜愼重將事』十五字組成 
　　向夢樓君鑒足下住址未詳乞示知以便通信栩白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之迷信 
[山東巡撫丁寳楨奏請勅建金龍四大王廟摺（見本報壬申年七月十二日）]  
　　太子少保銜頭品頂戴山東巡撫臣丁寳楨跪奏爲河神靈異昭著保護要工請旨加封並在工次勅建金龍四大王廟以答靈貺恭摺仰祈聖鑒事竊臣籌辦侯家林堵口正值春融氷泮汛水垂至事勢極爲迫促臣到工時水勢日見漲發虔禱河神行禮甫畢陡覺消落北岸應廂水占之處退出二十餘丈均經改築旱占殆興工後河神更迭顯蹟而金龍四大王黃大王朱大王在工最久合龍後神形始化餘如陳九龍將軍曹將軍白老人亦倐忽往來屢著靈異查北岸先經二次搶險均臻穏固至二月二十二日方議加廂龍門大掃維時口門深窄溜勢巳極猛迅是夕忽漲水八尺有餘兩壩奇險搶獲終夜二十三日辰刻水勢益漲南壩吃緊愈甚忽片刻水落丈餘大溜向北奔注窮一　夜之力即將金門閉塞靈貺昭然萬衆欽異允宜垂荷褒崇用彰丕績敬請於侯家林工次勅建金龍四大王廟仍加封號其累蒙封秩之黃大王朱大王陳九龍將軍曹將軍白老人敬請一併加封附祀廟内以順輿情而昭庥報所有河神著異請旨建廟加封緣由恭摺具陳伏乞皇上聖鑒訓示祗遵其餘在工顯蹟各河神　　查明事蹟另行陳請合併聲明謹奏 
尊聞閣筆記 
[一戲語訟十餘年（見本報壬申年五月初五日）]  
　　番禺舉人金某者貴家巨族也凡其姻婭非仕宦即巨富前十餘年擇婚於順德勒樓鄉麥某亦縉紳殷户也女嫁纔一月閨房之内夫戲語婦云爾非白璧無瑕者詎意婢媪爲之飛謗於妻家而禍根起矣金夫婦信讒言始則登堂辱駡繼則俟麥某之母壽辰賓朋聚集金竟率親屬數十人肩輿至麥家毆其婿又將其母鳳冠衣服毁爛從茲兩家構訟蔓延至十餘年經兩縣大紳調停固不允又經歷任府縣官勸和亦不從某父巳死訟猶未息馮廣府將兩造拘到親審　金負荆請罪恐其不從特委員督之因麥尙有祖母在也又令麥迎回金女不准離異兩家冰釋十數年之案一旦淸結其判詞云判得兩家以縉紳之族聯姻好之歡乃以兒女姻緣頓生釁隙閨房細故横起猜嫌合　纔一月餘聚訟至十八載夫婦之道苦矣人倫之纔傷哉推原其故皆由金某賦性乖繆訓女無方閨閣之範罔聞巾槃之儀多舛遂失歡於堂上更拂意於郎君然而甫至夫家未諳㚲性偶愆姆敎猶有可原金某職爲司鐸形類痴聾輕聽嫗婢之言無端搆釁率震雷霆之怒問罪興師秦晋之好不終楚漢之爭紛起禮方成乎奠雁曲旋奏乎離鸞尤可恨者爲父不　罔恤　隨之願有女妅玉横被謠諑之詞筮不字者十年興大獄以三字此旣氷淸有愧彼亦玉潤難言遂至衞莊不答是悼　心戴嬀大歸飲泣終日似彼看羊海上備苦經年盼他駕雀河邊難逢　夕情足悲矣傷如之何本府念關睢爲雅化之原谷風重遺舊之感開誠勸導司議　纏金某不應非理相干責彼負荆請罪麥某當以全倫爲　諭令携手同歸兩造輸情一朝釋憾浮雲盡散缺月重圓自今後黽勉同心巳往事何堪回首男女以正共致室家宜爾之祥風敎攸關聯盡父母斯民之責 
花叢談屑 
[趙也仙（見本報壬申年十月十九日）]  
　　閨秀詩多爲好事者假託滬上　影衫㾗雖秦淮風月無以過此然祗識多買胭脂淡妝濃抺欲求一能於書卷中尋生活者則耳目所及絶無僅有有趙也仙者貌豐腴曾託迹章台不踰年歸士人某繡闥内爐香畫軸書卷横陳一洗脂粉叢中習氣間有吟詠大都吳江楓冷斷句居多昨得吳綾半幅上書一律簪花小楷秀媚天成下欵則注庚午趙也仙五字墨跡絶新以時考之正校書居滬日也詩曰敎坊落籍洗鉛華一片春心對落花舊曲聽空有恨故園歸去却無家雲　半軃臨靑鏡雨淚頻彈入絳紗安得江州司馬在尊前重爲賦琵琶如怨如慕如泣如訴可爲風月場中增一番佳話或謂此詩係吳人范昌期爲某妓所作然書法韶秀比事屬詞正箇中人之不可多得者矣 
雜錄 
[雲間陳秋臯廋詞（見癸酉年二月初二日）]  
　　妓女看春宮詩經二句我客戾止亦有斯容逸詩詩經一句不屬於毛桂花落徧萬人家書經一句四百里栗申初初　秋分詩經一句白露未巳僕婦易經二句家人内也灼龜四子一句介然 
狂簡難　吾道窮四子一句不成章不達淡掃娥眉朝至尊四子一句（捲簾）私覿舉杯邀對影秋月十分圓四子一句侍坐仙去唐詩一句空山不見人草草題紅葉江南秋盡時字一紲僧尼托缽何方去字一　無註佛經字一覈牡丹偏見不花多字一坍　名知伯道問信操吳音字一　半輪秋月照花開字一敖粹質瑩然玷巳磨字一皇罷官端只爲無才字一个暼見雙龍現還聞霹靂聲字一雷玉仙誰與結同心戲名一下山攝取魂魄驅駕羲輪戲名一冥追趕車四望爭看黑牡丹地名一奔牛風伯四書人一司馬牛天道猶張弓春秋人一弦高李陵聊寄數行書古人名一姑布子卿想着弄弄骰子老子的心思願輸家却難爲了赢家神名一三國人一四子人一水滸人一温瓊李意戴不勝白勝西江類衍派終後李靑蓮藥名二黃連日前 
 
 
 

Page 18

 
 
   
 
