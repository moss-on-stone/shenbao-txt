# 1900 - 326 - 4909923

 

Page 1

 
 
[募振秦災] [  申報館協振所謹啓]  
　　秦中旱魃爲虐赤地千里飢民草根樹皮掘食已盡甚至有設肆貨人肉以圖殘喘苟延者奇慘情形聞之令人淚下本館協振所迭接告災乞振之信深苦目今閩災未澹北難方殷而陜省又告奇荒廣濟博施愧無良策然東南爲財賦之地好善之士多若鯽魚頻年救災恤鄰不遺餘力故刀兵水旱之劫卒未一遇可見善機洋溢自能上格天心矧今鸞輅西幸繫念尤深各處仁人苟能慷慨解囊上可抒君國之憂下可慰災民之望較之尋常施濟之惠功德尤爲無量焉發棠之請不厭再三敢布數行敬祈德鑒 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論督撫賢否關繫之重]  
　　嗚呼吾觀此次拳匪變起南北安危之迥異而益歎督撫之貴得其人也夫督撫位分雖相將然巡撫統轄全省總督節制兼圻品秩不同權力亦稍分軒輊惟其間有督撫同城者若湖北巡撫之與湖廣總督廣東巡撫这與兩廣總督萬一各存意見卽不免掣肘之虞當戊戌年我皇上銳意變法这時議將巡撫裁撤以一事權嗣以祖制不可輕更事遂中止時論惜之不知督撫並處一城雖曰爵祿虚縻實有互相牽制之妙用正不必以此爲詬病也今天下時局誠亟亟矣東现各省所賴以維持調護保守疆土不爲衆議所搖者端推我兩江總督劉峴帥及湖廣總督張香帥二帥慮遠謀深當事機危急之秋逆知外釁之不可開亂民之不呆恃力籌挽救之策倡議與駐滬各國總領事官訂立互保長江兩不相擾之約於是江蘇安徽浙江江西湖南湖北山東各巡無兩廣閩浙四川各總督從之同心協力務挽狂瀾各國商民深感保全之惠故雖聨軍蹂躪北省無所不爲而不敢向東南妄生窺伺之心者劉張二帥之力也夫拳匪起於山東延及直隸其始不過星火涓流耳乃東撫毓賢縱之庇之惟恐不及直督裕祿復優柔寡斷不早痛剿遂至各國公憤難消淪陷我京津傾覆我社稷大局岌岌幾有不可收拾之憂論者每歸咎於端剛輩有以釀成之而不知其原皆督撫不得人所致也今裕祿已自裁矣毓賢亦褫職發配永遠不准釋回矣論二人之罪毓賢實較重於裕祿而猶不肯以一死謝天下致爲外人指摘其庸惡陋劣可想而知然亦知國事已不堪問乎向使山東一省早得袁慰庭中丞爲之鎭撫雖有拳匪何至爲患或直省早鎭以李傅相之威望卽使拳匪竄擾亦不難立予殲除蓋巡撫雖失其職總督猶可補救挽回夫豈料一誤再誤竟至於斯耶今何幸天佑聖淸雖有昏庸謬妄如毓賢者釀禍於前而東南各省得我劉張二帥表率其間卽有巡撫仍如毓賢之昏庸謬妄者亦帖然不敢剛愎自用試觀李秉衡固拘守一是而深嫉洋人者何以在南省與劉張二帥若有同志至北上而頓反初心可見劉張二帥讜論忠言感人之速而凡奉李秉衡爲圭臬者更無論矣甚哉西人見事之晚也近者旅漢各西人聞河南巡撫裕中丞長奉命調撫鄂中疑中丞素以守舊聞於時恐外交未能浹洽且以前次汴省戕害教士僉謂由中丞主謀慮其今兹銜命而來不免有碍互保長江之約商請駐漢領事添調兵艦以備不虞經香帥飭漢黃德道兼江漢關監督岑馥莊觀察竭力勸阻旋偵知裕中丞因年高多病已奏請開缺復備文照會各領事請釋憂疑夫裕中丞之是否守舊汴省戕害教士是否由裕中丞主謀吾不敢知惟所慮有碍互保長江之約則可决其必無何也前湖北巡撫于次棠中丞蔭霖亦素以守舊著名者也當端剛未敗之前未嘗不思曲意迎合充其志實與毓賢不相上下乃與香帥朝夕親炙不能逞所欲爲卒得全名以去蓋督撫同城之效有如此者彼西人未知底藴鰓鰓過慮又奚爲哉然吾於此益歎督撫之宜得人也 
[本館接奉電音]  
　　昨晚西安行在飛電傳來旨一道敬謹譯登○十月初四日奉旨劉樹棠著開缺另候簡用浙江巡撫著惲祖翼補授榮銓著授浙江布政使欽此 
[德人之言]  
　　英京倫敦來電云某日德國外務大臣保路君在議政院宣言於衆曰我德於辦理交涉事宜曾無陰險之謀欲不利於中國倘中國克自振作主權獨操則我德亦有所利益焉電語如此特不知德人果能言行相顧永無變更乎 
[使臣互議]  
　　香港循環日報登天津來電云駐京各國使臣曾於一禮拜内兩次會議約欵擬俟定議後照會中國議和全權大臣當會議時甚爲秘密以故所議各事外人均不得而知其所以如此秘密者殆欲阻止有人割地私肥歟 
[誨爾諄諄]  
　　有客自日京返棹申江語本館執筆人曰上月某日我中國出使日本大臣李木齋星使召集兩江兩湖留學諸生諄諄誥誡略謂本大臣近奉湖廣總督張香濤制軍來文命向爾等開導爾等有志向上是以國家不惜巨欵極意栽培爾等務須恪守範圍切勿與康梁諸逆臣暗中來往領袖某生答之云生等奉派到此研求武備爲國干城高厚之恩誓當銜結惟是再閱一載卽可得有卒業文憑烏肯效傅慈詳等之行爲以致身首異處康梁惟昧于順逆之理是以事發後隻身遠竄窮無所歸生等卽不能報効國家然豈不圖謀我利安有舍現成之事業而爲康梁作奴隸代康梁受刑誅者今者同學傅慈祥等背地胡行致生等聲名被累若果稱露形蹟則生等自當力阻其謀求大人鑒之勿謂生等皆不知順逆也星使聞而欣然勉勵數言令依舊留堂肄業 
[兵艦過鎭] 　　 
　　鎭江訪事人云本月初二日午前法國總兵官巴愛美君由金陵乘某兵艦至京口下椗江心翌晨卽展輪東下聞巴君因南洋各處教務商務均賴劉張兩制軍保全故奉廷命前往申謝云至初三日午前九點鐘時江中泊有德國大兵艦一艘訪之知其事者云由外洋駛入長江保護各埠小泊二三日卽須前赴漢皐 
[衢亂餘聞]  
　　杭州訪事友人云本年七月衢州土民作亂戕害西安縣主吳筱村大令焚燬教堂殺斃法國傳教士八名當經浙江巡撫劉景韓中丞將道府各官撤任另委徐觀察士霖署理金衢嚴道篆趙太守惟瑜接署衢州府篆并飭將爲首匪徒嚴拿懲辦乃數月以來觀察並不認眞查緝所獲各犯率多寃抑之人衢郡士民遂聨名禀請中丞 
 
 

Page 2

 
 
查核法國總領事亦照會撫轅略謂北方拳匪肇事南中各省經南洋大臣兩江總督劉峴帥湖廣總督張香帥會同各督撫立有保護内地教士教民條約乃不意衢匪殺害教十鮑道爲三郡表率不能保衛其咎奚辭若不嚴懲殊非輯睦邦交之意且事過之後迄今數月匪首亦未就擒未免輕視教士性命所謂保護之道安在務請迅拿首犯明正典刑中丞閱之立將觀察撤任另委郭榖齋觀察式昌接署檄令勒限嚴拿正犯安撫衢民俾得保全大局 
[擇地建庫]  
　　金陵訪事友人云馬鞍山火藥庫被災後兩江督憲劉峴帥委員查勘情形就庫址興工重建古林庵住持僧溥仁日赴督轅哀籲請另卜善地以免災及叢林峴帥准之飭江寗藩司恩藝棠方伯會同善後局趙香圃支應局郭月樓軍械所朱子涵籌防局沈又燕四觀察於距𤲅較遠之處擇一僻靜地禀候核示興工方伯與四觀察在距舊庫五里外水石崗牛家桿兩處相度形勢得地兩大方寛廣悉與舊址等繪圖貼註明丈尺四至呈候憲鑒一俟峴帥擇定卽當向民間價買諏吉開工矣 
[購緝會匪]  
　　香港循環日報云票匪正龍頭朱楚香拿獲正法後大憲按照所供會黨姓名懸金購緝計副龍頭何仲崑等四名每名賞給洋銀四百圓頭目王春林等六名每名賞給洋銀二百圓陳喜昌等九名每名賞給洋銀一百圓說者謂以上各匪均籍隸湘中潛逃來粤若根株未絶日後終貽害靡窮也並聞匪黨尙有多人或冐充營弁或僞作舟師刻下緝捕局已出示曉諭解散脅從其有誤入匪會中者准將匪票繳呈免予治罪殆亦寛猛相濟之道歟 
[鎭軍返旆]  
　　鎭江訪事人云江西湖口鎭總兵李玉亭鎭軍於本月初一日乘舟抵鎭詣長江水師提督行轅謁見黃芍巖宮保面禀要公旋於初三日揚帆上駛遄返潯陽 
[撥勇歸局]  
　　廣州訪事友人云前者城西紳士設局招勇保衛閭閻抽取房捐以爲經費邇來各處居民店鋪多自行募勇警護不願輪捐而所招勇丁又不能立卽解散聞擬將撥歸善後局矣 
[防患未然]  
　　鎭江訪事人云鎭郡每交冬令卽有江北貧民來此擇荒僻之地誅茅結屋以蔽風霜日出謀生夜則入此室處至明春二三月始相率歸農惟是人數旣多難免無匪徒溷跡常鎭通海道常久山觀察飭保甲總局楊明府出示曉諭凡搭篷居住者須先赴局掛號并覓有鋪保一面編號立册以備稽查否則立將席篷拆毁驅逐出境不准逗遛 
[惠及窮黎]  
　　鎭江訪事人云前報紀鎭江西門外盛家巷失火燒去草房九十餘户兹悉被災者均係貧民際此隆冬無地可以棲止飢寒交迫情實堪憐鎭江府向子振太守特捐廉俸二百金派保甲委員唐秩庭二尹逐細查明按户給發若干以示撫卹 
[光福盜案]  
　　蘇州訪事人云吳縣境内有巨鎭名光福者距郡城胥門外六十餘里烟户萬家著名市集也鎭中祥興米行爲蘇城某富室所開資本豐盈生涯鼎盛上月二十七日之夜突有强徒三四十人駕舟而至繫䌫鎭尾蜂擁登岸用巨石擊毁行中大門分持刀械入内搜刼行中人從黑甜鄉驚醒見若輩手中霜鋒懍然遂蝟缩被窩不敢聲張一任翻箱倒篋事後查檢所失連現洋銀五百元共約三千金之譜翌日開列失單偕地甲投吳縣署報案縣主田春庭大令准之本月初三日帶同書差乘舟下鄉勘騐屬實回署卽飭書吏備文移請各營縣一體協緝務獲嚴懲 
[白門火警]  
　　金陵訪事友人云本月初一日晚餐後遙見城之西隅紅光燭天不啻赤城霞綺未幾警鑼四起各路救火夫役咸舁水龍馳往直至魚更四躍新月西沈天半紅光始若曉霞漸散次日詢知旱西門外鬼臉城某姓家失火延及二百數十家被災者類皆食力貧民殊可憫也 
[邗城火警]  
　　揚州訪事友人云本月初二夜十下鐘時郡城流芳巷南首徽州會館後某姓草房忽然火起光騰霄漢紅暈半天幸雨師惠臨又得本坊水龍飛馳援救因卽熄滅然已燬去毗連之十二三家矣 
[浙省官塲紀事]  
　　杭州訪事友人云本月初二日爲崇文紫陽敷文三書院官課之期紫陽由浙江藩司惲菘耘方伯主試生員文題子白赤也束帶立於朝可使與賓客言也詩題賦得兩朝開濟老臣心得心字童生文題威天下詩題賦得師克在和得和字敷文由兩浙運司世振之都轉主試生員文題子夏曰富哉言乎二節童生文題勇而無禮則亂通塲詩題賦得鳳鳴朝陽得陽字崇文由浙江糧道鄭芝巖觀察主試生員文題左右皆曰可殺二節詩題賦得秋末晚菘得菘字童生文題然後察之見不可焉至國人皆曰可殺然後察之詩題與生員同○省城營務處委員浙江候補縣丞李二尹正華現奉藩司惲方伯委辦湖州小南門釐卡差所遺營務處一差另委陳二尹祖昭接辦日内已分别下札矣 
[白下官塲紀事]  
　　金陵訪事友人云自聖駕西巡後兩江總督南洋通商大臣劉峴帥迭籌巨欵委員解赴秦中邇又奉行在諭旨飭刑部郎中俞部郎吉元前來催解峴帥飭江寗藩司恩藝棠方伯遴派多員分投所屬加緊催提一時未及提齊行由藩庫挪移季欵扎委崔昌餘别駕貞會同管解御衣之某員擇吉本月初二日趨詣督轅禀辭就道○翰林院編修陳御三太史昌宇前應督辦南洋練軍蘇子熙宮保之聘請假出都旣而宮保重返粤西太史遂遄回珂里自聖駕西幸有旨召各京員迅赴行在太史擬卽束裝西上惟川費所需甚鉅籌措艱難因於日前晉謁督轅面陳窘况督憲劉峴帥贈以程儀若干並繕給咨文太史乃得拼擋就道 
[邗郡官塲紀事]  
　　揚州訪事友人云揚州府沈碧香太守錫晉蒞任以來政聲卓著兹經江寗藩憲恩藝棠方伯詳請調補江寍府篆太守得信擬於日内赴省叩謝○兩淮鹽捕營都司劉都閫玉山因病出缺運憲柯遜𤲅都轉詳奉督鹽憲劉峴莊制軍檄委張都戎普沾庖代上月之杪都戎申請都轉示期閱操都轉隨牌示十月初二日較閱是日黎明都戎率全營隊伍至運轅照壁後小操塲須臾都轉鳴騶而至傳令開操排槍綫槍以次獻技都轉照章犒之 
[西泠雁帛]  
　　杭州訪事友人云本年七月北方不靖各處市面驟覺蕭條此間綢絲二業銷路尤滯各機户停織者十之六七董事某某等深恐工人無可謀生不免激成變故勸令各行酌給口糧二月以安衆心今已踰限商務雖稍有起色而失業者仍不乏人同業中人思患預防集議再捐洋銀若干元分别散給俾得稍資補救不愁度歲無資誠義舉也○省城各叚巡查除文員外每叚派武員二人各帶營兵十名分雙單日輪流查察此向章也本年秋間上憲因衢州土匪作亂恐有匪徒混入特於各城門派兵嚴密駐守復慮營兵不敷調撥將各叚武巡弁兵槪行撤去邇者時届冬令宵小繁興杭協蕭副戎目擊情形禀請撫憲規復舊章仍設武巡以輔練勇之不逮一面將守城武弁撤回已蒙撫憲劉大中丞批示准行矣○錢塘詹黼廷太守鴻謨以木天淸望攺官部曹奉旨簡放江蘇蘇州府遺缺知府調署常州府旋補授徐州府所至卓著政聲今夏因病卒於徐州任所近由公子扶柩回里遵制入城前導除執事旗牌外有萬民傘二十二頂德政牌三十二對柩用獨龍槓由武林門迤邐入花藏寺安厝官紳咸往祭奠素車白馬如水如雲 
[稽嶺霜鐘]  
　　紹興訪事友人云正任曹娥塲鹽大使廖鹺尹壽鏞於前撫憲廖榖似中丞秉節蒞浙時遵例禀請廻避攺發廣東補授茂暉塲大使已歴三年兹又禀准省憲開去戌暉塲缺領咨來浙聞兩浙運憲世振之都轉有飭回曹娥塲本任之說惟未見明文究不知其確否也 
 
 

Page 3

 
 
○紹郡義橋鎭素爲米糧會萃之所價値高下合郡皆奉以爲衡今歲秋收豐稔各鄉民之載米求沽者高如山嶺適逢大吏禁米出口以致連日米價漸貶刻下上曰米每石只售錢三千四五百文次者二千八百文亦近年所罕見者也○邇年新昌嵊縣兩邑蠶市漸有起色今夏牙釐總局憲派委卽補通判徐蘭生别駕樹淵來紹分設捐局專抽繭釐兹届半年期滿照章停止别駕到郡禀見總辦赴省銷差造册呈報聞所收較往年有增無减云○有徐某者年已而立性喜賭博以致家産蕩然某日强取牀頭人衣飾質錢往賭依然五木無靈氏自恨遇人不淑私購紫霞膏吞服幸經鄰婦偵知覓藥灌救始慶更生甚矣賭之害人也○紹郡官牙各行所領稅帖例須每年呈騐一次以防弊竇邇來無帖之行到處溷雜臬憲榮伯衡廉訪知之札委候補典史陳夢蘭少尹祖淸來紹查騐如有新開曰拉行槪令納帖違卽勒閉懲罰 
[甌江寒信]  
　　温州訪事友人云邇届冬令宵小叢生温州府林少筠太守札委各員分叚查緝西南隅委沈潤珊二尹仙標東南隅委高祝三少尹其銘西北隅委楊伯幹少尉文楨東北隅委張藴山二尹國煇從此厖吠無驚民皆安枕矣○府前街某店主婦風流放誕素不能以禮義自持自喪所天益復漫無檢束與蕩子葉某有染明來暗去已非一朝其姑知之莫能禁止近因細事與姑勃谿姑大怒突於上月二十三夜闌入婦房連葉拘獲綑送永嘉縣署觀者環若堵牆特不知縣主秦鹿坪大令將何以懲之○永嘉縣西門外離城五里許有名阿福者編茅作屋因樹爲門曠野獨居歴有年所上月二十二日之夜忽有緑林豪客三十餘人持械闌入搶掠一空翌日開單赴縣禀報時適縣主秦大令因事赴鄉由典史程少尉會同城守營於二十五日往勘情形飭捕跴緝○永嘉縣所轄郭溪地方張挺峯家於上月二十八日之夜被盜搶劫二十九夜慈湖陳姓亦遭盜劫萑苻充斥閭閻不寗留心時局者杞憂難釋矣 
[請仍分運]  
　　歴届冬漕均於十月初一日開議章程以便分飭沙輪各船載運北上今届北省拳匪滋事皇太后皇上西幸長安本邑漕務總董某君擬將漕米倩招商局輪船運至漢口由旱道直達西安行在各沙船主仍欲請董事分出若干裝運不知究將若何辦理也 
[示防火患]  
　　昨日上海縣汪瑤庭大令發出四言韻示曰時交冬令風高日燥火燭堪虞防患須早水缸寛備河水多挑廚灶柴薪留心照料料油性烈不用最妙臥則熄燈各宜知曉售賣洋油存儲宜少五箱爲度逾罰有饒保甲傳諭一體遵照 
[兇犯發回]  
　　流氓謝丙華將張桂生雙目刓去控經上海縣主汪瑤庭大令飭差拘獲訊實口供詳奉督撫臬各憲批飭解省勘訊八月某日遵札解往署江蘇臬司朱竹石廉訪訊得供詞脗合詳請撫憲按律定罪一面將犯發回監禁昨日解回縣署大令騐明刑具卽飭禁卒小心看管毋任疏虞 
[移提案犯]  
　　前日英美租界讞員張柄樞司馬移文上海縣署請派差將胡毛毛控從弟胡生珍等攫取洋銀棉紗案内之胡生珍提解到廨縣主汪瑤庭大令查知胡生珍匿跡南市立卽飭捕拘獲備文移解公堂歸案訊辦 
[斥逐游僧]  
　　前日黃春生扭孫達容及游僧仁量至本邑南市捕房以若輩藉端滋擾請解馬路工程局訊懲捕頭允之旣至局中總　程雨村大令卽升堂研訊黃供職員年二十有四原籍安徽合肥縣曾報捐從九口日前來滬探親投宿新馬路太平馬頭通如客棧同寓僧仁量見職員購閱新聞紙强欲取視職員不允伊卽刺刺不休並有孫達容者自稱僧之胞弟助彼侮辱不得已訴請訊懲仁量供僧人年二十有四南通州泰興縣人俗姓孫自幼在金陵紫金山某寺披剃近日偕胞弟達容來此與黃同寓偶因細故齟齬不敢行兇達容供小的幼業儒現已攺而習賈並無帮僧爭閙情事求鑒大令諭令兩造退去安居棧中惟仁量不便容留限日斥逐出境 
[聖節停刑]  
　　昨日禮拜三爲法界捕房發落各案之期適在萬壽期内例不用刑讞員杜枝園大令因飭丁咨照捕頭所有應責各犯俟下禮拜一發落 
[限交逃婦]  
　　長洲人龔阿虎誘同潘陳氏之媳潘龔氏來滬藏匿英租界寳和里倪姓家旋浼張月卿薦至羅姓家爲傭月前潘陳氏偵悉控諸長洲縣署縣主某大令移文英美租界公廨請飭提研訊前晚讞員張柄樞司馬提到張月卿向之詰究張供七月某日潘龔氏託小的薦至醬園弄羅姓家傭工旋卽辭歇不知何往司馬令交人保出限兩禮拜内尋交違于提究 
[西兵無禮兩志]  
　　前晚有一法國兵飲酒過醉貿然至英界大馬路同安茶居手執利刀亂舞茶客紛紛奔竄法兵追至桂仙戲園門外持刀闖入諸客驚逃旋由守門巡捕報知捕房捕頭派西印各捕往拘洎拘入寫字房尙揮刀如故捕頭著印捕多人解送去租界捕房管束○前晚鄉婦某氏行至英租界洋涇浜畔突遇一西兵向之囉唣氏駭極狂呼某號巡捕聞聲而至西兵卽拔刀相向氏得乘間逸去巡捕以孤掌難鳴舍之他適 
[上海縣署瑣案]  
　　聚盛小烟館主梁國賢積欠烟膏捐欵由膏捐董事禀請訊追前晚縣主汪瑤庭大令升堂研訊梁供小的係廣東潮州府屬某邑人在治下南市竹行馬頭開設聚盛小烟館每月派出膏捐錢八百文數年以來從未短少現因生意淸淡七月内將烟榻减去數張曾向局中商請减捐局中人不允致欠錢四千餘文今旣控案尙求寛限措繳惟以後每月求减三百文大令限半月内將欠欵一律繳齊至减捐一事再向膏捐局商妥禀覆核奪○鄉人王咸全控胞弟貴全爭産兇毆汪大令研訊之下王咸全供稱小的家住治下二十四圖胞弟貴全素不安分將遺産揮霍殆盡近竟無可度日欲向小的分肥小的不從伊遂糾同無賴將小的毆傷叩求騐明提究大令飭仵役騐行肩肋等處果有傷痕然所供各情未免含混著候傳地保到案訊明再核○前者某省候補知縣陳某遣家丁張華控沈茂卿周健振冐取寄存祥記棧内之白絲八十餘包抵銀一千兩彼此朋分汪大令訊供之下著將沈周管押追繳迄今日久尙未理淸原告遂投案呈催前晚大令升堂復訊沈周同供小的等所欠之銀除劃去帳欵外僅少六百兩奉諭管押之後曾繳過三百兩今又繳呈十月二十日期莊票三百兩求恩交保出外大令飭將兩人交張帶往莊上將票對明俟到期收淸始准開釋汪大令查得本邑十八保二十八圖地保王福堂積欠錢糧十餘千文延不繳案因節飭差提究前晚王保忽投案禀稱小的當役多年從無積欠錢糧之事今因花户王西根疲玩不繳以致欵尙未淸求提追繳大令諭令前往催收如再玩延定當帶案嚴追不貸 
[上海巡局瑣案]  
　　昨報紀南市太湖水師副中營哨弁王國輔投二十三七鋪巡防局控楊瑞昌鞋店主楊瑞堂有心侮辱等詞局員邱友林二尹研訊之下以兩造各執一詞飭送上海縣署旣而楊又投案訴稱小的家甚貧寒不塂訟累求免送縣二尹遂傳左右鄰質證均供此事初由楊瑞堂負氣不下後黃弁怒批其頰并率同親兵數名將店中器物悉行擊毁二尹謂楊旣不願終訟限日遷至他處以息爭端楊無奈怏怏而退○前晚本邑各巡局員會同巡哨巡至生義馬頭天泰木行左近拖獲梁上君子張阿香一名帶至十六鋪巡防南局經局員陳禾亭二尹研訊供稱小的係本邑浦東人向在滬北某紡紗廠工作歇出後無可謀生不得已而出此下策求恩寛宥二尹判鞭竹梢四十下勒令具呈悔過切結麾之使去 
 
 

Page 4

 
 
   
 
 

Page 5

 
 
[京都同德堂發兌老山人參高麗參野朮鹿茸官燕東西洋參　近有朦混購宜謹防 
[眞十全人參衛生丸]  
　治男女先天不足後天失調諸虚百損咳嗽哮喘筋骨　疼遺精陽痿酒色過度腰膝酸疼耳聾目花兼滋陰補陽能延年益壽保身要品蠟丸每洋一元小丸每兩四元 
[加老山人參白鳳丸]  
治婦女虚弱無子體瘦面黄經期腹疼或前或後赤白帶下飲食無味乾咳成勞善能養血滋陰調經種子保産安胎眞第一靈丸蠟丸每顆一元單料二角小丸每兩四元 
[眞十全三貴囘天丸]  
男子吐血下血女子咳血血崩均是第一險症稍一救遲卽變意外此丸專治一切虚實血症服之使血歸經潤肺開胃健脾化痰補損療虚蠟丸每粒一元小丸每兩四元 
[眞人參眞熊油虎骨酒虎骨膏藥]  
治男女中風中痰中寒中氣中濕中崇營衛不調外邪乘虚而入左癱右痪遍身麻木筋骨　疼五勞七傷風濕入絡肩背腰腿心肝胃痛重症卅六種風七十二般氣均大號一元小半元 
外埠信力自給本堂藥品雲集當班回件定製木箱洋鐵箱厚油紙裝紮穏固無遺漏潮濕等弊 
京都同德堂藥局高懸　惠贈匾額五十餘方爲記○匾額　遠近購藥謹防假冐 
[極效保産催生丸]  
本堂存心救世此丸宜家喻户曉凡將近臨盆交骨不開此丸添精補神催生易産治横生逆産大匣四元小二元 
[萬騐得意安胎丸]  
有叅賛化育培補元神之妙治小産漏胎諸般雜症能暖子宫固元氣永無小産之患且能種子大瓶二元小一元 
[秘製參茸乾剛丸]  
治男子腎水不足勞心過度夢遺瀉精夜溺頻多下元虚冷陽事不舉舉不能外耳鳴目暗等症大瓶元六小八角 
[女科第一坤柔丸]  
治婦女經水不調百般無味赤白帶下子宫寒冷頭昏腹疼經閉發熱求嗣者宜男服乾剛女服坤柔極妙大瓶元六小八角 
遠埠賜購認明套板回信五色仿單鉛印藥書一萬五十言總藥目單 
京都同德堂　只此一家並無分局　門懸上海縣示 
[神效百補耳聾藥P ] 
腎水下虧相火上炎致耳聾目昏等症此因心腎不交陰虚陽濳之故服是丸卽能視聽明白大瓶四元小瓶一元 
[三日包好癬瘡藥]  
癬之爲患疼癢靡常苦態殊甚破皮流水濃痂堆積售藥雖多艱於取效此藥速痊遠年癬患大瓶二元小瓶一元 
[化學種子大仙丸]  
用赤脚大仙丸方熬製成膏再以人參等品製成每服丸一粒眞水火旣濟之良方延壽廣嗣之至寳也每匣一元 
[秘方神仙巨勝丸]  
寗神益智安眠定魄塡精補髓療虚救弱壯骨潤膚開胃健脾養肺和肝益腎種子延年却病老少要宜大瓶二元小瓶一元 
賜顧認明石印林和靖梅鶴圖發票方免假冒 
京都同德堂　馳名妙藥 
[御方神妙生生丸酒]  
有天地日月五行陰陽千年精氣製成治五勞七傷酒色過度腰膝酸軟心胃氣疼頭昏目花小腸疝氣陽痿陰枯男子夢遺頻溺女人赤白帶下極虚極虧之險症大瓶一元六小瓶八角 
[鎗上人參三香膏糕]  
戒烟美事全在藥力藥不得法百病叢生殊深浩嘆此藥開胃健脾化痰止咳利濕除邪清心明目滋陰益腎養肺和肝男女大小烟癮用之當日大效誠戒烟上上品每兩四角加料八角 
[五鞭參茸種子酒丸]  
五鞭者鹿驢馬牛海狗鞭加人參鹿茸並本堂十全衛生丸不熱不燥不攻不伐滋陰補陽生血活絡添精種子男女服之精神强健百病立除誠反老還童延壽仙方大瓶四元小瓶一元 
[保腎種子陰陽膏藥]  
治男女子嗣無出元陽不振虚而易洩子宫寒冷久不懐孕此膏滋水培火補陽生精養陰益髓驅邪除毒夫婦各貼一對立受孕或有先天後天未盡之毒均能除根雙料元二單料六角 
京都天寳齋鋪分上海二馬路西鼎新里石庫門内發兌馳名丸散膏丹藥酒○修合雖無人見存心自有天知 
[道法養神遺精膏]  
此膏道家所傳選三十六味貴品煉成能治男子遺精白濁隂虚陽痿腎竭精冷陽不轉興婦女赤白帶下經期腹痛子宫寒冷血枯隂虧等症貼此男先止遺女卽隂帶諸恙漸漸驅逐元神充足養身之捷法吳敵於斯也每張洋七角○純陽祖法遺精必愈丸每料洋三元每盒洋一元此丸治遺精實有中流砥柱之力功能延年益壽 
[壯陽煖腎種子膏]  
盖人欲得弄璋貼此易如探囊取物能煖丹田鎭玉池固元神療虚損功難盡言養龜存精百戰百勝誠種子仙膏保身聖藥兼治各症詳載仿單每張洋一元如購十張照巿九扣用後舊膏退回作價二角○扶陽種子衍慶丸雙料每兩二元單料一元此丸苟能試服雖朽敗之體復如壯年無異欲種藍田之玉宜服衍慶之藥湯餅之會誠可預賀也 
久遠馳名廣東陳恒德堂秘製神效吐血藥膏○靈騐非凡○謂余不信一試便知 
[包愈吐血永遠斷根]  
吐血一症皆由身體虚弱或咳嗆而傷肺而其病原尤在憂鬱思慮過度日久不愈致成癆瘵本堂抱濟爲懷得祖傳良方不惜工本秘製此膏專治一切吐血之症以及勞傷咳嗽無論男女老少雖十年二十年老症服之立刻見功屢試屢騐重者二大盒除根輕者一大盒包愈永不復發妙在滋隂潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可○假冐甚多購者認明○遠埠函購原局回件信力自給○鋪分上海英大馬路萬康醬園對門德仁里内石庫門廣東陳恆德堂謹識 
[上海同行發售廣益公司大彩票]  
啓者廣益公司彩票每次按期在張園開彩衆目共覩至公無私早爲海内諸君稱羡無庸贅及現發售第七會票設額一萬張頭彩一萬二千元二彩三千元三彩二千元其餘四五六七等彩票上註明共得彩八百五十六張分條大洋五角全張格外公道諸公欲奪錦標請指明某號當卽原班回件不誤此佈○老萬寳源○萬有利○萬福來○老協記○同得利○鴻福來○廣發源○老必得○同發源○同得財○馥蘭○源發祥○廣豐新○財運來○同發財○萬寶來○廣發○必得成○萬利全○鴻運來○立發○榮大○二章○鼎泰○永厚昌○亦中○益和○裕豐○萬利○大有財○廣太和○萬運來○才信○連得彩○萬有得○源大○成生○廣恆豐○萬源昌○北萬源昌○大富貴○萬有來○廣榮昌○財運通○安康○快發源○大得利○義安昌○裕祥○通源○同有利○廣恆興○老百老洲○萬昌○得順○廣永發○善中○鼎順○大寶賚○聚生○彚昌○南和○寶大○裕泰○萬興○天來福○寶泰○恊盛興○上海彩票仝業公啓 
[新創中國機器洗衣公司]  
啓者本公司在外洋定購頭等機器專洗中外衣服等件開設上海裏虹橋西首斐倫路所洗各式衣服比衆公道洗色清潔漂亮永久不致損壞衣身本公司獨用上上肥皂不用白粉洗工與别不同如欲賜顧請認明無悮特此佈告總經理魯麟洋行白 
[人參鹿茸三貴丸○參茸衛生丸○參茸白鳳丸○金鎖固精丸○舒筋活絡丸○小兒回春丹　廣東鹿芝館分設上洋老巡捕房對門]  
人參鹿茸三貴丸○益氣之品人參爲最補血之物鹿茸爲速此丸重用之以爲君凡遇氣血虧損陰陽失陷精不化氣血不歸經酒色過傷腎冷精寒心煩舌燥肢體怠倦上能塡充髓海下可温暖丹田中則健脾益精補先天不足之元氣培後天已定之精神增壽延齡潤顔益嗣每兩洋一元四角○參茸衛生丸○統治男婦老少氣血虚弱精神因乏病後失調婦人産後欠補凡因虚弱百發皆宜卽無病者服之亦能生精神耐勞碌誠衛生之聖藥也每丸洋二角半雙料者洋一元加料洋五角小丸每兩洋一元○參茸白風丸○此丸爲婦科聖藥如資質薄弱不受誕育月事不時經來腹痛經閉血枯赤白帶下一切胎前産後各症皆能奏效每丸洋一角雙料洋二角○金鎖固精丸○惠治心腎不交夢遺滑洩精血不固洩後餘滴及年久白濁等症此丸有如金鎖固守玉門功效神速每兩洋一角○舒筋活絡丸○專治風邪氣閉壅塞經絡胸膈膨痛半身不遂口眼歪斜手足疼痛等症每丸洋三分雙料一角○小兒回春丹統治小兒驚風氣喘咳嗽吐乳多啼發寒發熱水瀉不止一切萬病立可回春每丸洋一角]  
 
 
] 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　西婦埃立生被細崽李阿康竊去金約指四枚金耳環二副銀扣二副銀粉盒一枚報經一百五十二號巡捕拘送公堂李供小的並未行竊實被洋婦誣指求鑒讞員張柄樞司馬商之梅繙譯著捕將李帶回查明再核○汪榮才與楊寳元口角　毆將楊頭顱擊破五百零九號巡捕見之拘解請究司馬判罰汪洋銀一元給楊爲養傷費○徐阿富曹阿二行竊嚴兆初陳阿梅張安初等家衣被銀飾售與王章氏經包探張阿五拘解請究嚴等投案訴請領贓徐曹認竊求宥王章氏供小婦人不知竊贓故敢收買今願將原物繳呈司馬判責徐三百板遞解回籍曹責二百板王章氏免責著公差押往吊取原贓給還失主○王興章行竊洋人羅家毡毯一條經某包探拘獲解案司馬判責一百板○李和尙行竊韓福全王阿乃二家衣服銅壺等物經某包探拘獲解案司馬判責二百板逐出租界○卞阿福行竊某洋人家酒三瓶皮鞋一雙經包探張天林拘解請究司馬判責二百板贓給還失主○陳吳春行竊乾豐繅絲厰内絲頭三兩經包探顧福其拘解請究司馬判責手心一百下 
[法租界捕房紀事]  
　　前者法國武弁某君赴浦東遊歴行至高橋左近突被流氓毆辱因卽回滬禀請法總領事白藻泰君照會蘇松太兵備道憲兪晉珊觀察請飭地方官查辦觀察准之札飭前任寳山縣尹明府查緝適明府我卸篆務經新任金大令查獲在塲滋事之流氓項香香特於昨日交公差沈裕帶領差夥四名押解來滬交克總捕頭收押以便解送公堂禀請究辦○菜市街菜攤主陸范氏控寗波人李錫之以寄存箱簏爲名乘間竊去金首飾約値洋銀四百餘元杜大令迭次研訊並無端倪原告屢屢求追大令遂於前日提案覆訊李矢口不承大令飭押候嚴比至晚三點鐘時李乘各犯熟睡解帶自經値班華捕見之告知捕頭立卽解下幸未氣絶因舁送仁濟醫館醫治醫生飲经藥水仍交來人帶回捕頭以此案歴訊不承恐有寃抑候禀請大令從寛開釋○蕩婦某氏賃居升平里與流氓阿海姘識前晚被本夫偵悉捆送捕房捕頭以男女均無恥之尤命押候解送公堂禀請杜大令訊辦 
[美租界捕房紀事]  
　　甬人張阿星携其梅鶴僑居西華德路第二千零七號門牌屋内昨晨奔投捕房訴稱有流氓名長春者無端將碗抛擲致傷頭顱請卽拘拿究辦捕頭允之○昨晨偷兒張德昌混入裏虹口胡家木橋鄉民某姓家竊取衣物携之而出適爲某號巡街捕所見拘入捕房捕頭令押候解送公堂禀請讞員張柄樞司馬訊辦 
[美租界醫院紀事]  
　　本邑人宋朝坤電氣燈公司内小工也昨晨十點鐘時在美租界百老匯路第九號電燈稈上整理一切緣繩而上不料繩忽中斷從高墮下仆地不起一息奄奄後經某號巡街捕雇車送入捕房捕頭令轉送同仁醫院療治醫生騐得傷勢甚重恐難保全性命也 
[同修善果]  
　　昨承奉邑海濵居士爲長媳幼子病愈還願交到助濟急會洋二百五十元鼎新糖行交來求痊氏等三户助振洋四十元壽康莊交來餘姚無名氏助施粥洋三十元又助醫藥費洋二十元兵荒迭告嗟彼大地羣生惠澤覃敷培得心田一點有美畢臻無求不應乞登報牘奉揚仁風[  上海六馬路仁濟善堂董事嚴信厚楊廷泉黃宗憲朱佩珍施則敬劉芬謹誌]  
[續錄救濟善會第四五批輪船送回被難官民名單]  
　　劉奉琥二口劉啓瑞七口王鴻慶二口李光傑二口劉正平費升劉升以上均江蘇人楊味春安徽人十八口汪紹志四口沈麟照五口沈謙陳畢達萬秉鑑九口袁鴻祐二口均江蘇人張銑五口陳昌圻六口均安徽人陳金桂九口李成龑龍九口吉臣二口袁登庸四口均湖北人李啓勛陽明維陳得勝周天霖八口楊其昌二口湖北人宋少軒沈蘭正沈炳山均山陰人江志發張雨喜張長有張畏淸張長興均廣州人陳延棟四川人史祝臣貴州人魏錦蘭三口吳鳳翔三口黃昌年五口馮有慶十口均湖南人趙以仁揚州人二口唐炳南譚世廉周棫均貴州人唐鶴梅湖南人四口英凱耆仲萲賞那二口均旗人王必發武瞻雲高振江四口龍斌大小八口三多大小五口均安徽人常將軍二人李六淵覃沅藻湖南人周炳麟張鵬齡鄒樂亭紹興人沈萬江湖南人三口李祖育湖北人六口劉芳六四川人連德魁湖南人四口吳承家高郵人二口彭鴻翊五口陳惠愷五口王保和黎大鈞四口均黃陂人常心元三口李鞠生馬宗儀均合肥人凌長松鎭江人錢選靑廣東人三口陳阿林寗波人陳正銀湖南人三人余小泉浙江人三口林知成江甯人莊粲三三口葉蓉圃一口江蘇人　受祿合肥人六口王明槐顧阿培無錫人葉儉伯杭州人六口黃尚松福建人四口姚廷選杭州人二口孫少梅湖州人靳子厚王壽朋江蘇人夏超有浙江人二口曹根照常州人三口雍玉成淮安人十一口雨辰王少莊山陰人史成方甯波人鄧天向宿松人二口陳行仁福建人秦蘭亭壽州人何德高永州人趙心笙廣州人十三口吳翰𦺄沈子靑浙江人沈明高上海人黎鎭廷高明人倪瑞生紹興人楊阿四鎭江人二口林福生上海人張世昆合肥人陳領三陸安人張建勳姚石安五口劉永臣四口裴子明四口吳金生四口均安徽人賴明三福建人四口屠純甫武進人李馬氏六安人五口陳小山蘄州人三口陳費氏林春山均上海人趙春廷七口張德明均合肥人許善寶慈谿人陳九天津人周樓生安徽人婁祥卿浙江人六口姚爲萬壽州人錢阿玉江蘇人鄭雲翹合肥人十五口張文尉安徽人六口瞿瑤生江蘇人楊玉喬甯波人金永賡湖北人胡叔譚浙江人三口曹正德安徽人十三口趙炳麟廣西人八口謝承恕五口梁浩基均廣西人高彩卿蘇州人三口陳阿春寗波人程席珍黃瑤書蔣邦楣徐永泉陳瑞有陳炳芍沈錫川沈應保沈文福孫鞠齡王慶福許天順戴裕隆胡六義王鶴亭陳錦蘭陳文淸陳長春傅錫麟周錦釗趙鴻奎吳祐天陳文桂二口金政任二口蔣倫元二口俞袑珍五口俞福榮四口單文炳三口羅忠仙四口趙三益四口應兆方二口此單仍未畢明日續登 
[蘭州官報]  
　　閏八月初三日藩轅牌示玉門縣歲貢生程叙典初四日驗看委署渭源縣知縣史文光赴任陜西候捕知縣張成淑回陜俱禀辭缷任兩當縣知縣蘇保國甘南解餉委員典史陳邦基均見管帶甘軍新募左營都司何建忠保安營都司劉貴和均由狄道管帶甘軍簡練副右旗馬隊守備馬國義由河州俱進省補用叅將饒定國委帶威定後旗步隊差初四初五日截取直隸州知州侯葆文委階州查案差候補知州潘力謀叩謝註銷停委補用知縣常孝義委採辦粮石差大挑知縣李景沆委辦階州厘局差候補知縣劉廷璜委辦慶陽厘局補用典史姚家驥委辦南關保甲差候補縣丞李潤藩委赴湖北領運軍械候補典史張瑞淸委武廟麵局差大挑知縣張希孟赴章秦聽差偵探委員知縣李章錦赴前敵委辦馬營監厘局府經歴徐承霈赴局委署西寗縣敎瑜張蟾桂赴任俱禀辭選用訓導張柄南進省初六初七日補用直隸州知州沈模委麵局總辦差缷署固原直隸州知州蕭承恩劉補用縣丞黃復湧委幫辦採買粮石差由西鄉查收成分數回缷署敦煌縣訓導于宗寳俱進省補用都司陳榮蒲委通濟門巡查差委辦武廟麪局典史張瑞淸禀知人局新疆候補知縣喻光杰赴新疆補用典史白俊昌赴甯夏聽差俱禀辭初八日督轅牌示固原提督鄧奉旨調赴行在所遺提篆應委陜安姚鎭文廣署理遞遺陜安鎭缺委周提督家盛署理未到任以前均委各該中軍暫行護理幫辦四關保甲卽用知縣陳良均委兼辦河北保甲差採辦粮石委員知縣常孝義縣承黃復湧禀知開局委帶威定後旗叅將饒定國指分甘肅試用縣丞夏騰驤俱赴狄道新募甘軍簡練副右旗馬隊守備馬國義赴河州俱禀辭管解甘肅輿圖委員陜西候補從九何厚焜缷署甯夏有營遊擊馬殿林俱進省初九初十日藩轅牌示階州直隸州訓遵缺攺委候選敎諭丁耀奎署理候補知縣余人騊委督院接收民詞差截取直隸州知州侯葆文赴階州查案委赴湖北領運軍械縣丞李潤藩赴湖北補用副將王文藻赴狄道措資管帶甘軍新隊左營都司何建忠有營都司鄭永祥俱禀辭候補州吏目崔樹棠由北鄉查收成分數回候補州吏目胡翰由西路措資回俱進省十一日督轅牌示督標無差鎭副叅遊都守並雲恩騎尉世職各員知悉照得本督部定於本月十六日在内箭道考騐各該員槍靶準頭仰卽一體遵照預赴中軍衙門報名届期聽候考騐藩轅牌示山丹縣典史缺以新海防本班儘先補用典史劉兆乾請補委辦階州釐局知縣李景沆禀銷發審局差禀辭赴局代理寗夏縣知縣瑚圖禮由甯夏管帶督標親軍後旗馬隊叅將魏長林俱進省十二日督轅牌示新選高台縣敎　叚維翰本目考騐卽用知縣陳良均委發審局差禀知人局管帶甘軍蘭練副左營都司馬麒分發甘肅試用縣丞杜廷勳俱進省玉門縣訓導陳種德禀辭赴任 
[金陵官報]  
　　九月二十六日湖口鎭李全彪到卽辭叅府徐萬福叩謝分統衡字四營知縣游毅之到交缷署銅山縣回翰林院編修陳光宇親拜湖南撫右營遊擊調署提左營副將熊德壽辭安徽滁州直隸州熊祖詒到德國水師提督蓋師雷總領事克納具管帶占爾水斯得兵船何贊德均會二十七日寰泰兵船何心川到由江陰來卽辭皖岸督銷提調知州黎子祥到奉徐星使調赴高麗德國副船主炘滋大副斌德爾費飛爾繙譯佛爾克均見二十八日總理兩江營務處候補通曾統領護軍全軍楊統領衡字全軍王慶餘橋厘捐直隸州謝陶安徽滁州直隸州熊祖詒均見直隸州周煦山奉委由江浦六合查保甲圑練回試用縣汪炳到由蘇來奉飭派寗差使安徽知縣王慶嵩辭請補三江營把總陳鴻勝見二十九日藩轅牌示委署邳州學正朱　祉留辦圃防遺缺查有試用訓道張覲恩又江寗府檢校馮驥病故遺缺查有試用從九口丁均平均堪以署理内閣中書魏允恭見辭赴西安行在松滬厘捐總巡准補徐州府張預到見叩謝記名道府三品銜調辦毅軍營務處吏部郎中丁寳銓到淮安來武衞右翼軍營務處通判王景祺辭赴淸江浦知縣夏輔咸禀謝奉蘇藩牌示請補震澤縣員缺安徽滁州直隸縣熊祖詒皖右營守備楊正發赴任均辭統領武衞先鋒右軍陳澤霖辭　三十日總理兩江營務處候補道銀圓局候補道劉統領護軍全軍楊均傳見記名道府三品銜調辨毅軍營務處吏部郎中丁寳銓知府王仁東總兵倪開珩叩謝奏留兩江營務處文案兼善後局委員江西知縣王萬育到奉江西撫憲委往金陵上海公幹姜泰厘捐知縣鄧炬到帶廣東督標親兵副右營副將王得勝廣東來沙漫洲緝私候補道凌盛熺到參將蔣超英辭赴上海福安輪船黃友勝到送貢赴漢口回署海州直隸州章邦直叩謝奉臬司飭知高郵州任内拿獲鄰村揚州城内搶案要犯咨部奬叙慶餘　釐捐直隸州謝陶辭候補理　孫傅華禀知服闋候選訓導陳善澄辭回湖南祥雲輪船陳義堂到由滬解銀來前海軍中營守備朱聲岡禀知湖北賑捐奬叙遊擊銜 
[蘇省官報]  
　　九月二十八日藩轅牌示照得署武進縣縣丞沈丁文年滿遺缺查有輪委到班之分缺先補用縣丞戴修璋堪以署理新簡四川學憲吳郁生辭行同知鄧文　由松滬局巡卡來新任陽湖縣翁禀辭赴任知縣蕭啓英由盛澤厘局來卽辭錢國選由江北收積榖餘欵回傳鑫禀銷暫代藩署帮辦文案差請補靑浦縣縣丞丁光　禀知赴滬見道憲二十九日知府吳觀樂直隸州謝謙均禀辭解餉赴西安知縣倪文范禀謝奉委赴滬領運洋火藥差卽辭楊魯曾禀知奉無憲甄别復考巡檢盧炳元禀謝奉委齊門水關差三十日知縣馬枚禀謝奉藩憲委漕運省局文案差藩庫廢馬炘禀謝奉委漕運省局差遣正任寳山縣典史羅啓祜禀謝飭知回任 
 
 

Page 10

 
 
   
 
