# 1895 - 179 - 4907973

 

Page 1

 
 
[珍物待購] [  申報館協振所拜啓]  
　　本館協振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開古銅大香爐一只董其昌帖一部戴醇士西溪松蔭圖一軸高澹游山水一幅米南宫字手卷一軸 
[論强弱相因之道] 　 
　　天道十年而一變蓋陰消陽長循環之機互相倚伏也天時如此人事亦如此故從古帝王立國莫不有强弱相因之道或始弱而終强或始强而終弱莫强於秦始皇并呑六國混一寰區然傳至二世野人發難宗社卽移謹厚若漢光武似無甚奇材雄略而昆陽一戰遂開帝王之基其部曲皆曰劉將軍遇小敵怯今見大敵勇甚可怪也蓋在當時亦爲諸將所不及料是知天下事之不可以成敗拘也方今五大洲形勢如周時列國所稱大而强者則曰英曰德曰法曰俄考英在漢時臣服於意大利六朝時意國衰亂英乃更屬北狄陳後主元年厄德伯始據英倫立國通教師爲制法度由是漸强唐時屢爲丹國所攻後王子亞腓烈嗣位嘗從意國教師游練兵擊破丹法諸國而國遂大治後復衰弱爲丹國所滅宋時有英人威廉者勇毅有謀擊走丹國戌兵國勢復振明時女主以利撒畢助荷蘭擊破西班牙而國日益强傳至查理第一查理第二國復不振再傳至威亷第二若耳治第一皆能勵精圖治講求富强而國又稱治若耳治第二立伐西班牙勝之又伐法郎西割其藩屬若耳治第三立併五印度地擒法王拿破侖流之荒島威振遐邇歐洲各國推巨擘　自是敗俄羅斯於黑海拔首都於亞非理駕拓阿喀喇麻喇甲息力諸埔頭開阿薩密部得奥大利亞搦日倫敦諸島一振之後遂不復蹶近則保世滋大務爲安戢蓋其幅𢄙之廣綿延五洲已有鞭長不及之勢矣若德則古屬北狄宋時爲日耳曼人所侵立爲别部後爲波蘭所併明萬歴間復爲日耳曼所取至我朝康熙時德始能自王其國其王有名明哩特第二者頗負大志闢地甚廣啡哩特第二卒姪嗣立酗酒荒淫國勢驟衰啡哩特威廉第三初嗣位法王拿破侖以兵攻之力不能禦割半地以與國遂削弱後王與諸國合縱攻法大破法軍盡反故地國威大振遠近無不帖服布倫士立神武英邁與宰相俾思麥軍師毛奇攻丁抺勝之取疴斯丁及斯勒瑞克地又助意國破奥軍於易北河圍其都城取兵費四千萬逹列爾北日耳曼曁諸小國均屬於德後又以西班牙逐其女主之故與法國搆難虜其王遷之加須兒益發兵圍京城法乃改國爲民主與德行成割亞撒西全部及羅來内半部與之又償兵費五千兆佛郎由是德國之强盛遂稱雄於五大洲法之興也實始於中國齊高帝時其酋長哥羅味驅除北狄建國立號其間　而復絶絶而復振興廢不常後傳至法王路易寛慈愛衆號稱中興至元順帝時爲英人所滅賴幼女收合餘燼擊退英軍恢復舊地傳至路　第十四路易第十六國復衰亂乃推戴拿破侖爲王王有勇略善治兵卽位以後滅荷蘭廢西班牙取葡萄牙并意大利瑞士日耳曼諸小國割德意志之半奪奥地利亞屬藩侵璉國圍其都尋以大兵伐俄羅斯俄人燒之而走各國復乘　敝合力攻之法軍大潰得地盡失後又與英吉利戰敗拿破侖被擒其繼起爲王者亦皆不克自振而法遂孱弱後　斯路易英敏有才意欲自强其國首起發難與英土撒奥合兵攻俄勝之盟於巴黎斯約四事以便商賈後又助撒破奥未幾又爲德所敗魯出降被放於加須兒法自經此大創元氣凋傷國益不振近雖圖謀自强不遺餘力然未能克復舊規說者皆以外强中乾目之至俄則據亞細亞歐羅巴兩士之北境復跨海據亞墨利加之西北隅疆宇之廣罕與比倫爲塞外第一大國古稱蕯爾馬西亞唐以前受役於匈奴唐時酋長祿利哥招引族類肇造邦土規模始具周世宗時其國分爲十二部互相攻伐國甚紛亂其繼嗣亦無賢主故傳至波利斯後勢益寖弱國人乃立彼得羅爲王政令更新國俗一變疆宇恢廓威震四鄰數傳至亞立山德第二英法土共攻之俄師敗績復戰於西巴斯多卜城俄軍又敗連兵一年定盟於巴黎斯而俄勢稍殺然俄人意存經略堅忍性成收堪察册波斯之地服浩罕機窪國之衆頻年以來拓地日廣幾幾乎有不可遏抑之勢矣未完 
[本館接奉電音]  
　　昨由京友電傳上諭三道敬謹譯登○五月初九日奉上諭御史易俊奏各省厘金積弊太肥請飭妥定章程以杜中飽一摺著户部議奏欽此同日奉上諭唐景崇奏請省親一摺唐景崇著賞假兩個月准其回籍省親欽此同日奉上諭御史易俊奏各省遊幕太多或報捐官職營謀薦引薦者祗顧私情不問賢否若輩自潔者少一經收錄恣意妄爲流弊不可究詰等語近來各省仕途冗雜人浮於事在往展轉營求差使無非意國牟利奔兢成風於吏治民生殊有蘭繫嗣後中外大小臣工各宜遠廉鄭重破除情面不得仍蹈詹徇故習致負朝廷澄叙宫方至意將此通諭知道欽此 
[日官病死]  
　　昨晚文匯西字報云本日十二點一刻時香港來電言接臺電知日廷派赴臺灣之樺山資紀子爵患病臥牀閱一禮拜旋於本月初五日逝世但此事滬上尙未得信容俟探確再登 
[臺事西電]  
　　文匯報又接臺灣電信云目下臺灣府甚爲平靖有英兵船四號停泊此處淡水生意無異平時日兵於東嘉小海灣之西南登岸想臺民義憤填膺定必與之鏖戰也 
[譯述臺地戰事]  
　　西字報載初七日淡水來電云臺北又有戰事五月三十日日兵先攻都代更地方　五月初一日進攻德江城係新竹縣治所在兩軍相見鎗砲雷轟此城遂爲日人所奪臺兵死百餘人日兵死傷十八人此次臺兵與日人鏖戰踴躍爭先甚爲出力而城乃卒爲所奪惜哉按德江城在臺北府西南相距　英里四十里以上地名皆照西音譯錄證以華字未能脗合姑存之以俟兵日考証 
[蕪米再詳]  
　　前報蕪米叢談一則言廣商呈請米糧弛禁遵經認捐江寗厘餉每石六分詳懇南洋商憲爲時已久仍未聞如何定奪兹接蕪湖信云此事已探悉大略緣憲意以蕪禁鎭弛江省歳增厘金廿餘萬一旦蕪禁允弛此欵勢必驟失於江省餉源所闗實大故必熟思審處現擬另籌兩全之策疊次電詢蕪闗每年專收米稅數目及蕪巿情形蓋欲將江皖兩省彚爲一局通盤籌畫如果蕪地祗因少收一米稅無欵游公並籌解京協各餉則此稅蕪雖失而究得之於鎭不妨奏明由鎭江闗照數劃撥如此於皖省旣無所失而江省歳增之廿餘萬卽可永爲公家添一巨餉兩全之策不外此也江省前此委員羅太守至蕪與道　熟商　亦卽此意惟是此等辦法雖利於江實病於皖蓋皖省商務 
 
 

Page 2

 
 
及百　孚藝計向皆恃米爲生活米　則各貨流通民生利賴禁則百業掣動巿面清寥而商巿銀根卽爲之告匱商計現已艱難民生勎必先所　　　　以來非但米稅全空卽各項雜稅亦去十之七八甚至巍然一闗每月徵稅於本闗開支尙屬不敷其困憊情形爲何如耶蓋向年蕪米歳　　三百萬石或四百萬財源所進卽有六七百萬此六七百萬由闤闠流通民家以至南北產米之數十州縣以有易無仰事俯育生計悠忽　　覺　利一旦封禁則各業支絀始覺其病民之劇袁觀察整理地方雖當仰體憲意而下民之脂膏亦須痌　在抱不得不披　上陳並聞禀復統籌全局之電内直言利寗小而病皖大撥補之舉究非所以兩得其平故不敢遷就遵行云云同時羅太守除會同禀復外又將無巿情形兩次電復所言亦能洞中窽竅特未知香帥果何以處此耳至天津所辦之軍米三十萬前謂已蒙香帥允准用輪船陸續來蓮兹悉所淮仍只一萬三千石蓋因此米已經報闗納稅勉予放行一次其餘則仍禁止該商無可如何祗得將此一萬三千石用招商局飛鯨輪船於上月杪躉運而去其廣商所蒙批准之七萬六千石除坤埃奪來奪輪船運去四萬八千後又有南洋北洋等　艦於上月下浣本月初旬兩次來　受載現聞已將運完米巿又如前無事矣 
[慎重堤防]  
　　揚屬運河東西堤由六閘起以迄淮東門兩岸對峙綿亘數百餘里而東堤爲下河數州縣地方保障民生國課尤爲闗繫匪　下河各邑二麥雖已登塲秋禾正在蓬勃滋長亟宜加意保護連朝狂風疾雨鎭日不休堤工總辦郭觀察辦事實心不蹈因循之習先　　　特委防汛委員等率帶河營弁兵星馳前往逐叚梭巡詳加查勘以免滲漏等患說者謂觀察慎重堤防可謂無微不至矣 
[水鳴榔]  
　　新簡安徽藩憲王介艇方伯廉由湘省交缷護撫闗防入都陛見旌帆於上月杪行過鳩兹地方印委各官咸出江迎迓萬隊貔貅排列江渚如火如荼方伯接見闗道袁觀察厘局朱觀察精健營劉觀察及縣令四員咨　地方事宜談論半晌卽揚舲下駛○蕪湖一帶秋歌　罷雨水尙稀迄今月餘鄉民早已望眼欲穿上月二十七日晨起雲陰罩野雨氣壓山俄卽滂沱直下如萬斛飛泉歴一畫夜高原下隰盎然生意良苗懷新計得雨約四五寸許大田多稼無虞旱魃爲災矣 
[火警續聞]  
　　初一日杭州三橋址高元和雜貨店失慎已列前報兹接杭信云起火之由實因該店零售之洋油箱未曾蓋好爲烟火吹入霎時火發施救無從店中貨物如紙紥蔴繩蓬條草帽雨蓋類皆引火之物以致勢等燎原不可收拾兩岸店鋪住屋三十餘間頃刻化爲灰燼其旁靈壽寺弄有小屋十餘間亦遭此刼被焚之家如某棉花棧房及某扇作正當進貨充牣之時貲本較大其餘皆零星小鋪及住家至延燒之廣厦係升任福建興泉永道前杭州府吳春泉觀察之别墅也觀察籍隸安徽慕西湖山水之勝下築杭垣曲檻廻廊結構精雅前後計有五進四面高築墻垣每進俱有腰墻火一撲入竟至逐進延燒僅留西面一廳所有貴重之品盡被祝融掠去觀察任杭府時睡尙嚴肅除暴安良不遺餘力居民猶稱頌弗衰今遭此災聞者莫不爲之悼歎也 
[時疫流行]  
　　福州訪事人云省城西北疫氣流行死亡枕藉小古樓畔某甲家八日之内連斃五人閩縣署前人王溥向充刑房書吏五月二十二日家中婢女猝然病斃次日伊孫亦疾作而逝幼子年纔十二頭角崢嶸逾時竟神識昏迷至夕而殞王悲慘交集延至二十五日又一命嗚呼吁可哀也某日有一大家婦乘輿至下殿口忽然昏暈自輿中顛出氣息全無渡雞里柴行主某甲文定某乙之女爲妻涓吉四月某日納采五月二十八日行合卺禮届期甲偶感時疫遽赴黄泉至東街宫巷西門街等處亦多卒斃之症據閩中人言當疫氣未發時先有鼠瘟與去歳廣東無異云 
[白門官塲記要]  
　　翰林院侍讀學士文芸閣學士前經在部奏請賞假回籍掃墓旋於上月杪買舟南下道經白門日與張香帥暢叙香帥卽於三十日在署設席歀待在座者係辦理江南防務馮子材宫保新授江西臬憲翁廉訪曾桂總辦水師學堂桂觀察嵩慶湖南候補道陳觀察江西候補道惲觀察廣東候補道王觀察等約十餘人俱衣冠濟楚到座相陪至席終時已夕照　山各官於是乘轎　返聞閣學擬於初四日起程回里矣○江蘇候補道王觀察灃辦事精明不辭勞瘁素爲上游倚重香帥以楊州保甲一差非幹員辦理不足以靖地方特於上月三十日札委觀察接辦是差翌日觀察詣轅禀謝卽行擇日束裝就道○句容縣龍潭司巡檢劉少尹孔恭因病開缺經藩憲瑞方伯札委補用巡檢趙少尹鑑三補授少尹已於日前携眷赴任 
[潯陽九派]  
　　九江旱甚郡伯尹西庚太守誠祈雨澤於初二日設壇是日已渥沛甘霖尙未旣沾旣足惟願碧翁翁大施嘗澤庶有慰蒼黎之望也○新簡江西臬司翁小山廉訪乘坐招商局江孚輪船於初五日酉刻抵潯潯城文武各官俱至碼頭迎接○辦理龍開河分卡委員崔顯廷少尹榮逹奉湖口局憲聮太守札飭調辦小池口卡厘務其遺席則委王森亭叅軍維新辦理均於初三日接事○烟水亭在廿棠湖中四壁雲山一泓烟水層樓小閻位置天然絶好一幅圖畫也每逢盛夏碩賈巨商文人騷客多避暑於此或載酒留連或臨流嘯咏幾無虚日初二日有某甲與某乙打槳相撞竟至用武幾占滅頂之爻幸他舫救起旋有魯仲連者力爲排解始免兩造紛爭○都昌縣厘卡委員李文秀司　不知因何呑烟自盡又聞自刃二說未知孰確所遺卡務總局憲札委現辦左蠡卡徐際唐明府垚麟接辦遞遺左蠡卡務則委大挑縣王明府作綍辦理○初三日龍開河王姓有八歳男孩在外戲要至晚不歸訪尋未得次日在河濱樹下撈　其父母將藉此寍韾以延宗祧一綫今竟魂游水府能不爲之悼歎 
[鄂中苦旱]  
　　湖北訪事人云入夏以來天氣炎蒸雨師靳澤農人所藝花稻類皆枝葉黄萎桔槔之聲竟夜不絶武漢及鄰近各州縣一律禁止　宰設壇膜拜冀沛甘霖法鼓金鐃響聞遠近諷經禮懴聲徹層霄安得屏翳氏鞭起痴龍倒吸西江灑遍大千世界也 
[南浦凉波]  
　　江西訪事人云樂平縣額徵地丁銀三萬八千餘兩漕米三萬三千餘石某日縣宰某太令因催科過急觸怒平民遠近譁騷一擁入署大堂板壁擊毁良多大令據情飛禀德中丞中丞卽派前營四哨親兵馳往彈壓五月二十五日管帶官張總戎祖恩後哨哨弁沙君雲祥中哨哨弁劉君連陞左哨哨弁朱君智江佑哨哨弁馬君有麟奉札之下卽督隊首途○鹽梟肇亂爲害良民各屬皆然最難撫輯大憲因酌派營勇分投駐紥以遏亂萌去秋釁啓東倭遂抽調數營移緩就急今者倭人就欵兵事敉寍德中丞遂飭親兵前營前哨填紥安仁縣保衛地方士庶兼爲樂平官軍聲援某日哨弁俞君雄清已開差前往矣○振武軍後營勇丁由上海調回省次大憲聞報卽委委員前往長江迎接五月廿三日委員王二尹世瑞遄返省垣管帶官王軍門國權隨督飭全軍於二十四日馳回禀見之下德中丞慰勞有加旋飭駐紥德勝門以厚省垣兵力○正任星子縣慶西垣明府錫庚因患感冒之症一時不克赴任所遺印務由大憲札飭鉛山縣陳叔疇明府彝範調署遞遺鉛山縣印務以現署星子縣李俞農明府相調署陳明府未到任以前委令補用縣楊謹齋明府炤暫攝星子縣篆明府方辦理三曲灘釐卡某日解銀來省捧檄之下卽赶緊馳回差次將卡務料理一清以使星馳赴任○近日章江水淺紫電青雲祥霖三官輪船皆下椗省垣下游相距二十里之雞籠山下五月二十三日江水忽張尺餘入夜又漲二尺許二十四日各船遂得暢行無阻說者謂上游贛屬渥沛甘霖故江流滾滾滔滔不止三稿漲滿也○五月十三日江西學政黄吉裳宗師節抵撫州次日卽懸牌開考　約閏五月上浣接試建昌六月初旬文旌可回省會矣○當黄宗師回省後卽須考試南昌是以南昌府倪覃園太守先期舉行府試正案已田遂定於閏五月初二日按試武童挽强命中之流咸　馬彎弓躍躍欲試云 
 
 

Page 3

 
 
[上官塲紅事]  
　　升任廣州　軍保頤菴軍帥年蒞滬後於昨晨命駕入城赴各當道處謝步駕至縣署時黄大令飭家丁擋駕○昨日寳山縣馬　珊明府因事來滬赴縣署拜會黄大令傾談良久始辭出 
[日官謁客]  
　　昨日上午十一點鐘時江海闗道署東繙譯官劉子貞都轉偕美總領事佑君尼干日本總領事珍田君捨已副領松方君正　永瀧君久吉正繙譯官加藤君義三副繙譯官速水君一孔乘輿赴上海縣署拜會黄大令延入花廳欵以果茗傾談半晌然後興　　復命駕至遂轅拜會劉觀察 
[讞襄勤]  
　　洋務局提調鄭瀚生大令前奉闗道憲劉康侯觀察札諭在英會審公廨襄理案牘大令奉文視事倍矢勤勞邇因宋　剌政體違和請假調理所有公堂各案均由鄭大令審斷 
[薤露雙聲]  
　　益利輪船自漢口來滬前日下午駛抵浦江下碇美界琼記碼頭有年約四十餘歳之客獨自登岸甫行數武忽然倒斃蓋 
急痧也聞之同艙客云死者係揚州人姓王名東發其弟王東寳在西園爲整容匠此次特來探望登岸時曾言稍覺腹脹不意竟致暴死亦可哀也事爲三百八十一號華捕所知立卽報知捕房捕頭傳三圖地保費全全至令轉報屍弟出資棺殮○江北人湯黑子僑居虹口楊家灣上月二十三日曾與附近人陳某之子打架至昨晨暴死湯父以被陳子毆傷致斃糾衆至陳處吵閙不休陳無奈喚巡街捕至將湯父拘送捕房捕頭詰問原由湯父堅稱兒子被毆身死捕頭謂五月二十三日至今已歴半月有餘爾子旣被毆傷何以不來聲訴况爾子十七歳陳子甫十四歳少長懸殊安見爾子之果爲陳子毆斃乎湯父不能答捕頭隨令人傳頭圖地保妥爲料理 
[糞夫滋閙]  
　　美租界糞夫頭目潘老榮經英工部局斥革另令朱某充當西歴七月一號卽昨日爲始議定新章一律改用鉛桶糞夫中有年邁及吸食洋烟者統行斥去各糞夫不遵約束有意抗違昨晨經巡街華捕拘獲甲乙二人送入捕房管押各糞夫聞之紏約同類將糞擔排列捕房門口數之共約八十五擔木樨香氣鼻觀徐迎捕頭恐其將糞潑開急遣三百六十六號華捕一百十六號印度捕爲之看守未知以後若何解散也 
[佔地訊結]  
　　十七號捕拘張曉岩至案禀稱此人擅拔工部局地畝界石爲此拘送請究工部局管理地畝西人投案申訴前情呈出地圖道契並稱所有該處之地道契上載明至岸爲止所立界石竟被私行拔去請爲訊究張曉岩延律師巴士到堂申辯因倩　譯曹吉甫稱張係華人住在租界以外並無牌票傳單卽所有案情亦非盜竊可比西捕何得越界拿人與竊賊同押一處本律師前往具保又不允准不知何故况該地實係張曉岩新置之產鄭瀚生大令與蕯副領事同問可有方單憑據張曉岩答稱方單憑據均在案中蕯君查閱買契係光緒二十年所立乃曰工部局道契尙在光緒四年所轉可見該地實係工部局之產張謂旣係工部局之產何以昔時曾有人耕種售賣與我者卽是耕種該地之人工部局西人謂地雖有人耕種亦不得指耕種者卽是地主張曉岩曰道契上載明以岸沿河爲界工　局並未購買出灘故岸下之地不得指爲工部局也工部局西人曰所謂岸者卽是浜脚况數日前因有人在彼堆積木料公堂判令三日内搬去彼時張何不控告現忽將界石拔去巴律司亦再三論駁中西官得供之下謂此案照兩造所呈憑據而論理應工部局得地張曉岩祗得向失主追問現在祗得將案註銷地由工部局收管倘張曉岩另有確據再行控告 
[上海縣署瑣案]  
　　前日陳沈氏挈子錦林訴請騐傷晚間黄大令升坐三堂提訊陳沈氏訴稱小婦人原籍蘇州年四十歳丈夫已故兒子錦林向在治下南巿與沈其昌曹照弟合開冷店今者沈曹願將股分併歸兒子所有前立之合同尙在沈處理合檢還小婦人向之索取沈延約不肯檢出以致口角小婦人竟被毆傷求恩騐視錦林所訴與其母相同大令飭仵作騐得脇間拳傷屬實因令錦林扶之回去善爲醫治候提沈曹質訊核辦○臺灣潰勇沈鳳成向泉漳會館董事某甲索借錢文被甲扭送十六鋪巡防局轉送到縣大令倩帮審委員夏明府升堂提訊沈供稱小的　福建汀州人前在臺灣當勇現已遺散附船到申意欲回鄉苦乏川資無從告貸不得已求泉漳會館董事俯念桑梓之誼略助些微不敢逞强求恩明鑒明府著收入所中候備文遞解回籍○前者西門外八仙橋鞋底作帮許大貴等因爭論行規互相口角著名流氓大金林小金林助之盜横將許毆傷控騐後黄大令諭令自延傷科醫治一面飭差役提大小兩金林嚴辦前日差役提到小金林并大金林之弟沈四卿解案請訊至晚夏明府升堂研訊四卿供小的在蘇州閶門開鞋作大金林曾於半月前來蘇在小的作中執業並未言及上海打架之事兹者小的來此甫五六日卽被四圖地保拘付臺差解案其中底細均不得知小金林供稱小的係本邑人家在本城西門内在義記洋行當出店每日五六點鐘時行中諸事忙碌焉能至西門打架明係誣攀求恩查察明府令許與之面質許稱確是此人絲毫無悮明府喝令將小金林重笞三百板枷號兩月發西門示衆復諭令四卿覓取的保限五日内交出大金林如違十咎地保王振邦禀稱小的奉大老爺之諭查得大金林早經避匿故將伊弟四卿提案明府飭帶同四卿出外訪拿○豆腐工人衛雙全瞿少球徐德福顧進英陸錦榮薛慶龔瑞卿聮名呈控董事張錦堂冒收捐欵以肥己槖大令准詞提集人證　夏明府訊斷衛訴稱張自居豆腐董事創立公所責令業此者每人每月捐錢三百文存在公所自光緒十三年起至今共計捐錢四千餘千未見辦過公事明係盡入私囊明府問張曰爾經理公所事宜理應將帳目呈案爲何並不帶來張供稱捐項並未登帳每人每月或收錢一百文或二三百文或有未及一月卽行停歇如從收所者約計爲數不多明府曰豈有公所收捐不登帳籍之理無怪同帮控告也今衛等出爾之收捐票一本旣有收捐票豈無帳籍供稱武生並無收捐票明府檢出卷内收捐票一本示之供稱求大老爺嚴查此票由何人揑造明府察得票板字跡收足新刻因問衛曰爾所呈之票從何處得來衛稱由瞿拾得龔供稱小的現在南匯北蔡鎭開店上海之事並不與聞不料私將小的名字繕在禀内薛訴稱小的現在本邑西南鄉漕河涇耕田爲活前雖在治下開過豆腐店現已歇業不知如何被衛揑名瞿等亦不到案張復供稱上海共有公所三處一在本城中一在南巿一在北巿武生專理城中南巿二公所北巿另由衛經理亦無帳簿可查去年衛在虹口薦一豆腐工人與武生有隙故揑造假票誣控案下明府喝令將衛笞責一百下著具結銷案張不應收取公欵不登細帳呵斥　三諭令日後　逐細登帳以昭確實 
[英界公堂瑣案]  
　　工部局前曾諭令租界挑糞人將糞桶改換以免臭氣薰蒸乃各人置若　聞至今仍不改換捕頭遂於前日旱晨欲拘挑糞人諭話不料有王善華者糾約多人至捕房申辯捕頭以其聚衆　事當將王善華管押昨晨由包探顧阿六將王善華解案請判王供本地人挑糞度日昨晨同業之人欲至捕房訴明下情不意竟　拘押鄭大令商之蕯副領事以王善華不應聚衆滋事姑念鄉愚無知判押兩天○包探何瑞福與三百六十三號華捕先後解送拉客之野雞妓女王小卿丁小紅陳阿大並傭婦李陸氏陸王氏到案請判王小卿等同供蘇州人均在弄中納凍並無拉客情事李陸氏等供與相同大令問　母何人丁小紅供鴇母爲丁珠姐陳阿大供鴇母係大阿姐大令飭傳各鴇母於　拜三早堂復訊○捕解違章吃烟之陳張氏到案請罰大令判罰洋五元○又解在途互毆之金子雲金阿兆陳阿紀等禀稱金子雲膂力甚大竟將金阿兆陳阿紀毆傷爲此拘案請究金陳之傷勢約須兩禮拜可愈大令略詰數語以金子雲毆傷兩人凶很太甚着交捕房管押一月○十八號西捕拘解專駛快馬車之馬夫王阿毛並溜馬違章之馬夫吳阿眞到案請罰王吳同供以後務當照章决不再犯大令判王罰洋五元吳罰洋 
 
 

Page 4

 
 
十元○余阿生先後竊取王紀眷等五家衣物報捕後由包探竇如海緝獲人贜送案請懲王紀春等投案請領失贜余阿生供本地人實因失業無聊無資餬口所致大令判押十天贜交失主分别認領○三百六十七號華捕拘送陳子蘭至案禀稱陳無故毆伊叔父陳紀生叔母陳王氏並有鐵條一根呈電　紀生陳王氏投案訴稱姪兒常欲將我夫婦毆打今幸獲案求請訊懲大令以陳子蘭毆辱尊長判發捕房管押一個月○巡捕禀稱葉桂生同子心發阿坤至洋人玛禮臣處因索取工資吵閙拘案請究葉桂生等同供在洋人處爲侍者向索工資無着反將鋪蓋扣住大令飭令自將行李取回以後不得再往吵閙○薙髮匠薛鳳山曾用范石郎爲夥嗣因范欠錢一千餘文以致停歇並將鋪蓋扣住不料范糾同朱福郎到店滋擾由捕拘送到案薛鳳山投案申訴情由請爲訊斷范石郎供欠伊錢文理當清還不應將鋪蓋等扣住向理被毆大令判將薛鳳山管押七天 
[好善可風]  
　　本館恊振所昨接思補過齋主人來函云陳門王壽𣞁氏祈病愈本年生產大小平安無病無　愿助紅十字會　洋兩百元兹　由貴館轉解如紅十字會已撤卽移助順直義賑可也木館謹按此時傷兵之醫療者大率就痊而順直一帶被水災民嗷嗷待哺不異大旱之望雲霓大善士具大力量行大慈悲正宜乘待振至迫之時普施仁澤庶使和風所被稿木皆春又葛菊亭善士助　廿元此亦好行其德者拜登嘉貺敬泐數言藉祝大善士之無量福壽耳 
[大造蒼生]  
　　程福五大善士惠助順直賑捐洋一百元暑藥捐洋五十元順成茶號惠助賑捐洋八十元又暑藥捐洋十元浙寍無名氏祈平安惠助賑洋角子合洋四十元紫石山人賑洋十六元先後祗領莫名感謝北地奇災慘極難狀救災救急多多益善眞是當厄之施而現值溽暑疫癘時行往往延醫莫及貧病尤爲可　惟有靈丹妙藥救命須臾眼前功德嘉惠無窮福造蒼生報施不爽請附　章以當左劵上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂案]  
　　蘇婦凍李氏金朱氏各失女兒亞妹桂珠二口找尋來滬堅指同鄉徐陸氏陸正高張金榮等知情隠匿遂致兩相爭　業經巡捕解堂請究宋通剌判將徐陸氏等分别交保管押候補提供出之車寓主婦到案再行復訊前日差役提車寓主婦趙張氏解案至晚由鄭大令丹堂集訊李氏朱氏同供小婦人等均籍隸蘇州向在鄉間耕種餬口各有女兒一口緣家計貧困故令女兒來滬傭工度日曾仕三和里粤婦某氏所開妓館爲傭與同處傭工徐陸氏女瑞珠結爲手帕交素稱莫逆今春二月間小婦人等在鄉悉女兒走失氏等卽趁船來　尋緝訪悉陸氏素來開設臺基專以勾誘婦女從中漁利爲事氏等旣悉其素不安分曾向陸氏詢問女兒等下落乃陸氏初尙允許代爲尋覓繼竟一味支吾故氏等向之理論不料有陸正高及陸氏之姘夫張金榮等出頭硬覇以致爭執被捕拘案伏乞訊究趙張氏供江北人向在治下五福弄地方開設車寓今年二月初二日有年均二十餘歳素不認識之男女二人向氏轉租餘半間居住約歴半月有餘旋卽遷去大令間爾可知遷往何處供伊等並不拖欠房租氏亦未便詢問究竟遷往何處實不知悉陸氏供原籍長　人僑居治下仁慶里與胞兄陸正高同居女兒瑞珠確曾與朱氏之女阿妹李氏之女桂珠同在三和里某娼家傭工因與熟識春正聞女兒屢犯不端事當將女兒收領來家旋卽送回鄉間其阿妹等究竟逃避何所小婦人實不知悉陸正高張金榮同供稱與陸氏爲鄰是日見金朱氏等糾集多人突向陸氏尋　小的等從旁解勸被捕拘案大令以供詞各執無從懸斷判將陸氏還押赶緊函追瑞珠到案質訊張金榮交保陸正高釋令帮同陸氏赶將瑞珠父案延干取咎趙張氏交保候訊朱氏李氏均遵諭而退○邱見廷訴稱仁記收租人湯友雲施永生等强取金　飾物及棉被等件求請究交宋通剌准詞飭提前晚由鄭大令　訊邱供本邑人前租仁記洋行房屋一所當將屋内牆壁拆去改裝門窓曾言明待後搬遷仍須照原式裝好今春二月間遷移另住將房屋轉租與同居之沈姓卽知照收租人湯友雲等前來對明如將來沈姓他遷仍須小的修好嗣因湯等迭向小的催修小的曾允許赶緊雇匠修理不料湯等倚仗聲勢突然糾集多人强將棉被一條及金圈銀鐲等取去欲待小的雇匠修竣始肯將原物交還小的不得已投案求究湯供紹興人向在仁記經收房　因邱不將墻壁修好洋東屢令小的等向邱理說邱一味刁狡洋東令小的等邀同看門人等共四五人將邱之棉被一條取回俟其修竣交還邱依然延約小的等已自行雇匠修好今蒙提訊將棉被帶案伏求恩斷大令以湯友雲等擅取物件殊屬不合邱見廷控先金銀各物毫無証據現旣湯友雲等自行雇匠將墻壁修好兩造所控各倩均免置議人証一併斥釋 
[法界捕房瑣案]  
　　日前某椶榻店主黄桂山偕夥吳慶林控張春榮糾衆行兇鄭大令訊供之下著押候責懲昨日發落時黄　案訴稱小的聞張之同黨在外揚言欲圖報復大令問伊黨何人答稱有殷少蘭者小的能識其面目其餘亦係同業流氓大令謂爾且出外如遇此等人准爾隨時扭赴捕房管押隨著將張照原斷笞責二百板還押候核○某日扒手顧阿三在來往寍波之某輪船上竊取某客所携單被　包　拘獲人贜解送至案大令向之嚴詰顧認竊不諱遂判令笞責一百板昨日著照原斷施刑然後押候覔人保釋○張闗桂在十六鋪界橋上竊取孫小郎之衣料經某號巡街捕拘解公堂大令訊供屬實判令荷枷一月期滿責釋 
[法界捕房紀事]  
　　某氏婦持衣服三件向昌大質鋪質錢鋪夥估看之餘忽失其一以致互相爭論扭入捕房捕　頭知爲扒手所竊然鋪夥　不小心難辭其咎著賠洋銀兩圓○老北門城内人某甲不知因何向護城河畔某冷攤尋釁致被詐去洋銀四圓事爲包探所聞將甲　入捕房管押捕頭以流氓訛詐例所應懲令俟堂期解請問官訊究○興聖街豆腐店夥某乙深夜中途　彳被某號巡街捕拘入捕房捕頭合押候店主領去○美界捕房拍獲竊賊某内詰問之下自言有同黨某丁匿迹法租界捕頭因　包探帶同眼缐投捕房請派包探協同拘獲俾帶回辦理捕頭允之 
[美界捕紀事]  
　　鄉人某甲向以捕魚爲業昨晨在美界新記浜　成公所後小河中臨流撒網突有寗波流氓四五輩向之訛詐甲置之不答流氓怒傾　　　將魚悉放河中旋復贈以老拳甲疾聲呼救　百零三號三道華捕應召而至衆流氓遂一哄而散祗拿獲其一押解捕房捕頭　其腰纏祗得青蚨百餘翼乃給甲領去聊償所放之魚流氓則押至晚間始行開釋○日本人某甲賃得南潯路第十八號門牌之屋開設飯店雇本邑人某乙當扒乙生扒乙生者倭人之呼細崽也昨日乙竟竊取主人之對時表而遁去經失主奔告捕房捕頭遣包探倪順泉查乙之薦保人著令料理○前晚有西國水手若干人醉鄉深人行至百老匯路盡情胡閙經中西印各捕拘獲五名解入捕房覊押昨晨捕所斤責一番釋之使去 
[金陵官報]  
　　閏五月初二日前安徽臬臺張學醇見○初三日翰林院侍讀學士文廷式會辭行新授江西臬臺翁曾桂辭候補道王立清謝委總辦木釐局並銷會辦釐捐局又劉秉楨到由江西勸捐回福建副將陳季同到由滬來通判劉秉銓謝委蘇鏕貨釐捐差藩轅牌示准補徐州府詹鴻謨應卽飭赴新任○初四日前廣西右江道李岷　到 
由藉起服來委辦揚州保甲局候補道王澧辭委辦水釐局候補道王立清洋務局分省道黄遵憲均見 
[蘇省官報]  
　　閏五月初三日藩轅牌示照　正任鎭洋縣知縣吳鏡沆堪以飭回本任○初四日升任廣州將軍保年由鎭江來知府譚泰來由松滬　來禀銷上海　　轉運差同知樊炳煦由寗專丁來省禀知奉金陵　釐捐總局委辦靖江釐局差知縣程南金由錫金厘　來興史劉文浩禀知到代辦齊門旱闗差 
[江西官報]  
　　五月初七日縣丞邵　賓由撫州府屬催稅契回陳潤林由寗都州屬催地丁回童必江接查德外保甲錢炘接查章内保甲守備馬步霄由京解砲回准　鉛山縣丞孔　生應行飭赴新任署瑞　縣王啓烈缷事清理交代回代鄱陽縣鄭榜詔缷事清理交代回兆祺由京解漕折包國瑚由京解甘肅餉回蔡汝臬由京解九江闗餉回　慶霖往南　府黄傳羲往　　　立　往九江俱公幹新選龍泉秀州司王慶颺現己到省飭赴新任劉杰起服來江○初八日知縣黄嘉爾禀謝題補彭澤縣行知馮　年往都昌公幹楊廷燮由天　解　回倪廷慶禀謝酌委一次蔡岳年由龍泉催地丁回卽往玉山辦保甲布理王　翼禀謝　前酌委州係一次○初九日内閣中　譚節由湖南藉進京路過來江知縣弭麟　　　前酌委一次楊炤由三曲　卡解釐金來省縣丞王鑣由泰和辦保甲回江忠修由奉新催　折回沈　　由建昌府催稅契回 
[邦江官報]  
　　三十日甘泉縣方大令禀知由周墅鄉踏勘回許太守　書辭回十二圩○閏五月初一日新選安豐場大使張鹺尹文傑直隸人由京領憑抵揚禀到○初二日經知大巡共二十員均黍押　北鹽差 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年五月三十日京報全錄]  
　　宫門抄○諭旨一道錄前○新撫陶奏懇恩免扣文武微員養廉摺○都統增奏現收漠河金廠　撫鹿奏報交缷日期摺○又奏委署司道名缺片○漕督松奏報蕩地被水情形片○又奏請减議知縣經徵未完處分片○又奏委員管帶各營片○又奏委員兼帶親軍片○署直督王奏叅將請缺留營當差片○者陜潘松奏報接篆日期摺○湘撫吳奏故員虧欵勒限嚴催片○五月三十日吏部翰林院廂監旂值日無引見○海緒因伊子補員外郎謝恩○翰林院代奏　恩補授侍講謝恩○慶王請假五日○召見軍機○○頭品頂戴甘肅新疆巡撫臣　模跪奏爲援案懇恩免扣文武微員養廉以示體恤恭摺仰祈聖鑒事竊臣准户部咨前奏籌餉緊要懇准將光緒二十一年外省文武大小官員養廉核扣三成歸軍需動用嗣陜西巡撫鹿傳霖陜甘總督楊昌濬以文武微員養廉無多缺分清苦奏准免扣闗外如何辦法應飛咨新疆巡撫酌量情形奏報核辦等因飭據布政使饒應祺詳覆新疆地處極邉文武微員缺分最爲瘠苦請將文職筆帖式藩司及兼臬司各省自領並各　佐貳雜職武職都司以下各官三成廉銀奏免核扣等情前來臣維新疆文武微員缺分瘠苦尤非闗内可比現在甘肅旣援陜西成案奏准免扣新疆事同一律所有前項三成養廉銀兩應懇恩准免其核扣以示體恤出自鴻施除咨部外謹會同陜甘總督臣楊昌睿恭摺具陳伏乞皇上聖鑒訓示謹奏奉硃批著照所請户部知道欽此○○奴才增祺跪奏爲現收漠河金廠光緒十九年分提　黑龍江六成軍餉數目恭摺具陳仰祈聖鑒事竊查前定開辦　河金礦章程行獲餘利開去局用官利之外按二十成均分以六成提充黑龍江軍餉以四成分賞員司花紅其餘十成歸商股均分俾得均沾利益等因奏准開辦在案兹據督理礦務儘先選用道袁天化已將光緒十九年分第五屆報銷册内應提六成軍餉銀一萬五千兩就近如數送由黑龍江副都統衙門匯解前來奴才覆查無異除飭存庫備抵餉需外理合恭摺具陳伏乞皇上聖鑒謹奏奉硃批户部知道欽此○○頭品頂戴新授四川總督陜西巡撫臣鹿傳霖跪奏爲恭報交缷陜撫日期仰祈聖鑒事竊臣於光緒二十一年四月初七日准吏部咨内開抄出光緒二十一年三月二十二日奉上諭譚鍾麟署調補兩廣總督四川總督著鹿傳霖補授欽此又於四月十二日准部咨内閣抄出奉 
上喻奎俊署調補陜西巡撫江蘇巡撫著趙舒翹補授欽此十四日又准部咨光緒二十一年四月初三日准軍機處片交奉旨四川總督聞傳霖著卽馳赴新任毋庸來京請訓陜西巡撫著張汝梅暫行護理欽此欽遵跪聆之下感戀莫名遵己繕摺叩謝天恩一面將經手事件料理完竣飭委西安府知府文啓撫標中軍叅將田玉廣謹將巡撫闗防及王命旗牌文卷等件齎送護撫臣張汝梅接收於四月二十六日任事臣卽日交缷赶卽檢點行裝定於五月初六日起程馳赴四川總督新任所有微臣交缷陜撫日期除恭疏 
題報外謹恭摺具陳伏乞皇上聖鑒謹奏奉硃批知道了欽此○○鹿傳霖片再藩司張汝梅欽奉上諭護理陜西巡撫所遺藩司印務應卽委員接署查有正任督竊道現署臬司松壽精細明逹堪以署理所遺臬司印務查有正任延榆綏　署督糧道馬相如篤厚老成堪以署理所遺督糧道篆務查有西安府知府文啓精明舠練堪以護理遞遺西安府知府員缺查有候補知府李希哲穏誠老練堪以委令署理除分檄飭遵並飭司檄委外謹會同陜甘總督臣楊昌濬附片具陳伏乞聖鑒謹奏奉硃批吏部知道欽此○○松棒片再葦蕩左營三汛蕩地於二月十五至十八等日東北風大作雨雪交加海　潮湧田廬被淹房屋倒堨平地水深三四尺舊有攔潮圩堰悉被冲刷約計一萬數千丈人民均在水中亟應設法補救量爲撫卹據淮揚海道謝元福轉據蕩務局委員葦蕩左營守備禀報前來奴才伏查葦營兵丁均以柴草爲生計平時本屬貧苦一旦猝遇重災舊業全無殊堪憫惻隨卽籌撥欵項督飭文武各員加意撫卹一面批飭淮揚海道將冲破圩堰丈尺詳細查勘赶緊興辦以工代賑俾免流離失所惟蕩地最忌鹹水滷氣所浸蘆根大爲傷損非得淡水冲洗數次難望兹生除隨時體察情形另行奏報外謹附片具陳伏乞聖鑒訓示謹奏奉硃批知道了欽此○○松棒片再據署江西督糧道張瑄詳稱光緒十九年分漕糧奏銷案内新淦縣知縣沈壽龍未完五分三毫漕糧變價正改加四副米並給軍脚耗銀米折價銀一萬三千六百七十三兩二錢九分七厘業經查開經徵不力職名詳請奏叅在案前已據　續完正脚銀一百四十二兩四錢五厘於光緒二十一年三月十四日批解道庫除俟造入光緒二十年漕糧正脚奏銷隨奏册内報部查核外計續完五毫仍未完四分九厘八毫例得减議等情詳請具奏前來奴才覆核無異理合仰懇天恩俯准飭部將新淦縣知縣沈壽龍原黍　徵未完處分查照减議以符定例除咨部外謹附片陳明伏乞聖鑒訓示謹奏奉硃批户部議奏欽此○○松椿片再清淮防營管帶官升用叅將歐陽成松遵旨撤差所遺各營均在海洲防守要隘非　　勇敢有爲熟悉情形之員分别管帶難期得力兹查有儘　補用都司徐長年堪以委帶新軍副營升用都司朱朝誥堪以委帶淮海水師左營升用都司周遐年堪以委　淮海水師右營除分檄飭遵外理合循照定章附片陳明伏乞聖鑒訓示謹奏奉硃批兵部知道欽此○○松棒片 
再清淮防營馬隊自調派兩營北上之後業經陸續招募惟淮徐一帶馬四無多未能補足原營之數而地叚綿長巡緝匪類護送餉　在在均闗緊要兹又招募馬勇二十名作爲親軍隊伍仍派衛守備馬占鰲兼帶以資調遣理合附片陳明伏乞聖鑒訓示謹奏奉硃批知道了欽此　　王文韶片再據　督銜訥名總兵調補貴州羅斛營叅將李福興禀稱原籍江西寄籍雲南東川府巧家廳於同治四年投効雲南軍營隨同前督臣岑毓英攻克雲南各府州縣力解省圍及圍攻越南宣光等處剿辦雲南永北東山　匪出力洊保今職光緒十一年十二月純前督臣岑毓英奏准借補雲南提標中軍叅將十四年七月到任十八年四月經臣在雲貴總督本任内奏請與貴州羅斛營叅將劉銳恒互相調補奉旨允准仍令管帶建威左營留防大理上年北洋海防緊要貴州古州鎭總兵丁槐奉旨帶兵北上咨調該員分統衡字正前等營到津後奉　駐紥灤州辦理防務一時未能赴任恐逾定限擬懇開去叅將實缺歸總兵班補用留營當差等情請奏前來臣查該員前在雲南軍營戰功卓著現委分統衡軍駐防灤州勢難遽赴本任合無仰懇天　俯准敕部將貴州羅斛營叅將李福興開去實缺留營供差俟撤防後以總兵仍留雲南差遣委用出自鴻慈除咨兵部查照外理合附片陳請伏乞聖鑒訓示謹奏奉硃批著照所請兵部知道欽此○○署理布政使陜西督糧道奴才松壽跪奏爲恭報奴才接署藩篆日期叩謝天恩仰祈聖鑒事竊光緒二十一年四月二十二日奉升任巡撫臣鹿傳霖行知陜西布政使張汝梅奉 
旨護理陜西巡撫所遺藩司篆務委奴才署理並准張汝梅於二十六日將陜司藩司印信文卷送交前來奴才當卽恭設香案望國叩頭謝恩祗領任事伏念奴才滿洲世僕知識庸愚自筦糈符兩權臬篆兹復藩條黍攝兢惕逾深查陜西素號瘠區藩司統籌全局行政用人無事不闗緊要而援軍未撤勢難緩於供支商借待還期勿忘於忠信如奴才禱昧深懼弗勝惟有遇事隨同護撫臣實心辦理以期仰答高厚鴻慈於萬一所有奴才接署藩篆日期理合恭摺具陳伏乞皇上聖鑒謹奏奉硃批知道了欽此○○吳大澂片再查病故已革坐補永綏廳同知前署乾州廳同知王恂係光緒二十年三月初一日到任六月十二日因案撤叅所有該丞交代應算至代理之林明哲於八月二十七日缷事前一日止前經由司核明該革丞王恂虧短倉穀四百一十三石六斗三升五合　次札催未解據布政使何樞署按察使李經羲轉據現署該廳同知文煒揭報具詳請奏前來適值護撫臣王廉交缷之時未及核辦移交到臣查該故革丞王恂所短倉穀均闗正欵顆粒不容虧缺當此認眞交代之際未便稍任虚懸相應請旨先行勒限兩個月嚴催該故員王恂家屬迅將虧短穀石如數完解倘逾限不完查明是侵是挪再行分别嚴追以重庫儲理合會同兼護湖廣總督臣譚繼洵附片具陳伏乞聖鑒訓示謹奏奉硃批著照所請該部知道欽此 
 
