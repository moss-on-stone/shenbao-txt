# 1912 - 7 - 4913972

 

Page 1

 
 
   
 
 

Page 2

 
 
評論 
[議尙可信耶（二維）]  
　　滿廷欲爲名譽之退讓。發最後之哀聲。將以國以會議解决政體。於是議和議和之聲。爲多數人所樂聞。吾獨以爲不然。請申其說。以告我親愛之同胞。 
　　夫議和者。苟安之策。而非長治之計也。在彼袁氏固醉心功名富貴之人。一旦清廷傾覆。彼將無立足之地。故藉此國民會議。遷延其期以延殘喘。然君主立憲民主立憲二者之於今日。無折中之辨法。調停之餘地。猶物理學二物體之拒性是也。今十七省代表與袁氏所派遣之唐使。皆贊成共和。國民多數心理。已昭然可見。袁氏果有反正之心。卽可迎機立决。乃必欲爲無謂之周旋。且將唐使簽字之成議。妄思一律推翻。不惜冒天下之大不韙。冀以售其詭計。雖云别有苦衷。天下人誰復信之耶。然則彼之所謂議和者飾辭耳。空談耳。未可深信而重恃也。 
　　且我軍之所以主張議和者。實恐戰期延長。民生被禍。故不忍出此激烈手段。願以和平了事。保全生命耳。然天下事有憂患斯有安樂憂患者。安樂之產母。今之論者動曰兵凶戰危。不知掃除腥羶。卽可享無窮之幸福。若藉口議和苟安一時。來日之大患。正未有艾。自由者鐵血之代價。識者早言之矣。今起義以來。光復已及十有五省。爲清廷有者。僅齊燕汴奏罽吉而已不以干戈。掃除其巢窟。而以口舌調停其和局。吾恐老師糜饟。徒費光陰。一旦和議决裂。清兵南下。我將何以持其後。如是微特自由幸福不可必得。而養癰遺患。吾更不忍言矣。 
　　况今日者。太原垂危。潼關告警。徐淮未平。潁亳受兵。而北方尤較。南方爲急。與其借議和以敷衍時日老師而墮彼術中。毌寗預備戰事整旅興師。先解秦晉之圍。然後東聯奉省。西合秦晉。分道揚鑣。直搗燕京。夫如是何患清廷之不覆耶否則我軍今日之地位。利於速戰不利於苟安。金陵局促一隅。武昌四戰之地。守則不足。攻或有餘。今漢陽失守。臨淮戒嚴。張賊死灰復燃。將牧馬而南下。長此不圖進取苟安旦夕。則長江之險。將與敵人共之。且潼關爲秦中門户。太原爲晋省中樞。我得之則爲我利。敵得之則爲敵利。今潼關告急。太原埀危。秦晉有失。則北方之大局去矣在秦晉同胞。突然起義爲南軍聲援。亦旣備當艱苦。屢蹶屢振矣。我 
 
 
 

Page 3

 
 
南方今日若。不速籌聯合以圖進取。則洵如古語所云我雖不殺伯仁。伯仁由我而死。果何以謝我北方諸同胞耶。記者今日竊敢一言以决之曰。議和不若速戰而停戰之患尤甚於戰。 
[專電]  
　　南京總統府内部組織完備各部事務均已開辦 
此間民軍現正聯合五鎭預備一切即日開赴前敵　　　　　　　　　　　　　　　　（以上南京） 
　　今日（六日）又有清軍四千餘人由京來津擬於明晨開赴灤州助戰 
　　袁世凱現派多人在京津郵局拆閱南人函件 
　　　　　　　　　　　　　　　　（以上天津） 
　　北京使舘界内已派兵嚴守并要求清廷禁止華人往來 
　　近日袁世凱屢請各國借銀二千五百萬兩以濟軍事急用 
　　灤州清軍反正北京滿人頗形慌張且有滿親貴數人能詆袁世凱不能安定大局决與爲難 
　　北京外交圑向清政府詢問灤州近狀據答稱該處叛兵已全行征服外交圑知其虚誕仍將防守鐵路之策竭力進行 
　　外交圑據重慶領事電稱四川民軍已於　歷十二月二十號將清川督趙爾豐及田統制斬决　　　（以上北京） 
　　今日（六日）有外人三十二名由四川抵漢據云上游一带之大局近頗危急尙有一百五十餘人亦已由宜昌起程逃避 
　　今日（六日漢口特開大會議决中央各省賑濟辦法　　　　　　　　　　　　　　　　（以上漢口） 
[公電]  
　　武昌黎副總統電滬陳都督鑒密悉十二日兩面停戰命令尙未傅遍致有一部分之小戰西報或係據此誤傅元洪歌印 
　　清江鐵路局電各報館鑒清江鐵路局現奉江北都督照會移交清江交通局收管全路物產均已點交清楚所有路事敝處不再過問請代登報清江路局長吳鼎元會辦李宗璡陽 
　　廬江各界電各報館鑒王天培部下在廬江騷擾糜爛同胞廬江各界公叩魚 
　　章太炎去電杭州軍統蔣參謀長周軍政長顧政治長褚政長高曁臨時議會諸君均鑒蟄公舉炳麟及陶煥卿陳英士代理浙事英士志在北伐炳麟願作民黨煥卿奔走國事險阻艱難十年如一日此次下江光復微李爕和上海不舉微朱价人南京不下而我浙之得力於敢死隊者甚多是皆煥卿平日經營聯合之力且浙中會黨潛勢尤非煥卿不能拊慰鄙意若令代理浙事得諸公全力以助必爲吾浙之福敢布區區仍候公同議决爲幸章炳麟皓 
　　又電南京交通部長湯公鑒見電舉僕與煥卿英士代理都督僕人性耿介惟願處於民黨地位下江光復實惟煥卿數年經營之力其功非獨在浙江一省代理浙事微斯人誰與歸章炳麟 
　　揚州徐司令電各都督各報館鑒據泰州緝私營張管带報稱有漢奸二名來泰窺探虚實擅自入營勾通龔姓號兵秘密商議該管带以形迹可疑當卽拘訊該漢奸供稱係小海一带定存營派出與號兵串通約會臘月初大隊到來一同起事爲劉鳳朝報仇以泰州爲根據地進攻揚州並舉張勳營兵通同一氣供認不諱當由該管带將漢奸二名號兵一名槍斃用特電聞江北北伐軍司令正長徐寳山叩 
　　江北柏圑長電各報公鑒現在共和政體業已成立則全國軍隊應不分省界編定劃一之制以符軍政統一之機關所有僘軍前次所稱鎭軍第一鎭名義應即取銷業已改爲中華民國第一師圑請爲聲明爲盼第一師圑長柏文蔚魚 
 
 

Page 4

 
 
　　廣東陳都督電南京大總統上海陳都督鑒雲南所派北洋招撫使曲君同豐昨已抵粤擬即日北上先至南京晉謁謹電介紹粤代都督炯明 
　　雲南蔡都督電上海陳都督鑒各省電局仍由上海總局統轄敝省承認照辦已飭滇總局轉飭各分局知照再他省寄滇各報極爲遲带有稽延一月電到者請告電政局飛飭各省局留意是幸滇都督鍔感 
　　寗波軍政分府電滬都督鑒敝分府購定軍械請飭超武兵輪於元月十號到甬裝運畢後仍飭該輪赴滬盼覆寗波軍政分府麻 
　　南京莊都督電上海陳都督皖孫都督鑒陳都督微電敬悉盧君鍾嶽赴皖迎徐陳馬三烈士靈柩何日成行請孫都督先期電告以便照料並通知各軍隊同伸追悼藴寛叩魚 
　　清江浦蔣都督電孫大總統黄元帥伍外交長各民省都督公鑒頃據偵探報告一山東第五鎭駐徐州北方百二十里之韓莊約一混成協但聞該協有歸民軍之意一張勳現住徐州火車站軍需由叚書雲暫借但兵士均無門志逃走甚多一近日由北京運來緊口毛瑟槍一千桿子彈五千粒按張賊逗留不去有違條約除仍加派偵探嚴密監視並密商揚軍預行對待外特此奉聞江北蔣雁行魚 
　　南京社會黨電上海社會黨本部轉各報館鑒女黨員林宗素君代表女子參政同志會來見大總統承面允國會成立女子有完全参政權并承認本黨女黨員可代表全國女同胞要求請公布南京社會黨 
　　南京參謀部電各報轉各省參謀代表鑒各處代表已將到齊凡未來寗諸君務請速來總統府參謀部湘浙粤鄂等省代表啟陽 
中國光復史 
[伍代表與霣世凱辯駁要電]  
　　北京來電伍秩庸代表鑒國體問題由國會解决業經貴代表承認現正商議正當辦法自應以全國人民公決之政體爲斷乃聞南京忽已組織政府並孫文受任總統之日宣示驅逐滿清政府是顯與前議國會解决問題相背特詰問貴代表此次選舉總統是何用意設國會議决爲君主立憲該政府曁總統是否立卽取消希速復内閣總理袁世凱銑 
　　上海去電北京袁内閣鑒銑二電悉南京組織臨時政府與國民會議解决國體絶不相妨 
　　一現在民軍光復十餘省不能無統一之機關在國民會議未議决以前民國组織臨時政府選舉臨時大總統此是民國内部组織之事爲政治上之通例若以此相詰請還問清政府國民會議未議决以前何以不即行消滅何以尙派委大小官員貴大臣亦當無辭請先責已而後責人方爲公允 
　　二前與唐使訂定國民會議第一條謂國民會議取决多數議决之後兩方均須依從來電所詰問者請還以相詰設國會議决爲共和立憲清帝是否立即退位蓋國民會議所以能平和解决者在其議决能使兩方依從旣經兩方全權代表簽字作准自應彼此遵行無須再發疑問特此電覆伍廷芳魚 
　　北京來電伍廷芳代表鑒十一日閣下與唐代表所議四條尙多窒礙此事旣普徴全國人民意見公决爲宗旨自應由各府廳州縣各選議員一人方足當輿論二字若每省祇有代表三人仍陷少數專制之弊内不足以服全國之人心外不足以昭列邦之大信且各藩屬轄境甚廣除内外蒙古十盟外尙有科布多之杜爾伯特兩盟新士爾扈特一盟伊黎之舊十爾扈特等五盟青海之左右翼兩盟此外察哈爾烏梁海哈薩克部落尙多若有一處不選議員不列議席將來議决斷難公認又國體未經議决以前召集國會仍應由本政府發布命令其電郵阻梗之處可由民軍擔任轉遞不稱中華民國臨時政府一節未經天下公認斷無分電之理謹將臨時國會選舉法開列於左 
 
 

Page 5

 
 
　　第一章選舉區及選舉員額第一條選舉區各省依廳州縣及府之直轄地方之區域各藩屬依旗或城或部落之區域京旗選舉依大宛兩縣之區域各駐防選舉各依所駐地之府廳州縣區域合併辦理第二條每一選舉區選出議員一人以本法第三條選舉監督駐在所爲投票所 
　　第二章選舉權及被選舉權第三條凡有國籍之男子年滿二十五歲以上在該選舉區内有住所滿一年以上仍繼續者除左列各項外有選舉權及被選舉權一褫奪公權者二受徒刑以上之刑自宣告日起其裁判尙未磪定者三禁治產及准禁治產四受破產之宣告者 
第四條左列各項應停止選舉權及被選舉權一有罰宗　二現役軍人及因此次事變現在徴集中者三現任官吏及現在民軍政府服職服務者第五條左列各項無選舉權及被選舉權一承攬政府及民軍政府事務之人及承攬事務法人之辦事員二僧道及宗教師及選舉前三個月内曾爲之者但西藏蒙古不在此限第六條有關係選舉事務之官吏於該選舉圑體不得有選舉權及被選舉權前項罷職後未滿三個月者亦同 
　　第三章選舉監督第七條選舉監督在各省以該府廳州縣行政長官充之在各藩屬以該旗札薩克總管等該城城長該部落部長充之第八條辦理選舉職員之選任及其職掌照諮議局議員選舉章程第五條至第十一條辦理 
　　第四章投票方法及當選人第九條投票用單記名式第十條凡依本法有選舉權者每人投一票直接選出議員第十一條以得票最多數者一人爲當選議員以其次多數者二人爲當選候補人有二人以上得票同數時以年長者爲當選年同則以抽簽定之 
　　第五章當選訴訟第十二條關於當選之効力有異議時得以當選人爲被告於十四日之内出州於高等審判廳不服前項之判决者得上訴於大理院第十三條距該省高等審判廳交通不便之地關於前條之訴訟因時期太變不能赴訴及待判决者得經出州於大理院遇前項情形應將當選候補一人同時咨送到北京 
　　第六章召集第十四條議員之召集命令由政府公布之民軍各省有轉遞之義務第十五條議員到北京人數己滿全員三分之二時卽得開議 
附則第十六條議員之保獲法及旅費章程另行規定第十七條選舉之順序係本法及施行細則之規定 
　　 
[希迅見復餘欵另電商乃行内閣總理袁世凱銑三印]  
　　上海去電北京袁内閣鑒銑三電悉國民會議由各處代表組織其辦法已於十一日與唐使簽字自應彼此遵行毌庸再滋異議否則不惟爲全國人民所笑且將爲天下萬國所笑閣下所開辦法十七條與前此唐使所提議者大致相同惟因彼此和衷商槯各將所提議都斟酌删改以成十一日所定之條款來電謂若每省祇有代表三人仍陷少數專制之弊顯見閣下與北京諸公尙未知文明選舉辦法須知代表旣由各處由衆舉出自能代表該處人民之意思合各處人民之意思以爲全國人民之意思何云專制且每處旣有三人何云少數若如來電所開辦法無非故意遷延遲滞此次國民會議之發生原爲彼此欲息戰爭之禍必早日開會議决國體人心始定戰禍始息未開會議决以前雖兩方停戰而人心未定則平和仍無磪實之希望試觀前此停戰期内兩軍仍不免時有衝突卽是人心未定之證故十一日與唐使所簽字之條欵注意在國民會議早日開會俾得早日議决政體以定人心而息戰禍實爲至要之圖閣下如果欲磪保平和不宜另生枝節以耽誤時日凡此所述皆爲解釋閣下疑慮起見至本代表所始終堅持者因唐使所簽字之條欵萬無可以更動之理來電謂唐使未先與閣下商明遽行簽定夫唐使果已商明閣下與否本代表不必過問但旣認唐使爲閣下之全權代表則唐使所簽定者與閣下自行簽定無異於旣經簽定之條款而猶欲横生異議實爲天下萬國之異聞應請閣下自後磋商祇以唐使所未議者爲範圍如開會地方及日期等本代表當詳加商定至於唐使所已經簽定者毌庸再議庶議和條約可以有效是所七禱伍廷芳魚二 
　　北京來電伍廷芳代表鑒十二日閣下與唐代表所議第四條謹覆如左開會地點必須在北京斷無疑義一以北京久爲國都而民軍統一政府尙未爲中外所公認二以各省各藩屬道里計算北京爲最適中三以各國公使駐在北京萬國具瞻可昭大信尊議借上海租界一節於萬國公地議和則可於非統治權所及之地開國會則國不成國矣此政府與國民全體之大辱豈敢遷就至誘殺之說議員以最優法律保護萬國所同若誘殺代表則爲中外之大不韙何以爲國届期應協定保護條件請勿過慮又代表人數太少卽係少數專制與立憲口口原則均不相符豈有决議極重大事如此草率之理且開會公决係求永遠治安國利民福若以如此少數之人議决則内地各廳州縣外藩各旗皆無議員到會何以知全國人民同意現已擬訂選舉法另電布違似應照法内規定人數爲准方足代表全國其開會日期亦必俟選舉法協定後方能擬議若無正式選舉法而遽定日期仍係專制之習萬萬無此辦法此兩層本大臣均不能承認無從速復内閣總理袁臣凱銑四印 
　　上海去電北京袁内閣鑒本月銑四電謹復如左北京係滿清舊都民軍起義建立共和不應承認專制政府尙何國都 
 
 

Page 6

 
 
名義可言卽以省藩道里計由北京南來不過三四日程所遷就者甚小至公使駐地一端本代表謂中華民國之舉本係步趨歐美諸先進國絶無反對國會無論設在何處皆爲萬國所具瞻况係國内之事似毌庸狃於各使駐在地要其目見以來昭大信也質言之旣可在北京何不可在南京但似此爭執便成偏見故轉請以水陸最通靈保護最公穏上海公共租界爲地點誠以北京爲滿清勢力圈昔端莊輩至以拳匪犯使館殺駐使濤貝勒良賚臣諸人智力亦端莊等誘殺代表刦圍議院各慘劇實不敢信其必無况濤募死士甘心廷芳等之說已喧騰中外即閣下現在地位且不可去兵衞何論他人故會議地方本代表以爲宜在上海前者唐使主張北京本代表始主張南京後改爲上海是本代表已經讓步以期早日和平解决望閣下亦勿堅持北京之說兩相遷就早日決定是所至望伍廷芳魚三 
[收加津浦南叚鐵路]  
　　津浦鐵路南段自臨淮關以至浦口已悉在民軍境内當沿路各處光復之時因内部布置手續甚繁未經收加管理茲自代理江蘇都督莊思誠君到寗蒞任後以和議難恃各省北伐聯軍均已預備出發自應將該路趕卽收回以利進行爰卽查明合同等件並無阻礙遂於陽曆正月第五日劄委馮學棻華國祥二君前任下關津浦南局接收經管並將該局清辦事員沈琪姚叔平二人拘留着將一應欵項簿籍儘數交出否則以相當手段對付之茲將關於此事之電文録左 
　　南京電 
武昌黎副總統上海伍外交總長各省都督臨淮北伐聯軍林總司令曁江蘇各軍政分府公鑒津浦鐵路南叚路線悉在民軍境内虜廷無權過問自應收回管理原案借欵造路劃分二事合同内載工程管理權歸中國無藉口中立餘地已派員前往接收矣謹聞代蘇都督藴寛叩 
　　下關電 
陳都督鑒本日已奉莊都督箚委到局接收津浦南局上海交通大清浙江等銀行裕寗錢局均有存欵請飭知以後敝局提欵須憑民國新關防前清總辦等不得擅提　等現須布置一切餘函陳知關厪念特聞馮學　華國祥叩懲 
[新政府之新組織]  
臨時政府各部總長均由參謀院公舉呈由大總統核定而副長則由大總統指定仍交參議院閱看僉表同意然後再由大總統副署發表 
　　總副諸長中刻有數人均以才力不及爲言意欲辭職槪未照准 
　　昨日陸軍總長黄興偕總司令徐紹楨同往勸業會調查各所情形擬卽在此組織内閣 
　　學部現擬設在兩江師範學堂而以陸軍學堂改設陸軍部 
　　江蘇諮議局現改爲参議院 
[紀孫總統之談話]  
　　大陸報訪員近在南京晋謁孫大總統孫謂組織新政府近已日漸進步内閣諸員除伍博士及王寵惠兩君外其餘均已受任昨日已開第一次會議分别辦事矣 
　　訪員告以伍博士之簡爲司法卿外間頗爲錯愕孫謂此不足異外人皆以伍博士爲外交之才而自吾人視之其律學外交也伍博士前曾編訂新律今將略加修改而採用之余意伍博十此職實處内閣最要地位夫外務卿關係重要然吾人如得一卑斯麥或拿破崙爲外務卿亦非俟修訂法律之後不能有所作爲蓋修訂法律爲第一要舉必有良美之法制而後外務部始能有所成就也 
　　孫總統對於内閣諸員極爲滿意一一舉其名氏並稱述各人之所長訪員告以外人皆謂此次組織内閣殊爲鞏固孫亦大爲欣悅 
　　旣而討論新政府之事業孫謂目下正在簡舉人員惟並無大更動必須舊任官員磪不能勝任者始易之餘則仍將照舊也 
　　訪員又問以改革之政策孫謂今日談此似猶過早吾人應爲之事甚多其政策將由内閣决之 
　　訪員又問釐金如何孫日裁矣又問幣制改革如何孫日　 
 
 

Page 7

 
 
緩亦將實行今日最要之事以改良法律爲第一也 
　　訪員又問領事裁判權其將撤廢乎孫　目當撤廢一俟改革旣定卽須實行此事 
　　又問今將如何而可永遠和平乎孫笑曰上海已開議媾和矣旣而復謂民軍如不得已仍將續行開戰耳 
　　又問以能戰之軍共有若干孫曰吾有十萬之衆現駐廣東訪員曰君非謂有十萬已練之師耶孫曰不必已練但須能戰此輩皆能戰者昔南斐洲特人一旦身臨疆塲則掃敵如摧枯矣　　訪員告以日政府恐引起本國之革命帮頗反對中國建共和政體孫總統笑而不答旣而還問訪事各國對於承認共和之態度如何訪員曰據外間謠言英日兩國似稍有不願承認之意孫曰余信此說必不磪余知英已預備承認共和從前雖 
有英國將從日本所爲之說惟此已爲過去之事今則日本將從英國之所爲矣且日本政府與吾人頗有友誼必不反對也 
　　孫總統復謂南京將作爲永遠之都城訪員曰或謂各國政府曾在北京置有產業今將反對此議孫笑曰其費無幾如各國反對此事吾人償之可也 
　　訪員又問何時始能解付賠欵乎孫曰吾人已以海關入稅抵解矣言至此閱時已久該訪員乃退 
[女子將有完且參政權]  
　　中國社會黨女黨員林宗素君由滬到寗代表女子參政同志會向孫大總統要求承認女子有完全參政權十七日午後二時往見孫總統因係舊識特别接待林君先陳述該黨組織情形及參政同志會成立情形隨將章程呈閱係總統異常忻慰面允將來必予女子以完全參政權惟女子須急求法政學知識了解平自由之眞理林言本會現正辦理法政講習所擬爲將來要求地步但此事總統雖極力贊成仍恐不免有横生阻力者孫言我必力任排解保護之責林謂本黨女黨員若聯絡上書要求參政能否有効力孫言我甚承認貴黨可以爲全國女同胞之代表而尊重之林言總統旣承認我將宣布此言爲他日之証據孫曰甚善凡談二十五分時乃退 
[民國教育總長蔡子民之歷史] [  蔣維喬]  
　　先生名元培宇鶴卿。浙之紹與山陰人。子民甚號也。爲人誠實懇摯。無一毫虚飾。自其幼時。况濳好讀書。學於其叔銘三。先生叔館於里中徐氏徐氏。富藏書。先生因得徧觀其所藏。學乃大進。爲文奇古博雅。聲名藉盛。已丑舉於鄉。壬辰以翰林院庶吉士。授職編修。顧天性恬淡。不屑屑於仕進。不常居北京。戊戌政變後。先生知清廷之不足爲。革命之不可以己。乃浩然棄官歸里。主持教育。以啓發民智。旣而來海上。主南洋公學特班講席。特班生類皆優於國學。得先生之陶冶。益曉然於革命大義。時適漢口唐才常事敗之後。清政府。鉗制集會結社甚厲。先生於壬寅。夏秋之交。與海上同志謀。立一會。違遠時忌。乃定名爲中國教育會。默輸民族主義。衆議教育之根本在女學。乃先創立愛國女學校。時十月二十四日也。其年南洋公學學生。因教員非禮壓制。全體大譁。先生持正論。右學生。與當事者力爭爭。之不獲。學生皆罷學。先生亦自請辭職。退學生百餘人。謀自建學社。舉代表赴教育會求贊助。會中允助以經費。更由會員任教科。癸卯之春。社乃成立。名曰愛國學社。先生於是爲男女兩校校長。自校長以下至教員。皆躬親義務。别以譯著自給。先生　兼教育會會長。以鼓吹革命爲巳任。時時開會演說。而以蘇報爲機關。影響所及。風靡全國。先是俄人自拳匪亂。後隠據東三。省至　尚不肯撤兵。國人忿激。留日學生組織義　隊。謀敵俄人。先生率會員學生。亦創義勇隊於海。上以應之。而會員章炳麟。著駁康有爲書。鄒容著革命軍。皆刊印小册。不脛而走。　方在鄂。偵知之。告密清廷。清廷嚴諭江督　光憲。責其形同龔瞶。使逮捕先生與章炳　吳敬恆黄中央鄒容等六人。將置之法。魏乃照會各國領事逮捕。各領事持人道主義铁之許。清廷復嚴責魏。魏懼。乃用南洋法律官担文計。使上海道代表江督爲原告。控先生等於會審公廨。各國領事允之。外患方亟。而是時愛國學社學生圑體。忽與教育會衝突内訌又作。而捕者適至。學生紛紛避匿。吳敬恒黄中央等。或避西洋。或至日本。先生則往青島。而章炳麟鄒容。則就逮。獄决。章炳麟監禁三年。鄒容監禁二年。學社遂解散。惟女校由會員維持得存。未幾先生復由青島返會俄人佔據東三省之謀益顯。先生組織對俄同志會。創俄事警聞日報。以警告國人。日俄戰爭旣起。則改俄事警聞曰警鐘。改對俄同志曾爲秘密結社。名光復會。今所謂光復派者是也　　　（未完） 
 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[浙人之北伐熱]  
　　浙軍府致孫大總統電云南京轉孫大總統鑒庸使撤回釁端非開自我先發制人兵这有要著灤州旣經反正尤應亟爲接應浙軍府意宜亟分四路出師一軍自鄂湘分擊漢灄一軍自皖北進規陳穎一軍自清江襲擊徐州一軍航海自蒲河中附近登陸接應灤軍横斷京奉以操必勝之勢民國初建尤宜示威以表實力浙人枕戈已久惟命是聽浙軍府叩 
　　嘉興巡警分署長徐君鴻祥於浙軍援寗之際疊次呈講司令部願效前趨未奉核准近聞和議悔約北伐軍指日出師徐君熱血奮湧復於日前電禀蔣軍統重申前議一面請求民事長函致政事部代爲吹嘘謂該員富於軍事知識疊次呈請北伐欲從風雪沙塲一顯男兒好身手他日凱旋歸浙自應格外歡迎等語現由該部核准卽日改派警務畢業生馳往接替靜候出師 
[新浙江近聞種種]  
　　民國紀元總統任事業經通電各省杭垣初定十一月十九日舉行慶典嗣因紳商各界趕備不及並奉總統電諭一律改於本月二十七日卽紀元元宵舉行連日由政事部派員修葺前清行宫作爲慶祝會塲夜間假浙路車站鋪設燈彩預備燄火百戲與民同樂現聞此項經費過鉅擬將燄火等件取銷惟所派辦事員少不更事專喜粉飾太平所有行宫屋柱内外皆用彩綢包裹約計需五彩綢二百餘疋以政事部名義函致綢董丁立中勒借不遂十八日又向商會情商該會總協理以現在商情恐惶勢已岌岌綢業卽有存貨亦大半運滬抵款似此鉅款萬雖辦到遂卽函告褚部長聲明爲難聞已變計改用前清織造没收貢貨惟事隸財政部尙不知能否辦到耳 
　　衢州聖裔五經博士孔慶宜日前具呈都督府以民軍光復漢室一切制度均須改革惟孔氏世係應否没襲舊職仍用鈐章等情卽經飭發政事部核議呈復現聞該部以孔氏聖教歷代認爲國教廟廷職守前朝亦定世襲際茲民國肇基百度維新所有舊制自應改革惟宗教自由文明通例應否沿用政教混一舊制本部未便擅擬或須俟共和政府頒行憲法以後再行呈請方可照辦等因據情呈復都督察核飭遵云 
　　處州民軍吕鳳韶带隊路過永康防營會致起激戰事後由官紳調停未洽此次糾集仙匪圍城報復經應民事長電請劉統領督隊擊散現復擾及隣近各鄉鎭善後頗爲棘手茲聞該邑旅省法政學生陳毓棠等條陳政事部酌定辦法五端該部長察閱所呈於地方情形不爲無見至遵電議恤兩層尤爲銷弭禍端不易之辦法其餘尙須衡情酌奪應聽省部主持一面照會該邑民事長並附條文卽予查照辦理矣 
[揚城共和建設會紀事]  
　　揚州共和建設會於新曆正月二日（卽舊曆十四日）全體職員會員均在舊城大同戲園内開聯合大會是日上午到者千人下午則違三四千人以上女賓至者亦有數百人午前先由主席宣布宗旨及簡章名册午後由泰州共和進行會代表洪君抱莘軍政府孔君繼之等相繼登台演說一時鼓掌雷動嗣而民政部長李君江都民政長桂君均先後蒞至由李君略述維持兩淮鹽法之意見由該會蔣君景緘贊成當塲有質問者卽經蔣君答以敝會宗旨政界有益於揚州本會無不扶助政界無益於揚州本會無不反對今民政部長所言旣關係揚州前途幸福斷無不贊成之理於是復述前語詢問會衆贊成與否會衆均鼓掌贊成聞是日各圑體多致祝辭而本城參府街學墊公會黄俊臣石恒之張少秋諸君另製大旗一面上書共和萬歲四字脫帽大呼萬歲呼畢卽將此旗贈與該會精神奕奕尤極一時之盛禮畢散會已傍晚矣 
[鎭江剪辮風潮續誌]  
　　鎭郡剪辮風潮已誌前報茲復探得磪情續紀如下商圑每晚巡邏見巡士有不守警章及未剪髮辮者輒反覆勸告巡士等久已厭聞適有用强迫手段沿途爲人剪髮者行人誤傅爲商圑中人該巡士得所藉口遂於圑員張某行經山巷時突有三區巡士十餘人誣張爲漢奸先將身畔銀洋十四元四角銀表一只悉行攫去復以警棍迎頭痛擊張爲自衞計急奪軍棍還擊之究以寡不敵衆逃至禮拜寺巷内該巡士等且追且擊巡長復拔指揮刀猛砍數下張某頭面等處均受重傷幸商圑中人聞聲往救該巡士始相率遁去商圑咸挽不平急扶張至民政部報告延西醫先行敷治現在商圑公議暫停上操出巡免再遭害該圑會長劉君亦赴軍政分府面禀請究而紳商各界亦以十三日爲中華民國元旦又爲歡迎大總統之期乃警長許少泉竟將 
 
 

Page 11

 
 
在途强迫剪髮之某甲肆行枷責大動公憤特於日昨在琴園開臨時議會公舉丹徒代議會副議長柳君翼謀爲臨時主席各界到者甚衆先由顏特生君報告略謂十三日爲元旦無論中外各國皆停止裁判許警長將在途剪髮者擅行枷責是否侵權違法請議决時許警長旁坐遽起立自行辭職繼由各界請議長表决議長謂在途强迫剪髮者侵犯人之自由固屬不合然許警長違法侵權無可解釋至如何懲罰之處應由民政長核復並請民政長亟宜會同軍政分府出示勸諭一律剪髮免致再起風潮聞民政長楊君邦彥允卽照辦衆亦贊成遂散會 
[蘇省司法部之暗潮]  
　　蘇州高等檢察長姚生范前因電請捕拿法政教習黄宗炎被黄臚欵攻訐旋有王廣洲等聯合學生軍代表王政詩等散布公啟竭力爲姚洗刷現聞鄭提法司以此事是非莫辦均應澈究擬將檢察一席暫委錢崇威接辦至提法司鄭言向爲蘇省高等審判廳丞光復以後和都督以鄭熟諳司法情形特擢委爲提法司長茲有毛宗萇者公布鄭之罪狀中有外借吾黨之名躬行利禄之實煬蔽都督之耳目侵蝕同胞之公帑等詞並臚舉十欵以証其侵蝕之據且牽涉其私人謝振翮（按謝係審判廳會計員）及新委推事潘承鍔等刷印多張遍送各界究竟因何衝突局外人無從得其眞相也 
[金閶新紀事]  
　　發表公家律師法政學堂畢業生除分别委任推檢各事外提法司 
鄭倓忱無可位置特將陳則民等三十二人一律註册准其爲公家律師遇有原被訴訟得指名延請土堂辯護聞已廂定代價無論勝訴敗訴凡延請上堂一點鐘以内者均須酬洋十元律師名單照録如左陳則民錢謙陳毓瑢徐用錫孫鞏圻祝壽栢丁榕陸家　周衡范惠孫展圻巢堃王鳳瀛李文玉吳讓禮胡廷憲朱祖壼金石聲宋銘仁宋肇琪賀冠南吳曾善江維鈞俞高鑅羅蓬瀛羅永清蔡倪培潘志岡沈復錢崇固沈兆芝沈兆九 
　　選舉公所議長市公所議董兩會於正月五號（卽舊歷十七日）在元妙觀方丈開成立會並補選議事會副議長當由到會議員用記名單記法投票互選以徐浩然君得十六票爲當選 
　　修葺民政衙署民政長江紹杰前假植園爲辦公所嗣卽遷入府中學堂旋以於行政諸多窒礙仍以吳縣衙署爲民政長署現正飭匠估修藉壯觀瞻故新任民政長宗加彌擬暫假全浙會館爲行署一俟修葺工竣再行擇吉遷入 
[松江瑣聞]  
　　絞决盜犯浦東盜匪張掌生宋才根等十五日由閔行登舟駛入張澤塘至二十四圖地方搶劫鄉人金年和家事主紏人捕拿被斫傷數人幸鄰近聞聲　集奮力追捕將張宋兩盜拿獲趕解來松張因拒捕被衆毆傷氣息僅屬入晚卽斃宋供認不諱於十七日午後覆訊無誤判發北内左營校塲絞斃各事主傷痕飭令自醫 
　　改編水師飛划舊統領鍾君昨忽函請將在松飛划第三營仍歸俟節制餉由松地給發等語松軍政府復電云該營已改編爲松防水師第二營歸沈葆義君統領尊處勿庸過問 
[八閩近事紀聞]  
　　司法人員一覽表高等廳廳長馬光楨民科庭長李煊刑科庭長王植民科推事吳孝忱梁壽榮莊樞元翁捷三刑科推事包有魚吳廣齡鄭中砥邱瀾書記長魏炯書記官魏鴻翔翁燕豈劉林王震東警長林鵬霄高等廳檢察長杜履中檢察官趙龢林俶深書記長林思律書記官楊式珪羅士俊黄鄉彭汝翼地方廳廳長林炳勳刑科庭長吳承銑民科推事董起桓鄭綬楊同翰吳兆梅學習民科推事陳懋錡劉承堯陳壽纘書記長鄭壎書記官林履新陳翼勳林日熙劉書黎王汝昌檢察長翁敬堂檢察官楊葆銘雷作霖學習檢察官陳心誠何瓚先廖兆探警長沈克垣醫官鄭若湘所官盧鴻聲書記長管駿捷書記官黄鉞施彰彩黄夏林仲幹檢騐長孫英檢騐員郭則玖葉在均閩縣初級廳推事王孝緘學習推事李則奇書記官鄧耀樞張希舜檢察官華其淵學習檢察官王錫祉書記官蘇毓等黄翰侯官初級廳推事黄裳學習推事陳翼良書記官葉敬章張爕熙檢察官林遵渭學習檢察官黄大熙書記官葛炳金南台地方分廳廳長邱在元刑長郭秀如民科推事陳世彬林佩湘刑科推事林緝鐸侯光第書記長陳應濤書記官鮑德同馬晉三鄭勳譯官林紹書檢察官吳貽芬林志宏警長劉有文書記長林培萱書記官馬士琛郭炳璋楊廷𤩹报官黄曾傅醫官劉學墉南台初級廳推事葉祖鄉檢察官高震勳學習推檢徐鵬超書記官沈華卿陳玉鄭汝翼 
　　南安縣官横暴記坐賈一捐弊端百出受其毒者久已痛心　　此 
 
 

Page 12

 
 
次閩省光復南安西溪遂因此致起衝突周令抵任後决意嚴辦因無兵力暫且中止嗣泉州撥兵五十名分駐南安十一月初七日宋子靜君带兵至南安選舉參議員越日宋赴安溪取道溪尾（南安地名西溪咽喉）周令乘此機會卽下令調駐兵五十名親臨西溪勦辦闔邑紳商以參事會甫經成立一日周令便派兵下鄉並未知會於是聯同入見求緩三天願勸捐息事以安地方周令不肯正在磋商之際忽哨官某挺身直入握周令手耳語而去諸紳久待不至遂暫退出甫至門外卽有周令親勇數十名爭向黄紳葆臣攢毆舉刀亂揮以鎗作棍幸黄孔武有力拚命掙脫逃至書院口又被勇追及舉刀當頭劈下旁觀一人將勇扭信倒退一步而刀已傷腦後血流淋漓幸未致命乃由書院後門逃脫旋有兵勇十餘人持刀握鎗追入書院排闥搜索不見一人乃去是役也諸紳被毆者數人以黄紳葆臣潘紳舉翊受傷最重風聲一播闔邑震駭民氣憤澈恐釀巨變見事不了乃揑詞到郡請兵謂黄黨衆數百圍攻南安城以冀諉過於人恐南安從此多事矣 
[贛省政要彚聞]  
　　彈壓龍泉土匪龍泉縣自光復後開辦民圑縣城募兵一百二十名五鄉十九區各募兵四十名當經電報政府核准轉飭認眞訓練以衞地方在案惟西北兩鄉與湖南之桂東　縣及永新永寗各屬交界山深菁密常有會匪出没其間十月初間西鄉滁峯古發舉家黑夜有匪數十人明火執仗搶劫一空十七日有湖南土客往贛道經土七地境被匪欄途搶去洋銀五千元並械傷三人均經報縣分派圑丁下鄉查拿至今尙未破案以致地方咸謂縣官梁繼泰專事愛財恣意酒色頗洋民怨又有北鄉著名匪案逃匪李官龍近復濳歸聚黨千餘人明目張胆聲稱二十八夜搶劫街前市店幸鄉紳李某等先期偵知星夜赴縣呈報卽領圑隊百名前往查拿該匪聞風逃匿當拿獲匪犯二名带縣俟訊實後擬卽請令正法以儆效尤 
　　取消各局關防贛省光復之初軍政府分科辦事人尙稱職惟政事部所屬内務外交司法交通稅務田賦各局長動輙爭奪權利輿論諸多不服且田賦局長因札飭標統方先亮派軍彈壓外屬征漕方不受札大起衝突馬都督有鑒於此特令取消各局關防遇有委派事宜由各管局案呈政事部札委仍由部長負責以一事權詎各局長以不獲直接都督要求收回成命未違目的刻下馬督業經赴潯由吳護督於十一月初六午間開議主張實行取消關防統一事權已電請馬督核示飭尊矣 
　　公舉廣府知事贛省實缺廣信知府關榕祚力請辭職預備交卸業經政事部札委陳治前經接署因地方不允承認陳隨告退當時法政教員賀昇平曾極办運動學員開會公舉迭禀政事部事爲各圑體所知鄙其人格頗多訾議亦不獲委現經該府人民等公定照饒郡辦法舉本府中之學問優長秉性公直者膺府知事任已於初六日假教育總會開選舉大會到者二百餘人投票選舉以王君賡言得票最多當衆宣布全體歡呼卽由每縣公推代表一人請政事部札委馳往接篆矣 
　　取締軍士冶遊南昌自光復後皮家巷篇担巷小金台一带地方遍標艷幟而尤以揚妓爲最盛每逢傍晚尋花開柳之輩絡繹不絶中以軍界中人佔多數設局侑酒絲竹之聲達於户外近因爭風吃醋軍人大起衝突憲兵聞警馳往彈壓頗受夷傷殊屬不成事體後經軍政府聞報將在事兵妓拿交軍法課從嚴訊辦復由政府官長開軍法大議以後不准兵士亂假出營致生事端規定條件頗爲嚴密將來花街柳巷中或可稍爲安靜也 
[清談（東吳）]  
　　明明專使也。而可以隨時撤銷。則此後將無派遣專使之事　　明明簽押也。而可以反悔不認。則此後安用兩方協議之人　　明明全權代表也。而祇有討論之範圍。仍無承認之權力。則此　　後代表資格皆木偶。全權二字可不加。 
　　譎哉袁世凱。欲破壞則竟破壞耳。何必作此違約背信之事。使　　天下萬國。皆笑我華人爲無信義之哉。 
　　故我有一言切告民軍曰。今宜與袁世凱約。如能親來滬上者　　則尙可與之重開談判。如今日一電來。明日一電往。徒使滿清　　政府。有借債籌餉之餘閒。爲招兵買馬之佈置。恐我北伐之隊　　方優游於東南綺靡之鄉。而張勳倪嗣冲輩。已挾兵而南矣嗚　　呼。北伐設果不伐。議和不且貽禍哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[改革公共之廨之阻力]  
　　公共公廨關聶王正副三讞員奉民國正式委任後遵卽改用民國頒發關防並照會駐滬各國領事查照去後茲悉外交圑以大局未定舊有關防未便取銷公廨各事宜須照現定章程辦理不允稍有更易聞昨已照復關讞員查核矣 
[又有飛艇到滬]  
　　孫大總統前在美國訂造飛艇六艘除三艘先經來滬轉送金陵外前日又到三艘卽奉孫大總統電諭令交江南製造局暫時安置因須在滬试騐飛行並試擲炸彈俟試騐旣畢然後解寗預備北伐 
[先鋒隊請撥大砲]  
　　北伐先鋒隊駐寗軍士現擬練習開砲禀請滬軍都督飭撥大砲二尊昨已准如所請命令製造局速撥六磅子快砲兩尊並配子彈每尊三百顆以資操練 
[北伐聯軍總部移往南京]  
　　北伐聯軍總部因奉徐總司令命令遷往南京恐有奸徒在滬假冒該部名義招搖生事故於昨日出示云照得議和决裂北伐事宜刻不容緩本總部現與徐總司令協商妥議已於十八日移往南京以期事權統一聲氣靈通一致進行共伸天討除將本總部印鑑公文財政及各科辦事人員統行併入南京外相應出示曉諭俾我父老子弟一體知悉嗣後如有不肖之徒假冒本總部名義招搖撞騙藉事生端一經查出或被告發軍法所在决不姑寛爲此示仰滬屬軍民人等一體懍遵毌違 
[逃兵倖免槍斃]  
　　滬軍遊擊隊兵士李樹棠日前携带軍械服裝潛行逃逸嗣由該營長潘管带着保追緝並由該逃兵之母李張氏四出找尋始於前日獲到捆送到營經繙管带訊究本擬按照軍律立予槍斃姑念各官長目兵等再三代求從寛判責軍棍五百下革除軍籍並卽驅逐以示懲儆又該營二等兵士張升亦因私自濳逃飭弁緝獲經潘管带訊究姑寛未带軍裝免予鎗斃判責軍棍二百下立卽斥革 
[進行隊招募北伐軍]  
　　滬軍進行隊總司令趙君現擬組織第三大隊招募兵士預備北伐故特派委隊長穆君於舊曆十七日起派員招募 
[吳淞砲台續招步兵]  
　　吳淞砲台姜統領前以淞口防務宜嚴曾經在滬招募步兵赴淞防守茲因所招之兵僅有二營不敷調遣擬再組織第三營步標以備防護爰於昨日派委范哨官來滬在滬寗車站附近設處招募 
[童子軍之精神]  
　　住居順徴里南林里一带之各學堂學生每日放學後聚集鐵路旁邊編成童子軍一隊共有五六士人年齡自十一二歲至十六七歲不等所練體操步伐整齊精神貫注隊中教練員年亦相等而能從容指揮始終不懈誠爲難得此足以見新國民之尙武精神矣 
[公布徴收房捐之辦法]  
　　上海市政廳公布云奉上海縣民政長函送江蘇都督示諭臨時省議會議决徴收雜稅案並縣布本邑實行辦法前來查省示議决條文房捐一項載明暫行照奮徴收留充本地方之用惟本地巡警經費不敷應以此款先儘抵補縣示實行辦法條文内載房捐一項前經商務分會集議宣布係地方稅性質應作地方之用知照本廳照舊收取當曾公布先將陰曆閏六七八月捐欵收來九十兩月另行徴收在案有人謂此項房捐可與地方捐併作一捐以省周折惟房捐係房主房客各半出資與地方捐之全出自住户者不同似難併合爲一且核計城内外巡警經費年需十數萬元卽以此捐儘數抵充巡警之用不敷尙鉅茲旣奉蘇都督公布省議會議案以房捐先儘抵補巡警經費自應遵照辦理現在徴收陰曆九十兩月之捐尙望我市區域中莊號店舗行棧諸父老暫照舊數勉力輸將以裨地方仍俟財政統一時再行公布其市區域中二十七保十圖十一圖之房捐暫歸閘北徴收歸閘北巡警之用特此公布 
[王烈士舉殯誌盛]  
　　滬軍營右哨哨官王幹夫曾於攻克製造局時中彈陣亡滬軍都督陳英士君以王君戰功卓著未忍湮没飭於昨日午後一時在該營附近廣福院内開追悼會遂將靈柩送至西門外湖南會館寄厝前導有軍樂隊滬上商圑會友及各營兵士數千名又救火聯合會各會友均聯隊護送所過之處觀者塞途頗極一時之盛 
[馬橋鄉强恕學堂交涉問題]  
　　本邑西南鄉馬橋鎭强恕學堂係鈕君永建所創辦曾於本年夏季由該鄉議事會議决接辦在案自本邑光復後忽於上月底有閔行鄉學界諸人到堂以選舉堂長爲名自行開會嗣由馬橋鄉人以公理駁之始行散會茲由該鄉商學界同人發起一維持會維持該堂教育財政等事俟日後会諸法圑再行公决 
[偵探隊與諜報科之感情]  
　　滬軍都督府執法科長蔡君批偵探隊書記王慶等呈云來禀閱悉該書記由巡長而任書記由書記而復願充司法警察輾轉遷調請求自効無非仗一腔熱血力任馳驅顧對於本科雖誓以眞誠而對於諜報科則未免越職應科長曁郭隊長雖隨大總統暫赴寗垣該科中尙不乏幹練人員安得指爲隊中兵士漫無約束該書記旣願爲本科黽勉從公何嘗不可爲諜報科力盡厥職本科與該科同𨽻滬軍都督該書記當能不分畛域勉任其難倘果有别情應着禀候諜報科長核奪再行辦理卽將此意傅告全隊兵士知悉可也 
[嫌疑犯之口供]  
　　滬軍第一師圑第二營營長昨日飭派兵士解送嫌疑犯張何一名至滬軍政府卽經執法科長察君硏訊據稱前在北京運動禁衞軍士令其反正爲民軍効力現在回滬住居租界小花園旅館不科被師圑誤疑漢奸拘解到府須求明鑒判交義務憲兵隊看管候查明再核 
[强迫剪辮之衝突]  
　　浙軍兵士朱順生陳佳玉昨在大東門内蔓笠橋堍與人剪辮被正和麵館夥友吳阿江陳阿炳陳培全王巧林及學徒沈阿根與之抵抗互相兇毆將陳佳玉毆傷當由警察拘局轉解滬車政府經執法科長訊究除將該學徒從寛省釋 
 
 

Page 19

 
 
 [H第二張第三版 
外其餘一併送交司法署收押候核 
[商圑公會紀事]  
　　南市商圑公會各會友所穿軍服大半破舊不足以壯觀瞻茲經正會長李平書副會長張樂君葉惠鈞總司令江榮儕中隊長朱少沂等議定帽章用紫銅雙鎗式中鑲中華民國國旗旗上嵌商圑兩字軍服仍用黄色並製白銀商圑公會四字釘於衣領上刻已由幹事部照式製就昨日一律換齊卽派一大隊赴蘇省協助防務並由江總司令朱隊長知照會員隨带機關砲一尊及槍械糧食等物乘車進發並賀蘇省商圑成立之盛舉 
[破獲搶案]  
　　住居浦東楊家渡之船户張揚泉被仇人於上月十二夜擊門進内將張大婦捆縛用被單籠住面目乘機劫掠報時鐘衣服棉被各物而逸當卽開具失單報告一區警局及上海縣司法署請緝茲由警務長訪得是案要犯陳和尙現匿爛泥渡地方當派南區偵探汪銓带同夥役前往拿獲並在唐李氏之鞋店内搜出當票吊獲報時鐘棉被原贜解回南區詰知尙有同黨小黑炭高美郎林生等同往搶劫所有贜物均已分散當卽傅到失主認明屬實命卽拘留照例解至一區請警務長審訊原因然後移解司法署擬究 
[化無用爲有用]  
　　民政總長批王鎭和等禀云禀悉抄黏節略清摺均悉卷查卹軍一項原備赡給寡老之用上年前清右營裁汰各兵遞提此欵作爲加給恩餉辦法本屬不合豈能援以爲例且該兵等於滬城光復後一再諭令改充警察旣已觀望自悮又不另謀生業輒思僥倖提款坐分餘利緑營習氣之深實堪痛恨所請着不准行毌再妄瀆干咎切发再此項存款應卽取銷恤軍名目撥入同仁輔元堂充作養老恤嫠之費其老弱汰兵等領有前清右營糧牌者着卽赴堂換牌由堂查照定章辦理並即知照 
瑣聞 
[城内]  
　　收管　產○江蘇海運局餘地屋產向由該局出租現經市政廳知會各租户所有從前與海運局訂定之合同租契租摺槪作廢紙另由市政廳發給契據以前交舉海運局之頂首悉由市政廳承認歸還以昭公道 
　　録取承發吏○上海地方審判廳昨出榜 
示云照得本署覆試承發吏現經録取正額十名備取十名其已經録取正額者務各邀同殷實舗保於元月八日卽舊歴十一月二十日九時來署塡具志愿書核對筆跡其録取備額者亦必報明各該住址以便正額中如有不到者按名傅補至承發吏公費本廳現已規定每名每月十二元所有傅票費亦爲酌量提給以資津貼爲此榜示其各知照須至榜者計開正取十名唐治　張鵬　韓先瑾　顧鴻臣　姚仲明　潘秉文　姚德嘉　劉文彬　吳○○李民　備取十名　周紹堂　潘肇修　唐文標　陳訓亮　范承志　談笑山　蔡愛德　黄翰　馮子雲　陸花村 
[南市]  
　　請緝盜黨○餘杭縣航船户金步雲前日在浙省禾郡西麗地方遇盜刦去銀洋貨物查明由陶阿裕將贜銷賣當卽報告是處巡警局迨回滬後知陶等濳匿滬上遂卽投報南區請爲查緝 
[閘北]  
　　作頭負債○黄藴瑜至總局禀控木作頭吳廷川欠木料價銀一百四十一兩延宕不還等情昨經孫科長傅吳質訊據供已付過洋一百七十元判吳交保出外清理 
　　須問見証○成衣匠陶耀卿與親戚張徐氏因存欵紏葛互相禀控昨經孫科長集訊徐氏供前年搖得一會有洋六十元存於陶處今向索討圖賴不還反誣訛詐質之陶堅執不認判着徐氏邀到見証再行核斷 
　　爭奪寡婦○江北寡婦陳楊氏向與楊大姘識近又與陳正太私姘前晚因陳紏合多人欲將該氏带回江北被楊報知崗巡一併拘解總局昨經孫科長訊得供詞各報判分别還押候查明再訊 
　　交保算賬○周榮春控新閘橋北陸稿荐肉店主萬雙林欠猪價洋七百餘元昨經孫科長傅訊萬祇認欠洋七十餘元判交保出外算清賬目再行核斷 
　　控案不直○王裕龍控李阿榮不認合開茶館之虧本三古餘元一案昨經孫科長覆訊以王所控諸多不實將案註銷具結斥釋 
[英租界]  
　　深夜報警○前晚三句餘鐘南京路廣西路轉角申茂培記洋廣雜貨號忽然起火焚燬樓房三幢並殃及比隣中興香烟號樓面事後捕房恐有别情卽飭中西探前往查勘　　壓傷行人○方德高昨在三馬路外灘被新新舞台所堆之鐵柱坍下壓傷右手等處由捕查見带入捕房轉送仁濟醫院醫治 
　　機匠跌傷○機匠周阿元昨在廣東路四川路轉角二十一號電杆上修理電燈被十號電車將扶梯撞倒以致跌傷頭面等處嗣由巡捕查見車入捕房轉送仁濟醫院醫治　　暫時啓封○四馬路海天春番菜館因欠房租被控發封後所有自來火公司之火表及德律風公司之機器均未取出業經該公司等禀准公廨於昨日派探前往暫時啓封卽着該公司等各將器具取出重行封閉俟將生財拍賣抵償租金 
　　捕頭上差○總巡捕房副捕頭戤畢生前曾請假回國茲已返滬禀奉卜總巡諭候差遣在案昨奉卜總巡命令仍留本捕房當差　　欠租封屋○廣東路二百五十五號門牌某姓家因積欠房租被控昨由公廨關讞員飭派差探將該屋發封備抵 
　　逐出復來○流氓汪大寳因屢次犯案經公堂驅逐出境在案昨又濳來行經松江路被包探周小弟查獲拘入捕房押候解究 
　　竊案類誌○山西路二十七號門牌某旅館寓客張松浦失竊寳銀一錠又鄧子贊失竊金表金練等物均報捕房昨由包探陸根山將形跡可疑之茶房王桂廷拘入捕房經捕頭詢無証據卽行開釋旋又由陸探在某押舗内查獲鄧所失之原贜當卽吊存捕房飭傅失主領去陳裕生因竊河南咱乾發源皮貨店狐皮馬褂統一件携贜逃逸適被包探周志仁撞見連贜带入捕房詢知陳尙偷竊廣東路瑞生祥號内大衣一件當卽禀奉捕頭押候解辦王來生昨竊南京路三百三十八號謝王氏家銅烟袋等物被探錢壽生查獲拘押捕房候究老閘顧家弄一百十四號門牌金姓家西藏路二十六號陳姓家均失竊衣物昨日先後報請捕房派探偵緝 
[美租界]  
　　幸未燎原○昨晨東嘉興路一千零零九號門牌鄉民包姓家不戒於火幸即救熄事後由捕房飭探前往查核 
　　不盡不實○高金標陸裕來何仲和等昨擬串拐許王氏之妹阿四搭輪前往他埠價賣由王氏投報捕房飭探一併逮案捕頭因供詞各報斥退不理 
　　醉漢滋閙○阿爾盤路六號某洋人所開之雜貨店雇印人爲厨司前晚該印人酗酒肇事由店主嗚捕拘送捕房押候查辦 
　　西人酗酒○前晚有某西人乘醉在密勒路毆打行人被捕拘送捕房押候酒醒再核 
[法租界]  
　　相約逃遁○婦人夏岳氏前與開設永利棧之張連生私識近爲乃夫夏志峯察悉恐有不便遂與張相約偕逃夏卽報知捕房將妻弟岳阿德及知情之棧夥李金波一併拘廨請究岳供張同娣奔逃之事雖有所聞然究匿何處實不得知並無串謀情事質之李供聞張同夏妻逃往嘉善縣境餘事未詳聶讞員判李交保岳管押候移提岳氏與張到案再訊 
　　限期賠償○顧金榮前向維羅黄包車公司租得包車一輛因失去油布號衣等物約值洋十元避匿不理前日由該公司將顧尋獲據稱車係轉租與林寳生爲林所失旋將顧林二人一併送捕解廨研究判均交保限七天賠洋十元了事 
 
 

Page 20

 
 
　　虧欠房租○陳壽甫陳如生張寳康吳記等俱欠房租洋三五十元不等由收租人曹郎庭控奉公堂一併提訊僉稱市面艱窘一時無力歸債求恩寛限判各交保限七天理清尙有欠租逃避之余金楊三姓俟捕房將棄下物件點明後再行核示 
來件 
[松江童子募餉圑募捐啟]  
　　自民軍起義以來各省志士奮袂從戎各處富紳解囊捐助獨我童子藐茲三尺空抱熱忱旣無力以赴戎行又無資以成巨欵清夜自思能不愧乎同人等現聞松軍政府業已誓師北征有日欲本同仇敵愾之心爲此募餉集捐之舉自維綿力用敢效將伯之呼人盡樂輸當必有成裘之望爰附簡章謹呈大鑒凡我父老兄弟諸姑娣妹有起而贊成其事乎是正我同人所九頓首以祝之者也 
[松江童子募餉圑簡章]  
　　一定名本圑定名爲童子募餉圑呈請松軍政府認可辦理 
　　二宗旨本圑由童子組織以募助軍餉爲宗旨 
　　三責任凡入本圑爲圑員者皆當盡勸募之責任 
　　四辦法集合同志分任勸募職務如左（甲）從本城以及松軍政府所轄之各區域（乙）由圑中人量力捐助外再由各圑員分途勸募（丙）募集之欵每星期送至松軍政府其詳細之報告由會計員陸續登報聲明　　五職員公舉幹事長一人副幹事長一人書記員二人會計員一人 
　　六經費（甲）圑中開辦費及公用費由熱心者特别捐助所有募集之欵悉數移繳松軍政府以清界限（乙）各處出發費以路程之遠近酌給相當之數 
　　七事務所暫借西門外二區小學校 
　　八期限本圑以十一月初一日爲成立期以戰事終止爲消滅期 
發起人吳漢超張毅張冀成謹啓 
贊成員楊竾公張家珍沈礪衛克强陸瑞清劉郁周朱繼常朱廷揚錢葆珍顧葆康計元龍褚士俊朱楓盛元音朱光熊張朋張瑞芝張之撰 
　　附特别捐第一次清單（此款係發起 
　　人吳漢超張毅張冀成募作圑中開辦費及公用費者） 
　　朱小鶴伍元鄧之翰四元計泗華錢劍秋劉寄懷葉笙伯姚詠華衛銳鋒盛競生沈勉後劉相吾褚仲箎朱哲生張曉白張撰如張蔚丹張永安葉萬青各捐洋一元朱有章顧稼軒杜仲吕杜古怡褚瑑如黄樂善顧文彬鄭寳仁各捐洋半元殷石笙十一角張錢氏毛慶祥五角蘇萬源衛鐵錚朱王氏張伯生徐雪生吳漢超張毅張冀成各捐四角張伯昻毛受詩莊夢麟黄瑞蓮嚴一經許君張吳氏馮國安姚酉生各捐二角張警蔡仲瑜黄慶豐各捐一角朱晉甫四百八十文錢金根四百文趙冀達二百五十文共計大洋二十八元五角小洋七十四角錢一千一百二十文 
 
 
 

Page 21

 
 
   
 
 

Page 22

 
 
自由談 
游戲文章 
[李鴻章致袁世凱書] [  愛]  
　　袁總理閣下。弟在鬼國聞閣下措置乖方。有退無進。近且筋疲力盡殘局不支。嗚呼。祇以一念之差。遂致畢生莫贖。滿人以亡國之罪。諉諸漢人。閣下不察。貿然受之。歐美人笑公其於三家冬烘之孤陋寡聞也。公目光咫尺。直𨽻以外。不復知有人在。猶學弟洪楊時之所爲宜乎屢蹶不振。逼迫以終。而轉有送死於民軍不誚也。夫專制不適用於今日。醜虜因以致敗。公若易以方針。或可爲桑榆之收。乃並不改位易轍。復從而加甚之。宜乎破武昌。失南京。殲陸卒。降海軍。使人心盡離散。激民國以造成。公之才自視以爲何如。就弟觀之。直一無知妄作之小人。利慾薰心之蠢漢焉。耳何嘗有進戰。退守之策。以挽回危局也哉。公於共和之世。力爭專制。可謂背時。於義務之時。力求利禄。可謂死要。以一人之力。思挽衆心。可謂妄想。益以衰暮之年。淺短之識。抱窒礙不通之宗旨。僅恃一二左右諂媚無恥者爲股肱。於腐專制爲干櫓。安往其可用也。弟與曾左等在冥間。竊竊然嗤公以鼻。若生於今日。亦不樂附入公黨羞與公伍。蓋目今公之政。策不但不宜於民軍。卽施於洪楊。亦難期必成。所可賀者。閣下將於數日間必可至弟處一爲暢晤也。唐突之愆。祈亮察之。 
海外奇談 
[肥婦] [  頌斌]  
　　倫敦太晤士報載美國利支門省色功敲地方。sekonkelw有一婦人名查吐嚕璧碩大無朋。實爲女中之巨毌霸。當其初生時。已重十五磅。八歲時重二百五十磅。現年方二十二歲。重九百二十五磅。高六尺七寸。臂圍三十一寸。腰圍六十二寸須着五號半鞋。八號手笠。所坐之椅。闊大須倍於尋常。出入門户。當須側身而行。或且有不能容者。食量雄健。凡人每食麫包。至多不過三四枚。而彼則至少須食十餘枚。每天約食三十餘枚。近有各戲院主人。請其登臺饜人耳目。彼尙未允也。 
尊聞閣詞選 
[女軍行] [  虞山王蔭槐]  
　　闺媛尙武輕顏色。民國師圑新組織。矢心自願列戎行。夫婿欲留留不得。不是柔腸是鐵腸。戎裝肥馬去疆場。舞刀不嫌腰肢軟。宣令時聞口舌香。白幟斜飛霜雪布。天然粉面作征戍。臨歧倩婢别家鄉。踏月追風緣溪路。釵飾無光月有光。芙蓉縧上劍鋒鋩。腰懸香袋餱糧足。低襯攅花雲錦裳。獅子山前暮雲凍驊驑背上回香夢。身離綉閣已多時。猶見衰親來相送。塞雁哀鳴亦有情。夜棲甲帳氣凄清。迷花霧裹龍蛇動。細柳營中鶯燕聲。戈戟森嚴隊伍肅。紅燈影裹處女伏。一聲鼙鼓百嬌啼斬將。搴旗似逐鹿。戰罷宵闌喘力微。汗脂隠隠濕戎衣。夢中猶忽干戈起。睡眼朦朧手亂揮。絶勝吳王宫裹人。勇過梟姬房中婢木闌模樣作貔貅。裝束渾如紅拂妓。殺敵如麻膽氣饒。刀頭濺血污鮫綃。骨骸滿地霜風冷。彈火連天星斗搖。綏靖東南擬北伐。男兒磨礪不少歇。蛾眉豈肯讓他人。結束行裝待出發。清廷心怯願修和。譜就凱詞倚塞歌。他日凌烟圖晝像。論功直比鬚眉多。 
壺隠廬筆記[  曁陽立三]  
　　清連接壤之處。山路崎嶇。樹木陰濃。相傅是處多虎患。凡肩抛負販。過是者輒有虎自林中躍出。見者驚魂。喪魄棄貨逃生。迨驚定。結伴回覔貨物。則已歸烏有。有李某者。素精拳勇。膂力過人。一日販貨經此。突有虎撲面來李急抽出担杆。向虎腰力擊。虎忽呌阿呀。人立而走。李奮勇窮追。及而連擊之。虎遂仆地近按之。外蒙虎皮而内人身也。鳴衆綑送縣署嚴訊。供裝虎嚇刧行人財物案纍纍不可勝數。　得實。與其黨悉置之法。行旅稱快姑蘇有楊人龍者。富有貲財良田千畝。性豪蕩。日沉溺於舞榭歌樓中。揮金如土無少吝酒色徴逐。資漸不給。央諸戚友。謀鬻田於東鄉徐某。徐亦饒於資。顧有守財虜之目。雖爲一鄉巨富。布衣蔬食坦如也。一日。楊催畫舫招妓侑酒。有漁夫泛小舟至。停泊焉。楊見之勃然曰。何物惡奴。敢擾乃公樂事。速去。否則無好顏相待也。揮舟子促其行。漁夫曰。余徐某也。因公鬻田於余議值己定故送。銀至此以濟公需。何怒爲楊大慚。謝罪延入座。自是改前。非絶跡花叢云。 
心直口快 
　　吳君樾。史君堅如。徐君錫麟。熊君成基。以及林君尹民。陳君與燊。温君生财。皆能犧牲一身。爲國家造福。今民國肇基前此殉難諸君。尙未見予謚立祠。其何以使諸君瞑目於地下哉。敢告執政諸公。 
[  昏悶拜手]  
每創造一新事業。必有一過渡時代。亦必有一種滿口公理公法。滿心自私自。利之假志士。濫厠其間吾民稍一不愼。授以事權。則阻碍進行。殊非淺鮮如某氏者。非明證歟。願吾全體亟籌所以對付之。 
[  無補投稿]  
千金一笑[  滬上瓶隠]  
　　醫家叙餐會。爲滬上名醫研究學術而設。前日值夏君應　當期。到 
 
 

Page 23

 
 
者三十餘人。内有花神曾友吳君楚臣者。高談雄辯詼諧百出。因見座中名醫都有向未謀面者。時酒已半酣。即口占一絶云。叙餐會中諸會友。中有一半不相識。小兒大方與毒門。魚腥蝦蟹隨意吃。諸醫聞而大譁。因亦公擬一絶答之云鼎鼎大名吳楚臣。座中無有不相識。小兒大方與毒門。公擬一方請君吃合座呌絶。可謂雅謔矣。 
新劇 
[带唱新戲斬秋瑾] [  愛樓]  
　　（青衣量扮秋瑾上引）烟籠寒水月籠沙夜泊秦淮近酒家商女不知亡國恨隔江猶唱後庭花。（白）我名秋瑾。小字瑜娘。乃浙江紹興府山。陰縣人氏。幼承母教長讀詩書。閒閱報章。知我國滿族當權。國將不保。芸芸四百兆。將有奴𨽻牛馬之禍。握政柄者不知禦外。惟知壓民。奴𨽻之奴𨽻。惟我漢族人受之。要知國家興亡。匹夫有責。奴家恨不立化男子。出任艱巨然旣知其故。安忍坐視。爲此涉歷風濤。游學東洋。歸來百計思維。欲挽狂。瀾須驅滿族。深恨一身棉力知已無多。昨日同鄉徐錫麟有書到來。意欲推翻專制。建立共和。此事深合吾心。恨吾女流。愛莫能助有負徐之深心。進退不得。爲此仍在大通學校教書度日。正是力不從心。千古恨事。思想起來。好不惨傷人也。（唱）秋瑜娘在學校自思自嘆思想起國家事好不慘然。我國中一個個只知圖利那曉得人無國利也枉然又恨那滿政府如在夢裹不思與漢族親同心保全反把那百姓錢敲筋吸髓可憐那衆百姓愈貧愈愚倘然是外患乘將何抵制勢必至合全國拱手讓予我女流慚無能欲仗男子爲此在學校中培植英賢但愁那遠處水難救近火因此上終夜裹焦灼無眠。（白）近聞割地償金。景象日逼。台灣早非我有。遼東半失主權。國際交涉。時時退步。啊喲滿奴吓滿奴。你把我漢室河山。割讓殆盡。了正是君王城上　降旗。妾在深宫那得知。四十萬人盡解甲並無一個是男兒。啊呀天吓。（下）　　　　（未完） 
小說 
[俠情小說劍光寒（十五）] [  賡磐]  
　　凡人軀體上之快樂。終不及精神上之快樂爲眞切而耐久。精神快樂則雖軀體萬分勞苦。意興不因之少减。如軍人之赴敵。彈傷竟體馬革。裹屍軀體上何等苦。痛而其心中方以一死成名爲快也。又如美人之私奔。露濕繡鞋。風侵羅袂軀體上何等凄悲。而其心中方以得遇情人爲樂也。愛蘭少年。半生落寞難遇知音。忽於海外孤島中得三女子。柔情俠骨。志切同仇三月籌維。壯心遂决聯袂。携手。共涉重洋萬里。扁舟相對。剖瞻傾心。此樂何。極風浪雖甚險。惡而談笑自若。或與鄰舟碧兒相問答。蓋已不知勞苦艱險爲何事矣。 
　　舟指西南行。三日。程已及半。忽有大魚迎面來。張口如大煤洞。齒巉巉如槍刺。勢將吞舟而入。霜孃遽發一彈。中魚腭。穿睛而出。魚大痛縱身奔逝。掠舟而過。小舟觸魚鰭遽覆。碧兒墮水。旋挽舷而起。舟已復常度。而食物喪失過半。碧兒衣服盡濡。大憤迴舟逐之。飛短劍如雨。盡中魚背。魚浮水而不能動。碧兒追登魚腹。碎割其肉。塊塊擲小舟中。周圍二三里。水皆赤。可人笑曰碧兒眞癡孩子。魚蠢蠢有何知者。值得切齒痛恨乃爾。碧兒遙答曰。儂宰此孽畜。免致後人再受其害也。少年等益大笑。然甚嘉其天眞之爛漫。 
四人亦划舟近大魚。冰孃躍入小舟。代碧兒操舵。并令碧兒入大舟易濕衣。碧兒乃挾魚肉多許過少年舟。入後艙更衣畢。拂拭短劍藏之。兩舟照常進行。碧兒伏艙底炙魚肉。儲備餱糧。 
　　翌日。遇一外國大商船。遭風而覆横卧海面。船中人紛紛爲風捲浪擁去。小年等亟往施救。盡活之。少年復運神力扶正其船。未失一物衆大感激。堅邀過其船。爭致謝辭語嘐嘐不可辦。少年瞠目莫對。轉有所問衆亦莫能對。彼中有一人略通華語。乃居中爲舌人。衆始知少年等爲中國人。頗訝其服飾不類。少年笑不答。彼中亦有婦人。已更衣出。執可人等四人手。堅請同載。自言雅美麗佳人。亦欲至中國者。可人婉辭。卽欲返已舟。衆以金飾寳石相贈。可人等益大笑不顧衆不勝歉。牽衣弗捨。少年曰。旣蒙厚愛。請以君等衣。服見賜。衆乃欣然出。男女衣裝百數十件。少年。笑曰不須多。不須多。五人各取。一襲畧一點首。遽躍登小舟去。商船中人。痴立遙望。但見兩舟出人。波濤倏隠倏現。時或。躍登。浪顚。首尾俯仰。如雀鳴樹杪。又或被壓浪底。轉瞬卽起。舟頂浪花四瀉。如雪球破碎。而槳列不亂。進行絶速。衆皆擲帽搖巾。歡呼贊頌。直至目不能見 
而罷。　 
 
 

Page 24

 
 
   
 
