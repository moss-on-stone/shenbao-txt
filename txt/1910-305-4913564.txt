# 1910 - 305 - 4913564

 

Page 1

 
 
   
 
 

Page 2

 
 
上諭 
監國攝政王鈐章十月初七日內閣奉 
　　上諭本日召見之開缺吉林度支使陳玉麟著交軍機處存記欽此　　上諭本日召見京察一等之內務府郎中彬格著交軍機處記名以關差道府用欽此軍機大臣署名奕劻毓朗那桐徐世昌 
　　宮門鈔十月初七日召見軍機肅王彬格陳玉麟 
　　初八日召見機軍澤公楊履晋黃瑞麒 
交旨 
十月初二日軍機大臣欽奉 
諭旨郵傳奏臚陳第四届籌備成績一摺著憲政編查館知道欽此 
初三日軍機大臣欽奉 
諭旨貝勒載洵等奏現修崇陵工程情形一摺又奏派張光宇等充監修一片知道了欽此論說 
[對於南洋勸業會之評論] （醒）（二）（續） 
（一）會塲布置之評論南洋勸業會塲。自正門訖側門止。周圍約有十里左右。正門為木製牌樓。高約三十尺。巍然矗立。氣象頗覺雄壯。噴水。池略嫌低隘。噴水之度亦不甚高。且噴水口不具特別之形狀。以動人目。亦一。憾事。此雖會塲點綴之物。無關緊要。然勸業會旣為供人遊觀之地。則凡屬陳設裝點之物。均宜以奇特靈巧。引人。興趣為主。往年曾見日本大阪博覧會中之噴水池。高約二丈。蓄水之池。周圍亦有五丈餘。噴水之高。幾及丈餘。其噴水口作一觀音狀。水從其口噴出。觀者莫不詫為製作之奇巧今觀南洋勸業會之噴水池不過以其能噴水而已不能使人有嘆美之處也。此雖小節亦。足見布。置經營之未可視為易易也紀。念塔高冲雲。霄中。有昇降機以。便遊人登高遠眺此。乃會塲異彩之一公。議廳恢宏壯麗建。築仿美國式足。容二千餘人規。模可稱堂皇至。各館之建築以。教育館工。藝館農。業館為最閎偉美。術館次之餘。若醫藥館水。族館通。運館等均。不過數椽而已武。備機械兩館以及第一二叅考館則。介乎兩者之間故。觀其外形之大小已。可槪其內容之繁簡矣各。省別館中以。山東河南雲貴山陝諸館。為最簡陋餘。均在伯仲之間無。所軒輊各。館陳列物品之法優。劣參半尙。未盡得其宜即。採光換氣等亦。有未盡合度之處此。中具有至理堪。耐深究固。未可一蹴而幾者就會塲各館以及各省別館而論此。次南洋勸。業會雖。於地方勸業會之名義中而。含內國勸業會之性質又。實隱具萬國博覽會之規模矣蓋。會塲各館可。作為國內之館其。間陳列之著名物品本。非限於江皖贑三省而。各省均有也至。各省別館猶。各國所建之別館不。過規模稍形狹隘陳。列之物未。見繁富耳總。之就會塲建築之大槪而論體。制可稱宏大惟。於修飾之功稍。欠完美如。城磚敷地野。草不除等未免使。會塲遜色但。此乃絀於財力之故亦。未可輕詆之也至。會塲中絕無娛樂之地則。大非所宜雖。以崇正黜邪為歸使。人咸趨於叅觀物品不。至紛擾其心志然無此不足以招致遊人此。乃從事會塲 
 
 
 

Page 3

 
 
布置所應顧及者惜。為當局者所阻此。次觀會者之未見踴躍未。始非此階之厲也雖。云非屬正當辦法然為維持會塲盛况計亦。不得不爾誠。未可執一而不化也他。若輕便鐡道背。推人力車等亦。屬塲中生彩之物遊。人頗有願頻坐其間藉。以周覧會塲之勝者統。觀。會塲之布置。雖不無受人指摘之。處然大醇小疵。有因人謀之不臧亦有因財力之不足。均非無故而然勸業會在我國為創舉。於一年有餘短促之時間中。號召二十二行省之官紳商學各界。而合力以圖之。有此程式。亦可見當事者之苦心經營。而不應沒其一番之功績矣 
（二）會。塲各館之評論。會塲所建陳列館。為數凡九。其間陳列物品之大概情形。已畧述如上茲更就各館而分論之 
（甲）教育館教育館陳列之物品。共分小學女學中學師範高等實業圖書儀器及標本八部。小學部之陳列品以手工圖畫標本為最多。至國文習字。歷史。地理各科。則寥寥無幾。甚至極意探索。而不可得。大抵教育成績品。除手工圖畫諸物外。餘均不足動目故當事者亦僅注意于此。而置他科於。不顧也。第小學所有各科。就其性質而論。似有實用非實用之別。此次館中所陳列者。多係非實用之物陳設整齊。形式華美。供人遊觀則有餘。而於實用上。則無所裨益也。但為陳列起見。亦不得不擇其最易動目。者為率。若多置國文習字成績。則觀者未免起厭倦之念此乃人情之常。故在陳列者。亦不得不爾。盖眞能留心研究教育者。究居少數也。竊嘗就我國今日現象。而推究小學教育施行之方針。似不能與東西各强國相提。並論。應緩美術而重實用故小學學科。於國文科宜將普通文詞加意練習以備應世之用而於書信一道。尤宜注意。於算術科雖宜多習筆算。以便考究學理。而於珠算亦宜旁考及之。以資實用而便謀生。於習字科則正楷旣宜求其端正無疵。而于行書亦宜求其揮寫如法。是亦適於實用之一。外此於農工商業之淺近智識。亦應稍稍講授。俾知謀生之道而固殖產之基。奏定高等小學堂章程。本將農工商業諸科作為附科也。餘若圖畫手工等科。均非實用切。要之。物聊備一格可耳。殊不必斤斤於。此也。余為此言。絕非意存反對。試問。小學畢業之學。生除學習工業外苟置身於農商兩界而營生業。則圖畫手工等科果有。何用。此固。盡人。而知其。然無待多辯也（未完） 
來稿 
[資政院議員羅傑上攝政王書] （續） 
　　國之。興也以得民心。其喪也以失民心。古聖賢言之詳矣今全國人民聚於即開國會四。字下以决心。倘和平請求即開不許。各團體代。表大都淡泊無他。長此歸隠。各省諮議局議員或。全體辭職坐看國亡。斯亦已矣。所可懼者。全國人心。風起波湧。不無請願代表以外之人。以為朝廷無心立憲。敷衍國民耳目迫。於世。變蠢然思動。加之民饑兵變隨。在皆是。一夫夜呼。四方響應。欲免流血之慘。豈可得哉斯。言也非。某一人之私言。天下之公言也。英法之革命其。前例也。當此之時。朝廷以此等之民為亂民耶。其處置之法。不越殺字而若輩愍不畏死。愈殺愈激愈。激愈。變將來事變。有臣民所不忍言者。以為此等。之民。為忠愛。之民耶。即不反抗。而政府多殺無辜。斷喪元氣。知王亦必追悔。左右大臣。當御前會議之日。未力爭即開國會者。夫國事至於有悔。已無及矣。請願之人。早見及此。其所以不惜再三之瀆者。凡以欲致承平之福。求免革命之慘。如世俗所謂寗為太平鷄犬不願作離亂之民者也。請即開國會以定天下人心者此其三。抑傑更有申解者。二三懷疑即開之人。不曰程度不及。則曰趕辦維艱。不曰赶辦維艱。卽曰清單不敢更改。今資政院已開。議員程度與政府比。自有公論赶辦之事。只有。議院選舉二法閱月一二編定何難。至依法選舉。又有數月。選舉諮議局議員先例。不辯自破。惟清單難改。容易熒惑睿聽。不知先朝當日。因恐籌備不及。故寬以九年。正為各省諮議局選舉籌備。惟恐不能提前赶辦。非必至若干年而始許也。豈有臣子能仰體在天之靈。提前開設。反不共慰者。何。則國家專制。如抱重恙。清單其醫方也。國會其方中之重要藥品也以國會為毒藥乎則不惟當擲去此藥且當拉燒藥方以國會為。治疾最良之藥乎。則大小臣民。當如兒子侍父母之疾。即購此藥即煎此藥。即捧進此藥冀垂危之父母。卽服之以即瘳厥疾。倘必以清單不能更改為言。是。冀父母之疾不起而忌侍者之早進藥。以愈也。若就更改清單之事例而論。官制可以提前。各省審判自治。可以展限。奏定之資政院議員額數。可以減少。諮議局議員之權限。可以一縮再縮。此又何為者。總之國勢民心。及大權作用。均係之國會遲速。而分結果之良惡。乞王力排羣議代行乾斷。俯允卽開轉將亡之國而措之存。聚將渙之人心而使之萃。鞏攝政之大權而使民慰胥在是矣。倘國會即開。旋召瓜分之禍釀內亂之憂。請斬傑之頭。以謝天下。以為莠言亂政者戒。人情於旣已厠身之地恒保守之。即開國會。則資政院之欽選議員。或改上院。依然存在互選議員。當然改選。傑旣以互選厠身資政院矣。與同院議員。何故不自保守資政院。而反求變更已之地位。其所以僉求即開。寗犧牲資政院者以國家存亡。在即開不即開决也。且在王之斷不斷决也。以上即開下情伏乞賢王府賜明斷准如所請。則國家可以轉危為安。易亂而治。胥拜王賜矣。伏惟裁察之。再英國革命史述槪。及日本前內閣總理大隈重信與傑內閣國會談。實有足備參攷者。附呈鈞覧 
 
 

Page 4

 
 
專電 
[電一（北京）]  
樞府奉旨電寄各省督撫國會年限業已縮短所有籌備秩序亟應改訂各省情形各異著即詳細分配各抒意見以便規定籌備表通行遵辦 
[電二（北京）]  
又電寄滇督川省叛兵滋擾聞已竄入滇省某府有逼勒官府情事着速查明電覆 
[電三北京]  
今日（初八）召見黄瑞麟奏對內閣國會制度甚詳攝政王深為嘉許 
[電四（北京）]  
御史溫肅仇視報館曁謾罵代表兩摺聞係某大臣主使全臺憤其摧殘輿論遂置不齒 
[電五北京]  
京官制准年內宣布 
[電六北京]  
湘省公債事湘撫未得處分議員請軍機到院詢問理由軍機不至 
[電七（北京）]  
魯撫孫寳琦覆奏萊陽海陽官紳激變事諭旨中本有孫寳琦交部議處字樣經某邸力求攝政王始允寬免摘除數語惟仍須更動將與晋撫丁寳銓對調 
[電八（福州）]  
福州官紳商籌欵二十五萬維持市面風潮已息 
[電九東京]  
東京各報謂清國速開國會乃極惹感興之事深信此次運動之成功係政府部內進步的政治家之决斷及民論勢力之增加然速開國會非可賀事土耳其波斯諸國因速開國會惹起政界之騷動是其例也切勸清國當開設國會時應為充分之準備 
按此係外人之言吾國上下其猛省 
[公電南京]  
各報館鑒國會不即開請願目的仍不達諮議局徑電各處竭力致歡謝議員多稱未與知大江南北亦未承認有此容易零涕叩首之代表周系順貢澍深等 
[公電（安慶）]  
各報鑒頃閱報載余懷東等誣電公立法政郭緝熙號召學生毆傷陳錫福一節甚駭查閙會原由比經議董等電明載報陳錫福係被閙會人誤傷當經警署判决旣與畢久照無涉事隔多日何又誣及郭君顯係受人唆使藉詞沮賴乞更正路礦公會職員會吳春照等一百九十三人公叩緊要新聞一 
[各督撫第二次聯請速開國會北京]  
　　各省督撫第一次聯銜奏請速開國會電早錄前報各督撫嗣聞朝廷有主張五年召集之說故復聯銜發加緊急電奏請仍速開國會與內閣同時並舉此電係錫督領銜茲覔得原電亟錄於左 
軍機處鈞鑒錫良等前奏請開內閣國會以救危急近聞有主張仍欲先立內閣俟宣統五年乃行召集國會區區愚忱竊抱過慮說者謂日本維新亦先立內閣後開國會遂欲取以為法不知日本改革幕府之後長薩二藩握權專政其基未固故專用壓力後開國會民間積憤不平第二倒幕之聲已聞於全國幸政黨人才繼起國會旋開僅保未亂此日本之內容固無可隱諱者也今中國民氣奮發視日本當年不啻過之而朝中大臣勛業才望較之長薩二黨相去甚遠豈可復蹈其危險之政策哉且國會旣開人心擁戴皇室愈固一切顚危傾側意外之變無自而生所謂周雖舊邦其命維新自有上下相維之氣象若又遲以三年則三年之內風潮萬狀僉壬之人皆欲趨此三年夤緣投結以據要津貪利之人亦皆乘此三年黷貨營私以肥囊槖失敗之政仍歸咎於君上監督之力終難及於當權朝廷宜防官邪不宜徒防民氣此錫良等所謂內閣國會不能不同時並立者也如謂機關未備則凡弻德院審計院行政裁判院均有各國成案取以仿行似非甚難此次沮開國會者或有新進之輩欲遏其後起而自居其功故飾為進行有序之說以惑上聽又必謂國會早開則政府權柄將有不能完全之患以懾在位不知憲法大綱業已規定新學良士未盡登庸朝廷一視大公天下自無偏黨在位者不必親在野者不必疎其崇戴 
 
 

Page 5

 
 
吾大清則一也先後舉錯之間安危關係所在謹披瀝再陳請仍將內閣國會同時並舉以慰民望不勝惶悚待命之至 
[國會縮短三年召集之原因北京]  
　　初三日奉旨國會縮短三年聞係出於澤公之主張緣澤公素為監國倚重此次各省及資政院奏請速開國會監國以事關重大該尙書曾經先朝派赴各國考察憲政閱歷必有所得故連日召見垂詢意見聞澤尙書奏對注重調和略謂國民旣要求速開國會現在國庫竭蹶自應為國家擔任義務惟地方稅與國家稅目前尙未分別清楚國會一開將來國民對於此項稅則必多爭執且目前國是未定朝廷為注重國防起見故不惜縻重欵以擴張海陸軍備而國民則注重實業一方面旁揣衆論多以預算表內所列海陸軍費過鉅要求核減故國是未定先開國會徒資紛擾不如先設責任內閣明定國是然後再開國會將現定政策明自宣布以期上下一致進行較易着手等語監國頗加稱賞當諭以責任內閣總理大臣一席某邸不允擔任外此殊難其選故此事不能議决澤公又奏現在內閣總理大臣一席誠非某　　　屬須朝廷責以大義某邸公忠體國當無袖手之理此連日召見澤公之情形也觀其奏對之語知上諭之來有由矣 
[諮議局聯合會陳請禁烟辦法北京]  
　　各省諮議局聯合會議員以禁烟一事原定十年為限然人民狃於積習戀於近利非有斷絕辦法决不能一掃而盡自各省辦理未能劃一根株未能盡絕遂以鄰省為藉口產出漸少土價日昂倖心一生不惜冒險嘗試刑騙勢迫積久俱窮甲省旣禁又復萌芽乙省貪利以鄰為壑大欲所在性命相依欲犁毀則徧地烟苗欲處分則盡人犯法勢必十年之限已滿全國之毒卉依然憲政前途百端阻碍惟有飭令各省一律禁種禁運庶可收效將來當經議决辦法陳請資政院辦理其內容有問題二辦法三第一問題曰統稅既云全國禁種本無統稅之可收若謂財政攸關則酖酒漏脯不以救飢渴即部議以征為禁並非專重籌欵頃復議柯大臣請裁稅局摺亦云視部員調查回京後再籌停徴撤局旣必歸於一撤則此問題自可不生第二問題曰洋藥洋藥輸入限以十年其縮减之遲速全視吾內國禁烟之實行如何為衡頃萬國禁烟會咸主張此說以表示賛助我國禁烟之厚意我果一律禁絕彼亦豈能求展期限為滅絕人道之言至謂吾國業經禁絕而洋藥尙在輸入限內不無利權外溢之虞此視禁烟之目的何在夫今日禁烟為去害非為爭利况吾國外溢之利權大於此者不知凡幾此固無價値之可研究矣茲將擬定辦法列下（甲）請旨飭各省將軍督撫無分旂蒙苗猺各地統以今年秋起限一年內一律禁種凈絕其難治之區先期特派警察巡防各隊分駐梭巡無令徼倖者嘗試（乙）請禁止各省互相輸運由稅務處及各督撫嚴飭各關卡凡外省土藥槪不准入口本省土藥亦不准出口並配製戒烟丸藥以為禁吸之補助（丙）禁種禁運及禁吃之執行方法各省情形不同應由督撫提交各該省諮議局妥愼斟酌辦法作為本省單行規則一律施行以達禁烟目的為止 
[度部對於各省預算之辦法北京]  
　　度支部咨覆資政院云查本部於本月初三日曾發江電通飭各省照章先將局存地方經費底册照錄一分送交諮議局所有本部核增核减之欵一併抄案彙送以備叅考等因嗣於二十三日發漾電通飭各省稱二十日會議政務處奏遵議度支部奏試辦宣統三年預算請飭交資政院照章辦理一摺奉旨依議欽此合行恭錄諭旨電聞並請照章將預算全册鈔錄一分送交諮議局以備叅考等因各在案各省諮議局紛紛電催交出預算案或係未接到本部通電之故至直隸湖南陜西福建吉林廣西等省諮議局電詢所交預算有歲出無歲入一節查本部此次試辦各省預算只於歲出門分別國家行政經費地方行政經費者係遵照清理財政章程第十四條第三項辦理其於歲入一門不分國家地方者因國家稅地方稅章程未經釐定故暫行合併編製業經通電各省將預算全册送供參考則一切歲入俱在其中各諮議局亦可略知大槩俟將來國家稅地方稅劃分後自應分别國家歲入與地方歲入以符體例 
[度部對於京署存欵之辦法北京]  
　　度支部日前通咨京內各衙門略謂大清戶部銀行為通國財政命脈之源凡衙門官欵部費存儲開支均應以該銀行為主位旣無關閉之虞又免利權外溢公私兩便事屬萬全查各衙門部費等項均由該部收支會計等科長任意存儲於私交之票莊錢鋪雖立有銀摺而實無根據該部津貼費用等項每月皆向素有往還之票莊錢鋪支領一經倒閉受害匪淺如近日民政部所交之源豐潤吏部所交之寳隆錢舖均已歇業該部司員等所領津貼大半未及兌換即遭關閉而該部所存欵項佔數尤多公私兩虧大為所累為此亟應咨商貴部由十月上旬起可否將所有部費各欵統交大清銀行存儲並由本部飭該行照官欵按月發息等語聞各院部均擬遵照辦理 
[西報譯要]  
　　攝政王不欲代表留京　字林報載初七日北京電云攝政王因各省國會請願代表人等逗遛京城若有急欲候旨宣布即開國會之意故與 
 
 

Page 6

 
 
肅親王籌商勸令迴里之計 
　　中英商訂新約消息日日新聞載上月三十日倫敦電云中英兩國現正商訂條約以代鴉片之約此項新約大致將縮短逐减印度鴉片出口之期 
　　德國名員抵京情形文匯報載初七日北京電云德國前任殖民部大臣鄧堡博士之游京師此間頗為歡迎星期日駐京德使賴克司伯爵設宴饗之外務部各大員亦均在座星期一日經外務部設宴欵待由大學士那桐主席繼乃陪游冬宮晚間復由德公使署一等書記官納克斯堡伯爵宴待德國公使復柬請於星期五日會宴届時公使團全體均將蒞止攝政王定於星期五日召見該博士聞該博士將寓京一星期之久 
[京師近事]  
　　自吏部參案發見後移獎之弊愈形昭揭無可掩飾現度支部復頒新章嚴行取締凡一切改易籍貫及呈請歸宗等通融辦法悉行停止所有已捐未核准之執照定於明年正月底一併註銷 
　　度支部昨發密電於各省監理官飭將該省督撫所派辦理財政人員詳細調查其間督撫有無瞻循情面并該員有無濫竽充數之處務即密告本部以便派員覆查切實淘汰 
　　督辦鹽政大臣澤公擬奏保郵傳部侍郎盛杏蓀宮保兼辦鹽政已誌本報聞該大臣日前商之慶邸特函詢盛宮保可否兼辦以便奏保旋得侍郎覆稱一生多病幣制事宜尙慮辦理不善有負委任實難再兼鹽務請另保賢員帮助等語並聞該侍郎力保呂海寰尙書帮辦鹽務事宜不日當見明文矣 
　　翰林院侍讀王榮商前奏請將京官薪俸議訂專章力求撙節一摺有旨着交政務處王大臣核議現聞各該大臣日前已行提議探其內容係將京官全年支領之廉俸薪津等欵先行調查統計約在四千萬兩以上而各省外官全年之薪俸等項僅在一千萬兩以上兩相比較所逾甚鉅故已議商准將京官薪俸酌量核减惟如何核減之法須另行會議定奪　　陸軍部廕午樓尙書前日預備議案一件送至軍事會議處分別提議聞其內容係分四事一縮减各省新軍成鎭年限二明春改訂操典一切預備事宜三釐定軍法獨立制度四陸軍部各司改革問題俟公同决議即行依次籌辦 
時評 
[其一]  
　　温肅何物。而敢以革黨機關無賴淵藪等惡名詞。誣陷我報界褻瀆我报界也 
　　目今中國人自設之報館。全國不下數十家。彼温肅果有所見而云然者則。請封禁可矣。何必再煩報律。彼温肅無所見而云然。而特欲藉此以媚政府摧輿論者。則亦奏請封禁為爽快又何必再煩報律 
　　雖然。彼温肅者。不過如村婆之詈人。惡犬之狂吠耳。吾又何暇與之辨哉 
　　特不解於將開議院之際。何以忽有此喪心病狂之御史 
[其二]  
　瘟哉瘟哉温御史 
　　國會請願代表。各省多數人識之而公舉者也。豈有久離桑梓之少數同鄉京官不識。而即可目為非正人耶。學堂報館乃士人正當之營業。非盜賊所居地也。何謂窟穴何謂正。人羞與為伍。代表而出於學堂報館。亦非如仕途擁擠之候補官也。何謂無聊人員。意者彼一團瘟氣鬱結於胸中。欲反對國會而不得故將洩其忿於代表耶 
　　記者曰議院。開而御史將裁撤。彼溫肅者。眞所謂無聊人員也無聊已極而。出此喪心病狂之語。正人眞羞與為伍 
[其三]  
　　異哉政。府辦理湖南公債案之兩歧 
　　如以資政院議决案為然。而認該撫為疎漏也則應再交局議取消前旨如以資政院議决案。為不然。而必令遵前旨辦理也則又何必斥該撫為。疎漏。政府欲調停兩面。而卒出於兩歧用心亦良苦矣然而資政院議案之無效果。於此已可見一斑 
[其四]  
　　請願代表致各諮議局人心失望詢問辦法電。吾不知竭誠歡祝發電叩謝之。諮議局。將如何答覆 
　　江蘇諮議局致資政院天恩高厚感極涕零。電吾不知羣情鼓噪力爭再縮之資政院。將如何答覆 
[其五]  
　　各督撫以國會五年召集為太遲。而發電再爭。諮議局以國會五年召集為滿意。而發電叩謝。各督撫程度高乎。諮議局議員程度高乎。各督撫之。電足以代表。國民心理乎諮議局之電。足以代表國民心理乎我不得而。知之矣 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[各團體歡謝國會之響應常州]  
　　自初三日明降諭旨國會縮短三年經江蘇諮議局代表大江南北先自電謝并電囑各府縣一體歡謝去後各團體電報絡繹狂熱如潮現聞常州府武陽城自治公所聯合勸學所商會教育會農會電致資政院蘇撫合詞致謝並擬不日開會歡祝云電文錄下 
　　北京資政院鈞鑒鈞院請速開國會有效全境感奮謹合詞叩謝 
　　蘇州撫憲鈞鑒人民渴望國會蒙奏速開有效全境感奮謹合詞叩謝 
[鄂省整頓財政三策湖北]  
　　鄂省清理財政局因本省財政支絀開源無策惟有節流一法擬從整頓清釐着手前日條議辦法三項詳請瑞督酌核施行一清查官荒（甲）漢口後湖之地下逹灄口上至喬口中央數十里寬廣平坦向以積水為患自內堤修築已清出二千四百畝以每畝六十方計之一方地可値銀十兩則每畝應得銀六百兩共合價銀一百五十萬兩最利方法在官商各出資本實力經營商埠一開將來數百萬操劵而獲目前鄂力不能辦到誠不如早為招商承辦之猶獲近利也（乙）武昌商塲自武勝門外紅關起已購定沿江熟地一萬餘畝又自武勝門外多子橋西起至彭家墩止已開熟地四千三百二十餘畝未開荒地一萬三千八百十八畝又自多子橋東起繞豐登嘴郭鄭陽春等湖過白洋橋至彭家墩止已開熟地九百七十二畝未開荒地一萬零零三十八畝又洲邊湖邊涸出草塲官地六千三百零四畝合計三萬四千四百五十七畝此外犁頭東興各洲有六萬一千五百念二畝從前清查局僅事招墾歲收租課不下四五萬金商塲發達與否以鐡路為視線將來粵路告成武昌之盛雖不如漢姑以地價三分之一估計約清出六成之數尙有五萬餘畝誠如張文襄公奏云將來得價可獲二千數百萬兩責效雖遠而清丈以後地租一項已可收數萬兩矣一經營產業（甲）漢鎭城垣馬路此項官地係善後局原有之產現歸官錢局撥欵塡築漢口商務日有增長後城一帶之地銷售尤易擬請飭官錢局迅速佈置以之抵還舊債彌補新虧二三百萬之價當不為難（乙）比國租界從前贖回頗費力量計成本有八十餘萬係由官錢局借貸正金銀行之欵年息八厘期届三年本利已屬不資公家如有餘力經營自屬上策然究非一時所能為及早變價較為合算（丙）武漢房屋地基查武昌之白沙洲營房口及通湘門至東門城內新闢之地漢口大智門洪元寺之地又省城之甲乙丙丁四棧雖有三處為公家自用現議歸併局所不如另覓他所騰出其餘若平湖門外文長街之官房均係善後官錢兩局出重資置購連併各署局承管充公房地綜計不下百萬一律變價似可稍紓目前之急一整頓賦稅（甲）實清淤荒升科之地正賦所關未可輕言增改然襄漢上游各州縣淤出之地少計有數萬畝民間買為已有動起爭端擬請通飭各州縣凡淤地成熟在十畝以上者令其繳價歸官按畝收租由官給予憑照照章投稅遠者另行招佃完糧辦理得宜年約入七八萬上下（乙）推廣印花查東西洋各國大宗入欵以印花稅為鉅如官用之三聯票司契紙錢糧劵詞狀紙墨印各項以及商行質當票滙兌票貨物憑單一切財產之執據均有納印花稅之義務漢口為通商大埠鄂省地廣人稠銷行必暢至少每年當可收一百萬串輕而易舉並不為苛（丙）整頓統捐節省局費查近年湖北統捐較前收數日旺惟火車捐之折减徴收茶釐之短絀太甚均須設法整頓必增鉅欵又各釐局從前所定局用經費似覺太寬擬請通飭各局酌減一成歲可節省六萬串（丁）土膏牌照捐去年於漢口沙市宜昌等埠設立公棧每土一兩收吃戶捐四十文膏一兩收捐六十文本年又加一倍其辦法就商間接徴收與直接取之吃戶較易稽察初辦之始尙失於寬承辦員不盡得力是宜實行整頓如有隠漏照章嚴罰委員通融取巧查出照吸戶之例加罰十倍併撤差記過示儆 
[嗚呼鄂諮議局之議員武昌]  
　　湖北諮議局議員周君培金天門縣人前在藉時强納有夫之婦為外室經該婦親夫訴告於周之族長派人將周綑縛逼令書立永遠杜絕字據始釋現鄉人與其有宿仇者將字據用寫眞法照成像片並具陳請書夾此照片分投諮議局各議員日前開會議長湯化龍君提及此事各議員亦在懷中各取出此項請議書周見之羞愧無地不待衆人宣讀罪狀卽起立自請辭職當塲拂衣而去聞其字據中有一朝失足千古遺譏等語是當日受族長責罰時固有悔過之念矣又有人云該議員私識之婦即其嫡堂嬸母族長以其亂倫故缚而責之若然則此等衣冠禽獸固不能容其污我議會也 
又常駐議員劉邦驥原兼有本省教練處總辦測繪學堂總辦陸軍財政局總辦各差初到諮議局時羣起不服且責其係軍人資格不應有選舉權嗣經鄂督為之辯護衆始翕然茲劉因測繪學堂開辦在即事務太繁實難兼充常駐議員昨已自請辭職矣聞劉係漢川縣人與周培金同為漢陽府議員現須以該府候補議員補入但漢陽府候補者僅一人恐尙須另行復選云 
[浙議員請議商號虧欵辦法杭州]  
　　浙諮議局盛議員炳緯以商號虧倒大都先清官欵緩理民欵其中隱害實多現値滬市恐慌牽及各處尤宜設法補救前日陳請諮議局建議略云我國戶口 
 
 

Page 11

 
 
繁庶未嘗無財自庚予北方拳亂鑄成鐡錯使我二十一行省安分良民歲出五千萬償欵輸與外洋各布政司又特鑄不准完糧不准納稅之銅元巧取民財數近千萬於是百姓母財為之一空而市面恐慌之現象以成上海為金融轉轂之地首受影響九月初旬遂有源豐潤大商號停閉一事依我國習慣辦法凡商號官私存欵遇有失事先清官欵再理民欠源豐潤事同一律各布政司各關道追索官欵不留餘地自不待言顧愚以為此在閉關時代專制政體利源無外溢之嫌良懦無走險之慮猶可言耳今則預備立憲新政繁興無一不借資民力若沿襲不變一惟官權是恃於官欵務必取盈而民欠可置之不議非獨向隅者飲恨吞聲情豈能甘且使百姓心目中知君民之地位懸絕官私之界域劃然一旦國用告匱孰肯出其私財為不關痛癢之官家盡茲義務據最近調查自滬市恐慌洋商如滙豐麥加利德華道勝荷蘭正金各銀行驟添存欵四千萬元有某省人滙銀元二十萬至麥加利該行拒而不納輾轉關說歲息願以活存計算始允兌收夫此四千萬元者內地各商號素所恃為周轉洋行多一金之充積卽內地少一金之流通顧商民竟忍而出此者誠見中國商號及戶部交通通商各銀行皆官欵所集官權所在倘有參差民受摧抑不逮外國銀行之平等相視耳夫當此民窮財盡之秋因司牧者惟知有官不知有民至使為淵敺魚為叢敺雀而曾不少悔民心益渙民氣益激國計必日益窘國步亦日益危此眞可痛哭流涕者矣夫不有民何有國愚以為今日理財之法非發明君民一體之宗旨實行上下相維之政策殆不足以固人心而培國脈昔年頒布破產律第四十條似不能因部臣爭執閣而不行應請貴局列入議案咨呈資政院從速核議凡商號虧欠官私各欵應責令號主將財產和盤托出不得私匿俟彙集成數無分官民按成分派官不獨厚民不偏枯雖與公家稍似虧損然使百姓曉然於憲政之利益君民一體卽此一事得沾二百數十年曠蕩未有之恩施庶幾急公好義之心不擊而自動吾四百兆血氣之倫方將同心戮力以匡王室何必府庫之財乃其財耶吾浙西有蠶桑之利東擅海產之饒為商務最重要之地若民氣久鬱公理未伸投資必多疑懼貨賄安望流通且東南民俗與洋人狎習日久顧而之他勢本甚便異日銖寸之遺皆非我有當非國家之福芻見所及是否有當伏候詳擇施行 
分類新聞政界 
[商會集議緩辦印花稅鎭江]  
　　鎭江商務總會以上憲催辦印花稅雷厲風行急不容緩刻下市面恐慌値此潮流人心為之震動若再舉行此事誠恐操之過急激成變端與大局所關匪淺日昨特開大會集議均謂現在商業諸賴維持否則不惟無益反速其亂公同解决主張禀請省台從緩辦理 
[嚴防飢民滋事之手續鎭江]  
　　鎭郡官塲以現時已届冬防期内例須徹夜巡緝以防宵小乘間爲患且各處飢民紛紛來鎭良莠不齊最易滋事故防範益加嚴緊每晚十二句鐘均在城外警察總局會哨道府憲以次届時齊到云 
[朱家角組織鎭自治之困難松江]  
　　青浦縣朱家角鎭為松屬首鎭前定分區自治經多數議决聯合葑下塘西岑小坪等區併成一鎭詎有未經到會之鄉董數人出而反對力主分作兩區劉邑宰偏聽其詞於交卸之前一日草草出詳併各區地圖亦不及繪送垷角鎭紳商學三界以已經議准之案忽復中變未免不平議由陳席兩紳代表全體謁見新任蔣瀾江大令要求仍照議决之案辦理蔣大令亦極表同情謂松屬如奉賢金山各有鎭自治一所青邑較奉金為大豈可有城無鎭已允向反對各鄉董切實開導務令仍照聯合原議並囑陳席兩紳速繪地圖呈送以便續詳更正 
[武陽禁烟分所成立常州]  
　　武陽禁烟分所由两邑令與士紳協議設於雙桂坊崇法寺本月初四日特開成立會是日到者為長太守曁金伊兩邑令紳界到者亦有數人聞該所總辦為兩邑令總董為瞿萼馨惲北生兩君調查員為惲曙初呂堯臣談錫九黃金耀四君其書記庶務等則為管陳諸君調查手續擬先從城廂入手然後再及各鄉若隱匿不報以後即不准補領烟照 
軍界 
[襄提傳知檢查營務規則湖北]  
　　張虎臣軍門傳知各協標云照得此次冬操大致尙稱完善無可訾議惟數日來經營布置亦已煞費苦心方可畧具規模然不能謂此中遂無缺點尙望加意改良隨事隨時力求整飭持久不變方不負鄂軍之名譽至各官長自己之責成萬勿以事經已往稽查無從致令散漫此弊遂不堪設想矣如各營所存軍械服裝器具等件應如何保存當責成各該營軍需長切實檢查不得稍存疏忽如日常飲食被服各事應如何清潔整齊條理咸備當責成司務長經理互相研究以期美善其厠屋之內宜飭伙夫逐日打掃時常收拾勿令穢氣薰蒸於衛生有害總之各有任務均屬責無旁貸茲限定各標統帶每逢星期日檢查各營管帶每逢一隊教練時檢查本統制則不拘何日何時細密檢查倘查有散漫無稽者即惟各該官長是問决不稍寬 
[陸軍管帶之更動長沙]  
　　湘省西路巡防隊統領陳參戎斌生前奉黔省咨調亟應前往所遺差務昨經楊中丞札委陸軍步隊第五十標謝標統樹泉接充其五十標標統一差則委該標第一營余管帶欽囂接充至一營管帶則委第四十九標第一營督隊官卿衡接管現已先後到差矣 
學務 
[教育分會報告開會日期長沙]  
　　善化士紳前曾組織教育分會一所其一切手續均遵照定章已禀請學司立案現聞入會者極為踴躍應即開會研究辦法以促進行已訂期十月初一日起至初四日止為第一次會期刻因會期伊邇特於先期通告周知以收集思廣益之效 
[女學成績品開會展覽長沙]  
　　寗鄉士紳周君蘭本前在省城開 
 
 

Page 12

 
 
辦周南女塾一所歷有年所其學生亦有數百人之多各項成績品物頗多可觀茲周君為開通風氣起見特定期將各學生歷年成績品陳列本塾以憑展覽并刋發入塲劵多張略示限制聞是日前往參觀者甚形擁擠云 
[兩湖師範教務長辭差武昌]  
　　兩湖師範學堂教務長郭肇明自鄂督札飭學司警道查究攻訐議長傳單是否所為後雖經力辯得脫然頗不自安已於日前在該堂監督劉洪烈太守處辭差當奉批答慰留矣 
[贛省鐡路學堂之悲觀江西]  
　　九江鐡路學堂向分業務建築兩班去臘業務料全班已經畢業所餘建築科之學生共三十六名現在本學期因校中功課腐敗故到校者寥寥有病回者有就他業者現校中僅有學生十四名尙有兩人負病甚重醫治未效究不知前途若何也 
實業 
[皖路礦會能破除意見否安慶]  
　　皖路礦會開會衝突南北兩黨竟致互相毆打一節曾紀前報前日贛路礦會代表康達蕪湖路礦會代表潘祖光謝師衝寗路礦會代表張基等同致該會函云前接貴會電邀聯合會議業經公舉達等代表全體意見來省赴會兩日以來參觀貴會開會情形慄慄恐懼是以即日束裝未敢率然與聞惟達等公議以蕪湖為南北交通之區且路公司設立于蕪就近調查似覺利便嗣後如有聯合會議事件即在蕪會開會公决庶不致徒勞跋涉也再貴會為全省觀瞻所繫似宜和衷共濟破除意見方能日起有功共達維持路礦之目的臨別贈言尚希垂鑒 
[札行試辦家族工藝厰湖北]  
　　鄂省布政司勸業道會札各屬以本司道會同具詳遵批核議湖北試用縣丞雷振彩禀陳調辦家族工藝廠擬先從武昌府屬十州縣辦起詳請察核飭遵由奉批據詳已悉武昌府屬等十州縣富戶多而常產厚今擬就此十州縣之紳富勸令試辦家族工藝廠集股自當較易應如所請辦理以期逐漸推行仰即通行各該州縣即妥籌勸辦具報等因奉此查家族工藝廠為興教養靖盜源之善法現已奉督憲批准先由武昌府屬十州縣辦起自應遵照辦理本司道更有進者湖北地方遼闊此可實為根本至計尤期逐漸推行藉收實效應通知各廳州縣察看情形如有願辦者亦准照案辦理奉批前因除會同分飭江武咸嘉蒲崇通通大興等十州縣妥籌勸辦外合就札飭札到該口即便遵照察酌該地方情形如有願辦者一律准其照案辦理 
[華昌鍊礦公司擴充辦法長沙]  
　　湘紳楊晳子京卿等奏辦之華昌鍊礦公司其所鍊出之純銻早已卓著成效曾由本廠自鑄爐灶加工提鍊甚為合宜現在仍擬大加擴充再由本廠添鑄電鼓鐡鑪等件惟向有之鍋鑪機件因馬力過小難敷應用現已向瑞記洋行另購鍋鑪全具聞不日即當寄運來湘矣 
雜記 
[贛撫委署道缺江西]  
　　江西瑞袁臨兵備道慶寬懇請開缺回旗修墓已經馮撫奏准所遺道篆現經馮中丞札委度支公所田賦科襄辦楊道會康署理矣 
[鄂藩定期遷署武昌]  
　　鄂藩高方伯現尙居住學署所有藩署秘書會計行政等科人員因時須顧問均調往學署辦事現王聘三方伯已往汴履新衙署早經騰出昨高方伯特於初二日進署閱覽一週業飭庶務課各員急行佈置一切以備從速移遷聞已擇於十三日進署 
[岳州又有饑民湖南]  
　　湘省岳州一帶現因下游等處復被水災以致外來饑民紛紛入境每日至數十起近來續到者共數百人異常騷擾巴陵縣梁大令特諭飭各處團保隨時驅遣出境不准稍行逗遛并飭本署親兵將道署及乾元宮所住之饑民限期一律驅逐如有抗違准卽帶縣懲辦以靖地方 
[德盤蒞鎭游覧鎭江]  
　　月之初五日上午十時有德國兵艦一艘駛抵京口下椗江心有頃艦中統帶舍舟登岸拜會駐鎭各西官晤談良久興辭而別旣而各西官亦詣舟次報謁各西兵羣至金山烏洲山等處游覧聞小泊數日卽須開往漢臯游歷矣 
紀事 
[三日間之汗漫遊十一]  
山東館之觀覽由雲貴館而東。不數十武即為山東館。館屋三大間。陳列各種工藝品頗有可觀。有傅山磁業厰茶葉米色之瓶罇有濟南工藝傳習所之刺繡玻璃泰屏。有烟台張裕釀酒公司之仿製各種外國酒。有印成聯衣公司之各種綫結品。有山東漁業公司之漁船模型及魚類標本。有曹州工藝局之木製環球地圖。而草帽辮　綢尤為該省特產。入口一小間。廣列教育成績館後有屋三間。為出品販賣所。是館。面積僅三十六方丈。恰與蘭錡雲貴二館遙對。作品字形。益南為衛。生館。為廣東教育館。蓋諸館皆位于會場東南隅。而星羅棋布。若彈丸。若黑子。其面積介于數十方丈之間。泛泛焉如南洋羣島點綴于太平洋海面者然。以工藝教育農業湖北湖南廣東各大館視之。渺乎小矣 
直隸館之觀覽出山東館而東北行。即為直隸館在會場東側門內豐潤路左旁。屹立于會場之東南隅其所占面積。計一百八十方丈有奇。蓋煌　乎一大館也。建築為口字形中為天并。各出品分部陳。列甚有條理。曰教育部。曰圖書儀器部。曰經濟交通部。曰開礦冶金部。曰土木建築部。曰染織部。曰製作部。曰電氣品部。曰農業品部。曰蠶業品部。曰海陸軍部。曰統計部。曰美術部。曰醫學衛生部。雖各部陳列品。良窳多少。各有不同。　游歷一過。望而知為有教育。者即以工藝而諭有天津實習工塲。有罪犯習藝所。有民立。二四工塲。有製造工藝。局有各府州縣之工藝局。實業之振興。已自出人意表。而啓新洋灰公司之各種磚瓦。電氣品部之電報電話各機。尤爲中國特色。嗟嗟。以庚子後破壞殘缺之直隷。而十。年生聚。成效彰彰。吾於此不得不歸美袁項城矣。 
　　更正昨日雲貴篇出品協倵所徵集者徵集二字系籌建之誤 
瀛談 
[千里鏡源流考（續）]  
　　十九世紀中。天文台之鏡。最大者為俄國普爾卡哇。然今已為人下矣。鏡而三十人生的一八七三年。華盛頓所造者為六十六生的立格地方。又有大至三英尺。合九十六生的者。而今日世界最大之鏡。竟至一百零二生的。已屬創見。一千九百年。巴黎賽會時有　而上之者。然用法殊不便利。蓋造鏡太大。功作必粗。因磨鏡時。少有損傷。則視物不能得眞。鏡學家研究之謂。尙可以其大無外。然造鏡人則謂以千倍為止。境過此不克準矣 
現時天文家言。鏡愈進步。則磨者愈難放大力至二千倍足矣。所謂放大者。即將是物引而近之之謂也。如放大兩千倍者造成。以之視月。則與人相去。僅二百啓。　邁當矣（約華里四百）倘設法更大。之則必失月之眞際。因空氣之蒙力。更大。也如欲放大力加至十萬倍。則斷不能。至若將來長仍此式。抑或另出新式為之。則吾人今日難預料矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[貴州巡撫龐鴻書奏臚陳第四届籌備憲政情形摺]  
　　奏為臚陳第四届籌備憲政情形恭摺仰祈聖鑒事竊臣前准憲政編查館咨各省籌辦事宜每年二八月內各具奏一次臣業將三次籌備情形按期臚列奏明在案茲値第四届應行奏報之期謹將籌辦各項事宜為我皇上縷悉陳之一續辦城鎭鄉地方自治及籌辦廳州縣地方自治上年在省城設立地方自治籌辦處當飭擬定分期籌辦表式札發各屬依限籌辦現據各屬申報調查選民資格選舉城議事會議員均已將當選各册先後送到廳州縣地方自治章程前准憲政編查館頒發當卽札飭籌辦處照式排印通行各屬妥為籌辦一彙報人戶總數上年飭巡警道妥訂章程切實調查各屬已先後查明申報業經臣彙齊報部在案一覆查歲出入總數及試辦預算决算查上年歲出入總册及宣統三年預算册均經先後造册依限送部决算册藉亦飭清理財政局妥定辦法預為籌備一續辦省城各級審判廳上年設立審判廳籌辦處飭將應辦各事早為籌備茲據詳稱籌辦審判以分區域築廳署儲人材數端最關緊要現按照憲政編查館奏定司法區域分劃督行章程擬先設貴州省高等審判廳一所貴陽府地方審判廳一所貴陽府直轄地面及貴筑縣地面各設初級審判廳一所勘定發審局及毗連之府經歷署按司獄署府監司監地址改建廳署高等地方各分其半業經派員興工赶緊修築至初級審判廳二所亦正擇地從速估修八月間可以一律竣事司法講習科學員已將畢業現正舉行法官考試人材亦不至缺乏並將發審局改為審判練習所俾資實地練習餘如司法警察訓練所檢騐傅習所監獄專修科監獄守衛訓練所凡關於審判者均已次第籌設漸有端緒惟黔省瘠苦籌欵維艱司法獨立關係至重旣不敢稍事鋪張尤不敢過於簡陋臣惟有督飭布政提法二司隨時妥商設法籌撥力求撙節毋稍貽誤一推廣廳州縣簡易識字學塾上年飭提學司擬定辦法通飭籌辦現在風氣漸開私立學堂日見增益茲又通飭各屬認眞勸導竭力推廣務使民間多識字之人風俗可期丕變矣一廳州縣巡警年內一律完備查黔省警政經臣督飭巡警道切實整理並派員赴各屬視察總計府廳州縣開辦之處業已過半現又酌定籌欵之法飭屬遵辦以期完備以上各項或正在籌辦或已其規模臣惟有督飭所屬竭力經營並飭憲政籌備處各員隨時考核先事督催總期於憲政進行毫無阻碍以仰副朝廷宵旰焦勞孜孜求治之至意所有遵章奏報第四届籌備憲政情形除分咨外謹會同雲貴總督臣李經羲恭摺具陳伏乞皇上聖鑒訓示謹奏宣統二年九月二十八日奉硃批該衙門知道欽此 
[兩江總督張人駿奏南匯縣董佃控爭五團蕩地一案訊結情形摺（續）]  
　　欽奉前因臣查原奏情形核與原案尙有未盡符合者按此項蕩地係由各小佃墾荒成熟一切工費均小佃任之實於董佃無與而董佃乃坐享其利取於各小佃者甚厚繳納堂租甚微從前賦課雖曾代完亦於堂租扣抵似不能謂上賠糧賦下墊息錢陳楚儒本非原承董佃光緒二十八年始行出頭控爭當日原繳項價並無其名秦始基曾與各紳聯禀請勿准變賣公產當不致有埀涎圖吞之事縣書沈彥先於光緒三十年正月病故堂董陳錦柏亦於宣統元年二月病故所指勾串並無確據傷斃人命者為宋德榮張阿妹二人亦與黄金生無涉至謂陳楚儒等情願讓出四千餘畝歸堂禀經督撫臣批准一節乃係川沙客董潘守勤等揑情具禀請將該蕩地按成分給沙民與頂佃承買闔邑紳士顧忠宣等即羣起與爭旣非陳楚儒等將地讓出亦無准其照辦前督臣端方更無判斷此案之事該地係屬堂產分給各佃承耕今並未奪以予人於數百戶之身命財產毫無妨碍其不滿意者祗董佃數人而已若任該董佃欺壓小佃必致訟端不息轉恐激成巨衅自非持平辦理不足以維公產而杜紛爭當經由司飭府開導再三顧斯盛陳楚儒等僉稱不願普濟堂酌給租錢情願酌量得地該司府以該蕩地頻年耕本雖係各小佃培墾之力而當年購地之價實由該董佃湊集而成爰照松江府原斷量為變通擬酌給蕩地十成之一各願遵斷具結應即由司委員會縣復丈明確按照全圩熟蕩數目核計分給顧斯盛等一成定立界址給照管業前給永佃印照即飭取銷至董佃唐留耕名下各戶先經堂董陳錦柏給還頂價仍應於劃分蕩地內照數扣除其從前圩外新蕩除已賣給沙民黃金生等准其照契管業外其餘新舊蕩地統歸普濟堂掌管照舊分給各小佃耕種輸租由紳董另訂章程認眞經理禀明立案俾資遵守如堂董辦理不善仍令地方官隨時撤換庶可免滋流弊永斷訟藤除飭行遵照外所有遵旨查訊辦理情形謹恭摺覆陳伏乞皇上聖鑒訓示謹奏宣統二年九月二十五日奉硃批該部知道欽此 
[翰林院侍讀學士惲毓鼎奏劣董朋謀圖吞南匯縣五團蕩地請飭秉公訊結片]  
　　再臣聞江蘇松江府南滙縣有五團蕩地九千七百餘畝曾於光緒八年由團董陳楚儒等募集民戶繳價升科禀准該縣給照完粮並因此地曾暫歸普濟善堂承管該頂佃等兼歲出息錢充該堂善舉之用當蕩地新丈之後本係荒灘該頂佃等籌集本錢築圩開墾上賠糧賦下墊息錢歷二十餘年始得化嘵瘠為腴壞不意該堂劣董陳錦柏秦始基等垂涎腴產意圖併吞勾通縣書沈彥等私相轉頂縱容土棍黃金生等聚衆强奪傷斃人命多名陳楚儒等見衆情洶洶情願讓出四千餘畝歸堂以息爭訟曾經禀奉督撫臣批准飭府照辦有案調任督臣端方判斷尤為嚴明乃各劣董朋比不遵朦蔽松江府知府反將該頂佃陳楚儒等收押勒限退地具結了案伏思該蕩五千餘畝為佃民數十年之心血經營關繫數百戶之身命財產各有繳價永佃印照糧串為鐡憑豈甘聽令劣董朋謀無端攘奪銜寃含憤悲訴無門臣所聞旣確不忍見良農之受侮於豪强用敢據情上達天聽可否飭下新任督臣派員乘公訊結以重農功而伸寃抑謹附片上陳伏乞聖鑒謹奏 
 
 

Page 19

 
 
本埠新聞 
[商民請减房租之迫切]  
　　上海全體商民請减房租代表孫文鑒胡芸青昨又禀呈商務總會云伏查上海租界房租之貴天下罕有商民入不敷出去住兩難呼籲半年如石投海其中困苦情形或有為我總理諸公所未盡知者請再約畧陳之竊商民等營業滬上雖日受房租擔負之重而迄未實行反對者其原因或以祖宗創締艱難不忍輕議他適或以歷年組織匪易姑偷茍且之安詎知水長則船自高百物因之而飛漲米珠薪桂寸地尺金相逼而來實視房租為轉移之柄而近更暗殺風潮一年屢見要刼拐賣視為尋常前月復以銀根奇絀滙莊倒閉合市恐慌影響全國凡此所為雖貴賤奇正之懸殊而迹其本根實同一民窮財盡之現象也商民等旣懼剝膚之痛復悚巖牆之覆正在進退失據勢等觸藩迺幸値我兩江商督憲奉天子命蒞滬維持商業商民等僉以房租奇貴實為商市困難莫大原因奔走呼籲跪香泣求當蒙督憲俯納輿論除即允商民等盡力維持外復奉批飭上海道台會商貴總會妥商勸减等因各在案是此後能否出商民於水火者其成敗利鈍實在貴總會一言而已蓋貴總會為商民之總樞紐顧名思義旣操商務最高之機關即應負全埠非常之責任公理所在想貴總會早自知之奚待贅述抑商民等更有進者貴總會已成立有年於中外官府一方面久孚特別之感情而於華洋各房東亦多公私之交際而於商民等更利害相關如毛附革設一旦革已無存毛將奚附古語云南山有鳥北山張羅鳥之云亡羅將奈何竊謂商民等之與貴總會有休戚之誼亦猶是也為此不揣冒昧披瀝陳情伏乞貴總理早定方針迅賜勸減並改良釘門各種苛政俾闔埠咸沾實惠變畏途為樂土全體商民曷勝景仰屏營之至 
[浦江風濤險惡]  
　　昨晨天氣忽寒狂風驟起浦江中所泊各船不及防備多有走錨斷練者至十點鐘時有一杜家行航船裝運白花數十包駛至西南鄉沈家灣遭風覆沒所裝貨物盡付東流船上之人亦俱入水不知能無性命之虞否 
[消弭查騐鼠疫之恐慌]  
　　英美工部局衛生西員查驗鼠疫甚為認眞前日查至阿拉白斯脫路第四百七十四號門牌舊貨店見有污穢碎布一大堆恐為疫鼠盤踞立飭工役人等將此項碎布携至開封路空地上澆以殺虫藥水一併焚燬是時圍而觀者人數甚多該西員恐有阻撓情事報由匯四捕房十九號副捕頭前往查看副捕頭以該舊貨店貧苦堪憐當即給洋數元以償損失並免以後被查各家之驚懼 
[查究巡弁勒借之確數]  
　　閘北四路四區巡弁朱錫堯品行卑鄙屢向各巡警曁局中公役等借貸不還近與巡士姚子政有隙由姚運動被借各人出首告發已紀前報茲悉巡警總局參事官張主政以警界人員首重廉潔且按之警規本不准負有不正當之債欵昨特札飭該區副巡官張光烈將朱送交一區先行看管一面派員查明該弁所欠共有若干禀復核奪巡士姚予政亦暫押悔過室候詳巡警道請示核辦 
[貧民大失所望]  
　　大南門外施粥厰每届開廠發出貧户施粥牌額三千戶今年忽然短少致有男女老幼四百餘人於昨日同赴縣署求請照常發給田大令開導再三謂粥廠係由道憲派委經辦須俟本縣赴道面禀請示遵行爾等須靜候核示毋許滋擾各貧戶叩謝而退 
[水手不認賠償]  
　　某輪船水手邱德海專事攬運貨物偷漏關稅日前挽沈新發作保向益和米店主陸良寬攬運白米數十石被海關查獲將米充公昨陸向邱追償米價洋一百五十七元二角邱不承認扭至工程局控告邱供代帶之米每石祗取洋兩角萬難認虧判邱留候原告邀到保人質訊核斷 
[寳讞員阿明美副領事之受誣]  
　　公共公廨寳讞員禀滬道文云竊淫伶李春來押滿起解一案知縣與美副領事交涉情形業已疊次禀陳憲鑒在案頃晤美海副領事面談所有前禀李春來准其復回租界一節僅由海副領事在領事間內與知縣面商並非决定之辦法又李春來改由輪解不由驛解一節美海副領事謂當時並未議及彼此似有誤會現美副領事以知縣前禀所指各節不免受誣理合據情陳明仰祈鑒核 
[李茂軒果已被人謀斃耶]  
　　山東人李學永昨將李肖扭至縣署喊稱小的之子李茂軒今春購有黃狼尾赴天津北京等處販賣迄今尙未歸家探悉已被李肖之夥王二羅子劉四等於六月間在途謀斃小的已將劉四扭控山東濟寗州訊供收押現小的來滬遇見李肖為敢扭至案下請即備文移解濟寗州歸案訊究田大令諭飭補詞候訊 
[沈紹夔有無妥保]  
　　滬道劉觀察批沈紹夔禀云查該商於寳興欠欵糾葛之外另有私欠正元三萬兩前據該商繳呈地產據請暫抵三月備資贖還委估地產僅値萬金經蔡前道飭廨勒覔妥保出票擔保三個月理清延卽押追在案迄今一月有餘旣未遵辦而寳興欠欵又多方諉飾顯見意存延宕惟旣據禀求姑准妥覔殷實商家人銀並保限三個月內赶將寳興與私欠兩項妥理清償逾限不理着保交案押追仍俟該廨取到妥實保票送道騐存再行酌量准予保釋仰會審官寳令轉飭遵照原禀及昨與奧領來往函稿一併抄發 
[俄人姦佔華女]  
　　小販王阿寳住哈爾賓路二百十七號屋內王有一女名阿蘇年約二十許前在乍浦路俄商酒店内帮傭與夥某俄人私識遂易西裝儼似夫婦王以伊女自幼已許於同鄉某姓欲領回籍詎被該俄人霸匿不放控經俄領事斷令償還財　王不應允昨日復至該酒店吵閙反被扭入捕房控王行兇幸經捕頭詢明情由飭王退去候廨傳訊 
[洋商索償虧損]  
　　英商和豐洋行控同茂號主王貽良定貨不出一案前日午後由廨會訊原告洋人投稱王定購芝蔴呢三十五箱祗出十五箱尙有二十箱延不出清請追虧損銀二千二百兩訊之王供該號並非商人自開同茂股東係已入西洋籍之壳件洋行買辦陳子雲應請向陳追償况此事曾經商人介紹囑令賠償銀二百兩因原告定欲三百兩以致涉訟寳讞員遂商之英副領事康君判王押候邀集同茂股東赶 
 
 

Page 20

 
 
向原告清理又美商豐泰洋行控鴻餘順洋貨號主胡綏之不理定貨虧損銀兩一案前日午後由公共公廨孫襄讞會同美副領事海君研訊原告洋人偕同買辦陳瑞卿請追虧損銀二千餘兩訊之胡供現在怡昌洋行為式拉夫月得辛資無幾一時無力措繳判胡交保限一月理楚 
[謝劵]  
　　徐園于初九日起至二十日止舉行菊花會昨承惠劵八紙又清心中學堂定於十一日開運動會昨承惠劵兩紙書此併謝 
城內 
[查獲竊賊]  
　　考職班籖分山東試用鹽大使朱祖翼前擬趁輸赴膠忽　竊賊將文憑銀洋等件竊去曾至縣署拜會田大令請為查緝昨經二路分局查獲竊賊王阿三等三名解送到縣收押候訊 
[縣批照錄]  
　　沈功章等禀批西林庵淨志堂僧永全在日有無將公泰當經摺抵押與人情事自應由其徒慧　遵式具呈若果實已遺失並無抵押應即出具切結並取城內殷實店舖保結并呈一面登報方准備案 
[官事]  
　　新關查驗委員候選知府劉濟清昨至道署禀知到差並禀銷會丈局帮辦差　南匯縣知縣賴豐熙禀知由常州來申卽回南匯候補知府沈鳳韶到道禀見大南門盤查委員朱士模小東門盤查委員馬煥均禀謝加札留辦滬軍營管帶王雲華禀知由南京回滬銷假鈞和輪船管帶馬廷樹繙譯委員陳世光均禀知奉飭陪送劉欽使赴淞事竣回滬 
南市 
[跳出火坑]  
　　向居禾郡之湖南婦人楊李氏夫故多年被匪人譚友林拐帶來申鬻入四馬路胡家宅觀盛里顧石麟所開之雉妓院內為娼已閱五月近被搗婦虐待忽於前夜逃至西門外由巡士帶回西區詰明原因遂解工程局研訊供年二十二歲小字銀寳母屬夫家俱已無依今不甘下賤求恩作主湯裁判命留候送請善堂擇配 
[分期措還]  
　　太三房茶食店主沈文卿欠三茂南貨店貨銀一百九十餘兩祇付十餘兩餘置不睬控由工程局抗傳不到昨日提案供認欠銀一百七十餘兩判令交保限年內先繳洋八十元其餘限明年三節分還 
[責成保人]  
　　前開豐裕米店之孫鴻苑昨將青浦人張仲良扭至工程局控稱木作主蔡永泰前托張仲良擔保欠去米洋五百二十三元祇付五十元餘置不理請為追償訊之張供認屬實判張交保限五天理楚 
[小工串竊]  
　　永利輪船上月杪在大達碼頭失去柏油一桶後由巡丁查知被小工何三子等串竊銷贓於小東門內某雜貨店得洋四元五角昨日將何送至工程局訊據供稱此項柏油與張小狗小四子同竊小的及工頭李大均分用洋一元判留候吊贓並提同黨訊究 
閘北 
[調戲女子]  
　　前日下午有一繅絲女子行經公益里口被薙髮匠高阿生撋住調笑適被四路二區巡弁查見喚令　巡拘解分局昨奉黃正巡官訊實判責一百板飭具改過結斥釋 
[暫准交保]  
　　江北人胡學濤偕同其子金　冒充埠頭向各船戶勒收陋規屢被告發經四路分局黃正巡官將胡拘留在案前日胡因妻病故禀求開釋巡官准予暫交妥保並勒交其子金保到案再行核辦 
[驅逐竊賊]  
　　江北船戶吳伯華昨將積竊韓三張小連扭至四路一區控稱韓張二人上船圖竊適被小的撞見扭案請辦當經黃正巡官訊知張韓等迭次犯案判各責二百板驅逐出境 
英租界 
[盜黨還押]  
　　夥刦常熟縣境時姓家之盜黨王木春胡寳元逃匿虹口被探緝獲解奉公堂判將王木春先行解送昭文縣訊辦胡寳元押候查究在案昨日復由捕房將胡解廨請為核奪孫襄讞商之英副領事康君判仍還押候函請昭文縣將訊供情形復廨再核 
[自願為娼]  
　　揚州婦人陳韓氏私逃來滬在西藏路德仁里五十三號雉妓院內為娼茲由本夫陳正興與妻母韓周氏來滬查悉報知捕房昨派包探將韓氏拘解公堂請究陳供韓氏實補馬金榮誘拐押娼業已控奉甘泉縣將馬拘押請將韓氏給予領回訊之韓氏供與陳正興並不相識韓周氏雖是生母已於十四歲時將女賣於寳和里金姐所開之雉妓院內為娼恩義已絕不愿隨回求鑒中西官以供詞各執判陳與韓周氏一併交保韓氏押候函詢甘泉縣有無陳正興控案再行核奪 
[出殯違章]  
　　邱義義家前日出殯儀仗頗盛　行馬路時經巡捕查悉未向捕房領照係屬違章當即禀明捕頭請廨出單於昨日將邱傳案罰洋五元充公 
[幸無大礙]  
　　陸少寳控被劉洪生用剪刀戳傷頭面一案昨經公堂訊明係因劉向陸索取工資無着遂將陸之衣服扣住以致起釁惟陸稍受皮傷無甚大礙判衣洋兩交從寬將劉開釋 
[挾嫌誣控]  
　　汪金元圖佔趙小龍之妻顧氏不遂揑詞投報楊樹浦捕房控趙搶表昨經捕頭派探將趙拘解公堂經中西官訊悉細情判汪押兩禮拜以為挾嫌誣控者戒 
[流氓敲詐]  
　　王順榮控被流氓葉和尙軋入山西路某茶館内拆梢洋五元不遂用刀戳傷昨由捕房將葉拘解公堂請爲究辦判押候原告傷愈再訊 
[懲辦搶匪]  
　　流氓杜阿三（混號小茄門）紏黨持刀向陳禮泉吳尙之等恐嚇搶取衣洋由探查獲解送公堂收押在案昨經復訊屬實判杜押三月期滿逐出租界 
美租界 
[匪徒搶帽]  
　　陳登甫昨乘東洋車過漢璧禮路被匪徒搶去緞帽一只報請捕房查緝究辦 
[店主行兇]  
　　剃髮匠張桂林昨向西華得路剃頭店主夏益山索討工洋被夏以菜刀砍傷頭額由捕併送捕房將夏收押張送同仁醫院療治 
[女孩被拐]  
　　住居高壽里之龔招生昨投捕房報稱被匪拐失五歲女孩一口捕頭允為查緝 
法租界 
[無可追繳]  
　　閔姓居民前因　居失愼匆迫之間遺失首飾箱兩隻內有鈔票洋一百五十元與金釧金戒珠飾等件約計値洋一千八百餘元報經捕房查知被俞金賣宋長生季阿桃邱坤泉等拾去當將一干人先後緝獲昨解公堂訊究據供在火塲內扒出各物俱已鎔化不知何質後由俞金寳之姪經手持往銀樓兌換得洋二百零四元鈔票未見欵已分散求宥判各枷一月各押捕房四月 
[失火罰鍰]  
　　醫生王文卿家披屋內前日不戒于火幾肇焚如幸人手衆多即行扑息昨由捕房將王傳至公堂判罰洋三十元以儆 
[欠租逃逸]  
　　楊如彪虧欠房金洋二十八元無力彌補棄物逃逸當由收租人董蓀純投報公堂聶司馬着將各物收管抵欠 
[誘賭騙錢]  
　　洪鶴芳偕同黨羽以三四偽賭在途騙錢昨被暗差查見拘至公堂請為訊辦判押捕房七天賭具消毀 
[幸有著落]  
　　新閘平橋路同康米店主王興記控學徒陳仁生竊取鈔票洋一千六百五十元一案昨由捕房將陳之保人陳榮黨並帶同騙吞贓洋張全福之母張王氏解應復訊判陳交原保限兩禮拜帮同料理張王氏因不將伊子交案押候備文移請太湖廳查明該氏產業以便變價抵償 
[須問房東]  
　　甬人徐阿賢控妻母戴郭氏與婦人張阿翠串匿伊妻戴氏一案昨經公堂研訊郭氏供稱女兒於七月二十日送至壻家不知逃匿何處張阿翠供與戴氏同居西華德路二千五百零四號屋內徐與郭氏均不相識判兩氏還押候傳二房東到案訊核 
[旣騙又竊]  
　　馮朱氏等控包車夫江金生冒名向協泰烟紙店騙洋十一元並竊金絲眼鏡昨由包探將江拘解公堂訊明判押兩月以儆 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇各屬勸學所教育會聯合會議决案（續）]  
　　一件江震勸學所意見書 
原議係對於本地方情形而言內學校編制一條簡易識字學塾一條已由諮議局於推廣初等教育方法案議决辦法其餘各條難定為全省統一辦法 
　　一件江震教育會意見書 
此議第一條教科書宜由所會審定應以鄉土教科為限第二條小學教員宜由所會檢定應以查照部章辦理為宜第三條高等小學三四年級宜添西文應就各地方情形酌量辦理未可定為統一之法第四條初等小學宜用二分間體操自可照行惟不得因此减少原有之體操時間第五條各區小學宜設星期宣講亦可照行第六條學堂表格宜由勸學所代塡礙難施行茲將審查之結果提要錄左 
　　一小學鄉土教科書應由本地方教育會檢定 
　　一初等小學宜用二分間體操但不得因此減少其原有之體操時間　　一小學堂長教員宜酌任星期宣講之義務由所會就本地方情形規定細則施行 
　　一件江都教育會意見書 
原議未有確定辦法應查照諮議局宣統元年議决規畫全省教育案本年議决推廣初等教育案方法辦理 
　　一件甘泉教育會意見書 
原議小學教員不兼任他校教科理由甚為正當惟目前各地方學欵艱難教員缺乏情形恐未能一律照辦應暫緩議至稽查教員之勤惰係堂長之責任稽查堂長及教員之勤惰係視學之責任應由廳州縣視學切實辦理 
　　一件嘉定勸舉所教育會意見書 
比年以來凡關於捐稅之增加　　者不問其何用而悉以聚怨於學堂究其原因良由學堂興辦之初經費為難往往瓚碎抽捐以資挹注而此項捐欵即由學堂直接抽收民間罕見教育之效果而祗覺聚歛之多方惡感之滋無足怪矣為今之計凡自治公所成立之處亟宜將學堂舊有捐欵一律改歸自治公所核其當否不當者直廢止之卽作為自治經費中之特捐槪不由學堂收取而自治公所即以此項特捐之欵定為學務經費之額議定適宜之方法以支配於本區之學堂中如此則學堂無收捐之名而自治公所有興學之實於學務之發達較有希望 
　　一件常州府教育聯合會意見書 
原議由教育總會額設常任宣講員四人定每員歲費千元由總會任其半由各勸學所任其半此議暫難實行本年總會職員會已議决設常任調查員一人調查各地方教育事宜并隨時宣布教育宗旨亦含宣講之意至各地方宣講應以本地方人自任為便　 
　　一件常州府勸學所教育會聯合會意見書 
學田案諮議局已經提議原議請每府州速設師範學堂即以學田充經費應由總會據轉諮議局以備學田案之參考 
　　一件金山教育會意見書 
原議請定官立公立各小學堂長之選任方法此事難定統一辦法因官立與公立性質不同而各地方情形又各不同仍應由各地方酌量辦理 
　一件泰州勸學所意見書 
原議印刋題名册及進行事件之通告此為會中必有之事無須特別議案 
　　一件上海勸學所意見書 
選舉總董已由諮議局議决辦法應查照辦理 
小說 
[奇情小說鸚鵡禪（七十三）]  
　　琴宜胸羅典籍學富班楊。早有著作等身之志。是時為外物所移。不從事鉛槧者。已數星期。因泫然曰。妾方為先父作傳狀。書之名為Swnt |locrymdrerum。言未旣見三鐘旅館之門外。有童子衣青衣。持韋臺斯頓賽馬之廣告方黏於招貼板上琴宜遙注之不覺勃然心動。亞蘭曰。卿之中表。已邀吾於明日赴彼。卿亦往耶 
琴宜聞之。益不悅曰海而明君。子能往。吾豈能往耶。海而明初怪之。繼乃知彼為不願見斐德蘭賭勝馬蹄之下。因勸之曰。卿不往。彼必謂汝怯。不如往也。琴宜掉其首。曰吾勿往吾。勿往。海而明答謂交際之間。以親而愈近。疏而愈遠。卿能常與之晤。則彼之妄念自消。而愛情自增。以卿前日與彼。飛為鶼蝶聚。為鸞凰豈。終相絕耶 
琴宜固執不。可亞蘭力勸其必往。謂茍不與見者。則　論僕不敢信卿之心。即斐德蘭亦不能信卿之變計。何必是拘拘者。於是目注。琴宜之肩更漸窺其。半面以及。其髮。則雙耳下埀。長眉彎彎。如仙女。拈花。太眞含。笑望之無一處不美。欣然意會。頓忘其前日之有怒於斐德蘭。及有怨於琴宜琴宜覺之。亦回眸注亞蘭之面。以窺其意。謂彼或不信其愁苦之眞一切皆。由自召兩情之。感目光四。射二人於此。蓋深有神乎其味者矣 
行行至佛蘭登。駐郵便局。琴宜即發電與公夫人。允其翌日之約。未幾舍郵便局而去。海而明垂眸不語。旣憐琴宜之美。又心緒忽忽。終不能信彼之觀念。究絕意斐德蘭與否。復柔聲以詢曰卿往者果眷愛之耶。琴宜聞之。雙然有訝。曰卿猶疑吾言耶。余昔與彼之愛情。固甚摯者。今則何者為 
 
 

Page 27

 
 
愛。情妾已不能自解。還將請足下為妾解之矣。海而明聞此一言。乃反張皇失措。無從置答。姑慰之曰天下之人。斷無所遇皆順遂之境。亦無所遇皆失意之境一往一來一喜一憂。如環無端孰知為是之與非。然人茍哀樂至極點則意境自幻。終成痴憨矣請卿稍自攝可耳。琴宜乃矢口應曰然然妾至。明日乃痴憨矣。言時已抵佛蘭登之里門。乃握手而別。琴宜入室侍者海洛佛又告之曰。斐德蘭已出外久。小姐亦遇之耶。言者無意。聽者傷心是時琴宜且羞且憤悵望雲天感均頑艷矣 
國外新聞 
[倫敦支那公會開宴]  
　　初七日倫敦電云支那公會近開盛宴主席為開斯維克君來賓中有駐華英使朱邇典君前任香港總督賴瑞恩君前中國政府顧問員希里厄君倫敦中國使署之曼克里凡白洛恩君西雪爾君前任高麗主教柯夫君泰晤士報北京通信員馬禮遜君主席於奉觴祝頌本會發達之際頗注重於滿洲之進步及中國之活動並謂日本稅則殊足令人驚詫竊信英政府將與在華英商計議此事蓋此舉關礙英日兩國其害正同也繼由朱邇典君宣告在席諸員謂現由倫敦前赴北京僅十四日之路程會中應逐期派員赴華觀察該國所有之大變動及中英相關種種事宜 
[英國罷工人閙事]  
　　初七日倫敦電云有罷工亂民五千人深夜拾石擲繫警察並占據格萊馬干煤礦之某所 
[德國航船被撞續誌]  
　　初七日倫敦電云德國五枝桅桿航船泊納生號與汽船白利頓號互撞後漂至杜佛附近之某山石目下仍處危境有拖船多艘設法拖救均屬無效現在該船之旁雖泊有救生艇一隻船中諸人則不願離船逃生且目下海中風浪甚惡殊為可懼初六日栢靈電云德國五枝桅桿航船泊納生號被浪逐至杜佛附近之險岩現已無可援救 
[波斯廢王之游興]  
　　初六日柏靈電云波斯廢王擬赴地中海及歐洲南部一帶游歷 
[巴拉圭革命風潮]  
　　九月二十五日芒脫維杜電稱現在巴拉圭之大局異常危急革命黨聚集邊界已將電線割斷政府正派兵往勦聞其起事之故係因政府反對素得民心之候選總統所致云（以上譯字林報） 
[坎拿大政府近舉]  
　　初七日倫敦電云據哇太樺電稱坎拿大政府决意派大員一人潵查私運華工入境之控案並鴉片貿易事宜 
[德國來年之預算案]  
　　初六日柏靈電云德國明年之預算案共缺馬克九十七兆七千圓此欵行將籌債彌補膠州領土之預算案將財政部撥欵七兆七千圓此欵以軍費及特別費用為主項蓋因該處擬於明年建造新裁判所並改良無線電局 
[德皇定期出游]  
　　初六日栢靈電云德皇將於本月十一號赴杜洛斯慶干為費斯丹堡親王之座賓歸途擬至華爾夫斯茄丹謁會俄皇 
[法國新內閣注意海軍]  
　　初八日倫敦電云法國新內閣要請法國國會通過海軍造艦表 
[德國皇太子之行蹤]  
　　初八日倫敦電云德國皇太子及太子妃已抵樸脫賽特並無歡迎之事該船已向運河進發（以上譯文匯報）來函 
[寗紹航業維持會覆木業同人書]  
　　昨據木業同人公函到會聲言自貴會設立以來凡我同業均以趁寗紹公司之船為宗旨乃本月初六日滬南懋昌木行經理楊某與同伴返甬竟舍寗紹而趁他輪破壞團體實為我同業之玷此後自當重整行規痛改前非乞貴會恕之等語捧誦之下足見木業同人之　忱特登報端以答盛意 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
