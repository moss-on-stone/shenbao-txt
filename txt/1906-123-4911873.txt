# 1906 - 123 - 4911873

 

Page 1

 
 
   
 
 

Page 2

 
 
[論維持法權]  
　　法律爲治國之根本。改訂法律。爲變法最要之政事自去年欽派伍廷芳沈家本爲修律大臣。參酌中西成。法纂輯各種法律。再三研攷。務期周密。至近日始釐訂詳妥。次第編成。如辦理商家倒騙虧閉之法律。則有破產律入奏矣。如禁止僞造外國銀幣法律。則有訂定懲治專條入奏矣。如減輕繁重刑律。則有虚擬死罪改爲流徒之法入奏矣。如變通理訟法律。則有分别刑事民事之訴訟法入奏矣。綱舉目張。釐然各當。不可謂非我國改良政體之萌芽矣。記者就以上所奏各摺觀之。知破產律者。專爲保商計。僞造外國貨幣律者。爲治奸計。虚擬死罪改爲流徒者。爲重民命計。分别刑事。民事訴訟法者。爲淸訟原計。立一法各存一意。性質似截然不同。然而探究其原。則諸法出於一本。曰維持法權而已。法權有對内言者。有對外言者。保護商權之破產律。屬於對内言者。變通虚擬死罪律。所以保民生而固民氣。屬於對内言者。懲治僞造外國銀幣律。外以杜各國之干預。内以維本國之圜法。兼對内對外而言者。刑事民事訴訟法。所以平折獄之本而清裁判之權。雖含有對内之意。然其宗旨。在以中西刑律不同。外人往往疑爲歧視。華商往往疑爲偏袒。時有以細故而成交涉。故欲藉此以挽回治外法權。屬於對外之意爲多。然則法權雖有内外之分。而所以維持之者。則同爲改訂法律維一之要義。修律大臣之所以兢兢焉而注意者此也。雖然。法律者不動物也。權者被動物也。維持之者人也。主動物也。有主動者以動其被動者而後不動者因之而動焉。則是法律者。非維持其權之物也。權也者繫於人而不繫於法律者也。法律雖完善。而無人以行之。則仍不足以維持其權也。故謂修訂法律。以備維持法權。可也。謂修訂法律。卽所以維持法權不可也。法律不完善。則所以維持其權者。急在修改法律。法律旣修改。則所以維持其權者。急在用法之人。此雖老僧之常談乎。然實中西古今不易之言也。倘用法者對於内或狃於積習。而玩弄其法對。於外或懾於威勢。而放棄其法。則雖有美備之。法烏足以維持其權。今中國法民之官。狃於積習若此。外交之官。懾於威勢若此。何往而不喪失其權耶。爲今之計。則造就用法之官吏爲改訂法律後維持法權之第一要義。然造就之法。非各省設立課吏館。京師設立外交舘而即可以奏效也。必也多遣賢能年富之官吏出洋。研究外交。留學法政。歸而任以地方之事。多設法政學校。認眞辦理。無論大小官吏。皆須入校。又復變通舊制。採用鄉官之法。總期爲官者人人有政治思想。人人有法律作用。而後對内對外之法權。不致喪失。修律大臣所訂之法律。不致一無效果也。然以上所述維持法權之道。祇爲今日治標之要策。至就其本而言之。則第一要義在敎育普及使人人皆知保護法權之意以植其基礎。第二要義在整頓武。備使人人皆有保護法權之力。以爲之後援。斯又法律修訂後不可須臾稍緩之事矣。 
[本館接到建德縣令請兵保護敎堂專電十五日戍刻到]  
　　安慶專電云江西匪熾建德縣請兵保護敎堂已由皖撫於今晨派兵前往（多） 
[俄人侵畧奉吉兩省土地]  
　　十四日北京電云肅親王報稱現在蒙古考察得悉兹悉該處鄰近盛京吉林兩省之地多爲俄人所購得其地農民甚窮故頗不易收回云譯字林報按西報原音　慶親王惟考察蒙古情形者爲肅親王西報誤 
[西報紀攷政大臣調查認眞]  
　　倫敦中國報云中國考政大臣澤公等調查一切周諮博訪極爲認眞 
[補錄預備考政大臣在法按日游覽單]  
　　法京巴黎通信云三月初四日駐法劉秋使往謁法外部告以中國考察政治澤尚李三大臣將於月中到法法外部甚爲欣悅允派專員照料游歷各處且飭優待翌日卽擬定一單送交劉使俾三大臣抵法時得以預備專車按日接待云兹照錄如下第一日見法外部第二日謁法總統呈遞國書拜客第三日閱上下議院第四日晨閱巴諦諾爾海軍砲械及火車機頭廠下午閱森特尼魚雷船廠晚間鐵務鋼務礦務商會歡迎大讌之後茶會第五日閱巴黎公董局上愬院觀審總巡着（法總統擬於前五日内在宫公讌一次並請赴大戲園一次至外部公讌則擬在專使離法時作爲餞行）第六日晨赴威爾沙易閱穆利諾砲械廠午後閱故宫及陸軍學堂歸途繞畢都閱提昻汽車廠第七日閱法國國家銀行大藏書樓魯佛博物院第八日晨閱尼格羅士鍋爐廠下午閱地底電車電氣廠及巴黎監獄第九日閱植物園及生物博物院天文台拿破崙墓及鐵塔第十日午刻田巴黎登火車赴克魯蘇廠至克魯蘇晚膳第十一日閱克魯蘇砲廠軍械料廠及鐵軌廠下午六點鐘登車赴蒙吕松晚九點鐘到宿第十二日晨閱蒙吕松軍械廠下午三點鐘赴森戴七點 
 
 
 

Page 3

 
 
半到晚膳宿第十三日晨閱軍械鍊鋼等官廠下午閱森沙蒙船料鍊鋼廠登　赴里昻第十四日閱里昻織絲廠登車赴杜龍宿第十五日閱塞納造船廠（日本現在該廠定造鐵甲二艘）又地中海鐵廠第十六日閱都龍軍港（此係法政府特飭接待）登車冋巴黎第十七日閱巴黎大學堂織畫廠藝術博物院第十八日閱東方博物院中學堂女中學堂磁器廠第十九日晨八點十五分鐘由巴黎登車赴哈富十一點鐘到閱諾爾蒙魚雷船廠閱克魯蘇砲廠並赴海口操場閱演礮位第二十日冋巴黎又云澤公到法時駐節使館餘皆住客店使館并須開大茶會并請各國公使以敦睦誼云（容） 
[電准拿辦倚外之流氓鎭江]  
　　鎭道陶觀察電禀蘇撫聲稱鎭江地痞杜默天王錫亭馮小東等引誘美國流氓二人及英商勞西每夕在鎭江城外街巿行兇滋事勞西身帶洋槍鐵杼上月二十夜槍傷尤姓小孩隔夕三更後槍毁妓女高姓門窗打毁什物本月初二夜在戲園毆打隔座劉姓流血被面毆傷更夫警察兵見其身帶洋砲不敢與較杜默天等甘爲虎倀魚肉良懦倚洋人爲護符訛詐撞騙無惡不作鎭江商民慟恨刺骨現已商請英領事知會美國兵船將两流氓鎖去並允重辦勞西其引誘助惡之杜默天應請從嚴懲辦以靖地方謹先電聞請示經陳筱帥以該地痞杜默天等勾結洋人横行街巿倚勢妄爲實屬胆玩已極卽電復常鎭道准其嚴拿究辦（愚） 
[拒絶比商要求開採晉省鐵礦京師]  
　　前有比商迭向外部要求開採山西潞安州一帶鐵礦曾經各堂憲婉詞拒駁日前該洋商仍請開辦或中外合股開採各堂憲以該省礦產多係晉紳自行籌欵開辦未便允准特峻詞却之（存） 
[電請拒斥英在吳城設立躉船北京]  
　　贛撫電致外部略云前有英國領事因南昌敎案事來省考察鄱陽湖情形照會本部院請允太古洋行在吳城鎭開設躉船查該地如允行輪無數划船皆失其業流成游民此實於細民生計地方治安尤有窒碍故屢經駁斥在案如將來英使要求此事懇貴部嚴詞拒斥以顧全細民生計（閏） 
[諭飭增訂閱兵章程北京]  
　　練兵處王大臣議及本年秋間南北洋舉行合操人數尤多查核上年所定閱操章程尚恐未能完善昨已諭飭司員按照河間閱兵所章程重新增訂務期周密（伯） 
[擬頒徵兵章程京師]  
　　練兵處王大臣前因各省舉辦徵兵惟恐章程未能畫一日久紊亂已飭司員詳加叅訂聞已擬妥章程十餘條俟奏定後卽行頒發各省矣（存） 
[督練公所會籌秋操辦法武昌]  
　　督練公所現在異常忙碌在事司道及將校各員每日上午九時齊集至下午四時始散會籌秋操辦法並遵照練兵處頒發計畫表格式分别塡冩限四月十五日截止彚齊送京（八） 
[允准提欵添練新軍北京]  
　　盛京將軍趙次帥前經電商政府請飭東三省懇務大臣提撥欵項以便練軍嗣因進款不旺是以暫從緩議日昨趙次帥電奏謂今奉省將闢商埠鬍匪出没無常若不速添練軍實不足以資鎭攝擬請仍於墾荒項下提撥二成招募新軍兼可佈置一切聞已奉旨允准矣（和） 
[袁宫保留意京師警務北京]  
　　初六日直督袁宫保電致政府謂京師重地警察尤關緊要所設巡警部但恐徒托虚名難求實際現擬揀選大津警務學堂畢業生擇其才具明敏精通警務者發給文憑咨送警部派充外城區官俾資襄理似於警務大有裨益云云（諸） 
[調查警務員到鄂武昌]  
　　主事舒鴻儀奉警部派赴各省調查警務章程於前日坐火車抵漢暫寓迎賓舘武漢警察各員均往迎迓（八） 
[赴東考查法律人員啓程北京]  
　　刑部衙妆派赴東京考查法律各員己於初六日午車起程出京并悉此次赴東考查法律計共五員内饒昌麟董康麥秩嚴三員係奏派區天相熙楨二員係自備資斧（吕） 
[訴訟法交天津縣體察北京]  
　　訴訟法奏上（ 
原摺見十三日報端）卽奉廷寄交各督撫體察情形辦理當將此册發交北京大臣兹聞袁宫保發交天津縣體察想不久當有覆文也（吕） 
[議覆虚擬死罪請都察院主稿京師]  
　　修律大臣奏改虚擬死罪一摺奉旨交刑部都察院議奏聞刑部以此摺係出自本部堂官之手似須迥避故請察院主稿議覆（吕） 
[東三省又有改設行省之議北京]  
　　初八日政府王大臣會議東三省現將開埠事益紛繁一俟開放就緒卽行奏請改爲行省當卽電致盛京將軍飭令妥擬章程籌議設官分職辦法以便叅酌允恊具摺入奏（以） 
[政府會議改革事宜京師]  
　　近日政府諸鉅公迭次會議探詢係爲改革政界事宜並有調動京外官員消息惟所議甚密細情未能盡悉（母） 
[孫相國條陳要政北京]  
　　初九日内閣大學士孫爕臣相國呈遞封奏一件條陳整頓學務改良警察規則並請飭下各省查禁外人收買糧米言詞頗中竅要兩宫深爲嘉許已交政務處會同各該衙門妥議矣（訓） 
[户部酌擬揀選知縣加捐銀两北京]  
　　政務處奏定舉人揀選知縣其中式已過十年有願分發到省者令交分發銀兩卽准分省試用等因前經咨照户部户部以中式未過十年 
 
 

Page 4

 
 
有願分發到省者若祗令交分發銀两則與己過十年者無所區别若令捐雙月并交補班銀兩則又無以别於常人擬仍收補班銀两而母庸報捐雙月云（吕） 
[議駁修築庫恰鐵路北京]  
　　日前北部蒙王具禀理藩院現擬籌集股欵修築自庫倫直逹恰克圖鐵路懇爲轉咨商部等情昨由理藩院會同商部某堂憲議及核其禀内語多含混不免有引外人入股情事未便允准已擬嚴詞駁斥矣（和） 
[三續陜西鐵路總局詳議西潼鐵路辦法章程陜西]  
捐章六條 
（加鹽釐）一陜省創辦鐵路自以籌欵爲最要而商民中鉅利所在要以鹽務爲最多查花川青蒙各鹽行銷本省鳳漢諸屬者前曾擬議加征每斤以十文爲率嗣因甘省减收八文亦遂减如其數現在路工需欵至鉅勢非兩省合籌不能集事擬仍查照前議凡陜省行銷之花川青蒙各鹽於前加八文外每斤再行加收二文會同奏明征取卽以續加二文專欵存儲作爲鐵路經費至潞鹽行銷引地前定每斤加價四文今者鐵路創開核於潞鹽運道頗徵便利似宜援照甘鹽辦法一律加收二文歸入鐵路項下支銷用昭公允所有一切征收章程應移由釐稅總局查照前章詳請奏咨開辦 
（收穀捐）一陜自庚辛災後籌備義倉積穀議以每畆三升爲額近數年來各屬禀報收數多則两三萬石少亦不下六七千石歷時稍久勢須出易積愈久則累亦愈重今擬開辦鐵道於運糧救荒最稱捷速應將倉捐截止而以每畝三升之額移作路捐仍由鐵路局認息惟義倉取其耐久故收穀存儲路捐取其饒多故以麥折算其辦法各州縣莫不分里每里有地若千應出麥若千悉皆有册可稽每年麥秋後按照時價折收錢文由各該邑里紳彚齊交縣由縣彚齊交局由局發給股票按年付息以所收三升之捐充作鐵路工需以所給三升之息專作該里學網路軌交通而後民間所收麥糧價賤時則可分糶豫晉價貴時則可回濟邠岐常此轉運流通不致有收折色難收本色易之慮此項收欵爲數計亦不貲並擬責成地方官將付息一層妥切曉諭民間知有餘羨可圖畝捐能更踴躍農政能益講求三升之數或能較舊增多以作鐵路的欵似較他項轉可持久議定卽由總局行知各屬擬章據辦並詳咨備案申明収捐一定年限以舒民志而開利源[  未完]  
[紀粤省改鑄一文錢情形廣東]  
　　廣東錢局自停鑄銅圓改鑄一文小錢後銷路甚形暢旺惟工人無多每日僅鑄小錢約四十餘萬枚除一切費用外獲利極微現局憲擬加招工人數百名廣爲鼓鑄聞錢局中人言非日鑄百萬以外不足以挽回圜利而濟荒象也（寒） 
[一文銅元出現武昌]  
　　自當十銅元開鑄後制錢缺乏民用不便兹湖北銅幣局添鑄一文銅元已有成數其式如值一角之小銀元業經分别搭付以便行使矣（合） 
[改委海運滬局總辦蘇州]  
　　蘇藩濮方伯會同糧道陸觀察特札海運滬局略謂本届漕米迭經嚴飭滬局認眞剔選乃前奉倉憲電諭不但紅米稻殻尤多青腰白臍飭令嚴責滬局實力剔退如總辦不得力卽行撤換當經電復並詳請記過飭遵在案乃據滬局總辦吳守觀樂來禀語多推諉顯係意存瞻徇現在未收米數尚多豈能再任玩誤亟應撤差查有候補知府童寶善樸實勤能堪以派委海運滬局總辦云云（等） 
[商部致滬道電（爲撤換廨員事）]  
接周廷弼唐浩鎭電稱江督准修律大臣咨據上海英工部局董詳稱會審廨員關丞訊案掌頰請卽撤換等因飭道照行查工部局係歸公堂管轄公事概由領事照會滬道核辦此案早經江督札道查復該董因上年公堂案關丞力爭藉端挾嫌若竟爲請撤大局可慮等情查工部局董並無請撤廨員之權此案旣經江督准修律大臣咨究係如何情形現在如何辦希電復以憑核辦商部寒印（宜） 
[英遣水師示威]  
　　十四日倫敦路透電云英國戰艦四艘巡洋艦四艘　逐艦四艘均已駛抵畢羅斯 
[英法大臣會晤]  
　　十四日倫敦路透電云英大員哈定君此次隨從英王出游當英王勾留法京時彼曾與法外部大臣蒲其史君會晤縱談萬國問通法國報章皆稱兩大臣意見相同足令英法交誼因之益固云 
[德國擴充遠東海軍兵力]  
　　香港報云德國意欲擴張遠東海軍勢力因遣載重六千三百墩巡洋艦一艘奥格斯逹號又　甲巡洋艦一艘尼歐白號出發 
[俄國亂黨行剌大員]  
　　十四日倫敦電云俄國莫斯科舊京總督　拔沙夫君由禮拜堂出門途中有人以炸藥向之投擲兩足受傷彼之護衛士及巡兵一人皆斃命傳聞剌客身衣官服業己斃命 
[兵艦來華]  
　　倫敦中國報云頭等巡洋艦白德福特號將派往中國駐紥 
[法與暹羅劃勘邊界]  
　　倫敦中國報云法國暹羅國所派勘界大臣業已事竣譯字林報 
[美戰艦現巳出險]  
　　十五日倫敦電云美國戰艦羅德島號在策斯皮克海灣撞擱海岸業巳浮起出險 
[俄大員被刺]  
　　十五日倫敦電云俄國伊克探立諾斯拉省巡撫傑倫諾斯基君被剌案該省在俄之南境沿阿索夫海 
[蘇羅土人與英兵互鬥]  
　　十五日倫敦電云英國陸軍大佐梅湼爾君正在察探戰地形勢突有蘇羅土人二百名冒死從山上衝出與英國兵隊相距僅數碼之遠惟仍爲英兵擊退死六十人傷者無算英兵傷者僅三人 
[俄國新簡首相]  
　　十四日倫敦電云俄國首相一缺己由高姆開因君補授俄皇深謝韋特伯爵爲政之功 
[普易工部大臣]  
　　十四日柏林電云哥倫鐵路公司總理白理聽拔君現已簡充普魯士工部大臣 
[俄伯爵辭職之說己定]  
　　十四日柏林電云俄國外務部大臣藍姆斯道夫伯爵辭職之說己定 
[英土勢將决裂]  
　　十四日倫敦電云英國已致一哀的美敦書於土耳其海軍提督貝斯福德所統艦隊已離瑪爾逹島俄法公使均勸土皇退讓 
[火山又裂]  
　　十四日倫敦電云地中海斯東波利火山現又内外噴射有石塊鎔裂譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[紀新贛撫及荆州將軍到卾情形武昌]  
　　新簡贛撫吳中丞重熹及荆州將軍戴卓留守於日前到鄂與鄂督會晤後並偕往各學堂營局查看課程操法及製造等事（八） 
[嚴飭各州縣不准錢店代收官款武昌]  
　　近因慶泰錢店倒閉官欵甚鉅鄂督特嚴飭各州縣以後不准將官欵交錢店上兌統由官錢局辦理以防流弊（八） 
[學務處批崑新學務公所蘇州]  
　　崑山學務公所成立半載所有准撥各項經費迄未交到現經總理王德祥禀請學務處當經批示云應卽如禀傳匠刊刻木質圖記另文飭領以資信守所稱該公所成立半載而賓興義學等項公欵屢催未交等情查前開各節上年經本處詳定裒集公欵章程六條通飭各地方官會紳澈查限令兩月内查復册報一面將查明各欵責成公所紳士一手經理母任舊管經董把持朦混在案據禀前情是舊董抗違定章情固可惡而該地方官於此等重要公事旣未會紳催　殊屬任意玩延不成事體仰崑新兩縣迅卽查照交發章程會同該紳等查明交收期於學費充裕實爲至要（且） 
[警察學員畢業之報告蘇州]  
　　江蘇學務處接准駐日江蘇游學生監督李咨開前由貴省派遣學習警察學員徐敦業王家襄項澤蟠熊開先李凌雲王華國程明理梅祖培杜鴻賓楊寳書陳宗彛饒孟燾等十二名於本年陽歷三月二十七日行畢業禮當堂給發卒業文憑該員等勤奮自勵成蹟甚優殊堪嘉尚兹屇回國由敝處給發每人川資日幣百元以便卽行起程其王家襄項澤蟠程明理杜鴻賓四名禀請自備資斧留東考察一月再行回國咨請查照云云（永） 
[兵學生站街另換號褂蘇州]  
　　警察學堂第一期畢業兵學生四十二名前派赴七路總察處充當巡長已紀前報兹悉該學生等到局後所頒三道巡捕號褂約齊均不接受各總察卽赴總局面禀大受總辦及蘇府之訓斥並諭令另做藍呢號褂於袖口上加三道金邊俟號褂做成後再令該生等站街梭巡各總察等已赶緊備辦矣（吉） 
[收繳學費之風潮安慶]  
　　民立成逹中學堂開辦已有月餘學生百人每生一學期收經費洋十二元定章先繳半費三月後繳全十一日該堂管量忽向諸生收繳全費諸生不允彼此爭執經敎員等向各學生陳說情形並將收繳全費之事作罷（士） 
[蘇州徵兵紀事蘇州]  
　　常備第四營在蘇辦理征兵業由長元吳三縣在城内鎭撫司前老郎廟内總設一徵兵公所以便考騐體格刻已徵到兵士四十餘名半皆士庶子弟均經考騐合格於四月初三日起一律給發小口糧各兵士暫住在公所内俟凑足成數再行送營歸隊○長州縣陳翊臣大令於十四日禀明赴齊門外一帶勸應征兵並查看團練○吳縣張篷仙大令亦於十四日分赴各鄉勸應征兵並查閱學堂團練事宜（永） 
[蘇撫示諭拿辦梟匪蘇州]  
　　蘇撫以蘇省梟患未盡分飭營縣拿辦現又出示曉諭軍民人等遵照嗣後遇有土棍勾結外來梟匪窩留村鎭及本地匪梟聨結黨羽販私聚賭滋擾地方立即馳報營縣或會同就地團練合力兜拿解縣審明重則正法輕則嚴懲仍將馳報恊拿出力之人從優給賞並奬給功牌以示鼓勵如果臨拿梟匪胆敢拒捕准予格殺勿論或因捕匪致有死傷並准優加卹賞惟不得挾嫌誣指任意擅殺致干併究云云（吉） 
[蘇州官事]  
　　辦理駐滬分銷銅元虞和德於順直振捐案内奏奬二品銜已奉部准頒到文憑○師範監督光祿寺署正羅振玉於十四日由京回蘇○辦理上海貨捐總局袁世輔十四日由滬來○商務工程局差現經撫委補川府汪然接辦○知縣李　奉賑捐同札委户部餉捐直隷稅捐勸捐差○委署吳江主簿湯東暉十四日赴任○試用府經歷魯坦領照到省○武備學堂畢業生揚之棫交卸常備第三營督隊官差請假回藉○前廣東候補府黎汝謙由撫電調來蘇襄辦文案已於昨日禀到（且） 
[來函]  
商會經收舊金山振欵第六次清單上海瑞道台捐廉助洋二千元吳淞騐補局廉委連岱英翁助洋二十元黄公續先生捐助洋五百元甘肅藩署匯助新湘平寶銀三千兩合規銀三千一百五十兩開封電局捐助洋一百元合登報章以頌衆善 
復雲南電雲南丁制台鑒蒸電敬悉公忠宏抱欽佩何涯捐欵銀二千兩由天順祥號滙到遵己收交商會彙兌美金電匯華盛頓使署商會掣有收據仍交天順祥寄上海宣等望 
福州來電上海瑞道台鑒舊金山地震華商被灾亟應籌濟第閩地苦瘠捐集誠難現先籌墊洋一千元滙交滬商會代買美金轉滙梁使收撥善寒印 
[振武社書記員報告]  
　　貴州興義黎萬淸等來函公造時墊英雄也國民渙散公團結之僑氓受侮公抵制之雅片弱種公挽救之億萬同胞爭存大地無一不被公影響嗚呼　造時勢英雄而能若是乎敝邑廢民十居其七感公激刺爭自奮興誓戒雅片之聲日聞於耳而鵝郎草則遍尋不獲有一種近似者試亦不效尊處眞草乞寄一觀并多寄圖說（後畧）江西臨川周獻章來函公等熱心救世倡立振武宗社使烟藉廢人重見天日爲之欣喜無已然而鴉片流毒百年四萬萬之同胞半罹斯厄公等登高一呼喚醒黑魂而離苦海其功不在旌揚下矣鄙人生長江西經商漢北所苦敝處窮鄉並無良藥天生靈草以救黑籍廢人我中國其有豸乎日來四處搜尋未得眞相懇祈賜寄靈草圖說以及貴社章程以便照式採擷俾僻壞窮鄉亦得同登彼岸不但身受者感激無涯卽國家亦從此興起矣（後畧）河南牛炳炎來函貴社發起戒烟爲億萬同胞滌清酖毒（中畧）僕籍隸固陵幕游梁苑亦國民一分子也誤中煙毒歷有年矣求自拔於沈淵苦未逢乎寳筏病已七年艾無一葉而巿上懸壺又非良劑自痛痛人懊喪何極而保邦保族全在精神非袪方寸之病根曷抵重瀛之吸力清膏一染黄種斯衰可勝浩歎公等以鵝郎草除烟有效登諸報端亦旣風響雲從矣草樣請寄數莖以便對樣尋採服法戒法懇并賜我簡章僕擬卽就汴城設立支社照章刊送以甦中州燼骨而杜大陸漏巵竊　職緒一氣廣爲勸導（後畧）揚州保商公所陳聘三來函敝公所准江甘二縣移開奉憲飭辦戒烟事宜僕等正儗籌辦苦無善戒之方昨見貴社寄到靈草圖說不禁爲染此癖者歡忭鼓舞用特函懇貴社幸即頒賜百張以便照圖採取（後畧）嘉興振武支社莫藹人徐藍田馬息深來函敝地自貴社創設以來同志卽聨一自治會爲除烟賭之舉互相勸戒新正至今據所見聞己有千人近日張君幼企議設振武分社僕等極力贊成以成其事貴社鵝郎草　說乞賜　 
 
 

Page 10

 
 
十張（後畧） 
[喜筵助賑]  
　　朱葆三觀察之少君子芳世兄於上月完姻本擬筵宴親友今因舊金山華僑被灾綦重以筵資洋二百元移作賑需以濟燃眉而歸實際并爲諸親友造福世不乏好善君子皆以觀察之心爲心行見廣種福田功德尤無涯涘謹登報鳴謝奉揚仁風 
[曾少卿經收華僑振捐第一次淸單]  
　　南巿糖業洋二百元北巿糖業洋二百元洋北貨海味商會洋二百元連城氏洋念元鄭仁記洋十元尹君自平洋念元蒯君冬生洋五元陸君愼夫洋五元曹君墨卿洋三元汪君瀛洲洋六元森記行洋四元義務君洋三百四十元共收洋一千十三元正用特登報以揚仁風 
[商會經收舊金山賑欵第四次清單]  
　　新閘大街正心善堂撥助洋一千元祝蘭舫先生助銀二百两任引辰先生助洋二百元張和卿先生助洋十元謹此登報以頌善安 
　　　上海北巿絲業會館籌賑公所施子英經收各處水災賑捐乙巳年十月十四至三十日第一百六十九次清單○十四日松江嚴爕臣求母病速愈洋一百元松江府田京都醫學經費移助六十元青浦縣田京都醫學經費移助四十元求安氏二元○十五日杭州鼎記莊募劉月娟洋一元○十七日蘇城施星衢經募第二次洋一百五十五元小洋三十角銅洋一元大小棉衣十一件景德鎭無名氏洋二元退思軒主舊棉衣一百件○王丹揆先生來施友先經募汕頭紳商第二次朱仲輔洋五十元源豐潤銀號十元邵愷泉宋佐臣各五元共四户合洋七十元又自助洋十元移作汕埠登報及賑欵匯費之用○十九日梁廷棟爲次子完姻喜筵移賑洋四十元又爲五十壽筵移賑四十元啓成號十元蘇太太新棉衣褲八十套隠名氏新棉衣褲三十套顧太太新棉衣褲廿套無名氏原棉衣八件譚宅大小原棉衣六件許宅原小棉衣褲五件何宅原棉衣五件世仁堂原棉衣三件隠名氏原衣褲二件周德蔭募新棉衣褲廿件○二十日無名氏銅洋一元○廿一日世仁堂求產孫後大小永遠平安洋五元姚伯欣九月份捐一元姚伯欣姚陳氏二元姚伯欣十月份捐一元姚伯欣姚陳氏二元勉力人由裕大莊來舊棉衣褲二百件女士傳范淑原棉袄八件原棉褲七件○廿二日蘇州仁和莊倪錫疇善士經募原棉衣一千九百六十件棉袍一百廿件新棉衣七百件棉胎八十條小帽一百頂潘蕚齋醫室舊棉衣廿四件○廿三日成德堂邢原棉衣一百件○廿四日高郵丁玉軒募哀時生洋十六元陳一峰代父祈冥福四元安樂堂訪手金有堂各一元○廿六日黄君佐以文孫湯餅　資移助由金陵德新莊來洋十元○廿七日漢口惠滋善堂新棉衣一千件○廿八日涇川無名氏洋二百元河口蔚長厚四元宋芝山一元○廿九日蘇城元裕易隠名氏洋五元松江不留名一元○三十日許潤蓀洋五百元○十月份共收規元三千二百五十三兩六錢洋八千七百三十八元扯七三三合規元六千四百零四两九錢五分四厘龍洋八百廿四元扯七二八合規元五百九十九两八錢七分二厘對開洋一元小洋二百十一角安徽小洋五十角扯六九一合規元十八两三錢八分一厘錢一千零六十文作規元七錢四分六厘以上共收規元一萬零二百七十七兩五錢五分三厘銅大洋四十一元銅對洋二元銅小洋八十五角原棉衣六千三百廿一件又衣褲二百二十件又大小衣十八件又棉褲七件又棉胎八十條又小帽一百頂又小衣七件新棉衣二千三百廿件又棉袍一百廿件又衣褲一百三十套所收衣褲帽胎等件統己陸續解訖連前共收規元五十萬零六千七百九十七兩二錢五分五厘銅洋四千零七十八元七角鍍金押髮一枝珠墜二個小珠一粒砂錢十六千四百文廢銅當十三十四個 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
詳稱光緒三十二年二月應解英德一欵在於抽茶糖百貨二成釐金項下動支銀三萬五千兩司庫裁兵節餉及新案减平欵内動支加二成五銀八千七百五十兩總共庫平銀四萬三千七百五十兩又匯費銀六百五十六兩二錢五分均於光緒三十一年十二月三十日發交大德通蔚泰厚商號分領限於光緒三十二年正月二十九日匯解江海關兌收守候庫收批照回銷以期迅速詳請具奏前來臣覆核無異除咨户部外所有光緒三十二年二月分認還英德一欵應解原撥銀兩匯解江海關道查收緣由理合會同湖廣總督臣張之洞恭摺具奏伏乞皇太后皇上聖鑒謹奏奉硃批該部知道欽此 
宫門抄二月十一日外務部欽天監侍衛處值日無引見世榮謝授侍講學士恩王中堂續假十日召見軍機聨芳政務處奏爲遵旨議覆摺 
政務處奏爲遵旨議覆恭摺仰祈聖鑒事光緒三十一年十一月二十八日准軍機處鈔交署吉林將軍逹桂等會奏請於三姓及吉江両省增改郡縣各摺片奉硃批政務處吏部議奏片併發欽此原奏内稱三姓一城爲吉江門户又爲松花牡丹兩江匯流東下之區地多沃壤户口殷每擬於該城設知府一員名曰依蘭府就近隸於哈爾濱江關道凡旗民命盜詞訟錢糧課賦均歸自理姓城賓州適中之地爲崇古爾庫站於此處設知縣一員名曰大通縣富克錦東北之拉哈蘇蘇濱臨松花江南岸北卽黑河口實爲扼要咽喉擬於此處添設知州一員名曰臨江州江北吞河地方巳奏設湯源縣應與此次添設之大通臨江併隷依蘭府管屬各該縣旗民雜處所設一州兩縣均請加理事銜滿漢並用旗民兼理所有副都統恊佐防校等官祇准管理旗務緝捕盜賊不得干預詞訟公事三姓副都統衙門原有山海土稅照舊徵收外地方錢糧租賦契尾牡畜雜稅專歸新設府州縣管理修建城池衙署倉庫監獄等項擬由荒價動撥各官廉俸役食擬由徵存租稅動支所有添設府州縣地方清丈事宜卽責令該員承辦不另設局又片稱伯都設撫民同知一缺光緒八年移駐孤榆樹今請升爲府設知府一員仍駐伯都訥城名曰新城府凡旗民命盜詞　課賦均歸自理於孤榆樹設知縣一員名曰榆樹縣兼理事銜隷新城府與府畫疆而治仍統屬於吉林分巡道與新城府同城之副都統祇管旗務緝捕不得干預地方公事原有山海土稅仍由副都統派員抽收旗民新舊錢糧租賦牲畜田房各稅悉歸府州縣經徵每年向由廳署應撥旗署俸餉照舊撥解新城府廉俸工食辦公銀兩應照奉天昌圖府例支給榆樹縣廉俸一切則照奉省前設各缺章程支領由斗稅項下開支各等語均係爲愼重邊防各專職守起見自應准如所請俟奉旨後由臣等行知禮部鑄發印信以資信守其餘未盡事宜仍由該署將軍等悉心籌畫分别奏咨辦理湯源縣地屬江省崇古爾庫地方亦係吉林向黑龍江借以設站今旣以湯源大通二縣歸吉林新設之依蘭府管轄而湯源租賦課稅仍解江省大通租賦課稅又兩省各半分解辦理似不無歧異惟該署將軍等身任地方旣據聲稱並無窒礙應卽准如所請先行試辦原奏又請於依蘭府設府經歷兼司獄事一員湯源臨江二縣各設巡檢兼典史事一員又片請於新城府設府經歷兼司獄事升訓導爲敎授榆樹縣原有巡檢兼司獄事則仍其舊敎職由府敎授兼攝各等語與本年七月間臣等議覆侍郎沈家本條陳東三省事宜摺内聲明所請專設問刑官及鄉官意在使下情上逹今州縣官膺民社之寄舉一省大吏所應辦之事皆備於一人之身誠非有相助爲理之人不可或變通原設之佐貳分任職司或聘用公舉之士紳叅預謀議請由直隷先行試辦以爲各省之倡等因奏奉諭旨允准在案今吉林新設各府州縣正當建置之初自宜一切與民更始若但因仍舊制例設經歷巡檢等官殊不足以資治理現在直隷試辦章程未據奏到臣等擬抄錄原奏先行咨照吉江兩省應請飭下該署將軍等查照原議辦法叅酌地方情形詳酌妥籌奏明辦理至所請新設府州縣由两省人員遴請試署一年後辦理裕如再請實授及請將新城府榆樹縣定爲繁疲難沿邊奏補要缺俱准升補兼行如無合例之員准于候補揀撥人員内不論滿漢揀員請補三年俸滿由將軍出具切實考語保以升缺升用各節吏部查該署將軍等所奏均係爲因地擇人起見自應准如所請俟命下之日臣等卽遵照辦理所有會同議覆緣由謹繕摺具陳伏乞皇太后皇上聖鑒謹奏宫門抄二月十二日商部鑾儀衛廂黄旗值日内務府引見三十名鄒嘉來等謝授缺　　恩掌儀司奏十五日祭奉先殿溥侗行禮召見軍機鄒嘉來 
　　　北洋大臣直隷總督袁奏爲淮軍積欠商欵無力籌還援案懇恩飭部給奬以昭大信摺 
太子少保北洋大臣直隷總督臣袁世凱跪奏爲淮軍積欠商欵無力籌還援案懇恩飭部給奬以昭大信恭摺仰祈聖鑒事竊照淮軍餉項皆係仰給南省歲有定額嗣因相率短解以致收不敷支兵燹之後復經户部奏明核咸改撥每年派定解足銀一百五十七萬六千兩量入爲出勉敷支放乃各省於核減之數復有短解加之常備新軍奉飭於淮餉内每年匀撥六十萬兩又鄂省代造北洋軍火復於恊饟内坐扣大批價值饟需本有限數而支欵則意外加增雖經迭次裁減兵丁仍復異常竭蹶事關計口授食又未能短缺分毫不得己隨時向津滬號商通融挪借以應急需一面電催各司關局迅速籌解迨經解到而墊欵己屬不貲杯水車薪頃刻立盡於是仍向商號移挪舊欠尚未償清新逋復經積累糾纒套搭終無了期現在核結欠欵計光緒廿九年分欠銀四十一萬一千五百四十七兩有奇三十年分欠銀二萬九千三百四兩有奇商號屢次催還愆期已非一次若不速籌長策不特商債纍纍有乖政體且恐將來南省協餉不能如期解到則緩急無可相商萬一飢軍因餉而譁深恐有妨大局擬請援照從前成案奬叙實官庶商情不至怨望而部庫亦免籌擬爲難等情據淮軍銀錢所具詳請奏前來臣查淮軍饟項均係南省協濟卽使如數解足而道途綿亘尚有緩不濟急之時矧復短解甚多則有無相通端資商欵惟歷年積欠至四十餘萬兩之鉅本省旣無可籌還部庫又正値支絀經年累月久假不歸殊乖朝廷體恤商艱之至意伏查光緒卄二年間因淮軍歷年積欠商欵二十餘萬兩無力歸還經前督臣王文韶奏請援照江西息借商款成案奬叙實官旋經部議於海防捐輸案内勸捐請償奉旨依議欽此欽遵辦理此次淮軍欠項事同一律而爲數則又倍之籌還要非易易計惟有援案請奬俾于無可設法之中爲竭力彌縫之計在商人利權子母尊願 
 
 

Page 17

 
 
[會議裁併俸餉處北京]  
　　聞户部各堂憲日昨會議以現在裁汰冗費綜核名實所有俸餉處公事較爲淸簡應卽裁撤歸併南北檔房辦理（諸） 
[委購現纂通商約章湖北]  
　　北洋大臣袁宫保所纂通商約章一書於我國數十年來交涉紀載較詳昨聞藩司李少東方伯委府經王敬銘赴滬購買多部以資參考（合） 
[中國敎會出報湖北]  
　　中國敬奉基督信徒等曾自立中國敎會兹因南昌敎案約齊同志組一中國敎會報其宗旨以開通風氣雙起國魂泯除敎禍鼓舞同胞自立之精神於本月十二日在漢陽喚街眞神堂會議此舉如成爲益匪淺（合） 
[嚴查私販銅元鎭江]  
　　蘇藩濮方伯近以銀價日昻銅元充斥爰札委王太守元督率查禁銅元各委員向常州鎭江各處嚴查私販並更定罰章提七成充賞充公（再） 
[函請協緝巨盜蘇州]  
　　通州某鎭當鋪於上月三十夜遇盜槍斃二人淹斃一人受傷四人搶刦財物約值二萬金報經州尊恩刺史勘騐飭緝昨刺史飭家丁來省函請飛划右營米登魁及前營緝捕領補孔慶琳來通恊緝（且） 
[束臺梟匪爲患揚州]  
　　江北東臺一帶近有梟匪麕集勾通地痞伏於鄉僻之處攔途行刧東屬商人多被其害該處現駐官兵一哨不時往捕然官兵一出卽四散無蹤兵去則匪勢又盛云（再） 
[淸淮小輪減價揚州]  
　　大東戴生昌招商三公司小輪船局昨又報告凡往來淸淮鎭水脚自本月起一律減價以廣招徠（詳） 
[上海官事]  
　　南北洋海軍總統薩軍門前日傍晚乘魚雷艇往金陵謁見江督○蘇省督練公所叅謀處測量科科長畱日畢業生陳君華住中東醫院○江寗候補道師範監督梅光遠住修德里對面○洋務善後局帮辦緝私文案兼礦務局委員劉宗佑住天保棧○候選通判彭峨山候選縣丞鄧長清截取直州崔鴻翥候補巡檢司徒驥王襄沈亮棨葛青雲等昨均因公先後分投道署拜會禀見○浦東三林塘局員任楚鈞昨到縣署禀見○本縣汪大令定于四月十八日致祭常雩壇○貨捐局總辦鐵林上海縣丞王錫章總工程局副裁判官陳良玉昨亦到道禀見（事） 
[呈送商塲地圖]  
　　總工程局昨將閘北開闢商塲繪就地圖一幅呈送道轅請核（望） 
[飭修兵輪]  
　　鈞和兵輪馬管帶禀請滬道轉詳江督請將該輪飭修昨日奉到江督批飭著將輪駛入製造局船塢修理（望） 
[三月分上海格致書院課案]  
　　（䇿論）高文華　范冰　單毓年　陳震　蔣頌陶　鍾英　陸　　單肇蟾　顧諟　張棠　朱濟清　李春　丁堃生　唐舜臣　吳興樹　瞿文彬　顔覲侯　張康齡　李鍾爕　曹文鎔　杭積昌　唐賡堯　丁逢甲　林熙年　潘世祥　王家讓　錢戔　丁錫福　于長慶　顧吾慶　平山　吳之宣　袁一夔　袁直　主鼎　張以誠　宋學賢　趙琳　張家樾　時正午　諸維時　瞿文彩　程魯杞　戈講武　武佐清　葛漢清　王寳琪　張文敏　熊燕孫　張燿　失碧成　朱孔陽　朱世瑛　右首名洋三元二名兩元三名一元五角四至十四名各一元十五至卄五名各五角（算學）包文德　吳修天　季陶　藩廷棟　趙宗鎣　熊春江　文步墀　右首名三元二名兩元三名一元四五名各五角閏月停課上海道課展限十五天（助） 
[製造局紀事兩則]  
　　製造局總辦魏觀察近因提調李平書明府禀明承造粤省自來水鐵管等件故由觀察電禀江督核示旋接江督復電飭與船塢總辦吳盈之妥商辦理觀察查得生鐵廠屋狹窄必須推廣已飭匠開工添造數間裝設爐灶以便赶製○製造局總辦現因節省經費故將工程處裁撤委員劉竺笙改委議價處委員其工程一切歸併練鋼廠委員兼辦（非） 
[浙江海運撤局]  
　　浙江海運局總辦楊毓璋以各屬漕米於昨日爲止一律解齊禀明儲憲卽日撤局將斛手頭目杜煥等四名每名賞洋六元斛司二十六名每名或二元至十元分别給賞（非） 
[西商賽馬二誌]  
　　昨爲庽滬西商賽馬之第二日計共賽十次第一次十二馬賣匯票馬立師勝白馬紅衣帽第二次十三馬晋隆洋行克來橙勝黑馬湖色衣帽第三次十三馬祥茂小白格而勝白馬紅衣藍帽第四次六馬開步代老公茂勝白馬紅衣醬色帽第五次十六馬小西洋代侯魯公律師勝灰馬紅衣湖色帽第六次八馬祥茂小白格而勝白馬黄黑衣黄帽第七次十二馬小天祥洋行勝灰馬藍衣帽第八次八馬楊子公司克明代新裕泰客勝黑馬藍黄衣帽第九次十五馬祥茂小　　而代老白生勝黄馬紅衣黑帽第十次卄馬埃婆代電線行勝黑馬紅衣帽 
[札催早結佔地案]  
　　英商道逹洋行前在英廨禀控彭叙五佔地一案因迭訊未結現又禀經該管領事霍君照會滬道瑞觀察請札廨從速集訊核斷俾便早日了案（事） 
[保奬洋務人員]  
　　道署辦理洋務交涉可宜委員例于三年期滿均須係奬前己屇期故由滬道瑞觀察將在署洋務各員一律開名報請江督保奬（望） 
[札飭催結保銀]  
　　祝少英担保義興洋行見銀一案說己病故迄未之案故田該行禀經英領事轉禀駐京欽使照會外務部啓行江督札道轉飭從速訊前結經瑞觀察據情特飭英委員關司馬查復現又復飭如者延不到銀仍照前斷訊結云（望） 
[移會徐道自闢商場]  
　　閘北開闢商界一事由上海職商沈鎔等聨禀江督仍如前議歸爲官辦等情現經江督電致滬道着令會同商場委員徐道乃斌查議會銜禀覆等因昨日瑞觀察備文移會徐道辦理矣（望） 
[修理江海關房屋駁岸]  
　　江海南關遷在外灘將届五年其所造房屋臨於浜口所砌石駁並不堅固日前關後屋宇忽然坍塌駁岸亦同時毁懷業經關員禀明道憲及稅務司飭匠修理（望） 
[諭拆佔河房屋]  
　　總工程局各董曾禀滬道將淤塞之黑橋 
 
 

Page 18

 
 
浜等河道一律塡改道路以興巿場旋查得黑橋浜一帶有人佔造房屋請縣出示禁止諭拆在案兹悉己由各董傳同三鋪地甲將有碍河道新造房屋全數拆讓現已由該地甲傳諭該房主於月初一律遵章拆去一面先令租户另遷（事） 
[派差捉賭]  
　　浦東總巡謝明府准上海縣汪大令移文内開奉關道瑞札上海浦東南北等處賭風日熾前經飭探嚴緝札縣拿究當經由縣派差查辦去後兹擬該差等禀稱各賭徒現均匿跡浦東洋涇東溝等處日夜開塲聚賭毫無顧忌自應從速拿辦仰卽遵照飭拿嚴辦等因到局昨經明府出示諭禁申明法紀一面赶派差捕線勇四處查拿務獲解縣請辦（望） 
[新租界創造自來水池]  
　　新閘路西首聞已由自來水公司購地一區建一積水池其深廣較外大橋附近之水池更巨現已禀准工部局開工建築（當） 
[火警續志]  
　　昨報紀中旺街火警一則兹悉該處恒吉里内第二百六十一號門牌某雉妓院起火其故由狎客碰翻火油燈所致延燒岾隣馮公館吳馥記計樓房三幢後火又穿至前面浙江路計大昌祥烟帋店張順記炒麵店奇香居廣東茶食店徐順興鞋店均被沿燒樓面共毁房屋十餘間（孝） 
[包車夫竊洋逃遁]  
　　美租界百老滙路鼎盛米店夥陸成梅昨乘包車至往來各家收得賑洋一千五百元道經英大馬路紅廟弄口陸瞩車夫錢阿福看守車上賬洋已卽因事進弄事畢出弄始知錢己携洋而遁當卽回報美捕房請緝捕頭允爲飭探查拿（似） 
[移請刧黨歸案訊辦]  
　　龔和尚張掌榮徐益生洪阿九周阿培在中虹橋茶館内被探抄出尖刀解奉公共租界讞員訊供不認强搶判押候查明各情已詳本報昨關司馬接准川沙廳左司馬文開略謂據地保陳貴報某姓家被刦拿獲某甲一名供出龔和尚等逃避上海租界請恊提歸案訊辦等因司馬當卽據情照會領事轉飭捕房將龔等解案轉送川沙歸案訊奪（力） 
[提究吞烟斃命]  
　　前晚十二鐘有一年五旬之客至英租界浙江路聚興客棧借宿至昨日清晨知客吞服生鴉片烟棧夥李阿森卽送仁濟醫院施治無效施卽身死投報捕房捕頭飭地甲報請上海縣相騐汪大令於午後兩點半鐘蒞驗棧夥李阿森禀訴前情並稱死者身畔當票數紙育嬰堂限單一帋呈閱旋據仵報稱委係吞烟斃命大令親視無誤因無家屬由堂棺殮發壇瘞埋（力） 
[總工程局紀案]  
　　滬南新馬路鹽碼頭順風樓茶館有流氓冒稱道轅偵探招搖妄爲現被總工程局訪悉飭探查拿究辦○小東門外寄園堂倌孫東和投總工程局禀稱住居小東門内大生弄有同居之陳阿大誘拐其妻捲逃等情飭探將陳及其妻孫陳氏到局由孫耳山明府提訊孫供崑山人妻子被陳拐逃捲去什物求請斷離陳供前因孫向小的借洋廿元向索無著將物推抵伊妻在城内幇傭陳氏供與阿大同居並未通姦明府判陳責手心六百下氏責二百下飭探向房東查明確情再訊判陳押捕房三月氏發普育堂押六月擇配○城内虹橋勤和小錢莊夥潘三寳扭小南門外祥和板本行主曹阿桂到總工程局禀去年担保邱榮生壽板五付抵銀四百八十兩至今不出求提邱究追准卽提到由孫明府判曹幇周變賣料理邱交保○鎭江小孩王春然前日與張姓乘輪來滬在王家碼頭失散啼哭由總工程局巡士帶局判暫發普育堂留養候領（尺） 
[南北兩巡局紀案]  
　　閘北巡局員唐二尹前夜巡行時查獲在途爭閙之流氓葉桂福張阿二張才召及王某一併帶局提訊據王供葉欲挑頭聚賭硬紏往賭至在途爭執求鑒二尹以葉張三人深夜軋人訛詐葉判責五百下两張各五十下一併著勇保押逐出界再犯送縣嚴究○著名流氓都鳥鳥專在南巿陸家浜等處藉端拆稍由廿三七鋪巡局江二尹訪悉飭甲拿獲訊責籐條八十下　示南倉街南碼頭等處一面牌示招告昨有薙髮匠朱順榮投局控今春被拆梢洋五元剝去衣服等情江二尹著令候訊○滬南廿三七鋪巡局員江朱两二尹近奉道憲飭拿流氓前日由廿七鋪地甲拘獲顧長生等兩名提訊姑念初犯從克交保（望） 
[英美公廨早堂案]  
　　工部局洋人控華人顧西園曾以攙水牛乳拘案罰辦兹又重犯務請重懲讞員關司馬與美白副領事訊之顧供前日小的至鄉間換牛攙水之事係棚中工人所爲求宥判顧罰洋六十元○瞿惟卿聲稱小的兒子名福根年十二歲本月初三日出外購物一去不歸直至十三日始在李阿小處尋見向領尚敢不放報捕拘獲請究福根供是日出外買物途遇素不相識之李阿小騙去玩耍卽喚車送至池浜橋屋内令學泥水作不放回家幸爲父親友人所見領回司馬判李阿小發押西牢一年○洋人孛蘭銀控倒淨桶之王阿六藉索酒資前來尋釁擊毁器皿請究王供每日洗刷便桶向索酒錢二角被馬夫廚司等毆打受傷馬夫金生供王來索取酒錢一元二角東家雖其太奢因此不給王即拖翻桌子破壞器皿約值數元求鑒司馬判王不應吵閙押捕房二天○葛王氏投捕房控陸福林陸成法調戲順手攫去金挖耳一支由捕解案請究二陸同供不敢調戲且並未攫取金挖耳求宥司馬以原告未經投案判將二陸從寛開釋○林阿榮施阿玉同控龔桂桂龍阿法持刀行凶將頭面戮傷等情司馬以龔龍在租界持刀行兇法無可貸判龔押西牢六　龍三月分别示　○前日米包探解案之流氓王阿榮一　　判押候查明再辦昨日米探仍將該犯解案請示司馬以小阿榮係道憲訪拿之犯且係著名流氓未便從寛著於禮拜四　其姘婦王金氏到案再核○王晉生於前晚　　至泥城外看馬戲回時被徐正英陸長生攫去頭上金簪報由包探張天林拘案張探禀稱近來馬戲館内遺失物件甚多請將徐陸押候查明有無行竊之案再行定奪司馬卽交捕房帶回○裁　王秀鳳行竊元順昌　斗布衣解究判押十四天○沈阿二行竊楊家　被一案報探張天林獲案懲辦張探禀稱報失棉被之家有二十餘户刻在沈身畔搜出質票有棉被十一條因此吊贓請究判押二月作工贓交失主具領○林紀生行竊沈胡二家棉袍各一件報探石金榮解辦判押二月作工○捕解違章馬夫李阿江判罰洋五元○沈金生混入浙江路夏家行竊緞褂由探石金榮拿解請夏投案領贓判管押十天○高時桂在徐順興木作内竊取木板六塊爲探撞見由捕解究判管押三天○捕房解行駛快車馬夫李阿生請究判罰洋十元（孝） 
[法租界捕房發落]  
　　周均玉控周樹堂股開森大洋貨店存摺洋七百七十元由己死之黄連生經手店已閉歇向取無著求追前日傳訊因樹堂患病由母王氏到案供稱氏亦有該店存摺二千两呈騐奉陳大令判飭查核在案前日周均玉偕王氏壻張守愚供稱在森大店中爲司帳均玉之欵由連生在時小的亦在塲介紹有償還一半之說岳母未諾求察陳大令判下期傳訊昨日提齊復訊王氏供稱並無其事大令判張限五天内理明禀覆○粤人徐翁氏因二月間婢女順雲迷路由捕帶入公堂奉判發堂留養俟認領在案昨日氏偕其叔求請給領奉訊其婢聲稱不識其主大令判飭探查明核領○吳九林前晚行經馬立師左近突被匪黨剝去衣服捋去金戒一枚報捕請緝昨日經探緝獲王阿四李阿四二人一并解案請究並搜出小刀一把金戒交與慶雲銀樓票三紙經大令訊究各俯首求恩大令判管押捕房候辦（深） 
[美租界捕房事]  
　　尤正惟東洋車行至西華德路將華洋公司馬車撞壞索賠無著由一百八十六號捕將尤拘入奉飭尤車留存捕房候傳車行主到再核○某日人在隆慶里口將唐福元馬濤三毆打由唐馬投請查究奉飭自投日領事署控告○婦人張倪氏與陳阿二徐順坤在西華德路互毆由捕一并拘入捕頭訊悉係因賭起釁斥出不理○昨由自來水公司雇工至蓬路廣東花園馬路安裝鐵管發見棺木兩具由二百廿二號捕馳報捕房飭傳地保查明遷葬○張小土行至乍浦路被流氓搶去銀表一枚報由捕房飭探查辦（似） 
 
