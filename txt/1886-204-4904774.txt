# 1886 - 204 - 4904774

 

Page 1

 
 
[搜印大題文告曰] [  點石齋主人啓]  
朝廷以制藝取士士舍是靡由進身而所挾之技則鋒利可自主也刻本已汗牛充楝然皆習見不鮮本齋兹特敦聘名才遴選大題文二萬篇均收理法清眞詞句雅正之文以作觀摩書本一切冷淡庸濫難邀知遇及大題文彚文府凡已經石印者槪不收列一篇惟是篇章旣富選擇仍精　然所見水廣尙希海内士林有藏先輩稿本書院課作近今窗課不吝金玉郵寄本齋卽付收條爲據或選入後酌送潤儀或印出後酌酬微部均無不可其有名人鉅製多士得抄一文而數處寄來本齋均以先到者選用至原稿之選與不選一概未能寄還特此預啓再惠寄鴻篇請逕寄點石　不必由申報舘轉交請鑒之 
[畫報後福招登告白] [  點石齋主人啓]  
本齋創印中國畫報爲時已踰兩載四處通行無遠弗屆曩年曾登各寳號告白於後幅衆情翕然僉謂與日報可以相輔面行且可益日報之所不盡今議於六月一十六日八十三號畫報後仍登各寳號告白價目較昔年爲亷連登亦可减讓一切規例均詳此次畫報後誠恐一時未盡周知用善　明如蒙各寳號惠顧請至點石齋南局帳房面議可也此布 
[八十三號畫報出售] [  點石齋主人啓]  
本埠四馬路合興里王姓書妓前日午後正欲上北益泰書場卽有游客願任轎役之事岸然荷之而趨見者無不譁然本齋摹繪成圖列入此次畫報爲此君傳神阿堵以博閲者一粲淞隠漫録圖説一則仍附畫報之末准於二十六日出售再此次畫報後添入告白一頁並不加價閲者鑒之此佈 
[論四中閙教堂事]  
甚衆民教之易於齟齬也溯自道光壬寅吳淞口岸開埠通商于是有牧師有神甫分天主耶穌爲二各尊所聞徧歴城鄉立　彼教人或聚而聽講則每人送書一本名曰福音其時中外初通見駱驼疑馬腫背少所見者多所怪理或然也今旣愈惟愈廣雖僻壤遐陬皆將必有西人之車轍馬迹而教堂之分建于各省者亦祗如庵觀寺院藉以樓僧道尼姑與出無爭與人無患何爲而焚之毁之其案且層見疉出哉昨列蜀人來訊巴縣諸牧師以修葺教堂致攖衆怒紛然羣起竟舉各堂一律焚之地方官極力周全一而保護教民一面解散人衆許各牧師以賠償各牧師亦自願退還地基不再興築唯某牧師應開賠項過意遲延致國縣令飛禀上臺請轉咨班領事迅速料理云云噫是豈牧師之不洽輿情乎抑豈蜀民之易于肇事乎推原其故約有二端一則故示尊嚴也中國所最崇最倍者曰天曰神本無形聲可擬自楊墨流爲釋道乃始塑天帝像尊神以惑愚夫愚婦然廟中之住持則未可曰吾卽天也吾卽神也今之教堂必舉其供奉天士耶穌之室緘縢而扄鐍之非遇禮拜期不能輕暫平民之偶焉隨喜者徒俳徊夫門外窺探乎堂中　不免敗其意興然使一任其徘徊窺探則亦已耳猶或呵斥之驅逐之苟稍事優容而若將凂焉者宜其積疑成憤積憤成仇耳一則過爲秘密也原天主耶穌其教雖殊其勸人爲善則一當講論福音之際何妨磊磊落落重門洞開欲行者聽其行欲止有　其止卽平時有人遊覽亦官爲之先導除内室外皆可一一击旋唯不許恣意搜尋任情戲謔而酣醉粗豪之輩尤須低首下心虚與季蛇待其自來而自去豈非賓主兩全哉奈何入主出奴門外漢無從進步一切粗工賤役輙復盛氣相加一似　西人之勢者遂至始騰謗讟繼逞凶頑而衆怒如水火之時雖地方官無能彈壓矣顧西人於民教相爭之案每若以中華君主爲嫌不知我中華所以奄有萬方者恃乎君主耳督撫監司以至守丞牧令無非奉君主之令以令民而民之曲從官令非畏官也畏君主耳使中華而亦爲民主之國恐旅居各行省者其受民之擾累且倍蓰于今兹何也無官員以爲之保護也無官員以爲之賠償也持平之論豈讆言耶且官之于民中之與西所恃一信字耳今亦有不盡然者松江葬堂一案其始肇禍也告示煌煌謂諸童皆知安分事由土棍乘機秦鏡高懸讀書人同聲感戴未幾而南匯青浦指名提究則仍歸咎于童生雖官場自有權衡非局外敢參永議特于民不能無疑焉卽神甫亦有此事不必賠償之説兹則或云二萬或云五千傳聞盛姓願賠猶以爲必須到案悠悠輿論本不足憑果其言不由衷則亦出爾反爾木可以爲信也四川事得母類是我儕寄人廡下倚筆墨爲生涯雖不出户庭確無一字無來歴四方訪事友時寄郵筒其有過當之言尤必愼之又愼求得其實在情形方敢借書于手乃不諒者輙以顛倒是非飛函責試備試思事目睹説可存疑公道自在人心豈一已所能粉飾防民之口甚于防川吾雖不言無益也昨論近事或以爲非爰論蜀中閙教堂而略辦之聊以見下筆之難招尤之易耳然百言者無罪聞者足戒使必巧爲箝制令人噤若寒蟬則此論閙教堂也又似爲諸童生開脱地而西人又將責吾以饒舌豐于也吁 
[本舘奉電音]  
　　昨晨九點鐘後二十分時經本舘駐京訪事人電傳本月二十四日諭旨一道敬謹譯登○六月二十四日奉旨馮錫仁徐士佳吳魯陳熾孫朝華干頌蔚李蔭戀繼昌土嘉禾王氏曾連又冲郭之全鄭炳麟王屋咸濮子潼馮汝騤潘鴻張正育林開章胡祖謙郭曾炘李舜賓俱着記名以軍機章京補用欽此 
[閙教續聞]  
　　四川重慶閙教一事疉録前報昨又得宜昌訪事人函稱重慶通遠門外鵝項頸關係川蜀風水前因民人與洋人滋事經官勸散兹值武試因觸衆怒突於五月三十午刻先將鵝項頸之洋房拆壞又進城將天主眞原福音耶穌等堂悉　拆毁是晚又因眞原堂堅固難於拆缷竟舉火焚之初一日又將城内大字號同含齋林祥太伍同太各住宅及羅廣濟藥　共行拆毁其滋事之人係武童並無賴痞民也旋又拆羅保之住宅奈羅保之早作准備及衆人到時都是赤手空拳一湧而麝羅宅之人不分清白各執刀棍當中打傷刀傷數十名卽刻死者十三人云云比又聞田鎭軍已調安定營勇一千名保護又飭各鋪家每家出人執棍每家點燈一盞日夜防備地方官又派砲船暗行護送傳教男女洋人赴宜昌只有英國住渝之洋官仍在重慶云 
[續述鄉民大閙]  
　　前報甯波大嵩塲人被蝦壩袋人傷斃多命一案且中情節傳者尙有未詳兹故冉述之事緣該處有石壩一道於光緒初年蝦壩袋人王銘堂等偷放石壩之水大嵩塲人李元昌等赴縣控告曾經朱邑尊出洋三百元斷令修築壩道嗣後各守地界不得爭閙在案不意土銘堂等近又强毁石壩李等又赴縣告發復經朱邑尊傳集審訊面諭興工塡復李恐王等用强故邑尊先飭差役六名隨同李等前往彈壓奈王果抗不遵諭胆敢紏率多人各 
 
 

Page 2

 
 
持軍器鎗砲前來爭阻致斃張錫葵等十六人並另傷多人當日李同原差到郡先赴鄞縣撃鼓喊禀由府至道道憲卽請楊憲速撥駐防大教場副中營精兵二百名馳往彈壓府憲立移城守營亦派兵會同查拿並聞道憲又派衛安緑頭勇四十名隨同朱邑尊於二十五日黎明馳往詣騐刻聞大　粗定詣騐明確曾已拿獲三犯暫交大嵩汛地官管押而邑尊尙未回衙也再蝦壩袋之壩字前誤作爬合併正誤 
[閙考餘聞]  
　　温州平陽縣童生閙考前已詳細録登旋於初一日經永樂端平四邑紳士環求李太尊俯允所請遂委平陽縣湯邑尊將永嘉捕廳家丁及捕役人等提案當堂笞責並　號示衆故此案業已冰消瓦解矣兹將李太尊先後發貼之告示附録於後欽加三品銜調署温州府正堂李爲出示曉諭事照得平陽縣考童因寓所失竊赴永嘉典史衙門禀請緝追未獲與典史家丁口角起釁竟至一唱百和不應府考並迭次滋閙種種無禮逞蠻本府事前旣無所聞臨　又未據該考童等禀訴究竟有何不甘乃敢如此舉動殊爲不解現在查悉當各考童赴典史衙門禀報之時與家丁王貴口角實有毆辱士子之事以致衆心不服議論譁然是該家丁毆辱士子咎無可辭分應懲辦除飭委提訊究懲外合行出示曉諭爲此仰各考童人等知悉爾等肇事之由本府業已查悉爾等旣爲考試而來豈願遷延時日本府另行示期補考以慰士心爾等母得觀望自誤切切特示光緒十二年六月初一日給○爲出示曉諭事照得平陽考童因赴永嘉縣異史衙門報竊被家丁王貴毆辱昨經本府查知飭提發委懲辦在案至考童肇事本難辭咎惟現據平陽廪生楊景澄來府呈首本府面加訊詰該廪生楊景澄悔罪之意尙屬出於至誠此案因報竊而滋事因滋事而閙考罪坐起衅之人楊姓不能逃責楊景澄身係廪生並不約束子弟以至釀成此事實屬咎無可辭應　發學詳革示儆其餘隨聲附和之廪保童生等于事旣屬無干從寛概免深究仍照常收考以免株累而釋羣疑合行出示曉諭爲此示仰平陽府考童生知悉爾等爲應試而來務須安分在寓靜候示期補行考試至永樂瑞三縣考童另候續未覆試其各遵照母違特示光緒十二年六月初三日 
[泹州官報]  
　　新任温處道憲苑觀察已於初五口晨抵甌其公舘在府學巷擇於初六已時接印任事○唐稔農觀察已於初六交缷所有瀛眷擇於十七日乘紅單船駛往甯波卽由該處雇換内江船晋省是日自道署東轅門起至雙門碼頭沿途設席祖餞共有數十處再加文武各官以及兵丁人等排隊燃砲印送蜺旌是以沿江一帶非常熱閙云 
[總辦交缷]  
　　金陵製造局向由龔仰蘧觀察綜理嗣以法人寒盟龔觀察又總辦援臺後路事宜駐劄上海局中只會辦郭月樓觀察一人總核名物稽查出入勞瘁非常刻下龔觀察又欽授登萊青海關道應卽前赴新任月初已由天津回局卽將歴年經手一切帳目截至本月爲止核實報銷若干銀數已由北洋大臣咨部核銷其截止之日卽作爲交缷之日以後統歸郭觀察一手總理緣郭觀察已奉李傳相札飭總辦局務而以前准揚道桂桂薌亭觀會辦故龔觀察一面交缷卽准於本月二十五日啓程回籍省視墳墓行期怱促所有本局祖餞盛儀皆一概辭謝大約八九月間當可履新云 
[寗郡求雨]  
　　寗郡自交六月以來連日亢旱西鄉沿山一帶稻已枯卽東湖所蓄之水亦已放盡故早禾或可無碍而糯稻湖白野稻晚青等種土將坼裂難望有秋鄞縣朱邑尊現已出示禁屠求雨不知何日能感格蒼穹也 
[新進士分發單]  
　　新科進士朝考後以知縣卽用者例由吏部犂籖分省按班圇補本屇丙戌科所有籖分各省卽用人員頃由京友抄示全單用卽録供衆覽○朱汝賡奉天甯遠直張阜成浙江縣直隸黨獻壽陜西郃陽直張良暹河南商城直隸鄭仲和福建連江直贯昌正白蒙古直唐國珍廣西靈川直程搏萬江西浮梁直劉永清甘肅秦安直楊㴻陜西澄城奉天夏汝鏞湖北廣濟奉天趙廷光貴州修文奉天何守謙廣東順德奉天梁卓午山西廣平吉林聞捷湖北蘄水河南王臯福建閩縣河南王玉山直冀州河南徐元瑞直樂亭河南劉榆生江西福安河南劉翰藻江西永新河南劉俞陜西長安河南李子春江西武甯山東許源清直隸新城山東羅崇鼎福建侯官山東張爕霖貴州安平山東王葆森奉天水德山東龐弨統山西介休山東　保書廣東新會山東白焯河南新鄭山西胡毓材安徽涇縣山西劉自然順天甯河山西沈士林江蘇溧陽山西童春浙江慈谿山西許益廉福建永福山西劉炳青甘肅隴西江蘇黄兆岷江西興國江蘇劉有光雲南甯州江蘇李文焕雲保山江蘇傳彥瑞浙江臨海安徽滕尙誠甘肅皋蘭安徽戴朝善湖南長沙安徽鄧士芬廣東英德安徽王源翰甘肅靜甯江西鄭仰虔福建長汀江西任佑觀湖南巴陵江西屈光燭四川榮昌江西憲仁福建閩縣江西黄耀奎直天津浙江何文燿廣東香山浙江左宜之湖北武昌浙江胡矞麟廣西蒼梧浙江夏葆彞湖洒黄罔浙江李蟠根江蘇甘泉浙江李樹敏河南信陽福建徐友麟甘肅秦州福建　 
王秉籙廣西容縣福建范克承雲南太和福建高楓陜陜榆林福建囬長廉鑲黄漢軍湖北董汝明雲南嶍峨湖北林履端福建閩縣湖北陳　河南光山湖北殷樹榛山東濟甯湖南華風章直天津湖南韓保球山東堂邑湖南黄濟州浙江金華湖南裴作則山西五臺陜西陳時中廣西容縣陜西宋嘉炳安徽遠陜西楊汝濵雲南昆明陜西梁乃賡湖南陳留陜西王福鍾江西玉山甘肅楊錦江直威縣甘肅唐則璲廣西臨桂甘肅蔣傳燮湖北天門四川汪懋琨山東歴城四川胡寳仁浙江瑞安四川林福臨福建閩縣四川李宗裕湖南長沙四川楊增輝雲南蒙自四川劉蘭馨陜西朝邑四川柴作舟貴州修文四川趙新山西平遥廣東史繼澤貴州陽廣東杜友白河南盂縣廣東邱爲鈺福建長樂廣東胡文瀚陜西漢隂廣東宋萬選甘肅臯蘭廣廣杜甡山西沁州廣東馬樹芬山東蓬萊廣西黄運春江西金谿廣西李垚湖南沅陵雲南逯蓉直東明雲南唐樹譽貴州遵義雲南江峯青安徽婺源貴州傳漌章安徽盱眙貴州王人文雲太和貴州○未製省分各員史誠福建閩縣何逹聰廣東順德查文清浙江海甯張堯淦浙江歸安周德玉順天涿州楚材直灤平陳文然山東昌樂楊琮典四川彭縣 
[四川官塲雜紀]  
　　益聞録云署四川臬憲英廉聞於五月初六日卯時因病出缺云 
[星使將臨]  
　　聞得内廷現派刑部尙書錫席錫席卿大司宼珍軍機大臣工部左侍郎孫萊山少司空毓汶出京查辦事件將於日内抵津並有俟直省事竣馳往皖江之説是否屬實及查辦何案則事關機密未敢懸擬亦非外人可得而知也隨帶司員聞有湖廣道監察御史方芰塘侍御汝紹等云云録時報 
[關道履新]  
　　新授徽甯池太廣兵備道兼管蕪湖常新兩關事雙錫五蘄察蒞蕪後初以永福庵作行轅以其距道署非遥公事易於商辦也嗣以屋宅狹隘成暑薰蒸遂飭蕪湖縣楊璞生明府赶將中江書院修飾卽於廿四日移駐其中廿五日午時成觀察將徽甯池太廣道及蕪湖新關監督關防各一顆裹以黄綾委員移交雙觀察觀當卽恭設香案朝服向北望闕謝恩旋培恩旋卽接受升座屬員書役參賀儀觀察旋排導親拜在蕪中外各官各官亦紛紛詣轅拜賀 
[邑尊驗屍]  
　　前紀本月廿三晚本邑南旡妄橋鄉民張錦和守瓜田遭人謀斃經屍兄德泉協保報縣請騐云云莫邑尊准詞于二十 
 
 

Page 3

 
 
六日傍晚乘坐民船資雇飛龍小火輪船帶往甫經解纜輪船上水鍋損壞當經管駕設法修整然後駛行及抵屍塲已廿七日夕陽西墜時矣莫邑　隨登岸周閲情形旋升公座卽據該處十六保廿九圖地保孫永清禀稱本月廿三晚三鼓時鄉民張德泉前來訴稱胞弟錦和守望瓜田遭　　　小的卽往察看並無形跡至廿四日亭午時錦和屍身始浮起浦面至究遭何人謀死殊難指實邑尊着傳見証之龔張兩人詰問同供當晚三鼓時小的等聞瓜田中有喊救聲急往探視毫無形跡旋至瓜棚察看見望瓜之張錦和已不知去向時則四顧無人惟遥見浦中有漁船二艘作逃避之狀諸人因疑漁船户周玉坤起意謀憲因周前曾奸誘錦和之妻被錦和撞破捆毆經周出立不再上門筆據始縱之去詎周淫念未絶復於今春將錦和之妻誘去且時向錦和尋釁以故不無疑慮耳邑尊揮令退去飭傳玉坤之父炳南問曰人謂爾子誘逃錦和妻子此次又將錦和謀死可有此事否炳南答稱玉坤素不安分去冬小的曾在閔行司送懲忤逆嗣經親族出結保出無如仍不改悔叩請緝提究辦可也邑尊問爾知謀斃錦和之事究竟有否答稱聞鄉間傳述均稱兒子起意諒亦不冤邑尊飭退下卽命仵作如法檢騐無如屍身已腐爛不堪不能動手日皮肉脱去殊難辦别隨喝報該屍委係隨河後身死邑尊親騐無悮着卽棺殮發封當有屍兄某甲投案請免黏封邑尊允之遂着地保協同漁甲並着炳南帮同尋緝旋卽乘舟回滬於昨晨六點鐘返署 
[合演洋操]  
　　滬南日暉港統帶忠字營陳宇山軍門曁徽州會舘統帶信字營陳梅村軍門昨晨督同帮帶王湘臣軍門等兩營合操試倣西洋兵法士卒威武行列輅齊若兩軍門者可謂操演嚴密訓練尃精矣 
[覆舟餘話]  
　　水流花謝已列報端兹悉當時溺斃者寔祗三人一昭弟湖州人二十一歳一昭男洞庭山人二十歳桃夭宜室早訂婚期待至橙黄橘緑之時皆將賦秣駒秣馬一桂英年十七木邑人尙未許字事後地保赴縣報稱旗昌棧主憫其慘死願每人給殮費洋四十元莫邑尊送諭令各屍親具結領洋了事至昨報所去報縣者實係船婦周陳氏昨已自行投到縣監邑尊飭發官媒候示棧主人以划船擺渡時遇風波遂雇之大駁船二艘高挿旗昌繅絲棧旗號以便臨流喚渡可免揭厲之嗟英界讞員蔡二源太守更商之樓流公所董事瞿君開桐派差恊保傳諭各划船輪流渡客每船定以十二人爲額逾額則拘案嚴懲至肇禍之由實隊是日清晨五點半鐘時有女郎二十餘人同乘周陳氏所駕划船渡至棧前見泊有西國遊船諸女郎欲從遊船登岸不隄防中流駛至一小火船流濤洶湧以致划船覆入流心云 
[巡緝梟蹤]  
　　松江府屬司浦縣時有鹽梟出没肆無忌憚劫掠平民本舘已據所聞録登報牘昨晨本邑提右營陳鈺卿參其札飭周千戎帶頌砲艇四艘駛往朱家角及青浦縣城一帶梭巡報候核奪 
[欠租案結]  
　　前報洋人亨逹生控袁合祥虧欠地租一節昨日堂期亨逹生及袁松林並小股金周兩入到案翁太守詰讯之下袁松林仍欲洋人讓銀二百兩太守詰之金周兩人據稱我等祗有一股袁有股但憑袁作主金又稱去所迄今未曾收到一錢帳係袁松林經管不知有無盈絀周稱去年至今收到洋數十元爲數甚少太守訊之袁松林則稱事同雞肋食之無味棄之可惜太守商之祁繙譯轉諭亨逹生着將本年上季之租讓去銀一石兩下季應交地租改作兩次歸付亨逹生首肯袁松林仍以無銀對太守謂再予七日之限有銀照付無銀則由亨逹生收管房屋所有以前被欠房租開單呈堂以便傳追此項租洋仍歸袁松林自七月起歸亨逹生所也保險銀兩該洋人應認還一半諭畢衆人叩謝退出 
[不准銷案]  
　　戴炳堂控尤六皆將女戴阿囡引誘來滬兩次訊追備详前報昨日法捕房將尤及戴女解到戴炳堂亦投案候示旋據住居英界新署後面寳豐里之俞廷葵偕小東門内保太前莊之周斌投案呈遞公禀謂戴姓已願將女配與六皆挽我等出摥料理求請免究尤之父尤下賢亦在外面翁太守著將尤下賢傳進詰訊據供今年四十四歳家住中興里有老母幼子六皆出外二年去年六月回來帶有婦女稱是媳婦在杭城所娶家世清白有媒有帖太守詰其先有信通知否答稱無太守謂此是和姦誘拐情節不輕隨詰戴炳堂據供伊等來勸我説女兒已懐孕六閲月不如成就姻緣免多周折並稱養我終身我孑身至此傍賴毫無不得已而首肯求請銷案太守謂公禀上尙有别人列名何不到案俞周兩人答稱尙有三人在外太守着傳進見三人有赤身穿馬甲者有赤脚者太守逐一詰訊潘友卿供向爲錢莊夥現在失業家住寳興里方桂供賣梨膏糖蔡金川供亦住六馬路賣西洋鏡太守謂尤下賢此等人豈可作証着潘方蔡退去男女兩人交捕分别管押周俞兩人着於下禮拜六到案戴炳堂退去 
[原告不到]  
　　公和祥碼頭小工查阿二在法公司輪船做工落水身死一案由上海縣相騐訊供均登前報嗣由屍兄查阿川投法總領事署遞禀法總領事邸君於日前飭法包探將查阿川及小工頭唐雪村法公司輪船水手西人等在法署寫字房詰問查阿川所供與縣堂審問時相同唐雪村稱其時並未在塲眼見及問水手則稱因小工將雪茄烟箱撬開偷竊我見而追赶伊慌忙走至水仙門口失足落水法領事訊供至此欲傳查阿川對質而查已走開該公司船定于今日開放不能久待是以法總領事復傳兩造於昨日午後在法公堂訊理法捕房三道頭捕頭帶西捕一人在彼伺候迨鐘鳴四下邸君曁西董播喴别臘兩行主會訊繙譯官祁君將文牘呈案法包探嚴頌眉往傳查阿川未到及法公司船主帶西國水手到案而原告仍不到邸君乃將該水手詰問水手照前伸訴邸君曁西董退入内堂商議後復至公堂對衆朗誦西文一通事遂寢蓋以小工偷雪茄烟逃走落水與人無干今况原告逾時不到固可置之不議也 
[注界公堂瑣案]  
　　昨報列太古公宜昌輪船由寗波來滬有粤人携帶小孩兩口形跡司疑將小孩及粤人拘入捕房一節昨日解案據粤人供姓李名金尤廣州府人本習唱戲現在當勇從寗波來滬兩孩皆從甯波江北岸買來太守詰伊在何處當勇答稱在緝私船當勇統帶吳幹臣我在右哨家眷住虹口臨平街五月間買得一女已死契據尙在太守謂旣是買來着爾寫信至甯波將小孩父母喚來問明方可領去李稱北不會寫字太守謂不會寫字卽是拐子着法包探且將李金尤帶往虹口家中再着冩信到甯通知孩之父母到滬面領所有兩孩係一男一女年均三歳左右女穿舊花布衫藍布褲兩耳穿假翡翠秋葉圈髮留雙校紅頭繩小辫男穿扯襟藍布舊衫髮尙短○前報列法界張燈之夕吳周氏扭控吳小寳搶去金押髮一節捕房昨將吳小寳解案而原告未到翁太守研詰之下吳小寳不認搶簪太守着責三百板○前報列搶鵰毛扇之周掄才供出同黨陳阿東等情昨解公堂據法包探嚴頌眉禀稱拿到阿東後據稱扇是周所搶因追急將扇授與阿東質錢後在義豐烟舘輾轉售與牛姓客昨將扇吊到翁太守研詰屬實着將周掄才重責二百板陳阿東責八十板 
[上海文報局内協賑公所六月廿五日接山東金苕人觀察由濟南來電]  
　　協賑公所齊河新决避水在堤者查放三千八百餘千甚得實惠明日赴章邱新决處南北兩路查放再與佑翁分放濟陽以下久淹之處揚解銀五千已到烟臺五千電示已悉施陳李三公均代灾民叩謝福曾 
[急募山東賑捐啓]  
　　有至仁之天而後有至仁之人有至仁之人而後感至仁之天如響斯應可立而待今者東賑孔急南中財力盡矣説者曰年年有災年年募賑可已則已勿爲已甚不知有災必賑尚不能感至仁之天何况不賑故愈灾愈要賑蒼蒼者鑒臨不遠豈眞不能感應 
 
 

Page 4

 
 
耶數見不鮮老生當談耳仁者勿道也金苕人觀察來電云章邱新决齊河又决濟陽海豐霑化濵州災上加災賑疑短絀急需賑撫竊思水災如此命在呼吸速救則生遲救則死惟有叩求不厭不倦之大善士再解廉囊再施義粟擲交敝所轉解山東掣由登報爲憑夫以至仁之大君子感至仁之天如響斯應可立而待不獨山東從此無災卽天下亦從此無灾從此無災卽從此無賑[  鎭江電局恊賑同人百]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年六月二十二日京報全録]  
宫門抄○諭旨録前○發抄旨十二道○浙撫劉奏估修海塘摺○漕督崧奏獲犯正法摺○粤督張奏參在籍侍衛恃勢武 * 
斷片○六月二十二日禮部宗人府欽監正白旗值日無引見○前任山東巡撫引見○前任山東巡撫陳士杰到京請安○前廣西學政詹嗣賢到京 * 
請○安○梁肇煌謝留京另候簡用恩○伯麟謝蒙古奏事官恩○承翰謝稽查覺羅恩○端棻請假十日○寳昌續假五日 * 
○倉塲奏漕船五日回空○召見軍機翁同龢○發抄李鴻章奏晋州牧榮恩保安牧胡振書對調奉旨吏部議奏欽此○又選 * 
用從九品陳等若保案名字坐銜錯誤請飭更正奉旨吏部知道欽此○又請將故督樹准於原籍合肥縣建立專祠奉諭一 * 
道○請將完交欠項之已故改教各令開復處分奉旨李紹濓等均着准其開復該部知道欽此○又請將完交欠項之參革令陳 * 
紹諶免其查抄奉旨知道了欽此○又天津道萬培因報丁交憂大順廣道王鴻年因病出缺請簡奉諭一道○請將灤州等 * 
處節婦烈婦孝女等旌表奉旨趙董氏等均着准其旌表禮部知道欽此○又部駁前設腰站夫馬仍請核銷奉旨兵部議奏欽 * 
此○又于津關一年期滿征收税數奉旨户部知道欽此○又海運漕船進口免過二成貨税銀數奉旨户部知道欽此○又光緒 * 
十一年分征收旗租未完各員名數奉旨户部議奏單併發欽此○又牛莊海關第一百一結收支洋税數目奉旨該衙門知道單 * 
併發欽此○○頭品頂戴浙江巡撫臣劉秉璋跪奏爲勘明海鹽縣璋坍塌石塘等工先行擇要估修以禦潮汐而衛民生恭摺仰 * 
祈聖鑒事臣蒙恩簡授是缺莅任之初諮訪重要事件卽據紳士命言海塘等工年久失修勢甚岌岌必得赶壽修復以免後患維時 * 
卽擬設法辦理乃值海防吃緊費無可出不得不暫置緩圖兩年以來潮汐冲刷坍塌愈甚日前海防事宜正在籌議間卽據該縣紳民 * 
呈請建復石塘以資捍衛情詞甚爲迫切富飭塘工總局行知會辦局務杭州府知府吳世榮提調候補知府童光澤等確切查勘去後 * 
兹據覆稱向繞城裳字號十八丈起至羌字號十五丈止魚麟大石塘六百十三丈及迤北之添字號二十丈起至翔字號五丈止中條 * 
石塘一千三百六十五丈現均完整其魚鱗塘之北裳字號二丈起至中條石塘之南翔字號十五丈止原建大石塘三百十七丈率多 * 
潑损完整者不過十分之一自繞城之南羌字號五丈起至空字號五丈止原建大石塘一千八百七十丈間睱潑損完整者不過十分 * 
之二自空字號十五丈起至傳字號五丈止原建新條石塘四十丈亦多坍損完整者不及十分之一自傳字號十五丈起至習字號十 * 
五丈止原建高矮石塘七十丈均已坍缷至底又自習字號五丈起至秦駐山脚璧字號十五丈止原建低矮石塘一百八十丈均已坍 * 
缷無存其秦駐山迤南自青山脚非字號二十丈起至長牆山脚曰字號十八丈五尺止原建小塊石塘二百十八丈五尺亦皆坍缷至 * 
底總計應行修建石塘二十餘丈若一律興辦二十丈費巨勢難舉行自應擇要估辦以紓財力悉心籌度審察情形内自短字號二十 * 
丈起至傳字號五丈止大石塘七百二十五丈新條石塘四十丈潑損數層或坍缷至底該處地勢灣環秦駐山當其右承受西北風頂 * 
冲外偪大海内靠白洋河僅倚一綫士堤爲固每届秋潮盛漲風大浪高居民異常驚恐係屬刻不可緩亟應修復之工按號勘估其僅 * 
潑損散裂而椿脚未動者五百丈擬請仍用原石埋砌完整内有低矮叚落請分别酌量加高一二層以資抵禦其坍缷至底樁朽不堪 * 
承受者二百六十五丈擬請一律補樁添用新木柝底修砌完固惟有原建大石塘舊石寛一尺六寸厚一尺五寸今若照樣採買興辦 * 
工本旣重運脚亦鉅擬請仿照三防魚鱗塘石樣寛一尺二寸厚一尺者採購添用以節經費其傳字號十五丈起至習字號十五丈止 * 
坍缷高矮石塘七十丈現存舊石約有二成可以抵用又習字號五丈起至善字號二十丈止坍没低矮石塘二百二十五丈舊石無存 * 
僅有基扯據工人云當時建築因節省工料堅固不如大石塘以致不能經久今若照舊做法需費未免過鉅擬請將前兩叚石塘一百 * 
九十五丈仿照三防十八層魚鱗石塘辦法一律改建以期鞏固以上共請修建石塘九百六十丈並將塘後附工俯律挑築培護統計 * 
約估工料銀十九萬九千九百餘兩並據聲明此次所估工段做法銀數均就現在情形撙節核實確估將來或有審時度勢酌量增减 * 
之處隨時另行核辦等情由總局司道核明轉詳請奏前來臣查勘海鹽縣濵臨大海全仗石塘保衛原建四千六百餘丈節年坍損過 * 
半經前撫臣陸續修建魚鱗大石塘二百餘丈中條石塘二百四十餘丈其餘應修各工奏明俟續籌有欵冉行勘辦近年秋潮旺盛奇 * 
險迭生僅存一綫土塘萬不足恃脱有不處何堪設想下游嘉湖蘇松各郡皆農桑財賦之區尤關緊要不僅海鹽一邑然也現雖財力 * 
不支而事不能已惟有擇要興辦以重要工此次估修之工埋砌者五百丈建復者四百六十丈共計九百六十丈需銀十九萬九千九 * 
百餘兩尙屬核實臣以經費艱難節益求節准以約略八折發銀十六萬餘兩工料定以程式不准偷減一面擇日開工尅期竣事以省 * 
浮費此次並無專欵釐金收不敷支無可指撥惟有前因籌辦海防兩浙商人自願按行捐輸以備急需截至上年年底隨繳存銀八萬 * 
兩此係零星湊集並不請奬似可以公濟公移作此項工程之用其餘不敷銀十萬兩擬請藩庫提銀一萬五千兩運庫隄銀一萬五千 * 
兩糧道庫提三萬兩厘捐局提銀二萬兩分作兩年陸續解塘工局支發應用庶幾衆擎易舉以成厥事除飭赶緊委員購料集夫興辦工竣照例造報請銷外合將勘明海鹽縣境坍塌石塘等工先行擇要估修隊由恭摺具奏伏乞皇太后皇上聖鑒訓示謹奏軍機大臣奉旨該部知道欽此此○○新授江蘇巡撫漕運總督奴才崧駿跪奏爲拿獲糾劫拒捕自犯訊明確供照章就地正法恭摺具陳伏祈聖鑒事竊奴才具奏拿獲匪犯陳爾富等訊明懲辦一摺奉旨知道仍着督飭文武嚴拿逸犯務獲懲辦母任漏網欽此奴才督飭防軍及地方營縣上緊緝拿訪得首犯任秀玲潛匿桃宿交界之南山頭一帶意圖勾結滋事經統領清淮各軍淮揚鎮總兵章合才南贑鎭總兵姚廣武各派所部隊伍四出兠拿於五月初三日在清河縣黄家圩蹤跡得知該犯僅存一身猶復持槍死拒勇丁張克有奮力直前奪獲鎗械登時就擒並有地方兵役協同搜捕將犯解送前來奴才督同淮揚海道王加敏訊據該犯任秀玲供稱前在南京浦口當勇犯革起意紏約散勇陳爾富等行劫宿遷縣事主張炳泗州事主李萬春二家各有事主喊捕均被拒傷得贓分用上年冬間營勇往拿該犯與陳爾富等一齊開放洋鎗拒傷哨官練勇多人轟傷戰馬多匹各等情奴才伏查任秀玲以革通勇丁紏約散勇多人在兩省州縣行劫抗敵官軍迨匪黨就獲復敢潛匿鄉間乘機思逞實屬愍不畏法察核所供各情陳與陳富等供詞悉相符合現值防勇初裁高粱漸茂正伏莽生心之際自應照章就地懲辦以昭烔戒當將該犯任秀玲止法傳首犯事地方懸竿示衆一面嚴拿各逸犯務獲懲辦其弁勇人等前獲拒敵各犯人馬皆傷未敢少懈今又拿獲首犯俾不致紏黨復起貽患閭閻辦理尙屬得手可否仰懇天恩交新任漕臣盧士杰酌保數員以示鼓勵出自逾格鴻慈除供招咨行外理合繕摺具陳伏乞皇太后皇上聖鑒訓示謹奏軍機大臣奉旨着照所請刑部知道欽此○○張之洞片　再據廣東按察使于蔭森會同署布政使蕭韶詳稱訪聞香山縣在籍藍翎侍衛何綸章恃勢横行武斷鄉曲每遇地方公事無不出頭包攬本年署香山協右營都司馬錫榮先後拿獲著匪歐六翟老振混名李事付兩名該侍衞均央請求釋並私許送銀八百兩了事該縣飭將匪屋查封該侍衞抗違不遵各等情當經委員候補知縣廖鴻詞往查屬實並據調署香山縣知縣蕭炳堃面禀相同查廣東著名大盗平時住往倚恃一二濫紳爲之庇護得以肆行無忌一經破獲該濫绅又爲賄賂说情出頭保釋此風不革則盗風終無平靖之日亟應嚴予懲儆以昭炯戒請將該侍衛何綸章　奏參革職以便審辦前來臣等伏查該侍衛名列搢紳竟致庇護盜匪關説行賄其平日恃符妄爲已可概見相應請旨將藍翎侍衞何綸章暫行革職歸案審訊究辦謹附片具陳伏乞聖鑒謹奏軍機大臣奉旨何綸章着暫行革職歸案審辦該部知道欽此 
 
 

Page 10

 
 
[皖中雜言]  
　　己故皖撫吳中丞於二十日開吊撫憲張芝帥以下各官均往吊奠一時素服盈門喪儀極盛吳中丞之長公子己飭家丁將行李運赴清江大約七月望前卽當扶櫬回籍○盧藝圃漕帥派委弁勇率領紅船二艘砲船四艘至皖垣接眷赴任巳於廿一日晚開行舊時僚屬均赴河干恭送○近來市上每有假洋行用貽害商民甚非淺鮮遂由錢業中人集議具稟官府泒差訪拿作僞之人日前差役在西門外某烟舘偵知某甲販　假洋一路跟尋及至城内狀元府正街與甲相遇隨以好言誘至茶肆在身畔搜出假洋二百零七元送官究辦想不難究出餘黨也 
[京華俚語]  
　　六月十八日爲初伏之期鑾儀衞循例於宣武門外河沿支搭帳房中設公座兩旁羅列鼓吹清晨調象　校　人等牽象至河干少焉管理馴象听冠軍使等官入座鼓樂旣作盈耳洋洋校尉隨牽象過帳前若點名狀　騎入河中澣以河水卽行上岸此象洗畢再洗彼象蓋因象性喜水恐入水旣久或不願出故僅略澣以應成例而己是晨大雨往觀者亦濡染淋漓無異入河洗滌以致乘興而來　不覺興盡而返云○地安門外後門橋下水深不及一尺而泥淤則日積月累幾可没踝某日有一瘋婦脫去衣服赤條條一絲不掛入河亂滾渾身悉染污泥伊子年甫十六七聞而赶至求人帮助拉上河于婦堅不肯出延至申時猶在泥中嚷駡一時哄動逺近觀者幾至塞途○宣武門外迤西車子營係土娼叢集之區其人類皆藥义變相而好事者尚趨之如鶩殆亦如控鶴監秘記所云乞兒食數斗猪脂便以爲窮奢極欲者歟一日某妓方白晝閉門與客選巫山佳夢者粤人效倭袍中窺浴故事自窗隟瞰之龜奴見而攔阻粤人不服大肆咆哮驚動衆龜揮拳攢擊并被咬去二指兩浩遂齊赴西城坊相與訐訟 
[紅橋笛語]  
　　某氏婦在揚州缺口門外南首結茅而居堂上尚有邁姑膝下則一顆明珠方就外傅廿五日忽有一大漢昻然入室遽出白刃　婦臍下深入寸許血若泉飛狂呌而踣奄奄欲斃姑聞聲出視駭極狂呼其人大吼一聲將其砍倒正欲飛步脫逃而隣右己聞聲咸集見其凶横齊聲喝拿甲見勢不佳握刃猛剸己腹腸出而暈倒臥血泊中衆人將其捆縛傳保報縣謝邑尊立刻出城履勘先傳近隣略訊情形隨飭官媒騐得該婦傷透裏膜難保無性命之慮兇手及婦姑傷亦甚重權用鷄皮等物補治然尚難必其無碍也隨飭隣保等好爲看管俟各人傷勢稍愈歸案推求至翌日婦以痛極殞命其起釁之由人皆未悉云○代橋某姓老圃也日來王瓜方熟忽有小竊覬覦某見之獲住痛毆并褫其周身衣服該竊自視赤條條一絲不掛何以上街遂至汪塘暫躱不料塘水甚深遽占滅頂移時　起已腹如五石瓠魂赴泉途矣當經地保報官騐殮發壇標記○月之二十三日晚銅壺初滴銀河在天有某某二校書水精簾下試罷晚妝小扇輕羅乘輿而出見之者方訝漢宮宜主姊娣同游目逆之餘不覺作天際眞人想不隄防昏黑之際突來一老媪率領男婦多人攔住後一肩輿大呼曰雙喜吾兒老娘在此候汝久矣汝乃姗姗其來遲耶校書應聲從輿内躍下卽有多人簇擁奔逸無踪當有某客及跟傭赶上將嫗扭住嫗曰諸君勿爾吾女現欲從良七十鴇掯不肯放吾情急故如此客曰爾女旣效良禽之擇木吾亦深慰於心然恐鴇母向吾索人我將何詞以應爾能偕我一白則我願畢矣嫗首肯聯袂而往後遂不知所終 
[武林黻話]  
　　杭垣衆安橋上前日有枷犯三名示衆一人身負巨校而坐有兩人則共荷一枷而坐其枷封上大書恃蠻拒捕字樣嗣知事由永寗院看戲而起該處近有諸惡少成羣聯黨計共二十餘人均係織機爲業數日前臬署中演戲閒人不能闌入諸惡少　入不得啣恨於心是日見有臬署書役在塲觀戲故意言事爭鬧遂羣起而聚毆之拳脚交加受傷數處兩役卽奔赴總巡處喊告當卽飭差查提而此輩竟日無法紀置之不理該保亦懼與此輩爲仇未敢指拿該差廢然而返總局聞知大怒立派幹役巡丁等按名扭拿到案重笞數百枷號示衆以衆安橋爲臬署出入之要路故枷示於此也○前報登妬奸一則嗣悉凶人名王金寳姚江之第四門人也趙邑尊攝任餘姚時王曾犯　　案邑尊深悉其人故此次必欲嚴辦前日初訊供極狡殿鞭背之下繼以笞臀迨　立天平架始認奸不諱邑尊飭差拘婦不期婦己將家中所有收拾一空鎖門而遁邑尊人怒命將該保管押着令根交聞王己上全刑但未收監耳○杭垣盛行吕宋票時每月售二千餘紙嗣因憲諭示禁　漸减少幾致無人問價乃自去　創行小票析爲條頭人爭購取一時售票之處城中多至七八十家而以老德記爲鼻祖近更有以一張分爲百股者每股只須洋八分得彩照派　以舉國若狂無人不買前日對號單到杭各店門限幾穿幾致滋事城中售票之店卽以五十家論每家售出十張而買票者巳有五萬人之多况此外之六十文一張八十文一張名目尤多生意尤盛無怪一城之人趨之如市前經兩縣出示嚴禁各店停賣數日而近日則仍然交易殊可異也○保甲各局凡賭攤無不拿辦前日聯橋廣福廟中演戲其大殿寛敞而兼凉爽有游手者十餘人席地圍坐出骨牌以接龍爲戲適值總巡經過一聲喚　當卽獲住三人帶回訊間未及片時而三人己枷示廟門之外矣見者咸爲凛凛 
[西江浪影]  
　　左文襄公立功省分均奉旨准其建立專祠月前江省大吏購得北營房地基數畝擬於七月之吉庀料鳩工行見廟貌巍峨馨香弗替黄童白叟咸得瞻拜英姿我公在天之靈其亦欣然大慰乎○早稻業己登市中塲奸獪往往將老米攙入新米中以致市價大減○南新二邑尊會銜示諭炎天酷熱易肇火災着鋪户居民預製清平大水桶以備不虞云云雖經三令五　迄今尚未舉辦憶同治初元沈文肅撫江西　飭製絶大水桶高七尺寛二圍密置街旁以備救灾之用乃被焚一次新屋卽佔狹街道一次今卽欲置水桶深恐實不能容聞滬北福利公司有滅火藥水出售屢經試騐神妙無方曷弗飭各鋪公購若十瓶是亦有備無患之道也○江省積賊之多無與倫比以致大小竊案高積如山前有積賊王某與窩主陶某　南昌縣飭捕拘獲入押班房該賊自知罪無可逃於月之某日晚上穴墻至某公館糾同數十賊犯夤夜脫逃潘明府聞之大怒卽飭嚴行查緝旋卽就獲明府飭入站籠抬遊九門仍不忍置之死地乃該賊復于某夜三更時毁鎖而出避　籠旁太平水桶中捕役地保門處找尋紛擾終宵至天明始經拿獲明府賞捕保錢四千文以示鼓勵　飭將賊仍入站籠貴貫鐵釘各捕保恐其復逃跪求抽去籠底之板使數懸速斃以杜後患明府初猶不忍繼思該賊惡貫己盈非竣法嚴刑不足以蔽厥罪乃卽允之不二時陶己宛轉畢命王則延至五大時始行就斃古語云治亂國用重典明府此舉深合除暴安良之意乎 
[寗波官報]  
　　新任提標中營前署衢州協張叅戎聞於十六日由省起程大約二十日左右可以履新○前報寗波府胡練溪太守於上月廿一日因公晉省兹悉己於日前回署云 
[廣東官報]  
　　六月初六日補用通判向熙禀知委都城厘務初七日補用縣丞胡家瑞禀到京來補用直隸州曹椿江禀知會辦臨全大江省局初八日補用同知鄒贊元禀知代辦佛頭洲厘務初九日補用府經歴曾壽榮禀到京來初十日准補琼山縣劉思敏禀謝飭知十一日補用同知黄嘉敬禀知接辦保中差十三日隆升塲恩奎禀辭赴任補用鹽大使周志端禀謝留辦緝私十四日補用府經歴黄恭禀知解米往桂林十五日新選高要祿步司日樹棠禀到京來十六日補用同知彭光業禀知委總辦蘆苞厘務十七日直隸州崔玉禀知丁憂候補通判盛錫藩禀知試用期滿 
[鄂渚官報]  
　　六月十八日候補從九王倬奉漢黄德道委查漢鎭居仁坊街道差赴兩院禀知二十日候補通判陳桂奉臬憲委赴襄陽府會審官城縣京控案件禀知候補同知直隸州李紹逺奉　臬憲會委武昌府讞局帮審案件赴院禀知署廣濟縣王祜赴兩院見辭赴在藩憲牌示長陽縣知縣員缺飭本任之龔榖回任東湖縣知縣員缺飭准補之斯康房縣知縣員缺飭新選之張超　赴任 
[金陵失愼彚登]  
　　本月十三日夜漏三下方倚水檻納凉忽聞警鑼亂擊趨出視之知係三坊巷福永祥鞋鋪失愼該鋪樓上下四間盡付一炬延及左首馬公興鴨店右　松盛錢米店某姓熏魚店對門某姓煤行某姓明瓦店澹益源筆店某姓剃頭店祝融過處俱化灰塵錦春周茶社則燬其一半至起事之由聞因鞋鋪彩將就寢然紙撚捕蜰虫悞燒蛟帳遂肇斯灾鞋鋪　屬俱若仙人之好居樓有一四歳女　當火起時己睡熟矣家　搬物怱忙不遑顧及迨孩驚醒長啼而梯　被燒　從奔救洎火熄將屍骸搰取則頭焦額爛早己慘不忍觀矣至十五日十二點鐘時廣東會館左側塘邊茅舍中又因午炊不愼突兆焚如一轉瞬間延燒十數椽房屋幸水龍蜂擁而至竭力噴澆未及一時立卽撲滅否則勢若燎原其禍尚堪設想哉 
[憲示照錄]  
　　欽加布政使銜分巡寗紹台海防兵備道兼理防軍營務處薛爲曉諭嚴禁事照得自去年以來防務解嚴凡寗波台州鎭海定海各防營陸續遣撤勇丁至七八千人之多其籍隸湖南者均經本道察度情勢或派兵輪或雇商輪送往漢口俾得遄歸故　各安田里所以爲該勇等籌出計卽爲地方籌安謐也乃聞該勇等多　去而復來或留滯不去且時有會匪混迹其中行蹤詭秘黨類繁夥前月　孝又一犯 
 
 

Page 11

 
 
由鎭海營叅府拿獲搜出木戳圖記各件語多悖逆貴爲會中著名頭目當經提督車門發交鄞縣審訊確供　按軍律正法以昭炯戒本道詳閱供目榮訝　犯讀書　字兼挾技藝儘可自食其力何苦爲此至拙之計人低始則受人煽誘繼則藉以自豪惡習所錮自蹈　　　　分可　　　例載凡不逞之徒訂　結拜弟兄彼唱此應爲害良民者照謀叛律治罪自自者准其分别减免　窩藏者　容留外省　棍　近邊元中　令何等森嚴人人當知自愛查該勇等所以旣撤復來者　稱招訪親友或　再謀人營試思辦防數年餉項支絀在營者尚須　撤　復招募之理該勇等逗遛數月旅資闕乏必致飢寒飢寒所迫則流而爲盜爲匪以干刑戮　所難免矣本道用是惻然於懷不能不嚴　曉諭着　　　迅速還鄉各以所能自謀生理農　商賈在所自爲及此承平之時共享安全之福豈不樂哉自示之後除移行地方文武驅逐　勇外一面　　暗訪倘仍有怙惡不悛結黨　盟煽惑愚氓者　必嚴拿查照律例以軍法從事如有前由輪船送至漢口私自折回者一　員并認出亦　從嚴究辦如客　民户容留游勇致滋事端應　該勇所犯之輕重分别科罪客棧仍卽封閉不准再　本　有言在前決不放寛懍之愼之　違　　 
[海鹽徐古春先生虔合辟瘟散委解災區]  
　　辟瘟散專治傷寒傷風憎寒壯熱頭痛身痛腰痛目脹鼻塞風痰咳嗽吐　口渴便　内陽飮食及感冒四時不正之氣發痧瘟疫瘴癘三瘧赤眼口瘡　毒流注脚腫風火喉痺毒痢風熱斑疹牙關緊急手足　水閉目不　　　心疼心慌等症患者先用二分吹入鼻孔再以二錢卽用開水或薑湯冲服小兒减半重者三服卽愈屢試屢騐同仁廣布功德無量　光緒丙戌　　得鹽徐古　挈子庾香孫肇榮敬　神縣門人李文瀾今監製華亭張國華書榮味列後製　术五錢明雄黄製川樸生有草貫衆　半夏滑石川　熟大黄藿香以上各二錢桔梗神麯各三錢白芷炒枳殻公丁香柴胡薄荷廣木香防風陳皮草果荆芥皂角香需細辛硃砂羌活前胡　菖而以上各一錢右藥共爲細末收入瓷瓶勿令洩氣每服二錢小兒减半開水送下　藥齋戒虔修謹求絲業會舘施少欽封翁趙味青茂才便　速寄災區遇病敬送費神心感上海英大馬路善餘里徐圓成叩託○接誦諭函昑悉壹是　誠所著佩服弗諼瞻厚誼之殷勤荷良方之調劑解　區而施法躋夀宇以歡　除非思患豫防胥袪酷暑俾得沾仁咸感儼被甘霖文子文孫同心同德謹登報簡用抒佩忱上海北市絲業會舘　　公所愚弟施善昌愚姪趙炳藜拜誌 
[藥鋪丹丸午時茶委解災區]  
　　啓者本埠北市蔡同德藥材寳號助來藿杳丸二千服蟾酥丸一千服臥龍丹一千服　瘟丹四百服紅靈丹二百服午時茶二百服共計丹丸裝成一箱計四千八百服委解山東仔心利濟防其患於未來脱手轉圜沐其恩　靡旣　伸感悃謹　蕪悰[  上海北市絲業會舘籌賑公所少欽施善昌謹誌]  
　　嚴虎　同譜兄太守伯雅世伯之長公子也年　弱冠玉立亭亭尤復侵於清豪於飮詞賦丹青篆隸鐵筆無不工妙仲春時君赴試　　余餞别於吳門客館孟夏卽得捷報出長才以博一衿固早決其易如拾芥余奔走風塵未獲登堂叩　神交百里虎臣其　諒我乎頃閱申　中大著並諸君和作不勝欣抃敬步太守原韻聊佈俚言用伸遥賀○百花頭上兆占先君於元旦夢食梅脯衣染爭　　汁鮮雲錦妙翻新樂府君兼工音律霓裳快詠大羅天奇才夙擅機雲筆長價應聨薛卞緣記否吕公元宰語當年佳話卽今傳○萬里鵬程發軔先筆花芹藻一時鮮快親嘉蔭留棠舍謂太守雅有先聲樹木天謂令叔緇生老伯二月蘇臺開宴會三生蘭石啼因緣登堂鞠飅細遲我聊把新詩倩　傳[  鴻城頴川叔子弟圡芋脱稿於五茸客次]  
　　贈吳少琴詞史昨讀惜紅生滬上十眉詞中有品評少琴一首風情旖旎不减玉溪卽步元韻以博一笑錄　霧裏看花客政刊○一曲琵琶斷續餘翩翩風度郤誰如前身合住神仙境妬煞姮娥未許居[  碧湖釀花仙史初稿]  
　　接奉嘉興新篁里張宜　舅兄函欣審哲嗣桂芬内阮蒙瞿大宗師撥入府庠賦詩誌喜對偶參用雙聲疉韵呈霧裏看花客吟　郢政○元燈迭曜話新篁爭羡賢則列上庠汲古藏書供攟拾兄家有清儀閣曩時令曾祖叔未公卽廷濟藏書不少名公鉅卿常往觀焉連年奪錦競稱揚子操内阮入頪後桂芬内阮接踵而起雲程騰　洵聞遠内阮一字聞遠名實相副風致翩躚總異常眞箇擷芹欣接踵擢科須賦鹿鳴章[  妹壻趙炳藜待定草]  
　　吳閶祝君聽桐今之風雅士也琴棋書畫無不精于鐵筆之道尤爲擅勝余因藜牀舊王而識之已四年矣以素紈　繪卽贈小詩二首郢政○海上風流渺不聞半生心事托　君何時再入南薰舘此曲泠然坐碧雲廿年燈下慣題紅鏡約釵盟瞬中愧我袖藏詩稿富輸君設　本來工　載酒江湖落拓身低從紙上唤眞眞素紈還寄多情客替寫青樓夢裏人[  梁溪瘦鶴詞人稿]  
[礙范石湖田園雜景詩]  
　　白板雙扉蠣粉墻村居岑寂少塵忙魚柤繭税都輸郤閒着茫鞋步晚凉杏花雨過剛梅雨楊柳風和又楝風睡腥山居蕭寂甚買竿學作釣魚翁　日風從　攏過山居四月氣清和童孫未解　耕作也學村中唱稻歌桑隂曲折亞枝　自在流鶯恰恰啼昨夜溪頭正梅雨前村又漲幾分泥石首來時楝子香買魚沽酒度端陽今年不欠官家税佳節家家　舉觴閒看村童摘野蔬裹鹽沽酒晚凉　溪中昨夜添新雨釣　鯿頭一尺魚桑麻院靜午雞聲竹簟凉床似水清　柴門無箇事修篁滿徑筍初生院靜蟬聲度緑槐門前盤石凈無埃兒童游戱溪橋慣刺得前頭小艇來竹徑桑隂靜　門泉香井冽酒初温畫長吟罷抛書卷閒聽山歌度野村出水亭亭滿碧渠溪頭水淺雨晴初桔橰架下科頭坐水榭風亭總不如滿天星斗逐溪斜不辨縱横路幾又最是田家好風景一星燈火夜看瓜一天凉月水同　萬井長更續短更祗有前頭守邨犬吠聲遥聽有人行[  丙戌仲夏下浣武林省身防過子少卿氏蔡寳善木定草]  
[上海三馬路與昌絲棧陳竹坪經募山東賑捐六月廿五日第三百四十五次清單]  
　　無錫縣正堂裴交來顧鏡秋洋五十元又濟順公與洋十元又笙記洋五元顧慶記秦氏無名氏各洋四元無名氏洋三元顧貞記内吉王紹記各洋二元顧叔記明記張氏各洋一元柏記培記各洋五角顧詒記錢七百五十文十三户共洋三十元錢七百五十文又楊心栽先生經募秦夀昌無名氏各洋二元聯芳居無名氏貽清堂忠孝堂探杏軒無名氏凌伯升無名氏唐輔臣各洋一元燕貽堂洋五角汲古齋錢六百文鴻號無名氏漱芳齋無名氏各錢五百文碧蔭　錢四百文無名氏一粟生無名氏不書名楊潭千崇德堂無名氏厚記各錢三百文十三户各錢二百文五户各錢一百文無名氏錢五十文四十五户共洋　一元錢三百文又厘局經募蘇善士錢廿千文陳善士錢十千文江程楊劉譚五善士各錢二千文吳善士錢一千二百文施吳晁土五善士各錢一千一百文朱錫記謝朱吟記徐將蘇張朱黄馬張倪十二善士各錢一千文蔡劉楊蔣陳五善士各錢五百文廿九户共洋五十四元錢九百十六文以上五册共來洋一百六十五元錢一千九百六十六文　通裕局寄來○無錫麗生莊沈方翁善士經募陳榮記洋五元麗生銅洋廿元桐記洋一元科心軒隱名氏各錢二千二百文無名氏錢一千一百文泰生錢九百文潤記無名氏各錢五百文桂記錢三百文又募鮑永盛錢二百五十程星如錢一百五十文二户各錢一百文一户錢五十文又募張許氏爲産後病根未除求速愈洋三元孫晴香洋一元鄒崇德洋一元又募靄祥洋三元又募乾泰和洋一元節省氏錢五百文勉力氏錢三百文無名氏錢二百不書名錢一百文又募無名氏洋三元又募瑞豐號銅洋二元以上七册共來洋廿七元銅洋廿二元錢六百五十文○無錫汪逸來翁經募保庸典王源來各洋二元穎川汪不留名乏力人王宣薛慱親仁陳善增王源隆恭儉葆仁各洋一元葆素思貽崇禮堂隱名人各洋五角以上十六户共來洋十六元○沙溪溢茂號經募萬隆公典元成興各洋二元正記茂記仁記各洋一元松記錢一千文退思氏補過子樂一生各錢三百文居榮三翁琢成味經居各錢二百五十文二户各錢二百文二户各錢一百文以上十六户共洋十元○甯波其茂經募鄭信之張馥生張正初各洋一元○蘇州福昌和錢五百又募章康如錢五百文胡子琴徐西亭稽瑞甫各錢四百文李立生周少漁各錢三百文韓仲芳盛渭如伍怡如稽培風元讓卿各錢二百文三户各錢一百文五户各錢五十文以上廿户共洋四元○漢口震昌祥記錢五百文又募李鏡波桂泉文烈三謝康衢文運王德宣各錢二百文六户各錢一百文以上十三户共洋兩元○崑山無名氏洋三角又錢五百五十九文又錢一百文湯氏錢一百六十八文葉氏錢七十三文求安氏張和星各錢一百文以七户共洋一元三角○漢口鴻昌行銀四錢四分又募高星記銀三錢怡和鼎錢六百文泰臨先生和興文各錢四百文聚裕慶利盛曙鼎豐起宏順各錢三百三户各錢二百文八户各錢一百文以上廿户共銀三兩三錢申規銀三兩五錢○杭州孫慶祥錢二百五十文又募陳子琴錢二百五十文陳彤柏錢二百文丁福泉錢一百文以上四户共來虚對一個小洋二角半以上均係塔册○與字册杭州養吾菴完願洋五元又爲室人求病速愈銀六兩一錢九分申規銀六兩二錢八分六厘又銅洋一元○急單杭州屈成氏洋六角覲光氏成性氏各洋五角馮氏二户合洋一元安定子木氏洋四角以上六户共洋三元○漳州魏川洋十元由老大頤號交來○嘉湖　署交來徐心禪洋二元紹興陳嘉猷虚對洋四個足對洋一個金戒一條重二錢銀小手鐲二雙計七錢○敢訓堂申求合家安康洋三元銅洋二元怕細人銅洋一元　廿人四户銅洋二元林士記洋二角○本日共收英洋二百五十一元半規銀九兩八錢三分六厘銅洋廿九元虚對洋五個小洋七角半錢二千六百十六文金飾二錢銀飾七錢合併申明 
[上海四馬路文報局内恊賑公所經收賑捐六月下旬清單]  
　　廿五日急單王介眉翁交來趙王氏保菊兒患病求速愈洋二百元武陽保嬰總局交來叚省余先生募龔彩軒三元吳成之陸細珊二户各二元○廿六日無錫元豐行募馮樹德堂洋十元李洪興王祥品二户各三百文黄斌奎姚子和范子良三户各二百文姚毓德王仲義張鳴珠吳寳聚周子芳張芸坡孫方記朱霖山殷保滋韓星愈無名氏曹鈺如顧澹淵十三户各一百文實收英洋十元錢二千五百文大通電報局邵瀛村翁交來無名氏廢時辰表一只連銅練　匙○二天共收英洋二百十七元錢二千五百文廢時辰表一只連銅練鑰匙 
 
 

Page 12

 
 
   
 
