# 1898 - 304 - 4909180

 

Page 1

 
 
[外臺秘要出售] [  圖書集成局代啓]  
　　是書爲唐王刺史　所輯刺史在臺閣二十餘年蒐求古今奇方凡一千一百餘種裒成四十卷鈎元提娶卓著　效宋孫中丞刻之於前　程敬通先生刋印於後　黄　久巳奉爲　臬惟坊本流傳不免　魚亥豕近由煥文閣主人覔　程刻原本俯本局用新鑄鉛字排印現已工　定價碼洋兩元五角申報館帳房申昌書室及三洋經橋煥文書局文淵山房棋盤街江左書林十萬卷樓曁漢口鴻支順記湖北省城煥文書局均有發售此佈 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而　世其中自漢唐宋明諸文二百世餘　歴代名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之坐璧每部計洋七角上洋三芽閣橋飛　閣發兌此佈 
[中國欲振海軍宜擴充船政局自製戰艦論]  
　　治兵之道防海與防陸並重海戰與陸戰相依陸猶人之身體也海猶人之手足也防陸不防海猶人之有身體而無手足也手足不全是謂廢人雖有心思雖有才力亦終於一物不能持一步不能行而已方今五洲通道海禁大開歐西各强國方以其輪舟之快利鐵甲之堅厚凌駕我中華一言之失一命之　而艨艟巨艦已入我口岸佔我疆土以相要挾矣豈非我國不講海戰有以致之乎或曰中國雖無海戰而未嘗無水戰其見於史册者以吳楚爲　古漢有伏波横海樓船將軍等名目晉有王濬之下益州唐有李皋之拒虜宋以後代有水軍之制國朝髮逆之亂曾文正公創長江水師卒以制敵命成中興之功然不過用之於或江或河或沿海諸地而已初無所謂火輪鐵甲以相逐於　濤駭浪中也厥後當事者稍知彼之所長與我之所短於是創立海軍之議興焉初向各國購造繼立船政局於福州自行製造而使法員督之自是以後中國海軍分南北洋二大隊規模粗具日漸可觀惜甲申之役一挫於法人甲午之翁冉創於日本舉所有鐵甲銅甲巡洋魚雷等艦盡付東流遂使一二守舊之流藉爲口實謂中國但須勤練陸軍而以創立海軍爲非計嗚呼是豈不知當今之時勢乎中國昔時但知閉關自守素不與外洋各國聘問相通而各國亦未深知中國之强弱如何不敢妄生覬覦卽或偶有齟齬擾及邊　時各國亦未有堅船巨艦之　　僅攻掠陸地我惟以陸軍　之而已足與之爭雄長矣今則各國海軍之製日精堅船巨艦多者數百艘少者亦數才艘重洋萬里瞬息可至我中國則重門洞啓大海無攔使因海軍之失利於前而遂謂海軍之不可用是不啻因　而　食也雖然往事已矣　　之患尙無窮期環顧諸邦方鷹瞵鷚視以伺我隙苟無海軍其將任敵人之長驅直人蹂躪我土地乎故爲今之計莫急於重設海軍而重設海軍莫急於擴充船政局廣自製造蓋自製則工價廉而成本省不購諸外洋則工料皆可靠而中飽之弊亦可免雖目今旅順大連灣威海衛膠州澳等處凡足爲海軍根本者盡爲他國佔據而沿海諸要隘之存留者尙復不少亡羊補牢見兎顧犬未爲　也或又曰信如子言中國之宜復振海軍也明矣其如經費之不足何則應之曰凡事興一利而有益於全局者合全力以爲之可也今海軍之立雖爲防海實與防陸相爲表裏何則陸軍僅能禦敵人於已入境之後海軍足擊敵人於未入境之前防海卽防陸也誠能於沿海各省擴充船政局而使内地各省提撥專欵衆擎易舉其振興也不難要在各省督撫之和衷共濟合力籌商取各浮費一一皆裁汰之而以爲製造戰艦資則亦不甚難辦尙何憂經費之不足哉况今聖明在上百廢俱興曾降擴充海軍之詔則凡爲督撫者自必忠忱共矢不避艱難竭力籌欵固我海防以不負委任而措國如磐石夫二人相撲其力之勇怯身也而所以運其力者手足也中外相爭其所爭者陸也而首賴以爭勝者海軍也我故曰防海與防陸並重海戰與陸戰相依 
[本館接奉電音]  
　　昨日下午京師飛電傳來上諭三道懿旨二道敬謹譯登○九月十八日奉上諭崇文門副監督著崇禮去欽此同日奉上諭盛宣懐奏請速籌糧儲以固邦本一摺倉儲爲民食攸關迭經降旨諭令各督撫嚴飭地方官實力舉辦以備災歉兹據該京卿奏稱近來州縣辦理正供往往視爲具文甚至侵吞虧蝕十邑九空一遇偏災請蠲請振緩不濟急似此任意玩泄罔恤民艱實堪痛恨著各直省督撫督飭各州縣將原有倉榖悉數買補足額其素無倉榖之處亦卽設法籌辦按年查騐除陳易新具報存倉實數至設局講求農政業經通諭飭遵並著一體認眞勸辦將案奏聞用副朝廷足食備荒至意欽此同日欽奉慈禧端佑康頤昭豫莊誠壽恭欽獻崇熙皇太后懿旨前因湖北廣東雲南三省巡撫並河道總督應否復設先後諭令軍機大臣吏部會同妥議具奏兹據詳細擬議會奏請旨辦理各摺片各省總督巡撫國初以來屢經裁移攺設本已斟酌盡善現在應行整頓諸大端不在裁减職官而在總核名實總督專重兵制巡撫專重吏治誠能各盡其職自可相得益彰倘使坐擁封圻辜恩溺職同城則各持意見專任則益形叢脞徒事更張無裨實際甚無謂也所有湖北廣東雲南三省巡撫均著悉仍舊制勿庸裁倂湖北巡撫著曾鉌補授廣東巡撫著鹿傳霖補授雲南巡撫著丁振鐸補授至河道總督一缺專司防汛修守事宜亦非河南巡撫所能兼顧並著照舊設立任道鎔著仍回河東河道總督之任該督撫等務當體念時艱實事求是毋負朝廷愼重設官之意又片奏遵設雲南糧道各缺等語督撫旣未經裁倂其餘各員自應一仍其舊雲南糧儲道並南關同知之缺均著毋庸裁撤嗣後除各局所冗員仍應認眞裁汰外其實缺地方各員不必輕議裁撤以重職守該部知道欽此同日奉慈禧端佑康頣昭豫莊誠壽恭欽獻崇熙皇太后懿旨軍機大臣會同總理各國事務王大臣六部奏武塲改制事宜遵旨分晰條欵詳議具奏一摺武科改用槍砲原爲因時制宜起見惟科舉之設無非爲士子進身之階至于訓練操防尤以營伍學堂爲儲才之根本所有武塲考試及鄉會試均著仍照舊制用馬步箭刀弓石等項分别考試前據兵部奏請各省營用武進士及投標武舉人令練習槍砲約定勸懲章程卽著各督撫一倂遵行不准虚應故事其在京侍衛于錄用後著由該衙門咨送神機營一體練習至各省武備學堂應由各督撫酌定建設所有未經考試各武生等均就近挑入學堂習格致輿地等學及砲隊槍隊馬隊工程隊諸科以備折衝禦侮之用朝廷作育羣材武備與文事並重該督撫等務當鼓舞振興實事求是毋負諄諄誥誡至意將此通諭知之欽此同日奉上諭工部奏遵查京師城垣各工情形開單呈覽一摺著派趙舒翹英年再行詳細勘估分别工程輕重奏明請旨辦理單三件倂發欽此 
[英國備兵]  
　　本月十八日倫敦來電云目下英國竭力籌備戰務并將水師一隊加意整頓一經發令卽可効 
 
 

Page 2

 
 
命於洪濤巨浪之中水陸各軍諸大員亦皆昕夕不遑悉心籌畫所有豫備後備諸兵及團練兵大約亦須徵調雖尙未知其欲與何國交戰然度以臆見或者因阿非利加之事以致與法國失和恐法國猝起戎機故不得不綢繆未雨乎至外間謠傳不一有謂其意注於中國朝廷者然以意測之恐未必也 
[委查運庫]  
　　鎭江訪事友人云淮南北鹽課銀兩向儲兩淮運庫每年例由督鹽憲委員盤查一次本屆劉峴帥特飭常鎭通海道長久山觀察就近往查觀察奉委後卽於本月十六日辰刻排導至怡和碼頭渡登官舫用小火輪船帶赴邗江鎭城文武印委各官咸赴江干恭送如儀 
[考試學生]  
　　金陵訪事友來函云金陵水師學堂開辦以來所有頭二兩班學生均已次第學成奉派入南洋各兵輪船充當駕駛測量等職三班學生現亦遞升頭班是以堂中遺缺甚多前月經總辦柯受丹觀察出示招考聰頴子弟報名投考者不下百數十名之多乃定於九月十一日在堂考試凡有材堪造就者皆挑取入堂肄業 
[梟匪横行]  
　　松江訪事友人云閔行梟匪孫玉爲賭窟中巨擘陰購槍船十餘號糾合羽黨百餘人以資保衛華奉金三縣積案纍纍購緝未獲有南橋阿妹者慕孫玉名往附焉頗見信任聲氣旣廣遂别樹一幟由是兩人積不相能殊有兩雄不並立之勢邇來阿妹偵悉孫在奉賢縣屬莊家行鎭開塲聚賭遂糾衆馳往本月初三日破曉時突入孫舟孫於睡夢中驚起鳬水圖遁不料阿妹等密設網羅無從逃脫致被將左股斫斷擲置舟中聲言載赴海濱抛棄地保見已肇事堅執不可立卽捆解奉賢縣署經金大令訊明收禁似此以暴易暴良懦仍不能高枕無憂除惡務盡是所望於賢有司 
[白下决囚]  
　　金陵訪事友來函云九月初七日由大憲飭提冶山廟刀傷事主案内兇犯童加禾王聞齊二名綁赴市曹梟首示衆越日江寍縣戴子和大令又奉到釘封公文爰於十一日清晨會同三大營在内監提出搶刼江寍鎭某姓絲案兇犯許二一名當堂點騐押赴笪橋市行刑許犯自提出縣監至行刑之地一路高歌狂語桀驁情形至死不變是眞愍不畏法者矣 
[四明火警]  
　　寍波采訪友人云本月十五夜三鼓時郡城開明橋大街面北之某姓織補衣裳店方聚多人賭博忽將火油燈潑翻登時滿屋皆火警鑼報處聒耳聲喧少焉遠近各水龍及寍防局洋龍風馳電掣而至文武印委各員弁亦皆到塲督救無如是處河道湫狹水流淤淺不通以致祝融氏跋扈飛揚左衝右突迨竭力救熄已燬去二十餘戶計共樓屋六七十間矣亦浩刼哉 
[温郡官塲紀事]  
　　温州訪事人云前任温州府王雪廬太守琛交卸後尙居府署清理交盤題糕日始携同瀛眷附乘招商局普濟輪船由滬換船赴省都人士之設筵祖餞者絡繹不絶○新任永嘉縣縣丞丁二尹於本月初七日附招商局普濟輪船至甌禀見道府兩憲太約重陽節後卽須擇吉接鈐惟前任章二尹分駐柟溪建有衙署未悉新二尹在郡接任耶抑須仍赴防次履新想須俟禀請道府憲示遵也○前署玉環右營守備梁子香守戎偶爲造化小兒所弄延醫診治藥石無功旋於前月二十一日病故出缺○吕輔臣守戎永祿奉劉吉泉鎭軍牌示委代理玉環右營守備擬卽筮吉履新旋以初八日爲其少君畢姻吉期是以延未赴任聞少君娶林祥卿千戎之女公子今輔臣守戎委代守府遞遺千總缺適委林千戎擢陞兒女姻親同時陞署又恰值合卺之期亦佳話也○管帶新寳順小火輪船布羔山都戎因公至温初六日抵埠小作勾留卽於初八日展輪而去 
[金陵官塲紀事]  
　　金陵訪事友來函云江蘇候補知縣趙大令興霙前由督憲劉峴帥檄委督轅監印差邇者江寍府六合縣知縣楊覲圭大令因母病禀請交卸藩司胡芸臺方伯牌示委趙大令前往接署至監印一差另委候補知縣江大令孝詠接辦○江蘇候補知縣李大令作霖在省需次多年經前升藩憲松鶴齡方伯委署淮安府鹽城縣缺大令年逾古稀捧檄之餘闔家歡忭不意握符未久卽以海禁未嚴被議撤任大令精力已衰又加虧空罣誤之後幾不欲生事爲省憲所聞憫其因公獲咎因諭令接署之張大令義澍代爲設法補償并准將任内捐繳股票原銀二千兩抵充解欵似此體卹貧員可謂無微不至矣○兩江督憲劉峴帥前奉創辦學堂之諭擬將舊有之儲材學堂攺爲江南中學堂特委候補道蒯麗卿觀察總理其事觀察奉檄後卽日謝委到差嗣忽於本月十二日親詣督轅力辭斯任 
[東瀛雜錄]  
　　日本訪事友人來函云十月十號接朝鮮來信言韓王中毒之事乃金鴻陸所爲刻經韓廷議將首犯流配全羅道黑山島其從犯兩名擬絞妻孥亦科以連坐之罪○日前陸軍大臣出有示諭謂明年應募候補武生計步兵科三百三十一名騎兵科四十六名野戰砲兵八十二名要塞砲兵四十二名工兵科二十四名輜重兵科二十五名合計五百五十名各地方幼年學校生徒每校約取五十名又臺灣擬招民兵二大隊待訓練成熟歸總督府調遣○日本太子於東歴十月十號往京都遊歴隨從者爲細川東宫大夫黑田東宫武官長高連東宫侍從長橋本宫中顧問官等數員 
[錦秋墩冶秋詞]  
　　京師訪事友人云向例十月中各街巷搭蓋窩棚添設更夫今將冬令理應加意籌辦是以各叚守望保甲局員定於九月十五日爲始日夜帶勇梭巡所轄地方以輔冬防之不足○正陽門每日於傍晚五點鐘關閉夜間十一點鐘先開一扇以便各部院堂官入朝呈遞章奏閒雜人等則一槪禁止出入步軍左右兩翼總戎往來稽查以防盜匪夤夜匿跡九月初十日夜正陽門守城兵士玉祥竟敢擅放閒人出城被左翼兵役查獲解交步軍統領衙門飭將玉祥枷號一月每日派兵押至正陽門甕城示衆以儆效尤○順天府政務殷繁勢難兼顧故須丞倅分任其勞凡錢糧戶婚田土等案由治中校閱呈堂詞訟禮儀雜務由通判校閱呈堂俱書名畫押以免遇有處分互相推諉蓋所以清案牘而重責成也 
[羊城雜俎]  
　　廣東訪事友來函云學憲張宗師按臨潮州巳定期九月十二日取齊省城各闈姓廠又開收三陽　宫闈姓一時射利之徒無不趨之若鶩○月前各憲札催省垣各街舉辦團練廣濟醫院紳董擬將遣散之安勇招回若干名分派各街認眞巡察以備不虞惟省城地方遼闊所需經費甚多一時恐難籌撥只得仍循舊章雇街道勇數名藉資自衛 
[蘇堤殘柳]  
　　杭州訪事友來函云本月十三日杭省聨橋廣福廟内演劇酬神時適天氣晴和男婦老幼之往觀者幾於霧聚雲屯至三點鐘時人叢中忽聞有人大聲呼云北首巖墻將傾覆何不速逃觀劇者舉首一望但見牆已裂縫二條一時不及細察奮身躍下恐後爭先立足不定致被擠倒者約有十餘人身上俱受損傷司馬渡巷人某甲頭觸於石血流如注神色灰敗幸由相識者報知其家舁往廣濟醫局請西人救治東清巷入吳某年約五十左右因患痁疾欲藉觀劇以避瘧鬼受驚之下氣不絶者如絲同來者以薑湯灌之始得稍甦卽命輿舁之而歸是日婦女之墮簪遺珥者更不計其數當肇事之初市上喧傳傷斃人口不知凡幾及經親往探視方知市虎謠傳並無其事至牆上裂痕已有多時因爲秋雨所淋剝去浮面石灰非果有所損傷惟當倉猝之間不暇辨别致有此禍耳○浙省杭紹兩屬沿江一帶沙地均種植木棉本年收成豐稔價值甚廉當新花上市之時帶子花衣每擔僅售洋六元左右其店鋪中彈熟零售者每斤祗一百六十文較之上年减去十分之三近日中外商 
 
 

Page 3

 
 
人收買過多行中藉是居奇省中各店銷塲日旺而來貨無多爰於十四十五兩日邀齊城廂内外同行在佑聖觀演劇二天各店一槪停工同議加價聞此後每斤需錢二百文居民之爲禦冬計者一聞此言不禁愁眉雙鎖矣○浙省軍裝局向設於藩署東偏其門本係南向現因不甚謹愼兼之進出稍迂是以由局憲札飭候補通判徐别駕光鎣將局門攺造朝東考功房舍等處亦一律拆造别駕奉札後卽估量工價擇於本月十二日開工 
[頂禮慈雲]  
　　昨爲觀自在菩薩誕辰江海關道憲蔡和甫觀察松海防同知劉乙笙司馬上海縣丞劉耀庭二尹主簿孫立幹少尹典史蔡季清少尉提右營廖楚材參戎城汛張縵雲千戎守備楊彦臣守戎咸於清晨命駕赴老北門内沈香閣觀音大殿拈香頂禮禮畢在官廳茗談片刻始各分道而回 
[大令回滬]  
　　上海縣王欣甫大令赴松禀見張子虞太守臨行時諭以卽日回滬故縣署執事人等均於昨午赴碼頭迎迓及至三點鐘時鳧旌遄返命駕進城先往道轅謁見蔡觀察旋回敬業書院公館 
[鳬舄留申]  
　　正任上海縣黄愛棠大令賃屋滬北英界會審署附近暫作公館擇於出月初三日鶯遷出署在滬度歲俟明年杏花時節然後北上入覲天顔 
[日皇華誕]  
　　今日爲日本明治天皇華誕日人謂之天長節駐滬日本總領事官小田切君在署張燈結綵陳設一新午前九點鐘時日相伊侯偕領事官及本埠各日商向日皇小像前行朝賀禮及至亭午大張盛筵邀請前駐日本大臣裕朗西星使及江海關道蔡和甫觀察並駐滬十三國領事赴讌晚間七點鐘則本埠各日商會讌並雇西樂一班以伸慶祝禮也 
[請員襄讞]  
　　上海縣署帮審委員李葆初二尹奉道憲札委接辦改過所兼稽查江海南關差務當卽交卸帮審差使聞王欣甫大令擬請金陵候補知縣張明府至申襄理讞案然尙未見明文也 
[秋賽紀二]  
　　昨爲秋季賽馬之第二日微雨灑途嫩寒宜人雖游客不免略爲掃興而西人則逸興豪情仍不稍减下午各駕名駒馳驟於平原淺草之間是日共賽九次第一次九馬順全隆勝第二次十六馬太古經理洋人勝第三次十馬又順全隆勝第四次十一馬沙遜匯票洋人勝第五次七馬工部局洋人磅勝第六次十三馬仍沙遜匯票西人勝第七次十二馬又沙遜匯票西人勝第八次九馬烟臺和記洋人威勝第九次十三馬匯豐洋人羅夫勝時則暮色蒼茫炊烟四起雖不若前日車水馬龍之盛而靑衫白裕往來於十里洋塲者尙覺興高采烈今日更有跳浜之舉想乘興往觀者當更不乏人也 
[查拿賭博]  
　　江南提督李壽亭軍門查得邇屆秋榖登塲鄉民糶榖得錢有等賭徒勾串梟匪光蛋專　鄉僻之處聚賭抽頭藉此漁利民間胼手胝足之資付之一擲甚至賣男　女家散人亡且賭輸急迫致成盜賊而客匪亦藉此停留爲害地方莫此爲甚爰札飭標下駐上海右營叅將廖楚材叅戎轉飭城汛守備各武員嚴密查拿保衛閭里並頒發告示一通嚴行禁止廖叅戎奉札後立卽飭弁查拿想從此賭風或可稍息矣 
[駁船沈覆]  
　　昨有駁船一艘滿裝洋布百餘件往虹口交卸旋以風浪甚大在金利源碼頭暫泊適值潮水大漲以致覆沈舟子三人一倂落水幸由鄰船援救得慶更生打撈洋布則已失去四十餘件矣 
[薤露雙聲]  
　　前日小東門外集水馬頭有一無名男子倒斃街頭十六鋪地甲報知南市捕房王捕頭令報請同仁輔元堂給棺收殮小南門外徽寗馬頭亦斃一形似乞丐之人某號巡街捕勇查見後報知捕房捕頭倩二十三鋪地甲查明有無屍屬再行核奪 
[馬路工程局瑣案]  
　　前日南市太平馬頭鷄鴨棧主劉某雇船戶朱世結由浦東陸家渡載貨而回行至浦濱正欲起岸突有張金炎者冐充貨捐局委員帶領自稱扞子手之陸錦榮及自稱查艙巡丁之沈阿狗王興才等躍登船上指爲漏捐聲勢洶洶多方恫喝幸爲四十一號巡街捕勇所見卽將一干人扭至捕房轉解馬路工程局朱森庭明府提訊之下張供年四十六歲浦東洋涇鎭人與陸同鄉沈王均泰州人小的等或爲舟子或作小負販不敢假公濟私叩求恩宥明府飭差移送貨捐局請示旋接總辦王太守來函請爲重辦以儆效尤昨日午後明府復命提案略詰數語判令各枷十日發貨捐局門首示衆俟期滿責釋○東洋車夫姜利扣因挖攺八月分捐照由九號巡街捕勇拘押捕房轉解馬路工程局前日朱明府提訊情由姜供認不諱明府判令笞責五十板限三日内領取捐照方准領車如不繳捐則車輛充公○前日下午東洋車夫朱長甫高富春等在新馬路爭奪生意互相扭毆某號巡待捕勇見之卽拘入捕房轉解馬路工程局朱明府提訊之下以彼此忿爭均屬不合判令各掌頰十下從寛釋出○無賴陸阿慶張阿全在十六鋪橋堍簸錢賭博忽爾起釁互相扭毆由某號巡街捕勇拘入捕房轉解工程局朱明府判令各責二十下一倂斥釋 
[英界瑣聞]  
　　三馬路美仁里蔡姓妓院開設多年略有儲積縫工某甲爲之成衣亦已歴二三年之久頗爲龜鴇所信任穿房入室習以爲常日昨院中人因事出外祇留縫工在家比及回來見房門洞啓查檢各物失去金飾約六七兩之譜尋甲無蹤乃卽開明失單投報捕房捕頭允卽飭探查緝但不知鴻飛冥冥尙能爲弋人所獲否○昨爲賽馬之第二日有某甲者乘脚踏車由大馬路向西至五雲日昇樓折角處其地適當要衝車水馬龍絡繹不絶甲左右不能兼顧致被他車撞倒幸受微傷尙無大害 
[宏恩普被]  
　　日前本館協振所接到濟陽飛卿氏求超生善地助山東振捐洋銀四十八元三角又濟陽壽萱氏爲子病求速愈助振捐洋銀四十七元六角五分又李受敬堂求保平安助山東振捐洋銀二十元又安豫莊交來吳興懐清旅人助山東急振洋銀一百元竊思東省災民當此飢寒交迫之時正苦無可呼籲今得諸大善士痌癏在抱凒澤宏敷善氣彌綸自足感神明而消　戾行道有福古語洵不誣也拜領之餘敬代災黎九叩鳴謝 
[海州來電]  
　　盛京堂嚴筱翁葉澄翁楊子翁施子翁席子翁諸善長大人鑒初六霖由浦起　　沭海沿途飢民紛紛四散由六月至今不斷細詢情形晚稼顆粒無收早稻不過二三分收成今冬難過明春更甚霖勸其回家候振僉云本處乞化無門坐以待斃卽有官振義振亦難以存活不得已分人减口四處逃生豈不知雨雪載途飢寒交迫十人出去不卜有幾人回來言至此無不潸然淚下霖亦爲之酸鼻諺云不怕荒只怕連荒徐海本屬瘠苦加以連荒搶奪紛紛盜賊四起若不妥爲撫恤竊恐挺而走險大局堪虞伏乞諸善長大人設法接濟登報疾呼人人好善誰不如我轉瞬飢寒交迫設身處地情何以堪當必有共濟時艱毁家紓難者不勝盼禱之至霖百叩九月十二日○盛京堂曁諸善長大人公鑒頃至淮化三塲查災得悉上年海嘯潮有二三丈高幸分司下塲運鹽有船千隻救人故傷損不多迭三年缺産灶戶尤苦光緒七年通泰潮災霖曾築基墩千座以避潮令灶戶自挑以工代振頗著成效淮北三塲若一律興築目前藉以餬口日後又可資以避潮一舉兩得海隅蒼生咸仰望於諸善長之拯救務乞送請登報設法勸募倘能先墊數萬金俾灶戶及時興工是則霖所願而不敢請者耳霖叩九月十三日 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
首創格致新法燕窩糖片 
[贈額照登]  
華興公司主人雅鑒橘井同功合肥李瀚章題 
華興公司主人鑑延年益壽二品銜道員用席時熙題贈 
[連中大彩○快得頭彩○批發公道　天成票行]  
華來賜票十一開彩全張四元對開二元四開一元八開六角分條三角澳門彩票廿二開彩全張五元分條五角棋盤街中同芳對面 
[號單已到大彩誌喜]  
英九月份華賚賜號單已到查四彩由本行售與天津洋商密司勃朋所得英十月電報查頭彩上下附彩均由小行售出餘彩不計請得彩諸君快來取洋爲要兹售英十一月票亦請早購是荷外埠來信請認紅字靑蓮邊爲記天成票行 
[號單已到四彩雙喜]  
英九月份華賚賜對號單已到查頭彩售與七家古埃冷二彩售與墨西哥及華賚賜城内三彩售與英國華書登四彩由本行拆與本埠亦中行天成行轉拆與漢口打扣巷利通源票行天津洋商密司勃朋所得頭彩上下附彩售出甚多請得彩諸君速來領洋是荷兹售英十一月份票全張四元○對開二元○四開一元○八開六角○分條三角　　上海五馬路或棋盤街北首北順泰洋行啓 
[查究翻板誤人]  
往年採輯普天忠憤集一書計三百七十頁敦請名流校對無訛經年成書所費不貲原稿今存六藝書局石印發售現查確南晝錦里理文軒私抄翻印三千部余取細閱每篇皆有錯落數十字且間有漏脫全句者以致文理不通買此書者一覽便知勿爲所惑風聞戎文彬翻印此書有王蔡二姓藉口西人與之同股俟查確再爲理論如果屬實不獨有越行規抑亦西人所最不容者也張山民白 
[邵萬生號　醉蟹上市]  
本號常年佳製透味醉蟹按時發售恐貴客賜顧不及週知特再佈聞 
盤店聲明 
[茂生經理火險]  
啓者本行經理皇后及倫敦崙格西火險公司代客保火險事務其費格外公道如有不測迅速賠償不必函問外國總局此布　華正月十一日三馬路茂生洋行啓 
[請得錦標䨇收名利]  
檀香山普閏堂彩票 
本票在該埠創售以逾十有五年開彩之公付彩之速積欵之鉅得彩之易較諸他票詢推第一票設二萬張得彩九百五十七張全張十條售洋二元半張五條售洋一元信購門售五條起碼頭彩一張得洋一萬元上下附彩合一千元二彩兩張各得二千元上下附彩各二百元餘詳章程單紅票立兌所收票欵除付彩一切外所有盈餘悉充該善堂經費數蒙　中外紳商樂購以襄義舉而收大利誠謂一舉兩得小往大來萬金立致也倘有懷疑幸勿賜教兹售英十月票卽華九月十四日開彩隔日電傳頭二彩對號單約半月可到如蒙賜顧原班回件發售各處福州恆昌行廈門全信洋行汕頭泰和行温州永成吉天津福昌泰烟台久大升營口乾益行廣州裕昌恆嘉善泰亨祥嘉湖各埠皆有寄售上海北市有利恆記洋行主人福師能謹啓 
[永安人壽保險公司告白]  
大美國永安人壽保險公司開辦最先分設上海黃浦灘電報局南首第六號洋房内亦已多年久已風行遐邇近幸中國風氣漸開知本公司章程妥善穩實可靠願保者接踵而來因特另設精舍以副中華　官商紳富雅意敦請　王益甫先生經理一切事件如蒙　惠顧請　駕臨該處查閱章程必能詳細面告妥爲訂定恐未週知謹此佈聞　上海永安保人險公司總經理漢密登　董事　朱葆三　張麟魁　葉銘齋　顧敬齋謹啓 
[暹邏大德通燕窩公司]  
首創格致新法燕窩糖片 
謹防假冐　服後方知益身 
此糖全用燕窩以機器去毛疵以化學提精華調以眞味精製糖片不論男女有病無病盡人可服老年添精神中年補虚損幼孩肥身子能除痘瘄症更有肺症痰血咳嗽不暢哮喘氣急夢遺滑精陰虧陽痿癆瘵損症服之皆堪奏效及病後疲弱久不復元或瘰蔓延瘡不收口服後卽能獲痊誠補物之新法養身之極品大盒四元中盒二元庄分上海二二馬路西鼎新里庫門内便是 
[凡生楊梅毒瘡不可不看]  
余性喜冶游前年遭某妓毒手致患楊梅惡瘡滿身腫爛痛苦難言市間化毒藥嘗遍無效幸購上海三馬路慶安里内廣東宏仁堂犀黃化毒丹下疳散内服外搽而愈所異者愈後非但不發且今夏竟舉一雄盖病痊後日服該堂參茸芝术海狗腎種子龍馬丸酒之力也然則同病者盍試之招商局許銘敬謝 
[吐血全愈]  
僕久患吐血醫藥鮮效幸購上海英大馬路萬康醬園對門德仁里内廣東陳恆德堂神效吐血藥膏六元依法服食果然當日立止至今三年有餘未見復發功德欽佩無量乞登報伸謝吳江縣署中許師爺誌 
[廣東趙同春堂蠟丸號]  
金鎖固精丸　　金鎻固精丸 
專治腎元虚弱夜夢遺精玉關不鎖心動精流無夢滑洩夜溺頻多等症服之能固精補髓壯體舒筋非特止遺止滑之功實有調元固本之力每兩洋二角鋪在上海老巡捕房對門開張○分設杭州○蘇州○江西○無錫○温州○鎭江○江隂○蕪湖等處發售 
[敬謝西醫]  
余患哮喘多年今得友告余曰聞　西醫陳先生者品詣兼優由美國考起回來寓在四川路後馬路角嘴復順樓上醫此症亦極爲神效盍往診乎余因往診不數日而果已見全始知　先生妙手濟人宜乎名揚中外也故誌報端以申感謝　李仕淸謹啓 
[此信生縫衣機器]  
乃爲市上最好 
如貴商光顧代客轉買者其價格外從廉本行現有許多各色機器出售特此佈聞上海彚司洋行告白 
[戒烟如意參片聲明假冐]  
上海同慶堂同慶如意同慶如意同慶如意同慶如意 
本堂增製戒烟如意參片迄今五載餘矣片上印成靈芝爲記故人名之曰如意靈芝式旣玲瓏不用土皮烟灰而性更和平味亦甘美服之芳香適口無異出世仙丹食烟一錢服藥三片數日之後精神自壯體氣亦强不月餘而癮亦斷矣以故消售日廣遠近爭購乃人心不古冐效漸多今見市上又有靈芝爲名仿本堂之大盒二百四十片者致買客悞受其欺恐因魚目而减夜光之價不得不聲明刊報以别眞僞特於乙未四月爲始加印牌記買者留神大盒二百四十片價洋一元中一百十片價洋五角小二角五分批發躉買照格外公道附送石印月份牌以免假冐兼戒烟一粒金丹批發　上洋陸家石橋南外鹹瓜街口同慶堂謹啓 
失票 
[招請色老夫]  
今有某洋行欲請頭等洋貨色老夫一位要熟識客帮能攬定貨者薪水格外從豐如願意請函致申報館轉遞可也 
告白 
[咀英書塾]  
本塾日夜敎習英文兼敎算學譯繙信札論說輿圖等課寄膳均可有志者請至老旗昌外街松盛本鋪樓上本塾面議 
聲明退股 
燕窩糖粉化痰聖藥 
遺失派司 
尋丫 
怡和洋行 
經理火險公司 
 
 
 

Page 8

 
 
   
 
 

Page 9

 
 
[小竊被拘]  
　　小竊某甲不知在何處竊得衣包一個行經法界大馬路被包探嚴頌眉看出破綻向之盤詰言語支吾當卽拘解　　　候過堂訊核 
[英界晚堂瑣案]  
　　黄靜山遣抱李子英控稱怡和洋行買辦韋步雲之子灼坪拐騙洋銀前日晚堂讞員鄭瀚生大令倩帮審委員劉　庭二尹提案訊問李供浙江寗波府慈谿縣人年四十有七與黄靜山中表兄弟黄於去冬患病迄今未愈故倩小的投案今春三月杪黄至小　處糾充怡和棧堆裝貨物之役須先籌洋銀二百元交付韋灼坪方能接手嗣於四月初旬與黄湊成洋銀二百元交與灼坪言定西歴六月二號進棧有布川文顧煥文二人介紹及至七月内進棧韋稱爲時已遲另用别人卽向索還原洋一味延約揆度情形實係借推薦生意爲名騙取銀錢請爲究辦韋灼坪供廣東人今夏怡和洋行棧内須用堆裝貨物之人二名黄靜山知之遂交來洋銀二百元囑謀是項生意當卽允許令於六月内進棧遲至七月不來洋人遂雇用别人將洋扣留非出小的之意求鑒二尹謂黄以洋銀交汝豈能倚恃洋人飾詞推諉著原差將韋灼坪押送麥加利洋行交韋華國收領限一禮拜措還原洋逾限提案訊辦○容福記控潘雪英張錫芝調換朝珠鄭大令迭次庭訊已誌報端前晚又經劉二尹提集人證升堂復訊潘雪英供在鴻興客棧執事棧主陸漢章積欠各號往來甚鉅無從彌補今已逃避無蹤六月間曾囑小的代借洋銀遂於容福記處商借珍珠十七粒在鴻運樓押洋一百元後容以珍珠有人購買欲將朝珠調換乃向鴻運樓說明調抵不數日容又來言適有急用托借銀二百兩小的付以洋銀一百元贖還朝珠令其另押容仍以朝珠抵與鴻運樓得洋一百元比至八月底容言朝珠有人欲購價值二百兩苦無洋銀贖回再三懇商代爲取出後經其友包明成在小的處作保乃倩同包姓及張餘芝在鴻運樓作保取出朝珠交與容手容忽妄稱調換僞貨投法界公堂控訴不准報知巡捕捕頭根問原由容稱有人願以銀二百兩置買朝珠被張潘二人調換僞貨捕頭飭卽管押移送案下求恩明察張餘芝供與潘同容福記供潘雪英之語均係揑造以眞調假係是實事求請明鑒鴻運樓主張秀洪供前者容福記倩潘雪英至小的處將朝珠押洋一百元後由包明初張餘芝作保取去容反誣稱調換請爲究辦証人信昌靛靑行主蔡義方供前月在芳園吸烟容福記將朝珠一串向潘雪英換還珍珠十七粒係小的目覩新記客棧主屠永生供寗波人七月二十四夜小的在芳園見容福記手持朝珠向潘雪英調換珍珠實有其事故投案作證訊至此又有林義豐者投案訴稱廣東人開設土行爲業七月十四夜容福記携寳石約指二枚訐張信卿兪仁卿二人向小的押洋十六元言明三日取贖不料日久不來倩人估視知係假寳石求請究追二尹謂容福記曰潘雪英前後情節一一供明且有見証蔡義方屠永生申訴明白明係爾誣控讹詐著將容潘二人管押補提包明初復訊餘人開釋至林義豐附追之案著邀中人張信卿俞仁卿二人至案復訊察奪○歹人鮑子仁騙取王仁林罰欵洋銀經劉二尹研究鮑供稱小的現願措洋三十元繳案求請施恩二尹以鮑招搖撞騙大膽妄爲著重笞二百板枷號一月發頭門示衆以昭懲儆 
[英界公堂瑣案]  
　　包探胡阿吉禀稱寗波人林阿茂前曾僞充靑蓮閣烟茶肆執役人冐取衣物解經大老爺遞解回籍今復來申前日至李會彩處竊取木質報時鐘一架經小的起得原贓送請究辦林供實係初犯叩請施恩鄭大令商之梅繙譯判責二百板發回捕房管押三月期滿再行遞解○洋人某甲控蔡阿狗行竊棉紗包探洪阿寳送蔡請懲蔡供並非小的竊取實被寃誣大令謂贓物鑿鑿豈能狡賴著責二百板發回捕房管押七日○工部局坑厠打掃夫曹雲金控廣東人黄榮書將垃圾傾棄小便處送請訊究黄供垃圾不知何人所倒前晚小的至此處小便被其扭住誣指一切大令判令枷號三日以示懲儆○包探劉森堂禀稱陸阿發行竊曹金生家元色布坎肩一領由小的查獲人贓解　訊辦陸俯首求恩大令判笞責二百板發回捕房管押一月○洪包探禀積竊張阿根偷取粤婦鄭阿餘家棉被絨單各一條經小的起得原贓送案請究張供此物係春間在他處竊來並非從鄭阿餘家竊得叩求恩宥大令判笞責二百板管押捕房一月○歐陽八劉香榮張河三控王阿生竊去對時表一枚綢布衣服十餘件小皮箱一口由包探張阿五緝獲連收贓之王阿金一倂解案請辦王阿生供詞支吾王阿金堅不承認大令飭帶回捕房暫押候查明覆訊○四百五十五號華捕禀稱馬夫王阿生駕馭不愼致馬在路跳躍將東洋車夫雷和樂撞倒在地踏傷左腿拘案請辦大令判令王阿生償還養傷費洋一元交雷和樂領去 
[美界捕房紀事]  
　　小竊陳阿大昨至外虹口公和祥碼頭竊取舊鐵數十磅携之而逸爲包探孫光華所見拘入捕房押候解送英界公堂究辦○昨午積竊陸咸春不知在何處竊得衣服數件至外虹口某押鋪内求質孫包探見之以其來路不明立卽拘入捕房押候送公堂究辦○偷兒陳阿虎昨在老閘橋北堍某姓家行竊飾物適爲包探劉阿炳查獲吊出原贓拘入捕房押候解送英界公堂訊究 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
