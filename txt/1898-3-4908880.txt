# 1898 - 3 - 4908880

 

Page 1

 
 
[長江各埠赶早發報告白] [  申報館主人啓]  
　　長江數千里埠頭林列本舘所銷申報向來候期咨送惟歴來有人在滬收取閱過之　報寄至各埠　　往往紙　破　　章不全　考　　　致信本館　舌是以本館今特赶緊印寄輳前早到一日以副諸君子先覲爲快之　如有遲到者卽俸閱過之　報可　經售報　人　　　　拜日無輪船開發須於下一日并寄開者鑒之 
[新出刑案彚編出售] [  圖書集成局代啓]  
　　刑案彚編一書爲山陰周春　所輯皆近今刑案彚爲一編凡入仕途者皆可爲先路之導不儘甲　家當奉爲圭某也　古書屋主人俯本　　新鑄鉛字排板　印潔白紙張每部訂八本裝用錦套計碼洋一元五角卽日出書并有祝松庵鮑季芸刑案匯覽每部四十本亦本局所代印　如二部并購運箱每部實洋五元欲購者移玉至三馬路申報館及申昌書畫室可也 
[醫國篇]  
　　寒窓枯坐適遇星期舊雨忽來一揖就坐突然而問曰我子向者盱衡時局每喜以崇論宏議壓倒時流今者德人占膠州俄人扼旅順英人又以艟艨巨艦駐守舟山日前且謡傳粤之瓊州又被法人所占時事亟矣迫不容須臾待矣我子其亦默會於心籌一安内攘外之至計登諸報牘俾坐而言者卽可起而行乎執筆人聞之不禁慨焉以嘆曰時局如斯雖有嘉猷亦屬無補况以僕之托身草野而竟欲籌及國是其不貽越爼之誚者幾希幸嘗從事西醫請與子卽醫理言之或亦可以遺旅懷而破岑寂今夫西醫之術亦不一端矣一曰衛生學人當無病之時氣體康强精神充足然苟起居不加謹愼二豎卽乘之而生災是以居處必通風飲食必有節衣服適其中毋使過寒過煖作事必以候毋使過逸過勞晨起則散步郊原以吸淸氣晚餐則稍飲美酒以暢心神舉凡酗酒荒淫忍飢捱凍與夫工作過久悶坐暗屋吸食鴉片飲饌粗糲之類皆醫者之所忌謂與衛生之道未合宜也二曰全體學人苟不明夫身體之筋骸脉絡以及臟腑源流不可以言醫卽不足以治疾故西醫必先洞明夫人之全體當夫幼年入醫塾卽由師導之剖割屍骸一一指陳明若觀火俾知腦之若何而有靈明知覺腦氣筋之若何而散布全身心之若何而分四房若何而使血如法收放血脈管之若何而使血廻環運動若何而轉入廻血管使血混入炭氣而變靑紫色若何由肺將炭氣呼出仍變爲鮮紅色而歸心房胃若何將食物轉運成糜肺若何有生氣呼吸以及脾之藏肝中餘血内外腎之分司溺與精大小腸之承胃以消化榖食骨骼之大小共若干塊若何鬥　若何支挂以及皮毛腠理汗管油管一一心領神會隨舉其一對答如流遇病始不致有所訛悞否則如華醫之承訛襲謬不思悉心研究惟是求之故紙堆中抑亦傎矣三曰治病學衛生偶不合宜則病卽隨之而起顧人性不一致卽病狀有萬端是必先於全體了然而後遇病不致茫無頭緖華醫本以望聞問切四者定病症至近世而學無根據徒以切脈辨舌分病之虚實温寒無怪其影響模糊模棱兩可也西醫則有寒熱表以測身熱之過度與否有聞症器以聽心肺之運動合度與否有擊指聽聲法以探明病之留滯何處有脈表以騐脈之浮沈遲數此外更察言觀色隨事留心故能辨認獨眞不致如華醫之攻補兼施温凉互進蓋雖無望聞問切之事而較之望聞問切益覺詳明斯用藥乃獨能　病矣四曰本草學夫本草不自西醫始中國古者神農嘗百草以療民疾迨漢長沙崛起　製爲湯劑以酌其中後世乃愈闡愈精亦愈推愈廣至有明雲間李氏箸爲本草綱目而搜羅遂人備焉西醫則以爲中國藥品雖多然攷核未精徒亂人意乃潛心化學取金石草木之有用者化分化合擷其精華每用一厘半厘卽可愈沈痼而起廢疾以故製藥者亦必入塾研習習成而試列高等領有文憑始可製爲丸散膏丹以供醫生之用不得漫焉從事以致貽害於人也以上四端乃醫家之本分不明乎此雖醫稱小道亦必齒冷於西人我中國如欲壽世壽人其盍於此加之意乎客聞是言躍然而起曰有是哉我乃知治疾之可通於治國矣彼夫承平之世皞皞熙熙一無疾之人也及是時而修明政治與衛生之術將毋同及夫外患迭興如疾之作則計安反側卽治疾之方也然當軸者苟不明乎患之所以興與患之所以弭則雖滿朝忠藎亦祗束手而咨嗟若是則講求全體學於平持研究本草學以應變習醫者之能事不亦治國者之良謀耶范文止曰不爲良相願爲良醫子其勉之愼毋以醫術自囿也執筆人面頳汗雨避席不逞於其去也乃援筆而成是篇以弁諸報首 
[諭旨恭錄]  
　　十一月二十四日奉上諭昨日道旁叩閽之河南民人王淸泰着交刑部嚴行審訊欽此○二十五日奉旨工科給事中員缺著張仲炘吳樹棻補授廕生熙魁著以文職用廣安著以文職用十月查辦前山西河東道奭良著外用前陝西榆林府神木理事同知隡炳阿著外用廣東廣州府理事同知員缺著額特赫補授内閣中書員缺著興全補授俸滿奉天奉錦山海道廷雍安徽太平府通判丁汝霖俱回任保舉浙江補用知縣周諧貴州補用知縣徐釗供照例用擬補兩淮板浦塲鹽大使陳啓勳吏部騐封司員外郎聨壽俱准其補授欽此同日奉上諭御史彭述奏承繼襲職人員捐納職官仍應繳足捐免保舉銀兩等語著該部議奏欽此同日奉旨這所叅疏防監犯越獄之琿春管獄官驍騎校常喜著先行革職交延茂等提同值班官兵等嚴行審訊有無鬆刑賄縱情弊按例懲辦仍勒限嚴緝逸犯楊靑雲務獲究辦餘著照所議辦理該部知道欽此 
[本館接奉電音]  
　　昨日午刻京師飛電傳來上諭三道硃筆一道敬謹譯登○十二月初八日奉上諭胡聘之奉特保治行卓著各員一摺山西平定直隸州知州李羲銘調署霍州直隸州知州潞安府同知李崇洸調署綘州直隸州知州介休縣知縣吳匡扈陽縣知縣沈士林調署縣太平縣知縣俞恆調補平遥縣知縣江士鑅調署鳳臺縣臨沃縣知縣貢榮驥夏縣知縣盛沅旣據該撫奏稱政績昭彰民情愛戴均堪備循良之選卽著傳旨嘉奬仍飭令該員等益加奮勉毋得始勤終怠用副朝廷振興吏治至意欽此同日奉上諭胡聘之奏特叅庸劣不職各員一摺山西候補知州李性喜婪營不知自愛山縣知縣陳啓緖縱容差役致釀人命歸化城巡檢劉榘不安本分前署曲沃縣典史候補從九品嚴昭瑞膽大妄爲前署樂縣婁煩司巡檢候補從九品陳紹壎違例擅受均著卽行革職永濟縣知縣崔同紱才未開展難勝繁劇著開缺另補餘著照所議辦理該部知道欽此○初九日奉硃筆吳樹梅補授國子監祭酒欽此同日奉上諭張汝梅奏凌汛陡漲利津縣滬家灘隄埝漫溢决口現擬赶緊妥籌堵合請將在事各員暫緩叅處一摺本年十一月二十四日山東利津縣地方因連日北風凛冽上流之水挾冰以行凌汛陡漲致將利津道上之姜莊民掃衝刷並將姜莊迤上滬家灘大隄漫决成口刷寛十三四丈水入霑化縣之降河入海此次凌汛肇事據該 
 
 

Page 2

 
 
撫奏稱實因下游水弱凍結成冰人力難施督辦河營各員著照所請暫緩叅處勒限一個月赶緊堵合毋得違誤欽此 
[西人之言]  
　　循環報紀接天津消息言據某西員稱說俄人立意若能將高麗所用之顧問英員布郎開除卽將設法令中朝辭去稅務司赫德此雖傳說之詞然亦非盡無因觀於西報紀俄使與順天府尹問答之言可以窺見一班矣西報云俄國駐華公使拜謁順天府尹胡芸楣大京兆晤談之下謂閣下奉命往勘東三省鐵路情形大權在握操縱自如且事在必成可喜可賀但僕尚多顧慮心甚惑焉不得不質諸執事之前竊以鐵路開辦一事則分南北如南部鄰於緬甸者開辦一切必資英人之力工程宜傭英員勢也亦理也兹聞東三省鐵路工程之中亦傭英員辦理閣下豈不知理沽省毗鄰於俄且奉中俄兩國朝廷之命東三省鐵路係接連西比利亞線路彼此聨絡呵成一氣而大工需員閣下舍近求遠不之俄而之英豈謂我俄不足共事耶抑俄員不能勝任耶此僕之所以惑也胡人京兆答曰東三省鐵路需員所傭者並非英之一國何庸顧慮過甚且朝廷畀鐵路大權於僕一人用人之事黜陟進退自有權衡毋庸他人之阻撓更毋庸請命於他國君何惑焉公使怏怏而回未幾俄使署有公文函逹總署據云東三省鐵路係聨絡俄國鐵路固非英人所能干預目下所傭英員宜一律罷職改傭俄員庶見兩國和衷共濟利益均沾且杜隱患於將來本公使爲厚鄰起見特具忠告之言云云竊窺俄公使之意旨直欲使中國效朝鮮之所爲理財之員屏英而進俄而朝鮮政權已屬於俄矣俄之欲攬中國大權者最忌英員赫德從中阻撓之如骨鯁喉非去之不可特未知中朝將何以處此矣 
[絶大鋼砲]  
　　循環報云意大利國軍械廠新製後膛鋼砲每尊約重一百墩所配彈子每粒重二千磅開放一響用火藥五百五十磅其放彈之力可抵馬力一十七兆匹其彈子能擊五百二十三米打之遠但閱一秒鐘該彈便能飛到五百二十三米打每米打約三十九英寸誠破敵之利器也 
[藏中異俗]  
　　南洋星加坡叻報云藏中俗尚尊崇黄氏僧人各挾勢力其最尊者居拉薩城内遇其出外遊行人民無論老幼男女皆脫帽合掌伸舌頂禮站立左右女則或用紅糖或用兒茶塗其腮否則以爲不敬莫大於是至若各僧所居寺觀雖亦用亂石堆成磨琢光澤大勝民間屋宇其中所設器具皆精潔可觀而所供菩薩大半以金銀爲之其奢侈更不可言也 
[鐵路章程]  
　　京津鐵路成後火車傷人之事時有所聞兹胡雲楣京兆擬定章程傳諭火車執事諸人以後再有開車軋斃民命之事如係洋人開車罰薪水銀一月係華人開車斥革差使經此定章想火車司事者必加一番小心矣 
[粤中火警]  
　　廣州采訪友人云上月十九日辰刻南關太平沙何姓家不知如何失愼以致烟燄迷天幸人手衆多水龍亦飛馳而至得卽救滅止焚去住屋一間 
[卾城火警]  
　　湖北訪事友人云本月初二夜魚更四躍鶴夢初回忽聞警鑼亂鳴遠近相應急披衣起視但見東北方紅光照耀正如曉日東升比卽前往探詢知火起於花園山麓正衛城隍廟門首幸是夜封姨歇迹回祿君孤立無助且逼近湖南礦務局墻垣高峻異常各官署洋龍及善堂水龍星馳電掣赶往救援水勢汪洋正如萬道銀河從空飛降祝融知勢不得逞遂揜旗息鼓而歸是役也僅焚燬瓦屋一進人口均無傷損亦不幸中之大幸也 
[幸未成災]  
　　杭州訪事友來函云淸波門内有一小茶館僅東夥二人供應諸客本月初二日夜膳方畢茶客畢集二人應接不暇不防爐中火力過旺火燄上熾延及板壁幾欲冒穿屋頂幸早知覺立卽呼救且座客中又多水木工作赶緊升屋去瓦取茶水澆下立卽救息不致成災然已受驚不小矣 
[查察師船]  
　　前浙省學憲徐大宗師調任安徽後於本月初二日起程當由防軍水師統領特派湘軍後旗管帶廖都戎天佑督率師船二艘護送出境回省時順道至嘉湖一帶查察各路防軍師船并閱水操以肅營制 
[捐廉修堤]  
　　蕪湖訪事友人來函云麻浦圩居臨蕪湖南岸襟江帶郭阡陌雲鱗其西岸長堤十餘里尤當江流要衝每當西北風起濤崩浪激直似萬疉銀山堤岸年嚙日刷每逢修築非密釘樁木不可圩民竭於經費致令膏腴盡變爲魚龍之窟田價每畝祗兩三元無人問鼎且該堤更爲蕪之南岸居民衙署之保障每一潰決南岸卽盡變汪洋今年夏初潮汛偶然上泛沿江之邊江鄭盛等埠卽已險象百出危若纍卵道憲袁觀察目擊情形不忍坐視圩民之昏墊乃捐廉二百餘金札委陳筱泉少尉購辦樁木擇要興修其陡削過甚之處則於堤内添築半臺以護之本期捱過夏秋再行大修以期一勞永逸詎秋初江流漫漲堤仍棗穿西决黄流倒灌致圩内禾稼大半在水中央道轅並遊擊署四圍白浪滔天遥望如一座水晶宮殿至上月初旬江水漸落始露出一片乾淨土觀察飭蕪湖縣傳齊圩董諭令按畞起夫俾資羣力所需樁木皆歸觀察捐廉置辦業已撥付數千金交前代理蕪湖縣朱蕙卿大令購買大木數萬根排泊堤下卽於臘月朔日破土興工挨叚密釘樁木挑土緊築全堤盡修其樁木之外又念圩民災餘窘迫令委員逐日按名給予飯食之貲聞此項堤工先事核估共需萬金左右每日到工民夫現已千有餘名度支極繁是以除委朱大令爲總辦外又添委婁午峯叅軍爲帮辦典史陰聿脩景松筠二少尉爲督工更調保衛營勇一棚彈壓防獲兼資奔走猶記夏初略一小修圩内田價卽已飛漲今通圩全修將來工竣永免泛濫之虞想田價更將倍蓰矣 
[令尹禁賭]  
　　邦上賭風素盛然近年來經地方官雷厲風行嚴拿懲辦各賭徒稍稍歛跡詎日久玩生若輩又復萌故智專於缺口東關一帶設局誘賭深房邃室以爲官憲未必卽知不料甘邑程仙航大令明查暗訪早有風聞潛於日前假巡夜之名驀然前往當塲拘獲六人帶回訊供分别笞責枷示一面又出示通衢略謂陽城内外往往有不法之徒引誘輕年子弟聚賭抽頭實爲地方之害兹訪聞東關缺口馬市口等處有賭棍陶文柏蔡保子王二王保書蔣連桂徐棣生等六名專事誘賭經本縣親自往獲分别懲責枷號誠恐各賭徒未及周知仍蹈故轍合亟出示曉諭爲此示仰諸色人等知悉務各痛改前非另謀生業等語一時見者咸謂殘冬風雪瞬屆新年正牧猪奴輩豪興勃發之際大令此舉足令若輩膽寒或者此風不致復熾洵造福地方匪淺也 
[橋欄折損]  
　　金陵采訪友人云上元江寗兩縣文廟前有文德橋焉每屆鄉試時卽以斯橋爲點名之西路歴三年必修葺一次今屆秋闈曾中修飾乃閱時未久已敗壞不堪近日天氣嚴寒卑田院中人無計禦寒遂折取已壞之橋欄負至背風處爇火鳶肩高聳者藉此爲洪爐之獸炭或以温日間乞得之剩馥殘膏久而久之效尤者衆橋欄被折將盡漸至雁齒殘缺往來者咸惴惴於心寄語有地方之責者尚其亟加修整也可 
[冰嬉落水]  
　　金陵采訪友人云每屆冬令水澤腹堅時有頑童在秦淮中爲踏冰之戲今歲天氣較往時和煖水心波面僅見薄冰本月朔日淸晨忽有頑童三五人相聚河干對此冰合滹沱相約唱藍采和踏踏歌馮河而過一童爭先縱步甫經涉足冰忽破裂以致顚入波心岸上諸童驚駭欲狂高呼救命幸河邊有扁舟停泊招招舟子應聲而往特從冰窖中拯起不致被鬼卒押赴冰山地獄中然已體冷如冰氣絲僅屬迨家人聞信奔至舁之歸家解去濕衣裹以重衾灌以薑汁良久始甦 
[薤露雙聲]  
　　揚城采訪友人云缺口街毛聲和善士鳳音原籍京江經商邦上邇年見順直鄂蜀諸省時有水旱偏災苦口婆心廣募捐 
 
 

Page 3

 
 
欵月前偶攖微疾延醫診視參术無靈延至十一月二十六日遽爾西歸聞者咸爲之嘆惜不已大殮之日揚州府沈太守以次均往叩奠衣冠輿馬稱濟濟焉○原任南河裏河廳同知施翰臣司馬因病殁於任所公子輩扶靈柩回淸江籍舟過維揚暫泊徐凝門外官廳前碼頭筮期十一月二十七日就舟次受奠城内外印委各官曁本郡紳官均各衣冠往吊素車白馬相屬於途 
[鎭軍溘逝]  
　　九江訪事友來函云長江水師湖口鎭標中營遊擊王吉階遊戎洪陞昔年隨曾文正剿賊卓著戰功特授斯職前歲曾署湖口鎭篆軍民同聲愛戴邇因二竪爲災醫藥罔效竟於本月十四日溘然長逝帳下健兒同聲一哭 
[蕪城市情]  
　　蕪市錢荒已紀前報兹又接蕪湖訪事友人函云兹因捕還洋債之期各埠現銀搜索迨盡市面不敷周轉上海漢口銀根相繼驟緊拆息上海漲至三分漢口漲至四分五厘猶且十叩柴扉九不開無地偶有零星通融亦如遼東之豕每百兩俏色一兩尚須寛假旬期市中遂有小加一名目上月初十後加至一兩六錢依然無有應者米市向歸現銀核算間用紙票紙票均須兌現因此幾乎罷市刻下銀價雖作一千三百四十其實並無現銀不過硬將銀價抑住免致再有騰漲以保市面耳肆中巨號與外埠買貨聞專恃莊家爲挹注今莊家如此拮据拆息又如此其重尚何餘利之可沾所以今冬進口各貨甚爲减色且臘鼓初興其因人成事者已多破綻百出轉瞬歲暮更不知作何光景夫洋債前經司農奏定歲償一千二百萬由户部及各省關丁漕等欵内攤派年以五月十一月兩期歸付甫經星霜兩易各埠市面卽已如此將來尚有二十九年市面之促不知伊於何底也 
[停鑄銀元]  
　　金陵銀元制錢局開工鼓鑄已紀前報兹接訪事友人函云該局所鑄之大號銀元其規模雖與鄂鑄者無異惟分量不無輕重而又有模糊之處加以擲地無聲以致莊鋪不能行用察其鼓鑄不善之由良以鎔銀軋片印花滾邊刷洗各工皆以打造首飾之銀工爲之無熟手指點其間是以不能合法總辦任玉森觀察飭令暫停工作聞將咨調粤鄂兩局頭等工人數名來寍以資教習然後再行開爐惟所造制錢則均輪郭分明肉好完善故日來仍鼓鑄不輟云 
[蘇垣銀市]  
　　姑蘇采訪友人云邇來市面日窘銀拆升至七錢目下雖稍有轉機而市面仍未鬆動推原其故因各錢莊風聞官憲有備銀折漕償還洋欵之說是以紛紛搜括寳銀以待善價也 
[示用銀錢]  
　　營口采訪友人云向日市面通行錢票入冬以後銀價日賤至十一月望前訛傳德人已開仗遂驟漲至每兩易東錢八吊四百五十文貼色亦昻至五兩次日卽漸平署營口道王朶園觀察聞之出示通衢令民間行使銀錢每圓作東錢六吊六百文 
[圜法日壞]  
　　天津采訪友人云日來津郡市中每紋銀一兩祗易津錢二千五百文孔方兄聲價過高迄未稍貶且私錢充斥每百必攙和二十文猶憶今夏曾鳴鑼諭禁不准行使小錢乃當事者見蚊睫而不見輿薪徒爲差役生財地步至目下而更變本加厲圜法之壞曷其有極耶噫 
[冬漕掃數]  
　　浙江仁錢二縣徵收冬漕於上月十六日開倉所有各圖應解糧米現已掃數解淸卽於初四日封倉其向收折色者於初五日在署内設櫃收錢給串 
[公爾忘私]  
　　浙江巡撫廖榖似大中丞素有痰喘之症每屆冬令易於復發上月間因政體違和請假調養嗣因膠灣不靖海疆多故仍力疾從公凡緊要文件無不卽時淸理屬員中有面禀要公者以便服在簽押房内接見 
[總辦銷差]  
　　温州訪事友來函云前鹽厘總辦沈子榖司馬壽銘視事數載井井有條加之朱永臣守戎輔翼而行緝私得力以故逐歲鹽釐大有起色兹因庖代有人約在長至後交缷局務晉省銷差云 
[司事受窘]  
　　温州土藥局現當創辦之初公事認眞捐數頗旺近有局中司事某甲帶同差勇潛往三十九都枏溪地方緝拿私漿詎有凰嶼鄉人糾集羽黨膽敢將被獲之貨奪回司事大受窘迫據該鄉人等聲稱先經請有印花赴鄉採辦並非漏私未識當軸署究竟作何辦理也 
[甌江冠蓋]  
　　平陽縣巢梧仲大令鳳儀和平温厚待下寛仁抵任以來政聲卓著兹聞省憲題請縉雲縣謝大令焯瑩調補是缺合邑士民擬求保留大有還我使君之概○前任樂淸縣何勉之大令士循於上月十九日交缷二十二日晉郡現擬搭趁招商局豐順輪船由滬轉省禀到云○平陽釐局現奉省憲另委鄭駿卿别駕廷驤接辦約在臘月中旬卽可赴甌接鈐任事 
[禾中人語]  
　　嘉興采訪友人云秀水縣金邑尊因公赴省至本月初二日回禾卽往送提督浙江學政徐大宗師迨傍晚始回署○北鄉某氏婦年約二十餘粗服亂頭天然娬媚傭於郡城某姓已有年矣邇者與薙髮匠某甲有私隨之而逸爲日未久其夫卽入城相訪某姓告以故其夫乃設法尋獲扭入舟中婦倔强不依乃遂捆縛下船揚帆而去○某日東栅鎭某茶葉店夥與其友赴某酒肆歡呼暢飲初更以後月上花梢興往情來其樂無極旣而爭鋒忽起各奮尊拳夥遍體鱗傷呼號不已翌晨店主投嘉興縣署禀請騐視楊邑尊允之 
[觀察進轅]  
　　蘇松太道憲蔡和甫觀察前因署中尚須修理駐節泥城橋外斜橋堍洋務局中現已黝堊丹漆俱經告竣擇吉昨日移入道轅午後兩點鐘時排齊儀仗於洋務局起馬過泥城橋迤邐向東由抛球場向南過洋涇橋入法界進小東門進署前導有四馬路巡捕房所派之三道英捕一名印度巡捕四名各騎怒馬爲之開路繼卽淸道旗肅靜廻避欽命二品頂戴分巡江南蘇松太兵備道監督江南海關等銜牌旋卽撫標滬軍營之大旗隊大刀隊洋槍隊短刀隊鋼叉隊及道轅親兵等約有二百餘人轎前則有頂馬先行觀察端坐緑呢四人大轎新巡捕房副捕頭惠而生在轎傍步行護送直至洋涇浜始行折回轎後則爲公子二人各捧關防印信隨行入署一路中西捕見之皆舉手爲禮其瀛眷及僕婦人等共轎二十四乘亦有道轅護勇護送未幾提標右營叅將楚材叅戎松海防同知劉乙笙司馬上海縣黄愛棠大令保甲總巡鍾受百明府先後赴轅賀喜馬龍車水爛其盈門 
[履勘馬路]  
　　蘇松太兵備道蔡和甫觀察於昨日午後由泥城外洋務局行轅排齊儀仗率同上海縣黄愛棠大令保甲總巡鍾受百明府馬路工程局委員朱森庭明府以及十六鋪巡防局各委員隨帶團勇數名迤邐至南市新馬路履勘工程旋至工程局用膳後復往迤南直至南馬頭爲止以次勘畢然後入城進轅 
[觀察謝步]  
　　江蘇候補道承觀察厚因公來滬以賽馬塲北首新馬路昌壽里某號房屋爲公館滬城文武各員俱往拜會昨日午後觀察命駕入城往各署謝步至縣署時適黄愛棠大令有事赴道轅因由家丁擋駕 
[鳴謝救護]  
　　本月初六日之晚焚楮滬城盤香弄已故民人顔春漁家遺火延燒左右民房其地與太平街淞滬厘捐局上房相離不遠督辦福和笙觀察大爲驚恐急派本局洋龍竭力保護合城文武員弁亦分投照料一志同心幸保無恙昨日觀察乘輿詣各署道謝至上海縣署時黄愛棠大令立飭家丁擋駕 
[馬射改期]  
　　昨日上海縣黄愛棠大令考試武童馬箭適逢天雨塲中泥濘不堪爰商諸提標右營叅將廖楚材叅戎改期至十三日校閱 
 
 

Page 4

 
 
[法界火警]  
　　前晚天將破曉法大馬路新街口三元錢莊失愼延燒東鄰恒利廣貨店樓面係莊主家眷所居箱籠物件值價甚鉅睡夢中聞警奔逃怱遽之間從樓梯滾下店夥甲乙二人跌傷手臂西鄰係一興肉莊幸隔一牆尚未波及法捕房近在咫尺立驅皮帶車赴救開自來水龍頭竭力澆灌約歴一刻鐘時火卽熄滅迨英美兩界及救火會西人聞警前來而火勢已熄隨卽折回當火熾時法捕房克總巡帶同中西各捕及各包探并領通班探夥到塲彈壓讞員鄭景溪大令亦飭會捕局線勇分投巡緝事後經包探查得恒利廣貨店保有火險當將該店夥一人拘入捕房解堂訊究查三元錢莊因虧欠各項存欵於上月某日挈眷潛逃各債户投報捕房經捕頭飭探將店中生財物件查點開明細帳存於捕房該房隨卽封閉兹竟忽兆焚如想一經究訊不難水落石出也 
[工匠竊物]  
　　江南機器製造局工匠張阿珙前日乘間竊取廠中鐵銼刀三柄正欲携出爲管廠工頭查知搜出原贓禀明委員押送高昌廟巡防局請究局員魯介彭二尹飭看管候訊 
[押候訊追]  
　　洋人愛而登至英界公廨控鈕蘭生串抵田單一案曾經中西官曾審後諭飭交保淸理在案詎鈕保出後一味遷延並不理處昨由原保人胡榮華將鈕交案請爲還押卽由原差據情禀知張直刺著押候訊追 
[控追墊欵]  
　　昨有陳登埠扭莊泰興到英界公廨喊稱此人承包杭州某洋人處塡泥工程因不能措墊資本由小的代付工洋百餘元向索不理爲此扭案請追值日差據情禀知直刺著押候訊奪 
[備價贖女]  
　　松江人張某携八齡女孩來滬被著名蟻媒沈月卿誘引價賣得洋六十五元沈分用廿元旋被女之母舅嚴某偵悉備齊原價仍邀張某來滬向沈贖女詎沈一味藏頭露尾聞張擬據情投法公堂控訴云 
[集腋成裘]  
　　本館協振所昨承常州麻巷莊大善士經募惲項氏余太太等七十二户捐助振欵洋銀一百六十一圓六角精進無窮等爲山而覆簣慈祥在抱竟集腋以成裘憫兹嗷雁之哀鳴自卜迎羊而集福積善餘慶左劵可操矣除將細數另登報後淸單外謹書緣起藉表謝悃 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[武林官塲紀事]  
　　部選布政使庫大使璧叅軍珽領憑來杭刻奉藩憲札飭赴任聞叅軍卽擇於初七日接篆○紹興厘局總辦傅少卿太守現已期滿由牙厘局憲委賀太守良樾接辦○泗安統領雷叅戎芸桂於初四日由湖州一帶查河順道來省禀見撫憲面陳要公 
[遼東市價]  
　　營口采訪友人云日來銀市每兩易東錢七吊九百五十文集車每日有百餘輛黄豆每斗易錢四吊八九百文小米每斗六吊二百文紅糧二吊七八百文雜臍四吊四五百文白肩四吊五六百文芝麻九百二百文靑豆四吊七八百文吉豆六吊有奇 
[銀價略平]  
　　金陵銀賤錢貴屢紀本報兹接訪事友人來信知省垣近日以來錢價略貶銀價略昻曹平銀每兩易錢一千二百九十文本洋每元易錢一千一百文英洋每元易錢九百十文其故則因藩轅所鑄制錢經松方伯發出若干交錢業董事分給各錢鋪以資周轉云 
[行旅戒心]  
　　客有自句容來鎭江者述於本館采訪使者云時際殘冬盜賊竊發凡熱閙市廛恃有防營者長行尚可無患而窮鄉僻壤翦徑刦財指不勝屈以是行路者時有戒心在若輩迫於飢寒亦不得已而爲此然天荆地棘遍地皆然行旅者不能不興行路難之歎矣 
[疑竊賠禮]  
　　杭州訪事友人云成衣某甲係寗波府屬某邑人在小粉塲開設一店雇用夥友三人上月某日晚間停工後有寗綢馬褂料一件藏於衣包内携至樓上房中安放次晨檢點則已不翼而飛甲查詢無蹤疑爲乙夥所竊蓋是早已曾出門故也向之盤詰乙不甘受謂我雖出外而其料係在爾房不見我並未登樓如何憑空誣竊因此不肯甘休欲與爲難勢將用武後經丙丁勸各邀多人評理大衆咸以疑竊無憑其曲在甲甲無可分剖勉爲謝罪而已然其料藏於樓上門户未開究竟如何失去眞難索解人也 
[針數堪稽]  
　　循環報云英京西報載稱德國亞踐地方每年製成縫衣針大小共四千五百兆枝約值英金三十萬磅其製針鋼鐵每年須用八百墩該報又云外國所用釘紙大小各針當十年前每禮拜英國製成二百八十兆枝法國製成二十兆枝德國曁别國共製成八十六兆枝北美合衆國近十年内製造釘紙針之廠共四十五間工人一千六百名每年製成之針約值英金二十萬磅按縫衣針之爲用壤者半失者亦半其多銷猶可說也若釘紙針約計百份之中壤者只有一份想其所以暢銷之故殆因大衆不甚愛惜該計隨買隨失又不得不隨失隨買者耳 
[美女奇筋]  
　　循環報云英京西報載美洲芝爾臘地方有一西女名礁勞現年二十六歲猶未許人該女自初生以迄今日其形體一切均與常人無異惟經針刺刀砍血不迸流傷之小者閱數秒鐘創痕卽平大者閱一二點鐘便愈凡被毒蛇所嚙熱鐵所燙其痊愈之速亦如是也衆皆不知其何以故卽該女亦不能言所以然嗣因該女抱恙延某名醫診視旣愈醫請騐女之全體欲徵其所以異女如所請該醫察出女之身中總筋天然兩叚各小筋天然分斷數十百叚故其流血不至牽動全體其中毒不至壞却徧身也按人之周身筋脈不容一斷斷則不能貫通定無生理今觀該報所言我不敢决其必無亦不敢信爲必有姑譯之以質諸博物君子 
[治瘋新法]  
　　越南同文報云法國醫館取毒物置畜身又以畜之白血治人病歴有效騐如被狂犬所咬及咽喉疫核等症無不著手成春近日又有醫官羅撝多氏寄書巴黎大醫院言由此法推之并可以治瘋病詳觀畜類瘋病不能延染故驢羊綿羊等物以瘋病人之血置其身各八十機凌後又以强壯瘋人之白血百機凌置畜身並不見畜有何變異遂以瘋人癰中之血十五機凌雜以爛癰和入淸水用布釃過至二十五機凌置牡羊身中牡羊被毒六日後又以牡羊白血置病人身中觀之藥行甚效旋以羊血置驢身驢不爲毒染故驢血用之弗效而羊血被毒則用之乃效每次以羊血置人身中自五蓮絲蔑至二十蓮絲蔑約四點鐘至六點鐘人汗隨出經已試得瘋病六十人有以用藥置其身自三十五次至四十次病人卽見漸瘥其爛潰處皮漸變色其癰漸漸收小如欲散狀其濃漿流出後自然乾燥爛處死皮忽甦皮色如常肋骨不仁者轉運如無病時未幾卽霍然病失凡病發第二期者尤爲易治此係新法經治六十人已得眞效更進而精之神而明之其效固可量耶 
[革勇圖竊]  
　　湖南湘鄉縣人熊正春向在本邑南市督標奇兵營内充當勇丁兹因違犯營規被哨長斥革遊蕩在外無以謀生前晚三鼓後忽從營墻扒進在軍房中意圖行竊適被四棚五哨兵丁聞知入内搜尋得以拘獲解至是處高昌廟巡防局中請究局員魯介彭二尹升堂研訊熊供認行竊不諱惟求恩宥二尹以熊正春深夜闖入營中行竊實屬目無法紀判令押候移送上海縣署請究 
[服禮了事]  
　　前報紀湖南人某甲在南市馬路橋烟館中過癮露其所持銀錠被捕瞥見疑其行竊上前拘住等情兹悉某甲姓金名阿濤向以耕種餬口邇來舍其故業漸與匪人爲伍惟前日所持之錠實係從其親串處借來欲往市中兌換先就該處黄萬和烟館開燈過癮正在吞雲吐霧之際突被住居平安街之混名長脚阿大冐稱捕役上前詰問繼卽扭入義園茶肆喚令捕夥阿德到來將金擁至董家渡曾長興烟館由地甲在塲細加盤詰始知並非行竊得來其時金不甘平空受誣欲赴有司處控究嗣有人從中極力排解令阿大備具禮物向金服禮請罪始得了事 
[研訊缺米]  
　　有張靜仁者向居南市萃豐碼頭元吉泰米行内以經辦各項米包爲業日前雇駁船户承裝白米數百擴至某處交缷詎檢點之餘忽缺去數十擔由張控諸十六鋪巡防中局請爲追侒當經局員潘仲泉二尹准詞提集人証於前晚升座研訊張投案供訴前情並稱有蔣連芬經手付裝二尹提同蔣陶二人研鞫之下判令蔣具結交保將米價洋八十元如數呈繳後再行核奪 
[無端覓死]  
　　有某甲者不知何許人向患痴癲之症前晚忽在泥城浜邊縱身躍入中流以圖自盡後經華捕救起向之詰詢據稱因被人誣指行竊無顔見人是以萌此短見後經華捕送至英公廨禀請安插張賡三直刺見其瘋狀可掬著送棲流公所醫治 
[上海縣署瑣案]  
　　邵洪生迭次竊取閔行鎭不知姓名人家財物且有抽頭聚賭事情閔行司某少尹訪聞卽飭差拘獲備文申送至縣黄愛棠大令諭令差役暫爲收押前晚倩帮審委員蔣壽林刺史升坐花廳提訊邵供稱小的係本邑人家住閔行鎭迤北世代務農安分耕種不敢爲匪作歹兹當歲晚務閑之際偶爾逢塲作戲勝負祗此數文錢旣不抽頭亦未犯竊實被仇人誣害尚 
 
 

Page 10

 
 
乞原情蔣刺史著仍還押所候查明訊辦○私匪張少亭販運小錢由捕役獲送至縣前晚黄大令倩蔣刺史升堂提訊張供稱小的係湖北黄陂縣人年三十有四向在黄陂城内葉長興家内爲客惟月得工資二千數百文此次辭歇來申意欲另圖别業臨别蒙主人賞給小的小錢若干千經漢口鎭江揚州陸續搭用及至治下祗存七千五百文登岸後正在尋一客棧安身卽被捕役拘獲解送英界公廨蒙張大老爺轉送案下刺史着收入所中候請黄大老爺解回黄陂縣請縣主就近提葉質訊究辦 
[美界捕房紀事]  
　　昨日工部局裝泥馬車行至中虹橋東首西華德路適有某甲者拉第三千九百二十六號東洋車飛馳而至不及避讓致被將輪軸撞傷甲不肯干休責令馬夫賠償修費互相口角喧閙不休旋經一百八十九號巡街華捕一併拘入捕房捕頭叱退不理○浙江寍波府屬某邑人王來生張炳生及王陳氏不知何故在漢璧理路互毆四百六十五號巡街華捕見之一併拘入捕房捕頭以事屬細微不予准理 
[金陵官報]  
　　十二月初六日水師學堂候補道柯禀知練船學生於初五日考畢並禀知陸師學堂大考内外場一律完畢陸師學堂候補道錢禀知大考内外塲一徠完畢正任寳應縣徐福堵辭赴揚會算交代知縣車運升到交缷署興化縣回並禀知正雜各欵解淸積榖交淸澄波輪船王金和水雷輪船馬超羣江平輪船楊樹動均奉派赴丹徒口接安徽學憲徐卽辭鹽大使鮑誠辭赴揚知縣吳兆林禀知頭批賑榖交淸辭運二批 
 
 
 

Page 11

 
 
[光緖二十三年十一月二十七日京報全錄]  
　　宮門抄○粤撫許奏爲遵旨查明太平關稅務情形摺○雲督崧奏爲創建學舍推廣天算各學片○直督王奏總兵因病出缺揀員署理並請旨迅賜簡放摺○桂撫史奏爲忽染時症援案請學臣代辦武鄉試監臨摺○都統壽奏委員會查圍界均已窒礙摺○將軍崇奏爲假期屆滿病勢未痊籲恩開缺摺○十一月二十七日禮部宗人府欽天監侍衛處值日無引見○貴州正考官杜本崇到京請安○志公續假十日○善耆續假五日○明桂請假五日○掌儀司奏初一日祭奉先殿載瀛行禮○召見軍機杜本崇○皇上明日寅正壇内上祭禮成後還海辦事召見大臣○○頭品頂戴廣東巡撫臣許振褘跪奏爲遵旨查明粤省太平關稅務情形恭摺具陳仰祈聖鑒事竊准户部劄行據山東撫臣李秉衡奏嚴核關稅提欵充公情形具陳一摺光緖二十二年四月初五日内閣奉上諭李秉衡奏遵旨嚴核關稅情形一摺山東東海臨淸兩關經李秉衡督飭關道李興銳等澈底淸查力袪積弊每歲提出充公欵項共增八萬餘兩洵屬潔已奉公顧全大局近來各省關徵多報不動以常稅短絀爲詞積習相沿顯有中館情弊着各督撫監督等激發天良認眞整頓總期核實報部不准稍有隱匿以重稅課將此通諭知之欽此欽遵飛劄太平關監督欽遵辦理等因當經轉飭管關委員澈查禀辦去後兹據署南韶連道顧元勳禀稱伏查太平關定額正稅盈餘加江海關代徵絲稅通共每年應徵銀一十三萬四千八百二十五兩一錢七分五厘向未徵收足額自同治五年奏明裁革陋規提出充公改歸官辦以後如有盈餘倍解實數報撥又於光緒十一年遵旨裁節各項經費銀一千九百餘兩一併解部在事員役人等均係恪守定章不敢復蹈故轍計本關遞年徵收貨稅比較改章前多徵數倍卽較之定額亦增數萬餘兩現當極力整頓涓滴歸公並無以多報少情弊等情前來臣維徵收稅欵關繫餉需當此需用浩繁部庫支絀之際能核實一分卽多一分盈餘何敢蹈因循之習博寛大之名但以太平關務屢次整頓裁减與他處關廠不同復經明查暗訪稽核徵收據該關道所禀員役人等恪守定章並無别項情弊委係實在情形惟有督飭認眞稽徵力除積習如果查有隱匿卽當嚴行叅辦斷不稍存姑息以期稅課日有起色除咨户部查照外所有太平關稅務前已提欵充公現在核實經徵緣由理合恭摺具奏伏乞皇上聖鑒謹奏奉硃批户部知道欽此○○松蕃等片再臣等前准禮部咨議覆翰林院侍講學士秦綬章奏請整頓各省書院預儲人才一摺光緖二十二年十一月十八日具奏奉旨依議欽此並准抄錄原奏咨行到滇當經轉行司道通飭各屬一體遵辦去後查滇省地居邊徼舊只五華育材二書院僅課詩文兩項以致讀書之士見聞甚隘光緖六年前督臣王文韶等創設經正書院添課經古奏請頒賜匾額各士子耳目始覺一新然亦只經史雜作共相研求而於天算格致諸學仍無人過問不知古者六藝數在其中我朝定制國子監亦設算學蓋學爲始治經史所必習抑近今當務之急也惟滇省風氣未開學者不知門徑特就省地經正書院隙地創建學舍數楹名曰算學館分議章程出示招考並愼選精通算學之人主教其中一俟肄業諸生揣摩有得再行添課天文格致輿圖諸學以期逐漸擴充此外各屬亦據該管州縣先後禀報均於舊有書院添課算學爲邊隅開風氣卽爲國家育人材據雲南布政使裕祥會同鹽法道普津詳請具奏前來臣等覆查無異除咨總理各國事務衙門曁咨禮部查照外謹合詞附片陳明伏乞聖鑒謹奏奉硃批該衙門知道欽此○○直隸總督臣王文韶跪奏爲總兵因病出缺請旨簡放恭摺仲祈聖鑒事竊據署宣化鎭標中軍遊擊楊裕德等報稱宣化鎭總兵王可陞於十月二十日親赴練軍各營查點軍械感受風寒觸發舊傷喘𠻳日甚醫藥罔效於十一月初四因病出缺請核辦等情前來臣查王可陞楚軍宿將轉戰多省屢當大敵迭克名城在任垂三十年訓練有法士馬精强遇有馬賊教匪滋事隨時撲滅轄境敉平臣倚爲指臂之助遽以病殁惋惜殊深除飭取生平戰功事實再行仰祈恩施外臣查宣化鎭總兵控制邊關屏藩畿輔界連蒙古綏輯綦難非熟悉邊要情形素有聲望之員斷難期其勝任惟查有記名提督臣標中軍副將陳飛熊曾經護理直隸提督兼統古北口練軍由借補多倫恊副將調補今職該員戰功卓著豪邁伉爽在直二十餘年歴任邊疆於關内外山川形勢風土人情瞭如指掌堪以署理宣化鎭總兵篆務所遺員缺緊要應請旨迅賜簡放以重職守謹恭摺由驛馳陳伏乞皇上聖鑒訓示謹奏碐硃批另有旨欽此○○頭品頂戴廣西巡撫臣史念祖跪奏爲武鄉試屆期臣忽染患時疫身出痧疹當咨學臣代辦以免延誤恭摺奏聞仰祈聖鑒事竊臣前准兵部咨光緖二十三年例應舉行丁酉科武鄉試題明通行遵辦等因咨行到粤臣查武鄉試例應十月初間舉行以巡撫監臨典試兹屆舉行之期臣忽染患時疫身出痧疹大典攸關旣未敢以病軀勉强從事稍涉草率而廣西武鄉試歴係十月初三四等日開考二十日以前揭曉例有定限未能挪移臨時請旨派員更恐延誤伏恩咸豐六年補行辛亥乙卯兩科鄉試光緖十一年乙酉科鄉試前撫臣未能入闈監臨均請以學臣代辦在案兹查廣西學政馮金鑑人甚精細公正按臨各屬歲科如式文武生童俱極翕服以之代辦必臻妥善臣已咨該學政將廣西武鄉試内外塲一切事宜督同監試提調各道及調省隨同校閱之義寗協副將認眞妥辦依期舉行而免延誤理合恭摺具陳伏乞皇上聖鑒訓示謹奏奉硃批知道了欽此○○奴才宗室壽蔭跪奏爲委員會查圍界均無窒碍恭摺具陳仰祈聖鑒事竊查前任都統崇綺具奏圍塲應辦事宜章程丙開圍塲未放已騰及已放免騰各地方分歸總管同知管轄其各交界處所若不實力稽察誠恐有侵碍正圍情事擬請責成總管同知各按四季巡查結報每年秋間由都統揀委妥員會同周查一次事竣查核奏報並咨部備案經部議准行知遵辦在案兹屆秋季應行會查之期當經奴才揀委佐領存福會同圍塲總管同知遵照奏定章程前往認眞巡查有無侵碍正圍出具印結呈送查核去後旋據該佐領存福圍塲總管德洪額糧捕同知介純詳稱會同在於圍塲已放免騰毗連内圍未放已騰各交界處所親加履勘均無侵碍正圍情事出具印結詳請呈送前來奴才覆核無異除仍飭總管同知隨時認眞稽察不准稍有疏懈並將印結咨送户部備案外所有委員會查圍界均無侵碍正圍緣由理合恭摺具陳伏乞皇上聖鑒謹奏奉硃批户部知道欽此○○奴才覺羅崇歡跪奏爲假期屆滿病勢未痊再籲天恩俯准開缺回旗恭摺仰祈聖鑒事竊奴才前因目疾增劇叩懇聖恩開缺回旗恭奉硃批著賞假一月毋庸開缺欽此當卽具摺叩謝天恩伏思奴才自顧何人膺兹寵眷一月以來加意調治迄未痊可現在假期已滿貪榮戀棧殊貽曠職之譏引退求安久踏負恩之咎終夜傍惶罔知所措惟是邊陲重鎭關繫匪輕以奴才病體支離設有貽悞負戾滋重惟有仍懇皇上以地方爲重俯允奴才乞骸之請速簡賢員以資治理俾奴才早日就道回旗覓醫儻邀如天之福稍就痊可必當泥首宮門求賞差使斷不敢稍躭安逸自外生成所有奴才病勢未痊仍請開缺原由理合恭摺瀝陳伏乞皇上聖鑒謹奏奉硃批另有旨欽此 
 
 

Page 12

 
 
[光緖二十三年十一月二十八日京報全錄]  
　　宮門抄○雲督崧等奏爲查明滇銅解京督辦得人無庸另擬辦法緣由片○蘇撫奎奏爲聚衆毁局毆官審明按例定擬摺○十一月二十八日兵部太常寺太僕寺鑲黄旗值日無引見○○崧蕃黄槐森跪奏爲查明滇銅解京非盡採買督辦得人均歸實濟請無庸另籌辦法據實覆陳恭摺仰祈聖鑒事竊臣等接准户部咨開本部議覆御史楊崇伊奏制錢日少請飭各省鼓鑄並雲南銅廠有名無實請另籌辦法等因一摺光緖二十三年六月十七日具奏本日奉旨依議欽此並抄錄原奏咨行到滇查户部議覆内稱辦解之銅是否皆由採買唐炯督辦礦務是否得务等語臣等查雲南産銅最旺自經兵燹廢弛同治十三年奏請試辦經營十六年之久未見成效僅解京銅八起共計八百三十七萬斤有奇自光緖十三年唐炯奉命督辦礦務以來極力整頓招集公司專辦巧家一廠其威寍易門永北維西各廠皆由公司借給貧民油米接濟開採繳銅領價計自光緖十六年接運九起頭批起至二十三年此八年中已解過京銅八百七十五萬零均係督催公司辦解並非由外採買惟將軍石一處早經奏明採買四川會理州銅添湊運解每歲得銅不過七八萬斤爲數無幾專恃巧家各廠採辦以供京運臣等伏思前請試辦歴年多而解銅少現今督辦歴年少而解鈾哆彼此相較其有名無實得力與否固可不辨而明所未能遞年加批者尚非督辦之不得力實因遽歲災歉米糧昻貴加以礦薄工多例價不敷廠民大半折本歇業勢難振興而唐炯公而忘私自備資斧賠累十有餘年身家罔顧惟恐有誤京運稍負高厚殊恩獨任艱難不避勞怨嚴催公司加給廠民工本銅價力維礦務歴年以來致令公司賠墊本銀數十萬近年來虧累過多實有不能周轉支持之勢臣等查悉底藴疉將商民困苦情形奏懇天恩賞加銅價原以恤商艱而興礦務卽以顧京運而收利權蓋雲南銅礦爲生民養命之源設一旦停辦於國計固無裨益且滇民無以謀生於地方大有關繫卽或民得以自養而銅屬於外將來本省有欲鼓鑄而多掣肘者臣等身膺疆寄共體時艱通籌全局有不能不遠慮而瀝陳之現蒙恩准如所請加價商民踴躍集股覓鑛逐漸開採惟有會同督辦唐炯欽遵出示推廣招徠加意整飭務期按年加批運京俾供鼓鑄以仰副聖主足國慮民之至意所有查明滇銅解京督辦得人無庸另擬辦法緣由謀合詞恭摺覆陳是否有當伏乞皇上聖鑒訓示謹奏奉硃批户部知道欽此○○頭品頂戴署理江蘇巡撫奴才奎俊跪奏爲聚衆毁局傷官審明按例定擬恭摺仰祈聖鑒事竊查上年四月間蘇城機匠人等藉查城内隱漏機捐約會聚衆毁局毆官一案經前撫臣趙舒翹先將大略情形附片奏報旋准軍機大臣字寄奉上諭趙舒翹奏蘇城機匠因局員查捐聚衆滋事等語機捐關係餉項旣經查有隱漏自應責令補認該機匠等竟敢聚衆毆官毁局實屬目無法紀著劉坤一趙舒翹嚴飭營將速將首要各犯查拿懲辦毋稍寛縱將此諭令知之欽此欽遵卽經恭錄行司飭拿獲首要各犯務獲提同現犯訊供詳辦據臬司以此案情節較重詳明提府審辦去後兹據蘇州府知府桐澤以飭緝首犯無　將現犯審明議擬解由蘇州藩司聶緝槼臬司吳承潞勘轉經前撫臣趙舒翹提審無異未及核辦移交前來奴才覆加確核緣陶希法浦阿興分隸丹陽常熟等縣或作骨貨生理或銅匠營生在省城牙厘局東首居住與在逃之毛金坤並其弟毛金福平素認識毛金坤等均係機營手藝蘇城自同治三年起每機一張捐錢一千四百四十文同治十二年减至一千文凡商人自置經緯發機户領織謂之帳房各帳房因公聚會設有雲錦公所司捐董事又立有機捐公所帳房按照機數赴機捐公所報認公所董事轉報厘局發給執照織成紗縀持赴機捐所蓋戳運銷蘇境槩不重徵名爲機捐未領執照爲私機未蓋戳記謂私貨已認之捐由董事收繳漏捐之機亦歸董事稽查常年認捐之機僅止一千五百餘張私機實居大半光緖二十二年三四月間六門厘局委員候補知府馬玉田因屢次查獲無戳紗縀均係私機所織擬責成董事協同機捐司事王錫熾卽王麻子確查補認禀經督辦牙厘總局候補道朱之榛批准照辦馬玉田卽飭董事轉派司事傳知各帳房核實查報並派保甲巡員候補從九帥保保乘便帶查私機各帳房因持論未定暫時收料停織擬俟查明實在私機若干酌定認捐數目再行開機惟帳房發給機匠工資自光緖三年以後省城禁止小錢改用制錢洋價核錢按照京價九扣核算嗣洋價疉減帳房仍照九扣核發機匠過於吃虧四月二十七日陶希法與毛金坤毛金福會遇毛金坤聲言現因巡員帥姓機捐公所司事王麻仔搜查私機過於認眞以致帳房收料停織伊等無可謀生欲赴公所找王麻仔不依邀陶希法同去陶希法應允毛金坤等復帶同陶希法往約浦阿興因骨貨工作未完先未允從毛金坤等行至中途遇見素識在逃之沈高唐春林毛金坤告知前情邀令同往在雲錦公所會齊共有三十四人偕赴機捐公所查找王麻仔不見董事王鴻謨出向勸導并告以稽查私機係奉厘局諭飭不便抗違衆機匠卽稱不如前往六門厘局向委員馬玉田懇求隨一擁而去沿途觀看人多流氓乘勢附和陶希法因腹中飢餓先自回店吃飯毛金坤等擁至六門厘局適馬玉田赴城外稽查繭捐尚未回局衆機匠不信往内找尋致將門窓器具打毁移時陶希法浦阿興因聞街上擾攘先後趨出查看見毛金坤等多人復由山東街擁至厘局門首毛金坤聲言馬委員旣不見面祗好求總辦朱之榛賞飯吃維時人數愈聚愈衆局勇不能禁阻大衆往内亂擠毛金坤卽令陶希法浦阿興一齊擁進朱之榛查知出向勸導衆人閧閙局上亂擲磚石陶希法亦隨抛擲一塊並將大廳門窓器具擣毁朱之榛頭面被磚擲傷總捕同知劉錫庚距局稍近聞信先往彈壓亦被磚塊擲傷頭上浦阿興在塲喊閙並未下手擲磚至朱之榛劉錫庚各傷究被何人所擲陶希法等因時已昏晚人多手雜均未看淸卽經本城文武督帶兵役馳往查拿陶希法等均各逃散次日長洲元和吳縣傳集董事機匠人等飭令一律開織並飭令帳房以後洋價不再高擡並據各帳房查明漏捐私機補認八百餘張經該縣等及總辦朱之榛委員馬玉田先後禀經前撫臣趙舒翹奏奉諭旨嚴拿首要各犯究辦卽據總捕同知督率縣役拿獲陶希法浦阿興發縣傳同董事審訊並經董事王鴻謨等查明糾衆滋閙實係素不安本分之機匠黄金瓏爲首毛金坤爲黄金瓏所糾無疑因差緝黄金瓏等無獲據臬司以案情較重詳明札飭提府審擬由藩臬兩司復審解勘經前撫臣趙舒翹提犯親訊據供前情不諱未及核辦缷事移交前來查例載直省刁民擅自聚衆四五十人閙堂塞署其同謀聚衆轉相糾約下手毆官者擬斬立决其餘從犯俱擬絞監候等語此案該犯陶希法聽從在逃之毛金坤隨同衆人赴釐捐總局閧閙擣毁門窓器具抛擲磚石致傷總辦道員朱之榛總捕同知劉錫庚平復殊屬不法查牙釐總局係屬官廠與衙署無異自應比例問擬陶希法應請照直省刁民擅自聚衆四五十人閙堂塞署其同謀聚衆轉相糾約下手毆官者擬斬立决例擬斬立决惟該犯卽非同謀聚衆又非轉相糾約卽抛擲磚塊而朱道所受之傷是否該犯所擲均未看淸罪係比擬可否末减聽候部議浦阿興聽糾同往在場喊閙並未下手毆官亦應比照其餘從犯俱擬絞監候例擬絞監候秋後處决局員候補知府馬玉田巡查委員候補從九帥保淸辦事操切業已撤差示儆且馬玉田現已病故帥保淸亦查無翦斷紗縀辦公騷擾確據概毋庸議各帳房因報認漏捐私機持議未定暫時收料停工係爲核實查報起見迨該機匠藉端聚衆非該帳房意料所及亦免置議惟嗣後發給機匠工洋概應按照市價不准再行高擡機捐董事以理勸導並無不合概毋庸議黄金瓏等飭緝獲日另結所有審明聚衆毁局傷官按例定擬緣由除供招咨部外理合會同兩江總督臣劉坤一恭摺具奏伏乞皇上聖鑒勅部核覆施行謹奏奉硃批刑部速議具奏欽此 
 
