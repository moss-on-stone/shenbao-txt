# 1906 - 205 - 4911955

 

Page 1

 
 
   
 
 

Page 2

 
 
　　 
[工部主事劉樳呈學部代奏稿續初七日稿]  
　　一推廣實業學堂辦法。泰西實業。約分二類。上焉者研理以殫精。下 
焉者執業以應用。中國地大物愽。而遊惰繁多。才多藝生寡食衆。正坐向者失學之故懲前毖後則實業普及最要矣。惟中國實業。向未研求。必令鄉僻之地以多金建學舍延敎習。微論財力不逮。村民智慮簡僿。故見自封。懼或奪其日力不令子弟就學者有焉矣。今宜飭令各勸學所。將外國實業所以擴張。吾國實業所以窳敗之故。編成淺說。家喩戶曉使人人知世界競爭之大勢嚮學之念。油然自生。其初等實業及藝徒等學堂。卽附設於小學堂内。如本境有工藝等局。卽附設局内。附於小學内者。則另招學徒。附於各局者。則另延各科敎習。其授課或半日。或以夜間均酌量地方情形。隨宜辦理旣不令曠置本業。亦不令繳納學貲。學成以後。習算知書且得執一藝以餬口。利益衆著。求學者必爭先恐後。如水就下則實業界從此振興矣。至高等實業學堂。中國此時實無合格之學生故商部高等實業學堂。飭令補習二年。蓋亦不得已之辦法。惟旣名曰實業卽不得以空談曅事。旣名曰高等卽。不得與初等相紊。補習期滿後必需分門别類延致專門實業家講授功課務專精不求普愽學生認習何門卽。於此門實騐場内躬親。試騐耐習辛勞庶。卒業後可立見實用。又各國實業。最重調查。物產之豐歉。價値之漲落。一新理之發明。一新製之精美。以及各種應用物類欵式之工拙。花樣之媸妍。皆有最精最速之調查。報紙流傳。爭先購閲。中國則絶少實業報章。間有一二。皆因購閲者希。銷路疲滯。此卽實業幼稚之徴也。今宜聨絡工商各會。精密調查。彼有新理。採取以效其長。彼所篤嗜。精製以投其好。隨時報告。卽隨時改良。庶不至株守舊規。絕無進步。蓋講求實業。以能供他國之取求爲目的。不第以供本國或本地之取求爲目的。至路礦學堂。尤爲今當務之要急。宜特設專學造就人材以。供應用斯。不至借材異地有。太阿倒持之患已 
　　一嚴防女學堂流弊。各國習尚有。爲我急宜師仿者婦。人女子悉受敎育是也有。爲我急宜防禁者男。女無别自由擇配是也自世變日急救時之士以西學相楬櫫其偏宕者遂不暇審吾民程度之高下與中外禮鋊之異同欲捐棄古先一切防維以自同於歐化於是男女平權之説日漸流播且有謂女子守貞爲迂失節爲逹公然著書行世者此誠瞽説妖言蠱人心而敗風俗者也中國女學今始萌芽弊端已見放縱不檢爲女界之玷者各報所紀己屢見不一見矣然使因噎廢食擯二萬萬女子於學界以外將來幼稚園及家庭敎育無人擔任卽各學堂之基礎無由建立是築室而自毁其址也竊以爲今日之中國可女學斷不可不設流弊亦斷不可不防防之奈何編課本女學以能解應用之文字算術及應盡之婦職應習之女工爲度原不必與男子受同等之敎育宜參酌小學堂課程另編課本修身一門宜蒐輯名媛貞德淑行藉作楷模用資觀勸二擇敎習必資性純淑向無瑕玷者方得選充師範否則雖外國文及各科學己造精深亦不延聘三嚴規則以男女有别爲主義敎習監學供役人等悉用女子如必須男人任事應劃定茅蕝内外秩然學生中有演述男女平權諸繆説及沾染惡習者立卽斥退如此則於興學宏敎之中仍寓杜漸防微之意如將來女德日進人人自愛不妨更定學章此時斷不可過於任放或謂防範過嚴恐不免爲女學之障不知撓萬物者莫疾乎風風俗之濡染其肇端甚微其究雖强有力者莫能挽日本維新伊始敎育旁敷惟於女德缺焉未講敝俗相仍遂難湔滌彼中老成人引爲深疚是可不以爲殷鑒乎以上各條或籌推廣學堂之策或以保存國粹爲宗要皆期於切實可行不敢爲迂疏高遠之論語云狂夫之言聖人擇焉倘蒙飭下學部採酌施行學界幸甚中國幸甚職爲維持學務起見伏乞代奏謹呈 
[本舘接到盛京將軍奏准興辦各要政專電初九日午刻到]  
　　北京專電云盛京將軍奏奉省籌撥水產學校經費銀兩片又奏奉省戰事初平萑苻未靖又値開闢商埠現有警兵不敷分布擬再募練恊巡隧片又奏奉省創設漁業公司摺又奏奉省設立農業試騐塲摺均奉硃批該部知道（孔）　 
[本舘接到直督奏准銅元餘利短絀另籌補撥專電]  
[  初九日午刻到]  
　　北京專電云直督奏銅元餘利短絀支欵無著擬另籌撥補奉旨著照秘所請（孔） 
[本舘接到户商兩部會奏議准就地籌欵興辦鐵路專電]  
[  初九日午刻到]  
　　北京專電云户部商部會銜覆奏粤督就地籌欵興辦鐵路摺奉旨依議（孔） 
[常備軍閙事首犯己獲蘇州]  
　　常備軍募兵與征兵鬨鬧一事迭志前報茲經某統領查獲爲首滋事之募兵張某李某二名發交吳縣張大令訊辦業經大令刑訊二堂堅不供認因飭押候復訊核奪（且） 
[新陽縣鄕民閙署請兵保護蘇州]  
　　邇來雨 
 
 

Page 3

 
 
　　水過多新陽縣治各鄉田畝均遭淹没紛紛投縣報荒未蒙允準各鄉民遂於初七日聚衆到縣哄鬧大堂聞案桌等均被毁壞縣主立卽電禀省憲併請派兵保護（且） 
[新昌縣放火圍燒巨案江西]  
　　義寗州地方本年水災頗重穀價甚昂五月某日有鄉人一百六十八名至鄰界新昌縣天保墟購穀借寓於呂祖祠詎該墟立有鄉約禁穀出境見有多人購米勃然大怒卽於當晚鳴鑼聚衆將呂祖祠列炬圍燒計一百六十八人僅有二人逃出餘均葬身火窟日前由義甯州金刺史新昌縣馬大令分别禀報到省（用） 
[寳應縣電禀拿獲鬧米要犯揚州]  
　　寳應縣陳大令近奉督撫電飭如再有亂民搶米之事情重者卽嚴拿懲辦敎堂學堂當加意保護米糧務宜勸諭流通等語陳大令當卽電復略云寳邑現在市面安靜鬧米要犯己獲數名經蒯道施守督訊俟供定禀辦奉飭拿匪保商米糧流通均遵辦（承） 
[請兵防堵皖境竄匪湖北]  
　　安徽霍山縣張正金因與敎堂爲難於上月二十九日五更時糾合英麻圻羅會匪約二千餘人潛攻霍山防營未及戒備被匪傷弊六七十人火藥軍裝被搶甚多次日營兵整隧而出擒獲賊黨四名張匪復糾集東八魁居住之李仕英鄭大鵬胡巨臣等各匪首指日起事湖北羅田縣與英霍兩縣相距甚近以致人心惶惶設匪徒一旦竄入勢必釀成巨禍該縣李發宜大令飛禀到漢由陳少石觀察詳禀鄂督當卽撥勇四百名於初五日拔隧起前往防堵（路） 
[贛撫兩准湘撫咨拿匪首（江西]  
　　贛撫吳仲帥上月兩次接准湘撫龐劬帥分咨匪首馮佩瑛卽何建文潛匿崇義縣古亭墟羅星桃烟館內請飭密拏又平江匪首胡浣青訪聞潛匿新昌縣棠浦鄉私造火藥軍器請飭捕拏轉解仲帥卽密飭崇義新昌等縣遵照辦理崇義縣卽會同防綠營員親至古亭墟拿查詎煙館業己閉歇旋在文英墟將匪黨羅星桃拿獲並搜出江語書一本語句鄙俚不通訊據供認入三點會不諱並無受職及搶动等事馮佩瑛不知何往當卽錄供禀報仲帥核辦至新昌縣馬大令亦密查棠浦鄉並無胡匪溷迹亦無私造火藥軍器等事據實禀覆己由仲帥據禀一併咨覆劬帥矣（用） 
[都昌玉山等縣各獲匪黨江西]  
　　南康府都昌縣匪黨雷世慶前在景德鎭爲兵差拿獲廣信府玉山縣匪黨黃月亮經巡警軍拿獲並搜出票布均禀報到省惟稱黃匪研訊數次堅不承認云（用） 
[派兵彈壓兵民格鬬斃命重案湖南]  
　　前報紀常德府警兵至桃源縣購米與該縣鄉民格鬭互斃一案茲悉爲桃源縣警兵因一時訛傳誤爲常德派去其實爲桃邑漆家河地方有本處警兵多人因購米起釁致與鄉民鬭毆警兵遽出手槍擊斃鄉民五人警兵亦被毆斃二人比經紳民禀報到縣縣主羅麟閣大令馳往查究鄉民勢甚洶洶不能解散大令卽飛電省憲禀請派兵彈壓湘撫因電飭鎭筸鎭周道南軍門速派營兵就近赴該縣相機鎭撫軍門接電後隨卽酌派弁兵三百名馳赴該處分投彈壓（時） 
[祁陽縣民上控續聞長沙]  
　　前報所紀祁陽縣民因裁撤鋪司將所有役田提充學堂經費以致赴省上控一節聞該處役田歷由各鋪役陸續私賣民間不獨屢易其主抑且分割零星久己成爲私業故此次上控多至一千餘人旋經湘撫派員遺散回籍各給盤川數百文並批示此案旣經委員查勘又飭該縣土署令暫緩辦理爾等理應靜候該印委查明禀辦何得紛紛來轅嘵瀆㚲念鄉愚無知着卽回縣聽候查辦云云該民人等大失所望相約不受川卽日啟行赴鄂擬將上控督轅（佐） 
[日艦扣留貨物礙難索回北京]  
　　敦慶隆等號前以貨物被日艦扣留一再禀請商部請設法索回以恤商艱當經該部疊咨外部查照辦理嗣經外部先後咨復商部以此項貨物碍難索追云云現出商部札飭上海總商會轉飭該號等遵照（交） 
[咨請外部維持青泥窪商務北京]  
　　上海商務總會以青泥窪等處未立税關日本所運各貨日漸浸灌實屬關碍主權特譯報章具禀商部懇請設法維持商部刻已據禀轉咨外部請爲酌核辦理（交） 
[飭令整頓哈薩克商務京師]  
　　政府諸鉅公議及塔爾巴哈台所屬哈薩克地方人民素不講求商務兼之官場徒事剝削人心離散是以商業不振窊敗日深前日奏明寄諭該大臣飭令認眞整頓商務藉固邊隅（訓） 
[電商蒙古伊犁青海開埠京師]  
　　政府近日會 
議仍擬請將庫倫恰克圖開通商埠業己電致直督計議妥善辦法再行核奪所有伊犂開埠之事己接該將軍覆電暫從緩議其青海或改行省或闢商埠亦經電商陜督體察情形奏明辦理（上） 
[盛宣懷電保洋工程師赴粤辦路廣東]  
　　初三日岑督接到盛宣懷來電介紹一洋工程師客立氏請著鐵路公司聘爲工程師遂由黃埔行轅電致温道宗堯姚守紹書轉知鐵路公司定奪鄭陶齋總辦接電隨卽覆答岑督電文列下黃埔行轅宮保鈞鑒冬電敬悉詹鄜如不能冋應遵請客立惟月薪若干乞代訽示昨衆議聘胡棟朝爲副工程師今早均己托温道面禀祇候鈞裁職道官應叩江（寒） 
[札員晋京會議九廣鐵路合同]  
　　粤督岑爲札示事現准外部電開九廣鐵路合同本部卽與公司開議希迅派妥員來京以備顧問等因到本部堂承准此自應派委妥唄前往以備諮詢茲查有洋務處委唄丁憂廣東補用道龔道心湛廣東補用直隸州胡直牧銘槃堪以派委除電復及分札該唄等遵照刻日 
 
 

Page 4

 
 
　　朿裝起程赴京聽候外務部隨時諮訽一切外合就札知爲此札仰該司卽便查照違此札（張） 
[湖南鐵路請奏明改歸商辦長沙]  
　湖南商務總會陳文瑋周聲洋日前具禀商部擬將湖南鐵路改歸商辦設立公司并公擧總恊理請奏明立案（分） 
[禀報新甯鐵路開辦情廣東]  
　　新寗鐵路總恊理陳宜禧余灼日前具禀商部禀報開工日期及改定路綫購買地畝各情形呈請察核（枝） 
[陜撫奏加土厘興修鐵路北京]  
　　陜西巡撫籌修西潼鐵路所籌經費頗覺不敷擬於士釐項下酌加二成俟路工告竣卽行停收日前特具摺奏請奉旨户部議奏現在該部己議定奏稿　内可　復矣（交） 
[贛撫咨復礦產税捐江西]  
　　日前贛撫以江省萍鄉袁河口兩處礦產税捐與部章不符已分飭所屬遵照部章妥爲辦理特咨復部　　　 
[商部電咨禀請開礦須備實在資本北京]  
　　商部電咨各省督撫略謂近查各處紳商禀請開採礦務之人實繁有徒禀請時均稱家道殷實資本充裕及至本部行查批准後竟有資本已無著落臨時肆意鋪張藉詞稽延若任請展限必多影射殊非鄭重礦政之道應請飭屬剴切示諭該商等嗣後凡到部禀請開開辦卽或批駁欵亦毫無所損以免躭延日久致啟外人覬觎别生枝節倘有仍蹈故轍意存嘗試者本部定當從重罰辦（疑） 
[求員襄辦奉天清賦局奉天]  
　　財政局添設清賦所等情己志前報嗣悉清賦一事頭緖纷繁非熟習糧租者無從下手該所辦事人員頗有乏才之歎刻經次帥特派糧和所總理兪彙占叅軍親赴保定延訪熟習清賦人員招之來奉俾得襄理一切云（丙） 
[信成銀行須俟北京開辦分行酌撥官欵北京]  
　　日前商部顧問官周廷弼具禀商部請在京師奉天添設信成儲蓄分枝銀行并請籌撥官欵補助經該部批示應俟北京分分行開辦後再行酌撥官欵存儲業户札飭遵照（交） 
[蘇撫批查議給里連津貼鎭江]  
　　徒邑徴漕向章每圖有一里運爲粮差鄉民居間現因蘇撫憲陳中丞革除雜派鎭江府承太守恐里運承任催粮并往返川資亦無著落爱具禀陳　　 
中丞請准里運每畆提費二文藉資津貼茲奉中丞批示該守所請是否與情允給飭卽照會公正紳董議復核奪（工） 
[肅邸携同奉省委員入京奉天]  
　　肅邸過奉天時趙次帥派財政局主稿知州忠林交涉局繙譯州同王華綰出境迎迓肅邸接見忠王两委員後知於奉省近政頗爲諳練遂携帶人關以備顧問並電致次帥代該員等請假一月（通） 
[浙省法政學堂招考杭州]  
　　浙省奉到學部咨文飭辦法政學堂己禀張撫議以課吏館改設適有前派留東學習法政速成科官紳袁毓麟高桐虞尚賢等曅業回杭因卽派充敎員尅日出示招考茲照錄部文於後本年閏四月二十日准軍機處片交本日御史喬樹枬奏請飭下各省添設法政學堂片奉旨學部知道欽此相應傳知欽遵辦理等因前來查現在各省舉行新政需材甚殷裁判課税人員尤非專門之學不能勝任而科舉旣廢舉貢生員苦學無求之地以後肄習法政旣不如他項科學之難於成就而年齒長則閲歷富中學深則根柢完必能會通中西以爲效用之具以視設類似書院之學堂但求疏通之路不籌造就之才者較爲切寔原奏所陳語皆扼要自應及時辦理以培有用之才凡未經設立此項學堂之省分應卽一體設立其業經設立者亦應酌量擴充一俟籌定辦法即行聲覆到部備核除分咨外相應抄錄原奏咨行查照辦理可也（的） 
[屬應考師範生上兩江學務處書]  
鳳樓觀察大人鈞鑒竊生等曾於去年十月下旬來寗應考兩江師範學堂考後待至年終而返僉以爲明春可能發案乃延頸翹企轉瞬半年尚無去取消息詢之旁人謂添建齋舍尚未竣工以故遲遲有待生等志在求學不遠跋涉而來久不揭曉焦灼殊甚以有用之歲月坐廢於守望之居諸捫心自問殊不自安爲此環求貴總辦轉囑師範學堂總辦先行發案登報分別去留俾同人得有所去就也冒昧凟陳不勝迫切待命之至肅此佈逹祇請崇安蘇屬應考同人公啟（望） 
[北京戶部銀行五月收到國民捐數目]  
　　自五月一日起至二十九止共收庫平足銀四千一百五十七兩四錢六分龍圓四千二百二十八元銀圓一千零六十六元小洋一千九百二十二角銅圓三萬零六百七十九枚（容） 
[贈十志謝]  
　　昨承商務印書　贈以動電學一册爲新會伍光建所編辑圖説詳明爲物理敎科書之佳者又紅柳娃小説一册爲美國柏拉蒙原著其言於汗漫恣肆滑稽隱射中時有見道語而叙述僬僥國情狀尤足爲研求人種學之一助云○樂羣圖書局贈以初等小學國文新敎科書一册共六十課眼前事物皆以圖明之課童蒙者必需之書也（顛） 
[贈藥鳴謝]  
　　宏仁善堂送來天中茶一百包霍香正氣丸五十包臥龍丹五十瓶蟾酥丸五十瓶蘇存德堂送來蟾酥痧氣丸一百瓶臥龍丹一百瓶純陽正氣丸一百瓶同仁輔元分局送來蟾酥丸五十瓶臥龍丹五十瓶午茶時二十包廣濟善堂送來痧氣丸一百瓶臥龍丹一百瓶當一并代爲分送合書鳴謝（容）　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[詳紀松江追悼會]  
　　本館論説記者華亭沈君鏡賢爲學界巨子五月初四日遘疾而卒邦人士無不哀之學界同人於六月初四日在松郡谷陽小學（谷陽爲沈君創立）特開追悼會到者數百人先由發起人吳張兩君報告開會次由蔡君演説行狀次奠祭次唱歌次來賓馬王兩君演説後由沈君尊甫春譚先生致答詞茲將行狀唱歌祭文答詞附錄於下 
（演説行狀）今天承吳君叔釐張君雨材發起爲沈鏡賢先生開追悼會以僕與先生有親知之深嘱爲述先生生平的行事第先生年纔三十有四正所謂年富力强可以做些事業而先生自視確猶是求學的時代而非建業的時代惜乎天不假年中道而殂就把絶大的才學埋没凈盡了説起不但僕一人痛心就列位與先生相識者那一個不説痛心呢 
先生幼時已有成人的氣概到了長大嗜好習染都無有年十八入縣學已留心經世之學諸子百家及古文辭無不悉心流覧其看書的本領實在一目數行他人不易學的其記憶力尤好彼時俗尚以文藝相角先生輒冠其曹爲前輩陳杏生先生器重甲午年先生年二十二領鄉薦名尤噪而先生尤標然絶俗砥礪名節不入衙署未嘗受一暪人之錢未嘗爲一負人之事悉心講究經史輿地之學其於西北地勢尤極明瞭乙未丙寅以後風氣漸開時務書籍層見疊出先生志欲徧觀而盡識之慨購書無力乃與張聞遠先生創設希陳書會附從者衆於是新出經世之書無不購備在會中閲書之多推先生爲最到了戊戌年一應禮部試下第歸里嘗言時事日艱今日空交取士之無謂白誓不復再應科舉維時講求性理學於二程遺書朱子語類等書深入閫奥辛丑朝廷改書院爲學堂郡縣輒觀望而先生與閔君行之商樓引爲已任禀呈前太守余公批准興辦而府縣學堂得以早日成立數三年問學堂之盛至三四十所之多不可謂非両君提倡之功今行之已於前二年作古先生復繼之學界有關係之人而不永其年以竟其施此我輩所欲同聲一哭者也 
翌年壬寅先生應聘馬橋强恕學堂總敎雖僅一載而深得學生感情是年暑假先生赴東留學越兩月因母病促歸仍任强恕事每與同志言我輩尚須求學遂决意辭强恕癸卬以後乃就門館課徒之暇矻矻白修蓋先生之習算始於丙印丁酉習東文始於辛丑習西文始於壬寅至此而先生之學乃益進先生嘗言普通學有一不通不能爲全才亦不可任敎育事故甲辰乙巳尤肆力於理化一科總先生生平於經學史學國文輿地算術理化東西文幾無一不通可謂科學完備之人而先生抑然自下愈不自足當世爭延爲敎習者一概謝絶僅就滬上黃君公續之聘訓其子半日蓋其目的仍欲以餘晷爲修學地也自是以來學日猛進若使天假以年其補益於世界甯有限量今此之變豈不可痛麽此地谷陽學堂爲先生主持開辦的應得開一追悼會就松江全體學界呢後日亦應得大大的開一會表表哀悼的意思蓋本郡學界中人以先生之才學實在冠絶羣倫可以奉爲師表在先生九原亦豈以追悼會爲榮不過我輩欲表區區哀悼的忱不能不開這種會鳴呼先生己矣人家之財產可以傳之子孫分給親戚獨學問一節没法傳授的然先生生平所著文集筆記敎科書各種皆足以傳他日裒而刻之灌輸學界僕於此不暇爲先生哀而將頌先生之不朽 
（谷陽啓蒙两學追悼歌）仁哉沈君子敎育普閭里東西二學堂熱心任經理解囊植根基修業示方軌兒童百餘人欣欣　樂只茂學酣血忱懷抱孰與比方謂吾輩中長城可長恃天忽災其躬修文促良士遂令山斗傾傷悼徧桑梓　君不見恩公迫切酹公靈相顧愕錯情何似祭文沈君鏡賢以光緖丙午年五月初四日卒於谷陽里第春秋三十有四嗚呼哀哉同志諸人弔其不天哭其不年爇以椒涎酬以仙壺謹致祭於其靈曰日月胡 
爲而流西兮江湖胡爲而逝東好花胡爲而易凋兮吾徒哭怨雨與悲風彼何人兮江之左東塗西抺兮十三五丹梯一步兮　青雲新舊两學兮愕相顧知公哉壯哉仰公兮天台惜公兮枉哉難起公於泉臺公雖泉臺公不死學界長留公姓　咄嗟二萬五千年汙青猶標沈宗祉公其歆斾尚饗姜綸撰　　（答詞維我生之溝）閔兮倏冢子之云亡承雲天之高誼兮招魂魄　谷陽旣　偑之畢集兮爰追悼夫一堂或流芳於齒頰兮或錫詞之琳琅感良惠之無涯兮豈薄質所能當其始拘墟於兎園兮僅獵名於名場有良友之切磋兮乃附驥而迥翔旣獻策於金臺兮又撹俗扶桑旋歛神而靜志兮窺學界之汪洋將會通夫中西兮庶示我以周行閲二干年之政變兮異立法於商鞅先自遵於矩矱兮更溥利夫農桑俾童稚之有知兮期術業以光昌歷春秋之冉冉兮勤日夜而遑遑萌有香而焚蓺兮桂以膏而銷亡歎存老而遺孤兮隔　臺之茫茫幸舊交如膠漆兮乃念逝而不忘靈之來兮旣降銘嘉德以馨香在存殁之均感兮相與拜夫寵光（容） 
[巡警曅業學生派委差事蘇州]  
　　蘇省巡警學堂畢業學生現經上憲分别派差計李德邁赴奉賢李煥藻赴崇明曹元森赴川沙張煜赴太倉朱鏕赴金山充當警察敎員又林元鎭到閶胥門外周鍾鳳到中路牛逢慈到西路周國鈞到東路查燿到葑門外均充巡警分局巡記差（且） 
[蘇垣設局平糶蘇州]  
　　蘇垣平糶局分東西南北中吳路東路設在船航巷元邑積穀倉西路新橋巷吳縣積穀倉南路長洲縣新學北路劉家浜豐備義倉中路鈕家巷元邑城隍廟定期本月初十日開局定價每升錢四十文（且） 
[禀准常熟設法平糶蘇州]  
　　常熟縣治各鄉田畝被水淹没民人錢永及康耆民顧嘉世等來省禀報經府尊孫展雲太守札飭常熟縣設法平糶一面履勘各田將實在情形詳細禀復候核（且） 
[甬城火警寗波]  
　　本月初七夜甬郡城守署前某姓家不戒於火延燒左右鄰居計共焚燬房屋十餘間（具） 
[典當閙事寗波]  
　　甬郡小梁街同大典當日前有城守營兵丁某甲持物往質與典夥口角甲用碎石擲之典夥卽喚衆攅毆甲去糾約多人擁至該典滋閙該典見人衆口雜當卽閉門嗣經地保將衆人好言勸散其事始寢（具） 
[賽會滋事紹興]  
越郡邇因官紳提倡興學破除迷信風氣漸開故由胡紳汝謙等聯名禀縣請禁迎神賽會詎有馬鞍村農民仍復舁迎社神當奉山陰縣瞿大令派役赴村查禁衆皆歸咎胡紳 
 
 

Page 10

 
 
　　擁至其家將所有衣飾物件毁掠一空門窗器具搗如雪片始漸散去現已由胡報縣蒞勘當從嚴拿辦云（早） 
[道院聚賭發封杭州]  
　　台州道士孫禮周等在吳山南麓之玄妙觀抽頭聚賭左近有道姑名德修者赴錢塘縣禀控程輔堂大令卽提孫到案訊供不認惟已搜出賭具因將該觀發封聞須充公以便開設半日學堂之用（的）　 
[批飭正法刧盜嘉興]  
　　桐鄉南門外有張某所設之油車坊近來生涯甚盛致爲匪徒所涎上月某夜突被刧盜報縣後經徐大令緝獲洪佬九李來光劉振龍三名起出原贓并鎗械票布訊得均係青幫頭目錄供詳報現己奉撫憲批飭就地正法矣（的） 
[竊盜何多厦門]  
　　鎭邦街恊裕土棧於念五日下午有大土數箱過秤時突來匪徒一人混入棧内竊去大土二只而遁經棧夥追獲卽送厦防廳訊辦○念六日晚山仔項某甲家忽來盜匪多人撞門入内刧去衣箱兩只爲數甚巨卽報明地方官飭差跴緝○英商萬記洋行前日雇某民船裝白米二百餘石運在泉州駛至中途突遇盜船將某申及船夥等閉入船内刧去白米適有某船駛過見該船漂流海中駛近覘之見船中有人當卽啟艙放出原船駛回廈門後至該行訴明被劫情形行中疑甲將米盜買卽送至厦防廳究辦或是否想非研訊不能明白也（中） 
令日尚有各省新闻埠新聞均入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[鄂督札臬司文爲委充銀幣局總稽察事]  
　　札飭事照得湖北銀幣局事務紛繁關繫重要亟應專派總稽察一員以資考核查有現署湖北按察使梁署臬司堪以委充總稽察銀幣局事務應將該局重要欵目詳加鉤考如委員司事工匠人等有虚糜妄費欺隱不實情弊隨時移知北布政使司暨該局總辦高道嚴切查究以重幣政勿稍狥隱除分行外合凾札委札到該署司卽便遵照毌違此札（千） 
[江北提督振頓緝私治匪揚州]  
　　江北提督劉延帥近日振頓緝私治匪特通飭各營以後無論爲巡防爲緝私亦無論犯者之爲鹽梟爲盜匪但使所轄境地出有案件卽惟該處營隧是問緝私營遇梟而就近防營不會同督捕防營遇匪而就近緝私營不恊同兜拿一經察出管帶哨官均干叅辦在湖河者責成湖河水師在外海者責成海口水師在平地者責成馬步綠營不問是梟是匪一律辦理總期水陸各營合爲一家不分畛域云云初六日瓜洲水陸各防營官員奉到此札均已遵照矣（再） 
[練軍操演寗波]  
　　甬郡正副中常備三營奉浙提呂道生軍 
門通飭劉常龔三管帶督率勇丁齊赴大敎場操練又飭各營哨弁打靶以資熟練（易） 
[滬城官事]  
　　江甯提學使陳子礪伯陶湖南提學使吳子修慶坻廣西提學使李守一翰芬三品京堂劉仲魯京卿若曾戊戌探花兪階青太史陛雲江西候補道梁玉堂觀察承翰昨均到道拜會○鈞和兵輪管帶馬鎔軒遊戎廷樹奉道憲委往馬鞍島察看魚雷昨已公曅回滬赴道銷差○龍華巡局委員徐二尹福謀昨日飭丁到道禀請病假三天○總工程局正裁判官孫耳山明府乃洛昨日　　 
到道銷假○黃渡撫標左營管帶顏梓琴軍門瓊林因公到申舟泊南市浦中昨日到道拜會（宜） 
[考政大臣行轅記事]  
　　端戴兩大臣前日下午五點鐘由駐滬日本總領事在署邀請赴宴○昨日十點鐘兩大臣出轅至美界商務局並赴城内各衙署謝步至道署時瑞觀察在署恭備午膳留飲至下鐘返轅沿途由各警察員帶同巡長巡士列隧擁護（力）　 
[新令到申]  
　　新任上海縣王少谷大令自交卸陽湖縣篆後到蘇謁見各大憲前日蒞蘇禀辭乘火車到申旁晚入城至大生弄公館暫駐昨日命駕赴道轅禀見並拜謁本縣汪大令海防秦司馬叅府周下参戎以文武各官員咸至公館答拜屬下各員及本縣書役人等均紛紛至寓呈遞手版禀安（宜） 
[日本技師回國考察火藥]  
　　日本技師石籘豐太郎在滬上製造局監造各種火藥及無烟火藥現經江甯督練公所察得此項藥質俱未佳美飭令留心考察故該技師禀明玉帥擬於卽日回國赴各藥廠詳細調查奉玉帥准給盤費並由魏總辦委東文繙譯姚恭寅二尹同乘某公司船起程東渡（寸） 
[移查熟悉洋務人員]  
　　滬道瑞觀察近接蘇藩司移開案奉蘇撫憲札開准外務部咨本部具奏變通舊章隨時調用人員一摺奉旨依議欽此查原奏所請調用人員中有京外現任候補候選各員及各學堂卒業出洋留業卒業各學生兩項現擬將各省洋務人員先行調查俾將來調用時有所稽核茲刋就册式詳列處所應調查各項卽希貴撫轉飭本省洋務局悉數按照册式逐一塡註限於一月内彙齊咨送到部以資核辦等因到本部院准此合行札司轉飭各關道洋務局查照將諳悉洋務人員逐項塡註以憑彙齊咨送等因到司相應移行貴道查照辦理云云（事） 
[函請給發七月分濬浦薪水]  
　　上海道瑞視察前日接准濬浦局會辦辜湯生部郎函謂所有西歷七月分薪水銀一千六百兩合具墨領函請給發察准卽備欵交納（資） 
[開送進出口各貨及税鈔清册]  
　　新關税務司好君昨日致
函滬道略謂奉商部札本部奏定章程行查各海關出口土貨若干 
進口洋貨若干類計價値若干自第一百八十二結照向來通商各關華洋貿易册切實開報以憑稽核至希查照等因所有一百八十二結至四月間函送轉呈在案前經遵飭承書按　關一百八十二結至五月初九日止照各關華洋貿易册式所有進口洋貨出口土貨並本關征収税鈔一併開送貴道查照卽希轉呈核辦云（事） 
[諭催華商赴英賽會]  
　　英國愛爾德地方定於西歷一千九百零七年開辦萬國賽會故由駐京英嘉欽使將擬定赴賽章程圖式咨送外部查照轉咨各省督撫一體知悉刻因爲日無多恐有華商不及赴賽故經嘉使催奉外務部請速通行督撫轉行各關迅卽一體諭知以便屇時前往（資） 
[西區警察分局開局]  
　　昨爲西區警察分局開局之期故由總工程局各董片請上海縣兼警察總辦汪大令前往會同各董察閲一切並行開局禮（事) 
　　 
[查報五月十四日風灾淹斃人口清單]  
　　江督周玉帥電飭滬道詳查五月十四日風災損失船貨及死傷人口由瑞觀察札廨　　 
詳查己志前報茲由關司馬派役瑞祥先將是日浦中覆舟淹斃人數詳報照錄如下五月十四起至二十一日止救生局巡船與老白渡划船在浦撈獲屍身二十九具在陸家嘴撈得男屍徐阿祥年二十歲由伊妻周氏領去在大碼頭撈得徐阿土男屍由伊兄阿發領去十五日在王家馬頭撈得女孩江林妹年八歲由父江日生領去在大馬頭撈獲男孩年約七八歲身穿花布短衫赤足無人認領十六日在高昌廟浦中撈獲蔡　白年三十歲由伊兄蔡濤全領去在董家渡撈獲楊阿福年三歲伊父楊阿弟領去在生義馬頭撈獲女屍薛張氏年六十歲伊夫薛老四領去在新馬頭撈獲卡翠英女屍年十八歲伊兄卡順甫領去在沙泥蕩撈獲李阿根年三十餘歲由伊父李松亭領去在久大馬頭撈獲男孩姚福大年八歲伊祖父姚巧官領去在太平馬頭撈得女孩張明用年十歲其父張長林領去在陸家嘴撈得周根生年三十歲伊兄周永坤領去在爛泥渡撈得男子王春全年十八歲伊友蔡洲濤領去在大馬頭撈得沈錦榮年三十餘歲伊子沈長林領去 
 
 

Page 18

 
 
　　　身畔有洋五十元在老白渡撈得男孩姚阿二年三歲其祖父姚巧生領去在高昌廟撈得女屍阿大年十八歲由寳妹領去又女孩桃妹年十二歲由伊父姚掌壽領去在久大馬頭撈得女孩一具年約十歲無人認領在龍華灣撈得朱阿海年二十許由伊兄朱阿六領去十七日在董家渡撈得無名男屍年四十許赤身布褲手報帋傘扇子各一在許老白渡撈得無名屍年二十許藍布衫褲赤足十八日在老白渡撈得無名男屍年三十餘柳條布衫褲赤足又一具年二十餘赤身藍布褲赤足無（以上四名無人）認領）在陸家嘴撈得男屍董阿四年三十外其兄董阿虎認領在周家渡撈得腐爛屍一具名冷菊生年三十餘手足己無穿白短衫由伊兄冷阿生領去二十日在竹行馬頭撈得腐爛男屍鍾根壽由兄鍾關福領去在高昌廟撈得男屍年三十餘藍布衫褲赤足面與手足有傷衣袋有洋夾一個内有大洋一元二十一日在陸家嘴撈得男屍阿二年二十許由其友朱生康領去腰帶内有小洋二角又查十四日有洋人名勞者由杭州來申亦在黃浦覆舟淹斃勞有衣服九件大皮夾一隻腰帶一條拖鞋一雙簿子三册被張德榮卽關泉在製造局江邊馬頭撈獲藏匿不報現由該役起出原贓呈報司馬尚有浙江武康縣敎堂印契二張銀行存銀簿一本司馬察得實爲要件著記該役大功一次（力） 
[演鎗誤傷東洋車夫]  
　　製造局總辦日前會同槍砲各廠委員在西砲台將所製洋槍詳細試放勘騐性質不料内有一勇持槍未準槍子飛至日暉橋前誤中年僅十七歲之東洋車夫沈某頃刻倒地旋由其母得悉立卽舁至該局總辦魏觀察飭送仁濟醫院醫　　 
治（寸） 
[流氓藐法橫行]  
　　前晚有朱順方等數人至閘北甘恊和酒店沽飲硬欲使用銅質大洋與店夥湯金壽口角逞兇扭局經局員唐二尹著將原洋至錢店估看確係銅質判朱薄責手心五十下交保在案詎朱暗嘱同賴糾得法界著名流氓小劃策等一百餘人蜂擁至閘分頭向甘恊和及地保尋仇各店戶見來勢洶湧紛紛閉門環投巡局報案局勇聞警馳往彈壓反被扭住意欲拔過閘橋其時覔保看管之朱順方巳被縱釋幸有團丁荷槍馳到若輩始俱驚竄當塲拿獲胡桂福等八名解局訊供內有沈正富及沈雲集吳生寶三人供係觀看悞拘經鹽局中人到局保釋各店戶以此事朱等目無法紀公稟局員務請嚴究二尹因於昨日備文將胡等五名　縣訊辦（力） 
[新租界火警]  
　　前夜二點一刻鐘閘西首泰德里一千三百六十號朱生泰南貨棧失愼延燒一千三百六十一六十二六十三店堂經救火會西人救熄計焚房屋五間帶倒數間該號保有火　　 
險三千兩捕房以其起火之處情節可疑特派三道包探李星福恊同西　詳　究竟禀覆核奪（當） 
[晒衣跌傷毌女]  
昨日午後滬南楊家渡弄蔡姓之妻某氏在露臺上晒衣因年久失修柱栅中斷從高墜下適其女在地洗衣跌於女之身上以致同時受傷頗重不知能免性命之虞否（寸） 
[上海縣案]  
　　塘橋巡局函解羅阿妙糾同龔阿桂等六人向嚴榮尋仇搬物經汪大令訊究羅供髪妻張氏被嚴榮華姦佔合開烟間茶館小的憤極　傷榮　　 
華不敢到局訊質而逃張氏心顧從伊小的因邀友龔阿桂等往搬烟間茶館生　榮華唆使巡勇以小的未先到局知照拘解案下乞鑒龔及王阿華供羅阿妙　搬自已生財餘不知情尚有陸金生顧銀寳張生寳三人未奉提審大命判羅收押龔王交保候再復訊○竺　長控胡嘉興賴婚昨提媒人匡祥發復審匡供竺聘胡嘉興之女爲室由小的與前曾到案之某姓爲媒言明財禮洋一百六十元行聘先送八十元並金銀飾四件胡答庚帖爲憑今將伊女藏匿圖賴求鑒質之竺供詞相同胡供女兒定婚屬實近日被竺拐逃反控小的賴婚大令核供無理判胡交保限一月交女到案訊奪○瞿茂全喊稱被姪滋詐亦奉訊問瞿供務農爲業姪名金土有耕牛一頭在小的田内倒斃卽由金土宰割昨忽來誣小的將牛捐害百般詐擾爲此控求提究大令判候查明核辦○錢應新喊控戳斃耕牛亦奉提訊錢供有田數畝曾雇周某到田作工一天理應給錢一百文詎周勒索一百四十文因此照給辭去詎周挾恨昨見小的到鎭買物被其糾毆不敢與爭而歸周復率衆追至門首將耕牛拉到浜邊戳斃宰剝求請提訊大令判候查明核奪○又訊楊厚生喊控霸呑租欵一案場供浦東人故父遺有染坊一所因小的與兄年幼由母于光緖九年出租叔父晴初開設每年租錢一百七十千弟兄各半小的畧取家用之外存積叔處一十餘千叔今去世其子抵賴霸呑爲此控究大令以晴初在日何以不追此中有無别情判候飭查復察奪（宜） 
[總工程局南區記事]  
　　昨日午前有逸馬两匹在滬南海運局前踢翻浴街攤頭並撞倒某姓小孩後經巡士扣住帶至南區旋由馬夫到來訴明請領當奉區長飭罰洋两角准領○余瑞祥陳長根在唐阿桃整容店内見有婦女經過卽向調笑被唐斥阻口角巡士報由南區派探拘獲二人着罰洋五角開釋（尺） 
[英美公廨紀事]  
　　六百零九號等華捕送病人顧阿三陸耕堂不能言語之某甲及王阿文應鍚　章兪金祥蔡　等　到廨經　　差塡發三聨單送棲流所醫治留養昨早得所中來信顧陸與某甲王阿文四人已經身故餘仍留所診治○新閙捕房解送婦人蔡阿大藏匿顏姓之婢桂香奉關司馬訊得案中有婦人阿四牽涉飭即提訊在案昨早由捕房拘獲送至公廨管押候訊○捕送迷路女郎王德　年十二歲請爲安插値日差禀知司馬飭送人棲流所養（當） 
[英租界捕房事]  
　　陳阿寳陸陸阿金串竊楊興茂鄭阿林　权良三家衣物由探姜長明拿獲起出原贓送押捕房今日解訊○　和洋行洋東控傭人李阿根竊洋三十四元捕頭飭探張全林將李拘獲押候解究○馬金山在胡家宅浴堂竊浴客白春山之金鈕針一支由探趙銀河拘獲解廨訊辦已志前報茲因西包探以金鈕針係洋人所用之物著趙探拘白詢問從何得此詎白指東話西毫無實據該西探疑係竊贓昨日送入捕房解候送案究奪（力） 
[法租界捕房事]  
　　張桂林昨　鄭家　橋竊某板行木板數塊被探拘獲押候解究○吳秀亭陳六子王三扣子前晚在法大馬路互相扭毆巡街捕喝阻不散拘入捕房捕頭飭押至十二句鐘開釋○積竊林目竊得茶壺一把向押鋪質錢被探查獲押候解辦○太古巡丁控康春生屢次竊物未獲今又被竊煤斤請究捕頭飭押候嚴辦○王張氏串竊同居某甲小洋八百六十角由探拘押已志本報昨日又獲該氏之夫王阿狗解入捕房押　堂訊辦（興） 
[美租界捕房事]  
施　虎昨在西華德路與張得如　撞起釁將張頭額擊傷由捕一併送究捕頭以張不願多事將施斥釋○車夫徐桂山行經北四川路被某洋房　者無端毆傷當報捕房請究捕頭允之○　文煇拖包車在西華得路違章攬客由捕拘究奉飭押候送辦○陳順綢興竊衣多件由探錢盈堂拘獲押候吊贓送究○工部局管理拉圾西人昨又指稱有　塘山等路羅松林等二十二戶傾倒垃圾違章報由捕房請廨出單傳罰○東洋車夫王阿福報稱被某西人剝去車照捕頭飭捕將照取回給王領去了事○　倫　浜内昨有孩屍一具由捕回禀捕頭飭傳地保掩埋（似） 
 
 

Page 19

 
 
   
 
 

Page 20

 
 
　　鹽員於光緖三十二年起暫停分發二年俾免壅滯據福建布政使周蓮鹽法道鹿學良會詳請奏前來除咨部外謹附片具陳伏乞聖鑒飭部核覆施行謹奏奉硃批吏部議奏欽此　　宮門抄四月十五日禮部太常寺正紅旗値日無引見道府路槐卿謝恩花翎江蘇知府寳勳謝恩侍衛處奏派稽查增墻派出灃深英慈額勒春堃岫玉璋鍾靈召見軍機 
[署兩廣總督岑奏爲請將廣東省水陸提督歸併一員並將虎門屯防同知改爲撫民直隷同知以一事權而資治理摺]  
太子少保頭品頂戴兵部尙書銜署理兩廣總督兼管廣東巡撫粤而太平兩關事務臣岑春煊跪奏爲請將廣東省水陸提督歸併一員並將虎門屯防同知改爲撫民直隷同知以一事權而資治理恭摺具陳仰祈聖鑒事竊查廣東省原設陸路提督一員統轄全省綠營駐紥惠州嘉慶十五年前督臣百齡以廣東地方濱海奏准添設水師提督一員統轄全省水師並議設重兵駐紥虎門以扼省防門戶因時並制木極周密惟自海禁大開以後今昔情形迥不相同近年提督所轄綠營窳敗日深久成虛設粵省迭次裁兵所有己不　原額之半現又將　存綠營裁去七成只留三成爲數無多營制更簡平日清鄉緝捕所恃亦在勇營均非綠營制兵所能得力現在兩提督統中東兩路防營督辦捕務事權旣未能歸一而水陸營汛亦各有分防地面　域易分難期聯屬查陸路提督所駐之惠州與水師提督所駐之虎門兩處地方相距僅百餘里朝發夕至若歸併一員控制極便責成亦專福建水陸提督業經歸併粤省俟可援照辦　擬請將廣東水師陸路兩　督歸併一缺改爲廣東水陸提督所有全省水陸綠營以及内河外海師船均歸提督管轄惠州虎門均有衙署不時往來稽察調度俾得兼顧統籌至水陸提督廉俸等項均屬相同旣已歸併一缺所餘一員之廉俸廢卽裁節其水陸兩提標官兵亦應分别裁併另於裁兵案内彙摺奏報水陸提督印信應請飭部更換實缺廣東水師提督薩鎭冰總理南北洋海軍未能鎭粤現署水師提督本任南澳鎭總兵李準講求戎政節制有方於廣東全省情形尤爲熟悉擬請卽以署理廣東水陸提督如蒙聖恩特予簡授實於粤省地方有裨其正任陸路提督李福興應請作爲裁缺提督恭候朝廷錄用又查虎門地轄東莞　連香山水陸錯綜詞訟紛繁原設虎門屯防同知一員係於道光二十五年由永寗遁判改設僅有督催之　並無理民之權該處距縣窵遠民間詞訟案件控訴查傳時虞阳滯紳民屢欲就近禀請同知辦理歷任皆以格於成例不敢越俎　閻苦之現水師提督旣併轄陸路不能常川駐紥虎門一切緝捕彈壓　宜尤慮各縣官鞭長莫及必須改設撫民同知方資治理擬請將虎屯防同知改爲虎門撫民直隷同知仍兼管屯防事務並擬將東莞西北屬境距虎門三十餘里之觀音廟汛起由麻涌口循赤　而　南歷到新洲渡河至白馬廟汛東入小洞汛水口循流曲折而東由佛嶺支流　出寮步又東南至永平汛南訖厦路岡村以永平河水爲界又擬將香山縣北之左口汛起循東南流至焦門復折而西循大奥河之西北歷大嶼河萬頃河至香山東莞兩縣交界之龍穴山爲界至統計約七十里有餘劃歸虎虎門直隷廳管轄界内一切案件統歸同知審理　胡租賦亦歸同知徴收以期撫字催科責成並重該同知本屬海疆繁雖題調要缺今改直隷同知擬請改爲衝繁難題調要缺仍舊由外升調揀補至該同知撥管之地無多所徴糧米有限羨餘微薄卽由外籌給津貼以資辦公應設司獄一員卽以原駐虎門之缺口司巡檢兼理作爲虎門廳司獄兼缺口司巡檢毌庸添設專員俾節冗費其錢糧細數地界詳圖並應行換鑄關防印信及一切廉俸役食修建工程各項未盡事宜俟奉旨兪允後再行核明分别奏咨辦理以上裁併提督更改同知二事均係叅酌事勢體察情形期于營政地方兩有裨益臣與藩臬兩司反復商酌摺具意見相同謹恭陳伏乞皇太后皇上聖鑒敕下政務處吏兵兩部議覆施行謹奏奉硃批該衙門知道欽此 
[宮門抄]  
　　四月十六日兵部太僕寺廂白旗値日無引見西安將軍松溎請訓四川總兵張士翰請訓江蘇臬司朱家寳到京請安繼綱預恩奎預備召見召見軍機繼綱恩奎朱家寳 
[署甘肅巡撫吳奏爲新疆罪犯習藝所暫就南北兩路各設一區謹將開辦大概情形摺]  
　　署理甘肅新疆巡撫開缺布政使臣吳引孫跪奏爲新疆罪犯習藝所暫就南北兩路各設一區謹將開辦大概情形恭摺仰祈聖鑒事竊照前准刑部咨奏定新章行令各省通設罪犯習藝所由督撫體察情形妥議具奏等因前撫臣潘效蘇未及舉辦臣於攝篆時當飭司道遵照籌議去後茲據署布政使和爾賡額署鎭迪道兼按察使銜黃丙焜詳稱新省各省命盜案内軍流徒犯向照變通章程改爲監禁酌情罪之重輕定年限之遠近並不發配自應仿照軍流徒犯不必分撥各廰州縣今遵設習藝所暫分南北兩路北路設於省城鎭迪道屬之迪化縣伊塔隷之南路設於喀什噶爾道屬之疏附縣阿克蘇隷之計两處工所現雖不過數百人自非寛葺屋舍高築墻垣不足以嚴防衛嗣據迪化疏附兩縣詳報一就官房改修一另擇地建造規模宏敞工料堅實業已於上年十二月派員開辦雇用工師司事看役人等亦皆愼爲招選至各處解送罪犯所習工藝卽收本地所出之牛羊皮毛或爲鞭繩帶或爲袋帽氈衣取牛羊之油並可燃燈膠燭間有縫衣紡紗編筐制器者務就各犯性質所近分别學習每製機器皆物皆民生日用要需最易行銷並令限定工作分數按日嚴行稽查獎勸罰惰俾免曠誤偷安所需工本口食及常年一切經費叅用直隷山東章程按南北各州縣缺分優瘠攤派分之見少合之見多如再不敷由公家籌給且藝成銷售後應得餘利尚可按成酌提歸公以資貼補查廣西奏設習藝所歲費不過數百金曾見鈔報新省同屬邊瘠自可仿　惟各犯多係不軌之徒聚數十百人於一隅不但挾衆生事諸多可慮且出囹圄而釋縲絏難保不乘間逃逸僅恃所　委員彈壓竊恐防範難周應遵從定例罪犯到配以吏目典史等官專管州縣爲兼轄並飭該管道府隨時嚴密督察庶足以專責成而杜流弊茲値改章伊始諸事草創俟辦理數月後再當體察情形酌擬詳細章程以昭妥善據司道等會詳請奏前來臣查設所收犯習藝敎養於立法誠美惟事屬創辦自應斟酌至當方可行諸久遠該司等所籌各節臣再三覆覈均尚妥恊現在南北兩路業經委員開辦臣仍當督飭認眞經理實事求是以收化莠爲良之效合無仰懇　 
 
