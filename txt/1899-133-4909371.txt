# 1899 - 133 - 4909371

 

Page 1

 
 
[新印各書籍發售] [  圖書集成局啓]  
欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○實治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗　錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○如東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論書院之弊]  
書院之設所以補學校之不逮自來培養人才皆由於學校迄今去古已遠古制漸湮所謂學校者　　有名無實惟國子監之南北學猶萃各省人才肄業其中外此雖郡有郡學邑有邑學學官從未有課以學業者惟士子入學後　　一期此後學官與士子竟致不相聞問夫學官之與士子猶師之與生最爲親切者也而乃疏遠如此則才　之　　　　何由而知功課之勤惰學官何由而考顧士子之優劣學師例得以時報諸提學部院大抵士子苟無過犯學　亦　不肯註劣至於報優不過憑本生平日考蹟以爲衡學校如此人才其能奮興乎幸有書院得以考其優劣謙其　　　　費以奬勵之延山長以切磋之士子之不致荒於嬉者要惟書院是賴按書院之設自省及邑所在皆有　大小不等　留院肄業月給膏火者如今廣東之廣雅湖北之兩湖上海之龍門江隂之南菁是有僅按期考課者則所在　然大抵一月兩課者居多師課則由山長命題評閱官課則由官命題或自閱或另請閱卷之友評其甲乙省會之中則督撫司道輪課或延幕友或屬之候補正途州縣此近來書院考試之大槪情形也至於院規或扁試或散卷誠以名利雖人之所必爭而書院究非科塲可比故閱卷卽有不公主試官未必察及士子卽或抱屈亦從未有具禀攻訐者以致書院之弊日積日深土氣之委靡人才之不振未始不係乎此也昨報紀本年二月初八日兩江督憲劉峴莊制軍甄别鍾山　經文正三書院案發後諸生環禀督轅制軍調查課卷詳加覆閱懸牌批示略云尊經朱玉麐卷係黄令傳祁閱職荒唐雜湊不成文理批條轉謂刻意求新鍾山李保森卷李令如松已加大點黄令復置之前列其陳令仕楊閱取鍾山縣等之許寅輝張杰兩卷卷後彌封確係自書姓名卷頭又有墨跡張令壯彩閱取鍾山一等七名至十四名卷卷角有　　水爲記文正超等一名王庚五名吳毓琅兩卷之後均畫有洋文亦係張令閱取似此種種舞弊無怪士論譁然黄令傳祁現已由司詳補句容縣三年之内不准到任并不准差委劉令崇照係鹽城實缺二年之内不准差委亦不准其回任等因似此雷厲風行不特書院之積習可以挽回於萬一而仕路夤緣奔競之風亦可知所戒勉矣近來無人不知督院之弊故有謂書院不如學堂者不知書院苟能整頓亦何必另設學堂學堂若有弊端亦猶之書院耳曾聞某省考試書院之時與考者先必多方探聽所派閱卷者何人輾轉央人請託謂之送條并有無人可送卽在卷内夾一字條上書識章拜謝字樣者竊疑其傳聞之失實乃觀峴帥批語則更有甚於此者經此番整頓士風當可不振尤願各省大史以整頓書院爲第一義毋令肄業其中者視膏火爲儻來視書房爲傳舍考課之作幾如酬應則書院未始不可培植人材不必另設學堂以致多籌經費也 
[本館接奉電音]  
　　昨日午前京師飛電傳來硃筆一道敬謹譯登○四月初八日奉硃筆劉永亨補授詹事府右春坊右庶子欽此 
[電召京員]  
　　安徽訪事友人來函云去歳吏部侍郎吳少宰廷芬請假回休寗珂里兹者撫憲鄧小赤大中丞連奉密旨著少宰迅速來京少宰遂於本月初三日由原籍至省赴撫轅拜謁中丞面談良久想卽日須束裝就道矣 
[文旌將蒞]  
　　杭州訪事友人云省垣官塲接蘇州來信知新任學憲文叔平大宗師於本月初二日申刻舟抵金閶次晨拜會蘇垣各大憲至未刻解纜向武林進發約在初六日抵杭涓吉初八日丑時接篆 
[文星仍隕]  
　　蕪湖采訪友人云安徽提督學政徐季和宗師致祥久被病魔所擾幾瀕於危至本月初一二日漸有轉機方謂天佑吉人可占勿藥有喜矣詎料初六日寅初仍騎箕而去當塗縣吕璇甫大令聞訃卽遣急足至蕪湖電禀兩江總督劉峴帥一面禀知安徽巡撫鄧中丞未幾學轅亦電致清江都門天津浙江太倉諸處天喪斯文聞者　深悼痛 
[松試七誌]  
　　松江采訪友人云本月初八日江蘇提督學政瞿子玖大宗師考試華亭婁縣青浦三邑文章　亭首題王知夫苗乎　婁縣首題王好戰請以戰喻　青浦首題臣請爲王言樂　通塲次題萬物並育而不相害　詩題賦得羞以含桃得羞字五言六韻午後放牌時頒發奉金上南四縣文童提覆坐號計上海提覆四十七名兹將坐號及姓名照錄左方　尤彭熙西疆九　徐元章西良三　諸翔東平三　吳家頴西餘六　王煥功西疆七　胡祥翰堂西二　劉欽勵堂西十九　李維清堂西四十四　朱夀愷東有十　葛益庚西慕二　吳寳地堂東八　葛尚迪東夜七　陳洪熙東暑五　陳其藻西餘七　林祖誥西能四　范熙祥東草二　尤彭泰西裳一　孫承燾東羔四　毛經疇堂西三十九　王銓運堂東二十五　郁周堂東二十二　張鳳岐堂西二十二　鍾浩鈞東乃一　郁鍾鸞西竹四　周士清東至十　程宗鵬東菜二　金保樂西往十　蔡景濵西制五　許繼光東問九　汪慶燾堂東三十　蔣　鳳東致二　黄申錫西出三　黄虯堂東三十三　劉至學東始五　曾澤民東維一　潘鎬西瑞七　陳宏勳堂東二十八　徐文達西收四　胡宗瑗堂東五十　宋人傑西生一　錢端履西字九　張汝鑫堂東五十一　張愷和東莫四　吳澍楨東在三　顧光煥東女十　黄紹勤東文九　金潤章堂四 
[查覆疆臣被叅摺稿續登]  
　　又如原奏撫署門丁羅靜洲亦號仙洲遇府州縣官進省禀事賀節必索雙分門 
 
 

Page 2

 
 
包甚至三倍上年四月該撫赴沂州閱伍羅門丁私帶娼妓沿途滋事平日在署與書吏表裏爲奸並有暗通信息私造文書變亂公事致被署任藩司頂駁廣東協濟山東義振二萬兩由商號兌給該撫商人因係振銀不取兌費而其門丁反索費四百金方准交納一節查據濟南府知府禀覆撫署門丁並無羅姓惟籖　家人駱喜號靜洲當卽原奏所指之羅靜洲隨經傳提駱喜到案嚴加審訊據供廣西桂林人早年跟隨家主伺候書房現在充當籖押家主月給工食不准收受門包上年二月署内家人沈貴私受門包經家主查知驅逐又有手諭嚴禁現尚貼在文武官廳可証家人並未收過門包上年家主閱伍沂州家人亦未私帶娼妓沿途滋事署中所行文書均由家主畫行書閱蓋章然後交家人送與監印委員鈐印再送與覈對委員覈對俟鈐印覈對畢方交書吏承發其中若有朦混錯誤監印覈對各委員卽均不答應家人並無私造文書變亂公事情弊惟上年七月藩臺臬臺會詳鄒平縣知縣桂麟請銷試俸文書被書吏華良輔之子華相煜將文内所註發申到院各日期私自添改均挪後十日擬批駁查希圖索費經署任藩臺看出查明該書吏舞弊緣由家主卽將該書吏責革枷號有案並不與家人相涉等語復經分别札據濟南沂州等府知府及歴城縣知縣先後禀覈並傳據撫署監印覈對各委員呈遞親供出具甘結曁查據該撫咨送藩臬兩司會詳鄒平縣知縣請銷試俸原案批札等件逐一查覈均與該門丁所供相符是原叅該門丁與書吏交通私造文書變亂公事實屬事出有因尚不與該門丁相涉其該門丁在沂州一路私帶娼妓滋事查無確據惟收受門包一事查據各道府禀覆頗有謂外間傳聞該撫雖禁止門包而該門丁仍不免需索但予者爲誰其數若干則均不能指出屢加訊鞫該門丁總堅不承認旣無環質之人自亦未便徒事刑求至廣東義振一欵則訊據駱喜供稱此欵不由家人經手無從索費等語查據藩司張人駿詳稱上年廣東義振庫平銀二萬兩係廣東協同慶等九家票號匯兌到京由前國子監祭酒王懿榮轉交京城瑞生祥號承匯到東由省城瑞生祥號於九月二十一日十月十二日兩次各交庫平銀一萬兩共二萬兩均經振撫局收支委員照數兌收等因當經調閱省城瑞生神號上年出入帳簿逐一查核一收一支銀數均符實無别項費用並傳據該號管事人李漢供稱承匯廣東義振庫平銀二萬兩先以一萬兩交振撫局其餘一萬兩由振撫局撥交章邱縣紳士孟繼笙所辦平糶局撫署門丁及振撫局均無絲毫花費等語是廣東義振二萬兩一欵並未經該門丁之手該商號亦未出過分毫之費實已均無疑義又如原奏山東黄河惟前臬司潘駿文治之合宜其論治河口不宜輕改海口此要言不煩之策其後當道者不盡遵其議而無識小人張上達遂硬生改口之議將鐵門關蕭神廟入海之路永遠斷絶自改口之後黄河無年不漫溢所以然之故韓家垣本非海口出水並不能暢迄今蕭神廟大潮可頂上二三十里韓家垣一帶大潮頂上不過十一二里前任撫臣李秉衡深知此理於是有堵築合龍宜開新河仍歸蕭神廟之請旣而河决利津之西韓家垣未及合龍南嶺子又告决口於是從絲網口入海而於南嶺子外刷成直南正北一道支河繞越西灘仍歸所開新河由蕭神廟入海河遂分爲兩支其流甚暢李秉衡親身履勘謂後日必可保上中游之平安於是堵築西韓家垣而有自南嶺子以下可以分流入海之請會李秉衡去任張汝梅自陜西來凡李秉衡忠告之言一槪不聽而信任崔廷桂把持全局將南嶺子口外北流一道分河築隄斷絶意謂海口必須併於一路使之力大淘深可以出水通暢而不知山東之黄河異於河南江南一節查光緒十五年原任山東巡撫張曜奏請堵截鐵門關蕭神廟一道正河使之專歸韓家垣入海及上年該撫張汝梅奏請堵截南嶺子外一道支河使之專歸絲網口入海皆係欽奉　　諭旨允准其應堵與否疆臣各有見解　朝廷均有權衡奴才不敢輕爲測議此摺仍未畢 
[湘省建堂]  
　　漢口訪事友來函云中外通道以來各省教堂林列惟洞庭湖以南爲教士足迹之所不到邇者風氣漸開長沙城内亦有某牧師購地設堂宣講福音雖信奉者尚屬寥寥然幸未滋生事故 
[儲憲出殯]  
　　蘇州訪事友來函云原任江蘇督糧道兼蘇州關監督桐子霑觀察澤於正月二十四日丑刻在任病故開吊之後其靈柩尚厝署中兹經公子輩筮期本月初五日舉襄回旗是日辰刻撫藩臬織造各憲以及闔城文武印委各員咸親詣靈前拜奠轅門外輿馬喧聞異常熱閙午後排列全副儀仗靈輀以十六人舁之而出由養育巷一帶繞道出胥門至官馬頭登舟用靜平小火輪船帶至上海然後附輪船航海北上 
[京師火警續聞]  
　　京師采訪友人云錢子密大司空本任刑部侍郎近日蒙　　恩簡升工部尚書其女公子遣嫁翰林院編修曹太史爲繼室出閣之日府第被災次日卽有官工廠商人前來禀謁諄請鳩工重建並情甘報効不計價銀蓋因大可空管轄工務故也目下大司空以宅旁新建東院幸未延及爰挈眷暫寓其中當火之熾也多有人登城瞭望守城兵阻之不得遂堅閉馬道栅欄城上人惶懼異常有自栅欄口　下者以致傷及數人旣而衆人一擁上前毁栅逸去是日府第中賀客如雲婦女倉卒不及乘輿紛紛由婢嫗扶掖而出沿途遺簪墮珥珠翠盈時比鄰華俄洋行中有一年幼西人奔往窺視無賴子競戲侮之西人怒桀石以投適兵部某書吏聞警而來誤中額角皮被血溢頰輔流丹衆人太爲譁譟西人乃喪氣而歸 
[寍波火警]  
　　寍波訪事友人來函云四月初六晚八點鐘時郡城湖橋大街順源盛廣貨店樓上忽然火起紅光萬丈高燭層霽居人四出鳴鑼遠近水龍以及寍防局洋龍咸電掣星飛併力赴救在城文武各員弁亦均到塲彈壓約焚一點鐘許始漸熄事後訪之計共被燬去樓房二十餘幢 
[武林官塲紀事]  
　　杭州訪事友人來函云浙江撫轅營務處由劉景帥札委邵太守充當頒給木質關防一顆太守擇吉四月初一日接受開用文案則委候補縣洪大令濤康大令繼祖康大令原當銀圓局收支差現委陳大令克讓接辦○分發浙江試用知府喻庶三太守兆蕃於四月初一日赴省禀到太守籍隸江西萍鄉縣由已丑科翰林改官來浙暫寓晉升堂客棧途次稍有感冒請假三天○嘉興府宗太守於上月二十九日因公赴省禀見撫憲劉景帥旋於本月初二日回轅○温州鎭劉總戎於本月初二日赴省謁見撫憲劉景帥面商海防事務定於初五日回甌 
[蘇垣官塲紀事]  
　　蘇州訪事友來函云丹徒縣知縣王伯芳大令芝蘭現經上游給咨赴都引　　見遺缺經藩憲聶方伯於本月初五日牌示酌委候補知縣楊家騵署理○撫憲德中丞於本月初四日舉行秋審大典初五日蘇州府彦太守遴委各員將各犯解回原縣監禁兹轉執事銜名照錄於左長洲縣縣丞沈潮丹陽吳縣主簿沈餘慶丹徒府經程楚雄上元巡檢申士林太倉舒炳錕東臺典史劉文浩江都韓繼解江寗 
[閩中人語]  
　　福州訪事友來函云閩浙總督許筠帥藩任以來以柴米爲民生要需特嚴出口之禁閩人士深受其惠相與頌德歌功上月某日奸商某甲投禀善後局請給予護照准其包辦薪柴運往平潭出售局憲因言尚近理俯如所請事爲筠帥所知立卽撤差以示之儆旋經某憲代爲剖陳並深自引咎筠帥始爲之霽顔○近日米價略平上白者每石須錢六千文左右前經城外廣商義和洋行執事人吳鑄亭順曁洋行執事人盧善孫出貲赴上海蕪湖等處采辦現已陸續到閩平價開糶每斗祗售錢四百七八十文小民無不色然以喜如二君者洵可謂好行其德者哉 
 
 

Page 3

 
 
[禾中人語]  
　　嘉興訪事友來函云府尊宗太守邇有要公須面禀各大憲特於上月某日乘官舫赴省帶以小火輪船以期迅速聞勾　三四日卽可回轅○本月朔日由揚州解到盜犯張老大一名係上月搶刦許祥和銀樓案内要犯陳邑尊升堂提訊張犯狡展不承及從監内　出吕賴頭吳長有當面對質始供認行刦等情邑尊令下之於獄俟緝拿餘犯一併究治○四鄉蠶正二眠桑葉每百斤須洋銀一元一二角　得暢晴半月蠶繭可望豐收也 
[三峽濤聲]  
　　宜昌訪事友來函云英國某兵船自去秋來宜下椗江中藉以保衛本國民人之于此貿易者至今春三月初六日續到一艘遂將前船撤回現聞續到之船擬駛往川中藉資游歴惟川鄂交界之處險灘甚多恐不能直行無阻也○某號商船在宜昌載棉紗洋布等貨二百餘件上駛至蜀省腰河忽觸於礁登時沈没船中各貨悉入水中立卽打撈已少三十餘件又某號船在荆沙裝棉花上駛甫至忠州悞撞灘石幸未大受損傷及修整後行至腰河忽又失事棉花皆淋漓濡染恐將來不免受虧矣○去冬宜昌大雪山谷中積素瑩然現在天氣融和殘雪漸消兼以山瀑下注是以日來江中之水陡漲五六尺沿河房屋已一律拆遷須至秋凉時始能重建也○鹽局總辦趙觀察邇因丁太夫人憂將局務交卸扶柩回原籍安葬寅僚往吊者素車白馬絡繹於途○近日天花盛行幼孩之殤斃者幾於無日無之因此卽老年人亦有染此者是誠難於索解也 
[漢皋解佩]  
　　漢口訪事友來函云自洞庭湖行駛小輪船湘鄂往來頗爲便易邇又有湘紳某某等人擬集巨貲在内地各處暢行事果有成亦行旅之便也○刻下各路生皮紛紛到漢西人以來源日旺遂貶其價值每擔减至二十五兩各皮行不但無利可沾且不免小有虧折○邇來閙娼之案層見疉出歌臺舞榭竟變爲械鬥之塲統領凱字營吳軍門元愷爰於本月朔日爲始派勇百名駐紥漢鎭分叚稽查遇有閙娼事發立卽拘送有司盡法懲治○鮑家巷河街震豐源烟葉行主遺夥由上游運來烟葉一船行至漢川河忽被匪徒刼搶一空並有刃傷事主之事業經禀請地方官飭役緝獲匪徒二名想須盡法懲治也 
[潯陽絃索]  
　　九江訪事人來函云九江府孫景斐太守於上月某日考試觀風生員文題我亦欲正人心息邪說距詖行放淫辭以承三聖者童生文題能言距楊墨者生童詩題賦得平生志不在温飽得生字又雜作三江旣入解士先器識賦以先器識而後文義爲韻常平倉社倉義倉議江防策○道憲所委城内保甲委員胡開生叅軍青選一豎爲災延至上月二十五日黎明騎箕西去所遺差事想須另委他員矣○西門外新壩周永興首飾店所造首飾外銀質而内攙銅以致生意蕭條不敷用度某日携至同泰典質錢典夥覷出破綻扭送保甲總局請懲汪芑生明府飭笞責一百下罰洋銀二圓撥修某廟 
[鍾山滴翠]  
　　金陵訪事友人云金陵新關自三月二十二日開辦以來入口貨稅雖屬無多而出口之土貨日徵四五百金或千餘金不等開創之始已如此將來商務推廣商埠宏開關務有不蒸蒸日上者哉○三月二十四日署江寍藩司胡芸臺方伯秉節赴蘇恭祝撫憲德靜山中丞七旬華誕藩轅公務委江寍府劉嘉樹太守代理○金陵陸師學堂定例每年分四季考試而以春季課爲甄别總辦錢琴齋觀察示期三月二十五日循例舉行先内塲次技藝逐一詳加校閱優者留堂肄業劣者卽行黜退以期學有實效費不虚縻○兩江督憲劉峴帥政躬不　延青浦陳蓮舫比部來省診治又得某大令叅贊其間三月二十日以後日見痊可立夏節政體已慶安痊惟潞國精神不無略减耳○正任如皋縣知縣單大令儒紳於前年補授是缺到任後因丈勘灘地不實經人告發大憲飭某觀察前往覆勘明確將大令撤任檄委大挑知縣胡綬卿大令　理斯缺今者胡大令瓜期已滿大憲飭單大令仍回本任以專責成 
[守戎辭别]  
　　署本邑提標右營守備楊彦臣守戎交卸篆務擬赴松江昨午策騎赴各衙門辭别至縣署時王大令適因公他出由家丁擋駕 
[公廨停訊]  
　　昨禮拜四爲法界公廨讞案之期讞員朱森庭明府接江南主教蘇君紀章來函請於午前十點鐘時偕往道署晉謁江海關道李健齋爵觀察爰將公堂應訊各案暫停一期併歸下次訊斷 
[失火兩志]  
　　昨日清晨八點鐘時南市十六鋪張華浜左近周金福家不知因何遺火一時紅光四射烟燄騰空周妻某氏大聲呼救旋經左右居鄰汲水以澆得卽熄滅○南市浦江一帶艒艒船密如櫛比前晚一點鐘後泉漳會館馬頭某姓船中不知因何遺火忽然濃烟直冐幸爲十三號巡街捕所見盡力高呼旋經各船中人齊起救滅不致殃及池魚 
[賽花盛會]  
　　歴年春秋二季上海西人必創設賽花之會千紅萬紫鬥艶爭奇本届定期本月十一日設在浦灘怡和洋行對面凡華人之有奇花異草者儘可入會互賽其尤者得有花紅想至期錦天繡地中美滿風光當不讓羣玉山頭萬花谷裏也 
[告白新奇]  
　　近閱本埠各西字報登有告白略謂燕宜吉洋行燕地格之妻密司燕地格奢華無度時向各鋪賒欠巨欵其夫無力能償祗得登報布告密司燕地格現住虹口白大橋北崑山路第七號門牌屋内此後若再有在外賒貨等情其夫槪不承認云云此眞告白中之别開生面者矣 
[上海縣署紀事]  
　　昨日上海縣王欣甫大令飭差役傳諭闔邑各圖地保來城聽候十一日諭令催繳上忙錢糧○鄉人某甲挑蠶豆求售行經本城魚行橋有某姓者向之購取不知因何口角某姓怒擊以扁擔用力太猛致甲傷重倒地氣息奄奄現已經人舁縣請騐矣○南匯縣盜犯沈全春前經汪蘅舫大令訊實解省勘招旋由臬憲朱竹石廉訪發回原縣監禁前晚解到上海過站解差投文縣署縣主王欣甫大令飭卽寄禁獄中候加備過站文書轉解南匯至昨日午後已押解首途矣 
[上海巡局紀事]  
　　日前沈福堂糾約沈蘭松在滬北某野雞娼寮内作义麻雀之戲蘭松輸去洋銀一百零五元事後查悉福堂係牌九司務專慣設局誑財因卽擁至南市萬裕馬頭第一樓茶肆理論旋復互扭至十六鋪巡防南局控訴局員鍾偉臣二尹飭地甲查明禀覆再行核辦○前日駁船户彭坤坤在萬聚馬頭將划船婦張吳氏張夏氏調笑被巡防中局勇丁所見拘至局中局員高小雲少尹判責二百板 
[南市捕房紀事]  
　　去年周浦航船户康益蘭囑其姘婦某氏向顧孫氏借洋銀九十五元前日黄昏氏至康船索取康置之不理氏因扭康至馬路旋由包探黄量海查見一併拘入捕房捕頭詰康康稱此欵係姘婦所借現在姘婦已不知何往氏稱有借據息摺爲憑捕頭將康管押捕房候解工程局禀請訊究○前晚三泰馬頭糧船夥計福臣斥庖人林福根煮飯不佳林不自引咎以致互相詬詈旋由他夥助林爲虐將碗　中計之頭顱因互扭至馬路喚三十七號巡街捕拘解捕房捕頭一併押候解赴工程局禀請訊究○前日薄暮烏山船舵工蔣沛興馬瑞發酩酊大醉在新馬路中任情滋閙十九號巡街捕上前斥阻反敢兇毆因卽拘解捕房旋由管帮鄭阿九保出 
[法界捕房紀事]  
　　昨日清晨七點鐘時有某西婦行經菜市街被扒手竊去小洋銀十角因卽投報捕房捕頭立倩包探拘獲解入捕房押候解送公堂禀請讞員朱明府訊辦○上期某氏婦遞禀公堂控曹沈氏積欠會項洋銀二百元明府准詞出票飭包探將曹沈氏提入捕房押候訊斷 
 
 

Page 4

 
 
   
 
 

Page 5

 
 
 [G　喜得宿將　 
劉景韓中丞到浙以巫善政相望其整軍尤爲加意現將練兵改旗爲營併成新中前左右後五大軍每軍二千人其省防新中軍五營師李慶堂軍門統領而軍門率諸將士悉心講求雖沐雨櫛　不憚勞苦規模己大有可觀自今以往省防勁旅從此可興矣查李慶堂軍門係滇中宿將善戰斷地營尤精前　滇督岑襄勤公制平滇　我後出歸赴地以地營圍攻宣光三十餘晝夜常道者稱有歐洲兵法此次奏調來浙委統省防觀其整頼　不愧爲宿將也 
　　上洋新開大彰號洋貨抄莊 
　　擇於四月初五日開張 
　　本號白運貴企大呢時花羽綢豐慶羽毛花素　　　之新到泰西提花閃緞各色錦綢純絲花紗藉法紗　時花紗　新式彩　　　水占新樣珠邊百花香水芝蘭香皂鐘表八音洋氈覺　近日　　在色甚繁不及　述價廉物美奂圖永遠馳名承蒙賜顧移玉英大馬舞中石總西首便是 
　　永明人壽保險公司 
　　人生天地間莫不欲久遠計而爲久遠計則以保人險爲最善也本公司專保中西人壽險如保者定期己滿即可付回本銀並另有額外利益倘定期未滿而或有不測立即照保單如數賠償其賠償等情可在本埠由各董事商辦母容函逹外洋總公司以昭便捷計本埠英董事怡和洋行未士柯佛老公茂洋行未士逹臣華董葉澄衷先生席正甫先生黃佐卿先生朱子文先生唐傑臣先生如蒙仕商惠顧祈移玉英界黃浦灘怡和洋行江西路老公茂洋行或天津路十號怡和保險分行或法界二洋涇橋南四十二號怡和保險分行面詢可也此佈總經理　　留孽待誅 
歐陽鋆即庚垣者廣東香山人物丙申九月初間接充德商元亨洋行買辦次年丁酉春間商瓦余等往來原均小數繼稱牛皮花香歴欵太便商業臂助不料製到鉅欵六月十四忽稱勢難支持彼請熙泰昌茶棧少東韋藉階及友徐華圃公查澈底並無膚空衆始救援延至九月初三復買牛皮十月十三元亨洋東將其買辦孝缺革去科　　控清軍府憲訊追旋經盧幼麟鄧墨林等保調滿望措繳詎料早己暗捐湖北同知肥噬之後欲人仕版見勢不佳揑報病故釋後遠颺無蹝復經控保著交不知又效何奸略代幹記縣憲批入關傅如此鉅欵竟成宕案竊庚盜充當買辦僅九閲月而倒騙竟至二十餘萬之多被累喪命歇業均有其爲狼心毒手不獨漠鎭通商以來未有之事即各省巨摩叅亦單見此等豺狼其性蛇蝎其心天地所不容神人之共憤在事者欲食其肉而侵其皮尚難釋憾然上蒼報施男盜女娼固在必在惟恐報未厥辜或使尸　大海弄諸急履雷殛火焚身成颺灰報應又必昭彰但此孽種行途防累好人特此登報俾知其惡者不與同道免受虚驚故顔其留孽待誅誰目不宜 
　　愽文書局 
敬啓者本局創設四馬路巡捕房南首朝西門而搜羅精秘家藏古本奪售銅鉛本板石印書籍以及海内經史資學無論泰西繙譯格致凡古今箸述流傅善本本局捕採略録於左欲觀其全另備書目兩册以便諸君了擇用倘蒙賜顧價值格外克己各省函購尅日報命尚卆古文疏證洋一元孔子家語四角杭希堂十六種洋九元頻羅菴一元三史拾遺六角易冐六角問齋醫案五角御折通鑑輯覽二元八角古事比七角歴在史論四角續尚友録三角格致課藝一元盛世危言正續集四角中外策府一元六角萬國策學大全一元四角時務業鈔三角泰西新政彚編六角續富國策三角經濟策論四角自强新論二角四入門三角數學啓三角學算入門二角三續聊齋五角鏡花緣六角桃花扇三角興隆傅二角英字入門二角中俄話 
本五角以上劃一實洋佈此本分局設安省撫西轅門口交易不悮 
　　救命靈藥 
　　廣東邇遐齋精製分設上洋三馬路巡捕房對門 
　　時當夏令炎暑侵蒸倘厲疫之猝沽慨良劑之莫及本齋度製各種痧藥以便居家遠出之宜善調攝者弭急恙以無驚廣施濟者使危疴之頓起腸無患絞氣自能舒請購此藥以備不時之需勝适浮虚同登袵席矣兹將主治痧症各藥略列○萬應痧氣丸○保安救急丸○靈資如意丹○八寳紅靈丹○麝香臥龍丹○諸葛行軍散○神效白痧散○人馬平安散○入寳辟瘟丹○純陽正氣丸○藿香正氣丸○太乙菩揑丸○萬應保和丸○加料午時茶○甘露消暑茶諸君賜顧請認招晚細嘗藥味庶不致悮○公寄鎭江文萃樓○南京老德記○安慶羅春台出售 
　　假膠宜愼 
兹因甯波所出之拔魚膠前年各作存心不良將假膠鑼和於内而烟台牛莊貴客辦去雖無大碍而零星買去者無用被其所害無涯焉所以近年均皆不敢進辦雜牌獨辦小號林和茂豐記之貨而各作亦不敢再做本拔詎今庚有新開膠作仍以鎭和假膠其色白潤與眞膠無異裝運上海消售誠骨魚龍混雜敗壞市面特此登報佈聞希乞留心浙甯林和茂豐謹啓 
　　玉佛駐滬 
　敬啓者普陀洛伽山普濟寺南海佛地也住持僧坤寳燃指苦修誠心發願重新寳殿迎置藏經今年春復遣寺僧　根附海舶過小西洋至烏士國禮請玉佛登舟内渡靈異非常風濤不蟼如履平地計請到釋迦牟尼佛一尊高七尺觀世音菩蕯一尊高五尺侍者三尊高三尺全身玉像潔白晶謍寳絡珠環裝飾鑽石毫光普照眞相莊嚴信爲佛國化身殆非中土所有兹於本月行抵上海蒙大憲大護法請留玉佛暫駐吴淞張華浜鐵路車棧之六角茅亭謹擇四月八日我佛生辰并光陞座擬以五月中旬迎歸南海供養寺中爲結善緣少留勝地伏望善士信女同來瞻禮妙契道眞庶幾明鏡慈燈廣十方於滬瀆法靈慧日現萬應於空王云爾光緒二十五年四月南海普濟寺住持坤寳和南謹啓　　江南票○澳門票○華來賜票 
　　亦中票行分設南市十六鋪内大街○華來賜票十六到電 
　　現售江南義賑票額設一萬號頭彩一萬二千元二彩四千元三彩二千元四月十九開彩全張六元分條六角○西洋澳門票額設二萬五千號頭彩三萬元○二彩一萬元○三彩五千元四彩三千元四月廿七開彩全張六元半○分條六角半○華來賜國家票額設八萬號頭彩六萬元二彩二萬元三彩一萬元四月十六到電全張四元二元一元又六角三角三種批發兼兌紅票價皆公道紳富信購原班回件棋盤街北首亦中票行謹啓 
　　仙傅秘製奇法種子補腎壯陽丸 
　　廣東益三堂老鋪開設上洋自來水橋北首雙間門面○近有本街匪棍列三益堂顚倒影戤切莫受欺 
　　本堂得始仙傅奇方藥性温和不燥專治男子陰虧陽痿久患夢遺見色流精服之包可立愈而實精壯陽强任意交歡久戰不倦白髮都翁較少年無異婦人同服更覺奇妙能多生育誠乃世上却病延年壯陽種子第一功每盒二元○即愈遺精神童二仙丸一元○煖腎壯陽種子膏七角　　包治遺精天下馳名固精延壽膏 
　　專治男子諸虚百損夢遺精滑婦人赤白帶血　　崩氣脱子宫寒冷久不受胎貼之杇木之體復　　如壯年每張七角雙元二角○婦人白帶丸每　　盒一元○參茸芝术烏鷄白鳳丸每粒洋一角　　廿六年烟癮一旦戒斷 
　　僕吃烟廿六年矣終日吞雲吐務心殊焦厭前屢購滬上戒烟丸服之烟癮未除而泄瀉若决江河從此不敢再言戒烟矣今春赴京引見路經申江竊思烟癮如此重大若服宫授職之後何能朝夕辦事哉日前在聚豐園讌飲高明滿座聞招商局許竺生先生談及必逹醫生創製戒烟救苦水方法簡便異常神效服此而斷除烟癮者就上海而論己有九十餘人還處之寄洋函購者不絶於途云云僕聞言之下狂喜欲絶次日天方破曉即驅車至老閘橋北首唐家衖徐家花園購得戒烟救苦水三大瓶計洋三十元依法服下果然功效大見不數日便出無數烟虫烟積面色紅潤精神煥發烟癮逐日减輕不到甘竟將烟癮戒斷迄今偶聞烟氣己覺十分難受故刻下非但不思吃烟而目聞烟欲吐矣雲間宦游人謹謝 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂城命案]  
湖北訪事人云江夏某甲素以操舟爲業浮家泛宅往返無常妻某氏半老徐娘猶饒風韻素與某管勇有染甲畏其勢燄久已無可如何而勇色胆如天得隴復望蜀旋與其女有私鄰舍皆爲之不平某日甲自外歸見妻與勇交頸雙眠不禁憤火中燒因呼集鄰人帮同擒獲縶以巨索投之江流勇之家屬心有不甘赴江夏縣署控訴邑侯陳少石大令飭差將屍身撈置江干親詣相騐并將甲帶回縣署暫行管押 
[烈女刃讐]  
天津國聞報云雲南蒙自縣蕭生德安宦裔也家素富至生而中落乃設帳授徒妻嚴氏以産厄亡遺一女小字苗婉年十八矣頗有姿色某土豪見而悅之欲納爲妾遣媒示意生却之媒貪土豪賂再四婉求生怒而擯之門外媒乃白土豪思有以陷生土豪戀女色一笑置之而别求所以得之之法詗知生有族人蕭水者性貪而狡就而問計並許以事成當以兼金爲夀蕭水乃置酒酌生徐達土豪意生艴然曰我雖貧豈賣女者哉拂衣而去蕭水以實告土豪怒曰是書獃子當力取烏可以情喻之因賄一被逮之海盜誣指生官屢叱之盜堅不敢供不得已飭差傳生至生倉皇無措不知所陳時吏役已盡得土豪賄陷生入獄中聞者莫不爲生寃惟内有海盜之死供外有土豪之重賄故皆咨嗟跌足無可如何土豪知生計已窮命蕭水餂以言生不得已曲從之先送女過土豪門而後生得釋旣釋恨恨成疾未幾遂卒土豪厚葬之蓋藉以媚女也當生之被逮也女憂鬱欲死轉念父之得禍由拒婚來因私至蕭水處願以身贖父所以狐理狐搰神速如斯也生喪葬畢女治酒謝土豪冶態妖容令人心醉而不知其已懷利刃乘其睡而刺之腹受數創宛轉而死家人聞聲入視羣以索縶女女曰何用是哉我得報讐足矣豈尚思逃命以求活耶翌晨家人詣官請騐械女至堂皇女歴歴訴前情髮指眦裂並曰前之所以失身者爲脫父計非甘心夫之也倘父不死當忍辱以終其天年然後自戕今旣死矣而所以致其死者土豪也不殺之何以雪父仇然則妾之爲此乃復仇非弑逆也幸勿以謀夫律汚我清名雖然均一死也刀鋸鼎鑊且甘之如飴凌遲亦何所畏哉邑宰備聆其言瞠目不能語刻下此案尚未定讞惟繫女牢中云 
[上海縣署瑣案]  
日前孀婦毛錢氏奔入縣署大聲呼寃縣主王欣甫大令升堂提訊氏供丈夫兒子後先物故小婦人與寡媳楊氏苦志守節孫兒金根年僅五歳前月媳婦忽不知去向四出找尋始於昨日在新閘尋獲正欲挈領回家忽被地保及惡棍霸阻勒令立據再醮小婦人不敢與校乘間逃回現在媳婦仍被藏匿求卽究懲大令飭差傳該處地保到案訊奪○周倪氏偕次子桂松赴縣控姪周桂忠霸單收租等情王大令研訊之下周倪氏供年七十歳二十五保頭圖川虹浜人生有兩子長桂榮次桂松丈夫金和於光緒十年病故臨終時被夫弟竊去田單一紙計地一畝七分餘屢索未還迨十六年夫弟逝世此單遂由伊子桂忠執管計除去宅基七分外所餘一畝有奇由桂忠出租造屋獨享租金控求公斷桂榮所訴與其母同桂松供伯祖裕奎與祖父裕玉各遺田單一紙每紙一畝七分餘伯祖有子早亡由小的承繼爲孫此田應歸小的管業祖父之田應歸胞兄桂榮及從弟桂忠均分前者父親病危時田單被叔父竊去至今其地被桂忠獨霸小的曾售去地五分兩單各二分五釐所有價銀除使費外淨收一千二百兩小的應得一半尚餘六百兩被桂忠侵吞胞兄未得分文叩求公斷桂忠供田單兩紙均田祖父裕玉傳下故伯及故父各得一紙後卽各傳已子並無牽涉且桂榮桂松並無嗣與伯祖之事實因近年地價昻貴伯母被從兄慫恿妄控求察大令一再研詰兩造供執如前因諭令各邀公親來案再行訊斷 
[馬路工程局瑣案]  
前日午後偷兒張阿狗竊取南馬頭平安街某老處灶内阿二所豢鵝一頭行至新馬路被十號巡街捕詰出實情拘至捕房捕頭在身畔搜出小票數帋係冐充水更夫陳標向各船户勒收陋規者因卽移解工程局禀請會辦委員司徒貽芬司馬研訊張供本邑人向居草鞋灣近因貧無聊賴不得已而爲此司馬判責一百板飭捕驅逐出境不准逗留○無賴張德夫欠沈周氏洋銀四元八角前日遇諸賴義馬頭某老虎灶向索圖賴反將氏掌頰氏心不能甘喚四十號巡街捕拘入捕房捕頭轉解工程局司徒司馬提訊之下張任情挺撞司馬大怒判掌頰二十下押候將洋銀歸還再行核辦○日前王阿寳竊取河工局運泥船上跳板一條被五號巡街捕拘至捕房轉送工程局司徒司馬提訊之下判責二百板押繳原贓旋經河工局董事曹君訴請免究司馬因令具呈改過切結驅逐出境 
[英界公堂瑣案]  
木作頭孫少卿家失去木質報時鐘一架木板三十方木料四株木桶若干口報捕後捕頭令包探李培芝查知徐和順董仁德二人所竊售與高正蘭因卽弔出原贓將一干人解送至案孫投案訴稱徐董均所雇木工實係監守自盜務乞嚴懲徐董認竊籲恩高供稱當時小的並不知是賊贓故敢收受襄理讞政之張司馬商諸白繙譯官然後飭將徐管押兩月董笞責二百板高罰洋銀五圓贓因孫與王毛毛等涉訟未了未便給領暫存捕房○包探沈生全禀稱賊犯陳阿四前曾犯案解請鄭大老爺訊辦今又竊取董家渡教民徐小山家綢布衣服十一件水烟袋一枝報捕後捕頭令小的拘獲詰知原贓有質在南市者是以尚未吊齊今先解案請訊徐投案請領失贓司馬判令將陳笞責三百板管押三月各贓候函請二十三鋪巡防局員查吊○五百二十七號華捕解調戲謝馮氏之無賴小工華來福請辦謝馮氏投案訴稱昨日小婦人歸自親戚家途經治下後馬路華扭住衣裾任情侮辱今旣到案求賜究懲華供稱小的行路時偶與相碰以致被誣司馬判令笞責二百板枷號半月○包探陳阿九禀笛賊犯孫巧生迭次犯案解經歴任大老爺懲辦今又竊取陳生華家洋布兩匹報捕後捕頭令小的緝獲吊出原贓送請訊究陳投案領贓司馬判令將孫笞責三百板管押三月贓給還失主○包探朱阿惠禀稱昨日流氓王阿三見徐小寳手持牙骨油帋扇彳亍於途因卽逞强奪取適爲小的所見拘入捕房今者捕頭令送案請究徐投案領贓王供稱此扇係小的拾自途間並非攫取司馬判令笞責三百板枷號十日○包探沈生全禀稱賊犯陳春蘭竊取羅茗泉家銀對時表一枚布衣若干件報捕後捕頭令小的拘獲送案請懲羅投案領贓陸供稱小的係本邑人司馬判令笞責二百板管押半月○包探徐榮珊禀稱某洋人家中失去皮箱一口尋之不獲疑細崽沈阿大邱阿來所竊指交小的送案請追沈邱同供稱小的等並未竊箱如主人定指小的等所竊惟有照價賠償而已司馬飭賠洋銀三圓 
[美界瑣紀]  
前日江北拐匪馬裕三將天通菴鎭小車夫胡金蘭之子阿大誘至裏虹口某小茶肆意欲附船赴别處販賣適爲包探李佩芝所見向詰支吾因一併拘送捕房捕頭令押候解送英界公堂禀請禀請讞員翁笠漁直刺訊辦○前日下海浦相近浦中浮來無名男屍一具經人認明卽日前在日本某　船上工作被大昌石　船撞溺之工人因卽知照屍屬前來收殮○甬人　　務其梅鶴僦居虹口天潼路萬源　　　近生有一　　　　　本月初四日忽然失去四出追尋杳無蹤跡前晚其母至近處井中汲水見水面浮一孩屍設法撈起確係其子痛哀異常備棺收　　 
 
 

Page 10

 
 
[蘇省官報]  
　　三月二十九日二品頂戴開缺蘇松太兵備道蔡鈞候補道劉思訓又章蔭常州　　繫朱連勝均辭行知府戴文佐禀謝奉委吳淞沙釣船捐局差又黄家瑋禀辭回滬太湖廳吳丹陽縣劉吳江縣方金山縣劉昭文縣孫奉賢縣金新陽縣蘇均禀辭通判丁年禀辭上海綢捐南局差分缺簡候選知州凌驥知縣李雋均由寗來知縣戴運寅由滬來又朱賡旦禀知奉委解金陵餉銀差宜興縣縣丞李湘禀到縣丞葉漢霄禀辭回趙屯港厘局○三十日署理江寗藩憲胡家楨總辦湖北武穴掣騐淮鹽總局三品銜江蘇候補道評元章候補道凌盛熺又劉秉楨均辭行知府戴文佐禀辭赴吳淞沙釣船捐局差同知王秉忠禀辭回木瀆釐局又鄭述祖禀銷江寗措資假並禀知丁母憂通判陳寳樽禀辭回盛澤厘局委辦荷花池厘局候補通判張景祜禀辭宜興縣郭禀辭知縣何紹聞禀辭回瀏河厘局又竇鎭山禀辭回瓜泗厘局又許溎祥禀知赴十里亭稽查火藥新庫卽回宜興縣縣丞李湘禀辭按司獄朱龍光禀知奉派司監收禁各屬秋審人犯現已到齊署昭文縣白茆司巡檢葉承福禀知押解秋審人犯來省禀到從九迮世輔禀謝奉委北路一叚夏防巡查差又羊汝達禀謝奉委城外上叚水巡差江南提督李軍門統領新湘等營陳基湘蘇松太道李光久候補道丁葆元又曾丙熙均辭○四月初一日瓜洲鎭光効辭行管帶撫標巡緝快船營補用遊擊宋學成禀知出巡回知府沈鳳韶禀辭回上海糖捐局上海英美租界會審委員直隸州翁延年禀辭回滬候選知州凌驥禀辭回寗上海會文局委員朱枚禀辭回上海知縣龔鴻揆禀知奉藩憲委赴清江會勘升坍田畝差又李玉方禀辭回下游厘局又李樂善禀辭回車坊厘局又吳俊卿巡檢陳錫蕃均禀銷豐備義倉徵租差縣丞姚霆到差又張燦均禀知盤門水關差巡檢鄭興貴禀知接辦北城清道局又羊汝達禀知到上叚水巡差又王澤文禀知到齊門旱關差又迮世輔禀知到北路一叚夏防巡查差主簿楊世輔禀銷北路一叚夏防巡查並到南城清道局差署丹徒縣丹徒司巡檢孫臯禀知交缷任事回省禀到○初二日花翎三品頂戴補用道新授江蘇常州府知府德元鑲黄旗人由京領照來省禀到同知李念典禀辭回同里厘局又鄧文堉禀銷代辦鼓鑄官錢局差知縣查亮采禀知到官錢局差又趙樹楷禀辭回瀏河厘局又汪鳴鳳禀辭同江震絲捐局又戴運寅松年均禀辭回滬府照磨孔憲猷禀知交缷署宜興縣典史任事回省巡檢朱麐綬禀銷齊門旱關差典史李綺章禀銷崑山縣保甲差撫轅牌示於初四日早堂督同藩臬兩憲提勘本年分應入秋審各犯 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年四月初一日京報全錄]  
宫門抄○諭旨一道錄前○迤西道全　奏爲接署臬篆摺○江督劉　奏爲候補道員異常擁擠擬請暫停分發三年摺○又　奏爲調署知縣片○又　奏爲淮商輸成報効籲請將昭信票銀兩　　恩准賞收並請一律給奬摺○又　奏爲請　　旨飭部核銷籌防局收支銀兩摺○四月初一日　内務府國子監侍衛處值日無引　　見○郭曾炘謝授太常寺少卿　　恩○良培請假十日○吏部呈進月官卷○召見軍機　郭曾炘　○○二品頂戴署雲南按察使迤西道臣全楙績跪　奏爲恭報微臣接署臬篆日期叩謝　　天恩仰祈　　聖鑒事竊臣在貴州鎭遠府任内接奉督撫臣先後行知光緒二十四年七月二十四日奉　　上諭雲南迤西道員缺著全杼績補授欽此九月二十日交卸府篆尚未起程適值都勻府清平縣屬亭海地方苗民倡亂經撫臣飭臣調募團勇剿辦完竣因憑限緊迫起程赴任行至中途接奉撫臣王毓藻飭知以英國教士明鑑光被殺一案承准總理衙門電示飭臣回省議辦遵卽折回黔省聽候議明奏結於光緒二十五年二月初一日行抵滇省督臣崧蕃札飭委署雲南臬司篆務初二日准前署司林紹年將印信文卷等項移交前來當卽恭設香案望　闕叩頭謝　　恩祗領任事伏念臣浙東下士知識庸愚前隨督臣岑毓英軍營効力多年蒙　　恩簡授臨安府知府丁憂服滿後又蒙　　簡放貴州鎭遠府知府在任五年毫無報稱乃荷　　生成逾格攉授監司任重才輕已虞隕越兹復　　隆施之下逮俾令臬司以榮權感激之餘悚惶交并查雲南爲南服巖疆之地臬司係刑名總匯之區值此時局艱難人心浮動舉凡重任早以戟奸宄練鄉團以固邊防恤人命以重刑章清詞訟以省民累以及廣開商務講求農工均爲當務之急如臣檮昧懼弗克勝惟有殫竭血誠實心實力隨時禀商督臣批示辦理斷不敢以暫時攝篆稍涉因循以期仰答　　高厚鴻慈於萬一所有微臣接署臬篆日期並感激下忱謹繕摺叩謝　　天恩伏乞　　　皇太后　　皇上聖鑒謹　奏奉　　硃批知道了欽此　○○頭品頂戴兩江總督臣劉坤一頭品頂戴江蘇巡撫臣德夀跪　奏爲江蘇候補試用道員人數衆多異常擁擠擬請暫停分發三年以資疏通恭摺仰祈　　聖鑒事竊江蘇省候補試用人員極形擁擠前經臣坤一會同前撫臣先後　奏准自道府以至未入流一體暫停分發三年扣至上年五月間停止限滿迄今甫逾半年循例分發之員接踵而至又復日形擁擠而道員一班爲尤甚現計不下一百餘員之多實爲各省所未有查江蘇道員僅祇七缺近復欽遵　　諭旨裁併局所多處是此後候補各員匪特補署無期卽差委亦難徧及困守日久流弊易滋殊非澄叙官方之道臣等體察情形惟有仰懇　　天恩俯准飭部將捐納勞績道員目此次奉　　旨之日起暫行停止分發三年俾資疏通其先經捐指江蘇及保留江蘇尚未分發到省之員停止限内有願改指他省者仍准照案免交離省等項銀兩以示體恤是否有當謹合詞恭摺具　奏伏乞　　　皇太后　　皇上聖鑒訓示謹　奏奉　　硃批吏部議奏欽此　○○劉坤一片　再江都縣知縣朱江調省遺缺係衝繁疲難沿河要缺非精明幹練之員不足以資治理查有現署泰興縣事正任東臺縣知縣湯曜堪以調署遞遺泰興縣缺卽飭現署東臺縣事部選泰興縣知縣韓愔前赴本任各專責成據藩臬兩司會詳前來除檄飭遵照外理合會同漕運總督臣松椿江蘇巡撫臣德夀附片陳明伏乞聖鑒謹奏奉　　硃批吏部知道欽此　○○頭品頂戴兩江總督管理兩淮鹽政臣劉坤一跪　奏爲淮商輸成報効籲請將昭信股票銀兩恩准賞收並懇查照臣工之欵一律給奬恭摺具陳仰祈　　聖鑒事竊上年户部奏昭信股票兩淮鹽運票食各商公認票銀一百萬兩分期集繳經臣奏明在案兹據淮南總局委員候補運判洪鉅等禀稱該運商等仰念鹺政票三十餘年樂利於兹渥荷皇仁到今受賜凡有血氣莫不竭忱以是歴届捐項不下千萬靡不竭蹶輸將此項股票銀兩去年集議時已情殷報効區區之忱始終不渝當此時事多艱涓埃無補又安忍錙銖計息渥邀二十載倍蓰之恩並據海州分司徐紹垣電禀淮北各商請將認繳昭信股票銀藉伸報効均係至誠不敢仰邀加倍計息賞　各等語禀經兩淮運使江人鏡詳請具　奏前來臣伏查本年正月間欽奉諭旨各省紳商士民認繳之項仍著照原議按年計利分還等因本不敢代爲籲懇惟此次辦理昭信股票淮商獨首先公認票銀一百萬兩已屬深明大義兹届還欵之期又不敢仰邀計息倍還委實出於至誠情實報効亦未便没其忱悃壅於上聞合無仰懇　　天恩俯准作爲報効免其計利還本如蒙俞允可否查照臣工報効之欵一律給奬以示鼓勵之處出自　　逾格鴻慈所有淮商籲請昭信股票銀兩作爲報効並懇照案給奬緣由恭摺具陳伏乞皇太后皇上聖鑒訓示施行謹奏奉　　硃批著照所請該部知道欽此　○○頭品頂戴兩江總督臣劉坤一頭品頂戴江蘇巡撫臣德夀跪　奏爲江南籌防第十八案收支各欵分别造報恭摺具陳仰祈　　聖鑒事竊江蘇省籌辦江海防前經設立籌防總局派委司道各員公同經理業將光緒二十二年十二月以前收支欵目遵照部章造册　奏銷在案兹據籌防局司道署江寗布政使胡家楨等詳稱自光緒二十三年正月起籌防案内正雜各欵截至是年十二月底止收支欵目列爲籌防第十八案報銷計舊管銀五十二萬二千四百五十八兩有奇新收江浙兩海關稅項又江海關製造二成洋稅内按月額撥各欵江蘇省釐金湖北萬户陀抽收四川鹽厘江西省補解前欠光緒十二年分撥欵兩淮商捐二次報効銀兩江海鎭江陽州等關加解陸師學堂經費共銀二百五萬四千九百二十九兩有奇總計舊管新收二項共銀二百五十七萬七千三百八十七兩有奇内除撥解金陵機器局額造軍火經費官電局薪水雜用同文館薪費膏火水師學堂並新設練船額支經費又陸師學堂額支活支及起造房屋找領尾項各用欵江寗藩司金陵防營支應局借撥各欵江南鑄造銀圓制錢局起造房屋並各本局應用等項江南礦務局開辦經費又本届裁减各輪船薪糧餘銀提解江海關道庫另欵儲存並墊付紡紗廠紗機找價共計登除銀七十四萬七千六百三十四兩有奇實計收用銀一百八十二萬九千七百五十二兩有奇開除各砲台添築修理各項工程及購辦篷布繩索藥袋支給價銀守台紥營及煤廠等處租用民地支給租價各台砲位磨擦砲費華洋員弁教習匠工人等薪糧津貼辛工公費因公船價電報報費魚雷營薪糧並添造房屋購置料物器具等項兵輪砲艇差運等船薪糧公費藥費油燭卹賞調操賞犒購辦煤油軍火雜件修理工料購置繩索旗衣等件文武員弁司事學生兵夫工匠人等各薪費口糧雇用營造洋員薪水津貼渡載運船隻支給工食運脚水雷營購辦用物修理煤廠房屋添用物件並艌船修倉等項以上計由籌防案内放給前項銀兩均遵部議報銷章程各歸各部核銷計應歸户部核銷銀十萬五千二百九十四兩有奇兵部核銷銀二十六萬八千八百三十一兩有奇工部核銷銀十四萬八千零四十三兩有奇共請銷銀五十二萬二千一百六十八兩有奇又水師學堂用欵　奏明歸籌防案内附銷新設陸師學堂起造房屋工欵仿照辦理今各另立專册附案請銷總計所支各項均係循照成案曁　奏咨奉准數目核銷支給並無毫絲浮冐計實　銀一百三十萬七千五百八十四兩有奇又水師學堂册報結存銀兩均於下届各歸各案滾接造報將收支欵目造册開單詳請　奏咨前　臣等復核無異除將清册分别咨總理衙門户部兵部工部查照外謹合詞恭摺具陳並繕列清單恭呈　　御覧伏乞　　　皇太后　　皇上聖鑒飭部查照施行謹　奏奉　　硃批該衙門知道單併發欽此 
 
