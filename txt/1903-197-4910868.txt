# 1903 - 197 - 4910868

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二兩近以購者紛至故增價五十兩每部計九八規銀二百五十兩惟所存僅數十部賜顧者請速移玉申報館帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[續登吏部奏請變通則例摺]  
　　一捐納註册宜嚴扣呈騐執照也查例載滿洲捐納人員赴部註册時如未呈騐捐照輪選到班扣除銓選俟補行呈騐捐照方准銓選又另載如在每月截缺以前補行呈騐者下月到班仍准銓選等語核與漢員註册辦理均屬兩歧且於截缺前補行騐照下月卽准選用亦不免有規避擇缺之弊亟應從嚴釐定擬請此項選人員除註册時並未呈騐捐照輪選到班照例扣除外如有在截缺以前補行騐照者仍另行扣足五十五日之限銓選以杜規避京堂開死班次亟宜釐定也　滿洲京堂等官保奏奉旨以幾品京堂開列在前或以幾品京堂卽補以幾品京堂升用補用或在任候補以及科道郎中等官保奏議叙以應升之缺開列在前儘先開列或以應升之缺升用補用官階　不相同班次又互相歧異加以近年保案紛繁日甚一日若不酌定簡明畫一章程將來一切開列引見事宜勢必顧此失彼轉多舛錯臣等公同酌議除各項開列人員例章著有明文者仍照舊辦理外擬請嗣後洋堂缺出先儘特旨指定品級人員次儘特旨以應升之缺升用人員再儘京察記名特定品級人員再次儘勞績保奏指定品級人員又次儘保奏議叙以應升之缺升用人員無論候補卽補開列在前儘先升用各花樣班次統較奉旨日期先後挨次開列及帶領引　　見至漢員保以應升之缺升用人員向僅於開列京堂時銜下註明核與滿員開列亦屬兩歧此後亦應比照滿缺　津辦理其捐資人員亦應按照品級另繕清單請旨簡用以昭畫而歸簡易一京官廻避宜定簡明章程也定例胞伯叔胞弟兄若在同衙門令官小者廻避查各部郎中以至筆帖式品級雖略分高下職分則均係同官廻避定例不以先至後至爲衡徒以官階大小爲斷以致年久得力之人適有應行廻避之人到部礙於成例不得不改行掣簽亦非愼重部務之意擬請此項廻避人員如係堂司卽令官小者廻避如係同爲司官無論品級大小實缺候補均令後到者廻避如此略爲變通庶在部年久人員不至向隅於部務亦在有裨益一外官丁憂服滿應補人員選班擬請量爲疏通也查滿漢京員無論雙單月見缺俱先儘服滿應補人員用竣始接用各項班次惟外省道府各官應補人員專歸單月查月選定例道府同知直隸州知州通判知州運同盬大使等項俱係每輪三缺應補其一知縣一項單月每輪二十六缺應補其四定例本極疏通自捐納勞績各項花樣層出不窮應補一班遂爲各項花樣所擠道府等項數十缺始選一人知縣一項須百餘缺始選一人同係以禮去官京官則立可收缺外官則守候需時似不足以昭允協擬請嗣後道府至知縣各官丁憂服滿人員人文到部單月遇有缺出除坐補各項卽用及數缺選用人員均照定例先儘銓選外其餘各缺均儘服滿應補人員先用如此項無人始准按班輪選各項人員其選用次序凡應補中得有卓異升用人員班次本優擬先儘此項人員用竣接用捐納應補先一人次用勞績應補先一人次用應補正班一人次用勞績應補後一人無人卽接用其次之人週而復始此内有情願分發候補人員仍照定例准其分發至各項教職單月見缺擬請先用應補一人次照現行例章按班輪用一人不論何項班次是否積缺均准插用其佐貳佐雜兩項月選缺分太少擬請照舊例辦理一知縣告近丁憂起復及終養開缺親老事畢兩項人員宜統歸應補班也查告近終養兩項人員親老事畢帶領引見如奉旨著坐補原缺由臣部欽遵註册如奉旨不必坐補原缺統歸一班俟開復班用過一人選用二人未免太形遲滯臣等悉心商訂此兩項人員一因迎養而改近一因親老而棄官至親老事畢同爲讀禮去官之人其選缺班次轉與在任丁憂人員兩歧似非朝廷教孝之意擬請嗣後此　項人員引見奉旨著坐補原缺自應按照定例辦理如奉旨不必坐補原缺旣邀格外恩施卽不必另立班次統歸於在任丁憂起復人員内一律比較服滿日期先後選用[  此摺仍未登完容再賡續]  
[教皇宴駕]  
　　華歴閏五月二十七日外洋來電云羅馬教化皇良第十三患病已久勢漸危篤延至華歴閏五月二十六日上午宴駕皇生於西歴一千八百十年三月二號享年九十有四少時本名北其讀書修道闡發精微前教皇比由第九駕崩遂以皇繼其統於一千八百七十八年二月十八號登極在位二十五年餘當皇殂落時各國所派使臣及紅衣教主均往大臨以誌哀感 
[英備俄人]  
　　英京倫敦來電云某日英國外部大臣藍斯唐君在上議院當衆宣言曰波斯海灣斷不可令他國屯煤泊船作爲立足之地按所謂他國者蓋暗指俄人而言因俄國山黑海至地中海一路久已不通極思田陸建築鐵路以出波斯海灣俾與由滿洲出旅順情形相似此計若遂不但有礙於印度且亦大損波斯自主之權此英國所以不得不力肩鉅在者也 
 
 

Page 2

 
 
[俄營船塢]  
　　日本某日報云俄國海軍大臣以游弋太平洋各兵船須以時修繕决計在旅順口增築浮水船塢現由苦洛痕希他之托軍港派一造船工師赴太平洋一帶歴覽各船塢形勢以便糾工仿造蓋亦太平洋艦隊中切要之圖也 
[增派人員]  
　　日本某日報云俄國旣增遣兵船歸入太平洋艦隊海軍事務益復紛繁因之太平洋海軍總統矮立幾息夫擬添聘慕僚并將管理旅順之文員增設數人俾治劇理繁不憂叢胜 
[法軍易地]  
　　法京巴黎司來信云去歲之夏法人銳意經營息痕托地方席麽司海岸俾游弋中國及印度之各兵艦於此結營今忽變其設施專注意於西貢一埠俾他日如有事於中國及印度北部皆當以此爲水師根據地因之急急於之滑痕氣洛痕設海防 
[增兵護使]  
　　德京柏林來電云邇者亞東時局時有變動之虞俄廷因添派陸軍若干名取道入京護衛駐華俄使此說蓋得諸英字報章云 
[英艦北行]  
　　英京倫敦來電云某日英國下議院領袖某君答海軍副將夫哇司他之問曰目下我英兵艦之駐泊中國北方直隸灣者已添至十有二艘蓋以海軍大臣目擊列邦兵艦之洲弋於中國海面者幾如棋布星羅以故我英亦不得不注意於此也 
[請撤電竿]  
　　高麗漢城來電云西歴七月九號高麗平安道觀察使閔君電詳外部内開俄人現由義州彌勒洞植竿設線章欲通電至安東縣龍巖浦河濱查彌勒洞已建有電竿一十五株候示定奪外部大臣急往見駐韓俄使告以龍巖浦係我韓内地政府旣未允准貴國不得貿然於此通電音兹之所爲殊堪驚訝請卽撤去以免爭端一面告諸日本駐高使臣大略謂俄人在敝邦植竿通電請從嚴阻止切勿有傷我國主權 
[韓境奇災]  
　　日本某日報云頃有客由高麗附隅田川丸至下關述及高之元山埠田禾顆粒無收小民日不得一飽抛棄子女以及餓斃田間者日漸增多奇慘情形不忍目覩韓王覽奏急詔令撥米一萬石振之計江原道得二千石咸鏡南道得三千石咸鏡北道得五千石然飢黎遍野人祗分給二升内外恐亦未必能殘喘苟延也 
[補志由俄議約情形]  
　　天津某日報云上月某日俄使在慶王府中會議條約當經慶邸一一指駁俄使云敝國已詢之英日美三國政府中人皆言並不干預此事貴國不可聽一面之詞且敝國卽與英日美三國端亦所不畏况貴國與敝國交誼素睦以後交涉更多彼此均有相助之處萬不可爲他人　間以致自生嫌隙慶邸曰東三省係中國所有之土地無用他人干預今貴使勸我不聽他人干預而貴國乃欲干預我主權此事萬難從命矧我國與貴國素敦睦誼今貴國忽强我以萬不能允之事實非我國欲生嫌隙也彼此辯駁　持不下後乃擇其中兩事姑與通融一牛莊設立騐病所須由營口道察看情形如果有益於民方可設立一關外鐵路存欵如果華俄銀行付息還本之法與别銀行相同中國可暫交華俄銀行存贮俄使聞之意殊不懌又聞俄使近告某官曰貴國毋以英日兩國爲可恃試問爲彼等爲貴國乎抑自爲乎敝政府已决 
計請貴國允行此約回溯庚子之役若非俄人相助和約豈能遽定貴國曾有酬報之說奈何今遽忘 
[澳門關榷稅新章]  
　　葡萄牙國駐華使臣某君近與外務部議訂澳門設立分關榷收貨稅章程十有一欵照登如下一在澳門内海沿岸應撥給合式之房屋作爲辦公之所與囤貨之棧一應派稅務司在彼督辦關務一商船進口應由簽子手上船查騐一商船進出於未逾指定之界　以前須報關遵騐所有客貨須指定之處所上下遵騐内海以内應定有華船停泊處所進出各船分别等候開艙曁放洋准單方可駛離停泊之處一上下貨　須領有上下各准單並照條約稅則完清各稅惟澳門土產出口曁由外國口岸運進之貨與本地民人日用食物此數類毋庸納稅倘有已運進口免稅之貨復欲運貨赴内地無論由海陸各路運出應卽補納進口稅項一洋土各藥或於進口時先納稅釐或於出關棧時完納均可俟完後發給印花貼於包裏或球面之上惟澳門本地食用之洋土各藥須每年議有定數不得逾額俟月底核其實用多寡照繕存票發還一應由澳門理船廳務借小船若十隻以便載簽子手等赴進出各船查騐此外仍可由關自備需用之船自行辦理日行事件一内海以内防私緝捕各事宜應由稅務司與澳門官憲會議辦法並訂明每月由關備撥經費若干一面由澳憲特派水師官一員隨同稅務司妥辦一切一澳門所轄水陸地方如何防輯走私應由澳官擬議節略會同稅務司定辦其附近一帶地方如何防範應由稅務司擬議節略會同澳官定辦實得相助　益與地主之權無碍一澳門設關後其舊設之馬溜州前山各征稅之廠應卽一律　辦惟有防緝走私不征稅課各分卡仍由中國自行派辦一此次所定辦注應與光緒十三年所定條約併施行其燠門就近會商日行事件之關　由澳門官憲會同稅務司酌定可作爲試辦之章隨時隨勢斟酌增改以期妥善不致此舉與日後情形有未詳盡之處 
[嚴札各營]  
　　聞之東粤友人云本月初七日粤督岑雲帥嚴札粤西各營員弁嚴定賞罰不稍寛假其文曰爲札飭各統領營旗清匪保民以觀後效事照得西省匪亂已非一年虚糜軍餉荼毒平民捫心自問誰非戴罪之人業經本部堂嚴　一二爲諸將戒矣在諸刑經此番警惕人人自危將救過不暇更何功之可言惟其中或因積習所染或爲事勢所牽　能不予以分别兹本部堂與在軍人員約自今日爲始無論統領營旂倘知激勵發揚立功自贖事事以百姓爲念刻刻惟眞非是求不獨前罪悉置不問更當保以異常之獎斯則聲氣遠出干行軍各懷進取之心以奮功名之路亦本部堂所厚望也若再有不肖員弁或通匪分贓或扣糧侵餉或賄巨酋以託名克復或戕民命以虚冐戰功是則一軍之蠧卽爲羣罪之魁不得不以軍發從事本部堂執法以鋤敢類不能爲爾輩寛矣爲此嚴札特飭由六百里排遞各統管帶各宜凛道 
[仕學課員]  
　　漢　　報云本月十六日繼運溪觀察梁集菴太守命駕蒞仕學院舉行季課學員到者五十八人題爲問民船領牌助戰或自行取償今昔何異問戰者搜查　外船隻若何問邦國相持何法可以免戰問英俄兩國情勢相比何如問冋教何由而起問土耳其興衰試言其大略此外輿地圖算尙未舉 
[黄堂恤訟]  
　　漢口日報云武昌府梁集菴太守於日前牌示轅門略謂本府衙門收閱呈詞現在頭門之内每日自一點鐘起至三點鐘止派委六員在於公所當堂查訊收閱隨即批發一洗從前壅蔽延累積習爲此示仰闔屬商民人等一體知悉嗣後毋庸久待攔輿著各遵照毋違如有差役人等訛索分文准其喊禀當堂懲辦特示 
[軍政有期]  
　　松江訪事人云江南提督李壽亭軍門自赴吳淞接統盛字全軍後適届軍政之期因於本月二十三日馳回節轅本標各將領自中營張冠庭參戎以次均赴馬頭恭迓本届沿江沿海三十六營自副參游以迄都守千總凡實缺人員均須前來考試軍門見所到者已 
 
 

Page 3

 
 
不下九十餘員擬分兩班校閱定於二十五日先閱頭班然人數過多恐非展期不能竣事也 
[懲治鑄匪]  
　　杭州及人來函云浙省私鑄小錢充斥於巿近日地方官疉獲鑄匪四起共十餘名嚴訊之下分别情節重輕按例治罪將爲首設爐及鑄工人等釘鐐收禁内有四名訊知經理租屋及代購煤鉛擬稍從末减故於當堂重責後荷以巨枷咨行營務處派出勇丁押令游街三日 
[梟犯瘐斃]  
　　松江訪事人云去年郡城南門外打鐵橋左近薛姓家被　捕營散勇盤踞驛　聲言非借給川資數白金誓不退避三舍薛懼馳禀婁縣署縣主屈吉士大令急派通班差役並向城守營曾鏡亭遊戎借撥兵丁四十名飛馳而往當塲拘獲六名訊供收禁嗣因他案牽涉由華亭縣署提去三名近日有王國順者在押患病禁卒據情禀知大令飭官醫入所診治服　後連瀉數十次翌日卽倒斃同押各犯以官醫憎死者徧體患疥並不爲之診脉罰令購錫箔兩條焚之旣而大令轉禀府專許子原太守太守以華亭縣陳仲陶大令適在假期因委柘林通判某别駕騐明棺殮發壇暫庫洎二十二日復有李七官一犯病　太守卽委陳大令相騐 
[江城笛韻]  
　　武昌訪事人云日前甲乙兩工人修葺學院齋舍一言不合忽起爭端旋各奮老拳肆行毆擊甲怒不可遏突取破碗向乙擲來適中頭顱登時血湧如泉仆地不起旁人趨視則已體如冰冷魂赴泉臺矣嗣經人竭力調停令甲出錢七十千爲乙家殮埋費始得免於雀鼠之爭○前者鄂省大吏曾派各學堂肄業生赴外洋攷察巡警事務近已事畢回省兼督端午帥以此輩於巡警之事閱歴較深擬派往各處警察營充當教習 
[解交償欵]  
　　護理浙江巡撫翁筱山大中丞委候補知縣景明府督解償欵若干萬於昨日蒞申舁入道轅請蘇松太兵備道袁海觀觀察核收轉付 
[軍餉解蘇]  
　　昨日蘇松太兵備道袁海觀觀察委候補都司沈小棣都戎管解協濟飛划營餉銀若干兩赴蘇交納都戎接奉委札立卽領鞘起程 
[圑練將興]  
　　前者浦東保甲總巡謝岳松明府接奉蘇松太兵備道袁海觀觀察札文飭卽招募壯丁興辦圑練等因遵卽將一切事宜布置妥貼昨日傳知各圖董定於六月初一日開辦並飭地保荷牌鳴鑼曉諭鄉民人等届時齊集局中以憑查騐一面由董事潘步青等擬訂章程禀請上海縣汪瑤庭大令出示曉諭旣而觀察復移知江南提督李壽亭軍門請就兼統之吳淞盛字營中撥出勇丁三百名分駐龍王廟嚴家橋洋涇鎮唐橋金家行陳家行等處各給洋槍軍火以资防堵而壯聲威 
[移文緝盜]  
　　前日川沙廳撫民同知陳桓士司馬查得境内同豫典被劫一案迄未破獲内有一盜混名天津麻皮者混跡浦東因移文總巡局請謝岳松明府派捕協緝明府允之諭令捕役赶緊查拿務獲訊究 
[流氓喪目]  
　　浦東洋涇鎭流氓潘益茂聚賭抽頭無惡不作近又誘姦鄰近褚氏之女衆鄰咸抱不平前日候於途中將潘挖去眼珠一哄而散事後潘摸索至上海縣署鳴寃縣主汪瑤庭大令諭候騐明提究 
[逆子移縣]  
　　前日浦東爛泥渡左近錦昌染坊主許月堂以伊子許益卿違忤等情投控保甲總巡局總巡謝岳松明府飭差拘案訊知許曾受摩西十戒因卽備文移送上海縣署請縣主汪瑤庭大令訊懲 
[疉報盜案]  
　　前晚本邑西南鄉漕涇鎮某當鋪及某布店突有羣盜明火執仗破扉入内劫去贓物甚多昨晨事主禀報上海縣署縣主汪瑤庭大令諭候履勘飭緝 
[示防匪類]  
　　本邑浦東保甲總巡謝岳松明府訪悉境内時有無業游民四出滋擾因於昨日出示曉諭曰照得本總巡訪聞沿浦一帶地方有等不法之徒三五成羣日間游手好閒晚間若跡烟燈茶館實恐貽害地方現經興辦圑練之際尤宜防範嚴密除飭差保查拿外合行出示諭禁爲此示仰各圖地保諸色人等一體知悉自示之後如有形跡可疑之人不准容留住宿如有隱匿不報一經查出或被告發一併從嚴究辦决不寛貸無違切切特示 
[滌穢須知]  
　　本邑浦東保甲總巡謝岳松明府查悉附近各河中每逢潮漲之時卽有小民洗滌穢物恐不知者一經汲飮未免疾疫叢興爰發出六言告示曰此是來潮總口誥戒爾等知悉本鎮店民人等專靠潮水供汲每日來潮之時不准洗刷穢氣便桶衣服諸事退潮儘可洗刷本局有人查察違者提究宜惕 
[試騐藥料]  
　　有美人劉孟者近由美國帶來滅火藥料擬於明日午後五點半鐘至六點鐘時在虹口北四川路及靶子路一帶如法試演考察其效騐若何寄語滬上水龍局各人曁紳商民庶届時相約往觀以精考究也 
[薤露雙聲]  
　　前晚有某甲者衣衫藍縷狀類气人行至西華德路忽然倒仆街頭五百六十二號巡街捕見之雇車送入捕房捕頭令轉送司各脫路工部局醫院療治無奈病勢沈重旋卽斃命捕頭令地保報知某善堂備棺收殮同時吳淞路萬陽茶樓左近亦有男屍一具並無屍屬由巡街捕報知捕房捕頭令保報知某善堂備棺收殮 
[上海縣署瑣案]  
　　傅善慶控姊夫胡大高呑没染坊股本等情前經縣主汪瑤庭大令訊得傅在胡所開染坊習業擅將坊内靛青布疋典錢因飭收　所中候辦邇者傅母徐氏遞禀求恩前晚大令升堂復訊徐氏供前年女婿胡大高欲開染坊在紹興原籍向故夫伯去洋銀三百元迄未歸還但此項洋銀故夫向人轉借邇者前途逼索甚急兒子不得已檢取坊内布疋典質歸還後仍措資贖回歸還坊内今胡竟砌詞控訴務乞鑒原大令飭卽將傅開釋交其母領回一面向胡理明所借洋銀禀請銷案○蘇翰香前向木作頭黄子文騙用銀兩控經大令提訊兩造供詞各執因飭收押所中前晚提案研訊蘇供前曾借用黄銀兩刻已浼人理妥約期付還求恩交人保出大令准之○前者顧德隆誘拐王阿大之女名　定者　至南翔鎭價賈與某姓家被王查知投縣控告大令移文嘉定縣關提到案交王具領顧則笞責管押在案前晚飭提覆訊顧無可抵飾一味求恩大令姑予從寛交人保出 
[繩愆糾謬]  
　　昨日本報所登觀察受窘一則其中獨行至新北門購取彩票數十張衆流氓見其囊槖充盈二語手民漫不經心以致顚倒錯　合即糾正以存其眞 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄設醫房]  
　　香港循環日報云俄國水師部立意凡派往外國之各戰船一律添設割症房其首一艘乃鐵甲巨艦定期今秋駛赴遠東議先建造醫房置備一切刀針之類并於房中設得律風使與船上各艙互通言語 
[花間火劫]  
　　日本某日報云東歴七月十日午後四下鐘閱五十分時愛知縣所轄名古屋旭廓若松町枕水樓妓院中牀下所置電燈忽然爆炸火然牀板頃刻上炎樓中人急取坐褥　之火仍不熄一霎時延及二層三層樓上徹五層惟見毒霧濃烟迷漫天半迨樓屋　燬復災及東鄰壽樓南鄰宮出樓火益猛烈致附近令木屋敷島屋松島屋清梅樓一炬成灰火始漸熄聞枕水樓於八年前建造費至六萬金所蓄倡婦五十餘口藝妓十餘口當火熾時五倡一妓及狎客二人傭奴一人轉賃餘屋寄居者一人同焚斃於五層樓上此外被火灼傷者亦有數人並有甲乙二人不知蹤蹟總計所失不下三十四五萬金 
[五續江西全省警察局兼學堂章程]  
　　十二分局總巡與巡兵處之巡目由總局領去功過報單各處巡目五日一報分局分局十日一報總局而巡長巡目巡兵所領勤務册則須日日呈報所管分局分局文案再摘情節重要者塡入日行報單以報總局十三局中員紳以及巡兵人等有應賞應罰之事十日清釐一次詳註花名册内以便每月發放口糧時按名辦理十四本局上下人等罰欵及地面人民違犯局章之罰欵統交總局註册存儲以備充賞第二節巡兵學生經督會辦定明巡長巡目巡兵名目應卽分布各處各司其事聽該管官長指揮辦事所有當差條規列左一巡長巡目巡兵應遵督會辦提調及稽查總巡各官長命令辦理警務警務要領無非司法行政兩端司法警務者專管業經犯罪之人捕拿懲治以儆梗頑而保安樂行政警務者戒防禍患必使公衆得享利益二巡兵辦公之時應攜帶各件如左一帽冬包巾夏草笠一警械西制用刀一時製辦不及暫用木棍長二尺六寸一捕犯繩用線編成長一丈五尺一哨子吹則援應一茶具渴則取飮 
一勤務册註明値班時辦何項事件一鉛筆一提燈夜晚警邏用以上八件凡站街巡街時均須隨身攜帶下班時點交本處巡目收檢 
三巡兵辦公之時應穿戴官製衣帽倘奉官長之命密查事件不在此例四巡目每早換班時檢閱所管巡兵衣帽物件必須整齊以使隨時取用倘有損壞遺失著該巡兵賠繳五巡目及巡兵當差分爲甲乙兩班每日分六次每次四點鐘換班如甲班先當過乙班業經上班應當甲班休息休息之甲班遇有緊要事件亦必須當差六巡目每日早五點鐘晚五點鐘應將所管巡兵當差事情塡單報局其有緊要事情隨時報總分各局不在此例七巡兵每日當差休息時所註之勤務册責成巡目督率巡目所註之勤務册須附註所管之巡兵當差事情於巡長到叚時交巡長看完復蓋印記八巡兵除分叚當差外每日總局派巡兵二名看守留質所派巡兵二名看守瞭樓分局派巡兵二名看守瞭樓輪流更換不准接班未到卽去休息九總局門口派巡兵二名分局門口巡兵一名輪流看守凡入局除本局當差人員外須間明姓名及　項事故隨、 
時登簿方准帶入閒人不准擅入遇有緊要事件人民來報無分晝夜立刻通知巡目巡長申報本管官長十巡兵換班時均直往直回有一定時刻不准無故逗留下班人須俟接班人到該叚後下班人方准換回十一巡兵查街之時除職内應辦各事外無論何人何事驅使均不准辦理十二巡兵下班休息時准其輪班告假自辦私事惟不得過三點鐘違誤上班期刻而每日每處亦不准逾二人之數十三巡長巡目有約束巡兵之責凡遇站街巡街有不合法者必須詳細指小如屢教不改須禀明本管官長分别記過責革不得當街辱駡致失體面十四巡目監察巡兵當差及奉宣官長命令是其專責巡兵人等須聽其指揮不得抗違十五巡兵當差之時於所管界内有宜留心防範觀其行止迹其所往來使若輩知所忌憚不至於生事者分條開列於後一曾經犯事有案者一聚賭抽頭一兇惡無賴遇事生風一酗酒濫嫖一聚衆私議一素無正業游手好閒一容留形迹可疑之人一收買賊贜一怨望訕謗一荒貨攤典質貨物十六警察專爲保民衞國防患未然起見凡應查應訪之　萬難預定總須時時留心其彰明較著尤宜加意者開列於左一開常散票結會拜盟一毁謗官長匿　揭帖 
一夜行無燈形跡可疑一攜帶兇器身有傷痕血跡一窺探門戶潛伏暗處一烟氣薰騰火光上燭一私販火藥及引火之物一口角鬥毆持械逞兇一中國人對外國人外國人對中國人橫暴無禮一熱閙巿塲撈摸剪綹一誘姦幼女誘拐幼孩一僞造票據銀兩騙人一跣足疾走狀類瘋癲一監禁要犯脫逃疾走一往來流氓深夜嘈雜一烟館飯店曾否藏奸一破廟空屋夜間有無人聲一客寓妓館有無窩藏匪人引誘良家子女一三五成羣行蹤詭譎一鳴鑼演戯竟夕不休一手攜肩負包裹衣服倉皇疾走一竹笤柴草堆積門外一婦女蓬髮疾走情形急迫一遺落件不自知覺一夜深門戶尙未全掩一門外曬衣遺忘就寢一棄置嬰孩婦幼迷一一酒醉患病昏迷倒地一糞桶腥臭物件未及掩蓋一小孩頑耍江邊井旁一橋梁鋪板　壞未修一教堂左近聚集多人一角牆破壁未及拆卸 
[閩疫復熾]  
　　福州訪事人云入夏以後疫症漸興及患水災蔓延更甚日來城内外結核發斑血瘟諸症所在皆有始於西北轉人東南相傳北門後街及西門街井樓門東街口一帶傳染尤多城外則盛行於義州上下坑州邊等處初起如不神昏嗜睡尙可救治否　鮮不能治有現在有力之家多挈眷赴鼓山以避矣 
[英美界公堂瑣案]  
　　包探米順解張阿根阿芳至案禀稱伊等二人在福利公司傭工乘間行竊銅器若干共値洋銀一百八十一元報由小的拿獲吊贜無著請卽　追讞員孫建臣直刺商之英總領事署迪繙譯官一併發押捕房限禮拜五繳到洋銀一百八十一元○包探劉森堂解王阿四至案禀稱此人係楊樹浦一帶小流氓曾向朱雲標訛詐洋銀兹由小的拘獲請　　究直刺判責二百板枷示一月○黄炳春在道士王子先處執役削曰将道袍竊出質錢報由包探張才寳拘獲連贓送案直刺判責三百板發押捕房三月○流氓陳根生冐充包探向張忠富訛詐洋銀報由包探王長桂拘獲送請究懲直刺判責五百板管押捕房半年○湖北人杜劉氏奔至蘇州河邊投水自盡經捕救起解送公堂旋有女郎巧秀者投案遞禀訴稱奴係劉氏之寄女氏住法界寳興里寄父方因事出門氏以細故被近鄰王文傑扭押捕房旋由捕頭釋回抑鬱難言致成心疾現寄父已返令氏另居中和棧恩提王到案訊懲直刺准卽移請法界讞員魏蒓塢大令查明訊究并飭差送氏至寳興里交　夫管束○包探陳雲忠解王桂至案禀稱此人係王家庫某姓所雇馬失前日無端將某號華捕兇毆故由小的拘請究辦直刺判責一百板枷示半月發犯事處衆○張木林在翁成瑞家執役某日乘間行竊元色縀兩疋報由包探顧阿六拘獲送案直刺判責三百板管押捕房兩月○偷兒沈金生行竊王仁林等四家衣物由包探顧阿六拘獲解請訊究直刺判責三百板發押捕房一月○偷兒王福連行竊某西人家庖丁某甲之 
 
 

Page 10

 
 
棉被一條由　探朱桂生拘獲送案請究直刺判責手心一百下 
[法租界公堂瑣案]  
　　吳永萬卽吳榮萬及胡茂生在閘北合開興記踏布坊掛法商伊麽田牌號註昨報作伊馬利蓋采訪者筆悞也 
行董黄雲桂欲合輸費入行吳胡不允因倩伊麽田控諸法總領事署時黄已拘押上海縣署前日法總領事特飭捕頭帶同中西探捕至縣請准帶出午後三點鐘時縣主汪　庭大令派差護送出城投捕房交納昨日捕頭解案請訊伊麽田偕吳胡聲訴情由踏布坊工人謝二寳陳宗顯陳敬堂投案候訊讞員魏蒓塢大令與費繙譯官會商以此案情節較多飭將黄等四人交人保出詳細具詞呈候復核○天津人王奎寓大方棧五號房中前日持對時表一枚至義記鐘表店托名修理乘間竊取報時鐘一座値洋銀二十餘元當塲拿獲送入捕房捕頭詰問之下言有小皮箱一口内儲各式銀表十餘枚小鐘二架質在寳成押店因遣包探前往起出昨日傳同義記主陸桂隆及寳成主董阿寳解案請訊王奎供箱内鐘表均係買來董供小的與王素不認識前日偶來寄贓實出無心求恩寛宥大令判將王枷號一個月責五百板董罰洋銀二十元贓給陸領回其餘各鐘表暫存候領○太古棧巡丁周萬泰禀稱偷兒張阿秀潛入十號棧房行竊猪棕一包當塲拿獲送案請辦大令判責二百板贜給周領回○某小烟館主王金元訴稱數日前失竊烟槍十餘枝報捕查獲竊賊胡金福吊到原贜今已解案請准領回大令飭將胡押改過所一個月烟槍給王具領 
[美租界捕房紀事]  
　　昨晨偷兒張阿寳行竊虹口某西人家細崽某甲之布被等物携之而出適爲包探朱桂生所見連贓帶入捕房捕頭令押候解送公堂禀請讞員孫建臣直刺訊辦昨日午前東洋車夫王阿二在百老匯路與同業沈阿泉爭攬生涯致相毆擊力不能敵被沈擊破頭顱旋扭訴捕房捕頭以兩造各有不合申斥一番揮之使去 
 
 
 

Page 11

 
 
   
 
 

Page 12

 
 
   
 
 

Page 13

 
 
具明通邵繼琛辦事勤愼考以律例均能通曉堪以各本班留省照例補用兹將該員等履歴咨送吏部查照外理合附片具陳伏乞聖鑒謹奏奉硃批吏部知道欽此 
[護晉撫吳奏爲移駐縣丞藉資巡緝片初九日]  
　　吳廷斌片再前于口外添設廳治案内經臣奏請以蒲州府同知移駐寗遠廳在案惟該同知原分駐永濟縣之永樂鎮距府城一百二十里現將同知裁缺移駐口外甯遠廳查該鎭地連陜豫緊靠黄河雖非大道而向有渡口兩處稽查彈壓未便無員該縣知縣相距窵遠究有鞭長莫及之虞目應統籌兼顧期於治理有裨查永濟縣縣丞向駐該縣城内旣無催科之責又乏巡防之勞以之移駐永樂鎮飭令督帶巡警兵專司巡緝遇有盜賊潛蹤及搶劫等事責令就近彈壓查拿送交永濟縣懲辦並非該縣所不及其縣丞歲支廉俸及原設攢典人役悉仍其舊該鎭原有同知衙署亦堪棲止辦公無庸另建建覺兩便據蒲州府知府楊樹祥經署布政使胡湘林按察使豐伸泰核議詳請具奏前求奴才覆查無異相應奏明請旨將永濟縣縣丞移駐永樂鎮期於地方有裨如蒙俞允並懇敕部另鑄永濟縣縣丞分駐永樂鎭鈐記一顆頒發　晉以便轉飭開用而昭信守臣爲愼重地方因時制宜起見除咨部外理合附片具陳伏乞聖鑒訓示謹奏奉硃批該部議奏欽此 
[盛京將軍增等奏審明因姦謀命人犯按律定擬摺初九日]  
奴才增祺儒林玉恒跪奏爲審明命案人犯按律定擬恭摺仰祈聖鑒事竊准奉天府府尹衙門轉據興京廳詳解懷仁縣案犯吳葆堃與李孫氏通姦商同孫發謀殺本夫李幅令身死姦婦事後知情一案奴才等親提研鞫緣吳葆堃籍隸懷仁縣界係鳳皇城站不記佐領管下人與已死民人李幅令素識無嫌帶向往來逸犯孫發雇與李幅令傭工光緒二十七年二月間吳葆堃向李幅令之妻李孫氏調戲成姦嗣後續姦不記次數並没給過錢物吳葆堃戀姦情熱因李幅令在家不便起意致死當恐李幅令力大難敵至二十八年五月吳葆堃邀同孫發相帮孫發因李幅令與伊胞妹曹氏通姦之嫌隨卽應允初六日李幅令外出吳葆堃糾孫發藏拿小刀先行吳葆堃隨後赶至清子門地方見李幅令孫發在前喊住同行　發乘李幅令不防掀按倒地仰臥吳葆堃接過孫發小刀將李幅令心坎先疉札四下李幅令喊痛掙札反身吳葆堃乘勢又將其脊膂左臂等處連札十餘刀因心忙手忙並没記清部位吳葆堃將刀撩棄李幅令當即殞命孫發仍回李幅令家傭上吳葆堃作無事常與李孫氏續姦六月初旬吳葆堃恐事敗露暗令孫發潛逃適李幅令之女小三聽見後吳葆堃將致死李幅令之事而李孫氏告知李孫氏害怕没敢聲張吳葆堃遂令李孫氏同逃以作長久夫妻李孫氏因土匪信緊急欲逃難隨卽應允逃至進兆界畢姓家藏匿詎李小三向伊翁丁德福告知前情經丁德福告知牌頭將吳葆堃李孫氏追獲送縣驗訊由廳詳府轉詳前來　供前情　諱案無遁飾卽　結臣查律載姦夫自殺其夫者姦婦雖　知情絞監候又例載載姦夫　意殺死親夫擬立决　語此案吳葆堃因與李孫氏通姦獨自起意商同孫發用刀札傷本夫李幅令身死事後商允李孫氏同逃係屬姦夫自行起意謀殺本夫該犯吳葆堃合依姦夫起意殺死親夫擬斬立决例擬斬立决該犯婦李孫氏事後同逃研法委無知情同謀自應投律問擬李　　合　姦夫自殺其夫姦婦雖不知情絞律擬絞監候秋後處洪逸犯　發係爲從而加功律應擬絞應俟飭　另結除將全案供　咨外理合遵照新　改題爲奏恭摺具陳伏乞皇太后皇上聖鑒飭部核議施行謹奏奉硃批刑部速議具奏欽此 
[御史高奏紏彈詞臣搖有玷清班摺初十日]  
　　三品銜巡視北城掌山東道監察御史臣高相　奏爲詞臣招搖有玷清班懇請訓誡以重科目恭摺具陳仰祈聖鑒事竊臣聞翰林院修撰夏同龢素習鑽營居心貪詭目通籍後刻印蘭譜五　套前赴上海廣東凡富商大賈以及紈袴之子殷富之兒無不靦顔向人與之通譜狎尋花酒任意招摇甚或有求不遂口舌　爭翻倒酒席巿井騰笑聞有寒耳庚子亂時該修撰欲逃避出京又欲因以爲利事呈請掌院代奏回籍辦圑居然以曾國藩丁寳楨目比聞其呈内有督率諸將赶援京師諸語是以急公赴難之言爲蠅營狗苟之計及得請後七月初旬始行出京行至常德一帶高掛欽命圑練大臣旗號沿途拜謁官府覬儬程儀次年正月抵黔復以集貲招募哄誘鄉里上年到京有曾充上海　械局委員魯姓來京該修撰知其以差致富深相結納約與同居並爲營謀信件賄賂招摇至萬餘金之多嗣該委員以未能取償氣忿病死又聞今年散館並敢爲人寫卷且于考差日向人曰卷之取否差之放否全不在寫作優劣蓋其神之所注有已所獨知而人不及知者故公然於殿廷之間自鳴得意是其行徑可想而知竊以我朝科目取土二百數十年殿撰一官尤魁多士宜何如敦品勵學始副其名乃該修撰内而鑽營外而招搖視爲常行功課職業當然論者謂昔年黄思永在上海不過與關　往來通譜遂列彈章今該修撰所交馴乎惟利是視不問品流而且替人寫卷爲已營差毫不隱諱直差於黄思永百數十倍信足以羞翰林而褻科目臣旣有所聞不敢安於緘黩擬懇我皇太后皇上加之以訓誡俾爲痛改前非毋致此風浸染日甚於官箴不無裨益臣爲鄭重科目起見是否有當伏乞皇太后皇上聖鑒謹 
奏奉旨一道 
[掌院學士孫等奏遵旨確查詞臣被叅各欵據實覆陳摺初十日]  
　　署掌院學士臣裕德掌院學士臣孫家鼐跪奏爲遵旨確查詞臣被叅各欵據實覆陳仰祈聖鑒事竊臣等於五月二十五日接准軍機大臣字寄本日奉上諭有人奏詞臣　搖有玷清班據稱翰林院修撰夏同龢鑽營招搖各節著裕德孫家鼐確切查　據實具奏毋稍徇隱原摺著抄給閱看將此諭令知之欽此遵旨寄信前來臣當將鈔到原摺詳細閱看按照所叅各欵明諮暗訪并調取案卷詳細杳悅有事在外省無從查問者有事出有因傳聞失實者如原叅該修撰自通籍後刊印蘭譜五百套前赴上海廣東與人通譜任意招搖一節查士子半多寒畯通籍後往往出外借貸以爲常年貼補之資該修撰赴上海廣東措貲亦或 
 
 

Page 14

 
 
有之至所稱刻刊蘭譜五百套與人通譜及一切招搖情事旣在外省無從得其確實又稱庚子亂時該修撰回籍辦圑逃避出京並沿途招搖等情一節查光緒二十六年六月二十二日該修撰呈請掌院學士臣崑岡前掌院學士臣徐桐代奏自請回籍辦圑並無督率諸將之語仰蒙俞允隨卽出京維時軍務倥偬未必有餽送程儀之事至所稱招搖各節廣加詢問亦無確據又據稱該修撰上年到京有曾充上海軍械局委員魯姓來京該修撰約與同居並爲營謀信件一節臣等密訪不江蘇候補縣丞魯國壽曾充上海軍械局委員去年因過班知縣引見來京曾與該修撰同居領憑後亦卽出京旋在上海因疫病故原叅所稱當卽指此其營謀信件等情魯國壽現已身故無從查詢且係出京染疫病故所稱氣忿身死一節自係旁人附會可無深究又原叅本年散館爲人寫卷原叅並未指明爲何人代寫委實無從查辦以上各節臣等逐一訪查採聽輿論所述大略相同其無從查問各節旣無左證亦未敢斷其有無且該修撰自授職後出差告假在外之時居多本年五月始經留館其人品學問臣等尙未深知竊思該修撰當庚子之亂自請回籍辦理圑練忠義之氣似屬可嘉乃到籍後非但辦無成效卽辦理情形究竟如何亦未見呈報遽請咨回京供職未免輕率惟閱其館課試卷才華似屬可觀現在初入仕途閱歴尙淺加以磨鍊未必非有用之才臣等謹當隨時察看加之告誡如有行止不端玷辱清班之事定當據實奏叅不敢稍有徇隱以仰副國家澄叙官方之至意所有臣等確切查覆翰林院修撰被叅鑽營招搖各節緣由理合恭摺具陳伏乞皇太后皇上聖鑒訓示遵行謹奏奉旨一道 
[黑龍江將軍薩奏延燒省城街巿民房及將軍衙門房間摺初十日]  
　　奴才薩保跪奏爲黑龍江省城街巿鋪戶不戒於火延燒民房連及將軍衙門房間恭摺具陳仰祈聖鑒事竊奴才自到任以來因江省多係結茅爲宇疉經諭示居民小心防護俾免疏虞本年三月中旬連日大風十六日已刻城外飯鋪不戒於火遂致附近柴垛被焚旣而城内民房同時失愼據報住戶鋪戶多遭回祿幸未傷斃人口惟念將軍衙門房屋均係土築用草覆蓋並以被焚之處密邇衙署當經督飭上緊撲救免致蔓延詎意風勢猛烈火焰紛飛所有署内房間多處均被延燒奴才帶同員弁兵役並馬步練軍一面彈壓地方一面設法救解其駐省俄員俄兵亦復　同照料時届四更火尙未息人力難施奴才自維奉職無狀奇災終夜徬徨莫名焦灼隨卽率屬虔誠叩禱未幾風勢旣止火亦漸熄旋飭查明被燬處所計堂樓司庫各房共五十三間各司局處存儲陳新檔案及文稿册簿前被搜劫一空迭經奏報在案其二十六年以後文卷稿案等件已據該員等冐險救出奴才覆加查勘相符至此次被焚各處自應重加修葺以資辦公除飭切實勘估由奴才覆核另行奏明辦理外奴才撲救不力亦有應得之咎應請旨交部照例議處所有黑龍江省城街巿延燒民房曁將軍衙門房間緣由理合恭摺具陳伏乞皇太后皇上聖鑒謹奏奉硃批薩保著交部照例議處欽此 
[兼湖督端奏請獎歴年隨辦洋務出力人員摺十一日]  
　　頭品頂戴兼署湖廣總督湖北巡撫奴才端方跪奏爲鄂省歴年隨辦洋務人員異常出力遵旨併案開單懇恩給獎以示鼓勵恭摺仰祈聖鑒事竊照鄂省洋務交涉日益繁重歴年隨辦洋務人員異常出力經本任督臣張之洞會同奴才附片奏請援照南北洋洋務出力人員三年奏獎一次成案懇將各員併案請獎並請此後每届三年照章請獎一次以示鼓勵光緒二十八年十一月十一日奉硃批著照所請欽此查鄂省地處上游綰轂南北附近湘豫等省遇有洋務均歸漢口領事兼管交涉事宜本極繁重自光緒二十年以來荆州沙巿增設馬頭事變迭起漢口票匪煽亂濳匿租界各屬教案紛紜兼以湘省之衡州辰州河南之泌陽案情重大幾開釁端節經鄂省派員與漢口領事密商妥辦函電交馳咸就妥帖近年鐵路開行商務日闢各國爭拓租界議添馬頭凡有辨論率皆言詞堅悍因應稍有失宜貽誤卽非淺鮮各該員等熟精條約研究事理斟酌緩急辦理悉臻妥協機宜實屬異常出力歴年旣久人數較多謹遵旨併案奏請獎叙擇其更事最久勞勩卓著者援照江南成案分别異常　常勞績開具清單恭呈御覽合無仰懇天恩俯准照獎以示鼓勵出自逾格鴻慈除將各該員履歴分咨外務部吏部兵部外理合恭摺具陳伏乞皇太后皇上聖鑒再湖北巡撫係奴才本任毋庸合併陳明謹奏奉硃批著照所請該部知道單併發欽此謹將湖北省歴年隨同辦理洋務交涉最爲出力及出力稍次各員按照異常尋常勞績保獎繕具清單恭呈御覽 
計開廣四候補道魏瀚擬請以海關道記名簡放並加二品銜記名提督湖北漢陽鎭總兵周芳明記名提督吳元愷均請賞加三代正一品封典四品銜戶部候補員外郎閻海明員外郎職銜辜湯生均請賞加三品頂戴鹽運使銜補知府後在任候補道湖北補用知府黄以霖擬請俟過道班後賞加二品頂戴湖北補用知府汪鳳瀛擬請俟補缺後以道員歸候補班補用並加三品銜湖北候補副將張彪擬請以總兵記名簡放副將銜儘先補用參將陳士恒擬請俟補缺後以副將儘先補用並加總兵銜湖北補用直隸州知州王渭賢和文擬請俟補缺後以知府用候選知州鄺國華擬請免選本班以知府卽選湖北候補知縣梁敦教擬請俟補缺後以直隸州知州補用湖北補用知縣董治勛王鴻鈺試用知縣江紹宗均請俟補缺後以直隸州知州用並加四品銜湖北試用知縣李國柱補用知縣潘睦先均請俟補缺後以同知歸候補班補用並加四品銜湖北儘先補用都司姚廣順擬請以遊擊儘先補用分省試用縣丞楊其昌擬請免補本班以知縣分省補用奉硃批覽欽此 
[兼湖督端奏道員勞勩卓著懇恩送部引見片十一日]  
　　端方片再鄂省辦理洋務向以江漢關道爲樞紐承啓因應任重責專現任江漢關道岑春蓂田湖北督糧道調補斯缺自光緒二十四年到任以來承辦各國交涉事務識周慮遠攸往咸宜庚子拳匪之亂漢口爲九省通衢五方雜處謠言四起一夕數警加以富有票匪濳匿租界民心益爲惶擾岑春蓂明習外情綏靖内訌處危疑震撼之交一切均持以定靜地方得以轉危爲安近時交涉日 
 
