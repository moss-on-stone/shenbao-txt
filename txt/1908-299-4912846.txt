# 1908 - 299 - 4912846

 

Page 1

 
 
G> 
[獵鹿會]  
本會在俄國濱海省獵取野鹿拔其角製爲鹿茸可以養病延年向蒙　仕商光顧遠近馳名本會代表現抵滬上茸樣甚多或現買預定來年寄到均可實價不二如蒙光顧請移玉到静安寺路一百零二號五點鐘本會代表處面商　獵鹿會披露 
[中國古磁美術賽珍会廣告]  
本會今蒙　皇太后慈允頒發　御用磁器十件赴會陳列又承　端制軍送到古磁多種各董緣議决准於本月十九日午後開幕以五日爲限先於十四日起派妥　在會點收各處送賽品物如海内珍藏家有珍品與賽者請函致壳件洋行巴君或美最時洋行胡君接洽以便預留陳設地位時此佈聞　　董事等謹啓 
[胡哲生啓事]  
啓者先君荇薌公在日代親友擔保生意事務甚多今先君去世哲與弟皆年幼無知故從前所保各事件均一律退保保單信擔皆作廢恐未週知特登申新兩報奉　聞 
[浙路公司第二期收股廣告]  
本公司續收路股前經股東滬會公决截至八月底爲第一期而第二期同時並收己詳前報現届第二期有第一期認未及繳及補繳補購者仍絡繹繳來見義勇爲全局利賴務請本省外埠各經理處諸君不憚煩勞仍舊照收分别報是爲切禱 
[上海交通銀行遷移廣告]  
啓者本銀行擇於十月十八日遷移黃浦灘揚子路A字第七號洋房即於是日開市特此廣告 
[西商菊花盛會]  
寓滬西商蒔花會歷届春秋二季舉行花會異種奇花搜羅宏富蓋西人於種植一藝力事講求悉心研究不但灌溉得法且能枝葉繁茂兹者秋高氣爽籬菊盛開並有滬上華商各出家藏名菊薈萃一處以資品評定於十月十八日一點鐘起至晚間十一點鐘止仍在英大馬路工部局議事廳循例舉行菊花會一天寄語抱淵明之癖者尚祈　惠然肯來也　售票處　四馬路一品香　一枝香　跑馬廳旅泰以及議事廳門口　每人一元　孩童减半　西商蒔花會啓 
[江南籌辦地方自治總局特别廣告]  
啓者敝局於十月十七日午後一句鐘在甯垣總局内開特别大會邀集紳學商界籌議調查上江兩縣户口事件業經另啓詳布各界並具單邀請惟應行邀請之人耳目難周慮多遺漏用再登報聲明凡我上江兩縣紳學商界諸君有未及啓知者務請届期到會以便公同集議特此廣告統希　垂察 
[甯紹商輪公司代收股欵處]  
上海南市安康莊立餘莊元興莊　元大亨莊久大愼記元昌參號　上海北市　源吉莊宏大莊會餘莊瑞豐莊　兆豐莊崙餘莊和康莊晉和莊升大莊鈞康莊福和烟行四明公所　美界瑞昌順號甯波乾豐莊元升莊謙和莊賚餘莊大和莊咸恒莊洋布公所永康紙行甬順記號甬泰北號源豐銀號　鎭海鎭餘莊　奉化商杭會州乾大莊豫和莊元大莊源豐潤恒豐號　蘇州裕蘇局吴淞萬隆布號鎭江順記號裕蘇局　蕪湖順記號九江順記號 
漢口大慶元票號老順記號天津大慶元源豐潤老順記北京恒利號源豐潤大慶元烟台合順號營口可熾號廣東源豐潤汕頭源豐潤厦門源豐潤南京裕甯局福建源豐潤日本神户承茂順號横濱萬泰莊 
[松江許仁元江南票二彩聲明]  
啓者廿二會二彩第七千五百九十三號由小號批與屢中元售出郭永發得半張裕泰元得半張此乃得主之鴻福小號亦有榮譽也現售廿四期票十月十四日開彩諸君欲得錦標請速惠顧是幸特佈　許仁元啓 
[中國品物陳列所恭祝萬壽]  
十月初十日恭逢　萬壽聖節本所於初十日敦請　鳴盛嚶求蘇申兩社清客諸君會唱崑曲十一十二兩日並請盛世元音諸社友會唱京曲大門外蓋搭燈彩牌樓正廳及各號均懸燈結彩共效微忱敬祝　聖母萬壽務祈　紳商學界諸君惠臨賞鑒爲禱門票每位仍收五分　本所謹啓 
[顛倒是非]  
讀九月初八九等日申報登有不平人函告恃勢專利一節不勝駭異查景德鎭向無商會惟有支應局一所係劣董蔡邦雋即繡賢何崇森等十餘人盤踞其中自稱商會局董事每年經收巡警局經費二萬餘洋從無决算侵佔公欵實不可以數計况平日百方苛索視商人爲魚肉合鎭側目積忿塡膺今年商等因謀組織商務總會以保商業幸有瓷業公司康中書達徐孝廉鳳鈞汪孝廉龍光胡别駕華華陳明府繼韻極力贊成得奉部札撫電許立總會七月初間開正式選舉大會浮梁縣張植庵大令及本鎭分防同知艾少棠司馬均經到場監視以康君得票最多舉爲總理衆商悦服其餘徐汪陳諸君分别任會計書記庶務等事概係全體公舉非常純盡義務不受薪水且皆佽助捐欵何嘗有恃勢專利之權總之本會成立事事依法律上所定于商界全體裨益實多獨彼蔡何少數人不復能任意妄爲前次揑名上控既經撫藩憲批斥今復登報誣衊顚倒是非全體商人大動公憤業己公禀各憲請將該董驅逐出局以除蠧害謹奉本末與我同胞公佈之耳　江西景德鎭商務總會錢業元興昌莊余左泉恒大莊張啓東保康莊邵靖和大有恒在黃菊人永貞莊方耀樨泰生莊胡文耀典業泰和典朱用濟慶怡典王韓甫布業葉德潤號江藹如葉道生號吴佩芬志成號吴心畬大源長號汪光遠南貨業恒順號胡午峰宏發號胡瑞徵糧食業李泰來號李長久公和豫號黃明顯恒泰油號胡正脩藥業九如甡葉逹泉種德堂邵運仁利濟堂汪殿輝瓷商周鶴儔王濟川張子來陶業秦庶九馮斯義江能學紙業啓泰和號韓甘霖德美號葉篤初白土行業王竹坪馮道鳳馮光昆胡寳之等共有一千一百餘家公佈 
 [P江蘇教育總會全體會員公鑒 
再行廣告定於十月二十九日開全體會員常會請各會員携帶本會照章先期至本會換取入塲劵所有開會塲所及時刻届時應交會費并照章先期於二十七日下午二時在本會事務所開評議員會此佈　上海醬園一衖本會事務所謹白 
 
 

Page 2

 
 
   
 
 

Page 3

 
 
交旨 
[十月初四日交内閣本日軍機大臣面奉]  
　　諭旨十月初九初十十一日均著推班欽此同日交陸軍部醇親王等奏會考陸軍游學畢業生情形開單呈覽一摺奉 
　　旨知道了欽此同日交陸軍部本日副都統王英楷奏考驗陸軍竣事各情形摺奉 
　　旨陸軍部核覆具奏欽此同日交農工商部本日貴部奏遵議御史謝遠涵整頓實業摺奉 
　　旨依議欽此同日交修訂法律大臣本日貴大臣等奏遴員派充諮議官摺單各一件又片奏安徽試用知府謝宗誠留館當差等語均奉　　旨依議欽此又奏議覆翰林院侍講學士朱福詵奏愼重私法編制選聘起草各員摺奉 
　　旨知道了欽此 
論說 
[論中國行政法之可怪（心）（史）]  
　　九月初四日。農工商部奏進統計表册。聲明工政一項。除鐵路輪船電報。已劃歸郵傳部外。云云。是鐵路輪船電報。竟由農工商部。明定爲業已劃出矣。旣稱工政。又可劃出。將無謂郵傳設部。凡交通之政令。皆其專責耶。吾嘗考外國之設遞信省。何嘗不專掌郵電車船之政。然何嘗并其營利之事業。均以爲郵電車船之政而混同之。即以電報已收爲國有而論。國有者。國之所有。非一部所能有。國家旣以度支部經理財政。則國有財產度支部可以國家之委任而經理之。則曰電報已與度支部有關。猶可言也。然電報國有。事在今年。農工商部統計表。則以上年爲限。其時電報固爲商局。部臣之劃出。固非以其國有。可勿論矣。 
　　夫有行政法之國。雖國有財產。旣屬於農工商之事項。安有不登記於主務官廳之理。至以一官廳之名義而有財產。是爲官有財產。官有財產多屬於地方官廳。惟地方官廳。乃可有特别之財政。同爲中央政府。則司郵傳者不能兼理度支。猶之司度支者不能兼理郵傳也。官有財產之不能不登記於主務官廳。以國有財產而猶且有然。官有之更不能違國體也。有斷然矣。今試檢外國登記之統計。所登記之官有國有諸財產。釐然具在。吾國農工商部之註册局。仿外國登記法而設。雖登記不應設於大部。令全國營業之商。遠者萬里赴闕以爲此。然此設置當否之問題。非營業之公司局廠。可移屬於他官署之問題也。故僅就註册而言。不應舉輪路電而推出本部之外。其推出固已可怪矣。 
　　抑夫公司局廠之組織。乃商法所定之組織。考外國有行政法者。凡營業之商號資本定欵簿計。一切所謂公　局廠之内容。皆受農商務省之統轄。至遞信省之職務。止能定海陸之路線。郵電之設局地。作養航海鐵道郵便電信之學問。掌其專門之法令而已。近者南洋公學。郵傳部收爲已有。其始以該學之費出自輪電兩局。而冒收之。其後乃添設郵電等敎科。知部臣亦稍知行政法。欲藉所添設之敎科。以固其收爲已有之根據矣。乃郵傳部知傅會敎科。乃可收入公學。農工商部乃明知其爲工政。而偏推出輪路電。且輪路電爲工政。則工程本當屬農工商矣。輪路電又爲公司局廠。公司局廠。更以商事而必屬於農　商。蓋吾農工商之設部。較之日本。僅稱農商務省者。又多一工事之權限。則凡工程師之技術。與訂雇等之合同。皆惟農工商部是轄。而近日查察商路公司之資本等作用。更純爲商業之監督。與交通之政無干。夫何容越俎而代謀也（未完） 
專電 
[電一（北京）]  
　　袁軍機倡議請留達賴喇嘛稍緩回藏以便將藏 [ 
 
 
 

Page 4

 
 
事略與商改 
[電二（北京）]  
　　唐紹儀專使赴美時原帶國書六份近日外部又續寄四份聞唐此行擬到九國趕一年回國 
[電三（北京）]  
　　政務處近日會議興復海軍仍擬商借外債 
[電四（北京）]  
　　樞府電致聯豫趙爾豐藏衆果否盡散仍着嚴密防維母操切亦勿疏縱 
[電五（厦門）]  
　　今日（十一日）美提督史潑萊請華官閱視艦隊賽船 
[電六（天津）]  
　　巡警偵探近日搜查各客棧甚嚴係因有謠傳革黨來津之故 
緊要新聞 
[管學大臣被參北京]  
　　某御史奏參張管學老臣謀國自異孔桑惟保存國粹之心不無偏執方今學部有提倡游學之責固不宜過於趨新亦未便甘心守舊該大臣管理學部似屬不甚相宜云云奉旨留中 
[民部考覈州縣政事北京]  
　　民政部奏各州縣爲親民之官凡百政事均關緊要擬請將各州縣民政各事造册報部由臣部嚴加考覈分别勸懲以肅吏治云云奉旨依議 
[蘇紳集議徵銀解銀續聞蘇州]  
　　蘇垣各紳自日前接到常熟陸紳懋宗等公函詢及地丁徵銀解銀一案作何對付日昨各紳特行集議以此案已由督撫據以入告本應靜候部議惟查原詳邀紳集議允認一節現在徧查紳商學界實無其人與聞此事而外縣紳士已具函詰責至謂每畝可收三石糶出米價數至七千以上一節查上等田畝即遇豐收亦不過二石左右萬無三石之數至鄉間糶出米價雖至好糙梗亦不過五千左右斷無七千之數即現在城内巿面所售食戶之米最高白米亦不過七千上下况槪徵銀數國幣未頒將來必致羣起風潮不可不慮現已由朱紳以增等十餘人公電京中陸鳳石尙書等聲明　案司府縣等旣未邀議各紳均未允認事關田賦改章於全局所繋甚大等語並定日内再行具函詳告一切 
厦門歡迎美艦五誌 
[四川總督賀電]  
　　厦門大美國第二艦隊狀莫瑞提督鑒美清邦交素稱敦篤今貴提督統率艦隊來游敝國邦交愈見親密敝省軍學商界全省人民同表歡迎本督部院曁合省文武官員實深慶幸惟遠在西陲未能親接威儀企慕奚似謹此馳賀並祝貴國國家萬歲貴提督及麾下將士健康四川督部院趙爾巽賀 
[四川軍界賀電]  
　　貴國艦隊東來惠臨敝國海岸足徵兩國邦交益進親密太平洋和平更形鞏固敝省軍人遠在西陲未得欣覩軍容以資考證謹此馳電用表歡迎並祝貴國海軍萬歲將士健康 
[四川學界賀電]  
　　貴國貴艦惠臨足見貴國誼篤邦交從此交通文明兩國並臻親好永保太平洋之和平敝省遠隔疆圉未克親覩軍容歌詩記盛特此電賀共表歡迎祝貴國國家萬歲 
[四川商務總會賀電]  
　　貴艦隊道臨敝邦中美睦誼索敦商情尤洽敝會惜阻遠道不克親伸忭忱敬電奉達藉申歡迎 
[山東官界賀電]  
　　厦門大美國艦隊總司令官施曁海軍諸長官台鑒欣聞貴國總司令官率領艦隊來游我國榮蒞厦門我國大皇帝特命毓梁兩大臣前往優禮接待敦篤邦交洵我國空前之盛舉本部院疆寄攸覊未獲親覩軍容之盛謹率山東全省政界各員馳電共表歡迎並祝貴國大統領萬歲大艦隊萬歲大清國山東撫院袁樹勛率同全省政界各員陽印 
[山東學界賀電]  
　　厦門大美國海軍提督台鑒貴國軍艦揚威瀛海辱臨敝國尤有光榮沿海各學生同深歡忭遙祝貴提督曁各兵十健康大清國山東提學使羅正均領全省各學堂學生同叩 
[山東軍界賀電]  
　　厦門大美國海軍提督鑒貴艦來游我國軍民同深榮幸惜未能躬親歡迎謹率同全省軍界人等敬頌貴提督曁全隊官弁軍人勛祉大清國山東全省營務處按察使胡建樞率同全省軍界將弁兵士人等同叩 
[山東商界賀電]  
　　厦門大美國艦隊總司令官鑒此次貴艦惠臨爲歷來未有之盛舉我國官商同深榮幸兩國睦誼更可日益加厚惟山東遠隔數千里外不獲躬往歡迎藉申鄙悃謹率同全省商人電達數言敬頌 
 
 

Page 5

 
 
貴總司令官及全隊官弁軍人日祉大清國山東勸業道蕭應椿商埠局總辦朱鍾琪率同全省商界人等同叩 
[江西官界賀電]  
　　敝國與貴國素敦睦誼此次貴提督艦隊來華益固邦交同叨幸福惟道遠不克晤敎敬偕敝省官吏共表歡迎江西撫院馮欣稔貴提督率艦蒞厦敝司道等遙瞻旌節同表歡迎江西三司四道同肅 
[江西學界賀電]  
　　貴艦蒞厦同表歡迎 
[江西商界賀電]  
　　欣聞貴國艦隊到厦固邦交以興商業敝界人等同表歡迎 
[江西軍界賀電]  
　　貴艦來厦江海遠隔不克瞻仰軍容以資模範肅電代表歡迎 
　　字林報初十日厦門電云今日港内各艦皆懸掛旗綵祝賀皇太后萬壽晨間薩軍門在海圻巡洋艦欵待美艦將弁午正中美兵艦皆升砲致敬嗣由華官延請艦隊各員在接待所大開歡讌伊瑪萊少將起立三祝萬壽由毓貝勒答謝如儀是日復有兵士三千名登岸讌飮下午舉行賽船路易西拉戰艦將士獲勝旋由旅厦西人公讌艦隊將弁並由毓貝勒給發運動獲勝獎品晚間擬放燄火 
　　文滙報十一日厦門電云美艦隊第二隊司令官伊瑪萊昨日致電北京政府祝賀皇太后萬壽今日舉賽足球勝者獲巨觥一隻旋由浮其拉戰艦將士敵敗路易西拉戰艦將士獲獎而散昨夜大放燄火有火星飛　青年會帳幕霎時燃燒房屋所儲紙烟雪茄郵片係預傳供給美艦水手所用者當時悉付一炬 
[呈請各州縣設立農官北京]  
　　分發廣東試用直隷州州同張如翰呈請代奏文略謂中國地處温帶腴壤縱橫而百物之生遠遜歐美蓋由民智未開農人耕田食力但沿土法罔知改良故也今朝廷設農工商部各省復有勸業道且開實業學堂農事試驗塲令士民專門講求宜乎向學有人可以振興地利矣然偏隅州縣一時勢難普及似宜上仿古制參用西法各州縣添設農師一職以農學畢归生就近補授秩比敎官即以裁缺之諭訓補之編入外省新官制内俾其便於供職將學署作爲講習所招集農民俊秀者到所講授農科各書羣相考究分往四鄉演說更時巡視田野相與辨其土質察其土宜令咸知土化之法培壅之資以求倍獲之利復旁及樹藝畜牧以滋生息春則策其致力秋則考其成效實與古人勞農勸相之意相符並刻農報以廣見聞開農會以事比較尤可就地廣闢試驗塲以資博考年終綜地方歲出之數列表上勸業道報部擇其成績最著者從優獎叙似此官有所勸民得所資政不煩而利自普足民富國效當立見况現奉上諭禁烟頒示年限尤在禁種罌粟各州縣地方遼闊耳目難周小民惟利是圖毒種尙恐未易杜絶若得設立農官尤便調查必能諄勸禁止彼農民奉令維謹亦不難與之更新矣廿日九已由都察院代遞旨交政務處議奏 
[十九省禁種鶯粟期限北京]  
　　度支部議奏各省禁種鶯粟一摺所有雲南福建黑龍江安徽河南江蘇六省均於本年七月禁種奉天吉林江西山東浙江兩廣新疆兩湖十省均於明年七月禁種已由政務處電達各該省督撫遵辦 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　籌備憲政之慈諭業經憲政編查館飭由政治官報局赶印謄黄至初四日印成四百五十餘份（京外各署以至司道）經慶邸面奏奉旨著於初五日蓋用御寳派定勞乃宣京卿進内謹敬監視用寳畢即先發在京各衙門一律懸掛 
　　吏部奏云從前舊章漢軍分發各員京官廻避刑部外官廻避順直現在化除滿漢界限擬請從前漢軍人員廻避各章一槪删除奉旨依議 
　　理藩部片覆陸軍部云准陸軍部咨稱本部現擬開辦輯製圖亟須蒐集各種地理書籍圖册以資參考相應咨行貴部希將内外蒙古西藏青海以及沿邊一帶地方之圖册書籍等項分别檢齊一分暫借本部應用俟用畢仍繳等因前來查本部現在添設調查編纂兩局辦理一切事宜前經本部劄行内外各該盟旗調查疆理圖册在案現在尙未送齊俟本部接收齊全再行咨送貴部今准咨查相應片覆可也 
　　崇文門差使向爲著明優差自肅邸接辦後剔除中飽局面一變至今歲收數更短八月間復奉慈諭認眞整頓故近日該處當差各員清苦異常月薪不及二十金若掛名者每月祗分一兩五六錢蓋從前之加平加費一律删除正薪之外毫無零費卽正副各監督亦有名無實矣 
　　法部戴尙書假期乂滿病尙未痊刻已决計乞休日内當繕摺呈遞又聞戴尙書開缺後現署尙書葛寳華有補授之望 
　　學部新署刻已建築工竣定於十月十五日遷移新署刻正預備一切　　大清總銀行自月前開學惟嫌地勢褊小不足敎授多人現在擴充房宇所有補傳副取之宋炎興等十名已於三十日取具舖保水印一律入堂歸班聽講 
　　商人馮樹因於京師開辦電車通行各城前曾具禀民政部已被批駁現聞該商仍逗遛京内至某大員處竭力運動 
　　政府昨已議定派毅軍副都統崑源帶領十營前往黑龍江駐紥 
[塔孚脫獲選總統]  
　　文滙報載初十日倫敦電云前任兵部大臣塔孚脫君已被舉爲合衆國大總統領獲票之多爲歷來所未有 
分類新聞 
政界 
[簡員試署夏口同知武昌]  
　　鄂督陳小帥奏云夏口撫民同知駐紥漢口各國租界林立商賈輻輳地廣人稠會黨易最濳蹤交涉尤爲緊要現在京漢鐵路已經通行粤漢川謹二路亦將次第舉辦一切内政外交事宜較諸改設是缺之初倍表繁重非得精明穩練熟習交涉之員不足以資治臣督同藩學臬三司查有試用同知馮篔江蘇金壇縣人前在夏口撫民同知署任内兩載有餘辦理交涉通商緝捕興學等事措置裕如懇恩俯念員缺緊要准以試用同知馮篔試署夏口撫民同知要缺實於地　交涉兩有裨益十月初二日硃批吏部議奏 
[吉撫維持巿面辦法吉林]  
東督吉撫會出示諭云度支司案呈照得吉林圜法之壞達於極點前將軍設立官帖便民行使原爲維持商情疎通巿面起見並准商舖認息抵借議定出借章程體恤商艱無微不至乃積久弊生訪聞該商舖等請借之後多不按期歸還甚或至期僅止付利並不還本易換借票復爲新債輾轉套搭終無歸本日期以致銀價增漲半年之間每兩漲至五吊六七百文現雖稍有轉機而巿面商業已受影響本署院下車伊始首以整頓圜法爲要務因查補救之法自以停借歸本爲主所有已借之戶應還本利勒令至期清償不准再行展限一面籌備現銀現洋並加鑄銅元以爲補助官帖之計如此互相維持庶幾官帖不致充斥而銀價日平巿面亦漸臻充裕除由司移會官帖局實力奉行並移知商會知照外合行出示曉諭爲此示仰合城及外屬官商軍民人等一體知悉爾等須知銀價之貴實於巿面大有關係本部院大臣俯念民艱不得不力籌挽救自示之後所有前借官帖各戶務遵原定章程至期歸還如無現帖亦准以現銀現洋折還償至期無償定行照章罰辦至付利易票輾轉套還等弊一律嚴切禁止該局及商舖会等如敢相沿積習一經查出定將轉票之人從嚴懲辦該商舖等併干究罚均不稍事姑容言出法隨其各凛遵母貽後悔 
[派員赴山海關恭迎玉牒奉天]  
　　旗務司恩心泉司使巡警總局申之甫總辦於初一日午後三鐘率同巡警總局督操官帶領旂籍長警四十名搭京奉火車赴山海關恭迎玉牒大差 
[禀請酌改區域之無效湖南]  
　　湘潭縣設立地方自治局前經留日法政畢業生賓孝廉等擬定辦法就步城保甲局附設開辦嗣由李崇典績擬章程以潭邑四鄉向分二十一都今宜析分四十二都城内向分東西兩城今宜改爲東南西北四廂總巿向分十九總今宜改爲三十六坊禀奉昌尊黄令批云茲事體大應候民政部頒發章程母得輕舉妄動 
[調查皖省禁烟情形安慶]  
　　皖省禁烟公所日前調查城内外各戶口並刋刻表式及白話諭示分散民間飭即據實塡報又蕪關稅務司湛參君日前奉總稅務司札飭訊查皖省禁烟情形所有條目列左（一）皖省每年所產土藥若干别省十藥運來若干（二）皖省吸烟者本省若干人外省若干人（三）皖省每年所銷土藥洋藥共有若干（四）皖省吸烟人或增或减（五）皖省自奉禁烟上諭之復民間禁烟如何情形官　 
 
 

Page 11

 
 
禁烟如何情形（六）皖省所種鶯粟質味如何估價若干獲利若干（七）皖省何舖出賣嗎啡（八）皖省種烟田畆或增抑減（九）皖省官府所發禁烟告示一一抄錄 
[奉省催設統計處奉天]  
　　調查局以各廳司道局所應按憲政編查館章程創設統計處所有本局行查事件即責成該處具覆擬就辦法六條呈由徐欽帥批准行知各廳司道局所聞已一體遵照辦理矣 
[設立臨時米捐分局湖南]  
　　湘省自創辦賑糶米捐以來向由岳州設立總局凡有米榖出口即由該局抽捐現該局委員王令查悉巴陵華容兩邑所屬之注滋口山西湖等處之榖米多由該處出口岳州總局距該處甚遠不能兼顧遂就各該處設立分局俟水涸時卽行裁撤仍歸總局辦理 
[營縣獲犯分别解辦蘇州]  
　　蘇藩瑞主伯近以各營縣每獲匪盜送所解縣毫無定處爰特札飭各營縣遵照嗣後獲有案犯務須悉心究出夥犯如有梟黨同惡相濟卽行禀請飭營協同按名嚴拿逕送清鄉公所核辦倘訊係地方盜案並無梟黨及勾串情事應即由縣照例詳辦以專責成 
交涉 
[香港敢死會之辣手香港]  
　　香港敢死會專以抵制某國貨物爲宗旨見有人購買某國貨物者必暗使人割去其兩耳日前南北行昌盛賣手趙湘甫因辦某貨爲該會查見割去兩耳並用鐵桿打傷口吐鮮血不止前禮拜六有某經紀因辦某貨在水坑口被數人圍住痛毆亦受重傷抬往醫院醫治昨又有黄某行至大笪地亦被數人痛毆復將兩耳割去近聞該會以某國人將舉行燈會上書中國已服數字頓起反對現已被拘二百餘人亦非盡屬該會中人也 
[和州罷巿安慶]  
　　皖省和州西埠鎭向稱繁盛日前有天主福音兩敎民糾衆互鬭莠民聞風齊集乘勢焚掠波及耶湖李村將該村開礱坊之李學才家焚燬殆盡並燒斃一孩驢牛五頭儲稻倉榖全被燬盡闔鎭大驚約於初六日一律罷巿 
[日領宴請各大憲奉天]  
　　駐奉日領於初二日恭請東督徐菊帥及各司道等在領事署筵宴菊帥於下午一句鐘乘坐馬車前赴該署會宴梁孟亭錢幹臣兩參賛陶杏南司使等亦於是時羣詣盛會賓主頗歡軍界 
[詳請酌减派認海軍經費山東]  
　　魯撫近接陸軍部咨以現在興復海軍在在需欵議由各省藩司及關道分别籌認經費按年撥解以應急需東海關道每年應認解銀二十萬兩撫帥當即轉飭遵照辦理日前東海關道憲禀覆以自膠濟鐵路通行後烟台商務見奪於青島本關征收稅鈔日形短絀所有奏派撥解各欵籌備已十分艱難今又派認二十萬之鉅欵誠恐無從籌措有悞軍需關係匪淺爰將爲難情形詳請撫帥酌爲核減未知撫帥如何批示 
[照詢外國觀操員名安慶]  
　　外務部日前照會各國駐京公使邇知本年皖省舉行陸軍秋操如有外賓欲往參觀援案接待每國定額三員並請於十三日以前將觀操員銜名通知以便轉咨陸軍部飭令接待保護現聞陸軍部已將名單遞至皖垣矣 
[湘省設立保商營湖南]  
　　湖南省界連川黔桂一帶地方山徑紛歧匪徒出没商販擔運往往結伴同行持械自衛而奸商私販即因此恃衆繞越希圖漏稅前日又有私土三千担聚衆二萬餘人闖卡開槍拒據情事當由柯大臣電請湘撫岑堯帥電飭辰沅道靖州守西路巡防隊統領派勇查緝並由堯帥與柯大臣籌商擬仿廣西辦法編設保商營隊當經飭據洪江土稅總卡吳守議擬設營辦法詳復經堯帥曁柯大臣會核改定照湖南巡防隊編設兩隊分紥湘邊要隘專司保衛土商沿途護送即以吳守本植委充該隊統領兼帶第一隊事務其第二隊管帶由吳守保荐金縣丞季鼐禀請委派 
[製造快輪告成廣東]  
　　粤省因西江緝捕在香港定購快輪四艘分華洋兩廠各造兩艘現已一律工竣九月二十九日李直繩軍門帶同隨員赴港將該新船試驗洋人紅磡船澳廠所造兩船名江大江清每一點鐘行十四咪零華人廣恊隆廠所裝兩船名江鞏江固每一點鐘能行十六咪 
[商派兵事研究敎員蘇州]  
　　蘇省兵事研究所各敎員係督練處各科官兼充並不另支薪水茲因辦理秋操紛紛出差未能兼顧敎務特禀經總理商請劉恊統暫飭協部見習生兩名來所敎練操法 
[陸軍部調取各省輿圖蘇州]  
　　蘇撫昨接江督電云頃准陸軍部函調取各省從前繪送會典館地圖原底寗省並無此圖查蘇省官書局原有江蘇至省輿圖江蘇輿圖兩種乞飭取數幅寄寗以便咨送如並函尊處取送亦祈示復等因伯帥因蘇亦接部函當即電復由蘇會復咨送以免轉折 
[皖撫調員襄助軍務安慶]  
　　皖撫朱經帥近以安省陸軍辦理不甚得法營制餉章亦不合格所派督練公所各員率皆遷就以致爲部指詰但皖省軍界非有兵學淵深智識宏遠之人不足以資佐理故於日昨電調東　留學生田君來皖贊助機宜 
[楊協統奉調入都長沙]  
　　湘撫岑堯帥昨接陸軍部電云湖南協統楊晋本部現有查詢事件希即轉飭遵照迅速赴部爲要等因當經堯帥轉飭該協統遵照並給咨赴部聞協統不日卽當啟行 
[北軍兵隊到皖三誌安慶]  
　　初七日上午八時江永輪到皖北軍輸送司令官張一爵馬二百五十二匹官兵夫役共二百八十四名車十二輛初八日上午十一點鐘公平輪到皖輸送司令官姜國樑步兵一千五百八十七名車六十七輛登岸後即行開往頭站屯駐 
[將弁講習所開攷福州]  
　　全閩將弁講習所業經張海帆監督商請敎練處從速開攷刻已定期日内舉行 
學務 
 
 

Page 12

 
 
[林學使維持考棚公欵江西]  
　　南昌縣考棚公欵爲數頗鉅向由梅子肇部郎經管侵蝕甚鉅孝廉吳震元等要求撥給公欵赴京截取以作川資惟梅不允以致互相反對經吳震元等分控京外飭查梅之家產備抵公欵而梅以截取川資堅不允給致吳震元等開孝廉公會集議要求現南昌縣歲貢生彭承澤爲梅心腹具禀學轅現奉林學使批據禀已悉查現在各屬原有科塲考棚等項經費均經遵奉部章留辦各該地方學務該南昌縣孝廉吳震元等擬就考棚公欵内提取截取揀選川資銀兩猶是舊時科舉積習不特於該縣學堂經費有捉襟見肘之虞且顯悖部章動關全局自以停止發給爲正辦仰卽遵照並轉達梅紳查照辦理 
[飭查寳山學董控案蘇州]  
　　寳山紳士錢太史淦等以孫啟麟一案實被誣枉環請江督澈查以維大局當奉端午帥批云據禀已悉孫啟麟一案攻訐辯護禀電紛來不獨官與紳意見迥殊即紳與紳亦情詞各執經本部堂派員前往確查案據採訪輿論該生雖尙無假公漁利情弊然意氣用事越分侵權其於漕務學捐已實有把持之跡現經由蘇學司詳請將伊廪貢生暫行斥革果能悔悟悛改將來尚可曲予成全辦理至爲平允至所稱胡令揑報巡警玩視禁烟各節於此案毫無關涉顯係案外牽砌洩忿之詞惟兩端均屬現行要政斷不准稍涉含糊仰蘇藩司確切訪查隨時察看勿任胡令欺朦廢弛是爲至要等情瑞方伯奉文後業已遵照辦理 
[開會提議崇義學堂案杭州]  
　　寗波崇義學堂一案迭誌本報杭垣學界昨日在城隍山阮公祠開會提議先由某君報告秉成祀煽惑致育會誣禀印委各員爲敎育會所掣肘不得秉公辦理次由應氏族侵代表某君報告略謂學堂基地不論買入助入槪由敝族人情願所禀强佔强購各節不特應忠才不肯承認即助主賣王亦不肯承認云云後由某某等剖晰是非並擬各種辦法但限於時間未及决議不知作何究竟也實業 
[食岸定期開辦鎭江]  
　　通如食岸公司職商齊永昌禀請專銷呂四同仁泰板鹽照原案認銷每年七千引嗣經督憲批飭照三十三年官棧九千引銷數現在齊永昌已集有股本十萬千文定於初十日在通城開辦 
[飭查設埠行輪有無窒礙蘇州]  
　　蘇垣職商郭寳熙徐元勳等以吳縣屬不凟香山等處係商旅通達之區擬在該處設埠行駛小輪當即具禀吳縣懇請給示立案縣主王令以小輪往來未悉與該鎭有無窒礙昨特照會木凟香山鎭董查明具復 
[請免礦稅重征安慶]  
　　職商汪林以所辦歙縣礦煤于完納出井稅後行銷蘇浙等省經過關卡仍然節次重征殊於礦章不合爰特禀請勸業道詳請撫憲轉咨江浙等省札行各關卡遵照部頒礦章須按海關稅則抽收出口稅一次以後經過關卡槪不重征以紓商力 
[畢業生投効實業界安慶]  
　　江南高等實業學堂畢業生宇承鐸上禀大吏略云近來皖省開辦工藝實業各要政甫經萌芽辦理一切在在需人佐理願請自行投効懇予恩准錄用以維公益 
雜記 
[洋員被搶駭聞安慶]  
　　津浦鐵路南叚勘路某洋員日前竟被匪徒搶奪器具刻經該叚購地局羅道等上禀皖撫請飭地方營縣認眞防護俾免釀成交涉 
[逃犯浙江]  
　　杭省仁錢二縣監禁各犯均由各處遞解來省本月初七半夜時該犯掘開墻洞逃出五名迨至禁役知覺已不知去向聞署仁和縣李大令已飭差嚴緝未知能弋獲否也 
[蘇藩飭拿地棍蘇州]  
　　蘇藩瑞方伯據震澤縣屬北圩甲頭孫保林等禀稱該鎭五都煬字圩地方有土棍盛芙江糾集羽黨沈天才朱慶豐倪和尙等專在該處搶孀逼醮聚賭窩娼伐塜砍樹無惡不作懇請查拿究辦等情當即札飭巡緝隊中路隊官方壽山都戎率勇前往拿辦 
[不准小輪拖帶魚船廣東]  
　　職商譚耀初具禀善後局報効圑費請用輪船拖帶魚艇奉批查前據順德縣以職商梁鴻瑞等擬在甘竹埠自雇輪船數艘專備拖帶魚艇每年報効圑費二千四百元等情具禀到局經飭省河補抽局委員查覆利少弊多即已札行母庸置議在案茲聞該商所呈各節核與梁鴻瑞等情事相同亦難照准 
文苑 
[竹枝詞（四續）]  
　　其十八 
　　帷簿如何竟不修。暗中勒死仗奇謀。誰知寃鬼能爲厲。鎭日公堂閙不休。 
　　註某令妻余氏以納寵故夫婦不睦因與某僕通某令和之暗令家人勒死乃以自縊禀上賄州牧金得以無恙厲鬼下午出現某令懼住城隍廟數日午後不敢會客不敢坐堂夜間派差勇輪流値宿 
　　其十九 
重修聖廟承明詔。推缷阻撓心太狼。淫祀偏從長舌婦。衙門背後媚娘娘。 
　　註本年奉上諭修葺文廟張敎諭派紳董理督修某令置之不顧武庠劉炳南假差拘人發覺某令將南收押罰錢六十串修理衙門背後之娘娘廟晝夜督工因太太時常見鬼故欲以此爲解寃計也 
　　其二十 
鶴算今年册一秋。名班慶祝亦風流。可憐我后勤宵旰。敵得皇堂七品不。 
　　註某令到任四年無歲不慶壽演戲以圖歛取壽儀有輕薄子投以十七字詩云年紀四十歲調班來唱戲求紳送牌傘無味某令不顧譏談今年依然如故 
　　其二十一 
命盜紛紛逮四鄰。這般苛政甚贏秦。擇肥而噬隨波累。民怨何時始得伸。 
　　註會邑命盜大案層見疊出某令往往波累無辜差役遇此等案件擱置不辦將鄰右磕詐或數十串或百餘串不等故遇命盜案件地方恆不聊生 
　　其二十二 
命案今年數十堂。部文列表費周張。埋寃竟只詳三起。直把官場作戲塲。 
　　註某令到任命案層見疊出本年已不下三十起某令恐累官箴且懼上司責備僅報三起其欺罔如此 
　　其二十三 
槍殺緣何認作姦。風傳合邑盡心寒。須持此事逢人勸。被盜從今莫報官。 
　　註張承祀家被搶其妹夫梁因閉門拒盜被槍傷斃報案時不送規例某令往勘供億復薄某令怒遂將承祀兄弟收押以姦情具報嗣經失主懸賞拿獲正犯楊育崽到案某令竟置不理旋該犯賄通差役楊清錢唐梅錢張勝錢等得釋 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版H ] 
各省籌辦諮議局 
　　宜長設立 
[江蘇寗屬]  
　　江督端咨江寗將軍迅飭旗員調查選舉事宜依限籌辦造册文云六月二十四日憲政編查館奏奉諭旨飭各省諮議局限於一年内一律辦齊當經在江寗省城設立諮議局籌辦處派委官紳即日開辦節經咨達冰案茲查諮議局章程第二條京旗及各省駐防均以所住地方爲本籍但旗制未改以前京旗得於順直議員定額外暫設專額十名各省駐防均於該省議員定額外每省暫設專額一名至三名其名數由各督撫會同將軍都統定之又議員選舉章程第一百八條各省駐防專額議員之數視該省駐防舊日取進學額全數在十名以内者設議員一名二十名以内者設二名二十名以外設三名由各該督撫會同將軍都統定之各等因自合遵照辦理相應咨請爲此合咨貴將軍請煩查照館章迅飭旗員將調查選舉各事宜依限籌辦造册呈送以便會同貴將軍彙核施行 
[浙江]  
　　省城諮議局籌辦處前日具呈撫憲擬代各府廳州縣籌備調查選舉各條件明定賞罰迅予通飭計共十六條茲奉增中丞批示云府廳州縣有監督選舉之責任初選複選時間綦迫稍有遲悞即諮議局之成立從而愆期今由該處代擬各項章程細則示以方針即不得諉爲未達並將選舉票匭執照呈明書等製就頒發旣昭劃一亦免稽延可謂慮周藻密體恤備至各郡守牧令雖有地方庶政何難稍分日力迅速奉行若於此等要公因循泄杳以一隅而阻碍全局其能當此重咎否耶應如所議此後各屬有勤愼從公辦理妥速者擇尤詳請獎勵玩悞者一經該處指名禀訐即予分别撤參並候抄單嚴飭各屬一體凛遵至該處擇要添置各件如遇需欵應隨時詳候本部院核奪可也 
[湖南]  
　　湘撫岑堯帥以現在諮議局之設實爲憲政基礎早經政府通飭籌辦各省已將次舉行湘省不容再緩昨特會同司道妥議辦法並飭由善後局刋刻關防文曰湖南諮議局籌辦處之關防以便頒發應用 
[湖北]  
　　鄂省官紳本月初八日復假敎育總會開會選舉籌備處各項職員 
又聞籌辦處司道以鄂省幅員遼闊各屬大小繁簡不一文告往還動需時日非預定畫一辦法則必參差不齊有誤期限茲特由局詳訂分類調查分區調查及審訂調查册造具人名册三大條目其子目分注各條之次以期盡人通曉俾各屬有所依據刻已詳經鄂督核准逕札各州縣一體遵照籌辦矣 
[河南]  
　　汴省諮議局已由吳仲帥委定總辦及勘定二曾祠地址爲籌辦處近聞撫院又接資政院來咨飭於年内務將省會諮議局一律籌設明春一律舉辦選舉故吳仲帥昨復與藩司商酌速籌的欵以便早日開局 
士民動議調查 
[江蘇（松屬華亭）]  
　　華婁兩縣士紳於本月初一日集議選舉調查事宜時决定二十二日開正式大會即日呈請縣主出示召集城鄉紳董赴會以故華亭縣昨日出示云本年九月奉督撫憲札承准憲政編查館王大臣咨本館會同資政院具奏擬呈諮議局章程六十二條又選舉章程二百十五條於六月二十四日欽奉諭旨均照所議辦理即着各省限一年以内一律辦齊等因并將章程表式札發下縣又於本月初一日奉蘇省諮議局籌辦處札開本處爲籌備諮議局一切事宜而設諮議局以明年九月初一日爲成立之期必須赶辦選舉方免誤期各州縣應照定章於本衙門爲辦理選舉事務所一面會紳另設選舉調查事務所協同紳商學界赶將選舉事宜分投辦理尅期告竣並將設立日期辦事職員姓名先行報查以後凡關於選舉一切事宜均隨時直接報告及質問於本處以便檢察查考是爲至要等因奉此查諮議局爲采取輿論籌計地方治安第一關鍵而初選舉尤爲諮議局之要點限期甚迫一切調查造册分區設立投票開票各所頭緒紛繁非官紳合力城鎭一心不足以成此遠大之舉頃得郡紳報告業已爲諮議局選舉之預備於本月初一日集議决定本月二十二日在縣學明倫堂開正式大會凡城鄉紳商學界以及莊圖各董届期務須一律到塲議决切實調查選舉辦法以便實行選舉除分别照會外合行出示曉諭爲此示仰闔邑紳董人等一體知悉須知前項調查選舉事宜辦法極應周至關係諮議局議員前途大務所在亦即權利所歸届期務各撥冗到會與議愼勿視爲尋常具文稍懷觀望致誤大局 
[又（松屬奉賢）]  
　　上月中旬勸學所敎育會諸紳曾請縣主趙令將諮議局初選事宜於未奉公文之前先行籌備趙令亦以爲然故於勸學所舉員下鄉宜講時即請附講諮議局章程通邑二十餘鎭業已講遍爰於本月初八日邀集合邑紳商學界開會公議秉承趙邑侯即以勸學所爲諮議局選舉調查事務所預備五日刷印手續須知原簿等分發各學區董就近調查限調查期八日派員督促期五日派員覆查期十日謄具名册二日共三十日畢事（事務所簡章錄專件欄） 
[又（松屬上海）]  
　　上海縣各紳士議定本月十五日假輔元堂開諮議局選舉調查員會先期由縣主李令柬邀各界赴會商議調查入手辦法 
　　上海城内北三舖主任調查員顧君賓秋昨邀分任各調查員在醫學研究所集議以此次第一期選舉深恐各戶未識調查原因有所阻碍因刋就說明單分送各處定期本月十六日下午四句鐘假福佑路煤炭公所宣講諮議局章程及有選舉權之利益茲將北三舖調查區說明單錄後我中國人民無參政權者二千餘年矣上下膈膜情無以通今皇上特沛恩施令各省開諮議局爲議院基礎採取輿論民間利病可以直陳無 
 
 

Page 19

 
 
舊時膈閡之弊是聖主以參政權授與我民極好機會萬萬不可錯過今從調查入手預備他日選舉議員爲吾民代表凡我人民各有應享之利益其有財產合乎選舉資格者各宜自已直說以保護自已財產切勿誤會派捐放棄權利也 
[又（太屬崇明）]  
　　崇明諮議局調查事宜自前月兩次集議後公推邑紳張應曦等具呈縣署當奉批出照辦崇地劈分内外兩沙中有一海相隔紳商學界一時不能召集至初六日由縣關會各紳董集議於藥師閣中新設之調查事務所是日與議者約有八十餘人先由敎育會會長林友蘭君報告開會宗旨並宣講諮議局章程次縣學校長樊柳江君宣講調查須知及調查手續次由各區紳士分任調查職務至傍晚而散初七日下午一時由發起人中公推王丹揆廉訪爲正所長又推定副所長二員幹事八員並議定於十一日起按期實行調查限至月底爲止 
專件 
浙江諮議局籌辦處辦事詳細規則 
[第一章通則]  
第一條本規則凡本處人員到處後皆須一律遵守 
第二條關於設立諮議局應辦事宜均應照章籌辦以光緒三十四年十月初一日起三十五年八月杪止 
第三條本處設辦公處一所分設督辦總辦會辦總參議科長科員書記各席凡到處辦公者各就席次辦事 
第四條本處督辦遇有重要事務隨時到處核辦及會議 
第五條本處總辦會辦總參議每日按時到處籌辦一切事務 
第六條本處科長科員每日按時到處分任各事 
第七條本處辦公處設考勤簿科長以下除休假日外各員到時均於該簿内親筆書到 
第八條本處除休假日外每日辦公時間春季冬季午前九時起十一時半止午後一時起四時止秋季夏季午前八時起十時半止午後二時起五時止 
第九條本處科長以下人員得督辦總辦會辦承諾在本處外兼有他職者每日辦公時間得定午前或午後按照定時到處辦公 
第十條本處人員在辦公時間内非有關於本處事件不得隨意會客（未完） 
[奉賢諮議選舉調查事務所簡章]  
一組織聯合敎育會勸學所自治會商會各圑體秉承初選監督合力籌備 
一宣講勸學所舉定專員下鄉宣講並附講諮議局章程俾中下社會皆知選舉資格之可重弗致調查時甘心放棄 
一秩叙由勸學所刷印部印就調查手續選舉原簿等件分致各學區縣此爲調查之一結束 
一期限議定自本月初八日會期各員預備五日自十月十四日起至二十一日止爲各學區董調查期展限五日爲本所派員督促各區之未調查者期草册彙齊後限期十日爲派員覆查期繕寫兩日統計三十日而蕆事 
一經費暫由勸學所敎育會籌墊俟禀縣指撥别項公欵充之 
一本所係聯合各圑體之性質不立會長幹事等名目但籌備一切頭緒紛繁機關所在要有專任爰於事務所特設坐辦一員協辦兩員以總其事凡關於選舉一部分之函件之牘册簿手續等類悉歸部署應付 
一本所爲初選舉籌備而設調查畢事後更當秉承監督於投票開票等事凡所委命無不悉心助理直至諮議局成立省籌辦撤銷時亦一例報告撤銷 
本埠新聞 
[創設公司須騐資本]  
　　滬道昨接南洋大臣札文略謂近查各處禀請集股承辦各種公司實業其辦理合宜卓著成效者固所不乏而成立無期半途中廢者及復時有所聞推原其故大都由于創辦之人空言集股並無本銀以昭其信以致有如無終累人累已現在釐定新章嗣後凡有振興實業必須呈驗資本此爲緊要關鍵通飭各屬遵辦等因現聞蔡觀察爰即轉行所屬一體遵照辦理 
[請兵防護閔行]  
　　西鄉閔行鎭前日有花掮客喬某雇船赴鄉裝運花衣中途被盜又有短港船由滬載客回鎭亦遭盜匪刧去洋銀并砍傷搭客李姓連日盜案兩見以致行旅裏足頗礙巿面現由該鎭商務分會呈報上海縣請予查緝一面禀陳滬道轉移江南提督憲迅即派兵馳往駐紥以資防獲 
[元源錢莊倒閉續誌]  
　　昨報紀南巿元源莊虧倒巨欵一事茲聞該莊除虧倒道縣曁江南製造局等各項官欵四十餘萬外尙有商民孤寡存欵亦復不少前日該莊虧倒後滬道飭由縣主李大令於昨命至總工程局商明局董親率差役及十六舖地甲將該莊房屋並經手沈上之住宅一併發封備抵外復派護勇前往看守一面另查别處有無餘產再行核奪 
　　又悉該莊經手沈上之住宅未封之前適在吉祥弄口行走卽被拘獲由總工程局解至上海縣當奉李大令諭着暫押候究 
[針炙傳習所定期開辦]  
　　醫學硏究所各董議設針炙傳習所先行研究取穴之法已紀前報茲定本月十三開辦每逢三六九晚七時在寳安里醫會講演俟後再行聘請針科敎習 
[内地流通米榖之辦法]  
　　寗藩司詳覆米糧出口情形奉江督批示略謂現在米價日昂禁止出口稽查目應從嚴惟内地流通之米糧亦不容稍有阻遏本部堂前因州縣護照商會憑單訪有種種弊竇誠恐無益于禁止出口轉致有碍於内地流通是以檄飭司道籌議據詳單照之弊在于購米地方不在於產米州縣請仍行用單照等情所請不爲無見應由該司道等通飭各州縣如果實係需米地方經紳董請領護照應即查明准給不准書差人等稍有抑勒需索其產米州縣驗明護照亦即放 
 
 

Page 20

 
 
行亦不得稍有留難如再有從前各項弊竇一經訪聞定將該州縣從嚴參辦决不姑容並移各道一體知照云云現蔡觀察已接到移文矣 
[秋賽三誌]  
　　第一次十七馬祥茂小白格而代馬提勝第二次六馬馬竦代招商局馬頭西人勝第三次八馬馬竦代招商局馬西人勝第四次十三馬祥茂小白格而代馬提勝第五次十馬小剃頭西人代怡和洋行勝第六次十六馬海司代沙遜拖言勝第七次十一馬禮達代裕泰客人勝第八次十二馬馬竦代招商局馬頭西人勝 
第九次廿馬大英公司刻來登代客勝 
[巡士越界橫行]  
　　六家嘴角某飯作近招木人頭戲開演前晚突來巡士錢武等四名强看白戲口角經人勸散昨日該巡士串同局差將作主及戲具等一并拘去該作主以該處非警局所管轄已訴由房東嚴姓轉請總局辦核 
[查產抵欵]  
　　德商克魯森洋行前控華商三泰協順興益大劉桂箴等各號定購麫粉不出一案曾經滬道會同德領事訊判原被各認虧蝕在案而三泰協順興等五戶已將判繳認虧銀兩繳案詎益大劉桂箴仍又諉延公廨寳讞員查得益大劉桂箴二戶南巿亦有店舖若不查封變抵繳欵無期爰于前日禀請滬道札行總工程局查封售變歸欵 
城内 
[何患無辭]  
　　十六舖祥和米行執事曹燮卿投城内一路巡局控稱歷年曾與浦東橫涇鎭張公政花米行往來由行夥張益卿經手至去年十月二十日止結算共欠洋一百五十七元春間付舊洋軋車三部抵洋十五元現實欠貲洋一百四十二元求追張益卿供所欠之帳早由曹設計騙去並不欠洋若將公政取貨憑單交案察核即可水落石出游巡官以兩造供詞各執判速邀公正同業到場將帳算明稟復 
虎　出柙 
　　無賴楊阿華即徐明生竊取陳玉龍衣物多件解局訊押在案昨日期滿由所員函送一路巡警局請爲發落别駕判准交保 
[道批兩則]  
　　批陸雲洲禀云生意盈虧全憑帳據如果歷年帳目收放均屬相符傳臻記何得逞一已之私以虧作盈揑詞纒訟究竟案情若何應否移交商會調查帳據評議復奪仰上海縣訊速核明辦理具報批楊瑞卿稟云此案迭經移請川東道飭提人卷解滬訊追迄未復到已呈請撫憲核咨矣着即知照 
[官事]  
　　候補鹽大使黄應龢江南公園文案候補知縣顧永康昨日均到道轅禀見太陽廟巡防局委員汪鴻銓禀請惑冐假數天調辦三路二區副巡官陳祖武禀知銷一路五區副巡官差 
南巿 
[工頭]  
　　總工程局批工頭朱森泰趙渭春稟云稟悉該挖泥機器旣經立據註明工竣還船而又租銀透付在有餘公司自應照租據辦理不得另生枝節除准由本局函致河泊司外即予備案可也 
[局使]  
　　總工程局董以局使朱雲不愼辦公除斥退外另著錢五暫行試辦一月再定去留 
[賭棍]  
　　吳潘氏與張九九陳蘇生因賭打架由巡士一併拘解總工程局當値處以均非善類各罰洋三元 
[捕夥]  
　　江北無賴周啓生曾充汎捕門老二夥役招摇歛錢指良爲竊經工程局究罰在案後仍不悛又復窩留偷竊法新租界法營馬槍贜物事發現由西區獲送法廨訊究閘北 
[狼狽爲姦]  
　　巡警總局批孀婦顔陳氏禀云查顏貴身充差役胆敢串同拐匪狼狽爲姦並有私刑恐嚇之事實屬目無法紀案經枷號四路分局示衆期滿後發押改過局以示懲儆在案所請開釋之處應不准行 
[目無法紀]  
　　巡警總局批王淋湘等禀云徐連生誣控健訟目無法紀已發縣從嚴訊擬矣所請應不准行 
英租界 
[免驗]  
　　德華銀行出店海門人徐子仁在三層樓捲取竹簾繩斷墜下跌傷腦門由捕送入仁濟醫館醫治無效斃命捕頭飭保報縣相驗在案昨由徐之表兄王阿三投請捕房免報相驗捕頭准之即飭自行棺殮 
[已驗]  
　　新閘吉祥小客棧病斃棧客張阿三當將棧主曹松濤拘押一面飭保報縣相驗在案昨由水利廳孫立幹少尉蒞所驗明病斃當據探稟並無家屬報堂棺殮 
[拐賣]  
　　東棋盤街宏源土棧傭婦巧云被婦人楊華氏誘匿浦東顧馬氏家内與蟻棍張慶卿串賣得價洋一百五十元三人逃匿法租界昨被十二號法包探查獲當將男女三人一併解至福州路總巡捕房捕頭飭一併收押候解公堂請究 
[拆梢]  
　　楊長寳向周根元拆梢洋廿元被包探何正喜查獲拘捕候究 
[火案]  
　　前晚十二點餘鐘馬立師路馬德里一千一百四十七號門牌起火即經救息惟焚稻草數担捕房飭探蔣文彬往查 
[賊案]  
　　竊賊時紀生在法界竊取衣物押入英界各押店昨被法包探查獲帶至英巡捕房捕頭以該賊英界亦犯竊案飭押候弔贜解辦戴根福竊取福州路碼頭船油布蓬被探周志仁查獲拘捕押候解究王永林陳阿福陳金生徐星郎等昨在外灘圖竊被採李阿三查獲一併拘捕押候解究妓女李飛云現往漢口所有頭而箱一只寄與浙江路八百十六號妓女芙蓉花館處被賊竊去昨始投老閘捕房請緝捕頭飭探往勘 
[狗案]  
　　直隸路寳大木器店主應某昨將成衣匠阿朱所畜之犬　傷被朱紏合馬夫多人毆應受傷包探蔣文彬往查朱則閉門不理該探據情稟捕奉飭拿朱解辦 
美租界 
[抗捐]  
　　傷樹浦捕房查得前者工部局派人至新闢租界引翔港一帶收捐居民舖戶羣相觀望並有人遍發傳單脅衆抵抗情事嗣後如再有前項情事定即請廨單傳爲首之人究辦 
[驗屍]  
　　流氓爛眼海松被人砍斃由保報縣請驗已紀昨報茲悉該流氓雙目本係爛瞎專以誣詐他人挖目爲移禍江東之計受其害者不知几幾前晚被同類奚海潮砍斃迨徐妻張氏報局後即經局員派差協保前往拘捕業已逃逸將奚兄海林拘入該局押候核辦昨日午後上海　特委水利廳孫少尉帶同刑仵人等蒞塲相驗據仵作喝報死者共受刀傷四處惟頸際一傷深約三寸闊五寸委係致命傷少尉親視無訛飭由尸妻具自行棺殮切結存案備查奚海林仍由巡局帶回送縣訊究 
[醉漢]  
　　前晚某日人乘醉至南潯路一帶胡閙並闖入七號門牌俞鶴松家搗毁物件由捕拘入捕房捕頭飭給俞洋賠償了事 
[逃婦]  
　　南潯路陳桂生之妻許氏被陳忠福姦拐逃匿西華得路由桂生報捕飭自投公堂控告 
法租界 
[吃烏烟]  
　　前日午後有某甲倒於新北門外永安街奄奄一息經巡捕車送捕房轉送醫館醫治係呑服烏烟施救無效遂由捕房報請李邑尊蒞驗委係服毒身故因無屍屬由同仁輔元堂給棺殮厝候領 
[燒主人]  
　　新租界坆山路某柴行失愼焚斃主婦跌傷某甲各情已詳前報茲悉該小主人某甲亦因傷重醫治無效又於前日殞命由捕房知照善堂備棺收殮一面派探查明該屍家屬核辦 
[撞電車]  
　　朱寳寳王仁仁兩塌車夫推挽不愼撞壞某號電車由捕查見拘入捕房候堂期傳訊 
[拐婦人]  
　　蘇州婦人某氏向在英界某土號幫傭因被住法界之某蕩婦拐匿女父聞知赶緊蒞申協同房主某甲投請捕房派探將該蕩婦拘案捕頭以案在英界即將該婦送英捕房歸案訊究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江督端奏覆江寗師範附屬小學堂借用祠宇摺]  
　　奏爲遵旨查明江寗師範附屬小學堂等借用昭忠祠情形恭摺覆陳仰祈聖鑒事竊奴才承准軍機大臣字寄光緒三十四年七月初五日奉上諭有人奏江寗師範附屬小學堂等借用昭忠祠屋宇請飭擇地遷移一摺著端方按照所陳各節查明情形酌量辦理原摺着抄給閱看欽此遵旨寄信前來當即欽遵轉行查核辦理去後茲據署江寗布政使陳伯陶署江寗提學使李瑞清詳稱遵查鈔發原奏兩江師範附屬小學堂等借用昭忠祠宇將其舊制半多拆改以致春秋祭饗幾不成禮等語伏查兩江師範附設中小學堂原爲本堂畢業生實地練習而設昭忠祠與該堂毗連前經將武備學堂等疊次借用該堂援例禀請前署督臣周馥批准借用西偏屋宇嗣又將東偏花園屋宇借用凡祠内頺敗之處均經補葺完善規制一仍舊觀每届春秋饗祭則先行讓出以昭誠敬不特不至如原奏所云無以成禮即與祭者餕餘宴飮亦無所礙江寗士紳咸共聞見惟借祠興學本以財政艱難不得已一時遷就今尋繹原奏實係爲愼重祀典起見自應遵辦擬先設法將講堂之借設在各神宇者一律遷讓其餘旁屋仍暫借用一俟司局籌有欵項估造校舍自可將祠宇全行讓出報忠興學庶幾兩全等情詳請覆奏前來查昭忠祠爲崇祀忠義之所光緒三十二年諭旨以忠君尊孔尙公尙武尙實爲敎育宗旨該校借用祠宇學子莘莘沐浴忠義遺風忠祠君愛國之忱不難觀感興起於敎忠之道不爲無補惟是該中小學疊次推廣雖經借用全祠尙苦不足現又讓出正屋僅借旁屋校地尤形逼促自以籌欵先建中學校舍爲宜俟財力稍紓更行籌建小學校舍以爲全將祠宇讓出之計所有遵查兩江師範附屬小學借用祠宇緣田理合恭摺覆陳伏乞皇太后 
皇上聖鑒訓示謹奏九月二十三日奉硃批知道了欽此 
[附王履康原奏]  
　　奏爲江寗師範附屬小學堂借用昭忠祠屋宇擬請旨飭下督臣擇地遷移以復舊制恭摺仰祈聖鑒事竊維中國開化數千年禮敎修明祀典尤爲詳備除怪誕不經有害地方風俗人心之一切淫祀業經先後奉旨嚴禁外其載在祀典於地方風俗人心有足以昭激勸者自應一律加以保護方足以昭鄭重而垂久遠查各省地方設立昭忠祠宇凡列祀其中者率皆没於戰事捐軀爲國之忠魂於國家關繫甚大自與尋常祠宇不同臣籍隷江寗據里人傳述江寗城之昭忠祠近年以來如兩江師範學堂所設之附屬小學及隨營學堂等均係借用該祠屋宇以致舊制半多拆改春秋祭享幾不成禮推原其故在外省無非爲財政支絀遷就借用起見究之祀典攸關若日卽頺廢實不足以妥忠魂而昭嚴肅擬請旨飭下兩江督臣端方將該祠所設之師範附屬小學及隨營學堂等另擇相當地方速爲遷移所有該祠拆改之屋宇仍照舊一律修復以符原制此但就江寗一處而言其他各省府州縣地方凡屬昭忠祠宇自應一律予以保護庶免混淆之弊相應一併請旨飭下各省督撫通飭所屬認眞保護嗣後凡屬昭忠祠屋宇槪不得借作學堂及其他等用即如日本靖國神社列祀陣亡將士大祭之日國君親詣人民爲之傾動故人人以致命疆塲爲莫大之光寵中國現値訓練新軍時代尤當以激勵士氣爲先臣爲尊崇祀典起見是否有當謹恭摺具陳伏乞皇太后皇上聖鑒訓示謹奏 
來件 
[山東紳士于普源爲籌辦諮議局上魯撫書]  
竊於光緒三十二年七月欽奉上諭預備立憲先從直隸江蘇兩省試辦地方自治以爲之倡續於三十三年九月奉各省速設諮議局之諭東省士民急盻成立猥以諮議局章程尙未頒布無所遵依因循年餘迄無消息即所謂研究地方自治培植憲政人材造成議員資格種種事前之預備疊經明詔飭催舉辦者並未見諸實行下懷疑慮莫測端倪直至本年六月二十四日又奉上諭各省諮議局自奉到章程之日起限一年内一律成立並著各省督撫迅速舉辦實力奉行始恍然于前此一年有餘光陰虚擲奉旨官紳創辦之諮議局遲遲未發者非敢緩也將有待也今奉到章程忽忽又三月矣閒時旣未經營程功曷能倉卒然此事雖難而已有定章之可循亦正惟其難不可無先事之練習部咨之所以先設籌辦者盖已慮及于此也伏惟東省自門戶洞開以來主權盡失危若朝露推其失敗之原因豈惟政府官吏之咎亦由我東省人民知識不開能力不足有以自取滅亡往事已矣來軫方遒雖有善者亦無如何所尙有一線之希冀者惟此諮議局之成立庶幾上下一心官民一氣或可補救於萬一耳然竊見大帥蒞東以來裁減冗員澄清吏治毅然行之毫無瞻徇且于接見紳士之時言及東省路礦權利之喪亡無餘將來數千萬生靈之立足無地爲之欷歔流涕並諄勸諸紳協謀公益共濟時艱血氣之倫莫不感奮以爲東省諮議局之創辦雖較他省爲遲而籌辦處之設立必較他省爲速乃遲之又久　寂無聞不知者或妄爲窺測致生觖望殆未喻大帥躇躊愼重之苦衷而看事太易之故也盖凡舉一新政其創始不外籌欵用人兩端東省承彫敝之餘諮議局造端宏大需費浩繁此籌欵之不易也至用人一節查諮議局定章本由官紳籌立官之委派無難咄嗟立辦惟紳界一面欲由地方各圑體公同選舉以期名實相符而目下紳商學界尙無圑體之可言欲取決于公正明達各紳之保薦而東省諸紳之從事于地方公益位望素隆堪與其選者固已早在洞鑒之中非鄙夷而不屑即謙讓而未遑又皆各任職務造福桑梓無暇兼顧其有法政畢業人地相宜又以資輕望淺莫由進身此又用人之不易而諮議局籌辦之所以久無成議也但無論如何爲難朝廷之督飭如此其嚴草野之企望如此其切而我大帥至誠惻怚又有不忍于我山東數千萬生靈坐待臠割永墜塗炭之盛心必於此舉力爲主持依限成立以期仰答朝旨俯順輿情職道前在本省襄辦學務逐隊濫竽毫無裨益數年以來察人情之離散痛鄉國之陵夷惟翼立憲實行雖未必立致富强尙可以維繫人心五内徬徨讓不能已用敢不避越俎之嫌冒迹近求差 
 
 

Page 27

 
 
之謗籲懇恩憲將諮議籌辦處迅賜設立一面將憲政講習所地方自治研究所等刻難再緩之預備嚴飭官紳速爲舉辦以資練習而免遺悞山東苟可圖存豈維居斯土者之幸哉區區愚誠如蒙慈鑒諒其無他俯賜采納俾得續陳所見略伸芻蕘之微忱則又職道所私心竊冀而未敢自信者也肅　無任激切待命之至 
小說 
[偵探小說意外之奇案（十七）]  
　　言旣。忽探手於衣袋中。出一模仿足印之紙。以與麗亞克身畔足印之紙。互相比較。大驚曰。此男子之足印。乃與葉德恩之足印相同。言旣。又細審此紙上留印之足跡。良久。忽自語曰。否否。此凶手非葉德恩。試觀此麗亞克身旁之。靴印兩枚。較明而顯。且足趾之印較深。必此凶手者。立於麗亞克身畔。乘其不備。舉手遽扼其喉。斯時凶手之兩足。必異常用力。凝立不動。迨致死麗亞克後。始立釋其手。聽其仰踣於地。當麗亞克仰踣之頃。凶手必傴僂其體。而推此麗亞克於地。故其足趾之痕跡較深。據此而論。此足跡必爲殺人之罪犯無疑。第此殺人之凶手。果爲何人。絶無毫忽之把握。雖有留印之足迹爲憑。然以倫敦之大。斷不能舉此踣　印。而察核多數人足上之靴。文明國决無如是擾害治安之法律。然則此凶手者。仍如撈捉明月於江海之中。仍無　微之捉摸。泰勒斯思及此。心經至爲煩懣。忽又念及彼下流男子之足印。何以溷雜於此數人之足迹中。其事乃至不可解。泰勒斯思極。乃又細察紙上之模痕。竭其目力。專注不移。忽自搖其手曰。此人决非凶手。此人决非凶手。其足跡雖凌雜散亂。不可細辨。然始終未近麗亞克之身旁。斷不能有謀殺麗亞克之舉動。或者竊盜輩欲盜取脫而斯邸中之珍物。遙立花圃草地中。欲行其鼠竊之伎倆繼恐爲人覺察。一時之頃。張皇逸去。在勢亦正未可知。此一星期之頃。泰勒斯絶不問及他事。僅枯坐搖椅中。忽而頷首。忽而頓足。或喃喃自語。或冷然微哂種種之狀態。千變萬化。不可思議。家人輩知其平日之性情。必有棘手之案。無所施其伎倆。乃有如是之舉動。僅聽其獨坐一室而已。 
國外新聞 
　　近東大變局二十七誌 
　　字林報載初十日倫敦電云塞爾維亞政府已頒布公文謂政府現惟平心靜氣以候歐洲大會之結局法國首相克洛芒柯聲言英法俄三國從無如今日之誠意固結以定歐洲之和局而保自由之尊重文滙報載初十日柏林電云德國首相蒲羅親王擬令外務部聯邦辦事各員組織一會專收東方問題確實文件此等事件首相决定嗣後不在議院宣述云俄國近日頒布公文謂政府已勸戒塞爾維亞親王與塞國外務部大臣務須謹愼辦事並謂俄奥交涉已有進步塞京伯爾格來得因塞親王聖彼得堡之行未得效果大爲騷動現仍備兵拒奥絶不稍緩十一日倫敦電云俄國已擬定歐洲大會綱要呈交各國並照會各國謂奥國歸併巴斯利亞與赫在戈維拉俄國未便認爲題外之舉故巴爾幹半島之大局現仍紊亂難靖奥國因近東問題棘手備戰甚急 
[兩候選總統之决戰]  
　　字林報載初十日舊金山電云塔孚脫今夜在新西拉蒂末次演說裴乃安尙須在林肯演說星期一日兩候選　統各皆演說多處鈕約省與哇哈愛哇省之决爭須延至夜中始已鈕約印提拉萊勃拉斯茄開脫其數省之選舉已有將畢之兆哇哈愛哇省則確歸共和黨云塔孚脫預料必能在鈕約奏凱許和斯知事之席亦頗有望裴乃安宣稱民政黨預計選票之數必可穩獲民政黨度支員曼克謂民政黨必得多數之選票曼君並力詆海阿斯脫及獨立黨暗謀中傷裴乃安圖復私讎選舉之結果人各一說未可預斷惟各處之决爭不日可畢東部各省對於選舉事宜民情日見激昂西部各省則頗形安靜鈕約之選票關於裴乃安之勝敗大約裴君可於該省獲得八萬票云舊金山之選票雖無足輕重塔孚脫於此間所占之優勢爲二三與一之比例泰晤士報載初十日鈕約電云共和黨首領預料該黨又在印提拉省獲三萬票哇哈愛哇省獲四萬票伊里洛衣斯省獲二十萬票維康新省獲十二萬票並謂太平洋各省塔孚脫已占優勢鈕約省之選票兩黨决爭甚烈志在必獲據無黨派者云其結果如何目下尙難逆料 
[德報要請首相辭職]  
　　初十日倫敦電云德國各報排斥首相蒞羅親王不遺餘力現皆促其速行辭職同日又電云德國外務部大臣斯曲恩頓患重疾現委任持蘭華區脫代理 
[美總統定期赴裴]  
　　初十日華盛頓電云美總統羅斯佛定期西歷明年三月七號乘古里阿爾勃郵船前往裴洲以上譯字林報 
[法國將頒摩事黄皮書]  
　　初十日栢靈電云法政府現已預備頒布摩洛哥問題黄皮書譯文滙報 
路股報告 
[金保城經招蘇路股份單]  
　　王梅卿二十股李墨農十股沈受昌潘祥賜金晨輝張弼基謝海客以上各五股陳壽三湯玉麟瞿錫堂陳雲章潘琴生以上各二股沈新田張秋澄盧念祖各一股 
[錫金商會經招]  
　　鄒峰秀鄒賓門各一百股蔡桂福六十股華心葵徐述祖尤芝田蔡仲記各五十股沈桂星鄒枝山各四十股九餘號錢少平唐增記唐愛記鄒子英蔡冠卿以上各二十股倪貞昌周積記周餘記實成棧蔡厚甫蔡如松倪庭康王蘭泉華秋厓以上各十股倪正昌六股鄒季皐成記通記華紀臣張子堂丁紹虞徐守平過耀祖秦祖記秦曾記汪仲記以上各五股倪慶豐四股倪瑞章倪憲章虞涵記各三股曹偉堂王兆記各二股王冕記鄭翰記各一股 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
