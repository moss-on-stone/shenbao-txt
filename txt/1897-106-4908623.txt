# 1934 - 106 - 4908623

 

Page 1

 
 
[開印牧令全書] [  圖書集成局啓]  
　　是書爲臨民者之南針出治者之秘籍條分　析詳盡無遺計子目七曰欽頒州縣事宜曰牧民忠告曰牧令書輯要曰保甲書輯要曰庸吏庸言曰讀律心得曰蜀僚問答合朝廷條教名吏箴規彚輯成編以作金科玉律凡在策名筮什者苟得十讀三復取而奉行何患不誦起輿人聲蜚花縣哉惟向祇官中刊印民間絶少流傳本局特付手民以冀風行海内刻已經始可以尅日告成敬告宦途中人届時幸惠臨購取焉此啓　 
[新著中東戰紀本未續編每部七角○内有總署中堂督撫欽差統領籌商和戰密電七萬字] [  圖書集成局啓]  
　　廣學會著中東戰紀本未八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢說等類皆萬金不换之秘本百思不到之眞詮同在申報館曁申昌書畫室格致書室北京路美華書館四馬路大吉樓廟園五鳳樓出售書中於中國重大新政東洋搆釁實蹟臨洲交涉近情臚列無遺今禮部議准鄉會試策問歲科試經古皆兼時務題　此二編與泰西新史攬要時事新論文學興國策同爲考居所　需凡連戰紀初續編文學策同購者每套一　專購文學　國策二角時事新論六角 
[大閱考]  
　　本届江蘇巡撫趙展如大中丞之出轅大閱也始見於正月二十八日本報所紀大閱有期一則據揚州訪事友函述略謂本處官塲奉到排單憲札知中丞擇期二月二十五日出轅先閱狼山鎭標各營然後按臨揚郡云云嗣又見於二月二十日報紀上海縣黃大令接奉傳單所開按臨各屬計自福山狼山常州鎭江江寗瓜洲揚州淸江以及吳淞松江澱山湖撫標水陸各營均俟先後按閱又於是月二十八日報紀中丞於二十四日出轅登舟赴福山進發聞徧閱各處後定於四月初一日回轅自是厥後憲節所至歴紀報端已將匝月至閱昨日報紀知中丞於十七日淸晨已回抵京口閱臺演砲畢卽日登舟駛赴江陰屈捐棨戟遙臨爲期不遠於是自吳淞口而滬而松而澱而蘇一切文武員弁相率手版脚鞾備迎憲駕各處校塲中隆隆之聲不啻震驚百里使平日常能如此豈非可有備而無患哉或者疑歴届江蘇大閱皆由制府承命嘗聞父老言道光年間陶雲汀陳芝楣諸公軼事及牛制府鑑蒞閱後而海疆多事陸制府建灜蒞閱後而粤冠據金陵十餘年間大典闕焉洎乎同治中興曾文正始行蒞閱厥後沈文肅左文襄曾忠襄曁今制府新寗劉尚書均曾躬秉節麾徧觀茶火初未聞有以巡撫邀寵命者卽同治幸未歲南皮張相國任蘇撫時亦祇候曾文正蒞蘇後偕至松滬陪閱海塘並非與文正共事巡閱何今趙中丞之得蒙異數耶執筆人告之曰否否嘗考我朝會典所載緑營總兵於所轄各營歲一閱提督於所轄及節制各標營視地方遠近或歲一閱或間歲一閱或三歲一閱復定爲分年查閱之法由部開列領侍衛内大臣都統及滿洲大學士尚書侍郎奏請欽派每省一人直隷山西陜西甘肅四川爲一年湖北湖南貴州雲南爲一年福建浙江廣東廣西爲一年山東河南江蘇安徽江西爲一年四年而徧或卽今該督撫查閱並候欽定有總督省分歸總督辦理與巡撫隔省一時難於徧歴者會商請旨觀此則大閱之典督撫原可分任其事蘇省提督巡閱故事三歲一舉行而特旨大閱之期則輪應卯未亥年分此届本値光緖二十一年乙未歲應與山東河南安徽江西同膺簡命維時峴帥正當督帥防勦榆開至去歲回任又値中日和約初定各省裁减兵額故展至今歲而始命中丞以任其事固帝心之简在抑亦此任之本無定屬也且蒙嘗讀郭筠仙侍郎變通督撫同城一疏中引同治元年兵部奏議御史陳廷經變通營制一摺奉旨江蘇浙江安徽江西陜西湖南廣西貴州等省各鎭協武職陞遷調補暫由巡撫辦理千總以下徑由巡撫咨拔報部所有校閱營伍考核將弁並本省籌辦防剿卽專責成巡撫經理其總督兼轄省分軍政考核著徑由巡撫就近出考會同　題至巡撫同城者仍照舊章辦理等因欽此按督撫同城向惟福建湖北雲南三省今自福建巡撫移駐臺灣而臺疆旣割閩省不聞復設巡撫則督撫同城祗滇卾二省矣以上諭旨所云江蘇等八省皆非與總督同城原可事權專畀而况用人行政朝廷自有權衡固非草莽微臣所得而揣測者乎今中丞淸風亮節逈異凡庸際此大江南北巡視一周應令旌旗變色古稱小范老子腹中有數萬甲兵以中丞當之庶幾無愧矣未完 
[重鑄銀圓]  
　　福州訪事人云福建所鑄小銀圓銀色花紋皆臻絶頂不料奸民易於私行仿致眞僞莫公總辦孫幼谷太守因籌集巨欵將先時所鑄收回鎔化飭工重新鼓鑄務須與廣東所鑄無異似此辦法則福建所鑄小銀圓當可一例流行各處矣 
[火藥宜愼]  
　　蘇州訪事友人函云撫轅左首箭道内向有營勇數名支逢駐紥有火藥一桶具置放牆根所儲火藥僅剩三分之一上月某日黃昏後轅上開放二砲巨霆一震桶内之火藥遽爾轟發隆然一聲幾似山崩地裂篷帳等物盡行焚燬併傷及營勇二名惟傷勢尚輕可無性命之慮事後遍查藥桶竟無下落翌日始得之城外靑陽地火藥之烈如此寄語有軍火之責者務宜加意防維也 
[大閧絲廠]  
　　杭州采訪友人云武林門外離城六十里之遙有塘栖鎭焉其地爲來往嘉湖要道市　櫛比百貨雲屯去年浙西某富紳建設大綸機器繅絲廠招集小家女子入廠作工一切閒人不准擅入鄉民有欲擴眼界者往往徘徊門外足將進而趦趕一日有甲乙丙丁四鄉人擅自闖入經執事者捆送巡司署枷號廠前蓋所以愼男女之防不得不如是嚴厲也本月十一日鎭上好事之徒方迎神賽會鄉民聞聲麕集有憶及前事者意欲修憾於廠中遂哄動多人喧擾不已守門者舉鞭恐嚇鄉民不由分說奪門而進聲勢洶洶時有數十網船檥棹河漘漁户亦素與廠中有隙因之襄同滋閙將器物毁壤一空工作諸人紛紛逃避以致機器無人管理煤火猝發焚去廠屋二十餘椽蠶繭悉付一炬約値數萬金當滋事時執事者見勢不佳奔至巡檢衙門請某少尹會同汛弁前來彈壓衆始懼而散去當塲拿獲十餘人解送仁和縣署訊究十二日縣主伍大令親赴鎭上踏勘情形現尚不知如何辦理也 
[鳩兹火警]  
　　蕪湖采訪友人云本月初九夜九夜蓮漏三商四邊人靜江口官銀號旁小巷内某姓家茅屋忽肇火災一霎時烈燄騰空光芒萬丈各洋龍夫役皆已甜鄉深入未克駛往救授祗保衛營一龍獨具飛騰之勢左噴右灌幾如蘇海韓潮無奈回祿神一味趾高氣揚恣情猖獗官銀號及鹽局後門一帶平房地處下風勢甚岌岌遲之又久始經撲滅然已燬去茅屋三家及前街某醬園後屋某姓樹房各一椽矣官銀號曁民舍四五家簷牙屋角亦已烏焦殊覺受驚非淺云 
[珠海錦帆]  
　　廣東訪事人云花縣土匪鯉魚仔大憲念其自首本擬免其大辟後查知當時由安勇營官拿解 
 
 

Page 2

 
 
至省自首一節乃據管帶某弁所禀安勇不服禀之大憲提匪間之亦無異語乃令於前月十六日處决是日梟首者共十有六人皆緑林豪客也○廣東督糧道一缺政事淸閒兹因梧州洋人開埠擬在三水西南地方建設碼頭轉運貨物創建關道行臺聞大憲已奏請糧道兼理關道所有開埠事宜准在四月内開辦云○佛山恩光里梁陳氏與子阿昭同食茶蛋卽時斃命董大令親往佛山相騐梁陳氏年逾六十其子亦已長成於去年十月時娶鄰街張氏女爲媳姑婦之間素無勃谿之事是日其子阿昭由市中買鷄蛋茶葉回囑妻於晚間煮食不料三人同食之後均嘔吐不止母子二人廷至三更斃命惟媳尚存故疑梁張氏有毒斃情事董大令於勘騐後提阿昭之姊霍梁氏訊問不能指實惟供阿昭於前數天曾經說及某夜與妻同寢被其蹴傷下部再提其同居之陳何兩姓問之據供是晚三更時梁陳氏親往叩門據稱食茶蛋後吐瀉不堪欲取淸茶以解渴吻比及開門梁陳氏已回牀偃息其子在室其妻在廳皆嘔吐狼藉卽著人邀其妻母并梁陳氏之女霍梁氏至料理一切迨霍梁氏至時其母第均已身故矣又訊梁張氏亦無確據大令卽將梁張氏收押女監屍親并同居人均曁交差俟查明續訊○端溪書院山長林太史國賡學問優長士林仰望月前因病旋省調理不意藥石無靈竟赴修文之召某日開吊連日各憲及著籍門生均往祭奠素車白馬絡繹於途○廣西梧州開埠甘竹肇廣德慶均設有碼頭公設洋關輪船灣泊刻已有商人承辦兩粤輪船公司在太和里設局開辦利之所存衆必歸之誠哉非處語也○卾省奇茺湖廣總督張制軍電逹粤垣王湘岑李鐵船李芷秀三君云施宜災深地廣餓殍枕藉情甚慘切川省　綏大飢災民流至荊宜者已數萬奉節大寗兩縣均起土匪民厄已極亂象尅成蒿目時艱焦悚交集不得不廣勸賑捐兹懇三君在粤募勸賑欵此係義賑與粤省設局收捐一事并不相涉思粤省紳商最多慷慨好義之士香港東華醫院粤省愛育堂廣濟醫院三處紳董志在濟物義聲素著擬向三善堂勸捐不知可行與否請三君斟酌商勸如能慨助卽由三君代收陸續匯卾三善堂各捐鉅欵將來或專案奏獎或請御賜匾額必有以酬義舉此外如有可勸募之處代爲設法能於數日内先行借墊數萬金速匯尤感卽盼速復此電前已錄入報章刻聞李觀察之長公子直繩司馬卽在勸辦南洋等處湖北賑捐項下籌解十萬兩卽行匯卾矣○廣東學政惲宗師前月二十五日由惠陽試竣安抵省垣隨往拜會各憲擬於三月初五六日按臨肇慶想且夫嘗思諸君磨厲以須早已躍躍欲試矣○上年冬間米市騰貴蓋多被大腹賈販往金山也惟時金山華人滋事疑爲接濟匪黨大憲關心民瘼故出示禁米出口刻下省垣米市平淡金山亦已平靖大憲已示諭弛禁矣 
[八閩雜俎]  
　　福州訪事人函云福州府胡太守廷幹此次考試頗形認眞某日有某生頂名混入太守察出命責手心數十下以示薄懲嗣於三覆日扃門之後丁役某甲瞻敢破扉闖入爲委員獲住笞責按閩中近數年　府縣試往往有折門惡習是不可不嚴懲之也○侯官蔡君琛由庶常改令江西中道而亡宦囊如洗無力歸喪其妹婿鄭鐵君孝廉爲之告助始得運柩而回有舊僕薛歹歹執役多年因庶常物故頓改初心將主人器物任意竊出庶常之配岑宜人廼粤令岑傅林司馬之女生平賢孝通文墨歌咏尤長自號爲繡樵夫人先曾割臂療父疾得痊及庶常病篤復刲臂肉以進竟無騐號泣絶聲屢欲投繯以殉閩中人雅聞其名無不嘖嘖稱善刻宜人因頑僕背主禀控侯署李文卿大令飭役拘拿薛知罪無可逃因懇庶常故交劉筱雲茂才爲之緩頰人咸謂薛丁人面　心不可不嚴治之以爲輿臺儆○市中輿夫甚多散漫無可考凡雇坐小轎者偶一不愼時有遺失財帛之虞積習相沿已非一日黎伯卾太守禀請臬憲將城内外所有小轎及輿人等編載號數坐轎者只須認明字號如有失物卽可按號索追臬憲業已允許已飭各叚委員遵卽造册申報矣是亦便民之善政也○新茶將採茶市須開大憲援例派員至各局卡開徵查騐以濟軍需丹洋卡委邱大令祖德白琳卡委趙司馬銘坦洋卡委陳通守鼎彝湖前卡委何大令維　東門卡委德司馬昌南門卡委錢明府鴻文茶亭卡委計少尉嘉成鼓山卡委陶通守聞遠分水關委郝少尹金哲洪山卡委兪大令鳳呈三夾道卡委黃明府鼎翰北嶺卡委呂大令兆璜井樓門卡委李少尉承先均於三月初一日赴局任事○有防差綽號山邊姝者日前串合防勇四名至維心鋪地保某甲家拿賭甲早知消息將賭具收拾一空及山邊妹率勇闖入已絶無所見怏怏而回後被福防廳温杏樓司馬訪知以差勇不應私出拿賭立卽斥革以儆其餘○南臺地棍多於城内往往有聚衆結黨拜盟之事保甲局總辦舒衡甫别駕訪聞之下札令下横路委員楊慕臣少尉認眞查緝日前據線民報稱有棍徒綽號切面等數十人聚集花霞州一帶少尉立卽督帶差勇三四十名親臨緝捕將諸棍徒一併獲住帶回局中管押次日解送臬轅訊辦○南臺斗中街某小錢鋪學徒某甲與棍徒某乙向有仇𨻶日前乙紏合多人至鋪吵閙鄰里以棍黨横行相率罷市棍黨見勢不佳各鳥獸散　� 
嗣爲海防廳温司馬保甲局舒别駕所聞立將爲首棍徒拿獲重辦以昭炯戒各鋪户十分欣慰已照常開門貿易矣 
[鷺嶼晴雲]  
　　厦門訪事友人云水師提督例於春季出洋會哨一次楊西園尚書因擇於二月二十五日乘靖海官輪船出洋巡哨文武各官均赴接官廳恭送嗣於本月初一日返厦楊子權觀察以下印委各員弁又往恭迎禮也○去冬銅山營絫將報獲海賊三人送由提轅發交厦防廰審訊得確詳奉省憲批示就地正法已於二月十八日绑赴沙坡尾梟首○保甲查夜委員例於三月初一日裁撤楊子權觀察以竊案層出一經停辦恐雞鳴狗盜之流益無忌憚爰特展限一月以四月朔日爲止○前月二十七日有奥國兵船入口寄椗海關前聞由小呂宋開赴北洋順道遊歴惟奥國通商五十餘年從未有兵船到厦此爲第一次故誌之○鼓浪嶼通商局委員賴灼山絫軍紹杰光緒三年由府經歴加捐通判八年卽在厦當差未經赴都引見於例不合兹奉藩轅札撤改委王大令祖綬充駐厦通商局員○興化平潭一帶海賊四出掠刧二月三十日有興化猪船三艘同時開駛來厦至平潭洋面卽遇海盜駕快船五六隻攔住躍上王竣發所駕之船將舵工人等關閉艙内刦去剛　八十餘頭并衣物等件其船漂泊海中後經漁船見之設法帶住撬開艙面人始得出於初二日駛抵厦門○臺灣禁鴉片烟土入口其令甚嚴日前有興化販猪客船内夾帶小土數十斤赴鹿港私售被日本人搜獲除鴉片土充公外將船中水手七八人釘入船艙以煤油一箱澆於艙面放火燒之水手等人均遭焚斃可謂慘矣此事由彰化駛來帆船中人言之然恐日人未必至於如此也 
[鸚鵡洲邊浣紗人語]  
　　湖北采訪友人云總辦鐵路大臣盛杏蓀京卿宣懹抵卾後卽會同湖廣總督張香濤制軍議辦一切緊要事宜○粤東陶君經張香濤制軍札委監修武備學堂經之營之悉心舉辦某日忽接電信知封翁病在危篤遂乞假言旋○武漢當鋪林立平時槪以市票代錢彼此通行人皆稱便近歲錢茺已極民困難舒大憲因籌鑄銀圓曁創行臺票各典商仰體憲意一律收用市票遂不復通行矣○今春正二月間漢口錢價陡昻每一千文可兌銀九錢老於經商者咸謂暮春茶市興時需錢益多錢價定當益貴詎知各茶商預爲變計相約就地購錢以致漢上各錢店之待價而沽者至此大失所望目下錢價已有减無增矣○漢口各善堂施粥例由臘月起正月止無如今歲飢民過衆當此靑黃不接之際勢難廢於半途張香濤制軍胞與爲懷特傳齋十四善堂紳董給米八千石令分别承領逐日以雙弓米濟人漢陽府余堯衢太守仍恐闓澤難均乃親詣督轅力請加給五千石刻下茺民載道咸鼓腹而頌曰非督憲及府尊保持之力不至止 
[龍眠畫意]  
　　安慶采訪友人云本月初十日爲致祭先農之期淸晨八點鐘時鄧小赤中丞命駕詣東門外先農壇藩臬道府各員已先期鵠候中丞拈香行禮畢就𨻶地鋪蘆席右牽牛左執犁行耕耤之禮農人齋聲唱秧歌事竣入官廳小憩然後命駕回轅○皖藩牌示候補縣丞　� 
陳懷棟委署阜陽縣典史太和縣洪山司湯承澐撤省察看遺缺委候補巡檢湛元珠署理委署涇縣典史祝太涇呈請病假遺缺委佤補巡檢陶斌署理○本月初九日上午保甲局勇扭解甲乙丙三人往臬轅詢之知係東流縣周家村人數日前地保徐某往村中緝賊旣獲卽被村人刦去 
 
 

Page 3

 
 
此三人卽刧賊者也 
[袖中詩本]  
　　蘇州訪事人函云陳麻皮巷吳紳家於某　之夜被梁上君子所算竊去贓物甚鉅翌日開單赴地方官衙門報案總捕總巡三首縣等官皆次第臨塲勘騐當飭各差捕赶緊跴緝未識能卽時弋獲否也○每届二三月吳人之佞佛者咸結伴雇舟至杭垣天竺禮拜梵王以求福蔭某日有魏姓偕伴侶若干人約同常熟褚姓等數人各雇一舟向杭州進發駛至鸚鵡河中突遇疾風二舟同時沈覆甲舟溺斃男女七人乙舟五人求福而反得禍西方聖人得毋法力之有不周歟 
[帥節蒞淞]  
　　江蘇巡撫趙展如大中丞奉旨閱兵將次蒞滬昨日黎明時文武各隨員先馳抵吳淞江海關道劉康侯觀察聞之卽率同文武各員先後命駕至吳淞迎迓駐滬督標奇兵營撫標滬軍營各統領先於前日傍晚督率部下排隧出營遶道赴吳淞口恭迎至昨日午後中丞端坐艟艨鼓浪而至聞閱畢水師操演後卽須來滬閱視江南機器製造局云　 
[飭傳屍屬]  
　　怡和洋行安和輪船被牛莊輪船撞沈船中被難諸人由前署江海關道呂鏡宇觀察廷律師担文控諸英署請給撫恤銀旣而有周宗渭者赴轅訴稱胞兄周宗廉光祿寺署正銜當日附坐安和輪船隨帶箱籠等物約値萬餘金劉康侯觀察據情與担律師互商担律師以西例凡申請撫卹者須由屍母或屍妻出名與弟兄輩不涉觀察因批示在案宗渭卽信致湖北家中令屍妻周廖氏來滬投道轅控告觀察諭候核奪一面再與担律師會商現聞担律師欲傳周廖氏察閱備函告知觀察觀察以該氏僑居英租界爰札餘英界讞員屠興之别駕飭差往傳　 
[會勘工程]  
　　前日午後三點一刻時上海縣黃愛棠大令隨同兩江總督委員許閬仙太守寳書率工程局委員朱森庭明府水利局總辦周秋江司馬籌餉貨捐局總辦戴星齋司馬委員姜大令應芳曁駐紥本邑之江蘇撫標滬軍營管帶龍遊戎鎭國督標奇兵右營鄒理堂遊戎赴南市集水碼頭一帶履勘馬路工程至鐘鳴四下而返 
[總巡淸道]  
　　本埠總巡兼淸道局事鍾壽百明府昨日命駕出城至二十三七鋪巡防局會同局員往勘各處街道並傳齋淸道夫諭以天時漸次炎熱宜勤將穢物糞除不得玩忽自南卡起至公義碼頭一帶仍有垃圾堆積亦當掃除潔凈各淸道夫咸禀稱此處歸天主堂自理不涉淸道局事明府謂亦應催令挑凈以免穢氣傷人 
[斥革頭目]  
　　小車閙事一案已經迭紀報端嗣有施德順車行主施錦仁爲首具控由黃愛棠大令研訊之下給以印一通令施轉諭車夫無得滋事不料施將印諭藏匿並不向各車夫勸諭以致閙成巨禍現被黃大令訊悉以施爲罪魁禍首特發革條不准其充當頭目其文曰正堂示斥革不孚衆望致滋事端小車行施德順一名永不准復充 
[法界火警]  
　　昨日十二點逾二刻鐘時法界八仙橋東首同和泰炒貨店不戒於火登時烈燄飛騰冐穿屋頂捕房旣撃警鐘法界皮帶車首先馳至開自來水龍頭竭力澆灌旣而英界各洋龍及救火會西人亦皆聞警而至合力灌救約歴一點鐘時火始熄滅計共焚去樓房五幢自同和泰炒貨店起火左鄰則廷燒德豐押店陳長茂京廣貨店二家右鄰則廷燒朝西門面之某姓鐵店及江北人所開之麫餅店二家當火熾時法界捕頭派中西各捕及包探帶領探夥在塲彈壓旋將起火之同和泰執事人章茂祥與司帳人薛某拘入捕房押候堂期解訊并聞同和泰等三家均曾保險至起火情形傳聞不一一經研訊不難水落石出也 
[惹火遭殃]  
　　本城張同興麫店主某甲素嗜烟霞前晚昏黃時獨自在樓横陳一榻呑雲吐霧之後不覺神思漸昏閉目睡去一點漆燈未經吹熄不知妱何廷燒牀帳滿屋通紅鄰里人家察知有異一呼齋起帮同汲水灌澆得卽熄滅未至釀成巨災嗣鄰人詢問起火緣由甲自不認錯一味挺撞衆人以甲幾肇巨禍又復倔强扭赴巡防西局請訊局員飭看管候訊 
[醫院紀聞]  
　　美租界斐倫路電燈公司現因恢廓規模增建房屋梓人雲集築登削頻有寍波木工顧和尚者亦在此中奏其運斤成風之技昨日上午正在執柯伐柯聣目而視不意上有木架某木工手持月斧如猱之升偶不經心致將所執斧脫手墜下適中顧之圓顱皮破血流受傷頗重經同夥送往同仁醫院求療未知能無性命之虞否○德興輪船昨日上午抵埠駛至揚子路碼頭停泊甫經傍岸尚未下椗江北小工陳芝仁急欲兠攬生意躍上輪舟致被軋傷一足拇指竟致脫落痛徹於心登時臥倒旋經一百十一號三道華捕雇車載至捕房捕頭令送同仁醫院求治　 
[上海縣署瑣案]  
　　孫阿掌控張雲卿攫取洋銀一案前晚黃大令升堂提訊孫訴稱小的係本邑人向以駕舟爲業二月初一日艤櫂江千無所事事偶至法界丹桂茶樓啜茗就身畔取出洋銀一圓二角置諸桌上張卽冐充巡役攫之而去向伊理論伊卽行兇以致身上受傷迄未全愈及控告後伊又將小的之子扭押頭鋪勒索洋銀二十圓大令飭仵作騐視並無傷痕著卽退去候函致總巡局查明核奪○楊咸春扭潘丫頭至縣訴稱購地悔議叩求訊斷前晚黃大令升堂研訊楊訴稱貨屋治下八仙橋開設藥鋪去年買靜安寺畔沈姓之田五畝有奇議定田價洋銀一千圓先付二百圓立有定據後由洪良才介紹轉賣與葉維生當時繕立合同載明如或悔議須罰洋銀一百圓遂收取洋銀并期票一百圓初三日在新北門外某茶樓潘突如其來將合同攫去不得已扭案請訊潘供稱小的在葉家服役葉買楊地已立有合同後葉欲退去願罰洋銀一百圓陳炳江供稱小的在仁發油行爲夥葉是行主前曾介紹買楊地五畝有奇當塲繕立合同載明悔議者罰洋銀一百圓先付洋銀二百圓内一百圓係期票現在葉欲悔議願將所付一百圓罰去並無攫取合同之事大令判令將所付洋銀作爲罰欵葉究有不　著再罰三十圓充仁濟堂經費飭各具遵斷切結而退 
[上海巡局瑣案]  
　　前日南市恒生碼頭福興烟館主婦沈周氏投十六鋪巡防中局訴稱同業姚胡氏紏务衆行兇叩求提究李蘭史二尹准之派地甲巡勇馳往將姚胡氏帶至局中研詰沈周氏訴稱小婦人供係浙江嘉興府屬某邑人年三十有六丈夫沈甲向在各碼頭駕舟載客小婦人則賃屋開張烟館本月初三日午前十點鐘時偕丈夫及其友數人至大酺樓徽　館早膳及回家復購　餉女兒不料姚胡氏無端尋釁糾集小船户十餘輩强令小婦人至某茶肆評理是以情急奔控案下姚故氏供稱小婦人家於治下楊家渡開設小烟館前日偶至協與昌烟館突遭沈周氏所駡心實不甘故與理論並未紏黨行兇二尹謂姚故氏曰爾係女流應嫻閨教何竟聚衆行兇本應盡法嚴懲姑念無知槪從寛宥飭具呈改過切結然後交人保釋○陸氏於前日不知何故與小船帮中人黃章望在途口角旣又大肆雌威與之奮撃旁觀者見而不平將氏與黃一併扭赴二十三七鋪巡防局請訊局員邵子怡二尹訊得陸氏决非善類喝令掌責數十下交其家屬領回嚴加管束如再敢在外胡閙定行重辦黃則申斥數語逐出局外○有某甲者不詳其里居姓氏昨日乘馬至龍華遊玩正在肆其控縱之能忽將鄉人停放之糞桶踏壞被鄉人扭至巡防西局控訴甲以事出無心願賠償修理之費局員判罰洋三角給與鄉人遺之使去　 
[美界捕房紀事]  
　　寗波人張阿才僦居南潯路第十號房屋内積欠房租洋若干無力歸償意圖逃逸而又不忍棄其零星各物正在搬運適爲管房人楊大餘所見當卽喝阻張不服與之爭毆楊致將頭額撃傷旋經三百號華捕一併拿送捕房捕頭詢悉情由飭將張押候解送公 
 
 

Page 4

 
 
堂訊究楊則出外自行醫治○鄉婦嚴某氏在楊樹浦賃屋而居日往某絲廠工作前日傍晚放工而回行經某卉口突遇甲乙二印度人攔住去路肆行無禮氏駭極狂呼路人聞聲而至將甲乙喝散氏回告本夫據情投控捕房捕頭准詞立飭中西各包探查拿兩日人務獲懲辦以儆效尤○朱馬氏向居英界貴州路以開設臺基爲事嗣以查禁之嚴自知結巢之難穏遂遁至虹口北山西路德安里居住爲日未久故態復萌引誘怨女痴男爲高唐之會不意春光易洩爲包探竇如海查知立將氏拘獲並傭婦一口解入捕房捕頭令轉送公堂懲辦　 
[積善餘慶]  
　　昨日本館協振所得古滬競齋主人松泉氏惠函云僕行年四十愧增馬齒拙莫鳩藏辱荷諸親友厚愛爲僕稱觴苦辭不獲故先期出遊及回滬仍蒙諸君子頌賜厚貺益滋汗顔兹聞川卾災况頻仍特節筳費洋蚨三十翼敬助灾區爲諸公造福又山東帮瑞蚨祥瑞生祥慶祥號瑞林祥謙祥益惠公函云月之二十三日恭逢天后聖母誔辰敝帮例得資雇梨園子弟演戯以答神庥平日往來之錢業綢業洋布業各號亦蒙惠贈隆儀是以晚間聊備酒筳藉散神福而聨友誼昔年敝省突遭水患曾將此欵移作賑需乃數載以來各省偏災未已今則川鄂又告奇茺敝省復惟水厄正賑需急迫之時爰將戲筳資洋銀一百圓循向例移作賑需伏乞檢收彚解又陳君夑元交來陳君則蔣洋銀五十圓囑助川卾急賑又隠商氏惠函云今歲爲家慈六十壽辰特移筳資洋銀十圓充湘卾賑捐明知杯水車薪於事無濟亦聊盡寸心耳以上諸君子類皆慈祥愷惻飢溺關心抱博施濟衆之懷豆區釜鍾何莫非及時之雨露我知千萬鳩形鵠面者當無不同聲感德祝大君子積善餘慶矣敬綴俚言以鳴謝悃 
[勉籌東振]  
　　啓者去臘山東歴城章邱交界處所小沙灘一帶漫决兩口水由齋靑高博樂等處入海貧民疉被沈災亟應分投拯救苦於無欵可籌故當時未經撥濟現奉嚴佑之善長由揚州來電詳述該處靑黃不接情形令人目不忍覩不得已由敝所湊解規元二千兩交招商局輪船運赴烟臺禀請東海關道憲派員轉解濟南發交放振友人擇尤查放以濟振需謹鈔乞登報並求仁人君子不我遐棄行善及時敝所承乏後路藉免顧此失彼之譏臨池不勝盼禱之至上海北市絲業會館籌賑公所制施則敬子英甫謹啓　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
包探黃四福禀稱賊犯陳瑞甫連次竊取金德與客　及王桂生協盛長天樂窩等十九家綢布衣服十餘件烟槍十八枝捕頭得報後令小的緝獲人贓解案請究金德興等各失主紛紛投案領贓陳供稱小的係松江府屬婁縣人向操米業失就後落魄此間無所得食不得已而犯竊叩求大老爺格外開恩屠别駕商諸衛　譯官然後判令　貴二百板營押八月期滿後遞解回籍贓物公别給領○孔阿才顧阿六兩包探同禀稱竊犯蔡阿三前曾犯案解經大老爺懲辦今又竊取泥城外洋商克賴克及生賴姆亨逹利華人陳正良等十二家大小報時鐘洋傘洋琴皮棉綢布各衣零星器物爲數甚多捕頭得報後令小的等緝獲人贓解案請究中西各失主同投案下領贓蔡供稱小的係浙江寗波府屬奉化縣人向在治下販魚後因之本營生以致流而爲賊叩求寛宥誓不忘恩别駕判令笞責二百板發回捕房管押一年期滿後遞解回籍原贓分别給領○包探趙銀河禀稱賊犯謝秋生竊取貝華氏周吉生張子山李洪昌等家衣物捕頭得報後令小的緝獲并查知此人前曾犯案解經大老爺懲辦今仍怙惡不悛合請重懲以儆貝華氏等男女各失主同赴公案領贓謝　稱小的係太倉州屬嘉定縣人自知該死叩求筆下超生别駕判令笞責一百板管押三月期滿後遞解回籍○包探趙銀河解方晉卿朱仁惠二賊犯至案禀稱某日二人串竊望平街不知姓名之行人衣袋内皮夾一枚内儲銀洋一圓一角兹經小的獲住盤詰始知朱前曾犯案是以解請訊懲方朱二犯同供稱小的等見有途人遺下皮夾因之拾取不敢行竊求賜宏恩别駕判令將朱笞責一百板方免笞一併押候遞解回籍贓存捕房待領○包探何瑞福禀稱賊犯王子雲張山子串同黨羽張林奎　上元和輪船竊取某客所携包　内有布衣十五件持往某押店押錢兹經小的查獲連贓送請究懲王張同供稱小的等　鎭江府屬某邑人林奎供稱小的亦鎭江人實受王等之愚以致犯此别駕判令將王張二人各笞責一百板管押一月期滿後遞解回籍杯奎亦笞責一百板卽行遞解贓存捕房待領○包探洪阿寳禀稱張金海兪順甫賊二犯串竊張阿巧家木　捕頭得報後令小的拘獲送究阿巧役案領贓張兪同供稱小的等實因窮苦所致尚乞原情别駕判令各笞責五十板○包探石金榮禀稱賊犯沈阿金王阿表在某處所泊航船竊取鋪蓋衣物小的緝獲人贓送請究辦沈王二犯同供稱小的等皆浙江寗波府屬某邑人以後不敢再犯矣别駕判令笞責一百板管押一月期滿後遞解回兹經籍贓存捕房待領○包探倪順泉禀稱王小王王阿三張林彰三賊犯串竊李壽山家香料三羅捕頭得報後令小的緝獲人贓案請究李投案訴稱小的素與小王相識不料其竟串同行竊二王及張同供稱小的不合作此無恥勾當尚求曲赦一遭别駕判令將小王笞　一百板餘犯各笞責五十板○包探張阿五禀稱小工錢阿狗向在和豐機器廠工作某日私取廠中緊要機器廠主報捕後捕頭令小的查獲　贓送請究辦和豐廠主遺人投案訴稱廠中工人甚衆請卽重辦以儆其餘錢供稱小的係本邑人工作之餘悞歸家將機器帶出别駕判令　號一禮拜 
[法界捕房瑣案]  
　　公廨連期停訊積案較多昨禮拜二鄭大令蒞捕房命提積竊周阿福至案枷滿開釋照原　笞責二　板西門巡防汛捕魏德持局　蔡二尹名片請將該竊帶回研鞫大令准之○東洋車夫陳德金陳小舟趙大黃金玉孫浩前因加捐一事聚衆滋閙拘入捕房解經鄭大令訊供判枷一個月責放昨已期滿命帶案開枷照原斷各笞二百板趙大加笞一百板還押具改過結覔保開釋○十六鋪北局汛船陳金遺夥持祝二尹名片並開明失單請將各失贓給領大令准之○長順押店夥丁元之葉修甫前控居偑靑借住店中乘間竊去金表金練及往來莊摺冐領四百元期票二紙窩藏英界祥春里野鷄娼婦金小寳處經大令訊供吊到各贓存候給領昨日丁葉二人偕張慶堂投案禀稱現有同鄉人出爲理勸不願終訟可否銷案將居偑靑釋放大令著呈其銷案切結投公堂候示○升泰茶葉店主方金華因賭犯案經鄭大令訊供判罰方無力繳洋改爲枷號二個月旋因妻病交保出外限期昨日已滿其妻某氏扶病上堂遞禀求恩大令將　禀擲還旣念氏果有病惻然瞵之著下期　公堂候示 
 
 
 

Page 10

 
 
   
 
