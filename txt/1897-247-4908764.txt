# 1934 - 247 - 4908764

 

Page 1

 
 
[鄉試條對秘書○中東戰紀恭摹御容懿範曁中外人地諸圖續編載密電六萬言眞秘書也刻送究]  
　　廣學會著中東戰紀八卷本忠愛之忱上治安之　今第三次重印恭摹皇上御容皇后懿範羹　如見雲日同符丙　中外名　　黄海　地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰國密約各西報譯讑之　合諸初編所錄皆萬金不換之秘本百思不到之眞詮取價七角○文學興國策二卷爲振興新學者先蹤之導卽爲光昌文治者榮業所基取價二角○新例鄉會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉隠情考核　嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉入條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考巿售書處寄售[  圖書集成局代啓]  
[炎涼説]  
　　秋陽正盛鑠石流金斗室如蒸揮汗成雨執筆人硯北餘閒喘若吳牛伏等蜷蝟安得壬癸符佩之勝一服清凉散也俄而黑雲一縷起自隔江狂颷怒吹急雨驟降聽詹溜淙淙作瀑布聲不覺心目爲之一爽旣而雨過天青晚霞紅紫披襟倚檻清風徐來詠泉明旣雨晴亦佳之句陶然爲引三爵一日之間天之氣候頓殊人之意境亦變造物者於此何容心哉周書曰夏暑雨小民惟曰怨咨冬祁寒小民亦惟曰怨咨此言一歲之中暑寒皆不洽於民心也卽使有獨畏暑而不畏寒之人與夫獨畏寒而不畏暑之人然而暑往寒來自然之運陽舒陰慘若循環然天不能爲人之畏寒而輟其冬亦不能爲人之畏暑而輟其夏所謂天地之大也人猶有所憾雖天地不能盡如人意而况於人乎人各有心人各有欲不特冬寒夏暑分爲二時也卽一時之内一月之間而寒暖晴雨亦有難孚衆志者金聖歎之評元曲西廂記也引吳諺云做天莫做四月天蠶要温和麥要寒種菜人家要落雨采桑娘子要晴乾蓋小民無知實有如此情形而非文人筆下之過於摹擬也閒嘗思之暑者陽也寒者陰也一陰一陽之爲道太極旣判兩儀斯分小之一事一物大而家國天下莫不有陰陽之道存焉譬如一草木也由根荄而枝葉其生長之時屬乎陽其摇落之時則屬乎陰一蟲魚也由胎卵而鱗翼其涵育之時屬乎陽其頽斃之時則屬乎陰推之一人之身自幼而長猶自春而之夏也自壯而老猶自秋而之冬也寗壯盛而有春夏氣不可少長而有秋冬氣古之人如甘羅十二爲丞相太公八十遇文王似乎壽數與名位俱迥不相同矣不知甘羅爲相之後踰年卽死是其十歲以前無異乎中壽也以此例之太公八十以前實與甘羅之十歲等莊子齊彭殤之説豈虚語哉更由一人推之一家一國以及有天下者無論商周漢唐之祚以數百計六朝五季之局以數年計要其由興而盛而衰而滅猶四時之序也陰陽之義大矣哉寒暑之義亦大矣哉至於世態炎凉之説以人之得時而榮利者則趨奉之人之失意而淪落者則揶揄之謂此少人之變態衰世之陋俗也而不知此實古之道也觀孟子公行子有子之喪右師往弔一節可知周末之俗已是如此後人特因之加厲耳其實得時者不以人之趨奉而加榮失意者亦不以人之揶揄而增戚是所謂炎凉者特此等人之心術面目自然如是而非必有愛於得時之人有增於失意之人也况夫得時者或有持盈保泰之念轉因趨奉踰分而長其驕矜則似趨奉人者之有所憎於是人也失意者本無動心忍性之功轉因揶揄不情而生其奮激則似揶揄者之有所愛於是人也雀噪之報吉諛也而人皆悦之鴉鳴之告兇直也而人皆惡之彼小人者鑒於鴉雀故不得不曲順夫人情耳若因此爲彼罪豈不寃哉抑又思之禍兮福所倚福兮禍所伏天無長暑之時故炎必反而爲凉天無長寒之時故凉必轉而爲炎智者能燭於先幾故於其炎也而卽知有凉於其凉也而更知有炎聖者能通夫全體故雖遇炎時而無異於凉雖遇凉時而無異於炎若必執一時之見以爲此炎也若不復知有凉也者此凉也不復知有炎也者是猶夏蟲難與語冰井蛙難與觀海耳谓余不信則金風薦爽玉露生凉請拭目以俟之 
[電傳福建闈題]  
　　首題子曰歲寒兩章次題宗廟饗之子孫保之大孝章三題盡信書則不如無書詩題未悉 
[興邑被水]  
　　揚屬運河車邏大壩奉漕帥令已於本月初四日晨開放一切情形均錄於前日報簡兹聞此壩直與下河興化縣遥遥相對當初放時壩上水頭高下約二丈有奇滾滾驚濤建瓴而下眞有一瀉千金之槪有從興邑來者去初四未刻該邑卽已受水其始也溝澮皆盈河渠並漲四郊田畝莫不在水中央當洪流初至時田中尚有人搶割殘稻嗣因水來迅疾乃各避登高阜幸早稻已刈割七八矣繼而城内亦皆有水深一二尺不等民居皆支搭板閣藉以棲止至第二日勢已漸平不似前日之洶湧且更旁溢於毗連各處故横流之勢遂爲之稍殺焉 
[隨州閙教始末述略]  
　　漢口訪事友手簡云李一山者亦名光榮隨州所屬會賢鎭已革武生也果敢有爲勇於任事鄉人咸依附之鄰鄉有周鐵匠曁周正貴者係天主教中人與李素有嫌隙一日因演劇集資周等堅不解囊李怒與之爭毆周赴愬於教主轉禀隨州署州主張刺史懋時得悉之下率役下鄉拘李李乃大集黨羽約五六百人與官爲難刺史惡其目無法紀遂赴德安府面訴聚衆抗官情事徐穉蓀太尊家幹恐釀巨禍急卽電達省中調兵彈壓迨蔣叅戎耀聲督勇戾止李不敢抗自縛其身赴州署請罪以後若何辦理容俟續聞再錄 
[銀圓解陜]  
　　前者陜西撫憲因省中錢價日昻特委某員解銀若干兩至湖北銀圓局附鑄龍洋以濟民困鑄成後由鄂憲委李刺史邦傑解往刻刺史已回省銷差矣 
[鄂闈近聞]  
　　鄂省秋闈應試士子約計一萬名左右而以下五府人數爲多至施宜鄖諸郡荒災甚重諸生限于資斧來鄂就試著殊爲寥落也 
[寗郡命案]  
　　寗波訪事友人來函云台州人謝康文與温州人吳阿清均習薙匠業在道前永豐街胶開整容店生涯頗盛吳忽昧良有併吞之意謝不允吳遂辭歇在謝店對面另設一店並將謝店所用舊夥槪行誘出由此謝店生意門堪羅雀而吳店則户限爲穿一敗一興相形見絀謝懷恨難平涉訟公庭亦未傳審吳更意氣飛揚高視闊步謝愈憤誓不兩立頓萌殺機本月初七日清晨吳甫啓門而出不提防謝已預伏於外揮以拳中吳脇下吐血一口初不爲意照常整容移時口中之血汨汨而來始知被謝毆傷經衆夥舁至鄞署求請騐傷時楊大令因政躬不豫委捕廳代騐迨舁回店中延至下午遽爾斃命死後同業湯阿德赴縣喊控楊大令聞報之下飭獲兇手到案管押次日下午帶同刑仵人等如　檢騐據仵喝報脇下果受致命傷塡明屍格飭地保備棺收殮候詳上憲按律懲辦 
 
 

Page 2

 
 
[賭匪横行]  
　　松江婁縣小崑山北簳山地方近有賭匪喑通光蛋在彼處開塲聚賭呼盧喝雉日夜不估擾害民間實堪痛恨前日夏鹿生明府親蒞擒拿若輩暫行避歇及明府返斾後仍復旗幟高張明府深惡之乃於初十日禀請提憲會同各營意圖剿滅譚青崖宮保親自赴鄉帶杉板船五艘親兵六十名另派外委張鴻奎率領小隊前往左前城守各遊戎及婁縣夏明府亦隨同至彼得悉賭匪已於初九夜被汛官靳國祥驅除殆盡宮保面諭婁縣飭傅該處地保重加譴斥以儆將來迨憲駕回城鼉更已四下矣 
[舟行宜愼]  
　　揚屬運河自開放車邏壩後相隔數里卽聞潮湧之聲而相近壩口處其勢尤急刻下南北往來諸船皆不敢逕行運河往北者須由邵伯之鰍魚口出湖溯流而上奈湖之上游三河壩又開湖水亦非常洶湧且更有險者湖水雖溜而其間淺灘甚多兹有某客從袁浦雇舟繞湖南下前日傍晚正行駛間不知何以爲風浪激至淺灘一經擱住無殊膠漆是處又非中流孔道往來行船均所不到　船人惶急非常竟有放聲痛器者直至第三日湖潮大至始得浮送出險否則餱糧已盡將有不堪設想者矣寄語長年三老倘經由此處尚其愼益加愼也可 
[緝獲帮兇]  
　　蘇州采訪人函云安慶帮著名流氓李耍子因爭賭啓釁將同帮人胡三之妻刃斃一案早登前報李犯案後連夜逃逸嗣在滸墅關地方經差役等拿獲解案兹悉該差等於次日復在虎邱地方拘獲是案帮兇張大團子解至元和縣署李大令命釘鐐收禁候訊供核辦 
[少爺鹵莽]  
　　安省四牌樓西街有某甲者年約二十以外本月某日彳亍街頭適見一笋輿迎面而至端坐一人似曾相識甲遂上前喝阻拖下輿中人欲與爲難及細視之則如諺所謂認一鬍子便是伯伯者當卽釋手聲言錯誤乙被拉時如平空霹靂莫知其由待乙釋手言錯始知誤認不覺忿火中燒謂何物狂奴又非盲目竟敢如此無禮喝令拿下蓋乙乃聽鼓中人也甲自知不合再三陪罪又經旁人爲之緩頰輿中人始含怒而去時觀者塞途詢甲之故甲自稱係某宦之後現居河南會館因有候補某員與伊父世交並有往來欠項連詣數次避不見面邂逅相逢故扭之理論豈知乙貌與某員相似是以錯認言畢遂拱手慰勞而去 
[妓女捲逃]  
　　蘇垣閶門内官宰弄有蔡二阿姐者老年鴇婦也開設娼寮歴有年所買一女郎命名大寳今已芳齡二十令作皮肉生涯酬應稍有不周鴇卽加以鞭撻妓不勝其虐心甚恨之前有某武員見而垂青意欲納作小星同賡偕老嗣以鴇索價太奢遂致不成好事妓心愈恨知鴇積得造孽錢頗夥乃於本月初五日侵晨時將所有金珠首飾衣服等席捲而逃約值千有餘金鴇查悉之下偵騎四出影響杳然繼至某武員家尋問答以頂纔來過手持狀詞云須控爾於縣鴇目瞪口呆不知所措旋卽回家則差役籖提已至矣無奈隨去待訊蓋妓積憤已深早經人繕就禀詞意圖脱離火坑故以逼良賣娼掯阻從良赴吳縣署控告當經賴葆臣大令准詞　提到案質訊鴇以該妓自幼撫領成人所費不少歴年積得纒頭金又被一旦携去何以爲生求請追究大令謂逼良爲娼律有明條旣有人出爲贖身何得有意霸阻飭掌頰二十下鴇尚欲嘵嘵置辯大令飭退不理妓則發堂擇配 
[諭禁唆訟]  
　　署理九江府聨敷青太守震下車伊始不以五日京兆自居如整頓保甲嚴拿訟棍禁止賭博娼妓及私宰耕牛等事無不盡心盡力寛猛兼施太守又兼辦湖口厘局日前有某紳鄉試私借義渡局紅船夾帶貨物包攬厘金查出照章加罰均能破除情面兹將嚴拿訟棍告示一通照錄於左爲嚴禁教唆詞訟以除民害事查例載積慣訟棍串通胥吏播弄鄉愚恐嚇詐財一經審實卽依棍徒生事擾害閭閻例發極邊烟瘴充軍又教唆詞訟誣告於人如原告之人并未起意誣告係教唆之人起意主使者以主唆之人爲首聽從誣告之人爲從如本人起意欲告而教唆之人從旁慫恿者依律與犯人同罪有贓者計贓以枉法從其重者論各等語是教唆詞訟例禁森嚴誣告情虚法所不宥乃有等無賴之徒慣逞刀律播弄鄉愚偶遇民間小有嫌隙或户婚錢債細故彼卽簧鼓其舌主唆興訟長篇累牘多係任意揑砌列欵黏單實屬捕風捉影擇肥而噬有挾以求串黨詐財無所不至迨經審實聽唆者坐誣辱身被告者株連破産擾害鄉民莫此爲甚是以懲辦唆訟之罪亦必從嚴本府蒞任斯邦志期除害除飭縣密行查拿外合行出示嚴禁爲此示仰闔屬軍民人等知悉嗣後如有户婚田土錢債細故應投公親理處愼勿聽彼訟棍主唆遽行興訟卽或負屈含寃必須控官究理亦當遵例向代書處據實直陳不可聽信教唆揑砌重情混控以致審實坐誣其平日以刀筆營生者亦各及早回頭洗心滌面另謀正業自示这後如再不知改悔仍蹈前轍一經訪聞或被告發定卽嚴拿到案按律從嚴究辦本府爲息訟安民起見言出法隨洪不稍從寛貸各宜凛遵毋違特示 
[人馬同殉]  
　　蘇垣采訪友人來函云有某武員者日前往申購馬四四於本月初十日載返省垣隨有馬夫某甲爲之控馭焉是日由婁門舍舟登陸武員以有事須先至閶門囑甲徐徐牽馬隨來於是甲身乘一騎曳帶三騎揚鞭得得意頗自豪迨行過齊門木會西首所牽三馬忽爾跳躍將手中之繩竟被拉斷狂奔投入護城河中以泳以游甲遽見脱逃又恐淹斃一時驚慌無措忙迫中策騎入河欲思救護詎甲不諳水性馬亦不能效的盧之躍過檀溪以致人馬雙雙均遭淹没先渡河之三馬反得泅登彼岸説者謂此中有现孽存焉是耶非耶不得而知也 
[怕喫醋]  
　　粤人某甲僑寓鎭江操業甚卑一妻一妾儼然有齊人風範然二女同居其志不相得大婦性甚悍妾亦旗鼓足以當之終日勃谿聲聞户外甲苦左右做人難乃於前日效黄鵠之高飛不知去向妻與妾雖遣人四出找尋至今尚無下落如甲者其殆怕吃醋而逃者乎 
[彝陵客述]  
　　漢口上水輪船生意之盛以快利爲首屈一指上月廿六日由宜昌開往漢口時搭客尤爲多緣本地鄉試士子多有赶往錄遺者又有宜昌惲觀察前往江南消差凌趙二觀察督辦賑局竣事亦下省垣船到荆沙時又有荆州士子及駐防各生搭船者不知凡幾殊覺擁擠不堪雖有沙巿昌和兩船亦在宜埠前後開行然人多喜快利船之招呼周到故皆舍彼而從此也○川楚自辦振務以來兩省委員督辦賑米不辭勞瘁現聞川中收割甚豐價值亦賤而其由他處運往宜昌者因江水大長船隻多受浪花潮濕以致米皆霉爛且在路途遇險者多不能盡行運到卽運到者亦不堪食用是以川中地方官函告宜昌督辦局不必再運他處之米以川米自可接濟也日前振務局趙惲凌三觀察已俱赴省垣消差矣○前日某號所辦棉紗多件行至歸州失事雖經撈獲已多被水浸濕於是運載回宜擇空地晾曬然紗線已大半發黄乾後重新打包冉運入川不知作何售用想斷不能仍照原價賣也○日前天氣陡熱寒暑針升至百餘度晝夜揮汗不止民間瘧疾盛行一家多至數口大約因天時不正又不善調攝所致彼衛生者宜若何鄭重也○宜鎭傅鎭軍前往施南府督辦振米兼往監視礦務近聞該處礦務不甚興旺又鎭軍帶往之銀圓數萬該處民人不慣行用頗多窒礙鎭軍欲以開出之銅以鑄新錢濟用又因所鑄之錢多不圓全匀淨不知維恃圜法者將若何處置也 
[四明山色]  
　　寗波訪事人函云八月初六日爲祭文昌之期文自吳觀察武自陳軍門以下皆肅衣冠而至惟鄞縣楊　　以政體　和故未隨同致祭也○道署後小墻弄夏啓瑜太史現放甘肅學政京報傳來官紳均往道賀輿馬盈門甚爲熱閙○南門倉巷弄某姓婦夫故之後勤於鍼黹日積月累積蓄遂多日前往某寺進香朝出暮歸忽見門上鎖已扭落知必有異急卽入内視之則箱籠已全行顚倒共被竊去細軟衣物約舉百金生平所積一掃而空婦頓足呼號欲尋短見經人勸解而止然刻尚書空咄咄如癲如痴也 
[北固山冶秋詞]  
　　鎭江訪事友雁信云現到外洋新戲一班在新河抛球場搭臺開演華人目所未見咸樂往觀座中士女如雲幾無容 
 
 

Page 3

 
 
足之地聞所演各戲法皆工巧絶倫非尋常優孟衣冠所能此擬凡寓目者莫不歎爲觀止云○鎭郡甲乙兩女年皆及笄體態嬌嬈而生性又甚淫蕩牆花路柳攀折隨人固不僅南陌嬉春西廂待月已也甲女與某伶人狎暱賃屋於山巷生小鴛鴦雙棲夜夜乙女亦與某甲結露水緣在小街卜築香巢各樹一幟所謂君居北海寡人處南海如風馬牛之不相及也俄而某伶人北返津門甲女不慣獨處徙倚門前任人調戲爲某甲所見色授魂與顚倒欲狂泛泛漁舟引入桃花源裏陽臺之上暮暮朝朝已不復憶及昔日之意中人矣乙女以負心郎之棄我如遺也乘春夢迷離時排闥直入携情人袒　而遁甲女以爲同是野合本無名分之分何得敗人意興前晚至乙女處指爲竊衣申申怒詈幾若有不共戴天之仇者旋扭至水利廳署不知將作何料理也○本月初旬丹陽縣捕役某甲因緝某案至丹徒口見江邊繫一小艇有一長大漢徬徨登岸形狀慌張心焉疑之意必是緑林豪客遂喚舟子傍上一躍過舟見艙中一少婦年方而立丰致嫣然急取布裙一條藏於被底捕疑甚趨上奪取婦窘極大呼救命捕將裙翻閲再三初無所見旋覺裙腰甚厚取剪破之則内藏當票數十張遂將婦拘住靜候於舟俄見長大漢貿貿然來遂亦上前獲住一併解回丹陽禀明縣主釘鐐收禁想一經訊實定當按法懲治也○有某甲者以駕舟爲業兩笠烟簑所得蠅頭尚堪自給今夏甲病逝世家中僅遺老母及少婦遂將船託其夥某乙經理衣食賴之乙不知何故忽與甲婦有隙思爲一網打盡之計遂於初七日四鼓時縱火於屋及婦驚覺呼救則已冐穿屋頂草房五間俱成灰燼並延燒鄰右瓦屋一椽衆鄰知火爲乙所縱隨將乙扭送丹徒縣訊究 
[祀事孔明]  
　　昨爲致祭武聖之期本埠文武各員於黎明時恭詣西門内關帝廟關道憲劉康侯觀察因抱恙未到委海防廳劉乙笙司馬主祭牲肥酒香樽爵凈潔禮成退至官廳小憩又詣大東門外龍神廟致祭龍神拈香行禮畢始分道言旋 
[京餉過滬]  
　　浙江補用同知海司馬齡押解浙江第五批京餉銀五萬兩道經滬上舟泊鐵馬路碼頭候乘招商局輪船北上昨日海司馬命駕入城至上海縣拜會黄大令卽撥將丁差役至碼頭照料以備不虞 
[匪徒種火]  
　　有葉子餘者向在四達瑞洋貨號爲夥携其梅鶴居於本城魚行橋畔鹽公堂内家頗小康前晚魚更再躍時忽被匪徒種火以洋油澆灌於大門之上爇火焚燒勢將燎原幸爲時尚早聞聲出視喊同鄰右極力救熄得未成灾誠幸事也 
[駁船撞沈]  
　　昨日清晨有裝載煤炭駁船一艘駛近蘇州河外大橋適某小火輪船　面駛至不及避讓致被碰沉舟中人均占滅頂幸皆救起無有與波臣爲伍者然已耗費不貲想不能免饒舌矣 
[細故忿爭類誌]  
　　大東門糞頭俞東昇雇夥某甲昨晨挑糞至新安橋堍不知如何與橋下划船婦秀金互相口角秀金拾取磚片向甲擲來甲忿甚停擔橋上與之理論不意該橋年久失睡擔甫停下卽已欹側糞從橋上流下濺及秀金身上秀金怒甚立卽登岸將甲扭住正在爲難之時由糞頭俞東昇到來極力勸解詎秀金一味胡閳俞不得已邀同划船帮某乙出爲介紹願以牲禮邊砲服罪秀金始勉爲允從其事遂了○南巿十六鋪中局垃圾夫顧二前日午後在篾竹街毛家弄口挑除污穢有向爲貨捐局野鷄巡丁徐文奎之妻某氏在樓上午炊將洗鍋水傾下不隄防潑在顧身顧大怒拾取垃圾向樓上抛去氏不服奔下互相口角旋復用武顧力不相敵竟致踣地不起嗣由十六鋪地甲到來倩人將顧舁往局中並傳氏及其夫徐文奎著情傷科醫治然後再行禀知總巡鍾受百明府請爲核奪 
[責懲起釁]  
　　袁洪壽潘永如均在某姓船上爲夥日前因事辭歇嗣因分帳不匀竟致互詈甚而鬥毆旋扭入二十三七鋪巡防局中請爲訊究經局員姚殿卿二尹升坐提訊袁供稱被潘邀約流氓多人蜂擁而來將洋攫去小的追上已四散無蹤當將潘扭案請爲訊追詰之潘永如據供並未糾領流氓實係誣指叩請恩斷二尹以爾等各執一詞來案朦控然打架侒係潘永如起意殊屬不合判笞責三百板著地甲帶同兩造查明將流氓拘案如果查無流氓在塲卽將袁洪壽帶局科以朦供之罪 
[上海縣署瑣案]  
　　鄉婦陳王氏投縣喴控兒子金土遭賈雨春誣良爲竊並將王永兆王阿二兩人私行吊打等情前晚經帮審委員蔣壽林刺史升坐提訊先據陳王氏供稱浦東洋涇鎭人日前突有賈雨春糾領十餘人擅人氏家内外搜查聲稱伊家失竊衣物誣指兒子金土串竊因此心不能甘控求訊究質之賈雨春供前月間家内失竊銀洋衣服因王永兆形逸可疑以其前曾犯竊向之盤詰據云係王阿二所竊當向阿二追問云與金土串竊是以衆人將兩王吊打並非小的所爲刺史謂爾在各家曾否搜得贓物答稱無王永兆供年五十有五前曾犯竊現已改過此次突被賈雨春拖至家内用弓絃紥縛手指私行吊打竟有三日以致受傷多處求恩騐究王阿二供四十五歲被賈吊打亦有三日因賈與陳金土有隙勒令誣攀陳金土串竊小的不允致被斫傷右臂等處求騐刺史飭仵騐得王永兆兩手吊傷兩足亦受損傷王阿二兩指右臂俱有刀傷兩足踩血肉模糊慘不忍睹剌史怒謂賈曰爾雖失竊卽獲贓賊亦應送官究辦何得私行吊打實屬凶惡已極賈叩頭求恩願給養傷費洋二址元剌史謂本應從嚴究辦察得二王亦非善類格外施恩姑准所請着給王永兆洋八元王阿二洋十二元並令向王陳氏家服禮各具遵斷切結了案○前據英公堂移送販賣私錢之張少亭到縣前晚亦經刺史提訊張供湖北黄陂縣人素來安分並不販賣私錢求恩明察刺史一再研詰堅執不承喝責三百板仍然狡展判著收所候覆訊○劉松山喴控寡媳朱氏私自潛逃一案亦經刺史提訊劉供無錫人年六十二歲兒子於前年病殁寡媳朱氏已生有五歲女孩去年來滬探親日久不歸後由小的領回今年正月又欲來滬因小的夫婦不允豈知伊卽私自逃逸現在伊姊家中尋獲因伊不肯回鄉是以來案叩求究辦其妻楊氏供亦相同朱氏供年廿四歲夫故後貧苦難度因此來滬央姊挈領習學繅絲不敢私逃乞施恩典刺史判令朱氏隨姑回家不准私出劉松山亦不得將媳再醮具結完案 
[英界公堂瑣案]  
　　包探秦秦少卿禀稱汪福二汪福培汪子香葉桂林等四人均在拔維晏洋行爲侍者其寫字間門上之鑰匙向由福仁經管昨晨寫字間忽失去洋一百元洋東報捕後查無實據惟除此四人之外並無他人可入因特一併拘案請究拔維晏洋東投案甲訴前情並稱失洋已不止一次此次須請究追福仁供在行爲侍者已歴多年福培子香均到行未久寫字間鑰匙雖由我管理而寫字檯抽屜鑰匙係洋東自管他人何能竊取明府以訊無實據姑着賠洋五十元汪等堅不允從遂商之傅繙譯判令各罰辛工一月計洋三十六元○包探竇如海禀稱昨有陳如錦李銀寳二人偶因細故與李瑞法口角繼竟强索洋三元報捕後一併拘案請究李瑞法申訴前情陳如錦李銀寳同供被瑞法欠洋三元向索不還以致爭閙並非强索叩求明察明府以陳等不應滋事判令管押三天以儆○包探石金榮禀稱王阿坤竊取陶光才家布衣兩件拘獲人贓送請訊究陶投案領贓王供本邑人失業無聊不得已而犯竊尚是初次求恩寛宥明府判責五十板以示薄懲○水巡捕唐寳榮禀稱昨因有事至浦東鄉間巡閲不料有周丫頭者謂我不應到租界之外當答以該處雖在租界之外而河道却由海關管理周非但不聽竟被扭毆致失去綢洋傘一柄是以送案請究周供不敢毆捕求恩明察明府判管押七天並賠償失物洋四元○瞿慶成前因犯賭聲名狼藉近忽在虹口開設米鋪及小押店各一所至捕房領照事爲來副捕頭查悉以此種人不能在租界中生理因於昨晨傳至公堂請將瞿送縣究辦瞿供本邑人前雖犯賭近已去邪歸正並不犯事明府以瞿旣不犯事自不能將其無故送縣姑限於十日内將米鋪押店移出租界安分謀生 
[法界捕房發落]  
　　老北門外義豐烟館主林德成前投法公堂控同鄉人鄭明卿賒取貨物出票届期不付將伊子鄭阿爵　入捕房解經鄭大令訊供著將阿爵交保出外查明復核旋據潮帮中同鄉人四十餘家列名訴知潮州會館董事環控林德成局賭害人勾引鄭明卿賭博 
 
 

Page 4

 
 
以致負債至四千餘兩無顔見江東父老逃逸無蹤大令得禀飭探將林傳案訊問昨日九點鐘時大令蒞捕房會同鈕副捕頭升座鄭桂芳鄭芝亭王文蔚翁光清鄭雲亭等投案呈遞公禀大令閲畢謂爾等所控林德成糾賭是否目覩抑係傳聞同供潮帮中人人皆知且均是同鄉不能偏袒又問曾否告知董事同稱董事鄭福佑卽協記主人已經告知大爲忿恨旋據林德成供稱鄭桂芳在英界設肆挺身插訟請爲究辦大令謂爾爲同鄉四十餘人列名環控可見平日素不安分著將鄭阿爵交鄭桂芳等保出林德成押候交保查明定讞○流氓韓天增車夫魏阿四誘領鄉婦張奚氏至小烟館間内開燈將氏之首飾質錢使用至晚領入某小客寓希圖奸宿爲棧主報知捕房飭探將男女一并拘入捕房解經鄭大令訊供張奚氏交本夫領回韓天增魏阿四著照原斷各枷號一個月期滿各責三百板○車夫吳厚全在十六鋪橋爭吵經巡街捕喝阻不理反被拖過十六鋪橋擊破頭顱經鄭大令訊供押候嚴比昨日提案研訊从出同黨二人大令命還押候補提同黨到案一併究辦○李秉衡由鎭江與張徐氏母女及朱榮夫婦同船來滬爲包探拘獲解經大令訊供着將張徐氏母女押至輪船回鎭江原籍昨日大令復提李秉衡及朱榮夫婦研訊旋命還押過堂定讞○偷兒吳阿福在長江輪船竊取布衣數件爲包探拘獲解案訊供着照原斷笞責一百板從寛斥釋 
[施當其厄]  
　　川鄂大災悽慘萬狀嚴佑翁放賑來電催欵接濟刻不待緩敝堂籌賑集欵維艱正在爲呼奈何乃蒙盧隠名助洋四百元專誠氏洋三百元張蔡氏爲産後病保平安對天許愿病愈人二户各洋二百元杭州傳道堂同仁第十批洋一百十八元七角泰和行交來仿照都門書畫局以書代賑洋一百元尤祖藩爲妻汪氏病轉危爲安酬愿洋五十五元斗壽氏求病速愈洋一百元盈泰豐號章燦生翁元七十兩　洽卿爲次兒痢疾求愈隠名氏爲太夫人十周冥誕資冥福唐宅三户各洋五十元　樑才求病愈四十元恒孚銀樓經募洋三十七元半延齡十一童子積聚賀歲糖果洋三十元陳攸寗隆記均求病愈各三十元俾敝堂得以彚解所謂施當其厄救命之錢其間自有神鑒不惟所求如願病魔潛蹤行見德門福報未可限量請登報章謹代川鄂災黎九頓叩謝[  上海六馬路仁濟善堂籌賑公所制施則敬等謹誌]  
 
 
 

Page 5

 
 
[包愈五淋白濁]  
廣東陳恒德堂家傅秘方專治白濁赤濁五淋漓瀝等症治愈者無數 
本堂始創眞正珠珀包愈五淋白濁丸一方已歷世代天下馳名丸内不惜工本重用眞正珍珠琥珀調元等味佐以除熱利便止痛淸濁等妙品無論遠年初起一切赤白淋濁或因宿娼之後濕熱藴積或因行房過久忍精不洩或因腎虚精滑溺中帶濁以致小便艱難痛而且腫速將此凡服之立刻淸濁止痛消腫解毒去濕袪熱經者一大盒重者二大盒包可全愈可保永遠不發最奇者愈後非但永遠不　且喜培元固本大益身體誠治淋濁之第一聖藥也每大盒二元小盒一元○假冒甚多購考認明○函購信力自給○倘有男婦上下週身以及小便腐爛難以收口諸醫束手各藥無效惟有内服本堂創製眞正犀黄珠珀八寳化毒丹每大瓶四元中瓶二元小瓶一元外搽本堂犀黄七寳收口珍珠粉大瓶二元小瓶一元可包仍復原形愈後能保永無後患也○分設上海英大馬路萬康醬園對門德仁里内石庫門廣東陳恆德堂謹啓 
[信局安妥銀貨流通]  
鱗雁平安 
郵政新設利國使民本堂詳登各日報館報章連日迭接長江天津廣東寗波南京宜昌重慶揚州江西及巳設郵政局等埠之乾昌正和恊全泰盛老福興福興潤恊興昌福潤興裕興康太古晉政大源森昌盛森昌銓昌祥億豐永和張瑞豐永利沈天和林仁記胡萬昌全泰洽全昌仁億大松興公全泰成永泰豐全泰福福興康靝順恆利全盛永義昶等卅餘家民局均有洋銀信寄至本堂購藥其法以空信總交郵政局寄帶以洋銀貨物另封信外交輪船附帶遵郵政定章也本堂接信卽書回信將貨封固交原民局帶轉各民局恪遵郵政定章故一切較前格外妥叶帶銀帶貨酒資均照舊從廉以利人爲主本堂祇上海一家門市發兌遠近並無分局凡仕商欲購本堂藥品清查本堂上下簡明藥目照舊交民局寄帶一律妥叶本堂分别用油紙皮紙洋鐵箱薄板箱盛好保無潮濕遺失等弊恐未週知特佈陳以供衆覽上海五福衖口英大馬路京都同德堂藥局啓 
[中國通商銀行告白]  
本銀行於光緒二十二年十月初八日奉　上諭設立招集資本股銀五百萬兩先成其半現在已收足股本銀二百五十萬兩專做穩妥押欵更票生意總行開設上海五路黃浦灘紳商如有效易可來面訂凡銀洋欲存本行者應給利息開明於後　往來帳逐日計算者每年每百兩給息二兩　存定三個月者每年每百兩給息二兩五錢存定六個月者每年每百兩給息三兩五錢　存定一年者每年每百兩給息四兩　 
[重議綢縀增價]  
今年絲價騰貴不待言矣吾業綢緞價昂亦由於此雖經迭次酌加尚難以敷成本况洋厘日漲錢串步短其中暗耗尤甚姑爰議於八月朔起湖縐照七月分底盤每兩再加二分餘貨一例遞加以冀稍補不足特此用再登報　緒綸公所啓 
[錢江會館杭綢增價]  
吾業熟貨前爲洋釐陡漲爰是集議於八月朔起每尺每兩暫加實銀一分嗣接杭來公信非特洋厘之貴而絲經價昂錢串步短工食浩大暗虧過甚實難支持不得已今復集議再加银一分共加實銀二分另刋紅單分送仰求貴客號俯鑒下情用再登報奉聞 
[洽昌土棧]  
因翻造房屋暫遷石路六馬路口聯與號内櫃交易工竣遷回原處 
開設上洋三洋涇橋南堍吉祥街口石庫門内自運大小洋藥零照箱批發監製各種烟膏發客貨美價廉久已馳名特登報以擴招徠○淸膏每洋八錢○陳公烟每洋還灰一兩四○宿膏一兩七○老陳膏二兩二○陳膏二兩五○公膏二兩八○冷膏三兩二○除淸膏外餘皆還灰六成平頭外加倘有低次包通回換○紳商賜顧者認明招牌不悮 
[大清一統志出售]  
大淸一統志一書謹案　欽定四庫提要所載刋行兩次初次刋行者三百四十二卷至乾隆廿九年奉勅纂脩者五百卷案其凡例自廿九年奉勅纂脩至乾隆四十九年竣事是以凡例首載各項册擋均以乾隆四十九年送核者爲斷較之初次刋者增入平定伊梨等處拓地二萬餘里以及西域諸回部靡不備載至乾隆四十一年討定兩金川等處一律增入統志實爲古今輿地之宗海寰宇勝覽之寳笈也惜此書流傳絕少迄今竟難購見今本齋幸得五百卷全書一部不敢秘亟付石印公諸大同俾海内諸君得購覽焉今全書告成發在上海時務報館愼記等各書莊天津文美齋漢口鴻寳齋廣東天官理福慶紡孫振叔先生處出售想諸公必以先賭爲快也每部分裝六十本盛一匣實價洋十六元正不折不扣如一啓　杭州竹簡齋告白 
[江灣蔡氏授王問樵啓]  
寓虹口同文書局東首寳華里東衖第一石庫門○○逢雙日午後在寳善街泰和舘對門德興銀樓内候診 
婦科一道醫者所難若調經若胎産若三衝三急等皆男子所無而婦人所獨故　立齋云寗治十男子莫治一婦人誠見到之語也况滬地卑質薄尤非别郡醫手所可專治雖吾吳名醫傑出代不乏人唯專事於婦科者確不多得江灣蔡氏業醫已歷四世其於妇科一門尤推獨步名術兼優久爲遐邇所共曉僕棄儒後及門已數載潛心研究頗能窮其底藴又蒙不棄將所得重古廬何氏秘製傷寒虚勞等叢方一一授予僕不敏妄附驥尾恐未能闡發其旨以副蔡氏司成之望尚祈○諸君子垂諒焉幸甚此佈 
[包愈吐血永遠斷根]  
久遠馳名廣東陳恒德堂包愈勞傷咳嗽吐而良方功效啓 
咳嗽吐血一症或因身體虚弱或憂思怒鬱或酒色過度或感受風寒咳嗆而傷肺甚至痰血相雜或吐成盆血日久不愈致成勞瘵性命有關雖求醫服藥往往治法不精反受其累本堂主人抱濟爲懷獨得祖傳良方不惜工本秘製包愈吐血膏此膏專治男女老少近久一切吐血之症以及勞傷咳嗽無論諸醫束朿手危險萬分速將藥膏服下立刻見效屢試屢騐治愈者無數輕者一大盒重者二大盒包可全愈最妙在愈後永遠不發藥性和平不寒不燥此膏眞有滋陰潤肺清金水火旣濟之良方却病延年順氣化痰止血斷根之聖藥矣每大盒四元小盒兩元不折不扣不靈還洋○假冐甚多購者認明○函購信資自理○鋪分上海英大馬路萬康醬園對門德仁里内石庫門廣東陳恆德堂謹識 
[杭州雷燈公司招股啓]  
啓者杭州電燈本係陸君肖眉禀請創辦在案現因改歸裘君吉生接手經理託本行購辦機器並代招股份本行係託德國著名專辦電燈西門子廠經手精益求精所有造廠購機成本頗鉅擬先招集股份一千股每股計規平銀一百兩先收銀二十五兩卽給股票爲憑餘銀七十五兩分三期收足每次收銀卽在股票上加盖戳記一切詳細均刋在招股章程　諸君如欲附股者請至上海江西路本行房面議可帳也　信義洋行謹啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界晚堂瑣案]  
　　前由捕房解送賭棍周子生卽周星源串騙公興機器廠徐仁元鉅欵一案迭次會訊曾紀前報前晚翁明府升座俱提至案細加研訊先據陳仰之供三月間進徐所開之公興廠司各處跑街兠攬生意之役一日在青蓮閣適遇黄春山言及有湖北道臺之少爺欲定小輪船偕小的同对五層樓却見王等三人在榻吃烟小的卽行招呼談及輪船之事王稱明日囑店主同來議定小的卽回店告知徐仁元次晚同黄春山又至五層樓與王等晤談云及船事王囑令畫圖給看再行定奪時天色已晚六人遂同往吉祥　吃大餐吃畢各散次日王周徐同伴來廠適小的不在廠中由店主應酬嗣後周徐兩人常至店中小的終日在外故未晤及越日又在五層樓會見王等問及船事　已與店主講明爾問店主可也自此小的不復預聞至端節辭歇渠等情事一槪不知叩求察奪黄供湖北人與王周等素不相識因在青蓮閣吃茶聞王等言及谷定造小輪船次日與陳會晤述及此事同往尋王適在五層樓相遇陳卽與王談輪船之事又次日同徐往見後又同吃大餐各自分開往後之事小的已往湖北故一槪不知請求明察徐供與陳黄同至五層樓會見王筱舫伊自稱汪姓係湖北道臺之少爺周子生言姓邱稱係帳房徐茂堂號貴亭稱係師爺小的言及輪船之事汪囑令畫圖觀看再行議定次日小的將圖樣交渠稱須寄往湖北俟有回音再行議定嗣後徐廣時常到廠四月初又在五層樓會見王等三人周與小的言及湖北已匯下票銀四千兩至二十到期刻因王欲辦别物可否借銀一千兩小的不知串騙卽行付給嗣後周徐常來商借小的因貪生意起見陸續被騙去銀三千兩洋九百三十五元洋傘金鐲及冐名誑取之鐘表等物至　　廿七日小的到周子生家鄰人稱已遷去數天小的聞之甚爲情急訴與包探後在海天春緝獲周子生一人王徐二　　　無　　自知前　犯賭今復騙此鉅欵恐送案究辦托人向小的説情許償洋二千元代徐王亦償洋二千元周允先付現洋一千元囑　　　　　　　小於不允　案涉訟後周又托同黨之韓鴻照仍向小的商懇允許先償洋一千元求　免訟小的不允洋已退還今除吊到　　　少錢三千兩洋九百百三十五元鐘表金鐲等約銀一千餘兩叩求追究質之韓供勸解屬實後因不能和訟故將洋收回質之周子生仍照　供　　　　而認賭博翁明府察得其情判令將周押候追繳黄春山另有四人控案原斷押兩月著還押徐仁元陳仰之著覓保開釋○捕　　　　　　　佩芳陸氏等　廨翁明府亦於前晚提訊張供徽州人剃頭度日前在常州娶醮婦陸氏爲室去年同來滬上今年二月小的反家　　　申該氏已與王慶榮　識逃至寳山縣境因小的往　反被王糾人毆打傷及手指士卽逃逸當時己赴寳山縣控告今聞王已獲住求請移解寳山縣質訊陸氏供三　六歲夫死十餘年守節至今並無嫁與張佩芳之事叩求明察翁明府訊得寳邑旣經有案著押候備文移送 
 [P 
　　前晚二點鐘時有偷兒周阿三在北四川路第二百零八號門牌同泰酒店門首撬門圖竊爲三百九十七號華捕巡獲拘解捕房捕頭飭押候送廨訊究○賭徒陳泉元在天后宮廟塲設攤聚賭昨經某號巡街華捕拿送捕房押候解送　公堂訊究○昨日上午有本邑婦人邢陳氏至武昌路第七百三十五號門牌某成衣店内向縫工周阿華索取會項洋六十元爭論之下互相扭毆旋經四百九十四號華捕一併拿送捕房捕頭以錢鈔瓜葛飭卽解送英公廨請讞員訊斷○寗波人陳玉豐僑居虹口南潯路某弄内有女乳名小明許與同鄉李周氏爲媳去歲過門童養氏處詎氏異常虐待小明嘗私自逃回氏更怒爰於昨晨至陳處領回陳以其虐待不肯遽放爭論之下適三百　十五號華捕到來詢悉情由將氏及陳拘送捕房捕頭飭卽解送英公堂請辦○寗波人王阿二昨日午後未知在何處竊得烟槍一枝侍　　　西華德路經包探石金榮緝獲拘解捕房押候查明失主送廨究辦○昨午有甲乙二江北人在虹口招商局中棧碼頭竊取靛青等物　　　　金榮查獲拘解捕房押候送廨究辦晚 
[金陵官報]  
　　八月初七日壽春鎭郭寳昌上江錄遺提調太平府陳文騄辭均見提標中軍叅將兼代新兵中營張郁林准補通州都司彭定國　　　咨文辭進京均　船徐　順到岳州回卽辭回上海主簿金厚煊奉委太平門稽查差下江院學政文巡捕典史衛祥春禀知　學憲回江陰崇安輪船劉德輝水雷輪船馬　君　禀知送安徽　　赴太平○初八日籌防　候補道曾到由滬回候補道趙貽書松麟安徽洋務局候補道張佩緒請補泗州直隸州丁文炳均辭同知萬賢鉌考試通判程挺察看鹽巡檢王承　　看鹽大使張仁芬寫履歴辭奉示均見藩臺松禀知戌時封龍門○初九日知縣鄧炬見由安徽公幹回威靖兵船徐九成送安徽學臺赴太平回署邳州葉大莊到叩謝飭此　辭縣丞江彭壽由蘇措資回巡檢曹登瀛銷主考以所啓閉差 
[省官報]  
　　八月初七日同知梁孝態禀知赴滬解銅來蘇准補金壇縣鄭鍾祥禀辭赴任正任江陰劉有光禀知江陰回知縣莫鎭疆由車坊釐局專丁來省禀謝甘　年分冬防案内　記功兩次請補蘇州府照磨姚定信禀謝飭知奉部咨覆准補正任張渚司巡檢于瑞麟因病請假赴　就醫卽辭前泰興縣印莊司巡檢仲呈材服　回省　　從九陳光炳由滬回禀銷吳淞江厘局司員差管帶蘇防右營儘先遊擊周遠明由震澤來卽辭管帶浙西鹽捕水師左營儘先遊擊吳家正禀辭 
[皖省官報]  
　　八月初一日委署池州府通判丁繼瑞辭指分安徽新海防試用巡檢傅榮到湖北人候補通判陸承鎬鳳陽知縣劉知縣劉石巖頴州華國文泗州均辭　　　　查勘水災○初二日壽春鎭郭寳昌皖南鎭李占椿均辭署懷寗縣陳兆慶知赴鄉勘案准補貴池縣張炳耀到由建德縣會訊案件回指分安徽試用直隸州判方賓穆到江　　新選常塗敎諭孫樹藻到縣人巡檢郭鴻鈞到由蕪湖就醫回○初三日牌示試用訓導江煦委署濳山縣訓導本任含山縣蔡如景知奉臬台委赴盱貽縣會訊案件候補從九胡長盛謝超委一次酌委二次記功一次巡檢朱秉謨謝奉行知核准註册典史龔坦袁啓祥均知奉委監修城樓城垣差○初四日牌示候補未入流孟彭年委署五河縣　　　府方連軫知赴太湖查勘秋成署懷寗縣陳兆慶到赴鄉查勘案回指分安徽新海防試用縣吳良楨到河南人缷任旌德縣調補東流縣劉傳梁到交代清　回署黟　　　　　到本任太平府通判丁汝霖知奉委解京餉含山縣蔡如景辭赴盱眙會訊案件候補知縣李文斛到赴桐城訊案回劉寅度通判周㑺均知案委赴　成查秋成○初五日首　　連軫辭赴懷　宿望並太湖查勘秋成委署太湖白沙司張秉純辭候補知縣袁學昌直隸州判錢宮傍均到赴銅陵查勘秋成回○初六日題補無爲州彭名保知赴馬　　　　電線分發安徽試用巡檢熊煥奎到湖北人委辦洋藥局候補州吏目吳繼昌禀知接辦准補貴池縣張炳　奉首府面諭隨往太湖縣查勘秋成候補縣何恩　　　　　　　　江縣知縣○初七日候補知府邊保桱知奉會委發審局提調直隸州李家澍知縣何恩煌均知奉委赴太湖縣查勘秋成直隸州朱式程到由清江提餉回巡　　　　　　　　次○初八日牌示候補縣丞徐士謙委署懷寗縣丞試用訓道張國和委署黟縣敎諭○初九日候補縣丞楊乘驊知銷辦洋藥局差新選當塗縣敎諭孫樹藻騐　　署　　　　署休寗縣王鍾漢到交代清楚回 
[邗江官報]  
　　八月初二日署奏分司李分轉到揚公幹朱鹺尉炳勳委通屬稽查鹽色差○初三日姚𪙉尹晋　委滁來全北鹽○初四日黄分轉以忠由三江營　　　　汪鹺尹祖齡銷許坎關差○初五日署南批騐王鹺尹缷事回李鹺尹恩藻委青口局管鹺尹維瀚委如臯南閘丁鹺尹謙銷溱潼卡甘分轉樹勳由淮北差次來揚 
[申報館恊振所經收順直山東川東鄂省賑捐八月初一至八月初十日止第廿二次清單]  
　　八月初一日維則堂袁銅洋一百元○初二日田門尤氏祈求　　　　 
福洋五元隠名氏洋四元○初三日許永昌求母肝氣病速愈洋十元不留各洋廿元烏程李維奎爲求母病外症速愈洋三十元○初四日三林居士洋三十元○初　　　　　打醮餘資洋三元五角二分乍浦盛源莊銅洋一元○初七日陳香記洋二元○初八日楓涇全盛來朱姓洋四元浙遂毛門都氏求嫂孕生子過繼成人助四川湖北　　　　　初九日炳方氏求病速痊洋五十元以上總共收洋二百五十八元五角五分銅洋一百零一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年八月初一日京報全錄]  
　　宮門抄○諭旨一道錄前○豫撫劉奏爲知縣印　　　據實叅劾摺○又奏報豫省抽厘金數目摺○又奏委員徴解煤厘銀兩片○月藩裕奏爲恭報接印日期摺○大臣文奏爲報銷薪餉軍裝並酌給各散勇月餉摺○陜督陶奏爲揀員請署知縣摺○八月初二日禮部宗人府欽天監廂紅旗值日無引見○順天學政徐會灃到京請安○海豐謝放蘇州織造恩○八額駙廖壽恒明安各請假五日○克王榮中堂明惠各續假十日○鈕楞額英信各續假五日○召見軍機徐會灃海豐○○頭品頂戴河南巡撫臣劉樹堂跪奏爲知縣印信被刦據實叅劾恭摺仰祈聖鑒事竊豫省居天下之中地方遼闊時有匪徒出没而東北與直東接壤之處爲尤甚節經臣通飭各州縣嚴查保甲整頓捕務　檄飭防練各軍會合巡防認督堵拿雖遇案時有破獲無不盡法懲辦而盜風終未止息本年七月十一日接據内黄縣知縣　籛禀稱該縣界連直東兩省素爲外匪出没之區緝捕最關緊要迭次縣賞購線緝獲盜匪暴正趙趙淋魁曹見得張保安並鄰境盜犯梁　　　已分别歸案審辦尚有首盜李金當等在逃未獲復經懸賞嚴拿六月二十六日該縣下鄉催換牙帖並抽查保甲詎縣署於是夜二更　　　　盜犯十餘人俱執持洋槍刀械由署後踰牆進内聲稱縣官嚴拿伊黨現來尋官報仇突入簽押房上帳房各處搜尋未見隨刼去内黄　　　　顆並刼得碎銀二十餘兩及零星衣物家丁張興上前向奪致被該匪用刀拒傷營典聞信督同兵役人等赶往捕拿與匪互鬥各有受傷　　　昏黑人多混雜該匪卽乘間向西北隅越城逃逸追捕無蹤該縣聞警馳回勘明倉庫監獄均無損失禀請通飭緝拿等情奴才伏查該縣縣　　蒞任以來尚盡心民事而緝捕賊盜亦不遺餘力兹因懸賞緝拿盜匪嚴緊致被匪黨挾仇刼去印信其實有可原惟衙署重地該縣並汛弁均　能先事豫防究非尋常疎忽可比未便稍事姑容據藩臬兩司轉據該管道府揭叅前來相應請旨將内黄縣知縣蒯籛革職留任並將内黄　把總張平安摘去頂戴勒限一月嚴緝贓盜務獲究報如限滿無獲再行嚴叅併請勅下禮部另鑄内黄縣印信一顆頒發來豫以便轉發啓用俾昭信守除先飭藩司刊發木質戳記暫行蓋用並飛飭各屬及防練各營一體嚴密兠拿外理合恭摺具奏伏乞皇上聖鑒訓示謹奏奉硃批著照所請該部知道欽此○○頭品頂戴河南巡撫臣劉樹堂跪奏爲豫省光緒二十二年下半年抽收厘金數目遵章奏報　　　祈聖鑒事竊照豫省抽收釐金遵照部咨按半年奏報一次又洋藥釐金及茶釐均與百貨厘金劃分造報歴經遵循辦理業將光緒二十二　上半年收數奏明在案今自光緒二十一年七月起至十二月底止又屆半年具報之期總分各局新收百貨厘金銀三萬六千三百八兩零　收洋藥厘金銀三千九十兩零茶厘一千三百四十九兩據釐税局司道造册具詳聲明所收厘銀均已陸續撥解分攤償欵及移解司庫兌收並無存留局庫等情請奏前來臣覆查無異除仍飭隨時比較核實稽徴毋滋弊混並册咨部外爲此恭摺具陳伏乞皇上聖鑒謹奏奉硃批户部知道欽此○○劉樹堂片再豫省開辦煤釐專備添撥償欵之用並將貨釐章程按半年造報一次經臣先後奏明奉旨勅部覆准在案兹屆半年造報之期除試辦一年以内所收銀兩已於上年添撥償欵外計自二十二年七月接辦之日起截至十二月底止新收各州縣分局徴解煤厘銀共一萬兩有零遵於二十三年償欵内彚解銀一萬兩附奏在案所餘奇零之數併歸下次彚總候撥等情由　　局詳請奏咨前來臣覆核無異除將收支細數咨部查照外理合附片陳明伏乞聖鑒謹奏奉硃批户部知道欽此○○頭品　　　川布政使奴才裕長跪奏爲恭報奴才到川接受藩篆日期叩謝天恩仰祈聖鑒事竊奴才於光緒二十三年正月二十四日服滿趨　　　門跪請聖安三月初五日卽蒙恩補授四川布政使當卽具摺叩謝鴻施仰蒙召見三次訓誨周詳莫名欽感三月十三日陛辭後束裝起程取道晉秦於六月十一日行抵四川省城旋奉督臣鹿傳霖飭知赴任十七日准兼署布政使按察使文光將四川藩司印信文卷移交前來當卽恭設香案望闕叩頭祗領任事伏念奴才滿洲世僕知識庸愚由禮曹迭蒙恩綸歴官　任二十餘年涓埃未効時切悚惶甫經服闋卽蒙簡授川藩受恩至渥圖報維艱查川省爲邊遠富庶之區藩司有表率屬僚之責去秋䕫綏思屬霪雨爲災現在瞻地雖平防軍未撤舉凡籌賑裕餉用人理財在在均關緊要奴才質魯性愚深懼弗克勝任惟有恪遵訓諭勉矢忠誠隨時隨事禀承督臣認眞經理以期仰答高厚鴻慈於萬一所有奴才接印任事日期及感激下忱理合繕摺叩謝天恩再奴才沿途經過畿輔晉秦等處地方均雨陽　　　　　陽民　亦極安　堪以上慰宸厪合並附陳伏乞皇上聖鑒謹奏奉硃批知道了欽此○○駐藏辦事大臣副都統銜奴才　　　　奏爲銷薪餉軍裝開支數目曁酌給各散勇月餉恭摺陳明仰祈聖鑒事竊奴才前因所部勇丁駐紥雅州時值採買軍糧不易於二　　　裁一半其餘仍　陸續遣撤隨卽附片奏明四月初七日奉到硃批所部勇丁著全行裁撤欽此當卽恭錄行知該管帶等卽以奉　　　日　行截止薪餉惟查此項勇丁奴才前在成都招集時多係外屬州縣投省原籍遠近不一嗣由打箭鑪住紥雅州又因奴才節省去　　　　　　設　運各勇丁當米貴之時自行買食所得月餉已無存餘一旦遣撤還家無資情狀固屬可憐逗遛更恐滋事是以奴才於二月底　　　　　時於各散勇正餉外每名均酌給一月口糧此次全撤作管帶哨官各員弁薪水按日截算外各散勇於截餉之日仍各給一月有全餉以　　　　各回原籍安　無事計自奴才招募勇丁於光緒二十二年七月初一日成軍之日起至二十三年四月初七日奉旨全行裁撤之　　　　九個月零七　　開支薪餉庫平銀一萬九千九十九兩一錢七分四厘九毫又照例製備鍋帳等項軍裝開支銀一千三百五十四兩五錢九分五厘二毫一　　忽三微七塵五纎總共支銷銀二萬四百五十三兩七錢七分一毫一絲九忽三微七塵五繊奴才前由成都啓行時准四川籌餉局及　庫兩　撥解到銀二萬五千兩又扣存平餘銀一十三兩五錢四分五厘除支銷外尚餘存銀四千五百五十九兩九錢七分四釐八毫八絲六　　塵五纎除造細數清册咨部查照外所有奴才遵旨撤勇日期曁酌給各散勇月餉並報銷開支數目理合繕具清單恭摺具陳伏乞皇上聖鑒　部核銷施行謹奏奉硃批該部知道單併發欽此○○頭品頂戴陜甘總督臣陶模跪奏爲揀員　署知縣以裨地方恭摺仰祈聖鑒事竊據甘肅　　使曾鉌按察使丁體常會詳稱甘肅西和縣知縣蔡如蘇調補海城縣知縣所遺西　縣知縣係簡缺奉准由外請補查知縣升調所遺選缺例應以一缺題補各項候補並　　卽用人員以一缺題補各項委用人員以一缺題補各項試用人員又勞績保舉候補知縣例應先行題請署理俟署理稱職乃請實授廿省升調遺知縣前已用至候補　　　止今此一缺應用候補正缺查有候補知縣姚鈞年五十五歲安徽桐城縣人由監生報捐未入流選用同治十年　捐州判指分甘肅試用關隴肅清案而保俟州判補缺後以知縣用光緒三年加捐同知銜克復吐魯番城案内保免補本班以知縣留廿補用盪平新疆南北兩路案内保俟補缺後再行送部引見以光緒六年三月作爲到省　　　看期滿甄别補用歴署奏安寗朔正寗等縣辦理一切胥臻妥恊臬司丁體常到任未及三月例不加考藩　曾鉌查該員穏練安詳　公妥愼以之請署西和縣知縣　　　　實堪勝任人地亦極相宜會詳請奏前來臣查該員姚鈞老成謹愼辦事克勤合無仰懇天恩俯准以該員姚鈞署理西和縣知縣書於地方有裨如蒙俞允伊奉　　再行給咨送部引見仍俟試署期滿如果稱職另請實授該員前在各署任内並無叅罰案件　恭摺具陳伏乞皇上聖鑒訓示謹奏奉硃　批吏部　奏欽此 
 
