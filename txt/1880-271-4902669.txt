# 1880 - 271 - 4902669

 

Page 1

 
 
[照相石印泛槎嗣出售] [  點石齋告白]  
　　白下張仙先生賓少喜作書　有山水　年二十即游楚越國進而驅車秦晉韓魏之故都複折而之壽之燕之豫羌足跡天下矣算於名勝處　一一鈎勒成　頭之曰泛槎計分六集為圖一百有零餘以數十金購取而閱之一邱一壑盞態極妍名山大川渾涵無際戲不　　遊其境也至其畫筆亦復不名一寫自成一子丹靑家可摹可傲不傷資披寬而巳本齋今以照相石印之法印成　本原圈中之題詠及諸名流贈遺蹟悉照原本印成圖既織悉無遣字亦波折維肖宜書宜喬可愛莫甚焉刻巳工竣就申報館申昌書畫室發兌每部連夾板收價洋一元正諸君販賜頭為疆 
[論高麗通商]  
　　高麗一國當我　文皇帝兩次征麗之時有三百年社稷二千里江山保爾無恙之論蓋自李倧上溯其易姓代王之祖富在元朝中葉矣明時叛服無常一再煩興中原之甲迨後其君若臣知歸附上國足以守社稷而保民人遂壹意附明至於啓正之亂爾猶不敢貳心我　文皇帝服之之難猶是故也竊嘗觀於其國之君臣而不禁歎其地之有所限而人才出也夫明季之亂豈始於流寇哉士大夫皆以帖括出身輕史等書且束而不讀故厠身通顯為平　竊名盜祿之人則有餘為有專時任重致遠之人則罕有見焉朝野上下風氣一律而繼世之君又皆深宮闈茸昏闇無能之流苟安偷惰不知振作由是元氣陰喪至於民窮財盡盜賊蠭起而事遂不復可為矣高麗為明之藩屬不侵不叛固其分內事然明之政令如此而我朝崛起遼瀋間疆宇日拓兵甲日多聖聖相承草創經管規模宏遠其吞并六合包舉中原之氣象當時已不啻有顯徵而高麗拘守明約屢征不服卒國都殘破民人死亡而後不得已而受城下之盟可見高麗之君臣類皆以弱小貧寡之故斤斤自守既無振興富強之策亦遂不知安危治國之機累世昏庸滿朝唯諾數百年中竟無一出眾之才足以料事於先幾而預為保全之謀者也往事已矣自文皇帝至今二百餘年高麗之社稷安然於枯冒之中可謂永遠太平矣然而世局易變也時事難知也今豈猶是我聖清初定中原之時哉通商者徧四洲往來者幾百國此二百年前無有也而今乃有之然則拘守成法尚可以為國乎無如高麗依然故智也今日之堅不通商庸異於前之不先服　聖清耶不服者必至於不得已而後服則不通商者办豈有得已而　可不通商乎日本對海而峙地倍於高自仿效西法以來雖外強中乾而其力誠足與高麗爭高不欲通商日必欲與之通商先拊循其民人以要結之繼閱歷其海道以嫌疑之終徵示其兵威以偪脅之然後不得已下通商之令於民然猶詡詡然自謂雖通商而僅許日本一國也以日本地近而情親同在東海禮尚往來而已然獨不思他國茍繼日本而至將何說以辭之豈得曰日本則可而他國不能也日本接境其兵力又盛不敢不從其請他國越海而來非我族類不可與居類不畏其兵力乎故日本既至而俄人又來也蓋欲與高麗通商者惟日本與俄為最急以其以通商為利也二國之力吾恐高允之亦來即高不允之亦來中國以高麗為屬國目前大弛海禁四洲通道萬商齊至助日與俄而勸高麗使通商此事之宜曾之順者也止日與俄而無與高麗通商此事之不宜曾之不順者也高人豈不知之而若是乎無見幾之明者哉日人在前俄人在後輪帆絡繹往來於高麗海道中而日人居於高麗與土人相接其條款若何前者曾聞事事使高人不堪茍今之俄人又踵日人之轍而變而加厲焉高其奈之何哉高之君臣於此時也得無謂雖不得已而通商然止日本與俄而已而他國仍不能允也耶吾恐與他國通商而日俄尚有顧忌茍僅與日俄通商則通商乃其名稱而實則不止通商也高之君臣乃終無有見及此者嗚呼人才之生固由於地運耶然而隋時之高麗固猶是東海之土乃能疲中原之力而隋由是亡其國彼時豈亦無人才也者不得謂之地運矣吾誠不解高之君臣何以若是之昏昏也 
[興修營房] ○中俄兩國現有和議而天津講軍整武徵調仍復頻仍西門外原有營房壁壘嶄然如城牆式現在奉札興修刻已動工聞勒限十日即須工竣云 
[接訓溫州槍尼案] ○昨報登英領事審訊尼案一則今記其接訓情形如左狀師亨特生先問幼尼何以今次不羞厲聲詰問辭氣可厭問官謂如再不守堂規須逐出堂亨特生謂我為被告所延理應出力如須監禁我亦如此官問幼尼前在道署含羞今不羞乎答事過已久亨特生又力駁之且問當時知者何人有知其名者乎答不知問前雖在署不供曾與署中人說否答未也曾與老尼說乎曰有之亨特生又屢難之并詰被搶之夜飯前所做何事答日中同老尼化齋夜事甚多何能記憶至在西人家中則堅令切勿聲張而已問被鎖在房汝見之否曰見問取匙若何曰不知問汝僅記被告不好此小事轉忘之乎然則鎖幾時乎答無鐘且甚懼也何能記憶時在堂傳話若謂亨特生語言太響近於威逼亦止之問官亦謂狀師向日言語和平今何如是須照常規傳語者又謂如此峻厲我不受汝也如再不歐我不顧傳言矣亨特生又問汝記門關何時開何時答自早至晚問既知關門何不知匙答門關而匙在外我何能知問何以知其上鎖答同住大腳婦告之問汝想西人房共幾間答兩三間門共兩扇俱鎖問是外　鎖否答我安有精神照顧問想逃否曰想而不能為舟人所脅也問汝在彼時曾有人來否答無之問舟人在何處告汝答 
 
 

Page 2

 
 
想在庭中原告狀師哈華托便問汝不出房何忽在庭中答隔窗問答亨特生謂係謊言官亦不信遂問汝可想至舟人家中否答不想問去過否答初六日去問舟人曾預備否答不曾陪審官又問汝吃飯在何所答送進有時不食問誰人送飯答初時大腳婦後一老嫗問至此即退堂 
[力社諛詞] ○本年夏問粵省西北兩江潦水大漲廣肇二府各屬地冲决基圍淹沒田禾不可勝紀三水一縣被災尤重賴督憲張制軍無憲裕中丞倡捐廉俸札飭官紳前往賑濟並撥欸諭令修築基圍以全晚熟三水縣紳士深感憲德敬製萬民傘德政牌扁等物以申頌悃制軍聞之遂書手驗懸於署門而拒絕之於此亦可見制軍愛民之普而律己之嚴矣茲錄其論於左　　本部堂手告三水縣紳士知悉本年潦水盛漲廣肇各屬徧被水災本部堂辦事無狀不能感召　天和致吾民嗷嗷中澤撫衷內省愧疚方深近與官紳設法撫恤為民父母分所當然且早禾已淹沒無收决圍猶未盡築復竭力補救未及萬一諸紳乃有致送萬民傘德政牌扁之舉聞此詫異踧踖不安將以為感恩而起則本部堂抱疚未遑無能任愛將以為見好而來則本部堂嘗抗懷前哲深疾謠諛凡此作為均非本部堂所望於諸紳也敬謝盛意一概物件發　此告 
[司差被控] ○粵東按察司差役林春華前被人控告有案茲又擅作威福經紳士聯名赴撫轅稟控請官查究稽中丞批據呈司差林春華庇匪開賭擅捉擅放如果屬實胆惡已極究竟林春華擅捉何人擅放何人詞內並未指出開設賭館在於何處亦未聲明昨赴按察司控質訊明確如林春華委係庇匪誘賭即行革役加重治罪切勿顢頇了事粘鈔並發 
[失火滋事餘耗] ○粵垣天主堂外石廠失火以致滋閙曾經官憲親臨督兵彈厭無如石匠既不恰於街臨又恃強而擲石而激眾怒幾釀不測禍端猶幸官憲早臨人心甫定其囘祿之處所有器用財賄俱付祖龍一炬並無搶掠情斃　間有搶匪係由街外或閘口伺鋪戶搬運財物乘機搶掠耳聞是晚所斃人命已招認屍親聽其自行殯殮如翌日無人承認由官給葬并捉獲滋事三人变南海縣審訊皆屬救火之人供認當時石匠先以碎石擲我然後我等以石還之並無藉端搶掠情事官憲洞悉其故略施薄責俟有人取保即行釋放云 
[妻厭夫貧] ○男以女為室女以男為家原不應以貧富而易轍也况于歸未幾竟厭糟糠哉近聞寧波陳家潭有陳友木者以耕種為業上年娶城中女為妻合巹之後屢次反目彌月歸寧屢召不返盖女以不能安貧告母母將計圖改嫁也陳聞之激同親族媒人勒令之歸後仍不安于室日與翁姑勃谿陳不得已賃屋城中而刖居焉女母又勒陳棄耒耜而為篙工陳亦惟命是從不料於日前乘陳不防又將女搶回藏匿他處意欲令陳還聘退婚而陳不允刻已成訟矣 
[茶捐請獎] ○各省捐輪經大部奏請一律停止尚有核獎諸捐尚有難中止近聞福建茶捐經部議准重開照例銀十成足術即以捐票銀數上兌當於夏問開辦業已奏獎一次惟皆　封典陞銜虛銜等項有志顯榮者正可及時自效也 
[發落野鷄] ○西教士被野鷄挑失箱籠物件由捕出境緝獲人臧等情疊經列報昨由富捕頭將該野鷄施阿賴解案包探陸子雲稟稱派夥恊同四十三號華捕金保購同眼線一路由杭州至寧波慈谿縣境鄉間山中獲住施阿賴起獲臧尚少銀洋及教經并細崽衣服等件開單呈閱施供是日挑運皮箱行李有細崽跟隨後因細崽不知所向以致所挑之件無處交卸因此挑到家中有人見所帶物件來歷不明旋被拿去教經十一本後經巡捕查獲其人已聞風逃遁至洋圓已經用罄如今只求施恩陳司馬商之夏譒譯隨將施判發捕房管押六个月起案之件給失主取領 
[棧貨待查] ○昨日法公堂復舉泰來久大慶安純泰四錢莊夥投案稱所有太古棧之水烟一百六十八箱已經提到尚有無棧單之十八箱亦已挽人向說據稱今日回音其南翔人所買之四十八箱亦已提出至棧存招商局金利源之水煙六十八箱今午亦擬往提矣前日檢閱乾盛祥之帳簿內有該行開存之帳卜載明存太古金利源兩棧共有二百八十件原報是三百零一件除去賣出之四十八件外祗存二百五十三件今乾盛祥帳載二百八十件則尚有存貨二十七件惟既無棧單無後往詢諒必此棧單亦在賴保生處張司馬着細為查訪再行核辦即詢所有零戶欠銀今收若干答稱城內之北承泰城外龍德橋之新仁和兩店不肯遽付尚有在致和里怡和新棧內之阜豐阜成兩店則稱欠銀是實須郭炎光面說方付張司馬謂城內外之欠銀當由公堂請縣署往傳到案追償阜豐等欠銀待詢過郭炎光候傳辦理 
[積竊破案] ○包探康阿順至英公堂稱緝獲過犯積竊之鄭全生手帶金戒四只間其來歷據稱曾竊晋康同源聚興等莊及晉茂茶葉鋪四家之洋元錢文置辦隨傳各失主投案并稱在其身邊搜得洋二元連金戒一倂呈案晋康莊夥謝立鄉同源莊夥王正茂聚興莊夥何渭堂晉茂茶葉鋪夥鄭茂春各呈失單該竊犯鄭金生認竊求恩陳司馬鑒閱失單惟晋康莊數目雖大估得金戒四只值洋三十元給晉康收領再派出洋八元連搜出之二元共十元分償同源莊等三家疊輕犯竊之鄭金生判發捕房管押一年 
[搬物被阻] ○昨黎明時巡街捕見承愼祥棧內有人搬運皮箱衣包出外是以動疑一併送英公堂當據廣東人譚瑞臣稱伊戚鄧澄坡在承愼祥為客商今因該棧主譚月坡遁逃深恐波累故將箱件搬出源泰莊承愼稱截承愼祥欠銀千兩會給我香港匯票銀二千兩收到則還銀千兩否則所欠無着陳司馬謂今因搬運箱籠起見既據譚瑞臣稱是親戚鄧澄坡之物着將箱籠衣包發封存堂飭鄧澄坡自行投案聲明衣物花名具領 
[倒穢判審] ○水巡捕解送王阿早張介甫載運垃圾至浦江傾倒有干工部局章等情傳其工頭王長發一併送請判審王張二人同 
 
 

Page 3

 
 
供如前王稱是洋人所使陳司馬隨判罰王洋十元充醫院經費王張二人即釋 
[控竊候查] ○法馬路德錩洋廣貨店夥朱某投案稱前日有外路口音兩人來店初要買毯子繼而要買被面即取出三疋正在講價被其竊去一疋人職並獲送請究辦質之兩人一稱馮萬順一稱範德勝兩不相認並未偷竊馮又供在吳淞管當什長請假囘籍路過滬地因為酒醉誤入德錩彼即誣為竊賊實則並未買物範德勝亦稱在　城提營當差張司馬著將兩人暫押待禮拜二再為核辦 
[茗闘判罰] ○小東門外金盤露茶館夥某投法公堂稱有成衣章阿賓王錦才倪賓生等三人至彼吃茶互相爭毆驅之不聽致被打碎玻璃窗一塊及失去銅面盆等約值錢五千餘文為特鳴捕將三人送案請究章王倪三人則稱因算帳齟齬玻璃確曾打破至失物與否實不得知張司馬以此等人諒非安分之徒著每人罰洋半元不遵則每人責五十板 
[繳洋完案] ○前有聚興錢莊被夥行竊洋圓由捕起獲尚少十元判朱少卿王茂松各押二月當時未問著保追賠之堂論昨經洪盛米店夥至英公堂稱曾與王茂松保薦在聚興莊生理詎料伊犯竊已蒙追洋判押乃昨有該莊東人孫子香同史瑞臣來初稱奉領事館之命著保賠洋十元繼稱又奉會審公堂之命云云我不肯付給曾投領事公館訴明夏譒譯問汝銀洋已備齊否答已備當堂呈繳隨筯聚興莊主孫子香收領但史係事外之人無端幹預眞不可解也 
[助賑摘記] ○啓者嚴君佑之由直來信秋令以來始水繼旱催欸接濟不容稍息無如南中募欸力竭計窮縱有零星絕少成數焦心束手南北同情本月二十一日揚州籌賑公所忽有善士送到賑欵五百千文詢其住址姓氏卒不明告但索樂安堂捐助收票而去當此至急之時忽得大援之集聞風而起當不乏人同人敬佩之餘彌深厚望不僅為災民慶幸也[  揚州籌賑公所同人謹啟]  
[勸濟直省天河雨屬水災言] ○旱亢於前　水溺於後　七載奇災　十死八九　家室田園　漂沒烏有　悲哉遺黎　無路可走南中籌賑　江浙倡首　邈及閩廣　勸捐已久　普願仁人　惠以升鬥　作善降祥　茀祿壽耉　如蒙賜惠城外交裕昌洋行城內交登俊裏王宅安民裏曾宅臺灣交全台協賑公所均立付取單為憑彚解上海轉致災區不誤經手私肥雷殛火焚　　福州協賑普安堂同人啓 
　　昂靑朱先生性亢爽善詞翰蜚吳庠兼精岐軒術近以懸壺滬城南市藉以濟世為長歌以壽之　○朱家夙有豪俠氣更以婆心博施濟昂昂千里志未伸靑靑一衿旋自棄懸壺蔔隱市之南此道於今肱折三靈慪羅胸春有腳足與和緩靳雨驂君家世傳活人術金匱鈎元工僎述乙庫曾取三種書奇方妙論炳星日澗源家學浸淫久一卷靑囊垂肘後利物曾無利己心道路之碑盈衆口頻年我已耳君名相去咫尺未識荊今秋忽為二豎擾向君乞取芝九莖飲君醇醪已心醉矧得妙手親為試一服刀圭疴立除不禁五體欲投地吁嗟乎今之醫生但知利視人性命同兒戲安得如君之技神乎神雙手盡囘天下春[  古越高昌寒食生初稿]  
[光緒六年八月十九日京報全錄]  
　　宮門抄○發抄　旨五道○直督李　奏順直王庄地畝仍歸各府自行取租遇灾由官查明酌減租數摺子○粵督張　奏請　飭暫停分發人員摺子○廣西撫慶　奏請暫免米釐夾片○又　奏揀員請補知府摺子○粵督張　奏委署知府夾片○八月十九日禮部宗人府欽天監正黃旗值日無引　見○白桓謝授內閣侍讀學士　恩○大額駙假滿請　安○橚貝子徐郙各續假十日○召見軍機　○發抄　禮祿奏匪徒聶甘泉等圖財輪奸殺斃二命奉　旨刑部速議具奏欽此○塗宗瀛奏已革遊擊尹彥欽案審擬奉　旨刑部議奏欽此○又考試正雑各員等奉　旨吏部知道欽此○銘汝等奏通判萨呢扬阿请归选奉　旨着照所请吏部知道钦此○张树屏　接署　篆日期奉　旨知道了欽此　○○大學士直隸總督一等伯臣李鴻章跪　奏為順直所屬王莊地畝請仍歸各府自行馭租遇災由官查明酌减租數恭摺仲祈　聖鑒事竊准戶部諮開光緒六年正月二十四日奉　上諭御史朱以增奏順天直隸所屬王庄請遇災酌减分數並佃租歸官徵解一摺等因欽此當經飭司遵照核議茲據布政使任道鎔群稱王庄地租改歸官徵事有阻礙惟遇災歉之年應將租項由官查明酌减成數等情具群前來臣查王公貝勒等府庄田或係國初　恩賞或系績後自置坐落附近京畿五十餘州縣以地畝之肥瘠定租數之多寡例不准無故專佃增租此項本屬私產向由各府自行經理州縣並無案據如 
 
 

Page 4

 
 
人等其間賢愚不一朱以增謂伊等恃勢凌迫比甚至侵漁中飽此等弊端在所不免然欲撤地歸官必將所有地廠逐一丈淸指交州縣又必令佃戶逐一到官具結領地認租由官查造地數租數佃戶花名清冊存案乃可按戶徵租否則茫無頭緒顧以五十餘州縣庄田不知凡幾承種五十餘州縣庄田之民又不知凡幾一經改章必致紛擾恤民轉以害民莫如循舊辦理惟直隸地瘠民貧又值連年災歉閭閻甚形困苦亦宜量予體恤嗣後各該府惟有一體遴選妥人經手取租佃戶玩抗者該取租人呈請地方官認真究迫貧懦者察酌寬緩務須持平辦理如遇災歉之年應遵　論旨責令該州縣查明輕重情形酌情減收成數稟由蕃司確核群辦俾昭公　除咨戶部查照外理合會同兼管順天府府尹臣童華順天府府尹臣李朝儀恭　覆陳伏乞　皇太后　皇上聖鑒訓示謹　奏奉旨已錄　○○兩廣總督臣張樹聲廣東巡撫臣稽寬跪　奏為粵東省候補試用人員雍滯已甚請　旨飭部暫停分發以冀疏通恭摺仰祈　聖鑒事竊粵東一省道府同通州縣共一百一十七缺佐貳雑職共二百八十七缺加以運司所屬監務十七缺通計亦不過四百二十一缺而道府之請　旨同通以下之應歸部選各缺均在其中自軍興以後捐例常開保舉捐納兩項人員紛至沓來久形雍滯又以近數年江蘇湖北浙江貴州直隸等省均先經奏蹟停止分發故各員指分粵東者較他省為尤眾而上年奉文停捐各捐生乘時捐辦指分來粵暨勞績捐升過班繳照到省者益復接踵而至現在新舊合計道府已有七十餘員較之額缺增多數倍茲當裁倂各局節省用欸之時此項候補試用人員不特補署無期即差委所求不遂即不免橫生怨謗實於用人行政大有關係前因滇黔晉陝豫等省先後來粵設局開捐若粵東即援江蘇等省之案請停分發則捐輸難期踴躍是以前督撫臣審時度勢不敢遽行陳請也今各項捐例已停請停分發各省已多年限屆滿所有先輕保舉捐納及常捐人員儘可改指別省不必拘定一隅臣等與藩泉運三司公同商酌欲求正事之修明必官方之澄敘擬請援照浙蘇等省成案除正途即用大挑及館班議敘京員截取各項例應簽分人員仍照舊辦理外所有捐納指省勞績保留凡未分發騐看之道府以至未入流暨監務等官一律暫行停止分發仍以三年為限廉各項人員可以次第疏通而於吏治不無裨益相應籲懇　天恩俯准勅部將捐納勞績道府以至未入流暨監務等官各項候補試用人員暫停分發粵東俟三年屆滿稍有疏通即行照舊辦理據藩泉運三司會詳請奏前來臣等謹合詞恭摺具奉伏乞　皇太后　皇上聖鑒訓示遵行謹　奏軍機大臣奉　旨該部議奏欽此　○○慶裕片　再奴才接准兩廣督臣張樹聲廣東撫臣裕寬函商東省向稱人滿所產米糧不足供數月之食且地處下游為眾水所歸積潦頓滿常有洊飢之患本年自四月以來大雨時行連旬不止西江奔騰而下北江同時並漲各屬多有被誰深以艱食為慮東省民食向得西米接濟前年廣東水患請减西省米厘曾有成案今請自六月起西省商販　米赴東全免厘金四个月俾得源源接濟等因奴才查廣西抽厘濟餉米穀亦係大宗現在辦理越南邊防兼籓內地善後供支將形竭蹶免厘本有所難惟東西唇齒相依休戚與共事關民食未敢以籓餉艱難遂行膜視檢查檔卷光緒三年內廣東因有被水之區請講由西販東穀米减免厘金經前撫臣涂宗瀛奏明在案今督臣等函商免厘自應照辦當經奴才檄飭厘金總局赶緊通飭各厘卡自六月起將應抽穀米厘金全行停免曉論商民一體知照以期 
　販運俾濟東省民食仍俟秋收後廣東粮價平减西省即照常抽　以顧軍餉此數月內免去米穀厘銀不敷供支之欸飭令司局於萬難 
中設法騰挪　力支撐理合附片具奏伏乞　聖鑒謹　奏軍機大臣奉　旨知道了欽此　○○廣西巡撫臣慶以跪　奏為烟瘴要缺知府需員顧懇聖恩　准揀員請補以實治理事竊照　安府知府覺羅英銳於光緒五年十月二十三日在任病故應歸十月三十日截缺所遣員缺係烟瘴專難要缺例應由外揀員調補當經前撫臣請以補用知府任應庚奏補尚未奉准部覆該員旋即告病同籍應仍以前任知府覺羅英銳病故開缺之日另行揀員請補查核該府地處邊徼兵燹迭經治理維艱一切整頓撫綏均關緊要非熟悉幹總之員弗克勝任經並撫臣督同　臭兩司　內地知府內住家遴選非現居要缺即人地未宜一時實無可調之員伏查定例應調缺出以現任人員調補如無合倒可調之員准以候補正途人員題補登因茲查　　先補用知府熊壽山年五十四歲江西南康府安義縣人由增貢生咸豐七年在本省襄辦團練捐輪軍餉八年二月奏准議敘以通判　是年七月遵籓餉例改捐知縣分缺間用十月掣選江蘇六合縣知縣十一月初二日引　見本日奉　旨熊壽山着調補廣西思恩縣知縣欽此九年七月到省適石逆　　省　防守出力　保十年五月初五日奉　旨熊壽山着以知府用欽此是年六月捐升同知離任歸部不論雙單月選用復隨營總理兵粮克復知州案內　保九月二十五日奉　旨熊壽山着賞加知府銜銀欽此十一年在桂林省城防剿出力復榖　保十一月十二日奉　旨熊壽山着仍以同知留粵補用欽此同治元年克復運塘隨營出力保奏七月初四日奉　旨熊壽山着賞戴花銀欽此三年九月委署思恩府知府五年十月題頭龍州理苗同知六年三月開訃丁母憂因首肅清思恩府屬案內出力保奏六年五月二十四日奉　旨熊壽山着俟服關後免補同知以知府　先選用欽此嗣奉部咨查該員於未　到准補龍州同知部文先經丁憂俟服關後免補同知以知府仍歸原省　先補用所請歸都選用之處應即更正等因咨行遵照嗣丁母憂服滿接丁父憂均經報明起復詳咨各在案光緒元年八月奉札調赴金順差遣委辦淮北督銷兼正陽應厘局務二年遵例在皖省捐局報捐三萬升銜奉給執照　備三年　　同里遵例請咨仍卦廣西原省　先補用於五年三月二十七日到省委辦軍需報　善後各局提調旋奉調赴東差委是年七月十一日奉　旨熊壽山着簽往廣東差遣委用欽此因有經手要件尚未　程赴東查該員才具種練　實無蓋能耐姻瘴以之請補鎖安府知府實屬人地相宜與例亦符據藩司范梁梟司　駿會詳請奏前來理合專　具奏籲懇　天恩伏　邊　屬缺緊要准以傳先補用知府熊壽山初授鎮安府知府於烟瘴要區可收得人之效如蒙　俞允俟廣西善後事竣再行縣例給咨送部引　見至該員係軍務出力保舉奉　旨以知府補用之員今請補缺毋庸查敘　罰合　陳明謹會同兩廣總督臣張樹聲恭　具奏伏乞　皇太后　皇上聖鑒訓示謹　奏軍機大臣奉　旨吏部議奏欽此　○○張樹聲簽片　再署韶州府知府萬方輝調省差委所遣韶州府知府篆務應行委員接署查有試用知府邵承慈精明勤慎堪以　理據調任河南布政使現任廣東布政使覺調成　會　廣東按察使張銑會　前來除檄節遵照外臣等調銜例附片陳明伏乞　聖鑒謹　奏軍機大臣奉　旨知遣了欽此 
[浙省撫請事宜] ○八月二十一日運司惠稟安　署中協陳　知奉委監修憲　武聖宮工程本日開工　陳　　由京　放來省　新選乘縣潘彬由京領憑來省　候　布理問桃天佑巡檢張世鐘俱由京勝着來省　縣丞龍景標稟　　司委署龍游豎丞　○二十二日刑部主事嚴慶自烏鎮來省拜會　○二十三日請出忌辰龍牌設香案供奉大門　知縣徐先　稟知本日京餉釘鞘寄存处庫　候補縣丞徐廷動稟知藩司委署餘姚縣丞事　○二十四日午堂勘審各縣人犯餘杭董間葆　縣周阿耀仁和王阿大三　訊問口供縣　堂 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
