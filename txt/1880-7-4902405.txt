# 1880 - 7 - 4902405

 

Page 1

 
 
[畫幅出售] [  本館啓]  
　　啓者本館所辦來之各種新奇畫幅價値格外便宜而畫則無一不工實爲中國從來所未見其價如中國畵足値二元者本館只須五角可賣中國一元之小畵本館只須一角五分可賣而畵法又極神妙較勝中國畵不止數倍此爲衆目所見詢之丹靑家可共証也按照本館現定之價如往英國零貿須加二三倍不等更有一妙處中國之畵數年後便要落色此畵卽數百年仍顔色新鮮不稍𠮓易故可視爲傳家寳也本館所辦本不甚多想除此更無有價廉而物美者諸君子如欲購閱望速來爲幸 
[黃溜冲沒銀鞘論]  
　　本月初四日邸報鈔有山東撫周中丞奏聞江西委員領解九江𨵿稅銀兩於行過東阿縣境時突被黃溜冲沒銀鞘六號計銀五千九百三十兩據報飭委查辦等情一摺其如何行走如何冲沒各情形尙待查明始知㡳細原不能預擬凡情之眞僞然就事論事此案不無可疑也計其所過境界此大批之餉銀自是由河道而行不由陸路也然裝船之時黃溜之漲消雖不能預揣而知而沿途地方向例添派護送夫役防範不爲不周卽使中途橫漲但舟不掀覆卽無銀鞘落水之理蓋銀爲重物河漲縱甚舟浮水面僅不能施鎭定之力而任其搖　也銀鞘豈卽滾出舟外隨波而去乎而况釘鞘至六十一號之多又爲餉稅重欵舟中必有安砌一處之法並不零星分散隨意抛置又可知也若水力彌大舟被激盪以致鬆而罅漏水漸灌入當奔流倒海之際不暇彌塞則一二時許舟中水滿而銀身又重漸至沉落恐六十一鞘均逐洪流無一而能保也就令舟被沉陷銀總不出舟外逾時撈取全數皆在亦必無獨缺六鞘之理况河流有時而猛河身通年皆淺又未必卽沈乎不沈卽不得冲沒不冲沒又何有於六鞘而稟報乃若是焉吁可怪也周撫摺中謂印委各稟情節不甚相符故待查辦而後再奏未嘗不以爲疑然可疑者固不在稟報之歧異也夫銀鞘解京咸同以前月不知其幾起厥後以軍務之故道途梗塞凡屬解欵槪由票號匯兌到京仍以現銀上兌行之旣久京中商號亦有借現銀上兌而卽領出以存於號內者及有他欵則再以此銀過兌輟轉出入銀止有此幾萬而可以充解數十欵於是外省亦羣以領解爲累無欵不以一帋到京而解餉遂爲美差近年部員奏請復舊以爲京中銀㡳愈缺部庫存儲日少非所以重根本故令嗣後解餉皆以現銀到部奉　旨允行在案然外省起解終属不能畫一若照依成案領解現銀而此等初水冲沒及沿途遇盜諸案又各紛然錯出矣尋常被盜之案但須督撫一言謂查明該縣是日果有被刼情事並非該員別有獘端則不特所失銀鞘可以免賠而且委員並無處分卽有處分亦輕而又輕無𨵿得失故領解之員從無因道船之險而辭差不去者若夫被黃溜冲沒如此案情形者則東省不知有無成案假令查明確係冲沒不由裝㸃不知作何辦理將援盜刼乎抑令賠繳乎吾意此等案情旣經禀報無論眞僞總以爲實有其事而且　處必從寬减斷不以其非盜劫可比而特令賠繳也蓋委員奉到此差跋涉固云勞矣而且沿途防護動輙驚心不過路費一項能自節省可以贏餘而巳至於部費等項則所解是銀端不及解貢物解皇木之多可以掉我三寸舌而省之以肥私槖也旣無沾染豈堪賠累故上憲委曲周全務令無所損而後巳此可必者也然余　情果眞確誠属無可如何特該委員之心以爲無所盈餘沿途撙節或所過地方應派防護夫役一槪辭之而折收津貼路費焉則是黃溜盛漲之時同舟止家丁一二人舟子纜夫八人至十人而此外均納之腰槖又何怪其挽救無術而遽以失事也然則委員誠難辭其咎矣此等案情上司每存開脫屬員之心然吾謂別有情弊同不宜稍示寬縱以致效尤者踵接而起卽無情弊而疏忽見小之過亦不可以不懲若槪從其寬吾恐近來盜蹤徧地直無處不可失事而况黃河冲激瞬息直奔埽垻尙難隄防則舟中更無所恃設値事機巧合之際不遇險而以險告且不盡漂而以盡聞不幾令各省解京之銀十九不能到京乎嗚呼此豈一人一事之得失也哉 
[恭錄　諭旨]  
　　○十一月初五日奉　旨張楷轉補左春坊左中允張端卿補授右春坊右中允欽此○初六日奉　上諭本年各直省辦理秋審人犯經刑部由緩决攺情實者四川省多至五起山東省多至六起該督撫並臬司於秋讞重犯未能詳審核議均着交部查明分別議處嗣後各將軍府尹督撫等務當督同所屬遵照定例酌核案情悉心究擬固不可失之刻核亦不可惑於救生不救死之說故從輕減總期執法持平無枉無縱用副明愼用刑至意將此通諭知之欽此○初七日奉　上諭前據張樹聲奏官軍搜擒首逆李揚才情形業經降旨宜示兹據該撫奏稱現經提督馮子材將李揚才訊供解省請旨辦理等語逆首李揚才以武職謀叛輒 
 
 

Page 2

 
 
敢紏衆出𨵿肆擾越南奪隘踞險杭拒官軍實屬罪大惡極現在旣經擒獲着將該犯卽在廣西省城正法並傳首越南地方懸竿示衆以昭烱戒欽此同日奉　旨　穆宗毅皇帝實錄聖訓告成着於十一月二十五日受書御殿各該衙門敬謹預備欽此同日奉　上諭現在恭纂　穆宗毅皇帝實錄業已告成恭進時應泒貝子公以下宗室官員分司　捧親王郡王貝勒等左右護視以昭䖍恪着宗人府會同禮部查照同治年間禮節敬謹具奏欽此同日奉　旨現在　穆宗毅皇帝實錄聖訓告成前期一日總裁等官恭捧全書至保和殿陳設後値日護軍統領會同總管內務府大臣謹　殿門多派官員於殿門外周歴照看尙不足以昭愼重是日着御前侍衞乾淸門侍衞大門侍衛不値班各員內泒出二十員於殿外前後輪流坐更小心照看不准在彼燃㸃烟火以專責成欽此○初八日奉　上諭御史章乃畬奏仕途太雜請飭中外大臣嚴加甄別一摺現在部院司員以及外省道府以下各官仕途擁擠難保無庸劣之員濫竽充數自應嚴加甄別以兾逐漸澄淸所有部員學習三年期滿着該堂官認眞考試嚴定去留毋稍遷就至各直省試用人員着該將軍督撫凛遵本年十月十六日諭旨切實考核不得視爲具文欽此同日奉　上諭御史章乃畬奏捐納人員驗看請嚴定出結章程等語着該部議奏欽此同日奉　上諭御史章乃畬奏浙江長興孝豐等縣招墾荒田外省流民乘間侵奪業主轉相逃避不敢認領加以胥役浮收以致客民愈多土著愈少並稱江南等省恐亦不免此獘請飭查辦等語軍務以後招徠開墾全在地方官辦理得宜庶農民可期復業而流民不致侵佔若如所奏情形將來喧客奪主流弊滋大着該督撫督飭該管道府認眞查察如有客民侵奪及胥役弊混等情卽行從嚴懲辦以杜獘端而安良善欽此 
[琉效日言]  
　　○日本渡基澳初冶善賓日報云琉球前王尙泰將於渡基澳設立書院以教其舊臣子弟學日本語言文字聞不日將遺五十人由琉球至彼送入書院肆習或謂琉球王之爲此抑何無志之甚哉其殆以爲此間樂不思蜀耶不然聆異國之音祇益悲思耳衛侯效楚　而終於失位然則琉王之復國不其難哉 
[新婚自縊]  
　　○杭之下城譚某者素在綢莊爲業性　直而迂父母早故依叔嬸同居叔爲之訂婚於秦氏甫於九月卄六日完娶一切費用共需三百餘金皆叔氏挪移湊集而譚則不名一錢也杭俗新歸自滿月後必須歸寍或留居半月一月不等故譚婦於十月念六日囘母家然譚之婚事雖畢而其叔所移之各款逐漸皆須了結前以新婦在室未便與姪顯言兹値滿月後婦已歸去因與姪通盤籌算責償各欠乃譚則但戀新婚之樂不謀避債之臺轉若事不干己者叔雖恨甚而亦無可如何本月初五夜叔以年事在邇又與言及前欵作何理處且詔以家室旣成一切食用尤賴營　譚不惟不與辨商反以惡言衝撞其叔不禁氣冲牛斗始則恨其無能繼尤怒其無禮遂將姪外衣褫去取紡絲架上之木板一塊用力笞撻滿背俱靑譚究以叔父之尊未敢回手任其毒打亦卽回房悶臥爰解腰間束帶自懸於床柱之上迨至次日午後始爲家人所覺急爲解救已四肢僵冷下便洩矣其妻在家得信紏集母家多人號泣而來向其叔嬸拚命誓不俱生幸賴衆親族竭力調停將所有田里房產等租令其叔分出一半給婦爲終身守節之資議後即行書券畵押收殮成禮始得寢事譚自完姻至死剛四十日故聞者皆爲嗟悼也 
[矜䘏災民]  
　　○客有從杭垣來者言及上月二十三夜江千厘局旁草棚失火斯時西北風正大頃刻間將卄八家草棚焚爲灰燼其中所居者皆窮苦平民當時呼男索女扶老携幼之不暇何暇顧及雜物次日天氣極寒被災家屬無可棲止呼號痛哭聲徹遠近幸厘局總辦兪紹增太守慨捐薪水銀撫䘏着地保查明人數計共大小一百零三名口每人給大錢五百文局中諸司事亦各捐薪水錢二三千文値有受災最　及孤老無依者又酌加數百文或千文不等統帶砲船買叅府之夫人亦捐資洋二十元按戶分給是處衆善士共解腰　資助由是號寒啼飢之聲得以少息並聞厘局中有傅周二司事一係徽州人一係江西人平日更勇於爲善人皆傾佩此次䘏災固由兪太守與賈夫人之力居多而傅周二君亦與有力焉以上皆客之所述本舘固未目擊情形而有善必揚或亦足備人之觀感也夫 
[獵獲野猪]  
　　○富陽山鄕時山野猪損害禾稻經汛弁募得精壯獵戶十數人差戰兵阿香隨往搜捕旋卽獲到野猪一雙豹一雙猪重約四百餘斤初九日解至撫轅騐賞中丞犒洋二元以獎其能 
[油價甚平]  
　　○章門自　歲以來油價每担貴至八兩有零今歲夏秋雖稍平然亦在七兩以外貧窮之戶不敢焚膏緞晷也刻下驟跌至四兩七八錢居民皆便從此明燈相對不愁斗室如漆矣聞緣茶菜二子秋成皆稱十足來源正旺恐將來尙須跌價也 
[更夫遭殃]  
　　○章江辦理冬防聞巡局出示令各叚棚欄二更後卽須封鎖各管叚員弁查察遇有未卽遵奉者皆惟更夫是責在更夫固不敢不以時封鎖矣然或官紳　客昏喪延賓勢不能處處留髠家家投轄歸途遇阻或卽痛打更夫又或差役家丁游民蕩子三五成羣橫行無忌偶爲攔阻勢必動拳計其所能禁止者　貿易中人及安分居民而巳是遵與不遵更夫無勿受責也故令初下時徹夜惟聞更夫號呌之聲不辨其爲何項人所敲撲數日後果各處滋閙近聞又攺一令矣 
[過渡爭閙]  
　　○江西省垣自出廣潤門至　洲中間一水盈盈藉舟以濟故設有官渡有甲乙同時登渡乙以忘郤什物在某鋪回身往取旋有丙至丙則某署差役固虎威而狐假者也甫上渡卽催速開渡子稍爲遲回丙卽拔槳自櫂甲謂爾何事而不能稍緩須臾丙 
 
 

Page 3

 
 
謂爾何故而必欲稍緩須臾於是申申相詈兩不相下繼而乙至甲更不肯稍讓幷力一推丙遂砰然下水幸而河涸小划子亦多立卽救起而甲乙巳早登彼岸矣丙乃踉蹌追往未審以後如何了結想甲乙不免小有破費也論者謂丙禍固由自取而甲亦太覺凶暴設竟淹斃不幾以一朝之忿忘其身歟 
[小忿致傷]  
　　○城內淘沙塲有開老虎灶之某甲前夜向茶客某乙索取茶錢百文兩相爭執甲誤踢乙小腹傷頗沉重當關照地甲延醫調治聞乙巳祗存一息不知能無碍否也 
[輪船渡賊]  
　　○前日有浦東口音人到爛泥渡某京貨店購買白小毡帽二百个付洋五元令店夥開具發票送至輪船找價店中隨令學徒同往及至浦江某輪船旁彼卽提貨上船令學徒候於擺渡小船上候久無音因上船詢問輪船人云刻有人手提白小毡帽二包發票一紙來問張姓人回伊無人買帽彼隨向左邊另呌擺渡小船往浦西而去矣始知遭騙痛哭而回若輩伎倆愈出愈奇各店鋪可不愼乎 
[初訊婦女欠逃案]  
　　○昨報列婦女欠逃一案兹由陳司馬覆訊據　源珠寳舖徐菊園信昌珠寳舖陳宗浩及經手之掮客周南仲張良卿賣珠寳之婦人華季氏趙吳氏朱薜氏等各禀稱經手珠寳交與金利川之妻汪氏卽五妹共計價値洋七千餘元而汪氏避匿前日在路經華季氏等扭住金利川交捕搜出押票三十二張計押本洋三千餘元云云陳司馬檢閱押票均係同日典押勃然大怒拍案問金利川銀洋何在汪氏何在答稱汪氏常住在妓女張素卿家前日我與見而問彼各欠如何料理伊云有押票三十二張我以料理各戶可畧便宜是以將押票收執問伊現洋伊卽坐車稱至陳與昌絲棧收銀別後路遇各欠戶被扭至松風閣吃茶及令人至張素卿及陳與昌處詢問均稱並未來過致被交捕送案是實現在並不知妻下落亦無通弊情事司馬卽喝令掌頰五十下金仍無供復責手心八十下仍不　又命掌頰責手心共至三百餘下金稱實在不知汪氏下落供來供去總是此幾句供詞陳司馬謂打來打去總是此幾樣打法司馬又謂原告徐陳二人云汪氏係一婦女經手人亦係婦女居多何致被取去如許珠寳不愼之咎自亦難辭原告俱禀稱初時皆現洋交易今始知其有意呑蝕移東補西也陳司馬隨將金利川管押飭差立傳張素卿再行訊究華季氏趙華氏朱薛氏均予交保候質 
[借錢討打]  
　　○剃匠周洪元至英公堂禀稱歇夥江德泰常向楊定發索借　擾屢勸不依昨又爭毆由捕送究楊供同周江則稱以後不敢滋擾惟求恩典陳司馬隨判責江八十板 
[拾票得糕]  
　　○殷守明至英公堂稱家開年糕舖前因失去糕票十紙每紙洋一元曾列新聞紙掛失今此人持票取糕爭執之下由捕送案新聞紙呈閱　者榮供糕票是路上所拾今求恩斷陳司馬將糕票提一張給董餘交殷收歸完結 
[營兵失婦]  
　　○昨日法公堂據湖北楚軍營九隊忠義親兵陳春盛投案禀稱向在營中當差同治九年出資娶婦邢氏生有一女今已六歲本年九月間邢氏帶女私與李良才逃𨓜到滬經友人道及故告假從漢口來申尋訪前日在法馬路合德里路過見親女在門前遊戲偵知住處報捕將李良才及邢氏送案請斷並呈婚據湖南人李良才供稱素在廣東爲客棧夥今在滬地新北門擺水菓灘度日邢女的是妻子並非拐誘邢氏供稱李良才的是親夫前被兄長價賣與陳春盛小女並非親生是陳螟蛉之女今遇親夫似應從李不願從陳媒人婚帖俱在山西問官硏詰一味支離遂着移縣辦理後據原告陳春盛稱若到縣署恐覊時日請歸公堂辦理張司馬因着暫押俟由今日捕房再訊 
[好賭罰洋]  
　　○前報列包探被告一則禮拜六下午當據蔣士龍王大有王雨田陳左才劉阿林同到法捕房原告胡春福亦至經法捕頭畧訊卽將蔣等五人暫押昨解法公堂訊理先據原告胡春福供訴向在鐵廠作銅匠與王雨田素相認識彼有年糕票二張每張一元囑爲代銷放在我家禮拜五午刻來取洋元我稱未曾銷去旋卽約往眠雲閣吃煙見有陳左才一人獨自開燈雨田卽與同榻繼有馬夫阿林蔣士龍及王師爺陸續到來王雨田復將法包探徐少亭顧永發喚到指我犯竊如不趁早料理當卽送官各人咸來解勸着我出洋四十元當時有口難分祇將金戒指二个重三錢脫下懇王師爺扺得洋六元八開洋三十三元由我交徐少亭烟錢無資脫身上馬甲交劉阿林手質押尙少洋三十一元約於次日仍在眠雲閣交淸由王師爺作保張司馬訊以王師爺何人稱卽是王大有也旋據陳左才供禍因本年十月初十日春福來約我到德元舘小飮又到麗水臺後妓家春福取出骨牌稱與手談消遣復約同趙小老虎等共計六人我輸去洋五十一元不容翻本遽爾停止此亦無可如何後有友人謂胡是牌九司務心實不甘前日在眠雲閣遇見說及前情春福自知理屈愿償前輸之數三成然祗虛言也王雨田王大有等均稱並無金戒指及馬甲抵洋等事問官亦深悉其細著將胡春福前贏之洋五十一元繳案充公枷示至年底釋放王大有蔣士龍劉阿林王雨田陳左才旣稱是生意中人但與牌九司務同淘亦非安分之輩今姑念初次從寬每人各罰洋三十元以充善舉限於月底繳齊設若不願亦著荷校一月罰辦聽其自擇法包探逢此等情事不先稟捕頭咎由自得著各罰一月辛工嗣後當謹愼當差毋再選事 
[車主無告]  
　　○昨日各東洋車主仍赴法公堂投遞公稟中外會審官諭以此歸工部局議定不能核減如有不願儘可不到法界推行毋須多瀆 
 
 

Page 4

 
 
[蘇州桃花塢賑寓自十一月初六至十五日止補換收票淸單]  
　　○　字　三十九號無名氏二元　興無名氏一元又一元又一元馬錦繁四元陳繼玉一元陳文采一元陳　卿一元冐銘棠二元江　靑一元虞良甫二元葛懷　一元沈　　手　　四元沈　　　十六戶五元五百文思樂書屋三元蔡少階五元陳登瀛三元袁斗垣三元韓爵廷三元李雨亭二元劉松筠二元周　階二元謝俊　二元粟　廷二元至　　二元　　　二元　　山二元陳東陽二元浙員外江緝私水師右領　副哨等十元敦厘堂廿元無名士十元署右　游府吳四元　右守府千把外委念四元孫手無名氏五十元○華　　　　　一元宋增廢二百文笑記沈少岩　式如　庭山各五角　　子五百四十五文仁和庄四百八十文魏鍾玉一元○天字册京都交來德三氏京平　五十　　　　京平　　五兩華必樂京平銀念五兩歐理　京平銀念五兩　利幹京平銀念五兩濬源書屋京平八兩復復軒京平四兩怡　　京平二兩嘉　　京平一兩學　　　　六兩一　敬　堂漕平六兩一錢敬心堂漕平六兩一錢有恆堂京平五兩來鶴堂京平五兩濬華館京平二兩居　齋京平二兩樂安室又二兩槐　書屋　二兩敬　堂又六兩陳　仙館又四兩新語堂又二兩則古昔　京平五十兩炊英吟館又二兩　初仙舘又二兩悟雲草堂漕紋九錢六分徐遊卿朱德　李曉源余　珊四戶各　紋一兩一錢五分倪夢白又十一兩五錢二分○靑字册葉元豐四千八十六文𨻶源來二千六百八十九文汪恆豐二千九百四十六文錢公茂四千七百三十四文陳源盛一千六十　　　發茂五百廿二文協豐一千七百五十八文恆記二千四百九十二文仁記二千八百十六文支同昇一千五百文呂裕泰七十四文莊德茂四千九百四十八文王用記八百十文郭義泰二千六百七十四文義昌四百五十二文顧復興四百六文啓昌六百廿八文協號一百三十四文　號一百五十六文金大成七十四文孫　茂　百廿二文　　八百廿文姚德順一百五十二文日升三百九十文張恆盛卄四文禺復興三百廿文乾大六十文支靜菴五十文熊德源七十文　萬豐四百二文正隆三百三十四文萬　二百四十六文德源一百七十八文信昌五十文同興一百三十三文 
　　此稿未完 
[光緖五年十一月初五日京報全錄]  
　　宮門抄○旨一道錄前○御史文　奏請整頓吏治夾片○又　奏翰林升轉引　見其名次前後請飭遵定例夾片○又　奏蠲免錢糧之賸黃勿由驛頒發夾片○漕督文　奏運司道員著有微勞請　飭部從優議叙夾片○十一月初五日吏部翰林院正黃旗値日無引　見○熙拉布等各謝調授缺　恩○岳林謝授武備院卿　恩○河南按察使豫山請　訓○內閣呈進冬至賀表○又奏派騐放之王大臣　派出禮王　靑藜桂全朱智○兵部奏派揀選營員之大臣　泒出恩承文煜潘祖蔭志和麟書殷兆鏞宣振程祖誥○沈中堂請假數日○召見軍機　豫山　○○文鐍片　再順屬州縣拱衞　京師必須治理得人乃可爲天下吏治之倡近聞順天吏治一壞於同通之鑽營再壞於市儈之猥雜三壞於委署之偏陂順天設四路同知四員京通判一員皆非同通應補之缺近年工於趨利者以數百金納職同知通判分順需次鑽謀保舉求署州縣一經得缺便卽過班以其貪婪所得或置田產或開店舖置例禁於不顧如候補通判現過班知州王堃候補通判石賡臣其尤著者也查王堃籍𨽻江西本係通州瓷器舖小夥納職典史續捐通判知州歴署治中糧馬通判及各州縣十餘次曾署通州卽在通開泰和瓷器等舖曾署大興縣卽在京開靑雲齋翰寳齋紙舖又置買前大學士王鼎房產石賡臣則於署宛平縣後在順義縣置買田產衆所共知無能稍諱順天候補中有瓷器王茶葉蔣之稱其稱茶葉蔣者係在京開茶商之候補知縣蔣嘉泉　榮順聚等字號有開於未仕之先者有開於　仕之後者均未經聲明順天委署州縣各缺有卽用知縣分順多年而不得一署者有捐納各班到順而屢署不休者現署三河縣之王堃十餘年來連署各缺是爲明証前府尹周家楣深惡痛疾曾於上年十二月間單銜　奏叅王堃自知衆論不容於本年四月間在寳坻縣署內揑病請假周家楣甫經去任王堃卽行起病現又署三河縣王堃之親女爲現任寍河　丁符九之兒媳王堃因同官東路揑稱親女爲姪女丁符九貪戀優缺匿不聲明何其詭譎取巧查同通佐貳委署州縣服官省分經商　產兒女姻親同官一府俱屬有干例禁若王堃等之種種玩違安望其廉潔自持奮圖吏治耶相應請　旨飭泒認眞查辦以正官常並請　飭下順天府嗣後遇有州縣缺出無論輪委酌委總須爲缺擇人秉公委署其利徒市儈槪予㯽除至無缺可補之同知通判專事鑽營無裨實際槪令回直當差由直隸總督嚴加甄別庶吏治肅流品淸而順天仕風可攺觀矣謹此附片具　奏奉　旨己錄　○○文鐍　　再翰林升轉定例每有坊缺吏部將俸深在前之二十名帶領引　見請　旨簡用乃自有保舉開列在前名目其名次在後者卽列　俸深之前而俸深者遂積至十七八年尙不能升轉一級上年經御史孔憲嗀請將保舉開列在前者須入二十名內始開列蒙　飭部核准在案惟第以二十名爲限而蟬聨不止俸深者仍不免積壓夫詞臣之纂輯雖有微勞要皆職分之應爲之事而卽以此超前越後俸深者殊覺向偶臣查內閣侍讀六部司員補缺勞績與資深者皆相間輪用而翰林獨使俸深者升轉無期恐非　國家培植人材之意相　請　旨飭下吏部倣照內閣等衙門補缺妥議章程嗣後遇坊缺引　見時其開列在前者卽巳入二十名亦必與俸深人員各自開單　　旨相間輪用不令牽混則升轉　出大公而人材不至淹滯矣臣爲翰林俸深人員積壓起見謹此附片具　奏奉　旨巳錄　○○　鐍片　再地方每遇水旱偏災　朝廷蠲緩錢粮所以勤恤災黎也乃地方官利于侵呑矇混往往壓擱賸黃昭當徵比臣聞上年直隸　强等縣頗有此弊訪之各省亦皆不免又州縣經徵錢糧例分上下忙原所以寬紓民力乃不肖州縣自便私圖不恤民　往往將下忙縮入上忙一倂追呼臣聞今歲順属州縣有此情形訪之各省亦所常有而本年山西太平等縣爲尢甚竊惟小民或飢饉之後而望澤殷或靑黃不接而　未逮卽加意撫綏猶恐無補何能任貪劣之吏再蹙民生相應請　旨飭下各督撫如遇有蠲緩　恩旨謄黃勿庸由驛頒發務專妥員親齎　各州縣眼同張貼咸使周知毋任舞弊倘委員扶同延擱倂予嚴叅其上忙錢粮啓徵時務責令該管上司嚴密查　如有連下忙合倂追比者立予嚴懲該上司容隱瞻徇倂行叅處庶州縣咸知儆懼不敢肆意誅求矣謹此附片具　奏奉　旨已錄　○○文彬片　再兩淮運司歐陽正墉於支應浩煩之際籌解河　按額無虧去歲伏秋大汛得以及時搶護大工平穩洵屬力維大 
 
 

Page 5

 
 
局三品銜新授江安粮道師榮光前署淮揚海道王　翎於去歲擔險時派查要工事事核實亦属著有微勞可否仰懇　天恩俯准將運司歐陽正墉前署淮揚海道王　翎交部從優議叙道員師榮光　賞給二品頂戴之處出自　逾格鴻慈謹附片具陳伏乞　聖鑒訓示謹　奏軍機大臣奉　旨覽欽此 
[浙省撫轅事宜]  
　　○十一月十九日牌示仰高安縣請襲　騎射余連鴻知悉卽於本月二十日備帶步弓來　由巡捕官帶領聽候本部院騐看發　毋違特示　藩司　差人禀知　委督辦厘捐局差　西　同知邢禀辭赴地甯通判　禀判補用同　　　詳禀見辭赴滬　　　縣　禀知赤　埠前詣丈　　地一案　日　署　大挑縣良經　鎖杭府委催蘆山南　差　　　縣丞　壽禀辭赴任補用府　　大使洪平　縣示馬　從九品畢永濓禀辭赴　局何金　　　委海　石門二縣催兌差　縣丞　蓉　辭赴　　厘局差　○二十日記名道張補　道李　　俱差人禀　　委厘捐局務　　　衙捐府解煜來省禀到禀安補用府李景曾禀見辭回　　厘局　同知胡義賞　　　俱禀見卽辭赴滬　卽用縣林乃　奉　委杭　催　項差補用縣黃玉瑩禀見辭赴滬局　洪　禀見辭赴滬並解經費　楊和塤奉厘捐局委襄辦文案差叩見　楊正　奉　委湖　　德安三縣催兌差　縣丞蔣汝翼主簿張　鄜從九品吳廷楨陳鍾近未入沈春榮俱禀赴滬　從九汪昌熙銷　進軍餉　省禀到五品銜候選州局沈　良自平湖　來省禀安　　安丞襲雲騎尉余　鴻候騐看 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
