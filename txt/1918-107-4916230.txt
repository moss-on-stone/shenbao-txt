# 1918 - 107 - 4916230

 

Page 1

 
 
   
 
 

Page 2

 
 
時評 
[議席上之五端（冷）]  
　　觀段氏在漢議席上所發表之五端實無親自至漢之必要也意者至漢之故殆在未詳之第六端歟 
　　盖解釋交涉命一親信人往可矣設電滙軍用機關交通財政部人員之事也援川圖粵以及趕造軍械以電商之以令命之均無不可若派一軍務會辦則更事之甚微者矣故曰無親自至漢之必要也 
　　然則所謂未詳之第六端者果何者欵 
[命令]  
　　四月二十三日大總統令海軍次長劉傳綬因病呈請辭職劉傳綬准免本職此令 
　　又令內務總長錢能訓呈准湖北督軍兼省長王占元電陳江漢道道尹趙基年請予免職趙基年着免本職此令 
　　又令調任張履春爲湖北漢道道尹此令 
　　又令任命孫振家署理湖北荆南道道尹此令 
　　又令任命何筠慈署薊楡鎭守使署參謀長此令 
　　又令陸軍總長段芝貴呈察東鎭守使署副官長王文濤久病未愈懇請辭職應照准此令 
　　又令陸軍總長段芝貴呈請任命　菑秀爲察東鎭守使署副官長應照准此令 
　　又令渾寳惠晋給二等文虎章此令 
　　又令方濟川晉給三等文虎章此令 
[專電]  
　　北京電漢電稱段在會議席上 [T13 ]一 [/T ]解釋中日交涉內容與第五項無關 [T13 ]二 [/T ]定在漢設電滙軍用機關派吳鼎昌葉恭綽籌備 [T13 ]三 [/T ]援川圖粵仍積極進行 [T13 ]四 [/T ]兵工廠加工趕造前敵應用器械派曲同豐陳文運駐廠監督 [T13 ]五 [/T ]予吳佩孚以湘省軍務帮辦 [T13 ]六 [/T ]未詳（二十四日上午十二鐘） 
　　北京電段定二十六回京 
（二十四日下午四鐘） 
　　北京電報載段已商准前敵將領發行軍用手票額定五百萬就漢設總機關於中交兩行凡兵士憑寄家用不取滙費 
（二十四日上午十二鐘） 
　　北京電路局消息合肥准二十三夜十時由漢啓行二十五午前抵京（二十四日上午十二鐘） 
　　北京電國院接西林等調和電參陸處即開急會决定貫澈武力解决立電各省督長勿持和議（二十四日下午六鐘） 
　　北京電閩督電告浙師全數抵厦日內即向潮梅進攻擬親赴前方督師署務交參謀長代行 
（二十四日上午十二鐘） 
　　北京電贛督電告贛軍頭隊已抵南雄養日拂曉進攻軍事尙爲得手（二十四日上午十二鐘） 
　　北京電盧駐京辦事員登報聲明盧未與岑張合電主和但天津熊梁及國務院確巳接到巧電（二十四日下午四鐘） 
　　北京電海部擬設海軍副司令即以杜錫珪升任 
（二十四日上午十二鐘） 
　　北京電唐繼堯於五日前由貴州畢節移駐昭通王天縱現與南軍合擬攻陜（二十四日下午四鐘） 
　　北京電中央忽接滇督來電報告天主敎在滇購置不動產請交部設法防禁（二十四日上午十二鐘） 
　　武昌電奉軍五十四六兩旅已到（二十三日下午五鐘） 
　　武昌電第五路養日克復衡山左右路復佔茶陵永豐現攻衡陽寳慶（二十四日下午五鐘） 
　　武昌電段昨來省赴歡迎會 
（二十四日下午五鐘） 
　　香港電北軍取道始興仁化攻韶韶城已閉每日僅啓門一次以供出入李烈鈞林虎均有由高州率兵回省往禦北軍之說（二十三日下午四鐘） 
　　香港電軍政府委任某員任粵漢鐵路督辦莫督軍亦派員任此現該路由二督辦管理 
（二十三日下午四鐘） 
　　香港電張開儒李根源報告巳於二十一日克復南雄戰事仍在進行中（二十三日下午一鐘） 
[外電]  
　　北京電廣州消息謂陸榮廷並未逝世刻駐南寗健康如常逝世之說乃由廣州安雅報登載傳出其記者被控散播謠言已爲警局所拘（二十三日） 
　　北京電據確實消息段總理之赴漢乃欲使北軍各司令注意鐵路運兵事宜而使交通停頓愈少愈佳並以政府所巳供給之欵進攻南軍中央政府目下財政地位未能應付前敵各司令之任意索欵換言之段總理擬勸北軍各司令視此次戰爭爲恢復中央政府威權之役而非圖利之役 
（二十三日）以上路透電 
　　哈爾濱電昨晨西米洛夫大佐之支隊未戰而占大烏里車站該處紅旗軍一小隊匆遽退至波爾齊亞波爾齊亞現由過激黨防守雙方防查間諜甚嚴不日恐有衝突此間數俄報之記者代表讀者二萬人聯名上書英日法領事謂受協約國輔助之各軍隊近在哈埠屢有破壞法律之舉動請速禁阻免使俄民誤解協約國之眞正目的云云（二十三日）字林報 
　　北京電據某方面消息段派及反段派之暗鬬依然未絕此次天津開全國商會聯合會之背面黑幕中有利用之者依其和平之主張反對段之政策雖努力煽動反段之熱忱然段派仍保持其勢力而今日之此等運動是否能生幾何影響一般人頗視爲疑問云（二十四日） 
　　北京電李純曾電推薦王廷楨爲剿匪督 
 
 
 

Page 3

 
 
辦國務院復電李督軍云目下將先徐州之張文生暫任俟决定後即任命王廷楨云 
（二十四日） 
　　北京電關於新聞紙喧傳之中日交涉由南方督軍屢提質問故一般觀測者恐段之地位爲之影響此次段氏之南下對於此眞際期可釋誤會然至於鞏固前敵將士之結束與振作士氣難立澈底的對南方策此間一般人士頗抱悲觀云（二十四日） 
　　北京電本日參陸辦公處因岑春煊等主張和議之電報特開會議巳决議貫徹武力解决主義卽日以參陸辦公處及國務院名義發密電於各省督軍省長而訓令之曰勿爲岑春煊等議和說所惑當一致堅持當初之方針以進行云云（二十四日） 
　　漢口電漢口會議之列席者曹錕王占元趙倜　有江蘇江西安徽山西陜西湖南奉天山東各省之代表徐樹錚亦列席（二十四日） 
　　漢口電段總理於昨日慰問武昌漢陽之軍隊及各病院之傷病兵並贈病傷之兵洋五千元（二十四日） 
　　廣東電北軍一營侵入南雄廣東當局急派駐紥韶州之雲南軍二營前往該地防禦北軍卽由該處撤去退至江西省之南安矣（二十四日） 
　　東京電傳聞新任日本外務大臣後藤氏男爵將本其所持議論努力從事於中國南北妥協之調停（二十四日） 
　　東京電日本新任外交大臣後藤男爵云余於外交之事毫無經騐事事有賴於次官以下詳細之說明至外交方釬則擬繼續前任外務大臣之方針而無所更改云云日本政界之一部對於新任外務大臣頗抱不安評語紛紛莫衷一是惟日本一般人士對於非外交官出身之政治家驟然出現占外務大臣之椅子頗喜其新例大致以爲平素以勢力家有聲於社會之後藤男爵必能刷新我外交界之情弊可不得言我國外交或將從此開一新紀元乎咸以一種之新希望期望新任外部大臣外務次官幣原氏政務局長小幡氏等已微露辭職之意但新任外務大臣正在極力挽留並預料日本駐外使臣中恐不免略有更動（二十四日） 
以上東方通信社電 
　　東京電本野　相之辭職固爲當然天下無有異論而後藤男之任外相則爲意想不及惟此審外相不出自霞關系統實爲新例亦多有喜爲打破舊幣者　一般人則以此番之交迭視爲現內閣餘命不久之前兆 
（二十四日）共同通信社 
[戰電]  
　　倫敦電今晚海格將軍報稱敵軍在哈美爾附近反坎白蘭對面拉巴塞運河南　斐擊失利敵軍占據菲斯土貝爾西北前鋒防營一座該營曾易手數次羅白克英軍陣線稍前進俘敵六十八人英砲隊曾與集於該地附近之敵軍交戰昨日天氣稍佳天空戰事更爲活動英飛機以炸彈二十三　餘擲擊敵陣線各要點且發機關鎗彈數千枚並擊落敵飛機十三架又逐走六架英飛機失蹤者五架入夜英飛機復以炸彈九噸半擲擊敵軍車站等處後均安回（二十二日） 
　　倫敦電今晚海格將軍報稱昨夜英軍戰於亞爾貝爾北面額得利俘敵六十人陣地亦前移英軍並戰於羅白克與維斯俠特亦俘敵多人英軍於方帕附近襲敵戰濠抵其輔助防線亞爾貝爾西面及自尼泊叢林南至伊泊爾東陣線之大部分敵砲隊殊爲活動英砲隊曾轟擊集於維萊爾白勒同勒附近之敵軍（二十三日） 
　　巴黎電陣線上之活動者以砲隊爲最偵察運動進行極力敵軍雖用大軍從事於此未獲效果敵軍兵力縱强然欲於各處取同等力量之攻勢恐未能行其兵力之消耗顯然易覩 
（二十二日） 
　　亞姆斯特丹電德國各報載有當道文告謂俄俘未能即回苦戰爭之際各項交通須供軍用運送俄俘回國僅能緩緩行之歷時必久云云是可徵德國决計留俄俘在德工作 
（二十二日） 
　　倫敦電俄國公報云俄政府通告德政府謂已下令俘虜營禁止因同　政見不同而施虐待至於營中所拘軍官自當予以在本國所享之特別權利並令軍官遏制反對德國與其聯盟國制度之運動（二十二日） 
　　倫敦電財政大臣巴拉勞氏今日下午在下議院提及預算案並豫以文告致國會表明一九一七年至一九一八年會計年度各項入稅與豫計數目之比較一九一八年至一九一九年會計年度陸海軍飛行軍與軍火四項豫算應用之數僅標明數目不能作準其他各項費用爲民政英金六千四百零二萬九千錢計增二百八十萬五千鎊養老金一千二百零八萬五千鎊工部與保險等九百六十一萬九千鎊敎育四千二百三十二萬五千鎊綜計費用共英金二千七百六十七兆三萬一千鎊巴拉勞氏提議凡每年入款達英金二千五百鎊者每鎊應繳額外稅四先令六便士（二十二日） 
　　巴黎電法國國會昨日開會議長所發之演說皆足徵明對於最後勝利抱有絕對信任並决計對於德國所行之罪惡須令予充分之報償（二十二日） 
　　羅馬電馬其頓意軍大本營戰報云星期六日拂曉意軍重創前　德軍並毀德軍防營一座（二十二日） 
　　華盛頓電參議院已將政府提出鎔售銀幣二百五十兆元之議案通過且將二百五十兆元改爲三百五十兆元 
（十八日） 
　　倫敦電銀市星期報告謂美國提議之法律恐將使銀價定於高率故此間銀市大爲穩固上海滙兌率稍有進步惟市價仍低於銀之本價（十八日） 
　　華盛頓電政府以議案提交國會規定戰時生棉最高之價每磅不得逾美金洋二角並授權總統得隨意增減棉價 
（十八日） 
[公電]  
　　曹錕報告收復衡山縣電各報館鑒頃據第三混成旅蕭耀南旅長馬電稱查敵軍以護湘關大花橋爲根據設有種種工事防禦甚力業經電禀在案旋接吳總指揮巧電開詢據俘虜云大花橋小花橋護湘關爲敵軍防禦根據工事堅固兵力頗勁並兩處各有大砲數尊等因而職旅所受任務係進佔衡山之白露山祝融峯而進攻之路經大小花橋岳雲關等處左側又有護湘關之險欲進攻衡山必先牽制該關方無左顧之憂旅長即於哿日黎明令陳　率步兵兩營山砲兩門牽制護湘關之敵自率崔　並騎砲各營進攻衡山行至荷葉塘即得確官密報敵軍約在二十餘名在大花橋小花橋一帶防禦當令崔團以一部對大花橋方向進攻以一部對小花橋方向進攻及至下午一時許漸攻近敵軍防禦陣地敵依據良好地勢加以堅固工事向　射擊拚命抵抗幸官兵奮不顧身激戰愈勇遂將敵軍擊退尾追至福田舖岳雲關而迭敗之敵復依地險作二次之防禦以　一時僥倖而我官兵乘勢作戰勇氣勃勃敵勢不支遂於當日深夜相率向衡山方面而退旅長即於是日黎明率隊遂將衡山之白露山祝融峯完全佔領是役敵兵傷亡甚多夥我旅僅亡目兵五名據陳團報告職團甫進至護湘關北端約距三四里即有敵蹤　現正欲勇猛進攻會我十團在我左前方之石灣渡江敵遂腹背受敵之勢遂向衡陽方面引退職團遂將護湘團完全佔領五旅亦於是日午後佔領衡山縣等情除飭一　嚴密警戒外謹電禀聞等語曹錕漾 
　　衆興來電申報館旣本報館公鑒泗陽土匪因謠傳招安聞風　集勢更猖獗幸馬鎭守使巡視沭泗經馬團長督同程團附陳劉牛各營長在沭屬隴西宿境李圩等處激戰斃匪無數號日單家樓一役生擒匪魁潘華魯等數名繫斃數十名獲鎗十餘枝尤爲痛快北境已安現復進剿西南各路餘孽諒不難撲滅謹公佈北區市鄉董曁紳商學王杰史照奎等公電敬 
要聞一 
[二十一日之中央政聞]  
　　府院情形二十一日爲星期日各行政機國照例休息聞大總統午後三時到寶光門內辦公室三時半傳見第十五師師長劉詢第四旅旅長張錫元諮詢布置京畿防務情形並責成該兩氏擔任保衛京畿原有之秩序密談軍政約一小時劉張兩氏退出元首又閱重要電報三通至五時四十分歸內宅休息因無要公故未往居仁堂辦公並聞府中在職人員進府應值者較往日亦僅及三分之一張仲仁秘書長曾到府片時旋即退出國務院方面方立之秘書長照常到院上午披閱各項文電下午三時入府除將二十日應發表之命令携帶入府蓋印外並將國務院所收到之某項要電携呈總統核閱且與總統密談段總理離京後國務院事務之進行情形至四時三十分始回院將命令交局發表五時後遂退回私宅其他辦事人員除值班者外餘均未到秘書中惟楊熊祥帮辦及林步隨秘書曾來院一次 
　　參陸處情形據某要人傳出消息參陸辦公處自移院以來異常忙碌惟二十一日一天到處者僅師嵐峯處長及陸秀山張博齋兩次長及各部值班人員等十數人由陸張兩次長將各處來電照例披閱一過除將奉吉新三督急電轉達合肥外餘因尙無十分緊急之件故槪行擱置待二十二日段香巖等到處後再行核辦又云該處得電段總理已於二十一日上午五時三十五分抵豫境鄭州又據漢口特電段總理於二十一日下午八時巳安抵漢皐有豫督趙周人同行並聞張檢閱使來電稱巳啟程來漢段總理暫寓曹宣撫使行轅到站時曹宣撫使王督軍杜鎭守使及政務財政實業三廳長各局長警察廳長夏口知事漢口商會總理各國駐漢領事均已先時立俟車站歡迎聞吳光新王汝賢范國璋均有趁日趕到漢口之說並聞張檢閱張湘督（一說謂張湘警决不來漢）有二十三日午後趕到消息王鄂督在武昌軍署亦爲總理準備行轅云云 
[北京政客來往紀]  
　　岳世傑由贛來京江西督軍陳秀峯現因與政府磋商要件特派督署副官長岳世傑少將來京代表晋謁元首聞岳少將確於二十日晚由京漢車抵都一二日內即請見總統一說謂岳代表到京後巳於二十一日下午至府報到馮總統定於二十二日傳見 
　　李壯飛由贛鄂回京李壯飛少將前奉命前往贛鄂其任務係解釋鄂督對於中央誤會之點贛省方面則以中央所定援粵計畫須與陳督詳商故派李氏前往聞李氏二十一日已回京即入府報告詳情並聞李氏對人言鄂督懷疑之點業巳消釋贛督確巳實行出兵 
　　蔣雁行由湘鄂返京長岳克復總統爲慰勞前敵將士起見特派蔣雁行前往宣慰一切蔣氏到岳宣慰後即赴長沙茲聞蔣氏宣慰事畢已於昨日午後四鐘餘乘京漢車抵京覆命並有巳於二十一日晚入府謁見總統報告前敵事宜云 
　　吳鼎昌往漢原因此次軍興前敵及各沿江各省需欵浩繁逐日有電向政府索欵爲數均在二三十萬以上政府幾窮於應付茲聞此次財政次長吳鼎昌隨同合肥南下專爲就便將中央財政上之計畫及欵項支配方法面向各軍事官說明以免隔閭 
　　吳長植往魯日期政府擬派吳長植所部之第二混成旅赴魯剿匪茲聞吳旅長刻正整理各團營軍裝器械一俟開拔費領到即可赴魯其預定行期爲二十五日 
　　莫擎宇出都赴閩莫擎宇來京及奉當軸囑其出都赴閩協助閩督各節迭誌本報頃聞元首以莫登程在卽特餽贐二千元并囑莫氏於二十二日下午三鐘再進謁一次面授機宜莫氏即定於二十二日午謁別元首之後卽時趁晚車出都務於二十七號以前行抵閩省與閩督及前敵諸將切商進取方略云 
　　何恩溥由京回寗蘇督代表何恩溥來京各節已載昨報聞總統擬令何君在京稍住有所諮詢惟何以李督雖巳病瘥尙不勝公務繁劇故擬即日回寗料理當經陳明於一二日內即須出京 
[廣東最近之戰局（平生）]  
生擒李嘉品 
鎗斃蔡春華 
　　自長岳失守北方圖粵之聲浪愈高粵省之龍爲北方所特別注重故陸幹卿在桂譚浩明在湘連日皆有加急電報催促粵桂各軍從速討龍以便內部肅淸後得騰挪軍隊一致對北而討龍之師自李烈鈞充總指揮後所向皆捷聲勢大壯李烈鈞自攻克陽江後已致電聲明决向高州方面開始攻擊月之五號特與各將領協商戰略在江城總指揮本部召集軍事大會議指定各軍之進行路線聞經决議以滇軍團長李明揚第一支隊長楊益謙由沙朗儒洞進發攻沙抓　　隊長楊其偉團長朱培德由馬踏步攻信宜第二軍陳德春蘇世安由儒洞攻茂名參謀長余維謙支隊長趙德裕帮统陳德騰由織槓進發攻電白第三軍卓貴廷林良彝協同魏司令　隊由閘坡平江進發攻水東第二軍林虎第二團長黃任環曹告森由馬踏繞信宜攻吳川并以砲兵大隊長鄺紹覊機關鎗連長徐得祿出白石與吳鏡如會師攻高州側面其各路之游擊隊追擊隊亦巳一律分配妥協大舉進行定十日起各路即同時開始攻擊故督軍府及駐省滇軍司令部均謂四圍包擊日間必有捷音報到乃十二日廣東中華新報及珠江日刊巳接有從軍記者之戰報電云我軍於本日拂曉進攻電白至三時半即將電白城完全克復龍軍敗向茂名退竄現在追擊中特聞顧眞（十一）又第二電云萬急眞日午後三時我軍克復電白生擒李嘉品並重要軍官百餘人內有盛服長鬚者一人姓名未詳顧侵（十二）自兩電傳出各軍中舉欣欣然有喜色至十三晚而生擒李嘉品之詳細戰報已傳遍羊城矣 
　　其文云李總指揮所率各路討龍軍依照第二步作戰計劃滇軍由望夫墟經儒洞佔馬踏墟復由莊洞墟攻擊電白城之北魏軍由西舖海入電白港登陸攻擊電白城之西林軍由沙朗墟進佔羊角墟出茶山及烏石頭抄擊電白城之西於開始總攻擊後豫定戰鬬二畫夜務必克復該城戰至十一日三時龍軍不支紛紛潰退各軍分路直迨城下城遂破第四軍（魏軍攻入東門李嘉品率其總司令部人員由西門逃竄時第二軍（林虎軍）已包圍西門一帶登即截獲李嘉品黃統材黃名業與欽州人現充振武軍旅長係次於李嘉品最重要之一員亦健將也次於黃統材而重要者爲盧華龍亦欽州人聞今次所獲盧亦在內但尙未證確若然即龍軍稍可稱爲戰將者皆一網打盡則龍軍必無能爲可知又龍濟光今茲寇粵多用欽廉人而盡將其家屬留質於瓊州以杜其反正其計亦狡矣又有一不識姓名而長鬚盛期者（疑是其參謀長黃贊侯是否尙待後報）及營長連長排長兵士等百餘人查李嘉品被擒時係乘坐小轎林虎將其圍住李嘉品降轎欲雜入亂軍中潛逃卒爲林軍俘虜誠快事也 
　　聞莫督軍得捕獲李嘉品訊後即拍電致前敵諸君請將李嘉品招降其電云陽江高州各局探送林魏劉三總司令轉李金三先生鑒久別時念執事任事之忠臨陣之勇才識之明敏氣槪之强毅求諸同輩之人才實不多覩昔者酒杯歡然握手道肺腑吾輩意氣向無間然今日　鍵周旋追懷前事至可痛心執事忠於子誠子誠不識世界大勢昧於順逆之理不克善保其功名夫專制與共和戰共和必勝僞共和與眞共和戰眞共和必勝時勢所趨人心共向成敗得失之故非可以表面强弱形勢求之歷史昭然即證諸我圍淸袁近事殷鑒正自不遠執事冒萬險捨生命以報 
子誠私人恩誼至矣盡矣此後正執事効力國家之日也天地生才祗有此數才如執事乃不獲與吾輩同心一致抵禦外侮保衛國家事之可惜孰過如是陸巡帥極及惜執事前電當已達覽閱　之爭猶是兄弟伏望詳審是非協謀護法前情如昨歡迎故人由衷之言有如皎日榮新元印 
　　日來龍軍勢力大有一落千丈之狀矣自陽江失後退守電白乃電白又失驍將李嘉品亦被獲龍不得已避往廣州灣乃禍不單行十七日督署又接汕頭來電云廣州莫督軍鑒蔡春華係寒日自港附日本開城丸輪於删午到油寄碇先是偵探有密報到競公處稱蔡逆改名蔡達附該輪到廈門競公即商諸日領謂蔡達係著名土匪搭該輪來汕希圖擾亂治安請派人協同查緝日領當派書記官二人偕同粵軍到輪先由該書記官呼蔡達房門詢問該逆遽拔手鎗指嚇粵軍繼上卽將該逆綑縛解至總司令部驗明確係該逆春華正身即行鎗斃其同黨馬鳙桂一名兇惡異常亦一併鎗斃隨攝該逆屍身相片乃飭掩埋查該逆赴厦係就攻粵總司令之戰閩李督已派輪在厦迎候一俟該逆到厦後即下令進攻潮梅乃天奪其魄中途授首此蓋上托我憲威德亦競公辦事神速得以調弭粵禍一䕫呈篠印（十七）夫蔡春華亦龍將中著名慓悍者也龍旣失李於西又失蔡於東龍之氣燄於是乎衰矣 
[大陸報之中日條件說]  
　　大陸報十九日北京通訊云日本向中國提議之詳細條件今尙不知惟傳聞之條件披露於報章者已爲不少眞相旣不可得傳聞和睚不免互異惟互相比較則共同要點可一覽而知由此推測或可得眞相之梗槪矣今日警察廳通告各報館謂政府刻未與日本磋商密約惜此說頗含疑義蓋與日本議約者固另有其人而未必是政府再所議之約已爲衆所其知而不復爲秘密且磋商一層殆已完畢條約殆巳簽字而非刻在磋商故余謂警廳通告中所謂政府刻未與密約等字皆語意雙關也傳說條約已於數日前在東京簽字此說未必全確但草約或巳於上月在東京簽字耳觀察磋商之進行似分三幕第一幕係雙方議定有若干事件應付磋商此層由駐日公使與外務省在東京商妥與聞此議而表同意者爲北方有權力之人惟政府與外交陸總長似未正式知之或公然贊成之然後此議由東京移至北京當林公使未回京時此議大旨巳經轉達於中國當道迨林使返京於三月十九日謁見馮總統之際即提出建議之大綱至是第二幕遂開始矣未幾日本當事與中政府所雇用之武人商定大體辦法第二幕乃告終在第三幕中日使署高級官員與中政府要員互相磋議詳細辦法當此時代輿論始漸警覺華字報始稍有議論各省官場始漸有質問今華字報忽昌言無忌讀者生一印象以爲報紙今得自由議論者蓋最後條約巳成事實雖報紙抨擊亦無害矣要知實際並不如此今磋商猶在進行中大約數日之內兩國政府或將不妨告知公共者發佈於外也報紙所抨擊者尙不及兩國立約之點而專在兩國之力守秘密不由外交總長辦理查提出條件不由外部民國四年已有其例但後來磋商仍歸外部此次則完全不同外部全無所知純由無經驗從屬武員代表中國並由中政府所聘日本軍事顧問從中贊助也討論之條件共二十欵內有十欵或十二欵似巳議定以意度之日人一千萬元之借欵合同或已包括此種條件數欵取各報所載比較覷之下述諸欵似巳决定 [T13 ]一 [/T ]中國未開採之礦產在北方及長江諸省者日人有供給資本之優先權 [T13 ]二 [/T ]兩國軍事共同卽中國軍隊由日軍官訓練而中國軍官可在日本陸軍中肄習軍學 [T13 ]三 [/T ]爲使軍事共同有效起見中國許日本在中國各相當地點設立兵站並爲使日人兵站與其他軍事要點交通有效起見中國交通部半以日本行政員管理之 [T13 ]四 [/T ]中國之兵工廠與造船廠雖仍名爲華人自行經理須以日本專家經營之 [T13 ]五 [/T ]中國幣政交日本專家籌辦大約阪谷男爵不獨將爲政府之財政顧問且將握有行政大權以上數條如竟得最後之通過則將予日本以極大之利益再條約有效之期以日本出兵西比利亞之期爲限一層業已刪除時限問題從未議及故日本將來在中國之利益尤可想見也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川省出兵聲中之內訌]  
（成都通信） 
　　川省近來籌備北伐靖國各軍在各地募集軍隊良莠兼收以致各縣城鄉秩序不免騷擾最近江安崇寗兩縣因新隊伍之入城竟起巷戰茲將情形述下 
　　江安於陰曆二月十一日有靖國軍副司令盧師諦司令部隊及何紹培之靖國軍開至城外城內紳民以盧宗旨正大表示歡迎惟以該縣城內前有第二混成旅招撫司令胡西堂所部招撫軍三營駐紥已聲明一致向南若盧何部隊全體進城恐不免有所誤會因派人往迎盧司令并請其率軍一排進城交涉旣定始開東門迎盧殊盧軍入城者竟有三四連同時何紹培之軍亦一併入城胡西堂所部見盧何軍隊大致恐被襲擊遽集合士兵皆在大十字口抵抗於是兩方各挖街道石板砌垜口并掘深溝相對射擊自十一日晚間起至十二晚間砲聲隆隆爭戰不息胡西堂所部係胡國樑隊伍招安成軍鎗械多係九五子聞胡軍數次衝鋒盧部隊將退出西門城中遂驚傳盧軍將放火矣一時城內人民驚惶萬狀該城天主堂司鐸勞崇德恐人民糜爛當冒險調停約兩方同時停戰并勸胡西堂部隊暫退出城以免兵連禍結胡軍於是退出西門盧何部隊遂駐城內十三十四十五等日城門均緊閉不開聞大十字附近各舖戶及原爲胡軍駐紥地方均被毀損兩方傷亡及人民誤傷之數尙無確實調查惟戰端甫開時城內義務團連長鄒敬宣以民團兵力不逮當率全團退出城外故該團快鎗數十支幸得保存又接該縣來函云江安自去年被匪圍後當道諸公招撫其衆以保公安後司令官胡西堂胡國樑統軍入城人民忍苦籌餉尙無異狀陰曆二月十一日盧師諦軍由長寗屬之安寗橋到江至午後六鐘胡西堂始准盧率軍一連與辦事人員入城殊兩面以士卒微嫌遂致成爲仇敵合城人民驚惶萬狀上天無路入地無門是夜鎗聲未稍間歇而中學校前後左右尤烈胡據東南北三街盧據西街及西門沿街爲垛人民寸步難移次日勞司鐸及當道諸人出謀調和東奔西走終於無效至午後三鐘兩方復行開鎗衝鋒不息直至九鐘胡巳完全退出東門外但鎗聲仍不息至中夜時衝鋒直到校內捉人於箱中搜禁物於床上此時鎗彈亂發學生等惟有偃臥於地不敢稍動幸敎務長膽大與之交涉始行出校然箱內人已去大半矣次日城內祗有盧軍人民稍安然胡軍猶居城垣一帶尙未知將來如何景况也 
　　陰曆二月十五夜崇寗縣突來隊伍一二百人先在城外鳴鎗示號繼由城內預伏之內應毀啟城門分頭馳入將公私機關各街殷商富戶搶刦一空直至黎明始向灌境開去茲將詳情錄下十五夜鷄鳴時一般人皆在酣睡中突來隊伍一二百人裏應外合毀關衝入城內警團聞警已疾雷不及掩耳無可抵禦只得將鎗枝藏匿該隊等首先擁入團局警所見人鎗俱無大失所望又一隊入公署征收局將公私財產掠盡又一隊將監獄看守所打毀釋放人犯次由督隊者下令刦街於是分頭按戶打毀民居用勒逼威嚇種種手段傾箱倒篋而去聞公私所受損失在三萬元以上人民之被刦者百數十家團防警隊之槍支亦有隱藏不及而被奪者未知其數該隊等直至黎明時始整隊開去被害之家能認識該隊者居多人民皆收怒而不敢言該隊等出城向灌境去後聞現已屯紥水磨溝方面該縣知事征收局長典獄員等皆已具報來省請示縣城各法團各紳商等亦皆將所受損失開具失單聯名具呈縣公署并轉詳來省要求究辦該受害人來省者亦將聯名具呈當軸又一消息云該縣黃知事蒞任後連日下鄉調查破獲刦案要匪數名甫經十日人民深幸刦案較少乃於三月二十七日夜三更時突有大股匪徒數百人各持快鎗整隊鳴號撲攻縣城迨知事聞警抵禦奈兵不用命卒被該匪等衝入城內分頭毀刦公署局所及各舖戶一切銀錢衣物而去僉謂此次變起倉卒實係出人意外也該縣此次被刦傳說不一有謂黃知事爲撙節經費起見裁去前任正副隊長數名從新編制此次被刼難保非該隊丁挾嫌慫恿所致有謂是日適有游擊軍來崇駐防卽有匪類乘勢混入城內令人莫由辨別是夜被刦其情不無可疑二說究未知有一是否又聞該縣警備隊第一隊某排士兵於是夜開往西門守衛當股匪撲城時並未還擊一鎗經黃知事就近密查確係該士兵暗通消息勾匪入城隨即函請客軍參謀某派兵協助於夤夜拿獲該士兵蔣玉廷張巨川鄭興全楊海山等四名訊明屬實立卽綑赴刑場一律鎗斃宣布罪狀以昭炯戒人心甚爲痛快監獄所逃各犯自黃知事出示曉諭後近日巳有女辦一名男囚六七名均各先後來署自首聞知事擬將此次自首囚犯按律減輕彙案呈報其餘在逃各犯已按名禀請通緝 
　　另一消息云崇寗縣城日前被刦係軍隊搶刦其中眞况多有可資研究處據聞是夜入城軍隊旗幟上書游擊司令乃屬新到惟不知此項軍隊由何處開來也旋即肆行搶刼被害者有一百餘家臨行時街面所遺名片及各種徽章甚夥名片上所印均係黃正鷺翔至各種徽章亦屬黃正部下之標記因之該縣各法團及紳商等俱擬指據控告黃正即前征懋軍第一支隊長張達三在松遇害身故黃正即率隊到灌受靖國軍川北總司令楊之編制改稱爲靖國軍川北總司令騎兵團現尙住紥灌城未越雷池一步是則搶劫崇寗之軍隊决非黃正部下可知至所遺名片徽章等物殆爲人揑造陷害者也又據別一函云崇寗縣城被刦一事聞係蕭某之隊伍約三百餘人劫該縣公署時警隊與之抗拒被其轟斃三人將縣署刦掠後旋又刦商民百餘家即分向崇灌山內逃匿并聞該軍曾受羅某之招撫崇寗自被搶劫後該知事恐其復至令人往郫縣駐紥之四川全省總司令部請派隊保護該部何營長立卽派隊兵一連洋抬砲十架開往是夜又派隊兵三排往助然彼等已飽載而去雖有人保護亦無益矣 
[川邊之告急電] 陳遐齡誓死之哀鳴四川省議會於四月二號接到陳遐齡自康定來電云成都省議會鑒得儉電悉公等關心邊局並屬努力守禦敢不遵從惟齡入川十年戌邊七載區區心跡人鬼共鑒齡經殷使餉絕糧空之後值內訌外患交迫之時呼籲無應心力俱碎各部欠餉積至年餘已達三百餘萬明知川民力盡猶復激勸將士忍饑奮鬬期勿負我蜀中父老子弟第如彈盡餉絕何前派朱團已抵前方現復飛令各團營俟欵到卽督率出關併力前進如荷諸公維持餉彈當誓掃逆酋否則盡我心力拚此身命與公等從此辭矣將來邊亡身死千載百世自有公論公等亦勿庸爲齡惜也陳遐齡叩𧰟印 
[停頓中之湘鄂戰事]  
　　湘中方面湘中戰况迭經記載茲接交通界消息謂直軍於十四日進據衡山附近之苦水舖周家大山以後雖仍未歇戰然已不若前次攻擊之猛烈且或時戰時休說者多謂前敵將士皆巳心嚮和平故不願從事戰鬬未稔確否至寶慶來陽各方面近皆發生激戰其攻擊主力係屬施從濱所部之魯軍及第七師兩部惟戰績應以魯軍爲最第七師形勢稍遜又據軍界消息北軍左右兩路連日進攻湘鄉寳慶攸縣茶陵等處所我前㨗音迭至第七師與吳佩孚會攻衡州尙無進步張敬堯軍現商吳師長囑其部下努力將衡州攻下吳已允許聞不日即開始總攻擊又據某方面消息攻衡之正左右軍隊於前數日因右翼第七師之一部距離甚遠不克同時並進頗受牽制兼之魯軍之一部在攸茶方面又昧於地形稍遭挫折目下右翼已先由邵陽出發左翼又另調熟悉湘勢之安武軍一部合力再攻近一二日戰事雖烈然南軍在衡永方面守備甚嚴且陸榮廷新派來之軍勇猛異常現張湘督敬堯又分兵零陵曁常澧（王正雅之一部）作五路進攻之計畫業已實行又聞第七師軍隊左路直取寶慶繞衡山之側面現分二隊攻寶慶左隊由湘鄉進發循漣水折赴寶慶右隊由湘陰益陽循梁江直趨寶慶右隊已過益陽分據雙江台等處左隊已過湘鄉分據魚塘下灣舖等處又聞攻衡正面爲直軍第三師及一二兩混成旅所擔任現衡山西面之朱亭駐有桂軍十餘營與衡山勢成犄角牽制攻衡之軍隊直軍第二混成旅遂折而向西攻朱亭以單衡山之勢而攻衡之第三師師長吳佩孚電請張湘督將收容湘中之潰兵選編一隊以作嚮導從事進攻第二路將茶陵攻下之後分兵前進李傳業所部之安武軍已將攸茶之險要何家隴唐家隴土樓三處佔據魯軍第一師亦將馬頸龍壩洲兩處佔據現與攻衡正面軍隊僅有朱亭之隔如將朱亭攻下後則衡山巳在中左路之包圍中贛軍張之傑所部之一旅將攸縣最險要之赤空山孜克南軍爲馬濟王得慶所部退至草市又擬向朱亭退却會合所紥之桂軍扼第三路前進云 
　　鄂西方面聯軍東下愈趨愈急鄂西上游形勢大生變化中央及援宜爲平川根本上之要圖其軍事計畫自與續攻湘南並重故參陸處規定六旅之衆責成吳光新司令定川兩旬以還軍隊開拔不絕於道前線接觸戰火連朝卒以形勢險夷不同攻守勞逸逈異且北軍厚援尙未齊集吳氏告急軍電幾如雪片飛來十八日連拍兩電一則報告五日間李劉兩旅進攻巴歸正面及趙旅榮華抄攻鶴均右翼陳師復初分攻都陽之戰况勝負平均一則據軍探刺報滇川黔聯軍除前隊顧王顏三部巳抵利川巴東歸州恩施等縣敷設火線外最近有黃毓成所部之滇軍二梯團由渝賡續東出計差封柏木民舟十五隻駛抵䕫萬（按黃部六梯團係滇軍勁卒分遣二團東下親率其四侵襲陜北）唐繼堯於灰日由畢節至永寗會師約抵叙府即趨駐重慶指揮策應其前鋒黎天才等恃有後援大有改守爲攻之勢務乞迅將援宜各旅催速開到前線實施總攻繫以挫其燄而資封鎖若再遲滯於作戰計畫實多窒礙云云比經參陸處加封轉鄂催請曹使王督火速商辦 
　　川江水線窄淺軍艦不便行駛該省自有淺水小砲艦及蜀通蜀華蜀月蜀淸兵輪共七艘素泊渝江以上數十年未出雷池一步刻由重慶駛出萬縣江岸各置水兵快砲準備助戰惟駐宜軍艦已有江元江利楚泰等六艘杜司令復加調下游鄱陽湖之淺水魚雷各一隻并親乘江亨旗艦赴宜督令各艦長按岳戰方略同時與陸軍掩護戰鬬意在截擒蜀輪封鎖川江又聞第二路張子志司令前因岳長克復宜防頓緊由參陸處電商抽調所部蘇軍第六混成旅張宗昌督率全旅取道援宜刻因該路抽兵援閩湘東南軍亦未肅淸實無餘力援宜昨聞王督軍擬將十八師之三十六旅劉錫廣所部由通援宜以塡蘇軍空額當由師長王樹功遵令轉行準備又聞旅鄂西人某昨據宜昌私家來函云滇軍現抵巴東者聲稱有一萬五千人其實不過五千餘人初無攻宜之舉近將援助黎天才以抗北軍至吳光新司令迭令朱廷燦孟昭月李炳之三部軍隊進攻野山關相戰巳將十五日卒因黎天才所部戰守甚力迄今尙無進步所幸南北兩方面軍紀均極嚴肅因之我人雖在戰潮澎湃之中不覺感受何等痛苦原居土人則多有出外避難者蓋此等人民想象在前所受之痛苦至今不得不早自爲計也餘若商務實極凄其我人嘗步街頭絕未見有開張營業之戶有之亦不過三數家公賣場合而已我人所辦之醫院救濟會近則頗稱發達入院入會者日必數起據此種人希望覘之頗願其當局者早日提起議和冀以減少所受之激刺但此種心理我人亦嘗有之不過無法啓發若輩覺悟耳當日經過宜昌前往施南之奉天兵數約二千人留駐宜昌者亦有千餘人大都遠駐城外云云 
[鄂人所望於兩會議]  
　　內爭日趨劇烈外患日形緊急已成爲全國人士要求議和之口頭禪然而主戰者之軍事計畫仍着着進行西南所抱之護法方針亦堅持到底雙方各走極端吾人延頸而望之和議遂屢生波折此次譚組庵專程赴桂疏通有效與否尙不可知但聞陸幹卿近復提出條件較前略見活動和議勢力日形膨脹政府所議在漢召集各省區代表會議刻將舉行段總理昨日已到漢口張檢閱使聞亦來會與曹宣撫同蒞會議據聞斯會宗旨雖在疏通不願再戰者之意見以便實行進攻川粵之計劃然屆時不願再戰之主張如居多數則亦將變計以議和平解决之方法也 
　　一說謂譚組庵岑西林二氏現在極力以外侮爲辭力向南北當局乞暫休戰一面開和平會議於漢口此議發起已久茲因段總理親自來漢之時擬即乘時約鳳凰等來漢商議辦法擬先與段總理及曹張各司令接洽俟探得同意再電西南磋商調和辦法此說未知確否也 
　　漢口總商會前接全國商會聯合會函催派遣代表於四月十八號以前趕赴天津參與聯合大會磋商調和時局意見等情當以茲事重大非聲望素著之人不足勝任特派盧鴻滄楊諍生張碧泉爲議和代表已於十六日乘火車北上鄂人咸料斯會開在斯時或有一種好果也 
　　戰禍頻仍長岳兩經蹂躪瘡痍未復極自荒凉塵網布於廷中炊烟斷於屋角流民載道慘痛號呼中央雖有撫恤明文究不免杯水車薪難解湘人之困苦鄂督王氏見而憐之於是商同宣撫使曹仲珊氏發起救濟會拯濟湘省災民聯名通電各省督軍量力相助俾衆擊易舉集腋成裘主戰派聞此當亦稍戢其進取之雄心也乎 
[天津商會聯合會開幕續紀]  
　　全國商會代表於二十一日假順直省議會內舉行大會其開會秩序及呂會長之演說詞已紀昨報茲再將開會情形補錄於下是日午後二時各省代表五十餘人到後即振鈴開會由呂超伯卞月庭引導行政官農商總長代表關均笙政務廳長陸長祐實業廳長嚴智怡楊廳長代表張韻樵報界劉俊卿等入席呂超伯登壇報告開會宗旨略謂此次召集爲舉行第三次大會並籌備改選及調和討論以息南北之戰爭云云復介紹農商總長之代表關均笙登台宣讀總長之祝詞云今日爲全國商會聯合會第三次開大會之期各省商會均派代表到會並聞外埠僑商亦有派員與會者足徵國人心理皆知趨重實業佩慰良深特自年來歐戰未平而國內時局靡寗以致擬辦之事未易着手已成之業不克進行商情困苦自不待言諸君皆負商界重望經驗宏深此次遠道來津聚首一堂討論研究必能體察時勢持平商榷堪以補助政府備政府之採擇施行其成續自必較第一二次大會爲更優此尤本部所深盼者也繼由實業廳長嚴慈約登臺演說云諸君此次遠道來津均非常歡迎回憶二次大會時之感想在京之情形不想此次大會假地津門可與諸君同聚一堂各紓偉論研究進行且此次會議與時局關係甚重蓋因舉行調和會之故也而對內對外之要點不外乎分內調查聯絡進行八字之解釋復報告美國紐約商會之情形并圖式章程之解說又云我雖在本省機關作事然而關於全國興辦各事只要用我帮助地方鄙人則無不贊成此外仍盼如有應商之件或開一茶話會望諸君盡所欲言共圖進行又次聶家楷演說云我全國商會所組織之聯合會倡自工商會會議成於民國二年爾時大亂之後兵禍連年復值專制暴興壓抑民氣昧工商立國之大經作爲非法苛稅俾商人疲於應命然猶忍痛茹辛發紓偉議希冀補救雖事不克行而碩畫嘉猷至今稱之民國五年夏我全國商人以政局有光明之機乃履行前議二次大會開於首都久苦苛政司紓積困請願改良之議案蓋以百數十計而彙呈之後得其覆者莫非敷衍支吾而後評議會成立賡續前議罔敢或怠亦有臨時發生諸事關係大局本斯主旨時有建識遭際政變頻仍目的終弗及達今國事日亟民商交困生命財產之關係興亡有責用是根據會章一年常會之條特開大會溯自民國成立於今七年本會大會今第三次國事奚如會務奚如外力膨服民生日促工商立國衆志成城匪異人任責任我民平息政潮趨於常軌同時發展民生奠定國本消極積極標本互進合羣同德天實相之民國紀元億萬斯年大會次數與之俱進今茲成會永作紀念又次卞月庭演說云現在時局不靖南北閱牆惟我全國商會聯合會一經召集居然驟足法定人數於此足見民心厭亂各省同情誠堪慶幸今日之會爲我會第三次大會最注重者固在調和政局問題然其他關於興利除弊各事亦甚關重要大約各省代表皆負有痛苦而來似　一並解决以盡我天職故以鄙人意見研究調和旣屬緊要而辦理改選尤當儘先緣調和辦法最爲紛繁必須大家奔馳南北實行去做故改選後基礎旣固而責任自專則收效亦較易云云嗣經各代表先後登臺演說大致不外希望調和會積極進行演說畢時已三點三刻即振鈴閉會並合撮一影而散 
[開徐火車被刦續誌]  
　　江蘇省碭山縣琉璃溝地方開徐火車所必由之路也彼處有大橋一座橋旁有修河夫役百餘人正在做工之際忽來馬賊八十餘人步賊百餘人手持快鎗備有繩索將修河夫役嚇禁聲張一一捆縛全安置於乾江橋底隨將紅旗招颭於鐵路之中又拾許多石塊堆積於路上此起初之情形也迨火車西來見紅旗即不敢快駛於將停未停之時即被排鎗當頭痛擊車上荒亂匪卽乘勢登車先將司機人及某洋人同時捆起然後搶掠財物搜檢客人身上無微不至其在頭二等坐客則悉數架去或謂內中有女票或謂其中有洋票究竟如何言人人殊此時尙無確數但在車中被搶打死者九人被傷者十餘人車抵汴省南關車站後當殮者殮當醫治者即送金粹甫醫院調治據云鎗子甚爲奇怪正不知其從何處來也此次大刦並郵件亦全數搶去賊於得賊後向東北逸去時步行者在前馬隊在後有人謂被搶之後又來馬隊若干爲賊後勁者誤也次日東車僅至歸德不敢入江蘇境矣聞當時匪刦掠巳畢即發號齊人並無遺失乃開空鎗數響結隊而去此時司機人細查前途亂石是堆兩旁並未阻隔鐵軌乃與大衆商議仍駛向開封以便籌辦善後即行開機西邁至汴站有設法借衣者有雇夫抬往醫院者有買衣不及先入棧房者有馳往報官署者有急走老號者其行動不同而狼狽情形則成爲一邱之貉矣 
[江西省議會風潮和張之小結束] 組織特別懲戒委員會 
　　省議會臨時會近數日來之搗亂情形已誌昨報十八日夜由陳君衎祖等提出調和辦法分頭勸告要求雙方讓步速予解决以便着手於正當之各項要案所幸兩派良心亦未盡死一經勸解遂亦稍有覺悟故十九日午後二時開會時王秉文卽主張根據十八日表决先行開一審議會以便擬出辦法經多數贊同之後因審議長魏調元已推爲臨時主席乃改推曹和濟爲臨時審議長惟審議會應守秘密故秘書速記新聞記者均暫時退入休息室至三時三十分續開大會審議長曹和濟報告審議會結果係採取陳君衎祖意見從新組織特別懲戒委員會以劉子貞林中桂所提取消正副議長資格兩案同付審查其委員名額主張六區每區公推四人合爲二十四人鍾士林云委員名額宜用單數不宜雙數僉云然則無論何處多推一人合爲二十五人然又有主張用十七人或十九人者巢廣源云事體重大委員名額宜多以二十五人爲是主席舉二十五名說付表决贊成者多數鍾士林云投票選舉手續甚繁何如議决其他各案再行投票曹和濟云散票而後即議事俟議决各案再票如何衆以爲然嗣散票主席謂在黑板書明（特別委員之選出用無記名連記法以得票多數者爲當選）尋又舉定開票監察員十二人計開（一區）陶楨傅作霖（二區）蔡吉士吳興鑾（三區）陳衎祖林中桂（四區）黃甲黃用中（五區）寗廷柏王鎭寰（六區）歐陽煒康楨開審議會時間經衆議定爲二十日午前至此兩大搗亂案始作一小小結束至四點二十分始議及第三題四年度决算案 [T13 ]一 [/T ]歲入 [T13 ]二 [/T ]內務 [T13 ]三 [/T ]敎育 [T13 ]四 [/T ]實業 [T13 ]五 [/T ]財政 [T13 ]六 [/T ]債欵均依審查原案通過無討論第四題水利籌備處决算亦如原案通過以上均省略三讀會全部表决起立者多數第五題七年度預算案 [T13 ]一 [/T ]實業 [T13 ]二 [/T ]財政 [T13 ]三 [/T ]債欵以上三項以細目未經刷印無從考正故依饒正昔主張暫緩表决以昭愼重第六題追加第九中學經費案表决多數第七題補列師範舍監薪水案表决多數第八題劃分省稅田賦寧交財政股第九題減輕冬酒案第十題預防江西銀行流弊案第十一題各縣警察不得動用附稅案第十二題删除烟酒公賣簡章第十四條案第十三題查辦崇義知事雷豫警佐陳國瀋均交法律股審查第十四題淸查民國銀行案並第十五題交特別股審查第十六題鵝湖收院經費案交財政股審查十七至二十案均交請願股審查第二十一題組織常駐委員案付法律股審查至電燈 
 
 
 

Page 7

 
 
將放時始散會惟留監察員十二人留待開票晚十鐘由該會將特別懲戒委員會委員姓名油印散佈計許英尹士珍涂澍霖林金相王以匡余精煉李政準胡廷鑾陶楨蔡吉士黃頃波廖光墀陳濤劉樹森李懦修黃用中歐陽煒李壽韶寗廷柏顏振聲敖超凡黃甲姜顓饒正音陳鴻藻二十五人 
[江蘇省立學校第四次聯合運動會（一）] （南京通信） 
　　省立學校第四届聯合運動會於日前舉行預賽昨日（二十三）爲正式開幕之期入會場者高等師範學校操場內場之南搭三層階級高台共十二座正中爲總司令台後方爲軍樂台左方第一座平台爲長官席餘則爲特別男賓席右方又搭三層階級高台十二座爲特別女賓席所有普通女賓均假西邊兩操場以容納之普通男賓則全歸東北兩方面場中設茶爐八處以供來賓飲茶又設飲食店數處以供來賓場之四隅有學生販賣物品所四處即第四師範附屬小學省立第一工業學校木工敎員養成所實習品出售處高等師範附屬中學商科第二高等小學售賣物品有水菓糕餅者有器具書籍者並有許多小學生負小箱糕點遊行會場出售者場之東有廣篷數十間係商務印書館中華書局振新書局售賣處所靑年會亦有運動器具發售場之地面用磚石石炭灰鋪砌圈之外線用短木互欄率以長繩區劃界限均中學生坐席均先揷有標幟故秩序井然場之中央高豎旗杆上懸國旗四方交叉懸掛萬國旗形色絢爛加以各校校旗之飄揚頗爲壯觀場之四圍均有童子軍持木棍維持秩序場之北有童子軍戰篷二座場之東首空場亦有戰篷四五座布置一切儼如軍旅且精神赳赳紀律嚴明誠不愧爲軍國民之模範也場之前後左右有警官傳習所學員爲臨時紏察男女來賓各出入口均有各區派來警士守衛是日督軍省長因事未能蒞會督軍特派王副官長代表省長特派符廳長代表其餘軍政警紳商學各界亦均蒞場參觀本省團體來賓有上海各縣體育場聯合會有職員五十餘人崑山公共體育場亦有職員數人金陵大學學生五百七十餘名中華公學職員二十人學生百四十人江寗各小學職員六十人學生一千零七十人江寗貧兒院男女學生約一百五六十人其餘各校學生蒞會參觀人數衆多不及調查備載外省來賓則有安徽省立第二女師範二十餘人滁縣敎育會杭海等五人湖南省立女師範敎員三人率學生若干人總計學生來賓約在萬人以上其無入場劵者多登北極閣之巓眺望亦不下數千人開始運動以二百二十碼賽跑各校互有勝負至八百八十碼賽跑甲組第一爲封元度（南菁中學）袁宗澤（第五中學）第二爲秦大均（第三師範）朱振精（第三農業學校）第三爲蔣景韓（代用師範）張朝宰（代用師範）乙組第一爲賀拓如（第五師範）唐叔華（第五中學）第二爲李友松（第四師範）孫立民（第四師範）第三爲周國寳（醫學專門學校）陳鴻濟（第一商業學校）丙組第一爲吳文奎（第七中學）金進元（第一商業）第二爲錢總曾（第二師範）朱湘左（南菁學校）第三爲朱善慶（第二中學）陸毓琦（南菁中學）跳高决賽聞丙組第一爲陳相鵬（第七師範）第二爲朱以賡（第一師範）第三爲符宗韓（第五師範）至於來賓之運動如督署衛隊之五形連環成排敎練以日器械敎練第六師之躀跤警察廳之武術（消防隊）學術亦各有所長參觀者無不鼓掌稱贊聲如雷動五句鐘始閉會會場布置極爲整齊惟男女各特別席招待者檢查稍鬆以致人類不齊又該會臨時新聞發生甚遲不獲快覩願該會辦事員特別注意此本日運動會場情形之大略也所有訓詞開會秩序以及將品分錄如後 
 [T13 ]一 [/T ]秩序（二十三日）一開會二秦樂三訓詞四整隊五環行唱歌（全體）六奏樂七二百二十碼賽跑（預賽）各校選手八八百八十碼賽跑（預賽）各校選手九立定擲鐵球各校團體以下兩節與前三節同時舉行十跳遠（决賽）各校選手十一跳高（决賽）各校選手十二奏樂休息午膳十三奏樂十四擲鐵球（决賽）各校選手十五百碼賽跑（决賽）各校選手十六四百四十碼賽跑（决賽）各校選手十七原地跳遠各校團體以下六節與前四節同時舉行十八五形連環成排敎練來賓（江蘇督軍公署衛隊營）十九躀跤來賓（陸軍第六師）二十武術來賓（江蘇省會警察廳）二十一各種器械敎練來賓（江蘇督軍公署衛隊營）二十二器械體操來賓（陸軍第六師）二十三學術來賓（江蘇省會警察廳）二十四奏樂二十五閉會 
　　 [T13 ]二 [/T ]訓詞（李督軍訓詞）中華民國七年四月日在婁次奏服旣成於時天暒地𣆰日穆月曜芳樹被野和風扇郊有司乃召集省會各學校生徒若干人爲聯合運動會蓋自改革紀元以來莘莘學子以時集合相與雍容角藝羣焉觀德者亦旣四度於茲矣本督軍習聞三吳人文之盛與此間賢士大夫敎育之良卓然表譽於全國今日幸得治軍茲土親逢盛會樂何如之自昔庠序之敎不廢武術諸侯歲貢小學之秀行同而能偶者則別之以射鄉黨之士以時肄習孔子所稱揖讓而升下而飲君子之爭是也延及今世而體育與德智並重最近談敎育主義者深鑒世界列邦之鼎盛實根於國民强毅之精神更進而主張軍國民敎育改革以來學校定制於普通體操之外並採兵式體操在中學尤所注意其趨重於體育也如此夫學校體操在於養成活潑之天資健全之體質且行之旣久合羣動作之觀念目富由相競而生相愛團結之力旣固然後對於國家爲有秩序之盡力對於國家爲不可侮之國民卽不必人人執干戈以衛社稷而社會中堅屹若干城蓋已泱泱乎大國之風矣願諸生各自勉之抑本督軍尤有爲諸生正告者毋以今日之會爲游藝之餘事也軍旅之事在古人爲儒者所應知今日尤爲專門之學術諸生須知此數日者已無異置身行間親受司令者之指揮部勒雖不足以窺戎機之奧窔亦可以振尙武之精神君子處事主於敬故孔子雖俎豆之戲必設禮容决拾樹錐可以觀德坐作進退可以瞻度毋恃勝而相凌如軍人之愛袍澤毋因負而喪氣如良將之處艱屯毋以獲榮譽而自滿如兵家之善於處勝不伐其功循此道也不特茲會之光榮諸生將來之成就寗復可量本督軍有厚望焉（齊省長訓詞）天下事之最難能而可貴者有二曰歷久不懈之精神百折不回之志氣苟無此精神則有初鮮終而事不成苟無此志氣則進銳退速而事亦不成蘇省省立學校之聯合開會運動也作始於三年之秋與年進行乃達四次雖未歷久而精神則固不懈矣此次之會定期在兩旬以前他故猝乘延而復舉雖非百折而志氣則固不回矣以此精神以此志氣雖任天下一切事不難况運動會乎夫人類之於世界也其所經之事事物物千變萬化一言蔽之試驗而巳人類以事物爲試騐事物即以人類爲試驗惟人類堪勝事物試驗之能力有强有弱故人類所試驗事物之成績有大有小有優有劣有成有敗而所謂人類堪勝試驗之能力實不外乎精神與志氣二端蓋事物試驗人類每百出其艱苦之境以相嘗使人困於心衡於慮拂亂其所爲畏難而中止惟精神果毅志氣堅定者能制事物而不制於事物而事乃有成運動會於敎育不過爲試驗平日體育之一種方法顧體育之本首貴養勇養勇云者卽養成歷久不懈之精神與百折不回之志氣初非僅以各種技術表著於一時已也與會員生誠能保持此精神志氣而擴大之入而立身出而用世事物之可資試驗者不可量矣又豈僅以區區體育供一時之試驗也乎（符廳長訓詞）中華民國七年四月二十三日爲江蘇全省中學師範學校第四次聯合運動會成立之期大江南北瞻莽蕩風雲鍾陵崇高集嵚崎英俊本廳長躬逢盛會與有榮施自顧才輇忝司敎育感時撫事喜懼洊至對於各校管敎諸君及與斯會之靑年學子竭其誠　有不能巳於言而用備商榷者我國人以愛和平著稱於世界和平固可愛也然獨惜光榮之和平非不武之國民所得而愛之耳洎自歐戰發生以來影響所及全球震動列强各國於國民身體之鍜鍊莫不竭力講求如公衆運動機關廣爲設備運動方法日益求精我國近年敎育雖知注重而以習慣素重文事之國一旦與列强衡未免膛乎後矣去年遠東運動會我國學子成績之落人後固無可諱言顧或經此激刺爲風氣所靡趨於極端致發生意外危險補偏救弊正不容緩夫學校之提倡運動所以鍜鍊筋骨期於平均發達故全體之生徒皆須奏技非徒偏重選手炫異矜奇曩年負笈東瀛親聆體育專家永井氏之言至爲心折是知循序以求收效自易運動準備在平時不在臨時鍜鍊方法取漸進不取急進今日之會固在競技講求尤重團體動作總期爲學子謀各個身體上平均之發達以挽救積年文弱之錮蔽以興起一般社會尙武之觀念更願管敎諸君以圭璋品望之身念桑梓義務之重審愼蕆事互相維持斟酌重輕匡所不逮庶幾蘇省成績堪作鄰省楷模是則本廳長與諸君子所至爲企盼者也 
　　 [T13 ]三 [/T ]獎品本省長官及各機關特置獎品多種頒給本届運動會運動員以示鼓勵茲將各種獎品之名列左一督軍獎品擬定各校聯合競爭運動取列前十名者分別給獎獎品之種類有三 [T13 ]一 [/T ]金銀盃 [T13 ]二 [/T ]敎育獎章 [T13 ]三 [/T ]文具均刻以中華民國七年四月二十五日江蘇省立學校第四次聯合運動會督軍李頒給獎品等字樣二省長獎品給有勇知方獎牌（銀質）三省議會獎品省議會遞贈象武銀鐘一隻已由錢崇固議長來函託運動會事務所代爲轉送四敎育會獎品遞贈銀質大優勝爵一座並推定黃任之沈信卿顧蔭亭三先生到會爲贈爵代表五省公署第三科科長贈品優勝旗一件外又有中華書局之贈品大紅縐紗大旗一面 
[杭州快信]  
　　一師砲兵團一營昨已悉數出發隨征赴閩 
　　各屬苗圃植木個日午後七時天寸氷電半被摧殘紛紛呈報到省巳飭實業廳派員查勘具報 
　　金華地方審判廳長鄭汝璋因疏忽辦公室失愼案被議已得部覆不日調任遺缺另委吳某接替 
　甬郡五溪山掛角漁捐現已改歸商辦年認捐稅一萬元即日實行 
　　吏治研究所成立在即因原定錢塘道署房屋不敷分配已由齊省長商准杭關沈監督互相移易將該公署遷併道尹署內即以騰出房屋爲所址 
　　駐奉化三區警備隊管帶李春和控案多至數十起已令三區常統帶確查具復并飭該縣姜知事就近傳集原告詳訊細情錄供呈核 
　　上海引渡來杭之程國鵬已由督署飭傳原告倪黃裳到省經軍法課迭次研訊仍予維持公堂原判聞擬送陸軍監獄就近執行 
　　省議會昨（二十四）上午行正式開會禮齊省長派代表蒞席致頌詞 
地方通信 
[松江]  
　　勸學所長之逐鹿勸學所奉令組織距成立之期已不滿一月其所長一席照章應由縣知事薦舉三人開具姓名送請敎育廳長簡擇一人充任茲聞任職南京學界之松人張伯賢等日昨曾致函縣署推薦前省視學張彬士及松紳吳伯庚爲所長而縣立六高等小學校長錢魯詹等六人亦曾聯合各學務委員公函縣署推舉縣立第二高等小學校長姜揆勛充任期職按勸學所長一席照章應具有師範畢業及高等小學三年以上之校長資格張等三人中姜張二人均曾畢業於日本宏文師範且一曾爲省視學三年一爲現任之縣立高等小學校長其資格均較吳紳爲合宜惟張彬士現方在外省辦理印花稅事務區區勸學所長必不屈就故所長一席大約必屬之吳姜二人矣 
　　檢定敎員之餘響本邑小學敎員之應受有試驗檢定者共一百零八人遵令赴試者則僅三十餘人現雖時期已過而此輩中之未曾赴試者仍復紛請縣署要求轉呈敎育廳准其免受有試驗檢定雖疊經縣署第三科主任顧稼軒據理批斥而繼續請求者依然紛至沓來且有自恃交誼强求批准聞顧君以駁不勝駁已改取放任主義凡有請求均准代爲轉呈廳署云 
[蘇州]  
　　部委來查印花稅吳縣知事奉江蘇印花稅分處訓令略謂財政部因印花稅收不甚暢旺已派僉事陳遵統爲江浙兩省調查狀况委員仰卽遵照等因轉行到縣吳其昌奉文後即令主辦科員布置一切 
　　政界人員往來彙誌金陵關監督曹豫謙因患肺病來蘇入天賜莊博愛醫院療治又新委盛澤稅務所長倪文德已二十一日前往任事又聞王道尹據武進縣第一科來電謂縣知事陶文煥因病出缺等情王道尹當據情轉呈省長派員往代矣 
[鎭江]  
　　擬創絲昵公司鎭屬丹陽縣地方機織一業爲出品大宗每年交易約有五六百萬元之鉅近自外洋昵絨暢行紗綢貢緞銷路減少以致各莊虧本工人賦閒生計將絕茲有綢董王某等集股創立麗華絲昵有限公司延聘敎員仿造絲昵改良新品俾一股機業貧民可以藉此餬口昨在機業公所提議此事聞歡迎者頗多云 
　　鎭郡米糧市况鎭郡米麥各貨自官禁囤積出口後交易淸淡市價日低加以各埠莊客均停止收買以致各糧去路尤滯近日上白米每石又跌去五角惟小麥一種大都供麺粉廠之用現在麵粉銷路甚滯小麥亦少交易介從七元四角陸續跌至五元六角其他如黃菉豆芝蔴等貨則銷場更鮮 
[嘉興]  
　　捉姦釀命案嘉興北鄉上木港祗陀庵之僧武空（一作空龍）與寡婦金胡氏（一作金林氏）私識已非朝夕二十夜有該處之鄉民王毛四唐桂春卜阿六卜阿二等邀集多人前往捉姦該僧知事不妙情極登屋脫逃無奈失足跌傷頓時斃命當由該庵住持僧本禪赴縣呈服當經承審員略加訊問並於昨日帶吏馳往勘驗並提捉姦爲首之王毛四等到案訊究矣 
　　設立圖書館之近聞平湖縣公立通俗圖書館現已組織完備前日由縣知事將擬定辦事規則及各項淸册章程等件呈送敎育廳轉呈省長察核茲已奉到指令略謂該館開辦費旣據查與原案相符應准照支事項淸册等件并准備案 
[杭州]  
　　推定維持路股代表浙路股東致函淸算處主任葉揆初滬商會坐辦嚴漁三兩君云浙路股欵改付交通京鈔捐耗無算股東爲維持計要求滬杭甬路援例收用一案曾荷貴處協助轉行交通部核辦具見體恤商艱感激無巳茲部中以滬杭甬與滬寗合設一局於收用京鈔有無窒碍令行路局核復查滬杭甬雖與滬寗合設一局管理但兩路車欵收入仍各劃分賬目此項交通京鈔旣爲蘇浙路股自應以滬楓甬嘉各段爲收用之區域滬寗各站當然不在此例至以鈔價短絀有碍養路經費爲慮別　疏通方法或仍付給股欵或搭放華員薪水均可通融商辦倘又恐奸商票員販運京鈔爲營業可定限制辦法客欵滿一元者准予收用京鈔貨欵仍槪收現銀一面派得力員司稽查各站售票有無舞弊情事嚴訂取締規章如是辦理庶於路欵商股兼籌並顧自無窒碍可言素仰執事熱心公益物望攸孚允宜推爲代表與任筱山局長協商妥善辦法尅日實行除分函外相應抄錄部函請煩查照時機迫促盼切施行並希見復 
　　重開西湖游覽會近聞熊督辦委員馮仰山君等擬照上年西湖籌賑遊覽會辦法在西湖公園組織遊覽會一節迭誌本報茲悉昨日在城站旅館由馮君等邀集就地各界好義諸君開茶話會公决先組織臨時事務所並於今日起將該所附設淸華旅館內辦事人選定如後正幹事潘赤文副幹事何敬安馮仰山文牘主任吳璧華副主任董吉生程光甫庶務主任包迪先副主任唐輔之王道生招待主任秦吉人副主任許行彬金挺生陳列主任楊見心副主任王竹人葉品三商店管理主任任雲從副主任葉友聲鮑子剛會計主任何敬安副主任金文雄 
　　大冰雹紀聞本月二十一日午後七時許棲東塘村一帶忽雨雹冰塊大如食碗約五分鐘始止地上堆積盈尺以東新橋爲尤甚該處沈聚福家（即沈十房）有房屋數間被冰雹打坍壓死猪羊牲口多隻屋內之人幸急脫逃未致受傷又唐埂下沈阿記家屋亦壓坍近處各桑園菜地荳花一切多被打傷十分之八云 
[山東]  
　　豈道尹僕僕所能有效者本省匪患日甚此仆彼起形勢滋惡此時欲圖根本消弭之計不外令各縣添募警兵舉辦民團兩項前日濟西龔道尹曾電請張代督擬卽親赴各縣對於以上兩項面加督促軍署當即復電嘉予照准龔氏當即首途濟南唐道尹柯三以龔氏此舉深可效法且泰安新泰諸縣迭患不靖防務尤不可忽亦於昨日早八鐘携隨員李權等數人首途此行聞至泰安萊蕪新泰三縣返旌之期當在五六日後是日張代督並令路局爲唐特備專車以崇其行 
雜評一 
[廣東之情勢（默）]  
　　近日廣東之情勢混沌極矣以表面言討龍軍獲李蔡得電白龍已被逼返島是軍事上南軍固甚勝利也然龍雖窮促而李耀漢行動之詭秘已大爲人所疑陸榮廷死耗之怪異又大起人之惶恐而改組聯合政府一事因各要人意見紛歧頗起爭執如不覺悟勢將啓內部之分裂是故以今日之情勢觀之未可以龍巳窮促而遽許樂觀况乎閩贛之軍乘機進副外勢之迫壓日重而內部不能團結其心力以對外得不爲西南危乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[曹錕電告攻克衡山]  
　　松滬護軍使署接兩湖宣撫使曹錕電云據第三混成旅長蕭耀南禂（二十二日）電㨗報該旅會同第五混成旅於箇日（二十一日）進攻衡山劇戰一晝夜迭破敵軍遂於二十二日午刻將衡山縣完全克復敵向衡陽方面退却現正率隊進追等語除電飭奮力進攻及防禦衡山外特電聞云云 
[鄂省電請截拿南方軍官]  
　　松滬護軍使署昨接湖北督軍署來電略謂近有南軍中上級軍官某某等自長沙攻克後即携帶眷屬及部下數十人改裝易服潛逃至漢日昨復由漢搭乘某公司商輪赴滬請即派探前往輪埠截拿獲解等因盧護軍使昨特派本署稽查長雷應春帶同各稽查員馳往淞滬警察廳禀由徐廳長加派偵緝隊士四名協同前往滬南浦東各輪埠守候偵緝 
[閩省新兵源源而來]  
　　閩省李督軍續招之新兵兩次到滬現駐龍華操場暫紥者計有六百四十名因無赴閩商輪尙未赴閩昨日午後十二點半時又由寗滬火車九輛由寗載來新兵五百名逕至龍華下車仍駐該處操場即將到滬新兵名數報告盧護軍使查照 
[通告商會聯合會開會情形]  
　　全國商會聯合會此次在津開第三届聯合會議曾於本月二十一日會集十九省代表曁農商部總次長直隸省長等舉行開會式茲將第一日開幕秩序及行政官各省代表演說主旨抄致各省事務所總分商會一體查照其開會秩序演說主旨如下 [T13 ]一 [/T ]振鈴開會 [T13 ]二 [/T ]會長曁各代表向國旗行三鞠躬禮 [T13 ]三 [/T ]會長會員就席 [T13 ]四 [/T ]會長請行政長官并來賓就席會員起立致敬 [T13 ]五 [/T ]會長宣布開會宗旨 [T13 ]六 [/T ]農商總長祝詞 [T13 ]七 [/T ]行政官長演說 [T13 ]八 [/T ]來賓演說 [T13 ]九 [/T ]各代表演說 [T13 ]十 [/T ]散會攝影所有演說行政長官方面大致均希望發展商業各省代表方面對於時局非常悲觀急欲和平解决而湖南代表報告此次所受痛苦尤爲悲痛 
[各團體注意中日新約]  
　　廣肇公所等各團體呈總統總理公電云北京馮大總統段總理鈞鑒據中外各報登載中日新約已成事實道路喧傳人心忿慨有謂此約早由我國駐使交換意旨細目亦由政府簽字不日履行有謂內容僅屬軍政正由兩方軍人協議但其效力可施諸平時政府以民意爲從違商業恃政府爲保障苟關係國家存亡秉國當軸自能抉擇似不待商民之呼籲惟思天禍中國內憂未寗外患疊起日本以歐人之鼓動民間之趨嚮不得已以出兵爲政策我國對德宣戰本屬單獨行爲已無共同出兵之必要縱使邊境告急亦應由我國自由防範乃所傳條件約舉凡財政軍政外交交通各要政悉聽其指揮監督卽使權屬軍政此種暫時共用何以平時亦發生效力以親善之邦先遂其吞噬之志是日人以出兵爲誘餌我國旣入其彀即藉歐戰之機而實行合併之策其心已昭然若揭朝鮮之亡其初何嘗不日言親善未幾即總攬政權設置總監溯及往事可爲寒心四年五月七日之條約滬上民氣激揚不可終日馴至舉國反對紀爲國恥今之新約以視第五項未决之要求範圍尤爲擴張國權全部喪失苟一不愼立召危亡恐不待歐戰告終中國已早爲高麗安南之續比來民生窳苦商業凋殘此約一成不第國權掃地以盡卽數萬萬人之生命財產悉將爲人魚肉商民等不忍見祖國之淪亡此等亡國條件商民誓不承認敢乘此危機一髪之秋代表商民爲最後之貢獻伏望中央不棄愚昧采納羣言立振乾綱不爲鄰邦利用釋明單獨宣戰之性質力拒共同出兵之詭計有根本解决之方自無無理要挾之慮是卽商民等不能不爲全國之生命財產計而馨祝以待命者也務請迅速電示以安民心臨電徬徨急不擇詞無任切禱之至上海廣肇公所潮州會館寗波旅滬同鄉會旅滬大埔同鄉會中國烟酒聯合會温州旅滬同鄉會泉漳會館平湖旅滬同鄉會洋貨商業公會錫金公所華商旅滬維持會肇慶同鄉會四川旅滬同鄉會太倉旅滬同鄉會湖北旅滬同鄉會米業仁穀公所上海出口各業公會漢帮志成公所上海茶業會館旅滬商帮協會中華工商研究會順直會館京江公所山東河南絲綢業公所浙江旅滬學會紹興旅滬同鄉會上海紗業公所中華國貨維持會上海煤業公會江寗六縣同鄉會上海轉運公所洞庭東山會館函莊集義公所上海通商各口轉運公司上海皮商公會江淮旅滬同鄉會南北報關公所 
　　又致各省督軍省長函云督軍省長鈞鑒敬肅者頃據中外各報登載中日新約已成事實兇耗傳來已非一日有謂此約早由我國駐使交換意旨細目亦由政府簽字不日履行有謂內容僅屬軍政正由兩方軍人協議但其効力可施諸平時政府以民意爲從違商業恃政府爲保障苟關係國家存亡秉國當軸自能抉擇似不待商民之呼籲惟事關國家安危商民利害切己苟有此議後患何堪設想商民等不忍見祖國之淪亡業經於敬日電呈中央懇其取消條件伏念鈞座總攬師干專膺疆寄國家興亡全在此舉務希代表民意立電中央挽回危局國家幸甚商民幸甚臨頴徬徨急不擇詞伏乞採納施行不勝迫切待命之至專肅敬請勳安各團體署名同上 
　　又致全國商會聯合會函云全國商會聯合會諸公先生均鑒敬啓者各報登載中日條約將成事實道路喧傳商情惶惑事關國本安危商民利害業於敬日電達中央並函懇各省督軍省長代表民意迅予力爭貴會爲全國商界領袖務乞就近迅速設法挽回以救危亡迫切陳詞維希埀鑒附上電函兩稿統祈察核爲荷專此敬請公安各團體署名同上 
[修改進口稅則之近訊]  
　　修改現行進口稅則一事自滬上委員會告終後已逾兩旬現閔曾正主任所擬定之新稅則付各國會員審查已得十四國之通過其貨價年度標準亦經各國會員討論惟因未盡贊同故曾正主任將該案呈請政府核辦去後業經外交部與公使團開議仍未具體解决昨該委員會曾正主任接外部電令修改現行進口稅則一事現正進行茲爲積極起見着即將滬會經過全案派員賚京云云曾主任立即商請張煜全秘書長親自北上俾便到部面呈滬會經過一切情形張君業已首途矣 
[總商會亦議蘇省加稅問題]  
　　江北裁卡改稅問題定於五月一號實行所定稅率較前加增南市縣商會因據各業商聲請轉懇照舊徵稅曾電江蘇財政廳長請勿加稅等情已紀前報茲悉上海總商會亦迭據各業到會聲明江蘇貨物稅大加變更增加數倍當此市面恐慌商情凋敝時代萬難負擔等情該會以事關商業重要問題亦於十四日（昨日）午後三時開會討論到者有各業代表數十人僉以江北改釐爲稅一事其應行歸併一切章程於江蘇商業不能適用且蘇省稅率重行加增萬難承認討論良久公决卽日起草電禀江蘇財政廳長請爲修正稅率仍照舊章徵稅以恤商艱 
[稅所扣留土布之聲辯]  
　　江蘇財政廳胡廳長復上海縣商會公函云逕啓者前准電以川沙布商蔡德順運滬土布被閔行嚴家橋分所勒捐扣留請予轉飭發還釋放等情當經分別電復行查茲據張所長復稱查土布免稅前奉限制辦法業經分飭遵辦在案此次部電又復免稅雖見滬上各報職所未奉明令自應循舊辦理該商見報遂以爲可以免稅於是囑船乘運土布並不預備稅欵及船抵分所始知循舊徵收該船戶不得不停船走告輾轉需時此所謂扣留者是也此二次土布嗣後該商實不知職所未奉明文遂亦情願繳稅職所爲恤商起見亦略予寛容俾得早日繳稅運行所謂不繳不放實因捐稅憑貨徵收自不能以空言通過也至川沙運滬土布首經嚴家橋分所而至上海故上海之免稅單不能用之於由川沙出口之貨即使該商持有上海免稅單作爲出口區域不符當然作爲無效惟職所旣未復奉明文免稅而商家又執持部電目爲勒捐究竟此項土布應否徵稅之處仰祈鈞廳迅賜核復俾便遵辦實爲公便等情前來查土布免稅限制辦法前經呈部核准令遵旋因南通商會爭執續奉部電仍以舊式手工棉布爲限復經本廳一再電陳請示現尙未解决旣稱川沙運滬土布以嚴家橋爲首經機關即欲免稅亦應赴該稅所請給免單未便在滬塡單持運此次責令補稅尙無不合嗣後如有續運暫援南通辦法先行給單記賬統俟定案後再行核辦除電飭遵辦外特此函佈並將稅票附還 
[兵工廠拆卸廢彈之爆發]  
　　上海兵工廠西局門內原有存儲廢鎗彈棧房一所內藏舊式毛瑟鎗等老鎗彈因不合新式快鎗口徑之用一併儲藏於該棧房內謝總辦以此項鎗子雖屬無用然子彈內之火藥及彈後之銅壳仍可配用以省財料故特派工人十餘人將該棧所存之廢鎗彈逐件拆下俾將銅壳與火藥仍造鎗彈即彈頭之鋼盂亦可交鋼廠改造昨日午後二點餘鐘時各工作正在拆彈中有工人以鐵鉗將鋼盂鉗拆不料鋼盂裝置甚堅用力過猛擊動壳內藥性以致火星射於拆下之火藥內突然爆發轟傷工人孟萬松陳有書任國有陶松春（均揚州人）孫玉淸（天津人）五人面部幸未傷及耳目尙無大碍即送上海醫院醫治當轟炸時藥力猛然震坍棧房二間屋面倒下致將工人陳連生高德朝陳少堂張武淸朱學銀馬德壽王有福鍾義才八人略爲碰傷留廠醫治當事出後謝總辦立率各廠長馳往調查勘得並未延累他處棧房急命工匠速將未拆鎗彈一併搬運他棧妥儲一面傳諭各工人以後對於工作務當格外妥愼以免肇禍 
[附兵工廠來函]  
　　敬啓者敝廠存有三十年報廢子彈因恐火藥發炎特派工匠於西砲台空屋內將彈內廢藥拔出以免危險本日下午兩點半鐘該匠等正在拔藥之際內有一彈自行暴發所幸匠屋均未損傷誠恐傳聞失實特此專函奉佈即請查照登入是所切禱此請撰安陸軍部上海兵工廠啓四月二十四日 
[馬戲塲逸獸傷人]  
　　靜安寺路張氏味莼園馬戲場有山猫一頭置於鐵絲籠內昨早（二十四號）三時許咬斷鐵栅逸出將該園門首之黃包車夫陳四咬傷頭面手臂倒地當由經理馬戲場西人得悉急即上前追捕不及遂出手鎗立將山猫擊斃一面通知該管靜安寺捕房派探將受傷之車夫陳四車送山東路仁濟醫院醫治聞傷勢雖重尙無性命之虞云 
[黃包車夫風潮之西報近紀]  
　　字林報云人力車夫風潮發生後投函本報評論此事者多不勝收未能一一發表各投函者無一不謂華捕印捕濫用其權有數人謂停車場太少極不便於公共大　投函者謂馬車汽車宜皆有限制至少須與人力車同等辦理有二三報紙主張調查人力車夫之現狀某報謂車照可以減發失業車夫可移用於公共工程有一華人謂車夫受苦無處聲訴乃起風潮西捕不應不分皂白開槍轟擊此函未經披露記者於此特致歉忱此次風潮死苦力二人記者深以爲憾想他人亦莫不如是惟在騷擾之際爲求多數幸福計不得不迅速撲滅之斯時施用手槍亦不得已事也至於調查車夫現狀一層事不易爲蓋車夫大都來去不定若干年來專以拉車爲生活者固有其人但鄉間無事時始到上海拉車者亦實繁有徒也若規定車行租價則爲必不可能之事雇車之費未嘗不可酌增但車資增則租價亦必因之而增徒利車行耳試就實際言之如車夫在街中得適當合情之待遇則車夫即可度日否則人力車何致如許之多而使工部局每年收入車照損費逾十三萬兩乎此次風潮之敎訓略如下述 [T13 ]一 [/T ]車夫滋事因取締章程將減其所獲而使之瀕於俄境也亦因章程之執行操切過甚也 [T13 ]二 [/T ]旣已准發許多車照而又使車夫不能謀生未免不公 [T13 ]三 [/T ]持厲行章程之說者以車夫狂奔過街爭攬生意爲一主要論點要知此種危險可以設法阻遏之固不必採行激成風潮之法也 [T13 ]四 [/T ]取締章程不便於外人以大多數外人常用人力車之故 [T13 ]五 [/T ]車輛往來宜加管理以廣義言之須包括電車汽車馬車人力車四種若管理章程僅及於一種則失其平 [T13 ]六 [/T ]華捕印捕執行章程太覺自由確有濫用自由之處進言補救方法如欲使停車場之辦法歷久遵行則當多增場所且宜規定每場停車之數勿使後來者坐廢半日功夫而始得一客也空車單行且行靠街邊在寛闊街道中顯無禁其行走之理由當道宜略籌思指定可以自由行走之地段如是則車夫與車客兩獲便利至於汽車亦應在黃浦灘設立停車處以免汽車停於南京路東端狹處致礙交通聞當道亦有鑒於此而思所以取締之吾人甚望其有良好結果也 
[黃包車夫請給批示]  
　　人力車夫代表孔明成金阿照等三十餘人日前具呈獲軍道尹交涉各署以生計頓絕請求施救等情迄巳數日尙未見批示據聞此項呈詞旣未用官紙又未貼印花照章不能受理乃該代表等於昨晨復至各署請求給批維持生計當由各號房傳諭須另書官紙貼用印花再行靜候批示該代表等始去 
[愛文義路發現炸彈]  
　　前日午後新閘愛文義路小河旁發現炸彈一枚當經六百五十四號巡街捕查見飛報的表頭立飭中西包探前往將炸彈帶入捕房捕頭察看屬實飭將該彈浸於水桶內銷燬一面飭探查拿拋棄炸彈之人務獲解究 
[洪述祖引渡北京之護解]  
　　謀刺前農林總長宋敎仁案內之要證洪述祖（即洪蔭芝）經宋子振呂批控公共公堂迭次研訊明白判交北京巡警總監特派員趙梓嘉帶回歸案訊辦各情巳誌本報茲悉前日午後由廨飭承繕就公文發交滙司捕房於昨晨七時將洪述祖一名連同公文一件併交來員趙梓嘉　收後復又加派中西探捕護送至滬寗車站乘坐特別快車至寗再由津浦車解往北京歸案訊辦 
[蒲肇河急待開竣]  
　　本邑西南鄉蒲肇河係華法交界該處河道淤塞急待開浚前滬南工巡捐局長接法工董局函蒲肇河爲通達日暉港徐家滙必經之河道淤塞已久船家進出阻滯貴局不急浚當代招工承挑等情姚局長因關係主權派員丈勘後特派挖泥機船從事　挖面佈告船商鄉民人等一體知悉在案茲因河工仍未開挖故法工董局已先派挖泥機船招工承包定於日內動工云 
[貝勒路刦案盜匪定罪]  
　　盜匪王錦芳陸根生兩人於本年二月間至法新租界貝勒路望德里轉租王忠甫家後樓面居住詎爲日未久即出外糾同劉阿榮等於初六晚間一擁入內在王房內刦去金飾衣服銀洋復又登樓至前樓畢有梅房內刦去衣服等物而逸當經事主報告捕房請緝現經探目黃金榮包探韓邦達方福林偵悉該匪等又在英租界夥刦潘晋之家經包探拘解公共公廨研訊屬實判令解送護軍使署懲辦在案故由黃探目昨將王陸兩盜移提至法廨經聶讞員會同法副領事德君升座特別刑庭研訊先據黃探目上堂禀明前情並將在增大永貞仁成押店內吊案之衣服原丹及抄獲之利刃一柄呈鑒繼據原告王忠甫之妻李氏投稱於二月初二日王前來租房後於初六晚即糾同黨羽前來袖出利刃兩柄由陸根生將我縛住王劉兩人即搶刦去金圈衣服等物後又登樓搶刦前樓房間是實又據畢有梅之母徐氏聲稱是晚婦人等因事出外被王等闖至媳婦房內搶去衣服等物今蒙拘獲求請重究詰之王錦芳供浙江人爲南貨店生意於正月二十一日來申至王忠甫家租賃後樓並認糾同陸根生劉阿榮等同往搶刧不諱陸根生供無錫人爲皮鞋生意由王糾我至原告家搶刧是實劉阿榮供爲裁縫度日民人實未同往行刧祇代質當衣服求宥中西官會判王陸兩人各押西牢四年劉押三年期滿永遠逐出租界起案之贓給原告領去 
[三誌撞翻划船之慘劇]  
　　浦東陸家渡江北老嫗王氏之划船因裝載婦女小孩八人在華通碼頭浦江中打撈香蕉被太古班頭小輪撞覆溺斃婦女四口經各屍屬具稟地方檢察廳請求免驗等情巳兩誌本報茲悉該公司船主於昨會同管碼頭西人親往失事處所踏勘一週並據該小輪老大朱生生述稱是日（二十二二）上午十時有江北雙漿划船數十艘在盛京輪船左右撈取香蕉王氏老嫗划船內載八人在小輪前面後面亦有劃船二艘即拉回聲知照該老嫗朝前划 
 
 
 

Page 11

 
 
行奈伊力薄撑持不住反而縮退我急開倒車避讓然已不及該划船撞於輪頭以致覆沒云云該船主等即將查勘情形繪具圖說詳報海關河泊司及水巡捕房備案存查 
[反對官辦檢查棉花之意見]  
　　上海總商會南市縣商會中國棉業聯合會會銜呈復上海縣知事文云逕復者三月十七日接准函開案奉滬海道尹公署第一三二號調令開（中略）至届期蒞臨本署討論辦法至爲盼切等因並附抄件到會遵於上月十九日下午二時晉謁左右磋商一切並荷見示實業廳意見書并省令開組織官辦上海棉花檢查所一案（中略）此令計發案卷一宗意見書一件仍繳等因奉此當經三會同人遵照指飭各節並如何辦理情形詳細討論嗣以各會各有主張承囑將當時所陳意見綜核彙陳爲系統的說明復候察奪敝會長等均表同意而退迭經磋商以期盡善茲據中國棉業聯合會所陳共有三說分甲乙丙三項甲說省長訓令注重在籌設檢查所及收回洋商檢查之權一爲對內一爲對外均屬要圖然棉花產諸鄉而聚諸市官廳對於商業固應注意農業則任令自由此農產物所以不能取信於外人南市檢查限於一隅洋商乃組織棉花驗水會專驗花衣而國貨貿易之權已操諸外人之手聞諸各國關於農產貨品須設立農事試驗場所有農產須經試驗合格方准求售我國夙號農國若能根本整頓則貨品自良而攙水濕花之弊自能淨絕出口貿易可期益加發展等語此甲說主張從根本解决先從農產物入手設農事試騐場以救棉花攙水之弊者一也（未完） 
[狂人誣報謀殺知事之拿辦]  
　　浦東南滙縣知事杜福堃於前晚八時許擬狂人顧良煥密報謂源興肉莊屠夫鞠椿山周錫田奚阿三等多人擬圖謀暗殺知事等情杜知事得報立飭衛兵八名前往捕拿適鞠等外出未遇當將奚阿三一名拘案一時該處商界大爲詫異旋經各商店聯名公呈辨誣略謂顧某近來失業無事僞作顚狂往往造言興事假名索詐此次報告實因與鞠等挾嫌圖報請求查明澈究旋經杜知事查明委係誣報遂判將奚阿三開釋一面飭拿該狂人到案究辦 
[米客中途被刦]  
　　江陰米客蔣志忠於上月下旬由原籍鐵米二百餘石來滬銷售得現洋一千四百元仍駕原舟返里行至崑山新陽縣轄境之陸家浜因天色已晚停泊該處歇宿詎至半夜突來小船數隻內有盜匪十餘人一擁跳入蔣之艙中將各人均用繩綁住口塞綿絮嚇禁聲張四面搜尋被刦去洋四百元始呼嘯而去嗣由蔣報告該港駐泊之水上警察坐船請爲跴緝云 
[指拿搶匪並無供證]  
　　滬甯鐵路北寶山縣境吳元盛雜貨店被盜刦去現洋二十元金飾十餘元一事已紀前報前日由事主吳步鰲至閘北四區二分所報稱民人在勤益里口草屋內開設雜貨店及老虎竈是日來刦匪徒內有數人曾至本店吃茶住居附近草屋內請派探警隨往指拿趙署員遂飭警前往拘獲唐長發崔文成崔錦成崔炳成郭寶奎等五名當在其住址搜查並無鹹證帶署研訊槪不承認趙署員判暫押候解司法科訊究 
[浙省警探來滬緝匪]  
　　杭州拱辰橋梟匪高蘭庭曹三何阿保（綽號小天王）專在該處販運人口並結黨橫行經該管軍警按名緝捕詎彼等竟拒捕逃逸嗣由該管長官稟明楊督軍立派稽查員會同浙警廳偵探於昨協同來滬偵緝午後已在滬杭車站相近將高蘭庭及同黨楊來發拘獲當經各探將高楊二人立即押至車站乘特別快車返杭解送軍署訊辦 
[澄衷學校歡迎會]  
　　上海縣屬高等小學第二期聯合運動會錦標爲澄衷所得是日得勝而歸該校學生列隊以軍樂邊炮迎運動員於途手舞足蹈口唱校歌頗形得意前日（星期一）該校敎職員及學生復特開歡迎會會場佈置皆由學生籌備於下午三時開會到會者五百餘人該校校董亦有蒞會者茲將開會秩序列后 [T13 ]一 [/T ]沈頌周代主席陸汝容報告開會宗旨 [T13 ]二 [/T ]唱校歌 [T13 ]三 [/T ]敎員陳梓傳宣布本屆運動成績 [T13 ]四 [/T ]向運動員行禮 [T13 ]五 [/T ]向錦標行禮 [T13 ]六 [/T ]軍樂隊奏樂 [T13 ]七 [/T ]陳常王栢年王德培合奏風琴 [T13 ]八 [/T ]校董致訓詞 [T13 ]九 [/T ]敎員楊子永與學生楊家源傅盛康奏絲竹 [T13 ]十 [/T ]校長致訓詞 [T13 ]十一 [/T ]唱運動會歌 [T13 ]十二 [/T ]諸敎職員致訓詞 [T13 ]十三 [/T ]奏西樂 [T13 ]十四 [/T ]丙辰學會代表尹其英演說並贈運動員禮物 [T13 ]十五 [/T ]李景渤代表運動員答詞 [T13 ]十六 [/T ]茶點 [T13 ]十七 [/T ]復唱校歌至六時許始散 
[學校聯合舉行遠足會]  
　　浦東高行鄉鄉立第二小學校聯合陸行鄉之第五永寗培朝西新問道效范義務各學校各選學生數名組織參觀團並作遠足運動之舉定於本星期六赴洋涇鎭參觀市立第一小學校及育新進修兩校云 
[靑年會宴劵行將售罄]  
　　靑年會於月之二十七號禮拜六下午六時半舉行二十周紀念大會並假座英租界大馬路工部局議事廳開大宴會等均誌前報現聞連日向該會購取與宴劵者紛至杳來原設之一千座業將滿額若再添劵所有菜席恐一時不易備辦故昨日由總幹事曹君通告各部此項宴劵於二十六號（卽明日）一律截止凡欲預此盛會者盍速往購取遲則不及也 
[求新廠函請准運鋼料]  
　　江蘇特派交涉公署昨接上海求新廠來函略謂敝廠前向美國定購鋼料物件現正需用擬運回滬祗以戰事期內關係軍用品物未便報運爲特函懇轉呈外交部核准等因陳交涉員業已據情呈請外交部核示矣 
[妨碍電車行駛之拘罰]  
　　南市三泰碼頭某冶坊司無錫人周錫寶許阿二於前晚九時無端將石塊嵌入電車軌內意欲阻止華商電車行駛適被第十三崗守望警察朱正卿瞥見上前拘獲並檢出石塊證物帶至一區一分駐所行經中途時周許二人合將小洋十角賄給該警求其放回該警不受連同所賄之小洋十角一併解送到所呈明由張警佐詢明屬實姑念苦力中人從寛飭各罰洋兩元充公該警朱正卿拒賄不受深堪嘉尙着將賄洋給賞外復記功一次 
[造房糾葛第二審之辯論]  
　　美英房產公司孫鏡湖與火險公司買辦卽存濟堂藥店主錢庠元等因合股造房糾葛涉訟上海地方審判廳前經第一審判决後孫不服提出理由聲請上訴昨日午後三時經該廳各推事官開合議庭審理孫遣代表吳紫雲投案聲明不服第一審判决理 
由並稱原告孫鏡湖前與被告錢庠元雖合股造房出租營生茲已拆股除收外尙被結欠洋七百四十八元有零請求追還錢不到案由伊夥楊文治偕證人胡永秀投稱原告所控各節均非事實當時兩造退股時言明被告償還原告洋八百元即於一次將洋付淸有賬可稽今將各賬呈案問官得供會商之下諭即辯論終結聽候送達判詞楊文治呈案各賬存案候示 
[虧欠造屋價之復訊]  
　　唐順生控朱毛毛串通兪桂卿圖賴造屋價洋二百九十二元一案前經地方審判廳一再提訊宣告辯論終結而承審官曾君不及判决卽行移交許推事官接辦許君因案未明瞭乃於前日下午又傳兩造到案審理原告偕中人張慶明訴稱被告央我包造房屋三間工竣後除收過外尙欠一百五十元又加推廣工料洋一百四十二元兩共被欠洋二百九十二元求追朱不到遣陸本堂爲代表投案辯訴所少之洋並無如許之多兪桂卿供與該代表相同許推事官得供即諭辯論終結聽候送達 
[縱火共同犯之供詞]  
　　閘北四區二分所巡警日前在廣肇路董德泰米店門前追獲挾嫌縱火之陳阿二帶署研訊在案茲悉此案經趙署員訊據陳供該處市房十六間係某作頭租地營造保有火險希圖賠欵指使其夥王阿明前來縱火王囑我隨往望風不料被米店主覺察高聲呼救王即乘間逸去迨崗警趕來將我拿獲是實趙署員除將陳解科外復詳細調查一過已據情詳報徐警廳長請示核辦矣 
[串騙鈔票案尙須覆訊]  
　　南京路已閉萬利豐股票公司主周廷湘串同龔三元常寳裕陳振鏞丁益齋等向協和鎰康光泰順康四家驅取交通鈔票洋四萬元逃逸由公共公廨迭次訊供詳情屢誌本報前日午後（即二十三號）又經公堂提訊據閘北五區警察投案證明緝獲被告丁益齋當時狀况繼由該警廳書記金盆林到堂將丁供單一紙呈案請核被告丁益齋之代表律師起而譯稱此供單並非全案卷宗且無被告親自簽押敝律師不能承認並由兩造律師向見證逐層盤詰良久張襄讞與英領白君磋商之下判被告均仍還押候改期復訊 
[請給跋額之縣批]  
　　江確生日前具呈上海縣署請給已故法政學堂畢業生胡明均及其未婚妻胡江黛鈺之跋額昨經沈知事批云來牘並事略均悉學員胡明均敦品力學不永其年應給綺齡殉學四字以表哀矜胡江氏矢志柏舟完貞守節洵屬難能可貴深堪欽敬應予抱璞完貞區額以勵風化仰即知照此批 
[江坤兵輪入塢興修]  
　　駐防武漢江面之江坤淺水兵輪近因年久失修機件鍋爐等件已有損壞特稟明海軍部商由上海船塢承修昨日由鄂開駛來滬當即駛往滬南上海造船廠入塢興修 
[汽車碾傷學徒]  
　　天津路嚴蘭記紗號學徒某甲昨日午後一時餘由號中午膳畢後至賬房携取莊摺一扣擬赴錢莊出票後往冠羣坊惠泰紗號打取棧單詎行至大馬路拋球場口因出貨緊要穿過馬路往南適有某號摩托車飛駛而來不及避讓被撞倒地輪在中部碾過受傷頗重不省人事經巡街捕趕至將甲車送仁濟醫院查得身上莊摺有嚴蘭記字樣當卽知照該號據醫生診視受傷過重恐有性命之虞聞該學徒係甬產乃父在蘇州河畔開設美華樓茶肆且三房祗此一子云 
[虐待婢女之押儆]  
　　住居吳淞路四百三十九號門牌甬人吳筱國之妻張氏與傭婦陸朱氏將十六歲婢女吳阿富用皮鞭毒打遍體鱗傷經隣婦陳兪氏張傳氏等代報捕房飭探譚鳳池西探司密司往查屬實將張朱兩氏拘送公共公廨女押所看管吳女送請濟良所暫留昨晨解廨請究先由中西探禀明前情並稱捕房得報派探往查時被告抗不將女交出希圖藏匿該女所受傷勢業有醫生驗單呈察繼據見證陳兪氏張傅氏王管氏分別上堂同稱常聞該女遭該氏等鞭撻聲達戶外尙不敢高聲痛哭祗聞討饒之聲我等與被告隣居多年並無仇隙此次代報捕房因上星期日該婢受虐不堪乘間逸出後吳張氏誣指我等串通藏匿圖賣並令傭婦陸朱氏入室搜查是以報捕查究詰之吳女供稱賣與吳姓已有三年驗上之傷係被陸朱氏所打餘語含糊不肯吐實訊之陸朱氏供認用皮鞭歐打不諱質之張氏延萬柏良律師上堂代辯否認虐待中西官得供令該婢至案解開衣衿親自察驗該女手足面部背脊等處傷痕靑紫血漬淋漓驗畢堂上以該氏等殘暴已極本應照律嚴辦姑念女流無知從寛判吳張氏押女所二月陸朱氏押四月分別示儆吳阿富發濟良所留養 
[偵獲被拐婢女]  
　　婦人王劉氏家十歲婢女平安於陽曆本月四號出外買物一去不返該氏各處找尋無着茲探悉爲住居附近之沈國昌所誘拐寄藏徐徐氏家乃報告巡警將沈徐分別拘獲吊到平安連同王劉氏解送警廳發科訊供之下判將平安交王劉氏領去沈徐着送地檢廳訊究 
[不認誘拐女子]  
　　江北人許蕙卿住居閘北叉袋角慶祥里前日扭同鄉馬登高及滕小二子滕楊氏夫婦至四區二分所控稱伊姪女小全子被馬夫婦誘拐與人偕逃請爲訊追當經趙署員研訊馬等均不承認昨解司法科押候訊辦 
[欠欵限期理還]  
　　樂庭三延代表律師在公共公廨控陳佐臣不理欠欵洋一千四百二十五元等情前日午後由廨傳訊先由原告代表律師上堂陳述案情請追詰之陳佐臣供稱向業錢莊是欵我父寗波現由到申准三禮拜可以理楚中西官得供判限期二十天照數還洋違于未便 
[女子確已懷孕]  
　　江北人强榮生前至法公堂控稱女兒强小郎子以來申帮傭爲由與應阿夫私識請求訊究並請將女兒給領等情詰據强小郎子供認與應姘識並稱現已懷孕不願回家請求恩斷經法公堂判候將小郎子送往醫院檢騐是否懷孕再行訊核在案昨又傳訊捕頭稟稱現據西醫檢驗得强小郎子腹中確係懷孕今有驗單呈鑒繼據强榮生供稱現接親家來信催娶請求請女兒准予領回完婚又據强妻戚氏投稱前日婦人由公堂出外至嵩山路被應紏同多人將婦人不同情由扭住兇毆旋有巡捕到來伊等始行逃散請求訊究中西官以戚氏被應阿夫兇毆一節並無證人碍難核准遂判應阿夫交一百元人銀並保强小郎子交尋常保出外限十四天內着原告從速函致未婚媚到案再行核辦 
[並無刑事證據]  
　　法租界三洋涇橋鳴新新劇社主任王茂亭昨延律師代表至法公堂控新劇家汪某合同尙未期滿以請假爲由私至無錫蘇州等處演劇於未違背合同之前曾向社主支過包銀二百五十元又向賬房內借洋四五十元一去不返直至日前被包探程子卿提案請求訊究詰之汪供民人於初四日向原告言明欲至華界新舞台演劇照合同上祗有七天未滿可否讓去俟新舞台期滿仍至鳴新社演劇當由原告應允並未向原告請假及在賬房借過銀洋之事且日前被拘後原告至捕房民人曾向原告言過情願出外和平了結當時原告亦經應允求察原告又稱因被告之妻延律師涉訟故商人亦延律師起訴中西官判此案並無刑事證據着將案註銷被告開釋 
[行兇證據不足]  
　　劉和亭昨至法公堂控稱民人轉租吳金松房屋居住日前因事出外將鎖匙存在吳處至九點時回家向吳索取鎖匙詎吳非但不將鎖匙交出竟紏同多人將民扭住兇毆並將民人指上金戒及鞋帽一併打失故此報捕將吳拘案請求訊究吳金松供劉共有三四人前來賃居民人房屋日前劉出外後由劉同居之人將鎖匙取去後劉回來强稱民人將鎖匙掯不交出致稍爭論惟民人並未將劉行兇實被誣扳請求查察官問原告曰當時被毆有無證人劉語塞中西官判所控證據不足將案註銷 
[拘獲拐孩嫌疑人]  
　　寓居虹口有恒路二十九號洋房之福安公司買辦粵人陳秉祥家十六歲男孩陳錫霖於本年正月十三號被人拐失經陳投報該管捕房捕頭轉禀麥總巡縣賞通緝等情已迭誌本報茲經美捕房華探目王四福偵得粵人楊日華似與此案有關且曾串黨書寫恐嚇信函屢次向陳恐嚇希圖索詐洋五千元因即禀明捕房協同八十四號西探目利扶使密往將楊拘獲昨解公共公堂請究經張襄讞會同英領白君訊據西探目利扶使稟明前情遂判楊日華押候另行訂期研訊 
[搶奪私土之激鬬]  
　　前晚楊樹浦其昌棧到有外洋來滬之某公司輪船一艘當有流氓傳銀貴張德祥等探悉該輪某某帶有紅土遂帶同黨羽登輪圖刦詎此項私土係湖北帮匪胡開文等所帶胡等正携土登岸適遇傳張來搶兩造羽黨激鬬多時互有損傷後經該管警區派崗　往若輩始分投逃竄 
[續誌車夫被人擊傷殞命]  
　　江北車夫李厚昌（即李成文）於本月十六號在新閘池浜橋手持鐵棍將車夫謝鳴標頭顱亂擊受傷倒地經七百八十六號巡街捕查見將李拘入捕房並將受傷人車送醫院醫治無效延至二十一號因傷斃命業經公共公廨中西官驗訊各情已誌前報昨晨由捕房將被告解送公堂經王襄讞會同英卓副領事略訊一過判李還押候下禮拜三訊明再核 
[持刀行兇之懲儆]  
　　英美電車公司查票之高麗人某甲控芝罘路一百五十號門牌袁萬一所開之水菓店內學徒朱雲奎持刀戳傷胸際等情昨由包探汪開富傳同見證將朱雲奎拘解公共公堂經王襄讞會同英卓副領事訊據原告高麗人上堂禀明前情（未釋）請究並據被告見證朱明如投案供稱原告能說中國土語時至被告店內戲謔昨見被告手持利刀扦水菓原告將被告掌頰一下致被誤傷胸際並非故意又據袁萬一投案供稱目覩原告與朱雲奎因游戲起見肇此禍端詰之朱雲奎供稱原告天天至吾處戲謔是日將吾掌頰一下時適吾手中持有利刃扦水菓擋住原告兩手以致誤戳求宥中西官得供磋商之下以被告朱雲奎不應持刀行兇判押西牢九個月示儆 
[婦人投河遇救]  
　　住居南京路德仁里之甬婦范陸氏因夫阿富拋棄不顧昨晨向索柴米無着憤無可洩遂奔至北蘇州路投河圖盡經一百五十一號印捕巡見設法援起帶入捕房禀明捕頭諭飭留候送廨請示 
[拆梢行兇之拘訊]  
　　北四川路四號門牌居人金梅生因見丁錫生等在北四川路十八號門牌屋內聚賭牌九希圖拆梢洋五元不遂持棍行兇致被丁等鳴捕將金拘入捕房押候解送公堂訊懲 
[交涉公署批示兩則]  
　　章水天等呈以昌大典當失愼法公廨示諭以二成賠償不服廨判由呈悉當貨被焚應如何按本賠償自有大例可循昌大典失愼一案法公廨示諭以二成開賠是否依據定例仰該公廨委員明白聲復并錄案呈復核奪 
　　商人林桂芳呈爲靑田石存船請發還法呈悉已據情分函江海關監督及海軍司令部查核辦理矣仰即知照此批 
[扛夫聚衆械鬬]  
　　湖北人陳仁義陸子英等向在各輪船碼頭掮包子度日昨因爭奪生意起釁各糾同類數十人互相械鬬陳仁義被張子英用煤塊擊破面部血流如注旋經三區崗警到來將爲首行兇之張子英連同受傷人陳仁義併帶至署解警正判解地方檢察廳訊辦 
[吞沒花會彩洋]  
　　東唐家弄七百十號門牌某肉莊夥甬人蘇阿忠因私設花會聽筒引誘婦人王陳氏湯王氏湯蓮英等購買花會洋四角中彩後吞沒不給被控捕房飭探將蘇拘獲昨解公共公堂請究經中西官訊實判蘇押西牢兩月以儆 
[賭徒分別判罰]  
　　賭徒陳阿根孫三江秦萬興陳惠明於前晚在虹口墨克登路二百十號門牌屋內聚賭牌九被捕查見將陳等四人連同賭具一併帶入捕房昨解公共公堂請究經中西官訊實判陳等各罰洋五元充公賭具銷燬 
[小工扭控逃嫂]  
　　前日有合肥人包禮書扭婦人張邢氏至閘北五區一分所控稱民人家住楊樹浦向爲小工邢氏是伊長嫂數年前背夫私逃來滬屢接兄長來信囑代找尋今在士慶路遇見扭請訊究當經孟警佐質訊據該氏供稱已與前夫離婚立有筆據轉嫁張友蘭且已生有子女孟警佐判併解司法科核辦 
[縣署批示兩則]  
　　乾坤和烟號張宗藝爲遵章註册請給照公告由呈及粘件均悉該商業資本若干未據叙明其連署人林泰祺等與該商號有無關係仰再一併詳晰聲叙另呈核奪此批註册費三元存 
　　木器業朱洪興等爲蠻壩勒捐請求核辦由據呈各節事關侵佔公欵旣據呈訴地方檢察廳有案應靜候法庭核辦可也此批 
[探警查獲贓賊]  
　　閘北長樂里第一池浴堂日前夜半被賊挖洞入內竊去賬箱中銅元二十四千五百文並衣服毛巾等物當經事主開單投報警署請緝在案茲據各探警先後拘獲此案竊賊米全根王保永張小毛王介子貝根寶等五名吊到毛巾等原贓解由警署申送警廳昨午轉送地方檢察廳該浴堂亦派夥閆老五到廳請究下午經檢察官提案預審之下判將毛巾等交閆具領米等五人分別收押候究又大昌花行夥葉叔謙前赴邑廟豫園游玩被扒手竊去身畔金表一只當時報告一區二分駐所諭飭探偵查茲拿獲積竊吳福壽吊到原贓稟解到所申送警廳昨午轉送地方檢察廳究辦 
雜評二 
[克復衡山（訥）]  
　　曹錕之軍日傳其不願戰而今又以勝電傳矣然則其不願戰者僅主將而非其部下乎抑雖不願戰而以未奉明令不得不戰乎更不然者如前此長岳之得由於南軍自退而非力戰而得乎以吾測之今日之所謂不願戰者非眞不願戰不過以爭功爭地位之故一時負氣而出此苟有以如其願者即可依然願戰也是故段之到漢能使前敵所爭之權利平均當無不可貫激其主戰之計劃今之克復衡山通電其即表示不允停戰議和之意歟然則商民之竭誠祈禱和平亦徒勞而已矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[私立學校之弊] [  夢陶]  
　　學識爲富强國家之要劑早爲各國所公認而學校爲養成學識之所亦爲世人所共知故欲偵察其國家之如何往往以其國內敎育之如何而定昔者我國變政以興辦敎育爲急務改革以來創辦學校亦不遺餘力然國家以處於窮困之地位爲經費所限不能大事擴充而有志之士鑒於國家之無力相率解囊籌欵創立學校以匡國家之不逮而助靑年之有志洵爲公益事業之尤者也然以世情日險人心不古藉學校之名獵取名利實亦不乏其人焉茲得其致利之法數則列下以當然犀 
　　（甲）關於學費者私立學校學費每學期每人都在三四十元左右而所請敎員類皆不學無能之輩蓋取其薪俸可廉而獲利可厚也滬上某校敎員費雜費每學期支出僅在三千元左右而所收入之數以百人計算亦在四千元左右况私立學校學生之數至少總在二百左右者耶 
　　（乙）關於膳費者除將飯菜槪以桌數計算（以遇有放假或請假過多均可減少桌數）包與厨房減少上課時日（膳費多以學期計算且遇假期學生外出必多）視爲官利外他如飯米歸校自辦是也其法以飯菜包與厨房而飯則校中自煑然後再對於厨房逐漸減少其每桌原包之價額間接使之飯菜惡劣而少（亦有講明者）飯菜旣惡劣而少則食　勢必減少其食慾於是再於飯堂規則加以不准添菜一條以預防之故若遇是種之學校各項規則必不甚嚴而其不准添菜一條則必採取嚴厲之主義蓋以助其食量減少而達其飯米自辦之目的也 
　　（丙）關於書籍者課本之挑選本爲學校之特權决非他人所能干涉者也凡是種學校課本必須時時更換書之已經採取者則永不再讀而所選之書類皆罕見於市以便校中定價昂貴（余友某肄業於滬之某校所需課本於某書店無意中曾一見之其定價僅半於所購）庶可獲利故書籍一項亦爲是種學校獲利之一門也 
　　（丁）關於運動者運動器械本爲學校所應有惟是種學校則須由學生出費而校中辦之例如滬上某校每學期每人須繳運動費數元而運動器械除置價值四五元之足球數個外餘欵悉數侵沒雖經學生質問亦祗飾詞敷衍圖延時日蓋一至大考則和百元之運動費即得到手矣 
　　綜上四端余均得之於余友之口余友信决不我誑而閱者諸君諒亦必有洞悉其中之情狀者當爲長嘆而齒冷焉（四） 
家庭常識 
[預防化學藥劑侵害手指法] [  衣谷] 　　 
用白蠟切成小塊置杯中以杯置於沸水中鎔之再加淸橄欖油一打蘭（一打蘭合我國庫平四分七釐五）調勻之蠟鎔成液體時將手指浸其中則指上即敷蠟一層可任意運用矣按此法用於攝影家亦頗有益 
[河蝦養殖法] [  雨云] 　　 
河蝦產於淡水中肉味佳良價亦昂貴此物得以人工養殖之其法頗便易於繁殖可養殖於普通水缸或小池中於陰曆四五月間在市場上擇取有子之雌蝦及成熟之雄蝦蝦必欲鮮活者爲妥等量置於水缸或小池中其尾數視容器之面積而定上覆水草飼以子孓若無子孓時可用糠麩與食鹽水相拌和而代之其混合量以食鹽一兩糠麩八斤之比凡養殖於缸中者每三日須換水一次若至冬日須以稻草包圍缸之四周以免冰凍之害養殖於池中者可免之至九十月頃所生之小蝦已有盈寸之長來年春日可出售於市場矣大約老蝦一斤可得新蝦十斤之豐 
[熱癥] [  雨云] 　　 
多生於夏日患之甚苦今有一法將熱癤生出之時即取大蒜頭一　切斷之以其斷而與門魚灰　之以此灰塗於患處至明日即平復如常 
工業須知 
[亞麻之栽種及製造法（四）] [  張靜生]  
　　漚麻法漚麻之注又分露水漚麻河水漚麻温水漚麻之三法茲再分詳述之 
　　（甲）露水漚麻法即將麻莖散置於野地以太陽曬之以露水潤之是也其膠質溶腐之時間約須兩星期之久法雖簡便而所得之織維殊不良好因莖部　質終未能完全溶解仍然存當織維之內至再疑固不易分出其織維遂失柔軟之特性且尤須注意日光之熱度不得過三十度熱度愈高則織維愈硬於秋季行之尙可夏則熱度太高冬則氣秋太寒均不宜也 
　　（乙）河水漚麻法比利時最著名之苦寸來　　　麻常漚之黎河　　　　　之中故亦名流水漚麻法常　麻收穫之後置於筐內浸入黎河中因河水温度之高下及其他各情形有漚四日者有漚至十五日之久者不等苦雨來麻其色瑩白其質柔軟但不流之池水所漚者多係灰色然則苦雨來麻質之所以優良者蓋因黎河之水流極緩有柔軟之動力致發生特別之發酵故耳 
　　或以麻莖束把浸之木製大桶中滿注以水以麻莖之上端向上因上部皮堅須稍高之温度始能溶其膠質而水面之温度常較底部爲高也凡浸六日乃至八日取莖捻之有聲即可取出爲分裂之工作矣 
　　使用之水如含有鐵質則有碍膠質之溶解且織維稍呈紅色晒之又頗困難此乃極須注意之點也（未完） 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
卷下第四十章（一） 
　　曼萊一聞死刑宣告如遭雷擊目眩耳鳴幾欲暈仆顧心地尙淸念湯訥此時實遭人生最苦痛事吾慰之且不暇何能更作兒女情態益其悲痛故自老父懷中强持而起拱兩手於胸哀獄吏曰吾仁慈之國民乎今吾亦無他求但與吾夫一訣卽死亦甘吾仁慈之國民亦能見憐否時法堂觀者已隨鬨聲盡散以明日又得殺人故今日預爲慶祝即於街途間相抱爲天魔之　問官亦於判决之後匆匆離席去留者唯白莎與獄吏四人將引湯訥重返獄室聞曼萊語白莎乃止以目視四人曰同志此婦人亦可憐吾人其許之乎爲時暫也四人重以白莎言亦都首肯謂至多不得過五分鐘也曼萊忍淚而起行近犯人森欄而夫婦握手之頃已不禁痛哭失聲湯訥强言曰吾愛今暫別耳願汝勿悲人間天上終當有相見期也曼萊中心痛極然力自忍淚弗出亦哽咽曰吾親愛之嘉生上帝仁慈必度汝以登樂土薄命人亦不留意人聞也但汝勿爲我而悲痛則吾心亦能寛解蓋吾此時轉以早得脫離塵擾之爲樂嘉生汝以吾言爲然乎言次展爲慘笑湯訥搖首曰吾愛汝言誤矣蓋汝尙有小露蒔也言至此曼萊不期放聲而哭呼曰嘉生乎吾心悲痛尙能自忍以吾遭此禍變肝腸寸寸皆裂故自分亦不能久存所不釋者惟此一塊肉耳吾悔今日不與偕來此後更有何日能見汝耶湯訥慘笑曰然吾則以不及見彼爲幸見之徒增心痛且苦吾兒吾愛今可與我接最後之吻即以汝吻間接吾女謂吾死後必相彼也語巳果與曼萊接吻即欲撒手爲別曼萊挽之曰嘉生尙有一言容吾盡之吾人此別相逢不遠汝母以我爲念至於吾女則吾荀延一日之喘必盡一日保護之責若夫吾父則則字未出老人已龍鍾而至目望其婿乃現無限作愧之狀幾欲屈身而跽湯訥乃亟止之曰丈此何爲哉吾今日聆丈遺書乃知丈之含寃負屈實有非常人所能堪者吾今倖能知之則感丈之宏度厚德猶且不暇而乃敢怨丈乎且前次一事丈已竭力營謀援我出獄仁至義盡今復被逮蓋天命也夫復何言推願上帝仁慈佑汝康健爲我撫此孤寡則吾目瞑矣（未完） 
　　附白新聞報快活林中所刊俠鳳奇緣說部情節細密結搆整齊爲近來小說中不多觀之佳作茲已印成單本發行昨承獨鶴君見贈二册感謝之餘特爲附白介紹於愛讀小說諸君（栩） 
 
 
 

Page 15

 
 
   
 
 

Page 16

 
 
[留園西式汽水盆湯新增白磁浴溏擇於三月初十日重新開幕特别大减價一年]  
本園設在虹口百老滙路外虹橋西首靖遠街對面弄内己歷年所久爲各界所贊賞然以游浴稱懷衆意僉歸衣冠楚楚座各常滿本主人自應不惜工本力求美滿以供光顧諸君之愛好故於今春以西式汽水盆湯之外特别增造白磁浴溏一池兹己内外装璜佈置完備其清爽玲瓏則較前更復精良而於值堂之殷勤周到器皿之雅潔清楚不可盡道尤以考究上等之香茗香皂可漱口而潤身香水毛巾亦薰心而觸鼻趣味大備誠養身衞生之美境倘蒙諸公移玉始信言之不虚也並備澡劵以供愛好價目花磁客盆間白磁浴溏間每位銅元八枚五枚修容擦背托脚小賬另加本園主人謹啓 
[鎭江大照電燈公司發息廣告]  
啓者本公司丁己年營業帳略己由董事會核明刋印所有丁己年正股零股官利均定於隂歷三月二十日起發給併附送帳略此啓 
 
