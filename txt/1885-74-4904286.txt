# 1885 - 74 - 4904286

 

Page 1

 
 
[三十三號畫報出售] [  申報舘主人啓]  
　　　法人侵犯甬防遠近商民皆欲尋消問息本舘深知諸君殷盼故正月十五日之戰特派友人附江表船前往觀戰兹將該處海口形勢山名地名砲台營盤内口外海兩圑兵輪駐泊處所攻擊情形一一描繪朗若列眉閲者不啻身臨其境親觀戰事現己列入此次三十三號畫報以供衆覽畫報之待仍送益幾兩圖一爲山水在任君伯年所繪一爲人物沙君山春所繪筆致超妙大可寳貴畫報仍然九圖末附淞隠漫録圖説一則閲者鑒之此佈 
[朝鮮時事論] [  篙目時艱人稿]  
　　事機得失只争須臾雖曰人事豈非天命哉朝鮮甲申之變危如纍卵而卒能轉危爲安者此其中葢有天在可幸孰甚焉當洪逆之據王宫也華軍如緩片刻則洪逆可遂其所欲而王不可問矣乃正在存亡呼吸間華軍適來正正堂堂洪逆爲之膽落倉皇失措謨遂不成其可幸者一華軍雖來王在洪逆左右彼既包藏禍心何難遽下毒手乃王聞外有救援託詞如厠乘間出宫若有默啓其衷者其可幸者二王易衣而出奔赴北廟隨從尚有多人洪逆追蹤而至羽翼僅五六輩衆寡不敵未敢驟行無禮是時也王亦知洪逆之心但畏其凶暴頻以好言慰藉之華軍閲信齊來保衛洪逆一見以爲從天而降也面無人色手足戰競王之胆爲之一壯疾呼武士寸磔之相從逆黨均被殺戮無一脱者倘整時稍久華軍不來何堪設想其可幸者三太王妃王妃世子當時均無下落或曰被其擒囚而去或曰死於亂軍中傅説紛紛土惟望空號泣而己乃不數日間均獲生還骨肉圑聚其可幸者四洪逆理地雷於宫中適富往來之路華軍未至具境雷忽轟發僅傷勇丁一人行如迅疾必皆身粉骨碎矣其可幸者五泰安輪船原定於十八日開船十六日夜間先有斫傷閔相之信管中飛報前去囑其少緩再行内渡如遲一日則鞭長莫及其可幸者六泰安行後馬山防營撤回漢城僅留十數人虚張旗鼓而己取此口岸易於反掌華軍進退無路危也何如洪逆亦見及此勾通日人長驅直進正行之際突見口門内停泊兵船四隻上竪龍旗岸上亦旂幟紛陳約略可辨以爲有備潜蹤而回此果誰使之然者其可幸者七迨兵輪己到正營方軍門由金州奉調復來駐於馬山逆輩又用朝鮮民船率日本小划由仁川來探測暗下水雷訂其船筏傍岸之時天己昏黑正值方軍門立在岸上髣髴見有船影急令兵丁泅水登舟執獲數人研審之下一一吐實據云再緩五日水雷即告成矣其可幸者八雖譎計詭謀層出迭見而終不能一濟者謂非天實爲之哉然不可徒諉之天也人心即屬天心人和乃召天和是有望於彼國之君臣能人定以勝天而安不忘危焉則幸甚矣夫人定勝天之道安在在乎辦忠奸之分而己從古忠奸之分自杳定論生前或誣忠以爲奸黨莫表微忱飾奸以爲忠貞得邀殊隨迨至盖棺而後忠者自忠奸者自奸涇渭不合流薰蕕不同器而定論於是乎出朝鮮内訌罪魁六人而洪逆爲最被殺者六臣若韓去稷久蓄異志悍然自雄鬼蜮其心豺狼其性黎庶懋任其魚肉同寮盡被其鯨吞罪本當誅髮難搉數死有恨其或晚者兵曹叅判李祖淵夙好以大言欺人人多受其欺者王委以練軍責任相待非輕初不知兵皆華軍授以方畧言語之下似亦感恩今竟聽洪逆指使令練軍攻擊華營反顔相向如隨猴之狗如逐兎之蠅如食父母之梟獍乃練軍不從所謀洪逆滋疑遂手刃之遺臭萬載死有餘辜尹泰駿似不過唯唯諾諾無所可否雖非忠臣尚不得以奸臣目之惟判書趙君甯夏號惠人者温文爾雅望而知爲端人前曾赴天朝求兵獨效包胥之哭華軍東渡内亂底平厥功最偉而卑謙自牧不以爲功後因國政己非辭官不仕王念其勳勞降温旨以起用之不得己再作馮婦非其志也當洪逆矯召之時昂然直入毫無難色見洪逆即責以大義目眥盡裂繼則大聲痛駡被殺而死其人雖死懔懔有生氣焉洪逆方以爲東國江山歸諸掌握安樂之福終身享之並可傅之子孫世世無替誰意不三日間亦歸於死亂刀寸磔肢體無存皿肉一圑莫可辨認結果之慘莫甚於斯父亦隕軀子亦畢命洪氏之鬼其將餒而是不祇不忠亦且不孝不慈矣人人道及迄今無不唾駡之以視惠人之死其榮辱爲何如惠人之母年八旬餘依然康徤子年十五現己奉其重忍避居避鄉問不入城巿聰明穎秀嗜讀書諒能騰逹雲霄以慰先人於地下趙氏子其勉乎哉天憫忠臣必相佑護亦理之可信有王始不知其爲忠臣今則因洪逆之奸而其忠見矣書之史册祀之崇祠禮所宜然豈奸如洪逆並洪逆所手刃之李祖淵所可同日語耶紀此以爲奸者警並以爲忠者勸辨之不可不早也 
[諭旨補登]  
　　昨下午接京友發來電信内有本月初二日上諭一道恭譯之下爲初二日奉上諭山西河東道員缺着丁體常補授欽此謹按此諭己據電傳印登初四本報惟誤譯河東道爲綏遠城將軍合亟敬謹補登 
[理勸不從]  
　　聞總署接有電音言英德二國勸法人不阻中國運漕一事法人不願聽從恐不免因此失和云 
[和信電述]  
　　昨晨七點鐘接到本舘派在北京訪事友人專發來電謂法人近日電致李傅相願與中朝議和傅相隨即電逹總署請旨定奪矣此説與日前天津西友來信所述正相符合且觀連日法船在甬洋游弈而未即大肆撲犯其中必有别情或者天心恤禍中法之好果有復合之機乎不禁拭目俟之 
[和有可望]  
　　本埠西人傳言聞李傅相有欲至上海之意又聞法人現在願與中國議和並不需償兵費但欲與中國約保其不致法人爲難於東京云云本舘按此二説雖均屬傅聞之詞然其説略有可信蓋此時法人而欲與中國言和則法使臣不便貿然赴津上海係適中之地法人所指爲局外者法使或當就此地共商和議則李傅相之來滬固屬意計中事至於法人不願賠費本己早有此議特以中國必欲索還東京致議不能决耳目下相持既久法國固不免損船折兵中國亦各處設防糜餉究竟何日了期故竊謂此時而議中法之和但得無傷國體似不妨彼此降心以相從休兵息民政之善經也倘能於和議既成之後勤修其政而訓練具兵東京之屬於法亦猶之外府焉耳 
[西報言和]  
　　又閲西字報載北京傅來消息亦有議和之説與本舘所聞大略相同據言基隆地方現在姑由法人暫管一俟東京之事辦妥後即行交還中國伊照福禄諾在天津所立之約辦理並不索償兵費觀此愈見和議之果有可望矣 
[保護電線]  
　　近來各商船漁船等人屢被法人殘暴以大戢山大北電線公司傅遞消息遂遷怒於該公司聲 
 
 

Page 2

 
 
言欲上岸將該公司拆毁該公司即禀請丹國領事轉請英領事派兵船保護英領事許派戴靈兵船爲之保護惟不能常泊該處一聞有警則立刻往援英國於大戢山並無財産其所以保護該公司者盖以電線之用甚廣於各國均有裨益故也聞該兵船己於昨日駛往大戢山矣 
[津門摭要]  
　　天津練軍平日延請德人瑞乃爾教習德國操防瑞君未到之先曾派兵弁七人赴德學習學成後惟王君得勝袁君雨春查君連摽劉君芳圃在津効力餘者託故告辭王君在德學有成效早己充當營官袁爲哨弁查則恊同瑞君充津城練軍教習劉君派帶魚雷船自去年海防有事壁壘一新瑞君與兵弁不洽由上憲派往旅順袁君佐之查君派往小站津城另聘德人李滿教習聞李君才高望重非同南郭濫竽現在兵制密以加密精益求精實爲無懈可擊云○天津官塲於正月初旬接得粤西電報謂諒山之戰潘琴軒中丞左臂受傷退師關内休息三五日裹瘡督陣大挫法兵斬獲無算十六日又接寗波招寳山炮臺獲勝電報謂法船分犯甯波該山砲臺居高臨下砲傷法船洞穿數穴隨即遁去如此出奇制勝蓷陷廓清蠢兹法人不將同黔驢之無技哉○天津大憲擬設武俻學堂由各營挑選兵弁之年少者入堂肄業額定五百名由馬翰卿觀察總理其事正月十六日曾在水師營務處點名一次聞日内大沽北塘古北口等處又送到數十人云○米價既己飛騰柴草又忽昻貴一時選率者流遂謂法人封口輪船不復前來市中有虎訛以傅訛嗣經怡和預貼報單謂北直隸輪船定期正月念四日在津開行此帖一傅謡言頓息人心遂因略定云 
[撞船續述]  
　　新南陞輪船被撞曾列前報兹接津友來信乃知其詳且悉前報尚有小誤亟再録之據云上月二十八日約四點鐘新南陞輪船在吴家嘴碰擊一孔水汩汩入船身半側貨物水濕無算初該船於二十三日己到大沽風大水淺不能人口候至二十八日大潮如鼓輪　入先行係怡和行之利舵輪船到吴家嘴剛及轉灣擱於淺旋即退下吴家嘴去津城旱路十八里水程三十餘里也新南陞船主在吊船上聲喚捩舵兼令慢輪詎呼應不靈舵工仍握舵前馳迅雷不及掩耳船己半側頭錨落水又將船首洞穿水即大入時全船不能動彈赶緊堵水延至夜分始獲駁船駁客登岸至二十九日尚在吴家嘴斜欹水際大約須加修理方能回滬也 
[甯波近聞]  
　　去年甯郡舉辦圑防本擬於今正暫停近以法焰未熄欲禦外侮必先防内註是守望相助之章勢不能止現經宗太守諭飭紳董傅知城廂各户勉力照常捐助切勿觀望云○新任鄞縣程稻村明府本擬新正初十日履新嗣以交卸未清延至二十八日到甯擇於二月初一日卯時接篆因舊任朱邑尊尚未出署故暫假察院爲公舘○甯郡食物自封口以來無一不貴食米每石己漲三角火油存貨小多價己飛漲尚須有加無己青苔等油亦因之漲價台糖行情亦貴至錢市更形竭蹶每洋一元祗換大錢一千一百四十文且猶不能足净至於當舗平時值十當五現在十不當三貧民恃質庫以通有無至此更形掣肘各業艱難百物騰貴民將何以爲生耶○甯屬賭風與串客兩項屢禁屢弛若非地保容隠差役包庇何至視禁令如弁髦刻聞慈谿縣境藉燈會爲名廣延串客事發生員何梅遜赴府指名告發宗太守批仰該縣立提地保陳尚慶張松生及串客脚色小壁嘴沈阿才等到案從重究辦 
[鷺嶠雜聞]  
　　近有潮勇四五百名由陸路到厦門暫寓三仙舘長發春升館等客棧待輪船到埠即當搭赴汕頭該勇等並無號衣又無統帶官葢由省垣遣撤回籍者也○大北電報公司向設在鼓浪嶼凡寄發電報者皆須渡海波濤風雨在在堪虞自上月廿三日洋行街中市開設中國電報局商民便之赴局打電者趨之如鶩大北公司幾於無人問津近日該公司亦在厦門洋行街旗昌洋行内分設一局收寄電信欲以分中國電局之利也○厦門開辦漁圑業經張貼示諭勸令漁户報名投册日間任聽捕魚晚間必須歸港操練技藝鎗砲現現在報名者紛紛不絶不日可以成隊矣 
[閩垣叢話]  
　　閩口鐡板白犬等處現無法船長門最爲阨要重兵駐紥防守甚嚴港口亦經暫堵商輪來閩均于芭蕉山下壺江卸載以閩安駁船轉運台江至壺口黃雷壁南北龜諸港均分布水雷法船萬難飛渡惟恐貨船乘風行駛或有誤觸水雷之事是以水雷教習材慶平酌派標船入號分巡諸港遇民船日間來往分投招呼穆將軍并委理刑廰勘量繪圖以紅線爲界以便體察情形辦理殊爲周密○去年因海防告警八營統募壯丁分守城上目下大軍雲集城防稍鬆楊制軍决計裁撤後經中軍禀請於年底裁撤己奉批准在案兹有督右營壯丁李仁標以事訐告本官岱齡叅戎奉楊制軍批示派員查辦一面懸牌以岱叅戎有查辦事件應令交卸該督右營員缺以候補副將王福禄署理○閩督長班某甲前日到學院前春元帽店買帽强欲减價店主不允甲憤憤歸思有以報而未得也適閩邑尊祁司馬奉府禁點洋油搜捕甚急上月十三夜祁司馬回署過該帽店門首甲便乘機指禀該店私點洋油祁司馬下輿叩門托言修理帽纓時店主外出店夥某乞捧洋油燈出祁司馬即着差役將乙并燈拿送到署重責示警而甲得以假公洩忿矣小人之可惡也如是○督署茶廳魏森職司通報凡謁見制軍者多送陋規於魏前日有某隨員情殷叩謁因惜陋規竟悵悵然不見顔色而返後經楊制軍察出着文巡捕徐司馬將魏示革以儆貪婪○浙江提督黃少春軍門現己到閩上月廿三在北門華林寺出示招募壯勇二營以資防守想不日即可出軍○府試之期又改於正月二十八日考八旗區侯長樂文童二月初二日考福清等七縣文童疉經曉諭於貢院分東中西三路點名塲中坐號亦經先時派定不得混雜具見張太守愛士之心詎料各童於前一日竟蜂擁八塲任意亂坐太守本日所諄諄告誡者而悉違之吁可歎也○法船在海面游弋民船多被攻擊如係米船每被搶掠而去以致甯滬米商聞而裹足不特於閩省粮食大有關係而洋商生理亦屬有碍不少聞英美兩國公議以兵船保護米商洵義舉也○省垣米價漸貴大吏憂之設官米局凡商米悉行照價買入由局平糶着米舗承領發價司其事者同知包容通判方祖○光緒二三年大水横流城垣皆爲澤國太吏憂之於洪山橋下懷安一帶遍插竹枝費數萬金欲水分於南港也然歴年久遠竹枝率多腐爛近委候補道洪麟綬觀察前往添插竹枝并查勘河道○去臘西門街雅淑巷有陳桂謀害廣勇吳愛一案己登前報上月二十二日黎明首府會同侯邑尊提押陳桂赴北校塲正法 
[運米免捐]  
　　甬防告警米價驟昂經甯紹台道扎飭嘉興府宗太守曉諭商民設法運米以資接濟其略云奉甯紹台道札爲甯郡地屬海口稍有田禾向時按年全靠江蘇江西浙江各商賈販運米粟赴甯每年約有一二百萬石進口以濟民食今乃海疆有事之際大軍雲集並被法人阻截進出各船商賈裹足以至刻下更形缺乏萬分急迫是以特請江蘇江西浙江各撫憲札飭各府州縣出示勸諭各商賈趕緊設法販連赴甯遇有關卡釐金望就地州縣報明發給護照免捐經過各卡查騐放行並勸各殷富如願樂助亦望就地呈報註册以俟奬賞務望踴躍云云想各商賈既有急公之名又有獲利之實當無不争先販運也 
[蕪湖雜録]  
　　新委督辦皖南牙陞總局維幹臣觀察於上月念七日抵蕪廿八日接受總局關防因前任威觀察靈輛尚在局内故維觀察即在新關銀號閭壁之洋房暫駐○郭善臣軍門前往梁山小住數日於上月念七日仍返蕪湖標下弁勇俱排隊恭迓○蕪湖邑尊鄒明府擇於本月初一日開櫃徵收上忙錢糧並帶徵上年未完銀兩 
 
 

Page 3

 
 
[查案述聞]  
　　崇廖兩欽憲自客臘到皖後屢傅鳳穎六泗道任晚香觀察及鳳陽關各司專入内詢問嚴密異常上月二十七早十點鐘傅聞欽憲在花廳又傅任觀察及司事等面詢所呈手摺内某事確否答以眞確欽憲即諭令在摺後畫押畢即命在外静候想所查之件己有端倪矣 
[日下摭餘]  
　　神機營傅諭馬步各隊各將行營所需鑼鍋帳房槍炮刀矛等要件預備整齊以備調撥並嚴飭軍火局趕備鉛丸炸子火藥銅帽火箭等各軍裝以備撥給各營應用整軍經武餘力不遺蠢爾法人烏能抵禦哉○阜城門内羊市路南有土地廟一所年例元宵前後五夜大放花盒以遣良宵本年正月十三晚點放有鐡衝子花其藥力過猛善然炸裂萬鐡紛飛轟傷觀者五十餘人粉白黛緑幾於額爛頭焦樂極生悲此之謂歟○正月初九日英國駐京公使巴夏禮函請慶郡王錫大司宼及各員於十八日賁臨英署會飮並請德美各國公使作陪嗣經復以是日均有要差弗克走領改於二十二日過擾盛饌等語足見中外聨歡邦交輯睦也○正月十七日李傅相奏請將現在駐紥山海關之正定練軍防兵派撥二百名來津率同海口新勇操練等語聞己奉旨准則矣○正月十六日未刻神機營接奉醇邸箚諭飛檄左右翼驍騎馬隊十處前綘護軍馬隊八漢自來火炮隊左右驍騎抬鎗隊左右驍騎排鎗隊内務府三旗幼丁隊格林炮隊八漢擡鎗隊限期十七日清晨齊眞德勝門外教塲馬步砲隊合操親閲管帶官星傅各隊預俻赴操各營文案營務軍儲三處幾於寢饋不遑查神機營自創設以來封印期内從未合操此誠絶無僅有之事諒醇邸因法燄未平故格外認眞訓練也 
[鄂省官報]  
　　正月初三日潘憲牌示鍾祥縣缺委興山縣黃世崇黃陂縣缺委大冶縣林佐崇陽縣缺委枝江縣陳彰五俱調補東陽縣缺委儘先即用縣胡成均補授潛江縣缺委坐補之該縣知縣劉壽椿題補興國州缺委本任東湖縣龍兆霖調署監利縣缺委補用縣黎　署理鶴峰州飭新選之劉棫林赴任初六日兼署漢陽府張己時上任候補府宋承霖代武昌府辦理學院考試提調差赴兩院禀知候補府胡豫輝奉臬憲委往江武黃圻廣等州縣驛站確查排文收遞時刻赴兩院禀知初七日湖南岳州府委員試用典史徐鴻鈞押解犯官來省候補直隸州同雲萬里奉委解犯官往河南赴兩院禀知候補縣吴耀先禀見奉委會辦樊口厘局往兩院禀謝初八日候補陳瑞瀾回招賢里保甲局赴兩院禀辭竹谿縣典史劉慰祖請假就醫回省並丁母憂赴兩院禀到 
[槜李瑣綴]  
　　上月王江涇鄭賽馬燈且演諸雜劇衣冠傀儡曼衍魚龍聚而觀者趾相錯肩相摩也一夜忽被輕薄少年將爆竹擲入優 
人褲脚内火焰亂迸恍如馬陵道上萬弩齊發諸優人自相蹂躪以此罷戯該少年可謂惡作劇矣○前報乍浦營勇肇事殺斃武弁一節兹悉實係謡傅合亟補正○米價大賤蓋因漕米停收之故糙米每拒約賤二角糖價倐漲數角餘貨嵵照常云○新塍鎭近有匪徒掘棺取物不止一起所掘多係女棺前數日訪匪竟敢於白晝下手被鄉人而追逐匪始逸去按開棺見屍律有明條該匪愍不畏法一至於此有地方之責者何竟 
毫無覺察耶○前晚四更時楓涇鎭某姓家失火至天明始息至其因何起火及燒去幾家俟探明再述 
[江灣燈市]  
　　元夜放燈固屬昇平韵事然當烽烟告警之秋風鶴頻驚之日則當效狄青之張宴奪崑崙關而不當效吳越王之放十萬錢買燈也乃間江灣鎭於本月初三夜起賽燈爲樂用白夏布紥成馬二十四匹前有夏布傘兩頂金鼓喧闐雜以絲竹復有兒童騎馬裝扮各劇如水漫金山鳳儀亭徐逹看操等故事一時蓬門麗質柳巷雛兒相與夾道縱觀歡呼徹夜若不知海上之有鯨波也者父老云自赭宼平靖以來未見如此燈會也 
[運砲赴淞]  
　　昨日午刻製造局小火船由甲載炮數尊至淞交曹統領分置各炮臺似此籌備海防不遺餘力諒法人聞之亦當退避三舍矣 
[西圑演陣]  
　　昨日午後三點半鐘時寓滬西商圑丁約一百五十名齊集河南路老巡捕房空塲演習鎗炮馬各隊更有西樂二十名吹動樂器其聲嗚嗚先由兵目略爲指授然後至泥城外演習各陣又聞近來英商圑練兵每夜在英租界黃浦灘怡和碼頭操演洋鎗以期練熟月明之夕矛戟光寒頗與浦中星火相掩映　 
[體恤船户]  
　　江浙兩省各州縣解米小船陸續來滬停伯浦江約有二千餘號船户人等終日無事登岸游玩每有肇事之慮前日沙船帮在商船公局鬧事可爲殷鑒是以粮道王觀察與上海道邵觀察會商議將各州縣解到之米先行上棧并咨請浙江海運局一體辦理昨日己將解到之米陸續上棧俾各船户得以早日放回庶免人多滋事也 
[出洋免騐]  
　　昨報載含忿自縊一節前日屍妻陸嚴氏偕弟嚴秀榮投上海縣署控稱前月二十六日晚氏夫陸清泉路經陸春臺門首偶不小心碰翻陸之水桶翼日清晨春臺忽串同二十四保四圖地保陸召江等數人聲稱昨晚桶内浸有衣服數件誣指氏夫竊取索賠洋十元氏夫不允春臺召江重復吵鬧氏夫憂寃不白至本月初二晚懸梁自盡求請詣騐提懲莫邑尊准詞立飭提集一于人於下午升堂斫訊先據陸勝蘭供稱春臺失去衣服數件指爲陸清泉所竊前月二十七日春臺至我家令我向清泉理説我因其無贓可指即行回絶並未勒索洋元求請明察陸召江供稱伊等索詐由我調處令陸清泉出洋兩元勝蘭固執不允定欲十元復至清泉家中吵鬧以致清泉含寃自盡小的並不黨同求恩鑑察邑尊復詰陸嚴氏謂爾夫故後曾否有人調處答稱勝蘭等肯出洋一百二十爲棺殮養膳之費邑尊謂勝蘭等肯出洋可弗相驗如何答稱任憑公斷邑尊謂照原斷着勝蘭召江各出洋六十元可否陸嚴氏嚴秀華均稱遵斷邑尊復謂勝蘭曰爾當地保理應奉公守法豈容帮人誣詐着笞責八十板並出洋六十元以作棺殮之費召江無端滋擾以致驤成人命本應重辦今姑從寛亦令出洋六十元以作陸嚴氏養膳之費並著各具切結完案 
[木工跌斃]  
　　某姓在本埠南市荷花池對門新設錢莊前日雇匠裝設承塵該匠偶不小心失足墮下跌破頭顱腦漿迸出霎時暈倒在地當經該店主扶入室内業己殞命乃知照匠頭由該匠頭通知其親屬來滬再行收殮眞旡妄之災也 
[定期勘地]  
　　虹口大橋北首浦灘前經天祥洋行塡築由道憲委員勘明在案兹悉塡出之地基即欲建造美國領事公館邵道憲以塡出之基例當升科令該洋行照納租息天祥洋行稱有地基八十餘畞塡築之地均在八十餘畝之内道憲恐有不實己札委曹審委員翁太守飭傅三圖地保馮錫昌先將該洋行地址四圍界限查明以便明日勘丈至翁太守勘丈情形容俟續述 
[炮船失事]  
　　浙杭統帶湘軍之蘇軍門委後營哨官陳某駕坐八漿炮船於數日前來滬購辦軍伏及羽毛洋布等件初三日軍伙己齊惟羽毛等物因價昻未辦舟泊大東門外大碼頭擬於晚間乘潮開駛洎潮漲時水甚驟帆柁難施又擬俟潮略平始行解纜黎明始向南駛主油車碼頭忽風雨交加勢如萬馬陳君因命灣泊片刻再行前駛不料舟尚未泊即有狂浪捲地而來將舟衝翻在船十餘人均落水内幸皆善泅咸 
 
 

Page 4

 
 
得登岸惟舵工曾家才己與波臣爲伍風静後打撈屍身迄無着落遂設法將船翻轉則見軍火盡在艙中毫不缺少惟在船各人之衣物均己送入波心矣隨雇舟將船拖入製造局船塢托爲修理聞曾於髮宼亂時曾因打仗出力得保舉都司職銜承平後久賦閒居近始屈身爲水手又遭不測之災誠可憐矣 
[營勇送縣]  
　　二十二號華捕周阿龍投公堂禀稱昨晚九點鐘時在新街南口萃興樓茶肆前見一人手持腰刀與人戲弄恐致肇事當即喝阻詎伊即拔刀作勢是以解案請究腰刀呈騐又據二十號華捕鄧顯才禀稱捕房解犯例應結辫上銬伊不服將我掌頰一下因此捕頭囑令鎖銬上堂翁太守見所呈之刀係營中所用而其衣内又藏號衣有吴玉山督轅仁字營前哨等字卽間營在何處答稱在徽州會舘管帶官楊姓我係放哨出外翁太守謂如果放哨必有哨官什長同行况係公事不應將號衣穿在裏面如係私事不應携帶軍噐着即送縣辦理 
[賭犯荷校]  
　　昨報績獲賭犯一節昨經包探將各賭具及英洋二十五元四開洋五元八開洋三元錢數千文一併呈案翁太守略詰數語判將犯賭之廣東人李阿好陸文生李阿明王阿喜等四人各責一百板枷號一個月以儆 
[英界公堂瑣案]  
　　一百四十二號華捕禀稱昨在虹口大橋堍見張正華高駕四輪馬車由北往南照例過橋時須緩緩而行張竟違章飛駛適有蔣增桂所駕之車由南向北彼此均難收勒致互相碰撞兩造原言自行理論故未拘拿後又各投捕房爲特解案張曾言因避煤車致與蔣車相碰然我並未見有煤車張供是車由西洋領事官包坐係龍飛馬房之物昨從大橋向南並未飛駛因見煤車欲避不料突有蔣增桂所駕之車由南駛來己彼此勒韁各分左右因被車頭羊角擦過以致我車損傷蔣供所駕係大英醫院之車昨載女東家出遊由大橋向北己經循例緩行詎有張正華之車飛駛而來我即勒韁罪左並未撞伊否則彼此當均有損傷矣太守商之夏領事謂揆情度勢咎應歸張然兩造均有東家着即告知東人自行理説概于斥退○華捕稱天津流氓閻三前曾犯事遞藉今又來滬昨與途遇拘案請默閻供前蒙遞藉今又販馬來滬安分守己並未犯事乞請施恩黃太守商之夏領事謂閻屢經犯事遞籍奚容再事逗遛判押候笞責百板備文移送上海縣派差遞藉○七十三號華捕禀稱工部局所種静安寺一帶馬路兩旁樹木時被掘竊昨見張炳忠戕將掘起爲特拘案請懲張供偶在樹旁閒看不敢掘取情願賠償補種黃太守飭令補種再議○許氏訴稱與王周氏爲隣伊女時至我家玩耍忽被竊去耳環銀飾盤詰之餘該女認明竊交伊母向索不還訴捕拘案王周氏供我女並未行竊乞求明察黃太守以許氏指竊無憑飭將王周氏帶回查明實在再行訊辦○朱沈氏訴稱沈月寳租住我屋我失去皮馬甲並無外人至家顯係沈竊與論支吾爲此報捕拘案沈供借在伊房决不行竊被誣難甘乞恩明察黃太守謂該氏所控無憑礙難准理飭將沈帶回捕房查明是否行竊再行解案訊理 
[瑣案彚録]  
　　捕房昨解拐賣小孩之陳錦春請訊旋有婦人林張氏帶男孩吴阿虎到案聲稱小婦人因無子於去年托成衣匠陳錦春轉由二阿姊領到吴阿虎爲螟蛉子出洋三十三元立有筆據歲抄伊等又來索洋二十元我不肯伊等懷恨今年串出麻皮阿興冒稱兒父强欲贖人請爲訊究翁太守訊之阿虎供稱今年九歲嘉興人父名阿七現在嘉興母名阿玉我隨母到滬去年不知何日在門首被一婦人騙至别處賣在林家乃陳錦春爲中拐我之婦聞人呼爲二阿姊翁太守詰之陳錦春據供林張氏托我覓領小孩適二阿姊有見即爲成交至今年二阿姊又稱兒父到來索人故將東洋車兩輛暫抵以便贖孩而林張氏不允作中之人即二阿姊及小娘姨也翁太守得供飭將阿虎姑交林張氏暫領着包探將陳錦春帶往將二阿姊及麻皮阿興獲到再行覆訊○捕房昨將熊阿寳許金妹解案原告合興肉店主許恒全投案候示翁太守再研詰判將許金妹掌頰一百下俟責後着恒全領回擇配許金妹哭稱若回家去必將我作妾心實不甘務求開恩作主擇人婚配翁太守謂現己吩咐許恆全好爲擇配如伊將爾作妾可以來案喊控隨又判將熊阿寳枷一个月期滿責一百板釋放○前報正祥茂洋廣貨庄出店趙雲六被王沈氏糾人打傷一案昨日捕房將王沈氏解案據原告謝錦甫稱趙雲六現請傷科醫治内傷甚重須兩个月始可就痊翁太守詰王沈氏有保人否答稱孑身在滬並無保人謝稱伊住十六舖往捉時曾對地保稱有丈夫逞凶之阿喜恐即是伊家人王沈氏堅稱並無他人翁太守着將王沈氏掌頰二百下交保釋出 
[寳銀助賑]  
　　昨老正大信局交到蘇州同和義莊寄來許潄石氏爲子患病求速愈敬助本司方寳一隻批見規元五十五兩四錢二分八厘善昌即當繕禀呈敝會舘關帝紳前代禱焚化叩求神佑速痊另備竈神疏文復函仍交原局寄奉○今江裕輪船到申虞陽沈君叔庚在安慶省垣代募萬善同登昌字册一扣二十一户共計本洋八十元七一易曹平寳紋一隻又零銀一封計重五十六兩八錢當批見規元六十兩零六錢九分四厘承托潘君吟香帶來拜讀來函述及因捐册尚在託募俟捐齊一併寄來該寳收到囑先登報奉復餘俟按户鈔登申滬兩報再當奉聞[  上海北市籌賑公所施少欽廑啓二月初三日]  
[茶商餘捐歸助山東春賑]  
　　今本春華祥隆泰昌兩寳棧交到規銀三百十六一錢三分四厘據述厘據述此項餘銀上年代勸各茶商茶稍賑捐除解交三省賑捐外該計餘存公議撥助山東春賑囑併解災區竊思在滬各茶寳棧勸提各茶商三省賑捐除解交外如有盈餘務請從速核數交下即當代解功德無量因子英四小兒今正月十八日趕旗昌洋行頭班北上海晏輪船由天津起旱道走山東帶去賑銀庫平八千兩約計日上即可趕到山東後批賑銀即要起解方可接濟春賑今特登報奉聞以慰各茶商慈念上海北市籌賑公所施少欽謹啓二月初四日 
[接録上海絲業會舘籌賑公所施少欽經收山東賑捐正月廿七廿八日第五百八十五六次清單] 江西省垣隠名善土同捐李君岳年匯交蔚長厚票號來規銀二百十三兩四錢八分庽滬無名氏由本埠鴻仁里巢君崇山來五十元晴川恩齊氏二十元槐蔭堂王十元杭州孫爾庠爲亡長子求冥福八元又爲先伯考妣求冥福六元孫蔣氏積女工爲先母蔣王氏求冥福六元車偉卿求許氏産後將愈四元祈保平安子由高挹齊來四元福建隠名氏求萱親康健二元絲業保衛司事徐昇甫朱也秋於正月廿七夜救○臨事不到遵公議罰充善舉各一元○杭垣同善堂募湖洲硯花書屋十元無名氏三元無名女氏求母病愈四元念舉堂二元無名氏一元紫石山樵一元公義典曹裕庭募五元錢四百五十五文以上共七户由瑞泰烟號交來○震澤黃君少岩募萬善同登昌字一千七百一號册謙吉乾益昌張正昌韓廣興禮和典無名氏乾記行永記五岳後裔增壽增慶十一户各一元源泰駿施泳興祥記蔣正昌源聚行馮祥泰瑞記恆泰貞泰豐明道人陽秦祥慰病痊有名氏不書名十四户各半元燕貽七角五分陸縉卿六百文不增名豐記榮記申記成記凌　峰徐順茂七户各五百文然病子六百十文惟德堂沈永甯春二户各五百五十文以上共三十七户合來洋二十四元○九江陳君麗泉募昌字一千三百七十七號曲祥歴元節春酒十元耘心氏求平安十元○戴君釐峰募顯字六千四百六十九號册仁和悔翁十二元歉然齋童陔蔭山房二户各四元○江西建昌府署募昌字五千八十八號册崔誠求堂由南同善堂浙紹趙武子培遠堂陳四户各足紋銀十兩崔愼恩堂五兩張静波松茂堂翟佑啓堂三户各十元張金如六元無名氏四元浙紹余氏源德堂餘録堂三户各二元無名氏蔭遠堂鍾二户各一元以上共十五户合共來銀七十七兩零五分估見合規銀八十兩零六錢二分二厘○三晋源票號募昌字五千三百八十四號册樂德堂五元又募富貴源頭同字二次五千八百八十四號需張承厚堂樂德堂三户各二元高郁張承福合一元○皖南練車右營趙印金凱募富貴源頭同字二次五千元九百六十三號邪趙子鎔本洋六元厚德堂蔣本洋三元蔣柱臣蔣輔臣彭仁甫祝濟裴牛保福牛保隆牛保興三讓堂牛廷烈慶餘堂强恕堂丁敘德黃盛林無隅堂中山堂記徐兩銘堂顧嵩臣韋雨春丁進元岳俊三潘品三廿一户各本洋一元○漢口永吉莊黃君小舫代募捐捕培德堂漢市平銀三十兩估合規银三十兩　八錢九分八厘王栗軒熊雅堂兩明府各一千文劉克生姚金門朱小山李敬清李子俊朱平汰陳和廷方悦廷榻雲階陳蘭芳十户各五百文長白無名氏求母冥福助石硯盆一個墨晶小眼鏡一付以十廿八日 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年正月廿二日京報全録]  
　　宫門抄○發抄旨三道○尚書翁等奏敬陳録科防弊章程請旨頒行摺○大臣杜等奏郡王病請開缺摺○皖撫盧奏請叅軍都司訊辦片○江撫劉奏查明覆陳片○陜督譚奏請調補遊擊摺○川督丁奏道員飭赴本任並調署各員片○東撫陳奏請給奬摺子○正月二十二日禮部宗人府欽天監正黃旗值日無引見○廣東陸路提督張曜到京請安○大額駙請假五日○召見軍機張曜○發抄○盧士杰奏浙江節婦王張氏等旌表入祠奉旨士張氏等均着准其旌表餘依議該部知道欽道○楊昌濬等奏請將欠解交代之縣丞李昌瑋等限追奉旨李昌瑋着摘去頂戴黃毓鑫楊淑仁朱葆熙劉學海均着即行革職與楊慶容等家屬一併勒追餘依議該部知道欽此○又外海儘先遊擊劉振先補定海鎭中軍遊擊奉旨兵部議奏欽此○○工部尚書管理國子監事務臣翁同龢等謹奏爲敬陳録科防弊章程請旨頒行以挽積習而端始進事伏查欽定國子監志内載録科事例疉經列聖厘定諭旨綦嚴防弊之法至周且密第以奉行不力致良法美意幾成具文舞弊者既視爲故常剔弊者又指爲刻核蓋積習之相沿久矣竊謂録科爲士人進身之始未有始進不端而能成佳士者臣等惟有遵照例章從嚴甄録其文理紕繆之卷概置弗收顧立法貴乎必行去弊先其太甚約而舉之有四端焉一愼重出結也貢監有在本地買槍頂名到監者投考時無從查詰計惟貢成直省出結官認眞訪查母得濫結如有扶同作弊一經發覺照例將出結官叅處其出结官專取正途出身不與鄉試者務須依期赴監識認如出結官不到即不准該考生入試以昭鄭重一杜絶重考也近來舞弊之巧察不勝察間有一人而二三其名以圖僥倖者似此伎俩施之塲中何弊不作與其事後而懲之何若事前而杜之惟有區分省分編定塲期其人數較少者合數省考試一次其人數最多只准定期一日全行收考庶不至更番迭進易滋弊端至大收一塲例有明文行之己久士子或緣事故到京稍遲未便阻其上進此塲省分不一而人數無多尚易稽察寛以收之仍復嚴以核之期爲得當一明示禠罰也例載考試塲規凡貢監考列録科試卷俱鈐印彌封編號届期自帶筆硯食物赴監聽候點名給卷歸號臣等躬親監試派員巡邏母許亂號違者於卷面盖用犯規戮記文雖佳不録其有頂替代倩傅遞等弊照例將該生斥革治罪仍先期榜示剴切曉諭庶幾觸犯者少保全者多一磨對筆跡也例載嘉慶六年禮部議准國子監録科原卷封送禮部俟中式後由部將卷夾在中式卷内磨勘墨跡如有不符舉出究辦近來此例幾同虚設遂致有録科一人而入場又一人者擬請飭部申明舊章所有原卷愼密收存嚴防抽換届磨勘日令各員認緯核對母得循隠致干處分以上四條皆近時積獘所宜防者臣等準之向章參以己見縷晰上陳計明年大比之期籲懇於本年内明降諭旨頒示海内庶使倖進之徒不敢輕於嘗試而懷抱利器者益争自濯磨矣至於董率屬官相助爲理約束吏役有犯必懲此則臣等區區應盡之責無煩上凟聖聰者也臣等爲挽積習端始進起見除議覆御史恩燾一摺會同禮部另行覆奏外謹合詞繕摺以聞伏乞皇太后皇上聖鑒施行謹奏奉旨己録○○杜嘠爾車林多爾濟恒明跪奏爲札薩克郡王因病呈請照例開缺恭摺仰祈聖鑒事竊查前據札薩克圖漢部落盟長密帕木散佈禀稱本盟札薩克多羅郡王多布沁札木楚因病素患腰骽疼痛近又加以眼花神迷等症實難力疾辦公派員查騐屬實呈請奏賞假期等情當經奴才等先後照章奏請給假六个月令其　理在案兹據該盟長復稱札薩克多羅郡王多布沁札木楚呈報現在六个月假期己滿病勢漸增難期痊愈實係不能辦理札薩事務呈請照例開缺所有札薩克印務仍請恊理台吉逹木定札布署理等情即照章復行派員查騐取具該札薩克等官印甘各結並本盟長加具印結呈請查辦前來查定例内載内外札薩克漢王貝勒貝子公台吉塔布囊等如遇患病告假六个月限内病痊將病痊日期報院接任如扣滿六個月不能痊愈由盟長查騐屬實加結報院勒令開缺仍戴原品頂戴不食俸不預公事所遺之缺照例承襲覆查同治十二年間准理藩院奏定新章内載嗣後喀爾喀四部落盟長副將軍副盟長何貝及有無派差之各漢王貝勒貝子公札薩克等如遇患病請假由該將軍大臣及盟長等分别查騐屬實均由該將軍大臣奏明給假兩个月俟限滿病仍未痊再由該將軍大臣奏請續假四個月先後統計六個月以符定例如再限滿未愈即由該將軍大臣等奏明開缺各等語查札薩克多羅郡王多布沁札水楚前因患病先後照章奏請給假六个月今既限滿病仍未痊又經該盟長查騐屬實取具該札薩克等官印甘各結並加具印結呈請開缺自應潘所如請照例將患病未痊之札　 
蕯克多羅郡王多布沁札木楚據情奏請開缺仍戴原品頂戴不食俸不預公事所遺之缺應由該盟長照例另行報院承襲除檄覆該盟盟長查照辦理並將呈送到印甘結四紙咨送理藩院查辦外所有札蕯克郡王因病呈請照例開缺並委員署理印務各緣由理合據情恭摺具陳伏乞皇太后皇上聖鑒謹奏軍機大臣奉旨該衙門知道欽此○○盧士杰片再鳳台縣人薛洪安由軍功遞保遊擊銜補用都司今於光緒十年七月十五日因在籍向民人蘇學宣索欠争毆致傷蘇學宣越日身死投騐報案訊供不諱亟應照例革審擬辦由縣詳司轉請具奏前來臣覆查無異相應請旨將遊擊銜補用都司薛洪安先行革職以便飭訊擬辦除飭追取奬札繳銷外謹會同兩江督臣曾國荃附片具奏軍機大臣奉旨薛洪安着即行革職歸案審辦該部知道欽此○○劉瑾芬片再查前准部咨欽奉上諭各省大吏有察吏安民之曹即如緝捕一端疉經申諭力求整頓之方等因欽此即經欽遵辦理在案兹據署按察使事鹽法道長禄查明光緒十年分江西省並無特旨交辦事件亦無拿獲盜案未完起數無憑開單等情前來臣覆查無異理合附片陳明伏乞聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員調補遊擊要缺以裨營伍恭摺仰祈聖鑒事竊查甘肅提標右營遊擊雷陽春病故日期業經奏報在案並將所遺員缺移咨揀補去後兹准甘肅提臣周逹武咨稱提標右營遊擊員缺揀選得儘先副將署提標右營遊擊洪水營遊擊桓勇巴圖魯梁慶章老成練逹辦事安詳堪以調補其洪水營遊擊員缺前己奏定裁撤應行扣留母庸請補等因咨請核辦前來臣查該員年力正强辦事愼勤以之調補可期勝任合無仰懇天恩准以梁慶章調補甘肅提標遊擊以貧得力如蒙俞允應請勅部先給署札俟防務一律告蕆再行給咨送部引見以符定制除該員履歴清册俟查取至日另咨送部外謹會同甘肅提臣居逹武合詞恭摺具陳伏乞皇上聖鑒訓示再梁慶章若蒙准調所遺洪水營擊員缺即照彎通兵制裁撤之案擬留毋庸請補合併聲明謹奏軍機大臣奉旨兵部議奏欽此○○丁寳楨片再查前准吏部咨内閣抄出光緒十年九月初二日奉上諭四川川北道員缺着黃槐森補授欽此等因兹查該道黃槐森己于十一月二十六日到川現經臣檄飭即赴新任以專責成又署廣安州事鹽亭縣知縣邢錫晉飭回本任遺缺查有華陽縣知縣顧懷壬才頗明練堪以調署所遺華陽縣缺查有郫縣知縣楊作霖辦事結實堪以調署又東鄉縣知縣劉樞之告請病假遺缺查有廣安州知州唐友忠尚屬稳妥堪以調署又署開縣知縣許堯文期滿遺缺查有現署南部縣事永甯縣知縣王朝弼誠實無僞堪以調署該員顧懷千等各任内並無經徵錢糧未完殿叅及承緝盜却己起四叅案件據藩臬兩司會詳前來除批飭遵照外理合附片陳明伏乞聖鑒謹奏軍機大臣奉旨吏部知直欽此○○山東巡撫臣陳士杰跪奏爲遵旨酌保防守黃河上游南北兩岸尤爲出力員弁繕具清單懇恩俯准給奬恭摺仰祈聖鑒事竊東省黃河上游賈莊等處本年經歴三汎防護安灍緣由前經臣恭摺奏報並因在事各員己届兩年聲明可否請奬奉旨准其擇尤酌保母許冐濫等因欽此仰見聖主鼓勵羣倫有勞必録跪聆之下欽感莫名伏查東省河工上游賈莊一帶南北兩岸亘長數百里在在均關緊要本年黃水盛漲伏秋兩汎期内迭生奇險賈莊雙合嶺溜逼堤根掃占隨修隨蟄七月間直隸東明境内漫溢决口水勢直注荷澤鉅野兩縣堤身内外被浸尤屬危險異常在事各員弁晝夜搶修節逾霜降工猶未己東省並無廳汛所賴文武委員督率勇丁隨時防護其北岸濮范壽陽四州縣則又借資民力該官紳等或躬親畚鈎或催料集夫往來於炎風烈日之中搶辦於危堤駭浪之際歴時旣久倍極辛勞計自去歳迄今巳歴兩年自應量予奬勵以昭激勸除出力稍次員弁由臣分給咨奬外奬不敢稍涉冐濫外謹擇其尤爲出力之文武官紳人等繕具清單恭呈御覽仰懇天恩俯准照例給奬以勵將來出自逾格鴻施謹恭摺具陳伏乞皇太后皇上聖鑒訓示謹奏軍機大臣奉旨該部議奏單併發欽此 
 
 

Page 10

 
 
[光緒十一年正月二十三日京報全録]  
　　宫門抄○發抄旨四道○粤督張等奏請奬敘摺子○江督曾奏建造待質公所工竣片將軍金奏請優卹片○東撫陳奏審明定擬摺子○西撫潘奏調署知縣片○閩督楊奏請調署州縣暫免核計分數夾片○正月二十三日兵部太常寺太僕寺正白旗值日無引見○西安副都統齡海請訓○芸公續假十五日○張曜預備召見○召見軍機齡海張曜○發抄譚鍾麟奏查明被叅之同知余甫勳實無劣跡請開復原官奉旨着照所請吏部知道欽此○又補用直牧章鶴年等期滿甄别奉旨吏部知道欽此○又請將挪用公費缺曠之遊擊守俻革追另補奉旨周崑張瑞均着革職勒追蘇家良着開缺另補該部知道欽此○曾國荃等奏前任常鎭通道周頊五世同堂請旌奉旨禮部議奏欽此○○兩廣總督臣張之洞革職留任廣東巡撫臣 [X>倪文 
