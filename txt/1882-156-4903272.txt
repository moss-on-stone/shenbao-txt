# 1882 - 156 - 4903272

 

Page 1

 
 
[新印縮本增選多寳船時文出售] [  點石齋主人啟]  
　　廣東所刻之多寳船時文向巳風行海内爲業舉子家朝夕揣摩然其中虚題頗多間有文不對題者至字之訛譔模糊猶其餘事是以閱者病焉本齋不惜工本於今春廣延名手校勘凡有題無文以及破體字悉爲勘落校正又博搜鄉會時墨及名人課作挨次增入另請善書者八十人照樣謄清然後用石印照相法印成縮本統計實數文七千二百九十六篇每篇俱加圜點勾股其字之大小與本齋所印之康熙字典髣髴妙在墨色濃淡相宜字字清晰實堪珍愛現於五月初當可印完準於五月十五日出售每部訂成八本價洋四元如蒙購閱祈至申報舘間壁之申昌書□室價買或有躉買者諸移玉至申報舘帳房面議可也此布 
[論營號]  
　　軍營中之口號有二一則行陣時坐作進退之節平日用之大抵皆出於一律無容隠諱者也一則行兵時闗防出入之暗號每日請於統兵大員隨意更易如曹暪駐兵斜谷之時夏侯惇請發口號時正晚膳食品中有雞肋遂以雞朋二字爲口號是也行軍之口號恐敵人偵知而細作得以混入故隨時更易而軍營中所以示行陣之節而賴以訓練者則不可以輕改誠以軍士習之已久教者學者均所素諳設有變更則易致貽誤至於鼓進金退諸法則軍中知之已稔不待言矣西人行兵進退之節則皆取决於號華人初未習學近來因仿效西法事事改從西人故松郡提標新老兩營均改用西人之號以爲行軍步伐之節延請西人以爲教師迄今收隊及行路各號外餘雖能吹尙未合諧近值左侯相大閱之期恐不能一律純熟反致參差不齊因仍改用中國之號而辭去教師竊以爲仍舊者是也夫所以效法西人者效其步驟攻擊行兵布陣諸法而巳學其實非僅學其名也號之必用西法又何取焉子輿氏之言曰服堯之服誦堯之言行堯之行是堯而巳矣斯言也重在言行非重在服也假如西人而改裝爲華人豈遂得謂之華人華人而改裝爲西人豈遂得謂之西人中國人凡事皆取皮毛而不求實際大都類此本館嘗謂近來中國之學西法者斷不可令先學西語西文蓋以西文西語苟有所知則便詡詡焉自鳴得意以爲我固精於西學熟於洋務者而其實則除言語文字外一無所知井國名地方尙且有所矛盾其他更無論矣今之習西號者設令習之已熟所吹之號與西軍絲毫不爽而於行兵列陣諸事茫然不知又豈得聞聲而慕曰此軍也固無異乎泰西之勁旅哉西人之言曰軍營所用之槍砲不可屢易其制譬如向來習用林明登槍者則一徑授以林明登槍如何施放如何收藏如何裝藥如何配彈兵士旣已習慣則用之自然如志設一旦易以呍啫士得槍則便成生手推而至於他槍亦如之同一槍也而尙且用之各異如此而况其爲軍中之號耶大抵人情每習於故常平時所習如此而一旦忽令更易則必有所不便華人之習於華語與西人之習於西語無以異也以華人而爲兵必以中國之號爲便坐作進退與西人雖有不同之處究亦無甚大異若易而用西號則有不甚解者矣以素所不解之事而强之使習則其心之不願可知且西法之治兵實亦無甚奇異不過較華人爲認眞苟華人能認眞訓練卽不用西法亦何嘗不可以制勝說者謂西人以槍砲爲先與華人所用不同然本朝向來亦有槍砲但槍不及西人之精耳今中國廣開製造之局鑄造槍炮亦漸不弱於西人且購自泰西之軍械不知凡幾則所用之器械办與西兵無異惟所以用此器械者則不可不爲之提調耳然器械雖易而用此器械者固猶是華人如謂以華人而用西人之器則必令西人教之故亦當用西人之號猶可言也今松郡諸營何用西人之器而教之者仍屬華人統兵者又屬華人而顧於所吹之號則必用西人且特延西人以爲教師是不亦學其皮毛而不求其實際乎或又曰所以必用西號者原所以步武西法兵士之步驟進退皆隨號之疾徐高下以爲節猶之演戲者悉隨鼓板絲絃以爲作止之度若無號以爲之節則兵士皆無所適是亦軍中耳目在吾旗鼓之意若用西人之器而不用西人之號則仍不能效西人之法也雖然漢家自有制度卽使從宜從俗今時競尙西法固不可以燭異　用其法而不用其號仍以華人之所素習者畧爲變通則參伍而錯綜之亦何嘗不足以獨樹一幟而乃鰓鰓焉必强華兵而用西人之號也哉吾故曰仍舊者是也 
[福州近事]  
　　福州西字報言本月十一日早十一點鐘三十三分福州地震十五杪始止憶去歳福州地震亦在此時相隔一年又遭震蕩亦一奇也惟去年震時播蕩殊甚今年則不甚顛簸亦未傷人詎料地震之後乂遭火災十二日該處廟内有設帳授經者不知何故遺火成灾幸去河較近趕卽灌救不至蔓延隨卽撲滅而一波未平一波又起該處有長橋一座橋邉多係店舖亦於此時而矣然失慎火光燭天此次祝融其禍較烈一點鐘時燒去店鋪約五十間幸未傷人耳至福州近來赶造沙船甚多近有沙船一艘竣工下水春季内沙船下水者已有十三艘尙有七艘未曾告竣亦可見業此者之衆多矣該報又言馬尾鎭有農人名漳蒲者頎然而長年已五十有三而尙未娶妻家頗小康亦有房産人或因其長大也而笑之近日其人忽不見越六七日有過其門者忽聞臭氣約衆推扉入視則己高懸梁上屍已腐矣衆人乃斷其繩爲之棺殮其人有一弟在新加坡兄死數日後其弟回家人有告以兄事者而其弟不認亦可異也 
[馬戲准演]  
　　馬戲來　及展期在二十七日曾列前報兹據該政經理人威路順述及開演之期定於二十八日亞基利司輪船準於今日下午可以抵吳淞已預備小火輪前往吳淞口裝連篷帳等物密勒路文監師路之戲棚基地上地板均巳舖就自來火亦巳裝成其大門前之自來火似衆星攢聚戲棚内地火尤繁定必光明奪目該兩處篷帳支好椅子排齊卽　開演禮拜一該輪船進口禮拜二早各獸卽在公和祥碼頭登岸驅入棚内據云虎九隻内有兩黑虎最爲凶猛象二頭馬四十餘匹并新金山之袋鼠並猴子等獸照護之人亦多想由岸赴棚之時已足令人一擴眼界且人皆極有本領可以馴猛虎而使之伏故不至傷人是日晚上開演奇觀在邇諸君當更有一番樂境也 
[彩票獲雋]  
　　自厦門至香港之電線業已修好是以英六月分吕宋大票信息前日仍由電遞到頭二三彩均爲上海所得其號數已登諸本報後告曰内此亦一可喜事也近來本埠得中大彩巳不止一二次盖緣本埠買票之人最多故亦易於獲雋聞吕采造柰之處轉致無從購票并有人以發到上海之票往往得彩者多故特由吕宋寄銀至上海購之以去省此亦可見人情趨利之急而吕宋票之行將見愈推愈廣也抑又有說於此該票每年六月及十二月之 
 
 

Page 2

 
 
頭彩皆係五萬元二三四彩亦以次遞增而小彩則所增無幾苟能分頭二三四彩之洋增出若于小彩則買者必將益形踴躍再行大彩者獲利實出於意外如能提出數成力行善事則必當享厚利於無窮矣 
[給費遷移]  
　　天津法國租界其地經丈清屋經估價均列前報從前祖地時繪有圖形詳列四至目下按圖收地並無踰越居人始克相安而津海新闗各委員從事其間左右斡旋心力俱瘁縣衙之户科胥使不過供奔走備案牘而已按法國租界四年以前曾收地一次當時給價科中書吏不無高下其手因事屬創舉且租定之後房屋准其再住六年然後過割故從中可以舞弊此次則與前不同一經丈定估定價目卽經法國領事彚齊價值送海闗道轉發天津縣由户北科挨户給領計户則一百三十餘家論錢則一萬數千餘串所估之價不爲不厚而小民仍不免吃苦中外官憲體察下情除給價外每户另發搬家費銀八兩孰知官盡之鴻施雖厚而吏胥之蠧食仍多聞每户搬家費人兩户書則扣銀一兩錢串則官發足錢户書則扣給九六吕又每百千扣取六千委員本一塵不染居人不察竟因怒砆碔而致疑美玉各委員横被惡名不能忍隠於十八日在津海新闗傳紫竹林地保着將一切情形轉諭居民想小民各有天良定能去疑謗而轉爲感激也至法國租界其於小莊一帶接壞地方掘一小溝以爲界限云 
[傳相啓節續聞]  
　　直隸總督李傅相於十五日由津奔喪南旋已列前報兹又得津友來函謂起節之前一日阖文武均到保大輪船邉恭送道左列營兵無數駕過時一齊下跪護衛營及練軍前後左右中五營均赴碼頭叩别諸軍戈矛如雪旗幟如雲號令嚴明步武整肅足徵傅相訓練之功又有教習洋號之德國人畢格理帶領所教幼童二十名草帽白衣携帶洋鼓號筒就岸旁奏技以送行旌各隊分地叚排列從十四日晨起伺候至十五日晨船開方返署督憲張振帥亦登舟話别夜以繼日三鼓始行回轅憲舟開行時不嗚金不聲礮以循居喪之禮聞憲夫人尙在署中或謂將遷至新城欽差行轅按新城去津數十里云 
[本埠官報]  
　　本館昨接在吳淞訪事人來函知昨因天雨左侯相未閱陸師憲舟仍泊張華浜譚方伯於昨上午十一點鐘時乘小輪船回滬進江蘇海運局行轅小憩旋卽起程仍在油車碼頭下船用小輪船拖帶回蘇矣 
[接篆記儀]  
　　新授蘇松太道邵觀察於昨日辰時接篆視事巳登報章昨晨七點鐘時升任江而泉憲劉廉訪特委上海縣趙主簿帶同差役用彩亭舁送印信至沙永公所邵觀察公館并排全副儀仗及滬軍營兵一百名蘇松太道護勇數十名前往迎接觀察卽於八點餘鐘進城赴署各兵奏西樂隨送觀察至儀門降興祭門畢升炮開門又乘轎至暖閣降輿入内更換補褂復出大堂向西北行三跪九叩首禮謝恩並循例拜印繼卽升公座排堂廳縣教官及各委員均遞手版觀察傳諭免參道闗各書役隨後叅見禮畢退堂因在國制期内不穿朝衣踰時觀察仍回公舘劉廉訪聞擇於二十八日赴省其公舘已設在邑廟後廬姓房屋故官眷力於是日出署云 
[落河續述]  
　　前報載老閘大橋港内停泊之江北小船上新婦因淘米墮河當卽打撈屍身無着一則兹悉於昨日三點半鐘卽在該船泊處之木排傍浮出經其翁姑及丈夫認明屍身無悮赶卽撈起棺殮甚爲悲戚耳 
[異胎述聞]  
　　本埠小南門外倉基弄有江北人陳徐氏一胎而得一男兩女一女卽死兩男孩尙生是亦罕聞之事也 
[戲言肇禍]  
　　昨日正豐街口惠風園混堂内之修脚者句容人某甲與一丹陽人某乙戲言起見忽爾認眞變喜成怒甲竟將小洋刀戮入乙背深有寸許流血浹衣經人舁至捕房轉送醫院至其起釁細情及能否無碍容俟續述 
[追人墮浜]  
　　昨日下午虹口巡捕房後拐角町地方有一西國小孩一中國小孩各乘馬而行復有一年約十四五歳之本地童子亦在彼經過不意撞於馬上兩孩大怒縱馬逐之該童驚慌奔避以致跌入浜中不見轉動經衆救起已滿身泥污木立不語後有識者知該童係某輪船上某姓之子卽爲送回其家云 
[乞丐行搶]  
　　二十四日本埠白渡橋地方有八百四十一號東洋車内載廣婦二人頸上掛有珊瑚珠其珠間並有金珠隔之是車由南往北後隨一乞丐向索錢文甫下橋堍詎丐竟從車棚後洞内探手攫取珠串一掛車中人狂呼捉賊適有一西人經過卽將乞丐追獲細搜其身畔並無贜訨隨行釋放後聞此丐實係匪徒惜爲倖脫耳 
[匠帮和息]  
　　寧紹帮木匠停工及與作頭石順孝爲難各情迭經列報兹悉被匠拖進城者非司帳人實係督工人名小阿蘭因勸令勿鬧致被拖去擁到仁濟醫院門首經西捕追上欄阻衆卽將該捕毆打頭顱受傷祗得聽其拖行旣進城到魯般殿亦無人看管故小阿蘭得以逃回然巳受傷石家臥房中前日亦被毁壞檯凳床帳昨日石處仍有西捕持鎗看守陳太守及諸捕頭與西商圑練兵頭均往察看被毁情形太守巳將情禀明邵觀察核示矣聞捕房所查知爲首之吳鄭張楊四人本巳與魯般殿寧紹帮董事常鍾如及本地帮董事薛裕春議定每日供飯三次每月當軍四次飯及煮菜之油由作頭供給菜歸工人自備工洋價照衣牌不復抬高將此規條徧貼作場所有寧紹本地三帮木匠鋸匠一律謹守規條違則議罰此議各作頭均允惟石不允故衆與爲難云至昨日下午聞魯般殿董與各作頭並衆匠議妥洋價照衣牌抬高十文餘照前與吳鄭張楊四人訂議竟將夜粥易飯每日供飯三頓設有作頭不允工人等儘可不作工於是衆皆允洽其事隨寢先有多匠集於英界慶雲樓茶肆皆携斧鑿等件以俟動靜旋知議妥隨紛紛散歸其洋價所抬十文或云至端節爲止節後卽照衣牌或云永抬十文未知孰是又聞本地泥水匠亦欲作頭每工加錢十文昨發單知照同業停工故各該作頭巳聚集商議一波未平一波繼起未知又將作何了結也 
[誘匿控究]  
　　本邑人張姓偕仝妻兄王姓投法界會審署張禀稱娶王之妹爲室已有六年家住西門内以彈花衣爲業本月念一日妻乘我他出託言有事往外我母卽囑一小徒跟隨及行至老北門與素識之康某途遇耳語片刻康卽叱令小徒回家妻隨康而去迨小徒回述一切次日探知康在萬安樓客棧生理尋至該棧據稱康在大馬路德銘里新棧又往新棧果遇詢以妻之下落詎康不問情由卽時用武致被扯碎衣服繼經其司帳李姓理處始至萬安樓將妻領出當卽嗚捕將康與妻拘去兹蒙解案求爲訊究王阿金供與張同翁太守訊之康某據供在萬安樓當茶房張妻逃避一節實不知情太守又訊據張王氏供現年念二歳自十六歳于歸張姓緣衣食不周故在母家時多而丈夫又時加毆辱心中怨忿是以出外太守問王果有此事否王稱前四年在夫家近二年因母病接回侍奉念一日回夫家卽乘間出外張王氏又供是日回夫家遽遭毆打故出尋康某太守怒曰卽使被毆可仍囘母家何得尋康實屬不知廉恥飭將康某管押張王氏交張等領回著於今日同投捕房候斷 
[控究假冒]  
　　昨日法公堂據順全隆洋人聲稱本廠製造雙鬥鷄自來火甚爲靈便其匣上繪有鬥鷄下横有月牙等記號請得不准别家仿遁執照已有二年近來中國暢行故在匣上添有華字順全隆洋行牌號通售已久不謂近有人假冒本廠老式鬥鷄月牙樣製造低貨在外銷售本廠恐以僞亂眞是以用心查究兹查得法界大馬路盈豐泰洋貨店藏自此假貨爲特取其原物數匣知照捕房送案請究並將執照與眞假貨三種呈閱翁太守訊之盈豐泰店主章文舉據供十年十月間經三菱公司船上人來賣並不知爲假牌之貨當時買下五箱每箱銀十四兩 
 
 

Page 3

 
 
有進貨簿可據隨卽呈案太守閱後卽問順全隆之貨價若干該洋人稱二年前曾賣過二十二兩在後低至十八九兩不等此事必須請着該行交出售貨之人云云章文譽又供此貨係買定付銀時貨主交下棧單兩紙向三菱公司棧房出來現在售餘尙有一箱故售貨之人實不能指出而原告洋人總以章某狡猾爲詞太守再三開導指明貨客以免拖累章則堅稱事隔半年不能詳其面貌等語太守商之于繙譯着將章某暫行交保並着其將餘剩之貨一箱繳案一面飭人到三菱公司棧房查問當時該貨由何人前來寄棧再行核奪 
[串匿學徒]  
　　蔣邵氏同子阿金至法公堂禀稱住居本埠小南門外子阿金在城内習學手藝於本月廿一日阿金在店被夥友責打故出外未歸至租界寳善街遇見素不識之王福祥糾同頑耍夜間卽被領至就近小客寓過宿經阿金之師訪尋在西洋樓茶肆相值阿金以所穿之作裙與馬甲被王質去無顔隨師回去故仍與王相偕至廿三日經氏在陳家本橋南首酒店内尋見當時將阿金領回詎王糾仝數人强索酬資洋五元如無不能領去又經伊之仝黨在旁解勸謂王之身畔帶刀不可與爭令出酬洋兩元等語正在相爭之際適巡捕到來隨將王執住求請究辦翁太守訊之阿金供詞與同惟稱作裙馬甲等均爲王質去僅還質票呈閱質之王福祥供前做自來水生意刻因失業故在金桂軒戲園帮工念一夜半時有巡捕在閂口驅逐乞丐我因阿金不類詢知爲逸出者故暫行收留實係好意並無别故太守謂據爾所云實是好事但阿金並非不能開口問明後卽可送往伊家或第二日伊師尋見後亦可交其領去何得勒索洋元恐有不實不盡旋據包探過永發稟稱昨日巡捕獲住時伊等正在陳家木橋爭執欲將蔣邵氏等拖過橋去太守得供後斷將王福祥重責三百板完案 
[侵吞覆訊]  
　　前報疉列法租界公和囤頭股中人瞿子英等控被張祥圖吞一節迨後傳到司帳人趙裕才呈摺一扣翁太守閱竟以所列朦混旋卽擲還法包探吊到帳簿五六十本其間新者較多無從檢閱太守當諭令瞿子英周味蓮等將帳簿携出同趙裕才細算盈虧再當核斷後據瞿等復投案聲稱帳無頭緒現在張祥自願退缷自後歸瞿子英經理將張祥名下前定生意四股泒出兩股作爲公股以料理積欠特爲詣案聲明翁太守以彼此酌議惟須秉公酌核再當禀覆立案但尙有宋靜山請追之帖費一欵爲時多年現在不論何人出面當先繳洋百元餘者按年如何拔付亦須酌定瞿子英等均遵照出外會同張祥將各事議妥寫立合同六紙卽赴酒館各人畫押畢而張祥稱事經公堂判斷須到案再簽衆人以尙屬有理隨聽之詎瞿等正在酒舘聚飲及回則公和囤頭行内尙有現錢一百數十千文被張祥之子悉數搬去因此前期庭訊瞿等投案訴明並將合同六紙呈案又呈繳還宋靜山票洋一百元翁太守將合同閱過以張祥未曾到案仍未簽字亦復擱起昨日瞿陸周陶又繳票洋二百元餘俟續付并聲明張祥雖未簽字但我等均已允洽以自本月十六日卽西歷六月一號起歸瞿子英一手經理牌號上加信記兩字作爲公和信記等供翁太守問張祥現在何處衆人答稱不知太守著姑暫退去當飭包探於下期傳到張祥再核所呈票洋共三百元着宋靜山先爲具領云 
[懲辦賭棍]  
　　四號華捕至英公堂稱在洋涇浜沿地方捉獲小賭攤之賭犯二名并獲牽絲陷人賭具送案請辦王阿全張阿生同供不敢犯賭叩求施恩陳太守隨判王張二人各責六十板賭具銷毁 
[醉婦蒙恩]  
　　漁船婦人胡鄭氏昨晨在黄浦灘之總會門口酒醉大哭由三十九號華捕喝令回船不聽反將捕之號掛拉破捕將婦帶至捕房送案請辦該捕申訴前因并將拉破之號褂呈騐該婦則稱實因多飲高梁致醉乞求恩恕陳太守隨判罰該婦洋一元賠修號褂并諭嗣後毋得因醉滋事致干咎戾云 
[薄懲傭婦]  
　　薛捕頭至英公堂稱王氏媪曾在西婦處帮傭因該西婦產一死胎王氏竟不告而去蓋恐受辛苦故也經該西婦報捕尋獲王氏送案請辦王氏供在西婦處傭工向借工資無着故言明辭歇况在西婦處祗有三天夏領事怒王氏忍而且懶請爲重辦以儆陳太守隨判王氏發官媒管押一月云 
[恩准保釋]  
　　前報刊捕役柴樛在戯館被窘一案兹有人出爲調處允洽因案經解縣故調處人陶姓等聮名赴縣求保以獲案之姚某係從北路初來故帶有途中防身刀械並不敢執持行兇衆同鄉情願具結保其釋後立卽回籍不敢逗留等語章邑尊已恩准將姚保釋矣 
[平泉礦務局招商章程]  
　　謹將所擬平泉礦務局招商章程十二條缮摺呈請憲鑒○一本局設於熱河承德府屬之平泉州名曰平泉州礦務局丫頭溝爲鎔鍊所鉛銅子溝爲開採所該處於咸豐三年曾經熱河道裕稟蒙熱河都憲毓奏奉　諭旨交部議准開辦嗣因起水無法而止是此礦産銅著名已久業經本局禀明直隸閣爵督憲會同熱河都憲奏請設局試辦一面租定山地相度方向起造房屋一面購買抽水吹風及鎔銅等項機器業已陸續布置○一鎔銅以煤斤爲大宗距鉛銅子溝開採所二十五里有煤山一座卽在丫頭溝鎔鍊所左近煤質尙佳現擬一併試辦倘能燒鍊枯煤則以之鎔銅省便較多自用之外或有敷餘亦可就地銷售○一開辦銅礦擬集股銀十萬兩煤礦擬集股銀二萬兩分作一千二百股每股行平化寶銀一百兩一股至百股皆可附搭繳銀來局卽行填給股票限於光緒八年四月底一律收清○一入股各商務將姓名籍貫里居詳註明白以便隨時通信所有股分銀兩遠者可託妥實票號匯寄天津招商局代收近者卽至本局呈繳總合行平化寳銀爲準以昭劃一○一本局開辦伊始銅煤二礦以銀十二萬兩爲定額以示限制將來如需開拓或可添購機器或另開子礦再行續招新股仍先儘舊股之人湊搭若舊股不加再招新股○一本局總辦之次有提調以明白公正者爲之令其常川駐局綜理一切事宜並稽察在事人等勤惰以輔總辦耳目所不逮○一本局委員司事及機器匠人等均憑本人才具酌給薪水按月發給不准預支掛宕分文○一本局出入銅煤及各項銀錢數目每日有流水簿每月有小結每年有大結在股者可隨時查核每年結彩將出入總帳刊送在股之人並清繕細帳三分一存平泉本局一寄天津招商局一寄上海招商局俾就近閱看以見銅後十二個月爲第一年如有盈餘先提官利一分外以二成提作辦事人等酬勞以八成按股均分以後逐年倣此○一本局銅斤除先儘天津機器局取用按照巿價八折償值外其餘或公家别用或轉運别口均照巿價消售○一本局銅斤成色不一總視何項銷路鍊何項成色以期適用○一本局於每年八月初一日准在局之人來局會議一次如有應行改易者卽可和衷商辦總求於局務有裨○一一户名下附搭百股或一人招到百股者准泒結實可靠司事一人來局量才器使兼令稽核帳目每居會議之期如在股之人遠在他處未能來局卽可令該司事代議[  此稿未完]  
[喜晤二愛仙人]  
　　宦海回頭李謫仙一身四海任流連詩書堆裹銷塵慮脂粉叢中遣暮年縱酒劇談情太熱護花每恨力難全英雄兒女同淪落剩結天涯文字緣[  佛誕後二日平江藜床舊主管士駿秋初氏初稿]  
[憶江南十三夜月下放舟寳應]  
　　春夜好乘月放孤船岸曲人聲驚吠犬波心軓影暈輕烟城闕亂燈前○臨江仙憶舊愁心那許湘娥識悠悠拚了今生花開月落記分明東風春樹涙雨滿江城踏青衫子裁紅　年來還繡鵁鶄香車寳馬自　洽敲殘紈扇何處覔坤 
 
 

Page 4

 
 
靈○采桑子酬楊石君題搏珠詞稿天涯多少鶯花涙緑鬢紅裙悮却浮名那分羅窓春夢醒東召慧劍情絲解酒罄銀瓶絃亂鈿箏從檢殘箋　小伶○浪淘沙獨自擁香篝靜數更籌一分苦雨十分愁　是酸心還閣涙早蹙眉頭依約記前遊人隔燈樓他生盟誓恐無由願得香魂窺半面萬事齊休[  吳下陳筠未定草]  
[西江月閨情]  
　　開到榴花滿院重重簾幕低垂門前驄馬夢時歸早過佳期竹醉睡起半窓斜日苦衷却訴伊雖愁顔消瘦怕娘知漫檢朱奩粉碓[  多愁多病人倚聲]  
[浪淘沙題宣瘦梅畵燕子磯圖]  
　　千里浪花飛天影凄迷南朝宫苑草　離料是含愁停筆處畵出危磯展畵惹情思目斷斜暉何堪艤棹上江堤鐵索沈理雲樹裏依約猿啼[  多愁多病人舊稿]  
[浙省撫轅抄]  
　　四月十九日劉弨汾禀見辭赴寗郡帮審差江西補用縣朱炳光自福建來浙禀到候補府經歴强紹嵩禀見辭赴諸曁絲捐差縣丞顧鴻禀知藩委置理諸曁縣丞事叩謝廵檢胡慶臣禀知臬委浦江提案差叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月十四日京報全錄]  
　　宫門抄○諭旨八道錄前○發抄旨四道○蘇撫衛奏爲恭報海運漕糧全數兌竣放洋日期摺子○學政林奏爲恭報接試黔省下游歳科完竣摺子○江督左奏爲委署知縣夾片○學政林奏爲前届留存學額請仍留俟下屆補足夾片○陜督譚奏爲叅革遊　訊辦夾片○淅撫陳奏爲籌解京餉夾片○黔撫林奏爲總兵到省赴任夾片○織造文奏爲奏聞摺子○又奏爲酌動銀兩夾片○四月十四日吏部翰林院侍衛處值日無引見○岳林謝奏事班領恩○吉和請假十五日○掌儀司奏十七日祭奉先殿載瀛行禮○召見軍機○登抄何璟奏糧道葉永元卓異引見泰旨知道了欽此○又新任藩司沈保靖飭令赴任奉旨知道了欽此○又請將簽差不慎疎脫絞犯周幗傑之署福鼎令胡成　議處奉旨着照所請該部知道欽此○又請將互相禀訐之羅濕營遊擊劉應清羅源令饒書升訓導許有濟革訊奉旨著照所請該部知道欽此○○頭品頂戴江蘇巡撫臣衛榮光跪奏爲恭報蘇省海運漕糧全數兌竣放洋日期專摺奏祈聖鑒事竊照蘇松等五府州光緒八年起運七年分徵收漕白二糧並金壇縣抵徵採買米石同由海運當將頭批米船於二月初三日兌竣放洋業經前護撫臣譚鈞培恭摺由驛會奏一面飭催上緊撥連接續兌開北上嗣據具報兌竣二批米船八十隻共裝交倉漕糧正耗米一十六萬五千一百十六石零隨運經剥食耗等三欵米三千四百四石零沙船耗米一萬三千二百九石零於二月十三日起陸續放洋亦經譚鈞培咨行騐收防護在案兹據蘇州藩司譚均培泉司許應鑅糧道王毓藻會詳據海運滬局委員詳報末批米石催據各屬接續剥運到滬詳慎選驗米色現已全數兌竣計配用沙衛等船三十三隻共裝交倉漕糧正耗米六萬一千五百六十石零隨運經剥食耗等三欵米一千六百四十一石零沙船耗米四千九百二十四石零一律資給水脚等銀取具領狀互保實裝米數各結查明水手籍貫携帶器械填給聮單於三月初四日起委員押令開出吳淞口駛至崇明十滧海口守風放洋連檣北上所有派撥招商局輪船裝運交倉漕糧正米二十萬石白糧全數正米七萬二十餘石現巳據報起運漕白米六萬二千四百二十石其餘米石亦卽接續趕運赴津等情詳請具奏前來臣伏查今屆徵運交倉漕白正耗米七十一萬三千七百餘石又抵徵採買正米一萬一千石仍由沙衛各船併招商局輪船分裝海運到津後令糧道自行運通交兌今沙衛各船承運正漕米石業已全數兌竣放洋北上辦理尙稱妥速除咨江南提督臣李朝斌派撥輸船出洋梭巡催儹前進並飛咨沿海水師按叚迎　護送以期迅抵天津赶早剥運赴通交兌仍飭催招商局將輪船承運漕白米石掃數裝兌開行另報外謹將沙衛等船海運正漕全數放洋日期會同大學士兩江總督臣左宗棠漕運總督臣周恒祺恭摺由驛五百里馳陳伏乞皇太后皇上聖鑒謹奏軍機大臣奉旨知道了欽此○○貴州學政臣林國柱跪奏爲恭報微臣接試黔省下游歳科完竣仰祈聖鑒事竊臣於光緒六年十一月二十八日已將考試上游歳試情形專摺具奏在案嗣於去歳正月二十四日出省考試下游平越鎮遠石阡思南銅化思州黎平都匀及銅仁附考之松桃廳舊章係歳科並試臣出省以後業均節次告竣其文風則鎮遠思南不乏積學解文之士餘如平越之古州都匀之獨山文理均楚楚可觀石阡思州銅仁亦尙能如額錄取其武風則以思南爲優而思州石阡銅　次之平越鎭遠黎平都匀又次之臣惟黔省值兵燹之餘下游諸郡　肅清較後而涵濡文教亦旣有年不嚴棄取則失學者濫登不剔獘端則作僞者倖進臣於按臨所至將全書内所載例禁各條諄諄曉示及封門扃試又復挨號稽查於思州棚查獲槍替一名於思南棚查獲槍替八名於石阡棚查獲槍替一名於銅仁棚查獲槍替四名於鎭遠棚查獲槍替二名均交提調官照例懲辦至考試武童重名跨考所在多有臣於考武塲時論人數多寡悉數點清再行扃試而重名跨考之風亦由兹少戢該生童等尙知謹守摥規不敢滋事發落時文剛勖以讀書立品武則勉以安分居鄉期仰副聖朝樂育人材之至意所有臣現在考試下游歳科完竣情形理合恭摺具奏再臣經過地方鎭遠銅仁思南黎平地方巳復舊觀民皆安居樂業平越石阡思州都匀等處從前殘毁過甚雖極力招徠尙未能如舊去歳秋收亦均豐稔堪以仰慰聖懷合併附陳伏乞皇太后皇上聖鑒謹奏軍機大臣奉旨知道了欽此○○左宗棠片再署宿遷縣知縣陸秉森因病禀請另委接署所遺員缺應卽委員接署以專責成查有正任唯寧縣知縣王肇震堪以調署據　泉而司會詳前來除檄飭遵照外理合會同護理江蘇　撫臣譚鈞培附片陳明伏乞聖鑒謹奏軍機大臣奉旨知道了釟此○○林國柱片 
再前届學臣張登瀛考試都匀府屬因八寨廳人數無多將前屆學臣韋業祥留額六名俟佳卷多時再行補取足額已奉旨允淮在案臣此次按試都镁府八寨廳應試人數雖較多于前而佳卷仍是無幾僅足此次歳科正額前屆學臣留存之額應仍俟下屆佳卷多時再爲補足除咨明禮部外理合附　謹陳伏乞皇太后皇上聖鑒謹奏軍機大臣奉旨知道了欽此○○　鍾麋片再記名總兵前署貴德營游擊楊宗德經後任禀揭侵呑公費銀三百一十九兩等情前護督楊昌濬飭委貴德同知官　德就近卦營查辦嗣據該同知申稱缷署遊擊楊宗德前領公費銀三百一十九兩調核卷宗並未製造火藥軍械訊據　營千把外委等供相同當飭蘭州府傳訊楊宗德追繳前領銀兩乃該署游擊並不遵繳輒以挾嫌誣陷牽控西寧鎭總兵何作霖臚列多欵事後攻　希圖挾制此風必不可長相應請旨將　呑公欵之記名總兵侃勇巴圖魯前署貴德營游擊楊宗德先行革職歸案訊辦除追取保札另文咨部外理合附片具陳伏乞聖鑒訓示施行　奏軍機大臣奉旨著照所請兵部知道欽此○○陳士杰片再臣承准軍機大臣字寄欽奉上諭户部奏撥光緒八年京餉限五月前解到一半十二月初間全數解清不准截留改撥藉詞延悮等因欽　計抄單内並撥浙江地丁銀三十萬兩當經恭錄行司遵照在案兹據藩司德馨詳稱應解光緒八年第一批京餉儒動本年春撥報存各欵銀二萬四千九百六十六兩零並凑文本年地丁銀二萬五千三十三兩零共銀五萬兩委候補同知趙寳申　解循案由滬　搭輪船運津解部交　等情具詳前來臣覆核無異除分咨撥護並取起程日期咨報外理合附片具奏伏乞聖鑒謹奏軍機大臣奉旨户部知道欽此○○林肇元片再新授鎭遠鎭總兵和耀曾陛見後於光緒八年正月十六日到省應卽赴佐以重職守除咨會該鎭查照赴任外理合附片陳明伏乞聖鑒謹奏軍機大臣奉旨知道了欽此○○江南織造奴才文琳跪奉爲奏銷停泒川省改派江寧緞綢並黄絨及西番字緞陀羅經被等頂動用料工銀兩數目恭摺奏聞仰祈聖鑒事竊查前奉内　府來文停派川省改派江寧織造衙門上用花素緞四百疋素紡絲四百疋遵卽咨明督臣轉飭江藩司撥解銀二萬三千五百兩旋卽購買絲斤督飭赶緊織辦解京計動用料工及裝盛等項銀二萬一千一百二兩八錢一分二厘除動用外餘剩銀二千三百九十七兩一錢八分八厘存庫備用又奉户部傳泒黄絨二千斤准江藩司解到銀一萬六千兩購辦解京計動用銀一萬六千三百四十六兩二錢六分計不敷銀三百四十六兩二錢六分由奴才捐亷添補又奉内務府派辦西番字緞十疋陀羅經被二十個准江藩庫解到銀二千三百兩計動用料工裝盛等項銀二千三百兩二錢二分一厘四毫計不敷銀二錢二分一厘四毫亦由奴才捐補以上緞綢各欵均巳分别解京除照例分造細數清册呈報户部内務府核銷備案外謹將動文各欵料工銀兩數目敬　黄册恭呈御鑒理合恭摺具奏伏乞皇太后皇上聖鑒謹奏軍機大臣奉旨該衙門知道册併發欽此○○又琳片　查奴才衙門所存花本線斤早逾十年更換之期多屬不堪應用前織造明勳奏請照巿價採買奉部飭照例價籌銷因不敷未辦奴才接任後曾經附片陳明酌量動支添補惟因例價仍屬不敷又無另欵可籌酌擬再四惟有援照絲線兼用成案撙節核實採購將庫存花本銀五千四百七十八兩内先行酌動五成製辦絲綿江西線花本一千二百片計支銷銀二千七百三十八兩七錢五分以濟急需餘剩銀二千七百三十九兩二錢五分存庫備用理合附片具奏伏乞聖鑒謹奏軍機大臣奉旨知道了欽此 
 
