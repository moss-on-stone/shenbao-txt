# 1902 - 348 - 4910660

 

Page 1

 
 
[第六次印二十四史售書啓] [  圖書集成局謹白]  
　　經世之學備於乙部二十四史薈萃歴朝之典章制度興衰冶亂斟今酌古洵足以因革損益上以佐隆冶之宏規下以起民生之疾苦矧自科舉攺章以後大小考試皆以史事命题專求通逹之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已誜工裝訂成册紙張潔白墨色精艮視前所印售者尤臻精美定價仍遵襄例每部洋銀五十六元海內通碩有抱經濟之宏願而欲以政學嗚者請卽惠臨申報館購取可也此啓 
[推論電局攺歸官辦事]  
　　中國自與五洲各國通商以來五十餘年已成商戰之局夫商而曰戰則必旗鼓相當工力悉敵庶足以爲抵制之道然卽旗鼓相當工力悉敵而勝負尙難預决也何則各國講求商務或數百年或百餘年至今精益求精無少間斷故如久練之師百戰百勝中國向不以商務爲重未嘗講求今雖稍稍倣行西法始知重商然有重商之名而無重商之實故如新募之勇步伐則未齊也行列則未整也軍心未能固結餉項未能充足也以此言商何以爲商以此言戰何戰　敗然苟於此時亟亟講求凡舉一政行一事在在以商爲重務使商力之不疲商情之連絡且保之護之助之獎之猶用軍之齊其步伐整其行列一其軍心裕其餉項則雖新募之師不數年間舉國當可爲勁旅列國雖强何懼也乃觀於今日不特無重商之實幾欲無重商之名奚啻募軍者之朝竪募旗而夕卽裁撤耶吾恐譁譟潰散之患則在指顧間矣如譁譟潰散之後各國雄師軍集四面環攻一無抵禦軧能束手以受敵人之制矣其在蕞爾之邦兵少餉微勢不能不受制於他人而中國現雖勢處於弱究非蕞爾可比地大物博列邦所推而亦舍兵而勿用置餉而弗籌不幾令人痛哭流涕長太息者乎况今日之天下一爭利之天下能爭卽强不爭卽弱商者專於爭利者也故各國富强之計無不以重商爲宗旨且爲商之道合則利聚而爭易勝分則利散而爭易敗故各國商務尤以公司爲要圖中國自通商以來雖曰講求商務無不虎頭蛇尾惟輪電兩局已有成效輪則與怡和太古三公司並駕齊驅電則傳遞消息舉國便之原其開創之初大半借重於商力此卽連絡商情之明證也有識者常冀於輪電之外一一舉行挽回權利乃不謂未舉者尙無眉目已成者又將渙散不亦大可惜耶朝廷現欲將電局攺爲官辦發還商股本館曾著爲論説以爲此事一成其敗壞糜爛情形恐將視今日而更形其甚然尙不過就電局而言之耳余則又有慮者此事一成商情渙散其敗壞糜爛情形恐不止一電局也何以言之電局自創辦以來蒸蒸日上與股之商皆以爲可靠一旦發還股本無論僅將原有之股本發還商人更爲失望卽償其贏餘之利商人亦必以爲集股之時借商之力事成之後奪商之利而謂其心能甘乎方今庫儲當支絀之時費用値浩繁之際借用商力之處隨在皆是商情渙散誰復肯急公以奉上商自爲商國自爲國其尙能與他人爭利者未之有也爲今之計惟有朝野上下合力同心庶國藉民財可以設施展布民藉國力可以懋遷有無如是而已失之利可以挽回未失之利不致外溢非然者上不與民通財而僅與民爭利恐民亦將不與上通財而抑且與上爭利究之所得之利如鷸蚌之爭使外人安然爲漁人之一綱事機一失後悔何追電局之事其嚆矢也杞人之憂曷其有極耶 
[本館接奉電音]  
　　昨日上午京師飛電傳來上諭二道謹敬譯登○十一月十九日內閣抄奉 
對引大臣著溥良維綠署理欽此同日奉上諭善耆著補授後扈大臣欽此 
[宮門抄]  
　　十一月初七日工部鴻臚寺正黄旗値日無引見浙江副考官李家駒到京請安興伯請 
假十日溥侗續假十日玉麟文琦預備召見內閣呈進勾到本召見軍機及李家駒玉麟文琦○初八日內務府國子監正白旗値日無引見禮王琦侯各假滿請安富通貴善預備召見順天府奏京師得雪六寸有餘掌儀司奉十三日祭奉先殿澤公行禮召見軍機及富通貴善○初九日理藩院鑾儀衞光祿寺正紅旗値日侍衞處引見五十四員理藩院七員中正殿二員丁振鐸謝署雲貴總督恩四川正考官毓隆到京請安文年得保獎謝恩薄倬由西陵回京請安奎芳毓秀預備召見堃公續假十日召見軍機及丁振鐸毓隆奎芳毓秀 
[日將策勳]  
　　日本長崎訪事人云前年中國北方之役日本會同各國攻入京師海軍大臣奏請援照明治三 
十三年從軍條例將元帥陸軍大將候爵大山巖伯爵桂太郎陸軍中將寺內正毅男爵山口素臣海軍大將子爵伊東祐亨男爵井上良馨海軍大臣中將男爵山本權兵衛少佐勳一等菊麿土海軍大尉勳一等博恭王海軍中將柴山炙八蛟島員規東鄉平八郎角田秀松以及陸海軍叅謀本部海軍軍令部各鎭守府第五師團常備艦隊一切將校士卒共三千五百七十五員名各賜第一回從軍記章已於東歴十一月二十四號卽華歴十月二十五日由賞勳局發出矣 
[美人置電]  
　　香港循環日報云美國總統已准議院之請建設海線一道由舊金山起取道金島以逹中國俾 
來消去息速於置郵 
[續造雷艦]  
　　日本長崎訪事人云日本第二期擴張海軍新造水雷船八十五艘已將六十餘艘次第告竣其 
未竣者爲鷺鶉鷗三艘乃吳軍港船廠所造鷂鴻二艘乃川崎船廠所造以上皆列入一等巨艦各入水重一百五十二墩尙有列入二等者四艘乃七十二七十三七十四七十五等四號係川崎及橫須賀兩廠各造其半毎船各入水重八十九墩俱於本年動工矣 
 
 

Page 2

 
 
[神京紀要]  
　　香港循環報云傳聞太后有擬於明年舉行萬壽後卽行歸政之説榮中堂亦擬於太后歸政之前乞退○皇太 
后近擬添派軍機大臣一員襄辦政事蓋因榮中堂鹿尙書政體不豫尙未告痊故也○醇邸之弟六胞弟洵貝子於上月二十六日蒙賞府第在西單牌樓教子胡同此第曾經某國軍帥居住尙未敗懷現已修理一新并聞洵貝子已定於明年正月舉行婚禮後卽派駐日本游學三年并携室同行云○濤貝勒亦有派往美國游學三年之説聞均與閲會欽差同行蓋醇邸聞已派爲美國閲會欽差云○又聞醇邸閲會後願留美游學三年濤貝勒則派往德國游學云 
[船案重提]  
　　香港循環日報云西歴一千八百九十四年中日將决裂時中國賃英人所置高陞輪船運兵赴高麗途次被日本巡艦擊 
沈船主人隨同中政府索償迭經理論迄未妥協現聞已請美國駐倫敦使臣判曲直矣 
[檄撫匪人]  
　　聞之廣州友人云上月王芍棠中丞飭人赴南寗等處遍貼告示聲明除李二老板黄五肥譚求章謝天良王秀華五著匪 
外其餘皆許攺過自新有匪一千二百名投誠蘇子熙宮保麾下宮保令暫駐邕城對河亭子墟距城二时許按名日給小銀圓一枚以作口糧十月初五日有匪十九人潛入邕城偵探被新勇擒獲訊之有黨羽百餘人欲來此聽佤招安今旣被擒以致聞風驚散 
[调勇西征]  
　　香港循環日報云粤西匪亂迄未能平巡撫王芍帥特於本月某日電致督轅請撥督辦欽廉防務之潘觀察部下三營勇 
丁前往聽候調用督憲允之 
[海軍條陳]  
　　香港循環日報云月前北洋海軍帮帶薩鎭水軍門復電逹上憲擬請復興海軍其大要有四一挑選海軍士官三十人 
入日本海軍大學校及海軍學校以便練習高等武術二於江陰設置水師學堂招募有海軍服役志望之青年子弟以授教育三購買馬尾造船塢以便修理軍艦水雷艇及輪船之建造等四於烟臺及福州設置海軍鎭守府 
[政務處外務部奏請設立商部片]  
　　再查泰西以商立國於商務特設商部其名稱之重與內外各部相等中國向來視商爲未務並無 
專設之官雖經奉旨簡派督辦會辦商務各大臣其初不過差使其後幾成虚銜旣無統轄之權又無專駐之所近以中外臣工多以設商務部爲請盛宣懷請設商業公所詳言中外商情內稱彼團結而我散漫彼諳熟而我生踈彼得要領而占先我無頭緖而落後實爲深明利弊之語臣等公同籌議今日事勢必以振興商務爲本須有總會之地主持之人乃能聨絡商情挽回利權擬即設立商部名稱旣正責任亦專中外皆知　朝廷振作之盛心自能聞風興起現在外洋各島殷富華商最衆實爲將來開拓商埠大利之源設法招徠尤爲急務若聞中朝特設商部衆情有所依歸一掃從前官商隔絶之弊於大局裨益非淺如蒙允行應俟簡派大員後卽由商部會同南北洋大臣江鄂川廣閩浙各督撫將應辦各事宜迅速詳議覆奏恭候聖明裁定施行臣等爲振興商務起見是否有當理合附片具陳伏乞聖鑒訓示謹奏奉旨依議欽此 
[旗學先聲]  
　　京師訪事友人云此間宗室覺羅八旗學堂將次開辦須用教習定於十月二十七日考試准士予各擇所長分門考試是 
日到者不下千人占經史門者十之八九天文輿地算化諸學者不過十之一二皇上特簡兵部尙書裕大司馬德主試經史題二道使契爲司徒教以人倫義唐太宗不受康國內附范氏謂足爲後世法今歐洲各國政策一以勞師襲遠爲計英占亞丁錫蘭香港各地富强遂甲五洲豈古今時有異耶抑措施之不同也試申論之其餘各題未詳 
[杭試四誌]  
　　杭州訪事人云郡尊宗太守舉行府試前已三誌報端兹悉太守於十四日考試旗籍并覆試九州縣文童是日首題現因 
制錢缺乏各省開鑄銅圓以維圜法宜如何辦理乃可廣爲通行試陳其説次題理財之要不貴節流而在開源論至十六日出案仁和共招三十八名錢塘三十六名十七日黎明終覆題爲浙江沿海疆域形勝考 
[請用金幣]  
　　香港循環日報云廣東某縣文童湯學尹赴善後局具禀請擬民間開礦取金鑄錢通用等情局憲批示據禀已悉查攺用 
金錢係爲挽回利權要著惟中國通行銀幣相沿已久當此公私交匱未能遽議更攺至礦務屢經奉旨開辦仍屬成效寥寥金礦尤不見多商人集股承辦須遵部定章程若任聽附近居民開採徒啓紛爭殊多窒礙所禀應毋庸議　　　　　　　　　　　　　 
[英國苦寒]  
　　日本某日報云東歴十二月八日得英京倫敦來電悉歐洲各處陸地及英國本境峭寒洊至凛冽異於常時奇慘奇情幾不忍道 
[京師得雪]  
　　京師訪事人云本月初一夜四更時天氣寒沍重衾不温旋卽六出花飛灑徧大千世界至曉始止初四日復凍雲密布二鼓後鴛鴦瓦上淅歴有聲啓戶視之雪花如掌次日仍漫天飛舞薄暮方息綜計兩次所得約厚七八寸許 
[京師火警]  
　　京師訪事人云十月二十八日之夜二鼓後宣武門外椿樹三巷某姓家披屋內不戒於火霎時延燒正屋五楹水會中人聞警馳至奮勇撲救始得火熄烟消 
[浙學按臨]  
　　紹郡訪事人云浙江學憲張爕鈞文宗考畢寗郡後卽於十三日按臨紹郡文武各官均出境恭迓文宗接見有差旋卽乘輿登岸逕赴校士館札委熊再青太守爲提調傳山會二邑尊並各學廣文飭吏塡牌期示開考且准報考東西各國洋文繙繹 
[履任展期]  
　　杭州訪事人云新任浙江巡撫聶仲芳中丞本擬於本月初三交卸安徽撫篆來浙履新護撫憲誠果泉中丞因委文巡 
捕李二尹時榖武巡捕王千戎裕勤赴皖迎迓現仲帥交卸尙需時日特命接差之二巡捕官暫行回省二尹等已於十六日返浙銷差矣 
[清查牙帖]  
　　紹興訪事人云紹郡官牙各行例需領帖納税近年來市面日盛每多私設俗呼爲白拉刻經省憲查悉委候補縣壽志千 
大令椿來越清查且以蕭山等處爲最故赴蕭邑先查所有白拉槪限令納帖如敢抗違移縣提案勒閉懲罰刻皆爭先恐後具報税欵雖微亦不爲小補也 
[示期操演]  
　　湖北訪事人云署督部堂端午橋制軍牌示轅門諭省中各營統領營哨勇弁於本月初十日在青山一帶操演行軍務必齊集不得借　規避至千查究屇時如火如茶觀者必形擁擠也 
[測量水勢]  
　　漢口訪事友人云近日長江上下游水勢漸涸輪船往來每多停擱之慮是以漢口船政聽特派小輪船一艘前往測量水勢以便行輪知所趨避云 
　　 
[晴川道課]  
　　湖北訪事人云本月初二日漢黄德道岑堯階觀察在晴川書院命題試士題目錄下生員題君子喻於至喻於利義宋晉 
 
 

Page 3

 
 
十科舉士法論童生題孟子道性善言必稱堯舜義弭盜策 
[勇丁不法]  
　　漢口訪事人云前者鄂省警察局革勇朱有貴强姦幼女一案業經當事者訊明懲辦方冀小懲大戒若輩當稍革面洗 
心矣不意未及一月某勇蹈其前轍雖經局員從重笞責恐尙不足蔽辜安得經理局務者設法整頓俾小民不致橫受摧殘乎 
[典史作賊]  
　　湖北訪事人云湖北是遇缺先用典史董忠杰字春山纔於去歲報捐此職其實一穿窬也前日董在高家巷某宦家肆其故 
技突被警察局哨弁王某所見驚喊董在牆上開放手槍中王手腕王忍傷上房追緝嗣警察勇聞聲齊聚將屋圍住董因身負數百金不能脱生被警察勇用竿打下擒住當卽解至警察東局由局員何大令會同江夏縣陳大令審訊一時觀者如堵聞董尙有一妻三妾一女一子均在棋盤街公館居住現已由城守營王采逹千戎帶兵看守矣 
[浙省官塲紀事]  
　　杭州訪事友人云本月十二日省城大學堂總理勞玉初主政拜會護撫誠果泉中丞面商一切并擬將諸生大加甄 
别以定去留○部選湖州府烏鎭同知曹敏齊司馬鈺彝於本月十二日奉署藩憲黄幼農方伯飭知卽赴新任司馬隨赴各憲轅叩謝然後擇日前往履新 
[鄂省官塲紀事]  
　　湖北訪事友人云湖北試用知縣沈次蘭大令奉兼署湖廣總督湖北巡撫端午橋制軍檄委調辦省城籌餉局已於 
本月初八日在公安巷公館內接事其所遺陽邏膏捐一差已由上峯委試用知縣史吉雲大令接辦○湖北清查衛田差現已委出五十餘員膏捐緝私差委出三十餘員俱於日前紛紛赴兩院禀辭○湖北候補儘先前補用知府汪子雲太守洪霆日昨奉藩司牌示奏補施南府缺因卽赴各憲禀謝○補用知縣陳大令鵠雲奉藩司委署雲夢縣新選麻城縣原大令恩灜奉委署應山縣均於前日赴兩院禀謝○湖北第三批京餉業由藩司瞿餍甫方伯札委候補知縣李大令國柱劉大令承緖管解不日卽當禀辭起程矣 
[鎭郡官塲紀事]  
　　鎮江訪事人云丹徒縣洪鷺汀大令署任期滿上憲擬飭實任斯缺之張大令德迪從速任○新委鎮江下游釐捐 
總辦胡太守玉灜命駕赴蘇垣謁見大憲禀陳釐務事畢於月之十五日回鎮○瓜洲鎭總兵高藎臣鎭軍前赴江寗公幹月之十四日事畢遄回麾下各營官咸赴江干迎迓 
[拜會邑候]  
　　松海防同知劉乙笙司馬昨有要公命駕至上海縣署拜會縣主汪瑶庭大令晤商良久始行辭别 
[定期會勘]  
　　日昨法公董局董事以法租界八仙橋迤西一帶現擬興築馬路爰函請會丈局勘丈以便即日興工局員陳楚生明府轉 
請上海縣汪瑶庭大令會勘大令昨飭差頭薛貴特傳二十五保四圖地保林少卿並帶同各業戶定於二十四日午後二下鐘前往會勘 
[重定妥章]  
　　滬南輪船救生局同歸船捐捕盜局管理局中備有小輪船一艘專司巡緝浦江遇有船隻失事隨時帮同救護歴經遵章 
辦理邇由捕盜局委員陶幼齋明府釐定章程凡在浦江撈獲屍身卽由巡船帶至碼頭棺殮或有面目腐爛不堪辦認者擬每屍照一小影懸諸局前俾家屬認明報局依號領取棺木又同時殮屍均在露天夏則烈日冬則雨雪未免諸多未便爰擬將局前凉亭四圍護以木板作爲殮屍之所以免穢氣逼人此事業已通詳各大憲批准並飭救生局委員遵章辦理一面出示曉諭俾衆周知 
[約束華捕]  
　　前日午後一點鐘時法界捕房謝副捕頭傳齊各班落差華捕至大自嗚鐘捕房內朂以應辦各事宜不得擅自出外游行 
貽誤公務致干查究各華捕唯唯而退 
[凶占滅頂]  
　　昨日清晨七點鐘時有船戶李阿關承裝窰貨駛至陸家嘴浦中適太古洋行桂林輪船進口李船不及避讓致被撞沉船 
上五人均遭覆没幸由鄰近各船帮同援救四人得慶更生內有一人年祗十七竟兇占滅頂之凶亦可慘矣 
[索詐移縣]  
　　前日胡二徐與胡英好在途爭執經巡街捕扭送英美租界公廨請究前晚讞員張柄樞司馬升堂提訊胡二供小的係廣 
東某邑人前在厦門某糖行司帪未幾因事辭退適購香港某號發財票七條得中大彩收有洋銀一萬六千元來滬别營生業詎料有糖行已歇小工頭目同姓不宗之胡英好串同南市廣大土店主鄭振盛竟於十七日將小的誘至南市小九華弄內某姓樓房幽閉胡英好突出白刃多方恐嚇向小的索詐洋銀二千元小的前被欠銀若干除已還外尙少四百兩併先逼寫收清據然後再寫二千元票據聲稱如不允從定卽戳斃小的無奈如言照繕始得釋出昨日在英界逼取洋銀爲此情急交捕送案請爲追還原據胡英好供小的與二徐同鄉伊所得發財票實與小的合買今旣中彩理應瓜分不敢持刀訛詐叩求明察司馬訊得犯事處係在界外着將胡英好押候備文移送上海縣署訊辦 
[新界火警]  
　　前夜十二點四十分鐘時王家厙捕房對面某西人家所置火爐忽然爆裂致兆焚如當經瞭望臺嗚鐘報警各救火會西 
人驅皮帶車吸水往救得卽熄滅然已焚去西式房屋五幢矣 
[上海縣署瑣案]  
　　前有江桂者在縣控劉逹夫倒欠會洋當經縣主汪瑶庭大令訊供交保前晚大令提案復訊江供係浙江候補從九 
向在英租界四馬路開設茶館前由劉逹夫向職員糾合一會曾交會洋十餘次至光緖一十五年分會忽倒散劉係會首理應向其索償今將會簿呈求核追劉供小的開劉長順嫁妝店前由賈姓託小的糾會小的僅爲司證二十五臄正月賈姓病故衆會友公舉小的代爲經理後此會散去小的亦吃虧不少求察大令謂江曰爾是候補人員開設茶肆糾合大會跡近賭博殊屬不顧顔面將簿擲還飭令出外自行理處○錢寳生控沈德坤欠租霸房亦經汪大令提訊錢供小的有祖遺市房一所賃與沈德坤開麫館已歴十餘年近來積欠房租一百餘千去年催令遷移置之不理曾控奉恩斷飭差押遷詎竟抗不遵斷求究沈供於同治八年分租錢市屋開設麫館至光緖十五年加添每月租金二千二百文近因貿易清淡結欠租金於去年起將店閉歇錢卽在門前自開火油店小的僅住在後面所欠租金照算祇有數十千實因一曉無力求賜恩鑒大令察得沈實係貧苦判令出立興隆票二十元一紙交錢收執限沈於三日內遷去○本城人玉榮榮前因竊取玉器公所中玉如意獲案訊責枷號在案兹届期滿原差帶案請示大令略訊數語判疏枷交差帶去覓保 
[駿惠遥頒]  
　　日前本館協振所承許峨生大善士寶樹由雲南寄來洋銀二百元媵以一函云屢閲貴報見江浙皖等省歲遘災祲待振 
孔急心常惻然今冬家慈五十壽辰樹欲演劇稱觴以娛親意家慈不允爰將筵戱資移助急振冀得造福增壽云云竊惟近日富厚之家遇有喜慶事往往歌衫舞扇任意鋪張海錯山珍恣情醉飽窮奢極欲圖快一時告以中澤哀鴻若何憔悴則如赿人視秦人之肥瘠漠然無所動於中以視許大善士之好義行仁移緩就急其得失相去不判若天淵耶詩曰罄無不宜受天百祿書曰身其康疆子孫其逢吉敢爲許大善士頌之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　西鄉人焦英堂以小舟載柴來滬泊於滬南浦江中突被同業人翁寶生將櫓奪去向索爭毆因之扭控捕房捕頭 
移解馬路工程局總辦翁子文太守倩襄讞委員黄衡堂二尹研訊翁供小的願將船櫓交還求恩寛宥二尹判責一百板以儆○前日鄉人范信昌載糞至浦濱爲巡街捕查見以其違章拘至捕房捕頭移解工程局黄二尹研訊之下斷令掌顂二十下以儆○船戶曹蘭卿張阿金同時駕舟來滬泊於浦濱與鄰船戶蔡如香因事齟齬蔡夥方下發將阿金拽去凶毆並將櫓奪去曹情急投報捕房捕頭派水巡捕拘獲轉解工程局黄二尹向之研訊曹供川沙人昨泊舟浦江與蔡船碰撞遽遭行兇求鑒蔡供小的自知不合願將櫓交還二尹各有不是向兩造申斥叱之使去 
[英美租界公堂瑣案]  
　　包探顧阿六解張兪氏到案禀稱此婦被侯榮生誘姦串令竊取家中田單三紙由唐老四向成衣店主楊德記 
轉押洋銀一百五十元報由小的前往吊到原單囑其今晨到堂質訊尙未來案兹先傳同氏姑張朱氏氏夫張桂榮到案請訊張朱氏供兪氏不守婦道與侯有染竟敢行竊家中所置田單請爲究辦襄讞委員魏蒓塢大令商之英總領事署迪繙譯著將侯帶回捕房氏押候補提人證再行訊究○包探劉光震解積竊金阿海到案禀稱此人行竊閔金林家衣被等物報經小的拘獲請究大令判責五百板押捕房半年期滿逐出租界　○包探竇如海解王有福到案禀稱此人行竊洋人愛禮士家絨毯等物前經小的拘案訊明押候懲辦今特傳同失主到案請爲核奪大令判責二百板枷號一月○包探倪順泉解張雙福陳金榮到案禀稱伊等私將某洋人倩製之船篷售去一頂得價洋銀二十七元瓜分花用請爲究追大令判各責二百板押捕房三月○包探王長桂解李金榮到案禀稱此人將店主丁鐵記囑送某處之書籍六十六部售與城內某書坊請爲究追李供小的一時急用暫借抵押即可取回大令判責四百板候函至保甲局吊到原贓再行訊核○包探陳洪德解李正時到案禀稱此人行竊張王氏家衣物報經小的拘獲請究大令判責三百板 
[法租界捕房瑣案]  
　　蘇人譚愛棠之妻唐氏因在某妓院傭工致與龜奴朱柏生有染前晚又在瑞福里某號房屋內續舊爲譚一併拘 
獲解經讞員孫建臣大令訊供押候責懲昨日提案著將朱笞責二百板從寛開釋唐氏掌顂二百下交譚領去譚堅請發堂擇配大令勸諭一番判令管押捕房一月期滿給譚領回管朿○榮泰錢莊倪伯衡前控高太金高如香父子串騙洋銀四百元經大令訊供著將如香交人保出妥爲理處太金押候嚴追昨日原告以如香業已商通先還洋銀二百元餘欵出立期票分期拔還禀求銷案大令准之○車夫姜福慶張言琴代客裝運行李失去衣服控經大令訊明昨日提案著各責三百板釋出○偷兒陳阿三錢秀泉劉桂卿均經大令訊供押候分别責懲昨日提案著將陳先行枷號一禮拜期滿責釋錢劉各責三百板斥釋 
[美租界捕房紀事]  
　　昨日午前有磚瓦船一艘駛至外虹口大橋左近適潮水湍急舟子力不能支以致立時沈没三百三十六號華捕 
見之回報捕房再行核辦○昨晨裏虹口第六百五十八號門牌鄉民金隆投捕房訴稱僑居彼處屋內前夜忽被匪徒若干名蜂擁而來劫去衣物請爲查拿捕頭卽令包探錢榮堂查得並無其事實由金與彼處賭棍某甲有仇意圖誣陷因怒其不應妄報盜案令將金押候轉解公堂禀請讞員張柄樞司馬訊辦○昨晨小竊王阿祥不知在何處竊得布衣數件携至北河南路某押鋪質錢適爲某號華捕所見連贓帶入捕房捕頭押候解送公堂禀請懲辦 
[張雪堂經手查放大成沙振欵收支清單]  
　　收費純甫善士經募前狼山鎭曹軍門捐英洋一百元游桂啓善士經募南洋公學捐小洋一千角順壽堂捐小洋二百角顧庭芝善士捐助英洋六十元高臥雲善士捐助英洋六十元蔡敏修善士捐助英洋三十元雪記募助英洋八十元又小洋五百零八角一分英洋申水入小洋一百九十八角總共收英洋合成小洋五千二百零六角一分○支通州大成沙飢戶大一千一百零六口小八百三十九口每大口給洋三角小口减半計給發小洋四千五百七十六角五分高臥雲蔡敏修兩善士經手代給貧戶計小洋三百三十六角坍岸極貧戶搬移費大洋十六元申水九角六分小洋一百二十四角通共支洋五千二百零六角一分合數清訖滬北仁濟善堂抄 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十八年十一月初四日京報全銯]  
　　宮門抄諭旨均已錄前○護江督李奏報交卸護理督篆日期摺○東撫周奏諫員調補知縣摺○又奏留紳士經理學校請免其扣資片○又奏援案請開武職捐輸片○皖撫聶奏道員嚴日剔中飽裁提庫欵請逾格優獎片○浙撫任奏故大學士功德在人遵旨建立專祠摺○又奏匯解洋欵銀兩片○出使大臣吳奏更調隨員片 
　　頭品頂戴護理兩江總督江寗布政使臣李有棻跪奏爲恭報微臣交卸護理督篆日期仰祈聖鑒事竊臣前奉恩命護理兩江總督篆務於九月初八日接印業經恭摺奏報叩謝天恩在案仕重材輕時深兢惕受事莫報涓埃兹　署兩江督臣張之洞於十月初六日行抵江寗臣即於十月初九日飭委署江寗府知府朱其昌署督標中軍副將丁華容將兩江總督關防兩淮鹽政印信並欽差大臣關防暨王命旗牌文卷等件齊送署督臣張之洞接收臣即於是日交卸所有交卸護理督篆日期理合恭摺其奏伏乞皇太后皇上聖鑒謹奏奉硃批知道了欽此 
頭品頂戴兵部尙書銜山東巡撫臣周馥跪奏爲揀員調補要缺知縣以資冶理恭摺仰祈聖鑒事竊查東安縣知縣毛徴調補歴城縣知縣接准部咨係光緖二十八年五月初四日行文按東省照限减半計算扣至五月十八日作爲開缺日期歸五月分截缺所遺東安縣員缺係衝繁疲難兼四要缺例應在外揀員調補臣督同藩臬兩司於現任知縣內逐加遴選非現居緊要卽人地未宜查有福山縣知縣李舒馨年四十五歲陜西咸陽縣人由廪生中式光緖十四年戊子科本省鄉試舉人十六年庚寅恩科會試中式貢士殿試三甲朝考一等引見奉旨著以知縣卽用欽此簽掣山東光緖十六年九月到省補授福山縣知縣報捐同知升銜二十四年三月到任獎戴花翎旋遵新海防例報捐同知雙月在任候選該員才具穏練辦事勤能以之調補東安縣知縣實堪勝任雖以繁調繁與例稍有未符但東安縣係附郭首邑衝繁疲難兼四要缺較之福山縣繁難二字之缺尤爲緊要人地實在相需例得專摺聲請據布政使胡廷幹按察使尙其亨會詳請奏前來合無仰懇　天恩俯念員缺緊要准以福山縣知縣李舒馨調補東安縣知縣實於地方有裨如蒙俞允該員係現任知縣調補知縣銜缺相當毋庸送部引見所遺福山縣知縣員缺係繁缺例應留歸外補理合恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
周馥片再東省振興學校舉行農商諸政地方官經營擘晝實屬責無旁貸須得物望素著之紳士爲之矜式聨絡各情上下一氣庶幾收效較速查有曲阜縣人翰林院編修孔祥霖學問淹通講求時政久爲士林仰望現在乞假里居合無仰懇天恩准臣咨調來省經理學校等事以期導引獎勸漸開風氣於時局不無裨益如蒙兪允應請免其扣資出自鴻慈逾格謹附片陳請伏乞聖鑒訓示謹奏奉硃批著照所請該衙門知道欽此 
周馥片再捐例道員捐加三品銜例銀四千一百十四兩候補候選者例銀四千八百四兩捐加二品頂戴例銀一萬八百兩查文職道員係正四品尙准捐加二品頂戴而武職叅將遊擊秩居三品例無捐請　品頂戴明文未免向隅上年開辦順直及秦晉振捐經原任直隷督臣李鴻章奏請量加推廣凡叅將請捐二品頂戴作例銀六千兩其都司在任以叅遊升用者准加一倍報捐以叅遊補用者准加五成報捐奏奉硃批著照所請該部知道欽此欽遵在案今山東勸辦賑捐待欵孔殷擬請查照順直併秦晉賑捐奏定章程一體收捐仍遵部章各以五成實銀上兑以昭一律理合附片陳請伏乞聖鑒訓示謹奏奉硃批該部議奏欽此 
聶緝槼片再二品頂戴安徽鳳頴六泗道督理鳯陽關税務張成勳才具明練辦事認眞到任後整頓關務不遺餘力本年春間禀請加增税額嚴核功過數月以来收數頗形起色近因償欵百萬未能足數百計籌度正無善策復據該道破除情面於關署内外嚴加釐剔禀定自本年九月起每年裁提銀一萬兩解交蕃司湊濟要需値此時局艱難之會正臣子竭誠報効之時實力整頓原屬分所應爲查鳯陽關常年收税本屬有限自光绪二十一年以後節次清釐中飽先後酌提歸公爲數已不貲該道此次又能勉爲其難苦心策畫籌欵接濟數至鉅萬其平日公爾忘私力顧大局亦可槪見否仰懇聖恩逾格優獎或按照道員報効一萬兩成案賞給頭品頂戴以昭激勸之處出自高厚鴻施微臣未敢擅請謹附片具陳伏乞鑒訓示謹奏奉硃批張成勳著交部從優議叙欽此 
頭品頂戴開缺浙江巡撫臣任道鎔跪奏爲故大學士功德在人遵旨建立尃祠恭摺奏報仰祈聖鑒事竊前大學士直隷總督李鴻章於上年九月間因病出缺欽奉懿旨勅於立功省分建立尃祠當經臣於臚陳事蹟請旨宣付史館摺内聲明浙江係立功省分應有專祠當督率司道擇地建立旋經籌欵派員於杭州湧金門外西湖金沙港地方勘定基址八月初一日開工先建碑亭謹刊刻上諭並饗堂餘屋次第興修於十月初三日落成臣查浙省前遭粤匪之亂李鴻章分兵收復浙東之甯紹浙西之嘉湖等府縣至父老謳思追溯前事感戴不忘兹者遵奉綸音建成祠字上以彰朝廷勸功之典下以慰士民報德之忱相應請旨飭部列入祀典由地方官春秋致祭以垂久遠而勵勳勞除咨部查照外所有故大學士專祠落成緣由理合恭摺具陳伏乞皇太后皇上聖鑒謹奏奉硃批者照所請禮部知道欽此 
任道鎔片再據護埂浙海關寍紹台道惠森詳稱浙海關洋税洋藥税釐項下每年奉撥攤還英德洋欵銀二十四萬兩嗣因佛郎磅價昻貴原撥銀數不敷奉部奏准自光緒二十六年起每年加撥銀六萬兩共銀三十萬兩按二五八冬月四次分解均經遵辦在案兹届二十八年八月分應還英德原續撥欵銀七萬五千兩在於華洋正半各税内籌湊銀五萬一千兩洋藥釐捐項下併湊銀二萬四千兩共銀七萬五千兩由前護鑒督高英先後發交號商楊源豐分批解赴江海關道衙門兑收等情請具奏前来臣覆覆覈無異除分咨查照外理合附片具陳伏乞聖鑒謹奏奉硃批該部知道欽此 
吳德章片再出使奏帶人員遠涉重洋贊襄使事不得不愼加遴選或業經奏調在先而該員别有事故自應另行更調查隨員江蘇候補知府陳偷候選同知吳雲或因事未能到差或因病自行請退自未便稍涉遷就致滋貽誤該二員所遺差使應即攺派以符奏章查布理間銜候選縣丞程福慶監生吳龍圖均通曉方言留心時務堪以派充隨員所有更調人員綠由理合附片陳明伏乞聖鑒謹奏奉硃批外務部知道欽此 
　　宮門抄　　論旨均已錄前○護江督李　奏報交卸護理督篆日期摺○東撫周　奏諫員調補知縣摺○又　奏留紳士經理校請免其扣資片○又　秦援案請開武職捐輸片○撫聶　奏道員嚴剔中飽裁提庫欵請逾格優奘片○浙撫任　奏故大學士功德在人遵　　旨建立專祠摺○又　奏匯解洋欵銀兩片○出使大臣吳　奏鋫調隨員片 
頭品頂戴護理兩江總督江寗布政使臣李有　跪　奏爲恭報微臣交卸護理督篆日期仰祈　　　聖鹽事竊臣前奉　　命護理兩江總督篆務於九月初八日接印業經　摺　奏報叩謝　　天恩在案在重材輕時深兢惕受事莫報涓埃兹　署兩江督臣張之洞於十月初六日行抵江寗臣即於十月初九日飭委署江寗府知府朱其昌署督標中軍副將丁華容將兩江總督　防兩淮鹽政印信並　　欽差大臣關防暨　　王命旗牌文卷等件齋送署督臣張之洞接收臣即於是日交卸所有交卸護理督篆日期理合　摺其　奏伏乞　　　皇太后　　皇上聖鑒謹　奏奉　　硃批知道了欽此 
頭品頂戴兵部尙書銜山東巡撫臣周馥跪　奏爲揀員調補要缺知縣以資治理恭摺仰祈　　聖鑒事竊查東安縣知縣毛徴調補歴城縣知縣接准部咨係光緖二十八年五月初四日行文接東省照限减半計算扣至五月十八日作爲開缺日期歸五月分截缺所潰東安縣員缺係 
繁疲難兼四要缺例應在外揀員調補臣督同藩臬兩司於現任知縣內逐加遴選非現居緊要卽人地末宜查有福山縣知縣李舒韾年 
歲陜西咸陽縣人由廪生中式光緖十四年戊子科本省鄉試舉人十六年庚寅　　恩科會試中式貢士　殿試三甲　朝考三等引　 
　　旨著以知縣卽用欽此簽擊山東光緖十六年九月到省補授福山縣知縣報捐同知升銜二十四年三月到任奬戴花翎症遵新海防例報捐同知雙月在任候選該員才具穩練辦事勤能以之調補東安縣知縣實堪勝任雖以繁調繁與例稍有未符但東安縣係附郭自邑衝繁疲難兼四要缺較之福山縣繁難二字之缺尤爲緊要人地實在相需例得專摺聲謮據布政使胡迁幹按蔡使沿其亨會詳請　奏前來合無仰懇　　天恩俯念員缺緊要准以福山縣知縣李舒韾調補東安縣知縣實於地方有裨如蒙　　俞允該員係現任知縣調補知縣銜缺相當毋庸送部引　　見所潰福山縣知縣員缺係繁缺例應留歸外補理合茶摺具陳伏乞　　　皇太后　　皇上聖鑒敕部核覆施行謹　奏奉　　硃批吏部議奏欽此 
　　周馥片　再東省振興學校舉行農商諸政地方官經營擘畫實屬責無旁貸須得物望素著之紳士爲之矜式聯絡各情上下一氣庶幾收效較速查有曲阜縣人翰林院編修孔祥霖學間淹通講求時政久爲土霖仰望現在乞假里居合無仰懇　　天恩准臣咨調來省經現學校等事以期導引奬勸漸開風氣於時局不無禆益如蒙　　俞允應請免其扣資出自　　鴻慈逾格謹附片陳請伏乞　　聖鑒訓示謹　奏奉　　硃批著照請該衙門知道　此 
周馥片、再捐例道員捐加三品銜例銀四千一百十四兩候補候選者例銀四千八百四兩捐加二品頂戴例銀一萬八百兩查文職道員係正四品尙准捐加二品頂戴而武職叅將遊擊秩居三品例無捐請二品頂戴明交未免向隅上年開辦順直及秦晉振捐經原任直隸督臣李鴻章奏請量加推廣凡叅將請捐二品頂戴作例銀六千兩其都司在任以絫遊升用者准加一倍報捐以叅遊補用者准加五成報捐奏奉　　硃批　　京報第七千二百二十一號 
著照所請該部知道欽此欽遵在案今山東勸辦賑捐待欵孔殷擬請查照順直併秦晉賑捐奏定章程一體收捐仍遵部章各以五成實銀上 
以昭一律理合附片陳請伏乞　　聖鑒訓示謹　奏奉　　硃秕該部議奏欽此　 
聶緝槼片　再二品頂戴安徽鳳頴六泗道督理鳳陽關稅務張成勳才具明練辦事認眞到任後整頓關務不遺餘力本年春間禀請加增稅額嚴核功過數月以來收數頗形起色近因償欵百萬未能足數百計籌度正無善策復據該道破除情面於關署內外嚴加釐剔禀定自本年九月起每年裁提銀一萬兩解交藩司湊濟要需値此時局艱難之會正臣子竭誠報効之時實力整頓原屬分所應爲查鳳陽關常年收稅本屬有限自光緖二十一年以後節次清釐虽飽先後酌提歸公爲縣已不貲該道此次又能勉爲其難苦心策畫籌欵接數濟至鉅萬其平日公爾忘私力顧大局亦可楖見否仰懇　　聖恩逾格優奬或按照道員報効一萬兩成案　　賞給頭品頂戴以昭激勸之處出自　　高厚鴻施微臣未敢擅請謹附片具陳伏乞　　聖鑒訓示謹　奏奉　　硃批張成勳著交部從優議叙欽此 
頭品頂戴開缺浙江巡撫臣任道鎔跪　奏爲故大學士功德在有遵　　旨建立專祠茶摺奏報仰祈　　聖鑒事竊前大學士直隸總督李鴻章於上年九月間因病出缺欽奉　　懿旨勅於立功省分建立專祠嘗經臣於臚陳事蹟請　　旨宣付史館摺內聲明浙江係立功省分應有專祠當督率司道　地建立旋經籌欵派員於杭州湧人門外西湖金沙港地方勘定基址八月初一日開工先建碑亭謹刊刻　　上諭並饗堂餘屋次第興修於十月初三日落成臣查浙省前遭粤匪之亂李鴻章分兵收復浙東之甯紹浙西之嘉湖等府縣至父老謳思追溯前事感戴不忘兹者遵奉　　綸音建成祠宇上以彰　　朝廷勸功之典下以慰士民報德之忱相應請　　旨飭部列入祀典由地方官春秋致祭以垂久遠而勵勳勞除咨部查照外所有故大學士專祠落成綠由理合　摺具陳伏乞　　　皇太后　　皇上聖鑒謹　奏奉　　硃批著照所請禮部知道欽此 
任道鎔片　再據護理浙海關寍紹台道惠森詳稱浙海關洋稅洋藥稅釐項下每年奉撥攤還英德洋欵銀二十四萬兩嗣因佛郎磅價昻貴原橃銀數不敷奉部奏准自光緖二十六年起每年加撥銀六萬兩共銀三十萬兩按二五八冬月四次分角均經遵辦在案兹届二十八年八月分應還英德原續撥欵銀七萬五千兩在於華洋正半各稅內籌湊銀五萬一千兩洋藥釐捐項下併湊銀二萬四千兩共銀七萬五千兩由前護監督高英先後發交號商楊源豐分批解赴江海關道衙門兌收等情詳請具　奏前來臣覆覈無異除分咨查照外理合附片具陳伏乞　　聖監謹　奏奉　　硃批該部知道欽此 
吳德章片　再出使奏帶人員遠涉重洋贊襄使事不得不愼加遴選或業經奏調在先而該員别有事故自應另行更調查隨員江蘇候補知府陳倫候選同知吳雲或因事未能到差或因病自行請退自未便稍涉遷就致滋貽誤該二員所遺差使應即攺派以符奏章是布理商銜候選縣丞程福慶監生吳龍圖均通曉方言留心時務塂以派充隨員所有更調人員綠由理合附片陳明伏乞聖鑒謹奏奉　批外務部知道欽此 
 
