# 1916 - 248 - 4915653

 

Page 1

 
 
要件 
[游戲敎育十八] [  婺州廢民譯芬來專遜女史原著]  
　　　若空間時間以及游戲之用品則演於校中時僅在長二十英尺廣六英尺之場所開二門以通飯堂與講堂扮演者由此出焉有時一學子須假爲二人且須爲迅速之易裝者頗以此種場所爲尤適也吾輩之器具最簡多係校中之什物豈余不能佈置最美之點綴誠知學子反以此爲悅耳當查理士二世ＯＨＡＢＬＥＳＨ藏身於杯厨笑聲雷　若假爲查理士者爲一碩大之音致無法以善藏於書架之間則笑聲且更甚其假爲斯透脫ＳＴＵＡＲＴ時之王家徇遵者必自使之確相類似於圓顱黨ＲＯＵＮＤHEADS未至之前諸演習者因急欲閉杯廚之門打擊之聲震耳彼亦能忍受之有時以靈性之所詔使斯克路傑SOROGE（即疊更氏DIOKENS聖餐節珊瑚之名）能見之窻外而此窻則在於黑版畫架之頂兼有可動之杆以懸圖表於各班之前則其計劃頗爲衆學子所駭異而歡樂之高聲贊美此佈置之人蓋學子均願贊美他人之善行有不注意於所當贊美之時間者則學子中常注意而指導之乃游戲法最堪注意之效果也日前余讀傑佛來RIOHQHDJEFFERIES所著（背維斯）BEVIS一書見此中第二一七頁所云者與余所謂游戲之衣服與器具須任學子自爲謀深有合焉其言曰（余知最大之快樂）常於粗陋不完之器具得之使呈示完全之快艇美麗之馬及精緻之鎗於兒童之前則愉快之敏捷轉以得之過速而昏迷焉故雕刻粗陋之小駒實最適於初習駕者也 
 
 
 

Page 2

 
 
時評 [ 
[無事可談] [  冷]  
　　以近日之情形言之中國之前途實無事可談謂爲樂觀數可以藥觀之事於今安在謂爲悲觀歟所以悲觀之原因亦隱而未露然則今日者其殆爲悲樂交戰之時歟非也可悲可樂之狀態均寂然未動也以旣往之事言之中國固在可悲之方面多而可樂之方面少也故寂然不動其結果必至益趨於可悲古人有云學如逆水行舟不進則退中國之情形亦如是也不有樂觀之希望即益入悲觀之途徑是故當今之任國政者不得祇求無過爲能祇求無過而冥冥中其過已不能補救矣 
　　然則中國今日無事可談之景象非佳象也 
[命令]  
　　九月五日大總統令雲南省長任可澄現有諮詢事宜着即來京此令 
　　又令特任唐繼堯暫兼代理雲南省長此令 
　　又令河南省長田文烈電呈江陽道尹夏繼泉回籍省親懇請辭職夏繼泉准免本職此令 
　　又令任命陶烱照爲河南江陽道道尹此令 
　　又令江西省長戚揚呈廬陵道尹夏炊甲呈因病懇請免職夏炊甲准免本職此令 
　　又令任命程用傑爲江西廬陵道道尹此令 
　　九月六日大總統令李世贒給予四等文虎章此令 
　　又令任命陶彬爲吉林吉長道道尹張世銓爲吉林延吉道道尹此令 
　　九月七日大總統令貢桑諾爾布那彦圖均給予一等文虎章此令 
　　又令中國銀行副總裁陳威呈請辭職陳威准免本職此令 
　　又令任命周鳳岐爲浙江督軍公署參謀長此令 
[專電]  
　　北京電今日（七號）衆院開會先討論請假報到手續次褚輔成提議變更日程衆贊成遂議張競知提衆院選舉訴訟法律解釋案張益芳欲發言被衆阻止張益芳張于潯兩人暫退席結果付法典股審查次議李春榮提出特區行政仍屬省會監督案克希克圖反對主張另設議會王玉樹贊成提案遂休息嗣因不足法定人數散會 
　　北京電前日本惜欵聞以湖南水口鑛山作抵先議借二千萬　　北京電鄭家屯案昨日院議仍未有辦法惟急盼唐少川來京 
　　北京電日使提出要求後政界守秘密昨晨某當局言確已提出聊延緩開議外連日政府中皆有此項會議中樞仍主和平　　北京電外部擬提出議案㈠預備收回領事裁判權㈡劃清租界與非租界㈢限制外人游歷内地㈣查明敎堂㈤旅華外人之待遇㈥限制外人在内地置産等 
　　北京電總統府今日爲第一次會晤閣員之期各總長早晨即到府會議事件注重外交 
　　北京電昨軍警聯合開會大要㈠擴充保安隊預備收回警權㈡四郊警察編制之標凖㈢預防城内刦案等 
北京電政府電催湘蜀浙粤桂滇派代表赴京會善後 
　　北京電孫總長宣言以培養人民自治實力爲其政見之一故主張速即恢復地方自治敎育部長亦深謂然今日院議即以之爲議題可望通過 
　　北京電察哈爾熱河京兆綏遠各區域暫仍其舊省議員亦仍赴所屬之省到會俟憲法解决後再定安置 
　　北京電中央各部官制將提交院議 
　　北京電内務部進行方法先澄清吏治現各處軍民長官保薦知事者日數十人擬即令停止此例以杜來源不日提出院議 
　　北京電因改革政治家産被没收者内務部提議一律飭各省發還 
　　北京電昨國務會議因國會質問外蒙古議員問題應如何答覆陳錦濤答俄使係言俟選舉法修正時再議閣員對之未表贊同故陳决自行出席於國會說明理由 
　　北京電江蘇江西廣東售烟期限至明年四月止有人請政府展期昨國務會决定不再展期 
　　北京電内務改組仍照元年官制將與朱啟鈐有密切關係人員如民治司長長計科長秘書等均撤換 
　　北京電本日院議要案接濟征蒙軍餉協濟粤桂滇黔善後用欵魯省民軍改編陸軍角决鄭家屯交涉整理各部行政 
　　北京電贛閩隴國會議員要求更易省長 
　　北京電政府擬規復統一海軍權限 
　　北京電内閣答復衆院質問中行聘用洋員謂充京行副理非總行職員所掌管限於一部分决無干涉全部分事至開兌正趕籌借欵尙無端倪云 
　　北京電全國軍事特别會議改十月朔舉行 
　　北京電張作霖電請征蒙軍火極鉅現准撥七密里九快鎗三千枝彈三百萬粒飭德州廠解往　 
　　北京電新刑律四百十三條所訂各罪現一部分議員主加修正 
　　北京電海部因海盜猖獗通令各艦隊劃段梭巡 
　　北京電政府電催起義七省代表限二十日前來京解决善後　　北京電中行副裁有定許燊消息 
　　北京電整頓田賦决分三期進行 
[譯電]  
　　成都電最近消息云打箭壚僅一部份被搶軍官已鎭定亂事但　全體駐兵不甚可恃成都軍隊開往綿竹以攻吳吉人（譯音） 
（四日） 
　　成都電聞德人擬與四川政府磋議借欵 
（四日）以上路透電　　北京電中政府告知外國銀行家謂此次大借欵將用於下述諸用途卽繳付息金償還借欵遣散軍消停兌及彌補行政經費按取銷停兌一項已需三千萬元熊希齡因大借欵事已抵北京下星期初大借欵可正式開議（八日） 
　　北京電王鴻年昨夜抵京星期二日林權助將與陳錦濤開始談判曹汝霖奉令赴北帶河與陸徴祥會商（八日） 
　　北京電憲法委員員今日午後在天壇開第一次次議（八日）以上德文電 
　　東京電朝陽坡案有作爲地方問題解决之說（上海日報） 
　　北京電各省政局雖未一致順適然八月份鹽稅頗爲興旺今日鹽務處已交出羨餘四百萬元此欵將爲行將届期之外債所吸收如京漢津浦路債之秋季息金共爲二百五十萬元是已外間所傳中政府與銀行團商議大借欵之說未經證實中政府並未因此事向銀行團接洽（七日） 
以上字林報 
　　北京電上海洋藥公所向中政府請求展長禁烟期限九個月以帝制運動碍及鴉片營業爲理由財政部已派專員赴滬與該公所商議此事國務會議曾决定不展長售土合同之期限禁烟之特殊辦法將施用於滇黔兩省（七日）以上字林報 
　　附六日京津泰晤士報北京通訊云上海洋藥公所請展長售烟期限俾得銷盡存貨已引起一般人士之討論京中外人皆主不應展長蓋禁售期限早經訂定爲期甚寛該業中人儘可從容設法銷脫存貨不知洋藥公所有何理由呈請展長期限而能得英使署之贊助也今凡文明國無不欲掃除鴉片之害况中國禁烟之誠意已昭示全球泰西文明各國自應鼓勵而助成其美洋藥商人縱因不准展期而受損失但其所失之金錢不足抵一華人生命之價値更不足與禁凔後之幸福比較輕重現望無論洋藥公所持何理由英使署勿允代請展長期限則實中外人之福也 
[東方通信社電] [  日本人組織]  
　　北京電財政總長陳錦濤氏業與五國銀行團代表小田切氏會見二次然僅雙方疏通意見並未提及何等借欵問題聞中國財政當當之意希望借欵八千萬元内爲軍隊解散費二千萬元中交兩銀行開始兌換資金三千萬元行政費三千萬元（八日） 
　　東京電中國政府四日向五國銀行團要求交還鹽稅餘欵銀行團會議之下决於餘欵五百萬元之内交付四百萬元日本政府亦已同意不日即將交付（八日） 
　　奉天電關東都督府照會張督軍謂爲保護日本在留人民生命財産及其權利故請官蒙兩軍勿於農安楊家城子鄭家屯新民屯雙城子以東之區域交戰同時並將此意通告目下退至楊家城子之巴布札布蒙古軍且勸其由該區域退去（八日） 
　　漢口電北京政府通飭各省籌解征伐蒙匪經費王督軍於湖北省財政窮乏之中勉籌十萬元解京（八日） 
　　南京電馮督軍此次組織陸軍敎練團於全省内設東西南北中五軍區以圖統一之便昨已通飭各道尹（電文不明）着即設備 
（八日） 
　　南京電陸軍第五旅奉命移駐三牌樓即前第十九師司令部之所在地（八日） 
南京電江蘇省議會議長曩爲該會會務之進行向齊省長領欵五千元今將用罄昨又請領千元齊省長當即撥付（八日） 
南京電齊省長昨電財政部詢問此次編成五年度之預算國家稅與地方稅如何區别（八日） 
　　東京電日本郵船會社航行上海路線爲横濱上海間（命令航路）與大阪上海間（自由航路）之二線兹因後者起點之大阪虎列拉疫流行頗甚故該會社内有暫以神户爲起點之議大約可以决定（八日） 
[戰電]  
（英人略透電） 
　　彼得格勒電俄軍已佔據哈里區．塞米柯夫資伏特尼基路線現正轟擊哈里區鎭鎭中已起火羅軍爲布軍所逼已棄多瑙河南岸之土爾土開鎭俄將乞巴基夫之軍已佔據敵軍固防之陣地多處向西進發且在數地點渡過格尼太里巴河枝流拉洛夫加河（七日） 
　　倫敦電彼得格勒路透訪員電稱俄軍已將防守白里柴尼境最後防線之敵軍逐走 
（七日） 
　　巴　電薩洛尼加戰報云敵軍轟擊波羅桀與杜爾士里甚猛英巡艦一艘將斯特魯瑪下游方面之布軍排砲擊至寂無聲響（七日） 
倫敦電官中宣稱德屬東斐之基爾伐基文特希與基爾伐基細伐尼二港均降英（七日） 
　　丹麥京城電維也納電稱羅軍已佔據哇沙伐與赫庫萊斯巴特二地（六日） 
　　亞姆斯特丹電君士坦丁電稱土外交大臣哈里爾已赴柏林（七日） 
　　倫敦電萬國工業大會將在美國與和平大會同時同地舉行英國國會委員會曾勸白明亨商業聨合會應美國工業聨合會之請派員與會該會曾開會解决此事多數會員不願與敵國之人集議一室故議决不派代表與會（六日） 
　　華盛頓電美國務卿藍辛氏謂國稅議案修正各條非外交家不能消除恊約國施於美國商業之取締規則不生效力（七日） 
　　海牙電荷屬東印度總督報稱有黨人起事刦掠蘇門答臘这摩拉．台姆比細．摩拉台波．茄魯蘭桀盎並縱火焚燒摩拉台波．黨人與官兵交戰死十五人已派兵赴巴蘭班（五日） 
　　海牙電荷屬東印度總督報稱摩亞拉台姆比細村激戰後已被佔現料前酋王之家族亦豫聞亂事（六日） 
　　亞姆斯特丹電電信報載稱荷屬東印席之 
 
 
 

Page 3

 
 
亂事曾愼如組織故亂情頗重大本月二日亂黨猛攻摩拉台波砲臺爲官兵擊退死二十人(六日) 
[公電]  
　　黎總統覆康南海電康南海先生來電悉扶世翼敎敬拜嘉言已交國務院核議矣黎元洪麻 
　　段總理覆康南海電康南海先生鑒賜電敬悉國禮雖異人道不殊正議名言敢不拜嘉祀孔禮節略有變通惟其心目之誠敬不惟其肢體之屈曲諒亦神人所同許也昨遣員尊函奉迓高軒尙祈早日命駕祺瑞魚 
要聞一 
[辛博森述鄭家屯案原委）續（]  
　　當日東京得此消息如受電力然各報紙依據日本警察原則以先赴訴者爲原告被控者即罪人不顧證據如何衆口同聲謂華兵有意攻擊日兵日兵被慘殺者甚多當無疑問問云云事後一星期日本外務省又發表關於此案之官場報告吾人爲公允起見特錄載于下八月十三日鄭家屯日本藥店雇員日人吉木氏行經中國兵營遇華兵某阻之向之作語吉本不諳所云華兵又擊其首吉本大怒旋華兵華人大集將吉本圍困而侮辱之吉本負傷七八處卒得逃脫當即赴日本警區求援日警河瀨聞耗卽馳赴肇事之所而華人均已逃去因欲赴中國兵營理論而衛兵又阻之不許入並舉鎗相向該日警不得已赴訴於日本兵營并上大尉即派松尾中尉率日兵二十名赴中國兵營日兵方到華兵即開鎗轟擊日警河瀨等或死或傷日兵退去後華兵尙放鎗不止且圍困日本兵營猛攻數次停戰後未幾華官即至日本兵營表示願將此事和平了結之意日兵原欲力持到底惟以衆寡不敵且恐危及日僑故爾停戰事後檢驗在營外被擊斃之日兵死屍七具查見其肢體多爲華兵傷殘云云今且暫置此案之價値不論吾人試問久居中國熟悉近事之人彼華兵深知此種舉動之痛苦敢蓄意攻擊由日軍官統率二十名之武裝日軍如以上東京報告所述者否耶吾人深信敬由秉公之人調查不難得挑撥侵犯者果爲誰也前星期奉天督軍張作霖與吾人討論此事時曾拍案大呼云吾輩非木雕之人自當保護吾人之骨肉余曾屢言如日人敢來可公然將滿洲攫去不必施此小兒之狡智日人何故不來耶蓋彼不敢自信確能吞食此大塊土地與否也彼誠不敢必諸君知之乎吾人雖愚弱雖渙散然吾國人數衆多設日人敢來吞食中國必至裂其腹彼等之帝國將化爲灰燼矣云云日本新任駐華公使林權助男爵曾有謀增進中日友誼之宣言而口唾未乾日兵卽有在鄭家屯攻中國兵營門首衛兵之舉酿成變故上海字林西報稱此事爲敺鬭誠不能謂之不當然設使日本政策非懷有仇視之目的此事斷無不能如袁氏時代由地方官了結之理而今日日本政府竟以此事爲提出要求之藉口竟欲增補前此二十一條要求第二欵中之權利復提出前第五欵對於南滿及東内蒙之要求矣除此項外日人尙另有要求之條第一須由奉天督軍張作霖以中國政府名義向日本道歉第二凡拒抗武裝日兵攻擊中國兵營之華兵均須嚴辦會辦南滿軍務第二十八師師長及統帶鄭家屯軍隊之某團長均應撤任第三挑釁自取死亡之日兵應予以賠償以上各項要求日使已於前星期六日間向署理外交總長陳錦濤氏提出聞當日陳氏以政府尙未接得調查員之報告不能答覆等語覆之聞日使於前星期六日下午又往訪國務總理叚祺瑞將要求之意義向之解釋其意似謂辦理此事須顧全兩國之友誼關係當時叚氏答稱中國政府甚重視日本藉提出要求所表示之友誼然日政府於此時提出要求實與中政府爲難又聞叚總理並對該公使稱日政府竟以要求之形式而表示其對於中華民國之友誼實深爲日政府深惜云云日本最近表示其對華之政策不能不令吾人大爲失望蓋自國民倡義與袁氏戰爭以來中國人民之意見以爲日本前此對華之政策實由袁氏反對日本之態度促之而發故對於日本前次要求頗願變其觀念不復以梁啟超氏諸論文所稱者以解釋日本之要求然今日袁氏已死而所謂促日本持侵略政策之原在卽隨消滅不意袁氏甫經安葬一星期林權助公使口中尙作甜言密語之時卽復向中國政府提出此種要求此蓋原告自身犯罪不由分說而强行裁判以罪加諸吾人之身而已 
[日人之鄭家屯案消息]  
　　鄭家屯案已於初二日開始交涉其提出條件據日人所傳說謂不出於下列四種（一）處罰責任者（二）賠償損害（三）中政府之謝罪（四）將來之保障惟此僅係大綱至其要求之程度究竟如何則現在尙無所聞據日人所解釋則謂責任者一屑以廣義言之波及甚多而日政府之意則惟要求直接罷免責任者張海鵬並以懲戒張作霖及其他監督責任者爲希望條件賠償損失不僅指物質的賠償而言且稍含政治的賠償之意所謂將來之保障卽滿蒙治安之維持現兩國間不唯已有不成文之協定俾此後日本官民不致再有危害且中日新約中原有由日本聘用警察顧問一項日政府將利用此機使中政府招聘適當之警察顧問改良滿洲警察制度並將另行提議明確前此不成文之協定以期完全保護日本人之生命財産云云再者前日（四日）京報英文樣内載奉天督軍張雨亭對英人辛博森之談話一則北京順天時報當晚特致電張督軍質問有無此項事實其文曰奉天張督軍鈞鑒本日英文京報載閣下前星期對英人辛博森談論關於鄭家屯問題據該英人筆述當時閣下曾繫案而談曰要之我中國人原非木石有血氣莫不知保衞自身斜何來屢對日本人云日本若有勇斷可束占領滿洲勿須躊躇慮弄其類似兒戲之陰謀伎倆然日本人所以不敢出此者蓋自知彼縱能占領滿洲决無消化之資格也中國人雖貧弱愚鈍且不相和睦然人口究占多數日本若執迷不悟必欲逞共慾望中國人必能粉碎日本使彼帝國失其存立云云以上是否閣下之言想賢明幹練且標榜中日親善如閣下者斷不作此荒誕無稽之談然旣見之於報章本社亦難默止祈閣下以此事實之有無覆電賜敎若不見回示本社卽認爲有此事實凟冒尊嚴尙祈恕諒北京順天時報社叩次日午后一時張督軍覆電云北京順天時報館鑒電悉查英人辛博森到奉調查鄭家屯衝突事件情形當據報告將當日誤會各情略爲陳述且以中日邦交向稱親睦此種微細事件必可和平解决爲詞來電所指各情想係該英人以言語不通之故有所誤會相應覆請查照爲荷張霖作歌 
[朝陽衝究案之日領報告]  
　　朝陽坡中日軍隊又起衝突一案屢見本報電報惟其眞相無從明悉日本各報多有紀載然意氣用事極事張皇不足爲國人道也九月五日大阪朝日新聞載日本外務省得長春奉天之日本領事報告所語當較東報之電報爲近乎實情略云華蒙二軍旣以菊池中佐之周旋妥恊休戰華軍允於蒙軍（日人指巴匪爲蒙匪）退却之時不加追擊及蒙軍退日軍慮其再戰遣馬隊監督之月之三日蒙軍方退至朝陽坡華軍忽加襲擊蒙軍大驚應戰戰極激烈日本馬隊欲避誤解揚國旗突進使之休戰然未能達意於雙方華軍彈如雨下中日本國旗日軍卽與吉林孟督軍交涉使爲鎭壓孟卽遣參謀往彼云云 
[中俄兵士衝突案之底裏]  
　　吉林中俄兵士衝突事件據京中消息聞係有俄兵二人在日人所開設之吉林館與日本婦人同膳狂歌濫飮不覺洪醉且有不規則之行動我兵前住勸阻不聽反將我兵凌辱我兵大憤當卽將該俄兵拘回吉林孟督軍誠恐再牽動外交特致書俄領道歉謂當將該兵斥革並將被拘之俄兵送回一面由吉林交涉員另行照會俄領申叙當時俄兵之暴横請加嚴懲於是俄領憤於孟督軍與交涉員措詞之互異遂將其所得之衝突報告及往來公文送至駐京俄使署請向外部直接交涉然卽據俄人之報告亦僅謂有俄兵二人在日林酒館名吉林館者與日本婦人同飯忽有華兵無端攔入日婦向阻不聽俄兵即助之逐出室外中國兵民乃羣集聚毆俄兵毁其制服奪其佩劍云云則兩方大約不過因言語隔閡遂致衝突衝突結果亦並無死傷中俄邦交素稱親陸想俄使亦决不以此區區小事引起外交上之波瀾也 
[中國振興棉業之希望]  
　　字林報云世界産棉國中國位居第三此事世人不盡知之平均計算美國棉花收成每年少至一千三百萬包多至一千四百萬包印度棉花收成約七百萬包質量皆日有加增中國棉花當在二百萬包左右所謂包者乃指美國之包而言每包約有四擔故今日中國於棉花一項無特殊之經營無政府之扶助（如試驗種棉場之類）無擇種之研究無專家之指示然其收成猶及美棉七分之一據研究中國種棉者云中國欲爲世界最大産棉國其事不難伹有一事不可或缺者則政府之舉動是已中國棉花究産幾何全無表册可稽種棉畝數旣不能知産棉總數自難斷定華人種棉之地往往雜種荳類無以大塊圭地全種棉花者故估計種棉數難望眞確但就國内棉紗廠所用者及華人牀被衣服所需者而言姑勿論及若干出口之數亦可知中國所産之棉當在二百萬包左右矣中國果欲改良棉質增多産額則當先知目下種棉畝數此事辦理不難農商部如注意於此只須通飭全國釐金總局呈報一切卽可得中國産棉之實數記者之謂中國可爲世界頭等種棉國絶非駭俗之言從上海附近數年來所得經驗言之種棉一道只須選擇棉種預先佈置棉地利用荳類及華人所易得之他種肥料並雲去莠草善爲保護則一畝之棉可得較前約及三倍之收成以尋常科學種植棉花一可變三而中國地廣棉地儘可擴充其前途殆無限制前之種罌粟者今多改種棉花故種棉地己略有加增記者知種棉者將見其所得利益未必遜於昔年鴉片價賤時種烟之利益也中國産棉之額可以加增固屬不成問題但華棉能否改良品質得與美棉比較同一精良尙屬疑問蓋工廠常購美棉以供細緻工作之需也上海境内曾試用美國棉種竟失敗未成先雖生長興盛奈暑天短少一月棉萊未開之前候已嫌太凉再此問美棉於一二年間變爲華棉此殆由於氣候不適宜之故但試種者尙有設法挽救之希望今年所種之美棉距成功之途似已較近矣陜西棉花之細爲全國冠聞其種卽數年前敎士從美國携來者迄今未聞其逐年更換棉種之說大約陜西土質與氣候宜於種植美棉也凡注意於改良華棉者以爲當限以此間已種之美棉爲試驗務求達到改良棉質擴充産額之目的而後止猶憶若干年前南斐種棉協會採用美種詎三年内種子已變起初美棉之不適宜於斐洲於此可見然美國本無棉花其最初之種子確由斐洲黑奴携至美洲者也南斐種棉者乃研究土質設立試驗場以科學知識種植特殊之棉種於是效果大佳南斐棉花今日在利物浦市場其價較美棉尤高也南斐棉業之往事誠可爲中國之借鏡埃及官場亦有試驗場之辦法其成效亦甚佳中國亦有此棉業振興之一日乎是在北京官場好自爲之耳 
[杭州快信]  
　　吕督軍接蔡松坡來函准於十四日來杭現已飭張副官籌備招待 
　　大總統電致吕督軍請就近勸蔣尊簋到京内務部長以現在全國統一浙省未便獨異令民政廳仍改政務廳警政廳仍改警務處 
　民政廳長王文慶昨在署公讌省議會議長及議員 
　　陸軍第二十四團第一營營長吕開侁另有他委遺缺吕督軍委該營第一連長楊時三暫代 
　　財政部特派員陳遵統來浙調查財政昨接陳委員來電准初十到杭云 
　　財政莫廳長委錢心怡爲舊處屬督查員端木彬爲台屬督查員周熙海爲石門灣絲繭稽查局長 
[南京快信]  
　　張勳以請懲張耀曾之電政府不理而張君復就司法總長職甚爲不服昨復密電各省聯銜通電馮督軍以張君已經各方面判明與土案無關拒而不理省署於日前接敎育部來電定十一月一日在京舉行敎育行政會議請派現辦敎育人員一二人儘十月赴京與議齊省長擬派盧殿虎黄炎培二君届時赴京與議 
　　寗湘鐵路局因借欵未成無從進行現暫消 
　　財政胡廳長訓令各釐局稅所謂蘇省財政拮據用特訂立章程整理以後如有短解及此較不敷等事定行撤差 
　　兩淮鹽運使劉文揆前日赴徐並順道入京晋謁元首將關于鹽務意見面陳 
　　陳良玉由烟酒聨合會公推爲赴京請願總代表於昨早來寗今乘津浦車入京 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[憲法會議之派别與秩序]  
　　憲法草案雖經委員長提出憲法會議伹前途之風潮不一而足據聞某派人對於天壞憲法草案不滿意之點甚多昨日散會後在某議員宅集議擬提出意見書其辦法係欲别組織一委員會將天壇憲法草案重新審查然後再提出大會又有一派則有地方法制加入憲法之動議天壇憲法草案本未列入地方法制一層故該動議將地方法制加入憲法此卽憲法之一大爭點議場人數過多發言龐雜故議長及委員長刻正設法補救此弊昨日開幕時一般度次均係從新更定而兩　之分别席次以藍紙簽白紙簽標識之東首爲衆議院西首爲參議院惟第四行前爲參議院後爲衆議院說者謂有似犬牙相錯之勢一時振鈴後人數不足議長王家襄君宣告延長三十分鐘而人數不足又復繼續延長三十分鐘始能開會計參議院到會者一百八十三人衆議院爲三百五十九人當未尼法定人數時有衆議員議員王謝家君請議員爲人民代表憲法爲根本大法乃議員如是遲遲之不出席是何道理一時皆認爲名言列席秩序初甚整齊惟至朗讀憲法案時一則篇幅過長以致後路出聲頗細又以議員中有過於毛疵之苛責以致人聲嘈雜於秩序上頗不雅觀方湯君滿登台說明時因段落過長洋洋灑灑幾費有二小時之久而參議院列席第五排之某議員一手執報一手伏几頭枕皮包已遊乎邯鄲道上矣嘗林息二小時以前一時議員多有出席或就休息室或自由出院者時有參議院某議員聲請議長注意出席人數適旁聽席上有謂如此盛會何故逃席在今日之討論憲法第一次開會乃卽如是亦深覺其無謂云云嘗開會之初一般持衆議院之旁聽劵皆不得其門而入一般新聞記者亦多有因持劵不符再行換劵而遲到者并聞是日因某新聞記者領劵之故致某警衛長與傳達室某役大起衝突至休息二小時後楊銘源逐條說明乃未及二章一時質問之者羣起其最激烈者爲白逾桓君至劉成禺之質問亦甚尖利而何雯王源瀚彭漢遺三人反復剖辯猶不能有所表决至無可如何時議長乃以下次延會而宣告散會故昨日之會議並無結果云 
[憲法草案之總說明書]  
　　憲法會議開幕情形已詳昨報兹復錄憲法草案總說明書原文以供國人參證 
　　第一憲法之淵源憲法自其不成文者言之則國而有之之物也時無問其爲古爲今國無别其爲文爲野凡一國主治者與被治者之間必有其大經大法焉同視爲天經地義而不可得與變革者則皆憲法之謂矣自其成文者言之則革命之産物也晚近以來世界先進之國若法蘭西若美利堅若西歐之諸邦往往不惜犧牲無最數之生命財産以求遂其革命之功及其成也所爭得者不遇數十百條之憲法迨其旋得而復失之也則又不惜二次之犠牲以求恢復其所固有吾國近時之經過正復爾　是以武滇革命約法始延西南仗義約法乃復吾儕定憲之業造端於三載以還憲法草案一百十三條當時固已完全告成徒以國内特殊勢力之存在高掌遠蹠震動一世足以阻遏全國人民政治上之自由而以一人負之而趨以復返於君主專制之世非經遇今次之革命則吾國民所希望和平而秩序之發展殆無途以自是吾儕定憲之業亦末由　然則成文憲法爲革命之産物徴之吾國今日之近事而益信矣憲法與革命在事實上恆互爲其因果旣爲世界歷史公例誠無取乎更僕顧理論上二者之關係究居何等此不能不討論者也今日社會中一部分之觀察或以革命爲一種冒險事業殺人流血而外無剩義矣雖然此不過國於一時現象者也所抱之觀察革命二字之眞諦相去遠甚革命云者此言以人爲的功能促天演之進化而已其促進之範圍固不僅限於政治一方面而政治則其尤顯著者也政治革命最大之目的約舉有二一曰防專制之發生二曰爭政治上之自由吾儕旣認革命爲因定憲爲果則憲法之精神與革命之目的二者之間决不容有所歧異而以兩相體合爲必要之條件可無疑也是故革命者時代之潮流人類社會所必經之一境其蓄之也深故其發之也驟且含有善遍與繼續之二性以推移運行於不敝凡一國憲法之制定敬能體合此時代之潮流與精神以爲其元則斯其國家乃漸臻於鞏固之域其國民乃得和平而秩序之發展其憲法必能垂諸無極而永無革命之發生反是者則其國家乃常呈一阢隍不安之象其人民乃徘徊於失望與革命之兩途其憲法亦終於被推翻而引起循環憲端之反動此於理論與事實皆爲頓撲不磨定憲之際所宜兢兢致愼者也 
　　第二憲法之精神吾國憲法之爭議開始於民國初元而大盛於民國二年本草案告成之日反對者乃至不惜推翻國會以爲根本解决之計畫反對者之言曰有强國之憲法有弱國之憲法有亡國之憲法抽繹其旨最爲簡捷以爲大權集於一人則其國强分配於各機關則其國弱採用議會政府制則其國亡耳其所建反對之義具如此域中與域外之御用法律家乃引說曲折以發揮之卒則有古德諾憲法出焉而其所謂强國之效則持極端非立憲主義以恢復專制爲救國唯一之手叚耳矣迄今時遏境遷吾國民事後之覺悟當與其所受之痛苦永矢勿忘則國家無上之幸福也今夫三權分立之義所爲萬古不廢者以其爲　在取習慣上一機關所壟斷之政權因其所屬分配之於各機關析之旣各有其分際合之則互保其平衡非割取而分裂之之謂也淺識之士每每以行政部之權力不宜過於縮小爲言不知憲法第一之要義卽在防止專制之發生所謂專制蓋有二種一爲個人之專制一爲制度上之專制個人之專制非立法所能防卽非立法所應防故對人立法之觀念絶對爲憲法所排斥制度上之專制則立法者應負其責憲法所固有之作用也使一權獨張而他權因之失其獨立之作用其爲專制乃在制度彰彰明矣吾國數千年來承專制之餘習所謂國家機關借有行政一部而憲法上所認爲國家之機關者則有三焉所謂行政立法司法是也以行政部在歷史上之位置爲國家唯一之機關而行使政權之全部者與其今日在憲法上之位置爲國家機關之一而行使政權之一部者兩相比較則雖定憲之際舉行下部應有之權盡量以予而論者猶以過於縮小爲疑此誠習焉不察之恒惰無足怪者惟定憲之大業非淺識所能與則願與吾國人共了解此義而已憲法爲國家根本大法斯言信矣雖然凡法之立以爲民也英儒邊沁所闡明之功用主義卽以謀最大多數之最大幸福爲立法之要旨其說犂然有當泰西立法家至今猶奉爲圭臬而羅馬法律格言亦曰國民之幸福即無上之法律憲法亦然是故一國憲法之良否其效果直接及於人民而間接乃及於國家此不可不察也今之論者謂憲法當以歷史國情爲根據其言厞不近理雖然歷史者已往之陳跡國情者一時之現象也使制定定法之事等諸昔人徽文考獻採風間俗之所爲是亦足矣而以語於創制埀統之業爲民立法之義則一國憲法之制定非根據於其國民大多數所同具之政治信仰殆不可也故憲法第二之要義即在保障人民之自由所謂自由亦分爲二一曰法律上之自由二曰政治上之自由前者所謂則國家主權在於國民全體及人民無種族階級宗敎之别於法律皆爲平等是也後者所指則一國之政權必實際操諸代表國民之議會内閣對於議會負責及人民得直接或間接行使其選舉權以組織國家之種種機關是也蓋使一國之憲法其實質上不足保障人民政治上之自由則其國民所享有一切法律上之自由皆將等諸具文一國之政權仍不免爲少數人所操縱人民在政治上之勢力旣不得自由發展則其國家亦日卽於弱亡固事理之顯而易明者今吾國人旣以强國爲祈嚮而或者對於憲法保障人民政治上之自由之要義不能無疑焉甚矣其惑也（未完） 
[商會聯合會選舉會長]  
　　日昨下午二時全國商會聯合會開選舉會長會長鈴開會後由代理會長向瑞琨宣告選舉投票法遂由幹事散放票紙會員等即將推選之人書列票上投票畢旋卽開票其結果吕逵先得二十八票吉林七票湖北三票直隸四票浙江二票山西二票安徽二票京兆二票江蘇三票黠黑龍江四票楊木森得二十一票庫倫二票陜西四票京兆一票直隸五票湖北二票山東一票熱河二票綏遠一票甘肅一票四川一票河南一票關票畢會長按照省分票數兩者報告吕逵先按票數七十權零七四二五楊木森按票數六十七權一一五五如庫倫作十權則七十二權一一五五會長報告畢會員等紛爭之聲四起有主張庫倫作十權者有反對作十權者因是會場秩序大亂而代理會長向瑞琨因自己僅得二票之推選遂大掃興對於會場秩序一任其紛亂而已内中爭論最甚者二人一爲汪文爘一爲馬炎文云 
[蒙藏院改部已提出閣議]  
　　蒙藏院事務之繁雜幾與各部等然遇有事件發生仍須間接提交國務會議故辦事諸多棘手兹據可靠消息該院總裁貢桑諾爾布爲辦事便利起見擬仿照前清理藩部辦法仍將該院改編爲部至其組織悉仍其舊决不多設一官以糜國帑不過改換名目以便參與國務會議庶事務上得以早日進行日昨貢氏已將該院必須改部之理由具呈說帖請大總統及國務總理核奪兹悉段氏亦頗韙其說惟事體正大非經國會通過不能以命令發表現已將該案提交國務會議討論俟討論後卽咨請國會議决並其所擬官制内容照蒙藏院之制除總裁副總裁改稱總次長外參事秘書編纂皆照院制之額惟擬添設一司共成三司廢第一第二第字而稱民治司邊衞司封叙司其分掌事由凡編查丁户警務敎育租稅慈善衛生司法等事屬於民治司凡疆理邊界卡倫鄂博台站軍械餉糈游歷護照牧畜森林礦産交通等事屬於邊衛司凡封爵襲替繼嗣預保及歲加銜以及蒙藏人員銓叙議處年俸廪餼路費口糧會盟賞恤年班與夫京内外寺廟喇嘛箚付度牒印信匾額升調等事屬於封叙司然雖添一司除應添一司長外其餘僉事主事不過回復院制之原額（院制僉事十二主事二十四上年減政曾裁僉事二人主事四人）至繙繹官原設薦任四人委任六人因中俄協約告成蒙藏回托忒各譯文日多一日以及招待蒙回王公調查邊地事件均需舌人以資接洽原有人員常不敷用擬增委任繙官四人統計常年經費較諸院制每年多二萬餘元並謂國家用人行政原期各適其宜欲圖邊政之進行當亦不惜此有限之經費云云 
[粤省停戰中之軍事結束]  
　　粤省自停戰後薩朱等各要人相繼蒞止居中調和故各方面現均從事於軍事之結束兹錄其近日情形如下 
　　肇慶方面軍務院取消軍事亟圖結束經岑春煊迭派專員赴京密陳辦法並請欵收束政府已允先撥欵八十萬元兹聞該欵因借欵未能成立不能全數攬滙已由鈕專使酌帶欵項會同岑春煊妥籌結束至兩廣都司令之軍費俟陸督蒞任統籌欵項電陳政府撥欵解散都司令名義亦於共時取消以免與地方制有碍岑决意歸隱以示絶無權利思想而塞他人之詬責又聞軍事結束費中央允先撥之八十萬元近已由滬匯到四十萬元餘亦不日滙肇務將迅速收束故日來各軍紛紛發餉滇軍餉項本由滇省發給支領近亦由李中將協和商借給發免有拖欠 
　　龍軍方面龍督現將北路防軍陸續收束李次臯梁金文所部濟軍昨一律奉調回城駐紮於三元宫一帶聽候改編北路司令楊發貴昨日入謁龍督軍面陳近日北路景况以及防守情形並謂現在戰事尙未大定防務未可稱鬆應請替換兵力以資休息龍督答謂經諭飭總司令龍裕光佈置一切軍門儘可在省休養云粤省敬衛軍原共九十餘營後經迭次裁改尙存六十餘營迨經獨立之波澜後仍歸龍督統轄者祗有李福林所部十一營梁永燊所部七營而已昨經龍督遵照中央明令將警衛軍劃歸朱省長節制并將游擊隊編爲警衛軍以補其缺撥歸省長管轄 
　　滇桂軍方面滇粤兩軍停戰後成桄張沾張開儒方聲濤所部滇軍約二萬五千人其在新街郭塘江村文𣽸口各陣地駐紥者計有十五營在韶城曲江英德駐紥者計十營日昨李烈鈞赴肇聞與都司令籌給七八兩月軍餉曁收束軍隊辦法一俟所商妥洽始行遄回現在新街總司令部事宜統由成參謀長直接指揮桂軍司令譚浩明昨奉陸督飭令拔隊回紥西南三水譚司令卽於三十號專人到禪將第五軍司令部内各件點交莫榮新接管地方治安統由莫完全擔任現𧒽崗通濟橋各衝要地點均屬莫軍駐紥正埠缸瓦欄一帶則由蘭軍第四第五兩營扼守惟第三軍司令部仍在三眼橋駐紥以便居中指揮 
　　民軍方面粤省招致民軍以陳炯明朱執信徐勤三人爲多兹亦逐漸解散日前陳炯明致北京電云北京大總統國務院鈞鑒前奉鈞電飭即收束軍隊等因遵經先行電復一面馳赴東江從事編遣惟查當日成軍各路正式軍隊固多而應義民軍亦復不一今擬將民軍先行設法遣散歸農其無農可歸者裁併成營暫衛地方至正式軍隊夙嫺軍紀軍興以來頗有擴充亦擬收束完整總期由多裁少由少裁無用副戢兵節餉至意第爲數較多手續頗繁尙需時日始克完竣一俟辦妥即行移交陸督軍接收以清經手而缷仔肩謹先電知陳炯明宥又聞廣東中華革命軍朱執信自奉孫中山首領停止進行命令即將所部解散並函告名報將該軍名義取銷朱於各事結束後卽令身赴滬現由滬赴杭兹聞朱有信致肇中要人略稱將所部遣散後已聲明取銷革命軍頃聞仍有民軍統領假借名義號召請設法消除云又王和順自興徐勤組織護國軍即招募綠林在東路圖謀舉事撲攻東莞迄未得手適奉到徐勤在京密函擬如停止進行在港報刋港報刋登告白聲言將該部解散惟一般民軍聚易散難王亦無法制止東路方面現仍有綠林軍高張王和順旗幟 
　　總以上各方面情形觀之現在粤省軍事正在收束時代矣詎邇日忽傳戰事將復生一般淺識者又紛紛遷徒港澳兹查謡諑發生之原因係因因陸督抵肇由湘携來軍實頗多蓋陸督以從前佛山桂軍彈子非常匱乏殊不足以整軍容特命將鎗彈運赴佛山配給各軍以故由佛來省者又以爲整備戰鬭加以五眼橋路軌又不知緣何撤去數十丈謡言乃由此而生此外更有一原因係佛山桂軍月餉向由桂省支給近以中央發給廣西結束軍費二百萬已匯到數十萬故將從前欠餉一一由梧運佛支給遂有人以爲中給赏犒俾軍人奮勇等語昨有人由佛來省據云紳同宴請譚莫兩司令席間曾言非奉中央命令决不輕開戰釁云云而朱省長以粤省謡言發生人心浮動曾將兩軍近情函告報界公會云逕啓者近日謡傳新街及五眼橋等處滇桂兩軍與濟軍將復有戰事以致商店居民大起恐慌等情鄙人自受事以來已與各軍疏通意見雙方停戰萬無再起衝突之理且迭據派出調查報告各軍均受約束各守防地並無復戰情事用特函達貴公會通告商店居民萬勿懷疑自擾重受損失是爲至　云又致總商會九善堂諸商董函大致譞粤事紛擾本省長蒞任後竭誠排解員電交馳現在雙方意見均已疏通粤事不日即可解决此後斷無戰事發生惟是商民前因戰事影響大半播遷致令市井蕭條四民失業欲求秩序回復在先撫輯流亡除出示布告外用特函請貴商會善堂尅日轉告被難各商民迅速歸來安居樂業母庸驚擾重受損失 
[三吳軍政近訊]  
　　陸軍之派别蘇省陸軍分國防省防兩種一屬於中央陸軍部管轄一屬於本省督軍節制國防陸軍奉令到蘇者計有松滬護軍使之第四歸副使盧永祥之第十師江寗鎭守使王廷楨之禁衛軍及劉詢之第五混成旅張鏡吾之第一旅等或暫督軍調遣或受陸軍部指揮（如上海調軍征蒙等事）至其軍餉有向中央請領者有歸蘇籌給者亦非一律至省防陸軍在民國二年程德全督蘇時曾經呈准中央規定每省三師或二師一旅吾蘇計有章梓之第一師（駐寗）章駕時之第二師（駐蘇）冷遹之第三師（駐徐交界）陳之驥之第八師（駐省）自二次獨立馮督蒞蘇迭次裁併至今所存者蘇州朱鎭守使兼帶之第二師清江調駐寗蘇澄鎭之十九師（楊春圃師長）馬玉成之混成旅前方更生之七十四旅龔青雲之七十六旅及陸警憲兵等此項省防軍餉則純歸蘇省行政費内籌出完全歸督軍管轄調遣故各師旅上有冠以江蘇等字者卽所以判别國防省防也現時陸軍種類之多兵額之衆實較程德全督蘇時有過之無不及幾使人不易判别局外人殊不易明晰也 
　　改編之先聲劉潤田在濫掦鎭守使任内仍兼充旅長士兵亦隨駐淮揚其間缺額甚多前因請補足額馮督即另委馬玉臣代劉鎭淮當將劉檄訓到省開去使缺俾一心整頓擴張成師暫令屯駐省垣之勸業會場内聞馮督召見劉詢述諭改編成師時擬以本署之四路巡緝隊編入即以巡緝隊原支餉項移入該師詎劉以巡緝隊與陸軍性質有異卽使勉爲改編其訓練學術與統一敎授諸多窒碍爰將其中不能以巡緝隊改編情形陳述於督軍之前要求另以陸軍改編或招募元是馮督軍於江陰獨立方更生退駐小茅山時隨帶有步兵三營餘衆均附和獨立不能成旅（即七十五旅）爰即以方之三營撥補各軍團缺額飭補於第五混成旅者計士兵二百餘名至改編成師决以駐蘇之第二師歸併以省手續而節經費兹劉潤田之第五混成旅督軍旣有擴充之意二師或將併編聞馮上將業將斯意諭述於劉大抵是項軍政可期見諸實行也 
[紀皖省待釋之政治犯]  
　　陸軍監獄覊押之政治犯李訓前旅皖同鄉會湘人李葆林等曾電請張督軍依令省釋昨督軍批稱查該犯李訓跡近騷擾前予酌減刑期已屬格外從寛所請本難照准惟迭據皖省紳商禀請保釋兹復據該同鄉會電懇恩施前來應准再减刑期一年一俟限滿即予省釋除分行外仰卽知照云云現李之刑期計本年九月底限滿届時當可省釋出獄也又陸軍監獄覊禁之前江口砲台台官王鶴亭原判係勾用亂黨胡浩鄭雁賓吳春福等圖謀不軌判處二等徒刑八年現仍未釋聞皖城紳商亦公電督軍請求依法省釋能否邀准尙未奉督軍電復皖省執法處判决之黨案牽涉刑事覊押懷密監獄者如杜炳均彭叔瑾等九案經高等廳詳請省長依法重判已奉省長批准由該廳審察各案内容如證據理由不足即照令開釋當無再審之必要至稍有疑點者卽令該犯等依法上訴酌予更判 
[安徽政聞錄]  
　　皖省張督軍與倪省長表面上尙稱輯睦而於權限問題不無爭點惟倪每於抵觸時卽曰從長計議冀以敷衍面子故安武軍改編遣散種種手續迄未議决蓋倪自知勢力不敵故暫以退讓爲聯絡計也近如撤換利濟艦長一事張并未與倪商妥突然發表而倪亦無異議可見一斑矣查皖省向有淺水兵輸二艘一曰利濟一曰安豐張自任督軍後即飭利濟安豐兩艦長互調而利濟艦長王濟適爲倪之戚屬當時王以　任自慰尙無間言前日張忽電飭利濟兵艦開赴徐州王遵令駛往迨抵埠時親至軍署投剌晋謁張竟不見次日張飭副官某登艦謂奉督軍面諭令五趕辦移交王突聞是言有如青天霹歷始知　徐非巡防乃撤任也遵即呈請辭職張卽委某接替艦長矣又留歐皖籍學生迭請倪省長接濟學費均經倪批駁不准該生等卽逕請張督軍設法維持張乃以公函致省公署 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[尊得商會體面之電稿]  
　　全國商會聨合會上海總事務所昨致北京農商部電云商會會長有義務而無權利被舉者無不推讓從未聞有爭奪者全國聨合會會長更人情願充當此次大會滬總商會早慮及此故未舉代表然於上月豔卅兩日疊電大會請修章程以爲補救今日報章專電欄内楊木森爭做會長秩序大亂等語並時評諷剌殊失商會體面查楊木森係高陽商會代表爭做會長其意何屬上海經過三次大會皆和衷商榷從無呌囂衝突應請大部監察糾正免滋流弊全國商會聨合會上海總事務所叩齊 
[粤人驅龍之又一電]  
　　旅滬全體粤人致北京電云北京大總統國務院段總理參衆兩院鈞鑒陸督到粤多時龍督延未交卸羣情惶惑懼禍復至百業停滯四民流離瞻望前途罔知所届龍督一日不去粤禍一日不息卽大局一日不安乞電令龍督懍遵前令即日交卸勿再稽延所有濟軍應即移交陸督設法妥爲遣散以安民心而挽危局不勝迫切待命之至上海廣肇公所潮州會館嘉應同鄉會叩庚 
[蔡松坡赴日養疴]  
　　大陸報云蔡鍔今日（八日）附日翰往日養病偕其妻子及李華林與文案黄某同行梁啟超等以日本刻有疫症曾勸其勿往云 
[十一誌第二次抄獲雲土]  
　　雲南特派交涉員趙宏欽字丕承帶同僕人陸金琴由滇赴蜀經過滬上爲海關洋員查獲雲土七十二斤十五兩解送地方審檢廳一再辯論終詰聽候宣判迭詳前報兹間審檢兩廳袁林兩廳長接到雲南來電略謂查閱上海各日報登載雲南交涉員趙宏欽私帶雲南烟土在申破獲一案查趙宏欽乃交涉署之法文繙譯也交涉員爲徐某等語按此案發生之時趙在水巡捕房交出卡片上書署雲南特派交涉員趙宏欽字丕承且有西文並列此片至今留存尙須呈送法庭以備查考云 
[附錄雲南特派交涉員徐之琛公電]  
　　分送楊特派交涉員地方檢察廳各報鑒閱滬報載雲南特派交涉員趙宏欽私帶烟土一案殊甚詫堪詫異查趙宏欽係四川人前在滇當法文繙譯向未任特派交涉員此次假冒職官夾帶烟土行爲不法實堪痛恨請按律嚴辦並登報端以分涇渭滇特派交涉員徐之琛叩歌印 
[中國紗廠之競進]  
　　本埠各廠所出之棉紗以十四枝十六枝之粗紗居其多數其三十二枝細紗及四十二枝雙股紗惟瑞記三新德大等廠間有紡出爲數亦甚寥寥蓋緣紡成細紗雙股非柔軟堅長之花不能應用本國棉花之柔軟堅長不及美國與印度孟買之所産南通之長蔭花雖亦可用惟每年産額不過千擔又多爲江陰某廠所收羅各廠因原料缺乏故多注重粗紗而於細紗雙股則置爲緩圖近因提倡國貨各地紛紛創設布廠所織之絲光等布銷路極爲發達其需用細紗雙股因無本貨可購大都購自東洋利源外溢殊爲可惜現各紗廠因鑒於市面之需要多擬改絃易轍以挽利權楊樹浦某紗廠已將粗紗停紡改紡細紗雙股他廠之繼起者聞亦正在預備云 
[新米價値之低落]  
　　南北米市自浦東一帶新粳上市以來市價已屢次跌落查初開盤時每石售洋九元現已跌至七元五角次者七元今届新米上市未逾三星期每石竟跌落二元之譜其故因今歲周浦馬橋等處收成頗豐來貨暢旺故不得不稍貶其價聞將來米價勢必更賤云 
[新道尹蒞滬消息]  
　　昨聞新任滬海道尹徐寒松已於六日出京前晚由津浦火車抵寗謁見省吏昨日（八號）即乘滬寗夜車來滬上海縣沈知事及淞滬警廳徐廳長均預備迎迓並聞新道尹到滬後其接任之期約在陽曆十五六日因前任周道尹移交案卷雖已檢齊而一切賑欵已以半月爲結束故道署現正趕造清册以便交接云 
[廟園添裝水管龍頭之提議]  
　　上海救火聨合會會長毛子堅君以邑廟前殿後園等處店舗林立市面漸興該處向無自來水管及太平龍頭設遇火警施救不易前經兩次提議添裝水養龍頭適因地方多故事遂中止現有振豫公司在後園翻建房屋開闢商場將來市面必更熱閙自應趁此建築商場之際早日籌欵要求自來水公司迅速添裝且於商場未經竣工之前埋釁水管裝設龍頭其工程尤較容易故特印發通告邀請各團體地主及豫園二十一業主於本月七日在廟東第一區救火會開會集議兹將通告補錄如下敬啓者邑廟豫園本是林泉勝景今成熱閙市場近來益覺屋舍縱横人烟稠密徒薪曲突殊切隱憂惟該處並無太平龍頭抑且地無水管萬一遇警束手無策前謝生記骨牌店失愼幸在白晝祗燬去房屋兩幢未成巨災當時曾邀豫園二十一業主開會籌欵裝設大號水管分裝太平龍頭正在進行適逢光復事遂中止旋有錦鳳閣扇店夜間失火幾致燎原復經邀集各董於萃秀堂繼續提議進行方法僉謂豫園裝設水管龍頭實爲保衛地方之急務决議由東南西北四面接頭約計鐵管二十只擇緊要之處分裝救火龍頭七個統計需欵五千五百餘兩按照豫園二十一業計地三十六畝以每畝認捐銀五十兩計得銀一千八百兩由救火會凑銀二百兩合計銀二千兩送請水公司莫總理顧念地方准予裝設不敷之處由水公司承認並公推糖業姚紫若布業胡訪鶴二君擔任辦理正進行間又遇滬地二次事變因復停辦竊查敝會辦理地方火政爲唯一之天職不得不爲第三次繼績之提議究竟是否查照前案進行或另定辦法亟應討論爲特定於九月七日即舊歷八月初十日下午准二時　廟東第一區救火會樓上開會公議届時務請台駕早臨是所盼禱 
　　是日午後二時在該會樓上開會到會者爲公欵産經理處經理丁賡堯君市經董辦事處經理賈粟香君荳米業董事張樂君君振豫公司代表張亦槎君糖業代表即開明公司經理姚紫若君布業代表胡訪鶴本舗董事顧益之曁豫園二十一業並有不動産者均派代表到會約共一十餘人開會後由主席毛君歷述邑廟前殿後園未設水管龍頭於火政上之種種施救方法頗多困難若再遷延不舉非特阻滯火政且於商場成立後埋置水管添裝龍頭等工程窒碍更多是以邀請諸君蒞會集議進行云云說畢經衆討論决定辦法二條（一）前殿後園共添裝太平龍頭七個（一）裝黄仍照前議以豫園二十一業計地三十六畝每畝攤銀五十兩其租地造房者應出之欵如春風得意樓等處支付水價之辦法由租户認繳振豫公司則歸地主租户各半認繳當時到會之二十一業主代表均皆贊成惟荳米業董張樂君聲言豫園中荳米兩業之不動産均係池沼其面積十畝有零約佔園基三分之一其房則在點春萃秀兩堂之内不能出租若照每畝銀五十兩攤派未免吃虧太巨今日鄙人不能擅專須由同業另行開會能否贊成俟全體通過後再行報告以定進行等語故會議未經結束即行散會俟荳米業復函到後再訂日期開會 
[匪徒傷害巡官巡士案近聞]  
　　徐家滙淞滬警察二區第三分駐所巡官韓恩桂及巡士李步德因在林家弄地方捕匪被匪拒捕開槍擊傷先後殞命曾由徐警廳長詳報省長請爲咨部卹奬在案兹悉徐廳長以該巡官韓恩桂身後蕭條實堪憫惻除先自捐廉洋一百元發給家屬具領外一面分飭各警區巡官勸令各盡同僚之義按照月領薪水捐助十成之一（計洋四元）照捐一次業經各區巡官一律遵辦並由徐廳長具詳省長擬請將該故巡官巡士每年各再給予恩餉洋三百元以三年爲期以慰死者而恤家屬云 
　　又聞此案匪徒前經警廳偵緝獲高子餘蕭四郭進思仲言文等四名訊係此案正兇解送護軍使署訊據高蕭郭三犯供認不諱惟仲言文情罪尙輕詳請督軍示遵在案兹悉警廳近又緝獲盜犯陳開舉一名已由司法科提訊據稱亦係擊死巡官巡士案内之兇盜判候詳解護軍使署歸案究辦 
　　又警廳偵緝隊士於前日上午協同第一區王萬二巡士在南市萬聚碼頭緝拿盜犯玉四蔡于氏男女二名已誌昨報兹經警廳司法科訊得所獲王四一犯亦係槍傷徐家匯警區巡官等案内之兇盜業已訊據供認不諱且據供出是案逸盜二十餘名之避匿地點判令拘押聽候解歸軍法懲辦 
[法捕房焚燬土膏料子]  
　　法捕房在界内陸續查獲私販進口之紅土川土雲土邊土及烟膏料子等物存積甚多現由大自鳴鐘捕房代理捕頭西探目阿而風西禀明石總巡定於今日下午二時一併車往新租界盧灣電車公司抛入火爐内焚燬 
[公廨訊究烟土案彙誌]  
　　洋藥公司前日協同老閘捕房中西包探先後在九江路一百四十九號門牌又一百五十一號門牌及浙江路二百零三號門牌福建路三百二十六號門牌四烟膏店搜獲似係紅土與料子煎成之烟膏數缸一併帶入捕房昨晨由該公司代表律師至公共公廨訴明協同捕房分往各烟膏店抄獲烟膏請爲飭傳各店主到案訊核俞代襄讞與英白繕譯官判將烟膏暫存捕房聽候化驗再核 
　　南京路順興土膏店因有私藏紅土情事經洋藥公司查悉協同捕房前往搜獲似係紅土煎成之烟膏帶回捕房暫存昨晨由該店主鍾北辰自行投案候質並由洋藥公司代表律師投案譯訴前情中西官諭鍾退去候驗明烟膏展期七天再訊 
　　虹口元芳路一百七十八號門牌劉子貴家與附近一百二十號門牌劉經九家均私藏紅土被洋藥公司查悉於前日協同捕房分往搜獲私土數磅一併帶入捕房昨解公共公廨請究即由洋藥公司代表律師上堂譯訴前情並將抄獲之紅土呈案請驗關讞員商之英領康君判被告退去聽候驗明於下禮拜三再訊 
　　天津人董德六前日午後携有紅土兩包在楊樹浦雇乘東洋車被一千一百八十八號華捕查獲搜出紅土帶入捕房昨晨押解公共公廨請究先由該華捕上堂證明在被告身畔搜出紅土並由洋藥公司代表律師投案請究訊之董供此項烟土係由友人託我携帶並非販賣中西官判董押候下禮拜三再行訊究 
[公賣局扣留烟葉後之請示]  
　　江蘇第二區烟酒公賣分局長謝宣前日清晨據該局稽查員報告在閘北寳山路地方查獲烟葉八十件因未領印照漏繳公費業已扣留旋卽派員查得此種烟葉係由洋商美最時洋行承裝送交天津救濟浮虜會運往西比利亞救濟浮虜者該局長立即電禀省局長請示辦理兹將原電錄後南京烟酒公賣局鈞鑒昨據稽查員報稱閘北美和烟廠有烟葉八十件匿不納費照章扣留另派妥員調查得此烟係天津救濟德奥俘虜會託美最時洋行所辦轉託該廠切碎運津以備運往西比利亞救濟德奥俘虜之用係屬義舉當免納費惟職局事前並未奉有上官正式命令礙難放行據理力爭美最時大板始允給條作證將來如必須納費准向該大板收取今晨宣謁交涉使探詢確有其事電部請示理合電請鈞示電復遵辦 
[烟酒事務署之布告]  
　　全國烟酒事務署布告云查各省烟酒釐稅名目繁多徴收方法不一商民輸納不便政府爲統一徴收起見於上年繇辦烟酒公賣擬俟各省局棧完全成立以後將各項稅釐數目調查確實併入公賣一次抽收藉省繁賾適透軍事未遑進行比以大局安定正擬商承國務院財政部分别計畫貫澈主張以期上利國家下便商民滬上烟酒聯合會成立電達本署查其宗旨亦在請求統一徴收與本署之所規畫尙屬相合惟兹事體大籌備甚難甚難蓋以各項稅釐概關國家預算非將各省産銷之烟酒以及各項抽收數目切實調查分别核計必致稅率規定失於重輕或有損國家之歲收或增重人民之擔負二者居一均與本署裕裕國便商之旨有所逕庭愼重舉行端在於此近聞各省烟酒商人對於統一徴收一事旣未明悉本署進行之計畫兼未查知該會討論之宗旨羣疑觀望滋爲浮言或謂公賣可以取消或謂稅釐均須停辦妄冀減輕擔負相率停運止銷豈知烟酒爲消耗品物稅費均國家的欵惟宜整頓徴收力圖便利萬難輕議減免致碍收入爲此布告各省烟酒商人須知統一徴收要在省却手續並非蠲免稅費在新章尙未釐定頒行之前仍應遵照現行辦法踴躍輸將勿得輕信謡言稍涉疑阻違章抗納致干罰辦 
[滬江大學校之始業式]  
　　滬江大學於本月七號開校新舊學生已到者約百餘人餘以天熱稍稽昨日（八日）舉行秋季始業開校禮中西敎員率學生齊集禮堂校長董景安君演說勗勵學生謂勤奮讀書宜始終如一云云語畢奏樂歌而散各生卽按班上課 
[演說軍國民敎育]  
　　今晚八時寰球中國學生會開會請吳和士君演說題爲（軍國民敎育）按軍國民敎育爲立國之根本衛國爲民莫不以此爲基礎考歐美各國所以能稱强於世者亦惟此是賴吾國今日尤不可不亟爲設法提倡吳君係環球報編輯主任又爲博物研究會會長學識淵博研究國民敎育有素届時必有宏論以供吾人之研究也 
[中國基督徒自立之基礎]  
　　中華聖公會虹口牧區在本埠狄思威路華界引翔鄉建築新禮拜堂一事已於七月八號登載本報兹聞今日下午三時舉行安置屋隅首石典禮主禮者爲吳虹鈺老牧師襄理者爲各區董之幼年子弟演講者爲上海樊王渡聖約翰大學監督卜舫濟君奏樂者爲江灣婦孺救濟會音樂隊此係我中華宗敎界難得之遭逢想屆時必有一番熱鬧也 
[米業較斛之認眞]  
　　前昨兩日爲南北市米藥秋季較斛之期各董事及同業均至邑廟後園萃秀堂公同監視斛手十人係由司年月公舉聞今届較斛格外認眞因春季所較之斛大小不凖同業中頗有煩言故此次更爲愼重以防流弊云 
[孤苦伶仃之小孩]  
　　安徽嫠源男孩李水文年十四歲早失怙恃被兄嫂虐待逐出後來申招尋姑夫周先耀未遇在十六舖地方迷路由警查見帶至一區署問明飭送警廳司法科轉送新普育堂留候出示召領 
[新婦不知何處去]  
　　浦東塘橋鄉民韓長生近因内顧乏人於上月間憑西門外唐家灣開設張義興成衣店之張某及張之姘婦混民矮子等爲媒出洋七十元娶二十三歲揚州女子某氏爲室一切禮洋均由張尋張等亦避匿無蹤因即投報警察廳及各捕房請求查緝 
[温州截留被拐小孩]  
　　上海縣沈知事前日接到浙省温州宣廳來文路謂某日本處巡警在輪船中查獲被拐小孩三口當卽帶署詰間該王阿福供年十二歲上海人十六舖火油街地方父名王傳載係開小洋貨店該店牌號王日新該孩每日在小東門内初等小學堂讀書又據孫七勤供年十四歲往上海三洋涇橋永平里中父名孫善鴻係做夏布營業雜海桃供年八歲寗波人父名雜寳田家住上海虹口中虹橋第一號門牌各等語當卽諭令將三孩妥爲留養查各 
 
 
 

Page 11

 
 
孩家屬均在滬上爲此備文前來睛爲調查明白分别知照家周來温認領等因沈君接文後立飭地方警察所偵探錢阿林等分往各處調查毫無影響回署報告昨由沈知事諭再細加察訪務使完聚 
[夫婦口角之禂殃]  
　　住居北四川路横浜橋南大德里五十四號門牌之崇明人高海榮向在工部局爲小工其妻王氏今年二十五歲前日因家務細故與夫口角當時經人勸散詎該氏愈思愈忿頓萌短見於昨日午後三時許服毒自盡迨其夫覺察設法施救早已氣絶事爲該處警區查悉以該處爲寳山縣結一圖當即諭飭該圖地保嚴明山押同尸夫高海榮就近赴上海地方檢察廳報請相驗林廳長諭飭補具報詞聽候派員詣驗 
[電車碾斃行人]  
　　昨日清晨八時許有一年約五六十歲之人行至民國路老北門外紫來街口附近忽有某號華商電車由東往西突將其人撞倒車輪從腰間輾過司機人急打倒車停輪然已無及該處崗巡聞耗趕來抄錄司機人號碼乃向傷者詰問其人抵稱今年五十七歲餘言因受傷過劇氣促音瘖難以辯明遂雇人力車逕送新普育堂醫治行未數步即行氣絶尸體亦送該堂候示未幾由十二舖地甲金文至上海地方廳報請相驗即派沈檢察官沈檢驗員等蒞堂驗明該尸委係因傷致斃因無家屬到場遂判由堂棺殮候屬認領並候傳提司機人到案訊核 
　　又一訪函云昨晨七時半華商二十一號電車由小東門民國路開往西門駛經老北門附近適有年逾花甲之南京人某甲由城内走出欲往法租界甲已逼近車前雖由二十四號司機人截住車機然已不及甲卽跌仆軌道内被車撞傷頭面並損壤内部立時暈絶當場由崗警同查票員代爲舁至道旁旋即車送新普育堂醫治未幾殞命由該管警區將司機人銅牌帶回移送警廳司法科一而由區諭飭十二舖地甲報請地方檢察廳相驗聞死者並無家屬在滬身穿白洋布短衫褲經檢察官蒞驗後飭由善堂棺殮厝壤召認 
[電車賣票人被毆]  
　　英美電車公司在公共公廨呈控上海總商會西崽陳和尙王連生將賣票人無故毆打昨經公堂傳訊電車公司西人偕被毆之賣票人投案聲訴前情中西官以據二號西探禀稱往傳被告未到諭再傳訊 
[洗浴竟至悶死]  
　　福建絡雙鳳亭浴池値堂人張阿泉久病新痊前日下午入池洗澡忽然悶倒於地氣絶身死由該店主報經捕房將屍車送驗屍所候驗昨由屍兄張某到案求免報驗自行收殮捕頭准之 
[小孩磕傷頭面]  
　　昨日西華得路上有一年約十餘歲之男孩被黄包車撞倒磕傷頭面當由八百七十七號華捕巡見雇車載入捕房轉送同仁醫院醫治 
[塌車碾傷行人]  
　　江北人王阿三住居閘北五區境内存仁里前日行經義品里地方被朱全根等所推之塌車碾傷左足五指當由崗警帶入警署轉解司法科經嚴科員察得傷勢尙輕判朱償王醫藥費洋一元並罰洋一元充公以戒 
[婦人蠻横無理]  
　　江北婦人陳李氏之子和尙在閘北長安路錦華銀樓爲學徒前日該店主王理卿有事他出適有主顧來兌首飾計洋一元係由和尙經手迨店主歸來祇交洋七角當被察破從身畔搜出小洋四角店主令薦保張德松喚其母來店訓斥詎該氏反糾多人至店吵鬧崗警喝阻亦置不睬遂扭至四區警署轉解司法科經嚴科員訊明判陳李氏罰洋三元和尙給予領回取銷關約並令氏具結不許再往尋釁 
[艦兵酗酒滋事]  
　　前晚二句餘鐘有某國艦兵多名飲酒大醉在閔行路密勒路轉角處胡鬧該處停有汽車一輛車中坐一華人該兵等不問情由將乘車人拖住蜂毆適七十三號西捕經過上前阻止亦被推倒後有三百八十二號三道華捕梁金壽到來勸令散去詎又被該兵等拳足交加致梁捕腰肋等處受傷甚虧　美捕房近在咫尺捕頭聞報即派探捕多人趕往捕拿當場獲往一人暫行拘留餘已逃散受傷巡捕送往同仁醫院醫治再核 
[取贖抵産之周折]  
　　徐心武昨投法公堂訴稱民人前以房産一所向某商號主王子良抵押立有合同書明一年爲期共抵銀四千兩除收二千七百兩外尙存一千三百兩由王出有存摺一扣現在一年期滿備齊本息迭次前往贖取詎王一味延約請求訊核王子良由王立恩代表投案聲稱子良今往杭州祗有老母在家徐可自往其家面議取贖中西官判着原告於三禮拜内將本銀二千七百兩並一年利息繳案並諭王立恩迅速通知王子良亦於限内來案交出抵單具領銀兩如逾限不到先將利息充公再行核辦 
[公正人務須顧名思義]  
　　吳仁章前至法公堂控胞兄吳廷章不允分家請求訊究吳廷章供稱分産並非不願惟弟婦亡故時曾由兒子金松披麻戴孝應請酌提嗣子家産吳仁章即將追薦時經疏呈案請察聶讞員察閱之下並無嗣子金松字樣故請提嗣産一節未予照准並着原被各邀公正人將産分派在案昨由吳仁章偕王裕庭吳廷章偕蘇菊泉投廨聲稱今已邀請王蘇兩人爲公正人請求核示分派聶讞員遂諭王蘇兩人曰今公堂准允爾等爲公正人惟須秉公分派不得稍有偏私限二禮拜禀覆王蘇等唯唯而退 
[限期交還本利]  
　　潘連生昨至法公堂控稱前有候金勝侯阿金姊弟兩人由郁來亭爲中將方單兩紙押去洋二百十元利息分文不付算至現在本利併計已有三百餘元請求訊晰侯阿金供認欠洋求請寛限一月措還並請核減利息聶讞員判限十四天交還本利洋三百五十元如違押繳 
[押追房租]  
　　新瑞和收租人前至法公堂控被房客婁修華虧欠房租四個月計洋三十餘元向索延約請求究追婁供認欠租今繳二月餘求寛限判限十四天繳清在案昨又届限由捕房傳訊婁投案供稱中秋在即求再寛限聶讞員判令押追 
[錢債關係之互控]  
　　陸志豐與何蟾軒等因錢債糾葛在公共公廨互相控訴昨日上午由王襄讞會同美副領事升座民庭傳訊先由何之代表斐斯律師上堂聲稱陸志豐代表律師所稱陸因病不能到堂請爲展期陸是否有病抑托故不到應請察核次由案證陸侯氏之代表愛理司帮辦海司律師投稱陸志豐臨訊不到應擔任律費卽由陸志豐之代表律師辯稱海律師所稱擔任律費一層如陸托故不到自應擔任今則實因有病不能投質故未便承認中西官會判云陸志豐因病不到改期再訊着先賠償斐斯海司兩律師律費銀各二十五兩俟將來證明病情再行核奪 
[房客振振有詞]  
　　泰利洋行收租人陶九梅至閘北五區一分所控租户顧桂泉租賃該行松柏里之房屋任意傳租與人經洋東查悉令伊他遷置之不睬請求押遷等情前日由該分所解至司法科經嚴科員提訊顧供照市上習慣凡有餘屋租户得招人轉租不欠房租房東未便干涉如原告定要收回房屋請令將租屋時所收小費洋三十元付還民當覓屋遷徙嚴科員察核兩造陳訴各節純係民事着將訴案撤銷自赴地方審判廳起訴 
[僞造影戲觀覽劵續誌]  
　　李銀仙因僞造武昌路東和影戲館入場劵混售被探查獲解送公共公廨訊供收押在案昨晨復訊由影戲館中之日本人投案代求免究中西官准將被告開釋 
[澈查獸皮來歷續紀]  
　　皮商公司控利華公司内之趙香山與汪雲甫收買來歷不明之獸皮二十五擔由探將趙汪二人及案中主要人張毛毛一併拘解公共公廨訊判趙汪各交一千元人洋並保張押候訊核在案昨晨復訊原告延律師上堂訴明前情捕房亦由牛門律師到堂聲訴一切訊之張毛毛由其代表律師投訴被告現願帮助捕房將本案關係各人指明提案澈究以明眞相中西官判趙汪仍交原保張還押候再訊核 
[控告串攫金戒之不實]  
　　戴竹卿控王洪泉在威海衛路串　攫取金戒付質等情由探將王拘獲吊到原贓昨將王解送公共公廨請究原告投訴前情訊之王供原告因賭輸負自將金戒交付他人並不串攫求察又由押店夥金堯生投案求追當本洋十四元中西官以原告所控串攫無憑判王開釋並着原告償還當本 
[年幼無知]  
　　小孩馬根竇前日在重慶路將張德昌停放路隅之脚踏車乘之而去張即報告捕房飭探查獲人贓昨解公共公廨經中西官訊悉前情以張孩年幼無知從寛斥釋脚踏車交張領回 
[積竊又被拘獲]  
　　積竊洪福增張全生二人專在輪船火車上摸竊行旅財物屢經捕房警區破獲懲辦不知悛改前日又由滬寗鐵路巡警查獲移送閘北司法科經嚴科員訊明判送地方檢察廳究辦 
[中西區清潔捐招商包認]  
　　南市工巡捐局昨出示諭云爲招商投標事照得中西區清潔捐向係招商包認收繳以一年爲期現届期滿應行招商樓替如有熟悉清潔事務情願認包者查照後開辦法到局投標聽候當衆閒視以最多數者得標特此布告計開投標辦法一投標認撽每月捐欵不得短於前商認定矣百二十一元五角之數一投標日期定陽曆九月八日起一開標日期定　曆九月十四日下午三時一投標人須開具姓名藉貫職業並陳驗最近三個月地方稅票一投標人須隨繳保證金八百元如無保證即阻止投標一投標人須寫明認包數目視自封函投箱届日由本局長監察當衆開視以最多數者得標認辦一年爲期一得標人應自開標日起限三日内出具認包切結加具殷實商號保狀並預繳三個月捐欵聽候給諭承辦逾限即將保證金充公收歸次多數接辦次多數保證金於開標三日後發還其餘不得標者保證金當場發還原給收據繳銷一得標人承辦清潔一切事宜仍照向章辦理 
[氣候報告]  
（上海徐家滙天文姦） 
　　已過者之報告八月七日颶風行經海南海腰旋入東京灣台灣及其峽中風自東方吹來其餘海　凉風無定向天氣炎熱而沉重八日天氣晴而較清凉風徐向西南吹去氣壓仍上升並超過累年平均八日下午四時前二十四小時内上海氣候温度至高九四五至低七五．九去年同日至高八三．六至低六三．五 
　　未來者之推測八日下午四時三十分豫測颶風將過東京東京灣无氣恶劣距琉球南極遠處發現新低度中國海濱一帶有信風本區有雷雨 
雜評二 
[權利義務] [  宇]  
　　吾國人之習慣於義務則規避之於權利則爭趨之公德心之薄弱何竟至於此極耶然而是猶人情之常商會會長一席緣有義務而無權利也故每届選舉大都辭不肯就而聯合會會長則尤甚焉今忽有爭做曾長之人鬨鬧會場紊亂秩序豈其因樂盡義務而致横决耶恐人之視爲義務者彼或於義務中别謀活動而視爲權利焉設農商部而不亟亟焉爲之糾正則豈僅商會體面掃地以盡哉 
來件 
[衛生敎育聯合會徴文]  
　　本會聯合中華醫學會博醫會中華基督敎青年會組織而成蓋欲引啓全國學子注重公共衛生研究改良之方法用特惄賞徴文甚願學界青年熱忱賜敎庶於衞生前途能收羣策之效謹將細則分列於后 
　　一題目中國衛生之近况及捉進改良之方法 
　　二規例無論華文英文均可應徴祗須清暢字歟以二千至八千爲限每卷須謄寄兩份凡中學及中學以上各學校學生均有應微之資格卷上須蓋有各本校　記並校長之簽字方可收閱至於本人姓名住址切勿載於卷上須另紙舊明再所有應徴之文須附寄郵票若干分（多寡則照寄來之數）以便未錄者原卷退還已錄者用函通知 
　　本酬奬此項徴文因謀改良公共衛生起見以故酬奬與善通徴文未可同日而語最優等價等價値二十五元之金奬牌一面或二十五元之奬金優等價値二十元之金奬牌一面或二十元之奬金一等價値十五元之銀奬牌一面或十五元之奬金共三等每等一名揭曉後寄由各本校校長轉交 
　　四收卷凡應徴之文須於本年陽曆年底以前用掛號信寄至上海崑山花園四號中華基督敎青年會全國協會内畢德輝醫生收 
　　五揭曉本會特組織評議員五人評定等級後於一千九百十七年即民國六年六月一日揭曉除將錄取之文分寄各報登載外並廣爲印行 
來函 
[國貨維持會致各工廠商號函]  
　　謹啓者南洋和　巴達維亞等處振林等各國貨公司總理陳撫辰陳森炎二先生因吾國國貨雖略有進步而工廠對外貿易隔膜之處極多推廣銷路至爲困難兹特回國親來調查并將改良製造推廣國貨之一切計劃與各工廠熟商進行查陳先生在南洋提倡國貨已歷五年之久爲提倡國貨者之先覺此次回國調查與國貨前途大有裨益兹訂於星期日下午三時卽陰曆八月十三日在中旺弄錢江會館歡迎務望各工廠商號携帶國貨樣品按時臨會事關推廣國貨營業萬勿延誤至籌至譸中華國貨維持會啓九月九號 
[博文女校校董來函]  
　　敬啓者中國自昔禮敎修明原於婦學有法師氏之誨九繽之敎載於詩禮者猶可見焉輓近倡言女學而風俗頽敗禮敎陵遲弊在稍得新知遽棄舊德女職不講國故罔知畫荻和熊之敎已亡平等自由之風彌盛人道滅絶國本將顚明達之士當所鑒及兹有博文女學校爲北京女師範學校畢校畢鍾鏡芙女士所創設提倡國學注重婦功開辦已近三年艱苦曾經百折經湯濟武先生長敎育部時立案近聞於原有國文講習科高初兩等外增設縫糼剌繡科授以家政常識應用技能幼稚科亦日事推求端重蒙養同人嘉其行堅志志篤特爲一言介紹於社會尙祈貴報登入來函欄内俾學者聞風興起知所師資不勝大願博文女學校校董譚延闓張美翊清道人章梫同啓八月十一日 
[泰來公司來函]  
　　昨閱貴報本埠新聞欄内苦力被人毆斃一則微有不符查江長洪所拉之黄包車實非向泰來公司租賃請賜發貴報來函欄内以供衆覽不勝感載泰來公司謹啓陰曆八月十一日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[調查國貨一覽表續] [  胡調]  
　　（四）辮鬚當未光復以前辫鬚旣爲男子必須之品加以女學漸興一般女學生又多效男子裝朿背埀大辫故辫鬚消場極盛光復後則一落千丈祗能略消於窮鄉僻壞之間他處未有能暢消者惟徐州及蚌埠一帶埀大辫者觸目皆是辫鬚運至是處銷售最利 
　　(五)木主此喪家必購之物也人之死亡者衆則銷售自多辛亥癸丑以及今日共和再造陣亡將士殃及人民總核其數盈千累萬故合五年計之木主銷場較承平時加至倍蓰與棺材店同一發達此後銷路如何尙不可知容再調查以續上說 
　　(六)席此貨現今大缺民間如商肆工廠各處固有席少人多之槪而官場尤甚欲留一席以畀高賢往往因不敢下逐客令未能如願現今宜亟製之以求善賈而沽但宜專製席之小者以備民間應用席之大者成本較巨民間實無此力俟官家自設製席廠製之可也 
(七)飯筲詩曰於以盛之維筺及筥今人當黄粱熟後以筲盛之筲卽筐筥類之物也從前民間每家必置一筲食指繁多者亦不過置數筲而已斷未有人各一筲者現今斯民生計日艱一日將來各提一筲爲乞丐然沿途求食者必多製飯筲者宜多製以待之 
　　(八)算盤此物今日滯銷達於極點不見有人尋買祗見有人拍賣拍賣時人皆望而去之無一過而問價者推其原因蓋由紙幣停兌以後商家輟業者多新開張者極少故貿易所需之算盤祗見輟業者售以濟貧不見開張者購而應用也 
　　(九)字紙簏是簏惜字者雖甚歡迎投稿家則極反對余聞自由談部長姚君鵷雛云此簏非惟投稿家反對報館書局及雜誌社中一般閱稿者亦不樂用是簏因用是簏愈多則枉費目力犧牲時間必愈甚總以達到不用是簏之目的爲快據姚君之言觀之將來字紙簏滯銷跌價亦未可知 
小說一 
[記事小說匪紀（續）] [  野鶴]  
(二) 
　　金鷲旣王羣衆於其次日特頒紀律二則其文云 
　　(上略)天下罪惡之至大者無踰於汚吏禮在上若神明藐下居若土芥憑陵縱肆匪所不爲凡爾羣衆其欲有獲卽取諸若輩至貧稚衰朽當有以援之毋妄爲也 
　　凡爾羣衆其各持助選有危難毋得犇逸其有左余律者畀諸豺虎)野鶴按某君述時僅略言其意兹二則實余本其意而演爲文言者非原文也誌之以存其眞) 
此文旣出羣衆大怖相與横眉咋舌若有所失蓋渠輩平昔恣所欲爲未嘗有所誡飭所刧之財非過客之資斧卽平民之什具徒以白刃及塗面作神鬼狀爲駭人之具未嘗眞有膐力至是大恧悔前日之推金鷲適以自苦也 
　　秋風颯颯拂樹梢而過無數敗棄辭樹翩飛尤有羣雁翶翔雲表似欲與敗葉競其飛行之技小焉啓喙一鳴而敗葉已紛紛而下爲狀實至慘慄時則深林之底有數十人各據石磴而坐拊髀微語者金鷲部下之羣盜也其一倚于楓林之次語左側坐者曰李大哥吾人往日本以蹈刃揚拳爲能兹乃散居食糧且罄長是以往不幾奄奄同斃于槗梧之側耶李某聞言應聲曰老趙若言良然吾儕生涯固不類文弱書生寂寂居家中者二人方語衆雜聲曰若二人言然也然今夕尙有些些獸脯旣醉之後然後商議未爲晚也言旣呼歡同去 
小說二 
[二十年續] [  繭翁]  
　　杜納耳逝後聞者復囂然譁奇百喙紛論詭議雜出或言魔祟或言鬼噉或謂其怔忡之疾得諸遺傳今亦因疾致命實則諸說空廓似是而非都非切中之談事後推究搜集種種印證自謂頗得其眞理惟此理的當與否初不能憑余一已私意而定深願讀者於終篇之際省察是非能下一確當之判語也 
　　就余言之前此洛琦之死必爲乃弟所謀當杜納耳離廠之時據閽者所證雖確在五句以前然其離廠以後吾意必重復潛入彼殆預知兄意計其必登樓視察或則以術誘致洛琦令入儲氷室中然後猛闔其扉俾之僵凍以死至其謀兄之故理亦非奥吾意余等締交之初杜納耳即屬意余妹惟其人悃愊深藴不露於外余乃憤憒無覺顧後此定約之時杜納耳侈然自滿頗現得志之概試一味其言其心固昭然若揭矣而爾時人言藉藉亦頗疑其妒或謂余妹屬意洛琦杜納耳若有媢嫉之心余初猶疑信參半不敢遽以爲倍不知言固足據初非架空談也未幾洛琦約定杜納耳妒燄中熾不可遏制遂决策害兄及所謀旣行即歸其家歸後旋悔又以所行悖倫難逃科網懼不敢洩因奔造余居而洛琦旣遭禁錮始悟乃弟用意然亦作聲哀啼冀弟見釋其詞愴悒慘不忍聞卽當杜納耳瀕絶之頃余聞諸病室中者也迨久號弗應生望遂經第洛琦天性敦厚逈異恒人彼必眷念同懷又以老母之故遂怒其弟蓋念已列非命或傷母懷使其弟更陷罪罟母且依憑失所因而含痛作書爲乃弟辨白表其無罪而杜納耳猝讀遺書自不禁愧悔欲絶當彼伏屍慟哭正其天良激發時也 
　　余書至此尙有一疑奇之點須待商榷蓋當杜納耳逝時髣髴有怪聲哀號不知何自而起或謂洛琦宿憾難消特現靈怖之以尋前怨顧鬼神之事其理幽窔余殊不敢遽斷今就實際論之殆杜納耳隱痗在躬天君被梏息息難安以是疑懼旣甚心魔自生益以風晦之夕愈增悽例杜納耳病軀衰屑心神復禀禀不安昏極謹作遂成此聲而余當驚疑之交精神昏瞀遂亦恍惚莫辨蓋凡諸數語實爲其亡兄臨命之悲啼二十年來固已深印杜納耳腦球之中未嘗片刻忘也由此推喻理差近似然尤有一事百索莫窮其故方杜納耳號寒不止余已詫奇其疾比死 
 
 
 

Page 15

 
 
   
 
 

Page 16

 
 
   
 
