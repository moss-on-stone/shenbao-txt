# 1889 - 111 - 4905753

 

Page 1

 
 
[新印傳選戊子科直省鄉墨出售] [  申報舘主人啓]  
　　山陰傳子蒓先生文壇宿將也歴操選政海内風行本舘覔得新選戊子科直省鄉墨評鷺精當去取讀嚴雖濃淡清奇不拘一格而要皆當行出色不同夸目尙奢　　鴛鴦幾令金針度盡矣本年恭承恩詔慶榜特關士人有志觀光允合揣摩簡練因亟付手民排印圈點批語悉遵厚刻無　卷首更冠以序文例言及各省主司姓名爵里後附試帖若干首亦皆銜華佩實花樣一新刻已印釘告成准於二月廿九日出售每部分　四本價洋一角六分諸君子欲先覩爲快者請向本埠申昌及外埠各申昌各經理申報人購取可也 
[石印四書撮言發售] [  點石齋代啓]  
　　四書撮言一書閩省蓉芝胡氏采衆説會羣言於朱註中逐字逐句爬别剔疏證繁簡適中足翼聖經而啓來學其是閩省督學使者爲河間紀文逹公閲是書大加奬賞立付開雕惜所印無多故所傳未廣茲倩善作宋體字者一律繕正付之石印分裝十本外加綢套售處在廣東潮州府前街文林關獲兌此佈 
[石印傳選戊子直省鄉墨出售] [  點石齋代啓]  
　　山陰傳子蒓先生每屆鄉闈揭曉後必取中作中之尤雅者加評圈點都爲一編刋板流傳嘉惠士類此屆戊子墨選出在京友人寄示原刻受而　之洵是金科玉律爰託點石齋付之石印以公同好所有叙言例言與主試之官階科第並後附之試帖詩一仍舊貫至於文中之致勝奪目處另有眉批委曲詳盡以言之現在市上所售鉛字本子無有眉批也則此本之所以勝人一籌者在此幸購　垂鑒焉分釘二本價洋四角半本埠申昌各書坊　外埠點石齋分局皆可購閲此佈 
[東賑客談]  
　　東南義賑至今猶竭蹶從事不敢告勞可謂踴躍急公見義勇爲者矣然而近年以來市面絶無起色財源實無一大宗涓涓而挹之銖銖而積之卽曰施者初無倦意而視從前則微矣雖曰受之者不無小補而較昔年則更苦矣僕輩寒士見人之慨然輸將未嘗不慕之羡之亦欲起而效之無如内顧增憂外入無幾卽使稍助區區亦無非杯水之力何濟庫薪之焚顧思富者贈人以財勇者贈人以力貧者贈人以言故每每窮思極想苦口諄諄然徒爲勸助之説而終非持久之道欲求一良法而不可得適有東遊客見訪坐而言曰先生之於賑務勸之惟恐不及可謂盡心焉耳矣然如近日山東之災被患者至有二十二州縣之多豈區區數十萬金足以濟事曷不用以工代賑之法庶幾不至流亡轉死乎余曰此法也　時災　皆行之前年鄭州决口余亦曾爲此説蓋鄭州大工需人必衆與其他雇不若就地用之以免轉徙流離之苦以資胼胝指臂之助固爲一舉而兩得今者山東之災雖云河流復東所致然未聞奏辦河工也大工旣未開辦則更有何事可以工代賑者余未親歴其境不敢懸揣而妄擬也客曰前者曾有請將各州縣積榖倉通融辦理之論僕讀之殊深欽佩蓋一處災荒則卽將未遇飢荒之各處倉中積榖移以散賑有無可以相通緩急可以相酌缺則於收成之時補或分二三年補足如此則移　以就急以羡補不足最爲法良而意芙者矣今者山東之災曷不以此説動員道之聽乎余曰此説也想當道者亦經採而行之矣觀於張朗　奏報災象請撥賑欵摺稿内曾有飭各州縣速發倉榖一語雖未悉其所謂倉榖者是否專指被災各州縣之倉而言抑卽此移粟之意均未可知第以張朗帥之關心民瘼久懷已飢已溺之思盛杏蓀覲察又深惻隐之情各處飛電告急豈有此等現成之欵而不念及者特忩各州縣積榖之倉或有侵蝕虧卿之弊　其名而無其實則有欲發而無由者此則不敢逆料者也然而道遠者又運載爲難卽相去在數百里者亦苦於鞭長莫及也客曰前者曾有一論謂各處典鋪存息之官欵合而計之其數甚鉅各典中生意不旺者且受累於無窮官欵無可减免大有呌苦連天之勢何不暫將　等官欵移助急賑一則救災民之性命一則免典鋪之虧累殊爲兩便兹者東災之急也如此曷不重申此説以動當軸諸公之聽倘得採納不亦善乎余曰各處典鋪其情形亦各不同　使此説可亦權濟目前之計而人心不同　其面豈果人之欲善誰不如我乎所存官欵若係書院膏火善堂公欵則本亦無能移用以爲挖肉補瘡之計若或爲官之已欵則彼敲朴而來者恐未必肯輕輕遽舍又恐此説一行而從此天下多事矣客曰然則山東之災竟束手而無策坐視其死亡而莫之救乎余曰仔細思之客諸説中可以行於此時者尙屬以工代賑之一十山東河流爲患雖未聞有開辦之意而可興之工則固有也特當道者憚於重大而不敢輕舉耳然此事必將舉行而且斷斷不能不行不過遲早之間而已則鐵路是也昔者山西之災西人已有言及者謂中國若不趕造鐵路則内地倘有荒災必多槁餓而死者祗以工程太鉅遲遲未發然就此時而言之卽使義賑踴躍捐欵充足而轉運之路終有未便由上海至烟臺有輪船之處何可尅期以待而運入内地則又需時倘有鐵路則可早數日全活者不少矣卽如客言發積榖之倉幸而倉榖皆充發棠獲請而輾轉載運爲日幾何不將索災民於枯魚之肆乎倘有鐵路則朝發可以夕至也卽曰典鋪官欵亦皆暫時得請撥歸賑濟而捆載而來或更須易糧而往時日稽遲飢民其能忍死以相待乎倘有鐵路令出卽行無待濡滯也山東本非輪舟所能通不得不用鐵路於此時先擇地段相度情形令先鋪地址填平地面災民如許倘招之以工一處一日可得數萬人不數日之内而地皆墊平矣然後再議鋪裝鐵路之事乘此時而爲之價廉而工速而其後之所賴乎此路者已不知其竊期矣請以質之有大志有大才有用者以爲何如也 
[日下近聞]  
　　吏部示傳所有簽掣國史舘謄録寳巽葉增濤申鳳年承治趙景濂戴綸閣簽掣方略館漢謄録寳謙李重然坐補會典館漢謄録馮國琯王秉憼簽掣會典館漢謄録李宗芳等限五日内取具六品以上同鄉京官印結佐領圖結填寫履歴親供親身赴部騐到以憑咨送各館勿悮○吏部示據正紅旗滿洲毓明佐領下文舉人恒謙取具佐領圖結赴部呈请候挑查該舉人係正紅旗滿洲人由附生中式同治十二年癸酉科第二百四十六名舉人庚　科　挑二等以科中小京官選用於光緒十四年八月十九日註銷自係曾經挑取二等人員應不准其再行入挑○前紀山東巡撫請飭奉省弛禁委員往購米糧以備山左平糶一則兹聞盛京將軍定軍帥安以迭准東撫咨商弛禁准東省委員採買高粱粟米出口回東平糶以濟民食等情然奉省南路被災亦重民食猶難僅西路錦州一帶客杕中稔若一律弛禁則彼此往　爭相購買非僅糧價自昻且有妨本地民食而山東民虞不給粮米缺乏又不得不壽爲補 
 
 

Page 2

 
 
救以顧大局擬准東省委員前往錦州一帶採買高粱不豆限以五六萬石爲度准運出口並　該旗民地方官嚴爲稽察騐而放口填明出口糧數以防奸商影射私行販運等語會同盛京錦州兩副都統馳奏　九重已蒙　俞允矣○三海管工大臣近奉　特諭於北海建蓋水亭一座擬擇於北海水間偏近東北仿照中海水亭尺寸形式建蓋以備　皇太后乘舟至彼卽可於亭納凉藉可茶饌當經承修海工廠商撥丄赶爲修建云○本科會試闈中一塲甚屬安靜僅有内塲水夫一名病斃當於十二日晨由墻舁出闈外内簾總裁等官兼例廻避者計二十餘人臨點不到者三十餘人列紫榜者計共三十餘人又聞年逾古稀而三塲完畢者統各省計有數人而已○吏部示據山西舉人劉㞼怡取具同鄉京官印結呈請候挑到部查定例候補候選教職應於單内註明只准入挑二等等語今劉㞼怡係　西代山五台縣中式咸豐已未科第三名舉人查該員現係應補教職按照定例只准入挑二等相應批示可也○阜成門内錦什坊街南六鋪炕地方書某年屆花甲僅有九齡之子名呌拴兒於日前已刻門外玩耍多時未回其父母出門尋呌形影全無據有小孩云隨二丐婦而去書夫婦急甚分出尋找並託人徧覓至紅日銜山時書覔至巡捕廳胡同路北某宅門下拴兒在彼旁有年屆四十之丐婦與十四五歲之幼女一人與拴兄玩耍書見其子厲聲問作何事其子遂哭謂婦帶至此書謂婦曰汝帶我子何往婦答以他要跟我言畢卽跑女亦隨奔書欲追婦獲而送官奈伊子又無人看守遂作罷議帶子而回詢其因何到此據言今早在門前見此婦來前後竟不知如何及到此始見又有此女婦言俟掌燈後送我回家云○某甲嫖賭塲中人也又係少年於十四晚在毛家灣賭畢回家行至西四牌樓南迤西庫子胡同維時已逾四鼓見一青年婦衣服都麗於街門洞下面内而立甲見夜深人寂心起不良語多不正婦卽轉身甲喜不自勝詎甫凝眸則婦口吐紅舌一尺餘長甲始悟其是鬼也卽飛奔婦尾之甲愈奔愈急舍命直前不敢回顧迨至　馬營家門外大呌開門一聲卽昏倒矣家人開門見甲在地薰呌多時甲始返魂舁入家内至次晨甲言前情而病莫能興延醫調治迄今未愈云京反所言如是然歟否歟 
[寛嚴並濟]  
　　每年三月天后誕辰香船雲集善男信女並帶土儀來津銷售例不徵納稅課以順輿情恩至渥也嗣後鄉人視爲利藪每以進香爲名販貨爲實連檣接楫滿載而來偷漏稅銀不知幾許天津道胡雲楣觀察現出示諭明定章程如販零星土物仍舊免捐若係大帮貨物照常徵稅以示體恤而定限制云 
[小舟傾覆]  
　　輪船到埠向有定章未泊碼頭不容閒雜人等捷足先登而棧房之接客以及買賣小貨挑運行李之人動輒違章船未停輪急駕小舟爭先蟻附旁人或代寒心而自蹈厄機反不覺也津城脚行各分門户就紫竹行林一隅而論計有新脚行老脚行廟前脚行之分廟前脚行專運輪船行李二十日午刻駕時輪船抵津廟前脚行計共五人雇坐小船溯流而上擬登船上比近船舟子持篙緊鈎鐵環五人正擬猱升而波翻浪湧人重舟輕鷁百乍低沉没水面舟子急忙撒手小舟隨溜捲入車葉之間其時車輪旋轉水勢騰湧舟覆而五人均占滅項内有三人鳬水得生而兩人隨波逐流以去一名李三一名趙練子均紫竹林人舟子不知姓名兩腿被削皮血已歸無何有之鄉惟筋骨僅存沃水儼如霜雪傷而宋死然亦恐成殘廢矣往者不可諫來者猶可追望箇中人各鑒前車毋貽後悔如事權在手者能設法維持保全人命尤爲莫大功德也 
[竊案已破]  
　　前報紀長崎之廣東福建三江會館各投中國理事署報失錫三事件等八閩會館所失最鉅經理事移請日官恊同偵探兹已由日本巡查及包探查得贓在梅香崎西人處事件已鎔化錫餅經日人售與西人其實係廣東人王某之子某甲及一隻眼之子某乙所竊甲乙年均未冠係東婦所生日事游蕩無惡不作甲曾爲他事收禁釋出益無忌憚乙亦爲父所棄刻下二人聞風潛遁一經逮案卽當遞解回籍也議者謂失業華人與無賴日人朋比爲奸竊盜拐騙無所不爲前有福州人之喬裝爲盜後有廣東小流氓之連竊公所寓東華人咸爲詫歎不知官斯土者宜何如究辦以善其後耶 
[汽車相碰]  
　　本月十一號午前十一點鐘日本東海道需用土木等料以汽車搬運一由靜岡一由濵松馳來同時至阿部川鞠子間地方地盤低處兩相衝突車中人受傷者十一名死者一名又重傷者三名療冶無效越日而死碰環機器車三輛載貨車三輛尙有受微傷者七名内關口靜岡知事亦在某内 
[新製雷船]  
　　日本海軍省籌備佐世保鎮守府特着崎港三菱造船廠新製水雷船二艘注明鎮守府字樣日本留意邊防此其一端也 
[華亭鶴唳]  
　　茸城廣明橋西烟館内某中年逾弱冠雖託業薙髮而冶遊無度常貽堂上憂去秋娶某姓女爲婦甲曲意迎合奈婦以其不務正業視如眼中釘前夜不知何故竟於鴛鴦被内稱戈比十甲愈思愈忿潛服阿芙蓉膏數錢以回畢命迨天方破曉起而跪諸父母之前俯首無言淚如雨下母見其神色已變急詢之無以應惟口吐白沐而已爰卽延醫救治無如毒已深入遽投枉死城矣○客有自張澤來者談及該處附近某村落日前有某姓男婦數人赴墓祭奠焚化冥鏹墓之旁有空地一弓鄉農咸寄棺於此奈歴久枯毁以槄草包之約有三十餘具是日東風大作飛灰所至一觸便發火勢蔓延不可嚮邇計共遭是刧者二十五棺然則停棺不葬者可以鑒矣 
[温郡官塲紀事]  
　　温州總鎮周靜山鎮軍會哨回卽於十五日往瑞安平陽一帶巡閲操演安不忘危有備無患宜乎士卒効命壁壘一新也○十五日瑞安縣楊稚虹太令上省已紀前報兹於二十日坐海昌輪船言旋矣○元凱兵輪於十三日駛抵甌江緣福華甫太尊將因公晉省是以停泊望京門外以俟憲駕起程至十七日開行屬員齊赴江干恭送福太尊上船聞説太尊到省往返約需一月也○代理永嘉縣典史蔣笏華少尉接鈐唐便月旋有省委陶晉賢少尉抵任陶少尉係江蘇常州人本定十五日任事因上流水大未能揚帆而至延至十七申牌纔到現擇十九日午刻接鈐 
[棍徒荷校]  
　　温郡東門仁和典被地棍滋擾前已登諸報端兹聞恩邑尊於十一日晚堂審訊以該棍徒等藉端滋事穢物汚人不得不重辦以儆將來着將趙阿堂混號潮州勇笞責一千板宰欽混號猪　娘笞六百板並何雙連枷發該典鋪門口示衆五日後仍枷在縣前滿月責放兩人同吃獨桌酒個中滋味何如狗苟蠅營狼貪虎視者請嘗試之 
[蕪湖瑣記]  
　　新署蕪湖縣王宇春明府萬甡紅示三月廿一日已時上任屆時前任嚴笠樵明府將蕪湖縣印信裹以黄綾置香亭内派家丁督同書役送交王明府接收明府隨命擺殷香案朝衣朝冠望　關行三跪九叩首禮謝恩旋卽拜印更衣升座判事屬僚書役叅賀如儀禮畢隨鳴騶晉藹道憲遍拜城中文武官紳而各官紳之詣署道賀者冠蓋往來如入山陰道上隨示於二十四日行香藹廟閲城閲獄廿五日查點本署書吏差役及城廂十三鋪各地保卯名○統領皖南鎮　馬隊練軍吴直夫副戎六才因事奉鎮憲撤委所遺統領經吏念修鎮軍檄委管帶駐紥蕪湖練軍左營後哨余子雲副戎琦接統遞遺後哨管帶委王守戎文蛟來蕪接替均各接領視事矣○督辦蕪湖分銷淮鹽局事歐陽伯元分轉述之祖母年逾八秩壽終於湖南原籍分轉係屬長孫例應丁惠禀經督憲曾沅帥委員接辦沅帥以分轉在蕪年久緝私得力經徵稅課豐稽未便更易生手准給假百日回籍穿孝假滿仍回局視事目不暫委前辦宣城分局馮明府代辦數月分轉交代後擬於日内馳赴湘南矣○蕪地各行店伙夫年例醵賣做會恭祀雷祖大帝本屆於廿二日起資雇亦優在西湖池搭臺演戯兩臺氍毺貼地觀者齊來紅男緑女霧沛雲屯而 
 
 

Page 3

 
 
戯塲門毆滋擾以及婦女墮簪遺珥小兒跌撓擠踏之事遂不一而足○春雨連綿已二十餘朝直至二十日起始得大放晴光照窓紅日喜初晴農家者流咸各轉憂爲喜從事鋤犁謂菜麥尙可卜上忙之熟然雨水過多鴨頭緑漲河内之水已增漲又餘貸船巨艦到處能行矣○春寒料峭冷暖不均不善攝生者疾疫因之叢生而又推喉症爲盛醫生藥肆利市最勝然死者亦比户有之而貧苦及道路倒斃乞丐之流積善堂施棺收殮日不睱給 
[養媳自盡]  
　　鳥之中有姑　焉是戾氣之所鍾也今天下悍姑妒婦比比皆是豈此鳥之化身歟寕郡南門外啓文橋某姓養媳小家碧玉也其姑素悍戾輾鸞笞鳳習以爲常媳飲恨吞悲非一日矣日前又被姑毒毆媳茹痛之下遂萌輕生之念是晚仰食滷而斃現聞母家以女身死不明往某姓家理論其姑自知理虧情願挽人理處出洋數十元以了其事然小妮子已無端入枉死城矣天乎冤哉 
[馬戯將來]  
　　車利尼馬戯班在厦門開演前報業經述及兹聞該戲班在厦門演後卽富來申開演其先鋒未士威耳生昨已乘蘇州輪船抵申矣并聞班中新添各物不少想屆時登塲開演必有一番熱閙也 
[委員代理]  
　　上海捕廳錢少尉出缺已登昨報兹悉少尉並無子嗣由如夫人棺殮如禮所有應行公事由裴邑尊委水利廳鄢少尹暫爲代理 
[傷重殞命]  
　　昨報列劣馬傷人一節兹悉王良安受傷甚重醫治無效延至昨午斃命由仁濟醫院知照捕房經麥總巡捕頭禀明英會審員蔡太守飭傳地保報縣并備函請騐上海縣裴邑尊於五點半鐘帶同書役仵作人等親臨醫院察太守業已派差將林阿慶姚根生帶到候示三圖地保錢金和申訴前情并稱已死之王良安現有叔父士桂楚表弟張清泉投案旋據王桂楚稱無錫人良安是我侄今年三十三歲向爲玉器生理前日下午路經該處被馬撞倒踏傷頭顱傷重殞命家中尙有母及兄已寫信前去關照現請自行棺殮并請將此案從嚴究辦邑尊命仵作檢騐旋據報稱死者左額骨已碎致損腦穴傷重身死邑尊親騐屬實准屍叔自行棺殮及詰馬夫林阿慶據供係寳山縣境高橋人車主姚根生稱寳山縣高家港人餘與公堂所供　同邑尊照章發給書役人等工食錢命將林阿慶姚根生帶回署中候訊及回署時已薄暮矣 
[承充地甲]  
　　八鋪地甲張榮因辦事糊塗經裴邑尊斥革兹有十六鋪副甲葉升投案承充是役邑尊允之諭令勤慎當差不得貽悮公事葉遵諭而退 
[商酌傳人]  
　　裴邑尊以城廂各油坊攙和花油出售易致害人迭經傳案諭話已詳前報昨日代理法審員朱明府蒞捕房時商請副捕頭謝爾諾將開設法租界之惇大成大裕大三油坊主於今日至公堂聽候諭話盖該油坊等開設租界故由明府商諸捕頭再行傳案也 
[研訊盜犯]  
　　引翔港周和記布米庄及邱恒昌烟膏鋪被盜一案已登昨報兹悉裴邑尊下鄉踏勘回署卽函請英公廨知照捕　將所獲各盜送縣訊辦邑尊於黄昏時升堂訊究魏德勝劉德勝二盜并請何海曙明府及詹委員升坐花廰訊究張玉標張志文土玉標三盜魏劉兩盜供詞狡　堅不吐實邑尊先將劉上天平架復飭踏積歴一時之久方稱小的實因貧難度日以致流爲盜匪叩求鑒宥邑尊飭將魏照上刑具魏十分熬刑邑尊謂劉已供認爾何苦抵賴速速吐實本縣當網開三面否則徒受楚苦身魏方承認邑尊問爾黨共有幾人答稱九人問尙有四人現往何處答稱四散奔逃不知去處邑尊飭將劉魏釘鐐收押張玉標稱小的宿遷人因家鄉無可覓食是以來滬意圖做小工或推東洋車度后路遇巡捕誤拘到案張志文稱小的桃源縣人自吴淞回滬並無刼切情事王稱小的可做小工度日不敢爲非明府善言開導依然狡展乃飭一一上架并踏槓志文及王始稱實因貧無聊賴暫作不端之事張玉標仍不供認明府飭將志文及王釘鐐管押張玉標釘鐐直於木籠候傳事主到案覆訊核辦 
[英界公堂瑣案]  
　　張阿仁稱在一壺茶館爲堂倌昨夜木匠張阿三糾人與同業之伍雲桃吃講茶爭毆致失水烟筒二枝毁碎茶盌茶客走散茶錢無着共受虧錢一千九百三十文向索無付報捕拘案請追張阿三供與伍同處居住因伍失去傢伙誣指我竊將我鋪蓋翻亂爲與理論伍供我失傢伙查看　實張以爲誣竊糾人拖我至茶館毆打蔡太守問堂倌究竟何人糾人堂倌答張糾三十餘人伍祗一人太守謂論理伍旣失物不能妄搜張之鋪蓋然張旣不甘儘可向論豈容糾衆吃講茶判罰張賠繳茶館毁失之件完結○沈瑞林稱同劉五館同華友生盤開和泰信局不料昨有徐根堂到来自言和泰股東翻看帳簿與論遭毆致傷頭顱報捕拘案請爲騐傷究辦徐根堂供我等十二股開和泰信局我有胞弟在局不知如何盤頂我未知道且我執有股份單爲向究問不敢逞蠻至股份單今未帶來蔡太守騐得沈受微傷押令徐根堂　呈股單再行覆訊察斷○西人密司沙同馬夫頭朱阿龍控袁本源前來吵擾等情蔡太守飭傳袁於昨晨投案候訊朱供在洋東處爲馬夫頭薦袁爲馬夫言明每月工洋七元於西歴三月六號做起至十七號辭往别處爲馬夫頭然我先借洋五元與袁向索袁言要向洋東索工資洋東言袁未滿月照例不付工資袁反與我吵擾不休袁供於六號做起至二十六號告辭另雇一人接代我由副稅務司荐爲馬夫頭曾向朱借洋五元朱要索取我要工錢並無吵擾等事密司沙稱照英例不付工資太守商之賈副領事不准袁再往滋擾至朱向袁索欠不還及袁向密司沙索取工資不付儘可彼此控告○呵咖喇銀行西人之女傭　沈氏控女傭王阿三時與尋釁祭太守飭傳王阿三於昨晨庭訊叚沈氏供我之生理確由王阿三所薦曾同女東到過山東後接家信知夫病亡我就回來旋由女東招我去做辭歇王阿三王阿三怪我指唆與我尋釁前日我領二孩子在跑馬塲王阿三大聲辱駡并要逞蠻王阿三供我薦彼生理彼反向女東搬弄是非以致辭歇現我在西人密司羣處生理　日相逢彼先駡我反告知其東人寫信來控告蔡太守着該氏等均各具結彼此不再饒舌違干取咎○袁廣西控曾海芬馮阿永來鋪買表練未成乘間被竊時辰表由蔡太守訊不承認着包探陸阿祥查明覆候核辦已列前報昨據該包探禀查得曾馮二人皆有生理安分之人云袁稱彼共有三人及失表報捕拘人認明馮之面貌無錯惟曾則不甚清楚尙有一人不獲曾供現在同又書局生理從水去買表練更無竊表事馮供在西國帳簿店生理不敢犯竊太守謂袁控竊無憑本難准理且查曾馮皆有生意之人隨飭曾馮交保○山陽縣人王金奎手持洋槍被三百號華捕拘獲搜出火藥包由包探陸阿祥解王剛案蔡太守飭華恊同該包探帶王查問洋槍是否在法租界地方店鋪買來再行核辦等因已列前報昨據該包探復將土解案禀稱奉飭帶王至法租界王指在瑞昌泰洋貨鋪中所買及問該鋪雖有與此同式之洋鎗確未售過并看帳簿亦無出售三百號華捕又禀前夜在招商局碼頭見王同二人行走情形可疑及拘王尙有二人從後遁　太守問壬尙有二人現往何處王稱並不相識更不知何生太守商之賈副領事謂王非善類可知連洋鎗火藥移送上海縣訊究惟皮紙包之火藥散去　解空紙包而已 
[法捕房瑣事]  
　　王崑玉控馬夫柯阿榮伴同伊子王柳州卽王梅舟嫖賭一案昨晨木明府臨捕房復提原被質訊據王崑玉卽王尢豐訴稱在森泰豆麥行爲出店兒子梅舟前經人荐在六灶油車行學業私竊洋一百元來滬旋被柯阿榮誘去嫖賭洋銀用罄此項洋元必須照數賠償實在無力如此逆子請大老爺置之死地小的亦不憐惜朱明府體察情形　　尤豐身爲山店每月工資甚微安有如許銀洋賠償無怪如此憤怒冉三開導着取皮掌給王尤豐當堂旣責伊子以洩其忿王尤豐卽四梅　頭臉亂　朱明府喝阻着紅班掌責五十下復謂王尤豐曰爾 
 
 

Page 4

 
 
子年紀有輕蔣來尙要做人故未笞臂王尤豐堅請笞臀隨着笞臀八十板着梅舟自向其父跪求王尤豐怒氣稍平隨着將十領　管東　舟住宿花類館鴇母王李氏父到　十二元徐沈氏交到十元　存捕　着王尤豐於今有投公堂核奪○法包探在江天輪船拘獲乘閴行竊之許流之送請究辦朱明府以其年輕從寛　笞四十板其父許恩熙貿然投案代求恩恕朱明府大怒謂生子不肖皆爾管束不嚴所致有何面目來此代求乎着爵許恩熙掌責二十下儆其教子不嚴之咎○廂黄旗人　浦前在花烟館滋　拘押捕　昨日經朱明府提訊據長發棧夥張殿臣聲稱湖北江夏人在棧爲夥四年恩浦於去年四月間來　躭擱後到湖南仍回上海候别處信到卽欲動身伊姪某現爲直隸寳慶府知府小的情願保伊出外朱明府問恩浦是何功名答稱候選通判明府謂旣係　職人員不應至花烟館尋釁實屬咎由自取着責手心二十下赶緊回旂不准逗遛隨着張殿臣保去○吉星公棧股東沈世良虧欠天主堂房租並茶房廚司等欵案情已詳前報昨經天主堂收租人張姓投捕房聲稱生財已經檢點明白其積欠房租計外洋房計洋三百六十圓裹進房屋計銀二百十一兩零朱明府問何時起何時止積欠如許之多張答稱光緒五年十月起結算至本年四月十六日止隨問沈世良作何料理沈稱尙有大股林姓避匿他處必須尋伊到案方可清理明府復問張曰現在檢點生財什物約計可抵房租否答稱現在雖有人要盤頂尙無實在數目明府着張將盤點生財數目開明細帳另繕禀帖投公堂訊斷沈世良又稱出外卽有茶房廚可等逼索欠欵勸輒行兇太守着一一傳進　得吴阿三欠二圓陳有桂欠四圓半王思帆四圓半魏寳珍二圓明府冉三開導謂沈虧欠房租甚巨尙不能彌補安有别欵歸還爾等耶吴等均稱現在飯食無着叩求酌給若干明府以情尙可原隨着沈世良措辦洋圓酌給伊等再候今召公堂訊斷○洋人大力多控九香戲園孟七沈韻秋欠洋一案疉登前報昨經孟沈二人投法捕房呈繳洋二十四元朱明府以前斷三十九元今何短少孟沈供實因帳目不克收下之故明府因原告洋人未曾投案着孟沈二人補繳洋十五元於今日公堂訊理 
[再發婆心]  
　　西蜀楊仲毓太守擅鄭虔之三絶久已名滿寰中前歲來滬　以書　畫助賑人爭購之今自浙江復來滬瀆聞山東災重地廣需賑孔急惻然動念發願減潤再助若干件是誠以才人之筆運菩薩之心吾知翰墨因緣又將結遍海内矣豈僅災黎之蒙其福也哉兹將潤格之已减者備列於左堂匾每字每尺一由楹聨每言一角堂幅八六尺三二元五四尺元半一元三二尺六四角屏　减半帳眉一元扇册三角山水人物花卉仕女楷書同例篆隷草减半泥金只書不繪壽屏手卷碑跋餘件另議惠者由四馬路文宜書局蕙風閣扇店兩處收發大件十日小件六日遠寄者信力自給[  高昌寒食生謹述]  
[敬謝各信局啓]  
　　關河修阻正虞音訊之難通魚雁忽來益覺郵同之便捷兹本堂派出各處捐册其往來銀件深蒙政大森　全泰盛鴻源等各局　行方便不受信　仰荷隆　曷勝銘感爰登報犢敬鳴謝忱諒遠近聞風應亦爲之繼起也元濟堂同　等頓首拜啓 
[周君筱柟神交久矣昨始獲見以手繪而見遣并示玉照屬題爲賦唐多令一闋卽請拍正]  
　　○遺貌獨傳神居然未失　數年來欲見無因昨日小庭靈鵲噪剛報道有嘉賓相見便相親新交　故人荷先施妙　紛綸記取　風君子德從半面見全身古越高昌寒食生 
[江督轅門抄]  
　　三月二十一日通判羅繼琛奉司委内供給差知縣彰光廷奉傳察看候選通判王上濂辭赴湖北理問許庭森由京來 
[蘇省撫轅抄]  
　　二十二日縣丞沈翰禀知奉委洞庭東西山絲捐差委辦瓜洲巡緝差缺候補主簿馬聲駿禀辭回江都○二十三日候補同知洪模禀知奉委解浙省塘工經費卽辭候補縣王寀禀知奉委解京餉差縣丞姚守彛禀知奉委錫金絲捐差從几錢錫章禀知奉委稽查蘇城絲捐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[預支來年修脯助賑]  
　　宣聖謂自行束修以上未嘗無誨可見執弟子禮登堂奉教束修不容或缺焉乃有瘦梅氏善士俯恤山東災况頻仍昕夕焦思預支來年修脯撥充救災之用託李匯南兄交來英洋一百圓委解枯區情縈民物紓災唯恐或遲誼洽主賓種德乃　相濟　行布置大費躊躇勸世之方無奇不備矣[  上海北市絲業會館籌賑公所愚弟施善昌謹誌]  
[敬謝簽助元濟堂册捐]  
　　啓者金沙布地好施端賴仁人錫福自天樂善終膺厚報兹本堂收到第二批捐項謹將芳名數目登列後幅附章尙祈青睞之頻加益切丹忱而感謝後此凡捐册奉送之處務懇隨緣簽助並代募捐則億萬黎元實同沾惠澤矣元濟堂值理同人等頓首拜啓 
[謝謝捐欵并録來函]  
　　頃有江西晏正誼堂遵萱命以助山東青州振捐者其辭曰昨閲報牘所刊周少逸先生來電得悉山東青州之飢荒情形不忍卒讀亟欲捐助而力不從心冉三籌思憶及某十四五歲時先君苦讀未售家計艱難兼被髮逆擾害其時先君謝世僅餘薄田數畝破屋兩間兄弟數人慈母苦志掙持冰霜勵節迨髮逆稱靜某年十六七奔學商賈漸勉敷衣食家慈姓夏侯每晨喜於分給盞飯與乞丐其時某頗有難色者以已尙饔飱不繼何暇給人母曰兒不想諺云緊口推食作福纔是福上年幾次大病母深懼不起默禱神祐至今歲已七十有四殆從此暗增壽算耳某現在休人爲夥每年東給工銀六十兩愿將現年工資截半以三十兩助入青州振濟樂遵母訓而憫災民用登報章望天下仁人君子羣皆如我存心是爲幸焉薰見此情詞懇切仁孝可欽於最難爲善之時而急急爲善不惜减衣縮食盡此苦衷出三十金以救災黎不啻累千累萬其功德加人數倍矣敝所拜領之餘不覺爲之感泣以愿捐乏力之士而拯危如此其速愛人如此其切遵命如此其誠一以見爲善最樂之心卽一以見孝思不匱之義世之凡有父母皆當親親而仁民仁民而愛物上可以爲父母祝遐齡下可以爲子孫綿澤蔭若而人者吾知其後嗣必昌矣除奉填收條刊列清單外特登報章以資勸善并代災黎叩謝德薰謹再啓 
[懲勸胥臻]  
　　西門巡查局員朱森庭明府奉龔道憲札委代理法界公堂會審事宜今有陸鴻繳案助賑洋四十元送到敝公所併解山東當卽填奉收單謹代災黎叩謝仁施六馬路仁濟善堂清晨施粥廠内就食人繁五方雜處良莠不齊疉蒙明府光顧彈壓威愛並施老弱者蒙福不淺早經嘖嘖揄揚矣卽此庭訊之餘剴切開導俾涉訟者頓發善心助有振捐足見寓勸於懲仁風披拂加以召父杜母之稱洵能副其實也已[  上海北市絲業會館籌賑公所愚弟施善昌謹誌]  
[上已日遊西湖]  
　　久與西湖别重來打漿遊晚鐘敲古查刹斜日倚高樓風景依稀畫春光遠近浮老彭堪健羡一曲任勾留○三三天氣本來新多少游航泛緑蘋鏡裏湖光堪作畫堤邊風景最宜人山銜小月添歸趣柳挂輕烟蒸晚春漫説故鄉佳境少桃源同此凈纎塵楚南中湘齋笛舟未是草 
[滬上雜遊四首卽請諸大吟壇正和]  
　　徐園勝仰徐園據北遊極繁華處極清幽一叢蘿薜柴門隐幾疉峯巒筍石抽翰墨因緣聯海内園主人詩名久傳海内滄江感嘅倚樓頭忘機我亦如魚鳥久坐烟波小畫舟○南園燮珠宫畔有園林園在蘂珠書院内名也是園怪石隣峋古木深曲徑喜逢花解語小窓雅對鳥知音夕陽影裹官垂釣流水聲中似鼓琴一幅天然好圖畫春光無限愜遊心○西園十里長隄艸不錢嫣紅姹紫門鬥村墟層樓倚酒春風煖古寺敲　落日疏旁爲靜安寺嘶破柳烟停寳馬掃開花徑走香車偶從第六泉邊過且把塵襟盡滌除有古井題曰天下第六泉○豫園當年絶好尙書第邑志豫園乃明潘尙書故宅刧歴紅羊半未存苔蘇庭階遺舊址梧桐院落掩重門内有點春堂内園諸院落皆不開細調隔柳黄鶯舌欲斷穿花粉蝶魂一角斜陽人品茗此中興廢不堪論平江韻廬主人毛屑香初稿 
[已丑三月八日與注守愚太親翁曁少愚幼愚子愚三親家同遊徐家匯遂至邑城西南鄉之三省堂山壯午餐得瞻汪氏宗祠詩以誌喜]  
　　遥望平陽積德邨天然錫予萬年根後環鳳彩三灣水前映龍華七級金趨步竹籬桃柳笑緩鬥登茅舍主人迎引瞻六合全圖圃敬祝三多福壽星[  舊隐抱朴子後人待定拜稿]  
[戒烟清單]  
　　三月初一日第十四期徐有榮湖南人保人忠和棧何銳富廣東人保人廣祥隆五馬路王智能餘姚縣人保人復舁漆作吴桂實上海人保人長和米店董福昌寳山縣人保人南昌水木作曹坤上海人保人高彭更致遠街秉南時餘姚縣人保人豐和板行鄧阿院新會縣人保人公司棧房徐漢生餘姚縣人保人沈成榮徐盈齋浦東人保人恊泰磚灰店張亞森新會縣人保人老旗昌吴三才南海縣人保人廣誠德浦阿金鎮江人保人忠和棧張福慶香山縣人保人廣誠德袁顯庭上海人保人廣豐吕宋票行王錦鏞鎮江人保人德豐錢莊楊萬興崇明縣人保人張桂蓮廬阿九浙江人保人森興舘王松年本地人保人利泰紙店戴益三本地人保人戴錦昌成衣店以上均已戒絶○三月十六日第十五期張阿受廣東人保人萬祥春番菜店王克授寗波人保人和榮京貨店王立志洞庭山人保人志興舘麯店劉阿昌本地人保人廣利和袁阿永廣東人保人海利番部店倪露清餘姚縣人保人廣利和招福廣東人保人廣泰號曹泰元寳山縣人保人德順棕榻店胡亦記晋紅縣人保人文園炒麯店薛新發常州人保人馬源茂陳金標廣東人保人泰盛號麥畝藉廣東人保人廣泰號林鏡如本地人保人瑞盛號戴嶺梅太倉州人保人洪泰報關行王金標寗波人保人祥和豐謝令糢本地人保人本局馮得壽廣東人保人廣利和崔孝凱通州人保人鴻福泰酒店以下亦將次戒絶[  上洋平康里恆濟戒烟局啓]  
[上海三馬路與昌恊賑公所陳竹坪經收河南皖北奉天楊鎮山東賑捐三月十八十九二十日第一千三伯四十二三次清單]  
　　旌德縣吕篤齋爲繼室汪氏生産患疾范險研禱旋安完愿五十四元○濮院五榆居士夏助山東洋六元○杭省萬承志堂來恊卿氏四元○仙女廟俞文智爲故室江人十週節省移賑二元○免災單嘉定二成齋俞助山東二元又錫山周歲顧連桂女銀圈二副○太倉鎮洋新進文生李家麒二元○閩垣來長生册瞿雲卿花洋一元深敬臣錢一千文章貽城三伯文共來二元○福建福清署來解囊册劉惟烟周紹堯各錢四百邱光祖等五户各二百文楊昭朝務本堂合二百文以上九户共來毛版洋二元○海門恆祥興來不留名助山東洋十元○湖南詹之琪二元○見義　豐溪安定氏洋一元延德堂姚四角輝記三角仲記嘉記各二角李淑記二角隐名七户各一角共來洋三元○本埠順泰米行來認峨振續助洋六十元見義册免力人等四户各一元張獻寳知善事共一元陸炳華五元劉夢熊四元陳篤卿醫金助一元朱良村書潤助三角御書堂顧一元無名人虚對一個汪允明二元無名八十户共一元分源泰亨莊交來孫府二元胡二元趙秀寳二元趙貞玉二元見義册嘉應謝鏡帆謝藍氏各一元謝炳輝丙榮共一元共來三元○今售去前助來造湖珠一粒計洋一元五角又售出舊破表一只洋四元五角正兩項共洋六元寸心子二角楊動齋季人銅五元姑蘇無名人銅　　　　江布莊客銅洋一元高易賑所撥來同洋一百六元六角五分盤記袁同洋六元厚康福成二莊同洋一元無名人助華字舊悶表一只玳美茶鏡一副無名人助舊天緞紫毛套一件寗綢摹緞襟卜各一件寗綢大呢背心各一件寗綢棉袍一件舊湖縐夾衫一件城皇廟桶捐仲潛氏求子無恙銀一錠合規元一兩九錢三分九厘散小洋八角散錢五百五十文本所門前桶捐散英一元日本小洋二角銅洋一元○○以上三天共收洋一百八十七元内毛板洋二元銀核規銀一兩九錢三分九厘虚對洋一元小洋十五角銅洋一百廿一元六角五分錢五百五十文銀圈二對付表一只眼鏡一副衣裳七件合併聲明 
[上海三馬路與昌恊賑公所陳竹坪經收奉天山東河南皖北賑捐三月廿一日第一千三百四十四次清單]  
　　山東册鄭不留名助金印戒一隻重四錢另四厘東册三扣無名氏洋三元又勉力子洋八元休寗不求聞逹人善士助洋二百元由震源庄交來山陰洪助十元方成子善士助洋一百元杭省萬承志堂馮聽五先生寄順成局來福皆堂主人助山東洋一百元公善堂主人助山東廿八元共來洋一百廿八元青浦副學署祁浩泉先生由全盛局來嘉會堂廿元塘棲彚昌棧寄老恊興來仁善堂欲輪未能子恆無务子三户共洋三元上格揚鎮二册孝豐學署寄老恊興來余賛臣善士募王曉湖姚佐廷洪子香萬香丞沈健齋章舒文六户共洋六元汪偉記求病速愈十元山東册無名氏二户洋二元又册大豐布號一元又册蘭言一室一元又册敦睦堂鄧十元楊日章徐正湧劉寳榮張寳樹萬三和五廫各半元忠怒堂應二角無名氏三户各一角十户共來洋十三元又醫武林退省廬一元又册藝蘭居三元又册昇昌鐵行經募十三户二元又册盛源二元又册從吾所好一元二角無濟無力二户各六角紫氣山人五角恨力薄二角留一菴一角六人洋三元二角又册無名氏二元又册冷板凳客一元意軒主人二元又册永安棧葛子孚先生交來建記二元石記珊記德記無名氏四人各一元共來洋六元又册陳德超陳冠品吕陳氏三人各一元黎以招等九人五元共來八元又册二扣吴鰲峰求老恙速愈四元補過氏一元敬思堂五角知厚堂半錦書屋汪長元無力子四人各二角龍西氏錢二百四知堂錢一百嚴長生錢一伯清華求發三角錢廿文十一人共來七元又册同順昌行一元四角又募文園士並士隐名士三人各一元湘記伯記祥魁士三人各半元敏卿士福田士子才士三人各三角葵卿洪順各一角十二人共七元見義山東册各一王揄孫六元衡記四元思遠堂二元治記一元共十三元山東册程禮莫二元楊吉甫一元又册無名氏一元見義山東備各一平安洋二元東册林三和三元七角又册李洪均等十二人小洋七角錢四百五十八文又册勉力子一元盛計四角乾記四角曹記銅洋五元又册無名氏小洋五角又册董　書小洋一角又册陳留伯英等四人洋五角華召日利西人四角紫陽氏一角六人共來一元見義册勉力人隐名氏二元東册來報子花洋一元又册杯水童子蟻粒子盒小洋四角古默汪兆先一元壽豐氏三元許先生交來無名氏八元復估出銅洋一元無名氏一角杭省由全盛局來湯卓如二元無名氏求病全愈四元三無小民求全家如意二元無名氏二元五寳慶五元席資移賑不取票洋三元東册朱曉涯錢三百文又册祝庶生錢一百又無名氏錢二百又册德泰布號銅洋二元不留名小洋五角又册鄭崇陵銅洋二元振大花莊銅洋一元又册無名氏銅洋二元周隐名銅洋六元隐名人銅洋十二元東册高善昌銅洋五元○○本日共收英洋六百五元小洋四十角銅洋三十六元錢一千五十八文合併聲明 
[上海虹口寳順里元濟善堂經收捐欵三月十七起至廿二日止第二次清單]  
　　陳春灍翁助規元一百兩經募恆祥茂一百兩林岐南李枝仙劉矞卿王維城袁陳氏李硯豐俞少山恆豫莊八户合洋十三元王益津羅兆貴利城信正詳義裕豐慶韓桂山永豐莊陳久恆八户合洋二十元同昌利經募廖繼培堂助規元一百兩恊泰號來永遠皆英祥二十元啓昌行募鴻興行福裕南瑞記棧振昌行誠敬信振興行六户各十元彩文昨飛室主人二户各五元彫源莊四元裕生祥一泰行顧鼎記沈泰恆程泰隆榮廣大怡泰昌顧雲祥榮昌號元甡莊順大莊恊源莊晋成莊彤成莊安康莊大茂莊恆康莊元裕莊衍昌莊延泰莊益承莊泰源莊恆豫莊丁益大廿四户各二元源大昌德大恆二户各一元求病卽愈葆綸堂同昌利募恆富春莊三户各十元陳香泉存性堂二户合十元吕陳氏陳冠昌黎弼賢金錫金爵金由懋楊以昭以銘以輝玉寳玉顔十二户合十二元王佐廷小竹蔚才花賓初田熙堂債南杏山余俊臣廖石帆十户合七元廣載亮蔡文穆求合家平安蔡獅爺菁華陳友梅廣恊源無力子求吕宋票文進士得彩七户合三元二角有心無力人不留名　女童 
 
 

Page 10

 
 
鈺記無名氏存心人志清義人田記廷記熙記福寳戴徐士十三户合六元一角力不足益大隆退補軒省茶房無名無力子有心無力七人合五元三角錢照知非子畫痴人情痴人愧蔭軒五人合一元鎮記衆友二人合三元謙修士小修士二人二元惻隐氏彭麗生陳良無力子陳氏子五户合二元五角周榮卿謝子蔭蔡庭景竇嘵芝朱瑞孫印之金戟雲葉醉石軒潘子緘周董如十户合一元三入示始平貽施松煥力不從心田福保賈鳴岐田子欽青來堂人户合一元無力子有心人無名無心子隐名五户合八角蘭桂堂劉菊軒厚屬堂朱景祥榮官伯端荃官韋伯勤益玉山十户合一元四角麗水氏興士偉生士藹生碧雲書屋蓮生士蕉緑軒七户合一元四角嚴風堂敬藝堂友梅氏樂極生悲道人求安道人無名氏求合家平安八户合二元陳留伯英氏隴西清河氏四齡桂娟女史萬泰帳房華台日利西人五户合一元敏記階記二户合五角恊成乾募益記平記二户合五角曉記五角扶風氏求家道平安五角唐大用阿增無名氏三人合二元鴻遇順茶棧補過子有心無力人三户合六元[  此稿未完]  
[上海文報局内恊賬公所經收山東奉天賑捐三月廿一日清單]  
　　本埠盤記交來漢口從仁堂移長生局欵規元一百兩又募益陽吴配賢規元五兩本埠元和順綢莊來思盛齋守澤堂雨户各洋四十元惑綢吟室勤業堂愚公莊主得所居四户各三十元勤善書房廿元漢口電局來貴州銅仁府署無名原平銀十兩又張袁氏原半銀二兩又無名氏原平二兩又無名原平銀五錢六分蘇省得見齋募吴氏三十元畢刺行經募吴順昌席伯卿胡氏求三户各兩角孫元振紀少　吴松均清河氏四户各一角恊康莊來二成齋高兩元二角五雲山人熟心子二户各一元行索堂詒榖堂兩户各四角無名五角蕪湖招商局李暮樹德堂二元守慧子牛痘局餘德堂涵碧軒殷鳴九蟻犬子六户各一元沈品華二元本埠恭泰號募廖志卿一元王初田王佐庭王偉才王小竹四户各五角有心無力子五伯元吉號銅洋乙元又經募葉潔記沈畦記三呼居元吉四户各二角石善記田善記姚先記王餘記祝培記左子記祝富記王餘記田佩記田康記祝槐記沈小坡十二户各一角揚州復茂恆庄力不從人經募復茂恆兩元陳錫藩王少卿周瑞亭王星翁劉明軒譚松岩陳倫秋王實君劉敦甫復茂無名陳煥章十二户各乙洋劉似仙乙元五角蔣稼翁李挹之李壽民劉階平陳遡聲無名敦本堂殷介眉王復初張蘭軒韋小江十一户各五角周鐵翁興錫翁姚文翁蘇吉翁合一元鍾訓鶴一元海防廳署交來思永堂慎修子二户各一元無名月記胡常無名趙謝邵記六户各一角冷板凳客一元本埠林三和號募無名二元林汀之三角林培初林焚林瑞林懋恆劉延林四户各一角本埠黎以炤以輝以銘合洋三元本埠祥生布號募求平安三人各五角棉力之無力子二人各三角李天寳一角利興號乙洋南巿源來號一元三角又不知人王元錫二人各一元胡西周五角吴士鑑無名子裕森張桂華馮卓云王子榮六人各二角王啓豐陳湘圃徐子祥王增麟沈壽山黄樹德不名胡寳卿○梅花居士王如福十人各一角成義堂一元俞珍差二角程善士募程氏楊氏求平安楊蓉庠四户各三百程福全二百實收洋一元四角南巿悦泰藥行一元仙鎮王陶菴先生來慎餘堂十元南翔張萬盛石灰行來免力子一元有心人銅洋乙元○○本日共收英洋三伯廿六元小洋十六角銅洋兩元規元一伯零五兩九八五原平銀十二兩五錢六分錢五伯文共併聲明 
[上海可熾順陳春記在四馬路經辦奉省水災恊賑公所自三月十八日起至廿三日止第五十九次收捐清單]  
　　懷德堂病愈完願漢平它紋一百兩申元一百另愈完願漢平它紋一百兩申元一百另三兩九錢一分陳温記洋十元○無名氏洋五十元無名氏廿元○葛藩翁來代賑山東常熟孫樹德堂洋二百元第二次一百廿元又錢三百廿五文董賢卿洋二元董連生一元周來生一元邵文明陸玉章董承惠徐啓鰲四户各洋五角○墨華先生募庚餘棧洋六元有恆氏五元懷仁氏四元叢竹山房洋六元卽錦堂四元○不留名洋三元求來安二元○江子鈞周小存壽萱堂有心人四户各洋一元王高禮移放生會洋一元錢一百六十西園堂孫子珊燕翼堂三户各洋五角程子良四角無名氏錢五百不留名五百琴燦堂四百劉蓉生洋三角李炳南三角八如氏張春景思補子李華川四户各洋二角氷壺生陳季三甓陰生三户各洋一角○椿萱堂洋六元雲裳外史二元香初亨一元無名氏五角青雲主人錢三百隐名氏錢二百共六户合來洋十元○敬義堂樂善氏最偷堂三户各洋四爲無名氏二角無名氏二角程少記袁海記無名氏無名氏四户各洋一角○益善堂錢三百槐蔭書屋天倫樂虞邑樵人晝錦堂無名氏厚德氏從德氏祝壽氏隨緣氏九户各錢二百以上共十户合洋二元○勿藥道人洋三角向善居二角餘慶堂二角兌悅居士羨善居洋溢子三户各洋一角○以免高閣人洋三角○汪益記錢六百七十並蓮居士馮子永馮調枚澄清書屋四户各錢二百潘春山何雲卿程彛卿永善堂馮子餘張燮安錢景石七户各錢一百以上十二户合來洋二元錢一百文○無名氏銅洋一元○無名氏銅洋二元昌于行恕堂增益居各洋二元公記朱澄記張森記裕芳無名氏五户各洋一元居易齊木易氏各洋五角○又葛蕃翁世兄芹儀助賑第二單計二百六十三户收洋四百六十七元二角錢二千八百文合併聲明○以上共收洋九百四十元另五角銅洋三元規元一百另三兩九錢一分錢三千三百八十五文奉省恊賑公所同人謹啓三月廿四日 
[揚州福和祥錢庄經收山東賑捐第一單]  
　　不留名洋五伯元不留名洋二伯元不留名洋二元右三户合曹寳銀四伯八十四兩三錢八分素行堂曹寳銀三十兩漢口裕通祥節省酒席費曹寳銀五十兩尹毛氏普寳銀九百三十九兩五錢以上共曹寳銀一千五百另三兩八錢八分就近交嚴佑之廣文帶往山東散放○收到福和祥交來曹實銀一千五百另三兩八錢八分又另收無名氏曹寳銀二百廿三兩積善堂求妻病愈曹平銀一伯三十兩無名氏曹平寳二百兩程翁定錢四十千賑餘尾欵曹寳銀六百五十二兩四錢以上均隨帶至山東省散放嚴作霖謹白 
 
 
 

Page 11

 
 
   
 
 

Page 12

 
 
[光緒十五年三月二十日京報全録]  
　　宫門抄○諭旨兩道録前○發抄硃批五道○江督曾等奏爲道員丁憂開缺揀員督行署理並請简簡放摺○大臣溥奏報交印卸事日期摺○江督曾奏爲總兵丁憂請給假回籍奔喪片○又奏請開復同知原官銜翎片○疆撫劉奏叅知州革織片○大臣杜等奏爲蒙員忠病復行給假調理片○陜督譚奏報守備因病出缺片○江督曾奏爲道員經手事竣給咨送部引見片○陜督譚奏總兵到任需時委員督署片○又奏爲揀補都司摺○將軍定等奏爲記名人員遵例補缺摺○三月二十日户部通政司詹事府廂黄旗值日廂黄滿引見十名廂黄漢二名善撲營七名○豫王等謝加級恩○錫珍謝署缺恩○鳳鳴謝授詹事府詹事恩○福陵總管清源謝恩○廣東布政使游智開請訓○陸潤庠服滿請安○廣西學政李殿林到京請安○浙江叅將陳旭謝恩○阿克東阿請假五日○召見軍機陸潤庠李殿林游智開陳旭○發抄張躍奏補用守朱澤長爲其故父母捐賑建坊奉硃批着照所請禮部知道欽此○又前福建宜蘭令馬桂芳爲其故父母捐賑建坊奉硃批着照所請禮部知道欽此○又候補守毓賢署理曹州守奉硃批吏部知道欽此○又職婦高王氏京控案審擬奉硃批刑部知道欽此○卞寳第奏交卸將軍篆務謝恩奉硃批知道了欽此○○太子少保兩江總督臣曾國荃護理江蘇巡撫布政使臣黄彭年跪奏爲道員丁憂開缺揀員暫行署理並請旨迅賜簡放恭摺奏祈聖鑒事竊據鎮江府知府福通詳報常鎮通海道楊儒親母王氏迎養在任光緒十五年正月二十九日病故該員係屬親子例應丁憂扶柩回旗守制並請開缺遴員署理等情前來臣等查該道現丁母憂應照例開缺扶柩回旗守制惟常鎮道一缺係屬通商口岸有彈壓地方經徵關稅之責未便乏員經理先經臣國荃會委候補道錢寳傳署理所遺常鎮通道員缺緊要相應請旨迅賜簡放以重職守理合恭摺由驛馳奏伏乞皇上聖鑒謹奏奉硃批知道了欽此○○奴才溥芸跪奏爲恭報交印卸事日期具摺奏聞仰祈聖鑒事竊奴才前於上年十一月内仰蒙恩命署理泰寗鎮總兵兼總管内務府大臣當將任事日期奏報在案今奴才志元業經到任奴才卽將經手事件清厘於三月初二日飭委中軍遊擊瑞凌員外郎富基將總兵印鑰曁王命旂牌上諭書籍並總管内務府大臣關防齎交奴才志元接收任事訖奴才卽於是日卸事所有交卸印務日期除照例恭疏題報外謹繕摺具奏伏乞皇上聖鑒謹奏奉硃批知道了欽此○○曾國荃片再據統領留防太湖水師前浙江海門鎮總兵李新燕報稱接到家信生父在湖南原籍病故呈請回籍奔喪前來臣查太湖水師留防江蘇一帶防護厘卡捕盜緝私極關緊要該總兵自接統以來緝捕勤能卓著成効現值江皖兩省賑務未畢益慮盜匪鹽梟從而生心實未便遽易生手查前有統領南字選鋒等營提督劉青煦報丁母憂經臣奏請循案給假欽奉恩旨允准在案今該總兵事同一律合無仰懇天恩俯准李新燕照案給假百日回籍奔喪假滿仍行回營以重防務其百日之内巡哨等事卽由縣營候補知府李松榮暫行代辦可期無誤臣爲慎重防務起見與護理江蘇撫臣黄彭年往返函商意見相同除將該總兵丁憂日期分咨查照外謹附片陳請伏乞聖鑒訓示謹奏奉硃批着照所請兵部知道欽此○○曾國荃片再近年各省凡被議人員報効賑捐奏請開復原官銜翎欽奏恩旨允准有案兹有已革花翎知府銜指分江蘇試用同知顧壽喬變産報捐棉衣一萬件經臣分撥蘇皖災區據勸捐委員禀請奏奬前來查該員於光緒十三年因招商局司事胞弟顧壽嶽誣被牽連經北洋大臣李鴻章奏叅革職嗣於光緒十四年十月經招商局禀經北洋大臣將原案批准銷結顧壽喬别無不合今捐棉衣一萬件照章合銀一萬兩核與鄭工曁賑捐减成新例報捐花翎知府銜指省分發試用同知銀數有盈無絀合無仰懇天恩俯准將已革花翎知府銜指分江蘇試用同知顧壽喬開復原官銜翎以示奬勵理合附片具陳伏乞聖鑒訓示謹奏奉硃批着照所請該部知道欽此○○劉錦棠片再運同銜儘先補用直隸州留甘補用知州嚴先禮胆大妄爲行同無賴據藩司魏燾兼按察使銜恩綸會詳前來臣覆查無異相應請旨將運同銜儘先補用直隸州留甘補用知州嚴先禮卽行革職永不叙用以肅官箴謹會同陜甘總督臣譚鍾麟附片具陳伏乞聖鑒訓示謹奏奉硃批着照所請該部知道欽此○○奴才杜嘎爾車林多爾濟祥麟跪奏爲蒙員患病照章復行給假令其赶緊調理恭摺具奏仰祈聖鑒事竊前據三音諾彦部落盟長親王特固斯瓦齊爾呈報本盟札薩克台吉札木色林札布素患腰　痛疼近因復發加以嘔吐神迷等症雖經醫治總未見效實難力疾辦公呈請照章給假兩個月等情當經奴才等照章給假奏蒙允准在案兹據署盟長郡王車林多爾濟呈稱本盟札薩克台吉札木色林札布假限已滿病仍未痊呈請照章再行給假四個月俾資調理等情呈報前來奴才等復查該札薩克台吉假期已滿病仍未痊自應按照新章再行給假四個月令其調理除檄覆遵照外理合恭摺具奏伏乞皇上聖鑒謹奏奉硃批該衙門知道欽此○○譚鍾麟片再准甘肅提臣周逹武咨提標左營守備陸景運因病出缺等因前來臣覆查無異相應請旨開缺所遺守備員缺甘肅現在應補人員另揀請補所有陸景運原領劄付及承查印甘各結另咨送部外謹附片陳明伏乞聖鑒謹奏奉硃批兵部知道欽此○○曾國荃片再江蘇候補道曾廣照前接部文行令給咨送部引見當因該道先經委辦營務經臣奏請暫時留辦冬防一俟事竣卽行給咨引見奉旨允准欽遵在案查該道於同治八年間以同知直隸州知州來蘇候補荐升今職中間歴署寳山桃源知縣徐州府知府各缺均能興利除害實心爲民於交涉事件辦理尤爲合宜自委辦營務處以來辦事勤敏兵民畏服緝捕認真迭破巨案實屬著有成效兹以冬防事竣並無經手未完事件由江寗藩司詳請給咨赴部引見等情前來除給咨送部外所有該道曾廣照前經奏明留辦冬防現已事竣給咨送部緣由理合會同護理江蘇巡撫臣黄彭年附片陳明伏乞聖鑒謹奏奉硃批知道了欽此○○譚鍾麟片再寕夏鎮總兵馮南斌升授湖南提督已請入都陛見新授總兵衛汝貴到任需時前經奏請以補用總兵借補臣標左營叅將湯仁和署理奉旨允准在案兹據禀稱湯仁和見丁父憂其本任係叅將例不回籍守制而寗夏爲邊鎮重地得人良難湯仁和營務諳練馭兵有方地方情形極爲熟悉現今修理寕夏渠工最關緊要未便遽易生手可否仍令暫署鎮篆恭候命下遵行謹附片具陳伏乞聖鑒訓示謹奏奉硃批着照所請兵部知道欽此○○頭品頂戴陜甘總督臣譚鍾麟跪奏爲揀員請補都司以實營伍恭摺仰祈聖鑒事竊臣接准部咨寗夏鎮屬中衛恊營都司員缺以遊擊柳景德借補與例不符應令另揀儘先合例人員請補等因前來當經轉飭揀補去後兹據寗夏鎮總兵馮南斌呈稱揀選得總兵銜儘先副將廣武營守備康逹老　稳練曉暢戎機堪以借補呈請核辦前來臣查康逹久歴戎行辦事勤慎以之借補斯缺實属人地相宜合無仰懇天恩俯念員缺緊要准以康逹借補中衛營都司以期得力如蒙俞允應請飭部先給署札俟防務一律告蕆再行給咨赴部引見以符定制除該員履歴咨送兵部外謹會同甘肅提臣周逹武合詞恭摺具陳伏乞皇上聖鑒訓示謹奏奉硃批兵部議奏欽此○○奴才定安綿宜跪奏爲記名人員遵例補缺恭摺具奏仰祈聖鑒事恭查乾隆四十七年五月初九日欽奉諭旨嗣後盛亦内務府六品以下文職官員擬陪者着記名遇有應升缺出卽行奏補毋庸引見欽此欽遵在案光緒十三年八月十三日准總管内務府咨開盛京内務府食俸催長一缺將應升之筆帖式德海榮桂正陪二員保送前來於光緒十三年六月十四日帶領引見奉旨食俸催長着擬正之德海補授擬陪之榮桂着記名欽此等因於光緒十三年六月十五日具奏奉旨是欽此知照前來奴才等現查盛京内務府食俸催長恩慶因病出缺請將奉旨記名食俸催長擬陪之筆帖式榮桂照例坐補理合恭摺具奏伏乞皇上聖鑒謹奏奉硃批該衙門知道欽此 
 
