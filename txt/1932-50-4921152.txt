# 1932 - 50 - 4921152

 

Page 1

 
 
時評 
[日軍果能抑止世界一致之輿論乎] 彬 
日軍此次在上海决然掀起震搣世界之戰禍其所持之口實一爲保僑一爲制止抗日運動戰禍爆發已近一月保僑之結果何如乎制止抗日運動之結果又何如乎換言之即彼恃其暴力悍然所顧忌日以侵略中國爲事者其所領受之教訓已彰彰可覩也 
　　日本乘世界凋敝列强不遑外顧我國又正苦於洪水惨災之隙决然以暴力佔取我東北不足復企圖攻取我吳淞把持上海港口以掌握壟斷上海富庶之市塲其用心早爲世人所共見而猶假其名曰保僑迨其結果非特愈保僑而僑愈不安且反造成中日兩民族間巨大之裂痕更不覺悟復欲一意孤行於所謂公理正義世界和平國際信義等都悍然無所顧惜吾人與其謂爲日本軍閥之胆大母寗謂其侵略野心之勃發已掩蔽其一切理性 
日本旣以暴力激起我國之抗日運動復欲以暴力抑制之其所恃者除暴力外一無所有所考慮者除侵略外亦一不措意然而戰幕揭開曲直分明公理之所在終爲勝利之所歸正義容能爲强暴所掩蔽斷不至爲强暴所呑没吾人於此益確信而無疑 
　　據最近消息華盛頓朝野上下都主張對日予以懲創對日經濟封銷已成爲輿論之中心英倫人士有人主張會同美國立即共同裁制日本自由黨尤力主對日實行裁制孟却斯德指導報并痛詆國聯諸政治家太無胆量不敢試行裁制轉以自困其他如挪威如西班牙如南美各邦都一致謂日本藐視聯盟理事會之迭次勸告攻擊上海力主引用九國條約非戰條約以及其他有關係之各條約至於國際聯盟日前旣已對日提出警告近更有舉行特會决定採取盟約第十六條對日實行經濟制裁之計劃世界輿論顯然已一致傾向於反日共同對日經濟制裁雖是否可能實現尙難决斷而有此趨向則爲事實中國抗日日則實施暴力以抑止之在此種選輯之下今世界人士都深憤日軍之横暴主張予日以制裁則日軍不亦將奮其全力向世界興問罪之師耶 
　　日政府二十二日覆國聯文謂我國騷亂内戰不時發生不能視爲有組織之國家故國聯會章不適用於我國夫旣不認我爲有組織之國家何以列國容許我爲搆成國聯之一分子而與彼自詡爲有組織之日本同列於國際之林故無論此種措詞忽視國際禮節徒以自損其立國之信譽即就日本地位言亦不過證明其爲幸災樂禍乘人之危以滿足自己之貪慾而已有組織之國家固應日以攻取他國之領土爲事耶日人之强詞奪理可謂已至其極然而世界愛護公理之人士果遂能爲其所朦蔽耶 
　　我國今已站立於公理與强暴之戰之最前綫毅然負起維護公理之鉅責自一月二十八日以來我國軍隊之英勇抗暴爲維護我民族之生存亦所以對世界對全人類作偉大之貢獻世人士必能予我以多大之同情以共維此世界共同之公理 
潰退敵軍尙圖掙扎 
[金穆宅殘敵昨仍在圍擊中吳淞閘北昨日無劇烈戰事]  
閘北自前晚激戰後、我軍陣線、已展至福生路虬江路大德里横濱橋等處吳淞敵軍單薄故昨無劇戰、惟江灣金穆宅殘敵昨尙在圍擊中、今日當可解决也茲將各情分誌如次、 
[江灣方面戰况]  
　　廟行鎭昨又血戰竟日　　激戰結果斃敵二千餘日軍前日起、總攻廟行鎭、被我軍全部擊潰後、敵二萬餘人、狼奔豖突、死傷在三千人以上、詳情已誌昨報前晚九時、我軍乘勝追擊時、並將敵二千餘人、全部包圍於廟行鎭迤南十里許之金穆宅侯家木橋附近、詎於是晚十二時、敵敗退之先頭部隊、業已接得被圍報告、乃聯絡殘敵一萬五千餘人、一方並報告日司令部、遣派援軍五千餘名、前往馳救敵軍得此生力、又竭力反攻、以期援救被圍敵軍出險、吾軍方面遂調遣一部份士卒迎擊敵軍、一部則仍將敵軍包圍、激戰異常激烈、戰至昨日午後二時半、敵死傷二千餘人、勢漸不支、其應援之部隊、遂完全崩潰、被我包圍之敵、今日可完全解决、詳情分誌如下、 
[廟行血戰竟日] 離廟行迤南 
十里餘之金穆宅侯家木橋地方、前晚十一時許、即有日軍大部二千餘人、被吾包圍、乃日軍司令部得悉、即派大批援軍、連同潰退士卒、向吾作猛烈之反攻、敵軍坦克車卅餘輛、鐵甲車二十餘輛、頑强當先、冀將吾軍衝破以期援被圍之敵軍出險、上役敵軍、因本國軍隊被圍在内、不克施放大砲、祗恃機槍槍刺與吾作猛烈之肉搏、吾軍口師、當即分撥一部份士卒、約計五千餘名、與之應戰、大刀隊機槍連迫擊砲連等均調赴前方、參加戰役、吾軍當時、前後首尾銜接、重以敵軍顧慮被圑士卒、未能充分發揮其砲火利器、故吾軍雖以少敵多、殊佔優勢、惟當淸晨四時許、敵軍因反攻仍復不利、由日司令部電命海軍艦隊派飛機多架、飛往吾軍陣地、猛烈擲彈、且由空中發射機槍、並開機關砲、吾軍頗受危迫、時吾駐防江灣東鎭之某部、得悉戰報、立即乘曉霧未淸之際、由敵軍左翼包抄、予以迎頭痛擊、敵軍前鋒、乃呈不支、於昨日上午十時許、反攻敵軍後退約三里許、於是被圍敵軍與反攻敵軍、完全被吾隔絕、不能呼應、惟敵軍因此舉關於戰局、殊爲重大、始終猛烈衝攻、吾軍則亦以一當十、爭先殺敵、相持至昨日下午三時三十分、敵死傷二千餘人、勢漸不支、其應援之部隊、遂完全崩潰、至被圍敵軍二千餘名、仍頑强抵抗、據前方軍事長官表示、今日必可完全解决、 
[江灣獲敵機槍] 江灣方面、 
　　爲敵軍第九師圑左翼、於昨日午刻、並出第九十兩聯隊、向我陣地進攻、我軍於敵軍進至三百米逹外、以大隊衝出、敵軍見我人數較衆、有迫不得已而應戰者、有見勢兇猛棄械而逃者、未及一小時、我已衝至戰壕、當奪取機關槍兩架、並斃敵軍第九聯隊隊長西尾少尉、及兵士森山山本等近百人之衆云、 
[日司令部地點] 敵軍前敵司 
　　令部、本設在復旦大學内、昨日起、移設於江灣跑馬塲之東北角、關帝廟之對面、附近民房被焚燬一空、 
[運出大批日屍] 日軍自連日 
　　向我總攻失敗後、據我方精密調查、日軍死傷人數、確在萬人以上、除遺棄陣地、未及搶回者外、即公大紗廠内堆積之日軍屍首已逹三千餘具、死傷之多、實打破自有戰事以來之新紀錄、昨日上午九時許、日方軍事當局、派出輜重兵一帶約三十餘人、監督楊樹浦碼頭我方小工、及被捕難民、約六七十人、用卡車十二輛、往公大紗廠搬運日軍屍首、該項屍首、均以蔴袋装好、每袋二人、外用蔴繩綑好、一卡車約載五十餘個蔴袋、陸續運往停泊在楊樹浦碼頭之一日方商輪上、前後往返共計三次、總計屍首約三千餘具、至下午二時後、始將公大紗廠内之屍首搬完、據昨日被日方壓迫而作此項工作之某工人云、公大紗廠内、流血成渠、腥臭撲鼻、有傷重之日兵、猶在地上掙扎、但已不能言語、慘悽之狀、目不忍覩、但此項將死未死之傷兵、亦經在旁監督之輜重兵、囑令装入蔴袋、故當我（工人自稱）掮該蔴袋掮上卡車時、日傷兵尙在袋中蠕動云、 
[日軍慘殺華人]  
　　觀戰西人不忍卒覩 
大美晚報主筆蕯格萊君、星期一（二十二）自江灣日軍前綫觀戰、目擊日軍慘無人道之暴行、茲譯其原文如下、予今日視察江灣跑馬塲、歸而不能無動乎中、以前所見賽馬盛况、中外仕女、熙來攘往、在日光明媚下作競馬之戲、今晨所見、片慘毒而已、予入塲處陳屍纍纍、皆予所目擊、其慘死者、日軍司令部官報、常謂爲伏兵成爲間牒、是耶否耶、予不欲置辯但其中有婦女焉、有孩童焉、婦女彈從背射入、所着棉衣、亦爲單刀所洞穿、孩童滿身彈痕、鄉農装朿者亦積屍於地、地爲血染、若輩服装、不類軍人、婦女孩童、更無論矣、意者此即官方所認爲伏兵耶、蓋司令部及日使館中人、常告我力說日本海陸軍非對平民作戰、亦非對中國政府或政府軍隊作戰、僅與廣東之十九路軍作戰而已、是則此輩無辜良民、當爲十九路軍所喬装者、惟死者已矣、今安從起而爲之對證耶、屋字被焚比比皆是、更爲予所目覩，日軍縱火、手術精妙、無出其右、看臺下焚餘之殘體在焉、予步上看臺、見步兵一隊、準備向江灣鎭肉搏、亦駐足與予同觀慘劇、其時農舍正在焚燒、火光熊熊、成爲被虜之火裹逃生者之佈景、一軍官牽、農装者離羣、向日光下站立、但見軍刀一閃、刺入人體、深及刀柄、而其人倒地矣、如是者一人復一人、更有身長而可愛之童子、日軍解脫其縛、强按兩屍問、面俯地、日軍官六手槍齊發、自背而下、彈痕纍纍、槍聲息、彈子罄、轉側地上之人、旋亦不動、另一人繼遭同樣命運、予不忍更觀、遂行、昨日該報著有社評、痛論此事、其言曰、上海之事、日本名爲［防衛］、若然、則爲暴行防衛、爲日本製造之戰爭、若然、則眞正防衛、似須家破人亡也、 
[閘北方面戰况]  
　　昨晨殘敵襲擊即敗退 
　　前晚砲彈掠過日領署 
日軍自迭次總攻失敗、前晚又經我軍壓迫、實已潰不成軍、故昨日無重大戰事、我軍前綫已逹虹鎭、老靶子路一帶、已無日軍踪跡、其殘部均在海寗路吳淞路一帶、並在外虹橋至裹虹橋一帶、收集殘部 
[傅家國師長] （攝江洗） 
、加築防禦工程、昨晨四時許、日軍一小部份殘兵、約三百餘人、曾一度重向我軍前綫襲擊、未幾仍潰退、閘北方面、北四川路一帶、於拂曉及昨晚六時許、亦有小接觸、茲將昨日閘北戰情分誌於次、 
[殘敵襲擊敗退]  
　　昨晨四時許 
、日軍殘部約三百餘名、於全部潰退時、突又回來、向北四川路口我軍陣綫、猛烈反攻、初以大砲猛轟、我軍間亦略加還擊、砲戰至六時許、三百餘日軍、忽由集合綫而變作散兵綫、藉坦克車之掩護、向我軍衝鋒、我軍當即迎頭痛擊、以手溜彈機關槍等、向其猛烈掃射、立將在日軍左當作掩護之坦克車兩輛擊燬、斃敵百餘人、餘衆見勢不佳、亟反身向後潰退、以坦克車兩輛、在後掩護、斯時我軍精神百倍、跟踪追擊、又將日方坦克車兩輛加以炸燬、一部份落後、日軍六十餘人、見我軍來勢勇猛、驚惶失措、即將槍抛棄而退、是役也、交戰約三時有餘、計擊敗日軍坦克車四輛、奪獲步槍七十餘支、機關槍一架、斃敵百餘人、我軍則僅則僅傷五六人、 
[前晚虹口狀况] 前（二十二） 
　　晚九時許、日兵大敗混亂潰退、我軍逼近北河南路三角小菜塲時、一般匿居北四川路·崑山路·虹口·等處之日僑因我軍砲火急迫、難以再躱避、遂由槍林彈雨中、均頭頂棉被、從外白渡橋向南而逃者、如飛湧而來、故一時沿黃浦灘之台灣銀行·正金銀行·日本郵船會社等四週人行道上、及各行門首石階上、席地而坐之日僑民、竟有人山人海之槪、一種驚皇狼狽之狀、實非筆墨所能形容、 
[目睹閘北敗敵] 昨據由北河 
　　南路寳興里河南旅社内奔避出來之旅客其君爲、當前晚日軍三四百名、於八時許、自新民路來安里進窺北站時、渠適寓在臨街房間、由玻窗中窺見日軍蜂湧而進、均用機關槍迫擊砲衝錄、同時敵軍砲隊亦發砲掩護、我軍始終寂然、不發一槍、日軍繼續向寳山路北車站前進、約有三四百步後、我軍機關槍步槍密起、日軍先頭隊應聲而倒者二十餘人、即中止進衝、我軍即於斯時、一躍出戰壕、及防禦工程、向敵反攻、日軍紛向原路而逃、被我軍截成二段、一部乃改向北四川路方面奔潰、一部於逃至北河南路口、見去路上早有我軍抵禦、乃衝向該處租界栅門口、爲該處守衛美兵所見、亟放槍示威、殘敵乃反身向新民路突圍、結果生還者無幾、我軍即於斯時、向老靶子路追逼云 
[出雲艦險中彈] 大陸報云、 
　　昨日（二十二日）午夜前、北站附近開砲轟擊日旗艦出雲、在一小時半間、共有七十彈、飛過日領事署屋頂而入浦江、距出雲艦不過咫尺、至十二時三十分、見出雲旗艦已升火'料正準備移泊他處云、 
[北四川路近况]  
　　記者昨日冒險視察 
　　我軍陣綫有新發展 
　　記者昨日下午曾至北河南路、意欲至寳山路老靶子路口、視察北四川路一帶情况、但僅能進抵愛而近路口美軍二道防綫爲止、以北即係危險地點、同時亦因美軍阻止前進、未能如願、嗣乃設法繞道至老靶子路南首之某弄内、始獲一覩老靶子路至北四川路之實在情形、原在老靶子路口（即唐紹儀宅前）築防之日兵、已完全折退、但沿路向東直至北四川路爲止、旣不見日軍、亦不見我軍、但聞靠近北四川路方面之步槍聲與機關槍聲、時起時輟、據該處住民稱、昨日（二十二日）老靶子路日兵來往甚多、至晚間八時餘、被我軍北面衝出擊退、當日軍退却時、北河南路之美軍、曾開機關槍、日軍被迫退往北四川路及海寗路以東、我軍將老靶子路日軍擊退後、仍退守福生路附近華界一帶、又據由北四川路以東逃出者稱、虬江路大德里至横浜橋一帶、均有我軍防守云云、詢以横浜橋以北係何方軍防守、答稱不知記者復折回向南行至海寗路再向朝東進抵新愛倫影戲院前時、見北四川路東首路口築有沙包、並有日軍陸戰隊數名防守、行人甚少、記者再欲前進時、醫院門前某君即謂、不能朝東、因日軍時時開槍或捕人、尤其對於着西装者格外注意、記者乃折回北河南路南行沿蘇州路至四川路橋、見北堍有日兵五六名防守、並據附近住民稱、天潼路口並架有機關槍一尊、行人經過、必須檢查云 
[吳淞方面戰况]  
　　敵艦開砲虚張聲勢 
　　敵抄楊行中途擊退 
敵軍因趨重於廟行鎭方面、故吳淞一帶、昨日敵艦除照例向我開砲及擲彈外、並無激烈戰事、蕰藻浜正面之敵軍、有時亦有小隊進犯但隨時均被我軍擊退、惟前日我方曾乘敵軍兵力稀薄時、改取攻勢、頗爲得手、茲將昨日所得戰况、紀錄如下 
[泗漕廟殲滅日軍] 昨晨十時、 
　　駐紮南泗塘河西徐港黑橋等處、有日軍一隊、約八十餘名、迫該處某鄉民爲引導、向西擬兜過胡家莊、直逹至楊行、不料爲駐紮季家橋南孫家宅三其宅之我軍瞥見、當時均不動聲色、躱避於戰壕内或民房中及樹林間、俟敵軍過去、再行截擊、敵以爲該處並無我軍直向　行過三其宅、已抵泗漕廟時、我軍從其後背突出、開放步機關槍掃射日軍知已中計、拼命冲圍、因我軍奮勇圍擊、敵歸路已斷、劇戰約四十分鐘、援軍不至、故將敵軍全部解决、同時蕰草浜周家浜口之日軍、用砲向北轟擊、將永安第二廠房屋轟毁、旋經我軍開機關槍掃射、敵遂不支而退、 
[敵艦三艘攻吳淞] 吳淞方 
　　面、於前晚八時許、有敵艦五艘、駛近淞口砲台淞鎭開砲攻擊、直至深夜十二時許始息、總計在四小時中、敵艦約開砲三百餘發、我軍間亦發砲還擊、康家宅因中敵砲起火、同時張華浜張行宅及徐家灣兩處、被敵兵艦據之農民房屋、亦被我軍砲火所中、爆烈焚燒、昨晨五時半許、復有敵艦三艘進攻砲台、至八時許、敵艦不逞而去、其時又有敵大型毁炸機二架、自口外飛來、向我軍蕰藻浜陣地擲下炸彈五六枚、當經我軍高射砲擊退、 
[前日戰况之補紀] 藻浜 
　　正面之敵軍前日（廿二）因集全力、進攻我廟行方面之故、將該處原有之兵、大部調向西進、冀圖大舉攻我廟行、截斷我方吳淞與閘北之聯絡、帮蕰藻浜面至張華浜一帶、敵軍兵力、甚爲單薄、浜北我軍、得悉前情、遂乘機攻過蕰藻浜、將正面敵軍、猛力逼退、當敵軍被逼退時、情形甚爲狼狽、後方陣綫、紊亂異常、至下午、敵軍由軍工路方面、調到生力軍數千名、我軍遂迎頭痛擊、激戰至深夜、當在相持狀態中、 
[昨晨敵退唐家橋] 據駐淞 
　　訪員報告稱、自昨晨至下午三時、蕰藻浜正面無激烈戰事、惟張華浜方面、敵軍人數、似較前日增加不少、敵軍因進攻江灣西北之孟家宅及廟行潰敗、故昨晨黎明時、有大隊敵兵退至東唐家橋迤南一帶、現正在與我軍相持中、若斷若續之大砲機關槍聲、在蕰藻浜方面聞之、頗爲淸晰 
[浦江邊敵軍行動]  
　　昨日上午 
十時許、記者乘坐小輪駛經剪淞橋、瞥見有敵軍運輸輪兩艘、泊於閘北水電新廠前面浦邊、察得身穿黃色装之敵兵上下極爲忙碌、下午零半時許有黃色長江淺水輪停靠張華浜糧米站碼頭、有便衣日人及白俄人三十餘名、自糧米站扛担長三尺闊尺半高一尺之木箱二百數十隻、（大致係軍火）装入該輪、同時有敵艦一艘、自口外緩緩駛入浦江、沿途開砲向砲台及淞鎭攻擊、迨駛至糧米碼頭、即偕同黃色淺水輪上　、 
吳履遜氏翁照垣氏丘國珍氏遠東社贈 
[譚翁兩氏之坐鎭]  
　　此次日本 
軍閥、驅其新編之卒、當我軍勁旅、是以迭遭挫敗、益以譚啓秀翁照垣兩健將、坐鎭吳淞、指揮若定、日宼縱有海空兩軍、以掩護其陸軍、亦無從逞其兇談、聞近更受任吳淞區之左翼正副指揮、當益能一顯身手也、 
[敵軍司令部已遷]  
　　據官方探 
報、公大紗廠敵軍總司令部、前日因被我軍砲彈擊中、昨日已遷移、但遷往何處、尙未查悉、 
[敵軍之慘酷行爲]  
　　自日軍佔 
　　據張華浜黑橋等處、一味屠殺鄉民、並搜刮銀錢、鄉人無錢供給者、即遭屠殺、其宅有婦人姚氏、年逾花甲、業女巫（俗稱仙人）日人見其房屋新而且整、特向其索錢、經該婦拒絕、日人謂如此好屋、何至無錢、遂用刀劈面砍來、兩面皮均被砍落、倒地斃命、該日軍又將房屋搗毁而去、他如姚家頭宅錢路工廠冷作頭目姚見見、及鄉人姚華華之妻、又姚亦亭之一子一媳等、均因無錢供給、致遭槍殺、其他不知姓名者不知凡幾、其手段之殘忍、逹於極點、 
[昨又有日兵登岸]  
　　昨據確報 
、昨日有日本商船兩隻、在大坂碼頭停泊後、有陸戰隊二百餘名、陸軍四百餘名、騎兵百餘名登岸、並有子彈一千發·鋼板四十塊·手溜彈六十箱、工兵所帶之小船及竹梯甚多、 
[白龍港日艦行動]  
　　據白龍港 
方面報告稱、川沙白龍港老洪窪昨日下午到有極大之日本軍艦一艘、又據另一報告稱、在滬之日艦、近兩日中奉命調回本國者不少、 
[三日捷報彙誌]  
　　十九路軍交通處二十三日捷報云、（銜略）殘敗之敵今日仍以重兵、向我廟行進攻、不得逞、江灣方面、獲敵機關槍兩架、并俘敵第九師圑十九聯隊步兵少尉西尾勝六一名、特聞、交通處長唐德煌叩、梗、 
　　十九路軍交通處二十二日捷報云、各報館轉全國同胞均鑒、本日戰况如下、敵以重兵向我廟行鎭攻擊企圖佔領大塲、雙方激戰頗烈、敵屍横遍野、不下二千餘人、殘部望風披靡、另一部被我重重包圍、今夜可完全解决、特聞、十九路軍交通處長唐德煌養印、 
　　淞滬警備司令部二十一日捷報云、各報館鑒、本日敵在八字橋、江灣站、江灣鎭、吳淞一帶全線、向我總攻擊、江灣鎭附近激戰尤烈、敵用燒夷彈焚我民房、傷害民衆甚多、我軍奮勇抗拒、前仆後繼、敵卒不逞、當塲斃敵極多、藏於持志學校之敵、被我砲擊、如鳥獣竄、並擊落（水）號敵機一架刻我軍仍在原陣地、與敵對峙中、又本日午後、敵我空軍接觸、擊落敵機一架、號日我獅子林砲台、擊毁敵艦一艘、謹聞、淞滬警備司令部參謀處叩、馬戌印、 
[軍部兩日戰報]  
　　前日戰况（二月二十三日上午九時發）敵軍自二十日晨七時二十分、下總攻繫令、連日激戰、並集中兵力、攻我江灣方面、被我軍痛擊失敗後、昨晨（二十二）敵又變更戰略、集中兵力、攻我廟行鎭、並襲擊我吳淞一帶、我軍與之血戰終日、結果敵軍各路均敗退、現敵軍各路均被我軍包圍及追擊中、茲將昨日各路激戰情形、分述如下、㈠廟行鎭血戰、敵軍昨晨七時許、有陸軍二萬餘人、坦克車三十餘輛、向我廟行鎭方面推進、我軍守此方面者、爲張治中部少數部隊、當即與之接觸、惟敵軍人數旣衆、來勢極凶、先用坦克車十餘輛、結成一字形前進、步兵大隊隨後、後有敵機數十架在空中向我軍陣地、亂擲炸彈、敵大砲隊、尤不斷的對我陣綫轟擊、一時火力密集、聲振天空、敵來勢之凶猛、爲開戰以來所僅見、我張部士兵亦異常勇敢、與之激戰半日、繼以肉搏、無不以一當十、敵勢雖凶、終不能衝破我軍陣線、激戰至下午三時許、敵生力軍數千、後加上前線、進攻尤烈、我守軍究以人數懸殊、且久戰已疲此時我方陣地勢將危險、幸我後方援兵張炎旅馳至、遂將敵軍包圍兜擊、敵至此漸覺不支、且戰且退、我軍乘勢追擊、敵傷亡極衆、且有一部傷軍退走不及、被我軍包圍、至今尙在激戰殲滅中、此役敵軍損失極大、官兵傷亡狼藉、我軍安、略有損失、㈡江灣殲敵、昨晨敵軍雖集中全力攻擊我廟行鎭、同時亦以數千兵力、進攻我江灣方面、我軍守禦此方面者爲劉占雄圑、我劉圑在江灣與敵苦戰已兩日一夜、未嘗停息、聞敵軍進攻我江灣之部隊數千、亦已苦戰兩日一夜、不得停息、惟我軍捱苦精神、究勝於敵數倍、昨日進攻江灣方面敵軍、一經我軍痛擊、便敗不可收拾、我軍着着追迫、敵軍狼狽狂奔回楊樹浦一帶、沿途被我軍擊斃甚多、此役敵死傷千餘人、我軍損失甚少、㈢吳淞戰况、敵軍昨日集中兵力攻我廟行鎭及江灣方面、故吳淞方面敵方兵力稀薄、我軍乘勝攻過蕰藻浜將敵軍追逐、此時敵生力軍數千馳至、我軍便與之激戰、至今尙在相持中、敵艦十餘艘、昨天整天對我吳淞砲台及獅子林砲台射擊、並有敵機數十架、在空中擲炸彈、以助敵軍進攻廟行鎭之聲勢、我吳淞砲台及獅子林砲台大砲、被敵砲擊燬者有之、惟我譚啓秀司令、沈着異常、於敵方大砲飛機進攻劇烈當中、從容帶工人修理、被敵砲擊毁之砲位、繼續應戰、敵軍卒不能進攻我砲台前線一步、㈣此次抗日戰爭、十九路軍因忠勇善戰、屢摧强宼、使倭勢不得逞、惟參加前線作戰之張治中俞濟時宋希濓等部隊、亦奮勇異常、上級長官均任前線指揮、决死殺敵、我國軍隊旣已一致具偉大的犧牲精 
 
 

Page 2

 
 
神、協力殺敵、則倭宼雖横蠻、行將見其力疲勢絀矣、 
[昨日戰訊] （上午十時發）㈠敵　　欲以最後之掙扎、意欲圖攻破陣地、但我陣地非常鞏固、反被我軍包圍、受我軍痛擊、敵死傷無數、㈡敵軍迭次失敗、尤以昨日及今晨敗狀更爲狼狽、虹口吳淞路一帶之日居民、更形恐惶之狀云、㈢據報、昨日劇戰、敵軍死傷逹千餘名、當在江灣攻擊時、有敵軍某大隊失踪、現查確其全隊係被我軍擊没、 
西報所記戰訊 
[江灣鎭内外大火] 大美晚報云、昨夜（二十二）汽車駛於江灣北面、不必燃燈、蓋有充分之光亮、爲資利用、當坦克車軍官汽車機器脚踏車馬隊步隊行於鬆濕之街路時、鄉農之家、依次射出火焰、乃成照耀戰塲後部之悽慘的燈臺也、江灣鎭内外、火燒已數日矣、但至昨夜、加以有秩序的努力、於是益不可收拾、日軍之目的、顯欲盡焚攻線上與附近之房屋也、在設於江灣跑馬塲一哩許某廟之日軍司令部觀之、東南北三面、處處火起、沿路延燒、戰士紛紛以柴草堆於每屋之迎風方面、經早春之微風、輕輕數扇、霎時間火焰即騰空而起、據司令部中人聲稱、此爲必要之戒備、蓋狙擊者曾暗伏數屋、或其他之屋亦有之、或今無而將來或有之、付之一炬、所以淸患也、鄉人數名、立於道旁、目覩其廬舍財物、化爲灰燼、而不敢發一言、作一手勢、司令部中有軍官數員、着温暖之軍式大衣、踱步交談、一若游於娱樂之公園中然、植田中將則據案進其晚餐、其肩後壁上露一大字、諦視之、則爲［和］字、噫、和平果何在哉、 
[前日兩外報紀載] 昨日本埠　　字林報泰晤士報等對於二十二日戰事、載日軍司令部消息、猶稱日方勝利、諱言失敗、惟大陸報載日軍總司令植田中將前日傍晚、在無綫電中報告、已承認日軍失敗、聲稱、『本日下午、中國軍隊在廟行鎭開始猛烈進攻、我軍（日軍）爲避免重大損失計、遂於二時許退却、迄今我方死傷人數、就余所知、士兵一百十人、官長九人』、蓋是日戰事、據大陸報所載日軍司令部消息、侵晨五時半、日軍兩縱隊向廟行鎭進發、八時開始攻擊、中國軍隊略事抵抗、中央陣綫即行退却、日軍不知是計、向前猛進、方慶敵人無甚抵抗、乃至十一時許、中國軍隊左右翼進而包圍、截斷日軍退路、中國軍隊猛攻、日軍不支主力軍於下午三時退却、前進之一千餘人、遂陷入重圍、至下午五時許、據中國司令部消息除極少數逸出外、餘悉爲華軍解决、至於退却之日軍、一隊八千人、退回引翔鄉整理另一隊七千人、欲退回蕰藻浜、行至金穆宅、復與中國軍隊相遇、至晚間十時、猶在激戰中、觀此情形、在正午以前、日軍方自以爲大勝、西報所得、大槪係屬此時消息、遂致與是日戰事結果、大相逕庭也、 
[日軍運死傷兵士]  
　　大美晚報 
云、昨（二十二）見卡車接續運日軍死傷兵士、赴楊樹浦路戰地醫院、每次兩三車不等、共運數十次、其詳數未能向日員探明、惟日軍之損失、自一月二十八日開戰以來、當推此次江灣戰事爲最重也、 
日軍戰敗叢訊 
[日將派大將來滬]  
　　本埠日 
　　文報每日新聞云、軍部中央部鑒於上海事件之推移、考慮兵力之增加、一方爲總括的指揮派遣軍、編成派遣軍總司令、軍司令官一職、已内定軍事參議官菱刈大將擔任云、 
[日有援軍抵滬說]  
　　上海泰 
晤士報云、昨夜（二十二日）可靠消息、日本復派援軍兩師圑、刻正準備在上海附近登岸、一爲第十一師圑、一爲日本最稱饒勇之東京第一師圑、乃拱衛京師之勁旅、現皆開到上海、據駛過吳淞各船主言、見有日本兩運艦、昨日進口、一較大者、停在張華浜京滬鐵路碼頭、正有兵士大砲等運送登陸、另一艦昨夜在浦東卸去軍隊、料此項軍隊當係準備進攻浦東附近之第二十三路華軍、按此項消息、雖未經日司令部徵實、但係平日可靠方面傳出云、 
[日軍漸緩攻吳淞]  
　　日本朝 
　　日新聞載波多野特派員電云、在吳淞對岸頑强抵抗之敵軍（我軍）、數日來不避砲攻空炸堅守不屈、我軍（日軍）、亦不願再攻、暫時後退吳淞江左岸之第一線休養、下元旅圑長隨片村高級參謀田中副官徒步從軍工路視察戰線、並鼓勵士氣、再圖反攻、但照目下之情形觀之、吳淞總攻擊、尙須相當之時日云、 
[日報紀戰死軍官]  
　　二十二日江灣戰事之猛烈、爲開戰以來所罕見、我方（日軍）空閑第○隊長山口失踪、步兵伍長佐藤·大尉重見·少尉山口等、均有性命之危、其他重傷者八十餘名、輕傷者不計云、 
[日飛行將校斃命]  
　　本埠日文報日日新聞載、二十二日午後五時、我軍（日軍）航空戰隊之白濱大尉所指揮攻擊機二台戰鬥機二台、飛至蘇州偵察敵（我）之飛行塲後、正在歸途、忽與敵機（我軍）相遇、敵即猛烈在空中開槍、小谷大尉、當塲斃命云、 
[虹口日商店停市]  
　　大美晚報云、留居北四川路與狄思威路之少數日僑、今晨（二十三日）紛紛遷移、附近食物店自戰事開始以來、從未停市、今日亦均閉門、 
[日飛機兩次到虹橋投彈]  
　　擲二百五十磅之炸彈　　兩度共投十八枚之多　　僅燬我窳舊飛機三架　　我方昨又擊落兩敵機日飛機昨仍到處活動、擲彈轟炸、但對我軍事方面、毫無影響、虹橋飛機塲昨晨兩次被炸、祇舊機三架損壞、昨日江灣激戰時、敵機兩架被吾擊落、各情如次、 
[擊落敵機兩架] 　 
　　昨晨江灣鎭·吳淞·及八字橋一帶、敵向吾總攻、戰事甚爲激烈、並有飛機數十架、擲彈轟炸、經吾軍用高射砲瞄準施射、當塲擊落一架機身上有冰字字様、又下午吾方空軍與數機接觸、雙方激戰甚烈、經吾駕駛員用機關槍掃射、敵機一架被吾擊落、 
[虹橋機塲被炸]  
　　昨晨、大隊飛機、飛往滬西虹橋飛機塲擲彈轟炸、前後共有兩次第一次在十時左右、第二次相隔約一小時許、共投炸彈十八枚、每彈重可二百五十磅、炸力甚大、惟塲中並無吾方飛機、祗有舊機三架被炸、故損失不重、祗有空屋及平地而已、當時有看守之兵士一名、被炸彈碎片擦傷、所擲之彈、大都落於塲外、飛機塲西一彈爆發後、炸傷鄉民邵小弟之兩腿、飛機塲北炸燬大樹一棵、小木橋一座炸斷、陳家橋附近房兩間燬毁、傷一小孩、又大美晚報云、今晨（二十三日）日飛機先後以炸彈轟擊虹橋飛機塲兩次、第一次爲轟炸飛機五架、追逐機二架、於九時三十分出現虹橋飛機塲天空、飛行甚低蓋知該處無高射砲也、諸機在飛機庫附近飛繞、計擲下每枚重二百五十磅之炸彈多枚、有兩彈擊中飛機庫、毁窳舊之飛機三架、一爲紐樸特公司在本埠所造之試騐機、從未飛過、一爲數年前海外華僑所贈者、一爲法國舊式飛機、已一年餘未離地矣、航空司令沈德爕時適在塲、七炸彈落於塲外、落處炸成巨洞、有直徑在八呎左右者、塲中有一士兵、爲炸彈碎屑所中、傷勢不重此外無死傷者、迨十一時左右、又有六機、載炸彈續來轟擊、時大美晚報代表偕該塲職員適在塲中勘查第一次轟擊之損傷、聞警號、急趨出塲外、靜伏以觀、先見大轟炸機三架、繞塲緩飛、離地約二千呎許、擲下炸彈兩枚、落於塲中、轟然炸裂、轉瞬又擲下二彈、雖泥土騰空、而均未擊中飛機庫、數秒鐘後、又有轟炸機三架、擲下炸彈四枚、一落飛機庫附近、損一木棚、一落塲外聞落於某外人之花園、尙未徵實、計第一次攻擊、擲彈十、第二次擲彈八、炸者十七、中國當局早料及此、預先防備、故所受損失絕徵、中國航空公司之滬漢蓉線滬平線飛機、現均停於南京、歐亞航空公司之琴克斯式飛機、聞在北平、國民政府在虹橋所設之航空訓練學校、在開戰之初、已移至安寗地方、 
[敵機到處活動]  
　　㈠大塲昨早八時後、大塲一帶、先來日機站架、未半小時繼來二架、該機均由東面飛起、經過江灣天空、似均有一度偵察、迨抵大塲、在龍王橋投落數彈、然後一機向東、六機向南飛、日機十時許、在滬太路中山路轉角約一里許、投彈四五枚、均落荒野隴畝中、毫未有傷人情事、至十時三十五分、即西去、似係飛往眞茹者、但至午後二時一刻、由南又來三架、須臾又來二架、最後來三架、共八架、共八架、均盤旋於大塲周圍、大塲附近未曾投彈、偶有巨聲由風送來、炸彈似係均落距離甚遠之處、㈡閘北昨日下午三時許、日機六架、飛往眞如一帶偵察、至國際無線電台附近、飛行甚低、擬擲彈國炸、其時在該處之我方飛機三架、遂即飛起、頻開機槍、向日機驅逐轟擊、日機遂向閘北方面逃走、我國飛機、仍在後追擊、至閘北麥根路車站附近、該日機六架、忽排成一字、向我機進攻開槍、我飛機亦開槍還擊、雙方劇戰約一時、有二日機受傷、先向東逃去、其餘四架、旋即亦向東逃去、我國飛機、並不追擊、飛還原處、 
[敵機擲彈傷人]  
　　㈠江灣昨日上午八時許、有日機八架、在江灣鎭一帶盤旋甚久、於西市梢擲彈二十餘枚、牛郎廟着彈十餘枚、全部炸燬、附近民屋、亦均炸坍、廟内炸死香火一名、後飛往江灣西燕毛灣附近、擲彈五六枚、毁民房數間、傷貧民三名、㈡閘北昨日下午一竇副隊長戴天人氏　東　　 
　　時、日機三隊九架、飛往閘北麥根路·八字橋·共和新路·等處擲彈數十枚、計麥根路四枚、炸民屋一角、餘多未爆、飛磗傷行人一名、八字橋擲彈七八枚、未有損傷、共和新路三枚、炸民屋一間、傷行人二名、㈢彭浦昨日下午三時、日機六架、在彭浦鎭空中盤旋偵察、旋即在鎭南董家浜宋公園路等處擲彈四五枚、祇一枚在宋公園路爆發、傷行人一名、㈣大塲昨日上午九日、日機十餘架至大塲附近一帶偵察、有二架冒險低飛、開槍擲彈二枚、落於大塲車站西南民田内、炸成丈餘之深穴、又飛至大塲南寳華寺等處、擲彈四五枚、寳華寺後部被炸毁一間、後以我軍射擊、即行逃去、 
[日軍用意險惡]  
　　蔣總指揮函請提出抗議十九路總指揮蔣光鼐致吳市長函云、逕啓者、頃據敝部獨立旅旅長王賡報稱、據職部第一圑第三營營長張慶武報稱、據職營第十連連長岳中林報稱、頃據職連第一排哨長段成濤報稱、頃據中國人小學校教員趙鏡澄報稱、敝人今晨因公赴吳淞路天主堂、見有多數日本人、着白衣服上下相連其左臂有紅十字、且各携帶武器瓦斯筒等、親眼見者有五百餘名、刻正在準備出動中、查其用意險惡、㈠爲利用紅十字之護符、衝入我陣地後、隨日軍之大部、同時佔領我陣地、我軍如抵抗、則彼謂我國遠犯國際公法、打死紅十字隊、致引起國際之奮慨、我軍如不抵抗、則彼爲先鋒、引導大隊、佔我領土、殺我同胞、思念及此、奮恨萬狀、是以報告貴軍、轉報上峯、並通知各友軍作充分之準備、千萬勿墮其阱中、是盼、敝人是中國人、國家存亡之秋、一有所見所聞、不敢隱瞞等語、據此、理合呈報鈞座察核轉報等情、據此、理合轉報察核等情、據此、理合轉報察核等情、據此、查日軍欲維持帝國主義之兇威、逹到侵略目的、凡屬一切違反公理不顧名譽之言動、無不爲之、如屠戮無罪商民、故意轟炸難民收容所、槍殺紅十字會員劉祁瑞、使用國際禁用之逹姆彈、且在國聯誣衊我國爲無秩序無組織之國家、稱我軍爲危險分子、此類事實、不勝枚舉、邇者、日方旣不惜擴大戰禍、則其今後採用更卑污之手段、以圖誣陷我軍、自屬意中之事、據報前情、除通飭各部隊嚴防外、相應函請貴府、即予提出抗議、並轉告國際紅十字會總會、制止日軍利用紅十字隊挾帶武器及毒物之行爲、以維紅會之名譽、無任公感、此致上海市長吳、總指揮蔣光鼐、 
[趙參謀長談話]  
　　一切軍事早已計劃周全十九路軍總指揮部參謀長趙一肩、對新聞記者發表談話云、敝軍誓死抗日、堅持到底决心、已經再三伸明、諒邀洞鑒、邇者倭寇因迭遭挫敗、恐不能維持其帝國主義之兇威、而肆其侵略之野心、不惜增加暴力、擴大戰禍、派遣雄厚之援軍、挾最犀利之槍械、益以飛機巨艦重砲唐克車毒瓦斯、欲藉此威嚇我軍·屈服政府·社會人士、遂不免驚相駭告、爲敝軍慮、其用意固出於愛護將士、其影響寳實足以動搖人心、夫師直爲壯、不義自斃、時間有今古、眞理無變更、歐戰前德國、其物質何嘗不足以誇人、然而結果卒不敵公理之制裁倭之横暴、誠空前所未有、徵之焚燬繁盛市區、屠戮徒手民衆、且轟炸難民收容所、使用逹姆彈、充其所届、則冒天下之大不韙、而施放毒瓦斯、自無足異、然而軍人爲國死則死耳、死尙不懼、尙何足懼、倘若全國之人心不死、世界之公理猶存、十九路軍之形式即至毁滅、精誠所届、將有無數十九路軍前仆後繼、倭奴豈能盡死中國人、又豈能盡死世界人類、横暴之來、唯誓死之决心可以敵之、蓋非委曲求全、倉皇驚避、可以倖免也、且敵軍對於一切軍事、早已計劃周全、克敵致果、自有成算、所望全國同胞、振奮救國精神、爲長期抗日之準備、毋爲敵軍念、最後勝利、終爲我有也、 
[日艦昨午又藉外輪掩護作戰]  
　　漢陽輪進口時之危險　　日海軍欲移禍於外輪　　自日艦砲攻吳淞、屢次失敗以來、近因長我方砲火、不敢駛近吳淞砲火線内、往來於上海淞口間之敵艦、常利用外商輪船之進出、追隨掩蔽、更藉商輪之障護、對我吳淞砲台發砲、本月二十日下午一時半、太古武昌輪由長江來滬、進口之時、日艦二艘、利用武昌輪掩護、對我陣地、放二十餘砲、至二十二日該行鄱陽輪、自漢口抵滬、在駛進吳淞之際、又有日艦二艘、藉該輪之障蔽、對我砲台發十八砲、我方恐累及無辜傷害外輪、故始終未予回砲、詎昨日太古漢陽輪進口、日艦又利用商船掩蔽、對我砲台發砲猛轟矣、茲將漢陽輪經過情形、分述如下、 
[漢陽候潮抛淞]  
　　太古漢陽輪、自香港來滬、昨日上午十一時、駛抵吳淞口外、因潮水低落、抛錨守候、附近石頭砂海面、抛有日本魚雷艦六艘、砲艦一艘、至下午二時左右、吳淞口外海潮大漲、可以通航、漢陽輪便拔錨開行、駛入浦江、 
[日艦兩艘偷航]  
　　漢陽輪在吳淞外開行、駛進浦江之際、停在石頭砂日艦七艘、中有魚雷艇二艘、一爲二十二隊、一爲二十六隊、鑒漢陽開船、彼亦駛來、追踵而行、將近吳淞時、兩日艦便開足速率、趕到漢陽船畔、同時移砲位装砲彈、實行其藉商船掩護、發砲轟我砲台、 
[發砲轟擊砲台]  
　　將抵吳淞口、兩日艦以最速之馬力超越漢陽輪、即在商輪之前、對我吳淞砲台轟擊、一連猛開七砲、日艦所以冒到漢陽以前者、完全借後尾英商輪船的掩蔽、使我砲台不敢回砲、即使回擊、其着彈當在漢陽船上、其手段之惡毒、行爲之卑鄙、實欲移禍於外人耳 
[我方容忍未發]  
　　在兩日艦超前開砲時、漢陽船主大驚、以日海軍此種行爲、顯欲加禍於無辜的商船、並欲藉商船的障衛、使華軍無法　擊、如此行爲、實使上海各國商輪、陷於極危險的地位、漢陽急以全速率開進吳淞、幸我砲台守軍容忍、始終未回一彈、兩日艦開到砲火線外、便即停行、漢陽輪於三時半進口、船主到滬、已將此事報告該行矣、 
[萬國紅會質問日本]  
　　何以用毒彈射擊華軍中國紅十字會二十三日午前九時接日來佛萬國紅會來電、譯意謂、已將貴紅會來電、向日本紅會質問該國軍隊何以用逹姆逹姆彈、射擊中國軍隊、 
[菲督羅斯福抵滬]  
　　美國新任菲律賓總督羅斯福、昨日由美抵滬、吳鐵城市長、於下午五時、在海格路本宅、特設茶會、表示歡迎、並邀英美總領事及留滬中委王正廷孔祥熙等作陪 
[日軍侮辱德僑]  
　　滬駐德總領提出抗議國民社二十三日柏林電云、據柏林晚報載上海消息、德總領事因虹口日本在鄉兵侮辱德僑、已向日總領事提出嚴重抗議、蓋有德僑一人住於狄思威路、欲回其寓、雖出日總領事所發之通行證、該日人仍不許其前進乃與爭辯、該日人向之大呼曰、外人皆無用、德人皆爲奸細、抗議文中謂、該日人顯係未受教育之徒、故德總領事並不注重此事、惟對日本平民潛奪警權、不得不提出抗議、文中並言、虹口區域事態、令人至可扼腕云、 
 
 

Page 3

 
 
   
 
 

Page 4

 
 
   
 
 

Page 5

 
 
[遼案調查圑訊]  
　　已過太平洋將來滬 
　　途中聽取滬戰消息 
　　圑員先到日本東京 
九一八暴日以武力侵占我東北、我國失地二十萬方里、業已提交國聯會制裁、以期收回失地、數月以來、國聯會尙未採取有效之方法、僅由會組織一調查遼案委員圑、派來遼東實地視察、爲將來處理遼案之根據、調查圑已經離美、行將到華、茲將所得行程消息、分記如後、 
[圑員已過太平洋] 國聯會所 
　　派之遼案調查圑、計有英代表李頓爵士、美委員麥考一氏、與法德意三國委員、並國聯會附加之秘書處人員三名等、統於本月八日抵美國之舊金山乘大來之柯立芝總統輪來華、因候委員到全、致該輪亦遲開一天、昨日滬上大來洋行接得電告委員圑、已於本月十八日抵檀香山、各委員在火奴魯魯留十四小時、便即出發至昨日該委員圑已過太平洋在九十六小時内、便能到逹日本、 
[星期日可到東洋] 據聞委員 
　　圑在柯立芝總統輪中、雖在重洋航行、亦極關心遠東事件、對於上海之中日兩軍戰事、逐日由柯立芝輪之無綫電傳遞、由滬上某行之自用電台發告戰事、及各種消息、以供各委員所聽參考、昨得確訊、委員圑准於二十八日下午、可到日到日本横濱、將由該處上陸、先到東京、 
[委員圑來滬消息] 當委員圑 
　　出發之初、擬到日本後直接往東三省、嗣聞上海發生戰事、甚爲關心、確聞各委員之來滬與否、將於到東京後、視局勢而定、苟届時滬上戰事不甚激烈則、委員圑决計於三月三日之下午、乘柯立芝總統輪來上海、然後再赴瀋陽調查、 
[留滬中委今日慰勞十九路軍]  
　　留滬中央委員、以十九路軍、此次抵抗日軍、爲國宣勞、至爲可嘉乃推定孔祥熙·方振武·薛篤弼·傅汝霖·陳慶雲·五中委、携帶大批物品、於今日上午十一時、赴前方慰勞全線將士云、 
[日寇焚燬中華學藝社]  
　　本埠北四川路底中華學藝社、社員大半爲留日歸國之士、自九一八事件發生後、該社社員等、對於救國工作、進行甚力、日人恨之刺骨、此次日旣犯滬、其海軍第一司令部係設於該社對面、聞於一月二十九日、日海軍司令部曾遣海軍及浪人多人、破門入内、搜索搗毀、旋加貼日本海軍司令部封條於大門而去、二月二十二日、我軍進攻北四川路底、日軍大敗、於退却時、縱火將該社焚燬、查該社藏專門圖書甚多、約値二十餘萬元、社員寄存專門圖書、約値十萬元、此外所存社員交來付印之著作稿件數十種、又該社秘書社會教育專家馬宗榮氏、十數年來所搜集之社會教育專門書籍千餘册、均成灰燼、誠我國文化上之又一大損失矣、 
慰勞消息 
[地方維持會犒軍] 上海市民地 
　　方維持會、以各軍隊二十二日全線血戰、獲奏空前大捷、特備各種物品、公推朱子橋·虞洽卿·王曉　·杜月笙·張嘯林·楊習賢·六君、前往犒軍、表示慰勞之意、並希望以後軍民聯合、加倍奮鬥、以期獲得最後勝利云、 
[菲僑又匯到三萬元]  
中興銀行昨又接到菲律濱華滙來交十九軍蔡廷楮軍長欵項約三萬元、計華僑婦女救國會一萬一千四百六十餘元、怡朗華僑救國會規銀一萬兩、仙扶西華僑救國會二千元、打耶拔華僑救國會一千元、已由該行昨日照爲　送十九軍辦事處矣、 
[越南僑胞匯鉅欵勞軍]  
　　越南中圻華僑反日後援會、於本月十日、在安覩港二埠、舉行慰勞十九路軍募捐、兩日間集國幣二萬元、已於昨日匯至本埠國華銀行轉十九路軍辦事處收、聞尙有各地分會未繳欵者、約萬餘元、不日當可繼續匯返、足見海外僑胞關懷祖國云、 
[請各省律師募捐]  
　　上海律師公會昨致全國各省律師公會函云、逕啟者、自九一八事變發生以來、暴日以武力侵佔我土地、芻狗我民衆、壓迫我政府、全國同胞、雖有推心泣血、不共戴天、然猶仰體中央尊重華府條約、信仰國際聯盟委曲求全之苦衷、嚴守秩序、不肯貽人口實、乃暴日見我政府之不以兵力對付、認爲怯懦可欺、竟然得寸進尺、節節進逼、旣擾天津進窺熱河、復挑篡漢口福州、覬觎華南、最近於一月二十八日夜日軍竟又襲我上海、經我第十九路軍公忠愛國、奮力抵抗、迄今二旬、暴日以海陸空三軍憑稽租界爲根據地、任意以重砲炸彈、對我閘北進攻、繁華街市、盡成荒坵、無辜人民、多被戮殺、幸我十九路軍連戰皆捷、尙能稍挫兇鋒、惟其仍不覺悟、繼續增兵、積極侵犯、本會以上海爲我全國經濟文化之中心、此次暴日入寇、並非局部問題、實係關繫全國、今日暴日無故用兵、侵我上海、安保其不乘戰勝餘威、擾犯他處、是故第十九路軍抵抗暴日之勝負、即爲中國國土整個的安全與否之大關鍵、爰是組織經濟委員會、實行總動員、全體會員一致募捐十萬元、慰勞十九路軍前敵將士、以期鼓勵士氣、抵抗到底、復經本會第九八次執監委員聯席會議議决、應再函請全國各律師公會、一致募捐慰勞在案、相應函逹、尙希貴會本同仇敵愾之心、一致奮起、慷慨募捐慰勞在上海作戰之前敵將士、共救國難、時乎不再、幸弗延歧、此致各省律師公會、上海律師公會啟、二十一·二·二十三、 
[律師公會續送物品]  
　　上海律師公會爲十九路軍前敵將士奮勇殺敵、連日大獲勝利、特組慰勞將士會、推舉經濟委員一百名、二星期未滿、奔走勸募、先後將捐册交會者十分之一尙未滿昨日止、已得募欵金一萬八九千元、物品方面已兩次壹送十九路軍司令部、昨日又將絲棉背心二百念件、毛巾五百條、以及藏筯草鞋等物、装成大號卡車一輛、由該會常務委員賣函運送十九路軍司令部、慰勞前敵將士云、 
[女士贈詩慰征人]  
　　婦女捐助軍用服装會成立後、趕製應用衣物、致送前方、所募欵物雖不多、但其中如大統路斯文里馮君之六七歲小兒三人、亦知各破撲滿悉數送捐前方戰士、又有柳姓小學生僅十三歲、每日代該會向各方勸募、且每早必親自擔米粥兩桶致送童子軍收容所、實爲難能可貴、又該會各女士所織絨繩頸圑、均繫有勉勵將十小時、彌可珍貴、錄之如下、風雪入新春、干戈起滬濱、心長嫌線斷、聊慰出征人、（陳彩珍織題）織此織物、聊表寸衷、慰我將士、暖我兵戎、守土盡責、爲國効忠、殲厥醜類、克奏膚功、（陸均瑞）一針一線密加工、送至軍前慰有功、勿忘禦寒並禦侮、闔闈救國與人同、（施淑雲）秦大獨天河、傷心奈若何、歡騰奥壯士、累唱凯旋歌、（胡淑卿）士庶慶彈冠、倭奴瞻盡寒、只因雪國恥、眞箇斬樓闌（胡幼卿） 
[名閨秀趕織絨繩背心]  
　　會計師莊鑄九與盛愛顧女士等爲慰勞十九路軍由本人兼向親友勸募捐欵、共爲一千一百、元并織製絨繩背心、參加趕織者、有陳汝閉夫人等及許多名門閨秀、於五天五夜之極短時間内完成、並有九齡女孩一人、廢寝忘食、竟成二件之多、每件綴有激勵士氣之標語、業於昨日送往十九路軍後方辦事處、 
[十九路軍需内衣内褲]  
　　此次十九路軍抗血前戰、全國民氣、爲之大振上、海一隅、尤爲踴躍、上海聯華影片公司、第一製片廠同人、近因天氣嚴寒、前方將士、不免飽受凍寒、於昨日贈送前方士兵棉布内褲六百六十三條、聞該軍對於此項棉衣、極爲適用、其餘如内衣内褲等物、尤爲緊急、各界以後如有内衣内褲送贈士兵者、當更表示歡謝也、 
[湖北同鄉會贈千元]  
　　湖北同鄉會致十九路軍函云、蔣總指揮·蔡軍長·戴司令·勳鑒、自暴日侵犯淞滬以來、破壞公法、絕蔑人道、種種暴行、令人髮指、幸賴貴軍將士忠勇奮發、决心抵抗、衝鋒冒刅、屢挫敵人、爲國家爭光榮、爲民族圖生存、敝會同人、無任欽佩、謹備銀洋千元、用代壺漿之敬、聊申慰勞之私、至祈察收爲荷、肅佈徵忱、敬賀捷安、湖北旅滬同鄉會謹啟、 
[中國佛教會慰勞傷兵]  
　　中國佛教會、自組織救護隊以來、連日在前方積極工作、昨日又由沙庸之居士等救出難民一卡車、送往收容所、並有大批慰勞品、由宏傘·常惺·兩法師及趙雲詔居士等分送各後方醫院、且宣說佛法慈悲救世之精神、聞者皆合掌歡喜、 
[建築同人轉送白米]  
　　昨日華商水泥公司同人捐助白米十五石由、建築同人義務供給隊代爲炒熟装轉送前敵將士應用、 
[坤範師生送面罩褂褲]  
　　坤範女子中學師生、對於慰勞事務、異常𤍠心、前向各界勸募得大洋四百六十四元、小洋二百零九角、購料趕製防灰面罩二百三十陸隻褂褲五百件、均於前晚完成、昨該校學生會推派代表四人、親將面罩等物分别送往國難戰士慰勞會及十九路軍辦事處、並悉該校學生現又趕製枕頭套五百件、以資傷兵醫院中應用、 
[本館代收慰勞品及現金]  
　　知止居捐贈絲棉背心四百二十件、線襪二百打、所費旣鉅、復又隱名、眞熱心之士也、湖北旅滬同鄉會助洋一千元、熱心愛國、殊堪佩仰、無名氏於二月十五日捐絲棉背心一百零三件（内小東門立揚綢緞局助絲棉三十五斤、）送十九路軍七十八師第一百五十六旅司令部、又二月二十一日捐棉被二十條、送奉化旅滬同鄉會、經廣秀經廣雨女士發起募得朱丕顯君洋一百元、趙延澤君洋一百元林太太洋五十元、奚太太洋五十元、朱睿豐君洋四十元、朱智一君洋五元、朱府用人洋五元、朱太太洋十元、陳子經君洋五元、黃太太洋十、元黃孝珍女十洋十元、龍毓萓女士洋二十元、徐佩珠女士洋十元、朱驪媚女士洋五元、華淑貞女士洋十元、經廣秀經廣雨二女士合洋五十元、共計洋四百八十元、代做棉被二百條、囑送交十九路軍後方醫院、嵊縣倪文熙君郵匯洋一百元、李孝問洋一百元、夏德炎君洋二十元、劉光源君洋二十元、錢季豐君洋十五元、程選靑·萬順豐·徐維鴻·朱鴻逹·徐榖貽·楊午亨·邵聞萬·姜傑人·錢萬夫·君等各捐洋十元炯記·章松堂·徐章氏·徐章氏·徐老太·王植槐·章鳳六·章勉之·戎伯銘·葉逸村·盧九臯·中法藥房·俞子鶴·季一鵬·章式璋·張伯虞·談文奎·王兆年·鄧永康·沈志嶽·張鵬志·盛金福·陳金富·尤兆祥·周炎·君等各捐洋五元、祝振中君洋四元、劉鳳山君洋二元五角沈叔陶·江正雙李金林·朱云廷·王維利·胡志賢·陸德馨·君等、安娥女士各捐洋二元、郭林興·包徐氏·范錫年·王克明·程葆琳·蔣家驊·沈仁方·莫鴻慶·張家餘·劉煥廷·劉明煥·田晋安·邵石菴·貝佑卿·海門五洲·大中國照相店·趙國玉·聚豐莊·五豐莊·祥豐莊·錢望之·陳國英·屠鼎臣·永豐莊·洪有模·天農·王春生·沈榮根·唐權·祝振華·顧士奇·君等各捐洋二元朱章氏·章張氏·陳安文·章墳令·安菊女士·丁馨谷·顧學方·葉定國·林寶恒·盧伯英·王銘恢·金通孚·沈瑞芝·程洪濤·羅金山·倪廣泰·羅常元·楊玉龍·王玉明·汪仁寛·鄭海林·萬榮芳·劉光興·高保元·洪炳南·李安金·馮根生·顧林根·俞正發·李安寳·沈榮生·王安四·朱才元·趙安年·季安二·劉明貴·劉明松·汪仁海·蕭漢臣·王根全·杜金華·曾端陽·韓安五·安學進·桂春歡·樂金安·劉小弟·魯志三·劉喜安·汪鳳山·王慶和·楊德勝·胡成慶·梅有保·楊繼堯·高銀山·孫仁芳·李銀林·駱洪生·計鳳朝·李桂已·張杏村·朱幼寳·朱監塵·何可人·邵逸彦·顧月濤·陳永林·陳得民·周敏得·胡宣源·湯殷初·吳步林·長春商店·夏超俊·陸宗典·喬典和·天生福·張梦祥·匯源莊·文化書局·王紹康·巨成·周道燦·王伯燾·黎棋·朱安寳·洪有禮·郭年財·張安毛·俞安海·盛德興·樂申甫·徐永安·虞安瑞·韓文標·曹龍生·鄭勝橋·鄭安連·陸應昌·吳秋舫·盛明夫·瞿林根·君等各捐洋一元、張德貴君等卅五户、各捐大洋五角、又李孝問君捐救濟難民洋五十元、金女士慰勞傷兵洋二十元、以上共計洋一千七百五十九元、分送國華銀行·紅十字會·在陸商塲收容所、沈星垣君捐白布襪衫褲二十套、寳星織造廠捐衛生絨衫褲三十六件、馬奇記女士捐炒米二石七斗、朱澎君捐布衫褲十一套·張孝陵堂捐黑棗三百斤、同盛米號同人楊應候·薛正聲·曹幼村·王兆鑫·儼朗泉·曹曉岩·奚迪新·孫秋生·胡觀培·孫炳奎·朱贊庭·君等仝捐橋子一桶、香蕉二件'甘蔗六捆同胞一份子捐棉被八條、枕頭六個、王則黃捐棉被一條、以上物品交十九路軍駐滬辦事處、 
救護工作 
[朱慶瀾等組織醫院]  
　　本市慈善家朱慶瀾·張佩年·黃仁霖·高大經·汪民視·等發起組織傷兵醫院、立談之頃即行着手、當推定張佩年爲院長、汪民視爲醫務處處長、王家龍爲總務處處長、覓定法租界員勒路恒慶里後華東中學舊址爲院址、已經呈明紅十字總會、定名中國紅十字會第二十三傷兵醫院、一切布置、在距决定組織時間、不過二十小時、均已就緒所有職員看護均係自動報名服務、昨已收容傷兵二批附近居民店舖爭往捐助食品用具者、頗形踴躍、 
[牛惠生主辦傷兵醫院]  
　　近日戰事緊張傷兵衆多、上海市民地方維持會救濟股在大通路愛文義路口培德學校組織傷兵醫院、所有設備、在短時期内、均已齊備、所有鐵床皆係租借、被褥全新、傷兵入院後、先行洗浴、再易新衣、計有手術室二間、光線充足、布置完美、聞醫務主任爲顔福慶、副主任爲駱傳榮、中大醫學院三年級學生、皆爲醫務助手、并新設廚房、由衛生管理員嚴密監視、聞主持總務者爲牛惠生氏、 
[震旦大禮堂闢作病院]  
　　本埠呂班路震旦大學、自滬事發生、即努力於傷兵之救護已誌本報、近日前方戰事愈形擴大、戰士負傷者因而益多、該校校長睹此現象、惻然憫之、特循中國紅十字會之請、將滬上著名之該校莊嚴燦爛之大禮堂、闢作病院、並派該校醫科學生加入工作、該校於本月二十三日實行上課、以免荒廢尙能求學之靑年、統歌重誦、樂善爲懷、該校實有焉、 
[戰區學聯會散發麵包]  
、滬變以來、戰區各學校學生因戰爭影響、生活多感困難、於是遂有戰區各校同學聯合會之組織、已向各方募集巨欵、用資救濟避難同學、現悉已募得兩萬餘元、乃即進行救濟事宜、第一步在金神父路法政大學内、發給各避難同學以麵包、但須先向該會總辦事處、（設法租界馬浪路華東公寓）登記持有登記證後、再往法大領取、每人麵包一方塊每日兩次、重約半磅、至關於各避難同學住處問題、已向租界内各學校接洽、 
[煤業公會擔任救護車輛]  
中國紅十字會、以連戰事加緊需要救護車輛甚多、其增加數目、量事酌定所有車輛、慨由煤業公會擔認、 
[法華徐家匯募品報告]  
　　法華區市委辦事處、徐家匯商界聯合會、經募慰勞十九路等軍將士及救濟難民捐欵、錄後、楊秋孫·戴太太各二百元、法華西鎭衆姓一百八十二元、徐家匯衆姓一百五十五元、陳李家宅衆姓一百四十九元楊、冰行·楊樹康·徐德良·周呈祥·沈懷祖·嚴春堂各一百元、法華東鎭及侯宅衆姓九十六元、許家衖衆姓九十六元、曹家堰衆姓·徐寄漁王汝爵·王鳳岐·馬裕生·張友仁·李嘉蔭·嚴少平太太·陸德驥·周永生各五十元·張家宅衆姓四十五元、景以義四十元、南胡家宅三十九元朱家庫衆姓·萬萃園·胡兆熊·鮑松林·楊文生·徐錫根·趙天民·沈晋泉·德昌順·沈杏棠·楊竟成·徐國樑各三十五元、葉朗廷·葉孝恩、張全林·張芹圃·王鶴臯·同生公司·嚴秦太太·壟鴻昌·增福·同裕公司·浦寳記各三十元·周家宅衆姓二十五元、增昌·嚴耿甫·陸聚順·楊滌塵·楊樹豐·合羣·侯紀生·侯金顯·吳合興·大豐·廣德堂·劉洪順·匯源木行·沈麗生各二十元、唐梓涇十八元半二十九角、蔣家巷十六元七角、高愛堂十五元、楊明德·包慕賢·王德銘·楊葆泰·大昌祥·任慶記·同興館·陸榮記·徐國章·萬大·衛福江·張順茂·王和記·宋國良·王永昌·徐寳興·王向甫·同泰昌各十元、宋家宅九元半、姚家宅八元、嚴榮生二元、以上共計銀三千五百五十九元三角、除將一千五百元函送十九路軍駐滬辦事處、一千元送靜安寺收容所外、餘洋一千另五十九三角、悉數送浦東收容所、合符前數、再經募無名氏蔴袋一千隻、送市商會徵集慰勞物品第三辦事處核收、 
[傷兵精神之愉快] 紅卍字會 
　　臨時醫院、連日各界前往慰勞者甚多、但均係食品衣物等類之贈送、而爲傷兵謀精神上之愉快者甚少、昨有馬醒東君之兒女、一七歲、一五歲、至紅十字會第二醫院慰勞傷兵、每至一病室、兄妹必高唱歌曲一関、各傷兵聞之、無不歡欣鼓掌 
[國術家佟忠義安然脫險]  
　　國術家佟忠義、住閘北中華新路積著里因該處迫近戰區、危險萬分、已於日前安然出險、現已遷至同孚路旭東里三弄八十號、佟君交游廣閥、門徒尤衆、於時勢驚駭之中、得此消息、當能釋然於懷也、 
[天氣報告]  
　　徐家匯天文臺昨日午後四時三十分氣象預報云、揚子江中段及山東周園天陰而冷、且有雨雪、此欄沿海晨有薄霧中國海濱一帶、有强烈之北至東北風、瓜姆周園有低氣壓、又昨日午後三時前二十四中時埠氣温最高四九二、最低三九·四去年同日最高五三·四最低三○二、 
國内外要電 
[國聯今日舉行總委員會會議]  
　　英外相趕赴日内瓦 
　　將設法使中日停戰 
　　倫敦外相西門較昨晚路透社所傳啓程赴日内瓦鐘點早二十四小時首途、乃因接日内瓦消息、其他四列强代表均已集於該處、將於明日舉行國聯總委員會會議之故、英國在日内瓦所抱政策第一目的、爲後此數日内、設法使中日停戰、惟德賠欵與軍縮問題、亦爲其所注重、英國之意見、如國聯不能使兩停戰、以得永久之解决、則所釀成之局勢、將危及國聯之地位、及各民族對國聯信任之度量、今尤望此種努力、不爲幕後陰謀所損害、外間雖有此種流言、但據英當局所接消息觀之、實未之有也、路透電社從最可靠方面探悉、英國之政策、將仍爲在最早可行之時機、以最有效力之方法、從事斡旋、以安定遠東之和平、英國抱此目的、準備與美國在國聯外合作、或與國聯内任何列强合作、凡能影響國聯充分盡責之途徑、决不由之、且中日兩國今皆力避承認戰爭之存在、雙方雖已開戰、而均稱之爲爭端、外交關係、仍未斷絕、此亦停戰希望之所在也、（二十三日路透電） 
對遠東事件 
[美將發新宣言]  
　　重申門户開放等原則 
　　備將來對日外交圭臬 
　　（華盛頓）近有人建議於美國國務院、美國對於遠東事件、應以中國最近之事變爲根據、發表一種普遍之宣言、現此事正在國務卿史汀生氏熟慮之中、并據極可靠方面消息、美國確將有一種宣言發表、惟並不提出何種新方式或激烈之策略僅將美國歷來已經施行之原則如門户放等題目、重新加以標明、深信美國此之宣言、將從重新施用原有之方針想、該項原有之方針、已經於美政府一月七日送致中日兩匣之牒文中說明、并　據該項方針之精神、所有一切條約凡　門户開放及凱洛格和平條約之條文相　者、美國將一律堅决否認之、此種宣言因日本在此次上海軍事行爲完成之後必將與美國外交關係上發生問題、故不得不預先訂立確切之原則、以爲將來外交政略上之圭臬、據老於觀察者言、日本於上海事變平息之後、勢將請求英美及其他各國之調解、始可與中國開始交涉云、（二十二日國民社電） 
　　（華盛頓）據聞胡佛總統對於抵制日本之議、無論由美國單獨實行、抑與國聯會會同進行、均所反對一、般人相信胡佛總統曾就此事向參議院各領袖徵詢意見、參議院共和黨首領華生宣言稱、美國若在經濟上封銷日本、不問是否單獨實行、余均極力反對、余欲美國置身於中日爭端之外、國聯會各會員國如願有所舉動、可聽其便云云、（二十三日哈瓦斯社電） 
[英下院辯論上海事件]  
　　外相說明遠東政策三原則　　麥唐納覲見英皇陳奏政局倫敦下院今夜辯論上海事件、工黨領袖藍斯堡主張英政府積極行動、用經濟或外交方法以解决上海衝突、並謂日軍或能戰勝華軍、但不能獲有良好結果云、外相西門答稱、戰事已至令人深感不寗之程度、最可憾者、國聯之組織調查圑·列强二月二日之和平建議、二月十七日致日本之勸告文·以及凱洛非戰公約·皆無效果、而國聯兩員國竟發生戰鬥、英國政策之原則、現如下述、㈠英政府將會同他國用其全部勢力、以擁護國聯之精神上的權威、㈡英國自始即表示其出塲調處、終止可怖的衝突之準備、㈢英政府特殊的負有保護在華英人利益之責任、英國之利益、含括於和平與貿易之一語中、此語在中國尤爲適用、凡和平之擾亂、必有害於貿易、吾人不欲於他人被抵制中覔取貿易、藍斯堡君將見上海公共租界內之英人現覺尙可安居而無他去之意、同時國聯職務在儘速徵集情報、國聯辦事未有偏袒、爲雙方所承認、今在情報未到以前、未便遽一斷語云、西門又謂公共租界已有甚完備之佈置、以保護生命財產、英政府責任設法制止戰爭與流血云、前外相張伯倫贊同西門之言、議員續有辯論後、西門聲稱、藍斯堡君所稱中國人民以爲某數國與日本結盟、鼓勵日本行爲一節、以渠所知、實屬不確云、下院聞外相之言、以歡呼聲報之、（二十二日路透電） 
　　倫敦英相麥唐納今日覲英皇於白金漢宮、英相雖遵醫士之囑、刻仍在病假期中、但關於滬事、無時不與閣員接洽、内閣之滬事委員會、今日在下院集議、内容嚴守秘密、（二十二日路透電） 
　　倫敦今晨麥唐納入覲英王時、對於政局一般情形、有所奏對、但遠東問題、大約未嘗涉及、因最近閣議討論此項問題時、麥氏未嘗參加故也、（二十二日哈瓦斯電） 
日軍侵華 
[美國獲得教訓]  
　　條約徒成具文不足消弭戰禍 
　　被侵略所受損失較擴軍爲重 
　　美參議員李特之演說 
（華盛頓）參議院海軍委員會主席議員海爾氏鑒於遠東事件之緊張、特用無線電廣播其意見稱、美國海上之軍備、遠在海軍條約限制之下、倘一旦發生重大事故、美國海上之力量、僅可與日本平衡、海爾氏并稱、遠東海上風雲緊急、不幸事件之發生頗在意中、而美國實萬萬不可與日本立在平等或近於平等之地位云、海爾演說後、復有參院陸軍委員會主席議員李特氏演說、主張美國應保持現在陸軍之實力、因鑒於遠東之事變、實覺條約等 
 
 

Page 6

 
 
於具文、不足以阻止戰爭云、李轉氏懷在無論亂中大聲呼曰、一吾人觀乎中國人民在可怖之不均等勞力之下、與日本戰鬥、應得一種觀察上極慘酷之教訓、吾人從中國人身上、即可看見戰敗而忍受之損失、實遠超越於準備上所受之損失云、（二十二日國民社電） 
國聯特會 
[召集日期迫近]  
　　將組織一委員會 
　　邀請美俄土參加 
(日内瓦)國聯議會定三月三日開特别會議、以討論遠東時局、尤其是上海事件、現未有邀請美國與會之問題、將來議會勢必組織一委員會、而請美俄土三國加入、美國參加議會特會之說、殆由此而起、衆料議會於稍討論中日事件後、將以此問題交政治委員會寗查報告、届時將請各國各派代表一人參加之、（廿二日路透電） 
　　(日内瓦)今日中國代表圑告美聯社記者、國聯會章第十六欵規定之制裁、（即對日經濟絕交）不日即將提出、苟非日本此時表示一種妥協精神、則中國將在國聯大會内提出第十六欵之經濟制裁、惟目下國聯中人多信至三月三日大會特别會議召集時、上海戰事所造成之時局、當可大爲安定、國聯大會對於施行制裁一層、未必即有所舉動、（二十二日國民社電） 
日對國聯 
[覆文昨已發出]  
(東京)日本對國聯申請文之覆文、已於今日發出、（二十三日路透社電） 
法政府 
[注視滬局發展]  
　　但抱定不干涉主義 
(巴黎)法國民衆對於滬事之焦灼、雖顯不若英美之深切、但法政府及其最有關係之各行政部、刻正密切注視時局、法國政策與英美同、即保全公共租界與法租界、保護其國人及不加干涉是也、中國軍隊之抵抗力量、已引起此間之深切印象、衆意日本所行之冒險事業、較其所預料者更爲棘手、但日本爲保全顔面計、將加緊出力、未必於一部分失敗後、遽肯息戰言和也、法人希望國聯爲本身利害計、在可能範圍内避免牽入旋渦（廿二日路透電） 
外交委員長 
[蔣作賓之談話]  
　　日本不顧一切 
　　國聯勢難漠視 
(南京)二十三日訪外交委員長蔣作賓、叩以此次我國申請召開國聯特别大會並提盟約十五六兩條對日實行經濟封鎭、有無實行可能、蔣謂、日人暴行、不僅破壞遠東和平及危及世界均衡局勢、近更弁髦國際公約法規、各國如無此種狀態、不啻撕毀維持世界和平之神聖盟約、間接向世界挑戰、國聯爲維持自身之尊嚴與威信、實有不能漢然之理、觀於最近國聯單獨對日提出警告、措詞嚴厲、爲從來所未有、足徵國聯對日已根本不信任、並認爲失去理性國家、乃日猶不知悔禍、圖將危險事態擴大、以遂其侵略領土野心、孰意當此緊急關頭、國聯爲維持一切盟約尊嚴與本身權威、决能接受實行十五六兩條對採取直接有效共同處置、以弭遠東戰禍、而維人類之安全、（二十三日專電） 
[英艦自港開滬]  
(香港)英艦野鵝號今日由此開往上海、聞英艦眞理號亦由汕頭開往上海、（二十三日路透電） 
洛中委 
[討論全會事宜]  
(洛陽)在洛中委於二十二日上午十時在中央黨部舉行談話會、到李烈鈞·張厲生·羅家倫·苗培成·葉楚傖·張總·李次温·白雲柳·萃根·林森·邵力子·王𢡟功·等十二委員、葉楚傖主席、黨討論關於籌備第四届中央執行委員第二次全體會議事宜、餘案均未討論、（二十二日專電） 
　　(南京)洛陽電稱、中執委會會員今晨集議討論召集第二届全體大會辦法、與會者有林森·葉楚傖·邵力子等、（二十三日路透電） 
　　(南京)中央黨部秘書今晨正式宣稱、第四届全國國民黨大會所選出之中執委會、定三月一日在洛陽舉行第二次會議云、政府要人如汪精衛·蔣介石·馮玉祥·何應欽等、届時皆將赴洛陽與會、以討論中日交涉及軍政財政事件、（二十三日路透電） 
[日機繼續擾蘇]  
　　(蘇州)二十三晨敵機九架來蘇、向我機塲擲彈十三、炸十一、毀一草棚、死一行人、我開高射砲、敵機開機槍、二十分鐘後、逸至金鷄河、我滬機一追踪至、戰五分鐘、敵機東逃、（二十三日專電） 
(蘇州)二十三晨九時、日機九架、在飛機塲擲彈十二、爆十枚、損失徵、縣府電外部省府、向日提抗議、（二十三日專電） 
[粤人慶祝勝利]  
(香港)省港各界接廟行鎭我軍大捷消息、二十三日午起、均燃爆竹祝捷、情形極爲熱閙、至發電時爆竹聲尙未絕、（二十三日專電） 
　　(香港)香港全部華人因日軍在上海失利、舉行盛大之慶祝、爆竹之聲不絕於耳、（二十三日國民電） 
[各方踴躍輸欵]  
　　(南京)滬戰發生、海外僑胞紛紛籌匯救國捐欵、截至二十二日、中央經收之欵、計國幣十一萬三千元、港幣二千三百元法郎三萬五千四百元美金二萬元英金二百鎊、（二十三日專電） 
　　(南京)自上海開戰後、古巴新加坡𨗴𨗴秘魯澳洲南斐等處之華僑匯欵助政府以充軍費者、源源不絕（二十三日路透電） 
　　(濟南)教廳職員捐欵購蔴袋五百、托省黨部運滬、供抗日軍用、（二十二日專電） 
　　(靑島)本市寗波同鄉會捐五千元慰勞十九路軍、由明華銀行匯滬、各界捐欵者仍極踴躍、二十三日由膠路装蔴袋二萬餘條去濟、轉津浦路南下（二十三日專電）　　(南昌)救國基金會二十二日起、分頭冒雨勸募、市商會令各業募捐勞十九路軍、靑年救國圑三百餘人、二十一日赴滬、加入前線、（廿三日專電） 
　　(香港)廣州店户决捐租半月、助十九路軍、（二十三日專電） 
琿春赤衛軍 
[進展延邊八屬]  
　　(哈爾濱)第三國際援助琿春中韓共黨組成赤衛軍、向延邊八屬進展、日方調關東軍及朝鮮駐軍往防、（二十二日專電） 
吉敦綫 
[日僑退往吉林]  
　　(哈爾濱)吉敦沿線日僑、因救國軍之攻進、奉令退往吉林、（二十二日專電） 
(哈爾濱)王德林救國軍别動隊千名、二十攻破敦化縣、與日軍發生巷戰、激戰三時、王部退出縣城、仍擬進攻、二十一日長春日軍大部往應援、（二十二日專電） 
吉自衛軍 
[阻于軍攻依蘭]  
　　熙洽急令反攻一面坡 
(哈爾濱)自衛軍馮宮·兩旅、二十一與于深嚴·馬錫麟·劉賓林·旅於東鐵哈綏線一面坡激戰、馮宮旅阻于軍往攻依蘭、（二十二日專電） 
　　(哈爾濱)熙洽限馬錫麟劉賓林旅速向一面坡反攻、熙洽委于深嚴爲東鐵護路軍總司令、于因自衛軍反攻、未就職、頃往五常督隊、珠河石頭河于東線段路軌、二十二日爲自衛軍拆毀、今日修復、日偵察機二架、今分張阿誠寳山嘴于偵察、（二十三日專電） 
（哈爾濱）吉林省政府移依轉後、範函縮小、辦公傼主席誠允並財廳長徐享等十數人、（二十二日專電） 
溥儀表示 
[接受僞國位號]  
　　僞都决定在長春 
　　吳佩孚大爲憤慨 
（北平）張景惠二十以東北政委會長名義謁溥儀、表示該會擁戴溥儀爲僞國第一任執政之意、溥表示接受、僞國定三月一日成立、僞都決定在長春、（二十三日專電） 
　　（北平）吳佩孚因滿蒙僞國有定三月一日組織成立說、頗爲憤慨、擬以私人資格、日内發表宣言、大意痛指熙洽等喪心病狂、全國人民、應一致圑結、超而應付、文長千餘言、已起草完竣、（二十三日專電） 
（哈爾濱）市局主持之市民大會、定二十五日開、將對新政體表示慶祝、溥儀定二十五日到遼將被推爲執政、國都定爲長春、（二十三日專電） 
　、　、（哈爾濱）日飛機連日在哈長遼吉散發建設新國家慶祝詞、（二十二日專電） 
黑省府各廳處 
[悉由海倫移回]  
　　馬占山表示願引退 
　　赴黑途中遇擊折回 
（哈爾濱）黑省府各廳處、今悉由海倫移回黑垣、馬占山二十一發回黑主政通電、二十二日始、齊克洮昂兩路交通完全恢復、（二十二日專電 
　　（北平）馬占山病沈重、二十一通電各方、自訴其應付事機保全地方之苦、接替有人、即行引退、（二十三日專電） 
（北平）日訊傳馬占山今晨乘機返卜奎、在哈被吉軍阻擊飛機折回（、二十三日專電） 
[日本傷兵運靑]  
　　（靑島）日傷兵百名、昨由滬運靑、入靑島病院調治、（二十三日專電） 
[膠路沿途安謐]  
　　（濟南）泰山號鐲甲車巡弋膠路、今日由膠州回濟、稱沿路安謐、報載日照石臼所駐日艦不確、（二十三日專電） 
[軍部遷往洛陽]  
京滬防務交馮陳主持 
（南京）軍政部今日遷往洛陽、京滬防守事宜、統交馮玉祥陳銘樞主持、（二十三日國民電） 
[粤軍入贛剿赤]  
　　余漢謀軍部設南雄 
（香港）余漢謀决將軍部移設南雄、就近指揮、進剿贛共、陳濟棠令財廳二十五日前籌八十萬、爲各部動員入贛用、（二十三日專電） 
　　（南昌）陳濟棠十九日電省黨部及熊式輝業派兩師入贛、正與赤匪在新城激戰中、惟贛地遼闊、中央宜統籌兼顧、（廿三日專電） 
　　（南昌）朱紹良·熊式輝·以朱毛爲腹心大患、决剿匪禦侮、並鞏固後防、（廿三日專電） 
　　（南昌）贛州電、圍城兼旬之彭匪已退十餘里、或可渡過危險、（廿三日專電） 
（南昌）民廳訊、㈠會昌陷後、史縣長被擄、甘承審死難、筠門雖經警隊克復、一月二十五又爲彭匪攻陷、郭巡官戰死、㈡鄒琦二千犯鉛山、圖打通贛東閩北、被縣警隊擊退、㈢方匪萬餘攻富林被阮師擊退㈣餘貴金三縣聯防剿方志敏㈤朱師十五日將萬載孔匪僞二十六軍九師擊退、㈥張英師由鄂湘邊向贛混進、十八日擊僞警衛第一師三百餘人、（廿三日專電） 
[晋軍準備縮編]  
　　閻錫山將赴并轉洛 
　　（太原）晋軍因餉難决縮編、撈裁十五營、（二十二日專電） 
（太原）晋鈔省府令省行二十元兌現、徐該、晋政困難甚多、余决負責維持、（二 
十二日專電） 
　　（太原）閻錫山决三二日内來并、綏靖署由奮總部改組、擬赴洛參加二中會、就職期尙未定、（二十二日專電） 
[陳萬視察防務]  
　　（北平）陳興亞今晚率隨員衛兵三十餘名、由平漢路專車南下、視察駐軍、二三日内返平、（二十三專電） 
（天津）萬福麟二十三午由廊坊專車抵津、王樹常設宴欵待、下午三時半、萬登車轉津浦路南下視察防務、（二十三日專電） 
[我國軍縮建議]  
　　主張依國土人口規定軍備　　反對　武主義之尙武精神（日内瓦）中國軍縮建議、已於今日送致國聯秘書處、其中包含㈠依疆土之大小、人民之多寡、邊界或海岸綫之長短、分等規定軍備、㈡廢除足以引成讀武主義之尙武精神與尙武討索之一切鼓勵、㈢廢除轟炸飛機重砲隊飛機母艦潛艇戰艦、（二十三日路透電） 
[日本向英購買軍火]  
　　（倫敦）今日此聞正式宣稱、英政府發給出售軍火護照政策、未曾變更、即已發護照亦未有吊銷者、日本政府曾向英國購買軍火若干、但數量不多、又就英政府言、對於滬事尙未計劃重開和平談判之步驟、外相西門現以星期杪赴日内瓦、以便出席國聯大會、（二十二日國民社電） 
前澳相表示 
[不欲對日開戰]  
　　（坎白拉）澳大利亞前總理休士氏宣稱、謂歐戰時澳大利亞已受相當犧牲、此後願與各鄰國保持和平、若對日本作戰、實爲大禍、並謂封銷日本之舉、英國海軍未必參加、蓋封銷之舉、將釀成戰爭狀態、而澳大利亞即不免隨英帝國全部牽入漩渦云、（二十三日哈瓦斯電） 
美國慶祝 
[國父誕生紀念]  
　　使人頓憶百年前之遺訓 
　　（華盛頓）今日爲美國第一任總統華盛頓誕生二百年紀念、由美總統胡佛發起舉行盛大慶典、即國外美僑亦莫不鼓舞歡祝、惟以目下世界多數地之不寗與政治財政之艱窘、已使美國政治家重憶華盛頓之遺訓、頓起閉户自守不問外事之感想、華盛頓係於一七九六年兩任總统之後、在國會演說、警失美人勿與他國聯盟尋煩惱、略謂在外交方面我人所當奉行之實訓、係推廣商務關係、而力求滅少政治關係、至我人業已承諾之任務、謹當切實踐行、但願即此而止、勿再增加歐洲有許多重要利益與我人無與、故歐人以此常起糾紛、我國若因尋常政策之變更、或聯甲以拒丁、致以人爲之朿縛｀　纒在内、實屬不智云云、此項遺訓素爲美人所遵循、即其近年外交政策之常多消極態度、亦以此故、又如美參院之不批准國聯會章、與一小部份議員之竭力反對參加國際法庭、亦皆坐於此、（二十二日國民電） 
特羅斯基 
[公民權被削除]  
　　（莫斯科）今日蘇俄政府下令削除特羅斯基及其夫人與公子之公民權利、指特氏全家從事反革命活動、此外第二次革命諸領袖亦同時被削公民權利、計單内共列三十七人、此後悉皆不准回俄、（二十二日國民社電） 
蘇俄舉行 
[赤軍成立紀念]  
　　陸長發表告軍人書　　揭破帝國主義假面具　　促全國起作最後準備（莫斯科）明、日爲蘇俄赤衛軍成立第十四週年紀念日陸軍部長伏　希洛瓦·發一宣誓、告誡全國軍人作最大之準備、保衛國土、内稱中國今日之流血、即因中日間旣發生危急局勢、而一般資產階級之演說家、尙復在日内瓦從容作和平演說之所致、目下東方與西方皆有干涉蘇俄之計劃、一面製造社會與輿論、一面組織白俄隊、以期進攻蘇俄而遠東之白俄得某某帝國主義者之後盾正公然計劃驅出蘇俄、又今日陸部機關報之紅星報刋有社論、警告蘇俄敵人倘謀攻擊蘇俄、將遇紅軍與全國人民之最强硬之抵抗、（二十二日國民電） 
[中央國府擴大紀念週]  
　　（洛陽）二十二日上午九時中央黨部暨國府各機關在洛舉行第三次擴大紀念週、到中委林森·張繼·葉楚傖·覃振·李烈鈞張厲主·苗培成·李次温·白雲梯·邵力于等、暨中央各機關職員三四百人、由葉楚傖主席領導行禮後、由張繼報告、略云、總理生平極注意開發西北、現在在總理紀念週中即將開發西北來說、今日之國難、總理生時、本已預料及之、蓋在國防軍事未完成之前、帝國主義者隨時皆可向我侵略、總理之意、應先將西北開發、必俟西北開發成功、就可抵抗一切帝國主義者之侵略、此次日本在滬大肆攻擊、將我生產機關盡量破壞、凡我國民都應覺悟、將來務以大生產機關都在西北建樹起來、近世立國所需要之原素、以煤鐵和煤油三者爲主、我們西北都有多量之藴藏、所惜者未能實現總理十萬英里之鐵道計劃、致交通不便、開發西北之計劃無由發展、現在中央遷洛辦公、我們急應振刷精神、做一番開發西北之事業、就我們歷史而言、歷代往往除首都外、還有陪都、我們現在在洛陽或西安可定陪都、嗣後方可遵照總理遺教在西北做具體的開發工作、三月一日二中全會開會時、我個人意見、應就洛陽或西安確立陪都之地位、才可給國人一個良好印象、使全國之人才與資本、都集中到西北來、我國自秦漢以後、民族性向南遷、由長江而珠江而南洋、可以說是向南跑之民族、今後必將向南跑之趨向改爲北歸、集中全國之人才資本去開發西北、才能使中國文化復興、此乃我們對於實現總理遺教廳負之責任、其他在目前應行注意者、即爲應如何爲洛陽人士做些實際工作、帮助地方上推進地方自治、組織民圑、實事求是、先將洛陽做個模範、然後推行至全國、此亦爲今日報告之一點意見云、（二十二日中央社電） 
[救護隊來滬工作]  
　　（南京）各界抗日救護隊三十餘人、二十三日晨出發、人民燃鞭砲歡送、計醫師三、藥師二、看護上、脚夫十五、伙夫二、抗日會派幹事隨往照料（二十三日專電） 
（南京）南京平民所組織救護隊、今晨出發赴滬、觀者萬人、歡聲送之、隊中有醫士與曾受訓練之看護士多人、並携帶大批藥品、（二十三日路透電） 
（天津）張家口紅十字會王智謙率救護隊員二十七人、二十三晨過湋赴滬工作、（二十三日專電） 
[國難會議將在洛舉行]  
　　（南京）褚民誼談、國難會議决於二中全會後在洛舉行、汪院長已改派本人及彭學沛担任正副秘書主任、委員尙須添聘、以示筆策筆力、共赴國難之至意、（二十三日專電） 
[法使請制止反教運動]  
　　（南京）法使館照會外部、請設法制止反教運動、外部以信教自由、係受法律保障、已咨教部、轉令各省教廳、盡力設法勸導制止、（二十三日專電） 
[郭泰祺已撤回辭呈]  
　　（南京）外部政務次長郭泰祺因汪精衛之請、今日已撤回其辭呈、現已到部視事、（二十三日路透電） 
[戴季陶自湯山抵京]  
　　（南京）戴季陶馬晚宿湯山、二十三晨抵京、教部長朱家薛自滬電即返京赴洛、出席二中全會、（二十三日專電） 
[任鴻焦堅辭中大校長]  
　　（南京）中大教長任鴻雋辭意堅决、繼任人還在物色中、（二十三日專電） 
[石靑陽辭蒙委會長]  
　　（南京）石靑陽因經費困難、無法維持、電行政院請辭蒙委會委員長職、並電京辦事處、辦理結束、（二十三日專電） 
[淸懿妃柩停柏林寺]  
　　（北平）懿刀靈柩溥儀電囑暫緩移動、今停柩安定門内柏林寺、執紼者前淸貴胄遺老百餘人、（二十三日專電） 
[劉茂恩部擊潰股匪]  
　　（北平）劉茂恩電平、稱所部佔領牛頭山、馬頭山股匪向鄙暢均州西竄、沿途燒殺極慘、（二十三日專電） 
[鳳城義勇軍襲擊日軍]  
　（北平）鳳城十九路義勇軍司令徐文海·副司令鄧鐵梅·二十一日率隊襲擊日軍斃敵五十三名、並獲步槍三十八枝、擒敵百餘名、已完全處置、（二十三日專電） 
[平政委會常會紀事]  
（北平）今晨順承王府開第四次政委會常會、李石曾主席、議决例案多件、（二十三日專電） 
[平津教費先發三成]  
（北平）平津校院經費、决先發三成、（二十三日專電） 
[馬靑苑部警備隴南]  
　　（北平）蘭州電、川軍有再援隴南意、馬靑苑師專任警備隴南、將任隴南綏靖司令、司令部設天水、靑海駐甘騎一師步隊、奉馬麟命開回靑南、擔任警衛、遣新城防地由馬鴻貴部塡駐、（二十三日專電） 
[熙洽委定濱市處長]  
　　（哈爾濱）熙洽委趙伯俊爲濱江市政處長、金璧東爲東鐵哈長護路司令、（二十三日專電） 
[李德全過濟赴平]  
　　（濟南）李德全昨到濟、寓齊魯大學美教授麥美德家中、今在該校醫科講演中華民族革命經過對現在時局影響、六點四十分搭乘三等車赴平、李告記者、將返汾陽、因無機會未典韓主席見面、李衣藍布長袍、（二十二日專電） 
[章太炎携眷到靑]  
　　（靑島）章太炎二十三午携眷由滬乘四川輪來靑、定二十四日赴濱轉津、（二十三日專電） 
[鄂淸鄉會議擬緩開]  
　　（漢口）何成濬以中央二次全會即舉行、鄂全省淸鄉會擬緩開、至前綏靖會議中多主發行公債、何困漢市蕭條、勦匪又不容緩、擬日内宴商界領袖、交換意見、商兩全之策、（二十三日專電） 
[淮義勇軍開始組織]  
　　（淸江浦）淮陰義勇軍今日開始組織、（二十三日專電） 
　　（淸江浦）前淮陰縣長陳步蟾、頃以淞滬義勇軍大隊長名義、電召在淮時所訓練幹部學生王松年等數百人赴滬抗日、（二十三日專電） 
[浙民食會採購平米]  
　　（杭州）浙民食委會派員向各縣採購平米二萬六千石、調劑民食、（二十三日） 
要聞 
[日本國内要訊]  
　　日開師圑長會議大阪朝日新聞云、陸軍方面、因時局重大變化、召集全國師圑長會議、預定自三月一日至九日爲開會期、全國各師圑長暨朝鮮臺灣兩軍司令官、均須出席、已於二月十六日發出通知、會議日程、第一日進宮參謁日皇、第二日陸軍省會議、由陸軍大臣訓示、第三日參謀本部會議、第四日教育總監部會議、第五日行獵、又參謀長會議、亦在此五日内舉行、 
　　日人在滬經營事業日人在滬經營之事業與人口狀况、究竟如何、當爲閱者所樂聞、茲節譯東京報知新聞所披露者如下、㈠東區、自虹口河以東至吳淞一帶、人口約五千、主要事業大康紡績·上海紡績·公大紡績·同與紡績·　船鞍山碼頭·裕豐紡績·東華紡績·明華製機·大連商船碼頭·康衆莫大小·上海倉庫·東方製冰·日華紡績·三井木廠·瑞豐、㈡中區、人口五百人、主要事業，日淸汽船·正金銀行·三菱公司及銀行·郵船·日本棉花·住友銀行及洋行·朝鮮銀行、㈢虹口閘北、人口約一萬八千人、主要事業、郵船碼頭·總領事館·虹口土地組合·東亞興業·上海印刷·日本人俱樂部·寳山玻璃廠、㈣西部人口約四千人、主要事業、内外棉·日華紡績·豐田紡績·上海絹絲紡績·同興紡績·東亞製麻·同文書院·東方文化·中華皮革、㈤浦東、人口約五百人、主要事業、日華紡績·菱華倉庫·三井碼頭·日淸碼頭·大倉碼頭·郵船碼頭·大阪商船碼頭、除以上主要事業外、其他規模較小之商店公司不及詳載、合計人口約二萬八千人、 
　　日派軍犬隊赴滿日本報知新聞云、關東軍獨立守備隊所養唷之軍用犬、自滿洲事變發生以來、與軍人同様活動、軍用犬訓練主任板倉少佐、因遭戰死、現由貴志大尉繼任、編成軍犬隊、分配於南滿鐵路沿線、以便通報消息偵察地方情形、該軍犬分爲六大隊、業已配置於沿線各地、從事訓練、聞貴志大尉、原爲張作霖之顧問貴志中將之子、對於滿洲情形、頗爲熟悉、又大阪日文報載、大阪市東淀川區新高北通二丁目所設之大阪畜犬會、十七日午前九時、由梅田站向神户輸送軍犬四匹復由神户主事宮岡春堂帶領、送往關東軍司令部長谷部師圑、以備守備滿洲各地之用、 
 
