# 1918 - 166 - 4916289

 

Page 1

 
 
   
 
 

Page 2

 
 
時評 
[買賣與交易（冷）]  
　　選舉則公然買賣戰事則成爲交易其餘一切政治財政等類其去市道也蓋無幾矣 
　　投票論價幾於地方與中央一轍選舉之運動費竟然明目張膽言之而無愧是爲選舉公然買賣之證也某地戰事以督軍爲交換品某地戰事又以陸軍總長爲交換品是爲軍事交易之證也買賣與交易即市道之異名一國之要事而互以市道爲用欲國之平治其可得耶 
　　雖然其風不自今日始矣今日特爲最無忌之時代耳 
[命令]  
　　六月二十日大總統令特派曹錕爲四川廣東湖南江西四省經略使此令 
　　又令特派張懷芝爲援粤總司令派吳佩孚 
爲援粤副司令此令 
　又令蒙藏院總裁貢桑諾　布呈都翊衛使阿穆爾靈圭翊衛使扎噶爾熙凌阿翊兩副使逹賚祺誠武鄂多台等懇請辭職阿穆爾靈圭扎噶爾熙凌阿逹賚祺誠武鄂多台均准免本職此令　　又令任命塔旺布星甲拉爲都翊衛使此令 
　　又令任命丹巴逹爾齋陽倉扎布海永澂爲翊衛使阿拉瑪斯圖呼扎木遜朗扎布多隆武噶拉增布爾巴敦魯布鄂伯噶台爲翊衛副使恩和阿木爾海永溥侯連珠爲翊衛官此令 
　　又令任命李鳴鐘爲陸軍第十六混成旅步兵第一團團長此令 
　　又令陸軍總長段芝貴呈請任命孫錫聲爲綏遠陸軍混成旅第一混成團步兵第二營營長鄭懷春爲第二混成團步兵第二營營長均照准此令 
　　又令兼署財政長兼鹽務署督辦曹汝霖呈鹽務署秘書賀得霖因病懇請辭職　照准此令 
　　又令兼暑財政總長兼鹽務署督辦曹汝霖呈請任命王徵善爲鹽務署秘書應照准此令 
　　又令陸軍總長段芝貴呈准護軍管理處都護使紹英咨請以文連崇安陞補護軍參領增銓秀明陞補副護軍參領德純扎倫布景昌連壽陞補委護軍參領均照准此令 
　　又令陸軍總長段芝貴呈准正白旗滿洲都統貢桑諾爾布咨印務京章兼公中佐領福順因病懇請開缺應照准此令 
　　又令朱啓明給予三等文虎章此令 
　　六月二十一日大總統令成愼晉給二等大綬嘉禾章陳徠琛給予三等嘉禾章此令 
　　又令趙傑給予二等文虎章此令 
　　又令沈壽堃給予二等文虎章此令 
　　又令許沅王清霖給予四等文虎章此令 
　　又令孔慶瓘給予四等嘉禾章此令 
[專電] 　　 
　　北京電曹錕態度仍不明示暗中反對張懷芝任援粤司令故張又推曹而曹不受徐樹錚等在津密商結果遂與曹以經略使空銜張仍援粤吳佩孚副亦不過空名而已（二十一日下午七鐘） 
　　北京電聞段密允張懷芝如粤事得手則龍濟光督粤張歸爲陸軍總長（二十一日下午九鐘） 
　　北京電曹錕承認就經略使請俟校閱後再赴前敵段許其暫時遥領（二十二日下午一鐘） 
　　北京電吳佩孚堅辭副司令電令湘直兩督敦勸就職（二十二日下午一鐘） 
　　北京電段所定援粤方略書面交張懷芝龍濟光遵照進行（二十二日下午一鐘） 
　　北京電馮自津議結果態度確消極昨派度務司購定住房準備下中（二十二日下午一鐘） 
　　北京電駐美顧使電參戰借欵美總統總理宣言須確定用途方有成議（二十二日下午一鐘） 
　　北京電地租借欵因銀行團有優先權抗議聞已打消惟現又訂某項鐵路大借欵數亦一億元曹財長與西原正密商中（二十二日下午一鐘） 
　　北京電中央選舉公然買票檢官不敢顧問王揖唐在皖當選 
 
 

Page 3

 
 
衆議員在京又當選參議員將來擇兩院中已派多數者爲議長（二十一日下午九鐘） 
　　北京電粤參議院電促王家襄赴粤王意頗活動其行止將視浙選舉爲斷（二十二日下午一鐘） 
　　北京電第一部選舉仍因人數不足未投票（二十二日下午一鐘） 
　　北京電政府以留學生在京津間進行某項運動密令吳警監曹省長嚴加注意（二十二日下午一鐘） 
　　北京電四省勦匪督辦定張文生將發表（二十二日下午一鐘） 
[外電]  
　　北京電今晨發表重要命令兩道曹銀授川蜀湘贛經略使張懷芝授援粤總司令吳佩孚副之此種任命如已得曹張吳同意則可窺見政府决以全力征服南方之意並可知近主和解之曹張二人今竟趨附主戰派矣而政府籌備戰費已有把握又從此可見綜之生命斷而復續得以稍假時日者實得力於日本之决計繼續扶助段祺瑞與現今政府也惟吾人非至確知曹張擔任新職之後尙未便遽謂各事已如此安排聞龍濟光在直隸招兵甚多以供援粤之用但龍之活動全視政府自已能否進行其征服南方之政策而定若在目前則尙未可遽言政府能之昨日此間選出參議員數名但衆人對於此次選舉毫不注意（二十一日） 
　　北京電今日北京報紙載有中日磋議借欵數事確否無從知之蓋日人秘不宣布而與聞磋商之進行者又未必爲政府諸人也一說三井洋行要求租借中國所有船塢船廠一說代表朝鮮某團體之某公司願以一萬萬元借與中國以地丁爲抵押品第一說記 
者已加調查探悉確有人向華人提議辦法擬以日人與其他外人之資本依據完全利於雙方之條件經營造船業並嚴定投入之資本不作他用但並無施用壓力逼令中國承認之問題至於吉會借欵聞一種暫時合同已於六月十八日簽定依照此合同日本將以一千萬元借與中國而不規定其用途但建築鐵路所需之經費及建築之辦法今尙未决定（二十一日） 
以上字林報 
　　北京電吉會借欵合同僅爲初步契約日人以日洋一千萬元借與中國而留一千萬元以供測量及他項開辦經費中國則以各一千萬元之國庫劵兩紙給與日本訂明六個月還本年息六釐但付利後可展期還本俟建築經費一經準確估定後再續定合同然後在日本招募日洋三千萬元 
（二十一日） 
　　北京電上海修改稅則會已决定從速實行值百抽五之辦法新稅則將依據一九一二年至一九一六年貨價而編定之該曾將查逐年海關報告及他種可得之證據而規定貨價俟戰事終結後兩年内此項新稅則可全部或一部重行修改聞各國與會委員將由各該國駐使電令從速辦理能於三個月内 
辦完尤佳上述辦法日得各外國之同意此法頗有益於中國想中國亦必批准之（二十一日） 
以上路透電 
　　北京電政府接到譚延關持軍費抵醴陸之電甚注意（二十一日） 
　　漢口電奉天軍副司令徐樹錚有將司令部移設漢口之說（二十一日） 
　　漢口電奉天軍指揮官孫烈臣昨晚由湖南歸漢於本日前往北京（二十一日） 
　　漢口電南軍之應援隊陸續抵攸縣茶陵方面頗形危險云（二十一日） 
　　東京電時事新報記事文題曰外交調查會之眞相大致謂出兵問題確因四圍之狀况而稍加濃密之度但欲此項問題成爲具體的性質尙須經若干之曲折日本政府之態度未嘗稍改變第四十次議會閉幕時寺内首相之所述者云云（二十二日） 
　　東京電頃有德艦出現於南洋之報告惟當局多不信有此事（二十二日） 
　　東京電中國章公使於本日上午引導新任留學生監督江庸赴日本文部省訪由所次官商議關於監督中國留學生事件（二十二日） 
　　東京電外務省今日公佈告示在鄭家屯設直領事館於本月十四日開館但副領事岩村成允仍在該館勤務云（二十一日） 
　　東京電日本外交調查會三日問連續開會對於俄國案件討議意見已得一致當局之問題即此可告結一段落一二新聞紙論載出兵問題遂一時中止矣（二十一日） 
　　東京電賽米約諾夫軍目下在滿洲里被中國方面强令卸去武裝故已完全消滅（二十二日） 
　　東京電哈爾賓來電云在伊爾庫斯克被監禁之日人三名已由革命軍釋放（二十二日　） 
　　東京電海軍飛行機在追濱墜落米澤坂本兩中尉受傷甚重恐有生命之危險（二十二日） 
　　東京電今日鐵道院發布告示中日小包件運送章程中有改正之件（二十二日） 
　　東京電美國追加限制輸入品目將發表其於日本獸皮革類鞣皮及製革品不過有直接之影響（二十一日） 
　　東京電楠瀨中將歸東京語云中國之現狀南北妥協以整理督軍爲第一要件倘不能雖聘百顧問决難期改善國政云云（二十一日） 
　　以上東方通信社電 
[戰電]  
　　倫敦電今晨海格將軍報稱英軍在蘭斯等處襲敵有時雙方曾相激戰敵兵死傷頗多且被俘若干人敵兵在摩蘭柯爾附近襲撃爲英軍機關鎗隊撃退松末河與安克河間敵砲隊殊爲活動亞爾貝北面與拉巴塞運河境内雙方砲隊交轟甚烈（二十日） 
　　巴黎電今日下午公報云昨晚六時德軍在佛里尼境至邦貝勒東而萊　陣線發砲猛轟以備進攻九時以大隊在二地點間前撲法軍抵禦甚爲得利敵軍在佛里尼與哇美斯間爲法軍砲火所阻屢次退至其出發之轟線卒不能進抵法軍陣線萊姆周圍之戰事由法軍獲勝德軍曾攻入細勒里東北叢林爲法軍反攻逐出今晚公報公日間戰事頗形沉寂昨日法飛機撃落敵飛機六架（十九日） 
　　倫敦電今日美國公報云華愛佛與勞蘭之戰事大用煤氣 
美軍斥堠隊波瑪恩河俘敵若干人而回美兵失蹤者四人美兵在華愛佛敗襲撃之敵軍（十九日） 
　　倫敦電德國公報云今日侵晨法軍進攻維萊爾柯特萊叢林東北部失敗而退日間敵軍復進逼多次德軍在芒哥班東面陣線稍退德砲隊猛轟萊姆　近敵軍陣繼以步隊進攻俘虜五十人（十九日） 
　　羅馬電意國公報云星期一日夜間與昨日敵軍未在亞歇哥至芒台洛間續攻意軍在格拉巴山及芒台洛境撃敗敵軍意軍在亞歇哥高原從事衝撃協約軍支隊於此俘虜數十人意軍進逼不已已使敵軍縮短貝魯洛山鐵路南面之陣線意軍砲隊猛轟聚集戰線之敵軍使不得稍休或移至陣後下午比亞夫河大戰復作敵軍復圖渡抵桑安特里至康特魯間之右岸爲意軍撃退意軍固守康特魯至福薩爾太河濱敵軍屢次猛攻未能逞志福薩爾太境亦有劇烈之戰事敵軍死守加波細爾北面之地雙方爭持頗烈意軍俘虜已達九千零十一人且獲砲多尊機關鎗數百架又撃落敵 
飛機五十架意飛機僅兩架未回（十九日） 
　　羅馬電意國公報云自芒台洛至海濱之全陣線今仍在苦戰中昨晚意軍迫敵退至貝魯拉山鐵路北面且迫敵在進攻線稍向芒台洛東北凸角退走意軍俘虜一千二百二十六人獲機關鎗多架比亞夫河意軍前鋒陣線戰事甚烈敵軍進攻固猛而意軍抵禦亦極勇敢昨日下午敵生力兵進攻初在成森得地繼爲意援兵逐退意軍奮力反攻縮小桑杜拉西面戰區俘虜五百十三人敵軍在柯爾洛山進攻爲意軍所敗（二十日） 
　　倫敦電奥國公報云威尼斯大戰仍在進行敵軍在比亞夫河陣線猛攻希圖克復失地福薩爾太運河與哇特查至特里維沙鐵路一帶及芒台洛之奥軍新陣地皆有惡戰芒台洛之大戰其劇烈與加沙高原之大戰相埒意軍於數地點衝鋒六次大受損失乃用其後備軍作戰毫無條理仍遭失敗奥軍已迫令意軍向特里維沙鐵路西面至南面退走意軍衝撃亞歇哥東南之奥軍陣地失利一如前　日之情形 
（二十日） 
　　亞姆斯特丹電維也納與柏林來電均足表明奥　糧食風潮漸達極點奥國糧食大臣曾下令減少國民口糧維也納城議會與工黨均開會竭力反對此舉工黨會議且重申卽行議和之要求城議會要求政府與德匈商借糧食奥首相亦告社會黨代表謂將乞助於德半官性質柏林通信社謂奥首相所望乞助於德實不成問題奥國糧食大臣曾抵柏林商諸戰時糧食部糧食部謂德國自顧不暇安有餘糧濟奥維也納市長接減少口糧命令後對於城中治安不允負責並請至少 
須增豆若干亦未邀准奥國製造車火之區已有一星期未發口糧大局甚危現發急電至德求救（十九日） 
　　亞姆斯特丹電布京電稱民主黨領袖瑪里洛夫氏由多數反對黨推爲首相現已開始磋商組織混合内閣（十九日） 
　　亞姆斯特丹電布克哈萊電稱羅國會開幕日羅皇親臨行禮大受歡呼其演說中論及羅國苟再抵禦則國力將盡是以不得不委曲媾和云（十九日） 
　　亞姆斯特丹電荷蘭社會黨領袖特羅爾斯特拉氏已展緩赴英（二十日） 
　　亞姆斯特丹電荷蘭半官公報謂德國火車每日經過林堡鐵路者至多僅有二十四輛均先由荷蘭稅關官吏與軍官查驗後始許入境（十九日） 
　　倫敦電波拉勞氏今日在下院宣稱英國回敎人民於戰爭中所盡之投政府甚爲感謝云（二十日） 
　　巴黎電聞摩洛哥法軍於六月十二日戰勝摩洛哥與亞爾吉里亞可望以印拉哇安流域接通（十七日） 
要聞一 
[東京通信（心危）]  
日本出兵與後藤外相談話 
　　出兵問題邇來日見急迫英法等對俄政策漸採干涉主義美國最初欲爲積極的援助非主張出兵者苟俄國人民欲聯合國或美國以兵力救助則美亦可出兵蓋華盛頓政府態度至爲愼重今聯合國漸有干涉之意屢與美國磋商故前者美國反對出兵之議漸形和緩此頀得紐育電謂聯合國方面擬以中日美俄（反對過激派者）四國軍隊組織遠征隊而以俄或美選任總司令由西伯利亞進軍以挫德軍東下之勢云云據此推測美國與其他聯合國似已有此同意而四國聯軍組織之成否尙須視日本之態度如何耳日政府對於出兵問題據後藤外相與英國每日郵報記者所言似日政府頗希望單獨出兵也兹錄英國每日郵報通信員與後藤外相之問答如次問關於西伯利亞問題外交上形勢若何答日本尙未參加會商以余推想倫敦華盛頓或已在會商不久將向日本政府提議吾人確信必能與以同情的審議但果有提議來否未敢必耳問若提議來日本態度如何答此須視提議之内容如何而定苟其提議無須審查者則日本當然即表示承認之意如其不然則待審查後之决定勢將稍事遷延但日本對於有援助聯合軍之處决不拒絶或有不欲援助之意今兹之所以不能驟决者因日本海軍警備於太平洋印度洋若有事於西伯利亞冒險前進勢不得不召還一部分之海軍或至爲德國所利用而生缺陷也問靑島之戰英日兩軍得良好之結果豈不然乎答今所論者有異於靑島之役蓋靑島之作戰較今後四西伯利亞作戰規模爲小未可同日而語國家自負心如何亦須考慮之也苟聯合國希望日本盡其最善之努力莫若使日本組織單獨遠征軍爲策也問然則日本出兵於西伯利亞之目的若何答第一鎭定其擾亂安堵其人民第二截斷德國勢力之膨脹蓋日本不欲於極東與德接鄰也問遠征隊軍事的意義上影響於德國者何如答一時雖無何等影響而結局足以分德國西部戰場之勢吾人所關心者經濟場中兩國民之爭鬭耳問日本對於出兵將如何要求報償答此惟視境遇之如何爲斷例如軍隊之多寡戰區之廣狹單獨行動抑爲協力行動均須注意及之惟日本爲防備而出兵報償如何尙未計及也問世人往往疑日本之動機在於西伯利亞及中國以爲日本煽動之使無秩序並以過激主義蔓延於學生之問抑亦有此說乎答余固知有謂日本人士以此思想感染中國學生者至若謂日本因中國無秩序而爲日本之利益則余所不解中國平靜乃日本之福也過激主義乃今日德國防備至嚴惟恐其侵入國境吾人亦有同心故惟望中國之恢復秩序傾向和平也中日軍事協約乃爲支持全世界協同作戰主義之故兩國之間不可無所協定公平有識之中國人必能諒解之也問俄國將來如何尊意可得而聞乎答是烏能預言舊政體已經消滅而新政體如何余不能知政治上之勢力如何 
其結果或爲權力問題耳將來政治上中心人物誰屬猶可未知數耳（下略）又後藤外相對於美國ＯＥＴＥＡＯＫ雜誌記者茂森氏談話略謂俄國之政體如何日本毫不關懷惟過激派政府日本到底不能與以寛容蓋其放肆之行動威嚇日本之國民除過激派政府以外無論何派掌握俄國政柄日本均所不問也次言近來俄日似漸有歡迎日本出兵之傾向苟必不得已而出兵大都以中國兵隊防禦於滿洲而日本兵隊則横斷西伯利亞及超越 
黑龍江鐵路也云云 
[要人忙碌中之援粤總司令]  
　　據政界確息直隸督軍曹仲三安徽督軍倪丹忱於十八日晚間連來聯銜要電三件第一電係輔密萬急電一百九十三字是晚八時三十五分到第二電係輔密急電一百五十一字是晚九時到第三電係輔密萬急電二百十六字是晚九時三十五分到據聞該三電内容大致相同均爲報告十八日在津會議情形與對南之意見云云 
　　自曹仲三回津後中央方面已决定取消第一第二司令名目專任一援粤總司令頃據某要人消息張子志督軍日前出京時對於援粤總司令一席仍極端推薦曹仲三因之龍紫丞前日始有赴津勸駕之舉惟據天津消息曹氏對於此席尙堅持未就龍氏復向張督軍勸駕乃張氏至今尙無允意故此席一時尙難决定又一消息張子志檢閱使前早去津龍使前日午後赴津與在津曹使倪督接洽仍係爲援粤軍事及援粤總司令問題張使之意對於總司令一職極表示謙遜欲請曹使自代但曹使則甚推重張使龍使倪督亦表示願由張使擔任之意焉 
　　據政界消息龍子誠前夜赴津並非回粤實係曹仲三倪丹忱張子志三督軍來電話邀請至津討論攻粤問題大約二二十一兩日内仍須返京也又云龍紫丞到京以來本有在直魯一帶招募軍隊之說茲聞此事已經派員開始進行其額數以足一萬名爲限一俟募齊即由秦皇島運往厦門取道入粤并聞政府方面已爲代電閩督借用閩省建新福康兩艦北來裝運至其軍費一層聞龍濟光瀕行時已將粤省借欵事委托某銀行聞尙無解决方法據某日人云龍氏及政府方面頗希望此項借欵之成功但廣東省借還一句空話擔不起許多力量且廣東借欵問題無論何國尙須通知法國故資本家方面不肯冒險投資云云 
　　自張檢閱龍巡閱徐副司令於前日相繼赴津後津門遂又爲今日時局上最可注目之地政府本擬俟曹倪偕至北京商决大計嗣以曹倪皆病不能來乃再由張等往商昨日已會商一次據某方面消息謂龍使已在津設振武軍辦公處聲明南歸後一切軍事均由該處承轉 
倪督亦聲明堅守中央計畫龍方在北招兵在津設立辦公處本自當然之事倪督亦本係主戰之人此二事可謂於時局絶無重大關係而中央所急欲發表之援粤總司令則尙無一定着落聞張使於三五日内仍將來京一行届時或能有所决定又聞張使此來實抱有入閣之希望即令張樹元署理魯督此說如確則是張使亦有不再赴前敵之意矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京兆選舉之風潮]  
　　京兆選舉已起風潮由衆院初選當選人王德麟孫玉豐延請律師朱念典控曹倜（江蘇京兆選舉事務所所長）張滙泉（安次京兆覆選當選人）康士鐸（涿縣京兆覆選當選人）等選舉舞弊業經北京高等審判廳通知於本月十九日開庭審理茲將原狀稿錄下爲陳訴曹倜等選舉舞弊并違背法令請求速予提前審判事緣京兆選舉事務所所長曹倜核定選民數目與張滙泉康士鐸勾串任意舞弊并於四月二十三日國會事務局因各省調查冒濫電令核減（見政府公報三年四月二十五日第八百九號）乃伊等弁髦法律迄未稍悛種種弊端不勝枚舉今擇要縷述於下查大興縣京城京營衆議院選民原調查三萬餘人後竟增至六萬一千餘人宛平縣京城京營衆議院選民原調查二萬四千餘人後竟增至六萬五千餘人又涿縣衆議院選民原調查一萬餘人後竟增至二萬二千餘人以上三縣調查選民事項均爲康士鐸主持一切再查安次縣衆議院選民原調查二萬三千餘人後竟增至三萬一千餘人安次一縣爲張滙泉主持其事總之張滙泉康士鐸希國覆選當選卽於調查時入手先於曹倜勾通援引不論財産直接稅各項資格凡爲伊等黨援者皆列名册籍甚至并無其人虚名揑造劣跡昭然若揭再查省議會選舉資格在年納直接稅二元以上者爲合格衆議院選舉資格在年納直接稅四元以上者爲合格按之大興縣京城京營衆議院選民六萬一千餘人省議會選民四萬七千餘人是衆議院選民竟超過省議會選民一萬四千餘人宛平縣京城京營衆議院選民六萬五千餘人省議會選民三萬三千餘人是衆議院選民竟超過省議會選民三萬二千餘人即以此論殊未聞無年納直接稅二元以上者之資格而竟有年納直接稅在四元以上之資格者數萬人從何而出可笑且復可惡謂非舞弊而何再據總監督通令選民人數根據民國 
五年户籍統計表即以安次固安兩縣而論安次縣男丁在八萬五千二百一十六曹倜等竟密令將衆議院選民增至三分之一以上而固安縣男丁在八萬八千一百四十一人口旣較安次爲衆物産復較安次爲豐衆議院選民固安縣原調查一萬七千餘人該所長乃嚴令減至一萬四千餘人約言之各縣有張康羽翼者則任意增加否則核減十述各端均有各縣選舉人名册可資證明實足構成修正衆議院議員選舉法第八十四條第一項之規定再者本月十日爲京兆覆選投票日期先一日張滙泉假借京兆自治研究會團體名義以德隣等爲該會會員索取初選當選證書告以代爲報到明日不誤到場投票不謂投票當日德隣等早八鐘即赴場投票及至門首乃不惟未能入場投票而竟以手無證書即會場亦未得入也至此始悉被其詐騙旋經德隣等尋至京兆自治研究曾與伊理論張滙泉當卽公然告以畫到投票盡行代辦矣伊等似此肆無忌憚德隣等受此僞計旣未能親赴投票所自行投票及在投票簿所載本人姓名下簽字伊等復膽取代德隣等冒替投票核以修正衆議院議員選舉法第七十二條内載覆選投票開票及檢票準用第四十二條至五十二條第一欵至第四欵及五十三條之規定則張滙泉任意摧殘選政違背法令實屬無可諱言調閱投票報到簿及原投票紙核對筆跡尤可了然毫無疑義上述一層固屬張滙泉希圖當選有意舞弊然該辦理選舉人員倘稍加干涉使張滙泉無論如何亦絶不至如此妄爲也據此又足搆成該選舉法第八十四條第二項之規定總以上各理由曹倜等任意舞弊并違背法令若非請求審判衙門依法予以相當處分則微論德隣等之選舉權不得維持而自此一般無意識之徒相率效尤實於公共秩序大有阻碍此德隣等所以忍無可忍不得已謹依據修正衆議院議員選舉法第九十三條之規定提起選舉訴訟請求鈞廳速予提前傳審查照該選舉法第八十四條各規定認定此次選舉爲無效依法予以執行則選政前途幸甚國家前途幸甚 
[最近之選舉消息]  
　　中央選舉情形迭誌前報二十日爲該會第一第二第三等部舉行投票之期有當選希望者爲何人極爲留心此事者所注意頃據個中消息第一部當選者以胡鈞鄧鎔吳宗濓等爲最有希望第三部當選者以梁士詒陳邦爕任鳳賓倪道煦唐理淮等爲最有望又聞第三部因查驗證書頗嚴十九日午曾發覺冒名領取入場劵之事（聞係浙籍某君）是晚尙在糾葛之中又聞第二部（即曾爲特任官吏之類）列册者雖有十數人然希望當選者僅屈映光一人又直隸參議院覆選舉均於本日舉行京兆議員只有一額昨從各方面調查將來當選之人以孟憲彝呼聲爲最高孟爲永清人前吉林省長也 
　　觀最近各方選舉之狀態此次總選舉安福俱樂部有佔全勝形勢研究系在各地方均不免有失敗情態則將來選舉大總統當然可依安福俱樂部之主張如何而决定但一方欲於局外挽回議會大勢暗中策畫其結局之勝敗尙屬遽難預測也在安福俱樂部以前主張有兩派之别即王揖唐一派欲選舉徐世昌氏而徐樹錚一派欲推戴段祺瑞氏兩派之主張雖尙欠一致然至最近兩派俄歸沉默不可不謂爲最值注意之點也雖徐氏與段氏口吻在表面上均聲明不願就任總統然此全爲顧慮對於馮派之作戰與國内形勢之虚言若實際揭曉被推爲總統恐亦未必不就任也且據稍知安福俱樂部内部者所談謂現在沉默實爲該俱樂部推舉段氏之先兆蓋待選舉總統期愈迫切然後發表其眞意欲使馮派受意外打撃之作戰云云然在馮派策士已洞悉個中隠情喧傳至萬不得已時將伸張新選舉違法之氣勢如前報所載之兩種計劃是也故就表面觀之似均極平靜實則現政局大有山雨欲來風滿樓之概 
[兩日之中央政紀]  
　　十九日府院情形馮總統十九日下午一時十五分臨辦公室據閱重要文電數件於二時見前參議院議長王家襄二時四十分見步軍統領李長泰四時見孟吉督代表陳鴻逵王玉珍四時三十分見長江巡閱副使王廷楨五時後與張秘書長師軍事處長談話半小時始入内室休息是日其他來見之客均經謝絶國務院方面方立之秘書長於上午九時至院先與曹秉江科長商發二十日閣議議事日程繼披閱各處來電擇其中緊急者三件送合肥私宅然聞合肥昨日在宅似未披閱公事方秘書長則於下午四時入府五時回院將命令交局發表即回私宅 
　　十九日參陸會議參陸辦公處十九日上午九時左右曾續行召集例議一次關於援陜計畫曾作最詳細之討論此外復處置軍電七八件至下午一時曾覆湘督陜督吳光新司令等密電多起據另一報告參陸處主任靳翼靑將軍近數日以來似有消極態度連日處中事務均由段香岩總長主持一切聞靳翼靑將軍近患痢疾現已請假十日在宅療養一切軍事緊要文件均由叚陸軍總長自行裁决 
　　二十日國務會議二十日閣議日程内中無甚要案惟聞驅逐敵僑問題已列入日程有提前討論之說此外則爲財政及任官案各十數件其他聞尙有軍事報千數件則尙未列入議事日程又據院中某要人云此次會議最要者仍爲繼續討論未决之對南作戰問題其餘各件一爲奉天督軍屢次來電要求撥欵收回紙幣一爲接濟前敵各路軍費軍火並聞内務陸軍財政各部均有議案提出 
[北京之財政界消息]  
　　財政部催七省解欵之急電財政兼總長曹汝霖以本月分中央政軍各費不敷甚鉅確有羅雀計窮之勢十九日特致電直隸奉天吉林山東山西河南安徽等七省省長迅將欠解五月分各項稅欵及六月分應解正欵務於接電後於一星期内掃數解清以救中央之危急云云 
　　段内閣尙在大招新兵段總理派員招兵一節茲聞十九日已由財政部發給京兆徵募局某局長票洋兩萬元以爲辦理保定大名順德廣平等屬招兵之費又據軍界消息此次所派招兵委員三十餘人將於本星期五出發所招額數爲五千人限期一個半月聞所招之兵除以補充魏宗澣所部第五混成旅之缺額外并因該旅阦夢九一團前經奉令援閩尙須補招二千餘名以足該旅之兵額云云又聞直隸公署現已奉准陸軍部令現派員在直隸各屬招兵應由該省長通飭各該縣知事趕速預備壯丁每縣人數不得在三百名以下 
　　特别軍費之欵額自國内戰事繁興各路討伐軍隊日見增多中央每月支出之軍費乃以不貲茲據財部某安人謂最近前敝所需餉項每月非一千四百萬元不辦者僅就特别軍費而言而預算經常軍餉之欵額尙不在内云云則其軍費之鉅誠可駭異矣 
[關於戰局之最近京聞]  
　　湘省之軍事近訊據湖南傳來消息云馬濟現又率所部轉向祁陽方面進行自爲前敵總指揮北軍王承斌旅長督率全部會同蕭閻兩旅長之大隊迎撃戰事甚爲激烈並聞敵軍之後援係韋榮昌賁克昭所部桂兵兵力頗厚總司令仍係張其鍠現駐零陵策應譚浩明仍駐全州林修梅部人漳反攻攸縣爲張福來旅長所敗全部敵兵向安仁潰走寳慶方面敵軍現稍退却田樹勛旅長已任爲追撃司令向王亭一帶進行惟聞林德軒又集得潰兵三營佔據石門縣屬之通津一帶朱澤黄旅長已率所部前往圍攻至漢壽仍駐有敵軍甚多現北軍已抵沅江四十二旅之一部開抵益陽十一師之四十二團同時向漢壽徐進漢壽敵軍正在預備交綏云云又得軍界確訊南軍首領現駐地點較前略有更易據探員報告中央者爲譚浩明現駐永州馬濟現駐郴州陸裕光現駐新田趙恒惕現駐　縣林修梅現駐永興張勛臣十八日致中央巧電一件據稱探報敵軍於永郴方面又增主永隆砲兵一團分三路反攻請轉令奉軍會同一二兩路軍隊嚴爲防堵並由敬堯懸賞激勵將士向前進攻政府則以王承斌因病請假現已滿期十九日去電促其早日鎖假督師進攻永州續假礙難再允 
　　贛南形勢吃緊消息贛督陳光遠電達政府謂贛南形勢較前愈緊請准蘇軍一混成旅全數開往大庾等處援助吳鴻昌事已危迫希速核准等語又據某交通機關所得南昌電訊謂粤軍近日暗窺贛南頗持銳進主義故大庾嶺附近地方南北兩軍已有戰事發生但不甚激烈云云聞陳秀峯昨又來巧電據稱鈞電敬悉前敵軍紀不嚴在赣州添設臨時軍法處並向各軍重申軍紀惟防寛兵單仍盼由二路迅派援兵並謂敵省軍費無着請飭中國銀行先墊軍費四十萬元以救眉急日後該欵仍由敝省自行籌還等語 
　　電告閩邊軍事情形攻粤總司令李培芝督軍致電政府據稱許崇智軍隊在武平永定等處積極進行我軍已分路抵御但彼衆我寡堅守街援現在贛軍退守大庾後有無再行進攻以殲敵勢之實力一面密令童司令保暄進　攻大埔藉斷敵人後路又一方面云李閩督有急電政府報告陳炯明許崇智所部粤軍已由永定上杭等處奮力北攻請速派援兵來閩否則閩南恐有意外之虞又一消息第五混成旅一部分援閩十九日已下動員令聞該項援軍准養日先開一千名赴閩 
　　劉存厚有自戕之舉川督劉存原由廣元及朝天嶺失敗後逃至寗羗實際上已無戰鬭力聞朝天嶺失守時劉氏曾盡力抵抗無如南軍過衆迨至劉督某某副官中彈劉始向寗敗退並聞劉於途中曾以手鎗自戕幸經護從多人急救方免云云 
　　李靜誠自討没趣廣西省長李靜誠授職雖係出於中央任命但李氏對於大局意態迄不明瞭故南軍對之亦不滿意經衆排擠業於本月九日離職離職後聞曾向廣東軍政府電願學程潛故事帶兵赴湘莫榮新等竟未允許政府十九日忽得李氏來電謂今知悔過中央如肯不究已往請頒明令任誠圖桂以贖前非云云聞政府以李氏朝秦暮楚極不可靠對於來電置不答覆 
[唐繼堯與川省（成都通信）]  
　　唐繼堯以聯軍總司令資格任王文華鎭守重慶即被川人反對唐尙不服由畢節來電云萬急貴陽劉督軍成都　督軍重慶王總司令黄總司令余參謀長夔府葉軍長鑒重慶爲川東重要門户不可無重兵駐守以資鎭攝前曾電商如周　帆兩公擬以王總司令文華暫兼車慶鎭守使嗣後復電均屬同意惟錦公以俟川局稍定再行發表爲詞此議遂暫行擱置近以歸巴失守　萬告警川東防務尤難疏虞而滇川兩軍因北路未清分布各防猝難調集不能不以黔軍集渝涪一帶策應各方故迭催王總司令赴渝坐鎭現在王總司令宣布就職原爲愼重防務計乃聞有人通電反對且謂爲侵犯川省自主之權王以司令亦通電請取消并約軍自退在王總司令避嫌引去固足以明無爭權攘利之初心惟現在大敵當前我聯軍應如何力 
謀團結以固吾圍乃不能互相體諒以求曲全撤三省之藩籬授敵人以間陳此非獨川省利害實關西南全局安危尙希共念時艱力除畛域仍催王總司令勉爲擔任力顧東防卽王總司令亦不宜輕率移師因引小嫌而誤大局至三省利害關切誼同一家用楚材非必遽侵自主亦宜遠心暌度母以局部自圖也情迫志誠統希亮察唐　堯寢 
　　蜀中靖國招討軍夏亮工司令代表井喆材君（公田）前到畢節見唐繼堯頃已由畢返川述唐聯帥之談話云公田代表夏司令前赴畢節歡迎唐聯帥於上月二十號抵畢時聯帥行營駐城内威靈街鹽帮公所二十六號午前十鐘公田往謁蒙延入談話至三鐘之久覺聯帥氣度雍容言論切實迄今猶能追憶及之也聯帥云中國前途純是悲觀内訌外患日緊一日北派武人只知攬權罔知愛國購械借欵不惜以國家爲孤注一意以武力壓服西南推其意以爲金錢充足使可爲所欲爲倘至山盡水窮雖舉數千年莊嚴璀璨四百兆所托足之中華民國拱手而斷送他人亦所不惜其中如長江三督苦心調解息事甯人未嘗不具世界眼光爲吾人所欽佩祗以處於主戰派熱度最高之下衆咻一傅反致嫌疑言之育心至於南方將領本多高瞻遠矚聰明特達之人所可嘆者各執一見政策紛歧軍事財政皆不統一即以四川而論石黄顔夏崛起熊公力總其成尤賴各將領和衷共濟一致進行始有希望鄙人德薄能鮮忝總師干承足下千里枉顧實增慚恧所深望於四川者成渝事定一面開誠布公收束軍隊一面援陜援鄂分道出師吾輩護法前途庶幾目的可逹又云東下在即欲挽留同行因足下解運子彈（因聯帥允許接濟夏司令子彈二萬發交公田解回永川）負有責任故不相强惟到川後得唔熊公及各領時鄙人有三大政見務乞先爲道意將來好會商辦理第一軍果同盟第二經濟同盟第三敎育同盟言畢已午後一鐘矣公田乃辭退 
[再紀汕頭突起之恐慌]  
　　九十兩日汕頭突起恐慌情形已紀前報兹查是日紛紛擾擾一時幾陷於無政府狀　再詳述近况如下 
　　自黄崗戰事發生粤軍連戰皆㨗九日早汕頭官廳尙接粤軍黄崗大勝之捿報午刻粤軍參謀長鄧鏗由戰地回遽率隊他往俄而鎭署劉參謀長由鎭署逃避乘輪他走某監督與焉道署上下人員亦紛紛搬遷道尹改駐某洋行巡警總局繼之各區署人員及店崗警兵亦一律效尤市場因之摇動據某機關中人云前陣粤軍欲將閩軍全數殲滅於戰略上須向後言退却鄧參謀長倉卒返汕各機關要人得行導消息遂相警以伯有鎭署存欵三千餘元爲參謀長提去二千餘元遂致衛兵紛紛在署要索餉項道署則爲各爛崽搬掠一空甚至地板亦爲揭毁矣 
自各機關人員逃避一空後人民覩此怪狀以爲大禍即在目前商店相率閉門罷市居民稍有資財者紛紛渡海日夜不絶海旁行李堆積如山渡海小艇每次索四五元不等角石某洋行之廢棧况爲吾民避難之樂土然亦須有體而或有介紹者方得蒞止其餘固望門莫入也其往潮揭等處之小輪則爲各機關封留添足煤火以候他往以致旅汕潮揭商人爭乘帆船返家有載重而溺斃多命者其貧困者則疾首蹙額遊行市上探聽風聲如是擾攘之狀至十日晚稍定 
　　地方秩序已乏人主持行李又復炫耀道路一班爛崽思乘機染指於僻路攔搶行人銀物者有之入人家般取用器者有之其至合夥至汕漳輕便鐵道擬從事刦掠適爲軍隊所見開鎗制止幸而獲免其新馬路崎碌一帶被搶者聞有數起猶幸此輩空拳白手亦未被人運動否則不堪設想矣 
　　各國領事覩此情形發函質問總商會略謂如不能維持卽請日艦派兵發岸保護商場故當日有日本海軍陸戰隊上岸之傳說但各領雖有此質問經總商會急向四處找回警局人員召集警兵由商會擔任伙食卽刻梭巡市上略定當此紛擾之後有由澄海等處來省者尙述前敵勝狀始知閩軍早被撃退推原紛擾之禍始實緣於官吏之不負責任平日籌餉募捐奉令不懈人民憤怨遂乘此一雪觀其電文亦可見一斑矣督軍省長粤軍總司令鈞鑒黄崗開釁兩軍相持勝負未分離汕尙遠不意庚日未到呂道尹楊局長先後挾欵潛逃封鎖署局衛兵潰散警察罷岡一時閧傳敵兵入境商民惶恐失措紛紛搬徙秩序大亂軍興之際全賴官廳維持仰乞賜委員來汕鎭懾地方幸甚大局幸甚潮汕公民靑 
　　是時潮梅鎭守使出有布告云照得本埠地方昨因誤聽傳言人心惶惑紛紛遷徙匪徒乘機造謡商店多行閉户本署經派人馳赴前方切實查探敵軍早已退却我軍正在進行並無他項消息現滇粤軍隊開來汕埠鎭攝地方决無他虞凡爾商民宜各安生業母再驚擾如有匪徒造謡滋事嚴拿重懲决不姑寛爲此佈告仰商民人等一體知照鎭署衛兵倉餉項定奪後署内秩序稍定由饒參謀富出佈告安民至十日午有滇粤軍陸續開到二千餘人羅統領紹雄亦到出示維持秩序崗警亦一律站崗更因天雨渡海避難及市上行上較少民心大定警察局長及各機關辦事人員亦陸續返署照常辦公同日又有征閩靖國軍兵站守備隊吳司令出一布告云爲佈告事連日以來居民誤聽謡言紛紛遷徙於地方秩序不無影響兹已由總指揮派員代理潮循道尹並陸續加派軍隊以資鎭攝爾居民人等務各安居樂業勿信謡言自相驚擾特此佈告云云大局已定一幅活動寫眞從此閉幕矣　　 
另有報告云粤軍陳總司令督師親駐大捕指揮前敵迭獲勝仗而汕頭方面日來忽生自亂危險萬分查其原因係黄岡前敵戰事失利舊曆四月二十六日戰務吃緊異當崎碌粤軍總司令部以電話探詢據澄海縣復謂東隴軍電已不能通因疑前敵失利二十七日果報黄岡失陷旋得駐大埔滇軍赴援北軍即退二十八日大埔方面報急黄岡滇軍亦即拔隊開回原線北軍乘機猛攻某部因子彈缺乏即退守東隴於是汕頭人心大恐二十九日聞粤軍三營被逼降敵時各機關謡傳閩軍翌日下午即可抵汕職員聞耗紛逃商場停業三十日早敗兵二三百人退抵汕頭又復揚言北軍已抵東隴鄧鏗隨乘輕火車抵汕怱怱挈隊退守潮陽至是 
 
 

Page 7

 
 
日下午又有敗兵百餘人回汕斯時駐均軍政民政法政各機關人員見鄧已離汕亦即紛逃一空鎭署收發楊沭三即用電話通詢各機關已無回電隨　澄海探詢前敵情形復電祗言小挫再拘則不通矣至八點二十分　察奉令一律罷崗秩序大亂軍站各部因爭物衝突開銷撃閙斃數人人心愈恐駐烏橋新招之兵約二千人因未給鎗械無以自衛亦紛紛散去苦力人欺其無械聚衆截奪衣物又斃多人全埠已陷於無政府地位領事團保護商務即將日本白雲砲艦駛泊石角逼近商場嚴裝以待並即電由厦門增調巡洋艦一艘來汕保護而二十九日扺汕之日本巡洋艦所載之日兵一千餘人是日已由畸碌登岸以上所叙皆五月初一以前之事也 
　　初二日滇軍師長方聲濤聞報即由潮州府派兵數百回汕維持所有行政各機關如道尹司令部均由方師長委人接理乃在逃各官探悉此情則又紛紛回汕欲照舊復掌各機關而陳烱明聞各員紛逃之耗各處均另委人接充遂致每局均有局長二三人如潮州現有道尹四人一爲省長派員一爲陳督辦派員一爲方師長派員一爲舊任之員方氏所派楊某在商業學堂設局辦事陳烱明所派吳某則在舊道署辦事至前道尹呂一夔則在惠來暫設行轅亦有公事來汕通告一切省長所派之員則未到惟先有告示飭在汕軍民一體知照而已此次汕頭頓起虚驚皆緣地方官吏聞風先逃以致一切秩序無人維係幸滇粤軍得此消息立派大隊回埠鎭懾始免他虞現方軍長聲濤以各官吏逃去後庶政停滯不可無人主持茲查第一梯團長郭森早於此次統兵到汕藉弭隠患功績甚多特委充任潮橋運副一缺以酬其勞伍安伯襄贊機宜亦甚得力即以潮循道尹一缺委其代理均已於文日到署視事昨電來省通報矣 
[廣東兌現問題之波折]  
　　十四日省議會開議陳藹人動議變賣廣海兵艦指明即開兌換今忽改爲籌備本會不可不爲研究旋經容伯挺符夢松李國鈞曾國琮等再三討論主張函詰政府官廳（一）廣海兵艦變價已收若干（二）開設兌換定有如何手續（三）所收廣海艦變價之欵如何存貯（四）前因維推紙幣收回各當店生息欵項聞已收得四五十萬元現存何處並謂廣海變賣不經本會審查實不合法惟因急於兌紙幣亦不得不爲追認云云兹將該會致省長函錄下 
　　逕啓者本會議員曾國琮動議廣海一艦聞日前已由貴省長開投召變振華公司以一百二十萬零一千元投得查投變該艦未經交由本會議决係與省議會省行法實有不符然旣爲維持紙幣起見且倉卒之間未及交議尙可相諒惟振華公司現已繳欵若干收到該價存儲何處而維持紙幣之手續如何進行均願竚聞明敎再前爲維持紙幣故財政廳曾將息存當押帑項三十餘萬元陸續收回現在存何所並希賜復謹此佈達鵠待德音此致廣東省長李 
　　財政廳長曾彦日前向莫督辭職經莫督再三慰留已見前報兹聞曾氏近因中行兌現事横遭阻力大爲憤懣故又於十二晚提出辭職書緣廣海艦開投後曾彦及呂文起歐陽榮之均主張設立中行兌換籌備處實行開兌該欵不得挪作别用惟俞鳳韶楊永泰則力主銀號鈔票之法而以該欵爲基本金絶不主張開兌曾迭次力爭不得故遂不得不慨然辭退莫督極力慰留曾意甚爲决絶適李根源郭椿森均力薦楊永泰繼任莫督遂於昨十三日准辭職而以楊永泰補充聞於今日可以交代此外軍署秘書覃超同時辭職而中行監理歐陽榮之行長吳文起亦相繼求退此亦兌現問題中之波折也 
[廣東參議員之談話會]  
　　參議院同人於日昨在廻龍社國會議員公寓開談話會商議參議院辦法聞是日到會者多主張先將秘書廳尅期組織成立以爲辦事機關當時議員某君等擬以秘書長一席委之甘華黼嗣據全院委員長趙世鈺報告秘書長一席已經王副議長在滬請託有人云云而某君等以爲甘君對於國事頗具熱心經驗旣富閱歷亦深不可使於本院無一相當位置以資覈助故昨又公同致函趙君略云本院秘書廳組織已於本日開會商擬大致辦法自應積極進行以求早觀厥成兹查有同志甘君華黼自於同盟會改組後曾任國民黨本部總務部文牘科幹事理事會專任幹事兼主管總務部機要科事宜等戰迄國民黨本部解散又游歷南洋任新嘉坡國民日報繼輯主任約法恢復國會重開時回國任意益友社事務此次南下來粤任軍政府内政部僉事文牘專任官對於國事頗具熱心經驗旣富問歷亦深若蒙派充議事或文牘等科科長心能敬愼將事勝任愉快　同人等均相知有素爰爲專函介紹即希鑒允並祈示知以餈遵循爲報周震鱗居正蕭輝錦童杭時劉芷芬蔡突靈謝持朱念祖王試功沈智夫丁象謙田永正李漢丞宋淵源劉成禺萬鴻圖董昆瀛宋楨謝　翰李文治彭建標邱仲靑謝良牧傳諧李紹白鄒樹聲劉溓李自芳呂志伊陳家鼎丁超五文篤周凌鉞彭養光范鴻鈞胡祖舜張書元張敬之李春榮王玉樹等同啓又聞參議院議員對於秘書長一席於王副議長介紹之某君未到院之先仍多擬主張先以甘華黼權行代理以資進行 
[續紀江蘇參院投票之不成]  
（南京通信） 
　　參院覆選二十日旣歸無效昨日亦未舉行據當選人云非至二十四日恐不能完全産出此次覆選難産之故其最大之原因爲黨系之競爭互相破壤而一般轎夫乃乘此高抬其價格如安福系始以廉價收買各票以引起對黨之競爭及見對黨出價超過原數遂又變計加價過於對黨一般轎夫至此前爲對黨所吸收者又轉而趨向價高之途因是組織之票忽而成立忽而破裂而雙方之拉攏人奔走呼號則大費其周折矣現聞彭某前爲蘇屬所反對因有聯合淮揚另抬他人之舉兹經研究系藍某邀請各當選人於某菜館宴會大施演說且略爲彭氏疏通各當選人反對之意已漸消除並聞有要求彭某交換條件之說此外有鄂人韓某者素與官廳方面感情融洽此次爲某某兩要人公同抬出不無與研究系略有關係現已籌資四萬元交由陳楊周三人經辦其事刻已成熟惟各縣士紳以其非蘇人倘佔蘇省名額於面于上不大好看均表示反對惟韓某頗爲謙遜聞已向某要人堅辭而某要人則多方勸慰並允代爲疏通將來結果韓氏或可當選至前報所載之段某張某則完全爲安福系票額已組織妥當專候足法定人數投票矣 
[南京快信]  
　　參院選舉昨日（二十一）自上午八時至下午六時止到一人投票聞初選當選人連日在第一旅館會議票價雙方尙未議妥又聞陸某以衆院疏忽失敗現正從事組織亦係安福派 
　　江蘇選轝視察員陶思澄昨密電内務部報告參院選舉情形 
　　江寗王某曾控夏仁虎當選舞弊王忽已向地方廳自請將案撤消 
　　省議會昨日（二十一）接開第四次臨時會第一日會議自下午二時廷至四時議員到七十二人因不足法數改今日（二十二）接第一號議事日程開議 
　　省議員王撰曾提議本省存典生息公欵請咨省長整理保管方法緊急動議案即日列入議事日程付大會討論 
　　省議會議决規復忙漕滯納罰金省縣分成支配案又議决南通崇明大生生紗廠通海實業公司股息仍歸省有宁又議决漕糧特稅仍照歷届成案辦理案以上三案均由會咨請省長公布施行 
　　寗紳郭秉文仇埰等昨公函省議會請續爭中日密約並將歸國學生設法善後 
　　李督爲愼重軍紀風紀起見逐日派副官一人密查茶酒戲館妓院公共游戲場近日軍人在外滋事者已稍歛跡 
　　新招第二捕充旅現已編練成軍聞有奉調開拔援贛消息 
　　魯軍師長施從濱昨過寗乘車赴濟南 
　　商會擬向中國銀行息借五萬元維持寗垣絲市 
[杭州快信]  
　　童保暄呈報詳叙灰日攻克饒平戰况斃敵五百餘人俘降二十餘人奪獲鎗枝二百餘桿子彈三萬餘顆我軍血戰甚力僅傷官兵四十餘名 
海門捕獲大批海盜經外海來廳長解交何鎭守使訊辦齊省長昨委知事陳於邦馳往會審錄供詳報 
　　海寗鹽平兩塘新築搶修工程現據陳丁二局長呈報一律完竣齊省長昨委劉知事光鼎馳往驗修 
　　敎育廳訓令省立各學校迅將歷年收支計算書據尅日送廳 
以憑彚轉部限甚促母再延宕 
　　紹縣光亞國民學校校董李錫恩等昨奉敎育部頒到褒章等件省署已令廳飭縣轉發 
　　各屬繭捐稽查前經財政廳委派壽椿劉鍾瑑孫熙吳琳張肇緒五員雇用司巡隨處抽查現孫吳張三員業已到省銷差劉壽二人尙以公務朱畢到　搜查 
　　省垣時症流行日甚一日杭縣監獄及看守所句日關續斃人犯已違十餘人高地二檢廳現正設法防制 
地方通信 
[蘇州]  
　　軍隊調防蘇軍第二師三旅六團第一營軍隊向駐吳江縣屬震澤平望一帶防護地方兹經鎭守使兼二師師長朱琛甫令飭該第一營萬營長帶同所部軍隊開回蘇垣寶帶橋營房駐紥以便會合訓練一面另飭第三營俞營長率帶全營軍隊開往平望震澤各鎭填防俞營長奉文後即傳知所部各連長先期在胥門碼頭給價雇船裝儀軍隊輜重各件日昨已啓程矣 
　　絲行認捐商妥蘇垣稅務公所飭將絲捐增加一成經代表尤伯英將所增捐洋分攤於城鄉各絲行因而糾葛各情已誌前報兹悉所增絲捐一成計洋八百元業經尤伯英與城鄉各絲行商定城鄉各半攤認城行則按每絲百觔加捐洋五分鄉行係香山絲行六家共認加捐洋二百四十元光福絲行三家共認加捐洋一百六十元議妥後各絲行均於初十日律開秤矣 
　　遞補參院初當選人吳縣參議員初當選人李曾源接到當選證書後忽然患病不能應選遂將證書繳還即經初選監督吳秀芝知事查明依法應以候補名次在前之李鳳遞當即另填五十三號初當選證書發給李鳳令其即日赴寗投票矣又初當選人唐忠亮於六月十九號因病逝世經該家屬將當選證書繳縣吳知事查得該額依法應以候補名次在前之宋銘仁（現充東西山學務委員）遞補另填五十四號證書發給宋君令其連夜赴寗投票一面呈報復選監督查核矣 
　　閭門外將開夜花園閭門外大馬路孤兒院對面某花園係盛氏别墅現有某蘇人租賃組織夜花園日内有開幕之說 
　　要求撤換巡官吳縣　蠡墅警察分駐所巡官吳某處理案件每多違法該鎭公民已委託代表朱德潤赴縣面謁縣長要求撤換 
[無錫]  
　　限制麫粉廠之部批無錫九豐麫粉廠等以無錫一隅麫廠次第創設已有五廠每日機用小麥爲數甚鉅兼之上海各廠紛紛到錫採辦以當地所産小麥爲額有限實有供不應求之虞深恐粉廠因之失敗且已有惠元保新兩廠營業失利致滋糾葛故此聯合各廠於去臘適農商部派參事李俞二員來錫考察時即面呈實情並呈請農商部准予短期限制無錫一縣不准再於期内添設粉廠以維營業旋據部飭江蘇實業廳派吳孫二委員來錫實地調查後以廠商請求限制固屬實情而實業亦須提倡未便封銷主張短期限制曾由該委會同楊知事詳復到屬經張廳長據情詳逹到部聞已由農商部田總長核准無錫一縣於三年之内不得再有添創粉廠以示限制倘於實業上有必要添辦時亦得由商家呈明本部酌量情形特允開設等情批示來錫諭知九豐等廠知照矣 
　　油廠市面之近况荳油市價自去冬迄今奇漲不已詎近日因牛莊大連靑江岐山等處均有現貨到申各埠之銷路頗形冷淡故市價大跌較之上月每百斤竟減去銀三兩有奇牛莊油祗開十一兩一錢半廠油爲十九元而油廠之内容油價奇昂並不爲意緣每黄頭一石僅出油十斤市面漲落盈耗無幾全恃頭餅爲營業主體自入夏以來荳餅市面日高餅之份量逐短各農户正在應用之際本邑外埠銷場之暢幾於共不應求且目下豆之原價亦昂雨水調匀鄉人樂用頗有飛翔之勢中餅鮮發每千片價洋二百九十元宿次每千片二百八十元小餅每銀元五百二十兩較上正月每千片價漲五六十元之鉅一般曾做投機者大獲其利云 
[鎭江]  
　　師船回駐汛地水上警察第一專署趙署長前因丹陽揚中兩邑絲繭上市特調集所屬師船二十餘艘駛往該兩邑駐防保護兹該地繭市業已收場趙署長即令飭各巡官仍回原駐汛地 
　　運河游淺之害江北運河關乎大江南北之交通兹因亢晴日久河水游淺異常尤以板閘下及黄浦界首六安閘馬棚灣等處爲最甚雖有挖泥船之挑浚然於事實無甚裨益往來清鎭長班小輪行經各該均須停駛拉縴是以近日交通頗形遲滯徐海各屬雜糧因舟行不便改由火車裝運故江北淮關曁高寶沿途各稅所之稅收亦大受影響也 
[揚州]  
　　儀徵學校旅行儀徵東區第三圖民學校敎員程宗鑑日昨率領全體學生前往十二圩旅行並赴新城參觀國民學校及舊港之工廠成績 
　　縣委敎員兩淮公立節二學校兼國民第九學校助敎員張典五病故出缺兩淮校由縣委公道橎學校吳庸汝（即縣署三科吳召封之子）充任吳之這缺委宜陵市學校丁燦充任丁之缺則以虞某承乏某國民學校亦由縣委張炳宜接充即日到校任事 
　　講演員宣講江蘇巡回講演員項燕北于潤民來揚於二十一日上午在敎場凌雲書社門首講演題爲求已及人生之快樂環而聽者百餘人晚間擇定在大舞台講演明日仍在凌雲書社講演並聞後日即往瓜洲仙女鎭一帶講演矣 
　　相臉命安揚州雙巷居民劉戴氏因代卞大毛子寡嫂說合於孫杏爲妻卞得禮金四十元詎過門未久卞指孫爲姦拐將寡嫂搶去劉戴氏向卞理論即遭攢毆受傷殞命由其弟戴慶豐在縣訴報趙知事委徐承審前往相驗係身前受傷傷後發痧致死飭令棺殮候傳集人禮質訊 
[南昌]  
　　選舉消息豫章道衆議員複選投票期業已殿限五天聞贛南道邵道尹十六日有電致總監督謂所屬各初選區因章貢兩江水勢驟發加之軍事影響參議員選舉全未舉辦即衆議員初選投票其業已實行者亦僅寥寥數縣准斯情形勢不能不要求再行延長期限俾與各道共歸一致云云聞戚總監督將據情電致北京選舉事務局俟得覆後再行電答又聞此次衆議員選舉本省選民得北京安福俱樂部資助者共爲兩態及程某等四人現時僅程某一人購足四十餘票如豐城初選十餘人程某已攬得九票矣 
[寗波]  
　　援圖軍分批出發浙江援閩軍已逐批抵甬俟論出發該軍隊所俟之福康輪谥二十日午始行抵甬暫泊招商局碼頭遂由領兵官錢君等分令軍士先將輜重行帳各軍件裝置在輪並以該輪船身不大天氣又漸燥熱所有兩營士兵安揷不下擬分兩次裝運先行之隊准於二十一日晨上輪啓椗赴痋 
　　設立鹽務總辦事處寗紹台各屬鹽場距離省署　遠者多且場産紛沓散漫無稽前經袁運使無咎呈准北京鹽務署擇定寗波江北岸設立一總辦事處並呈准委任前甯屬船貨捐及洋廣捐局長趙鎗靑君爲主任以下設科長一員科員一員以及會計稽查等員總其五人均須由運司派委現由趙君自省來函謂科長等員已經袁使委定李沈等諸君已則准於二十一日抵甬至辦事處亦賃定在甬北大英公館前面嚴宅一俟趙君到後即可通告成立矣 
[嘉興]  
　　招充分棧經理嘉與第二區燒酒分棧經理趙紹儒因違法收捐經公民沈麟等控告到省由省局長調查明確將該經理撤退在案現第二區公賣局長徐之模遵令將趙辭退一面招商充任謂如有願充斯職者可開具履歷資格經驗報由本公賣局轉呈核委並問趙經理於日前具呈省局長請求發還押欵以便另圖營業朱局長以該經理平日如果無拖欠欵項情事應准將前繳押欵五千四百元如數發還昨已令飭徐局長查照辦理 
　　籌設蓄魚公司嘉邑北鄉河蕩紛歧頗宜蓄魚兹有公民孔賢深陸之模等擬組織一蓄魚公司即在該處木魚蕩等處築斷蓄魚以興實業已等集股本五千元以便開築魚斷 
　　育嬰堂籌募欵項鼓興育嬰堂兼設普濟堂凡養老任卹施棺施藥歲米掩埋諸善舉莫不兼籌並顧每歲支出向以田租爲大宗捐釐及樂捐爲補助去年因遭荒歉田租減收出入相抵不敷尙鉅現該堂以事屬慈善範圍無從縮小又不能暫時停頓爰於日昨擬具緣啓分發各機關請代籌募欵項以資維持 
[杭州]  
　　選舉新消息參院覆選辦理情形業載昨報所有投票開票管理員已由總監督委定計錢塘道尹沈致堅警務處長夏超省署秘書長沈爾昌政務廳長馮學書選舉總事務所長朱國楨副所長鄭惟章所員朱承章陶昌世實業廳科員錢因至衆議院議員覆選已定於本月二十四日舉行聞錢塘道區杭屬王北山汪立賢張萍靑金森潘眉軒五人均有當選希望惟張潘二人中必有一人不就又嘉屬爲錢立凡一人湖屬爲金君一人至杭縣之王錫榮及海寗褚嘉猷對於此事業已停止進行矣又第二届省議會議會初選日期前因參院覆選定於六月三十日舉行有酌量展期之說茲問齊總監督已與辦理選舉人員商定仍依照選舉法第二條之規定於本年七月一日舉行初選由各初選監督依法辦理即於八月一日爲全省十一區舉行覆選日期 
　　組織輪船公司桐江上游航路業經籌欵疎浚此線曾由航商王廉測勘一過以上游沙灘險阻錢江商輪僅能駛至桐廬爲止現旣由公家疏浚并造閘以爲啓閉嚴東關以上水量當不至於乾　駛行淺水小　較爲便利聞有　商萬某等擬　資組織公司向美國訂購汽輪以杭州江干爲起　　過桐廬　德直　　　是亦交通前途之好消息也 
[武昌]  
　　都司巷軍警大衝突十七日上午十二時長街大都司巷口　警當街而立指揮往來之人力車左右分行以免碰　適有某師軍士八名經過内有一軍士怒該　不應立在街心爲行人障碍以掌撃之該崗警以該軍士無故掌撃詰問理由益激該軍士之怒竟將該警所佩指揮刀奪去向該　脅部連　該警大呼救一命無敢上前救援者幸刀未開口未釀命案時鄰崗警士聞警面連吹警笛集合衆警前往解救一面報告回署以憑對付該署李署長聞報派何巡官帶領巡士多名前往查辦迨查知該軍人無理取閳乃飭衆警將行兇之某軍士拿獲解送衛戍司令部收押訊辦其餘軍士均縱之歸該軍士七人歸後復集合軍人十餘名蜂擁至水陸街衛戍司令部索取收押之軍人由該司令部某隊長再三開導該軍人等人肯即散該司令部置之不理該軍人等無可如何乃始散去又聞該警受傷甚重血流如注已抬赴同仁醫院診治矣 
[濟南]  
　　商會電請早日息爭十九日濟南商會接全國商務聯合會天津事務所來函略以現外患日迫内亂尙無解决之期政府對南尙有續戰之計畫若常此擾亂國事前途何堪設想請各省商會一致電請南北政府早息内亂以禦外悔等情商會接函後　擬電請中央及南方軍政府早日息爭 
　　販士聲中之禁烟文省公署接内務部咨文云烟禁限滿　逾一載查内地各處仍時有私販烟土之案發生雖若輩惟利是圖不惜以身嘗試要亦地方官吏警察平時查察不力所致亟應嚴行整頓俾使早日肅清烟毒除會同司法部將重訂之懲治烟犯條例即日修正公布外相應咨請先行嚴飭所屬認眞查緝以重烟禁等因昨特通令各警廳及各知事切實遵辦勿稍懈弛 
[天津]  
　　參院覆選之前一日各縣參議院初選當選人於十七十八兩日赴省公署選舉事務所報到後當由該所發給選舉人注意事項一紙按照法定票額非滿投票人總數三分之一不能當選非投票五次不能選足當選人五名候補當選人五名之數現擬前二日各設一匭各投票一次以昭鄭重第三日按天地人編號分設三匭每人發給票紙三張各記有天地人字樣分匭投入分匭開槍先開天字票匭再開地字票匭再開人字票匭所有當選人名次或應作當選人應作候補當選人均按開票先後爲序一日作爲三次以資便㨗庶免各選舉人多受旅困云云又參議院覆選舉定於二十日舉行昨省長已將投票開票管理監察各員分别派委依法辦理聞已令委財政廳廳長汪士元爲參議院覆選投票開票管理員 
[來函]  
　　援閩粤軍總司令部副官處來函頃閱貴報本月九日專電欄内香港電稱陳炯明在油勒派中外居民愛國捐致汕頭人民逃避一空又同日北京電汕頭已落北軍之手南軍退駐潮州等語查敝總司令以護法護國爲恉無出法律外之行爲且現親至大埔督師汀州八屬皆爲我軍所有汕頭秩序如常貴報所載殊非事實應請更正至紉公誼 
雜評一 
　　 
[曹張（默）]  
　　曹張之態度人皆知其一致者也而近則又傳其微異曹張之態度旣異於是政府對付曹張之手段亦因之而異知曹之必不肯再戰也於是予以經略使之空名祗求其不反對而已知張之或可以再戰也於是予以援粤司令之重責以求爲已用而猶慮其遲回也於是又許一陸軍總長以動其心此所謂籠絡手段之因人而施也 
　　雖然曹張之接受與否至今猶未明白表示經略或可坐而爲之援粤則不能不赴前敵張意果將何如耶論者謂此兩令發表足現曹張態度之已變而吾則對於曹張猶懷疑問也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[華絲源源運美]  
　　英文滬報云中國郵船公司之輪船中國號定於星期一日開赴美國此次載絲一千包價值逾一百萬兩此後中國絲尙須源源運往美國因美政府 
採用總軍醫之條陳爲衛生起見擬製絲督裏衣以供戰壕中兵士之用也太平洋郵船公司之哥倫比亞號於二十二夜自滬赴美亦載有大批華絲約值五十萬兩兩船載客皆多中國號有客一百零五人哥倫比亞號有客九十人 
[收買存土問題七誌]  
　　此次政府收買存土由財政部籌訂專賣辦法擬通銷四省各設專局然後由商人包認地點設立分銷處於各地發售等情已紀前報茲悉潮州土商先擬 
向某機關包銷後因索價太昂遂舍初議而求官商合辦現正往返電商尙未逹其目的此外尙有多人迦日探詢各省總主任由何人謀得希望得有孰識者充任斯職擬前往營謀繁盛地點之包銷事宜得以穏獲厚利云 
[反對電燈加價之談話會]  
　　南市電燈加價一事經志成公所萃秀堂等二十六團體羣起反對迭詳前報昨日該團體等又在事務所開談話會有人提議謂該公司董事會曾發表言論謂商業習慣假如如買客嫌賣客貨貴儘可勿買斷不能以買客强迫賣客犧牲其成本今電燈用户如嫌燈價貴儘可勿用等語我團體中因不能强迫該公司犧牲成本惟有組織第二電燈公司以資競爭設該公司以第二電證公司行將實現而渠遂以休業爲架禍要挾則有電氣事業取締條例第十七條載明如有不得已停止發電一日以上者必須報告就近主管官署如停止七日以上者須呈報交通部核辦有此明文則該公司停電要挾設與地方治安有關亦仍由該公司負完全責任更不能以第二電燈公司爲藉口並且該公司係商辦性質與官辦專利有别凡我團體務宜堅决進切實辦法頒布設有停電關係治安現正秘密調查等情官廳之慮固所當然但我團體前上交通部呈文早已奉到批示所以不即發表者深恐該公司有鬼蜮伎倆今果以休業停電要挾自不得不將原委關係批示宣布以供研究衆意僉同發表批示如下呈一件請取締上海南市華商電氣公司由呈悉上海華商電氣公司無理增價内容腐敗各節仰候派員調查清楚再行核辦此批 
[華界徵收攤捐之反響]  
　　滬南工巡捐局原定本年五月一日起凡在區域内擺設鮮魚鹹貨菜蔬水菓等攤均應分等繳捐領照方准營業否則一併究辦而各攤户均以小販營生無力繳捐届期並不投局領照旋因公共租界因加增攤捐釀成罷市風潮是以工巡捐局亦不强迫繳捐延遲迄今領照者仍屬寥寥茲由該局姚局長以各處攤户抗捐違章若不勒令遵辦殊與本局捐欵有碍爰於日前函由警廳於前昨日起派警執持籐條分赴高昌廟南碼頭等處傳諭各攤户務於月内速赴工巡捐局納捐領照如再延違定當究懲等語以致 
各攤户大起恐慌咸以華界設攤營業並非設在公共市場皆係露天設攤貿易且小販謀食或以數元之資本冀得一家之餬口維艱故於昨日午後邀集設攤同業會議决定自今日（二十三號）起一律停止營業公司同罷市並約定高昌廟南碼頭三角街董家渡外倉橋龍德橋郎家橋等七處各鮮販及菜蔬各攤户一併罷市以爲抵制一面再行禀求縣公署曁警察廳等請爲維持移局收回成命撤銷攤捐云 
[違法就任商會聯合會長之指摘]  
　　上海總商會接貴州陜西四川庫倫南昌九江南京湖北京師湖南各省代表周國鈞等函云逕啓者此次卞蔭昌張維鏞等謀奪全國商會聯合會會長違法就職違法决選業將違法情表并先後呈稿進通告全國商會諒邀藻鑒昨探悉農商部行直隸實業廳長指今卞蔭昌張維鏞作爲代理張興漢應即取消等因查部令一則曰卞蔭昌張維鏞不待前任期滿先行就職實屬不合再則曰會長就職後决選亦屬非是卞張違法部令煌煌已成鐵案查商會法施行細則第二十三條會長副會長會董均以二年爲一任期其中途補充者須按前任者之任期接算是會長任期規定二年不能任意伸縮明矣此次呂會長逵先因中日條件經到會二十四省代表全體議决公舉駐京辦理（聯合會公緘確存）會務由賴副會恩培代爲執行何得謂會務無人主持卞張迫賴副會長退席（賴副會長手書確存）强奪關防文卷擅行就職更何得謂前會長業已卸職且會長有事故時副會長得代行職權此議會通例皆然卞張不待前任期滿違法就職不予追究准其先行備案作爲代理不獨核與定章不合揆之公理豈得謂平致使破壞公益者肆行無忌而顧全公益者負屈難伸商會前途何堪設想張興漢以不足法定人數之决選奉令取銷卞張主席豈能辭咎且卞張改組評議會任意指派評議員每省區或一人或二人或甚至并非此次到會代表亦派充評議員天津商會代表楊明僧派充熱河評議員實爲荒謬已極聯合會爲全國商會觀瞻所繋卞張種種違法事實昭著實無會長資格各省區商會不乏明達之人謂有降心俯前推戴者誠不敢信也查商會法第二十九條職員有違背法令或妨害公安之行爲確有證據者農商部或地方最高行政長官得令其退職又第三十條職員有營私舞弊或不正當行爲致妨害商會之名譽信用者得由商會議决除名卞張違悖法令妨害聯合會名譽信用證據確鑿自應由各省區商會議决呈請農商部飭令退職除名不能以多數當選姑予優容弁髦法令至少數省區代表始則擁護卞張强迫就職繼則投票决選皆係違背法令妨害商會名譽信用應由各省區商會查核辦理以明權限惟卞張率巡警强奪關防文卷雖行監督責任據實呈復尙不可卜國鈞等因奉農商部批示未便率爾呈請且前緘聲明解除責任恐蹈越俎之嫌理合抄錄部令并卞張指派評　員名單呈請察核卞張現又催辦移交究應如何辦理務望迅奪施行專肅祗頌台祺如蒙賜示請寄京師總商會爲叩 
[三誌迎春坊之暗殺案]  
潘龍生（綽號跑龍套阿根）於本月二十號晚在湖北路迎春坊二弄被人刀傷右脇背脊三處斃命經捕房將屍舁送驗屍所報請公共公廨中西官騐明諭着屍屬棺殮飭輯兇手各情已兩誌本報昨日午後經中央捕房特别機關華探目陳雲忠鍾星南李星福等查得是案兇犯徐老三匿跡愛多亞路（即洋涇浜）某號屋内當即協同一百零一號西探目壳羅香按址前往將徐緝獲並搜出兇刀一柄連同帮兇毛囡（綽號六百四十毛囡）及某甲拘入捕房繼在新閘牯嶺路某號屋内續獲爭風起釁之關係人雉妓王老四帶入捕房經捕頭開立根詳詰一過諭將王妓轉送公共公廨管押徐等三名暫押捕房候禮拜一（即明日）解送公共公廨訊核 
[訊究數案案俱發之廣東盜匪]  
　　粤人李阿成卓文思陳金權迭次糾黨持械在公共租界北江西路北四川路海寗路等處攔路搶刧粤婦楊陳氏馮歐陽氏歐李氏等金鐲金戒並夥刧福德路六十六號門牌新和煙紙店現洋四百餘元刀傷學徒刃斃店夥逃匿武昌路五百九十七號門牌粤妓陳阿四家銷贓揮霍被美捕房西探目利扶使偵知協同一百九十號西探與華探蔣阿林周耀庭薛正昌王兆廷前往該處將李等三人拘獲抄出原贓金鐲金戒連同陳妓拘入捕房繼復獲到跡涉嫌疑之唐雲卿歐阿龍卓豪唐連興王文彩黎耀文等併解公共公廨訊供管押在案前日午後復由捕房將一千人證解廨經關讞員會同日副領事研審先由事主張吳氏投案訴明當時在北江西路被刦情形並據新和烟紙店學徒周承唐投稱正月二十四號夜店中被刦時我被盜匪用刀戳傷並將店夥張月波戳傷致斃惟現正堂上之三被告（指李卓陳三人）不知當時是否在場因爲日已久不能指認訊之李阿成供認搶劫楊陳氏張吳氏馮歐陽氏歐李手等金飾不諱惟福德路烟紙店刦案並未預聞又訊卓文思供認在北四川路攔刧婦人金鐲餘不承認陳金權供詞與卓相同粤妓陳承四供金鐲金戒係由李阿成取來暫寄並不知其搶來求察中西官得供後將嫌欵人唐雲卿歐阿龍等五人帶案逐一研詰之下判李阿成卓文思陳金權持刀攔路搶刦罪已成立押候備文解送護軍使署按例懲治妓女陳阿四窩盜匿贓著押女所二年唐雲卿容留匪類押西牢三月期滿遞解回籍歐阿龍卓豪唐連興不應與匪爲伍押候函送上海縣公署一併遞回廣東原籍交地方官管束王文彩黎耀文從寛斥釋 
[一星期間之金融狀况]  
　　自本月十七號至二十二號此一週間本埠各外國銀行並無大條銀進口亦無銀洋裝運出口惟中國交通等銀行及大德昌曁絲商裝赴香港等處銀洋並由長江一帶運來國幣絡繹不絶然較前星期間之進出減去其半兹將逐日進出口銀洋錄後（十七號）中國銀行由南京造幣廠運來國幣七萬元又裝去寳銀五萬兩大德昌銀號裝赴香港洋四萬元（十八號）中國銀行從清江浦裝來洋十萬元南京來洋七萬元又客帮來洋四萬元中國銀行裝去寳銀五萬兩（十九號）中國銀行又裝往南京寶銀五萬兩又來洋七萬元（二十號）交通中國銀行各由南京來洋六萬元又各裝去銀四萬兩絲商裝往嘉興湖州洋十萬元又杭州洋十萬元（二十一號）中國交通兩行均從南京各來洋六萬元又各裝去寶銀四萬兩（二十二號）中國銀行又從南京來洋六萬先交通亦來洋三萬元中國裝去寶銀四萬兩 
　　國幣與墨洋自蠶市結束以後用路日稀故昨日墨洋跌至七錢二分四釐二五國幣七錢二分三釐七五並因今届新茶對外貿易不及往歲故銀拆仍在三四分之間 
　　洋貨疋頭棉紗之銷場自夏季以來異常呆滯故各客帮存銀在滬約有三百餘萬須俟大局粗定方敢辦貨所以滬上銀根尚稱鬆動 
　　鎊價自十七號午後改長二五之後至二十號又長二五二十一號午後縮小二五統扯此一週間較上届祇長二五至大條銀價已四十天未有更動矣 
　　期貨驃金之價因鎊價無甚升縮故尙在二百三十兩至二百三十二兩之間惟公會賣買異常清淡蓋因今正以來業此者均曾大受打撃也 
　　烚赤條金之價已跌至二百九十六兩五錢故恒孚等銀樓飾金自四十四元跌至四十三元 
　　昨日昨期六調查本埠中外各銀行所存（除聚興誠四明興業等銀行）銀洋大條銀之數錄後麥加利存銀一百八十萬洋二百萬大條銀一百九十一條滙豐存銀四百二十八萬洋一百七十六萬大條銀二百七十六條德華存銀四十六萬正金存銀二百七十八萬洋六十萬大條銀一百八十三條道勝存銀一百四十五萬洋二十四萬大條銀一百九十一條通商存銀三十萬洋五十萬東方存銀三百三十一萬洋五十二萬花旗存銀一百十八萬洋六十五萬大條銀二百十七條華比存銀六十一萬洋三十四萬和囒存銀三十二萬洋一百十萬中國存銀一百二十萬洋三百零八萬台灣存銀一百八十五萬洋八十七萬住友存銀十四萬洋七萬各錢莊存銀二百零五萬洋一百七十五萬交通存銀七十萬洋一百六十萬有利存銀五十萬洋十二萬三并存銀十六萬洋六萬三菱存銀十三萬洋三萬朝鮮存銀四十七萬洋四萬中法存銀五十五萬洋二十五萬總計存銀二千四百二十四萬洋一千五百五十八萬大條銀一千零五十八條較十五號多存銀十六萬洋四十五萬大條銀則少存五百四十六條 
[靑年會新會所募捐消息]  
　　昨日靑年會新會所募捐各隊員報告第二隊歐彬又捐得洋四百六十元第三隊朱少屏又捐得二十五元第四隊梅華銓又捐得五十八元第五隊蘇振廷又捐得四百五十元第七隊穆藕初又捐得二十元第九隊魏小輔又捐得二十元第十隊沈粹存捐得二百元第十二隊李觀森又捐得二十五元其餘各隊正在四出勸募目下雖無報告將來必收偉大之效果可斷言也 
　　上海縣知事沈醖石對於靑年會建築新會所募捐事非當贊助除自捐巨欵外且許代爲勸募其熱誠殊不可及 
今日爲禮拜日募勸隊暫停報告明日正午十二時仍假大馬路春申樓照常進行并請美國演說家即現任駐華稅務司薩柯演說薩君言論丰采久爲西人所稱譽吾人聞者尙少明日盍往聽之 
[考驗赴英華工]  
　　英國駐滬招募華工事務所近在虹口浦東等處募集小工二百餘名昨日午後二時在浦東華通碼頭輪船上考試以定去取此次試驗由西人在場監督非常愼重聞該華工等種類頗多或爲車床鉗床等工藝或爲輪船司機係赴印屬傍倍等處工作一俟部署就緒即須乘輪放洋云 
[防範黨人活動]  
　　淞滬警察廳徐廳長昨接江蘇督軍公署參謀處函云逕啓者現據滬探報稱駐滬議員等在滬開談話會數次並與外人訂購大批軍火接濟西南各省黨人决定選舉期内四處運動圖謀起事俾新國會不能成立又聞前附第九鎭軍官連日到滬已逹四百餘人現在法　秘密組織聯合會推某某爲首領招練舊部分赴揚州高郵江北淮場海州徐州鎭江南京等處暗設機關等情相應函達查照飭屬嚴密偵防等因昨已訓令所屬各區署所一體嚴密防範矣 
[援贛軍隊有人節制]  
　　淞滬護軍使兼江蘇軍務會辦盧永祥昨接江蘇李督軍來電略謂准參陸辦公處電以江蘇援贛軍已編入第二路軍隊惟改編之後現尙無人節制刻經會議撥歸張檢閱使節制以資劃一特電希即轉知援贛第二路楊師長轉令所部蘇軍一體知照云云用特電聞即希查照 
[兵工廠續解軍械]  
　　昨報紀兵工廠起解手鎗及機關鎗等軍械送交陸軍部撥濟軍用一節兹悉兵工廠謝總辦昨又檢出管退砲六尊配齊砲上零件分裝五十餘箱又發過山砲彈七千顆陸路砲彈三千顆配齊銅壳藥引亦於昨晨送至南車站裝車運寗渡江仍由火車解京呈請陸部撥濟軍需 
[四誌軍官誘拐女子之發覺]  
　　陸軍第四師第八旅駐防松江之十五團第二營掌旗官唐愼東某眷屬隨居松江與某姓同居唐見某姓家有一女學生年輕貌美勾引不成遂串同伊妻將該女生騙至房中用手鎗威嚇逼姦後遣傭人包左福伴送至滬希圖帶往海門抵申寄居包之友人林老五處經林察破報告警區轉送地方檢察廳訊究等情已紀前報茲悉該女自送檢廳留所傳其家屬來滬就訊後業由家中派人到所詰訊該女聲稱我家諸兄均係體面商人此次遭受大辱無顔返家惟求送人善堂或濟良所或尼菴等處以了終身不願回家云云現檢廳擬備公文移請該營長傳唐到案備審故報告此案之林老五日在檢廳候訊將來果能傳到被告林處證人地位云 
　　又聞該女之長兄某業於昨日由松來申午前投地檢廳具狀略謂唐人東旣列軍界應知法律不應以强迫手段姦拐商人之妹現在商人除呈請浙江楊督軍按照軍法懲治外爲此來案具狀請求訊懲等情林廳長諭候核示辦理 
[請緝川沙縣越獄盜匪]  
　　盗匪夏夢林迭在川沙上海等處糾黨搶刦屢緝未獲嗣於今春又結帮刦掠川沙九團德昌木行銀洋等物逃逸後由鄉民顧某等將夏拿獲解請川沙縣署訊判監禁詎該犯於上月二十六夜賄通獄卒潛行逃逸兹爲該木行主顧某偵悉該犯越獄脫逃爰於昨日來滬禀求松滬護軍使署請飭軍警協緝 
[黄浦江中之命案]  
　　七百四十四號舢板船户寗波人轉全林前日（二十一號）下午四時泊舟楊樹浦公平路碼頭忽有煤炭船户趙東來戴阿興等駕舟駛來與韓因排擋起衅初則口角繼則用武趙戴手持木棍向韓猛撃韓被毆落浦溺斃一時人聲鼎沸由韓之同業周大江戴阿福二人出作見證報由水巡捕房探目何春生馳往將趙東來戴阿與二人拘入捕房收押韓全林之妻尙在寗波原籍已發信前去笑照一面打撈尸身至當日晚間十一時將尸撈獲置於該碼頭昨晨經尸妹趙韓氏協同該證人等投報地方檢察廳請爲相驗午後林廳長委派李檢察官毛檢驗員等前往相驗水巡捕房已將趙東來戴阿興解案請究問官略詰之下即將該尸檢驗當驗得韓全林左腮頰並右肩各受木器傷一處然非致命委係受傷後墮浦溺斃尸屬要求伸雪問官准之填明尸格諭令尸屬自行棺殮據趙韓氏聲稱嫂嫂卽日可到須俟到場棺殮問官遂判將趙東來載阿興交捕帶回即返廳禀復未幾該捕房將該二犯連同木棍一根函送檢廳歸案懲辦 
[南洋路礦學校添設中學預備科]  
　　霞飛路南洋路鑛學校每届招考時各處中學或高小畢業之來學者非英算確有根柢每不能直入專科或中學科聽講以故該校設有補習班今又於暑假後添設中學預備科授以主要科目減收學費十二元縮短年限二年俾具初小畢業程度之人來學二年即得轉入中學以次遞升云 
[惠廉英文夜學特設暑假補習科]  
　　虹口清雲里惠謙英文夜學開辦已歷三載學生頗衆兹以上學期將盡暑假隨來學生不欲荒廢光陰功課仍求繼續特設暑假補習科俾有志者候業有所各科仍由遊美畢業李化民方小文江仲文諸君擔任另聘聖約翰大學余文厚君分任敎授聞該校已印有詳章備人索閱定陽歷七月八號晚開學 
[江南中學新生之考期]  
　　靜安寺路江南中學訂於本月二十五號起考試新生共考三天聞報名投考者絡繹不絶惟届期不及與考者尙可候下學期開校前一星期到校投考云 
[洋布公所之新建築]  
　　上海振華堂洋布公所在法新租界貝勒路辣斐德路口新建房屋業已落成由該會董事等議决於月之十七日起十九日止舉行開幕典禮并請大世界之小京班唱演三天已預商法捕房届時爲之照料云 
[新茶市面清淡]  
　　本年新茶上市迄已一月有餘而洋莊銷路因海舶日少異常清淡國内各帮銷場又因時局不靖大都觀望因是頭茶照目下售出每擔須虧本銀四五兩市面殊難起色茶行公所各同業因二茶又將上市迭次集議决定抑價少買聞各山客亦大半不再往收矣 
[兜攬訂造水泥輪船]  
本埠各輪船公司自歐戰開幕後輪隻逐漸減少時有不敷營業之憾乃近有某國製造廠新發明用四門汀泥造成輪舶業已試驗有效且成本比鐵質者減輕十之七五（據云鐵質與四門汀泥價格相去懸殊鐵質如需八十萬一艘者用四門汀祗須二十萬左右核計減去四成之三）况製造易而且速全船外壳罩以鐵絲網護之若遇破裂更隨時可補（因四門汀泥着水即堅）以省入塢停班之勞現滬埠某洋行已委爲滬上經理代向各公司承攬訂造故該行大班分向各輪船公司總經理兜攬生意前日鴻安三北公司總買辦虞洽卿君與該洋人詳細討論後深恐水泥分量太重或有不宜該洋人謂此項工程創自某國經聯合國仿而造之亦已著有成效業經行駛大約本年内有數艘來華届時觀之即可知其成績若云分量不宜譬如獨片鐵板下水卽沉若造成鐵夾輪隻即可不沉其理相同惟現已造成者皆係巨大之輪云云 
[調查軍火專員之行踪]  
　　江蘇李督軍前派參謀崔安啓調查滬海道屬各縣及軍警各機 
 
 

Page 11

 
 
　　關所存鎗械曾誌前報兹聞此事調查之故因有某某兩縣警所所列册報不符李督軍因案關軍火特派崔參謀調查現崔於實山崇明川沙查竣後已往南滙矣 
[香烟廠同事送殯]  
　　浦東陸家嘴英美新香烟廠機匠間頭目施珠生因本月初二日感冒時疫醫治無效延至初三日身死昨由該廠銅匠間頭目仲其美不析間頭目張學林等發起以施在廠多年爲人誠厚特糾集同廠各工匠雇用軍樂各佩花圈將施之棺柩送至塘橋原籍安葬以表哀忱 
[遊巡隊查獲烟膏]  
　　鎭江人王阿三昨日帶有烟膏十四盒行經浦東陸家嘴春江碼頭爲遊巡第四隊巡警查獲人證解至三區警署經解警正訊據下供現住其昌機此項烟膏係由租界内購來回家治病等語判解警廳司法科訊辦 
[窶人一命嗚呼]  
　　昨日午後四時華商四號電車由南往北駛經寗紹碼頭適有年約三十餘歲形似乞丐之某甲踞坐車軌之旁比車駛近該車上二十三號司機人立即停車將甲用力拉開詎甲即在道旁氣絶當經崗巡查見將司機人帶至第二區署由巡官前往察看謂係因病致斃並非電車碰撞當飭十六舖地甲查明有無家屬再行核奪 
[拐婦在押病斃]  
　　拐婦李陳氏由上海地檢廳訊供收押尙未起訴審廳公判邇來該氏在押染病發送新普育堂醫治無效延至昨午斃命下午委派沈檢察官沈檢驗員等蒞堂騐明委係病斃因無家屬判由堂棺殮 
[串攫綢衣之懲治]  
　　蘇州人張阿二糾合同黨在六馬路仁壽里擢取徐友梅值洋二十五元之綢長衫二件圖逃由捕帮同拘獲解送公共公廨訊供管押嗣經老閘捕房包探姚錫卿查得此項綢衣係由張向漢口路大盛綢號夥友徐友梅定購曾付定洋二元於端午節後一日令一小孩至該號内囑令徐携衣隨往取洋迨至仁壽里張卽紏黨阿水根等攫取逃逸由徐追至法租界經法捕房安南巡捕攔獲姚探當將前情禀明捕頭諭候知照法捕房令該安南巡捕到堂作證以憑核斷昨晨復由捕房傳同案證將張解送公廨由姚探上堂禀訴前情並稱查拿同黨尙未獲安俟再偵緝並由原告偕同見證投訴當時被攫衣服及追至法租界將張拿獲等情訊之張阿二供詞推賴王襄讞商之義副領事羅君以供證確鑿無庸狡賴判張阿二管押西牢三月以儆 
[華婦與西婦交涉]  
　　僑居虹口崑山花園附近之西婦立澄生指供傭婦沈許氏行兇等情昨經捕房將被告傳至公共公廨先由原告偕證西人可丁斯上堂訴稱無端被毆請爲訊究訊之沈許氏供在原告鄰居某西人家爲傭已有八年於五月二十九號挈同小孩在花園内游玩忽被原告兇毆今反來案誣指行兇求察中西官以被告實有不合判罰洋十五元充公如無力繳洋改押兩星期以儆 
[夫妾互控之和解]  
　　庽居雲南路大慶里二百零三號門牌已故前清蘇臬司朱竹石之胞弟蘭石在公共公廨呈控其妾陸氏與婢梅金捲取值洋一萬餘元之衣飾逃逸陸氏亦以朱蘭石揑詞誣控致遭逮捕等詞具禀公廨迭經訊供在案昨日復由陸氏代表穆安素律師投廨譯稱此案現已有人在外向雙方理勸明白可望和平解决請爲將案註銷中西官以旣據代表律師聲稱此事兩造已經理勸明白應如所請辦理遂判將案註銷 
 [P購物乘間行竊 
　　陳金生前日至福建路二百三十一號門牌某洋貨店内購物乘問竊取直洋十八元之羽綢三十五碼圖逃當被店夥包壽生瞥見鳴捕將人贓帶入捕房昨解公共公廨經中西官訊知陳係過犯判押西牢九月期滿逐出租界贓交原告領回 
[蕩子被母控訴]  
　　江北婦人劉周氏住居閘北胡家木橋前日至五區三分所控其子劉正昌不務正業並將嬸母辱駡當經唐署員獲到正昌轉解司法科核辦 
[厨司失業圖盡]  
　　向在天津某西人家爲庖丁之吳淞人王順祥近因失業來滬找尋其姊未遇落魄申江川資無着乃於昨日午後潛至虹口公平碼頭投浦圖盡經七百九十五號華捕瞥見急令舟子設法援起帶入捕房經捕頭詰悉前情諭着留候送廨發落 
[圖竊被獲]  
　　常熟人顧掌寳昨晨闖入北四川路安樂里一百四十號門牌日本人野口餘波寓所圖竊被日本婦人山口氏瞥見喚到二十一號日警將顧拘入捕房稟明捕頭飭探徐阿華往查屬實押候解送公堂訊究 
[鷄鴨販不諳租界章程]  
　　江北人韓學梅近在原籍販運鷄鴨等類來滬售賣因不諳租界定章籠内裝鷄太多行經北蘇州路被三百九十二號印捕查見以韓虐待牲畜拘入捕房禀明捕頭諭飭存洋五元保出聽候公堂傳訊 
[鐵路巡官路緝竊賊]  
　　滬寗鐵路局巡官杜家鳳前日查有積竊張阿發胡海慶吳阿清三名搭車來滬該巡官即追隨其後車抵滬站鳴警將張胡吳三名一併拿獲送交五區警署轉解司法科押候訊究 
[僞支票騙購鞋子]  
　　庽居公共租界某客棧之趙某於二十號午後至法租界民國路一百五十號門牌杜根美桂店選購鞋子若干雙合價洋四十七元六角當場給付華商某銀行五十元支票一紙昨已遣夥將貨送去繼向銀行核　支票察係僞造迨赴該棧追問人已避匿遂投大自鳴鐘捕房報告請爲查緝 
[投浦遇救]  
　　昨日午後五時四十分鐘有年三十八歲之某甲因貧難度日至法租界金利源碼頭投浦圖盡經舢板救起交捕帶入小東門捕房轉解總巡捕房經施總巡詰問一過着送新普育堂留養安揷 
[車夫拾遺不昧]  
　　昨日午後有一日本人自百老滙路乘黄包車至法租界在白爾部路下車時遺有白色布衣五件車夫候久不回將衣送至霞飛路捕房留存待領 
[繳還私自收取之客賬]  
　　良濟藥房夥嚴錫卿前因私收客賬洋八十六元被店主察悉向之詰責避匿不見後將保人胡錫思扭控法公堂由胡將嚴尋交到案訊明屬實判着交保限繳在案惟嚴無人作保現仍在押昨又提訊原告遣沈懷農投稱被告現已托人前來將洋還清請求銷案中西官准如所請將嚴開釋 
[小孩自不小心]  
　　汽車夫唐紅卿日前駕車到法新租界適有李福初周阿三二家之小孩在馬路上遊現致被唐車撞倒略受微傷後由巡捕到來錄明唐車號碼並將兩孩帶入捕房送往醫院醫治昨已醫愈將原被傳至法公堂由兩原告禀明小孩被撞情形請爲訊究詰之唐供是日民人之車並未疾馳實係該兩孩自不小心以致筆禍中西官判曰案經訊明係兩孩自不小心所致與人無尤着將案註銷 
[驅逐杭州逃兵]  
　　山東人王家興　裕昌許桂生三人日前在法新租界徘徊窺探適爲探目沈德福查見以王等形跡可疑上前盤問一味支吾當即帶入捕房昨解法公堂由沈探目上堂禀明前情請究詰之王等同供民人等素在杭州地方當兵邇恐開往别處助戰故偕同逃來上海擬回原籍不敢爲非中西官判一併逐出租界不准逗留 
[日商索欠案展期復訊]  
　　日商豐昌洋行内之日本人川島常彦控沈尙之不理欠款等情迭經公共公廨訊明判沈如數還洋並將被告之子沈鐵聲傳案拘留爲質勒令措繳嗣因被告不服判斷復延日本律師代表投廨請求復訊經中日官改判被告交人洋並保候再訊核在案昨晨復訊由被告代表日本律師上堂陳述不服理由請求復訊核奪經關讞員商之日副領事林君判被告仍交原保候再另行訂期復訊 
[私售烟膏之科罰]  
　　潮州人劉阿福在虹口板橋街四十二號屋内私售烟膏當經捕房查悉派令中西包探協同前往將劉與往購烟膏之陳阿英連同烟膏帶入捕房昨晨解送公共公廨經中日官訊供不諱判陳阿英無干（開釋劉阿福罰洋一百元充公烟膏銷燬） 
[懲辦花會賭棍]  
　　賭徒應財榮孫福生在老閘唐家弄四百二十四號屋内私設花會機關四出誘賭被捕查獲拘押捕房昨解公共公廨經中西官訊實判應孫各押西牢三月期滿逐出租界賭具銷燬又聞游巡第四隊巡警昨在浦東陸家嘴拘獲爲北會航船之甬人王德醉並賭資小洋十一角賄洋二元及證物字條筆硯等併解三區警署解警正判將賄洋賭資充公王罰洋三元以儆 
[小茶館聚衆賭博]  
　　張阿生在虹口嘉興路一千五百六十號門牌小茶館内聚衆賭博被捕查獲即將賭具帶入捕房昨將張傳至公共公廨經中西官訊實判張罰洋三元充公賭具銷燬 
[否認竊取螺絲釘]  
　　自來水公司指控陳　坤竊取北江西路棧房内值洋十元之螺絲釘十只昨由包探將陳拘解公共公廨經中日官訊供推諉判陳押候查明再訊 
[稱是借貸並非偷竊]  
　　紹興人張芝裕因私取北山西路九百零五號門牌伊戚張南庭家之銅元一百枚被張報告捕房派探將張拘押昨解公共公廨經中西官訊據被告供稱係與原告商借並非竊取中西官判張從寛開釋 
[戎烟藥大都如是]  
近來城廂内外大小各烟紙店大都出售各項戒煙丸兹經商人王雲卿等以此種戒烟藥深恐含有毒質特聯名至淞滬警察廳呈請查究化驗以重衛生昨徐廳長批示云據呈奸商製造種種戒烟僞藥出售内含毒質祗知漁利不顧害人請予查禁等情具見該商等熱心公益所陳各節不爲無見查戒烟僞藥如果含有毒質未經呈准立案自在應禁之列仰候令飭各區查明嚴行禁止以重衛生 
[淞滬警察廳批示四則]  
　　朱秋生批據呈已悉查施吳氏代陳昌郎質當銅質手鐲尙非犯罪主體旣經家屬將當本賠償該代當人復有和解之請求姑准銷案即予關釋仍仰候陳昌郎到案後再行懲究此批 
　　王和炳批呈悉候再嚴令各區隊按名查拿務獲解辦此批 
　　陳如甫批呈悉准再寛限十日仰即動工開築母再延緩此批 
　　朱克卿批呈悉准予將案撤銷仰卽知照此批 
[縣署批示七則]  
　　曹奎堂爲無力措墊請求飭梱埋繳由該民旣已領串即應憑串納繳錢糧何以不從速催繳况來呈聲稱已有收得之欵何以不從速繳納現值田賦結束之期提案押追尙敢飾詞諉卸實屬膽玩已極着迅速措繳逾限提比不貸 
　　二十三保頭圖地保楊義文請求發還魚鱗草册由該地保前呈地畝魚鱗草册應存案備查未便發還仰即知照此批 
　　程徐氏爲請查明産據由候提地保瞿阿妹查訊函請會丈局查復核辦此批驗契案内新契紙一紙繳查一紙發還報紙糧串存 
　　寡婦王楊氏王單氏王申氏等呈爲被竊墳地單據傳保諭禁切勿私擅蓋戳致被朦轉發掘由二十七保七圖維字圩四百十九號錢永昌户則田一畝五分三釐一毫錢惠忠户則田一畝據稱有地販串同盜賣情事候提該圖地保查訊飭遵此批報紙存 
　　民業銀行總代表陳其昌呈爲時局變更懇請轉呈准予展限由呈悉候據情轉呈可也仰卽知照此批 
　　張錦學爲組織公會請准立案由呈及抄粘均悉該業共有若干人組織公會係由何人發起與議共有幾人均未明白聲叙所請立案之處碍難照准此批抄黏姑存 
　　曹成裕爲代父訴寃再行聲請由前據該民具呈業經批示着遵批迅速措繳母稍推延此批 
[中華職業敎育社通訊]  
　　本社主任黄君任之總書記蔣君夢廳於上星期日首途赴東三省調查敎育狀况並携帶圖表幻鐙等件講演職業然敎育一面徵集社員行程期以二月云 
來函 
[留日學生救國團致各界函]  
　　敬啓者敝團成立業經月餘重承執事贊許一切進行賴以不墜殷殷至意曷勝銘刻委以同人等識薄力微懼有隕越早擬延請紳學界諸公會聚一堂以備籌議一切藉督進行但會場未克覓定以致久稽時日歉仄奚如兹定於月之二十三日（星期日）午後一時假塘山路澄衷中學校開紳商學界會議届時務請賁臨該處俾同人等就聆高論以資遵循無任企禱肅請鈞安留日學生救國團謹啓六月二十一日 
[朱源叔爲留日學生興辦學校事謹告各界書]  
　　敬啓者鄙人對於留日學生之歸國也爲之再三籌畫凡敎育部省議會以及各法團呼籲之殆遍瘏口嘵音聲嘶力竭卒未鑡絲毫之效果自知人微言輕不足取信於世正如弱鳥之弄音飄風之一咉耳不意表同情者尺素紛頒日必數起可知重視此事者正大有人在其不遽有所主張亦以圖謀善後責任重大殊非一二人所能爲力故遲遲未有建白已耳鄙意謂今日之國恥人人同抱在上者旣急切莫可希望矣而在野名流茹痛在心寗某袖手或慮蜀山之傾而無洛鐘之應伶倫之吹而無鳳凰之鳴耳爰據當仁不讓之義以抒愚夫一得之忱顯吾全國父老伯督昆季實利圖之夫留日學生之目的在於剏辦大學或辦一二專門學校驟聆其言似不易着手實則以中國之大熱心者之多得數十人分任其事則撮土可以爲山集腋不難成裘也鄙人深慚貧窶不足裨助萬一顧旣已饒舌請自隗始願將月薪所入百分之五每月存儲銀行爲各界作先驅留待興學之需力棉如鄙人尙奮　虻之責想當世明達君子赴義若飢渴者必能戢善而興也並附辦法　諗各界一商諸著名殷實銀行爲收欵機關集成整數由捐欵人會同全國敎育界籌商興學之法一救國團中留日學生所瓶所特製國恥紀念興學徽章仿紅十字會辦法分幼年成人二種捐助一元或五角以上贈予徽章一枚所得欵悉充辦學之用此法兼可使人永永不忘今日之國恥實爲一舉兩得 
[朱叔源再致朱葆三函]  
　　（上略）近見報載執事將以慈善劵餘存欵中提撥若干補助救國團俾得進行云云此舉義薄雲天欽佩曷極顧尙有期期以爲未可願與執事一商榷之救國團之經濟目前固屬缺乏然彼輩刻苦自勵尙足敷衍况救國云者不在空言而在實際惟學足以救國惟學生求得實在之學方爲救國眞詮如驟與之金以拯眉急不過得數月之支持旋歸鳥有在學生方面得益殊淺曷若儲之銀行以俟興學之用於學生方面獲益實鉅也如謂以此欵興學無殊杯水輿薪不知此次圖謀興學諸方並進得熱心如執事者數十人則集腋可以成裘衆擎固屬易舉也又報載分撥慈善之欵由董事會議公决然後實施執事如謂蒭蕘可採會議時請力爲主持俾得有成則他日受執事之賜者良多矣謹布區區 
[宋士驤來函]  
　　敬啓者報載日商新大洋行控曹永敏不理擔保湯世明貨銀一千八百兩並損失一案據曹供稱此項貨銀内有鄙人借用二百兩立有筆據呈案云云查本件事實與報載各節全然不同緣鄙人對於湯君因有往來暫借銀二百兩未隔兩日悉數還湯鄙人即向湯收回原據湯謂一時檢查不出不知存放何處當時由湯親書收條載明原據作廢不生效力字樣今曹君忽將鄙人廢據向公堂提出顯與事實不符且與曹君毫無干係本案審問自有水落石出但事關鄙人名譽特函請求貴主筆刋入本埠來函欄内以供衆鑒俾白是非專懇並頌撰安宋士驤謹啓六月二十一日 
雜評二 
[攤捐（訥）]  
　　華界之徵收攤捐前鑒於租界之事而延緩吾謂當局因覺悟小販之無力出捐加以體諒而延緩之耶則宜體諒到底若謂恐受罷市反抗之景響不敢强迫而延緩之耶則苟無力出捐無論何時皆將反杭宜到底勿加以强迫也乃何以今日又有派警持籐條傳諭之舉如謂因局費支絀不得已而爲之亦宜婉言勸導開誠相示籐條何爲哉籐條何爲哉嗚呼以籐條示威左已 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[窮卦] [  嚼蠟]  
　　窮脂膏竭民無依府庫空費無出財政總　經營籌畫萬分焦急彖曰窮入於穴無所歸也身旁有弓不利用兵也政府以給兵費而窮民生以遭兵燹而窮誰謂致窮之原由不以兵哉象曰身無所有窮處斯境者清官腐儒游民乞丐初九天道循衆人情變幻窮人子多必富富人子多必窮象曰窮人子多必富個個同心協力取不盡而用不竭也富人子多必窮個個　賴祖産游手好聞揀麫杖燒火越燒越短也六二求人不如求己求己不如早起穿不窮喫不窮算盤不到一世窮象曰無成算之人買了便宜草燒了夾底鍋喫力不好看象也九三民窮財匮疆吏掘鼠羅雀百般搜索激成民變窮則所使逼則所該凶象曰窮則所使鋌而走險也逼則所該流而爲匪也騷擾閭閻蔓延區域國家受害故凶九四市面枯金融困入不敷出外債纍纍濟燃眉之急經手不窮象曰入不敷出經濟困難手長衣袖短也外債纍纍蠡多不癢債多不愁也經手不窮剥皮交易只顧自己碗裏有也六五窮不當當富不告狀安分守已吉象曰窮不當當省吃而用也富不告狀忍氣生財也上九窮不失志老學究開門授徒仗筆未耕硯田獲脩脯養家活口旡咎象曰耕硯田趕窮忙也獲修脯救窮策也與世無爭故旡咎（六） 
家庭常識 
[假漆製法] [  徐光伯] 　　 
　　製假漆之法言之者多矣茲更有一法錄之以餉讀者諸君其法以土瀝靑（重油之凝固者色墨黑褐）研碎混和於松香油中加入適量之石油經一星期則成精制之假漆用以髹於木或竹製品上光彩異常 
[去油沔衣服之又一法] [  徐光伯] 　　 
　　此法異常簡便即將石油（即市售之上等輕汕或用揮發油）塗於汚處任其自然發散則汚蹟盡去逾一二日後曝於日中間石油之味完全消去此法於實驗時多見成效尤適用於毛織物 
[刻玉] [  鴛湖二郎]  
　　余素癖金石惟玉器難刻因刀不能入也今得一法以蟾蜍前腿用刀斷下用其脂膏塗在玉上然後以刀刻之其嫩如蠟不敢自秘錄以供同好焉（不受贈） 
[磨毛玻璃法] [  高鏡明] 　　 
　　用細黄沙少許取凈玻璃一方尺寸聽人取用放放平正之木板上板下用紙墊或用布墊即用銅錢二枚將砂撒於玻璃上少滴清水數滴以錢磨之色白即可（却贈） 
[撮光鏡電燈曬相片法] [  高鏡明]  
　　電燈罩用撮光鏡爲之能撮光使成一點光力極强可在燈下曬相片與日光無異（却贈） 
[盆景噴泉] [  冠字] 　　 
　　天然噴泉曾不數覯人工噴泉建築費巨非常人所能設備兹有一法可於盆景中設一噴泉頗可爲娱樂之用法將盆中所供假山石鑿通裝一白鉽或鉛或錫或洋鐵製之管於山腹内其末端管口伸出山外灣轉向上孔須極細庶噴出水量甚少方可耐久於山頂挖一大潭管之上端與潭相通於潭内注水令滿則管口水噴出如箭與山石等高亦奇觀也若將管口裝在盆中水面以下則尤妙觀之者但見一縷清泉平空湧出竟不知從何處來也 
[豆腐生] [  余元濬] 　　 
　　取大蒜搗碎成泥入生頭腐内加蘑油醬油混攬用以佐餐非常適口於暑令尤宜俗呼爲豆腐生 
[游泳] [  余元濬] 　　 
　　游泳一事非練之有素者不能今有一最簡之法無論何人皆可爲之法以布褲一條結其兩袖一人高執其結另一人雙手展開褲腰突向水中撃下褲即鼓成氣囊再用一帶子將腰部東緊使氣不能外洩置之項下便可游泳自如必無沉没之虞矣時當夏日好游泳者不妨一試以驗予言非謬 
工業須知 
[藍靛詳細製造法（二）] [  禾呆] 　　 
（乙）西洋之製藍法將已刈取之藍割下莖葉捆而竪之池中池以磚碍成而表面　以灰土俾光潔而不染　芥池長約十八英尺闊十六英尺深三英尺九寸可納靑葉七百五十斤將葉滿布即以竹片横互池面俾葉得以直立復加大木四根木之二端皆用螺釘固之布置妥適然後注水入池將滿爲度惟不可過於滿溢葉浸漚三四時即有水泡泛溢閱九小時水面低下呈靑黄色則浸傴已成即可搗製於是去池下孔塞將水放入池中此之謂池者即搗池也所謂搗池之位置在漚池之下闊十三英尺六寸深長則與漚池同而中層築牆一道高約三英尺將池截作二部上下均留空隙使能流通兩部各裝輪機一部輪爲一轅十八輻輻輻具刀葉池水旣滿將輪轉動一輪左轉一輪右轉先緩後急上下周流湧沸不已氣泡激發而變其色約足二三時水色深藍是爲功成之候即停輪止沸使水澄清然後濾取沈澱煑製晾乾而藍即成矣（未完） 
詩囊 
[和天虚我生四十初度原韻] [  休寗金靄如] 　 
　　逹士何慚不惑年常將三鑒悟從前節操蒼柏胸成竹夢醒黄粱海變田亂世方知塵俗累平生不慕利名權清貧畢竟還慷慨免被人間誚守錢 
　　霞蔚雲蒸氣浩然詩稱豪傑酒稱仙南華悟後傳衣鉢北海騰時破浪烟十上秦書蘇季策九年嵩寺逹摩禪何愁大器成須晚躍鯉當年證渭川 
稱觴珠履客三千觸目琳瑯見座前百尺元龍榻高臥一篇黄鹤管增妍才堪柱立中流急智獲囊名大地圓我愧門牆徒企望登龍恨乏識荆緣 
　　不讓贊皇士盡憐羡君善舉亦爭先四知心正存仁義三省身修繼聖賢墨有犀光援刧末詞無蛇足揑毫顚枕流漱石餐芝壽函養性中别有天 
集益錄 
[第一○七問] [  金長康]  
　　依家庭常識内所載雪花膏之製法内用白凡士林等但製成後其質終與夏士蓮逈别究不知其結沬狀之原料用何物合製農商部實業淺說中雖曾研究亦未有確實之調製法門敬乞實驗家不吝賜敎爲幸 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　名ＩＯＥＬＡＮＤ）法國囂俄著 
第十二章追史（一） 
　　冬星鎭後有小村曰河墅人烟至稀中有茅舍居者爲一中年之婦人言藉藉僉謂此婦實識罕恩當一十四年前婦猶少艾即爲罕思所悅遂希其夫而奪之生子曰琦尼琦尼旣壯雅有父風强項不肯近人數年前遂别其母而入羅拉斯礦音信斷絶蓋三年矣罕恩固不嘗至婦亦畏之如蛇蠍終日獨處紡織自活每當旁晚燈光如豆透窗寳而出則聞機聲軋軋與歎息之聲相和蓋亦自悔其遇人不淑也當雅谷諸人在古塔避雨之夜天近平明河墅之茅舍中忽有叩門聲甚厲婦本未寢乃秉燭而出啓門則赫然一侏儒之隠士也濃髯茸茸滿繞其面婦不禁却步曰先生誤矣此問非逆旅也矧吾又爲寡居於禮爲勿便語未畢隠士已奪門而入去其寛褐又自拔其髯則鬚赤睛藍兇光逼人固罕恩也罕恩呼曰婦人二十四年以來豐并我之容貎亦未之識耶雖然我來非有惡意蓋將告汝以琦尼近來之消息也婦曰信乎然則吾子何爲不隨涒而歸嗟乎感謝上帝此子猶有天良乃尙憶及茅舍中老母耶罕恩曰止彼蓋不復歸矣婦曰彼不歸耶然則彼在鑛中近狀何若吾但願吾子安者則雖不歸吾心亦慰罕恩曰甚安蓋彼近來方沈睡也婦曰睡乎何不呼之醒挈彼來此一面其母罕恩至此頓現獰狀厲聲曰汝果欲見其面乎則我固已挈之來矣言時竟從廣袖之中探出枯顱擲之桌上婦乃大駭舌撟不復能語久之始呼曰惡魔汝乃長日殺人今且自殺其子乎佳　殺吾夫今殺吾子吾與汝不共戴天矣言次竟以枯顱力擲罕恩之面罕恩中鑿怒哮如牛吼立奮長爪以扼其婦之喉（未完） 
 
 
 

Page 15

 
 
   
 
 

Page 16

 
 
   
 
