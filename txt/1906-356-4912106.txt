# 1906 - 356 - 4912106

 

Page 1

 
 
七日每字三釐第八日以後每字二釐半西歷一千九百六年十二月卅號禮拜日 
[電傳上諭]  
　　十一月十四日奉上諭廣西巡撫柯逢時著開缺賞給郎侍郎銜仍著督辦各省土藥統税事宜候補四品京堂程儀洛著幫辦各省土藥統税事宜欽此同日奉上諭張鳴岐著補授廣西布政使署理廣西巡撫廣西布政使著余誠格署理王之祥着署理廣西按察使欽此 
[電傳宫抄]  
　　十一月十四日召見軍機干毓芝 
 
 
 

Page 2

 
 
[張殿撰請免提蘇屬積穀欵仍留各地方辦學議代諭]  
　　曩者蘇屬同人見示蘇松常鎭太五屬京官公致督撫帥書。諭免提積穀欵之事。持之有故。言之成理。盖於心有戚戚焉。五月間因勘路事至蘇州。爲婉達學務處諸公。以爲將來各地方自中學堂以下。均自行籌欵建設。則積穀一項。應仍留各地方爲便。學務處諸公旣諾之矣。事隔半年。乃近日各縣接上憲札文。仍有提撥一半之説。士紳惶愕。奔走相告。謇寗屬人也。何爲而齗齗蘇屬之事。顧事有發見。於一方隅。而影響及於全國者勢不可以默也。積穀帶征一項即日、本地方附加税。斷無輸入省垣興學之理税有國税地方税之分學、堂有官立公立私立之别。界限不明。上下交爭。將無已時。蘇省各屬奉詔興學。均因籌欵艱難。殊少進步。此項穀捐辦成。實爲進欵大宗。學務可冀發達。此而可以提取則此後凡地方有着之欵皆將爲。有力者奪取以去。後患何可勝言。故界限不可不明也。姑以日本言。之。中學堂小學堂及初級師範學堂之費。皆取給於地方税。或附加於國税之中。或在國税之外。惟帝國大學高等學校高等師範學校。則取給於國税界限井然　相淆亂。蓋普通學校。意在敎育多數之。國民。其校數以多爲貴而用費較輕。故委之公立。就地可以分設。不如是則習普通學者不能多也。至若高等學堂以上。爲少數人才程。度旣高力造精深而設。規模宏大。歲費動輒數十萬。非國力不能任。此。故胥由官立。蘇垣所設學堂。寥寥無幾。不如北洋及湖北廣東遠甚。其中惟高等學堂理官官立。此外中小學堂。及初級師範官爲提。倡之使成立足矣。就地方之欵辦地方之事必與他郡縣一律方爲。公允。今乃一切在外銷欵内開支則上侵國税矣。近因國税支絀。遂擬提用各屬積穀捐之半則又下侵地方税矣。前後所爲。惟意所欲。其故由於徵税則國税地方税之界未明興學則官立公立之義未。晰也。日本全國學堂。何一非官所監督。而不得謂之官立者。費非官出也質言之則費出於國税者謂之官立出於地方税者謂之公立。出於一二人或數十人組織而成者謂之私立。蘇垣所設中學堂與各郡同。小學堂與各縣同。初級師範與外府縣所設亦同。明明公立學堂之資格。旣號爲官立。則一切仰給於國庫。國庫不繼。又將取他府縣之脂膏。以供省垣之用。（以上叅用金匱裘孝廉廷梁條説）京官爭之於前。邑人士爭之於後。謇復不自量。亦叅末議谥蘇學務處。但案懸未結。歲月如馳。官塲誤以紳士爲默許。而札提如故。謇敢爲設最淺近之比例敎育者萬事之母。官長者衆人之母今者因羣子。弟之失敎而冀望其亟亟就學爲之母者勢不能一一而哺乳之於。是羣子弟各謀生計經營慘淡節縮銖黍稍稍得食以幸自成立如。是則非特無累於其母而其母且得從容布置。徐爲子弟謀其大者。遠者又何爲必袗子弟之臂而奪之食也此則大惑不解者也。積穀原委。具詳五屬京官陸尙書等函中。附錄備覽。幸賜採擇。 
[專電北京]  
　　分定郵傳部職掌之意見。郵傳部侍郎唐紹儀之意見擬令左侍郎掌郵政鐵路右侍郎掌航路電報張尙書不允（大） 
[專電二北京]  
　　京城實行禁烟。京城現在實行禁烟大小各烟館一律禁絶（方） 
[專電三北京]  
　　俄使並未回。國 
俄國駐京使臣璞科第前議回國現作罷論（白） 
[陸軍部接管北洋軍事近聞]  
　　西十二月十十七號北京訪函云陸軍部尙書鐵良擬派保定府武備學堂頭班學生至中國中央各省及南省充當敎習俾各省操法歸於一律以便整頓軍事鐵尙書與慶親王商議在北京設一陸軍大學堂敎練保定府及各省武備學堂已經畢業之學生惟無欵則不能辦事故政府已與各省督撫商議籌欵余近曾函述直督袁宫保與鐵尙書在頤和園商論整頓陸軍事彼此爭執目前鐵尙書又將赴津接收管理陸軍事宜並在天津保定兩處查察北洋軍務更形煩悶袁督旣將第一鎭第三鎭第五鎭第六鎭陸軍兵權交與陸軍部後每年必須解銀一千萬兩至陸軍部袁督因此不得已而裁减陸軍人員撤銷各局所也並聞直隷省内所有各武備學堂亦須移交陸軍部管理藉省經費云譯字林報 
[山東匪亂]  
　　大阪朝日新聞云山東省東阿縣土匪起事勢甚猖獗城門已閉現正要求大吏派兵 
[鄂省懸賞緝拿巨匪武昌]  
　　鄂督張香帥日前接到直督湘撫密電謂有會匪大頭目王勝並匪黨多名由湘潛來鄂境香帥得電後當通飭文武衙門嚴密緝捕茲將該匪姓名蹤蹟賞格錄下王勝係湖南大頭目年三十六七歲長沙人身中面圓無鬚假辮陳金與王勝同行年三十二三歲湘鄉人身短面胖無鬚假辮姜守旦卽萬飛鵬年約五十餘歲瀏陽東鄉人身瘦有鬚陳紹莊年五十餘歲係瀏陽一帶人身高大無鬚形極兇惡（拿獲以上各匪者各賞銀一千兩）宗黃又史夏靈年四十歲係長沙富商爲黑帮頭目劉家運係湖北全省會首曹玉瑛年二十九歲係沙市油皮富商爲沙市會首黃度武柳際貞劉林生以上三匪皆湖南匪首鄭先聲李爕和朱子龍蕭克昌盧金標以上五匪皆長江一帶匪目（拿獲以上各匪者各賞銀五百兩）如有將上開眞正匪首擒獲送轅者立卽按格發賞其知風報信因 
 
 

Page 3

 
 
而拿獲者照原開賞格減半發給（典） 
[鄂督　續遣新軍駐紥新堤武昌]  
　　鄂督以湘省匪亂雖漸次平靖惟沿江亂黨滋事未可鬆勁因又派遣混成第二十一協四十一標第二營管帶楊纘緖率領全營軍士前往新堤駐 
紥以資防堵（杜） 
[江督諭飭海軍演習陸操南京]  
　　江督端午帥因萍醴匪徒猖亂曾電商南北洋海軍統領薩鎭彬提督酌派海籌海圻建安建威江元各兵艦移泊寗垣以壯聲勢昨端午帥以近日淮北飢民紛紛就食南來誠恐事起倉卒特於日昨面諭海籌等兵艦管帶謂該海軍原兼陸操應每日督率弁兵水手等登岸演習陸操並操練過山砲以備緩急刻下海籌等兵艦各管帶已遵於初九日淸晨帶領弁兵水手等登岸實行演習（才） 
[江督擬招商埠線兵南京]  
　　江督端午帥深以沿江會匪每埠均可潛藏勾結煽惑隱患堪虞亟應留心偵緝遇有輪船往來形迹可疑者均宜認眞盤詰隨時拿辦因於日昨面諭行營中軍米占元招募緝捕有方之兵丁六十名分派沿江各商埠稽查輪船上下人等其經費即在輪船搭客隨票捐抽以補斯欵刻下米中軍已擬定草章數條面呈午帥一俟核准卽行開辦也（才） 
[鎭道派兵扼要駐防鎭江]  
　　鎭道榮觀察以時事多艱梟會諸匪到處充斥鎭江爲通商大埠尤須駐兵防衛除商請袁統領熙龍將所部巡防隊中左右三營分紥東碼頭北門及甘露寺外垷又飭督標新兵巡警兩營分駐南城曁大覺寺六塘各汛均於初九日整頓赴防（再） 
[鄂督咨贛撫飭屬保護洋人文]  
湖廣總督部堂張咨據湖北漢黃德道江漢關監督桑寶呈稱日本國水野領事函送本國人福島吉藏赴安徽江西湖北湖南等省遊歷通商又本國人右野喜太郎赴湖南湖北江西四川等省游歷通商又本國人渡邊正次郎赴湖南湖北江西江蘇四川河南等省遊歷通商又本國人岩田祐吉赴四川湖北河南陜西山西直隸江西安徽江蘇等省游歷通商均限十三個月繳銷護字第二百三十三四五八等號護照四張乂准美國馬總領事照送外務部大臣露給美國女敎士賴蘭芬由漢口前赴湖北湖南江西河南等省地方遊歷護照一張均請蓋印前來除將各照加蓋監督關防備文送還聲明日本人等照内有通商二字如該商在内地賣洋貨買土貨均應照章完納厘税不得長住自行開設行棧以符章約章曁分移行外相應具文呈請核咨等情到本部堂據此除咨呈外務部查核外相應咨明貴撫查照轉飭所屬一體遵照保護施行云（勿） 
[民政部侍郎致奉天徐尙書電（爲禁錮杭辛齋事]  
　　浙撫前電詢北京以杭辛齋已遞回原籍而紳士引申經義以禁錮非監禁爭之甚力抑應交地方官管朿之處祈示等因當卽電復以電文簡略請詳咨查核意在延宕俟公回酌定頃又接來電鈞部初十係地方官禁管勿許外出似非收監抄奏乃係禁錮似又從嚴究應監禁抑應管朿明示遵辦如何回復祈速示遵郎鈞等叩（方） 
[美領照會索賠名譽金漢口]  
　　漢口某報前曾記載漢口大智門外英商德泰牛皮廠虧空倒閉新聞一則被德泰行東倩律師福祿士控之美領事署美領卽照會江漢關道桑鐵珊觀察索賠名譽金二萬元桑觀察飭當該報更正冀圖了事奈美領事不允仍據美國執律一再爭執現該報館已託某洋商出爲調停未知能和平了結否（乃） 
[函復議結兩教齟齬情形九江]  
　　奉新縣天主耶穌兩敎衝突一案經吳中丞電致九江汪道就近與郎主敎倭領事議結以敦睦誼當即分别致函茲將郎主敎復函錄下昨奉來函以奉江西撫憲吳電開奉新縣兩敎衝突一案係屬口角細故兩國不値計較有傷睦誼重由貴道分致倭領事郎主敎各自勸令和息兩敎立一修好合同以免日後再有爭論商妥卽復錄電函請查照等因來堂查此案昨承嚴司馬柬邀本主敎與倭領事翌午在署面會比即允承届時本主敎與倭領事先後至署彼此談及此事本主敎與英領事及嚴司馬三人之意均同以此案本極細微不値計較有傷睦誼今三面議定自今日起前事一槪不提不論至以後之事本主敎與英領事各自飭令敎士以後當彼此親睦勿得再負意氣兩敎之民亦不得尋仇毁詆至現押之閔斯榮梅敎士雖指控其爲毁詆之人而安敎士并該敎民在南昌縣訊供均不認有此事虚實無憑查核且亦屬細故作爲罷諭閔斯榮現無罪可科自不令受其責累亦即提釋但據本主敎之意閔斯榮雖此次可告無罪然旣被人指控即爲名譽有損本主敎爲以後益敦睦誼起見是故面允英領呈轉飭安敎士將閔斯榮即日辭退不准在堂作爲此案就此一律了結至此案係經本主敎與英領事嚴司馬三面會商和衷議結就此了結毋庸另立合同以省周折英領事復函云昨准台函以奉江西撫憲吳電開前准本領事電據奉新敎士梅占椿禀稱被天主敎民肆意毁謗恐有衝突該敎士進謁馬令置若罔聞禀乞電請飛飭保護是以派委員吳令貞若帶馬隊三十名前往壓彈保護秉公查辦嗣據該印委查復起釁情節經洋務局商允謝總司鐸將閔斯榮送局發交南昌縣看管提審不認毁謗等事應由該道錄電分致倭領事郎主敎各自勸令敎士和息將閔斯榮由中國酌予懲責了事敎士立一修好合同以免日後再有事端等因准此茲承貴道派委嚴丞至敝署商經本領事日昨在江防同知署與郎主敎三面會晤彼此和平妥商郎主敎允將閔斯榮驅逐不復再用但今後只要遇事持平而無袒庇自可瓦解水消共敦睦誼云云（本） 
[飭修武岳電線九江]  
　　贛撫吳仲帥日昨電致上海電報總局謂軍書旁午岳線忽斷軍電殊多阻隔云云總局卽電覆云武岳線旣損阻何以不立時修好試思貽悞軍報該員等能當此咎重耶電到武岳兩局迅卽修好并將斷線情形先復（石） 
 
 

Page 4

 
 
[唐侍郎電辭粤漢鐵路督辦]  
　　西十二月二十二號北京訪函云郵傳部侍郎唐紹儀因政務殷繁已電知粤漢鐵路股東代表人辭去督辦一席譯字林報 
[度支部派員創造紙廠]  
　　西十二月二十二號北京訪函云度支部奏請在南通州建立造紙廠籌集資本銀一百萬兩入股者皆係中國官商定每股銀五十兩以便平常富户亦得入股派道員劉士珩爲總辦知府李經叙爲坐辦該廠爲有限公司一切仿照西法辦理應用機器在英國定購譯字林報 
[李京堂咨皖撫文（爲蕪湖米捐事。）]  
　　查現在抽收賣客之米捐方是路礦原奏所指之米捐五分本年閏兩月荷蒙貴撫部院會同兩江督部堂頒發告示在於蕪湖米行抽收開辦之後不幸南省今年到處水災皖省米少價貴加增紋銀一四左右米市因此疲滯礱坊籮行豈不知之乃不明公益藉此多詞聳聽反謂由於路礦加收賣客之五分此事本京堂於商部咨議籮頭行董監生詹慶霖所禀一案詳細聲復並於本年十月十月日咨請貴撫部院查核在案今蕪湖關道原禀旣謂收之於賣客又收之於礱坊打包之米捐爲重疊收捐不知路礦米捐有經行户斛行與米商間接者有由礱坊等與米商直接者復有自赴内地收買不經行户所謂來載者如止間接之米而不収直接之米適以遂礱坊等壟斷規避之計將來米行斛行以及來載勢將無捐可收路礦大局不堪設想謹譯貴撫部院原頒告示載明如有不由行户經理之商抗不遵繳卽由蕪湖縣就近嚴追懲辦以爲阻撓者戒等因足徵貴撫部院洞燭商情早已逆料及此總而言之抽收賣客之五分無論其爲米行斛行礱坊籮行來載均止抽收一道未聞一米兩捐更不知有一米三捐之説若謂免此項五分米市卽可興旺本京堂實所樂聞但查蕪湖關道原禀歷指各項米捐之重其隸於皖省自收者名目甚多義務所在不敢議減即如江蘇在蕪湖設局所收尙比路礦之五分加多兩倍似爲米市計當先自捐重者始况蕪廣第一叚鐵路已興大　需欵日亟數月以來内河米捐雖收數不多猶恃此項保息之欵的實可靠方能各路招股將有利可恃情形廣爲勸導冀其源源而來若蕪湖米捐一有動搖勢必全局俱廢即揆之皖人公理舍隣省一錢五分之捐而不言獨於本省路礦要政五分之捐斤斤計較避輕就重薄已厚人其於情理何在是否允協諒蒙貴撫部院垂鑒除田礦局另自禀復外茲奉前因相應切實聲復務祈貴撫部院察核維持轉飭施行路礦幸甚皖省幸甚（正） 
[日本對于學部考試畱學生之責言]  
　　西十二月二十號北京訪函云駐京日本公使林權助奉東京政府訓條照會外務部謂此次學部考試外洋留學生日本留學生應考者有二十五人祇有一人得進士學位學部未免不公云云當經學部尙書榮慶答稱此係中國事不任他人干涉云譯字林報 
[江蘇敎育總會擬請將南菁高等學堂改爲文科高等學校上督撫帥及提學使書]  
　　謹肅者江陰南菁高等學堂向爲南菁書院係前任學政瑞安侍郎會同前督師左文襄所創建經營締造規畫甚閎爲大江南北人文所萃盖前此學政駐節江陰於在院諸生提命稱便自奉明詔攺辦學堂今年又攺學政爲提學使而江蘇一省復祈寗蘇爲二於是寗蘇兩提學使移駐省垣而江陰南菁學堂風潮亦稍稍起矣先是閲邸抄部臣有擬於南省設分科大學校之風説適九月間江蘇敎育總會開會於海上同人討論謂南菁性質本與文科爲近且近來新學大昌非中學稍有根抵亦必無以爲吸受之具若坐視荒廢十數年後恐此等敎習亦將如晨星碩果有斯文將墜之懼不如將南菁攺爲文科高等學校其工農醫法理各科則分設寗蘇滬等處因地擇人而支配之然預算經濟旣困難而人才尤缺乏相與託諸理論而謇等奔馳道左且遲兩提學使之至而從長計議也月初謇復來滬本會評議員蔡俊鏞等面稱南書風潮迭起致蘇屬學生之請假而去者有四十餘人之多一省之中南北分黨俊鏞等皆舊日肄業茲接蘇屬學生六十餘人聨名公函不忍膜視乘此機宜擬請逕與兩學使相商以踐改文科高等之議南菁經費裕如轉移之間事半功倍並擬請繆紳荃孫主持校務而輔之以馬紳良擔任敎科庶於校務大有裨益等語並交到學生公函一通所指斥各節言人人殊監督金紳錻在昔日科舉時代亦斐然文學侍從之才但今日學堂之監督與昔日書院之山長固殊異愛人以德亦誠慮用違其長且定章學生應收學費而該校今尙歲糜油燭費五千餘串飯食費亦稱是已無解乎人之指摘而收纳學生容有失之太濫之處此南菁學堂所爲紛呶不已也謇等以爲學使旣移駐省垣而該校内容且如來函所訾議琴瑟不調改絃更張正在今日請委派寗蘇两提學使於今年十二月間親赴江陰會同考試在校諸生其及格者量予文憑否則給予修業證書毫無程度者分别黜退另行組織文科高等學校辦法夫醫者之治病也瘍生於指則寗斷其指而勿使毒延於臂若再纞指而勿去則延於臂以及全體不可救矣不可救矣謇等所聞該校可訾議之處不始於今日亦不始於金監督非摧陷不能廓淸欲布新必先除舊否則爲一時調劑之計挖肉補瘡瘡未合而肉先潰也此則謇等所不敢與聞者也謇等與金監督亦雅故區區之忱以爲愛南菁者即所以愛金監督有是非之心無訾議之見希裁擇焉江蘇敎育總會張謇等頓首 
[日本國會開會紀事]  
　　十三日東京電云今早日本國會開會日本天皇御駕親臨演説謂日本與列强睦誼益敦深爲欣慰云有社會黨一人操漆匠生業於日皇出國會升車時擬親向日皇有所懇求當爲侍從察出阻住 
[美國種族之紛爭]  
　　十三日倫敦電云美國密西西比省鐵路守護兵白人與黑人因口角大起格鬥死者十五人黑人居多兵隊己奉命開往肇事處 
[法國更定軍法院之權限]  
　　十三日倫敦電云法國内閣商議禁止陸軍軍法院於太平時審問犯罪之兵士其意以謂此項兵士應由民法衙門提審惟定罪當重於平民至兵士有違軍令者仍歸各營發審處審辦譯字林報 
[日本天皇經國之遠謨]  
　　十三日柏林電云日本國會開會時日皇御駕親臨演説謂日本應開國家之財源而籌自衛之策 
[海參威華俄銀行展期建造新屋]  
　　南中國早報載倫敦電云海參威華俄銀行建造新屋因時事未定業已展期 
[歐洲大風雪續誌]  
　　十四日倫敦電云英法德奥瑞士五國仍烈風大雪歐洲鐵路自遭風雪皆紛亂無序 
[摩洛哥亂事稍平]  
　　十三日柏林電云丹支亞地方自摩洛哥國君派兵到後亂勢稍定亂酋亦懾伏 
[日本郵船在英海岸失事]  
　　十三日柏林電云日本郵船一艘在英國海岸失事搭客皆安水手亦皆無恙譯文匯報 
 
 

Page 5

 
 
　　　 
 
 

Page 6

 
 
   
 
 

Page 7

 
 
   
 
 

Page 8

 
 
　　　　　　　　　　　　　　　　 
 
 

Page 9

 
 
[運司升署寗藩消息揚州]  
　　江寕藩司繼方伯有擢升廣西巡撫風説早記本報茲聞所遺寗藩一缺上峰擬保運司趙渭卿都轉署理遞遺淮運司一缺擬委前署常鎭道陶觀察署理惟聞趙都轉以省會事繁一時運署公事又移交不易因不願往署云（引） 
[甘肅提學使之行踪武昌]  
　　甘肅提學使陳曾佑由東京調查學務畢冋國赴任行次鄂垣寓居其仁先生主政府第須赴蘄水珂鄉拜掃後再行赴甘云（八） 
[土藥局遷移武昌]  
　　鄂省土税局原設於都府堤柯遜菴侍郎宅中茲因局務己歸程京卿接辦爰將該局移於府後街程公館云（八） 
[挑選官兵赴伊犂敎練武昌]  
　　伊犂長將軍前曾電商鄂督請撥資深目兵數十名赴伊訓練新兵現鄂省已飭張統制在各兵内挑選百名另選程度高深之下級官十員由咨調之第八鎭三等叅謀官嚴壽民統率前往矣（户） 
[安徽督練公所詳皖撫憲文（爲給發洋敎習薪水事]  
竊准武備學堂移稱竊敝堂現已停辦所有敎員薪水均自是月底停支惟洋敎習二員由公所請去敎授高等科學理應請照章發給查佐久間浩洋敎習薪水每月洋三百五十元火食銀二十兩岸峰治郎副敎習薪水每月洋二百元火食銀二十兩即請查照等因准此查武備學堂旣已停辦其洋敎習薪水火食等項自應由職處移領以資發給仰祈札飭支應局照章給領實爲公便（形） 
[蘇省督練公所批震澤鎭學界公禀（爲防腐敗事）]  
據禀已悉查此案迭奉撫憲嚴飭荆幇帶撤差摘頂畱緝并勒限十日内務將贓盜併獲各在案該幇帶捕務廢弛致任匪徒從容連刧己屬咎無可辭若如來禀所云該幇帶因終日挾娼飲酒致誤事機如果屬實尙復成何事體若不嚴行查究何以申紀律而肅營規仰候札飭該旗林代統確查具復以憑核辦（且） 
[巡警分局添委副巡巡弁蘇州]  
　　蘇撫陳中丞以省垣七路 
巡警分局事務殷繁巡官難以獨任因添委北洋警務學員田紹文爲中路張維墉爲東路牛國正爲南路盧維厚爲西路葛康煜爲北路吳履森爲閶胥門外各局副巡官併以北洋警務兵學生陸錦瑞至中路張國恩至東路余家驥至南路房思榮至西路王占奎至北路各局充當巡弁均於十三日一律謝委到差矣（且 
[警察總辦防匪政策漢口]  
　　漢口警察局總辦周松甫太守日前奉鄂督密札謂有革命黨潛匿漢口等處謀爲不軌務須嚴密防範云云太守即傳集各局區委員會議防捕事宜並飭令各客棧須同業十家互保方准開設夜間必親督弁勇至烟館娼寮及各客棧盤查一周（人） 
[巡警校練所將次開辦蕪湖]  
　　蕪湖巡警總辦黃潤九觀察近將巡邏隊營内之傳習所攺爲校練所委總巡臧少香大令監督其事惟所有巡士稍形腐敗擬另招新生五十人須身體强壯粗通文字年在二十以上三十五歲以下者爲合格實行校練六個月畢業再分等次站崗臧大令竭力贊成此舉並有留東警察畢業生翟又新願擔任敎授倪旭初君擔任管理以專貢成云（九） 
[准予立案興學杭州]  
　　衢州府職員吳士俊近日來省禀請立案興學當奉支提學批示云謀敎育之普及自以多設小學爲基礎該職等集資設立羣誼兩等小學爲衢郡廣開風氣洵屬可嘉應准如禀立案切實照辦云云（的） 
[慨施巨款賑濟淸江]  
　　淮揚道楊觀察以徐海飢民三十餘萬聚於淸江一帶嗷嗷待斃慘不忍視因籌捐十萬兩並派委幹員按名施賑（引） 
[禀請呈驗礦質蕪湖]  
　　蕪湖有鼓春泉者湘人也研究礦學有年日前將所採礦產苗質逐件呈驗商務總局局員馮鏡人觀察飭令赴省城礦務總局禀陳以便採擇錄用（九） 
[移欵賑災揚州]  
　　揚屬各善堂經費向皆出自鹽務按引捐繳茲趙都轉以災民麕集賑欵不敷擬將各善堂領欵酌量減給並將在淮需次各員薪水亦一律核減云（起） 
[示諭災黎回里揚州]  
　　近日趙都轉出有示諭略謂徐海災民麕集揚地有四萬之衆前經給資遺歸未走希圖賑撫乃陸續南來爲數較衆雖經設局散給錢米奈由冬至春爲日正長賑濟經費固恐難繼米糧亦有不敷現泰呂盛兩大臣通飭己籌集鉅欵交由義賑紳董前赴徐海災區散給大口錢一千文似可敷度殘冬爾災民務即赶緊回里以就賑撫庶團聚家鄉而免流離在外業己札飭籌賑局刊給護照並咨徐海義賑絀董照數給賑云云（起） 
[饖民砍柴鬭斃揚州]  
　　揚城西鄉七里甸徐家橋地方樹木極多飢民任意砍伐鄉民理説不遵因鳴鑼聚衆互相格鬭各有損傷飢民中鬪斃一人業由地方官給資卹歛查緝正凶一面隨將飢民驅入圩圈按户給以柴草以免再生事端（引） 
[粥廠停辦揚州]  
　　揚州新舊兩城向設粥廠兩處茲以飢民太多混入城内滋事因一槪停歇本地窮民則酌量米云（引） 
[江濱崩塌鎭江]  
　鎭郡對岸七濠濱江地方於初十日辰刻忽然崩塌至十餘丈之多幸在白晝尙未傷人並聞　堤損壞均有坍陷之虞云（拜） 
專件 
[吏部議復廣東省歸併水陸提督及變通虎口同知補缺章程摺]  
　　吏部奏爲遵旨議奏恭摺仰祈聖鑒事本年五月探三日准軍機處抄交署兩廣總督岑春煊奏請將廣東省水陸提督歸併一員並將虎白屯防同知改爲撫民直隷同知一摺奉硃批該衙門議奏欽此原奏内稱廣東省原設陸路提督一員統轄全省綠營駐紥惠州嘉慶十五年添設水師提督一員統轄全省水師駐紥虎門立制本極周密惟今昔情形不同綠營久成虚設惠州與虎門地方相距僅百餘里朝發夕至若歸併一員控制極便責成亦專擬請將廣 
 
 

Page 10

 
 
　　東水師陸路兩提督歸并一缺改爲廣東不陸提督又虎門原設屯防同知一員僅有督催之責並無理民之權該處距縣遼遠必須改設撫民同知方資治理擬請將虎門屯防同知改爲撫民直隷同知等語查廣東綠營疊經裁汰舊存兵額本屬無多現又經該署督將所存綠營裁去七成營制更簡查從前署閩浙總督李興鋭奏請裁并福建水師提督一缺曾經臣等會奏議准改設福建水陸提督在案今廣東事同一律自應將統兵大員酌量歸并以節縻費而一事權原奏擬請將廣東水師陸師兩提督歸并一缺改爲水陸提督統轄全省水陸綠營及内河外海師船各節擬卽准如所請惟惠州地居衝要陸路提督現旣裁撤地方未免空虚應如何酌撥兵隊駐紥以資鎭攝之處由該督體察情形妥爲辦理所有水陸提督印信應請飭部另鑄頌發其現任水師提督薩鎭冰擬請卽改爲廣東水陸提督其陸路提督李福興應作爲裁缺提督如薩鎭冰一時未能到任新設廣東水陸提督一缺應請即如該　督所擬仍以現署水師提督本任南澳鎭總兵李準署理至水陸兩提督裁去一缺所餘廉俸及兩提標官兵應分别裁并各節陸軍部查該署督所擬業於裁兵内具奏應由臣部另擬議覆又原奏擬以虎門屯防同知改爲撫民直隷同知將廣莞縣西北二境香山縣北境統計地方七十餘里劃歸該廳管轄等語查東莞香山兩邑縣治相安已久一旦分别紥於地勢民情諸多未便所請應毋庸議惟虎門原有水師提督駐恐現并轄陸路不能常駐虎門原奏旣稱一切緝捕彈壓事宜各縣官鞭長莫及自應變通辦理擬將虎門屯防同知仿照順天府屬四路同知之例改爲捕盜同知仍兼管屯防事宜分轄東莞香山兩縣務以重地至該同知本屬海彊繁難題要缺今改爲捕盜同知所有應行增政事宜由該督酌核辦理其補缺章程吏部查該同知原係題調要缺仍應由外揀補升調兼行以符定例所有遵議綠由會謹同繕擬具陳伏乞皇太后皇上聖鑒訓示謹奏（孔） 
[今日尙有本埠及各省新聞均列入第三張閲者注意]  
 
 
 

Page 11

 
 
　　　　　　　　　　 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[飭議接頂小輪寗波]  
　　甬江北行駛象山寗海小輪向祇有職商吳馨和所　寗海小輪一艘間日往來現有周孝廉振翰糾集股本購置惠濟小輪一艘亦擬行駛象山寗海二處日前具禀道署當蒙寗道喩庶三觀察核與定章相符批准照辦吳以該處地瘠民貧往來貨物無多若再添行小輪未免兩敗俱傷日昨又具禀道署請周紳將該輪接頂或合股開辦喩觀察謂吳所禀語頗近情己批飭寗府照會商會妥議禀覆核奪故） 
[上海官事]  
　　商部郎中李厚祐奉天農工商務局調查員候補知縣曹裕炳日本政法大學校卒業生汪之鈞昨日均至道轅分别拜會禀見工巡局收支委員知縣孫鴻猷禀知請假赴蘇綢捐北卡委員縣丞鮑德和請假赴蘇滬軍營管帶龍鎭國續假五天巡學堂總敎員梅祖培禀請銷假（宜） 
[飭造烟館淸册]  
　　滬道瑞觀察近示諭城廂内外各烟館限六個月一律閉歇不准私開等情昨由城内各巡警局長傳集各鋪地甲到局諭飭所有各烟館速卽查明造册送核（宜） 
[南洋彩票換商承辦]  
　　南洋籌捐彩票現奉江督批飭停歇另准新商承辦飭令新商加意改良增餉廣額改名江南賑捐公益彩票凡售票開彩派彩等一切關於票務諸事均爲整頓並嚴定懲罰以杜弊竇而昭大信該公司卽日開辦定於十二月開彩云（南） 
[城中商業消防體操會簡章]  
　　一宗旨本會以消防爲宗旨寓體育衛生之道地方有警不致臨時有畏悚之虞總期有益畛域不分集合城中商業逐日體操待有成效禀請道縣憲立案 
　　一額數本會會員暫以四十名爲限日後人多逐漸推廣 
　　一學時上午七時始九時至下午四時始六時至在沉香閣本會操場齊集聽從員長指揮其餘暑假年假及萬壽節假之外確有要事方准請假有意曠課者記過一次有三過則出學罰繳學費一年疾病遠行不在此例 
　　一器服服會中操衣操帽暫由各人自備 
　　一權限在會諸員不得干預會外之事遇有重大事件須與全體會員議决禀呈會董施行以昭鄭重 
　　一保證凡入會各友均須束身自愛並有商號蓋印作保方准入會以保名譻而昭鄭重 
　　一會董本會公舉衆安社内衆望素孚之蔡君山泉楊君誠之丁君子裘胡君少耕爲會董以資督率凡有興革會務皆須先事陳告然後舉行 
　　一會員凡人會皆稱會員于會員中選舉諳練各種體操者爲敎練員專　訓授另選總經理一人專任執務辦事所有協理會計書記調查等員半年後公選一起選定不得推諉 
　　一經費本會經費由各會員每月認繳以資會中一切開支 
　　一志愿本會志愿尙擬設立消防研究所一處因限于經費故先創辦柔軟體操一部倘有成效再圖擴充以達目的（助） 
[道批照錄]  
　　黃雲桂等禀批集捐興學洵屬善舉然必衆願樂從不得稍行强迫茲閲續禀無非藉創辦藝業學堂爲爭復陋規之地情詞亦多牽混碍難率准著自赴商務總會呈明實情聽候查酌辦理毋得來道𤨏瀆簿摺規單淸摺規單淸摺一併發還（宜）� 
[厘局批詞]  
　　淞滬釐捐局馮督辦昨批牙户施萬安禀云查閲來禀旣稱施忠祿己故何以粘呈抄單又係施忠祿出名赴汛官處禀控爾夥黃中郎爲勾拉且請究辦領帖已不可解如果施一軒實係冒帖抽費爾何以又一再任憑船户照付更不就近赴縣控理種種支離殊難盡信究竟孰是孰非是何實情仰崇明縣分别移查飭提訊究詳辦毋任朦混滋訟（宜） 
[巡船擅傷人命]  
　　前日浦東某號巡鹽船見浦中有江北划子載物划行疑係販私立卽開鎗彈丸飛過船卽欹側上有渡客七人墮入浦江幸由旁船救起四人餘二人己遭溺斃巡船見已肇禍並不施救亦卽飛駛而去（尺） 
[渡船撞沈]  
　　前日旁晚時滬南董家渡某渡船載客二十餘人駕至中流忽有某公司小輪迎面駛來互相碰撞以致搭客三人跌入浦中至今屍身尙未浮起（尺） 
[飭查起火類志]  
　　前日報紀英租界天津路二百四十二號門牌章士記綢莊無端失愼殃及比隣協昌文記綢號一則茲悉英捕房捕頭已飭探王長桂姜長明查得章士記保有火險此次肇禍後店中人均己逃避因於昨日諭飭各包探上緊嚴緝章士記綢莊主到案嚴辦○前日之晚新閙大王廟路三百念九號門牌王生記洋貨棧忽然失愼迨救火會到塲灌熄後捕房飭探李星福往查該棧貨物空虚且保火險甚鉅棧主情虚逃逸故捕頭己諭令留心緝拿矣（力） 
[法界火警續誌]  
　　昨晚西江路三十號門牌失愼一則捕房卽將婦人金周氏拘訊供稱有事在外家中託某甲看守屋内生有火爐遣火肇禍又寕東里口失愼查係綿花店起火共焚去仁成小烟間其點心店源成详新衣店等屋四幢故將店主閔春林拘訊供保火險銀五百兩捕頭以情有可欵判一併交保候查明核辦（深） 
[失愼卽熄]  
　　前晚十二點鐘美租界北四川路萬成廣雜貨店失愼迨救火會驅車往救早經撲滅幸未成災（似） 
[濟良所紀事二則]  
周王氏留幼女招弟在妓院住宿爲濟良所報捕解訊招弟供年十三由母親帶來上海借住妓院並不賣娼明府以會接王直刺函述周王氏處另有十七　幼妓名意新者時遭凌虐等情遂判招弟飭差送王公館收領周鴇交保俟交出意新訊奪○濟良所又送在雉妓張浦氏處留宿之菊香請訊菊香供年十二歲常熟人今年六月來滬在阿姨張浦氏家居住明府判發所留養候示（力） 
[招認迷路小孩]  
　　南區分辦處自今年五月開辦以來所有查獲迷路男女孩並逃出學徒除當塲由家屬或師長認領外尙有學徒四人計王小海徐上如葉阿毛陸阿壽並男孩王阿慶龍華根 
 
 

Page 18

 
 
兩名女孩潘阿四王阿秀阿珠三口至今無人來認除送堂收養外復牌示區前召人認領（尺） 
[會訊定貨不出案]  
　　德商華隆洋人投公共公廨控支德興定貨不出請傳會訊等情前午後德繙譯師謀君蒞廨會同讞員關太守升訊原告洋人譯供前者支德興向商人行内定購灰鼠皮統若干件迨貨抵滬延不來出請提訊究質之支供原告實無貨可交求恩公斷太　商之師君判支釋出兩禮拜由公正人向原告理楚復奪（力） 
[上海縣案]  
　　沈莊氏控劉仁川等串　存　昨經帮審洪明府提訊氏供夫故遣有兒女多口將衣飾洋一千元于三十年十一月間存于母　陶高順所開之升泰煤炭店月息一分二厘去春三月中婦人患病需店經理劉仁川付息洋十元繼因于明日送來詎即携摺遁回寗波婦人病痊自往該店經理劉仁川付息洋十元繼因本摺無著婦人復往追索劉忽聲稱陶非店東意圖串呑婦人情急控告陶即在甬呑烟自盡　泰店仍開張　求向劉究追劉供莊氏與陶至親有無存欵小的不知明府判令　將各賑簿交案追繳○江北人林馬本欠劉士松會錢三千六百文劉妻滕氏往索無著欲褫休衣服致林呑烟身死由保報縣詣騐後今由法公廨解劉到縣供是日小的出外拉車妻子往索會錢曾否　衣小的不知明府判押候補提訊究○木作頭李國香由黃阿三荐至開洋廣貨店之陸子壽處包造房屋工竣已久所有工料銀四百八十餘两掯不付給因於昨日到縣聲控明府判候查提究追（宜） 
[總工程局紀事]  
　　龍　鄉婦徐劉氏前托周丁氏在滬購買奩粧後先付洋一百元被其呑沒又　取周徐氏洋十五元前日向索口角由巡士拘至東區解局孫明府判丁氏先將一百元歸還所有周徐氏之款因氏子阿桂與丁氏有私免追論著阿桂𨑙即措繳○西區解聚賭之彭有炳王老三李發觀鄧雲　陳觀發季阿大等� 
到案訊判芬别責釋銅元三百八十枚小洋八角一併充公○美最時輪船庖丁薛思文於五月間失去銀表一枚太洋十八元查係同居人梁三于所竊昨始扭案官判戒實二百下押三天贓物因貧免追○沈姓家女傭王小妹同傭婦張朱氏先後歇出被氏將小妹騙至浦東三灶與閔姓成親近被洗查獲送案由陳叅軍訊判著氏交閔到案再訊（尺） 
[公共公廨廨早堂案]  
　　針科醫生趙本瑞被尹聚興貫噐店毆傷在英美公共公　涉訟等精曾紀本報昨晨英捕房飭探陳洪德將尹傳案復訊　讞員孫耳三明府商之德副領事師謀君判尹貼償趙傷費洋一百五十元尹堅求核减大令復與師君熟商良久判尹給趙傷費洋五十元了案　造皆遵斷而退○尤棟靈在鐵馬路地方見鄉人兪小壽懦弱可欺誣指拾取金戒向兪搜索將身畔英洋三十元搜去爲兪扭交巡捕於昨解究襄讞孫明府商之德繙譯師謀君判押西牢半年贓洋給領○怡和紗廠工頭劉順才因廠内失竊洋紗二十八包被洋東報捕解究該行買辦徐壽云投案願保出外料理明府判交保限十天將賊交辦逾限照賠○李星才因細故將對鄰學徒方阿三左眼踼傷由捕解辦判押候下禮拜六再訊○陳和尚在楊樹浦路調戲女人楊玉美由捕解辦判押七天○包車夫吕文僊因欠盛六榮賑錢十四千文昨盛邀同郭甫處韋長生向索吕以盛等訛詐爲詞朦訴洋東函報捕房於昨解究明府廉得其情判一併開釋○王金木收買任祥記所失之石塊轉售與劉鳳山報捕解究判王押追價洋二十八元給劉具領○婦人葛陳氏背夫葛加相逃走來滬另與　生姘識己歷二年生有男孩一口昨被加相尋獲解究判押官媒處一禮拜再飭領回完聚○劉康六因寡嫂李氏在滬與陳姓姘識已有身孕劉即邀同中表戚陳安泉陳阿明等前往两陳勒詐洋五百元劉自索二百元經氏報捕解究判氏押棲流所三月两陳各罰十元劉押三禮拜分别示儆○金連生王阿根陳三　等强搶顧陳氏金挖耳逃逸報捕解究判各押至下禮拜六再訊○張王氏之女林寓即瀟湘館向王桂田處租用金鐲三副每月出租洋三十二元邇張王氏將鐲私當洋八百四十元爲主偵知控奉提究明府判張氏母女交官媒押限七天繳還當本如違未便○邱海如竊取必喇洋行買辦紀魯香銀洋避逸一案昨由包探　如海從杭州將孫鄧氏及邱海如提廨請究現投案請追明府判吊贓先給　領孫邱等押追（力） 
[法租界公棠案]  
　　法商利喴前控鄭愛庭不付修理機器費銀一案昨又集訊問官諭鄭爾旣向　德洋行交接著赴該管德領事具控利　所控不予准理斥退完案○周少卿控鞋底作主戴照實不還往來牛皮洋六十八元反糾黨行兇官判交保限七天料事倪子淸控烟間主楊子亭欠房金四向索呑烟圖　請究判限遷理楚○劉志忠控劉根壽欠洋一百十七元向索圖頼官判交保三天料理禀復○孫阿順沈阿林王佛金串竊木頭松板各押五天○劉四松因妻威逼林馬本呑烟致死解縣訊辦○施順生控王寶順竊棉皮各管押一月○王晉生傅進發串搶銅元各押十天○小孩奚福桂竊取木柴送案飾关家屬收領如無發堂○姚少卿陳阿三在南市串竊避匿法界經偵探協提解案官判該探帶去訊辦（臨） 
[美租界捕房事]  
　　漢壁禮　徐阿榮日前將宅基地出售得價洋若干族人徐阿法向索洋十元尙未滿意昨又至阿榮家内硬借不允致將雜物擊毁報探拘入捕房查無証據斥退不理○王桂堂行經　山路被西　以木槍繫破頭額報由西探將西孩拘入捕房飭償養傷洋元了事○某西人酒醉在百老　路胡閙由四百四十三號華捕拘入押至酒醒斥釋○工部局灑水馬車夫徐阿二駕車南　路拉　不愼　損兪慶芝小車口角之下扭入捕房飭賠洋一元了事○東洋車夫陳美德在順泰碼頭停車與碼頭巡丁口角扭毆　破頭面由二百二十九號印捕拘入飭　查明核奪（似） 
來函 
[義紳劉愼之由沐陽來信（爲捐局苛擾。事]  
　　盛宫保少卿子英大人公鑒初四日致奉一函計邀鈞鑒昨派往東南北三鄉查户各友信來茲攝大略以聞災民苦况一言難盡户口合計總在三十萬。四鄉種麥以及其半低窪之處水未退盡。且麥種亦貴每石八十飢民日食不飽何能買籽下種上结偏僻並無出外經商所靠耕作一百荒歉即無路可走柴米油鹽均貴此因内地轉運不便之故更兼捐局十分苛求當此饑荒一點不肯放鬆近因某。局扣留麥船二十餘天風聞遠近商販裹足本地麥遂欠。缺窮民多以荳餅煮菜充饑荳餅銷路大暢小販遂多販買而捐局又每斤捐錢二文小販近又裹足捐局勒令店家認捐險此閙事。刻下事尙未了所以店家之餅近亦不敢出賣災民至此眞要餓死矣聞得此地捐局並無捐票任意勒索。店家小販。惟有忍氣呑聲而己以上皆查户各友所報當此饑饉捐局如此苛擾我不解同是人也何以一爲。釐局委員卽全無心肝。至於如此或曰非關委員之事百姓應該遭殃假手焉爾不觀夏秋瘟疫乎世俗相傳必謂瘟神以爲之宰今之。捐局委員猶瘟神也。假手焉爾雖然瘟神不死孝子順孫今則　。有孝子順孫亦不能免噫盛朗翁運錢尙未到不勝盼望賑欵非有十。萬串不能了事。以速爲妙此地龍洋零用每元換錢一千淸江換一千零十五鎭江換一千零三十按南京換錢洋價可得一千一百八十將洋易龍洋運來大有划算卽使洋價稍有折色運費補貼不相上下如蒙照辦須請同福莊任懋彰兄代勞此人做事穩當可靠請任再招一人有二人卽可照顧沿途要營兵護送卽向常道借撥 
（後畧） 
 
 

Page 19

 
 
   
 
 

Page 20

 
 
有吉省糧日增兵丁艱菁無力買穀交倉鷹請豁除緣由謹不揣冒昧恭摺具陳伏乞皇太后皇上聖訓示謹奏奉硃批户部議奏欽此 
湖廣總督張奏懇恩俯准將己故准補漢黃德道寶豐賞給二品頂戴以爲將來辦事者勸片 
張之洞片再湖北釐全經前撫臣于蔭霖奏明以光緖二十四年收數作爲比較能增收至四十萬串准擇尤酌保出力之員以資鼓勵欽奉兪允在案茲准查補漢黃德道寶豐於二十力年委辦湖北牙釐總局事務淸釐弊端任勞任怨上年臣以厘局捐卡太多商民日困　員專務苛徵勒加以圖取盈見奸乃力籌　通挽救之策創議攺辦百貨統捐裁撤各州縣釐卡三十一處其時官　多極力勒阻面譏腹誹以爲不合時宜惟該道以臣議爲然替成其事臣與該道籌計試辦之初必須疏節闊目但使商力日紓則餉源自在卽每年短收厘金數十萬亦必毅然行之開辦以來一切　職委員無聊司事騰謗造謠謂商民更多不便半年内己短收數十萬徧刊各館報紙該道不爲所　現屇試辦一年期滿核計通省收數比較上年非但並無短少日溢收不下十萬串較諸二十四年增收在五十萬串以上實非意料所及良由該道廉潔自矢綜核公明局員服其無私不敢稍有欺隠乃能收此成效以改章之初本擬短收數十萬者今尙能增收十萬串之多尤非尋常稽徵得力所可比擬查光緖二十八年湖北牙釐局道員　濱彥因厘欵增收　鉅經前湖北撫臣端力以者核嚴明始終弗懈奏准賞給二品頂戴有案該道寶豐創辦統捐利國利民較之趙濱彥尤爲　勞卓著惠及民生正擬援案奏請奬勵間該道寶豐遽以　勞病故鄂省失此賢員實堪痛惜未便因該道己故沒其前勞合無仰懇天恩俯准將己故准補漢黃德道寶豐賞給二品頂戴以爲將來辦事者勸出自逾格鴻施理合附片具陳伏乞聖鑒謹奏奉硃批寶著交部議卹欽此 
宫門抄九月十二日兵部太僕寺廂白旗値日學部引見三十一名提督衙門三十四名廂紅滿一名廂藍滿四名掌儀司奏十五日祭奉先殿橚貝子行禮召見軍機 
署兩江總督周奏爲江蘇省奉部撥補貨鹽釐金積欠已鉅請旨飭部另行改撥並請催歷年欠欵以濟要需摺頭品頂戴兵部尙　銜署理兩江總督山東巡撫臣周馥跪奏爲江蘇省奉部撥補貨鹽釐金積欠已鉅請旨飭部另行改撥並請催歷年欠欵以濟要需恭摺仰祈聖鑒事竊於光緖三十二年四月初十日准户部咨具奏續借洋欵以十處釐金作抵一案原摺内開本年自三月十一日起仍由税司代徵各該省所短釐金五百萬兩應仍照案撥補奏奉諭旨咨行遵照辦理等因當卽分行司局遵照去後茲據辦理金陵防營支應籌防等局司道等詳稱江南省貨鹽釐金自光緖二十四年改歸税司代徵抵還英德　款歷經户部按年開數撥補茲照分歸江寗司局各庫應收者血諭如四川山西雲南湖北四省每年共撥銀四十二萬餘兩歷來　解絲毫此外廣西省欠解二十八九兩年銀十六萬兩安徽省每年短解銀十一二萬餘兩三十一年分短解十五萬二千餘兩河南省每年短銀十二萬两廣東則從前尙歲解數萬两治自二十八年至今每年所撥銀十六萬兩分毫未解雖節次文電交馳而各該省每以空文回覆任催罔應是各省每年無著之欵共有八十五萬餘兩現截　三十年分止綜計各省已短欠銀五百四十七萬餘兩内除安徽三十一年之欵咨准尤解銀十四萬八千兩又廣東近將應還機價劃扣銀四萬五千两外實計各省積欠銀五百一十八　餘兩竊思前項貨鹽釐金爲抵解京協各餉四國瑞記洋款以及支放寗蘇防軍目餉南洋　費鄂岸緝費在在均關要需即照部撥之數解足尙多不敷今乃無著如許之多而應日解放各欵　容稍有延缺頻年騰挪應付羅掘俱窮且查此項釐金作抵銀五百萬兩内江西派銀二十萬兩浙江派銀一百萬兩湖北原派一百萬两續减爲七十五萬兩　南則蘇滬貨　鄂　鹽釐宜昌一半加課及萬户沱加釐每年共派銀三百五萬兩是三省共攤不及十之四日南獨認竟逾　之六業己喫重萬分又如和約賞欵各省雖司奉派籌而江南每年派銀二百五十萬兩爲數獨鉅艱窘情形實較他省爲甚近巫徵練新軍業己成鎭開辦及常年經費約短銀二三百萬两及江北一鎭餉項亦取給於此均須設法另籌而舊有用欵實賴前項撥補釐金藉資抵用如再短缺貽誤堪虞今三十二年分前項撥補銀两户部仍將各省無著之欵循案指撥有名無實同於畫餅際此墊無可墊挪無可挪無米之炊實難爲繼惟有詳請將三十二年分指撥無着之欵奏請攺撥並將以前欠欵嚴催淸解等情前來臣查釐金作抵洋款一項江南派認獨鉅而指由外省撥補之欵非積欠纍纍卽有撥無解目前所欠已至五百二十八萬餘两之多爲數不爲不鉅現在三十二年分復奉户部依舊開數指撥似此年復一年何所底止况江南軍餉洋債學堂經費無一不需鉅欵新添用項籌付維艱舊欠虚懸受累特甚同爲國家之用如可設法騰挪臣無不勉爲其難無如江南力盡筋疲此項撥補之欵如竟聽其無着則一應要需憑何撥放臣仰屋輿嗟焦思無策惟有仰懇天恩俯准敕下户部將三十二年分撥補釐金項下指撥之四川山西雲南湖北廣東安徽河南等省無著各欵共銀八十五萬二千五百兩按數改撥的欵以濟要需至三十一年以前積欠各款均係暫時挪應現謹繕具欠數淸單恭呈御覽並請旨飭下各該督撫轉飭如數運籌撥解毋再延欠　資周轉理合會同江蘇撫臣陳夔龍恭摺具陳伏乞皇太后皇上聖鑒訓示謹奏奉硃批户部議奏單併發欽此 
宫門抄九月十三日刑部都察院大理寺廂紅旂値日吏部引見八十名禮王等盤查銀庫覆命桂伯續假十五日召見軍機張百熙 
署江督周奏請旨將已故二品贈職附生兪鏡淸二品命婦兪周氏准予建坊旌表以維風化而資激勸片周馥等片再據昭文縣在籍紳十前湖北荆宜施道兪鍾頴呈稱故父二品贈職附生兪鏡淸生平樂善爲懷不幸早逝故母二品命婦兪周氏撫孤守節勤儉持家每念疾衆單寒思欲建莊贍濟歷數十年節衣縮食置有良田二百餘畝命職將祖遺田三百畝合白置　田五百餘畝一併捐立義莊資助貧族職仰承先志謹將坐落常熟昭文二縣境内不等斗則糧田五百六畝五分五厘一毫 
 
