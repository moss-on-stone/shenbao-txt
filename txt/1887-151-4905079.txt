# 1887 - 151 - 4905079

 

Page 1

 
 
[古今圖書集成告白]  
　　本局所印古今圖書集成一書今年八月底可以印竣所印共一千五百十部非同木板可比此法不能添印此大舉若非承各股友投股集印實難舉辦恐日後繼行非易故本局所存未賣之書必欲漲價前此招股之時來投股者共計一千一百五十股並後定每部二百兩售出之外尚存書二百部今擬先售五十部定價二百五十兩其餘書後當再行定價特此布聞[  圖書集成印書局主人啓]  
[本舘告白]  
　　本舘各埠售報之處不論城鄉巿鎭如無本舘專派人經理者各號及各信局如願代爲經售本舘均可托爲理如有意者請信至本舘訂定其價悉照躉售之例此佈[  申報舘主人啓]  
[新出典制分類文稿出售]  
　　是集宜畫樓主人所託專選窻作分門别户悉照四書類典之例每類中書卷典制等文搜括無遺不特取用取不竭并可觸類旁通其有裨於作文者不淺也分訂十本價洋二元售處在法大馬路南申昌及各書坊蘇城在婁門内平江路潭子里吳宅均可　此佈[  點石齋代啓]  
[現印佩文韵府刋訛分送股友告白]  
　　本齋所印之佩文韵府一書早經裝訂陸續發付兹悉其中尙不能純粹無疵故特復延知名士重校一通己登前日報章馳告四方矣一俟此次校勘畢工統將誤處悉數摘也别印刋訛一本分送在股諸君其正書先向長順晋領取刋訛俟印成後則由本齋送交長順晋卽由股友摘錄原書股票號碼向彼索取以免兩歧或在遠路憑信照付亦可專此佈告伏惟雅鑒[  點石齋代啓]  
[皇朝經世文編石印成書告白]  
　　是編爲善化賀藕庚先生手聚本朝以來碩公龐儒俊士畸民之言爲卷百有二十爲綱八爲目六十有三言學之屬六言治之屬五言吏之屬八言户之屬十有二言禮之屬九言兵之屬十有二言刑之屬三言工之屬九讀之增長　見裨益學問不淺也本齋承愼記交來初印本規撫付石現己印竣出書分訂十二本價洋八元極便提挈如有主顧請至逢源里愼記面議躉售從廉可也點石齋代啓 
[論空盤之宜禁不止錢業]  
　　昨報載訪拿買空賣空之錢莊夥到案後堅不承認此中情節姑不必論其眞僞但空盤之家禁則固無逃於天地之間不過詭計百出者流另託名目以掩官長之聴聞苟無人焉告發則尙以掩耳盜鈴爲得計此中情弊小則失業虧逃大則身亡家破本報己屢言不一言今日之嚴拿研究固其宜也吾則以爲自有此空盤名目以來而尤而效之者不止錢莊一業其他如豆餅也豆油也棉花也絲也無一不有抛盤所謂抛盤者卽買空賣空之别名而其中之尤大者則爲期頭期頭者土業中之空盤也聞之粤人言及洋藥空盤之害實更甚於錢業錢業之爲此買賣者或在公所或在會館尙有定處而洋築之爲空盤者則在露天每日在東棋盤街一帶地方聚集三五十人喝買呌賣各土行中以及土行夥徒等貪心之熾者輙於此間求發財而抑知發財則不可必而喪財則竟可操劵何則彼以此爲業者大都歇業無藉之人與各家土業洋人稍舊認識乃作此狡獪伎俩其名曰搭手搭手者卽經手之意也此等搭手其先稱有所輪爲數不多則必竭力籌付絲毫不缺以是巿信幾而惑人心設所負者巨則卽濳身而去無可道蹤此等事又不能　之於　惟有應忍而己若負在行家店家則彼等黨羽衆多終日索償必不能少有所欠去年南巿因此而閉歇之土店歴歴可考其餘雖未閉歇而難保無事者又不知其凡幾何其害至於此極也自洋藥厘金加增之後其勢益甚至今春而稅厘併入洋關此等買空賣空之風氣尤屬熾盛土之價值忽焉而長則竟高至四百兩以外忽焉而跌則竟短至三百五十兩似此長跌不常出入甚大而此種期頭益覺興高采烈搭手則縱横於途毫無顧忌此其居心無異越人於貨有此輩　惑人心壠斷巿面而各行鋪之受其隠害者無論爲東爲夥爲徒爲出店小夥一入其彀中卽不能脫其樊籠如繭自縳殊可憫也夫此種被害之人大都貪心所致初非搭手等輩强邀以來所謂自貽伊戚原不足爲惋惜然譬之蜘蛛之摘蛛蝶在簷牙屋角高結網羅專待浪蝶游蜂自投網内人將以蜂蝶之自投者爲可惡乎抑將以蜘蛛之設　爲可惡乎原情定罪蜘蛛之心固可誅然則期頭之所以害人謂非搭手之設網有以羅蜂蝶而果其腹耶夫錢業之外其爲抛盤者不知幾何其事皆與錢業之空盤相類亦與土業之則頭無殊然各業之害尙小者以其進出猶小長跌斷不至有如洋藥之巨且其做抛盤者彼此均知其底細深識其根源而後互爲買賣初不若期頭之全憑搭手故各業之以抛盤受害者尙不甚多且尙不甚顯而洋藥一項其害最烈竊以爲此事亦當在禁例有地方之責者所宜援照錢業申禁空盤之例一律示禁并當照會巡捕房凡見有數十人聚集做此期頭者一律驅逐散去庶幾此風或可稍息顧官之禁捕之驅皆治其末未治其本所謂禁得身禁不得心也欲禁其心當先使之明利害辨損益試思同爲一業我有本十萬彼亦有本十萬各勤其業各事其事孳孳焉矻矻焉未嘗不可以由小而大此生意之本等也我貪人之財人亦貪我之財我之盈卽彼之絀彼之盈卽我之絀此理甚明不待智者而後知也彼爲搭手者其資本不如我其基業不如我而彼乃專務於此此其意亦可知矣彼以我之害爲利我卽以彼之利爲害利在彼而害在我此理又甚明稍有識者所共喻也以數千數萬之資本不勤勤懇懇自究心於生理而顧聽信此種遊手無藉之人而自棄其利而趨於害清夜自思當亦未有不深悔者特無如貪之一字有以　之則一切利害皆可置諸腦後孰者有益孰者有損乃不能審擇以至顚倒於其中而不知悟是可哀已苟一爲揭而出之利害顯然損益灼然當亦有汗涔涔而心昭昭者矣誠如是也雖無官禁亦將使此風漸絶而况得官爲之示禁夫亦何患其滋蔓巿面之轉機庶在此乎然而言之匪艱行之維艱不禁企予望之 
[諭旨恭錄]  
　　閏四月初十日奉上諭户部奏遵議清安所交左翼監督盈餘銀兩一摺所交盈餘二千三百三十七兩零着交廣儲司清安短收額内盈餘銀兩應得處分着加恩寛免餘依議欽此同日奉上諭户部奏遵議長春所交右翼監督盈餘銀兩一摺所交盈餘銀四百五十二兩零着交廣儲司長春短收額内盈餘銀兩應得處分着加恩寛免餘依議欽此 
[戲園被焚]  
　　海仿法字報載有法國電報云法國有大戲園一處一日正在演戲忽然失愼房屋付之一炬人口亦有被焚者其己檢出屍骸者計有五十人其餘死者尙未杳悉幾何是亦不測之災也 
[五續吏部恭錄清單]  
　　一臺灣生番歸化己多日漸開闢須添官分治若照部章願縣佐雜須循例補署臺灣民番雜處入地不能相宜萬難遷就僅用合例人員恐不能盡期得力擬請　旨勅部於臺灣　設省分暫行不論資格俟全臺牛番歸化一律設官分治再行奏請循照部章以求實效等語吏部查臺灣題升調補例章核與各省内地逈不 
 
 

Page 2

 
 
相同今臺灣生番歸化己多亟須添官分治該督等係爲愼重臺地起見應俟奏准添設改設𠫊縣佐雜後准其暫行不論資格由該撫等變通酌補一次嗣後再遇該員等出缺應令擬照吏部臺灣例章揀選升補請以符定制該撫等雖係愼輿臺地起見惟所屬現任之員如不能勝任應令隨時察看分剌撤叅以求寳效○一生番地界日漸開廣必須添設營汛新疆添設總兵副將叅將遊千把等官甚多臺灣情形不同須俟全臺生番撫定後方有一定之局目下只能隨時察奪具奏或改或添以節餉需兵部查臺灣生　地界日漸開廣現在改設行省與新疆局勢大略相同新疆旣請添設總兵副將叅將遊千把等官臺灣將來如何添改營汛之處應由該督撫隨時察奪奏明辦理户部查將來臺灣如何添攺營汛旣經兵部議令該督撫隨時察奪奏明辨理其添改營汛應裁應添俸餉等銀應如保發發之處應令該督撫一并妥議奏報以憑核議○一臺灣攺設巡撫本擬仿照江蘇分蘇分寗成案於各班人員到省積有三員掣簽一次以兩員分閩一員渡臺惟查臺灣僅兩府八縣缺分太少若照三分之一掣簽來臺必無位置之處擬俟全臺生番歸化一律設官再行照辦目前需員差遣或由句申送或由臺咨調暫可不必限定數目以免分發人員積滯向隅等語吏部查臺灣今與福建分設行省惟臺灣缺數無多又均係邊處之缺如遇缺出應仍循照舊例令該撫會同該督在於内地現任應升應調人員擇其能耐烟瘴者不拘年限揀選升調如不得人在於各項候補班内人員揀選能耐烟瘴者酌量請補如遇臺灣各項缺出應由該撫會同該督在於内地揀選升調或咨調候補合例人員抵臺數員遴選酌補如有不勝臺缺水土不服之員仍令咨回内地當差以昭平允○一臺灣攺設巡撫所有臺灣鎭總應銷去掛印字樣與新調澎湖鎭總兵統歸巡撫節制兵部查臺灣改設巡撫事權必須歸一自應准予該督等所請將臺灣鎭總兵銷去掛印字樣再查舊制臺灣鎭總兵聽福州將軍閩浙總督福建臺灣巡撫福建水師提督節制新攺澎湖鎭總扶擬請聽閩浙總督福建臺灣巡撫福建水師提督節制新攺海壇恊副將擬請歸福建水師提督節制惟海壇鎭總兵旣己攺設副將其舊轄閩安恊副將曁新攺海壇恊副將均歸何缺管轄之處由該督撫詳查奏明辦理禮部查定例武職印信關防由兵部議准撰擬字樣到部付鑄印局鑄又鎭守總兵官關防清漢文柳葉篆銅質長三寸二分闊二寸又各省副將關防清漢文殳篆銅質長三寸闊一寸九分各等　今福建臺灣鎭總兵自光緒元年辦理臺灣海防大臣沈葆楨等奏以巡撫駐臺營伍應歸統轄請將該總兵撤去掛印字樣歸巡撫節制當經兵部議准由臣部另鑄關防頒發嗣經於光緒四年間閩浙總督何璟等以總理衙門奏准遵照舊章督撫輪赴臺灣其總兵之權不得獨輕懇准福建臺灣鎭總兵仍舊掛印兼歸巡撫節制等因具奏奉旨着照所請該部知道欽此欽遵將新頒攺鑄福建台灣鎭總兵官關防一顆送部繳銷在案兹據閩浙總督楊昌濬等奏台灣攺設巡撫請將台灣鎭總兵銷夫掛印字樣旣經兵部議准自應另行鑄造台灣鎭總兵關防以昭信守恭候命下由兵部撰擬字樣送部臣部卽行鑄造俟頒發到日由該撫將原頒挂印總兵官印送部繳銷其新設澎湖鎭總兵海壇協副將亦經兵部議准所有應行換鑄關防由兵部一併換擬字樣送部鑄造至各鎭協所屬官弁如有改設添設應換鑄印信關防之處統俟該督撫奏准到部再行辦理○一撫轅原設經制書吏十二名各有清書帮書今福建巡撫事歸總督兼管擬留經制書吏六名酌用帮書各書在督署辦分尚有經制書吏六名酌帶帮清書赴臺灣供役所有撫轅擋案造册登記關涉内地者留督轅核辦關涉臺地者送臺備查該督係爲辦公起見應如所奏辦理 
[茶業佳音]  
　　中國茶業近年以來頗見疲敝印度西倫所產茶葉外洋競樂購辦每以此爲中國茶商危兹閱西字報云有醫生悉心騐視騐得中國之茶食之可無他害而印度茶食者每多致疾由此觀之中國茶業或可漸有轉機然尤望中國之築茶者格外整頓勿以僞物低貨攙雜其中庶幾茶業隆隆日上也 
[私黨横行]  
　　香港西字報言港中洋藥新章本定於月之初十日開辦乃初九日有二百餘人每人身邊藏不土十許塊行過九龍租界掉臂游行無人過問至華界卽有人以軍械交與遂持械成羣而行遇中國巡丁上前拘拿兩相閧擊傷斃巡丁一名匪黨竟旋分兩隊而去又遇中國礮　開數礮擊之亦未擊中後聞入華界後爲華官捉獲三人訊得其故走私之横行無忌乃至此耶 
[學憲啓行]  
　　瞿子玖宗師於十四早在嘉興府發落一等生員及新進各生少頃卽排全副儀仗乘緑呢大轎出轅過秀水縣前由報忠埭迤東走府前街經嘉興縣前一路拜客然後出東門至東碼頭登舟文武各官皆投遞手版恭送憲舟隨向西上杭州塘進發各官乘舟隨後恭送出境憲舟至塘口早有嘉恊左右營汛兵列隊河十燃鎗鼓樂跪送並有楚軍水師砲船在塘升礮相送各官送至陡門始辭回該處早有石門桐鄉兩縣迎送憲舟於翌晚定可抵省也 
[浙水近聞]  
　　瞿子玖文宗札杭府吳太守於十四日取齊十六日開考宗師於十四日可抵馬頭闔屬生童均己雲集學轅左近熱閙非常○宗師另札稱訪聞謝葉兩廪生品行不端貪鄙己甚本届科試仍照上届不准出保又飭扣除童生兩名一係優伶之子一係剃頭匠之子同堂廪生多未知情不識宗師何以燭見如神也惟聞謝姓廪生人尙正派不過躁急性成以致不愜士論耳○蕭杞山廉訪執法如山愛才若命前擬觀風試士日久未見舉行兹定於五月初十日觀風出題發交各學由學發交各生由各生自備試卷限日繳卷廉訪親自評定甲乙凡入選者訂期再到署内面試以冀鑒拔眞才分俸相酬外間傳說預備獎洋五百元乘此學憲案臨士子雲集時己將觀風告示張貼各處俾咸知曉浙中不乏知名績學之士卞玉隨珠何患不邀賞識哉○本年頭蠶上箔杭城北鄉某姓湖州德清某姓兩家均見蠶王故當繅車軋軋時萬縷千絲抽繹不盡成絲後以繭之分兩權絲之多寡竟較尋常多至十倍俗傳見蠶王者其家必發故親友賀喜爛其盈門兩家均開筵宴客以誌慶賞○居住城内忠清巷之某甲前被粤匪擄去至門見匪縳五人正待開刀甲素知此五人者素行不堪遂不覺頷首言曰可殺可殺匪殺一人則向甲曰可殺則殺之迄今閱二十餘年甲巳成家立業生有子女五人前日甲妻驚醒忽夢見無頭鬼進門相謂曰好大難事今朝纔尋着了妻驚醒問甲甲在匪中事平日並未提及家中人無知者甲亦不記前情姑置之詎三日以内子女頓死四人皆係急病卒不及救至晚甲亦見無頭鬼始憶匪中事遂闔家遷避不知所之住　對鎖亦無敢租賃者 
[杭城屢火]  
　　初六日未刻武林門外清河閘王阿二家失愼幸僅焚房屋一間並未延燒十一日長慶街祝姓西洋樓𠫊樓上不知如何失火　時間烟燄蔽屋樓下人方共知覺則己無可施救矣𠫊中住雨堂弟兄僅逃得性命並未取出一物且此屋共𠫊十一所所焚樓𠫊在東南角是時東南風甚大幸從後門放進水龍兩架竭力保護得以無恙前面洋龍奮勇施救火勢頓殺得免延燒間璧卽仁和水利分縣之公館差役持鞭赶逐閒人故此次搶火者一無所得也 
[凌虐女孩]  
　　包探秦少卿陸阿長至英公堂稱過江西人陳富林家門口聞有毆打女孩啼哭聲我等入内見王文興王甘泉二人將女孩名邊福者責打盤詰女孩言被匪人拐賣至此并查伊等是販賣人口者因一併送案陳富林王文興王甘泉同供是江西人該女孩並非販賣更無毆打情事女孩邊福供原籍江西尙有父親兄妹我遭匪人誘賣到此今被責打是寳蔡太守騐得該女孩左眼角有微傷隨飭暫發官媒好爲着待陳富林王文興王甘泉等一併押候澈底根查再行發落 
[匪犯送縣]  
　　前報列法包探在城河浜見哥老會匪湖南人左渭亭行竊衣攤所掛衣服用小脚刀割下當卽拘到於昨日解案法包探 
 
 

Page 3

 
 
呈出包袱一个中有左爵憲給營務處援臺干道陳道乂件并山東撫棕廣武車　中營文札帳簿一本所載多不經語號掛上之圓布另有小方布數塊畫成八卦中間寫護理刑堂左五大字四周均有字跡亦屬不經如天寳山上一炷香四海兄弟定家邦揚處到傑人靈地會傑豪雄英岳祥等字其餘有小馬口盒名片木戳乃左瑞發三字名帖手版亦然另有長板一塊下面刻凹痕兩行王司馬詰問之下據左供湖南人於三月初四日自家鄉動身共三人至江陰道上分散衣包物件是他人之物不知何用司馬詰其可識字否答稱不識旋據法包探禀稱此人實屬可惡竟敢在押所姦犯同押之人請爲重辦司馬着將左渭亭及一切物件送歸縣署嚴辦 
[尙未覆騐]  
　　靜安寺左近申園酒堂倌兼爲出店之紹興人王大年因向英署副牢頭哈金索找酒資被用木棒打破頭顱送醫院敷治不及而死由屍子王觀濤報縣經蒯邑尊會同英會審蔡太守及英副領事賈禮士君會騐後又經英副刑司會同邑尊與賈禮士君訊供各情己錄前昨兩日報章昨晨十點鐘時副刑　又升堂訊供一號三道頭西捕及七十二號印捕同稱申園管事人朱榮塘知照我哈金打傷申園中之堂倌王大年及我往見哈金與水手三人同至王家舍捕房卽送王大年至醫院各情與朱榮塘所供相同惟當時王大年被打均未看見　有申園司帳人石錦堂爲見証供禮拜六下午五點餘鐘時我適在洋臺目覩王大年向哈金索找酒資被打二下情形亦與朱供同惟稱土大年先被哈金用木棒毆打頭顱一下卽行倒地扒起又被打一下又趺旋又撐起欲拉哈金時被一水手持竹竿打脚二下王大年無力拉住哈金惟得哈金與水手落下之帽兩頂現己呈案大律師賴敦起而問石曰爾固目覩乎答稱目覩又問均是眞正供語否答稱皆是直說又問王大年被批時爾相離幾許而得若是清楚答稱六七尺路又問王大年如何跟哈金至洋臺其時洋臺上尙有别人乎洋臺離地有幾許高是否樓上之洋臺答稱惟見哈金向外王大年奔出繞于哈金面前向找不遂哈金又欲向外王大年卽就拉住其衣哈金便舉木棒打王其時洋臺上别無他人洋臺之内則有人園中人亦瞭見洋臺卽在門前不過三層階沿石高並非樓上之洋臺又問王大年傷後若何情狀答稱雇車舁王至捕房時人尙清爽能言及到捕房送醫院己昏暈不知人事又問前日上海縣相騐王大年時爾在否答稱在又間爾曾否將情禀明上海縣答稱站在旁邊觀看尙未禀官副刑司寫就供單對供一遍無錯隨着石簽字時辰鐘報十二下刑司退堂哈金仍行管押邑尊己于十一點鐘時至繙譯羅君誠伯處并由英領事訂於三點鐘會同邑尊至仁濟醫院覆騐縣署刑仵盡役及地保人等咸在醫院伺候旋因刑司謂覆騐時須有西醫在塲劈開死者頭顱察其腦之有損與否因此邑尊未便允許隨至道署謁見龔仰蘧觀察請示書役人等在醫院候全四點鐘時尙未見邑尊駕臨俄由差探得邑尊尙在道轅設逾五點鐘則不及臨騐矣及至五點半鐘書役人等均散去惟捕房特派之中西捕仍在醫院門口梭巡　因觀看擁擠故也 
[妓館虚驚]  
　　英租界寳善街榮錦里某妓院係鴻照所開前日下午妓女房中之風爐火延燒床帳霎時烟霧迷漫幾乎冒穿屋頂妓院中人驚慌己極卽將二幼妓雇車送至八仙橋相識家暫寄適有捕房包探秦少卿經過見之喚同諸隣人取水灌救火卽息滅然房中床鋪衣物盡己焦灼樓頂板亦己焚及旋欲飿回二幼妓而幼妓不識路途車夫亦無從推妓至相識家正在東奔西望之際適見該鴇迎面而來彼此招呼遂將幼妓領歸眞不幸中之幸也 
[僞票訊結]  
　　利亨錢莊夥闕子軒控王卽汪福三持僞造之該莊票銀三百兩究其來源又指周德宏陳珅三葉洪生等交伊葉洪生承認拾票轉輾託陳周汪三人等語蔡太守飭將各人分别押候查明是否拾取抑係僞造再行核辦各情己列前報昨又覆訊包探陳阿九禀稱查得的係葉洪生拾票非僞造汪福三等各執前詞庄夥闕子軒仍訴前因太守隨飭差將汪福三周德宏陳坤山交寓主具保葉洪生年紀尙輕己食洋烟遂致流落隨問原籍吳淞家中尙有人否答稱有父親在太守飭送交其父收領葉洪生一再求免並稱現有生意可到大烟館太守謂然則改送棲流公所戒烟僞票塗銷 
[臨騐毁物]  
　　紹興人徐順德以父親泉源被丁錦泉欠銀不還情極自縊控諸縣署復經上控泉轅發回覆訊迨徐回滬卽赴經中姚姓家吵閙毁物致姚母受驚而斃其中情節業己疉紀報端兹悉剻大令於前日傍晚時率帶差役人等前赴姚家履勘是晚卽飭提徐順德徐源林等隔别研訊二徐同稱父親身死不明尙求伸雪大令曰爾父死後旣己成訟自應聽候訊理何得疉向姚姓尋釁徐等語言嘈雜挺撞多端大令怒謂此何地也竟任爾藐法逞蠻乎遂飭原差帶出分别還押候傳集人証再行復訊迨昨晨大令因公出署徐姓婦女多人又攔輿喧閙經大令從人叱之使去 
[籲請伸寃]  
　　法界南誠信堂　陶金梅卽陶阿二被烟客方小妹等毆傷致斃一案經上海縣蒯虎臣大令親臨相騐將方及加功之津人賈寳卽賈八帶回以上各情曾登前報昨日屍子陶阿根投縣具詞呈求昭雪蒯大令飭出外靜晚間傅提 
[請免相騐]  
　　昨報列報縣請騐一節兹悉姚某以庶母因被徐順德紏人吵擾毁物驚駭跌撲致死己是悲傷不忍再使相騐遂投呈縣署請准免騐矣 
[觀察公旋]  
　　日前蘇松太兵備道龔仰蘧觀察赴江寍謁見辦制軍面禀公事至昨晨十點半鐘時乘招商局江裕輪船旋滬由金利源碼頭登岸回轅 
[女壻搶親]  
　　某甲在本城四牌坊某盌店爲夥前曾央媒聘定城中某嫗之女爲妻近倩氷上人傅語擬欲擇吉完婚嫗勒索財禮過奢媒人往返多時終不肯畫鴛鴦之諾甲忿然曰若此是以爲貨也坦腹郎並非買妾安用此多金爲遂於前日密約多人將女搶出納入小轎中如飛而去迨嫗急急跟追則一顆明珠己被人探　而得矣涕泗而歸購一盒紫霞膏携向該盌店吵閙聲言若不原壁歸趙拆當以身殉之店中人見此情形恐釀巨禍因卽向嫗婉勸不知以後如何 
[法界公堂瑣案]  
　　挑賣臭豆腐擔之陸長林投案訴稱有王元生吃腐乾不給錢向伊索討伊竟逞兇將辣漿椀傾入油鍋致油沸起濺傷熊天生左手經伊父熊祥林將王元生送案我担中貨物值錢四百餘文王司馬詰之王元生據供寗波人向以駕船爲生現在賦閒因不留心致將辣漿椀碰人油鍋王司馬得供判罰王元生錢四百文賠陸長林腐　担另罰洋兩元給熊作養傷費熊稱不願領洋惟請戒伊下次不可逞兇司馬謂不要養傷資亦可着將洋充公待王繳到洋元再行釋放○前報列洋藥局巡丁郭六冲在浦東三林塘胡家行地方獲到走私大土一隻三角及販私人李阿勝當時交與地保及帶至滬經法巡捕拘解公堂土司馬研問之下判將土送局充公李阿勝具結放出及李出外後該巡丁不知在頭目前如何滕混復將李阿勝拖至永安街新設洋樂局内有西捕路過瞥見前往局中將該巡丁郭六冲及販私之李阿勝拘至捕房管押昨晨解歸人堂請訊王司馬詰之李阿勝是日己放爾出外何得復被人拘案據李供爲巡丁硬拉至局說局中亦有老爺詰問事情伊等人多我不能自主司馬又詰郭照前伸訴司馬謂事由公堂　定爾何得將李阿勝拖去郭稱出外伊逞凶打我司馬謂此係日中事况在馬路何人不知當日三點鐘時局中己有信與本分府說是是巡丁閙事尙敢强辯着將郭六冲先掌頰四十下腰牌號衣卽繳案李阿勝着先退去 
[答古香仙史卽依見贈原玉錄請粲正]  
　　江天把臂恨遲遲喜得親瞻叔度姿品到高時窮測究文於渾處露英奇仰君雅度涵千頃笑 
 
 

Page 4

 
 
我迂儒守四知訐迹風塵難免俗學吟聊自解嘲嗤[  西湖花隠楊槐鄉拜稿]  
[雜感錄請攻玉生武陵漁隠驪睡軒主西湖花隠同政]  
　　美人不可見相隔天一方暮春三月中寄我書八行開函讀斯書情味深且長事竟大不然何以慰瞻望引領冀良覿一罄此中腸　遨游蒼海上逍遥順風漂鯨波倐焉起翻浪蓬萊高砥柱竟無人篙師徒自勞驚濤何爲爾終不爲此撓放心且櫂歌長嘯入雲霄　遵彼西南路森森蔭喬木上有特棲鳥啁啾若謡諑浮雲紛雜來白日何由燭歸來且改求豈可止余足渺渺糞上英丰神無雕飾枝葉雖云醜肌理尙渾質相採幾有期可以供我室狂颷動地來一朝變顏色[  種榆山人胡悅彭稿]  
[奉和小樓主人自題吟飲圖元韻錄請高昌寒食生指正]  
　　兩字隨緣味細尋登樓蕭爽欲披襟酒盃自係安閒事詩卷聊爲破寂吟一愊丹青摩詰志四時風月仲宣心元龍白尺干霄氣擊節長歌有古音太折遺風迹可尋好憑詩酒暢胸襟論交客至惟酣飲篤學公餘不輟吟雲物遠開千里目畫圖深寓百年心瑶琴兩疉非凡響徧向寰瀛覔賞音[  東武厚山鍾壽祺未定草]  
　　未覿芝輝巳殷葭溯近聞小樓吟飲圖題詠　錄己付梨棗雅人深致不禁心向往之勉成二律奉題以誌傾慕卽呈小樓主人正定并請 
[高昌寒食生教之]  
　　吾羡王摩詰於今有替人且尋詩酒樂不繫利名身高寄北樓上狂吟東海濵側聞天下士滿幅和陽春此地十年别重來舊雨稀可堪三月暮空悵落花飛以我索居感與君相見違何當共觴詠胸次暢天機[  東臺少山崔寳着未是草]  
[江督轅門抄]  
　　四月三十日安徽直隷州羅錫輚由皖來謝會題請任補和州辦大橋厘捐同知項晋釗禀辭赴局○閏四月初一日知縣唐贅彝由松滬解餉來上元縣陳禀知赴湖熟相騐○初二日餱選同知李希泌直隷來分省縣丞周明高湖南來典史　世恩由蘇分寗按經歴吳　增江北緝捕回均禀到理問潘作楫　委催提高郵等處地丁屯折差縣丞王錫章奉委催解寗属地丁册差○初三日署甘泉縣典史沈蔭章禀辭赴補昨日正任揚州府宜霖到見引見回上元縣陳湖熟相驗回○閏四月初四日署泰州章壽麟辭寳山縣葛慶同見○初五日籤掣安徽知縣王樹鼎由京來○初六日溧水縣典史沈錫麟赴任禀辭藩轅牌示正任揚州府宜霖因六年俸滿赴京引見現己回省自應飭回本任○初七日揚州府宜霖寳山縣葛慶同均辭湖南通判石承忠指發江蘇補用巡檢卓杰由京來到省 
[浙省摇轅抄]  
　　閏四月初三日題補處州府陳禀謝藩司飭知准補禀見○初四日運副王維煜禀辭回徽鹽局 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年閏四月初十日京報全錄]  
　　宫門抄○諭旨三道錄前○發抄硃批四道○將軍恭等奏爲揀補總管摺○都統托奏爲員外郎年老乞休摺○湘撫卞奏請開復知縣處分片○又奏留武員差遺片○直督李奏留武員補用片○又奏爲甄别道員片○都御史松奏爲奏聞　旨摺○護江撫李奏爲辦理匪徒情形片○川督劉奏請開復通判摘頂處分片○皖撫陳奏飭司道各赴新任片○閏四月初十日户部通政司詹事府正黄旗值日房部引見十名國子監四名○廣州副都統興存請訓○景着假滿請安○怡王請假十日○漪員勒請假十五日○閻中堂續假十日○召見軍機嵩申熙敬興存福森布○發抄裕祿奏監利縣石闌未能興辦奉硃批該部知道欽此○劉錦棠奏城守尉德勝到省會商遷併事宜奉硃批着照所請該部知道欽此○曾國荃奏請以左宗棠在原籍建　奉硃批着照所請禮部知道欽此○蕭韶奏接印日期奉硃批知道了欽此○○奴才恭鏜祿彭跪奏爲循例　補副都統銜總管員缺恭摺仰祈聖鑒事竊查興安城副都統銜滿洲總管穆克德布因病呈稱開缺奴才等於光緒十二年十二月初二日具奏旋於十二月二十五日由驛齎到回摺軍機大臣奉旨穆克德布着准其開缺兵部知道欽此欽遵所遺員缺自應遊員請補查興安城地當要衝鄂倫春編旗未久所賴撫綏安輯固結其心非精明幹練之員不足以資鎭守查有記名總管齊齊哈爾城　白旗協領烏爾滾巴雅爾現年五十四歲係正藍旗滿洲人由筆帖式升補屯官改武補驍騎校歴升防禦佐領等官前經奴才等揀選布特哈副都統銜滿洲總管員缺以該員擬陪由内閣經欽派王大臣騐看堪以記名光緒十二年十二月十六日覆奏奉旨依議欽此欽遵在案今奴才等公同考騐烏爾滾巴雅辦事精詳管轄嚴盡以之請補斯缺洵堪勝任如蒙俞允該員係己經引見之員毋庸再行送部卽令任事以重職守所有奴才等揀補總管綠由理合繕摺具奏估乞皇太后皇上聖鑒謹奏奉硃批着照所請兵部知道欽此○○奴才托倫布跪奏爲察哈爾蒙古理刑員外郎因年老乞休照例恭摺具奏仰祈聖鑒事竊據察哈爾鑲黄旗總管圖節普巴札爾報稱該旗蒙古理刑員外郎登津呈稱竊員外郎現年六十七歲出征三次因年老力衰委係不能當差懇請休致等因呈報前來當卽泒委該總管圖都普札爾親往查騐據稱蒙古理刑員外郎登津實係年老力衰不堪起用等情出具印結前來奴才伏查五品以上官員乞休者例應　摺具奏歴經遵辦在案今蒙古理刑員外郎因年老乞休查騐屬實自應照例將蒙古理刑員外郎登津懇請恩准原品休致除將該員履歴循案　册咨送理藩院備查外所有察哈爾蒙古理刑員外郎因年老乞休綠由理合恭摺具奏伏乞皇太后皇上聖鑒訓示遵行再副　統永德現在丁憂回京是以未經列銜合併聲明謹奏奉硃批着照所請該衙門知道欽此○○卞寳第片再降補縣丞前任石門縣知縣郭定祥欠解錢糧銀六百八十三兩一錢二分七厘前經臣會同湖廣總督巨裕祿奏叅摘頂勒限三個月完繳聲明如果依限解清再請開復兹查該員己將欠解銀兩如數解繳清楚尙知愧奮由藩司孫翼謀會同署臬司寉穆之具許前來臣覆查無異相應奏懇天恩俯准將原叅降補縣丞前石門縣知縣郭定祥頂戴開復以昭激勵謹會同湖廣總督臣裕祿附片具陳伏乞聖鑒訓示謹奏奉硃批郭定祥着准其開復摘頂處分該部知道欽此○○卞寳第片再查管帶湘軍毅安副前營記名總兵勤勇巴圖魯朱成平係湖南常甯縣人由武童投効軍營轉戰江西廣東貴州等省迭著戰功荐保今職又花翎副將銜留黔儘先補用叅將懋勇巴圖魯楊定行係湖南長沙縣人由武童投入撫標左營食粮出師四川雲貴等省迭著勞績荐保今職該員等久歴戎行熟悉營務均隨統帶毅安營總兵龔繼昌當差有年深爲得力惟朱成平原保並無省分楊定得前保留黔尙未到標合無仰懇天恩准將記名總兵朱成平留於湖南差遣委用留黔儘先補用叅將楊定得改留湖南歸標錄用出自鴻慈除將該員待詳細履歴咨送兵部查核外謹會同湖廣總督臣裕祿附片具陳伏乞聖鑒訓示謹奏奉硃批着照所請兵部知道欽此○○李鴻章片再記名總兵孫善成李敏修余嘉熬兩江儘先推補副將張志勇前隨剿髮捻各匪曾著戰功嗣來直隸防營差遺歴年己久情形熟悉辦事勤能應請照章留於直補用又補用副將劉長春係直隸滄州人由行伍出師著績歴保副將該員曾帶津防勇隊差操得力並請留直補用除履歴送部外理合附片具陳伏乞聖鑒勅部知照謹奏奉硃批兵部知道欽此○○李鴻章片再道府州縣無論候補試用人員應以到省之日起予限一年詳加察看出具切實考語奏明分别煩簡補用兹查有試用道吕耀斗到省一年期滿例應甄别漲該員禀請核辨前來臣查吕耀斗由道光庚戍科翰林　歴中外品學純粹資望亦深堪勝煩缺俟　應補缺出照例序補除咨部外理合附片具陳伏乞聖鑒謹奏奉硃批吏部知道欽此○○都察院左都御史臣宗室松森等跪奏爲奏聞請旨事據福建民人許衛遣抱許新以羣斃二命苛勒多贓等詞赴臣衙門呈訴臣等公同訊問據許新供年四十歲漳州府南靖縣人許衛寫呈遣遞求閱　悉查原呈内稱衛族生員許揚清等於光緒元年控許蓮心等覇佔山塲案歴數載釁結讐深八年三月間許光英紏率許鮎　等多人持械毁陂衛弟許淵向阻被毆致斃十一年四月間又因修陂被許加猷等銃斃同社許猪一命先後報縣騐明均未獲犯梁縣令會同守備何祥開以彈壓拿犯爲名帶兵數百駐紥社内一百餘日日索供費百餘千舉族惶惶逃竄山谷避宼讐時有縣令門生蔣鴻文守備宗親何大以聳令衛族助餉五千元便可撤兵拿犯衛族畏其騷擾勉交四千八百元取有伊等字據詎料撤兵後案仍懸擱大以等索謝未允控稱代墊洋元五百向鎭道各衙控追經許揚清上控督憲伊等挾忿商同營縣縱令兵役大加擾害並詳請將屍親押禁極途窮是以來京匐懇等語臣等查該民許衛遣抱控稱伊弟許淵與同社許猪被許光英許加猷等先後紏衆毆斃犯禾弋獲該營縣縱兵滋擾勒索多贓案仍懸擱不辦等情控關羣斃二命勒贓案延虚實均宜澈究謹抄錄原呈恭呈御覽伏乞聖鑒訓示再據該抱告結稱許衛在何衙門控告伊不知悉合併聲明謹奏奉旨己錄○○李嘉樂片再查江西撫州府臨川縣人王時隴自稱咸豐年閭在浙江投營立功洊保花翎提督銜總兵上年冬間前往贑州府　都縣屬之車頭村地方與該處王姓聯宗祖出入衙門囑托詞訟經雩都縣知縣徐殿臣飭訪係假冒職官適值王時隴乘輿來謁盤詰詞窮索騐保案印札輙稱久經遺失並在其隨帶　箱内搜獲履歴地紙一稱臨川縣人一係雩都縣人任意塡寫籍貫其爲匪徒假冒可知卽將其拿獲看管旋被車頭村王姓紏衆來縣將王時隴刧去從此盤踞車頭土寨負嵎不出前撫臣德馨據報後卽咨行贛南鎭道檄委甘標中營游擊熊德勝復由省札委統帶江軍水師候補道賀元彬酌帶砲船馳往會同查辦並令該道出示曉諭解散黨羽令其束身歸罪兹據該道賀元彬督同署雩都縣知縣陸垣禀以節次派令紳弁持諭多方開導該王時隴堅執不聽伏匿如故並聞其廣結死黨私製砲械應請添營剿辦等情臣查于時隴籍貫兩歧保案無據明係外來流棍假冒武職大員招摇惑衆迨經該縣盤獲看管猶敢紏衆刦逃盤踞村寨日久抗拒卽使保案屬實亦係藐法異常目前雖無擾害地面對敵官兵精事未可稍涉大意且該處距省千里顾險民刁誠恐勾結日多躉延難制現經檄調剛字營振武軍各率勇二哨前赴該處擇要者截會同賀元彬熊得勝及駐信豐之李隆寳　兵正營相機進規一面咨查隣省王時隴歴次保案是否屬實並令臨川紳士花嗣祖等前往解散脅從諭知王時隴及早投案請罪尙可量從末减倘敢仍圖抗拒卽飭各該營官合力　圍分别良莠務將首犯黨惡悉數弋獲懲辦以仰　聖主除暴安良之至意所有匪徒假冒武職大員盤獲刼逃負嵎抗拒辦理大槪情形謹會同兩江總督臣曾國荃附片陳明伏乞聖鑒訓示謹奏奉硃批知道了卽着飭令派出員弁將該犯王時隴迅速設設法弋獲毋任漏網一面嚴拿黨與解散脅從以靖地方餘依議欽此○○劉秉璋片再查前管裏塘糧務試用通判袁啓琨挪用土兵餉項銀一千九百七十八兩九錢一分八厘五毫延不完繳經前護督臣游智開奏明請旨將試用通判袁啓琨摘去頂戴勒限兩個月嚴追完解在案兹據布政使崧蕃詳該員袁啓琨己將欠解前項銀兩依限如完繳並無蒂欠尙知愧奮詳請開復前來合無仰懇天恩俯准將袁啓珉原叅摘頂之案勅部查銷出自鴻慈除咨部外謹附片陳明伏乞聖鑒訓示謹奏奉硃批着照所請該部知道欽此○○陳彝片再新授安徽按察使張岳年新授鳳穎六泗道王廉現均來皖應飭各赴新任護理鳳穎六泗道趙舒翹應回鳳陽府知府本任以重職守除分繳飭遵外謹會同兩江總督臣曾國荃附片具陳伏乞聖鑒謹奏奉硃批知道了欽此 
 
 

Page 10

 
 
[東瀛紀事]  
　　西歴五月二十日午後二點鐘英國東洋艦隊水師提督坐船駛入崎港放砲二十一門日本砲臺以禮答之是日駐紥長崎之英領事下船謁見提督該艦旋入立神船厰修理七點鐘時又來俄國太平洋艦隊海軍中尉某親王坐船入港亦發砲並與英艦美艦砲聲相接俄領事愛司蘭夫亦卽下船謁見親王刻下俄艦己有四艘在港云○日報載新任冲繩縣知事福原實元老院議官大迫貞清兩君本月十六日同乘美濃丸輪船至鹿兒島該島縣𠫊自多賀書記官以下各駕小舟赴船　接兩君上陸○日本官報云倫敦府旣備警報器具計有電信機器二十入臺電話機器三十四臺信號線五十四本警鳴鐘三百四十七个分布遠近其線與鐘悉依四方音響傅通之處裝置又警察署另備警報用具電信機器三臺電話機器十八臺此外各處人民以備常者有電信機器十四臺電話機器二十臺信號線十五本以上器具業經製造有年至本年始行添設更換經費雖鉅然自此官民遇有不測傅遞消息自必靈捷矣○又載東京來電大臣擾本武揚等十七人均蒙日皇賞封子爵列入華族又槇村正直及五中將赤松則良等十六人賞授男爵亦列華族自本月來新叙爵位十三人今次又立十三人與前所封各爵統計有八十三人此皆維新前後有功於社稷者故皆錄功賜爵等數有差○前美國軍艦暗媽號在長崎口外演砲釀禍致傷池島人民該船主早經奉命解職歸國己載前報兹接華盛頓來信該船主於四月十六日面謁海軍大臣卽發海軍裁判所審辦目下正在訊理也○西歴五月五日長崎停泊之俄國軍艦利亨逹號水夫二名潛行逃逸同船人搜捕無着乃照會梅香崎警察署派巡捕向各地方搜索及尋至對港俄租界稻佐鄉始見伏在悟眞寺近旁當卽捕獲送至船中○長崎縣𠫊於五月二十七日派出技手數名着測量長崎佐世保港間線路以便估計工程九州鐵道會社長己派商務局長高橋新吉氏兼任咨照不日帅東京來崎議事此間　道奉政府諭着併入九州會社恊議日前熊本縣假事務所白木爲直氏照會長崎佐世保鐵路董事松田源五郎轉咨三縣每縣派三名來熊本定於六月六日開議工程大約年内當見氣車發軔矣○英歴五月二十七日係俄歴五月十五日爲俄皇卽位之日因此該國軍艦滿掛彩旗他國軍艦賀之午前十一點鐘俄軍艦先發祝砲當港砲臺相繼發砲惟英與他軍艦至正午始放長崎華島町紀平會社預製烟火二十個擬於是晚用小舟裝載繫旁俄國太平洋艦隊親王坐船施放以伸祝嘏之意並博親王賞覽惜乎是夜風雨交作埽興而歸一俟天晴仍須往放 
[上海四馬路文報局内恊賑公所經堂賑捐閏四月中旬清單]  
　　十三日周浦鎭程恆源荼號交未奚望麟大善士爲慈親患病許願祈速痊愈洋五十元○王仙根先生送謝景宣兄湯餅會四元凌礪生先生送謝景宣兄湯餅會費芸舫先坐送謝景宣兄　餅會二元各三元吳望雲先生送謝景宣兄湯餅會一元○浙江慈谿縣署帳房募趙馬氏十元袁星黻王義柱二户各四元○要埠同肇昌號交來張楚塘先生募福興泰主唐瑞生先生三元又交來南北號棧司私賄旋被棧主察出自愿詔罰五元○使君受福册蕪湖招商局募寳裕隆十元衆擎士八元李鼎臣四元植青堂殷鳴九二户各二元温子經一元○又册本埠晋泰杭庄募懷慶堂二元純純子擔石居志道堂三户各一元樹德堂二角又錢三百十二文○十四日使君受福册張姓代手二十元○祈求消災降福人五元○兩天共收英洋一百四十六元小洋二角錢三百十二文 
 
 
 

Page 11

 
 
   
 
 

Page 12

 
 
[光緒十三年閏四月十一日京報全錄]  
　　宫門抄○諭旨二道錄前○發抄硃批五道○圑練大臣林奏爲遵旨覆查摺○江督曾等奏爲揀補要缺　縣摺○蘇撫崧奏爲審明定擬摺○護西撫李奏爲委署知縣片○皖臬張奏爲恭報到任接印日期摺○閏四月十一日禮部宗人府欽天監正白旗值日無引見○豫王等點騐軍器覆命○清安長春謝寛免處分恩○吉林知府孫堪謝恩○道府李樹棠等謝恩○崇禮假滿請安○倉塲奏漕船五日回空○召見軍機孫堪蔣良謙光恩明○發抄曾國荃奏請以林壽康借補漕標右營守備奉硃批兵部議奏欽此○又江寗守李廷簫飭赴新任奉硃批知道了欽此○又恩秀等署海門等同知奉硃批吏部知道欽此○張之洞奏知縣欠解交代請摘頂勒追奉硃批吳宗焯着暫行摘去頂戴勒限完繳餘依議該部知道欽此○又同知完欵開復處分奉硃批潘維祺着准其開復摘頂叅案該部知道欽此○○四品頂戴福建圑練大臣林壽圖跪奏爲遵旨覆查懇恩勅部核獎仰祈聖鑒事竊臣接准部咨議覆閩團出力員紳核照例章分别准駁一摺奉旨依議欽此單開魏開銓等三員應令詳細查明覆奏再行核辦等因當卽欽遵恭錄分飭各該員詳細申覆兹據禀稱魏開銓係由附貢生於貴州剿平竄懮川邊著名巨匪地方肅清案内經撫臣黎培敬奏保光緒二年十一月十四日奉旨以訓導不論雙單月歸部卽選欽此嗣在江蘇滇捐局遵　餉事例報捐訓導雙單月本班儘先選用並分發試用於光緒五年六月二十日蒙户部頒給執照鄭錫甲係由附生於咸豐四年遵福建本省捐輸運津米石事例報捐貢生並訓導分缺先用咸豐六年五月奉吏部頒給執照内開經户部於咸豐五年六月十七日奏准給予貢生以訓導不論雙單月分缺先用又於咸豐八月遵閩省防剿經費事例加捐分發試用陳湘東係由附貢生於咸豐八年三月初一日遵閩省防剿經費事例報捐雙月選用訓導祗領有本省藩司實收未蒙户部頒發執照各等情前來臣查魏開銓鄭錫甲二員旣據詳叙報捐省分核准年月合無仰懇天恩飭部准照原請給予獎叙以免向隅之處出自逾格鴻施其陳湘東一員僅領實收未經户部核給執照應遵照例章無庸核獎所有遵旨覆查緣由理合恭摺具陳伏乞皇太后皇上聖鑒訓示祗遵謹奏奉硃批吏部議奏欽此○○太子少保兩江總督臣曾國荃江蘇巡撫臣崧駿跪奏爲揀員調補要缺知縣恭摺奏祈聖鑒事竊照吳江縣知夏宗彝調補吳縣奉准部咨覆於光緒十二年十二月二十四日奉旨後第五日行文按照限减半計算扣至十三年正月二十四日作爲開缺日期應歸正月分截缺所遺吳江縣知縣係冲繁難三項要缺例應在外揀員調補該縣界連浙省政務殷繁必得精明幹練之員方足以資治理臣等於通省現任正途知縣内逐加遴選非現居要缺卽人地未宜惟查有金壇縣知縣陳炳泰年五十二歲浙江海甯州監生由指發江蘇分缺間用巡檢於咸豐六年同部騐看抵蘇聞計丁父憂繳照回籍守制服闋九年四月到省克復金陵水師續獎案内保戴藍翎同治二三兩年冬漕海運案内保俟補缺後以主簿儘先補用並加州同銜五年捐升縣丞仍發江蘇試用赴部騐看領照回省辦理四年分海運案内保俟補缺後以知縣用六年分海運案内保加同知銜又因五年分海運案仙蒙保改獎試用班前先補用九年在甘肅捐輸案内報捐離任以知縣仍留江蘇歸候補班補用復在京銅局捐免保舉並補足監生四成實銀十年九月初五日經部帶領引見九月初八日領照十月十五日回省挑濬白茆河工出力案内保俟補缺後以同知用先於八年分海運案内保以知縣　候補班前先補用試看期滿甄别奏明堪勝煩缺之任十年海運案内保俟補缺後以同知直州前先補用十二年分海運改章徑交通壩出力案内保換花翎嗣捐本班儘先補用光緒四年復捐現銀請以本班儘先補用過班部文於是年八月二十日行文照例扣至九月十五日作爲到省日期晋省賑捐案内議敘連同銜新章考試取列一等光緒十一年題署金壇縣知縣是年十月十一日先行到任奉部覆准坐十一年十月十九日行文扣至十一月十四日作爲准署日期試署期滿題請實授在案覆查該員才具明敏辦事勤能以之請補吳江縣知縣洵堪勝任人地實在相宜惟該員到任歴俸未滿與例稍有未符己飭據該員於十三年二月十八日赴司庫上兌捐免試俸塡給印收據蘇州布政使易佩紳會同江蘇按察使張富年詳請具奏前來臣等覆查無異合無仰懇天恩俯念員缺緊要准以金壇縣知縣陳炳泰調補吳江縣知縣實於地方有裨如蒙俞允該員係現任知縣請補知縣銜缺相當毋庸送部引見　補要缺一切因公處分併免核計該員係初次請調所有應完罰俸銀兩仍飭查明依限完繳清楚造册咨銷至該員任内並無積案未清及欠解錢糧承審案件承緝盗案己起革職叅限情事謹合詞恭摺具奏伏乞皇太后皇上聖鑒再所遺金壇縣知縣雖係選缺惟蘇省現有應補人員應請留外容俟奉准部覆後另行遴員請補合併陳明謹奏奉硃批吏部議奏欽此○○江蘇巡撫臣崧駿跪奏爲審明殺死一家父子二名係一故一鬥按例定擬恭摺仰祈聖鑒事竊據碭山縣知縣趙佩萸詳稱光緒十二年五月十九日據地保郭作樑報據民人張幹報稱五月十九日伊胞姪張遵朱因向李平安賒烟不允爭毆李平安用刀將張遵朱並姪孫張玉山戳傷身死族人張大海亦被戳傷伊偕隣人將李平安獲住等語往查屬實報候騐究等情並據屍叔張幹同報到縣卽帶領刑仵押犯前詣騐明張遵朱張玉山委係因傷身死塡格詳報當經奴才以案關殺死一家父子二命楷飭速提犯証鞫擬解前據由府審擬解經臬司張富年提審無異解候勘奏前來奴才親提研鞫緣李平安籍山東魚臺縣因原籍荒歉在碭山縣寨刀集地方挑賣洋烟營生與己死張遵朱並其子張玉山鄰居無嫌張遵朱充當集長素性强横屢向李平安賒烟吸食從未還錢光緒十二年五月十八日晚張遵朱復向李平安賒烟李平安以烟己售完回覆張遵朱疑其不肯賒給斥駡並聲言以後不准在集售賣李平安不服彼此爭鬭經隣人丁玉魁等勸散十九日早李平安經過張遵朱門首張遵朱看見復駡李平安回詈張遵朱舉拳撲毆李平安因思張遵朱欠錢不還反被恃强斥逐一時氣忿起意致死卽用防身小刀戳傷張遵朱左腆䐐穿透張遵朱轉身欲逃李平安又很戳傷某脊膂倒地張遵朱之子張玉山聞閙趨出瞥見喊拿李平安携刀逃跑適張六海踵至從背後將李平安抱住張玉山追上迎面奪刀李平安掙扎不脫恐被拿獲舉刀向前後嚇戳張玉山撲櫳勢猛致被戳傷左肋喊痛倒地張大海身往右閃亦被戳傷右肩甲張大海負痛鬆放經張幹丁玉魁等趨至將李平安獲住張遵未張玉山各因傷殞命張幹投保報縣騐訊詳批復訊擬解審供不諱詰非預謀殺害亦無起釁别故及在斱帮毆之人研究不移案無遁飾查例載致死一家二命係一故一鬭者擬斬立决奏請定奪毋庸斷給財產等語此案李平安因張遵朱賒欠烟錢未償復賒不給反被斥逐致相爭毆輙敢起意故殺張遵朱身死復因其子張玉山追捕並被張大海抱住掙扎不脫用刀嚇戳致傷張玉山左肋因傷殞命又另傷張大海平復死係父子一家二命一故一鬥自應按例問擬李平按○刃傷縬大海平復輕罪不議外合依殺死一家二命係一故一鬥者擬斬立决例擬斬立决請旨定奪毋庸斷給財產照例先於該犯左面剌兇犯二字餘無在塲帮毆之人丁玉魁等勸阻不及應毋庸議張大海傷己平復張遵朱屢向李平安賒欠烟錢不還本有不合業己身死亦毋庸議欠錢身死不徴屍棺飭埋兇刀案結銷燬除供招咨部外謹會同兩江總督臣曾國荃合詞恭摺具奏伏乞皇太后皇上聖鑒勅部核覆施行謹奏奉硃批刑部速議具奏欽此○○李秉衡片再藤縣知縣古魁芳經臣叅劾革職所遺員缺委補用知縣李懷庚暫行署理兹查李懷庚以初任人員署理藤縣沖難相兼要缺人地不甚相宜所有藤縣一缺應另遴員署理查有荔浦縣知縣吳　幹練有爲勤求治理堪以調署所遺荔浦縣知縣員缺事務較簡委李懷庚接署堪以勝任據署藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此○○安徽按察使臣張岳年跪奏爲恭報微臣到任接印日期叩謝天恩仰祈聖鑒事竊臣欽奉恩命補授安徽按察使遵於上年十二月到京仰蒙一召見二次訓諭周詳莫名欽感本年二月起程出京三月二十三行抵安徽省城接奉督撫臣行知飭赴新任二十九准署按察使候補道孫振銓將臬司印信文卷移交前來當卽恭設香案望闕叩頭謝恩祗領任事伏查皖省地控江淮臬　總持名法清獄訟以安民業整紀綱以勵官方在在胥關緊要愚昧如臣懼弗勝任惟有恪遵聖諭勉竭愚誠隨事禀承督撫臣悉心經理冀兩答一高厚鴻慈於萬一所有微臣到任接印日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此 
 
