# 1920 - 255 - 4917091

 

Page 1

 
 
   
 
 

Page 2

 
 
   
 
 

Page 3

 
 
時評 
[天時人事（老圃）]  
　　唐僖宗時長垣大饑而釀王仙芝黄巢之亂卒使藩鎭益肆成五代之局崇禎時延安大饑而釀李自成張獻忠之亂卒致異族侵入中國明社爲墟今者大兵之後繼以凶年竊恐内亂外患因緣而起顧瞻中華誠不勝杞人之憂矣 
　　昔夏禹逢災不恤捨身於陽盱商湯逢災不恤爲犧於桑林今天災流行當世之有權力者正爲國犧牲之日即不能效古人之割髮及膚剪爪侵肌亦當犧牲其爭權攘利之私欲乃猶蝨處褌中爭肥饒之地乎侏儒飽欲死曼倩飢欲死侏儒猶以爲未足聞鴻雁之鳴不知有疚於心否 
命令 
[九月十六日大總統令]  
　　中國交通兩銀行北京鈔票前由國務院飭行停止兌現數載於茲時局迭更情形複雜以致市面金融公私收入均受牵累本大總統每一念及時軫於懷迭經飭由主管機關速籌補救茲據財政部呈擬發行公債收燬京鈔淸理借欵各辦法均屬切實可行應即責成財政部督率該管機關認眞辦理自經此次整理之後官商各界對於金融財政亟應合力維持以副本大總統平市恤民之至意此令 
　　又令兼署陸軍總長靳雲鵬呈贛南鎭守使吳鴻昌懇請辭職吳鴻昌准免本職此令 
　　又令任命張之傑爲贛南鎭守使此令 
　　又令任命曹景桐爲直隸陸軍第五混成旅旅長此令 
　　又令調任陳贛壽爲黑龍江高等審判廳廳長安永昌著仍回陜西高等檢察廳檢察長本任此令 
　　又令署司法總長董康呈奉天高等檢察廳檢察長梁載熊懇請辭職梁載熊准免本職此令 
　　又令任命張務本署奉天高等檢察廳檢察長此令 
　　又令任命陳克正署直隸高等檢察廳檢察長此令 
　　又令署財政總長周自齊呈河南財政廳廳長鄭焯另有任用請予免職鄭焯准免本職此令 
　　又令調任陳善同爲河南財政廳廳長此令 
　　又令任命耿覲文爲將軍府参軍此令 
　　又令任命余蔭森爲直隸陸軍第三混成旅步兵第一團團長此令 
　　又令署外交總長顏惠慶呈請任命徐兆熊爲秘書應照准此令 
　　又令署内務總長張志潭呈准陜西省長劉鎭華咨請任命阮貞豫爲臨潼縣知事李惟人爲藍田縣知事侯明爲華縣知事趙本蔭試署朝邑縣知事周崇育試署邠縣知事焦振滄試署恂邑縣知事李櫻慶試署府谷縣知事吳鎭珍試署葭縣知事均照准此令 
　　又令兼署陸軍總長靳雲鵬呈請任命孫會川爲陸軍第四師正軍械官應照准此令 
　　又令兼署陸軍總長靳雲鵬呈請呈命岳鴻勛爲陸軍騎兵第四團第一營營長應照准此令 
　　又令兼署陸軍總長靳雲鵬呈請任命趙崇璧爲直隸陸軍第三混成旅步兵第一團第二營營長應照准此令 
　　又令楊以德晋給二等大綬寳光嘉禾章此令 
　　又令何豐林給予二等大綬寳光嘉禾章陳樂山給予二等寳光嘉禾章雲韶王桂林均給予三等寳光嘉禾章此令 
　　又令范毓靈安毓淸王豐鎬均晋給二等嘉禾章陳文烈陳伯岐諸宗元均給予四等嘉禾章此令 
　　又令安徽督軍兼長江巡閱使倪嗣冲因病懇請辭職倪嗣冲准免本兼各職此令 
　　又令特任李純兼長江巡閱使此令 
　　又令特任張文生暫署安徽督軍此令 
專電一 
[北京電]  
　　振欵官籌百萬紳富集二百萬現會商半數購糧放急振半數興修水利或鐵路（十七日下午三鐘） 
[北京電]  
　　張文生署皖督李純兼長江巡閱使兩令昨晚八時發表（十七日下午三鐘） 
[北京電]  
　　李思浩段芝貴王郅隆願各輸五十萬振災免除罪魁通緝徐樹錚等反對謂罪魁有資格取得國際待遇不可自已喪失寗另謀生路李等遂分途進行徐靳允否納贖尙無表示外間有五犯脫逃說（十七日下午三鐘） 
[北京電]  
　　五罪魁有脫逃說（十七日下午三鐘） 
[北京電]  
　　本日令陳籙駐法公使劉式訓外次（十七日下午三鐘） 
[北京電]  
　　馬聯甲電皖督不論何人當服從（十七日上午九鐘） 
[北京電]  
　　褚其祥電請辭職第九師請以駐閩耿團及崴埠宋支隊撤回已照准（十七日上午九鐘） 
[北京電]  
　　楊增新電伊塔等處俄舊黨兵民圖謀不軌現檢查郵電以滅隠憂（十七日上午九鐘） 
[北京電]  
　　唐天喜交卸何鈺鋒元（十三）日接任唐旅變兵悉淘汰（十七日下午三鐘） 
[北京電]  
　　謝米諾夫竄潰並窺蒙參陸處電王廷楨派隊出駐叨林孫烈臣派隊駐满站（十七日下午三鐘） 
[北京電]  
　　新疆俄舊黨謀恢復與駐京俄使及各處俄領通函電現均檢獲將設法取締（十七日下午三鐘）　 
 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[漢口電]  
　　軍署删（十五）接宜昌王旅長電呈聯軍已定王文華爲攻鄂總司令柏文蔚總指揮藍天蔚黎天才爲左右翼司令王督擬派孫傳芳赴宜布置一切（十七日上午十一鐘） 
[漢口電]  
　　財廳長魏聯芳辭職有熊晉閣繼任說（十七日上午十一鐘） 
公電 
[巴達維亞來電]  
　　上海申報轉吳子玉將軍并各報館各團體吳將軍主召國民大會誠爲救國救民第一要務海外華僑均極贊同應懇堅持到底勿爲權勢所移僑等願爲後盾巴達維亞中華總商會長陳丙丁陳撫辰等叩銑 
世界路透電 
[俄波之續戰]  
　　十五日華沙電據最近公報紀俄波重行開戰詳情謂波蘭軍已佔據柯凡爾俘敵三千名獲砲三十六尊及戰品甚夥内有裝甲火車二輛機車四輛貨車三百輛 
[俄波之軍備爭論]  
　　十六日倫敦電據里加發出之電報云俄代表主任約菲氏語客謂俄國將堅持裁減波蘭陸軍之要求 
　　至於俄國縮短軍備一節因國際時局彼等未能擔保實行按波蘭代表前曾於此點聲明須俄國縮减軍備波蘭始能照行 
　　十五日倫敦電據里加半官消息俄國議和代表已抵該處 
[波蘭立陶宛之戰訊]  
　　十六日倫敦電關於波蘭立陶宛衝突消息多相抵觸一說兩國已在加爾瓦爾茄開談判但據華沙公報聲稱立陶宛軍不顧休戰之約突然進攻擊散塞傑尼村之波蘭戌兵現向東南進發第三方面消息則來自國際聯盟會謂已請兩國政府派代表至巴黎將爭端提交不日舉行之聯盟會議 
[法總統之辭職說]  
　　十六日倫敦電法總統戴香納自由火車墜地後患貧血病因以健忘故有辭職之意一俟辭職書送抵總理米勒蘭處政府即將召集兩院開會選舉繼任之人米勒蘭已聲明不願受選 
　　十六日倫敦電每日快報巴黎訪員電稱法國内務總長怱怱馳赴愛萊班與總理米勒蘭晤商因星期五總統戴香納在園中散步無人隨侍忽墜入荷池中歷時頗久始由園丁覔見曳起狀頗疲乏此後遂患神志不甯 
　　十六日巴黎電巴黎廻聲報載稱法總理米勒蘭擬舉前亞基里亞總皆熊賚爾氏爲候補總統此外有爭總統資格者爲集議院議長貝萊氏 
[羅馬敎皇之賑欵]  
　　十五日羅馬電羅馬敎皇以里爾（意幣）五萬枚滙交直隸中部主敎以充旱災蝗患賑欵 
[英國之罷工問題]  
　　十六日倫敦電礦工幹事員函請工部大臣賀恩爵士今日集議賀恩即覆書許可衆視礦工之請求爲切實和平之動機蓋會議之目的無非欲得解决之基礎也雖雙方各有困難不易調和然礦工若改變其兩條要求不能分别辦理之主張則和平未始無望斯密里氏近日詳述礦工之情形時尤注重加資一事此亦可注意之一點也今距罷工實施之期僅有十日依照礦工聯合會章程罷工開始之日期雖幹事員可展緩之但取銷罷工之議案則須召集大會續行投票也 
　　十六日倫敦電倫敦電業工人爭端現已解决電工聯合會與僱工之代表今日午後會議决定儘速恢復工作 
[意國之工人占據工廠近狀]  
　　十六日倫敦電意國米蘭電稱上星期勞工聯合會之决議雖可謂爲穏健派之勝利但經濟風潮茲復轉劇烈工人仍從事占據工廠康土尼紗廠用工人六千者及比拉地方意國主要呢羢廠亦在被占之列西錫萊及羅曼康巴業之農民亦從事霸占土地而水夫與路工更從而推波助瀾於是事乃愈不可收拾水夫聯會决議以未標明收貨人眞姓名之原料給與五金工人路工則决議此後將所運之商品與原料悉交與五金工人 
　　十六日杜林電意總理喬里蒂氏接見五金業廠主與工人之代表談話現正在進行中 
[美國之大炸裂事件]  
　　十六日紐約電今日銀行集中點之華爾街發生奇異之爆裂死傷多人爆裂發作適在街市熱閙之時衆聞聲奔視則見華爾街屍體散布血染街石究不知如何有此變也屍體舁入摩根銀行與證劵交易所招人認領内有肢體不全莫可辨識者當道現派警在該處守視不許車輛往來以便查究聞警察已查見摩托車一輛内裝爆裂機一尺見方形似黑箱四周圍以鐵絲有一手柄並置鏟兩具定四時半爆發估計損失約二百五十萬元證券交易所主任已宣布明日照常營業 
[法暹之新條約]  
　　十五日巴黎電各報稱外交部現正與暹邏全權代表商訂極有經濟關係之條約内有（一）畫定暹邏與老猧國之邊界線（二）締結商約（三）决定建造鐵路由西貢通至曼谷而逹印度之條件此項談判已歷數月之久不日可有切實結果 
[美國之選擧成績]  
　　十五日華盛頓電梅恩州選舉結果大多數票舉共和黨候補人爲該州知事此爲民主黨之大打擊計共和黨得票多六萬張 
　　十四日波特蘭電據最近梅恩州票數觀之共和黨所提出之國會候選議員全體將被選出而梅恩州議會共和黨亦將大占勝利婦女多投其和黨票美國全境皆注意梅恩州之選擧蓋該州選擧之結果當視爲全國民意之表徵也此次選擧中重要之爭點爲國際聯盟問題 
　　十五日美國哈特福電康内提克州兩院已批准女子參政權案從此女子參政權之地位不可撼動 
太平洋路透電 
[日本近事記]  
　　十六日東京電駐瑞典公使日置易已返東京據稱瑞典人民乃世界極爲快適之人雖富而仍儉樸且不受過激主義之薰染 
　　十七日東京電薩哈連遠征軍津野少將現抵東京謂尼港現安靜日軍將於本月内退出尼港此後或有黨爭日軍現留駐亞力山特羅夫斯基 
　　十六日東京電國民新聞稱大阪紡織廠七百餘家因市况衰落皆已停閉工人失業者五萬人 
　　十六日東京電新立潛艇學校長稱日本現因潛艇在戰爭中甚爲有用故造潛艇多艘特開專校訓練駕駛潛艇之人才 
　　十六日東京電聞政府擬將水電收爲國有並設立製糖專賣權蓋以糖公司近來獲利甚豐發息多至資本之一倍但政府現無巨欵未能實行其議 
　　十六日東京電海軍省現立軍備局與燃料局以期獲有充分供給以應海軍發展之需 
　　十七日東京電外務省商務科第一股股長齋藤前在署被人狙擊受傷今傷勢漸愈現有人擬引起公衆對於行刺者之同情已請各著名律師代爲辯護行刺者執役之某公司其總理已發表言詞動人之文謂行兇者在閩爲華人所傷亟求報復云 
[南方戰事記]  
　　十六日廣州電軍政府報稱惠州境内無戰事李根源自瓊州調來之滇軍八千名現正開往東江聞陳炯明除由惠州外且擬由他路攻擊廣州廣州港内現泊有美砲船兩艘英砲船三艘日本砲船一艘廣州米糧之價高漲因江航爲軍事及匪患所阻之故 
[北方政局記]  
　　十七日北京電皖督倪嗣冲免職昨晚已見明令改任李純爲長江巡閱使張文生爲皖督又一命令准國務院募債六千萬元收兌京鈔之議并希望財政經此整頓後官吏紳商各盡其力維持金融津浦鐵路辭退之德員因遽被辭歇請求發給恩俸及回國旅費現交通部駁斥不准謂中國對德宣戰所有德人合同當然無效 
[接待俄代表之公文]  
　　十六日北京電今晚政府發表公文如下近來歐美各國多擬或已與俄國恢復商業交際故中政府亦當追隨國際事態之趨勢及按照歐戰同志國之態度行事西比利亞時局騷亂舊時駐華俄國代表復不能履行其所負之職務故急當採取方法規定兩國間之商業關係沿邊一帶尤爲重要並保護西比利亞中國公民及彼等之利益近者遠東民國之代表優林等請中國許其入京談判該問題該代表團曾向中國聲明此行除談判商務事件外並無他謀故中政府於數月前許其來京彼等抵京之後屢請謁見新外交總長顏博士未加允可以未詳悉彼等所代表政府所發委任狀之性質等事之故惟曾派外交部參事一員非正式接見之以期審查上述各點本月十日雙方會議後覺彼等之委任狀尙無不合且經彼等聲明彼等乃代表上烏定斯克鞏固之政府包括上烏定斯克海參崴海蘭泡等處俄國遠東之全土並從中國之志願由以上各處直接電達中國外交部徵實此節預備會議今將次結束中政府尙須俄代表於討論通商事務之前提出保證其最重要之一爲過激黨之文字鼓吹不得施於中國任何部分 
國内要聞 
[北京通信（吹萬）]  
　　皖督逐鹿與皖軍官態度 
　　自直皖戰事告終而後倪皖督卽不安於位然猶自恃皖省軍隊在已掌握思藉此力量希冀保留及運動無效則又爲其屬馬殷地雖奉直兩方皆無允意而彼等則伺互兢地盤之隙多方奔走初未嘗自灰其心張勳結歡奉張志在恢復曾以重金運動皖公民軍官來電歡迎雖亦稍有結果而影響甚微姜桂題希望督軍已久亦出全力以與張竸二人暗鬥一時亦頗費心思然張氏終以各方反對者多而東海復以欲與姜故堅不允其督皖謂以帝制罪魁督皖將受人民攻擊張氏自身失望不得已而思其次迺爲張文生運動此皖公民歡迎張氏電所由來也姜經通州之變大見嫉於奉張奉張初本爲張勳謀無成則將以與其親家鮑姜不自量仍欲與奉張抗徐復力右姜故徐張之間以是頗生意見外此謀一嘗皖督味者則齊曹馮皆盛傳有所運動總之難成事實然逐鹿者愈多則皖督愈不能定而皖之馬殷與倪氏迺益有機可乘及天津會議而後曹張意見完全融洽皖省事殆可解决所謂漁人之利者至是迺無望於是倪氏舊部爲保持原有地位起見竟電中央宣明態度一方表示不固留倪氏一方復表示新督軍一方并自顯其有團結使後來者不敢貿然加以更易茲錄其致總統十四日電於下文曰竊聞長江巡閱使安徽督軍倪嗣冲因病乞休辭呈已上三軍扼腕挽轡無從惟憶倪督奉命治皖已及八年平日勞怨不辭戰兢自勵故能軍民安堵成跡昭然而致病之原亦實肇基於此謹爲大總統縷悉陳之（中略）本年夏間當京畿戰局將開之會正請假海濱養病之時諄諭聯甲等安民保境服從中央蓋以同室操戈至深隠痛而病軀萎頓又未能出任調停其心亦至可傷矣凡此種種遐邇皆知聯甲等相隨十年見聞尤切茲際乞骸歸休之日誠不忍不爲大總統縷晣陳明至迭次戰績皆詳見於歷次報告之中固無庸聯甲等之贅述者也現在更替之交流言載道三軍無主惶惑多端聯甲等效力戎行自當勉力維持冀免隕越尤願我大總統俯察成績策及將來愼選賢能繼任督席庶不冺現督艱難締造之功而副我大總統經武整軍之意聯甲等知服從爲天職矢當以事倪督軍者以事繼任之人謹披瀝上陳伏乞鈞鑒帮辦安徽軍務皖南鎭守使馬聯甲皖北鎭守使殷恭先等率全皖軍官兵士同叩馬殷態度旣已表明中央易置皖督當然少一障礙張文生督皖問題或可早日解决矣（十五日） 
[救災聲中之雜訊]  
　　前日午後美使署開籌賑大會美僑到者百餘人據親自災區來者言災情甚重非中外人士合籌賑濟萬難爲功最後美使選派美代表赴國際賑會首由美使言威總統臨别之詞爲俾美國救中國之困救災卽救困之一道然吾人力薄不敷救此奇災 
　　北京靑年會愛德華氏報告災區南達黄河東迄勃海灣北亘保定西接山西山東未受影響保定附近尙有小收成餘則人民迄今乏食食草根樹葉及樹皮安格烈敎會之買多爾繼言災區人民甚愁苦京漢京津津浦沿線災情尤重平時卽有年亦不夠食六月以來每家僅夠五人之食今年春收僅百分之八秋收毫無三年前之水災使人民負責至重什九飢民遷至他處因短旅費不能遠徙迫而還家有得满洲來信者謂亦無希望遂束手待斃飢民多和糠葉以食者兩月後有半數將無所得食四月後至冬令如再無賑濟則十難一活矣非至明年六月難望有收成而三星期内無大雨則彼時收成必少因冬麥不能下種也如無雨又無賑濟天乎天乎何以卒歲然災民尙能以有濟無某家僅有一餐之食家人相約餐後聚而自盡因相向而哭鄰人聞而趨救之畀以錢米此家賴以存活者兩月餘飢民尙能救人吾儕亦有所感乎 
　　山西美敎會費爾斐得言山西災况不重惟不到冬令民食將完而收成已盡省長命組織賑濟會與中央聯絡進行省長及官紳將大解囊惟請耶敎徒分散以防流弊今年山西收成有百分之三十豐年可出口百分之三十故本省今所缺者半數耳 
　　高爾突君報告保定狀况取出飢民所食樹皮草葉所製之乾餅以示衆山上沙泥有賣每擔三十元銅元者 
　　丁家立博士報告英美人已派人在災區開高梁廠如去年在張家口之故事每天可食百人僅費一元二角五分中政府及他國人士合組國際救濟會星期四閣員將與美代表會議於美使署 
　　外交團對於賑問題已數度討論僉謂天災人禍國家常有救災卹鄰是人類應有之道德已由某使發起無論何國人在中國居留者應出百分之二以資助賑其有個人願意多捐者另行認定特别捐以襄善擧並將設華北災賑事務總會以經理此事執事人均純粹義務 
　　日本人方面以各國人士慷慨捐資助賑故三井洋行亦發起救濟募金之擧三井年來在中國營業純利在一千萬元以上此次亦擬代募鉅欵並先捐五萬元將來仍可再助又某日本記者發一電致東京謂客年日本米荒之時中國曾供給多額之糧食今次中國災區頗大甚望東京方面多捐鉅欵以酬報中國云云 
　　倪嗣冲聶憲藩馬聯甲殷恭先等電復政府云京師乏糧皖省可以採辦請明示數目俾便代購又一消息謂曹汝霖施肇曾王克敏陸宗與吳鼎昌卿文漢沈化榮李晋等以各處災民嗷嗷待哺非急籌救濟之策不足保全其生命特發起北方急賑協會由發起人等先籌洋三十萬元趕辦糧食派人運往災區從事急賑 
　　梁士詒發起華北賑災會前日約請靑年會艾德敷張福蔭張述先三人並何瑞章李慶芳等前往梁宅會商進行辦法擬以工代賑將鐵路與馬路以及河工上之工人槪用災民補充近辦有開源墾務公司購有未經墾殖土地甚廣尙擬將災民移往開墾並由艾德敷君主張與各賑災會聯絡一體並介紹梁士詒君於英美二公使於星期四萬國賑災會在美國府開會時一同列席共策進行 
　　日前有某君往謁吳佩孚叩詢對於賑災意見據稱伊願解私囊購買糧食以救濟災民並稱曾請張巡閱使將東三省所有玉米小黑豆四種多多輸送入關實行平糶張使答稱彼處今年收穫較豐自當迅爲弛禁運輸大宗米糧云云 
[整理金融公債之部令]  
　　財政部發行整理金融短期公債六千萬元前日在國務會議通過後卽以院令發表其文如下國務院令中國交通兩銀行所發北京鈔票自停兌以來金融阻滯公私交因自非趕籌整理方法不特有碍金融抑且影響人民生計所關至鉅茲經國務會議議决由財政部發行整理金融短期公債六千萬元以三千六百萬元發交内國公債局出售按照額面收回前項京鈔盡數銷燬並定自本年十月一日起截至民國十年一月三十一日止爲發行公債期間期满之後所有前項停兌之京鈔無論公共機關或商業機關不得再有授受並不得再有行市其有不願購換債票者得向中國交通兩銀行分别換取定期存單利率期限悉與公債相同一面另由財政部幣制局迅訂發行兌換券條例嚴定限制呈請公布施行此後中交兩行發行兌現鈔票應懍遵兌換券條例辦理藉以整理金融昭示信用此令聞自此令發出後北京中交兩行京鈔價已由五角四五飛漲至六角四五矣 
[京聞拾零]  
　　審計院澈查交通賬目審計院派員淸查交通部賬目一節據熟知内幕者云現任審計院長莊藴寛氏於民國四年任都肅政史時爲糾彈交通贓案之領銜者深悉個中黑幕故此次派員查賑於原主任楊文廉之外又加派熟諳洋文簿記之蕭劉兩協審官帮同澈查以期水落石出但楊主任因向兼該部諮議勢處兩難月前往查僅將該部某要人交出之手摺帶回擬即據以銷差嗣蕭劉兩員以未經合法之調查不肯盲從即面陳院長再往澈查故日來該部又有審計員之踪跡焉 
　　學生會函商對日問題北京學生聯合會於十六號發出致女界聯合會一函略謂福州交涉懸案已久近日報載日使對於我國重提懲辦兇手事有置之不理消息匪特蔑視我國人民且有意破壞國際公法兼之日使館明目張膽收容禍首不重邦交不顧輿論我國民責任所在忍無可忍特定於明日派代表二人向外交部表示意見貴會如表贊同請届時前來同往爲荷云云　　王景春請取銷協定協約國技術部中國代表王景春主張取銷軍事協定之公電云交通部總次長鈞鑒軍事協定原爲共同防敵起見乃自成立以來百弊叢生爲害匪淺早應取銷奈日本駐貝加爾軍隊未撤並有他種原因迄未著手現赤塔日軍已完全撤盡我軍亦盡行退回國境已無所謂共同防敵此項協定根本旣不能成立自應乘機取銷以免國際上之束縛是否有當敬乞鈞裁景春叩支 
　　外蒙自治說之無稽近旬日間外間傳說庫倫哲佛召集三音諾顏及紥薩克閣汗兩盟長等會議恢復自治一節政府曾以邊事方亟所傳種種至關重要特電駐庫旅長褚其祥就近查覆前日政府已接褚氏覆電略云所傳議復自治一節並無其事目下蒙王公等志不在此查自治取消該王公等本無其事迭經勸其安心内向情形均甚平靖擬請中央分别加派該王公等以顧問諮議等職以安其心等語聞當局意見以外蒙政務現旣因時制宜改設鎭撫使並經明令任命陳毅爲鎭撫使應即催其趕赴庫履任即便向哲佛及王公等宣布中央德意至褚旅長所請一節應俟陳鎭撫抵庫後再行斟酌情形電呈核辦 
　　莊景珂電催胡維德公府方面於十五日接代理駐日本公使莊景珂來急電云景珂多病精神不振對於代理公使職務實難支持擬懇速飭胡公使尅日來日接任以專責成 
　　京報出版恐須展期去年被安福派壓迫封禁之北京京報已宣告恢復原定九月十五日出版一切均已預備妥善第一日報紙附有復活紀念一張蔡元培范源濓張志潭王家襄府院兩秘書長均有親筆題詞王竉惠胡適李石曾萬兆芝諸君則投以論文發表各種問題之意見附加銅版照片惟聞因警廳手續之關係恐須展期一二天方能出版無論如何九月二十日以前必可發行 
[廣州通信（平）]  
　　惠州最近之情勢 
　　李根源急起助桂 
　　陳炯明自潮汕得手而後攻入惠州惠州軍事陳亦極爲得手惠州之屬縣十今爲陳所攻取者七東則海豐陸豐東北則紫金龍川和平北則河源連平西北則新豐現未攻克者惟惠陽與博羅而已然博羅已有民軍響應震動異常連日喧傳惠州城業已失守港中報紙多有登載港商之趨向民黨者有然放串炮以表示慶賀省中聞此消息商民遷徙者甚多其珍重物件多寄放於租界蓋預料惠城不守廣州亦不可保也然考查確訊有自惠回省者則言惠城仍未失守不過在圍困之中省軍不甚得手而已陳軍自平山戰勝而後直上淡水一面據馬鞍山以圖惠城一面另由問道欲進窺石龍省軍探得確信大爲震動紛紛增兵石龍於石龍要地皆已開掘戰壕故人民震驚皆疑惠州已失始於石龍籌守備也查省軍調入惠州者不下三萬餘人若與陳軍較當三倍有奇其器械皆屬新式陳軍遠遠不及然而有退無進成績不及陳軍者據由戰地回者云（一）關於戰術陳軍上下级將校皆屬畢業生出身故指揮調度甚爲敏活而砲術尤爲擅長所放極準省軍則將校多老防營人物於軍事學不甚講究指揮未能如意嘗有紥營未稳敵軍侵入一部份驚恐而他部份亦受其牵動者至於砲術尤其所短故不免節節退守（二）關於地利陳炯明是惠州人惠州是其桑梓其部下以梅縣惠州二屬人爲最多故地利最熟且各地綠林及鄉民均起而助陳或偵探敵情或引導路線皆屬其本土人故最爲便利若省軍則惟桂人始聽命令其屬於粤籍者往往不戰自潰且有反戈相向者故諸統領對於粤籍軍士亦不敢相信即長伕亦須由桂省新招而桂省兵士人地生疏往往爲粤軍所誘因失路而致失機其竭蹶實甚因此兩層故有今日之失敗日來省港喧傳惠州鎭守使劉達慶已死於亂軍中桂軍統領劉梅卿 
 
 
 

Page 7

 
 
已降此事是否屬實不得而知惟省中則聞華甯里某棺木店確有要人用六百餘金買一棺木運往東江想必惠城中有重要將領陣亡其爲何人則不能證實也至劉梅卿原與民黨有關係其部下向以能戰聞聞此次調赴前敵與粤軍對壘粤軍敢死隊奮力與之决戰劉部頗有傷殘其中有粤籍軍士突起投降粤軍遂大勝大約劉部有降於粤軍者劉梅卿則非也總觀連日戰爭桂軍之在惠州殆已在緊迫時代不敢言攻但欲言守然守勢亦極爲難於是政學會李根源乃起而爲一大援助李根源之兵統共有八千餘人全在瓊崖今皆已調回省矣李根源亦已於十號抵省日前李根澐所領之頭批軍隊抵省後業已出發今續到者亦次第出發聞李所領之滇軍欲取攻勢凡分三路進發一由韶州翁源而入連平一由佛崗從化而入新豐一由韶州英德而入新豐預料新豐縣中不久必有劇烈戰事李根源於十號到省此三日内卽急速出發其軍費訂明二十萬在財政廳僅領得六萬其十四萬則由軍署即時發足在李根源自命以爲戰事極有把握桂系當此利害切膚倚之甚重聞已許以特别權利條件業已訂妥矣但當李根源移師赴惠時曾派遣參謀侯靜生副官柳焜排長黄洪中等五人先赴東北路調查詎至從化之流溪社學即已被擄外間傳說謂被擄之事與民黨有關民黨挾以爲質欲藉以疏通李根源勸其不可爲桂系所用宜藉此時會重與唐繼堯釋仇修好雲南鄉情復爲團結惟今春滇軍二李戰事因唐繼堯解李源兵柄而起莫榮新助李根源遂至爲民黨切齒李於莫感恩知已恐未必肯舍莫而助陳但莫於滇軍戰事結束奪李北江地盤而遷之於瓊崖李亦不無遺憾目前之李根源大有擧足重輕之勢倘果爲莫用是誠一生力軍也 
[魯晉兩省救荒紀]  
　　山東本年東臨各屬之災旱實爲近年所罕見此數十萬災民困苦無依又冬季將届哀鴻嗷嗷若不急籌救災辦法則來日之慘况益將不堪設想刻下京津方面對於此事已備極注意而濟南之軍政長官亦曾發起救濟會惟賑濟一事僅由官府或各團體募捐施賑於災民難得實利莫如趁此時間將應興之工程令其出力興修給予資金藉以代賑則公家災民兩得其益頃聞臨淸德縣陵縣德平東阿平原館陶等濱河七縣紳民以兩岸隄埝低窪因歷年水漲殘缺不完前歲估計興修因故中止現因災黎遍地正好以工代賑日前請經官府共同討論擬照原估十萬元懇由財廳墊撥如無欵可籌聞駐臨淸基督敎牧師满德可承認向中華懋業銀行息借由七縣畫押擔任償還此種計劃刻正進行未知果能辦到否也 
　　山西旱災救濟會八日會議後九日晚七鐘仍在靑年會繼續開會公推安君哲卿爲臨時主席是日到會者有督軍代表趙旅長南處長靑年會代表安哲卿君覃牧師省議會代表劉廣軒君敎育會代表馮振邦君洗心社代表柯定礎君總商會代表楊子春君天主堂代表王子莊君學界代表武漢三君浸禮會代表韓牧師友愛會代表庫牧師公理會代表田牧師開會後首由各代表報告各災區情形嗣議定由各機關各擧一董事組織董事會又當場推　幹事部職員如下會長督軍兼省長總務股南佩蘭安汝智調查股崔文徵韓牧師募捐股趙次隴李雲階田牧師庫牧師天主敎會内地會會計股羅牧師武漢三工賑股魏禮模趙友琴天主敎會内地會警務處文牘股覃瑞勳馮振邦並議定下星期一下午七時在海子邊深心社開第一次董事會 
[閻錫山主張以區田法救荒]  
　　山西閻兼省長爲急救旱荒計特親艸區田耕種法末附與農民勸打井之談話裝訂成書頒發各縣已略誌前報茲將全文載錄於下 
「區田耕種法」今年我敎試騐區田的縣分有十幾縣軍遂也有十幾處此外還有軍人農事試驗場農桑局農業學校均行試驗景象甚好雖未到收割時看了的人通說能比普通種的田多收三四倍據書上說古人種區田每畝能收古斗六十六石合去年所頒之新斗十二石四斗多（查秦漢以上每斛即一石）當宋之二斗七升今之新斗七斗當宋之一石是今斗一斗八升九合當古之一石古之六十六石正合今之新斗十二石四斗七升四合新斗以營造尺即新尺三十一立方寸又六百立方分即一立方寸之十分之六爲一升之標準）並且這區什麽也可以種麥子草麥榖子豆子山芋糜子均可如盡種榖子一農夫可種十畝一畝大小工不過二十個足矣如雜種五榖卽可拉長時間一農夫可種十四五畝這法子也並不十分費工唯是種區田非打井不可（這區田就是古來的大聖人伊尹想下救旱荒的法子當時大旱七年人尙不至多死實是這區的效驗凡是能打井的田地均應速速打井有錢的人今年尤應該多打幾眼當下敎人賺點工錢可以度荒自已打下井還可以備來年的荒）就是没錢的人家但是有地能打井亦應該速速打一眼井預備來年種區田你們大家萬不可游疑你不記的光緒三年山西省城以南各縣人死了十分之七北京至保定三四百里長路上人死的一眼瞭不出去那就是人不預備連年荒旱的緣故今年已是大荒了明年大家萬不可不早點預備頂好要離的住宅近一點女子小孩均可幫忙還可多種幾畝就越發上算了再說的如果不信這區田或是不會種這區田也要今年趕緊打井只一村裏邊平均一家能打一眼井明年就如種畦子地的法子一家可種四五畝畦地也能夠收新斗十來石糧食假如一家人有四五口就也不至於餓死有錢打上十眼八眼租給窮人自家可得租錢並可救村中的窮人這眞是頂好的事打井的這件事就公共說好處尤多實在是一擧三得的事爲什麽說三得呢如今年雇人打井當下就是以工代賑指身爲活的人還可度生是一得也自家打下井是自已的產業是二得也可以備以後的荒年是三得也有此三得有錢的不打井是不仁地多的不打井是不義地少的不打井是不智不仁不義不智的人民就是壞人也就是糊塗人了村中讀書人紳士國民學校敎員要好好勸大家明白這打井備荒的要緊是本督軍大盼望你們的且區田是最方便最穏當的法子一者不多佔地土二者不用喂養牲畜三者不拘何種糧食都可以種四者不拘何種田地都可以爲區田五者不但荒年合宜就是豐年也宜六者不但地少的人家合宜就是地家的人家也宜每家種區田三五畝其餘田畝可以照常耕種遇豐年則兩全遇旱年則能救饑何等方便何等穏當以下將種區田的方法說說（一）整地凡種區田須於秋收後將地翻過掘成小池子每一池方一尺五寸深一尺每池相間也是一尺五寸但是生土苗子不旺應將池内掘出的熟土放在一處生土另放在一處敎太陽光晒他後邊圖中白格就是方一尺五寸深一尺的小池黑格就是空地可存放掘出來之生熟土生土敎太陽光多晒一年熟土卽預備壅苗使用近來人懶的多耕地不肯深耕熟土不厚恐怕掘出的熟土不足塡一尺之用應再取一空格熟土塡之卽足用矣（二）下種頭年掘開的池子到第二年春種的時候必須壅糞無論什麽糞總要腐熟纔好圏糞坑土的糞每池可用十斤左右用時先將糞與掘出來的土拌匀壅到池子内約六寸餘攤平然後匀布種子覆以細土用手按實（三）培苗苗出土後每一株相離一寸半（指榖子而言）每池約一百株以後每澆一遍隨須鋤一遍壅土一遍俟長至一尺以上的時候再以人糞尿三分和水七分澆灌一次到了秋天土也壅完了地也平了正好上籽（四）器具種區田所用的器具是最省便的祇要噴壺桶擔小鐵鋤數件就夠了鋤頭寛一寸鋤灣長四寸木柄三寸正爲合宜 
 
[區田圖]  
　　照上圖白格種黑格空四邊壟土數寸作爲邊子不必算尺寸每區一尺五寸見方計每畝可種六百六十餘區　壅土　壅地　邊 
　　前圖係照古來田區圖所繪我以爲如種夏田（如麥子大麥草麥等類）或秋田之日數較小者（如蕎麥小糜子）可將所種之白格加大爲二尺縱横各壟仍爲一尺禾苗可以較多的如種秋田之日數大者可將東西之壟改爲一尺四五寸使日光易於射照當亦收穫較多也總之師古師其意思隨地之好壤及糞土井水之多寡應加以變通希望各處農桑分局及各村中熱心農家照此法試種一二年則可考定其成績何者爲好 
[張敬湯槍决之情形]  
　　昨據漢口消息云張敬湯已於十一日七句鐘執行槍决聞政府電知鄂督本係十號執行槍决繼因張敬堯要求寛限刑期以便預備後事故於是日（十號）在刑場趕搭彩棚佈置輝煌炫人眼目翌日（十一號）晨七時王鄂督遂派大隊至監獄將張敬湯提出並未繩絪索綁即用電氣椅一座致其身體麻木抬至刑場王督亦親自到場監刑並謂汝今日之死實非出於我意亦非出於政府之意係因民怨太深所致等語當由某軍官以手槍擊斃一時觀者人山人海槍决後遂由乃兄敬堯代爲收殮聞其裝殮衣服異常精美尙有指揮刀一把其鞘係金製柄上嵌有黄豆大之珍珠七顆金鋼鑽一粒光彩奪目聞其價値約萬餘金并尙擬日在武昌小東門領奠治喪云 
[豫省各團體之大組合]  
　　豫省民氣向稱孱弱近年以來感受世界新潮亦漸改觀自去歲至今新團體發生日多某會某社之招牌星羅棋布統計不下四五十部分然團體之結合愈多則分子愈雜河南雖有如許團體不過各自爲謀絕鮮共同目的往往因各種關係發生誤會識者深以爲慮刻有各團體重要份子李靖寅柴鳳臺劉壽芝馬酣僧白奉辰等五十餘人發起一農工商學共進會聯絡三十餘團體爲共同策進盡力地方之機關業於日前開成立會到會者二千餘人議定每團體推定理事評議交際調查各一人主持會務其有個人願意加入者亦可該會自成立後對於豫省政治如實業敎育救荒等項已向當道有所獻替極蒙各界贊助茲將該會宣言書錄後文曰共和締造於今九載變亂相尋迄無寗日武人擁兵甘心操戈於同室政客攘權信口鼓簧於蕭牆黨同伐異入主出奴是非淆亂綱紀陵夷馴至以民國元首而倡言稱帝以一介武夫而悍謀復辟國本不固政潮屢作元氣斵喪正義銷沉視强鄰之磨牙狂噬爲故常置同胞之災祲顚連於不顧國土分裂列强之慾壑未饜民膏旣竭蒼生之性命何託災已切膚勢猶散沙誰實爲之誰實致之今之論者動輒歸罪於武人政客固矣抑知武人政客不過國民中之少數耳天下興亡匹夫有責吾輩大多數之農工商學獨非國民耶寗可以國事委彼悍卒流氓之手而聽其顚倒播弄耶寗可視國家有滅亡之禍而不加以拯救收拾耶頃者國賊匿迹民氣漸伸根本解决千載一時當代名流南北志士奮臂疾呼異口同聲或發表意見或聯絡團體風起雲湧函電交馳報紙宣傳全國一致我豫人愛護國家寗居人後雖大人先生亦有力挽時局之表示而農工商學各界尙寂然無間我瞻四方懍懍畏懼同人不敏爰本見義勇爲之志邀集各界組織斯會冀得互相聯絡交換知識對個人則研究自立之學術對社會則講求改進之方針對國家則討論建設之政策而對於時局尤當勉竭棉薄盡吾天職使軍閥不得再行出現政黨不致再行把持民意終得伸張民治完全實現雖寸長尺短弱木難支大厦而集思廣益襪線不無小補又况德謨克拉西爲二十世紀新產驕子潮流所屆全球風靡華族文化爲各國所欣羨豈獨民本主義轉讓人先此尤同人等所黽勉從事不敢告勞者也嗟嗟舟航怒濤協力始克有濟羊亡歧路補牢尙未爲晚凡我同人幸共勉旃 
[蕪湖快信]  
　　對於督軍之逐鹿 
　　各要人風塵僕僕 
　　有人自蚌埠來蕪者述及該處近日狀况頗爲詳晰特誌於下蚌埠數日前已有陳光遠督皖齊變元督贛之說自徐州會議後又傳張文生督皖呼聲頗高蚌埠得此消息即開軍事會議集商對付方法本月十一日又派參議長李鳳山赴寗見李督軍計議徐州會議事李督當派本署顧問季實忱同李鳳山於是晚六句鐘由寗到蚌當夜兩句鐘即抵督署會馬帮倪幼丹詳述與蘇李督接洽一切情形前日徐州張文生召集新編安武軍各統領會議表面以剿匪爲名而内幕實因皖督問題張擬將陳德修軍隊留徐佈置皖北一帶蘇李督亦擬將該軍開往當塗駐紥竟未能如張所願政府初擬皖督屬鮑貴卿鮑意欲兼長江巡閱使方可就任因張文生之反對遂卽中止至皖督屬張勳一節因各界反對太甚難成事實近日張文生對於皖督大有必得之心而老安武軍全體又不贊成張文生十二日駐紥泗州之新安武軍統領李福廷偕蘇督顧問李實忱由蚌乘快車赴徐州探聽張文生之態度十三早快車回蚌埠勾留片刻當日即回寗報告徐州一切情形又皖北鎭守使殷恭先偕同蚌埠探訪局局長傅心田由蚌乘快車赴津與倪道烺接洽後即見張勳聞因皖督問題事徵求張之同意云（九月十五日） 
[南京快信]  
　　海軍艦隊司令杜錫珪昨由京乘津浦車抵寗三時入城晋謁李督由齊帮辦代見 
　　李督委贛北鎭守使吳金彪之介弟金印充軍署諮議兩淮運使文龢委候補知事施翔鳳充使署諮議 
　　財廳昨委候補知事胡紹猷·許振鵬·方悅魯·兪訓淵·王垚·金衍海·黄穉賢等赴江北東海灌雲沭陽贛榆銅山碭山蕭豐沛等縣秋勘 
　　李督派赴贛南疏通吳鴻昌之王鐘昨已返寗 
　　聞李督擬於銷假後卽宣布解嚴 
　　張文生督皖聞馬聯甲殷恭先均已同意 
　　楊恩培調軍署韓副官赴揚聞擬舁以團長位置 
　　地方廳奉司法部指令嚴禁飲博冶游沾染嗜好 
地方通信 
[松江]  
　　徵集組織國民大會之意見商界聯合會爲徵集組織國民大會意見致函農會商會教育會及其他公私十餘團體云查臨時約法中華民國由中華人民組織之中華民國之主權本於國民之全體乃自建國以來於今九載風雲擾擾民不聊生壓力横生武人干政安福部營私結黨賣國賊喪盡天良名爲共和毒於專制而國民之主權推殘殆盡矣幸吳子玉將激於義憤誓衆興師天與人歸肅淸妖孽本尊崇民意之心倡國民大會之議磊落光明權利思想一掃而空此固天下人民所共認者也於是滬上各團體及各省團體策進行議籌備紛紛開會共表同情夫亦以受此痛苦者深而急思脫險者衆耳人非至愚誰不覺悟若猶偷安旦夕瞻顧不前或泥於團體之公私或囿於官僚之性質以斯會爲緩圖反貽譏而竊笑坐使假託民意者仍如從前之倒行逆施致一線曙光依然滅没則我國民之主權又何自伸張之一日哉敝會不揣冒昧爰擬徵集發起聊步滬上與各省之後惟所有關於國民大會組織方法籌備機關以及職權應否限制議案如何實行種種問題均有研究之必要爲此函遠公私各團體務希各杼偉論共建良猷一俟意見徵集之後再行訂期開各團體聯席會議取决以松江一部分之意見進而商之於全國同胞以國民自動之精神策國民大會之實現解時局之糾紛謀永久之福利區區之意諌荷贊同爲特函請貴團體務於九月三十日前函示意見不吝答復以便進行至紉無旣 
[蘇州]  
　　高審廳長之壽辰本月十六號爲江蘇高等審判廳長林肖旭君四旬壽辰本埠各長官均紛紛前往慶祝其餘所屬各縣知事曁承審員等亦多送禮頗極一時之盛 
　　省立醫院之風潮蘇州省立醫院外科主任自林某接任以來一切悉改前章該科薛鍚齡周廷偉二醫員因於事實上有不能辦到之處力請重行商榷不意該主任大不满意要挾院長蔡文淼將薛周二醫員辭退並懸牌示於是全體職員大抱不平已致函各機關請求公斷省立學校敎職員聯合會亦已召集會議討論其事 
[安慶]  
　　拖死隊之奇聞全皖新聞通信社消息云安慶西門外横壩頭地方於十一日六時突有二人口操北音與該地一流氓同至得意樓茶館内由該流氓着人傳喚大王廟古牌樓兩地保到該館曰我係官廳派來稽查聞此地有一拖死隊特命我等速將該隊正副隊長詹某顧某帶到以便交案云云地保聞係官廳稽查不敢稍延比即遍尋詹某未見遂將顧某押至茶樓該二人等一見顧某即曰你即拖死隊副隊長嗎你有幾個腦袋膽敢如此妄爲還有詹某現在何處快快從實供來今晚暫將你交保看守限明日五時將詹某一併交案顧某聞言驚駭萬狀乃答曰我們素營商業安分守已究竟拖死隊是何名稱有何憑證設在何處我們實在不知至於詹某本是我們行主先生是何衙門差委係何人妄報該二人不答所以乃曰你且去勿得多言後顧與詹同商此事殊覺離奇不得不加研究故於翌日下午邀請商會正副會長曁城内外紳商二十餘人假西城外太平局將所遇無名稽查二人逐細聲明詳情比經蔡會長將兩申地保喚到而詢昨來稽查二人究係何處派來姓甚名誰所辦何事地保答稱昨喚地保者是本地一人（即指流氓）轉達非該稽查直接喚令迨將該轉喚地保之人尋來詢問乃稱係奉主人（即指稽查）使令於稽查姓名是何官廳不得詳知云云然該稽查至五時亦未見到來是眞是假莫名眞相現聞詹顧等已具節略呈送商務總會請爲澈查究竟拖死隊是何命意此事發於何人想將來必有水落石出之一日也 
[温州]  
　　晚禾又盡被淹没舊台屬温嶺縣即前太平縣居黄巖縣之下流形如釜底頻年議修水利均被少數人破壞迄大開辦以故本年七月十五日之大水災僅三閱日演成人民廬畜淹斃無數之慘劇加以退水遲至半月以後所有早稻除被洪潮衝没外大都發芽霉爛所碾之米不復成粒一般農民類皆注意晚禾或分秧補種或補種荑稗不惜破家培壅以冀稍獲有秋藉資糊口不料此次自九月三日起至九月七日止日夜風雨平地水高六尺晚禾盡浸水中迄今十餘日退水無多又節候已交白露即趕緊退水究亦無從補種前災未已後患又來正不知將何以善其後也 
雜評一 
[蘇齊之彈劾案（默）]  
　　昨電皖聶查覆蘇齊彈劾案洗刷殆盡牵及兪紀琦者亦僅認納妾一欵夫官之查官結果當然如是然旣爲齊洗刷即認省議會之彈劾爲不實省議會其能默爾而息耶則去齊運動又將有一番激昂之爭論矣 
　　皖聶之爲齊洗刷未必尙欲爲齊挽回其地位度亦不遇藉以保全下台時之面子耳但是非混淆功過不明旣足以遺國家行政之玷又無以釋人民不平之心則此之查覆縱未必影響於齊之去留而引起此後枝節聶氏不能不負其責任矣 
　　鳴呼江蘇之省長問題去舊而去之功效未見拒新而拒之成績未彰欲達蘇人最後之目的前途蓋遙遠矣雖然亦惟視蘇人之决心與能力何如耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇社請迅决蘇人治蘇電]  
　　北京大總統國務院鈞鑒江蘇省長問題同人前經發表蘇人治蘇主張遲久不决易說建議但論賢否又久不决賢者觀勢而遜志益堅否者蹈瑕而覬覦益衆枝節愈多羣情愈惑竊以爲直曹浙沈皖聶豫張具有成規初非創例蘇省人材何至獨後就地擇人搜採自易至軍民分治爲人民心理所同李督身綰軍符夙明大體偶有推轂不過擧其所知决非挾持中央强予位置致與民意相違伏願中央尊重約法主體在民之規定遠稽初元各省自治之績近鑒鄂人發生爭議之原迅就蘇人中擇賢任命俾盡故鄕公僕之責民意所屬誰能侮之尙乞立賜裁奪以慰衆望而杜糾紛張謇唐文治韓國鈞王淸穆張詧黄以霖沈恩孚馬士杰錢崇固鮑貴藻孫儆方還黄炎培吳兆曾張孝若榮宗铨周承基朱際雲陳大猷劉伯昌黄守孚張福增蔡鈞樞王發蒙張宏業朱紹文叩銑 
[淮海實業銀行開幕紀]  
　　南通淮海實業銀行創辦以來信用卓著營業發達近 
[淮海實業銀行開幕攝影]  
又設分行於上海九江路自造四層鋼鐵水泥房屋底層爲銀行辦事處二層即大生紗廠三層則租於美國興公司等歷時頗久始告落成昨日（十七）正式開幕早晨九時張退菴張嗇菴二公親自蒞止分行總理嗇公公子孝若先生正經理楊瑞生副經理徐肇鈞曁各部職員均到是日來賓到者有唐紹儀王正廷徐恩元沈寳昌徐國樑趙慶華許秋帆護軍使代表元殿元滬海道尹王賡庭朱葆三唐露國周金箴謝蘅牕等以及各銀行行長各大商家西人到者有密勒報主筆Ｍｒ·Ｐｏｗｅｌｌ美國商會Ｗ·Ａ·Ｃｈａｐｍａｎ等蓋凡滬上各界要人無不躬與斯盛該行各部職員多係來自南通總行先行代理但各部主任大致已定如國外滙兌科主任爲周啓邦君周君係美國品雪爾Ｐｃｎｎ大學經濟科學士又哈佛大學經濟銀行科碩士總書記爲朱進之君又正經理楊君經營錢莊銀行者凡三十餘年極有經驗昨日自晨九時至下午四時之交易計達二百萬元茲將退嗇二公手製之告誡向人詞錄下惟民國九年秋九月淮海實業銀行分於滬底成張詧張謇敬告於行之衆執事曰惟我昆弟不敏不自量度誕造實業坏於通蕞爾地二十有三年弗敢懈而彊自奮効於工商·歸於農·以曁於江海·而達於淮泗惟是與我父兄帥子弟懃懃翼翼懋遷有無化居而輻具而弗轂·弗脂以　則弗利轉是用規茲行爲注輸屢慮屢省乃成乃及茲地亶惟與國凡民有作罔弗資於金幣之淵匯而我乃㳂流溯源一若川厮渠釃·而後蘄通於海豈曰衆智蔽闇亦我昆弟競競·忠信未孚·而不敢以輕試也噫·其艱哉艱不可忘也寗惟我昆弟百里九十是懼不敢忘爾長·爾副·爾執事進期與國人·非國人開襟相見以光茲業退亦竣立名業將父母贍家室以卹其私其尙一乃心齊乃力以義制事以禮制心念古之明訓哉滬之地人聚·財聚·而惡聚之海也灌莽翳穢·而良材挺焉鞴冶熾灼·而良金呈焉觀人者將於此覘之也惂淫匪彝胡地蔑有忠信篤敬蠻貊可行爾長·爾副·爾各執事其敬念之哉必先敬事必法於法無懷及私二三柴虒以弼我丕丕基 
[組織民富儲蓄銀行]  
　　蘇州儲蓄銀行總董洪少圃協董鮑星槎兩君現以上海銀行林立大都趨重巨商而於平民之金融機關尙付缺如擬仿照意大利庶民銀行辦法出借零星小欵期有禆於平民生計凡小販小業小商店之確實可靠者得酌量情形接濟資本取息輕微限期較長每日就其盈餘提取十分之一代爲生息延前中國銀行漢口行長孫愼欽爲經理並銀行專家薛仙舟爲評議牛門律師爲顧問定名爲民富儲蓄並擬定簡章（一）專營貸本儲蓄（二）個人借欵（三）小工業小商店貸本（四）專門畢業苦無資金如有敎員證明親友作證可以商借資本又儲欵满大洋一角即可收存積满一元照章生息其餘章程極爲簡單便利聞秋節前後即可實行云 
[兩團體參觀本館紀]  
　　女靑年會幹事 
　　贛省議員參觀團 
　　昨日下午四時半有由美新來之女靑年會幹事九人與本埠協會幹事二人特來本館參觀參觀畢至五層樓屋頂花園叙茶陪坐者爲陳景韓夫人與程婉珍女士至鳴鐘六下始各盡歡而散茲以來賓姓名等誌之如左韋女士（ＭｉｓｓＭａｒｙＣＷｉｌｌｉｓ）范女士（ＭｉｓｓＫａｔｈｅｒｉｎｅＥＶａｎｇｈｎ）以上二女士將往廣州女靑年會任事魏女士（ＭｉｓｓＥｔｈｅｌＪｏｙＷｉｌｌｉａｍｓ）馬女士（ＭｉｓｓＥｉｚａｂｅｔｈＫｎｏｗｌｅｓＭｅｒｒｉｓｏｎ）史女士（ＭｉｓｓＭａｒｇａｒｅｔＦＳｔｒｏｈ）葛女士（ＭｉｓｓＭａｎｄｅＬＲｌａｔｔ）以上四女士將至南京華語學校習語一年李女士　（ＭｉｓｓＢｅｓｓｉｅＭＧｌｅａｓｏｎ）瑞女士（ＭｉｓｓＨｅｌｅｎＥＲｙｓｄｏｙ）以上二女士將往北京華語學校習語一年毛女士（ｉｌｄａＳＭｕｒｒａｙ）將爲本埠協會幹事楊蘭芳女士本在奉天女靑年會任事今秋來本埠協會爲書報編輯部幹事李叔靑夫人爲本埠協會庶務幹事此中李女士卽ＭｉｓｓＢｅｓｓｉｅＭＧｌｅａｓｏｎ曾在美報界任事多年於報務富有經騐茲聞女士改日將參觀滬上其他報館云 
江西省議會議員近組織參觀團游歷各省考察政治敎育實業一切共分四組（名單附後）其丙組團員已於本月（九月）十五日由蘇來滬内有陳鏡第盧常葉晋馨鄭與權君等尤關心於報界事業特於昨日午後三時請吳君楚雄介紹至本館參觀由黄賢卿謝介子等招待引觀各部繼至五層樓俱樂部茗叙並贈以「四十九年之申報紀念册」各一册四時許始盡歡而别茲將該参觀團人名及游歷省分錄下（一）甲組游歷奉直魯三省者邱玉麒黄用中陶緒泰游嘉善黄輝巢廣源顏丙臨黄秉鉞張謨龍寳善楊翹新何開芳李霓裳陳祖怡曾振五盧夢奎劉子貞（二）乙組游歷湘鄂豫晉四省者葛第春謝鴻藻易振芬匡世德文之義（三）丙組游歷蘇皖浙三省者陳鏡第盧常胡俊黄爲柏李壽韶郭𢌞瀾毛大鵬胡廷校葉晉馨譚振廖光墀趙可鄭與權燕世經（四）丁組游歷閩粤二省者胡元軾 
[籌辦北省災賑彙聞]  
　　此次北方旱災區域之廣情形之慘爲前所未有昨日學報各界得北京乞賑電閱之令人酸鼻原電如下上海周翼雲局長乞分送唐少川唐蔚芝陸伯鴻沈子賢盛澤臣盛泮臣盛華臣許秋帆貝潤生徐冠南莊得之王儒堂余日章施子英管趾卿楊信之朱志堯劉伯森劉厚生徐乾麟秦潤卿朱葆三宋漢章王一亭沈聯芳劉澄士錢新之葉葵初盛筱山李壽山李馥毫鍾飛賓榮宗敬榮瑞馨邵子瑜傅筱菴謝仲生陳竹琴周扶九虞洽卿聞蘭亭周金箴邢蕊軒張讓三顧馨一唐露園黄任之沈信卿薩桐生鍾紫垣任筱珊趙燧山史良才席子佩汪漢溪張樂君朱吟江祝蘭舫謝蘅牕顧子漀費鴻生沈田莘田新原王子和陳光甫沈蘅甫陳景安狄南士狄楚靑潘靜波陳炳謙田汝霖席立功葉子衡薛寳潤邱渭卿樂振葆湯節之馮筱三黄伯平吳麟書薛文泰沈潤揖張雲伯陳瑞梅張延鍾李柏葆黄楚九張彝仲楊漢汀徐寳琪諸位先生同鑒本年北方直豫魯等省亢旱成災赤地千里哀鴻遍野慘不忍言據外人調查災民竞逾二千餘萬荒象之烈從來所未有現經江浙人士特約同十省同志發起組織北省急振協會各就心力先行認捐或籌墊湊集鉅欵切實賑濟以補官賑之不及惟災區太廣全賴各處募捐源源接濟方能普救災黎夙仰諸公福善爲懷痌癏在抱務懇慨捐鉅欵鼎力维維持俾資救濟鵠候電復無任盼禱田文烈孫寳琦曹汝霖顏惠慶錢能訓王克敏張弧吳鼎昌馮耿光張嘉璈任鳳苞陶湘盧學溥蔣尊褘沈化榮施肇曾等同叩諫 
　　仁濟善堂昨續接天津佘君來函云磁邑全境五百村去所秋間未得透雨而冬季無雪今年自春徂秋更未能渥沛甘霖以故各村不但旱未能播種即水田亦因渠水不足灌漑均顆粒無收又兼近年來種棉者多種糧者少當茲旱荒竟無存糧之家鄰縣同遭荒災無從覓食各村貧民或逃荒他處或剥取樹皮樹葉聊以充飢又内邱縣地處山阪崗巒嶺壑佔全縣三分之二村莊稠密無隔離五里之遙高原則瘠薄不毛平阪則鹽沙满目人無技能地乏出產在平日生活已難復遭奇災惟有待斃於飢鄕邇來夫婦離散各謀生路者有之賣男鬻女者有之自盡者有之哀鴻遍野澈夜啼哭聞之欲泣言之心酸刻有旅津浙江同鄕雖籌有兩萬餘元尙無辦法實在無從下手辦一縣之急賑大約非五萬不可津地西頭一帶難民集有數萬人陸續尙有來者賣兒鬻女者不計其數一身之外别無他物不得已沿途乞食本地官紳集議先借欵一二百萬以辦平糶至於如何籌借之法尙無所聞云 
　　本埠華商紗廠聯合會現擬聯合麫粉業銀行業錢業鐡業諸君聯合組織振濟直魯豫災民會昨張退張嗇二公來滬因復開會集議聞决定如下（一）認定以急振治標以工振治本一面救濟災民一面提倡地方公共水利（二）所辦工程種類（甲）開河酌量造閘浚陂（乙）種樹（丙）或築路（三）因辦工振而需種種耗費務減至最低限度在振欵正項外按加一上下另籌（四）工振但就該會所見所能者指定區域先調查次測估刻日次第進行凡加入該會者須不分力於他振團若他該團以該會所見爲不謬願與遇事提挈互相維助者亦所歡迎但欵仍以該會所指者爲範圍云 
　　華洋義賑會諸董昨日傍晚仍在仁濟堂籌議進行辦法據莊得之君報告山東一省已由武進盛宅派高仰之君親赴該省調查災情狀况昨得覆電謂被災最巨者有四縣田廬生畜蕩然無存現盛氏即擬劃出該四縣獨當一面歸渠辦賑惟聞辦法與會中稍有不符即盛氏主張以工代賑而令災民開濬河道蓋爲治本計也但會中恐其緩不濟急故昨已發出通告訂於今日（十八）下午仍在該堂續開會議以便籌商較爲完善之法云 
[童子軍敎練員開會記]  
　　昨日（十七日）本埠南北市各童子軍敎練員依照上届議决案於下午五時半在體育塲本會所内開敎練員會到會者有姚麟書經乾林沈同一翁秩曹戴企留兪元爵黄驥良冷鑑兪爾甡顧名世徐浣塵陳廷楨張永森張訓芳徐子成周國驥汪舜孝蔣永柏懐仁龔步高呂斌陳秉剛張玉麟徐建釗鄭潤樂叢審茲石慕雄王潮趙榛潘競民等三十人首由姚總敎練報告各重要事項（一）雙十節上午九時在體育場擧行會操八時半前各團一律齊集該場入場後應即報告於本區區敎練員（二）各敎練應注意於自身及隊員服裝是否整潔隊員除携本棍外在校閱時不准携帶别物（三）各團國旗由本團組織旗隊管理之（四）表演用具均應於九號前送至場内交兪元爵君代收（五）各團如欲會中代備飯菜應在五日前函知王英超君（六）節目一經排定凡臨時加入者槪不承認（七）自八號下午五時起各區請派敎練員一人隊員四人先行露宿場中布置一切次區敎練沈同一報告上星期日副總敎練檢閱中區各團情形次書記潘競民提議雙十節發刋臨時新聞一致贊成即推潘君主持編輯並由楊聘漁經乾林陳廷楨懷仁諸君分任撰述各團表演說明及其他稿件均請於本月三十號前交到以便彙集付刋云議畢已七時仍在會晚餐而散 
[海軍杜代表抵京]  
　　海軍總長薩鎭冰於日前電令本埠海軍總司令公署略謂現因奉督張作霖直督曹錕特在京津召集海陸軍軍官會議商議裁減海陸軍費等重要事宜令卽到部會商以便與議等情藍總司令奉電後本擬躬親到京茲因滬防緊要不克分身是以電召第二艦隊司令杜錫珪到申面授機宜派爲代表赴京與議杜司令接電後本要到申後再行入京因奉京電催促故杜司令即由湖口逕行到京昨日拍電到滬報知司令公署俟議畢後再行到申云 
[續錄軍署續訊蓮英案供詞]  
　　日昨（星期五）松滬軍使署軍法課長鄧振淦本定續訊謀斃小花園妓女蓮英案内之證人妓女明霞以及駕駛一千二百四十號之朱五之汽車夫陳寳才因明霞未到故未開庭茲將日前審訊證人朱子昭小林黛玉題紅館及有利汽車夫趙阿寗之供詞續錄如下訊據朱子昭供閻瑞生確係同學向不同淘此次遇見亦不多日子當問我借汽車時我在愼餘行内他說祇須借一點鐘之譜後因汽車夫不信他（指閻）故復向我取開車執照俾來示我允借汽車之憑證且二十三日一天並未同淘直至八點三刻該汽車始回據汽車夫云汽車已被閻瑞生自開撞壞惟我很疑慮有無闖禍比據汽車夫云閻自願賠償修理費三十元迨後蓮英之父母向我吵閙謂金姓客人同蓮英乘汽車兜風一去未回要求我帮忙我答以金姓朋友我不認識的祇有閻瑞生是我同學人是靠得住的雖有戲謔之語惟我曾允爲帮同找閻至二十四日午後在三馬路外灘遇見閻瑞生我詰以做得好事他說並没有的我欲邀閻同至蓮英家面對閻極口允之不期在百多洋行門首閻稱欲向該行借打德律風豈知一進未出我即飭汽車夫在門口守閻一面往蓮英家報告迨蓮英之母到捕房報告一面飭相帮陳雲生隨我前往該行門首候閻當時有另一買辦徐隸華向我稱觀看之人頗衆呌我走的爲是故我回行等語鄧課長詰以二十二一天同淘玩耍何以二十三未曾同淘據朱子昭供我因是日有事未同淘訊畢命提有利汽車夫李阿寗到庭訊據供稱浦東人在四馬路大新街有利汽車行爲車夫陰曆四月二十三有素不認識之閻瑞生等來行僱汽車往西鄕兜風一點四十分開駛出行車中有妓女一人行至虹橋鄕左近閻稱欲出恭親見伊往麥田内一躺回車後囑由沿蘇州河曹家渡回上海行至東亞旅館弄内閻囑我抓喇吧陡見弄内走出一人係朱府汽車夫一同乘車至久安里該妓女始下車後又駛往斜橋再駛回行約三點鐘之譜計算一點三十鐘閻即給車資六元等語鄧課長詰以車行至東亞旅館弄何以喇吧響便有人出是否預約李阿寗供不得而知訊畢命提妓女題紅館至案訊據供稱閻姓客人共做二節第一節開銷第二節未開銷閻瑞生借我金鋼鑽戒子他說往江灣看跑馬說定借四個鐘頭後屢討未還陰暦四月二十二夜相帮在會樂里見閻瑞生我即往明霞處追索詎閻謂戒子在他母親處他說要邀同朱老五同去取方可信以爲眞至二十三日夜又被我尋着閻瑞生逼以務欲還我戒子方可閻云朱老五現在外國㑽子我你同乘汽車前往邀朱取還戒子豈知車行至虹橋一帶兜風我不識路亦不識外國㑽子等語鄧課長詰以四月二十三晚四時閻瑞生住在你處至二十四晨八時始去詎題紅館否認訊畢命提小林黛玉至案訊據供稱閻瑞生約在四月二十三日下午打撲克三時閻來因客未到閻即呌蓮英堂差後我因要出去剪綢緞故蓮英與閻乘汽車兜風我不知悉並云我因頭痛欲睡等語訊畢宣告退庭 
[南北兩平價局定期結束]  
　　上海食米平價局於歸併各分局後僅剩南市龍王廟及閘北慈善團兩局所照常發售平米已紀前報茲已由該局主任陸崧侯詳奉上海縣沈知事核准訂於二十一日卽陰曆八月初十日實行將南北兩局一律裁撤聞此次平價事宜辦理三個月間共總售去米數十餘萬石核計虧耗洋二十餘萬元現當結束之際由陸主任催令各分局主任迅將經辦情形趕緊造表俾於撤局後彙總詳報縣公署備查 
[蕪湖米案歸民事起訴]  
　　鎭江人劉育民於本年三月間在蕪湖地方央請該處美生碾米廠主方介五向蕪湖海關擔保將被扣白米八千擔發還後仍運往外洋販賣復經海關查悉着方繳存保證金五萬元限交劉至法庭訊辦因劉逃匿公共租界經方偵悉來滬以刑事起訴公共公廨將劉逮案而劉以此事係受洪瑞亭之愚禀奉公堂將洪提案諭令各交五萬元人洋並保均無人具保收押嗣據劉之代表律師聲稱劉係日商用人判歸日領陪審各情曾誌本報前日午後由陸襄讞會同日副領事林出君升座第一公堂研訊原告與本案内之證人日新報關行延有斐斯海司格來梅馬西等四律師被告亦延有朱斯芾海德禮菊池謝永生等四律師相繼到堂先由被告代表律師投案譯稱原告以刑事起訴係根據何種法律應請諭令原告律師聲明即據原告代表律師聲稱查此案係被告誘令原告向蕪湖海關朦保將米私運出洋致原告被海關着繳五萬元之保證金迄今被扣被告實有欺詐性質違犯三百八十二條刑律應請訊究云云據被告律師起而聲稱原告律師根據三百八十二條刑律按該條所載意圖自已或第三人之所有以欺罔恐喝使人將所有物交付於已者爲詐欺取財應處三等至五等有期徒刑之了解說查被告並無此種行爲原告引用此條是不合法應請將案註銷又據原告律師譯稱被告誘令原告朦混擔保運米出洋又違犯現行刑律第二百四十四條被告律師接稱原告律師又根據二百四十四條按該條所載於自已私文書圖様爲虚僞之登載足以證明對於他人之權利義務之呈實或行使此種文書圖様或意圖行使而交付於人者依前條之例處斷惟此則刑律更不適用請將控案撤銷原告律師又稱被告用種種欺騙手段誘令原告爲其擔保致使原告受愚可根據新刑律三百五十八條起訴又據被告律師聲稱該刑律所載以强暴脅迫使人行無義務之事或妨害人行使權利者應處四等以下有期徒刑被告實無强暴脅迫手段對付原告至原告被扣保證金係原告自違海關定章然海關所訂章程並非立法機關所訂定亦非政府頒定法律故亦不適用至販米出洋並無專條前由英領包君與會審官審問運米出洋案發表一種意見並未根據何種法律裁判今原告以多種刑律報告均無理由本案不能成立應請將案註銷並據原告代表馬西律師聲稱原告所控欺騙兩字範圍甚大至謂本案販米出洋發生地點係在蕪湖原告受被告委託至海關擔保亦在蕪湖被告運米出洋實有欺騙之罪不能憑被告律師之詞將案註銷又據斐斯律師聲稱被告有無欺騙罪名應請堂上訊明定讞云云中日官核供退入領事憇息所磋商良久復升座會同簽判云查本案不涉刑事範圍顯係民事應即註銷着被告各改交一萬元舖保仰原告民事起訴限兩造於三禮拜内互商和解倘和解不成立再行訂期訊理此判 
[華商電氣公司添購大電燈機]  
　　華商電氣公司改用交流電以來已將各用户之添裝燈盞手續佈置妥洽然後次第裝配核計裝至本年年終爲止共總六萬盞之燈額預料明年燈數增額勢恐機力不足必須亟謀補充方法現由陸總理與洋工程師磋商之下以公司營業日益發達地方商舖居户報請添裝燈盞者其數日見增多應將進行手續盡办佈置以求完備故擬向外洋添購六萬盞燈額之機器一架適該工師回國之便從事計購預計明春即可運滬裝配云 
[浦東長途汽車之規畫]  
　　浦東擬築長途汽車業經穆抒齋等規畫自周家渡起點經過楊思橋以達周浦一段業已測量告竣一俟股本十萬元招足即將着手開辦其他各處再行陸續推廣按周家渡對岸卽爲製造局之江邊碼頭爲圖渡浦之便利起見擬設置小輪俾得載客渡浦云 
[長浜路案内西人控案注銷]  
　　靜安寺越貨傷人案中之嫌疑犯英人脫來福上星期由捕房在棋盤街妓寮解送英刑事公堂訊究等情已詳前報昨據文滙報云昨此案開審捕房之代表律師投案聲稱證據不足未便進行起訴請將控案註銷堂上准之捕房律師另案起訴脫來福未領執照私售軍火之罪被告律師聲稱被告自認售賣軍火旋定期下星期一日覆訊 
[希臘人兩案俱發]  
　　駐紥虹口閔行路捕房之特别機關西探目壳維香前以住居禮查路之希臘人喬其賠壩（譯音）於本月八號帮助他人在租界内逃逸故拘解公共公廨諭押候禮拜五查明訊究等情已紀本幸報茲悉該希臘人係有帮助滬西厚昌古董店主何星豐在長浜路一千八百號洋房門口爲人用手槍擊傷面部並刦取何所携價値五千元之古董案内之關係英籍美人脫來福逃逸嫌疑現該西探目又查得其七月二十七號身藏實彈五粒之强勃手槍一支至東有恒路三千另三十號屋内有圖行非法情事適昨晨届提訊之期遂將喬其賠壩解至第一刑庭旋以捕房尙須偵查請求再爲展期開審經李襄讞商諸英副領事包克本氏决定展期至下禮拜五再訊捕房即將該西人帶回還押矣 
[皖同鄕不認八年公債]  
　　安徽旅滬津同鄕會爲皖省勒派八年公債决不承認 
 
 
 

Page 11

 
 
公致聶省長電云安慶聶省長鑒省派各縣之中央八年公債聞係財部抵還巡署新安武軍欠餉與地方絕不相涉查舊安武軍餉統由本省擔認爲數已鉅斷難再爲中央代任新安武軍欠餉此項公債市面價格僅合三成左右巡署旣受之財部應屬巡署私有性質論理論法皆不能勒派地方民力困矣分内征歛已形竭蹶何堪此分外之誅求務懇嚴飭財廳停止苛派無任感禱周馥李經羲胡建樞袁大化余誠格陳際唐龔心湛呂調元許世英陳惟彥寒又致安徽省議會電云安慶省議會鑒「中與上同略」一去歲部派皖省債額三十萬貴會尙拒不承認何况此分外之苛派特懇依法提出質問一致否認無任翹企又致安徽各縣地方財政局快郵代電云安徽六十縣地方財政局鑒「中同略」馥等已電省長省議會力爭决不承認此分外之勒派務祈一致否認爲要 
[各輪船進出口消息]  
　　國内輪船 
　　寗波寗紹公司之新寗紹輪船昨日開往寗波所裝之出口貨有機器麵粉二千餘包白米一千餘包玻璃一百餘箱石粉一千餘包水菸烟絲紙烟三百餘箱小麥一百餘包餘爲靑蔴黄白糖鋼鐵洋釘鐵絲白籐水菓等各雜貨又太古公司之新北京輪船昨日開往寧波該輪所裝之出口貨有大批白米四千餘包機器麵粉三千二百餘包洋靛靑一百五十桶糖一百十三包藥材十二件蘇木二百根洋臘二十件點銅二十塊白蔴十件棕片四十件烟絲一百四十七件生鉛二十塊花衣八包其餘爲洋紙顏料等類 
　　長江招商局開駛長江各埠之江永輪船昨日來滬該輪所裝進口貨共一萬一千六百四十一件有黄荳三百六十五包菉荳一百十二包小麥四百二十二包紅棗六百十二包砂包八百四十包砂箱五百箱茶葉二十二箱茶梗七十二包毛茶三百六十件各種紙頭三千六百七十六件銅元七十箱綢緞一百十件黄白絲一百五十七件白蠟六件牛皮七十五件石壇二十個牛骨三百六十八件花果一百十包皮油四百零八件生漆二十二桶白蔴八百五十二件白煤三十包水靛一千六百九十八桶鮮蛋二十件繭子二十件亂絲九件皮貨十四件銀耳二件麝香二件鴨毛十五件烟葉九十六件雜貨四百六十件太古公司之直隸輪船前從長江來申進口貨有白米雜糧等包子爲多數均起卸浦東棧房云至該輪仍開放長江裝去之貨有蔴袋藥品皮棍等類又三北公司長安輪船開往長江昨日所裝之出口貨有紫銅二千餘擔肥皂八百餘箱洋釘一千餘桶洋靛靑二百餘桶檀香三十餘件餘爲鋼鐵鐵絲等類 
　　港粤太古公司頴州輪船開往香港廣東該輪昨日裝去之貨有黄荳二千餘包麵粉二千八百餘包油一百五十餘簍以及德大溥益等廠之棉紗一百五十餘包羊一千餘頭餘爲各項雜貨又怡和洋行之廣生輪船昨日裝往香港廣東之出口貨有毛藍土布四百餘包粗細茶葉六百餘件藥材及棕毛三百餘包火柴三百餘箱靑蔴一千五百餘件又該行從香港開來之恒生輪船進口貨有笋干二千餘件紙頭一千餘件牛皮十餘件 
　　温州招商局海晏輪船從温州開來該輪所裝之進口貨有白礬一千一百包猪油菜等六百餘箱餘爲藥材紙傘牛皮等各種雜貨四百五十餘件云 
　　烟津招商局之新銘輪船昨從天津開來該輪進口貨有水菓核桃等類至該輪昨日所裝之出口貨有包米機器麵粉等類六千餘包 
　　 
[國外輪船]  
　　中美昌興輪船公司之日本皇后號昨日自香港來滬當日下午之四時卽開赴温哥武在上海裝出之貨爲數極微祇有茶葉等三百餘噸而福來洋行之白樂浮考已於昨日開往新金山取道日本尙須至神户運裝貨物在上海裝出之貨僅有雜貨五六十噸而行抵新金山期當在十月月底至於該公司之愛爾開化號Ｅｌｋｈｏｔｎ自七月十三日從新金山開出後八月十日抵日本之神户該輪從東洋逕赴南洋之小呂宋以至星加坡現已不到上海業已開回美國而巧慶號Ｃｈｉｐｃｈｕｎｇ輪船自美國紐約取道巴拿馬來華刻下已到日本至遲於本月二十三號即可到申在滬至多停留兩天便須開還美國者至於東方商人號該公司接到來電謂已於上月十五號離開新金山於九月七號抵横濱十二號到神户現已於禮拜三從神户開來大都在二十號或可進口該輪到滬後尙須赴小呂宋及星加坡然後再開駛回國尙有考倫度司撥林司號ＣｏｌｏｒａｄｏＳｐｒｉｎｇｓ亦已於本月之十五號從新金山出發來申大約須得十月二十號方可抵此云 
　　歐亞太古洋行經理藍烟囱公司之門托號Ｍｅｎｔｏｒ前日由漢口來申後即停泊於華順碼頭之浦江内裝儎大批之機器麵粉出口原欲於昨日開行以運裝不及故展緩一日改於今日開赴倫敦及荷蘭國云又天祥洋行經駛中奥航綫之亨局來號Ｈｕｎｇａriａ前自從奥國來滬在申卸去各貨後卽開赴日本現定本月二十號可從東洋返　卽於二十六號開回奥國云又又藍烟囱公司之阿極克斯號Ａｊａｘ由利物溥來滬本定昨日可到上海茲以途中稽遲不克如限埠大抵當於明日進口又有該公司之泰黎雪斯號Ｔｅｉｒｅｓｉａｓ由英國來華大約十日以後定可到申矣 
　　東洋日本郵船會社之筑後丸此次由日本裝來各貨中有大宗之硫磺甚多昨日尙在起卸就上海裝去之出口貨尤以白苧蔴一項最居多數其次爲鷄子及瓦器等項云 
[海關抄獲大批川土續聞]  
　　海關緝私隊在某艦内抄獲大批川土三百餘擔一節茲悉此項烟土係在漢口破獲帶土之人當被兔脫業經該關通函各機關一體飭緝務獲解究云 
[友華銀行銀市報告]  
　　中美新聞社譯友華銀行十七日報告云昨日倫敦銀價近遠期各跌一先令四便士紐約銀價跌半分紐約倫敦滙價三四九此間定價與昨同惟金圓爲一○五日金四九市况鬆動各銀行及華人投機家頗事購進後市價遂跌金鎊跌至五先令十一便士金洋一○三五日金四九收市時市况穏固日前銀市頗沈寂恐須再跌價云 
[美盛公司棉市報告]  
　　中美新聞社譯美盛公司報告云上星期市况無大變動僅略跌價棉收問題無可討論各處天氣大致良好割收正在進行大約棉價將再跌紗廠仍不注意購棉中等美棉現亦跌價總之預料棉價將有減無增云印度棉市况强固棉紗市况鬆動價跌一兩本埠頗有交易利物浦紐約印度市價均穏固華棉出口額自去年九月分起至本年八月止共四十五萬九千九百四十七担 
[購緝禍首之通令]  
　　上海地方檢察廳接奉江蘇高等檢察廳第一七二四號訓令開案奉江蘇督軍省長公署訓令内開案准京畿衛戍總司令王咨開案據中華民國九年七月二十八日奉大總統訓令内開此次稱兵搆釁情罪較重之徐樹錚曾毓雋段芝貴丁士源朱深王郅隆梁鴻志姚震李思浩姚國楨等着該總司令督同京師警察廳一體嚴密緝拿候令辦理此令等因奉此除懸立重賞並將該犯等像片張佈告通飭京師軍警各機關嚴密緝拿外相應檢同該犯等像片及懸賞數目一併咨請查照通飭所屬一併遵照嚴密查拿母任漏網并布告商民一體周知至爲公感附及懸賞數目單等因准此除分行并布告外合行令仰該廳即便遵照轉飭所屬一體嚴密查拿解究母任漏網云云附發賞格單一紙討開（一）拿獲徐樹錚者賞洋三萬元（一）拿獲曾毓雋者賞洋二萬元（一）拿獲段芝貴丁士源朱深王郅隆梁鴻志姚震李思浩姚國楨等一人者各賞洋一萬元（一）以上各犯無論經何處商民人等瞥見迅赴軍警機關或縣署送信因而拿獲一犯者立卽賞洋五百元拿獲二犯者照數遞加（一）以上各犯經各處人民自行拿獲綑送就近軍警機關或縣署者即照前項所定賞洋數目立予照數給發云 
　　又駐滬京師憲兵第三營昨奉京師憲兵司令部令開案准京畿衛戍司令部函開所有奉令通行嚴緝之各要犯像片本司令部續行印就茲將方樞康士鐸鄭萬瞻張宣王揖唐光雲錦臧蔭松等七名之像片每名各檢二張送請貴司令部即希分飭所屬一體嚴緝附上照片共計十四張祈查收爲荷等因准此合將像片令仰該營長飭屬一體嚴緝務獲云云 
[萬國義勇軍華隊司令之隊令]  
　　　（一）上海工部局萬國義勇軍華隊司令正隊長第四百六十六號隊令賽槍大會各員正期任務場長徐通浩胡筠秋（全日）總務（上午）陸葆泉宋雲奇（下午）陳景塘劉景和總紀羅司張　雲（全日）庶務趙懷炳王一衡（全日）値班一·二·四六百碼墩領班郝伯陽排班徐芹香周慶恩記分何鹿山余顯恩嚴韻笙戴兆龍陳志聖羅子惠錢道周史葆楚百五十·三百五百碼墩領班崇棣華排班孫子臯陳文龍記分陳家祥張英伯周光業夏必珪王迪民黄國華唐瓊相王韻秋中華民國九年九月十四日正隊長葛雷烈發貼射擊正常二備（二）上海工部局萬國義勇軍華隊司令正隊長第四百六十七號隊令賽槍大會中華得勝杯第一場分數之揭曉最優第一場分數最優者十一員陸葆泉三十二分黄國華二十七分郝伯陽二十七分朱勵公二十六分陳景塘二十六分胡筠秋二十六分齊潤生二十五分陳志聖二十五分周慶恩二十四分張廷桂二十四分陳文龍二十四分連射第一場分數满十五分者照章星期六第二場比賽計五十四員三·八·十三·十五·十七·二十·二十三·二十五·二十八·三十一·三十五·三十八·三十九·四十·五十一·五十二·五十四·五十五·五十八·六十二·六十四·六十六·六十八·七十·七十四·七十五七十六·七十七·七十八·八十三·八十五·八十七·八十八·八十九·九十二·九十九·一○○·一○三·一○七·一○八·一○九·一一八·一二○·一二二·一二四·常備四·五·四十·四十三·四十八·四十九·五十一·五十三·五十五·免射第一場未满十五分者星期六第二場照章免射計四十五員全射本月十九星期日早八時賽槍正期除准假外必須人人到場注意到場先簽名後取卡先到先射過時不補每次射完卡交羅司入册中華民國九年九月十五日正隊長葛烈發雷正常二備（三）上海工部局萬國義勇軍華隊司令正隊長第四百六十五號隊令預補入正備照章預備隊員入隊宗旨及德智體三育保證執業住址操練射擊等均已及格後一俟通過即補正備本月十日經會議通過應將及格各員准其簽約補入正備餘則後補預備三號周名揚補正備第四號入第一排第一棚用八零五號槍械預備七號曹心安補正備第九號入第一排第一棚用百零九號槍械預備十一號周德新補正備第十一號入第一排第一棚用百十一號槍械預備第六十二號鮑咸耕補正備第五十九號入第一排第四棚用百五十九號槍械預備七十七號楊文卿補正備第百○二號入第四排第七棚用七十號槍械預備八十一號費守誠補正備第百○五號入第四排第七棚用百卅一號槍械預備九十八號李玉書補正備第百二十一號入第四排第八棚用二百○七號槍械中華民國九年九月十三日正隊長葛雷烈發正常預三備（四）上海工部局萬國義勇軍華隊司令正隊第四百六十四號隊令預備成績之分别入預備入隊以來各項預備課程及考試均已完畢經會議分决照章將各員成績分别已及格未及格不及格三等特示如左一已及格者各課及射擊等均已及格准其先補正備加入賽鎗大會一未及格者各課均已及格惟射擊未及格准其俟正備賽槍大會之後補射一不及格者他課不及格射擊亦不及格者之少數隊員另有函告中華民國九年九月十一日正隊長葛雷烈發 
[憲兵營長汪毅蒞新]  
　　新任駐滬京師憲兵第三營營長汪毅此次由保定交卸十二連連長一職後順便卽至漢口考察駐漢之該營所部第十一連官兵勤務現已事畢乘坐江永商輪於昨（十七）抵滬當即至營接印任事所有駐滬之憲兵第九第十兩連由那朱二連長率領各該排長曁司務長等均至營部道賀一面已由汪營長立將抵滬任事日期分報司令部陸軍部曁松滬護軍使等查照矣 
[寰球學生會今晚之演講]  
　　寰球中國學生會今晚七時請法國里昂大學化學工業工程師楊子嘉君演講「化學工業與國際貿易」楊君學問經騐久爲識者所欽仰欲聆楊君言論者届時盍早往聽云 
[靑年會開交誼會]  
　　本埠靑年會今日即十八號星期六晚八時開秋季第一次會員交誼會有少年宣講團之音樂某君之滑稽談南北雙賽新卓别靈影戲均足添人逸興凡爲該會會員一律憑證入座槪不取資非會員則需付小洋二角 
[平民敎育會籌欵續聞]  
　　本埠平民敎育會演劇籌欵一節已誌各報茲聞第一日（十八）戲目爲女律師半把蒲扇雙齣名劇第二日（十九）戲目爲凌連生殺娘實事新劇該數劇均由笑舞臺全體藝員登臺扮演定必異常可觀並聞該會備有特别座四間以便熱心敎育家定購云 
[張華浜升旗桅桿撤銷]  
　　吳淞張華浜新關自昔派駐高橋天燈口地方設立升旗桅杆蓋恐該處水淺輪舶往來有發生擱淺情事歷經多載現該處水深平時常有三十英尺以内日後輪船經過可無阻碍升旗桅杆業奉上海總河泊司將其撤銷於本月十五號已實行矣 
[星期日滬寧特開加車一次]  
　　滬寗鐵路本届秋季遊客之往靑陰港者逢星期日蘇州等車站乘客尤爲擁擠故滬寗路洋總管韋燕君特訂加車時刻每逢星期日由滬至蘇州特開加車一次往返開駛載運遊客於明日十九即星期日實行開驶矣 
[觀潮地點之佈置]  
　　滬杭鐵路本年海寗觀潮專車定於本月二十八至三十日三天開駛專車載客等情已誌本報茲悉該路趙局長以目下爲期已促一切佈置急須進行以期周妥昨特飭知駐杭巡官吳小峯趕將沿途臨時巡警分撥呈報外並飭趕往海寗佈置圍場内外一切事宜刻聞吳巡官已將圍塲内懸旗搭篷等事以及所需椅桌器具皆已預爲備妥較諸往歲愈覺壯觀云 
[滬杭路車務總管沈成栻辭職說]  
　　滬杭甬鐵路車務總管沈成栻自民國三年該路由商辦改歸國有後即任斯職七載於茲該路營業每年出入欵比較漸由虧負而至盈餘成績斐然可觀現聞沈君另有高就已於昨日（十六）向該路趙局長堅辭車務總管本職惟沈係交部特派人員去留之議須出交部核奪當經趙局長面留無效已爲電部請示並聞該路車務人員聞訊後聯合滬杭甬全體職員竭誠挽留正在積極進行中現沈君對於所屬人員感情素孚感全路人員懇摯挽留或肯犧牲個人利益允如所請仍就原職亦未可知云 
[部令發給議員乘車優待劵]  
　　滬寗杭甬兩路管理局趙燧山局長昨奉交通部路政司來函略開本届國會閉幕期内各議員由京旋里經由京奉京漢津浦滬寗杭甬各鐵路時准予免費乘車並准帶僕役一名乘三等車免費現經本部擬定優待券發給各議員以便各議員持向起程車站換領車票各站長騐明無誤給予免費車票須於該劵背面詳註一切彙呈本部備案至各議員每人准帶行李重量除照定章外仍須收費此項辦法准自本月十五日起至十月二十五日止云云趙局長奉函後即於昨日通飭兩路各站長查照辦理矣 
[造船所議趕築新船塢]  
　　江南造船所擬再添闢新船塢一艘曾經規定塢基地點即在老船塢吸水機間之東部俾免另建吸水機間便於同一效用所有塢之寛闊丈尺亦經擬定給成圖式已由洋總工程師僱工先行開挖塢址之泥土在案茲悉劉所長以新塢之建築係爲承造船只工程浩繁而原有一隖不敷工用因此新塢期在速成年内務必告竣則建造工程自應上緊趕築業已議定准於陰曆下月初旬僱齊工匠開工趕建云 
[慈善正劵開獎記]  
　　昨日第二十二期慈善正券假南市久大碼頭利濟舊址即現溥濟公司内開獎三萬張全數售罄上午九時三十分起中午十二時三十分鐘止軍政警各官廳均派代表監視憲兵及游巡隊第一區巡士糾察綦嚴茲探得各大獎號碼錄下頭獎八千二百四十一號杭州仁裕二獎二萬八千四百四十五號本埠老通源三獎一千七百五十八號本埠財運來四獎九千一百五十三號南昌福利公司又四獎二萬零八百四十一號本埠善利全五獎一萬一千八百零一號本埠廣益源又五獎一萬七千一百八十號揚州五洲藥房 
[部員參觀機器廠]  
　　兵工學堂學生劉允中與工程司楊光培等在南市合資創辦之耀昌機器廠半載以來代中華第一造燈廠發明製造燈機大小共五十六種之多實屬不易多覯農商部昨特派員來申赴廠參觀并將各種機製攝影預備携回製成鋼版通行各省設法仿造以挽利權云 
[鎔銀爐妨碍農作物]  
　　鐵路北享得利鎔銀爐前因違章日夜開爐鎔化金銀附近各村落鄉民大受其害經四區顏署長傳到該爐司帳姚紫訓從寛罰洋八元取具遵守向章切結開釋在案詎日來該爐又復違章每晚八句鐘即開始工作鄉民所種菜蔬被藥水薰鑠日漸枯萎咸赴區署聲訴昨日顏君復傳該司帳到案訊問一過斥令退去候傳經理到案核辦 
[鐵工紊規之善後]  
　　前日有做鐵業小件與做鋸刀軋花刀之工匠紊亂定章爭奪做工兩帮各糾同業在小西門外茶肆吃講茶一言不合即起兇毆有孫元興及綽號小鐵墩打傷頭面手臂昨日由兩帮領袖顧永生等邀同雙方在公會評理並議商解决方法又再規定同業一切規章俾免紊亂云 
[李長金命案之餘波]  
　　高阿二錢鴻康等用斧砍斃賣牛肉之李長金奉判高處無期徒刑錢監禁十二年詎高錢不服提起上訴在案茲悉李長金屍母李王氏並屍兄李長有等奉論判决尙不满意又唆使屍妺李阿毛用刀自傷肚腹投檢察廳繼續起訴其中牽涉多人當時奉諭將李阿毛發堂醫治候查明實情再核等因但此案延宕迄今已有多日案中應查手續已奉檢廳偵查明白昨午後又奉譚廳長函致一區二分所警局飭傳舊曆七月二十六日李阿毛受傷之時當時到塲之巡警來案問話以憑訊辦云云王淸河警佐據函後查得是日到塲之巡警爲虹橋崗警王玉林當即諭飭即日投廳候示 
[米船遇盜之波折]  
　　葉榭航船陸炳林於本月初二日由章堰鎭承裝豐和號之白米五十石又糶米一百五十石來滬擬託新昌碾米廠碾白於黄昏時駛經滬西南黄浦杜家巷相近浦面突遇盜匪十餘人駕小划船兩艘攔刦將白米刦去三十餘石而逸餘被匪將糙白米攙和迨陸脫險到申雖失貨有限而白米與糙米攙和則白米再碾米成粉碎以致該廠不能再碾於是貨主豐和號亦派夥友來申向陸交涉陸以盜刦非我所能阻擋且被砍耳朶受傷不能解决現由陸與貨主報請水上警察廳緝拿盜贓再議辦法 
[公共公廨昨日上午訊案記]  
　　昨日上午公共公廨民四庭由張襄讞及美丁副領事會審（一）崔蘭生訴崔鼎三不理貨欵價洋一千八百十四元案據原告之律師稱請先派員將雙方貨欵數目淸理再行訊判較易進行結果被告無保還押着本廨理賬員將存案字據速行核對告公堂再核並着將賬簿繳存公堂（二）婦人孫一王氏訴其夫孫留虐待抛葉請求離婚并追奩資五百元案先由原告偕其律師上堂證明案情次據被告供自原告出外爲傭後因中饙無人故再娶一妻惟原告去時衣服並未携去結果准原告與被告離婚所有衣服首飾交還原告（三）李占鰲訴婦人王老五不將私自取去値洋三千餘元之衣服首飾存欵經摺案前已判决以原告證據理由不足將案註銷茲原告不服延律師到堂聲明原告對於前判法律事實兩皆不服請求復審被告之律師即稱如准原告請求）則被告所有於復審内用費均須原告担負結果准予復訊（四陸子華訴張薦頭不賠薦傭婦竊去飾物案前判限被告於一個月内尋交該傭婦到案茲已逾期被告尙未遵諭故又傳訊因原告未到結果再限被告於兩禮拜内將人尋交到案訊追 
[招商北棧竊案關係人之押究]  
　　虹口百老滙路一百零一號門牌招商局北棧棧房失竊價値一千元之布止一案業由捕房先後獲至公共公廨者計有八名内四人還押兩人交保餘方利芝丁芝江兩人因係美領堂期解案命押候英領堂期解訊等情均誌本報昨晨届期捕房將方丁兩被告及新又續獲之關係人馬炳麟一名併解請李襄　會同英包副領事略訊之下判三被告仍帶回捕房候下禮拜三與方如宣等六名併案解究 
[誌謝]  
　　昨承靑年會贈交誼會入座劵二紙謝謝 
雜評二 
[良心實騐（訥）]  
　　我國民近年以來不競以博愛平等互助人道等名詞相倡導乎吾謂此等倡導果非空言否則今日正在實騐時矣視北省饑民之顚連困苦而不動者非能愛人者也非能助人者也非能以平等待人者也非能以人道爲重者也故國人能否舉博愛平等互助人道之實必以對於北省之饑民能否熱心援救爲證 
　　夫博愛平等互助人道非特别奇異之名詞也倡導之者亦非特别奇異之美德也凡生而爲人卽應具此良心即應以此爲倡導然而今日之軍閥官僚則視此等名詞爲新說一若不屬於彼輩而爲平民之專有物者人無博愛平等互助人道之心即無救人之心蓋甚顯而易見然則此次救荒之前途孰漠視孰踴躍不可預測也歟 
公布欄 
[上海地方審判廳]  
　　判决主文（民一庭）▲一件判决華金愼訴莊福生債務涉訟一案主文莊福生應償還華金愼借欵元本洋二百五十元利息洋四十八元限判决確定日繳案給領本案訴訟費用歸莊福生負擔▲一件判决孫容寛訴李金階等債務糾葛一案主文李金階彭兆山二人應共同償還孫容寛洋卅三元又李金階彭兆山沈長裕三人應共同償還孫容寛洋三十元訟費歸李金階彭兆山沈長裕三人平均負擔（民二庭）▲▲一件判决桑金有與許福生因借欵糾葛控訴一案主文本件控訴駁回控訴審訟費歸控訴人負擔▲一件决定趙瑞興聲明窒礙一案主文本件窒礙之聲明照准▲一件判决任雅堂與顧臣　因租屋糾葛一案主文願臣齋應償還任雅堂洋二百十四元六角六分顧臣齋租賃坐落三角街房屋一間應即搬遷交還任雅靈管業訟費歸顧臣齋負擔▲一件决定劉龔氏與劉九康附帶私訴一案主文本件附帶私訴不合法駁回▲一件决定馬毛毛等聲明窒礙一案主文本件窒礙之聲明照准▲一件决定海琴與高金桃等遺產涉訟控訴一案主文本廳民國九年八月三十日之决定更正之本案控訴應候本廳核辦 
　　批示▲一件姜黼文狀請執行由狀悉候派吏執行此批▲一件唐珍記狀請銷案由狀悉仰候傳案訊明定奪此批▲一件朱聽　狀請執行由狀悉廳俟本安案卷宗回時再予查照辦理此批▲一件郭金祥狀領保證金洋由准領此批▲一件張世有狀領單據由准領此批▲一件王南坤狀領訟費洋由准領此批▲一件方導泉狀請執行由狀悉准予依法執行此批▲一件邵梅生狀交欵洋由准交此批▲一件宓桂生狀請退保由狀悉此批▲一件謝阿均狀交欵洋由准交此批▲一件朱雲慶狀請執行由狀悉准予飭吏照判執行此批▲一件余行初請求宣判由狀悉本案前因唐文安與張福山租約糾葛再審一案决定中止現該案卷宗尙未奉高等審判廳發還所請進行之處暫從緩議此批▲一件陳鳳嗚狀請銷案由狀悉准予銷案此批 
　　佈告執字第一九○號·爲佈告撤銷召買事案查唐珍記訴趙潤餘等抵欵糾葛一案業經本廳執行並將債務人趙潤餘所有之二十五保十一圖作字圩一百十號趙宏祖户則田八分一厘六毫查封鑑價召各買在案茲據債權人唐珍記狀稱已在外和解請求銷案等情前來除批示外合行即日將本廳九月七日之召買佈告撤銷仰居民人等一體知悉特此佈告廳長戚運機 
[上海地方檢察廳]  
　　批示張子卿狀悉該案正在偵查所請交保之處暫毋庸議此批▲方桂章狀已起訴候送同級審判廳核辦此批▲朱小山狀悉案經偵查明確靜候訴請律辦毋　此批▲夏姚氏狀悉候偵查明確後再予核辦可也此批▲丁鑑干狀悉據訴係營業糾葛仰赴同級應民庭起訴可也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[月夜蕩舟菱湖記] [  友鸞]  
　　菱湖者宜城之西子湖也湖中蓮菱盛植因得名焉余欲往游久矣輙以事阻常引以爲憾庚申夏六月旣望夜月皎潔友人倪張二君來約作斯湖游余聞而色喜乃命童子提酒榼挾洞簫而往出北門折向東行可二里許則觸目之荷一碧萬千蔓延之廣不可窮其極也有小舟傍岸而泊乃一躍登放乎中流出酒飮之摘蓮實作下酒物高唱大江東唱畢相視大笑出坐船頭仰見明月團圜俯視則月影波光相映成趣水爲風引閃閃以動月乃載沈載浮忽隠忽現令人若不知有幾千萬之碎月也其景亦云奇矣想西子湖亦不過如是耳須臾月西斜舟穿荷下過淸香撲鼻回首西望幾以爲月匿荷下也乃採蓮花以作枕坦腹而臥不復問翌日之日出矣 
筆剳 
[黄土靑燈錄（四）] [  媚香樓主]  
　　冬初紅樹岡長楓如蓋小瑜長眠地下孤墳如阜夕陽映黄泥作慘碧樹隙隠隠露紅牆一角紅牆屬一廢菴一老尼住持其中兩髴霜矣日喃喃數念珠以消磨餘歲於靑燈古佛間每喃喃時閉目兀坐輒終日以老懷中無罣礙也而日來喃喃中有微喟聲又輒引目左囑則一靑裳少女趺坐蒲團聞老尼喟徐曰師此其時矣老尼曰姑姑無誤姑姑方靑年蒲團豈靑年膝下物且姑姑家今猶未知耳苟知姑姑爲老衲斷送却且興師問我罪我則云何女嗚咽曰弱女子歸無家矣師慈悲胡勿令我皈依俾自懺悔老尼嘆曰可憐然勿尙有戚屬耶曰卽有亦勿能涉我殘日老尼曰姑姑盛年耳胡謂殘日後福正復無量母裁靑髩試留此不日跡姑姑者踪至矣女不語倐起啓關去老尼駴然從之時北風撲面挾楓葉瑟瑟落肩際入林孤墳見矣女撲墳便拜拜已老尼至而女握剪下雙刃刃下髮斷委地老尼惶駭不知所可急扶女女委頓蹶坐墳前流涕忽一老人坌息而至見狀檢髮長嘆（終） 
劇談 
[霓裳新語] [  野驢]  
　　男女合演有兩種害處一當局者由虚造構成事實一旁觀者由幻想誤入迷途女子生性柔弱所習多旦角戲其緊要配角卽屬之男伶配搭旣久勢必耳鬢撕磨兩情繾綣由假夫婦而造成眞夫婦然充其極不過以伶人嫁伶人其害尙不足深究也至旁觀者之心理無非藉觀劇爲消遣計乃戲臺上男男女女偏欲假戲眞做遂令處旁觀地位者亦漸忘其假戲而認爲眞事靑年子女受此種種觀念濡染旣久其害乃不可勝言矣故男女合演有關風化居民上者實不可不嚴申禁例也 
　　乾坤大劇場亦以男女合演號召游客然所有男伶不過打幾場武場而已其中重要角色俱女伶是選近忽　人一金景萍（景萍男伶所演皆花衫戲）偶觀其所演三劇爲虹霓關五家坡烏龍院所飾爲東方夫人王實川閻惜姣三人却以女伶唐秋桂飾王伯當孟筱冬飾薛平貴陳蕙峰飾宋江顚倒鴛鴦令人笑煞 
笑林 
[我的樂趣] [  阿好]  
　　呌了一部老頭兒的黄包車沿着南京路慢慢兒的走人家坐的電車是用電轉的汽車是用油動的得得的香車是用馬拖的我所坐的雙輪膠皮車却是用萬百動物的靈威爾遜喬治克來蒙沙的同類徐東海的同年一大中華民國的主人神聖勞働界的先進提起着精神放開了脚步向前拉的我挺了肚子坐着顧盼自豪樂且無比 
　　臭豆腐外加靑毛豆老筍乾白鹽麻油蒸熟佐飮又香又鮮其味無窮 
　　經過采票店以小洋一角銅元八九枚買了一條有奬副券頓覺無限希望來朝我心晚而入夢喜氣洋洋 
雜錄 
[海天雋語] [  劉鳳]  
　　今有一女子焉汝可愛之如狸奴珍之如拱璧不惜爲之犧牲一切然汝苟妻之者則不能得一朝之樂 
　　使汝置身於窮窘之鄕環境不堪而女子猶不失愛汝汝乃得眞愛 
　　男子辛勤所獲工作之資泰半爲其妻之消耗品　　男子愛女子而尤愛其愛已 
新聞拾遺 
[血箋聊作弔儀] [  光]  
　　靑浦陸氏女曾肄業滬上某女校女素與表兄徐某結不解緣日前女染病物故訃告徐某頓大悲痛親往致弔復截其右手食指以血濺成失吾愛妹四字焚於靈柩前一時親朋見之莫不傳謂徐某多情云 
[妹子權做新郎] [  鶴嗚]  
　　友自紹城來者述及該邑東門外馬姓翁家資饒富其子名學奇畢業於本城中學校今春負笈京師入某大學客歲已聘城内沈氏女擇於陰曆七月十二日迎娶詎候至初旬尙未見其返里翁焦灼萬狀急電往詢始悉其子抱病甚劇不能起程乃因吉期已定碍難更改不得已遂由學奇之妹代行花燭禮居然易䈂而冠賀客莫不鼓掌稱妙云 
[討厭討厭] [  聲]  
　　本埠芝罘路一帶本係雉妓巢窟日前有杭人李某者挈眷來滬一時因無處覓空宅爲友人但某介紹暫於芝罘路貴州路口賃屋住居不料此屋原爲雉妓林月仙香巢遷居未久而該妓稔客時來問詢桃源誤入日且數起李某不堪其擾大呼討厭特懸一廣告於門首曰「一此處不是」一有好事者續良家二字於後見者皆爲絕倒李某以如此糾纒勢難久住現正設法喬遷云 
[上當上當] [  立德]  
　　本埠閻瑞生謀斃妓女蓮英一案係滬上最近慘無人道之事大爲一般人士注意近有某遊戲場編蓮英刼一劇遍登廣告於初三初四二夜開演余友是夜亦往一飽眼福詎至京戲收鑼而所謂蓮英刼新劇竞不出現後即續演影戲然喜觀此劇者仍紛紛至該劇場以致人山人海幾無容足之地聞因捕房干涉故不開演觀者莫不謂上當上當云 
小說 
[社會小說衆醉獨醒（一四四）] [  瞻廬]  
　　第二十五回禍延飯碗夫婦居哀自錄口供貪奴中計話到那裹猛聽得呀的一聲左面空關的一間房忽然開出門來門裹踱出一個人這人是誰便是生得肥頭胖耳很有脾氣的劉邦平看他大模大様踱進靑巖的臥室眼睛看着屋梁右手拈着短髭一言不發只是冷笑早把兩人裹面嚇壞了一個邦平冷笑了一會子漸漸把銳利的眼光注射到勉齋面上勉齊嚇得色色索索地抖靑巖拖過坐椅請東翁坐了忙說不知東翁在隔壁室内方才我們說話有失檢點要求東翁原諒邦平道伍老夫子我此來並不是要探聽秘密這一間屋子本來兩面都有門户我方才尋覓一件東西從那面開將進來東西覓到正待出室却聽得你們的聲音說甚麽秘密不秘密我老大詫異因此靜聽了一會子被我聽個透澈原來姓徐的不是東西竟敢訛詐你的束修這幾旬話說得勉齊满面通紅深恨没個地洞藏身靑巖忙分辯道東翁並没這般事晚生欠着勉翁一筆欵項今天領了束修正待......話没說完邦平發怒道任老夫子你不用代他掩飾方才只隔得一層薄板他的說話句句入我耳朶怎會纒誤說什麽平分薪水利益均沾說甚麽上自東席西席下至挑水打雜他都定出這個老例我用了他多年只當他是個人原來他安藏着蛇蝎心腸背着我的面竟做出這没廉恥的句當又回頭申斥勉齋道你的奸詐伎俩都已被我瞧破你便渾身是嘴想已圖賴不得若是知趣的趕快離我的兩扇大門我也不爲已甚要不是我便送你到縣知事公署追究你歷年訛詐的贓私有了伍老夫子做證人不怕縣長不准 
[自由談之自由談] [  鵑]  
　　一國之進步其最濡滯者莫吾中國若矣九年前之中國如是九年後之中國亦仍如是第名義上由君主國改爲民主國而已竊謂一國進步之度雖不能如大鵬圖南搏扶搖而上者九萬里然亦當如鷹隼盤空少少有生氣若吾中國者直媧牛緣壁行耳 
 
 
 

Page 15

 
 
   
 
 

Page 16

 
 
常識 
常評 
[人生之妄費] [  不冷]  
　　世人徒知妄費錢財爲可惜其實萬事萬物苟屬妄費者實無一不可惜也錢財之外有如時光有如氣力有如言語有如文字有如手足耳目口舌一切之動作假使有人靜心以計其妄費者殆十之六七而不妄費者僅十之三四也一人一日如此推之數百萬數千萬人之數十年其妄費之量豈可勝言哉豈不可惜之甚哉 
　　夫所謂妄費者舉凡不必有之事而有不必爭之事而爭明知其無所得益而自欺欺人已無所知强以爲知而追隨於人後凡此數端皆世人妄費中最大之原因也妄費之事愈多則人亦因此妄費之故而不能不以妄費應之輾轉相生於是遂成妄費世界矣推其結果遂至實業不能發達身體無由快樂而所謂衆生營營究不知其所爲何事也 
經濟 
[苦矣哉中國人民] [  英國博士季理斐]  
　　苦難的人民各國都有却都没有中國多試看各省督軍省長告急的電報不是說水災太重就是說荒旱頻年再不然就是土匪猖獗民不安居慈善家並將百萬災民相聚照像寄到各省呼籲求救這種景况眞敎人不忍見聞啦 
　　天災流行本是國家難免的事總要政府設法提防想個一勞永逸之策纔好慈善協濟不過是暫救目前的法子况受難的一百人中不能救到一個縱能完全救命今年命幸救了明年災又來了豈有許多捐欵塡這無底的深坑裹大凡飢民嗷嗷待哺之時一息奄奄凡事皆不能做緃想給他們謀點生計也不成功反要許多人照應服事他豈不使社會多受累麽 
　　所以臨時救濟無多益處最妙預先設法提防把賑濟的欵項拿來辦建設的事 
　　例如淮河兩岸土地肥美年年四五月或六七月間忽發大水沿淮數十州縣麥禾豆黍盡付東流計其所失不下數百萬一年如此數十百年更難計算假如籌集巨欵從速實行導淮政策雖所費甚多然幾次豐收便能償足資本旣免百萬人民饑寒之苦又免慈善君子救濟之勞豈不甚善闢山種樹能使大水爲樹林所吸收亦防漲水之一道而國中木材且不勝用將來建築事業發達更不必遠求之西洋此尤爲一大要政 
　　至於土匪徧满中國不獨地方人民受害傳之列邦亦是國家文化上一大汚點我想人民流爲匪盜皆是迫於饑寒大不得已地方應多設貧民工場使小民有衣食之業則匪患自除如南通州本爲海盜淵藪自張謇辦理自治工場林立匪徒皆化爲良民爲巧工不獨不累地方反爲國家生利各處士紳何不仿效呢 
　　有人說辦工場士紳不肯出錢殊不知土匪多你不但不能獨富且有身家性命之虞呢 
　　至於中國道路更當改良我在河南親見一條大道從淸華鎭直通到懷慶府爲東西往來要道可惜不加修理晴則沙塵蔽目陰則泥水陷人一切行旅車馬受苦眞不堪言古人有「行路難」一之歎在世界各國早成歷史上之陳跡不圖中國仍適用之此路自我到中國就如此難行直至今日已三十餘年仍然如此政府官廳絕無人過問者一任行人自受其苦而已現在游民甚多何不使他修路呢 
　　總之中國人民無往而不受苦惟望有權的官紳能在建設的事業上多注意一些不必侈談國利民福但求減少痛苦敎外國人游歷中土的稍稍看得下去也就算進步了 
　　又按河南境内從道口鎭到滑縣約十里多路前年經英國湯敎士會同該地士紳捐資修成一條大馬路行人甚以爲便查此路在河南首屈一指各處士紳能羣起仿效那中國路政可也就有望了（不受酬） 
　　按此外國人對於我國人忠告之言也我爲國民敬謝敬謝我國之官吏無望矣今之熱心籌賑者奈何不注意於此漸注 
法律 
[民訴程序上之根本法則] [  天行]  
　　民事訴訟之程序須有法則以爲之準繩法則之得失國家之威信與人民之利害繫焉我國民事訴訟草案係折衷於各國民事訴訟法所採用之主義以規定其程序茲將主義中之重要者列舉如下 
　　（一）言詞審理主義此主義係審判官專據當事人言詞所得之資料以爲審判基礎之主義也審判官利用當事人當庭陳述旣能速知訴訟事件之内容且當庭記憶可以卽時本其記憶以爲裁判 
　　（二）公開審判主義此乃審判之際許公衆至法庭旁聽之主義也審判昭示公衆則審判官只能執法不便狥情可保全審判之公平可維持司法之信用 
　　（三）直接審理主義此乃審判官以其所自行辨識之資料爲審判基礎之主義也審判官所得之資料旣悉本諸經騐則可保審判公平而無扞格之慮 
　　（四）不干涉審理主義此乃審判官專據當事人所蒐集之資料以爲審判基礎之主義也民訴爲保護私權之方法蒐集資料之事自應聽任當事人之自由 
　　（五）當事人進行訴訟主義此乃由當事人自已爲訴訟進行所必要之行爲也凡民事訴訟之無關公益者此主義最爲恰合 
　　（六）當事人處分主義此乃由當事人定訴訟資料範圍之主義也凡屬於當事人所得處分之私法上法律關係均適用之 
　　（七）當事人兩造審理主義及權義同等主義欲得事實之眞相及保訴訟之公平自宜適用此等主義 
　　（八）證據結合主義及言詞辯論一體主義前者乃併合當事人之事實上陳述與證據爲一體之主義即聲明證據與陳述事實可以同時或先後行之者也後者乃當事人之言詞辯論雖非於同一日期而法律上視爲一體之主義即當事人於末次言詞辯論終結以前不論何時得實施訴訟行爲免致坐誤時機是也 
　　（九）自由人證主義及形式上眞實主義前者乃當事人所辯論之趣旨及證據調查一任審判官之取捨以判斷事實眞僞之主義後者乃於當事人之所主張及證明應視爲眞事實而加以審判之主義行前者之主義則審判官之審判易與實情相合行後者之主義其所爲之審判不必定合於事實 
　　以上所述乃民訴程序上所採主義之原則但法理與事實錯綜雜互苟無例外之主義以濟其窮不免難於應付所謂例外之主義維何即書狀審理主義不公開審判主義間接審理主義干涉審理主義職權進行訴訟主義一造審理主義當事不同等主義訴訟行爲同時主義證據分離主義法定證據主義等是皆所以　原則主義之偏並救其弊也 
（乙種酬） 
衛生 
[預防痢疾及療治法] [  甄銘]  
　　夏末秋初之候早晚天氣甚凉日夜氣候迥異不知注意衛生者偶一調護失宜最易患痢症初起之時頭痛身熱飲食减少口渴腹鳴裹急後重痛如絞腸下粘液然之糞便或血液狀膿便其原因由於一種桿狀菌自口腔而達於臟侵害臟粘膜致成潰瘍故有膿血之糞便若細菌侵害至大臟横行部或上下部位者即爲不治之症但害及小臟者亦往往有之茲將預防曁療治法述如左 
　　甲預防法 
　　（一）勿食冰淇淋及將腐爛之瓜菓 
　　（二）勿在食葷腥之後即時飮茶 
　　（三）勿於夜間使腹部受凉須用絨布裹之最妙 
　　（四）勿於窗口睡眠宜防冷風侵害身體宜置屏風擋之 
　　　(五）患者之吐物糞便須嚴行消毒 
　　（六）勿與病者其用便具勿食難消化之食品 
　　乙療治法 
　　若爲眞性赤痢殊屬危險縱使療治得法亦非經過四星期不能告痊可不愼歟療治法共分五種 
　　（一）宜餓中醫有句俗語謂之吃不死的痢疾言其能吃則體氣强勝足以抵抗病魔此種理想久爲新醫學家所反對蓋因腸粘膜旣已潰瘍方冀蠕動力減少之不暇何得再使腸部負擔加重以致難治按東西洋大醫學家言只能飮新　鮮牛乳最宜 
　　（二）藥餌療法先服瀉劑鹽甘汞等藥品使腸内宿食並一切腐敗之物通利淸潔然後用收歛劑上止瀉 
　　（三）灌腸法患者病勢沉重或惡食藥餌者可用灌腸法以代之 
　　（四）裹腹用法藍絨裹腹部以保温暖 
　　（五）轉地療法有一種慢性赤痢往往延宕數月之久者宜用遷地療法　 
家庭常識 
[祠堂的改良] [  景]  
　　中國的祠堂是子孫祭祀祖宗的地方姓吳的有吳氏宗祠姓張的有張氏宗祠我們走到各村或各鎭一看有祠堂的地方眞是多得很這種祠堂許多革新家說他應當廢棄據我看來中國人的家族觀念非常之重要想他們把祠堂不要實在是萬難的事不如就祠堂的本身上加以改良或者還可以辦得到 
　　我對於改良祠堂的意見共有兩條今分述如下 
　　（一）祠堂的祭祀廳可以改爲閱報所或通俗圖書館子孫在祠堂裹祭祀祖宗的時候一年不過幾次其餘的時候祠堂的祭祀廳上差不多没有人去的假如把這個祭祀廳改爲閱報所或通俗圖書館眞是再好也没有了 
　　（二）祠堂的空地可以改爲公墓或操場球場 
　　大族的祠堂空地很多都是没有用的我們假如把他改爲公墓族中如有人死亡都把他葬在那兒旣可省地方又可省錢財眞是一擧兩得了假使空地不大不能改成公墓我們也可以把他改爲操場或球場讓族人都有操練身體的地方豈非很好嗎 
　　現在那些從事文化運動的人都主張在各村各鎭多設閱報所或通俗圖書館以開通民智增進民福但是一個閱報所的開辦費如租屋等等所費甚多於進行頗多阻礙假使照我第一條的辦法房子不用愁了只要買幾份報一個閱報所就成功了再買些通俗圖書放在裹面就是一個通俗圖書館了豈非事半功倍嗎 
　　至於公墓制度近未提倡的人也很多所以不能實行的緣故就是没有具體的辦法假使照我第二條的辦法去做包管没有阻礙因爲祠堂本是子孫祭祀祖宗的地方拿他的空地來做公墓所謂因利就便一定很少人反對只要我們盡力提倡這種制度一定可以實現的至於操場球場所占的地方很少這種有益無害的事只要有人去辦没有辦不成功的 
　　諸君一個村裹的祠堂本是無用的東西只要我們去改良一下閱報所有了公墓也有了體育場也有了豈非一改良而三善備嗎（乙種酬） 
識字捷法 
[應用字] [  濟滄]  
　　甲草木初生戴孚甲也篆文作　丅象其初生之芽　象尙未卸下之殻又十干之首位也又始也長也又兵甲又爪甲又保甲十户爲甲五甲爲圑編籍民户彼此詰察防容隠姦宄也又蟲介曰甲又代詞如某甲某乙或分甲乙丙丁各項目是 
　　乙篆文作乙象春初草木屈曲而出寒氣猶烈難以直達之狀又十干之第二位又讀書以筆志其止處曰乙字有遺脫句其旁而增之亦曰乙又魚腸謂之乙 
 
 
