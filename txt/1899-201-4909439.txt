# 1899 - 201 - 4909439

 

Page 1

 
 
[中澤哀鴻] [  申報館協振所謹啓]  
　　皖北各屬連歲慘被奇災小民蕩柝離居狼狽情形雖鄭監門流民圖亦不能彷彿萬一加以牛匪作亂干戈遍野益不聊生本館協振所從諸君子後承辦義振募捐之牘乞振之書旣已歴登報端蒙海内諸大善士惻隠爲懷陸續慨捐巨欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恐凍餒餘生不免流爲盜賊言念及此可爲痛心所望諸君子節日用之資爲行善之舉慈暉所布自能感召天和他日福壽綿長公俟萬代匪特百萬哀鴻所禱祀以求亦本協振所馨香拜祝者也肅此布陳伏維垂鑒 
[法書助振] [  申報館協振所謹啓]  
　　齊東皖北屢告年饑迭蒙海内諸大善士或以奇珍或以名畫助入振欵藉結善緣兹又承周君慶龍以所書楹聯百幅交本館協振所發售計七言者四角八言者五角所得筆資卽惭本協振所彚解災區藉佐善舉周君　隷山陰淵源家學書法之妙久已名重士林今者移貲助振結良緣於翰墨寓實惠於解推仁術慧心深堪敬佩諸君子有同兹善念者當不吝廣沛廉泉　此義舉也 
[論衙蠧擅用私刑宜從嚴究辦]  
　　六月十七日本報紀私刑斃命一則云靖江縣城内有甲乙二人比鄰而居邇者甲欲重建房屋擬將乙屋購取再四懇商乙堅執不允甲懷恨於心時適附近某姓家有失竊之事甲散布流言某姓遂以乙素不安分曾犯竊案等詞投縣署控告縣主周大令准詞飭差拘乙研訊並無口供乃命笞責數百板押入刑房候核經管刑房之書吏某丙索費不遂處以私刑致乙身受重傷奄奄待斃丙恐釀成巨禍倩人保出未及一晝夜遽爾殞命屍屬赴縣報案大令循例禀請府尊札委江陰縣劉明府詣騐騐得死者體遍傷痕實係因傷斃命遂命塡明屍格據實禀詳臬憲陸春江廉訪批飭常州府提丙訊鞫照例嚴懲十八日又紀私刑宜辦一則云南市江蘇撫標營後有園地一區向由營兵栽種蔬菜旁支草屋令某甲住宿其中以資巡察邇因某營哨弁之妻某氏憎夫貧之潛畜異心雇一小舟席捲所有擬踵紅拂故智投奔異方適連日風雨猖狂舟泊浦中不能行駛遂將各物暫寄甲處中恐遭波累將情訴知某哨弁移寄營房事爲二十三七　汛捕張順偵知疑係窩贓不加細察將甲拘至其家私行吊打某哨弁聞之急遣人馳往查察則張已聞風遁去乃將其所用麻繩鐵練及各種私刑一併携回禀知管帶龍遊戎俟將張拘獲就近解請巡防局訊究此二事也一在靖江一在上海一爲書吏一爲汛捕一則因索費不遂而擅用私刑一則因疑係窩贓而私行吊打説者謂索費不遂而擅用私刑者其罪重疑係窩贓而私行吊打者其罪輕蓋以書吏索費已爲犯罪而窩贓則汛捕尙有應問之責也顧余以爲索費固爲犯罪窩贓理應根究二人罪案雖有輕重之分然其妄用私刑則一也天書吏也汛捕也皆州縣之役人也不過藉以供奔走備驅策而已非有威福之可作而敢以私刑逼勒平人乎然而卒敢如此者蓋其始爲官長者　　㗖利不知政令以爲是固我之左右也浸假而備顧問焉浸假而寄腹心焉託爪牙焉若曰我非此輩誰與爲理姑容不已遂成　恣而若輩之氣燄張矣一切非分犯法之事亦遂侈然爲之而不疑矣擅用私刑特其一端之惡耳靖江之書吏上海之汛捕特偶然敗露耳今天下各直省州縣中何一無靖江之書吏乎何一無上海之汛捕乎顧亭林先生謂養百萬虎狼於民間虎狼何知徒知噬民而已噬民者官必驅之除之殪之殺之民始得不受其害而若輩則勢不能驅勢不能除勢不能殪勢不能殺且卽驅矣除矣殪矣殺矣而易一輩焉其噬人也自若則惟有嚴爲之禁使之不敢噬人而後民之害或可稍已耳嗟乎天下之賊害我民者莫衙蠧若衙蠧者皆姦猾者爲之無賴者爲之故吏也差也捕也此其中無一良善之人也嚴治之法則先不假以事權使之有所震懾及有所犯則較平人加等治罪而後衙蠧始不敢胡爲彼靖江之書吏上海之汛捕擅用私刑一旦發露正可借此爲懲一警百之舉吾願當軸者勿寛以待之致令良民之受其隠害而若輩之不知戒懼也 
[本館接奉電音]  
　　昨日午前京師飛電傳來旨一道上諭三道敬謹譯登○六月十七日奉旨正黄旗滿洲副都統著博迪蘇補授欽此同日奉上諭馬蘭鎭總兵兼管内務府大臣著奎順補授欽此同日奉上諭倉塲衙門奏酌擬開放秈米章程一摺著户部妥議具奏欽此同日奉上諭正藍旗滿洲都統榮祿等奏兵丁應領甲米請旨遵行一摺據稱本月初六日該旗接准户部來文兵丁應領本年六月分大甲本色粳米七千四百十三石零當經該都統等率同叅佐等員連日赴倉領出新粳米四千餘石分散各佐領下兵丁領訖十七日戌刻忽接倉塲衙門文稱該旗應領粳米每石應搭放陳米三升其時米數領已過半始接新陳搭放之文前後米色不符必至衆口紛紜碍難辦理等語此項甲米該旗所接户部來文並未聲明按七新三陳搭放是否該部漏未聲叙抑係值年旗轉傳錯誤著各該衙門詳細查明查取承辦司員職名交部照例議處至該旗應領米數業經領出新粳米四千餘石分散各佐領下兵丁其餘自應一律辦理所有正藍旗滿洲應行續領之甲米三千餘石著倉塲衙門一律開放新粳米毋令相形見絀此次係因該旗接到倉塲衙門搭放咨文已經領米散放過半之後未便令後領者事出兩歧是以權宜辦理不得援以爲例嗣後應領米石仍著遵照奏定章程分别新陳支搭開放並由户部倉塲衙門先期詳細知照俾免臨時舛錯欽此 
[俄暹立約]  
　　廣州博聞報云俄暹兩國立約以敦交誼并爲商務起見大旨謂凡關商務駕駛彼此有自轄之權者俄人在暹暹人在俄自立約之日起如有與别國立約有優待之處一律均沾其約用俄暹法三國之文聲明以法文爲主 
[德荷爭端]  
　　天津國聞報譯文匯西報云德人旣取卡羅林羣島而荷人乃謂羣島中有數島係荷國屬島鈕干尼之地故界務爭端恐將因之而起夫西班牙與荷蘭二國屬島之界從未劃清馬皮亞福里威山德韋三羣島二國各謂已之屬地荷之所以謂爲屬地者以諸島本屬梯得國該國之王係荷蘭馬拉克斯地方之藩王也西班牙之所以謂爲屬地者以一千八百八十四年西德二國爭取卡羅林羣島時教王判將諸島歸西班牙故也當西美開戰之時荷 
 
 

Page 2

 
 
國遣兵艦一艘停泊於馬皮亞島高懸荷國旗號據爲已有尙未有與之爭權者此後恐將有一番交涉矣 
[日艦命名]  
　　廣州博聞報云日本新製諸艦其已竣工與未竣工而均命名者若干艘兹載於下業已竣工者曰富士曰八島曰高砂曰淺間曰千歲曰笠置曰東雲曰需曰夕霧曰叢雲其未竣工者一等戰艦曰數島曰朝日曰初瀨曰三笠其一等巡洋艦曰常　曰入雲曰吾妻曰巖手曰出雲通報艦一艘曰千早水雷驅逐艇曰不知火曰曙漣曰陽炎曰叢　並水雷艇曰隼曰鷹曰鵲曰眞鶴 
[擬創學院]  
　　倫敦温故報云美國教士李佳白議創一萬國學院於中國其章程節略北京各官甚爲稱善學院之内擬立公家書藏一所博物院一所搜羅西國格致工藝所成之珍奇於其中又擬設閒坐廳數所以便中華上等人與西國各等人交談其間以化彼此畛域之見又備一策令中西婦女互相交遊以聯賓主之情此策極善而極要籲有開化華官之大志已得總署給予文憑又得李合肥誠心相助此舉乃教士匡華之别開生面法也李君現遊俄國聞已得俄人之樂助英人何可不樂助之當李君在中國已捐得銀三千磅在美國又捐得八千磅在荷蘭又捐得三千磅惟在我英國遍遊八閲月富貴士商幾至遍謁尙無一人解囊助其善舉者但幸得選一甚有勢力之值事俟由俄歸來仍有可望李君不主張瓜分中國信中國尙有可爲謂若在北京開一大博物院令華人目凶格致所能作成之物自能知新物之利用凡欲振興商務於中國者必喜行此事而我英人尤易受其利益蓋我之貨物可藉此以傳揚也 
[英國陸軍駐東經費]  
　　英國議定駐紥極東陸軍經費開列清册按威海衛經費係第一次登入册内○香港設立營隊砲隊共六百五十七名工程隊官十一員兵一百七十九名步隊七百七十九名陸軍差兵七隊屬土兵隊步隊十一營地方砲隊四營地方工程隊一營統共一千九百二十一名各項分隊皇家陸軍官醫隊官九員兵三十三名陸軍大砲官五員兵十八名陸軍支應官六員共計三千六百二十五人屬土帮項由屬内進項撥給帮助武備經費本届四萬七千磅上年三萬九千一百磅協濟帮欵本年外部並無撥給中國日本使署守兵衣服銀兩上年此項共一百磅將官屬員提督一千零九十五磅副將九百十三磅監督帮帶官二員七百六十七磅中軍官二百七十四磅暫署官十四磅服役津貼二百二十磅酒席費二百六十八磅防守兵總一百磅送差管門等十五磅將官屬員共計三千六百六十六磅郵費及意外費用一百二十五磅○香港兵隊歐洲官十員四千三百五十四磅加地方項五十二磅本地官二十七員一千零六磅千把總五十三員八百八十三磅號筒手十六名一百四十六磅各隊伍九百十八磅發項八千四百六十四磅加增各兵及在印度匯費三千一百零五磅共計一萬八千九百四十二磅告假及監禁扣出二百磅實支出官兵費一萬八千七百四十二磅華民兵隊歐洲官二十八員一萬零三百四十磅歐洲兵總十員一千五百八十八磅華兵總等十九員二百五十八磅號筒手十六名一百七十三磅外委兵丁通事等一千零十名九千八百十九磅矛槍隊六十磅共計二萬二千二百三十八磅扣發及缺懸未補等項除一千二百三十八磅實支二萬一千磅○香港砲隊駐港四旗四百四十六人駐新嘉坡一旗一百二十一人二共五千六百九十五磅加給津貼及在印度匯費一千四百八十五磅共七千一百八十磅扣發等項二百磅實支六千九百八十磅官工程師在新嘉坡五十名在香港七十名在西朗五十名除告假監禁扣除百十一磅外實支千七百磅陸軍差兵書記官三員四百七十五磅各項人役九百十五磅暫雇工人及武備工程九百八十五磅轉運陸路千一百磅水道六百六十磅共四千一百三十五磅軍中牧師教堂書手三十三磅牧師及緊要津貼等六百十五磅工程四十八磅共六百九十六磅陸軍支應總支應五百九十三磅支應二員六百八十四磅服役費用六十磅吏員二十三磅郵費及意外費用三十六磅共支一千三百九十六磅修造工程船廠工程原估二千磅由兵部交海部工程估一萬二千磅此二欵均由海軍部開支此稿未完 
[詳述牛莊火警]  
　　前者營口仁裕北棧失愼情形略登本報兹又接訪事友人續函云是日起火之由緣公和興新到火油百餘箱中多滲漏雇匠修補將次竣工僅餘三箱倩二學徒修之時當午後天氣酷熱徒以火熾小鐵板鎔錫彌縫不意火力過猛油性沸熱箱卽炸裂一學徒狂奔獲免其一則滿身皆火倉猝間無可施救登時冒穿屋頂遂兆焚如殃及東首裕盛源棧萬發永益盛泰西自仁裕北棧裕記棧至裕盛福止沿河一帶房屋均付一炬聞各棧存貨約值六萬餘金悉化刼灰並被匪徒搶失者不計其數當火熾時太古行所置洋龍水龍兩架日本兵船洋龍一架及裕發西義順各洋龍大會水龍馳集澆灌太古行水龍迎頭噴射尤稱得力約兩點鐘時始得漸漸告熄次日各鋪查點人數有五人不知下落當同瓦礫中搜檢得獲屍骸半截四肢均已殘毁亦無面目可辯大約卽係修箱之學徒何姓其父兄皆在營執業不願涉訟而仁和興主人孫老尙以事關人命未便草率立卽投報海城縣時縣主錢明府因公在此遂飭刑仵前來如法相騐畢命卽瘞埋前報謂起火者係仁裕北棧實係傳聞之誤也 
[大雨時行]  
　　杭州訪事友來函云本年浙省四鄉一帶雨暘時若田禾可慶豐收本月十三日夜間又復大雨傾盆直至次日申刻始息十五日雖已放晴惟天氣較凉可禦夾衣十六日一輪紅日樹杪高懸午後火傘高撑炎威復熾高原下隰間雨澤旣歌沾足又得暖氣薰蒸萬頃禾苗更易發榮滋長將來秋稼登塲當不難償滿篝滿車之願也 
[寍郡風潮]  
　　寗波訪事友來函云郡城自本月十三日下午天氣陡然陰晦雨師風伯相繼惠臨百道飛泉從空直瀉入晚雨勢更大風力愈狂江潮乘勢湧入半邊街武宮桃花渡招商局一帶水深没膝而城中低窪之處更積水成渠坍屋倒　　砰之聲不絶於耳江中停泊大小船隻走錨斷練勢尤可危沿江橋梁半經衝没約歴三晝夜至十六日天明始得雨止風息説者謂此次風潮之大爲數十年未有誠一時之巨災也 
[禾中人語]  
　　嘉興訪事友來函云禾郡自月初以來旭日當空炎威甚熾居人靜坐斗室中扇不停揮猶覺汗流浹背不意十三日　　陰雲四塞頃刻雨師風伯相率惠臨倒海排山聲勢無此兇猛一時大小房屋均岌岌可危河中各船大半走錨脱練長年三老咸有戒心入晚雨勢仍不稍殺直至望日午後始得停止其時河中水勢約漲尺餘天氣寒冷幾若深秋四野禾苗正在發　滋長之際經此一番蹂躪將來恐難免减色也○府尊宗太守於本月十六日乘舟赴省面謁大憲禀商要公大約勾留數日卽可遄返禾中也○郡人供奉觀音大士頗極虔誠兹於本月望日始自北門大街孩兒橋堍起至西延橋　及下塘街所有觀音堂均懸燈結彩又於菩薩橋面搭蓋橋亭滿掛普門大士紙燈入夜星光萬道照耀通衢勞民傷財亦弊俗之急宜轉移者也 
[鶴樓消夏]  
　　武昌訪事友來函云鄂中官塲盛行　　之戲久橤睛習成風于次棠中丞下車以來整飭官方特申　禁并密派親信委員嚴加察訪宦海中人無不慄慄危懼有劉盤龍之癖者近皆匿跡銷聲矣○各州縣舉辦　榖類多有名無實甚至不肖官紳從中染指良法美意遂成具文現值奉旨整頓之際大府特委員分部各屬實力清查亦愼重民食之至意也○鄂中食米向恃湘省爲來源近日湘中米船到者甚多又值天氣炎蒸圃户不敢多存故市價日見平减上熟白米每　僅　銀二兩一二錢貧苦小民無不色然以喜○湖北武備自强各學堂創辦以來漸著成效惟學生中良莠不齊潛心肄業者固不乏人而沾染　習徵逐荒嬉者亦所在多有現值伏夏給假之際張香濤制軍擬將章 
 
 

Page 3

 
 
程認眞整頓凡肄業各生均須嚴加甄别以定去留似此實事求是人材之興當可拭目俟之矣 
[商局照會]  
　　本年美國開設商務務請中國派員赴會總理衙門因卽咨照兩江督憲劉峴帥峴帥札知上海商務總局如有紳董願赴斯會者將姓名住址開摺呈送以憑轉咨商務局因卽照會嚴　唐　各紳其文云上海商務總局爲照會事五月二十九日奉兩江督憲劉札開光緒二十五年五月二十二日准兵部火票遞到總理各國事務衙門咨美國費城開設商務會求　員赴會本衙門業經咨行在案兹准出使美日秘國伍大臣函稱現派美署三等參贊周自濟繙譯容揆　往赴會並稱至於各省商務局公所行業若竟無人赴赴彼族不知底蘊將謂彈於講求勢必横加訾議請再咨行各省分别飭催赶緊派定赴會之人並將住址銜名先期知照俾該會得以具柬邀請等因前來查伍大臣來函所稱派人赴會庶免訾議各節所論不爲無見且可　此商務不無　益相應咨行貴大臣查照再行飭下商務局紳董有願赴此會者速赴美國以免遺悮並將所派人數曁住址銜名逕行知照伍大臣可也等因到本大臣承准查此案迭准總理衙門來咨均經分行遵辦在案兹准前因除分行外合行札飭到該局卽便遵照飭屬曉諭各商須知此舉係與商務有裨亟應赴會藉資考察如有願赴斯會者卽將人數姓名住址開摺呈送以憑轉咨等因到局奉此相應照會爲此照會貴紳董請煩查照施行 
[免雇糞船]  
　　英總領事霍必蘭君日前照會上海縣主王欣甫大令略謂據工部局清潔所禀稱現因城中開　所有　問來滬之空　船皆被埠頭捉差載泥以致滬北之糞無船來裝實屬刻不容緩之舉請爲核奪云云王大令接閲之下卽傳各船埠到署諭令嗣後勿雇糞船載泥各船埠唯唯遵諭而退 
[未便越爼]  
　　和豐紙行主陳墨卿前投法界公廨控隆泰嫁妝店主鄭少溪欠洋九百元扭送捕房鄭情急在押所自縊適上海縣王大令公出未回道憲委海防廳劉司馬到塲相騐禀復道憲札縣核辦昨日縣差全順持票投法界公廨請將陳墨卿帶回歸案訊辦陳遞禀請追　少溪欠欵朱森庭明府謂此案已釀成人命應歸縣署辦理陳稱現住租界請在公堂訊斷亦無不可一經到縣不免勒索難堪明府以旣經縣署有案未便越爼著原差帶回並諭毋許爲難該差遵諭而退 
[口角釀禍]  
　　本城天燈弄某甲日前因在門首小便同居某氏婦斥其不應無　甲遂反　相稽口角之餘舉足踢婦小腹遞中　　　顚仆於地不能出聲衆鄰大爲不服將甲擁至保甲總巡局控告局員戴子勱明府訊問之下甲詐作瘋顚不認行兇明府派官媒至婦家騐看受傷屬實卽延傷科診治據稱難保無性命之虞官媒禀復後戴明府將甲交差看管飭醫前往加緊調治俟傷勢如何再行核查 
[細故輕生]  
　　粤東潮州人鄭某與蘇婦某氏姘識有年雙宿雙飛儼如伉儷鄭在英界公廨後面吉慶里口賃屋開設小姻館生　願不寂寞近鄭忽動鄉思屢欲回家爲氏所阻遲遲未果前日鄭歸志頓决氏知難挽留故與爭閙旋互扭至捕房聲訴捕頭以家庭細故不予准　自此氏益肆猖狂鄭之堂弟某乙復從而助之鄭愈思愈憤將店中所有烟膏盡行吞服扭氏不釋旁人知已釀禍遂一併送入捕房捕頭令將鄭送至仁濟醫院求治旋以受毒已深無可施救延至晚間三點鐘時斃命問氏與惭見已釀成命案遂效黄鶴之高飛　須報請上海縣主土欣甫大令蒞塲相騐也 
[上海巡局紀事]  
　　奚杏林前與顧邦舟在南市二十七鋪地方股開牛奶棚嗣因意見不合與　分股當時由顧　立期票願將股洋一百三十元分期歸還邇因屢索無著前日將顧扭至二十三七鋪巡防局中禀請究追局員邱友林二尹准詞提訊顧供前欠銀洋早經交還所有票據由奚僞造二尹謂爾旣將洋付清豈有不收回憑據之理其中究竟有無别情著兩造各邀原中邱陸二姓恊同地甲經勸限五日内理　　覆○南市二十圖朱公館及同仁順衣作日前被賊竊去什物先後投二十三七鋪巡防局報請查緝昨日局員邱二尹傳汛　地甲等到案　　赶緊將人贓拘獲究辦捕等禀求寛限二尹怒其玩怠判令各責三百板予限五天破獲如敢玩延定提血比○南馬頭昇盛南貨店前被失竊各物投二十三七鋪巡防局禀請查追局員屢限捕役赶緊緝拿事多時至前日始由捕役戴五拘得竊犯李小　一名盤詰之下知係案中正犯解至局中禀請局員盛雨村二尹訊究二尹提案研訊李供認不諱爰卽移送上海縣署禀請縣主王欣甫大令訊究○小南門外茅山殿後康　　内汪姓家日前被所雇車夫名阿二者竊去錫茶爐一具逃逸無蹤越日尋獲阿二之友王金發一名當卽片送二十三七鋪巡防局請究局員邱二尹提王研訊供求寛限務將阿二交案二尹諭限三天卽將阿二及贓物一併交到方可免究否則予以重懲○二十三七　巡防局委員邱及齡二尹前晚督率勇甲人等往各處查夜道經南馬頭見新泰酒店櫃上臥有一人執而訊之據供姓宓名耀順日問推車爲業因無棲身之處　宿於此求請恩典二尹姑念天時炎熱免予責究從寛著交丐頭驅逐出境 
[英界公堂瑣案]  
　　連日本埠風潮大作時瑞記洋行雇船裝運紅洋布數箱乘夜冒風開駛在浦江中被浪掀　布箱飄流水面急　　打撈僅少一箱隨卽報捕請緝旋由包探費阿銀沈阿岳查知此布爲駁船户李中順厲啓甫張阿桂李紀文李阿才李阿生等撈獲朋分而散　將各人拘獲起到原贓昨晨解請訊究瑞記洋行經理人投案申訴前情並稱洋布一箱共計六十疋今已吊齊叩求給領李等六人同　此布在浦濵撈得並非行竊尙乞施恩襄讞委員張柄樞司馬商之白繙譯姑念無知判各管押三日○四百二十七號華捕拘解小工韓阿三張蓮芳　阿瑞等到案禀稱伊等潛入洋棧竊取西人潑來司所寄洋燭數包適經小的巡見緝獲人贓送案請訊西人潑來司投案請領失贓韓等三人同供此燭遺落棧中小的等貪利拾取叩求恩典司馬判將韓等各責一百板○浙江寗波府屬慈谿縣人陳中清前因犯案遞解回籍今又清來滬上遇事生風經包探陸阿九拘獲送請訊究陳供小的自蒙懲儆業已攺過自新求免再遞感激無涯司馬判責一百板仍子遞籍○包探　如海禀稱亨泰絲頭棧失去絲數十觔疑係小工陳阿開吳阿金二人串竊特倩小的送案請訊亨泰遣人投案請追陳吳同供小的等安分營生　　誣指尙求明察司馬以控竊無憑著　候查明再訊○祥生船廠小工孫和尙私竊廠中銅機器二件被管廠印度人查見拘入捕房昨晨解案　訊祥生西人投案請究孫認竊求恩司馬判責一百板管押半月○四百四十七號華捕拘解流氓李掌大朱永高到案禀稱伊等各持利刃在　毆擊致各受傷尙不釋手適經小的瞥見因卽拘獲送究司馬略詰數語謂兩造挾刃尋仇均非善類本應重辦姑念受傷從寛斥釋○包探　　其禀稱賭棍趙阿二在途擺設賭攤强曳杜小弟入局共賭杜不允致被毆擊報捕後經小的拘獲送究杜投案聲訴前情趙供不敢誘賭尙求　宥司馬判責一百板枷號十日○包探顧阿六拘解小輪船夥傅春發任才友到案禀稱此二人在途拉客有違租界章程是以拘案請訊司馬判各責一百板 
[美界捕房紀事]  
　　有混名小和尙及小黑炭者穿窬中斵輪老手也前日在外虹口某馬頭竊得洋布數件運往十六鋪楊某處銷售昨爲劉包探訪聞卽將二賊拘入捕房捕頭令押候解送公堂禀請　員翁笠漁直刺訊究○前日小竊王某潛入穿虹浜某鄉民家竊取白麫數十斤適爲某包探所見因卽拘入捕房捕頭令押候轉解公堂禀請究辦○昨晨偷兒毛韵生掩入七浦路某姓家竊取衣服正欲逃逸適爲巡街捕所見因卽拘入捕房捕頭令押候解送公堂請究○昨日亭午時跪灘　張阿三濳入蘇州河某姓駁船上竊取衣服布篷等物爲舟子阿松當　拘獲喚交巡街捕帶入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[失孩]  
　　張嚴氏鎭江人向在滬北開設野　妓院其内姪名來生者年甫五齡因父亡母　　苦無　由張　氏領回撫養至去年九月間來生忽然走失被工部局打　夫吳順發領回鄉間致張嚴氏偵騎四出杳無影蹤本月某日吳友李慶福將來生領至葉其祥處葉轉寄劉陳氏家來生徙倚門前適爲張　氏瞥見因卽據情投報捕房捕頭派包探沈翠濤將劉陳氏及來生擒獲劉陳氏訴稱此孩由葉領來因又派沈探拘葉葉　扭李慶福至捕房遂一併解送英界公堂請究前晚讞員翁笠漁直刺情襄　委員張柄樞司馬提訊張嚴氏供自胞弟病故後未及一年弟媳卽私自　　内姪來生無人撫養經小婦人領之回家至去年九月十七日走失後至今訪尋未獲不料十三日小婦人行至中旺街劉陳氏門首尋見之下向氏盤問稱由葉姓領來是以報捕拘案求恩訊究劉陳氏供無錫人昔年與葉比隣而居本月十二日上午葉挈此孩至家稱係已子暫寄片時至下午突由張嚴氏認係内姪投報捕房被將小婦人拘押小婦人訴明情節故由捕頭將葉獲案尙求明察葉供本地人此孩係小的之友李慶福領來小的恐係走失故向劉陳氏商請暫寄李供前聞工部局打掃夫吳順發言及去年九月間有迷路之男孩留養於家小的囑伊領至滬上因有友人欲撫作螟蛉子是以暫寄葉處張司馬得供以葉李二人情節可疑難免將孩　賣著各責五百板掌頰二百下荷枷一月期滿送攺過所覊禁劉陳氏不應收留著遞解回籍訊至此吳順發偕葉母投案供稱此孩實係去年小的在途收領叩乞施恩司馬以此案本須提吳究辦今旣來案著重責五百板枷號一月期滿遞回紹興原籍惟張嚴氏所稱内姪來生亦非已子著將孩暫交官媒留養俟張嚴氏邀的實店鋪來案具保再行核奪 
[上海縣署瑣案]  
　　前者趙錫章投縣署呈控徐仲質造屋佔地一案當經前縣主黄愛棠觀察訊斷以徐造屋已成免其拆毁著酌償趙錫章地價以清轇轕徐雖當時遵斷而遷延日久仍不將地價清償趙屢次投案求追邇經　任縣主王欣甫大令飭原差提案究追日昨趙忽投案禀稱此事現經親友等勸明徐願將佔地讓還求請銷案大令准如所請將舊案註銷○前經閔行釐卡委員陳明府移送葉秀高到縣由王大令訊供收押候核前晚帮審委員馬清渠明府提葉復訊據供小的向在布捐局司事吳正泉處司奔走之役見吳常塡空白捐票私售於人小的從不干預嗣吳因事辭歇小的因而失就在家中無意　閲舊書檢得空白捐　兩紙因貧苦難度卽塡一紙售與某布船得洋十五元旋聞該船行至閔行卽被釐卡查獲小的因恐遺累於人自赴卡上言明卽被送案尙有一紙業已焚毁務求恩鑒明府以葉仍無實供飭令還押候再訊核○前者滬軍營管帶龍軍門拘獲向人拆梢之流　王雙喜張金生馮金發等送縣請懲訊供不承收押在案前晚馬明府飭提案復訊王供本邑人在製造局做木匠某日在滬南某茶　啜茗見有汛捕拘住王阿炳向之訛詐阿炳乘間逸去往訴滬軍營派勇來拘小的適在其旁致被誤拘求鑒馮供向業銅匠是日因目病在茶肆閒坐見有多人軋住阿炳誣指行竊鐵釘意欲設詐小的在旁觀看卽被營勇一併拘送案下張供在二十三鋪汛捕處爲夥向阿炳拆梢者實係高三壽與小的無干求察明府以各人均無實供著分别還押候再嚴訊 
[法界公堂瑣案]  
　　大成祥東洋莊執事人王錄卿控歇夥吳子方洪仁貴將進貨薄及碼單竊出交與同和祥棧主劉清泉轉交洋務委員曹維善勒索鉅費經讞員朱森庭明府訊供禀請道憲撤去曹之差使令將委札繳銷旋據曹稱委札遺落棧内明府飭傳棧主劉清泉到案覆核昨日禮拜二堂期包探傳到劉清泉并將在押之曹維善洪仁貴吳子方解案請訊劉供與曹維善同宿一房吳洪二人携來簿子二本由小的轉交曹手以後之事並不預聞明府飭將曹等三人還押劉斥退候再覆核○拔維晏洋行買辦沈子雲控掮客胡美齋承接五棓子五百箱尙未交足求追貨價經明府訊供判胡　齋准予交保售主陳漢珍押候嚴追嗣陳在押患病交胡保出昨日堂期胡投案禀稱陳病未愈延醫診治請寛子限期明府著從寛再限二十日理楚延干押追○安徽懷寗縣人李福榮在小東門外浦　　投河自盡爲巡街捕援起送入捕房昨日堂期捕頭飭探將李解案請訊李福榮供年二十歲向在蕪湖道臺衙門某師爺處充當家丁本年正月二十六日來滬蒙主人薦至某局總辦沈大人處服役旋因與同事口角辭出暫住三洋涇橋恒泰錢店有湖北人誘令遷至新椿記客棧同住旋被將鋪蓋當洋四元致小的孑然一身欲歸不得是以萌此短見求恩超害明府惻然憫之商之何繙譯著賞給盤費洋五元飭探送至輪船遣回故里○東園烟館執事人石　生以議單抵押各户虧欠至三千餘金爲孫王氏具控後經朱明府訊供飭提股東劉省卿龔松泉等到案研訊昨日堂期劉等自行投案明府著保人將吳渭卿李春山交吳遣沈福生到堂代質並呈騐股單明府著吳自行投案龔松泉供小的名下共有兩股照帳核算並不虧本請向石壽生嚴追明府判將劉交保限各於十日内先繳洋七百元石壽生還押候查明店内生財禀復核奪○蘇入俞蘭生前因貼票虧欠鉅欵爲各債主具控公堂經明府訊供判交吳友立人銀並保出外限一月内理楚至今案懸日久延遲不理明府飭提原保之吳友立及金珊芝到案訊究昨日堂期原告遣吳增祥投案求追吳金二人自行投案吳呈遞保　聲稱並無人銀兩保字樣金供吳與俞蘭生素稱交好尙有存欵在吳處求請究追明府以吳　保在先不能置身事外限半個月帮同理處金交原保俞還押○季咸春前控丹桂茶按目畢福壽拖欠會洋四百餘元經明府訊供准予交保限十日内理楚今已逾限原告投案求追明府著保人將畢交案仍交原保展限十天如延押追○杭州輪船買辦楊翔雲虧欠水　洋銀六百元爲行主具控後經明府訊供押追在案昨日堂期楊求交保出外限五日内理楚明府准之交同泰祥水烟袋店主湯雪園人銀並保依限理處如再逾限惟保人是問○包探禀稱小竊平連生在八仙橋畔以竹竿挑取衣服爲巡街捕拘獲解案請辦明府判責一百板○包探禀稱施根林在老　地方手携大錫茶壺一具至恒德當内典質錢文爲英界探移董家鴻拘獲巡街捕以不應越界拘人并送入捕房解案請訊施供在桂仙茶園爲值塲茶壺係自已之物因有所需暫付質庫董家鴻供在英界包探倪耀廷名下爲夥求恩寛宥明府判責二百板施押候查明復核○包探禀稱沈福生在途徘徊瞻顧巡街捕見其形跡可疑上前　問沈躍入河内當塲拘獲解案請辦明府判責二百板○李子善禀在小東門販賣香瓜被王天生攫去大錢四百文扭案請辦明府判責四百板○包探禀稱陳阿四在江天輪船竊取考籃一只内儲烟具點心及陳裕福名片當塲　獲解案請辦明府判責二百板○李　　因拐賣袁榮生家使女控奉明府訊供追繳身價洋四十元並著交拐匪　桂昨日堂期命將李謝氏帶案與何　譯會判著掌頰二百下鞭背五百下 
[上海北市絲業會館籌振公所施英經收山東淮徐皖北賑捐五月初一至三十日第六十次清單]  
　　初一日尤　丞洋三十元浙寗陳祥煦求父病　　痰　速愈廿元施　元省麫寳二元臨　山人　神移振二元○初二日吟　　潘十三元保安居士二元○初三日錢塘陸趙氏　　遠痊由鉅元　來洋二百元章　塘褚　言三十元淮安陳黄氏求目疾速愈二元州　子丹生産平安完願二元○初六日　安胡撝吉爲孫疾愈還顧洋十元　溪正大　門何氏求恙全愈洋三元小洋廿角○初七日無民氏求病痊由　餘　　洋五十元隠名氏廿元○初八日　　　病愈還願洋廿元萬源　爲隣居失愼幸　安十元○初十日李寳　司馬四月吉舉子奉　慈太夫人及封翁　堂部　命　湯餅筵咨移助爲　孫造福由丹徒劉鹿李子　　崇餘莊　來洋 
 
 

Page 10

 
 
三百元臨平陳其殷祈保幼孫　　速愈十元常熟錢靖方銅洋二元○十一日長興縣署不書名洋九元山陰　　　求妻四　拘　刺痛立　五元○十二日吳興丁　和求病速痊洋一百元○十三日龠南無名氏完願洋十元無錫逢源莊不書名完願五元香　順　一元松江湯乃　　　移　寳　福二　○十四日無名氏由　　莊來洋十元○高　丁玉軒募陳山求病愈洋五元宏瑞堂循理子各三元又經手錢一千二百七十六　趙粮　一百四十文共五户各洋十二元六角○十五日　門朱氏求　痊愈洋十元○十六日金山張芳　求病速愈先助洋十元無名氏二元直塘求痊子小洋廿角○十七日無名氏洋廿元○十八日長興恩補主人洋一百元銀皮二片銅洋一元二角川沙司　署王楊氏爲小兒玉百齡完願求四季平安洋二元○十九日求綏　洋十元無名氏　器洋二元○二十日張　堂先生　募無名氏不書名生記合助規元三百兩○廿一日虔求子求　　速　洋十元　鶴記十元許薛氏求女玖記璿記平安二元○廿二日常　　元觀求父病愈由崇餘莊來洋一百元　敬　求父母康健合門平安十元○廿三日無名氏洋十元蘇城陳　　遇　得免十元無名氏求合家平安五元無名氏銅洋一元○廿六日　　槐隠主人經募洋廿元○廿七日周舜卿大善士爲求子病速愈洋五元○廿八日杭州　　巷全盛信局洋十元常州迪先　陽彭門莊氏各十元川沙司獄署知非子爲妻頭痛求痊愈完願小洋一百角○廿九日無名氏端節移賑洋十丙丞還心願由招商　局來銀　　九錢兑見洋六元九角三分九厘○三十日魏塘不留名爲慈病愈完願洋二百元　修氏由　源莊來規元一百兩沈宏　由宏大莊來洋十元○五月份共收規元四百兩洋一千九百六十八元　七四六七五合規元一千四百六十九兩六錢零四釐機器洋二元小洋一百五十五角三分九厘扯七零三合規元十二兩三錢三分以上共收規元一千八百八十一兩九錢三分四釐銀皮二片銅洋四元二角連前共收規元十萬零四千四百零三兩一錢八分一釐土板洋一元銀皮十四片銅洋五百八十一圓測　　機器一副　　　 
 
 
 

Page 11

 
 
   
 
 

Page 12

 
 
   
 
