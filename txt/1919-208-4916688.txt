# 1919 - 208 - 4916688

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[從各方面觀（冷）]  
　　今日之觀時局者當從各方面觀不能得一消息而謂其事當卽如是也蓋勢力旣不統一而言行又不相顧凡所云云大抵一方逞心之談而他方之是否如願勿顧也况所謂逞心者又往往朝更而夕改耶 
　　不然和議至今已將數月組閣至今已將數週吉事至今亦將數十日矣能有幾分眞確之情形耶 
命令 
　　八月二日大總統令王懷慶現經調任步軍統令所有帮辦直隸軍務一職應卽裁撤此令 
　　又令財政總長兼鹽務署督辦龔心湛呈請任命關建藩爲皖岸榷運局局長應照准此令 
　　又令兼署内務總長朱深呈准浙江省長齊耀珊咨請任命蔣作藩鄭廉爲浙江省會警察廳警正均照准此令 
　　又令朱建璋唐誠均晋給四等文虎章此令 
專電一 
　　北京電參院討論對德復和案到百十一人以九十九票通過致謝美上院案亦通過府俟奥約簽後卽發表對德復和宣言（三日下午五鐘） 
　　北京電今日參院通過對德罷戰案（二日下午六鐘） 
　　北京電對奥簽字仍須補提新會徵同意（三日下午三鐘） 
　　北京電巴黎電奥約簽字期又展緩五日昨晤英法代表詢及中國對奥約辦法已聲明决簽（二日下午五鐘） 
　　北京電閣議决以對奥簽字提 
兩院同意又商定恢復和平後辦法分交各部署核行（二日下午五鐘） 
　　北京電容揆電日代表對美調停八欵聲明暫難同意須俟奉政府訓令再議云 
　　北京電西園寺自法出發預定本月底回抵東京中日問題將有發展又芳澤定五號來京 
　　北京電陸電各國調停山東事以七條件爲補簽辦法（一）山東主權還我（二）膠澳定期交還（三）在魯日兵定期全撤（四）山東德國物産特權由我給價向日取回（五）靑島爲萬國租界（六）已成路合辦路警合組（七）未成路准日承辦日代表已電東京請示尚未得復云云經院部處議决復陸前五條可行惟警權及未成路權須力爭（二日下午三鐘） 
　　北京電各界聯合會請願代表昨又赴府上書（一）勿補簽德約（二）宣示外交方針（三）準備國際聯盟提案（四）儘十月前南北妥協（五）撤莊璟珂（六）宣示藏交涉交新銀團辦法（二日下午三鐘） 
　　北京電龔昨入府又表示不願組閣外傳日内將提不確（三日下午一鐘） 
　　北京電安系力催提龔閣徐不悅謂如此我將仍提周樹模龔亦以條件未妥乞徐緩提現安系主閣如至月底不提决再延會以免他人取巧（二日下午三鐘） 
　　北京電新國會延期說起己未研究兩系已表示反對安系亦有一部分不謂然（二日下午六鐘） 
　　北京電龔迄昨晚尚未復李曰垓國會和議等辦法李亦未再見龔北代表有全部更動說（三日下午三鐘） 
　　北京電西林電龔詢有無解决國會决心盼速復（三日下午三鐘） 
　　北京電旅華僑商李德立等自北戴河兩電當局勸和議早續勿任安系播弄予日人以漁人之利並聞李德立仍將聯合中 
外商人再促當局省悟（二日下午六鐘） 
　　北京電李厚基通電促和馬福祥通電促組閣（二日下午五鐘） 
　　北京電孟電自吉兵紛調護路徵稅各權岌岌可慮但非恩遠之罪（三日下午三鐘） 
　　北京電張作霖代表劉鳳梧謁徐謂吉軍宜切實整頓下宜姑息奉軍討吉原非得已（三日下午三鐘） 
　　北京電孫烈臣電二十七抵開原卽在該處設南路司令部現尚無事（三日下午五鐘） 
　　北京電孫烈臣率隊出發已馳抵開原感（二十七）日設立南路總司令部（三日下午二鐘） 
 
 

Page 5

 
 
   
 
 

Page 6

 
 
專電二 
　　北京電黑省電告日人在一面坡增兵外部卽向日使交涉 
（二日下午六鐘） 
　　北京電府因日軍携巨砲入駐我中東路之一而坡站向日使交涉（二日下午三鐘） 
　　北京電外交界消息日本對長春交涉計畫已定將由日使向政府提案政府欲就長春商結不欲移京（三日下午一鐘） 
　　北京電鮑電據孟督郭省長及各團體電稱孟督卽日單騎赴長請貴督不帶衞隊來長面商辦法可望和平解决請江軍暫緩前進等語查吉軍現均集合農安孟督來長未知有何用意如果要求條件有逾範圍惟有遵令進剿（二日下午三鐘） 
　　北京電府復鮑電貴督抵哈調度一切甚慰吉軍高旅長首表服從深明大義應傳令奬勉高部軍佐如不附和來歸省着隨時奬勉慰勞一俟吉事平定當優予錄用並請趕緊赴吉勿觀望不前（二日下午三鐘） 
　　北京電中東護路權責成鮑督在哈交涉（三日下午一鐘） 
　　北京電吳佩孚電徐謂吉事牽動内爭外交甚巨請勿恃武力速謀和平了結（三日下午三鐘） 
　　北京電哈埠鐵路罷工事由中議調兵匪赴哈爾濱圖擾已扣兵車四五十輛候發鮑郭均接探報現正截堵（三日下午五鐘） 
司令部現開來馬步砲兵共千餘到站請借營房駐紥當卽嚴词拒絶彼尚不允請向俄使交涉（二日下午三鐘） 
　　北京電張廣建電隂平鎭使署衞隊譁變弳劉馬兩營長率隊追剿截獲五十二名地方秩序未亂（二日下午三鐘） 
　　北京電王樹翰電阿城北鐵路被激黨破壞（二日下午五鐘） 
　　北京電國院電甘督阿拉善違法種煙望查禁（二日下午六鐘） 
　　北京電北大學生代表昨赴教部請維持被捕各生傅允設法學生聯合會又上書教法兩部並電促回籍各校生速回籌商（二日下午三鐘） 
　　北京電學生聯合會上教部書就安福嗾使訟案指陳學界危機六端（三日下午一鐘） 
　　北京電北大學生某送衣與獄中同學又被拘校生日派十人入獄監護事亦被地檢廳拒絶（三日下午五鐘） 
　　北京電王酅等向屈要求外交内政六事中以未到任前向政府要求允可收贖高徐順濟路爲最要屈唯唯（三日下午一鐘） 
　　北京電李厚基電莫榮新聞閩省應瑞兵輪入港修理擬乘機圖厦（三日下午五鐘） 
　　北京電閩李電莫榮新派駐粤軍艦裝桂軍來閩助林葆懌爲閩督軍府亦以所部海軍艦隊離粤駐閩請示辦法（三日下午二鐘） 
　　北京電張敬堯電湘財政艱窘援案運湘米赴京津銷售以盈餘補充省費乞核准（二日下午五鐘） 
　　北京電張敬堯電湘省主客軍欠餉過鉅安仁譁變已肇端現派戴宗禮面陳乞設法 
（三日下午五鐘） 
　　北京電贛省議會葛第春等電燈公司徐竹亭等電府院謂攻擊省長電係有人在漢口揑名私發（二日下午六鐘） 
　　北京電吳光新電安系某謂向長江三督疏通選副座無效現已赴杭（二日下午六鐘） 
　　北京電滬盧使電院反對屈長魯請收回成命（三日下午五鐘） 
　　北京電財部已籌巨欵發二三期新議員歲費（二日下午六鐘） 
　　北京電盧使電告已查禁鐵血愛國團（二日下午三鐘） 
　　北京電廊坊站發現虎疫死二十餘人（二日下午三鐘） 
　　北京電京報某已避入使館界向安系調停以釋潘某爲改論調交換條件（三日下午五鐘） 
　　北京電前夜九時王揖唐宅被人擲入形似爆彈之物碎屋瓦數片卽由警將間壁女師範校嚴重搜查未得線索各要人昨日均往慰問（二日下午三鐘） 
各通信社電 
　　香港電今日報載香港政府請居民之原來不食米飯者注意於世界食米之缺乏目前宜完全停止米飯凡各報館餐館皆宜照此辦理云東華醫院現施散米粥每日需費千元貧民大受其惠華人之受僱於人者刻皆由僱主加給薪資以示津貼（二日） 
路透電 
　　北京電安系因和議内閣事擬展長新國會會期　　北京電旅華西商李德立等兩電徐東海促進和議並有攻擊袒日派及安系等語 
　　北京電吳光新私　當局謂長江三督反對選副總統 
　　北京電新參院通過對德宣戰案（以上二日） 
以上平和通信社電 
　　北京電五廷芳電請依法律謀和 
　　北京電朱啓鈐電述兩次謀和未成實由北代表無全權所致 
　　北京電吉事由省會調停孟督要求此次調兵用費允帶高士儐等回津 
　　北京電陳毅電外蒙對於出兵蒙古頗滋疑慮政府擬明令安慰 
　　北京電贛省地方團體與戚省長攻訐案交蘇督查辦 
　　北京電王揖唐宅炸彈未傷人（以上三日） 
　　以上中華通信社電 
　　北京電安福部咋開幹事會對龔閣已一致贊成惟龔因己未提起彈劾仍不肯副署徐允爲疏通 
　　北京電新閣决以李思浩長財政王郅隆說不確幣制局總裁將以方樞繼任（以上二日） 
　　北京電參院定靑（九）日關會討論對德和平案政府俟參院同意卽由荷蘭公使轉知德國 
　　北京電對德和平後駐德公使决任顔惠慶孫寳琦說打消 
　　北京電財部派徐新六赴巴黎爲參預歐戰損害賠償專員 
　　北京電内部派僉事向迪琮考察永定北運兩河工程 
　　北京電鮑貴卿電吉軍將領均願受節制高亦悔悟吉事不至决裝 
　　北京電楊新督前來電請撥槍支子彈咋參陸處核准由部先撥七九子彈四十萬粒應用 
　　北京電朱啓鈐决不再出又有暫緩組閣以龔爲總代說 
　　北京電屈映光定四日出京赴魯長任昨閣員全體在南海公餞（以上三日） 
　　以上中孚通信社電 
法國無線電 
　　二日里昂電協約國國際最高會議研究巨哥斯拉夫之退出格拉根福爾區域此區域乃奥人及斯拉夫人所互爭者最高會議根據塞爾維亞加拉脫斯洛維尼王國之請求已在特朗河及多腦河間之巴朗亞區域採取一種臨時保留手段靜俟巨哥斯拉夫及匈加利在該區域内邊境之劃定最高會議繼卽討論東加里西亞問題斯比齊倍爾委員會問題並考慮挪威駐法公使哲斯倍爾氏所提交之文件 
　　二日里昂電法國衆院和約委員會委員經政府明　解釋後以三十四票對一票贊成批準和約　員會繼　　獻他種預行提出之動議其第一種主張展長投票期限俟美國參院票决後再行投票此種主張當卽否决其餘三種動議俟下星期二日巴爾都氏朗誦報告後卽將討論同時參院委員會考慮和約中之政治條欵曾聆下列數人之陳述古巴氏陳述關於比利時林堡來因河左岸地方來因省巴力的那之政治土地條欵台維爾氏陳述關於捷克斯拉夫波蘭東普魯士斯勒斯惠克之經濟條欵加賢氏陳述關於河港鐵道之經濟條欵委員會延期至星期三日開會 
路透電 
 [P歐洲和議雜記 
　　二十九日倫敦電據布京確實消息布國内局甚爲危急現有建議勞兵民國之廣大運動各業工人紛紛罷工 
　　二十九日柏林電維也納消息匈牙利國民委員一人謁見協約國代表肯林漢陸軍大佐建議開始談判俾勞兵政府安然引退另行組織新政府該員之建議已傳達巴黎 
　　二十九日倫敦電波蘭總統巴特里夫斯基氏已將和約提交國會委員會請加核准謂和約應使波蘭得有幸福德人在波蘭享有教育權利而波人在德則無之惟協約國曾向波蘭聲明俟德國聲請許其加入國際聯盟時當以使波人享此權利爲條件之一 
　　一日巴黎電法政府决議正式終止戰爭之日期應自對德和約經國會核准後公報登載全文之日起不復守特與其他敵國和局之告成 
　　一日巴黎電德法間郵務關係已於七月三十一日恢復 
　　二十九日韋瑪電一九一七年德國本有告成和局之佳好機會乃因繼續作戰而遭失敗國會曾辯論此舉責任數日之久巴安氏與愛士白格氏歸罪於米加里斯政府謂該政府乃受陸軍當道之控制今日愛士白格氏答覆抨擊謂一九一七年媾和機會之佳無出其右者惜政府懦弱受軍人控制未能利用之愛士白格氏並責米加里斯政府首鼠兩端意見分歧於是右黨議員動議不信任政府經二百四十三票對五十三票否决旣而復由大多數通過信任政府案 
　　一日巴黎電衆院政團與常設委員會主任開會請衆院儘下星期内商决大赦及其他緊急事務然後休會至八月二十六日再行開會辯論對德和約 
　　二十九日倫敦電聞下院審查會已主張戰事養老金增給百分之四十此舉實行後每年支出費將另增英金二千萬鎊 
[歐洲過激戰事近記]  
　　二十九日倫敦電法國軍事委員團已抵烏克蘭大本營將調查現局並探詢人民志願貝特魯拉將軍之軍已佔據華泊尼亞爾加之鐵路交叉點與爲過激軍截斷之伏萊尼士將軍所統常備兵相接貝特魯拉將軍已佔據台拉斯區尼亞鎭現正追擊文尼察方面之敵軍現僅零星敵隊留於尼斯特河右岸 
　　二十九日倫敦電陸軍大臣邱吉爾氏於辯論英國對俄政策之終結時謂英國自由募兵制所得之軍隊達二十五萬人强迫軍役制俟現行法案滿期後卽將終止政府不欲維持較戰前更大之常備軍但此後常備軍餉當較前爲優而各項供給亦當較前充足邱吉爾氏於言及運輸工鑛工路工三同盟大罷工之恫嚇言論時謂俄境英軍之撤退係今年初議决而强迫軍役制則將成過去事實至於良心反對從戎者今無一擊獄故種種責言皆無根據如極端派不卽停止大罷工之風潮則鼓噪者將食其累政府不爲此種事所嚇倒但將履行其對於選舉人而發之質言並維持英國在世界中所已得之偉大地位云 
[歐洲之生活問題]  
　　一日巴黎電農務糧食新總長諾倫氏擬　令規定主要食品相常價率零　者所得之利以百分之十五爲限 
　　一日巴黎電法政府提出議案許暫免徵收入口糖稅 
　　二十九日倫敦電國會通訊員稱政府已拒絶　産收爲國有之報告但正籌擬一種方法俾鑛産雖官督商辦而國家得握鑛産之所有權 
　　二十九日哈佛電法國哈佛雇主聯合會已决定停止船港工人之工作以工人要求加給工資破壞合同之故現哈佛港内堆存貨物五十萬噸並泊有滿載糧食與原料之船三十艘 
[各國近事記]  
　　三十日倫敦電英皇之英國陸軍上將鈕章授予福煦統帥 
　　二十六日亞姆斯特丹電萬國工業聯合會大會業已開幕著名工黨領袖均與會美國之戈泊士氏亦在内比國代表瑪爾登氏詆責德國工業聯合會員於戰時所取卑怯之態度德代表傲慢答稱德國工人皆以爲乃爲自衞而戰此次戰爭實由各國資本家準備之惟德國工人否認比國施加惡遇之說戈泊士氏警告大會國際提案不能視爲一紙空文戈氏並鄙視潛艇戰爭 
　　二十九日巴黎電法政府已收買法境美軍之大宗軍用品内有五萬摩托車與五萬載重摩托車計價美金三萬萬元 
　　二十八日芝加哥電昨日有種族騷動死三人傷五十人 
　　二十九日芝加哥電昨晚續有種族暴動死黑人五白人二傷者共四十人今晨暴動又作死黑人一又傷二人現悉昨晚至少曾死傷十人估計暴動以來共死二十一人傷五百人傷者多難望復原暴動者曾圖搗毁電車當道已命騷亂區域之電車與高架鐵路停止開車軍隊已戒備一切 
公電 
　　湘西參事會通電宋方衝突前奉軍政府委任譚督軍查辦旋由譚公轉委陶蘋澄赴永查辦詎陶始由溆而之辰復由辰而返溆未幾率帶周總司令兵二連機關槍二尊直赴永緩陶查辦雖不能不藉兵保護惟宋方二人均有軍隊相持日久全在陶查辦公平處决以息爭端今率帶多兵且携機關槍前往恐兩方同此致生衝突迭經敝會通電譚督軍周總司令陶查辦懇其撤回軍隊頃緩保兩縣人民報告及胡副司令返辰據　陶查辦始以緘勸之退出綏城繼卽以兵圍偪方出並偕宋祚永入竊念胡副司令來係軍府委任維持綏靖人員陶使名義雖係查辦自宜和衷共濟不應迫之出城近於偏袒一旦激而戰禍重開以後湘西人民糜爛何堪設想敝會係湘西民意機關當經開會議决辦法二條（一）雙方軍隊各守原防敬聽軍政府處置倘不顧大局誰先開釁以後地方人民財産之損失由敝會向其要求賠償並請嚴懲開釁之人（二）綏鎭總兵一席請軍政府擇一資望素孚無黨派統系之人繼任庶息兩方之爭敝會爲息事寗人起見會衆酌定辦法懇請主持迫切陳詞伏候諸公卽請軍政府迅賜　命湘西參事會全體同叩感 
國外要聞 
[歐洲今後小麥之需要]  
　　大戰以後饑荒隨至歷史事實昭然若揭吾人初以爲此次歐戰極生民未有之慘刼田野爲墟少壯死於鋒鏑之下今雖解甲言好而飢饉之刼必不倖免及讀巴黎時報所載中央糧食局所輯之統計始知其大謬不然蓋美澳之麥今後有增無已加以轉輸便利農具精良世界之麥産量將有供過於求之象謂歐洲糧食缺乏者非知本之語也茲節譯其概况以供國人之參考巴黎時報曰去年停戰以後迄於今年四月一日産麥重要國以餘剩之麥輸出海外者約計一七八·○○○·○○○公石（百　籍格　　爲一公石）其分配如下 
　美國　　　七○·○○○·○○○公石 
　阿根廷　　三三·○○○·○○○ 
　澳洲　　　七五·○○○·○○○ 
（北部非洲所産之麥尚不在内） 
此四月内（卽四月一日以前歐洲之需要額尚不逾下列數） 
　英國　　　二○·○○○·○○○公石 
　法國　　　一二·○○○·○○○ 
　意大意　　　九·○○○·○○○ 
　德國　　　二五·○○○·○○○ 
　奥匈　　　一七·五○○··○○○ 
　西班牙　　　一·○○○·○○○ 
　荷蘭　　　　二·○○○·○○○ 
　瑞士　　　　二·○○○·○○○ 
　瑞典挪威　　二·○○○·○○○ 
　　此外俄國羅馬尼亞布加利亞及巴爾幹諸小國合計約五○·○○○·○○○公石故四月内全歐需要額爲一四○·五○○·○○○公石而輸入有一七八·○○○·○○○公石則餘剩之麥有三七·五○○·○○○公石此就過去之情况而知其供過於求也至於未來之情况則可於下列之表考求之 
　　一·産麥國餘剩總額可以輸入歐洲者 
　美國　　一七○·○○○·○○○公石 
　坎拿大　　三五·○○○·○○○ 
　又　　　　五○·○○○·○○○（去年餘剩） 
　　（以上自本年八月一日至明年二三月間之剩額） 
　澳洲　　　二○·○○○·○○○ 
　印度　　　一五·○○○·○○○ 
　阿根廷　　二○·○○○·○○○ 
　（以上自明年一月至二三月間之剩額） 
　合計　　二一○·○○○·○○○ 
二·歐洲各國之需要額 
　比國　　　一七·五○○·○○○　 
　法國　　　三五·○○○·○○○ 
　意大利　　一七·○○○·○○○ 
　德國　　　四○·○○○·○○○ 
　奥匈　　　一○·○○○·○○○ 
　布加利　　　五·○○○·○○○ 
　西班牙　　　四·○○○·○○○ 
　荷蘭　　　　五·○○○·○○○ 
　瑞士　　　　四·○○○·○○○ 
　瑞典挪威　　五·○○○·○○○ 
　（以上均自本年八月至明年二三月間之需要額） 
　合計　　一八二·○○○·○○○ 
觀上表以海外輸入之麥供給歐洲已有一二八·○ 
○○·○○○公石之餘剩額若俄國羅馬尼亞恢復原狀人民重修農事以後當益無飢饉之虞矣 
要聞一 
[山東問題彚聞]  
　　對德恢復和平案日昨提交新衆議院昨日會議通過到院入數二百二十九通過票數二百二十七廢票兩張晚卽移付新參議院政府方面卽將此項命令擬出大約星期日或下星期一卽可宣布昨新衆院討論此案後又以美上議院協助中國力爭山東問題議公致謝電亦通過 
　　東海前擬宣告自六月二十八日起中德戰事狀態終止咨請新國會同意俟新兩院完全通過卽將此項此文交由荷蘭公使轉交德國限期答復聞以派遣使節領事爲恢復和平之着手惟據某公使方面消息謂某國現派代表至德爲德德抵抗之計 
　　中美通信社消息云宣告對德作戰態度終止之命令業已草就惟頒布與否尚屬疑問蓋此問題發生之始 
 
 

Page 7

 
 
即有人向政府建議謂此項命令决不可發布國際公法中旣無此先例此種命令無異向德國請求媾和恐被德國拒絶不如採尋常辦法由現駐巴黎之中國專使或另派專使與德國民主國締結和約較爲妥洽 
　　山東問題前聞由英美等國提出調停條欵分交中日雙方考核頃據陸專使報告計分七項（一）山東主權應完全屬於中國（二）日本應將膠澳定期交還中國（有兩年内交還說）（三）日本駐紥山東之軍隊應定期撤退（四）山東之德國物産及特權應由日本交還中國但中國須於收回時量值給價（五）靑島應關爲萬國租界（六）山東已成各鐵路應由中日合辦路警亦由中日特别編制之（七）已訂約未成之鐵路應准日本承辦此外尚有特别記載卽雙方承認上列七欵之後中國應卽補簽德約是也聞日本方面已由巴黎專使轉電東京請示迄今尚未得復我國迭經院部處會議結果對於一至五欵無異議六欵主張由我設警七欵主張撤廢前約業將此意電達陸專使矣 
　　日人在山東居住者不下二萬餘人前月二十八坊子日人七十餘名在某小學校開會决議九條（一）四年以後中日所締結關於山東之條約嚴求履行（二）沿膠濟鐵路各重要地如高密濰縣靑州張店淄川博山周村等應開放（三）沿鐵路一帶之軍隊不能撤退（四）沿鐵路憲兵應加倍添置（五）帝國貨幣須通用（六）彈壓抵制日貨者（七）排貨排日中所受之損害要求向中國政府索賠（八）要求中國政府將膠濟鐵路左右兩基羅密逹以内之警察權歸日本政府管理（九）一千九百十一年（辛亥）中德所訂關於鑛山權交還之趣意書中博山淄川縣以下及沿鐵路三十里地帶内之鑛山權全部取消茲須要求恢復 
　　魯省長沈銘昌昨日來電謂日人拘捕學生馬忠懷羅寳臣案前准部漾電當復加派委員會縣賡續交涉旋據該印委先後來電羅生於梗日交回馬生於勘日交回請釋厪注 
[龔内閣又擱置]  
　　龔内閣提出之咨文擬就送府後昨（三十一）東海業將龔辭呈退回似正式提出之形勢又進一步矣然中美通信社云日前龔心湛組織正式内閣之說傳遍都門今以某方面反對疏通無效卒成泡影此次擬提龔心湛係出於東海之主張東海以目前内政外交種種重要問題亟待解决而新國會瞬届閉會之期不能不從速提出一相當人物以同意案送交通過否則國會閉會正式内閣之組織必至擱淺諸項問題之解决亦因以延擱殊非國家之利當時有推薦龔代閣堪勝此任又值王揖唐允極力從中疏通並擔保决能通過於是遂預備咨文擬卽提出惟據目前之形勢觀之組閣問題龔氏已無希望此外亦無各方均能滿意之人物大約卽由龔氏代表至國會重開之日再擬相當人物提出又有一說謂政府刻正籌畫組織正式内閣之方法不必延至國會開會之後惟目下此種籌畫尚未有端倪將來能否實行亦難逆覩也 
　　龔對於組閣非絶對不幹也恐國會不同意耳所謂國會者非指己未俱樂部之議員乃指安福俱樂部之議員耳己未派雖反對龔氏然在國會中終屬少數其提出彈劾案不過表示反對龔氏之意亦少數黨應有之態度現龔氏之提出與否仍視安福派之態度如何與龔之呈辭初無關係聞黨局意見如安福派再反對龔則於國會未閉會前絶不提人直由龔氏作長期之代理而安福方面則欲以再延會抵抗之其表面理由謂預算案未議完不能閉會實欲延會以待内閣問題之解决並以防閉會後新國會或爲南北和議所取消也 
[府院秘書廳之兩談話]  
　　日本學生與吳世湘 
　　各界聯合會與郭則　 
　　日本學生代表團來華前日由堀切音文原田政治二人往見公府秘書長吳世湘談話如下（堀切）此次來華係以學生資格利用署中休假因犬養先生介紹晉謁藉聆大教（吳）諸君遠來不易大總統因天熱不甚健適由鄙人代見深願一聞高論（堀切）我國人來華與中國士夫相接者有政治家代議士實業家等郤無靑年人士僕等此來代表日本智識階級欲與中國知識階級互相聯絡期貫澈中日親善眞旨向日頻來中國之政治家代議士實業家等不足代表眞正民意僕等不量欲以平民身分與貴國國民互相商榷蓋自歐戰終結民本主義風行各國敝國近日輿情逈非昔比中國旣爲共和國家民本主義當極盛行此來願聞貴國政府對於智識階級如何尊重之道遲日尚擬走訪貴國學界代表商中日實行提携之法（吳）中日唇齒之邦提携聯絡所不待言方今世界開明除政府外交外國民外交本最切要諸君冒署遠來欲爲中日國交有所增進深可敬佩歐戰以後民治大昌吾國大總統提倡民生主義不遺餘力第中國人民衆多教育程度不齊又當過渡時代新舊思潮衝突甚劇當國者一面增益民間智識一面調和新舊思潮而近日因對貴國問題國民頗多憤激言動當局因不願使中日兩國人民增進惡感故未肯用力壓迫致生反蠁祗有相機善導使能了解當局處置方極困難諸君此來欲與吾國各界躬自接洽能說明眞相使國民解釋疑團欣慰何極（堀切）敝國以前行動謂抱軍閥或侵略意味或亦有不能諱言之處但敝國値新舊各派消長之交則敝國當局容亦有苦心或不得已之處僕等不能不爲原諒第根本上仍然反對蓋中日當從經濟上提携一方原料品一方工業品互相爲用本極自然第中日第一流之貴族階級與第三流之勞動階級不能了解此義則祗能由第二流之智識階級互相商榷使中日兩國從根本提携不同尋常泛語（吳）年來習聞中日親善之言顧皆未能切實見諸實行者則國民未有商洽致之也甚或感情用事背道而馳諸君此言實獲吾心一國有爲人士全在靑年學子今以兩國靑年披誠相商自能一掃前此疑慮中日實行親善或且於諸君今後之行動繫之（堀切）本日奉謁欲先生諒察吾等行動或加以相當援應敝國政府對於中日靑年實行提携一層意甚贊成再則我等意見欲先生轉達大總統聰聽（吳）尊意極佩以吾國大總統平昔提倡平民主義並主張中日實行親善諸點揣之當亦贊成尊論也 
　　昨日（一日）上午十一點半鐘北京各界聯合會代表張國燾王希天阮湘等齊往國務院晋謁總理秘書長郭則澐代見代表等將該會請願書逐項說明請其答覆茲將其答辭略述於次（一）政府確無補簽德約及與日政府直接交涉收回靑島之意至美國創議英法意贊成之調停問題現在巴黎進行但政府除對各國表示謝意外現尚無何等具體辦法（二）外交公開政府亦甚贊成俟有相當機會自當有所表示（三）第一次國際聯盟會議時吾國應提交議案政府自當早爲準備並希望人民亦當有具體辦法表示以收上下一致之效（四）國内和會復活問題政府現正極力進行以慰人民喁喁望治之心岑西林現亦有代表到京一俟法律問題雙方妥協後卽正式賡續開會以奠大局（五）駐日莊代辦之不稱厥職政府亦甚了解一俟替人物色妥後卽行撤回以重外交（六）西藏交涉現尚停頓政府已從各方面準備妥後再行開始交涉至新銀行團問題政府現尚置之未理云云郭秘書辭畢後代表等復謂日昨發生之北京大學生被捕問題小題大做借題發揮舉國人民驚憤萬狀尚望政府有所覺悟勿操之太急如任無廉無恥舉國共棄之黨人隂謀陷害愛國志士純潔無疵之學生直接以破壞大學間接以報復五四以來愛國運動之仇則輿論沸騰恐難收拾等語郭秘書長欣允將此意轉達總理代表等卽興辭而退時已下午一時矣北京各界聯合會請願書如下爲請願書事我國專使拒簽德約消息傳來舉國欣慰敝會默察國人心理曠觀世界大勢知公理之伸張尚有待於來日斯外交之方針應早定於此時况民氣方盛足爲政府之後援友邦仗義益見國際之多助政府何憚而不早定大計耶比據二十三日倫敦路透電吾國專使將補簽德約日本則口頭表示以靑島政治權之全部歸我口說騰傳似非無因竊維專使旣拒簽於前自應堅持於後口頭表示旣不足爲保證政權歸我又有類於空言必致日人收經濟之實利而我擁領土之虛名此說而確山東亡矣若漫不加察而追加簽字則大違國民力爭之初心抑亦非政府與專使拒絶簽字之本意也應請鈞座嚴電專使仍本前旨非保留山東問題三欵則不追加簽字此請願者一吾人民自聞拒簽之訊自審積弱彌切戒懼僉謂當茲世界去强權而伸公理之日一切秘密外交已爲歷史陳跡應請政府速將外交公開首先宣示此次外交方針並將從前秘密訂定之中日軍事協定及高徐順濟兩路草約速行設法取消以免日人之藉口而昭國人以大信此請願者二敝會亦知外交問題非同兒戲苟拒簽以後一無辦法則前途危險實不勝言竊查本年十月國際聯盟第一次大會將在華盛頓舉行吾國宜及此時速將應提之案早爲準備山東問題亦宜於此時提付大會同時請廢日本以最後通牒迫我締結之二十一條中日協約應請鈞座先先訓令在歐專使早爲之備並多提數案以爲交換之地此請願者三抑更有陳者國内若不統一對外卽易分歧俄國不得列席和會可爲殷鑒應請鈞座於十月以前趕將南北和議速謀妥協得合四萬萬衆一致對外此請願者四又遠東問題幾全爲中日關係我國駐日公使一職最爲重要乃自莊景珂代辦使事以來一面召日警而捕本國之留學生一面恒數月不得隻字之報告喪權溺職莫此爲甚卽在平日猶應罷黜况值兹中日多事之秋乎抑且嘗敢違國人之意不請命政府妄自參與日本和平祝賀會其辱節媚仇以遺國家之羞爲何如耶應請將莊景珂速予罷免另簡賢能以繼使節此請願者五中英西藏交涉及新借欵團兩大問題或關國家領土或關財政前途苟一不愼動遺隱患日者報紙紛傳莫名眞相敝會本外交公開之例義應請政府將對於兩大問題之方針及交涉進行之現狀明白宣布以釋羣疑而弭後患此請願者六凡此六者經敝會迭次商榷詢謀僉同乃敢上逹猶恐辭不盡意特推代表阮湘張國燾劉鍾芳王希天面陳一切乞予採擇施行實爲公便謹呈 
[蒙古道中之邊防軍]  
　　中美通信社消息云西人某君近以事赴蒙古在彼勾留約數星期日昨歸京據稱目前邊防軍（卽前之參戰軍向蒙古進發者絡繹不絶當時某君不知有出兵蒙古之事因詢問該軍隊何往均答以不知此項軍隊上自軍官下至士卒皆靑年人物狀極自得服裝整齊完備惟步伐之疏懈與尋常華兵無異所携軍械均屬新式多日本製德國製者亦占少數此等軍隊並携有汽車該西人見有兵士乘汽車馳騁於平原更有從事於學習操練駕駛者并見有滿載軍裝之車輛向北進行汽車中並未見有棚蓋專備運兵赴外蒙之用者亦未見汽車陷泥濘中如外間所傳者有人謂此輩赴蒙之目的係爲經商計聞者咸相驚訝因就表面觀之此種遠征隊實係一種軍事性質其設備確有一種大舉出發之勢惟華人之注意移民實邊自無可疑由張家口入蒙古約四日程之間一帶土地均屬之華人係向蒙古人購買而來價値極廉每畝僅二元現由華人耕種頗形發達據聞滿洲以外日本人踪跡甚罕因彼輩爲該處之人所輕視張家口以北地方嚴禁日本人居住營業云 
[京聞彚要]  
[教育部與北大學生]  
　　自北大學生被捕之事發生以後經各方面取保均歸無效學生界異常不安昨日北大學生開大會公推代表二人赴教育部當由傅次長派代表陳秘書接見學生代表陳述意見略謂此次學生被捕實係受人誣枉現入獄諸君待遇非常惡劣腥穢四塞濕熱蒸騰狄君已患嘔血之症而法庭不與保釋學生等一面當遵前次宣言每日派十人前往代替入獄以盡甘苦與共之誼一面仍請大部極力維持等語嗣經陳秘書答稱此次事件教育部當然抱息事寗人之旨務望諸君千萬勿派人前往明日傅次長自當極力設法云云陳君復極力申勸至一點鐘之久學生代表始興辭而出又學生聯合會於昨日下午二時開緊急會議當場一致議决一面派代表並上書教育司法兩部陳述意見一面通電並設法召集各校學生一律回京云 
[張敬堯請賣湘米]  
　　北京政界以京津民食爲詞堅欲購蘇浙皖之米近以各省水災紛紛拒糴湘督張敬堯乃欲銷賣湘米以活動其財政日前電京云湘省財政艱窘達於極端支持年餘心力交瘁近月軍民各機關薪工餉項雖已減成支發而來源枯竭入少出多積欠纍纍際此商業凋殘民生困敝雅不願加增賦稅致重人民負擔而市面自紙幣拒絶不用交易缺少現金周轉不靈商賈動輒停滯銀根之緊貸息之高尤爲各省所僅見目前救濟之法惟有按照趙前省長任内採米運米售抵解欵成例由公家籌欵採購湘米運赴京津一帶銷售藉此輸入現金卽以所得米價盈餘補充政費旣可接濟京津民食又可補救湘省金融且湘本産米之區年來久未開禁秋成瞬届新穀登場長此閉糶甚非得計以輸出而補不足誠一舉而數利兼將來採運自須照歷年出境概數酌定限制擬請暫以一萬石爲率俟届時察酌情形量爲增減萬一影響民食仍卽隨時停運以期兼顧而免相妨查中央前因近畿米穀缺乏舉辦漕運業經設局招商承運在案今請由湘省公家採運雖與上年成案採穀抵解辦法稍有不同而以公濟公實與中央地方兩有裨益所有釐稅及火車運費應請查照成案准予特别核減以示維持 
[豫人爭洛潼路]  
　　豫人因隴海鐵路督辦施肇曾向日人貸欵包修潼洛路觀音堂至潼關一段大起反對輿論激昂近已通電全國推舉代表來京力爭上月三十一日在省城召集公民大會其公啓云吾豫潼洛鐘路原爲我三千萬同胞以鹽斤加價積資修築嗣由政府强迫收歸國有吾民已屬忍痛聽命施肇曾刻以隴海鐵路督辦名義勾結外人將洛潼路線自觀音堂至潼關一段竟向日人貸欵修築並由日本工師監視工程假墊欵包工名詞希圖掩人耳目合同已訂不日開工施之賣路賣國實屬罪大惡極同人等爲追還路權計准七月三十一日上午九時假豐樂園開全省公民大會共籌抵制方法望我父老兄弟急起圖之影德救國團學生聯合會電府院略謂日人包修洛潼鐵路西段我國存亡所關吾民誓不承認請速挽救並懲施氏以儆效尤 
[整理天津奥界]  
　　意國要求天津奥租界問題在和會中已完全打消當時意國要求本以淸潔衞生爲口實故政府致天津省長電云我國前已對德宣戰所有對於德奥租界條約當然廢止該租界之主權自應仍歸我國管理但該處毗近他國租界所有一切管理手續如警察治安衞生戸籍等事應隨時加意維持免貽外人口實以維國土 
[奉吉相持之態度]  
　　孟恩遠近因吉林全省紳商及郭省長孟憲彝藥佩石莫柳忱等調停一方面設法用省會名義電致鮑貴卿派人在長春接替并通知奉省一方面又託長江某督致電中央請令張作霖阻止孫烈臣吳俊陞等進逼吉省以待設法轉轘並謂高士儐將全吉軍界聯合一致緩圖疏解尚　補救願從中盡力說項否則戰端一啓必致動搖中央云云孟督於前月二十八日偕省議會議員吉長鎭守使裴其勳等赴長春駐節道署而鮑督亦派黄參謀長同英積華等至長會議孟以調軍費用要求後任核銷黄已應允英亦願爲疏通張作霖一方面二十九日復與吉軍官長會議退出吉林之辦法决定帶同高士儐高俊峯等回津并商之張作霖保護彼等出境其所招軍隊亦由黄參謀代允决不更動又某方面消息謂高士儐已遵孟督令準備交卸矣 
　　張作霖電稱吉省亂事非大戰斷難解决請卽發巨欵以備討伐逆軍之用並乞撥派國軍多給軍械攻取吉林以除巨患政府又得吉長道尹急電謂奉軍開至吉邊者確有兩旅 
　　高士儐現已退守農安政府電令張作霖孫烈臣等嚴加防禦復派人語高　果服從中央則寬其旣往不然惟有討伐耳一面又密電鮑貴卿張作霖屬向日本領事聲明孟高均係免職人員無辦外交資格否則中央斷難承認蓋恐其藉中日軍隊衝突一案與日人直接交涉也 
　　二十九日午前由長春開之東淸列車於同日午後七時通過舊哈爾濱站之際駐屯該地之黑軍誤認爲搭載吉林兵於是對於該列車爲一齊之射擊而乘客七名内日本人一名因以負傷同日午後三時由長春出發乘有黄參謀長吉林代表等之列車於翌日午前一時通過哈爾濱站附近之際又被一齊射擊死傷人數雖尚不明然預計當非少數又東淸線老少溝窰門之線路業被破壞因之三十日午後五時由哈爾濱出發之軍用列車至今尚未行抵長春二十七日山哈爾濱開往海參威之列車亦因線路破壞在一面坡附近顚覆死者二名負傷者七名 
　　吉林密電謂該省戰事雖迫但經人調停可望平和現高士儐等向中央提出要求（一）不更動孟督（二）取消免高士儐之命令如能辦到當卽服從中央云云但此二條恐難辦到也 
　　吉省紳商農工學各界對於此次奉吉軍隊之動員呼號奔走亟思挽救茲覓得各界聯銜分致高師長及孫鮑兩督之電報照錄於下（致高師長電）萬急農安探投高師長鑒頃讀我公覆督帥一電知芻蕘之議竟蒙採及臨事出以審愼經武本於慈祥方古名將直是羊叔子一流吉民七百萬皆感激涕零矣刻正分途電達冀春城之會卽日實行尚乞始終維持蘇我民庶萬家生佛仰公一人不勝翹首待澤之至省議會總商會省農會省教育會工務會同叩感（致孫督軍電）鐵嶺探送孫督軍鑒代表等午前回吉述公維持苦衷地方極爲感激現商定辦法請孟督親赴長春一面派人往迎廷帥蒞長當面洽商一切以免戰禍孟督深爲贊成并一面派人嚴諭吉軍前線不准妄動我公素抱救吉主義務懇令行奉軍前線亦暫勿前進吉林省議會總商會省教育會省農會工務會等同叩宥（致鮑督軍電）急濱江電報局轉鮑督軍鈞鑒昨電計達此次蒙派董廳長各方接洽並歷在孟督軍處得見鈞座先後來電仁者之言其利溥矣現經公同商議仍擬請鈞節蒞長孟督軍亦親至長商洽孟督軍極端贊成如蒙采納屆時敝同人當與偕行至吉邊各軍一面嚴切阻止停行一面派員諭以和平辦法當不至别生枝節惟祈俯念地方人民生命財産之重廣爲設法紓此急難合詞泣懇無任懸切省議會總商會省教育會工會省農會曁各團體同叩感 
[魯省會謝美國參議院電]  
　　美國參議院公鑒德約内山東問題聞貴院力爲敝國主持公道無任感謝自敝國加入協商德約作廢日人已無承繼德人權利之根據至二十一條密約係出口人强迫膠濟鐵路合同及高徐順濟兩路換文又係由一二奸人私訂並未經國會議决敝國人民誓死不認懇貴院始終援助敝國收回山東一切權利旣益以敦美中兩國之友誼並以固東亞永久之和平謹先電謝敬頌公綏山東省議會 
[廣省議會鬬毆之一幕]  
　　廣東省會二十五日開議羣廬大同兩派議員到會者約共七十餘人議長黄嵩齡主席羣廬派議員十餘人相繼人場議事課員卽書議事日程於黑板上題爲討論修正議事細則案已而大同派議員亦蜂擁而入來勢頗兇有一頭西裝身長衣手搖紙扇之議員大呼何物黄嵩齡敢居主席隨呼隨上議壇一手拉住黄嵩齡推之下壇多數議員互相圍閙打成一團正於此時臨時議長李國鈞又跑向主席坐下秘書長隨之而上便將以前黄議長所書議事日程抹去另書議題於上時兩派議員益復嗷嘈不已拍桌擂檯不可收拾未幾又頓形沈靜各議員離坐聚立交頭耳語似爲和平的疏通者　所聚立者大約爲重要議員如陸孟非林正煊李濟謝桂生等　惜在旁聽席上不得親聞其語以意卜之似所言不得要領而大同派議員有退避之意將準備下場旋由李國鈞宣告人數不足休息二十分鐘及時間已過仍不足人數遂散會查大同派議員此日本足法定人數來會忽又不足不知何故也 
　　國會議員對於省會選舉臨時議長一案多以爲有違暫行法規茲衆議院某議員擬提出取銷該臨時議長案云查廣東第二屆省會於舉定議長之後始生出選舉議長應由何人主席之問題彼此爭執一則請願軍政府一則請願參衆兩院各在案自應靜候解决乃該會議員又復不俟法律上正當解釋忽於七月十二日提出選舉臨時議長且選票内並無關防印信遂草草票舉議員李國鈞　臨時議長似此出爾反爾輕率從事實未免形同兒戲按省會暫行法第十二條之規定議長遇有事故時由副議長代理副議長再有事故時由議員中選舉臨時議長代理現在該會議長黄嵩齡非有事故而副議長復未選出則當然不容有選舉臨時議長之餘地如謂選舉議長之主席問題尚未解决便以此認該被選議長爲有事故執是說也則又當然應先選出副議長代理之萬無先選臨時議長之理今明明已舉定議長存在明明副議長尚未選出而該會議員均置此不顧必欲另選臨時議長主持開會是顯然違背暫行法規誠不知其居心何在本院爲立法最高機關西南爲護法區域豈忍令其日在糾紛爭執陷於非法之中致踰常軌遺笑北庭乎亟應提請聯合兩院開兩院聯合會迅予解决以維法律粤局幸甚 
　　廣東省議員陸孟飛等爲議長糾葛事昨發通電云竊廣東第二屆省議會四月十二日經翟前省長召集派委代表主席分發細則選舉正副　長出席議員一百一十六人依法投票黄嵩齡得六十一票當選卽日宣布就職通電有案十七日續選副議長有議員何禮文等追溯旣往以總監督翟前省長援照第一屆議會由省長主席案選舉爲違法搗亂議場毁匭擲几以致不能投票而散翌日何禮文等聯名提出主席選舉違法案呈請軍政府解釋糾紛數月故未開議七月九日徐議員夔颺等糾集議員六十七人在省議會開談話會主張何禮文等提出主席選舉違法案未經軍府解釋以前選舉臨時議長代行議長職務等語黄議長嵩齡召集開議抽簽以定議員席次省議員李國鈞同登議壇爭充主席議場序秩因是大亂黄議長搖鈴散會議長江仲雅等聲言改作談話會銳等相繼退席後彼等私設票匭私製票紙竟開選舉會舉議員李國鈞爲臨時議長謬然通電就職今則濫發議事日程私配各股股員居然行使職務經黄議長嵩齡指爲違法先後電陳控告在案銳等按翟前省長召集選舉正副議長時先將互選細則宣佈經在場全體議員討論修正然後投票當日並無違言且暫行法並無定有何人爲主席之明文法旣未定何有於違縱讓一步言如何議員禮文等認爲違法亦須依暫行法第十七條之規定以出席人數三分二以上之提出方能成立查四月十二日出席人數共有一百一十六人而何議員禮文等第一次呈詞署名只有五十三人第二次呈詞署名只有四十八人其中尚有登報聲明背簽認爲無效者按之該條規定未達法定人數該案當然不能成立况辦理選舉之主席應屬何人是否違法實與議長當選問題純然無涉蓋議長係由議員自由選舉無論何人主席不能因之而有差異也故當日之主席何人縱如何議員禮文認爲不合亦不能藉此以動議長之地位且議長當選後則議長之資格當然取得非有法律上喪失之原因及經合法機關取消之結果則議長之行使職務縱無軍政府參議院之解釋依法不能阻止今徐夔颺等主張謂未經軍政府解釋之前黄嵩齡不能行使議長職務不知毫無根據而選舉臨時議長實不能認爲合法因之其所選出之臨時議長自不能不認爲違法而該臨時議長所執行之職務當亦不能認爲有效至於四月十七日之搗亂議場毁匭擲几及七月十二日之爭充主席私置票匭種種違法妄爲更無論矣銳等受全省人民之委托只以法律爲依據對於議長當選問題自以違法與否爲承認之標準合將黄君嵩齡合法爲議長及李君國鈞不合法爲臨時議長之緣由通電陳明伏乞賜教切禱盼禱廣東省議會議員黄銳陸孟飛許森芳楊宏業李濟源黄佩荃曾儒彬關强伯吳爕梅王鴻堯潘治庵 
雜評一 
[屈果能不屈歟（默）]  
　　屈映光之任魯省長也中央先要以對外交須取服從主義屈唯唯聽命今魯議員又要以外交各條件事前須向政府辦到屈又唯唯是屈之善於自屈也然旣允中央以服從主義則必不能再向中央爲强硬之要求旣允魯議員以向中央辦到外交則必不能再守服從之主義二者相反而屈能兼爲之吾向者祇知屈之能屈而已而孰料其能屈而復能伸耶 
　　然而魯籍之人又有不問其能屈能伸與否而一意反對之矣則屈將奈之何哉 
 
 

Page 8

 
 
要聞二 
[杭州快信]  
　　蔡元培准十二日起程赴京 
　　濱海各縣向設有騐米局民國成立大半劃歸商辦近因商人貪利時有偷米出洋情事奉省令一律收回官辦已紛紛呈報成立 
　　嘉湖匪魁李有德卽李六爪子民國二年糾衆刦奪吳興水警巡船槍械通緝至今未獲現由蘇省水警在吳江縣境捕獲咨行到浙内河水警徐廳長派員乘宣節兵艦馳往迎提解交嘉湖鎭署訊辦 
　　此間招考國立武昌商業專門學校預科生報名投考者甚夥教育伍廳長已定期五日上午試騐國文（歷史地理）六日上午試騐數學（算術代數）七日下午試騐英文（漢文英譯英文漢譯聽便）物理化學 
慶元縣屬菸酒公賣稽征員戴仁榮擅發空白執照并私塡罰金小票違法病商控案疊疊夏局長已令行第九區分局將戴撤差發交該縣嚴究律辦 
　　杭縣塘棲鎭新明電燈公司購置棧具已一律運到總理勞篤棐添聘黄生貴爲技術主任一俟裝置完竣卽當開點 
　　新任杭縣知事王吉檀定明日（四號）接篆視事 
[南京快信]  
　　鮑貴卿昨由哈爾濱電李督吉事已與孟督商妥可望和平解决 
　　吉軍旅長裴其勳等通電聲明高士儐所發討張（作）霖）檄文並未預　 
　　軍署主任參謀劉玉珂日前奉李督特派赴津促朱桂莘南下聞朱堅持非正式内閣成立和議無切實辦法决不南下劉參謀已於昨日返寗 
　　李督昨在署公宴吳光新准今日下午三時乘特别快車北上李督派一等副官陳廷謨恭送渡江上車 
　　李厚基通電廣州海軍將大舉入閩如何防禦乞抒偉見電示以資防制 
　　長江巡閱使艦隊司令官王平階昨奉倪嗣冲電召赴蚌商江防事宜 
　　財廳昨派多員分赴各縣息借八年分冬漕以濟要需省警廳長王桂林昨已消假視事 
　　水利協會派董永成季通分赴南通泰興面謁張季直韓紫石接洽運河事宜 
地方通信 
[蘇州電燈廠會議認股]  
　　蘇州市民協會爲電燈廠事於昨日下午開會集議認股事宜由副會長蔣季和報告開會宗旨列席者如孔康侯丁椿之宋叔琴宋友裴曁市公所陸董事等討論結果决委陳則民呈部立案延請莊工程師代爲選辦機器并由市公所派員會同宋友裴赴滬鑒定繼由省議員宋績成到會報告省委王科長調查振興電燈廠是否併歸新廠並贊同歸併云云而對於認股事宜因爲時已晚不及議决宣告散會 
[查獲代打嗎啡針之人證]  
　　住居東區温家岸之阿泉攏設嗎啡針台代人打針過癮已非一日昨被北區警署訪悉派警前往搜查常抄獲嗎啡針二枚嗎啡三包並將阿泉及打針人三名一併帶區解廳轉送縣署訊辦 
[焚燬日貨續聞]  
　　焚燬私進日貨一節已誌本報茲悉焚去者僅洋紙一百九十餘件至布疋漂粉兩項尚未焚燬現悉布疋一項爲洋貨公所扣住罰私進者三成完稅五成善舉漂粉亦有相當辦法傳聞此次所焚之紙爲滬上某紙廠出品由李某運來現李已請日本領事向警察廳提起交涉另函云蘇州學生聯合會及警鐘社恒志團等先後查獲某國貨布疋漂粉洋紙三項三十一日會同商會教育會等十一團體公决在公共體育塲一併焚燬駐蘇日領事得悉後立卽親赴交涉公署口頭聲明此項貨物係華商退還日商之貨請爲保護勿予焚燬楊交涉員遂商諸鎭守使道尹飭令警廳知照各團體暫緩焚燒須另籌辦法再行處置故是日公共體育場門外貼有字條（今因某貨交涉手續未淸暫緩焚燬）於是各團體代表及商團等見之卽紛紛散歸惟油光紙八箱洋連　一百九十件已經運到堆儲塲中觀客中有不知姓名者多人在塲聲言洋紙旣經運到何得緩焚不問情由引火紙上一時火勢烈燄全成灰燼事後日領事遂備文官廳交涉不識如何了結也 
[律師二罪俱發]  
　　常熟籍律師趙仲忭前因吞没租戸王漁笙押租洋六百八十元被王起訴經吳縣署訊實判處徒刑一年並褫奪全部公權仍着押追私訴部分洋六百八十元乃趙僅繳洋二百五十元外餘則挺押不繳其公訴部分徒刑一年近日正在請求緩刑尚未邀准惟趙尚有在常熟爭奪族産案内至高等廳舉出僞證人吳徐氏經高等廳偵查確實發交吳縣審辦經藍承審昌提趙訊明虛搆僞證罪成立宣判處趙以五等徒刑六個月仍命還押俟經過上訴期間一併送監執行 
[官紳預籌平糶]  
　　霉雨兼旬米價飛漲貧苦小民恐慌殊甚現蘇州市董貝理泰特會同各市鄉董事等至縣面商請求舉辦平糶以維民食温知事爰函致豐備義倉董事略謂本年霪雨兼旬災象已成應如何籌辦平糶之處妥籌酌辦想倉董必有以慰貧民之望也 
[松江疫勢可畏]  
　　近日城廂一帶發生霍亂病象紛分兩種有發不逾時而死者有延至三五日而仍不救者病家昧於救治故染疫死者十恒八九城中區及西城一帶數日間死人極多惟東城一帶尚屬乾淨駐松軍隊除工輜兩營屋舍寬廣起居適宜不致發生疫厲外其浙督署衞隊第一第二兩團步兵因人多屋小之故頗多傳染每日上午該兩團病兵之就診於第四師軍醫院者每在數十人以上其間因病而死者亦頗不少據醫家言病菌之傳悉由於居民不能尊重公共衞生之故每見沿河居民不獨將一切穢腐傾棄河中卽遇死者衣物未予消毒卽持向河中洗濯病菌入水一經他人汲飲立卽傳染致病加以氣候隂晴不時故疫勢愈盛病者愈多貧戸恃工爲活一經傳染不特一家楊腹抑且無力延醫束手待斃邑紳謝宰平省議員朱鶴生等有鑒於此因發起一臨時救疫醫院已借定前縣議會爲院址定期本月三日開幕 
[鎭江嚴防匪徒攔刦]  
　　上月間鎭郡裕潤錢莊遣司肩送洋銀一千數百元至租界被匪攔刦洋八百餘元前晚二馬路源順錢莊亦被匪持械闖入刦去洋數十元並槍傷學徒劉姓一人二事發生後駐鎭英領事賽斐敕君除令租界西巡捕房轉令各華捕嚴密巡邏外一而由華官飭警荷槍每日自黄昏時起至黎明時止於租界各栅門外常川梭巡昨已函請倪知事查照辦理矣 
[電令呈報水勢]  
　　江北運河水勢日增齊省長昨電令運河上下游堤工坐辦將淸淮高寳車邏各處水勢逐日電呈備核 
[法軍過鎭赴漢]  
　　昨日午後法兵百餘名法軍官數員由滬乘車道出鎭江維時駐車站軍警在彼妥爲照料有頃開車赴寗轉搭輪船往漢接防 
[錢業籌議儲金贖路]  
　　鎭郡錢業董事閔鑄臣關伯周等日昨在錢業公所邀集本業全體開會籌議廢約儲金方法到者甚衆當由各錢莊認定三千五百二十額各錢莊同人亦認定二千三百二十一額計洋二千九百二十九零五角 
[南通大生紗廠之發達]  
　　唐鍤大生紗廠目下資本已達八百萬之鉅本年上半季决算已贏二百二十萬爲往年所未有前每股票面一百兩者今已漲至百四十餘兩是股東官利紅利已及二分七釐若照現在成績預算其利益當猶不止此矣 
[小學成績展覽會]  
　　縣教育於昨日起特假舊縣議會故　開小學算術國文成績展覽會三日凡縣屬二十一區高等國民各學校成績彚列場中任人觀覽並規定第一第二日爲男賓參觀日期第三日爲女賓參觀期云 
[發生時疫]  
　　唐　天生港一帶近日亦有時疫患者不及三四小時卽斃一日間竞選百數縣公署特於八月二日起至十二日至禁止屠宰並禁賣鷄鴨瓜果魚蝦及一切腥物云 
[安慶卡委苛罰小販]  
　　日前有小販蘇汪二人者四牌樓胡玉美醬坊販得衞生醬油十數斤肩挑零售惟爲喚起買客注意起見特於醬油簍上寫有上海衞生醬油字樣不意行經大南門外招商碼頭爲緝私局勇殷某等瞥見謂上海醬油係由鹽製何以不來完稅應照偷漏例罰辦須罰洋四十元蘇汪等當場不肯私給分文殷某等卽將該小販二人帶局照章以四十倍處罰維時有商界某君代爲呈訴請予從寬發落令其以後不得再用上海字樣乃該卡委慈某不允所請竟將蘇汪二小販帶回局中拘押一晝夜經該小販一再請求從寛乃允罰洋十六元始行開釋并具結以後不得再用上海字樣且結中只准塡罰洋一元王油簍中所存銅元一千餘枚早爲卡勇殷某等搜去矣聞蘇汪二人遭此苛罰後兩家老幼痛哭數日幾不欲生云 
[杭州織物工廠開幕]  
　　浙江織物整理模範工廠於八月一日上午行開幕禮省長道尹曁各廳長均派代表蒞臨商學各界來賓甚衆先參觀工塲次行開幕禮齊省長雲實業廳長均各致詞并由鄭廠長答詞禮畢張技士督同各職員開齊各種機器將各處送來綢織各物實行整理均各精美可觀來賓無不稱贊不置 
[第一日夜車到杭情形]  
　　滬杭鐵路業於本月一日添　夜車每列車計掛頭等車二輛二等車二輛三等車三輛電燈車一輛車長公事車及行李車二輛均係由機廠新修完竣者故光彩奪目頗爲美觀惟初次開行乘客不甚擁擠該路車務副總管沈叔玉君車務總巡察楊先芬君特連袂乘坐百十六號夜客車來杭藉便沿途視察該車到杭因交會關繫約遲半句鐘江墅各大站軍警及女檢查等均到站服務以防疏虞 
[温州瑞安罷市詳情]  
　　瑞安商會會長鮑　得賄包庇漏海羣情憤激於上月二十七日竞相率罷市初則大南門環碧門一帶洋貨布疋醬園等號閉門繼則零星雜貨舖戸亦一體關閉全市沉寂知事沈巖親自步行勸導無效連夜稟知道尹由道尹加派狄紹靑爲委員一而由王文彬統帶抽調警備隊三十名到瑞彈壓奈商民堅持非懲辦鮑鼐諸人决不開市道尹見勢堅决電請晉省今已到省三天聞已而受機宜定於今日午後特别快車由滬回署辦理善後云 
[廣東西林唐繼堯電]  
　　岑總裁致雲南電云雲南唐總裁鑒頃接樾川先生緘驚悉尊夫人逝世我公旣失含飴之樂復增枕塊之憂臼夢驟徵悵懷奚極所幸曾參有子繇口澤於杯捲庶同孫楚吟詩增深情於伉儷特馳唁電希抑悲思岑春煊漾 
[周家口怪風毁屋傷人]  
　　此間隂曆七月初三日上午忽然怪風一陣其黑如墨自東南吹往河西岸離寨三里朱莊北花園街皆係茉莉花園五十餘家計損傷房屋四角落地者百餘間破壞一邊者百餘間是處共有五十餘家無一家不受損失事後調查爲樑壓斃者一人受傷者百餘人重傷者二三人 
[濟南戒嚴後之中央來電]  
　　張督軍昨奉政府電云魯省地居衝要實行戒嚴業已明令頒布希飭各屬切實遵行膠濟路站關係尤重請添派軍警加意防範用弭奸宄中央對於靑島問題已切電專使實力維持已獲有具體辦法保全國土必致圓滿結果務希曉諭各界持以鎭靜徐待解决 
[沈省長促屈蒞新]  
　　聞沈省長昨致中央電云前懇辭職蒙俯允所請無任感謝惟省中當戒嚴期内事件紛繁仰卽促屈省長尅日來東接任以責專成而維大局 
[魯省再申米禁]  
　　沈省長以各縣奸商運糧出境妨害民食前曾通令查禁而一般奸商視爲具文故各處糧價一再飛漲昨沈省長特再令各道尹及縣知事迅速取締嚴加禁止 
 
 

Page 9

 
 
   
 
 

Page 10

 
 
本埠新聞 
[賤售元年公債案將起反響]  
　　聯合通訊社云北京財政部將元年六釐公債運滬賤價發售每百元票售價二十一元在公債市面上開未有之奇例每售票一張損失國帑至一千餘元之鉅關心國事得早不欲聽其所爲茲據南代表辦事處秘書某君云此事將來和議席上必成一重大問題西南將極端反對使該債票失效而後已西南在和議未成以前反對發行任何公債况此種公債損失之鉅駭人聞聽尤爲負擔該損失之全國人民所當然否認者也 
[總商會今日開會員會]  
　　上海總商會定今日（卽四號）開全體會員大會該會昨日已預備開會手續派有招待人員及驗券簽名處至各項議案及報告等均已印就聞今日之會員大會祗限定該會入會全體會員持劵親到他人不得代表頂替以符定章 
[總商會會員之國籍潮]  
　　華僑聯合會致總商會函云閱八月一號各報載徐菊如湯節之致貴便函稱敝會會員陳炳謙係葡萄牙人實無入商會爲會員資格應請宣佈除名等語同人等不勝駭異查粤東葡籍華僑最夥緣生長澳門依其國之法律卽爲葡籍陳炳謙之葡籍本不必諱言但入葡籍而卽指爲葡人此種判决非僅反對陳炳謙個人問題直反對我全體華僑問題我全體華僑計千數百萬兼外籍者殆十之七八若兼外籍卽目之爲外國人則華僑二字名稱可以取消華僑商會華僑學校以及各華僑團體均可取消奈何中國政府爲之批准立案註册華僑旣爲外國人則華僑更無被舉爲中國參議員之資格是華僑參議員可以取消卽敝會亦可以取消奈何中國政府以及各團體又復注意招徠華僑回國興辦實業乎此非明明賣實業與外國人乎我華僑何負於祖國人祖國人何仇視我華僑之深前敝會曾發出通函及複籍問題之表示諒荷鑒察今徐湯二人因反對陳炳謙一人而反對我全體千數百萬華僑敝會爲華僑總機關萬不能緘默曾記張弼士爲荷蘭國籍人所共知民國四年冬被舉爲全國商會聯合會正會長且華僑商會學校以及各團體之會長總理等兼外籍者不知凡幾貴會爲華商表率尤爲我華僑素所崇仰對於此項問題必有極平允之主張爲國人宣告冒昧奉詢卽乞明示以釋我千數百萬華僑之疑慮不勝迫切待命之至 
　　上海粤僑商業聯合會副會長梁綸卿葉藻華曁全體會員昨電北京農商部云北京農商部鈞鑒報載徐菊如湯節之致鈞部電稱陳炳謙爲葡萄牙人不能爲商會會員等語查陳炳謙廣東香山人生長澳門照葡例卽爲葡籍海内外複籍華人不下數百萬此吾國特别原因未可尋常概例倘如徐湯等所云此數百萬複籍華人當盡爲外國人不啻以一言斷賣我同胞也查張弼士兼荷籍民國四年被舉全國商會聯合會會長則陳炳謙當然可爲商會會員况陳君歷任廣肇公所董事現充公立醫院協理及敝會會長並擔任其他慈善團體職務甚多本年在敝會籌欵數十萬辦理粤東平糶存活甚衆公立醫院之創辦陳君之力尤多此外公益善舉無役不從無役不力如徐湯等以外國人視之在陳君個人何足惜如公益前途何况現國内如陳君之複籍而擔任各機關各團體職務者不知凡幾又將何以處之耶今徐湯等因商會開會意見爭執借此排除異己然豈能因反對陳炳謙一人影響及於數百萬複籍華人伏乞鈞部俯賜維持無任叩禱上海粤僑商業聯合會副會長梁綸卿葉藻華曁全體會員等叩江 
[湯節之等對總商會之質問]  
　　據聯合通訊社消息總商會會員湯節之等近日向該會聯名提出質問要求答覆其質問書内容如次會員等於本會歷年所辦各事不能滿意之處甚多特擇其最著者提出質問書如下（一）佳電此電之發生或謂由某國人主動或謂另有原因各報紀載不一然據各會董在商業公團之報告則此電實未經過董事會議决爲二會長之擅自拍發已成鐵案山東問題關係我國存亡二會長竟敢違反全國輿論出此自殺之政策究竟如何居心且商會者爲全體工商界之商會旣非一二人之私設亦斷非一二人所得擅用其名義此等重大問題旣不開全體會員會又不開董事會其中必有不可告人之處至電文中有交還清國字樣尤應科以背叛民國之律民國四年本會會長有勸進袁皇帝之電與現在會長之佳電同爲我上海工商界全體之汚點實不能不令人太息痛恨者也不知會長會董其將何辭以對我全體會員與全體工商界也此所以質問者一（一）唐壽祥控案唐壽祥爲尋常商人有無劣跡於其曾否被人控告卽可决之乃本會聽信李次崖一面之詞未經查得確證遽爾登報攻揭旣而又登報取消授人以柄且李次崖何人是否確有其人何以涉訟經年而李某並不出面作證此案承辦者何人當未登報時是否提交議董會决議辦理之不善莫此爲甚今公堂已判决罰洋一千元矣損害本會名譽信用卽損害全體會員名譽信用亦卽損害工商界全體之名譽信用不知會長會董其將何辭以對我全體會員與全體工商界也此所以質問者二（一）繭業之借欵商會有維持市面之責任繭商營業不能因而請欵維持會員等並不反對惟查去年各業虧折者甚多本會何不一視同仁而乃獨以繭業請維持之款其故何在查本會章程一百兩以上之開支卽須開全體會决議今會長向財部借一百萬之鉅欵而於會員無隻字之通告長此以往其弊害何堪設想不知會長會董其將何詞以對我全體會員與全體工商界也此所以質問者三（一）爲楊士琦請建專祠商會法第十六條商會職務九項何等重要煩劇本會自改組以來八年於茲對於九項中之職務所實行者祗第七項而第九項中祗一種略有眉目其他各項從未提議及之而乃獨注重一奇妙不可思議之事卽爲楊士琦請建專祠是也夫商會爲人請建專詞已屬非法况查楊士琦在前淸時曾爲侍郎在袁氏爲皇帝時曾爲政事堂左丞於民國了無功績而乃爲之請建專祠耶不知會長會董其將何辭以對我全體會員與全體工商界也此所以質問者四（一）大會之展期會員等之商請開會係依據本會定章十一條第三項之規定遷延兩月不知費如許唇舌始有七月二十六日之定期開一會員會耳而會董等一再留難至於如此其心已不可問而不謂臨時忽又有展期之通告夫會員得商請開會係按照本會章程而會董臨時延會不知在何項章程若謂陳炳謙等一百十五人之函阻而發生則試問阻止開會在章程第幾條無依據而自决議是違法也不知會董諸君其將何辭以對全體會員與全體工商界也此所以質問者五就以上五項而論本會會員均應有商會法第二十九條三十條之處分合亟提出質問務請於星期一開會之日當場答復是爲至要提出者會員湯節之徐菊如余民進沈九成馮少山譚海秋鄒靜齋黄伯 
[全國學生聯合會消息]  
　　（一）評議會昨日（三日）上午十時該會評議部開常會出席者三十人陳寳鍔主席杜毓蘭紀事届時主席登台宣告開會後報告上海知事公署轉來江蘇李督軍齊省長答覆本會快郵代電稱對於本會前電李求禁米出口事已電請政府照辦矣又江蘇省教育會來函稱本會前函詢問南京某校教職員有聯合向該會提議轉請教育部解散本會及蘇省各地學生聯合會一案是否屬實據此函答稱此事不確嗣請審查員柳君敏報告審查會計賑目情形所有該會收付數目記載甚屬明晰大衆均以爲無需深查嗣山東代表緊急動議稱濟南邇來特别戒嚴軍人異常專横對於學生行動防遏尤甚法律上之自由剥奪殆盡請本會設法聲援經許久討論大多數表决致快郵代電各地學生聯合會及各團體請其致電政府要求速令魯督解嚴 
　　（二）委員會該會評議部停會在卽急應組織一臨時委員會以便收束一切未了事項并以應付臨時發生種種緊要事件聞已由昨日評議部就各代表中公舉十一人擔任其職權有一定限制限期則以第二届理事成立後爲止但最遲不得過本月二十爲期甚迫蓋恐妨礙開學不能到校受課故也當選爲委員者如左連瑞琦二十八票劉慶平二十八票劉振羣二十六票常萬元二十六票柳敏二十四票熊文略二十三票邵雨襄二十二票方豪二十二票潘公展十八票陳澤民十七票曹公瑾十七票 
　　（三）追悼會該會天津代表劉君家麟積勞染疫身亡各界人士均甚感悼聞已由該會會同上海學生聯合會發起開會追悼訂於本日假靑年會舉行追悼大會届時各界人士與會致祭者必甚踴躍也 
[上海學生聯合會消息]  
　　昨日上午十時上海學生聯合會爲牙簽工場事在事務所開籌備會先由前提議人任矜蘋報告牙簽工場提議後經過情形並聲明前次簡章内之預算應卽修正略云前次預算係製造圓形牙簽（日本式）故結果每洋四角五解僅製三千五百枚今須改製扁形（（美國式）雖無準確預算惟枚數當可增加而價亦必較美國牙簽爲廉因我國人工較廉而又可減少運費云云報告畢卽公推潘君公展爲臨時主席當由任君提出組織籌備會章由全體到會代表逐條修改通過繼復選舉職員茲將選定各職員姓名錄下正副主任任矜蘋黄異正副幹事長董克仁李安幹事兪百慶黄倩儀田翠寳陸任遠曾照安毛雲琴陸禮華黄根潤陳孝榮程啓明書記長潘公展書記方之瑛張冠羣吳淵白正副會計王士孝許貫三選舉畢卽討論進行方法並議决每星期六新四時至六時開常會遂於十二時散會 
[淸華赴美學生消息]  
　　淸華此次出洋學生除己未畢業生六十二人去年畢業生吳士芬君外尚有從全國各專門學校競爭試騐考取十人今悉此十人考案已發表内有南洋公學之薛紹淸君及金陵大學之某君云 
　　今晨（四日）新鐘九時全體赴美學生（淸華學生）及各省自費學生）由淸華護送員劉明君及寰球中國學生會會長唐露園君率領謁美領事於黄浦路之美總領事署云 
　　據淸華出洋學生領袖陳長桐君言淸華己未級同學擬於禮拜二三晚間開一話别會 
[浙浌表發起全省學生聯會]  
　　杭州嘉興寗波三處學生聯合會旅滬學生代表鑒於浙省各地之學生聯合會情形隔閡缺乏聯絡特以杭嘉甬學生聯合會名義發起浙江全省學生聯合會茲錄其通告浙省各地學生聯合會云竊嘗聞之互助之精神爲足貴夫精神之所以貴乎互助者以其有同一鵠的懸同一理想趨同一事實也况當此世運棣開國步艱難之秋尤貴有互助之精神以期無逆於潮流而謀自衞於萬一外而促世界之大同内而爭國權之旁落爲得爲失皆胥賴焉然而同一之鵠的何自有同一之理想何所懸同一之事實何以趨斯則敝會等發起浙江全省學生聯合會之舉不無微意云爾考全國學生聯合會總會第四條云『本會由各省及各特别區』城聯合會選出代表充任之』是則各地學生聯合會再不能出席於全國學生聯合會議蓋昭昭矣現在全國各省已次第籌備宣告成立緬矣我浙何甘人後敝會等不揣冒昧敢居發起之列事關全省諒貴會必表同情除啓事於各報外敢先致詞務請貴會於八月十五日（隂曆七月二十日）以前選派代表二人來杭先開籌備會次開成立大會開學後課務紛繁集合爲難敝會等所以主張從早舉行者職此意耳惟希公鑒 
[徐佛蘇南下抵滬]  
　　據平和通信社消息徐君佛蘇已於昨日晚車抵滬據有人與談北京政局無多特别消息可紀唯知北方議和總代表漸有傾向龔心湛之趨勢 
[大風中之損失（三）]  
　　前二日本埠颶風大作浦江吹翻船隻陸地吹斷電線坍倒房屋各情迭誌前報當前晚風狂雨猛之時高昌廟憲兵第一連之馬號喂馬房屋牆垣被風吹坍二丈有餘馬匹幸未受傷外面之涼棚樑木折斷二根蘆蓆亦遭吹去昨日該連吳連長往勘後以馬號牆垣及凉棚均爲蓄養軍馬緊要之處旣經遭風吹坍應卽速修業經報請該營張營長迅卽雇匠修理又南車站存儲鮮繭貨物之盧棚棧房前晚亦被大風吹倒數間上蓋之蘆蓆盡皆吹去現由該站長急飭竹匠修蓋矣 
　　新閘三海關路仁濟里第一弄第二弄之房屋前日傍晚被颶風吹坍共計十三幢幸無傷人情事該處捕房聞信立派中西探捕馳往察看捕頭亦到場勘視一週而返 
　　昨前兩日大風滬杭甬鐵路幸經徐家匯天文台報告先事預防故各列車車輛在途行駛均無損失僅車窗玻璃稍爲微損惟昨日（二號）上午該路龍華及上海南車站電話線爲風吹斷以致由上海南車站至龍華及日暉港貨棧一時電話均不能通嗣經工程處立派工匠沿途查騐修接直至下午始行恢復原狀又石湖蕩車站所樹之外揚旗爲行車信號亦被風吹落湖中當由該站長發電通知各站警告司機人凡車抵該站時須視内旗爲準一面電請工程處卽速派工前往修理又昨日二號夜客車乘客寥寥南北兩站旅客不滿數十人南站聞僅八九人耳此亦無形之損失也 
　　昨日長江各商輪因停班兩天且風勢稍退咸均趕裝貨件於午後四時開行至停泊浦東及抛錨江心者亦均移傍碼頭裝貨足量後卽陸續開駛惟能否出口須駛抵淞口察其風勢再定行止云 
[疫勢漸殺後之防疫消息]  
　　淞滬警察廳長昨發布告云案照本廳前因時疫流行傳染甚速對於居民個人衞生及公共衞生如禁止售食不良瓜果氷忌淋荷蘭水及露天睡覺街巷不准積存汚穢房屋務須打掃潔淨等迭經布告曉諭並嚴令各區切實執行在案茲查現在時疫仍未減少雖由天時不正究因人民不自講求衞生合再重申禁令所有氷凍汽水及一切冷物並小攤瓜果切勿購食無論畫夜不得赤膞露宿道路房屋不得任意污穢自此次布告之後倘再有違犯情事定行拘罰不貸本廳長一再剴切曉諭無非爲爾居民防避疫癘愼重生命起見務仰一體遵照 
　　南市一區一分駐所署員王琴軒現因所轄境内疫氣蔓延誠恐地方居戸違抗禁令作踐街道是以每日午後兩時起親率長警數名周歷各處街巷實力查察有無汚穢積存一經查見責令挑夫立卽掃除淸淨並令淸道員將各挑夫之勤惰查核報告倘有疲玩性成之徒立時斥除 
　　上海醫學研究所在浦東楊家渡設立臨時醫院該院醫生均選自中醫學校兼授西法見習生多人編成救急隊每日由教員仲景堂主任顧賓秋率領携帶藥品游行各鄉鎭沿途施診給藥甚爲忙碌前日起又添聘沈周二西醫襄助一切 
　　本埠神州醫藥會在浦東洋涇鎭設立臨時醫院以來求治者踵趾相接惟該院係以中法施治收效終不若西法之迅速連日該鎭一帶患疫者仍日有增加而投院求治者則已日見減少前昨等日祗有十數號六七號不等洋涇市經董以目下時症大都霍亂吐瀉須有救急之法方生大效故商請該院主任改用西法施治俾資迅速聞該院刻正添購西法醫藥用品並延請西醫以應急需 
[林頌莊病故防次]  
　　海軍第一艦隊司令官林頌莊於本年五月間因公來滬六月問遄回防次不意於途次感受風寒綿延至今病入膏肓前日在馬江防次病故於海容軍艦當由第一艦隊李參謀官飛電呈報本埠海軍總司令並電陳海軍部察核藍總司令得電後立卽去電慰唁林司令家屬一面電請海軍部派員護理再行另簡 
[海軍聯歡社改選職員]  
　　本埠海軍聯歡社前日通函各社員略謂本年八月八日爲本社各職員任滿之期應尊照本社選舉規則於本屆各職員滿任前兩星期由社長定期召集各社員改選繼任職員茲由社長擬定陽曆八月二日卽隂曆七月七日下午後二時在公署右偏軍械課大廳開會相應函請屆時蒞會選舉以重社務云云昨日（二日）午後二時各社員在海軍總司令公署軍械課大廳投票選舉當選出理事吳光宗文牘員池漢明會計員薩瀛庶務員饒鳴焯及評事多人舉定後當由海軍聯歡社函知新舉各職員查照務於本月十日前往接事 
[駐滬海軍艦之新調查]  
　　南黄浦江現駐海軍軍艦計有五艘聽候海軍總司令隨時調遣茲將各艦名稱及艦長員名並兵士名數查錄於後楚謙砲艦艦長佘振興官長頭目水手士兵共計九十一員名甘泉運艦艦長張兆宣官長頭目水手士兵共計三十二員名利通運艦艦長周幹勳官長頭目水手士兵共計三十八員名辰字魚雷艇長林永啓官長頭目水手士兵共計三十八員名張字魚雷艇長羅致通頭目水手士兵共計三十八員名以上各艦均分泊於高昌廟浦江方面 
[昌興公司之航務消息]  
　　大陸報云昌興輪船公司之孟梯格爾號與日本皇后號兩船之頭二三等客艙大半已由英政府預定故本月内該兩船不能從上海多載頭等艙客孟梯格爾號定本月十七日由滬開出日本皇后號定二十三日離滬皆將赴海參崴裝載兵士據本地經理人預料英政府包定艙位祗此一次刻在海參崴之英國將士或坎拿大將士將由該兩船載回温哥武云 
[永生輪船有在安慶擱淺說]  
　　怡和洋行之永生輪船日前由漢口下水滿儎客貨駛至安慶（一日）在砲臺灣擱淺旋經該行遇順輪船（亦係下水）經過拖救竟將鉛絲欖繩拖斷他輪亦設法拖救無如永生船身太種迄未出險旋由安慶怡和洋行電致上海總行請速派他輪前往將貨駁去再行拖救現聞滬行已派樂生輪船於昨日直放安慶駁貨拖救矣 
[寗紹公司股東聯合會紀事]  
寗紹公司股東聯合會昨在寗波同鄉會事務所開全體大會到者百餘人公推方椒伯君爲臨時議長當由方君報告開會宗旨略謂本公司股東會將屆爲此特開大會對於公司各事應行從長討論其開會秩序如下（一）摇鈴開會（二）推舉臨時主席（三）主席報告開會宗旨（四）討論七月十五日股東會之主張（五）討論股東會各議案（六）結合股東之進行方法（七）摇鈴散會經衆逐項研究决定辦法多件至散會已鐘鳴六下詳情續聞 
[麥總巡愼重租界治安]  
　　英美總巡麥高雲氏以公共租界内邇來搶刦之案迭有發現且若輩竟敢身懷兇器希圖拒捕倖沈法網亟應嚴行緝捕以維治安特通諭所屬各捕房捕頭轉飭中西探捕對於防務不得稍有疎懈並令於尅日起在各要隘檢查過往行人身畔有無夾帶危險品物俾免匪徒混跡 
[公共公廨循例休息]  
　　公共會審公堂關正會審官以今日四號（卽星期一） 
爲本埠中西各國銀行休息之期凡華洋公共機關皆停辦公務本廨亦應一律停理讞政一天除將前因函達輪應到堂陪審之英副領事卓包二君查照外並諭令代理史檢察西員條示頭門仰界内各捕房曁訴訟有及署内各科辦事人員一體知悉 
[財政廳核定各縣契稅比額]  
　　上海縣公署昨奉財政廳訓令云案於八年七月二十四日奉財政部第四千號指令本廳呈酌擬蘇省暫行契稅考成辦法開摺列表呈請核示由奉令呈悉查該省八年分各縣契稅比額計全年共列銀元七十七萬五千八百七十九元旣據呈稱依據民國五六七三年分收數通扯匀計酌中定比應准作爲暫行試辦至所擬各縣契稅考成條例本部詳加復核亦屬妥協仰卽通令所屬一體遵照辦理附件存又先於七月七日奉省長第一一六一七號指令前由奉令呈及摺表均悉仰候財政部查核令遵錄報摺表均存此令各等因奉此查此案前經本廳酌擬分呈并電知在案茲奉前因除呈報外合抄比額原呈令發遵照辦理務令收數有盈無絀并遵前電將收存稅欵照章按月報解切切此令（附原呈）竊查比較一項乃爲考核徵收官之成績促進稅收之發展關繫至重亟應遵辦但契稅收數係由不動産移轉而　入欵之旺衰胥視民問經濟之盈虛買典産業之多寡爲衡與釐稅徵自來往客商流行無間者情形不同援例計考實多窒碍第奬懲無方亦不足以策進行而資激勸再四思維擬請量予變通每按一年考核一次依據民國五六七三年分收數通扯匀計酌中定比暫以七十七萬五千八百七十九元爲準卽以此數分配各縣從八年分起作爲暫行試辦比額擬具考成暫行條例連同比額呈送大部迅賜鑒核指令祇遵 
[聶雲臺演說紗廠關鍵]  
　　八月二號晚八時聶雲臺君在上海靑年會演說紗廠種種關鍵時値隂雨到者尚二百餘人其演說時并有機器圖樣用電光影片照出依圖講畫更覺明瞭至十時一刻演說始畢茲記其要點如下（一）淸花機之匀卷法花卷爲紡紗之第一步故花卷之匀否卽條子之匀否卽粗紗之匀否亦卽細紗之匀否也其匀之之法用鐵砲及匀花板鐵砲兩端由小而大匀花板在所進花衣或花卷之下當花衣或花卷進機過多或過少則匀花板下壓或上升因而鐵砲之皮帶移動於是進花軸之速度改慢或改快所進之花衣或花卷遂因而减少或增多矣（一）併條之意義條子車之所以用五根或六根棉條合併而引伸之使成一根者冀其輕重之匀也故一道條子車不足而繼之以二道或三道蓋愈併則愈匀也由此觀之用五根棉條之併合孰若用六根之爲更愈乎（一）省煤料法引擎之種類不一有用三只氣缸者有用二只氣缸者今之最新式者祇用一只氣缸而不減其馬力推其意不過省煤料而已鄙意省煤之法不僅是也試觀今之工廠中當機器之位置與引擎之位置距離相遠每用七八過橋皮帶盤以傳達其馬力殊不知每經過一個過橋皮帶盤卽耗費其原有馬力之百分之三四或七八則經過七八過橋皮盤後耗費之馬力爲何如乎耗費馬力卽耗費煤料也鄙意與其用過多之過橋皮帶盤不若直接用適量之馬達則耗費之馬力可以節省節省馬力卽節省煤料也 
[烟酒聯合會常會記]  
　　中國烟酒聯合會昨開星期常會首田主席陳良玉報告接饒州鄰陽商會農會苗圃行政會議財産處教育會勸學所曁産地四百餘村公電内稱該處公賣棧朦禀省局將公賣收歸宫辦以致四百餘村一致停種停賣烟酒各商因而歇業請分電京省一致力爭非達商辦目的不止云云當將原電宣布樂維臯提議公賣重稅兩業困苦已甚今復擅變舊章改商辦爲官辦致激成罷種罷業風潮自應不分畛域據情公呈京省仍照前章將支棧交由商人自辦以順輿情衆皆贊成通過次金拜仁報告接河南商邱烟酒商來函擬在該處組織分會索取會章以資依據公决卽日將分會圖章寄交該縣商會轉給次討論儲金用度及存放機關樂維臯起言此事應先徵集意見俟開大會時再行表决衆 
皆同意卽摇鈴散會 
[金價尚須看跌]  
　　自協約國與德國和約簽字以來各國之金條銀條及金洋來華者其數甚巨昨聞中國郵船公司之南京號將於下星期内抵滬儎來各銀行大條銀三千餘條金洋一百六十餘萬枚又東洋公司之某輪船亦將抵埠儎有美金洋與盎斯金約值銀三百餘萬兩又銀大條三四百條觀此情形日後之金價尚有續跌之勢驃金現貨價勢必進關（二百兩之内）也期貨驃金昨日（星期日）僅賣多買少九月之公單或竟解交現貨亦未可知云 
[一週間之日貨進口消息]  
　　上海方面進口日貨以上星期論因到船不多價額大減每日平均十二萬餘兩較前星期每日減少七萬兩所到之貨疋頭以絨布爲最白斜布白漂布次之　羅緞等又次之白糖火柴來源較大紡績具之多無日無之茲將上星期價額列后色布二十九萬四千六百零八兩東煤十萬五千八百十兩五金二萬一千七百四十七兩棉紗四萬五千零七十七兩白糖十二萬四千八百九十四兩香烟紙料一萬六千六百四十四兩色紙一萬三千五百八十二兩紡績具一萬四千一百五十七兩電具玻璃磁器一萬六千七百五十九兩車具橡皮五千六百三十一兩火柴燐質三萬三千零二十 
 
 

Page 11

 
 
八兩粉袋毛絨一萬七千二百三十五兩顔料漂粉藥材八千五百六十五兩雜物一萬六千五百二十八兩自七月二十八日至八月二日共計七十二萬四千二百六十五兩每日平均十二萬二千三百七十七兩 
[各學校消息併紀]  
[務本女子中學]  
　　務本女子中學自歸縣立已近七載校長曾公冶頃因事辭職由地方紳士公推張杏娟女士爲校長已於月初接事各職教員並已分别函聘擔任九月一日開學預於本月二十五日起招收中學四三二年級插班一年級全班高等小學校一年級全班補修科全班女士爲該校創辦人吳懷久君表妹畢業本校師範科服務多年旋復歴充南匯達明女學校長南通師範教員者立第二師範及附屬小學教職員經騐宏富對於母校尤著熱心聞張校長尚須聘請地方紳士及教育名家爲校董以期合力進行云 
[明州旅滬公學]  
　　七浦路恒慶里明州旅滬公學代理校長馮明權與前校長李文德商定添聘教員注重國民科適用教科並請英文教員兼辦夜校以便就近工商各界於休業餘閒得學習英文算學及社會生活必要智識聞夜校定於八月十五號開學刻正從事招生日校定八月五號舉行秋季始業 
[機器碾米公所常會紀事]  
　　上海機器碾米公所爲贖路儲金一事已於上屆常會提議全體贊同援由各廠家自行籌認額數多寡聽其自便如集有成數再於下届常會報告公所俟總數收齊存交公所彚儲銀行昨日又値常會之期仍在總商會三層樓上舉行張樂三錢貴三曁同業到者十餘家二時開會由張董主席宣佈開會宗旨並以贖路儲金一事前届會期已經表决惟今日全體人數未齊應由到者先自簽字認定當有鎭昌廠全體同事認一百四十額源昌廠又一百額空空子獨認二十額永大昌同人五十二額益盛廠同人六十額振興穗廠同人一百六十額恒德廠同人四十額總計五百七十二額其餘各廠俟下次開會再行籌認又恒豐山米廠現已停歇所有公所司月一職照章由次多數推補經公决以永大昌遞補以九月份輪值繼又議糠粞價較上屆略跌散會六時矣 
[銀爐業開會紀]  
　　本埠銀爐業正副會長姚明生錢虎臣昨日下午四時在　租界東唐家弄聚寳里銀爐公會内開臨時大會先議發起同業儲金團此項儲金以備高徐濟順等路廢約之用其數額不日發表繼又提議内塲公餘休息所現値銀根奇緊各外國銀行時有大宗現銀運申經本業鑄烊寳紋際此天時炎熱内塲爐司一經工畢暑氣逼人無從安眠非開辦休息所不足以重衞生經衆議决卽擬開辦議畢散會已五時餘矣 
[聯益會擴充施藥處所]  
　　虹口梧州路上海聯益施材會施材瘞葬收殮路斃辦理以還成績頗著本屆時疫流行該會舁材殮葬尢著勤勞並聞該會主任陸文中因現在天時不正除原有散施時疫藥水處所外近又附設分送痧藥水處所數處其附送地點一西門内猛將弄陸坤記一引翔鄉姚家弄王宅一東百老滙路茂德路口尤裕記一東西華德路莊源大弄口源昌興一華德路高郎橋北大同公所一蘇州路四川路口德士古煤油公司一江灣西葫蘆灣墩霍家祠堂以便感冒者就近取給 
[洋涇鎭舉辦臨時掩埋]  
　　浦東爛泥渡陸家嘴洋涇鎭等處歴年每逢淸明地方紳董例有掩埋之舉乃自入夏以來時疫盛行死人無算其中以客籍苦力之人爲多以致各處義塚地上浮厝棺木日益增多且若叢不知公共衞生不論是否義塚妄將棺木隨地抛棄當此夏令臭氣四溢行人却步洋涇市經董劉頡雲潘作臣爲杜絶傳染起起開辦臨時掩埋然此項掩埋小工頗不易得乃出重價雇用卽在陸家嘴沿護塘一帶從事掩埋因費用浩繁公欵無着當有雷汲韓君慨捐洋五十元並由雷君經募楊叔英洋二百元以濟急簡　此項掩埋事宜　　艱鉅蓋沿浦患疫區域以洋涇市災狀最爲慘也 
[桐鄉被災乞賑]  
　　上海仁濟善堂接浙江桐鄉縣士民告災函云浙省杭嘉湖三郡素稱田賦之區較他郡爲重要本年舊曆五月中旬後霪雨兼旬河水暴漲敝邑桐鄉地處低窪易遭水患乃田禾止在插種初畢𨺗遭淹没兼之鄰境山洪暴漲水勢浹旬未退農民日夜呼號竭力戽救而出水秧苗均皆腐爛秋收無望現雖水勢稍退而時晴時雨仍然一片汪洋餘如桕豆烟葉等物本是農民花息本年水災後堤圩潰决又復暴風頓作亦連帶受其影響如此巨災實數年來所未見且自改革後迄今年非大有民鮮蓋藏生計本極困難伯榮等目擊情形不得不爲數萬災黎大聲呼籲擬請仿照皖豫各省請賑救濟辦法派員蒞桐詳細履勘具報至　公誼浙江桐鄉縣士民沈伯榮陳棠劉旣澍張錫康張一鳴朱鳴鸞程宗洛黄際唐黄安瀾沈立車光榮王振聲敬啓 
[警廳查禁賽會]  
　　本埠邇因發生時疫以致好事者假迎神賽會騙疫之名到處歛錢因此城内外賽會之事日有數起觀者途塞巡警不便干涉惟有照料而已茲爲淞滬警察廳長徐國樑於前日下午在途目覩以目下正當各物昂貴之時人民力食維艱豈容將有益之錢作無益之舉昨日特通令各區所一體禁止自卽日起再有請求迎神賽會者一律拒却 
[慈善劵第九期開籤記]  
　　昨日慈善劵第九期開奬其地點仍在九畝地新舞臺來賓到者甚衆上午十時開奬頭奬二萬八千七百十七號本埠廣萬源經售二奬三萬一千三百七十一號漢口復成經售三奬三萬五千一百六十九號本埠福運來經售四奬一萬九千七百零四號本埠大發祥經售又二萬八千五百八十七號江西中國銀行經售五奬三萬六千一百三十四號蘇州怡源祥經售又九千一百十四號江西利達經售六奬二萬二千四百六十六號本埠益成經售又一萬九千九百十六號奉天中國銀行經售 
[通明公司發明機製薑粉]  
　　浙江通明薑粉公司發明機製薑粉業已出品並設分銷處於滬南十六舖合興里聞此項出品樣包寄出後頗受東三省京津等處歡迎云 
[閘北衞生行政之廢弛]  
　　閘北長安路福新麫粉廠貨棧後面及烏鎭路洪吉里後等處空地上任人便溺臭穢不堪前經錢經董函請四區張署長取締禁止前日淞滬警廳徐廳長特派督察員至四五兩區境内實地調查查得該處空地垃圾推積便溺滿地行人經過幾無陟足之處又陸家莊後新民路一百間地方有毛骨棧房一所棧内存貯皮毛油骨臭氣達於户外該處爲往來滬寗車站必由之路交通甚繁最易醖釀疫癘當卽據情詳請廳長令飭該管區署認眞整頓空地上汚穢責成淸道夫役逐日掃除潔淨毛骨棧勒令遷往鄉僻之處之重公衆衞生 
[俄國女子指揮德婦]  
　　僑居閘北華界之俄國女子海狄伽特在公共公堂刑事起訴住居租界内之德國婦人薩喬（卽賽昌）於六月八號至伊家故意侮辱業經由廨飭傳被告不到改簽拘票派令駐廨五十四號西捕頭梟於前日將該德婦逮捕到案由俄副領事俄君蒞廨會同張襄讞升堂研訊卽由原告俄女投訴被告無端出言侮辱請爲訊究詰據被告薩喬不認原告所供各節並稱前次奉傳因事不克投質曾函檢察處聲明求鑒堂上以該被告所供礙難憑信判着罰洋二十五元充公示儆 
[口角釀成命案]  
　　法租界自來火行街西興里三十九號門牌内居民周玉香前晚至貼鄰四十號門牌陳王氏家賭博周妻徐氏在傍觀看旋有拆兌店經理董杏仁到來尋友與陳王氏口角董遂向賭　上猛擊一下不料　上所燃洋油燈潑翻在周徐氏身上氏夫等急卽將衣服扯去已經灼傷胸腹等處後由捕房聞悉到來將董及王氏拘入捕房准予交保一而將徐氏車送醫院醫治詎火毒攻心無從救治延至昨晨身死捕頭飭將屍身車送同仁輔元堂騐屍所稟請中西官蒞騐核奪 
[姬阿四險被匪徒拐去]  
　　在滬城某教堂爲教員之姬伯華其幼弟名阿四年僅十二歲在該堂肄業前日出外在途遇見無賴王阿標誤認爲外甥謊稱代薦生意並被唆令在家私取洋十四元在小東門外元來小客棧住宿一宵卽代買皮鞋等件約定乘輪至某處姬卽四處尋覓後在民國路撞遇與王同行將阿四扣住後王即乘隙逃去迨報捕始行追獲解入法捕房問明事在内地因飭探押送南市一區警署趙署長詰得事關誘拐男子飭送警廳司法科訊究 
[米行學徒失足溺斃]  
　　新閘浜北慶盛義米行學徒浦東人某甲於昨晨七點餘鐘時至蜆帮米船扞樣偶一不愼在跳板上失足落河隨潮而去雖經各米船急卽打撈已踪跡杳然嗣經該米行執事裘鑑春聞知立履網船用滾勾打撈至旁晚屍身尚無着落 
[挖去泥土限令照樣塡高]  
　　法新租界居民錢根潮前因違背工部局定章擅將地皮泥土挖去被控法公堂奉訊諭限照原樣墊平去後詎錢仍不照原式墊高因又傳訊先據寳建路捕房捕頭禀稱查得錢現在該地栽種黄豆惟墊泥不及原樣之高請核詰之錢供已經墊高求察中西官判予限至九月十五日爲止俟將豆收取後仍照原樣墊平如違究罰 
[竊賊各押兩星期]  
　　竊賊張德生陸阿三日前先後潛至法租界居民婦人金王氏錢王氏兩家竊取衣服持至押店質洋化用經原告報告捕房請緝現爲包探偵悉將張陸二竊拘獲吊出原贓帶入捕房昨日傳同原告解送法公堂請訊先據兩原告投訴前情詰之張陸同供認行竊後當改過不敢再犯求宥中西官判各押二禮拜以儆贓給原告分别領去 
[傷害案交保候訊]  
　　徐品珍丁懷裕二人日前在法租界地方不知何起釁初則口角繼而扭住互毆詎徐突出利刃將丁戮傷幸由巡捕到來將徐拘獲連同丁一併帶入捕房一面將傷人車送醫院醫治昨日先將徐解送法公堂請訊先據捕頭上堂廩訴前情中西官判徐着交一百元人銀並保候丁傷痊出院再行訊核 
[房東追租案兩起]  
　　玉振公司經租賬房昨遣收租人陳福康投法公堂控稱房客戴照五虧欠租洋三月向收延不交付求請訊追詰之戴供認虧欠租洋三月實因生意淸淡一時無力措置明日先付一月餘欠二月求請寬限陸續拔付又新沙遜收租人投控房客協記虧欠租洋若干元求請訊追飭傳去後詎被告避不到案中西官判戴限七天如數付淸協記限三天交付如違將生財雜物拍賣作抵 
[錢債案交保候訊]  
　　盛昌錢莊在公共公堂呈控孫涵如不理欠銀二千餘兩又生昌洋貨號控李露昌不還欠洋又婦人徐洪氏控蘇道源不理欠欵三案前日由廨簽發傳單派令華探目邵錦春將孫李蘇三被告分别傳案請示由中西官諭着各交舖保聽候排訊 
[原告證據不足]  
　　婦人錢汪氏在公共公堂呈控汪老三不還借洋一百二十四元又湯永裳控錢已齋不還借洋一百元　日均由廨出單派探將原被兩造先後傳案由中西官逐一訊供之下以錢汪氏湯永裳兩人所控均無證據理由判將兩案一　註銷 
[汽車違章疾駛]  
　　汽車夫兪桂林前日駕駛一千七百四十五號汽車經過南京路開機疾駛被四百十九號印捕查見以熱閙之處不准開駛快車工部局早有取締不應違犯因抄錄該車號碼歸稟捕頭轉請公共公廨出單傳究 
[小茶館未領捐照]  
　　工部局捐務處西員查悉直隷路一百五十七號之小茶館並未捐領執照擅自營業特行咨照該管捕房轉請公廨出單路該茶館主通州人吳錦才傳案訊究 
[自由車點燈違章]  
　　王文炳前晚由勞合路寓所乘坐自由車馳至靜安寺路被一百號印捕查見以未點燈火有違定章連人帶車一併拘入捕房稟明捕頭飭王存洋三元保出着自投公廨候訊 
[縣署批示二則]  
　　飛丹閣帽號代表秦和齋及製作同人社帽作代表祝大鳳呈篤酌改工價粘送議據請備案由呈悉近來百物昂貴工人生計艱難似屬實情該業議加工資旣經雙方同意呈送議據前來應准備案仰卽知照此批議據兩紙存 
　　嚴文華呈爲投考第二師範學校附送照片保證書請備文保送由據函並照片保證書均悉應予備文保送仰卽來署領取公函持往報到聽候考試此批 
[淞滬警察廳批示六則]  
[張慶祥批]  
　　據呈爾子張和尚游蕩無賴不知檢束情形殊堪痛恨蔡麗生顔擁書果有教唆情事亦復不合應准傳案訊明察核 
[萬順宏等批]  
　　呈悉查獲犯周開明等前經發科預審以其涉有重大嫌疑業已移送法辦 
[董良勛批]  
　　呈悉仰速來廳候示給領 
[邱良洪批]  
　　據呈已悉查茶坊酒肆警察有取締之權該管警所禁止收買舊貨人吃茶事必有所爲而發該民等以禁止後生理减色爲慮顯見其平日藏垢納汚情形否則茶客衆多何少此項人而遂致生計頓絶案關官署命令未便變更所請罷免之處應毋庸議 
[何靜之呈批]  
　　據呈船戸奚金順裝三泰荳行黄荳營私舞弊藉口沈没盜賣貨物各情如果實在殊屬損人利己爲法律所不容惟該船戸事涉侵佔情節較重斷非僅憑空言所可指摘究竟該商會否查明有何種確據仰於傳訊之日呈案核奪 
[方號榮呈批]  
　　呈悉查邢殿元爲開革巡警以其游蕩逗遛故由警區解廳核辦刻正調查其受行執業如果確能安分課　自可予以成全仰候查明再核毋庸多瀆 
[謝贈]  
　　昨承五馬路趙南來號惠贈秘製益羣救濟藥水兩匣謹當代爲施送 
贖約儲金消息 
　　本埠十六舖估衣業十三家所認預備廢約之欵已先後送交衣業公所經該公所出立收據按月六釐起息由董事收欵人蓋章簽字收據上言明俟集有成數並經全國同意後卽將本息一併彚繳儲欵機關收存另給正式收據爲證茲將十三家之收欵報告於下裕豐同人六百三十九額源來同人四百五十額合泰同人九十二額德泰同人六十額萬濟同人六十額裕大同人六十二額立大同人五十六額德源同人四十八額復泰同人四十一額愼源同人三十額合太同人二十四額晋康同人一百額同興同人二十額以上共計一千六百八十二額合洋八百四十一元 
　　繪石業繪石藝術社同人孫叔傲六額（國民）唐陸生二額（振華）張安生張裕生各二額（滬江）孫葆蓀三十額丁浩興三額丁浩玉二額（崇文）孫秋棠孫長庚朱季人各十額陳裕昌張眉生田冕卿嚴步雲各四額（英美烟公司）徐小舟十額馮恒八額沈壽康六額艾毓林潘級　薛近仁各四額王長坤華劍靑各三額黄福榮唐錦林魏金國各二額（華勝）毛杏林十四額朱夏生　尚堯各十二額顧玉生陸肖雲各八額張顧棠潘克忠王樸臣各六額趙雲從五額王長齡汪茂彬各四額倪廷煥三額王永男鮑志謙莊福生莊伯藩錢保持陳永淸韓與權林忠欽陳寬榕陳肇敏卞源洪習堂各二額陳世樑羅文秀各一額（商務印書館）尚有中華書局繪石　人共捐二十八額彩文書局繪石同人共捐四十額皆已見報茲不贅席子鶴黄福雄各六額顧孟平張榴生各二額顧學政劉伯奎席奇生盛奇生各一額（中華圖書館）總共捐三百四十三額 
[後馬路信昌隆報告]  
　　西合泰六百額程永和一百額德盛四百額尤森庭一百額儲湘記四百額順記五十額曹猇記四百額陳百祿二十額李祥泰四百額楊毛囡二十額大人恒申莊四百額米又新十二額吳南記四百額畢評之十額劉子記四百額米又春十額晋慶隆四百額梅壽菊十額鼎裕三百額徐友仁十額大和盛二百額周如興十額德義生二百額胡蘭孫十額常德仁豐祥二百額王調元六額元大二百額張明槐六額江西仁豐祥二百額袁寳元六額義孚信二百額張惠衡六額大豐恒二百額章功懋六額恒大二百額徐聘三六額許復記二百額兪綏林四額信昌隆二百額柴志襄四額萬源長一百額韓鑫三四額黄祥記一百額許景陶四額汪聖記一百額阮阿發四額新盛一百額李敦裕四額廣泰昌一百額蘇阿鳳四額吳和記一百額米四寳四額永和一百額陳元祥二額吉泰和一百額言詔洛二額豫大一百額李永康二額順和一百額黄有發二額胡蓉記一百額錢梓榮二額汪在記一百額劉仲盤二額嚴莊浩二額嚴炳初二額米小毛二額范麟生二額葉信培二額葉信瑞一額施宏謨一額以上共計七十一戸共認定七千七百五十四額俟有總機關成立時照繳不誤 
來件 
[兄弟國貨公司第一次報告（節錄）]  
　　常州費氏兄弟公司新出品國貨縐布汗衫物質較東貨堅美式樣甚佳價每件二角七分現出貨不多聞至閏七月半可出貨五百打以供愛國同胞需求幸各界注意 
　　杭州諸曁出縐布汗衫質地甚佳每件三角三分 
　　本埠三益廠新出品國貨絲織吊襪帶式極新頴質又堅固耐用每付三角六分各色俱全 
　　本埠蘇氏兄弟公司新製捕繩紙用松香糖料等製成全無毒質亦爲夏日不可少之物目下推銷極廣 
　　靑島牌雄雞牌指日牌等牙粉物極精細香料係美貨靑島牌爲紀念性質批價每盒六角各種原料亦在本公司存樣歡迎各界參觀 
　　裨文女學出品會裝香粉香氣甚濃在本公司代售 
　　西醫吳玉蓀新製良心牌臭蟲紛靈騐異常爲國貨臭蟲粉獨步 
　　化學工藝社新出品二妙袋牙粉内附擦面粉一包二妙俱臻可能名附其實 
　　粹華公司新發行國貨楷片紙係國貨其堅白美觀直駕絈品之上定價甚廉批發格外克己 
　學校川品三角板向用某貨現由本公司覓得木作包做國貨三角板用杏木製成美觀不減價又相等現已出品數千付將來廣銷各界可預期也 
　　無錫新出品紗巾係土布製成 
　　修面整容等具向係某國貨居多近來本埠有人製造國貨鬚刷當經送附近修髮店試用咸稱佳美價亦低廉批發克己現歸本公司經售 
　　醒丹爲保華製藥公司出品救命丹精神丸廿一丸三島丸爲壽世製藥公司出品均爲夏令避疫解暑要品 
雜評二 
[契稅比額（庸）]  
　　財政廳擬定蘇省契稅比額共列銀七十七萬五千餘元自財政當局視之似不甚鉅然而六十縣知事欲勉副此額恐亦不易爲也 
　　民國五六七三年契稅收數之旺者以民間舊立之契未稅者多新立之契稽覈又密合新舊兩項之契同時擠稅稅欵之收入焉得而不旺今則舊立之契投稅殆盡收入已減其半加以官中撤廢以來官契之銷售遠不如往時之暢旺契稅收入當然減少而况不動産買典之多寡與年歲豐歉有直接關係本年江北之旱蘇屬之水螟蝻颶風災害並至秋收之歉殆可預言契稅收數係由不動産轉移而來民間經濟力旣以歲歉而匱乏田房賣買呆滯契稅之少自相因而至財政廳以稅收較旺之三年間爲標準已於事實相去甚遠乃更責以有盈無絀抑何言之易易也 
 
 

Page 12

 
 
   
 
 

Page 13

 
 
   
 
 

Page 14

 
 
自由談劍秋 
　　自由談三字皆用當代名人字跡每星期調換一次今日係錢劍秋先生手書 
實談 
[郵苑瑣話（七）] [  秋葉]  
　　各國因戰事更有發行俘虜用郵票者（如普法戰爭時波爾）巴克所將法軍拘於瑞士其國政府特爲發行無稅之郵票）卹兵義金郵票者（如一八六五年美國南北戰爭中費府開）中央博覽會卽以所得游資悉捐爲傷兵之用會中因並發行郵票用於寄出之郵件焉）至其最奇異者則含紙幣性質之郵票也當美國南北戰爭之初貨幣異常缺乏遂卽以郵票化用但以其背面附膠易於黏着而破損遂别製一種黄銅郵票表面鐫華盛頓之像與價格與紙質者無異其後發行之郵政小紙幣卽濫觴於是其紙幣凡四種五分一角者均複印同價格之郵票一枚於其上二角五分者印五分郵票五面五角者則印十枚皆另記文字謂在各郵局皆可兌換郵票云 
　　此次世界大戰亘四載餘各國發行之戰事郵票殆不知有若干種但就協商國一方面言則加印者多用赤十字紋與變更之價格或則作War　Stamp·War　Tax等字皆視其用途而異其外又有特别發行者如俄於一九一四年發行四種比於一九一四年發行赤十字票二種一五年發行八種皆其一例今和平旣告成搜集家必有能集其大成以示同奸者 
　　每一戰事告終失國喪地之事勢所不免人世榮華宛如春夢此戔戔郵票實不啻爲之留一輕痕如今日之德旣全失其海外領土其原有之郵票殆不可復覩凱撤之雄心亦徒成泡影而已試更追求其例於往昔亦不可一一數其最著名者有如美國南北戰爭時南方各州同盟所發行之各種郵票與七週戰役前哈諾哇（Hanover）之郵票皆是然其有遺聞軼事足資後人之憑吊者蓋莫若合併於意以前西西里之郵票也西西里於一八五二年發行之郵票圖案爲飛蝶南二世之肖像二世以爲帝顔尊貴豈可任消印之染汚於是自出心裁改正消印使其文字僅蓋於郵票上方與兩側中央圖案則空白焉然而郵局中人怱忙之際仍時汚及龍顔二世常以爲苦後僅逾年卽被迫奔英遂終老於外此種舊事殆不堪回首矣 
　　郵票純屬以稀爲貴其價値幾與圖案之美惡無關前已言之是故其印刷偶有錯誤者莫不珍視蓋印刷上之錯誤多出無心旣被發見卽行廢棄其數遂極稀少也 
新智識 
[童子軍游戲（續）] [  上虞陳伯源譯]  
　　（七）　指南競賽 
　　隊員列爲一行每人相間可三十碼使各取其軍　貿然置諸地上其端以指南爲準畢則退後六步公證人乃以指南針一一試之以其指南最準者爲勝 
　　（八）　　雞鬬 
　　腞鬬之戲頗可娛樂其法以二隊員各作蹲勢以軍棒横夾膝後腿灣間雙手由棒下前伸抱膝於是娃步兩相角逐被觸而仆者則敗 
　　（九）　彈球 
　　此種游戲彷於打彈 
　　擇平原一方覆以光冷布四週以軍棒界作長方形爲彈子台取棒球小毬三四枚作彈子以軍棒作彈子棒卽以打彈之法游戲不啻打彈子也 
　　（十）　　顚凳競賽 
　　隊員六人或九人掣手成圈圈内立一木凳以其觸身卽仆者爲度 
　　於是輪連匝行繞　而轉各員則設計建謀試使他員觸倒中間木凳覺倒觸者卽以爲死游玩之利權由是而盡卽須退出以其最後一人爲勝 
　　（十一）奪帽 
　　取二排令各出一員相向而立各以右手互按左肩左手各置右腋之下另以一帽置諸其間 
雜錄 
[紫羅蘭菴隨筆] [  瘦鵑]  
　　溽署之天人人如處洪爐中沈李浮瓜不以爲樂迨驕陽匿采凉廳乍動於是相率出游游戲場中利市十倍以一般閑人爲尤興高電燭齊明之下競鬬新妝釵鈿蔚爲奇采上映霄漢幾足使星月對之失色夜闌露零樂而忘歸而爲之夫者斯時或猶揮其血汗與生活問題相奮鬬也在昔　人逭暑足不出戸　以外一言一動都有韻致湯春生夏　晚景瑣說云長夜斜陽欲暮蟬噪柳隂麗人新浴初罷小酌玫瑰芳醖數盞以菱藕諸鮮果佐之飯餘出坐中庭斑竹榻上維時爐爇沈水淸風徐 
 
[世界偉觀（十五）紐約城格蘭將軍之墓塔]  
Ｇrant 's　Tomb　and　Palisades.NewYorkCity 
格蘭將軍爲南北戰爭中名將美人就其墓側立塔紀念每日謁墓者數以千計 
來或花間撲螢爲戲或隨意鼓琴　一二曲頃之月色由廊而度畫欄過玉階漸至窗下麗人薄醉未醒頰暈微頳眼皮半溜似有倦態乃起步歸闥云云似此逭暑絶無褦襶氣以視彼奔逐於六街燈火間者其淸俗爲何如耶其後半云旋喚小醫捧凉茗飲畢緩步近檀几前剔起銀燈徐手携碧紗團扇迎眸一笑先入香幃金鈎憂聲細若碎玉此時此境爲之郎者何如也讀此數語可見其閒情逸致吾知彼匆匆自遊戲場歸者汗流浹背嬌惰無力决不能有此細膩風光矣又莊禮本夏閨詞云玉骨氷肌自在凉茜紗衫子藕絲裳泥郎並坐憐郎熱扇底餘風暗送將手點新茶擅别才松泉竹火雪花開碧甌吹到如蘭氣先與檀郎解渴來遲遲淸畫翠簾深雪藕氷桃暑未侵更　銀瓜親送與教郎知味鎭郎心常時相見似無情閒趁荷風門一枰賭與檀郎持底物贏將半日看分明銀河照影玉亭亭巧製荷囊貯落螢天上秋期掄指近問郎何處是雙星描寫夏閩情景歷歷如畫今世　人果能以此爲法則匪特閨房韻事一洗惡俗之習亦並足增伉儷之情故吾謂閨人逭暑宜於家不宜於外出也 
小說 
[潛艇歷險記（）] [  翠岑譯]  
　　第四十章禁錮 
　　麥快亞方處給下覓太三角帆不得忽聞艙口砰然闔艙中立時漆黑艙口梯側本有天窗惟停泊時覆以油布今未去逾無　　射入麥快亞自念此何爲哉殆諾愛爾聞其覓帆不得故相戲耶思次怱聞水聲淜然若有人入水者繼以甲板革履踐踏雜查之聲（麥快亞與諾愛爾時均穿膠底軟　）於是大駭知有變急摸索至後艙艙有梯達船後小室旣至則梯門亦　惟天窗未全掩日光一線得射入艙内遂不甚暗麥快亞至梯次以肩力抵艙門之闔板板緣栗木之鑲縫果裂顧猶不脫麥快亞更竭力抵之則板亦格格作裂聲功垂成矣而甲板之履聲近一人以喉音作斷續之英語曰弗妄圖靜待猶無恙出將無幸麥快亞曰惟吾友何往房霍本納曰海中去矣然無傷汝友善泅行登浮標也麥快亞不得已退而息被固非甘認敗者則默運機謀以圖一决自念雖孤立鮮援苟得一械未必不敵二人惟今乃無械雖有一摺刀然刀小卽盡刃入敵體亦未必重創反不若拳足之有效誠能得一棍者則更佳麥快亞乃遍索暗中得一纒索之栓栓鐵製利械也長十五寸最細部徑約半寸大端則倍之旣得此顧不得出則雖有械亦無所用乃重謀出艙之法後艙門之闔板已無能爲微特破之需大力也卽破得出而敵人亦有備以一敵二非可力取當乘機也雖然尚有所由下艙之前艙門也盍圖之麥快亞索行暗中至其處遂出刀刻意砍去其四周之木則閂鎖自廢顧此工殊艱非立時可就故時作時息息時則潛步至前探甲板敵人動作移時聞齒聲知德人方享諾愛爾所携之食物私心竊喜復回工作自語曰彼等齒牙相擊足亂吾刻木聲良佳嗚呼吾不料波羅的海一戰因因果果乃相循至是而未有已乎麥快亞工作幾一小時栗木之鑲邊盡去而成績始見艙門之鏈蓋以螺旋自外鈕固者内刻之效蓋鮮也是時船駛極速船身左傾頗甚　船首時被大浪淹没麥快亞聞聲知屈力西方盡諸帆力向東北也 
　　無何麥快亞工作又幾一小時矣成功漸近知是時以肩抵之啓當不甚費力於是手纒索栓輕撞艙門門固微啓可見甲板之狀惟爲帆柱及隆起之氣窗頂所蔽觀不甚廣房霍本納獨持舵輪前立僅見其首麥快亞以纒索栓　之門啓又高半寸劃然一聲艙門之螺釘脫矣麥快亞方欲躍出忽粉末一陣直撲顔際雙目劇痛遂復倒下彼萬惡之德人伺之蓋久矣飛射入目者調味之胡椒末也麥快亞嚏不已忍痛不聲而甲板上德人則大笑若梟鳴久之未已 
[自由談之自由談] [  不冷]  
風與氣 
　　昔人謂流行之事爲風氣風氣二字　相連也連日大風人亦謂民氣鬱勃所致然則大風旣過民氣得以由此宣達抑民氣旣大風所洩自後益以不振歟二者未知孰是 
 
 

Page 15

 
 
   
 
 

Page 16

 
 
   
 
