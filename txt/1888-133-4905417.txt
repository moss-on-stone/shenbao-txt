# 1888 - 133 - 4905417

 

Page 1

 
 
[隨報分送書單啓]  
　　今由點石齋交來書單啓一紙隨今日報章分送不取分文此佈 
[新印曾文正公書札出售] [  申報舘啓]  
　　曾文正公勛業文章彪炳寰宇觥觥大集久付棗梨本舘前將向未刊出之家書一種印行海内鴻儒爭先購致兹又經景賢書屋覓得公之書札以新鑄鉛字印成中皆致名公鉅卿之函或講戎機或闡理學或詳漕政或考鹺綱要皆確切精詳原原本本而校對之心細印釘之工良尤爲有美舉臻衆目共賞計二十七卷都二千八百四十一首又續鈔六卷都二百九十二首現已出售每部分裝二十本價洋一元六角諸君子有先覩爲快者至本埠申昌書畫室各書坊及外　各申昌購取可也如欲躉購則請至本舘帳房面議 
[石印典制駢儷集成出書] [  點石齋主人代啓]  
　　海昌查孝廉典制駢儷集成一書足以嘉惠藝林名下無虚言中有物分門析類囊括三才溯本尋源網羅萬卷運典則翦裁尙巧擷秀捃華隷事而組織彌工儷紅妃白洵乎摇筆散珠動墨横錦邊孝先之腹笥虞伯施之秘書不得專美於前矣閒採名家制義中雋語二比四比無非經籍之腴史册之秘精義貫串光采陸離信手拈來字字鍊補天之石從頭讀去言言鑑擲地之金誠場屋中之如意珠操觚家之饋貧糧也茲已印出部分五卷訂成兩册計洋七角在北申昌文瑞樓發售此啓 
[籌備海軍末議] [  梁溪城北子來稿]  
　　從來防邊之要必先兵練器精有能戰之實然後方能固守以今比昔雖地勢有海陸之異而布置局勢則一也北洋海岸綿亘二千里而遥幾至防不勝防夫兵分則見少合則見多分則弱合則强欲用少以當多轉弱以爲强此海軍之所由設也海軍之用近以防護海疆遠以揚威海外尊國體而懾敵氣具在斯矣惟事機重大頭緒紛繁發軔伊始更宜挈領提綱條分縷析方足以臻周密而垂久遠矧當經費支絀籌欵萬難之際尤應力求撙節事事核實乃可費期省而事期成兹謹陳其梗槪如左海軍之政約分七事曰營造日軍政曰海道曰醫藥曰律法曰考核曰支應海面交鋒全賴快輪鐵甲佐以砲船雷艇必須堅利無前迅捷無比近來製造者雖多然形式有新舊之别制度有精粗之分置備旣多考核宜詳常泊海港旣虞蠧朽尤慮費繁故須擇妥便之區造築船塢以爲停頓預儲材料以備修理建造局廠以爲逐年添造船砲及一切器械並於港口修築砲臺以資護衛興造房屋以爲員弁水手匠役棲止之所此皆營造之屬也船械雖精而運用在人於沿海各直省必設武備學堂水師館藝術院遴選英俊子弟入而肄業每年或三年一加考試甄别其材幹區分其勤惰簡其所長拔其所能酌量其所造就而用之再使之練習毋狥情面毋囿請託毋取私暱一切黜陟用舍悉　至公務爲國家酌取眞材以供驅策必於駕駛施放兩事精益求精如行所無事乃成絶藝降而至於舵工水手一體厚待以示優異毋區畛域能而材者加以奬賞不次　用務須得其歡心願效死力用能上下一心然後一出而操必勝之權所謂教育以成其材考察以定其等升遷以勵其志調遣以致其用者此也此皆軍政之屬也船械精人材出而汪洋大海非考海圖詳測算審經緯必致茫然失措加以支港紛歧砂礁暗伏必須親履實測精刻海圖詳訂圖說練習領港之人多建塔燈標杆細考潮汐之衝激風雲之氣色方可涉大洋如戶闥履波濤如平地此皆海道之屬也文武員弁水手匠役人數衆多効力辛勞地分南北寒暖異宜疾病時生加以出陣衝鋒鎗林彈雨水火刀兵肉飛血濺骨折筋斷必待醫精藥備病院整潔雖或有傷損而仍得所歸則戰士有特而膽自壯戮力無恐而心不怯此皆醫藥之屬也人多心雜爭訟亦所難免行駛海道撞觸亦尙時有或不遵調遣或失誤軍機或逗遛畏避必審斷明允始足以定賞罰而示威信然後受者乃始俯首無辭此皆法律之屬也用欵旣多考核宜嚴物料器械或購或造必求其質精而價廉方可節費而適用且下年用欵亦須預定庶免臨時拮据此皆考核之屬也銀錢支應尤宜核實各項支發條目紛多出海各船以及各局各處皆必專員前往管理銀錢册籍方易稽核此皆支應之屬也凡此七者皆籌備海軍之急務也至於各種船砲器械宜照海港之深淺海面之廣狹而酌定應備之數德國海軍議備鐵甲十艘快輪二十艘信輪八艘礮船二十艘練船六艘電艇二十六艘員弁約六百人水手匠役約萬人每年薪俸津貼修理船械行船煤油一切約銀五百萬兩逐年添造船械修築臺堡約銀二百五十萬兩所有匠役水手二項宜海口要地各立一軍歸海軍統領大員節制撥入船廠操作以習勤勞以資諳練派船出海則洗足入船以收駕輕就熟之效員弁水手匠役在岸之時薪俸口糧皆不甚厚及派入船中出海當差則優給津貼若出於交戰則津貼倍優凡此所以示鼓勵而節經費也派人入船出海皆有一定職役或往外國保護商旅或在本境操練船陣航海放礮考求機器測量海道皆事畢卽行撤回人皆登岸回伍船卽移泊船池由船廠派員查察修整另簡數人管理以免久在海中易致　腐大抵派差出海之船十之四停泊船池之船十之六並無常泊海口借名巡防徒縻經費之事如此則海軍員弁水手無論派入何船均能駛用並無專管一船名目遇有戰事無論如何皆可調撥不致有船與人不相習之弊惟有信輪三四艘則常年派人以備上憲之乘坐而已沿海漁船商船之舵工水手自幼習慣風濤年至二十調入海軍薄給口糧使之練習三年因其年幼無仰事俯蓄之累口糧雖薄足資養赡三年期滿卽行遣回聽其仍操本業自謀生計惟仍掛名軍籍至四十爲限遇有戰事則按籍抽調來軍入船當差優給口糧津貼一切商輪亦準其延招額外人員以充船主大夥管櫃之職遇有戰事仍卽調回入船當差優給津貼凡此皆以收練兵之益得人之效旣可節費又可免爲敵人勾引以上各節皆德國佈置海軍之大略也簡册具在可得而按之間嘗統籌全局中國海軍經始必首北洋者以其地據上游内障畿輔外連溟渤左控遼瀋右帶登萊洵爲屹然重鎭今以北洋局勢與德國海疆相提而比較約得其半故置備船艦儲用員弁水手匠役以及按年經費亦可約當德國支應之半費尙易籌而備已足用矣諺云取法乎上僅得其中今雖不必盡效泰西而斟酌損益擇善而從固不可少者也 
[黎人復叛]  
　　瓊州黎匪前經大憲勦撫旋次平定現復出而滋事更有遊勇相助爲虐勢甚猖狂朱觀察禀報省垣張制軍以狼子野心非大彰撻伐之威不足消其桀驁遂檄飭各營防兵分爲七路進剿 
 
 

Page 2

 
 
[都下委談]  
　　前報紀前門外大栅欄失愼云云刻下被燬各家已次第鳩工重建三月二十八日某瓦匠爲天德合洋貨店砌墻忽一飛庫從身旁經過將其衣袴擦傷瓦匠向御者理論御者反出惡言瓦匠忿不能平大言曰汝有胆量敢以此車由我身上碾過乎言訖躺臥街心御者竟爾加鞭車從瓦匠背上而過以致身受重傷行人以御者欺人太甚綑送中西坊署坊官怒其兇惡立飭痛加笞責然後收禁獄中聞不日將詳城究辦矣○四月初一日戶部某堂官諭令司員將雲南司書吏甲乙二人解送刑部審辦司員婉言解勸堂官允其免送諭令司員提案重懲當經司員將二人痛加笞責荷校署門闔署之人無不驚詫閱數日始知該司有咨照某省公文稿内原係移咨迨至繕寫時竟以移字改飛字事經堂官察知疑有弊端故欲將二人重辦也 
[章閂紀事]  
　　前報紀江省派弁往湖口迎接彭宫保一節兹該弁已經回省據稱宫保不至省城毋庸伺候於是各營之預備迎接者皆繳還軍裝火藥○去冬亢旱較久今春雨雪較多菜子收成歉薄油價爲之陡漲上下游之油客運至省城者皆獲厚利○章江春水之險人所共知乃三月十九日問渡者浸没二十餘人二十一日浸没三十餘人二十三四日浸没五十餘人皆因划船胃險開行故也查該處兩岸設有義渡船十餘艘風大之時保甲局委員豎旗一面於江干禁止行船違者提責不貸對岸之沙并地方亦有保甲委員主持其事法誠善也無如愚民迫不及待往往自雇划船冐險飛渡而駕划子者又貪得無厭往往欖載人數過多行至中流偶有微浪船卽壓沈風大浪高更無倖全之理矣自置死地於人何尤○上年弋陽縣有械鬥巨案兹聞馬姓兇犯四十餘人解省秋審皆擬死罪此眞以一朝之忿忘其身以及其親者矣 
[潯茶續信]  
　　三月二十九日九江茶巿開盤協和洋行買仙芽二五祁二百三十箱價四十一兩春芽二五祁二百十六箱價三十七兩二錢五分蕙香二五寍三百零五箱價三十五兩五錢龍芽二五寗三百四十箱價三十兩零五錢茗芽二五祁二百二十箱價三十九兩五錢福隆二五祁二百一十九箱價三十八兩怡和洋行買元元二五甯六百零二箱價四十二兩龍芽二五寗四百一十箱價三十七兩蕙香二五寗三百五十箱價三十七兩賽蘭二五寍三百十八箱價三十二兩五公馨二五祁二百五十二箱價四十一兩仙香二五祁二百十箱價四十兩瑞芽二五祁二百三十四箱價四十兩天裕洋行買仙芝二五祁二百一十箱價三十八兩二錢五分仙芽二五祁一百五十六箱價四十兩蕙香二五寗四百六十箱價三十二兩三十日協和洋行買奇馨二五甯四百三十六箱價四十二兩五錢天裕洋行買蕙香二五土四百六十箱價二十八兩五錢奇香二五寍一百四十箱價二十七兩蘭馨二五寍二百十七箱價三十三兩五錢春蘭二五寗四百四十一箱價二十九兩秀眉二五寍二百二十二箱價三十一兩佳茗二五祁四百二十箱價三十三兩五錢香芽二五祁一百九十二箱價三十三兩五錢香魁二五祁二百六十三箱價三十五兩怡和洋行買龍芽二五寗三百三十八箱價三十一兩四月初一日恊和洋行買天香二五祁二百一十箱價三十六兩雨芽二五祁三百十五箱價三十七兩天裕洋行買魁芽二五祁三百六十相價三十三兩五錢榮馨二五祁一百七十八箱價三十八兩春馨二五祁八十三箱價三十三兩魁馨二五祁三百三十八箱價四十二兩魁珍二五祁三百零一箱價四十二兩蕙香二五祁二百十八箱價三十七兩初二日天裕洋行買蕙香二五寗二百十三箱價二十九兩福蘭二五寗二百七十三箱價二十九兩怡和洋行買福興二五寗二百十五箱價二十五兩初一日安慶輪船往漢運茶一千零十箱初二日福和輪船往漢運茶一千八百零箱初四日江裕輪船往漢運茶二萬四千零箱 
[水厄類誌]  
　　九江龍開河連日雇漢班搭臺演唱會戯魚龍曼衍袍笏鮮明潯城内外紅男緑女連袂往觀者頗極擁擠惟該處與東岸閙巿隔一衣帶水觀劇者均喚划船以渡初二日午後有男婦老幼多人觀演小尼姑下山等戯興高釆烈回至渡口爭上划船詎船小人多甫一開槳船卽沉没一時人聲鼎沸幸該處船多救起多人惟有三小孩落水不起隨經其父母雇船將各屍撈起痛哭而去又初三日江裕輪船抵躉船時九江各信局各客棧夥紛紛雇划船爭先搶上輪船或赶起信袋或攬留搭客有長發棧夥許某偶不經心失足落水隨波逐流而逝亦慘矣 
[漢臯遊記]  
　　日本岸田吟香先生昨自漢口回就途中所見書示本館以範水模山之筆寫撫時感事之情先生眞今之有心人哉因略加詮次照錄報端○自江隂上逹宜昌長江四五千里間往來之人每日何止千萬除民船外僅招商局怡和太古等行有火輪船可以附載而沿江各城鎭仍不能到處通行似宜令各地紳商合資置備小火輪船從彼埠逹此埠小鎭僻港一律通行則物産從而隆興人民漸爲富庶風氣亦由此漸開眞有益之事業哉○長江兩岸多山從九江泝上游山容漸大至武穴以上則奇石怪岩風景尤可愛矣所惜者虎臥貌蹲之際絶無深林大木蔭翳其間此非由於土瘠地磽其病全在百姓任意樵蘇遂至如斯濯濯耳何以知之每有山寺村廟等之處卽有鬱鬱成林者故知窮谷深山人跡罕逢之處樵夫牧子遂不免任意摧殘然竊謂巨木長林有益於人不淺每遇霖潦有樹以爲之承受不致瀉入河内泛濫爲災且樹得氣之清可免人瘧痢風濕霍亂等症以故東瀛風俗凡有樹木自拱把以上官卽懸牌禁伐蓋紅篆以護之中國此時何弗倣行其法耶○三月二十二日到漢臯時買茶輪船未至閱數日卽有英國船一艘抵埠然茶事尚未興旺也四月初五日回滬時則苦荈生涯漸有生色初七初八兩日江上時見買茶船上水約計共有七八艘其中以俄船爲多想今年漢口茶事大有起色也○漢口與武昌漢陽爲鼎立之勢襄河亘其前大别山峙其側街衢四逹巿廛櫛比舳艫相接商賈如雲實爲天下之重鎭生意之歸宿而巿上往來店中貿易之輩衣裳不甚華麗猶未漓質樸之風街中並無馬車東洋車出門類多徒步房屋器皿亦不尙極巧窮工勾留半月餘絶不聞妓樓絲竹以視上海之奢侈僭越靡麗紛華朝爲翩翩美少年夕則債臺高築者相去奚啻天淵誠可嘉也○僑寓經旬絶不知有狹邪之地然道光朝烏程范白舫著漢口叢談八卷誇稱烟花之盛又有姚江葉調元漢口竹枝詞其中多詠妓館娼樓之事摇錢之樹消金之鍋刻意描摹如畫如話豈今兹忽返璞歸眞耶抑春光深鎖非土著者固不能間津耶○漢口上通川蜀爲藥材薈聚之處今年價甚昻貴因只購取麝香一斤帶回以製痧藥蓋提籠采藥自必踏破芒鞋固非倉猝間事也○坊間刊有漢口竹枝詞記其二首云漢河前貫大江環後面平湖百里寛白粉高牆千萬垛人家最好水中看廿里長街八馬頭陸多車轎水多舟若非江漢能容穢渣滓傾來可斷流讀之可略知漢口之形勝矣○漢江後面城墻咸豐年間所築難民多就城上支搭茅篷蜺蜷鷺宿一逢天雨滿身衣服淋漓偶乘籃筍過其旁屬目傷心幾爲涙下欲籌善策束手無能奈何奈何○黄鶴樓高臨雉堞俯瞰長江自經崔　題詩遂卽傳爲名勝昔年忽遭回禄蕩焉無存昔之畵棟離梁盡化爲荆榛瓦礫星霜幾易尙無人重爲鳩工可慨也夫○客年火災之後沿江一帶重經盖造煥然一新惟房屋多係木質造成恐難免於引火竊意此等區處以不建房屋爲佳曷弗倣上海黄浦灘雜栽樹木旣招凉蔭又免火災豈不一舉而兩得乎○聞湖南衡山四川峨嵋山多藥品翹首白雲不勝神往然刻屬春餘夏始並非採藥之時俟明歲秋凉當準備草笠棕鞋一爲遊覽敬告碧翁翁幸毋靳此濟勝具也 
[支硎花布]  
　　姑蘇某姓子騎馬過城橋加鞭飛駛不隄防撞倒肉肆婦人馬蹄踹其腹以致受傷過重一命嗚呼旁人扣住其人報縣求騐長洲縣王芸莊大令馳往騐明隨將兇手帶回收禁○蘇藩憲黄子壽方伯以城内外烟館林立宵小每匿跡其中爰諭飭首府及三縣一體出示嚴禁限一月内歇閉淨盡現已由各署出示嚴禁竢 
 
 

Page 3

 
 
[訛傳碰撞]  
　　招商局江天輪船於初七日下午由本埠開往寍波前日午後喧傅駛至大七山海洋被某輪船碰撞本館以事關重大一再訪查始悉該船出口後因毒霧迷漫不能行駛暫爲停泊至天明始啓輪抵寍略遲寍人發電來詢以故訛以傅訛遐邇駭然其實已安抵甬江毫無險阻已於昨日下午四點半鐘時遄返申江矣 
[上海縣署瑣案]  
　　兇丐蓬頭阿貴金寳老四由捕役均解縣中前日傍晚裴邑尊升坐大堂訊究阿貴稱去年尖頭麻子李福將山東人孔耳毆斃旋得今春與蔡慶講和并許加增規費蔡約同小的等於二月初五日在董家渡雇朱雙福周關榮等船五艘共坐四十餘人經華亭過青浦至嘉定在南翔鎭遇松江班金寳老四等船四艘遂會同前往經瀏河到太倉沙溪鎭直塘地方與李遇蔡方欲講話李已預糾拳師戴刑邦郭有泰卽二毛等手執凶器突然動手小的等均徒手惟在江湖吞劍之金祥光以劍遮架誤將二毛砍斃小的等獲住李黨三人一名耀眼一名耀忠再有一人卽戴刑邦也耀眼耀忠在中途脫逃刑邦由柴樛解案訊解太倉金寳老四所供略同邑尊飭將兩丐釘鐐發押著各具供結呈候過堂批解柴樛趙金二捕辦事認眞賞給洋二百元柴趙叩謝而退○小東閂外法界時和園對閂管萬元花烟館内之某妓突於月初告斃前日由十鋪地甲張勝據情禀縣裴邑尊飭傳管訊究稱該妓因患傷寒請過三位醫生醫治無効業已告知捕房禀過王大老爺叩求鑒宥張稱該妓確係病斃並無别故邑尊以該甲遲遲禀案難保無賄隠情獘着笞責百板荷枷三月將役斥革管暫退候飭傳三醫生到案訊明核辦○前日引翔港人朱春山偕地保王煥鶴控稱陸靜安行兇毆擊叩乞騐傷陸投案禀訴裴邑尊質訊之下朱稱小的在鎭開設米店染坊僱陸經手被欠洋二十二元遂卽辭歇今日路遇向索陸卽行兇毆傷頭顱叩求騐明究辦陸稱小的在朱店爲夥因被友人拖累以致空洋前已有人勸小的償還洋六元朱不允將小的鋪蓋扣留今日路遇口角朱自已跌傷頭面並非小的行兇王禀稱伊東夥不合前已有人理勸今晨在虹橋鎭東首毆擊朱因受傷唤小的同來禀控邑尊騐得朱受傷屬實飭取傷藥敷治交地保帶回俟傷痊投案質訊陸喝笞六十板荷枷示衆○前報紀徐銀福閫八縣署交差看管云云前日徐又閭入作種種瘋狀裴邑尊着鎖在公生明牌下候示徐見人輙擊差役禀明邑尊着送普育堂醫治○山林塘人陳士俊控陳萬鈞掯贖田畝且更毁去桃林裴邑尊立出堂單提到萬鈞於前日庭訊士俊訴稱前將桃園向萬鈞抵借洋六十元言明一分起息今向贖取伊欲加增利息不使贖回并將田内桃樹斫去萬鈞供稱小的不敢掯勒明明藉詞圖賴抵欵求恩明察邑尊着兩造將本利清算再行復訊核辦 
[英界公堂瑣案]  
　　善鍾馬房陶鳳山訴稱某日夜深時興大馬車行由德律風通信言泥城外沙遜主人住宅囑伊知照要備馬車及駕　前往則宅中均已安睡問之並無其事反怪小的無端喧閙大駡逐回旋向興大行稽查始知該行夥王桂福所爲因特歴控情由請爲訊罰王供小的在興大馬車行爲夥曾代知照沙遜洋行要馬車伊竟誤至住宅陶稱是夜行中亦無要馬車之事蔡太守判罰王洋三元給陶完案○天津伶人龍長勝訴稱小的前曾托同鄉劉二寄家書旋來借銀一兩八錢後又借洋七元由連芝經付今又來借洋五十元小的不允卽出東洋刀　言若不允從定必拚命爲此投報捕房由包探秦少卿拘劉送案連芝供稱劉向龍借洋七元確由小的經手爲此投案作証劉供小的係天津人在滬賣糖山查度日今欲回里向龍告借川資旣不允從卽已作爲罷論決不敢操刃尋仇該包探禀稱劉爲天津流氓李占鰲之同黨李旣懲辦遞籍劉卽逃往鎭江去年九月間又來滬上蔡太守飭將劉交捕房管押俟有往津輪船着龍給以川資派捕押送回籍○某茶館主王長雲訴　昨日顧阿毛王三寳等不知因何口角以致互毆失去銅釣盌盞面盆值洋二元爲卽報捕拘案顧供前因王之父親結欠會洋五六元之　後伊父病故向王索取祇認欠洋一元錢六百文然事有雙喜可証因向理論王供蘇州人父親曾欠顧會洋一元錢六百文已經還楚後因小的有夏布托航船戶雙喜帶至家中被其吞没是以不再托伊寄送信物雙喜因此挾嫌唆使顧冐稱父欠會洋以致爭閙蔡太守謂顧所欠會款公堂向不准理惟不應與王肇釁毁及茶館之物着各罰洋二元二元賠茶舘失物二元撥充醫院經費○包探秦少卿稟稱坭城外意大利領事署報失咖啡銀壺查得失去時惟張文景到過爲特拘張送案目下意領事因公他去大約下禮拜一返滬已由各傭人攤派認賠張供小的係縫衣匠曾到領事署招攬生涯决不犯竊蔡太守商之夏正領事飭將張押俟意領事返滬再行核辦○包探秦少卿禀稱昨見周阿小手持衣包形跡可疑盤詰支吾帶至捕房始供在南巿高昌廟鄉人家竊得周供太倉人年二十二歲衣包在南閂外六七里鄉民家竊得蔡太守飭將人贓備文移送上海縣傳同失主領贓究辦○十三號巡捕禀稱南京路來往馬車最爲熱鬧之區昨日張金土家燃放鞭砲適有馬車七輛次第馳過馬聞聲跳躍幾釀禍端爲此拘張送案請卽罰鍰張供不知租界章程惟求息怒蔡太守判罰洋一元撥充醫院經費 
[英界公堂瑣案]  
　　浦東人顧文英稟稱堂弟媳龔氏生有子女三人女年十七歲已經出嫁長子十四歲次子九歲弟媳挈子私逃出外與人姘識堂弟於去秋到滬尋訪不遇回家後氣忿成病於去年十月十二日身故今奉嬸母命來滬再尋偶見九歲之姪尾隨其後認明閂口因卽嗚捕將弟媳顧龔氏并伊姘夫吳春庭一併拘案王司馬問該氏如何出外爾弟死時可曾回過家内答稱十月初十日到過鄉間在伊母家吳春庭供湖北人在八仙橋爲人洗東洋車度日每月得工洋兩元夜間照顧車子另租房與龔氏認識已三年顧龔氏供顧文英是堂伯丈夫未死之前我與吳認識家中有姑已七十五歲本思將姑領至吳處奉養堂伯不肯我今新生小兒不能回去司馬問顧文英爾嬸母現在何處答稱在浦東雙目不明司馬着於十二日將嬸母擢扶到案龔氏及吳分别管押○捕房昨將戴士祥解案據伊叔戴常禮禀稱胞姪在店不務正業私下取洋到蘇花銷回滬後又來吵閙現已信催胞兄卽日來滬將伊收管士祥供父親在原籍做南貨店生意我於十四歲時到上海在棋盤街做印書房生意去年十一月間停歇現思回家向叔借貸川資並未吵閙司馬着暫押候伊父到案再核○蘆墟船戶孫阿具訴稱船泊八仙橋昨午後被竊馬褂背心并錢二百文報捕獲到蘇州人吳阿金解案吳供認竊物質錢在鄭家木橋賭攤上輸去包探將吳身畔搜出當票并錢百數十文呈案司馬著將錢給孫先領吳阿金責一百板吊到贓物再核○南誠信堂倌顧榮生稱前晚有人來吸烟候我泡水携槍逃逸將人追獲槍已不知去向吳炳生供有友約在十一點時相會因欲小遺携槍出外伊赶上我卽將槍擲還顧堅稱不曾取到王司馬謂收到與否姑置不問着將吳炳生責四十板顧退去○捕送在太古馬頭竊煤屑一糞箕之計阿大請訊王司馬以已經管押從寛釋放○龔陳氏控蘭芳里十八號閂牌花烟館趙四恩租去木器等件又欠租洋十七元有零一節昨日集訊趙供認租物但去年四月間伊丈夫尙在曾借華進和洋十二元由我墊出前日聞龔控告檢出借據附入禀中司馬詰龔陳氏可有是項答稱有曾經還伊昨日寫就一紙令我畫一十字我未畫今特呈上司馬着兩造出外先將木器交清再行算帳○萬安樓廚司董昌其禀稱李起仁黎輔臣令我包飯曾墊洋一百零六元請追王司馬准詞飭傳去後據該棧主某亦投捕房呈稱黎現在太古北京輪船爲買辦此款是伊所欠俟該船抵埠卽當知照現在船已到滬包探往傳黎輔臣黎遣伊弟黎耀齋投案王司馬詰訊之下着董找人前往算帳黎耀齋交保○昨報列包探往新閘傳提開張義興烟館之張兆元一節昨將張傳案王司馬問爾可知王金堂實是積竊曾供爾是窩家前日派人來何以抗違張不認司馬又詰王可向爾借錢物答稱伊未用過我錢亦無借衣質錢之事司馬謂王金堂供認借過衣服答稱或者我妻借與伊亦未可知司馬着將張王兩人分别管押候今日再問○温樹三訴稱做麻袋店生意被做紅黑籌人誘賭輸洋 
 
 

Page 4

 
 
二元身畔洋一元四開兩個及散錢等搜去外尙少洋五角令伊同往南巿取錢伊不允要剝衣服致將長衫馬甲扯破當將張阿二扭住送捕張阿二供伊昨日爲婦女事在西閂被人軋住我賣水果伊將我髮辫扭住鳴捕王司馬着温樹三退去張阿二責二百板温復代請免責恐伊結怨王司馬以温亦屬可惡亦責二百板一併押起碎衣充公○巡捕捉到以紅黑籌騙人財物之俞關通請訊王司馬判令荷校示衆 
[蘇省撫轅抄]  
　　撫憲示於四月初五日早堂督同藩臬兩司提勘秋審各犯 
[浙省撫轅抄]  
　　四月初一日開化縣秦繼武禀見叩辭赴任准補湖鎭巡檢劉培元禀知藩司飭知赴任禀見叩謝署玉環巡檢張樹培禀銷江干保甲差叩辭赴任候補府經歴陳之鏡禀見禀辭赴龍泉分卡差賀師誠禀知本日到鳳山外保甲差楊家修禀知藩司委赴金華府差遣叩謝稅課大使孫錫疇禀知河南賑捐局委在局差遣差典史范之廉禀知藩司委分湖差遣叩辭宋嘉楨禀知藩司委監印差朱澍恩由京騐看來省禀到禀安○初二日通判沈壽銘禀知藩司委赴台查種罌粟項畝實數差新選慈谿敎諭李中和禀候考騐禀見烏程縣丞葉承澤禀知藩司飭知赴任禀見叩謝卽辭○初三日史恩緯禀知查勘甯紹土築回省禀到叩見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十四年四月初三日京報全錄]  
　　宫閂抄○諭旨一道錄前○廣西撫沈奏更補知縣摺○閩督楊奏遴補海外要缺副將摺○又奏爲陸路要缺都司遴員請補摺○廣西撫沈奏請撫卹片○四月初三日内務府國子監侍衛處值日無引見○何桂芳假滿請安○徐致祥請假五日○召見軍機○皇上明日寅正上祭禮成後入齋宫更衣用膳畢出壇門進正陽門大清門午門太和閂後左門乾清門還宫辦事召見大臣○現換單袍褂○○廣西巡撫臣沈秉成跪奏爲更補知縣恭摺仰祈聖鑒事竊賀縣知縣孫浤澤革職遺缺經前護撫臣李秉衡會同督臣張之洞請以興業縣知縣李昶調補接准吏部咨查李昶題署興業縣知縣未請實授且查賀縣知縣缺出照例應於桂平等五府内所屬知縣揀選調補其興業縣缺不在桂平等五府之内均與調補之例不符該護撫等摺内雖據聲明人地實在相需惟查賀縣知縣係邊疆缺並非煙瘴之缺未經實授人員請調不在例准聲明之列應毋庸議其賀縣知縣員缺應令另行照例揀選調補等因自應遵照辦理查定例調補州縣以上官員必歴俸三年方准揀選調補又定章道府以至佐雜經督撫隨時劾叅以奉旨後第五日行文按照限减半計算作爲接准部文開缺日期等因今賀縣知縣孫浤澤叅劾革職於光緒十二年九月初一日奉旨應以奉旨後五日行文按廣西照限减半計算扣至十二年十月二十六日接到部文應歸十月三十日截缺所遺員缺係猺疆調補五年俸滿在任候升之缺例應由外揀員調補臣與兼署藩司張聯桂於内地知縣内逐加遴選查有平樂縣知縣全文炳年四十九歲江西撫州符金谿縣人由俊秀報捐從九銜投効廣西軍營同治二年勦辦吳凌雲逆匪案内出力保以從九品儘先選用並戴六品翎頂三年加捐縣丞指發廣西試用六年勦辦山澤逆匪案内出力保以州判升用七年赴部騐看領照來粤是年十二月二十四日到省委赴南寗軍營差遣八年九月委代永淳縣知縣九年勦辦土匪案内出力保奏奉上諭着以知縣補用欽此十一年十月丁憂囘籍光緒元年正月服闋起復領咨赴部是年九月初五日蒙欽派王大臣騐放奏請照例補用奉旨依議欽此領照出京二年三月初一日到省因前在永淳縣任内清查糧額出力保加同知銜二年閏五月委署思恩縣卸事回省題補平樂縣知縣奉部覆准五年十二月初三日到任因援勦越南邊匪案内出力保奏請以同知直隸州在任補用經吏部議准於光緒九年五月二十日具奏奉旨依議欽此據兼署藩司臬司張聯桂以該員安詳穏練辦事勤能調補賀縣知縣實堪勝任該員歴俸已滿三年與例亦符詳請具奏前來臣到任未及三月例不出考相應籲懇天恩府准以平樂縣知縣全文炳調補賀縣知縣洵於猺疆要區有裨如蒙俞允該員係現任知縣請調知縣銜缺相當毋庸送部引見所遺平樂縣知縣員缺係内地腹俸選缺廣西現有應補人員應請扣留俟接准部覆再行遴員請補再該員任内奉行罰俸案件前已欽奉恩詔寛免外只有一件因平樂縣流犯吳登榜在配脫逃限滿無獲將職名詳叅此外並無降罰住俸停升等案亦無已經咨叅未奉部覆事件至此案奉行更補坐於光緒十三年十月十九日行文按照限减半五十日補缺定限九十日又會銜三十日統應扣至十四年四月初九日限滿今在限内請補並無遲逾合併陳明謹會同兩廣總督臣張之洞恭摺具奏伏乞皇太后皇上聖鑒飭部核覆施行謹奏奉硃批吏部議奏欽此○○頭品頂戴降四級留任閩浙總督兼管福建巡撫事臣楊昌濬跪奏爲海外水師副將員缺緊要遴員請補以重職守恭摺仰祈聖鑒事竊照浙江乍浦協副將盧成金因年老衰病開缺所遺副將係外海水師題補第一輪第一缺輪用儘先人員前請以閩浙外海水師儘先副將貝珊泉補授准到部咨查貝珊泉前由監生報捐都司銜並未聲叙在何案報捐續由都司虚銜請保都司實官均有不符業經行查俟聲覆到部再將續保各案核辦所請以該員補授之處應毋庸議仍令另揀儘先合例人員請補等因乍浦轄洋遼闊爲江浙要冲省城閂戶控制巡防均關緊要必須幹練得力之員方足藉資整飭兹准前因自應在於浙省已收標外海水師儘先各副將内復加遴選除前摺聲除之張蓉光業已病故余致連現任臣標水師營叅將與是缺人地未宜未便遷就請補外惟查有儘先補用水師副將陳旭年五十八歲廣東東莞縣人由武童隨軍勦匪著績歴在浙洋獲盜出力保准俟補遊擊後以叅將留浙儘先補用旋經准補浙江提標左營遊擊同治十二年四月内領札任事續於捕獲台州戕官巨盜案内保奬以副將儘先補用同治十三年三月初四日奉旨允准又於鎭海獲勝出力保奏光緒十一年六月初八日奉上諭着俟補副將後記名遇有水師總兵缺出儘先簡放等因欽此該員才具勇敢緝捕勤能槍砲亦嫻曾署是缺副將篆務管帶浙西江海緝私巡船於該處洋面情形極爲熟悉以之補授斯缺堪期稱職名次亦屬最前雖於前摺聲除丁憂服滿在出缺之後與例稍有未符究非别項違碍事故可比外海水師人材難得此外並無堪補之員例得切實聲明請補合無仰懇天恩俯念外海水師副將員缺緊要人地寔在相宜需准以該員陳旭補授浙江乍浦協副將於營務洋防均有裨益如蒙俞允俟部覆到日卽行給咨送部引見恭候欽定除飭取履歴另咨其所遺遊擊係外海水師題補之缺俟奉到部議覆准再按定章揀員請補外臣謹會同浙江巡撫臣衛榮光浙江提督臣歐陽利見合詞恭摺具陳伏乞皇太后皇上聖鑒勅部議覆施行謹奏奉硃批兵部議奏欽此○○頭品頂戴降四級留任閩浙總督兼管福建巡撫事臣楊昌濬跪奏爲陸路都司要缺遴員請補恭摺仰祈聖鑒事竊照浙江嘉興恊中軍都司胡憲章病故遺缺接准部咨係陸路題補第二輪第四缺輪用儘先人員行令揀員請補等因部定章程儘先各官均按奉旨先後挨次補用如實在不得其人或員缺緊要亦必須將名次在先各員按名指實於此缺何項不宜方准將名次在後之員聲明請補等語臣隨在於浙江省已收標陸路儘先補用各都司内詳加遴選如名次在前之謝日華吳家聲葉春華三員均未考騐收標曾敏文吳保清均已病故鄭兆榮業已准補紹興協中軍都司俱毋庸核計外惟查有花翎留浙儘先補用都司鄒福泰現年五十一歲湖南善化縣人由武童投効歴在軍營剿匪著績於攻克湖州武康德清各城案内出力保奬同治四年十月二十六日奉上諭着以都司儘先補用欽此續在浙西等處於迭次巡洋捕盜在事出力案内保舉同治七年四月初二日奉旨着以原保官階留泊儘先補用等因欽此同治八年五月收入浙江撫標左營候補該員樸實老成差操勤奮以之補授斯缺可期勝任核與名次例章相符合無仰懇天恩俯念陸路沿海都司員缺緊要准以該員鄒福泰補授於營伍地方均有裨益如蒙俞允俟部覆到日卽行給咨送部引見恭候欽定除飭取履歴另行咨部外臣謹會同浙江巡撫臣衛榮光浙江提督臣歐陽利見合詞恭摺具陳伏乞皇太后皇上聖鑒勅部議覆施行謹奏奉硃批兵部議奏欽此○○沈秉成片再臣據省局司道呈報據柳州府融縣知縣杜虁元禀稱本年正月二十一日夜子刻縣属長安街居民徐冬生失火延燒民房當經長安鎭巡檢羅浚福帶領弓兵與該處厘卡委員吳廷燕督率勇丁人等撲救適值風大火烈烟燄騰空捲起火毬到處亂落該街民房多係板壁竹瓦遇火便然人力難施多方撲救約一時許始得救息燒去鋪戶民房九百七十三間燒斃男婦二十五丁口長安巿所設厘卡與失火之戶僅隔兩家以致公所房屋文卷等件皆救不及頃刻悉成灰燼該處離城六十餘里係一巿鎭爲客商聚集之區惟殷戶甚少食力貧民較多該縣接據巡檢羅浚福禀報立卽馳往查看籌辦倉米散放接濟勸令商人販運竹木以資架屋棲止仍懇籌款撫恤並據厘卡委員吳廷燕禀報相同等情臣查融縣屬長安街失火燒去民房九百餘間並燒斃二十餘丁口實堪憫惻良由臣職守有乖致遭此灾殊切悚惶已飭司道籌欵妥爲撫恤毋令貧民失所該管及兼轄各官例有處分容飭查開職名送部核議謹附片具奏伏乞聖鑒謹奏奉硃批知道了卽着飭屬查明妥爲撫恤毋任失所欽此 
 
 

Page 12

 
 
[書潤助賑]  
　　今有周善士印儒林夙工書法俯念鄭州罹災棊重願書摺扇三百把每取潤洋一角以充賑濟囑登報章聲明往還信資自給扇件寄南翔瑞泰號轉交限三日向取指揮如意大筆淋漓瀕厄餘生漸霑潤澤需賑孔亟跂子望之上海北巿絲業會館籌賑公所愚弟少欽施善昌謹誌 
[助振彚登]  
　　鄭州决口以來災黎多於蟻螻專賴四海善士隨時解囊方足以資接濟兹蒙通州無名氏助洋二百元又無名氏等三十二戶助粤振洋二十元統由丁裕大寳號交到浙江聞溪鎭培孫氏助洋三十元孫脩凝堂助洋五十元全盛局交來杭垣吳玉照善士助洋五十元本埠製造局憲聶觀察之夫人曾氏助洋四十元另代募洋八元全泰盛局交來南昌梅述德堂十齡男孩恩秀染患傷寒荷蒙神佑轉劇爲安自發心願將歴年所得諸尊長賞給喜錢積紋銀二十兩移捐賑濟以上各欵均經兌收容彚解災境或隠名而拯濟或傾資以救災至若世家命婦數歳孩童咸殷殷焉以振災爲念誠足以資世勸彚列報章藉鳴謝捆[  上海四馬路高易籌振所詠南陳德薰等謹誌]  
[謹次思泉姑丈病起口占原韵]  
　　矍鑠翁眞健允懷道積躬未除名士氣大有古人風詩界緣花拓愁仗酒攻淞雲隔千里翹首路難窮[  湘蘭秋影詞人張聯珠自鄂江郵呈]  
[戊子春仲病起述懷兼以自錄請萸菴退叟曁海上諸大吟壇粲政]  
　　五載申江槖筆遊也知浪跡太勾留急流有勇原非計大厦難支是用憂無欲剛方差自信不辭勞瘁爲人謀從今一病還深省爲利爲名摠屬浮萬事風雲變態中晴絲一縷裊長空生來磨蝎剛逢丑病入杯蛇幾誤弓上年余在滬相者謂年内大不利果至季冬病益甚詩對趍庭慚孔鯉禮疎舉案謝梁鴻兩行不及驚寒雁聲斷衡陽第一峯 
時遭胞兄雨公之喪病體支離半載餘知交冷暖未全疎潔身已似驚弓鳥涉世還同涸轍魚立定脚跟眞自在余有齋額曰小自在放平心地卽安居急將勒馬懸崖手經卷丹鑪莫負初日誦金經一卷自撫餘生喚奈何焚香省疚誦彌陀小人有母春暉闕本生慈近亦多病童子無知夜課多磊落光明仍故我猜疑笑駡總由他而今莫問榮枯事收拾奚囊且養疴[  烟波釣徒醒菴求定草]  
[戊子清明後一日遊徐園適值微雨歸至寓齋了無一事牛毫起草率成七絶四章錄呈諸大吟壇教政]  
　　名園結構徑三弓新柳匀裁緑霧中蝴蝶翅黏微雨潤雙雙宿在萬花叢竹籬茅舍自横斜萬个新篂半徑遮最是清明好峕節鳥聲啼出碧桃花石闌曲折屐痕過波漾魚鱗似鏡磨轉出一灣流如水畫橋南畔小山多細草如茵貼地平惜花天氣半隂晴遊人雅有風流意只向名花多處行○春愁四首東風料峭十分寒釀得花枝著意看燕子不來春寂寂美人閒倚玉闌干連番春雨漲新痕幾日輕寒不出閂一角斜陽離别路年年芳草憶王孫 
一座勞勞送客亭征驂飛過夕陽汀春風不解遊人意故遣垂楊處處青愧我昻藏七尺身可憐槖筆走風塵春來不减蘭成恨惆悵小橋古渡濵[  海棠吟榭奏緑生未是草]  
 
 
