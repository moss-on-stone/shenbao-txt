# 1910 - 240 - 4913499

 

Page 1

 
 
   
 
 

Page 2

 
 
上諭 
　　監國攝政王鈐章　八月初二日内閣奉上諭清鋭奏因病懇請開缺回旗調理一摺江寗將軍清鋭著准其開缺回旗調理欽此軍機大臣署名奕劻毓朗那桐徐世昌 
宫門鈔八月初二日召見軍機澤公陸徵祥 
論說 
[現行鹽政說略（續選）]  
　　一私鹽之充斥也吾國私鹽之風。古今同病。獨至近日。其勢愈熾。所以致此者亦有三故鹽稅太重一也。鹽商承銷。二也。官吏舞弊。三也。三因相合。私鹽之勢遂滔滔而不可遏。聞之久於鹽務者。謂私鹽之額。約占官鹽十之三恐非虚語　　一生產之額。不及豫定之額也。政府往往對照各區之產鹽。而定各鹽額之引數引量其實所豫定之額。果不超出生產額以上乎。是未可知也。以引數稅率及私鹽等。各各詳算。則山東廣東河東兩浙甘肅。五地之鹽。其生產額與豫定額固不甚相遠然兩盧两淮二地則實額已下於豫定額矣。何以言之。長蘆引數六十六萬二千四百九十七引稅每引三兩四分五厘。故雖除却厘稅。其收入豫定額。尙且在二百一萬七千三百三兩以上。較之實收約多二倍。兩淮亦然故私鹽之額。雖約計占官鹽十之三。然生產額。决不到豫定額十分之七五。可斷言也。福建四川雲南之鹽。產額有定。不須重算。此外蒙古鹽輸入者。大凡四千。萬斤故中國全國生產之鹽。約二十五萬萬六千。萬斤所消費者。約二十六萬斤。比豫定額所少正十分之一也。 
　　夫鹽之生產額少於豫定額者。已十之一。加以私鹽。最少占官鹽十之三。則吾國鹽稅收入。所以不及豫定之額者。抑何足怪。 
[四鹽之種類]  
　　吾國所行之鹽。因產鹽地而分爲十區。今舉其種類。略有說明。亦考鹽政者所宜有事乎　　長蘆鹽。直隷向爲斥鹵之區。全省泰半適於製鹽者。而長蘆鹽即直隷鹽也今有鹽塲六都轉鹽運使駐天津以總筦之長蘆製鹽之法有二。煮熬法曬乾法是也。曬乾法所製之鹽。昧雖劣而値賤。適於貧家故多製之。其行鹽地。則因於交通之便否。而跨直隷河南兩省。非以行政區域爲限也。尃賣之法則採官督商辦。鹽商之數。百三十餘名。引數六十一萬二千六百五十有七其他有所謂官辦者。蓋鹽商以專賣權還諸政府而官自 
 
 
 

Page 3

 
 
行專賣者萬二千有奇。懸岸引三萬二千六百三十。其販賣。於行鹽地内者法定鹽三萬萬六千四百三十七萬三千三百五十斤。耗鹽法許每引五十斤法定總消費額爲三萬萬九千七百四十九萬八千二百斤以上也　　山東鹽。山東沿海皆鹽鹽塲。共有八塲製鹽之法。與直隷同。而曬乾尤多。其行鹽地跨山東河南江蘇安徽四省。　　山東之行鹽有引鹽票鹽二種一募引商使之專賣。一給票僻地人民。使爲小販也其法定發賣額一萬萬八千五百五十一萬六千斤。消費額二萬萬六千三百九十一萬二千四百八十斤。 
兩淮鹽。兩淮者。淮河之南北也。以產鹽聞。其鹽塲二十有三。淮北鹽用曬乾法淮南鹽用煮熬法。其行鹽地頗大。爲江蘇安徽江西湖北湖南貴 
州河南七省用票其法定專賣額九萬萬五千六百萬斤。消費額十萬萬五千百六十萬斤以上。 
兩浙鹽。浙東浙西謂之兩浙。鹽塲三十有二皆煮海爲鹽。如吳王濞時也。其行鹽地爲浙江江蘇安徽江西。募商給票。以行專賣其法定發賣額一萬萬二千六百八十七萬八千二百斤。消費額一萬萬三千四百六十四斤。 
　　福建鹽。福建鹽塲。現存者十有四所。法用曬乾。其行鹽地僅福建浙江兩省其專賣之法用票。查嘉慶十七年報告。福建全省。產鹽一萬萬三千 
二百七十八萬斤。 
　　廣東鹽。廣東鹽塲。二十有一。以廣東廣西福建江西湖南雲南貴州爲其行鹽地。專賣用引。每引計重二百六十四斤。法定發賣額二萬萬二千百四萬八千。五十斤。消費額約二萬萬四千三百十五萬二千八百五十五斤。 
　　河東鹽。河東者。黃河以東之地也。卽指今山西省。其行鹽地限山西河南陜西三省。募引商以專賣之。法定發賣額一萬萬六千二百七十四萬二千七百五十斤。民定一萬萬七千九百一萬七千二十五斤。 
　　甘肅鹽（附蒙古鹽）甘肅之鹽出自鹹湖其行鹽地僅有甘肅陜西兩省。募引商以專賣與他省同。蒙古亦有鹹湖故亦產鹽。其鹽行於直隷山西北部。以及陜西渭水流域而甘肅爲最多其額不下四千萬斤。 
　　雲南鹽。雲南之鹽出自鹽井。除廣南開北兩府食粤鹽東川昭通曲靖等屬食川鹽外皆用之。向不用引而用票法定發賣額四千三百三十七萬八千六百斤消費額五千六百三十九萬二千百八十斤。 
　　四川鹽。四川鹽井最多。其數在八千内外。故雖非海隅而產鹽恃盛。其行鹽地爲西藏四川湖南湖北貴州雲南甘肅。川鹽有官運商運民運之别因行鹽地而異商運則用引其產額諸說不一據川省鹽吏所調查者則爲四萬萬六千九百四十八萬七千二百二十斤意者可信歟 
[五鹽商]  
　　鹽商原僅一種。今别之爲三。引商票商總商也引商者即向來之鹽商在户部領有鹽帖。而以其業傳之子孫。世世爲之者也。票商起於道光。始行於淮北蓋無論何人。苟納一引之稅者。即可鬻一引之鹽。而引數與土地非所問也。總商一名總綱。鹽商團體之長。而官所任命也。其職在統一鹽商遇有紛議。則爲之審决。蓋立之以通官商之情。勿令隔膜也。又量度行鹽地内。需鹽幾何。每歲在所定之鹽塲。購之以分布於部下之鹽商而使之鬻於各行鹽地。且有督率鹽商納稅之權也。要之鹽商雖有三種。而無論其爲引商。票商總商。皆頗濫用其特權。以謀不正當之利益。故其富甲他業。今雖少殺。固仍在優勝之地位。以言夫弊。則有不可勝窮者。非於此制。痛加改良吾國鹽政。終無澈底澄清之日。而國計所入。亦終無起色也。 
[六結論]  
　　吾國自漢初以迄今日。二千年來。無不行鹽專賣法。然論鹽政者。皆痛詆之。以爲非計。及至本朝。論者亦陳陳相因。特苦無善法。坐是明知其弊餘於利。而不能改。是果無善法乎哉。今言專賣之不善者。皆曰。各行鹽地。法令不一。課稅煩苛轉苦小民。鹺吏營私。與奸商相結。而鹽商又復濫用其權以謀私利。遂欲以製鹽之業。移諸齊民。買賣自由。不復徵稅。惟於竃丁。就塲完課。以永絶專賣之弊。其論固善。然案之實事。果可行乎。鹽商把持一也。國帑缺乏二也。官與竃丁。相結舞弊三也。且今日鹽政所以日壞者。非專賣之罪而不善專賣之罪也。論者不揣其本。而齊其末。吾未見其當矣。　（完） 
專電 
[電一（北京）]  
　　洵貝勒亦主張剪髮昨電濤貝勒俟回國後合力請求 
 [P電二北京 
　　攝政王注意强迫敎育昨日面諭各樞臣轉諭學部切實辦理如各督撫再事敷衍奏明嚴懲 
 
 

Page 4

 
 
[電三北京]  
　　聞有海外僑民致書諮議局聯合會宗邦立憲幸甚惟湯壽濳事見於豫備第三年請善爲圖之 
[電四北京]  
　　郵部盛侍郎以浙人反對甚力堅請引避樞垣不允其請某中堂並謂蛇無頭而不行可勿介意 
[電五東京]  
　　日本陸軍特别大演習定於十一月十三十四兩日在岡山地方舉行駐日各國大使館公使館武隨員及在日本之外國武官均受觀覽之招待緊要新聞一 
[瑞督尙知爲探本之論北京]  
　　鄂督瑞莘帥於上月二十四五兩日迭蒙監國召見奏對情形業誌昨報兹又得京函知瑞督二十四五日之奏對除昨報所紀外尙有請速開國會等語芟其複者續誌於下　　鄂督瑞莘帥於二十四日入覲監國埀詢甚久瑞督對以方今民窮財盡實難爲國當以急速整頓農工商爲入手辦法憲政固宜急辦然當先擇其切要者行之不可担抄寫外國憲法成文徒滋擾亂不求實際且中國現在所以不亡者只有民心不失可恃欲固結民心當速開國會然選舉法務要定妥必須眞從民間選舉方能代表輿論不然仍爲向來無學無品之劣紳互相標榜互相選舉於朝廷之艱難民間之疾苦置若罔聞徒快一已之私見以紊亂社會將來殊不堪設想云云奏畢喘息不止監國甚爲嘉納故即有恩賞朝馬之旨以示優恤　　二十五日覲見奏對現在日俄協約成立日韓合併已行實於吾國有密切之關係吾國内而政府外而督撫猶互相推諉敷衍不知切實整頓務請吾王於用人行政急從根本上解次以救時艱云云監國深韙其議擬將該督調入内用或簡充北洋大臣以便隨時垂詢 
[新内閣之動機北京]  
　　朗貝勒徐協揆自入樞垣後於組織新内閣一事極爲注重已經屢次提議日昨又由朗貝勒交諭漢領班章京楊壽樞轉飭憲政編查館並政務處各提調即將近來三處所存各王大臣提議關於新内閣之各議案及條陳奏摺並已調查之各國成例一律檢查彙册覆呈以憑核奪 
[嗚呼束督不願回東矣北京]  
　　東督錫清帥此次來京原以東省自日俄協約成立後中日邦交已十分棘手近來日韓更有合併之舉日皇聞將卽日巡幸朝鮮東省大局益復岌岌可危且日人在東省往往因細故齟齬引起交涉窺其用心似將得所籍口即肆要求將來東事眞不堪設想故來京請示機宜以定籌畫大局之計詎連日與樞府會商大都咨嗟歎息毫無切實辦法而度支部又不肯竭力協濟鉅欵以資添練重兵之用似此内外不能聯絡一氣則回東後將復何所措施且知俄國上議院已賛成遠東開拓派之條陳將哈爾濱總督加陞一級並予以軍事上之設備權所有一切行政官吏皆聽其指揮是東省日後外交之危難不僅日本一國日昨又得奉天密電某國陡增兵二十餘萬益形慌懼故已决計不回東任並向人云胡不早死噫錫督如是東事可知矣 
[收回銅幣竟須四萬萬金北京]  
　　度支部前以新銀弊業經準照奏定樣式飭廠鑄造惟銅幣一項各省方苦擁擠非將舊幣大加吸收勢不能再鑄新幣故曾通咨各督撫詢問各該省究竟歷年放 
出銅元若干飭即澈查報部以便設法收回改鑄新幣現各省業已先後咨覆到部經部中通盤核估計從前鑄出之銅元其買銅之費之抵銀一萬萬兩如照放出之銅元核其價値非有二萬萬兩之資本銀不能收回然此尙專就官鑄之銅元而言若併各省官民之私鑄與外洋私鑄成後之闌入即以最少之數約之亦應加一倍故今日若欲收回舊日銅幣非有銀四萬萬兩不辦當此部庫奇絀之際斷難籌此巨欵澤尙書甚爲焦灼連日與左右堂商議亦均束手無策故目下收回之說擬暫行作罷云 
[度部將限制洋商設立銀行北京]  
　　度支部尙書澤公昨與盛侍郎宣懷會議謂幣制旣定應逐漸推行以收統一之效惟外人在中國設立銀行實於幣制主權兩有妨碍將來金融機關必盡爲其操縱後患不堪設想擬即通電各省無論何國人凡欲創設銀行須申報本部有案否則一律禁阻一面由外務部照會各國公使轉飭各該洋商一體知照 
[旨准各省開礦招募外股北京]  
　　上月初七日軍機大臣欽奉諭旨飭令農部會同各督撫調查各該地方礦產准招外股設法開採當日即由軍機處分别片交字寄農工商部及各省督撫欽遵辦理業紀前報茲探得廷寄原文補錄如下奉上諭朕維貨藏於地富國之道礦政爲先我國地大物博礦產富饒近年各省漸有開採而成效總未昭著者或以財力未充或以運售不易甚有欺詐之徒藉集股以圖鉅騙遂至殷實紳商虧折於前不復踴躍於後有利不興殊爲可惜現在百物待舉總以開濬利源爲第一要義凡有產礦之區該都統督撫等當於平日派員查勘設法興辦無便利棄於地其風氣未開者多方以勸導之資本富有者竭力以鼓舞之動以歆羡破　疑慮果能濜集　股固屬甚 
 
 

Page 5

 
 
善倘力有不足亦可附入外股惟須妥疑條欵愼防流弊隨時咨送外務部詳核方准實行凡茲興利大端亟應設法提倡著農工商部會同各都統督撫等調查詳悉熟籌辦法將來有關於集股籌欵等事並著咨商外務部度支部會同辦理將此諭令知之欽此 
[聯合會第八次議事日程北京]  
　　旅京諮議局聯合會前已開會七次迭誌本報茲悉上月二十七日該會又開第八次會討論議案有十四件之多其議題如下（一）請速開國會提議案（審查員報告）（二）陳請修改結社集會律提議案（審查員報告）（三）直省衙門署所卷宗請登報公布提議案（審查員報告）（四）請設租稅整理局整理租稅提議案（審查員報告）（五）請各州縣丁漕實徵實辦並劃定州縣公費案（審查員報告）（六）請按新幣制速定丁　劃一徵收方法提議案（審查員報告）（七）諮議局豫算議决權提議案（審查員報告）（八）劃清地方自治經費提議案（審查員報告）（九）五省疏江提議案（審查員報告）（十）擬請亟變鹽法就塲征稅破除引地修正案（修正委員蒲殿俊孟昭常提出）（十一）陳請建議速定公布法令條例提議案（本會委任起草員孟昭常張國溶提出）（十二）請删資政院章程第二十三條二項建議案（會員沈均儒提出）（十三）國會未開以前不得收商辦鐵道爲官有提議案（十四）對於城鄉地方自治經費附捐意見書（會員沈均儒提出） 
[魯撫主張敎育巡警變通籌備北京]  
　　魯撫孫寳琦於本年四月間欽奉諭寄御史趙炳麟奏飭議行政經費一摺著將九年籌備清單所開各條某年某事需欵若干從何籌定分年列表詳議具奏又於六月間奉諭旨鄂藩王乃徵奏籌備憲政酌分緩急一摺着歸併御史趙炳麟條陳詳議具奏現經遵旨籌議於上月中覆奏云查九年籌備事宜凡清單所臚列及各部院所奏定無一事不需鉅欵自非統權並計預事籌謀恐物力之盈虚旣窮於酌劑即籌辦之緩急難協乎時宜是必提挈要綱通盤策畫廼無施行窒碍之虞就應行籌備各事而論以法務警務學務需欵最爲繁重司法一項就狹義而言惟有組織法庭就廣義而言並應兼籌獄制按照籌備清單省城商埠各級審判廳應於本年成立現已籌辦就緒先設六廳以後分年籌備全省擬設地方廳十二所地方分廳五十二所初級廳五十一所鄉鎭初級廳二十所並將監獄覊所一併改良附設預算各項經費類别有四一爲各廳建築開辦常年等費一爲監獄建築開辦常年等費一爲提法使辦公行政等費一爲調查設置事宜經費計宣統三年需欵十四萬五千餘兩宣統四年需欵一百五十五萬餘兩宣統五年需欵一百九十五萬六千餘兩宣統六年需欵二百十八萬四千餘兩七八兩年每年需欵二百零三萬五千餘兩本年應設六廳需常年經費七萬六千餘兩已由東海關裁併項下籌撥其餘各欵一時尙難籌定警察爲内務行政山東省城警務公所及城鄉商埠鐵路各區已設官警二千六百二十員名本年應需經費二十三萬餘兩由藩庫籌定及其他收入共有二十一萬三千餘兩宣統三年以後尙須酌量擴充約每年不敷銀十一萬兩有奇至省外各屬巡警規模粗具並待推廣經營擬將全省州縣釐爲三等分酌官警額數計分上等十五屬本年額定巡警七十名由宣統三年至宣統六年每年各推廣一百名中等二十七屬本年額定巡警五十名由宣統三年至宣統六年每年各推廣八十名下等六十五屬本年額定巡警三十名由宣統三年至宣統六年每年各推廣六十名統計約需九百九十餘萬現在各屬已籌之欵每年約共十五萬七千餘金不敷甚鉅如何籌定殊無把握學務一項自籌備第一年以至第九年次第籌辦合計需欵總數約在二千零四十五萬餘兩歷年事實繁簡不同爲之約略匀計則每年必需二百數十萬金其各屬小學及勸學所敎育分會屬於地方自治應由紳民就地籌辦者尙不在此數現在已經籌定由司局撥發及各屬認解之欵每年約有四十九萬六千餘兩由各府州縣自行籌定者每年約三十七萬兩有奇其餘不敷之欵尙之撥濟之方以上三項需欵最繁飭據該管司道各將應辦事宜列表預計匀計每年應籌經費約須五百萬金此外清單所列地方自治一事範圍甚廣現僅試辦城區其鄉鎭府縣應俟籌辦年期察酌地方財力辦理改定官制一事所需俸給公費應俟館部釐訂章制再行籌議陸軍部奏定添練陸軍一事現在編製預算不敷尙多自無餘力辦此農工商部奏定提倡實業各事造端宏大一時亦難懸擬以上各項均無從列表擬辦至欲事事完備需欵並屬不資計亦須有四五百萬鉅欵乃龍展布是山東一省按照館部奏定事宜每歲約須添籌一千萬金廼可濟事東省全年歲入雖在一千萬左右而協撥認解之欵居其大半其留作本省行政經費實已無多近年興辦要政煩費蕭然公帑支絀僅就現辦各事而言尙少挹注補苴之法此後按年推廣安有著手之方是籌之於國家經費者誠難再事擴張若云就地妥籌則情事尤多阻滯東省各州縣學警兩項現由民間担任者統計不過五十餘萬金本年籌辦自治亦僅添籌十餘萬金分任並不爲重而抗拒時有所聞民智之不開物力之不給必興實業以紆困敝廣敎育以化顓愚亦須久道而化成殊難急切以求效是籌之於地方經費者尤不可以預期夫憲政事宜何等重要 
 
 

Page 6

 
 
而財政困難必不足以副之與其習爲隠飾轉致名實之難符何如稍事變通以袪施行之窒碍御史趙炳麟以分别輕重緩急次第施行爲請湖北布政使王乃徵以酌分緩急變通成案爲請按之近今時勢實有不得不然者大抵憲政要端祇在明大權之作用設統治之機關今資政院成立即爲將來國會基礎已具參預立法規模其餘改定内外官制設立審判各廳則於行政司法事宜亦無不權限分明綱維備舉是憲政急務固已次第設施以後按年進行自可漸臻完備至巡警敎育祗爲行政之一部進步本無止境急切難以圖功但責成主管官司實力經營似不必限定如何成績强萬有不齊之衆就一定不易之規論其經費則各國於下級巡警普通敎育皆由地方負担應俟自治各會按期成立責以量力籌任此時預算决算尙未製定國家稅與地方稅尙未劃分而預收數年以後地方應辦之事爲之分年籌定將來文物之進化情勢之推移正未可料無論多取寡取與日後社會情形皆恐未能脗合似應從緩籌議稍寛程督之期此則施行緩急之間誠有不能不變通計議者也七月二十五日奉硃批該衙門知道 
[京師近事]  
　　慪府連日會議借欵事宜擬定與四國代表磋商政爲部借部還不必指定修築某路借定後由部清查某路欵項不足或逾限不能修成即收回部辦撥用該欵以免再起拒欵風潮　　濤邸歸國後極力主張剪辫政府此種問題不易解决日昨特由軍機處提議此事朗貝勒謂我國冠裳以有辫爲得體若僅去其辫而不改西裝於形式上大不相稱且國之强弱其原素當不在有辫無辫各軍機深以爲然　　上月二十四日攝政王早朝畢九點三刻由三所乘轎出東華門至錫拉胡同鹿中堂宅内親身致奠是時攝政王換戴羽纓帽至十點仍回三所所有消防隊警衞隊遊緝隊各兵沿途站班頗形嚴密　　順天府經歷松桂病故業已一年其本旗咨報吏部已有四五次之多而吏部選司延不選人一味遷延現經到班應選之人偵知其中情弊報告李尙李尙飭人詳查屬實登時大怒擬將該科各員大加懲處以免爲王憲章之續　　農工商部日前通咨蒙古各路將軍曁辦事大臣參贊等請將各所屬地已墾荒田若干未墾荒田若干一律詳細造册送部以憑設法開墾　　新任陸軍部尙書蔭午樓業已回京聞尚書對於軍事工之政見擬仿照各國海軍陸軍省辦法所有部中一切司官均以曾受軍事敎育者充任其舊日司員非經武備學校畢業出身者一律更換而前任壽署尙頤卿亦以在署任時與部中司員感情不洽遂迎合蔭尙之意主張將舊日司員分别撤換故近日陸署入員大爲恐慌　　近據稅務處中人云我國去年一年之外國貿易據海關所報告較前三年爲優不特收入之額增加而出口之貨亦甚發逹輸出入之總價額爲七億五千七百十五萬八百八十一兩就中入口額四億一千八百十五萬八千六十七兩出口額爲三億三千八百九十九萬二千八百十四兩　　鹽政處督辦大臣澤公擬奏保江蘇財政監理官管象頤浙江監理官王清穆以鹽運使記名遇有缺出請旨簡放將奏請交軍機處存記矣　　軍機大臣昨奉監國面諭謂郵傳部責重任繁尙有一切緊要事件急待解决宜電催唐紹怡趕緊來京任事樞府奉諭後已電寄唐尙書迅速啓程矣 
　　政府因各衙門丞參上行走人員漫無限制其中難免調　作用故議嗣後無論繁簡衙門添派丞參上行走人員該堂官皆當先行具摺奏聞以除位置私人之弊 
時評 
[其一]  
　　近來借欵之說。時有所聞。蓋以財政奇絀。而經費日。滋故迫。而生。借外債之計也。 
夫以。借欵爲萬萬不可亦非通論。特以習於颟頇者借欵。則未。有不至於弊。害百出。者當借欵之時。旣無縝密之思。以保已國。之主權。旣借而以之。興事。則又競飽以囊。而濫支公欵甚貽害。國家。何有底止。故欲收借欵之利。而無其害必在召集國會以。後無疑也。 
[其二]  
　　資政院開院伊邇。度支部預備之議案。聞有增加地丁一事。吾不知。民選議員。其將以爲何如。民生之凋。敝部臣豈不。知之。然而議。及此者。彼固有所不暇顧也。若以民。選之。議員而承認增。加。則是未爲民謀幸福。先爲民增負擔也。其何以對同胞議員。而尙知大局。安可不思所以拒之。哉 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙路興業銀行股東年會紀事杭州]  
　　浙路興業銀行本届股東會因浙路股東已定初八日在申開會故特提前於八月初一日假座葵巷安定中學堂開會是日到會股東共六十一户股數五千一百七十四股委託者九百十六股三時開會首由總理胡藻青報告年會遲延原因當請股東推舉臨時議長衆推孫君文卿孫君堅辭當委託蔣君抑之亦因病力辭推舉除君申如並周君湘齡周君就席後報告三行營業情形及盈餘帳略計存欵共有五百四十二萬八千六百餘元並云此係大端如衆股東欲查細帳儘可隨時檢册次項君蘭生報告漢行建築情形次報告漢行丁子山押欵紏葛情形計銀十九萬有零當有該鎭地皮九方作押臨時議長宣詢股東意見並云據鄙意以爲趕緊清理勿使久擱爲要次股東詰問是欵當時担保之原委復經漢行經理人葉揆初君報告此案内容曁現購地法實價約七萬餘金公議股東提議事件再後决次報告總行内經理孫君别就辭職現擬請陳君廷孚爲内經理遵照定章取保接辦次請股東提議事件孫君問清起問漢行營業係一事地皮押欵又一事是否併而爲一抑係分而爲兩當由臨時議長剖明卽係營業押欵衆股東因要求嗣後不動產應請緩置以免營業之阻碍某股東起間湯總理獲讉退職究與銀行有無砠力議長答湯總理與銀行本係分體僅一股東資格當無他種影響並宣布公司股分上届計三千三百三十九股本届退出七十五股次臨時議長提議董事查　上年係杭滬漢三行分選現多窒碍莫如三行併選較爲妥善當經全體决議每年董事查帳不限區域改爲籠統總舉以五十股以上爲限次蘇君葆生要求每年除查帳例行之外另請總理派委妥員按行復查一次以昭愼重衆亦韙之次復議丁子山放欵紏葛一事仍擬責成湯梯雲從速理結經全體一再磋商公議請杭總理會同漢行總理及董事局尅日將此項地皮期票向前途清算尙不敷若干再行設法清理衆通過次提議選舉董事照商律應留三分之二現在舊董議留一人其餘一律更選當即照章投票當選出舊董沈新三新董鄭岱生張石銘蔣孟蘋孫問卿等五人次選查帳員蘇葆生周湘齡徐冠南等三人選畢時已七句鐘即散會 
[鄂省學務人員紛紛向提學司反唇武昌]  
　　鄂省各級學堂管敎各員因現當學欵奇絀高學使不思裁節縻費惟議減各管敎員薪資特於日前在奥略樓會議僉以學務公所歷年支出掛名當差之乾修爲數不資查律載凡贓官取財照例應追回充公若領乾修之人以視贓官取財其情尤爲可惡現議調查支領乾修者職銜姓名開列清單呈請學台將歷年所得照數追還以充正當公用並請將學務公所近五年出入欵項遂一刋布以昭徵信當已擬具公禀呈送學署核示聞禀文中有任管敎者减給薪水在局外者坐食官俸似此苦樂不均殊灰任事之心且現在大部日肆搜求外省積弊如爲所知則監理學務經費官必首發端於吾鄂矣云云其言婉而諷温而不厲未識高學使見之以爲何如也 
[正署兩警道政見之比較觀武昌]  
　　瑞制軍蒞任之初以前警道馮啓钧濫用匪人警務廢弛奏叅革職遺缺由民政部請簡全道興補授未到任以前暫由瑞督委候補道黃祖徽署理黃道辦事頗精細承馮之後一切均仍其舊無所收革惟遇事整頓頗能認眞故巡警官弁學生精神均爲之一振而瑞督見其無甚動作深斥其無能以全道乃部中特保之人必克稱職爰屢電促其速來並調京津蘇滬警務員弁四十餘人來鄂由全道安置於武漢各區及警務公所一時舊日警員撤換殆盡詎新來各員多與本地人言語不通情形不熟雖服務甚勤而小竊攔搶各案反較從前爲多全道原欲極力鋪陳新猷亦因初來諸多隔膜隨帶各員因係部派頤指氣使屢屢釀事以致警政大有江河日下之勢綜其成績惟菜亭已綵飾一新人力車改成新式而已瑞督至此乃將全調署鹽法道飭其從旁研究仍委黃道再署警道黃接事之日即首將民政部派來警官之第一人查富華（全派之充漢口總局總務長）撤去改委馮革道在任所委之警務公所總務科長瞿守世玖接充其餘由京蘇調來情形不熟各員亦多撤換咸以舊警員充之現在所有新調各警官均不似前之趾高氣揚聞已有數人請假北旋矣至投効各警生前經全道飭發各區站叚見習三月再行酌派巡記等差計此項警生共有二百餘人派出者約一百二十餘人現黃道主張仍用舊人特令未出外見習者各回本籍俟九月十五日再來聽候考騐以憑分發各屬襄辦警務若武漢則决不派用以免人地生疏云分類新聞政界 
[江督飭查淮商借欵確數揚州]  
　　淮北三塲新灘垣商福恒泰等禀商情窘迫販借難分請飭另借籌濟等情奉張制軍批云此案息借之欵接濟北商票販官商合籌共計二十萬兩業由運司詳請具奏立案目前庫欵出入非咨大部即須奏請前案業已辦定何能飭由運司另爲該商具借所請應毋庸議至淮北三塲垣商前據海分司摺開未還本息約七萬餘兩究竟該商等名下未還之欵計有若干本年已未借過應由海公司查明辦理母任含糊此次應於前項借欵内如何分籌酌借候飭淮 
 
 

Page 11

 
 
運司轉飭海分司核明詳辦並將借給後如何連息定期歸還之處一併詳明以符奏案是爲至要 
[新警道派員密查警務長沙]  
　　湘省巡警道桂夢九觀察齡下車以來於一切警務異常認眞時派親信妥員微服至各區叚私查日前委員查至南區第二叚適値巡官巡長均已他出乃濳持循環簿二本而出竟無巡警知覺該委員當即據實回禀聞桂道已特飭南區查明禀覆矣 
[贛省憲政籌備處議案南昌]  
　　贛少撫院附設憲政籌備處經馮中丞於七月念五日督同在省司道府縣各官到處提議要案五則兹將大綱探錄於下（一）提議自治籌辦處經費（一）提議巡警道請辦貧民工藝廠案（一）提議稅務局呈請米船懇飭騐放並玉山東津橋仍應開票收稅案（一）提議諮議局呈請建築議事廳工價案（一）提議諮議局呈請審定皖省刑事民事訟費通章倣辦案 
[度支部咨請重申米禁湖北]  
　　護督王聘帥准度支部咨略云本部議復浙江巡撫增電奏請飭沿江各省重申運米出洋禁令一摺本年七月十六日具奏奉旨依議欽此查原摺内開運米出洋本爲條約所嚴禁况値東南各省近年偏災迭告糧食缺乏本届雖獲豐收而大災之後十室九空正宜防奸商偷運出境惟内地米糧本應彼此流通不得擅分畛域嗣後毗連各省分仍請一律准其糶售以資接濟等因相應飛咨責督轉飭各關局卡一體遵照 
[籤捐局詳報餘利短數湖北]  
　　湖北籤捐彩票因外省紛紛禁售銷行阻滯於八月份減印二萬張兹聞該局每年餘利約計七十萬上下此次於正副兩票各减二萬張核計短絀三成有奇歷解各局署及各州縣瘠缺貼欵一槪不能如數昨由該局總辦列摺申報减成撥解詳數請飭另行籌補以免竭蹶 
[警道斥駁興寗令徵收門牌經費廣東]  
　　興寗縣茹令欲可日昨飛足禀報警道略稱編釘門牌經費無著擬按户抽捐等情奉批飛足報已悉該縣門牌費需欵一千一百元現無着落擬每正户各抽五仙苛細已極恐滋事端碍難照准亟應設法另行籌措趕緊按户編釘母得違章濫抽致干嚴議 
軍界 
[營務處籌劃水陸各營操防情形蘇州]  
　　蘇省巡防隊水陸各軍除太湖水師一軍餉由釐局籌給專護釐卡外其餘各營皆零星分駐各 
處或一二船紥一鎭或一二棚紥一鎭幾與綠營標兵相等操防緝捕徒有虚名現聞巡防營務處洪鷺汀觀察與提調鍾堯階太守通盤籌劃擬定化散爲整之法將左右兩路巡防隊内抽調兩營專事操練按半年換防一次飛划水師各營另行劃分地叚由統將督飭管帶操巡並顧其太湖水師一軍内亦飭統將抽調一營赴葑門外黃天蕩操練練熟後輪流更調期成勁旅又左右巡警二營（係標兵所改之營）計四百人挑選精壯一百名爲撫轅警衛隊以一百名爲六城門守護兵餘歸中軍城守二叅將處差遣似此一轉移間于操防兩有裨益業經禀明中座不日奉文即當實行矣 
[砲台敎習改爲副台官鎭江]  
　　南京鎭江江陰吳淞四路砲台總理沈道炳謙近議將四路砲台各敎習等改爲副台官故於江陰要塞敎習趙繼國病故後特詳請江督不另委員接充即擬以該敎習之薪資充作副台官之薪水以示節省 
[派員監造營房工程鎭江]  
　　前駐江陰南洋陸軍三十六標奉命移駐鎭江後刻已勘定鎭江西鄉高資鎭鐵路南首地方最合練兵塲之用亟待建築以備檢閱爰由張制軍派委兵備處會同財政公所辦理此項工程該員等已於日昨由省乘火車蒞鎭定於初二日興工建造矣 
[枯定重建新軍營房價目廣東]  
　　新軍第一標被焚營房前經督院札飭督練公所重行估建現已據情報部以粤省新軍亟　　徵所有日前被焚之營房業已勘估修建兹經查明毁損之數計除第一標標統本部及病院廚房浴室厠所及其第一二三營全座均已焚去廚房浴室焚去八間厠所圍墻均未燬及工廠馬廠衛兵目會客室亦均完好合將估價工料共費六萬兩列册咨報俾得備案 
學務 
[三十區初等小學一律畢業蘇州]  
　　蘇垣三十區初等小學堂於光緒三十一年經前升撫端午帥奏辦後現届五年之期除各學生陸續升入高等小學外尚有四十餘人業於暑假内由　提學司親自考騐成績頗佳定於八月初給發文憑其中敎員任期满五年而成績較著者有宋某等四人聞已經該學總理孔康侯主政具文請獎以資鼓勵 
[補報學堂一覽表之批駁江西]  
　　龍南縣附生葉其礊禀奉學司王文宗批云查學堂一覽表原奉學部定章每一學期造送一次早經轉飭遵辦並每届定期由司札催各在案前據該縣送到各表除官立高等江東廖氏兩等洒源王氏兩等象塘鍾氏立志兩等私立兩等楊芳公立兩等南埠葉氏兩等都陂初等燕詒初等振綵初等有餘壩初等稻足樓初等模範初等各小學堂共十六處宣統元年下學期一覽表應准彙案報部外其補造南埠葉氏兩等蓮塘曾氏兩等各小學堂光緒三十三年起至宣統元年上學期止各學期一覽表雖由各該學堂從成立時補造以冀完全無闕而揆之按期報部之例殊屬不合定章具在未便稍事通融致干部詰應即一併發還轉給該堂領回嗣後每届學期該縣務當遵照本司詳定提前趕速期限預爲催取送司母再玩延干咎兹又據禀各情在該學堂僻處邊境未諳定例其情不無可原惟學堂一覽表爲將來學生畢業請獎之根據故學部考核綦嚴旣不准錯誤亦不准遲延迭經由司通飭在案乃各該地方官及承辦學務人員視爲無足重輕之物漠不關心任意塡報及踰限漏報者不一而足以致舉辦畢業之案屢干駁斥該堂漏報在先即未便補報於後部章嚴密本司無可曲成仰即知照 
[鄂學司紛紛改派初等敎員湖北]  
　　金沙初等副敎員沈覲　請假所遺事務當奉學司牌示以武昌府師範畢業興國附生盛世音代理 
英武初等四堂生徒甚衆應添副敎一員以資助理現經派委前馬尾初等敎員謝邦杰充當其英武初等正敎王价赴京考試現尙未歸即改派漢陽府師範畢業生程賡雲充當 
實業 
[請放扣留麵粉公司船隻揚州]  
　　泰屬界溝厘局因該州泰來麵 
 
 

Page 12

 
 
粉公司裝運麥麩過境飭令報捐將船扣留而公司則謂前已禀奉核准免捐不應違章勒扣當即禀控上憲奉批照章免麵捐麩飭令照數繳捐等因昨由許紳久香函致樊方伯請將麥麩過數記簿令該公司簽字放行俟案定後應捐若干再行補繳樊方伯以事屬通融原無不可允俟各局及公司禀到時再行批示 
[勸業道重行提出森林議案杭州]  
　　勸業道釐觀察日前詳送森林規則並辨正諮議局二届議案報告書具詳撫院略稱籌議林業事宜載在九年籌備以内浙省土壤膏腴氣候又温寒適宜無地不宜森林宣統元年八月職道曾擬具浙江全省森林規則法律案詳奉憲台發交諮議局歸入議案辦理嗣經諮議局審查報告决議此案不能成立又經職道將其審查理由三項加案辯正開具節略禀請憲台交令復議在案本年九月又届諮議局常會之期理合將前擬森林規則原案曁原呈辯正審查報告書節畧一併繕册詳祈俯賜發交審查會審訂復提交諮議局公議等情當奉增帥批候札發諮議局復議仰即知照 
[勸業道勸導各界赴寗觀會武昌]  
　　勸業道高觀察近奉鄂督札飭准江督電咨請各省官商紳學軍各界組團赴寗觀會等因刻特遵札 
出示畧以此次賽會爲中國數千年來之　舉其中品物無美不備洵足爲研究之資而補見聞之不及故東西洋學者商人均不憚萬里跋涉觀斯盛舉况自鄂抵寗交通極爲便利本道曾飭令出品協會於漢口南陂街南京下關兩處設有招待所循途以往毫無阻滯均有賓至如歸之樂自示之後各界中如有自備資斧赴南洋勸業會參觀者務即聯絡團體連袂首途爲要 
雜記 
[武漢官商各界之立憲湖北]  
　　武漢各團體如同官憲政研究會敎育總會憲政籌備會諮議局武漢兩總商會漢口商團體育會賽馬會等現公同發起以八月朔日爲德宗景竽帝頌布立憲明詔第二週年之期特聯合就省垣憲政籌備會内開紀念會並集議進行手續實施第三年籌備表所列各要政昨已公函請巡警道轉飭各區傳諭武漢商民居户於八月初一日起掛旗結綵三日以爲紀念黃警道已允如所請將警署所備慶典龍旗發交各區按户分發飭令懸掛以光慶典 
[贛省罪犯習藝所之委員忙江西]  
　　贛垣毛家橋地方臬司督辦之罪犯習藝所管押作工人犯不下二百餘名月由藩庫撥給經費四百兩開支各欵以火食爲大宗現正管理委員郭大令丙昌卸差赴清江縣任所遺正管理一職張玉叔廉訪札委副管委員許大令德暉接充遞遺副管職務另委韓君長英接辦不日即可分别札飭到事矣 
[此之謂自投羅綱蘇州]  
　　蘇省前充新軍執法官樊肇元于俞梟猖獗時奉派赴平望鎭駐紥樊因擅作威福以細故妄殺蕭艙長培華一事湘人大動公忿由李本森觀察等集衆會議公禀控告樊亦卽赴省探信置公務於不問經前善後局總辦朱竹石觀察查得樊肇元所領餉銀尚未報銷行文杳催而樊肇元餉已用罄無欵可繳旋即畏罪濳逃朱觀察得悉即詳請督撫憲通飭緝拿迄未擭到日前樊肇元以事過情遷而朱竹石觀察業已逝世料可無事濳來蘇垣具禀督練公所虧空餉銀求請詳咨將通緝之案銷去昨聞陸軍部以樊肇元吞餉濳逃罪有應得未便輕縱特行文飭將樊肇元照例監禁完結等因當由督練公所總辦派衞兵四名赴廟堂巷將樊肇元拘去暫押公所内候示 
[此之謂斯文道喪揚州]  
　　兩淮中學兼師範歷史地理兩科敎員丁烱禀增都轉文云敎員係由趙運司延請敎授受事以來盡心敎授曾蒙提學司嘉獎在案本年四月間張監督鶴弟到堂適逢敎員故父三週之期請假旋里未及满限即行回堂暑假後忽於六月十九將次開學時接張監督一函内稱敎員學科諸生翕服不勝欽佩斷乃託辭節省經費囑敎員另行他就查部章辭退應由運憲提學憲札飭銷差或由該監督正式公文辭退茲僅一紙函告不循通例不用公文敎員到揚始知監督爲位置其同譜李某起見以倉猝之時間爲非理之舉動在敎員家本清貧如此行爲貽誤寒士生計心急情迫禀乞憲台公斷曲直不能任其愚弄也 
[諧文（續）]  
　 
[戲擬官塲博覽會陳列品目]  
　　乙衣服品類黃馬褂仳馬褂其色純董。乃由自殘黃　。之血以染成者。心能力殘同種者方許用之。或。於候子。舞戲　穿之。亦爲合宜。補子此等　子。專爲掩蔽良。心之用。一掛。心前。良心頓喪矣。或以之墊馬鞍。亦覺適用。花衣此等。花衣遍　龍形。以示斑剝陸離。與禽獸爭勝之意。 
馬蹄袖此袖形似馬蹄。顧名恩義。必須爲。牛爲馬者。方詣用之。 
大荷包此荷包專爲吸收民脂民膏之用。務。以　地皮手段之高低。下荷包内容之大。小。 
紅帽島靴　宜紅。靴宜鳥。以示紅頭黑脚。之意。令人畏如狼虎。在官人員。有此紅帽。可以媚上司。服此鳥靴。可以嚇鄉禺。用甚盧也。　　丙銅鐵品類地皮　漢人地大物博。取之不盡。用之不。謁。凡作官者。　不。多具此　。　以巨大而犀。利者爲適用。 
殺人刀此刀須以殺人不見血爲佳。蓋取。人血染頂。不可。即塗在刀身也。然尤與地皮。　之功用。殊途同歸。遠者如粤。之髮寇皖。之捻黨。甘滇之回苗。近則如湖南之長沙。山西之交文。山　之海　。始則利用大　以滇。成民變終則利用巨刀以建立殊勵。合而用。之雨得其宜。 
大天秤此大天秤。商塲置於櫃面。以秤貨。物之出入。官塲則置於荷包内。小碼出大碼。入。然尤以有人無出者。居多。銀鑽凡民間銀子經過官塲之手。無不被。其。鑽食以飽貪　故凡民間與官塲交涉。民間無不吃虧者。皆由此鑽之利用也。 
[雜紀箱中偵探（緒賢續）]  
李目睹查驗畢。似仍無頭緒。不覺意緒灰飛。迨聞碧言即引入密室。示之以簿。碧　至一。簿。指問李曰。此則是侯爺貯寳之日。及其地。址。碧曰然。是五月。念八號。李曰僅一星期耳。至昨日四號。始悉寳之失去。碧閱下一行。又問李曰。次日即有名馬天順者。貯一大松木。箱於銀行乎。李曰然。其日即是五月念九號。現仍在庫中。碧曰。彼是銀行之熟客乎。李曰。否。彼貯物本銀行。祇數次耳。余仍憶其初次。是在四月某號。言時作搆想狀。率言曰。君祈。少候。候余往公事房一查其日。遂離室而之。公事房。碧乘間出其日記簿與總簿比對畢。李已返矣。曰四月二號。是初次。貯物銀行之。日。碧曰。僕適得其居址。欲往一查其人。約三。 
句鐘後。再聆敎。言畢匆匆就道。李斯時茫無。頭緒。不知所謂無何碧已　時而返。一見即。言曰。君其許我將馬之箱一開驗乎。碧搖言。曰　斷不能如命。　風聲一推。不特犯法。抑亦足以傾　此銀行也。碧曰君言。誠是惟此。　深　異常。非開　實不能　其目的。倘君。執。憲不從。僕請從此辭矣。少頃李曰。事旣如。此　從命。然君欲何時　　　。迫不及待。若稍遲大事去矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[江蘇巡撫程德全前護江蘇巡撫陸鍾琦會奏籌備憲政情形摺]  
　　奏爲會奏蘇省籌備憲政情形恭摺仰祈聖鑒事竊臣等恭讀光緒三十四年八月初一日諭旨憲政逐年應行籌備事宜各部院領袖堂官各督撫及府尹遇有交替後任人員應會同前任將前任辦理情形詳細奏明以期各有考成等因欽遵在案查蘇省籌備憲政成績前撫臣寳　於本年三月間奏咨至第三届爲止接辦第三年第四届應行籌備憲政臣鍾琦奉職承宣實始終預聞賛畫及前撫臣寳棻調任豫省臣鍾琦兼護撫篆經前撫臣寳棻將第四届憲政籌備未竟事宜交由臣鍾琦轉移臣德全辦理現臣德全於四月二十七日接印任事當即調查卷宗詳稽事實所有前撫臣寳棻任内曁臣鍾琦護任遵照館奏次第籌辦憲政情形謹合詞爲我皇上縷晰陳之伏查逐年籌備清單第三年各省應辦之事有九而綜其條目凡爲賡續籌備者六經始籌備者三一日續辦城鎭鄉地方自治查地方自治以區域爲起點區域定而後能調查調查畢而後能選舉蘇省城廂自治於第三届期内業由各屬籌備自治公所按照劃定區域調查將竣旋即陸續編造選舉名册以納稅捐分甲乙級遵照定章將投票開票檢票當選應選等項事宜一律依限辦齊所有應行互選城議事會議長議員並選舉城董事會總董董事悉經如額舉定至鎭鄉自治各屬提前籌辦者如武進縣之循理鄉嘉定縣之西門鄉所辦調查選舉亦據聲報竣事其吳縣之梅里鎭香山鄉崑山新陽二縣之城東四鄉武進之安東鄉陽湖縣之政成鄉豐南鄉無錫縣之天授鄉揚名鄉江陰縣之楊庫馬鎭察涇雲亭顧山文林謝園等鎭嘉定縣之白蕩鄉分劃區域均已確定此外尙有長洲元和昭文吳江震澤華亭金山奉賢武進陽湖無錫嘉定寳山等縣所屬請籌辦自治之鎭鄉不下四十餘處一俟區域確定即可從事調查此賡續籌備之情形一也一日彙報人户總數查民政部奏定調查户口章程第四條各省以巡警道爲總監督其未設巡警道各省暫以布政司爲總監督上年調查蘇松常鎭太四府廳所屬首縣曁蘇滬鎭三處商埠地方正附户總數係由蘇藩司照章彙核塡表詳咨現在蘇省已設巡警道缺此項調查户口事宜業經劃歸該道主管以符部章並由該道到任後通飭所屬各廳州縣提前調查切實塡表送道覆核彙塡總表以期無誤十月彙報之期此賡續籌備之情形二也一曰覆查歲出入總數查度支部奏定清理財政局章程内開自宣統元年起各省文武大小衙門局所應將出入各欵按月編訂報告册送清理財政局彙編呈由督撫核咨等語蘇省宣統元年春夏秋三季署關局所營校各處報告清册早經由局編就分作二批出咨其冬季報册及續到春夏秋季報册亦經該局核編一百二十一份作爲第三批季報並將光緒三十四年全年總報告册編訂成書均於本年四月十八日咨部至覆查上年歲出入總數現在飭局分别類欵細加稽核大約七月内可以詳咨此賡續籌備之情形三也一日省城及商埠各級審判廳年内一律成立查蘇州應設高等審判廳地方審判廳第三届期内即經勘度地址原擬高等審判廳地方審判廳分設兩處嗣因庫欵支絀不得不酌量變通以求實際現擬仿照奉天吉林辦法就北局空基將高等地方兩廳聯設一處東西各設正門一爲高等一爲地方法庭各歸各設其餘一應屋宇均通融布置俾資周轉並於其内建看守所以備制度其初級審判廳長洲吳縣各就縣丞署勘建惟元和廳丞向係分防城内並無署基議以東禪寺對河空地建築又江寗省城設立地方審判廳一所初級審判廳二所擬由裁併局所及充公房屋改設又鎭江商埠設立地方初級各審判廳均係購置民房酌改至上海商埠審判廳關繫主權尤應鄭重現由臬司會商上海關道妥籌辦理又模範監獄爲司法行政機關前將蘇省習藝所改設詳定管理章程已於四月間開辦此賡續辦理之情形四也（未完）　埠新聞 
[上海何堪再見此鉅災]  
　　昨據天文學家葉友琴君報告云本月十八日太陰距地甚近又在秋分時節吸潮力大是晚必起極鉅潮汐若遇東北大風較乙已年八月初三夜潮更有甚焉者濱浦居户宜早思所以防之之策 
[議定自治公所籌欵辦法]  
　　鎭鄉分設自治公所由城鄉各董集議籌欵已紀昨報昨日下午各董齊集同仁輔元堂本縣田大令亦到堂會議此項經費議在上下兩忙徵收漕銀每畝帶徵錢二十文錢糧每兩帶徵錢二十文本圖所徵之欵儘歸本圖收用大衆賛成遂即散會並聞田大令已允將議决情形不日通詳呈報 
[銀行展期改收五日期莊票]  
　　本埠各外國銀行前曾决議收用中國莊票其期以五日爲限原擬於西八月二十二號實行後又展期至西九月一號今因銀行董事與本埠外國商務總會尙未將諸事商妥故復展期於西十月一號實行 
[女子仍不自由]  
　　向寓杭垣之紹興婦人趙周氏前偕伊子趙爾恩來滬至工程局指控内姪周福泰誘姦伊女六囡匿迹陸家浜地方已歷數年私生一女奉判分别青懲該女留堂候示在案兹該氏又遣伊子趙爾恩投稱六囡不守閨訓不願領向請卽發堂擇配惟不許周福泰朦領昨經湯裁判訊明准卽函致堂董查照辦理 
[串騙存欵案定斷]  
　　協泰祥協昌茂信泰森昌祥巨誠昶包平和馬德興等十六户控范吉甫李清甫戴國臣陳玉堂趙久康俞召棠等串 
同在河南路虚設鼎餘錢莊騙吞掛紅存欵棄店逃逸一案昨由包探李星福將范李戴陳四人解至公共公廨請究各原告控案求追范延律師到堂辯護德襄讞與英泮副領事以此案節經研訊明晰實係范等有心倒騙未便翻異判陳交保范押限一月繳洋一千九百元李戴還押帮同清理並諭李探嚴緝在逃之趙俞兩人務獲解究 
[巡警人員紛紛調動]  
　　巡警督辦蔡觀察總辦汪觀察前日札委巡邏隊分隊官劉銘勳調補三路四區副巡官差以清道課員尋德星調 
 
 

Page 19

 
 
補該隊分隊官所遺清道課員差以一路五區副巡官華承祺調補遣差以一路四區蔣緝蓀調補一路一區副巡官楊嶽峻調補一路四區而以四路二區汪碩調補一路一區副巡官並以三路四區龔肇煊調補四路二區另以課程課員張光烈調補四路一區副巡官差所遺課程課員著以考績課員夏寳楨兼代均着卽日到差以重職守 
[巡警拔升偵探之實行]  
　　總工程局警務長議將偵探一役槪從巡警中拔升已記前報兹悉此事已定於本月起實行嗣後東西南三區偵探探夥俱由巡長巡士中諭功升拔悉歸警務長節制查察功過以重體制昨已分移各區長查照辦理矣 
[駐滬瑞典總領事逝世]  
　　駐滬瑞典總領事巴格君近因身體不舒前往日本養病詎抵日後病忽增劇本埠某西人昨接橫濱來電謂巴君已於今晨在該處逝世聞者莫不惋惜 
[白衣菴屋基召賣]  
　　本縣田大令出示云准城内一路五區副巡官片送徐中秋等訊係白衣菴女尼犯姦往看被獲當經一再提案訊明究斷分别斥釋該尼菴容留男女姦宿應予發封入官充公當將訊斷情形禀報各大憲在案查白衣菴充公房屋坐落念五保五圖即在老北門内穿心街西首地方前後通衢要道係屬市廛熱閙之區房屋五間三進又披屋六間共念一間隨屋基地約一畝以之翻造店舗行棧及居家房屋均屬相宜因恐城廂各户未盡週知合行出示召賣爲此示仰城廂諸色人等一體知悉爾等如有愿買前項房屋者速即備價來縣報買正價之外槪無浮費無論報買先後擇價多者得准承買爾等務須照市作價禀報一經得價即行給發印諭過户執業母得觀望自誤 
[印人控告土妓捲逃之眞相]  
　　夏口廳飭差至本縣投文協提印人查某控告捲逃之土妓洪大慶該差先往浦東將該妓及夫蕭榮牛傭婦陳李氏拘至總巡局送縣審訊洪妓供前年母死由狎客蕭榮生出資成殮婦人即嫁伊爲婦去年正月夫至上海尋覓生意無錢寄回致被收房租之印人查某誘迫成姦今夏欲帶婦人出洋婦人不允遂於六月初携同傭婦陳李氏來尋丈夫同住浦東訊之蕭與李氏供均略同判洪妓押候交來差帶回質訊李氏開釋蕭覓保出外候示 
[調查盗匪供詞]  
　　盗黨王木春胡寳元由探拿擭並抄出手槍鉛珠曾誌前報昨由捕房將王胡二人解請公共公堂復訊仍供與夥刧常熟縣境時姓家之盗匪李岳山等並不相識手槍係仇人抛棄圖害寳讞員商之英副領事康君以李等早經解送常熟縣訊辦遂判一併還押候函請該縣將各盗供詞抄送查核於下禮拜一再行訊奪 
[城内]  
　　滬道返轅○滬道蔡觀察因公赴寗已紀昨報兹悉觀察業已事畢已於昨晨由寗乘坐頭班火車返滬矣　　含糊過去○本縣田大公據人密禀謂浦東六里橋豆腐店主吳阿虎之妻女被巡警輪姦大令即諭該鎭地保沈明山查明禀復該保前往盤詰　巡陳啓龍以沈向吳大聲詰問有損該區聲各即訴知巡長孫國寳將沈拘局在路批頰後仍釋放沈以被辱不甘禀覆大令提訊　　事不干已○某甲與車夫王裕恆在老北門爭論車資忽有流氓馬繼標等多人插身多事將車夫兇毆巡士上前拘拿馬等反將巡士拔往城外毆打旣由該巡士奮勇將馬拘住解送一路巡局請究德正巡官以馬事不干已胆敢行兇殊屬可惡判戒責二百下枷號犯事處示衆二天　　地保敲詐○浦東二十二保五十三圖地保凌連生因悉某婦與人犯奸向之敲詐洋十四元事爲工巡局員查悉以地保不應向人拆梢即將該地保拘獲送縣押候訊究　　愼重生命○二十五保頭圖地保周景春昨日投縣報稱有某氏婦吞烟斃命已將屍身舁往驗屍所求請往驗旋由屍屬投案求免田大令申斥不准　　道批二則○曾鳳文禀批爾在縣控案旣因久不赴案照例註銷詎容事隔多年再行翻控且患癱已成舊症更何堪爲人議婚惟所稱憑媒聘定一層如果屬實似應由縣酌追財禮藉資养生而免向隅仰上海縣查案辦理抄黏並發馬張氏禀批錢如松被控持刀行兇業據前禀批縣核辦何以迄未禀復輙行縱釋仰南匯縣立即具復察奪　　　　四則○包阿大等禀批該處旣有公共之浜包桂春收回租地以後始行塡塞該圖董保責有攸歸何以不向理阻由爾等出頭具控殊不可解究竟是否屬實姑候諭飭董保據實復奪山林白禀批控報盗刦例應究誣並究陖使之人至糾合外人强搬弟兄物件亦應懲辦非該民人飾詞所能銷案也張林生禀批馬子蕃欠欵洋三百六十元該商既願代繳應卽如數　現繳呈豈隔縣田單所能作抵至馬子蕃被控尙有年捐一事如何清理絶不提及豈能抺煞不問速將馬子蕃交案訊追延干提案着交田單發還談三多禀批趙子材等旣避租界非爾所能扭解來縣至應否扭提原差自能具禀亦不必由爾含糊呈　也用意不測特斥　　一路巡局批詞○民人龎有才禀批所禀是否屬實着該民即日覔具店保切結呈候隨堂提嚴氏到案訊確核奪寡婦張陳氏禀批所禀如果不虚朱紹福等抗諭佔地殊屬胆玩仰候即日傳案復訊核奪無違職婦曹張氏禀批據禀南隣沈姓蓋造房屋雇用匠頭徐永祥擅佔該氏住屋牆址向理恃　等情如果屬實大爲不合仰候飭傳該匠頭到案質訊察奪吳松　禀批前據該生來禀業經明白批斥不准在案該生竟不目省悟猶復撫拾浮詞一再嘵瀆實屬刁鍵着卽傳諭申斥禀仍不准 
[南市]  
　　負債纍纍○王家嘴角生森陽茶食店小主徐金生前被嚴紳家傭婦金王氏扭至工程局控告吞没存洋三百四十元奉判交保清理　因無保挺押抗不遵理昨日又有傭婦孫錢氏投案附控被吞存洋一百二十元及工洋十二元店已盤去硬行折扣求請附追訊據徐供認欠洋屬實判赶緊覓保出外予限本月底清理不得扣折　　約期　處○新昌米店主　春生將坭水匠湯聚生扭至工程局控被積欠米洋四十二元訊據湯供願於中秋節清理姑判交保如期理楚　　船夥淫兇○總工程局三級巡長前日在寗紹碼頭查見駁船夥五六人向縫紉之江北婦人調戲無禮上前斥阻反被拔至船上肆行毆繫毁及號衣失去警笛後由該處　巡帮同拘獲王阿六喬桂泉朱關泉三人解局訊辦據供由三寳起意調笑判王喬各戒責一百下留候飭探知照管帮博　該船主交出船夥三寳質訊核辦朱關泉無十斥退　　好行其德○昨日午後七十一號　士查見某甲由北市乘車至十六舗橋忽然倒斃報告工程局飭令地甲查明死者年約四十餘歲姓汪向爲參業現已失就旋由該業中人出資收殮亦好行其德也 
[閘北]  
　　自認知情○戴懹亮控媳父王子安縱容其女龍女子與革警丁冠英私姘偕逃一案昨經四路一區黃正巡官提訊戴供前次　丁拐往嘉興由王尋回當時諉稱在蘇州姨母處此次被拐之前係由王妻來家喚女回去顯係串逃質之王亦供認知情　戒責二百下還押候辦　　尙待查核○醫生周明良前至四路分局 
 
 

Page 20

 
 
控隣人侯阿三拐逃其妻韋氏妾李氏當經黃巡官諭飭地保往提侯已逃逸昨周又投案訴稱侯雖遠颺其兄侯阿二及串拐之潘大均居閘北求謂提究巡官諭令退去聽候查核　　抛棄屍棺○前日下午有王根郎將小孩屍棺抛棄川虹路旁由巡士查見拘入四路一區經黃正　官訊究判王責手心一百下具結開釋 
[英租界]  
　　出殯違章○某公司買辦李芝芳家日前出殯儀仗頗盛行經虹口時由巡捕查知未向捕房報明領照係屬違章當即回訴捕頭禀廨出單於昨日傅訊李倩友人朱順年到堂聲稱李因事赴寗是以未到寳讞員商之英康副領事判朱退去着李自行到案　　　　撞傷婦人○馬夫虞仰之因拉韁不愼在阿拉白司脫路撞倒婦人陸王氏以致跌傷由捕將虞拘入捕房　送醫院醫治昨由捕房將虞解廨請究判令交保候原告傷愈再訊 
　　騙取脚車○常祥林騙取吳阿惠之脚踏車乘往　昌廟附近向　昌銀樓内抵得銀鐲一雙被吳偵悉報捕將常查獲昨解公堂訊究判令還押　移提人証再訊　　探夥收押○廣東巡警局差王坤即于仲英私取局内洋四百元來滬不返被流氓劉德標與探夥賀福寳等知悉向之勒詐已由捕房將劉之同黨三人解廨收押昨日復訊屬實判賀押六禮拜仍飭查拿劉德標等究辦王坤交保候示　　串吞鉅欵○東益昌匯票號股東龐元徵等控唐瑞齋串吞鉅欵一案昨由包探將唐與保人王尋仙等傳至公廨過堂候訊　　限期繳還○英商威麟洋行控王恒孝胃簽買辦之名騙銀五百二十一兩二錢五分由廨判王押限料理在案昨日復訊判王押限十天繳銀　　復訊竊案○謝榮成李應長陳王氏男女三人因串竊華洋各家鉅贓由探查獲解奉公堂分别收押在案昨日復訊判將吊到各贓交各原告當堂認領所有無主認領之衣物着與趙裕卿户名之田單　存捕房候核謝等三人仍著分别押候查明有無他案於下禮拜一再行訊辦　　不認串　○孫邦善控蔣海和蔣陳氏串拐伊妻趙氏由探將蔣等雨人查獲昨解公廨復訊仍無實供判分别押候下禮拜五訊辦　　乳傭何往○蔣海和之妻王氏向在新閘路吳信卿家爲乳傭業已逃匿蔣得悉後向吳吵閙由吳控奉捕房昨解公堂訊究中西宫以蔣有另案被　判押候禮拜五訊核　　女子失物○女子李巧云前日至畫錦里振泰絲線店内購物遺失皮夾一只内有鈔票現洋四十四元二角旋向該店櫃夥王剛洪索取不認　由捕房昨派包探將王解至公堂訊供推諉訊之該店主陸明生供不知情判王交保着該店經理查明禀復於下禮拜一訊核 
[美租界]  
　　各有不是○粤人唐阿大昨經海寗路被張阿福包車所撞互相衝突扭住兇毆由捕並送捕房捕頭以各有不合斥不准理　　同居衝突○陸阿二昨向同居龔阿二索欠起釁突將碗盞擲傷龔首血流如注由印捕並送捕房捕頭以龔不願多事釋出不理　　學徒被疑○北四川路二百廿三號成衣店學徒陳連元　根林邢梅生三人前晚出外游玩歸已閉門均在門前守候粤人　阿林疑係匪類鳴　往拘陳等駭而奔逸旋由巡捕追獲帶入捕房經捕頭詢悉情由飭傳店主保釋了事　　硬借行兇○狄思威路九十一號居民陳見生昨投捕房報稱被族叔阿發向伊父强借不遂毆傷而逸請予拘究捕頭諭令嗣後遇見扭入核辦　　油漆女人○北四川路十八號門牌昨雇陳品生縣　門面忽漆桶由高墜下適婦人毛邵氏行經是處灑及衣服頭面等處由捕并送捕房捕頭飭陳償還七元了事 
[法租界]  
　　無可悔賴○盈昃公司洋人控吳正卿訂租影戲機器嗣忽悔議一案咋又由廨傳集兩造經中西官檢閱合同確係曲在被告判吳照合同所　償還一個月租金計洋一千二百元押候繳洋開　至原告所請追償盤費一節應毋庸議　　雉妓擇配○雉妓陳二寳沈三寳前日相約至捕房喊控被鴇凌虐不願爲娼經捕頭准詞飭將鴇婦張寳玉解廨請訊二寳供稱曾許陳紀友爲妻尙未過門陳已病死後由張雲蘇鬻入張寳玉處計得身價洋一百六十元三寳供丈夫王金林已死三年去年由張四子經手押於張處得洋四十元以一年爲期今已期满因遭毒虐求恩超豁訊之寳王供向爲妓　今借印子錢買得兩婦藉資餬口婦人不敢凌虐實被狎客欲討不遂睃使誣控判兩妓發堂擇良婚配張鴇罰洋五元充公　　窮兇極惡○王阿二因與張錫卿爭掃途中錫　灰起釁將張毆傷由捕飭送醫院醫治王即解廨請示核辦判押候傷人醫愈再行訊核　　揑詞朦　○朱吟言前日在賭攤上輸負若干朱即奔赴捕房揑稱被流氓搶錢旋經包探查明禀復捕頭以朱不　朦禀解請公堂罰洋三元以爲妄控者戒　　强搶金　○匪徒陶文卿前日在菜場强搶韓趙氏頭上金簪當由包探拘獲解廨　辦中西官以原告未到從寛判押捕房一月 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[憲政編查館通咨各省解釋禁烟條例文]  
　　爲咨行事本年六月初十日准東三省總督錫咨稱據奉天提法使吳鈁呈稱案查禁烟條例前奉憲政編查館覆核奏准頒行尋繹條文大抵採用新定刑名予裁判者以自由伸縮之權而不加以限制蓋所以推行新律之張本也奉省禁種罌粟早已雷厲風行獨以平民吸食過多於禁烟一層未能滌除凈盡現在旣奉有專條自非執法嚴辦不足以袪痼習惟是條例簡括各屬遇有此等案件往往以刑期及銀數無定引斷分歧若　　不爲之明白解釋轉恐於新律施行之期反多阻力此尤不可不慮者理合將例内各條加具按語呈請查核轉咨核覆再查審判廳管轄案件暫行章程依其他法令罪該罰金二百元以上或監禁一年以上者歸地方審判廳管轄罰金二百元以下或監禁一年以下或拘留者歸初級審判廳管轄本條例第四條二十元以上五百元以下之罰金介在地方初級管轄之間究竟應歸何廳起訴又現奉新章遺軍流徒笞杖各案由司分别按月按季按年彙案報部本條例一等或二等有期徒刑應否照軍流造報抑列入徒罪册内至五等有期徒刑按照管轄案件章程應歸初級廳審理但初級止有笞杖罪名遇有此等案件是否附入笞杖册内併請核示遵辦等因前來本館檢閱原呈内稱五百元以下之罰金介在地方初級管轄之間應歸何廳起訴一節查犯罪之輕重以証據爲憑搜查証據乃檢察之專責考東西各國採用檢察制度起訴之法俱由檢察量度被告事件之輕重分别送有管轄權之審判廳審理此爲通例本條例本爲推行新刑律而設故處刑範圍較寛如以本刑最重之一端屬上級審判廳從一重論槪交地方審判廳於論理雖當第將來新律規定單純之輕罪較少必致初級無所事事自應折衷其間仍予檢察以量度之權憑檢察官之衡鑒而定庶於事實不致窒碍難行又原呈内徒刑作何彙報一節查彙報分别遣軍徒流本屬舊制現行刑律節併爲遣流徒三項遣流除常赦所不原外與徒罪均不發配分别年限在本地收所工作名目雖多實與徒刑無異刑制旣改彙報舊法本應變通且彙報本以備統計之用按統計之例凡犯其他單行法令之罪附於本表之後另行統計本條例亦單行法之一種則製造彙報應與此外單行法之定有刑名者歸爲一册按月造報庶編緝統計之時有所識别至原呈所稱初級止有笞杖名目且審判廳管轄新章罰金二百元以下監禁一年以下歸初級審判廳管轄分晰甚明凡應屬初級者不論其爲徒刑爲監禁應歸該廳審理造報不得拘泥笞杖一項致與定章不符除咨覆東三省總督外相應將解釋各條另册附錄咨行貴督撫轉飭一體遵照辦理可也須至咨者 
[禁烟條例解釋]  
　　第一條凡違背定章栽種瞿粟製造鴉片烟及興販圖利者處四等有期徒刑第二篠凡製造及販賣吸食鴉片烟器具者處五等有期徒刑按前二條指定栽種製造販賣三項設有私藏情事應如何擬罪請核示查私藏應問其意指之如何如爲圖利起見應科罪如例若並非圖利則鴉片本係治病之藥品第一條之私藏不應科罪至第二條之私藏在新律有持有鴉片烟器具之例第現在甫申禁令之時鴉片烟器具民間未必即時禁絶是以此例未經採入果有此項情形應憑審判官權衡輕重得科以現行律不應之罪第三條凡開設鴉片烟館供人吸食者處四等有期徒刑或一千元以下之罰金房主知情者房屋入官不知者不坐其茶肆酒館娼寮等處附設烟舗者罪同按第四條罰金以二十元爲最低額蓋别於違警罪而言本條有犯究以若千元爲最低額請核示查罰金刑舉最高額而無最低額各國刑法通例因同一犯罪其中情節輕重懸絶未可預定也欲禁吸食鴉片宜杜烟館自不待言而烟館營業之人處以罰金較之徒刑感覺尤深故此條罰金之數倍於下條然亦有小本營生迫於不得已甫經開設即被查封者此等情節究與經年累月者不同容有畧予微罰亦足示懲者此本條不設最低額之本意也第四條凡違背定章吸食鴉片烟者處二十元以上五百元以下之罰金按罰金多寡定例得由法官分别其情節之輕重或家產之貧富自由判斷此等人犯同係違章吃食鴉片輕重旣無可區分貧富又漫無查考若處罰至最高額其有力完納者固足以示懲而無力呈繳改爲作工者刑期反在五等有期徒刑以上未免失之偏重查第十二條罰金易以徒刑日數載明不得逾三年蓋以四等有期徒刑無過三年者本條罰金刑似不能較五等有期徒刑爲重應否以一年爲限請核示查罪例之應否處以罰金視情節之如何與徒刑絶不相蒙故後例罰金加减之法亦與徒刑廻别旣不能互爲加減自難較量重輕按語謂爲偏重係屬誤會至第十二條之罰金易以徒刑不得逾三年恐過此時期將與長期徒刑無異不得不設法定之限制本條仍不妨以一元折算一日無須與五等有期徒刑作比例也　（未完） 
小說 
[奇情小說鸚鵡禪（十四）]  
　　琴宜素念約翰。得書。芳魂不定。欲裁答之而不得其辭轉輾思維。漸入幻。境。富兀。倚粧台。持約翰。書再三誦。讀之時。覺斐德蘭之形。影如常在左右讀畢。頻以書覆之。旣乃毅然自决。以爲與約翰雖良友情深。然懷人綿渺。後顧杳茫。終不如屬。斐德蘭之爲愈耳。是夕琴宜之心。怡然自得。惟指日。望。與斐德蘭言歸於好。賡白頭偕老之章。其眠時較常日爲早。星移斗換。長夜未。央室中時計。璫璫鳴十二下。琴官自睡夢中。聞有人叩。門之聲。未幾。密司。台遂親出。啓之則斐德蘭方自外歸。密司台遂曰爾何。歸之晚耶。曰頃與柯利。機君。約在某地晚餐。以是來遲願母姨恕之也。琴宜一一聽之。則孤枕反側。又不免揑一疑團矣。 
明日霍蘭德夫人以跳舞會長使一車望辣特而氏而來。車後一侍者。騎棕色小馬一頭。手提一竹籃。满貯玟瑰花朶。紫　奪目。至則一侍者拂衣。 
 
 

Page 27

 
 
下鞍。左手提花籃。右手持跳舞會請。柬入應接室以次第致辣特而姊妹。及琴宜。辣特而。初不料琴宜亦在贈邀之。列楷羅諦以告。則憲恨甚。琴宜於霍蘭德夫人之請。本非所歡迎。然以其母再適鄧敦氏時。有一淡。紅色跳舞之衣。上織錦絲。間以五色。又一珠帕首。綴明珠數十。如星光。璀燦。又有最美麗之絲襪領結等。皆藏篋中。冀盡服之。以顯其無寒酸之態。且琴宜在佛蘭登市廳。於跳舞之名。固矯然自許者也。 
辣特而忽厲聲曰。來者果何人耶曰。得來得加夫人。曰嘻何哉。而至於是耶。急出户視之。則一車兩。馬得來得加夫人。與其女密司得來得加來珠。兒相坐于其中固爲見琴宜來者。 
馬聲微嘶。門鈴作響。一雯時得來得加夫人來珠兒已由外入。得來得加。夫人頎而長。兩瞳子色。黑面紋微皺。鼻低而陷。來珠兒懨懨病。怯弱不勝。衣。甫抵室。曰阿母。余　甚。欲一坐可乎。少頃得來得加夫人向琴宜言曰。君不聞醫士侖支之言乎。吾女怯弱。今甚病。需君一過敝廬。以遺其悶。吾女無一人足以契合。而與君情好綦篤。君之蕙質蘭心。妾固聞之久矣。今知君學務少閒。特來相邀。言次。把其手曰君許之可乎。 
國外新聞 
[近東外交近事]  
　　三十日倫敦電云據路透消息聞希臘國會所選之居留島議員現已辭不受任故該島不致再與土爾其開釁云二十九日栢靈電云士政府已徵調陸軍軍團三團擬施壓力於希臘三十日栢靈電云德國柯爾里斯乞齊登報警戒希臘不可擾害和平 
[鈕約城最近户口總數]  
　　三十日倫敦電云大鈕約城近調查户口共有四百七十六萬六千八百八十三人近十年内已增一百三十二萬九千六百八十一人按倫敦城之户口於一千九百零九年之夏秋間共有四百八十三萬三千九百三十八人 
[歐洲外交官之會晤]  
　　三十日倫敦電云意大利外務部大臣與奥國外務部大臣之會說者謂可消滅三國聯盟力日弱之流言云二十九日栢靈電云意國外務部大臣已覲見奥皇互談一小時之久奥國外務部大臣亦擬赴維里斯答禮據伊斯其爾所發文告宣稱兩大臣近於互會之際曾涉及維持和平鞏固土爾其及贊助巴爾幹諸國發逹各事其意見均相同合云三十日柏靈電云意國外務部大臣與奥國外務部大臣曾聯名致電德國首相俄國外務部大臣已在末里區與駐奥英法大使會談然後赴拂里特堡奏報俄皇 
[美國新滅魚雷艇之速力]  
　　初一日倫敦電云美國新製燒油滅魚雷艇帕爾定號近試航四小時之久每小時平均能駛三十二零八海里 
[德太子游程近聞]  
　　初一日倫敦電云栢靈電稱據半官文贖宣布德國皇太子出游之際其妃將隨遊至哥倫布爲止皇太子與其妃别後將赴印度暹邏青島北京東京遊歷其歸程按目下豫畫擬取道西比利亞云 
[金類之新發明]  
　　初一日倫敦電云英國維克斯森斯曼克齊姆公司近發明新擾質金一種名曰特拉納明較愛納密列厄姆稍重其堅如鋼云 
[日皇接見德員]  
　　初一日東京電云日皇將於星期二日接見德國前任殖民部大臣籐伯君並將賜宴於宫他處亦擬備宴欵待 
[英國船廠停工]  
　　三十日倫敦電云英國各處聯各船廠現遍貼停工告示將於明日實行製造汽鍋會會員五萬餘人均將受其影響此次停工聞者都爲驚駭蓋實業起色未久目下各船廠中已有貴重之工程内有滅魚雷艇二十艘又船廠主人此次停工並未豫行宣告蓋因已曾警戒汽鍋製造工人會若彼等不遵敎言則將同行停工各主人决議須俟該會擔保實行與主人所約各節始允開工初一日電云各廠工人今日下午大都停工　（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
