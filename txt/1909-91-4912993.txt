# 1909 - 91 - 4912993

 

Page 1

 
 
   
 
 

Page 2

 
 
上諭 
[監國攝政王鈐章閏二月十七日奉]  
　　旨杭州織造仍着彬格接管欽此軍機大臣署名奕劻世續張之洞鹿傳霖那桐假 
　　宫門抄十七日召見軍機春祿李擢英延禧王宗基宋　　壽徵劉次源唐瑞銅 
交旨 
[十二日軍機大臣欽奉]  
　　諭旨貝勒載濤等奏請飭擬各勳章一摺着外務部陸軍部會議政務　議奏又片奏請飭訂親王以下奉恩將軍以上按級分定爵章等語着訓練禁衛軍大臣詳懼妥擬具 
 
 
 

Page 3

 
 
　　奏又片奏鑲黄旗蒙古都統内務府大臣增崇報效購　槍枝銀一萬兩可否賞收等語此項報效銀兩准予賞收增崇著賞加尚書銜欽此又欽奉 
　　諭旨吏部奏新授雲貴總督李經羲可否給廕一片著准其給廕欽此 
論說 
[論南洋勸業會與實業界前途之關係（續）]  
　　我國實業之不發達。雖由於國人之不。熱心無魄力。然亦政府無奬勵實業之設備有以致之也。農工商部雖有奬勵公司之專條。然僅屬少數。而不能普及。凡擅一技一藝之精者必有向隅之憾。按外國勸業會之設。雖主比較良窳。而尤偏重於褒貶優劣。當開會之時。特簡親王大臣爲總副裁。并請各業專門名家爲審查員。分門審查。凡物品之佳良者。予以奬物。勉其求進。惡劣者予以貶辭。勗其改良其奬勵之法。分有等差。均以褒文銀牌爲奬物。受奬者。異常顯榮。必鐫於行牌商標之上。以示特異因是製作之法。愈求愈進品質日趨於精良。往往有於初次勸業會受三四等之賞至後届勸業會竟受一一等之賞者故其物品之改良求進。迄無止境。而技奇淫巧之物。所以日出而不窮也此外免稅專利等之實施奬勵法均頒有專條。一經審實。無不黑准。實業發達。即基於此。今南洋勸業會既有審查機關之設。誠宜參酌東西各國之奬勵章程區分等差。妥爲核定。其給奬之權。既屬之農工商部。竊以爲我國奬勵實業之機關。尚未完備。此次奬法。宜分三級。凡一技一藝之精。無裨大用者。奬以各等之褒文及銀牌。其獨出心裁。製成有用之物。不類原産物及仿製物者。當詳爲審查。確定專利年限。用昭激勸。其仿製日用之大宗貨物。確著成效者亦宜。詳加審查。予以免稅年限以廣銷運。現在各省仿製之棉紗麫粉等。農工商部本有核准免稅之例第恐凡湮没不彰者。未能同沐殊恩。故不得不借勸業會以爲博訪周諏之一助。此外凡可以直接施以扶助者。亦宜立見施行。如上海鞏華革廠之革皮。日輝昵廠之呢布等。倘經審查員認爲質良適用。當由農工商部通咨各省。凡軍營所需者。悉可惟此是賴。不必再用外貨。此係奬勵之見於事實者。尤足令全國實業家觀感興起。共奮振興實業之精神。此所謂藉奬勵以促實業之發達者也。 
　　南洋勸業會定於明年四月朔開會去年僅有一載。事屬創始。百端待舉。而尤以徵集物品爲第一要着。該會章程各省有出品恊會之設。南洋各屬又有物産會之設。亟宜分咨各省。通飭所屬。責成商會及時舉辦。（前報載江督已通咨皖贛諸省預備出賽物品矣。）竊以爲賽會之設。既有關於實業之發達。凡各省之特産物品。苟有與賽之價值者。極宜早爲預備。免致臨時張皇。愼勿視此舉爲無足重輕。其關於實業發達之大計固不論。即就出品家言之。亦有數利焉一可出吾所有。供各省各國人士之展覽。以廣聲譽。一可於數月之間。銷售許多物品而獲大利。使物品果優且有受奬之望。尤足馳名遠邇。廣暢銷路。亦何憚而不爲哉。夫賽會之設有二。一内國勸業會。一萬國博覽會。今之南洋勸業會。僅屬内國之一部。且東西各國之開賽會者。自昔迄今。己屢屢矣。而在吾國則爲創舉。且爲後日開内國勸業會萬國博覽會之先導。允宜鄭重將事。以爲模式。深願當事諸公其愼之。尤望各省之與有責者。極力恊贊之。以期成一完全無缺之勸業會。我國實業界之幸。亦我國實業家之光也。 
專電 
[電一（北京）]  
　　攝政王諭清理財政正監理官劉世珩等新政多用欵增全賴各省和盤託出尚易辦事惟積習相沿往往隱匿亟應詳細查覈母任朦混緊要關鍵尤在不致擾民 
[電二（北京）]  
　　憲政館王大臣奉攝政王諭京師官制要在改歸一律 
[電三（北京）]  
　　攝政王諭鹿中堂往視那相病狀並傳諭穿孝百日後即出辦事 
[電四（北京）]  
　　御史徐定超奏請飭勘定軍港旨交籌辦海軍王大臣迅速妥議 
[電五（北京）]  
　　京察人員下月可引見 
[電六（北京）]  
　　電旨王士珍再賞假半月病痊即行銷假 
[電七（北京）]  
　　度支部奏部墊崇陵工程銀兩擬由各省關常洋兩稅及藥釐項下攤還已分電各省照解 
緊要新聞 
[寄諭護滇督整頓滇事北京]  
　　日昨寄諭護滇督奉上論匪亂初平善後事宜在在均關緊要如交涉練兵各事尤在吃緊之際新任督臣李經羲到任尚須時日着督飭所屬認眞辦理母稍疎忽 
 
 

Page 4

 
 
[鐵路高等學堂决議開辦北京]  
　　津浦鐵路總會辦吕孫兩大臣咨商郵傳部略云津浦路長關係重要需人孔亟擬在天津或。南京設一。高等鐵路。　堂不收學費專考中學堂畢業生擬以四年畢業畢業之後任路差義務五年照給奬勵刻聞郵傳部李尚書已會商樞臣决計照辦惟處所仍未商定按此事已略見前報專電 
[英人干涉灤礦問題北京]  
　　灤礦公司之設招股開工人所共知乃英人希圖大利屢屢要挾外務部執前開平礦務局總辦張燕謀所訂開平礦務條約内載唐山一帶字樣謂唐山一帶是即包括灤州各處在内所有灤礦公司應即作廢歸英人承辦云云現聞外務部各堂憲對於此事異常棘手津保學商各界屢開會議幾有蘇杭甬鐵路抗欵之勢並聞直隸同鄉官議呈遁說帖懇請外部設法維持學商各界亦已有電致外務部前日史侍御履晋所呈封奏請飭外部據理力爭以保國權即此事也 
[李參議奏請整理新政北京]  
　　郵傳部左叅議李稷勳奏云竊惟富國之計莫要於嚴綜覈自强之本莫先於奬廉恥綜覈明而後度支有可言之財政廉恥重而後緩急有可倚之人才自頃時事多艱大局日棘朝廷厲行新政亟圖振興方以痛除舊弊爲先務乃自有新政以來往往效未著而弊已深有較甚於舊時而人皆習焉弗察者一曰冗費一曰冗員夫任意浮銷謂之冗費即量入謹出而一切粉飾文員絕無成效可期者亦曰冗費庸流猥雜謂之冗員即高材時儁而所在挂名支薪不知責任何在者亦曰冗員自綜覈之法不行故冗費多自廉恥之道不講故冗員多國家財力祇有此數不惜於虚糜必將不給於實用此最足阻政務之進行而流失所極害尤中於人心臣每深觀默察未嘗不太息痛心於來日之大難也本年正月十七日欽奉上諭（中略）等因欽此聖訓煌煌何等森嚴凡屬内外臣工應如何共矢血誠力圖整頓在新立各部各省政務尤關緊要更宜蕩滌宿垢勉濟時艱惟是除弊之嚴正爲求治之急而風堀所播遐邇惶駭臣愚鰓鰓不無過慮者恐持祿保位之員長慮卻顧不免妄生揣擬或不諒聖朝愼重出納之苦心轉以因循敷衍爲得計則無形中之墮壞將不勝言貽誤大局何堪設想（未完） 
[陳昌鏞奏准從優議卹北京]  
　　江督片奏再砲營管帶官陳昌墉上年十月二十六日夜間查知該營有變當傳集各隊官排長曉以忠義勒令恪守營規不准妄動詎右隊隊官熊成基知事己敗露遽乘其不意抽刃前犯該管帶見事機危廹亦遂奮身格鬭大呼殺賊（硃筆批好字並加硃圈）卒以賊衆我寡致斃叢刃忠骸狼藉棄屍江流查陳昌墉到差甫經兩月志切整頓不意變生肘腋捐軀於逆豎之手疾風勁草舍命不渝其壯烈有足多者身後僅遺一子年甫周齡生計蕭條深堪憫惻臣等於事定後躬往奠視不禁隕涕除飭司局籌措銀兩優給養贍外查陸軍職任等級表管帶官係中等三級視協叅領合無仰懇天恩俯准將砲營管帶官陳昌墉照協参領陣亡例敕部從優議卹以慰忠魂而資觀感閏二月初十日奉硃批陳昌墉死事甚慘憫惻良深即如所請從優議卹該部知道速行 
[江督皖撫奏報皖省兵變一律肅清北京]  
　　江督端午帥皖撫朱經帥奏稱竊上年十月間安慶省垣礮馬營兵變裏脇標營戕殺管帶縱火撲城經臣家寳督率在省巡防隊標失憑城守禦並指揮江南湖北兵輪水陸夾擊叛兵挫潰臣端方由太湖馳回會商調派寗浦江北各援軍分投追剿全數潰滅隨嚴飭地方官收繳鎗械購緝首要並整頓標軍及善後事宜隨時撮要電奏在案刻冬防已過地方一律清謹將辦理情形爲我皇上詳陳之伏查安徽第三十一混成協常備肅軍係於上年秋間奏報成立臣家寳奉命調任皖撫即聞該軍不甚可恃心竊慮之由吉林卸篆道出金陵臣端方尤以皖軍爲憂籌商連日定計俟秋操後大加整頓九月二十四日臣家寳接受安徽撫篆按行各軍所有六十一標全標計三營六十二標之第三營礮營馬營輺重隊均分駐省城東西門外六十二標之第二營及工程一隊均駐城中其第一營則派作秋操警備隊業經調往太湖訪察各營情形形式本未完全而志趣尤不盡純正該混成協恊統顧忠深爲前撫臣馮煦所委任險躁輕浮臣端方慮其僨事會商前護撫臣沈曾植將顧忠深撤去而以長江巡緝艦隊統帶道員余大鴻易之臣家寳見其忠勇樸誠果於任事因密嘱將各營嚴切防範俟秋操竣事即淘汰更新十月間端方奉命校閱江鄂陸軍於十九日馳抵太湖臣家寳於二十日亦奏明前往未經起程之先因皖垣訛言時起亟應豫爲警備督同巡防營務處司道巡警道督練公所編定臨時稽查規則於東西南北五門劃分區域選派巡查官弁帶領目兵分叚梭巡伏念巡防營營兵技藝雖較常備軍爲遜而馴謹樸實服從命令則遠過之又平日新舊軍氣類顯分正藉以收其牽制之益每門選派巡防精銳四十名成嚴司啓閉以備非常此瀕行時布署微意也行次驚傳國卹痛駭之餘臣家寳以地方緊要於二十五日午刻由太湖觀操後即行起程二十六日午刻甫一晝夜即行馳抵省垣是夜二鼓時東門外忽報火警烟燄燭天人聲鼎沸臣家寳知有奇變因念外匪披猖恐有内奸爲策應欲杜絕内奸自以嚴閉城門安靖人心爲最要關鍵所幸城内稽察規則早經籌備一面重申門禁非奉有巡撫手諭卽示不准擅放一人出入飭令協統余大鴻挑帶協司令處可告目兵前赴東門一帶相機彈壓巡防營統領劉利貞督率巡防營兵乘城分布以防猛撲一面飛電臣端方太湖差次報告促援並電知江鄂豫各鄰省嚴爲防備時夜漏已三鼓矣皖省軍界自徐錫麟倡亂後謬種邪說時有流傳礮營隊官熊成基夙懷不軌時值兩次國卹以爲人心浮勤定計伺隙竊發不料臣家寳 
 
 

Page 5

 
 
回省之速恐日久事洩遂於是日夜間要約馬營死黨以火爲號同時舉事戕殺本營管帶官陳昌墉擊斃護兵黄殿福放火燒營率同各死黨至輜重隊刦奪軍裝馬營見東門火起亦遂舉火響應公言叛逆管帶官李玉椿隊官蔣業源均以彈壓被擊重傷隨爲衛兵救護得免是時礮馬營叛兵即徑向城外之菱湖嘴火藥庫刦取彈藥並將陸軍小學堂軍裝一併搶刦一面攻圍六十二標第三營用火藥轟裂前後營門排長周天長死之又至六十一標攻毁圍牆各標兵多以平素未給藥彈無力抵禁有被裹脇從行者亦有力竭衝散者紛紛藉藉四出潰逃兵士馮文彬紀洪昌力戰而亡該叛兵即向北門僞稱入城助守以城門嚴閉未能冒混入城復至東門亦不得入遂退至城東北一帶結隊向城攻擊當時匪勢已熾裹脇至千餘人之多鎗礮齊施居民惶駭形勢極爲危廹比及黎明臣家寳即策馬巡視各街安撫商民各司道亦相與率同印委分叚稽察以清内奸隨戎服登陴督同弁兵嚴定賞罰竭力抵禦是時叛兵陣地有二一憑藉原有炮臺一在臨江寺北方高地以新式快炮並炮臺老炮向城轟擊炮丸雨注雖彈未炸裂而勢頗凶猛知非步兵鎗彈所能抵禦也 
（未完） 
[京師近事]  
　　本月十一日攝政王由文華殿旁門入升殿班見王公百官聞是日班見禮親王世鐸及世張兩軍機行禮時攝政王曾起立諭以年高重臣均應免行跪拜禮其餘王公百宫行禮時均按禮部奏定禮節行禮又聞是日由上駟院預備對子馬八匹均用黄紅並陳設欽定各執事王座式樣爲二人肩輿椅之形班見後回至府第均不私見即各樞臣亦未叫起　　攝政王於每日由乾清宫辦事後至三所起居處歇息用早膳隨侍謹衛人等亦就該處隨食膳費核算每日極爲儉約 
　　義國欽差文吉大使於本月初八日早十點鐘來京即接駐京公使之任並因景皇帝梓宫奉移行期在邇義國君主特簡派文吉充爲恭送梓宫大使日内當已照會外務部 
　　政務處提調昨飭文案等官檢查光緒三十三年該處所擬内閣添設庸勳司併改誥勅房爲誥制司以及另設專官等項要件預備日内呈送會議政務王大臣覽閱以便核辦 
　　中俄遼東交涉本未辦結現又出哈埠俄官勒捐逐商一事經外部東督爭議迄無效果頃聞梁尚書已於日前電致奉撫唐星使紹怡催其迅速回華襄辦此項交涉 
　　薩鎭冰軍門日前在海軍處建議請先將上海船塢籌欵擴充因該處爲南洋交通最便之區東南各省軍艦均可駛往修理肅邸等均然其議 
　　昨日濤貝勒奏請定勳章與爵章一摺其内容係分别皇族勞績軍功等第倣照外國寳星辦法 
　　變通旗制大臣日前會議聞因那大軍機現在丁憂所有應辦各事先由倫貝子澤公寳熙熙彦達壽三侍郎籌議辦法再商軍機大臣擬訂其應行具奏請旨各事宜則俟那中堂百日孝滿後再行具奏 
　　編訂民法問題已著手編訂聞沈俞兩侍郎諭限三個月内將草案告成故法律館各員頗爲忙碌 
　　劃一滿漢服制一事己由吏部於初八日飭令各司將京外文職滿員所有丁憂尚未服闋者查明咨行各衙門一律遵旨開缺並不准委派他差旗員計有二百餘人 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
亦不敢反對全體持卵投石並密派某某等副官預先關說曉以利害一經酈某聲訴巨案即可冰釋不料酈某所禀突出上官意科之外當時頗有瞠目咋舌者不得己塡改電話簿並飭一局巡官榮森爲保証以爲是日下午徐某確在總局僅憑三數人自訊自答即持電簿爲鐵據酈巡記竟以誣控上官撤差發押四局嚴辦現在酈巡記之妻以無端受辱丈夫又因此犯法痛不欲生全城輿論大譁並列名具禀之隣右亦謂誣控官長不僅原告一人如果正式裁判確有誣衊証據吾輩自甘反坐現擬聯合近隣數十家隨同酈妻赴撫院擊鼓申寃 
[縣差與新軍之衝突浙江]  
　　浙撫增中丞札布按二司文云據陸軍混成協統領楊善德禀正目葉章根與縣差因賭爭毆已經懲辦情形並自請議處等情本部院據此除批據禀一標二營正目葉章根出營買物輙往茶肆聚賭以致爭毆大失軍人體統殊干法紀該協統既將該正目從重責辦游營示衆遞籍嚴加管束失察之二營管帶及隊排官長亦分别懲罰記過應准照辦至錢塘縣爲省會之區差役竟敢公然聚賭開場滋釀事端復將巡警帶局之人强行擁至縣署抹殺開賭情由朦混本官實屬玩法已極非嚴加懲辦不足以儆將來應將失察差役開賭之錢塘縣伊令象昻記大過一次以示薄懲候分行布按二司注册並飭該縣立提差役龐錦即龐阿堂到案嚴訊究辦具報如敢徇庇定予撤參不貸該協統自請議處應母庸議 
交涉 
[惠州士民對於大東沙島之熱誠廣東]  
　　惠州代表佈告大東沙島情形略云大東沙島水陸物産最爲繁富誠爲我國天南莫大的金穴至於該島魚業之盛言之尤足駭人聽聞查日本人未到該島以前沿岸漁船我國漁户通年匀計不下數百艘此外尚有半捕魚半撈海半採礦之小船不計其數現在沿海著名富户若陳德利蔡有三蔡桂生周存棧馮東秀賴奇頭等或積資數十萬或積資百餘萬皆由該島起家者也日人第一注意實在於此至謂日人將佔此以阻我海軍會汛開戰之方便分我同胞經商種植之利權猶其餘事爲地方計爲個人計爲子孫計固當力籌一最善辦法堅持到底勿蹈二辰丸案之覆轍至於該島屬我之證據（一）沿海漁户在該島所建廟址爲該島顯屬我國確據（二）日本人前後佈置該島慘逐漁户實情（三）英美二國公認該島爲我國領土之電告（四）西人地圖證明該島屬我之確據（五）本省大吏疊次派員查勘始末（六）分載省港各報諸君檢閱便可了了願諸君熟籌之 
軍界 
[電催陸軍統計調查表蘇州]  
　　陸軍部通咨江督蘇撫電云統計調查表前因各處塡送無多曾經　催並希聲復業經造送者是否送齊以憑彚辦現在續送各表式仍塡一二項或雖彚送各項而仍未據聲叙送齊字樣本部亟待核辦又屢准憲政館文催勢難稍緩希嚴飭承辦各員尅日赶辦其將軍都統副都統及各路大臣並提鎭等望分别轉電轉咨一體查照辦理如有某處業經送齊並希從速聲復幸勿稍延 
[榆林軍港覆查之原因廣東]  
　　前陸軍部因調查軍港咨行到粤當經安帥將榆林港形勢查報該港形勢於建設軍港一事雖不無欠缺惟地當衝要爲外輪入中國必經之路入口處兩面山嶺可以建築砲台水深十二三尋亦敷戰船駛泊惜港口寛至十三四里毫無遮護最爲缺點内港則四面高山形勢甚佳惟僅容一艦出入亦不免過窄現經大部詳細覆核以該處形勢雖未完全惟地居海疆要點且當此速籌振興海軍之際完善軍港亦不多覯究竟能否酌量變通改建船塢之處應派諳練海軍人員覆加詳勘等情咨復來粤查照矣 
[電請協拿會黨湖南]  
　　近日兩粤匪黨每每潛竄湘境誘煽互相勾結湘撫現特派營分叚清搜探悉會黨首要陳德隆曾在粤西誘煽黨羽甚衆近潜至湘省永州勾結煽誘擬約期從西省起事直竄北京種種悖謬情形實非尋常會匪可比惟該匪現逃何處及各頭目潜匿何所除飭營縣嚴緝外並分電粤督請飭一體嚴拿 
學務 
[電催速解學堂儀噐經費蘇州]  
　　江督端制軍致蘇皖兩撫電開兩江師範學堂購辦各項儀噐奏准由四省分攤每省合洋六千六百元貴省應撥之欵未見解到務希飭司速解歸墊並聲明由何欵項下動撥以便咨部至盼並復 
[電咨彚解留學監督辦事經費蘇州]  
　　江督端午帥電致各省督撫略謂蒯道光典現辭歐洲游學生監督差已經學部允准另行派員接辦兹據該道電稱清理交代必須兩月辦事人員薪水不能停止所有監督處上半年經費亟盼各省電匯至寗轉寄應用餘欵仍歸入交代等語特奉聞希速匯解並望惠復 
[體育會舉定職員蘇州]  
　　蘇商體育會本年應行選舉正副會長之期日昨開會舉定職員計得票最多數者鄒椿如洪少圃倪詠裳蔣季和吳卓丞張月階等三十六人當經議定二十二日由職員内互選正副會長並分配各部職員以維會務 
實業 
[滇越路工之狀况雲南]  
　　去年四月二十九日河口亂起以致路工延緩亂事戡定後急行續辦於六月十五日始自老開至拉哈齊約成七十餘里今年三月内可自老開以達蒙自計共一百四十餘英里目下趕緊辦理明年即可通至雲南府惟此段工程頗爲棘手因馬車運料不便之故 
[錫金農會之開幕常州]  
　　農工商部顧問官周舜卿觀察創辦錫金農會於本月初五日假無錫商會開會選舉職員公舉周觀察爲總理已誌前報十四日午後二時假周新鎭廷弼學堂開初次常會先由總理 
 
 

Page 12

 
 
報告開辦情形及農會性質農會效力效宣布假定章程二十三條次提議事件次演講蠶務及農業切近利弊到者三百餘人至五時散會該縣耆民徐君自銘特助開辦經費洋二百元熱心公益勇於爲義有足尚者嗣後定期於每月朔望日開通常會一次聘華文軒周錫和二君爲宣講員按期演說淺近農報農書以期開通農智 
雜記 
[學官命案牽累之伸訴浙江]  
　　開化縣敎諭汪寳良通禀省台以前年十二月二十四日准縣以吳錫光將兇手吳石起藏匿包庇移學飭斗看管趁門斗出外走出學署至龍門樓自縊身死敎諭聞信當即移請轉禀委驗嗣後門斗在屍畔檢出寃單送縣移請分别核辦寃單一樣兩紙皆係親筆除一紙送縣外一紙存學備卷向來生員發學以斯文相待非别衙門管押可比當錫光在學時敎諭以學堂事務方殷致疎防範實出意外祇得將錫光親筆寃單送縣核辦詎吳善貴等不知情節揑誣賄逼竊思敎諭清潔自守熱心公益辦理學堂不取薪水不支夫馬分内之錢且不支取豈反欲無名非分之錢且錫光親筆寃單或三十元或二十元或十元或五六元無不一一記明何以敎諭受賄竟無一字提及如有被逼則看守必嚴錫光何得自由出走至離署頭門外百餘步大路旁龍門樓自縊而死研究寃單宗旨共二千八百餘字並無一字牽涉敎諭是吳錫光之死死於發學之後實死於未發學之前根究原因親筆寃單具在乃屍親社府呈供忽稱生前忽稱死後又忽稱移湊洋一百元又忽稱實係洋三十元呈供異詞顯係以無爲有復控親筆寃單被敎諭搜去豈知寃單當即送縣現今在卷何得信口牽誣總之生供可移死筆難改種種誣詞難逃憲鑒 
[航路各設標誌湖南]  
　　來往湘漢之大小輪船每因河水退落之時不免誤走沙灘因而擱淺現就長沙下游各灘俱設標記如黄茅灘喬口灘各設燈塔夜掛白光燈水淺時改設紅光燈泥鰍灘立標柱水深設長柱水淺則改設短柱各有白物爲識下泥港金山寺各設浮樁使輪船易於辨識往來無恙現由省台札飭各地方官隨時保護矣 
[古碑發現之可寳山東]  
　　歷城東北鄉史家塢莊有前明員外郎胥公見華花園舊蹟内有古碑兩座半就埋没現經該族起出碑陽忠孝字各一大如車輪碑陰百福百壽字各一一字一體絕不重複聞屬金石中之最佳品不知該族能保存否也 
叢談 
[陳陶怡獄中之心得]  
　　松江陳陶怡前在日本法政大學於去夏畢叢返國被浸解寗覊在警察總局迄未省釋而待遇頗稱文明聞陳在局尚能潜心讀書兹得其論理數條照錄如左 
　　荀奉情曰聖人忘情最下者不及情情之所鍾正在我輩此天下之至言也發乎情止乎禮義此謂人心道心之執其中宋人以情字爲穢惡之物必欲人無喜無怒無哀樂愛懼欲而後爲復性而後爲近仁此直無眼耳鼻舌身意無色聲香味觸法也聖人忘情亦何至此 
　　咸同以前鄉先輩讀書但知五經四子高頭講章古文析義而已其見解卑隘然而人心未鑿學不足而行有方可尚也近人讀書漸能講求故實百家諸史叢書專集搜采日廣宏文博學之士亦稍盛焉然大都華藻有餘内行不足其愧於前人多矣少讀書而受讀書之益多讀事而轉無所裨風俗之醇漓氣運之升降三十年來不勝易世之感今天下又成一權利智巧世界矣有機事者必有機心競扭相勝不知變到何地位也 
　　失權利則國勢危去智巧則生理蹙風氣之變非獨由人心亦時運爲之讀書而仍效前輩之陋亦非也去其機械變詐貪饕無恥之習可矣 
　　事至而不驚不喜者有過人之量（薛文清語）愚謂事至而不驚不喜者有過人之奸二者不可不辯上　　己之法卜語觀人之法 
短篇風俗小說結婚（朗） 
　　殺千刀拖牢洞之聲盈耳 
[道旁觀者數十人]  
　　前驅者數人。若護衛然。中間雜以二人轎。轎簾不及下。微聞哭泣及呼救聲。一壯年人雙手义一女子之胸。倒拖而入。互相團結。又聞喘聲 
　　（追）（追）（追）一老年婦。率男女三四人。徒足披髮。狂奔而前。猶呼。（殺千刀）（拖牢洞）不置。 
　　後勁者有徒手好閒十餘人。鼓掌而前。若助興者。前者若脫兎。後者若捕鼠。 
　　不數步。有聲婉轉入於耳鼓。蓋音樂一班。豫伏於中途。若親迎者。 
　　某日某時。余因事出西門。而目覩此怪現象。惟習俗有搶親之舉。 
　　茶禮也大門儀也小門儀也。首飾也。衣服也。慾壑難填。男家無以應。不得已而出此。 
　　不得己而出此。是怨耦也。（天下有情人都成了眷屬。）寗如是者。 
　　隔兩日。余又因事出西門。道出向所見搶親地。所謂女家者。方設宴欵其佳壻。鄰舍且嘖嘖稱羡。余亦不覺奇異。 
　　諺曰。（丈人見女壻。銅杓鏟刀做戲。）又曰。（丈人見女壻。銅杓鏟刀做戲。）又曰。（丈母見女壻。跳過三個柴穄。）情之所感。遂演出此不可思議之情狀。而和好如初。 
　　世俗之搶親如此。上也者。不過勿搶耳。而所謂。茶禮也。大門儀也。小門儀也。首飾也。衣服也。慾壑之難盈。如此。其又何說。 
　　噫世之文明結婚其奚若。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
舉行初選舉開票 
[江蘇蘇屬（鎭江金壇）]  
　　金壇初選投票共劃九區計有選舉權者一千八百七十餘人應選出初選當選二十名初一日城鄉實到投票人共一千一百九十九人以應選額數除所到實在人數折半應以得三十票爲當選開票日宣布滿當選票額者九人姓氏錄下馮煦六十九票（城）潘志五十五票（鄉）薛紹州五十五票（鄉）王士傑五十四票（城）于澂四十七票（鄉）吳貞義四十六票（鄉）陳允中四十三票（城）王祥　三十九票鄉）馮選青三十二票（鄉）計尚缺當選人十一名 
舉行第三次初選舉開票 
[江蘇蘇屬（鎭江丹徒）]  
　　丹徒縣於十三日行三選舉即於是日下午七句鐘時開票除兩票無效外計柳昕得七十票爲當選人高汝昌得四十八票爲次多數之候補人初選舉區成立 
[浙江（寗波合屬）]  
　　寗波合屬投票監察人員早經舉定縷紀本報兹將投票管理員錄下（定海廳）第一區敎諭沈謙第二區孔目翁廷銓第三區街頭司包臨培第四區司獄莫踰制第五區監生李邦蘭第六區莊董裘敬隆第七區莊董劉倫績第八區莊董千大舫第九區職員何善勳第十區岑港司吳毓年（鄞縣）第一區縣丞吳書燾第二區府經歷鄒福應第三區典史黄欽榮第四區經歷潘掄選第五區典史王桐第六區從九徐嘉居第七區典史張玉珂第八區縣丞徐其璜第九區巡檢伍兆龍第十區典史首翰聲（慈谿縣）第一區典史雷貽孫第二區敎諭高振垣第三區縣丞顧邦瑞第四區幕友宗質第五區警員毛秉禮第六區縣丞巢文烈第七區塲宫蕭詩言第八區浦司徐宗樑（鎭海縣）第一區幕友李炳堃第二區清泉場彭祖齡第三區典史楊廷蔚第四區縣丞宋肇熊第五區長山司何振瀾第六區敎諭高墉第七區管界司胡晉遹第八區穿山司何樹藩第九區龍頭塲馮國珊（奉化縣）第一區訓導朱九疇第二區正巡官徐國楨第三區縣丞張隲彭第四區典史帥頌清第五區帳席毛鴻照第六區刑席沈壽康第七區商會文案阮仁溥第八區書記胡文杰第九區縣丞鍾秀南（象山縣）第一區敎諭丁濂第二區敎員王醒華第三區校長林邦藩第四區警務畢業生王先聲第五區王泉場周啓泰第六區縣學堂敎員秦英鑒第七區典史吳鎭基第八區敎員秦英姿第九區巡檢錫綱 
專件 
[皖同鄉京官許承堯致潘世杰君催辦選舉書]  
　　前聞滬寗同鄉公舉督催各府詶縣選舉不知己成行未竊意諮議局召集議員爲本年要政之一關係至重期限至廹普海内皆胥劃一若一郡縣或有參差致誤定期則將遺羞于天下弟等游官京師確知政府對于此舉異常鄭重又自治章程已發亦須趁緊照辦弟等恨不能遄歸敬告父老公徽人也前國會請願公任奔走至勞乃得覩此效果亦海内所共知公之學識又弟等所同佩弟等集議敢將此至重要之事託公請專往徽州代表弟等隨處演說催辦選舉組織自治與故鄉賢士大夫相提挈以期省會之界說與自治之原理洞然于人人之心中我公熱心素著必不憚此一行亦明知此行甚勞且責任亦重但非公莫屬公此去關係我郡前途影響無量信到求即起行是懇 
來稿 
[論江蘇諮議局分合問題解决之法常熟丁祖蔭]  
　　吾江蘇諮議局分合之問題。四閱月而不能解决始以理論相爭持。繼以意見相駁難。終至筆舌戰爭而各不相下。至他省所亟亟籌備之議案。反恝然置之而不過問噫。時至今日。正吾民保存權利協力進行之時代。顧猶挾書生成見。互爲城府。而自陷於失時敗羣之道乎。雖然。分合問題。一已不解决。即建設問題。一日不能著手。亮哉金松岑君之言。曰召集吾蘇人士之代表。以評判此問題。誠公且普速且易之解决法也。然試問今日三十六廳州縣之公民。正辦理初選舉之不遑。能立時來集乎。且程途遠近之不侔。公舉代表之需日。及至代表會齊之日已届複選舉之期矣。與其築室道謀。無裨成議。不如在複選舉之後半月。徵集寗蘇被舉之議員。或在寗。或在蘇。或在交通便利地。開一評判大會。公决此問題。如金君言。繼續預備之議案。集議自治之方法。皆可於此時行也。否則代表自代表。議員自議員。無有前二者之不方便。於預備等事。不猶有隔閔者在乎。曰主分主合合蘇合寗之三派。不猶有成見在其中乎。况未複舉則爲兩屬公民之代表。已複舉即爲兩屬之議員。固無庸於正當之議員外。别舉所謂代表也。如兩屬之公民。於金君之說外。有然余說者。則可先上其議於籌辦處。持久不决之。分合問題。一經正式會議。有不難崇朝立判者。若齗齗分合之辨論。金君固五萬九千餘公民中之個人。亦無以代表五萬九千餘權之輿論。請還以質之金君 
　　本埠新聞 
 
 

Page 19

 
 
[贊助南洋勸業會之預備]  
　　南洋第一次勸業會業經江督端午帥奏定以宣統二年四月朔日爲開會期兹董事會諸君以吾國物産工藝嚮無賽會專法此次創辦伊始一切籌備事宜全賴紳南學界及工藝名家竭誠賛助俾資成立爰定於本月二十一日二點鐘假座靜安寺路洋務局間壁萬國體育　開南洋勸業會恊贊會聯合各省紳商學界以及實業名家籌備物産出品陳賽事宜悉心組織各盡義務力圖南洋勸業會之發達云 
[北市籌辦自來水之電商]  
　　江督端午帥爲本埠北市華界創辦自來水致外務度支兩部電云辰密　江海關蔡道辦理上海巡警汪道禀稱上海北市華界地方與公共租界三面緊連自推廣巡警開築馬路以來雖市廛日盛房屋櫛比而汲水不便終不能與租界頡頏該處未辦巡警以前各房主曾與租界自來水公司私裝水管致工部局收取水捐越界干預屢起爭端　道等以主權所係曾飭嚴查地面勿任租界水管侵越并操仿照西法鑿并以利民用無如該處地多沙積鑿不及泉非籌辦自來水别無善法因招洋工程師勘估工程除廠基外一切購機造廠建塔裝管約需銀五六十萬兩擬向大清銀行借欵五十萬兩先行開辦一面勸集商股分期歸還請奏咨立案等情查該處華界與租界緊連外人屢請推展輒以華界不講衛生爲藉口若不將自來水從速籌辦不特界内居民衛生有碍未易招徠且恐空言抵制終無以杜口實而絕覬覦惟工重欵巨由官籌撥則庫空如洗招商承辦又緩不濟急該道等請先向大清銀行借欵開辦係爲力保主權起見且係生利之事上海租界自來水獲利之厚衆所共知如荷鈞部主持准其借欵開辦將來招股歸還確有把握至於應認利息以及歸還期限一切辦法擬飭由蔡道等與滬行總辦妥商擬議敢祈貴度支部飭由該銀行監督轉行滬行設法籌借仍俟議訂合同後再由敝處核照分别奏咨立案以昭愼重務希俯賜鑒允示覆遵行 
[蘇藩澈查故令欠欵]  
　　蘇藩瑞方伯致滬道電云上海縣遺缺已飭田令寳榮到任李故令忙已結帳漕尾無幾欠欵有十餘萬之巨則有收無解欵存錢莊必多米價應早付清尚欠四萬餘元恐有不實請速飭李丞吊帳澈查 
[租界增加烟膏捐]  
　　英美租界定於閏二月二十七日舉行第三次禁閉烟間已紀前報兹經工部局各西董與華董議决加捐新章凡未經抽閉之前每燈捐洋牛元者今增至銀一兩所有挑膏天秤捐每秤向收捐　二元今增至銀四兩聞此項捐章已於西歷三月底宣佈實行矣 
[查禁迎神賽會]  
　　吳淞地方現有鄉民舁神賽會事爲滬道蔡觀察訪聞以迎神賽會最易擾禍因特札行寳山縣胡大令迅即會同淞滬巡防隊官嚴行禁阻免肇事端 
[催造政治表册]  
　　各廳縣應辦政治歳計表册前經藩司頒發表式通飭各屬遵照塡註送由該管上司加考詳送彚核在案兹聞瑞方伯以此項表册現須彚核詳辦而太倉州屬各縣延未送到殊屬遲延爰特移文滬道請即飭催赶緊加考送司彚辦 
[體育部增廣學額]  
　　滬南商餘學會體育部今春添招新班四十名現在報名者已將逾額兹經職員會議决增額二十名合前共招六十名以免有志者之向隅云 
[見證是否挾嫌]  
　　虹口漢碧禮路銅作主任阿四私鑄銅元一案昨由捕房傳同見證顧丫頭王張氏並將任等五人一併解廨質訊顧丫頭供與任隣居其機器製造何物實不知情王張氏供任兄因私鑄銅元案發將此項機器寄於婦人處已有四年去年始由任阿四取去聞係製錢所用訊之任阿四供王張氏與母有嫌任意誣攀求察判任等四人仍一併還押任葛氏從寛開釋 
城内 
[虚行故事]  
　　代理上海縣李萼仙司馬昨日懸牌定於十八日招考代書二十日閱視城池 
[改期提訊]  
　　工人安阿福王財發等控告巡警局醫生王少山龔澤之等串騙一案曾奉滬道牌示定於昨日親提　究嗣因應訊人証未齊尚須改期訊鞫 
[刑訊梟匪]  
　　代理縣令李司馬昨提川沙梟匪吳少卿到案訊問堅不供認司馬喝令跪練挺棍約三點餘鐘之久仍熬刑不吐判令還禁聽候明日再訊 
[不認拐賣]  
　　高昌廟巡局函解拐匪胡錦全小孩王忠賢到縣昨奉提訊士忠賢供年十五歳父名祖祥江北人於前月二十五日被陳姓拐上大阪輪船帶至上海二十七日被胡錦全之子帶回家中住宿二十天被獲送案求鑒胡供四十三歳與王同鄉長子見王流落不忍坐視留在家中並無拐賣情事判胡收押候查明核辦王忠賢送普育堂留養候伊父來案具領 
[逃犯又]  
　　改過局逃犯李岐山刻由捕頭陳金在曹家橋捉　解縣訊究判責六百板收禁 
[道批四則]  
　　邵王生等禀批案經飭縣將船解滬給領時逾數月何以尚未照辦仰崇明縣速遵前批辦理母任再延仍具復姚袁氏禀批仰公共租界會審官迅遵前批切究具報母再寛延瞿子文禀批丁其昌應繳攤欵廷不清　寔屬可惡仰代理上海縣李丞着保交案遵照迭次批示勒限嚴追給領所稱賄串差役揑病朦保一節是否屬實一併澈查究報僧人了善禀批　已赴既具呈仰上海縣秉公澈查一面向朱秦費龍諸董事詢明情形禀候察奪 
南市 
[學習警章]  
　　總工程局警務處添招預備班警生三十名業已錄取揭曉兹定於三月初一日齊集南區肄習所學習警章每月考試一次如一月内即能合格即可補充巡士否則再考二三次以三個月畢　其所取各生應覓店舖保証書程式錄下第一條在預備班時一切章程悉愿遵守倘有違犯規則而斥退者應按月繳還飯食月費四元第二條如補充巡士未滿一年或告退或斥退者追繳學費十元無則押本局一月已過一年者免繳學費第三條補充巡士月給工食洋八元警裝均由本局給發第四條一切警章悉愿遵守以上四條保證人悉數承認簽字爲憑 
[因賭肇釁]  
　　鄭才勛前晚在生義弄同福公客棧内聚賭麻雀忽有流氓范彬文黄新寳錢蔭春等十餘人進内强欲同賭以致口角若輩郎吹警留喚集同黨肆行兇毆攫去鈔票五元現洋一元昨已報明工程局請緝 
[追還租洋]  
　　寡婦王魏氏前在工程局呈控租伊錦記鷄行生財之沈蔭生虧欠租洋向索不理並附控轉租行内餘屋之葛阿六 
 
 

Page 20

 
 
欠租洋二十五元局中未及批示復至道署上控兹奉蔡觀察批回昨經孫明府提案集訊判沈當堂繳還租洋七十八元飭兵具領葛限月底遷出 
[戒責姦夫]  
　　林本禮之妻吳氏與黄友賢私識前日被林撞見扭毆由巡士拘送南區解至工程局經陳叅軍訊得林亦知情容姦從嚴申斥判黄戒責一百下押半月吳氏姑寛交夫領回管束 
[同舟行竊]  
　　崇明人趙友浦乘輪回里圖竊同船客陳金富洋一百元被陳察破趙即尚水逃逸旋被巡士拿獲解至工程局判令戒責一百下逐出 
閘北 
[收殮浮屍]  
　　昨日下午新閘河内浮來無名男屍一具經救生船撈起報堂收殮 
[冰廠失火]  
　　昨日上午十一句鐘胡家术橋某冰廠失火經人救熄僅燒去草屋一間 
英租界 
[洋人便宜]  
　　某西洋人控陸福生行兇一案昨經公廨寳讞員與英副領事巴君研訊陸供在北四川路德豐米店爲夥西洋人去年積欠米洋不還前日又來呌米小的不允該西洋人即紏五六人將小的拖至馬路兇毆附近鄰人二十餘家均所目凶現多在堂請爲質証旋據韓仲賢葛洪源等十餘人供稱該西洋人等因不還米洋向索行兇當由三百零七號華捕到場勸阻亦被該西洋人撕破號衣後經西捕到來將西洋人拘入捕房業由該管領事訊明判令行兇之西洋人賠還華捕號衣了案今復　控應請究辦况該西洋人等尚欠小的等二十餘家帳洋均有細帳呈請究追訊之該西洋人供敬陸祖生行兇毆打不認欠洋判陸罰洋一元開釋被欠各帳均着自向該洋人索取 
[作頭欠銀]  
　　英商馬海洋行探木作頭王美梅欠銀昨公堂傳訊判王限兩禮拜清理 
[毆打印捕]  
　　電車夫徐芝堂因毆打新閘捕房七十二號印捕昨晨由探傳至公廨訊明屬實判徐枷號十天以儆 
[蕩婦無恥]  
　　蕩婦陸胡氏王徐氏前晚在途强拉西人由捕查見昨將兩婦一併傳至公堂請究判各押女所一禮拜 
[膏店朦混]  
　　王長生挑膏店私售燈吃由工部局洋人查獲傳至公堂請究判將照會吊銷不准再開 
[乳媪串竊]  
　　楊子京控乳媪錢浦氏與嚴永芳錢金貿浦阿毛黄阿銀串竊巨贓一案昨經公堂復訊中西官以案在蘇州查獲判連贓洋四十元一併解送蘇州工程局訊辦 
[竊取田單]  
　　成衣匠葉桂章竊取顧文彬田單由廨收押在案昨日復訊屬實判押西牢一年所失田單著原告自理 
[鴇妓罰洋]  
　　鴇婦張老三王何氏縱令雉妓王三寳王二寳張王氏在途拉客昨晨由探一併傳至公廨判張鴇罰洋二十元王鴇罰十元餘妓各罰洋五元充公 
[茶肆紏賭]  
　　錢阿福侯李氏兩茶館違禁聚賭由捕查見一併傳至公廨請究判各罰洋五元充公 
[更正]  
　　昨報載美商摩賽控朱聯奎仁惠余三賈二一案兹悉朱聯奎係永年人壽保險公司經理人幇同上堂質証並非被告特此更正 
美租界 
[漏網之魚]  
　　昨有西牢押犯數十名在北河南路充當勞役看守巡捕偶一不愼致被逃去八名捕頭立飭中西探分投查緝 
[電線下墜]  
　　前日下午靶子路之電車綫忽然墜下由捕飛報捕房通知該公司飭匠修理 
[强搶工洋]  
　　漆作頭唐長生昨在百老滙路鴻泉樓散給工洋被流氓蘇州阿二搶去洋十餘元當即投報捕房請爲查緝 
[西婦失]  
　　某西婦昨至蓬路小菜場購菜被扒竊摸去金表一枚投當即投報捕房派探查究 
[調戲女工]  
　　紗廠女工李阿三昨在西華得路被流氓王阿四攔路調笑由捕拘解捕房請究嗣因李不願投廨質訊從寛斥釋 
法租界 
[情節可疑]  
　　裘連喜去年冬間曾失去小孩一口旋在二房東親戚張春漁家尋見詎前日該孩又忽然失去而張春漁亦已搬往他處因此疑拐立即報由包探將張夫婦拘 
廨請究張夫婦同供去年張孩係郭姓抱來暫寄後見裘妻追尋當即報知領去此次並無拐匿聶司馬判一併收押查明再訊 
[漏印被拘]  
　　宰牲公司西人查知蘇阿炳售賣之猪肉及陳海林王阿生各持之猪肉均未蓋有公司印信一併報捕拘案蘇供係在城内購來煮熟售賣陳王同供係在南市買來爲祭祀之用官判蘇罰洋一元陳王從寛開釋 
[馬車溜韁]  
　　馬夫王阿毛駕車疾馳致將某號東洋車夫掃傷送醫院醫治捕房昨將王解訊供稱因懈扣抑韁不住所致求宥官判罰洋十元俟傷人醫愈再核 
[竊賊解究]  
　　某署侍者李兆龍扭何阿德至廨控稱日前被何竊去鍋子等物詎前日又來行竊菜刀得以拘獲解究何供前物未竊今　菜刀是實官判枷兩禮拜示懲 
國外新聞 
[羅斯佛游蹤續联]  
　　十六日倫敦電云羅斯佛君已抵萊泊爾斯改乘德國郵船前赴芒巴薩送行者皆高呼致敬並以歌船助樂羅斯佛君已允德皇之請俟斐回國順往栢靈一遊十七日倫敦電云羅斯佛君現已行抵美西拉值意皇意后重至該鎭查閱故卽於該處接見羅君 
[南斐憲政近聞]  
　　十六日倫敦電云脫蘭斯佛爾及哇蘭治江兩處殖民地議院已將南斐洲公會所定憲法通過 
[美孚控案之遷延]  
　　十六日紐約電云美國國家律師閣瑙君現在聖路易司美國巡行法廷伸辯註銷美孚火油公司控案之舉該案遷延迄今已達三年 
[近東大變局百三十一誌]  
　　十六日倫敦電云土爾其議院近開議奥土條約事宜討論至十時之久並經各員激辯始將草約核准十六日柏靈電云土爾其議院已將奥土協約通過其餘東方問題大約將以公牘磋商果爾則東方大會不致再開矣 
[德皇將會見意皇]  
　　十六日柏靈電云德皇現擬留寓維里斯至本月二十六日再行他適日内將與意皇互會否則俟意皇自考菲歸時再見 
[德國飛船之長游]  
　　十六日柏靈電云齊泊林伯爵近駕新造飛船飛游空中歷十一時之久 
[波斯台勃里之警電]  
　　十七日倫敦電云倫敦泰晤士報台勃里斯訪事電稱近有愛爾蘭人及美人各一名抵此誦練團練該訪事又謂該城不日將遭極大慘禍蓋該城設嚴守不下則城民萬千皆將成爲俄莩一旦城下則萬民又不免慘遭屠殺云 
[英國海軍國防會預聞]  
　　十七日倫敦電云英國首相愛斯奎士在下議院宣稱設殖民地請開會討論海軍國防自應從速研究准如所請惟政府則未便發起是會 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[擬設中國銀行公會啓]  
　　商界唯一之目的期於謀利此五洲萬國所同也顧謀利之宗旨雖無中外之分而營業之方針實有古今之判世界文明突飛進步昔之以獨立爲貴者今則嫌其孤而取聯合之主義昔之以秘密爲能者今則惡其詐而取宣布之主義昔之以蹈虚爲計者今則薄爲行險僥倖而取崇實之主義昔之以相競爲尚者今則鄙爲不合公理而取協謀之主義是以古之商爲人所賤今之商世所尊古之商蹙蹙然如行黑夜今之商坦坦然如履康莊遵是道也於是乎各宗營業莫不有公會之組織以吾所聞洋貨公會最先立保險業繼之麫粉業又繼之至繁且賾如鐵路公司者今且正在創設矣誠以公會之爲利有事則彼此相助無事則聲氣相通免同業傾軋之嫌則獲利也厚息外人猜疑之念則防患也周苟欲求磐石之安免失敗之患計莫善於此矣獨吾銀行居白業之總匯爲金融之機關遲遲至今未設公會若是而望其發達是猶南轅北轍欲簹大海而航於斷港也鄙人等竊不自揣輒擬簡章數則聊同候蟲之先鳴以冀斯會之速立蓋一方互相監督以除弊一方即互相恊助以生利今日銀行家最要之計畫刻不容緩則公會是也惟祈諸大君子提倡而賜敎之銀行幸甚商業幸甚 
　　 
[謹將所擬簡章開列於左]  
　　一命名凡係華人所設之銀行不論殖業商業儲蓄皆可入會故定名中國銀行公會 
　　二宗旨以互結團體維持信用爲宗旨 
　　三資格甲在度支部註册者乙資本在五十萬以上者丙有銀行之性質者丁無外國人股份者戊能遵公會之章程者 
　　四會規入會時聲明有限無限獨資合資與股份公司等並聲明資本若干萬營業若干年公積若干萬 
　　五會費開辦費用人租屋費等預算每年需用若干歸入會者公認或議一定之會費 
　　六會員每行各舉代表二人在代表中推舉正會長一人副會長一人幹事二人調查二人常川到會商辦一切 
　　七會期會員與各代表每星期聚會一次如遇要事得隨時邀議 
　　八責任正副會長有主持全會之責幹事二人會中有應商應辦之事均得與正副會長商酌行之調查二人逐月調查各行之狀况 
　　九任期會員皆一年一任連舉連任 
　　十辦法甲鈔票流行日盛一日若漫無稽考流弊滋多凡入會者須將鈔票實印若干行用若干儲備現洋若干一一報明憑調查員按月點　乙金融機關全在交通利便凡入會者皆可互通拆票丙市面恐慌各國均有但能互相維持自能轉危爲安公會成立後同會有猝受虚驚者均當合力扶持顧全大局不得推諉丁凡八會者須按所出鈔票之數存十成之一現洋於公會以備何行受鈔票擠現之險即可用以接濟惟平時均不能借用轉拆至保存何庫臨時酌議戊會中應用司帳一人專司帳目書記司事各一人專司逐日印刷報告及招待等事已公會中每日上午各行均須派友臨市其銀拆洋釐等之行情即日印送各行庚每日銀拆洋釐各埠滙水單出各行一律照辦不得抬抑其各行存欵拆息亦宜一律辛每逢星期節期結帳期各行均停辦公事惟兼儲蓄者其儲蓄櫃可仍照向章辦理壬以上係大網至細目一切應俟公會成立後再行叅酌訂定 
　　十一會所應公議一相當之處爲會所 
　　按中國銀行年多一年鈔票一項市間充斥若漫無稽考流弊滋多既有公會以互相檢察即所以維持信用實常今之急務願當局者急起圖之 
小說 
[譏彈小說滑稽魂（三十八）]  
　　第七回大菜館陸佩芳撥雨撩雲麥家圈包松濤開燈過癮 
陸佩芳聽了。瞟了蕭雲峯一眼。慌忙放了手道。耐末。說了兩個字。就頓住了口。不說下去停。了一停方才又道阿好謝謝耐。勿要實梗。蕭雲峯聽了。明曉得陸佩芳的意思。叫他不要多說。便哈哈的　一笑。也就罷了。不多時菜已完了。侍者送上咖啡茶來。包松濤。正是十分口渴。拿起來不管三七二十一。就喝了一口。不覺縐了眉頭。摇摇頭頭道。好苦。大家看着他又笑這個時候。衆人叫來的局。己經通通走了。只有陸佩芳一個人不走。笑着對他說道。耐阿是勿曾放糖。說着。連忙把碟子裡頭的兩方白糖替他放了下去。把一雙尖尖玉手。和他調了一調。又加上了些牛奶。遞給包松濤道。難耐吃吃看。包耐勿苦。包松濤接到手中。又喝了一口。果然甜津津甚是有味。便一口氣吃了個乾凈。大家立起身來。陸佩芳拉着包松濤。一定要他到東薈芳去。包松濤心上雖然歡喜。無奈這個時候。肚子裡的烟蟲。又在那裡發作起來。不由得打了一個呵欠。施雨田曉得他烟癮來了。便對陸佩芳道。我和包老爺還有公事。明天來罷。陸佩芳那裡肯放。一定不依。施雨田笑道。你們看看今。天剛剛見面。就恩到這步田地。做出這般肉麻的樣子來。陸佩芳聽了。把臉一紅還是拉着不放。施雨田又道。你不要這般肉麻。明天在我身上。同他來就是了。陸佩芳聽了。方才放了包松濤的手。又去咬着耳朶。講了一句不知什麽。只見包松濤連連的答應是是是是。陸佩芳又向施雨田道。明朝耐要同仔包大人來格　。耐綽子倪格爛污。是倪勿成功格施雨田道。你只管放心。明天還你一作囫囫圇圇的包大人就是了。陸佩芳聽了一笑。便先自上轎走了。周蕭兩個也便告辭先走施雨田對包松濤道。我們到綺園去吃煙好不好。包松濤點頭答應。二人便同到麥家圈綺園來。到了綺園。走上樓去。在一張烟榻上坐下。那堂倌見了施雨田。滿面添花的上前招呼道。施老爺來了。施雨田聽了。大刺刺的只點一點頭。便道。這位包老爺。要緊吃烟。你快些給包老爺裝上幾口。那堂倌聽了。諾諾連聲的答應。連忙一面拿兩合清膏。放在盤内。一面又拿一合烟。就在旁邊一張榻上。横下去代燒。包松濤一連吃了七八口。方才過癮。又和施雨田談了一回。 
 
 

Page 27

 
 
   
 
 

Page 28

 
 
   
 
