# 1895 - 35 - 4907829

 

Page 1

 
 
[新印隨園三十六種告成] [  圖書集成局啓]  
隨園太史全集本局覓得初印善本用新鑄大號鉛字排印風行寰海内外早已不脛而走不翼而飛茲訪求太忠遺像及隨園圖延畫師摹　連太史遺囑冠諸卷首幷將相痕間詩稿瑶華閣詩草隨園瑣記談瀛錄諸書附印　後共成三十六種可謂盡善盡美髮憾無道矣而又字蹟疎朗　墨精良　校再三裝潢精雅以視蠅頭細字辨認模糊者眞有天壤之别工旣竣又精製櫸木籍盛之以便舟車携帶每部分釘五十本仍收實洋五元並不　檟諸君子有先覩爲快者請移玉上海三馬路申報館帳房申昌書室及各外埠申昌購取可也 
[新印繪圖繪芳錄告成] [  三馬路申昌書室啓]  
　　　　錄一書歴叙才子佳人之事描情寫景細膩風光雖體例不脫章回而妙筆奇思有非他人屐齒所能到者更延名手繪成圖象冠諸卷端頰上添毫栩栩欲活誠小說中生面别開者也兹已告成分裝八本價洋一元二角諸君子請移玉三馬路申昌書室購取一觀或亦所供　後茶餘之談助　 
[論印度興衰並英人治理之始]  
　　印度叉名温都斯坦係亞細亞洲南境之半島有恒河一道與印度中國分隔自北緯七度二十七分至四十一度四十分　京師西經二十四度六分至四十九度六分其地爲三角形銳角在南底線在北其西海邊浸於印度洋中其東海邊爲孟加拉海灣北以雪山爲界卽希瑪納雅山也自北至南長五千二百餘里自東至西其最寛處四千三百餘里其居民二百兆有奇其地可分爲四截一爲北印度一爲南印度其中之地大半係昔時蒙古人所据一爲北德于一爲南德于是爲南界盡頭處直至哥麽林角而錫蘭一島亦屬於南德于之内此半島之西南海邊俗稱馬拉巴東南海邊俗稱科羅滿秩耳江河之最大者一爲恒河二爲信地河此二河爲其旁之支河匯合而成又有勃拉馬布特拉河其大幾與恒河相將天時之寒暑依地形之高下而有分别但一離高山無處不熱終年惟有二種氣候乾燥與雨水雨水之時瀉如瀑布江中之水泛濫淹溢風之狂猛能拔老樹天氣大率淸淑惟常有疫病最害人者莫如霍亂吐瀉地土之膏沃出產之蕃富非他處所可及礦產五金之類甚多金剛鑽之美麗中於天下兇惡之獸及有毒之蟲亦麕聚於其閒居民種類甚雜除印度人爲土著外又有巫來由人蒙古人中華人該白爾人阿喇伯人土爾其人而近百年以内又增歐洲人其中以英人爲最多各種人每各奉其教不相問聞語言之分别有二十種都城名加爾各搭居民四十五萬人其中英人僅有四千如連城外民數總計之有八十三萬人此城係一極佳之海口地土低窪係淤泥所積大砲臺一座名福爾脫威廉耶蘇教士駐此城統轄印主教務獄訟有平反衙門又有英人喬　斯所創亞洲博學會以刊布博議著名官私學塾亦皆有之孟加拉省之總督駐此城内其衙門頗壯觀瞻並有無數高堂大厦故俗稱之曰宮殿城貿易極大製造蕃旺此印度都城之情形也印度初有之史記全係臆造印人鋪張其來歴言過其實細推其第一朝約在中華伏羲以前首創律例者名瑪奴其婆羅門教之來源亦古其佛教之始在周定王時當阿力山特王時希臘人始知印度之名自彼時起卽有多人往印度遊歴阿力山特王收服本若部一分之地命彼羅司管理之後又有人名賽亂古司進攻印度直至恒河立通商之事隋文帝時有教士遊歴印度帶蠶種回國唐中宗時有回教王之提督名瓜戴倍收服信地河兩岸之地唐德宗時　教人得印度之地於是西人更知印度之情形矣當時印度内有無數土酋分踞其地其中最强者係　嗄爾之土　彼等爲自主之國歴百有餘年古里特朝統轄印度以回教攝政嗣古里特朝以其位　於阿富汗人　里斐斯此家初爲蒙古王之附庸後又作帖木兒之附庸此朝至明永樂十一年滅絶印度一國竟爲帖木兒子孫所得有名勃勃者擊敗阿富汗人立一蒙古之國幾全踞印度而有之但其國政暴虐國王懦弱各省督撫有大權又有僭號稱王者與之爲敵所以其國漸衰我朝乾隆四年波斯人内弟爾屠戮得列部遂令蒙古一朝衰敗至不可救當明末至國初時有葡萄牙人及荷蘭人考察印度海濵而未嘗至其内地嘉慶初年法國總督蒲爾同餒及其弟潑累乘蒙古人之衰敗而分裂欲爲法國開拓疆土但法政府令其辦事而不爲之保護於是有英人聽候印度公司調度而之土酋作爲附庸後設計取緊要之各城與法人戰伐賣索爾之王而克之至嘉慶二十二年英人幾統轄全印度或作爲英國徑治之省或作爲英國之附庸咸豐六年印度總督陶爾西肆其詐謀吞倂鳥德國加以他項欺壓令人憤怒之事至七年五月遂有印度土兵之變激成大亂佔踞德列羅克拿二城爲叛黨之根本重地八年英人裁撤印度公司而以治理之權歸於英君主攻戰二年後英人卒能平其亂黨且能開拓疆土其管轄之權格外堅固得未曾有光緒三年春英人尊其君主曰五印度大后帝當是時英人在印度中國已得極大之利益卽恒河之上流今之緬甸等處是也鳴呼觀此可知英人之志矣其初通商其繼經營其終蠹食而併吞之以致數千年之古國卒爲英人所有此前車之鑒也可不懼哉 
[大帥督師]  
昨晚九下鐘時接本館特派赴天津偵訪軍務之友人來電云前兩江總督欽差大臣劉峴帥於本日子時由天津督師出關剿除倭宼按　帥豐功偉烈昭著人寰此次親統六師大張撻伐彼倭奴雖矯當亦望旌旗而色變不復敢跋扈飛揚矣 
[重賁國書]  
　　昨日北洋來電云中國派赴倭邦之張邵二星使經倭官派巡捕頭送至長崎本欲附舟回國旋奉京師電信著在長崎小住俟皇上再賁國書重與議和俾免兵戈之禍 
[兵船奮勇]  
　　昨日烟臺來電云我北洋各兵船俱在劉公島海面十二日尙與倭人接戰兩軍相見砲火喧天勝負未分勇氣愈奮 
[中倭戰事]  
威海失守一事昨已據天津電信譯列報端兹接派往烟臺專訪軍務之友人來書歴言失守以前之交戰情形雖有類失晨之雞然亦留心時事者所宜覽因删節其詞曰客臘二十三日倭船攻擊登州未敢登岸是以兵民毫不損傷惟大城内墜下彈子三枚延燒房屋二所水城内傷民間母女二人旣而我砲臺亦發砲猛攻擊毁倭船桅竿一枝倭船始展輪遠遁旋又轟毁近城濵海各村莊雖居民未受夷傷而已苦遭蹂躪矣　榮城縣於客臘二十五日失守當倭人登岸之始直撲縣城及失守後縣令存亡尙無下落官眷及在城百姓俱陷賊中○倭人佔據榮城之後卽擬西竄我軍禦之於橋頭倭人始知難而退至二十八九日復由橋頭進逼我軍我軍奮勇擊之微有斬馘幷獲其 
 
 

Page 2

 
 
騎馬賊二名○正月初三日德人瑞某與一貨牛肉之西人同往橋頭蓋觀戰也以上係訪事友初三日函中所述到初五日又發函云適聞倭人已於淸晨竄過橋頭我軍遂退紥上莊按上莊距寗海州二三十里已越威海地方矣橋頭守禦不嚴之某統領經大帥在軍前正法○又聞東省截留苗兵十餘營合新到之河南練勇計之約共五十餘營似此勁旅頻添戰事其有起色乎○初七日訪事友復致書曰橋頭之役有閻統領者守禦不力致倭人突竄而過幸上莊經前署登州鎭李鎭軍飛速迎擊倭人始不敢長驅而入○倭人旣過橋頭卽撲犯威海初六日兩軍開仗失去砲臺三座有怯敵之某武弁詭稱某統領已屈節投降意圖搖惑他營以爲分咎地步烟臺人民一聞此信驚駭異常至初七日聞威海　臺失而復得某統領擊沈倭人魚雷船三號快船一號倭人退下三十里人心始定至造言生事之劣弁已於是日解至烟臺訊明正法矣 
[倭人喪氣]  
　　有西人致書於某西報曰英俄兩國曾經會議同心協力保守東方權利此事前有所聞惟僅得其大槪今始知兩國之用意　云英俄二國見中日交綏恐有損於兩國在華權利於是合謀不准爭戰之國在長江南北港口用兵亦不准戰國之兵輪砲舶駛入長江此事已經英俄兩國移咨倭廷倭廷初時懼兩國之威不敢不從自願不攻上海及揚子江諸口岸後與華兵交戰迭有小勝居然夜郎自大目空一切以爲天下莫敵遂欲違背前言向英俄誣告謂金陵機器局仍舊製造軍火以供華軍之用有違定章倭船應得入長江以攻其口岸等語英俄兩國洞悉其奸遂明白曉諭謂前約具在烏可無故背盟然終恐倭人自恃銳氣遽食前言潛入江内又見倭國第三軍聚於廣島大有南下之志是以英國水師提督符理文杜統帶諸船於去臘在舟山灣泊以俟其來俄國各戰船則萃集烟臺以窺倭軍動靜舟山爲長江門户倭人果敢背言冐險前進英船定必迎頭痛擊使之片甲不回當英船在舟山灣泊時局外之人咸以爲英國將據舟山而有之庸詎知英人計周慮遠實則沮倭人之謀而保生意之利其有造於中國者多矣目今倭軍雖不敢南下然英俄兩國防之未嘗少懈俄國於兩月以來尙陸續增添戰船前來東方職是故也或曰英俄此舉亦以長江生意多係英俄所屬故不得不盡力保護况以區區島國無端搆釁早已公法自違今卽明言欺之藐茲　醜其將來之何哉 
[王叔病故]  
　　去臘二十九日倭主之叔某親王扈病身死查某親王掌執兵權已三十年今當兩國交綏倐然斃命此天奪倭人之魄　 
[梵宇被焚]  
　　日本來信言去臘十七晚東京城南某禪寺慘被火災盡成焦土按此寺局勢堂皇中儲珍奇古器所値不資一旦被焚　者惜之 
[倭奴無禮]  
　　中日兩國自開仗以來華人之旅居日本者常被欺侮但兩國相爭彼此自然不睦卽被欺凌尙可解說不意西國之人近亦有爲倭人所凌虐者其夜郎自大氣燄逼人亦可槪見神户來信言日前有西國女童由宅往塾讀書途次遇倭人突如其來執女童而批其頰隨卽遁去是時並無差役及西人在旁故女童無奈伊何祗得含忿回家訴諸其母到捕房報請追查 
[德國要聞]  
　　倫敦來信言德國水師官因中日兩國前在鴨緑江口水戰時中國有戰船數艘船面木料曾被敵人開花砲擊毁以故特命嗣後各船悉改用鐡板船面器具亦以鐡爲之以免有焚毁之虞 
[橦船電信]  
　　循環日報云天祥洋行代理之域多理輪船行至日本門司與别船相撞此船於去臘二十八日由香港啓行至正月初二晨行抵門司其時有日本輪船在港内灣泊域多理甫欲下椗被急流所衝以致撞及日船之首受有損傷幸艙内貨物尙無所損域多理船主卽著人補苴罅漏俟初四日駛往神户修葺惟船中貨物將來或由原船載往打金蔴抑改用别船載運現尙未知 
[商船備戰]  
　　英國報言目下英永師部核計各英公司之商輪船於有事之秋可以配置軍火改充巡船者共五十三艘中有十艘每年由英廷　欵若干助航海經費聞此五十三船内有四艘每點鐘在大洋可行十九海里其能行十五海里有奇者共有三十七艘其餘每點鐘皆行十四五海里英國戰艦兵舶之多已爲天下各國首屈一指而商船之可備戰守者又如此其衆無怪乎雄長海邦也 
[去留無定]  
　　横濵來信云廣島倭管前擬添兵馳赴奉天業經預備一切定於陽歴正月一號拔隊啓行火車遂於是日暫停以供運兵之役後忽接到消息各兵俱逗留不去大坂之倭兵亦停徵調所緣何故外人不得而知或者以華軍捷報屢傳不敢再往送死乎 
[文宗到粤]  
　　新任廣東學政惲次遠侍郎於客臘十八日抵省接印後暫假貢院小駐　旌迨二十七日前任學政徐花農文宗由天字馬頭下船入京覆命侍郎卽於是日進轅迫至新年印委各員咸赴轅道賀 
[萃軍到省]  
　　馮萃亭宮保子材募勇北上迭紀客歲報章歲除日由吳總戎督帶萃軍千餘名抵廣州在河南黃泥岡駐紥各勇旣息征塵咸向巿上購豕肉以度歲屠肆所懸幾不足以供給粤俗除夕以牲醴祀神謂之團年居民因各勇爭購無從巿取竟有以乾脯代濡肉祀神者惟是此軍生長欽廉性成强悍初四日竟聯袂闖進人家向各婦女評頭品足經坊衆縶解回營禀請統帶從重懲辦聞統帶紀律素嚴經已盡法懲治俾兵民相安秋毫無犯矣 
[連日火災]  
　　歲除之夕凡各興肆夜以繼日以便貧户贖衣度歲是晚廣州西關三角巿人和當方熙來攘往典贖紛紜夥伴怱忙之際燃火登樓檢取貨物偶爾不愼遺燼蔓延以致火勢燎原諸人一聞儆報逃避不迭或銀物頓歸烏有或跌傷肢體有某館師適往取贖寒衣以卒此歲火儆忽傳方欲逃走卽有匪徒將其推仆强搶質票銀兩卽足下雙屨亦化鳬飛去遂效達摩手持隻履以歸一介寒儒遽爾遭此良可悲矣並聞有富室孀婦以盜風猖獗刦掠堪虞盡將衣飾暫付此當所値雖逾二千金而僅質銀二十兩乃阿房一炬靡有孑遺爲之飲恨多日其餘貧民之因是無以卒歲者不知凡幾良可憫也又城西賢梓里東約榮昌新衣店開設經年店東爲李姓向在廖姓富户充當成衣匠廖見其勤愼假以千餘金開張是店詎元旦午候店内忽爾起火時有　錫者假枝棲於店樓偶爾午睡未及逃出以致慘葬火坑當經街隣奮力撲救火旋滅熄僅燬該店一椽有謂臘月之杪廖曾向李索還貲本遂疑火起有因者然悠悠之口不足信也 
[輕生遇救]  
杭人胡某者向作紙店生理歴年辛苦積得餘資數十千因在淸河坊大街擺一紙攤已閱年餘去歲各貨滯　抵押無門年終虧負行帳百餘千無可歸還於小除夕購得阿芙蓉數錢吞下幸爲同居張某知覺立卽雇人舁至廣濟西醫院請英醫士梅君救治得慶更生諸債主聞此情形不特不敢索欠幷有出資助其度歲者蓋胡平日素以誠信待人因負欠不還自問無以對人故尋短見是亦大可憐矣 
[蘇堤春晚]  
　　杭州訪事人云獻歲以來天氣晴和初六日淸晨雨師稅駕至午後雨收雲散重現曦暉下午夕照銜山微風蕩漾吳山之上遊人蟻聚蜂屯初八日尤爲熱閙蓋杭俗例於是日燒八寺香故也計自東嶽廟起至上元福地財神殿止山坡曲折約長百餘步夾岸糖攤要貸攤醫卜星相攤如墉之崇如櫛之比間有隙地雜以戲法拳棒洋畫影戲傀儡戲各立圍塲觀者如堵迤西則有麗水臺四景園各茶亭女緑男紅履舄交錯座間幾無揷足地門前水果糖食糕餅諸肆或設鍋爐煎炒年糕饅首之屬蠅頭之利大有可觀城隍廟之西南則爲紫陽山絶頂有八卦石　坎卦於其中登高一望城廂内外全境在目往觀者聯肩接踵而上至薄暮猶是絡繹如梭斯眞天公之做美也煤製造局鑄成小砲俗呼爲狗頭砲者正月某日解往乍浦沿海口岸約有數十尊○會試諸君向由海道鼓輪北上近者聞有倭奴犯順以致臨發踟蹰或擬由陸路進京然已爲期過迫且甲午新貴覆試在邇尤覺雙眉愁鎖行止無方也○剛　公喜於水道艱於陸路蓋以步履蹣跚也去臘天久晴明河水乾濫　運不便改由陸路而來飽受風霜跋涉之勞往往因病倒斃新正各鋪及設攤售肉者其色靑紫嗅之略腥食肉者流所當審愼也 
 
 

Page 3

 
 
[浙省官塲紀事]  
　　徐季和宗師舉行乙未歲試於新正初七日行文寍波定於二十七日取齊其杭屬縣府試期須俟到寗後再行　　○杭府學教授陸廣文貢珍年已八十有五由乙卯舉人就職教諭選授孝豐推陞是缺已十有二年精神矍鑠訓迪士子不憚勤勞省城士風爲之一振年前偶感風寒於十二月廿五日在署病故其長公子初以同知分發江西先一年而逝次公子現任衢州訓導署中僅孫公子二人斯缺本屬淸淡又兼去歲係乃小試年分所入更少身後蕭條全賴同寅資助得以料理後事現在停柩在署須俟次公子奔喪來省再行扶柩回原籍蕭山安葬○新選仁和教諭梁廣文沅隷籍歸安於去年十二月二十三日禀到二十六日由撫憲考騐現奉藩憲飭知赴任已擇於正月十五日午時接印○撫憲廖榖帥赴乍巡閱砲臺已於初七日回轅各官恭迓如儀○初八日藩轅牌示石門縣教諭缺以拔委教諭蔣寳成署理永康縣訓導缺以試用訓導吳鳳葆署理奉化縣訓導缺以試用訓導岑洤署理杭州府教授以大挑教諭徐鳳苞署理 
[錢店倒閉]  
　　去年杭省銀根甚緊每掉一期一日需息三角已列報端錢店資本稍絀者實屬不能周轉至年底上下城小莊倒閉者計二十餘家薦橋衡康莊係匯劃大莊亦因虧累甚鉅遂致閉歇計空同行一萬有零外行三千餘元店底不滿一千不知如何講帳也 
[藩憲回轅]  
　　正任江蘇藩憲鄧小赤方伯在淸江交卸漕督篆務後由金陵至滬江已登前報兹悉方伯已於十二日午刻回蘇舟泊胥門外宮碼頭地方文武各官咸集接官廳迎迓方伯接見之餘卽乘輿排導入胥門回轅聞方伯筮吉十五日接篆云 
[蘇試定期]  
　　江蘇學憲龍大宗師於十二日淸晨排導詣聖廟行香講書回院後卽發出塲期單一紙高貼貢院前兹特照錄於下　十三日生員經古十四日童經古十五日頭塲生員府長元吳十六日覆生經古十七日二塲生員江震崑新十八日覆童經古十九日一塲童吳江震澤二十日覆二塲生經古廿一日考教官兼文生補考廿二日二塲童常昭廿三日提覆一塲童廿四日三塲童長元吳廿五日提覆二塲童廿六日四塲童崑新廿七日提覆三塲童廿八日提覆四塲童廿九日總覆 
[漕督過揚]  
　　揚州訪事人云漕運總督松漕帥入京祝嘏事竣南回新正初一日秉節往金陵與南洋大臣張香帥面商機要初九日傍晚憲舟駛過維揚都轉以次各官均出城迎迓脚靴手版濟濟蹌蹌鹽揚等營列隊河于鳴槍志敬憲舟小泊片刻隨卽揚帆由小火輪船帶出瓜洲口溯江上駛聞松帥此行因陛辭請訓時欽奉面諭有緊要事宜與香師商辦是以抵任後卽擬於歲初前往也 
[迎春誌盛]  
　　正月初十日交立春節揚州府縣官曁三學廣文揚州衛府經歴各官均於先一日行迎春典禮淸晨各官排列儀仗詣府署以齊然後隨沈太守至東門外瓊花觀芒神前依序行禮設筵歡宴並有優伶登臺演戯及席散各官換坐顯轎迎芒神春牛繞大街而返當各官升輿時筵間果品器皿早已不翼而飛卽俗所謂搶宴也初十日辰正太守具吉服步出大堂至春牛前行鞭春禮繞牛一匝以五花捧鞭之鞭甫下牛頭已被捕班中人搶去其餘腹尾蹄角轉瞬間亦爭奪一空擾攘紛紛極爲熱閙其亦一年之勝事歟 
[杭城得雨]  
　　天時亢旱杭城望雨甚切正月初八夜陰雲四合密默紛飛初九日大雨如注午後始止晚間又雨至初十日未息河　之水已漲尺餘四鄉麥隴菜畦得此沾濡俱有欣欣向榮之意豐年之慶可預决矣 
[上海求志書院甲午春季課案]  
　　○經學超等章炳麟彭述古許克勤劉邦霖楊譽龍于鬲特等施元福費廷璜王元文潘鴻鼎縣國仁孫德準一等丁同曾周誥胡是保汪錫祺潘履祥宋煥史學超等汪開祉潘鴻鼎戴姜福李鼎頤許玉庭孫人璋特等施元福章宗元費廷璜汪福森陳培壽樊炳淸唐日乾孫德準許毓麟樂俊秩樂以成蔣元慶汪錫祺孫國仁陳公恕掌故超等張天爵汪閒祉鈕永建李寳鑄吳佐淸李鼎頤特等儲桂山孫德準殷松年章宗元顧仰基吳燮森算學超等沈善蒸支寳稱崔銘槃特等韓珪陳志堅黃恩曾一等王思聰詞章超等沈福保施賛唐徐洪度王德坤楊應環特等李寳鑄吳祖芬郁文盛李鼎頤嚴錫丹一等陸祖誥顧學瀚吳燮森孫國仁汪錫祺 
[銀行帳略]  
　　匯豐銀行去歲上半年所造册籍已分派各股友觀看今定於本月廿二日在香港總行議事查册上載去歲下半年六個月内所做生意凈餘洋一百六十七萬七千五百十七元六角二分連上半年滾下十二萬六千四百六十元零零四分兩共計一百八十萬零三千九百七十七元六角六分所有收不到之欵及行中一切開銷都已除盡董事擬提五十萬元放入公積銀内公積銀可滿五百萬元除提公積銀外須付董事經費應付各股友利息每股英金一磅五先令因先令價値從前與目下漲落不同須補給各股友洋一百萬元尙存洋十二萬九千六百六十五元六角一分滾入今年帳内觀此情形足見多財善賈故能月異日新所望今歲生意進而益上當爲有股諸君額手頌之 
[載兵赴乍]  
　　昨晨九點鐘時有廣艇四五艘載勇一千餘名進吳淞口入黃　向南而去聞裝往乍浦防堵云 
[雙亮赴省]  
　　調署南匯縣黃愛棠大令飭丁雇就官舫停泊滬北觀音閣碼頭於前日四點鐘登舟與蔡二源大令同行赴蘇謝委並賀大憲新禧 
[西醫神技]  
　　平湖人潘桐寅年四十歲抱恙已三載每經小便疼痛異常屢謁名醫竟難奏效前禮拜日雇人舁至美租界同仁醫院求治院主文醫生騐明膀胱内生有砂石名曰石淋須割而出之方保無害遂訂期昨日奏刀昨晨約集西醫李馬寳三君講求治法議旣定卽於十一下時由文醫生爲主復約同華醫曹仇二君將潘按臥榻上嗅以哥羅方迷悶藥然後割穿海底穴將砂石取出用藥敷之有見者謂砂石如鷄卵大其堅如鐡西醫之技可謂神矣 
[和尙神通]  
　　蘇省大憲嚴禁佛店以來憲示煌煌早已高貼通衢初時尙有歛跡今則日久玩生瞻敢重張旗鼓以美租界言如桃源坊一百五十六號屋内天潼路五百零七零八等號蘇州路岳林寺蓬路亦有數處均係釋子盤踞之所每處約有七八輩明目張膽毫無顧忌豈官法雖嚴終不敵佛法之神通耶 
[罪犯習勞]  
　　覊收改過所人犯昕夕無事不免口角滋事稽查委員縣丞呂二尹禀奉江海關劉觀察諭飭查明該犯等如原業手藝者卽使作原業如不習手藝飭局差至榮昌自來火行取自來火匣俾之黏製藉此解悶以免滋閙所得工資一半給令零用一半存局彚數俟釋放之日發給俾該犯出外可作小本經營免致復蹈故轍可謂法良意美矣 
[捉賭未獲]  
　　著名賭徒王椒生水果春有兩人新正以來在本城大東門城根設局誘賭赴賭者初不知其有詐後皆傾槖而回始知受騙心不甘服卽投本縣控訴黃大令立飭差捕於前晚前往拘拿破門而入賭巢尙在而賭徒已如黃鶴高翔矣 
[法界公堂瑣案]  
　　美最時洋行遣煞拉夫王可漁遞禀訴稱行中倩掮客鄭竹平辦棉花核二千擔先付洋銀一百五十圓繼又村三百圓續復付三百圓不料至今貨未交出請卽究追葛同轉謂王曰爾禀帖上所繕各情何以與所訴不合王稱總之前後共付過洋銀九百四十八圓現在尙欠二百八十五圓四角三分麻袋九百二十七口鄭供稱小的向美最時辦貨立有承單去年十二月十一日雇駁船四號裝運棉花核停泊有二十一日之久不能交卸以致費水脚洋銀八十餘圓小的偕王到過浦東察知一切同轉謂王曰旣有承單理合黏呈貨旣辦齊卽使不能過船亦應上棧何致遷延時日涉訟公庭耶鄭又供稱當時買辦周照奎曾言金合茂如果不來可以關提到案同轉著將鄭交人保出限日理明諭令王將承單呈案○去年十二月二十七日馮曾顯因事至王趙氏家忽然痰厥而斃氏告知家屬一面報捕房旋由屍　出具求免相騐自 
 
 

Page 4

 
 
行棺殮切結捕頭令將氏押候交保此事已紀本月初五日報牘惜怱促中悮馮爲湯昨日包探將在案各人解訊馮學海遞禀訴稱小的之兄馮曾顯身死不明業已自行棺殮同轉問所具之結何在通事禀稱留在捕房王趙氏供稱曾顯呼小婦人爲寄母去年十二月二十七晚上一下鐘時至小婦人家探望女壻林理庭適林在英公堂涉訟禁押未歸女兒金寳卿亦不在家中只小婦人及二女傭在不料顯曾登時痰厥氣絶至二十八日上午寳卿出外訪叔祖一去不回同轉命押候飭探帶往四鄰問寳卿現住何處並將傭婦帶案覆訊按趙氏之女旣嫁與林則應稱林王氏何以竟呼爲金寳卿情節支離顯而易見惜乎同轉未經問及耳○包探禀稱某號巡街捕見潘洪年携水烟袋二枝烟槍一枝形迹可疑因之拘入捕房捕頭詰問之餘據稱主人不給工資擬將此物押錢作抵兹傳同失主胡王氏解案請訊潘供稱小的年十四歲安東縣人去年十一月隨兄長來滬旣而失散經鄰人薦入胡王氏家服役每月許給工資六百文胡王氏訴稱伊兄帶伊至此無處噉飯經旁人薦到小婦人家朱滿一月竟竊物而逃鄰人時時失物疑亦此孩所竊同轉飭將潘押候責手心一百下待伊兄領回如無人來領則由胡王氏給資送回安東縣○包探禀稱積竊陳阿二屢次犯案遞回原籍此次又來滬上與同黨名富寳者在八仙橋某飯店與値堂人口角爭毆擊毁確盞是以拘入捕房解案請辦陳供稱小的係金匱縣人前曾犯竊經大老爺懲辦後業已改過自新同轉著押候送縣遞籍○包探禀稱竊賊朱逢蕃在大通輪船竊取搭客鞋子一雙經小的之夥所見將人贓拘入捕房解案請究失主因急於動身不克投案朱供稱小的向在閔行說書餬口前日初次來滬在十六鋪某會館塲說書改名朱鶴年鞋子出錢一百八十文買來同轉謂眞贓俱在尙敢抵賴乎姑念初犯著禁押捕房一禮拜贓存捕房待失主認領○顧金福冐充英包探夥役向車夫顧桂淸訛詐扭入捕房昨日包探將顧解案請訊顧訴顧稱小的在葉老和處當東洋夫風帽一頂在新閘池浜橋拾來陳供稱史姓失去風帽令小的查緝同轉謂車夫旣拾風帽應交寓主轉送捕房陳業已飭探查明英探顧阿六並無此夥著押候交到史姓並　號半月顧押候　到風帽再核 
[美捕房瑣事]  
　　美租界崑山路第十一號門牌某西人屋内於去臘杪失去對時鐘一架當時訴諸捕房請爲查緝昨晨經包探竇如海在南巿某質鋪内將原贓查見惟偷兒尙未弋獲捕頭命將自鳴鐘暫存捕房須質諸原主可係原璧再行核辦○偷兒許安財在楊樹浦第六號門牌某西人屋内竊取衣服對時表等物已紀本報兹悉許所竊之噴金對時表一枚窩藏美界蓬路德榮里寗人周光秀家原贓雖已尋獲窩主尙未拿辦前晚六下鐘經包探張阿五將周拘獲解入捕房捕頭命押候下禮拜三解送英公堂究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[研訊起火]  
　　大馬路泥城橋東塊同泰西國木器店於去臘被火捕頭往查起火之由疑是有心縱火將店主　林吳氏及其子林瑞喜拘送英公廨　晨包探何瑞福將氏及林解案幷將焚餘之二木椅呈騐林吳氏供稱丈夫林阿毛向在寗波失愼後曾函催來滬刻知在籍患病見　　未到案小婦人係女流安敢作不端之事通刺謂然則火從何來何以從木椅燒起旦火起後何以店中並無一人種種情形顧見有心縱火供　　實不知從何而起吊到之椅或係火熾時延及小婦人見火已上炎從後門逸出如謂縱火實無其事林供稱小的日間雖在店中工作晚間並不住宿店中失火一節實不知其底細房主遣夥投案求追被欠房租一百零五圓幷稱當未失火之先小的巴投案具控林吳氏稱尙有　　之木器在房主空屋中可以作抵通刺問値價幾何供稱約値三十圓問其餘作何料理供稱目下所有物件俱已焚去殊難　　然小婦人决　　　欠容俟設法料理通刺與麥捕頭一再互商判令將林管押六月所有焚餘之物先由房主領去林吳氏交保出外 
[竊物控縣]  
　　浦東爛泥渡船户張文内日前因萱幃見背料理一棺殮忙亂之時被鄰人金瑞興私將伊母遺下金飾物件竊去向之　　致　口角扭至縣署喊控値日差禀明内署奉飭補詞核示 
[巡局瑣案]  
　　竊賊陶阿五本月初四夜至廿三鋪裏新街張某家行竊首飾等物查知陶卽鄰居篾繩店之夥訴知親戚武孝廉　君　　送　巡防局請辦經委員戴憶瑞二尹訊問陶供本地人在篾繩店爲夥月得工資二千七百文近因賭輸故萌行竊之意首飾業已當　花　　求恩典二尹喝笞一百板飭勇甲移送到縣請究由値捕禀明黃大令飭暫看管聽候堂訊煤積竊劉得貴去臘廿八夜行竊本邑西門外科　鄉間十三圖陳家尼庵棉被水烟袋零物等件失主報請廿三七鋪巡防局飭汛捕緝獲該犯解局委員訊問之下劉供前在鐡廠砲臺營當勇　因事斥革屢次犯竊尙有同夥行竊之屠阿三在逃未獲委員騐得該犯面有刺字不能輕恕查斜橋地方乃西門外巡局該管是以轉送該局蔡二尹以此賊情罪較重未便收受加函仍派勇甲　送上海縣究辦 
[英界公堂瑣案]  
　　包探杜雲卿禀稱張春林貴生張鳳全俱在浦東火油池當小工前晚乘人不備私取火油兩聽經工頭樂四海　　惠所見扭入捕房今特解案送究張等同供稱小的等惟將洋鐡罐盛油作池旁點燈之用通刺問池旁之燈池生另外給油乎抑卽以所盛之油燃點乎答稱另外給油通刺以張等三人不應貪小著各管押一禮拜○杜探又解小工張瑞生至案禀稱此人在洋人培高夫處當小工昨日　取自來水適爲洋東所見是以拘解請訊張供稱取水亦供洋東之用並非出外賣錢通刺以旣未賣錢情尙可原判令從寛斥釋○蔣阿二竊　沈寳泰家錫　臺一副報捕後由包探　瑞福拘獲人贓送究通刺判令管押兩禮拜贓還失主○沈富金先後竊取王蓮堂王餘卿家綑布衣十餘件報捕後由包探黃四福緝獲人贓送究二王投案領贓沈供稱小的係鎭江人向爲小本營生現因生意不佳以致流落滬江無資餬口不　已而出此下策通刺判令押送至鎭江○二百十號華捕解送羅福英至公堂禀稱羅竊取藍錦榮之玉鋦一枚乘間逃逸藍從後追經小的　　羅供認行竊惟求恩典通刺判令管押十天贓還失主 
 
 
