# 1892 - 308 - 4907025

 

Page 1

 
 
[開印各國約章纂要] [  圖書集成局代啓]  
　　中外通商而後謀國是者以精明洋務爲第一要義顧洋務案牘汗牛充棟讓之非窮年累月所能終桐鄉勞君玉初乃博觀而約取之輯爲各國約章纂要首列立約年表次游歴次傳敎以迄内地商務雜錄各國述略立約緣起而以西教源流爲之殿書倣大淸律例之體下層列諸約上層列辦過各案眉目清楚一望了然誠洋務中提綱挈領之書也兹者覔得原本由本局用鉛字排印刻已開工他日全　告成諸君子其先覩爲快乎 
[石印各種法帖出售] [  點石齋啓]  
　　黄儆輿太史自元書法擅一時出入於顔柳歐褚各家數十年無不臨摹逼肖而其結搆謹嚴筆力遒勁復時有一種秀逸之氣流露毫　尤令人愛不忍釋本齋近碍其臨本數種付諸石印雖咯爲縮小而一鉤一畫神氣盎然誠家塾中楷模善本也茲將各帖裝裱齊全以公向好計開元秘塔每部價洋一角六分皇甫君碑二角九成宫一角六分陶先生墓表價洋一角五分又查太史臨古法帖前後用文木夾板每部洋五角黄愼之殿　洁　不二歌洋一角賜顧者請向甲昌本分局及新北門内墨錦堂四牌樓墨海堂等處就近購取躉購從亷面議可也此佈 
[書嚴禁搶火告示後]  
　　搶火之宜辦余已屢言之矣余非慕武健嚴酷之風而故爲刻覈之論也誠以人之善惡重在居心古人所以有誅心之論見人家罹此鞠凶不生憫惻不施拯救已屬忍心害理而乃反乘其危急存亡之秋而肆其刦奪之計是則殘忍之尤矣其更甚者因搶火得利貪心愈熾毒手愈辣於是竟有縱火焚屋以逞其乘亂搶刦者其以一已之私而不顧人之身家性命且所貽害者或不止一二家所被焚者或不止一二人而彼匪徒所得則亦未必甚鉅此其居心直是較强盜爲尤惡此而不重辦之不亦失刑之甚乎說者謂縱火之匪絶無憑據果其當塲捉獲則亦自當按律重懲若但執搶火之人而遽指以爲卽是縱火之人因而重辦之不將失之過乎然而彼乘人之危而搶其物其心已屬可誅第竟辦以縱火則彼尚有辭可藉若照搶火之律辦之則彼搶火之風或者可以稍息懲一警百未始非計且搶火之人雖未必卽係縱火之人而縱火之人究不出此搶火者之中彼其所縱火者原爲圖搶計非盡有深讐積怨而下此毒手也嚴辦搶火則或者縱火之風亦可少戢上海租界本有巡捕彈壓凡遇火警其照料尤極周到雖有被焚之家或其本人或其戚友欲入内救火撥物而巡捕四面攔阻不准闖入卽或巡捕有不善辦理偶爾用棒擊人亦不免爲人所訾議而其用意則固爲捍衞居民起見究未可以厚非也故凡火塲有搶火之人巡捕每多富塲捉獲次日解公堂審問則所供大都在途中拾取並非搶來卽此一語千篇一律夫拾取之情形與搶奪之形狀必然不同在巡捕當塲掌獲時豈有不能辨别之理但官府則未必親見之旣未親見而祗據巡捕一言以入人重罪恐於心有所不安則又以尚書所言與其殺不事甯失不經二語以觸開三面之湯網而若輩之漏網者遂日益衆然而此輩倖逃法網則胆愈大而計愈毒以搶火爲得計者未有不以縱火爲究竟者也其奈辦之苦無善法則余雖舌敝唇焦要亦空言無補耳顧搶火未嘗不辦也定例凶惡棍徒糾衆商謀放火故燒居民房屋已經燒燬搶奪財物者照强盜律不分首從擬斬立决尚未搶掠財物者爲首擬斬監候爲從枷號充軍如謀財放火隨時救熄尚未燒燬爲首擬斬監候爲從商謀下手燃火者杖一百流二千里又因失火何乘機搶奪但經得財者爲首之犯杖一百流二千里爲從杖一百徒三年律法何等森嚴其於放火匪徒料以强盜之罪而於搶火之人亦不輕縱罪至杖流則以視乎笞責枷示輕重懸殊矣公堂之上辦罪至枷責而止無可復加則亦無怪其不能重辦然有時情罪較重由公堂移送縣署則可以照律辦理矣乃往往有移送縣署而反予從輕開脫　蓋縣宰之仁慈乃更甚也不知惡人之害人也譬之蛇蝎虎狼人見蛇蝎虎狼未有不捕而殺之者以其害人也卽有極怕罪過者且以爲殺毒物所以保全人家性命是爲有功而無過然則嚴辦惡人以保全善良其功德富不减殺毒物顧何以巡捕之指爲搶火者若不敢信而彼自供爲拾取者則信之吾固知其非眞信之也因是而動其仁慈之念遂不免縱虎狼歸山放蛇蝎人洞而將來之復出爲害與夫他人之尤而效之店鋪居民受其荼毒皆非眼前境界禾逞顧及也至於移而至縣則又隔一手雖曰天下之惡一也而他人不爲凶手而假手於我則我又何肯爲他人所用卽此一念而搶火匪徒受其恩而戴其德者已不少也昨觀寍波鄞縣楊稚虹大令所頒嚴禁搶火告示一紙而竊歎楊公之疾惡有深焉者矣時屆冬令風乾　燥最易肇災而地方不法之徒往往乘奪其間難保無惡棍放火圖搶情事楊大令預爲之防嚴申禁令並錄示律例以使人見而知懼此其用心爲何如哉寍波近來五方雜處良莠不齊其碼頭雖稍遜於上海而壤人之衆多則亦不亞於上海楊大令下車以來不憚諄諄告誡本報已屢錄於簡以見其實心辦事之騐今觀此示覺與余前此屢論不一論者意見頗相符合不禁棖觸於懷爰書數語於其後以告世之有除暴安良父母斯民之責者 
[本館接奉電音]  
　　昨日由京師飛電傳來諭旨五道敬謹譯登○九月十九日内閣抄奉上諭沙克都林札布奏遵保哈巴河安提蒙哈出力員弁請旨奬勵各摺片著該部議奏單倂發欽此同日奉旨奎煴著作爲駐藏辦事大臣延茂著賞給副都統銜作爲駐藏帮辦大臣照例馳驛前往欽此同日奉硃筆王文錦補授内閣學士兼禮部侍郎欽此同日奉硃筆稽查廂紅旂滿洲旂務著恩明去欽此同日奉硃筆稽查正黄旂蒙古旂務著和福去欽此 
[英電譯登]  
　　華九月十八日英京倫敦來電云冷格西亞地方棉紗局工人六萬名忽然相約停工不願執役因此有紡紗釰子一千四百萬條不能運動云 
[金華殿中人語]  
　　皇太后以天氣漸寒擬於九月十一日由頤和園移蹕西苑是日由園乘船至廣源閘改道至倚虹堂會親畢進西直門西安門還幸南海先期由總管内務府遵旨行知步軍統領衙門飭知八旗各官㕔自廣源閘迄西直　至西安門沿途道路妥爲修墊務使一律平坦○太常寺爲咨行事現懸有讀視官贊禮郎曁學習讀　官贊禮郎等缺照例咨取各旗營親軍校驍騎校前鋒校護軍校三品廕生六品難廕委步軍等校恩騎尉舉貢生監捐納六品以下各官曁藍翎長領催親軍前鋒護軍島槍護軍揀選相應咨行各旗營如有前項人員願送讀祝官贊禮郎者造具三代履歴滿漢印册務於十日内咨送本寺以憑辦理○許竹篔大典膳現方出使外洋光祿寺卿一缺特命李奉常端遇署理奉常得旨後諏吉九月十一日已時履任先期經典籍㕔示仰合署滿漢官員吏皂㕑役頭戸人等 
 
 

Page 2

 
 
至期一體謁見○侍衞處爲知照事本月初七日奉旨朕於明日辦亜用膳召見後由勤政殿乘轎出德昌門福華門西安門阜成門紫竹院小坐至廣源閘降輿升船由長河至頤和園下船至樂壽堂皇太后前請安侍膳畢至玉蘭堂小坐仍乘船至廣源閘下船升橋至紫竹院小坐進阜成門西安門福華門還瀛臺卯初預備欽此○多羅慶郡王世子頭品頂戴載振年已十七理應受室聘定地安門外白米斜街恩觀察諴之女公子六禮旣行詹吉丸月初八日寅時迎娶觀察預備妝匲二百六十擡以鼓樂送至定府大街邸第車馬牀帳箱籠木器鐘表古玩洵皆盡美盡善沿途觀者無不嘖嘖稱羡是日在廷王大臣之往慶邸賀喜者甚繁慶邸張筵欵之並雇同春班演劇以侑○祁文恪公逝世後所遺管理戸部三庫一差經戸部三庫咨取各部滿漢尚書侍郎銜名繕單於九月初八日具奏請旨簡派本日奉硃筆圈出刑部右侍郎周德潤欽此○承辦廂紅滿固山爲知照事所有本年秋季兩旗合操經閱兵大臣分定日期在安定德勝二門外兩黄旗教塲舉行除支搭中軍預備茶座應由本承辦旗辦理外其按期應派導引官員仍由各該固山自行派辦相應將分定合操日期黏單知照貴固山查照辦理可也計開九月十六日卯刻廂黄正黄　旗合操十七日卯刻正白正紅兩旗合操十八日卯刻廂白廂紅兩旗合操十九日卯刻正藍廂藍兩旗合操○陳閣學學棻業已升任戸部右侍郎所遺稽察本章一差經内閣開列漢閣學銜名於九月初八日奏請簡派本日奉硃筆圈出内閣學士兼禮部侍郎銜李端棻欽此○戸部爲傳知事俸餉處案呈准銀庫付稱本庫於本月初十日已刻開放廂紅正藍廂藍三旗應領九月季甲米折銀等因爲此傳知貴固山飭知承辦人員於是日已刻以前赴庫承領○吏部爲曉諭事今出有盛京工部五品官一缺據盛京工部揀選得書吏侯濟擬正領催侯夢齡擬陪給咨到部相應出示曉諭該二員穿補褂備帶天靑褂佩帶荷包手巾於九月十五日子刻赴西苑門外六項公所内吏部公所書到伺候排班帶領引見如排班時不到卽將緑頭簽撤下再傳於十三日午刻衣冠赴部演習口背履歴萬勿遲悞○禮部爲移會事本部具奏軍營病故頭口頂戴副都統吉爾杭阿應否子謚九月初九日奉旨毋庸子謚欽此相應移會稽察欽奉　上諭事件處查照 
[爵帥接印日期]  
　　新授長江水帥提督黄昌歧爵帥陛見出京暫歸曰下小憇倉巷故第本擬赴太平府節署履新因前任李與吾宫保靈柩尙未出轅遂由大憲委員將關防齎送金陵擇吉本月十八日就近接受說者謂爵帥統連七省江寍亦在治下攺設行轅於此誰曰不宜 
[粤東武試述聞]  
　　廣東學政徐花農宗師考試南海縣武童步箭有某甲者貌本不揚而技偏獨絶連發五矢皆中紅心自顧欣然竊以爲公侯干城非我莫屬矣射畢赴案前長跪報名宗師見而惡之使僕傳諭云大人觀爾相貌非功名中人縱獲一衿亦難上進今賞洋銀五圓爾可作速回家另圖别業甲聞言不勝詫異答曰武童原欲求名並非求利此次考試所費已多區區五圓豈所樂受功名得失有命存焉武童惟義命自安而已他何所望哉言畢將洋銀繳還大笑而去○番禺縣甲乙兩武童素有嫌隙某日同赴學轅考試步箭相見之下觸動前嫌各逞威風互相角鬥徐宗師見而震怒喝令差役拘拿甲乙始罷手而散宗師意猶未釋飭番愚縣嚴拿究辦以儆傚尤翌日復調營兵駐紥轅前俾壯聲威而資彈壓 
[東海揚塵]  
　　日本第四師團合七八兩旅團及步兵二十聯隊往曠野地合操以期純熟東歴十一月三號天長節循例應觀兵式是日正午由城南練兵塲野礮隊發礮一百零一門以祝萬壽城内及礮兵工廠等處重門大開許人入覽○瓦町二丁目慈惠女孝校當去年愛知歧阜兩縣地震成災之後收育失怙恃之孤兒三十一口本年陽歴十月二十八號適屆一年院長計畫擬於十一月二號大開法會幷備菓子給與叅詣这人是日大和文秀女王本欲親臨會所嗣因外感風邪遂由近衞公爵之妹孝子恭代說見大坂報○伊藤總理大臣編制明年明治二十六年度豫算案於常給額俸等項量爲裁减内閣諸大員羣贊成之先之以淘汰冗員額俸繼减及陸海軍曁遞信事㕔旅修繕各費都凡一百五十萬圓○松方伯爵告退後林下優游翛然自得近日忽動遊興特偕夫人及女公子於十月三十號乘車抵西京寄寓木屋町池莊大約徘徊四五日卽擬言旋入之仰望丰采者比之陸地神仙云 
[蘇州宦况]  
　　姑蘇訪事人云江蘇撫標水陸各營自劉峴莊制軍簡閱以來操演未嘗一日或弛兹奎樂峯中丞牌示本月二十二日親赴大教塲校閱中左右正前正後五營兵勇陣圖雜技二十三日校閱中營飛划水師二營○本月十六日午前蘇州府魁文農太守排導出胥門親赴各屬覆勘田畝荒熟亦恤民之意也○官塲傳聞江蘇糧道景月汀觀察於本月初六日出京屈指回轅爲期不遠各官及糧者書吏咸預備迎迓襜帷 
[鳩兹攬勝]  
　　委辦皖南牙釐兼無通保甲督辦袁榆生觀察前往下游公幹已於十四日言旋赶辦交代事宜現聞此差已由省憲遴委前辦皖北土藥總局許山崖觀察景壽接辦大約嶺上梅開時卽可到差視事按此差省憲本委皖北牙釐局督辦潘作卿觀察調辦因該局未便遽易生手故復委許觀察辦理云○保甲爲弭盜安良要策蕪湖向歸關道督理月支經費三百兩去年因閙教一案偶疎防範事後迭奉嚴諭大加整頓疆吏遂將此舉攺歸牙釐局辦理用人理財在在另起爐灶經費遂頓增至一千二三百金刻聞省憲深思遠慮將此局仍倂歸關道辦理俾事權歸一在事各員又可隨時策勵自有成效可收頃聞撫轅業已畫稿日内當有明文至蕪矣○本月十一夜太平府南鄉大橋鎭南栅口失愼焚燬茅屋數椽燃及電桿三株事後巡丁報至蕪湖總局經局員購備新木三株飭工匠前往修換○合肥相國趙夫人今春在　署仙逝本月初旬傳相特令仲彭公子先回珂里相擇牛眠吉地然後扶櫬南下以安窀穸○駐無英領事福格林君素性瀟灑公餘之暇每喜浪跡於山顚水涯藉以發抒胸臆涵養性情近聞福君復向上游請假三禮拜前往東瀛兹已奉批准札委譚得樂君來蕪訩代俟交代後卽可泛棹東行縱覽十洲三島矣○黄昌岐爵軍門接任長江提篆後於水師操防章程俱有變更傳聞軍門以水師兵丁向祗專練水操駕駛杉板排演於大江風濤之中廻環衝擊俾歴練風濤如履平地水師武員則以放砲爲長技近日一概廢而不講專從事於放鎗打靶藤簰等雜技似反舍其長而用其短冉閱數年恐良將勁兵漸歸廢弛故擬規復舊章冀使壁壘一新老成碩畫洵足加人一等哉○邇來宵小縱横爲害閭閻實非淺鮮王邑尊因此督率胥役於夜間親出巡查一夕行至某處適有梁上君子狙伏暗陬被邑尊拘獲帶回訊究逼令將黨羽悉行供出於是按圖索驥不崇朝已捕獲數人黑索携來如魚之貫數之適符九數適因公冗委捕廉有少尉代訊研出銷贓窩頓處所餉以肉鼓吹聲徹堂階訊畢各還押所從重治罪想從此黑甜鄉裏儘可高枕無憂矣○僧道强討惡化最足令人髮指日前電報局對面潘公館來一遊方僧盤踞地下將木魚連連很擊予以靑蚨數十翼尚不滿意反效金剛努目抛擲滿地聲稱非千錢不去後經地保驅逐始負木魚拾杳金呶呶而去見者謂此僧凶惡性成苟非地保來逐彼已摩拳擦掌效魯智深醉打山門故事矣○文廟泮池前舊有石建大成坊牌樓一座燬於兵火迄今銅駝石馬横臥荆棘中令人有禾桼之感兹因太郡考棚被火今春分飭富蕪繁三縣按畝派捐集欵重建工竣之後蕪地捐疑尚餘四百金之譜邑紳程孝廉等遂集議禀官卽以此欵規復大成坊舊蹟邑尊以爲然遂於重九前一日鳩工庀材就文廟内搭廠興工宋斤魯削次第偕來日後落成自足爲名山生色也 
[豫章秋眺]  
　　上月某日江省惠民門内某錢鋪倒閉次日廣潤門外某錢鋪相繼虧倒先是有某甲爲某處錢鋪管帳倒騙萬金手叚高强未受拖累嗣於廣潤門外開張錢鋪自行掌管又於惠民門内分開一鋪命姪掌管因其詭計多端善於迎合巨商大買多信任之近年以來姪 
 
 

Page 3

 
 
以嫖賭爲事揮霍千金毫無吝色合鋪徒夥十餘人染此風氣皆作大老官模樣虧空至萬餘金上月力不能支卽行倒閉其叔所管之錢鋪亦以虧空甚巨無力彌縫計兩錢鋪所出票張不下數千串分文不付聞者無不切齒或謂廣潤門外錢鋪並未虧空將金銀移藏家中此爲有心誑騙未知確否有一富戸存銀萬餘兩絲毫無着控諸南昌縣拘甲押追其姪聞信遠颺依舊逍遥法外顧自己之身家吞他人之血本其罪十倍於盜百倍於竊若不照例　辦恐市肆變爲陷阱尚復成何世界耶○孝廉堂九月分官課題是故君子篤恭而天下平　賦得菊有五美得鍾字豫章書院生監題子以四教文行忠信賦得業精於勤得勤字童生題可以爲文矣賦得秋山瘦益奇得奇字友教書院生監題及是時明其政刑童生題不怒而民威於鈇賦得菊蕊薦香醪得醪字○近日天氣乾燥自翠花街銀匠鋪被焚後復有棉花市棉絮鋪於黄昏時因點燈失手染及新彈棉花光燄熊熊幸人手衆多立卽潑水灌救得未成災次日德勝門内油餙鋪因熬油過熱鍋中火發延燒板壁幸撲救得法祝融氏未肆猖狂所望鋪戸居民先事綢繆爲曲突徙薪之計庶免倉卒貽患也 
[鐵甕觀濤]  
　　著名痞棍何得勝月前因案由縣枷責未及滿期擅自將枷開拆仍在市肆遊行遇事生風無惡不作爲王太守所聞飭差逮案仍著枷號示衆並出示訪拿同黨　皮爲委法奎臘亦兒周二老虎譚國泰孫小紅楊德孝小尤三完大才子劉金其五加有小乎兒張四馮寳林張順發王標徐家如薛家法十七名除惡務盡太守有焉○獄犯例有口糧每爲差役侵蝕土伯芳大令於日前親查獄犯將口糧按名照給免爲差役剥削一時囹圄中人無不齊聲頌德○有翼魁鶴汀佐領之太夫人月前逝世本月初七至十一日爲開吊之期本營自都統以下漢員自道憲以下以及内外營員弁城中紳士咸往祭奠素車白馬絡繹於途佐領之公子爲愛仁太史於前科蜚聲翰苑繼起有人洵足爲門楣光矣○亢晴已久鄉農麥猶未種望雨甚殷鷄鴨之類亦因亢旱沾染瘟疫倒斃者不計其數王大令本擬禁屠祈雨十五日早間東南風起愈吹愈緊至午後瀟瀟細雨灑徧郊原入夜未歇農民莫不額手相慶以爲好雨知時也○回教中人以茶爐所賣之水爲不潔不肯取用必同教中人所開始供飲啖戲園後面有某甲開設茶爐本非回教以該處回教甚多因亦依樣葫蘆懸挂清眞教　招牌希圖招徠生意本地回教始以爲同教中人自他處遷來不以爲疑咸往買水近有某回過其門見甲在爐旁薰燒猪肉肆意大啖不勝駭異細詢近鄰始知其冐充回教遂遨同侣擁至茶爐將所有諸物盡數携去不准開張旋經鄰人排解令甲向回教中人陪禮並令以後不再挂教門招牌其事始寢○吳鎭軍朝傑仙逝後於初六日請王可莊太守點主而以王伯芳馮芷亭兩明府襄贊禮儀旋於十一日發引靈枢用獨龍槓排齊全副執事闔營將士步行相送經過之處居民擺列香案以伸愛戴至館驛前下船軍士燃放槍砲聲震江滸鎭軍在瓜鎭守已閱二十八年恩威並濟雞犬不驚宜其戴德勿諼也 
[淮南落木]  
　　淸河縣翁邑尊因秋來天氣旱乾恐二麥不能播種爰於本月十三已起禁屠三日設壇邑廟祈霈甘霖○某甲天方教中人也教規禁食猪肉一日偶與薙髮匠某乙謔乙曰爾眞僞人哉我見爾家廚下日煮花猪而猶謂不知肉味耶事爲副掌教所聞向乙理論直至其主出爲泥首驅乙出門乃已○十一夜二鼓後浦西馬頭鎭堤上某姓家失愼以致延燒火光熊熊照見數里事後訪知被焚瓦房草舍共五十餘家亦巨災也○漕憲之如夫人自都門抵浦初九日舟泊北門外碼頭漕憲卽命輿接入内署○程　馬經漕憲委辦育嬰堂事務因出示曉諭居民如有棄孩送堂者雖堂中額數已滿亦格外施恩一律收養並許途人見有棄孩抱送堂中略給酬賓以昭激勸○淮揚海道憲飭令准揚兩屬沿河各州縣籌辦船戸牌照俾可稽查匪類翁邑尊奉札後卽實力舉行編列各帮籍貫姓名人口如見有雇客之形跡可疑者准卽報明以使究辦 
[剥膚之痛]  
　　無錫成衣匠丁福興數年前携妻女來滬　居法界彩視街養正學堂外門樓安設作懛藉縫紉以餬其口本月十八日之晚十點鐘後偕長次兩女在樓下做工祇一四歲幼孩臥於慺上其時牀上遺漏自來火一條孩轉側間觸動樂性忽然火發延燒蚊帳棉被等處焚及身上痛極聲號丁妻急上樓探望已烟燄迷漫目不能視只得將被裹孩携下一面倩人將蚊帳等牣拆去始得撲滅不致燎原事後察知孩已受傷雇車抱送仁濟醫館醫生診得火毒攻心不能奏效旋於昨日黎明氣絶亦可憐已 
[禍從天降]  
　　昨日寍波竹工陳永生在本邑法租界復安里第三百六十九號屋内拆卸复間所蓋凉棚時細雨罪霏竹上甚爲滑澾立足不穩以致從高墜下立時斃命同業中人查知陳並無親屬在滬遂將屍身舁放空屋一面投八仙橋捕房禀報葛同轉念死者情形可慘給發大錢二千四百文諭令向會館中賒取中等棺木收殮後暫寄會館待屍親到來領可安葬 
[狡賊脫逃]  
　　楨竊陳連生卽阿喜專向長江各輪船行竊經包探拘獲送懲曷同轉以其黨羽衆多飭各探械其兩拇指帶往各輪船碼頭指拿前日　知鄱陽輪船將開發卽隨探夥往船旁觀望雙輪一轉船卽離碼頭數尺陳聳身躍上鼓浪乘風逍遥出口探夥怏怏而回據情告知正身轉向捕頭禀訴捕頭令設法拿緝不知鴻飛冥冥何日始能弋獲也君子曰是之請狡賊 
[上海縣署瑣案]  
　　徽州人吳富興在英界松雲樓箋扇店習業偶往大馬路購物被英副捕頭鉛門馬車撞傷送往醫院醫治無效斃命院中屍父吳玉堂恊同三圖地保投縣報請黄愛棠大令騐訊情形已歴歴詳登前報矣前晚大令升堂訊案時玉堂又投案遞禀泣請伸寃並稱小的年已五十五歲祇生富興一子昆季五人四房皆無子息今遭參死情何以堪大令諭以現在本縣已照會前去爾退去靜候核奪可也○孫學文控方老四串通方金和誘拐妻子曹氏並牽涉沈錦炎等人黄大令提到諸人尚未覆訊沈卽將孫妻並妻母曹張氏金和等人交案此亦迭登前報者也前晚集訊孫訴稱小的係川沙人向爲羽士去年由老四等執柯娶曹氏爲室至今年四月曹氏忽然逃逸探聽之下悉由金和等串拐今已到案求恩給領回家管束老四供稱小的係蘇州人曾爲孫作伐現在曹氏已到案小的可脫累矣沈供稱小的係紹興人在治下操煤炭業金和是小的之妻弟誘拐曹氏小的全不知情平空累誣故將金和及曹氏等由常熟追來案下曹張氏供稱小婦人家在常熟祗生一女去年由老四等爲親嫁與孫家言明以婿爲子當時孫立有養贍筆據不料女兒過門後孫竟衣食俱無是以女兒回來隨小婦人回籍雖倩金和作伴然並非私奔一切川資由小婦人用去洋銀二十四元求恩明鑒曹氏供稱小婦人許嫁與孫時媒人言孫是富家子弟誰知成婚後一二日丈夫卽向鄰家貸米三斤以後日日如此小婦人難以過活且母親養贍之費亦無著落不得已隨之回籍並非背夫私奔金和供稱小的亦紹興人向來小本營生與曹張氏爲鄰伊等回籍時央小的作伴實非誘拐尚乞開恩大令判令將金和笞責五百板枷號三月發頭門示衆曹張氏用去洋銀令金和照給如金和無力著沈代爲措繳曹氏鞭責一百下給孫具領遂令孫每月貼曹張氏洋銀二元須覔的實之人作保○前日英公堂讞員蔡二源太守將誘拐小孩之張和三朱張氏送至縣署晚間黄大令升堂提訊張供稱小的係本邑人家在虹口開設茶寮日前在家閑坐忽有土姓友人抱一孩來稱是胞弟央小的寄名與人小的遂轉抱至朱張氏處尚未開言卽被某包　拘往公堂轉送憲案王已富時逃去孩由父母在公堂領去朱張氏供稱是日張抱小孩至小婦人家拖小婦人售與廣東人家索身價洋銀四十元小婦人答以並無主顧言未了卽被拘獲大令一再駁詰張堅執如前遂判令重笞五白板笞畢張始供稱是日小的在四馬路更上一層樓烟茶肆見此孩歧路徬徨並不啼哭上前抱起孩亦並不畏懼小的遂抱往氏家此係實供只求恩典大令命枷號三月發小東門示衆又問氏曰此等好生意爾共做逈幾次供稱小婦人實被張 
 
 

Page 4

 
 
拖累並未販過小孩大令喝令鞭背一百下交官媒收管 
[英界公堂瑣案]  
　　包探沈金隆禀稱泥城外山家園卡宗恒鞋作失去鞋帮鞋底等物若干小的查明宋墨林行竊拿獲盤問據稱各贓糾同顧姓竊取俵分之下伊將所得者倩老虎灶主王奎林銷售餘被顧取去現在顧已不知何往矣卡申訴前情請將贓物給領宋供稱小的與顧姓同竊所得之贓交王銷售未成現已起案顧則不知下落無可指交王供稱小的不知竊贓是以受寄自知犯法惟乞施恩蔡太守判令將宋管押四禮拜王管押一禮拜贓給卡領去餘俟獲顧再追○包探何瑞福禀稱前者沈阿二因行兇獲案奉大老爺判令遞解回籍今又來此適爲小的所見是以拘案請懲沈供稱小的係浙江人現來訪友求一枝棲不再行兇乞恩免辦蔡太守判令笞責一百板押候再行遞解○徐萬生訴稱兒子在某薙髮店門前閒逛被沈阿四抱去攫取銀飾然後抛諸荒地幸有友人見而領回報捕拘沈送案似此兇横叩請重懲沈供稱小的竊取小孩銀飾實爲飢寒所迫惟乞恩寛蔡太守判令笞責一百板管押一月原贓給還失主○東洋車夫沈仁郎訴稱小的偶與潘其榮嬉戲被潘擎破頭顱准供稱彼此互相嬉戲事出無心大老爺如肯施恩則小的終身感戴矣蔡太守騐明沈受傷屬實判令將潘管押一禮拜○陳子祥訴稱小的偶與李姓失和以致口角突有鄧阿祥者將小的左額角擊傷由捕拘案請辦鄧供稱小的因見陳欺李太甚故出而解勸並不行兇想大老爺明察秋毫必不使覆盆永戴蔡太守判令將鄧管押兩禮拜○包探王阿二禀稱吳廣大持刃戳傷韓東林背後二處面上一處事爲小的所見將韓送往某處西醫院敷治富時吳已脫逃今得獲解至案韓不能投質故將染血之衣呈騐吳身上衣服亦有血痕兇刀已經抛棄王韓氏訴稱韓係小婦人之胞弟雇吳工作嫌工資太少以致爭論不隄防持刃戳傷似此行兇恐爲法所難寛請爲究辦以儆將來吳供稱小的與韓係親串行因韓尅扣工錢是以心中懷恨今旣到案惟求筆下超生蔡太守著將王探所呈血衣連吳移送上海縣請黄愛棠大令驗傷究辦○包探唐寳榮禀稱嚴聘耕報失箱一口經小的查明徐三榮與陳土金串同行竊將贓寄老虎灶主潘世榮處今特解送案下嚴投案訴請領贓徐陳同供稱小的等串竊得贓寄與潘處旣罹法網何敢籲恩惟現在贓已齊全尚求大老爺高擡貴手潘供稱小的不知箱是竊贓冐昧受寄自知不合惟乞施恩典蔡太守判令將徐陳管押西禮拜潘從寬開釋贓給失主領去○錦名洋行某西人訴稱某茶肆主沈九思積欠租屋洋銀一百十元請爲追繳蔡太守飭差傳沈靜候會訊核辦此已列入報章兹錦名又控朱鳳山欠租亦經傳案昨晨會訊收租人某甲投案訴稱行中被沈朱積欠租金若干開單呈電沈供稱小的因茶客清寥以致歴來積欠求大老爺明鑒容小的緩緩付清朱供稱小的亦因生意不佳以致租無從出求恩寬限容日措交太守與佩副領事再三商議然後限令沈朱於兩禮拜内赶緊料理自向屋主懇求按月拔付 
[法界捕房瑣案]  
　　昨日係曷同轉蒞捕房發落各案之期延至下午兩點鐘時始得與謝捕頭升座先是本報曾紀老沙遜洋行收租人范七卿范裕生控薙髮店主李家道積欠租屋洋銀八元將房屋封閉旣而李在押日久並無保人兩范因又投案禀追同轉謂租界定章若欠租不理須先禀明捕房然後將屋封閉爾今不告捕房擅自釘門於例不合判罰洋銀兩枚以儆兩范卽遵斷照繳同轉著將李帶案押同　往是處檢點物件以便將屋租與他人李去後卽回供稱小的檢點之下缺少棉被等物同轉謂收租人料不致竊取爾之被褲者押繳所欠洋銀八元○衞殿卿控追保定輪船庖丁周阿安欠欵前已屢列報章昨日原被告投捕房候質曷同轉謂本委命爾等兩人同往守候保定輪船到時上船結帳今日何事又來案下衞訴稱保定輪船已到周並未告知小的獨自上船算帳聞收得洋銀約三百餘元不肯將所欠一百零五元交付周供稱今日小的收得洋銀二百元被船主扣去八十元又償還前充公之茶葉價二十五元及西酒等價尚剩十五元同轉謂爾往收洋銀爲何不與原告同去喝令掌頰四十下押候交保 
[更正]  
　　昨日本報後幅登禮拜三拍賣源豐煤鐵行告白實係永發行内拍賣並非源豐行内合爲更止 
[津海關道臺盛來電]  
　　施少翁揚州電局稱何芝舫觀察云前捐衞輝府賑銀怡怡堂規元二千兩愼德堂規元二千兩已由弟解衞輝請卽登報宣[  上海絲業會館恊賑所乞登]  
[助賑摭要]  
　　蹈災侍拯愴羅掘之彌艱積福奚窮憑轉旋之多術胥呈慷慨好趁機緣耳不忍聞胸有成見矣尸部江西司　中鄭善士炳勛助山東綿衣欵規元七百兩又購粟米欵䂓元三百兩黄縣泰來順記代怡善堂善士助洋四百元徐幹卿善士求病速愈由同康莊來洋二百元歸榮揚渤海陳氏祈病愈延年由惠泰莊來洋一百元浙江玉環㕔者玉環山牧月前新有抱孫之慶節省湯餅筵資移助洋一百元北洋海軍採辦所葉茂蕃翁募雍睦氏洋一百元湖南永州府署菊隱廬仁丈求尊人病速愈湘平足銀五十兩批見䂓元五十二兩三錢零六釐義記仁丈求水陸平安規元五十兩繼記仁丈求合宅清吉規元五十兩當湖懴悔子求尊閫病愈洋五十元古丹陽誠求保善士由金陵萬泰號寄來洋五十元劉子貞翁求合家清吉洋五十元又還心願洋三十元慈谿　善士駿聲六旬大慶承貴友賜儀理宜具酒相酬遵諸公囑爲移助洋四十元委解瘠區飢寒並恤輸鉅欵以匡災珍錯聿删抱文孫而種德一廬菊隱仁以事親六秩桃儀權爲濟世門庭清吉壽算緜延雍穆可夙總不踰乎愛物平安是頌莫非本乎救時懴悔孔殷慈祥丕著虔誠交盡疾病潛消覘氣象於怡怡賴扶持於汲汲藉資觀感用特表彰上海北市絲業會館籌賑公所他善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鎭江徒邑旱災岾養耕牛集泰和收捐處九月上旬清單]  
　　王太守第三號册務本堂英洋二百元敦德堂英洋二百元樂善堂英洋二百元篤行堂英洋二百元愼修堂英洋二百元雙籐堂英洋十元枕諡主人英洋十元樹德堂錢三千六百文雙桂軒英洋十元靑藜書屋英洋十元不書名航英洋二元○王介眉五百六十四號册無名氏英洋四元○福和庄三百七十五號册集昌祥英洋一元○張隨安英洋三元○元和庄四百九十號册仁和英洋一元恊昌英洋一元晉生英洋一元怡康英洋一元祥茂英洋一元鉅康英洋一元永豐英洋一元厚生英洋一元復昌英洋一元鑑源英洋一元○福和庄三百九十一號册五戸英洋二元○嚴佑之手無名氏錢五百千文○師山手無名氏英洋九元○韓孝思手無名氏四戸英洋十六元○吳南賓手無名氏英洋三十六元○沈子良六號金敦厚錢七百二十文楊樹德錢三百六十文陸敦裕錢三百六十文朱研裕錢三千六百文七號册沈石軒錢三十六千文八號册品石樓錢七千二百文早安堂錢七千二百交楊三記錢三千六伯文王毓祥錢三千六百文沈嘉相錢三千六百文九號册唐繼盛錢一千另八十文無名氏錢二千八百八十文德暖堂永元堂錢二千一百六十文陳豫洪錢三千六百文陳世榕錢二千一百六十文陶治元錢三千六百文陶乃嘉錢三千六百文陶惟抵錢三千六百文十號册無名氏錢十二千六百文沈周記錢二千四百八十文○高根達四百二十五號册無名氏英洋十元又錢三千六百文又錢三千六百文又錢一千另八十文又英洋一元又英洋二元三百六十九號册錫餘堂錢三千六百文星記錢一千八十文敦記錢一千八十文森記錢三千六百文竹記錢三百六十文四百十二號册同孚英洋七元謙益英洋一元四百十四號册匯豐英洋二元四百二十七號册王涵甫英洋一元王理仲英洋一元薛雨韓英洋一元吳之才英洋一元張英洋一元王英洋一元不書名英洋一元又英洋一元善氏英洋二元源康英洋十元○包六符四百九十一號册錫餘堂錢三千六百文胡秉衡錢一千八百文鄭裕昌錢一千八百文祥茂興錢一千八百文蕭賓善堂錢一千八十文鼎昌錢三千六百文柴昌記錢一千八十文○四百九十二號册興太義錢一千八十文同興茂錢一千八十文福太順錢一千八百文王益順錢一千八百文盧玉順錢一千八十文萬順仁錢一千八百文宏盛和錢一千八十文聚昌奎英洋二元吉順達英洋二元森記英洋二元○王錫仁五百二十八册于之安英洋一元 
附啓者據東鄉查牛司事姚步聲王壽仁回城備述灾情於八月十六日由諫璧鎭高王廟等村開查是有草之戸聽查子牛照例半給初行之路間有通潮之村尚有聽給之戸越徑山村越見窘象有錢無處覓食復行截回諫璧購米山柴要買三四文一斤各戸除留麥種無一料存粮有親餅兒喫爲鼎食其餘麩子山芋籐番瓜乾等類糊粥仰望官賑由黄墟村接壤陽界形色更難由此處轉向北得到埤城華山婁葛等村周至大小三伯餘村所見相同五六七區已經賣出牛不少家家不料有此牛莫賑未賣者喜出望外己賣者頗有追悔最可恨者有牛行牙人來勾引出售賣得一牛取用錢五百文若非此舉待麥種過不知要賣出若干牛去仍要請示嚴禁拘牙人來城具永禁切結方得周妥也 
[上海北市絲業會館施子英經收順直賑捐八月初一至十三日第二次清單]  
　　初一日南通州無名氏由陳鑑湖兄來洋五十元又徐吟秋氏二元有心無力氏三元○初二日竹隱菴主爲了夙願並求財源茂盛合家平安規元廿兩浙江鎭海關洋十八元彭紹基錢二百文鄧氏一角嘉定成記銅洋三元○初三日靑浦漱芳閣洋七元冩韻樓二元理琴室一元○初四日浙秀文慧氏祈病愈積省藥費洋十元延陵子祈母康健一元無錫來靑居二元西爽齋一元餘慶堂陸一元德盛錢二百文謝履雲洋一元江錦池廖奕珍廖長松翁秀池四戸各五角○初五日蕪湖茀康莊吳惠卿洋五元九江府署壽蘐室四元慈頤居二元京口張愼德堂二元劉積慶堂吳志德堂無名氏三戸各一元山右玉峰祝求合家平安一元壽記一元貸粟社同人書晝潤資移助小洋廿一角○招商局來九江太古洋行黎永慶堂洋五元閔棣臣伯難氏各一元無名氏少記各五角共五戸合洋八元○初六日楓涇介福主人洋二元恩補過子求平安人各一元楓涇河署孫景記求聘室徐氏冥福一元○初七日惠泰莊來公記洋五元晋豐莊四元泰記三元陳定記二元承敬堂和記常餘記敦樹記純德堂竹星記六戸各一元○初八日無名氏洋一元○初九日夢錦書屋洋一百元至義同仁五元淸河守拙二元不留名湧幢書屋各一元無錫南濟順典不書名五元南翔半耕軒確無力音慕善人隱名氏四戸各五角○初十日延壽堂童子洋十元芹香館居士四元爱蘭軒居士一元揚州求病愈人八元鎭江彭城居易堂四元蛟川閱報人一元蘇州蟻粒齋一元角里不書名小洋十角無名氏免藥子各五角○和泰行來菱湖戴　川翁募程李望洋廿元王丹友四元培根氏從寬氏謙吉氏三戸各二元德生號德源號汪雲樵怡順昌同豐號德新號德懋隆德懋號德大號德美號敬修堂誦芬堂願心氏補過氏勉力氏集善氏隨心氏不留名人同氏十九戸各一元楊昌順補不足各五角共廿六戸合洋五十元○十一日趙旭升洋十元崇原堂藏拙軒各五元少思生三元王姓一元三角鎭海縣署隱名氏連生各一元無錫無名氏一元○十二日石門善長典無名氏洋十元漢口寳昌參號新進學徒折席移助六元石邑寳成典翔和堂銅洋四元海陽思補軒吉洋三元銅洋二元蕪湖無名氏銅洋四元○乍浦源昌行募惠邑隱名氏二戸各四元不書名四元詔安楊壽記涂孝周沈仰榮銅陵孫良淸汪湖淸雲霄方作邦陳瑞成船晉邑吳拱清八戸各一元○十三日無名氏大善士規銀一萬兩乍浦糖業諸友吉洋六元銅洋六元南匯有負此號人洋二元隱名氏惜花氏各一元○源豐潤來馮蔭三太平邵衆善局夢蝶生金厚齋同善堂六戸各洋一元山隂李少白氏耕墨軒口民四戸各五角○廣和興來無力子洋二元南邑霍少文嶺南區法海各一元仇夢生羅熾昌南海區祥雲廣東劉鏡帆四戸各五角 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年九月十三日京報全錄]  
　　宫門抄○諭旨四道錄前○發抄硃批三道將軍裕等奏升補知州摺○又奏奉天東邊外通化縣屬續墾地畝查丈升科起徵摺○雲督王等奏剿匪出力各員請仍照原保給奬摺○湘撫張奏揀員調補知州摺○九月十三日内務府國子監正紅旗值日無引見○聯魁謝授甘肅甘凉道恩○常貴由籍回京請安○恩公續假十日○大額駙果勒敏文治各請假十日○佛佑奏請開缺○内閣呈進勾到本○召見軍機聯魁阿克丹英年○發抄張聯桂奏修造龍州提督道員等衙署銀數奉硃批該部議奏欽此○奎斌奏塔子溝稅員奎祿病故委司員承惠署理奉硃批該衙門知道欽此○劉秉璋奏請將捐建石橋之長寗縣監生張丕振建坊奉硃批著照所請禮部知道欽此○○奴才裕祿興陞跪奏爲升補要缺知州以資治理恭摺仰祈聖鑒事竊查寗遠州知州朱克揚因患病請開缺回籍調理當經奏請開缺在案現尚未准部覆惟缺關緊要未便久懸查寗州係衝繁疲難題調要缺例應在外揀選該州地處邊要爲奉省四境通衢幅𢄙遼闊政務殷繁非老成諳練之員弗克勝任奉省現無揀發候補知州及卓異應升現任知州内非現居要缺卽人地未宜亦無堪以調補之員奴才等於應升班内逐加遴選查有勞績保升知州現任通化縣知縣咸斌年五十歲正藍旗滿洲松山佐領下人由附生遵例報捐庫使旋於同治五年六月補工部製造庫庫使六年丁卯科中式文舉人赴玉牒舘當差議敘以本部筆帖式補用七年九月補工部虞衡司筆帖式十一年恭辦大婚典禮保奏奉旨咸斌賞加五品銜欽此光緒五年京察一等六年十二月揀選奉旨咸斌著記名以知縣用欽此八年京察一等奉旨咸斌着記名以理事同知通判用欽此是年五月奉天請揀知縣經欽派王大臣揀選騐看覆奏奉硃筆圈出咸斌以知縣發往奉天差遣委用欽此領照到省十年正月委署義州知州十一年正月卸署十二年九月委署錦縣知縣十三年四月因獲盜案内經前任將軍慶裕保奏俟補缺後以知州儘先升用經部覆准是年八月二十三日奉旨依議欽此十四年三月因籌捐奉天賑務核奬同知升銜花翎是年請補通化縣知縣奉部核准十七年正月二十六日到任該員老成幹練辦事勤能且在奉年久熟悉情形以之陞補寗遠州知州洵堪勝任該員係勞績保舉應行升補人員並無應行參罰降調處分核與定例相符合無仰懇天恩俯准卽以現任通化縣知縣咸斌升補寍遠州知州實與地方有裨如蒙兪允該員係實缺知縣升用知州俟奉准部覆飭令請咨送部引見所遺通化縣知縣係繁疲難邊要缺例應由外揀補所有揀員升補要缺知州緣由理合恭摺具奏伏乞皇上聖鑒飭部議覆施行謹奏奉硃批吏部議奏欽此　○○奴才裕祿興陞跪奏爲奉天東邊外通化縣屬首報續墾地畝查丈升科起徵恭摺仰祈聖鑒事竊奉天東邊道屬通化縣舊墾續墾地三十四萬八千一十九畞六分嗣於光緒八九十三等年四次升科起徵續墾地十一萬八千四百九十六畝二分歴年應徵正耗地租銀兩均經奏報在案嗣據東邊道查明通化縣屬三合堡帽兒山等處尚有地畞堪任耕種督飭通化縣知縣咸斌招墾勘丈詳請發給執照當飭造報升科去後兹據東邊道奭良詳稱通化三合堡等處現共丈明續墾地七千二百零三畞四分帽兒山等處丈明續墾地三千一百八十六畞二分二共地一萬零三百八十九畞七分每年應徵二分正銀二百零七兩七錢九分四厘又應徵三分耗銀一百零三兩八錢九分七厘均請自光緒十八年升科起徵應徵壓租小數東錢一萬零三百八十九千七百文飭卽隨同舊額糧銀一倂徵齊分别批解東邊道庫備充兵餉等項另行彚案報銷等情造具各畝數清册詳請奏咨前來奴才等覆核無異除咨部查核外理合恭摺具奏伏乞皇上聖鑒謹奏奉硃批戸部知道欽此○○雲貴總督臣王文韶雲南巡撫臣譚鈞培跪奏爲剿辦北勝鎭康猛喇等處匪徒案内保奬文職各員實係異常出力經吏部駁攺籲懇天恩准照兵部議准成案仍照原保給奬恭摺仰祈聖鑒事竊臣等前將剿辦北勝鎭康猛喇等處匪徒案内擒斬首要克復城池攺土歸流肅淸邊徼在事出力文武員紳遵旨擇尤奏請奬勵武職各員已准兵部按照異常勞績核覆給奬其文職各員吏部按尋常勞績將保請免補免選等項分别議攺議駁於光緒十七年十二月初八日具奏奉旨依議欽此鈔錄原奏淸單咨滇轉行在案臣等查雲南地處極邊界連外域山高路險土曠人稀土司之强弱不齊時虞内患游勇之覬觎莫測尤重外固近年以來或患生肘腋或事起倉皇若非在事各員深入瘴鄉躬冐矢石登時撲滅其害曷可勝言卽各北勝土州同章天錫一隅負防叛迹昭彰私築營碉反顔抗拒故雖克一土署甚於奪一堅城又鎭康之役旣戕土官復踞土城倘撲滅稍遲必致延爲邊患至越南遊匪委名高猛喇之變藉名受撫實蓄隂謀始而襲陷防營繼而圍攻土署其器械旣恃洋槍之利其黨羽又皆亡命之徒加以地接越南卽其歸路設有竄擾外人且反唇以相稽幸而將士同心不辭艱險雖死亡之相繼仍踴躍以爭先用能迅奏膚功所向克捷核其勞績實屬異常現在武職各員已蒙兵部議准照異常勞績給予奬叙而文職各員同案異賞辦理未免兩歧且臣等原奏聲明按各員勞績之等差酌量保奬之輕重今文職内勞績稍次者均蒙照章核准而實在異常出力各員因擬保稍優致千駁攺相形之下功異賞同恐無以昭激勸現由雲南善後局司道史念祖等核明原案除已由他案列保並續有事故名員毋庸再議外將奉駁攺奬各員開單詳請具奏前來臣等覆核無異謹分别另繕清單恭呈御覽合無仰懇天恩俯念該員等或克復城池或肅清邊徼馳驅用命莫非鋒鏑餘生賞准援照兵部議准成案仍照原保給奬俾臣等處餉絀兵單之地藉以鼓舞羣情勉圖報稱出自逾格鴻慈除咨部查照外謹合詞恭摺具陳伏乞皇上聖鑒訓示謹奏奉硃批著照所請吏部知道單倂發欽此○○頭品頂戴調補山西巡撫臣張煦跪奏爲湘省要缺知州需員揀選調補以資治理恭摺仰祈　聖鑒事竊照湖南寳慶府屬武岡州知州劉華帮升補桂陽直隷州知州遣缺於光緒十七年六月初五日奉旨照第五日行文之例按湖南省程限七十日减半計算扣至七月十五日接到作爲開缺日期歸七月分截缺咨部在案前以候補知州叚長佑題補於光緒十八年閏六月十二日接准吏部議覆以該員前補道州係選缺知州因人地不宜奏請開缺留省另補自應於相當選缺知州内酌量補用今請補武岡州知州係屬要缺核與定例不符行令另揀合例人員請補等因自應遵照另行揀員請補查武岡州知州係繁疲難要缺例應在外揀選題補定例應補缺出先儘候補正途人員題補無人准以應升人員題升如實無合例堪以題升之員始准於現任人員内揀選調補又題缺請調之缺請升俱令於摺内聲明方准升調又補州縣以上官員必於本任内歴俸已滿三年方准揀選調補各等因今武岡州知州爲兼三要缺民俗强悍訟獄繁多非精明幹練之員弗克勝任查湖南省候補知州班内除軍功初任候補各員例不准調缺所有曾任實缺候補及在任候補各員均與是缺人地不甚相宜卽應升人員内亦無堪以勝任之員應請於現任人員内揀選調補臣與布政使何樞按察使王廉逐加遴選查有茶陵州知州沈金潤年四十七歲浙江歸安縣人由廕生於光緒三年三月經吏部咨送國子監讀書期滿以知州註册候選八年十二月掣簽湖南茶陵州知州九年二月初五日蒙欽派王大臣騐放堪以補授奉旨依議欽此領憑起程是年五月十一日到省十一月初二日到任十六年因廻避臬司沈晋祥離任請以總督兼轄省分相當之缺酌量對調嗣沈晉祥奉旨補授甘肅布政使接准部文毋庸廻避飭於十八年正月二十五日回任歴俸已滿三年該員年富才明安詳穩練以之調補武岡州知州洵堪勝任惟係題缺請調與例稍有未符第人地實在相需例得專摺奏請合無仰懇天恩俯念員缺緊要准以茶陵州知州沈金潤調補武岡州知州實於治理有裨如蒙兪允該員係現任知州請調知州銜缺相當毋庸送部引見再該員係初次請調照例毋庸核計叅罰所遺茶陵州知州係部選之缺光緒十年接准吏部咨奏定新章同知通判知州三項留補二次咨選一次以三缺爲一週等因湖南省光緒十年接到二留一咨新章以後出有道州知州福昌升補灃州直隷州知州遺缺曾經扣留照章作爲留補第一次續出有道州知州叚長佑開缺留省另補遺缺又經扣留照章作爲留補第二次今茶陵州知州沈金潤調補遺缺應請照章咨部銓選一次謹會同湖廣總督臣張之洞恭摺具陳伏乞皇上聖鑒勅部核覆施行謹奏奉硃批吏部議奏欽此 
 
