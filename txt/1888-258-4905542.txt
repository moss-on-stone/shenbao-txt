# 1888 - 258 - 4905542

 

Page 1

 
 
[新印三借廬贅談出售] [  申報館主人啓]  
　　古今說部汗牛充棟大率鹿蘘土飯陳陳相因求其運意遣詞　新領異者曾不多見鄒輸飛茂才名下士也著有三借廬贅談其中網羅故事拽　遺聞俊句名篇亦爲摭入雖未知與古作者何如然其書旣新則閱者之耳目亦當與之俱新爰取其稿付諸手民卽日出書每部六本價洋三角五分售處仍照曩例 
[點石齋訪書啓]  
　　啓者本齋現須購用殿板初印桃花紙九通一部必得卷頁完全無少欠缺者如海内藏書家不吝割愛祈卽寄樣本至本帳房一觀本齋不惜重幣也或各省業書諸君子有深知某處某家有此書設法轉售亦可以獲重酬特此布知統希雅鑒 
[江左校士錄减價出售]  
　　是書爲黄漱蘭宗師視學江左時所選高才生試塲之作由磨鐵硯齋主人託本舘接印行世者也宗師邃精經史學有根抵士林中仰望如斗山易錄所選時文濃淡清奇不名一格附以詩古文詞亦皆名貴高華迥異郊塞島瘦誠試牘中之善本也每部分裝六本兹將售罄格外從亷祗收工料洋三角正諸君賜顧者請至上洋及各外埠申昌福州復利洋行購取可也 
[論爭利]  
　　利之爲道大矣哉孟子曰君子莫大乎與人爲善吾亦曰君子莫大乎與人爲利與人爲利者公也非私也正也非邪也得之不正取之不公而擅利爭利之風由此起已欲利而與人以不利是之謂擅利已不利而利人之所利是之謂爭利擅利者如居奇索價覇市專權與一切壟斷之術皆是已然而關礙市面背違憲章同業譁囂官司示禁必不能聽其所爲而不之問雖大有力者終有所顧慮而不敢爲畏憚而不敢發至今日而論商賈之道其所以敗壞决裂至於此極者不患擅利而患爭利何以言之今夫爭利之爲患也豈特一端而已哉或同此行業各自營生方今市面艱難之際獲利者少虧本者多往往清淡無聊挽回無策於是殫思竭精别出一奇計以招徠主顧兠攬客商不知主顧客商止有此數在已之生意藉此興隆則在人之生意愈形淡薄彼同業中人必將龔其故智效其成謀使客商主顧去而復來而在已在人之生意皆清淡如故向之所謂奇計者不獨無益於經商且又有害於市面雖謂之左計也可如烟問等業之分送彩票是已或行業雖同榮枯各異在人則精於籌劃日見興隆而羡心生焉在已則不善經營日形淡薄而愧心生焉積羡成妬積愧成恨於是力盡計窮惟自行减價且一减再减至於無可復减雖明知折本受虧實所甘心並無悔意不知我能减彼亦能减貶抑過情不復他顧一時相持不下負氣難平折本旣多受虧尤甚苟非游說兩間解紛排難必至一敗塗地兩敗俱傷而後已久之而倒灘歇閉層見疉出諺所謂損人不利已其卽此類也夫其無益經商有害市面更甚於送票如戲園等業之驟跌半價是已雖然此其所受害者猶未深所貽累者猶未廣也今有人焉讌求洋務仿效西法别創一業獨設一行其肇基開始之初擬議行規酌量消路不知費幾許籌思幾許擘畫而後盡善盡美而無憾似可以蒸蒸日上盛德大業垂諸無窮矣乃不謂伺其後者竊見肇基開始之獲利也而爭利之心遂熾而爭利之計愈工行規不必擬議也消路不必酌量也又不必籌思擘畫而後盡善盡美也師其成法仿其新章别立一幟以與之抗一時從而效之踵而行之者百十家在旁觀已逆計其將有變端難於持久而相繼而起者不顧大局逞計後圖一往直前僥倖萬一卒至狼狽牽率支架爲難出盡水窮無可救藥而其實事求是勉力圖成者仍不過一二家巋然獨存其餘則受害者幾何人貽累者幾何人皆已不堪設想無從追咎矣蹈此弊襲此風者如昔之開礦股票今之石印書籍是已夫首倡開礦之議者固非徒託空言毫無實際也是必確有見地確有把握而後招股售票以冀其成功厥後紛紛攘攘效其所爲不過見開礦之可以集貲可以取信遂延礦帥指礦地猝然定議猝然興工藉以爲招股售票之地迨鉅貲已集而大業無成然後廢議攤償苟且丁事而與股諸商受害貽累無所控告忍氣吞聲若礦苗果自旺盛礦務果可開辦則自有人焉測量計議遲之又久而後發之於舉世不爲之日衆人吐棄之餘如漠河金礦之成議堪稽成功可待又　事股票紛綸倐漲倐跌之擾擾爲也至於石印書局之設創自點石齋印法非不工巧書式非不精良生意非不隆盛也乃自同又繼之積山繼之去年以來陸續添設何止十數家以致躉印零售未能暢銷充棟汗牛束諸高閣今秋大比上海石印書籍發運於各省會者價值以百十萬計市面之呆銷塲之滯不待智者而知之試思四民中讀書者惟士耳大都寒酸清况抱殘守缺風雨一編雖有生平未見之奇書而力不從心無能購置其牙籖錦籍羅列珍藏富五車而擁百城者能有幾人而以百十機器經年累月所印出之書計之若之何不堆擠壅塞也斯二者究其故推其原惟爭利之一念實有以致之往者不可諫來者猶可追吾願創業謀生者時時以與人爲利爲心旣不可擅利亦不可爭利 
[湖北戊子科二塲題]  
　　上古結繩而治後世聖人易之以書契藻火粉米黼黻其藪維何維筍及蒲齊侯使國歸父來聘僖公三十有三年其敬心感者其聲直以廉 
[江南文闈簾單]  
　　内簾官十八位嘉定縣龍景曾崇明縣吳成用震澤縣張大任祁門縣金士翹東流縣虞玉輝石埭縣嚴祖璋壽州曾道唯來安縣黄筠江蘇大挑知縣王寀王國振李作霖王芝蘭汪懋琨梅埰徐慶安同知惠滎安徽大挑知縣賴同宴外收掌知縣彭光廷唐德峻受卷官贑榆縣陳正任阜寗縣蘇超才建平縣崇福鎭陽縣吳儀微縣李知縣劉有光李文耀安徽知縣桑嶲彌封官句容縣趙知縣吳受頤安徽知縣梁濤觀謝惟喈謄錄官知縣沈熙廷張奎漢李文治王樹鼎對讀官休寗縣水鴻飛懷寗尹起鸞知縣吳慶儼恩芳 
[棘闈果報錄]  
　　鬼神之事儒者不談然報應昭昭有時頗足驚心動魄不妨姑錄一二作讀書人當頭之棒清夜之鐘焉江南秋試首塲有心字號某生正在低頭矮屋中凝神搆思忽伏案大哭涕泗交流同號諸生環集問之堅不肯道其故自是卽如痴如醉不復握管作文放牌時怱怱携籃榼而出嘻異已二塲時無錫某生諱其姓字題紙初下卽 
 
 

Page 2

 
 
掣取利刃自宮其勢納入口中隨卽血溢而亡經號官禀諸監臨將屍身自圍墻上抛出又某邑某生旣入號舍卽喃喃囈語終夜不休出題後號軍連呼不應燭以火則已體冷于水隨亦抛諸圍墻外有人見其號板上題一七絶云苔階露滑繡鞋寛幾度尋君見總難記否深宵鴛枕畔刀光飛濺血光寒噫是豈風流自賞曾失足于情天慾海中以致泉下芳魂來結生前之果耶敬告守身君子尙其禔躬圭璧勉爲名教中人莫使歡喜因緣反作眼前報應哉至其他之或稱自書供狀或言嚼舌而亡或卷上塗鴉或闈中自縊得諸耳食聞見或恐未眞未敢筆之報端致類矜奇吊詭惟見有屍骸多具枕藉於途後經本地善堂爲之棺殮云 
[罪人斯得]  
　　軍犯杜十原係紫竹林混混聚衆鬥毆殺人爲從按律擬軍尙未到配中道脫逃回籍仍爲馮婦其兄曰杜奎五向在縣署充當差役杜十亦掛名籍以爲護身符問有犯案閭閻不之舉發者徒以罪名出入所關甚巨也現在杜奎五與同衙之黑衣役鬥毆社十外禦其侮恐難爭勝因向混混中人亟呼將伯一時畢集如蝟時右袒者皆起而噪曰彼何人斯遽集於此是不可不小懲大戒也射人先射馬擒賊務擒王杜十固一逃軍何敢猖獗一至於此莫捫子舌因將情節立回司閽者轉白邑尊孫筱坪大令飛簽拏辦官符緊急碍難案外優游於是到案訊供吊閱舊案兩相符合除班房鬥毆輕罪不擬外當子收禁照例補軍日間上詳定地發配矣又紫竹林混混隋六史二趙祥尙秃子等去冬械鬥經守望局獲送縣署現已訊明罪狀畫供亦當按例遣發隣縣禁錮云 
[津沽秋成]  
　　秋收患水業已經年附津地户由富而貧至衣食不週者難屈指數惟今年夏初苦旱嗣後得雨生機蓬勃至交七月秋陽以曝大田　稼一律豐登渾河地方現又改流不遭水患今秋收穫千倉萬箱實爲從來所未有特不知能補歴年缺陷否且有秋只一隅之地而關東水患頻仍糧食來源較前大减似於民生仍無補救耳 
[私賣土方]  
　　津郡東郊向係荒烟蔓草之區現在滄海桑田自通商後紫竹林一帶已易山邱而爲華屋西商不甘寄人廡卜除請租界外並購十笏地奠厥攸居於是地棍盜賣墳塋及官荒者踵趾相接而郝甲袁乙其最著者也均經告發郝於數年前訊取確供勘明地叚定罪擬流而袁得從末减責押獲釋　又盜賣土方捉將官裏去初九日上煥天津道命駕至海大道旁查勘基址按情虚實定罪重輕矣 
[鄂闈叢話]  
　　楚北鄉試前經張文宗所取數目略詳前報惟外間士子尙多向隅未遂觀光之願亦因核計之餘限於號舍不得不從割愛嗣塲期已近於初七日復出示續收遺珠數百名俾一體入塲鄉試先遭擯棄不勝焦煩一旦復得與試慰何似也但本届鄉試塲内之嚴肅鎭靜過於前届塲内之士子因天氣新凉亦無煩燥揮扇之苦故雖稍有一二厥疾不瘳者餘皆平安頭塲點名之際見有年力不濟者扶掖而入旣入復出者數人迨初九日晚間棘闈後墻角用桿吊出謄錄者三人又吊出士子兩人據云謄錄者俱係黄岡人士子兩人内一名係屬石首縣學也至初十日午間更從其處吊出士子一人十一日晨已高貼藍榜計有五十六名内一名旗生割卷一名塗改過一百字者二名三藝俱漏寫塗改者一名謄寫草書者一名謄眞草率並有挖補者一名添註塗改雙行寫者一名塗改添註違式詩低三格寫者一名其餘皆添註塗改仕詩前者而犯貼有父迷其子進塲者同入頭門被諸官拿獲經道憲詢問供稱不知規矩悮蹈所禁當經道憲薄罰長跪貢院前未幾斥之而去更有一粗工手執文卷直向龍門出來亦被所司官拿獲當交江夏縣楊邑尊審問枷示院前以儆 
[鳩江瑣誌]  
　　牛韻齋恊戎統率皖南鎭標練車左營左哨兵丁拔隊抵蕪自協戎與雙觀察商議飭在江口駐紥保衛通商口岸哨官饒守戎隨於初十日率領各兵遷往江口招商碼頭基地駐紥暫行支搭帳棚兼分住龍王天曹二廟一俟各憲籌發欵項卽於該處搭蓋營房以便長駐○文武各官憲查拿餘匪不遺餘力前日道署親兵等在魯港口獲住會匪一名當卽解交縣署收禁十一等日文武各官又帶領兵差往江口密拿匪黨而返聞匪黨多有附輪逃往漢口等處者○自江干匪徒滋事後民間謡議紛紛難保無餘匪暗中播散所望爲民上者出示禁聽謡言庶幾民心可定而奸宄無所施其技矣○蕪地自六月以後未得大雨禾稼雖已登場而鱗隰魚塍悉皆龜坼菜蔬多被虫蝕塘井枯涸見底生民無從汲水各鄉農商議將濱江濱河堤埂陡門放開俾引江河之水可以潤田汲飲○蕪湖内地各處年歲十分豐稔惟因秋旱日久江北廬州府屬多遭旱荒目下蕪地米價較新木上市時每石漲銀一錢以上將來尙不免加漲也○節届中秋各項小本生意以及討帳者送節者乞丐之討節錢者衙役之打秋風者麕集街頭跋來報往或因錢財爭吵鬥毆保甲委員沈榕靑别駕每日帶領親兵巡查彈壓並諭各叚團防局董各率團丁梭巡街巷以免滋事○有肩挑負販者數人在鄉間挑販菱角鮮魚棹一葉扁舟入城趁市兾得微利詎料行至濮家店篙漿失利船身翻覆舟子及客數人均鳬水登岸不致從三閭大夫以泳以游而所販之物已葬江魚之腹矣 
[皖省官塲紀事]  
　　湖口鎭總兵丁軍門義方於初十日行抵皖省水師杉板船遥見憲舟臨境次第環列江干施礮迎迓憲舟寄椗西門外操江廠官碼頭旋卽乘輿晉城拜會各官各官亦紛紛答拜十一日安廬滁和道丁恬生觀察設宴欵待十二日清晨軍門仍乘原船解纜上駛○署理懐寍縣陳雲溪明府現奉大憲題補渦陽縣缺在省寅僚一聞吉語咸往道賀 
[潯陽近事]  
　　自有阿芙蓉一物世之輕生者日多潯城八角石上首某姓婦因口角微嫌與夫反目婦自念遇人不淑生不如死遂潛服烟膏迨毒發時其夫始覺已灌救不及矣慘哉○某夜有游客三人雇一花舫逭暑於甘棠湖畔落日放船微風鼓浪紅燈乍上緑酒方酣怱有惡少年五六人駕瓜皮小艇趕上不由分說與妓相嬲妓于此時局促不安哭啼不敢客憤火中燒與之爭競一惡少將所持茗盌擲去急如雨點舟人恐釀大禍急將舟移開惡少始怒駡而去妓膽幾乎嚇破客興亦爲掃盡○官簰夾地方之某鋪日前午炊遺火延燒板壁幸在日間卽行撲滅秋陽燥烈居家者所當防患未然也 
[臺疆近信]  
　　臺灣府屬嘉義縣有土匪乘機煽動該處地方官發電至郡省帥派令駐劄中路之棟字營就近前往彈壓各節已登前報近接來信有謂風謡漸息匪徒可期解散朱軍來會同城勇足敷分撥棟營可不必來等語想經該處地方官先事預防是亦嘉民之福也又埤南廳土番生變現有定字營哨官兩人臨陣受傷回至臺北調養並聞該處土蕃兩施詭計我軍小有損傷現在萬道生鎭軍及李本欽張月樓各統領屯兵於彼設法進剿務使番族知所懲警云又埤南同知陳福田司馬奉憲撤委遺缺聞以澎湖廳李别駕春蓉代理澎湖廳則以前署中路知府之龍别駕景惇接署 
[魚龜紀瑞]  
　　戊子之秋七月旣望藝新輪船管駕楊瑞廷都戎奉船政裴憲駛輪至福寗三沙載士子赴鄉闈該處有異魚放生之瑞囑琦圖說以記之據云三沙網户得一魚虎自魚身白鬚如戟身長四尺腰徑尺餘重三十餘斤前後翅尾四足五爪兒童戲撃竹木能以爪接物厲聲似虎遍體獸毛黑斑周密長半寸出水卽乾置諸地前兩足爬行舞跳後足隨而屈伸是日觀者以千計漁户以桶承鹹水育之經五晝夜不食父老恐其餓斃勸令放生爰虔備香楮出海放之始則圉圉洋洋乃回顧三叩其首而逝蓋聞物之化生如雉入大水爲蜃雀入大水爲蛤鷹化爲鳩田鼠化鴽不一而足臺灣風土記白鯊化鹿黑鯊化虎故藥肆有鯊鹿關鹿之分此魚黑斑如鱖卽黑鯊化虎之類歟據船政出洋回來之林和仲于英國博物院見此魚名西來音譯言海獅琦前月亦於船政放一海物似玳贔屭之别種其重百餘觔背龜而足翼鷹嘴而象肩命聽差林標繋船政放生四字小銀牌借韓支應小火輪放於五虎口亦能回顧者三若叩首狀悠然而逝方今聖天子棫樸作人車書同軌裴仁憲愷悌 
 
 

Page 3

 
 
慈祥澤及蟲魚鳥獸每船政公餘給貧贍老存天地之化育感召天和此卽盛世圖書神龜龍鳥之瑞也歟船政委員補用知府董毓琦謹識 
[上海可熾順陳春記經辦四馬路奉省水灾恊賑公所接到營口李枝仙阮星階等諸君八月十一發第二號公信]  
　　竹坪少欽詠南蕃甫心如蓮山紹勤成忠葆珊九齡春瀾諸善長大人公鑒逕肅者初五日交廣濟船寄上元號公函内詳奉省被災深重待賑孔亟一是情形諒邀台鑒晚等因南帮衆友勸留由近處入手曾發電請示行止旋奉覆示囑先散放就近一縣適前一日奉到軍尹憲電諭亦命先辦牛海等處逐漸推廣已飭姚倅嶽松卽日䟎程抵營之後會同滬紳及地方官一體帮辦等因近日海城縣遵卽造册昨拱辰往拜縣尹陶伯民司馬據云册已造有一半日内可以赶齊目下災民待哺雖急而冬季凍餒交迫之苦尤爲吃緊必須接濟至明春二月開河之後飢民方可度活放錢不易擬辦高粱小米至於棉衣宜早赶做花須加厚棉袄要長袖口要小褲比尋常加長三寸褲脚要小可以紥脚者贖當一節此間不行欲求省便莫如施送棉絮布料此間婦女凡家常衣服都係自製較之施者堅固受著擬查户放糧時另給棉花票統容酌量妥辦前日海防章司馬欲託陳春記購買次白黄花一百包辦成之後再發免稅單來滬昨據宣少雲兄稱程大隆行屯積黄花不少可以酌量减價渠節後回南採辦并可藉募各花行捐助　二姚彦翁今明可到大約赶先開辦牛莊田莊台一帶賑票照章請地方官加印但賑萬金何濟於事覩兹災區之慘傷眞難半途而撒手務求諸大善長多方設法速集巨欵源源惠濟海城先去高粱二百担牛莊五十担蓋初八起仍設粥廠三八兼放小米票一期八九千人因未造户册之先垂斃飢黎不得不變通先行拯救此間疫癘盛行仿髴南中子午痧症候帶來藥物卽行徧施災祲之後必有瘟疫信不誣也可均往蓋平三日查看粥廠今日回營滬上募勸洋商捐欵目下勸得若何拱辰浼友將情節告達營口領事懇其函致上海洋商值年各董詳述奉天災廣南帮派友來此放賑上海如有餘欵可就近交洋貨帮中專交陳春記公所逕解奉省散放賑畢登報以照徵信領事當有信達拱辰明知勸募外人不易或得領事一言九鼎庶幾可望軍尹憲處第一批解欵公禀初八日已託文報處遞瀋矣誠觀察章司馬日前拜會之後深感諸善長不憚遠道航海來營協賑仰佩之至囑筆請安并求救人救徹無任禱跂再昨聞海城縣查過二百三十二屯計有十萬七千四百三十六口極貧次貧均在其内屯卽村也尙有四屯未據鄉約報上不日當可查清近日好高粱每石二兩九錢五分小米四兩六錢此間一石合南斛二石四斗之譜大口月放高粱八升計銀二錢三分六厘小口四升計銀一錢八分八厘除四分輕災之户放外僅此海城一邑二百三十二屯大小口各半計之一月之糧已靈銀一萬八千餘兩拱辰擬明日赴牛莊田莊台一帶勘災往返四五天向處災重卽於何處辦起并擇定設分局放糧之地頃接電示已悉二批起解萬兩欣甚賑欵能裝現來更好因現銀有貼水可取也餘俟姚君到來接洽之後再行詳報專此肅佈並請德安伏祈荃照不備晚生李拱辰阮可均頓首 
[訓盲善法]  
　　西儒戈隨先生書士也目見世上瞽者盈千累萬苦不勝言爰仿西法擬設訓盲院俾瞽者學成後可以手代目信札往來無須借助於人不特自已能讀并自已能書其學習之始亦不甚難所需機器並不價貴中國工匠均能仿造誠如所謂撥雲霧而見靑天也苟欲訪間機器卽上海格致書室内之藍先生亦堪詳告現　戈隨先生將赴寍波福州等處所惜經費無着不能擇地建造院宇耳 
[跳河獲救]  
　　四明公所相近之江北人某氏婦於昨午忽起短見躍入河中該處離同仁輔元善堂咫尺經善堂中人瞥見赶爲救援其子亦已赶來一同挽救雇車載去云 
[暴斃堪憐]  
　　小東門外醉白園對門十一號門牌萬隆泰烟間内昨午後忽有人貿貿然開燈吸食未及片時忽然病斃於烟鋪上該烟間主甚爲駭異趕報小東門捕房副捕頭卽用德律風知照大巡捕房備捕頭飭令包探王榮培江德林先後前往該烟間看視並邀同同仁分同司事前往察視死者實因痰塞而斃並無别故兩句探據情禀復捕頭因查無屍屬認領隨　善堂備棺收殮發壇待認該處係十鋪經地甲在塲看明隨卽據報縣署裴邑尊得報後卽命門丁出城詢明一切的係痰塞而斃隨卽回署禀復 
[縣署瑣事]  
　　前日爲中秋佳節上海縣停辦公事一天昨日相傳爲蕭王誕裴邑尊循例詣獄拈香並僱清音一班以酬神貺○有蘆柴客張桂生將所販之柴售與王肇元後因論價不合張遂轉售與周瑞卿之柴行内王以周行並未領帖隨赴牙帖局控告局憲准詞移請上海縣提案訊辦裴邑　飭提被控人并二十三保二圖地保錢孟揚到案訉明核奪○寗波人王法高因私販日本私磺由巡捕拘送英公堂蔡太守訊供申解道轅飭發上海縣訊押前日臺磺局委員復移請澈究邑尊隨飭差將王帶案覆訊 
[英界公堂瑣]  
　　朱德桂稱有府紬六丈餘賣與唐某計價洋七元三角向索延約前日到伊住處尋唐不見惟見擱板火超趕卽呼喊鄰人及管門人齊集取水撲滅俄見其下板箱亦已焦灼唐家祗有十二歲女孫丁桂金看門據稱唐係伊之姊夫同姊於昨夜出外不知火從何來鄰人言唐負欠甚多又欠房錢疑其有心縱孩放火圖賴各債况屋内並無值錢之物諒已生搬巡街捕至將女孩拘送爲此投質管門人某甲上堂稱唐屋内如何起火確不知情餘供與朱同女孩西桂金供姊夫等隔夜出外次日未歸我在行灶燒飯又持銅釣泡開水後正磕睡有人呼甦　及火起想是行灶内遺火華捕禀聞喧嘩聲赶往時在十四日之將午觀其情形似係女孩不愼遺火朱又稱火由擱上先起燒穿擱下墜下之火延及板箱各件由捕舁案蔡太守問該女爾何以縱火答稱並無縱火事太守又間行灶遺火如何先燒擱板答稱我適磕睡被喚始行知覺想是行灶遺火太守又問爾之姊與姊夫何以不來答稱恐尙未知如果得知安有不來之理太守謂事在十四日將午何以至今不聞又問擱樓上有火否答稱我睡在底下方檯不到擱樓太守飭將該女暫交官媒俟其姊夫等投案再訊○紹興人章金隆稱在盤記號管門昨夜路經四馬路華總會門口突被沈阿根所駕馬車撞倒碾傷腰背等處由捕拘沈當由開馬房之人送我到傷科陸某處言包醫須洋十元華捕禀見沈阿根駕車飛奔喝令慢行不依正欲追問已經撞傷章金隆沈阿根供昨中秋夜四馬路入多駕車經過防不勝防以致撞倒蔡太守謂四馬路非但節期卽平日亦極熱閙凡駕車者均須格外留神徐徐行走沈阿根違章飛駛不聽約束更爲可惡姑押令先繳醫費洋十元再行核辦○陸仁甫稱學徒某甲遊蕩費錢私取絲吐頭二十餘斤圖賣由捕拘案然係初犯家中素有名望一經懲辦無以爲人求請免懲蔡太守隨飭中交保具以後不再犯事結釋放○徐兆元稱拖東洋車餬口突遇素不相識之王和尙向我借錢與論遭毆頭面受傷由捕拘案王和尙供蘇州人賣蘆粟爲生昨突被四人拔云蘆粟一根我卽追趕半路闖來徐兆元將我扭住當失去蘆粟一捆並無借錢行兇事蔡太守騐得徐兆元受有微傷然與王和尙各執一詞碍難定斷飭王交保查明再核○包探王阿二稱曹靑莊木作塲内常失木料由我查　竊犯王阿大問悉賣與沈順和同　起贓一併送　湯家金稱是曹慶莊之夥此次失竊木料值洋十元前數次失竊值洋三十元共計四十元今起贓無幾且王阿大專竊木料皆賣與沈順和請爲追償王阿大供此次贓已起出前次行竊無多沈順和供不知竊贓誤買湯又稱　爲地保膽敢收贓包探又稱曾問王阿大餘贓皆賣與沈　言祗收木料幾根沈又稱繭爲地保現已辭退在寳源祥爲夥蔡太守判王阿大發捕房管押六個月贓父湯領沈順和押令罰　二十元以儆○西人槑爾同妻稱僱用馮阿仁爲侍者昨我夫妻二人出外囑馮看守門户及回不見馮爲此辭歇生意馮索工洋妻言明晨來取馮卽將我妻扭住逞蠻爲此報捕工洋原要給伊其妻供與同馮供旣被辭歇應算工洋四元零不敢逞蠻蔡太守商之賈副領事着該西人照給工資惟馮 
 
 

Page 4

 
 
不應肆蠻判押七天以示薄懲○常熟人居李氏稱在妓院爲傭夫弟居阿娥冋不安分兹　奪去銀洋冋索小還叔父居阿心帮我理論同遭毆傷爲此報捕居阿心供與同居阿娥供該氏係我之嫂同處爲傭因算中秋節分帳兩相口角並無奪洋事蔡太守飭將居阿娥暫押候示○包探顧阿六稱緝獲積竊施仁才搜出當票吊到長衫并有衫褲團扇等贓係王仁泰所失尙有王懷耀所失錢文據言亦被施竊贓不起到今將人贓送案王仁泰請爲領贓王懷耀稱被竊錢五千零衣服三件慶豐富鋪夥請追當本錢千文施仁才供寍波人王懷耀處竊錢八百文已經用完别無衣服蔡太守判施發捕户管押五月諭土仁泰給還慶豐當半本錢五百文准其領贓 
[法捕房瑣事]  
　　孫阿得者無賴中之翹楚也素有烟霎癖前在清芬堂吸烟不名一錢經該堂倌鳴捕拘送法捕房押候繳錢後經其父備資繳案詎料昨又在小東門外鳳樓春吸烟無錢會鈔會鈔堂倌向索喧閙捕拘押小東門捕房轉解大捕房備捕頭　孫屢吸白烟情殊可惡押候解訊○某甲於十三日在江天船上失去紡綢長衫一件昨日該竊又來被甲獲住搜出當票衫被質洋四元五角嗚捕拘送訊押解案○昨日法捕見有小孩迷路啼哭送至捕房據孩稱年九歲家有父母住居虹口出遊迷路捕頭差俟其父母認領及至晚間孩之母敲脚爐蓋至法界經人通知赴捕房認領 
[贈膏鳴謝]  
　　嘉定韓雲霞室主人壽華季華昆仲自製天罡膏專治瘡毒爛脚專症未成能消已成能　潰後生新誠神品　又有靈感萬應膏專治男婦小兒百病或貼或服均著奇效其用法載在仿單前曾在滬分送同人並在英大馬路大昌順寄售昨蒙寄贈數十張囑以遇便分送此誠方便功德也拜領之餘謹誌數言以鳴謝悃 
[蘇省撫轅抄]  
　　十二日候補府楊靖禀知奉委解京餉差委辦駐蘇鏕貨釐捐四品銜候補同知直隸州孫國琛由金陵奉委解餉來蘇 
[浙省撫轅抄]  
　　八月初九日卽用縣朶如正禀奉委接辦分卷差章甫交缷雙林釐局回省禀到○初十日蔡錫侯禀銷假禀辭赴閩捐局○十一日主簿曹鑑清禀知本日到艮山門差典史項源禀銷雲居山保甲差周懋斌禀知本日銷艮山門接辦城隍山保甲差 
[江督轅門抄]  
　　十二日委署鹽巡道蔡世保叩謝由蘇來禮部主事許有駁由蘇來丁憂刑部主事沈景文通州來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[古越病足道人來書照登]  
　　謹啓者今有報居老嫗金而氏者年已八十有餘　　　素諷經　得念　錢五十羊原　作身後道塲功德之需　聞鄭州洪水爲災待濟甚急爰從旁人之　願　曾道之　　　助災民之賑欵洋藍五十併號萬千誠有恩有壽　智有識　世罕見之善婆婆也自　鬚屬不及比老敢不拜服還祈卽錄大略登諸報章以告天下諸女菩薩何如萬望聞風興起源源而來災民幸甚英蛈半百託愼餘莊交到絲業公所併解災區謹呈公鑒 
[集義社助賑書例]  
　　七十二涇漁隠張蘭洲大行書吳趨瘦狂主沈少每小行書醒弇居士陸聞笙偕　蘭陵外史馮筱圃隸書海上忘機客張兆態山水聽相逸客祝書翥人物仕女○紈摺翳　書一角小行書角半小楷隸書人物俱　角山水三角册頁同上○闔扇小行書三角人物同小楷四角山水同○琴謄行書兩角揩隸三角○琴條小行鳳每條兩角半人物同小揩三角同隸書兩角○中堂行書每尺半隸書兩角半人物四角每尺山水五角　福如之屏條减　○對聯七八言行書三角四角偕隸四角五角○匾額五寸左右行書每字一角尺方者兩角楷隸倍之○各處賜件由棋盤街三茅閣橋北　呈齋　靴店曁　大馬路西一笑樓下華晋昌燭鋪兩處代收潤須先惠五日取件一月爲止所得筆資專助奉　賑欵 
[野梅主書畫减價助賑]  
　　墨蘭行書分隸四尺屏每堂一元五五元一堂每屏尺角六尺屏二元堂　倍之扇册每件一角兩　爲期所得潤資全充奉災賑捐如畫山水照上項如倍以一半助賑潤筆先惠來件或交上海四　路陳春記賑所取賑所潤捐收　或逕寄甬江李廣興號五日回件信力自給 
[天后宮醫局自三月二十日開添請各科名醫開例于左]  
　　内科李紫　朱亦仙　良卿高紫峰潘疇五王履康李佶生外科傷科眼科針科種牛痘推　風陳芝章鄭禹門高辛甫程杏橋朱古孫王氏今　六七兩月所收各善士樂助月角并散捐開例于左鍾　堂助洋二十元唐茂枝十二元陳善亭十　葉成忠八元何天生六元　寶珊吳榮　徐　山譚幹臣關鳳書吳春池黄佐卿王欣儒以上各四元陳虚齋徐俊良張金和周　塘吳遜卿宋晴州梁煥南以上各二元莊源大一元二角姚光華孔氏各一元生泰經號錢一千二百徐棣山二十元黄宏蔭堂元銀十兩王宗銘王錢氏各十元茗齋七元元芳　房四元譚俊亭麗生氏各二元學圃氏何麟洲度心香室何必留名各一元姚光華募匕户共　六元五角朱茗齋又正氣九十科痧藥五百瓶徐春園三百瓶張金和一百瓶謝芝靑奪命丹三十瓶吳榮波眞廣東痧藥十三瓶劉正泰黑虎膏一　又振華堂洋布業南北各寶號每月助錢十千文係何天生許春榮經募以上月捐兩共收洋一百另五元一角又元银十兩又八九錢十一千二百文　散捐洋六十五元五角天后宮施醫局董事唐茂枝許春榮陳善亭鍾靄堂徐棣山黄佐卿何天生等啓 
[上海北市絲業會舘籌賑公所施少欽經收河南皖北賑捐五月十一二日第一千七百五十六七次清單]  
　　海昌沈門蘇氏遇仙求病速愈兒女平安洋四十元緒綸公所恭祝關聖誕辰以酒筵清音節省助賑由升和綢莊十湘士來三十元免災主人完凈宅願由同里金小蘇翁來十元浙湖湘溪鎭玄化集放生資提助十元漢口道署守拙庵主因長子病　完願五元閘北巡防局應四元塘市德泰成二元丹陽署醉墨居巴州茂䢴江開白下沈金陵陳笨道人冷香居樽節端陽席資二元銅洋一元錢五百文南潯德愼堂洋一元棉力子爲妻生産平安完願並祈春口平安一元姑蘇信昌成汪守安各一元乾泰程宗伊各一元無名氏錢五百五十文李林海五百文平安洋一角浙湖周敦睦堂主人爲次男田生病纂助求速　由江西寄來爐丕洋二元重一兩一錢○蔭景陶善士募張冰王銀廿兩玄氏王氏元氏皇氏河氏林氏關氏麻氏李氏秦氏金氏沈氏詐氏叚氏安氏黄氏珍氏胡氏李氏錢氏趙氏陳氏何氏諸葛氏姬氏商氏胡氏張文鑲孝彌孝崑濟齡吳氏愛新覺羅氏三十三户各銀一兩張文錡文鍈文釗文鍔文鎧文　孝　孝中孝崙孝坤孝甫孝崇孝源孝山孝斗孝清孝金孝池孝玄孝鎭孝江孝湖孝眞孝瀛孝保孝宋孝川孝湘孝成孝周孝文文銛三十二户共津錢三十千文蔚長厚應得匯水作捐銀一兩共六十七户合湘平銀六十三兩○又募禮畊堂承慶堂各錢二千堅　翁曾稽山樵餘慶堂思謂堂金牛胡隠務本堂無名氏七户各一千戴味腴刻店六百無名氏二户各四百共十二户合銀七兩六錢四分半○又募沈祥生錢三十一百徐信恃戚氏各一千愛珍氏沈宇東各六百韓見坤沈振庭連仙氏王壽生蔡貴生五户各四百易松玉曹少泉彭錫圭無名氏張鑑堂戚海康黄氏徐錦堂八户各二百文梁名氏一百共十九户合銀六兩一錢七分○又募燕辳京張友洋十圓歸清河郡章氏燕京張稼亭各二圓燕京趙濟宛邑趙繼菴古燕　明軒三户各一圓東牟朱氏劉氏一圓共八户合泮十元爛板洋八圓内銅洋一圓○金岐翁來臨平無力人洋一圓一角又募朱永興宓元進各一圓陶鑑康錦心各五角張錦良大有味音仙居三户各三角李變卿二角共九户合洋五圓銅洋一元杭州觀成堂營舉項下提助洋四十五元○四安何萬隆廣德州姚槐庭募吳德豐五元董門嚴氏三　無名氏選宜居室書堂趙餘慶堂四户各二元葛恆豐陳廷鈺蔣業閏鮑月亭朱增甫儉餘堂凝瑞山房潘增吉朱愼修施金海同元祥姚槐庭十二户各一元吳平之全昌號費禹門陳益芝程松泉王道本章富高胡季含八户各五角程兆垣汪仁壽六角無名氏四角又錢九百又一百三十文共三十户合洋三十四圓以上十一日○張子盤爲媳産平安完願由朱少梅兄來洋廿元湖南田政峰募吳陳氏將至普陀香資並來往川資移助十八元海寗蔣守功續助再求妻病速愈十元龔世昌求病愈由大團王曉滄翁寄來十元江寗待質公所姚甫翁分府爲太太陔嗽求愈由沈丹卿寄來十元褚粟生吳氏各十元李明廣錢五百劉瑞棠謝正陽六百文吳芝蘭三百文瑞可富二百西江恩水瓣香私祝加餐子爲庶曾祖慈病愈完願洋七元爛板洋三元杭州愧不繩武人爲祖父在日許上吳山財神殿匾額資移助洋六元謝連陞求父病速愈五元瑞和煤鐵行汝南知非子求子病愈五元雲間江夏子求祖母康健節省資助一元蘇州老人和震記林榮記一元南匯沈益　募徐鹤峰祈妻病愈一元京都願祝椿萱並茂氏奉嚴命捐助祈子病愈京平銀十兩零四錢八分批見規元十兩零零一分○南市啓昌行來寗波鴻昌洋行黄亮卿因患喉症病愈完願洋五元金洽發金和發金德發三船户均敬神資移助祈水陸平安各十五元正大信局寄貨不愼罰欵移助二元共五户合洋五十二元○江裕船來武穴洋關沈募陳國華張德永李長興熊立臣徐義泰劉三陽源祥曾慶明劉順興周金玉譚謙訓鍾見蘭崔金山歐陽壬溪陳良茂郭文喜十六户各錢一千文以上十二日 
 
 

Page 10

 
 
   
 
 

Page 11

 
 
   
 
 

Page 12

 
 
   
 
