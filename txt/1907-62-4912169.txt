# 1907 - 62 - 4912169

 

Page 1

 
 
   
 
 

Page 2

 
 
[電傳上諭]  
　　正月二十五日奉上諭張鳴岐奏特叅庸劣不職各員一摺廣西揀發委用知府貴邛海康人地未宜難資得力均著回原衙門行走那馬通判歐鑾縱任家丁奪佔民婦試用通判梁葆謨猥𤨏鄙陋舊染己深試用知縣楊懿藻行止多虧聲名極劣試用知縣林開榮操守難信識解太卑試用州同陳恩湛貎似有才居心巧猾署全州山角司巡檢補用縣丞張三祝失查詐贓梧州府經歷林昌齡操守不謹太平思順道庫大使房世恩齷齪無恥崇善縣典史王華國貪婪猥鄙署西林潞城巡檢試用從九劉振桐膽大嗜利均著即行革職試用巡檢羅昴不孝昭著捕案不確著革職永不叙用以肅官方餘著照所議辦理該部知道欽此 
[宮門抄]  
　　二十五日召見軍機鐵良 
[中國之所謂幼稚園者（心）]  
　　幼稚園創於德人佛羅卜爾氏。（一千八百三十七年）集四歲（滿三歲）至六歲之幼兒而監督保育之。稱之爲園者。以兒童比植物以保姆比園丁。以學校比培養植物之花園也。 
幼稚園之目的。重在兒童之自然活動。故以游戲爲第一保育手叚。而分爲兩種。（一）運動游戲。所以使兒童之感官日趨靈敏及筋肉日臻發達也。（二）精神游戲。使以恩物構成種種之形而開濬其智慧也。 
幼稚園敎育之手段。在以易解之談話。簡易之作業。及游戲唱歌等爲適當。其課時必基於兒童自然之感發。使不識不知。而自能磨練其身體與感覺。陶淑其品性。以爲入小學之準備。若施以嚴重之規律及功課。則適足以爲害。故如學校所課之課程。槪在幼稚園禁例之内。 
其名義如是。其所抱之目的如是。其應用之手叚如是。如是者曰幼。稚園。 
瑞士幼稚園一生產國也六十年來。流布於歐。橫渡於美。復橫渡於日本。歐美日本乃皆有幼稚園。其名義同也其目的同也其手叚同。也。間有相出入者。各適其當地之所適耳。近數年來。復自日本絶黃海以渡來於中國。而中國遂亦有所謂幼稚園者雖然吾遂不解。吾見官定學堂章程。因不能設幼稚園。而改名曰蒙養院不解一。吾見提倡蒙養院者。禁女學而求保姆。以育嬰堂之乳媪敬節堂之節婦令其自習保姆。不解二。 
吾見民間有幼童學堂者。云是幼稚園也考其年齡則自四歲乃至十餘歲。不解三。 
吾見民辦之幼稚園。有用初等小學之國文算學敎科書者不解四吾見書肆中新出之書。有所謂幼稚園國文入門者不解五。 
吾見幼稚園之懲罰。有幽閉及施朴刑者。不解六。 
吾見幼稚園中兒童。有病至數月而保姆未之覺者。不解七。 
吾見幼稚園中兒童。常有哭泣逃學者。不解八。 
中國之需幼稚園甚亟。且所謂幼稚園者。甚寥寥舞幾也。然而吾已積種種之不解。比其發達。更不知當有如何之現象矣語云。鸜鵒不逾濟。橘逾淮而北爲枳。彼歐美日本之幼稚園。其眞鸜橘也耶。嗚呼噫嘻。 
[專電一北京（正月廿五日午刻）]  
　　駐和陸使電告弭兵會期○駐和公使陸徵祥電告外部海牙和平會定於西六月開會俄國派馬爾登斯來和接洽會務（大） 
[專電二北京（正月廿五日戍刻]  
　　九廣鐵路合同業已簽印○九廣鐵路與英公司借欵合同已於二十三日由外務部簽字蓋印（以） 
[專電三北京（正月廿五日亥刻）]  
　　核准港商擬招路股辦法○香港商人擬認九廣鐵路股票業由外務部核准先行舉定擔保人經理合宜卽向英公司訂劵招足英金七十五萬磅作爲華股（學） 
 
 
 

Page 3

 
 
[江督致贛撫電江寗（爲飭查謠傳鬧敎事]  
　　瑞撫台鑒接囗領事囗囗囗函稱據南豐縣囗囗會囗敎師函當本領事同博士囗囗囗遊歷至南豐時囗囗囗同敎師登軍峰山頂有廟一座該廟和尚見外國人來避去因而散布謠言百姓聽信現定期華歷正月内爲亂欲害敎師敎民請函懇保護本領事因南豐路遠未通電報如果有此情事爲日甚迫特請電達瑞中丞速飭該處地方官解散亂民切實保護敎師敎民以免意外之虞等語察核所述情節深堪詫異是否實有其事抑或民敎因别事齟齬致有此種謠傳請公飛速密飭南豐縣確查情形如事出有因務須設法調停解散並竭力保護敎師教民以期消患無形免釀交涉鉅案並祈將飭查確情速復不勝盼切方（百） 
按此事已略見廿三日本報專電 
[外務部電覆處置逃哈辦法北京]  
　　日前外務部電覆新疆巡撫言俄使照會有逃哈流入中國境内業經銷除俄籍應由華官設法布置來電請將逃哈等照約接收自爲便于約束起見惟據約載入籍一節祇有一年期限且係專指七年定界時而言此時似難援引俄使亦未將應否認作華民提及未便槪以華民相待倘内有不安分之徒於入華籍後在邊界滋事辦理轉形棘手此等逃户應視爲無國之民妥爲約束安插如犯有不法情事儘可按律懲辦其實在良善者方准列入華籍總應寛以時日飭屬詳加體察分别辦理不必亟亟註册（書） 
按此事己略見二十一日本報專電 
[外部無力駁阻建設火油池蘇州]  
　　英商擬在蘇垣建造火油池久有是議現須實行經蘇撫電告外務部請向英使駁阻茲得外部覆電准英使照稱如該地實有妨礙民居之處則可另擇他處互易請與領事會商辦理等語當以租界逼近城厢此外並無相當之地驳覆去後嗣又據英使面稱油池必須建設惟該商並不拘定請另擇一地期於居民無碍云云查洋商在各口岸建設火油池多有允准之處勢難力阻不論有無合宜之地務與該領事婉商以冀彼此皆能滿意（人） 
按此事略見二十日本報北京專電 
[資政院規章編訂脱稿北京]  
　　資政院現未設立聞規章已編訂完竣將次奏請施行有悉其内容者謂規章計共三十餘條（樞） 
[政務處人員仿照軍機簡放北京]  
　　軍機處章京經慶邸奏定作爲實缺八年期滿後領班章京以臬學鹽三使簡放幇領班章京以關粮鹽三道簡放日前政務處王大臣决定將政務處人員仿照辦理作爲實缺不准兼差總辦帮辦照軍機處領班章京例簡放秩視三品提調帮提調照軍機處帮領班章京例簡放秩視四品一切辦法均按照軍機處奏定章程辦理日内卽將具奏請旨施行（照） 
[東三省改設一督三撫北京]  
　　東三省議改官制後聞政府議令改爲一督三撫總督專管兵事不管地方三省均設行轅駐紥無定所若國初之經略大臣然巡撫以下設丞叅分判各局現總督已决定簡徐尚書世昌補授巡撫未定丞叅則以錢能訓領首云（甲） 
[鳳山補陸軍部左丞消息北京]  
　　督練四鎭大臣鳳禹門山頗爲陸軍部鐵尚書所賞尚書以該部丞叅缺尚未補定故擬以鳳山補授本部左丞（星） 
[陸軍部議設諮議官北京]  
　　陸軍部鐵尚書議奏設一二三等諮議官以備顧問聞已擬定頭等諮議官四人一湖北統制張彪二江南統制徐紹楨三福建統制孫道仁四大名鎭言敦源二三等諮議官五員一河南兵備處總辦南汝光道吳葑一廣西練軍統領臬司王芝祥餘三員未詳（辰） 
[張提學有内用消息奉天]  
　　日前張提學連接東京湖南北京南京四處密電外間未知其詳然頗有傳説張學使有内用丞叅之消息未稔確否（輝） 
[奉省拿獲著名鬍匪奉天]  
　　著名鬍匪九指手窮凶極惡黨羽衆多衙役營兵盡其耳目以致迄今屢漏法網首府鄧太尊嫉惡如仇密委王都司成管帶授以機宜密遣心腹佯與該匪交懽竭一年之力始於日前在吉林境拿獲解省想不日定當正法也（輝） 
[愷軍鼓噪紀聞武昌]  
　　愷軍現須遣散飭在北將通州所得之銀牌繳出各勇不允大爲鼓噪並聞將張統領彪之坐騎殺斃幸爲管帶等極力解散始免釀成大禍云（卜） 
[德國籌欵建造駐華領事署]  
　　二十三日柏林電云德國議院財政豫算委員已將經費籌出准在北戴河爲駐京德使建造避暑行轅並准在北滿洲建造德國領事衙門一所將營口瀋陽兩處領事署改造譯字林報 
[日俄擬緩撤兵日期奉天]  
　　東三省日俄撤兵之期照條約應在本年二月内刻聞該二國軍界中人言及如東三省將軍一槪更動則地方治安與否未可預料撤兵之期勢須展緩不知政府諸公將何以預籌善策也（月） 
[牙厘局新訂中南各卡常年比較章程安慶]  
　　鹽河十萬四千三百十六千一百七十二文 
大通十萬四千一千七百四十八文 
運漕九萬四千二百四十二千八百一文 
 
 

Page 4

 
 
華陽九萬一百四十四千三百作十五文巢縣五萬七千一百十千四百九文屯溪三萬七千一百六十八千四百八十四文東門渡三萬六百九千三百二文烏溪二萬五千四百七十三千四百八十七文 
灣沚二萬三千四百八十二千六百二文 
街口二萬三千五百五十二千五百九文 
鳳皇頸二萬二千六百五千八百七十一文 
和州一萬九千四百五十八千六百七十四文 
縱陽一萬六千四百九十三千七十二文 
定埠一萬五千二百十四千七百六十九文 
中梅河一萬五千一百八十九千二百十一文 
安慶坐賈局一萬四千八十七千七百六十四文 
馬頭一萬二千九百二十八千一百七十七文 
大通坐賈局一萬二千一百七十六千一百四十文 
太白一萬一千一百二十千七百六十二文 
三埠管一萬一千二百八十八千六十二文 
倒湖八千六百八十三千六百十三文 
石牌七千九百九千三百二文 
三河六千三百七十四千六百六十二文 
荻港六千一百九十八千三百九十二文 
羅昌河五千八百七十四千九百五十文（政） 
[禀陳辯駁敎堂私買河港情形松江]  
　　松江府戚太守禀詳省憲略謂接天主堂敎士謝世榮函稱靑浦縣屬西霞浦梁紇浦張涇等港有敎民漁户吳尚卿王耕福等歷完漁課每逢蟹時張籪拉捉請縣提辦示禁又敎堂所畸之港被李秀法插簾拉捕曾經請縣提究該縣復函謂遍查約章内地祗准買地建堂傳敎並無准買河港明文指爲違約查光緒二十一年條約因地方官辦事固執經總理衙門核准敎士可置買房屋田地以作公產完賦取租畸港與畸田無異如此辦理恐將有大交涉現在吳淞江北莊家村敎堂被土棍闖人刀傷司事搗毁搶刧實緣藐視敎堂之故函懇嚴飭辦理等情旋札據靑浦縣查復該敎士函叙之案或早經押除或延不投案顯係虚詞聳聽而所引光緒廿一年總理衙門准敎士置買房屋田地謂畸港與畸田無異等語事關内地農田水利尤應查約辯駁查敎堂買產章程並無准買河港字樣河港不能造屋與建堂傳敎渺不相涉事關内地農田水利斷不能售與外人今該敎士謝世榮所稱價買過界河港如果屬實應查明賣主勒令贖回蘇省向稱澤國完課捕魚各縣皆有應請重申舊章嚴禁私自賣與外人以免交涉等情據此合行具禀通詳請賜核示不勝盼切（息） 
[鴉片貿易問題]  
　　二十四日倫敦電云管理印度事務大臣馬萊答覆讓院紳史龍之問謂中國所擬印度鴉片進口抽税之辦法業已接到惟目前未能將該文件發交議院因與公衆無甚關係也譯字林報 
[議定添闢城門]  
　　本城各紳董前在公益研究會集議添闢城門一事己誌本報現悉議定添闢四門一百道轅東轅門名曰新東門一在丹鳳樓名曰小北門一在大境名曰新西門一在普育堂直西名曰小西門並在熱鬧各街興築馬路淤塞河港槪行塡平議妥後擬聯名禀請道憲轉詳督撫憲核示遵辦自願列名者咸於本人名字下簽一允字聞滬人士之對於此事賛成者頗多居數云（屁） 
[考查銅幣大臣起節赴粤]  
　　考查各省銅幣大臣陳玉蒼侍郎定期赴粤己紀本報昨晨八點鐘侍郎由泥城外洋 
務局起節乘坐招商局廣大輪船逕赴粤東該） 
[慶親王等會奏民政部職掌員司摺]  
　　奏爲請旨事九月二十日恭奉懿旨巡警爲民政之一端著卽改爲民政部原擬各部院等衙門職掌事宜及員司各缺仍著該堂自行核議悉心妥籌會同軍機大虑奏明辦理等因欽此臣等當卽督飭各員悉心籌議竊維民治　　邦之本設官乃熙績之原虞周司徒實掌邦籍魏晉民部皆列尚書責任之專關繫之重實中夏由來定制亦環珠立國所同臣等前奏擬巡警部官制即屢經聲明爲内外根基民事總匯所擬辦法已隱寓民政於中兹復欽奉懿旨特改民政部仰見朝廷講求内治綏靖民生之意臣等詳繹總司核定官制王大臣奏定民政部官制通例鋼目已具憑藉有資因就原設巡警部分司職掌原有者量爲合併原無者分别增入如民政之地方行政地方自治移民僑民曁户部分入之保息賑救疆理工部之鶯繕此皆爲巡警部原設司科所無者也各項警察行政司法教練曁整飭風俗禮教户籍保安營業工築衛生編繹等項此皆爲應設司科所有者也此外一部總匯之事如原設考績統計文牘庶務等科機務一所事項此應遵通則設承政廳以左右丞督理之者也一部謀議之事及諮章程等事原由各司擬稿丞叅覆核者此應照通例設叅議廳以左右叅議總核而酌設參事以佐理之者也計應設各司按照原奏仍設五司一曰民治二曰警政三曰疆理四曰營繕五曰衛生均已另定職掌而將原設各司所分别歸併辦理現在創辦民政較之巡警部事務倍增擬按各司煩簡酌設額缺巡警部原設郎中五缺員外郎主事各十六缺小京官四缺照七八九品筆帖式設一二三等書記官每司限以十缺今職掌旣繁員缺自應改置擬叅照源奏設郎中八缺叅事二缺員外郎十八缺主事二十缺七品小京官九缺仍遵設八九品錄事將原設一二三等書記官裁撤其各司增設之七品小京官一缺兼可爲八九品錄事升轉之階臣等伏維更定官制在綜核名實不在廣增員缺是以事務雖較從前爲多而員缺合計仍未敢多所增加將來民政推擴日廣综領日煩員缺如有不敷仍當再行續請添設至民政原係包括巡警應有專司稽核之員查周禮本有司稽一官漢魏司徒各　亦有督查專職京城警衛責任重要臣部現直轄各廳司所人員事務亦極紛煩前於巡警部創設之始曾設有稽查處爲稽察警衛蹕路及各廳局之用擬仍照前設立以重考核又查内外兩城巡警两廳官制本與原設巡警部息息相通現臣部旣經議定職掌嗣後京城巡警爲該两廳專責亦廳酌議變通擬將两廳丞員缺升爲從三品俾重事權部中旣設叅事該两廳叅事應改爲僉事並添設司法處以辦理司法警察現均酌按事宜改定各處官員名稱職掌品級以副名實而便升轉並推辦外坊巡警移設分廳以期布置周密臣等公同商酌意見相同分繕淸單進呈御覽俟奉旨允准後臣部卽遵照辦理並通行知照所有會議民政部衙門職員司各缺緣由謹　摺具陳伏乞皇太后皇上聖鑒訓示謹秦奉旨依議欽此（照） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[度支部奏駁魯撫仿行典税辦法北京]  
　　度支部議覆山束巡撫楊士驤奏請將魯省契税擬自光緖三十三年起仿照廣東河南兩省酌徵典税一摺畧謂現在山東籌欵爲難仿照試辦自應照准惟查河南奏定典税辦法凡典當房地者卽於税銀中提用廣東當契每收洋銀三分折合紋銀二分七釐州縣辦公之費書役飯食燈油筆墨之需皆在其内今山東原收田房税契奏明仿照直隷辦法按買契價銀一兩收銀二分三釐其所擬典税每契價銀一兩收正税及傾鎔火耗銀二分四釐幾過買税三分之二輕重微覺失平應令該撫體察情形詳酌覆奏再行核辦（歟） 
[禮部丞叅之歷史京師]  
　　禮部丞叅業經奉旨派定茲聞左丞英綿係麟中堂之孫右丞劉果係禮部郎中左叅議良揆係榮文忠之子慶邸之壻右叅議曹廣權係禹州由大學堂調京嗣調學部者（卜） 
[蘇州官事]  
　　廿四日蘇藩牌示云署理奉賢縣知縣王邦鼒期滿遺缺查有候補知縣李濚堪以酌委署理○前福建興泉永道惲祖祁於廿四由常州來蘇卽赴上海○辦理洋務局候補道陳　由滬回○代理南匯縣方時褧昨赴撫轅禀銷長元吳三縣小學堂總稽查差○華亭縣典史吳近義咨革遺缺現奉藩司以遇缺先典史鄭佐東請補雙） 
[浦東巡防幇帶易委蘇州]  
　　蘇撫陳中丞以上海浦東巡防隊帮帶緝捕不力特委候補叅將方士斯前往接替聞不日卽須到差（具） 
[差缺更動彙誌江寗]  
　　徐州道目韓道慶雲被議開缺已奉部文由外揀員請補查記名人員以李道光瑜爲首黃道承乙次之二人均可望補惟此缺繁要非曾任實缺人員不可李雖名列在前未任實缺黃雖曾任實缺名又在次以故尚未定稿其他道班各差如唐道郁華調辦蕪湖米釐孫道廷林接辦下關掣驗萬道中立調辦皖南茶厘瞿首鴻禮接辦中西醫院及耆道康會辦皖岸督銷均已分别謝委矣（同） 
[潘革道訴苦告貸江寗]  
　　潘芸孫觀察自奉查抄之後所有家資化爲烏有聞銅元局報銷計共浮開三十餘萬金經手銀錢之杭寳珍諸人亦已分别管押潘道田府委汪大令培栜看管其妻妾八人均移居王府園佛　樓客棧旅資食費取給無從日前函致造幣廠舊同寅處訴苦告貸聞匡策吾觀察備銀洋百枚提調備洋銀三十元聊予接（三） 
[太史請假回里蕪湖]  
　　翰林院侍讀吕筱蘇太史籍隷旌德寄居蕪湖城内太史在京供職有年去臘因接到家書催促回里太史卽請假南旋前日過蕪隨即遄回珂里（卜） 
[提轅特設電報房廣東]  
　　電政大臣咨行來粤擬將威遠沙角兩砲召電報歸官電局虎門係港線歸港局現李軍門以軍務緊要若將虎門電綫歸併港局消息難期妥捷旣奉咨行未便違背現擬在提督署内特設電報房一所選派司電機生二名專管來往官報不收商報其原有之虎門電線局則劃歸港局辦理如此轉移兩無窒碍云（僞） 
[調查京師學堂數目北京]  
　　聞學部督學局調查京師所設立之中小學堂數目茲列如左官立各學堂四十二處公立中小各學堂三十五處私立中小各學堂四十三處私立女學堂七處調查各堂肄業學生統共約有一萬一千五百餘人之譜（星） 
[京師開女演説會北京]  
　　燈市口公理會教堂於月之十八日午後兩點鐘至四點鐘時特開女子演説會聘請公主箴儀女學堂繼教習是日臨會演説愛國之義務並擬屇期售江北難民圖文勸募捐欵協濟婦人會以便轉濟災區（星） 
[師範新生展期招覆蘇州]  
　　師範學堂錄取之優級科新生原定廿一日招覆茲以所取各生大半籍隷江北途路過遠不克如期到齊因展緩三日分期覆試（必） 
[西陽學堂衝突未平廣東]  
　　嘉應州西陽學堂與白宮市學堂爭欵衝突省委劉鳴伯大令前往查辦劉以西陽學堂慮君辦學熱心白宫市學堂黎君學問優勝擬聘黎君宸若爲西陽學堂校長此屬調停之法茲訪聞黎君不願就該學堂之聘白宫市鍾姓李姓各人仍執前説以往西陽就學道遠維艱爲辭白宫市所籌之經費又鍾某之力居多未能歸併惟聞校地湫隘須另擇地移設云（歟） 
[民立博物院行將成立漢口]  
　　漢口近有蕭品五傅少巖二君組織博物院一所已在德租界華界街後勘定地址聞　日卽須興工建築矣（今） 
[府中學堂修理工竣常州]  
　　常州護國寺改設府中學堂業已修理工竣所有應用各項儀器及動植物標本等類均忆採辦齊集裝運來常矣（去） 
[小學生改爲走讀之困難鎭江]  
　　小學堂本可不留食宿　人附近就學無如鎭郡僅有縣小學堂一所學生多從遠道而來現該學堂改定一律走讀章程學生頗爲不便惟該堂本有宿舍如爲節省經費起見固不如酌收宿膳費之爲便也（下） 
[加收鹽捐撥充學費揚州]  
　　湖南旅寗學堂今年擴充學額經費不敷由該堂監督函商揚州湖南會館董事與在揚各鹽商籌助經費現已議定除向有會館捐每票十二千文外凡湘　之票主無論運赴何岸均須再加六千撥充學費業已由該董事禀請淮南總局一并代收矣（在） 
[批示挑入衛隊兵餉辦法安慶] 　　 
　　安徽親軍衛隊前由常備軍第一標挑選精壯三十名撥人訓練仍由各營照舊給餉現在一標三營早已歸併致舊餉無著經督練公所詳請列入衛隊支餉當奉皖撫恩中丞批示云所有挑入衛隊三十名口糧暫由該公所截曠項下開支嗣後缺額卽母庸募補以期漸復原額爲度並候分札飭遵（先） 
[巡警局經濟困難常州]  
　　武進陽湖巡警局每月開支需錢 
 
 

Page 10

 
 
一千五百餘千文除支用保衛保甲兩局原有欵項錢六百餘千外不敷甚鉅去臘杪已由武進縣賴大令偕同陶仲良千戎督率地保向各店鋪收捐接濟現在開支一切又無著落故該局總理嚴詠畬君前日特赴武進縣署商議籌欵辦法惟常地各項公欵均已撥盡而商務又疲敝不堪頗覺難乎爲繼也（言） 
[勘定警察西局地址武昌]  
　　梁臬司前勘警察各分局界限當將西局地址勘在斗級營一帶旋經禀奉張督委購得福元德元兩棧地基以便拆卸修造西局現該棧已於初七日起運出各物將屋遷讓矣（卜） 
[商業特開義渡議會鎭江]  
　　義渡船本由商業捐助而成故商人皆有權過問客臘水手有需索酒資溺斃數十人之事衆情忿恨爰於前日午後普發傳單開特别會議所議條欵如左一商人均有監督之責任一應添置義渡數隻一水手僅予枷責不足蔽辜擬請當道從嚴懲辦一另行公舉董事（下） 
[蘇省船政議歸靖湖廳管理蘇州]  
　　靖湖廳缺向稱痟苦茲蘇撫陳中丞擬將蘇州府經管之船政畫歸靖湖廳管理以資津貼業已與藩司商妥不日卽須下札（出） 
[大阪建設華人街日本]  
　　日本大阪埠前爲推廣商務起見籌辦巨欵挖濬港埠添築市街現擬在該新衛地方建設華人街以便居住當軸正與中國僑民妥商（星） 
[紀嶺南會館燈會募捐之善法漢口]  
　　嶺南會館每屇新年設燈會藉充善舉係由同慶堂經理其捐募之法備置最華麗燈數具懸掛廳前由頭等至最殿分捐欵之多寡次第標明多至十餘具不等頭等燈標總在五百元至六七百元二三等以次遞减其極微之數亦須數十元聽好善之士隨願助銀取燈銷號今年該會館設燈九具其頭等燈標經立興洋行買辦某君助洋五百五十元二等燈標由信昌隆號東盧君助洋五百二十五元均由該會館分别將燈送往其三標係招商局新濟輪船買辦關君助洋五百元當於昨二十日由會館將燈舁以彩亭導以頭鑼鼓吹並附配花球菓品等物恭送上船經關君登岸迎迓並在船備置茶點以享來賓一時觀者莫不稱頌關君樂善好施（卜） 
[礦局盜挖山地被控安慶]  
　　日前有某姓家丁李某赴省城商務局禀控涇縣開採蛇形山礦之裕成礦局盜挖家主山地等情旋經商務局查得礦商李鋆前經禀呈開採山地據稱四至無碍遵章頒發執照在案茲私自盜挖未租之山地實屬違背定章因卽札飭涇縣查訊明白具復核辦（先） 
[外部主政拐尼被逮詳情北京]  
　　年前有外務部主事劉鐸被西分區以姦拐案情捕送外城警廳轉送法部一時喧傳以爲怪事查此事因劉前時到京曾住潘家河沿之晉陽寺與寺中老少二尼均極諗少尼名小松偶然患病劉爲診視謂因肝鬱所致並告男女居室之樂且言少女出家爲人生至不幸之事逮病愈劉遂與之有私已而劉聲言出京老尼送至車站比歸少尼借買菜出外一去不歸檢所藏銀四百八十兩洋五百二十元均不之見老尼因是遂鬱鬱成病劉至豐台復下車折回京城至與少尼預約處迎之同至上海居三月復同人京住西河沿某客店偶詣寺訪老尼見其病爲之診視尼固疑劉因對劉大罵竊銀者之無良且言今日人心愈不可問我待人甚好而人乃以此相報且旣拐我徒亦可已矣又竊我數十年辛苦積貯之銀眞與人面獸心者無異劉方寫方聞其言　爲戰動老尼見其狀尤疑之已而病愈携物餽劉且覘其實方坐忽見一小婢出尼曰此問内眷乎劉言與妻偕來尼曰旣是太太理合入見劉飾辭拒之尼固欲入劉遮攔不住少尼聞之大恐卽倉皇出叩頭尼前自承無狀劉亦哀求勿宣播議先還二百金餘則署期劵已而劉無還餘金意恐尼之來輙使僕引其妾出行後遽擕之出京甫上火車爲晉察所疑詰之則劉妾之髮忽墮乃秃然尼也因並送西分區究治而老尼亦具呈控訴劉前後情狀即由區送廳交法部傳劉至堂勘訊劉遞親供洋洋二千餘言歷述前情不諱法部當將劉詳請　職歸案審辦（照） 
[拘獲拐匪蘇州]  
　　蘇垣柳巷内某姓家於前日失去八歲男孩一口次日在盤門内梅家橋河内艒艒船上尋獲當卽喚地甲將船看管並獲住人解送吳縣署請訊究辦（具） 
[嚴飭地保戒烟蘇州]  
　　代理吳縣張春泉直刺前日飭傳各　圖地保到縣面諭謂爾等多有烟癖實屬可恨茲限兩個月内一律戒絶如敢抗違定卽斥革提究不稱寛貸云（具） 
[派員守提欠解公欵揚州]  
　　前任甘泉縣白朶卿大令任内欠解藩庫雜欵銀三千餘兩現經查出派員來揚提解折大令乃一味敷衍來員見其推諉隨將承辦錢漕之某家　交縣追繳在） 
[馬夫與鄉民衝突揚州]  
　　南洋新軍各營禀奉江督批准在塞外購得戰馬一千五百匹路過揚州仙女鎭地方該馬夫任意逗留聽馬散野食踏田麥衝毁庄房鄉民上前驅赶馬卽奔馳陷於溝内溺斃二匹該馬夫遂將鄉民毆打並赴江都縣署多方要挾經袁南生大令訊明曲在馬夫大加申斥至所斃之馬二匹卽由縣照賠並諭鄉民謂爾等損麥田將來亦由本縣照賠各鄉民遂稱謝而退（在 
[監犯解省蘇州]  
　　上年二一月某夜洞庭西山安裕當鋪被盜行刦一案現經靖湖廳在湖州徐星灣緝獲盜犯許金福許金堃許善基孫吉亭劉　和五名於廿三日解省惟劉老和一名並非正犯訊知係逃犯劉老五之誤故日内卽當開釋至許等四犯業已由省憲飭府覆訊從嚴懲辦矣（出） 
[米價奇昂常州]  
　　常地自去年水災後米價驟昂然至新彀榖登場之時每石白米亦不過四元五六角後因各路辦賑需米甚多又漲至五元八九角開春以來不知何故晚漲至六元四角而市上尚無米出售似此米珠薪貧苦居民將何以堪此耶（言） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[日本英法籌借巨欵]  
　　廿四日東京電云日本籌借債款英金二十兆磅巳於今日奉日皇詔敕核准借債引言當於禮拜六日在倫敦巴黎同時刊發豫算表内經上議院紳更改之處己由下議院允行 
[英國商務日興]  
　　二十四日倫敦電云西歷二月内英國進口貨計値英 
金五十三兆磅出口貨計値英金三十兆磅較之上年二月進口貨計增英金五兆四十萬磅出口貨計增英金三兆三十萬磅盖進口貨以原質棉花及木料爲多而出口貨卽棉紗製造物一項己增英金六十七萬五千六百十五磅矣 
[英國海軍事宜]  
　　二十四日倫敦電云英國海軍部大臣德維摹赴英國商務總會宴飲席間演説英國之海軍實己超出他國之上政府初不欲其無用武之地至海軍部辦理軍務政務之人員則皆同心一德也 
[英國擬擴張海權]  
　　廿四日倫敦電云英國海軍部大員魯褒生論及海軍豫算表謂外務部管理印度事務部殖民部皆創議使英國之國徽再飛揚及遠海軍部自信以前之所欲均已如願以償今願設法再償我之失欲各部當派員會議 
[郵船失事無救]  
　　廿四日倫敦電云大北公司郵船達柯太號難望救起 
[英意聯盟之謠傳]  
　　廿三日柏林電云外間又有英意聯盟之語半係謠言半爲人人意中所知之事盖自俾士麥親王爲相以來英意两國爲地中海事曾訂有互守之條欵也 
[俄國炸彈案又見]  
　　廿四日倫敦電云昨日俄國色伐斯多波海口礮台司令官尼伯列夫少將乘車在途猝遇匪徒以炸彈擲擊尼伯列夫少將及其御者皆受傷 
[英簡地中海艦隊司令官]  
　　廿四日倫敦電云英國海軍中將已奉簡充地中海艦隊總司令官譯字林報 
[美艦又抵淞口吳淞]  
　　禮拜五六兩日有美國四枝烟囱大兵艦六艘駛抵淞口各國兵艦均鳴砲十七响以伸敬意現淞口共有美艦十艘英德法艦各一艘（草） 
[投標承築土隄吳淞]  
　　黃浦江老鼠沙現經濬浦工司核定先在南北兩漲灘築一數千尺長土堤已於前日招領各工領渡至該處諭令明白勘視然後令各開明工價以便臨時開標承做是日投標承做土堤者約三四十人限定七十天完竣（草） 
[上海官事]  
　　候補同知聶宗羲招商局漕務委員蔣嘉穀縣丞盧炳元昨日均至道轅禀見道轅發審委員寳子觀明府頤因公赴蘇工巡局收支委員候補知縣孫鴻猷因奉江督端午帥電飭赴寗昨至道轅禀知起程（尾） 
[滬道回轅]  
　　滬道瑞觀察日前因公赴金陵茲己事畢於昨日午刻乘江裕輪船返轅（車） 
[呈報更調義總領事]  
　　滬道瑞觀察申報各憲略謂准義國總領事馬照會内開本總領事奉本國政府簡派駐紥上海總領事管理本國通商事宜現經抵滬任事照請查照等因到道除行縣委一體查照外理合具文呈報仰祈鑒核云云（建） 
[代理義國公使由滬赴京]  
　　字林報云代理駐京義國公使濮基斯親王於昨日由滬乘輪赴津入都 
[提議選舉裁判員]  
　　總工程局代理裁判官孫賡梅明府業於去年年底期滿由滬道瑞觀察照會局董請即舉選以專責成局董奉文後卽於昨日常會期内提議此事矣（永） 
[上海格致書院丙午年夏季課案]  
　　策論（超等十五名）范祖培崑昇尚志陳承澍顏覲侯丁堃生沈熊如黃志曾楊體仁潘如樑謝玉彬于璜李翼鵬陶人傑單毓年首名奬洋六元二名四元三名三元四名至六名各二七名至十名一元五角十一名至十五名各一元（特等念四名）孫光華錢汝慶張佑張燿丁逢甲單肇蟾周御張士衡管祖式劉卓如宜官張康齡何灼廷毓秀朱濟淸吳鍾英馬遵軌張恩毓鄭壬身余重介嚴肅金潤章龐文俊劉豫瑤以上各奬洋五角（格致算學）（超等六名）吳金壽王飛鴻單毓蘇包文德穆棻徐品三首名奬洋三元二名二元三名四名各一元五角五六名各一元（特等十六名）岑颺陽城單紀閏齊 
治道徐守乾阳兆鼎毛德淸蔣斯來費楹諸成潘廷棟姜石愚余夢蕉紀金聲李炳章卲聞泰以上各奬洋五角（川） 
[定期會議興學事宜]  
　　本邑勸學所正副會長姚文枬顧言 
曁縣視學員項文瑞前日函邀城鄉各議長及學界同人定于今日在本所會議一切興學事宜（車） 
[會議移遷義塜]  
　　保安堂義塜被滬寗鐵路圈進由路工處迭次照會堂董遷移未允卽經詳請農工商部札飭滬道照會總工程局轉令堂董設法遷讓昨總工程局董邀衆集議以事在寳邑非上海紳士所能管理已據情照覆滬道矣（夜） 
[祭聖仍照舊章]  
　　至聖先師孔子去年奉旨升爲太祀春秋丁祭例應增加祭品添設樂舞刻聞部議京師孔子廟照案增添其各省府廳州縣經費支絀若照例增加應添祭品樂舞各器需欵甚鉅無從籌措惟有仍照曩例俟經費寛舒再爲添置故今歲二月初六日上丁釋菜上海縣仍依舊例舉行云（尾） 
[滬城火警傷人]  
　　前晚十一點鐘小南門内花園弄口戴道土家失愼焚去樓房兩幢并灼傷老少婦女二口已送仁濟醫院醫治又有女孩二口男陔一名不及救出均遭焚斃（哲） 
[法界火警]  
　　法界東新橋寗西里第五號房屋係某烟紙臘燭兩店合借爲堆儲貨物之處昨晨七點鐘忽然起火經皮帶車救息毁去鄰居紅木作等房屋六幢捕房將兩店夥拘入交保着交店主到案訊辦（舟） 
[嚴拘火頭]  
　　寳善街滿庭芳義興隆鞋店於二十四晚間失愼延燒長發祥鞋店及未曾開張之布店各情己兩紀昨報捕房以該號保險銀甚鉅難保無縱火情事特飭包探米順將店主尋獲訊究昨據米探云尚未尋見捕頭隨著上緊嚴緝母再延玩（莊） 
[竊賊縱火案移縣訊奪]  
　　本月初十日新閘勝業里李姓家火案迭詳本報昨解請公共公廨復訊瞿松林供小的於初八夜至李姓行竊李姓旋於初十夜起火求察訊之李竇氏供是夜瞿等三人來家竊取衣箱小婦人驚而喊救彼等抛棄火煤紙一把以致起 
 
 

Page 18

 
 
火讞員關太守　之德繙譯師謀君判將瞿送上海縣訊奪李夫婦交妥保候函詢縣署如要証見仍送縣聽候核奪其住居七十號樓上之朱榮泉因被火灼傷送由仁濟醫院醫治無效於昨日十二下鐘斃命新閘捕頭立著包探傳知十圖地保報縣請驗（莊） 
[美兵私行登岸被拘]  
　　前日有美艦兵六名私逃登岸由美領事署發出信票交由捕房飭四十三號西捕將該艦兵等一併拘入捕房奉飭押送美署訊核（西） 
[禀究蟻棍]  
　　縣境楊師橋鄉婦吳張氏之寡媳蔣氏五年前被蟻媒編出賣於江灣鎭某甲爲妻今被蔣氏之母查悉昨日具禀總工程局請提蟻棍究追（車） 
[巡士毆辱店夥]  
　　前晚六點鐘時小東門内某店夥甲乙兩人至三牌坊赴飮行經長生橋堍被站街巡士猛撞頭額互相口角某巡士遽用皮鞭亂打甲乙遭此毆辱心不甘服已投禀巡警總局請爲查究矣（車） 
[蘇班包封被刦]  
　　二十四夜本埠全盛老正大寶順通裕通順鴻源協源致大永義昶九信局包封由脚夫挑至新閘北潭子港地方忽來羣盜刦去公文信件並傷及脚夫有地方之責者不知亦有所聞否（川） 
[上海縣案]  
　　英廨函解行兇之張酉山到縣前晚王大令提案訊問張供江西人在周百仁剃頭店爲夥前日失去衣服股東曾某等允許賠償詎周不允向之理論周用刀來戳故小的奪刀還刺求鑒地保郭懷仁供稱查得周傷在胸肋勢頗沈重現正醫治大令判押候查核○改過局押犯彭少卿亦於前晚提案研訊彭供湖南湘鄉縣人前在杜統領劉管帶楊軍門譚軍門各營當營書前年叔父身死小的扶柩回籍去年二月來申謀事致遭牽累訊押改過局刻巳知悔今有某軍門之子具函肯保求恩大令判俟改過期滿再核（車） 
[總工程局紀事]  
　　迷路小孩曹和尚馮才郎陸阿寳等均由巡士先後查見帶局暫行發堂留養茲因日久無人認領昨由局中廣爲佈告令各案屬前來領回○八號巡目拘解江北女子小獅子及朱桂生到局謂其深夜在三泰馬頭互相絮語陳裁判官提訊女母趙袁氏投稱巡目無端强拽來局求鑒朱稱在豫興竹行爲店司因遺失銅元在地拾取巡目疑而拘案尚求明察判送縣訊辦○恆大藥行拘獲竊取柴胡藥料之陸高梁詰知已賣於德裕藥棧主顧新梅處因即將陸送局孫明府判飭探帶陸指認收買之家以便提究○談裕根在南區控己閉元發肉莊主俞翰甫欠我猪價洋三十三元解經孫明府判交保算帳淸理○金恆泰失去房内票洋四十元小洋二百角銅元一千疑糞夫沈阿木所竊扭局控追孫明府判交糞頭蔣阿根保出查明再核（永） 
[公共公廨早堂案]  
　　徐龍海因窩匿强搶法租界義昌永珠寳號鎭珠等贓之盜犯甲乙等人經包探李星福拿獲供明手槍各械均徐店接濟判押候法公堂訊供定斷等因已迭詳去臘報章昨解請復訊某號捕禀稱法公堂巳將該盜等解送上海縣訊辦今特解徐請斷太守判徐還押捕房候函詢縣署如何定斷復到再行訊辦○盜犯高三王樹山戴山李富春等經包探陸恊庭揚掌生拿獲解奉中西官判押候查明下禮拜六再訊昨又解案太陽廟巡警局副役王順供稱高三與流氓花十錦等强搶萬順醬園前經小的拿獲送縣押改過局两年關太守判高三等四名還押捕房俟函詢縣署再核○馬夫許亮明褚阿洪在美界黃浦路禮查門前兜攬主顧由捕解究太守判各罰洋十元再押捕房十四天如無洋加押两禮拜○粤人李阿球串同曾阿榮竊取店東洋一千元經鴻發號東李月楠查悉報捕解案並稱洋已願還求恩免辦太守判曾開釋李押限七天交洋到案再行核奪○剃頭匠張友山因與同業周國華口角張持刀將周戳傷三處報捕解辦太守判發押西牢二年期滿逐出租界○陳南喬串吞戚家祥地價控奉提案太守判過堂訊斷○徐紫珊因欠洋逃避來滬經原告朱根榮控奉元和縣專差備文移提昨解案請示太守判解送元邑歸案訊奪○戚蘭谷串吞莊欵萬餘金控由公廨抗傳不到昨日提案太守判先罰洋十元再過堂訊追○傭婦錢王氏被主人江德淵擬竊金戒控奉解訊太守判押限七天將預支工洋十元退還交保候訊○某茶肆主周文光將購沸水之姚國裕頭顱擊破由探張天林解究判賠養傷費二元○李學文因事控司徒薌泉奉關太守飭傳不到昨奉太守諭飭如再不到改傳爲提○厚記號控徐小毛結欠房租不還奉太守將徐傳案押候過堂訊核（莊） 
[法租界公堂案]  
　　施其和拐陳銀寳賣與賀劉氏控由公堂交案奉判暫寄善堂候其母具領昨女母陳萬氏投求領回陳明府判覔的保准予領去○江德順控曹張氏吞沒衣箱經陳明府判賠償洋二百元氏除交一百元外餘仍抗不交案昨又傳訊命禮拜三措繳○去年楊焕章控施光裕欠銀五百两經公堂判令以四期拔還詎施付過一期後餘均置之不理昨原告投追奉諭下期著保交案○戎懷書控陳天水欠銀一案昨陳明府傳保人牛肉店主米富記至廨著於禮拜三先交洋六十元再追餘欵○王晉蘭控聚源魚行主俞掌全倒欠銀五百两俞保出後仍不料理昨傳案命押追○陳四福控方得意積欠房租經陳明府判令遷移嗣因方抗不遵斷原告復禀請押遷奉判下期著保交案○饒云亭控潘喜云藏匿所失車輛包探在潘處查出原贓奉判贓給原告繙罰洋十元充公○李阿三深夜帶刀圖竊判押一月○楊德仁串竊戈王劍考籃各物判押捕房一月改過所二月○張壽堂摸竊胡賢卿眼鏡判押半月○沈小三仔許波如串竊胡金裕各物判押候補提羽黨併究（舟） 
[美租界捕房事]  
　　王悦浦昨持洋元至西華得路二千六百五十九號門牌烟紙店購買香烟店夥羅仁德察悉僞銀向調不服亙毆將羅毆傷頭額由捕并送捕房奉飭銅洋充公王斥釋○張三郎塌車行經西華得路將陳國棟右足碾傷由捕併送捕房奉飭由張給傷費二元了事○六百零四號馬車昨經乍浦路將吳阿記撞跌受傷由捕將馬車扣住併吳送入捕房奉飭將吳送醫驗明再核○蕩婦顧馬氏昨在元芳路與隣女珠鳳扭毆致珠鳳失去金戒一枚由捕併送捕房奉飭交還金戒了事（西） 
[來函]  
松郡抑勒漕櫃洋價松屬各縣徵收銀漕向係錢洋並用是以洋價照市無甚參　自有銅元後而民間完賦紙准搭用三成於是各縣而勒洋價之弊起三十一年春經言官奏奉部議頒發謄黃通飭各省縣櫃洋價一律就近查照各典鋪不准稍有高抬抑勒等因奉此以來小民受惠匪淺　至去冬郡城華婁兩縣首先抑勒於是金山靑浦等縣相率效尤每洋一元僅作錢九百九十文而各典鋪洋價均作一千四十文相懸至五十文之鉅查其時滬市銅元錢串一百四十一千數百文洋釐每元七錢四分左右松郡各錢莊向視滬市爲漲落是以門兑洋價每元作錢一千三十五文至一千四十文不等此係去臘松郡洋價之實在情形也最可駭者上年十二月初奉藩憲陳查案通飭内開縣櫃洋價照典係奉奏案辦理不准再有抑勒等因乃憲示雖張而抑勒更甚（蓋櫃價初作一千文乃出示後反跌文作　百九十文）且遇鄉民完漕不准分文搭用銅元甚至每户完錢數百文者必須勒洋一元反由櫃核找銅元結算以致民怨沸騰後經華婁紳民劉烺張功楙等電禀各大憲求飭照典一律奈因爲時過迫轉瞬藏除雖蒙藩憲陳方伯嚴電飭遵而親若具文遲延不覆直至二十九日每元僅漲錢十文作一千文照典尚距四十文而金靑兩縣有跌無漲至除夕仍作九百九十文民間緣 
 
 

Page 19

 
 
年外漕糧例須加價故皆趕先完納兼之四鄉分局大半於二十八日收櫃是以漲亦無濟開歲以來迄無聲息近日風聞省憲將派員密查而兩縣櫃價　於本月十六日上午驟加錢三十文下午又加錢十文作一千四十文始與典價一律似此一日之中連漲两次風聞之説未必無因然而年己過矣漕己收矣即使委員來查勢必藉詞朦蔽且恐稍　數月　然故智復萌鳴呼小民何辜遭此朘削况値米珠薪桂必得各大憲　體电艱將此奏案　籌一善後这策令各州縣永遠遵守如勒示永禁之類並將銅元通飭一律行用近日華婁金靑四縣以不遵憲飭抑勒洋價各記大過一次夫以無形之一大過易有用之千黃金貪根未拔何樂不爲應請飭下各屬追取浮徵之洋價一例充公庶幾知所儆惕而抑勒之弊不禁自絕凡我小民均沾實惠矣翹首雲霓曷勝禱企華婁金靑四縣閤邑紳民公啟 
[施種牛痘]  
　　本堂爲保衛嬰孩起見敦讀徐心堂先生施種牛痘已歷有年頗著成効茲循舊章已於正月廿五日開種嗣後每逢禮拜六下午一點鐘至四點鐘止欲種者先來掛號不取分文此佈滬北天后宮前廣益善堂司董曾鑄龔心銘施則敬朱佩珍祝大椿葉貽釗嚴義彬葉璋葉貽銓周鴻孫謹誌 
 
 
 

Page 20

 
 
   
 
