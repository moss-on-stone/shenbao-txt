# 1893 - 38 - 4907114

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[開印新續東華錄] [  圖書集成局啓]  
　　昔年王益梧祭酒先謙著爲東華錄一書自崇德天命天聰以迄道光凡列聖之宏謨碩畫悉載于編典册高文日星同炳矣茲有咸豐朝　錄若干册舉凡平赭寇訂約章殿陛綸音臣工奏牘收羅宏富足備攷稽本局亟付手民以供薄海人民之快覩刻已赶緊工作准于明年正月出書　此佈聞惟冀雅鑒 
[譬解]  
　　天地肇不平之基古今多缺陷之事萬物不能相比較一比較則陂者愈見其陂僞者愈見其僞而不知有至理存焉今夫人生斯世䇿榮名則裴晉公李鄴侯韓范呂富立功名則郭汾陽李西平狄靑曹彬致富厚則陶朱猗頓聞於遠邇傳諸後世固已足矣而亦從艱難困苦中而來彼諸公者方當鬱鬱不甚得志之秋豈意必爲公侯必列分土賜劵必屢致千金萬金哉亦不期然而然耳故人之學術不可不正也造指不可不精也心思智慧不可不刻苦砥礪以兾奮發有爲也然機有利鈍時有順逆用而售則在乎人藴而藏則在乎已滔滔皆是人莫我知而我猶有泰然之樂無他機未動時未來則雖竭其心思智慮之長亦百不能一試而姑借物自喻退而作譬如之想乃知天下之人不若我者誠多因聊自慰藉曰我庶幾云足矣則雖困苦而百骸莫不安舒五官莫不諧適至於畢生無望亦終其身優哉游哉浸假而時有可圖機有可乘殆亦不自覺也而功名之士則洋洋乎浩浩乎若蛟龍之挾風雲雷雨而化夫孰能禦之以視嚮者跼躋污淖之中與魚蝦爲伍舞鰌鱔於前又豈有頭角自異之勢哉盖人苟不退而作譬如之想則妄念貪心必　貧賤而不安於貧賤富貴而不足於富貴日孶孶於馳逐浮慕而不知止非虚慕乎一境曰吾倘得斯境而處之庶可以享豐厚極奢欲乎或懸擬一位曰吾倘得斯位而居之庶可以行權勢擅威福乎果臻其境果至其位則又爽然若失歉然未滿而不禁睪然高望曰吾境美矣然某某所處之境則更勝於吾也吾位高矣然某某所居之位則更高也是吾猶未至美猶未極尊則必欲與之並駕齊驅且或過之不然則馳逐浮慕仍不能止於是驕奢淫佚盜竊爭奪之風大開怨天尤人犯法干紀往往由是而衆庸詎知一寸之福半升之祿皆自艱難困苦而得然後當之而無愧享之得　長若令德不終者或减削於中途而謂可希兾倖致乎且福祿皆受之於命機與時亦不過適相較合耳從而歸之可也立而待之不知何日償矣且夫天地古今之理於人各有所限陂乎此卽不能無偏於彼陂者不以爲陂而不陂者陂矣僞者不以爲僞而不僞者僞矣假使盡人而無偏陂則造物不足奇古今之局亦不可問矣顧人何以妄意貪心自逞耶欲去貪妄則必善於譬喻夫子之言曰譬如行遠必自邇譬如登高必自卑譬之義大矣哉今有遊者每以登泰華觀渤潔而快然而力不能至道不能通善遊者我則近覽夫蛾眉積雪匡廬瀑布泛洞庭涉具區以浩蕩乎烟波之際差勝矣否則搆一阜一石一池一沼怡怡然亦足以娱我情而不善遊者則曰彼㟝嶁溝凟何足以寓目必凌日觀必瞰龕赭又烏知世有拘墟之夫絶未一睹岩壑之雄波壽之壯者不善遊者徒見舟車歴碌筋力疲殆可謂之困苦中求佳趣耶而善遊者隨其所遇尋幽選勝次第經營其用心亦何嘗不出於艱難耶究之銳進而不肯任遇者易告竭蹶未必能馳大觀而閒閒退處者或有可遇之便夫遊之一道境界無窮盖有愛一山慕一水因不逢其機不值其時以至終老而不得遊而徒讓他人者推而至於衣食也宮室財用也美惡厚薄萬有不齊美於我者多惡於我者亦多厚於我者衆薄於我者更衆我毋與美目厚者比但與惡且薄者比當無不釋然矣是則所謂退一步想也天地雖不平古今雖多缺而我獨以自平其心者平之俾古今之所視爲缺陷者無異於康莊也是不亦一大快事哉作譬解 
[本館接奉電音]  
　　昨由京友電傳諭旨十九道敬謹譯登○十二月十四日奉旨不入八分輔國公載瀾之第四子著命名溥俌欽此同日奉上諭御史戴恩溥奏請飭整頓塲規一摺鄉會試交卷本有例定時刻若如所奏遲至次日卯刻始行凈塲何以肅塲規而清弊竇著禮部順天府申明舊例妥議章程奏明辦理欽此○十八日奉上諭禮部奏遵議巳革大員捐田贍族可否賞給匾額請旨遵行一摺巳故貴州按察使王庭籌請殷敦睦捐建琮祠義莊養贍宗族古誼可風著賞給御書匾額一方交雲南巡撫轉給該故員家屬祗領以禾嘉奬欽此同日奉硃筆田我霖補授内閣侍讀學士欽此同日奉硃筆朱琛補授詹事府詹事欽此同日奉硃筆馮文蔚轉補翰林院侍謂孚培元補授翰林院侍講欽此同日奉硃筆著阿克敦舒恩本貴托佛觀專司稽查一年旗務欽此同日奉硃筆著恩順稽查右翼前鋒統領護軍統領事務欽此同日太常寺題正月初七日祭祈穀壇視性奉旨遣隆懃視性李藻看牲欽此又題二月初一日祭先醫廟奉旨遣景善行禮兩廡遣周之楨莊守和各分獻欽此又題初三日祭朝日壇奉旨遣隆懃行禮欽此又題同日祭文昌廟奉旨遣載勛行禮後殿　常明行禮欽此又題初四日祭先師孔子廟奉旨遣徐桐行禮兩廡遣翰林官二員分獻崇聖祠遣薩廉行禮欽此又題初五日祭　社稷壇奉旨朕　舘行禮欽此又題十四日祭歴代帝王廟奉旨遣魁斌行禮兩廡遣長麟壽蔭克們泰奕年各分獻欽此又題十五日祭龍神祠奉旨遣立山行禮欽此又題同日祭惠濟祠奉旨遣福銀行禮欽此又題十六日祭○文昌帝君廟奉旨遣凱泰行禮後殿遣溥善行禮欽此又題十七祭關聖帝君廟奉旨朕親詣行禮後殿遣李端遇行禮欽此 
[赤嵌霜鱗]  
　　署理臺北府龍吉銘太守景惇籍粤東在臺有年歴經上游委署鹿港澎湖各分府秋間上游以前署是缺之陳仲英太守准補臺灣府應卽飭赴新任而以者理臺灣府之吉雲舫太守昌飭回臺北本任交替須時卽由藩署另委龍太守暫攝太尊在任未及三月已能遇事整頓從前府城内外街道坍塌加以東洋東來往奔馳一經 
 
 

Page 2

 
 
陰雨卽苦無從插足太守特籌欵項派委幹員分頭建築未幾而工程告竣臺民素好爭訟田土細故往往經年累月客民甲乙二姓亦因抗納番租彼此互相控告屢訊未結太守準情酌理使兩造和好如初府屬向有登瀛書院按月考試一次生童課卷必親自披閱奬賞一律加重以示鼓勵臺地現設行省各處官幕來臺投効者不一而足投閒逆旅位置無從太守愛才若渴凡有片長足錄無不曲加體恤以此頌著循聲本月初八日吉雲舫太守已由中路交卸晉郡擇吉於初九午刻接篆龍太守遂於是日交卸有謂太守交卸後接署臺東直州未見明文不知確否○滬尾逼近海口輪舶來往人烟雜湊大憲特派定海中前兩營及砲勇數百名駐紥於此以資彈壓所有各營房屋向在海邊山頂祗以風颶爲災盡被吹倒近經該統領李本欽軍問禀請修理邵中丞札委該處海關委員程玉堂明府就近估工會同李軍門商酌辦理嗣因明府調辦城丙磺腦總局所遺海關差卽委前辦大稻程府聚鹽館之邵式如大令文彬接辦至承修營房事宜程明府旣經調差郡城離滬較遠未便責令兼顧卽札委邵大令一手承辦刻聞此項工程已由李統領督率在營兵丁昕夕從事畚鍾齊施年内當可一律告竣云○本月十八日爲臺撫邵筱村中丞壽誕藩憲唐薇卿方伯帮辦全臺撫墾事宜林時甫星使及其餘各官競製壽屏壽幛饋送中丞令巡捕官一律璧謝清風亮節於此可見一斑○管帶宜蘭八里沙鎭海中軍前營賴文甫遊戎日前奉相撤委所遺之差再由撫憲札委前統隘勇等營之鄭子開叅戎接帶叅戎籍浙省爲臺地合例人員前署鹿港遊府軍民愛戴歴久不忘刻委是差所以順輿情而重操防也○臺北商務總局所駕時輪船修理完竣由滬開回臺地馳進基隆海口翌日開赴滬尾起卸所裝各貨聞十五日仍須開至基隆裝煤駛往滬上○總辦臺北軍械所茅少笙司馬日前奉憲撤委所遺之差另由撫憲札委黃芝生太守太守奉札後業已到局視事府城文武各官相率前往道賀 
[臺灣得雪]  
　　臺灣地處極南一年之中草木葱蘢不見黄落其氣候之和煖可知不獨滕六君從未稅駕卽屋瓦嚴霜亦所罕見本年氣候逈異尋常長至前後猶覺和煖如昔二十以外卽見同雲密布凍雨連朝至二十八九以至本月初二三等日雨中雜以雪珠居然灑遍瓊琚惟因宿雨未乾以致雪花隨雨而化四顧高山峻嶺則已冷瓊堆積一白無垠鄉人見所未見視爲珍寳有手持敝帚用桶裝赴郡城高聲唱賣者謂藏之可醫夏間内燒等症視壁間所懸寒暑表已降至三十餘分誠爲數百年來所未有豈地氣亦有時而轉移耶不然何若是之炎涼逈别也天道尙且如此人情更何以堪 
[禾中瑣錄]  
　　前報海鹽縣屬新篁鎭鄉間甲乙兩家迎娶新婦誤相掉換云云兹聞此事係在平湖縣界當夜兩姓皆未知覺送入洞房直至次日回門始由女宅辨出眞贋投縣禀控經吳邑尊飭提兩造到案審訊以大錯旣已鑄成未便再行更換不如將錯就錯飭令具結備查惟轎夫不應鹵莽滅裂致貽話柄各責二百板伴媪人等亦太疏忽各掌頰數下以了其事○杉靑閘被冰阻塞烏鎭駛來之小火輪拖帶送親數艘直至初七日始得鼓輪前進其餘小港至初九日冰凌始釋舟楫得以往來又聞王江涇鄉間陶姓往池灣鎭某姓迎娶回至連泗蕩爲冰所阻進退維谷乃就船中草草成親翌晨肩輿登岸備嘗跋涉之勞始得安抵里門○初十日九點鐘時滕六君忽又稅駕約一時許始止入夜又見六出花飛穿簾度幙翌晨起視約積一尺六七寸寒暑表縮至十八九度○新塍鎭東栅大街某鋪於初六日上燈時失火鳴金報警闔鎭水龍紛紛馳至幸取水甚便竭力澆灌得卽熄滅共燬大小店鋪十四家房屋三十餘間○十六日十點鐘時宗太守率同嘉秀兩縣排齊全副儀仗乘坐顯轎六房書吏皆整肅衣冠手執金花用鼓樂前導由東大街出東城門和春至東碼頭官廳前降輿次第行禮仍由原路而回在府署頭門外東首設案禮房讀文行禮畢兩首縣卽乘輿回署捕廉邀赴春筵然後升堂頒賞各役○嘉秀兩倉開徵後因雨雪交加鄉民不便入城完納者寥寥　　至十五六等日踴躍金劉兩邑尊於十五日率同書吏往北門外杉靑閘施王廟致祭閘神開運頭帮漕米 
[白門寒柳]  
　　本月十二日謝子受觀察考試候補各員之無差者自州縣以及佐雜敢文理稍覺清暢之卷拔置前矛給以優奬蓋於　别人才之中寓體恤貧員之意也不料有已得長差者溷迹於其間人數愈多地位愈佔是日扃門後與試諸人各自稽查見有不合例者三人羣起攻之將楮先生卽墨侯紛擲堦下且欲以老拳奉敬監試官陳小石太守見此情形婉言勸解擯三人於儀門外當將試卷註銷喧嚷之聲始烏非然者衣冠之藪竟成攻擊之塲矣豈不大可嘆乎○金陵三條巷主姓荒基一所售與美教士李君滿執業里人因有碍風水且多糾葛具禀中訴追還原價請教士另購他處此事業經兩紀報端迄今數月案仍未結緣李教士不欲退價洋務局疉次函商均未首肯前駐鎭江美領事稅駕白門面晤制軍大約亦因此案近復有紳衿數十人禀稱王某地基曾獲重價售與孫姓孫姓遠出未歸故遲遲未興土木王見孫杳無音信又密與李教士定議是一地而售二主也如教士堅持前說必俟孫姓到堂註銷當日之據方可否則更必興雀鼠之爭云云現在洋務局及府縣尙未批示究竟如何辦理想當禀明督憲始有端緒也街談巷議所述如此其詳尙待續聞○金陵連日大雪凝結成冰水巷通衢堆積數寸途人如在玉山上行稍不自持便頽然倒地前日有老人下橋傾跌於地致傷腰足眞令人有行不得也哥哥之歎現值濬河之際某統領時來稽查目覩情形不覺惻然另撥營勇數十人分叚掃除餘雪委諸荒野加惠行人亦方便之一端也○聚寳門外河下米船往來幾如梭織近因堅冰凝結河道因而阻塞客商運米停泊江干不能越雷池一步各行棧每早遺長耳公赴白河口搬運入城往返數十里脚費頗多米價因之騰貴每石約增三百文雜糧亦如之食指浩繁者大有長安居大不易之嘆所望天宇放晴東風解凍俾舟楫得以暢行米價或可跌落也 
[吳苑迎春]  
　　本月十七日爲立春節地方官預於十六日行迎春禮是日辰刻蘇州府魁太守率同長元吳三大令排導至婁門外柳仙堂拈香太守首先行禮三大令亦一一行禮卽舁春牛入城繞道至府署大堂預設茶宴三席太守居中長洲縣王大令居左元和縣李大令吳縣凌大令合席居右召梨園子弟登臺演戲三齣絲竹嗷嘈衣冠濟楚觀者擁擠異常俄而戲畢太守等起身觀者一閧而上七手八脚將席上菜菓盆蓋搶取一空蓋俗例謂如能搶得一菓一點與幼孩食之能使天花平隱故官憲亦任其攫取並不禁止所以順民情也是日亥刻在府署大堂舉行打春禮 
[章贛雙流]  
　　江省冰雪堅厚爲近年來所未有人皆以爲來歲豐穰之兆初三日在廣潤門内　萬壽宮演戲酬神觀者異常擁擠有見臺下水池層冰如鏡相與搴裳而下如在琉璃屏上行滿目光明心神爲之一爽城外港　紛歧亦皆凍合舟楫不能往來惟東湖之中淺處已結堅冰可以履之而過深處有活水噴出尙未全凍有某甲孟浪行過一聲撲通已墮入水晶宮中幸岸上之變把戲者見之飛往援救得以出險德勝門外爲章江所經岸上冰凌甚厚遊戲者往往履險如夷某乙膽略過粗行近中央冰薄而陷無人敢救遂致溺斃進賢門外里許有大樹因冰雪凍積枝榦折斷分爲數起居民爭往拾取復斷一柳適中某丙之背傷勢甚重未幾斃命鄉間樹林竹枝無不離披垂地頗多損折鄉人雖多憐惜然一計及豐年之兆又不學轉憂爲喜又省城内外經各善士製就木棚爲卑田院中人桱息之所聊蔽風雨惜無衣者更甘無食旬日之間飢寒交近而斃命者計有八十餘人嗚呼慘矣幸連朝旭日當空黄棉襖子隨處皆是若輩始有生機至街巿行人失足墮地者時有所聞一皮匠挑擔跌仆腿骨已折延醫包治需錢二十串又某甲亦挑擔跌傷半身恐難保無性命之憂也○心園主人創立小課前已登報近念東北省疉遭水患待賑孔殷滬上籌賑諸君子頻呼將伯舌敝唇焦江西無人起而應之主人引爲已恥爰擬倡設義捐以補官捐之不足遂以此命題倡設江 
 
 

Page 3

 
 
西義捐局議勸賑啓駢文乞賑詩七古　災地雜事詩七絶不拘首數又上月下旬課題四庫未收書目提要跋後游西山記駢文擬歐陽永叔廬山高兩漢詠史詩不拘首數 
[浙省官報]  
　　十一月廿九日東防廳高禀辭赴海寍工次候補同知錢鴻䇿禀辭赴滬局黃慰曾禀奉委帮封寍船差叩謝轅下文巡捕龍斌禀知奉委綿絲差叩謝三十日杭府陳候補府郭式昌並禀知防軍委騐收府監工程差萬福康俱禀奉藩司飭知憲台奏保軍機處存記禀見叩謝陳德彝禀知聞訃丁父憂江蘇候補縣丞劉玉衡由蘇來浙禀到候補巡檢李寳琛禀知臬司委上三叚冬防保甲差十二月初一日郭式昌禀知交卸牙釐局提調禀見張琳禀知接辦牙釐局提調禀見惲遐齡禀知臬司委讞局帮審差叩謝州吏目王寳善未入流梁克昌均禀知藩司委絲棉差叩謝府照磨鄭沅服闋來省禀到縣丞范傳心禀知臬司委下四叚冬防保甲差曾翰章禀銷中六叚保甲差符天佑禀銷鳳山門外冬防保甲差禀辭赴滬局主簿方臻穀禀知臬司委下三叚分巡差巡檢李寳琛禀知本日到叚初二日候補府郭式昌禀見銷飭商議復盪處鹽務禀辭赴滬西防廳徐中防廳胡俱禀辭赴工候補同知葉祖蔭禀知臬司委下城總巡差叩謝初三日何兆愷禀知臬司委發審局差禀見叩謝正任昌化縣朱懋清禀知交代算清禀見呈府結仁和塲邊禀知赴鄉勘沙地回省禀到禀安初四日候補縣丞吳繼彪禀奉憲委轅下文巡捕差叩謝生員許省詩禀奉委書局分校差叩謝 
[金陵官報]  
　　十二月十三日藩臺瑞辦善後總局候補道穆辦釐捐總局候補道歐陽首府李上元縣陶均傳見六安營叅將瑞恒和州來安徽巡檢岳廷枚辭回皖十四日候補道凌揚州來指分江蘇試用巡檢戴慶昇由京來丁憂縣丞鍾鴻鈞鍾秉鈞均江陰來洋務局繙譯龍樵生鎭江公幹回縣丞沈恩湛禀知奉委神䇿門帮辦稽查並到差新選江寍布政司日盈庫大使鄒恒勵叩謝飭知赴任知縣葛毓清禀知候補通判唐錫齡於本月十一日病故補昨日辦金陵洋務局候補道蔡見十五日藩臺瑞糧道馬署理鹽巡道正任淮揚道謝中協劉總理兩江營務處候補道曾軍械所候補道張辦厘捐總局候補道歐陽城外保甲總局候補道羅通判歐陽臨翼禀知奉委赴瀛棟礦弁差正任豐縣王乃霖蕭縣王敬修叩謝飭回本任知縣倪光熊謝委署東臺縣胡廷琛蔣德修禀謝幫審里案遇缺前先拔委一次新選江寍布政司日盈庫大使鄒恒勵　安營叅將瑞恒准補廟灣營遊擊錢昌德署南匯營都司彭桂堂叩謝漕案内蒙保以叅將補用蘇松鎭標中營効力世職龎錫康主簿陳啓元奉示騐看各位均見前任徐州道叚安徽回朱宗澄通濟門知縣尋世珍南門外均禀知奉委帮辦粥廠並到差 
[瑯琊訪碑記]  
　　烟臺來信云廣仁堂開局戒烟俾黑海中苦惱衆生得以誕登彼岸亦好行其德者也○某甲者沈迷於嫖賭之中家業蕩然遂與胞叔藉端滋擾叔怒欲送官懲辦甲母痛子心切吞服紫霞膏畢命報經邑尊詣騐未悉如何辦理○今秋雖有蝗蝻爲患禾稼尙未捐傷惟蝻子深藏土中難保明春不潛滋暗長邑宰因出示曉諭令民間細心搜挖并勸殷富者捐資買之是亦防患未然之道也○街巿所售之炭分别烏窰柳窰價值低昻原無一定近有一種炭販躉買烏窰浸以灰水假作柳窰被其愚者不可勝數有地方之責者曷其奈何弗禁○烟人度嵗所需之物皆購諸奇山集每逢開集之際人山人海擁擠喧譁蓋由附近防營甚多且威海旅順二處所需亦借資於此是以有地窄人稠之患也○粥廠之設原所以惠飢黎乃愚夫愚婦之温飽無憂者亦蝨乎其間日與無告貧民爭此雙弓米風味何不知羞恥乃爾○本月初八日釋家謂爲臘八節民間以棗栗蓮芡煮粥云啜之可袚除不祥亦足見彼教之盛行也○娼妓倚門獻笑人皆其見賺錢之易而不知若輩終年奢靡往往外强中乾摇樹無錢點金乏術門前債主幾若雁行浮湛苦海中夫亦可憐之甚矣邇屇年關每以威海旅順二處爲逋逃藪數日内遷徙而去者不下十餘家可歎也夫 
[甬東臘鼓]  
　　寍波於十六日迎春是日上午府憲胡太守飭鄞縣備辦牛芒神率司通判莊别駕經廳汪叅軍鄞縣楊大令糧廳汪行尹捕廳姜少尉排齊儀仗及五穀亭令稚子扮作漁樵耕讀天官賜福之類以取吉祥之兆迤邐出東渡門過老江橋至先農殿供奉名官次第二禮始各回署惟道途泥濘供役之人殊覺異常勞苦也○象山之東三十里樹下洋地方有裘姓者家計素封上月某夜突有盜匪多人蜂擁而入裘姓嫗見諸盜雖以粉墨塗面内有一人似係附近惡丐雙木面目約略可辨遂謂曰同在一方何得便爾雙木僞爲弗聞也者將老嫗反縛舉刀恐嚇使不敢作聲飽掠而去次日裘姓報縣詣勘旋經縣令懸賞緝拿日前已在寗海地界將雙木拘獲送縣訊辦○象山西周渡某米鋪駁運米石突被奉化松岙人多名僞充難民將米强奪而去當經駐泊該處紅單船上之勇丁上岸追尋適積雪未消履跡宛然遂得跟蹤拿獲二人送縣請辦餘被逃竄未知所往○道憲吳福茨觀察奉浙撫崧振帥札委於十一日乘坐兵輪前往海門查察厘卡於十七日回署前報謂晉省者誤也 
[淮南霽色]  
　　清江信云本月初六晚同雲一色東北風刮地聲喧雪花亂飛無異鵝翎萬片翌晨平地已厚至五寸許初九日復雪詠坡公遺蝗入地應千尺之句可預卜來歲豐穰矣○初二日午後南土玗外湘軍合字營失愼儲積軍裝之所本係結茅爲屋至此竟焚去數間幸灌救有方得以熄滅○道憲憫貧乏之徒啼飢號寒厥聲甚慘乃飭親信人懐餅餌及錢隨時散給○前任東海營都司徐耀堂都閫之太夫人仙逝後於本月初六日設奠次日舉襄浦上寅僚臨甲者紛紛如螘○本月初一日山陽縣雙府街叅府署中火起焚燬數椽○近有西人購取落花生以致巿價昻貴生油亦每擔又加錢一千六百文○上月二十四日漕轅牌示揚州同知員缺委南河候補同知鄧復昌署理原辦之保甲總局提調另委候補同知吳邦直接辦 
[絳雪樓消寒小錄]  
　　前報言宜昌府大南門外添設更棚二座每座派練勇二十名駐防本月初東湖縣周大令調各勇至校塲挑選克有技藝熟者卽賞給錢一千文撥入棚中駐守○西壩人某甲藉小貿易度日膝下一子文定某乙之女童養在家甲婦嫌媳家孤貧時時剌以冷語始尙嗔鶯叱燕繼則鞭鳳笞鸞如是者數年至去冬草草完姻而打駡仍所難免媳惟避人飲泣自怨實命不猶而已上月杪往河干洗衣久而不歸四處找尋杳無蹤跡意　其被人誘拐耶抑竟身赴清流耶母家屢向索人甲無詞以對近由甲婦之舅父約同左右鄰出爲調處雖不致災生雀鼠然旣不得媳之下落恐此事終不能免於紛爭也○某甲舟子也年將二十餘其父早故母卽攺適他人甲每日得錢除用度外悉行積𫏎數年來多至五六十千今春被鴆媒所崇聘某姓女爲妻餽送首飾若干擇吉秋間行合巹禮不料岳家家徒四壁柴米油鹽之類皆仰給於甲甲始尙有需必應曾不兩月漸漸囊空欲毁前盟反被泰水所辱詈甲進退維谷不願以嬌客自居新婦亦左右做人難時對藁砧啜泣甲不得已央人說合再付錢二十千爲岳母養老之費携新婦而去扁舟一葉依然在河上逍遥矣○今年秋收不甚豐稔差幸河下米船甚衆是以巿中上熟米每石祗三千三五百文次者三千一二百文惟烟土較往年昻貴江魚亦每斤需錢六七十文占者謂今冬大雪已三見明所必大有可書也 
[閩垣官報]  
　　卽用縣王式藩禀到署撫中協志桐禀知丁母憂卸事福州協黄交卸延平協篆務禀知回任撫中協陳禀知交卸福州　篆務巡檢竇福增禀知交卸東溪厘卡事務典史邵志勳禀到藩轅牌示富嶺縣丞鄧慶光丁憂遺缺以候補班前補用縣丞雷維熙署理委署南平縣典史李萬年委札無從投交報明另委遺缺以試用巡檢蔡炳烜署理署沙縣沈壽昌撤省察看遺缺以請補是缺之楊應鑾先行署理湖　巡梁繼昌丁憂遺缺以本任德化縣典史喻慶瀾署理建安縣典史胡祖亮丁憂遺缺以試用從九王念兹署理 
 
 

Page 4

 
 
[墮厠斃命]  
　　前晚有一人年約三十左右身穿布袍行至小　門外城根不知如何墮落厠中遽爾斃命黎明時爲地甲所見查無親族報明善堂給棺收殮 
[滋事荷校]  
　　英工部局在下海浦建造捕房該處鄉民以其侵佔水利聚衆滋閙經上海縣會同英廨讞員詣勘遂將木樁收進已列前報近日黄愛棠大令訪明爲首肇事者係唐順順姚福生王喜飭差薛貴拘提到案於前晚升堂研訊唐姚王三人同供係本邑人均以務農爲業西人在下海浦建造捕房所築木樁有碍田中水利故向理論現經大老爺勘視將木樁收進叩求恩典大令以唐順順等不應聚衆滋閙本當重懲姑念苦求著分别枷號發頭門示衆 
[縣案彚錄]  
　　竊傘被拘已紀前報嗣由縣捕將竊傘之陳渭義解案晚堂由黄愛棠大令研訊陳供稱係揚州人在滬多年今在縣南地方以成衣爲業素來安分並未犯竊此次實因貪小起見行竊萬民傘致被拘獲大令以陳膽敢在二堂行竊殊屬目無法紀判令重笞三百板押候備文遞解○太平街徐公館解送行竊洋銀雜物之傭婦王氏至縣由值捕收管晚間經黄愛棠大令提訊王氏供稱係松江人在徐家服役多時此次主人以小婦人不善操作誣指行竊此銀共有一千七百兩太太見金價昻貴囑小婦人將銀存出並非行竊大令一再研詰王氏執定前詞大令著交官媒收管聽候覆訊○金陵製造局工匠韓某用空局中洋銀十二元避匿不出由局中探明知韓匿跡滬上當卽備文請上海縣提案訊究黃大令接文後飭差將韓逮到前晚升堂研詰韓供稱虧空洋銀是實此次有事來滬並非私逃小的現已將洋措齊呈案大令著笞一百板枷號一月發頭門示衆 
[英界公堂瑣案]  
　　丁鳳岡遞禀聲稱職員治下開設宏泰煤鐵食鍋行從弟丁鳳珊昔係股東業已分出偕妻邱氏借住行中本月初八日忽串合伊戚蘇映奎伊子泰元乘職員不在時雇船將食鍋鐵釘鐵斤强行裝去行中人向之攔阻伊聲言欲擲鐵鍋拚命旋自知謬妄懇錫金公所董事出爲勸解將大小食鍋八十五口寄存公所妄言已盡數交出實則尙有餘貨寄在别處現竟避匿是以開單投報捕房十七日途中遇蘇并在新閘起到食鍋連錫金公所所寄者吊到然仍未齊全蘇自知無顔將髮辫自行割去今蒙送案請卽訊追蘇供稱原籍無錫與鳳珊親戚鳳珊取得行中之貨屬小的押船並不敢串通搬物今鳳珊已逸小的自知愧恧致將髮辫割下只乞施恩蔡太守飭暫行管押俟獲鳳珊再行訊究起案之貨先給鳳岡領去○朱扣生訴稱許正瑞用長凳擊傷頭額曾至某醫院求醫醫生言須醫治兩禮拜方可告痊今特報捕拘許及幫兇之呂萬義汪明堂送案許供稱小的在治下開茶館朱蔣長凳携出小的見而阻奪致與口角伊自碰傷呂汪同供稱朱許爭閙時小的等曾爲之解勸蔡太守判令將許管押三禮拜呂汪從寛保釋○包探張九意禀稱韓小四等竊取怡和洋行點銅錫約值洋銀三十七元售與趙阿男祗得洋銀十六元兹經小的拘獲人贓詰知洋銀早已用完韓供稱小的行竊得贓倩張二售與趙處得洋銀十六元大家俵分使用如今只乞恩寛張供稱小的助韓行竊並不得錢趙供稱小的不知錫是竊贓是以誤行收買蔡太守判令將韓管押一月張管押兩禮拜趙從寛交保贓給還失主○張蔡氏訴稱小婦人出外買物被陳阿舟所拉之馬撞傷曾求某醫院醫生施治現已告痊陳供稱小的駕馬車出外適逢小車阻路以致將氏撞傷及至醫院求醫食用均由小的付給蔡太守判令罰洋銀十元給該氏爲養傷費○包探陳阿九禀稱裘桂如投捕房訴稱馮餘三誘拐伊家小防是以拿馮送案馮供稱小的並不誘拐裘家小孩乞恩明察蔡太守以原告未到無從質訊飭將馮交人保去○包探顧阿六禀稱陳子三卽阿寳向奚祥雲借錢不遂又糾同李海寳擁奚至西園烟館勒給烟資七百文奚無錢可給將馬掛暫抵隨報諸捕房將陳等拘案奚申訴前情陳供稱奚實欠小的小洋銀三角向索無著將馬掛抵押李供稱小的適在西園見而勸阻不敢助之拆梢蔡太守判令將陳笞責二百板李從寛交保馬掛給奚領去○包探黄四福禀稱積竊王阿二今又竊取李炳如家鐵器經小的查獲人贓解送案下李投案領贓王供稱小的係浙江嘉興人連次犯竊死罪難逃求賜宏恩誓當銜結蔡太守判令笞責一百板管押一月贓給李領去○包探黃四福禀稱寍波積竊樂阿四竊取胡阿三家衣服今特獲送案下胡請領贓樂認竊求恩蔡太守判令管押半月期滿遞解回籍贓給失主領去○包探黃四福禀稱潘阿寳串同李朝　竊取金阿三陳阿清等家衣物今特獲送案下金陳均投案領贓潘李同供稱小的等無知悮竊尙求大老爺恩恕一遭蔡太守判令將潘管押兩禮拜李管押十日贓給兩失主分别認領 
[法捕房瑣事]  
　　爲死人更衣者俗謂之土工日前有土工某甲在某姓家殯殮擡送棺木取得棉被一條寄與老北門外勝春園茶寮適被小流氓乙丙丁等所見待甲去後隨將棉被取去質錢六百文三人分用繼因甲取被無著冋茶博士理論茶博士遂將乙指交甲乙扭作一圑痛毆不釋適有巡街華捕至將兩人拘押捕房昨日捕頭令乙將被贖還始淮釋放○某戊携靑蚨一串乘坐某已東洋車往護城河畔購買舊衣詎料已見財起意乘戊購衣時連錢帶車飛奔而逸戊見之上前追赶已見勢不佳棄車逃去戊將車送入捕房據情控訴捕頭飭包探將車主查獲管押一宵昨晨始准交保限交該車夫到案核辦○東洋車夫某庚將租來之油衣褲押錢使用又將車抛棄道旁避匿不出當經車主某辛將車尋見昨日又將庚揪住奉以老拳巡街捕見之以辛等不得沿途毆人一併拘押捕房於昨晨釋放 
[行道有福]  
　　本館恊賑所昨承盡心盡力子求資先父母冥福助賑洋廿元蕙安氏求子賢明助賑洋十元又求合家平安助賑洋十元隴西隱名氏求免口舌消災助賑洋十元或省經懴之資爲親薦福或施解推之惠式穀貽謀或積善承家自庥祥之畢集或拓囊无咎卜因應之咸宜似此善念充周足使聞風興起除分掣收條外合綴數言代災民叩謝 
[陰德耳鳴]  
　　謹啓者敝堂接奉隱名氏大善士爲山西賑務急迫樂助洋四百元并囑敝堂無庸登報善昌祗領之下欽佩益深不敢没人之善矧值山西水旱奇荒淹東餓死不知凡幾待賑孔亟眞是救命之錢正欲使薄海仁人聞風激勸救災濟急功德不可思議該大善士不欲人知所謂上德不德至名無名然而天知地知莫謂無知福報正無量耳同日接奉南潯龍怡泰帳房諸同仁爲東翁得産中費移賑樂助山西洋六十元錢七百文善善交孚謂爲同仁庶幾無愧合求附登報牘用誌心儀[  上海六馬路仁濟善堂籌振公所施善昌等謹誌]  
[上海錢馬路廣益壽堂謹將十月廿八日起十二月十一日止第五次安懷捐清單]  
　　梁榮翰大善士祈求閨女天花平安樂助洋十元范務本夢蘭氏隨緣氏三戶合助洋四元范貽善佑氏求平氏三戶共助四元桐葉堂忠恕堂九和堂物理堂吳德麟劉文錦周化成孫祥八戶同助洋七元王禮堂助洋二元世恩堂助洋四元一角存心記助洋一元李公館助洋二元又錢四百文洪子僊不書名沈不書名高不書名沈不書名五戶助洋二元東廷貴黄聚源無力子三戶助洋一强恕堂莊助輕次洋一元蘇周清助洋一元無名氏助洋一元以上共收英洋四十一元一角錢四百文正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書畫助賑開彩對號取件]  
　　謹啓者敝堂所蒙皖撫沈仲帥女公子書畫助賑編爲彩票千號已於十五日開彩今將得彩號碼布告公鑒請來領彩第二百七十九號頭彩得耄耄圖大堂畫一軸花卉蔬菓册頁二部第九百五十五號二彩綾裝荷　　畫一軸綾裱鎭宅靈符一軸第八百四十八號三彩全綾裱山水雪景立堂軸一軸全綾裱鎭宅　符一軸第六百二十八號四彩全綾裱山水立堂軸一軸第八百八十四號五彩全綾裱春景山水立堂軸第六百四十六號六彩絹底山水堂畫大幅堂軸第七百四十九號七彩松鶴堂畫一軸第二十七號八彩富貴壽考一軸第九百七十七號九彩籘花堂畫一軸第一百五十五號十彩山水一軸第八百十號十一彩第三百七十三號十二彩第七百五十五號十三彩第七百四十三號十四彩第八百十六號十五彩第四百五十八號十六彩第二十四號十七彩第七百號十八彩第七百零二號十九彩第三百十八號二十彩第八百七十五號二十一彩第二號二十二彩第七十六號二十三彩第九百三十五號二十四彩第二百十一號二十五彩第七百九十九號二十六彩第四百十一號二十七彩第六百三十九號二十八彩第四百九十七號二十九彩第二百號三十彩第九百九十四號三十一彩第四百六十號三十二彩第一百三十七號三十三彩第二百六十七號三十四彩第六百三十七號三十五彩第三百十三號三十六彩第八百零五號三十七彩第五百七十六號三十八彩第七百三十八號三十九彩第五百五十九號四十彩第十一號四十一彩第五百九十二號四十二彩第一百八十四號四十三彩第四百八十六號四十四彩第一百二十五號四十五彩第八百十九號四十六彩五百五十八號四十七彩第三百三十七號四十八彩第九百三十三號四十九彩第一百零一號五十彩第七百五十一號五十一彩第二五十一號五十二彩第九百六十四號五十三彩第五百八十六號五十四彩第六百七十三號五十五彩第三百六十六號五十六彩第三百零號五十七彩第一百五十四號五十八彩第五百三十一號五十九彩第二百二十三號六十彩第三十四號六十一彩第三十六號六十二彩第三百九十四號六十三彩第六百零號六十四彩第四百四十一號六十五彩第五百四十三號六十六彩第四百十八號六十七彩第六百五十九號六十八彩第二百九十六號六十九彩第九百二十一號七十彩第二百八十六號七十一彩第八百九十九號七十二彩第六百五十七號七十三彩第九百四十六號七十四彩第五百九十三號七十五彩第七百零五號七十六彩第一百四十號七十七彩第六十六號七十八彩第五百二十四號七十九彩第三百零八號八十彩第七百三十九號八十一彩第三百七十一號八十二彩第四百六十七號八十三彩第二百九十二號八十四彩第九百零九號八十五彩第八十九號八十六彩第二百十四號八十七彩第四百八十一號八十八彩第二百二十九號八十九彩第八百十三號九十彩第一百五十二號九十一彩第八百五十四號九十二彩第陸百七十九號九十三彩第九百二十七號九十四彩第四百二十四號九十五彩第一百二十一號九十陸彩第九十四號九十七彩第五百五十一號九十八彩第三百五十九號九十九彩第七百四十二號一百彩因十彩以外限於篇幅不及統載備有對號單得彩者對號取件譚登報章以供衆鑒[  上海六馬路仁濟善堂籌賑公所施善昌等豐誌]  
[鎭江徒邑旱災帖養耕牛集泰和收捐處十一月下中兩旬清單]  
　　第六百九十一號册周寳氏節戴德考陳養先朱汝宏王功勳五戶每戶錢三百六十文治安堂洋十二元丹壽記洋二十元○六百九十八號册蔣井東錢一千八百文慶餘氏錢七百二十文無名氏錢七百廿文嚴立齋榴蔭齋五鳳堂不書名無名氏宗吉義沈錦江陳新莆乾泰湯舒亭無名氏十一戶每戶錢三百六十文樂善堂洋十元○六百九十九號册最善堂錢三千六百文聚義堂遷善堂攺過堂三戶每錢一千八百文徙義堂錢一千四百四十文無名氏錢七百二十文不言名錢三百六十文清海堂洋二十元○六十八號册界首省老和尙錢三百六十文臨澤全悟和尙錢七百文○五百四十三號册胡仁泰洋三元程祥記洋二元和豐洋一元同裕豐銅洋二元李長裕倪天成李長盛順泰陸清夕邵鰲六戶每戶洋五角○三百三十一號册姚大生錢七二十文鏡手錢三百六十文○四百三十六號册無名氏錢三千六百文側陳氏足錢三千文○四百三十五號册　藜照堂不書名無名氏每戶錢一千文○四百七十號册李夢橋　芝軒周春煦三戶每錢三百六十文陳憶湘錢七百二十文無名氏錢七百二十文○四百三十四號册蒿目時難人五州樵者不留名三戶每足錢二千文我本傷心人足錢一千文○九百五十三號册許慧根洋一元月樵袁木照蕭本近姚本如賈慧圓邵永順陳德昭七戶每錢三百六十文無名氏三戶每錢三百六十文○聶澤三手七百六十二號册寳成復興義隆鼎泰義生泰長泰大生七戶各錢一千文無力氏錢五百文心願氏錢五百文○七百六十一號册余昌烟行錢一千文○七百六十五號册恆祥公錢一千零八十文○七百六十九號册萬通錢一千零八十文○七百六十八號册蘇德茂洪昌德順公正大永源福同心正宋公興龔福順盧恆茂羅文翁同生隆十一戶各錢三百六十文○七百六十六號册屈純峰屈啓臺屈鋼仞傅萬／ 
興周桂林汪紫謙羅茂生吳梅生李玉山九戶各錢三百六十文○三十號山漱石子錢二千文雨記錢一千文吉記錢一千文無名氏錢三百六文無名氏三戶各錢三百六十文勤求氏洋二元○三十一號册晴記錢一千文留耕堂錢一千八百文顧公館錢一千八百文韻松山房三百六十文無名氏三戶共錢一千零八十文無名氏錢八百六十文○六百十一號册東望嗟來洋一百元○八百二十二號册無名氏洋一元餘慶堂洋一元○八百二十一號册大吉祥洋五元文珍洋五元無名氏洋五元劉古風堂洋五元○李湘翁手七百五十一號册無名氏洋一元無名氏鑑手錢三千六百文無名氏耀手洋一元○七百五十二號册益泰漆莊洋一元和記德和和泰漆莊三戶各錢四百文無名氏錢六十文○七百五十三號册無名氏洋五角無名氏義手洋一元無名氏湘手洋一元○七百五十四號册趙廣盛言萬盛花永泰朱輔卿無名氏金發興姚公記王竹亭八戶各錢三百六十文帶經堂錢三千六百文○七百五十五號册姜步翁汪克翁錢君翁少吾氏求已氏五戶各錢三百六十文劉午生錢七百二十文求巳氏子孫錢七百二十文○柳耔靑手二百二十五號册陳季玉錢二千文周顯文陳美齋呂富永愼修堂玉子翰周述溪蔭桐孫毛烟臣羅雨蒼林仲彝莊仁松謝莘岩洛朋半痴子十三戶每戶錢一千文○二百二十七號册許慕善堂洋二元吟香仙館洋二元延齡堂吳洋四元王慧源洋一元位中堂黃洋一元謙尊堂洋一元錢一千文○二百廿六號册無名氏洋三元○怡順洋行手四百廿三號册李華村盈泰焦月庭三戶每戶洋一元匯泰錢三百六十文無名氏棧一千八百文○六百七十一號册榮大號錢二千一百六十文無名氏錢二千一百六十文萬公舘洋十元○六百七十二號册隆順盈泰東興信誠四號每戶錢一千四百四十文慶昌號錢七百二十文肇昌晉康元泰昌唐景昌新發五號每戶錢一千零八十文○六百七十三號册豫昌莊錢三千六百文安樂堂錢一千四百四十文王竹記錢三百六十文森記錢五千七百六十文○六百七十四號册坤源錢二千一理六十文胡三太爺錢一千零八十文懋泰錢七百二十文昌泰錢七百二十文鎭昌錢三百六十文○六百七十五號册謙　豫洋五元○一百七十五號册無名氏洋九十五元○六百七十八號册留餘堂慶餘堂李國記卡氏無名氏五戶每戶錢三千六百文隱名氏錢三百六十文○一百七十九號册　泰號洋五元○六百八十號册晉泰義洋十元無名氏洋三元○于立翁手五百廿六號册無名氏洋一元無名氏五戶錢一千八百文葛天上人錢三百六十文樂天氏錢三百六十文○九江募來問牛軒洋一元 
[上海北巿絲業會舘籌賑公所施少欽經收順直山東河地賑捐十一月十九至三千四百十六至廿七次清單]  
　　十九日高郵上玉軒募寄巢居士洋一百元甬寓無名氏續助還願廿元忠恕堂十元川沙司獄署王楊氏爲兒百齡求三歲後四季平安十元又求生産平安四元十二齡童子王建立完願二元漢口無名氏十元潘淇求神佑祈繼母韓病速愈十元蘇城無名子三元銅洋一三元宜興不書名洋二元南高橋陳南山募福壽雙全五角又小兒點心二角又益泰陸金奎無名氏三戶銅洋一元汪柏如四開洋一元○二十日徐長順湯餅筵資移助洋三七　蕪湖陳兆松求保家宅平安廿元梁朱氏求父冥福十元大通無名氏四元留溪姚氏由張堰寄來四元如臯王孫氏求骨痛速愈三元馬錢清王角無名氏錢四百文○廿一日留耕書屋禮保椿萱並茂家宅平安洋十元浙省金貽慶求病愈四元陳達良保家内人口平安一元○廿二日皖南誠先氏爲繼母病愈洋十元無名氏了願五元崑山抑儆堂烟霞書屋各一元菽傭一元寓桐鄉邱彝卿銅洋五元○廿三日求健子洋廿元仰韓光求病愈還願十元古稀老人六元常德華記由漢鎭義記託方九霞來二元又隱名氏力不　各一元許澤經堂二元金租記由常熟周同福義寄來一元盧江陳殿元一元巢邑吳仁和募孫靜亭洋五角葉訪廬三角盛恊衡劉學經童天池褚瑞芝無名氏方靜泉吳吉堂班錢清吳寛甫愼堂十戶各四角班端甫吳鴈題鄭鶴年孫學經吳質夫周傳藻許子成胡復之方育生方秉臣吳復義張漢十二戶各一角共廿四戶合洋四元○廿四日夏錦記壽筵移賑洋廿元蘇州府學守拙生友人找項彼此不收移助十四元又友因其夫人有恙稍愈續助十元無名氏求病速愈由嘉興隆泰昌寄來十元德清縣署張俊卿因寄兒筵資節省移助六元安省俞公館廣東陳補南祈子病速愈四元○廿五日九江不書名善士求病速愈由江裕船來我镯計重五兩五錢三分兌見規元一百四十四兩八錢八分六厘和州宋和墅少尉因太夫人三十周年懴資移助藉資冥福洋八元裕記五元郭厚記六十壽慶二元○天順祥來江西陳幼籽募有心無力子還愿並求目明手愈脚健腹痊郤病延年京平足銀廿兩東璧堂求精神步履如常身雅眼明延年郤病二兩西園室求兩腿腫消同心合意二兩一鳴軒求漸能言語剛性卽除二兩求放心書屋求心不外馳功夫有進二兩金閨閣求童體茁實百病不生二兩共六戶合規元三十兩零九錢六分李彩章求妻保安康健助洋五元○廿六日四川涪州鑒局潘文軒善士爲兒尙炘生後　願求保無災無病易長由薦長厚來洋一百元寓卾小蓮花吟舘十一元景賦堂三元六齡童子一元蘇州孫門沈氏求病速愈五元卾垣吳楊氏銀一兩三錢南高橋陳南山募隱名氏銅洋二元○廿七日蘇州隱名氏棉衣捐洋廿元金陵永益典希顔堂沈祈保母親患病愈十元太倉錢福保求妻楊氏産後平安十元○廿八日杭州十全十美洋十元琴東無名氏保母病全愈十元嘉興放生室求郤病延壽二元邢江存心氏二元○廿九日揚州錢平甫由泰源莊來洋一百元張眞德堂由蘇州愼記寄來三元姚江俞蔭同居求妻祝氏産後病速愈先助二元無名氏銅洋一元○江西吉安府神崗山釐局湯印世儀募無名氏錢四千文烟霞散人二千文蓉湖漁者馬湖釣者各一千文共四戶合洋八元○三十日程姓求病速愈平安洋一元 
　 
 
