# 1914 - 424 - 4914907

 

Page 1

 
 
   
 
 

Page 2

 
 
時評 
[歐戰之新端倪（冷）]  
歐洲戰事之波瀾據今日各種之電報總觀之其端倪之可見者又有二端其一爲意大利之中立意大利中立與否以前數日之消息觀之尙在不可知之數今則毅然己宣告中立矣且據大陸報新聞意領事在滬亦已布告其國人以中立矣是則其事或已定也是德奥又少一同盟之國也其二爲東亞之和平昨日消息正在計議保全和平而據今日路透消息則謂日本已致戰書於德又據大陸報消息則謂南美英法艦隊已過揚子江口而北將赴青島云云是東亞之平危機一髮　而爲德奥敵者又多一連帶之日本國也嗚呼戰雲彌漫寗有涯涘耶 
[命令]  
補錄七月三十一日大總統策令司法部呈請將籍隷本省自請廻避之署山西高等審判廳推事陳漸賢署廣西高等審判廳推事郭汝楫署福建閩侯地方檢察廳檢察官杜履中均開去署缺另候任用等語應照准此令 
又令司法部呈請將裁缺之署直隷保定地方審判廢推事陳遂開去署缺另候任用等語應照准此令 
又令司法部呈稱署奉天高等審判廳推事劉彥卿署山東濟南地方檢察廳孫熙鼎署山西高等檢察廳書記官長蘇子俊陳請辭職劉彥卿孫熙鼎蘇子俊均准其免職此令又令司法部呈請任命胡汝翼陳繩祖署直隸天津地方審判廳推事李鴻文龔世昌署直隸天津地方檢察廳檢察官賀紹章署出西高等審判廳推事姚德鳳爲山西高等檢察廳書記官長成應瓊署湖北武昌地方審判廳長阮武仁署湖北武昌地方檢察廳檢察官陳子元署湖北夏口地方檢察廳檢察官林葆忻署廣東廣州地方審判廳長林翔署廣東廣州地方檢察廳檢察長應照准此令 
又令司法部呈請將裁缺之署山東高等審判分廳監督推事本任山東濟南地方審判廳推事房金錡免去監督推事署職仍圖推事本任等語應照准此令 
又令司法部呈請將裁缺之署山東高等檢察分廳監督檢察官調署山東福山檢審廳檢察長牟家鑒免去監督檢察官署職仍留檢察長署任等語應照准此令 
又令陸軍部呈請將王之杰授爲陸軍二等軍需正並加一等軍需正街金孝悌閣開均加陸軍二等軍需正銜盧毓華朱毓棠陳經綸均授爲陸軍三等軍需正唐元需授爲陸軍二等軍醫正劉植棻授爲陸軍三等軍醫正應照准此令 
又令陸軍部呈請將孫金漢授爲陸軍步兵上校王書紳秦銑授爲陸軍步兵少校陸應元授爲陸軍二等軍需正林鎭彝党玉邨授爲陸軍三等軍需正孫旭授爲陸軍二等獸醫正劉紹庭授爲陸軍三等軍醫正應照准此令 
又令陸軍部呈請將孫紹基授爲陸軍步兵中校並加陸軍步兵上校銜吳士傑蕭維德授爲陸軍騎兵中校安毓清加陸軍步兵中校銜鄭英啓加陸軍騎兵中校銜田輝增加陸軍砲兵中校銜石夢齮周康泰授爲陸軍步兵少校應照准此令 
又令陸軍部呈核准鎭安上將軍秉奉天巡按使張錫鑾等咨擬以桂馨保鈞補防禦請予准補等语應照准此令 
又令參政院呈據代理秘書長林長民詳稱　將　書王運孚徐仁鏡凌文淵沈頌康王經佐王永沂均叙列四等僉事袁延愷常堉璋馬鳴謙蔡璋陸紹鄂袁勵宸周景墀均叙列五等等語應照准此令 
又令國務卿呈據司務所詳稱擬將僉事潘宗瑞叙列五等等 語應照准此令 
[歐洲戰電（特約路透）]  
　　上海消息路透電社得悉日本已 
以愛的美敦書致與德國（九日） 
　　北京電日本迄今尙未宣布中立 
此事極關重要現有種種朕兆可 
證日人意欲加入三國協約之 
戰團向德國宣戰佔據青島及遠東德國之所有權（九日） 
　　羅馬電德奥仍力逼意大利助戰許戰局告終時擴其疆土意大利堅意拒絶謂德奥與其法開戰未經意國允准意國各處現有人集會演說歡賀拉丁與安格洛薩克森兩民族合拒德人之横暴當道雖加禁阻衆皆不願（八日） 
　　倫敦電昨日有人五千手揮英意國旗聚集意國大使署前歡呼意使出受衆賀每日郵報及斯丹逹報均載論說謂意大利不能孤立旁觀必加入三國協約（八日） 
　　倫敦電古爾特海濱之英軍奉 
殖民大臣哈考特君命令佔據西斐洲德國殖民地土哥倫之洛姆當地人民並未抵禦南土哥倫（距海濱北一百二十基洛密逹）亦於同 
時降服 
　　柏林電德皇下諭日吾國讐敵 
於和平之中羣起襲擊吾人必抵禦至人馬力盡戰退世界上之讐敵而後已（七日） 
　　倫敦電俄軍大受損失德國馬 
兵已政擊韋巴蘭附近之基巴蒂（七日）　　 
　　聖彼得堡電德國舊式戰艦十二 
艘及魚雷艇巡洋艦若干艘忽遽聚集柯里格斯堡及丹齊格兩處（八日） 
　　比京電德國馬兵一隊在里愛 
巨之北渡過末斯江爲比國馬隊襲擊幾於覆没（八日） 
　　比京電里愛巨現頗安靜德軍現 
已退走（七日）　 
　　巴黎電法國馬兵已向里愛巨 
之東迅東進行（八日） 
　　巴黎電法軍已佔據德國亞爾山 
斯勞倫斯省之維克及穆彦維克兩地（七日） 
　　倫敦電里愛士之戍軍星期四 
　　晚按序退走俾得休息昨日在緊急 
之際復行進攻在比國羅克才 
姆堡擊退德　馬兵一隊（八日） 
　　比京電比國陸軍大臣宣稱德 
軍請休戰二十四小時自認有受傷不能從戰之人二萬五千名（七日）　　北京電據俄人消息謂里巴之小兒醫院堕有德國砲彈兩枚尙有二彈穿人民屋該鎭今仍無損人民無一死傷（九日） 
　　倫敦電安菲盎號軍艦受傷之兵 
八名已在醫院逝世艦長福克斯已任爲滅魚雷艇福爾克納統帶該艇乃購諸智利者也（八日） 
　　倫敦電吉青納貴族徴兵之舉進行頗有成效不日將設新徴兵局（八日）　　倫敦電英國皇太子現充國民 
義賑捐會計已撰文懇請國民助捐救濟兵灾（八日） 
　　倫敦電孟台里格洛已以出境 
護照授予奥國大使（八日） 
　　倫敦電今日將設官報局供給海 
陸軍消息（七日） 
　　倫敦電英倫銀行貼現之率已減 
至五釐（八日） 
　　倫敦電今日輸入倫敦之金額共 
七十四萬七千磅（八日） 
　　倫敦電茲接羅西台里亞號輪 
船無線電謂現慶平安（八日） 
　　倫敦電平民議院通過議案凡犯通敵及干 
涉一切交通等罪者須按軍法治罪惟定死刑者不在其内英國太子已於星期一日入格里萊提厄衛隊將在白倫特胡特營内盡第一級之軍役（八日） 
　　倫敦電哈爾丹貴族在貴族議院演說謂吉 
青納貴族現同意研究以軍人之資格給予愛爾蘭之義勇隊吉青納貴族極爲注重若輩（八日） 
　　倫敦電曷爾斯特克之斯密君及國民黨 
之賴特芒君狄倫君特佛林君昨因愛　蘭義勇隊事竭見陸軍大臣吉青納貴族（八日）　　倫敦電財政大臣喬治君今日下午在民議院演說謂銀行重行交易之後報告經濟大局極爲满意目下並無蓄藏現金之象商業照常進行以故英倫銀行貼現之率明日將減至五釐（七日） 
曼爾邦電澳大利亞首相柯克君撰文宣告澳洲人民内有言曰無論如何困難如何糜費吾人必堅持到底且必維持自由之維系須知吾人乃英國國民云云（八日）　　曼爾邦電澳大利亞政府願出兵二萬人協助帝國政府已經承認（八日） 
　　倫敦電七月間英國之入口貨較上年同時減少英金二百三十九萬九千八百九十一鎊出口貨減少二十七萬五千八百八十二鎊（八日） 
專電 
[北京電聞英法艦隊已庥中香]  
港日艦隊已出没黃海英文京報論中國今日中立已否被侵害實一問題如所傳青島德軍使用苦力若確則中國似已應干涉若英德爲攻青島而至海戰則中國濱海求不爲所侵害難矣又順天時報載稱英俄法三使以德國在青島召募苦力作工程有害中立已向中政府嚴重交涉又載英法東洋艦隊已由南海拔椗向北方進行又此間日人聲稱戰局已漸有延及東洋之勢似青島方面之海戰形勢已岌岌政府之向日美提議限制戰區順天時報載東京電美政府已拒絶此間日人則多以日英同盟云云爲覆 
　　北京電本日公電七日午後比皇親赴前敵德第七軍全師 
四萬人攻列日要塞被比以少數敗退退入荷境法英聯軍救比指日會合德現增兩軍進攻今當有劇戰 
　　北京電德輪韋狄蘭脫號停下 
關交涉使與德領商允於二十四點鐘内出口或卸軍裝改商船予晤德領稱已改商輪軍裝卸訖 
　　北京電京外國銀行擠票提現經中國交通兩銀行布告代爲收兌風潮漸定故外國行深佩兩行信用及能力均致謝忱 
　　北京電駐日陸宗輿公使近密電 
大總統報告自歐洲戰局開後日本首相大隈伯代表日皇請該公使轉致大總統歐洲戰局已成中日兩國當共圖維持東亞大局云云 
　　北京電統率辦事處所聘之德國武官丁克满克尼西二員均於前晚告假前赴青島故該處軍事討讑論暫時停會 
　　北京電袁總統己發電唁美總統夫人之喪 
　　開封電據近日消息前敵官軍以 
天氣酷熱死者甚多因之防勦較前廢弛田將軍日前特派員携帶暑藥分赴各軍散給以圖激勵土氣　　迪化電楊增新前電中央裁兵需欵請撥二百萬兩以應急需中央以無欵可撥着楊增新自行設法楊使無奈擬向俄商暫借己有成議現因歐洲有戰事俄商否認楊使又電中央告急 
要聞一 
 
 

Page 3

 
 
[歐戰雜錄]  
大陸報云下載各報爲日本各報所接遠而遠東其他新聞機關則無一接之三十一日倫敦電據維也納消息奥國特别山戰軍團已佔據台米斯河之橋梁該軍團乃攻擊塞維亞南都里斯區之先鋒隊三十日柏林電據維也納消息塞軍二師輿奥軍在巴斯里亞邊界相遇外間盛傳塞軍大受挫衂全塞現已戒嚴三十一日聖彼德堡電此間盛傳日本將協助英俄俄人聞之大喜昨夜曾有多人聚集日領事署表示感意俄國陸軍分爲五軍以尼柯拉司等各大將統率之 
三十一日倫敦電據消息靈通之外交家聲稱現信日本已許約俄國歐洲之國開戰之際日本擔保俄國在遠東地位及利益之安全日俄之暗中約定三協約國極爲感　說者謂此乃俄日恊約英日聯盟之效力據確實消息俄國向德宣戰之意得日本之擔保愈形堅决 
大陸報云英國艦隊至少隨有法國巡洋艦兩艘一特宇泊萊克斯號一芒特加姆號似由南美洲開來者聞於星期四日開離香港向北進發昨夜消息靈通之各界曾盛傳此說聞該艦隊曾由來滬之輪船遙見之且聞昨日已駛過揚子江口芒特加姆號有烟囱四枝故易辨認該艦隊大約乃向青島進發云政治約法兩會議中之要案　　 
[草擬兩法案之要綱約法會議於上月十]  
三號宣告休會四星期以資伏假休息然於此休會之中所有立法院組織法及議員選舉法仍由該起草委員會從事起草並規定於休會满期以前務必脫稿以　開會時卽行提出茲探悉該草案已全部草定該起草委員會目下正從事逐條報告審 
議於本月九號以前　可竣事據聞該草案之要綱如下（一議員純由民選額定三百人（二）以縣爲初選區以省會爲複選區（三）各複選舉區議員之定額以該遷舉區所有人口爲比便以每一百五十萬人送出一人爲度但至少須選出五人（四）於規定選舉人資格之外並嚴定被選人資格於複選舉區置議員資格審查會（五）立法院以憲法公布正式國會成立時即行解散　籌設典試院之討議典試院籌設　業由總統交政事堂政治討論會詳加討議呈復矣茲聞該會對於此案連日開會於各條項略有修正多數已表贊成全案通過其贊成之理由以該院之籌設爲統一文官之考試俾此後人員之登用有一定標準仕途可以漸次廓清實爲民國目下最要不可缺少之機關等情比案聞昨日（五號）已呈復總統不久即可公布實行並聞該院設立之時現任參政李家駒頗有特任爲院長之希望云 
[清史館籌備已就緖矣]  
　　經費趙館長因經費問題特具呈總統略謂爲遵批定期開辦請將原呈額支數目列入預算按月撥發呈祈鈞鑒事案查本館日前呈請從緩開辦奉批呈悉清史有關述作亟待進行且係臨時設置機關逈非國史館常設機關情形可比將欲博徴文獻用樹宏規則經費必須寛籌嗣辦尤雜從緩應由財政部迅速籌撥的欵俾足敷該館之用至館務繁要端在得人該館長碩學閎才正資璧畫務望悉心籌辦以期早底於成有厚望焉此批等因具見大總統綜核名實策勵進行之至意竊惟清史纂修本屬創舉謀開辦則因端求委按事功則由簡入繁前呈清摺僅屬槪括之規定近日督同籌辦各員詳綢審度覺其中員薪雜費各數尙應斟酌損益用便推行惟查輿現定審計辦法稱有不合在宽定豫算者固可取之有餘而本館則殊無餘地若實用實銷必遭駁覆倘斤斤求合必須改造假帳問之本心殊難從俗此館創設無案可援一切本難確定總須略示變通可否准其於現時定額之内自行通融辦理但不超越原數而止庶爲實事求是之道至前項額支乃係經常之費臨時一項前呈漏未開列昨者業經聲明本年爲日無步擲節開支或無須客外寛籌惟約計將來徴輯旣繁繕讐日亟添員增費自在意中届時再爲籌核一併將臨時之費呈請追加總以事能克舉欵不虚麋爲主現籌辦將次就緒擬於九月月内開館應請飭下財政部照原呈經費數目列入本年豫算自九月分起按月撥發俾得進行是否有當理合具文呈請大總統鑒核訓示施行謹呈已於八月一日奉總統批准如所擬辦理矣 
　　職員清史館擬請設名譽職員呈總統略謂爲陳明清史館擬設名譽職員仰祈鈞鑒事竊維修史爲一代大事自當與一代人才共之題經費有常而人才無盡旣不能胥天下賢明之士盡隆適館之頒亦不能因經費支絀之由致召遺賢之誚查本館按照額定月支之欵以極簿之薪俸支配之蓮同辦事人員所用勢難過多而實在　總分纂之任者尤嫌其少以浩如烟海之事僅寥若晨星之人數充之悵望前途不禁郤步因思近頃以來 
各省之所保薦大總統之所發交以及爾巽知交之所汲引其類皆一代名流聲聞遠播自有名山之業决非謀食者流若以無可報酬遽爲閣置非所以廣搜羅而昭愼重也自來非常奇士廉介性成語及束俢反激咸其高蹈勗以義務或適如其素心再四思維特創新例擬就本館額定有給職員以外另設名譽職員不拘額數分爲名譽總纂名譽纂修名譽協修三種由本館以禮延聘不支薪津遇有應諮商及就正事件或修函以請或遣使而前其有願任某種纂輯者由本館檢集案卷文書賚送前往應需考證書籍由館預備伹憑一介之往來無異同堂而共事庶幾網羅普徧奇才不至向隅磨濯爭先成書或可計日所有請設名譽職員緣由理合具呈伏乞大總統鈞鑒謹呈八月一日已奉批令准如所擬辦理此批 
　　館址清史館借用實錄會典等館房屋及派員兼管殿 
閣館處等地方書籍檔表等情呈報總統略謂爲借用房屋及派員兼管書籍事竣分别照舊交還預爲呈明備案事竊本館借用房屋除東華門内舊日國史館本在劃出之界不計外其三座門内之原日實錄會典等館並商借兩館左近原日入朝値班房屋充用前曾略陳大槪現在從事修理惟此項房屋係專爲修史借用將來史事告竣自應分别照舊完全歸還至前在殿閣館處等地方所存實錄書籍檔表仍擬照舊庋儲伹由本館派員兼管俾易嗣取一俟事竣人别撥交以清權限謹此呈請大總統鑒核交部備案施行謹呈八月一日已奉批令據呈已悉交内務部查照此批　　屯溪兵變時之休甯知事 
屯溪兵變事迭詳前報茲又訪悉七月二十號之夜駐徽巡緝隊兵變時休甯知事適於是日因公赴上溪口查案二十一日得信即於是晚由上溪口趕至屯鎭次日二十二早即赴華山驗屍是日並由汪程同鄉一同購置衣衾棺木將屍身收殮惟叛兵先後由鄕間察覺獲送十餘名至屯已槍斃九名此九名中聞有因迫脅爲之挑擔者而叛首馬金街鄭士忠鄭龍標祝會黎趙子鴻趙得勝柴水榮程春田張炳桃程石貴汪德源等至今尙未拿獲士忠等又携有快鎗百數十桿子彈數十箱並聞仍就地招兵幾逹千數萬均被其漏綱該兵逃竄處離屯僅百二三十里之遙朝發夕至而婺源祁門會屯之兵又已各回原駐地此亦有地方之責者所宜預爲籌及者也 
雜評一 
[勝敗之異數（無名）]  
據連日所載電報除海戰消息未有確信外陸戰消息非德人敗於比即奥人敗於塞也唯今日之路透電則與前間有一二異者其一則爲塞爲奥敗大受損害其二爲俄爲德攻大受損害是也蓋一經戰爭必有或勝或敗之數况此次戰事歷國如此其多戰地如此其廣乎所謂眞勝敗者必日後統合各數而始能定也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[歐洲戰事之北京觀]  
　政事堂之封呈政事堂人云日昨徐國務卿封遞總統呈文一件聞係代遞外交部譯呈駐和國公使唐在復致該部之電一道内容謂現接和蘭政府照會因奥塞兩國戰事已成擬將本年海牙第三次萬國保和會提前一月先行召集臨時大會除奥塞兩國委員於臨時期内免其列席凡與會各國均請特派委員與會討論和解謂停之辦法以維世界之和平等語總統閱畢旋即特召國務卿會議此事或謂已擬定即派唐公使就近與飭將一切情形隨時電陳 
　　國債局之設立歐洲風雲日見緊急中國跟前受最大之影響者卽財政問題是也現在政府對於每月中央行政經費雖有把握而尙有大宗用款不在江政經費範圍之内者不得不預爲籌計日前有某君建議當厲行國内公債以資挹注衆議僉同聞有令稅務處督辦梁士詒督理其事並借前稅法改良委員會設一國内公債局之說至此項公債條例日昨已由總統命令佈大約以後對於招募辦法尙有别項之規定云　　各國公使之所聞歐洲大戰爭已有波及全世界之 
惡影響我匣爲遠東問題之中心近年國步日艱受此大影響外交之困難自不待言政府日來對於外交方針已漸有把握據聞各國公使均得其本國訓示謂歐陸現雖有重大戰事伹對於東亞和平仍刻不忘懷仍保持其原來態度若中國不生内亂决不至有何危險云云惟各國駐華軍隊以備戰故均紛紛調回本國或其殖民地所有庚子條約各國駐華軍隊分任守備之規約行將破裂聞駐京領袖公使以此種情形擬日内即通知我國政府並相約於各國駐華軍隊撤回之後所有各國僑商之保護均由中國政府籌備完全負責云云 
　　胡公使之來電政府接駐法胡公使來電略稱該國因戰事緊急前定秋操日期擬展期舉行或即中止亦未可知故我國所派觀操員姚唐兩君行止尙未能定或云將改爲觀戰委員　　德公使之函詢昨聞外交部接到駐京德使 
來文一道内容係稱奉該政府電令探知俄國曾向中政府商借東三省某處爲屯兵之所是否屬實希即函覆以便電知本政府閱外交部已呈政府察核即於昨晚據情答覆實無其事云云　　德華報之消息據德華日報所載謂得天津消息 
俄國政府於日昨與日本南满鐵道會社交涉欲借南满鐵道由哈爾濱運兵經過奉天逹於天津其數約在數千以上日本政府因請問其軍隊之用意何在現尙未得答覆云云　　德武員之歸國北京高等軍學研究社所延指導員一爲法國使館侍從武官上校白禮蘇君一爲德國使館侍從武官中校丁克满君白君前以總統委託要事返國尙未來京丁君昨以歐洲戰雪日棘裝朿遄返參與戰事漸行時　該社學長話别云自契奥塞戰事聞始德法兩國均以密切關係業經宣戰我輩軍人在法律固當回國從事戎行以盡軍人責任但願戰事速行結局無碍世界和平重得與諸君聚首實爲莫大幸福回憶此數月中與白君往來貴社　爭一堂洵爲良友一旦以國際交涉卽爲仇敵可見吾儕軍人腦筋中惟知有國而已云云其愛國熱忱溢於言表云 
　　郵歐件之改道自塞奥德俄發現戰爭以來西伯利亞鐵路已停載郵件故日來由歐洲寄華之函件報紙均未遞到即由華寄歐之件亦頗難投寄現在郵政局難未奉到該項明文據聞將來必取道美洲矣另函云昨曉（初五日）郵政局邁告凡歐洲信件由西比利亞鐵路遞寄不能通逹如寄美國之信尙能通行則須經由奉天轉寄日本再逹美國云　　内務部之維持八月五日京師警察廳出示云爲出示嚴禁事本月五日奉内務部飭開現在歐洲各國雖有戰事其與中國通商一切均屬照常所有在京各國銀行設立有年資本均極雄厚與中國官商往來交易欵項繁多所發各種證劵流行市面信用素孚誠恐有不肖之徙造言生事搖惑人心以致市面暗受影響實於商務金融均有妨碍應即由廳迅速出示通告凡紳商各界與各銀行貿易務各照常往來倘有造謠煽惑之人人即行嚴拿懲辦以維商業而敦睦誼飭知遵照辦理等因奉此查在京各國銀行均係照常貿易連日應付情形輿平時無異各紳商輿銀行素有往來者諒皆深悉惟造謠生事之人誠如部飭所云恐不能免聽者不察轉多疑擾爲此出示嚴禁如有造作謠言藉端煽惑者定即嚴拿重懲不貸除通飭各區隊嚴密查禁外仰即凛遵切切特示 
　　清皇室之電召近得清皇室消息日前清宫 
主位瑾妃以歐洲惡耗到京傳聞青島已宣布戒嚴對於現寓該島之王公頗切　系特命世太保電召寓居青島之各王公親貴從速回京自此電去後凡旅居該島之王公親貴已先後電復陳謝眷注均稱即日遵命回京惟恭親王漙偉抗不應召聞已轉赴大連灣矣 
[遠東方面之影響]  
　　東省某報云駐哈俄軍總司令官現奉俄皇電諭凡俄國人民有 
預備軍之資格者應徴集一律入伍該司令官接電後已刋印佈告張貼通衞聞中東鐵路公司與俄亞道勝銀行人員應行歸國者約有十分之六又聞俄軍界銷息云由哈埠通行歐洲之萬國寢軍不日將停止開行寄往歐美之郵件亦禁止由俄鐵路經過果爾則萬國交通將生出種種阻滯矣哈埠俄亞道勝銀行以歐洲戰雲日緊特於八月初一日起暫行停止滙往歐洲各國之匯兌商民不知底蕴紛起謠言現已　當道解釋矣駐哈俄軍總司令官自接到俄皇徴集全國軍隊電諭後已傳知中東鐵路公司停止運發各路貨物本月初一日午後五鐘時開往南路之郵車亦遲至夜二鐘時　行開行未盡何故也又有自長資來者云中東　路車長春站典寛城子站間已不開通日本甫满公司難向要求亦不之允哈長之車每日亦袛一次且極遲緩視尋常車約緩三小時說者請俄車亟於運兵　國故無暇及此云 
[歐洲戰事之武漢觀]  
　　意艦與日船相撞駐漢意大利國兵艦克伯都號日昨由漢開赴申航海回國駛行甚速聞行至漢口下游某處適遇日本郵船會社之汽船德島丸進口當時退讓不及兩艦相撞均受損傷仍泊漢口修理 
　　德防軍應召赴青漢口德總領事日昨奉　 
該國政府電令飭速遣駐漢德國防軍及義勇軍回國德領事當即調齊義軍八十名防軍一百餘名 
於一號曉衆瑞和輪開赴南京轉乘津浦鐵路至青島取齊回國 
　　法軍隊起程回國駐漢法國領事日昨正式宣布云據駐京該國公使電稱德法戰事已定萬難解决駐漢法兵限於二十四點鐘内抵申乘海艦回國以備調用故三號起法界陸軍已不常見矣 
　　租界商民之現狀歐洲戰事之開始漢口駐戍之各國海陸軍均已應召回國於是租界中謠言蠭起土匪乘間行刧縱火者有之居住租界之商忆均有不安之意現各捕房已令華洋各捕荷銷戒嚴並由値年領事商請日領事飭該國駐漢陸軍注意租界治安遇有警耗勿分畛域救助人心由是稱定　　對外商業之停滯自奥塞風雲起後航海出洋保險費船價已非常騰貴本月二號以來如各貨交易商業匯兌均極停滯對歐之各種商業幾有全然阻塞之象云 
　　吕巡按維持商情吕巡按以歐洲戰事日亟漢口西商有停貿者有回國者以故漢口商務受絶大之影響急須設法維持乃飭令漢口商會講查近日中外通商情形以及外人行動逐日報告以便查核 
　　學術員候令首途鄂軍中小學校及兵 
工鋼藥等厰聘用英德各國術科敎員技師等共十餘人近該員等以各國戰事均有桑梓義務紛奉本國電令返國服役刻正準備行裝即日首途 
　　新借欵暫不交付歐洲戰禍一開金融吃緊各 
得現金爲軍費之用所有在華洋商與華人所訂新約如合辦礦出商業等事借欵暫時停止交付以故中國礦二業亦受影響云 
　　十字會組織行隊漢口萬國紅十字會分 
部向設同仁醫院内近以奥塞戰雲日急特召集全體會員提議組織一行隊配合醫官藥劑及隊員夫役預備先往滬上取齊再定出發地點救護 
[歐洲戰事之浙江觀]  
　　本位問題龍洋爲本位英洋升水一問題浙財政廳長提護杭總商會就錢業一部分討論旋以會議情形 
函復財政廳核管另擬特開大曾以便取决多數各節已誌昨報茲聞絲綢各業商人有以龍洋爲本位英洋升水爲維持市面鞏固金融之必要且現在流通市面者龍元爲多英洋甚少對此問題頗爲贊成特未職大會時如何取决也 
　　洋貨漲價自歐陸風雲緊急國外工業停滯外貨不進口已有一星期零洋布洋紙頗乏存貨而印報之紙料尤爲大缺現有向上海龍章造紙公司購辦祗有價格並無貨色準備又聞英美香烟亦因來源驟絶每箱價漲至一百九十六元故零售亦每支加半文云　　杭市近狀昨日（八號中國銀行興業銀行及寗紹同行來電旺收規元致形軋缺現洋升水擬評一元左右後恐有書市面議决暫散塲頭至下午四時復聚遂評定規元一千三百八十七元英核申釐抬二十七元之多故英水驟升至一元五角龍水六角升八角角子因規元驟長故漲至八十九元甬紹滙兌去水亦因之轉大蘇滙因該處規元較短於杭故每千升水至十五元之鉅調查杭市存底不過十萬元左右云 
　　僑民反里頃得確息海外華橋此次因奥塞風雲　動全局且恐戰事延長僑居終非樂土紛紛回國適日本神洲九由土耳其啓椗赴滬遂乘以遄歸者一百二十五人内寗紹籍十一人今皆安然回里即杭紳吳某南潯富紳劉某寓居青島者亦將聞警回籍昨已電知某要津矣 
　　歐洲戰事之鎭江觀 
奥塞戰後所有各國隷軍籍之僑鎭西商日來令返國者已有數人昨晚又有德商二人亦由津浦鐵路火車至濟南轉往青島鎭郡出口貨品向以絲綢芝麻荳餅金針菜各項爲大宗現交易均已停滯更兼近日洋釐標金飛漲銀根奇緊市面漸露恐慌之狀 
鎭江施鎭守使以現在歐洲忽起風雲中國須確守中立而沿江一帶伏莽繁滋深恐乘此時機希圖焚燬敎堂挑起外釁之事爰於日昨通飭駐防軍警務將境内各國敎堂華洋敎士妥爲保護以篤邦交 
[齊巡按之治蘇政見（一鶴）]  
　　旅吉蘇人開歡迎會 
新任江蘇巡按使齊耀琳氏於交卸吉林巡按使篆務之先旅居吉林之江蘇同鄕李家聲饒昌齡高翔等諸氏發起蘇同人歐迎齊使會於七月三十一日午十二時在三江會館開會先致頌祝詞後齊巡按答謝并發表治蘇政見略謂今日江蘇承兵燹之餘兩次革命民力已竭耀琳此去主在休餋生息惟一切政務難不能持絶端積極之進行亦不敢持絶端消極之主義江南多匪江北更甚除暴乃能安良此層當加注意至於財政耀琳向主撙節到蘇之後斯義不敢稍違初志又如用人一層耀琳不分省界不持黨派苟有眞才當引用之云云蘇同人感謝其意旋攝彭午餐而散翌晨（初）一日六時乘吉長車起節同行者爲政務廳長王莘林　曹豫謙榮文炸張光鼐及蔣杜二科員等八人繼順道回伊通珂里掃墓勾留一星期即行入都覲見據其近人言齊巡按使以三吳爲東南重鎭目撥才力萬難勝任仍擬力辭其意任直隷巡按使以北洋爲舊遊之地駕輕就熟或敢放膽一試也云云 
[嫩江防軍小風潮]  
吉長日報云駐紥嫩江西一帶巡防隊於日前改編陸軍之際有某哨范姓兵鼓惑譁變當場擊斃哨長變逃者十餘名經該隊管帶聞知當即派兵捕獲范姓兵就地槍斃此事已被朱右將軍聞知立將該隊管帶撤換並擬將該隊全數遣散 
[湘垣又破獲黨人機關]  
上月三十一號晚十二鐘時將軍署調查在某處搜獲炸彈多件昨日（一號）又在南門外開佛寺拿獲黨人十餘名已解送將軍署發交軍法課審訊聞此次破獲黨人機關證據甚多惟内有大炸彈二枚（形如洋鐵罐頭據云該炸彈裝藥太多天氣炎熱置之城内恐居民受其危險特於日昨（一號）下午四五鐘時在天心閣城外抛擲據目擊者云該彈炸裂之時紅火四射有如巨閃迨炸裂之後量其被炸之地點約有五石田之地皮云 
續函云聞黨人湖南總機關設於湘潭炸彈及證據多件亦係由湘潭搬運而來據探稱該黨人等原擬於一號晚間起事將形如洋鐵罐頭之大炸彈二枚從將軍署後抛擲同時即在四處放火亂人耳目其計畫大致如此云云後被調查某聞悉此事將爲首三名誘至長沙公署幽禁并將起獲炸彈寄存該翌日被擒當在開佛寺拿獲黨人十三名即解送將軍署由將軍發交軍法課研究并聞湘潭之黨人機關亦同時破獲業經解省訊辦至此次所獲黨人内證據計有湖南革命軍總司令劉國春一名僞巡按使吳某一名僞炸彈隊團長李越一名僞敢死隊團長李猛一名當起獲僞印一顆文曰湖南革命軍總司令印劉僞司令委印一顆並有僞參謀長僞旅長僞營長等名目白綾委任狀數十件 
[襄河清鄕之根本譚]  
湖北京山潛江天門沔陽四縣退伍兵據軍府册載有一萬七八千人而沔陽最佔多數蓋由革命初期鄂軍八鎭統制隷籍沔陽者凡四故俗呼沔陽人爲統制帮也近以銳行清鄕取締至嚴各退伍兵中除安守本業者不過十分之二外餘均無立足地紛紛附亂故骚擾較甚於他屬刻由四邑團董會議消納辦法擬仿前清移民實邊之策於清鄕各分所附設實邊事務所趁此調查戸口將無業軍籍收所居住取齊後資遣满蒙新伊實邊其事務所經費各邑自願擔任將來旅費開墾種籽則請鄂政府籌撥頃已由鄭召南等公禀清匪司令朱兆熊旅長轉詳將軍巡按核奪又潛江縣原係土匪出没之藪歷剿不盡起伏無常該縣原有軍隊駐防詎匪徒不曰量力於前日聚集百餘人明火執杖擒刧雙龍市萬隆當舖爲該處駐軍團練所覺立以數百四面圍攻殺聲大振該匪踞守當舖中至夜半竟在内放火甘願自焚而死不出當舖一步一時火光飛騰軍民不能不施水搶救匪遂乘勢奪路鼠姦然皆焦頭爥額及火熄入内查視燒死之匪共有六七十名之多又軍隊於中途追獲燒傷之匪七八名刻已解至仙桃鎭清匪司令部斬决矣 
貴州修正百貨釐金抽收 
[稅率之披露（續）（黔憑）]  
（九油燭香粉類）查油燭香粉均屬消耗品此類貨物係照値百抽七五之例每値百兩抽收七兩五錢惟查菜油一項爲常用品桐油茶油又爲本産大宗故暫酌照减爲値百抽五（十服飾珍玩類）查服飾珍玩屬奢侈品故此類貨係照値百抽十之例每値百兩抽收十兩（十一銅鐵錫鉛類用器附查銅鐵錫鉛爲輸出大宗另以礦税專　現定之本則所列銅鐵錫鉛係指本産本銷故附列用器照　百抽五之例每値百兩抽收五兩（十）二筆墨紙張類）查筆墨紙張本省製造無多近日提介改良且爲常用品故此類貨物係照値百抽五之例每値百兩抽收五兩（十三肉食類）查肉食類所列多屬醃臘乾風之物尙非日用必要品故此類貨物係照値百抽七五之例每値百兩抽收七兩五錢（十四果菜類資果菜一類多屬乾果醃菜有爲常用品者有爲奢侈品者暫照値百抽五之例每値百兩抽收五兩（十五雜糧類）查雜糧屬人生食用品各國稅法爲免稅貨物本則所定以輸出太宗爲限制照値百抽五之例每値百兩抽收五兩若城鄕市場數斗數升零星販售槪不抽收（十六雜用器類）查用器一類有爲常用品有非常用器包括甚廣此類貨物暫照値百抽五之例每値百兩抽收五兩（十七藥材類）查各種藥材均屬人生必要品係照値百抽五之例每値百兩抽收五兩故較現行稅則尙滅少然有數類不專爲藥材之用可爲香料裝飾者則屬奢侈吕故値百抽十（十八竹木類）查竹木爲本省出産大宗如三江甕洞下司漾頭流塘丙妹古州長沙場輸出竹木另以專章訂之本則所列竹木係指本産本銷零星販售者而言故此類貨物均照値百抽五之例每値百兩抽收五兩（十九牲畜類）查牛馬猪爲本省出産大宗牛馬多有輸出者豬則本産本銷故此類貨物係照値百抽五之例每値百兩抽收五兩 
（乙）輸入部（一茶類）（二糖類）說明與輸出同三烟類（四酒類說明與輸出同伹由外省輸入之酒未抽收本省造酒稅仍照定章抽收（五布疋類）說明與輸入之酒未抽收本省造酒紗洋棉紗係抽落地稅附於局卡抽收仍照現行稅率並無更改（六綢緞類）查綢緞多係奢侈品故此類貨物係照値百抽七五之例每値百兩抽收七兩五錢（七呢絨類）查呢絨有屬常用品者有非常用品者此類貨物暫照値百抽七五之例每値百兩抽收七兩五錢（八毛織物類）查毛織物屬常用品亦間有屬奢侈品者此類貨物係照値百抽七五之例每値百兩抽收七兩五錢（九線類）查各種線類多屬常用品亦有屬奢侈之品此類貨物暫照値百抽七五之例每値百兩抽收七兩五錢（十）皮貨類）查皮純屬奢侈品此類貨物照値百抽十之例每値百兩抽收十兩（十一服飾類）查此類所列服飾有屬常用品者有非常用品者更有屬奢侈品者故抽收有値百抽五値百抽七五値百抽十之分（十二器物類）查各種器物有常用品與非常用品之分故抽收有値百抽五與値百抽七五之别（十三顔料紙張類）查顔料紙張多爲常用品故照値百抽七五惟洋絲洋藍各項則仍照現行稅率抽落地稅並無增减（十四菓菜食物類）說明典輸出問同（十五肉食類）說明與輸出同（十六海 
 
 

Page 7

 
 
咪類）查海味有屬常用品者有屬奢侈品者故抽收有値百抽七五與値百抽十之分十七雜貨類查雜貨一類包括甚廣有常用品有奢侈品係零星物件故暫縣値百抽五之例每値百兩抽收五兩（十八修玩類）查珍玩多屬玩好奢侈之品故照値百抽十之例每値百兩袖收十兩（十九油燭香粉類）說明輿輸出同（二十藥材類）說明輿輸出同（念一竹木類查此類竹木多屬玩好之品木則僅有壽木壽枋故照値百抽五之例抽收高等廰九次公開陳繩被 
[害案]  
高廳審判廳日昨（五號）繼續審理陳繩被害案開庭後審判長首提黃貴上堂因其爲陳璧貼近的長故向其究問擺花酒之說由何處而來黃貴堅稱不知有此事並絶對的不認有此一說審判長再三追問黃貴仍是矢口不移審判長令其退下又喚陳昱問道你在六月十七日以前曾否來京答稱在五月十四日曾經來京審判長又問陳繩擺花酒的事是誰對陳璧說的答没有此事亦没聽說有此風言審判長又問大槪是你說的罷答不是我說的並且我是原告我還要究查是誰說的呢審判長又問爲甚麽發生來擺花酒的言語且遣話又是陳繩生前對人說的到底怎麽回事血陳昱亦是矢口不移的不認有此言語及事實審判長又究問陳昱由天津聘雇之敎讀趙姓住址答稱不知道又問其薦舉人是誰答係天津鹽務衙四書記關作霖又問道關作霖現在甚麽地方答亦不知在甚麽地方審判長當令其退出乃喚添傳之陳文氏該氏亦係陳璧之愛妾年在二十左右稱作四姨娘態度風流與五姨娘相彷彿惟不及五姨娘　娜耳審判長問明該氏來歷後接續問道你去年住在天津时陳璧聽誰說陳繩擺花酒的話該氏答道没有這個話想悬跟我們不對的人造作出來　蹋我們的又說道我不僅得甚麽呌作擺花洒審判長又問究竟有甚麽人在陳璧前說過甚麽話否答没有人說别的話審判長令其退下又提陳璧五妾陳張氏上堂亦係究問擺花酒的話是誰說的答我没擺過花酒想是别人造的謠言審判長問道你既是知道别人造作出來的假話與你甚有關係難道你就不追究此話是誰說的麽該氏　此答覆反質問審判長道這話是誰說的審判長未及答言該氏即咒駡黃宗緒無端說這話將來不得好死說道我可是年青我却不會擺花酒審判長道到底此話是誰向陳璧說的答不過是外間風言亂語審判長當飭庭丁將該氏帶下與陳文氏隔離他室遂喚黃宗緖周文潞上堂當向周文潞究問擺花酒的話周文潞乃閃爍其詞推作不知審判長道上次你曾供過陳璧家裏亂七八糟此刻怎又推諉黃宗緖亦答言質對從前對黃宗緒所說之話周文潞連連搖着頭道我不記得黃宗緖又在要處指摘周文潞因黃攻撃其要點遂向黃發現暴躁之氣經審判長制止之黃宗緒當又誘問往事周文潞不覺的露出假話馬脚來及自說畢始悟爲黃宗緖所誘當又向苪宗緖發氣使躁又被審判長制止之斯時審判長宣告關於此案進行次序現有守秘密者　請檢察官等入内關評議會當即停訊移時　决乃實　按　按　繼　法第五十八條令旁聽人退席以便究訊旁馳人及記者遂卽退出至所訊者究爲何項利密情節則無從知之矣 
[梁任公辭職之駢文]  
前日幣制局總裁梁啓超呈請辭職蒙總統批令慰留茲得原呈錄如下爲懇睛辭職仰祈鈞鑒事竊啓超猥以迂儒謬承特擢甫謝五敎之弼旊借九府之籌難報稱之願奢奈肆應之才絀濫竽載離寒署建樹未睹毫釐旣　以虚聲處士貽當世之羞尤恐以折足渥形誤國家之事重以老親特養每懷陟岵之思著書未成久負藏山之志　退修乎初服庶内慊於神明爲此仰懇鴻慈賜解今職際此多土在列當可容橒散之投異時一得偶懷未敢忘芻蕘之獻所有懇請辭戰綠由合呈大總統鈞鑒謹呈當於八月二日奉批令據呈已悉該總裁渰洽古今貫通中外閎材通識海内同傾本大總統顧念艱難特隆倚畀幣制局籌辦伊始方資規畫俾　進行專門名家尤爲難得該總裁務全大局勉圖共濟母再固辭所請解職之處萬難照准此批 
地方通信 
[松江]  
　　唐營長需送京師前日松江楊鎭守使派兵會同警察查抄已撤漕涇鹽捕營唐晋堂營長榮陽住屋曾誌本報是日晨執法處長蕭君已傳唐至處問話下午軍警往抄廣明橋街東西行人均經阻遏入室搜抄亦異常嚴密惟祗查出手鎗一支鎗馬刀及舊文書套數件人皆謂唐任營長時在浦甫葉榭開同鄕會所募鹽勇又惟鄕人是用因是受有嫌疑茲悉唐係中央飭拿之要犯據駐日偵探報告第二次革命時唐在湖南任參謀及警察總辦孫黃委任狀現均入偵探之手呈送總統府稱唐擔任運動長江上下游軍隊等情政府遂飛飭江蘇馮將軍密拿馮特電松江鎭守使獲唐到案拘留執法處頗爲優待本日過滬解寗以便轉解京師 
　　鄕人觸電斃命前日大雷雨時浦南後崗左近有人呼爲大小弟者在田刲草忽震一聲立斃鄕人指爲天打往觀者衆 
[杭州]  
　　寗波破獲秘密機闌駐寗四十九旅周鳳岐旅長日前據某軍探密報江東東理勝街一百九十二號門牌有秘密機關一所請派兵會往捕拿等云周旅長據報告後當派副官俞尹帶同兵士二十名前往該處將住屋圍定進内搜捕當場拘獲男女等九人並布包一個（内物未詳隨即帶至周旅長營内審訊甚爲秘密聞該機關係范某所組織詳情容探明續誌　　金華調查學齡兒童之風潮調查學齡兒童永康東陽禍患尙未肅清麻日（六號）下午金華東華鄕學務員某以愚民誤信謠言合家陡遭搶毀復以介紹調查故兼及自張志瑜家一時人衆愈聚愈多鳳山小學校及自治公所警察公所一律　刦殆盡當即呈報縣知事核辦次日有南華鄕學務員王質　家被毀一案鄕民藉口紛紛肇　而軍警單弱　不敵衆不能不令人杞憂也 
[楊州]  
黨人就地處决駐揚混成旅所屬沈團長日前拿獲黨徒僞財政司長吕　出偳旅叔長張榮　二名解縣會訊後　電禀宣武上將軍幾待復電乃於呼日黎明由謝知事鹽陳長蔣吕　二人押赴西門大汪邊銷决矣　　派隊據滅　　江邑邵伯鎭近來又有蝗蟲出現其勢甚夥惟均落於灘邊草　毫未傷及禾苗謝知事昨（五號）據區長禀報後即派警衛隊前往擈滅並電報巡按使署查照 
[南京]  
　　王道尹下車之文章金陵王道尹昨出示略云本這尹事無巨細悉出親裁政雖殷繁不容勞貸祿屬胥辟敦行之士恪守範圍僕從僅供服役之勞嚴加約朿圖苞苴之　絶亦請託之不行函簡須憑印章出納均有圖記惟人品之賢愚不一僅界之詐僞多端或冒稱故舊術幻講張或假托官親叶工影射雖有　者或知其詐而無知者易受其欺除飭屬密訪查拿外合行嚴禁云云　　馮將軍之剿匪策馮上將軍以各屬土匪充斥爲患甚巨日前特開軍事會　擬派妥員予以指揮調遣軍隊之權相機撲剿兼令客鄕創辦民團並嚴查通匪劣紳一律重辦所有地方民團及水陸警察均應協助軍隊合力勦捕以免　越 
　　歐戰中之　垣商業觀歐洲戰爭影　吾國商業頗巨進口貨來源稀少近來本城　烟洋油兩項逐日漲債其其他洋貨皆存居奇之心出口貨將全行停滯絲價必跌寗垣商業以緞貨爲大宗據該業中人言今歲又必大受影響矣 
[安慶] 　　 
　　皖垣又鎗斃八人皖省探訪局前在蕪湖破獲黨人併由巢縣獲解主要之邢家容丁兆駿陳子卿劉少良劉濟良崔國棟閻紅臉陶良業等八名據稱丁陳劉崔等六名均受龔振鹏指使或組織機開或擔任運動並有微軍數百均蓋有印信其文曰軍人救國軍統關防至　紅臉陶良業則係著名匪首迭次犯案以上八犯均經執法處訊供不諱已於六號經探訪局准奉安武將軍批令綁赴北門外鎗斃并於刑場張帖罪狀　　福州　　展覽會中之小風波此次巴拿瑪賽會閩中預備物品已經就序乃假座福建第一中學校内即福建高等學校陳集出品開福建展覽會俾大衆觀覽並有人倡演文藝劇以助其興連演數晝昨晚爲尾演之日特寛展時間人益衆多演至十點左右忽大起風波因華橋公學生與内地某校學生始而口角齟　繼而用武毆打場内爲之驚動兩方各招集多人如臨大敵警兵見此情形不敢上前勸解一任學生在埸吵閙後得會中人員出而排解始得息事云雜評二（默） 
[戰事消息之研究]  
　　近兩日所傳德國敗電多出自協約國方面論者因而懷疑吾謂戰事消息本難速確未必定由於一方面之張大也如昨報所得英德北海大戰消息第一倫敦電謂英德海軍正在交戰砲聲隆隆不絶第二電謂英艦正向荷蘭方面追撃德艦第三電謂德艦在北海被撃沉及被捕者十九艘第四電謂英艦隊與德艦隊在陶桀岸南交戰後現向荷海濱進行而第五電則謂北海大戰消息因海軍部否認請勿登報觀前數電德軍已敗定矣而最後一電忽然取消且英人自取消之是可見戰機微邈瞬息萬變非綜合數日前後之消息參觀並證必不能得其勝負之眞相也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（九）]  
　　譯稿大陸報云德國郵船名利克美大克者昨由歐洲安抵上海擈聞該船由香港行駛來滬時曾歴一番危險境地星期二日遠東各處得到英德宣戰消息　該船正在香港停泊此種消息無異立將該船送入虎口其不爲英艦擒獲令爲英人運送軍需品者僅矣該船得此消息之時立即展輪離港向北而行惟英國巡洋艦遊弋香港上海海面一帶者爲數不少偶一相遇必難倖免據言該船改變航綫沿途僅靠海濱而行一日遙窺望見一英艦在前該船即躱入小島之後英艦未之見也未幾又窺見一巡洋艦黑烟雲起當是法國軍艦名都濮雷者該船又即轉輪遠避卒保無虞現在安泊黃浦灘中一時决不再行開駛云尙有某郵船亦於昨晨抵申據言法艦都濮雷確在香港上海之間卽招商某船由南方來者亦謂此說可信利克矣郵船公司尙有一船名薩賓尼者現仍不知下落未宣戰之前該船乃在黑龍江一帶行駛近日寂然無聞想入俄人之手矣按德艦在海參威海面已獲一俄國義勇艦現仍拘留青島如是則彼此成一互相爲質之局矣 
大陸報云昨星期六日上海大商場營業時間向例不過半日故市面情形尙無十分重要之變動可言自得歐洲北海戰事消息之後一般商家之觀念漸近積極方面甚至有宣言穌彝 
士河航路不久卽將復通者或謂保險費亦將减輕四分三者且匯價已自二先令三辦士半躍至二先令四辦士又聞英國某某郵船已由香港開申凡此種種不能不算爲上海商界之一段好消息也本埠雜貨貿易本星期内聞仍照常開盤本在吾輩意料之中昨晨本埠謠傳印度孟買商埠需要銀條已向各處購買惟查此間各銀行據云此信確否尙未可知 
[訪函]  
　　聞上海至香港間之兵險費已由百分之三 
减爲百分之一 
　　法租界龍華路近築成無線電報局一所法員以局所關係重要故自法國參與戰爭之後即派安南巡捕加意防守聞星期五日夜半之後有形跡可疑者二人徘　左近爲安南巡捕所見旋即失所在法員聞之乃派兵代安南巡捕防守入暮該局周圍各路禁止行人來往　　駐滬意總領事昨於西報登有示文謂意大利政府已宣告中立意國人民咸當恪守並命意人之列名預備隊者至領事署報名以防意外聞在滬意人之隷軍籍者僅有二十一人 
　　奥塞聞戰嗽陸英法俄德比各國盡入戰爭游渦中央政府因敦　各交戰　邦交起見訂立中立條規已奉袁總統命令頒佈前日滬海道據尹揚小川君　　此項命令後即將所訂中立條規二十四條抄錄轉行所屬一體遵守並錄送代理領袖丹總領事轉送各交戰國駐滬領事署查照以敦睦誼 
　　海軍司令部因近來謠言孔多防務加嚴除令海籌海圻兩艦停泊三夾水防護吳淞口外特令海容江元應瑞鏡清建威福安及湖飛甲乙各魚雷停泊製造局附近浦江日夜輪流防護每夜自六點起不准小輪民船經過天明方可來往（按昨報據另一訪員函告海圻海容現在北洋海籌在閩修理應瑞派駐廣東與今日訪函各異姑再誌之以俟後報）　　滬上自歐洲戰事發生以來所有停泊浦江各國兵繿中西人士頗爲注意茲聞現駐浦江之軍艦除德法兩某號兵艦於上星期五六等日奉調出口外計有英國伍拉克勃蘭白耳克得馬斯梯斯得耳砲艦四艘雅梅斯巡洋艦一艘美國蒺洛斯砲艦一艘牌利驅逐艦一艘日本府西密蘇密逹鳥機砲艦三艘浦江所泊外國兵艦計有十艘云　　江蘇淞滬警察應出示云爲示告事照得歐洲列强戰爭風雲日緊上海金融不免受其影響是在經營商業者協力維持市面方無停滯之慮乃近聞各小錢莊凡遇持外國鈔票前往兌換者必多方留難任意折扣實屬貪得小利不顧大局自非嚴行禁止不足以保現狀而弭隠患並奉上海鎮守使函飭前來除函請南北商會維持開導外合即示告周知仰客錢莊一體遵照此後凡遇持鈔票兌換錢洋者務各公平交易照常兌換不得有留難折扣情事倘有故違定干查究切切勿違此示 
　　歐洲戰事本埠商業大受影響日前謠傳各絲厰有停工之說今聞商界領袖運日會議維持之法已議定每名減去工資四分各絲厰均照常工作倘金融週轉不靈由各錢業擔任抵押云 
　　戰事發生本埠營業各進口貨者因歐洲舶來品將無新貨繼續來申咸高擡市價以冀　取鉅利故日來各洋貨價格莫不逐漸增高然聞祗有洋燭火油肥皂等貨可以獲利若疋頭洋貨則因先令暴縮所增貨價不及先令短十之一二故仍不免虧折也　　日前南市聚源義成等荳麥油餅商號因抛出之沙河餅若干片本訂定裝運太古公司之漳州輪船由安東來滬約期陽歷本月八九號可到乃該號商昨忽拉得來電謂該餅已經裝輪停泊安東口内適因歐西戰事該輪西人胆怯緩放以致不能尅期到埠云 
[北蘇州路攔刧案五誌]  
著名匪徒龔三郎於本月五號傍晚糾黨王阿生等在北蘇州路附近文極司脫路持鎗攔刦婦人姜張氏金　並開鎗拒　撃斃匯四捕房一千一百九十三號華捕吳友仁及某舊貨店主唐錫明又撃傷華界巡士　馬如仙木匠李長孝等殺人（李已因傷身死）當由捕房將王阿生拘獲並往西藏路提獲同黨張老虎二人龔匪逃入華界亦經警區巡士追至島鎭路拘獲分别　押候辦省情迭紀本報茲悉捕房以匪徒龔一郎係前曾戳斃燭妓小翠于在上海縣越獄脱逃之要犯今又糾黨　刦拒捕傷斃人命賞屬雖大票極故已禀請代理總巡張生君函　鄭鎭守使轉行淞滬巡警總縣徐廰長將龔移提研訊前日午刻匯囚捕房派中西包探前往巡警總應將龔迎提到捕房後奉捕頭飭令收押聽候解廟訊究又代理總巡張生君以滙司捕房一千一百九十三號華捕勸州人吳友仁因追拿著匪龔三郎舊不顧身致被開鎗撃中要塞殞命殊堪憫惜爰特商准工部局總辦雷福森君給發撫卹洋四百元以示體卹而昭激勸前日工部局已將是項卹洋送交滙司捕房捕一派探傳知屍母吳沈氏如數具領矣 
另上訪函云當匯四捕房捕頭派探楊掌生偕同西探蒞淞滬警廳投請移提時廳長徐國探以該盜在華界亦犯有脫逃命盜重案本擬俟訊明後引渡今旣准移提准將龔犯交其帶去一訊仍行送還遂飭警探將龔提出交給楊探等押登馬車飛馳往北道經法租界法捕房藍總巡因該盜犯案崇崇特派包探在路等候與楊探商允將龔帶到法捕房拍照備查然後飭令押解而去 
德婦被害案内之嫌疑犯 
[尙須細鞫]  
　　虹口禮查路德商南門牛肉莊主婦密雪司南門被人謀斃並被刧去値洋三萬五千元鉅贓一案業經捕房將輿是案有關之著名匪徒朱八字王子祥及王朱大喜子符三並要證婦人李陳氏先後獲案祗因訊供狡展判一併解送内地法庭訊明實情再行核辦在案茲悉是案判决解送内地法庭迄已是久該被等仍留押捕房尙未起解探其内容聞因捕房以該被告迭經研訊並無確供須俟訊有端倪方能解送内地法庭是以覆遲迄今尙未照斷執行並聞尙須逐一帶堂詳細研鞫務得眞相而禇已云 
[函請協緝王金發黨羽]  
　　上海鎭守使鄭汝成君昨接浙江興武將軍公函内開案據餘姚縣知事詳稱據探報黨　王金發派有從亂匪徒吳金龍潛赴縣境周堯春家暗設秘密機關圖謀不軌且藏有軍裝情事知事聞報立即隨帶衛兵協警親往搜查適吳金龍周堯春均不在家被其兎脱當在周堯春家搜出軍械數件名摺一扣僞符號數張除飭警嚴緝外理合詳請鑒核通飭各營隊一體協緝等情據此除分别移行外深恐該匪潛逃來滬爲此函請飭屬愶拿至糿公誼 
[飛鴻艦准予轉售]  
中國於前清時向美國某船厰訂造大號戰艦一艘定名飛鴻計需造價三百五十萬兩當時曾籌現銀二百萬兩匯美作爲定價並派楊其山赴美爲監造戰艦委員嗣於光復之後曾由海軍部電致監造戰艦之楊委員令仍照前案趕飭督造在案去年六月問據楊委員電後以所造飛鴻戰艦刻已全船工竣　將尙欠造價一百五十萬兩迅速籌匯俾該艦開駛回華等語去夏適値各省亂事劇烈無從籌欵以致迄今船價尙未付清茲聞海軍部日前又接旅美監造戰艦委員電稱飛萬戰艦自竣工下水之後每日應出碼頭租費等銀八十兩核計所欠已鉕尙少之造價又未籌付該船廠屢次催追聲稱如再延不找價定須將艦出售别國用特電請示遵等情經海軍電部電謂准由該船厰變價轉售惟所欠之碼頭費等銀准予在於前付之二百萬兩定價内扣除餘欵應商請船厰通融解還云云前日海軍部又將此情形電致海軍司令部查照 
[查禁商船運米出洋]  
滬海道尹近以滬地米價昻貴悉有奸商　運米糧出口故特函致駐滬海軍司令部請派兵輪一艘泊在淞口如憑沙釣民船由滬聞往北洋各口岸者須經兵輪詳縐查騐方准放行聞已經李總司令允准飭列字魚雷艇駛往吳淞駐泊查騐出口商船不得私運米石出洋以繼民食 
[請定處决盜犯之場所]  
搶刦浦東陶溝橋張瑞英家財物及戳斃事主一家三命案内之正兇陳莊生曁眞盜張長貴沈晨生等三犯業經鎭守使署軍法科訊實將陳莊生擬處死刑等情迭誌前報茲翻涌東紳董朱日宣等以此次駐浦第三聲營　廖守忠督同官兵緝獲眞盜正兇頗爲出力且陳莊生等爲浦東著名大盜今得除者居居深爲威激惟該兇盜陳莊生已擬死刑將來執行時刑場請設浦東犯事地方俾者匪膽故於前日借至第三營營部要求廖營長轉呈鄭鎭守使核辦 
[公廨檢察員請假]  
英美會審公廨駐廨檢察西員毛鼎君於前日禀准張代總巡請假三星期前往青島所有一切公事槪由駐廨西捕頭惠勒君暫行庖代 
[拘獲冒探嚇詐之匪徒]  
南市各碼頭近有匪徒（混名三十六個黨）冒名偵探借搜查烟土及私鹽爲名擾害行旅屢經被害者在各官廳具控因禾得眞名迄禾破獲日昨祥茂公司新寗商輪自崇沙開駛來滬内有搭客謝某在綱藍内帶有小包被匪徒同黨三名瞥見上前冒探嚇詐正在攘奪綱籃之際爲淞滬警察廳碼頭偵緝隊隊土金殿臣吳錫生范春發查見上前拘獲王阿根一名餘被逸去就近解交第一區署訊係崇明阿三爲首同黨甚多當派警探帶同王阿根前往拘捕業繠逃匿署長董希賢以該黨犯案彙彙今旣得有主名亟應悉獲嚴懲以安行旅除將王解送司法科訊辦外並請飭緝逸犯崇明阿三務獲懲辦 
[騙子施用迷藥]  
昨日午刻有甲乙丙三人至小東門内新太恒衣莊内購定綢布衣服數件約値價洋七十餘元因無現欵照付遂向該店婉商派夥友沈子山隨往南市大逹里某號取洋行至十六舗橋　甲等設計誘沈至中華樓茶肆啜茗沈不之疑致被乘間用迷藥暗置茶中沈飲後頃刻瘋狂不知人事被茶博士看破上前詰問甲乙丙見勢不佳即行兎脫幸衣包尙未携去當即報告第一區警察署將沈及衣包一併帶署飭沈送上海醫院醫治衣包暫存候核 
[傭婦爲姪娶妻之情節不符]  
婦人鄧何氏（即滕吳氏）日前携同女子王如意擬販往他埠售賣在塘沽輸船上爲偵探查獲解送地方廳請辦業經徐檢察官預審明確起訴審判廳在案前日午後端木　推事官會同徐君公開刑庭辦諭鄧何氏供蘇州人今年四十歲帮傭爲生現住北市南泥城橋此次出洋二百元購買王如意爲姪媳並非販賣當成交之時由該女之伯父王玉山出立筆據請求明鑒王如意供南京人今年十六嵗父母早已去世今夏由伯父王玉山帶我來申賣與鄧何氏是實問官得供以該氏傭工度日何來二百元之數况所供爲姪娶親天下安有如日之好人顯見販賣漁利遂判鄧　氏照販賣人口條例科罰銀十兩押候交保王如意發堂留養擇良婚配 
[扭控岳母匿妻]  
　　三林塘鄕民趙長生前娶蘇葉氏之女爲室成婚　來素稱和好詎近來蘇葉氏將女領回家中藏匿趙偵悉其意圖另嫁故於前日將葉氏扭至第五區警局請究即由區員備文將趙並蘇葉氏解送地方警察事　所當由司法科長略詰後判令移送地方檢察廳汪廳長着將蘇葉民收押趙長生出外候訊 
[用刀戳妻頭面]  
　　住居裏虹口之某氏婦人前晚不知因何事故被其夫扭住肆敺並以刀戳破頭面當經七百八十五號華捕查見將氏車送捕房轉送同仁醫院醫治一面由捕頭派探查明起　情形禀復核辦 
[離婚婦請追粧奩]  
　　紅帮成衣李玉書之妻馮氏於前年秋背夫潛逃至英租界某尼庵削髮遁迹空門被李偵知控由捕房將氏拘案訊明兩造均願離異問官判李及李母周氏交保限三天將馮氏粧奪交還在案茲因李母子抗不遵斷由馮氏禀請公堂於前晚復訊馮氏延律師上堂請追孫裏　核供與觀審西官奥領克君判李屬氏　原保仍照前斷限三天將粧奪單呈案候核如違即照馮氏單開之數究追 
[] 爭遺産而使骸骨不安 
　　已故　滬粤商紐炳南之子鍾連生與伊故父螟子 
毓儒爲爭奪故父遺産互控公共公廨迭經傅訊判决嗣因鍾壽師鑑生不遵堂諭將遷匿伊祖母鄧氏棺木交出給鍾壽齡盤回原籍故復經訊判派探帶同鍾連生詢往蘇州會同吳縣法警將鄧氏靈柩产交出面候函請廣東大埔縣查明鐵壽齡等　籍産業再核在案前日由廨復訊兩造仍各延律師到堂互辯多時孫裏讞與觀審西官奥頌克君判予限兩個月仰兩造在外自行將大埔縣所有産業秉公分拆以免延訟 
[姚梁仁痰厥身死]  
　　住居滬南高昌廟地方之姚梁仁向以販賣辭魚水菓等爲業近因虧欠房租爲房主控訴地方審判廳請追前日經袁審判長核准飭吏將姚傳案開庭辯論之下判姚交保着承發吏帶至辦公處候保不料姚年老衰弱忽發痰厥頓時倒地不省人事旋即氣絶當由承發吏報告袁廳長轉知汪檢察長請爲相驗昨日上午汪君正在派員相驗間忽據屍子投廳請求免驗自愿備棺成殮汪君准之着具結送案備查一面飭令將屍趕緊成殮 
[聲辯虧欠房租之理由]  
甘永麟前在地方審判廳控房客徐　廷徐楚臣父子掯不付租請求撤銷契約等情一案曾由該廳獨任推事官判决詎甘不服仍投該廳上訴經袁審判長准詞於前日飭傳原被到廳由王陳張三推事官公開合議法庭審理甘永麟因事不到由伊姪甘芾卿投案王君以甘芾卿袛能立於參加人地位不能認爲原告代表先據厚告所延之王煥功律師出庭聲稱徐獻廷共欠原告房租洋六十三元請求堂上將契約撤銷追償被欠租金並令被告限期搬遷云云旋由徐楚臣供稱我父徐獻廷向在北京陸軍部當差並不在家於前清宣統元年十一月間向甘永麟租賃西門内安康里四十號門牌住房一所每月租洋十八元當付押租洋五十四元歷久賓主相安去年舊曆六月間亂事發牛遷在租界暫避兵燹至七月中旬兵事平靖仍遷原處遂向甘永麟商讓六月份房租詎甘不允被時商人六月份租洋祗付九元至年终十二月份之租洋亦付九元餘月照付蓋欲兩共减去一月租金也至今年正月間甘又來索取租金商人囑其暫緩數天不料二月間甘永麟即行來案控告但控告之時商人押租尙未住清照租界章程房祖亦須欠至三個月方始釘門此次甘永麟用此壓　手段心實不甘是以將租止付請求公斷於是王律師與徐楚臣互辯良外王律師謂堂目曰今日徐楚臣之供詞是否有效設或堂上判决書送逹之後徐楚臣推托不能作主請問堂上如何辦理王推事聞言大爲小然答以貴律師若不認徐楚臣爲被控告人不應與彼爭辯良外至此始問有效無效王律師語塞間官遂宣告辯論終結聽候送逹判詞於是退庭 
[西人至地方廳開欠]  
北京路利康洋行西人施登逹（譯音偕同跑街條鄭澤甫於前日午前投地方審判廳控老北門内季家弄口新昌烟紙店主范貴全圖賴洋元等情當由陳惟事官特開民庭辯論該西人隨同鄭澤甫出庭據鄭訴稱在該洋行爲夥去年五月五號范貴全來行購去手搖縫衣機器工架計洋三十六元當付洋十元嗣後又付十二元尙欠洋十四元迭次向索游約不付爲此來案請追問官即派承發吏將范贵全傳案據供實因一時無力請求寛限問官諭將范貴全交保着令從速料理違干押追遂諭鄭等退去 
[捕房不理民事]  
　　張興發昨至虹口漢璧禮路向朱阿和索討會洋無着口角爭閙扭控捕房捕頭以案關民事着張赴公廨起訴 
[延律師請求伸雪]  
　　江北小孩李金福在廣東路外灘某作場内從高墜下跌斃一則業經騐明棺殮因尸父李同計稱被六百十六號華捕朱正卿入内追逐以致跌斃堅求伸雪奉諭着捕房晒明實情再核尸屬如有確實證據亦准起訴控究在案茲聞尸父李同計痛子情切故懇請該作場主張某代延律師預備到公堂請求伸雪 
[夏季警服改用白色]  
　　淞滬警察徐廳長以夏季警察制服亦用黃色殊未合宜爰照天津江寗警章夏季制服應用白色即黑皮鞋亦改用白色膠布肩章盡行撤去剿聞此頃　服業已趕製　工分行各區署承領定今日起由各區署給發各長警換穿僅警　尙未製股暫以白色洋布置之各上級官員衣履亦一律更易白色以昭一律面重體制 
[徐廳長奬勱巡警革除舊習]  
　　淞滬警廳徐應長前日發出通傳云照得巡警　動首重和平保護人民尤貴動膏本廳長前在閘北分廳任内常聞滬南各署巡警屢有打人情事心頗爲恨及　今職即經迭次面諭一再通飭嚴切告誠各在案現經本廳長親赴各颧署抽查各崗警均能洛守岡規各巡還亦異常勤勞本廳成立一月之久各長警將從前打人舊習一槪摕除地方亦頗安謐竊盜各案並無一起深堪嘉懸仰該署長傳諭奬勉以資敼勱 
[工巡捐分局批示]  
　　前有商人唐子康在閘北工巡捐分避禀凊承辦船捐經朱局長批准在案日前該商又禀請於八月一號起接辦昨日朱局長發出批示云據禀已悉查此案據前辯船捐英商面禀以各船戸有欠繳抵押等事清現尙需時日故本局長體恤情形諭以八月底卸辦以便於期内隨時清理咨行本總局轉詳鎭守使署在案應着該商仍遵前批於九月一號接辦以符原議仰即遵照此批 
[查獲烟土案三起]  
　　前日由四區三分署峝巡查獲帶土犯陳鳳池一名抄出土五兩四錢烟灰四兩五錢土皮一兩八錢解經署員藍祝三預訊一過判送檢察分庭押候訊辦又王譜增張德觀二人因私販烟土被五區巡警查獲並獲私吸鴉片之王玉光劉愛二名前日一併移送檢察分庭分别收押候辦 
[借字會擴充善舉]  
城内也是園夏家方場同願留心惜字會專辦惜字施棺及收拾孩屍等善舉近以粤帮林煜華君發起之廣潮惜字社亦租賃該會房屋辦公故於昨日特開職員談話會提講擴充辦法當即决議創設義學曁送診給藥等善舉由同志擔任經費磋張遙行並舉定職員如左經董穆湘瑤沈宗約朱文鑣名譽董事談任之毛子堅郁屏翰周采臣張仲英陳海天楊雨晨程玉峰華星垣書記兼會計朱毓甫幹事朱關龍張海榮李祥麟 
[養性學堂定期開學]  
　　英租界新馬路合興里養性女學内附設初級小學兼收幼稚男生經理周學孟女士對於就學子女循循善誘故學生異常發逹聞該校於下學期再事擴充添聘男女敎員定本月二十四號開學有志向學者盍速任報名 
[欲習東語者注意]  
　　本埠貴州路逢吉里伊藤書院專敎東語東文係駐粤日本副領事米内山及日本商學士伊藤進朱福昌諸君所創辦聘有日本商學士山本加藤那須諸君擔任敎授每晚授課三小時六個月卒業曾於上月間招生現已額满開課而陸續麷學者仍復不絶故該書院特將校舍大加擴充增設敎室續招新生二十名有志東語者盍速往報名也 
[公共公堂瑣案]  
　　彭笑庵控李文周吞用地價及盈餘洋一萬五千元由公共公 
堂傳案於前日集訊兩造各延　師　堂互辯多時中西官判李另案還押候飭知張雲甫將受抵之地價扣存母許轉賣並由檢察處函知鑫記公司　辦　　湖北人王明榮日前在福州路摸竊行人施渭清袋内鈔票洋六十餘元當場破獲鳴捕拘入捕押候解究　　天津路四十九號門牌雉妓院妓女孫阿金　夜沿途拉客由三百六十九號印捕查見拘入捕房轉送公廨發交官媒看管候帶安訊核 
[法公堂瑣案]  
　　法商銳南投法公廨控前九圖地保莫阿炳將道契抵押銀一千五百兩逾期不贖今莫身故向伊妻莫李氏催贖置之不問請爲嚴追訊之李氏供夫故後實難措置求寛限一月設法料理聶讞員判令退去限十四天取贖如違將地拍賣作抵　　沈洪山投法公堂控稱行經小東門外蔣陳氏所開花烟間門首被烟妓强拖入内尋數小民回伊囊無分文不允登樓該枝女遂將小民往外一推以致跌山街心稍受皮傷由捕拘案求究陳氏供妓女初來上海不知章程求宥判罰洋十元 
 
 

Page 11

 
 
　　李愼總投法黨控開設襄康南貨店之潛松生前託宋錫　作中將田單二張低洋五百元至今不贖核計本利洋七百餘元向催不　求請訊追訊之朱供作中有之商人亦向潘再三催素無奈潘　之不理長實潘抗傳不到判令改傳爲提者李朱退去俟潘到案再行訊追 
　　陳全章借葉暫氏洋二百元日久不還被控法公堂飭提無着昨日原告投稱陳向在民立棧爲聞房今聞避往揚州原籍求請開提訊追判被告迭次抗提不到照缺席判决還本刻洋二百二十四元俟陳出面後准予扭案限交 
[誌謝]  
　　哈聞花園主人慨將該園允借救濟婦孺會開辦慈者遊覧大會以牧入遊資充作善舉定於陰曆六月二十四日開幕至二十八日止昨承該會惠贈優待劵四張書此誌謝雜評三 
[宣布中立後之要題（訥）]  
　　對外與對内 
據今日京電謂德輪韋狄蘭脫號停泊下開由我交涉員與德領商允卸除軍裝改爲商船是說果確實我中立國實行 
中立　務之第一事　此次　　　雲加入戰國者甚多如昨電所傳重慶有某某兩國船開時進口幾地衡突此種情事難保其必無是在我國事事照下開第一例嚴行其所布之中立條約則中國之中立庶幾得以永保乎 
昨電述朱總長在市政公所之演說請今日第一義在自修勿生内亂政府圖負責又須同人一致毋令生　致　危亡斯言固然我國人誠宜時時留意以協力保持其中立然政府所負責任所謂自條者果若何自修也方遏匪徒不騷擾力戒兵士不譁變恐尙非消弭内亂之眞原不得遽謂克盡其自修之道也况此匪與兵猶未敢信其必不擾不變耶據近兩日兵匪之消息觀之政府宜速反省矣 
專件 
[兩江師範校友會會長李]  
　　鴻才會員姚明輝等上 
[巡按使禀（牘）]  
　　請轉彈敎育部開辯圖立第二高等師範然自兩江師範停辦該生　廢業在家已三年矣若不設相當學校資其轉學讓生等豈不長此廢　　諸樹木十年藝之一朝　之追維往昔絶無痛心此爲造就兩江師範舊生計而知國立第二高等師範有不能緩辦之理由三再查旅寗美人所辦之金陵大學自今年來特開優初兩級師範招收多生分爲四年二年畢業不等此等學行皆由我國昔日爲預造成合格人材以供其今日之用者也將來畢業該校後必且爲敎會之用而盡力於敎會敎育夫我國昔日勞多人心血耗多數金錢施長期敎育經營培植造成多數學生未能收絲毫之效者外人則以短期敎育坐享其利收用之而有餘我愈　之人愈收之數年以後現在中等敎員旣以衰老引退後起者又未能接續青黃不接之交其時中等敎育當呈若何景象其危險當逹者何程度不急設相當學校以抵制之可乎此爲收回敎育權計而知國立第二高等師範萬萬不容缓辦之理由四總上四端或關係國家大計或關係學子前途或關係對外政策雖事在數年以後心規畫於數載以前鴻才等於國家敎育大計利　所關心所謂危不敢緘默惟有懇請鈞使俯念國立第二高等師範辦理之遲速所關極重據情轉請敎育部速委定該校校長早賜實辦俾國家無敎而有敎人民失學而得學敎育前途拜日舉大無任迫切待命之至　呈 
 
 

Page 12

 
 
   
 
 

Page 13

 
 
　　　申報第四張 
　　中華民國三年西曆一千九百十四年八月十號星期一舊曆甲寅六月十九日共四張 
自由談 
游戲文章 
[新唐詩] [  二如]  
　　寒籠皮袄夏籠紗夜扯温孫入奴家枕上下知顔色醜朝來满臉大麻花鄕間少女不知愁暇日凝粧上酒樓瞥見西裝年少客驚呼阿母看獮猴初等文官感主思平明匍匐入宫門却嫌禮服無顔色黃褂藍袍朝至尊拆白江湖老内行拈來當票掌中輕十年一吃鑲邊酒赢得青樓極客名（不受酬） 
[眞小熱昏] [  灜海竹斐]  
上海世界實在熱開循規蹈矩無啥味道吃着嫖賭頂頂時　秦樓楚館天天跑跑香烟雪茄嘴裏咬咬國貨衣服還嫌不妙外國綢緞格外精巧擺擺搖搖假充闊少家當用完就做呌化楊梅結毒爛脫北吊到上地步悔已晚了鈍根先生算計眞好發起儉德要省錢鈔男男女女入會不少花柳楊中仍可跑跑鑲邊茶圍無日不到汽車看戲不要破鈔要我請客面皮老老别人吃東　管擾擾被人看破只當胡調入會諸君勿尙皮毛遵守規則最爲緊要恐人譏笑忍耐便好瀛海竹斐胡言亂道編成俚語以博笑 
詩選 
[和郁曼陀來青閣即席之作作次韵] [  東園]  
黃玉仙姿鼻粉黏夢回昨夜雨　纎鶯聲破曉潮雙漿鷗影驚寒月一簾（鷗影樓在日本東京枕橋邊曼陀嘗有呤詠）竹葉碧浮新雪椀櫻花紅漲古水奩（謂櫻花會）落梅風裏纒綿笛索笑何人立盡檐 
[送友赴伊犁]  
鞭絲拂柳綠埀條送客旗亭酒一瓢　　日斜雌粥河橋風急馬蕭蕭東游瀛海三年久西出陽關萬里遙此别何時重把袂暮雲　樹總魂銷 
詞選 
[踏莎行夜雨寄家] [  慘綠少年]  
　　雨打紗窓凉生翠被些時兀自如何睡起來强病作家書敎他略諳相思味久冷香腮應寒玉臂一燈千里懇相對經年别抵此宵長西颼風不管人憔悴 
小說 
[社會小說危機一髮] [  鈍根]  
聽昔之夜予編輯事竟乘人力車歸時當夜半南京路上電燈慘綠若疏星予車冒雨而馳直趨泥城橋御者頒面長兩足可六尺故其奔也絶速後隨一車御者黑而矮車中坐者爲一少年西人例黃包車夫拖外國人和倍速蓋所以優待外賓敦睦誼也彼矮脚之御者於是大忙兩脚起落更迭幾不能辨左右後於予車者僅半轉瞬間車抵浙江路口將越而遇忽有汽車鳴鳴自對面來初以爲彼殆向東者予車仍前疾趨不稱避讓詎汽車忽轉捩而南予車適當其衝車頭相距不能以尺幸予御者閃展靈活急易方向趨汽車之左右僅得免予心大慰而車後之怪聲作矣紅頭印捕連發其粗　之音曰阿呀呀阿呀呀予急撥車蓬後窺則見汽車方倒退而停一黃包車翻於地少年西人横跌而出方支撑起整其衣服所謂黑而矮之御者則已折臥車轅之旁印捕呼之不應捉其肩而撼之柔軟若初　之鴨身畔似有鮮血殷然面紅鳴呼殆已死矣顧當危急之際予車獲免　彼獨不及趨避亦所謂勝負之數共間不能容髮者歟 
予睹此慘狀意興頓灰車經白克路乃見路燈暗處黑漆門前有一對白衣男女喁喁絮語情意纒綿天荒地老若不知世界有末日者 
又經一處花　低亞樓　洞開綠燈光下一倩　女子方與三少年作雀戰之戲良夜沈沈樂哉此　亦知苦力社會中方有人焉祗爲數枚銅幣致以血肉塗地死而無告耶 
鳴呼車夫汝亦有家汝之黃臉婆方侷促矮屋中挑煤油燈以盻汝歸豈知汝竟一往不返也予抵家門厚給車夫笑謂之曰汝好運氣今日拾得一條性命也車夫張口瞠目愕然視予良久不能言蓋其驚魂猶未定也予妻莊辭詔予曰君得幸免當謝上帝 
[蘆中人原名ＳＩＬＳＳＭＡＲＮＥＲ（六）] [  英國女小說家ＧＥＯＲＧＥＥＬＬＩＯＴ原著　中華林竹賢譯] 　　　 
　　第三章 
葛氏者萊無蘆之巨族也紅院巍峩石級飛峻前當敎堂後列馬廐聖會中惟葛氏被冠紳士之號雖以伍思古之老成望族亦視之缺如然以喪亂戰爭之餘貴族産業半成邱壚影響所及葛氏不無遷累以是酒肴遞改座客漸趨五思古之門葛氏早抱敼盆之戚閫無賢主紀綱不振葛氏以家居無聊嘗降尊就虹霓樓據高座與村人周旋其故半亦由後嗣之不肖葛氏性懦於嚴父課子之義大都忽略一任其子逍遙游蕩而次子登仕尤甚鬭鷄走馬六博飛魔殆無虚日村人形容　絝子之心無肝謂如醉人飲洒遇呼渴者而飲尤毫然以名門望族遊蕩亦庸何傷使長子而能克保家聲不爲乃弟所誘亦已足矣長子　蕾　　年少和氣湛然羣以藍釀雪姑娘夫婿屬之釀雪性婉靜聞人談茀蕾離家野宿事紅潮泛頰不豫移時人咸爲茀蕾失釀雪意危而茀蕾之操行遂似視前爲遜時則殘冬主届夕陽散亂正馬儂僑居萊蕪蘆之第十五年茀蕾獨坐暗廳爐火就滅又手仰天嗟吁時起火光射牆壁軍械均作幽綠色愁慘之象溢於廳宇步聲驟起雜以呼嗜呀然門關一面目可憎之少年昻然入乃登士也茀蕾賭乃弟來愁容忽增厭態登十諂笑曰不識兄召爲何茀蕾作色曰事非可以兩全借欵已爲汝　不告吾父責且益甚登士揚言曰棠棣之間何莫不可通融兄旣能移花接木於前何不可籌金一償於後乎繼續曰弟固不肖告吾父面受責當也未識私婚毛蘭者又如何茀蕾力遏怒容微語曰籌金之術當奈何登士故作怪特搖手曰弟何能爲兄處置之可耳曰且言之曰無已兄野駿名駒也售可大獲弟縱不肖售馬之事尙可勝任且兄不聞明晚釀雪將臨吾輩且有跳無會乎語至此憂然止徑取乃兄棹上鞭繞指玩弄茀蕾木立不作一語蓋非介弟之頑鈍不可當實綠心事榮繞無術克制外特鬭鴛鴦之釀雪而别私婚一毛蘭毛蘭事發釀雪已矣引鏡窺影何以爲顔舉措面目何以對人一失足成千古恨再回頭已百年身贈諸此君似矣登士知乃兄已在掌握作曰諸已就緒弟當暫别自信幸運隹天公助余必不爲雨師所窘若兄自往殊未敢必耳言次脫門徑出茀蕾痴呆木立運神默思於後來之身世渺茫無涯愁緒　涌自念行年已二十六胡瞶不自檢私婚毛蘭白璧留瑕致爲乃弟所箝持操之掌握彼釀雪者非四載來日夕想望冀一親　　者乎一朝下嫁雍洩洩和氣满庭當爲家門大生色茀蕾早嵅賭家庭之錯亂紀綱之不振有意整頓而難其方繼睹釀雪之美　而勤愼中心躍歐愉莫名謂釀雪必大有造於葛氏也訙知事出偶然憂已满伏狂瀾莫挽覆水難收一朝婚事敗露私情畢陳此情此景何堪想像且父怒不測使除名家系奪其遺産則更如何念及此特白之念又熄以爲事在隠秘尙可與釀雪周旋握手轉念一生連命唯在釀雪事難覆蓋則釀雪婚事終成虚願不如直白老父事或猶可挽回展轉思維愁腸轆轤噫善無近名惡無近刑豈非旨言哉茀蕾以一失足之恨和氣轉成暴戾茲愛易爲厭僧蓋無形施罰已深且苛矣迢迢深夜寂憂懐萬籟沈寂似聞吁嗟之時起也俠 
[女花彈詞（四十一）] [  東埜]  
　　第十五回催　 
話說振亞在趙志明寓所觀劇志明就劇中奥衍處　爲指點振亞心領意會顧盼神飛演到第二　驚耗末段素珠深閨獨坐掩面悲啼自已便慨然嘆息暗暗想道美人情重我生受你了只是靡不有初鮮克有终你後來何以又移情到别處去呢轉念一想這也怪他不得當時　耗傅來芳心欲碎在我一方面已經是負情不淺了像他年華荳　面貎芙蓉蘭閨寂寂還未過門在這文明　紀豈能把柏舟二字苛責他人况且他慈母在堂劬勞未報這件婚事安知他不是曲承萱堂之意事與心違勉强做成的呢想到這裏區區方寸之間不覺就軟了下來 
一生一死見交情况在奉閨夢裏人自古千金還賣笑怎敎他兩行紅涙滴胸襟梨花一朶經春雨便鐵石之人也斷魂一點靈犀爲吾碎最難消受美人情倘然我當時應召修文去還累他紅豆雙滋宿草　無限恩情無限恨人前　說未亡人悲歡離合無憑凖死死生生也宿因即此模糊巾上涙已敎我昊天罔極感深恩今日個求全責備又何云伹只人的理最是變幻不可思議倐而喜倐而悲倏而感激倐而嫉妬一受着外界的激刺變換極快振亞看丁驚耗一　把個素珠小姐感激得不了得豈知看到船會一　他的心理又變換了一股嫉妬之氣占住他方寸之間把方纔那種感激的念項驅除淨盡嘴裏吃着酒心裏總覺得酸溜溜的又看到嘆月一　桂香中彈墜江不覺失色一聲長嘆失手把酒杯落在地上豁琅一聲碰得粉碎他也不理會抬頭向志明問道這人和表妹同名是一人還是兩人倒狠有些俠氣志明道你且勿間决看台上那時紅氍毹上正演到懷璧發刃殪盜冒險入艙挾着秦老夫人同素珠小姐走出振亞看到這裏不覺心平氣和默然自訟素珠不過姓花的早已做了紅樓夢中的妙玉受蓋盜匪輕薄并且香消玉殞久矣到了今日吾和他好算是隔世的人撫衷自問還有甚權利和姓花的在公堂上涉淞我如今見得素珠一面已屬萬幸漢武帝還當感激李少君唐明皇還應致謝鴻都道士哩那時僕人已把酒盞換上振亞满舉一觥和顔悅色的向志明說道這事的原委吾已經明白可以不須再演總而言之只我負人人未善負我志明笑道你說明白却還有不明白之處看完了戲劇再說罷 
儉德會 
[儉德會記] [  耳似]  
语曰儉己儉儉人非儉又曰禮與其奢也寗儉聖人於温良恭　之外合儉爲五德儉之時義大矣哉鈍根王君於癸丑暮冬創設儉德會海内之學士大夫閨秀名媛不期而會者已八百餘人　人區區之心竊慕此耳然逡巡不進者何也　人一世天眞爛漫此會五欵之中只不狎邪一則恐口是而心非也恐陽奉而耹違也恐有始而無終也恐或作而或輟也蓋情之所鍾正在我輩如名士之瓊筵坐花佳人之飛觴醉月鄙人必　於其間入儉德會後鈍根其許我否鄙人自奉甚儉即東塗西抹亦未嘗沔一紙沔一筆辛丑入官之後未嘗添一僕置一妾大江南北冶游之中未嘗設一和置一酒惟推波助瀾烘雲托月於花事則善善從長不作灌夫之駡座於時事則　　糾正不效魏收之　史於交際則淡淡如水不爲匿怨而友人於文字則落落寡合不覺誠中而形外至於世道人心慄慄危懼常目訟曰看來世界金能語說到人情劍欲鳴又曰懶開南阮雙眸子笑捧東坡一肚皮又曰即看飲食都無味漸學形骸亦累人又曰欲知世味須嘗膽不識人情但看花又曰直使天驚眞快事能遭人駡是奇才又曰君子安貧逹人知命羣欵满腹衆難塞胸又曰日食三餐宜淡泊夜眠六尺却安寗又曰功名傀儡場中物妻子骷髏隊裏人又曰能受天磨眞鐵漢不遭人忌是庸才又曰我是生來寒儉腹逢人最怕勸加餐又曰儉己儉儉人非儉貪利貪貪名亦貪鄙人欲終身誦之以自箴以自勉也質之鈍根然乎否乎是爲記儉德會規則一不狎邪二不財博三不必以酒食結交　　入會者上海徐慈禪休寗吳聘卿南滙葉士彬松江張爾玫汪壽餘姚朱榮泉吳縣張厚存安徽　縣江石蓀洪翕和江蘇常熟張沅丹徒曹大瑞上海翁泮然陳運根丹陽郭新儂顔新予歙縣王仲璋 
 
 

Page 14

 
 
   
 
