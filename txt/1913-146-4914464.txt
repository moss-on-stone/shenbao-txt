# 1913 - 146 - 4914464

 

Page 1

 
 
通信 
[論巴爾幹戰後及歐陸政局（續）（旅歐客）]  
　　柏林條約奥原取得波包立愛爾塞哥文兩省之特權千九百八年土耳其革命奥竟併吞波愛人其版圖彼時塞芒兩國憤慨乃較土之矢地者又有過之俄亦引爲大戚不啻剚刃於腹奥旣得此兩省即將漸逼沙洛尼格巳占俄之先步俄奥間相持甚亟幾至發生戰禍德　奥之後盾英法不能助俄卒至屈伏於奥聽客所爲斯拉扶人種無不引此爲憾也在巴爾幹諸國中與奥衝突最甚者乂莫若塞爾維塞無出海商埠不得不借奥之海口奥每設法難塞　濟不能獨立塞固無日不思出亞特里亞底格奥　盡其所能以遏制之此其理由有二第一亞特里亞底格當爲奥義專有不得聽第三國插足第二塞如得出亞特里亞底格則將奥入沙洛尼格交通截斷更有進者奥義爭雄於亞特里亞底格頗爲同盟中之障碍奥欲避此衝突非另求其他海面獨攬覇權不克逞其志也直出沙洛尼格奥之唯一目的德亦極贊助之内之可消奥義猜忌外之可擴與國勢力是德奥者有不得不與巴爾幹之斯拉扶種人相反對矣加以羅馬尼親奥挑俄縱横捭闔之術遂益形其複雜千八百七十七年俄土之役羅原與俄合力敗土然羅未得絲毫利益柏林條約反割羅之一邑與俄羅旣無法反抗恨俄愈爲切骨奥乃與羅接近卒成奥羅同盟以敵其他之各小國而布爾加利塞爾維者尤爲奥羅之所仇視故俄保護布塞　其與土爲難而奥則助羅以相抵制欲分戰勝所得各地遂馴至有今日之現相 
　　奥於連合軍戰勝後在巴爾幹之利益日形危殆當千九百八年奥因併吞波愛兩省幾至與俄開釁此次乃蠲鎮定無爲並其視　囊中物之聖惹克諾維巴刹亦聽連合軍占據始終未以兵力干涉此　故何耶則以物之外交態度有令奥無可如何俄人敏妙之處全在嚴守中立初不直接助連合軍一聽其以本力解决俄旣嚴守中立奥亦不能干涉誠以歐陸外交情勢一同盟與三連合之兩大統系巳成連雞其栖倘有一國摇動必至全體加入德雖雄長全歐然終憚於輕發奥固利害迫切究宜隨德轉移彼時昧於情勢不料土之一敗竟至於此也當戰端發動之始六强同時宣告中立此卽俄之外交得手俄知與斯拉扶種感情最　者爲羅馬尼更以極細膩之手腕與羅對付務求得羅之懽心致令羅之親奥不如前此之切俄皇更以　人名義時與羅王往還贈以俄軍統帥之名譽職以爲羅王光寵羅之輿論鼓噪極欲出攻布塞羅政府卒鎮壓之始終無所舉動未及匝月職局大定土巳全敗無可挽救奥乃挺而走險决意背城借一俄亦厲兵相待此非兩國决裂之難惟各有其同盟連合彼此互爲牽制英法旣主和平德亦不願有戰千廻百折乃卒有所謂倫敦大使會議者出現專以消釋國際間衝突奥俄雖爭備兵然終未至破裂則大使會議之功效也阿爾巴立獨立俄英法三連合旣巳徇奥所請亞特里亞底格塞得一中立海口又奥德義三同盟之所以徇三連合者也 
　　在國際政治問題雖得暫時免去全歐一大戰禍然英德兩系從此相持愈亟巴爾幹戰勝各國旣不滿於德奥必將以其軍備加入三連合中與其關係果何如乎按布塞希芒四國戰時約得兵九十萬計布得四十萬塞得三十萬希得十二萬五千芒得五萬更益以四國之志願兵其力足迫奥之門户當四國與土未戰之前確得俄皇後援始敢公然開戰俄政府雖持異見外部沙索洛夫在巴黎時尚力稱决無戰事然皇室及軍人均力主之輿論復以斯拉扶種同胞之誼大與政府反對沙氏卒至轉其意見於外交上力爲後盾今此戰而大勝亦即俄之大勝且必助俄敵奥其影響及於國際足爲兩系輕重者當非細也 
　　德之作戰計畫乃欲多用現役少用後備一旦與法有戰奥當出七師團集於達吕卜江畔之烏爾穆以與德之精兵會合雷轟電擊侵入法境德奥合兵其力至厚法將難於抵禦故論　謂德法勝敗所分當以能得現役百萬立摧敵鋒者爲有把握法之每次讓德殆知奥有現役二十萬人加入德軍在開戰之前三星期内雖有俄英相助其力分而不聚决不足以相抗也刻以巴爾幹各小國勝土使其加於三連合中勢必與俄合力攻奥則奥不如前之可以自由助德當用强兵分當俄與巴爾幹方面德不能不思復其舊所預算之戰鬥力此最近新增陸軍七萬之所由來也去年德巳增兵四萬合諸新增之數巳達十一萬人是德於平時有兵六十五萬人者再兩年後可擁兵至八十五萬人矣即無奥之七師團相助巳遠駕法車 
 
 
 

Page 2

 
 
主力以上德旣有此進行法亦立求抵制乃新提出增加義務兵役年限前此現役兩年者今改爲現役三年法於平時有兵五十五萬加以屬地各兵亦不過六十萬其數萬難敵德人口旣日減少勢亦難再增兵惟旣添現役一年則在役者可分三次退伍每次得新兵三十萬人三次則爲九十萬人其較前之兩年現役僅能分爲兩次每次三十萬人兩次亦僅六十萬人相去巳大不同差足與德頡頏故法三年現役實有萬不得巳然以德法增兵之影響連類而及其同盟連合亦各擴充武力英將增加外調之陸軍奥俄亦將各大增兵不二三年歐陸或起戰禍故巴爾幹戰爭之結局又未始非全歐大戰之起點就增兵之趨勢度之殆有不可免之數存歟 
時評 
[補救兩院之研究（二）（無名）]  
　　無議院不可也有議院之名而不能議事亦不可也議院不能議事而受人干涉以損議院之尊嚴尤不可也然則將如之何哉聽之以敗壞國事乎如之何其可也不聽之乎將何適而當也無巳竊以爲有二法 
　　其一·議院之所以擾亂而不能開會者爲執黨見也故余以爲能補救議員者唯有政黨政黨能開正大之胸襟以定嚴厲之規則取締黨員勿使之擾亂勿使之不能開會則　　　　　　　惡風必可改 
　　其二·議員之所以神聖不可侵犯而他人不能干涉之者爲民選也共和國之主體爲民議員因民之重而重之非天付之神權也故議員而不能開會議事是負民之託付也負民之託付則他人不能干涉者選舉此議員之公民理得而干涉之公民如有能力則以選舉議員時之手續以撤消其議員而另舉之則議員亦有人監督而此惡風可以永除 
　　舍此實無他法也雖然政黨公民而果有此能力則即今之議員亦早不擾亂而開會矣是我言又贅也 
命令 
　　五月十二日臨時大總統命令甘肅凉州鎮總兵馬萬福開去本缺另候任用此令 
　　任命陸洪濤爲甘肅凉州鎮總兵此令 
　　陸軍總長段祺瑞呈稱據甘肅都督趙惟熙呈請任命丁士偉署甘肅督標副將應照准此令 
　　領參謀總長事黎元洪呈請任命曾櫪超爲江蘇陸軍第二師參謀長彭厲金爲江蘇陸軍第三師參謀長吳炳金署甘肅都督府參謀長此令 
　　陸軍總長段祺瑞呈請授岳翰林謝彩臣李必勝丁同陞周福星張建魁李長分惠春波嚴紀鵬曾繼賢王生岐姚文魁王榮鎮陳得貴張雲漢王克明趙長榮魚廷佐王修巳洪隆廷余運德爲陸軍步兵上校張廷有曹位康田實芳鄭序爲陸軍騎兵上校李生榮爲陸軍憲兵中校朱鼎銘卓人孫耀廷余欽烈余疇傅錫齡侯佐朝王化南趙連元陳世傑徐繼祖楊桂馨白儀周文興郭詩言王德明郝元泰張玉峰龐立樹爲陸軍步兵中校劉鎮青王占標張協贊楊瑞亭王廼斌徐世勛房拱極爲陸軍騎兵中校金遇陽爲陸軍砲兵中校王天吉吳景元爲陸軍憲兵少校董明銘鮑建勛曹執中寗存銓閻靜軒王德超梁仲杰石鏡清黄玉鈞廖其盛余慶松魏得山賈得勝張岐山海晏清喻凱臣汪明山吕光華武中魁丁繼祖楊發清陳建貴王壽田陶得勝陳鑒升王孝忠雷毓椿鄧全勝劉春珊宋希孟白毓庚鄧震清李金戌趙步雲嚴錫龍馬耀羣章大順熊占標李錦章王榮貴張壽祿郭錦棠李天佐井岳秀郭士元蒲坤山王青雲熊鍾山李德友孫彦彪余晉海張南輝馬鴻飛張士達雷占風傅春亭王英彭泗海趙占彪張敬業吕懷珍范得勝張屏周延麟賈濟泰周明祥羅炳炎高慶雲馬瑞雲劉振海爲陸軍步兵少校韓壽榮馬玉山雷振陞劉豐漢吳鎮南陳雲生柳占魁王飛虎陳樹滋安國柱張孔修蔣芝蘭雷鳴崑袁成棟劉長泰潘宗雲楊蔚庭李文龍廖樹棠傅定安邱長鏞難得功何全義爲陸軍騎兵少校杜益貴馬錫蕃馮殿臣魏進先爲陸軍礮兵少校應照准此令 
　　陸軍總長段祺瑞呈請授盧煥王嗣昌爲陸軍步兵上校楊勳沈宗周王文華潘起洛鄭森王楨祥甘澍盧　繆建邦馬一劉文炳姚景崇周敏時阮德炳杜濃李占魁陳偉唐繼禹趙世銘爲陸軍步兵少校楊鍾傑高桂林李文漢楊其禮爲陸軍騎兵少校楊兆蓉章應棠范石生爲陸軍礮兵少校錢開甲爲陸軍工兵少校應照准此令 
　　代理國務總理段祺瑞呈稱據廣西都督兼署民政長陸榮廷呈請任命楊華燕陳國琛爲技正應照准此令 
　　貝子漢羅札布宣慰卓昭兩盟使各旗傾心助順邊圉奠安有功民國應從優進封郡王以彰殊勩此令 
　　任命多布柴帮辦昭烏達盟盟務此令 
專電 
[北京電]  
　　昨日執法處會同提署率兵在山西蟪城藏寺捕獲刺客徐雲谷劉慶齡鄭一孫王新和周遠新後因供出楊國慶劉寳貴白雲山亦被拿獲並在統一黨所開黄鐘報内搜獲謀刺王賡王印川之事務員二人又偵探隊查出陳某密令决派炸隊二人游文彬胡國成赴京下手先撲殺湯王二人達目的酬二萬金陳令云云 
[北京電]  
　　報載大理院巳發傳票往滬傳訊派人煽惑軍隊謀叛之人 
[北京電]  
　　前在議院抛墨盒之陳策有煽惑軍隊情事又恐反對黨報復巳逃津 
[北京電]  
　　警廳函辨傳訊國風報係文明傳訊按律交法庭並無率軍警百餘及綑綁之事 
[北京電]  
　　有數著名巨子向袁說項謂但求能敷衍偉人面子卽可無事 
[北京電]  
　　劉星楠提出質問請政府更換最跋扈之兩督 
[北京電]  
　　兩粤議員除葉夏聲等數人外組織第三黨甚急 
[南京電]  
　　宋案證據業經程督派員呈報政府刻又將該項證據付刋印刷數百份分送各行政機關 
[南京電]  
　　省議會議决淮徐海清鄉改以縣知事爲總辦昨經省長飭各該縣遵照辦理 
[南京電]  
　　莊督辦現在組織浦口警察學校成立不日即可開學 
[南京電]  
　　昨日下關憲兵營赴野外實地練習 
[南京電]  
　　通俗敎育會成立公舉盧少留爲會長 
特約路透電 
[北京電]  
　　預料五國借欵將於本月二十五在倫敦巴黎柏林三處發行 
[北京電]  
　　俄國今雖力爭維持蒙古之獨立中國雖堅不允放棄全蒙之主權惟北京中俄會議近來進步頗速聞新約之洋欵可謂全巳訂定外交部及俄國公使兩方面現將主要問題擱起似須互相讓步始能就緒新約議定後將呈國會核議蒙古大局殊爲危險蓋蒙人欲誇耀勢力巳屯大軍於庫倫及邊界一帶中國則亦調集大軍嚴爲防備 
[北京電]  
　　據私電聲稱蒙軍現頗聽調度華軍因壓制内蒙人民致敗政府之目的中俄條約將規定兩方面撤退邊界駐軍果爾則居民均將受福 
[北京電]  
　　現入蒙護照祇能及張家口熱河而止近來馬匹頗缺因中蒙廣收之故兩方面軍隊購入之數共有二萬餘匹北京馬價現亦高漲 
[廣州電]  
　　國民黨領袖陳烱明君現亦贊助胡都督反對借欵總統詰問湘粤贛皖都督之電文彼等並不十分注意且謂香港發出之電報並不代表南方輿情贊成者多前清舊員廣東現信香港有勢力之華人皆以爲借欵殊不合憲法云 
[貴陽電]  
　　此間苦旱上星期曾斷屠三日仍未得雨米價漸高 
[貴陽電]  
　　各軍隊現分赴各處剗除煙苗惜從事稍緩故有數處業巳收漿宜有數處亦不見踴躍惟嚴厲實行禁令者實居多數云 
[哈爾濱電]  
　　哈爾濱外國商會曾與俄國木商開會籌商剿除鬍匪計畫當經决議請鐵路總管及俄總領事協助估計近爲鬍匪焚燬木料之損失及請該總管嗣後以相當之軍隊保護諸商 
[哈爾濱電]  
　　吉林中國當道曾開宴慶賀美國承認中華民國紀念 
[哈爾濱電]  
　　據聖彼得堡電社哈爾濱辦事處聲稱庫倫蒙人近開會議决如承認俄國主權則俄國必將併吞蒙古决然無疑惟如承認中國主權則中國勢必使蒙人重行屈服故主張俄國如一日不侵犯蒙古之利益則蒙古亦一日不與失和庫倫内務大臣達喇嘛宣稱蒙人旣脫覊軛不可再入今當設法以得完全之獨立云 
譯電 
[北京電]  
　　進步黨尚未正式成立惟上星期日巳通過黨綱一星期内當可組織告成星期五日擬續行開會討論一切 
[北京電]  
　　國風日報及興中國報因登載叛逆之論說巳由當道勒令停刋 
[鈕約電]  
　　墨西哥官軍與革命黨在茄伊曼斯附近大戰三日有火車一輛滿戴油料木柴駛往戰地以便焚燬各屍首據當道報告官軍共死五百人兩方面被俘之軍官均卽處决 
[美京電]  
　　據美國國務卿白乃安君宣稱美國與英日各國所訂之公斷條約各國如願賡續則美國無不照允 
[倫敦電]  
　　路透電社得悉巴爾幹各邦媾和代表大半巳抵倫敦現料各交戰團代表不日將正式會議列强現力勸各代表簽定媾和草約以了巴爾幹戰禍此項草約不啻爲切實之解决至以草約名之者蓋須併以列强關係亞爾巴利亞與愛琴海羣島問題之决議及巴黎專會研究之結果故也以上各節均將加入條約呈交列强以代柏林條約列强大使大會擬仍在倫敦集議現信旣有該會不必再行召集列强大會以省手續 
[布京電]  
　　布政府巳命本國駐英公使簽定媾和草約前駐土公使薩拉福夫現赴雅典與希政府談判勘畫希布將來界線問題 
[希京電]  
　　希人現責詆布人侵犯希境據謂希臘曾通告布人無庸代爲保護希臘之地方布國答稱巳阻止本國軍隊隨意行動惟並未撤退一兵希臘因卽鞏固各地防務布軍見之乃以砲隊攻擊伏爾底斯太及帕特萊夫特拉兩處希軍謂此戰頗爲激烈全由布人啓釁希政府巳將全責諉諸布人布國外交家薩拉福夫巳奉命赴希京調停爭端 
[意京電]  
　　據斯克太里電稱列强軍隊巳於星期日在桑其哇凡里登岸十一晚抵斯克太里現信星期四日將正式接收該城 
[西特萊電]  
　　據穆生博士發來無線電謂澳大利亞南極探險隊各員現均無恙彼巳辦月報一種每期二十六頁 
公電 
　　大總統鈞鑒參議院衆議院國務院國民共和統一民主各黨本部進步黨籌備事務所國事維持會各報館孫中山黄克强伍秩庸張季直岑雲階李仲仙諸先生程都督並轉各政黨交通事務所各　體各報館各省都督民政長省議會並轉各政黨支部各團體各報館公鑒大總統令均敬悉前接湘皖贛粤四都督通電元洪卽專電勸解免致誤會元洪與四都督向爲生死患難之交今爲唇齒輔車之誼深稔其均明大義不變初心此次聯電抗爭要本於愛國赤忱激而出此雖傳聞失實未暇擇詞而戇直不阿實堪厲俗經大總統再三解釋同爲救國當不難上下相原抑元洪杞人之憂有不憚反覆詳陳者竊惟此次爭議實由借欵適成於宋案發表之後宋案適生於政府改組之先混爲一談遂滋疑慮果使即事分疏平情論斷自不難迎丸而解宋案之成純　於洪應函件徵諸輿論猶多信總理之無他惟司法獨立自有特權固不能據洪犯間接之信指爲爰書亦不能憑總理辨護之詞視爲政令爲政府計宜早日引渡洪犯送交法庭是是非非聽其裁判總理有罪不以勢相凌總理無罪不以辨相競公心旣白異議潛消此一事也借欵旣鉅負擔斯增自應尊重民權提交國會惟此次合同早通過於參議院參觀中央文電總辦之差旣有誤會三讀之省亦經聲明且折扣雖異合較便宜洋員雖增自由黜陟當債權交迫之會值轉圜難得之機苟大綱不至懸殊卽小節無妨曲諒爲國民計當責嗣後國會諸公擁護憲法監督用途質政府整頓財政之方杜外人干涉財權之漸旣紓近禍尤免遠憂此又一事也凡此兩端均非絶難解决之案第恐天下之憂尚有不在此而在彼者溯自戰端甫息和議肇成南北之見未融新舊之爭未泯履霜堅冰早埋隱患雖憂時俊彦力予維持而樂禍僉壬每生離間忠言之逆耳不如讒語之悅心庸論之聒聞不如邪詞之聳聽面輸背笑貌合神離一年以來萬事俱廢自維薄德匡諫無從當此國會初成方相期戮力同心共圖晚蓋乃亂雲變幻急電紛馳誣中央者謂因借欵之利以實軍儲疑南方者謂假借欵之案以推政府宵居廣厦則盜影懸心曉入空山則鬼聲繞罨杯蛇巿虎積揣成訛報煽其波說張其燄風潮所播山冢　崩奸狡者敲藉以圖功偏激者復挺而走險推其流極必至舉莽莽神州遥遥華胄胥斷送於奸人播弄之中而啓釁之因實由於疑之一字有以召之縱使借欵宋案永不發生或旋當消滅能保其再無他故乎夫萬心之合不能拒寇讐一念之離足以惑種族誰　爲之至於此極此真元洪所哀思泣血悲痛填胸者也伏維大總統斡旋危局締造新邦遺大投艱萬流宗仰惟至悲可以感物惟至誠可以格天聖本於仁佛成於忍在昔魯陽揮戈日爲反舍生公說法石尚點頭杞婦哭而城傾耿侯矻而泉湧矧兹分陜俱屬同胞果出以纒緜悱惻之情何難收翊贊維持之效夫勇者不以言尚人智者不以威示衆惟度世者乃能入世惟馭人者乃能下人尚望虚心應物 
 
 
 

Page 3

 
 
觀過知人毋信流言毋爲激論尤望各都督各議會各政黨各蠲成見共矢公忠怵時局之可危念家居之不易毋爲捉影捕風之語母懷吹毛刮骨之心駭浪孤舟互相維繫或者誕登彼岸猶保餘年不然始以浮言相詰繼以盛氣相加終且以兵戎相見抱薪救火禍亂循環煑豆燃箕同歸於盡豈惟將來苗裔靡有孑遺方且巳往勛名亦將安在後世觀黍離之野過麥秀之墟誰復詳晰事端曲原心迹夫以革命數十年伏尸數千里而結果僅乃若此豈不哀哉湖北兵燹餘刧綰毂要衝創血未乾滬痕猶在誠不忍操戈相擊引刃自戕鄉鄰失火則舉族環呼昆弟鬩牆則羣離聚救切膚之痛百倍鄰封諸公爲手創民國之人豈忍更令淪胥不容休養度愛民者必不出此天命難諶國魂將落惟諸公實式圖之黎元洪叩元 
要聞一 
[五月十日之衆議院]  
　　五月十日下午一時衆議院振鈴開會副議長陳國祥君主席議員出席人數甚屬寥寥經副議長延長時間三十分鐘始足法定人數副議長遂宣告開議某議員起立發言云議會期限不過四個月之久現在衆議院自成立之日起至今巳有多日正式大會並未開過數次刻下民國臨時政府期限巳將告終關係國家大局重要之事實屬甚多即如憲法一端若不速行規定則國基不能鞏固若本院屢次不能開會將來伊于胡底於民國前途甚爲危險務請諸君注意（衆鼓掌）劉振生起立謂前日本院開正式大會致起衝突者皆由議長不能維持之故本院係立法機關爲人民之代表議長又爲全院之代表若對於本院不能維持尚何可稱爲議長副議長云前日開會之衝突本席所以不能維持者蓋因本院院法與議事細則皆未規定之故必俟院法及議事細則議决通過後議事方有所根據張耀曾云議會發言必宜按照院法與議事細則之規定若院法及議事細則未能規定則議事機關尚不能完備前日本院所以起衝突者實因本院巳經議决將咨文交送政府而議長并不將咨文退還實屬有意違法本席以爲議長旣係違法大家可以提出懲罰書要求懲罰副議長云前日本院開會實係不足法定人數不過當時有數位議員對於大借欵一事要求開議遂致生出衝突蓋亦由於院法及議事細則未規定之故現在本院院法及議事細則正當起草之時其中應行討論之事甚多本席以爲此事可以先行討論易宗夔云本席贊成議長之說徐象先云議事細則中對於懲罰一層本有規定然無懲罰之標準此層應請大家研究李元亮云現在究竟係討論院法及議事細則抑係討論懲罰若討論問題以外之事本席實不敢贊成劉崇祐云今日大家所以有提出懲罰者蓋聞前日大家對於議長衝突之故本院爲立法最高機關議長及議員固應皆有自治之能力現在乃呈出如此現象本席實屬痛心但按照議事細則第三十三條之規定討論不得出議題之外而第八條規定則係有緊急案件可以變更議事日程先議現在諸君對於此事本有兩派有主張懲罰者有反對懲罰者本席以爲此兩派不過皆因黨見之故本院爲立法最高機關若純爭黨見請問何以對我國民對我中華民國耶（衆鼓掌）本席以爲現在應請大家平心靜氣討論不可挾有黨見以貽本院之羞某議員云現在本院係適用臨時參議院之議事細則今日開會至此時巳有三句鐘本席以爲按照議事細則之規定可以請議長宣告休息（衆贊成）副議長遂宣告休息三十分鐘至三點三十分鐘休息畢遂復開議議長宣告云本院法起草議事細則起草旁聽規則起草現巳規定請大家討論覃振云今天討論者卽本院院法議事細則旁聽規則問題巳派定起草委員今天無論議决與否應請起草委員報告然後再議議長云此事今天一定報告林長民云本席今天有兩個問題要在諸君面前陳述本員受議長委任不能不說明之謹將前天議場情形報告諸君前經湯議長提出四案起草後經表决所有前天表决何者又有不妥之詞有本院速記錄所載之表决與否請大家看看卽明以爲可否劉崇佑云此案起草報告後卽當表决辦法卽是查速記錄本院亦是表决並未改例林長民又云看速紀錄巳成一律有不知諸君名字待看好之後把速紀錄看清巳有改例乃是議員私自修改速紀錄速紀錄所載表决而改爲未報告以爲先付委員會再通告表决秘書長方能報告第二卽云前日議場中有投墨盒抛擊議長此地乃立法機關代表全國而有此等行爲是何居心全場都要如此還有議長之餘地本席深望諸君勿用此手段卽是國家之幸了議長云所有本院一切起草等事情報告後再報告各處文電現在此案巳有種種異議今天將院法議事細則旁聽規則起草員報告谷鍾秀云起草事情先報告請議長付表决議長云前天之表决有效無效如無效當表决再表决大借欵當舉手表决石瑛云大借欵巳經本院表决今天表决者何事劉崇佑云前天表决旣無效力今天可再表决此時議場秩序大亂兩相爭持各有所云有主張表决有主張否决紛紛不休莫衷一是議長宣告云贊成討論終局者請起立起立者多數又宣告云贊成本院院法起草員報告者請起立起立者多數議事細則旁聽規則均贊成大多數陳景南等三君起草事項登台報告畢劉崇佑又提議本院起草名目可改爲衆議院規則起草員似爲妥善議長遂宣告云現在鐘點巳到可延長三十分鐘衆贊成）本院院法乃適用參議院院法可將此三項起草規約共中略有手續景　月云院法規則最重法律其法律鞏固然後始可規定法規而起草委員不負法理之責任當然不受法律之拘束谷鍾秀云本院院法將來與參議院協商此時不必規定爭論呼嘖之聲不絶並無頭緒議長又宣告云此時延長鐘點巳到可再延長三十分鐘贊成反對居其半數有云今日巳延長二十分不得再延長無甚事可討論者卽請散會有謂重要之事未曾議决可再延長大借欵之案並無結果卽云散會卽是安心破壞與大局有莫大之碍難衆議員遂紛紛退出議場者多數不能延長遂散會時五點五十分鐘 
[奥國借欵與大借欵之關係]  
　　奥國借欵以來五國資本團恐該借欵條件與大借欵合同有齟齬之處奥國借欵内容非經宣佈斷難實行提前交欵二百萬磅一節巳誌前報兹聞昨巳有人調停雙方面五國資本團巳經允認交欵遂見大借欵完善成立云兹特詳誌奥欵條件及中國政府與五國團之交涉如下 
[奥國借欵之内容]  
　　奥國借欵内容（一）總金額三百五十萬英磅（二）巳經交欵金額或云一百三十英磅然據本館探悉確係四月間交欵五十萬英磅（三）借欵金額内將一百六十萬英磅自奥國得耶斯德船廠定購魚雷艇十六隻自德國齊爾船廠定購驅雷艇六隻以抵購價至於其他詳細條件中國政府向五國資本團概不宣明云 
[瑞記洋行經理得獎]  
　　奥國借款如前報所述由奥國斯格達公司承辦募債該洋行代表天津瑞記洋行經理巴某君在内奔走甚力於此項借欵成立頗有功績中國政府當大借欵交涉巳見停止財政困絀實難支持時因該總理慷丑允諾嚴守秘密進行磋商以致借欵之成立特酬該經理勳位云 
[政府與五國團之調停]  
　　五國資本團知悉中國訂有奥國借欵甚不滿意非經宣示該借欵之内容决意停止提前交欵五國資本團因周總長二月間照會内稱大借欵交涉因見周折成立之期難於預料向他方開始交涉亦未可知願望體諒等語及今托言奥欵之發見便完善成立之大借欵再致周折於情誼頗有不安之處容認調停以資交欵之交涉云 
[日昨之會議]  
　　雙方面關於奥欵巳見調停中國政府日昨特派周財政總長前往東交民巷滙豐銀行與五國資本團代表磋商一切全見意見之浹洽云聞其内容係提前交欵辦法其額總計二百萬英磅至於交涉辦法按照合同條件不付現欵卽於審計處先將需欵清單認真審查俟認爲妥當後由總會辦簽押一面送交該部一面送交銀行以便取欵其間不許稍有含糊云 
雜評一（無名） 
[黎公之言]  
　　當此洶洶咄咄之時而有此至誠惻怛之語人安有不心感之哉以得時論智也兩不偏袒公也以愛民爲本仁也以國家爲重忠也不屈一方勇也無激詞無諷語文而禮也黎公之電七德備焉 
[南北對峙]  
　　此出傳票彼亦出傳票此有暗殺案彼亦有暗殺案此有證據彼亦有證據此言假借名義彼亦言假借名義此亦一是非彼亦一是非於彼於此遥遥對峙此其所以爲南北歟嗚呼 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京商界主張借欵大會紀]  
　　中國保商會北京本部純爲各行各帮聯合組織而成中國實業界最大之團體也近因借欵方成又遭政客反對於十號集商務總會全國商會聯合會各行帮職員董事等開會討論到者約數萬人當未開會之前卽有人在場宣言謂宜反抗南方之反對借欵者有旅館業者提議謂同業禁住反對借欵之議員馬車房産各帮均宜照此辦理人聲騰沸秩序幾亂乃改先開職員會議决後再行報告當由副會長京師商會總理馮潤田君述開會詞並言商會巳發傳單次由副會長陸慎齋君提議商界請賠償損失及贊助借欵兩事當衆討議有謂借欵巳成决無反對之理兩事當并爲一事辦理有謂對於反對者宜請用兵力解决吾輩與其借欵不成坐受變亂不如忍痛一時永絶後患當議論最烈時適正會長向淑予君到席於是宣布借欵南北政府之經過事實及人民責難政府之理由約數千言惟述責難政府理由時有數人誤會質問謂公若反對借欵請勿發言向答曰我素主張借則多借大約建設中國須二十萬萬姑勿論整理財政之方卽就興業論宜先並辦中央及國民銀行辦銀行宜先改貨幣照朝鮮臺灣菲律賓例人約四元即須十餘萬萬故吾主張唐内閣之六萬萬以作基本再發公債稱是否則可不借純採縮小軍備節減政費之方針每年有二萬萬餘之收入卽可暫支况現尚有一萬萬餘之收入乎但此次借欵業經簽字反對者對外恐無効力不過使生計界大受影響而巳所慮者歐洲巿場現在卽八四扣之債票恐不易賣出難按期交欵也於是質問者始解向亦他去最後有全國商會聯合會代表安君厚齋演說借欵之必要及商界年來受苦之情形次有錢業代表趙君硯農演說北方金融界不能自支之事實因時巳將晚遂决定一面呈請政府參衆兩院主持一面電各省援助無効再定他法對待乃散會 
[致各省商務總會電]  
　　新邦初造大亂頻乘凡我商民受創尤劇方冀政府成立借欵告成使元氣有恢復之期金融有轉圜之象乃當道者以手續之欠密致野心家藉違法爲亂階交涉期年未聞異議甫經簽字卽起爭端倘因此破壞巳成之功則内外將釀成莫大之禍在彼政界儘有席捲逋逃之地哀我同業祗有坐以待斃之時現在本京各行各帮思念前車預防後患特開大會議决卽日呈請政府參衆兩院極力主持速行追認并要求查照六千萬磅原案續借以爲改良貨幣整理銀行振興實業撫卹商民之用務望各省埠商會直電政府及參衆兩院遥爲聲援吾商界佔國民三分之一倘彼輩坐視不理自當别謀對待俟相定形勢另電奉聞中國保商會及北京各帮各業同叩 
[呈大總統文]  
　　（上略）竊思借欵談判爲日不可謂不久大綱條件旣經前臨時參議院之表决各報於借欵消息亦登載綦詳彼時反對之人豈皆一無聞見何以絶無異議直至今日乃破壞此千磨百折辛苦幸成之局以隳國際之信用陷國勢於危亡斯其用心甯復可問卽令政府手續未盡完備亦只能要求交院爲形式上之追認豈可吹索細故頓欲取消全文商等同是國民共兹擔負與其不借欵而仍不足以圖存母寗借欵而尚可期於有濟但權衡於利害之輕重卽曉然於事理之從違是用公集同志及全國商會聯合會本京商務總會各團體開會討論籌商辦法公同議决呈請大總統於巳成之借欵力與主持如有藉端造謡惑人煽亂者小則繩之以法大則臨之以兵苟謀百年之治安甯忍一時之苦痛仍與銀行團嚴重交涉務令如期交欵京津保各處以曁各省通都大邑前年受之損失調查明確酌予卹償人心庶可少安商業小無裨補然此項借欵未及前年原案之半償還賠欵欠欵外所餘巳屬無幾僅足供行政經費數月之用敢乞查照原案推廣債數以爲整頓幣制振興實業之需但使上下兩院議員能盡心監督用途内外行政各官能實力撙節浮費吾國地大物博區區外債未必不能償還若懷苟安之心終恐淪胥之及甚非所以經國家計久遠也心所謂危詞不暇擇 
[後藏代表被拘紀聞]  
　　後藏代表厦仲阿旺益喜日前奉後藏班禪佛爺任命爲全權代表來京贊助共和曾呈請蒙藏局轉呈大總統定期謁見併呈賮品數種該局貢總裁尚未呈上適值西藏選舉改在北京舉行該代表以公權所關疊次爭執日昨不知何故貢總裁突派多人將後藏代表拘執來局由文斌李說接見後並借巡警四名將代表看押於招待所斷絶交通現聞後藏旅京同鄉等擬一面開特别大會一面在審判廳起訴惟或言係冒充代表也 
[天津亦發起中日國民協會]  
　　北京中日協會成立後感情甚洽於是居留津埠之日人亦於日前邀集中日同志發起支部巳於本月九日下午四鐘假河北宇緯路雲桂會館開發起大會兩國國民到者極衆兹將草定簡章十二條錄下第一條本會定名爲天津中日國民協會第二條本會以聯絡中日感情維持東亞和平爲宗旨第三條凡贊成本會宗旨者經本會會員二人介紹得爲本會會員第四條會員以外若有捐助者由評議之議决得爲贊助員第五條本會設正會長二人副會長二人由會員投票公舉第六條本會設評議員若干人評議員由會員公舉幹事由評議員互舉第七條本會事務所暫設於天津第八條本會每月開評議會一次每年開大會一次如遇特别事件臨時酌定第九條本會職員以一年爲任期但得連任第十條本會經費以入會費常年費充之入會費一元常年費二元特别捐聽第十一條本會經費每年報告决算於大會第十二條本簡章有應行修改之處由開大會提議公决發起人長峯興一森辨治郎小貫慶詔今井嘉幸清永章三郎藤田詰郎西材博原日俊三郎上元藏吉黑澤兼次郎王紹一西本茂吉馮禹門李獻安秦炳明魯嗣香江浩耿傑明陳樹楷沈豫立張宗英唐壽明鄭仲升梁逢中孫鳳藻丁嘉鈞潘自濱高俊彬 
[李都督防守贛省之布置]  
　　李都督因爲此間公民聯合會反對借欵討論宋案主張辦法極爲激烈恐中央派遣兵隊預備戰爭特派顧問官戴秉清赴鄂張魯璠赴皖調查兩地北方兵隊駐紮情形隨時電告以便内地佈置一切保守水陸要口而避危險至都督府護衛軍司令官歐陽武督率兵隊業赴潯陽鎮守門户所遺護衛軍司令官一職殊難遥制現經李督委任旅長趙復祥接充矣 
贛省近事紀要 
[新定任官資格之布告]  
　　贛省代理民政長彭程萬通告云照得内政修明以人才爲基址任官手續有法定之規程本代理視事之初兢兢於澄叙官方講求吏治期與邦人士共圖上理乃查接管卷内都督李公曾經通告合屬保薦人才以充知事賢士縉紳應命而起者圭壁鳳麟不可指數或係曾經畢業或稱歷充要差以及前清實官甚或歷辦公益學術經驗均有專長社稷人民堪膺重寄惟調查薦牘半屬誇張叙述生平不無缺漏自非徵求實蹟不足以杜倖進而免遺珠兹與邦人士約嗣後凡保薦畢業人員者須將文憑呈騐其曾充要差以及前清實官未被控告劣蹟及確有令譽者亦須呈騐憑照委札如無上開各件須俟咨行服務及就學地方查覆屬實其歷辦公益者須由該地方官抄具完全案卷及確有成效之說明書呈候查實至前經呈報在案者均須遵照此佈告再行呈具履歷及上開應行呈騐各件以備本署稽核否則卽將前案取消並均須符合中央頒布文官行用法及任用施行法兩草案曁前贛省臨時議會議决文官任用法所規定之資格方爲有效其或濫行保薦爛羊貽都尉之譏蔽抑賢能良驥困鹽車之阨皆非本代理所深望於邦人士者也除通令外爲此佈告仰卽知照 
[攻擊敎育司長之劇烈]  
　　省議會議員羅思瀾等三十餘人於九號在會提議謂本會議長任壽祺議員鄭觀濤以私人意見贊薦盧建侯爲敎育司長一唱百和羣情洶洶以致連日學界大會討論此事對於本會大有鑠金銷骨之勢本會之價值亦遂一落千丈無論盧之智識學問是否具有敎育資格揆之約法巳在不能承認之列議長代表全會宜如何從速公開大會討論理由協力爭執而乃安於緘默在都督爲藐視議會在議長爲放棄職權况報章揭載營私舞弊顯有主名唾詈紛騰幾如衆矢身爲議員宜如何潔身自愛竭力表白以釋羣疑議長爲全會表率尤不能自詡括囊任他笑駡安之若素則外界之非剌無端之揶揄必有枝外生節而全體名譽由此掃地百數十人之蒙羞實由一二人之階厲具有天良誰肯甘此惟有請議長通告敎育總會召集政學各界各政黨各報館主筆開全省公民大會率同鄭議員觀濤當場宣布並無絲毫營私舞弊情事實由都督違背約法私將盧建侯荐爲敎育司長報章人言有所不知無端誣陷並祈各界昭雪然後由議長負完全責任質問都督何以不得本會同意擅荐盧爲敎育長此等違背約法之司長本會實無承認之理由云云 
[押借外債之質問]  
　　昨日省議會開會有議員楊景洛君提議質問李都督略謂閱省垣各報内載京中盛傳皖贛兩省以鐵路煤礦向日本正金銀行押借欵三千萬元等電是否實有其事全省財政攸關傳聞不無猜疑本員忝屬人民代表理難緘默應請質問都督答復特未知省會如何公決也 
[湘省會討論自治分級案之爭執]  
　　本月八號湖南省議會開會議提議都督咨交民政司呈請城鎮鄉地方自治定期分級進行一案首由行政委員報告旨趣略云湘省地方自治尚未成立者約居十之三四兹定辦法分繁盛中等偏僻三級三級中又分三期就三級按期辦理以民國四千爲最終期限徐明諤起問云敝縣益陽自治機關去年三月完全成立如何列在尚未成立之表内恐是調查失實彭熙治等對於湘隂安化湘潭等處亦謂調查不確行政委員謂此表所載但就各屬報告排列各屬或有巳成立者或有尚未全行成立者未據報告故多不對此中調查或亦不無疏忽之處但以各縣分爲三級並無何等標準不過概括而巳答畢退席彭熙治謂民政司對於各屬自治機關理應洞悉兹據此表所列調查不實該司所司何事果辦民政乎抑祇吃飯拍馬屁乎（衆鼓掌）本席反對此案之要點有三㈠前清章程不適用於共和時代㈡偏僻之處未必四年之後方能自治㈢湘省僻處人民不似蒙藏之愚蠢何以不能同時進行理應强制進行不分區域徐明諤云民政司之調查並無何等成見卽所謂巳經成立之機關並不問其敎育實業警察衛生如何祇要有一機關而巳今應限於一年内一律辦齊不能者再行展芿然亦不能展至民國四年之外林澤郁等皆以自治宜速行對於民政司分期分級之法多不贊同王樸謂湘省自治不能進行皆由於辦事者不能認真之過本員眼見各處辦理自治事務之人專領薪水不幹正事者極多甚至每年有領薪七百金者五六百金者最少亦四五十金以人民之脂膏專爲渠等揮霍不肯出費者且以調兵發差肆意迫脅之故各處人員得以從中濫用而惹起人民反對在今日而欲謀自治之發展其辦法有三㈠初辦時難於籌欵之處宜稍補助之㈡目治人員宜加監督㈢地方籌欵不准苛捐而加以特别之限制討論終局之後彭承念吳舜卿彭熙治徐明諤等或主張咨回都督或主張卽付審查爭執甚久議長以主張贊成咨回都督飭民政司修正後再交本會會議者請起立起立者多數卽散會 
鄂省軍界近聞 
[青山砲台之籌築]  
　　青山臨長江之險爲武昌之内户上可以輔田家鎮之不及下可以護武漢之危險前年武昌起義北兵南來夏口之戰北兵屢北者多賴此處之炮故陸軍總長叚祺瑞擬建築青山砲台預先電知副總統一面派部員唐乃謙叚之年到鄂與黎公籌商辦法黎公昨於此事特開軍事會議討論進行方針兹將議决之事記下㈠派測量專員與部員携帶測量器具往青山實地測量地形測量後指定地址預先下椿㈠將其地形繪具略圖并說明書呈請段總長核准後再行開工㈠本府亦派二員專司監督工程 
[防堵豫匪之分配]  
　　豫匪擾害隨縣都督恐其逃竄鄂境内地巳派七旅徐旅長率兵一團在廣水駐紥防堵在案兹聞豫匪巳竄廣水無再防堵之必要昨八號特又劃定分駐地址飭令遵照移駐以防豫匪再擾十四團一營一連駐隨縣城二三兩連駐隨縣唐子山十四轉二營駐棗陽與河南毗連各地十四團第三營駐與河南桐柏毗連之祝林總鎮 
[外國兵艦之約朿]  
　　數日來武漢謡諑紛紛暗潮疊起駐漢各國領事紛紛電調兵艦分駐沿江以保商務兹經黎公查悉特照會各國領事署謂通商大埠外人生命財産該地長官俱負完全保護責任若自行張皇適啓奸人煽惑之端并遺地方無窮之害所有分駐軍艦必須恪遵約法謹守舊章實爲兩便 
鄂省近事紀要 
[羅議員主張强迫敎育]  
　　省會議員羅雲錦君提出議案大意謂初等小學爲國民根本敎育開通民智增進文明端在於是然公家之學欵有限勢不能完全担任以資興辦而村師家塾自爲風氣拘守舊習以其昏昏使人昏昏學務員紳直若於數處官立學校之外無所事事各知事對於敎育行政更屬敷衍巿鄉自治尚在幼穉亦未能担負責任長此因循不惟民智鄙塞難圖進步竊恐此後里巷識字之人漸少必至淪爲愚闇世界是非就地籌欵節省無益之銷耗實行强迫之敎育不足以國改良云云其連署者爲李君濟時等五人 
[李治東陳請無效]  
　　法政專科學員李治東等因王利用被捕事列舉執行者五大罪狀陳請省議會依法彈劾曾於第九次正式會初讀經多數主張俟開花話會研究兹悉巳經開會討論詳晰情形頗難探悉惟聞此事發生確係戒嚴期内不能認爲違法所有該學員等之陳請書將來恐歸無效云 
[樊商亦求賠償]  
　　樊城據襄河上游號稱商業繁盛之區今春（三月二十五日夜）被駐防陸軍藉故暴動焚擄搶掠無所不至商民大受損失樊城遂變爲荒邱曾經該處商會將被害情形及損失數目造册分送省議會及軍民兩府要求賠償乃巳逾一月議會及兩府毫無補救方法該處商民情急於日昨復由商會呈請速爲維持以濟巿面 
[夏民政决計辭職]  
　　民政長夏壽康自視事以來屢受外界之攻擊久有遠引之意惟以副總統極力挽留迄未實行解組刻聞夏公忽又决計辭職探其原因卽爲緩發各行政機關薪資一事被省議會再三詰問實無充足理由確切答復故决定告病辭職不審政府允其所請否也 
[重慶軍票之禍根]  
　　重慶相近浮圖關駐紥之軍隊近因軍票低價事譁變兹聞四月二十五日重慶商務總會曾約同全省商務聯合會代表及城會議長提議維持軍票議决暫行辦法三條亟錄於下㈠議軍票價格低落實由生銀出口所致現在巿面危急暫行禁止出口如經洋關常關查獲帶銀在二百兩以上者全數充公至本省官商應發之銀亦俟全省商務聯合會正式開會之後與財政司代表商定收回軍票辦法再由商會知照放行未經解决以前無論公欵商欵如有私運出城者查獲照原數提五成充罰㈠議軍票未經解决辦法以前自應全省分担現聞各屬多不行使以致紛紛運渝充塞巿面應請民政長通飭各屬各署局一律收用信用果立自能行使如有照前掯阻者應由各該長官從嚴懲治㈠議軍票掉換現錢因辦法未嘗以致衝突應由利用錢莊會商兌換錢帮首事每日晨早至較場錢巿公平議價凡執有軍票兌錢者利用錢莊及各兌換錢舖均應隨時照換不得限制留難以上議决三條現由商會除電禀民政長並通告各商號外又函請警察廳查照轉各城門巡警一律嚴密稽查以全巿面而維幣政 
[杭垣破獲機關再誌]  
　　浙省近日謡言蠭起僉謂有人謀二次革命約期本月十四晚聯合起事總機關設西湖石佛寺以城内姚園寺巷新昌同鄉會爲集合地都督府疊據警報密飭衛戍憲兵兩司令及警察廳分頭搜捕十二號下午先由巡警檢查石佛寺總機關搜出秘密函件簽名手摺曁子彈刀械等一大箱惟該黨領袖張天幕先期入城未獲警廳長夏君深慮漏洩全黨脫逃立刻馳商吕王兩司令官密派兵隊於九句鐘時圍搜新昌同鄉會當場捕獲十二名十句鐘時續獲四名前後十六名連同軍火及重要証據箱篋等併送第六師暫行拘禁惟女黨員文樂伽係由巡警在湧金門外尼庵捕獲領袖張天幕仍被脫逃今晨加派偵探四路踵緝一面由都督特派參謀官吳鍾鎔爲審判長六師副官汪以鈁等四員爲帮審憲兵司令王桂林爲檢察長組織軍法會審下午五句鐘假座陸軍監獄預審一次因關防綦嚴無從探悉聞擬於今晚十句鐘復審明日當可宣布罪狀目下衛戍兵列隊巡邏扼守街巷要路城廂異常戒嚴云 
　　十三號上午第六師偵探復在該黨機關部左近捕獲吕丹一名並聞該黨有原定本日申由上海運到手鎗四百支之說故本日下午一時警察廳又派勤務督察長帶警十名搜查城站旅客行李其閘口南星艮山拱宸四站及小輪航船均派該管分署同時執行稽查 
[電告蘇軍閙事情形]  
　　陸軍七十九團兵士因不服改編鬨鬧情形巳詳前報兹悉此事昨經軍政司盧司長世儀電禀南京程都督云七十九團昨因章師長下令分撥輜重炮工各隊目兵不願分散於今晚六時稍起風潮當由陳團長前往勸諭旋即平服恐傳聞失實爲此電聞歸併可否暫緩乞速酌裁按該軍第三營營長爲周桂森昨報載稱練開印係一時傳聞之誤云 
地方通信 
蘇州 
[紅衣褲人確係瘋病]  
　　西區警局拿獲穿紅衣褲者一人解警廳訊供情形巳誌前報兹悉警廳日昨出示通告略謂拿獲之穿紅衣褲者實係瘋人今巳訊明是盛澤人其家屬疎於防護致令趁平望航船來蘇現巳飭傳其家屬來蘇認領誠恐外間不知反多謡言云云迨後又將此人解送軍政司收審現經軍法科提訊此人仍不說真名姓仍然胡言亂語察其情形確係瘋病之人當令將其身上紅衣褲靴全行換去並將其辫子剪去發交衛兵看守候示迨審畢退出之時此人口中云我的制服要還我的各兵等含糊答應而下大約須候其家屬來蘇方可保出也 
[虐妻判斷離婚]  
　　寗波人董仁卿性情暴戾在胥門内道前街開設煤炭店有年以其妻張氏不善經理家計時肆痛毆每至遍體鱗傷鄰右理勸舞效乃於日前報由道養巿民公社函告張之本生母來蘇在地方檢察廳起訴當以刑事不成立批斥復延請 
 
 
 

Page 7

 
 
律師陸家鼒代理起訴審判廳請求離婚董亦聘沈兆九律師出庭辯護昨日開庭先傳鄰右十一家陳述虐待種種情形旋由沈律師出示中西醫生藥方問官謂證據旣巳確實自應宜告離婚遂判决焉 
 [L鎮江 
[清查丹陽屯田]  
　　鎮江衛屯田坐落丹陽境内向歸丹徒縣兼衛征解乃近爲某樹藝公司佔據多數屯田非獨不繳地價反行覇收田租以致公私大受影響現經公民殷宗渠等呈請省議會提議并由清屯局董吕忠邦等禀懇省長派員清查矣 
[巿民反對房捐]  
　　丹徒巿自治會議决徵收本城廂巿舖户房捐一案巳紀前報兹該會遍發簡章其中有自隂曆三月初一日起算按各舖房金十抽其一半出租户半出業户若以多報少罰房金兩月等語各巿民咸爲驚訝以爲五國銀行之大借欵並未聞有如斯之利息大有誓不承認之勢聞日内將集議對付方法矣 
杭州 
[電飭保護繭商]  
　　日前駐杭日領事函告都督謂該國巨商前島吾良氏携帶現洋赴紹屬新嵊等縣購買鮮繭請求嚴密保護同時又據上海陳交涉同函稱意商阿密達納君等聯合同商各挾巨欵分赴杭嘉湖甯紹各路購繭請飭各該地方文武加意保護云云朱都督特密電各縣知事各路水陸防營統領官飭屬嚴密防範 
[標兵爲盜之糾葛]  
　　前日大井巷元元樓首飾舖被標兵搶去金戒兩只逃至舊藩司前龍舌嘴地方被警廳巡查林超等攔住擒獲移送軍法處訊據該兵係二十四團三營二連正兵名盧法有並在身畔搜出戒子兩只計重四錢贓証確鑿巳擬請示都督嚴辦不料昨晨梅花碑某茶肆中忽有同營目兵十餘人聲言盧法有服役在營素行謹厚决無此種盜賊行爲實係近來巡警恃其上官勢焰欺侮軍人有意誣陷裁贓云云意欲召號同連正副目全體來城協謀對付當時座中某兵卽往打電話據言巳得多數認可事爲警廳長訪聞卽晚電致該營管帶吕純甫君曁連長某君嚴禁士兵不准無故請假以免釀成軍警衝突云 
湖北 
[濫發紙幣之影響]  
　　湖北發行之一元紙幣在前清時原有信用卽起義後規定價值一串二百文一時巿上尚能流行及至南北統一巿面漸復舊觀紙幣遂亦隨巿價而漲落然初尚不過較公家定價參差數十文之譜耳洎後屢次跌落銅幣又停止兌換於是由一串一百文浸至一串零六七十文行政官雖迭議設法維持終難收效邇者武漢紙幣愈形充斥現銀銅幣缺乏殊甚紙幣巿價遂與官錢局發行之一串鈔票相等究其原因雖爲錢商任意操縱所致而返本求源亦未始非濫發祇幣之影響也 
安徽 
[城鄉盜風日熾]  
　　皖省近因春雨連綿米珠薪桂大有民不聊生之勢以故連月以來四鄉之報搶案者絡繹不絶昨聞毛嶺左近有李氏家被盜搶刦錢物一空而十里步一帶又有搶稻米或菜油等事以致有衣食之家月餘以來不敢高枕前經公民禀請設法保護聞柏民政長巳答覆派憲兵隊輪流巡查以弭盜患矣 
雜評二（默） 
[北京之保商會]  
　　上海之公民會稱如何如何激昻北京之保商會亦稱如何如何激昻公民會設盡種種方法以抵制主張借欵者保商會亦設盡種種方法以抵制反對借欵者公民會非但斥借欵手續差誤並斥借欵無理由保商會非特贊成借欵并嫌此次借欵太少真可謂工力悉敵 
[李督之防守策]  
　　李督之備戰井井有條非虚言十萬神兵者不得視爲空城計矣 
　　或曰李督之備戰經營慘淡便發難耳否則防北兵耳記者曰非也目今匪黨處處蠢動人民異常惶恐李之備戰備土匪會黨而巳不然李不嘗宣言以維持地方治安自任者乎何言猶在耳而卽驚擾龔民也 
[敬告浙都督]  
　　此次杭垣破獲機關逮捕多人罪狀尚未宣布外間固無從知其真相第當謡言蠭起之際除審有謀亂確據無可寛免者外餘如牽涉而被嫌疑者當悉數曲宥勿事株連且所搜獲之簿據名册亦宜立即焚燬以免人心疑懼不可以過嚴厲之手段出之此亦消弭紛擾之一法也 
 
 
 

Page 8

 
 
   
 
 

Page 9

 
 
上海香港路六號幷甯波南社壇橋下 
 
 

Page 10

 
 
本埠新聞 
宋案今日觀 
[應朱兩犯今日進城]  
　　淞滬巡警廳長穆杼齋君函請地方審判廳將宋案要犯應桂馨嫌疑犯朱蔭榛訂期接管巳誌昨報兹悉地方審判廳長巳與檢察廳長商議妥洽函復穆君准於今日將應朱兩犯提解入城發交檢察廳第一看守所覊禁 
[護解要犯之佈置]  
　　穆警長以今日上午八時須將應朱兩犯移解進城故先於昨晚密令警備隊長周西滿一區區長龔颺生等於兩犯起解時多派精壯長警同警備隊等排隊持鎗沿途護解並令騎巡隊楊副隊長等届時督率押解毋稍疏忽 
[審判廳研究案卷]  
　　新任地方審判廳代理廳長張清越以應朱二犯巳經地方檢察廳預審起訴自應赶速開審聞巳囑令刑庭推事將此案卷宗詳加研究俟得要領即行定期開審 
六誌巿政廳與巡警長之激戰 
[商團公會之公憤]  
　　上海商團公會因淞滬警察廳長寄押普通罪犯擅將巿政廳大門關閉迄巳多日尚未解决以致議董兩會全體辭職全巿驚惶商界受其影響故於前晚（十三夜）八時邀集各商團（共二十三團體）在毛家弄事務所開臨時會旋經議决電呈應省長及北京内務部請卽電飭該廳長勿再固執以平衆憤電稿錄下南京應省長鈞鑒淞滬巡警廳長擅閉巿政廳大門議董兩會辭職多日雖承真電調停迄未解决巿政停滯全巿驚惶商團與巿境治安有密切關係敢請嚴飭該警長勿再固執以平衆憤除電内務部外合聞上海商團公會元北京内務部總長鈞鑒淞滬巡警廳長藉詞防範普通罪犯擅閉巿政廳大門勒令巿廳人員改走旁門議董兩會擁護主權屢爭無效憤而辭職巿政停滯全巿驚惶雖經應省長電飭解决該警長恃强固執公憤洶洶恐釀意外風潮商團與巿境治安有密切關係敢請大部從速維持盼切禱切上海商團公會元 
[地方會發起開會]  
　　西北城地方會會長蘇紹良姚文棟昨日通告各團體各學校曁各業公所云昨日下午四時本會以上海巿政廳全體辭職特開臨時會當議决應犯係普通罪犯應歸地方審檢辦理乃穆警長攬權受押擅將巿廳大門鎖閉致釀成議董兩會全體辭職逮奉省長電飭該警長毋庸固執或卽擇遷押所仍抗不遵行然上海巿政廳爲全巿之自治機關不可一日停滯今因該廳長剛愎自用任意蹂躪本巿立法行政馴致自治不能進行查行政機關内如清道路燈清潔等事不可一日或廢况巿立小學校數十處大有散課之說萬一同時散課則學生數千羣致輟業尚復成何事體當此人心不靖之時設有宵小乘機起事何堪設想本會與地方有密切之關係該警長旣蔑公民代表復貽鄰國之羞不敢恝置爰定五月十六日即隂曆四月十一日假羣學會開各團體代表聯合會實行我巿公民責任准是日下午四時齊集務請迅賜推舉代表撥冗蒞會共商一切至盻至禱 
[王莫二君之問答]  
　　日前上海公民因巿政廳閉門問題在羣學會開茶話會縣議事會議長莫錫綸君亦嘗蒞會兹有是日同在會場之公民王君因見昨日某報載有莫君等投函謂是日並未到會因特詣縣議會謁見莫君詢其因何諱飾莫君答稱予並不投函報館不知何人揑冒更不知是何用意予見報後巳致函報社要求更正云云王君又因莫議長對於巿政廳閉門一事巳任調停詢其如何解决莫君謂予准吳知事應省長先後函電囑爲勸解不得不顧全大局勉力担任故特於日前在内地自來水公司邀同兩方磋商一切穆君謂應犯等之寄禁巡警一區係奉都督省長命令予之關閉廳門實爲慎重起見事非得巳現奉省長電飭遷犯啓門予巳函請地方審判廳訂期將犯接管以便啓門今議董兩會旣示反對俟開會時予愿出席道歉表明鄙意等語是會雖無結果好在應犯巳定明日移解進城交檢察廳看守所管押前項衝突當可和平解决矣 
改組上海地方審判廳七誌 
[司法部致黄慶瀾電]  
　　上海地方審判廳轉卸任黄廳長齊青電并悉蘇省各廳現當改組進行滬廳事同一律惟該前廳長任事以來向稱得力長才暫屈輒用惘然司法部元 
[張廳長酌留舊員]  
　　代理審判廳長張清樾君以前任廳長黄涵之君移交案卷計有三千餘件之多須有熟手幫同清理故於該廳舊員中擇定典簿汪菊齡錄事沈韻笙姚賡壽三人呈請高等總廳准予保留以資熟手惟聞汪君等尚未應允云 
[王中丹亦願辭職]  
　　上海地方檢察廳長陳松生君因鑒於同級審廳之全體撤換决計辭職暫委檢察官葛益甫君代理職務己誌昨報兹悉閘北第二初級檢察廳長王中丹君亦因此事於日昨呈請地方檢察廳要求准免本職未識地方廳長允爲轉報否 
[廓清煙毒之機會]  
　　禁煙一事刻巳全國一致嚴厲進行自全國禁烟聯合會成立後各省都督俱派代表赴會並就各省認真查禁會亦舉定代表赴英聯合各界要求贊助英國慈善家及商民等均表同情英議院巳决定立案開放中國禁煙自由中政府亦巳出文向英使交涉斯誠禁烟之絶好機會萬國改良會丁義華先生特於日前由京來申演於五月十八號星期日午後四時假四川路中國青年會開禁烟大會邀集本埠各團體各黨會及報界到會共同討論研究善法想從此廓清烟毒洗除國汚不難指日告成也 
[炸彈轟發之猛烈]  
　　西門外小菜場附近陸惠生家地板下藏有炸彈一枚昨日午後忽然炸烈擊破樓板洞穿屋頂並轟壞墻脚壓損什物其時屋中人大都出外僅有婦人女子各一亦在後面屋内操作幸未受傷現該處警區正在派員偵查云 
[華界電車工程記]  
　　南巿華商電車前於陽歷三月初間開工鋪築軌道原定舊曆端陽節開車行駛兹因上月内雨水過多工程阻滯所定行車之期勢必逾限現查軌道巳鋪至外灘新碼頭地方距離十六舖橋南堍祗剩四百餘丈惟自董家渡迤北一叚均係雙軌鋪設稍遲自下電桿巳竪一俟全路軌道工竣卽可裝設電綫所有公司出電引擎擬在南巿紫霞殿電燈公司内安設其發電機巳由外洋購運來滬大小共有八部另有藥水缸七只業巳裝配完全先試電燈一俟電燈機器（卽現在高昌廟内地自來水公司内所用之電燈機器）修理告竣即當開機磨電行駛電車聞舊曆五月十五日左右定可開車云 
[高家行商團舉行紀念式]  
　　浦東高行鎮商團係由葉惠鈞顧質生孫鏡蓉王佐才諸君所組織本月十一日該團舉行一週紀念禮川沙縣知事方仰如君亦到會男女來賓甚衆下午二時開會先由各團體致頌詞繼由方仰如葉惠鈞兩君登檯演說詞意懇切來賓演說亦均中肯散會後各團友卽整隊由張家橋陸家行顧家路等處旅行一周觀者塞途各團體均竭誠歡迎頗極一時之盛 
[再誌男扮女裝之出醜]  
　　甬人陳義和又名陳義星因面塗脂粉改扮女裝深夜在虹口北太和林路弄内探望被巡捕拘入捕房捕頭疑係龍陽一流人物飭送醫院驗明後解至公堂訊供管押在案昨復由王襄讞會同英領康君提訊以陳雖無别情惟作此醜態殊不安分遂申斥一番而釋 
[串拐姪女之結局]  
　　張妹郎控其弟張寳山與王阿星魏瞿氏串拐六歲女兒翠娥希圖價賣由公共公廨訊判押限交女在案昨由捕房將女查獲與被告各人一併解經公堂研訊明晰判張寳生押西牢九月王押四月瞿氏押滿六禮拜女交其父領回完案 
[搜獲拐匪巢穴續誌]  
　　偵探吳德生等在北四川路德仁里緝獲大帮拐匪楊二之姘婦楊莫氏（卽陶莫氏）同黨陳銘清張李氏並在床下搜獲小孩三口巳詳前報兹悉三區蔣區長因匪首楊二被逃特飭長警在該里内守候詎晚間又有羽黨鐵金玉沈文彬胡李氏趙陶氏帶領小孩馮童惠如意兩口來叩楊門被該長警一併拿獲解經凌司法長分别詳訊據莫氏供認陳銘清係楊二次子名桂堂鐵金玉係楊二長子名玉堂本擬是晚趁輪將各小孩帶往他埠變賣等語判一併移送檢察廳照律嚴辦 
[保護洋商收繭]  
　　淞滬警察廳長昨日訓令南巿各區長云案奉都督程民政長應文電開據德總領事乃嗤裴函稱德商禮和洋行派人携銀十萬元前往西洞庭採買絲繭本月中旬由滬啓程請照章保護等情合亟電仰該廳長遵卽飭警保護等因奉此合亟令仰該區長卽便遵照辦理 
[醫博士熱心公益]  
　　美國醫學博士德來君歷在英德各國提倡公衆衛生事業聲名卓著自來華後在粤舉辦同一之事務皆有成效兹因北上過滬深願爲民國之醫藥衛生各事代籌進步法租界寳昌路尚賢堂爰定於十六日下午四時特開懽迎會請美總領事主席由德來君演說醫藥要旨並會商實力提倡之法云 
[愛國婦女會記事]  
　　中華愛國婦女會昨日在西門外本部開職員大會議决製備軍人所需之巾扇並編愛國歌印刷成本由本部理事周雲樸張樂君李國題黄丹子諸女士組織慰問隊携帶物品分往各省駐紮軍隊慰問其經費由該會創辦人許日新君籌備不日即可實行又聞該會前託贊助員漆雲卿君往湖南與唐羣英女士接洽并函復唐女士擬在該省女權日報附設支部繼至湖北安徽江西等省逐漸推廣現湖南支部巳將開成立大會該會所派代表理事員黄飛雲女士定於明後日起程赴會云 
城内 
[縣知事批]  
　　（廿八保十併十一圖册書陳仁逵地保陳克歧呈批禀册均悉查周太僕祠除基外尚有公田約七十畝係前清知縣劉公籌捐承買坐落廿四保四圖不等田廿二畝另十併十一圖不等田四十六畝向由同仁輔元堂經管收租嗣於同治八年改歸該祠裔周金殿經收乃玩保劣佃覇田抗租不一而足歷年飭差協追有案光復後未經照案飭追乃該書保等竟敢隱匿不言抑若祠基外别無公田在該書或因地屬攤蘆疎忽尚有可原該保爲歷年協催租數之人有心欺朦咎實難辭姑寛申斥候飭吏押令各該保等將該祠公田實有若干坐落地叚現由何佃承種開明姓名畝分清單並查明此項捐入之田如何盜賣調補各緣由切實具復察辦倘再玩忽定予提究不貸各該册書再會同蘆課經承詳細查明簽册另復呈核册還 
[地方檢察廳批]  
　　（陳朱氏請求保釋伊夫陳秀春批）狀悉案經起訴尚未判决惟旣據聲般爾夫病重着覔的實舖保暫行保出聽候傳喚（孫有根訴伊妻傷勢漸重請求將孫龍發嚴懲批）案經驗明傷痕起訴於同級審廳着候票傳預審（周調卿請提包壽伯批）前次集訊業據見証人證明實係過失傷害不屬本廳管轄範圍巳將該案卷宗發交第一初級檢察廳辦理矣着卽知照（陸大寳請求開釋批）此案業經偵查尚無確實證據准卽覓具殷實舖保來案聽候發落可也（瞿老炳聲明窒碍請求易科罰金批）狀悉旣據聲明窒礙請求易科罰金核與暫行刑律第四十四條尚屬相符自應照凖（顔正祥爲伊子承奎在押請求交保批）此案供證確鑿業經起訴着同級審廳公判 
[拍照召認]  
　　女孩牡丹才喜玲珍三人被人拐帶來滬經楨探查獲解送檢察廳發堂留養在案昨由該廳委派巡長會同攝影家至普育堂將三女孩逐一拍片以便懸掛召認 
[有何畏懼]  
　　楊金生不服地方審判廳判决赴蘇州高等廳上訴並牽涉證人楊蔭三楊俊卿等多人由廳飭傳未到昨特飭警下鄉將蔭三拘拿到廳諭令先行收押限次日將俊卿交案以便解蘇歸案訊辦 
[崗巡獲賊]  
　　登雲橋南梭子弄内四十一號門牌九舖商團敎習金寳奎家於前晚二時被賊闖開後門入内竊去蓮蓬式法藍五響手鎗一支深青色呢絨制服一套粉紅色紅領口呢制服一套天青色呢制服一套深粉紅色紅領口司令制服一套黑灰色紅領口司令呢制服一套五色國旗三面包袱二條元色燈心布棉袍一件青灰縐紗夾褲一條馬眼席法布三丈餘銅鎖二把該賊等携贓逃至楊家橋地方爲該處崗巡王德榮見有三人在途携帶包裹神色慌張當卽上前盤問該賊等見事不佳狂奔逃逸該巡士即行追趕祗獲陳順孝一名連同陳所携之元色燈心布棉袍一件及馬眼席法布送至巡警第七區經區長尋君略加詰問諭送淞滬巡警廳訊辦 
[拐賣女孩]  
　　俞仁發投地方檢察廳控被汪金寳誘拐幼女順奴販賣無蹤請求提究等情當經派員研訊汪金寳供認拐賣現願指交昨日由該廳委司法巡長梅南枝先往調查當經查悉順奴被賣與西門外萬生橋南典當弄劉志仁家梅巡長回廳禀報後立發拘票飭警押同汪犯前往一併拘獲候訊 
[恐難管束]  
　　鄉人史阿三曾娶毛阿大之女爲室詎毛女不守婦道背夫私奔出外與人姘識賃居西門外前日爲史阿三偵知前往捉姦詎姦夫早巳逸去史阿三見姦所中物件大怒搬出擊毁嗣由毛阿大糾合金德林金金氏陸厚生陸金氏出爲干涉兩相爭閙巡警以其違背警章一併拘送巡警第三區轉解地方檢察廳昨經危檢察官研訊史阿三以時届農忙無暇涉訟求請免辦問官准之遂將毛女給史具領回家管束餘人亦從寛省釋 
南巿 
[星星之火]  
　　昨日午後三時半滬南馬路橋附近喬順興糖坊煙囱内之火星飛至柴堆上頃刻蔓延成災幸由巡長報告二區急驅皮帶龍到場施救得以熄滅計燬去灶披一間及柴薪等物事後由巡士將主婦喬張氏帶區問明令卽交保出外限交店主到區究罰 
閘北 
[驚醒好夢]  
　　郵差戴慶瀾住居天保里其妻林氏由母林屠氏牽引與新北京輪船茶房李瑞興通姦前晚李至戴家姦宿被本夫偵知投報二區派長警同往將姦夫淫婦一併捉獲解經司法科移送檢察廳分别收押聽候究辦 
[妓女苦楚]  
　　妓女王小芬因遭惡鴇凌虐前晚逃至八區新大橋投河圖盡幸由崗巡攔住帶入區内昨解司法科判送寄養所留養候查核辦 
[暗探獲盜]  
　　南巿暗探陸天發前日在閘北緝獲盜匪孫四劉四喜許錦榮三人解經司法科凌科長預審一過判押候移歸南巿警廳訊辦 
公共租界 
[並未收受]  
　　向在金隆街開設某土棧之紹興人熊詩庭控妾父袁海松（即全盛押店主袁金龍）妾弟袁長生乘伊妾病危在北海路家中串竊内儲值洋七千元金飾方單現洋之鐵洋箱等情業由捕房將袁父子先後提案訊判各交五千元人洋並保候再核奪在案前日午後經關讞員與英康副領事復　先由原告代表律師偕原告上堂訴明請究並據老閘捕房繙譯姚春林及中西探上堂証明袁長生自在捕房寫字間供認方單交與楊念祖旋據楊念祖投稱前在羣玉坊妓院出價納妓女袁三寳爲妾我於今年正月間來申寓居兆富里梁溪旅館内袁長生交來方單云係伊姊臨終囑令轉交我因看方單均係袁三姐户名是以拒却不受質之袁由律師到堂代辯良久判袁交原保候再復訊 
[死無對證]  
　　杭州鼎記錢莊因胡夢莊不理借欵本利控奉公廨於前晚傳訊先由原告代表律師偕該莊司賬史庭華上堂供稱被告於前清光緒二十九年立票借去洋二千二百六十元按月六釐起息詎屢催游約迄届十載僅於光緒三十四年及宣統元年兩次收過洋一千三百四十六元尚欠二千三百三十六元有零請追並將憑票呈請察核質之胡延律師到堂辯稱該欵除兩次付過外於前年光復之際託由巳故之俞順德付交洋二千二百元作爲本利兩清祇因憑票未經檢還故由該莊蓋章出立收清字條呈請鑒核而原告司賬史庭華堅稱此款並未收過所呈收條似有不實且所蓋圖章亦略有不符王襄讞以兩造各執且該莊經理又不自行來案質證因與觀審之德裴副領事判胡交原保着史庭華於兩禮拜邀同該莊經理潘赤文來案質訊再核 
[各執一詞]  
　　甬人張長發控被趙來耀用刀戳傷昨經公堂提訊原告投訴被告係著名賭棍曾由父親張阿來訴請董事函致地方檢察廳拿究故趙來滬報仇訊之趙供因妻子被張姦佔向論恃蠻一時氣忿所致中西官以兩造供詞各執判趙仍還押候移查明白再核 
[不應動蠻]  
　　北浙江路四百十三號住户徐戴氏控隣人陳義康出言毁辱並被行兇打失鑽戒等情昨由捕房將陳傳至公堂請究原告延律師代表請追訊之陳供不承認中西官以陳不應動蠻着罰洋十元充公失物無憑不追 
[童子何知]  
　　甬孩陸阿福陸連卿因在北四川路拾得美國水手所遣之鈔票洋六十元匿不報捕被探查悉昨將兩孩傳至公堂訊明以該孩不知定章判均開釋鈔票暫存捕房候傳失主具領 
[無賴攫洋]  
　　無賴袁瑞生在北浙江路攫取張陳氏現洋二元由探查獲昨解公堂訊實判押一月以儆 
[私用賬欵]  
　　北四川路萬盛米店主陸叔美控夥徐榮卿私用賬洋一百三十七元昨由捕房將徐拘解公堂訊供一過判押候禮拜六解案訊核 
[合股糾葛]  
　　沈雲峰與薛寳潤等因合開協記絲繭公司股欵糾葛互控昨由公廨孫襄讞會同德裴副領事集訊兩造均由律師上堂代表中西官會商之下判送商會理處 
[恐難賡續]  
　　四馬路春風得意樓茶館控樓下點心店主馮錫卿欠租不還昨由公廨孫襄讞與德領裴君會訊明晣判馮清理租金並於一月内遷居如欲續租自向原告熟商 
[聚賭抽頭]  
　　賭徒周阿大前晚紏合同類許金生周長二等十四人在楊樹浦龍江路一千零十號屋内聚賭抽頭被捕房查悉當派中西包探前往將各人一併拘入捕房准各存洋保出昨經公堂傳案訊明判周阿大罰洋二十元許與長二各押滿三天餘人均保出不到着將保洋充公賭具銷燬 
[並非拐賣]  
　　無賴王漢清前晚與其姘婦楊王氏帶同女子小翠仔至虹口元芳路碼頭擬乘景星輪船出口當被包探查見以其形跡可疑拘入捕房押至昨晨解送公堂請究女子小翠仔供與楊王氏相識送行並不同往訊之王氏供稱丈夫楊德山住居楊樹浦與王姘識隨往漢口遊玩質之王供向爲西崽因失業擬往天津謀事中西官以並非拐賣遂判一併開釋 
[走失學徒]  
　　陳宏章在蓬路開設飯店昨報捕房云走失學徒何阿華年十三歲請爲訪查捕頭准之 
[婢女何往]  
　　住居北四川路一千六百八十號之梁某家有婢杏梅年十五歲昨忽不知去向報告捕房捕頭允爲查訪 
[撞傷女子]  
　　馬夫左阿三前日下午駕馬車至漢璧禮路撞傷女子阿彩由捕送入捕房轉送同仁醫院醫治再行查辦 
[瘋婦飄蕩]  
　　陳高氏住北四川路一千九百三十五號伊媳徐氏向有瘋病前日出外不歸昨氏投報捕房請爲查究 
[查見真贓]  
　　印人某甲日前失竊衣服昨在密勒路舊貨攤上查見報告捕房飭探同往將衣領回免究 
[自製影燈]  
　　昨晚八時商務印書舘郁君假青年會試演其自製之影燈雖非活動戲片而搜羅歷史地理博物各色材料頗稱豐富惟所繪伏羲神農堯舜諸象多出自臆造用於敎育殊非所宜不如舍之蓋代遠年湮之古史講述大意而巳足不必穿鑿附會使兒童腦海中平添許多虚誑之印象也質之郁君當韙吾言 
法租界 
[扣留小孩]  
　　婦孺救濟會偵探褚德全在林安船查獲粤婦張王氏王梁氏李陳氏等携帶男孩五口起行一案昨經公堂覆訊王氏供一孩親生一孩出洋買來是實梁氏供一孩自養一孩因伯父乏嗣囑代購買爲子並非拐來陳氏供出洋三十元在虹口買一小孩爲子不敢誘拐訊之各小孩均因幼稚無從取供中西官判將親生兩孩着王氏等覓保具領其餘三孩送救濟會留養候父母認領 
[追究僞票]  
　　鉅豐烟紙店主投廨控稱前被毛子恩將莊票兌去小洋九百角詎到期向收乃係僞票向論不理求請訊追訊之毛供票由范姓托往兌換並非自巳之票判押交范姓到案再行訊辦 
[空言無憑]  
　　王徐氏投廨控稱李秋庭前將田單向夫抵借洋二百元收過利息洋三十元後李見丈夫身故本利不還求請訊追抵據呈電李供徐氏之夫在日還過本洋七十元尚未除去求察中西官以據上並無付洋七十元字樣着交保限一月如數還洋 
[屢戒不悛]  
　　捕房派人投廨禀稱流氓陸阿大前巳辦過兩次逐出租界今又潛來圖搶行人什物拘獲解究陸供自知該死以後再不敢犯求宥判押十八個月期滿仍行驅逐 
雜評三訥 
[宋案將開審]  
　　宋案自公堂移交後又不知閱幾何日矣而開審之期杳然今則審判廳巳將案卷調集研究預備開審雖不知其研究幾何時預備幾何日然開審之機則巳動矣所望早日審結公平判斷以息紛爭 
[大門將開放]  
　　應朱兩犯今日解送看守所矣兩犯出巿政廳大門而巿政廳大門開矣巿政廳大門開而警廳與巿政廳之紛爭息穆警長不屈不撓必待移解而始開門目的達矣面子全矣雖然其如公憤之終不能平何 
　　或曰穆警長亟亟於移解固巳餒矣 
[禁煙將開會]  
　　國人日日以救國救民爲言者也而國與民最巨最深之禍則莫若鴉片我國人不思自救而致煩外人代謀巳無以自解矣外人旣代我謀而我猶淡然絶不爲動不更遺民國之羞乎議廢煙約事巳由丁義華君發起請求我國人能不以全力赴其後十八日之大會其毋忽 
專件 
中華民國世界語會消息 
　　紀元二年五月十一日第二三號中央事務在上海西門林蔭路 
[會員題名（七）]  
　　姓名　　　　號數　　　姓名　　　　號數 
　　蔡　灝君　　六二　　　賴達君　　　六三 
　　蔡　綸君　　六四　　　李淡人君　　六五 
　　楊道範君　　六六　　　仁　軒君　　六七 
　　楊道衡君　　六八　　　活　生君　　六九 
　　楊道杭君　　七○　　　王育良君　　七一 
　　陳肖純君　　七二　　　梁孟鴻君　　七三 
　　大　千君　　七四　　　鄧序銘君　　七五 
　　通訊處均廣州東堤二馬路本會廣州事務所 
[本會紀事]  
[四月二十四日]  
　　法國巴黎世界語會總事務所寄來第五十二號公報一份 
 
 
 

Page 11

 
 
　　　通州高立　君入函授部 
　　南洋爪哇劉校虞君等索閱章程計二十件 
　　常熟陳衡哲女士函催講義 
　　（答）二十二日寄 
　　榮澤張景文君來質疑書并贊許本會成績卓著 
[二十五日]  
　　上海世界語學社函告遷入商餘學會内 
　　乍浦張文澍君入函授部 
　　南京易滄靈君等來書二十二件索閱章程 
　　廣豐徐士佳君催詢講義 
　　（答）早於本月九日寄 
　　江浦李維楷君函催講義 
　　（答）二十一日寄 
[二十六日]  
　　溧陽汪慶綬君入函授部 
　　上海朱鴻君函詢入函授部詳情 
　　　安胡仲武君等函索章程計共十入件 
　　檳榔嶼蔡朝噋君等函取彩票 
　　宜興馬之武君催補第五期講義 
　　（答）早於三月六日寄出 
[國外紀事]  
[世界語在法國商界之狀况]  
[實業家宜師此法]  
　　法國世界語工商學會成立於一月十五日事務所在巴黎之商業公所所中陳列各種關於世界語之標本傳單目錄告白商標等種種每晚設有世界課專敎工商子弟學費不收且敎世界語速記法以爲日後之應用其高等一班由大學敎師楷得擔任云 
江蘇武議員同舉提議規畫海蘭路線選擇海口建議案 
　　海蘭路線西起甘肅蘭州東訖江蘇海口爲關係全國偉大之計畫尤直接關係於我江蘇全省其達海之終止點自當非常注意乃傳聞巳决定海門大港及通州北天生港之說而並未經有詳測沿海各口比較規定之手續至可驚駭以全線極東之大勢觀之沂淮尾閭實爲要害蘭西開徐皆取直線更東則必經清江浦直趨淮水故道左近而終止於一適用海口此實有必要之理由而爲當然之規畫倘果東濱各口萬不適用則不得巳而求及東南尖角擇一港之稍良者以爲全線總結束之確定此一定不移之辦法也今若貿貿然取决通海港口究竟果良與否無從懸揣然巳有待商之數事一由徐至清捨東向而忽折趨於南多繞數百里大違反全線之順勢一通海地點逼近吳淞上海以全國之兩大開港場複居一處將來之大利殊難預必一此大幹線由通海出江與浦口出江無異上游出江之路巳有津浦一線今更取道通海不過僅省浦滬間之航線而巳未見其有優點也故爲全國關係之計畫爲江蘇直接關係之計畫海蘭路線之終止點必於南北洋而求其中心必於膠州灣以南揚子江以北覓一要港而使軍事政治經濟商業種種方面併立於優勝不敗之地位然後全線乃有價值此本彰明較著者也同舉淮北人也淮北之要港有二曰臨洪口在東海縣境曰灌河口在灌雲縣境此兩港實居南北洋中心而與膠州灣揚子江口成掎角之勢形勝天然爲全國人之所注目查臨洪口爲沭水尾閭上游之薔薇河日就淤墊刷沙之力不强故下游亦淺據上海巡工司迭次測量臨洪口内平潮時水深十尺祇載吃重水八尺長二百五十尺之船可以進口又蘇路公司調查節略謂臨洪口門雖淺而口外亦可停輪近十年内中外兵輪商輪行駛海州者巳數見不鮮大輪雖不能進口皆告寄綻於臨洪口外秦山東麓駁船裝卸貨物至爲便捷且秦山附近之東練島外口及高公島等處是否亦能寄椗尚未測過似未可概置不問此爲選線伊始極宜注意者一也灌河問題發生最晚雖無大山以爲屏蔽然河寛水深是其優點此口爲沂水宣洩之要口上游口大潮河來源甚旺同舉以淮北水患之關係曾親歷全河倩水師砲船水手略測一次口門内河身寛約二里高潮時深度約三丈有奇其上游距八十里之雙港集河深近四丈再上溯三十里之響水口爲繁盛巿集河深亦有二丈餘實天然良港又聞之江北測地局測員所談灌河口門最寛處約千餘密達大潮時最深處約二十餘密達凡普通商輪可以駛抵於此口内上游一百二十里之處當非臆說惟上游之冲刷力造成淮水爲患爲一大缺憾若果興築海清道路由路運鹽永除各壩則淮北永澹沉災大潮河他日之寛深正未可量即最大兵輪亦可出入無阻上年海軍砲艦及巡洋艦曾先後行抵此口停泊無碍又載鹽四萬包全量四千噸之　船屢次寄椗於此口門開山附近共聞共見至若口外横沙寛僅里許一經挖濬直接大洋無論何種公司汽船卽可寄泊於此内河之船埠與青島大連灣並列且導淮問題亦今日治水之一偉大事業如果由淮故道出口或於尾閭分出套子口則淮口逼近灌河海蘭幹線可伸長而以淮口爲其歸宿形勢上尤天然優勝此爲選線伊始極宜注意者二也抑更有一極宜注意之點在德人旣據膠州引領南瞯吾海州實爲其勢力範圍所可及之地曩歲德兵艦在海鷹游山豎旗探海測量全國大震前清政府嚴詞詰責幾成交涉嗣乃攫得膠濟鐵道權野心未巳又索膠沂膠沂本無敷設鐵道之價值而彼齗齗爭之意固在海州也今我民國政府若規畫東西幹線終端於我臨洪口或蒞河口則南可以挽上海巳失之利權北可以掣青島擴張之勢力實完全握有黄海中心健固之海權而屹爲我江蘇金湯之口囗若徒局促偏隅遷就從事誤投一子全局皆輸經始之初胡可不慎且淮南射陽新洋鬥龍等口水量若何地勢若何均宜注意故今日預備之着手必以測量爲第一步以比較之確定爲第二步應請議長付大會公决作爲本省議會建議案繼請民政長據咨交通部轉咨海軍部稅務分設海軍測量隊海關測量員會同詳測臨洪灌河二口及淮南各口以爲大局全盤之規畫國家幸甚江蘇幸甚再江海關曾經測量臨洪内口水量較淺此次復測當從巡工司前此漏測之東達島外口測起又須詳測灌河口及淮南各口全部方有確實之結果合併陳明謹識 
　　按此案巳於大會通過作爲本省建議案 
江蘇省中華民國二年上半年國家收入支出概算册（續） 
[歲出臨時門]  
　　外交部所管共管共銀九千元 
　　第一欵江蘇交涉總局經費共銀七千二百元 
　　第一項交際費共銀七千二百元 
　　第二欵蘇州交涉分局經費共銀一千二百元 
　　第一項交際費共銀一千二百元 
　　第三欵鎮江交涉分局經費共銀六百元 
　　第一項預備費共銀三萬元 
　　内務部所管共銀一百二十三萬九千一百五十二元 
　　第一欵省行政公署經費共銀四萬元 
　　第一項預備費共銀三萬元 
　　第二項營造費共銀一萬元 
　　第二欵六十縣知事公署經費共銀二十萬元 
　　第一項預備費共銀十萬元 
　　第二項營造費共銀十萬元 
　　第三欵江北清鄉善後經費共銀三十萬元 
　　第四欵江蘇水上警察廳經費共銀十八萬一千五百四十元 
　　第一項總廳及第一第二廳經費共銀十五萬一千五百四十元 
　　第二項第三廳經費共銀三萬元 
　　第五欵江寧善後經費共銀二千十二元 
　　第一項善後餐濟院經費共銀二十四元 
　　第二項善後墾務處經費共銀一千九百三十八元 
　　第三項善後工藝廠經費共銀五十元 
　　第六欵河海工程測量局經費共銀三十一萬二千元 
　　第七欵運河隄工局經費共銀二十萬三千元 
　　第八欵下關商埠局經費共銀六百元 
　　財政部所管共銀一萬元 
　　第一欵國稅廳籌備處經費共銀一萬元 
　　第一項旅費共銀九千元 
　　第二項購備共銀一千元 
　　以上統計國家歲出臨時共銀一百二十五萬八千一百五十二元 
　　以上總計國家歲出經常臨時共銀七百十六萬四千三百八十三元 
　　（總說明）本届國家歲出遵照部頒成式各分主管按欵編製惟以時期迫促軍政司法等費未准完全送到故陸軍部及法部所管各預算由江蘇都督曁司法籌備處逕行送部本册所列者爲外交部内務部財政部所管各預算其敎育海軍農林工商交通各部所管預算無應列欵目姑從闕略至册列内務部所管水上警察廳經費係就蘇省水師及江北水巡改編酌設總廳及一二三廳以期機關完備共保治安其餘各欵詳細理由備載分册摘要不贅 
來函 
[中華國貨維持會來函]  
　　本部定於十五號（卽今日）下午一時在錢江會館該會機關部開會議題當場宣佈議員會員及未入會各業或個人一律參議藉以開通商智消除舊習啓發新機預備議士之選而該會前冬成立係（當業）（衣業）（帽業）（錢江）（緒綸）（雲錦）（京緞）（盛涇）（湖縐）（錦文）十公所組織推舉姚滌源張紫蔭何嘉甫三君爲正副會長函電紛馳奔走呼號懇承參議國務兩院制定禮服悉用國貨稍有轉機昨冬一周三君退任議董新任會長伍君廷芳吕君葆元王君介安再接再厲重以國貨兩字包含甚大非十數業所能擔負積極進行全憑羣賢繼起達到野無荒土巿無閒人圓滿目的爰行開放主義歡迎各業凡表同意者盍速聯袂赴會未發證券座滿盡興 
[中國救濟婦孺會通告]  
　　本會由偵查陸續報案及英法公廨大連分會等處送交到會被拐婦孺十八名姓名列後失孩家屬可來會認領 
　　男孩吕小城子十四歲清江人楊小毓子八歲山東人楊小海八歲福建人向梅根六歲無錫人沈小品五歲籍貫未詳李宗立十三歲湖北人趙柏歲十四歲湖北人王東仁六歲南通州人馬大杜子六歲山東人王耀十二歲湖北人馬阿榮三歲籍貫未詳 
　　女孩汪阿妹六歲浦東人朱阿根七歲甯波人楊臘梅十一歲山東人又同華輪船開抵厦門查獲被拐婦孺五名姓名如下 
　　男孩明圓八歲上海人山一十歲温州人女子盧吳氏十九歲蘇州人巧林十歲上海人來喜十三歲清江人另有婦人楊王氏四十一歲揚州人陳包氏三十五歲揚州人女子楊扣子十八歲巳資遣回籍男孩陳小飛六歲紹興人婦人楊曹氏廿二歲揚州人巳由家屬領去 
[朱葆三君函]  
　　逕啓者本月十三號見貴報本埠新聞載有拿獲體面拐子一則查朱君仲甫此次由滬赴粤有其友廖竹生者託將使女三人帶回廣東婦孺救濟會因查見朱君帶有女孩卽送檢察廳研訊旋經該會查明實在函咨檢察廳即日釋放在案事關名譽爲特代爲聲明 
 
 
 

Page 12

 
 
   
 
 

Page 13

 
 
自由談 
游戲文章 
[擬宋敎仁上閻王書] [  了青]  
　　閻王冥鑒敎仁手創共和有功革命比以國會成立有内閣總理之希望事權可假匆促北行冀挽中國於危亡以調和黨見自任詎抵滬上甫欲登車一刹那間猝遭暗算上遺老母下棄孤兒夙志未酬孱軀先隕夫復何言乃辱同胞念敎仁有尺寸之功不以存殁見棄憤懣激昻全國震動卒賴官吏之力逮應桂馨武士英於獄罪人斯得國法用張然應武之果否正兇口供游移證佐殘缺微論承審者不敢必卽銜寃者亦莫能知也推宕因循一誤再誤將至於終無了結而後巳大仇未雪朽骨先寒泣血錐心能無痛恨今幸武犯知幾畏罪自盡彌天之辱狹路相逢昨在鬼門關前適被遇見業巳控諸地府拘入隂曹伏乞閻王賜派明察之員迅予主持嚴加鞫訊水落石出務得真情幸勿如陽世官場故示矜持隂行推諉致使生者漏網死者覆盆大海埋沈永昧天日也倘蒙矜恤實戴聰明魂魄依馳曷勝寃憤哀鳴之至㈢ 
[酒色兩關遇險記] [  愛樓]  
　　余少壯時遇青州從事幕下客導余游酒國余是時年甫弱冠茫然從之至酒國境界其中有稱酒國大王者有稱酒國將軍者有稱仙者有稱鬼者皆與麯生結不解緣各自稱雄一世余偕友入其境見將軍率酒兵嚴陣以待余見後問友人曰胡爲如臨大敵也友曰彼雖如此但所恃以作戰具者拇指耳何足懼焉幸將軍初見余亦甚禮貌須臾布置酒陣欲與余對壘余量本如蕉入其間不得脫勉與交戰戰五合而止接續而起者五六人余亦一一與之戰戰畢復欲余往挑他人之戰余辭非驍將必致僨事將軍曰吾令即軍令有不從者罰余懼譏責不敢違令兼年在少壯性復好勝旣不甘挂免戰之牌復不願作三舍之避愈戰愈怯力亦愈衰醺然頽然墜於馬下覺胸中有物上湧嘔吐而出視之幸非血也明日將軍又來約戰日戰日敗意欲逃避四方皆設有邏卒如是受困十載餘忽得一肺喘之病將軍見余受傷甚重亦惻然動念命酒卒護送出境然巳成爲暗疾之人矣嗣後稍飲輙氣急不能下至今始悔年少不甘受嘲致自苦一生也方離酒國又經色界色界中人物皆螓首蛾眉脂香粉膩性亦好戰初意此無酒國之嚴厲不妨與之一决雌雄詎料久戰之下亦銳氣銷盡欲行逃遁詎四面皆有網羅陷阱屢逃屢獲色界大王怒甚乃幽禁余於羅帳之中罰作苦工如是又十餘載乃形容骨立氣喘亦益甚大王乃憐而赦余歸余就醫醫之醫曰君之疾非受困於酒色二關者乎余曰然醫曰酒損肺患喘色損腎亦患喘今子之疾若能絶跡於二者之間尚可爲力否則非參苓所能治也余曰願書諸神醫曰斯可矣不必再爲服苦劑也余旣遇此大險因作記以告來者俾後世以余爲覆轍之鑑也㈢ 
海國叢談 
[游荷蘭之不可不觀覽者（續）] [  蛩廬]  
　　大陸各國都巿殷盛雜沓耳目疲勞欲舒展神經之痛苦而振作其精神者莫如旅行故旅客一至荷蘭之境大爲快慰石炭團團之煙不接觸於目機械軋軋之音不喧闐於耳人耕於畔水廻於田波亞之風景尤爲佳妙至荷蘭所誇耀於外人者其觀覽物則爲弗列米休派達起派之古畫蓋於巴黎之奴弗奴而倫敦之拿辛拿而卡那利所見之名畫及其他之地賣集搜羅甚爲富有夫名畫任至何處其價值恒有不變之說然較之畫家所生之國其相處旣異則觀感興趣必有不同而况其所畫之人物風景山川乃於其實地所見之面影而爲冩照若荷蘭風景其田園農圃之幽雅男女服裝之優美必觀巴爾司或波達或拿母布拿之巨幅始覺其趣味滿足拿母布拿所作之畫至今尚爲世界所珍貴其畵不足一方尺者能值數十萬金阿母司達母之國立博物館此最大之拿母布拿畫甚多其中爲世界之巨孹者則爲拿克脫巴克脫之畫（卽夜間守望隊之畫）幅高十二尺横九尺許此畫乃其時荷蘭各村落組織夜間守望隊而繪其實景者也置此畫之室博物館於建築之初卽以收此畫爲目的其室内之裝飾及光線尤爲注意觀覽者於此輒有觀止之嘆焉㈢ 
自由談話會 
　　予前數年任小學敎師嘗謂學生曰諸生散課後游戲活動筋骨最宜於衛生惟不可因活潑過甚而染打人駡人之惡習慣打人駡人者下等人之作爲也 
　　因演講滬上江北人之拉東洋車者在馬路上偶一不慎彼此互撞彼此互駡然各自東西直至人影不見而駡聲喃喃尚未絶口旁觀者不知誰曲誰直惟笑其粗獷而巳 
　　不意今日國會甫成立而兩議院中痛駡呌打之聲日甚一日將來不知伊於何底吾不意講法律之人立於講法律之地而其舉動猶如拉東洋車之江北人則後日社會之相仇相殺其慘象當更增於往昔上有好者下必有甚焉者矣 
　　共和之謂何共和國民之謂何豈美洲諸邦巳承認而我國中尚未承認耶痛駡呌打能有濟於大局乎抑除痛駡呌打之外絶無他法乎我百思而不得[  匹志]  
　　有萬國必良會有海牙和平會卽有自由談話會改良會期道德之增進和平會求裁判之公平談話會主言論之醇正目的不同而其有裨於人心世道則一也 
　　南方駡北方曰私借外債賄賂公行北方駡南方曰席捲重貲逋逃海外村婦駡街當不獻醜至此今乃出之當代偉人曁堂堂國務員口中家人誶詬聲聞户外不亦貽笑外人而羞當世之士乎雖然予望諸君有則改之無則加勉也 
　　讀蝶仙所著鈍根先生傅形容盡致趙州和尚云去年無立錐之地今年錐也無信如蝶仙所言吾將云楊子一毛不拔鈍根毛也無 
　　一國之中立法行政司法三權鼎立吾謂一身之中屹飯撤屎睡覺各不相侵是亦三權鼎立也 
　　自由雜誌果能刋行詎非佳事投稿者小影可附卷首作插畫用非特節省單行本糜費且令購閱者讀其文如見其人也鄙人認銷三份[  東埜]  
　　英國議會以休會在卽應行議决之事甚多各議員異常忙碌甚至無休息之時間 
　　半閒主人曰此之謂立憲國之議員此之謂真正國民之代表 
　　乃吾國之議會積案愈多則議員之出席者愈少恨不使彼至倫敦一受觀摩之益[  半閒主人]  
劇談[  玄郎]  
　　滬上一隅花旦最易賣座新新及大舞台俱以花旦鳴於時致惹起馮賈兩黨之大激戰若第一台則惟注意於鬚生武生而於花旦一門辭聘與否對之極形冷淡不過視爲姑備一格而巳推其意若以滬有馮賈必不能於花旦角兒上再佔優勝之勢力故於小如意之去也恝然置之然名角技藝各有專長座客心理亦隨遇而異豈可執一以論之乎如小子和以幽靜冷俏勝最宜飾幽嫻莊靜之閨女崑劇之所謂閨門旦也賈璧雲以風華典麗勝最宜飾濃艶嬌　之小妮子崑劇之所謂貼旦也小如意以跌撲翻騰勝最宜飾跌汀潑很之婦人崑劇之所謂作旦也（俗名刺殺旦）觀梅龍鎮杜十娘刑律改良等戲自以子和爲獨一無二觀梵王宫遺翠花拾玉鐲等戲祇可讓賈璧雲專美於前然如紅梅閣蝴蝶夢紫霞宫等之以跌撲見長者則馮賈視之俱瞠乎其後而不能不讓小如意首占一席矣故三伶而各演拿手擅長之戲各人有各人之好處吾人之眼光亦隨各戲之要點實際上而異其趨向正未可膠執巳見而軒此輊彼也若欲易地以觀則舍長就短弄巧成拙俱無稱職之堪言正未有一人可成爲名角者豈可以小如意之聲望不如馮賈而漫不加察遽以彼之長處一概抺煞乎今小如意行將登大舞臺矣在大舞臺則不厭其多而第一台驟失此易資號召之角兒若不急起而物色一承乏之人恐於營業上大受影響也 
小說 
政治小說 
[鐵血男兒（一百二十五）] [  常覺　獨鹤]  
　　梅急以身障陶力曳白至室隅呼尼曰阿兄！今夕之事將搆成妹與陶君之交涉於兄無預請以全權相付自有解决之法尼不解所謂將致詰問梅示以目尼始會意卽曰妹其好爲之語畢疾行入鄰室 
　　梅俟其去乃謂陶曰君苟力違儂意不肯稍事退讓則以後勿再有求於儂且自今日始卽與君絶其思之陶曰白君報告書摘發吾儕計劃引起輿論之攻擊爲害甚大今覊留此間停止其報告書在吾儕固於事有濟在白君亦毫髮無所損也梅顧白曰君意云何白曰僕豈奸人所可迫脅者烏王爲僕至友誓願出死力以相助有欲傾覆烏王者即吾敵也能勝則勝之不能勝則死之二分鐘後僕非昻然出邸卽與陶同臥血泊中耳 
　　陶聞言面色慘白仍强自鎮靜梅趨白前執其手曰君誠勇士令人敬愛復謂陶曰汝其速讓步一任白君行倘再事威逼儂當盡翻前案即走告烏王令逮捕汝不汝宥矣陶木立不語半晌始曰姑娘竟爲戀愛一人故不惜舉大局以殉之乎功虧一簣事敗垂成姑娘乃悍然不顧乎以名門淑媛而竭其能力庇護一不足齒之傖殊爲姑娘不取梅銳聲曰勿多言汝敢與儂抗必以决裂手叚對付陶憤甚然無奈何乃徐徐曰白君其行乎幸矣哉白欲出梅呼曰且少待！卽疾趨至案前自屜中出手鎗一指陶而言曰汝其佇立此間勿稍動 
　　俟白君得安然出邸門後示吾以手號始釋汝使汝部下卒敢令白君有寸傷彈洞汝胸矣語時故高其音令門外俄兵得備聞之陶長歎曰吾不解姑娘何以至是吾爲白來特幸吾實爲吾儕惜也㈡ 
 
[投稿者謫仙] 江鼎澄字粲霞江蘇華亭人現寓嘉善 
言情小說 
[麗綃記（十二）] [  栩]  
　　喜尤惟恐麗綃之見足以感觸其依戀之情乃俯首拾級而度緝略經碎石之徑芳草如茵可十餘步度月洞之門則見碧欄瑶柱曲折而上翟愛引之以登遥指東面一樓以告喜尤曰此予之室也意蓋以明與麗綃相距之遠所以安喜尤之心耳而喜尤亦旣深體其意則曰麗綃寄居於此而知其心事者惟君藉有以慰解之者亦惟君乃使隔閡故遠殊非弟之所願翟愛笑曰予嫂亦善爲調護人者且使予侄女靄蔭與之共處要不致於寂寞耳乃以手推扃而進喜尤嘆曰以此居之固勝於黄金之屋珍珠之寮遠且多矣厚感主人誠使予無可言謝因矚目於四周覺鋪陳之美　猶其次之舉凡妝奩筆硯之屬香花剪尺之微亦無不設備周全乃喟然曰體貼兒女子心腸一於此是誠吾所萬弗能及翟愛曰是皆吾兒與猶女爲之也小兒女慣能以巳度人然亦部署井井不無可喜喜尤曰麗綃誠得其所矣予乃感謝莫名因與翟愛握手表示其感謝之忱而相將下梯復至於會賓之室則餐具巳陳遂相與引觥以盡酬酢之忱 
　　麗綃旣别喜尤其心中之酸楚直舉世間所有之味無可以擬乃以瞥見若霞驚其絶世之姿遂亦弗覺自忘其胸中之念且自忖曰天下乃有娟秀婉麗之人一至於此者則我麗綃不過一花中之葉巳耳聆其音吐瞻其態度呈其親悅之容而爲倩笑嗟乎此笑容之可愛直無物以方之要惟花中之芙蓉含苞欲放而爲晴日所烘漸次展其淡白嫩紅之色至於呈現一種美滿無比之笑容者差可擬之此時麗綃以傾愛若霞之故接手相握抑若素稔幾忘雪晴與靄蔭企伊諸人矣而雪晴則爲寒暄之辭以與麗綃周旋而靄蔭則與企伊竊竊私議以爲麗綃之美直足與綰春抗衡特企伊殊否其說盛謂綰春之美直無可以望其項背而惟其母則以柔婉勝其娬媚耳讀吾書者當知盈天下之人其愛美色初無男女老幼之别故子輿氏曰不知子都之姣者無目者也誠哉是言而企伊之品評則固無所偏袒秉其天然愛好之性而爲是言是固不可與喜尤翟愛諸人之語而同聽者耳㈡ 
愛情小說 
[自由花彈詞（六十一）] [  天虚我生]  
　　第十八回試蘭 
　　再說當晚秦儷簫雖然辨不出徐萬書是个戀春小姐的替身却也免不得問些别後景况萬書便趁勢兒把竇愛蘭的事講了上去那儷簫和愛蘭本是極要好的聽他說到情愛所鍾無分男女的話不禁笑了起來道這也和我先前的主義相同當初我和你相處何曾夢想得到你是个男子但只如今那愛蘭總該明白過來萬書笑道姊姊又說的好笑若不是今夜只怕我便認做男子姊姊也斷不相信如今姊姊是知道的了却那愛蘭如何能彀知道呢儷簫聽了這話不禁臉紅了因道旣然他不知道你且莫要當面道破待我明兒去要他一要倒也有趣萬書見他毫無妬忌的心思心裏萬分歡慰暗想這一箭雙鵰的妙計全是虧了自家的姊姊總得如何想个報酬的法子纔是當下把那感激戀春的一種心思全掛兒移注在儷簫身上因道姊姊呵...... 
　　我是寸心感荷美人恩肺腑相傾到十分自問此身無足報却從何處表殷懃愛煞你玲瓏心竅千般巧愛煞你體貼的心腸十倍温莫說是軟玉温香容貼體便這樣知心着意彀消魂爭能設將卿掌上嬌擎起當做个歡喜團兒一口吞勞愛惜費温存說不盡一夜的歡娱百夜的恩樂事閨房原不少也只好暫從簡略莫評論 
　　到了次日他兩人起來梳洗玉梅在旁伺候看着萬書不禁暗暗好笑却被儷簫在鏡裏看見因道痴丫頭你又笑些什麽玉梅笑道誰敢笑什麽來我只想起從前咱們也忒粗心了如今仔細看來明明是一位公子那些兒像个小姐們的舉動萬書也笑道痴丫頭到得今兒你還敎我裝做些什麽來呢我想你呵 
　　三分聰敏七分痴空費你芳心宛轉思我原是書生真本色何曾見梳頭拍粉點胭脂今吾故我皆如此怎說道兩樣的風流彼一時倒敎我自家難剖别試問你從旁區别在那些兒玉梅轉覺羞無語早則便兩朶桃花映玉姿此時儷簫在鏡子裏面看那萬書的一種神情態度心裏想道他如今的舉動怎便放蕩到如此他本來雖然愛尋頑笑却總不是這般流利又那睡熟的時候從前總是顰眉蹙額如今却是眉開眼笑的了可見凡是一个人到得心裏美滿之時便會改了常度只不知我自巳也曾改了什麽没有他是...... 
　　妝臺顧影自尋思只覺得眉黛籠春勝舊時一點櫻唇紅欲溜賽過似剛剛點上了濕胭脂本來自覺如花瘦怎便做玉潤珠圓的月樣姿新試羅衫原稱體却疑改盡了舊腰肢妝成自覺嬌難畫怨不得夫婿風流越地痴㈡ 
文字因緣 
[贈王子循同學] [  佐彤]  
　　孤標拔俗未逢時歐冶神工耀目奇卅載寒窗君子素一團正氣丈夫爲事多缺陷情堪補書有精華骨獨垂畢竟鳳皇異凡鳥擇棲渾欲借瓊枝（龍門附塾曾聘君敎授英文因見學生囂張不受約束兩日辭之） 
[送别清影樓王] [  拜花]  
　　臨岐濁酒帶愁斟鉛涙如珠各滿襟小别也知無幾日情絲無奈繫人心 
[夜坐倚紅仙館有懷清影樓]  
　　月光如水夜寒生蓮漏聲殘夢未成恨煞挑燈人去後薄幃孤影太分明 
[擬閨情用楚傖律寄塵鈍根兼柬瘦蝶鶚士] [  （悔情氏稿）（蕊卿氏代書）]  
　　鶯語晴窗日日催碧欄深護晝屏開風扶花影春雲懶柳裊情絲入夢來 
　　碧波春淺碧窗鶯裊裊春絲碧柳睛睡覺開簾來燕語雲深掩日護知情 
　　空閒子鑒來示巳悉自由談徵求照片凡曾經揣稿諸君肯以小影惠寄均所歡迎不限稿件之多少也 
 
 

Page 14

 
 
   
 
