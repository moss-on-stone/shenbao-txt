# 1893 - 11 - 4907087

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書後部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印正續新增刑案匯覽出書[  圖書集成局啓]  
刑案匯覽一書爲申韓家金科玉律向來雖有印本苦於漫漶模糊茲本局代古書用新式鉛字排成印以上品洋墨紙則精選雪白連史校讎諦當裝釘精工盛以木箱式亦古雅茲已告竣因將股票停售每部四十本連箱定實價洋銀七元正由申報館帳房出售所有從前入股者再向申報館繳洋銀三元卽可取書一箱特此布陳伏維雅鑒 
[再續節餉裁釐論]  
　　向言洋烟洋酒固宜徵税而中國之本地烟酒亦宜加捐何也二者雖列食物之中而實出食物之外並非民間食物所必需國家徵鹽課蓋知生人之於鹽不能一日無此味而又爲日用細物取之無傷於民每年鹽課得有五百餘萬爲歲久一大欵竊觀今之嗜烟酒者幾與食鹽相等以中國人數四百兆計有不嗜烟酒者牽扯合算每人日費烟酒三文一日需錢一百二十萬緡以一年而論卽有四萬三千二百萬緡倘或重徵其税烟則查鑤以核之酒則按摣以課之通盤籌算一歲所贏當亦不少國家驟得此餉源則釐金雖免而失之東隅者猶可收之桑榆也卽或以經費浩繁難乎爲繼尚有行鈔之法夫行鈔古制也非西法也乃何以古昔行之而多弊西國行之而無弊此其中惟信不信之分耳如民情不信則雖君上之威無補於事如民情共信則雖商賈之票亦可通行今中國鈔票之法廢而西號之匯兌商民之期票反能彼此流通近今沿海各口競用匯豐等行鈔票更覺相形見絀按西國現銀存諸銀行以爲根柢而出鈔票以爲憑劵其利皆歸諸國中國官項悉存於庫徒爲胥吏吞挪甚可惜也今欲行鈔票宜先置國本開設銀行然後籌集商股以匯其成蓋必先有國本乃足取信於民統計國家歲入各欵如洋税關税常洋藥地丁鹽課等項計銀八千五百餘萬擬提三千萬爲銀行國本卽造鈔票三千萬以代現銀特設寳鈔局於京師其制約分大中小鈔三等頒發各省匯兌凡京餉捐項賦税錢糧皆能一律上兌無扣折之多寡無成色之高低則民方樂於用鈔而流行不滯矣如是旣有三千萬之銀復有三千萬之票財力已騰出一倍亦何必戀此區區釐金哉若夫賽工藝以興商務開煤鐵以裕利源尤爲　厘金後之要務工藝雖中國不重而周禮攷工居六官之一虞書利用列三事之中亦未嘗不重工藝也今誠廣開藝學盡力講求以格致爲基以製造爲輔愼選聰穎子弟延訂中外名師將一切工藝悉心授受將見人材輩出必有與西國相頡頏者而又仿泰西賽會之舉廣羅白物品評優劣優者賞省者罰凡絲茶磁器等件爲中國著名之物務期日臻美盛利於銷行則厘局厘卡雖一概撤裁而工藝蒸蒸日上自有富國之權衡也至於煤鐵自議開礦以來紛紛舉辦而迄無一成惟開平一礦稍有成效近則徐州之利國貴州之青漢皆議用機器開採他日當有可觀聞光緒二年有英國礦師郭斯郭徧歴楚疆勘尋礦脉據云鐵以武昌興國爲最煤以荆門當陽爲最荆門之煤可造白煤與英煤無異近閲日報又有英國礦師謝高禮赴山東勘騐諸礦亦稱青齊諸郡礦産甚多煤鐵五金徧地皆是可知中國之礦不减於泰西特從前辦理不善耳今苟敦請外洋著名礦師來華指示以期必成則歲入之數何止十倍於厘金哉 
此乃蘇州府吳縣優行廪膳生潘敦先所作寍紹台道憲吳福茨觀察拔取超等第一者也原評指陳時弊剴切詳明所稱變通營制及厘金不能驟免祗弓酌裁並籌及米布免捐洋烟酒亟宜加税而歸重於行鈔開礦兩事措詞用意不深不淺不激不隨極見斟酌得宜相機辦理未嘗不可坐而言者起而行以視他卷或近迂闊或舉瑣屑率多紙上空談未必能徵實事殆判然矣非平日留心國計體察已深恐言之不能切合如斯也我亦云然格致書院山長天南遯叟王韜附識 
[雪電彚登]  
　　昨接平遥來電云二十一日晩得雪二寸餘又接電云晉省得雪三寸餘天尚未晴又濟寗電云二十二日得雪三寸濟南電云二十一日夜得雪五寸餘天津電云二十三日又雪汴梁電云二十二日晩得雪約六寸按今歲大江南北飛蝗爲患田禾因而歉收說者謂由於去冬未得雪澤今各處之以得雪報者接踵而來雖地隔千百里而以時日計之先後不甚懸殊滕六君大費神通殆預示來歲豐亨之兆耶滬上於昨日午後氣候轉冷裘擁　　爐薰檀麝尚覺峭寒砭骨凍粟生肌翹望長空濃雲似羃天公玉戲當不遠矣 
[宣南鴻雪]  
　　考試候補繙譯官迭綴前報兹將經欽派閲卷大臣取中候補繙譯官四十人名次旗分照錄於後全格正藍满寳格正藍满扎拉芬正白蒙耆崑正黄满玉秀廂黄漢隆啓廂白满祥鐸正藍蒙桂泉正藍满增祿正白满塔齊賢廂白满濟佑正白满喜昌正白满恩續廂白满惠英正藍满阿克敦廂白满錫斌正藍满秀升廂黄满富良阿正藍满裕璋廂白满德蔭廂白满文清正藍满崇後廂黄蒙廣延正白满壽林廂白满永信廂白满桂勳廂黄漢李匯廂黄漢全福廂黄漢繼善廂黄满鳳翽廂紅漢恩隆正藍满雙全廂黄漢存續廂黄满德廕正紅漢松茂廂黄漢英濬廂黄漢榮耀正白满武魁廂黄满松濤廂曰满寳森正白满○八旗漢軍砲營所儲武城武固紅衣大將軍諸鉅砲經神機營會奏准五年一次與神機營八漢自來火砲克虜伯砲格林砲開花砲洋銅砲曁機器鋼砲後膛砲新式洋砲電氣砲並添練八漢驍騎練兵神威子母大小砲位演打鉛丸考校練兵測量等學兹已屆期由神機營會同八漢都統奏明擬於南苑内擇十一月初七八九等日會演砲位並演打各項大小新舊砲位鉛丸奉旨知道了欽此神機營營營八漢都統率領章京弁兵於初六日五鼓各請砲位往南苑會操○新授國子監祭酒陸鳳石大司成潤庠涓吉於本月初六日辰刻詣成均先行謁廟禮畢然後履新經典籍廳示仰合署官員吏役門斗人等知悉至期一體謁見各宜凛遵毋違特示○會典館示傳吏部送到漢謄錄官陳寛蔭周壽榕王宗炎限於本月十五日親身赴館騐到毋違特傳○戶部接現任張家口監督溥榷使咨送光緒十七年分俄商運往恰克圖回國所有内地土賃茶葉等物箱隻經過張家口免税數目造册送部查核已由貴州司呈明堂憲存案備查聞所免税數約六萬金左右緣俄商販運貨物已由各洋關徵收税課張家口僅照通商約章憑單騐貨放行不再徵課○海部原假神機營後院爲辦公之地嗣於西西牌樓南 
 
 
] 

Page 2

 
 
粉子胡同購置房屋改建公署近已油飾一新擇於本月初八日遷移入署凡海部總辦主稿章京委員書手等人咸穿吉服入署視事○兵部爲知照事所有行走期满漢二等侍衞傅懋凱一員本部於十月二十三日帶領引見奉硃筆圈出期满漢二等侍衛傅懋凱著以叅將用欽此欽遵到部相應知照貴領侍衞内大臣處查照○西藏理藩院理事司員現懸一缺例應由理藩院司員揀擬正陪帶領引見請旨派往三年差满另行更替兹經理藩院於十一月初五日帶領引見奉硃筆圈出西藏理藩院司員著理藩院員外郎長恩去欽此○内廣儲司茶庫於本月初六日騐收烏里雅蘇台將軍委員解到光緒十八年分呈進上用貂皮一千一百餘張眼同委員開箱點騐與文批張數相符除將貂皮收庫外繕發回批給委員祗嶺以憑回烏銷差○兵部爲傳知事所有請襲騎都尉兼一雲騎尉史魁俊請襲騎都尉王昌等二員於本月十九日帶領引見相應傳令該二員於是日五鼓穿在藍袍佩帶對子荷包手巾赴左翼門外本部小朝房報到以便帶領丈見毋悮特示○宗人府爲知照事所有年满左翼宗室官學漢教習曾熙文一員本府於十月二十三日帶領引見奉旨期满宗室官學漢教習曾熙文著以知縣用欽此欽遵到府相應知照吏部知照 
[津門新語]  
　　今歲天津水災雖較前年稍殺然汪洋一片田園廬墓宛在中央比水退補種雜糧已嗟無及加以地連晉省高原又苦旱乾呼癸呼庚在所不免籌振局司道痌瘝念切勞怨不辭爰倣前年定章飭各業輸捐佽助又以各商生涯不旺令其數稍减於前視各業之盛衰分勸捐之多寡大約視前次祗十之四五或十之六七云○船戶徐洪原本係城西土著嗣遷於灣子對河邵公莊舍其篙檝生涯以放墜子錢爲業墜子錢者按日取利是於印子轉子而外别開生面其利之加重又不止倍蓰者也莊有孔某者曾向貸墜子錢五千日徵息錢一百五十文除已償外復滾至十餘千以致避債無臺點金乏術而徐索取本利刻不容遲日前孔嫁女於某姓家某姓饋津錢五十千俾得備辦奩具徐竊喜時不可失日夜向索紛擾不堪孔以爲此項饋自親家未可取懷而予本月初四日徐之長子突持木棒向孔尋仇孔攘臂而前遽被當頭一擊悮中後海腦漿迸流辦不須臾倒地而斃屍親投報縣署適邑尊因公他出未詣騐屍初六日徐令次子自砍五六刀以爲抵塞地步然事隔一日傷口新舊不符聞於初六日午後詣騐云○新任天河兵備道方勉夫觀察到津後政體違和曾經請假調理嗣又續假一月現已就痊稟請銷假李傅相卽飭赴新任觀察遂擇於本月初六日接篆○浙江人某甲素有烟霞癖無衣無食落魄堪憐封凍以前曾由同鄉人佽助川資俾回故里甲以行裝羞澀遲遲其行瞬已凍河欲歸不得而川貲已罄告貸無門遂於初三夜在法國租界紅樓附近懸帶樹間以期自縊幸爲巡捕所覩解救得生正不知有生死人而肉白骨者爲之設法完善否也 
[山右開捐]  
　　山西自六月起雨師靳澤餓殍盈途大中丞飛章入告請撥銀二十萬兩振之奈杯水車薪依然無補迄今老弱轉乎溝壑壯者散之四方顚沛流離其慘正不减丁丑年情景中丞不忍坐視復奏辦賑捐俾集腋成裘以全民命刻已派員携帶捐照由十八站赴南中矣 
[鯤洋鯉訊]  
　　臺地自改設行省後凡撫番開墾理財求治諸大端無一不關緊要而尤要者則爲整頓海防自邵筱村中丞抵任後查知臺地營伍日形廢弛特委江蘇候補直隸州胡鐵華直刺傳巡親全臺各營優者奬之絀者黜之總計臺南北數十營惟統領滬尾地方定海砲隊等營李本欽軍門定明老成練逹久爲淮軍宿將操防一切亦甚得力前統基隆銘字三營之劉雲程恊戎因營務廢弛嚴飭撤差另委前帶臺南鎭標某營之劉濟舟鎭軍思盛接統諭令督率在營弁兵勤愼操練限一月後再行禀請查騐以昭賞罰而嚴紀律中丞可謂破除情面實事求是者矣臺地營務有不蒸蒸日上哉○臺北大稻埕茶厘局務向由殷商林恊和包辦今已期满經税厘總局司道向林若商榷擬令每年添繳税銀若干卽可蟬聨而下林君初尚不允繼又禀請願加税銀四千兩可否准其接辦經總局批示云前面詢該商能否認加一萬四千兩據稱如數太多情願退辦業已據情轉詳在案兹又願加四千兩殊屬任意自由不成事體現已有人願加一萬六千兩候併該包商續禀詳請撫憲核示飭遵此批嗣又有監生黄呈瑞商戶劉調梅向局禀請承包復經局憲批云已奉撫憲批准福建舉人林鶴年接辦矣該商戶等均無切實　保應毋庸議此批合前後批示觀之則是臺北茶釐自明歲正月起已改歸林君鶴年包辦局内所用司事巡丁不下百名諒有一番更動矣○大稻埕地方設有西醫館一所向章由通商局籌欵聘請洋人名禮尼者充當官醫凡各局員弁各營勇丁有患病者皆可請其診治前經本局提調臺北府轉奉撫憲諭飭與該西醫續訂合同一年並添施種牛痘等事自立約之日爲始算至本年十一月終已屆一年期满該西醫有事他適因向局憲保華人趙君顯揚堪充此職上游查悉趙君醫道尚優人亦妥貼可靠因卽俯如所請飭令照常接辦仍並施種牛痘月給薪水藥資以及在局公費洋銀共一百五十元一切均在其内不另開支凡有貧民人等來局就視不得需索分文有力之家酬謝亦聽自便定章如此是亦造福閭閣之一道也○記名簡放總鎭署理臺灣北路等處地方協鎭滕清臣總戎國春前曾兩署是缺於地方利弊皆能悉心釐剔軍民同聲稱頌日前忽爲二豎所侵經其公子輩延醫診視方冀參苓有效勿藥早占詎料壽算難延巫陽下召延至本月初旬在署仙逝　大將之星沈歎哲人之不作部下健兒無不失聲痛哭邵大中丞聞訃後亦深爲太息所遺之缺委記名總鎭前署鹿港游府之陳少峯鎭軍亦隆前往接署鎭軍奉札後於翌日赴撫轅謝委旋卽禀辭就道 
[告示彚登]  
　　特授鎭江府正堂王同知銜丹徒縣正堂王爲曉諭報開塘渠事照得歴年所開塘渠西鄉仍未周徧現有外鄉善士捐送工資擬卽就工加賑每方津貼六十文將來毋庸歸還所集之貲以三十萬土方爲限各鄉壯丁如有情願開塘者仍照舊例赴塘工局自行報名候局司查明塡給執照凡領工之戶春賑以前未能完工及工程尺寸不符原估數目者春賑均應扣給不願領開者聽特示○特授鎭江府正堂王同知銜丹徒縣正堂王爲曉諭事照得山區溝渠水利本以備水旱而資蓄　爾農民等不於農隙講求甚至侵佔河身爭些須私利以致荒歉屢遭爾等身嘗凍餒咎由自取姑念鄉愚不復查究兹特派員會董赴鄉一律勘估擇工鉅費多爾等無力能任者爲籌欵撈浚其餘支溝小港均屬有益田疇責由各村各叚自行開挖此爲得霑水利各村大衆利益之舉斷不能因一人一家或有不便聽其中阻爲此將開工以前應行事宜條列於後曉諭通知仰卽恪遵倘敢玩悮阻撓除提辦外定行扣除春賑切切毋違特示計開一理水線以洩積潦凡舊有溝影中間迷失者必須一律疏通兩岸居民不得藉詞阻撓一兩岸碍工樹木在未開工前一律砍伐將根株挖除净盡如遲將樹木充公樹主懲辦一河道寛窄以舊有之兩堍爲憑兩岸逼河太近故塜有碍開挖堆土者由保先行查明呈報有主者自遷無主者代爲拾遷編埋義塜一兩岸房屋侵佔原河道有碍工作者應著拆讓一凡遷墳挪屋等項有應行酌辦者由該戶求本邨公正耆老向局商議始有婦女無賴敢向局董及監工司事滋閙定行提辦一兩岸出土自離口五丈起至十丈止遇有田畝不得阻撓一各叚責成里連地保查明近工祠堂廟宇以便住宿泥夫 
[國士橋閒眺]  
　　清江訪事人云有盗擁入某邑某莊刼掠事主擊之以挺盜以洋槍抵之轟斃一人揚長而去事主急赴汛弁處報案盜亦携衣物至鎭求售汛弁暗集兵丁擒獲將原贓給事主領回○初十晩都司巷内某姓家失愼焚去草屋一椽閲時文廟街某姓又焚去草屋六椽○新任關道抵淮後示期十一月初八日接印視事○調補裏河廳施司馬於本月初八日接印補授運河廳萬司馬亦於是日履新○新任福建提督楊西　軍門於本月初十日由浙江來浦北上赴都陛見 
 
 

Page 3

 
 
[鳩水寒濤]  
　　客有從　北渦陽縣而抵蕪湖者言上月杪該縣接奉釘封文書在監内城出斬犯二名絞犯一名會同城守營綁　法塲處决先將斬犯一一梟首次及絞犯詎紏該犯力大如牛竟將繩索挣斷奪取白刃向衆亂揮欲突重圍而出幸營兵拚命格鬥刀鎗並舉血肉横飛良久該犯力漸不支始畢命於亂刃之下營兵亦有數名被傷該犯家屬不自知咎反　縣宰疏虞張玉甫大令遂將獄卒及刑皂人等收押　密訊供一面兼程晉省謁見上憲自請失於檢點之咎想該犯家屬當亦無從置喙矣○本月十四日爲西歴一千八百九十三年元旦關道憲蕪湖縣洋務局各官俱往新關及英領事署道賀又值天宇晴明各西人興高采烈屠蘇飲罷相約至鷄窩下首江濱擊毬爲樂對酒高歌熙熙然如登春臺晩間各洋行門首各紥蒼松翠柏燃點銀燭光騰萬丈青紅掩映恍如不夜城開華人之往觀者謂此誠於荆楚歲時外另添一叚佳話也○每際隆冬客民無衣無食往往厠身廛市肆意攫刦錢物某夕有一人肩荷青蚨數千行至寺碼頭突有匪徒在背後抽奪一千向北飛　其人大聲追呼經保甲局勇代爲追赶將匪扭獲連贓帶至總局吳太守庭訊之下叱令重責千餘板再賞獨桌一席押令游行都市贓交失主領去想此後　輩當稍知儆戒矣○江于洋棚招攬旅人包寫船票已屬旁門近則變本加厲更有一種不尶不　之人恃與輪船中人略有半面緣賒得船票數紙伺輪船抵埠卽駕小艇横截江心見有愚懦可欺之客卽　令就划購買船票每客可沾九扣之利因此每船近岸此輩卽强拉硬扯與野鷄馬車之拉客無異某日益利輪船抵埠有從寍國回湖北之客民數人喚坐划船而至甫欲搬上躉船被若輩强拉買票以致划　欹側翻入江心幸附近划船蜂屯蟻聚代爲援手始慶更生然賣票之人已不知竄身何處矣保甲總辦吳太守以若輩視人命爲兒戲函商領事設法禁止不准在江心賣票想領事和衷共濟必能善爲處置也○街坊之間常有一種人囚首垢面鶉衣百結向鷄魚鮮肉等攤訛索名曰苦家糧日久永以爲例日前某苦家向李家巷口某姓魚攤索取大魚一尾攤主吝而弗子苦家卽潑皮訛賴滋擾不休適保甲總辦呵殿而過問悉情由飭將苦家按倒街心贈以風乾笋數百片叱令退去如再思嘗魚味定當從重懲辦諭畢始去市人笑謂曰老乾笋風味足敵魚味否○李篁仙觀察接署蕪湖道篆勵精圖治餘力不遺每當屬員進謁必殷殷然咨詢地方利弊而於保甲尤三致意焉惟逢一五衙期則傳諭裁免蓋以脚靴手版徒費周旋於事毫無裨益也 
[私縱要犯]  
　　蘇城有著名流氓包福三小張三金步青等三人犯案纍纍迭經官憲逮案懲辦依然怙惡不悛月前又在老儀和茶肆肇釁糾黨行兇旋卽逃逸現經長洲縣王大領高懸賞格四處緝拿前數日小張三潛回蘇城匿迹富仁坊巷夏姓所開妓院内爲前充總而署捕役之湯某偵悉糾集數人擁至夏處冀獲張三以領賞洋不料夏暗令張三由後戶逸去湯等卽與夏理論謂汝旣將張三私釋請卽以賞格之數償我否則定不干休夏堅不肯承兩相口角各以老拳從事正在互結不解之際有因案褫革之文生某經過其門上前排解令夏出資若干以了此事夏領之約以翌日措奉某卽向湯等挺身自任勸令散歸夏忽披頭散髮投赴總捕著擊鼓呼寃惠司馬准詞　差將一干人提案經帮審委員升堂集訊謂湯等不應冐捕藉端索詐某旣褫革青衿自當閉門思過不應在外多事照此行爲與通同拆梢無異著各責一千板荷以聨枷交地甲游行六門示衆夏旣已違禁賣娼尚敢私縱要犯不法已極著備文送縣解回揚州源籍 
[賞格照登]  
　　有楊鈞者在太倉城内古婁鋪開設洽盛洋藥鋪本月初三夜三更時被盜行刦致失去洋銀衣飾洋藥共若干事後開單禀報州署程面剌親臨踏勘飭捕嚴緝并高懸賞格購線飭拿兹錄其原文云太倉州程爲懸賞緝拿事光緒十八年十一月初三日夜聞西門内古婁鋪地方有匪徒行刦店鋪情事隨卽會同營汛分投兠拿當據地保顧叙報稱是夜三更時　楊鈞所開洽盛洋藥店被匪撬門停内楊鈞驚起喊捕匪卽持械嚇禁刦去洋銀烟土飾物追拿盜匪業已縋城逃逸報候勘緝等情據經會營前詣勘明被刦情形並據事主楊鈞開單補報前來除禀報各憲並選派幹役嚴密跴緝外誠恐贓盜遠颺合行懸賞緝拿爲此格仰軍民諸色人等知悉爾等如能全獲此案首夥正盜者賞洋一千元獲犯過半兼獲盜首或夥盜者每名賞洋二百元知風報信因而拿獲者賞洋一百元此係本州捐廉以待一經訊實立子給賞决不食言毋稍觀望須至賞格者 
[捕役獲盜]  
　　太倉州境三家市錢姓家被盜行刦程直刺得報卽飭捕役凌振及上海英公廨捕役趙金恊拿盜犯事王錢允中佾生也被盜時傭人楊三和傭婦顧沈氏大聲呼救致被刃傷旋由趙凌二捕帶同夥役陳鳳鳴赴江北海門廳境大脚港地方拿獲盜犯黄金印又在余閣鎭地方拿獲王文郎施茂珠並盜船一艘王施自稱是本　人並不爲盜船戶顧帮東則不服拘拿捕役示以通緝牌票顧仍視之藐然并邀令楊芝山爲之硬霸捕役無奈投禀海門廳署劉司馬准詞派差著楊交出王施楊祗交到王一人司馬拿捕役先將黄王解州再著楊交施昨日捕役押解黄王順道來滬行將解赴太倉矣 
[滬上雜聞]  
　　本邑人某甲昔年爲洋貨生意曾有鷹銀一枚貸與同事人某乙邇來甲失業已失久度日艱難前　遇乙於小東門向之索取乙非惟不給反指甲爲拆梢甲忿不欲生向衆人歴訢聞者大爲震怒意欲敬乙以老拳旋經人排解再三令乙先還小洋銀四角○前日傍晩成衣匠陸某送皮馬夾白布衫一包往南市王家碼頭張姓家行至小南門外校塲梢忽一人迎面而來口操江北聲大言曰　將我之衣包携往何處幸得遇見速卽交還陸驚駭之餘定晴細視其人已將衣包攫取飛步奔逃陸且喊且追倉猝中跌仆於地迨挣扎起其人已不知去向矣○浦東太古碼頭小工頭目向由張某承充近被朱掌泉所攘奪張忿甚扭朱至爛泥渡巡防局控陳局員高二尹移送上海縣訊辦黄愛棠大令以此案頗多枝節未經提訊先備函至局請查明實在俟覆到後再行訊供○本邑二十一保五十一圖下海浦人張惠惠以某日兒子曾與胞弟口角爭毆致本月十五日兒子忽然斃命送以身死不明控諸縣署現經兩造竭力解勸昨已議定諒可免父母訊供矣 
[火犯送懲]  
　　英包探沈金隆禀稱前夜河南路失火小的巡至附近見徐小林手持木帳箱是以拿獲送案徐供稱小的貪小捻取並非搶得蔡太守判令枷號一禮拜贓給還失主○英包探秦少卿禀稱陳阿榮前因混用僞洋銀獲請大老爺判令管押三月今又乘失火時攫取田寳奎家元色縐紗棉馬褂小自鳴鐘又有被火人家囑伊肩荷皮箱一口被他人奪去容再細查今先將人贓送案陳供稱小的見火起前往探友在路拾取馬褂小鐘自知該死尚乞施恩蔡太守判令枷號一禮拜期满再管押三禮拜贓給失主領去○英包探陳阿九禀稱昨日巡邏失火處見有啞巴在永振源基址扒取鐵箱因之拿獲查啞巴前曾犯事送懲啞巴不能言語惟叩首求饒蔡太守判令管押一月贓給還失主 
[法界公堂瑣案]  
　　南誠信烟館堂倌徐阿桃控稱李阿桂屢次來吸烟前日乘人不備竊取茶壼烟槍藏入袖中從後門逸出小的知覺追獲人贓送案請辦本月十四日亦失烟槍一枝諒係李所竊李阿桂供稱小的家在蘇州於本月十八日趁航船來滬欲尋友人圖覓枝棲無　所如不合卽欲回蘇兩手空空船資無著遂致出此下策鋪蓋等物尚在航船中並未取起同轉謂爾年紀尚輕不應竊物判押候掌責八十下○南海輪船已歇侍者王亞水行竊船主六門手槍一桿並樹氈六條赴虹口押店押錢使用經船主赴法公堂控告卽經包探將陳查獲吊到贓物其詳已見前報昨晨捕房將陳亞水及吊到各贓解送到案陳亞水供稱小的本在輪船大副某西人處爲侍者緣大副待客甚慢小的告以不可如此反被懷恨欲將船主房中之六門手槍將小的擊斃小的不得已將手槍藏過　赴該管領事衙門控告問現經弔到之樹氈係誰人之物供 
 
 

Page 4

 
 
稱此係船主之物被侍者阿桂所竊持往長生庫將押票交與小的同轉謂爾欲赴領事衙門控告不應將手槍典押供稱欲倩人繕禀須用小費故將槍押去問阿桂現住何處供稱伊係廣東人本住虹口不知去向同轉商諸魯繙譯官謂海南輪船約禮拜日可到著將王押候交保限一禮拜内尋交阿桂到案再訊○造紙局夥金秀齋訴稱本月十七晩六點鐘在富順輪船失去考籃内有翡翠白玉搬指並瑪瑙鼻烟壺三個又有玉圖章零物數十種當卽報捕請緝現經法捕房包探查明係蔡雲亭卽金泉所竊立卽拿獲吊到原贓查點之下尚少白玉瑪瑙鼻烟壺各一枚並船票一紙今特來案具領包探王榮培禀稱查得蔡金泉竊物甚多尚有黨羽同竊前日由其黨通風往六馬路金鳳閣小烟館内查獲人贓故將烟館夥沈竹卿帶案吊到各物現有失主到案認領旋據鄱陽輪船茶房王元標投案聲稱日前失去舊銅銚一把又失新銅銚一把現經包探吊到原贓來案認領又有綺園烟館堂倌傅友蘭聲稱日前失去鋪蓋一個業已吊到尚少棉被一條袁頌英聲稱日前在芳園吸烟被扒手竊去元縐棉馬褂一件亦經包探吊到蔡金泉供稱小的係無錫人於上月十四日來滬受友人之愚以致行竊尚有白玉鼻烟壺在客寓中失去謂爾竊人物件甚多尚得謂受人之愚乎著各失主將贓具領其領無失主認領之物暫留捕房待下期再核蔡押候笞責五百下枷號三個月示衆期满遞回原籍沈竹卿供稱烟館主人有事往蘇囑小的代爲照料蔡確來吸烟本月十九日來言客寓中常失物件欲在烟館内借住小的不知伊作賊悮行留下同轉謂姑念無知准交保免究一枝春茶寮夥吳亭玉控稱徐麗琴混用銅洋一枚當時悮行收下繼始看出破綻將銅洋劈毁不料徐昨晩又來兌洋先給銅洋一枚小的估看之下道破機關伊始掉換銀洋今將銅銀洋各一枚呈案請究徐麗琴供稱小的係南潯人向在浦東趙家樓地方田主許大林處作工二十四日得洋兩元卽欲回家度歲道出滬上找尋在某姓家司庖之金阿五欲請伊代覓善地不料找尋無著行經法界撞見友人向我借錢遂將洋一元向一枝春兌換錢文並小洋詎料該店夥指爲銅質立卽掉換已遭送案求請免究同轉謂吳亭玉控爾混用銅洋已非一次判將銀洋一元給吳領去銅洋一元銷毁徐押候掌責八十下少頃有善估看銀洋者估得是洋並非銅質實係吳亭玉誤認同轉大怒立飭包探將吳拘押捕房候再覆訊○收租人李夢梅控稱粥店主某甲欠租逃逸遺下鍋灶經夥計陸阿登拆卸故將陸拘案請追陸供稱於十月初一日進店店主係丹陽人不知姓名本月廿一夜不知何故逃逸李夢梅稱該店生財有人經管現囑管門人前往找尋同轉著將陸暫行管押候提到經管人再核○通事禀稱野雞馬車夫陳桂生違章拉客有某客不欲坐車被陳辱駡是以送案請究陳供該客給車錢二十文内有小錢五文故與爭論並未拉客同轉謂未坐馬車安有給錢之理姑念原告未來從寛釋放○通事禀稱廖朝東由寍波帶來兩頭尖錢五十三串大半皆係私錢經包探拿獲送案廖供此係湖南通用市錢並非私販同轉判將小錢充公大錢給還○馬洪年王洪瑞等禀追沈榮泉所欠翡翠等貨銀六百九十元沈供共欠洋九百九十元曾還過洋三百元餘欵已有陳炳泉理料講定出票洋三百元限十年内還楚馬等均稱查知沈榮泉心存詐賴伊終日逍遥於秦樓楚館中同轉謂沈曰欠欵豈能遲至十年之久著押候限十日理妥違于比究○有恒洋行收租人楊育卿控陳明泉積欠租洋十元五角送案請追陳供收租人何泗洲託小的代售油棉花等物嗣因買客不甚合意以致剩下何疑小的不肯代售將付下房租洋七元扣歸貨欵同轉謂楊曰房租不能劃歸貨價况油花尚在乎卽著包採同往查明再行核奪○清潔局股東徐兆寰朱華氏等互控屢列前報昨日徐兆寰朱華氏司帳吳竹軒中人蔣元記等投案禀稱帳目業已理明惟公董局名下除去存銀尚存洋銀七十一元二角徐兆寰自已支用洋一百五十餘元朱華氏存洋四十餘元蔣元記存洋三百餘元鄉人陳兆文等九戶共欠洋四百餘元其餘鄉帳約共二千餘串待下鄉收取同轉謂徐兆寰支用之洋須照數找出徐稱有徐炳春存押櫃洋一百元可劃付小的名下同轉謂鄉間之帳　等四人須同往收取蔣元記稱陳兆文等九戶之帳均在滬上可以同收同轉著退下限一禮拜收齊禀覆同轉又請魯繙譯官函致公董局請將徐名下存洋七十一元二角照付以便清帳 
[開廠施粥]  
　　謹啓者敝堂訂於本月廿五日開廠施粥循照舊章辦理以濟貧乏每日由兩點鐘開廠分别男女兩處以免擠擁之虞准給以飽食而去惟是敝堂每年例於十一月上旬開施兹因建造堂宇所有磚瓦木石堆積廠内是以遲緩旬日今已定期開施第恐遐邇未知特此佈告[  上海虹口元濟堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　十四日江蘇候補道歐陽觀察公幹到揚十五日梁鹺　建中委順清河卡王鹺尹彦存委龍溝卡程鹺尹宇清委泗源溝卡吳鹺尹用中委大團閘卡秦鹺尹鴻翥委廟灣鎭卡十六日王鹺尹與晉委大伊山卡秦鹺尹如森委界溝卡均謝委 
[賭徒被獲]  
　　距吳江數十　北沙地方一大市集也房屋則櫛比鱗次人民則轂擊肩摩向有賭徒聚集於此開塲誘賭今夏陘龍車門訪悉卽飭緝捕營何都閫　兵往捕若輩聞風逃竄數月以來居然銷聲匿迹不料日久玩生又有著名賭棍糾集多人重理舊業該鎭圖董屢向各賭徒勸戒置若罔聞仍復呼盧喝雉徹夜不休該董遂赴吳江縣禀報邑尊當卽帶領砲船恊同緝捕營砲船各四艘登岸淹捕若輩竟奮螳臂以當車槍砲齊施如臨　大敵以烏合之衆不克久持富塲斃命者四人擒獲四人續獲本鎭賭徒一人當卽釘上鐐銬於本月十九日傍晩邑尊親自護解至省禀明上憲　卽飭禁囹圄再行核示 
 
 
 
 
 
 
 
 
 
 
 
 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十一月初八日京報全錄]  
　　宫門抄○諭旨一道錄前○直督李奏查明開東長濵臨黄河村莊秋禾災歉分别蠲緩糧賦摺○江督劉奏奬蘇浙賑捐各員片○將軍裕奏覆核請奬各員片○將軍長奏起復革員片○十一月初八日禮部宗人府欽天監廂紅旗值日無引見○肅王瀾公愛隆各假满請安○沈恩嘉謝授侍讀學士恩○山西巡撫張煦請訓○烏拉喜崇阿前往東陵請訓○海公請假十日○内閣奏派稽察本章派出克們泰○又奏派稽察中書科派出龍湛霖○召見軍機烏拉喜崇阿張煦長麟皇上明日辦事後至南海　皇太后前請安畢還宫○○大學士直隸總督一等伯臣李鴻章跪奏爲查明開州東明長垣三州縣濵臨黄河村莊秋禾災歉請分别蠲緩糧賦恭摺仰祈聖鑒事竊查順直州縣本年災歉情形已分别輕重另摺奏報所有開州東明長垣三州縣濵臨黄河村莊因黄水泛濫連年被淹間收一水一麥之利與尋常情形不同本年伏秋大汛黄流盛漲據各州縣禀報被水當飭大名府親往督同勘議兹據藩可裕長核明具詳前來臣查開州渠村集等八十一村成災七分莊寨等五村歉收四分東明縣耿寨等五十八村成災七分武邱集等三十四村成災六分高堌等二十三村成災五分雙井等十一村歉收四分長垣縣任雙祿等一百二十六村成災八分子堂等六十四村成災五分西毛六店等十村歉收四分扈油房等二百二十九村歉收三分據報被災之區附近成熟村莊收成中稔貧黎得以傭趁謀食且於水退後已次第翻犁種麥應照向例蠲緩錢糧無庸另籌賑撫請將成災五六分村莊應徵本年錢糧蠲免十分之一成災七分村莊應徵本年錢糧蠲免十分之二成災八分村莊應徵本年錢糧蠲免十分之四其成災五六七分村莊蠲　錢糧緩至光緒十九年秋後起分作二年帶徵成災八分村莊蠲　錢糧緩至光緒十九年秋後起分作三年帶徵如有未被災以前花戶長完銀兩准抵下年正賦又各災村應完節年錢糧歉收四分村莊應完本節年錢糧並歉收三分村莊應完節年錢糧均緩至光緒十九年秋後起徵其出借倉榖等項一體緩徵並分别减免差徭以上三州縣歉收三分村莊應徵本年新賦同成熟之區應徵本節年錢糧仍照常徵收以示區别除應蠲緩各村先已出示停徵並開村莊地數銀數清單咨部曁飭取册結彚辦外理合恭摺具陳伏乞皇上聖鑒訓示謹奏奉上諭李鴻章查明開州等州縣災歉情形請分别蠲緩糧賦一摺直隸開州東明長垣三州縣濵臨黄河村莊本年秋禾被水災歉若將應徵糧賦照常徵收民力實有未逮加恩著照所請所有開州渠村集等八十一村成災十分莊寨等五村歉收四分東明縣耿寨等五十八村成災七分武鄰集等三十四村成災六分高堌等二十三村成災五分雙井等十一村歉收四分長垣縣任變祿等一百二十六村成災八分子堂等六十四村成災五分西毛六店等十村歉收四分扈油房等二百二十九村歉收三分着將成五六分村莊本年錢糧蠲免十分之一成災七分村莊本年錢糧蠲免十分之二成災八分村莊本年錢糧蠲免十分之四成災五六七分村莊蠲剩錢糧緩至光緒十九年秋後起分作二年帶徵成災八分村莊蠲剩錢糧緩至光緒十九年秋後起分作三年帶徵如有未被災以前花戶長完銀兩准抵下年正賦又各災村應完節年錢糧並歉收四分村莊應完本節年錢糧歉收三分村莊應完節年錢糧均着緩至光緒十九年秋後啓徵其有出借倉榖等項着一體緩徵並分别减免差徭以紓民力餘着照所議辦理該督卽刊刻謄黄徧行曉諭務使實惠均霑毋任吏胥舞弊用副軫念民艱至意該部知道欽此○○劉坤一片再光緒十五年江蘇浙江等省水災甚重賑欵浩煩經前督臣曾國荃奏請開辦蘇浙賑捐分别咨行本省及外省廣爲勸募幸各司道竭力籌勸督飭委員設法招徠源源解濟俾億萬災黎全活無算現在捐務告蕆自應予以奬勵業將勸放捐賑出力各員紳恭摺奏請奬叙聲明本省外省可道大員另行奏奬所有升任東河總督前江寗布政使許振褘現任江蘇巡撫前山西布政使奎俊升任貴州巡撫前西川布政使崧蕃記名提督前壽春鎭總兵郭寳昌河南布政使廖壽豐前甘肅布政使調任陜西布政使張岳年署新疆布政使調補喀什噶爾兵備道饒應祺雲南布政使史念祖江西布政使方汝翼江寍布政使瑞璋江蘇布政使鄧華熙兩淮鹽運使江人鏡奉錦山海關道善聨雲南臨安　廣道湯壽銘升任廣西按察使前直隸天津河間道胡燏棻調補直隸津海道前山東登萊青道盛宣懷山西冀寍道俞廉三河南南汝光道朱壽鏞蘇松太道聶緝榘常鎭通海道黄祖絡前署廣東糧道候補道周炳勳准補江南鹽巡道胡家楨江蘇特用道王廷訓江蘇候補道吳炳祥郭道直桂嵩慶直隸候補道沈能虎浙江候補道任錫汾可否仰懇天恩交部從優議叙出自　鴻慈理合附片陳明伏乞聖鑒訓示謹奏奉硃批覽欽此○○裕祿等片再准吏部咨奉天援剿熱河匪徒出力請奬各員案内保奬之候選縣丞喬垣翰候選州判張廷桂請免選本班以知縣不論雙單月儘先選用候選主簿耿棟臣請免選主簿以縣丞不論雙單月儘先選　查喬垣翰候選縣丞之案履歴册内並未聲叙是否捐納抑係勞績保舉張廷桂履歴册内聲叙係候補州同耿棟臣履歴册内聲敘係升用主簿候選從九品所請奬叙碍難核議又卽選筆帖式文璞請賞藍翎主簿用丁憂奉天府司獄朱樹勛請免補主簿以縣丞留省補用該二員均係丁憂現在尚未服满起復此次因係派赴熱河剿匪出力均應俟查明覆奏再行核辦等因當經轉行遵照去後兹據營務處查明禀覆前來奴才等查該喬坦翰等五員現據查喬垣翰係光緒十七年遵海防例捐納雙月選用縣丞其候選縣丞之案並非勞績保舉文璞係充當練軍營書手丁憂向不離營上年隨同盛字營親赴前敵解運軍火冐險前驅朱樹勛係籍隷熱河朝陽縣在籍守制值奉軍在朝陽擊賊飭令該員在營嚮導勦捕異常出力該三員擬請仍照原擬給奬張廷桂查係光緒十七年遵海防例捐納候選州同耿棟臣查係光緒九年因獲盜案内保奬候選從九品又於十三年獲盜案内俟選缺後以主簿升用該營前次請奬張廷桂候選州同開爲候選州判耿棟臣升用主簿開爲候選主簿係屬繕寫錯誤均應奏明更正查知縣非州同應升官階擬請將張廷桂改奬俟選州同後以知州用先換頂戴耿棟臣改奬免選從九品以主簿不論雙單月儘先選用所有以上奉部行令查明覆奏再行核奬各員合無仰懇天恩俯准勅部核議給奬以示鼓勵出自鴻慈謹會同附片具陳伏乞聖鑒訓示謹奏奉硃批吏部議奏欽此○○長順片再查光緒十五年三月十六日欽奉恩詔内開自同治元年以來曾經任用現已革職官員除大計貪贓及居官不職以致失守城池各員外若有事係寃枉被革果有才力堪用者在京聽該衙門在外聽各該督撫查明詳開緣由奏明請旨欽此欽遵在案兹查有已革花翎鹽運使銜山西題奏知府董夢蘭年四十九歲同治十一年由州判揀發烏魯木齊於援勦哈密並克復烏魯木齊各城瑪納斯南城案内歴保花翎鹽運使銜甘肅遇缺題奏知府光緒六年調赴山西辦賑以原班捐離原省改指山西候補赴部引見七年二月十五日經欽派王大臣内閣騐放本日覆奏奉旨照例用欽此十一月到省十年二月調赴江南辦理洋務五月前江寗將軍善慶咨調隨同進京七月經神機營王大臣奏派營務翼長差使十一年三月派赴上海　提洋槍　商人陳恭怡將並未購定之物揑稱買妥冐開價日經出使日本大臣徐承祖查出電逹神機營奏請將商人陳恭怡解交刑部審訊恐該革員通同作弊一併叅革歸案候質旋經刑部訊明該革員實無事前通同情弊惟事後未能據實檢舉業經革職應毋庸議奏結在案該員自被革後深知愧奮於十四年投効吉林奴才長順派令辦理營務頗能實事求是深資得力查該革員强幹精明練逹時務前在新疆八年戎馬馳驅多在戈壁苦寒之地其堅忍耐苦爲奴才長順所稔知嗣在神機營充富翼長籌辦防守事宜寢饋不遑頗爲大臣善慶所任用祗以購槍之案誤信人言因而連累褫職核其情節實係因公獲咎與營私舞弊者不同現在察看該革員才力尚堪起用若以一眚而畢世沉淪殊爲可惜况自恭逢恩詔以後凡寃枉被革之員一經奏請無不重沐恩施獨該革員至今廢棄不免向隅可否仰懇天恩飭部帶領引見聽候錄用之處伏候聖主鴻裁謹附片陳明伏乞聖鑒訓示謹奏奉硃批董夢蘭着交吏部帶領引見欽此 
 
