# 1917 - 68 - 4915834

 

Page 1

 
 
   
 
 

Page 2

 
 
時評 
[平靜（冷）]  
　　自與德絶交以來是二日間諸事尙稱平靜無意外之變端接管租界也檢察輪船也以及其外之瑣事也皆如事前之預計 
平靜以收朿對德之事是謂此次外交方針之前半段又必順利以發展對協約國之事乃爲此次外交方針之後半段蓋此次外交方針之所以爲外交方針者不僅對德絶交而巳也 
然則平靜之後寗不求其順利 
命令 
三月十五日大總統令山西省長孫發緒電呈山西警務處處長兼省會警察廳廳長德銓久未銷假請免本職等語德銓應免本職此令 
又令任命王履康爲山西警務處處長仍兼省會警察廳廳長此令 
又令司法總長張耀曾呈請任命姜丙奎爲京師地方　判廳推事應照准此令 
又令司法總長張耀曾呈請任命葉自純署山東濟南地方審判廳推事陳景昶署江西九江地方審判廳推事王黼裳朱震修署　湖南高等審判廳推事應照准此令 
又令黄毓光李崧均給予四等嘉禾章此令 
專電 
　　北京電德使因其夫人患病並以料理行裝委託後事非四十八小時可了且即赴滬仍須候船要求在京延長程限我政府初意欲按公法拒絶其請繼念情詞迫切巳准展期 
　　北京電政府禮遇德使辦法由交通部備專車直開至滬並由外部加派委員陸部酌派軍警沿途護送到滬在華界覔一妥地備辛慈氏及隨員與其眷屬居住巳電滬交涉員預備住宅　　北京電直省請示收管津租界及電廠銀行報館辦法中央昨晚特派專員前往辦理 
　　北京電聞中央各機關聘用之德人共有二百十六名一律飭令解職交該管官廳保護並各給半薪以示體恤 
　　北京電漢口德租界巳飭地方官會同交涉員接收所定入手辦法先易中國警察管理 
　　北京電頃聞辛慈派員來商暫留參贊馬立夫及譯員一名看守使館文件并留衛兵五十令先解除武裝我當局即由口頭駁覆辛慈等乃購花圈遍懸使館及共營盤以示别意 
　　北京電内陸兩部擬就保護德國商民敎士辦法不日頒布 
　　北京電政府聘前總統顧問那威人曼德會同楊以德商榷管理津德租界辦法 
　　北京電昨政府密電南京示處置德砲艦辦法 
　　北京電國際評議會昨開二次會議（一）擬定收回德租界程序（一）監視在華普通德人行動辦法 
　　北京電外交第三步巳籌備進行所有加入後應取得之條件今日广始會議協約國以七公使爲全權代表我派陸徴祥充專使集議地點一在法使署一在迎賓館 
　　北京電外交上第三步形勢亦將發展今日起正在愼重考慮聞果得的實保障即行確定 
　　北京電政府預備加入後履行第二件義務將在滬設轉運使以吕海寰有望 
　　北京電前電述協約國商定書行將簽字茲聞除共約外與某國另訂附约條件尙在磋商中　　北京電國際評議會添聘章士釗趙炳麟劉式訓爲會員并推張嘉森爲書記長 
　　北京電今日國際政務評議會開會因接朱家寳電請示接收天津德界辦法即决定令楊以德帶警前往保護對於德界董事會如何接收即由楊酌辦 
　　北京電報載將頒布全國戒嚴 
 
 
 

Page 3

 
 
令并自由任命内外財三總長但政府現尙否認 
　　北京電老西開案將得滿意之結束 
　　北京電昨日起德僑均至荷館注册 
　　北京電參議院函催政府出席答覆收買烟土案段總理定明日偕國員出席答復 
　　北京電暹羅華僑代表請粤省長轉呈政府請訂商約爲謀開放中暹商務及外交往來僑民可得保護 
　　東京電汪特使昨夜命隨員劉崇傑接見新聞記者謂此來貴國於贈呈勳章外不帶政治上要件中國對德絶交雖有反對之人然實行後反對者當自然消滅今日民國内外各事有待友邦援助之處甚多云云 
　　東京電汪特使昨日旅行須磨今晨入京即赴靈南坂官邸中國章公使擬於十九日爲特使開夜會發介紹書於日本朝野人士東亞同文會則擬於二十日夜在帝國旅館開歡迎特使會 
　　東京電中國對德絶交後公報在本日各新聞發表時適逢汪特使來日日本國民對之感情甚好主要各新聞均載歡迎特使詞并希望特使於公務餘暇與日本朝野人士交際 
　　東京電桑港來電謂俄國發生革命事件日本朝野深爲友邦憂慮該革命運動當不致如來電所言之甚惟俄國政府若不容國會之要求則此事必形重大今後形勢政宜注目 
外電 
　　華盛頓電美員於覊留菲拉台爾菲亞港之德船内發見大批炸彈足敷炸毁海軍船廠與附近堤岸之用現已拘獲有嫌欵之德人若干名國務卿藍辛氏已以美船設備武裝事通告各國美國工黨聯合會宣言贊助威爾遜總統之政策（十四日）大陸報 
北京電北京日報載稱日政府俟中國專使汪大燮由東京回國後擬派專使至北京賚贈大勳章與黎總統（十六日） 
　　北京電英文北京日報載稱四國銀行團代表已接本國來電命與中國開議弟二次善後借欵英金一千萬鎊（十六日） 
　　北京電北京宣布戒嚴令後大約國會卽將閉會（十六日） 
　　北京電陸督軍本月二十日可望抵京（十六日） 
以上德文電 
　　北京電日前德國曾請和蘭公使向中政府抗議謂中國旣許德華銀行如前營業復將銀行總理科爾迭司副總理耶古林克列入退去名單之内甚爲不合（十六日） 
　　北京電德國公使辛慈出京之期有尙須延長之勢所經途徑亦未判明有謂將由上海乘中國之輪船經日本亞美利加歸國 
（十六日） 
　　北京電昨日國際政務評議委員會議决二事如左（一）收回德國租界（二）在中國之德國政府財産由中國政府監視（十六日） 
　　漢口電駐漢德國領事館退去之準備巳終德商人中如禮和瑞記捷成等主要洋行刻亦準備退去（十六日） 
　　漢口電德國敎士之由内地來漢者頗多現在漢口德人共有百餘名（十六日） 
　　漢口電漢口德國租界警察權已由德領事移交與吳交涉員朱警察廳長午後五時起由中國警察警備德租界附近有鎭守使之兵二營嚴重警戒（十六日） 
　　漢口電王督軍昨日（十五日）傳集武漢文武各官宣示北京發來與德斷絶國交之訓電並訓示今後所應注意之事（十六日） 
　　漢口電王督軍十五日晨派交涉員將旅行劵交與德國領事並通告限四十八小時内出境（十六日） 
　　漢口電漢口粤漢鐡路局十四日侂奉交通部電命將德國技師全體解職查德國技師現有十一人（十六日） 
　　東京電中國特使汪大燮氏巳如豫定於十六日午前入京日本首相以次多數均至車站迎接特使即偕菊池式部官乘宫内省派出迎接之馬車入靈南坂官舍旅館駐節今日東京各報因汪特使蒞止特著論說表其歡迎之意東京朝日新聞並論及汪特使之使命謂特使使命外之使命在精察此邦國民之意向及輿論之所在力圖與自國民國之意向及輿論合致今日中日之關係此誠必要云云 
（十六日） 
　　東京電今日入京之汪特使卽日歷訪寺内首相波多野宫相本野外相等（十六日） 
　　東京電紐約電云太平洋輪船某號船首船尾設備武裝蒙准出港此爲美國决定武裝後之第一船（十六日）以上東方通信社電 
戰電 
　　巴黎電今日午後公報宣稱法軍在瓦斯河東面摩蘭沙土凡境掩擊俘敵若干人德軍進攻凡格里附近與亞貢之法軍小防營數次均未得利香巴業邸境有活動之砲戰惟無步隊戰事（十五日） 
亞姆斯特丹電據可靠消息德國法爾根漢將軍與其參謀已抵比國鐡爾芒外間對於此行頗多猜測（十三日） 
　　倫敦電俄國公報宣稱敵軍從事夜攻佔據白里柴尼西南俄軍戰壕一叚但爲俄軍回攻逐出俄軍現仍進逼向薩基斯退走之土軍將抵巴魯俄軍激戰兩日後佔據克滿夏今仍在追逐士軍（十五日） 
　　倫敦電俄軍巳佔據波斯之克滿夏（十四日） 
　　倫敦電薩洛尼加英軍大本營路透訪員電稱杜伊蘭湖西南之（廣三千五百碼）英軍陣線巳前移千碼今數處戰壕與敵相距僅百碼雙方皆於夜間掘壕設置障碍物（十五日） 
　　巴黎電法國陸軍總長里哇台將軍於國會討論陸軍飛行事務後上書辭職里氏因提議之富有碍國防不允加入討論（十五日） 
　　彼得格勒電俄皇下諭國會與帝國議會自三月十一日停議至四月間（十二日） 
要聞一 
[我國與世界戰局（十四）（飄萍）]  
中德國交斷絶 
今後種種問題 
　　對德外交問題今巳實行預定計畫之第二步但所以有今日之事實者雖云方針預定亦因時勢推移四圍景物均足造成此境我國一遇此境將如遊勝地者步步前行竟忘其足之勞苦與腹之饑餓又如探險之家雖得一險旋亦如夷因棄其夷又就他險回頭非岸欲罷不能然則此非我國存亡生死孤注一擲國民與政府所當袪盡私心奮其智力圖舉國一致之實以爲中華民國將來歷史上造一新紀元之時乎記其經過並及各種問題愛國士夫以省覽焉 
（一）第二步實行前之三次會議政府此次實行外交方針有與憲政發生極大關係之事實不可以不表即數日以前屢與議員談話及第二步未實行之先即以外交方針請求國會之贊助是也兩院議員悟政府之誠心審國家之利害亦即大移數表示贊成矣國會投票揭曉之日正德國答覆到達之期（十一日）實行第二步之時機於是益迫而具體的發表之討論者尙經過三次會議 
（Ａ）星期一之特會本月十二星期一國務院例無會議是日以國會旣巳贊成德國又巳答覆乃開國務特會未開會之先梁任公亦到國務院與段總理爲長時間之談話是日之會伍外長未列席由伍梯雲君代表報告其要項卽（一）爲研究德國覆文措詞我國應如何發表（二）擬定分致各省密電令其準備一切（三）討論京津等處處置德人之方法自上午十一時起至下午五時始散結果大體業已决定 
（Ｂ）星期二之例會十三星期二例有國務會議是日遂專議外交問題更就昨日結果爲具體的討論如國務院擬就之命令布告皆曾提出爲文字之修正更决定第二日發表未發表以前上午十時全體國務員照例赴總統府開一聯席會議外交部則訂各國公使於翌之下午詣外部迎賓館談話此會上午十二時起下午四時始散 
（Ｃ）總統府聯席會議今日（十四）上午十時全體國務員依預定時間齊集於總統府先由段總理報告三日來外交經過情形並以令稿等呈閱大總統言余之意見惟視人民多數意見爲從違今政府外交方釬旣得國會之贊助應即明白宣布以慰人民之望惟有宜注意者關於國家之領土主權與人民生計當絶對保其不受傷害且應取得確實保障命令布告於此發表 
（二）電召駐德顔使回國前日國務會議已有密電致顔公使令其預備護照整理行裝聽候歸國之令顔使未有回電現時交通阻滯電文往復須一星期昨晚乃正式電令其回國矣 
（三）發表之時間與令告第二步發表爲今日（十四）上午十二時其命令布告語甚簡要命令注重保護德僑辦法布告則說明斷絶國交不得巳之理由原文巳以專電報告（載十五日本報） 
（四）正式照會德國公使政府一方發布命令同時即正式照會駐京德國公使辛慈君並以口頭道知限四十八小時以内下旗離公使館（自今日上午十二時起計算）其照會原文特錄如左政府政　公使照會文云外交總長伍爲照會事關於德國施行潛水艇新計畫一事本　政府爲注重世界和平及尊重國際公法之宗旨曾於二月九日照達貴公使提出抗議並經聲明萬一出於中國願望之外抗議無效迫於必不得巳將與贵國斷絶現有之外交關係等語在案乃自一月以來貴國潛艇行動置中國政府之抗議於不顧且因而致多傷中國人民之生命至三月十日始准貴公使照覆雖據稱貴政府仍願議商保護中國人民生命財産辦法惟旣聲明碍難取消封鎖戰略即與本國政府抗議之宗旨不符本國政府視爲抗議無效深爲可惜茲不得已與貴國政府斷絶現有之外交關係因此備具貴公使並貴館館員曁各眷屬離去中國領土所需沿途保護之護照一件照送貴公使請煩查收爲荷至貴國駐中國各領事巳由本部令知各交涉員一律發給出境護照矣須至照會者右照會大德國欽命駐華全權公使辛中華民國六年三月十四日 
（五）迎賓館各國駐使之晤談外交部於昨晚通知駐京各國公使館訂今日下午二時與協商國公使談話說明對德宣布斷交之理由下午三時則與中立國公使晤談各國對於我政府此舉均甚滿意今日之迎賓館一時甚形熱鬧云 
（六）在京德兵軍器問題我國以辛丑條約之結果在京之各國使館均置護兵此次與德絶交護兵之武裝即應解除以記者所知德護兵改裝歸國者業巳不少現不過二十餘人但有一問題倘德使以僑民利益託中立國公使代爲處理該使館之不動産應允許其保留惟屬於軍器者有步槍數十桿機關槍四尊是否仍交中立國公使管理抑交付於我國現尙未見實行 
（七）天津德國租界問題天津地方德國闢有租界今雖斷絶國交仍可以租界事託中立國領事代理但天津並無中立國領事如荷蘭爲中立國而天津事務乃託比利時領事代理者德國天津領事聞頗有願交我國之口頭談話蓋交與比利時實非德人之所心願也但此際又有一問題天津德界依約我國不能派兵前往保護故此次提議修正條約其意亦即在此删除是等太不平等之條約聞協約國均甚贊成惟日本則以親善之意言修正須往復磋商頗需時日中國不妨派兵前往其經過英法日租界皆繆爲不知可矣日本對此出簡捷了當之辦法誠爲可感但此有須審愼者派兵前往不過暫時之事他日事過境遷條約依然存在此可知非適當之處置矣　政府之意目前辦法德領如以之交與中立國代理我政府可以允許若願交付我國則當然前往接收且天津警察可以武裝聞頗能盡保護之　任云 
（八）對於德人裁判權問題中德斷交而後德國在中國之領事裁判權是否收回此一　題也但此須視其委託他中立國與否爲斷聞政府所主張凡有會審公堂之處仍歸公堂會審至於他處則應歸我國司法機關辦理 
[西報論絶交後之德領事]  
　　字林報云中國果以出境護照送交各埠德領事其後事若何則一般推測者早巳紛紛預議之矣今有最普通之問題曰德領事接護照後將如何乎其天然之答語不過爪哇兩字而已蓋爪哇乃最近之中立土地也惟無論德員願赴何處將以何法往乎乘船去乎抑德使可得安寗監視之特别利益取道西比利亞或美洲而回祖國乎上海性質特異爲萬國自治租界上海德領事能否因此而不與其他德領事之住於非萬國性質口岸者受同一之待遇乎設中國再進一步而中德之戰爭局面成則上海租界内之德人是否將與他處德人同被拘留乎上海工部局爲國際自治團體其所代表者仍爲中立之利益届時工部局能否允許中國拘留上海之德人乎如不許之則中國在上海之主權不將受損乎以上乃未經答覆之問題間有一時未可答覆者傳說德人利益將由荷蘭保護而德使辛慈氏等將赴荷屬爪哇此言似甚有理由蓋荷蘭郵船近巳由殖民地開赴新金山穿越巴拿馬運河取道日本其第一艘已於上星期行抵日本故德使不難專候荷船前赴爪哇至於爪哇是否歡迎此不速之客則未便置議焉或謂上海之萬國性質宜保全之此間德總領事不宜使之他去上海儼若一中立國無論何國人民凡安居守分者皆宜准其居住於此此說亦屬有理依照萬國公法凡敵人依舊安居營業者不得侵犯其自由但在今日變例踵起豈尙有萬國公法在耶設中德戰爭形勢成中國指索某某德國軍官試問工部局將從其請否乎中國果有此要索之權乎吾人將應之曰唯唯否否華人政治犯避居租界者工部局且不允送交華官辦理也雖然有一前例利於中國者一八九四年中日戰爭之際美國照料日本在華之利益本埠捕得日人二名中國指爲間牒要求交出以便加以斬首之刑時駐滬美總領事爲佑尼干君堅持不允中國乃直向華盛頓交涉美外部因駐美公使聲明日人交出後必有適當之審訊遂電飭佑尼干君移交中國聞此二日人解往南京後未經審訊即被處决但若在今日則斷不至有斬首事矣他日中德宣戰租界内之德人應否拘禁一問題惟熟悉萬國公法者始能答之但上海牲質特殊無可比例雖公法家恐亦不能答之耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[十三日兩院開會紀]  
　　參議院昨（十三日）下午一時參議院開會議長王家襄主席第一案新到院議員王覲彤恩克阿穆爾證書審查報告理事　允偕報告王恩二君議員資格本會認爲無疑義應行出席遂由秘書抽定席次王議員二百零八號恩議員二百二十五號第二案省議會議員会期解釋詢諮案（大總統提出）議長謂政府委員未到咨文已油印分配可以省略說明稍有討論即付審查第三案各縣地方分庭組織法案二讀議長宣告逐條討論標題審查案加暫行二字表决多數審查案改原案第二條爲第一條之第二項表决多數審查案第九條二項修正爲司法警察得以各該縣警察兼充潘江主張加或警備隊四字張我華謂司法警察力所不足當然得警備隊之帮助何必規定亂司法統緒向乃祺贊成潘議員修正案謂警備隊固非司法然縣公署警察亦屬行政與其借助行政則不如專責成警備隊以免力有不足議長以潘江修正案表决少數繼以審查案表决多數又原案第十四條删去除因特别情形仍須暫由縣知事兼理司法事外等字表决多數餘條皆照原案通過某君動議同日行三讀會表决多數遂開三　爲文字之修正衆無修正議長以全案表决多數通過第四案查辦吉林淸理官産處總辦童宗河辦理官産舞弊案提議人婁鴻聲說明理由後以付内務股審查表决多數贊成第五案山西省議會關於廢止修正省官制第二條請願事件審查報告以爲該請願書方式均合惟事關法律應由大會再交法制股審查報告後以法定人數不足遂宣告休息二十分鐘休息後三點三十分復行開會議長宣告繼讀討論第五案大體以審查報告表决多數第六案山西省議會關於撤銷印花稅增加稅率原案請願事件審查結果認爲方式合宜理由充足應即受理咨達政府撤銷增加稅率原案以维法律蘇毓芳反對審查報告蔣義明謂山西省之情形與他省不同生計異常困苦劉映奎謂今日政府增加稅率一次明日又提出增加不知增至若干爲止故本席主張此案咨達政储議長以審查報告表决多數第七案河南省議會議員楊漢光等關於議員資格請願事件第八案河南省議會議員楊允升等關於議員資格請願事件議長謂此二案性質相同請委員會併案報告章兆鴻報告結果以爲應即受理咨請政府查照辦理蘇毓芳又反對原案謂該省議員等資格事經該省議會自行議决取消案省議會法十日不聲明理由即爲承認况此事前已兩次受理咨達政府並未見效力今若再予受理則將不至六七次不止解樹强謂前已兩次咨達政府並未見政府有何等辦法本員動議此案受理咨達政府一方面請政府宣告前兩次咨達案辦法議長以解議員動議表决多數第九案奉天鐡嶺縣西二鄕六村代表劉樹名等關於取消陵差請願事件審查報告以爲該民等所請人民一律平等廢除奴隸制度理由極爲充足應即受理咨達政府查照辦理表决多數第十案湖南國事同難會代表湯武等關於湯督禍湘請願事件審查報告以爲方式尙合亦不無理由應即受理咨達政府表决多數通過議長又報告擬於十五日以兩院名義歡迎美國實業團衆無異議遂宣告散會時四點三十分鐘 
　　衆議院昨（十三日）下午一點衆議院開會議長湯化龍主席某議員動議變更議事日程請國務員出席關於外交事項　秘密會並組織外交委員會　政　廣禮均以爲不能成立王侃則以爲可以成立議長付表决贊成者少數議長謂本日第一案財政總長不能出席可先議第二案褚輔成等則均以爲仍應電請國務員全體出席遂議第二案各部官制通則案大總統提出政府委員數語說明後即宣告付審查第三案交通内國公債條例案大總統提出政府委員說明略云中國數十年來之交通事業純爲外债之交通當時中國思用外債之心理甚熱而外人趁此時日投資吾國而思攫得吾國之實業權遲至現在方知外債實業利權均落外人之手於此而欲　救濟之法只有變外債爲内債之一法云云說明後何雯謂此種計畫固較之外債爲佳然應爲財政大計畫不能各部各自爲謀克希克　謂本案　係根據交通特别會計而來本案應否成立應視特别會計之存廢現在可交審查遂宣告交付審查時经四案至第七案因政府委員未到未克開議遂先議第八案工商會組織法案及第九案衆議院議員選舉法關於第五章選舉訴訟法律解釋案第十案慶祝憲法成立大會决議案第十一案鴉片嗎啡治罪法案第十二案國會議員經費支給規則案第十三案參議院經費支給規則案第十四案衆議院經費支給規則案第十五案新到院議員唐爾鏞當選證書審查事件均無討論交付審查第十六案選舉懲戒委員二人預算委員三人議長宣告用無記名連記投票法選舉之遂由秘書散票抽定張樹桐等八人爲檢票員各議員依次投票畢巳二點三十分議長宣告休息二十分三點五十分繼續開會巳不足法定人數議長宣告改爲談話會談論關於預算國務員出席辦法褚輔成主張量期四上午開會與國務會不相衝突庶國務員可以出席於時又有主張星期六開會者卒未决定由議長决定而散 
[滄石鐡路之由來]  
直隸商民曹楨祥等前於民國元年承修靑瀛輕便鐡路並遵照津浦鐡路局查覆呈交通部改爲滄石普通鐡路於民國二年由直隸民政長今馮副總統任内准予立案當由交通部覆稱俟資本籌月確實把握並具備工程師勘路估計淸單及營業概算表再行核辦該商等籌備年餘集欵二百數十萬請部立案部中以此事於正太展線成約有碍當經批駁近日該商等又具理由書大致不外保路權興商業等語巳由部中批與暫行立案矣惟有附加條件五條必須遵照辦理聞此路共四百五十餘里資本約須一千萬係由直隸滄州至河間河間府過祁縣到石家莊完全係直隸地方是京津津浦兩路中間之一横路也 
[記察哈爾之屯墾隊]  
（　外記者　隱） 
察哈爾特别區　　對於屯墾一事銳意進行成立以來規模完具現正在多倫買牛（每頭約三十餘元）製車（每輛四元）預備淸明前後將該隊帶往商都縣之巴彦界實行墾殖聞該隊目兵係　州昌黎臨榆三縣人居多向來務農且徴來之初田都統胡處長均認眞從事凡目兵之手掌均親自檢驗現聞隣區亦已籌備倡辦綏遠區曾派申君碧潭到察哈爾實在調查聞申君向有務農經驗係浙江西湖藝茶試驗場經理昨日申君在屯墾隊參觀對於屯墾隊之祝詞大旨如下當今之世吾人當於實在事業上做工夫萬不可再事虚浮所謂實在事業者何即農工商三大部分是也諸君講求墾事請先言農夫農亦立國之大本也而以中國之西北部論爲適宜於務農之地以中國之西北部與内地較尙以西北部爲乾淨土也察哈爾當道諸公煞費心機乃倡辦此屯墾隊令人非常欽佩使得我兄弟到此觀光尤爲榮幸兄弟並有爲諸君賀者　諸君爲屯墾第一隊將來擴充之由一隊乃至數隊乃至數十隊皆以諸君爲模範卽各特别區效法屯墾事亦皆以諸君爲模範諸君將來名譽諸君將來之期望乃能達最高尙之地位（中略）是在諸君確實奉行勤勉二字之義諸君能勤勤勉勉做去則西北部農業發達此適宜於務農之土地乃能大增其出産而成極富之區則兄弟當預爲西北部之土地賀也移民實邊庽兵於農則西北乾凈土上乃有心地光明之健兒國防上受益不少則因屯墾而更當爲中華民國賀也 
[山東通信]  
魯省軍界握其權者張懷芝外　惟張樹元二張北洋派也其臭味頗與王士珍近對德事起二人態度頗覺冷靜紳學各界意思亦極不一致但無論主張加入與否而於抗議及絶交兩項則均表示贊成要皆研究本身之利害而决不有他之作用參與其間惟新選之參議院議員張駿烈省議員高翔龍等昨日致電中央則主張中立并聞自抗議提出後駐濟德領事貝斯確曾大事活動並遣其繙譯孫鏡芙日奔走於各報館各議員之門疏通意見云 
魯省黨派現分三大部一爲靳翼卿派自國體重新共和恢復舊之黨義旣不足籠絡一切於是靳雲鵬乘之乃招集該省立法界人員組織第三黨就中著名者如國會議員劉星楠王謝家張魯泉蕭承弼彭占元尹宏慶袁景煕周嘉坦新選出之參議員張駿烈張漢章省　員許鍾璐王　廷黄子阿萬光煒朱承恩等皆屬之此輩饒有勢力惟内中分子殊複雜對於社會亦尙少信仰力將來欲突飛猛進似非易易次爲王朝俊張介禮派王爲國黨穩健派領袖張則省議會議長進步黨之優秀分子兩派相携手其中堅人物如朱桂山陳名豫鞠承頴王善謨張孔揚邵晋蕃張季　安　東宋紹唐許名世董毓俊孫水平孔祥柯等皆號稱有潛勢力者將來此派之佔優勝或在意中又次爲丁惟汾劉冠三派丁劉兩人在魯省民黨中資格最老惟其部下多激烈分子又不能以黨義束縛周　軍隊編遣完竣勢力乃大減該派人物在國會者如張瑞軒于洪起于均生王鳳　于恩波鄧天乙省議員之王炳尊李汝枚劉鴻書等皆是聞該派健者有與靳翼卿聯合之說不知能見諸事實否 
[武漢雜訊]  
　　軍人奪車之衝突駐岳長江警備司令吳光新向於鄂省設有運輪處本月十日該處長王載新借同軍需長文象春帶兵十餘人押運軍餇往湖南臨湘（該處毘連岳州駐有吳軍兩營）附武蒲鐡路火車而行至　魚　車站時客車已滿無揷足地乃商由站長許其附搭公事車此車係接事頭之第一事爲執事員司稽查路警等所乘乃兵士登車後竟反客爲主不許執事人等上車致與路警等大起衝突軍需長文象春不知約束兵士且嗾使毆打以　柄亂擊路警執事多被毆傷全站路警因旣被阻止登車又遭毆打大不甘服即請站長命令緩開此車電請軍署核示王載新聞知乃趕至車站辦公室阻止打電力爲緩頰其事始寢所有被打傷者皆徒呼晦氣而已 
　　警士爭餉之尾聲鄂省警察因薪餉以法價洋折合官票發放折扣太巨要求改發現洋至今尙未領受連日由警務處長崔玉甫派員往各區署警隊開導各警士以軍警本屬一體警士勤務尤勞於軍人軍餉旣較警餉爲重又有法洋銀洋之分明滅暗折警餉比軍餉實少三分之一殊屬不公故堅求須改現洋昨崔處長不得已又召各署隊長會議云巳陳明王兼省長此事不獨關係本省預算即令破例加給警餉亦實無可籌之欵容俟徐籌的項暫緩數月再議各警官當允切實向各警士開導或可調停就範也 
　　漢口電車之難准覃壽堃等近禀省長公署請辦漢口電車由王兼省長訓令漢口工巡處核復茲聞督辦工巡處吳交涉員以覃等原意明知漢口巿街建築未成擬完先行籌劃僅以備案爲目的似可照准但他日建築漢口巿街宜設立者不獨電車一種且恐或收歸部辦此時尙在猶豫期中未便事前逆料遽准籌辦致礙將來建築事宜巳據情呈復省長矣　　長江水涸之恐慌本年長江水涸爲歷年所未有往來滬漢大號商輪幾致不能行駛近日江水雖漲一丈有餘各輪仍不能多裝貨物夜行九江黄州各地須用小輪在前探險湖南萍鄕之煤因水淺難以抵漢前有河南六河溝及井陘煤由火車運來接濟然價昂於萍煤又不及萍煤之多難以供給各工廠之用故日來各廠因存煤告罄停工者甚夥工商頗受損失 
[贛省敎育總會選舉大會]  
紀維持會失敗 
　省敎育總會因改選會長問題鬧成　大風潮先有一部份人反對宋育德繼任爲會長聞省敎育會及維持會　定十一號均在曾公祠開會不料維持會爲官廳干涉致有臨時　碍未能加入選舉之數失收而去查敎育會事前布置時因恐維持會會員加入投票妨碍其選舉目的乃先請得憲兵四十名警察隊三十名荷鎗駐紥頭内各門守衛凡無敎育會證書者概禁出入防範甚爲週密九句三十分鐘選舉各職員正在早膳忽聞報告外面來有多人戰員謝繼安轉請軍警長官諭令兵警戒備旋有維持會邱灝等行至入口即被兵警攔阻邱等聲明來意謂伊等三十饖人均係敎育中人來此開會並非擾亂選舉云云兵警以奉長官命令無證書者不准入會邱等又謂敎育會選舉爲時尙早我等在此先開一會當即散去一再要求未允於是盧常熊超等忿然曰彼以武力禁我們人會我們即以文明阻彼入會適時値大　廠地前難以駐足遂暫避他屋其時有晨鐘報新聞記者張權聞維持會人在外呼呌乃由會出觀後復回身入内時微　藏於襟内被守衛憲兵　阻張聲明訪事憲兵索騐微章張聽未淸晣憲兵遂認爲假冒驅出門外張在外向人聲明其事若有餘怒憲兵疑爲詈駡不由分說羣出拿人於人叢中將張　着即將張帽打落張正愕然回顧復有憲兵二人將張拖住因此人聲喧　均抱不平事爲憲兵連長所聞出問情由知張確爲訪員喝退兵士與張　旋數語遂退入會場是時維持會人未散憲兵連長警察隊長均恐領有證書人被維持會人阻住不得入會乃用電話請示憲兵官長適他出未回又電警察廳請加派警員於東湖沿岸站立專爲往該會投票人維持一切而於維持會人則一路阻止不准入會故維持會遂改赴百花洲沈公祠内開會議决事項如下（一）通電全國（二）至省議會請願（三）舉定幹事（四）暫以羣治社君辦事地點遂散會 
是日敎育總會投票者共到一百五十九人下午二時開票宋育德得一百四十七票當選爲正會長程時煃得一百三十七票吳士材得一百三十票均當選爲副會長 
[皖省近聞]  
　　皖省中國銀行昨接天津造幣敝　來新鑄之輔幣五千元（中元二角一角）當卽函請警廳出示通告商民一律使用 
前次財政部舉行財政會議安徽財政廳長鄭鴻瑞曾隨帶科長科員六人晉京列席復經倪省長令派公署財政秘書董嘉會加入會議各員均早抵京昨省公署致電鄭廳長等將財政會議情形關於重要事項務須隨時電告以便籌商 
財政部咨以漁業納稅爲國庫正當收入長江各省向有此項征收而稅率各省參差辦法亦不一致特由部派委劉鳳起周雲卿前往長江太湖一帶詳晰調查以便整理倪省長准咨後已分令各縣妥爲照料　 
倪省長現至阜陽私邸其來省之期聞在本月下旬 
懷甯縣敎育會昨開會公推王副會長赴省敎育會 
舒城縣人民汪維藩頃向省公署陳控該縣劉知事濫刑加稅懇請澈究以肅官方 
安徽實業雜誌省長已委議員徐傳友辦理刻正着手籌備其事務所　假商品陳列所内 
[浙省裁撤審檢所餘聞]  
　　浙省各縣審檢所齊省長新令一律裁撤所有司法事務仍由縣知事兼理已疊紀前報茲悉高審廳經廳長自奉齊省長面諭昨日巳通令各縣審檢所專審員迅將上年九月十五日成立起截至本月十五日止所有受理民刑案件分别巳結未結摘由列表限於文到三日内送候查核其有設置兩員或中途更調及其他各種情形均須於表内詳加說明母得疏漏說者謂此殆覘各員之成績爲將來改委承審員預備云 
自裁撤之令下各縣審檢所都巳趕辦結束電告撤銷惟平湖審檢所來電則稱因未得高等廳命令尙未敢遽行裁撤特向高等廳請示辦理蓋司法行政事務其主管者在中央爲司法部在各省區爲高等廳前之　按使現之各省長僅有監督司法行政之職權對於司法事務究不能撇去主管官署而自行直接處分此外紹興審檢所來電則云審檢所當謹遵裁撒然旣係非法組織審檢所非法任用專審員自上年九月一日起至本年三月十二日所有審理巳結各案應作無效究竟如何辦法現正移交乞速電復其措詞尤覺痛快齊之致中央及各縣通電一則曰審檢非所法組織再則曰專　員非法　用旣稱非法自不能有受理訴訟之權而判决之案當然不發生效力蓋齊之通電所標非法二字似含有私自組織之意若謂審檢所非根據法律而指爲非法則縣知事兼理司法事務條例係袁政府一種命令並未經立法機關之通過亦不能冒充法典撤審檢所而令知事兼理以云適法亦不過百步與五十步之間而巳 
[杭州快信]  
督軍署咸日開軍事秘密會議上級章官俱列席 
寗鎭守使以海門爲浙洋要隘原駐步兵一營不敷防守電請督軍加派砲兵巳飭六團二營四連移駐 
裁撤軍署署附趙文耀章廣擢奉　督軍令改委本署招待員 
内河水警　長徐允中奉　省長派赴警務會議所　廳長派該廳第一科長陳士龍暫行代理聞徐准今日（十六）下午三時偕同外海水警廳長王　第一區警備　統帶王鳳鳴第三區警備　統　洪士　 
 
 
 

Page 7

 
 
[申報第二張（七）]  
警務處參議鄒可權科長楊桂欽等乘坐特别快車赴滬即晚搭車北上聞省長亦提出議案　由各委員攜往付議 
警務處昨委楊士明（義烏佛堂）周毓奇（諸曁草塔）倪啓驊（海鹽　浦）徐璜（慈谿章路）爲各屬警佐衢屬製靛廠出品優美銷路日暢齊省長咱飭廠長柳夢蘭據充工場並令財政廳補助官帑 
甲種森林學校財政廳昨撥開辦經費一萬九千餘元 
任用知事秦聯元將委玉環謝宸慈將委寗海日内卽可發表 
　屬運船取締新章胡運司昨巳飭令實行近日省垣謡諑頻興齊省長巳飭警廳查禁 
[江北短簡]  
　　灌雲縣人朱某等赴寗面陳省長瀝述治沂之害請設法維持妥議辦法以全江北人民生命財産 
財政部咨省長對於各縣知事辦理印花稅嚴定賞罰已令由蘇財政廳印花稅處通令江北各縣知事遵照 
淸江商會於三月十二日下午二時召集各界開特别大會爲岸商李毅與第三巿學委吳寳之爭領營地案歷數小時無結果而散 
淸江泰昌小輪公司經理馬冠騫于海鰲具禀道公署請准假用泰豐碼頭左道尹已批准通融辦理其他新設者不得據以爲例 
淸鎭小輪以淮安百子堂一帶河身淤淺不能直達現由運河工程總局馬士杰撥派究泥機器船二艘從事挑浚巳由小輪　至寳應日内可以抵淮 
此間苦旱已久三月十二日夜大雨民心驟慰 
[蘇垣近事彚紀]  
馮河間回寗後即經電令蘇常鎭守使朱煕水警廳長趙會鵬尅日赴寗面諭機宜并籌劃本省水陸防務朱趙兩中將隨於十四號夜車同行晉省 
中央召集警務會議此間不陸兩警廳長奉到省令即經轉行所屬各抒意見條陳備採一面呈明省長以防務重要未便離職准其各派代表晉京與議警廳委總務科長安錚水警廳亦委總務科長宋忠樑各携意見書於十五日起程入京 
蘇垣幽蘭巷黄宅巨賭案現爲齊省長所聞今日巳訓令蘇常道尹王可耕澈底根究并飭將警官在賭人員及捉賭之保安警察姓名查明具報提同各賭客一併依法重辦 
崑山縣經理員童大經被縣屬楊湘涇公民周家驥等聯名禀控至蘇常道署王道尹以童大經前據周長盛禀控劣跡飭查在案特令崑山縣知事秉公併案澈查 
民國禁煙大會上海派穆君代表到蘇組織分會演說勸道曾　報王道尹請於開會時派警保護聞王道尹昨日函復頗持反對而於章程中反對收買存土案更不贊同聲明前奉省　令知須候中央解决又謂蘇州人民良莠不齊演說勸導殊難收效所請派兵保護提倡之處未便准行令其不必在蘇開會及組織支會 
蘇州郵局郵務員汪林生現奉南京管理局令調升常熟二等郵局長蔣振鋒調充洞庭東山二等郵務局長均於今日分往接替 
[南京快信]  
　　省議會今日（十六）午前十時行開第三届常會禮式已函請各機關各團體蒞會參觀 
軍民兩署昨奉中央急電與德絶交實爲公法所迫凡各省駐有德國領事及僑居德人生命財産非奉有政府訓令仍宜嚴加保護設有疎虞惟該管地方官負責 
此間昨已下戒嚴令 
駐寗德領事竇爾慈氏已下旗預備離寗 
昨日津浦車南下德國人頗衆即巳轉車赴滬蘇省典業公會昨日已在四象橋浙江會館開成立大會 
警務會議江蘇水陸警廳代表准今日午後三時乘津浦車北上與議 
印花稅分處會辦郭詩輝昨由滬回寗 
馮副座昨日在府讌軍政要人慰勞此次維持地方之力 
地方通信 
[鎭江]  
　　查勘　台寗鎭澄淞四路要塞總司令王廷楨定於日内蒞鎭查勘象山焦山　山圖山都天廟各炮臺擬添炮位佈置一切各臺官弁得此消息巳預備迎迓 
　　檢閱軍隊駐鎭陸軍第十九師楊春甫師長訓令所部各旅團營預備春季大操茲因各處調回之軍巳可集合會操特通令各營定於十六號開始檢閱現巳預備一切矣 
　　知事赴任鹽城縣知事沈俊辭職遺缺齊省長巳改委劉超署理劉知事業於昨昨由寗乘車蒞鎭暫駐行旌十五號搭招商小輪赴鹽履新 
　　稅長晋省丹徒稅務所長程君昨日因稅務上要公特乘午班車晋省面謁財政廳胡廳長禀陳一切 
[揚州]  
　　欠欵案類誌丁溪場商慶恒興之父在日時曾欠公欵現因一時不及全還禀請兩淮運使變通辦理聞劉司長巳飭令丁溪場知事將慶恒興所欠公欵在租價内先提一千串嗣後由同發祥收捐處每引提收四錢按引抽還以重公欵又鹽商盧大昌以　婦唐鄧氏欠欵不還禀請兩淮鹽運使追繳聞劉司長以盧商無確實憑證特飭場運局轉知四岸公所代爲理處以息訟端　　呈請委任校長第五區第五國民學校校長胡廷駿因病辭職由縣視學李豫曾陳請委任師範學堂畢業黄宗霸接充 
　　請修萬福橋東關外萬福橋於去歲冬間斷折後曾由運署籌欵數百元派員暫搭浮橋以利交通該橋爲仙女鎭至揚城之孔道人民牲蓄往來不絶近該淨橋又有不穩之象故該處鄕董又擬聯名具禀場運局轉請運署撥欵修造 
　　敎練學警改章江都警察敎練所開辦巳歷數載畢業學警巳届八次該所舊章在定額以内者爲正額得免一切　用定　外爲副額須缴　　等費每届招生　悉由縣署出示招考　　本届改章以各區長保送者爲正額直接到所上課自行投考　爲副額不得上　須在各區當差俟正額有缺方可依次　　 
[無錫]  
　　又有白晝搶洋事城中沈菓巷徐允大家上月被匪以搜查私土爲名賺進内室用强刧去現洋首飾六百餘元報縣跴緝未能獲案事爲五道尹所知來電飭令限緝屢誌本報詎昨日下午素稱熱關之崇安寺内義興茶肆中有四人　坐一桌作麻雀戲正在興高采烈之際忽來身着陸軍警察制服三人入内　將　面上現洋兩元攫去當時座中人呆若木鷄嘌不能聲嗣有旁觀者見而不平跟蹤追趕崗警輔之及至稅務所前爲第一分駐所派出所全體長警當街阻住去路該軍人復敢掣出匕首威嚇幸後面追者已到人多手衆始得擒獲隨即扭交警察分駐所由陶巡官訊明確是陸軍警察供名李奎武旋有某小隊長到所帶去聽候上官裁判 
　　調驗承發吏烟癖胥吏之有烟癖　慣巳有民國肇興而後凡有嗜好者一律取締而近今仍不能免日前锡署承發吏錢雲和吳紹平張耀中三人被人指控烟癖未除理應解職縣署接文後即將該三吏立予解職發交第一分所侯警佐看驗三天以憑確辦侯驗得該三人前本吸食刻巳戒絶多年據實報告後朱知事立予復職照常任用而外間傳說則謂此項看驗全不可恃云 
[南通]  
　　新監工竣本縣舊監獄房屋狹宱且多傾圯之處曾由縣知事遴委孫支士前往京津參觀監獄繪具圖說帶回呈縣核令照式建築並將紳商所助公欵内撥出萬元作爲費用刻該獄房星業已工竣將從前被禁之人分别罪名輕重編列號碼卽日一律遷往新獄近又奉司法部飭行盧知事將新舊監獄繪圖呈核聞戴管獄官現正從事預備矣 
　　辭撤局員警察局司法員季某因事辭職業奉批准所遺任務巳由楊局長聘請姚某來通接充又工商團之王敎練官因嗜賭撤差遺缺委任該團一排排長包某接充矣 
[江西]  
　　收回爛小票之佈告贛省錢業公　前以破爛小官票充斥巿面不便使用特請總商會轉懇財政廳准予設法收回茲於日昨（十一號）省公署發出佈告略云案據財政廳長羅述　呈稱南昌總商會函據錢業公孙以巿面官票破者眉目難分交易不便請按巿價先將最破官票收回以便商民等情當即會同商會中國銀行民國淸理處討論辦法均以爲現在九九官票流通巿面者約有四百萬串之譜若全數收回巿面並無他項輔幣亦爲勢所不能惟九五破爛小票實有難以流通之處自應從速收回免致眞假難分滋生流弊僉云每九五小票一張按一月三十一號巿價四角一分五釐扣合銅元五十七枚每張合銅元五枚制錢七文作爲定價聽各商民持票赴收回官票處照數兌換其千文大票仍照舊章辦理 
雜評一 
[開始（一子）]  
　　中國重大之外交以前爲空言理想時代而今日則實行開始之日也對德方面正在開始處理租界等事也對協約國方面正在開始商議希望條件也對己國方面正在開始籌備國防與戒嚴也此種種之開始爲斷交後必經之手續雖然茲之開始猶僅實行方針第一步之開始耳由此開始之結果而爲再進一步之開始其問題之繁重必更甚於今日之開始也故自今以後之日層累曲折皆所以徴騐其空言理想之日也然則當此實行開始當局諸公司不愼之又愼也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[對德絶交後之上海（二）]  
對德絶交後本埠官廳辦理各種事宜詳情已誌本報茲將昨日各訪員報告消息彚列於后 
　　會議陪審問題本埠各機關自接中政府頒佈與德國斷絶邦交之命令後各界咸爲注意所有旅滬德國官商各界經華官派員妥爲監視候令給照以便護送出境至於今日（卽星期六）公共公廨德領陪審一席昨日午後由駐滬各國領事特開會議擬暫由嗬囒國領事蒞廨陪審聞某國領事不表同情會議良久尙未取决須與朱交涉員曁正會審官關絅之君再行磋商定議 
　　借定德使館舍中德絶交問题宣布後駐京德國公使辛慈氏業經政府送給護照囑令出京回國茲得本埠官廳消息辛公使此次出京其所帶參贊書記隨員眷屬等計共達四十餘人係由天津乘輪航海南下聞十八日可以抵滬然後再乘荷蘭國郵船遄回本國惟荷蘭郵船出口班期尙遲數日故辛公使須在滬稍作勾留俟荷船開行再行起程因此我政府特電本埠官廳飭在華界預備公館以便暫駐行旌現經沈知事查有新西門外王家闕路之新建地方審檢廳堪爲該公使行轅巳向袁林兩廳長商借妥洽惟該廳屋宇雖經完工而一切裝潢尙未齊備現已督飭匠役赶緊布置尅日落成以備辛公使抵滬暫駐　　軍隊奉令梭巡松滬盧護軍使昨日通令步兵三十八團所部各營長著令每夜會同憲兵營第一連各憲兵輪流分赴南巿各處梭巡如遇形跡可疑及不正當之人務須嚴加詰究惟不得阻斷交通並以浦東地方之洋棧機廠内德人服務者頗多自應嚴爲監視故又責令軍警每日渡浦前往調查德人動作報告核辦 
　　軍署開筵會議松滬盧護軍使奉馮副總統陸軍部先後電令政府巳宣布明令中德斷絶邦交應於斷交後舉行戒嚴等因曾經盧使訓令軍警各長官飭屬佈置防務等情已紀本報茲盧　以此次戒嚴係爲保衛商業檢查德國僑商起見須與紳商各界互相討論爰特訂期十七（今日）午刻在署設筵邀請驻滬朱交涉員滬海道徐道尹海各艦司令上海縣沈知事地方審檢廳袁林兩廳長淞滬警察廳徐廳長英法公廨讞員海關施監督陸軍各旅團長曁各紳商與南北商會正副會長銀行總裁徐容光等讌飲共同籌商佈置防務保衛商業各辦法昨日已具柬相邀矣 
　　派兵保護藥庫護軍使署以浦東東溝及楊思港口原有海陸軍所設之軍械火藥庫各一處及製造局龍華分局均爲存儲軍械重要之地防守尤宜愼密爰責令三十九團張慕韓團長派兵保護龍華三十八團馬團長撥兵保護製造局軍廠三十七團第二營派兵兩排分往楊思港口及東溝等處駐守火藥局以昭愼重昨巳通令遵照辦理矣 
　　派員履勘海濱松滬盧護軍使查得浦東白龍港等處向有蘇軍第二師兵士駐紥自該軍調赴蘇常後迄無軍隊駐守値此外交發生事故海防亟應嚴密故於昨日派員前赴沿海一帶履勘並調查海濱有無德國商輪停泊復候核奪 
　　崗警帶鎗巡察淞滬警察廳徐廳長昨日午後傳集各區署所警正佐等到廳會議佈置加防辦法討論良久規定施行條例實行佈置並諭各警正佐轉餾各崗警自今日淸晨六時起出勤時間仍舊携帶鎗械日夜按班巡察所有阻止交通發給商界通行證劵一事暫緩舉行惟首先勸導地方人民切勿誤會致起恐慌務須照常營業以保公安云云各該警正佐奉令後遂於即日起實行加防矣 
檢查内地德僑淞滬警察各區署所警正佐奉徐警廳長面令檢查内地各處有無德國僑民居住及營業之事隨時呈報南巿第一區署董警正以内地各處向無外人設肆營業及僑居之事然當此輪埠交通便捷外僑或亦有之故於昨日起派警詳細檢查境内各機廠並各輪埠等有無德人在内執業以便覆候徐廳長核辦 
　　監視浦東德人浦東德商廠棧計禮和楊子同春福曁陸家嘴之小船廠等共計四所同春福棧開設張家浜　聞係華人之産租與德商美最時洋行者該棧内現巳無德人居住陸家嘴之禮和棧内有德人二名德婦二名小船廠内有德人夫婦兩人楊子棧内有德人三名德婦一人昨經三區解警正將監視情形詳報徐廳長彚報省道兩署核辦 
　　租界搜檢行人英美總巡麥高雲君以中德斷絶邦交發表後滬上謡言　起恐有匪徒乘間生事妨碍治安特於昨日下午六時發出命令通諭各捕房中西探捕分往各橋樑及交界處所查察無論上流社會中人並經過各項車輛須一律搜檢有無携帶危險物品俾資防衛 
　　迻譯西報紀載文滙報云中德絶交事今日略有可紀其最要者爲租界德人之利益現方移交荷員管理黄浦路之德領事署巳下其國旗而改懸荷蘭旗矣今日下午曾與荷蘭總領事魯士君談及此事據稱彼尙未接關於代管德人利益事之北京訓令惟北京荷使署接管中華全國德人利益旣見明文則上海自須照行故今日下午已以荷旗樹於上海德領事署惟聞德員現仍留署荷員須俟德員盡去後再行入内云日者此間接電謂北京德使辛慈氏已乘火車來滬鐡路官員將於沿路優待之惟是否載以專車今尙未知大約該使明日可以抵滬或謂今夜可抵但今日垂暮猶未聞該使抵寗消息故當以明日爲確也浦江德船之爲中國接管者現方移泊上游泊於下遊怡和裝煤碼頭對面之西江輪船今日上午已經拖走聞各船之德人共約五六十名旣接中德絶交消息大爲驚詫但德使署官員對於此事必早有所知也德船福冲號巳無德人在上全由華人駕駛遣發德員辦法迄今尙無所聞大約德使與上海德領事署人員將候齊天津漢口之同僚共乘一船啟行今日華字報謂當道現正豫備於華界之内擇屋暫居德使此說未能徴實又傳德使抵滬將在製造局小留據本埠華員聲稱彼等今尙未接德使離京消息上海某大商行今晨接漢口電稱該處德租界已於昨日下午四時三十分由華員接管諸均安靜駐滬德總領事克理平氏今日下午巳接出境護照 
[英船在印度洋被沉]  
　　上海泰晤士報云本埠昨接官場消息謂印度洋有英船一艘被沉該船聞係藍烟囱郵船最新者之一船中載有運滬之貨甚夥本埠某公司有訂購之大批機器載於該船現正急需之曾接該船被沉消息衆意此必爲魚雷擊沉無疑按數星期前藍烟囱郵船配蘇斯號亦在印度洋被沉 
[陸榮廷行將來滬]  
　　盧護軍使接到粤省電傳消息得悉陸督軍巳乘招商局廣大輪船由港起程約於十七八兩日抵滬届時自應派員往迎故已預先飭派軍官一員率同憲兵數名届時在碼頭迎迓茲又於昨日函致朱交涉使轉致捕房派捕照料 
[扶持民德社表彰選舉人道德]  
　　扶持民德社爲表彰選舉人道德起見昨發通啟普告各省徴求不受金錢運動之議員姓氏其通啟文如下 
共和國家以人民之道德爲基礎夫人知之矣顧自民國成立以來起視吾國民之道德進耳退耶吾不忍斥言也夫吾國冒萬死蒙大難之志士犧牲幾多之生命揮灑幾多之熱血應世界潮流以爭此共和者何爲也哉將使一般國民捐除疾苦於代議政治之下而已果國民而猶有自覺心也詎忍睹此代議政治之萌芽摧殘於醉生夢死攘奪權利者之手吾不知今所謂代議政治者誠以議員爲政府之監督耶抑將待國民爲議員之監督耶今無論其爲國會議員爲地方議會議員爲地方議會何級之議員其産生也必由選舉人故議員者政治之母而選舉人者又議員之母也家有人貞之婦必無良子女國多嗜利無恥之選舉人必無良議員欲議員之精白乃心人各以利國福民爲目的而克舉其代　之天職必選舉人行使其投票權時精白乃心人各以選得利國福民之議員爲目的而後國家有良善之政治人民有神聖之代表然則選舉人者誠國民道德之中心而不宜妄自非薄爲金錢之奴隸造禍國殃民之惡因者也何言之彼志欲爲議員而甘以金錢運動人者是以刑事犯之實弋議員之名其人必素未有利國福民之目的無疑彼選舉人 
而甘受金錢運動役奴隸其心奴隸其手之票者是又以選舉人之名踐刑事犯之實其人必不足以選得利國福民之議員無疑彼其罪案在國法固列有專條卽或以巧於彌縫之故爲國法所不能及吾知其受平旦之裁判自宣告其消滅人格之罪狀也久矣而其斷喪國民之道德卽爲造成禍國殃民之惡因吾國民而忍聽國家陷於萬刦不復之地位則已誠猶有一毫挽救國家之思想則彼嗜利無恥之選舉人固宜表襮其姓氏與全國之人共棄之勿使汪我中華之乾凈土若其猶有悔心而不忍自陷國家於萬刧不復之地位也吾國民亦宜許其良知之自訟而姑隱其不潔之姓氏母遏其自新之機吾甚痛夫數年以來之社會日以破壞人之名譽爲事遂使眞是非日以隱晦而國民之道德由是而日以墮落也無已則反而行之其將日以表彰國民之道德爲事壙壙乎中華璨璨乎民國彼爲善者若耳嗚之自知而不爲社會所引重者衆矣吾儕旣以表彰國民之道德自任而代議政治之國家又以選舉人爲國民道德之中心則宜自表彰選舉人道德始以吾儕所聞彼選舉人之不受金錢運動者蓋亦非少數矣有確知其姓氏者請以三人以上之署名加章證明投函來告當揭其姓氏於省治及縣治之通俗敎育館并隨時披露於報紙俾一般國民相與口膾炙而心模範之以爲是人也能尊重道德不造禍國殃民之惡因而洵以選得利國福民之議員爲目的者是則吾儕所視爲革新民國之起點而不勝馨香項祝者也附啓本届爲第一次徴求在參議院議員選舉投票之後凡省議員不受金錢運動者之姓氏爲吾國民所急欲表彰者投函處上海南京路三十四號 
[調查自治之道令]  
滬海道署昨日訓令所屬十二縣知事文云案奉省長署電開准内務部電開本部前奉明令釐定自治制度設立編查委員會（中載本月十三號本報從略）應請電飭各縣限於電達後至遲不得逾一月按照上開各節分别欵目附加說明並將利弊得失之所在比較指陳造具淸册隨時呈轉咨部事關編訂法制希即查照辦理再地方知事往往於部查事項詳實具復者甚少玩疲者隨意無拾一復了事甚且任意廷宕逾限不復巧黠者滿紙鋪張率非事實此次本部調查事項爲政治進化之根本以求詳求實爲主旨倘有前項情弊定即由部將各該知事指名呈付懲戒希將此意預行知照爲要等因准此查調查自治各節關係根本制度准電前因合亟令仰該道尹轉行所屬各縣據實詳報如限呈轉以憑彚核等因奉此合就通令遵照如限據實詳復以憑核轉事　部令　查自治制度根本大計力袪因循敷衍塞責其各知照 
[忙漕帶徴餘欵之調查]  
　　各縣忙漕帶徴餘欵前經省議會議决撥作地方自治經費本邑各巿鄕經董以自治行將規復公同集議辦法公呈縣長淸算照撥等情已誌昨報茲悉上海縣忙漕每年共收銀四十一萬五千七百五十四元帶收徴收費六釐共銀二萬九千九百四十五元現任沈知事自民國三年十一月蒞任核至本年一月共收徴收費銀六萬二千五百七十一元除開支銀四萬五千八百七十元外應餘銀一萬六千七百零一元之譜 
[暗殺案尙未緝獲正兇]  
寓居新閘南成都路寳裕坊二百三十六號門牌已故前淸淮揚道蒯光典之二妻與其第三子蒯彦衔於一月三十號黎明時同時被惡僕王廣福（卽汪廣福）用刀勒斷咽喉殞命並被搜刦去値洋數百元衣飾現洋逃逸當經捕房將汪之保人王得成拘解公共公廨迭經迅供收押並將圖騙蒯姓錢財之湖北人孫武判押西牢半年諭探趕緝正兇到案澈究在案昨由新閘捕房華探目李星福與九號西探目斐司戤潑將王得成押解公廨請空即據該探目等相繼上堂禀稱捕房對於此案甚爲注意已派人四出偵緝迄無把握惟王得成係正兇之保人是否知情尙未查明請爲展期云云會審員王肇之君核供商之英白副領事判王得成仍帶回捕房候展期七天提到正兇再行訊核 
[環龍路發生刦案]  
　　前晚十點鐘有操湖北口音之匪徒八人至法新生界環龍路西首張福康家敲門入内先將石灰包抛擲又出手鎗嚇禁聲張遂被搶去金圈一付金戒一只皮衣棉被等物共値洋一百餘元迨至探目沈德福包探魏志餘聞悉到來該匪等巳携贜而逸捕頭諭令務緝該匪等獲案訊辦 
[百頓路刦案續誌]  
　　住居公共租界百頓路三十號門牌業廣公司買辦孫姓（即沈廷炳）家被盜搶刦値洋二千餘元之金珠首飾現洋逃逸經滙四捕房捕頭查悉飭探跴緝贜盜務獲究辦各情巳誌昨報茲經該捕房華探目馬阿美包探奚德安金福壽王桂生等查得是案盜黨海門人王阿二一名匿跡海寗路某號屋内歸禀捕頭於昨日午後協同四十號西探目潘林士前往將王拿獲拘入捕房捕頭略詰一過諭飭押候解送公堂請辦 
[沈氏刦案盜匪業巳供認]  
　　住居南巿之沈孟侯在法新租界辣斐德路四百五十三號門牌建有别墅留男女傭人五六名在内看守本月一號晚間被盜匪拆去所圍竹芭　門入内各出手鎗嚇禁聲張致被搶去金表金練 
 
 
 

Page 11

 
 
等物十二號半夜時又有匪徒挖牆洞而入亦出手鎗搶刦衣包一個打鳥鎗一支携贜而逸後由探目沈德福包探孫金利偵知此二次搶刦匪徒匿跡新租界唐家灣五十二號門牌内候至深夜前往拘獲周德順馬阿生等四人抄出利刃一把解入捕房現經捕頭詰訊周等供認搶刦後贜巳銷去所搶衣包祇質去帳子一頂計洋二元餘贜均已抄存捕房打鳥鎗一支當時抛棄在沈家左近小浜内是實仍由沈探目率同事主在浜内將鎗撈獲禀覆捕頭諭將周匪等四人嚴行管押聽候盤問曾否另犯搶案再行解堂訊辦 
[法租界嚴查小客棧]  
　　法捕房正副總巡施石兩君以各匪徒均係家無眷屬隨地可以容身故匿跡小客棧中實居多數前已飭派各包探於晚間至各棧内嚴行查察在案現各包探往查時間以上半夜爲多深恐匪徒亦偵悉查察時間乃於上半夜暫匿他處俟查過後再投棧中住宿或夜未深時正在外間圖刦尙未到棧即使嚴查亦難弋獲故此諭令各包探於晚間先行查察至一時後俟各寓客安睡之際人數已齊再往各客棧嚴行查察如遇形跡可疑之人詳細盤問苟有言語支吾及身藏兇器者卽行拘入捕房候究並傳諭各棧主如有來歷不明之人投宿務須報告捕房候查倘知情容隱被探查出連同棧主提究不貸 
[吳淞電燈公司之發起]  
　　楊樹浦沿浦灘達吳淞藴草浜之依周塘曾經工巡捐局擬借洋欵建築馬路嗣由沈省議員等得悉恐主權有碍迭呈馮副總統齊省長核准改歸江南水利局承築等情巳紀前報茲悉該處各紳士以該路興築在即所有路燈亦應創設日前經寳山吳淞鎭紳士朱水臣邀集殷行鄕及引翔港經董王際亨在鎭會議創辦電燈公司當經一致贊允並推朱君等爲發起人實行創設卽在該鎭西巿勘得公地一方作爲建廠之用遂邀同全鎭各店舖及各學校長廠棧主任等籌議分别擔任燈數約計吳淞全鎭店舖一千盞砲台灣復旦公學工業學校水産學校一千盞殷行鄕鎭各店舖一百盞楊樹浦滬江大學四百盞尙有虹口虬江橋胡家木橋各絲廠及各械未經預算在内巳有二千五百盞之多惟起造廠屋購辦機器置備燈線桿各項約須五六萬金之數現由朱王二君邀泗涇路其信洋行大班開一核估全部預算表該行買辦吳君亦該鄕人願爲擔任鉅股一俟預算表交到即當訂章設立事務所實行招股開辦 
[外交商榷會撤銷之通告]  
　　上海外交商榷會昨發通告云自美德絶交我國提起抗議同人等詳審國勢默察輿情以爲中國因各國均勢而存立似應嚴守中立仍不失獨立國之精神恐一經加入受人指揮名爲保障實類附庸况兵禍連接則招工協餉各事旣入漩渦後患均不堪設想竊念天下興亡匹夫有責之義本良心之主張集同志而商榷惟　下外交方針國會旣經通過政府巳頒明令同人等不得不犧牲己見將外交商榷會即日取消以取全國一致而免兩歧特登各報聲明以後一切概不負責至當代名流所有識時之論憂國之言但願其其言之不中也再本會經費概由發起人捐助并未在外捐募分文會員亦無收會費等事合併附告 
[新舊道尹交替前消息]  
　　滬海道尹一缺中央巳命王賡廷氏接任日昨上海縣公署接王道尹自南京來函謂在南京尙有經手公務未經淸完大約須遲至本月十九日左右始能來滬接篆並以舊有公署僻在閘北殊多不便囑爲代覔相當屋宇以資辦公沈知事奉函後已遵囑代爲尋覔矣 
滬海道尹徐鶴仙君近奉政府令調山西河東道尹新任王道尹將次來滬徐君巳飭科辦理交代本埠軍政紳商學各界如盧護軍使李協和上將上海縣沈知事淞滬徐警廳長曁虞和德錢允利陸松侯諸君日來分期設筵祖餞以爲留别之紀念又道尹公署各職員以徐道尹交卸在卽亦定於今日）十七號（上午十一時就本署公餞並公請同攝一影以誌紀念 
[華僑選舉代表趕速北上]  
　　此次改選華僑參議員南洋羣島各華僑先後推舉代表來滬轉道入都其頭二批均早起程北上其餘各屬直接赴京者亦已陸續趕到選舉之期本定本月十八號舉行詎日前又有南洋僑商所推代表劉明崔通約鄺柳春林齊恩等四人因中途航行阻滯直至前日始克抵滬暫假寳山路寳興里二十二號爲寓所昨日特赴工商研究會接洽該會因期限已迫深恐不及遂引至招待員謝君寓所卽致電北京探詢旋得復電云選舉期巳放展一星期着即迅行入京云云劉崔諸君接悉後當晚即乘滬寗夜車轉道津浦車北上 
[引渡無錫刦案之關係人]  
　　無錫縣屬沈菓苓地方鄕董徐續敷家於本年二月二十七號被盜以入室搜查烟土爲由出示器械嚇禁聲張刦去金珠飾物現洋爲數甚鉅當經報請該處警廳偵緝在案茲經無錫縣知事偵悉與此案有關之劉炳忠匿居滬北公共租界於前日派警備文來滬報請老閘捕房協同中西包探將劉緝獲昨晨押解公共公廨請究先由中西包探上堂禀明前情並據來警投訴被告當時搶刦情形要求引渡訊之劉炳忠供稱前在黄渡鎭充當兵士解散後來滬謀事並無糾黨搶刦情事求請保護免解内地云云經會審員王肇之君核供商之英白副領事判劉押候備文解送無錫縣知事署歸案訊辦 
[無錫商會函詢屠稅加征]  
辦法 
上海縣商會接無錫商會來函略謂屠宰稅加征一事聞上海縣境巳酌加二成是否詳奉核准實行現無錫縣知事對於加征二成尙難實行究竟如何辦法希即復奪爲荷等因當經縣商會查得此項屠宰稅加征除牛稅奉令豁免外豬稅每隻征收四角羊稅每隻征收三角豬稅由商業認征每月繳纳若干羊稅及四鄕各處之豬羊各稅仍由縣署經征現已將現行狀况預備函復矣 
[公廨研訊私土案併誌]  
　　煎膏混售洋藥公所指控福建路一百六十三號門牌金公和烟膏店將禁止進口之經土地煎膏混售漁利等情昨由老閘捕房派探將該店主金安記羅有守併傳至公共公廨請究據捕頭開立根上堂聲稱昨日奉公堂搜查諭單協同洋藥公所至該店搜查並未搜到煙土後至樓上見有許多婦人將挑於小洋鐡匣之烟膏封當將兩小匣帶回捕房據洋藥公所用人驗明係本土與紅土煎成是以呈案請察並據洋藥公所代表律師與該公所用人尤某上堂證明前情請究又據被告代表律師向見證尤某等盤詰良久因時已過午經關讞員商之英卓副領事宣諭退庭判被告等退候下禮拜三再訊 
　　帮同私運奉天人許財山東人林鎭海於本年正月十一號串黨在海參威地方私販禁止進口之烟土裝於牛莊高粱甏内由某輪船私運來滬希圖販賣漁利被江海關洋扦巡查獲禀由稅務司報請總巡捕房飭探將許林兩人拘獲解送公共公堂迭經中西官訊供判令許交五千元林交三千元人洋並保無保管押候再復訊各情已誌本報前日午後由捕將許與林解廨復訊先由原告江海關代表律師上堂譯明案情並稱兩被告之供詞前後自相矛盾據林鎭海供稱烟土係許的並據許供係另有兩人之物前次所供見證董仁記迄已兩月不能邀案證明烟土之來歷實屬有意搪塞違犯中國二百六十六條刑律應請從嚴懲究云云許林兩被告亦和廷律師到堂代辯良久經王崧生襄讞與英白副領事核供會商之下以此案業經研訊明晰兩被告雖非首犯然帮同私運烟土之罪已成立因判許財林鎭海各罰洋一千元充公如無力繳洋着各禁西牢六個月以儆烟土送海關銷燬旋因許財尙欠代表律師摩西律費銀三百兩該律師因恐許財缴呈罰欵開釋律費無着昨晨投廨訴請追償關讞員商之英卓副領事以此案係由王崧生襄讞與英白副領事承審着向原審中西官聲請 
[學生會請汪精衛演說]  
　　靜安寺路五十一號寰球中國學生會訂今晚（禮拜六）八時請汪精衛君演說汪君曾留學法國多年道德文章衆所景仰届時宏論名言必可動聽聞赴會聽講者不須入場劵云 
[組織體育敎員會]  
　　上海縣敎育會通告各校云逕啓者茲有張君士一郝君伯陽徐君一氷等發起組織中國體育敎員會以期聯絡全國體育界互相研究而策進步並得美國體育家麥克樂史文兩君之贊助現擬自上海始着手調查各校體育敎員尅期成立茲請將貴校體育科敎員姓名年歲籍貫往址開明於三月二十五號以前寄交本會俾便轉告届時函請不勝盼禱之至私立及新設各校未悉通訊處不及通知如蒙惠告尤所感盼 
[南洋學生往蘇比賽籃球]  
　　交通部上海工業專門學校（南洋公學）連日與各校比賽籃球迭獲優勝均誌本報茲該校學生定於今日（十七日）早晨七點五十五分在滬寗總站趁車往蘇即日下午與東吳大學比賽後卽晚審宿東吳大學次日（十八日）回申東吳籃球隊定二十日來申與南洋公學比賽二次比賽俱勝者即得東方籃球之錦標由東方各大學體育聯合會奬以銀盾一座又南洋巳約定二十四日往杭州與惠蘭中學再作友誼之比賽以答早臨之厚意云 
[靑年會開演影戲]  
四川路靑年會今日（星期六）開演長片偵探影戲名窟中人情節頗爲曲折並演南北花旗大戰等片日間午後二時開幕專招待學生界入場劵每紙售小洋一角晚間八時開幕每劵售洋二角凡係該會會員則減取一角並於是晚六句鐘舉行叙餐會每客取費五角影戲劵資一概在内 
[尙賢堂徴求會員啓]  
　　法租界霞飛路尙賢堂總理李佳白博士昨發通啓云本堂以不分宗敎不判國界專務裨益中國爲碓一之宗旨自註册政府創辦以來二十餘稔持此宗旨積極進行　而不捨以溝通中外言有中外學務聯合會中外商務聯合會中外敎務聯合會中外女士聯合會之組織以提倡商工實業言有華口陳列所之成立有萬國博物院之籌備以灌輸學識主持輿論言有中西藏書樓之規劃有本堂紀事月報之刋行他如政府上書報界投稿團體演說凡有關於中國之内政外交靡不主張公道力持正誼雖觸中外之忌諱而不惜求所以踐宗旨　職志也惟是本堂辦事向無常費全恃中外賢達與爲維持自民國肇造以來再三變亂中央各省不遑自顧旣無望於當道之接濟歐戰旣興本堂同志旣强半歸國而本堂爲中外之交涉其所揭　於中西各報之言論又多主持正義力遏不平以是未能得一部分外國會員之歡心更不免受多少之影響德華感情本善本堂旣志在助華又力主和平公道不沒於人心故本堂去年所得於外國會員之贊助惟德人爲獨厚今者德華交涉破空而來利害攸關萬一難料中國之遭際困難本堂亦與爲困難本堂經費除本總理個人所需向由自籌並不於内挹注外其餘各項辦事及印刷分送本堂紀事之費在在爲難本堂純粹爲提倡道德主持公理之機關自問關於中國之權利所以喚起世界之公論者不少中國各級社會際此時局當不少愛國之士本堂會員定章向分助資（常年會費二十元）同志（常年會費十元）兩項愛國君子其有不以等閒之團體視本堂願加入於會員之列或願爲特别之扶助者乎晦鳴風雨庶幾旦暮遇之云 
[押店業仍請減半納稅]  
　　本埠華界押店業因縣署飭令按照三等典業每戶　繳登錄稅二百元營業稅五十元曾由該業代表邀集同業全體迭次開會集議辦法僉以華界地點與租界營業有别成本又非鉅大獲利又屬幾微擬請設法通融減半納捐云云該代表據情具禀沈知事轉詳財政廳及省署核示旋奉批飭不准故該代表又邀集同業一再會議函請縣商會轉詳縣公署仍照滅半繳納未識能否允准也 
[帶土犯之科罪]  
　　松江　人葛引全前日在滬北購得烟土數十包行經華界爲警察破獲當將人贜一併拘送地檢廳訊辦在案茲悉此案業經檢察官預審終結起訴審判廳昨經端木棻推事官會同宗檢察官開庭辯論後當庭宣判葛監禁六個月並科罰金一百元以儆 
[攫飾匪徒分别判押]  
　　匪類曹阿四前晚在漢口路串黨曹順芳攫取婦人陳王氏金押髮又張阿根亦在湖北路攫取楊張氏金耳環均經包探查獲於非併解公共公廨請究經中西官訊實判曹阿四押西牢三年曹順芳與張各押半年期滿均逐出租界贜交原告認領 
[起火人業巳逃逸]  
　　閘北寳山路義品里某姓家起火一節已記昨報茲悉該處地段係屬五區二分所管轄業經牛警佐帶領探警親往履勘起火者爲二千零零七號居民曹姓現已在逃延燒左右鄰共計樓房四　牛君特　偵緝隊查訪曾否保險並提曹姓到案再行核辦 
[巡捕查獲竊賊兩則]  
　　積竊陳兆洪昨晚潛入西華德路十三號門牌居戶姚順卿家竊取値洋五十元之自鳴鐘一架携贜出外圖銷被美捕房包探查獲拘入捕房奉飭押候解送公堂請辦又江北人王小五子昨在蓬路二千三百七十號洋房内竊取小呢一疋圖逃被捕查見拘入捕房捕頭略詰一過諭飭押候解送公堂請究 
[請求離婚之無理由]  
住居閘北之沈金發前年聘娶張寳生之女爲妻過門之後向稱和睦詎日前沈金發忽以其妻張氏行竊親友衣物等詞投禀地審廳請求離婚昨日該廳錢推事官片請沈檢察官開庭審理原告伸訴前情訊之被告供稱丈夫所控各節全係誣揑近因丈夫有外遇故欲將小婦人離開等語問官得供由檢察官當庭陳述意見略謂沈金發所請離婚毫無理由沈張氏有行竊行爲沈亦難辭不加約束之咎况未經法律手續應請貴審判長公判云云問官即諭辯論終結令兩造退去聽候送達判詞 
[懸賞找尋養媳]  
　　滬南十六舖内安仁里十號居民卜兆生家養媳祥英無錫人現年十四歲短身天足面有微麻頭梳小辫于身穿柳條布罩衫柳條布褲黑布尖頭鞋於舊曆二月十六日上午十時外出未歸家屬懸念出賞找尋如有人知風送信謝洋三元倘將人送到謝洋五元云 
來函 
[陳耀卿來函]  
逕啓者今日貴報本埠新聞欄内登有敝事務所開成立會選舉職員一節與事實有不符之處查北京總會係敦請劉志文藍澐台徐賡華陳耀卿四人爲駐滬調查員設立機關於關帝廟内以便籌備進行一俟手續完善再行開會正式成立務祈更正是所至盼全國禁烟聯合會陳耀卿鞠躬 
雜評二 
[選舉人非可受賄賂也（）]  
　　社會之所當表彰者必其人之行誼爲衆人所不能爲而爲之或非不可爲而不爲所謂奇行瑰節也若國家法律社會淸議所認爲不應爲者而不爲之不過懷刑知恥而已何足以語表彰譬之於盜國法之所罪也不能以不爲盜而指爲瑰節又譬之於倡社會淸議之所羞也不能以不爲倡而遂謂奇行然則扶持民德社欲表彰不受金錢之選舉人果有合於表彰否乎 
金錢運動者國家法律之所禁也與者受者居間者按諸刑律均在科罪之列是固人所不當爲也不當爲而不爲則其不爲不過與不爲盜不爲倡相等量而已有何瑰異而必爲之表彰不受運動而表彰則受運動　轉得逃於淸議此如國家褒揚大典得者旣引爲殊榮不得者自不爲僇辱嗚呼自各省參議員選舉紛紛以運動著而吾爲當選者羞自選舉人不受金錢者有表彰而吾愈爲中國之選政痛 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[視社翁社母改良社會文] [  龍湖漁隱]  
陰曆二月廿四日節逢春社村社長老謹以社肉一朿社酒一滴賽社於社翁社母之祠座前而祝曰嘗攷古者建國必先立社日本島國亦有神社之名社之爲神管領一方之吉凶禍福生者祭於社死者棲於社社所以爲吾民之主也今之所謂社會者有一事即有一圑一有黨即有一會其情形至詼詭離奇莫可究詰約而言之上流社會則爭權爭利而巳下流社會則無廉無恥而巳秘密社會則爲鬼爲　而巳惡劣社會則爲賊爲盜而已以游手好閒之輩爲喪心病狂之行假合羣救國之名爲裏首畫面之象同一政團也分而爲某社某會十數種矣同一外交團也又分而爲某某會某某會矣甚至亂匪奸民假託宗社黨以圖破壞淫徒賭棍公開女總會以作私窩其他聚衆成羣拜盟結社者尙無論矣其心肝不可問其臉面不知羞嗚呼社會之現狀一至於此吾知社翁社母向例不食涙水者必於今日下一陣社公雨爲社會一洗腥羶也顧此等腥羶非一雨所能洗淨宜另籌一改良方法而後可竊謂社神職在驅邪力能使鬼須用内治法以改良社會之心理外治法以改良社會之形狀内治若何則令勾魂使者將各黨魁會長及諸社員攝取其游魂浪魄摘取其胸中所有之毒心私心邪心貪痴心嗔忿心悉舉而投之於　溷之内換入良心一顆并鑿通其一竅然後盪滌其腸胃疏開其臓腑至胸膈中宿垢一淸然後巳此所謂洗心也外治若何則對於社會上之牛鬼蛇神奇形怪狀者一一磋之以沙石磨之以　湯俾其改頭換面不使魑魅魍魉之變相再見於光天化日中此所謂革面法也如此内外交修則社會庶幾可改良矣茲値社日吾民皆將邀福於社翁社母之靈吾神有知其亦痛國社之將屋憚社鼠之憑依念及社會之不良一變而進於良好社會乎及此不改竊恐人心日即於亡世界同歸於盡吾神亦泥菩薩下水自身難保矣責任所在實式圖之敬布區區伏惟神鑒（五） 
家庭常識 
養花揷花於瓶每不竟日而謝今有一法可於摘時留其嫩枝三四寸以七八枝合爲一束捆以花線上灑冷水少許後將全束納於瓶内瓶中儲洋皂水每晨將花枝轉納淸水中約二分鐘仍揷瓶内每閱三日一易洋皂水如是養之則經旬不謝鮮美可觀拭畫西國畫像有用油色料者縣之壁問惟妙惟肖但久懸爲濕氣所侵其色殺不復美以大蒜頭從中剖開擦於像上則光豔如新 
印衣商賈出外僱貧婦洗衣最易與他人之衣相混而不能辨可製一鉛印字鐫陽文如印書館中鉛字燒之極熱不至於紅衣上欲印之處舖白糖少許須平而徧以鉛印重壓其上字卽印於衣上無法可以去之另有一法以銹釘浸於醋中以此醋寫字於衣亦百洗不去 
辨卵雞鴨蛋以新鮮爲美陳者次之辨卵之法以食鹽三兩化於一大碗水中生僅一日之卵入水卽墜於器底生二日者亦沉生三日者稍起生五日者浮於水面購蛋者可免食陳之害[  朱旡競] （二） 
小說 
[懺悔（毛柏桑著）] [  瘦鵑譯]  
蘇珊瞧着阿妹悲痛得甚麽似的把額兒擱在床邊哭個不体一壁嗚咽着喊道瑪哥（按此爲瑪　蕾縮音呼之以示親愛）我可憐的瑪哥我的小妹這時扶梯上巳有了脚聲接着門兒開了走進個唱聖歌的孩子來後邊跟着個老牧師穿着法服那瑪薏蕾一見了這老牧師忽又顫着一會兒却斗的坐起身來張開了那白白的嘴唇囁需着說了兩三句話兩手抓住那被兒似要撕將開來西孟老牧師即忙走上前去把着他的手在他額上親了一下很温和的說道我的孩子上帝想你你快放着勇氣最後的時期到咧瑪薏蕾到此但又一陣子的亂抖直從頭上抖到脚尖震得那床兒也格格的大動起來當下顫聲說道大姊你坐了聽着那時蘇珊還跪在地上老牧師就把他扶起扶在一把圈手椅中坐了於是握着他們的手兒朗朗的說道我的上帝求你把氣力賜給他們更求你把慈悲心放在他們身上禱罷瑪薏蕾便開口說了那話兒一名句從他咽喉中發將出來時時中斷那聲音也帶着啞咧 
當下他便斷斷續續的說道大姊恕我求你恕我這臨死的片刻實是我一輩子最害怕的時候蘇珊含着兩包子的眼涙問道小妹我恕你甚麽你已把甚麽都給了我你巳爲了我犧牲一切你實是個安琪兒　　瑪薏蕾截往他道住口住口讓我說下去别截住我這事甚是可怕我須得從頭細說說到結尾大姊聽着你可還記得　　你可還記得盎利　　蘇珊微微顫着瞧他阿妹瑪薏蕾又道你只聽着便能明白我的話那時我還只十二歲還只十二歲你不是還記得麽那時我巳給老子娘嬌養慣了歡喜甚麽便要甚麽這個你可也記得麽你聽着他第一回來時穿着那亮亮的皮靴子下了馬大踏步走上石階來一壁道着歉說穿着這騎馬衣來很不恭敬他此來實是帶着一段新聞報知我們阿父的這個你不是還記得麽你别響只聽着我的話那時我見他貌如蓮花好不美麗一時如醉如痴的兀是瞧着他他正那裏和阿父講話我只呆立在客室的壁角裏瞧着晚上睡了夢中還瞧見他咧以後他不時到來我總張大了眼兒瞧他掬着靈魂兒向他那時我巳自以爲是個很大的女孩子甚麽都知道我一些兒不想旁的人只一心一意的想着他見了他便在心中低喚道盎利盎利特拉庇爾這樣不知道過了多少時候我却聽得說他要和你結婚了我一得了這惡消息悲痛巳極唉大姊我委實悲痛極了三夜不能安睡兀在暗中哭泣他依舊每天到來來時總在午後這個你不是還記得麽你别響只聽着我的話你知道他喜歡吃糕的便洗手入厨下親自把肉脯咧牛乳牛油咧做了糕給他吃他吃了一大口又喝了一口酒柔聲說道這味兒妙極了你不是還記得他這麽說麽那時我很妒忌很妒忌你到後來去你的吉日只兩來復了我便好似發了瘋咬牙切齒的向自已說道他不該娶蘇珊我也不許他娶蘇珊他該等我長成了娶我纔是可是我心坎兒裏只愛着他再也沒有旁的人比他更可愛咧一天晚上去那吉日還只十天他同着你在堡前月光中並肩微步末後便在一　大松樹下抱持着你把檀口兒和你接吻一連接了好久你不是還記得麽但是這個多分是你們破題兒第一遭所以你回到客室中來時臉兒泛得白白的那時我恰瞧見你們兩人恰以近邊的短樹叢中伏着一時妒極恨極直要把你們兩個一起殺死當下裏又向自己說道他不該娶蘇珊不該娶旁的人他撇下了我我以後未免太不快樂咧一霎時間我忽地把他恨得剌骨你可知道我怎樣對付他呢你聽着半日間我曾見園丁殺死野狗敲碎了個玻璃瓶把那碎屑包在肉包子裏給那些野狗吃了立刻就死於是我就偷偷的從阿母那裏取了個小藥瓶搗碎了藏在袋中第二天等你做好了糕便暗暗劈開了把那玻璃屑包在裏頭他吃了三個我也吃了一個其餘六個給我抛在小池裏三天以後我們的兩個鵝都死了你可還記得麽你别響聽着聽着獨有我却沒有死只也時時多病你聽着他死了你總知道的我那時的感覺倒不覺得甚麽只是以後的光陰却很難堪你聽着你聽着我的一生便長生痛苦之中常自語道從此以後我永不離開阿姊等到臨死的當兒便把這事告訴他後來我就刻刻盼望着這最後的一時好把這事和你說如今這最後的一時到了唉大姊好不可怕以前我每逢早上晚上日中夜中總得自言自語道我總有一時須得告訴他一壁說一壁等這種苦况何等難受你别響只聽着如今我死了死後便能見他便能和他再見然而我搶在你前面先和他相見我却有些兒不敢又有些兒過意不去我將要死了求你恕我你不恕我我便不能和他相見牧師先生求你喚他恕我我求你開個方便要知他不恕我我不能死說到這裏就不做聲只一陣子氣嘘嘘地喘着十個指爪又不住的抓那被兒蘇珊舉手掩着臉一動都不動他那顆百孔千瘡的心中正想着他妙齡時所愛的情人這人要是生着便能一塊兒過這温　甜蜜的光陰他還記得那最後的一面一面之後便成永訣追想當初心兒那得不碎他又記起那時兩下裏親親切切的接吻好不甜美然而除了這一吻以後都是他的傷心歲月斷腸光陰咧蘇珊正想着那老牧師早斗的挺直了身體發出那種高抗的聲音來道蘇珊姑娘你阿妹將要死咧蘇珊聽了立時放了手現出那個滿漬涙花的臉兒來接着撲的投在他阿妹身上用力接了無數的吻一面　聲說道小妹我恕你我恕你（完） 
閱者諸君注意今日第五張停刋一天 
[振寰書局]  
增輯劉註大字東萊博議定價大洋四角減售二角四分經史百家雜鈔定價二元四角減售一元四角曾文正公書札定價二元四角減售一元四角施愚山全集定價大洋四元減售實洋二元賴古堂全集定價三元二角減售一元六角吳摯甫詩文集定價一元五角減售七角五分錢牧齋詩鈔定價大洋三元減售一元五角昭代名人尺牘定價一元五角減售七角五分王陽明節本定價大洋二元減售實洋一元五遵岩文錄定價大洋八角減售實洋四角新纂約章大全定價洋十二元減售大洋六元四十家小説定價一元二角減售實洋六角石笥山房全集定價洋二元減售實洋一元本局設上海三馬路西晝錦里內 
[請看大員艶史]  
○材料豐富○事實眞確○四角　三版新出鐡冷碎墨○六角　鐡冷傑作求婚小史夢鷗女史評○六角風流史四角○野草花三角○懼內秘記（二角）上海三馬路四一九小説社代發行 
[非賣品函索請附郵票五分]  
中華編譯社社刊北一期出版月出兩次蔣箸超編輯內有林琴南易實甫陳石遺先生著作函索附郵票五分並有其他印品奉贈上海新重慶路本社啓 
[洋棧召租]  
在蘇州路老垃圾橋浜南西首倘欲意者請至五馬路本行接洽嘉利洋行啓 
[胭脂豔]  
冶遊秘本不是小説精製精印每册二角郵票函購不折不扣代售處南京碑亭巷楊宅 
[廿年苦莭記出版]  
李定夷著實事小説是書所紀純係實事書中主人姓湯名書岩前淸奉天民政使司吳筱堂之子婦也書巖適吳公子未兩月即賦寡鵠吞金以殉欲死而遇救者再及祖姑阿翁相繼以天年終小姑亦巳出閣家事一了結舍辛茄茹凡十七年始從容一就義抱十七年必死之心而待至十七年之後其生平之苦楚殆有難言之者定夷先生爲之表而出之一掃時下靡曼之習足以移風易俗閨閣中人若手此一編尤足以正心術而節敦義洵有功世道人心之作裝訂一册定價四角○李定夷新譯遼西夢小説定價五角凡來購書者另有酬贈○上海四馬路國華書局啓 
[國貨中空前未有之三喜香烟]  
烟味之香甜烟枝之加大烟葉之黃嫩烟灰之潔白烟樣之華麗烟口之齋整烟價之低廉並有精美贈品五十枝三喜牌愛國諸君請嘗試之中國南洋兄弟烟草公司啓 
[中德絶交後之緊急問題]  
近年戰雲　地慘霧满天西歐錦　河山幾舞一片乾淨土其間軍隊之活動人民之狂熱無論貧富貴賤少壯男女莫不犠　其性命財產各爲祖國効　血踏沙場屍橫遍野可悲可慘可歌可泣之光景不一而足蓋合無數之學戰商戰工戰政戰外交戰而激成此互古未曾有　　　　　　　　　　　　　　　　　　　　　　　　　　　　　　　　　　　　但　人　居異地求漢文中屬此戰役經戰　　有所見然其諸事　　　　　　　令人　　於紙上乾不　在五里　中不誠可　哉同人有慨乎此乃編歐洲戰史一部凡戰禍之近因遠因及各交戰國之政治外交經濟武力以及現時單爭之地形軍略兵器戰况無不一一詳述以餉我亞人凡有志當世大局者不可不手此一編以資參考本戰史數月出一册以歐戰終結爲止第一册巳出版多　海內外歡迎所存　幾現方再印第二册現巳出版想諸君亦當爭先覩之爲快也　歐洲戰史第二册每册定價六角　著作與發行者集益修書局　代印者上海商務印書館　寄售處上海商務印書館及各大書房　集益修書局同人謹白 
[京都天德堂奚占一]  
包醫男婦毒門眞正出立保單 
特備男女○蓋毒症世人皆知有楊梅結毒魚口白濁橫痃之分不知得者有濕熱邪火　精傳染之别審治毒淋養病房間○陰陽脾腎虚實各有不同按白濁一症若不早治非但痛苦且變五淋有勞淋毒淋砂淋膏淋惟血發膳宿均可○最爲險惡若在失治必攻魚口便毒下部腫爛俗名下疳實則梅毒之根本所發之瘡輕重深淺另有雇用招待○分别有包頭疳袖口疳斷線疳蠟燭疳園脬疳鷄冠疳蛇眼疳猴子疳崩陷疳闖疳龜疳誤服市上普專同病人○通藥丸延纒日期病勢反增再誤投庸醫不　人之性命加以輕分水銀刦藥外毒雖愈而內毒墜入代煎湯藥○骨隨後來再犯名日楊梅倒發透頂穿喉遍身紅點潰爛筋骨疼痛癱瘓下痿五官破形更相情關一藥不忌口○錯過起百端喪身敗家晰子絶後苦楚難言不醫生祖傳藏方包治外科毒門不論男女新舊梅毒雖隨便往來○極凶極險以及他家不能醫治本堂另有妙法奇藥與衆不同出立保單包醫包愈好後還原永不發不誤公事○發不愈還洋若用覇藥雷殛火焚近有無恥奸輩仿造甚夥認明上海三馬路大舞台斜對門不誤 
 
 
 

Page 15

 
 
   
 
 

Page 16

 
 
   
 
