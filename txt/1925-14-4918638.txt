# 1925 - 14 - 4918638

 

Page 1

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *   
 
 

Page 2

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *   
 
 

Page 3

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *時評 
[各有其說（冷）]  
　　在前所謂各方者各有其主張迨後所謂各方者亦尚各有其辦法至於今日所謂各方者僅各有其說而已主張者根本建樹之義也辦法者一時收拾之方也至於其說則等於不負責任之流言以圖取一時之人心而已 
　　昔之維繫人心之法其上者曰德其次以力其下以利今則不然德固不足稱力亦非所及即利亦無所從出則惟乞靈於等於流言之傳說矣是豈能久哉 
國内專電 
　　北京電盧永祥電段正在寗召蘇軍將領會議期融洽各方和平解决並商孫傳芳勿涉蘇事願令陳樂山離滬已諒解 
　　北京電王揖唐電段蘇滬軍事以撫循齊部爲入手段初擬盧督辦嗣悉内容複雜因决先頒陳白馬三令（十四日下午一鐘） 
　　北京電盧永祥電張宗昌率兵赴蘇 
　　北京電使團息駐浦奉軍一旅元（十三）由寗開龍潭距寗不過五十里（十四日下午十鐘）　　北京電韓國鈞派王元漢代表陳述蘇事 
　　北京電滬外僑建議使團可否調停盧齊同時離境寗外人電盧爲繳六師殘械激生擾亂滬寗路切斷兩處寗浦電信似有阻隔該電拍自浦口（十四日下午一鐘） 
　　北京電使團日内會議討論滬寗交通問題中英公司當局爲此事奔走甚力 
　　北京電外團對滬事暫取緘默態度惟希望早日結束（十三日下午十鐘） 
　　北京電滬公團電段請實行廢止上海護軍鎭守使（十四日下午一鐘） 
　　北京電馮玉祥元（十三）下午抵張口視察住京綏路警務處更將赴綏視察 
　　北京電馮擬將西北督辦署設平地泉並約黄郛速就國道督辦先修張庫路道基馮主以兵代工次修綏寗國道（十四日下午一鐘） 
　　北京電張作霖電部京奉路奉軍所扣車輛已飭掃數騰交路局敝軍開拔回奉改用徒步行軍不用火車藉維路務但津浦局電部奉軍梯團長李毓龍將空車改裝花生油杮餅派兵由大汶口押開專車至濟南又劉營將空車二百九十五噸代籐縣商党伯泉裝貨至濟並派兵押開專車請飭楊字霆張宗昌于珍澈查嚴禁（十四日下午一鐘） 
　　北京電方本仁文（十二）電報告三旅殘部勾結楊以來殘部進逼省城業經擊散段寒（十四）電覆嘉獎（十四日下午八鐘） 
　　北京電昨府議李孫問題孫岳允讓出省長仍要直豫陜剿匪總司令即日發表孫署擬設洛陽（十四日下午八鐘） 
　　北京電商聯會呈請再發明令制止各方軍隊自由行動收束軍事分配防區靜候善後會議解决以維國本而全商民 
　　北京電鄂蕭派周斌王運孚張之江派陳琢如余詒均爲善後會議代表（十四日下午八鐘） 
　　北京電蒙藏院函許世許各盟長亦軍民長官之一似應又參預會議許轉法制院解釋 
　　北京電段今午宴英美意比四使 
　　北京電英美聯合會定哿（二十）晚八時在六國飯店開常年便美舒使將演說美國對遠東應抱政策（十四日下午十鐘） 
　　北京電李家鏊電翟趣林催開中俄會議並詢中山病狀（十四日下午十鐘） 
　　北京電馮咨交部年内籌五十萬馮暫不回京在張度歲（十四日下午八鐘） 
　　北京電府秘廳函交部測勘中俄邊界爲交涉根據一案經閣議決由外陸交各部會商辦理經費三十萬爲率（十四日下午八鐘） 
　　北京電交部息黄河大橋未壞外橋傾斜修後照常通軍一星期回復原狀 
　　北京電昨衆院忽開會到五十二人推代表向政府索歲費係拒賄分子領四百元之反動（十四日下午八鐘） 
　　北京電外部咨交部開洛無線電機美總領事云非在華製造係美運來請公布取締入口規則請速核訂公布（十四日下午一鐘） 
　　北京電龔心湛咨蘇韓兵災瀏河最慘由部籌議撥附捐辦賑（十四日下午一鐘） 
　　北京電外部咨交部本届國聯會議决（一）各國交換學生（二）各國敎員學生因修學而赴他國旅行給予便利（三）關上兩項酌量籌費請核覆（十四日下午一鐘） 
　　北京電馮派劉驥薛篤弼爲出席善後會議代表（十四日下午一鐘） 
　　北京電王正廷入協和醫院（十三日下午十鐘） 
　　北京電楊增新請撥庚欵振興實業敎育 
　　北京電鹽署咨外部催開靑鹽會議 
　　北京電漢巿政局將鴻安公司船隻一律扣留索取六萬餘兩江岸租金後再放行 
　　北京電公債前塲金融開一盤八十七元五整陸開盤七十元零八角高至七十一元一角收盤七十元零九角五柒長開一盤六十五元玖陸開盤二十四元四角五收盤二十四元七角五後塲金融開盤八十七元五角收盤八十七元四角七分五整陸開盤七十一元一角五收盤七十一元零五柒長開盤六十五元零五收盤六十四元九角玖陸開盤二十四元九角收盤二十四元八角五（十四日下午六鐘） 
　　天津電譚慶林文（十二）晚來津 
　　天津電造幣廠與債權者議妥分期淸償 
　　天津電奉軍駐楊村蔡村間約有二萬人日内撤赴喜峯口（以上十三日下午六鐘） 
　　奉天電張擬組東北邊防督辦署内分八處 
　　奉天電張在津立移民局先安置留法華僑 
　　奉天電孫中山續派王治安傅沭波李夢庚爲宣傳員今日在明湖春開歡迎會 
　　奉天電善後會議東省出席者張作霖·張作相·吳俊陞·李景林·張學良·闞朝璽·姜登選·郭松齡·韓麟春·張宗昌·許蘭洲·汲金純·吳光新·楊宇霆代張出席 
　　奉天電張委姚啓元爲東三省官銀號總辦　　奉天電津奉長途電話二月删（十五）工竣 
　　奉天電高淸和與日領交涉滿鐵商租案 
　　奉天電張文（十二）晚六時抵奉先有高射砲數尊到站警備第一列爲軋道車次兵車次衛隊四列張坐車五列隨員文武官及各團體到站歡迎者千人（以上十三日下午九鐘） 
　　哈爾濱電哈特監所有俄犯四百餘特赦後地面不無影響故高檢主任祝諫禀朱請飭警注意東鐵前沃局長等可邀特赦 
　　哈爾濱電八站撥車東鐵初限七日旋改三日强商家簽字商會長仍主堅拒 
　　哈爾濱電吳俊陞過哈赴奉（以上十三日下午十鐘） 
　　哈爾濱電朱昨晚赴奉聞商特區各要政外辭職事并要求解决 
　　哈爾濱電張反奉昨晚電袁金鎧路警處長温應星特高廳長陳克正等均赴奉反對東鐵强徵撥車費代表劉劼臣等亦行 
　　哈爾濱電哈五特警署長日内易四聞原於二十人聯名信攻訐之故 
　　哈爾濱電聞特警處擬廢各區總署改爲兩級各署直隸總處（以上十三日上午十鐘） 
　　濟南電津浦全路通車自文（十二）起開行 
　　濟南電鄭龔派黄家濂田步蟾爲代表赴京參加善後會議（以上十三日下午六鐘） 
　　漢口電文（十二）午軍政界齊赴軍署賀蕭督辦兼省長午後省議會開歡迎蕭大會 
　　漢口電蕭電召盧金山來省商鄂西防務盧派參謀長張景良先來省面陳 
　　漢口電黔袁與滇唐携手唐電派黔袁駐漢代表劉少南爲滇代表 
　　漢口電鄭萬瞻電蕭准删（十五）由京到鄂就官礦督辦職蕭覆電歡迎 
　　漢口電第八師張虎臣團已解散文（十二）有徒手兵由新堤到漢登車回豫 
　　漢口電被繫洛陽工黨劉芬楊德甫許伯豪等經胡釋放（以上十三日下午八鐘） 
　　成都電楊森近又宣言不主對内用兵 
　　成都電巿政公所現已劃定建修第二期馬路將省中繁盛街道一律改寛 
　　成都電財政淸理處派定督收佃當捐委員　　成都電鄧委聶開基成都關監督已接事 
　　成都電劉成勛現令前敵將領停進劃鑪定橋大樹堡爲緩衝地并擬歡迎代邊使孫兆鸞由省到雅商善後（以上十二日下午三鐘） 
　　長沙電湘政府對於段氏所派周勃如周以私人名義來湘當與接洽但以宣撫使名義來决不招待（十四日下午一鐘） 
　　香港電洪兆麟定寒（十四）由汕赴惠元（十三）晚各要要人在順成洋行設宴餞洪尹驥謝文炳兩部元（十三）開赴東江前敵事前在汕拉夫數百 
　　香港電馬小進佳（九日）抵汕謁陳炯明對粤事多所策畫馬元（十三）赴港旅粤 
　　香港電桂人昨謁胡漢民請調停梧州沈黄戰事胡答兩軍無非垂涎梧州收入應由帥座委德望重者駐守待明日召各總司令開軍議解决之 
　　香港電楊希閔范石生胡思舜文（十二）電沈鴻英李宗仁黄紹雄謂唐繼堯確已出兵在途進窺粤桂其人陰賊險狠專事翻覆劉如舟不忍一朝之憤引狼入室徒禍桑梓殷鑒不遠覆轍堪虞諸公數月來不聞拒之之策閔等物害相關不敢不告 
　　香港電中央銀行函請粤路收中央紙 
　　香港電范石生元（十三）乘車赴石灘佈防原駐石灘之粤桂軍元（十三）渡石灘橋設防 
　　香港電孫令取消兵工廠查辦案 
　　香港電駐四邑梁士鋒余鷹揚兩部奉許崇智令調省增防東江 
　　香港電胡思舜文（十二）調石圍塘砲兵團出發東江（以上十四日下午六鐘） 
　　香港電當局對淞滬戰事認爲與全國大局有關昨召會議討論應付胡漢民主討齊燮元惟各軍官以相隔非邇眞相不明不如　緩無結果而散 
　　香港電梧州善後處眞（十一）通電地方安 
無戰事（以上十四日下午七鐘） 
　　厦門電泉州因昨戒嚴眞（十一）省軍四十七團由安海開馬巷助防 
　　厦門電張毅部洪營叛投張貞張毅部與陳國輝眞在北溪戰陳退華葑張軍佔汰内 
　　厦門電閩厦警備司令繼任人物海軍與陸戰隊爭甚烈馬坤貞元（十三）扶病回指揮部城内自元夜起戒嚴 
　　厦門電思明地檢廳奉大赦令元日釋監犯 
　　厦門電南安高義部吳大洪及洪英兩旅互訌經高親臨制止及孔昭同派兵彈壓已停戰（以上十四日下午十一鐘） 
　　滁州電倪道烺今晨七時專軍返蚌 
　　滁州電奉軍全數赴寗旅長許崑部勒甚嚴 
　　滁州電今日寗有奉軍軍事會議旅長以上均列席（以上十三日下午七鐘） 
　　南京電韓將第三傷兵醫院改爲殘兵院恤養殘廢軍人（十四日下午九鐘） 
　　無錫電駐錫軍僅留警備隊蘇錫間每日通車二次各界請商團楊會長銷假 
　　（十二日下午五鐘） 
特約路透電 
[北京對於江浙之命令]  
　　十四日北京電内閣昨晚集議至深夜始散旋發表命令四道第一道謂據孫傳芳一月十二日來電稱傳芳僅欲徇從民意以保境安民爲務匪特並未派兵至滬且爲維持治安計已撤退滬境軍隊近日外間謠傳傳芳有不忠於臨時政府等情深恐政府誤會請派員澈查云云命令繼謂政府深嘉該督理之忠誠望其仍守保境安民之政策以謀國家之和平第二道任陳調元爲江蘇軍務帮辦第三道任白寳山爲海州護軍使第四道任馬玉仁爲淮陽護軍使據半官消息韓國鈞來電辭職俾任盧永祥爲江蘇軍務督辦閣議未准 
[中國無綫電與美日]  
　　十四日東京電據有責任方面稱日政府已命吉田氏向美國務部建議中國無線電轇轕應由兩國政府協同解决現議將此項事業歸中美日三國管理 
[協約國財政會議之餘論]  
　　十三日華盛頓電白宫消息柯立芝總统認巴黎會議所定關於美國賠欵要求之辦法爲公允的解决且以爲此事無須由國會核准 
　　十三日巴黎電今日協約國財政當軸冒議之全體會閉幕時主席克勒孟台氏發欣快之演詞稱美與會各代表之好意對於英財政大臣邱吉爾尤多稱讚之言指邱氏爲胸襟廣大智勇兼備之人物謂戰時鼓勵英法團結者邱氏今日允此後密切合作解决各懸案者亦邱氏云 
[澳洲海員潮未已]  
　　十三日墨爾邦電澳洲各州之海員除維多利亞州外皆决定不依從公斷員包威斯所下以各港商船局爲收錄海員處之判决文 
[英國調查食物與茶巿]  
　　十四日倫敦電據可恃消息近已組成之調查食價皇家委員會因茶價有低落之趨勢故目前不欲視茶葉爲特殊重要事件而即注意之惟意商部現仍愼重察視茶價之趨向以保持食户利益官塲稱一九二四年底英國存茶較一九二三年底多三千五百萬磅預料本月價落後不久尚有一度之降落 
[英國礦工減資問題]  
　　十四日倫敦電英國寳比夏較軟煤礦主前提議减少工資百分之七五而以設立單獨的工資整理會爲條件礦工幹事會拒絶此議致煤業發生工潮現已有一萬礦工依照幹事會之决議而發出限一月二十七日以前取消减資前議之通告其餘一萬礦工今日亦將依此辦理此事將牽涉其他工人二萬五千名及煤礦公司十四家 
[德國火車相撞之慘事]  
　　十三日柏林電昨晨特别快車由柏林往柯洛業行至赫恩站時因霧重天暗不見警號致與停於站前之火車相撞死二十三人傷五十人皆係未開車中之客 
 
 

Page 4

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *坐於最後二輛車中者悉當場殞命血肉糢糊幾難辨識魯爾之希丁根站亦發生同樣禍事死三人傷數人又杜斯堡亦有機車與客車互撞事但僅傷五人 
[美潛艇擱淺]  
　　十三日麻州查桑電美潛艇Ｓ十九號遇霧擱淺據其無綫電報告該艇地位頗危因巨浪冲毁其舵樓而船身欹側三十度之故艇上有船員五人兵士三十五人按該艇修理甫竣昨始駛出紐漢卜夏之濮資茅海軍船塢擬往新倫敦之潛艇根據地供役 
[意政府取締秘密黨]  
　　十四日羅馬電意政府所欲取締之秘密社會包括共濟組合社在内據改良憲法委員十五人之報告共濟組合社有反對國家主義之宗旨報告書指會員常有煽惑海陸軍叛變之舉動並斥該社爲國家之危害惟此種新限制將徒使共濟组合社員愈秘密活動而更爲國家之害即政府方面之人亦有慮及此者兹聞社長已解散意國共濟組合社所有社員可在他國共濟組合社爲社員 
[各國使人交替一束]  
　　十三日華盛頓電駐德美大使賀夫頓氏已表示願接受新任國務卿紀洛洛氏所遺駐英大使一席之意 
　　十四日東京電駐英大使林權助辭職之消息並未引起驚異因知林早已有辭職意也繼任人物尚未擇定但衆料松井男有望 
[休士辭職說]  
　　十四日東京電外相幣原男爵與國務卿休士氏相交甚久兹發表宣言稱美休士氏敦睦美日邦交及增進列國間諒解之功績並稱休士氏在華府會議中實爲特出之人物云 
　　十三日華盛頓電白宫今日發出文告謂國務卿易人將改變休士外交政策之說毫無影響 
[埃及柴黨之分裂]  
　　十三日開羅電一九一九年埃相塞德氏去年曾於柴魯爾赴英國時以閣員資格代理首相者今已脫離柴魯爾黨而欲以超然派運動選舉此爲柴魯爾黨最近而最重要之破裂政界大爲注意 
[法德商協未成]  
　　十三日巴黎電法商務總長萊那爾第氏今日接見德商務代表團主任特倫台蘭堡氏特氏徵實德政府已拒绝法國提出續訂商約辦法法代表今續提出通融辦法商議暫訂短期協定特氏稱渠將於日内答覆 
[法俄交涉]  
　　十三日巴黎電俄齊諾維夫氏當衆演說主張在法發展反對黷武之宣傳現信法總理已責成駐莫斯科法大使通告蘇俄政府謂俄國如再施此種運動法俄將不能和好相處 
[各國近事]  
　　十三日紐約電紐約銀行家以一千萬至一千五百萬元借與德國西門子電氣公司一事之談判現已大致就緒　　十三日倫敦電英倫銀行總理安德森與總裁諾滿上月赴美今已悄然由紐約返國彼等不願宣佈其赴美任務 
　　十三日杜白林電南愛官場報告自由邦陸軍現共有一萬五千七百零三人計在十八個月内共解散兵士四萬人 
　　十三日巴黎電班魯衛今日以三一三票對二四票復被舉爲衆院議長反對者未投票 
　　十三日倫敦電據航空部消息新加坡設立飛行根據地之問題現並由政府連同關於新加坡防務之全部問題一併考慮但目前尚未有切實决議 
　　十三日倫敦電英國失業人數上星期又增三萬四千　　十三日巴黎電赫里歐病後今日始出席閣議財政部長克勒孟台氏報告協約國財政會議經過情形赫氏後出席於衆議院 
公電 
　　北京通電各省衙門鈞鑒臨時執政令調任段永彬爲長蘆鹽運使此令任命莊　珂爲張虎多稅務監督此令　全國烟酒事務署督辦姚國楨呈請將四川烟酒事務局局長傅魯唯免去本職傳魯唯准免本職此令任命吳淵爲四川烟酒事務局局長此令敎育部呈秘書袁家普許寳駒另有任用請免本職應照准此令交通總長葉恭綽呈請任命劉人傑署僉事應照准此令京文（十二）印 
　　南昌方本仁電各報館均鑒我軍蒸復贛州湘滇各敵紛向湘粤邊境潰退情形業於支日通電在案嗣飭各路追擊隊分向大庾遂川等處搜索敵軍喘息不遑紛紛向南雄方面奔潰贛境已無敵踪戰事已告結束竊念此次戰役譚延闓實爲戎首當仁部討蔡甫抵南昌彼竟聲言討伐不惜破壞和平令其所部湘滇山陜各軍乘虚實行犯贛比以鈞座力主和平統一迭電請爲制止並由中山先生所派來贛代表李君翌東前往嚴重交涉冀其各守防地不相侵犯乃彼更口是心非派隊節節進逼猶復造作言語朦蔽中山以致中山致主政巧電謂本仁對譚部當蔡未去招之惟恐不來蔡旣去麾之惟恐不去云云不知當仁部對蔡用兵未出發之先中山先生派其代表李翌東來贛接洽要求傾覆贛省會師北伐仁以此舉破壞大局嚴詞拒絶只允彼此各守防地不相侵犯旋由李代表轉示譚之復電對於所提出彼此不相侵犯之言表示容納代表文電具在足資證明豈所謂招之惟恐不來麾之惟恐不去乎是其背棄信義顛倒事實已不待辨而自明矣所幸遠託福庇官兵奮勇用命不出兼旬强敵被擊潰敗不復能成軍贛省地域完全肅淸敵之連年鼓吹北出長江會師武漢之聲浪已一掃而空之矣是役也戢定贛境鞏固長江支拄大局仁已於本日馳返南昌所有善後事宜擬即趕爲籌辦除分電各軍嚴密佈防外肅電奉達方本仁叩文酉印 
　　孫傳芳齊燮元覃電各報館鈞鑒我聯軍於本日正午以前已將張允明所部之一師及一混成旅一律繳械完結滬上商民爲之稱快地方安謐如常謹電奉聞孫傳芳齊燮元覃印 
國外要聞 
[美國通信（以新）]  
　　减稅運動與柯立芝 
　　美國國庫收入除平常稅收外其最要之項而爲數最大者爲進欵稅進欵稅即無論何人年有進欵過若千數外即須按稅率繳納進欵稅美國政府一切支出皆賴此項稅收焉一九二二年進欵稅總數共達一五二○五九四六二○元一九二三年增至一八三五五五二九六六元而進欵稅以外之稅收總共不過九三二○○○○○○元其中以紙烟稅爲最大共計三○○○○○○○○元由此計算一九二三年總共收入爲二十八萬萬元以之較一九二○年之五十四萬萬元減少至一半此乃近年來稅率銳減之現象也 
　　細考美國進欵稅率大有可以驚人者一九二三年寳行之稅率凡進欵在四千元以下者按百分之四抽稅在四千元以上者按百分之八抽稅而進欵在六千元以上者除繳納常稅外更須繳一特稅特稅率按數遞加自六千元爲百分之一起至二十萬元以上爲百分之五十止故進欵如在二十萬元者則除繳百发之八即一萬六千元常稅外尚須繳十萬元特稅共爲十一萬六千元祇餘八萬四千元爲已有矣美國巨富甚多每年進欵在百萬以上者一九一七年有一百四十一人但一九二一年祇餘二十一人亦奇事也今年佈露之進欵稅福特亨利（即創辦福特汽車公司者）除公司另納稅外私人共納稅逾七百萬元則其進欵必在千萬以上試思每年勤苦所得進欵竟須以大半數繳納與政府而彼等竟慷慨爲之國安得不富 
　　進欵稅對於進欵微小之人民有免稅法凡爲獨身者可於進欵内减少一千元後按餘數徵稅有家室者可减少二千五百元但進欵過五千元者只减二千元據統計表册進欵在二千元以下者约在三千四百萬人二千元以上五千元以下者祗二百七十萬人五千元以上者更少如以數學最小方程式直線計算則甚符合故所訂稅率凡進欵少者低進欵多者高政府方面之收入則各相差不遠 
　　但稅率之高仍爲不可諱言者年來減稅呼聲時振於耳今年柯立芝當選爲大總統此中亦未始無關蓋柯立芝素稱節儉者也去年十一月間財政部長馬倫氏倡議减稅常稅减至百分之三與百分之六特稅至百分之二十五即止不增至百分之五十馬倫曾將此議提出國會竟未通過此法果能實行則政府收入將減少九千七百萬元不將經費節省此數萬難驟減故彼時柯立芝亦未敢贊同其後郵局人員要求增加薪資柯立芝竟以籌畫減費减稅雖國會通過亦遭否决爲言此次柯立芝連任被選爲下任總統對於減稅一層務必進行使成事實人民之對柯氏熱望亦純在减稅一節上故選值結果宣佈未久而減稅之聲浪又大噪矣現第六十八届國會至一九二五年三月四日終了於此短時期内諒尚難通過减稅新則但第六十九屆國會中無論如何必將有新稅則宣佈蓋柯立芝之籌劃减政與人民之努力减稅已達極點也 
國内要聞 
[閣議以蘇皖魯聯軍攻齊孫說]  
　　　永祥請調奉軍八旅蕭耀南聲明滬事無關 
　　東方通信社十三日北京電云盧永祥於十一日由浦口致電段執政謂齊燮元與孫傳芳互相聯合由某某二强國資本家之援助宣言攻擊南京因請政府與張作霖協議後調奉軍八旅向滬出動云云又上海交涉員陳世光亦　同日致電外交部報告齊之　中有某國人數名 
　　今日國務會議就於上海戰局長時間討論之後决定命盧永祥韓國鈞王揖唐鄭士琦等聯合出兵對於齊孫二人有下討伐令之說又在天津之奉軍因上海開戰暫時停止歸奉又在山海關之奉軍亦有集中天津以備南下應援之勢 
　　蕭耀南於十三日致電北京聲明上海張允明之態度非湖北軍之行動以後長江方面發生何種變化湖北軍除任保境安民之責任外無論何事概不參加 
　　日本電報通信社十四日北京電云本日閣議决定下孫齊討伐令派出聯合軍 
[奉直戰後之奉省（二）]  
　　商務金融交通 
　　金融此次奉省金融之恐慌爲從來所未有其重要原因有二（一）因巿面流行之現大洋皆被官家收買異常缺乏先前每現大洋一元不過值奉小洋十四五角自戰爭開後每現大洋一元值奉小洋二十二角大勢所趨官家已不能維持（二）因臨時發大宗紙幣以充軍費故金融愈形吃緊蓋商民當戰事時期對於紙幣最不信用以爲奉天戰勝紙幣價額尚可維持如舊不幸戰敗必將大跌甚或成爲廢紙此種損失俱不能甘故推行極爲遲滯以致價額日落現大洋日漲百的騰貴一般小營業多已停頓生計極爲艱窘現雖停戰秩序回復而金融尚未即臻穏固現大洋每元仍值奉小洋十九角有奇蓋在戰期前後東三省官銀號又增發紙幣二千八九百萬之多又有謂現已增發至二千萬元者當東三省銀行興業銀行東三省官銀號三行歸併之後原定東三省發行紙幣額數爲八千萬依照預定計劃進行三省金融不出二年即可臻穏固狀態實行此種計劃尚不及半年增發紙幣至二千萬元之多金融安得而不恐慌此外復有一種原因即受日本金票之影響是也日本在東省實行金融政策以吸收南北滿洲之金錢乃由朝鮮銀行發行不兌現之紙幣迄去年八月止發行紙幣已達一億三千三百二十萬二千零八十六元已不可謂不巨矣自奉直戰開金票價額日增在先每金票一元值奉小洋十三四角開戰後每元值二十角奉天之朝鮮銀行乃乘此機會又增發三千萬元爲害巿面金融乃益形紊亂蓋東三省商民與日本金票具有不可或離之關係第一·東三省商舗販賣之貨品日本貨居十之八九而購辦日貨必須用日本金票若以奉票折合商家即受大損故金票非用不可第二·日本南滿鐵路互穿腹地三省商民交通惟恃此一大幹線往來行旅及商人運輸貨物舍此路線更無捷徑而乘用日本火車者亦必須兌換金票第三·日本僑民雜居三省各地商店亦到處皆有兩相交易亦須適用金票故東三省商民殆無人不預存金票若干以備不時之需朝鮮銀行紙幣在東三省流通之旺即此原因而日本人又不時加以操縱務使金融恐慌巿面價額漲落不定以便從中漁利蓋日本在東省設有通信機關作搗把之營業（即買空賣空）轉瞬間即有巨萬之輸赢實爲一最大之賭博場數年來商户因之倒閉人民因之傾家敗産者不可勝計先前奉天城内亦設有此項機關（即錢業公所）嗣因商民被害甚鉅乃毅然取銷所餘者僅日本附屬地内一處（日本人所設）而一般商民趨之若騖在外人勢力範圍之下官家亦無法干涉即以此次戰前戰中戰後三時期金票價格漲落定信託内部之輸赢爲數實已甚巨戰前每金票一元值奉小洋十三角有奇戰中每金票一元值奉小洋二元戰後每金票一元值奉小洋十一角三分若以十萬元相較戰前每金票十萬元合奉小洋十三萬元戰時合奉小洋二十萬元始差七萬戰後合奉小洋十一萬三千元相差八萬七千元百萬元則相差八十餘萬該信托所内出進甚巨此中窮富可想而知况當金融恐慌之際每日價格漲落數次則此中之憂喜更難數計矣故此種機關最利於金融之恐慌稍見平穏即將設法操縱之實爲奉省金融上之一大危機自奉天戰勝金票跌落後久未提漲日本商業上所受之影響頗巨日本商業會議所屢開會議圖謀挽救尚無成效可言也 
　　交通奉省主要之交通惟京奉路綫自奉直形勢險惡以迄今日完全據爲軍用貨車客車久已停開十二月初旬軍事運輸稍減貨車客車乘問開通然未越兩週而對南軍事又形加緊一切軍需日夜西運客貨車遂又停開故數月來奉榆線之收入不及萬元至電報於奉直開戰後京津滬皆已不通奉天電報局改用日本機器殊爲遲滯且因宫電過多商電皆不拍發由日本電局發電亦須轉電異常遲滯至郵政力　困難尤甚因各鐵路皆不通不得已改用水路滬上郵件在先五日即可達到開戰後竟須十四五日京津郵件在先僅一日即可到奉開戰後竟需十餘日且多丢失近　恢復原狀然較平時尚遲滯三四日且郵政電報内部人員被各軍所徵調者亦不少蓋各軍此項人才異常缺乏而軍中郵關係緊要生手全不濟事故須由郵電兩局調用也至南滿線四洮線皆受影響收入大减蓋各路線均有聯帶關係内省鐵路旣不通客貨皆因之銳减乃必然之勢也 
　　附屬地自奉直形勢險惡時日本附屬地遽現紛繁之象商民紛紛向日本租界遷移自朝至暮絡繹不絶蓋因省垣戒嚴形勢極爲緊嚴商民出入動受軍警之搜查且各地軍隊　集省垣畫夜滿布街巿形勢洶洶人心極抱不安又慮一旦變亂四出搶掠尤須受最大之損失故素封之家皆相率避往租界而各大商號尤甚紛紛將貴重貨物運至日本站存儲凡悅來站·天聚奉·天泰棧·福順德等大旅　樓上下房間皆被城内商號佔用各種貨物堆積如山城内各金店皆將金銀各項製成首飾銷燬運往日本地收藏各旅棧之房問租價因之驟昻先前每間樓房每月租價不過三四十元至此則漲至一百四五十元少亦七八十元此外一切民房亦皆被城内商民租用後至者已無房間可覓一間房内先前居一二人三四人者至此每間居十五六人每夜竟坐以達旦至城内人力車馬車爲避軍隊拉用皆往租界營業城内商民需用各種錢幣者亦皆向租界錢莊兌換要之省城戒嚴後商民一切舉動皆感困難視日本附屬地爲樂土故趨之若騖也現在奉直戰事雖告結束而對南軍事尚未停止一般商民之憂慮仍未全釋兩月以來由日界遷回者僅有三分之一餘則仍在日界居住也（一月六日） 
[奉軍經過後之魯政局]  
　　奉軍在濟設第一軍司令分部 
　　省長署長運司均有更動說 
　　濟南通信十日早北來專車載奉軍第一軍輸送司令部駱駝百餘頭過濟南下聞係專供運輸之用第一軍在濟新招之備補兵一千六百名十日已由備補第一梯團長滕殿英統帶運往兗州著手訓練其濟南之招兵處同時宣告取消第一軍三十二旅旅長畢庶澄於九日徐州來濟分謁鄭士琦龔積柄協商在濟南設第一軍司令分部以便在濟採買軍需食品但說者謂採辦軍需兵站處即能辦理張之在濟設司令分部或係别有用意此外據督理署傳出消息鄭士琦雖連電保龔積柄眞除省長然段方以近來魯人反龔極烈决意犧牲龔氏繼任者仍以張樹元爲最有希望交涉署長徐東藩以各界代表一再在京控告外交部已電省長龔積柄令其澈查如果屬實立予撤換鹽運使一缺前督理署副官長吳葆城現仍積極在京運動而現運司柴勤唐亦派員入京作固位運動將來結果如何尚待續誌 
[歸毫汽車被刧]  
　　　歸德通信日昨（五日）下午一時歸毫汽車某號乘坐商人五名由毫縣開往歸德行至宋集北（商邱境）六里許地方猝遇土匪十數人各執手槍車手見勢不佳欲行李盡被刧掠復以園脖將客商眼目包裹並用繩索背綁預備有土車六輛將該商裝上推往東北十數里架入匪巢始揭開眼簾往見老大（匪首通稱）乃係二十四師稽查長侯海被架客人内有素相熟識者二人侯海一見深爲道歉當將該二人釋放行李一併檢交派人護送數里其餘三人則不知作何發落也按侯海原係豫東著名匪首曾在歸屬一帶領土匪數桿燒殺淫掠勢甚猖獗軍隊不敢剿辦去年春間經歸德鎭守使四十七旅旅長王爲蔚收撫委爲二十四師四十七旅稽查長其家眷居住城内已一年有餘以故城内商民人等認識侯海者甚多近以二十四師失敗渠又重整旗鼓再作馮婦矣（一月六日） 
[膠濟路裁員之反響]  
　　靑島通信自闞鐸朱庭祺就任膠路局長後立將魯人撤職並有將按照膠路職員錄挨次撤換之傳說因此徙引起魯人反響近兩日以來濟南靑島兩處羣情憤激勢甚洶湧今日（十一）已發現種種驅逐闞朱運動街巿滿貼排斥闞朱字條並有種種揷畫今日上午十時報界聯歡社特召集大會討論對待闞朱辦法首由某記者發言膠路爲國人拚命爭回之紀念品爲全國民有之路用人之道何分畛域今闞朱到任伊始即大行排擠魯人凡屬北省之人一概剷除查膠路收回端賴歐戰華工之力歐戰華工多係山東人以犧牲如許熱血拼命爭回之膠路反無立足之地天下寗有是理經衆表决一致主持公論驅逐闞朱同時靑島公民團亦召開大會討論辦法巿民公會定明日開會並擬聯合各界作驅逐闞朱之大運動濟南省議會已電請中央另簡賢員來充局長以免激起風潮妨礙路政兹將靑島公民團之傳單節錄如下﹁膠濟路自接收以來副局肯朱庭祺率其江浙黨羽内外勾結營私舞弊只因尚有少數東人在内不得爲所欲爲（中略）於是極刀串弄闞某與東人爲難闞某不明底裏爲所利用當即免去總工機之處長及總務庶務文牘各課長及靑濟車務兩段長等而易以朱某之私黨並開列應裁人員之姓名至數百人之多凡係直魯豫籍者不論大小員司一概不留如是内外員司羣情洶洶憤激異常車務總段長馬理宸見情勢不佳當即辭職而闞朱等亦見輿論不妙暫時中止查膠濟路已往成例對於各項員司之任免無不異常愼重力求平允除貪贓受賄憑據確鑿無可解免者立加開革外凡素日聲名狼藉或因公受過非至萬不獲已時從無予免職之事即如以濟南商界全體反對之陳承栻段長及城陽張店撞車之二站長等均不過僅予移調况各項員司均有定額無論任何局長不得額外增添一人乃朱庭祺代理期間不僅增添如許之多且對從前因贓案撤差之人員凡屬江浙籍者大半均令復職而且進升其最昭著者如前採買課因買料受賄事發被撤之施企仲材料所盜賣公煤查明撤差之殷傳鼎大臨池副站長擅離職守曠職至五十餘日撤差之徐植仁等经比皆是似此不平允之情形不勝枚舉更查此次無端免職之各人員無一非素日成績優良聲名卓著爲各界極端信仰之人其尤可笑者以不通文義之周頌年亦能升充文牘課長以及盜賣公煤經人告發已查明證據確鑿尚未訊究之濟南站長陳桂林亦得升任段長豈闞朱等性與人殊好人之所惡惡人之所好歟抑凡江浙籍者雖惡亦好非江浙籍者雖好亦惡歟再此路在德日管理時代全路各項員司除高級人員外均由各項工人中之有經騐學識者按次遞升自接收後若輩以此項工人大半皆係本籍而朱黨之主管者多方把持不使其有一進步一面廣招其上海式下等流氓之少年到處安揷任意添派且不次超升任意加薪反視東人則終年勤苦不得進一級以其位　高薪水大亦各傲然自大指揮一切此無形之中膠濟路受其損失者蓋不知有幾即如四方機廠之出品不問何項器具較之巿間粗劣且不耐用而價格則超過巿價十倍止凡此情形何一非受若輩之賜只以其人多勢衆二三年來曾無敢有過間之人乃猶以非該黨之淸一色爲未足必將北方人大小員司盡去而後快總之此路之於山東乃山東生命存亡之所關以若輩結黨分贓之目的長此把持不至萬刼不復之境不止慶父不去魯難未已深盼愛國愛鄉之各界父老昆弟急起奮鬭速謀澈底之解决庶幾山東幸甚膠濟鐵路幸甚（十二日） 
[贛垣之危急消息]  
　　馮紹閔進逼省城各要人凖備出走 
　　九江通信九日南昌傳來危急消息已紀昨報今早九江站已到有兩列車第一列車爲軍官眷屬第二列車爲槍砲子彈内有兵士四十餘名隨車押解據聞馮紹閔現與湘軍譚延闓·豫軍常德勝·聯爲一氣同以逐方爲目標刻下湘軍折回反攻先鋒隊已進至良口（在吉安以上）常德勝軍隊已進至南豐（在贛東）馮紹閔則發難於進賢進賢距樟樹一百八十里距南昌一百二十里馮即以一枝兵趨三江口截方之歸路以一枝兵趨蓮塘荏港温家圳一帶徑取南昌除前二十三混成旅旅長王麟慶以所部加入外又有暫編第三旅旅長張慶昶亦以所部與馮合作並發出通電一道中有討方擁段語方氏接此警耗當即一面派留守樟樹之蔣鎭臣一部份軍隊往三江口迎戰一面急電南昌吳護督胡省長賀參謀長等嘡離南昌並請轉囑其兄弟眷屬族戚等隨之同去内有各自爲計不可收拾等語吳胡賀接電亦即一面派鄧師第四團團長岳思寅率一團往蓮塘荏港温家圳一帶佈防一面用電話通知南昌站備三列車以待吳胡賀三人比偕軍民兩署職員及戒嚴司令部官長兵士與方氏兄弟眷屬族戚等於昨日上午過江均逗遛南昌站内並將軍械局槍砲子彈運裝一列車約定如本日午後三句鐘前方有好消息來仍過江返省嗣候至六句鐘仍無好消息因將方氏兄弟眷屬戚族及軍械局槍砲子彈等先開兩列車來潯故今日由車來潯者有督署諮議方育仁·參議方倫·軍醫課長李繩謀·巿汊統稅局長李比南等及眷屬數百人而吳胡賀隨在南昌站接鄧師解除張慶昶軍隊武裝一電以爲南昌尚可無事遂仍偕軍民兩署職員及戒嚴師令部官軍兵士等當夜過江返署今日（十日）上午南昌尚稱安靜下午又告危急南昌站已有多數兵士來站索車該站又備有兩裂車裝運槍砲子彈及兵士等計共三十輛另掛花車一輛大約爲吳胡賀三人之坐車但截至今晚七時止尚未見吳胡賀等過江上車隔江已聽得省城方面槍聲是否潰兵搶刦抑或馮部軍隊攻入省城均不得知惟今日南潯票車仍通行 
　　九江地方自治籌備處及各公團等今日午後一句鐘在商會開緊急會議討論維持地方治安辦法結果議决仍請外人保護如果省政府移駐九江即請外人施以警告不得在租界外三十里地駐兵云云此事能否辦到尚爲問題（一月十日） 
 
 

Page 5

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *   
 
 

Page 6

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *國内要聞二 
[長沙通信萍]  
　　譚軍紛集湘東後之湘趙態度 
　　譚延闓以湘邊防務甚嚴未易進取遂竭全力攻贛欲俟贛局旣定交還李烈鈞然後返斾回湘不意餉盡彈缺節節敗退據聞譚部湘軍將領在泰和開會主張回湘者占半數其餘則主張回粤湘趙接報後擬歡迎宋鶴庚謝國光等回湘蓋譚軍中分兩派甲派以宋爲首領凡湘鄉籍之將領皆屬之彼等本立於譚趙二者之間前年隨譚入粤後與趙之情誼仍未絶信使往返迄今不斷乙派爲魯滌平張輝贊朱耀華陳嘉祐等前年護憲之戰使湘局裂而爲二者均此派之主動力戰端發生以後又各當仁不讓結怨太深故事勢上無復合之理也 
　　譚部湘軍回湘之傾向可於潰兵情態中見之彼等多走湘東可見其思鄉之念甚重也且即中下級軍官莫不有是項思想蓋此部入粤之始有一萬二三千人連年轉戰東江及因不服水土而死亡者不知凡幾攻贛以前實際僅存七千人旣不能在湘省招募添補又不欲兼收客籍以成魚龍混雜之象因此軍額頗感痛苦又况流戍嶺南軍餉之無從提取接濟之不能應時尤爲行軍大厄亦即此次入贛失敗之主因今後若再回歸原地實力自行消滅殊有可慮中下級官兵本無政見是非之可言與湘趙無所容其嫌怨是以慫恿一部分和緩派之高級將領統率回湘而其手續則爲表示服從不作異態此事醖釀旣久或有實現之一日也 
　　譚軍之敗駐防湘東者頗占便宜不少聞鄂軍夏旅收編三百餘人第三旅長葉琪則收編至千餘人之多此實擴充兵力之良機現有朱耀華部五連槍枝四百餘桿在茶　　葉旅收編陳嘉祐　三百餘人槍二百餘枝吳劍學部七連槍六七百枝在　縣一帶正與葉旅交涉分别編遺而湘贛邊境流落無歸行將越境者尚不下二三千人此項兵士均無鬭志大可安撫者也 
　　當潰兵紛集之時忽聞程潛部隊又有乘虚而入汝城之耗程一次攻入宜章二次攻入臨武均被趙軍擊退仍有餘勇可賈此爲第三次矣惟該部實力不厚趙軍因布防過廣不敷分配故往往嚴於此而疏於彼惟一經開到程又退出矣現唐生智已派第九旅長何鍵前往迎擊雖不足影響湘局而屢次乘虚亦足使湘南防軍疲於奔命也 
[孫傳芳與黄郛之聯絡]  
　　黄郛覆孫傳芳書 
　　浙江孫督理接北京黄郛函云﹁頃奉賜書恍同良覿旣慰渴想更佩虚衷曩以不忍生民無告之心聊盡匹夫有責之義魯連排難向戍弭兵人同此心心同此理辱承獎飾徒益慚惶執事駐節錢塘希踪武肅嚴三軍之壁壘息四境之烽烟撫輯流亡又安民庶丰儀在望欽佩莫名迺復眷念故人殷勤重詢具徵謙撝不棄葑菲弟甫息仔肩頓攖宿疾西山攝養置理亂於弗聞南國興懷惟梓桑其可念尚冀廣播仁風勤恤民隠慰來蘇之喁望永作屏藩續重絶之生機共叨庇蔭弟雖在遠敢不拜嘉臨頴依依不盡縷縷專肅佈復敬頌勛祺﹂ 
[浙孫態度漸緩和]  
　　有撤回松滬駐軍說 
　　杭垣自浙孫派兵至滬即發生兩種傳說一爲中央對浙已下討伐令一爲京局有變動馮軍截張後路證以孫氏復嘉興各法團函謂頃接貴會代電請飭謝旅張團仍回嘉興原防等因查敝署日昨已令該部隊等即日開回矣特此函復即希查照爲荷云云並據城站消息上海已有孫軍定十四日上午開專車一列運杭則松江一帶駐軍旣有調回浙境之凖備蓋一以免中央之猜疑一以對盧氏表示好感庶幾保境安民之主旨可以貫澈惟是各法團紳商終以奉軍南下滬事未澈底解决難免發生兵禍特於十三日午後開各界和平運動聯絡會推舉裘英等十人爲幹事朱鴻達等十人爲代表向段孫盧各方爲全浙人民呼籲並擬與蘇省一致進行以壯聲勢至杭滬火車迭經孫督電催幾將不再開車即撤鐵路局長故於十三日下午特放空車一列赴滬於十四日上午起所有三四五六七八次車均已照常開駛以利商旅矣 
[杭州快信]  
　　新簡金華道尹汪叔明來省禀到業已多日刻聞須俟陰曆度歲後起程履新 
　　浙省長擬調造幣廠長屠用錫充地方銀行監理官電部請示不允聞明後日即須接辦廠務該銀行監理官仍以代廠長吳憲奎繼任 
　　上年蘇浙决裂時由律師公會等各法團發起組織浙江各界和平聯合會旋即無形渙散現因時局糾紛復召集各代表於今日（十三）午後開會（假省敎育會）籌議各種進行辦法 
　　新任實業廳長童杭時今午前十時詣廳接印 
　　蔡財廳擬採公開主義訂定簡章十四條組設財政討論會呈請督理省長核示昨奉指令照准並飭尅日成立蔡廳長業已函致各法團領袖聘爲討論會會員 
　　段執政大赦令下後高等廳業已着手調查各案卷宗彚核辦理現聞忽又擱置探因時局問題故暫停頓 
　　陰曆年關瞬屆杭垣商巿衰落爲從來所未見各業虧倒日有所聞以機織坊南貨業爲最甚惟錢米布各店尚多獲利者 
　　浙省警備隊十一十二兩月份薪餉尚多欠發日來函電催撥急如星火聞緝私營亦欠餉兩片 
[蚌埠通信]  
　　盧永祥蒞蚌歡迎之盛况 
　　蘇皖宣撫使盧永祥此次率帶奉軍由津南下道經蚌埠此間軍事當局早已派員先期籌備藉表歡迎及盧使至徐軍務帮辦倪道烺曁王平階等乘專車前往迎迓詎聞盧使在徐尚需稽延數日是以先期回蚌昨日（七日）上午忽接徐州電告云盧已在徐乘專車首途約至十二時許即可蒞蚌此間軍警紳商學各界聞訊均紛紛到站歡迎計軍界方面督辦王揖唐制服佩刀偕同帮辦倪　烺率領軍務廳參議盛典型副參議陳衆孚副官長邱鳳舞第一旅長倪朝榮第二旅長李傳業第四旅長高士讀第五旅長華　章憲兵司令程湘圃等率帶馬步各隊軍樂隊警界方面有警察廳長吳壽椿督察長李瑞昌第二署長徐立文第三署長王克猷等商界方面有商會正會長高霞雲副會長黎華亭坐辦王子久團體方面有房産公會巿農會各會長學界方面有蚌埠公立第一高等學校公立第二國民學校公立第三國民學校育秀女子學校約有男女學生數百人均手執小方旗上書歡迎二字盧使專車甫進站時鼓號齊鳴軍樂畢奏盧憑窗外望見學生與軍隊排立行禮即在車中脫帽表示謝意車停後盧使下車身着便服靑馬褂緞瓜皮帽與各歡迎者脫帽爲禮狀極和靄周旋畢隨乘代備綠呢大轎赴督辦公署一般軍界要人亦乘坐馬車相隨自車站以至督辦署沿途軍警均加雙崗防衛異常嚴密並預假定二馬路前軍需課長耿竹畦宅爲盧使行轅天橋北首德和樓爲盧使隨員辦公處盧使隨帶官兵約三百五十餘人（一月八號） 
[盧永祥抵寜後所聞]  
　　就職布告盧永祥十日到寗後發出布告云爲布告事本宣撫使奉命南來宣撫蘇皖兩省業於上年十二月十八日通電就職本宣撫使久在南中爲政不敢擾民治軍先求肅紀想爲蘇皖兩省父老兄弟所深知至於地方利弊之所在人民疾苦之由來亟欲博訪周諮共同策勵當此百度更新尤在休養生息捍衛地方本宣撫便矢當力勉其愚爲蘇皖兩省人民力求保障以期政治納於正軌閭里樂於又安所有隨帶衛隊迭經嚴飭確守風紀不使有一絲一粟累及人民合行布告咸使聞知 
　　行署組織蘇皖宣撫使盧永祥到寜後關於行署組織及各廳處編制系統已經發表惟人員尚未委齊兹錄其章程如次第一條宣撫使受臨時執政命令辦理蘇皖宣撫事宜第二條宣撫使行署置總參議一人輔佐宣撫使參决宣撫一切事宜第三條宣撫使行署置總參謀長一人輔助宣撫使贊畫戎機第四條宣撫使行署置秘書處長一人辦理機要行政外交各項事宜第五條參議廳設參議若干人輔助參議廳長參决一切宣撫事宜第六條宣撫使行署置左列各處分任軍務一切事務參謀處副官處軍務處軍需處軍醫處軍法處第七條參謀處設處長一人輔助總參謀長辦理一切軍事計劃第八條副官處設處長一人承宣撫使之命受總參謀長之指導辦理庶務交際收發一切事務第九條軍務處設處長一人承宣撫使之命受總參謀長之指導辦理軍務一切事宜第十條軍需處設處長一人承宣撫使之命受總參謀長之指導辦理軍需一切事務第十一條軍醫處設處長一人承宣撫使之命受總參謀長之指導辦理軍醫一切事務第十二條軍法處設處長一人承宣撫使之命受總參謀長之指導辦理軍法一切事務第十三條秘書處設秘書若干人輔助秘書長辦理機要行政外交各事務第十四條參謀處設左列各科分任軍事計劃作戰科諜報科交通科電務科第十五條各科設主任參謀一人參謀若干人承長官之命辦理各科事務第十六條副官處分左列各科分任該處事務庶務科交際科收發科第十七條各科設主任副官一人副官若干人承長官之命辦理各該科事務第十八條軍務處分左列各科分任該處事務軍械科人事科運輸科第十九條軍需處分左列各科分任該處事務會計科糧服科第二十條軍醫處設軍醫若干人承長官之命辦理該處事務第二十一條軍法處設軍法官若干人承長官之命辦理該處事務第二十二條各廳處得酌設書記錄事若干人辦理文牘缮寫等事（宣撫使行署職員表）宣撫使上將盧永祥總參議中將（人未定）總參謀長中將臧致平秘書處長簡任孫壽恒參謀處長少將程長發副官處長少將或上校李景泌軍務處長上校（人未詳）軍需處長一等軍需正陸榮　軍　　長一等軍醫正張兆祥軍法處長一等軍法正或相當文官孔慶　參議中（少）將秘書簡（薦）任參謀上中少校及上尉副官中少校及上中尉軍務處員中少校及上中尉軍需處員二三等軍需正及一二三等軍需軍醫處員二三等軍醫正及一二等軍醫軍法處員二三等軍法正或相當文官（以上姓名從略） 
[韓國鈞電京辭職]  
　　韓國鈞十一日電北京執政府云萬急北京段執政鈞鑒密竊國鈞再長蘇政三載於兹無補時艱徒增咎戾上年江浙開釁再三勸阻冀使鄉邦不見兵革乃弭兵有願塡海無方目睹瘡痍神明内悚方思自劾以謝鄉人而寵命頒來俾兼軍職輇才重任自問難勝祗以蘇省當絶續之交未敢恝然求去軍書旁午負責無人將士環呼鄉人敦促不得不暫肩艱鉅共策和平受事以來夙夜兢兢各方應付所處殆非人境精力益覺難支而督責紛來愆尤叢集兹幸宣撫使盧永祥已抵省垣軍政主持有人大局有來蘇之望曷勝慶幸惟是蘇省值疲敝之秋當衝繁之地此後軍民兩政棘手殊多就軍事言齊督有七師六混成旅之衆統系凌亂號令不專羅掘一空餉源已絶以言收束戞乎其難就民政言則庫空如洗債積如山百政俱廢遑論整頓至若弦誦輟於黌舍商旅停於巿　每一念之鹽焉心傷加以兵災之後尚乏綏輯之方來日大難吾民何罪國鈞七十之年神觀本已就衰近來稍感勞頓胃病輙復屢作廢寢忘食病體侵尋實難復任繁劇合應仰懇鈞座俯鑒下忱准予開去江蘇省長及督辦軍務善後事宜本兼各職分别另簡賢能俾便交替而資休養前此蘇省在震撼之中自非疆吏乞休之日此後大局有淸明之望庶無臨難苟免之譏務乞恩准施行不勝感激待命之至江蘇省長兼督辦軍務善後事宜韓國鈞叩眞戍印 
[盧永祥赴寗中之徐訊]  
　　徐州通信宣撫侃盧永祥今（七日）早偕同臧致平楊化昭等乘車南下奉軍第三十二旅之步兵一團今早乘車北上聞係赴魯招收某軍駐碭第四師之第八旅定明日赴寗此間津浦鐵路於本日起售賣浦口客票但車少人多耳 
　　駐徐第四師陳調元　日前開駐徐西嗣爲便利起見由徐至蕭（在徐西南五十里）架設軍用電話現下工程完竣該師工兵營一面呈報並一面函達地方官廳託其保護 
　　自從客軍入境應需燒柴馬草每日　二十萬斤銅山縣公署迭派警吏分頭籌辦第以爲數太多難以承應前曾陳報困苦情形請求鎭道兩署指派徐屬各縣代爲分擔現聞鎭守使署酌定每縣籌輸燒柴一百萬斤馬草五十萬斤限期運送以示公允 
　　本省陸軍第十師前晚由三又河乘車來徐六日奉盧令向南開行　 
　　六日午有張魁元張繼陸二名身穿便衣闖入縣署内院嗣經傳達人等向伊盤問云在五旅當兵問其來意則云閑看揮之令去不服幾至用武現聞曹縣長暫將此二人留署一面函報鎭署查問 
[南京快信]  
　　此間因滬寗車阻人心又起恐慌 
　　滬寗路十二日上行車祇有下千由常州開來快車二次下行車祗有上午由寗開常州快車一次 
　　津浦路四次快車已可直達久住下關浦口待車北上之旅客貨件已陸續成行座位噸位均非常擁擠 
　　韓因時局不定意態消極督辦公署改組事宜已從緩辦理并令省署會計處趕造各項計算書以備結束　　宣撫行轅副官處以到差伊始人地生疏仍商留省署庶務處主任李文濱在署照料數日以免隔閡 
　　兌換奉票問題已由總商會與第一軍糧餉處商議妥恊決定在浦口委託相當銀行代設兌換處各商店所收奉票交由總商會彚數照定價代爲兌取 
　　第一軍總司令派衛隊團在下關澄平碼頭設稽查處駐在浦口軍隊不准無故渡江 
　　第十師司令部設舊江寗府署内 
　　留寗第六師步騎砲工各營已一律開拔凈盡 
　　江蘇全省水陸警備總司令部已組織成立設秘書參謀副官三處關於編制隊伍事宜尚在規畫中 
　　年關在即各師旅催餉電迭至韓甚爲焦灼令新財廳長儘速籌撥 
　　省欵經理處主任陳佩實解職財廳委黄守孚接充 
　　何豐林代表許人俊·前滬寗杭路局長任傳榜·現滬寗路局長沈成栻·電政監督孫繩武來寗謁盧後均已返滬　　蘇省候差軍官江性迪呈請撥械創辦省城商團韓督辦以省城爲軍警林立之地無籌設商團之必要現在軍儲缺乏由官撥給器械之處更難辦到已令勿庸進行 
　　省署據丹徒城廂巿議事會請示選舉區董辦法疑義四項兹分别解釋如次（一）巿鄉制第十一條之區董其任期長短同制並無明文規定應以規約定之母庸與法定議董兩會同時改組（二）巿議事會辦理董事會選舉完畢後應由該議事會議長具名通知當選人（三）各董事會選舉後呈報手續應由縣知事核轉否則不生效力（四）區董任用手續巿鄉制及章程無明文規定應否由縣知事發給執照當以規約定之 
　　蘇軍傷兵領得撫恤費者多已旋里其未領恤費或重傷未愈者仍留養於蘇軍第一病院·（二十四團舊址）第二病院病院·（老馬標舊址）第六師病院·（二十二團舊址）後方總病院·（二十三團舊址）四處昨日下午四點鐘忽有盧部兵士一人闖入第一病院病房内見傷兵被褥疊置牀上即强携一被而去未幾又來兵士數十人分掠各傷兵衣被什物至夜又來數百兵士除掠取衣被什物外更搜索各傷兵身上銀錢鈔票一文不留第二病院各傷兵得此消息於今日上午羣擬他徙以免波及詎甫將行李器用携帶出門突有盧部兵士上前攔阻不准搬運并聞六師營底亦被盧部搶掠一空 
[常鎭間之軍事消息]  
　　　常州快信陸軍第六師十一旅旅長王凱慶十一日下午三時抵常暫寓交通旅館五十七號現已擇定東門男師範爲旅部當晚至商會等機關拜客當由惲禹九馮曉靑錢琳叔莊淦生四君與之接談王旅長對於地方治安聲明負維持之責各紳請於城内勿駐兵當蒙允計並謂俟部署就緒當規定兵士進城辦法後與姚知事磋商軍民相安辦法擬由陸軍警備隊警察所各派數人在本城適中地點合設一稽查處派遣長官常駐辦事不日即須實行 
　　商會於十二日有各士绅及杜團長會議討論結果對六師軍隊上級軍官之眷屬由杜團長招待下級軍官之眷屬由惲禹九招待軍用物品則由縣公署擔任代辦蘇紳張仲仁無錫姚知事均於十一日晚間由寗抵常以火車不通十二日合乘汽油船赴錫邑紳錢琳叔莊仲希曾晤張仲仁據謂在寗見盧宣撫使談話甚久盧使謂此次來蘇事非得已力主和平竭力消弭戰禍對於浙孫執政頗思倚重本省軍隊從前作戰係奉上官命令旣屬久駐此後一仍其舊彼等雖無功可錄亦有勞可酬必無歧視即本省主戰之士紳亦各有主意無功過之可言當仍圖通力合作云云（十二日） 
　　鎭江快信齊燮元舊部補充隊早有來鎭駐紮之說鎭江各界曾電省請緩開拔嗣得南京復電此項軍隊因盧永祥即日南下南京不能留有齊之舊部非即日開鎭不可果於昨日陸續由小輪裝運來鎭共計五千餘人舊有營舍已爲張仁奎軍隊所住一時無相當駐紮地遂將鎭江如金山北固山各名勝寺寮全行占用旅長王健飛係齊燮元舊衛隊司令地方頓見重兵臨境恐慌可知發此信時江邊又來小輪數隻滿載兵士警察正在街巿拉夫也 
　　補充旅王健飛來鎭後即發生司令部所在地點問題因原有十九師司令部已爲張仁奎居住也初擬借用廣肇公所及廣東會館等地均以逼近巿塲不甚相宜張仁奎本爲通海鎭守使所部軍隊久擬回通今王部人數甚多缺乏駐所當然讓出故昨日已開始遷移今日（十二）全部乘小輪往通王健飛已預備遷入舊司令部矣（十二日） 
 
 

Page 7

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *地方通信 
[金山]  
　　張堰巿十六圖保衛團重行組織江浙戰爭之始十六圖已有保衛團成立曾誌本報後因其局址設在河涇灣逼近戰線聯防團董沈伯才恐有悮會發生卽行解散不料近日子母地地方發生盜刦案兩起均未破獲附近陳仲賢等因之惶恐異常現聞與沈董商妥分認經費仍將團丁重行招集額定十餘人每夜輪流巡邏以圖自衛 
[奉賢]  
　　水警營長注意防務江蘇水警第四營長徐亞伯以水警責在保護地方兹因滬上發生戰事深恐潛伏接近上海各縣之宵小乘間竊發故特加派駐汛師船嚴密防範並親自來奉面請陸軍第六混成旅第一團長賈凱臣轉飭所屬各營隨時恊助以保安寗 
[松江]  
　　周議員請浙孫免徵天馬山鄉夫役電杭州孫巡帥勛鑒東南開戰松民受禍累月來招集振恤喘息未遑而四師又生變亂東日起全部潰退焚刦淫掠埓於洪楊吾天馬山鄉遭刦者數千家被拉未歸者百餘人致逃亡載道啼哭盈野兹幸大軍駐城潰兵遠颺人民方思返其舊居仰懇帥座憫恤遺黎電令駐松將士免徽天馬山鄉夫役俾刦後災民得沾帥座之仁德樸飽經霜雪患病日亟伏枕陳詞仰祈採納松江天馬山鄉縣議員周樸叩侵 
[無錫]  
　　電報局長更動誌聞無錫電報局長梁在中現奉交通部令另候任用着卽撤差遺缺委瀏河局長蔣筱庵來錫接充（蔣卽前任局長）蔣君於昨日（十日）下午三點半車由瀏河來錫住馬路某旅社現定於日内到局任事 
[南通]  
　　張仁奎率隊回防陸軍第七十六混成旅張旅長仁奎現因通海鎭署事務殷繁江北冬防吃緊奉令率隊回防張氏昨（十一）已返通聞所部之陸軍一五一團原駐鎭江·現已開赴靖江·如臯·泰興等縣又一五二團之第三營兵士日内將回通邑及海門一帶駐防張氏兼任之鎭江守備司令官業經呈報韓督辦卸職矣 
　　路工處又將開會通邑路工　陳處長辭職後董事會即議定改革組織制度業經推定習鑑淸等審查帳目習位思等草擬章程兹訂本月十六日繼續開會由審查員及起草員分别報告至繼任之處長亦將於是日推選云 
[鎭江]  
　　運北統捐局長易人前運北統捐周局長昨（九日）奉韓省長令調省另委寳應尋琢章接任兹悉尋君已由南京來鎭住一品香旅館定於明日（十一日）星期接事 
[揚州]  
　　馬使駐軍消息淮揚鎭守使馬玉仁前擬派兵駐揚兹悉其派來之軍隊計有一營今日（十二）可以抵埠現該使駐揚辦事員陳侯已接奉電知前情預備迎接惟聞韓兼督辦不以移軍駐揚爲然已派員赴淸江浦制止云 
　　兩統領聯袂來揚新任淮南緝私統領方更生淮北緝私統領傳心田聯袂由寗乘專輪於前日（十二）上午十二時抵揚進福運門假庽如來柱金庽維時緝私參謀陳世楨稽查申標劉煥長商會長朱竹軒縣會議長蕭紹庭等都在河干迎迓 
　　兩淮運使易人兩淮丁運使經韓兼　辦呈　執政另有任用遺缺委前浙江運使杜純接充至蒞揚接事之期則尚未定云 
[高郵]  
　　刦案獲匪誌聞高郵四鄉刦案近來日有所聞而每次盜匪均間有身着制服者前日縣屬四總六里南沙莊又出一刦案其時來匪十餘人亦係身着制服手持槍械當將董事沙慶瑜等回去勒贖並槍傷鄰莊救護人丁大猪子彈穿腹部後經鄰莊人衆齊集將被抬者救回拿獲盜匪一名前日已送縣請辦當經汪承審員開庭訊據該匪供認係鹽城大岡緝私兵士此次糾衆僱船越境持槍搶刦勒索巨欵不諱問畢庭諭將該匪釘鐐收禁旋經縣署錄供呈請督辦核示辦理現地方各法團以近來刦案迭出匪多身著制服冒名緝私此次南沙莊搶刦架人據獲匪供係鹽　緝私營兵兵匪不分爲害滋甚特合電韓省長兼督辦懇飭縣嚴訊並飭該營勒交餘黨盡法懲治以安地方 
[淸江]  
　　鎭署槍决匪犯二人淮揚馬鎭守使前據第三師十一團團長陳鳳榮獲解著匪王銀樓張貫文二人經司法審訊王供十三年夏問迭次糾夥張貫文及逃兵宋小歪子·周士寅·李四等在沭陽搶架燒殺不諱並在淮陰搶架孫利見家燒死耕牛八頭亦不諱張供如王所云八日馬使接韓督辦覆電業將二人綁赴西門城外刑塲執行槍决 
　　三師軍隊赴沭剿匪第三師第十一團一二兩營自月初由黄河難調駐淸江南門外後其兵士不無一二逃脫銷差情事惟該兩營兵士都係十三年秋招安而來一經逃脫難免不流而爲匪兹尤崇九宋子敬兩營長七日奉馬師長命帶隊往沭陽·于圩·胡集·馬廠·耿橋·陳圩等處搜索藉免地方受害業於即日出發矣 
[六合]  
　　張山集大刦案距施官竹鎭不遠之張山集（來安）於九日上午三時突來大宗土匪數百人先在街後四處縱火人民多從夢中驚起向外奔避而民團均登砲壘（街之兩端設有砲壘）與匪開槍對擊相持其久卒以子彈用盡寡不敵衆遂將砲壘爲匪所占人民之飲彈而死者二十餘人焚斃者十餘人男女之被擄者三十餘人損失快鎗二十餘枝二里長之街巿全數燒燬匪勢猖獗至此小民眞無噍類矣 
[徐州]  
　　已被處决之王花樓事略前於奉軍到徐之初銅山縣公署監押囚犯被不帶領章之兵士毁門放走迭經函報兹聞張宗昌軍長查係王花樓（邳縣人現充奉軍諮議官）所爲旋將王花樓法辦按王名傳萼字花樓年二十八歲邳縣城北四户圩人該處逼近蘭陸爲匪徒萃聚之地聞伊家甚富平時有守衛五層均用新式自來得手槍晝夜換崗地方通稱其爲王三爺蓋伊兄弟五人彼爲行三也客歲以通奉故曾被通緝嗣由運動得蘇督署諮議官出入寗垣揮金如土嘗以八百金啗名坤伶小俊峯得奉風一度其豪侈類如此東北戰爭伊投張軍長得充參議隨軍到徐招搖滋事禍跡頗多但以始而通奉獲罪繼以附奉得官不死於反奉派而死於奉軍之手殆有故歟 
[嘉興]  
　　軍隊調駐乍浦嘉屬平湖東鄉之乍浦鎭係浙西門户向有重兵駐守以資鎭懾現孫督理亦於十日下午調遣軍隊一營分乘民船由汽船拖至乍浦駐守以重防務 
　　新豐成立防務公　嘉興縣知事危道豐前曾通令各區自治委員依照全縣二十五區各設防務公所以重冬防而淸盜匪現王店·新塍·濮院·王江涇等區防務公所已先後成立均經呈報縣署備查在案兹悉新豐區防務公所亦由該區士紳組織成立並推定計宗堃爲主任業已呈請縣署發給委狀至未成立各區亦將於日内分别籌設成立以重冬防 
[平湖]  
　　兜拿拒捕匪徒平湖縣警察所長朱宗程頃奉縣知事令開略稱據新倉保衛團總指揮電告距衙前五里許之蘆灣廟近有匪徒四老班等架棚開賭遂於八日會同警所往捉被若輩持械拒捕團警敗退旋若輩又將新廟張益仁之弟架去索價三千元圖贖請即派警往贖等情朱所長即偕稽查長汪霖率同警士前往會同該處團警兜拿矣 
[寗波]  
　　警務處長葉頌淸之行踪浙江警務處長葉頌清來甬接洽軍事（有說係爲視察警務而來）一節已誌昨報兹悉葉處長於十二日上午到甬時有寗波警察廳長杜時霞到站迎接葉處長即於是日下午乘輪至鎭海聞與張砲台司令接洽一切云 
　　石團長調充師部副官長浙軍第一師第二旅第四團前團長石國柱自辭職後卽租居本埠城内不預外事兹督署以石君軍事經驗宏富任其賦閑殊爲可惜昨（十二）特令委爲第一師師部副官長石君接到委任後即前往視事矣 
[紹興]  
　　城區發現巨騙之破獲本月十一日有自稱趙東記之某甲赴大街天成銀樓易成銀樓購定金珠洋一千數百元云由鮑景泰甡源兩錢莊匯劃一面冒充火珠巷源順錢莊之學生持業經造就該莊之僞劃賬簿前往鮑景泰劃賬該莊不明眞相貿然將印蓋好該騙即至天成取貨後被甡源莊察破其僞電話關照景泰即派人至天成銀樓該騙尚在取貨之際當場獲住送警究辦 
來函 
[蔣方震來函]  
　　敬啓者前閱貴報杭州　信有馮軍參謀長蔣方震云云鄙人與馮軍並無何種職務上關係此次南下純係私事特此奉告即希更正爲要蔣方震敬啓一月十四日敎育消息 
[專電]  
　　奉天電敎廳籌議發展各縣職業敎育 
　　（十三日下午九鐘） 
　　成都電巿立通俗敎育館現在西門外五里墩掘發古墓有瓦棺銅錢等物價值鉅萬 
　　成都電楊森擬募捐創造大博物館 
　　（以上十二日下午三鐘） 
　　香港電廣州巿各小校敎職員欠薪數月預料舊曆明春辭職者居大半另聘新人亦無人願充 
　　香港電佛山豐寗校長因欠薪過鉅自殺幸爲同居者救回（十四日下午六鐘） 
要聞 
[日本義敎費明年將增額]  
　　日本電報通信社東京電云日本政府决定義務敎育費增額從十五年度實行其財源將取諸酒稅增收云 
[江蘇省立中等學校校長會議紀（寄）]  
　　江蘇省立中等以上各學校校長於本月十日上午九時許及十一日午後二時在南京省敎育分會開會兹將兩日詳情分别錄下　　第一日會議第一日到會校長王甸伯·張紹南·陸步靑·陳榖岑·蔣伯陽·伍義伯·葉貽榖·鄭紫卿·金瀛懷等甘餘由第四師範仇校長主席議决事項（一）下學期聘書問題公議函請省長核示辦理（二）十二月經費省外各校尚未領到如何辦法公議午後與省公署第三科接洽務期即日領到（三）一月費問題公議分函省長與財政廳長辦理（四）捲烟稅問題公决辦法如下（子）函敎廳請於陰曆年内籌補十二月分半數（丑）函敎廳除六月分劃撥各區外以後概不劃撥所有各區欠解各校六月分費請令各該區從速解淸凡以各校六月分經費收據呈解總處者均作現金用得發憑証（五）對於根究已往捲菸稅總處之意見議决請省長嚴令前財政廳長及總處兩科長速將捲菸稅已往手續辦理淸楚（甲）已徵未報之欵速解（乙）已報未解之欵速解（丙）陳葆記空頭保證金九六公債七萬元請令議前廳長賠償（丁）濫　憑証五十萬請令淸理報解（戊）最後派員各處提欵應請查究（三）請明令撤消嚴委總處兩科長釐差扣留責令辦理捲菸稅未了手續（六）對於省欵經理處之意見議决分函省長財廳陳述省欵經理處主任辦理紊亂對於敎育經費故意留難請令廳立予撤換並將嚴委該主任稅差撤消以儆將來（七）對於嚴前財政廳長紊亂本省財政事議决公呈省長請扣留嚴前廳長淸算交代派本省公正士紳切實監視以淸積弊並通告江蘇全省父老及各法團另登報警告嚴廳長﹁附警告嚴孟繫原文﹂公主持江蘇財政紊亂草率百弊叢生兩年以來積欠至三千餘萬賬目迄未公布而敎育費欠發又已半年近來省城情勢緊急公匿跡滬濱置財政於不顧臨去猶將親友僚屬統委釐差至二十餘處行同盜賊從前所最痛心疾首之財政當局所不敢爲者公均爲之江蘇人良心未死何以悍然不　至此務望即日來寗淸算交代將賬目公諸全省否則盡長江之水不足以洗公之汚也江蘇省立學校聯合會公啓﹁附呈省長文﹂（上略省立各學校校長姓名）呈爲前財政廳長紊亂財政懇請遴派本省公正士紳監算交代以淸積弊而昭大信事竊嚴前廳長主持江蘇財政以來草率紊亂百弊叢生道路非議已非一日平時以巿儈行爲施行政手腕結交非類互爲黨援壟斷金融飽其慾壑此次軍事用欵至一千餘萬之多迄無明白賬目公布近一月中本省情勢緊急匿居滬瀆置財政於不顧臨去猶將其親友僚屬統委釐差至數十人之多悍然不顧行同盜賊苟非喪心病狂何以至似行動從前所最痛心疾首之官吏而不敢爲者嚴均悍然爲之不有嚴切根究何以服旣往而儆將來校長等雖職在敎育而身爲蘇人良心具存勢難緘默擬懇省長立頒明令將嚴委之親友僚屬之釐差統予撤消一面責令嚴前廳長來省淸算交代並遴派本省公正士紳切寳監視務期積弊一清免爲蘇人治蘇之玷省長望重鄉邦諒不忍姑息個人貽本省無窮之累逼切呼籲伏希准行不勝待命之至此呈係由全體校長議决推由值年學校代表具呈會銜不會印合併陳明謹呈此外聞省校聯合會及敎職員聯合會對於此事均擬刊印傳單公布於全省父老兄弟務期澈底根究以儆貪婪云云 
　　第二日會議第二日仍在省敎育分會開會四師校長仇埰生席議决二事（一）東大郭校長無端免職公議致電敎育部詰問　並電各校董妥籌補救（二）上海捲烟稅局事公議電張護軍使陳述意見﹁附致北京電﹂北京敎育部馬次長鈞鑒東大郭校長成績若何自有公論無端免職百思莫解中國政治已　險惡尚有一線生機者即敎育不與政潮起伏今若此究何所陰謀願乞明敎江蘇省立學校校長仇埰等三十三人同叩眞﹁附致上海電﹂上海省敎育會黄任之轉東大諸校董先生鑒郭校長無端免職是以敎育併入政潮開未有之惡例已電部詰問乞妥籌補救江蘇省校長全體眞 
雜訊 
[丹徒]  
[通俗敎育協進會開評議會紀]  
　　丹徒通俗敎育協進會於前日下午三時在景福堂開第九次評議會到有李崇甫·金顯庭·嚴晋文·郭榖人·陳君三等由李會長主席議决案如下（一）改定會址議决景福堂内（二）印發會證議决通過（三）登報并通函徵集會員會費議决自二月一日起至二十八日止（四）補充會董議决仇會董出缺函聘商會劉副會長（五）定期開會董成立會議决三月第一星期開大會第二星期開董事會（六）刊印第一期會員職員錄議决通遇 
[南通]  
[敎育局之董事會]  
　　南通敎育局第九屆董事會於十一日下午二時舉行列席者湯逸珊·嚴德滋·顧仁之·王捷一·邢蓉軒·邢演初等六人議决案如下（一）審查十二年度敎育局經管敎育經費收支淸册推定湯逸珊·王捷三復加審核俟核定後由局呈縣備案并刊印公布（二）審核各公立小學校十二年度决算（核銷超過數目惟特别收支欵項應請縣視學查核復奪）（三）審核各初級小學請費案（各校請費者計七起已分别准駁兹從略）（四）敎廢催辦公共理科敎室案議决函請理科研究會察酌辦理 
[崇明]  
[縣署已允恢復縣敎育會]  
　　校長聯合會以縣敎育會職員辭退會員紛散改選停頓已及五載值此新學制實行之際種種進行事宜非有縣敎育會研究提倡督促實行不能收効爰於日前一致議决呈請縣署佈告恢復並委專員從連組織嚴審會員資格愼選職員以重體制而利進行兹聞縣署已准如所請令敎育局縣視學查照辦理 
本埠 
[東大易長風潮續誌]  
　　國立東南大學校長郭秉文被政府免職新校長胡敦復不肯就職東大師生竭力挽留郭氏繼續長校迭誌本報兹將昨 
錄下 
　　東大商大全體敎職員宣言東南大學曁分設上海商科大學全體敎職員經會議通過發表正式宣言如下邇年以來政事混亂敎育機關多受影響或以經費支絀而輟業或以人才缺乏而不振國家根本事業遭此危局言之痛心東大承南高之基得郭校長心營擘畫歷盡艱苦始克成此今日之宏規斯非徒一校之幸實亦一國之光乃一月六日閣議無端而發將郭校長貿然免職同人等逖聽之下百思莫解而當局冐昧從事則昭然不可掩約而言之蓋有三端（一）大學爲學問之府宜超然於政潮之外此本校素所揭藥而自信者也今敎部於政變之際無故而更易校長是明明納吾等純潔高尚尊嚴之大學入於混沌汚濁政潮之中此其貽害國家殆非淺鮮蓋今日甲黨執政旣易本校校長而代以甲黨相信之人明日乙黨執政又將易之而代以乙黨相信之人如此相循勿論學校事業無從穏固而靑年學子將濡染於不自覺惟勢之趨不復知學問爲何物是一月六日閣議免職之舉其於敎育前途影響之惡令人思之不寒而慄（二）郭校長自民四任南高敎務主任民七任南高校民十任東大校長服務本校已十年之久禮聘碩學不問畛域力籌鉅欵不辭勞瘁務使學子得遂其學問之望敎授得成其研究之業歷年以來安若無事去秋戰事之際絃誦不輟是皆郭校長茹苦含辛以其樂觀積極之精神勝比沉悶之環境有以致之也今敎部不考其績而替其職功罪倒置令人寒心（三）東大校長産生須由校董推薦明文載於校章且本校校董本爲敎部所聘任校章亦經敎部之核准此章一日未經取消即一日具有實效今敎部未經本校校董會逕行更換校長即以手續論亦屬不合有此種種理由本校同人覺一月六日閣議免職之舉無承認之可能除已電請執政府取銷成議並請校董會商大委員會一致挽留郭校長主持校務外對於校内行政照常進行下學期仍依原訂日期開學（東大南京本部二月八日上海商大二月十二日）特此鄭重宣告海内明達幸垂鑒焉國　東南大學曁分設上海　科大學全體敎職員公啓 
　　東大敎職員致敎部電北京敎育部鈞鑒報載六日閣議敎育部提議將東南大學校長郭秉文免職另用所有該校長職務應查照條例改由敎育部聘任照辦等因竊維本校成立承高師之基礎郭校長辛苦經營十載於兹於經費竭蹶之秋全校事業仍得日以發展熱心毅力良非易得鈞部無端提換校長命意何在敎育尊嚴校長非如普通官吏可以任意任免馬代部長曾任大學敎授當明此義豈一爲官吏遂爾倒行逆施且鈞部對於本校應盡之責毫未有所援助乃摧殘之惟恐不速自問何以自解應請速行提出取消前議則觀過知仁收之桑榆猶爲未晚直言以陳尚希垂察國立東南大學全體敎職員叩灰 
　　嚴敬輿之表示商大委員嚴敬興致委員會主席函云敬啓者十二日聯席會議雋堃因時間關係不克分身與會歉仄萬分竊維政治不良今日已達極點所有一線希望厥惟昌明敎育作根本改革之圖耳郭校長筆路籃縷以至今日東南文化造益非淺今去郭校長是直蹂躪東南文化也郭校長之去留姑不論設將來以此爲例而掌東南最高學府者悉依政局爲轉移莘莘學子尚能安心求學問耶　端萬不可開敬望諸公一致力爭云云 
　　蕪湖東大學生之呼籲安徽蕪湖留學該校學生朱庭茂·陳家棟·胡昭佐·余介石等發電二通照錄於下（一）上海申報轉各報·並轉東大諸校董·南京東大留校同學·上海商大同學均鑒頃致北京段執政敎育部總次長一電文云北京段執政敎育部均鑒頃閱滬報載六日閣議敎育部提請免東南大學校長郭秉文改由本部聘任等語逖聽之下驚惶莫名生等伏思我校郭校長自民四任事以來殫心竭力爲我校謀發展成績卓著孰意以政潮起伏牽及國家敎育擅免大學校長惟報紙所載因難憑信用特快電敬懇我公迅予批示挽留以遏去念迫切陳詞務斬俯准國立東南大學蕪湖學生朱庭茂·陳家楝·胡昭佐·余介石·呂賢淸·吳中俊·陳衍桐·段季休·戚報三·經昌濂·吳淑貞·崔芝蘭·陳朝華·東世徵·王熙壽·楊得元·胡朝惠·胡朝冕灰印等語務請各界人士曁留寗同學上海商大同學一致挽留俾東南學府不致弦歌中綴並候明敎東大蕪湖學生朱庭茂·陳家棟·胡昭佐等（名同上）灰（二）南京東南大學任副校長轉郭校長鈞鑒頃讀滬報載稱敎育部有對於我校校長改由該部聘任披閱之下怒不可言伏思生等仰荷栽培於兹數年默察我校由南高改組東大後進步之速著稱東南孰意近年國家多故險象環生竟以政潮起伏敎育部無理擅免大學校長危及國家根本敎員使生等不能安心求學呆痛孰甚務請我師念生等向學心切打消去志除電請中央政府外謹此電禀東南大學蕪湖學生朱庭茂·陳家棟·胡紹佐等灰（具名同上電） 
　　東大南高畢業生程昌圻等之挽留郭氏電（一）﹁致段執政電﹂北京段執政曁敎育部公鑒報載突免東大校長郭秉文先生職究竟有何作用何所根據生等秉性超然見聞較確只覺郭先生爲人羣領袖敎育專家圓融强毅兼而有之是眞大學校長風範奈何使其十年之功廢於一旦袞袞諸公即不爲東南文化前途惜獨不爲全國多留一息命脈耶臨電怔忡務懇速自糾正幸勿謂亂世之無公論也東大南高畢業生程昌圻·張開圻·袁錫　·章天·夏崇樸·秦大鈞·嚴立揚·沈佩弦等蒸（二）﹁致東大校董會電﹂上覺海東南大學校董會公鑒報載諸先生對於郭校長突被免職事認爲措置失當並即日召集臨時會主持一切足見維護熱忱生等秉性超然見聞較確只覺郭校長爲人羣領袖敎育專家圓融强毅兼而有之是眞大學校長風範奈何任其十年之功廢於一旦諸先生職責所在諒必愼重將事决不使東南文化頓生障礙爲全國多維一息命脈也臨電神駟謹候明敎（具名同上電）（三）﹁致郭秉文電﹂鴻聲夫子鈞鑒報載北京臨時政府亂命免夫子東大校長職不知何所根據内中顯有作用萬乞忍痛到底不亟亟藉此息肩國家多難文化攸關體夫子之犧牲精神生等　益　奮勉也臨電神馳敬候訓敎（具名同上電） 
　　東大學生敎郭氏電（一）相菊潭電云已邀畢業同學電部質問請勿堅辭（二）謝祥生電云爲學校痛爲個人慶 
[各圖書館代表今日開會議]  
　　上午十時在省敎育會 
　　美國圖書館總會近來對於我國圖書館事業發展狀史極爲注意近由韋棣華女士及中華敎育改進社之請特派專家ＤＲＢＯＳＷＩＣＨ卜士烏一克博士代表來華調查中國圖書館狀况及其需要以便向該國政府建議將庚欵撥給我國爲提倡圖書館事業宣傳普及文化之用現經中華敎育改進社陶知行等議决於今晨十時在江蘇省敎育會召集圖書館代表會議籌備歡迎及調查進行之計劃除由上海圖書館協會特派代表出席外並請南京武昌各處圖書館遺派代表來滬參與云云 
[南方大學近訊]  
　　南方大學自曾事務主任辭職北上後江亢虎校長即敦聘楊自容主其事已於日前到校視事對於事務上分計畫與進行兩時期楊君湘人曾歷充北京大學庶務長兼辦北京明德大學庶務後赴美調查商務返國後在上海總商會創辦商品陳列所王正廷督辦魯案調任秘書辦理接收靑島事宜 
[東方藝專新聘敎職員]  
　　法租界蒲柏路東方藝術專門學校自本月十八日起照章酌放寒假三十日通信敎授部亦於同　停課又該校經校董會議决實行擴充特聘許敦谷擔任敎務長洪野擔任總務長關良擔任西洋畫科主任王道源擔任高初師範系主任陳之佛擔任圖案科主任傅彦長擔任音樂科主任又近代文學家郭沫若君聞野鶴君擔任特别敎授遲來報名投考者頗形踴躍云 
[約翰大學同學會定期開年宴]  
　　本星期六十午六時 
　　聖約翰大學同學會上海支部定於本星期六（十七日）下午六時在愛多亞路三十八號聯華總會開年會選舉下届職員曁報告一年來之狀况並於七時舉行宴會届時有卜舫濟　任之兩博士演說想届時濟濟一堂定必有一番盛况也 
[學務彚誌]  
　　智新義校憶定　路東紫園浜中西女塾附設智新義務學校創辦迄今已逾兩載學生有六十餘人在暑假時新添之幼稚舍學生亦不少現定十七日行寒假休業禮聞明年尚欲擴充學額招收新生開學期已定二月九日 
　　競雄女學北成都路競雄女學木學期添聘敎員力事整頓且不受戰事影響學生均無輟業今屆高小畢業朱招弟·朱競英·陳彩等昨日行休業式校長徐自華及敎職員均有　辭現正招考新生聞定二月十二日開學 
　　啓明初高級小學啓明初高級小學校開辦迄今已有十四年向在愛文義路晋福里現因該處翻造房屋於前月遷在大通路大勝里新校舍交通便利所授各科改用新學制昨日（十四日）舉行日夜兩校寒假休業式並行第十四届畢業禮計高級科畢業者爲王廷棵韓寶仁初級科施傳芳等二十九人並定乙丑年正月十七日開學 
　　培英學校厦門路貽德里培英學校昨日上午十時舉行休業典禮到者有校董李劍虹·來賓汪英甫·及學生等由校長金石泉報告繼由敎員葉劍映·王醒寰先後致訓詞次唱歌茶點末同樂會 
　　珠玉業學校滬城候家路珠玉業學校昨日舉行寒假休業式首由校長張文棣告次總理張秉鑫·職員宗杏林等相繼演說禮畢而散聞該校定於明正十八日開學 
 
 

Page 8

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *游藝叢刋 
[電影能爲國增榮] [  悟空生]  
　　近年以來我國電影事業之發達大有一日千里之勢公司之組織新片之攝製旣日增而月盛而輿論界亦復竭力鼓吹提倡不遺餘力海上各報對於評論電影之文字莫不盡量登載故國人對於本國影片咸具愛護之心而電影事業遂成中國最時髦之新企業矣 
　　我國電影演員尚感缺乏而尤以女演員爲最推原其故蓋由社會人士尚多不能了解電影爲高尚之藝術電影演員爲高尚之藝術家而存不肖爲之心也然此種現象爲過渡時代所必有深信不數年後經世界潮流之激蕩電影事業之宣傳全國與論之鼓吹必能使全國人士咸了解電影演員之地位而無才難之嘆矣 
　　電影爲社會之寫照故觀一國之電影即可知其國之風俗習慣人情動作故電影與國家榮譽亦有重大關係也往昔我國電影事業尚未發達自製之影片甚少而外國影片中每演我國之人物往往飾爲醜陋齷齪之態外人觀之以爲我華人盡如是也於是各存其輕視之心其實我華人有勤懇樸實之美德因外國影片之訛傳而被人視爲未開化之民族寗不寃哉今者我國電影事業亦日臻發達矣惟願編劇者於影片中極力注意於東方文化及國人之美德勿加攝無意識之穿插則他日我國影片開映於歐美之時亦可使外人一觀我國之人情態度而恍然於曩昔輕華之非矣誠能如是則發揚國光而增進我國之國際地位皆電影界之功也 
[中國電影女明星誌略] [  嚴月池]  
　　中國電影事業雖尚在幼稚時期而婦女之投身爲演員者實繁有徒是誠一可喜之現象爰將箇中之較著者述之如後 
　　殷明珠女士爲最先厠身影　界之一人上海影片公司所攝製之﹁海誓﹂即女士主演者也表情活潑近於浪漫派善騎　兼能駕駛摩托卡往來馳騁身手異常矯健洵不媿有東方寶蓮之諛現聞其正從事着手攝製一愛情片名﹁重返故鄉﹂云 
　　傅文豪即ＡＡ女士善交際素有社會花之稱伊初現身銀幕之影片爲﹁古井重波記﹂飾一孤孀表情甚周至惜後即銷聲匿跡否則亦今日女演員中之有數人物也 
　　余瑛曾隸明星影片公司扮演滑稽片中之女主角藝頗不弱尤以與鄭鷓鴣君合演之﹁勞工之愛情﹂一片爲最佳外人多有以美國滑稽女明星琵琵黛妮兒目之（黛妮兒前曾充羅克之女配角）洵不誣也 
　　陳麗蓮粤人現爲商務印書館影戲部女演員之一﹁大義滅親﹂﹁愛國傘﹂即渠主演之作品性頗好武善騎馬游泳等術矯健不弱鬚眉聞友人黎君鐵豪言女士平日最喜觀寳蓮蘭羅輩之電影居恒以之自期並謂中國影片公司如須攝製此類影片者伊極願樂助之成功云 
　　王漢倫吳門籍善演悲劇頗稱拿手妙在始終能顧到劇中人身份恰到好處無過與不及之弊﹁孤兒救祖記﹂之余蔚如﹁玉梨魂﹂之梨娘﹁苦兒弱女﹂之嫠婦及最近出演之﹁棄婦﹂演來各如其份無瑕可指異日造詣固勿難媲美於西方之麗琳甘許也女士其好自爲之 
　　楊耐梅粤産長身玉立自飾﹁玉梨魂﹂中之筠倩一角後頗爲觀衆所推重厥後於﹁誘婚﹂﹁好哥哥﹂兩片中迭飾要角胥克應付裕如而尤難得者爲飾﹁好哥哥﹂之蘇陸氏蓋此係一悲角固與耐梅習性不符迺竟能稱職良足多焉 
　　顧愛德籍隷廣東居留扶桑甚久工舞蹈姿勢能揚身段活潑有矯若游龍宛若驚鴻之致曾觀﹁孽海潮﹂一片者類能道之（按此片爲雷瑪斯游藝公司攝製）比之美國電影女明星麥茂蘭ＭＡＥＭＵＲＲＹ亦無不可 
　　張織雲粤産姿容妙曼﹁人心﹂影片即渠主演表情深得一（靜）字訣故雖屬初次串演而藝術已大有可觀殊可嘉也 
　　鮑月淸亦粤産演劇好勇門狠力敵數健兒而不怯可於﹁俠義少年﹂片中見之﹁孽海潮﹂亦爲要角之一 
　　徐素娥曩與張織雲合演﹁人心﹂藝殊可取近爲聯合影片公司演﹁情海風波﹂（一名水落石出表情姿態較前益美云 
[麗琳甘熙之﹁空門遺恨﹂（三）] [  良珷]  
　　（七）病榻慘凉珠涙盈眶見傑之小照初驚繼喜終乃大戚跪地頻頻吻之不已此種情形誰能爲之不悲 
　　（八）傑佛尼旣回院中意外遇見又驚又喜然以敎中苛例卒致悲哀傷感之餘終不能復　傷心慘目有如是耶 
　　此片飾傑佛尼者爲卡爾蒙表現深切之愛情備至安被逐後初則曰（吾尋汝幾遍城矣）再則曰（吾遠行任汝如此吾殊不能安心）及後歸來見安已爲尼與敎父辯論指斥之狀令人憤感及後欲安脫難敎堂安又不從跪立而泣自陳已罪矢以永别失望悲哀吾爲之戚然 
　　飾安姊者一表演奸險凶辣之手段亦佳斥女逐女卒以臨危讖悔眼前因果可不懼哉此外如飾安女主人者之仁慈對安之愛惜演來亦甚可觀 
　　又有一畫家因愛安琪拉蘊之於心而不表露乃爲之畫像如尼暗　安不爲任何人所占此種思想大可代表一大部分情塲失意者之心也 
[述中國歷史影片連環計] [  榮祖]  
　　歐美影片之有古裝者良多而在吾國則絶鮮最近卡德開映之﹁連環計﹂其創見者記者曾往觀之 
　　是片情節爲三國古事片中演員大多爲伶人伶人只知演舊劇之唱工如何臺步架子如何而已而不知影戲表情故於此片中但見搖頭擺身絶無特殊表演彌覺乏味而貌除飾貂蟬及董卓外餘皆不揚服裝亦不甚顯佈景因陋就簡不能像眞内景似攝自京中舊宫者類皆敗堞廢閣而已最可笑者以當年威權震内外之董早而其　衛竟無滿十卒且返郿塢之　仗有如出喪一無威　不過數十人掮旗打傘直兒童之嬉戲耳尤可哂者董卓身伴之小臣面上滿塗白粉是豈影戲歟抑京戲歟 
　　統計是片演角前後不滿六十人於表演佈景化裝上尚無藝術可言願研究古事影片者以後注意及此 
[先施職員演粤劇] [  安然]  
　　先施職員粤劇團譚益泉等日前在該公司樂園影戲場表演新劇﹁一念之錯﹂極受觀衆歡迎由譚君飾主角劉乃衡乃一浪子也日往游於花界塲中其妻勸告之豈知忠言逆耳致相反目及至牀頭金盡甘盡悲來遂流爲乞丐得與前妻相遇此時悲歡離合有口難言譚君演來處處動人觀客有身世之感者多皆下涙云 
[粤坤角短評] [  光磊室主]  
　　銀蝴蝶盛　豐容有環肥之目最善形容年屆標梅情竇已啓之少女傳神阿堵逈非矯揉做作者可得同年而語歌喉固極圓潤但舌病木强而旡尾聲爲微憾耳 
　　黎凌仙藝術平庸乏長足錄且　劇時輒與儕輩姿意談笑尤爲大異但飾﹁可憐女﹂之林大姑頗有可取之處 
　　黄小鳳容貌絶肖北京之劉喜奎乍睹之幾難辨認雅擅風騷戲蕩態可掬﹁金蓮戲叔﹂之潘氏足可超京仔棠而過余秋耀（按兩人胥工此戲）﹁夜送寒衣﹂亦稱拿手 
[談粤曲﹁芙蓉恨﹂] [  素]  
　　﹁芙蓉恨﹂一劇在粤劇中最負盛名以其情節旣佳而句語亦殊文雅非一般俚俗不堪入耳者所可同日語也 
　　是劇爲香港某烟草公司書記陳某所編全劇以飾生角者爲最重頭非唱做俱佳之文武小生飾之不能勝任愉快最初演者爲文武生朱次伯朱伶天賦歌喉唱情旣好而扮相尤佳其描寫多情少年最爲入體因是一般婦女趨之若驚朱之名亦由是大噪而朱不知自檢藉此大施其勾引手段入其彀中者不知凡幾至召殺身之禍殆亦咎由自取陳君嘗語人曰吾爲次伯編是劇蓋欲使爲人父母者知盲婚之害而予子女以婚姻自由也不圖次伯不善用之竟以此而召殺身之禍豈初料之所及哉言下不勝感慨是劇除朱伶次伯外演之者如白駒榮靚元亨靚少鳳等亦均不惡然較之次伯總遜一籌非唱做之不逮蓋非其首本也 
　　近年來滬坤班演此劇最盛然能稱職者殊不多覩以余觀之其較優者當推牡丹蘇蘇伶本爲旦角面此劇以其倒串獨能擅長當其演荒郊情話一段能適合多情少年身份至藏經閣憶美及江頭祭奠所唱之邦子及二王二流纏綿盡致哀慟悱惻引起不少情場失意人之同情涙求之坤伶中之飾此角者實無能出其右蘇伶亦可謂多才多藝者矣 
　　滬上粤東歌妓近亦以唱此爲最時髦而其中當推六妹爲首屈一指蓋其嗓子最好咬字尤正唱時能將情景表出復經朱伶次伯之親自指點故遠非一般略知皮毛者所能望其項背前百代公司曾請其製爲唱片聽者莫不嘆爲此曲祗應天上有世間那得幾回聞故凡有徵歌者倘六妹在座他妓均不敢唱是曲蓋有小巫大巫之比也老於顧曲者當不以余言爲河漢 
[百代唱片譚] [  老靖]  
　　金秀山之大面何桂山外允無敵手百代收其唱片計兩張音渾氣雄宇字遵勁﹁剌王僚﹂一面韻味尤佳 
　　陳德霖之嗓音玉潤珠圓實屬天賦而吐字之有分寸行腔換氣之得法更非後生小子所能企及唱片兩張俱工妙而﹁祭江﹂一片尤受歡迎 
　　劉鴻聲唱片銷塲甚廣蓋皆重其音脆而氣充也其實鴻聲之嗓有尖無團甚爲難聽氣長而不善借換足見工力之淺吐字誠淸楚矣而又全屬京音故予於其唱片俱不敢贊一詞﹁空城計﹂﹁烏龍院﹂兩張使腔尤糟 
　　楊小樓唱片凡兩張連環套之好處人盡知之毋庸　述﹁落馬湖﹂一片與鮑吉祥對口可謂璧合珠聯其唱皆腔簡味厚誠名貴之作也 
　　羅小寶唱片共三張﹁雙獅圖﹂﹁烏龍院﹂﹁敎子﹂等片已有人評過眼光與予脗合不更　述﹁武家坡﹂一片頭段好處甚多﹁胸懷﹂二字眞有悲從心坎中發出之概﹁花花﹂用豁音舒服之極苟嗓音稍參以﹁假﹂便不辦矣（貫大元純用假嗓此二字無論如何唱不好）﹁那把我﹂句唱出一種不滿意態度亦非餘子所能夢到二段與吳彩霞合唱亦平正惟彩霞咬字尤清不免滅色鄧遠芳王鳳卿之學汪雖　襲皮毛畢竟規矩不失唱片各兩張可當得平正無疵四字以視連良·富英·又宸·慶奎·俊卿輩所唱猶受聽多多程艶秋唱片予僅聆過﹁駡殿﹂一張其奸處舒舍予君已先我言之 
　　白牡丹唱片三張俱佳﹁醉酒﹂一片尤耐人尋味 
[麒麟童之﹁白虎堂﹂] [  隴西鵑聲]  
　　坤角麒麟童隸樂園優美班習鬚生能劇不下數十齣如敎子·殺家·碰碑·刀劈三關·武家坡等均所擅長予聆其白虎堂一齣因述之於後麒伶扮相頗漂亮首唱搖板（怒腦楊延昭）一段歌來轉折自然及至倒板（忽聽報老娘親來到帳外）句首五字連接吐出（親）字從抵提起（來到帳）三字平平再將（外）字引高嗓音高朗若猿啼巫峽之槪後續西皮慢板（楊延昭·下位去·迎接娘來·見老娘躬身下拜）句來字一拖即收下拜二字宛轉出之歌來從容不迫餘下快板一氣呵成若萬馬奔騰一落千長者非嗓佳氣足不能終之予視其色藝不　　　角中巨擘也 
 
 
 

Page 9

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *本埠新聞 
[寗鎭間形勢緊張之滬訊]  
　　滬埠軍事收束將竣 
[（一）昨日之軍事行動與交通消息]  
　　寗鎭間之備戰訊駐紮滁州一帶之奉軍連日紛紛赴浦十四日晨續有二千過江步行分駐堯化門·棲霞山於山嶺架設砲位其十師三十九四十團駐太平門三十七八團駐堯化門棲霞山駐鎭常之六師二十一團·二師第四旅等於昨晨起分批開拔西上軍事專車終日不輟雙方亟亟備戰大有一觸即發之概 
　　續訊今晨一時高資下蜀間電話已不通聞鎭江軍隊忽退回至丹陽盧軍有從南京出南門經金壇溧陽進逼之說 
　　又訊江蘇時局之形勢軍事仍進行不已聯軍前日已派一營至崑山今晨又備開拔二營至蘇州又浙省之聯軍仍在調動佈防而奉軍之先鋒隊仍駐棲霞山防線鎭江之聯軍仍駐龍潭爲第一防線雙方防線尚離十八華里雙方尚未接到進攻命令均未前進在南京之盧部及奉軍共計一萬人至駐在直魯之奉軍大隊尚未南下齊燮元之舊部如陳調元·白寳山·馬玉仁之態度尚未顯出眞相故盧軍東下尚未佈置完全云 
　　蘇軍風潮已告一段落蘇州秦洸部下風潮業由該地紳商和解已告一段落秦洸已於昨日領得商會籌措餉洋五萬元後旋即出走其部下趙光載團長戰敗後率隊退駐吳江趙於前晚經嘉興赴杭晋謁孫傳芳情願率隊投誠孫囑其赴松會晤盧香亭以便會師赴蘇辦理善後再行進兵撲盧聞駐松之盧香亭部經於昨日（十四）開拔一營赴禾訂於今日由水道經由吳江會同趙部聯袂赴蘇云 
　　又訊蘇州秦指揮之風潮將於今日可望解决因前日秦之部下第五團團長已乘車來滬接洽條件已妥之後由第十九師第七十四團警長方立勲於今晨乘車往蘇州將收編秦軍故蘇州之戰禍可望和平云 
　　六師二十一團今日赴蘇駐紮麥根路之第六師第二十一團第二營及第三營全部由團長王登高率領定於今日（十五日）上午開拔至蘇州路局已備車二十六輛及機頭一輛以待應用又該團於昨日（十四日）晚十一時半派軍隊乘專車至天通菴車站蜀商公所軍械庫丙領大批子彈以備往蘇州一帶之用 
　　又訊駐紮閘北之六師二十三團及砲六團一營訂於今晨（十五）分三列專車開拔分赴鎭江高資下蜀等處駐防路局備就車輛三十五輛開赴麥根路分批載運云 
　　七十六團軍隊分批赴崑昨日（十四）蘇軍第十九師七十六團第一營由圖書公司開拔至南站裝車前往北站至崑山駐防又七十六團二三兩營擬於今日（十五）分兩批出發由滬杭路火車前往崑山駐紮 
　　十九師兩營昨日歸淞駐淞陸軍第十九師七十三·四·兩團此次接聯軍司令部密令開拔赴滬會同第六師至龍華逐走張允明並將張部殘兵收束就緒滬埠戰事至此已告一結束惟淞地後防空虚七十四團一三兩營官弁目兵乃於昨晨六時許特開專車一列拖掛篷車十餘節裝載該軍隊回歸砲臺灣原處駐紮以資防守 
　　又訊前夜（十三）八時半蘇軍第十九師步兵三十七旅七十三團團長戴寯明所部第一二兩營及機關槍連一連並營底一百餘件由龍華至南站由南站電話至北站調車二十一輛於夜間一時十五分由南站專車開往北站轉至吳淞砲臺灣 
　　十九師運大批軍需至淞駐淞陸軍第十九師三十七旅七十四團在高昌廟張允明部某營内搜獲軍需雜物及行李檯凳·器具糧米等甚夥當經封雇船隻裝載派令第一營第三連長蕭某率同兵士於前日押運赴淞該船抵淞時已深晚無車搬運到營故蕭連長即命各兵士搬至岸上明遠茶樓暫寄翌晨另令本鎭地保封拉人力車搬往砲台灣營部云 
　　淞滬軍隊之調防昨日（十四）上午二時蘇軍第十九師步兵三十七旅七十三團第三營步兵計六百二十名由龍華至南站裝鐵篷車十四輛由南站專車開往北站至吳淞砲臺灣又上午三時由吳淞砲臺灣裝來機關槍連一連及行李零星等至南站下車前往高昌廟兵工廠 
　　張部降兵運杭前夜（十三）駐紮高昌廟兵工廠之閩軍第二師第五團派宋參謀長及周營長押運兵士六百名（係暫編第一師二團一營張允明部下降兵）·子彈五十二包·剌刀十四包·由高昌廟至南車站當由浙軍兵站司令部孫參謀向路局配掛車輛於當夜九時專車開往杭州 
　　昨日開往徐家匯之軍隊昨日（十四）下午三時由高昌廟閩軍第二師第三旅第五團第三營步兵一營及機關槍連一連又浙軍第一混成團一三兩營（係鄂軍第五旅第十團一三兩營改編）由高昌廟出發至南車站於十午四時半由南站配掛鐵篷車二十輛前往徐家滙並聞第五團第二營步兵及機關槍連一連共裝鐵篷車二十一輛於下午八時出發亦開往徐家滙並聞徐家滙尚有第四師三十八旅全部尚未繳械故將此項軍隊前往武力解除 
　　代理浙軍總司令進駐護軍使署近畿第二師五團三營營長楊振東以代理浙軍總司令名義於昨晨督同全營兵士進駐龍華護軍使署並於下午派兵分至新老龍華發貼安民佈告云 
　　滬寗路軌之拆毁與修竣滬寗路唯亭外跨塘間弟九十三號鐵橋及横林無錫間第一百六十九號橋均被秦指揮部下拆毁又龍潭下蜀間第二百七十號橋被聯軍炸毁已誌本報昨日（十四日）上午三時許下蜀高資之間（離滬約二百六十六公里）第二百六十號鐵橋又被軍隊拆去又唯亭外跨塘間被毁之第九十三號鐵橋因軍事行動不便故路局昨奉聯軍司令部之命令已派工匠修理迨至下午十一時半據洋工程司麥開報告業已修竣今晨（十五日）時起上海至無錫段已可通行軍事專車因此上海至蘇州之客車有將於今日（十五日）開駛之說云 
　　又函龍潭下蜀間二百六十六公里地方之鐵橋於昨晨（十四）三時又被某方軍隊炸毁該段居民大起恐慌紛赴江北避難滬寗路外跨塘間橋梁前日被秦洸部毁壞現蘇事已經解决路局已於昨午派洋工程師前往察勘幸毁傷無幾現正在修理今晨（十五）當可竣事另有横林間之鐵橋今午亦可修復滬鎭一段午後當可恢復行車聞該路擬於明日起先行開駛上海至鎭江客車云 
　　滬杭客車昨日通行滬杭鐵路昨日（十四）滬杭段客車開始恢復上午八時零五分由滬開杭之四號特别快車駛至老龍華站被軍事事塞阻軌道在站扣留約二小時始得開出至新龍華站又被阻止數十分鐘始行開杭第二班慢車由南站上午九時零五分開往杭州不料駛至老龍華站又被兵車塞阻軌道折回南站所　客票　　退還旅客其站慢事於上午九時開至新龍華站待由南站開來慢車銜接開杭嗣因南站車未到直駛杭州其由杭來滬之三號特别快車（即頭班車）下午三時駛至新龍華車站扣留以待軍事專車開過後始得開來上海南站至夜間九時半始到又下午一時二十五分之八號午快車及下午三時半由滬開嘉之區間車均因軍事專車所阻故昨日南車站不能開行所有南站老龍華新龍華北站蘇閩兩軍兵士專車往返絡繹不絶一般站員異常忙碌鐵路巡官楊景華督同路警分往照料 
　　又訊滬杭路杭滬間客車已於昨日（十四）起恢復行駛仍照前例開行往返各三次惟禾滬區間車昨未開行其貨物車昨僅開杭來兩班下行貨車定今日開杭云 
[（二）潰兵之收容與改編消息]  
　　四師范旅殘部在租界繳械第四師第八旅旅長范奪魁部下殘兵約有二千五百餘名内一千人駐七寳鎭餘則均宿虹橋飛機站内彼等均携有長槍並過山砲六尊機關砲三尊因不允投降閩軍故駐該處范旅長與英租界當局商議交械入界辦法惟事尚未决定忽於前日（十三）下午六時許有閩軍孫傳芳部下之楊參謀帶同兵士往七寳强飭交械投降第四師兵士不願降故退至虹橋飛機站投范旅長請示范因不願再在租界近處作戰故令其部下共二千五百餘人開發至英租界邊界全部兵士均於十四日晨二時在梵王渡鐵路華租交界處由英捕房副巡裘立脫司賓非爾率同探捕人等並義勇隊之蘇格蘭隊將該兵等所有長槍機關砲一律收没然後導入界内至極斯斐爾路西人公園内暫行收容該兵士等之自備糧食尚足維持數日並因自願避入租界西安分守已交械時亦未發生何種衝突 
　　租界收容潰兵之監視法總巡捕房自此次滬局變化後陸續收得快槍六七千枝子彈數萬發並機關槍手槍等甚夥又潰兵四五千名一併送至海格路公司馬棚等處暫爲收容所有糧食由總巡費君飭派探目李友生包探劉友發等辦理一而仍派中西越各探捕擎槍實彈分至法華交界之處嚴行梭巡以保治安 
　　張部潰兵分送平凉路新閘路昨晨八時公共租界戈登路捕房調集大批大號汽車開往法租界徐家滙裝運已經解除武裝之張允明部潰兵四千名分送楊樹浦平凉路及新閘路兩處收容所俟將來再行發落 
　　法工部局收繳之潰兵軍械法工部局連日在法華交界處繳收潰兵之軍裝爲數頗多截至昨日止約計收得步槍九千餘支手槍數百支子彈十數萬發現均存警務處將來發還與否須俟領事團核奪云 
　　四師七旅營底被十九師開至龍華陸軍第四師第七旅之營底自齊孫驅張行動未實行前由松屬地方裝鐵蓬車三十輛開至徐家匯車站原有工兵數十名在内看守兹因齊張開戰該處滿佈第十九師兵隊該工兵等暫避徐家匯南岸與駐紮小閘之兵士同駐一處該營底無人看管昨日被第十九師開至龍華車站作爲已有云 
　　盧永祥欲將滬散兵運寗改編說英法兩界此次收繳潰兵槍械收容散兵爲數甚夥現聞張允明業已密派專員赴寗報知盧宣撫使盧已密函留滬之何豐林氏轉飭陳交涉員商請租界當道將此項兵士及軍械派輪送至南京改編云 
　　虞洽卿注意散兵上海總商會長虞洽卿昨日上午因英法兩租界容納缴械之潰兵已達萬數千人恐於治安有關特乘八六八號汽車偕總務主任徐可陞向領事署巡捕房·及屯留潰兵等處視察一切並請閘北慈善團推派數人前往辦理給養事宜以免發生意外又因風雨交加直立露天殊爲可慘特搭木棚以遮蔽之 
　　總商會今日商議遣　散兵辦法上海總商會定於今日（星期四）開會董緊急會議昨發通告曰逕啓者兹爲英法租界内散兵萬餘人於治安極有關商議遣散辦法特定於本月十五日午後二時開緊急會董會議匆此奉達惟希台駕准時蒞臨與議無任企禱 
　　商總聯會籌募收撫潰兵經費各路商界總聯合會昨因救濟潰兵及難民糧食等分函各路分會募捐云逕啓者昊天不吊滬郊戰起難民潰兵　集租界賑濟收撫急不容緩貴會熱心救濟素所深知務請量力籌募捐欵送交本會鄔志豪君代收至關於時局一切問題及振濟辦法現定每日下午二時至三時在本總會集議並希貴會出席議　每日撥冗到會以利進行而資迅捷專以佈達即頌公祺 
　　靈學會臨時避難所收容潰兵本月十九夜八點三刻本城縣基路盛家弄靈學會臨時避難所據南巿保衛團團員及救火會會長毛子堅等車送潰兵二十三名到所請爲收容當由該所職員遂一查明部屬姓民照例收容並將軍裝卸除每人給予棉衣一套俾資禦寒而免利用擾害地方計克字軍十八名屬於第九團第二營又楊化昭舊部四名現屬於暫編一師四團一營又孫傳芳部下兵士一名因有病已由該所送至醫院醫治又該所昨據救濟婦孺會　送迷路傭婦朱陸氏一名年五十歲在南翔鎭董事李功甫家帮傭昨隨東家逃難來滬今日在小菜塲買菜因不識東家住址以致迷路請該所暫爲留養以待認領云 
　　何嘉祿部被奉賢賈團長繳械有何嘉祿者前於盧何走時率所部水營數百人由閔行浦南渡浦竄入南匯奉賢一帶向地方索去現欵三萬元此次受張允明委任水警署長招集舊部一千餘名駐在閔行嗣以孫傳芳兵到閔何乃率所部退入浦南漸往南橋一帶地方人民見何部兵到大爲驚皇昨經駐奉第六混成旅賈團長率所部武裝迫令繳械地方稍安惟若輩要求安插尚未散去云 
[（三）搶刦風聲仍未盡息]  
　　昨日滬城之槪况昨日滬城巿面大小各商家均未恢復原狀大小東門各銀樓與各典當並大小衣莊咸守穏健態度仍閉門停止貿易舊曆十九日始滬城大小男女公私各學校亦提前放假十九師三十八旅大南門内也是園所設司令部對於左近如尚文路·南中華路·凝河路·喬浜路·蓬萊路·一帶所放步哨及崗位昨晨起已一律撤消故人民往來得能自由該司令部所駐軍隊昨晨九時許奉令開拔赴蘇州等處司令部中只有少數目兵駐防該軍隊開拔時適值天雨各陸軍苦無雨衣又無雨傘時在凝河路等處見有行人手撑洋傘或紙傘經過者不論好歹該軍士等多向之硬借若該民足穿皮鞋脚寸與該軍相仿者亦爲之借用被借者只得連襪着地而去狼狽情形筆難盡述該軍隊因火車不通乃赴沿浦灘封雇小輪與船隻捉差各船户聞警揚帆逃駛其中不及開駛被其封雇捉差者數亦不少且近日有一種流氓冐充潰兵到處恐嚇搶刦居家男婦猶若驚弓之烏亦不敢與之抵抗前日下午滬城魚行橋附近金姓家忽有匪徒三名入内行刼金家有十一歲女郎大呼强盜來了該匪即開槍將該女擊傷倒地鄰人聞警代鳴警笛該匪心慌不及搶物奪門而逸該女由金姓送往北巿醫院求治傷勢頗重恐有性命之憂淞滬警察廳大門口昨日起亦經保安隊派武裝隊士駐防輪流保護城内外各區署警局以時局不靖除各處崗位加警站崗維持外一面又添派游巡隊以三警爲一組往來各處查拿匪徒而淞滬警廳王廳長又發出布告略謂現當軍事發生時代警察有維持秩序之責往往行使職務期間每有一種無知愚民駐足圍觀對於職務上諸多妨礙爲此曉諭商民人等以後凡遇警察行使職務切勿圍觀如敢故違立拿解究云查此次滬上居民與商家損失以西門内外及南半城一帶爲最鉅上海巿議會行將派員分投調查商民損失之實數云 
　　昨日南巿被搶各户之調查南巿方面之搶刧案仍有發生昨日午後一時許小南門外永昌押店有身穿灰布軍服外罩黄色雨衣者二人一人荷槍一持剌刀以進内質物爲由用槍恫嚇計被刧去大洋八元又至水神閣公興押店内搶刦大洋三元鈔票兩元又源茂雜糧號亦被搶去小洋一百四十餘角又至大祥鹹貨店搶去大洋五元小洋七十角又南倉街和豐槽坊亦搶去大洋十二元小洋一百十角同泰和烟紙店被搶去大洋兩元小洋四角緒興烟紙店搶去小洋八十角福興食物店搶去大洋四元所得之贓洋均納在所備之黄布大袋而去雇坐人力車兩輛前往圖書公司舊址等語聞其胸際微露白布符號有陸軍第十九師字樣又住居南施家弄之花業代表沈某家因搬家往北中途亦被兵士勒令連回尾隨至門音令將包裹檢看爲由所有洋銀鈔票均被悉數取匿衣服等未動仍着携進昨日各失主均報告一區三分所派出所迨長警及保衛團等相繼追捕已無踪跡現正設法追緝云 
　　十九師兵士昨亦搶刦張允明軍隊自經蘇軍繳械後南巿城内已無克字兵踪跡前昨兩日搶刦及剥衣之事時有所聞昨日南巿如意街及小南門外水神閣街烟紙店等處均有被兵持械搶刦係蘇軍第十九師兵士所爲崗警不敢干預任其明目張膽飽掠而去 
　　閘北典質舗罷業此次戰雲重開南巿雖受潰軍刦掠閘北秩序比較尚屬安靜乃昨日各路忽有臂纏白布之兵士三五成羣身挈包裹向各典押舗强行質當索價甚昻不遂則擎槍（以身掛盒子砲爲多）示威如恒豐路·恒通路·新民路·大統路·蒙古路·新疆路·等處和泰·豐大·慶豐·仁康·等典押均因受累甚鉅因而閉巿各典聞之咸起恐慌遂於昨日下午一律罷業並有兵士三人因不識路徑誤至海寗路永大典强當（該典在與華界新疆路交界處）爲該典密報探捕到來驅逐該兵等遂棄其欲質之包裹而去租界捕房恐其復至已加派探捕多名在該典守候閘北慈善團主任王彬彦因各典罷巿影響貧民經濟週轉關係商務亦甚鉅特晤商滬北工巡捐局楊局長楊已允予轉商聯軍齊總司令設法制止兵士强當什物惟各典方面倘官廳無相當保衛方法决不敢輕易開巿云 
　　西門商店被刧後之集議滬局變後西門一帶遭克字軍搶刦者計有商號德大仁等二百餘家損失約在十萬元以上方斜路·肇嘉路·中華路·林蔭路·等處各商號至今尚一律停巿昨日（十三）下午二時由滬西商業公會召集被刦商號店主在泰亨里事務所内開緊急會議討論善後辦法到者百餘人由會長俞　晞主席先由各商號逐一報告被刦情形及所受損失確數祗以未能全體來會報告特推凌建南·方俊傑·范松茂·孔錦培·唐崔年·王如梓·魏柏年·陸泉生·等八人分投調查次由凌建南提議保衛團實力不足應由本段商號設法補充以防後患衆贊成次由陳萬鎰提議略謂商店被刦以後若驚弓之烏設無切實保障不敢遽行開巿應由本會函請警廳飭屬妥爲保護方能復業衆贊成議畢散會其致警廳函云靜庵廳長鈞鑒敬肅者本月十一日晚九時左右西門一帶忽來張部克字軍數十人鳴槍示威旋即向各商店搶刦凡有價值之店號盡遭刦掠無一幸免任意開槍子彈紛飛商民驚恐達於極點一任飽掠事後調查被搶刦者計有二百餘家所受損失約在十萬元以上現在由敝會詳細調查容續報告該處地屬要衢警署密邇當該變兵等行刦時竟未見有一警抵抗故變兵之外間有地痞匪徒乘隙掠奪毫無阻礙言念及此殊覺痛心兹聞鈞座回廳鎭攝羣情仰望亟待救濟際此年關迫邇正商人最關緊要之時遽罹浩刦何以善後今日特在敝會集議僉以長兹停業將更陷絶境設無切實保障遽然開巿又慮災變復臨不得已環請鈞座本保境衛民之旨憐兹刧餘飭屬帶隊梭巡妥爲保護并令探士偵緝刦匪及訪查原贓分别給還一面懇祈轉呈韓兼督辦設法善後俾刦後餘生得以苟延殘喘則感荷大德當無旣極云云（致縣商會函措詞略同從略） 
　　轉運公會對客貨被搶之會議上海南車站各轉運公司以貨棧房及裝在車内各項客貨被搶之數甚鉅損失不資爰於昨日（十四日）在轉運公會特開緊急臨時會議討論善後辦法當經公决條件如下（一）各公司所失貨物須於兩日内查明確數開具失單報告公會由會函請路局長車務總管先行備案並請示辦法以便對付貨主（一）由公會將各公司所失貨物及被搶情形函請縣商會轉陳江浙軍事當局設法維持（一）所有滬杭線各站已裝未運各貨爲數頗多現在年關伊邇難以久擱擬由公會函請路局先開專車拖運以免再受損失　　潰兵與刦贓自龍華滿載而去老龍華鎭於前晚被潰兵逐户搜刦嗣因該鎭居户連遭搶刦並無長物故各潰兵封得大號民船二隻停泊在龍華橋港滿裝木器等品於昨日上午十時許各潰兵開槍示威迫令舟子開行該兩舟駛向南黄浦而去 
　　趙家宅木匠一家之流離華法交界之豐林橋瑾記橋駐防之法越等捕因華界潰兵已不多見昨晨起行人已准自由往來世居豐林橋西首趙家宅之木匠趙阿增向在虹口昌興建築公司作工家有五十六歲之老母曁妻女等三人阿增因在該公司係做長工每月祇回家一次此次張允明之潰兵在西區一帶肆刦阿增於前日偵知駐防該處之法捕已准行人通行當即趕回家中查見家内杳無一人除房中所有細軟衣被等值錢之物均被潰兵搜刦無遺外即門窗板壁檯橙等亦盡遭兵士拆作燃料所儲食米一石餘及鹽菜鹹肉等均被食一空伊母及妻女等於潰兵肆擾時各將值錢衣飾打成包裹兩個背之而出意圖逃入法租界詎行至瑾記橋斜土路中間竉遇潰兵一隊將所携衣包曁身上所穿之棉 
 
 

Page 10

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *襖·皮馬甲·以及耳上金線圈兩副·指上金戒一只女孩所帶之包金鎖片盡行刦奪而去伊母與妻身上僅剩單布衣及棉褲一身遂在瑾記橋堍相抱而哭後幸法捕將伊等送至徐家匯天主堂難民收容所安置昨已由阿增前往領出並以家内空無所有現已領至虹口作場内暫住云 
[（四）近滬各鄉鎭之昨日消息]  
　　新龍華孫軍設兵站孫傳芳特派浙軍總司令部兵站長王立德於昨日上午前往新龍華車站設立兵站分軍事·運輸·庶務·各科並有第二師步四旅第七團兵士駐紮保護並悉龍華鎭西漕河廟孫軍昨已開拔至高昌廟云 
　　漕河涇四週之孫軍佈防漕河涇四週孫軍佈防嚴密各路村莊荒墳之間均有武裝對兵葡伏防守行人出入檢查異常緊要交通不便 
　　孫軍離漕河涇赴虹橋昨午十二時有六師十二旅第一連機關槍軍隊從東　河涇開拔續有第十九師砲兵一營從老龍華開拔携有大砲四尊經過漕河涇赴虹橋鎭收編第四師殘部沿途拉去夫役五十餘名鄉民紛奔逃避異常恐慌下午四時又有十九師砲兵一營開往虹橋鎭 
　　昨日徐家匯之狀况昨日（十四日）徐家匯一帶商民驚魂稍定法兵仍荷槍實彈扼要防守浜南居户被搶刦者甚多昨日逃滬之難民乘間回家視察因沿路拉夫仍多折回租界而浜　法租界商店除菜館飯館外·多數閉門華界祇見楊寳康等五六家開門交易該鎭土山灣南渡船角山閘一帶鄉民昨午成羣回家行經斜土路口適有軍隊開拔放槍拉夫扶老携幼之鄉民互相驚奔倒跌泥中狀甚慘酷其中有二婦人奔避不及彈中足部葡行至徐家匯喚坐黄包車入上海醫院求治漕溪路軍隊絡繹行人檢查極嚴交通不便又一報告徐家匯鎭南四師殘部·業已繳械故昨晨起各商家多數開門交易居户漸見回來形勢已趨和緩　　駐七寳四師八旅殘部已開拔四師八旅殘部千餘名自松江泗涇退駐七寳已有旬餘該鎭上雖有紳商集資招待但因糧食斷絶難以供應今聞該部已於十三號晚開拔至徐家匯鐵路橋附近奉令改編此次該鎭及四鄉被兵騷擾甚苦大小住户無一倖免即各商店亦被搶刦一空刻下該鎭雖無駐兵而各住户因一再遭難心虚膽怯不敢即行遷回各商家亦已貨空財乏祇得閉門收賬而已故該鎭巿面一時恐難恢復惟經兵燹之後不無散兵游民負保衛地方之責者深望注意及之 
　　漕河涇保衛團掩埋屍首漕河涇保衛團團總楊心正連日飭派掩埋隊四出掩埋惟各路來團報告積屍甚多該處紅會未至實屬埋不勝埋昨晨該團分函本鄉各支部就近掩埋免致暴露並有漕溪滬杭接軌路口横屍數具境屬法華已函請該鄉保衛團派人掩埋矣 
　　龍華保衛團部被毁龍華保衛團團丁制服被軍隊剥去現悉該團部辦事處門牕什物悉數搗毁團丁紛散祇有少數團丁尚在團部據情報告漕河涇總團部奈秩序已亂殊難維持云 
　　小閘鐵道旁兵士屍身之請殮徐家匯南首小閘附近鐵道旁有第四師兵士屍身二十餘具此項兵屍係被第十九師誤會將機關槍開放致被擊斃事隔四天尚未收殮故由該處地方鄉民報告警區轉告營部迅予收殮以免發生疫症云 
[（五）齊燮元之行動]  
　　齊燮元派員遍訪各團體昨日齊燮元以張允明雖逃滬上善後需欵甚急特派胡慶培（皖省太平人）持函分往本埠總商會·縣商會·銀行公會·錢業公會·等各團體遍謁領袖請求協助大致以此次解職來滬本無用兵之意奈寗方率領奉軍南下相逼太急以致部屬共憤欲抑末由現幸張已逃入租界所部星散滬上治安可保無虞以後當負完全責任惟一切善後事宜辦理紛繁務請共同協助以免隕越云云 
　　齊燮元令警察收集遺棄子彈江蘇淞滬警察廳昨訓令各區署云案奉江浙聯軍第一路總司令命令内開查張允明部敗潰在龍華高昌廟徐家匯各處附近沿途棄子彈甚多希飭各該警區設法收集繳送本總司令部每百粒給洋一元仰即遵照辦理此令等因奉此合亟訓令各該署局隊所即便遵照設法收集爲要切切此令 
[（六）人民之呼籲]  
　　閘北各團體請齊整飭軍紀電閘北各公團昨代電齊燮元云（銜略）東南戰後商民日處驚濤駭浪之中鈞帥哀此子遺毅然離寗愛蘇宣言永誌不忘兹者戰雲重開奉讀通電端以拯民爲職志廢使撤兵尤感藎籌惟行軍之際商民驚疑閘北毘連租界華洋雜處治安所繫動起交涉鈞帥揭榮保蘇當不忍任其塗炭應懇嚴飭師旅整刷軍紀至於地方治安並請責成淞滬警察廳會同保衛團妥籌辦法嚴密維持全巿居民同受鈞帥之賜迫切陳詞伏維鑒察不勝待命之至閘北地方自治籌備會閘北慈善關閘北救火聯合會等十六公團同叩寒 
　　潘承道等　京同鄉代陳制止軍事蘇州旅滬商民潘承道孫德均·沈承樞等·昨電北京江蘇同·會曰秦洸在蘇改任總指揮後所部五六兩團在葑門外交綏以致城關巿閉現齊張戰事甫告結束遂拔隊西行水陸並進以攻蘇前次江浙之戰蘇人已飽受驚惶刻下更危於前務請轉呈執政請俯念商艱一面令盧氏不再派兵東下以免齊孫藉口一面飭孫齊停止進攻以待後命鵠候復音不勝感盼 
[（七）各通信社之消息]  
　　北京處置滬事之辦法國聞通信社云自滬局變化後兩三日來關於北方發生事故之謠宣傳甚盛星期一日已傳齊燮元方面得京電段執政出京孫中山馮玉祥以總裁副總裁名義維持北京局面云云星期二日更傳北京政府要人某某逃走·某某被捕云云各方知係造謠迄無信之者昨日本埠某君接到北京來電略謂政府對於滬事因孫傳芳有電到京謂張允明部下不穏派隊到滬維持故信孫决不受齊燮元之利用决定分别待遇不令戰局擴大奉軍第二三軍暫時仍擬不令南下惟飭山東相機協助云 
　　孫傳芳軍隊陸續調至松江國聞通信社云孫傳芳自聯齊驅張後本人始終在杭暫時且無來意惟關於軍事上之調動仍甚忙碌聞駐紮杭州竟橋之陸軍第一混成旅一團前日已奉孫命開拔到禾一面復以駐紮松江嘉善及莘莊一帶之閩軍尚無棉衣特令程步靑押裝大批棉衣沿滬杭路各處分發孫之凖備仍未稍懈盧香亭聞已由莘莊返至松江滬事託由楊邦藩辦理云 
　　浙孫大批子彈運松中外通訊社云據交通界消息浙孫昨由杭州城站運輸處裝車運大批子彈赴松共十七萬發運交第二師盧香亭部　　盧香亭尚在松江遠東通訊社云孫軍第二師師長盧香亭將任江浙聯軍前敵總指揮由滬寗路進攻南京惟盧氏昨（十四）日尚在松江云 
　　蘇州閶胥浩刼之滬聞聯合通信社云昨有自蘇間道來滬者言蘇州自秦部五六兩團自相殘殺砲火相尋後各城門一律嚴閉城外自胥門迄於間門一帶爲亂軍大掠十室十室並無一家倖免誠空前未有之浩刼城内則尚未波及惟城門閉已三日云 
　　聯軍第四路司令有推蔡成勲說聯合通信社云聯軍第三路司令已推馬聯甲擔任現聞第四路司令已推蔡成勲擔任俾可與贛省舊部聯絡一致禦奉 
　　齊燮元接收吳淞無線電報局聯合通信社云齊燮元昨特派員連帶武裝兵士二十名往吳淞接收無線電報局檢查京滬往來電報並諭各科照常辦公云 
　　交涉署克字軍將開拔遠東通訊社云退駐新西區交涉署克字軍之殘部約有一團人已歸於孫傳芳第二師收撫昨（十四日）日已編制妥協并據孫軍方面消息稱俟各項手續辦理完竣後即將該團調往滬寗路爲進攻蘇州之先鋒隊云 
[（八）各外報之消息]  
　　孫傳芳調回閩軍大晚報云孫傳芳已開始調回閩軍而以上海全畀齊燮元管轄在過去二十四小時内已有閩軍二千人乘車離滬而今後又將續有調回者外間對於孫氏此種舉動多表示懷疑而其對齊觀望之說似亦愈可徵信至齊燮元則方凖備抗盧惟若失去浙方之援助恐亦未必能爲盧氏之敵也 
　　大陸報之南京電訊大陸報十三日南京電云盧永祥已於星期六夜間抵寗現城内外可用之兵據稱有四萬人軍隊正陸續開拔南下向蘇州方面進發聞滬寗路在蘇州以東及無錫以西拆斷兩處省垣安謐寗人對於戰事似不其注意該報又云昨日午夜（十三日）據滬寗車站消息盧永祥之奉軍已有八列車開抵鎭江東南行　蘇州上海進發齊燮元亦知事勢急迫　於昨日下午二時三十分運五百人至唯亭且據北站所得報告南站復有兵車一列載一千五百人將於今日黎明北發 
　　東方社之天津電訊東方通信社十四日天津電云據此間所接消息南京盧永祥張宗昌陳調元三巨頭因上海形勢驟變協議之結果决定十三日由陳調元先赴鎭江與同地所駐江蘇陸軍補充旅長王振羽接洽以陳調元部下第一及第十師之一團爲前隊派至鎭江奉軍亦續派前往以張宗昌爲司令收鎭江於手以當江浙聯軍又盧永祥向段氏電陳意見擬派人至浙江與孫傳芳接洽並勸孫氏此勿爲無益之戰爭 
　　大陸報紀齊燮元盧香亭僚屬之談話大陸報云昨夜據齊燮元之僚屬某君告記者謂抵抗北京政府之發展勢力於松滬之辦法刻已磋商完竣齊氏擔任第一防線總司令孫傳芳擔任第二防線總司令周蔭人擔任第三防線總司令滬上軍隊約有六萬孫齊各半現正預備向法租界及公共租界當道交涉將其先後所收容之潰兵五千餘人資遺回籍關於滬局前途據稱齊氏主張遷移製造局及子藥廠裁撤廢軍使云云又盧香亭之參謀長龍君昨夜復語記者稱江南製造局龍華子藥廠及南巿一帶當由閩軍駐防且除上海城廂外自南車站以南沿滬杭線一帶亦屬閩軍防區齊軍則管轄閘北江灣吳淞及流寗沿線此種防區分配可無問題發生因渠已在滬固守此地也兩軍防區界線今猶未切實商定但渠希望其早日解决也至遷移製造局一層以需欵孔巨渠料目前未必能行現孫傳芳正設法使製造局及子藥廠常爲彼有龍華蘇軍將於星期三盡數開拔孫傳芳一時尚無來滬之象又稱孫齊爲友誼的聯合但孫氏目前未必派兵會攻蘇州閩軍業已收編張部敗兵一千餘人四師敗兵五百人浙軍第二師師長盧香亭已冋松江暫設二師司令部於彼間又稱此次驚及滬上外僑孫氏深爲造憾惟爲驅除張允明計不得不用嚴重之手段云云記者昨夜在南車站見停有兵車五十輛十九師兵士約一千五百人方在登車將運往吳淞砲台足以證實龍君所稱孫齊劃分防區之說云 
　　租界容留潰兵問題之外報紀載字林報云昨日本報記者與在租界握有大權之某紳士談及租界容留潰兵問題據稱徐家匯路之天然與人爲障礙物及巡捕水兵之巡邏俱不足以攔阻潰兵故不若准其入界究比聽其持械游行之爲愈昨日潰兵釋械入租界者不下數千人法租界當局截留槍數千枝機關槍數架快砲一二尊子彈無數惟有一層可注意者若輩當有手槍而昨日所截留者甚少其故當係若輩在浜南華界已將此種軍器做一批好生意矣云云吾人頃聞齊燮元對於租界收容之潰兵已允負責辦理將設法資遺回籍或將其編入部下云 
　　大陸報云昨在海格路戈登路平凉路及麥根路四處收容所内過夜之潰兵約近八千人故昨日下午萬國商團特徵調蘇格蘭隊輔佐公共租界及法租界巡捕監視潰兵免致乘間逸出發生意外昨日日中各收容所雖有少數巡捕看守而潰兵尚無圖逸者夜間海格路收容所特裝置强光電燈俾看守者得朗見兵士動作至日前佔據虹橋飛行場之第四師數百人昨日仍在塲内携有機關槍及快砲因此捕房派有大隊巡捕巡邏該場近旁而迄於昨晚六時止尚未有事故發生據聞此項兵士可望於今日繳械現齊氏對於潰兵尚無辦法發表記者星期一曾聞温世珍言當迅速設法將其遞解回籍俾釋揚子流域之負擔云云 
　　文滙報云今日（十四日）上午一時至二時之間復有駐紮飛行塲之四師殘部一千四百名在梵王渡附近踰鐵路線釋械入租界當即導往梵王渡公園暫時收容昨日出防及監視潰兵事宜萬國商團方面係由中華隊擔任嗣以潰兵來者日多照顧難周該隊向總司令部告急遂由高登總司令於昨晚十時召集蘇格蘭隊相助今日高總司令復召集Ａ字隊接替蘇格蘭隊至中華隊仍繼續在交界處出防有裝甲車三輛助防各收容所内幸尚無事故發生其所收容之潰兵總計已近一萬人糧食大半由總商會供給惟工部局所予接濟亦不在少數 
[（九）慈善團救護消息]  
　　紅會昨日之救護訊公共租界巡捕房計收容繳械兵士約五千人分寓平凉凉路新閘路戈登路海格路四處巡捕房内惟兵士尚多負有傷病者除已將重傷擇尤送入中國紅十字會醫院醫治外昨並由捕房請紅會醫生牛惠生倪承芳兩君前往戈登路海格路兩處爲兵士療治並聞工部局昨特開會擬請中國紅十字會再添設醫院一所酌量留住傷兵聞尋覓適當院址一層將由工部局擔任而醫治等事則請紅會擔任云 
　　滬城紅十字會夏殷二會長以滬埠戰事雖已停止而滬杭路線各地運來傷兵難民尚應接不暇昨日仍派各隊員在南火車站守候以備接運傷兵難民惟該會臨時醫院連日所收傷兵共有三百餘名九畝地第二療養院所留傷兵五百餘名滿坑滿谷幾無隙地夏殷二會長昨日檢點二處傷兵有逾額者數十名均係無傷係蘇軍繳械後放出該兵無處容身託名尋友於忙亂時混入雖無槍械但無管束之人恐防滋事經該會具函報明淞滬警察廳後於昨日下午將無傷之逾額散兵一併點出令將軍衣脫去每名給以元色新棉襖棉褲一套並每名給大洋半元派員押送令其自往城外旅館居住另謀一小營生安分度日不得違法强搶自罹法網各兵均稱謝冉三作揖而去 
　　聯益善會惠災童本埠上海聯益善會自松滬等處發生戰事以來派員四出調查貧苦難民給以棉衣食糧並鑒於災童之失學特行設所收容日間使其讀書供給食宿現悉尚有餘額凡欲至該會者須有確實介紹人備函至營合路四百三十六號該會總辦事處接洽一切云 
[（十）雜訊附錄]  
　　齊燮元所委之十九師六師新師長駐淞陸軍第十九師三十七旅旅長高葆恒經齊燮元委爲代理十九師師長三十八旅旅長馬葆琛則代理第六師師長昨已分别接任視事 
　　齊軍獲得戰利品甚夥此次齊軍所率第六師一部及第十九師一大部進攻張允明所獲戰利品甚夥計昨日由滬南裝運張部營底如棉皮軍械器具至麥根路二十一團部云 
　　陳世光通知在霞飛路組設辦公處新任江海關監督兼特派交涉員陳世光自新區交署被軍隊屯駐後關於關交兩署日行事務未便停頓除在法租界霞飛路五百二十號組設臨時辦公處外昨已　知本埠中外各機關查照矣 
[齊燮元委任范回春爲上海縣知事]  
　　上海縣知事一缺自經張允明委任傅文通接事後次日即發生戰事傅即帶印離署各科職員亦已星散經縣警察所所長熊育衡督同各課職員維持現狀並分令所屬各分保衛地方維持秩序署中原駐之克　軍亦已逃去由蘇軍第十九師第三十八旅司令部派兵一排到署駐守而縣知事一職已由齊燮元委任范回春暫行代理范奉委後定於昨日接事下午先派職員呂玉麒·寶耀庭·方紹基·三人到署接洽即由縣警察所派人召集各科舊有職員入署整理文卷預備接任手續 
　　又一消息謂已於昨日（一月十四日）正式就職所有各科辦事職員概不更動云 
　　聯合　信社云上海縣知事缺自張允明所委之傅文通離署後署　無人主持日前盛傳仍由瞿鴻賓回任其實不確蓋瞿系韓（國鈞）系與齊尚無淵源故齊已於前晚（十三）十一時以聯軍第一路司令名義委任范回春爲上海縣知事范即於昨午視事惟縣署印信尚在傅手范將刊木質關防使用范爲浙之鎭海人云 
[縣商會籌借警餉之公函]  
　　淞滬警察各區署所上年十二月份警餉除閘北方面已由王警廳長就地籌借墊發外南巿城區等處之警餉尚未發給因關係地方保衛之責任太由各業商應商會會長之一再商勸以警廳長對於上年十二月份警餉仍請商會負責擔任轉向各業籌借墊發以濟急需而維地方等因是以請各該業代表仍援照九月份借墊警餉辦法擔認昨日各業商已接到上海縣商會來函云逕啓者滬地又經戰事雖漸告平復而保衛地方警察尤關重要刻准王廳長邀集會議據云上年十二月份警餉尚未發給除閘北已就地籌借墊發外南巿務懇貴商會設法借墊以濟急需等因本會以警餉關係地方重要不得不一再續陳特於本月十五號開全體大會力勸各業勉爲其難分别擔認以維治安當經公决擬照九月份警餉認數勉再籌借墊解仍歸商會負責籌還爲特函告務請貴業照下開數目自今日起儘於三日内送交本會製取收條幸勿延誤至爲感盼 
[總巡請工部局出戒嚴布告]  
　　公共租界代理總巡報告工部局謂自戒嚴令取銷後禁止華兵衣軍服入界之命令已不復有效力但自此以後多數華兵衣軍服入界者均經巡捕剥去軍服而釋之故請工部局出示布告俾捕房得依示文行事云云工部局議董已准如所請 
[愚園路綁孩殺人案續聞]  
　　前日滬西愚園路發生綁孩殺人案已略誌昨報兹悉住於該路二百十一號門牌者係寗波人邊瑞馨當綁票匪四名入屋時邊之四歲男孩阿毛由乳媪陳秀鳳所抱秀鳳因庇護阿毛匪乃連開手槍五嚮一彈擊中秀鳳腦部登時倒地身死匪遂將阿毛擄去該管靜安寺捕房得報即派探目陳雲忠·包探劉冠軍馳往邊宅將尸舁入虹口斐倫路騐尸所一面查悉匪所乘之汽車係四千零七十二號向靜安寺路飛星汽車公司租賃故會同特别機關華探長鍾星南將代匪司機之車夫張福卿逮捕旋又將該公司之司賬馮國勲拘押昨晨解送公共公廨由鍾探長上堂禀明此案發生後偵查情形質之張福卿供稱昨日上午十時有一人來雇乘汽車由我司機其人囑令開往北火車站界路即有三人登車着駛往愚園路洋房門首停止該四人均下車步入洋房旋抱出一孩登車其時孩手拿餅干吃食並不啼哭若輩又令我將車開至長浜路給我車　　五元四角下車　孩而去該四人我皆不識爲誰等語馮國勲供稱在飛星公司爲事賬雇車人我不相識我祇照章簽字紙收領車資他事不知李襄讞得供商之英領惠君　馮交五百元保張押候詣騐午刻中西官蒞所騐明尸體援筆諭曰騐得已死陳秀鳳係被手槍擊傷致死　飭該家主領尸棺殮暫厝招認外候特别訂訊 
　　又函云十三日晨愚園路二百十一號邊姓家後門突來匪徒三人各持手槍將四歲男孩一名搶奪而去看管該小孩之女傭因力阻而被開放一槍當即斃命匪等卽乘汽車逃去事後由捕房探聽始悉愚園路二百十七號内之種花園人某確見匪等乘四○二七號汽車逃去當由探捕往飛星汽車公司將汽車夫拿獲據該司機人云渠確曾開往二百十一號乘車有三人抱一小孩由渠開車行往麥根路橋至閘北華界一屋内云 
[尚有本埠新聞轉入後頁]  
 
 

Page 11

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *本埠新聞二 
[檢廳赦免人犯之布告]  
　　上海地方檢察廳昨發第一號布告云案奉江蘇高等審判檢察廳會令第七七號開案查本年一月七日奉司法部魚電開本年一月一日奉臨時執政令開民國十三年來干戈紛擾政敎失綱民窮俗偷多陷刑辟以至囹圄充斥積案如山戾氣所鍾災祲迭見每一念及畫焉心傷查民國元年臨時大總統會經舉行大赦有案滌瑕蕩垢成典可援革政鼎新仁風宜布爲此明發赦令咸與維新除曹錕一案已有令聽候公判賄選議員一案由司法部檢查證據將來移付國民代表會議解决以及强盜匪徒·殺人·强姦·放火·决水·等案情節較重不得援用赦典者外其餘不論輕罪重罪已判决未判决悉予除免着司法部查照施行凡我國民同乘更始之機堅凛懷刑之訓自趨軌物共致太平本執政有厚望焉此令等因奉此除不准赦免條欵另令知照外合電仰該廳所處將應行赦免案件迅即遵令辦理等因奉此除不准赦免條欵俟奉令後再行轉知外合行令仰該廳遵照辦理此令又奉江蘇高等檢察廳第四六號訓令開案查本年一月七日奉司法部魚電當經會同同級審判廳訓令遵照在案查該廳看守所現收男女人犯除强盜·匪徒·殺人·强姦·放火·决水·等案除部定不准赦免條欵發到另令遵照外其餘各項罪犯即責由該檢察長查明無誤迅予放免一俟辦畢趕將赦免與不准赦免各犯姓名按照附發册式分造呈核再合於赦免尚有附帶民事訴訟未了案件刑事部分仍應赦免附帶民訴部分應暫緩開釋另案辦理併應先時佈告俾衆周知除分行外合亟令仰遵照此令各等因奉此除即查明應予赦免各人犯另文布告外合亟先行仰諸色人等一體知照特此布告中華民國十四年一月十二日檢察長車顯承 
[總商會與白寳山之往來電]  
　　催索代辦十師棉被費 
　　上海總商會因索代辦十師棉被費與海州白寳山鎭守使往來兩電如下（一）海州白鎭守使鑒來電奉悉年關已迫該經售商號迭來催詢欵何時匯到請示凖期并電催鄭師速辦上海總商會印（二）上海總商會惠鑒來電奉悉鄭師開赴南京已急電催促速籌歸墊俟匯到當即轉還寳山挪墊無方以至久懸殊深歉仄祈諒之白寶山印 
[兩商會再函催孫傳芳歸還墊欵]  
　　上海南北兩商會致函浙督孫傳芳曰前於鈞座蒞滬時代辦白米麵粉等項計銀三千九百九十九元蒙飭駐滬辦公處照數揆還迭向催領均被延宕迫不得已　於十二月十六·二十五兩次函陳鈞座請嚴　駐滬辦公處迅予照撥以維信用迄今未蒙該處照撥亦未奉鈞署示復益深惶惑查此項墊欵早於鈞座離滬時登報布告照數撥還具徵軍需用欵絲毫不以累及地方商民同聲感佩該處遷延數月不予履行殊違體恤商艱之盛意現屆年關如此巨欵妥屬無力再墊合再來函瀆陳座右即日令知該處如數照撥勿任再延並先示復不勝延企待命之至 
[本年之領事法庭]  
　　由英·美·瑞士·三國代表組織 
　　工部局公報稱領袖領事通告工部局謂已舉英·美·瑞士三國之代表組織一九二五年領事法庭 
[工部局議黄包車問題]  
　　工部局議董十九日開會時議及黄包車問題法租界公董局亦派代表泰杜瓦氏與萊央特氏與會泰氏聲稱據飛星公司函陳凡拉車苦力因故在兩租界爲巡捕逮捕者輒將其被捕方之租界車照撬去該苦力因尚有另一租界之車照故此後即在彼處拉車至撬去之車照發還而後已當未發還時該苦力輒不回至租車之公司今當另施一種辦法於撬去照會後迫令該苦力還車與租出之公司公共租界代理總巡稱照近今議定兩租界捕房會同騐車之辦法遇車夫違章時如將兩租界之車照全行没收則自無前弊泰氏稱許此議現將由議董請兩租界警務處照此辦理 
[新閘愛文義路之刦案]  
　　前晩六時半新閘愛文議路四百六十九號門牌某姓家被盜匪六名侵入袖出手槍嚇禁男婦人等聲張擁至内室翻箱倒篋未曾搜得銀洋祗搶刦金表一隻携贓逃逸嗣由事主投新閘捕房報請派探查緝 
　　又訉新閘愛文義路四六九號某姓家於前晚（十三號）六句鐘忽被盜匪六人闖入屋内四盜袖出手槍嚇禁聲張正施行搶刦時被屋内人狂吹警笛盜等聞警不敢逗留僅搶去金表一隻值洋三十元出門逃去臨行時並開放一槍以　追趕幸未傷人事後由事主鳴警同往捕房報告追緝 
[新唐家弄前晚之刦案]  
　　虹口新唐家弄四十五號·四十六號·門牌房屋係惠晋鈞·宓德鈞·高子和·鄧榮生·等四家居住前晚八句餘鐘突來盜匪十人二盜在外把風八盜擁入該屋後門内有四盜均執黑色手槍四盜輩嚇禁聲張翻箱倒篋共被刦去值洋九百五十三元之衣飾銀洋得贓而逸迨該管滙司捕房聞警立飭中西包探前往兜拿盜已遠颺矣 
[海寜路煤炭店昨晨被刼]  
　　海寗路三千一百十八號門牌洽記煤炭店於昨晨五時許突來盜匪七人兩盜把風五盜碰開後門擁入兩盜執手槍向店主等嚇禁聲張當將賬箱内現洋鈔票小洋六百九十元搜刮一空　贓而遁該管捕房得悉派探往拿盜已杳無踪跡矣 
[閘北立興殺牛作前晚被刦]  
　　前晚有匪七人携帶盒子砲·小刀·等械至鐵路北大洋橋立興殺牛作刦去大洋二元銅元四百餘枚皮棉女襖各一件臨行開槍二響示威事後由作主報告四區派出所·閘北保衛團·到來匪已遠颺巡警在地檢獲子彈彈壳各一粒歸報劉署長派探查緝 
[浦東陸家嘴前晚盜匪圖刧未成]  
　　前晚七時許浦東陸家嘴王萬昌茶館間壁衖内某作頭家門首聚集盜匪數十人客帮口音正在執械擁搉門　右聞聲鳴　告警救火會會員亦狂吹警笛接應一時訛傳潰兵入境　鎭商店紛紛閉門三區警署劉巡官親率全體武裝長警·曁警廳偵探·等保術團·救火會·以及游巡·騎巡·各率所部到場如臨大敵該盜等見勢不佳乃鳥獸散去幸未遭刦云 
[周家橋溺斃女屍之報騐]  
　　二十八保四圖地保周芹香昨午投上海地方廳報稱周家橋沈巷宅地方河中今晨發現女屍一具經四區四分署命地保調查家屬兹經查明該女屍年约四十左右係無錫人此次因在家中與夫妾口角不知其如何溺斃河中現在該屍夫妾已由該分署拘押事關命案故特報請相騐車檢察長據禀後諭候派員往騐 
[電車撞斃人命之訊判]  
　　崇明人沈五郎之兄沈紅橋於前日肩挑行李擬乘輪回籍行經法租界黄浦灘舟山路口被某甲所拉之包車將沈撞跌適有韓忠恒所駕之電車到來一時不及停機致將沈碰傷當由巡捕到來查見將沈車送醫院因傷過重醫治無效身死由院通知捕房飭探將屍舁至騐屍所經中西官騐明無訛諭令家屬收殮候核昨將一干人傳至法公堂請訊先由車務處捕頭禀明肇禍情形繼據沈五郎供稱死者係民人之胞兄慘遭撞斃請求伸雪詰之韓供民人之電車是日由北朝南行經舟山路其時死者已被包車撞倒在地民人一時不及停車致葉子板將沈碰死等語中西官判以訊得此案被告並無過失應即將案注銷姑念原告家屬貧苦着電車公司酌給撫卹 
[媳婦私逃之控究]  
　　包來發之母包陳氏日前投法捕房報稱婦人前娶施楊氏之女兒爲媳詎過門未久即私行捲逃無踪向楊氏理論一味支吾請求提究等語當由捕頭飭探吳錦堂將楊氏拘獲昨解法公堂請究原告包陳氏稱媳婦私逃其母楊氏實係串通請求嚴追詰之施楊氏供女兒前與沈子坤姘識現逃何處不得而知請求釋出尋交到案中西官判楊氏交保出外限十四天内尋交女兒到案再行核奪 
[救濟婦孺會招領啞女]  
　　昨由鄔鴻俊送迷路啞女一口到救濟婦孺總會該啞女年約二十歲左右身着白底方格子本廠布罩衫元色直貢呢背心五色玻璃鈕扣藍條子本廠布棉襖棉褲闊柳條布鞋梳高麗頭紮白頭繩剪扣絲髮口鑲金牙二粒如有該啞女家屬可覓妥保到該會具領 
[公共公廨訊案彚錄]  
　　昨日公共公廨訊理民事訟案併誌於下（一）美商卡爾愛爾昂延樊克令律師訴王榮記不交方單案堂諭改期再訊（一）英商克明洋行訴莊則忠等地皮糾葛案堂諭候會商修改堂諭（一）西班牙商羅得基氏訴其姘婦高阿二不將其子交出案堂諭高阿二旣經恊提到案仰將小孩交出聽候研訊無所用其覓保也（一）恒大號訴嚴時梅不還股票案堂諭華商交易所未開賬以前不得將該二百股股票拍賣（一）彭蔡氏訴彭銀全離婚案堂諭公示申新兩報二四天（一）葉金氏訴葉信才離婚案堂諭兩造情願離異應予照准着被告於十個月内平均償原告洋五百元並堂費第一期五十元七日内付淸並交舗保（一）胡元田訴胡昌田地産糾葛案堂諭本案原告門前之弄准予復審其餘請求復審不准（一）久大訴曾子郁欠修理費洋案堂諭限被告於三日内履行判决否則飭提（一）陳錦懷訴張仁禮角借洋案堂諭限被告於七日内到　否則缺席判决（一）丁蔣氏爲其故夫丁少林遺産請求案堂諭准給諭辦理並暫免堂費（一）沈根發延詹紀鳳律師訴沈談氏吞没託爲保管之財産案堂諭准給諭照請求狀辦理暫免堂費（一）黄勉旃等訴黄梅生捲逃賬欵案堂諭被告避匿不到業經公示送達在案本日公開辯論被告仍復不到且未照章辯訴原告呈堂之證據認爲確鑿可信應准予缺席判决着被告給付原告銀一萬三千六百兩並負擔堂　飭提到案執行合同附卷（一）張孫氏訴黄吉夫欠欵案堂諭展期七天候傳被告到堂後再行訊奪（一）潘連記訴白桂福合夥糾葛案堂諭被告應將理賬員第二次報告書第五條所載之七百八十元第六條所載之九百六十一元五角第七條所載之一百四十一元五角第九條所載之二百九十二元第十一條所載之二十四元六角四分一併交付本案理賬員按股攤派理賬費用准予本案所收之費内扣除堂費歸被告負擔合同塗銷 
來件 
[謹代湖州菱湖留嬰堂嬰孩呼籲]  
　　　聞象　兩儀乾坤並重男女平權於今爲甚故溺女惡習久懸禁令僕居義湖見該地設有留嬰堂此風漸少無如留養日多經費日絀甚至粥糊和燒酒俾孩食後醉餓鮮有不瘦且病者每至夏秋死亡枕藉及冬凍餓時殞生命而領孩出養祗月給六角致領者不過冀其長大充婢媳一遇惡姑劣主磨折痛苦更不忍聞曩見隣婦乳頭生瘡往抱一孩令其吮毒慘何堪言亟思拯救自顧力微不獲已將目覩狀况一爲陳述除請湖屬旅湖同鄉會悲憫爲懷切實調查外並將事實抄送各善堂　得同策進行一致救援并懇登入來函期望海内慈善聞　興起立解倒懸僕謹爲諸嬰孩馨香祝焉此啓上虞朱嗣臣潘安祖通訊處英租界泗涇路七號氷興隆報關行 
來函 
[紅十字會總辦事處來函]  
　　逕啓者今日貴報本埠新聞攔内載有本會派醫生看護僱輪往蘇接護莊得之夫人及巨商管趾卿等來滬順便救護傷兵難民並云紅會醫院除西人送來之傷兵外自已求治者已不收納等語想由貴報館訪員從道路傳聞所得而來殊與事實不符此次戰區受傷兵本會醫院一律療治惟間有花柳病者即給藥遣去並無拒不收納情事至本會僱輪往蘇派醫生看護前往救護則確有其事若莊得之夫人昨尚在滬延醫服藥管趾　昨亦在滬商辦救濟各事並未到蘇報　所載未免失實尚希　正爲禱中國紅十字會總辦事處 
 
 

Page 12

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *商業巿况 
[釐拆均漲]  
　　昨日早巿洋厘巿價開七錢三分四厘六毫二忽半午巿又稍漲價七錢三分五釐與前日收盤比較大一厘五銀拆早巿懸掛白借午巿掛二分比前日則回高二分出口本街裝天津洋十八萬元大條滙豐由英分司來三十一條 
[國内滙兌巿况]  
　　上海銀行一月十四日國内滙兌行巿報告云今接津十二日來電稱申滙巿價又轉平穏釐價因年關在邇同時又得東南戰訊遂致續漲是日行巿爲七錢零三釐五合申釐約七錢四分三釐左右故洋滙略漲此間牌價公砝爲一千零五十一兩行化爲一千零五十九兩京洋爲一千零十七元津爲一千零十五元漢電申匯無變動仍爲九百六十九兩五錢洋釐跌爲七錢零二釐五較昨巿驟小二釐二忽半今巿洋例紋滙價仍開一千零三十三兩五錢洋平滙宜昌爲一千零十二元沙巿爲一千零零八元長沙滙欵滙水大小恒視漢口爲轉移蓋該處與漢埠金融關係至密也日來漢厘趨疲申滙驟緊滬漢洋滙内盤軟弱湘滙亦相繼趨疲每千祗貼水四五元云 
[神户英美滙巿電訊]  
　　昨日神户匯兌巿午前電日美匯兌賣價三十八元三七五較前日高一二五買價三十八元三七五日英賣買價均高○六二五計賣價一先令七辦士一八七五買價爲一先令七辦士二五正午來電日美賣價跌一二五計三十八元二五買價不變仍爲三十八元三七五日英賣價一月期一先令七辦士二五買價二三月期一先令七辦士二五午後來電日美賣價不變買價跌○六二五計三十八元三一二五日英賣買兩價均不變動 
[外滙掛牌略有更動]  
　　昨日星期三先令揭曉弗動仍掛三先令二辦士印滙大七五掛二百十一羅比半法滙弗動仍掛一千四百十五法郎美滙小二角半掛七十五元五角香滙小二錢五分掛七十四兩東滙亦小二五掛五錢一分嗬新兩滙亦未變化計嗬滙仍掛一百八十七盾新滙仍掛七十四兩二錢五分 
[先令巿况見俏]  
　　昨日星期三先令揭曉弗動内盤巿况初平後俏計銀行賣出三月份先令價三先令二辦士一二五買進三先令二辦士二五嗣後銀行賣出三月份先令價三先令一辦士八七五買進三先令二辦士午後無巿 
[美滙巿况甚俏]  
　　昨日星期三花旗掛牌小二五内盤巿况見俏計銀行賣出三月份美滙價七十五元六二五至七十五元一二五買進七十五元八七五至七十五元三七五午後無巿 
[東匯巿况回緊]  
　　昨日星期三東滙掛牌雖見小二五而内盤巿况返緊故人心甚堅計銀行賣出三月份東滙價五錢零六二五至五錢一分一二五買進五錢零半分至五錢一分午後休息例無巿面 
[標金突漲三兩六錢]  
　　昨日星期三大條銀來電近遠期各縮一八七五計近期掛三十二辦士三七五遠期掛三十二辦士二五美匯兌開盤大一分收盤大一分六二五銀價小一二五日美大二五日英弗動二月份標金開盤二百五十兩零二錢較之上日收盤價漲銀一兩當時又漲起三錢先令揭曉時東匯小二五故金價又小至二百四十九兩五錢（全巿最低價）後又高至二百五十兩復小至二百四十九兩八錢又高至二百五十二兩七錢收盤價爲二百五十二兩二錢烚赤做開三百二十五兩五錢登賬正二月份均爲二百五十二兩補水亦同午後巿部平平滙價無巿交易祗有一時計開盤價爲二百五十二兩高至二百五十二兩四錢小至二百五十二兩二錢收盤價爲二百五十二兩八錢（全巿最高價）較上日漲銀三兩六錢全巿最高低相差爲三兩補水二百五十三兩云 
[公債轉漲]  
　　昨（一月十四日）各債巿况較勝前日合計全日期貨成交總額達五百十六萬元金融最旺占二百二十四萬元整六次之計一百九十七萬元七長九十五萬元現貨交易殊屬寥落共計二十二萬三千元整六稍多計十二萬八千元七長九六平均約三萬餘元金融二萬餘元其他如五年整七等合僅五千元各債巿價因金融有抽籤消息故回漲最烈其餘各債亦隨之稍漲如金融期現貨較前回漲一元三角至一元七角許七長遠期亦回漲一元許其他各債期現貨均回漲二三角至五六角不等惟整七五小獨較上週回跌一元半至二元五大亦承週初趨勢續跌七角兹分述昨巿各債巿况如左 
　　金融公債金融現貨千元票僅於後巿收盤開出價八十七元七角比前日回漲一元七角期貨一月期八十八元一角半較前巿開盤好起三角半比前日亦回漲一元七角半二月期八十八元九角比前巿開盤略好二角較前亦回漲一元三角半 
　　整理六釐整六現貨七十一元五角比前巿開盤漲上五角較前日回漲六角期貨一月期七十一元八角半比前巿開盤略縮五分較前則回漲四角二月期七十三元四角半較前巿開盤回小三角比前漲上三角 
　　七年長期七長現貨後巿收盤開出價六十四元四角比前日回漲四角期貨一月期六十四元五角半比前巿開盤漲上三角半較前亦回漲六角二月期六十五元二角半較前巿開盤漲上四角比前則回漲一元零五分 
　　九六公債九六現貨二十五元零五分比前巿略小五分較前日回漲二角 
　　其他各債整七現貨前巿略有成交債七十五元五角比上週末跌下二元五年公債大票價七十五元八角比週初跌下七角小票價七十三元半比上週末日跌下一元五角 
[外股巿况不振]  
　　昨日外股巿面依然淸淡較前日未見進步交易甚少且下午循例休業故成交不多成交價格如東方紗四兩四錢半（三月期）耶松一百零八兩半公共汽車十兩三錢半又十兩六錢半（三月期）拍當五兩半上海組織（老股）六十兩（三月期）北結一兩二錢（三月期） 
[標準紗隨三品回漲]  
　　紗廠聯合會紗報告云昨日星期三美國棉花現貨未動近期小五六磅音遠期小八磅音至三磅音印度勿洛去停巿東洋三品紗近期大二元一角至二元七八角遠期大二元一二角標準紗巿勢平穏近期大一二錢遠期小一二錢客帮中現貨生意頗形淸淡因年關在即故交易減少午後東洋三品紗回漲日商亦購進補空致巿况又挺高標準紗近期又回漲五六錢遠期大四五錢紗巿無甚榮辱但時局不靜人心不見十分佳象客帮由四川廣東汕頭雲南江西内地等帮買去各紗四五百包行情小二錢半左右永安紗廠开出十二支金城大包一百六十八兩一百五十包扣們現出云 
[三品依然堅俏（十四日大阪電）]  
　　三品巿塲今晨因原棉跌落人氣稍形混沌故開盤時稍趨跌風至第二盤股巿騰貴買方漸有叫買之聲行情頓形堅俏此由日俄交涉進行順利及匯兌前途看跌之故 
[大阪紗巿現貨稍趨停頓（十四日大阪電）]  
　　期巿雖漲而現紗人氣反趨混沌交易毫無進步 
　　和歌山二十支二月期三八三○○ 
　　三馬二十支一月期三九五○○ 
　　三馬十六支二月期三六九○○ 
　　九Ｍ二十支二月期三八二○○ 
　　雙鹿三十二支現貨五三五○○ 
[大阪布巿堅俏（十四日大阪電）]  
　　原棉雖跌而三品巿况反趨隠　健故布巿人氣並不惡劣 
　　月鯉現貨一三四五 
　　軍人二月期一五三○ 
　　海女三月期一六二○ 
　　指輪三月期一八八五 
[洋莊絲巿仍衰]  
　　昨日洋莊絲巿仍趨淸裝歐美等處銷路依然呆滯加以滙率不鬆行情看賤以致廠絲交易絶無談就七里大經法莊稍有購成絲價堅定沔陽黄絲印莊略有現交價頗平穏灰經上等期貨昨由歐莊購去五十包價跌二十兩 
[横濱絲巿良好（十四日横濱電）]  
　　生絲現貨前日收盤之際忽成交二三萬斤局面已有轉機之兆本日期絲漸漲人氣堅俏巿况極爲良好云 
　　絲屑亦受四圍好况影響買方大户搜買甚力本日已成交七萬餘斤 
[停巿前之粉巿暢達]  
　　昨日爲麵粉交易所陰曆年底停巿交割之前一日期粉交易均形暢旺各月巿盤亦步漲二三分鎭江帮因鑒各粉廠自經日商與實銷帮大抛現後小麥來源不繼存粉均現枯薄遂乘機從事搜羅各月期粉預料國内外今歲均告麥荒需要殷繁明正粉巿必形暢達不惜以現金收買囤積昨巿交易所上午開盤後各經紀人因受鎭江帮之囑托在巿塲中放手購抛巿氣益形激昂各月巿盤頻漲二分左右午後津帮購辦空頭亦以巿面祗此一日紛紛抵補巿價又漲數厘收盤結果本月份爲二兩一錢九分半較前日收盤價計漲二分二五正月份爲二兩一錢八分半較漲一分半二月份爲二兩二錢零二五較漲二分三月份爲二兩二二二五較漲三分期粉成交額上午二十二萬三千包下午二十七萬包收巿十二萬六千包共計六十一萬九千包股票無巿麫粉交易所今日實行停巿交割明正初五日再行開巿開拍紅盤云 
[糖巿轉佳]  
　　昨日公會劃盤巿况較佳現貨開七兩九錢五正月份七兩九錢二分五二月份同三月初無做開後乃七兩九錢二分五成交遠期情况似以現近爲勝蓋時局騷亂所致也太古車糖開跌三錢三温半八兩三温七半八兩一錢四温八兩二錢四温二半八兩三錢四温半八兩五錢下擋二温半六兩八錢二温七半七兩一錢三温七兩四錢三温二半七兩九錢車冰原價勿動爲十二兩三錢五行家意胃淡薄並無買進餘巿均見軟滯也 
[五金售價又漲]  
　　五金巿塲上情形久報呆鈍成交貨額逐步减退故慘淡之景象始終壟罩於巿惟售開之價仍有堅俏氣象大條靑鉛因求過於供最高價每擔開至十五兩七錢五分竟暴漲兩許餘若法西釘及白鐵皮等雖無續漲消息而後巿莫不鞏固云 
 
 

Page 13

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *常識 
衛生 
[電燈亦可用爲電療] [  林香泉]  
　　有多種病症於初起時或劇烈時可不必用藥物直藉電之光與熱而調治之人但知紫光機爲電療利器不知家庭日用之電燈亦可用爲電療屢經實騐頗著奇效惟功力遜紫光耳 
　　（一）止痛無論身體何部疼痛可將電燈連罩籠覆患處外用毛巾厚圍則電熱逐漸透入皮膚自呈一種消炎止痛作用預先調換燈泡加减光熱配合症况更效 
　　（二）治凍瘃此爲冬季厭而易患之症幼孩尤甚如患在手可用兩手圍電燈烘之患在足則持燈泡熨之先用温水洗潔患部然後施用覺熱即止連用數次便效 
　　蓋均藉電之光與熱予生理以一種剌戟令血行佳良神經暢適故能各奏其效此外尚可藉以治療他症及爲醫藥後助力之處尚多惟手續較繁耳（乙種酬） 
經濟 
[同胞亟宜愛護國貨] [  榮石孫]  
　　現在大家都說愛國愛國然而愛國的實在 
在乎一念之微而能夠收很大效騐的就是愛護國貨 
　　國貨的盛寰與國家的財政和人民的生計處處有密切關係我國近十年來國家財政和人民生計怎麽會窮到不得了的呢大抵是每一年洋貨的輸入比較國貨的輸出他的數目總有一萬萬以上的金錢抛流出洋這就是我國所以會貧窮的原因 
　　那末商業這樣不振興固然是農工業不發達的緣故然而實在是我國的百姓醉心歐美物質文明凡如起居飲食總是一樣一樣模仿歐美風氣就是小到一樣日用小品也要用洋貨並且用的東西是我國所没有而弗得弗用洋貨的這到還可說得假使我要的東西我國自家本來有的或者我國雖然没有而可以拿别的東西代的那末不必用洋貨了咧然而我國的百姓倘使個個拿買洋貨的觀念一變而買國貨那末國貨推行非常之快也就是工商業發達非常之快那末國家和百姓都受了他的益處了 
　　凡是百樣事體總要羣策羣力方才會成功惟有愛護國貨只要在我們一念之轉移咧望海内同胞大家努力啊（乙種酬） 
道德 
[失意人之自慰] [  旡生]  
　　昔晋羊叔子謂人生不如意事十常八九斯言實爲沈痛蓋吾人自有生以來除在天眞爛漫之兒童時代不識不知無憂無慮最爲快樂外迨入世旣深即覺遍處荆棘心境爲之大變强者勇猛精進百拆不回足爲世人模楷兹姑不論而一般弱者偶受挫折或處境不順便神志頽喪百無聊賴甚或厭世輕生殊屬可憫須知人生百年如白駒過隙若必日坐愁城書空咄咄亦復何趣用敢普告世人即遇不得意事亦當善自排遣或觀書畫以娱情或玩花鳥以寄意若能靜讀佛典尤足養心益壽愼弗以區區磨折而煩惱不釋也（乙種酬） 
法制 
[民訴書狀上應記載之事項] [  侍]  
　　當事人訴訟行爲之聲明或陳述應依民事訴訟律之規定以言辭或書狀爲之其以言辭者於言辭辯論時爲之以書狀爲聲請或陳述時其應記載之事項當事人必須詳爲記載此種事項因書狀之種類不能盡同一般應記載者 
　　（一）當事人之姓名年齡籍貫職業及住址若當事人爲法人或其他團體則其名稱及事務所 
　　（二）代理人之年齡職業籍貫及住所 
　　（三）訴訟標的 
　　（四）應爲之聲請或陳述 
　　（五）供證明或釋明用之證據方法 
　　（六）屬附文件及其件數 
　　（七）年月日 
　　（八）提出之法院 
　　以上各項事件不必定分數欄亦可不必依以上之次序各事項中有無可記載者儘可從略當事人應於書狀簽名如由法定代理人或訴訟代理人爲訴訟行爲者則由代理人簽名簽名應親自爲之若不能自簽名則使他人代書其代書人應於書狀内記明代書理由并簽名書狀内只須簽名已足母庸蓋章亦不得以蓋章代簽名總此數者皆當事人於訴訟書狀上應詳細記載者蓋一方防法院之駁斥一方亦可爲訴訟之根據當事者三致意焉（乙種酬） 
時箴 
[宴客笑談] [  覺]  
　　有甲乙丙三獵户協力攻盜窟而踞之特聘經理者將處分其資産以某客之交游素廣也偕其經理折柬敦請之設盛筵推爲上座與商所以整理資産之計畫 
　　方某客之未至也某豪客已在座先踞一席及某客率其僕從至其僕從各踞座大嚼杯盤狼藉并謂甲乙丙所聘之經理曰爾輩勿與聞其經理懊喪而退其豪客以未快所欲有愠色亦辭去而某客之僕從且呼朋引類相與嘗其一臠某客無如何 
　　席未終索筵資者已至甲乙丙三獵户亦以爲此筵固某客之僕從所飽啖也各相視而笑默無一語於是紛紛擾擾不知所終 
敎育 
[胎敎之重要] [  顧臥佛]  
　　人生有三大敎育即家庭敎育學校敎育社會敎育是也而除此三者之外又有胎敎胎敎亦居於重要之地位顧人多不甚注重婦人在懷孕時期於飲食起居仍一如平日毫不加意要知胎敎之影響兒童者甚大美國有胎敎會良有以也爰將孕婦之最要者列如后 
　　（一）懷孕後即行停止房事 
　　（一）食品取易於消化而富於滋養料者切不可多食含有剌激性之食物 
　　（一）衣服之寛窄極當留意太寛則生産艱難太窄則恐傷胎部 
　　（一）居室取純白色或淺綠色則産生之小兒皮膚必較潔白 
　　（一）不可過勞過勞恐流産不可過逸過逸恐難産 
　　（一）孕婦居常不可有不正富之談笑及鄙劣之言語以免遺傳胎兒 
　　（一）懷孕後當心居於正不可有欺詐及險惡之念頭以免遺傳胎兒 
　　（一）家人當以和悅相待不可有勃豁事情 
　　（一）婦人懷孕後當抱快樂主義不可憂愁 
禮俗 
[兒童贈品之商榷] [  楊迥]  
　　社會中人每逢新年恒以金錢贈於親戚之兒童俗名壓歲錢或贈以果餌皆所以表示親愛之意殊不知兒童年幼不明金錢之正當用途及飲食之宜有限制得錢後或賭博或購雜食得果餌後即大吃特吃盡而後已胃腸諸症緣斯而起然則愛之適以害之也竊謂新年中兒童之贈品須具有下列三項資格之一 
　　（一）有趣之書籍年來坊間出版之兒童讀物甚多苟購其文字淺顯而饒有興味者以贈兒童其益非細 
　　（一）美麗之圖畫圓畫足以發展兒童之美感而修身圖尤足增進其道德 
　　（一）堅固之玩具玩具足以啓發兒童之知識並可養成活潑之精神惟不堅固者易於破壞殊非經濟之道 
　　以上列三項爲兒童之贈品較諸贈以金錢或果餌者其間利害之相去寗可以道里計耶（乙種酬） 
家政 
[買物不賒欠之心得] [  魏友植]  
　　予從前在家鄉時向商店購物因人頭熟識例得賒欠登賬每至節邊年底賬務蝟集應付爲難故恒未屆年節早已愁眉雙鎖不勝焦灼矣本年五月携眷庽　即購一草一粟概不賒欠行之半年反覺安逸本年年底店賬毫不蒂欠脫然無累此非買物不賒欠得益之明證乎况且登賬買物每易超過消費定額若現多購買必敷用而止苟不急之物且竟省却此又現買之能省儉也不特此也商店之對顧客現買與登賬又每分别其價是因登賬而我暗中且受虧也特誌之以告操家政者（乙種酬） 
雜錄 
[寒假中學生的新生活] [  楓江]  
　　日往月來歲聿云暮一瞬息間寒假之時期又到了學生平日在學校裏邊和社會事業絶少接觸當此長期休假應該分其餘時餘力爲社會做些事情這是靑年當然要負責的現在有兩椿事情關係很大學生們在這個當兒盡力做去一定可以得到很美滿的效果 
　　一勸募賑捐被災區域飢民徧野現各地方雖着手籌賑然所得總屬有限學生們應該利用這個機會集了許多同志到各處去勸募把災民慘狀盡力宣傳不論棉衣啊金錢啊米糧啊都是和災民有益的務期多多益善 
　　一平敎運動平民敎育是一椿很重大的事情國民有了智識國家的程度也可以增高不少不過這種運動非合羣策羣力恐怕没有什麽效果學生們應該趁着數十日的休假或設夜校或去宣講務使普通百姓都能夠得到一些智識纔行（乙種酬） 
 
 

Page 14

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *   
 
 

Page 15

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * * 
[本埠增刊]  
[購可可粉有贈品]  
　　愛多亞路復康洋酒號爲本味可可粉總經理處兹爲優待顧客起見凡購可可粉一聽除當贈樣盒外加贈時裝美女月份牌一張半鎊聽祇在洋五角四兩聽大洋二角八分定價低廉送禮當卜受者之歡迎也 
[足安分銷處發售禮劵]  
　　北四川路九號洋房足安分銷處入冬以來營業發展近更發售一種一元二元三元四元五元十元新式精美禮劵以應顧客之要求無論婚儀慶祝榮任節敬等均可餽贈親友該禮劵等除在該公司各部兌換貨品外更可向本埠東有恒路足安電機織襪廠兌換各種絲光襪及純絲襪絲羊毛襪等貨品云 
[聯益箋再版出貨]  
　　南京路勞合路聯益貿易公司印製之名家書畫集錦美術信紙﹁聯益箋﹂自發行以來風行全國頗受各界之歡迎故不久道林紙一種即行售罄後即加工趕製以應需要現已出貨較前更爲美觀内在名家所繪之西湖十景加以名家題字頗爲珍愛價目每本（百張）仍售洋二角六分又新出連史紙聯益箋一種每封百張祗售洋二角七分又靈動電氣廻光燈式樣精巧可以夾置平放莫不自如且用陰陽開關明暗光度悉由人意銷路頗廣原價每具售洋十元現在廉價每具祗售洋八元惟存貨已不多云 
[瑞中發售新式火柴機器]  
　　愛多亞路四號瑞中洋行專辦進出口安全火柴原料及各色製火柴盒洋紙·鳳凰牌·三星牌火柴等開設以來營業頗爲發達今年又添設火柴機器部經理瑞典國新式火柴機器爲瑞典著名機器廠所造該機構造堅固式樣新巧可省人工增廣出貨該行志在推廣定價克已而火柴附屬品如製盒子梗子及上藥頭乾燥包紙等種種手續均由該機製就完全不用人力可省管理之繁該機樣本說明書均係英文目下經在詳細繙譯華文不日即可印就各地火柴廠如欲索取者可函致該行華經理李君駿惠接洽又該行安全火柴原料如鹽酸鉀俗名即白藥粉赤燐等現在均可預定云 
[梁新記贈送月份牌]  
　　南京路中巿一五二號雙十牌梁新記兄弟牙刷公司自即日起凡購牙刷一元者贈送美女月分牌一張多則類推惟贈完後即行截止五馬路及公館馬路該公司支行曁偷鷄橋東亞字號同時亦照辦法贈送月份牌云 
[名人山水畫片開始分贈]  
　　二馬路望平街冠五洲帽莊爲著名老店本年夏季改裝門面擴充營業兹因優待歷年顧客起見特將前店主樊心存君所繪梅道人水竹居圖山水立軸托印刷局製版精印刻已印竣隨帽附贈欲得是項畫片者即日前往購取得贈劵者可向該莊憑劵換取畫片云 
[出版界消息]  
　　偵探小說甲子社出版部所出偵探小說發行以來頗受各界人士之歡迎故銷數甚巨兹悉該社三版出書祗收成本一角五分（郵票通用）各界均可向虹口物華廠路六三八號該社索取云 
　　中國社會黨近發行月刊一種名曰﹁新星﹂已於本年一月一日出版材料豐富持論正大兹將内容摘列於下發刊詞（江亢虎）中國社會黨對於時局之宣言（江亢虎）社會主義與中國（田宏韜）中國社會黨與中國（王蒼溟）時局轉變之因果及今後建國之方案（張汝金）二十世紀人類的覺悟（陳育羣）金錢萬惡與萬能（葉璜）評蘇俄無産階級專政（陳志莘）與曲解社會主義者一辯（李可權）破屋（張道煦）詩三首（陳志莘）總發行所上海麥根路四四號各省各大書局均有寄售定價二角云又江亢虎博士所著﹁省憲草案﹂亦同時出版此書學理充分適合民治精神除由江氏分送國内各法團外各大書坊亦有寄售定價二角云 
　　本埠棋盤街中華書局世界書局大東書局民智書局四家最近經售投考中等學校算題標凖附解法一書此書係奉賢徐季平君編輯敎廳理算指導員吳和士君校閱材料豐富程度適合誠有志升學者必備之書也 
　　節制會季刊第三期第四卷其中所搜集之材料類多婦女與家庭事如梅華銓夫人之（母敎與家庭）演講筆錄黄任之先生之女子服務問題沈儀彬女士之婦女與家庭等作品優美可觀定價大洋一角五分由中華書局商務印書館靑年協會書局等處寄售聞購閱者甚衆凡熱心家事者宜皆手執一卷云 
[醫界新聞]  
　　滬上冬至以前天氣極爲亢燥冬至以後驟雪数次嚴寒外束鬱極内藴兼以煤氣之重喉症痰嗽甚多五馬路麥家圈中西印務局内陳紹平君患此頗重諸醫束手旋經中醫專門學校校長謝利恒君診治一劑而輕數劑而愈謝君寓北火車站西首寗康里近對於喉症痰嗽諸病治效尤多云 
 
 

Page 16

 
 
1;第一萬八千六百三十八號;中華民國十四年 西曆一千九百二十五年一月十五號
星期四 * *[南洋職工同志會宴港粤代表]  
　　昨十二號南洋烟草職工同志會假座粤商洒樓　議粤港代表黄煥庭·黄鏡湖·陳森·馮權·羅燕呯·陸杏村·葉竹明·梁福勝·黎更生·周卓文·羅祖·李威·陳煥源·楊殷·熊少康·唐麗波·黄忠·高汝佳·梁子光·黄金源·陳杏林·馮敬·廖祝三·周樹垣·等赴席會員五百餘人下午七時開會（一）主席致歡迎詞（二）同人向粤港代表行相見禮（三）呈遞本會議决公函（四）敦請粤港代表演說（五）同人薈詞（六）叙餐（七）散席代表楊殷·楊杏林·陳森·周卓文·唐麗波·黄金沅·馮敬均有長文演說大意勉勵工友鞏固國家實業此次工潮以和平結束爲宗旨次會員張渭川·汪興苗·王梓鈞·相繼發言至十一時許始盡歡而散云 
[粤港工團代表調查南洋工廠]  
　　由南洋工人招待 
　　十三號下午一時粤港工界調查上海南洋失業職工代表團代表黄煥庭等到南洋烟草公司工廠調查失業人數到廠後即由該廠派定職工數人爲引導員先領代表等在工務會議室叙談各代表對於調查手續查問極爲透澈續由工廠交出廠中逐日返工工友報告表與各代表參閱並將失業職工四百餘人報告旋據黄煥庭君報稱失業職工方面亦云失業人數約三百餘人大概與公司所報相合在粤有人以七千餘工友失業散發傳單今日大衆可以明白隨由引導員領各代表往廠内各部調查並將工作情形詳細說明調查時間約三小時該廠職工組織之南洋烟草職工同志會早已預備茶點各代表調查後由同志會派定招待員帶各代表往同志會茶會云 
[日人要求電話公司用日員]  
　　旅滬日僑以滬上日僑甚多裝電話之家亦不在少數然公共租界電話公司尚無通日語者爲之接線殊覺不便現聞旅滬日本同志會擬代上海日僑向電話公司要求引用熟習日語者接電話線藉便利日商云 
[港埠運柩新章通告]  
　　香港東華醫院昨爲港埠運柩新章事致廣肇公所等通告云 
　　上海廣肇公所列位先生大鑒敬啓者外埠先友運柩回鄉向有由貴埠付託輪船儎回着敝院起上義莊停厝候該先友親屬到領轉入内地安葬如寄莊有過一年外而無人到領者敏院即爲代葬本港義地此方便僑胞起見也近因本港居民日益衆多各處墳塲每要檢　爲　量之　現政府不准再將外埠運來之雙柩葬在港地查義莊之外埠靈柩有停厝一二年未有人認領不得不爲籌設　法懇貴處嗣後如有先友靈柩付託輪船儎回轉運内地者須該埠有殷實商店擔保如到港欲停厝敝院義莊限期六個月内須要通知該先友親屬領運内地安葬如過六個月外無親屬認領又須擔保將該靈柩由該輪船付返原埠方可儎運來港否則該柩雖到港敝院亦不能代起上義莊停厝也特此肅函奉達希爲荃察并懇貴會在貴埠處廣爲登報俾衆週知是所拜禱香港東華醫院謹啓 
[美國靑年會總幹事行將來滬]  
　　美國白樂克林靑年會總幹事郭君行將來滬按郭君供職靑年會已歷三十七年曾兩次主辦戰地服務事業由其經手募得之捐欵達一萬萬元之鉅嗣又任十三州靑年會幹事退修基金之募捐委員兼任北美協會城巿顧問委員長三年現在郭君請假休養擬趁此環游世界編訪歐州埃及·泊利斯汀·印度·南洋·高麗·日本·及中國之靑年會已於上月十日抵香港將於本月中旬來滬 
[認包船隻稅照准之函知]  
　　認包浦江船隻稅之談桂香日前呈准上海巿公所繼續承辯二年業經批准在案兹聞該所李總董已函復上海縣商會以該商承辦浦江船隻稅尚無貽誤所請續辦兩年似可照准惟月繳捐數第一年暫照舊額第二年應由該商酌量增加已批仰該商遵照外合再函請貴會查照轉知遵辦云 
[西鄉添設捲烟稅分徵處]  
　　上寳區捲烟營業稅徵收局局長吳曾善查得本埠西鄉漕河涇閔行一帶各捲烟商銷售捲烟均不貼足印證希圖從中漁利故特委任　和舫爲漕河涇捲烟營業稅分徵處主任將梅家弄·龍華閔行·等處劃歸該分徵處管轄聞襲主任定於十號（即今日）前往接事又聞滬南捲烟稅分微處現已遷移至江夏里一號門牌辦公云 
[南巿商業保衛團開始募捐]  
　　南巿商業保衛團成立以來開支浩　經董事部議决向各商號住户等募集特别捐日來已派團員開姑向各商號募集矣 
[豫省被拐男孩訓令資遣回籍]  
　　公共租界會審公廨前據匯山捕房解到被拐河南淮陽縣男孩張金玉穆花山·馬締龍·馬向雲·陳榮利·張榮漢·劉振海·侯崇義·王國城·李文成·趙福慶·孫同德·孫少周·蕭俊林·趙學成·十五名到廳函達河南淮陽縣知事查傳各孩家屬迅速來廳認領兹聞河南省長咨請江蘇省長訓令江蘇交涉公署稱被拐男孩張金玉之父張德明等家寒小本生理無力來滬迎接請轉令公廨資遣回藉以免流離等情頃已由陳交涉員令行廨員設法資遣回籍并將辦理情形具報云 
[英法夜社聚餐會誌]  
　　英法夜社社長鮑俊德於本月十三晚（即放假後一天）曾函　各敎員等同蒞該社舉行聚餐會是晚到者有來賓王華德敎員孫春生鮑容之許舜耕　信昌全有林鮑子植蔣耀鰲君等由社長鮑俊德君主席將本學期經過情形報告畢繼即起立持壺各晋一觴並伸謝彼等在此半年中熱心敎授之勞後即共同討論下學期學務進行辦法議至深夜十一時始散云 
[球戰歡聲]  
　　靑年會發起足球聯合隊比賽曾誌前報兹聞該會以比賽告終特於昨日招集各隊在健身房共攝一影以留紀念並獎得勝之一隊聞得勝者爲嶺南體育會云 
[集會表]  
　　陽曆本月時　地點召集者事由 
　　十一日下午二時　　　　　　　　開評　會 
　　十六日下午　時　江四　三和　　生紗廠　體股東會 
　　十七日灣南路總商會　商會開常會 
　　十八日下午二時華商証劵交易　華商　交劵易所開六　股東會 
　　十八日下午二時愛多亞路五十號　請商紗布交易所開七届股東會 
　　十八日下午二時九江路五　金業交易所開六届股東會 
　　十九日上午十時起法界公董局法界公董局選舉局董 
　　二十日午後二時假四馬路大新旅館復盛碾米廠股東會 
　　二十日至二十二日蘇州路三號新天安堂華東基督敎敎育會開年會 
　　二月一日納稅華人會納稅華人會召集巿民大會 
　　二月六日基督敎大學同學會基督敎大學　學會舉行年　 
　　二月八日下午一時北　　路　商會　易　　公司　　　股東會 
　　二月十三日在寗波路八十五號大豐慶記紡織公司召集股東大會 
[天氣報告]  
　　徐家滙天文台昨日下午四時三十分氣象預報云天雨有霧台灣至黄海之間有旋風山東以北及福建以南俱有無定向之微風及局部之無風區域又昨日下午三時前二十四小時内本埠氣温最高四九·五最低四四·六去年同日最高五九·七最低四○·○ 
 
