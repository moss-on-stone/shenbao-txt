# 1913 - 157 - 4914475

 

Page 1

 
 
來稿 
[告巴那馬賽會監督（周椒青）]  
　　巴那馬運河開通之期西曆一千九百十五年即中華民國四年一月於時美洲合衆國加利福尼亞省之聖發蘭歇士戈埠俗稱美國舊金山開辦紀念萬國博覧大會此事爲全球各國所注目關係至巨且重吾國於此次賽會之關係工商部呈請大總統籌備巴那馬賽會事宜文已詳哉言之賽會監督之任命不久將發表來者爲誰吾不知也惟椒青願自代我全國公民有言謹爲來者告前清之應國外賽會也向委任總稅務司辦理視爲一種酬應之具文故其出品也不獨儉而無禮抑且往往貽諸友邦士女羞昔年聖路意博覧會之赴賽始緣吾國商人不精賽會之術繼乏調查徵集全國出品機關終遭貪官某京卿吞没失敗之餘尚貽誚於友邦所有某監督攜賽自以爲可以揚國威勵民氣之各物迄今猶存密歇根大學博物院中美洲合衆國人屢引以恥笑我商人學子之登彼岸者乃椒青遊學美國時辛亥七月曾參觀密歇根大學比及博物院彼之譏我笑我靡有或及至陳列各物見之者稍有血氣無不疾首痛心吁誰爲爲之往者已矣 
　　此次萬國博覧大會乃振興商務之引綫規模宏巨誠空前之舉也誠全球各國競爭之舉也民國初基萬事　人所注目理應力自奮興亟應自設籌備巴那馬賽會事務局起切實準備賽會以前如全國之調查出品之徵集各省各埠機關之設立展覧會之預備以及在會場建築中華陳列館賽會之際賽品運輸之方法商人補助之規劃斷不可再蹈前　敷衍塞責之覆轍至出品之徵集宜通告全國士農工商各盡心力舉凡我國之所長以披露於彼國至若農工商各省各地均有特産足投彼之所好者宜力圖擴充庶可稍挽將來進口貨之漏巵目加利福尼亞省之聖發蘭歇士戈埠與我國僅一水之隔耳直渡甚爲捷便聖發蘭歇士戈埠爲我華僑薈萃之區其業商者經騐頗富友誼亦篤椒青留美之際常喜與游此次我國賽會者赴聖發蘭歇士戈埠彼必樂爲鄉導裨益良多惟該埠華商皆粤人向日物品此粤産爲大宗願我國此次赴賽者宜博採各省各地之所長也 
　　聞工商部此次之請任賽會監督表有資格六項想可不慮其有竽濫者來也則如某京卿不計果報甘心辱國者更可不慮其出此他日獲奬得譽增光民國是所望於監督者 
要件 
[袁總統解釋議員質問書之咨文]  
　　臨時大總統爲咨行事據國務院呈稱查臨時約法第十九條規定參議院之職權第九欵載得提出質問書於國務員並要求其出席答覆等語又國會組織法第十四條規定民國憲法未定以前臨時約法所定參議院之職權爲民國議會之職權但左列事項兩院各得專行之等語而第二欵所規定則爲質問是此項質問權依約法及國會組織法第十四條之規定則爲民國議會之職權依本條但書之規定則爲兩院各得專行之職權然無論其爲民國議會之職權抑爲兩院各得專行之職權而行使此項職權似必須用民國會或兩院之名義法文規定甚爲明瞭國會組織法所稱之民國議會依第一條之規定爲參議衆議兩院所搆成其所稱之兩院依第二條之規定爲左列各議員所組織之參議院及依第三條之規定爲各地方人民所選舉之議員所組織之衆議院至組織參議院衆議院之議員僅爲參議院衆議院之分子不能謂參議員卽爲參議院衆議員卽爲衆議院猶之搆成民國議會之參議院衆議院僅爲搆成議會之分子不能專認參議院或認衆議院爲民國議會也故依第十四條法文之規定則臨時約法第十九條所列各欵惟民國議會始有此職權而搆成議會之參衆兩院不得各别行之國會組織法第十四條所列各欵惟兩院始得有此職權而組織兩院之議員不得各别行之查國會開會以來衆議院所提質問案件均係經由院决提出而參議院迭次所咨送之質問書並未聲明係經組織參議院議員多數之同意表决以院之名義提出其所提出者僅係組織參議院議員中之一人雖連署在十人以上然究少數人之意思而不能謂爲全院之意思按之前參議院法縱屬相符然國會旣已成立前參議院法已無繼續之效力似未便仍行援用開會之初政府以尊重立法機關爲懷於法律手續不完之質問未敢深求乃近以議員名義提出者日見其多不惟同一議會而辦法有彼此歧異之嫌抑且同一議院而意思又有各不相謀之病充其流弊所極將使政府答復常以個人心理而用其揣摩小之適以啓黨派之紛爭大之尤易淆國民之觀聽應請咨行參議院聲明約法及國會組織法上民國議會曁兩院之職權嗣後各議員提出之質問書應悉依法定手續經由院决以院之名義提出凡不合於法定手續之質問書國務員應不負法律上答復之義務等因相應咨行貴院查照可也此咨參議院中華民國二年五月二十日段祺瑞 
[鹽之研安（四）（遯庵譯述）]  
　　乙操作 
　　每年一區劃之鹽田因風浪之激射雨雪之剝蝕岸裂灘崩器具朽敗恒所不免四月上旬各自通力合作爲鹽田之補修整理及其他釜屋器械之修理種種準備旣竣乃從事於晒鹽其手續如左 
　　（子）垂槽之設置 
　　有一器焉用之以濾淨鹽砂者厥名垂槽厥狀若箱下有四足内部鋪席及竹簀每鹽田一二反步（日本平方六尺爲坪三十坪爲畝十畝爲反）有垂槽數具每具容積可入四斗高二尺五寸至二尺八寸值鹹砂應濾過之際舁置鹽田適宜之場所而使用之亦有用無底桶代之者 
　　（丑）準備曬灘 
　　每晒鹽之前日有所謂準備晒灘者法於垂槽之側將堆積之撒砂用撒砂器而播散之更用搔爬往返爬搔使之平均然後撒布潮水爲翌日所需各種之準備 
　　（寅）晒鹽之作用 
　　晒鹽之工役區爲汲水夫搔砂夫幫工三種至日午前八時汲 
 
 
 

Page 2

 
 
水夫吸海潮於盛水桶用撒水桶向前日鋪勻之撒砂且汲且灌午後一時俟撒砂乾燥汲水夫搔沙夫幫工麕集鹽田中搔砂夫搬置垂槽於此處一面搔集撒沙幫工則運砂於槽並汲入海水待鹹水從槽濾出汲水夫運之於鹹水儲藏場及汲海水而注入盛水桶計每槽所採鹹水約及四斗（尤視其日天氣如何而有增减）採鹹畢幫工仍搔取槽中撒砂而平鋪於下次晒鹽之地盤汲水夫於其處漑以少量之海水使搔出之砂往來播散四方並無厚薄搔砂夫乃照準備晒灘之式用搔爬平均之此日之工作迺告竣此地（指輪島及宇出津）之晒鹽係日日晒採並無隔日晒及三日輪晒之事計一箇年採鹽日數約九十日至百日（自四月至九月）其採鹽量數每鹽田一反步當得二百五六十石其濃度自十度至十八度不等 
時評 
[暗殺無用（無名）]  
　　以暗殺爲不可人必不聽之何則明知其不可然而力旣不能敵勢又不能去仍不得不出此卑劣之手叚以圖一時之實利故余今不言其不可而言其無用 
　　暗殺必在重要之人推暗殺者之心必謂此重要之人如被暗殺而死則此重要之事必因此摧而殘或由我攫而代此暗殺之作用也不知所謂重要者其集點雖在一人而其組合必非一人之力不破其組合之全體卽死其集點之一人仍可易人而代其重要亦仍如故也 
　　不觀乎宋教仁之被刺乎國民黨之舉動益烈不觀乎徐寳山之被炸乎代一徐寳珍而揚州之軍隊安謐如常然則暗殺者亦徒背人道而無絲毫之益故曰暗殺無用也 
[專電]  
　　揚州電　第二軍長徐寳山昨日上午八時被炸身故 
　　揚州電　徐寳山軍長被炸情形係二十三日夜有寗波口音之人僞充古董商人吳國賢之夥友携一木匣送徐求售當時徐已就寢僕人以吳商時有古董求售因將木匣置諸徐之書室至二十四日晨八時僕告徐昨夜事偕徐同往書室徐親啟視匣内炸藥爆發徐斷一臂僕身軀分裂均即時身故書室頂兩間亦均炸毀 
　　揚州電　徐軍長被炸後即由張運使電告政府及江督旋接陸軍部令委寳山之弟徐寳珍代理軍司令職並由張運使會同商學各界維持地方秩序軍民安堵如常 
　　揚州電　徐軍長未被炸時已知有人謀害防衛甚嚴某日徐方在書室晝寢其夫人命一幼僕往視是否睡熟僕見已睡取被覆之徐卽驚起抽槍擬僕又一日徐方乘騎過市有某店一小夥指謂此卽徐某徐因又拔槍相向人有詰其何如此驚恐者徐云我輩今日爲人指目前後左右無非覬覦之人不可不有此正當之防衛云云不謂卒及於禍 
　　南京電　程都督接揚州張運使電稱二十四晨徐軍長寳山中炸彈身故現由其弟寳珍少將暫攝司令軍士翕服地方安靖云云程都督得電後一面電告中央一面電徐弟慰問並詢中彈詳情 
　　北京電　郭同等提出質問謂各報所載孫黄在南中鼓吹二次革命電傳口說直言不諱密派黨徒謀煽軍將宋案審判未决誰敢任意指誣彼則通電斷言係政府所爲是破壞司法豫擬電稿强將宋案交涉及證據令程應拍發是干預行政職權大借欵案認否權在國會人民祇有請願之權彼則長電遍布誓不承認甚乃私電各國政府財團乞外援以干預國政是妨害立法且損辱國體云云該質問書中又歷數贛皖湘粤四督之不法及譚人鳳王芝祥唐紹儀等之假調停爲名甘心助叛且重責王芝祥溺職助亂請均按律追究 
　　北京電　革命鉅子尤列往日曾創興中會後改中和堂同盟會乃其分支會員約數十萬人因與孫不合屹然獨立實行事業極多於昨早車到京各黨均派代表往迎袁派段芝貴迎之 
　　北京電　昨民憲黨開會舉籌備員議與政友會合併事 
　　北京電　昨北京聯合運動大會得分最大者清華學校四十八點次通州協和學校三十七點次匯文學堂十六點袁所備銀杯爲清華學生潘文炳所得其運動科目爲賽跑擲球跳高跳遠等等其職員以中美人分配之章宗祥夫人爲給奬員此爲北京中國學界之創舉 
　　北京電　報界同志會新聞團昨合讌韓汝甲議組織中西報界通信社事以破除黨界以公平消息溝通内外爲宗旨 
　　杭州電　浙報挑衅軍警勒令停版三星期日報公會協議反抗無效軍心極憤激 
　　杭州電　軍警衝突今已解决懲連長革憲兵 
　　杭州電　徵兵委員明日出發 
　　南京電　金鼎原擬准黎副總統電赴鄂間程督慰留特委以軍事上財政差使昨日到差視事 
　　南京電　都督府參謀長一席昨已發表爲韓國鈞輿論翕然 
　　南京電　程都督因近日各方意見大都生於誤會日就解釋漸趨平靜昨特電請各省都督嗣後如有假託名義招搖煽亂治安者望一律嚴行查拿治以軍法 
[特約路透電]  
　　北京電　今日下午（二十四日）天壇舉行各校聯合運動會與會者三十二校學生運動者計二百五十七人觀者約一萬二千人袁總統所備銀杯二隻一供各學生奪標得者爲清華學校學生潘文彬（譯音）一供各學校奪標得者爲清華學校南洋華僑所備銀觥一隻亦爲該校所得奬品由大理院長章君夫人給發觀者頗形興奮 
　　哈爾濱電　據庫倫消息蒙兵近與華兵戰於白納納里兹（譯音）詳情未悉某親王已請奉天都督派兵一師團前往内蒙抵制外蒙内犯蓋内蒙居民現頗受滋擾故也 
　　北京電　今日（二十五日）灤州運兵六車開往保定府 
　　哈爾濱電　據聖彼得堡電社消息俄國國會預算案股員已贊成議案准設海拉爾及虚白拉克（譯音）副領事署裁去齊物浦之副領事署及編制上海哈爾濱總領事署之職員 
　　哈爾濱電　黑龍江都督昨夜（二十四日）由此間領事團及俄國官員宴之於鐵路俱樂部今日已赴齊齊哈爾 
　　漢城電　覆審院現命重審漢城謀刺寺内總督一案各犯 
　　東京電　日皇之病已漸就痊可 
　　北京電　據此間華人謠傳徐固卿（係寳山之誤）在揚州爲假裝售賣古玩者炸斃 
　　北京電　北京美國長老會郝爾博士前患瘢症現忽轉劇病勢極危華醫謝某醫治現已漸愈 
[譯電]  
　　柏林電　今日（二十三日）德皇公主路易斯與克姆勃倫特親王結婚柏林各貴賓齊往參與盛禮繼赴洛漢格林劇塲觀劇新郎新婦亦列席貴賓座中俄皇以鑲寳石之銀盒一隻贈與德國首相英皇亦贈以維多利亞大十字勳章一座德國皇太子宫邸及英俄大使署前並英皇英后或俄皇所至之處皆有羣人守候爭求一瞻丰采晨間英皇在德皇太子宫邸閱看各處所贈公主之珍品繼在英國大使署接見寓德英民之代表受獻頌詞皇嘉奬備至旣而皇乃偕后宴於英國大使署德國首相郝爾維格外相茄戈及其他各外交家亦均在座 
　　柏林電　羅西茄報載德皇俄皇之談話謂最近德國三君締結德俄篤厚之邦交已滿百年俄國經濟之利益及與德相同之歷史事業使兩國邦交益爲鞏固此實維持政治均勢所必要云 
　　巴黎電　昨日（二十二日）洛台地方起有激烈之騷亂有吹號者一名吹號召人聚集營内以圖示威尚有一人持鎗刺馳往助之均爲某軍官擊倒於是營中鼓噪約三刻鐘之久聞鼓動此事者中有罪犯一人工黨會員數人彼等本擬與其他聯隊合刧軍械庫羣兵聞號列隊入營時適有軍官馳抵計遂未成有少佐一員曾奪鎗大呼曰有敢前者即斃之諸兵乃不敢動政府現禁止各郡舉行常年紀念會衆議院開議時頗形擾攘社會黨議員宣稱三年兵役爲醖釀内訌之舉並責祇首相復行古制該院旋投票表决信任政府同意者三百八十一票反對者一百八十六票 
　　巴黎電　據晨報載稱法政府現悉各軍隊之聚衆示威並非因反對三年兵役所致乃由欲爲政治上之運動豫備已久故乘機而發政府之具此意見乃根據於上年十二月警察長官所上之報告 
　　倫敦電　陸軍大臣西萊君與勞勃特貴爵已允於六月二十六日在八十俱樂部討論國民兵役問題 
　　鈕約電　英美百年和平紀念會辦事人議在美京建一英女皇維多利亞石像並以林肯石像一座贈與英民 
　　倫敦電　據斯丹達報載稱去年十二月在某灣遇風受損之大英輪船公司拉倫輪船已售與日本公司價金二萬四千磅尚有某某公司舊船數隻亦售與該公司計共價金四萬五千磅 
　　希京電　希臘王已赴薩洛里卡擬重行勘畫廣廓之中立區域以免與布人續起衝突 
[公電]  
　　北京電　共和統一民主黨轉各報館各團體均鑒善後借欵關係國家根本國際信用斷難變更卽國民黨首發動議之谷鍾秀亦云不反對借欵惟不承認政府辦事之手續漾日衆院繼續開便彼黨議員覃振登台演說忽根本反對借欵李國珍質問覃輩主張何太反復李肇甫代答反對借欵並非大逆不道李國珍斥爲反對借欵卽是破壞民國可云大逆不道彼黨議員大聲呼打丁廷騫呵責呼打者彼黨議員盧元弼越席向丁連揮兩拳踢三脚經旁席力勸始止各議員屢覩該黨在場暴亂情形憤極羣請議長飭警照現行犯送檢察廳懲辦旋由盧之同黨同鄉議員賀贊元等忽發異想轉誣丁先擊盧要求一同送廳致未解决卽散會散會後至議長辦公室由証人證明盧實毆丁惟要求止在院内懲罰事實已定今日忽見國民黨報紙登載該黨通電仍誣丁先擊盧不勝詫異汝麟等以院内逞兇雖屬國民黨之惡習實亦衆議院之恥辱本不願通告全國奈反被誣不一言恐亂眞相謹據實電聞衆議院議員胡汝麟等三百二人同叩有 
　　國民黨電　各省都督民政長省議會聯合會均鑒大借欵案政府違法簽約經衆議院多數表决絶不承認業已通告乃進步黨蓄意推翻表决致咨文迄未送出今日開會進步黨議員鄭萬瞻登台演說至謂前次表决爲違法繼李國珍大呼反對政府違法借欵者卽爲大逆不道全院大譁盧君元弼嚴詞詰李該黨議員丁廷謇竟逞兇將盧君毆打盧君請議長懲罰現行犯丁廷謇該黨議員羣起紛爭並抵賴盧君先動手且擬將被打之盧君與現行犯丁君一同送檢察廳起訴似此跋扈横行蠻無人理一意將多數表决推翻即存心將立法機關破壞雖受政府之播弄實爲民國之不祥前途茫茫言之病心敢訴國人徵諸公論衆議院議員徐秉鈞張耀曾谷鍾秀鄒魯陳景南孫鍾彭允彝李肇甫等二百五十三人同叩梗 
　　開封電　大總統國務院參議院衆議院國民共和統一民主各黨本部國事維持會均鑒國會初成國基未固驚風駭雨危險萬分竟有少數暴徒假全國公民名義誣陷政府破壞國權幸人心厭亂不爲蠱惑函電交飛互相曉諭奸謀敗露轉危爲安詎料驚魂甫定之餘又聞參衆兩院發生兇毆問題以議員毆辱衆議長以雇員毆辱衆議員國會重地各有所持儘可原諒辯駁求衷一是不此之圖以腕力從事違背院法干犯刑律具噡及此眥裂聲嘶前上海鮮電同人等憫其犯遇雖曾傳電駁斥猶將以爲於禽獸何難宥之不謂神聖之立法機關亦復横肆兇頑意存破壞銅山西傾洛鐘東應氣類之感消息相通吾人不謂國會中人遂爲上海暴徒之機關然證諸事實亦屬諱無可諱夫以數十年國民渴望之國會原不惜竭閭閻脂膏以供揮霍孰料演成此種野蠻活劇且隱然爲亡國滅種上所利用之戰鬭品人之無良一至於此哀我同胞所當椎心泣血者也諸公同爲民國分子當思國家存亡與自已有無關係一旦巢覆卵破誰尸其咎至於愛黨一說本諸公盛德但須外觀國勢内察國情言勗措施勿爲忌者所快幸而國存黨健發展正多餘地總統瓜代内閣川流富貴自有何汲汲爲參衆兩院爲中外瞻矚個人逞兇玷辱全體前途渺渺開議爲難所望堅持毅力袪除情感根原法理懲治兇徒親之者無所用其辯護疏之者無所用其調停尤望各政府黨各報館釋躁平矜主持正論忿氣之動以國亡黨亡之利害消之慾念之興以天爵人爵之重輕窒之在野在朝各復正軌人心靖定大局乂安民國幸甚國民幸甚共和統一民主各黨豫支部廠叩哿 
 
 
 

Page 3

 
 
　　南昌電　大總統參議院衆議院國務院湖北副總統各省都督民政長省議會各政黨各報館養日接張閻各都督元日通電旣駭且愧宋案借欵兩事發生以來各處主張雖有不同福國利民之心則一日前發生意見各電問心無他可矢天日烈鈞素心戇直值兹謠諑紛紜之際竊於行事固不敢偏重亦未便盲從此次開罪政府誠所不免若謂爲逞異謀不惜名不愛國則不敢受民國締造艱難烈鈞隨諸公之後服務年餘雖無功可言亦何致不知國家大計又安敢忍心害理甘爲共和罪人黄胡兩公建造民國爲罪爲公當有正論當此風雨飄搖操戈同室固足以致亡卽畛域不化誠信未孚亦豈國家之福現在政爭激烈損益輕重端賴識時俊傑平心權衡若稍偏决將何以定人心而固國本事關大計仍當續陳待罪章門靜候譴責江西都督李烈鈞叩漾 
要聞一 
[五月二十一日之參議院會]  
　　是日下午二鐘三十分振鈴開會正議長張繼主席到院者寥寥二十餘人延至三鐘到院出席者一百四十九人新到新疆西藏議員阿李易楊等六人掣定席次六十四二百一十九九十一一百八十七一百七十四首由秘書長報告政府咨交大借欵文件及張錫略等提議舊參議院法暫時適用案畢朱兆莘謂請議長報告議事日程逐件討論於是國民黨羣起反對丁向謙謂仍請討論大借欵徐承錦謂本院開會一月有餘而議事各件毫無頭緒虚擲光隂未成一事遺笑中外愧此代表仍請照議事日程繼續開議湯漪謂關於大借欵討論並未終止本員希望諸君爲國民代表不可徒勞無益如前次討論未决下次仍須繼續討論故本員主張討論大借欵陳善謂若議長照議事日程報告大家均應承認若不照議事日程討論則將來議案由何發生效力楊永泰謂所謂討論大借欵者乃繼續上次之討論並非變更議事日程朱兆莘謂現之所討論者毫無價值今日開會已歷一鐘之久未曾議及一事若應討論大借欵則議事日程卽應加入此案今旣無此案而議長卽應止其發言請即討論議事日程之各案田應璜陳銘鑑等均請按議事日程開議而國民黨之楊永泰尹宏慶等大聲反對議長窮於對付於是陸宗輿遂起而言曰夫議事日程乃議事之次序若人人可變更議事日程則即議一年亦恐不能决一事今此區區數條旁聽規則尚如此難决他項要件不知何日方能開議請諸君以國家爲前提萬不可徒鬧意氣也請議長按議事日程開議爲要於是議長始報告繼議參議院旁聽規則（是時全院鼓掌）第八條原案無異議第九條關於第二項介紹人應將所加蓋劵面之圖記另備印鑑交存警衛處俾便隨時查對蔣羲明謂將此項删去陳銘鑑謂本項爲愼重旁聽人起見并經警衛長之要求始列之無甚關係惟旣有警衛長之要求且當現在之情形實不必删議長謂贊成删去者起立起立者十數人少數又謂贊成原案者起立得大多數時已四點三十分議長報告休息衆謂不必休息遂繼議第十條原案無異議第十一條朱念祖誤以第十二條牽及之强言修正蔣曾燠亦以第十二條爲不當於是國民黨又附和之陳銘鑑朱兆莘謂現議者爲第十一條非第十二條請君注意時已五鐘議長宣告散會 
[兩院之質問書]  
　　參議院之質問書　頃據報章紛紛揭載中央調派軍隊集中武穴預備進攻江西又夏敬觀在滬假江西公會名義密電中央揑稱李烈鈞定於本月十五日宣告獨立請速派兵征服等因閱之不勝震駭邇來奸徒散布流言挑啓中央地方惡感不遺餘力贛督賦性戇直熱心愛國恒有危言讜論忠告政府政府不諒蔽於莠說動生意見因滋猜忌似此貽悞大局殊非淺鮮據贛省議會删電聲明獨立之說絶無影響究竟中央何事至有進兵江西謬舉抑係傳聞之誤夏敬觀果否有此密電均應明白宣布全國俾釋羣疑用特提出質問希卽詳行答覆　提出者　蔡突靈　連署者　蕭輝錦　盧式楷黎尚雯　田永正　童杭時　劉　濂　周震麟　朱念祖　符鼎升　燕善達 
　　衆議院之質問書　宋案證據發表洪述祖旣爲要犯現值審判之際理宜到案受質今久不出庭並逃住青島事關國法舉廢政府何能漠視雖青島德人借地然國際法關於他國罪犯除國事犯外俱有引渡之義務宋教仁以國民資格被刺洪爲通常犯而非國事犯可知洪旣非國事犯則德人不得拒絶吾政府引渡之要求甚明若謂洪係歸化於德因取德國國籍得以拒絶吾政府引渡之要求則見德國關於外國人之歸化要件有凡歸化者須得人出書證明其素無惡劣聲名之一要件是凡素有惡劣聲晚者德國法律上已表示不許其歸化洪述祖平昔是否聲名惡劣姑不具論第其走赴青島之先已爲要犯之人要犯是否爲有憑證之惡劣則不待辨者也旣爲有憑證之惡劣則德當然無許其歸化之事德無許洪之歸化則洪雖身住青島仍爲中華民國人民旣爲中華民國人民復非國事罪犯吾政府對於德政府有要求引渡之權利德政府同時復有承許引渡之義務斯事國法主權兩有關係政府對於此舉曾否依法進行又德國是否依照國際法應允引渡若不明白宣示無以解天下之惑兹按照臨時約法第十九條第四項及國會組織法第十四條提出質問請國務總理與司法總長外交總長於三日内明白答覆　提出者　羅家衡　連署者　湯松年　王源瀚　陳鴻鈞　鄒繼龍　張耀曾　程　鐸　賀贊元　朱金紫　吕　復　林文英　陳子斌　王　恒　曾幹楨　邵瑞彭　文　羣　駱繼漢　彭占元高　旭　詹調元　李克明　黄格鷗　彭學浚　邱冠謨　盧元弼　辛際唐　黄攻素 
[辯正江西獨立之謠]  
　　江西旅滬公會來函 
　　敬啓者敝會前因江西旅滬公會以本省大局日趨危險同人等誼切桑梓於十三號開會公議維持方法方入席時忽有省會聯合會江西代表潘震甲涂樹霖某館職員劉輝楣三人强以來賓名義入席發表意見初則語言齟齬繼則拍案叫駡會中念係同鄉不與計較遂卽散會改於十五號再行開會比經公電省議會及都督（電文如下）南昌省議會李都督均鑒共和告成迄將一載其間變更倐忽幾抵覆亡兹幸國會開幕友邦承認卽當於此時稍蘇民困鞏固邦基想諸公再不忍蔽於謠惑指摘中央嫌構已彰戎機踵至重啓天下以分崩陷吾民於水火不獨非起義之初心必遺糜爛之慘戚同人等蒿目時艱疚心夙夜以諸公受鄉邦之重寄休戚之誼理宜相關何致冐天下之不韙故爲背城假一之舉議會爲地方代議機關發言自宜詳審都督負保護治安責任憳宜杜漸防微卽見公民大會傳單措辭激烈不無煽惑人心當此謠言蠭起之際若不加以取締蛇影杯弓恐市面爲之牽動同人等西望鄉雲不無憂懼聊貢所言伏乞裁擇旅滬江西公會叩是日同人議决希望李督悔禍轉圜故並無發電中央之事不料潘等疑本會必有激烈電報將不利於彼等揑辭電南昌省議會以羅鄒在南昌有商業任意牽涉以爲挾制議會亦瞀然不察拍電國會藉以自釋並一面恐嚇羅鄒將查封其店業見報載議會是日討論情形殊堪噴飯同人等因於昨日再開特别會議擬定（電文如下）南昌省議會鑒閱報載議會致參衆院電力辨無主張獨立事而指爲本會所造謠殊堪鼻晒本會十三日開會忽有潘震甲涂樹霖劉輝楣三人並非會員貿然攙入遽剖白江西無獨立事遏止本會毋發電中央其時同人尚未宣布開會宗旨若何辦法亦無成見而所謂李督定本月十五號宣布獨立之語出自潘等剖白之口本會始終無人提及特以警耗紛傳誼切桑梓不無憂懼至公等暴亂主張事實如何天下自有公論無俟本會宣言同人雖愚亦不信公等踞贛一隅有獨立資格潘等不待本會議决遽起鬨鬧堅不退出攪亂會場本會以此等凶徒毫無人格不與較量遂宣布散會改期再議故十六日始有電忠告初無電達中央之舉在公等果畏法改圖可無疑懼正不必諉罪本會以亟亟自明議會發言須有價值不法已極罪在誰何還宜撫心自問旅滬江西公會漾因將開會情形宣布大衆 
[雜評一（無名）]  
　　販古董人　前次謀刺宋教仁者先商之於販古董人此次炸殺徐寳山者又出之於假託販古董人嗚呼古董古董天一之傾家蕩産貪賄受賂者多由汝故今且有是殺身之恐焉古董營業或因此受影響不少 
　　報紙停刋　廣東之報紙爲煽亂故官吏命停刋北京之報紙爲煽亂故官吏命停刋杭州之報紙爲煽亂故官吏又命停刋據官吏之所以命停刋者均曰煽亂也然而究竟煽亂與否命停刋之當否我不能知我特覺有一種可異者同爲一樣之態度而或以爲煽亂而或不以爲煽亂同爲煽亂而停刋而或有人駡之而或不有人駡之 
[]  
[]  
[]  
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[超然議員社成立]  
　　過來黨見之爭集中於議院各議員務徇黨義互相排擊竟至置國家於不顧某某議員等有鑒於此特發起超然議員社冀調和黨派化除畛域專以國家爲前提以公理爲歸宿聞兩院議員表同情者聞有七十餘人昨已開成立大會兹探得其宣言書及社約錄左 
　　國會開幕黨爭劇烈遏事背馳出言互誶彼此不相上下主持少　是非原其始本因愛國之忱而組合要其終反爲利黨之念所轉移是以每有動議率難解决遷延時機危險紛杳民心爲之惶惑國本於以動搖恐怖狀况兹焉釀成夫共和政治之精神原賴政黨默爲之運用而政黨極端之爭持每置國事於不顧公道爲私意所掩多數爲少數所役推其流弊戾厥初心反唇以詰當亦爽然同人等覩斯危象憂心如焚用是脫離黨籍退處超然地位專以國家爲前提純屬良心之感召力戒意氣之爭誓袪權利之念對於政見不作極端主張對於黨爭毫無左袒傾向義取折衷理戒模稜旣非單獨派之行爲亦殊第三黨之標識不受拘束得抒言論自由之精神有所調劑藉收國事維持之效果於事求濟於心求安所望政友同胞以正當方針不時餽餉斯本社届人得依據軌道以次進行用是宣言藉表主旨社約列左 
　　第一條本社以不偏不倚之精神調和黨見維持國是爲宗旨 
　　第二條本社以兩院議員無黨籍者組織之 
　　第三條凡同志入社者須有社員三人之介紹經全體認可始得加入 
　　第四條本社不置社長凡本社社員俱爲本社事務員（甲）本社事務分三科如左　一總務科掌管社内一切庶務及會計事項　一文牘科掌管本社來往文牘及記錄等事項　一交際科專理交際及調查事件（乙）以上三科事項由社員自由承認分擔但各科事務繁劇或人數過少時得由社員多數指推若干人以期各科平均事務（丙）總務文牘二科每科設主任二人交際科設主任四人由本科同人輪充之（丁）每科主任任期以一月爲限但主任須遞爲交替不得同期更換 
　　第五條本社經費由本社社員量力捐助之 
　　第六條本社於國會開會期内每星期六開常會一次但有臨時發生事件有社員五人以上要求本社通知各社員得開臨時會 
　　第七條本社社約如有應行修改之處由社員提議公决 
　　第八條暫時事務所設宣武門大街秦中公寓 
[讀音統一會終局矣]  
　　開會一個多月 
　　用去二萬餘元 
　讀音統一會自設立以來無日不搗亂其原因皆由於正副會長意見不合正會長主張純用南音副會長王君主張純用北音因以各執一見幾於讀音上無從着手會員内復有高姓者始則攻擊正會長繼則攻擊副會長以致正副會長均不見面暫由王樸代理讀音字母益無頭緒不得已仍由教育部各科員共同决定以說文爲根據現已彙集成册讀音統一會遂於昨日閉會計開會一月零七日竟用去二萬餘元云 
[洛潼代表第六次談判情形]  
　　洛潼鐵路國有民有雙方爭持極堅各代表來京三上書於總統五次謁見交通總長卒無結果日昨該路代表葛德三莫謹菴張寅工熊繪豳胡抱一五人又第六次往見交通總長朱啓鈐仍派鄭洪年與代表接洽談判至二小時之久胡抱一謂國家行政方針當以民意爲轉移洛潼堅持民有不是代表少數人意思誠爲股東多數意思並不祇股東多數意思並且是河南人民大多數意思自洛潼問題發生張鎭芳王祖同不顧人民趨向通令全省知事票傳股東收買股票月餘以來聞所賣之股不過四五萬元而新入之股竟加一倍之多可以見股東意思在此可以見人民意思亦在此國家行政方針不外從法理事實兩方面研究以政治眼光窺測亦應服從人民公意以經濟上計畫亦不應助比人與同胞爭利以法理上解釋不應於合同簽字參議院議决之後又附加此一叚以事實上觀察人心洶洶民視民聽已可見一斑亦不應强迫爭奪况路已開車百餘里每日收入卽在五六百元指日已成土路鋪軌之後卽可開車二百餘里每日收入必可增加一二千元大利所在股東稍有知識人民稍有知識絶不肯讓抵死力爭是亦勢所必至理有固然代表等卽喪失代表資格不能爭回繼代表之後而來之代表正不知凡幾望先生俯察民情細繹法理授之事實詳細代達總長請求最後之答覆人民已多數贊同民有而必請求貴部之一諾者誠尊重統治權尊重政府之意也語至此鄭君亦極爲感動時已五鐘矣乃力任代達總長再爲答覆而别 
[直省之内政外交]  
　　反對遷省問題　省會議員提議擬將行政公署及四司并省會遷移保定一事屢紀本報兹悉津邑各機關人民對於此案頗爲注意惟因旣未經省會核議又無確實明文未便遽行反對乃昨見各報登載國務院二十日紀事日表載有保定商務總會呈縷陳直隸行政公署應移回保定理由有六希查核轉飭遵照一案閱之駭然乃由某機關發起擬卽開聯合會全體對待恐不日又有一番激烈之競爭也 
　　華俄訴訟問題　外交部致函馮都督略謂華洋訴訟案件按約暫歸地方行政官審理一節經部先後函達申明在案五月一日復准俄使照會内開嗣後地方行政官若仍行拒絶受理華俄訴訟會同俄領事或其代表查辦本公使將轉達本國政府籌設切實之法倘生禍患惟中政府是問等語當經本部除照會内牽涉司法部訓令及約章觀審問題應由部商同司法部答覆外相應將俄使照會抄錄遇有華洋訴訟妥爲按約辦理以免外人藉口致生枝節云云馮都督遂於昨日指令渤海觀察使查照卽便轉行各縣知事一體遵照辦理 
[武漢又破獲機關]  
　　改進團餘孽　都督府稽查　陳文龍前日在省垣漢江春酒樓拿獲形跡可疑之胡子青王傑二人胡身畔藏有十一響快槍當解交軍法處審訊供出總機關在漢口德租界華景街經黎公派憲兵第一營前往拿獲匪首宋時等數人二十日夜由軍法處嚴刑審訊匪等抵死不供執法官飭以籐條鞭背並提出胡子青對質該匪等始承爲向海潛之黨以海湖會改名爲改進會蓋借改進二字以聯絡改進團之人物也彼等皆以二次大革命爲宗旨互相提携軍法處長程漢卿卽夜將供詞呈報黎公核定立將宋匪斬决一面捕拿餘黨 
　　討賊團敗露　近自南北起有惡感後人心惶惶遂有大批匪徒由滬來鄂秘密佈置名曰公民討賊團十九日經都督府偵探潘家璧在雙柏廟内拿獲該團總理紀雲協理任正剛並抄出票布多捆該布長約一尺二寸寛約八寸許中蓋有胭脂色印信長約五寸於某人收執處又蓋有長方印信其他違禁物不少迭由軍法處鞫訊紀任等供出機關部一在漢口如夀里十二號一在五里界鄉間一在白沙洲發起者共數十人專以聯絡退伍兵士煽惑倡亂所有各州縣均由團本部派有聯絡調查兩科人員前往勾結又供九江來信派有代表二人來鄂接洽約定抵省卽在漢陽門内怡心樓會晤以覆杯爲號軍法處如其言派偵探至怡心樓果獲潯陽來匪二名並得其謀亂密信一封聞極關緊要云 
[鄂省軍界近事紀]  
　　黎天才將加頭銜　北軍總司令官李純前日奉大總統令加上將銜係黎公所請謂其率師南下於鎭靜鄂中風潮頗爲有功日前漢口某報極力揄揚云李純贊助北方共和在叚馮之上袁氏昧於知人仍屈之爲師長且云李宣言如南北有事渠决不爲一姓所用須從國民公意又劉藝舟在漢口新舞臺編李秀山新劇恭維至極或謂李之得上將實基於此然此特外間擬議之詞而已現聞軍界中有人以江需留鄂第一師師長黎天才統軍戍鄂年餘如馬隊之叛改進團之風潮及起義前後頗著功勞此次對於南北風潮亦極力維持今李升上將而黎不及頗代爲不平黎公已經窺破昨特電請政府加黎以上將銜其他諸將如黎本唐蔡漢卿等亦請給二等文虎章以示鼓勵而昭公允 
　　彭正綬之保釋　鄂垣改進團謀亂係前駐孝感第三師五旅之參謀官中校容景芳首先敗露因而涉及季雨霖曾尚武熊炳坤諸將當容被捕時五旅軍需官彭正綬因同容佈置機關故亦被逮下獄彭雖非主謀要犯而於内中秘密皆直言無隱軍法處長因是曾許以從輕發落現因該旅長熊炳坤已獲寛免各起義功人以彭亦起義有功紛乞黎公恩釋已奉批准由劉炳榮中校在軍法處保出矣 
　　馬南山之妖言　前清四川提標游擊馬南山本白蓮教改邪歸正兹忽禀都督府條陳練兵方策謂伊得有秘訣教練可得諸神之助臨陣遇敵有變化不測之妙黎公以隨州近有戴寡婦妖言惑衆致起兵凶地方大受蹂躪現在匪首成擒匪巢攻克地方漸就安寧此項土匪何須專練軍隊往討乃敢獻此妖言荒謬已極特諭令切實安分不得在外肆言眩惑人心否則即行拿辦 
[湘議會又是一場大衝突]  
　　湘省議會開幕後議論尚爲持平近日某議員提議清查銀行案已付審查湘政府以其審查認眞恐弊竇難掩大起恐慌遂運動議員另組特務財政審查以避開財政審查爲目的於前日十七晚在協議廳開會當未提議之前國民黨譚議員柄鑑手執支部詰責一函及本日長沙日報一紙起而宣言謂我日前提議整理教育一案内有取締私立大學一條當未交議之先卽被本黨支部來函詰責謂湖南大學係本黨所辦何得自相殘殺今日又用國民黨支部名義登報謂我加入共和黨意圖破壞國民黨所辦學校前接詰責之信時即欲宣告議場因黨員勸告而止現復揭諸報章責我自不得不報告本會在我未加入共和黨可查而知於是國民黨議員羅良幹申辨謂此事已問過支部實不知又有一二議員謂此地非言黨地宜於他日言之譚柄鑑曰如諸君不許我此地發言則我願脫黨於是衆因此事大不合於公理倡言要求脫黨者不下廿餘人或頓足或擊桌聲音嘈雜秩序大亂議長乃言今夜係决議另組特務財政審查股事譚君事可緩議衆聲乃定議長遂提組織特務財政審查員辦法姚聯奎起立謂此事今有疑竇請試問此後原有財政審查股員再審查預算决算事否如不審查則原有股員當然取消否則財政一股獨至三十六人原爲審查决算預算事體今不曰添加審查員而曰另組實屬違背法律但本日在議場卻經多數表决則我亦贊成不過此後另組之人如有二次或三次不到審查室任事者應卽撤退另以他人補入如此庶有益處（因政府派議員羅良幹齊璜等五六人原皆財政股員常不負責任故也）於是羅正緯手持議事細則指財政審查股職任第一項審查預算事件第二項審查决算事項是乃法律所在今乃違背法律瞀然再組特務審查殊屬無聊已極羅良幹至此起而反對初以椎子擊桌面數下於於是議員羣起公憤謾罵聲擊桌聲不絶卒至以椅凳互相擲擊幸未傷人遂罷會 
[紛擾聲中之湘江潮]  
　　公民團第三日之會議湖南公民團於本月十二日起連日開會討論宋案及借欵兩大問題其第一第二兩日開會情形已誌前報兹將第三日（即十四日）會議各節略誌如下是日午前十時開會到者千餘人首由劉崧衡出廣演說次仇鰲高柏鑑楊德鄰蕭仲祁蕭度賀寅午等相繼演說情詞均甚激烈方仇鰲演說時有人質問謂爾等時稱宣告獨立時稱不納租稅停止解欵又稱現在北兵南下旣知北兵南下而欲獨立反對試問有何準備目前軍隊何在餉項何出請卽明以告我仇鰲無以答覆聞者大譁遂起爭鬧一時秩序大亂雖有警察彈壓而人聲鼎沸致起衝突到會之人相率驚逃會場什物略有毀壞而會中之激烈派則仍演說如故卒由蘇鵬報告停止演說由鄒代藩宣布辦法數條而散 
　　退伍軍人之謀亂　湘省近日以招募新軍一般退伍軍人咸聚集省垣至二千七八百人之多於是有秘密結社潛謀作亂者都督特飭軍警兩廳嚴密查拿日昨由警廳探訪隊在南門外劉姓菜園内拿獲秘密開會之退伍軍人二人送往軍事廳懲辦於是軍警兩廳對於查拿匪黨事件異常認眞昨日警廳忽接一郵函上書全省軍界同啟略謂吾黨三次革命之宗旨全爲民生起見昨開同寅會會議貴廳尚不在被革之列起事之時仍望令告各局維持秩序保全市面惟貴廳探訪隊隊長在所必革特此布知等語故近日巡防極嚴人心極爲驚惶云 
　　安定人心之政策　湘督近因種種關係湘中一般省城内外謠言時有所聞似此捕風捉影訛傳盡屬無根本府完全責任惟在保護民生已飭軍警防衛保全秩序安寗凡爾商民人等切勿誤聽生驚敢有藉端滋事定必嚴辦重懲 
[仙遊克復消息]  
　　閩函云此次黄廉之陷仙游實仙游人勾引之因練營某兵充禁烟調查員被人毆斃王都司遂借此案株連良民至九十餘鄉勒罰鉅欵被害者恨之刺骨乃鳩貲二千資助黄廉請其到僊對付都司故土匪未至城城内已放起火號啓關納之入城後卽焚都司衙門當廉匪攻城之先城内居民聞信紛紛遷徙唯四城門均有軍士保守凡携帶衣箱出城者槪不放出水關亦緊閉不許船隻來往並派差役二人協同看守水關夫役日夜巡邏以防奸細之混入但此輩視錢如命每舟收小洋四角便啓關放行故避難者多得脫險及廉匪入城後駐守西門官軍以衆寡不敵棄城而走金城已爲黄廉占據矣該匪卽派四人四出安民皆紅其頂黄其褂沿街放爆勒令各店開市否則搶掠之又發給徽章納小洋八角者卽給予一枚便可出入自由唯富户則須助餉方有徽章安民後諭令各舖舖長自舉知縣管理縣事衆不敢置喙該匪乃派朱寨村朱某任之並改名爲重興縣以民房爲衙署其門額大書特書曰暫理重興縣知縣朱云云現得該處來電謂已於十六號爲黄督辦克復矣 
[南京軍界之剖陳心曲]  
　　徐固卿君以南方謠言四起人心皇皇特發電諄告南京軍界同袍各盡軍人天職維持大局等情已紀前報日前南京軍界復函文云固老師台鈞鑒日前接奉文電遵即轉達舊日諸同袍并登報章以冀周知此次南北謠言蠭起皆由於少數無意識人民與報紙故意播弄造謠挑動惡感彼得乘間遂其私慾原不值識者一笑我舊日諸同袍素受師台教育惟知趨步是從力顧大局以期無負軍人之天職至外間謠惑非所敢聞知關厪系謹以奉陳 
[蘇垣創辦宰牲公司之反抗]  
　　蘇垣楊玉書吳子伯及潘某丁某亢某等數人發起創辦宰牲公司在城外設立公司四處城廂各肉店均不許自宰皆令送往公司代殺以免攙雜死猪瘟猪有害衛生等弊查得蘇城各店舖每日可銷猪八百隻（其實目下只四百隻）每隻收宰費洋兩角計每天可收費洋一百六十元提出二成報效警察捐已議定章程呈請警廳核示廳長石君已諭飭肉業公所查明呈復核奪詎近日該業公所在夏侯橋迭次開會集議僉以各店並未發現瘟猪死猪有害衛生楊姓等何得平空奪利試問該公司彙集多數猪隻宰殺後用船儎送進城炎天暑逼迨送至店舖時猪肉早已臭壞此與衛生有碍否較之各店自殺相去若何並有人云蘇城内外肉舖約有三百家之譜内有七十餘家店内無作坊其餘二百多家均在本店内或左近自設宰猪作坊殺猪屠夫共有數百人每家作坊生財家伙直價數百元如設立公司須先將各屠夫位置不令空閒生財家伙亦須出價收買以免偏枯大衆議决誓不承認此項公司倘彼以文明辦法我等即以文明對待彼以强硬辦法我等卽以强硬對待昨已呈復警廳矣 
地方通信 
[蘇州]  
　　地方自設法院之批駁　東台縣四團市公民蕭焱慶等具呈司法籌備處擬自行籌欵在四團市組織審檢廳辦理訴訟事件等情經蔡處長批云呈悉法院係國家機關如由地方公舉人員籌欵組織証以政治原理曁現行法令均屬無此辦法未便照准惟據稱四團市轄境遼闊距城較遠赴訴確有不便等語應俟正式預算編製時通籌財力再行酌辦 
　　吳漊防兵與光蛋互鬥　吳漊地方向有陸軍七十九團二營連長董先甲帶隊駐防日前到有大帮光蛋在鎭開場聚都董連長素喜賭博時往同賭近日董欲索陋規光蛋等以董連長旣同在一場賭博不應再收規費遂致兩相衝突各自糾人大相鬥毆致地方人民大爲恐慌幸經士紳極力排解始息干戈云 
[揚州]  
　　軍船扣留案得覆放行　昨日徐軍統因過境軍船未曾先期知會特令暫泊五台山河下拍電詢查已誌前報乃一般匪徒竟藉此造假種種讕言愚民驚懼相率走告日夜不安并有遷居下鄉者兹司令部已得覆電允許放行所有扣留船隻均於二十二日晚間開往淮北由憲兵司令部出示曉諭令居民勿得妄生驚擾云 
　　李知事僕僕從公　江都縣知事李鴻扶前日赴鄉緝捕後因勒　交界處煙苗回城請兵迭誌本報兹悉李知事在鄉先後獲匪張棣華等十餘已經隨往科員童觀鈞訊明即在犯事江境交界處之三墩橋斬决一名鎗斃三名現已剷除凈盡其爲首鳴鑼抗拒之鄉民亦經童科員戒責百下斥釋未曾深究李知事本擬卽日返城又因省議員朱德恒等質問前交泰縣警察區官石雙喜保去之盜匪馬騾子等五犯以故二十三日遂偕同童君親往泰縣索取矣 
[江甯]  
　　江寗縣整頓女校　江甯縣知事以女學爲增進女子學識改良家庭習慣養成他日之良妻賢母爲目的其關係如何重大必使一般女子養成明通之智識高尚之品格堅卓樸誠之心性庶不負設立女學之本意近日寧垣各女學校校風優良者固多然各校女生中或識見未超致染驕侈浮靡之習者恐亦不免以後校風務求樸實各校新訂規則務期切實履行學生在校一律均用布服不得侈用綢緞髮髻求整潔不得爲各種矜奇炫異之式樣各校長教員尤宜本身作則力持勞苦主義服飾務求儉素以爲各生模範平日於管理訓練尤宜格外注意不可存見好學生 
 
 
 

Page 7

 
 
之心稍事放縱其招生之始選擇尤宜嚴愼不可徒求學生發達任意濫收昨特飭視學員嚴密視察遇有風紀未能嚴肅服飾徒事華美者立加干涉勒令改良並通令各女校一體遵照辦理 
[杭州]  
　　杭垣軍警小衝突　杭垣昨日上午拱宸橋商場忽有憲兵八名不知如何訪聞停泊河心輪船有聚賭情事勒令該處崗警上船搜捕該巡士答以船未攏岸係水上警察專責未便干預諸憲兵惡其違抗大聲斥駡復恃衆登輪搜查未獲該崗又譏其越權諸憲兵老羞成怒聚而攢毆方在危急之際某警長聞耗馳救諸憲兵復用鎗柄圍擊及兩巡士傷重臥地各憲兵怒尤未息復將兩人拖入駐所不容警官探望一面電禀司令官揑詞反誣嗣經該區署長報告本廳僉謂憲兵兇横不法擅毆巡警設警界尤而效之地方何堪設想除備文質問該管司令官外立刻晋謁都督請將肇事憲兵執送軍法處從嚴懲辦云 
　　南潯請兵防匪　湖屬南潯鎭地當衝要市廛殷富向例駐有巡防水師一營此次奉令改編該軍劃歸第四區第四營本年嘉湖梟匪猖獗分防地點鞭長莫及如烏青鎭練市新市善連雙林等處尤爲梟黨出没要區防務更形重要卽經統領官金君富有商由上峯飭將該營移駐雙林藉資鎭懾詎近來南潯等處梟患愈張並有秘密亂黨密謀勾煽希圖乘隙擾亂以致人心惶惶速日該鎭自治會各團體函電告急要求該營回防聞水上巡警籌備處長葉君呈商都督准如所請卽日電飭金統領查照遵辦矣 
[安徽]  
　　洋員調查烟禁之稱許　前次駐京英公使派委洋員韋禮敦君來皖查勘煙苗由蚌埠會齊皖督派委范國彬查僑二君前往蕪湖鳳夀渦懷蒙毫等處所至各縣悉經軍隊及該縣知事勒令剷除盡凈惟夀縣人民强悍見軍隊剷除煙苗始猶聚衆抵抗嗣經該縣知事槍斃數人始知畏懼以故洋員所到之處沿途不見煙苗頗贊柏都督禁烟之速刻聞該洋員業已回京消差而范查二委昨已回省矣 
　　兵隊彈壓茶市　徽州祁門縣地方素爲産茶之區現值春茶上市惟恐土匪乘機搶刦有碍茶商特呈請都督派兵若干以資彈壓頃柏督已飭徽州巡緝隊長撥兵三十名尅日馳往該縣俟春茶過市卽行撤回 
[雜評二]  
　　馬南山之妖言　都中人擬仿詩壇點將錄之例作議院點將錄蓋以兩院議員比之水滸傳中人物也不謂近日又多封神傳中人物出現京報載有哼哈二將今日馬南山所上之練兵策謂得秘術教練有變化不測之妙臨陣有諸神援助非皆封神傳中人物而何 
　　讀音會之結果　今日掀天震地之風潮爭南北也而不謂區區一讀音統一會亦爭南北時局爭南北而幾至不能統一讀音統一會亦因爭南北而卒不能統一其結果僅草草議决以說文爲根據南乎北乎未可知也而一月餘之破工夫二萬餘之籌辦費已枉費矣寃哉 
　　超然議員社　政黨不可無也因黨爭劇烈而紛紛脫黨脫黨而後非超然袁避也仍以調停黨爭爲職志意非不盛特恐人數旣多非爲甲黨運動卽爲乙黨利用所謂超乎黨外仍入其黨中耳（默） 
　　是是非非之混淆者　宇宙間之形形色色罔不基於一而衷於兩以言天道則有隂陽以言物性則有正負以言人事則亦有是非然而隂類每與陽類相接近正性每與負性相迎拒卽是而直者亦每與非而曲相混淆者驟焉視之又幾幾令人碔硤莫辨而稂莠亂苗矣 
　　試觀彼蘇垣肉業公所之反抗宰牲公所也其措詞何嘗不言之成理以文明對文明以强硬對强硬理直氣壯是非昭然第自局外旁觀者言之則其間曲直勝負之數偏若在彼而不在此 
　　記者曰肉業其小焉者也進而推之一省一國其所謂曲直而勝負者則又何莫不然吾敢持是以告今之擾擾紛紛者 
　　抑何反對之不已耶　公民反對中央議會反對公署而各縣之退伍軍人聚集省垣卽有蠢蠢欲動之現象 
　　嗚呼以言反對則皆反對耳然而秘密開會也郵函上書也已若大干當局之例禁矣特不知彼日言開會犧牲大局者何尚甘心以反對爲前提偏獻身於潮流而不察耶　萍 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宋案今日觀]  
　　程都督復地方審檢廳電　上海審檢廳鑒宋案証物已將鐵箱鑰匙備具正式公函送交貴廳檢收在案此次公判卽無須派員會檢全敬 
　　檢發剖騐證書　宋案正兇武士英前在陸軍六十一團營倉暴病身死之後曾由程都督飭令陳熙甫團長延請西醫柯司等剖騐臟腑出具驗書呈由都督查核在案兹程都督以宋案業由上海地方審判廳訂定日期公開審判所有武犯剖騐証書亦應歸案故已檢發張代廳長查收備考矣 
　　金律師預備出庭　律師金泯瀾君前經宋鈍初君家屬延定爲代表近因另有要案前往杭州兹已於前日返滬昨日午前親詣地方審判廳請見廳長晤商一切因值星期停辦公事未經接見 
　　包探見證均須到庭　駐滬英副領事康斯定君以宋案要犯應桂馨等將次公開審判自應蒞庭觀審已函致陳交涉使轉致地方審判廳查照在案兹又以審訊應犯時所有經辦是案之中西包探以及見証人等亦應到堂候示業已諭令捕房卜總巡預先知照以便届時前往矣 
　　西捕頭請給旁聽劵　公共捕房西捕頭阿姆司脫郎得悉宋案要犯已由地方審判廳定期五月三十號午後二時開庭審判特於昨日派令華探目李星福到廳請給旁聽劵三張以便届時到庭旁聽 
[再誌陶煥卿案與應桂馨之關係]  
　　陶煥卿君前在廣慈醫院内被人暗殺一案現由其妻陶孫氏因宋案要犯應桂馨曾經自認知情特延狄梁孫沈豫善兩律師向地方檢察廳提起控訴已紀前報兹悉此案已於前日午後由地方檢察廳檢察官危道濟君與地方審判廳刑庭推事董永昌君親蒞模範監獄密提應犯會同預審至其供詞若何因例守秘密未便宣布 
[市政廳將實行起訴矣]  
　　市政廳閉門風潮經市議會各議員議决起訴與穆警長交涉已紀前報兹悉此事已由楊景娬律師担任爲代表已將此項案卷詳細抄錄以便赴地方檢察廳實行起訴矣 
[反對海關專棧之堅决]  
　　墨稅務司前定特别專棧新章客帮各商家以窒礙良多羣起反對曾於四月二十二日齊集廣肇公所討論辦法要求商會徵集各帮意見與施監督墨稅司磋商務達取銷目的並經商會迭電大總統稅務處曁總稅司請予撤銷去後本月二十三日該公所接商會函稱昨准北京稅務處馬電及陳交涉使轉到國務院箇電知大總統雖有查明妥辦之令而稅務處仍以平情就範爲詞則一月呼號均歸無效爰於昨日午後仍在該公所討論進行方法各客帮代表到者極多三時開會由米業仁穀堂代表葉惠鈞君先將此事發生後種種之經歷當衆宣布繼言國號雖改共和政府行動仍留前清舊習政府發一命令不問民生困苦强令人民服從近來國家有政治上之牴牾吾商界爲營業謀安全爲國家顧大局亦出而力任調和今因特别專棧事奔走呼號已經一月全無效果國家對於人民殊堪浩嘆也昨以此事特至唐紹儀君處求援唐君謂各國關棧均由國家建設前清時亦曾有人議設關棧者祇以經濟地點人材三項均缺焉未備故蹉跎至今今稅司仍以他家營業棧房作爲特别專棧理由殊欠正當惟予現非政界中人竊恐愛莫能助旋又赴伍廷芳君處求助伍君答詞殊爲圓渾未得要領應何如挽回請衆討論云粤帮周國源君言稅司所謂特别專棧與各國關棧大不相同商界若不竭力對待恐商界受直接之損害購者受間接之損害究其極爲害將無底止稅務處覆電以稅收頓增成效已著爲口實不知此係年豐貨多之關係並非實行專棧之關係覆電中又以釀成交涉爲慮更不知吾商界從未釀成交涉也葉君又言如果要求無效商界惟有最後之一法竊恐苦力數萬無資餬口則地方治安不免爲若輩擾亂耳故我輩非至絶望時間斷不用最後之一法魯帮原文山君言此事進行誠宜以漸次由郭輝庭君言商會約各代表於五時赴會吾輩宜定一宗旨於是黄式如鄭冕南君等互相討論咸謂國家如果設立正式關棧悉照各國章程辦理則各帮自應樂從若以他家營業棧房作爲特别專棧則决不承認各代表均以爲然時已四點三刻旋卽同赴商會向總理周金箴君及王一亭君面述前情周君遂允將此事再電國務院稅務處力爭而散 
[粤商索還借欵之復電]  
　　北京財政部復廣肇公所潮州會館諸董事電云兩電均悉承借欵歷時已久庫儲支絀未克速償實深抱疚現在借欵雖成除劃還洋賠積欠外所餘無幾且皆規定用途軍需政費應付不遑仰屋興嗟徬徨乏術惟尊欵延期已久本部極力挪凑擬先付還規銀十萬兩日間由中國銀行撥交下餘之欵仍俟財力稍裕陸續歸還藉資周轉而副厚期財政部養 
[嚴懲破壞烟禁之議員]  
　　蒲淞市吸烟議員張鏐張祿迭經調驗抗傳不到屢紀前報兹悉上海縣吳知事以張鏐張祿二議員藐視法令實已無可諱飾自應按律究懲以重法令故已命令禁烟局長嚴君於前日抄錄該二議員屢次抗傳案卷呈請地方檢察廳飭傳該二議員到案按律嚴懲矣 
[禁烟調查員之陳請書（續）]  
　　彼滬杭車站之查否未能詳悉卽以滬甯車站而論其販土爲生者日有數起不等明目張胆肆無忌憚雖派有調查專員而以一人之耳目難周千百人之行動勢必至另派扦手輔助之夫爲扦手者多是前清滑吏之流輩中飽素嫻遂得於此種生出種種弊竇甚至有賣放串販之傳說其流毒可勝言哉信乎否乎終難評定查滬寗車站亦閘北區域内之一部份也閘北旣設有禁煙分處協同曾理亦是正當之理由並非分外之要挾所謂源之不塞流何以清薪之不抽沸胡能止也可否仰懇　局長俯賜採擇將所呈管見轉呈縣知事申明吾局之所以協同查土之緣由並非有越爼爭權之意如蒙邀准施行非特於滬上煙禁大有進境卽遠而至於蘇錫常鎭等埠無不額手慶頌矣（後略）（完） 
[吳知事退還决算册]  
　　本邑西南鄉塘灣鄉副議長何毓桂等前因起建校舍不固未及竣工卽行坍毀由該鄉公民聯名禀由上海縣知事發交地方審判廳集訊在案前日據該議長何毓桂及議員陳善等至縣公署稟呈議案一件及决算册一本内載該校共支用洋一千零三十二元吳知事以該校旣未完工何能决算卽將决算册退還仍候審判廳集訊判决 
[强恕學校仍須分析]  
　　本邑西南鄉强恕學校前因馬橋閔行二鄉爭奪管理由縣參二會議决分析並由省行政署指令上海縣吳知事執行在案嗣馬橋鄉議會不服縣參二會之原議復又呈請省長將此案交付省議會公斷並請令飭縣知事停止執行應省長查核來呈因與暫行縣制第四十九條手續不符斥不准理一面令行吳知事仍照前令執行以免另生枝節聞前日吳知事已飭馬橋閔行二鄉議會速將校産秉公分析矣 
[退伍軍人之無聊]  
　　混成第三旅步兵第一團第一營曹營長訪聞近有一種退伍軍人勾通匪類潛赴各營百般運動希圖破壞大局擾亂治安實屬不知利害除密派幹員嚴加查緝外已於前日訓令所部軍官誥誡兵士毋爲所惑矣 
[警捕嚴緝匪徒]  
　　邇來有等匪徒身懷利器專在華洋交界僻靜處截刧行人財物業經捕房卜總巡查悉除諭飭各捕房捕頭加派探捕嚴密查拿外並知照警區隨時派警各於邊界巡緝以懾匪胆而保治安 
[警界反對督察長]  
　　閘北巡警各區隊由穆廳長規畫組織委任署長署員業已迭詳前報兹聞警界中人對於穆君委任鄧常彰雷雨生二人爲督察長大不滿意僉謂鄧雷二人於各區長中資格最淺雷更廢弛職員籌議反對其第三區第一分署署員龔肇煊亦因此事已將廳長所發委任狀附禀繳還自請辭職矣 
[地方警察之進行]  
　　本邑漕河涇鄉劃爲地方警察第四區現經景警務長勘定該鄉舊有文武官衙房屋堪爲辦公之所故已委任施雲鶴爲該區區員酌派長警火夫聽事人等隨同該員前往聽候支配並以該區創設伊始所有崗位及一切應辦事宜即令施區員妥善規畫呈候核奪應領服裝軍械等件亦着開造清册呈送備查 
[警察廳開會集議]  
　　淞滬警察廳長穆杼齋君定於今日午後一時在該廳開會籌議進行手續昨已函約南北各區署長及分署長等届時務各蒞會共同商酌 
[舉定商事公斷處處長]  
　　南商會商事公斷處評議員郁屏翰君因已舉爲北市總商會評議員勢難兼顧具函辭謝已誌昨報兹經會長顧馨一君再三挽留已允擔承昨日於評議員二十一人中推舉處長郁君得七票居最多數遂卽舉定爲處長云 
[關讞員愼重刑事]  
　　前清時代公共公廨定章晚堂華官訊理華務案件不准律師干預自光復時議歸外交團暫行管理後除早堂刑事案件仍由英美德三國領事輪流到堂陪審外晚堂華務案件亦由西官到堂觀審從此華洋訴訟不分刑事民事律師均得代表兹悉正會審官關君以早堂刑事案件關係較重自應格外注意業與領事團商定辦法嗣後訊理各案無論案情巨細如原被告間有無力延請律師或均未延律師者一經集訊應准兩造直接辯駁以示公允而昭折服云 
[命案未便註銷]  
　　洒水馬車夫蔣招團駕車不愼輾斃小車夫丁咸春一案前日經地方檢察廳危檢察官提訊蔣供前日午前駕車出外在新馬路大達碼頭洒水因有黄包車阻碍進行正欲避讓詎丁咸春單面裝載重貨自後而上以致馬忽驚跳輾傷丁之手臂等處旋卽身死事出無心現已央人在外勸妥請求將案註銷問官以此案係刑事範圍無銷案之理由所請着不准行判令收押候傳屍屬來案再行審訊 
[訪尋姜女家屬]  
　　上海縣警察事務所昨接吳知事函開准奉天安東縣熊知事咨上海姜蔣氏之女姜須被人帶到烟台賣於潘許氏繼由潘轉賣與張祿一案訊據姜須供稱原籍上海咨請飭知家屬認領等由到署合將來咨照送希卽察照飭警查訪見復等語警務長景毓華君已將原咨摘要繕成簡明通告發區張貼一面抄錄原文令行各區轉飭警探將該女家屬住址查明呈復矣 
[陸泰孚案之枝節]  
　　同德泰參號股東李韻芾等控執事陸泰孚吞没股本盜賣存貨一案早由高等廳命令上海地方檢察廳移歸寳山縣審檢廳秉公訊斷在案兹忽由上海地方檢察廳函致寳山廳將案卷帳簿等件一併索回預備開審原告李韻芾等以此案旣經移轉寳山廳自應靜候訊判不知上海廳奉何命令將案索回業已邀請律師重赴高等廳起訴矣 
[國貨維持會宣講記]  
　　前晚八時半中華國貨維持會假二馬路甯波同鄉會樓上開第四十二次宣講會男女來賓到者百餘人在場分贈福建聯會遞來傳單（對於保存國貨之感言）首由主席梅竹廬君報告國民黨模範體操團王世英君來函大旨謂軍服亟宜改用國貨以杜漏巵但徧覔國貨材料質笨價貴以致觀望未定重托本會研究解决相當之法云云張隅三君云國貨不發達原因吾人昧於遠大但求近功不圖改良釀成一落千丈之勢今後還希共謀改良促速進步則國貨不患無發達之期梅竹廬君謂軍服改用國貨應由操此業者從速迎機照本應售聯名簽允公請海陸軍部實行採用後有原血濤君欲登台演說因與招待員方言誤會訂明下星期六到會宣講時已十下鐘遂散會 
[城内]  
　　縣知事批○（地貨行業王源康呈批）據呈聲明貨目爲芋艿山芋竹笋蒔菇荸薺甘蔗等物明係水菓且據水菓業公所函稱該商開設地貨水菓行地貨爲下等則水菓爲三等則未便取巧隱射該商應補繳捐銀五十兩開設水菓行况現行章程笋有笋行芋有蒜芋行薺有姜薺行尤不得槪以地貨包括致起爭執着卽知照 
　　召領屍棺○地方檢察廳昨出示諭云爲召認事案於五月十八號據十九舖地甲桂德報稱舖内白糧倉街東首破平房空屋内臥有外來病婦業已二十餘日於今晨斃於屋内查無屍屬理合報騐等語據此當經派檢察官帶同檢騐吏前往勘明該女屍年約三十左右科頭赤足身裹敗絮並無衣服勘畢由檢驗吏報稱該女屍係生前患瘋病身死並無别故報畢親視無誤諭飭地甲暫行棺殮發封厝壇候領外合亟出示召認爲此示仰該屍屬等如有查明年貌相符即便來廳具狀領棺歸葬可也 
　　無從質證○昨報紀二區巡士顧立基因拐案牽涉解送地方檢察廳訊辦一節兹悉該巡士實係閘北二區巡士前日經危檢察官提案研訊顧不承認問官查得此案係由某甲禀控伊妻被人誘匿因此涉及該巡士現在原告旣未到案無從質對判令回區候函致該廳將甲送案再行傳集質訊 
　　不戒於火○昨日下午五時小東門内天官牌樓某點心店不戒於火經各救火社到場救熄詳情探明再錄 
　　豫審拐案○拐匪劉福林王金標串拐女子沈小妹圖賣爲娼由法界偵探查獲解送公廨移送地方檢察廳昨經楊檢察官預審判劉王收押候究沈小妹發普育堂留養候傳家屬來案認領 
[南市]  
　　火力過猛○陸家浜三角街韓叙興麫館之煤灶於前日傍晚因火力過猛延燒木柱未幾竄至貼隣萬茂森煙紙店之草紙堆上旋經覺察由衆隣崗巡等代爲撲滅卽將麫館夥趙福夀烟紙店執事張榮華帶至二區詰問因何起火地人互相推諉旋派偵探查明實情遂飭趙罰洋兩元充公以儆 
　　並非一姓○裏鹹瓜街阜盛參店主葉菊良前晚在途遇見江北人劉德虎所携之九齡男孩殷阿三沿途啼哭形跡可疑立卽送至第一區詰問劉供家住小東門外該孩係侄子因同出洗澡並無别情區長以一面之詞難以憑信着卽移送第一初級檢察廳訊明核辦 
　　婢女受騙○十六舖泉漳會館弄内潮州婦人盧劉氏家之婢女盧東菊前晚手提銀質小茶壺出外泡茶被流丐姚金生之同黨小江北將茶壺騙去該婢情急向姚追究姚置之不睬後有隣居王永生證明指爲串騙立卽扭送第一區轉送第一初級檢察廳請爲追贓究辦 
[閘北]  
　　違禁吸煙○住居六區香烟橋之周必寛江老大二人因私吸鴉片前日被倪區長查獲解送司法科預審一過判移檢察廳究辦 
　　女孩可憐○蘇州女孩陸阿寳年十三歳上月被某姓老嫗誘拐來滬賣於某姓爲婢因被主人百般虐待於前日逃至閘北由八區崗巡查見解送司法科判送惠兒院留養聽候查核 
　　虐待學徒○天津路某鞋店學徒戴忠鶴前日因被店主責打逃至閘北由崗巡查見解送司法科判送惠兒院氏留養候領 
[公共租界]  
　　護送盜犯○夥刧浦東楊家鎭仁元雜貨店及松江某當舖衣飾之盜匪周掌生俞德勝曹金寳王連生盜婦夏張氏等業經公廨預審明白判交松軍第一連連長王春和帶回訊辦在案兹悉該盜等當時仍帶回捕房昨日始由捕頭飭令探捕護送出界卽由王連長押赴松江檢察廳歸案訊究 
　　一再潛逃○蓬路祥麟里董月卿家十一歳養媳林弟前因私逃出外被羽士沈萬清誘入西西藏路屋内强姦受傷經捕房派探將沈與女一併拘解公堂迭經中西官訊實判沈發押西牢五年期滿帶堂再核女交其翁領回在案詎該女前日又私逃出外由捕查見帶入捕房據稱因遭翁姑凌虐逃出捕頭卽飭包探傳其姑董王氏到來詢悉前情以該女亦不安分遂將女申斥一番諭交王氏領回管束 
　　夫婦離異○甬人項崇華向在虹口百老匯路愼記五金雜貨號内爲廚司近與某氏婦私識將其妻項顧氏置之不顧前日顧氏向項理論卽由李川洪出爲調停而項與顧氏亦均願離異遂立據過割該氏尤恐項前往滋擾昨特具據公廨呈請備案關讞員諭候批示 
　　横行無忌○江西婦人張嚴氏前晚雇乘黄包車行經塘山路突來匪徒四人將車圍住各出利刃嚇禁聲張一匪揪氏髮結餘匪遂攫取該氏臂上所帶江西錦華祥牌號之金鐲一副一哄逃逸又陳阿榮前日旁晚經過兆豐路被匪六七人持刀攔住去路亦被剝去袍褂一套業已分别報請就近捕房飭探偵緝矣 
　　取締書場○四馬路一帶書場茶舘近來間有招雇流妓彈唱或有演唱倭袍等淫詞及聚賭抽頭留人吸煙情事兹爲卜總巡查悉業已諭飭新老兩捕房捕頭選派幹探嚴密查禁矣 
　　捕房紀事○戈登路教練所黄教習查得二百二十九號等華捕房當差　英美捕房代理華捕正巡官麥君查得老閘捕房七百四十八號七百六十九號九百五十三號等華捕均在差獲賊有功該捕等下級升期著各提前三月以資激勸　又虹口捕房五百四十七號華捕昨奉麥君諭與新閘捕房八百四十三號華捕對調辦公 
　　强曳狎客○雉妓何阿秀杜愛寳前晚均在南京路拉客違章當被九百十七號華捕查見一併拘入捕房捕頭派探查明屬實卽飭轉送公廨押候究辦 
　　請緝贓賊○雲南路一百二十一號住户吳慶雲南京路四百二十一號金張氏無錫路四十四號夏阿昌各家均因失竊衣物昨報老閘捕房派探陳阿根分往查緝 
　　母子不和○住居茂海路一百四十二號之王榮發昨與其母王柴氏口角嗣王吞煙圖盡經該氏覺察車入捕房送往同仁醫院醫救 
　　拐賣女子○匪徒田金山前晚帶領女子王月珍陸小妹兩人至揚子碼頭欲搭輪船往他埠販賣被捕查獲解入捕房分别收押候辦 
[法租界]  
　　患難之交○葉阿仁偕妻張氏投廨控稱女兒彩林年已及笄於前月私逃無蹤今始偵知被楊阿福誘拐私姘是以報捕拘獲送究楊供彩林先與朋友陳炳金姘識因欠房租日用不給由我代爲措還因亦姘識甫及三天卽被拘案彩林供因陳無力開支自願拆開女子念楊代還房飯費故自願從楊度日現被父母尋見仍願回家求宥中西官判楊押一月彩林交其父母領回管束 
　　抗傳受罰○沈長裕前控陶如芝楊長卿欠洋等情經公堂訊判交保限理後飭傳不到昨日始與原告投案沈稱現已經人調處理明求請銷案中西官准如所請惟陶楊不應迭傳不到着各罰洋一元以儆 
　　限期交洋○劉雲川控劉德貴承租黄包車虧欠租洋三百六十六角屢索不還昨經公堂傳訊劉供欠洋有之惟小民亦被各車夫拖欠不少須求寛限俟收到後再行歸還判令交保限七天交洋 
　　無晝無夜○捕房派人到廨禀稱租界定章點心店至夜間十二點後卽當收市今李步雲餛飩店開至深夜尚未閉門是以傳案請究李供被店夥所誤求宥判罰洋五元充公 
　　欠租私逃○倪夀生投廨控稱房客王姓虧欠四個月房租私自脫逃所遺什物無幾業已報明捕房請求核示判將什物交房東收去作抵 
[雜評三（訥）]  
　　商人索還借欵　大借欵成立而反對者紛紛索欵者又紛紛有索灾商卹欵者有索軍隊餉項者有索地方外債者有索商人借欵者夫灾商宜卹軍餉宜付外債宜償商欵宜還財政部固無諉卸之理然而用途早已規定所剩又屬無多財政部將奈此紛紛乎哉 
　　商人反對棧章　章程有背乎事理者則改之有拂乎民情者則改之苟無大背乎事理而民情又已安之則無寧不改爲愈卽於行政上權利上所有不便而必欲改之亦宜出之以漸如是則商民自能曲諒而反抗亦不致大起今各帮商人之反對專棧改章已甚激昻當局者宜兼籌而並顧之雖然自商人一面言之有不便者固宜作正當之請求而决不可因此而引起紛擾也 
來函 
[漢治萍公司長沙股東龍萸溪致董事會函]  
　　董事會諸公鑒啓者前聞本公司開特别大會比卽派代表蒞會及到滬適會期已過不克到會惟聞公司人言開會之後并不得一結果頃聞又開常年會瑞等以事覊身不克前來兹有意見數條特用函達乞開會時與衆股東商酌辦理仍乞函復爲盻 
　　一辦法宜趁此定妥也本公司自反正以來已有年餘所失利益不可勝計究其原因則以辦法未確定之故前有國家收回之說亦未實行借欵擴充又爲各股東所不允總之現在辦法只有國有借欵二途再無良法望此時於此二者之中决定一項無徒肆口舌之爭以求實爲主此問題爲資本所關卽行解决勿再延誤致有破産之虞 
　　一總理宜及時舉定也公司通例總理一席旣爲各股東所公推則須負完全責任卽公司名譽攸關亦股東資本所係前聞有推盛杏蓀總辦之說因有人反對遂爾中止今此次是否須更舉總理僕以爲無論是盛與否祗須察其能辦事勝任爲斷苟其能辦事雖盛何傷若其不能非盛何益望諸君勿以意見用事尤宜奉勸股東此次將總理權限預定分明則任舉何人皆無不可也 
　　一息金宜斟酌照發也息金一項原以公司營業爲准今公司旣久停營業自無發息理由惟公司信用極其重要若此届再不發息知之者固無待言不知者若以此項股票賤價出售無人承受甚或抵押亦不能行似於公司信用大有妨碍而股東亦吃虧不小此次無論如何宜設法將股息發給或不能全發斟酌發數成餘以塡股票想此項爲數不多諒不難籌畫也 
　　以上數條望開會時宣布與衆股東相商能否解决乞函復爲盻　龍紱瑞龍紱年啓十一日 
[董事會復函]  
　　萸溪先生大鑒接十一日賜函以股東常會不及與議發紓意見三條囑開會時與衆股東商酌辦理等因偉識閎議欽佩曷勝遵將尊函印刷已於二十日常會分布股東代徵同意查敝公司自經兵燹漢廠爐座燬傷材料損失力圖規復備極困難直至上年十一月間始將第一第二兩爐修復開煉本年五月第三爐又修竣開爐始得出貨應交勉支危局然金融枯竭周轉不靈洵如來示不借欵補助積極進行終有破産之厄昨日常會將籌借輕息鉅欵以資進行修改公司章程以期適用並壬子年息金作股自是年陽曆十二月開爐日起算每股約合一元四角餘與辛亥年所給息股二元五角餘凑成每股四元併塡股票等欵提出議案宣付表决經會場一致贊成並經衆股東發起股東聯合會對於公司監察一切至宣前次被舉總理當以總協理名稱係上年股 
 
 
 

Page 11

 
 
東大會議决取消力辭不就且本屬被選議董所有公司立法及監督辦事均由董會擔負完全責任當與諸君利害共之斷無絲毫諉卸趨避自可勿庸議舉總理以符前議此次貴省代表叙述兩年以來湘中維持萍礦苦心實力漢廠所以不致停輟飲水思源湘力獨多全體股東同深感謝前次投票雙方之爭皆出誤會至此亦俱消釋會場秩序亦極融洽此外所議各件議事錄尚稱詳備其要旨不離乎尊示三端具徵心理之無不同也兹將常會刋件併奉察覧尚祈時惠教言藉匡不逮　漢冶萍公司董事盛宣懷　王存善　聶其杰　沈敦和　朱佩珍　李經方　施則敬　周晋鑣　張武鏞謹啓五月廿一日 
[上海救火聯合會敬告地方父老兄弟書]  
　　本月十八日午前九時新北門内羅家弄失火本會鳴鐘報警各救火會紛紛到場奈自來水公司以時值午炊用户繁多以致施救不力肇成鉅災商民損失爲數甚鉅本會同人自抱不安同深負疚近數日中地方你老羣相來會嚴厲詰責日必數起慚愧益深然其中一切困難情形有不得不爲吾地方父老兄弟告者竊上海未設救火聯合會以前每遇火警專由地甲鳴鑼告警逐舖傳接常誤稽延且遇警臨場往往爭先恐後時起衝突貽誤事機長此情形甚非地方之福因思仿效租界建設警鐘以期消息靈通赴救迅速設立聯合機關以資聯絡而促進行無奈經費艱鉅倍形辛苦奔走呼號聲嘶力竭方於前清光緒三十一年得告厥成然此係統屬機關祇負督促各社進行之責而救火種種方法仍在各社執行其開辦時建築鐘樓會所等經費數達二萬餘金至今債務累累未得清償不意詰責者謂聯合會在各處建造市房祗圖取利不思購備火龍器具以修火政云云殊不知本會鐘樓會所落成後雇人瞭望及油漆鐘架辦事人員等一切正當開支歳達三千金左右來無的欵出有常經上無國家補助下乏地方擔任不得已向人租地造屋其造本銀兩承萬源昌珠寳號程平三君及華潤泉君顧念困苦借銀一萬兩訂約九釐起息將每月所收租金連利拔本以六年清訖則此項房租須俟拔清債務之後方能歸本會收用是六年内之困苦則又非東凑西補不可至謂借欵購辦火龍果屬至理但火龍一架連建築龍所需欵萬金而常年經費歳需千元再加以逐月借欵利息來源無着將何開支債本旣鉅需費又繁挹注無從破産立見此皆本會歷來之困苦情形也至若本會各社共三十餘社其經常費用均募自該段舖户每户自一角至二三角不等每社月收有百餘角者有二百餘角者按月開支房金電話等一切另費所餘者或七八元或十餘元耳而會員衣帽皮靴及救火器具等均靠此按月所餘區區之數添補應用詰責者均謂外國人救火爲優查租界火政之完善盡人皆知實則由於經費之充足道路之寛暢應用器具之完備巡捕守衛之勢力假使内地亦能達此四項之目的則火政之完善夫豈獨讓外人卽以租界火政經濟一部份論彼隸屬工部局中年達八萬餘金悉由工部局擔任我内地各社欲及其十份之一尚屬爲難而欲求其美備地豈易言哉此各社内容實在情形也現在自此次火災發生以來敝會同人共抱隱痛無日不受人唾罵實屬無地自容當日苟能事機無阻取水得力經濟雖不充足道路雖不寛暢應用器具雖不完備巡士守衛雖欠勢力諒亦不至蔓延若此各社會員經此鉅創僉謂無米難爲炊徒手難救火公憤之餘雖經一再籌商一時頗難就緒幸現在縣知事吳警察廳長穆市總董陸出爲解决妥籌方略諒必能滿意於地方父老兄弟也心餘力乏愛莫能助警佈區區涙垂言下知吾罪吾幸乞鑒原 
 
 
 

Page 12

 
 
   
 
 

Page 13

 
 
自由談 
游戲文章 
[許氏新說文] [  瘦蝶]  
　　釋華 
　　華之起點一羊字耳冠以雙角添以兩肋骨復加以絆尾斯華字乃成矣噫我中華之孱弱等於羔羊竊憂夫處此鷹瞬虎視之境其不爲砧上之肉者幾希尤恐豺狼當道區區一羊不足供其饕餮也 
　　釋國 
　　四方者爲國之輸廓國内之主體爲或字或共和或專制或統一或分裂或破壞或建設或盛或衰或强或弱或勞心或勞力或書作民字闡民主之義或書爲王字示君主之尊雖然無論廓中書作何字終覺其七穿八洞國將不國也嗚呼 
　　釋統 
　　統從系從充言單絲不成線必待衆擎始易集事然尤須才力充足庶不負衆望其字於帝制民權兩不相背在前清廢帝則爲宣統在今民國則稱總統然欲中央統一固難矣 
　　釋黨 
　　君子羣而不黨今則黨會林立亦時世所尚也然每有一般小人混跡其間居然登檯演說肆口簧鼓苟進而考其内容則重重黑幕未可揭視黨之作用及影響於國家者從可知矣 
　　釋錢 
　　二十世紀之時代一金錢競爭之世界也置金於此而兩戈在旁上下相向非爭象乎上戈短而下戈長兩不相讓上下交征利而國危也宜急息横戈之爭以戈自衛不分上下庶可保金錢之外溢也三（未完） 
自由談話會 
　　吾國自革命後元氣大傷故揆之今日情形惟建設之是謀無破壞之可言乃一般激烈派尚汲汲焉以擾亂爲能事以破壞爲目的甚至名列偉人亦躬自蹈之開大會發傳單鼓吹惟恐不力亡國惟恐不速嗚呼是眞叔寳全無心肝矣 
　　今商界以商業凋敝起而反對函電交馳責言頻加情見乎詞怒形於色卽美人丁義華君亦諄諄忠告規勸備至彼藉口破壞者可以休矣 
　　然余之爲是言若曹聞之必反唇相譏曰此袒袁也雖然余豈袒袁哉余蓋袒此寳貴之民國不忍使陷於危亡耳[  立三]  
近日患近視者甚多目光不逾尺寸跬步外之危險卽已視若無覩不用遠視鏡顯微鏡以補助缺點慣用金絲鏡銀絲鏡以壯外觀宜乎目的物祇有金銀無遠大之計畫 
　　時顧投稿申報具有深意因今日多數人民心意中均少一顧字顧惜名譽則蠅營狗苟者不屑爲顧名思義則名不副實者不肯爲顧全大局則偏執黨見破壞全體者尤不敢爲故欲救中國不在多言祇灌輸一顧字足矣 
　　投稿他報舘或因黨見不合而不登投稿自由談則非文字不順與措詞無味者必一一登載蓋自由談能實行自由者也[  時顧]  
　　或有投稿於自由談而屢被黜者仍復投稿不已其友嘲之曰子投稿不可謂不多矣諧文筆記以及時詞等件無體不備而鈍根均以廢紙視之未見一登報端子猶不悟日搜枯腸屢投其稿而不厭是亦不可以已乎或應之曰吾之投稿吾之自由權也登與不登非吾權限所能及彼雖不登吾之稿而吾仍投之不已正吾守自由談之規則也假使吾之自由談期期必登是吾之自由談已先背自由之宗旨矣且所謂自由談者卽自談之謂也吾自談之吾自稿之吾自投之夫是之謂自由談友聞其言一笑而服[  仲琴]  
投稿者鐸朱一字蘇吾年二十一歳江蘇嘉定南翔鎭人 
 [政治小說 
[鐵血男兒（一百三十五）] [  常覺　獨鹤]  
　　一聲叱斥衆咸驚愕蓋黑言愛國二字正觸尼隱痛故不覺其詞之嚴而色之厲也已復大聲曰黑生勿爲是言！僕此時此際正不知人之視我作何品評惟自問世所稱愛國男兒必其能仗劍殺敵舍身爲國如烏王輩方足當之而無媿色若僕則伏處牖下於國無裨且形跡可疑謗言時起實多負疚何足以言愛國君毋以不入耳之談來相勸勉轉增僕怒陶聞言卽怡聲曰公爵亦可謂妄自菲薄矣彼逞一時血氣之勇不顧事之利害鹵莽滅裂以爲之終至一蹶不振貽國家以無窮之祻者安得謂爲愛國哉若夫識時度勢深思遠慮挽狂瀾於旣倒之後奠國基於磐石之安誠非大智大勇眞能愛國者不辦如公爵者即其人也尼慘然曰君言甚辨僕亦不願多與駁難惟耿耿此心終覺全國同胞俱荷戈赴戰而已身負重望反袖手不前其情殊不可耐耳陶欣然曰公爵得毋興撫髀之歎乎若然則吾儕所獻計畫在公爵正可藉以一吐抑鬱不平之氣又何憚而不爲耶豈以吾儕爲不足恃烏王爲不可背歟尼不即答有頃乃曰君等今日所言實欲導尼以賣國斷斷不敢如命言次復迴顧黑曰黑生乎吾任汝勾留此問不加驅逐已屬非是若再允汝要求則罪戾深矣二 
言情小說 
[麗綃記（二十二）] [  栩]  
　　喜尤呼僕人以酒饌進翟愛旣已疑難盡釋舉盞相屬意態復豪惟喜尤心中戚戚爲翟愛不歡葢思彼黨中之成敗固不可以逆料焉 
　　翟愛歸則以喜尤之言證之若霞若霞亦以麗綃之癡慮陳之翟愛相與匿笑勿禁而自兹以往翟愛遂亦不以麗綃爲可憎其家庭中之樂事直罄予之書亦不勝記特翟愛之對於麗綃則不過視同甘后宫中之玉人玩而不狎若霞則以爲愛麗綃而不敢犯其癡慮也至翟愛心中所存之消極主義則非若霞所知 
　　流光如駛自春組秋倐忽弗覺已近歳闌念來日之無多凡人亦猶撫時興嘆更何况乎翟愛而幸而其家人婦子未嘗稍知其事且翟愛亦工自諱飾未肯以無益之愁煩銷磨此可貴之光隂轉復自尋歡樂以盡享其應有之艶福而戚戚然爲之憂者則惟局外之席顔與喜尤二人 
　　喜尤與席顔初非素識因翟愛前日之言謂席顔可證乃於歳暮歸途之便造訪席顔并述翟愛之言且與籌商補救之策席顔初猶期期乃喜尤述二人春夜筆談托妻寄子之事至爲詳盡席彦乃曰然則君固知之矣君亦知彼黨之内容否乎喜尤曰是則未嘗深悉固所願聞席顔乃導喜尤更入密室扃門而小語之曰君聆予言愼毋駭怪彼黨魁非他即翟愛之愛人綰春是喜尤昨然因低詢曰綰春乃一至柔婉而娟麗之美人顧乃組織此黨其宗旨何在歟二 
愛情小說 
[自由花彈詞（七十）] [  天虚我生]  
　　萬書便自走下樓去到得愛蘭房内見愛蘭梳洗已罷玉梅在旁却對萬書弩嘴兒偷笑萬書知道昨夜的事玉梅是知道的只怕他露出口風惹下愛蘭的氣惱忙便做个眼色叫他莫笑却對愛蘭道姊姊你可曾用了早點愛蘭回過臉來還只道是戀春因道你却往那裏去來萬書道我剛到儷簫姊姊那裏請安去來愛蘭笑道你姊姊可問你什麽萬書道我姊姊呵 
　　他把昨情事細推求　我說你呵一半的猜疑一半羞 
　　愛蘭笑道這个不用講得我但問你他的意思今晚兒還教你來還教你兄弟來萬書一想這話可對不上來了因道我却不曾問他个明白回來待我問過了再告訴你愛蘭也就不再問了萬書恐他又問别的只好推做别事走了出來忙去找着了戀春將方纔這話問他是个什麽講解戀春不禁笑了因把早晨一番言語告知萬書萬書這纔明白因埋怨道姊姊不該將這事兒也告訴與他萬一翻了起來如何是好戀春正要回答却見儷簫來了因便住了口不提到得晚間儷簫令萬書去到愛蘭那裏又吩咐了他許多說話萬書領命便自去了這一夜的情景却有許多不好講得只好從略不表到得次早起來愛蘭自覺十分羞愧心裏想着儷簫又是好氣又是好笑因想我把个什麽法子還他一報正想着只見儷簫携着戀春已經笑入門來對着他深深一福道恭喜恭喜這教做天從人願轉女爲男如今可償了你的初願麽愛蘭羞紅了臉因向儷簫道啐你倒說我來呢 
　　你算个刁鑽古怪的鬼精靈　接木移花作弄人　誰知你聰明早上了聰明的當　李代桃僵也認不清　何况我當初僅一面　女和男難怪不分明　你晨昏與共經三月　如何是李戴張冠也辨不眞　却到今朝還笑我　可憐你糊塗極處當聰明 
　　儷簫駭異道妹妹此話怎解萬書急道姊姊莫去問他他是故意嘔着你的愛蘭道咄你姊弟兩个也把人作弄的彀了索性今兒我替你們說穿了罷萬書忙道好姊姊這是千萬使不得的却那愛蘭已把前言後語一齊講了出來却還問着儷簫道姊姊你看還是我受了你的騙呢還是你受了他的騙儷簫不禁漲紅了臉心想事已如此我還是不承認的妙因道痴丫頭這是戀春哄着你的你也當做了眞的麽愛蘭向戀春笑道如何我早和你說過我知道我姊姊是个將錯就錯索性以假作眞的了戀春笑道我原是假話你如何竟當眞起來萬書笑道是吓那裏眞有這事都不過說說頑頑的罷了說得大家一齊笑了起來看官這一番的情節到底是眞是假連我說書的也無從分辨只好就此算了這教做...... 
　　癡男駿女兩風流　芥珀磁針總易投　但使有情成眷屬其中何必苦追求　媧皇補就天無縫　精衛塡成海不流拈到名花皆並蒂　尋來芳草盡忘憂　一任鄉人情世態都無準　須知我意蕊心花總自由　好把一言交代過　這自由花原本是没來由　我便呵打一个圓場証果把管絃收 
　　（自由花彈詞終）（鈍根戲續）只苦了個戀春小姐　忙煞爲他人作嫁　自家未得配鴛儔　可恨那做書的鐵石心腸嫌太硬　不替他尋個如意郎君詠好逑　從今遺憾到千秋 
　　楊端容女士特捐銅版費兩元謹登誌感 
 
 
 

Page 14

 
 
   
 
