# 1900 - 50 - 4909647

 

Page 1

 
 
[新印各書籍發售] [  圖書集成局啓]  
欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄寳洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治　書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六料準䋲六套實洋六元○醫門法律碼洋一元○醒世嫗級碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[出洋經商議]  
我華素不與外人通財賄商人牽車服賈惟就國中以有易無一語以渤澥之汪洋風濤之險惡卽色然以駭從未有敢艟艨高駕杭海懋遷者有之自道光季年英法通商後始然所謂出洋牟利者亦惟閩粤之爲傭者耳卽或設肆運籌不過藉小本以博蠅頭罕見有廣集貲財犬張旗鼓者坐令歐美巨賈不遠數萬里相携至華糾合公司出千百萬金資操奇評贏多方龍斷致國中貨幣如巵之漏日匱絀而無可彌縫嗟乎民貧矣帑竭矣再閱數十百年我恐事勢目非國將不可以爲國矣奈若何有心人蒿目時艱力求補救謂非令富商大賈出洋貿易實無他法以挽利權出洋貿易奈何曰公司其先務也猶憶光緒六年長沙王益吾祭酒曾奏請諭令商人集股購船赴外洋營連奉旨著今　廣總督合肥爵相將目下情形能否及此將來如何漸次開拓妥籌具奏旋經爵相奏覆擬暫就招商局現有輪船酌重試辦並緘屬福州船政大臣黎勸諭粤商設法倡導未幾卽有梁雲漢劉紹宗梁紹剛等人具禀爵相略稱泰西以商立 
務之盛衰卽國勢之强弱所由判凡有益商務者必竭全力以圖之中國地大物博商務爲四洲之冠洋人視爲利藪紛至沓來有可從中圖利者鮮不多方要挾務底於成原其故實由彼來而我不往也卽有往金山古巴等處者亦僅貧者傭工並無殷實商人似未足以立富强盛業現經商人招集股分名曰肇興公司擬往英國倫敦貿易以爲中國開拓商務之始基惟事屬創始必須官爲維持請由通商大臣給諭前往并轉咨中國駐英大臣隨時主張俾與各國在英商人一體優待等情迄今己隔二十年不知當日所創公司能成與否卽成矣亦不知其獲初之厚簿若何然其開商路之先聲爲出洋之嚆矢則固見諸公牘確鑿可徴也抑嘗聞之泰西之設公司雖貲本集自商人而國家例得以官欵補助邇年中國官吏之明於時務者亦嘗攷而知之當光緒二十年湖南湖北兩省大員合力以官欵買茶三百二十箱運往俄疆試售其由西路遵海至阿疉薩浼駐俄大臣許星使交俄商代售者獲利一分東路遵　低恰克圖浼俄商佘咸羅甫代售者獲利五分彼偶一爲之且所運者抵此兩湖之茶而贏餘已若此之厚倘能由商轉運各省土貨則什百之利不將左劵可操乎善夫爵相之議行商事務也其言曰泰西各國商船邇者爭赴中國每歲進口之貨約值銀二萬萬兩以外其利當不下數千萬兩以十年計之則積至數萬萬兩矣此皆中國之利有往而無來者故黨商務未興之前原可閉關自守迨風氣旣開旣不能拒之使不來計惟有自擴利源勸令華商出洋貿易庶士貨可暢銷洋商可少至而中國權利可望逐漸收回夫爵相自中午以來指摘交加幾如集矢之鵠祭酒更爲好談新政者所惡鄙爲守舊黨之領袖然觀出洋貿易一事其議自祭酒倡之而爵相更力贊成之則祭酒固守舊乎抑維新乎其指摘爵相之人亦知爵相固凡事務開風氣之先不以畏難而意沮乎而鄙人之意則尤有進泰西固以經商爲首務而商與農實相輔而行頗聞中國木棉性硬而絨短紡以機器僅能出十六號粗紗若美國之棉可紡細紗至四十號日本産旱稻平日旣不須戽水一遇亢旱依然暢茂青葱華商苟能赴外洋設立公司則日後博訪旁咨更可取木棉及稻種之佳者携回中國集資試種以利農人然則商務尤足開農務之風聲而國家不更因之而益富乎跂而望之 
[本館接奉電音]  
昨日午前京師飛電傳來上諭二道敬謹譯登○正月二十五日奉上諭御史劉家謨奏保舉過濫請飭部嚴定章程一摺著吏部核議具奏欽此同日奉上諭榮祿奏提督丁憂懇准回籍守制據情代奏一摺總統武衛後軍甘肅提督董福祥前報丁憂業經降旨賞假百日穿孝毋庸回籍提督一缺改爲署任兹復據榮祿代奏該署提督懇准回籍守制情詞肫摯具見至性過人惟時勢多艱董福祥久歷戎行威望素著尚其勉抑哀情移孝作忠用副朝廷倚　至意所請回籍終制著毋庸議欽此 
[日艦東來]  
有客自日本東京寓書本館云日政府近得外洋來電悉去年倩英國某廠定製之陽炎逐水雷艇己於東歷二月十四日卽華歷正月十五日由古倫母埠行抵新加坡又有一艘名漣者約於十六日入口大約不日卽須鼓浪而東矣 
[意艦復來]  
寗波訪事友人云前者意大利國向中國政府要求不中國政府要求不遂派兵艦游弋海面以爲虚聲恫喝之謀嗣見中國鎭靜如常無懈可擊遂知難而退然其眈眈逐逐之雄心則仍不能自己近日浙江提督余瑞庭軍門探得鎭海口外又有意艦數艘往來飄忽知其蓄意必將不利於中國爰飛咨浙防統領吳吉人軍門嚴加防範以免敵人乘隙而入並以鎭海防務關係緊要飭將原任臬憲李爵帥在察院中所設德律風移置提署以通消息 
[曲意懷柔]  
有客自閩中寓書本館云去歲厦門民人以日官索取民人以日官索取虎頭山爲租界遂羣起爲難事後日官以五事相要朝廷曲意懷柔俯允所請兹聞正任厦門關道惲心耘觀察已得降二級調用處分厦防同知某司馬則降一級留任諒日人當無復有後言矣 
[力保教堂]  
金陵訪事友人云署理兩江總督南洋通商大臣鹿芝帥目擊邇者外侮紛乘多藉口於土匪滋閙教堂而起因念土匪之敢與教堂爲難者大抵欺其勢孤力弱而中國地方官又不善保護卽有營汛亦苦鞭長莫及遂使一星之火輒致燎原則何如未雨綢繆先自防範之爲得也日前檄飭各營將領抽調兵士若干名分駐省垣各處教堂左近以敦睦誼而遏亂萌說謂者芝帥此舉實得防患未然之要領各將領苟遵行不倦此後庶可弭患無形乎 
[大將星沈]  
武昌訪事友人云近日官塲接到襄陽電音知湖北全省提督吳儀堂軍門忽患沈疴延至本月 
 
 

Page 2

 
 
某日騎箕西去一時部下軍民同聲惋惜按軍門爲淮軍宿將卓著戰功今者將星忽爾西沈中國干城又弱一个矣 
[舉襄有期]  
寗波訪事友人云去歲十月二十一日原任浙江按察使督辦防營事務李健齋爵廉訪積勞成疾卒於防次兹由公子擇定本月二十四五六三日設靈開吊二十七日扶靈柩回珂鄕安葬 
[力挽澆風]  
寗波采訪友人云郡城向有花會花龍廟會串客四事皆惡習也傾人囊槖敗人聲名壞俗傷風罪難擢髮事爲鄞縣主徐大令訪悉除飭傳匹鄕地保面諭禁止外又出示通衢略謂照得鄞邑地方向有花會花龍廟會串客四種惡習均堪痛恨花會其最業經本縣親拿嚴辦在案若花龍者乃係棍徒租屋聚衆朋賭抽頭藉以漁利雖稍次於花會然貽害亦復不淺至廟會則在二三月演戲之時就戲塲附近田内搭蓋篷廠聚賭抽頭其田先有地棍向佃戸租出轉租賭棍名曰包田塲賭洋者名曰大桌子賭錢者名曰小桌子通宵逹旦肆無顧忌竟有售賣食物收押衣飾船隻等情每賭或三五日或七八日便轉移他處直至農事方興田須播種又另行租屋租船四散賭博贏者浪費花用輸者蕩産傾家甚至負累窘迫投繯投河服毒自盡無恥之尤流爲盜賊地方受害不勝枚舉串客卽啞戲是也糾合十餘無頼略置行頭或在人家或在廟宇演唱淫戲滿口污語百般醜態以致愚夫愚婦觸目動心鰥夫因而圖姦嫠婦因而失節傷風敗俗莫過於此究其從前屢禁不遵之故皆因兵役地保得規包庇所致本縣爲民父母不忍不教而誅除將得規差保隨時察訪革究外合行出示諭禁爲此示仰闔邑軍民及差保人等知悉爾等須知聚衆賭博大干例議演唱淫戲亦有應得之罪豈容干犯自罹法網况人生在世漁樵耕種肩販傭工在在均可謀生何可以身試法自示之後務各革面洗心别圖生業本縣執法森嚴毋得視爲具文自貽噬臍之悔倘敢怙惡不悛復蹈故轍一經本縣親詣拿獲定當盡法懲治田畝船隻一概充公店房租屋分别拆燬設有兵役地保仍敢受賄容隠一併斥革嚴辦勿謂言之不預也其各遵照毋違特示光緒二十六年正月十八日給 
[桃僵難代]  
金陵訪事友人云廬州府武舉郭文藻匿跡省垣南門外稔惡有年經江寗府劉嘉樹太守訪拿逮案發縣訊明從寛遞解回籍交合肥縣監禁十年去秋由縣差押解赴皖中途被羽黨刼去强令以某甲作抵解差畏其勢燄莫敢誰何遂將甲解送合肥領取回文禀覆數月後甲忽在獄自稱係郭之表弟爲郭所愚致覊於此云云縣主某大令聞而大驚提甲研訊歷供前情不諱因卽移文江寗縣提訊解差所供果與甲符爰卽禀明太守太守飭將解差釘鐐收禁候緝獲郭犯再行責釋一面提甲到省研究緣由近日巳由皖差將甲解府太守飭暫寄上元縣獄聽候親提到案訊取口供 
[籌興地利]  
松江訪事友來函云出南門東行二里許有大校塲焉寛廣約千餘畝相傳純廟南巡曾大蒐於此今者演武廳已無片瓦卽廢址亦不可辨認惟瞭臺高聳雲表巍然獨存四圍遍植蘆葦彌望無際歲一刈取以佐正副兩營炊具邇者江南提督兼自强軍統領李壽亭軍門以是地旣棄如敝屣宜雇人墾闢俾他年徴取租籽以佐犒軍之需遂於本月二十二日率同城守營楊遊戎中營張叅戎曁前左兩營盧吳兩遊戎朱蘇李宛四守戎命駕往彼處察勘情形勘得周圍有地四百餘畝此外有歸鄕民承種雜糧者亦皆一律丈量事畢叵轅相與籌議善策聞軍之意擬就近招崇明縣土著屯聚彼處逐畝開墾果爾則不日卽可舉行也 
[松江融齋書院課題]  
松江友人來函云府尊濮子泉太守定於正月二十四日甄别融齋書院經學題官師相規解歸奇於扐以象閠說史學題漢制踐更卒現辦民團應如何略師其意以期盡善議青苗社倉法亦相同荆公行之爲虐政朱子行之爲善政其義何在說性理題横渠論困之進人也爲德辨爲感速孟子謂人之有德慧術智恒存乎疢疾能引伸其義否絕訟端於事之始則訟無由生論算學題弧三角形三邊求角則古昔齋以弧内容圓解之今不用原術以半總弧各减角旁弧兩正弦相乘爲實半總弧正弦與半總减對弧正弦相乘爲法法除實開平方得半角正切試證以圖解置甲乙之平方根與甲減乙之平方根相加復自乘之爲實以甲冪乙冪相减開平方爲法法除實復减二求爲代數簡式 
[羊城雜錄]  
廣州訪事友來函云廣東提督學政張冶秋大宗師按臨惠州舉行十屬生童科考業已竣事於新正十四日起程回省聞此次應試士子甚屬寥寥推原其故以河源縣一帶盜賊披猖道途粳阻龍川以下永安以上匪徒尤聚黨横行以故相戒裹足不前其海寗海豐等縣士子均夜行晝宿迂道從汕尾附輪船來省轉附惠廣渡登程舟車之費比前倍蓰苟非小康之家則雖有志奪標亦惟有望洋而嘆耳世途荆棘可勝慨哉○粤東全省烟膏釐金自大憲准由永安堂商人承辦以來舊時各行店主皆不願逐日查騐輸捐相持不下已數月矣邇由各行店主遞禀督轅願照從前官辦之例加三成輸餉督憲李傳相批示仰善後總局核飭遵照不知此後可以永釋訟端乎○正月十六日天未黎明花縣三鄕渡由黄沙開行搭客甚衆不料有匪徒十餘人預伏於大艙之内行至泮塘海口突然而起開槍恐嚇隨將各人行李擄掠一空挾令舵工駛近南岸舵工無奈允之及匪徒上岸船中人立卽鳴鑼告警練勇聞警整隊而出四面兠拿匪徒見勢不佳齊將贓物抛棄四散奔逃　當塲拘獲三名有逃至泮塘者旋被彼處鄕勇拿獲一名禀官訊辦○去歲棠夏村人與三元里村人因事成仇大有不可終日之勢兹聞兩村人擬於正月二十日大張旗鼓共决雌雄未曉有魯仲連其人出爲勸解否又棠夏村人與河浦村人因互爭水利日内亦有整備戰鬥之說民情强悍如此殊可慮也 
[鹿城瑣誌]  
温州訪事人云去臘二十二日永嘉縣查石笙明府帶同刑仵往柟溪深壠騐屍詢之知其事者謂深壠爲土匪巢穴被害者係是處鄕民曾引導勇丁掩捕故被挾仇傷斃云○前者統領定字營李定奄大令續祜奉檄管帶三旗勇丁來温駐守現已分紥樂瑞平各要隘矣○雙門釐局委員徐二尹聯璧查得余源盛碗鋪偷漏釐金遂將貨物扣留移縣請辦 
[鄂渚嬉春]  
武昌訪事友來函云屠蘇飮罷春景漸妍一時墨客文人采烈興高相約作春燈雅集連日開設燈虎者不下十餘家鬥角鈎心錦標爭奪春宵韻事洵足焜耀詞壇惟雨雪載途未免阻人清興耳○本月初五日爲立春令節官塲例有迎春之舉先期江夏縣典史汪少尉於賓陽門外長春觀支搭彩棚敬謹將事迨初四日清晨武昌府逄子政太守排列全副儀仗率同清軍同知長司馬糧捕同知馮司馬江夏縣陳大令縣丞王二尹曁少尉呵殿出城依禮迎賽一時彩仗生春青旂耀日傾城士女夾道縱觀并有鄕民扮演吉祥戲劇繞行各署署中人皆以水衡錢犒之誠昇平景象也○鄂职自獻歲以來風雨交加天氣寒沍司門口一帶爲燈巿薈集之區載道淤泥游人寥落所冀天公做美速放晴光則火樹銀花城開不夜當有一番勝事也 
[鍾阜晴雲]  
金陵訪事友人云去臘二十九日黄昏時李府巷寳源銀號被盜劫去多金報經江寗縣戴子和大令懸賞購緝並移請標營鄰縣一體恊拿迄今贓盜無獲而捕役急於邀功反多妄拿無辜解官朦蔽大令惡之嚴加比責一再勒限然亦仍影蹤杳然也○省垣内外保甲向由大憲委候補監司兩員總理其事近年忽僅委一道員至去秋節省經費復將道員裁撤改歸江寗府督辦裁併叚委改爲五路總巡嗣又按叚添委分巡　資保衛近者署理兩江督憲鹿芝帥以首府有表率屬員之責深恐政務殷繁未遑兼顧擬將此差另委他員接辦以專責成然尚未見明文也 
 
 

Page 3

 
 
[五茸芳草]  
　　松江訪事友來函云正月二十二日郡城南門外有飢民三四百人扶老携幼堅欲進城守門兵弁立投各署禀報嗣由城守營守備宛守戎馳赴彼處傳見飢民領袖理諭再三並賞給洋銀若干元諭令卽日出境若輩始迤邐西行及道經超果寺仍復棲止一宵然後尋途他去○貧苦小民將嗎啡化水用機針吸取剌入肌膚謂可藉以過烟癮然其毒異常往往因而致斃甚有吞食以圖自盡者其爲患尤不可勝言本月某日城内李明經之弟不知何以遽萌短見暗購嗎啡藥粉和水服下旋卽毒發殞命吁自有鴉片以來吞服者尚有術挽救若嗎啡則應聲卽倒猝不可防安得賢有司嚴密查拿俾出售者稍稍斂跡乎○本月二十二日之夜城東荷池弄迤東陳姓家因煮夜膳遺火灶前迨四鼓時比鄰某甲黄粱夢醒驀見烟霧迷漫異而尋視則陳姓灶屋内火光熊熊遂極聲呼救陳姓及同居各人急起取水以澆得卽熄滅然受驚已不淺矣 
[監司回滬]  
　　日前蘇松太兵備道兼江海關監督余晉珊觀察命駕赴蘇謁見各大憲兹已事畢昨晨秉節回申代理上海縣篆之戴子邁明府聞之卽詣道轅晉謁 
[靈輛將過]  
　　去冬原任浙江臬司浙防統領李健齋爵廉訪殁於甬江防次公子擇於今正扶柩回籍安葬日來代理上海縣篆務之戴子邁明府探悉靈輛將次過滬飭辦差人役在南巿大馬頭預備一切 
[英界火警續志]  
　　英界火警已紀報章兹悉火由王瑞泰茶葉店中人烘焙茶葉而起捕頭因其曾保火險特將店主王某帶入捕房略加詰問然後釋回至瑞泰附近之儀園茶肆樓下生大馬車行及某舊貨店南首西尚仁里薛姓妓院均遭是劫大觀樓茶肆賴經救火會中人竭力保護得以無恙然欄杆均經焦灼窓上玻璃片亦已損壞無遺矣 
[租界新章]  
　　法界工部局董查得上海開闢公共租界自四明公所迤南至榮昌自來火行左近均已劃入界中爰照章編列門牌收捐以充公用至居民鋪戸所備東洋車自西歷三月一號爲始須赴工部局報捐否則不准馳入界内 
[上海縣署會訊案]  
　　前日臬憲委員吳秀芝司馬會同代理縣篆之戴子邁明府升堂飭提顧甸生毆傷湯世和斃命一案覆加詰訊顧初供詞狡展司馬一再研詰始稱小的見湯在田内竊瓜氣忿難平毆擊一下不料翌日湯卽殞命司馬詰以爾前與屍親賄和由何人經手出銀若干答稱小的與兒子一併管押半載有餘以致田遠無人畊作至上年九月初旬某日始由妻子將田單向親戚宋克明抵借洋銀四百元浼周殿揚及地保李咸海轉交屍妻湯唐氏屍姪湯紀昌等收受後聞地保李咸海自稱從中得受洋銀二十四元司馬傳訊李咸海始不承認研詰再四始稱小的僅得洋銀二十元爲貼補屍塲之費司馬大加申斥著卽退去赶緊傳宋克明到案隨將顧還押候復訊核辦○前者招商局飛渡小輪船撞沈申湖小輪船所帶孫阿美之無錫快船以致溺斃六人前日臬憲委員吳司馬命提至案前先詰舵工陳小安當時船首桅上何不懸燈答稱夜間本懸有一燈迨時近黎明燈中油盡火遂熄滅實非小的有意違章叩求恩典司馬著收入外監聽候申詳上憲核辦○前者木匠徐福全被賭棍邱少卿戳斃前日臬憲委員吳司馬命提案復訊邱供小的實被傳羊羊挾嫌誣指司馬飭上天平架至二點半鐘之久邱仍不供認司馬著釘上脚鐐收入内監候再訊究 
[上海巡局紀事]  
　　前晚小船帮中人某甲偕同類四五人至南巿老白渡萬興飯館果腹不知因何遷怒於值堂人擊毁盆碗若干飯館主某乙怒奔投十六鋪巡防中局控訴局員文斌臣二尹立飭勇丁馳往將甲拘獲管押候訊○前者二十三七鋪巡防局勇丁在公義馬頭拘獲沿街設攤誘人賭博之棍徒周鶴解經局員邱友林二尹研訊判令鞭責竹梢四百下鎖錮犯事處示衆兹已滿期昨日由地甲解案二尹研訊數語命其改過明結存案然後交人保出○前日十六鋪巡防北局巡勇查見襄馬路有設攤誘賭者因卽上前拘拿各賭徒見勢不佳飛奔逃逸巡勇遂將賭具帶回禀知局員楊聘侯二尹諭令存候銷毁 
[譯法國頭品兵官福州船政正監督杜業爾致英提督貝思福書]  
　　貝思福提督大臣閣下近讀大著保華全書領悉種種業爾未能早逹一函遲至今日者因雖聞大著中論及福州船廠而未獲捧讀佳章至邇日始得快覩也貴大臣言廣開門戸各國任意通商及圍保利權分定界限等說業爾不諳國政罔知時利曷敢擬議輕加惟其間有一二不合鄙意者方欲陳言而聞貴大臣已自改議是一隅之見偶有所得適足以增惶愧之心業爾備員海部未習行商於貴大臣所擬商政各條不敢從旁置喙特不知他日幸而升遷官至提臣卽能通曉商務如閣下否爲今之計惟有緘默以自安耳大著瀝陳中國商事言之津津想必有所據而云然但貴國商人久居華地精於行商亦有不以高見爲然者貴大臣來遊中國謁見各大員所接函牘頗多内有尋常通問之札有謝駕求教許出奏之書貴大臣頗以爲榮在疑忌者見之未免鼻哂業爾則斷不出此竊觀西人初抵中邦每以此種浮文爲喜然其自愚多矣業爾到華半載之後亦欲將往返公文付梓行世乃自今視之空言何足重輕倘他日果付棗梨不過等之中西酬應空文耳然貴大臣旣已捷足先登業爾亦無此心矣兹者姑舍他事祇言福州船廠在貴大臣得毋謂區區一廠非大局攸關何容贅論然業爾特及之者因該廠事務業爾知之最確大著中評議多端雖未明指賤名亦未直指法員然我儕旣理廠務其指責卽歸於我曹故不得不爲之略辨溯自三年以來物議沸騰并有出自高位者借令讒謗僅及法員亦不必與之較量今則不特謗我法人且將害及管廠之華員矣竊觀尊著多所失實諒以察訪未周之故夫福廠諸務孰優孰絀孰利孰弊孰難孰易業爾督理有年知之最悉當不孫於高明并有實據可憑請約略陳之用徴貴大臣歸咎華員非其所應得業爾服官中土安得坐視其被寃尊著第六張云中國各砲臺製造各局除一局外余俱遊覽南北洋兵船水陸兵法學堂亦經巡閱第七張云子隨在留意細加訪問俾書中所錄皆詳切無遺第八張云子在中華接見領事機師商人等無論其爲俄人法人日爾曼人亞墨利加人必詳細諮諏務得實情庶無遺漏第一百八十張云福建總督許制軍問余欲閱兵操砲臺製造否將預備輪船并派大員照料以便周覽總督又問可否將鄙見所及筆錄以相示子一一從之第一百八十一張云子閱砲臺船政局後往訪增將軍祺承欵接殷殷待以加禮時軍帥爲船政督辦子與言船政事告以糜費太鉅漏巵孔多觀中國今日之勢不必整頓水師祗須增練陸軍以固内地疆土旣安外人自得行商一切交涉事亦藉以相和增將軍請陳鄙見申國應有陸兵幾何所需銀錢幾何余擬辦法若干條呈之旋接覆函情殊殷渥嗣同將軍往閱兵操將軍言語間極形和藹予聞福建庫欵支絀船政各員薪俸亦難支給一千八百九十八年西歷十二月初一日應給之俸至二十三日始行分發第二百二十二張云福州船廠由外人經理歷載以來費欵浩繁而局中所作實有令人捧腹者第二百八十四張云中國定造鐵甲船兩艘各容四千八百噸早經給價惟無人駕駛又無應費之銀故尚在外洋廠所今中國惟存福州一廠絕無功效餘廠皆爲外國奪取其購定巡船四隻亦未收回第二百八十六張云子詳詢福廠帳目并閱廠中工程藉悉糜費多多實堪駭異現有船底一足支三千噸之巡船船塢則兩旁已裂聞當局頗爲寒心予勸華員將購定未收之船還售原廠第三百張云福廠全歸增軍帥管轄廠中有鑄鐵爐若干容二三五噸不等又有造機之器甚多其間有購自英國者然大半自法國購來其鑄爐房甚形精備内多新式之器有一鎔彈處鑄鉛彈丸爲大砲之用比詢其經費則較他廠虚糜尤巨第三百零二張云倘中國祗留上海一廠將他廠盡行停造定可節省巨欵將此欵用於上海一廠可多造軍械足資二十萬兵之用已上皆大著語恐尚有遺漏因閱時未介意也[  此書未畢明日續登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂會訊]  
德商立中洋行主投德國總領事署控曾入葡萄牙國籍之粤人唐焯光等以假田單騙抵銀兩田德領事照會英美租界公廨前日午後二點鐘時德繙譯弗而克君命駕前來與讞員翁笠漁直剌升座會訊怡昌洋行主代立中洋行主到宋訴稱去年唐淖光携妾黄氏卽黄巧雲至立中洋行稱有二十五保八九圖田單一紙欲抵銀一千八百兩立中行主以唐先有留聲機器押去銀一千五百兩故付銀時祗付三百兩將先抵之銀除去共成一千八百兩及赴會丈局請轉換道契據會丈局員云此地輾轉售賣糾葛甚多一時不能轉換立中行主以重情同串騙倩商人訴請究追唐焯光供比單由向不相識之趙子餘托陳秀堂交馬大阿姐轉托妾黄巧雲持至立中洋行抵押銀座其銀係趙等分用迨後案發黄巧雲知事不得了偕伶人陳俊廷逃往寗波携去家中物件不少至據上所葢地保圖章係趙子餘冐刻至黄巧雲確曾簽字爲憑黄巧雲卽林雪香供小婦人嫁唐已四年唐因欠人之銀難於彌補知趙子餘有田單欲抵押銀兩囑小婦人往抵分用今何得諉爲不知况此事與馬大阿姐不涉至小婦人隨陳冷赴寗波亦係唐所設圖詐之計且令小婦人誣陳分用銀兩地保王明揚供此地係陳顯逹之産聯號共有五紙曾於光緒十一年向盛司茂押銀及贖取時盛稱失去兩紙卽今唐向立中抵押之原號不知如何落在伊等之手惟小的並未在據上蓋戳明係僞刻趙子餘卽張寳供與盛同茂是親串行有銀往來故將此單作抵去年馬大阿姐來言有人欲買致被騙去票據洋銀一百五十元馬大阿姐供趙之田單確由小婦人交唐執有收條呈案然小婦人並未分用銀兩陳俊廷供小的並未誘拐實由唐焯光囑小的誣攀圖詐求鑒直剌謂此案係唐一人之咎查其地糾葛甚多不能管業應令唐措還銀一千八百兩唐尚嘵嘵置辯直剌謂此案中所立控者係抵銀之事爾何得以家事牽涉其中藉圖推缷殊屬無恥之尤趙子餘旣認枚受洋銀三百五十元著於二十日内繳案並飭查假戳來由餘銀著唐措繳陳俊廷無干開釋餘人一併還押唐候照會葡領事核辦 
[法租界捕房紀事]  
前日寄泊洋涇浜之船戸某甲登岸時偶不經心將沿浜鐵欄杆攀折適爲巡街捕所見拘入捕房捕頭令交保出外俟工部局估定應賠銀若干著保人如數繳出○某航船停泊洋涇浜被偷兒某甲竊取錫箔二捆售與鄰船戸某乙及查獲一併扭送捕房捕頭令押候解送公堂禀請讞員朱森庭明府訊究○傅照福控吳小弟誘拐胞妹一案已登前日報章昨日包探至吳淞將傳妹名阿素者提到解入捕房捕頭著押候解送公堂禀請訊奪 
[美租界捕房紀事]  
昨日亭午時虹口司各脫路第十四號門牌某機器廠工匠陸珍咸不知何故將狸奴處死一百十二號印捕以其居心殘忍拘入捕房捕頭令押候解送公堂禀請讞員翁笠漁直剌訊究○前晚本邑人許睦德拆毁靶子路某西人宅外竹籬二丈許被細崽陸銀松所見扭入捕房捕頭令押候解送公堂禀請訊究○昨日天將破曉積竊陸阿五闖入西華德路二十九號門牌汪阿大家行竊適爲汪覺察扭交二百七十九號巡街捕帶入捕房捕頭令押候解送公堂禀請究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十六年正月十二十三日京報全錄]  
宫門抄○諭旨二道錄前○齊撫袁奏爲申明廻避片○漕督松奏爲揀員試署運河同知摺○護湘撫錫奏揀員請補要缺知縣摺○蜀藩周奏爲到任接印日期摺○江督劉奏鹽巡道飭赴新任片○正月十二日廣東提督張春發謝恩○山西總兵楊鴻禮請訓○尹銘綬謝放山東學政恩○那公請假十日○掌儀司奏十五日早晚祭奉先殿溥僎溥侗行禮○召見軍機尹銘綬張春發楊鴻禮○十三日徐樹銘等同鄕官謝恩○召見軍機○○袁世凱片○再查例載外官關刑名錢榖考覈糾叅者不分遠近係族中俱令官小者廻避兹有山東候補知州袁保純係臣堂叔例應廻避惟定例各部院署任堂官除本任之員身任外任暫無回任期限奉 
旨派令長署者其司員等有應廻避者仍行廻避外其有本任出差等項事故奉旨暫派署理者概令毋庸廻避等語至外任署事人員遇有應行廻避親族應否以署事人久暫分别廻避與否則無明文臣現僅署理山東巡撫所有堂叔山東候補知州袁保純究竟應否廻避呈請核辦前來又外姻親屬凡分屬至親者亦應廻避現任博興縣知縣梁錫祜係臣堂姑母之夫例無廻避專條應否廻避之處相應一併聲明請 
旨謹附片具陳伏乞聖鑒訓示謹奏奉硃批吏部查議具奏欽此○○頭品頂戴漕連總督奴才松椿跪奏爲揀員試署徐州府運河同知要缺以重職守恭摺仰祈聖鑒事竊照河工同知缺出向係在外遴選奏請試署一年經歷三汛果能勝任保題送部引見恭請實授歷經循辦在案又光緒十三年吏部會議鄭工海防新例内開凡河工自同知以至佐雜等官缺出無論何項到班俱先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例遇缺人員再無人過班卽接用各項輪用班次一人以五缺爲一週又戸部會議新海防事例加捐班次均一律倣照鄭工例銓補内開將鄭工遇缺先改爲新海防遇缺先其餘分缺先等項均改爲新海防各自跟接鄭工挨次銓補各等因兹因試署徐州府運河同知景啓冀於光緒二十五年八月初十日聞訃丁母憂業經奴才恭疏題報例應以聞訃丁憂之日作爲開缺日期歸八月分截缺該同知管理邳州宿遷一帶運河及各閘壩兼管捕務責重事繁關繫緊要非精明幹練之員不克勝任南河同知一項自鄭工海防開列以後僅將鄭工遇缺先同知何維楨一人請補堰盱同知上次用至次儘正班止後用截取正途人員係不積各項班次之缺今徐州府運河同知一缺照例無論何項到班先用新海防遇缺先人員奴才詳加遴選現任人員皆居要地未便更調查有新海防遇缺先同知項兆麟年四十二歲浙江錢塘縣人由增貢生報捐通判選用因在清淮拿獲積匪出力保俟選缺後以同知用吏部核准覆奏光緒十五年正月十四日奉旨依議欽此十八年五月遵新海防例報捐通判三班並免補本班離任以同知分發南河歸儘先班補用八月二十八日蒙欽派大臣騐看九月十五日引見奉旨著照例發往欽此二十一日領照出京十月十八日到工復在浙江振捐案内捐戴花翎二十一年九月以試用一年期滿甄别出考奏明留工補用二十二年報捐新海防遇缺先補用部文坐四月二十日應以五月十五日作爲到省日期十月在湖南振捐案内捐加知府銜二十三年正月二十一日丁父憂扣至二十五年四月二十一日不計閏二十七個月服滿在部呈請起復二十五年七月十三日回工該員精明練逹辦事勤奮以之試署徐州府運河同知實屬人地相宜與例亦符如蒙俞允仍俟試署一年期滿再行保題實授送部引見恭候欽定再該員並無違礙叅罰案件及河工應賠銀兩合併聲明謹會同兩江總督臣劉坤一繕摺具陳伏乞皇太后皇上聖鑒敕部議覆施行謹奏奉硃批吏部議奏欽此○○護理湖南巡撫布政使奴才錫良跪奏爲揀員請補要缺知縣以資治理恭摺仰祈聖鑒事竊照湖南耒陽縣知縣田繼昌革職於光緒二十五年八月十九日奉旨遺缺照第五日行文之例按湖南省程限七十日减半計算扣至九月二十九日接到部文作爲開缺日期歸於九月分截缺咨部在案查耒陽縣知縣係衝繁疲難要缺例應在外揀員調補定例應調缺出俱令於現任人員内揀選調補如無合例　調之員始准於進士卽用候補人員内揀選題補又州縣以上應題應調缺出如係題缺請升調缺請補或題缺請調調缺請升均令於摺内詳細聲明方准請補各等因今耒陽縣知縣係衝繁難兼三要缺政務殷繁非精明幹練之員不足以資治理奴才與署布政使但湘良署按察使湍多布於通省現任人員内逐加遴選非現居要缺卽人地未　未便請調應請照例於進士卽用候補人員内揀選請補查有卽用知縣張致安年三十五歲貴州遵義縣附生中式光緒十七年辛卯科本省鄕試舉入已未科會試中式貢士殿試三甲第一百九名引見奉旨以知縣卽用欽此籤掣福建因親老告近改掣湖南領照起程於光緒二十一年九月十七日到省奴才到任未及三月例不出考惟前在藩司任内已滿三月例得出考該員才華敏練辦事井井有條以之奏補耒陽縣知縣洵堪勝任惟係調缺請補與例稍有未符但人地實在相需例得專摺具奏合無仰懇天恩　念員缺緊要准以卽用知縣張致安補授實於要缺有裨如蒙俞允該員係卽用知縣請補知縣銜缺相當毋庸送部引見亦毋庸列叙叅罰　會同湖廣總督臣張之洞恭摺具奏伏乞皇太后皇上聖鑒訓示謹奏奉硃批吏部議奏欽此○○頭品頂戴新授四川布政使臣周馥跪奏爲恭報微臣到川接印日期叩謝天恩仰祈聖鑒事竊臣於本年二月由山東查河事竣遵旨赴京展覲天顔仰蒙召見二次八月初八日蒙恩簡授四川布政使初十日謝恩二十四日請訓復蒙召見一次訓誨周詳莫名欽感 
陛辭後束裝就道於十一月初九日行抵川省當奉督臣檄行飭赴新任十二日經升任藩司王之春將印信文卷派員齎送前來謹卽恭設香案望闕叩頭卽日祗領任事復念微臣皖江下士橒櫟庸才早荷殊恩叨陳臬事兹膺特簡忝列藩條拔擢愈隆悚惶倍切查川省地稱蕃庶藩司職任旬宣察吏卽所以安民練兵莫先於籌餉矧當風氣初開尤覺措施匪易全省商務礦務正在設局興辦非實力襄事不足以廣利源至地方保甲積榖團練諸要務均經督臣督同前升司王之春辦有規模自應時加考核俾收實效現在民教相安年榖中稔雖兼有歉收之處明春青黄不接應否設法調劑屆時察看情形再行酌辦臣惟有恪遵聖訓勉竭愚衷遇事禀承督臣認眞經理以仰答高厚生成於萬一所有微臣到川接印日期理合恭摺叩謝天恩伏乞皇太后皇上聖鑒謹奏奉硃批知道了欽此○○劉坤一片再新選江南鹽巡道徐樹鈞現已到省應卽飭赴新任以重職守除檄飭遵照外理合會同江蘇巡撫臣鹿傳霖附片具陳伏乞聖鑒謹 
奏奉硃批知道了欽此 
 
