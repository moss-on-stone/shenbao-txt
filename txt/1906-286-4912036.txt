# 1906 - 286 - 4912036

 

Page 1

 
 
   
 
 

Page 2

 
 
[電傳宫門抄P ] 
　　九月初三日召見軍機陳遹聲 
[近三百年學術變遷大勢論（下）續前（稿）（僇）]  
　　當時又有專治一經。與戴惠諸氏相輝映者。則有如張惠言之於易。（周易虞氏義虞氏消息）江艮庭之於書。（尙書集注音疏）胡承琪之於毛詩。（毛詩後箋）秦蕙田之於五禮。（五禮通通考）錢坫之於論。語（論語後錄）馬驌之於左氏傳。（左傳事緯）皆窮畢生之力。爲耑門之學集前代之大成。爲曠世所遘者。經學而外。有與經學並興。者。時則有若洪稚存之地理。王蘭泉之金石盧抱經之蒐輯佚書。畢秋帆之校勘諸子。程瑤田之聲律。章實齋之掌故。皆無所承受。足以。自名其家。以上諸派不過爲經學之附庸。卽諸家之研究各學者。亦欲假此以爲解經說經之助。不能與經學爭位置也。 
　　當此之時。有與經學平均勢力。足以風靡全國而迭爲消長者。有。焉。則曰文學。中國文學之墮落。已非一日。自唐以後。能自名其家者。代不數數遘。至近世始一振之。當時考據之風偏天下。考據者。其性。質與文學不能相容者也。當考據披猖之時代。而文學之勢力。仍足。以與之推衡者。則以當時思開鴻博。優禮文士。影響學界之所致也。考當時文學中最發達者。其體有三。一曰古文。近世倡古文者。自侯朝宗魏禧吳應箕始。然三家之文。各有所蔽。侯有小說氣。魏有時文。腔。吳有策士習。至桐城派興。而面目始一變。桐城派者。以方苞劉大櫆爲始祖。鑒於前明七子之弊。遠法唐宋。近宗姚燧歸有光。其勢力蓋甚盛大。梅伯言傳其派於江甯。吳樹屏鄧顯鶴傳其派於湖廣。陸祁孫張臯文傳其派於常州。龍翰臣呂月滄傳其派於兩粤。然其弊也。取法過卑。而空疏無具之士。皆得依附桐城。侈然以古文家自命。除惲子居外。無可取者。當是時有不附方劉。而另立宗派者。又有三。人。曰袁子才。朱梅崖。胡稚威。三人中。袁之才。辯而失之滑。朱之格高。而遁於虚。求其文質兼勝。能爲。唐之文章者。不得不推胡氏爲首選。矣。一曰駢文。近世駢文之盛。自唐以後。未有能抗衡者也。其時最知名者。如胡稚威。孔巽軒。宏博奥麗。妙絶時人。他若更生齋之紀游。小倉山房之論事。小謨觴館之精鍊玉芝堂之高淡。問字堂之淵雅。養一齋之寛博。靈芬館之奇崛。眞足。以蹴齊梁之藩而入漢晉之室者。至於淵懿靜穆擺脫蹊町。若汪容甫者。則又在諸家之上矣。曰詩。雍乾間以詩名者。不下數十人。其執當時之牛耳。爲詩界代表者。前有沈歸愚。後有袁子才蔣心餘。沈詩流於腐。袁詩近於浮。蔣詩習於。粗。不善學者。易滋流弊。　故於雍乾時代論詩。吾寗取黃仲則。舒鐵雲此當時文學變遷之大勢也。（未完） 
[本館接議定陸軍部官制專電九月初三日刻]  
　　北京專電云會議官制大臣議　陸軍部不用尙書侍郎設大臣一左副大臣一右副大臣一分十二司以左副大臣領行政九司（一）軍（二）軍制（三）軍計（四）軍需（五）軍備（六）軍械（七）軍區（八）軍法（九）軍牧以右副大臣領敎育三司（一）軍書（二）軍訓（二）軍課（同） 
[本館接將召伍廷芳回京辦理司法專電九月初三日已到]  
　　北京專電云刑部侍郎沈家本日前召見時奏陳辦理司法北派素嫻法律大臣不可現熟悉西律者惟伍廷芳一人應請召回以專責任等語聞不日將下詔促同（同） 
[法部改定權限京師]  
　　法部所有權限在監督大理院並各省之各廳局檢察局調度檢察事務　理刑事民事牢獄並一切司法上之行政事務其舊時所管之平反重辟及問刑等事則悉分掌于大理院法部不過調度之而已（日） 
[兩宫垂詢刑部劃分權限辦法京師]  
　　前刑部値日兩宫召見沈侍郎家本埀詢新律之事并問及刑部專司法律不理現審案件究竟有無流弊沈侍郎對刑部已未完結之案件極爲繁要宜從緩商定劃分權限辦法云云蓋兩宫埀詢此事之原因聞係爲某侍郎近有摺奏力言刑部關於全國案件不可遽分權限故有是問也（日） 
[外部有管部大臣之特設京師]  
　　外務部官制近議於尙書之上設管部大臣一員以宗支王公任之此爲特例與 
各部通則不同因光緒　十五年改總　衙門爲外部時日國公使葛絡幹曾有照會原文謂須有大臣一員獨承其責此員必須宗支王公等語今特置此員蓋期與當初　使之照會不背也（日） 
[英外部致書商會議論中國之稅務]  
　　字林報云英國伯列思圖爾地方商會於西九月十一號開會演說時論及中國海關稅務會　賀倫特將英外部函件當衆宜讀原函云逕啟者茲奉外部大臣愛華德格雷之命謂西八月三十一號 
 
 
 
] 

Page 3

 
 
貴會來函述及四五月九號中國皇上所降諭旨有關海關稅務應請政府與各國設法將此旨撤銷云云查西六月一號慶親王曾覆稱中國政府願保此旨並不更改一千八百九十六八兩年洋債合同内所載之海關辦法英政府以謂策之最善者莫如勸令中國將此意宣示全國俾衆咸知督辦稅務大臣唐紹儀曾通告駐北京代理英公使嘉乃基謂該大臣與鐵良曾兩次面諭赫德所有海關制度一仍其舊倘赫德擬將此語傳播於外亦無不可因此言並無私意存科其間也如是則此事解釋業已明晰據代理公使嘉乃基報稱赫德俟回京後將督辦稅務大臣面諭之詞廣爲傳播並將通飭底稿備文照會外務部槯算司存案云西九月七號外部副大臣克姆貝爾拜上 
[英國對于中國整頓稅務之意見]  
　　初二日倫敦電云英國外部大臣愛華德格雷致書紐客塞爾商會謂中國所降簡派督辦稅務大臣之諭旨如不僅於名義上有所更改而將見之實事則美國當立卽會同各國行文中爴詰問云譯字林報 
[德握山東煤斤之大利]  
　　地球報駐德京訪事函稱山東德國礦務公司在豐次（地名譯音）設立提煉煤斤廠每一小時能出凈煤七十墩此項煤斤在遠東銷路頗大此等煉煤廠在遠東祗此一處德國商人之操煤斤生業者藉此可獲大利靑島一埠將來必爲煤業大市塲譯字林報 
[烈山礦局停工事續聞安徽]  
　　本報八月初七日載調隊赴烈山防亂一則内有聚集多人蠢蠢欲動經宿州牧請兵防守等語不無傳聞失寔茲得確實報告云烈山礦務係渦陽袁廉訪於去年九月首先入股萬串禀奉江督批准開辦電調查礦委員熊通判來宿經理創設合衆公司咨部領照有蒙渦宿徐大衆股本自去冬開工至今夏見煤六月間經周召棠陳貫一率領州城十餘人赴局藉查帳爲名搶去帳簿錢摺現渦蒙徐衆股友以查帳並未箶會又未指出虚縻實據徒爲擾壞局面已聯名九十二人於人月十九日電禀江督皖撫卽奉札飭宿州牧將周陳二人解省訊究 
因此礦局停工聽候公斷云電禀附錄于後 
南京督憲安慶撫憲鈞鑒烈山煤礦去年由徐州袁道台首先入股提倡職等因其從前辦礦有效衆望素孚亦共入股萬餘吊方冀利益同沾不料有周召棠因人空股不遂糾衆擾局搶去簿摺職等聞信至徐探問袁道台因此灰心不願經管礦已停工大局瓦解在周召棠祗入虚股局面破壞與彼無涉而職等血本攸關將來從何取償幸蒙明鏡遠鑑飭將周召棠陳貴一提省並委員確查惟此案一日未結卽此礦一日不能開工局用虚糜如何得了守候委員至今未到職等迫不得已電求催令速來從速斷定將周召棠虚股撤銷並治以營私害公之罪以維礦業而保商本則淮北生民幸甚渦蒙徐職商馬玉書等九十二人公叩（助） 
[土商禀求補稅銷案杭州]  
　　杭州各土商前因私運土漿匿不報稅經　藥局　　劉葆良觀察禀明浙撫會同警局搜出私土私漿各商竭力反　分　禀控嗣經張中丞派兩首縣傳齊商董及各商家到土藥局將查提之貨眼同驗明何項有單無花何項有花無單何項單花俱無各商家始無可遁飾禀求首縣准予補稅發還并出悔過切結存案業由兩首縣核准如數給還一面詳請浙撫銷案所有土商原禀節錄於後 
　　竊商等誤存客家漿土料貨烟灰各件前奉土稅局派員提封客家因未見奏定章程人多口雜商之誤聽　以滋擾字樣具禀上控委係一時情急鹵莾從事咎無可辭茲特挽公正紳商陳炳瑞潘炳南張之瀚潘俊年等作保蒙由仁憲商准土稅局俯念新章頒行未久寛免旣往將客家買存未補新章稅項各货謹遵部章逾限補稅之例飭令補稅並著議立公所由局派司隨時查驗實深感戴商等嗣後安分營生不敢再滋事端除具結備案外環求因賜轉詳銷案云（謂） 
[考選留學生爲外部額外行走京師]  
　　外部司員傅嘉年已簡放道府尙有二三員將次簡放所遺各缺各堂會議擬以前留部行走之留學生（内有儲才舘留學生三員）等充補此外尙擬考選留學生畱部額外行走以資差遣（日） 
[留學生分撥儲才館學習京師]  
　　此次學部考試各留學生取中後卽擬分撥外部儲才館習學云（日） 
[學部試事之次序京師]  
　　學部現擬考試留學生事竣後考試山西大學堂畢業生隨即舉行進士門與優級師範館畢業式（日） 
[江督蘇撫致軍機處電）爲江南工賑請再展限一年事（]  
　　軍機處鑒上年江南奏准開辦工賑捐經部議以一年爲限嗣因蘇屬川沙等處風潮爲災奏請附人江南併辦復經部議照准令仍按江南奏准定限滿期一併停止當經設局開辦並分派道府六員前往各省分投勸辦所收捐欵隨時造册核奬撥濟要需計自光緖三十一年九月初一江南工賑捐領到部照之日起扣至本年八月底止已届一年限滿本應如期一併停辦以符部議無如今夏霪雨爲災各屬歲歉米貴民情困苦徐海兩屬及淮安一帶被災尤重蘇屬之宜荊壇溧各縣亦多被水小民待賑孔殷業蒙天恩發帑十萬皇仁浩蕩欽感莫各現據各屬紛紛報災請賑先經擬欵購粮平糶一面由司飭查户口先放急賑瞬交冬令尤須加賑多設粥廠需欵甚鉅兼之秋汛盛漲各處隄壩冲刷殘損亦應次第修築以工代賑總計冬賑春撫來日方長非有百餘萬的欵不能揞手司局各庫窘極無從應付祇有將現辦江府工賑捐再行展限一年蘇　沙洲賑捐仍附人一起勸辦近來募捐久成弩末收數不能踴躍所冀得尺得寸藉資挹注據賑捐局司道詳請電奏前來籲懇天恩俯准展限一年飭部立案俾濟要需請代奏周馥陳夔龍三十日（綵 
 
 

Page 4

 
 
[兩廣督撫請將廣東應解洋欵撥賑西省電奏稿廣東]  
　　北京外務部鈞鑒洪乞代奏桂本貧瘠目兵患平後一切善後興利之舉無一不當興辦者而苦無財木年自入夏以來柳慶両屬霪雨爲災米價騰貴六月後太平鎭安南寗等屬又苦亢旱禾苗枯稿晚稻無收雖經官商合資購米平糶不能徧給當此民情惶急深恐餘匪散兵勾結爲患亟宜多籌鉅欵分路賑濟以定民心惟年來桂省財政困難現實官捐又　部議停止益形困竭查廣東每年認還洋欵四十餘萬兩前因軍務緊急曾經前撫奏准暫停桂係受協省分償欵本無可籌現在善後賑濟待用甚迫而滬關積存各省解欵尙有一千四百餘萬目下磅價日跌一時無虞缺乏合無仰懇天恩府准將廣西應解洋欵先暫停解一年撥作賑荒善後之用紹年因災情頗重事機迫切無欵可挪已於洋欵項下撥銀十萬兩購米賑濟並由春暄於廣東應解洋欵内撥銀二十萬兩辦理急賑藉以保災黎而定人心冐味之咎應請飭部嚴議實因往返叠商萬分無措急迫上陳謹請代奏岑春暄林紹年謹肅敬（田） 
[江督電請密查革命黨蘇州]  
　　蘇撫接江督密電略謂風聞近有革命黨遍布内地應請飭屬嚴密　拿等因陳筱帥卽飭臬司諭令蘇府轉飭巡警各局每於夜深人靜時將烟館客棧詳細查勘有無藏匿黨匪情事併傳諭各地甲將各處烟館人數造具淸册限三日呈報（悅） 
[中國已入萬國農業會京師]  
　　駐意大利使臣黃誥近電商部述意設萬國農業公會情形谓中國旣已入會奉旨由本大臣就近畫押叅議統計此次入會者共四十國云（間） 
[中國不赴無線電會京師]  
　　日前駐德楊大臣請派員往柏林赴無線電會現聞政府以中國未有無線電學畢業之員故擬暫不入會云（日） 
[電詢平减銀價辦法杭州]  
　　贛撫前商東南各督撫擬請一律出示平减銀價一節浙撫張筱帥以此舉若能辦到則官民交受其益是以深表同情惟杭省銀價悉聽滬市與蘇省尤有密切關係能否照行須視蘇省如何辦理爲斷故現已電詢蘇撫酌奪示復云（甲） 
[會議宣佈財政豫算决算之計畫北京]  
　　近日議政大臣會商整頓財政以西國籌欵有預算决算辦法由財政大臣先期列表宣示極爲周備擬俟改設財政部後决計奏請仿辦以免多所支絀（存） 
[會議舉辦國債票京師]  
　　近日議政大臣會議改定官制後應行整頓一切以及振興水陸各軍需費甚鉅籌措極難擬由政府舉辦國債票以資舉行紤政之用（上 
[自來水俟商部批准立案後開辦鎭江]  
席月樓觀察集資創設鎭江自來水公司業已具禀督轅呈驗資木俟督帥咨明商部批准立案卽實力舉辦矣並） 
[中俄會商交政東三省全案四十四續八]  
盛大臣來電○奉旨俄約關係重大疊經諭令奕劻李鴻章楊儒熟權利定輕重妥籌辦理迄未據切實覆奏昨據各督撫及各駐使紛紛電奏　以堅持不　　爲害較輕昨又具國書懇俄展限酌攺總以不背公約各國不致藉口爲斷亦未據楊儒覆奏朝廷細思不遽畫押僅只激怒於俄畫則羣起效尤分據其禍尤速即著該王大臣等分告在京各使中國不敢遽允俄約畫押請先議公約並著楊儒婉告俄外部中國爲各國所廹情形非展限攺妥無礙公約不敢遽行畫押請格外見諒欽此歌宣轉二月初七日 
　　盛大臣來電○奉旨俄約限廹昨兩次電旨令該王大臣等權其利害輕重妥籌定議諒已遵照熟壽今各督撫及各駐使紛紛電奏均以此約　押則各國羣起分裂爲害甚　若不遽畫　力向俄婉商再攺總以　公約不致歧異則各國無可藉口縱使乘俄怒而不還東三省各國必出而公論必不致羣相效尤爲害較輕應飭全　向俄使切商妥攺勿遽畫押並詢各國公使以滿洲鑛路工商利益俄約獨佔鐵路至長城俄亦獨踞恐與公約有礙請各國合力向俄展限商攺且請在京早定公等語衆論相同自難輕率畫押已飭盛宣懷將各疆臣各駐使電奏請要電違核酌此事　　甚大旣無兩全之策則兩害相形自應從其輕者　奕劻李鴻　按照各電所陳妥　籌度愼重辦理並著楊儒亦據此告俄外户部中國已復遞國書相懇實廹於各國公誼此約非　不敢遽定想俄　旣實心保全中國必不忍强其所難坐視受禍也該王大臣等其愼圖之欽此支除分電外宣轉二月初八日 
　　電慶邸李相○欽使經西醫施治稍有轉機神氣忽明忽味動轉艱難醫稱恐成偏慶今奉歌旨德等謹將旨中要語譯送外部閱看閱畢但言今我無話可說以後情形請中國目看云參贊惟德繙譯徴祥謹禀陽亥二月初七日[  未完]  
[法國内閣人員更調之消息]  
　　初二日柏林電云法國内閣之齟齬尙未消除現僅决定首相一缺當由内部大臣克來明索補授蒲榖當仍充内閣人　但是否兼任外部大臣則尙未定耳聞前任註北京法公使呂班有補授外部大臣之望 
[俄外部行蹤]  
　　初二日柏林電云俄國外部大臣伊斯窪爾斯基現在巴黎須俟法國内閣大局定後方可起程他往 
[英國試驗新艦之砲力]  
　　初三日倫敦電云英國新造戰鬥艦德來得諾脫號在英革蘭海岔波資末斯海口附近試騐槍炮該艦所裝十二寸快炮先則每炮演放一次繼則兩炮六炮同放終則八炮同時開放共用火藥二百六十五嗙艦之一面所裝快炮雖同時齊發而艦身毫不受損 
[美孚煤油公司舞弊受罰]  
　　初三日倫敦電云美國歐海歐省審判官彼此商議三十二小時之久察得美孚煤油公司自一千九百零三年西七月起即犯密謀阻礙貿易之情罪按律定其每日之罪則當罰金以五萬元爲限 
[英誇海軍之强盛]  
　　初二日柏林電云英國海軍部大臣德維得慕宣言英國新造戰艦德來得諾脫號試騐後頗滿人意目前英國艦隊較之各國皆爲强盛 
[法國保守兵力之政策]  
　　法報云法國内部大臣克來明索在度龍海口演說謂法國應保守其兵力然不可稍露戎首之象 
[法國沉艦入水之深]  
　　法報云法國潛水魚雷艇羅丁號業已覓得惟絀沈入於内有三十六未打之深譯文匯報 
[美國排斥日本人]  
　　初二日東京電云美國加利福尼亞省人民以西十一月間將届選舉之期羣議排斥日本人舊金山蒙學堂内有日本小孩二百人均遭革退日本領事已行文詰問矣 
[法相辭位]  
　　初二日倫敦電云法國首相沙連於今日卸任已見明文 
[高麗親王犯罪]  
　　初二日東就電云高麗近支義親王因侵盜私產自　罪狀已定監禁十九年譯字林報 
 
 

Page 5

 
 
   
 
 

Page 6

 
 
[蕪湖明遠電燈公司廣告]  
本公司自張性存發起己閱二年今四月程次　吳興周相繼合辦禀請　商部立案招股開辦一切股東息摺悉數改良所有四月前發出票摺自應一律作廢另行遵照商律先付收條俟收齊後再行更換票摺原議集股銀十萬兩現已集有成數購地建廠附股諸君務祈早臨幸勿　自悮此啓　收股銀處　本埠同茂莊　恆泰莊　外埠　上海廬陽公　廬州府集盛祥　通州鼎泰典　正陽關森美莊　寗國府謙泰號 
[痔瘡内服靈丹]  
廣東彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外搽消痔散可保永遠不發一試便知 
此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見効連服三盒無不全愈也 
[痔瘡外搽妙藥]  
痔瘡雖仗内消然得妙藥外治根可永絕本堂所製眞熊膽珍珠消痔藥散專治一切外痔搽之立刻止痛除癢清血止膿雖十年廿年惡痔一經搽上其患若失倘内服外搽不過數日除根屢試皆効每瓶一元雙料二元大瓶加倍廣東彭壽堂鋪分英大馬路小菜塲西首朝北轉灣億鑫里内 
[崇實知恥社扶元戒煙補正丸輕瘾服法]  
敝社原定兩月爲度戒盡烟瘾係屬普通服法然一二錢之輕瘾可以一月戒盡一錢瘾每日服戒烟丸十五粒補正丹十五粒二錢瘾每日服戒烟丸三十粒補正丸三十粒烟分幾次吃丸亦分幾次服一錢者將戒烟 
丸隔日減去一粒二錢者每日減去一粒均以一月減盡補正丸每日照服不必增減計一錢瘾須用小瓶戒烟丸一瓶補正丸兩瓶每瓶大洋五角半此乃眞能戒烟萬穩萬妥幸望有志君子互相傳述互相勸導功德無量總批發所在浙江路垃圾橋南怡和里便是分售處另有告白聲明 
[聲明爾藤亞支奶安慶紳商公請給示保護]  
欽加三品銜升用道調補江南安慶府正堂龔爲出示曉諭事據同安局董候選州同徐守義優廩生蕭爾全附生戴昭查介杰商董江鏞傅在朝等公禀竊以洋烟一物流毒匪淺小之敗名大之破家苦無良藥廓淸天下同胞所痛心疾首之事雖上海振武宗社餽送最著名之鵝郎草亦屬攻補未能兼備其餘市上行銷之藥非和藥粉即攙嗎啡均不及亞支奶之收效神捷上海英界壽康里席裕麒經始發行爾籐亞支奶以來戒絕烟癮無數全國風行銷塲日廣業經禀請兩江總督給示張掛誠爲社絕假冒之要學而皖城縣西孫雨亭肩任分售掃除烟氛尤以此藥爲推廣戒烟之首區若不禀請給示實不足以堅同胞戒烟之信心濬其源而不淸其流猶恐眞假難分使戒烟者阻塞自新之路職商等爲公益起見爲此抄示粘叩賞准保護並求嚴禁奸商以杜假冐等情到府據此除批示外合行出示曉諭爲此示仰軍民諸色人等一體知悉自示之後毋得假冒亞支奶牌號混行售賣倘敢不導許即指名禀究以杜弊混而免遺害其各凜遵毋違切切特示　右諭通知 
光緒三十二年八月十四日示發安慶縣西孫雨亭門首實貼 
 
 

Page 7

 
 
   
 
 

Page 8

 
 
   
 
 

Page 9

 
 
[續前浙江試用知府瞿倬禀浙撫稿]  
　　至某任内具報盜案除事主沈培陸能陸開慶三起獲紀解訊及迭刦航船之顧坤在等三名禀奉批飭就地正法外餘皆估造贓册照例詳請通緝移交後任接緝有案如果尙有諱縱盜案不特聶前憲時時欲得甘心未必肯容忍一年有餘並於交缷後海運咐名開保接緝之吳令躍金縱肯代人受過不爲直揭陳令係與某反對之人上年八月回任後自必盡力搜尋何以奉飭檢送案卷除已報有案外並無一案諱縱卷宗送到其爲虚揑可知且諱次罪止革職縱則應分别贓數罪名輕重嚴行治罪又不止於革職而後已况本管知府近在同城又豈絶無見聞若果諱縱是實例應糾叅則府廳曁接任之吳令躍金均有應議處分斷不能因聶前憲好惡任情遂任其敗壞紀綱蔑視定例置國法於不問前經禀奉憲批札飭两司香覆有非澈查明確不足以服其心之語可見叅劾屬員必須詳開欵蹟核實參辦不容僅以空言今两司覆文以查某嘉興任内共出盜案二十起已獲三起均已詳報有案此外有無諱縱旣無案卷可查自難臆度係緊對委員吳夏两守覆文未能臆度而言與憲批之有無諱縱亦難以臆度詞氣迥不相同夫曰旣無案據又曰自難臆度其爲並無諱縱枉被聶前憲挾嫌起罔不應參而參之確實寃抑已屬顯然應請憲台照例核辦勿稍廻護天下公是公非必待其人而後明某倬官之得失趴不足論而署任嘉興一年當積疲之後於地方緝捕聽訟及一切要政亦嘗實心實力任勞任怨認眞辦理尤以禀裁客糧局厘剔荒產歸併大糧爲獲罪衆紳之原藩司衛門有禀可查在紳士一年少數千元分肥在公家一年多收漕糧一千餘石公益乃以禀請平反前任寃濫多命重案觸忌大府開罪同僚未邀執錄之施先挂彈章之玷恐自此前後任接審重案設遇人犯稱寃即卽心辦事之員亦相率不敢多事爲之辯理矣[  （未完）]  
[蘇藩牌示]  
　　委署長洲縣主簿陳鍾頴因病繳札遺缺查有准補斯缺之現任元和縣周莊司巡檢孫逢陽堪以飭令赴任遞遺周莊司巡檢查有分缺先巡検殷煥謨堪以輪委署理○署華亭縣金山司巡檢金燿年滿遺缺查有試用從九李應霖又川濶同知司獄黄永璣捐升離任遺缺查有試用從九嚴嘉鏞均堪委署（且） 
[慶祝立憲揚州]  
　　揚城學商兩界於九月朔日齊集天寗寺舉行懽祝立憲典禮在城文武官員曁地方紳士亦均蒞至頗爲熱閙（詳） 
[浙藩通飭各屬院司並禀杭州]  
　　浙省各屬公牘向皆院司並禀本届湖州水災禀請轉致日領諭飭日商小輪暫停一案南潯通判孫紹彭别駕僅禀撫瞏浙藩寳方伯因嚴札申斥並行各屬略云照得本司衙門係承上宣下事事均須接洽方可核辦乃昨奉撫憲批發湖州府南潯通判孫籛報災一禀叙有疊次電禀一語司署迄未見有片紙隻字似此災情重要有關錢糧民命爲本司應行查核之件該倅竟不並禀辦事實屬謬妄除申斥外合亟排遞通飭各該府轉飭遵照嗣後遇有緊要公事無論或電或禀均應院司並發以憑隨時核奪不提僅禀院署亦不准先禀撫院後禀本司以致隔閡云云（荷） 
[縣令溺職撤調杭州]  
　　浙江嘉善海鹽等縣或因玩公營私或因疎防越獄奉張筱帥分别奏叅業已札行到司寳方伯卽懸出牌示云嘉善縣徐本立遺缺委候補知縣循堯署理桐廬縣胡裔麟遺缺委正在樂淸縣何士循署理德淸縣傅歸閎遺缺飭本任黄大華回任（荷） 
[嚴禁販米出口寗波]  
　　寗紹台道世親察近據商會函稱邇來有奸商私裝米石出口或運至定海轉運出洋或每日于輪船開行時零星分運于民食大有妨碍請飭嚴禁等語因卽照會稅務司並飭鄞鎭二邑各諭嚴密查禁（攸） 
[平糶虧銀禀准註銷寗波]  
　　甬郡前因米價昻貴由紳蓳陸廷黻禀准寗府喩太守將積榖欵項提出一萬元購米平糶盤運數次計共虧銀洋九千一百餘元陸紳禀請注銷已蒙喩太守照准將餘洋八百九十元餘庫存儲矣（攸） 
[嚴究錢業賣買空盤寗波]  
　　甬江錢莊近來賣買空盤竟有至百數十萬之鉅以致洋拆逐漸抬高各商無不受累現有商董多人聯名禀府經喩太守批飭鄞縣高大令吊驗各莊簿據激底查究並差提某某等莊經夥到安勒令不准把持以維市面（攸） 
[大興橋工寗波]  
　　甬郡南鄉鄞奉交界地方有方橋一座昔年頓遭坍塌茲有孫雨菖司馬張友笙中翰鄔熾廷都戎倡議重建會同鄞奉紳士多人籌集巨欵延聘外國工程師繪圖估工刻日興造聞需欵有十萬金之多云（攸） 
[崑新紳士因賓興公欵互控蘇州]  
　　蘇省各處賓興公欵曾經學務處議定提歸學務公所經理分作三端應用一開辦傳習所二推廣小學堂三酌撥游學費通飭各屬將細數造册具報現各屬均已陸續報到惟崑新二縣尙未具覆刻有該縣紳士張方　孫邦英以爭論訪欵投學務處互相控告當經批飭崑新二縣迅照前札詳細造册禀復候核（且） 
[偵探立破搶絲鞌犯蘇州]  
　　初二日晨有某鄉婦懷絲二三十兩來城求售行至胥門突被無賴搶去當經偵探孔慶琳派夥四出查緝旋在中衙前濟大當鋪人贓並獲解經閶胥門巡官略詰口供移送吳縣究辦（且） 
[善目拿賭被誣福州]  
　　南台警務局巡目周弁日前往后洲鋪某甲家拿賭反被扭住誣指該弁有調姦之事硬將髮辫剪去並被毆打受傷事後奔回告知總巡陳顯亮據情面禀臬司卽飭廳提回研訊嚴行究辦（史） 
[妓捐公司變通繳章程廣州]  
　　妓捐商人保良公司現赴善後局具禀略云商等奉准開辦廣周妓捐經擬具章程將各妓大小局賑加三飭各妓向客收取無如各妓均以此項加三客不付給實難受責賠墊商等伏查大小局賑經各客照　付給於妓又另向該客再取加三數目項碎徒苛責各妓收取於客往往與客齟齬花塲恐致日淡即於餉項有虧茲　變　辦埋將加三抽欵歸入各妓局價統由該妓連局賑一律向客照數收足由該娼寮艇代繳公司在各客消遺此間多屬富豪逢塲作戲應非吝此區區凡招妓局賑卽時收　不得通融賒欠或因熟客暫信卽由該妓量辦作主不得藉詞賒欠其繳費亦爲該妓是問乞申明示諭所有招妓局賑抽取加三全歸併該妓局賑之内徧定價目俾該客照價淸交出公司向該妓局帳價銀計收倘寮艇隱瞞不繳即知會警局議　或客有恃頑不交准娼寮艇禀請　員代追請移曾巡警總局轉諭弁兵遵照云云現經善後局移行遵照辦理矣（塞） 
 
 

Page 10

 
 
[開辦平糶揚州]  
　　揚州一府兩縣曁淮南總局提調現奉運司札飭以派往蕪湖買米委員已據運到合行給發平賣以濟貧民等因業已於初一日在天寗門外天寗寺設局開辦矣（詳） 
[委勘盜案寗波]  
　　鄞縣套塘地方某姓家於前日二更時突來盜匪十數人擁入内室搶去衣服首飾　件事後報經鄞縣高子勛大令委捕廳顧某帶同差捕前往踏　循例飭差跴緝（具） 
[上海官事]  
　　湖北武備畢業生試用縣丞盧鎧從九高念慈等昨日抵滬均詣道轅禀見○浙省採辦新軍服委員强運開及武備畢業生馬志勛刻已事畢昨均到道禀辭回浙○水利局委員崔鴻翥昨到道禀請病假三天出口局委員樊炳煦禀請銷假（宜） 
[學堂開會紀念]  
　　本城小天竺養正學堂於本月初九日特開週年記念會届時試演東洋烟火業已預備入塲劵矣（宜） 
[勸修路政]  
　　總工程局近又添雇小工數十名在沿浜大街小巷掃除街道堆積垃圾爲之一空（宜） 
[榜示罰欵]  
　　總工程局董昨將八月分裁判所判定罰欵大洋一百零九元又南區雜案罰欵大洋八十元小洋一百七十四角錢二千五百五十文及無照車子罰欵大洋五元小洋九十二角一併榜示局前（尺） 
[警察畢業生定期派用]  
　　總工程局警察學堂畢業生業已給憑由董定初五日派往各段站崗並在南區增　崗所巡緝（尺） 
[飭造巡士名册]  
　　總工程局新升警務長穆抒齋到差後卽將所有巡士查造册籍以備點驗整頓並著東南西各區警長一律造册呈閱（尺） 
[買辦虧空被拘]  
　　北蘇　路一百六十號洋行買辦吳偉仲用空該行銀洋一千餘元由洋東投報捕房飭探劉阿炳將吳拘入押候送堂訊辦（似） 
[飭查油棉紗棧失火]  
　　前晚裏虹橋堍沙勤路五十一號門牌聚興油棉紗棧披屋失火當經救火會往救得熄事後捕房以該紗棧保有火險銀一千五百兩除派捕看守外並飭探查明起火情由禀復核较（似） 
[法界查明失火緣由]  
　　法界升和里顧月江成衣店披屋失火將顧拘入捕房奉飭押候交出學徒激究等情已誌前報茲該店主顧雨昌將學徒金福生尋獲送捕頭研詰據供是晚店中諸人均出外小的在披屋煮蟹遺火積薪致肇此禂包探禀稱奉諭往查起火情形與金　供相符捕頭將金開釋顧交保候堂期傳訊（尺） 
[法廨定期訊案]  
　　陳楚生明府昨日因病飭丁赴道請假三天所有公堂訊案准于禮拜一卽初五日會審（尺） 
[禀控賴婚]  
　　王克仁前投靜安寺捕房禀稱自幼聘定裕源紗廠工頭張福山之女爲妻擇于初二日迎娶完婚豈知花轎到門張姓閉門不納似有賴婚之意請爲提究捕頭着自投公廨控究聞 
王已於昨日禀廨矣（孝） 
[會審定貸案]  
　　德商利康洋行控源昌洋貨號定貨不出曾經集訊著檢帪復核昨日又經覆訊先由被告律師侯魯公稱查閱各帪無誤惟現在貨旣不出應將稅銀交還被告且該華商向該行預定洋布有四百餘件之多刻　涉訟者只百餘件若原告在四個月時將貨早爲拍賣虧折不　被尙可理直奈原告置之不理致貨物積擱二　餘月虧折至六千餘金原告亦應擔延誤職任原告洋人與侯律師辯駁良久事不得直關司馬與會審官師謀君互商判將此案移交中西商會邀公正人理楚　候禀復核奪（力） 
[上海縣案]  
　　丁兆麟控黃鴻翔侵呑巨欵奉汪前縣訊飭將黃收押照會錫金公所董俟差帶黃到所督同兩造算賑復核在案茲據所董並同鄉紳士分返禀函謂黃幼失怙恃由丁姓撫長委以冶坊收租大權　忘恩負義賑目弊混欺人太過等情前晚經王大令復訊丁供去年黃在無錫被控管押母親在伊妻處誘出賑目始知歷年房租及蠶彌生意被呑二萬金之譜及至公所算賑黃又揑造賑簿三本　抵乞鑒黃供求吊賑查核如呑分文願甘重處蠶繭生意均丁自已主裁虧本頗巨大令判黃還押若將從九捐照交案吊簿查核再審○周連生誣控康氏拐匿伊妻提案訊寳將周收押在案前晚周忽將同所押犯錢萬先擊破　顱中看役禀奉大令提訊大令騐錢頭傷屬實判發堂醫治　責一百板改押自新所遞解回籍（宜） 
[總工程局記事]  
　　船户楊龍生扭控方阿大私質船上蓬布經孫明府提訊方供被欠工洋三元二角因將蓬布作抵判楊帶出算還工洋即著方贖　蓬布○拳頭阿六被竊賊陳阿金供出拘　訊押昨又據戴阿根張阿四等供稱被伊呑沒洋三十九元五角明府判限初五日交還如違送押改過局拾年（尺） 
[公共公廨早堂案]  
　　周榮坤投上海縣投徐文甫以廢單抵洋王大令以中人朱炳君住居租界前曾移文到　　提朱解縣辦理昨包探張天林將朱提案司馬判朱卽移送上海縣歸案訊理○乾康絲廠司賑王應　投公廨控　壽昌即沈　卿與伊妻陸氏通奸捲逃求提訊究司馬出票拘提在案昨包　米順先將陸氏解案司馬判陸氏交官媒管押候提到奸夫沈壽　訊究嚴辦○張裕　控　阿珠將　典米店盤給與人圖　存欵司馬飭差恊探　掌生將局解案判押候過　　核○姚王氏投上海縣控兒子妙根忤逆王大令備交至　移提昨包探陳雲忠將姚妙根解　捕頭以原被同住租界至上海縣控告不合向　司馬判妙　帶回捕房押　　同其母姚王氏在公廨訊究○孟佐庭於前晚潛入王四堂家圖　　抽出利　將王戳傷昨包探朱桂生將孟拘獲解案判孟管押候　傷愈到案再訊○馬　全　　　姚　氏洋二十四元逃逸經姚報捕解究關司馬判押候照賠於下禮拜六解訊○蕩婦孝王氏爲甬婦阮沈氏與王寳生作合通姦昨晚其夫阮小生悉姦夫姦婦在李　　　卽報探朱桂生拿獲解究阮供此種敗門之婦　懲辦後發堂擇配訊之阮沈氏俱不合受李王氏引誘與王聚賭成姦以後改過求宥訊之李王氏俱求恩典司馬判王　押捕房半年阮交官媒押六月李押一年滿期　阮沈氏發棲流所擇配完案○揚州石文卿與徐氏姘識十四年八年前在揚州　買女孩小銀子日前該氏被王錦　　來上海石亦追蹤來滬爭論之下王即報捕昨由包探竇如海將石王及小銀子等解究濟良所西董譯供該女孩係價買並非親生應請堂上發所擇配　之石供十四年前在上海妓院娶徐氏女孩出洋七元買來有賣契呈案求恩給領訊之王供與徐氏姘識八年茲伊欲將女賣去因之呈控訊之徐氏供被王誘　來滬餘供支吾訊之小銀子供願隨母親回去司馬以王石均非善類判孩交濟良所留　石王等一　斥釋身契塗銷完案○揚州婦人糜馮氏串同姘夫丁三竊取主人何太太金飾珠翠値洋三千元一案已詳本報嗣糜氏拿獲訊押同居之蕩婦陶　保　同姘夫洪阿大　　糜所竊之珠環戒指等物寄存洪阿大處由探陳云忠先後抄出原　尙少金　　　指等三件據供在揚州江都縣訊押之李奶奶處各等情昨將糜等解案請究　　　各供不諱判糜交官媒押兩年洪交捕房押兩年丁押一年陶交官媒押一年仍候　女簽差赴揚州江都縣移提李奶奶到案併究贓由捕房給還失主○　母朱王氏前日至祥和銀樓揀選銀水烟袋兩只　夥跟送迎春坊二弄第三　妓院距妓院前後貫通朱携　由前門入後門逃逸經夫主報　姜畏明獲案解究司馬判發押官　六 
 
 

Page 11

 
 
禮拜贓給失主○劉保生去秋在陸進卿南貨店内爲夥竊取英洋三百元逃逸　在馬　同見　夥報探寳如海解究司馬以供明無力還洋判發押西牢兩個月○張三　　小孩銀鑪片由探解辦判押二個月（力） 
[法租界捕房事]  
　　朱桂泉前晚　在新租界偕黨刦奪行人物件爲探穫解入捕房奉　押候查明解辦○姚金堂昨晚掩入某作塲内竊取松板　售當被包探遇見　　　竊不諱進入捕房押候解辦（深） 
[美租界捕房事]  
　　洗衣作主張才來將某日人　洗服押洋逃逸由探朱桂生拘入捕房奉飭送廨押究○小工　張杏元報　在華記賂給發工洋被小工多人攢　請究奉飭如再遇見鳴捕拘究○侍者夏　來報稱向洋　索　工　無著　　奉飭自投　管領事署控告○向賣钎頭肉之　阿二朱阿根二人昨至閘北　雙全家以尋入起釁繫毁物件由　鳴到一百六十號捕　　朱拘入捕房奉飭　　選辦（似） 
來函 
[桃源災况]  
　　今歲淮徐災荒米粮之　爲從來所未有然如邳如睢寗宿遷贛榆海州等處皆有義賑平糶民猶有所賴而桃源與宿遷等處毗連該地秋粮向以山芋小麥喬麥等爲重因秋後連兩秋粮全損現米價每担至十二千零民多食芋葉草根以呆腹鳩形鵠面慘不忍視而議賑議糶槪未有聞無褐無衣勢將待斃僕　居於此目擊情形伏乞貴館登入報章庶諸大善士聞而惻然誠爲無量功德也桃源旅人謹白 
[施種牛痘]  
　　本堂敦請徐心堂先生施種牛痘歷有年所頗著成效茲因歇夏後擇於八月廿六日開期自後每禮拜六下牛准期無悞家有掌珠者速來就種天后宫前廣益堂董曾鑄施則敬則敬等　 
[曾少卿經收江北徐海賑捐第四次淸單]  
　　寄春居士完願洋四百元郁君服翰洋一百元延陵淸貧老人矣婦適逢　月勉力置備壽衣今因徐海水灾改　布節省移助洋一百元吳君禮門次媳分娩平安助洋五十元又爲湖南水灾　賑未往効力特助洋五十元東海心平子洋四元楊士福陳錫卿莊文忠諸君各洋三元　鶴琴周玉林尤芹香蔡英初錢愼康袁茂庭諸君各洋二元吳鳳山陸逸泉陶治安　家瑞杜甫之孫玉才王申甫翁杏生李介先諸君各洋一元以上共收洋七百三十　元正用特登報以揚仁風 
[湖州水灾義服公所第四批捐墊兩項淸單]  
　　八月十六日至二十二日止敢劉　如兄墊洋三千元　涵香　鄉見仲二君　洋六十元　　　　同人節省中秋筵席　助洋五十元　紹先助洋十元李　　　洋十元高　　　洋十元李　　助洋十元　名氏助洋二元無名氏助洋二元　　氏助洋五角　西氏助洋九角　川氏助洋　角南陽氏助洋四角太原氏助洋三角　陽氏助洋五角平陽氏助洋七角淸河氏助洋八角沛國氏助洋七角無名氏助洋八角又由王亦　兄經募朱　　助洋一元敬恕益壽助洋五元彭承　堂助洋十元容大　助洋十元　　北　　　洋五元有心無力人助洋五元順昌竹號助洋二元北三茂助洋二元正豐　助洋五元開泰木行助洋五元隱名者助二元同發助洋三元同豐祥助洋三元　　助洋三元劉　亭陶蹈　同德公德興盛王振義　發福同　　董石生八户各助洋一元孫畏三助洋一元又由　祥生兄經募老　章助洋一百元利昌祥助洋五十元　　助洋五十元同源亨助洋五十元老惇　　洋五十元恆億昌助洋五十元瑞　助洋五十元瑞綸助洋五十元萃昶祥助洋五十元廣成祥助洋五十元和懋助洋五十元咸章永助洋五十元瑞　助洋三十元鴻源助洋三十元永茂助洋三十元惇　謙助洋二十元春和助洋二十元倫章助洋二十元恆源助洋十五元永餘昌助洋十五元春茂助洋十元以上總計洋四千零六十九元五角合亟登報奉揚仁　　告湖　同鄉近日來信設局平糶消米甚旺灾重之區每日每局糶出米二三百石將來　　　繁難乎爲繼全賴遐邇君子慨解囊金源源　濟無任　　之至楊兆　　　　　　 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
