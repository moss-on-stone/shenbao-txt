# 1921 - 69 - 4917264

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[坦白語老圃]  
　　昨閱西報得一滑稽之談話有西人往見某督軍談及軍政路政因問某督軍何不化兵爲工督軍始言其以前造路之成績繼言其現在造路之計畫繼又言造路所需四十五萬將取之助賑之附加貨物稅繼又言造路所需之工人本應用災民然究不及軍人之價廉而工美西人聞其言驚異不置謂挪用賑欵之說初疑爲反對加稅者之臆測而孰知一訊之下乃自招耶 
　　吾聞其言乃發明三事一可知今日政府雖指誓天日痛哭陳辭要皆爲武人籌欵而非爲災民籌欵特武人坦白不作誑語北京政客善作狡獪此其所異耳二可知今日京外各官皆能利用新名辭論裁兵者曰以工代裁論賑災者曰以工代賑此皆通人之論交通部行之於前僅用其一說某督軍行之於後乃兼採二說三可知今日加稅雖由財政部出頭而支配挪用并不操縱於財政部之手大率借債所得猶假財政部爲承轉機關而入於武人之槖若加稅所得則各督軍之指揮力强於財政部并不勞財政部之承轉然則財政部紛紛通電皇皇文告不過爲他人作嫁衣裳其苦恨何如 
[命令]  
　　三月十六日大總統令任命張懷斌兼山東陸軍第二混成旅旅長張培榮兼第三混成旅旅長張建功爲第四混成旅旅長李森爲第五混成旅旅長雷長祿爲山東陸軍第一混成旅步兵第一團團長田種玉爲第二團團長王恩毓爲第二混成旅步兵第一團團長趙振清爲第二團團長馬士貴爲第三混成旅步兵第一團團長張友臣爲第二團團長王克鴻爲第四混成旅步兵第一團團長晋永勝爲第二團團長許瑞祿　　五混成旅步　第一團團長張永勝爲第二團團長此令 
　　又令盛開第何國華均授爲陸軍少將厲爾康張伯岐均加陸軍少將銜此令 
　　又令兼署陸軍總長靳雲鵬呈請任命張濟元爲科長應照准此令 
[專電一]  
　　北京電陳毅電毅自到庫以來軍隊餉需日趨窘迫境内幾易子求炊外無將伯可助勉支三月智竭力窮迭電呼籲十無一應匪黨乘虚馴致失守現今退駐恰城歸路已斷毅溺職誤國罪無可赦所有署内文武職員均係徒步奔恰路程七百餘里文武二百餘人露宿風餐衣履不完號泣之聲均不忍聞兼之避亂商民來恰者一萬餘人恰地褊小米麥有限後地農民大半逃走日來庫匪又將北犯恰地已成絶地中央若再不救濟該員等不死於餓殍必死於刀兵除所有軍費另主郬接濟外懇垂念塞外窮慼查照前送預算先行撥貸迅予發給以便京處派員繞道西伯利亞携帶赴恰以救生命而重人道（十七日下午七鐘） 
　　北京電參陸處議决熱察綏黑新五路出兵計劃請財部籌欵百萬元（十七日上午十鐘） 
　　北京電張口電鄒芬已退駐滂江（十七日下午五鐘） 
　　北京電使團查明外蒙俄黨已增至五千匪倍之日人增二百餘在西營子大練蒙兵攻叨放機關槍者亦爲日人軍火來源卽係海拉爾解除之謝氏武裝當日因日本藉口謝欠彼欵故由日收去今庫倫所用卽此項武器密運北蒙者外團以征蒙應發大軍苟支支節節出兵等於白送（十七日下午二鐘） 
　　北京電政府查明在蒙華兵猶太人德人及非謝黨之俄人一律爲愛琴軍屠殺抱無俘虜主義（十七日下午二鐘） 
　　北京電靳言援蒙大軍非三百萬不濟（十七日下午二鐘） 
　　北京電某公使云外交團絶非願謝黨成功者但觀華軍之脆弱則令人扼腕中國事當由中國人自行解决爲是（十七日下午二鐘） 
　　北京電旅蒙華商自庫恰失守多無下落其在家眷屬公推代表赴府訴願（一）接濟衣食（二）設法救回（三）恢復庫垣徐派陳秘書撫慰允交院核辦（十七日下午二鐘） 
　　北京電鄒芬鹽（十四）電烏得無險可憑退至滂江以北收合餘隊再舉反攻刪（十五）電謂滂江地小難容大軍决退察區較易指揮（十七日下午二鐘） 
　　北京電參陸處電調馮玉祥全旅移駐察區（十七日下午二鐘） 
　　北京電外部已批准張家口美領事蘇口平在口設領館蘇皓（十九）赴口（十七日下午二鐘） 
　　北京電烏滂間設立軍事郵遞政府昨電援庫司令部請其自行派員前往開辦（十七日上午十鐘） 
　　北京電鍾毓由滿站回省俄代表亮賓果夫亦回赤（十七日下午二鐘） 
　　北京電張作霖電靳裁兵應卽辦但中央需備遣散費苟無的欵事實難辦請速備欵以便着手（十七日下午二鐘） 
　　北京電琿春案外部將一月十五顔氏與德川問答及德川面遞之節略等全案抄寄奉天（十七日下午二鐘） 
　　北京電本日閣議對維持敎育恢復庫恰討論甚久結果未詳外敎海三長均因病派次長出席報告提案議决兩起一敎部提所得稅徵收保管支用監督方法交財部核辦一外部提修改聯合會盟約委員研究會委員經費請追加預算交財部照撥（十七日下午七鐘） 
　　北京電敎職員呈院文今午遞出代表赴院請謁靳以閣議辭俟訂期約在本宅接見代表以范敎長方在假中具函請示期往晤（十七日下午五鐘） 
 
 
 

Page 5

 
 
   
 
 

Page 6

 
 
[專電二]  
　　北京電專瘦以上學生假高師開全體緊急大會議决（一）上書府院籌撥的欵充敎育基金（二）對敎職員間接援助直接監視並主在各校組織自修團免致曠學學生聯合會定明早九時在北大招集本京學生開全體大會討論善後問題（十六日下午九鐘） 
　　北京電今午後三時專門以上敎職員聯合會開會結果（一）公呈府院要求按月在鐵路郵電收入項下指撥二十萬作爲專門以上各校經費（二）公推馬叙倫等八人爲代表向府院各方分投接洽（三）否認報載通電（十六日下午九鐘） 
　　北京電范辭呈已備不待假滿遞出（十七日下午九鐘） 
　　北京電王寵惠改明日赴滬候船出洋（十七日下午九鐘） 
　　北京電劉存厚電自劉湘主軍政川局又大變化熊克武已無維持能力陳洪範顔德基各師長均宣言擁湘職部所統靖川軍日内亦由湘實行改編部下雖多怨言而以威權所在不敢與較惟有再懇開缺另簡賢能否則全川糜爛厚不負責（十七日下午七鐘） 
　　北京電鄂王密電據探報稱程濳所部現决再舉李軍集中晃縣聲言聯合進攻長沙并有公推李維鈞爲全湘總司令說已在晃設總司令部長岳形勢危迫鄂湘接壤自宜加意防範除檄調第十七旅開赴蒲圻協防商同杜司令調艦在新壩一帶游弋外尚希迅示機宜以便祇遵（十六日下午六鐘） 
　　北京電陸洪濤電新疆俄舊黨解甘應用糧草等項需欵甚鉅請指定的欵接濟（十七日上午十鐘） 
　　北京電王士珍亦允曹張到後來京一行（十七日下午二鐘） 
　　北京電廣東關餘外團允交付中央惟用途附有條件規定（十七日下午二鐘） 
　　北京電交長葉恭綽謂路欵收入抵還外債移助敎育費勢難辦到（十七日下午五鐘） 
　　北京電顔外長昨病假日使昨下午四時請見由劉式訓代見（十七日下午二鐘） 
　　北京電英使館得倫敦印度部大臣覆電云關於中國希望大加里加答設領事館大吉嶺設分館一節本部議爲未至時機（十七日下午二鐘） 
　　北京電郭則澐感冐請假（十七日下午二鐘） 
　　北京電薩鎭冰諫（十六）函徐謂病稍减非長期靜養不濟請辭職徐批安心靜養所請辭職萬難照准（十七日下午二鐘） 
　　北京電稽核所會辦根布請假回國舉史國倫升代（十七日下午二鐘） 
　　北京電桂代表蔡澍運大批庫劵赴滬（十七日下午二鐘） 
　　天津電黎黃陂因報載字林報祁爾德通訊特函聲明云自旅津來素少接見外賓對於政局不但不言亦且不知不聞近有人以僕不肯南下思設法使不得安居因此爲愛護大局與保全個人計更格外謹愼郭泰祺雖曾充京鄂秘書自赴粤後趨向不同音問隔絶此次郭偕祁氏來謁因念舊屬僚誼未便拒絶所與祁氏問答均由郭繙譯所談均關實業並未涉政治祁問對時局意見與各要人評論答以事屬隔膜無從答覆乃竟有此通訊或係繙譯變更詞語曾經派人追問郭泰祺始知郭已回南但此等記事不但妨害個人且影響大局鄙人雖輕易說話亦不至捕風捉影挑撥政潮且匿居天津一無希冀雖愚者亦不爲此言 
　　天津電直省二月份除軍警省署交涉署經常費外各機關尚無的欵敎育費已危迫將步京後塵 
　　天津電滄州疫症已撲滅 
　　天津電曹錕派曹鍈參列奉天會議（以上十七日下午十一鐘） 
　　漢口電選舉事務所長汪澐銑（十六）發表（十七日下午三鐘） 
　　香港電鬱林昨電告警當道飭楊坤如全部駐防並令鄧鏗調軍守德慶爲第二防線魏邦平調軍駐肇慶爲第三防線 
　　香港電唐繼堯對政局尚無主張一說將向港粤滬南洋等處發展新聞事業 
　　香港電聞高欽廉因省軍雲集現形安謐 
　　香港電唐紹儀日間赴澳爲某項交涉 
　　香港電劉學詢就省署顧問職 
　　香港電陳獨秀得陳烱明維護省會罷議驅逐惟反對聲頗盛（以上十七日下午七鐘） 
世界路透電 
[英美兩國之海軍近聞]  
　　十七日倫敦電海軍部大臣李爵士昨在海軍構造家學院宴會時發表關於海軍軍備問題之重要言論謂如美國相邀則渠願屏棄其他各事俾助成互減海軍之協定世界各事之最迫切者無過於此英美兩國關於彼此海軍力量之程式其間差異極微不足爲爭論點如竟有戰事發作於英國與其前協約國中任何一國之間則此爲盲動的或有罪的指揮之過失無論英美日或他國之執政大員苟大挽回此慘劇定爲歷史所唾駡英國海軍新預算已樹縮小海軍之表率吾人已冒關於英海軍與他國海軍相對地位之危險吾人尚願依此進行達吾人所能及之遠度但徒言越海携手終嫌不足吾人尚須越海聚首渠知美國已久就其所知確信一經切實之結論定可得正當之解决吾人不從事於撲克之欺騙技倆但從事於牌置案上公正無欺之博局云云 
　　十六日倫敦電戴英考爵士在海軍構造家學院演說對於戰艦將來利用之問題發揮新意見前參與巨特倫海戰之軍艦其構造上之佈置多由戴氏相助籌畫據戴之言戰時除魯索夫號先爲砲火所毁外雙方之頭等戰艦其構造之期較超等無畏式爲緩者未有一艘爲魚雷擊沉凡謂大戰艦易爲魚雷所毁者不可不知此事德國在戰中共造成濳艇三百八十艘内有二百艘被毁在最後十個月内濳艇毁滅之數幾與其建造之數相埒此亦主張以濳艇代戰艦者所當考慮者也云云 
　　十六日倫敦電今日下院開會時議員比萊爾氏質問海軍大將傑里權氏前建議於一九一四年設立最新式之遠東艦隊計置戰艦及巡洋戰艦各八艘及他艦若干艘殖民地關於此事曾否有公文致帝國政府首相喬冶氏答稱政府曾接此項公文數件惟殖民地須俟本年上月間帝國大會討論帝國海軍政策及互相輔助之全問　後再定意見 
　　十六日倫敦電泰晤士報華盛頓訪員電稱美政直雖否認將美國艦隊集中於太平洋之說但内閣仍在計論該問題據現象觀之該計畫必成事實此非應急之計乃屬持久政策之第一步美國現準備注其眼光於拉丁美利堅與遠東藍辛石井條約所含朦朧之政策將因此告終政界之意承認日本在亞洲有特别利益之原則其結果僅鼓勵日本帝國主義及減弱中國之主權美政府今擬重行厲行美國向來所抱之開放門户政策現信中國不日將請日本取銷因二十一條要求所發生之各種條約美國必將竭力贊助此請此將爲日本自由黨權力與誠意之試騐物如日本承認中國之要求則山東問題可因此而得解决美國於該問題亦願輔助中國云 
　　十六日哇克倫電聞美國職艦八艘及驅逐艦二十艘將於七月間游弋澳洲 
　　十五日菲拉台爾菲亞電海軍大將彭森氏在此間演說謂彼望得覩美國商航控制太平洋美國今當大造商船俾他日再遇戰事可不仰助於他國 
　　十五日紐約電全國擲炸彈之飛機現集於蘭格萊塲且於該處存儲充分之軍火其力足以炸燬大平洋與大西洋艦隊 
[英俄通商草約之簽定]  
　　十六日倫敦電英相喬治在下院答覆議員康韋士氏之質問謂英俄商約已於今晨簽定英代表爲商務大臣賀恩氏俄代表爲克拉新氏全文將儘速發表凡關兩國間入口通商之各項特别取締條例由英政府負責者均已取銷 
　　十六日倫敦電英俄商約原文現已發表内稱在正式和約未締結與經濟上政治上關係未釐定以前先定草約雙方遵約擔任不得施行仇意的行動或宣傳勞農政府且擔任不行任何計謀以鼓吹亞洲人民尤不鼓吹印度與阿富汗人民使之反抗英國而英國關於前爲俄國一部分之各獨立國亦有此同樣之擔任凡英國人民之在俄國者與俄國人民之在英帝國者立即准回本國雙方允不施行或維持任何形式之封鎖並允撤除碍及通商恢復之現有阻力連銀行往來貨欠與財政等手續上之障碍在内英俄船隻得在兩國口岸享有習慣上之特殊利益英國擔任不參與限制俄船航行自由之任何計劃而勞農政府請擔任掃除俄國口岸航道中之水雷任何一方面得派正式代表駐紥於其他一方面之境内該代表享有習惯上之特殊利益但任何一方面得因公共利益或安寗之理由拒絶該代表之入境或請求該代表之撤回凡俄國之金錢欵項證劵或其他物品由俄國輸出以償付入口貨者或任何産業爲勞農政府在英國置有者英國不首先創議辦法以没收之勞農政府擔任不要求處置前俄國帝政府與臨時政府在英國所有之欵項或他種産業而英政府關於英政府在俄之欵項與産業亦有此同樣擔任此約滿十二個月後如未有正式條約得以六個月之咨照停止其效力並規定如英國法庭因勞農政府或前政府所負之債務理由而有查封勞農政府任何欵項之判决則勞農政府得因此立即解約 
　　十七日倫敦電商部大臣賀恩氏於英俄商約簽定後致書克拉新氏詳紀過激黨在印度之活動情形謂俄國如誠意遵守商約則當立即停止此項舉動 
[懲戒德國之進行]  
　　十六日倫敦電和約第二百三十五條規定德國應於一九二一年五月前以二萬兆金馬克付與賠償委員會以充協約國占領事經費如有餘項則撥入賠欵自一九二○年五月起雙方曾屢次交換牒文賠償委員會最後牒文謂德國迄今僅付出八千兆馬克德國答稱彼已屢行第二百三十五條之義務賠償委員會今以嚴厲之牒人致德政府要求於五月一日前將餘欵一萬二千兆交　其第一批一千兆應在三月二十三日前交付 
　　十六日巴黎電衆院討論倫敦大會問題時總理白里安氏切實聲明非俟德國於賠償解除軍備戰事罪犯二項使協約國滿意後懲戒計畫决不撤銷白氏又謂協約國前擊敗德國時留有餘地不欲迫人過甚此事今成德國人民心理上之大不幸德國領袖仍不悟當德國陸軍完全解體之日法國頓軍不進之俠義議員聞此言咸起立歡呼 
　　十六日倫敦電今日下院以追索德國賠欵議案交股員會審查之際獨立自由黨議員動議加入修正言規定非俟法意比三國亦採納同樣計畫不得扣取德貨之欵蓋非三國一律實行則該議案將不成其爲强制計畫也財政大臣張伯倫氏宣稱縱英國獨處亦當採納此項計畫他國將否有同樣舉動彼不敢擔保該修正文後付表决以二十八票對七○票否决 
　　十六日巴黎電追索德國賠欵議案規定扣取德國入口品售價之半已提交衆院 
[俄代表否認俄國内亂]  
　　十六日倫敦電俄國商業代表團發表文告否認克朗斯太革命黨轟擊彼得格勒之說謂勞農政府始終視革命黨之舉動出於誤會故謀與和平調停又謂克拉斯拉雅哥爾加之砲可於二十四小時内轟毁克朗斯太今叛變之水手對已自悔預料亂事不日可平 
[美國之實業共和制]  
　　十五日芝加哥電鐵甲公司明日舉行選舉所雇職工均得選舉代表組織一實業德謨克拉西職工於解决工作狀况工資工作鐘點事件有平等參議權今先擬舉定一臨時管理部日後擬由每機務處選舉五人組織一機務大會及由各機務處選舉三人組織一總務大會 
[各國近事記]  
　　十六日華盛頓電商務總長霍佛氏宣稱不日將與美國各商會會長籌議商部與商會密切聯絡發展對外商業之方法又主輣前所發表之對外商業統計有人指其考按上年之商業殊不準確彼將細加校閱 
　　十六日墨京電鐵路工人前因鐵路當局不久承認職工聯合會有全體罷工之議今已作罷 
　　十五日華盛頓電參議員洛志氏與哈定總統會談後宣稱總統將於四月十一日召集國會特别會議　　十六日華盛頓電豫科美政府俟希臘政府以宣言書致國務院聲明承認維尼齊諾斯政府所負之一切義務後即將承認希臘政府 
　　十六日華盛頓電下届國會集議時提交參院之議案内有禁止羊毛羊毛尖廢羊毛入口一案 
　　十七日比京電比利時皇家勞合特公司創辦中比航務公司現正建造輪船四艘擬由盎凡爾洛特等亨堡開往上海 
太平洋路透電 
[日本近事記]  
　　十七日東京電日本紅十字會現派醫士五員看護婦七人書記二人赴中國災區定三月二十九日由神户扄程豫料尚有大批人員繼此出發所需散賑之糧食等物由中日商業協定擔任籌備 
　　十七日大阪電住友商行之比希（譯音）銅礦因裝置新機後可大省人工已辭歇工人千名 
　　十七日神户電美國貿易公司之煉油廠及堆棧數所昨晨燬於火損失之數約日幣三十萬元 
國内要聞 
[叨林失守之原因]  
　　叨林失守現已諫無可諱聞政府方面亦於前晚接得詳細報告該報告來自烏得據云援庫各支隊均於十一日陸續退出叨防當由陣地退下時敵軍不捨在後窮追約一日夜我軍因子彈缺乏未予還擊致所携軍需品曁駝馬等件被其擊毁奪去者甚多各支隊久戰疲乏臨退復遭製擊傷亡不可數計其得安全退出者亦大都失却戰鬥能力現時退抵烏得之隊計有十餘營下餘未到者則由吳支隊長派隊在烏得以北之賽烏蘇地方陸續收容妥爲安置至支隊長王佐才馬驤吳金聲等直至十三日始抵烏得聞援庫副司令鄒芬連日從事撫慰敗兵布置防務頗爲忙碌對於由叨退回各隊擬一律調駐後方烏滂之間另加整頓再圖相機規復惟據外人消息則謂叨林的守並非戰爭結果乃係援軍不肯誠意前進之故因本月一號之戰意在奪取叨林東廟之金佛故甚爲奮勇卒將東廟佔領但東廟之寶藏早已爲喇嘛所遷出結果一無所得拘獲其兩名大喇嘛而已東廟之前方均爲大沙漠前進毫無目的物故統兵長官三次下前進命令而失不肯進軍報所云大隊敵兵來攻者直掩飾之辭耳 
[俄舊當擾蒙之計劃]  
　　俄舊黨自被新黨赤軍擊敗後分三部逃竄一赴後貝加爾（即現今擾庫之俄黨）一赴伊爾庫司克南部一赴西比利亞東境各處麕集共有萬餘人因武裝全無械彈兩缺故無若何聲勢然逃竄後貝加爾者由恩琴統率日本浪人接濟軍火且與烏珍斯河沿岸蒙匪秘密結合遂在該處整備武裝籌商進擾外蒙當時庫防各軍及蒙旗巡勇以蠢爾小醜不足介意故對攻擊剿辦等事未曾注意遂養成今日之猖獗近據自庫倫來京某軍官云俄舊黨佔據庫倫促使活佛宣布獨立就表面觀之確係協助活佛爲虎作倀尚無他項作用日前援庫總司令部審判被獲俘虜時所得口供竟言外蒙各處俄黨因謀恢復原有勢力特與蒙人結合俟蒙境完全恢復後所注意之恰克圖當在伊之手中屆時以庫恰作爲根據地即可再與赤塔之紅黨（即俄新黨之一部）上烏丁斯克之俄新政府作戰以圖報復曩昔之伊又云全蒙不能佔據則復仇目的不能達到此爲恩琴氏與活佛最初（指活佛未被監視前）之交換條件故日本各軍官混入黨中亦因仇視新黨履行與舊黨在崴埠締結之密約日來府院方面所得叨林援軍報告亦云俄舊黨在庫會議已向活佛提出聯合時所結條件令其供給餉械再募蒙兵向庫北出發直取恰克圖襄贊進謀赤塔與赤軍作戰惟活佛以援兵麕集叨林北攻時不能兼顧擬先分兵包圍烏叨嗣再北取恰城此項計畫確爲恩琴及波魯斯夫及參謀長山田氏等所容納現今叨林吃緊俄黨又向東蔓延者均因此故耳庫俄黨首領恩琴氏不過舊黨中一幹將耳種種擾蒙計畫仍出自濳伏新邊之謝米諾夫故日來調兵遣將無一非謝氏之主張而中央及邊疆大吏竟不注意未審何故又如最近科布多俄黨猖獗烏里雅蘇台俄黨麕集均爲謝氏所調令據自庫來京者言現恩琴在庫之軍事行動異常遲慢均因電商謝氏稽延時間所使然也惟最近之擾蒙計畫因地理上關係恩琴未敢商定亦專待謝氏到庫後再行籌商進行俄舊黨近又密派黨羽濳來京幾意欲擾亂燕北分撤中央援庫兵力日前在東站所獲之俄人克羅墨夫等四人現已訊明確與舊黨有關外間所傳京中秘密戒嚴殆即爲此云 
[京敎育界罷工後情形]  
昨日十五國立各校敎職員已實行罷工上午十時國立八校敎職員代表二十餘人在前京畿道北京美術學校開會臨時推定北大代表馬叙倫爲主席先由高師代表馬裕藻提出高師敎職員希望國立專門以上各校敎職員從今以後組織一永久的聯合機關討論結果先組織北京國立專門以上各校敎職員代表聯席會議每 
 
 
 

Page 7

 
 
校得派代表三人到塲惟只有一表决權自明日（十六日）起每日下午一時半至三時半在美術學校開會並票選馬叙倫爲主席由主席指定女高師代表李貽燕爲文牘股辦事美術代表吳起凡爲庶務兼會計股辦事美術代表徐瑾及北大之李大釗爲新聞股辦事全體議决（一）要求指定確實欵項作爲敎育基金（二）要求清償積欠薪修並由美術代表徐瑾報告該校敎職員會决定要求政府將各部所辦學校一概畫歸敎育部管轄以謀敎育統一討論結果均以此問題爲正當辦法决於上政府呈文内詳叙須統一敎育之理由直至下午一時半始宣告散會聞該會對於宣言書一項擬從速發表將此次罷工之目的宣告於世以免外間之誤會至學行方面因敎職員罷工以致學業停頓昨日下午學生聯合會在高等師範開臨時緊急會議討論應付方針當經决定辦法數項（一）上書府院要求撥付的欵充敎育基金（二）通電各省各團體請其一致援助（三）派代表探詢敎部應付方針（四）函問敎職員聯合會此次罷工之態度是否堅持到底又高等師範附屬中學校職敎員因高師職敎員已實行停正職務該校係附屬學校不得不有所表示特於昨日下午四時在該校會議室開全體職敎員會議討論是否與高師取一致行動當塲情形非常複雜有主張取一致行動者有主張先探聽其他各中學校者有主張先觀風頭者當時職敎員紛紛退席因之不得要領而散但該校職敎員雖未停止職務而敎員告假者甚多聞今日下午四時仍召集會議 
　　昨有某報記者往訪北大敎職員會代表馬叙倫君叩以國立各校敎職員代表聯席會議經過情形馬君云國立北大法專工專農專高師女子高師醫專美術八校均已先後罷課今日聯席會議議决組織北京專門以上學校敎職員會聯席會議對於敎育經費問題討論之結果爲要求政府指定的欵作爲基金並償還敎職員積欠薪俸不達目的决不終止某記者問北大敎職員會對於解决經費問題之主張（即要求政府於國有鐵路收入項下撥付敎職員積欠薪俸及國立各校經常費）已否爲聯席會議所採納馬君云北大之主張匆促議决稍欠斟酌别校以認定的欵作爲基金不甚妥當故不贊成某記者又問聯席會議組織大綱曾議定否宣言書何日發表馬君云組織大綱因迫於時間未經詳細討論大約每校派代表三人皆有發言權但表决權每校只與以一人至宣言書稿已擬就明日（十六日）開會經衆斟酌即可發表 
[美報評論繼任美使人物]  
　　大陸報十六日北京電云據北京今日所接之華盛頓來電福開森博士有被簡爲駐華美使之望此種消息已引起此問美人之强大反對美人雖知福開森久居中國一旦擢爲公使確爲有益但覺福開森在中國有報館與商業之種種關係且係徐總統顧問若爲公使殊不相宜中國報紙對於福開森使命之消息頗表同情惟中國政界意見不一贊成之者因個人之情好或因其在華經驗信可有益於中美兩國而反對之者則因其與中國政府之過去關係若任美使恐有障碍及於中國也 
[京聞拾零]  
　　琿案移奉交涉消息琿春交涉日本提出要求四項後外部以延琿軍警未撤以前無談判之餘地彼此相持迄未解决最近日使小幡復到部面促開議聞顔外長答以此案中央現擬移歸奉天辦理已電東三省巡閱使速遴得力軍隊準備塡接延琿防務一俟貴國軍警撤盡即由張使與赤塜領事開始交涉 
　　外部漠視華僑敎育南洋敎育問題迭經代表余佩臯向外交部呈請提起抗議迄今數月之久外部僅致駐英公使電文數通措詞均不分懇切近余佩臯女士自上海來京又呈遞請願書一通外交部勉强收受至能否准予所請尚未可知駐京華僑抗議學校註册條例後援會聞外部此種態度不勝憤懣特於日昨（十五日）開職員會范君瀑岩主張派代表二人向外部以左三種理由提出質問（一）華僑敎育政府應否負保護之責（二）南洋華僑敎育受此限制是否爲保護重要問題（三）華僑敎育如有負保護之責此次華僑之呼籲政府何以延宕日久不以正式手續提起交涉當經出席職員多數贊成公推塗君允檀范君瀑岩爲代表於日内往外交部質問 
　　將軍府索欵之會議將軍府内之將軍未領餉已有十九個月日前該府將軍已開會議决（一）上請願書於政府要求將將軍府立即裁撤所有該府之將軍予以相當位置（二）向平政院控告財政部蓋財政部對於其他各部之薪俸皆照常撥發而對於將軍府之薪俸則延拖至十九個月之久（三）將軍府全體將謁見總統總理陳述各種困難情形並要求總統總理爲彼等另謀生計 
　　鹽署提議改革緝私鹽務署近因各省緝私營弊端百出特採某洋員建議將緝私鹽捕各營一律裁撤改編鹽務警察另在鹽署設置緝私廳一所直接統轄之顧兹事體大自非集思廣益不足以圖久遠聞已電令各省鹽運使遴派代表即日來京聽候定期開會解决一切并聞該會議對於防止各省軍隊截留鹽欵一舉亦將詳細討論 
　　夏壽康抵京後態度前湖北省長夏壽康氏自受中央調任明令後即將省長職務交政務廳長沈澤生代理於十三日由漢口專車北上昨日下午四時半車抵掠黎元洪代表及旅京同鄕到站歡迎者頗多夏當塲表示對於河工督辦一席决不就職俟晤及政府當局後即赴天津靜養 
[林去後之湘省長問題]  
　　湘省長林支宇去職離湘已迭誌前報昨湘議會以民政不可一日無人主持特開協議會協議省長問題結果仍主張趙恒惕兼任趙氏再三堅辭各公團以省長一職關係重大紛紛討論昨日上午十一時湖南省自治期成會邀集各公團開會到會者約三十餘人首由期成會幹事易棟丞報告開會宗旨繼由代表發言有主張合議制者有主張行政委員者議論紛紜莫衷一是最後終無結果散會下午三時省敎育會邀集農工商會開會亦係爲解决省長問題到會者各會代表及各公民等首由敎育會幹事主任方克剛報告略謂連日因省長問題時有來會詢問辦法主張者敝會因事關重要不得不召集各法團共同研究是否應由四法團召集各公團開聯合大會請大衆討論繼由陳漢傑發言謂省長去職趙總司令旣不承認兼任似應急速召集省議會解决旋由工業總會副會長黃壽廷發言略謂當此千鈞一髮事機危迫之際請大家天良發現速行設法解决免起紛擾適方維夏由自治期成會與會回略將開會情形報告互相討論最後議决由到會各團體先開幹事會研究再行通知定期開聯合公團大會遂散會此省城各團體討論情形也至於省外各界主張亦不一至其已經表示者有衡陽縣縣議長黃代杰等來電主張廢除省長一職公推首領一人總攬軍民各政兹將電文錄下湘亂十年痛苦極矣慣言人民自决而人民從未有一正確之發言徒聽命於野心者之操縱盲從瞎閙亂絲益棼夫分治者本各先進國之美政抑吾人所祈禱良法精意原係各分所治各有專權不相侵害得共同趨向於法治之軌道非謂有省長其人即算分治也頃聞林省長辭職爲救今日之危局計惟有暫將省長一職取消公推首領一人總攬軍民各政下分軍務司民政司敎育司實業司財政司司法司六司職位平行皆隸屬首領之下似此有統系之組織就法律言則各治其事不致有權限不明之弊就事實言則上有首領各司同舟共濟不致有牽制隔閡之嫌國家主體屬於人民而政府組織則由總統攬之省政府爲搆成國家之分子近日聯省自治之主張已成不可抗之學說則省政府之組織當求完善不必空談法理但求事實可行如上所陳似得法治之精神若仍舉省長是一政府而有兩首領所謂政出多門求治益亂民苦旣甚人不我諒或將有取而代之者吾湘難眞萬刼不復矣至於代議政治省憲問題兹事體大似非草率所能計及此刻尚非其時祇求一有統係之政府俾人民稍得安息不再發生戰事即是萬福代杰等愚慮所及特此貢陳如荷贊成尚希通電全湘一致主張亦人民自决之一道也臨電惶惶祇候公裁 
[潯路股東之爭潮反對部員暫管路務]  
　　南潯鐵路自去歲股東大會搗亂以後各方面對於總協理無不欲設法爭得即喪失路權亦所不顧以致去臘有交部派部員闞鐸來潯勘查路政惹起干涉路權之事曾經各股東電京反對而某派覬觎總協理之心仍未有已近來某派在交部頗有勢力故與該部接洽請派員暫管潯路冀以謀得管理員一席以爲將來操縱路政之計並慫恿張勲出面主張使各股東莫敢誰何日前旅京贛省同鄕會爲此事在江西會館開會反對者實居多數卒因意見不一致無結果而散兹聞潯陽道屬衆議員魏調元蔡公一日前致九江股東聯合會電云鐵路局轉九江股東聯合會諸公鑒南潯路事旅京少數股東朦懇張紹帥請交通部派員暫管殊非根本救路之策已向部表示反對諸公關懷路事務請電部力爭爲荷魏調元蔡公一蒸該會旋覆電云北京江西會館魏文希蔡公一先生鑒蒸電悉已電交部曁張紹帥否認仍請向部力爭股東等誓爲後盾股東廖濟寛孔憲動曁八百五十三權同叩元其電交通部云北京交通部鑒贛路原係商辦鈞部果能收管贛人得以减輕保息擔負血本有着固所贊同乃旅京少數贛人逕請鈞部派員暫管官辦商辦性質混淆誓難承認特此電聞又致張動電云天津松壽里張紹帥鑒贛路危急交部果能正式收管贛人得以减輕擔負固所樂從頃聞因少數人要求請部派員暫管用意固善恐後患無窮殊非根本救路之策股東等血本攸關誓難承認公爲桑梓衆望乞按章集會共謀解决是所至禱 
[杭州快信]  
　　籌募北方旱災急賑會現分事務所之成立者計達廿七校各校主任准十九日在青年會總事務所開聯席會議太平洋協會擬建築江浙汽車公路現海寗商會備具理由呈請省署轉函該會經過縣城藉維巿面沈省長以本署無案可稽已令自向該會請願 
　　有商人陳薰南周克孝吳仲儒傳德輝曾在德法俄日等國經商現已集有鉅資專辦綉花絲綢磁器石貨茶等項前往澳大利亞州雪梨金山等處僑留交易昨請杭總商會轉函杭州交涉署發給護照以便遄行 
　　上年繭行營業失敗者居我現屆仲春杭嘉湖各屬繭商已備捲土重來繳呈捐稅紛紛請領照帖昨財政廳已開始發給 
　　杭縣修築丹竇門塘閘經費王知事昨呈請財政廳在徵起九年度地丁抵補金特捐項下撥助 
湖墅米價日來稍減機白羊尖每石僅售七元一二角甲種商校自十五日起舉行十週紀念會三日第一日上午行開會式下午化裝講演第二日上午游藝會實驗文理化學下午化裝講演今日上午實習銀行簿記下午開全體運動會敎育夏廳長軍民兩署吳馮二代表均蒞席 
　　浙江吏治研究所本月份月課輪值敎育廳主試定明日（十八）分上下午實行試驗二月份月課榜示即日揭曉 
[南京快信]  
　　北京各高等學校職敎員昨通電宣告罷課要求以鐵路收入撥發欠薪 
　　各縣公民紛電省署請重查選民以昭核實王省長以重查手續太繁且與法不合昨特通令覆選監督依期進行 
　　新委省立法政專門學校校長王汝圻昨謁省長代敎育廳長謝委禀知即日到校接事惟該校學生仍持反對態度已有人力爲疏解　　　　　　　　　　　　　津浦路積貨甚多王省長昨特函請津浦管理局將北省災振雜糧衣物等件儘先裝運以惠災黎 
　　財部以滬商反對貨稅附捐甚烈派參事劉某赴滬疏通昨日過寗 
　　省署昨日牌示署銅山縣知事趙興英調省遺缺委分蘇任用縣知事曹元鼎署理聞趙在任虧空公私欵項七八萬元 
　　河海工程學校昨開六週紀念會晚間演唱文明新劇以助餘興到者甚衆 
　　浦口商埠督辦孫多鈺昨由京來即轉車赴滬財部秘書馮應楷國務院主事楊純府參軍胡叔麒府秘書劉體乾昨均因公由京來寗杭州造幣分廠廠長沈寶榮過寗北上 
　　劉承恩電軍民兩署通告於十五日接鄂省長篆 
地方通信 
[松江]  
　　罷課風潮再誌奉金兩縣拉收松江學租致勸學所長辭職離所因之縣巿鄕立各學校相繼罷課各學委各勸學員亦全體辭職所有勸學所圖書館公共體育塲等刻完全中止辦公章伯英省視學適蒞松視察覩兹狀况即於翌晨前往楓涇詎該鎭縣立三高及巿立各國民學校亦已完全罷課章君即晤三高沈玉儕校長發表意見謂此種政策無異自殺鄙人絶對不能讚同應即回復原狀靜候解决惟沈校長等以事關全局不肯開課章君不得已又趕回松地邀請各校長至勸學所開會擬於席間勸令各校照常上課詎臨時到會者祗有郭于野縣長及三科主任顧稼軒二人校長方面則委託松江巿學董朱紫綬代表到會陳述意見大致謂必俟將奉金兩縣拉去租欵悉數追回後方能回復原狀章君等遂决定於十六日晚偕顧稼軒君進省陳述一切當晚縣署先將此情電禀省長及敎育廳其文云松地罷學業於寒日電呈計邀鈞鑒迭經知事竭力勸使上課均以松邑被拉租欵未奉解决勸阻無效章省視學赴楓涇等處視察見國民學校亦均罷學本日偕章省視學召集辦學人員開緊急會議亦都未到僅由松江巿董代表多數意見來述必須先將被拉奉金兩邑學租由省派員悉數提回方得恢復原狀等語知事查此次風潮全從拉租而起奉金兩縣勸學所迭奉省令制止抗未遵行是以羣情憤激一發難收仰懇鈞座迅賜電諭俾有遵循除派第三科員顧葆康同省視學即日同叩鈞前面陳一切外謹先電禀云云至縣公署對於張觀學所長之辭職書業已指令挽留其批詞謂外縣拉收松江田租旣奉省令制止省委查辦對於全案善後事宜亦已畧有眉目解决之期當正不遠勸學所爲全縣敎育中樞值此外侮紛乘該所長正宜力任艱難外謀捍禦之方内盡維持之力何可輕於一擲陷全縣敎育於危險地位仍希迅回本任勉任仔肩毋萌退志不識張所長能遵令回職否也 
[蘇州]  
　　限制離婚之部令高等審檢二廳接奉司法部訓令畧請人民往往因夫婦小有勃谿一時氣憤即往法庭請求離婚曾經本部通令設法限制乃近日此種行爲仍層見迭出大都出於不知大體畧染時髦氣習之男女出此無知識之舉動實屬有傷倫理若不加以限制何以維風化而端國本現規定人民離婚須男女雙方同意並具有特别情理合於離婚條件者方予受理倘一人單獨呈請或理由不甚充分則一律拒絶林王二廳長接文後已通令高等分廳及寗滬二地方廳各縣知事一體遵照矣 
　　籌設陜災遊藝會蘇紳劉迓賓徐秀芒以陜甘地震被災極重蘇城迭次籌欵助賑均屬周濟華北旱荒而於陜甘方面鉅災未暇顧及特邀集各界會商組織陜甘地震助賑遊藝會定於隂曆二月十七十八十九等日假長春巷全浙會館開演（三日夜）各種技術所收之欵悉數助賑 
[揚州]  
　　宜陵鎭之擄人勒贖案江都東鄕宜陵鎭居民劉瑞鳳上年歲底出外取欵道經某地被人上前掀倒以被覆其首擄之他去藏於雅城某鎭袁姓家復由滬致函伊之家屬索鉅金取贖否則性命堪虞舉家倉皇有某甲者自願往滬調查劉之家人乃摒措二百五十元交甲詎亦踪跡杳然事隔月餘劉因防範漸疎乘隙濳逃回家事後追思非常忿懣特於日前報縣請究經王知事批准受理十五日晚傳劉在簽押房令王承審研訊得其實在情形當飭法警星夜馳往該鎭拘拿關係人來城質訊 
[青浦]  
　　勸學所注重國語敎育青浦縣勸學所所長蔡鍾秀前日召集各勸學員學務委員各小學校校長及長於國語之辦學人員在勸學所開會籌商關於統一國語之進行方法到會會員計有四十餘人通過簡章九條推定陳龍章爲籌備分會正會長徐震民爲副會長朱光潤爲常駐會員即日於統一國語敎育切實進行 
[無錫]  
　　澄錫輪船不通無錫開往江隂之小輪船每日上下午一往一來定名爲早晚班現自正月二十八日起江隂開錫之早班後澄屬十八家圩发方河道即被竹排及煤船阻斷以致在錫之兩輪船均不能開往江隂祗可至青暘爲止其後來往船隻愈聚愈多計十八家圩至月城橋四里多之河道阻塞不通小船亦不能行交通完全斷絶來往旅客異常不便一切郵政信件均從鎭江轉澄澄郵局飭專差遞送現在已將旬日不知何時方可通行也 
　　傘廠招收藝徒無錫民生傘廠現爲擴充起見特招收藝徒授以各種工藝兹將其招生簡章錄下（一）定名爲民生製傘工藝傳習所（二）專收極苦子弟授以製傘工藝（三）所設光復路中（四）年齡在十四歲以上十八歲以下（五）粗識文字身體健全品行端正（六）科目爲染織科銅鐵科竹木科縫紉科車木科漆科並每日晚間補習國文一小時（七）二年畢業服務一年（八）學膳宿費概免收惟須有保證人 
[南通]  
　　餘西巿董被刦誌聞縣境東鄕之餘西曹董祝南饒有資財久爲匪徒所垂涎前日夜半突有盜匪多人持械闖入伊家曹夫婦聞警咸避入床下口吟佛號求佑適爲匪徒所聞將曹之夫婦拖出威逼藏銀處所刦去衣飾現洋四百金呼嘯向東鄕而去警所聞訊特派全班警士尾追未獲隨即報告縣署瞿縣長據報親往馳勘並通令各警區一體跴緝 
　　復新麵粉營業概况唐閘復新麵粉公司清末由張退庵兄弟倡辦集股十四萬元爲資本金額開機以來年有盈餘近年營業極其發達兹調查該公司每年出品計麵粉六十五萬包麩皮十一萬三千包價值共計一百九十萬元銷路達蘇浙閩皖直諸省兼銷外洋資本金額現已增集爲三十五萬元聞庚申年盈餘計有十三萬餘元之多 
[嘉興]  
　　反對賑捐案嘉興統捐吳局長前曾奉財政廳令飭於三月一日起各種捐稅附徵北地賑捐一成惟禾地各商對於加徵賑捐頗不願意連日函請縣商會轉電杭總商會請求官廳免予徵收以蘇商困一面對於完納該項賑捐在未有辦法以前另出字據一紙以作憑證俟有的確辦法再行遵照辦理 
　　取締彩票業嘉與商號以彩票業最佔多數統計四城票號連寄售各店不下二百餘家此外又有掮客挨户兜售甚至挨賖逼討時起爭端調查去歲彩票一項營業竟佔七十餘萬之鉅以故貧者愈貧竊案頻聞爲害閭間莫此爲甚現悉官廳對於彩票一業擬嚴加取締以後祗准關閉不准另設未始非維持貧民生計之一端也 
雜評一 
[蒙事益緊（默）]  
　　自庫倫失陷而後政府束手援軍觀望於是俄黨之聲勢日張東西各盟紛起響應未幾而叨林棄又未幾而烏得棄我軍南退已過滂江熱察　因而震動緩遠因而戒嚴張家口亦將受其影響此爲何如情勢乎北之恰克圖旣危在旦夕而西之新疆又有俄黨活動南之陜西又有武得功率衆投蒙之警禍機所伏駸骎乎及於全蒙以外此爲何如情勢乎使再蔓延不已者政府與曹張雖欲高枕而不得矣雖不爲國土計即爲自身利害亦不能坐視不顧矣 
　　然而今日尚互相推諉也尚互相索餉也尚希望俄蒙之自擾而收漁人之利也尚以國民之督促出兵爲多事而視爲無責任之談也鳴呼有守土之責者如是我國民亦將坐視之乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西藏路暗殺案續誌]  
　　黔軍總司令貴州人王文華於去歲解職來滬寓居公共租界卡德路八十四號門牌於前日（十六號午後）至西藏路一品香番菜館七號房問訪友雙止澄至六點一刻出門甫登汽車即遭人暗殺殞命流彈擊傷行人張寶山肩際並經捕房將王君尸體舁入虹口斐倫路驗尸所報官請驗等情已誌昨報至昨日上午十一時由公共公廨張襄讞會同美約副領事各乘馬車蒞所檢驗兹將驗訊情形分錄於下 
　　中西官之檢驗張約兩君抵所後由監院西人導入驗尸室即飭上海地方檢察廳派來之檢驗吏如法驗得王君身中三槍一中右臂一中左肋一中腰際洞穿胸背心坎下一小孔委係槍傷身死中西官親視無訛飭塡明尸格即升座公案研詰 
　　雙止澄之投訴即據王君之友雙止澄投訴爲貴州代表死者是其友人爲黔軍司令其家屬現居卡德路我因無家屬故寓一品香七號房間死者時來我處昨日午後至我寓所晤談旋有汽車夫促其回家送至房間外未幾西崽來言王君被剌即打電話知照其家屬因不知其電話號碼向電話公司訽問不明欲至醫院探望迨至門首適王君之兄王伯羣到來告知其事偕赴醫院探視其兄問其被剌情形已不能開口是時（堂上詰問爾知死者滬地有無仇人）雙答稱不得而知想係爲政治關係惟其家屬欲求免驗問官命其退下 
　　汽車夫之供詞又據汽車夫張德寶投案（中西官問其爾在死者處爲汽車夫約有幾時事前曾否有人問爾主人來往處所昨日何人命爾至一品香接爾主人）據張供稱於夏曆去年十二月十五日至二老爺家（指死者）爲汽車夫事前並無人問及主人來往處所昨日主人自行出外至午後係二太太囑我開車至一品香接主人回家旣至一品香停車北首入内見主人與友談話囑我少待約等十分鐘見主人出外我即上車主人登車後甫閉上車門即聞砰然一响始疑車輪橡皮爆裂其時主人亦探首觀望接連槍聲四五响見主人手捧肚腹跳下走至馬路中間觀望旣而見旁側下層房間窗口内有一人執黑色手槍開放外有窗帘其人面貌隱約不能看明遂至馬路扶住主人而主人牽住衣服不肯釋手隱隱聞一人奔逃之脚聲我遂大呼有剌客即由看門巡捕鳴警笛捉拿因一品香有三個大門可走當時不見有人出來旋命一西崽帮同將主人扶上汽車送請仁濟醫院醫治言至此中西官詰問汽車所停之處與窗口距離多少張稱約三四尺路堂上又問尚有擊傷行路之人爾知否答稱不知惟主人上車時囑我先到大馬路與昌洋貨店而後回家云云供畢而退 
　　司閽華捕之供詞堂上命傳派往一品香司閽之四百五十七號華捕趙玉山至案詰據供稱昨日午後約六點餘鐘先聞槍聲二响惟不知其聲發現何處旋見死者跑至馬路中間觀其形色異於尋常知有事故當鳴警笛遂把守大門許久時並無一人走出等語 
　　值房西崽之供詞又據一品香三十七號房間值房西崽陸鐘德供稱昨日午後六點鐘時該房寓客先在房外觀望忽入房内我坐於房外驀聞巨聲疑係車輪橡皮爆裂該客開門出房怱怱奔走我遂入房内觀看見窗門已閧窗帘下垂其時尚未得悉出有事故是時堂上詰問該寓客年約幾許是何名姓陸稱牌上所書賀永安其年歲職業註於循環簿上故不明白來寓約有八天並無一人前來探望年約二十餘歲聞係四川人言語不懂凡有差喚購物等事均書字條係穿中國服式云云 
　　西探目之陳述末由老閘捕房十五號西探目依克投訴出事後即往出事地點調查在三十七號房内檯子底下檢得彈壳三個遂向該旅館中人詢明情形檢查循環簿上所載該客係四川人年二十九歲名賀永安爲藥材生意復至門外查究一過繪有肇事處之草圖即將該圖呈案指明一切並稱又往醫院内詢問愛傷情形當在死者衣服内檢出檜珠一粒另外檢得彈壳三枚研究該手槍係最新之三十二响言至此將彈壳五枚槍珠一粒呈案請察 
　　死者家屬之代表又據死者之表親胡坤南投稱死者家屬有病不能投案囑我代表是實 
　　驗訊後之簽判中西官驗訊畢遂於驗訊單上會同簽判云驗得已死王文華委係生前被槍轟傷身死着尸親具結領尸棺殮候着捕房嚴緝兇手解案究辦諭畢遂分道返署時已一句鐘矣 
[逆倫案今日開棺檢騐]  
　　朱潮生告發浦東三林塘張萬興米店主張駕雲遭伊子張欣生串通醫生朱健臣用藥毒斃一案經高檢廳令飭儀徵縣檢驗員顧新三來滬禀知上海地檢廳經譚檢察長示期陽曆本月十八號開棺檢驗十六號預將駕雲屍棺由墳墓中起出安放該廳東首吉祥里旁荒地候驗等情迭詳前報兹悉該屍棺運到之後即由譚檢察長飭派全體法警及廿五保十二圖地保顧愼霖不分晝夜輪班防守該荒地上所築竹笆前後二道竹笆内又分搭四五間闊之蓆棚二座昨午已一律竣工其面南蓆棚爲檢察官與各官員等駐足之處面北蓆棚爲堆放應用物件及檢驗員等行使職務之處所辦爐灶蒸籠老糟燒酒以及柴炭銀刷等器具皆已辦齊准於十八日（今日）上午九時起從事檢驗譚檢察長已預備入塲劵數百份於昨午分送各機關請爲届時派員入塲參觀猶恐來賓衆多是以譚君昨日委書記官許聽聲毛厚田汪秉桐李寶樹等四員爲招待員又派書記官蔡廷臣楊劍吟爲庶務員又派書記官汪鶴年顧岱喬等二員爲收劵員一面又派司法警長楊德山率同全體法警届時臨塲照料又函請淞滬警察廳加派長警到塲帮同彈壓以照愼重兹附錄譚檢察長佈告二則於下 
　　佈告第八號爲佈告事案據朱潮生告發張欣生朱健臣等毒斃張駕雲一案非檢驗屍骨不足以明眞相本廳辦理是案一秉至公故特許參觀以昭大信惟檢骨事務極關重大除蒞視員及屍親告發人等到塲外其餘參觀人等由本縣發給入塲劵無劵者不得闖入深恐人多嘈雜致妨公務特先佈告俾衆週知此佈又佈告第九號爲佈告事本塲所爲檢驗屍骨重地凡在塲執行職務人員悉皆謹愼將事理宜靜肅倘有無知之徒在塲外喧囂或故意擁擠致妨公務定即依法拘辦特此佈告 
[上海航空會開幕會議紀]  
　　上海航空會於昨日午後五時半在博物院路五號亞洲文會内舉行開幕會議中外士女到者如唐觀翼郭承志許典鴻盧壽聯徐淮清與張竹平君伉儷等共約四十人由英人ＨＣhatley君主席宣讀該會草章與衆討論嗣復公推定辦事委員九人如下（一）ＨＣhatley（英人）（二）ＰＣrovat（美人）（三）ＲＮＳwann（英人）（四）唐觀翼（華人）（五）ＧＦＨankinson（英人）（六）ＷＥＨolland（英人）（七）ＡＣoriit（丹人）（八）ＲＷallace（英人）（九）ＪＳchlisler（法人）末復商議一切七時許散會兹節譯其章程數則如下宗旨在研究進行航空事業會員不拘國籍年會約在每年二月或三月舉行臨時亦可召集會議經費全賴會員入會費及捐欵入會費每人二元捐欵每年五元或約如此數由委員會隨時商定會員皆得享受該會利益設有願出會者在每年歲底之前可以聲明實行該會對於任何航空家得給與憑證俾爲萬國航空會所公認云云 
[歐迎厲汝燕君紀]  
　　北京航空署厲汝燕君日前由京南下滬上官紳商學各界及旅滬僑商各團體昨晚假漢冶萍俱樂部開會歡迎到數百餘人公請厲君報告當由厲君起立演說略云此次鄙人省親南下蒙諸公開會歡迎愧不敢當惟我國航空事業從前鮮有人注意且就普通目光而言俱以航空係屬軍事此實不然試以輪船火車兩事業警之輪船爲水上交通火車爲陸上便利其間種種關係自不待言若航空事業即係代表空中之交通闢人羣之利便此中利害關係非一言可盡簡言之譬如海陸舟車尚有種種不簡便之處而航空則一無阻礙又海陸舟車尚有人力所不能達之處航空則可以直達之查海陸交通猶之人身脈絡而航空可譬之人身血液到處環繞週身可行如無血液則不成爲人非特開闢天空事業實與海陸舟車並重而三也國人嘗受交通不便之苦今得乘此時機急起直追因照觀察所得即各國航空亦尚在幼稚時代今得各界希望與提倡不遺餘力則吾國航空一業不致假手外人保此航權成一完全局面不致再蹈海上之覆轍是則有望於諸君之厚援云云一時鼓掌雷動歡頌而散 
[續誌津浦路之防疫消息]  
　　滬寗滬杭路停售濟南至張莊之三等票 
　　滬寗滬杭甬鐵路局前據津浦鐵路來電以桑園鎭各站發生鼠疫請將聯運客票停止售賣等情已誌本報兹悉該兩路日昨復接前方來電以刻下鼠疫蔓延至濟南以北現爲遏止起見特自即日起所有山東濟南至張莊段内之三等客票停止發售應請聯運各路注意云云當經兩路車務總營分别電飭兩路聯運大站一體遵照辦理矣 
[又有㾕症發現]  
　　日來巿上又有一種流行病發現患者皆咳嗽喉痛筋骨酸痛體熱驟高據醫家言即係年前盛行之㾕症Ｉnguenza云 
[請免沙釣船報關之部令]  
　　吳淞稽徵局昨奉財政廳令云案奉財政部指令内開據本廳呈爲沙釣船向隸釐局徵驗請免予赴關呈報仰祈鑒核轉咨由奉指令呈悉查此案前據蓬萊公所董事林瑞明等先後電呈到部業經令行江海關監督會同稅務司就該董等所陳種種困難之點召集該公所董事等妥議復禀並咨行稅務處轉飭稅司遵照在案兹據來呈除再分行併案議復仍俟復到另行飭遵外合將本部前令江海關文稿抄錄一份先行指令知照此令等因並附件到廳奉此將財政部令江海關文稿照錄一份令該局長即便遵照轉諭各商船靜候解决母得稍有暴動致干重咎切切此令計抄件財政部訓令第一百九十一號令江海關監督案據吳淞蓬萊公所猪業公所董事等電稱吳淞分關奉令布告二月八日起開往長江釣船應赴關呈報進口並將船牌單照呈關押存羣情驚疑實行必釀巨患請查上年海關欲併辦吳淞稽徵局原案迅速收回成命等情到部當查該關前呈長江貿易船隻應行赴關報驗一事曾於八年五月間指令照准有案此次吳淞分關奉令佈告日期核與前案相距太遠并未據將延期施行緣由報部備核是否另擬新章抑係如何情形正在咨行稅務處查詢間又據該董等呈申前情並附呈該監督稅務司會銜佈告一紙請核示到部前准稅務處咨商前來本部復查該關此次佈告内首先聲叙現奉財政部稅務處令開長江貿易船隻均應赴吳淞關呈報隨到隨驗母得稍有阻滯等語其事理似根據八年份呈准之案但非本部現在令行之件其辦法旣曾經遵部處核准本應維持原議惟該關對於開往長江各釣船報驗手續何以於定案後一年有餘始以訂期實行其中有無窒礙雖該董等片面之詞未足全資憑信然亦不無應行詳究之處由該監督查照該董來呈所叙種種因難之點會同稅務司詳加酌核予以變通一面召集各該公怕董事曉以防弊便商之主旨妥與議定辦法分呈部處核示以免該商等再有後言除原呈業據聲明分呈該關署有案母庸抄發并由部咨行稅務處外合亟訓令該監督即便遵照辦理具復可也此令 
[西報紀尼羅號减價消息]  
　　大陸報云據本埠現得之消息中國郵船公司尼羅號頭等艙價現已大减計由上海到舊金山現爲美金美金三百四十六元此後減爲美金二百六十九元與中國號同價至於南京號之客價尚無更變尼羅號二等艙價仍爲美金一百五十元此船計有頭等艙位一百八十八二等艙位三十現已於四日駛出舊金山載客二百三十八人約二十八日可到上海此行須赴星加坡大約四月二十四日可由上海開往舊金山 
[華輪在古巴被扣之電訊]  
　　江蘇交涉公署昨准駐古巴公使館電稱上海交涉署七年新十碼並轉江海關監督鑒上海大豐行將華潞潞輪船用陳文鑑名號在江海關註册掛中國旗由香港華夏公權辦到鏡浦租用（電文有疑義）來古巴積欠代理人美金二萬元船被扣留船員因欠薪滋事有損國體迭電大豐華夏均未復請飭該行迅速匯欵令該船離古巴免被拍賣並飭與華夏交涉事急乞速電復駐古使館十三日等因許交涉員接電後已錄電函達江海關監督請爲查明辦理見復一面飭科調查此案眞相矣 
[昨日滬寗車運來之絲繭與蛋]  
　　昨日（十七日）滬寗路車由無錫裝來泰孚日魚牌頭號絲五擔又裝來瑞康頭號絲九擔又裝來乾豐頂號絲五擔運繭處裝來乾繭一百七十五包由南京裝來雞蛋三百八十六蘿 
[米價又漸增漲]  
　　滬地米價自本星期以來又逐步見高每日北埠粳米漲起角許他種白粳元米亦漸因而帶堅人心漸轉買貨在手大都看漲幸存底尚厚不致過缺現據無錫常州快信謂該處日來又有人在彼處放盤收買糙米故巿價近數日漲上四五角云 
[糖北雜貨之近况]  
　　日内太古車糖巿面逐漸轉疲蓋因各路生意清淡所致且今歲本埠糖行新開者甚多各掮客在巿濫兜故巿面更軟吕宋青糖略漲汕頭各糖亦堅青赤頗緊俏綜觀糖巿實有外强中乾之勢北雜貨中惟黑棗子升起一兩大連瓜子亦高一二錢現開須六兩之譜香菌自被東洋莊搜羅後現存底頗缺加以到貨全無據業中人言蘭建等菌好冲凈東菇出售云云其故蓋因東洋貨各色少到使然也此外各雜貨巿面尚屬平穩 
[最近之茶葉巿况]  
　　紅綠茶交易均幾於無人過問茶巿至此可謂冷淡之至近一星期中僅美昌洋行買進貢忌三百二十三件價十四兩珍眉五十件價三十兩又謙義洋行買進鳳収四十四件價十七兩又源利茶棧買進貢忌七十二件娥眉三十三件價均十一兩計綠茶成交之總數僅五百五十二件且源利係同業只以貪圖價賤故買進以待善價實則其貨仍在華商手中也紅茶成交者均低莊貨因洋商出價太低故上等祁茶各茶商均不願脫售且紅茶於去年底業經各茶商議决停辦一年則供給之來源旣斷絶巿價或可因之而轉機其存貨當不難徐圖脫售也查近一週中成交之紅茶有怡和洋行買進三百六十件價只二十兩協和洋行買進一百九十一件價自二十二兩至二十四兩其祥洋行買進一百零八件價二十四兩洋商方馬買進六百五十九件此外又有天津帮買進七十件價二十三兩總之英美各國所存華茶爲數尚多如各銷路呆滯則本埠茶巿終難茂盛故窺測將來之茶巿欲其暢達殊屬繁難聞各洋行茶棧對於今年之進行計劃均毫無把握似有一種畏避不前之表示此蓋因累年虧耗故視此茶葉貿易不免有鷄肋不如之嘆也 
[茶業派夥往收新茶]  
　　本埠各茶葉同業每屆清明節前均派遣夥友携帶欵項前往各省産地設立莊口採辦新茶現在節近春分天氣和暖頭批春茶將次上巿本埠茶業據各産地山客報告各山茶芽均已長發頗爲茂盛而江西綠茶尤形發達將來豐收可望約於清明節前旬日即可開始見新故各茶業現均籌備派夥往收昨日爲頭批出發之期已有二三家前赴江西其大批定於舊曆二月十二三日一律起行惟現值金融枯竭之際各茶業籌備現欵頗不容易云 
[最近之雜皮巿面]  
　　雜皮出口以去年爲數最大價亦最高雜皮中以黃狼皮銷路最廣該皮來自山東及山海關一帶長江流域沿岸各地亦有到貨洋莊去路推美國之紐約爲最多歐美人最重視其尾盡用以裝設婦女大衣頗爲美觀歐戰時該貨罕有出口前昨兩年裝運出口不少以故其價由每只銀三錢逐漸漲至七八錢旣因辦者愈多商我供不應求其價漲至一兩以外後因外國貨已辦足在外國巿上竟未能如數脫售因之價格逐漸低縮近今本埠某洋行接到外洋來電謂去年裝去黃狼皮爲數過鉅致該貨巿面不佳目前有將存貨拍賣然損失甚多云云是以本埠黃狼皮巿面今春開盤每只祗四五錢矣 
[近一週中之洋布巿面]  
　　近一週中洋布巿面雖仍清淡然價格已稍漲起川帮略有購貨之意預料春季辦貨行將發動矣本週中各種花色白布則牛莊及北帮均稍有需要成交之數有限天津巿面仍不活動歲遭荒歉故巿面大受影響原色巿布因本週中有日貨在巿面販售致受影響分量重者價格略疲分量輕者則仍穩定元色羽綢因存貨者都願出售致價大跌絲光布則春令當銷巿面理應大興惟月前價格低廉有貨者願意出售者甚少以致交易亦甚清淡 
　　美國巿面據曼鳩史得電訊情形仍少進步棉價日跌故巿面殊少轉機之望又據倫開省電去年英國輸出之棉布共計四四三六五五七五○○方碼計值二二五七三三一六四鎊較一九一九年量值俱有增加云 
[西報紀二月份之上海商情]  
　　譯經濟報云二月份本埠證劵巿面因種種原因已較上月活動考其原因雖有數端而人人能覺悟其窄窖藏金銀爲無謂而慨然願投資於各種證劵則其主要也他如各公司餘利之優厚橡皮公司之創設亦其一因也各種公司債票情形與元月份相仿雖略有詢問者然成交甚少各公司局股交易大旺上海船塢股漲至一百三十餘兩各紗廠股本月中需要大旺因紗廠有合併消悉橡皮股票巿面仍靜惟近有組織大公司之計畫故人心可望好耳棉花巿面本月初交易極靜迨舊曆新年休息後巿面有轉機之象本月終時則價格趨疲巿况亦靜無生氣生絲巿面雖仍寂然交易稀少然價格則已豎起惟仍以美商採購較爲活動歐州方面仍少轉機云舊曆新年之後棉花巿面頗形高昻較去年年終之時大有起色然至月終巿面又復回疲洋布巿面欲望其有進步本屬甚難惟吾以爲川省當有購貨之意本月情形則大爲不然蓋客帮之收束旋里者多尚未來申耳故吾希望三月份或能活動呌貨不甚活潑價亦疲軟五金巿面本月中頗形疲弱黃銅等價續跌鋼鐵之價亦疲 
[部員調解附加稅爭執案]  
　　各業商反對貨物稅加征一案迄末解决因此北京農商財政内務等部特派農商部僉事兼督辦振務處賑糴主任陸澄燧（濚）來滬會同滬商會切實調解該專員蒞滬後即訪謁縣商會會長姚紫若姚慕蓮詳詢滬上各業商否認附加貨稅之理由並堅持情形又至上海貨物稅所與俞所長磋商一切然後調查滬地各業商認稅及散征者稽核全年共有稅額若干萬分别紀錄外復將商會會長面呈商業上備受困難及現在籌募春振進行狀况預備電詳大部務乞准予取消貨物稅附加名義免傷商家感情一面由商會邀集各業商代表集議擔任認數約計九萬元爲定額爲取消附加名義之代價滬上爲特别區域不得不以特别名義行之他處不在此限惟聞該專員意見必待商會議决後以正式公函通達方能電呈各部總長請示施行云 
[北京敎職員否認維持所得稅]  
　　北京國立專門以上各敎職員因報載北京國立專門以上各學校與京師學務局寒日通電請維持所得稅該敎職員等並未與聞特通電否認原電照錄如左全國商會聯合會報界公會并轉各報館轉各省敎育會總商會公鑒本日北京各報等載北京轼立專門以上學校及京師學務局寒日致各省敎育會總商會上海全國商會聯合會各報館電請維持所得稅並一致要求政府嚴訂征收保管支用及監督之方法等語該電同人等並未預聞查所得稅系經政府公佈以七成撥作敎育基金亦復未見實行現在北京國立專門以上各校數月無費已到無可維持之地步同人等業已暫行停止職務請求政府准予指撥鐵路郵電等項内的欵充作北京國立專門以上各校經常費以期維持尚祈協助爲荷北京國立專門以上各敎職員公叩諌 
[童子軍募賑辦法]  
　　上海縣童子軍敎練部通告云敬啓者本會於三月二日接到省聯合會通告提議各縣童子軍聯合急募北方春賑一事慨二千五百萬災民之慘况懷隨時隨地扶助他人之仁心凡吾童子軍界不得不盡其能力其事勸募爰於五日召集全縣各團敎練員籌商一切將已經商定之辦法附奉並希貴團同志參照辦法努力進行俾達多募一分即多活一命之目的是爲至禱特此通告「上海縣童子軍急募春賑辦法」（一）由上海全體童子軍分區同時募集（一）日期定於本月十九號（星期六）（一）全上海埠分爲二十四叚（一）每叚派叚長一人（由敎練兼）主持一切（一）每三童子軍爲一組由本團敎練先期支配編訂隊數（一）預算全上海童子軍分爲二百四十隊每叚分派十隊（一）募捐箱用火油筒由聯合會籌借編列號碼加蓋會章（一）募捐箱上用印刷品須先期黏貼由會籌備（一）募捐用求乞方法在本區内沿家比户盡力勸募（捐欵須由捐者自投之）（一）各區各叚祇募一次各組不得重募（一）童子軍在一街或一衖勸募時須先於街頭或衖口黏附印刷品以免他組重募（一）募捐箱先集於新舞臺於是日上午九時始由區敎練點交本區各團敎練（一）每叚募捐隊集於一處候領到捐箱後同時出發（一）募捐時期完畢後各隊將捐箱送至九畝地南萬竹小學校沈同一先生檢收（一）募得之欵全數送於急募賑欵大會（一）童子軍募捐時所需糧食及印刷旗幟等費由各團自備（一）每組募到百元以上三人各給賑恤徽章一枚以資紀念 
[女界三團體今日報告振務]  
　　今日午後四時至五時聯合急募振欵大會之女子部（子歐美同學會上海婦女會女青年會）在華洋義振會事務所舉行報告各會員所捐得之欵同時以欵交入總會兹聞此三團體所捐得者全數充山西振欵云 
[各路商界總聯合會今日開會]  
　　各路商界總聯合會臨時因發生重要間題亟待解决定於今日下午八時召集各路董事開會討論昨已通函全體董事請其屆時到會出席云 
[舊松府屬欵産問題之省令]  
　　滬海道屬奉賢金山等縣拉收松江敎育慈善租欵一案經省委沈陳棨查明呈復後經省令各縣士紳集議修正 
 
 
 

Page 11

 
 
六條辦法自謀解决在案兹悉滬海道尹及上海縣知事又接省長訓令云查奉賢金山等縣拉收松江縣敎育慈善田産租欵一案前經本公署派遣委員沈陳棨前往查辦嗣據上海縣知事呈稱松江縣新橋鄕自治委員有拉收上海馬橋鄕强恕學校田租各情並經飭令沈委並行按查各在案兹據該委查復奉賢縣拉收松江府學及雲間書院之産共收洋七百餘元金山縣拉收松江慈善敎育田租約共五千餘元均經該委會同各該知事面囑各該所長將已收之欵妥爲保存未收之欵禁止再收一切均候官廳解决其松江拉收上海强恕學校田租並經該委函知松江縣知事轉飭悉數繳還等情查拉收租欵無論根何理由總是逾軌行動本公署從前對於此事業已申誡再三乃奉賢金山兩縣所收公江之欵迄未遵令歸還松江尤而效之拉收上海學欵似此相奪相爭尚復成何景象兹旣據沈委查明實在應仍遵照迭次省令所有奉賢金山拉收各欵悉數繳還松江松江拉收之欵悉數繳還上海此後彼此絶對不容再有此等情事以維秩序至各縣爭端之起據沈委聲稱實因民國八年所訂六條辦法其中有未盡滿意之處等語前據上海等縣紳士姚文枂等來呈亦均以此爲言是此案根本解决在此一點應候另行通令各縣知事查明情形呈候察奪除分令外合行令仰遵照此令 
[南滙學界呈請撤換縣視學]  
　　南匯學界金一等昨呈江蘇省長敎育廳滬海道尹各公署控該縣縣視學徐守清耐冰謂爲貪鄙不職貽害地方呈請迅令撤委呈文甚長共千餘言其中列有四欵（一）濫用職權感情用事（一）倡增高小貽害地方（一）聳賣公産自爲買主（一）縱子爲非不顧物議末段謂上述四端均係犖犖大者其貪鄙不職貽害地方已可概見爲此據實呈請鈞鑒仰乞俯念此職與地方敎育關係之重將徐守清縣視學一職迅令撤委一面另委賢者接替藉端表率而惠桑梓云云 
[淞滬火車乘客跳車跌斃]  
　　昨日（十七日）淞滬鐵路於下午五點二十五分鐘開行之尋常車駛至張華浜車站相近時有年輕乘客不知何故從車跳下頭部腰部腰部受傷甚重當由司機人立刻停車將受傷人扶至車上送滬但受傷人到滬用病車拖至站上已氣絶矣當由站長派警與同伴乘客通知其家屬來站備棺收殮 
[特别快車酌免附加費]  
　　滬杭甬鐵路局昨通告全路云自即日起凡乘特别快車由上海北站至梵王渡徐家滙及新龍華各站或由上海南站至龍華及新龍華各站往返一律作區間車論毋庸核收特别快車附加費仰即查照 
[南巿米行不允增加斛資]  
　　上海米業各斛手去年失次罷工要求加增斛費結果由各董勸解許加每石五文和平了結乃近來南巿各米行仍不允一致照付前日在上海米行公會開會後由會長朱子香付衆表决函致碾米公所函云敬啓者頃接來函所詢斛錢一事蓋此項斛錢歷年賠貼已屬不鮮然廠家貼費較前亦增所獲佣金甚微詎可再有例外損失惟北巿素較南巿少貼同屬一業烏可兩歧迭經敝會議决准照向例每石多扣五文以維商艱 
[友華銀行銀巿報告]  
　　中美新聞社譯友華銀行十七日報告云昨日倫敦銀價近期跌一便士遠期跌一先令四便士紐約銀價跌至五五又四分之三倫敦紐約匯價三九○半此間今日定價與昨同祗金圓漲至五八又四分之三巿况上午穩固午後英俄通商協定之消息傳布巿况遂堅定投機家變爲賣出金鎊價高至三先令一便士半金元六一又四分之一收巿時金鎊三先令一便士又四分之一金元六一世界銀巿目下仍入於沉寂之境中國昨在倫敦賣銀 
[外洋輪船進出口行程紀]  
　　英國郵船公司之開勃號由倫敦開出後昨日上午已抵上海停泊虹口公和祥碼頭此次該輪裝來之進口貨共有一千一百噸其中以定頭洋貨及西藥等物爲多在申卸清後便須開往東洋預定下月十一日開回倫敦經馬賽與盎凡爾兩埠又有藍烟囱公司之愛極克司號自一月十二日從蘇彝士開出經香港小吕宋星加坡等埠來滬至昨日進口該輪之進口貨物極少即在此三數天内開往神户横濱然後再來申裝貨往日内瓦及格勒斯古云又有提督輪船公司之貨輪司巴根城自西雅圖開出後刻已抵日本不日可至上海該輪來貨共有一千二百餘噸其中以鋼鐵條爲多至滬後尚須開赴小吕宋香港 
[國内輪船運貨進出口之調查]  
　　進口貨（寗波）招商局之江天輪船昨由寗波運來各貨有竹木五百九十五件竹笋四百二十三簍茶油五百簍鮮蛋一百七十八擔棉紗八十件鮮蠶豆五十四件紙傘二十九箱掃箒二十二件棕毛二十件草帽二十件下紙七件雜貨六十四件（長江）太古公司之洞庭輪船昨由長江裝來之貨有白米三千三百六十二包生仁一千二百三十二包豆餅一千零四十塊桐油九百七十二桶黃豆八百七十五包紅黑棗二百三十包皮蛋二百缸皮油二百十九桶青蔴四百十件小麥一百七十七包水硍八十九箱夏布七十件棉花四十八包砲竹四十三件磁器九十六件毛一百二十一件毛茶四十箱羊牛皮四十八件烟葉三十六件芝蔴五十二包銀角子二箱頭髮十件棕片十七件藥材雜貨三百五十六件（烟津）太古公司之奉天輪船昨由烟津運來之貨有紅瓦二萬一千張鹽五千六百包棗子六十五包洋瓶一百六十件羊毛三十七件牛皮十六件粉絲四十件亂絲二十八件頭髮十一件金條一箱府綢二十九件野絲十六件土布三件洋參六件馬二匹（温州）招商局之圖南輪船昨由温州裝來紙頭一千二百件白礬六百九十五包青田石九十四件蛋三十八擔傘六十八箱柑子二十件棕片三十五件茶油七簍銀子三箱鹹暇十四件木耳二件鐵器二件炭四十六簍硬柴一千四百四十擔雜貨四十九件 
　　出口貨（寗波）招商局之江天輪船昨日裝往寗波各貨有洋火梗二百件赤糖一百包鹹魚一百包青蔴五十八件核桃一百七十包瓜子三十包蚶子六十三件洋布四十九箱香烟二十箱水泥五桶木器十七件雜貨一百二十四件（福州）三北公司之寗興輪船昨日裝赴福州之貨有麫粉二萬零五百包豆餅五千九百二十塊白米一千七百六十二包洋火三百十件水烟一百四十八件棉紗七十七件棉花五十包魷魚二十件石羔五十包皮蛋二十件香烟七十箱桑秧十一件蔴二十四件木耳針菜十三件土布八件雜貨一百零一件（烟營）招商局之圖南輪船昨日裝往烟台之貨有麵粉四千包竹頭二百四十四件青蔴二百三十件夏布一百九十一件靛青一百桶紙頭一百件土布五百二十六件水菓七十二簍紙邊十二件桐油十桶銀子三箱雜貨四百三十七件裝往營口之貨有麵粉一千包紙頭一千三百六十九件白米二百四十六包水菓四百八十四件土酒三百二十壜土布七百十五件秤竿五百件烟絲二百件洋釘二百桶生薑一百六十五件茶葉一百十七件馬蹄鐵二百五十六件洋紙七十二件靛青六十九桶棉花五十包甘蔗四十件藥材七十件皮四十三件紙傘二十件雜貨一千二百十八件（温州）招商局之愛仁輪船昨日在申裝往温州之貨有白米一萬零一百六十七包黃豆二百五十包洋布八箱餘爲雜貨 
[改良繅絲車之試辦]  
　　繅絲車料以及機器素以銅鐵爲主而引擎爐子塘苟銅管等類均屬必須之物皆係舶來品其價頗昻近有浙湖沈蔣二君有鑒於此思得一新法不用引擎爐子塘苟銅管等類一切可以從省其車式與現在絲車同惟用磚塊砌成車面以方磚或水門汀代之用水先在大鍋鑊内煮沸然後分别運往各車車下砌有竈門内放小風爐燃煤裏面有隙互通熱度以防水冷絲車下砌一火弄一端燒煤以爲烘絲之用車之旋轉借用人力爲之目下暫排念部試辦日後擴充聞其内容甚爲靈巧出絲可與廠經同一精美約其成本可省十分之六今已租定閘北共和路某號房屋爲試辦廠址苟能辦有成效日後之效用必廣也 
[新閘商界聯合會職員會紀]  
　　新閘商界聯合會昨晚七時開第二十一次職員會到者二十餘人會長胡艦人主席謝志峰紀錄首由主席報告聯合急振會來函云於十八日至本路募捐本會應推定數人協助勸募以襄義舉經衆贊成當推定胡鑑人黃肇忠王肇成秦志新平慧廷黃賢卿謝憲峰王茂卿徐愷君欽鴻生等十人爲募捐隊員繼爲本會會費入不敷出長此以往終非久策當議决今年會費必須職員前往勸告各會員熱心入會以資補助當推定同上十人一俟庚申微信錄清理分發後再定期收捐後王肇成報告總聯合會年刊事及本會一年之成績以及各職員名單必須赶造送去以便排入末爲華顧問事俟四月四號納稅華人大會開會解决本會應靜候辦法當經一致贊成通過而散 
[浦東御界橋之刦案]  
　　浦東御界橋富紳張雪舟家於前日（十五）夜半時突來盜匪十餘人撞門而入各出利刃嚇禁聲張翻箱倒篋任意搜刦銀洋衣服金珠首飾等約值三千餘金之譜携贓逃逸事後由張開單投報張江橺警察分所曁南滙縣公署請求飭緝 
[青年會今晚開同樂會]  
　　青年會定於星期五（即今晚）八時舉行春季第三次會員家屬同樂大會該會交際科以此次正值微求大會閉幕後第一次開會對於新會員自應格外優待是以選演最新出現之影戲七大本劇名「翠烏」情節離奇不可捉摸令人觀者頻添無限樂趣誠爲影戲中之别開生而者本埠中西女塾甚有將此劇情編排新戲之說其價值自可想見入座劵仍照常例會員二角非會員三角并聞該會以此劇頗足號召觀者屆時人數必衆故門票售至今晚七時爲止以後不再發賣云 
[碾米業開會紀]  
　　上海機器碾米公所昨日（隂暦初八日）開常會下午二時正會長張樂君副會長錢貴三曾影毫曁各評議員及司月同業到者三十餘家遂摇鈴開會由會長將議案交衆公議其議案爲上年度滬寗火車運來客秈等米缺少斤量迭次向寗滬兩運輸公會及車務總管李綽生（譯音）交涉毫無眉目今已在南巿三泰碼頭浦東人沈耀堂所開之穗盛米店查獲原贓供認不諱棧房司事曹鐘生等十一人及徐阿發已在官廳不難澈底追究結果想大部及局長趙慶華車務總管李綽生亦必予以重究也惟我業連年短缺爲數不資約須五六十萬自應向車務總管交涉一面聯合仁榖公所華商雜糧公會漢帮志成堂進行一切目下地方檢察廳已有案訊理我同業自應公推代表專辦此案經衆决定推舉副會長曾影亳擔任於是遂備辦一切文牘議畢散會已五時矣 
[証劵物品交易所消息]  
　　證劵物品交易所發出關係經紀人讓渡之通告兩則照錄於下（其一）第四十六號經紀人李步青君請求將證劵部商號讓渡與李寶庭君承受業經本所承認自三月十七號起第四十六號經紀人李步青君停止證劵定期買賣李寶庭君准補第三十五號經紀人專營證劵定期買賣（其二）第三十號經紀人蕭榮珍君請求將證劵商號讓渡與祝伊才君承受業經本所承認自三月十八日起第三十號經紀人蕭榮珍君停止證劵定期買賣第四十七號經紀人祝伊才君准其兼營證劵定期買賣 
[慈善劵開奬紀]  
　　昨日第二十九期慈善正劵開奬在南巿久大碼頭利濟局内攀行上午九時起至午十二時竣事兹錄各大奬號碼於下頭奬二萬七千一百二十一號本埠必得利經售二奬一萬二千三百三十三號南京萬利源經售三奬一萬一千四百零二號寗波華美利經售四奬一萬零七百十九號嘉興大利經售又四奬一萬五千八百五十號本埠萬寶源經售五奬一萬零一百二十三號本埠廣萬元經售又五奬二萬八千二百零五號本埠善利全經售 
[惠羅公司減價中消息]  
　　四川路惠羅公司因董事長來滬紀念减價一星期已誌前報兹聞日來該公司之交易甚盛且因現在先令減縮預計將來物價必漲現在減價期尚有二天明日星期六晚間截止購者想益衆也 
[公共公廨全體人員佈種牛痘]  
　　公共工部局衛生處因近來春和日暖深恐天花發現故特派人四出散佈傳單俾男女居民知天花之兇險各赴就近所設之衛生分處佈種牛痘以故連日踵門求種者頗多昨日午後該衛生處又派西醫一名至公共會審公廨當由檢察處傳諭闖署中西服務人員聚於一室經該西醫按名佈種 
[組織大申輪船公司續誌]  
　　昨報載裕大輪船局停閉後由大團鎭商業聯合會組織大申輪船公司行駛婁琴小輪一節其中頗有傳誤查婁琴係輪船局名大申公司輪船尚未租定因豐昌協昌兩輪局租賃婁琴輪局之陞華小輪行駛新塲大團間作爲接送船之用以致傳誤至裕大輪船局亦有復活消息聞該局各股東刻正集議進行云 
[跳下電車跌斃之檢驗]  
　　工人胡金仔前日偕同婦人陣氏在洋涇浜搭乘電車至楊樹浦路怡和紗廠門口車未停穩急於跳下跌仆於地磕傷腦部頓時氣絶身死當經巡街捕雇車送請醫院施救無效遂將尸舁入斐倫路騐尸所昨晨傳同屍妻查氏及見證人等報請公廨張襄讞於上午十一時與美領約君同乘汽車蒞所飭吏騐得死者胡　仔委係磕傷腦壳致命即塡明尸格升座公位先由電車公司賣票人趙阿三投案證明死者昨在洋涇浜偕一婦人同乘電車至怡和紗廠購買七分車票兩紙迨電車將抵怡和廠車站尚未停駛時死者與婦人相繼一躍而下我欲阻止業已不及豈知死者不諳上下之法往後跳下致仰面倒地磕傷後腦殞命云云又據電車公司西人至案聲明公司定章於車未到站之時搭客上下均須阻止云云中西官得供會商之下即在騐訊單上簽判曰騐得死者胡金仔委係生前從電車躍下磕傷腦部身死着尸妻胡查氏具結領尸棺殮 
[救火車撞斃人命案之宣判]  
　　婦人周王氏控北區（即第一區）救火車司機人吳榮大駕駛不愼撞斃伊十四歲兒子周耀梅一案已奉上海地方審檢廳訊明終結候判在案昨午後奉該廳承審之堵張推檢兩官開庭飭提吳榮大上堂略詰年歲畢當庭宣判略謂吳榮大玩忽業務上之必要因此傷害他人致死之所爲判處罰金一百元以儆宣判畢飭將吳榮大仍交原保限交罰金 
[乞丐騐係病斃]  
　　昨日上午有一年約五十餘歲之乞兒某甲倒於北海路松盛衚衕弄内滿面鮮血經看門人楊載春與掃街之朱萬祥所見向詰不能言語即鳴一千二百六十四號華捕將該乞人送往醫院醫治不及斃命將尸舁入騐屍所報請公共公廨張襄讞會同美約副領事蒞所騐明病斃並無别故並據西探奎爾禀稱查得死者晚間宿於該弄内所堆木植上頭面之血似係從木植上跌下磕破所致云云中西官得禀以旣無尸屬諭令地保報堂給棺收殮標封厝壇召屬認領 
[汽車撞傷行人]  
　　紹興人周紉富昨日下午四時許在北京路外灘行走遇有某號汽車駛來一時不及避讓遭撞傷腿足跌倒於地由老巡捕房七百二十號華捕到來雇人力車送往仁濟醫院醫治一面抄錄汽車號碼呈報捕頭候示 
[女子指控行兇取飾續誌]  
　　朱道衍前被女子鄒毛頭延巴和律師代表在法公堂控其糾衆行兇攫奪手飾求追外並請追償損失一百五十元等情判傳齊人證再核等情曾紀前報昨又傳訊原告鄒毛頭稱女子與朱道衍初識之時伊稱並無妻子頗爲體面之人不料後悉被告確有妻于且伊父向業裁縫其岳父賣魚爲生故此女子即有不愿與其同居之意詎被告竟於上月初十日糾同妻女等二十餘人到來行兇女子一時昏暈在地以致手飾等物均被奪去現被告今所戴之眼鎊亦係女子之物詰之朱道衍供是日實由民人之妻並父女三人至原告處口角互扭有之事後民人曾至醫院探望原告三次質之朱妻李氏母邱氏供認婦人等實至原告處爭執繼由原告巴和律師稱原告實有手飾今有照片可證且原告出醫院之時朱道衍有信函一封致原告約至旅館内商議信函呈鑒又據包探顧三寶稱原告被毆後由伊母至捕房報告我即前往調查時見原告在樓上啼哭鞋子亦被打去當即帶至捕房轉送醫院是實見證江南章稱原被告賃居民人家中每月房錢由原告繳付是實中西讞員判各退去聽候覆訊再行核辦 
[昨日公共公廨訊案紀]  
　　昨日下午公共公廨民四庭由陸襄讞會同日林副領事訊理各案如次（一）王愼齋訴趙和卿不理賬洋案「結果」案經和解准予注銷賬簿發還（二）婦梁氏訴李遐昌不理欠洋五百二十元案被告不到「結果」候飭傳保人並被告到案訊究（三）陸鳳祥訴王春山不還借洋案「結果」原告臨訊不到註銷（四）吳森元訴陳近記貨欵案「結果」限陳近記於一個月内償還原告銀二十一兩一錢四分洋四十三元一角並繳堂費（五）王子良訴沈成敏不付煤價洋八十四元六角案「結果」被告不到原告呈出簿據請求即時判决應予照准民二庭由關讞員會同代理葡副領事德惟禮氏續訊入籍葡國之潮州人陳定記訴宏昌質典司賬洪御違掯不放贖所抵金飾請追損失洋七百四十六元案先由原告代表甘維露律師將被告證人吳禮介前次口供向吳駁詰一過次據洪御達述供略稱原告係於前年隂曆十一月初七日將金飾等物持來當去洋一百三十元直至去年四月初九日來贖但其所抵之物實已期滿故業於其未贖之前一天連同他户滿期金飾共計二十兩零向北浙江路慶華銀樓兌現此係押店公所定章並將章程等物呈察旋由兩造律師辯論之下「結果」候會商堂諭展期宣佈 
[唐子玉押候再訊]  
　　住居孟特蘭路三十六號門牌之葉小古偕護指控向在郵局揀信之浦東人唐子玉竊取價值七百五十元之鑽戒兩枚業由捕房將被告拘解公共公廨命押候查究昨晨被告家屬延律師到堂聲請准予交保謂被告係規炬之商人原告則係一妓女此事原告先曾將被告扭控於南京路捕房因無證據故捕頭斥而不理嗣原告乃至新閘捕房控告今被告願遵交二千元之保是以請准保釋候訊云云張讓讞商之美約副領事對於被告代表海德禮律師之請求予以駁回命將被告押至下禮拜二再核 
[民事朦控刑事之垂戒]  
　　曹蘭蓀王問梅前延律師在法公堂控柯汝文倪則忠兩人不付合辦綏遠票酬勞費及薪水洋共計二萬九千元等情旋經中西官迭次傳訊諭候下堂斷飭遵等情已誌前報昨經中西讞員商明堂諭先由法副領事葛君將原文堂諭朗誦畢繼由陳讞員諭曰此案經本公廨訊得原告所控被告監守自盜欺詐取財各節並無確證旋即轉歸民事亦無實據着兩原告賠償被告等損失洋兩元外按照新刑津第一百八十二條曹王兩人罰洋二百元以儆本公堂現因近來訴訟之人往往以民事假借刑事希圖朦准實屬不成事體以後各當事人理應分别民刑性質不得牽砌混飾並以此案垂戒是爲至要 
[抵單糾葛限地保理清]  
　　楊和尚前投法公堂控稱民人有田單一紙於前清光緒年間托昔存今故之周亞大向周土根抵借錢六十千文今備本向贖據稱單已失去以致取贖無着今悉單已出現在某姓處輾轉向人抵借前地保周福根有串通情事詰據周供田單現在何人之手不得而知判原告於七天内將本錢六十千錢繳存公堂有單追單如追無着候函致上海縣公署補給印諭在案現有張少甫亦遞禀公堂内稱原告楊和尚之田單由某姓抵押於民人計洋四百元由前地保周福根爲中等語故於昨日傳訊先由陳讞員向前地保周福根曰察得本案各情均係汝之不是現今爾能否將兩案一併理楚周答稱情願設法料理陳讞員當即商之法副領事葛君判周交四百五十元人洋並保隈十四天内將兩案理清還干未便 
[昨日深晚之火警]  
　　昨日深晚即今日上午三時許公共租界廣東路湖北路某烟紙店忽告火警詳情明日續報 
來函 
[二妙堂墨店來函]  
　　昨閱報載墨作失火即熄一則查前日下午五時係本街徐鑑源帽店廚房内進因晚炊遺火積薪當經救熄未至成災合行函請更正以免訛傳是爲至禱邑廟東二妙堂墨店具 
　　更正河南路民新銀行定於本月二十五日開幕其董事長爲李雲書君昨報所紀開幕一則係訪事人誤報特此更正 
雜評二 
[所得稅與鐵路收入（訥）]  
　　以所得稅爲敎育基金政府言之已久人民所以反對之者第一在政府行此新稅未必果用於敎育第二即用於敎育然以本有之費横被挪盡而欲另闢新稅以辦敎育則有將來辦一事創一稅之懼故所得稅之至今未承認也 
　　自北京敎職員敎育基金之運動起在政府方面則謂我早爲敎育謀得基金矣在敎育方面則不欲有此不可必得之基金而必欲得確實可靠之基金此所以爭以交通之鐵路收入爲基金也吾謂政府而不欲有敎育也則已果欲有敎育則當予以確實可靠之的欵敎育而不欲謀獨立也則已果欲謀獨立則當有確實可靠之保障前之敎職員通電以所得稅爲言今之敎職員通電則否認之而以鐵路收入爲言其說孰當奚待煩言而决哉 
公布欄 
[江蘇高等審判廳]  
　　民庭判决一件强四寶與張章氏爲承繼沈訟控訴一家（判决主文）本案控訴收回控訴　訟費歸控訴人負擔一件沈虹泉與時友鶴爲票欵糾葛上告一案（判决主文）本案上告駁回本審訟費由上告人負擔一件　阿毛與華貫干爲　空涉訟控訴一案（判决主文）原判撤銷坐落無錫奇城巿六六一圖爲字一千七百八十九號妙友壇所在之廟屋及廟基計地四分二釐三毫認爲屬於里社壇之一部華樂靜後裔不得佔爲私有宗祠本案訟費歸被控訴人負擔一件朱培祖與侯錫康爲贖房糾葛抗告一案（决定主文）原决定撤銷木案發還江寗地方審判　迅即依法判决一件耿俊儒與鄭司陳爲賣田涉訟聲請再審一案（决定主文）本件聲請照准一件槳山濤與朱雲青爲契約糾葛抗告一案（判决主文）本件抗告駁回抗告　歸抗告人負擔一件丁仲玉與胡子誠爲債務涉訟聲請一案（决定主文漿）决定更正本案上告准予受理一件王仲發與秦仲玉爲債務涉訟聲請一案（决定主文）本案應送大理院核辦此示一件朱雲青爲基地糾葛不脹江甯應所爲執行之批示抗告一案（决定主文）本件抗告駁回抗告費用歸抗告人負擔以上三月十四日一件朱繼山與巢孚生爲存欵涉訟控訴一寨（判决主文）原判關於巢孚生取到朱怡記股儲存商會洋一百元准其扣除及濟源典墊付接嬰堂月給共洋三百五十餘元若另案訴追並訟費部分撤銷巢孚生前在商會取去之一百元中有三十七元五角係屬朱繼山份下應予扣除濟源典墊付接嬰堂之三百五十餘元應否扣除由原審補充判决本案訟費由朱繼山負擔五分之二巢孚生負擔五分之三一件　金發與馬文鋆爲租房涉訟控訴一案（决定主文）本件管轄錯誤應移送上海地方審判應受理一件黃志高與劉允中爲貨欵涉訟控訴一案（判决主文）原判撤銷被控訴人在第一審之請求駁回本案訟費歸被控訴人負擔一件陳立生與陳大生爲　産涉訟控訴一案（判决主文）原判撤銷被控訴人在第一審之請求駁回本案訟設由被控訴人負擔一件程朝隆等與王啓榮等爲租田涉訟控訴一案（决定主文）本案控訴管轄錯誤發交上海地方審判廳爲控訴審審判一件曹季氏爲房屋涉訟不服常熟縣公器之批示聲明抗告一案（决定主文）本件抗告管轄錯誤發交上海地方審判廳迅子調查裁判以上三月十五日一件劉建仁與徐爾康爲田産涉訟聲請一案（决定主文）本案聲請應由江　地方審判廳調查裁判三月十六日 
[上海地方審判廳]  
　　公示送達（全文在本廳揭示塲公布）第四六號（民一庭）一件蘇湘榮與趙奎發因租金糾葛一案（决定主文）趙奎發經理之晋興竹行廳償還蘇湘榮租金洋二百十元其自本年隂曆正月十日以後之地租應照約算至執行終了之日爲止訴訟費用歸趙奎發負擔第四七號（民二庭）一件陸正禮與倪海仙欠租糾葛一案（判决主文）被告人應償還原告人房租洋十一元四角訟費歸被告人負擔第四八號又一件詹松山與詹文才因葬　糾葛一案本廳定於三月二十六日下午二時審理　該被告人如期投廳訊理母違特示 
　　判决主文（民一庭）一件判决張歧山與張企雲爲佃祖控訴一案主文本件控訴及附帶控訴併予駁回本審訴訟費用歸控訴人負擔一件判决張裕堂與姚徐氏爲欠項控訴一案主文本件控訴駁回本審訴訟費用歸控訴人負擔一件判决何正煊與任如禮保證價務糾葛一案主文任如禮廳償還何正煊洋三十七元訟費歸任如禮負擔一件判决劉志仁與劉蕭氏等因地基糾葛控訴一案主文原判除駁回劉志高劉李氏之蹟求及劉蕭氏之其他請求並令劉蕭氏劉志高劉李氏負擔訟費部分外撤銷劉蕭氏劉金生劉志禮在第一審之請求均予駁回本審及第一審劉志仁應負擔十分之六之訟費歸劉蕭氏劉金生劉志禮各負擔三分之一（民二庭）一件决定吳林坤與李陞希因佃租糾葛再審一案主文本件再審之訴視爲撤回即子註銷一件判决孫克昌與馮烺　因贖房糾葛控訴一案主文原判决撤銷被控訴人第一審之請求駁回本案訟費歸被控訴人負擔一件判决周榭森訴陳福誠等欠租糾葛一案主文陳福誠欠茂業公司租洋二十八元張百福欠茂業公司租洋二十七元張耕三欠茂業公司租洋三十元零五角業奉壽欠茂業公司積洋二十二元五角吳鸞峯欠茂業公司租洋二十三元陸仲英欠茂業公司租洋三十三元劉伯華欠藏業公司租洋一百零八元均應如數級交周樹森具領周樹森對控徐關保之訴訟准予註銷訟費周樹森張福誠張百福張耕三葉泰壽吳爕峯陸仲英各負擔十分之一餘十分之三歸劉伯華負擔以上三月十六日 
[上海地方檢察廳]  
　　批示高周氏戕悉查此案共犯尚未到案爾子是否有罪殊難斷定所請保釋之處暫毋庸議此批陳旭堂狀悉所訴下姓究係何名仰即具訴來廳以憑核辦此批劉漢堂狀悉旣據再訴前來候予提案核　此批徐王氏狀悉此批張龍泉狀悉　訊奪此批李谷杳狀悉仰即來廳　訊此批合王寶棧狀悉據訴情節甚廳離奇一面之詞難以憑信如果屬實警廳斷無不解案究辦之理所請移提未便照准此批李德福狀悉准予撤銷此批司徒志良狀悉據稱徐氏爲爾妻室而徐氏極端否認是爾與徐氏究竟有無婚姻關係應由同級廳民庭解决所請由廳飭令完婚之處不能准行呈一件一併發還此批林德榮狀悉本案業經同繳廳呈送高等審判廳核辦矣仰即知照此批周張氏狀悉候添傳人證到廳再訊此批余和杻狀　候煤　拍費後再行核辦此批周孫氏狀悉爾女鳳英究竟有無傷痕候傳案核辦址批張鼎魁狀悉准保此批以上三月十六日 
　　批示金阿月將悉案已判决執行所請應母庸議此批徐實福狀　此批許桂福狀悉准予保外候訊此批陸張氏狀悉候訊明核辦此批高朱氏狀悉本案眞相如何一經研訊自能明晰仰囑爾夫來廳毋得故　此批秦陸氏狀悉此批孫子明等狀悉案經起訴候予審判此批劉安盛狀悉本案業已查無傷　予以免訴仰即知照此批顧東海狀悉　　旣以爾涉跡嫌疑責令交保自有正當之解决及爾不俟處分遽以程阿忠等意圖誣陷等情具訴前來　以對抗警署顯有未合所請不准此批朱雲龍據訴閒廠工人因被染工攢毆致起反抗何以爾廠工人經除明並無設傷痕跡而染坊之人反受有鐵器傷　見所訴不實特斥此批以上三月十七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[檀島旅行記（一）] [  朽木]  
　　民國九年記者承美國檀山大學聘充漢文歷史文學敎授於十二月七日乘中國輪船公司中國號由滬出發同時并蒙上海申報囑擔任通信事務計抵檀迄今月餘尚無一紙寄登報端良用自歉記者暫住檀島應先就旅居所得餉我國人檀島雖僻在太平洋之中自歸併美國後商務隆盛交通頻繁實爲北太平洋之孔道歐美亞澳各洲之樞紐兹就見聞所及如風俗名勝政治商務敎育交通各端略述概要如左想亦讀者諸君所願聞者也 
　　（一）檀島之地勢及其略曆檀山羣島居北太平洋之中距美國三藩巿ＳanFrancisco二千海里共有八島最大者曰鶪威夷Ａawaii約四千方里羣島即以之得名次曰麻烏依Ｍaui約七百二十八方里次曰華湖Ｏahu約五百九十八方里次曰卡烏阿依Ｋavai約五百四十七方里次曰摩羅喀依Ｍolokai約二百六十方里次曰拿拉依Ｌanai約一百四十方里次曰黎夏烏Ｎiibau約七十五方里次曰卡河阿拉威Ｋaboalawe約四十五方里以上八島合計之共約六千四百五十方里其羣島之主要商埠曰火奴魯魯Ｈonolulu在華湖島之海濱一八○○年曾以檀香與中國貿易往來故我國至今稱之曰檀香山一八九侂年併合於美洲合衆國遂爲合衆國最重要最繁盛之領土先是一七七八年英國航海家科克ＣaptaiuJamesＣook發見該島是時各島各有一王及卡米夏米夏一世Ｋamehameha戰勝各王統一羣島美洲船舶漸有來通商者卡米夏米夏頗行新政改良敎育提倡耶敎其子卡米夏米夏二世亦能繼承父業一八三三年偕后及隨官多人遠航英倫求學且研究宗敎敎育政治等之改良抵英未久卒於倫敦其子卡米夏米夏三世曾制定大法予人民以種種自由權廢除人種階級區别至今稱爲夏威夷之大憲章焉 
筆記 
[較技記（上）] [  西雲]  
　　吾鄕有譚碧彩者一好女子也落落大方不類常女精拳技力舉五百斤名播遠近有聞其勇名者請與較技輙遜謝不遑請者强之不得已始諾十年之間較者無慮百十人皆不能勝而碧彩則端謹如閨秀凡與之較技者必三讓始較旣較則端立弗動人驟擊之亦不還擊左右欲避人以爲怯愈進迫之迫之無可再避始舉手一揮較技者已不期而仆遂成服其技之精會有賣技者立較藝之場於村中自言此間人有勝之者給彩五十金搏而不勝則負五金而已凡吾鄕之壯士嘗試者一觸即敗有譚小毛者碧彩之弱弟也聞時姊嘗敎其技亦略有門徑矣然少年氣盛鄕里問有不平事輙挺身排解不避仇怨姊屢戒之不能聽至是君衆遂造小毛之門小毛技癢躍躍欲動乃不告姊而往旣至見技人巨瞳方口身高且倍而兩手御皮韜見小毛至拱毛迎之小毛不爲禮技人有愠色佯笑曰大佳大佳僕飄泊江湖遇人多矣蒙君不棄得追隨君後爲幸多矣遂與之鬥小毛矯捷騰踔如飛技人不能勝鬥良久小毛愈剽疾拳足交攻若風雨之驟至技人應接不暇逐步向後退額汗涔涔勢將退敗技者忽躍出數步脫其手右之手韜擲之地上小毛疾進騰一足起技者格以右手小毛痛甚遂踣地不能起 
劇談 
[梨園拾聞] [  毅]  
　　大舞臺每次北上接劉來滬演唱者爲該臺顧某劉之發信大舞臺即專寄顧收顧接信後當與前後臺開一小會議前後臺均謂正二月各舞臺營業正在發達之際似無用添聘重要角色如必欲聘請者亦當在二月以後後顧以劉之此次來滬具有誠意且大舞臺之與劉鴻聲幾成爲老賓主未便拒却遂决議仍由顧北上延劉來滬 
　　劉臨行日顧家人暫别曰在家幾無寗日似此天長地久余眞寗死不願歸家也不料此一言也竟成劉之讖語 
　　劉抵滬後初擬下榻趙如泉家嗣以不便另賃兩上兩下居住第一第二兩日登檯上座尚佳第三日驟減心中亦頗焦急第五晚排雙齣爲雪杯圓爲完璧歸趙詎紥巾後劉忽呼頭痛欲裂旣而曰痛甚不興不興言時神色俱變後臺急爲延醫醫至病已不救扶回寓邸氣息僅屬醫者謂此病係腦膜炎佑測其近來所受種種剌激其病爲腦膜炎當無疑義劉死後以白紙蒙其面標其上曰某日某時卒聞飭人北上促其妻子來滬後始行棺殮而劉鴻聲三字遂從此千古矣人言劉此次言定每月包銀一萬五千元大舞臺頗受損失實則劉此次自願來滬包銀亦並未取足損失或不至過大又聞顔料商薛某壽誕初意延劉堂會後因事未果否則人又當以不吉利言矣呵呵 
新聞拾遺 
[生得奇] [  心田]  
　　寗城東門龐氏婦身懷六甲日昨分娩呱呱墮地者雄也面目清秀軀幹頗大惟所異者其兩手形如兩足一時閧傳閭里羣往觀覽莫不嘖嘖稱奇聞婦甚惡之擬棄而不育云特誌之以供生理學家一研究焉 
[死得快] [  夢顰]  
　　本埠新閘某里某姓子年已弱冠身强力將壯食量橐大能盡蹄肉一前日赴南巿毛家弄某戚家喜延高談闊論暢飲豪食至晚間三時乘車而回詎至家時尚未入户即行倒地父母心慌意措即遣人請醫迨醫生至時聞已不救云 
小說 
[社會小說醉獨醒（二九一）] [  瞻廬]  
　　第四十五回運急智履險如夷起異心轉憂爲喜 
　　那天玉如跳海的消息傳來恰值翠娥喫飯的當兒搶着電報看一個飽恰似喫了幾顆定心丸服了幾帖奮興劑立時意氣飛揚精神飽滿朶朶心花一齊怒放三萬六千個毛孔個個都開着笑口暗暗的謝天謝地謝那祖宗菩薩說道寃家的你一去不返這才逞了我柳翠娥的心願也肚裏這般想嘴裏霍落霍落放開喉嚨喫飯恰似風捲殘雲般的没多時早吃了三大碗飯鷄羹魚灸嚼得津津有味碗兒碟兒都向了天喫飯完畢詩興勃發扭了幾首歪詩題目喚做「聞玉如跳海喜賦七絶四首以慰香郎」把詩箋摺疊個同心方勝兒珍重加封吩咐傭婦到吟香那邊報喜却不料小賓夫婦希圖劉姓財産强逼他過門守寡翠娥怎肯答應叵耐他老子娘催逼得緊三番五次只在他耳邊絮餂嬲了多時翠娥方才應許表面上總算十分委屈强從親命其實暗幕裡面有那宋吟香竭力擅掇呌他將計就計落得應許吟香道我那甜蜜心肝兒的翠娥妹妹（肉麻）他們呌你過門守寡這是千載一時的機會不妨滿口應承還有甚麽疑慮一來替他婚夫守寡彤管清芬可以傳之千古二來劉姓的萬貫家私入你掌握你便一輩子享用不盡三來名義上做劉玉如的渾家實際上做宋吟香的夫人無拘無束便遂了你的心願一舉而三善備你切莫錯過了這般的好機會翠娥被他說動了心這抱牌做親的一句話果然成了事實直到六月十八日的一天劉柳兩家都是掛燈結綵十分熱閙偌大的一個蘇州城轟動得人人都知個個盡曉還有吳中吟社裏面的一輩詩友對於這事聚議紛紛社長方便園先生召集會員在高鄰公所裏開個臨時會議發表他一番意見正是 
　　將假作眞看朱成碧魚目混珠燕石誤璧 
[餘瀋] [  枕綠]  
眼鏡妙物也有議目之能有反光之耀克羅托力其式何新眉底鼻端觀瞻何壯彼横波美盼鏡角偷溜尤足令人當之魂消見之骨醉已 
　　然試玳瑁緣之學究御之則寒酸之氣撲面而來所謂妙物之眼鏡一變而爲不合時宜之點綴品矣 
　　是故物必得其主而美始彰 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
常識 
[本增刋三次修正投稿簡則]  
　　（一投稿本增刊者其材料除衛生道德法制）經濟四項外持增雜錄一項仍以有關常識者爲限其有　涉攻計個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇輻過長及繕寫濠草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標踵下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本舘取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增刪其字句 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣五版沈有乾君成功百訣兹經本館五版每册仍收回印本銀五分合銅元七枚外埠函購加費一分售書處本館營業部寄售處中華職業敎育社 
常評 
[立法之不易] [  覺]  
　　吾初不解吾國人之選舉舞弊何竟至於舉國同風若此及一披覽衆議院議員選舉法省議會議員選舉法而歎吾國人之選舉舞弊法使之然也立法者之造孽也 
　　兩法第三十一條均以該覆選區應出初選當選人名額除全區選舉人總數視得數多寡定每選舉人若干名得選出當選人一名再以此數分除各初選區選舉人數視得數多寡定各該初選區應出初選當選人若干名於是各地方因無確實之户口册紛紛增加選舉人數以冀多得當選人名額而舞弊之風自此長矣 
　　又兩法第四十七條均規定投票用無記名單記法第五十六條均規定初選之當選票額第七十五條均規定覆選之當選票額於是各地方因敎育未經普及選舉人之放棄投票權者居多數辦理選舉人員得利用公民弱點扣留投票劵以撣縱票額而舞弊之風乃自此不可救矣 
　　由前之說冀本地方多得當選人名額尚係爲公而舞弊由後之說則純係爲私而舞弊矣然即曰爲已大長虚僞之風斵喪國民之道德而况其爲私 
　　夫法者所以保障道德者也而吾國之立法者抄襲先進國之成文而已未審國情也不知彼先進國所行之無弊者一施之於户口未清查敎育未普及公民不尊重公權之國則無往而不見其弊其不易救濟者則在各地方苟有一二舞弊之處則不舞弊者反將大受其損失於是此等不適國情之法不惟不足以保障道德適足以毁壞道德矣此豈立法者所及料哉 
法制 
[釋明民事審判上之認諾與自認] [  殷育民]  
　　（一）意義不同認諾者係一造承認彼造所主張之權利也自認者係一造承認彼造所主張之事實也舉例言之如甲爲原告乙爲被告甲主張有貸金於乙之債權乙亦謂欠甲之債務屬實則是承認甲之債權存在是爲認諾又如甲主張有貸金於乙之事實乙承認對於甲有借金事實其事實雖屬不利於已究未涉及於相對人甲之權利則爲自認 
　　（二）效力不同自認以後尚可另行提出抗辯而認諾以後則斷斷乎不能如前甲乙之例乙一面雖認有借貸之事一面仍不妨提出業經清償之事實以攻擊甲之主張若乙旣認諾甲之債權則雖提出抗辯亦屬無效蓋清償之事實與債權之存在兩者不容並立故乙旣認諾甲債權之存在即不能復主張業經清償事實然債權雖可因清償而消滅而貸借之自然事實則不能隨之消滅故乙雖自認有向甲借金事實仍可爲業經清償之抗辯也 
　　（註）抗辯者係被告提出新事實以爭執原告之主張也例如原告請求被告清償債務被告主張業已清償即所謂新事實是（乙種酬） 
家庭常識 
[在遺傳止研究婚嫁之必要條件] [  蔡俊夫]  
　　男婚女嫁爲人生第一大事非特一生幸福之所繫即一姓之榮辱一國之盛衰亦繫於此夫婦産生子女子女爲家庭一分子亦爲國家一分子子女賢家庭之榮即國家之幸子女而不賢家庭之辱即國家之不幸子女之賢不賢由於環境及敎育者半由於天賦者亦半天賦之良否非眞有冥冥者爲之主宰也父母之體格即子女之體格父母之品性即子女之品性俗說龍生龍鳳生鳳可見遺傳性至有勢力不易改變然使亘古無有變遷則優美之人種永可不至退化而愚昧之人種决無進於文明此又非事實之一定如此者驢與馬交産生非驢非馬之騾其種變矣父賢而母不賢母賢而父不賢或父母之體質有一不能健實者其結果皆能遺其劣性於子女世間事物善性與惡性遇惡性常能制勝善性故父母之體格與品性縱令有善有不善而不善者常易遺傳且非僅一世而已即二世三世之後其貽自祖上之不良性尚有發現不亦至可畏耶所以男女婚嫁論門第計妝奩重丰儀選姿色此爲至愚極陋之所爲吾儕斷不可如此無識即僅以一時之情感爲較新的婚嫁儀式而不注意於兩方體格品性是否於遺傳上不生惡劣之影響亦覺危險故婚嫁之必要條件（一）健全之身體（二）温和之性情（三）普通之智識有此三者無論家資如何姿色如何皆在所可取否則一生之幸福不必盡達目的而一家之榮辱一國之盛衰恐不免生有影響矣（乙種酬） 
科學常識 
[職業衛生採光法（下）] [  芍]  
　　第三電燈之光度 
　　凡電燈泡上必標明其在相當電力下之燭光數例如上海南巿所用燈泡爲十六燭光１６ＣＰ二百二十弗打Ｖ（弗打爲電力之單位俗稱曰磅）法租界用一百十弗打英租界用二百弗打而燭光之多少皆規定於此種電力之下設電力有變或燈泡能任之電力不與供用之電力相符則燭光亦隨之而變例如以一百八十弗打十六燭光之燈泡用於上海南巿光度可以大增而燈泡之壽命必爲之折短又如以二百一十弗打之燈泡用於法租界光必甚暗而其壽命可以延長故凡應用電燈欲得其充足之光度者不可不限制於相當電力之下 
　　但電燈之光度非歷久不變者雖電力適宜用愈久而光愈暗苟減至原有光度之十分之八則燈泡之有效壽命已盡必易用新燈泡否則耗費之電力將遠過於新燈泡燈廠與用户兩皆受損實非經濟之道（歐美各國皆有　締燈泡之規則苟用户逾期不換燈廠得强迫撤換或追償損失）今日通行之電燈泡有效壽命不過一千小時往往有燈内已現黑影而不知撤換者實已逾其有效壽命者久矣倘更用至登光線斷絶之時（非由損傷而斷絶）則完全壽命告終之時非所宜也 
　　電燈泡之優劣不僅視其光色之純雜用電之奢儉及壽命之長短亦視其各方向光度之均否昔之炭線燈泡發光線環境如Ｗ形者環之兩平光較强兩側面光較弱今之奇異燈泡發光綫上下環境作多角柱形者横向之光四周均匀而較强直下之光猶不免較弱燈上所標燭光之數乃横向之光度非球面之平均光度也（設横直通計燭光將减爲十分之八左右）吾人欲採光作事惟直下之光爲最適横至之光易生黑影且易眩目故直下光較弱之電燈泡不得稱爲最良之燈泡 
　　近三年來有所謂半電泡者亦稱　氣燈（燈内非眞空而充以適度之　氣故名）發光綫作環形横向之光與直下之光殆相均一光色旣極純白用電亦可减半且玻璃球内不易現黑影有效壽命較久欲採光適宜者非此莫屬（乙種酬） 
道德叢話 
[西方格言（一一二）] [  謝介子選譯]  
　　比較非即證也（英吉利諺） 
　　平靜豫兆風波（意大利諺） 
　　母捕虚影而喪實質（英吉利諺） 
　　老枝屈之則折（丹麥諺） 
　　知足是爲眞樂（戴席突斯）（Ｔacitus） 
　　良心與財貨不常爲鄰（莫醒鳩）（Ｍassinger） 
　　憂樂比户而居（德意志諺） 
　　壯志成偉人（英吉利諺） 
　　劣卵斯生劣雞雛（荷蘭諺） 
　　爲善母倦（英吉利諺） 
農業常識 
[苗莠鑒别之方法] [  適興]  
吾國素以農業名數千年來一般農人雖無農業敎育可言而於老農之經驗亦有精華可採爰特述農民鑒别苗莠之方法如左 
　　鑒别苗莠不在有穗時蓋無論何人均可藉其穗之不同而區别若無穗時則非老於農事者不能况除莠最好時間在未出穗以前因藉此可以免其再撒播來年之種子也苗莠鑒别之時期可分爲三第一期在身針方出水時第二期在方種植時而第三期則在苗長成爲禾以後 
　　第一期之鑒别最難因秧針方出水苗與莠最難辨認雖富有經驗之老農亦僅能辨别其中之十一而亦後壞目力故不述 
　　第二期之鑑别比第一期稍易惟須有日光方可若無日光亦遭失敗蓋種植時在日光中莠比苗易萎故甫種植後若太陽一照則莠立呈萎色似無力支持故東歪西倒若在此時直聚者爲苗亂倒者爲莠有經驗之農民即於此時除去其一部分（然種植時有風則不能十分可靠因亂倒者未必均爲莠也） 
　　第三期之鑑别最易而法亦易行蓋苗長成爲禾後幹中之節有細毛而莠之幹雖有白色之節却無細毛故農民只要認識節上有無細毛以定其爲禾爲莠此法萬無一失余鄕農民往往用之以除莠焉 
　　「註」苗未長成爲禾時節上亦有細毛惟不易辨認不如長成爲禾後節上之毛較爲顯明 
　　經以上三種稽查（以後者爲最適宜）再於選擇種子時特别注意則莠之能伴禾而成熟者甚鮮望業農者一注意焉（乙種酬） 
雜錄 
[科學與宗敎] [  忍寒]  
　　時人每謂科學昌明時代宗敎無存在之必要予不解科學亦未奉宗敎顧竊期期以爲不可而主科學與宗敎並重蓋微科學則僅恃人力不能戰勝自然界必如上古洪水猛獸之任爲人害而無術以禦之可不懼哉且世界人口日繁人欲之需要愈夥尤賴科學以圖生存其能活人也明矣然無宗敎以維繫之則强且智者勢必蔑視人道即用戰勝自然界之科學鈎心鬥角以自殘同類非至亡他國而滅異種也不已例如毒氣砲與濳艇殺人夥且酷矣而本報十五日路透電云美國化學戰務科某員近更發明一種毒液僅須三滴着人皮膚即足致命加以附設於飛機噴射如雨日航萬里所經無一得免且所用原料永無窮期何矢人之惟恐不傷人竟若是其甚耶曰此靡他無宗敎以維繫之故殺人如麻慘無人道而亦不顧苟以宗敎之博愛樂善爲懷則科學昌明正乃人類之幸福如近世物質文明生活進化即食其賜也故予主科學與宗敎並重 
 
 
 

Page 19

 
 
   
 
 

Page 20

 
 
   
 
