# 1915 - 166 - 4915216

 

Page 1

 
 
   
 
 

Page 2

 
 
時評 
[整頓與傾軋之别（冷）]  
　　余昨謂此次大員之進退謂之整頓官方可謂之黨派傾軋亦可蓋以謂之整頓官方者所退之大員固有可退之道也謂之黨派傾軋者所進之大員未必賢於退者也 
　　然欲分别其是整頓而非傾軋第一則所退之人不必其屬一派第二所進之人又不必其反對派然此二者外人己竊竊議之矣其三則所進之人日後之一舉一動不舉人以可摘之機則雖含黨派而尚有益於官方也雖受傾軋之疑而有整頓之實也是則我不能不望於新進之大員而爲政府一雪其恥也 
[命令]  
　　六月二十一日大總統策令智利國駐英公使艾德華給予一等嘉禾章此令 
　　又令智利國駐英一等參贊薩立那給予三等嘉禾章此令 
　　又令日本國朝鮮總督府總務局長伯兒玉秀雄給予二等嘉禾章外事局書記官兼總督秘密官池邊觀一給予四等嘉禾章此令 
　　又令陳坤培給予四等文虎章此令 
　　又令内務部呈准吉林巡按使孟憲彝咨請任命姜焜尚爲吉林長春警察廳廳長應照准此令 
　　又令内務部呈准福建巡按使許世吳咨請任命劉定耀署福建厦門警察廳警正應照准此令 
　　又令參謀本部呈稱晉北鎭守使署參謀長孔繁將另有差委擬請免去本職等語孔繁　准免本職此令 
　　又令參謀本部呈請任命張楠爲晉北鎭守使署參謀長康熙准此令 
　　又令陸軍部呈稱軍第四十七旅步兵第九十四圑圑長劉景霑因病請免本職等語劉景　准免本職此令 
　　又令陸軍部呈請任命郝景星爲陸軍第四十七旅步兵第九十四圑圑長應照准此令 
　　又令陸軍部呈請任命顏德勝爲陸軍第十一師步兵第四十一圑圑長徐源森爲第四十二圑圑長孫建屏爲第四十三圑圑長趙榮華爲第四十四圑圑應照准此令 
　　又令陸軍部呈請將尤煥功授爲陸軍步兵中校鄒少林趙仲瑛均授爲陸軍騎兵少校應照准此令 
　　六月二十一日大總統申令據廣東巡按使李國筠呈縣知事貪劣不職請予分别懲處等語己撤署理饒平縣知事李鴻恩收受陋規違章濫罰己撤廉江縣知事姚禮乾婪取浮收聲名狼藉己撤署理鬱南縣知事韓繼賢讞獄草率貪功揑報實屬藐視法紀罪無可逭均著文官高等懲戒委員會議處李鴻恩姚禮乾所犯涉及刑事範圍並著於愁處議决後褫職提交法庭訊辦以肅官方此令 
　　補六月十四日大總統策令藍揆芳加陸軍少將銜此令 
　　又令審計院呈審計官江聲調部供差詳請辭職請予免職等語汪振聲准免本職此令 
　　又令審計院呈請任命胡大崇署審計官應照准此令 
　　又令審計院呈請任命汪玉年署協審官應照准此令 
　　又令財政部呈覆核卸任安微鳳頸釐局局長程菊齡徵收得力擬請照章給奬等語該前局長程菊齡增收稅欵在一萬元以上洵屬稽徵得力着給予五等金質單鶴章以昭激勸此令 
　　又令陸軍部呈請將廣東剿匪出力之萬民雨授爲陸軍步兵上校宋督濂授爲陸軍工兵上校董成銘陳萬林均授爲陸軍步兵中校馬海清授爲陸軍步兵少校應照此令 
　　又令蒙藏院呈准錫林郭勒盟長親王揚桑極咨稱蘇泥特左旗協理台吉都克蘇榮因病開缺擬定正陪請予揀補等語應准以擬正之道什補放此令 
　　補六月十五日大總統策令陳金　給予三等文武章包炳耀給予四等文虎章此令 
　　又令陳均義授爲陸軍少將此令 
　　又令陸軍部呈請將王傳善授爲陸軍步兵中校並加陸軍步兵上校銜廖漢雄授爲陸軍步兵少校應照准此令 
專電 
　　北京電交通部參案聞共四十餘款本涉及五路因津浦弊竇太大故先交審訊至此案與葉玉甫之牽涉雖有多端要以滙通公司司爲最關緊要葉曾於月初登一廣告謂此事於己無關然該部前曾反對財部在津浦開設釐局說者謂全爲滙通利益起見則此案之牽涉似非偶然趙慶華現由施肇曾保釋己派在平政院第二庭審理庭長爲曾述棨主任評事爲邵章 
　　北京電張弧前以鹽稅絀收政府曾嚴令申斥張上一呈辭職中有如罷斥後有人干涉當仍由其轉圜決不令政府爲難等語隱挾外人以自重之意見於言外此自取罷斥之一大原因又聞周總長彈劾呈文甚長於兩淮及去歳借運某鹽等弊言之頗詳龔心湛昨日己由津返京定於今晨接任張弧亦定於今晨出都 
　　北京電交通次長暫不派人代理即由麥信堅負責昨總統傳見麥一次垂詢良久 
　　北京電沈佩貞在郭同寓宅尋釁事昨經某要人出爲調和由沈請客郭己允不起訴 
　　北京電綏逺潘都統以庫倫獨立己經取消該處對於外蒙種種設施有直接之影響應用特别方略以利進行因於前日進京覲見總統禀承一是現潘都統住西平牌樓大同公寓約有一星期之勾留 
　　北京電中央以奉天張上將軍錫鑾山東靳將軍雲鵬綏逺潘都統矩楹均己先後到京擬於東廠胡同開將校歡聯社以表歡迎 
　　北京電北京各報載某次長以濫用公欵二十餘萬被肅政廳詳參實有其事現案己派人密查大約該用欵尚有報銷可稽並非私吞不日即可明白 
特約路透電 
　　北京電張弧己交出印狀即日束裝赴滬由滬赴川各處鹽政中人大半由張弧遴委現信將大加更動且恐鹽政之進行將有阻滯庫倫辦事長陳籙今晨覲見袁總統奉命儘速赴庫呼倫貝爾己取消獨立日人之報章皆討論抵制日貨事聞日使日置易將展緩離京俾便觀察一切華人則謂抵制之舉純屬商民之私事當道不能干涉（二十日） 
譯電 
　　北京電張弧與梁士詒均爲粤派領袖張之褫職粤派將大受影響前段祺瑞辭職後陸軍大權遂入逺總統掌握今料財政權亦將由逺操之（二十一日） 
　　北京電昨日所下更動要員之命令說者謂此事雖屬整頓官方然含有政黨傾軋之意味居多命令中所舉之三人罪之輕重須待後聞然三人皆屬粤黨新任鹽務署長則在反對黨中者也（二十一日） 
　　北京電公府今組織中央財政處大約將以張鎭芳爲處長（二十二日） 
　　北京電農商部總長呈請徵集中國物產在北京開展覽會自九月二十六日起至十月十六日止己由袁總統批准（二十二日） 
　　北京電張弧昨日交出印狀定今日赴川 
（二十二日） 
戰電 
　　其一（英人路透電） 
　　巴黎電法國報章對於德國各報反對法飛機攻擊加爾魯希一節甚以爲異按該地爲重要鐵路總點以化學廠著名且近十月來德人由空中襲擊法鎭共有一百零五次之多以飛機者八十四次以齊泊林飛船者二十一次死傷婦孺共數百人（二十二日） 
　　倫敦電平民議院今日午後開會首相愛士葵謂將提出展緩選舉一年之議案藩部大臣波拉勞氏謂斐洲東部與中部戰事之詳情不久可望發表陸軍部次官丹倫特氏謂兵士體氣甚佳爲以前所未有軍械部長喬治氏謂不久將組織委員會以籌辦彈藥事會中加入商人外部次官薛西爾氏盛稱駐德美使之出力故德境英俘將受較前爲優之待遇（二十二日） 
　　其二（德人德文報專電） 
　　柏林電外交部宣布六月十五日大　　本營公報如下法軍在亞拉周圍及亞拉北面並洛萊特聖母院進攻者處處失利我軍刻正在佛蘭得斯省防堤附近前進（以上西境戰情）我軍在夏夫里東北占據俄軍陣線數部分俘敵九百人我軍在自柯夫洛至瑪里亞姆皮爾陣線擊破敵軍之陣地俘敵三百人我軍在拉夫加河深入波里摩夫南敵軍陣線俘敵一千六百餘人俄軍回攻受挫而退（以上東境戰情）我軍復在里斯特河獲勝俘敵五千人麥剛森少將己入萊姆堡西南敵軍陣地現占守廣七十基洛邁當之陣線以拒回攻之俄軍且己在該處俘敵一萬六千人獲機關鎗一百二十枚瑪維資將軍己於六月十四日占據摩細斯加（泊里齊米塞爾之東北）林辛干將軍己以其部下之一翼占據其蘇波爾西北之高地其馬隊己渡過里斯特河現駐加里西亞之瑪里亞姆波爾（以上東南境戰情） 
（二十日） 
　　柏林電外交部宣布六月十九日大本營公報如下德奥聯軍現駐之處距萊姆堡十五基洛邁當加里西亞東南部及布柯維拉之敵軍均經廓清奥軍己攻入俄國比薩拉比亞州境内（以上東南境戰情）奥軍今暫在意國邊界維持守勢（以上意境戰情） 
（二十日） 
　　柏林電意國陸軍參謀部不准中立國軍界代表觀戰德帥興登堡現進逼俄國東北境俄政府己命里加格洛特洛柯夫洛間之實業家從速將存貯貨物及機械等移入内地鐵路材料業己運空瑞典京城有水手聲稱曾見英船一艘懸掛瑞典旗號見者幾不能辨其爲英船基爾消息謂前在瑞典輪船沙爾地斯號抄去之瑞典丹麥俄國郵件己送交瑞典郵政部並未拆視俄政府宣布九月二十五日以前軍官死傷表共有九萬七千四百二十二人目下消息傳達頗慢五月份之損失列八者僅一部分耳軍事專家依據此數推度俄國兵弁死傷被俘者至少共有三百五十萬人末尼克某報謂德奥兩國至六月十四日止共俘敵兵一百六十一萬人計俄俘一百二十四萬人法俘二十五萬五千人英俘二萬四千人比俘四萬一千人 
 
 
 

Page 3

 
 
塞俘五萬人而最近俘獲及在運送途中者尚不在内德國公報紀法飛行家攻擊加爾魯希一事謂德國飛行家　來所攻擊者均限於有軍事關係之地偶有出乎例外者則聲明乃爲報復起見今法國公報中竟以野蠻自待公然承認攻擊之主要目的乃在加爾魯希宮按宮中所寓者皆皇族貴眷瑞典皇后亦在其内皆險遭不測此舉之野蠻適足證明法國之文明程度德皇曾發電表示怒意瑞京日報謂法國以此數炸彈致敬瑞后不知是否乃因去年將近開戰前法總統在瑞典皇宮曾受禮遇故感而報之法國報章對於攻擊加爾魯希一事皆相慶幸自由日報謂德國平民死愈多則法國利愈大法國實業界要求攻擊巴丹實業要點之福士海姆倫敦晨報評論英人在中立國與德人貿易一事謂吾人今必竭力損害德國蓋商業之發達可制德國將來之報復也法國一九一七年級之預備兵驗體己畢七月十三日將開始盡役若輩年僅十七耳希王病體日健（二十日） 
東方通信社電（日本人組織） 
　　東京電中國排日一事日本識者現正協議善後之策而全國商業會議所亦將繼起講求適當辦法又政友會欲調查排斥日貨實况業己特派視察員矣（二十三日） 
　　東京電三元老與大隈首相及加藤外相等訂於明二十三日開懇談會松方侯爵業回鐮倉因派使節請其回京此次之會全爲外交問題外間有謂有政治的隱謀者非也 
（二十三日） 
　　東京電日本當局接到科利篤島譯音此地名有疑義）確實電報因行船舶之警戒郵船會社歐洲航路之北野熱田宮崎豐橋丸等四船己奉警戒之令矣（二十三日） 
　　東京電小笠原島附近哇羅司德島有大噴火之報海軍省己派船馳往調查矣 
（二十三日） 
要聞一 
[達達納爾之戰爭談]  
華德日報曰近來英國報告業己斷定現在達達納爾之戰局如在法國者己成陣地之爭此可謂英國己先自承認英法聯軍之陸戰隊雖向取攻勢而因流血過多之故則己不能再向加里波利半島之内地進攻不特此也今且因土耳其還攻之勢其形兇猛必須於該半島之邊境速設野戰陣地以備防禦庶乎不再爲土軍逐走海上焉如此局勢在英人視之尚不能謂聯軍全然失敗者蓋彼想自此以還苟可常藉此局勢以脅迫君士坦丁則土耳其之兵力必多被拘束於此不能他調卽聯軍之勝利顯而言之土軍不能大舉進攻蘇彝士運河與埃及即英人之利也顧英法在達達納爾海峽前迄今所得者雖終屬不便於土與同盟兩帝國但英法聯軍進攻達達納爾旣不得勝且費其巨力若用之於他處或可較善者凡此種異常之困難皆不宜輕視至於籌備攻軍所需之糧糈軍火等物則更屬重大而難行之責任矣英法之陸戰隊據稱共有二十五萬人今姑謂此數凡其地陸海軍隊兼而有之則飲水一項之籌備己非易事若按普魯斯軍制平均計之第日所需飲水即須有一萬海克脫立得若再加以肉食與麵包等項之需用則更難矣再者據倫敦克洛尼克爾報之觀戰員稱英法艦隊轟擊土耳其之砲台與陸路陣地甚形活潑而僅有五小時之久平均計之每一分鐘放二十響今英國官報則自稱其轟擊甚無範圍而他方面土耳其之陣地亦常有開花彈之烟雲繚其上苟不節省軍火而如舊歳攻青島時每一小時至一時一刻放至三百響之多則今當有其三倍蓋舊日攻青島者僅有戰船四艘今則多不勝舉也今如以三倍計之是每日之間即放六千響其地戰事迄今雖實己逾十個星期而有休息時今姑假以四日爲戰期則所用重砲彈至少不過亦必有四萬八千枚然實則不止於此也而上岸之大砲如榴彈砲等尚不在内苟一併計之則迄今所用必有五十萬枚故軍火之接應亦屬甚難之問題也目前攻軍所需一切物件大抵以亞力山大利亞開洛埃及等處爲其籌備之根據地而水則必收之薩洛尼奇至若於行動時進攻所必需之一切器具則更不待員必然甚多矣嗚呼即此種種所需之力與資本亦大可觀遑論其他乎此外尚有一事亦大有關係於軍事宗旨然不僅因土耳其火力所喪失之船隻而己也若據日本人稱英國鋼絲砲筒固不堪久用而英國海軍邱吉爾氏亦嘗有言盡用舊船攻擊達達納爾於是可見英國之船砲不特難以久用且亦恐因其凖力銳減而失轟擊之功效也今者凡與戰之船固己不能不更換伹英與其協約國能否維持進攻達達納爾之戰事永久不怠以迄於功成圓滿亦屬疑問蓋相持不下之陣地戰局爲日一久而無速勝之功則其力必先懈也 
[英報對於戰局之觖望]  
　　大陸報載倫敦泰唔士報社論曰新内閣之組織今己告畢此後政府與國民所共負之唯一大責任乃在上下一心維持戰局今國民不知政府之方針故其對於政府之態度觀望徘徊以待政府之指導政府若以奮發有爲力支戰局之道昭示國民則國民觀望之態度將一變而爲慷慨激昂之氣概德國聞吾新政府之組合必相顧驚異蓋以英國聯絡各黨領袖成一内閣吏國民結成一體而以全力作戰故也今日奮起直追以紏正日前之錯誤尚爲未晚國民對於時局當不致抱悲觀矣吾人作戰之目的乃欲保全文明苟非達此目的則此戰决不中止顧前途戰局之結束尚遥遥無期去冬國民曾料一至春季法比境内之英軍加以國中新練之兵定能長驅直入奪回敵軍所蹂躪之土地詎敵軍彈藥接濟無窮而我國軍火則缺乏堪虞以致國民之希望徒成夢想本報曾兩次指陳我軍不能進取之原因惜當局另有懷抱不許登錄昨日藍斯登爵士在加爾登俱樂部宣言謂彈藥問題關係於戰事者至爲重大吾國不能源源供給彈藥以致貽誤戎機己非一次此事今己爲國民所共知云云本報之忠告竟不能早爲當局所採擇寗不恫歟吾人試觀西境戰情夏令己届不獨吾人去冬所抱之希望不知至何日始能見諸實行且按諸費蘭巨元帥公報戰地所有之變動泰半不利於我軍法軍雖繼續進迫略有勝利然若掃除敵軍肅清西境則目下尚無此希望也吾人前對於東境戰情以爲俄軍定能攻入匈國平原佔據克拉哥進窺西里西亞詎知俄軍失利於加里西亞今方引兵退走與吾人所期望者適相反俄國如欲復取攻勢以恢復數星期前所佔之地位恐非一時所能爲力俄軍之所以失敗者其原因正與西境同即彈藥之供給敵軍充足聯軍缺少是也本報曾謂德軍若不能於春季及夏初大獲勝利則此後無取勝之道今之時局不可謂德軍己至無可取勝之地位故　軍尚須曆若干日月費許多代價始可趨入順境觀於每日所公佈之死傷册而知吾人戰事之代價爲如何矣德國艦隊今且較開戰時爲强而我軍在達達納爾今仍力爭少數海灘與附近高原雖有進步然亦無多其可令人欣幸者僅爲意國之加入而己今日之戰情如此無可諱言國民漸知其眞相乃屬望新政府爲之先導新政府其有副國民之望乎此仍屬一疑問國民有必獲勝利之决心苟政府有以導之吾知國民必起而應之也 
[中俄蒙約締結後之影響]  
　　日俄在蒙之地位某日報云東蒙古問題於中日條約未締結以前識者早知交涉談判如此拙劣勢必促進中俄條約致招帝國之不利益果於本月八日發表中俄條約之全文其條約第二條規定俄國承認外蒙古之自治外蒙古於商業及其他實業有締結條約之主權俄國派代表者至庫倫得帶護衞兵百五十人各地領再帶衞護兵五十人他若外蒙古之郵政中國代表者所者權利俄國代表者亦復有之言簡意胲而能貫澈目的非如中日條約之複雜而迂逺也且中俄條約締結於談笑之間彼我談判之優劣旣不可同日而語且恐將來帝國之東蒙關係反陷於困難夫日俄在東蒙之地位與從前對於朝鮮相同今中俄條約己成是非得失說亦無益惟宜速講善後之處分必如何能使我之局面圓滿進行我之關係益加鞏固此種重任非凡庸之徒所能負擔必求外交界有爲之適材以當之云云 
　　册封外蒙因果徐榮自領到册封專使特任後本可早日起程祇因蒙藏院發現參案該院高級人員頗不自安鎭日所預備者皆係洗刷參案之材料而册封須預備之事件皆俟該院辦理因有參案關係以致蹉跎復蹉跎刻尚未經辦妥　聞總統此次册封外蒙古暫布尊丹巴爲博克多哲布尊丹巴呼圖克圖汗此係蒙文多有不知其意義者據　中人云博克多者無量之謂也哲布尊丹巴係其原來之封號呼圖克圖者佛教中之尊稱也即活佛之意按汗字頗有關係木蘭辭云可汗大點兵當時係指中國皇帝而言然彼時匈奴主己有稱汗者不似漢初僅稱單于也初唐中唐外夷之患方與凡高句麗回紇吐蕃南詔等屬以及呼韓邪來朝峙唐主對之往往稱天可汗按其意頗似近世之天皇名稱清初時蒙古之汗在索倫部後滿洲勢盛遂奪其汗故俗謂清太祖爲漢王係混合漢滿文意而稱之兹就册封庫倫喇嘛各名號而釋之即無量教皇也 
　　畢陳專使之覆命恰克圖會議畢陳二專使於十七早八時到京己於日昨進謁總統覆命並報告一切總統慰勞有加頗許二氏此役辦理交涉之得體又聞總統諭隊專使以都護使一職甚爲重要當迅速赴任陳君唯唯外間有謂陳君有辭不就職之說實屬不確惟到任之期尚須時日蓋以此行頗見勞瘁擬請假一二個月以資調養又據另一訪函云總統以陳都護辦理中俄交涉極爲得力故於陳未到部之先都護使命令即行發表並定於二十一日覲見届時　於俄蒙事項尚欲詳細諮詢俾得規定對外方針不至有所隔閡陳都護使日昨己赴外交部謁見陸總長陸亦深加贊賞云 
雜評一 
[今之政府（無名）]  
　　今之政府一舉一動必令生兩種之觀念其一以爲是者其一以爲不是所謂是者就事論事也所謂不是者謂其外另有緣由也其所以如是者以政府之舉動常介於兩者之間使人不能深信而無疑也嗚呼是豈政府之福哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[津浦路參案（適）]  
　　津浦鐵路局長趙燧山被參一案自四月初旬迄今南北喧傳醖釀己久直至前日（卽陽曆十七日）趙氏始奉部令交卸路事兹將關於此事之聞聞見見詳誌於後 
　　局長之交卸十七日趙氏奉到交通部飭令其内容略謂該局長趙慶華現被肅政史糾參多欵奉大總統批交平政院審理飭到仰該局長即日交卸赴京就審等語趙氏奉飭後遵於翌日（卽十八日）將路事交卸清楚並於今日午後附京奉晚車晉京該局路事亦己奉部令飭由該局機務總管黄贊廷暫行代理 
　　牽涉之狀况滙通轉運總公司本設於天津河北大涇路南規模宏敞營業發達素稱轉運公司之巨擘其魄力雄健不問可知今日忽由警察廳派警二　　荷槍前往看守頗爲嚴緊有知其事者謂該公司實與參案有重要關繫致被牽涉惟聞該公司主任馮少坡己電延陳　生律師趕速到京爲之辯護除滙通公司外凡隸屬於津浦路局之外埠輔助機關中重要職員亦有被參案牽涉者且該路局重要員司之同被參劾者亦實繁有徒 
　　局外之揣測或謂此次參案雖於近日發生然究其逺因實己胚胎於民國二年贛寗亂事以後南北合併之時先是有孟某者交際頗廣當南北合併以前彼時己有局長希望詎旋爲趙氏所得失望之餘頗爲情懣旋入言路外問卽有密探趙氏行爲之風說識者固知趙氏之必爲所乘而南北合併時南段員司之被趙氏所裁者爲數至衆留者寥若晨星於是被裁者怨讟之聲亦所不免二因相合乃成參案然此特局外揣測詞也 
　　事前之傳聞津浦被參消息陽曆四月初早經鬨傳南北詎後杳無嗣音耳食者流僉以爲傳聞失實者或有謂極峰據肅政史密呈後追念趙氏當贛寗亂作時該路鐵橋鐵軌被黨人破敗甚多而運兵運械急如星火趙氏以重資屢工星夜趕修始得輸運自如勤勞尚著因予留中者今趙氏業經解職則己確成事實特不知平政院如何審理也 
　　趙氏之歷史趙氏本浙江蘭溪人華英文字亦尚可觀初僅承包路工旋充津浦南叚會辦贛寗亂平後竟以南段之會辦一躍而爲全路之局長當其撤南段路局改爲駐浦辦事處裁南段多數員司擇留少數員司併入總局同時又以下關與浦口大江相隔向上海求新廠訂造飛虹小輪以渡旅客其所用員司實能辦事者固亦有人而濫竽充數者實居多數去冬曾奉部令裁汰迄未實行而確能辦事各員司趙氏又不能深知僅畀以不甚愛惜之位置率以未展所長悻悻他適爲人所用此誠不能爲趙氏諱也而趙氏之所謂得力員司種種舉動實又不免授人口實此奉案之所以搆成歟 
[五路查辦案之先揭曉者]  
　　交通部所管北方己成之鐵路一曰京奉二曰京漢三曰津浦四曰京張五曰汴洛即世間所謂五路者也是五路均爲中國重要幹線收入甚豐歷年以來以管理者之未盡得人頗有弊漏之說流傳於世去歳至今屢有外人上說帖於政府謂中國各路之養路費用此之外洋各國爲多政府亦未與深究不過將說帖交主管衙門呈覆而己至近月則政界盛傳政府有派人查辦五路之說或曰其原因由於近有某某肅政史參劾五路之弊漏或曰政府因整頓路政特命清查但據事實言大致前說爲近兹得確實消息五路查辦案中其闕於津浦一路者業經查出弊漏甚多己於昨日（十八）上午揭曉昨日交通部己將該路總辦趙慶華撤任所遺總辦委該路車務總管黄某暫行代理又聞趙慶華業交看管不日將交平政院審訊此案並於部中人員有所牽涉故日來通部中人頗爲恐慌據聞趙慶華曾於日前來京一次前晚始行出京意在設法彌縫不料其揭曉如此之速也又聞五路中之弊端最甚者津浦而外即爲京張其查辦之結果亦不久卽將揭曉 
[紀十九日之參政院]  
　　懲治國賊條例前經參政院議付審查各參政對於原案第二條第二項與外人私結契約損害國家或人民之權利者一層僉謂私結契約而損及人民權利不能盡指爲賣國行爲而治以國賊之罰又以該院職權祇有同意不同意並無修正之權撥請政府自行修正事經詳載前報昨日（十九日）下午參政院續開大會審查員報告審查意見大致謂本條例之設亦是治亂用重之意爲一時計自有制定之必要並報告續奉總統交令修正原案將第二條第二項中或人民三字删去適用時己無妨礙云云報告畢衆無討論議長付表决全體起立通過於是所謂懲治國賊條例者遂經過參政院同意之一層手續不日將發爲與法律有同等效力之教令矣至宋煒臣提議之請辦田畝捐建議案内容大意謂田賦收入獲利極厚而並不必病民每人所食如以二畝計算應需田八百兆畝除公益及孀寡貧乏所有田畝酌免征收外其可徵收之田最少有四百兆左右每畝徵洋五角可得二百兆元此項稅則舉行一次收入己鉅即將兹欵指辦礦業銀行等項其利益殊非淺鮮等語又據某要人云宋氏之建議與經界局同歸殊途蓋經界局之設清丈田畝爲宗旨本會有籌辦田畝之隱義今經界局以經費浩大不能進行乃歸於消極宋氏籌辦田畝捐之建議或以經界局旣歸消極不若專籌田畝捐以期積極進行而收速效耳某要人此言其底藴如何究不能詳盡然據最後調查此案會議後己完全打消矣 
[生計會與採金局]  
　　生計會之茶話全國生計委員會之組織原係一種籌備機關蓋預備討論實業應如何興生計應如何籌將來實施時自有生管部署管理惟該會人員如委員長副委員長顧問委員等純取兼任的性質概不支薪其他如文牘庶務等員因係專任由委員長酌量開給車馬費自令下之後徐國務卿在政事堂公所與朱桂莘梁崧生周緝之周子沂湯濟武各總長茶話商議設立委員會一切辦法朱總長主張委員會每星期舉行生計會議三次以便早日籌定全國之生計此議爲多數贊成下星期一日即舉行開幕 
　　採金局之基礎採金局總辦龔心湛氏自任命發表後聞即力辭後以當道屢次函邀乃託事赴津尚未返都周總長則自命令發表之次日即揀調多人并己飭秘書長趙從蕃氏暫兼該局總辦以免龔氏未到以前有所曠現聞周總長將先派員至東北各省實地調查以爲他日設局採辦之基礎其所派之各員聞己派定不日卽可發表 
[王純案將見分曉]  
　　王純案自歸審判廳審訊後迭次開審迄無結果聞黄律師對於此案前後所有各供及江西所移送之證據雖詳加駁詰然案内要犯之章冲亦己延請律師爲質詢時之辯護且聞章氏供稱得賄一節矢口不移堅執過付時日及地點歷歷不爽案内詳細情形現雖未經宣布據司法界人談及則謂王氏恐無良好之結杲并聞日前忽有司法警察多人直至王宅内室將王所有衣箱書篋搜翻一過並將各物封鎖派警看守無論何人均不得開視 
[追悼會中之舊德模範談]  
　　昨（十八）午三句鐘兪恪士在北京發起爲李纕蘅女士（前學部尚書唐景崇之媳唐文齋之夫人）開追悼會於江西會館到會者爲正紅漢私立小學校女工傳習所中央女學北京公立第一女學各教習及學生等并政商學各界名人約共三百餘人首由徐固卿君演說女士深得家傳宋學之精神又張許潘胡諸君各有演說中以王梅園乃連宋潔五諸女士之演說最爲透闢黄逺庸君最後到會謂凡女子教育大别爲二種在西洋有一部分少數女子主張女子須與男子同等獲得參政自由而東洋的教育則以賢妻良母爲主義二者孰爲眞理雖未敢遽下判斷要之吾中國則必須取賢妻良母之義果使女子盡受教育而有舊道德與李女士同則此在座之可愛之女學生人人皆能爲賢妻良母可愛之男子士人人人皆能爲偉大國民如此則國家及社會自受其莫大之賜若置家庭的道德不講而軼出範圍以今日男子尚不彀程度之時而女子乃講參政自由其結果徒以破壞家庭及社會的秩序令人以女學生爲怪物以女子教育爲畏途而己豈不更於前途有碍乎凡追悼會本以悼往者之舊德諸君能以李女士之舊德爲模範則今日開會之價值莫大矣會畢攝影而散 
[鄂聞]  
　　段將軍封翁壽誕段將軍之封翁向居天津日前　至鄂署聞其來鄂蓋因十七號（即隂曆端節）係七秩大慶將軍因職務覊身未能赴北祝嘏爰迎至鄂中慶壽以盡子職惟鄂省文武恭送壽福者概行璧謝是日闓省官吏皆先賀壽後賀節均謂宴而散并聞將軍之封翁不久仍須回津 
　　羅慶昌縱蝗辭職湖北各屬去歳雖曾大旱發現蝗蟲然蝗非本地發生乃由江北取道河南飛來到鄂時己在白露之後故爲禍尚不甚烈倐即僵死變化伹遺子於田疇等處甚多農人知識淺陋冬間不知尋子除滅地方官亦以雪可殺蝗置之不問以致今歳一交夏節漢川天門夏口圻水宜城光化各縣俱報有蝻發生尤以漢川縣黑牛渡地方爲最甚當蝻子生足之日巡按使得報即己飛飭去歳報蝗各縣知事督率紳民勤加捕捉勿任生翅貽害乃漢川知事羅慶昌獨以精神疲敝之故視爲官樣文章僅以一紙空文飭紳曉示了事並不認眞督捕親自指導捕捉方法馴至由跳蝗倐化爲飛蝗將黑牛渡一帶青苗嚙食殆盡鄰境天門亦受其禍現巡按季李炳元前往會同趕緊捕除但己飛散四方因之段使頗各該知事之玩縱羅亦懶於下鄉捕捉昨己詳請乞假二月赴滬就醫以爲規避之計尚不識段使准如所請否查羅於段使初到鄂時由顧問黄以霖荐拔充巡署總務科長未幾以精力不勝出爲知事並獲保免試兹以縱蝗故己大受申斥矣 
　　文在兹沉寃難雪湖北利川縣高等小校農學教員文在兹亦名文武與又名文憲章前被該縣知事以密結會匪摇惑人心訪拿到案訊明詳定一等徒刑監禁十年零四個月由叚將軍批飭即於縣監執行在案兹其弟文在提具禀軍署鳴寃云伊兄實名文在兹文憲章另係一人現己經恩施縣拿獲段將軍以此案如係張冠李代則該縣所訊口供及判决書豈能妄擬所禀各情是否屬實未據詳報無從懸揣該民如果自信此案確係錯誤可逕往利川及恩施兩縣署訴請提訊以徵虚實所請電飭提釋之處礙難允行當己批飭知照聞文在提又以利川知事斷不肯自認寃誣恩施知事亦豈肯開罪同寅等詞向軍署續訴矣 
[閩聞]  
　　許使請除苛稅許巡按使昨致電某省略以苛稅病民本屬國家弊政前清末葉一切苛細雜捐紛紛并起民不堪命地方日益疲敝商務凋零國勢因而不振民國成立一仍舊制民人負擔己重故對於各種稅法進行諸多窒碍推原其故實由從前雜捐過重商民己困迫成今日抗稅之最大原因爲今之計欲求各稅法推行盡利當先呈請中央務將前清苛細雜捐一律量予減免然後飭行稅法民人旣感體恤之情必諒國家困難之處踴躍輸將現各國日抱商戰政策國際競爭日甚自非力行奬勵之道將何裕稅源而維財政謀國之道未有不顧商民疾苦貿然以徵稅爲目的而求稅法進行財政充裕實覺其難現此等惡稅雜捐一日　　　　民惡　一日　　　　　　進行之阻力長此以往深恐國計民生漸斵喪甚非謀國理財之道現擬一面飭行稅法以維現狀一面電部豁免雜捐爲民請命是否有當仍希電示進行爲盻云云 
　　儲金進行狀况福州傭金圑辦事人日夕奔走不辭勞瘁隂曆初五日在城内錦巷七聖君廟演說時適大雨聽者尚有六百餘人楊橋巷銀行即增收六百餘元初六日在虎婆庵演說狂雨不止聽者祇百餘人然甚感動初七日在東街文昌宮演說時雨適霽聽者增至千五六百人最後有西門外農民年五十左右登臺演說數語聲淚俱下並其子纔數歳携每日所積餅餌資投儲闔座大呼中華民國萬歳初八日在明倫堂演說聽者六千人左右初九日在湖北會館演說聽者約三百人初十夜又在七聖君廟演說時仍大雨聽者千人十二夜城内在花巷尚友堂爲女界演說聽者三百餘人有投簪脫釧者十四夜城内在宮巷關帝廟演說聽者二千餘人臺上展揚五色國旗共呼萬歳城外連日在建寗館延平館演說上杭街下杭街各商友無不到場極爲擁擠十四夜南台在厚坤錢莊爲錢業帮大演說十五夜在洲邊土地廟演說現在南街天泉天吉恒宜華彩允文雲彩回春茂盛隆各店均己認儲並由事務所書掛店前以資觀感政界則定提薪一月學界則各校自行開會並下渡孤兒院將每日三頓飯減爲食粥省下一百元儲入銀行此連日儲金之情形也 
[關於四屇保免知事之意見]  
　　昨吳大烈李邦彥等上國務卿書云竊維一國之興雖賴中樞之計畫實貴縣令之得人今政府獨於知事一途有分届試驗之舉亦正以愼重厥職其有歸隱能吏草里遺賢不願赴都應試者得由京内外最高行政長官擇優保薦法至良意至美也然此固爲賢者籌登進之階而實不免爲不肖者啓倖進之門查本届保免知事人格極濫及閱核准案内有本無薦任資格而擅自冒充者有本未署任知事而任意揑報者有鯨吞公欵前經政府通緝在案者有不曾識字假備他人著述冒混者並有著名賄痞經原籍行政官廳拿辦有案者種種弊竇不一而足至於履歷成績則仍按照條例揑叙堂皇冠冕使審查者駁無可駁其保薦之長官與各員有直接關係者或不致有以上諸弊而間接者大都迫於情面之要求即明知履歷成績不甚確實亦不便過於挑剔此種情形京内各部院似較京外各巡按爲尤多也然本届保免知事　己審查合格原不必盡屬有教倘不極力設法廓清將來仕途必致不可收拾其驛請之法考訽其最宜注意者也然考訽固善而考詢之法則猶有未周回也查第三届保免知事有歷數月始來京考詢者有歷半年始來京考詢者竟有至今尚未來京考詢者任意延宕託故支展大都皆以未定期限所致也其期限規定之法凡交通便利之省當以兩月爲率其不便者或寃限時日以示區别倘有逾限保免之案作爲無效使趨避者無所用其　　　　　　善於詞說工於强記者流雖成續全屬揑造　　　　票署　能憑空　撰一意敷陳本本原原有餘不紊此又將何法以處之耶然此者徒事其詢而並未實行其考也蓋考者原不必試以言論取其詞華伹取檔卷中所存之案令擬辦法刑事則試以批判旣可覘其智識又能察其經驗倘實非舊吏並無學識語言無謂面貌可憎之輩决不敢來京報到聽候考詢勢必故意遲延夤緣奔走運動差缺藉以要求省長保免考詢旣不取巧又能藏拙倘此風一開吏治不堪問矣最可據者此次保免各員所開履歷均有成案可查與其徒事設詞詢問轉易受其欺朦似不如將各員履歷咨行服官原省查復有無揑造再行核奪其曾經兵燹之省無案可稽者則由京内薦任以上同鄉官取具三員以上保結倘有扶同徇隱罪必連坐並不得託故規避原省以示限制然猶有進者此次主試委員長取額甚寛原係不忍遺才内務朱總長宗旨尚嚴亦屬廓清仕途兩方面各行其是實無所謂短長而襄校員舞弊營私人言嘖嘖亦未必全無影響耳生等草莽下士學識粗疏有人一途本不應有所干預幸值我國務卿講求吏治任官惟賢之會故不揣冒昧敢獻一得之愚是否有當伏乞採擇是幸 
[四乪保免知事之核准人員（九續）]  
　　代理四川巡按使劉瑩澤保三十七員孫世彥孫鏡清廖學潮張樹森陳嗣煌毛鴻翟孝緒廖世英王錫圭賈光榮霍樹霖楊祥鳳吳楙庚鄧維翰劉義年馮濟忠楊岳沈聯元鄭賢書馬繼眉蘇兆祥王式徵杜宗琦張允武沈恒張致德劉光玉曾憲鵬許長齡吳毓芳賀維夔劉恒璽周鳳岡嚴濟和宋澤森嶢徵紱劉淦 
　　四川巡按使陳廷傑保一百四十七員陸守文王章祺傅振舉楊繼先盛光偉劉光濬顏楷王承梁胡文煇楊文銑何文藻黄尚毅高汝鎔陳秋潭陳鳴鏘楊奉璋歐陽煦李紹膺余陵岑郊麟徐樹勳武驤田兆文顏培忠何德平夏聘儒辜良駿謝正權周綺吳增濬夏聲余承萱謝文華鄧啓鄒宗魯周錫同婁澤溥楊焜孫樹猷楊樹滋劉永鑪曠肇勳王淦陶鴻猷周彥威李芳雷和春何光國宋祥菼黄天慶陳文裕朱世鏞聶正熙許銓兪箴瑣朱廷鑾張瀛學錢荃李光珠周尚端潘緒長龔祖蔭謝松年李傳璋胡濟舟夏愼初曾先午張菼郭興績康祐年曹瀛煥陳汝霖王猷易紹生陳箴吳永熙陳開靜李道河王宗彝葉國英蘇學海孫守正陳帮經傅俊招趙椿煦鄧孝然高椿榮温緻樊鍾灝李培業曹士選陳國常林靖董麟梁士諤蕭應渠劉德鈞江澤霖濮志龢鍾樹勳陳熙輔金維僕馮汶臧爾壽趙鶴臯黄熾祐楊贊賢盧慶家奉楷楊定國龔維錡張正權王國武劉星萃劉德柄吳鬯吳朝棨陳懋雷欽黄功懋向乃祺胡忠傑馬柟周擇李奎漢王朝煜周鴻荃張敬中郭煊馮齡昌熊宗彥劉鳳年盛時賡曾鴻鑫楊光坫葉啓祜謝樹璧梁學智何廷珂趙　猷鄭欽廖先殿楊作賓商文溶張瑶白曾源施召愚 
　　熱河都統姜桂題保十員何騫王瑞祥王會中宣鴻烈李傳勳汪松蔭韓白秋陳毓桂陳敔詩葉大匡 
　　察哈爾都統何宗蓮保十七員郭景周王心田王鑄阮志復劉鐵山李樹聲高淑琦陳國楨李壽昌薛丕沾靳世驤朱鈞聲黎密曹　王藎臣張裕華沈廷恩 
 
 
 

Page 7

 
 
地方通信 
[松江]  
　　划船夥挾嫌誣盜前者金山吕港鎭出有戕警刧械夥搶興舖巨案由水警第一專署長沈葆義派差遣員蔡天　率同兵弁赴嘉善等處偵緝有向業划船夥之許阿土及化名馬關先之馬桂生因與同業馬紀發有爭班奪埠之嫌即揑詞向蔡報告指馬爲該案主要復隨蔡至閔行證實馬紀發家尚藏洋槍二十餘桿沈專署長即飭蔡率隊往捕另委第二分署長沈兆榮乘榮青巡輪前往助捕至則己由蔡率各巡官登岸兜抄毫無證據適馬因事外出遂將其子馬百爵並其所開仁記雜貨店之夥友謝六丁工人莊六九一併拘上巡船沈分署長覩此情形大生疑竇訪之輿論僉稱馬紀發薄有資本且往來西塘楓涇等處頗著信用而警區又稱許等與馬前數日因債務紏葛曾到區涉訟沈君遂悉其内容而馬紀發亦己聞耗投到沈君集兩造略訊一過諭稱本案爲挾嫌構陷顯而舄見本分署長不能寃累無辜惟案奉上官飭拿非有確寳商舖擔保不便卽釋隨由徐正和等六家具環保切結遂即將馬保釋許等由沈帶回閔行發落 
　　鹽警長撤任復留松江等處鹽巡警長徐梅峰與江浙鹽捕總司令劉錫侯互生意見發生種種衝突屢載本報兹悉新委警長之張式金親賫委札馳抵　涇後徐即預備咬卸忽接運司及商家函電囑勿交卸徐進退維谷遂亟赴滬詎本日劉司令又派專足來松促張回嘉興並專函慰徐以鹽務大有起色正資借用萬勿灰心云云似此則統部之威信恐從此墮落矣 
[蘇州]  
　　烟禁近訊蘇垣自印花土放行以來廣幫中郭煜興等土棧相繼開張孫警廳長曾將本廳禁烟檢查員暫時取消日昨孫君赴寗謁見軍民兩使並往滬謁見蘇粤贛三省禁烟督辦蔡乃煌請示辦法奉諭粘貼印花之土准其放行私運者一律查禁故孫君返蘇後又將本廳檢查員成吕璜高子林李振邦閃國賢等四員給還原職飭仍檢查聞近日查獲私賣者爲數頗多云 
[南通]  
　　禮聘電學專員南通電信電話成續堪稱不惡惟電燈至今尚未舉辦殊爲憾事頃邑紳張季直君特聘請滬杭鐵路機車處長田獻臣君來通組織電燈公司以便早日進行聞田君對於電學一項經驗頗深云 
　　籌辦露天學校中學教職員張孝卿錢繩武等爲注意社會教育起見特於日昨邀同教育界諸要人會議舉辦露天學校業經大衆贊同不日即將實行 
[鎭江]  
　　委員調查司法江蘇高等審檢廳以各縣知事兼理司法所辦各案及收入欵目多有不符之處特委派專員前赴各縣切實調查該員己於日咋來鎭暫住縣署調查一切 
　　懸賞緝拿拐匪鎭城紳士張文銓等禀請章知事嚴拿拐匪以保赤子當經章知事於日昨出示懸賞嚴拿其示曰照得鎭郡爲上下游門户居江南北要衝水陸交通良莠混雜誘拐之案迭出不窮被害之家或係逃難客民或係極貧土著往往追尋無着飲恨終身即或訪有嫌疑控官追究而誘拐之案本無證據被告狡不承認縱久覊押所於事無裨以故奸骨之徒膽敢嘗試勾串　女離人婚姻拐賣　章絶人子嗣甚至　年少婦堕入烟花者有之弱小女孩流爲　　　有之種種罪惡言之痛心若不懸賞嚴拿按律懲辦將何以維風化而策治安爲此示仰軍民人等一體知悉此後遇有形跡可疑無論何人均能前往干涉果能當場盤獲將正犯及被拐人扭送來署者一經審實當堂賞洋四十元如有能知確實消息報縣被拐人因而獲案者賞洋二十元以示奬勵惟不得挾嫌誣獲其各凛之云云 
　　寳堰鎭罷市餘聞鎭郡西南鄉寳堰鎭罷市風潮寗息己久現聞齊巡按使以此風斷不可長飭行稅局及縣知事公署取銷認捐並查拿爲首滋事之人從嚴懲辦 
[江北]  
　　朱少將駐防之功績灌雲縣之新莞市地近海隅素爲匪藪光復之後尤爲猖獗常蜂擁數千人披處搶刧所經之地村落成墟近經張巡閱使檄遣白軍統與朱少將旭東驅兵分擊殲巨魁數十人匪風始殺嗣因隣境匪氛復起白即統兵北去留朱以守其地朱係北直遷安人自承斯役之後剿匪治兵頗見得手以故該處得慶安謐而朱少將又見春荒賑粥經濟困難復捐糈接濟故該處人民頗稱頌朱少將不置云 
[湖北]  
　　日商宴請華商漢口日商近因貨物滯銷　舉華商聯絡感情日前曾在俱樂部備筵大招華商領袖赴讌商界均婉辭之旋又由正金三井三菱等行大班買辦等懇漢冶萍公司董事盧洪昶代爲柬邀華商讌會亦未邀到兹又由日本寳業恊會出名遍東商界於十九日下午七時在日本租界大正會館讌會並懇漢口地方官爲之介紹使商界前往以聯美好感情 
　　染坊相繼歇業漢口藍染坊一業爲洋靛漲價成本高昻前羣向布店要求加價未能如願該染坊遂停止布店工作以相要挾布店亦自結圑體邀聚同業合籌股本自開染坊於是漢埠二十餘家舊染店歇業者竟逾其半 
[寗波]  
　　敬修小學開儲金會浙省慈谿縣東鄉駱駝橋盛氏私立敬修小學校於六月十四日在本校開國恥大會提倡救國儲金一時教職員及學生當場認繳者頗形踴躍計收大洋十元業由校董即繳寗波中國銀行存儲矣 
雜評二 
[蝗多歟知事多歟（默）]  
　　今日之蝗禍又亟矣去歳發現之地若江皖鄂等省今無一不發現是可見宫吏督捕遺孽之不力有以遺害於民也雖然蝗其小焉者近來害民之官吏紛紛查辦紛紛交懲戒其忙亦無異於捕蝗然一方面捕如蝗之官吏而一方面考試保免知事之濫之多又如蝗起將來縱爲民害不知又有多少然則害民官吏之循環相生除之不盡不與蝗禍如出一轍耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寳山塘工程經費之攤派]  
　　寳山縣海塘工程經費　經水利局定期六月二十日在蘇垣開會集議籌補方法上海沈知事當委本署科員范　督爲代表借同公欵公產處經理丁賡堯前往預議現范代表業己回滬昨將會議情形報告沈知事不日尚須邀集本邑四市十九鄉各經董等開會宣布本邑帶徵攤欵辦法兹將此事議决方法及與議各員職名分别錄後 
　　議案民國四年六月二十日議决寳山海塘工程經費籌補方法一此次工程約共需銀三十五萬元各縣代表議分三成以二成由地方擔認一成請國家撥濟一各縣擔認數目仍照案按畝分攤另單附後一現己帶徵省有河工經費各縣公議俟河工費帶徵告竣接續分年　徵此項海塘經費某並未帶徵省有河工經費各縣應行提前帶撤此項海塘經費一常熟縣另有特别帶徵之欵由代表　兩在於該縣之附加稅内自行照應攤之數分年籌補此項海塘經費常熟太倉松江三縣海塘工程現出險要各段應即派員勘估詳請照案繼續修　在（各縣擔認數目錄下）上海一萬三千四百元吳縣　一萬二千元常熟二萬四千元南滙二萬二千元松江一萬六千元奉賢一萬元川沙五千六百元崑山二萬四千元太倉一萬五千元嘉定一萬二千元寳山一萬一千元青浦一萬三千元金山一萬吳江二萬五千元塘工　號作三十五萬分攤三分之二合銀二十三萬三千元 
　　名單財政廳代表倪雲階蘇常道尹殷獻臣水利局總辦倪期仲吳縣知事孫少川紳士潘濟之常熟縣代表潘鷴麟紳士邵治衡崑山縣代表顧鑄均紳士李仲霞吳江縣代表周孚先紳士金硯君嘉定縣知事張叔平紳士徐頤伯奉賢縣知事雲海秋紳士程蓉蓀林識默南滙縣代表顧旬侯紳士朱子灝川沙縣知事鍾澤珊紳士黄濟北上海縣代表范麟書紳士丁賡堯太售縣知事盛味根代表吳子掄紳士錢樸如顧伯圭松江縣知事李潤之紳士謝宰平金山無人到青浦代表章藕生紳士支書耕者山代表朱珏生紳士朱如澄 
[減免自製工品之關稅]  
　　上海總商會昨接縣公署函開案奉江蘇巡按使公署第一五四六號飭開案准農商部咨開准政事堂交稅務處督辦梁士詒等呈請將自製工品擇要酌量減免關稅以興實　一案二月十七日奉大總統批令准予分别減免交財政農商兩部查照並由各該部通行遵照此批等因奉此鈔交到部並准稅務處咨稱奉准減免各稅酌定以五月一日爲實行日期等因查原呈請將運銷外洋之草帽鞭地蓆兩項减半懲收稅銀通花邊抽通花紬巾抽通花夏布髮織髻網蜜汁菓品五項無論運銷何處所有出口及復進口各稅一律暫行免徵各節現經奉令分别減免以輕負擔而廣行銷所有各地製造　運此項工品各商應由各該商會分别勸諭研究改良隨時查察杜絶作僞務期日新月盛角勝商場藉以仰副大總統奬勵工商之至憲相應鈔錄原呈咨行查照轉飭各商會一體遵照附鈔件等因准此除分行外飭縣遵照等因奉此相應函達貴會即希懃諭各商研究進行務期角勝商場以副中央提倡工商之至意云云 
[僞造官錢局票之質證]  
　　黨人趙震五（五曹振武又名曲世傑）曾與同黨在滬私造湖北官錢局錢票串黨携往鄂省混用當經破獲同黨湖北人陳熙一名並搜出僞票二千二百九十張訊供承認並供出趙震五等之姓名奉飭通緝嗣由江寗宣武上將軍選派偵探張湘泉來申偵悉趙匿居滬西徐家花園附近即投總巡捕房派華探目李星福及戈登路捕房華探目陳永康與三十六號西探煞辣文等協同來探將趙拘獲一再解送公共公堂訊供管押在案兹經江寗馮上將軍派探將在押之同黨陳熙押解來申以備質證故於前日午後由捕房派中西包探及荷槍之華印巡捕各一名將趙解送公堂由會審官王肇之君會同德領師謀君在樓上公堂研訊先由政府代表穆安素律師上堂　　案情仲命由寗解滬之案證陳熙上堂詰據供　與被告曹振武認識己有四五年辛亥年武昌民軍起義之時同在湖北辦事迨南北統一被告來申之後即未通音　直至去年七月間我往杭州順道過滬庽居大興旅館卽與在　相識之人通信故被告來寓勸我留申不必赴杭並邀我移寓梁姓家而被告則寓愛文義路一百八十七號門牌黄姓家時至梁姓家彼此叙談嗣於八月二十二日被告與友數人同至梁姓家取出此項僞票二千二百九十張内有三百張由被告託我帶往武昌城内横街交於黄獻之家並囑面交於黄獻之之母餘則交於王寳祥且因前一天先有二人乘輪赴漢故囑我乘火車赴寗俾得與先行之二人一同赴漢不科火車至南京甫經下車即被查獲轉解檢察廳訊押迄今至於此僞　究係何人所造則不知其詳惟曾聞僞造之人係在閘北　票之數目亦不知究有若干惟我到申之時由王寳祥在湖北換得現洋一千餘元帶回上海該欵係交於梁某收取我在南京檢察廳曾詳細供明云云復經　告代表莫肅律師逐　盡詰良久因時己晚中西官宣布退堂被告還押候再訂訊案　陳熙仍暫留候質 
[裁决越界拔人之訴訟]  
　　嚴煥卿即鄢煥卿在法公堂控告華界偵探林子勛越界拔人一案昨又覆訊鄢稱是日行經法租界西城河浜輔元堂前被林帶同六七人指我爲開國民大會之發起人强行拔入華办解送鎭守使署訊無實據開釋回家詎林又至門外偵察恐再被害是以報捕拘案請求訊辦聶讞員詰問拔人之時是何時候有無巡捕及别人爲見證輔元堂房屋是何式樣鄢答稱在上午九時半當時並無巡捕到來祗有過路之人看見被拘地點在輔元堂東首該堂係黑牆門等語聶君恐所供難憑暫時退堂會同法副領事德君前往該堂前查勘屬實回廨後又在公事房會商良久重復升座聶君問林當時拘鄢情形林稱偵探並無越界拔人之事鄢與某甲在城内九畝地第一樸啜茗口角被巡警拘送使署實與偵探無干旋由捕房報告稱林於六月六號在嵩山路欲圖越界拘人被巡捕查見始行逸去是時林即辯稱有友人夏姓住在嵩山路二十號屋内是日夏姓遷移故前往道賀並非希圖拘人法副領事德君以林實非善類大加申斥遂在洋文解單上簽明永逺逐出租界而聶讞員則以原告證據不足准予開釋完案 
[請求省釋黨人之無效]  
　　黨人視如山經上海鎭守使署緝獲擇候訊辦在案兹有學生鄭永裕龔式龍等於前日具禀鎭守使署請將祝如山省釋昨奉鄭鎭守使批示云據禀己悉查祝如山己飭訊據供認擔任運動謀亂不諱業經判决處以徒刑監禁三年零六個月以示懲儆並即詳報在案所請省釋之處應不准行 
[貨船被盜搶刦]  
　　寗波烏山船户胡茂坤由杭州載貨來滬於本月二十一日夜九時餘駛至本邑南鄉白連涇附近突來匪船二只載有盜匪二十餘名假冒巡船以稽查偷漏貨稅爲由將胡船攔住各執手槍單刀等械蜂擁上船將所裝錫箔十二包衣箱一隻内有綢布衣服二十餘件食米一擔現洋七元並角洋銅元等物一併攫刧搬入匪船開駛而去昨該船户胡茂坤來滬開具失單分赴淞滬警察廳及水巡隊具報請爲緝究 
[警察廳起解盜匪]  
　　淞滬警察廳前在浦東爛泥渡緝獲盜匪戴桂榮王根生陳龍虎朱桂林等四名並手槍兩枝子彈三十五粒經司法科訊據供認迭次結夥行刦得贓不諱押候吊贓並傳失主認明再行解辦在案兹經司法科飭探起獲贓布十餘疋並水烟筒衣服等件飭傳事主到案認明確係所失原贓司法科以該犯等紏刦南翔崑山蘇州曹家渡三林塘等處業己訊供屬實原贓又經失主認明其爲正盜無疑昨特禀明徐廳長將該盜戴桂榮等四名一併詳解鎭守使署訊明懲辦 
[公廨訊究劫案彚誌]  
　　不認隨同行刦盜匪怗三（卽怗如生又名田三）被己經解往鎭守使署夥刧法租界南陽橋裕新猪腸廠衣飾盜匪方少清等供出當由捕房將怗拘解公共公廨訊供判解鎭守使署如訊有犯法行爲仍送公廨過堂再行解送鎭守使署懲辦嗣經軍法科訊據怗匪供認曾於正月十三號夜夥刦北河南路居户沈芝藩現洋鈔票一百六十元又於正月二十一號夜搶刦北福建路陳翰章大小銀洋十三元故於本月十二號將怗匪送回戈登路捕房押候訊核在案昨由捕房將怗押解公廨請究先由華探目陳永康投案禀明前情　之被告供稱拉車度日並未隨同行刧惟堂兄鐵四曾隨衆夥刦沈陳兩姓家票洋堂兄現己逃避我祗分得銅元一百枚是實會審官王肇之君商之美副領事畢君判　候錄供備文仍解鎭守使署訊辦 
　　追究分用贓　匪人方海清李開光劉二（即劉順）曾與己經解送鎭守使署　斃之盜匪方玉才等夥刦虹口有恆路九百六十七號門牌合肥人李叔和家值洋一萬餘元之金條金飾現洋經公共公廨訊判方海清李開光各押西牢五年期滿再加押五年而簽順因由原告代求從寛省釋在案兹經　　使署查得己經槍斃之方玉才親供到　與在逃之周二均分用贓洋復經鄭鎭守使飭行公共公廨轉飭捕房於前日派探將劉順周二緝獲　　　　在押之方海清李開光併解公廨請究由戈登路　　　　　　文與華探目陳永康相繼上堂禀明前情王會審官商之　　畢君判一併押候備文解送鎭守使署訊供後仍送回公廨再行核奪 
　　客棧爲盜所累山東路三十四號門牌晉陞客棧因容留搶刦公共租界各當鋪之盜匪陳灿泉等經捕房查悉請廨出單昨將慈棧主李也春傳至公堂經中西官研訊屬　判李罰洋五十元充公以儆 
　慣搶婦女金飾匪類周光正局　　生王連生顧阿桂彭洪昌劉小仁薛阿福張洪興專在公共租界搶取婦人簪環經老閘捕房中西包探一併拘獲解送公共公廨論着押候訊究在案昨晨由廨復訊據包探禀稱若輩所犯搶劫婦女金飾案甚多尚未一一查明請暫緩訊問中兩官判周等帶回捕房候查明再核 
[救國儲金紀要]  
　　昨日之收數昨日（二十二號星期二爲中國銀行收受儲金之第六十三日計收銀洋四千五百七十三元又銀十五兩九錢九分又爲交通銀行收受儲金之第三十七日計收銀洋二百零三元兩共收洋四千七百七十六元又銀十五兩九錢九分連前其許己收銀洋六十七萬八千一百九十八元銀三千五百三十兩四錢三分八釐 
　　留學界之熱心日本東京高等師範學校申華學生同窗會諸君對於儲金非常熱心昨函儲金圑報告共己匯儲中國銀行日幣二百四十元 
　　鐵業公會之報告鐵業公會昨函儲金圑謂月薪儲金一事吾業無不贊成兹共集成洋一千五百元先行開單送儲中國銀行再有陸培之陳葆庸二君前曾各認千元今日亦經如數解儲掣收矣 
　　宫薪儲金之復電廣東李巡按使電復儲金總所云齊電悉貴圑熱誠倡議儲金逖聽佩仰粤省儲金圑事務所業　成立禀准備案出示保護並由國筠發起認儲俸薪一月曾通　軍政兩界一律踴躍認儲以資提倡俟有成　再聞 
　　城東女學注意樂歌 
　　南市花衣街城東女學向於文　美術研究有素近又鑒於女學 
界各種專科往往偏於文科而於鋼琴唱歌殊鮮進步故特請李叔同君調查西人教授樂歌方法并代請名人授教以養成音樂師資而　學堂之要求聞不日卽須招生云 
　　基督教友之講道修道 
　　基督徒佈　圑捐資擊行夏　露天講道以内曰　橋中　　園爲宣道　每日午後五時至七時止由嚴忱熱朱保羅陳九峰等督同各圑員挨次宣講耶穌救世眞詮並於禮拜一二四六晚八時分隊出發在城内九畝地及閘北英法等界佈道己於二十一號起實行又聞江浙教士夏令修養第四次大會訂定以楊樹浦滬江大學校講堂爲會場　本月二十三日取齊二十四日開課七月二日閉會本埠天安堂胡念劬仁濟醫院龐子賢等曁江浙兩省各公會教師均於明日蒞會受課本埠辦事員連日在南北車站招待來賓頗爲忙碌云 
[法捕房汪意報紙言論]  
　　法捕房以公論報之言論間有激烈之處禀請法公堂出單往傳該報經理陳子龍詰問陳由賈雲庭代表到堂候示聶讞員諭曰以後言論須以和平爲主否則本公堂須照法律辦理賈唯唯而退 
[檢查徵收機關之布置]  
　　中央財政部組織檢查徵收機關委員會一案業經呈奉總統核准特於日前派委財政員陳錦濤來滬組織駐滬委員會兹己與各徵收機關分别接洽凡關於稅收以及最近發行之禁烟特種印花稅等事均造册送會以資稽覈云 
[清理抵欵之着手]  
　　法商東方滙理銀行因同昌等號抵欵不理迭由該行開單報請駐滬法總領事甘世東君轉呈該國駐京公使向外交部催請理結在案昨上海縣沈知事因奉交涉公署飭查此案情形當派縣署第二科黄緝虞君會同道尹公署交際科長陳世光君於下午三時許乘坐馬車前往法總領事署與甘君和衷恊商良久始别 
[墨作又肇火災]  
　　南市小並陀橋浜南沿河第二百五十八號門牌余子上墨作甫於陽曆本月十一日夜間因披屋内火起焚去平房一間不科前晚一時半又肇火災燬去後面作場樓房三幢當田崗警將作主余漢臣作夥陳壽昌余森九學徒查立夏詹義生帶至一分駐所詰問據稱此次又因烘墨不愼以致失火宋警佐以該作旬日之間兩次肇禍不無可疑飭卽移送警廳司法科訊明核辦 
[木匠與妻黨衝突]  
　　住居法租界長浜路之木工沈茂堂因妻任氏於隂曆本月初六日私自逃出濳匿南市同泰衖伊母任王氏家昨口親自往領忽與妻母及妻母之妹丁王氏口角扭毆由警查知一併帶入一分駐所詰據沈任氏供年二十八歳因時遭丈夫虐待是以不願相隨飭送警廳司法科訊究 
[究竟是否夫婦]  
　　揚州人許光裕拉車爲業有妻高氏私逃出外迄己八載昨許偕其姊蔣許氏偶在南市倉基衖與高氏遇見氏不認許爲伊夫遂卽扭控一分駐所詰據氏供年三十二歳丈夫早故後被夫弟光裕姦佔實非所願等語宋警佐飭即移送警廳司法科訊核 
[棄妻重婚之起訴]  
　　大東門内𥲑笠橋堍正和飯館主唐正和之妻陶氏（即陶蘭珍）前在地方審檢廳狀告伊夫將伊凌虐受傷等情曾經提訊判令兩造出外邀同親族理勸在案詎前日又有婦人唐錢氏至地方檢察廳控訴伊夫唐正和違法重婚據稱自嫁唐某迄今爲時己久初時愛情甚篤未幾夫有外遇遂將婦人安置鄉間日常費用置之不睬婦人一再來申索資始終不給無奈在鄉耕種辛苦度日現悉丈夫又娶陶氏爲妻甚至涉訟查棄妻取妻律有專條請求飭傳到案訊究等情林廳長諭候飭警傳唐來廳質訊明白再行核辦 
[本夫繫鈴解鈴]  
　　婦人萬許氏與褚蘭芝私妍匿居閘北被本夫尋獲扭室四區警署移送檢察分庭預訊還押己紀前報兹悉此案預訊時經李檢察官諭令原告補繕禀詞再行核辦而該氏於下庭後即向其夫哭泣哀求自願改過故原告己於前日具禀法庭請求撤銷訴案法官准之 
[尚須詰問媒人]  
　　胡德祥至法公堂控稱上年冬間曾在原籍憑張姓爲媒娶陳九五子爲妾執有賣身契爲憑不料今在正月底該妾私自逃逸現經偵知被同阿毛拐逃匿跡法租界某客棧内業己報捕拘獲請求訊究陳女供上年由人薦往胡家爲傭並無嫁胡爲妾之事身契實係揑造求察訊之周亦不認拐逃判陳周管押限胡於下星期一邀同媒證到案訊明核辦 
[犯婦不復交保]  
　　拐婦胡張氏（卽張阿巧）先後誘拐女子趙　寳羅二貞李小妹帶往奉天價賣爲　　　小妹函告其兄李阿根訴　救濟會函請該處警局將該三女番獲一併送滬報告捕房將胡張氏拘解公共公廨迭經訊供判令存洋三百元另交五百元人洋並保候函請閘北警署查傳其夫胡桂生到案質明核奪在案昨晨出　復訊據救濟會代表葛福來律師上堂譯稱被告拐賣情形早經堂上訊明罪己成立可以擬辦何以訊明後反准交保且被告供係寡婦本律師查悉其夫住居閘北故請堂上函致閘北警局調查據說己往南京現在仍請飭查惟　告罪己成立未便交保應請收押云云會審官王肇之君以被告犯罪屬實自應管押候究惟此案係副會審官王崧生承審事多隔膜遂商之美領畢君判被告押候禮拜四歸原審官訊辦 
[婦人串拐女子]  
　　浦東婦人潘潘氏因與姘夫張阿明串拐北海路十六號門牌老婦陸孫氏之十六歳養媳巧林帶往南滙價賣經陸孫氏偵悉報告捕房將潘潘氏拘獲昨解公共公堂請究被告供認串拐不諱判押候移提人證再訊 
[整頓路政之進行]  
　　小東門内退屋築路一事其第一第四兩段業己次第告竣而第二第三兩叚則尚未開工兹經工巡捐局朱局長查得長生橋迤西街道崎嶇損壞不堪亟應從速建築故己諭飭工程處派匠於昨日開始興工來車輛暫時阻止 
[木船撞沉貨船]  
　　前日有張錦福張炳華所駕之駁船兩艘裝運怡和洋棧之鐵板等貨駛往南高昌廟某船廠交卸駛至竹行碼頭因時在深夜潮流湍急其前面有金恒懋金裕興兩木船正在出擋兩駁船不及避讓以致碰撞登時沉没所裝之貨盡行漂失並溺斃十九歳船夥崇明載朗一名同時又有黄沙船一艘駛近該處亦被撞沉惟未傷人旋由舵工李德興曁二張先後報告涌江水巡隊由宋巡官派令孫巡長將金恒懋木船管駕人朱小生及金裕興船上管駕朱阿慶帶隊詰問一過移送警廳司法科預審一面令該駁船主趕緊雇人打撈尸身貨物再行核辦 
[公堂撫卹嫠婦]  
　　黄包車夫　四明於上月間在黄浦灘拖載西人疾行致將甬人苗金蘭撞倒跌傷由捕將蔣拘解公共公廨訊供押候原告傷愈再核在案詎苗受傷過重己於舊曆端節斃命業經中西廨員驗明收殮昨飭捕房將被告解案即據屍妻苗袁氏投訴家徒四壁賴夫工作度日現在夫死無靠求恩矜全訊之　　　　　無心求宥會審官王肇之君乃商之美領畢君當堂賞給該氏撫卹洋十元被告押候乘車西人到案證明肇禍情形再行核奪 
[盜匪房舟運贓續紀]  
　　盜匪周國樑行刦周浦鎭附近吳姓家衣物等件雇餞錦卿之駁船裝運來滬當爲水巡隊查獲解至警廳轉送地方廳訊辦等情己紀昨報前日由檢察官飭提周國樑錢錦卿等至案訊知錢錦卿實無爲盜證據暫准交保聽候查明再核周國樑供認竊盜屬實諭令收押候起訴審判廳訊明究懲 
[工巡捐局批示兩則]  
　　南帮米業公所顧希烈等禀請指示米船停泊地點由批據禀己悉本總局推放大碼頭至董家渡止沿浦岸線係爲利便交通振興市面起見除招商承租建築輪埠外並酌設公用碼頭數處以便各商號起卸貨物之需該商等母庸顧慮仰即知照 
　　駐滬常熟米業商董兪春沂等禀請指示米船停泊地點由批據禀己悉己於南帮米業公所顧希烈等禀内明白批示矣仰卽知照 
雜評三 
[讀蒼蠅殺人論（訥）]  
　　人但知鼠爲傳病之媒介而不知蒼蠅之傳病較鼠尤甚鼠少而蠅多鼠捕之易盡而蠅則難盡夏時我人所惴惴者疫症耳而蠅之傳播疫症如此其速孶生又若是其繁爲禍實 
可驚駭馬林醫士所舉美西戰爭時之情形誠可爲我人鑒戒矣至其論滅蠅之法多端而要必以去齷齪務潔靜爲主猶之政本清則貪官污吏自然不生若政治穢濁則雖日日嚴查嚴辦而一般貪官污吏去一般貪官污吏又來其理正同也我故以衞生之道告我居民更以爲政之道告政府 
 
 
 

Page 11

 
 
來函 
[論蒼蠅殺人之害（英醫士馬林譯）]  
　　蠅者逐臭之物見者輒望而逺避非獨惡其臭抑且　染其毒然攷　界上之蒼蠅計有四種四種中惟家常之蒼蠅最者伹　　常蒼蠅先行揭出其餘三種卽可以類推而得其大概一家常蒼蠅一牢蒼蠅三小春蒼蠅四屎頭蒼蠅論家常蒼蠅之全體頭頸胸腹而體以成其翅髈腿都在胸产翅髈有兩另有兩小翅髈在後至腿則有三對每條腿有三節但全無脉管只有氣　以肺　缺點不全　恃血運以固其體質初飛時身最輕察　之能辨得出眼之形式　爲兩樣不一一名純眼一名雜眼雜眼計有兩對細望每眼約有四千纎細之點末惟此眼睛驟見之不大清楚純眼有三個居大眼之中再觀蠅之舌若何舌頭能伸能縮較頭表逾兩倍伸出來頗青縮進去稍黑苦於無齒莫能咬人獨舌頭能縮者亦復能伸緣頭具氣泡氣血擠時則舌伸氣血鬆時則舌縮此一定之理不可移易舌有尖有管有抽器此舌尖上有口口旁有兩頁舌上有細紋復有毛所以能知覺辨别味之美惡者全憑乎此舌尖有管到喉有抽器故僅能飲水而不能食物則且於蠅之全體動息外以驗證其消化飲食之路 
　　蓋蠅之涎線有兩對能生吐沬於吐沬旣生後旋即入管入管以後即不得不　吐出所吐出之水能將食物消化吸入食管中食管旁有　能聚食物與雞膆相似膆聚滿後可數日不饑膆與胃有兩扇之槅槅能合者亦能開然槅之合必於膆滿時而始合否則仍開槅合後所食乃入胃胃滿因即不食其常食者乃胃不滿之故而蠅之習氣所最可憎惡之第一事莫如吐水幾次即將各穢食物消化於無菜若將此水吐在食物上即未有不中毒於人者論其滋生之處四通八達凡糞溷之坑堆以及各齷齪污穢之　點一被熏蒸氣味即現氣味現乃蠅叢集之藪兎有三窟蠅窟更多然蠅之滋生雖甚繁茂惟生於濕地地乾則不生蠅子生於靜地至八日始成蠅若苟糞穢常動不使凝結恐蠅之子亦難繼變爲蠅兹姑不贅試於蠅滋生時驗其時間先後之次序蠅子初　現白小而長一晝夜間遂成蛆五日乃成繭出繭之期不過三日逮繭出蒼蠅始成所存活不死者約在三月每一母產一回子計有百五十之數目不產在一處一母一夏天約能出五回子由一母而遞推之當時曾有人驗過一年一母能成八兆其數可云至多再者四兩馬糞能成七百蠅蛆雖時至冬日在温煖融和之處亦能生蒼蠅難絶其孕育夫而後以滋生之繁更雜出害人之法蠅之舌頭最能吸取微　將微　裝在膆内滋生微　者即微　蟲是也若挾此微　吐納於飲食之内轉以輸入人之口腹病　暗伏於此中更有微　盤踞於蠅腿上之毛曁身上之毛或掉落於飲食上無一非染病之漸其舌頭吸上來卽吐出去蓋猶之中國所謂瘟神者也以此驗其滋生其生旣廣以此觀其流毒其毒更深蒼蠅雖係微物可不懼哉 
　　載西國當時曾調查審驗昔日西班牙與美國戰爭時間軍人屯駐於弗羅耳大邦惟時其地生腸熱病之人不可以僂指計死亡亦多初不明白其種何惡因一何慘酷至此及後方恍然於蒼蠅之害人　　　　慣用石灰藎齷齪於糞　内纔見蠅身上有灰　　落石灰於食物上即知蠅自糞壤中出始帶石灰以飛天飲食上來舉此足爲蠅毒之明證久之特籌設一法每逢大便後卽用土以　其糞掩蓋起來絶蠅之毒根人從此靡幾無病又此外還有一試驗美國南北交戰時有一大將每於奪得城池後不知衞生之道理安在能用聖經上摩西之律法凡無論何人大便必　鍬鋤大便後必須以鋤掘坑而埋糞自是人之病遂化爲烏有不然視蒼蠅爲無甚關係輕以置之度外其亦未思區區一蠅每回能落六兆微　於飲食上多者更可知矣然則蠅所能傳染病者共計爲數幾何曰腸熱病瀉肚病痢疾病及　瘰痧癆症癰症與病眼蠅蛆瘑蟲等症無一非蠅所傳染至如何設法以驅殺蒼蠅則惟有去齷齪主潔淨且所去齷齪不在一時而在每日如或齷齪有難去者即當晒乾或未曾晒乾即宜盡行掩覆或用殺蟲藥亦可此去蠅之法有如是其他殺蒼蠅之用何法莫若預備一籠用糖以引之使入再用膠質或砒礵水都可毒殺蒼蠅房内則用派唎吐之藥草燒烟上揚亦未始非毒死蒼蠅之良法外若窗門復遮護以鐵紗使蠅無隙鑽入飲食之間不拘精組美惡所盛設擱置處皆須四圍鐵紗於其土掩護周密手上切不可着穢於蠅旣來則用法以殺於蠅未來復設法以防無病者姑不論若病人所存積之齷齪非燒即除之使盡是在男女老少人等以消滅蒼蠅爲最先要務蒼蠅生於何地即躱藏何地决無飛逺之理有畜生始有穢有穢始有蠅得此秘訣發其伏掘其藪其初蠅能書人者其後殺蠅未始不可以生人 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[破天荒之動物園] [  茸顚]  
　　斯破天荒之動物園係設於乞丐國垃圾鄉中每逢夏令准人入内游覽至秋季閉幕其中所蓄皆細綱么魔閱之足令人昨舌並據圑長覽先生言搜集此項動物時曾費無數之極汗飼養時亦費若干之滋養污垢品也故園長自詡雖此區區之動物院實爲畢生心血所萃他人不能仿設云兹將其中所有之動物詳列於下以便閱者之目游焉 
　　（一）虱部虱部設於千年隔宿之破絮中種類至夥若東跳西竄一息不定者蝨虱是也舉步蹒跚身發銅臭腹便便若大腹賈者　虱是也色白無光嘴尖不銳本裏木覺摇摇擺擺者白虱是也緣敗絮之繚逆順上下有類走繩索者頭虱是也斯四者爲乞丐國特產故列爲首部鉰品爲民脂民血價值頗昻貴 
　　（二）蠅部設於垃圾堆中種類不少有金色者謂之　投蠅飼以矢溺等品有黑而且大者謂之瀉子蠅以其隨路遺子故也更有其他種類甚多難以一一枚舉蠅部之旁並附設蛆蟲部便蠅之繁衍也 
　　（三）蚊部設於水涔草叢中大小不一種類至夥有草蚊水蚊長脚蚊毒蚊之分類皆擇肥者而吮血貪得無厭飼之甚費本錢旁設孑不部（俗稱孑不爲打拳蛆）觀其上下打拳頗覺有趣 
　　（四）雜葛亂盤部此部樣樣俱有式式完全不分似動物非動物一概陣列其中若蚵蟲微生蟲壁虎蜈蚣等悉歸納其中奇臭冲天頗合此等蟲之生性焉 
　　園之動物悉舉如右矣然我敢爲閱者告曰中國此等動物園實不少非僅若余所舉之乞丐國所獨有也（五） 
[官場如戲場辨] [  濟航]  
　　官場如戲場一語流傳久矣或謂官場之新舊交替也升降無常也殆如戲場之開幕閉幕一齣演畢一齣又來以余觀之官場安得比戲場哉試即二者比較之戲場之脚色生旦丑角各須有相當之技能唱青衣者不能做丑擅黑頭者亦不能飾鬚生也乃官場之用人只須有搜括民財之經驗可以爲文官亦可以兼武職可以作知事亦可以任法官一若一入官場其人卽具萬能之本領較之演戲之生旦丑角各因其才者何如乎此不如戲場者一也戲場之演戲也時而爲將帥必盡其殺敵致果之才能時而爲奴婢必盡其奔走服役之義務推之飾各色人等莫不皆然乃官場之任事做官者不必做事儘可養尊處優做事者旣得升寳官派遂十足花天酒地終日優遊鴉片雀牌借以娛樂較之演戲者且唱且做費盡心力而始完一齣者何如乎此不如戲場者二也戲場之演戲舊劇不良改編新劇以演之舊角不良改聘新角以演之因時改良乃官場之用人行政旣喜用舊官僚又喜用舊習慣不問其人之才學若何只須前清資格即可升官不問其事合時與否若爲復古條陳即可採用較之戲場劇本改良脚色日新者何如乎此不如戲場者三也戲場之演劇爲金錢也然須演來足博看客歡心使之樂於輸資毫無强取豪奪之行爲也乃官場之取財無論人民樂輸與否概以强迫取之較之戲場之取資於看客而必得其歡迎者何如乎此不如戲場者四也嗚呼官場直不如戲場多多矣（五） 
譯叢 
[愛爾蘭古屋中之人鬼（續）] [  常覺]  
　　司維納曰主人果居此間者危險殊甚此事還祈三思主人果肯下榻吾寓者當爲主人安設臥室即予之密昔司亦能侍奉主人週到以吾思之必較此間爲安也茀郎雲司曰謝汝盛意第吾願居此一覩鬼怪而後己司維納曰明日吾來視主人時主人未死者則幸矣司維納去後茀郎雪司乃入一室隂慘之氣有如古墓時則梯柱發爲爆聲然此事實弗能引起其驚恐旣而取娌書讀久之久之一無聲息直入夜分乃就寢翌晨司維納至入視主人見主人無恙不禁大惑連連頌曰主人此殆上天之佑茀郎雪司叱曰母多言趣爲予備早餐司維納乃出是晚茀郎雪司又安然無事然有一次曾爲一種怪聲所驚覺茀郎雪司手一手鎗而出則杳無蹤影寢如故明晨司維納至茀郎雪司備述其事司維納咋其舌盛稱主人勇敢茀郎雪司惱曰吾固弗信有鬼怪之事也信鬼怪者其人必富於幻想及患不消化症之人耳然當晚茀郎雪司亦竟遇鬼怪之事焉是日因情力疲憊寢乃特早時則天氣深黑伸手不辨五指無何忽聞怪聲發自室中茀郎雪司凝神聽之則似有人在其室中人之竟掀帳幕摸索其首部則覺其人之手冷乃澈骨茀郎雪司大驚駭立趣而起携一手燈及手鎗出搜索之下則又杳無徵跡乃即歸寢頻頻自思以爲適才之事特幻夢而非眞耳 
詩選 
[柳絮限韻同寅伯作] [  青浦徐公輔]  
　　青衫還我自由身歷亂花飛悶煞人冉冉韶華三月暮星星霜鬢兩邊新詩賡白雪難爲和衣被蒼生别有春世變滄桑儂飽閱繁華事散逐香塵 
　　怕看萬紫與千紅春盎長安熱閙中吹到離亭愁可遣飛從别浦夢成空文章絢爛知誰屬身世飄零與我同一樣癡情難自主顚狂莫漫怨東風 
　　婀娜柔條初秀齊緑楊城郭小橋西美人綽約腰宜瘦名士疎狂眉肯低大地作　昶蝶舞遥天布陣噪鴉迷封侯夫婿應追悔驛路年年印雪泥 
筆記 
[無錫成氏] [  東園]  
　　成氏定陶教諭繪女登封訓導尤輔之妻也圃游學靖江成氏從焉江水夜溢家人倉卒升屋成氏整衣欲上問爾等衣耶衆謝不暇成氏曰安有男女裸而尚可俱生耶獨我留死耳衆號哭請不應厥明水退坐死榻上 
[石門丐婦]  
　　丐婦湖州人莫詳其姓氏明正德中湖州大儲婦隨其姑與夫走崇德石門市乞食三人偶相失市人爭挑之不應與之食不顧誘之財亦不顧寓東高橋上不食者二日俟姑與夫皆不至乃從高橋上躍入水中死 
自由談之自由談 
[自殺之傳染病] [  覺迷]  
　　月餘以來投江死者飲刃死者仰藥死者自縊死者報紙上之記此等事幾無日無之豈除死之外無所表見於世乃出死之一著耶或者自殺竟爲今日傳染病之一種耶 
小說 
家庭小說 
[嫣紅刧] [  常覺小蝶合譯　天虛我生潤文]  
　　第三十七章（續） 
　　午餐後安西來復召威廉至奬以先令二枚且曰威廉汝願受業於吾門乎威廉聞語不覺愕然久之始曰主人吾殊未解所語安西來曰姑勿問其解與不解吾今先詢汝汝果喜此手套之業否曰主人吾今居之久亦且習慣但恐永逺埋滅無展發之一日是以爲恨耳安西來曰孺子聽之此正予所以令汝爲吾徒也蓋廠中階級亦正與仕途相同必自卑始今吾子亨利不願爲廠中事果願之亦必以學徒始也威廉乃躊躇曰願固願之但吾聞學徒無津貼吾家：：安西來不待語畢即曰汝母慮汝果願爲學徒者則予每星期當再加汝四先令以津貼汝家用諒汝母當亦無不願也威廉大喜歸以告之嫣紅嫣紅無語但謝上帝而己夫此位置非即雪笠兒特雅所得者耶今乃竟爲威廉先登且雪笠兒平素頗自高至是乃轉在威廉下則大憤怒訴其父曰父趣爲我語安西來令退威廉彼何人斯乃敢與予並肩且日至安西來之家與亨利相嬉其將置我於何地耶特雅亟捫其口曰止此語而爲密斯特安西來所聞者恐威廉未退而汝退矣 
奇情小說 
[秘密汽車] [  東埜譯]  
　　第三章（續） 
　　挨周猝然變色起身挽住那意大利人一臂附耳說道柏利德請留心一點豈不聞隔牆有耳倘然被人家竊聽走漏風聲出去你這顆腦袋還安得住在頸上麽柏利德微笑點頭說道你的話差是不差但你只知其一未知其二你說牆上有耳朶不曉得牆中還有極大的秘密藏着哩這個慢講你先告訴我昨天幹了甚麽事情挨周道事情並不重大昨天我到一個公司裏請他們：：柏利德不待他說完便睜出兩粒黑溜溜的眼珠銳聲大呼道請他們造汽車嗎造我們秘密使用的汽車嗎挨周頓足嘆道你這個蠢蟲不可與共大事我方纔叮囑你的甚麽話兒總是粗聲大氣的一定要洩漏我們的秘密方纔快活麽還有一曆你穿的衣服奇形怪狀周身　褸不堪領圈上縛着一條鮮紅血的綢巾附一枝鑽石的别針又是假的你以自爲放浪形骸之外無政府黨人素來如此却不曉得這裏是英國不比你故鄉意大利養時韜晦還恐被警察注目像你這種賊頭賊腦更加要使他們起疑了此後掩藏一些於我黨前途獲益不淺呢柏得德摇首道我不管我不管你向來同我說英國是自由的出產地如何穿一套衣服也要拘束起來他說到這裏舉手向胸前一指道你看這一條頸帶便是我黨的旗幟充其力量足以號召天下是貧苦人的救生圈也是富商達言的催命符呌我如何捨得他挨周嘆道忠言逆耳你將來自作自受一定要閘出岔子來的現在且談正事談那汽車柏利德聳着肩膀說道那汽車：：你向誰家定造的不要緊的嗎不怕他們洩漏秘密的囑挨周笑道你放心我和汽車公司的總經理人己訂了一條秘密協約他們每人身上縱有一百張嘴每張嘴裏有一百個舌頭都被我用金銀之塊一張一張塞住講不出半句話來你放心柏利德拍掌笑道妙呵妙呵你可謂以英人之道治英人之身我看英國人都是盲目他們也有兩隻眼睛平時也能視物不過一見了金銀登時生出翳來張眼只見金銀不見其餘各物了俗語說盲於目不盲於心我替他更正說盲於事不盲於金銀挨周想起方纔店主人一番現狀便笑道這是世人通病你不可獨笑英國人就是貴國人恐也不免呢我又要講正事了 
六月三日中國銀行收欵清單 
　　此爲第四十八次報告 
[每三百九十三册八十二號至一百號]  
　　源順昌二元隆盛昌二元聚源祥二元順昌泰一元陞順昌一元新隆順昌三元錦章泰一元隆茂昌一元隆仁昌二元蔡同興一元盧鈺璿十元李竹銘一元韓衷一三元程崇禮一元董根全方賢甫一元萃泰一百元聯甡一百元公記蛋行二十元洽記蛋行五十元 
[第三百九十六册六十八號至八十一號]  
　　宋文獻五元中華鐵路學校各職員學生一百六十二元土業從心會二十元土業存義會十元順發洋行帳房同人一百元同源一百元宏久一百元同源號錢虎臣五十元承裕堂十元嚴阿多一元周德興一元徐佛僧一元喬阿金一元宋阿義一元 
[第三百九十七册九十六號至一百號]  
　　瑞元昌一元楊復順二元順昌祥一元乾興泰一元縣興泰二元 
[第三百九十八册三十七號至七十三號]  
　　王阿三一元陸順昌三元復順昌三元應隆順二元興源隆二元同昇昶一元仁泰祥一元萬龍順一元萬昌祥一元同興一元老隆茂昌一元陸順昌一元陳鴻根五元毛文龍五元張威廉五元沈俊賢一元陳燿如一元王允中十元杜麟聲一元高澤霖一元胡安成畢阿德一元宋國棠十元朱耀宗三元道勝一百元勤泰一百元馮少山一百零五元鄭蕙蘭五元恒順行五十元源生行三十元順興行二十元合順行二十元吳啓喬十元楊敬箎一元楊金雲五元施喜揚二元高阿菊二元殷方廷二元 
[第三百九十九册一號至十七號]  
　　永和泰一元祥順昌三元老隆順昌一元裕陞昌一元隆大昌一元萃源一百元生源一百元楊樹浦大隆機器廠五十元嚴裕棠五十元嚴慶祥押歳八元嚴慶瑞又十三元張筱毛十元 
[第四百册一號至二十二號]  
　　鄧詠雩十元鄧鴻生五元周彝鳳五元趙壽人十元鄭杜氏一元趙會荃一元朱虎臣五元黄信卿一元郭寳書五元泰亨源一百元協泰豐一百元久泰豐一百元純記蛋行五十元介順蛋行一百元介順行各友一百元謝三金一元陳發發一元殷楚卿一元錢寳元一元金阿福一元朱關福四元吳福林一元 
[第四百零一册一號至七號]  
　　范珊二一元李光全一元趙錫生一元張金生一元張根新一元陳炳生五元陸章全五元 
　　六月三日共收儲金銀圓二千三百四十元連前第四十八日共計己收儲金銀圓五十七萬三千二百六十九元銀二千五百四十六兩九錢九分中國銀行謹啓 
 
 
 

Page 15

 
 
   
 
 

Page 16

 
 
   
 
