# 1923 - 128 - 4918038

 

Page 1

 
 
第一萬八千零三十八號;中華民國十二年 西曆一千九百二十三年五月十六號
星期三 * *   
 
 

Page 2

 
 
第一萬八千零三十八號;中華民國十二年 西曆一千九百二十三年五月十六號
星期三 * *   
 
 

Page 3

 
 
第一萬八千零三十八號;中華民國十二年 西曆一千九百二十三年五月十六號
星期三 * *時評 
[自作孽] [  冷]  
　　中國今日之種種危象非天作孽也蓋中國之掠權植黨好戰喜亂之徒作之孽也亦即中國一般善良之民不力制止縱任此輩作之孽也故中國今日之一切舉動皆可謂中國人之自作孼 
　　匪何由來皆擁兵之徒所養成之也今匪患將遍全國矣各種行政機關何爲而皆將停止外交機關何爲而先已破產財政紊亂之所賜也財政何爲而如是紊亂武人養兵以增威政客官吏顚倒侵蝕以自利人人瘠公以肥私故也外交何謂而嚴急以財政之失信用匪亂之害治安及一切不顧大體有以成之也凡此種種皆所謂自作之孽也 
然則中國之至於今日也又將誰尤 
命令 
　　五月十四日大總統令内務總長高凌霨呈請任命陳緯爲僉事應照准此令 
　　又令張國溶給予一等文虎章施祖蔭孟廣潤張頎王啓貴沈庸陳壽如均給予二等文虎章裴廷楨管鳳岡均給予三等文虎章劉乃勛給予三等嘉禾章此令 
　　五月十二日總統令派孫振家鄧芷靈劉振生蔣士立康寳志劉亮劉光興郭廷桂爲全國財政討論委員會委員此令 
　　又令派徐智輝宋發祥爲整理内外債委員會委員此令 
　　又令内務總長高凌霨呈陜西關中道道尹賈濟川另有任用請免本職賈濟川准免本職此令 
　　又令任命南岳峻署陜西關中道道尹此令 
　　又令内務總長高凌霨呈江西全省警務處處長兼省會警察廳廳長閻恩榮另有任用請予免職閻恩榮准免本兼事職此令 
　　又令任命于漳爲江西全省警務處處長此令 
　　又令内務總長高凌霨呈請任命于漳兼江西省會警察廳廳長應照准此令 
　　又令劉文崧錢秉鈺均給予三等寳光嘉禾章此令 
　　五月十三日大總統令參謀總長張懹芝呈陸軍第一帥參謀長王祖綮另有任用請免本職王祖綮准免本職此令 
　　又令任命朱毓棟署陸軍第一師參謀長此令 
　　又令鄂芬别爾格給予三等寳光嘉禾章喀拉巴諾夫斯基給予四等寳光嘉禾章喀茲羅夫斯基雕帖普林斯其均晋給四等嘉禾章此令 
國内專電 
　　北京電十四日下午六時葡使見外次述使團會議經過及外人乘車護路幷詢政府究於何日能完全放還被擄外人務切實答覆外次答營救確有進步匪提條件巳允全釋已有把握（十五日下午一鐘） 
　　北京電美京電施肇基抵美此間對臨城事報載稱應嚴懲中國停止增加關稅保留領判權 
　　（十五日下午一鐘） 
　　北京電汕頭泰順輪被刼電到使團正會議臨城事件僉謂中國已成匪世界義使主張援庚子例劃聯軍區域共擔治安某某等使未加可否某使云問中國有無能力再議（十五日下午一鐘） 
　　北京電匪二次代表四眼馬周天松到臨允俟抱犢崮察看退兵者回報卽釋第一批幷要求商編師付械問題周高八尺以上不知田中玉到棗大駡田各人不敢告以田已到棗周謂官府所許條件同人開會甚滿意今所研究者施行與保證經公推陳調元申士魁與周對手談判楊琪山已回京 
　　（十五日下午一鐘） 
　　北京電匪代表諸葛燈孫美松郭其才十二晚九時在中興煤鑛公司與陳調元申士魁簽訂草約㈠豹子谷退兵務於十三日以前實行退至峨口㈡撤兵後改編成師先送槍八百上山駐地由該部自行指定魯長官不得移調㈢發餉三個月在一二兩項施行時放還第一部外人第三項施行全放中外人諸葛要求在臨棗外國領事政府代表督軍省長代表何鎭守使吳旅長共同簽字保證諸葛當晚偕温李安入山（十五日下午一鐘） 
　　北京電棗莊消息十四日匪在山會議十五匪派代表下山議條件會議地點在中興鑛局匪全權代表爲郭其才（十五日下午八鐘） 
　　北京電院覆田熊眞電引咎辭職希勉爲其難早日結束臨城案用輕責任（十四日上午十二鐘） 
　　天津電交部接臨城報告已與土匪議妥條件（甲）官兵退出包子谷（乙）收撫土匪爲軍聞魯田已首肯不日卽實行（十五日上午十二鐘） 
　　天津電北京美使館接何斯福自臨城元電云土匪言條件議妥後至釋放中外人士時須留二西人作擔保又據最近調查外人被擄未釋者美籍六人英籍五人義籍一人法籍二人墨西哥籍夫婦二人共十六人（十五日上午十二鐘） 
　　天津電現有由匪巢逃回旅客胡善甫楊式如等以津浦刦案政府以全力營救西人對本國旅客毫不過問特在河北黃緯路組一辦事處請被難家屬通報名姓與路局交涉並有律師張某願盡義務主持一切（十五日上午十二鐘） 
　　天津電元㈩㈢日直省長王承斌偕警廳長楊以德南下與魯田蘇齊皖馬及駐紥地方長官接洽保護路務及營救旅客辦法楊以德經保曹魯田交吳電委爲收撫土匪全權代表故有臨城之行 
　　（十五日上午十二鐘） 
　　天津電津浦局以華北明星報載有看車夫勒索脫險旅客一則已將該車夫胡轅本魏長起開革 
　　（十五日上午十二鐘） 
　　天津電津浦刦案寒㈩㈣確息雙方條件雖漸磋商京緒然因交吳寒日始向土匪正式交涉計妥恊期至早須寒晚或删早又外交團以我當局辦刦案尙熱心昨特聲明㈠前定十二日之限期從寛展限靜候解决㈡祇求此案迅速解决且保外人安全則意外損失並不苛求（十五日下午十一鐘） 
　　天津電臨城消息文㈩㈡日公府洋顧問安迪生交涉員温世珍邀同李君引導入山二次接洽眞㈩㈠日外人名亨利者爲土匪送信至臨與官軍文㈩㈡日仍返匪巢與匪接洽據調人云土匪索贖旅客代價（甲）外人每名五萬元（乙）華人每名五千元（十五日上午十二鐘） 
　　天津電警廳接探報佳㈨（日）夜一鐘津浦路晏城站忽來土匪百餘名將該處周家店搶掠一空向東北逃去（十五日上午十二鐘） 
　　棗莊電美總領事台維司正式向中外新聞界報告謂現與匪交涉極爲順手被擄外人頗遭優待勸勿作過甚之詞淆惑聽聞 
　　（十三日下午六鐘） 
　　棗莊電元（十三）全國商聯會代表江經沅抵棗擬以國民團體代表資格上山議釋華人匪生命財產可由國民擔保交吳明日來此 
　　（十三日下午六鐘） 
　　臨城電元（十三）安迪生温世珍嶧紳李麟閣再入山商條件匪要求撤圍改編發餉三項須外團及京地紳商保證當晚下令撤圍九時安温回辦事處餘未悉今晨九時交吳抵此在擄華人可逐日釋放外人在山今日止共十六人總商會代表擬明日入山營救華人 
　　（十四日下午五鐘） 
　　北京電法使照會外部茲奉巴黎政府訓令請中政府嚴令總稅務司迅促金法郎卽支付庚子賠欵 
 
 
 

Page 4

 
 
第一萬八千零三十八號;中華民國十二年 西曆一千九百二十三年五月十六號
星期三 * *　　（十五日下午一鐘） 
　　北京電東京廖代辦已託病他避使館事由張元節代辦汪榮寳向楊壽枬索川費楊拒絕外交經費財部請外部自借駐外各館事務停頓唐在復病假在瑞亦因無欵回義外交已成破產來電因無電費消息隔絕（十五日下午一鐘） 
　　北京電十六衆院列不信任案審查案昨夜八政團吳蓮炬等會議决實行倒閣阻外財就職阻自派閣員出席閣議（十五日下午一鐘） 
　　北京電删（十五）張宅閣議高彭程李均列席張言劉呂已去印泉假諸君所藉口者均有辦法旋開議㈠七月一日廢止禁棉出口㈡西北邊防督辦署組織㈢財次張競競仁辭職决慰留㈣閻毓善爲新疆實業廳㈤派許朗西赴歐美考敎育旅費自備（十五日下午一鐘） 
　　北京電張閣益不像話昨語左右越窮越有辦法我說尙有事業可做諸君勿餒（十五日下午一鐘） 
　　北京電昨張紹曾請顧維鈞張英華先就職並語顧如少川就職予亦不辭但顧仍堅持非俟國會通過不就職（十五日下午一鐘） 
　　北京電張英華赴津見曹銳如順利星期四出席閣議（十五日下午八鐘） 
　　北京電寒（十四）兩院停會（十四日下午八鐘） 
　　北京電今日羅案開庭徐行恭陳述奥債歷史及訂合同情形候續審（十四日下午八鐘） 
　　北京電滬領團議根據華會中國開放門戶主義要求政府將公共租界楊樹浦以上至吳淞口爲中英美日法比各國共管區域在此區内所有港務市政由各國各派委員組織機關共同管理使團現擬向政府提出（十五日上午十二鐘） 
　　北京電漢江岸常部譁變蕭督寒㈩㈣電告已鎭平地方未大擾 
　　（十五日下午八鐘） 
　　北京電楊森電院李樹勳克銅梁由銅追敵我軍登鄧田劉陳各部會師東下與馬宋等旅夾擊 
　　（十五日下午一鐘） 
　　北京電曹吳電請贛中行撥十萬濟林虎（十五日下午一鐘） 
　　北京電財部彭解已逃以周科長暫代（十五日下午一鐘） 
　　北京電外部向銀行借六十萬要稽核所擔保九月後鹽餘扣還 
　　（十五日下午一鐘） 
　　北京電甘新議員以西北邊防督辦範圍太廣請政府加以解釋以示限止（十五日下午一鐘） 
　　北京電濱海某省派史某與美商訂購西戈斯荃式飛機十架價約百萬每機載重二千六百璧聚乘十人以上（十四日上午十二鐘） 
　　北京電敎育部函稅務處中小學經費及留東學費往往遲至第三月始發第一月費以後請提前撥發稅務處覆來函所云不勝駭怪該項經費每月撥付六萬向無貽誤卽本月份亦已預撥 
　　（十五日下午一鐘） 
　　北京電粤探報陳炯明不願與沈鴻英合作勸沈收兵回桂粤事由粤人自决（十五日下午一鐘） 
　　天津電直省各縣將設司法公署實行司法獨立聞擬從滄縣等十九縣着手（十五日上午十二鐘） 
　　天津電寒日商會電府院速辦津浦案以慰輿情而安商旅 
　　（十五日上午十一鐘） 
　　天津電奉張派尹克莊晉謁元首復來津繼派俞沐潭來津見鮑貴卿均接洽和議事（十五日上午十一鐘） 
　　天津電定縣省九中學學生受校長壓制憤而罷課敎廳藉口將全體學生解散（十五日下午十一鐘） 
　　天津電删㈩㈤日營務處將誘拐幼童之納興齋等四名女犯納陸氏等三名執行鎗决觀者稱快 
　　（十五日下午十一鐘） 
　　天津電寒日學生沿街貼力雪國恥報單有二警尾隨悉行扯去 
　　（十五日下午十一鐘） 
　　天津電劉恩源來津後日赴游戲塲或賭博等處消遣絕口不談政事（十五日上午十二鐘） 
　　天津電全國商聯會代表江經沅等携藥品食料文㈩㈡日過津赴臨城協救被擄中西旅客（十五日上午十二鐘） 
　　香港電滇軍旅長朱世桂向駐三水前因事去職赴港元㈩㈢潛返三水寒㈩㈣通電謂桂被蔣光亮唆使徒黨排而去之寄跡香港惟所部遣代表迎其復職勉從衆意於本日返部暫維現狀寒午有滇軍千餘人由英德返省轉搭廣三車赴三水鎭懾（十五日下午七鐘） 
　　香港電孫令派魏邦平爲西江討賊軍總指揮大本營兵站總監寒日電告陳天太昨下午佔博羅奪槍數百劉震寰文㈩㈤報告本早率嚴師任旅出發向蘇村攻擊至午後六時完全佔領獲槍三百餘砲一機槍二擬明早向博羅惠陽攻擊（十五日下午七鐘） 
　　香港電廖仲愷今早十時接省長任（十五日下午七鐘） 
　　香港電楊希閔由北路調回三千餘人增防瘦狗嶺白雲山等處粤桂兩軍現在增城方面劇戰居民紛逃李耀漢部現在開平屬之新昌長沙與江門調來之楊錦隆鄧剛兩部劇戰新昌全埠被搶 
　　（十五日下午七鐘） 
特約路透電 
[臨城刼人案近信]  
　　十二日棗莊電（被攔）亨萊氏偕譯員一人今日午後至棗莊但與匪約定明日回山氏言被擄之人分三處居住均受善遇穆安素氏仍病梅丹醫士已赴匪藪診之氏又謂匪首嘗語之曰余爲甚知禮之人余所欲者吾人在此區之政治權耳匪給亨萊氏二十元充零用費昨日匪購糖果諸物畀被擄者且給還衣服匪自星期日至昨日行動甚忙夜間尤甚且爲諸被擄者備驢匪甚信賴亨萊氏予以一槍以獵野味且請估計贓品價値 
　　十三日棗莊電昨夜入山談判之人已歸未獲切實結果匪要求官軍即撤負責之外人當擔保官軍於諸被擄者被釋後不攻匪衆且須收撫爲國軍數月之前匪曾釋放被擄華人數名當道允不追究乃兩月内懸於臨城附近之匪頭共約四十匪猶未忘之匪之消息傳逹甚靈凡有人入山匪輒豫知之當亨萊氏與安特生被釋歸時途中有騎馬之匪迎之匪首年二十四且有四人爲副皆曾受敎育者匪首爲魯省名閥中人梅丹醫士已由匪藪歸來據稱諸皆安寗穆安素之體亦漸健梅得匪首允可探問諸被擄者梅言山上食水多而且潔蘇洛門氏來函謂自被擄後昨第一次得西食醫士之來大有益彼當夜離火車後之十二小時内僅着一褲無襪無鞋後得拖鞋一雙及中國衣服今諸人皆安受首領賓客之待遇首領誠漂亮人物也蘇氏又有一函曰我人居所較他處格外緊嚴連日無可爲歡食物頗少余臥馬廐中與一牛受虱之噬嗣許余往視其他諸人及洗余之服沐浴一次惟一舉一動皆受監視云云一切消息今均遲到兩三日 
　　十四日棗莊電據最近消息穆安素氏被擄後患病甚重入山後有被擄者四人共持一毯蔽之以避烈陽歷數小時英領事杜爾斯氏及交通總長已抵此間被擄諸人日有消息傳出均謂非允匪要求無出險之望匪之紀律頗好 
　　十五日北京電昨晚接到棗莊電稱匪與政府代表商定官軍退離抱犢峪後即釋外人若干之約已無效因匪首孫美瑤否認此約匪首三十人將於星期一日開會議定辦法報告中國當局衆信非中國當局有以見信於匪被擄諸人難望出險魯省議會已電請政府免田男熊職 
　　十五日北京電交部宣稱吳總長昨抵棗莊會田督軍何鎭守使田何告以兩日談判之結果現已請匪派代表擇地開會匪之各團昨開會議大多數主張與當局會商辦法故匪之代表今日可下山現决議日後商定之辦法由藤嶧兩縣知事擔保交通部希望如此當可使匪滿意而釋出被擄諸人 
[京奉路之虚驚]  
　　十五日天津電據唐山消息十二日午夜京奉鐵路車務長通報美兵司令謂華兵從事刦掠恐將波及鐵路產業美兵即加準備並遣一小隊前出調查旋知消息不確即召回之蓋有華人約三十名圖刧華人所設之某銀行爲警察所阻開鎗歷一小時警察之子彈皆用盡 
[北京塌屋傷人]  
　　十五日北京電昨晚加拉蒂紙烟棧二層樓之屋塌坍有四人理身於瓦礫中内有西人一華人一名已死法使署衛兵助援三小時始有最後一人覓獲 
[遠東運動會選手抵日]  
　　十五日大阪電菲列濱選手一百七十人及廣州女選手今日行抵大阪均受歡迎街車均掛旗歡迎委員會以汽車載諸人經過全市所至之處輒受羣衆歡呼有汽車一輛載菲選手數人行至某處遭遇意外兩人受傷其一頗重菲選手赴市政廳受市長歡迎繼赴運動塲觀壇於午後三時逹之 
　　十五日大阪電受傷之菲選手乃棒球隊中人一名芒太爾波一名伊拉南傷頗微 
　　十五日神戶電菲選手及中國女選手十六人今日抵神戶大受歡迎 
[日俄交涉談]  
　　十四日東京電據後藤子爵語報界中人越飛或將於一週内回華就後藤之言觀之彼欲圖使越飛氏與日政府接近未能償願雖漁業問題業已就緒但純爲片面的爭端越飛氏宣稱海參崴將派員來日簽日漁民執照漁業中人頗失望因將延緩出發時日也 
[英議院對華借欵問答]  
　　十四日倫敦電今日下院質問政府對於中國請求銀行團墊欵以付政費之政策外交部次官麥克尼爾氏答稱銀行團以中國不統一則不墊欵爲政策目前非可改變此種政策之時機云外部次官又稱中國時局不定現未便切實宣布關於將來借欵之政策惟以大槪言在中國未採行有效的方法以整理其無擔保或擔保不足之債欵並指定關於此種債欵之擔保品時英政府不贊成續行貸債之議現組織銀行團之四國銀行家已經各該國政府核許將研究整理上述債欵之問題云 
[英人之對俄對華談]  
　　十五日倫敦電莫斯科消息英國之通牒及伏羅斯基氏之遇害已激怒俄人各處有露天之示威運動各勞農會亦開會表示對中等社會暴舉之怒忱而要求報復特羅斯基氏齊吉林氏均發排英演說特氏謂俄國如不能和平逹其目的則將移其陸海軍且指英國爲俄之大敵 
[英俄之漁船交涉]  
　　十五日倫敦電俄牒原文載見今晨報紙首謂俄英之美滿交誼决非哀的美敦書或威嚇所能造成克松以蘇俄屢次挑釁爲言但惜未引一事以證其說英國指俄國宣傳其實英國所言者皆係捕風捉影並擅就俄國密電斷章取義之談俄政府願償給哈丁女士及台維生氏家屬之損失但須英國對於俄人亦有同樣賠償耳領海問題宜交國際會議决定之俄國願遵從其决議俄國並未摧殘任何宗敎故英國關於此事之交涉俄國無答覆之理由俄國甚注重俄英間目前交誼願保全而發展之似宜召集會議雙方不獨可解决次要爭端且可切實發展兩國政府間之關係云 
　　十四日倫敦電外部接俄國答覆三月八日英牒之文多辯駁詞主張續行討論而不切實接受或拒絕克松要求内閣將於今夜考慮此文一般人意見以爲三月八日英牒官塲稱爲嚴重文件但未視爲哀的美敦書俄國對英態度較前稍好未始非此牒之力云 
　　十四日倫敦電工黨領袖麥克唐納爾氏接莫斯科李維諾夫氏來電據稱俄政府凖備解决俄英爭端决用温和方法如釋放英漁船之决議即其證也 
　　十五日倫敦電俄代表克拉新昨晚由莫斯科到倫敦途中曾乘飛機兼程來此擬與駐倫敦俄商務代表團會商一切 
[德國賠欵牒文之結果]  
　　十四日柏林電德報稱德政府因英牒不言及德國所提賠償問題交國際專家决定之一議殊爲失望大約在聖靈降臨節以前未必即有舉動德報皆謂協約國牒文並未改善解决之景象柏林日報稱前信談判之門已開者今見克松來牒爲之氣沮實業家史汀萊之機關報稱英牒論調似默認普恩賚狡獪政策波爾森報稱克松與墨索里尼本可保全歐洲但竟爲法國傀儡伏錫志報則主張答覆有以饜英意之望伏維資報亦謂英意所欲規定國際公債切實擔保一層德國可依允之 
[魯爾近狀]  
　　十四日巴黎電魯爾仍有毀壤行爲但無重大結果魯羅特上游百邁當之河灘上有一浮水雷爆裂但無損傷波恩之鐵路亦有炸毀情事當道因此拘人罰欵波恩兩礦工人行政會已領取佔領當道所發提送家用燃料之執照 
[桑洛會議近信]  
　　十四日巴黎電巴黎時報稱洛桑財政委員會似可議定幣制問題明日經濟會開議後日政治會開議惟星期四日適値回敎節期故决定不開議自法土代表談話後會議漸有樂觀 
[英法間飛機失事]  
　　十四日巴黎電今日巴黎倫敦間之飛機一架載駕機者一機匠一及客三人飛至孟蘇爾地方忽然着火墜落於地機中人皆燒死 
[英國之歐白林案]  
　　十四日倫敦電今日上院多數决定上院無權干涉上訴法庭關於歐白林氏一案之裁判歐白林今晨由警廳偵探押解烏斯頓五月十六日上訴法庭將審判此案内閣於上院决定不干涉後擬即提出償金案以保護内務大臣 
　　十五日倫敦電聞英内務大臣已正式提出辭職書因上院不干涉歐白林案之故内閣尙未准其辭職 
[各國近事記]  
　　十五日倫敦電英皇與皇后昨晚由意返白明漢宮經過法境時法人予以誠摯之招待到倫敦後有意國幼女一人代表意人以一花球呈送英后 
　　十四日巴黎電福煦上將今日行抵捷克京城捷克人民歡迎甚摯各街皆懸法旗與捷克旗 
　　十四日墨西哥電美墨代表今日在此開會討論兩政府間之異見 
　　十五日東京電財部海軍大將被任爲海軍大臣 
 
 
 

Page 5

 
 
第一萬八千零三十八號;中華民國十二年 西曆一千九百二十三年五月十六號
星期三 * *   
 
 

Page 6

 
 
第一萬八千零三十八號;中華民國十二年 西曆一千九百二十三年五月十六號
星期三 * *[公電]  
　　劉震寰通電各報館均鑒本月馬日奉大元帥令開特任劉震寰爲中央直轄西路討賊軍總司令此令並頒大印一顆文曰中央直轄西路討賊軍總司令之印小印一顆文曰中央直轄西路討賊軍總司令各等因在案遵於本月養日京職同日啓用印信除呈報大元帥曁分咨外合電奉聞中央直轄西路討賊軍總司令劉震寰印 
國内要聞 
[棗莊見聞錄（續）（通一）]  
　　聞抱犢崮中積有綁票價値六十萬類爲當地富戶十日放出二人已骨瘦如柴倘再拘留十日定將化爲異物矣抱犢崮雖有險可守有田可耕然無積水之處故不能久守近山東第六旅第二十旅派數團會剿已近二月臨城事故發生前匪首周天倫致函第六旅請勿急攻否則將不客氣官軍置之不理遂有刦車事發生 
　　抱犢崮山脈東逹膠州西入河南素爲匪徒出沒地今次肇事之匪乃其中一股諸股合計之當有二萬三千人余被架入山途中與某匪閒談余訽彼本作何業彼曰余向幹這些事蓋老土匪也 
　　聞匪所架之客不必置諸巢穴可隨地託鄕人代養之鄕人代爲養客供應甚週惟恐有怠苟若稍洩稍怠則殺戮焚掠隨之可知亦不易爲也余等被架入叢山前破曉時經數村落村老見余等魚串過手執旱烟筒倚門而觀狀若無所睹耕於野者見余等亦驅牛往來自若毫不現驚狀蓋司空見慣矣 
　　匪首孫美瑤爲孫美珠之弟年約二十七八余在黃牛山巓見彼頭戴瓜皮帽身穿羽緞短卦黑緞褲雙目灼灼狀頗猙獰余與之談頗和善彼以所刦雪茄烟一支授余該烟狀頗美觀外包有臘紙知非下品彼問此烟須價若干余曰二三毛坐於余旁之某匪以手接觀遽引火燃吸余竟無如之何孫氏史弟以刦掠起家稱小康本已棄綠林作良民矣然犯案累累通緝仍急客歲何鋒鈺設計戮美珠至今津浦數車站猶懸有其首級之小影美瑤願爲兄故重理舊業匪恨何氏甚切咸稱爲何黑心云 
　　匪莫不知棗莊中興礦經理胡希林且似甚尊視之不呼其名而稱之爲胡經理中興礦爲中國大煤礦之一煤質甚佳津浦車都用其煤礦局去棗莊約二里礦局四周有石城平時戒備極嚴有衛兵千人城之四門有機關槍四架有探海燈一徹夜照探四野不息美人享利自山歸謂頗以該燈照耀爲懼被擄客見此燈光亦不寒而慄請暫息數天該公司當即允之 
　　記者居棗莊二日所見所聞有多興感者茲請略述一二與此交涉有關係之中外人士皆成交通部特車中余等所居之車之旁有一車乃曹錕軍事顧問王用中所居王帶有衛隊數十人十一日余見彼等買大餅充饑旁晚有數兵至向余等所居車中之侍者低聲曰我們軍餉無着已十餘月囊空如洗明日不可得食聞貴處帶有麵包甚多請稍以相濟爲幸侍者允之堂堂巡閱使顧問之衛隊而尙乞食於人其他當無論矣 
　　外人前赴棗莊探聽被擄親友消息而謀救者約有二十餘人積極設法接濟食物衣服投遞書信故山上外人名姓及其起居狀况外間知之甚審余對之不覺有感焉自肇事迄今已近旬日被擄華人確數至今未知其名姓籍貫起居狀况更無論矣而在棗莊諸華官亦以全副精神營救匯豐票副票完全置諸腦後曹錕代表携來衣服食品皆爲外人應用者送于山上除匪徒外人與外人稍接近之華俘外餘均不能得據最近下山之南京高師學生顧克彬君及陸軍部課員魏亞三君謂華俘在山甚苦數日前匪因外人需牛肉派人下山購一牛而宰之普通華俘均不得食可知政府及外人方面接濟之物品均不能澤及普通華俘也余悉此情憤甚當即修函覓便致山中諸同胞請其以名姓籍貫所需何物開單告知迄未得復諒洪橋有誤矣十二晚復向某華官交涉謂華人與外人性命同爲重要事起至今已及一星期而所謂副票者完全置諸不問不聞閣下將何以對國人該官無辭可飾曰中外人當然一樣重視今晚開會議當爲提議救濟華人辦法云云翌晨該官語余謂華人處今日亦有物品送去矣人數名姓當爲調查設法營救云云余等在棗莊聞滬商商將派人至臨城而迄未見起程豈國人亦藐視同胞生命耶 
　　營救辦法因匪首意見不一致其心思變幻莫測極難有把握據記者意最善之道莫若以對於此變負責諸官送入山中作匪徒任何條件之担保品俟中外被擄諸人救出後再組國民軍將匪與官痛剿之此乃正當辦法也 
　　記者遇此變自被刼以至被釋覺最恐怖時期爲初聞至被拽出車時十許分鐘自離車上黃牛山未嘗稍虐等稍受恐怖且覺匪之待余實視官爲優匪稱余等爲客渴則飲余等饑則食余等見余等無鞋則送余兩雙見余跣足則贈余以襪見余不能行則以手杖假余後余下山者且各得數十元川資迨脫險後往見所謂官者則除考問匪情及一二敷衍語外幾若縣知事傳見地保與之談話已算給大面子了余見顧君克彬下山時衣服盡爲汗所濕數日不換汚穢已極彼與匪有約次日須返山期返山時所衣仍爲下山時所衣者而同去之美人享利則已衣服一新矣陸軍部魏亞三君兩脚腫爛已不能行幸彼間接認識中興胡經理故得醫爲之治療並製新衣數襲南歸時得像個人樣此等處在彼華官當完全負救濟之責而竟漫不加意由是觀之官誠不如匪也（完） 
[津浦路大刼案彙聞官匪談判條件已接近匪黨要求安特生保證德敎士入探匪巢情形] 　　 
　　十五日南京消息 
　　温世珍電台十二日隨美人安特生等入山與匪接洽同行者有李麟閣劉文成楊琪山等楊爲楊士琦之侄袁世凱之婿民國七年時曾爲蘇督署副官此次亦被擄入山匪遣之下山到棗莊與魯當局及各國領事接洽聞匪所提條件最要者須劃嶧滕費三縣爲該匪駐紮地其餘條件均易磋商近來該匪聲勢頗大積匪范明新等現均與之結合共聚有七八千人各山頭均被該匪佔據官軍即剿亦頗費力齊督昨得棗莊電謂西人已續釋四名留匪巢者尙有十名匪待遇甚優均頗康健穆安素病亦漸愈魯田督吳交長均已到棗大約解决之期已近云 
　　十三日濟南消息 
　　自津浦刦案發生後魯人對於田熊無任憤懣濟南各界聯合會曾屢次開會籌議善後方法近見中外各報有列國欲共管中國鐵路之紀載更深惶駭今日（十三（下午召集會議到者五十餘人僉以共管一事當然不能承認應一面向各友邦道歉一面電逹中央撤換田熊茲將該兩項函電錄下㈠北京英法意美各公使館公使閣下轉各貴議會政府國民均鑒中華不幸軍閥誤國我全國國民未獲打倒軍閥改造國家之良機時抱有打倒軍閥改造國家之宏願想爲貴友邦所共諒者我山東素非用兵省分軍民長官擁有一師十一旅軍隊之衆土匪遍地民不聊生又想爲貴友邦所惋惜者現在津浦刼車殃及貴友邦友好我全國及山東國民均認爲奇恥大辱對友邦抱充分歉意倘貴邦弔我國民未能早償宏願或責我國民不知迅起改造我國民敢不拜嘉乃據報紙披載貴友邦以津浦刼車之故欲共管我國民交付政府管理之鐵路我中國政府固力弗能拒我中國國民實萬難甘心現在山東人民奔走駭汗互相告語結果由各界會議議决向各貴友邦鄭重聲請萬勿採用此種手段致招貴友邦與我國民間之不快也肅此段臆伏惟矜鑒㈡北京大總統國務院均鑒此次臨城車站匪刼浩大以致惹起嚴重外交主權民命將不知有如何之損失然匪非天上飛來民皆呼籲有日今至禍及外人同受迫辱政府始信有匪長官纔覺痛癢衆目睽睽責無旁貸民等爲保護國家主權人民生命起見應請我大總統即速先將魯省軍民兩長依法撤懲以安中外人心而維國家綱紀爲疏防縱匪者戒如將來有損失主權及賠欵等事民等尤不承認也臨電迫切無任待命之至山東各界聯合會王際唐等叩 
　　第五師長鄭士琦十日晚赴棗莊十一日即電軍民兩長報告抵棗後情形文云田督軍熊省長鈞鑒琦蒸晚登車眞早七鐘抵棗莊晤吳旅長何鎭守使徐州陳鎭守使黃參謀談悉蒸日早由匪穴放回之楊君麒山者係楊蓮帥之姪並帶回美籍兒童二人據楊君云伊在匪穴曾力勸匪等宜速將各外國人釋放否則將召國際交涉並探詢匪等此舉所抱宗旨有無商量條件匪云彼黨近被圍困於抱犢崮不得不出此以圖解圍且提三項條件㈠須解抱犢崮之圍㈡各路軍隊均須撤退㈢須給彼軍械子彈若干楊君允爲代逹匪遂將其放回當晚楊君要求將美籍兒童二名帶出至匪人盤踞地點在棗莊北約三十餘里石龍抓崖一帶楊君到棗後經陳何兩使吳旅長黃參謀四君主持仍請楊君再行轉回以作調人當約同嶧紳李君麟閣等三人偕同於十一日早七鐘前往就便帶送各外人酒食及用物大約十二日始能轉回美童二名已妥爲安置聞現在匪穴中尙有外國人約十三四名華人不詳此本案進行之大槪情形也俟楊李二君回棗再電禀聞士琦叩印 
　　附西報消息 
　　大晚報大晚報云吾人所得正式消息尙係在昨日下午略謂談判仍在進行當有成功希望主要條件雙方業經同意惟各匪首對於細節上似意見猶未一致諸人之不能立釋者大約即由於此但昨日報告中曾稱雙方將再行磋商關於釋放問題今日當可有切實之答覆及條件此亦可以注意者中國汽車公司佛里門氏復得侖夫士神甫來函述晤見匪首情形書係德文十三日自臨城發内稱昨得安睡但手顫仍未愈來洋三十元業交史泰恩氏帶回尊處包裹頃收到即托某敎士携往山中其人係魯省長派去見匪者余此時猶疲不能行令兄處所得物品已多此包前往恐未必能收到惟土匪得此餽遺當樂不可支耳但足下則已盡力爲可憐之令兄謀矣當余在匪中别諸人時語以諸親友殷殷相愛之盛意及全世界人士之表示同情令兄及諸人均揮淚不已按是日余與匪首晤面之時原定晨間八時但至九時一切始準備就緒晨間常有人前往探問匪首行踪九時許一人回報第二位首領已在途中其名爲孫美瑤未幾孫至有持械衛隊相隨内有三人持長槍餘二十人僅挾手槍余遂居孫右並行過山至一小村云即係主寨沿途各處皆匪但甚有禮貌旋引余入一室室頗淸潔中置一案周列四椅孫肅余坐首位自坐對面另有一少年約二十五歲左右亦入室就坐其人衣服整潔目架金絲鏡始終言詞和平諸事循禮旣又移坐余左旁余察在塲各人情形此少年實爲匪中主魁其人自稱姓王謂渠輩因退伍後無以爲生不得已始嘯聚爲匪而謀擄人勒贖渠輩並非眞匪且極不願爲匪今旣拘留西人决意廹政府允其改編軍隊並稱不欲得金錢余詳聆一切乃就余所可允者允之匪首並恫以政府倘不允其條件即將撕票所給期限初意三日旣又縮爲兩日余輩談話一小時餘見其要求强硬無可更移乃請與被擄諸人一見匪首允諾最先引入室内者爲令兄及華人楊某令兄即坐案旁相談約一切鐘令兄遂向匪首請令其表兄弟愛理斯入室因愛較善操德語而余不甚懂英語故於是愛入室其外貌頗健兩颧緋紅嗣亞倫少佐入室少佐髮已斑白語調鎭定而靜穆後匪又引較幼之愛理斯氏入愛外貌亦健但右足甚腫不能步行盜舁之入室渠索藥物余告以穆安素之醫生將至當爲治療渠聞言少慰並稱病足良苦余更爲諸人述一切經過諒諸人聞之必甚欣慰也嗣及匪首要求於是談判復起少年匪首重述一切要求磋商久之始將所給期限自兩日展至三日嗣匪慮中政府不接其要求外交團不能保證中政府之允諾决定送一華文最後通牒於外交團書就命楊某譯就英文而令宣讀一過余語匪首曰君等若鎗决此輩無辜之人而無所得亦太不智矣並告以倘需以此送交外交團請其會議者余將終夜奔波又稱渠等要求諒可允准匪首曰然幸勿謂余太弱余所恫嚇者余將照所允之辦法而實行之君係敎會中人必知余非謊言於是余乃操英語謂被擄諸人曰伊必不實行此恫嚇蓋余將馳回臨城中政府及外交團必將竭力救諸君出險也被擄諸人乃各坐書覆函令兄代諸人書一函致臨城外交團由諸人具名書末余乃請見穆安素氏匪首言穆居處距此十里現病臥在床並促余速回臨城勿再躭擱蓋渠决不更改所定之辦法也無何會議終止愛理斯氏先由匪押出於門前騎驢約行五十步入拘禁室余請匪許亞蘭少佐與余同行匪不允夜中匪允以被擄者六人偕余下山以證明匪之誠意余甫欲首途時匪首一人來稱余言官兵現正撤退而據十時探子來報有火車載官兵自臨城向棗莊進發乃不允六人行且曰君言旣不作數我們之言亦不作數我們不能再放一人余歸時幸由較遠路徑而赴棗莊外國領事皆集該處午後四時三十分逹之余離匪藪時見有衣冠楚楚之華人數名携物獻匪匪首曾令一人爲響導我等行深谷中數小時每行五十步至百步輒遇匪問此行結果響導至半途不願續進余乃另覔一人爲導蓋無人引導幾镾能行於山中也旋於距棗莊約十五里處遇一德醫士偕華人三名入山時余渴甚乃獲水少許後此一路時遇兵士多所詰問纏人不休至棗莊始已旣抵即謁外交人員以所携之函授美領事美領事即開會議余於是處晤由匪藪釋出之一人余得悉匪衆圖實行其要求之種種設備是人乃宣誓釋出今已遵誓回至匪藪矣（下略） 
　　大陸報大陸報十四棗莊電云本日亨利及安特生兩氏自匪中磋商回據稱面見被擄諸西人均健康穆安素病漸愈精神已大好談判主要障礙爲匪於事後官軍不復進剿一層除安氏外拒絕他人擔保但安氏是時尙不能予以保證茲又據可靠消息談判進行已逹解决時期今日安氏回後與田督晤談甚久現信諸事均已决定安與亨利今晚復往匪窟此間紅會代表稱各種藥物均經收到送往匪中二下已不復再需渠並得被擄諸人收到藥物之證又電云總統府顧問安特生江寗交涉員溫世珍官府代表李麟閣携帶食品藥物兩車於今晨七時同土匪代表前往匪窟上海昨接品格爾少佐函云目下當務之急在請當道撤兵回濟倘不能即時辦到余輩將受困匪衆並非眞匪其拘擄余輩志本不在贖僅求退去官軍耳若延緩不决將有莫大危險匪供給余輩飲食頗覺竭蹶云又據亞倫品爾兩氏公子云京彼所知諸人均健康精神亦佳但需靴甚殷金柏氏有家書託兩孩帶出略謂余等在匪安適一切尙覺便利無異鄕居請勿念愛理斯亦有同樣之書聞兩孩離匪窟時匪曾餉以油煎餅熱茶及煑蛋沙洛門氏亦有信送出但無金愛兩人書之樂觀略謂請往見紅會即送食品藥物並代電家中告余平安現與余同禁者尙有五人即品格爾少佐·英人羅萊特氏·英人史密斯氏·法人貝爾培氏·及華人陳姓昨日鮑威爾家中亦接鮑氏自匪中來書於被擄情形言之頗詳略謂余作此書時身在古廟一室中同禁者尙有五西人匪首曾語吾輩此室之佳當不亞於洋房此次諸人見擄後初頗受苦蓋在星期日傍晚以前滴水未曾入口山中所得之水悉爲匪衆飲盡亨利氏之出尙非正式釋放僅送出匪函及諸人信耳當時曾與匪約星期日夜間必返至諸西婦之得釋乃出於西人所要求蓋匪欲西人作函停止進兵西人遂以釋放西婦相挾謂須允釋放婦孺後始能作函時穆安素之女書記在鮑威爾等一隊匪令其持函下山但以砲火猛烈卒於中途折回鮑又稱當諸人進廟時匪令一一向偶像叩首並謂爾輩得住此間實爲非常徼幸云 
[字林報再課臨城案責任主張嚴辦曹錕諸人] 　　 
　　字林報社論云據吾人觀察今日在華外人對於臨城劫車案其恐被擄諸人被殺之心實較恐此案負責者不受懲罰之心爲輕吾人縱再經一度之失望被擄諸人仍不見釋出吾人亦不信被擄者將爲匪黨所殺須知彼等一死匪黨不但頓失極可寳貴之人質且現時保障官軍不攻匪巢之理由亦即消滅縱中國軍隊不肯認眞攻山外國憤激愈甚華盛頓武裝干涉之表示未必不見諸事實現時盜黨中顯有許多智慧之人從中主持彼等必知被擄外人活者較死者更有價値蓋可斷言 
　　惟吾人一念及此案負責者應受之懲罰即覺甚難樂觀外交團確曾致一强硬通牒於外交部要求限某日救出諸外人若遲一日賠償條件即按日加嚴又暗示要求條件不僅限於賠欵且有使中國官僚全體感受印象之辦法惟此通牒遞出已近一星期距刧案發生已一星期有餘而所謂使中國官僚全體感受印象之辦法究竟如何迄未有所表示夫對付此等事以迅速爲要必須先行動而後討論在中國辦理交涉一經談判即永無止時就賠欵一層而論首當了解何人應擔任付此賠欵北京瀕於破產欲付賠欵非借債不可然外國不願貸資於北京之理由甚多而尤不願使彼以外人金錢作匪刦之賠欵若果以外債作賠欵則即最拙笨之搗亂者亦能以此事與歸還拳亂賠欵之舉相對照而鼓吹對外惡感使人歷久不忘至於使官僚全體感受印象之辦法其最顯明者厥爲駐外兵於各鐵路按一九一一年革命時京奉鐵路曾駐外兵且實行亦不難然而果有效力否乎此等外兵可留駐至幾時乎竊恐駐兵數月之後所以駐兵之理由即被忘却而又發生移去此中國『恥辱』之運動耳倘此運動而成功則外人將更失面子苟其不成則讉責外人之聲將益高總之無論成否中國官僚將依然不受感動不知悔悟 
　　吾人不辭煩絮敢再一度聲言曰振動官僚心坎使其覺得恐怖而不敢不再盡職之惟一有效方法厥爲打擊吾人所見最偉之數人此輩實爲臨城刧車案與其他無數無名罪案之眞犯吾人其拘拏曹錕上將及其他二三負責之領袖廹彼等從自己荷包中付給賠欵然後免其官職永不許再入政界於彼等未付欵之前必須囚之於外國獄中否則華人詭計多端或戕由苦力冒名受罪而眞犯則鴻飛冥冥逃往他處也夫此等辦法並不難爲諸眞犯所居之城皆距鐵路不遠容易逹到如華人躊躇不肯交出彼等者可以外兵一隊直往捕之總之不論如何對付必須迅速行事不可祇有虚聲恫嚇而不實行列强爲中國保全面子之處已多今不當自顧面子乎臨城一案如無相當之懲戒以後一切條約權利及外人正當要求皆可不談而數百萬華人暗中望外人乘此案之機會置中國暴虐官吏於法者亦將竊笑吾人爲不足與言也 
[黎張爲臨城案覆張謇電]  
　　張季直爲臨城刦案蒸日曾致府院一電現已得覆其文如下（一）南通張季老鑒蒸電悉土匪猖獗禍及外人統治無方良深歉仄來電所示治標辦法至佩蓋籌已囑飭該管官吏迅將被刦中外人士設法救回幷嚴令妥愼籌防以彌後患知關廑念特以奉聞元洪文印（二）南通張嗇庵先生鑒蒸電敬悉津浦路軌被匪刦擄一案迭電魯督設法拯出中西旅客多名其餘正在竭力營救必使全數出險再行痛加剿辦以淸匪患而安行旅尊敎甚佩特復院文印 
[財部司員日在包圍中]  
　　本月十日到期之第三期軍警餉及期未能撥付自九日劉恩源黎明出走之後遂無人負責張競仁滿口答應竭力設法而迄未籌到一錢軍警界雖明知現尙無欵然仍按日向財政部及當局私宅追索蓋不加催追便將常無辦法加緊催逼究竟易於榨些出來也楊壽枬張競仁輩非託言辭職即避不現面於是苦了一班中級員司如科長之類遂不得不身當其衝出馬回話旣不負責又無辦法乃日受包圍鬧的叫苦連天十二日下午軍警界四五十人復赴財部索償由庫藏司帮辦科長蔣覲圭出與接談軍警一定要錢蔣則回絕無欵兩下辯論多時幾至鬧僵繼聞閣議有决定以鹽餘庫劵六十萬由下月起分四個月在鹽餘項下扣出任從軍警自行抵價之說方能解圍而一塲爭執已費去唇舌不少矣 
　　又八旗欠餉積欠有數年之久在此日日鬧窮聲中旗民爲生計所迫亦赴財部索債十一日有百餘人之多到部將庫藏司科長沙曾貽包圍逼欵終亦以無錢發放不得要領而散十二日下午仍有多人續往追討無奈終究不能與軍警同日語仍毫無結果 
[奉直和議之前途]  
　　奉直和議空氣漸已濃厚議和使者絡繹於道榆關撤防會議雙方業已凖備此次奉直和議其中主持最力者直方則爲曹錕王承斌奉方則爲孫烈臣鮑貴卿疏 
 
 
 

Page 7

 
 
第一萬八千零三十八號;中華民國十二年 西曆一千九百二十三年五月十六號
星期三 * *解調和大費唇舌始得諒解而張作霖則以與直言和視曹錕爲對體而修舊好至洛吳對張以曹錕之關係故不敢有所表示惟日前曾對人言個人實無討奉之心奉派確無内犯之能力戰事未見發生和議更談不到寥寥數語即可推知也 
　　直奉和議之内幕情形旣如上述則雙方戰事之準備實難忘情洛吳對奉之計畫仍抱定前此之主張以京奉路爲前綫彭壽莘之十五師扼定榆關王承斌之二十三師駐紮喜峰口王懷麇之第十三師及陸錦之第九師米振標毅軍分别駐紮熱河更以馮玉祥之軍隊布滿京畿據最近調查直系軍隊人數不過十五萬人左右其師旅長及駐屯地名如下第三師吳佩孚部駐洛陽第九師陸錦部第十一師馮玉祥部·第十三師王懷慶部均駐北京第十四師靳雲鶚部駐鄭州第二十師閻治堂部駐西安第二十三師王承斌部駐天津第二十四師張福來部駐開封第二十五師蕭耀南部駐武昌第二十六師張國溶部駐馬廠陜西第一師胡景翼部駐鄭州第十三混成旅董政國部駐西安第十五混成旅孫岳部駐保定步兵補充二團駐山海關又原駐熱河特别區之軍隊如下毅軍全數二十一營駐熱河赤峯各地騎兵一團步騎各一團駐朝陽總計十二師兩混成旅步兵三團騎兵一團其他準直系之所有軍隊尙未算及 
[北京籌備道路建設協會分會已推定籌備員十二人] [  淵如] 　　 
　　中華全國道路建設協會西南各省組織分會先後報告成立者已數十百起而北京雖號稱首善區域此項關於國家社會最重要的公益事業初尙未聞有所籌備與組織也去年冬上海中華全國道路建設協會總會認定北京分會有從速組織之必要乃委託李公度爲駐京全權代表籌備設立北京分會事宜本年春初即著手進行漸次就緒上海總會復派總幹事吳山來京協同辦理彼此分頭接洽軍政學商界曁參衆兩院議員簽名發起者約六七百人皆當代名流會員亦已有二三千人於是乃决定開一籌備茶話會定期爲本月十日上午十一時地點在西四牌樓大將坊胡同本會事務所是日到會者爲總會名譽正會長王正廷總會總幹事吳山總會駐京全權代表李公度曁籌備員陳廷傑胡忠亮韓士元龔煥辰丹拱辰李汝翼伍心言夏鐵漢葉邵南鍾百川李子光龍升照諸人共到四五十人公推王正廷主席王氏略宣布開會宗旨即請李公度報告籌備情形李氏當將籌備經過及所感困難叙述一過王正廷乃起立即席演說略謂『今日係中華全國道路建設協會北京分會開籌備會之期李公度君曁諸位籌備旣煞費苦心今日到會諸君又如此踴躍鄙人不勝懽慰建設道路是我們中國目前最重要最急切的一種任務想今日在座諸君皆夙有研究勿庸鄙人詞贅所當討論者全國道路普遍建設必如何而後始能逹此目的北京分會成立以後究竟採何種方法積極進行鄙人之意國家之有道路正如人身之有脈絡人身脈絡一有壅滯非死則病國家交通不便利則政治民業胥受莫大之影響即如以中國而論南方交通極便利由於河流港汊之多船舶往來如織所以交通上尙不覺其困難而在北方則不易獲此惟北方幹線鐵路較多差堪彌此缺憾而交通上仍大感不便者則由於鐵路功用雖宏籌築不易祇能爲省與省之貫串而不能使縣與縣都聯絡苟欲求省道縣鄕鎭村絕不感受交通上困難之痛苦平心而論舍普遍的建設汽車路外其奚由本會上海總會之設備成立其宗旨目的即建築於此等意志上是亦在座諸君所共喻者也今北京分會將次成立在北方樹之風聲積極進行是一件極可佩慰之事惟茲事體大地方遼闊經費浩繁如此鉅大工程妄冀其咄嗟立辦談何容易鄙意本會唯一之任務即宜首先從鼓吹聯絡入手會員雖多貴於有組織的否則勢如散沙尤須有精神上之責任否則名存實亡鼓吹一層須有宣傳的物品如本會月刋或宣言之類如能組織日刋更妙蓋口舌之功有限而文字之用無窮故也聯絡一層貴與有力量分子携手蓋其在一國中或一地方挾有一種勢力其人苟公正明白熱心公益吾人即不妨與之携手事關國家社會大利益其人亦斷無不樂贊助之理特是大凡辦成一事很不容易道路建設尤貴素有研究或物色專門人才譬如一地方何者道路宜先修築修築最適用何種方法以沙以土以石貴於審度當地之實在情形及力所能舉之經費大抵未舉辦地方可以由我們會員鼓吹提倡之其有欲自行舉辦地方可以由本會多方援助之例如江浙上海成立汽車路多處本總會代爲規畫進行介紹人才之力居多斯爲絕顯著之明證北京分會瞬將成立亦宜本此種精神進行第一要使全國多數人民咸曉然於建築道路之不容或緩人人腦筋中均明白此義而引起辦事之熱心毅力自不難由理想而成爲事實第二吾國民智不開通每每因造路而發生障碍本會遍設全國盡量倡導則此種障碍不難排除夫然後文化之灌輸智識之交換種族之融洽貨物之交易工商之發逹均恃此道路建設以觀厥成則全國一室世界大同矣宣傳方法最好以電影或幻燈行之不但使人人明瞭亦極易提起人熱心築路之精神至於聯絡鄙人以爲除有力者外學界報界尤有聯絡之必要因全國人民雖多彼渾渾噩噩者究居多數學生爲國民中優秀分子且甚普遍試問全國各省道縣鄕鎭村何地沒有學生學生援助鼓吹風氣易爲之轉移報紙爲指導人民之武器新聞記者大都富於政治學識及熱心社會事業之人新聞界共通宣傳洵可謂事半而功倍若夫進行鄙人有最扼要兩語「會員貴於多會費貴於少」查美國紅十字會本慈善性質組織却甚完備本國與世界各國均蒙其利益救死扶傷消耗之欵往往花十萬八萬或數十萬數百萬不難立地凑集究竟以何因而獲此蓋自有故該會會員現共有四千四百餘萬可謂多矣每次如遇急需但使人出一元鉅欵不難立集况且歐美人好義急公觀念甚於我國人民此種辦法大可仿效譬如本會在北京能徵集會員五萬人每年年納一元即可得五萬元若每人年納百元豈但會員力有不逮亦恐難乎爲繼所以會員越多越好會費越少越好今日開會討論籌備事宜即須注重徵集會員之法本分會由吳山李公度兩君首倡發起其辦事熱心吾人均應感謝之今日鄙人因本分會事到南苑與馮檢閱使商議（按馮爲本會副會長）故來此稍遲無任抱歉惟鄙人尙有其他要事擬先行請在座諸君另推主席王正廷演說畢衆皆鼓掌歡迎王氏遂去次吳山李公度迭有演說李公度叙述北京方面辦事因難情形吳山則報告上海總會組織經過之原委及此後進行之計畫主張建設全國道路分爲三種辦法㈠化兵爲工築路㈡人民自動築路㈢行政官吏籌築兩君演說畢遂共同討論進行方法當塲推出籌備員龔伯居韓君愷沈與白胡寅安伍心言丹拱辰陳幼之霍莊壽李公度汪志莊舒子貽葉邵南十二人並推李公度爲籌備主任李力辭舉陳幼之擔任並定十七號開發起人大會預料是日人數必多本會事務所恐未能容擬借甘石橋全國商聯會大廳開會多數贊成遂散會 
[發行青海勸業債劵援邊藏債劵成案變相彩票仍紛起不已] [  智] 　　 
　　自邊藏勸業專員危豐請辦邊藏實業債劵後青海勸業專員閆鴻飛亦具呈農部請准援案辦理茲覓錄其原呈及簡章如下（原呈）爲援案請辦有獎債劵藉籌邊業基金籎具簡章呈候核准示遵事竊鴻飛自奉青海勸業之命籌畫進行次第擬以通商爲第一步工業及敎育爲第二步農墾爲第三步礦業爲第四步而京中尤以調查及交通二事爲根本要圖蓋必先之以實地調查乃可審度情勢之緩急碻定進行之程序及方法必首謀交通之靈便乃可令商工農礦諸端得免閉塞之損害唯是經營之初無論如何綜覈非有大宗的欵不易著手所有開辦經費除由鴻飛自行籌集外將來亟應成立之青海興業銀行非早爲籌備不足以利諸業之進行查邊藏勸業專員請辦邊藏勸業債劵前蒙核准施行在案青海情形事同一律擬請援案發行青海勸業有獎債劵募集股本分期抽籤優給獎金以資激勸酌提盈餘作爲銀行股本並備關於勸業職務經常費用未中之劵換公司股票將來應辦之實業成效稍著有利可分時即當按照所餘純益照股分攤庶基金有著諸業得逐漸敷布以策成功所有請發有獎債劵緣由附擬發行債劵簡章是否有當理合呈候核准指令祇遵實爲公便（簡章）㈠此項債券名爲青海勸業有獎債劵㈡此項債劵由青海勸業專員呈請農商部批准立案向國内各大商埠募集之其抽籤地點擬在漢口或上海㈢此項債劵擔保品以籌辦青海興業銀行股票之一部分㈣此項債金募集總額爲三百萬元分爲十二期每期發行債券五萬號每號一整張爲五元每號分十條每條五角㈤此項債劵每期提出十分之四爲其給奘總額分等給獎㈥此項債金從每期公布募集之日起訂期募足並預定日期抽籤給獎㈦此項債劵爲無記名式㈧此項債劵中籤之劵立兌獎金未中之劵其還本辦法以自抽籤之日起六個月後一年以内隨時兌換青海興業銀行股票但零條須集滿五元兌換惟過期無效㈨凡持有青海興業銀行股票者有享受該銀行紅利之權㈩此項債劵之抽籤給獎及換發股票等詳細辦法另以施行細則定之㈩㈠本章程如有未盡事宜得隨時增删呈候核准備案 
[隴綏航路之調查報告] [  樵夫]  
　　隴綏輪船公司調查隴綏航路情形之報告云竊查黃河可行輪船之處自綏遠屬之托克托河口起溯流上行計水程三百二十里至包頭包頭市場距河十五里近年因鐵道已至綏遠商務漸增繁盛由包頭經三道河磴口至石嘴山九百五十里有龍興長一市距河七十里在三道河之下包頭之上爲近年新墾之地開渠引灌地頗饒沃蓋自隆興長至三道河皆河套故地龍興長墾地無多三道河則爲天主堂福音堂所占有幾有漸圖擴充之勢臥榻之旁他人鼾睡殊爲可恥自三道河起爲甘肅境河流至石嘴山河身稍狹水亦稍急以兩岸漸有石質也自石嘴山經平羅至寗夏水程二百三十里平羅寗夏縣後均距河三十里寗夏對面河岸曰横城向爲泊船之所商貨多於此處上下然市場則在寗夏城中自寗夏至秦壩關一百五十里金積縣所屬距縣五里自秦壩關至中衛縣三百五十里中衛距河五里自中衛至靖遠縣六百里自靖遠至條城二百里自條城至蘭州省城一百二十里條城省城爲石峽水流湍急帆船上駛極難蓋自河口至蘭州水程二千九百二十里以寗夏爲適中貨產亦多羣集於此若中衛若石嘴山口皆其轉運貨物之塲沿途壛產煤以輪運不便僅能就地售買焉 
　　黃河上游由甘肅至綏遠歷有帆船不知起自何時若輪船則民國紀元後方有之第一次試驗者名飛龍輪船係航商蔡質夫等向比人林阿德租用該船全係鋼造全船明輪滿載吃水三尺五寸長不過五丈普通客艙高僅四尺中艙高一丈餘除特别艙二間外幾無𨻶地故裝貨載人均爲不便旋即停駛其後又有蒯壽樞由求新廠購來快輪二艘機器材料頗爲精美但每一小時需燒煤油二桶日需油費百兩已不合算故每停駛現時往來於隴綏問者仍只有帆船千餘而已 
　　飛輪輪船於民國七年八月二十九日早八時自寗夏屬之横城開往下游至淸水堡八月二日早抵石嘴山因加僱水手並購辦木料在該埠停泊兩日初五日早復向前途開行至十三日午後抵包頭沿途添煤且行且止至稽時日尙非船行濡滯之咎也十五日正午復由包頭間于石拐子停泊約三時許五時半開行甫七時抵五勝營停泊過宿次早十時開行午前十二時抵河口計自包頭至河口陸路二百四十里水程則三百里有奇然亦僅費六小時已逹航行速率於此可知計此行由横城逹河口共一千五百餘里毫未因水淺流急發生何等障碍旋復往返一次亦從無擱淺及一切阻滯情事蓋黃河上游當冬初水低落時最淺之處亦有三尺且已祇有石嘴山以上之尾閘磴口以下之永湖江等處其長均不過二三十丈至普通水深恒在五六尺以上果使駕駛得人雖在日夜亦可通行約每年正月以後九月以前則爲漲水時期於通航尤便此在民國七年以前即查勘兩次一爲五年三月初旬由托克托河口起行至中衛一爲六年九月中旬由寗夏屬之横城起行至河口登岸均係乘坐小船或木排沿途調查尤爲切實當日飛輪輪船往返各埠時即客貨擁擠惜船艙過狹且在試行期内未敢盡量滿載逆料將來正式開辦營業擴充時非有淺水快船二十餘艘不足敷用但如飛龍輪船船體過小汽力有限不能開快車且亦不便拖船故不適用須改用特種平底淺水快輪須以馬力較大吃水不過三尺者爲合式 
　　黃河原有之民船行駛情形其最普通者有二一名高帮船長逾三丈寛逾一丈四五尺吃水有二尺下水載重在二十噸以上每日能經行一百餘里上水一能裝載六七噸不等用人拉縴每日能行四十餘里遇有順風則行百里不等一名五棧船長逾四丈寛逾一丈八尺艙深五尺以上滿載吃水恒在三尺六七下水載重約三十噸隨波逐流每日能行百餘里二百里不等惟上水係用五六人拉縴每日能行四五十里遇有順風亦能行百餘里不等由包頭至寗夏水程凡一千五百餘里上水約須四十日左右下水則僅需十餘日耳統計黃河上游此兩種帆船約在千餘艘上上仍有供不應求之勢依此類推將來行駛淺水快輪實無不宜此調查黃河上游航路之各種情形也 
[長沙通信省務員將局部改組] [  華] 　　 
　　上回省務員因預算案無辦法而辭職經省長切實慰留始各打消辭意依然復職惟預算案之無辦法也如故省務員非自動的辭職乃被迫不得不爾復職以後各抱做一日和撞二日鐘之見解精神渙散興味毫無當省長之慰留各省務員也其言曰預算案之無辦法以軍費不能縮减耳我當召集軍事會議以解决之今各路軍官多已到省即未到者亦不日馳至軍事會議開幕之期當已不久開幕以後提出核减軍費必至面面相窺故省務員受病已深無可解脫其尤芒剌在背者則爲省務院長兼敎育司長李劍農氏 
　　李以敎育界人物當選司長於願已足彼時若不躁進僅任司長則今日亦不至被逼不已不幸而兼任院長責任乃大各方面詆李無能力無經騐者使李不堪承受復職未久李鑒於預算之終無辦法萬難戀棧與其貽誤於事後不若遠引於今日乃於十八日單獨提出第二次辭職書立意略謂預算之支配敎育經費不合省憲之規定請咨議會另選敎育司長云云省憲規定院長由七司長中推出李辭司長不啻兼辭院長實則李之用意尙欲退一步保全司長地位僅將院長抛棄也趙閱此呈親赴李宅慰留李臥未起拒而不納此亦可以表現學者高貴之態度趙命省務院書記官長陳國鈞再往慰留聞李聲明不幹院長僅幹司長乃可然李决不能舍一取一苟不維持院長地位他人必取司長而代之故李之位置已不見若何穩固矣 
　　與李同病相憐者爲財政司長袁華選袁與軍費有切膚之痛軍費不裁財政前途無辦法近雖有由漢口中國銀行月墊三十萬元爲軍費以免軍人提撥賦稅之辦法但此外棘手問題正多袁欲留不得欲去亦不得近已口頭上表示决不戀棧故袁亦難久於其位頗聞李院長下台將以内務司長吳六鴻代理若袁亦去則局部改組之勢已成省議會又添一件好買賣矣聞代院呼聲最高之吳景鴻亦有去志若有難言之隱者當初彼等登台何等高興往事不堪回首可爲彼等發一長嘆也 
　　今年新正甫過即有倒院之風聲今乃内部自行潰敗非被他人推倒也萬一局部改組不能免除不知以後司長競選人物尙有前回之狂熱否也 
[洛陽五七紀念日之大會]  
　　五月七日早七時省立第四師範第三甲種農校第八中校縣立高小校及各國民校學生齊集關岳廟敎育實業共進會首由劉子建君說明游行目的並推劉君向三爲各校總司令八時排隊出發自西門經十字街出東門北行至火車站繞一週而南折入北門穿十字街至南關貼郭巷經順城街復回大關廟沿途散發傳單分隊講演學生手執白旗上書『五七紀念勿忘國恥』『喚醒同胞爭回旅大』『二十一條誓不承認』等字樣商工界是日亦停止營業工作商號住戶門首均貼有警醒國人之語句並有商民千餘散佈傳單導以對旗兩面與學界取一致行動游行後復到大關廟聽各界演講下午二時農工商學軍警各界數千人又集合大關廟開國民大會首由李可亨君宣佈開會宗旨次由國民一校小學生白光漢趙福五表演國恥會話徐帝則（瞽者）講演盼望羣衆將五分鐘熱度遞次加高又次由崇德校學生王永生習眞校學生郭恩惠講演經濟絕交之必要後由吳圭璋劉向三王福順諸君演說吳主修内政以爲外交利器劉述以前亡國慘史王爲工界代表述工界之决心最後由劉子建演說謂國恥當雪諸君言之甚詳不必再贅吾人現在應有三種决心第一要實行國民職務第二要實力檢貨第三通電政府禁止糧食出口演說畢由國民第九第十一第六同唱國恥紀念歌奏樂散會 
[九江學界國恥日之大游行]  
　　九江各校學生以五七國恥紀念特邀請敎育會長馬祖楨在敎育育開會發起與各處學生一致行動馬以五七紀念時期迫促凡關於遊行種種手續均趕辦不及因商諸各校改爲五九遊行並由馬報告警廳請於是日派幹警沿途保護一面由敎育會擬具傳單所有結隊次序及出發路程統由馬會長商諸各校依次編定先一日分散各校至九日上午八時三十分齊集大校塲九時出發出毛家巷上正街出西門至火車站折回進西門各自散隊（一）南偉烈大中小學校（二）聖約翰中小學校（三）儒勵女學校（四）諾立女學校（五）女子兩等小學校（六）第三國民學校（七）第二國民學校（八）淸眞兩等小學校（九）通津兩等小學校（十）第二高等及模範國民學校（十一）第一高等小學校（十二）第三中學校（十三）第六師範校各學生手握紙製小旗上書收回旅大·取消二十一條·經濟絕交·抵制日貨·堅持到底·毋忘國恥等字樣此外尙有鞋業工程團災民會議處加入列隊人數約在二千以上隊後有馬督察長及文署長趙署員督同警士沿途保護街間警察一律加派雙崗游行二小時始行散隊 
[蕪湖快信]  
　　馬聯甲電委第五混成旅長史俊玉爲皖北渦陽毫縣宿縣等處剿匪總司令該三縣原駐有第三旅第一團第五旅第二團悉歸史旅指揮史刻尙在省日内即可赴蚌 
　　皖南鎭守使王普自到蕪就職後對於駐軍調防問題已與馬聯甲協商妥洽决將駐蕪第一混成旅第二團各營兵士調往蚌埠另調所部第三旅張團各營來蕪塡防至駐大通宣城等處之一旅軍隊將來是否調動目下尙未决定 
　　呂調元因憑藉軍閥勢力取得皖長地位蒞任以來迭受各方攻擊久有動搖之勢最近官礦督辦王逹向呂索取礦署開辦費呂辭以無欵王已含忿嗣王又向實　 
業廳索取官礦卷宗不意鄭廳長將銅官山礦全卷掯不交出於是王對呂益憤謂顯係呂氏令不交出言下頗露有與呂爲難之意據此以觀恐呂氏又難安於位矣 
　　財政廳長何炳麟日前由蕪赴蚌與馬聯甲商整理財政計劃聞何因財政無辦法且對於原定整理計劃又感種種困難已在蚌迭電呂調元辭職 
　　皖北一帶近來時有匪警發生加以新安武軍甫裁而新撫之老洋人又移駐豫東逼近皖邊外人游歷皖北者在在堪虞軍民兩署日前特會電國務院外交部請停發外人游歷皖北護照一面並飭駐蕪交涉員一律停發以昭愼重 
　　蕪湖第二團二營前駐防和縣一連上月該連有兵士一排因與連長耿朝貴爭分賭欵譁變耿連亦携械潛逃馬聯甲派員密查屬實刻通緝耿連如獲以軍法從事防範不力之排長兩人事務長一人已一併送安慶陸軍監獄監禁 
　　蕪湖北鄕官陡門土匪拒捕一案當塲捕獲鄭子藩等五名自解送皖南鎭守使署後經執法官程嘯月一再研訊已經定案俟呈請督理核准後即分别執行 
　　蕪湖地方檢察廳長何宗瀚刻將十一年九月起至十二年三月底止所有沒收烟土烟膏毒丸等件於十三日在廳前當衆焚燬各機關均派員到塲監視 
　　安徽查禁烟苗督辦劉朝望十二日乘江華輪遇蕪赴安慶偕行者有水警廳長張味成聞劉在蚌埠曾發表大批查烟人員 
　　合肥縣本年遍種烟苗該縣知事左海濤因軍隊劣紳朋比不能實行剷除已辭職他去 
 
 
 

Page 8

 
 
第一萬八千零三十八號;中華民國十二年 西曆一千九百二十三年五月十六號
星期三 * *   
 
 

Page 9

 
 
第一萬八千零三十八號;中華民國十二年 西曆一千九百二十三年五月十六號
星期三 * *   
 
 

Page 10

 
 
第一萬八千零三十八號;中華民國十二年 西曆一千九百二十三年五月十六號
星期三 * *國内要聞二 
[皖造幣廠查辦無結果江澤春拒絕查賬] 　　 
　　皖省造幣廠自江澤春接辦以憗入鑄雙龍銅元二毫銀角現在又復鼓鑄袁頭大洋不遵部章減輕成色迭次輸運出境曾被金陵江海等關查明扣留最近山東省長公署尙有咨文到皖謂皖廠鼓鑄之銀幣業經化騐僅有四成純銀請飭設法整頓以免艳壞幣制自表面觀之該廠當獲利不少孰知每次必鑄皆因虧空甚鉅無法彌補欲藉此彌縫據熟悉情形者云實際上該廠何嘗虧空祇以江澤春紈袴子弟毫無辦事能力廠務一任科長耿朝泰李時萼等主持不但所有盈餘江澤春未得分文而江之日積月累所虧空亦不自知可謂絕無僅有也呂調元奉命長皖京津同鄕均謂江澤春辦理造幣虧空頗鉅到任後呂即向之詰問江始而不肯吐實詭稱虧空不過十萬之譜呂調元當時尙去好在祇有此數緩緩設法迨後人言嘖嘖均謂不止十萬呂氏遂大起疑惑派員秘密調查實虧確有十九萬餘元呂即傳江到团當面質問乃江窺無惡意得寸思尺竟答稱實在虧空有三十萬元呂氏更加詫異日來控告之禀絡繹不絕又復多方考查始將該廠一切内幕查明皆係耿朝泰李時萼從中舞弊江澤春爲人傀儡决計派員澈底淸查從嚴懲辦先將公文辦就一面電調謝學霖來皖（謝係省公署諮議長月前因事回寗）謝氏十一日到皖見呂呂云現有一事案情重大且極繁難非你來辦不可隨庝抽屜内取出公文兩件一爲淸查造幣廠賬目一爲令其將該廠科長耿朝泰李時萼先行約到省公署以便交警廳看管謝奉令躊躇至再呂氏再三令其速辦遲恐洩漏謝不得已遵令前往不料耿朝泰已先午信潛逃謝到廠李時萼出見謝告以奉令來廠調查賬目李即知事不妙頗現驚惶之色言語之間多所推諉謝約其赴省長公署將廠内情形向省長當面陳明李即諉爲廠長不令我去我不能往言之再三李終不肯行謝遂折到江澤春房内與江談話幷傳逹省長命令囑約李時萼等赴省署面詢一切江謂君來調查賬目何必約人如省長有正式公文自當囹其前往否則不行謝果袖出令文一道遞與江閱江無言回答支吾數分鐘乃謂該科長事務繁重不能分身由敝廠長擔保李時萼决不致於脫逃謝仍堅時要李隨往江復謂請派警察將其帶去謝云貴廠長若能將李時萼送出大門去與不去與貴廠長無干江不可相持歷數小時之久無結果謝知相持無益遂當面聲明李時萼脫逃即向貴廠長要人江乃拍胸擔任謝退出至省署復與呂調元大加考慮然仍礙於江父朝宗情面不便下嚴厲手段次日呂氏委派科員張緯韋經洪孝思等三人隨同謝學霖赴造幣廠實行着手查賬謝等甫進廠門江澤春等飭令該廠衛隊二十名荷槍站立工匠一律停止工作各廠員一齊至客廳故意譁噪毫無秩序各人均對謝等怒目而視謝等固知彼輩意在示威惟旣已進門豈能退出乃按定心神與江澤春開談判請其將各項賬簿交出江問如何算法謝問廠内賬簿共有若干本江答五十餘本謝云請一齊拿出幷不帶走祇須查明每本頁數何年月日所立每本上封面蓋章每頁騎縫上亦須蓋章另外開一淸單請貴廠長簽名蓋印我即携此淸單而去原賬簿仍舊交與貴廠長收存以後改造與否悉聽其便江澤春一聞此言頗爲着慌乃對謝云全廠賬簿此時尙不能拿出還須會計員淸理就緖方能辦到請寛限一星期謝不允謂我無此權雙方又復相持不意此時突出一廠員對謝大曰君係委員當知官吏服務令載明長官違法命令屬員即應拒絕造幣廠爲財政部幣制局直轄機關省長無查賬之權或會同督理與部局四面會銜公事方可辦到謝即問該廠員名姓據稱姓黃名武齊謝云貴廠平時可受過省長訓令是否皆係會銜省長爲一省最高行政長官有監督全省財政之權幷不違法貴廠今日此事舉動確係違法委員前來查賬正當公事爾等旣不是廠長代表竟嘵嘵抗阻太無體統謝言時聲色俱厲其他廠員見此情形遂紛紛溜出黃武齊欲退不得江澤春見勢不對一面拱手向謝賠罪一面令黃武齊退出又要求謝學霖改日來廠查賬謝仍不可江復謂下午八句鐘請來因賬簿太多總須稍爲檢點謝勉强應允迨至晚八時許謝率張緯等復往詎江澤春避不見面謝等候至夜十一時江仍不面不得已回省署報告其時呂調元已睡謝乃於次日至省署報告呂云昨晚情形我已明白江澤春如此荒謬今日（十三日）已拍電江宇澄詳細告知詢問如何辦理俟得覆再辦云云似此大查辦案擾攘兩日竟無結果誠可歎也 
[閩省戰機日迫]  
　　福建局勢將於一星期内由和緩而趨緊急北軍自洛陽專使馬毓寳李芳池二氏抵省後督理公署連開會議團長以上將領均行列席先由孫氏陳述由贛入閩沿途情形及現在福建局勢繼由馬氏說明洛吳武力統一政策及對奉對粤對川對閩讦畫畢開始研究收拾福建方針應取和平或應取武力各將領多以洛吳意思旣如彼福建現狀又如此非武力難言統一均主張作戰先用督理名義出一布告以爲挑戰原文略謂本督理下車以來迭據各機關商民呈訴僉謂閩中自軍興以來鄕曲無賴多有糾集黨羽設置營部標榜名義魚肉鄕民勒餉脅捐敲膏吸體一或不遂則拘囚無所不至甚或擄及婦女燬及室廬傾家蕩產比比皆是迄今井里化爲邱墟老弱轉於溝壑人烟寥落目斷春耕籲拯呼救衆口一辭披閱之餘若芒在背查此等地痞流氓假借各軍隊名義騷擾地方其不法行爲已屬無可寛假且在此期間各軍皆靜待改編若輩竟若虎負嵎依舊嘯聚若不即與剿辦掃除不惟貽地方之憂亦且爲各軍之玷本督理承命辦理善後撫循安輯責無旁貸已飭軍隊巡行各鄕專事鎭懾剿辦以安良善而靖地方云云觀其辭氣之厲可知絕無團圜餘地現馬已回洛報告吳氏李則仍留閩中贊助戎機此北軍主張作戰經過情形也至南軍則自李協和由汕入漳由漳入厦後亦連開會議各方領袖如臧致平宋淵源梁鴻志方聲濤黃展雲亦均列席皆主張作戰謂閩中南北軍現已勢不並立非南軍驅除北軍則北軍併呑南軍以實力論則北軍有五萬餘南軍亦有四萬餘而主客又復異勢以形勢論閩北險隘之區敵與我共閩南財賦之地則爲我所獨握若不乘此奉防吃緊粤局變化之際積極進取則時期一逝將不可再行且各方現在雖均妥協然非向外發展則對内恐將反生變故李協和最初目的雖在回贛而孫中山意旨則在援閩閩旣得手然後由粤出師夾攻自較便利况贛局現在無𨻶可乘閩則下游半壁已在南軍掌握若因援贛部隊一有調動北軍乘機進攻閩事一失贛境亦不能立足故令李先以全力對閩李氏現已遵從目下兩方作戰計畫已畫定古田閩淸永泰莆田仙遊五縣爲鬥綫北軍以王永泉部姜明經張振華二旅之三四兩團擔任右翼進駐永泰之葛嶺嵩口莆田之黃石仙遊之楓亭周蔭人之二十三旅擔任左翼進駐古田黃田水口灣口大本營設在南平駐省之部隊悉調前往省垣防務則調第二師第一旅一團塡防已於十一日到省唯王永泉本擬十五日永口稿灘戰役陣亡將士追悼會後即赴南平建安護軍使任現因形勢緊急已暫緩矣南軍方面則以黃炳武任右翼以盧興邦爲後應孫本戎任左翼以吳威爲先鋒現閩淸古田兩軍相距尙五十里莆田仙游方面相距則僅一十餘里爆發即在旦夕間南軍對右翼則暫取守勢左翼則取攻勢晋江方面軍隊楊漢烈許卓然等部皆調入莆仙合原有林懷瑜吳威各部當在一萬人以上何成濬亦親率討賊軍三營幷莊文泉部到莆指揮漳泉後方防務由臧李兩部共同担任現臧部劉長勝已由龍溪入同安李部尹驥亦由雲霄海道入晉江戰事若發即可全部加入第二綫作戰合計亦不下萬餘兩方旗鼓相當勢均力敵唯一經開仗則五縣百餘萬人民浩劫又不堪設想矣 
[廣東之最近戰訊]  
　　據軍界消息十日東江方面平湖地方雙方軍隊業已接觸發生戰事聞係練演雄之軍隊有異動平湖當東新交界之處距樟木頭約四十三里距石龍約九十四里平湖軍事發生駐新塘美雅瑤仙村各站之李福林部隊約三千人由李芳統率開赴石龍方面加厚兵力十日午李福林帶同駁壳隊百餘名乘廣九專車前赴石龍指揮一切蔣介石亦於十一日早往石龍恊助布防興寗五華附近尙有林虎之一部分駐紮昨已與許部按觸又駐紮連平和平一帶之林虎部隊與沈軍東退餘部聯合向翁源方面活動此路實力較厚 
　　江門傳來最近緊要消息日來江門附近一帶大加戒嚴駐江軍隊陸續出發八日鄧剛等軍隊出防台山公益埠查係恩平開平新興一帶已被李耀漢軍隊佔領遙與高雷方面申保藩所部作援應申軍已進駐高雷某處呂春榮所部有兩旅長第一旅長某氏（係原兼呂部參謀長者）已率部歸降申葆藩第二旅長莫雄則向來反對呂春榮最力呂至不能立足昨已逃去故申軍聲勢頗浩大或傳將有四十營惟近日各路軍隊亦多虚張聲勢百十人亦號爲一營又聞申擬取道出高雷窺兩陽與李耀漢會合一說瓊崖方面鄧本殷派出參謀長兼旅長鄧承宣昨率六營抵雷州亦係與申葆藩取同一動作昨徐省長復開平縣長電云開平縣陳縣長覽陽電悉該縣城現被李耀漢軍隊攻破全城蹂躪該縣帶印出險仍設長沙行署旣據分呈大元帥仰候核示辦理一面會同防營督飭警團認眞防堵毋任竄越另一函云聯軍包圍肇城後沈軍特飭李耀漢所部游擊司令徐東海率兵由新興取道恩平欲南下台開牽動江門兵力以解肇危昨五月七日下午三時徐部已進抵開平縣城縣長陳元英即夕逃至長沙埠駐防水口譚家之滇軍游擊司令雷震漢聞報即電禀江門大本營隨奉主任下令圍攻分三路進兵左路命第三師留守之羅營長擔任右路命楊旅長錦龍之二營擔任中路由雷司令擔任即於是夕十時星夜分途出發徐東海此來全部不及四營不難一鼓而定也 
[浙議會二次臨時會紀（八）浙東議員主裁貨捐] 　　 
　　浙議會十五日下午一時開第九次大會議員出席三十六人議長沈鈞業主席待至二時不足法數又流會浙東議員柴常春等以抵補金附加稅浙西派不肯退讓以致連日流會特提出裁撤雜貨船貨捐以平均負擔案以爲抵制茲錄原案於下查雜貨船貨捐或爲舊寗紹台三屬人民之特别負擔或爲舊寗屬人民之特别負擔本屬重徵又違背賦稅普及平均之原則從前雖爲一時權宜之計無永久存在之理年復一年何堪重人民特别之負擔此項稅則亟宜裁撤用特提議是否有當請大會公决㈠裁撤雜貨捐之理由按雜貨捐大别爲二曰洋廣捐曰閩貨捐吾浙之有洋廣捐局者凡三處曰寗波曰紹興曰溫州其創設大都在前淸咸同兵燹之後當時爲籌辦善後事宜由就地士紳勸令洋廣貨業商人特别報效其後因循未革其捐率不但與統捐不同即每局亦各有異無非依據彼時士紳之勢力及就地之習慣而定初無標準之可言也夫洋廣貨輸入之途在吾浙豈僅寗紹溫三處何以他屬能邀寛免而三屬獨輸特捐揆諸負擔平均之原則未免違背至於閩貨捐其負擔更爲偏頗當洪楊擾浙時寗波商務福建人最佔勢力其時撫浙者爲閩人王壯愍公勸令閩商捐欵以資補助其後設局抽捐因而未改其設立之時不過由於一時之感情而至今遂成爲永久之事實理固未當且此項捐欵名雖取諸福建商人實則轉嫁於寗波人民尤爲寗波之特别負擔而爲他屬之所無者其急應裁撤毫無疑義此雜貨捐應裁之理由也㈡裁撤船貨捐之理由前淸咸同兵燹以後爲籌海防經費設寗鎭船捐局其初僅於船隻進口捐錢二十五文謂之船捐繼而併徵各貨遂改名爲船貨捐跡近差　前淸省城江干地方原設有船捐局爲諮議局議决裁免而寗鎭進口船隻獨未能邀此寛典已不公允至於貨捐更不合理寗波人民於各屬所納之關稅統捐未能减輕獨於各屬應納捐稅之外另立名目責令負特别之重荷揆諸事理豈得爲平此船貨捐應裁之理由也 
[杭州快信]  
　　浙軍二師添設機關槍連隊已派趙駿爲隊長陳啓明等四人爲隊員並於七八兩團挑選兵士訓練 
　　浙江緝私營統部現於甬屬設立緝私營務處統轄寗溫台三屬如分統制内部編制設副官書記官等職經費由統部核定項下支配 
　　各界合組之檢查日貨委員會前日第四次會議後昨晚即分組出發分赴各車站檢查有無日貨輸入不日檢查商店存積 
　　司法部電浙當局各國來華調查司法專員准本年十一月可到 
　　浙運使杜純有更動消息遺制將以前財廳陳昌穀繼 
　　海寗周王廟路工蔡小三等前夜因擅採蠶荳起衅與鄕民衝突重傷鄕民三名已由公民阿信誠等電省請究行兇工人業已獲送縣署 
　　上年在金釵袋巷因姦妒殺趙有法趙阿毛父子兩命案兇犯陳金才奉部令於今日午前執行絞斃 
　　杭餘汽車公司由留下逹餘杭路線僅有三里許未築成下月當可通車至由餘逹臨安路線現已由公司派胡之綱實地測勘以便興工 
[南京快信]  
　　路局消息津浦路增設護路總司令交部已委申士奎充任沿路警察將一律改編擴充範圍 
　　兩長又催令財實兩廳調查新近發生之各種儲蓄券是否等於彩票性質應否取締速覆核奪 
　　王芝祥昨離寗省城各要人多往車站歡送 
　　皖馬派諮議陳萬林來寗與兩長有所接洽 
　　前寳山縣知事章同因犯侵呑國帑罪經江寗地審廳判處一等有期徒刑十年章不服聞已上訴 
　　財廳頃委王鉁赴儀徵守催交代張升瀛充丹徒屠宰稅徵收委員金元潤赴武進調查平市官錢局發行鉛元票事 
　　北京印鑄局長趙翰綸因與帮辦吳淵不洽請假回寗昨謁齊督談二小時辭出 
　　贛省心遠大學校長熊育錫因該校經費不足昨日來寗謁齊督請代募捐 
　　省議會昨開審查會鮑友恪爲審查長朱世瑾爲理事决恢復常會支四百八十元臨時會支二百四十元缺席每次扣六元每年以七百二十元或九百六十元爲限即付大會通過 
　　一工昨開十一週紀念會任人到校參觀成績晚開歡樂會表演各種遊藝 
　　昨（十四）有日本勢田堅田二軍艦及英美軍艦各二艘同時駛抵下關停泊江中 
　　皖馬昨派諮議陳萬林來寗晋謁兩長商救　臨城西人辦法並陳述蘇省墊付裁遺新安武軍欵項未能速撥歸墊原因 
　　武進各公團前因平市官錢局發行銅元票電請官廳取締財廳特委金元潤前往澈查究竟是否妨害金融 
　　財廳委張升瀛爲丹徒屠宰稅徵收委員又委王鈐赴儀徵縣守催處代 
　　昨（十四）日上午十時省立二師敎職員率册學生七十餘人乘滬寗快車來寗參觀各校 
地方通信 
[松江]  
　　學士里發生刦案西門外學士里張姓附居之宋朱氏本月十三號夜間自親戚家回挿帶首飾爲匪所見當夜掘門入内進房揭帳氏從睡夢中驚醒見係鄰近之阿大當即直呼其名詰其何爲阿大知爲認識即返身出外旋有口操外音手持类刀者多人蜂擁而入刦氏金戒飾物而逸習日該氏報告警局將阿大拘獲並在其家内搜出銹舊之类刀一　乃即併解總局訊供不認押候偵查解究 
　　查獲拐子嫌疑犯此間自十六國民校學生趙世傑被拐失蹤後一般育孩之家相驚伯有警察所以職責所在密爲偵察十四日在中亭橋西某飯店中查獲嫌疑犯顧琴山一名傳同失孩已得之王阿生解所質訊據顧琴山供係上海人曾充青浦縣法警現在唱戲爲生對於拐案堅不供認乃將其暫行拘留聽候覆訊究辦 
　　商界抵貨之繼起松地商界自南貨業首倡停進日貨後洋廣貨衣莊藥材疋頭等業相繼響應十四日下午又有山地貨同業假座商會開會議决㈠自即日起東貨一律停進來貨一槪拒絕以示决心㈠公推張麗泉君爲外交後援會出席代表 
　　鉅竊案解松訊究上海信昌典執事松人徐子素於二月八日携帶價値四千餘元之珠寳鑽石由滬乘車來松被賊在莘莊附近連同皮篋一併竊去旋經信昌典經理報請何護軍使飭拿旋在提籃橋附近由探拿獲積竊陸阿毛即松江阿毛及王阿三王阿松與婦女王任氏袁羅氏等五人並起獲當票原贓解由軍署訊明以案在松江發生於十四下午轉飭滬杭路局楊巡官將該五犯押解到縣經藍承審員開庭研訊陸阿毛即直認行竊不諱並稱伊於竊得珠寳鑽石後即在莘莊下車逃逸珠寳鑽石則携之赴滬皮篋因惹人注目寄於莘莊茶館中迨伊携贓到滬即借住提籃橋樓房半間同獲之王阿三王任氏係該處同居完全不知行竊事實嗣託同獲之袁羅氏典押珠寳僞稱係販土受抵而來故亦不知爲贓物計先後典押共得五百餘元至陰曆除夕因無所事與同居之王阿三王任氏並代邀鄰人王阿松在家雀戰即被軍署同獲此事由我一人所爲委與其他四人無干即典押之當票與典剩之贓物亦被一併搜去云云迨訊王阿三王任氏王阿松袁羅氏俱稱與陸阿毛向不相識且亦不知其爲竊情事王阿三王阿松固有職業袁羅氏之代當贓物實係被其朦騙故判陸阿毛釘鐐收禁其餘四人分押看守所復訊察奪 
[蘇州]  
　　振新派匠裝電表蘇州振興電燈公司已由省委仲君邀集各造並紳董議定准於五月内估價交由新廠收管限内仍准送電惟新廠現以歸併在即連日分派工匠在各燃戶線上裝置限制表以防偷倫燃聞報裝者須先繳費大洋二元云 
[崑山]  
　　東南大學敎授到崑東南大學敎授朱君毅博士陳鶴琴碩士率領同學十六人於昨日午後蒞崑當由崑山勸學所長曁勸學員招待至勸學所今日分定三組往第一高小乙種商業女子高小及市區第三第七國民學校於明日下午四時開會請朱陳兩先生講演幷指敎一切 
[南通]  
　　敎育界近聞彙紀縣勸學所邢所長以縣敎育局規程已由明令公布刻特呈請縣署自動改組省立第一代用師範訂於十六日開二十紀念會上午九時行紀念式已東邀各界觀禮下午一時開校友會並由學生演劇㈠孤軍㈡愛國之學生㈢春風十七日開成績展覽會現已布置完備又江陰縣敎育參觀團張君逹陳仲儒等於十四日來通當由縣敎育育介紹各機關參觀矣 
[無錫]  
　　無錫協會會議紀無錫協會於前日（十四日）下午四時開會到理事及通俗演講委員等首由石淸麟報告南北兩義務夜校開學後情形及募捐員宿晋初華仲芬捐募情形次廉諫鐘報告旅京邑紳廉南湖君來函贊成本會之設施並盼擴充社會敎育次石淸麟提議保護通俗格言牌問題議决函致縣警察所馬警佐請求通令各分所及各分駐所飭警一體保護以重社會敎育次馮國鈞提議組織公共閱報處議决函致新無錫報錫報無錫新報等三家報館要求贊助次周含茹報告即日赴各界募捐義務夜校經費情形議畢散會已六時左右矣 
[常州]  
　　各業抵制日貨武邑各業抵制日貨洋廣貨業已定有辦法報告商會日來繼起者頗多十四日葛裘天章等公所致函商會報告議决抵制辦法如下㈠厦曆三月二十五日起一禮拜爲限禁止劣貨進口㈠已經進存劣貨以售淸爲限㈠訂購在途之貨設法退還不能則儘一禮拜内運回㈠限滿第一日起派檢查員若干人開明姓名報請商會發給憑證逐日向車站及航船輪流檢查倘查有證據當呈報商會議罰㈠檢查人除携帶商會證書外並佩各本業徽章以誌識别無則不得干預檢查以一事權免生枝節右列各辦法應請貴會察核如有未盡事宜尙乞指示以憑辦理云云 
　　官辦煤油稅之窒礙武進縣商會爲官辦煤油稅十四日函復商聯會蘇省事務所略謂據洋貨業朔南公所函陳官辦煤油稅窒礙情形内稱煤油稅原定每箱四分今改徵每箱六分病商累民窒礙者一從前此稅或由稅所兼收或由業商代徵今則另行設局專收開支必大苛擾難免窒礙者二本邑向係呈准財政廳由敝業認稅代徵彙解運銷頗稱便利今設局改歸散徵勢必中途留難濡滯窒礙者三總之改歸官辦無補公家擾累商民應請轉逹商聯會詳加考慮務祈恢復舊章辦理以蘇商困等情鑒復前來相應函復查照彙案辦理云云 
　　孝東鄕刦案三起孝東鄕張家村張銀坤張龍海兩家刦案縣委盧警佐於十三日前往踏勘詎抵鄕踏勘時又據該鄕鄕董童近仁報稱離張家村三里許之何家塘於十一日夜又有盜匪多人行刦周福剛家綑毆事主搜掠銀洋衣飾而去請便道前往踏勘云云廬警佐旋即偕同該鄕董前往履勘屬實於十四日晚回城將踏勘情形繪畫呈報縣署 
[鎭江]  
　　保護收繭洋商鎭屬徒陽壇慄揚五縣本年蠶汛甚佳絲繭不日一律上市洋商照約赴内地投行採辦者絡繹不絕現聞各該縣知事均已選派得力警隊一體認眞加意保護 
　　女校發起游藝會鎭郡城外薛家巷縣立女子高等學校發起遊藝大會三日依照游藝節目按次表演大有可觀昨日（十三）告竣所售券資六百餘元悉充贖路之需 
[揚州]  
　　派員磋商鹽銷北京稽核總所查常熟一帶向銷浙鹽去歲改爲淮浙並銷後人民狃於習慣仍相率購食浙鹽致淮銷困難兩商因而迭起膄執特委洋員耿普魯往滬召集兩商討論妥善辦法以利鹽業一面行知淮運使遵照矣 
　　委員籌設縣道局江都縣道局尙未組設知事江慕洵以其關係地方興衰不容再緩特委毛昌緒充主任遵照修治道路條例設局籌修 
　　李涵秋作故江都李涵秋自辭去省立五師敎授後即以賣文爲活京滬各報時見其著作近以操心過度忽於十三日夜間在揚寓無疾而終得年五十聞者莫不惋惜 
　　淮揚道區童子軍會操紀本月九十兩日爲第五區聯合運動會之期淮揚道區童子軍於第二日下午假運動會塲舉行第一次會操到會之各縣童子軍有淮陰一團（六師附小）漣水一團（初中）淮安一團（高小）二團（車橋高小）鹽城二團（四高）八團（六高）共到三百餘人二時開會由本區省副總敎練員程保純君邀同總敎練員章君疇馬師長伯良蔣敎育廳長竹莊蒞場校閱校閱之後繼以表演節目共有二十餘節各團表演時均極純熟而尤以淮陰一團漣水一團之紮營造橋尤爲精采迨集合後由蔣廳長章總敎練員致以訓詞散會時已夕陽西下矣 
[湖州]  
　　廳委專員稽查漏稅每届絲繭旺汛例經財政廳派員擇駐扼要地址分頭稽查以防漏稅本届絲繭行將登塲茲經廳委專員分駐王江涇王家莊石門灣等處設立稽查所以杜漏稅而重捐務云 
　　湖屬四鄕之蠶汛湖屬四鄕蠶汛早者已届大眠放葉大帮可望佳果惟桑葉市價以天時關係迭漲不已最近行情已逾七元故據育戶云謂葉價太昂成本過鉅預測新絲繭登塲其價亦必昂貴云 
[湯溪]  
　　縣會電爭警費湯溪縣議會昨致北京内務部代電云 
浙江縣稅項下警察費向歸縣自治處理嗣民國三年議會停頓屈前巡按使遂將此項警費列入省預算現在縣會復開當然仍行列入縣預算應請咨行浙省長令飭各縣知事仍將此項縣稅警費列入縣預算交由縣會議决俾符法仅湯溪縣議會叩蒸 
[嘉興]  
　　成立商界聯合會嘉興北大街商號因謀聯絡情誼起見組織商界聯合會現已推定邵敬之等多人爲籌備員曾開會多次業已籌備就緒定於十七日下午一時借座秀學明倫堂開成立大會届時公選正副會長曁各職員業已通告該處商號届時蒞會並悉北門外中街及塘灣街等各商號亦正籌組商界聯合會云 
　　葉行設立公賣處嘉興南門外各葉行間有買空賣空及壟斷葉價諸弊故各該行所出葉票遇葉價回落時竟只出勿進遇葉價增漲時竟只進勿出專恃操縱藉圖漁利致蠶戶頗受其累現經人發起設立青葉公賣處將各該行所出躉戶之葉票由公賣處售賣於各蠶戶每擔照市賤去二角以示公平聞此舉蠶戶受益不少云 
[北京]  
　　直魯豫士紳注重墾殖吾國年來兵匪旱潦交相爲災以致民不聊生流離慘狀目不忍覩直魯豫三省士紳以爲救荒之方法雖多然簡而易行者實莫如墾殖今魯省士紳王鴻一楊鎭南渠有潤等及豫省會議長胡象三直省會議長米迪剛等十餘人並魯省農業專門學校敎職員與學生四十餘人已於本月九號分赴塞北各地實地調查以期將來實行以荒救荒之政策云云 
專件 
[江蘇商聯會條議徐淮海弭盜策]  
　　呈爲請就徐淮海三屬舉辦淸鄕以弭全省隱患仰祈鑒核施行事竊照本省商會聯合會遵章於四月召集第四届大會由宿遷淮安邳縣銅山沭陽寳應淮陰漣水各縣商會代表周彝臣等提議徐淮海三屬舉辦淸鄕以弭全省隱患案内稱土匪之患徐海爲最民傷所感痛苦莫可言狀數年以來迄未肅淸蔓延之勢日趨日惡近年已由徐海而漸入淮揚此而不治安知不由淮揚而擾及全省涓涓不塞將成江河言之殊增隱慮治之之法竊有三策導淮治運築路開礦水利興而災荒自减實業多而工作攸資化匪爲農以工代撫是爲上策官民合力設法淸鄕或爲長圍之兜剿或爲扼要之協防絕援傾巢去惡務盡是爲中策若深溝固壘徒事保守匪少則拒匪多則撫斯爲下策上策其治本也中策其治標也下策本在不論之列第上策需欵過多非策畫萬全經費籌定不易舉辦且决非旦夕間所能奏效無巳其採取中策乎中策惟可即舉辦淸鄕是巳顧淸鄕事宜籌備至繁事前不可不有完善之計畫擬請大會討論通過呈請軍民兩長召集淮徐海各縣法團（如農商紳學）各推代表一人到省會議進行方法總期徐淮海地方匪患肅淸而全省即免將來之隱憂矣等語經由大會討論結果認徐淮海三屬舉辦淸鄕爲目前急不可緩之圖召集各法團代表會議一節亦爲事實上所應有照案一致通過並續據該代表等補具說帖其中列舉各項頗可採取所有請就徐淮海三屬舉辦淸鄕以弭全省隱患緣由理合具文呈請仰祈鑒核俯准召集徐淮海三屬各縣法團推舉代表到寗籌議辦理不勝急切待命之至 
　　附徐淮海舉辦淸鄕計畫說帖徐淮海匪患人方以我言之過急我方以爲治之過緩無他非身處其境者不知此中之痛苦也欲言治匪之緩急必先究治匪之步驟然治之前如何設法以維持現狀治之時如何設法於最短時期一律肅淸治之後如何設法消納貧民使爲生產之道不再流而爲匪如此則標本兼施方爲長治久安之計試分述治匪步驟如次（甲）治前之計畫舉辦淸鄕失立時即可觀成且轉瞬青紗慞起匪勢日益蔓延恐將緩不濟急擬在未辦以前應請軍民兩長施以救濟之法略舉救濟之要端敬備採擇第一須多派得力軍隊首將水陸交通完全保護交通無阻來往行旅旣安土匪聲息亦斷行旅安則地方敎育實業可以逐漸發展匪息斷則匪勢日趨日减是亦兼收堵截之效矣第二軍隊駐紮不必僅限於城市宜駐尙境扼要及匪常出沒之處以期絕淸盜源第三匪械並不遜於官械且土匪多持盒子砲甚有利於官械是非加派砲隊（每縣須有砲兵一連）不足以壯士氣而殲匪氛以上三項如能令出惟行實效可覩將來舉辦淸鄕時或可易於着手矣（乙）治時之計畫前項救濟辦法如匪勢並不稍减惟有舉辦淸鄕然而舉辦淸鄕所有設官編制以及籌費獎懲並審愼攻保嚴究窩庇種種事宜均應預爲計畫俾臻完善茲特畧舉便槪以備採擇（一）設官編制徐淮海劃爲淸鄕區臷督軍任督辦省長任會辦省公署設淸鄕總事務所徐淮海各鎭守使任司令各道尹任坐辦各縣知事任局長此外設淸鄕游擊總司令一人設司今部界於徐淮海三屬之間（如窰灣或宿遷皂河等處）此項總司令以素有剿匪勞績精廉勇敢者任之並須有指揮三屬軍警練團之實力凡爲各縣警備隊保安隊以及各項練團不分界限一律假編爲淸鄕隊以百人爲一哨隊五百人爲一支隊一千人爲一大隊每大隊須有機關砲一尊平時各联練則各保原職亂時則爲淸鄕隊分攻守各半由總司令司令任便指揮與官兵合爲一氣但練團士卒不能逾縣境以外以防抄後襲擊如此軍民聯合則聲勢大而士氣壯矣（未完） 
來函 
[武高師來函]  
　　頃閱本月七日貴報第一張國内專電漢口電欄内載歌日又有獸醫院兵士毆傷高師學生劉厚鎔當晚斃命等語查敝校學生劉厚鎔當時受傷即送往醫院診治現已就痊業於日昨回校上課誠恐遠道傳聞失實用特函請貴報更正爲荷武昌高等師範學校啓五月十二日 
 
 
 

Page 11

 
 
第一萬八千零三十八號;中華民國十二年 西曆一千九百二十三年五月十六號
星期三 * *   
 
 

Page 12

 
 
第一萬八千零三十八號;中華民國十二年 西曆一千九百二十三年五月十六號
星期三 * *   
 
 

Page 13

 
 
第一萬八千零三十八號;中華民國十二年 西曆一千九百二十三年五月十六號
星期三 * *本埠新聞 
[津浦路大刼案之各團體電]  
　　舊金山華商會電詢被擄美僑蹤跡上海總商會接舊金山中華總商會來電詢津浦路臨城站被匪擄去之西人佛利亞夫婦等曾否放出該會即派員向美領事署探問知佛利亞君未放其夫人已出險故昨已據此電復該總商會矣 
　　總商會昨日所接兩電本埠總商會所派赴臨城之代表董杏生昨日已有電來文云「上海總商會鑒頃抵臨城十時專車赴棗莊杏」又刦案發生後總商會曾電國務院請設法護路以安商旅昨已接復電云「上海總商會鑒眞電悉護路辦法已交交部核定矣特復院寒」 
　　紗廠聯合會營救寳成職員本埠華商紗廠聯合會爲天津寳成紗廠職員亦遭此次津浦路刦案架去至今未被釋回昨致交通總長及田督軍一電如下臨城轉交通部吳總長山東田督軍鈞鑒據本會曾員天津寳成第三紗廠報告有職員曹星洲及一妻一子於此次津浦路臨城刦案被匪架去聞須勒索鉅欵方允放回等情查曹君以紗廠職員旅行國有鐵路同遭此種意外養匪貽患何以爲國現外人方面因使團交涉籌救甚力本國人民被刼者爲數尤多政府處此若再顯分軒輊將令全國人民有託身無所之感應請無分中外實力救援俾被劫諸人同時出險毋任迫切待命華商紗廠聯合會叩寒 
　　英美烟公司職員已脫險大陸報云昨日本埠英美烟公司接香港分公司來電稱該公司職員勞生氏業經土匪釋出勞身體健康惟脫險情形電中未詳據本報北海通訊員二日來函勞與同擄之某華人現拘一山洞内洞去被擄地點約二十哩洞口極窄須先以足滑入洞内寛廠有淸泉聞二人猶未釋傳有匪三十餘持械監守惟待遇尙善二人拘禁處每數日輒易易時常在夜間俾不能認識地點匪首姓王常居洞附近監守之匪時以消息往報之 
　　日商會電請交涉臨城刦車案發生日僑未聞遭刦而天津日人商會因地位較近首先提案請以在華日人商會聯合會之决議文致電日本外部大臣現該議决文已於十一日由天津日人商會致電上海日人商會會長兼聯合會會長田邊輝雄氏聯合會本部當即通知各地日人商會以此原文爲聯合會决議隨於十二日以聯會會長田之名義電致日本外務大臣其决議文曰津浦路火車被刦案爲團匪事變以來之一大事件不獨令人深感通商交通之破壞生命財產之危險且暴露中國現時之中央並地方官之無力與内政之紊亂因虞今後此種事件之頻發深冀我政府於此際積極講求適當之交涉手段云云 
　　商總聯會之代電昨各路商總會（江西路六十號）又發致各省公團代電云「臨城刦案中外震駭曹錕吳佩孚田中玉輩皆坐擁重兵而盜匪横行乃在其所轄境内溺職負國罪不容誅應請國民共申討伐勒令解職以謝國人更有進者國家養兵原爲保衛地方今則萑苻遍地人人自危徒糜餉糈毫無實際與其養無用之兵曷若自辦民團無事則各安生業有事則捍衛地方所費省而獲益多邦人君子其共圖之上海商界總聯合會寒叩」 
　　各公團之對内通電救國聯合會及上海各公團於上星期日討論臨城刼案問題後發表電文云全國國民及海外僑胞公鑒津浦鐵路臨城刦案被匪刦擄外僑二十餘人並殺英僑一人至國人被匪殺者則有數人而被擄者則有三百餘人北方軍閥遭外交之嚴責只知注重營救外僑而於國人之營救未見盡力本會深以爲憾除對領袖公使致函代電慰問外僑外特宣布慰問遇難同胞之意茲有不能已於言者吾國匪患咎在軍閥擁兵縱匪甚至縱兵爲匪如張文生馬聯甲之於新舊安武軍招匪爲兵如吳佩孚之於豫匪老洋人是以兵多之處匪亦衆多分贓則兵匪相通害民則兵匪無異凡我同胞非遭匪患即受兵禍兵匪相乘循環無已長此以往大難必臨全國皆無避難之所推原禍首實在軍閥試觀直隷河南山東安徽江蘇各省有數十萬之兵尙不能保千餘里之路猶復攘權亂政謀動干戈於邦内勢不至釀成國際共管之禍不止近已見報載外電謠傳列國將有派兵剿匪並護路之舉國人不可不引以爲懼此次肇禍之責首在山東之田中玉熊炳琦何鋒鈺及津浦路局並地方各員司匪中多解散之新安武軍解散而不收械責在齊燮元馬聯甲軍閥之禍國殃民擁兵縱匪責在領袖之曹錕與吳佩孚此外司路政之吳毓麟亦與有責本會認爲皆當立予罷斥惟國亂無象政令無人奉行只可由人民宣布予以罷免以待將來之查辦至外僑及國人遇難之損害即應責成以上負責之人賠償不得動用國帑或地方公欵以致間接由無辜之人民負擔更有進者全國同胞現無不在水深火熱之中兵來而身家生命財產不得免焉匪來而身家生命財產又不得免焉嗟我人民何堪荼毒順受則必死抵抗則猶可不死故惟有編練民團由人民自衛一法全國同胞幸早圖之救國聯合會及上海各團體聯席會議 
[遠東運動會之要訊]  
　　遠東運動會開幕在即中菲選手均已赴日昨日所得消息彙紀如下 
　　中菲選手抵神戶菲律濱運動員所乘之克蘭頓船午前十一時始抵神戶較預定時刻稍遲加太郎以下百四十二名菲律濱運動員及應援委員三十人國會議員八人此外由中國南方派來之排球·足球·藍球·運動員四十人亦同時抵神日本方面之委員運動員等均至埠頭歡迎先到之菲島大會長阿謝斯神戶之留學生團體等亦至埠頭歡迎短距離之加太郎·跑高之普哥伊·網球之阿剌嶽·等名手均着白色夏服團首語往訪之記者云「記錄雖係秘密然我輩頗有自信力日本運動員技能日漸進步者當亦不少至於棒球吾輩亦有得勝利之希望」 
　　中國女運動員抵日由巴格女士所統率之中國女運動員十二名於本日午前六時乘熊野丸入神戶港在埠頭歡迎者有中華同胞·及神戶各學校·大阪體育協會委員長伊藤忠兵衛氏·及多數委員等女選手登岸後即分乘汽車赴神戶女子青年會寄宿舍汽車上均挿中日菲三國國旗各女運動員雖長途航海毫無疲勞之色午后復鼓其餘勇在神戶女學院運動塲練習籃球及他項運動彼輩自信之念非常堅固一俟十六日乘坐加茂丸之男運動員抵神戶後一同侍阪神電車赴大阪云 
　　菲運動員跌傷頃抵大阪之菲律濱運動員分乘六十台汽車赴築港運動塲行至半途第七台汽車忽與電柱衝撞汽車全部破壤乘員均跌落地下中堅員莫烈代右手受傷二疊員伊剌諾頭部受傷體育協會一時大爲驚訝即送入附近岡田醫院調治云昨晚八時又得大阪來電謂中堅員莫烈代至開會時恐不能醫愈惟二疊員伊剌諾可望出場 
　　千代田會社寄贈銀盃千代田生命保險會社寄贈大銀盃於遠東大運動會指定贈與擲槍得勝者（以上均日本電報通訊社消息） 
　　中菲選手之寓所參加遠東運動大會中國選手日前乘加茂丸出發赴日日人體育協會特贈花圈一枚係由藤本幹事持交葛雷博士轉贈當由博士代表選手同人致謝又聞大阪方面已凖備以大阪西川口北邦公所及本田三番町南邦公所之樓上廣厦爲中國選手寓所由總商會會長張友深氏斡旋一切其女子選手之寓所則以北區曾根崎加島銀行俱樂部修竹館之樓上下十四間房間開放充用又菲律濱選手之寓所則以西區築港高野山對過樋口兒童學舍改造充用云 
[杜錫珪槍斃湖鵬艇駛副尙有三人被拘] 　　 
　　國聞通信社云閩人某君自南京來滬據云本月十二日湖鵬魚雷艇駛副林春山及其艇長輪機副等四人同日被杜錫珪拘入司令部杜嚴重問林春山云人說汝要將駕艇逃赴上海事有否可據實答復林云决無是事苟或有之甘當死罪杜迫令簽字林依之杜遂令其他三人爲證其輪機某向林云汝以五百元運動我開赴上海已先給我一百元言明尙有四百到滬再給汝豈忘耶杜即云今有何言遂於當晚將林槍决至其他三人現尙拘留在司令部副官室内後杜語人云吾必如是懲一以儆其他又有靖安艦駛船副會某於十日爲其伯母壽誕來滬拜壽次日返寗該艦長朱某疑之主料被拘禁於司令部至今尙未釋放云 
[海部所派兩司長之行踪李景曦已回京鄭寳菁尙在閩]  
　　自海籌永績等艦在滬宣布驅逐孫傳芳督閩與北京政府脫離關係後海軍部即派軍學司司長李景曦·軍法司司長鄭寳菁來滬與海軍領袖林建章接洽意欲招撫未得要領李鄭二司長即轉道赴閩分向閩海軍艦隊宣慰已誌前報茲聞李司長現已公畢由閩回滬於昨日乘滬寗特别快車往寗轉車北上回京覆命惟鄭司長尙留閩省因閩省大局未定諸事待理海軍防禦使劉冠雄特留鄭氏在閩帮同策畫以資臂助云 
[宜昌日海軍與華人衝突訊華人受傷頗衆] 　　 
　　國聞通信社云昨日駐滬日軍艦接宜昌拍來急電報告謂十四日郵船大元丸在沙市停泊有學生團前往檢查日貨嗣由日海軍艦伏見號派海軍多人上陸彈壓未幾兩方發生衝突華人及學生重傷多人現時市内交通斷絕輪船搭客不准登岸形勢頗爲嚴重云駐滬武官昨已電令駐漢各軍艦上駛保護云 
　　中國通訊社云宜昌仁和號上海買辦周行人君昨晚接宜昌快電稱『宜昌日本駐泊之伏見號軍艦水兵二十餘人憤我排貨槍殺中國人五人重傷十餘人人心大憤輿論譁然請勿再辦日貨詳情續陳』云云又上海日報十四日電稱宜昌之排日學生數百人禁止日本船大元丸乘客上岸夕刻又與日本軍艦伏見號水兵互鬥中國人有受重傷者形勢不佳』云云又據别報則謂十一日午後宜昌學生團與日軍民衝突中國人受重傷者三人云 
[商總聯會愼重調查日貨手續愼昌號之來函] 　 
　　上海各路商界總聯合會（美倫里）自分發調查書向各馬路商店調查日貨後連日已有多數塡報到會惟各處秘密報告私進日貨之函件亦頗衆多其中確實有據者固多挾嫌妄報者亦屬不少苟不愼重防止極爲危險故該會外交委員會已决定嗣後各路商店塡報調查單均須照實塡報並具名蓋章凡有告發私進日貨者亦須具眞實姓名及住址負完全責任以資愼重其有各團體派員至各馬路商店調查時亦須由各團體先期具正式公函註明調查員姓名人數各該路商界聯合會轉知接洽妥當後再行派員陪同往查以免紛擾昨已通告各處矣又該會昨接愼昌號來函略謂敝號經營本國廠所出品之布疋紗綫一項與吾截然無關因敝號輾轉假手他人毫無自造之布紗綫可勿瞻顧其間偶有代客報裝紗綫均係客家直接向紗號買進敝號不過代客經后而已敢佈心腹鄭重聲明云云 
[誤認國貨爲日貨之辯正中華公司火柴被扣崇明久隆鎭學生焚布疋] 　　 
　　昨日本埠總商會爲國貨中華火柴化司火柴在蕪湖被誤爲日貨不許提岸事代電蕪湖總商會云據中華火柴公司來會聲稱東日由申德興輪運蕪蔑聽龍船商標火柴三百聽被外交後援會派員檢查誤爲日貨不准提岸查義生洋行原有龍船·雙美·壽桃·三種火柴民國九年五月該行經理杜炳卿改向中華火柴公司定製是以商標上刋有該行之名而加列上海中華廠製造字樣以憑辨認廠家承接外間定貨向憑客家指定牌號並可於商標上刋明定貨行家之商號此爲招攬主顧起見係屬商塲通例其間是否國貨之區别應以製造者是否國人爲斷中華火柴公司設於浦東周浦鎭上年敝會商品陳列所開展覽會時該廠曾送有出品多種迭經延請專家審查確係國貨分等給予獎憑有案應請代爲轉逹尊處外交後援會迅予放行萬勿誤誤云云又崇明久隆鎭近發生學生誤認日貨焚燬布疋事件昨由振華堂洋布業董事致函總商會請爲辯正索賠免虧血本原函云據敝同業裕恒函稱敝號二月十四日由聚豐公司報裝西貨運至崇明久隆鎭源豐衣莊計三疋合銀三十八兩六錢公順衣莊計三疋合銀十一兩一錢現接該公司來函云被北新鎭三高學生在海門輪局檢查誤認爲東貨扣留焚燬速請上海商會移至久隆鎭商會會長許乃文嚴重交涉追賠原價竊思敝號向以批發爲大宗營業每日出運甚多若不分皂白見貨焚燬無異野蠻手段將來批發前途大有窒礙於商務前途關係匪輕因乞公所速行備函轉請上海商會移知久隆商會向該學堂辯論曲直賠償損失不得含糊搪塞藉口東貨若果東貨亦須將該貨請公正人辨别是非方有辦法若毫無憑證貿然焚燬理應照價賠償免虧血本貽累商家等因據此附呈貨價單一紙用特函懇貴會俯念商艱迅賜函咨久隆商會即向三高學堂辨别是非賠償貨價免虧血本貽商界累不勝感禱之至云云 
[紀日輪航務之盛衰]  
　　漢口方面漢口方面之日本商輪以日淸公司最占勢力舉凡長沙·湘潭·岳州·宜昌·沙市及下遊九江·蕪湖·直抵上海該公司均有航路共有十餘船自上月十日發生抵制以來初時於營業上尙不見若何影響近今一二星期中長江下遊各埠之客商均斷絕日輪運輸關係昨日據漢口方面之來滬商人言日輪於長江航務在此半個月中已受重大打擊即日貨之輸入漢口及下遊各埠者較前亦减十分之六最顯者爲紗布營業在此最近之兩週内日本紗布之輸出額較前减少一萬餘件惟上江方面若重慶至宜昌綫内日輪所受損失比較尙輕故日淸公司新購入聽天丸改名之宜陽丸於本日仍加入該路内行駛 
　　北華方面本埠航行青島天津間之日商輪除南滿外有日華協信公司及中村組之福島津行兩家各派船六七輪自烟津各埠與滬上華商議定不裝東洋輪貨物以後該兩公司之運輸營業上僅代滬上本國商家略裝進出口貨營業因之淸淡今日華現尙派一二輪航行天津及青島之間中村組則暫行停駛以待市面之復舊云 
　　南華方面厦門汕頭至上海間之客貨已紛紛不裝日輪惟於厦汕香港而赴海口海防間之日本商輪營業蒸蒸日上向來行駛臺灣兼航南華各埠之日輪祇日郵社與大阪公司兩家各派六千餘噸之郵船兩艘日郵爲信濃·備後·兩輪大阪爲美利堅·香港·兩輪本年已各添加一輪日郵增因幡丸大阪加笠戶丸刻下日商山下輪船公司以臺灣至中國南部各地旅客已多貨物往來又衆且海防一埠近法郵船方停航之際山下乃乘機崛起特開闢海防經海口台灣至香港汕厦而逹日本之新航路一條派定巨噸量之郵船二艘行駛一名寳瑞丸一曰大華丸均搭客而兼載貨者刻下已經開始行駛故中日海防台灣間今已有日郵船公司三家其八輪行走矣 
[泰順輪在港遇盜續聞]  
　　招商局泰順輪在汕港外花燈柱遇匪已紀昨報茲悉該輪當遇盜之際係在天將微明之時匪有五十多名上輪匪一師去年刦廣大之故智仍將旅客船員驅入一室中禁閉然後在船中打開銀箱貨艙肆意搜刦旅客之行李衣服銀洋等被搶一空有一火夫因拒匪刃傷手腕船中無電報故不能報警求救及至搶刦完竣盜始從容不迫而去直至泰順退還香港始發電報到申滬局於二十九日（即十四號）接得該輪主來電云「泰順十二日早在汕外花燈柱被刦失銀三箱參一箱及搭客衣服伙夫微傷餘平安今早返港開期及詳情再報」云云及至昨日午後五時該局尙未接到開期及詳情之續電但聞受傷伙夫已入香港醫院療治云 
[航業消息彙紀]  
　　法輪高珧第埃號因損機遲來已紀昨報昨該公司接電報該輪十四日已由午港開出將於十七日之五時抵申仍停黃浦碼頭云 
　　昌公司之坎　大皇后號由溫哥武來華刻已抵日蚈 
昨日來電云十八日之三時可到上海來客五十名該輪當日六時即直放香港云 
　　英國愛爾曼輪公司特電上海經理遠東航務之怡和洋行云該公司今又托威廉格萊廠定建專航遠東之載客郵船一艘名曰CityofAthens號輪身三萬六百噸今已下水一俟内容及客室佈置就緒便即開至上海云 
　　大英輪公司接喀爾格特英印公司來電云刻下印度因有仰光米運至中國故將喀爾格特至上海班輪復航今已派出日本號巧克逹號等輪將於月抄及六月初至申云 
　　提督公司之麥堅尼總統號由西雅圖來華昨日發電至滬謂十九日可到上海船内有本月二日前之美國寄華郵件並大宗麥粉運到二十一號赴香港云 
[提督公司購買南京號消息]  
　　文匯報云闻美國提督公司現正商購中國郵船公司之南京號擬用以來往於西雅圖維多利亞舊金山間尙有某公司亦欲購之惟本埠提督公民事未接此項消息 
[總商會今日開裁兵會]  
　　總商會昨發通啓云逕啓者茲定五月十六日即星期三中午十二時三十分舉行討論裁兵制憲理財委員會議常會届時務請台端撥冗惠臨共商進行不勝企盼 
[錢業公會明日開常會討論拆息及養病所案] 　　 
　　本埠錢業公會將於明日舉行第五期常會提議事件如下㈠拆息案本年舊曆三月分拆息依據同業營業規則應請同業公同决定之㈡滬北錢業會館附設臨時養病所規定簡章案茲由本公會擬有簡章十一條能否適用請滬同業逐條逐欵討論之㈢報告案一匯昶莊報告股東内有陳炳奎一股已拆出由邱渭卿增加一股現計邱渭卿七股顧松泉勵蓬仙各一股半共十股所有資本前爲十萬兩四月初一日起增加六萬兩共計十六萬兩二益昌莊報告原有資本十萬兩今庚新增六萬兩共計十六萬兩以上兩莊增加資本或更動股分除註入會册外特於常會提出報告之附錄臨時養病所簡章如下 
　　第一條本所爲滬北入會同業臨時發生疾病不及回籍醫治或不願在醫院居住而設備即在文監師路北會館西北隅修改精舍一宅因名曰臨時養病所第二條本所設有養病室·會客室·及看護人宿所並庖湢厠　略備焉第三條凡欲養病者須由本莊繕具保證書叙明病人姓名及年歲籍貫病症槪略並看護人人數報告某處給予允准書方得到所養病第四條凡在本所養病應守規則如下（一）不論病人及看護人或訪病人均不得吃食鴉片烟或賭博（二）不留客住宿或宴會（三）看護人不得婦女倘係家屬不在此例如有家屬婦女在所侍疾得用女看護人（四）不得有其他不規則之行爲第五條如有違背上條各欵之一者得通知保証人令其出所第六條凡在本所養病者其所需醫藥飲食及種種日用之需要除本所設備外均由病人自備第七條本所旣爲臨時養病而設其養病期間至多以一月爲限但認爲應展緩期限得延長之第八條凡下列各病不准來所醫養（一）精神病（二）花柳病等九條病人設有不起者得在本所成殮及營奠其出柩日期應遵守工部局章程辦理之如認爲應提早時得隨時令其出柩等十條本所槪不收費一切經費悉由北會館開支其有樂助者掣付收據爲憑 
　　第十一條本簡章係滬北入會同業在公會開會通過嗣後倘有修改仍照此辦理 
[美公使參觀河工]  
　　駐京美國公使舒爾曼氏應浚清總局總工程師海德生君之請前往參觀河工已誌昨報昨日上午九時許在新關碼頭乘浚浦局利華小輪前往吳淞者計美公使舒爾曼·美總領事克銀漢·英總領事巴爾敦·大來洋行大班·曁江蘇特派許交涉員·秘書楊小堂等經海工程師在輪中預備優美茶點一路視察河道至吳淞口新老航道按照圖誌詳細說明至十時許由淞回至南黃浦視察高昌廟一帶浦面直至十二時始返聞舒公使現擬本星期四（十七日）上午九時三十分乘滬寗花車附掛特别快車北上云 
 
 
 

Page 14

 
 
第一萬八千零三十八號;中華民國十二年 西曆一千九百二十三年五月十六號
星期三 * *[閩局近狀之滬訊]  
　　國聞通信社云閩省形勢趨於緩和昨日本埠閩人接到福州友人十四日來電亦謂閩局大有轉機原文錄下「閩局大慶轉機孫傳芳被圜境所廹已曉大義順潮流趨和平確與西南表示誠意携手以維大局李協和代表彭雲霄·臧和齋代表張善甫到省商圖大計頗稱得手王永泉對於閩局斡旋甚力」 
[蔣尊簋離滬赴厦]  
　　民黨巨子蔣尊簋氏早擬赴粤然在滬所經辦各事於前日甫經委托京緒故於今日購定太古公司之新寗船艙位將於明晨離滬往粤惟因新寗船便道過厦門所以蔣氏擬在厦稍作勾留以便與各要人有所接洽云 
[美使在基督敎協進會之演說]  
　　全國基督敎協進會第一届年會於本月十日至今日在蘇州路新天安堂舉行今日晚間九時半舉行閉會式昨日下午美公使舒爾曼曾在該會演說其詞云今日余甚快樂能參預全國協進會年會惜不能操華語將余之心意逹之會衆此恨事也回憶協進會係由去歲全國大會所產生余雖非會員雖未能參與貴會各種集會然余對於貴會消息事業均非常留意且深覺貴會關係基督敎前途甚巨我以爲協進會最大之任務有二㈠聯合全國各敎堂於敎會事業上同心合作㈡將敎會之責任自西人而轉於華人且因此而造成一自立自養自傳之本色敎會於中國我深信協進會之事業將來必獲佳果因中國人民之心理均有一自立之精神年來政治商業及各種事業均可爲證我以爲本色敎會之實現爲必不可緩之事何以故因從未有外國人能傳一宗敎於他國也即以近日敎會之敎育而證之亦覺可信中國人自造之敎會必遠勝於舶來之宗敎且予對此問題已深加研究余曾在某大學聆一印度人之講解約翰福音深覺其思想之精密解釋基督敎之特色誠爲吾西人數千年所想不到者吾於此而益信貴會雖爲顧問機關然處此趨向聯合之時其實力亦殊不小諸君爲協進會服務余深佩余且羨敎會各宗派與神學在西方或有歷史上之關係及制度然傳至東方則决不能以派别之界說印於華人之腦筋中設華人欲自分之則任其自分而已余又覺基督乃生命因主曾曰我來乃賜生命與世人也深盼協進會及各共進之機關能傳布眞基督的生命與精神於中國云云 
[英按察使回滬]  
　　文匯報云駐華英按察使鄧納爵士已於昨日偕其夫人及女公子由香港回滬 
[美公使至美按察署觀審]  
　　文匯報云駐京美使舒爾曼氏昨日午後至美按察使署觀審與美按察使羅平傑並坐 
[又有白俄難民來滬海軍五人婦女一人]  
　　昨日又有白俄避難海軍將士五人及婦女一人由門司來滬現住俄難民收留所云 
[日敎育家來華參觀小學校長二十三人]  
　　日本長崎各地小學校長二十三人組織之中國敎育視察團昨日由團長高橋林治郎（長崎視學員）率領來滬分謁該國居留民會·敎育行政委員等轉行介紹至中國各學校參觀今晚（十六日）赴杭州等處參觀二十日夜由杭回滬預定二十二日返日滬地敎育界與該團團員有舊者多預備歡迎云 
[淞埠將會勘碼頭堆棧地址]  
　　淞埠港務進行如埠局浚浦局及滬稅務司均有關係日前浚浦局工程師海德生曾宴請稅務司曁埠局坐辦金其照等於其宅内彼此頗見融洽近聞埠局將與滬稅務司賴潑洛會勘碼頭堆棧地址但賴氏尙須有請示北京總稅務司之處俟得復後即可會勘云 
[豫籌戶籍經費之省令限一月内呈報預算書] 　　 
　　上海縣知事昨奉省長公署訓令云案查江蘇戶籍條例業經省議會議决咨由本公署公布在案該項施行細則正在分條編訂各縣縣署應設戶籍主任一員書記若干員全縣至多分劃十區區設戶籍員一員書記若干人所有薪水公費以及各戶籍員事務所一切費用需欵頗多且關於戶籍各項單册表簿尤爲大宗開支設非預爲籌定欵項必致臨時失據有誤進行前據各縣呈報各該縣自治經費不盡悉數專項存儲可備辦理戶籍之用間有已爲他項地方政費所挪借者因此尤須添籌的欵連同自治經費通盤計劃方足以資應用而策進行除通行外合亟令爷仰該知事務於文到之日即將戶籍開辦及經常各費量入爲出分别遵照設籌並即編成十二年度收支預算書限一月内呈報本署聽候核定飭遵毋得稍延致誤要政切切此令 
[規定各縣政費升級辦法]  
　　上海縣知事接江蘇財政廳第一千二百七十號訓令云案照蘇省各縣行政經費早經規定等級視政務之繁簡定費額之多寡制用之初具有深意本不容率請紛更乃近來各縣以原額不敷支配呈請升級者接踵而起値此度支奇絀預算收不敷支支歲減政一成至今尙難規復更無再增額費之理各該知事素明大義尤當共體時艱勉維現狀現經本廳擬个限制升級辦法嗣後各屬升級必須遇有降級缺額方准議升否則不得率請提升等級呈奉省長指令照准飭即通令遵照等因除分行外合亟令仰該知事遵照此令 
[漁會代報關稅之取締]  
　　農商部及蘇省公署據浙江漁會電呈江浙漁業公司自改組江浙漁商保安聯合會朦部備案以來仍把持其壟斷之性質代報關稅請飭縣查禁並令冰鮮各漁船自行報稅昨省署已令實業廳飭縣查禁矣 
[蔣家巷發生殺母案]  
　　西鄕徐家滙附近蔣家巷有邁婦蔣馬氏年六十歲有子名蔣福根現年二十二歲當福根甫生七閱月其父即故所以該氏愛如掌上珠奈福根成丁後不思習上該氏迭次訓戒無效此次福根又將家中所藏田單數畝竊出央人賤價售賣得洋五百元絕賣與他人爲業福根得洋後揮霍殆盡旋爲其母查悉前日將福根喚到家中盤詰詎福根非但不受管敎反行兇違忤將母推倒用手叉住母之咽喉該氏年老力衰登時氣絕而死福根知肇鉅禍乘間逃逸事爲鄰人得悉分投知照福根之母舅（即死者之弟）馬少香·及死者已嫁之女瞿蔣氏·陳蔣氏等到家調查一周立命二十八保十六圖地保張裕卿於前日傍晚投報上海地方檢察廳禀請相騐一面將福根設法獲送二區三分署收押昨晨該廳委派楊檢察官沈檢騐員等下鄕相騐當騐明蔣馬氏委係叉傷咽喉致命而死傷處四周有指甲印痕跡塡格判令馬少午具結棺殮遂派法警詣該警署將在押之蔣福根帶回檢廳收押聽候究懲 
[續誌淮揚公所中之械鬥案]  
　　寳山路談家橋毛家宅發生鄕民聚衆持械毆淮揚公所工人胡元鉅並打傷水木工人胡奎祥等五人已紀昨報昨日又據死者胡元鉅之妻胡沈氏投上海地検廳具狀訴稱此次丈夫無端被二十三保四七圖内鄕人宋永和張琴齋唐鳳吉等行兇用刀戳死但婦人一家數口全賴丈夫賺錢過活今遭慘斃要求緝兇究懲當奉郭代廳長諭候核示辦理其奉諭發送新普育堂醫治受傷之水木工匠程才高胡奎祥施全堂舒召紀季子平等五人内胡舒二人受傷甚重命在旦夕是以該作塲工人代表先投檢廳報告請示施行 
[萬國拒土會近訊]  
　　上海萬國拒土會鑒於上海烟土充斥上年邀同中外各國團體聯席議决要求領事團援用烟案充賞辦法實行租界以圖補救曾電請交涉已誌前報今得江蘇韓省長覆電錄下上海萬國拒土會鑒陽代電悉所陳辦法確係扼要之論至爲紉佩已令催上海交涉員與領袖領事妥速交涉此復省長韓眞印又該會昨得浙江省敎育會來電反對鴉片公賣其文云上海萬國拒土會公鑒我國受鴉片之毒旣深且烈前淸政府翻然悔悟乃有禁烟禁賣諸律十餘年來幸告禁絕海牙禁烟公會倡導於前國際聯盟會議取締於後良以販賣鴉片有背人道爲世界各國所共棄當局竟欲徇日商丸尾千代郎之請鴉片公賣重禍民國自貶國際地位自墮國際信用實屬昏瞶已極要知我國民方痛心疾首於二十一條經濟絕交力圖抵制彼乃利誘當局以謀報復鴉片公賣希冀借欵飲鴆止渴不死何待務請一致抗爭力戢奸謀以免重蠱毒騰笑中外國民幸甚國家幸甚浙江省敎育會齊 
[新學制課程審查之現狀袁希濤君所述] 　　 
　　國聞通信社云新學制課程委員會在滬開會業紀前報該會於我國敎育前途頗關重要昨該會委員江蘇省敎育育長袁希濤君爲國聞社記者述審查之現狀云此次審查會在滬開第三次委員會到者有浙江經亨頣·北京胡適·及余與黃任之共四人會議三次嗣因經君有事赴杭會議中止及經君歸乃繼續開會連續計八日因胡君有疾故又告休會说現在結果而論小學及初級中學通過者已十之八其餘二成一俟續會當可結束惟高級中學課程目下委員會方面所取方針已與南京原案不同現在除已决定大綱外共餘起草之完全責任已委託國内有敎育學識而又有中學敎育經騐之胡明復·廖世承·鄭曉滄·等九人約一星期後起草即可完竣高級中學分組南京原案本分四組但此種敎育視學校狀况地方情形應賦以活動之餘地在委員會方面擬分兩組但此事亦誠艱難各地情形旣有不同而從事討論者不僅需有專門學識且欲使討論所得之方案適於實際之應用故委員會同人亦誠不敢以討論結果爲必不可易而强全國以奉行採擇之職仍在全國敎育界同人也至下次續會約在一星期後經此次會議當可全部葳事云云 
[閘北自來水缺乏之救濟青島路一帶另接水管] 　　 
　　閘北青島路自來水不敷應用以致居戶頗感不便由水電廠查明係因該處地段偏僻原裝水管過小且水源僅賴寳山路方面送逹未能與各處路管融合貫通故有水量不足之患現該廠已於共和新路另接四寸管至虬江路復於中華新路另接六寸管于寳通路再至粤商醫院門口至天通菴路接通並於水廠内之新建淸水池加工趕造一俟此項工程告成青島路一帶用水當可毋虞缺乏云 
[電請松議員協助恢復自治]  
　　上海縣議事會副議長李味青昨（十五）致南京省議員電云南京丁家橋松屬議員公寓黃譜蘅轉芳墅敬坦瑞芝无我桐叔秉淵競生慧殊鶴孫梅心良逹諸先生公鑒恢復縣市鄕議會案去歲蒙諸公主張公道議决定期一月一日召集逕咨省長嗣松屬各縣准期開會後蒙公電賜賀至紉公誼詎省長咨部以爲延宕今値貴會開會省長雖有諮詢之案仍是一種留難之法今日報載内部復電以本省單行法與敎令相抵觸礙難照准等語咨部結果早在意中惟查内部行政會議本省早撤代表何能强人民以服從法令兩字不應含糊應請諸公依據歷次議案堅持前議以維法案而慰民望全省拜賜豈止吾松上海縣議事會副議長李味青叩咸 
[催促公司註册之交涉署公函兩個月内補註免罰] 　　 
　　本埠總商會昨接到江蘇交涉公署公函云奉外交部正字第六八號訓令内開准農商部咨稱現在各項公司未經呈請註册者恐亦不免本部特再嚴重聲明嗣後凡各項公司無論用何種名義如係公司組織均須依照公司條例及公司註册規則來部註册其已經開業尙未註册者限於兩個月以内補行註册免予處罰倘逾限不遵一經查出應即從嚴懲辦以符法令而杜流弊除咨司法部及令行各省實業廳總商會外請轉飭各省交涉員遵照辦事等因查公司曁公司註册規則頒布以後租界内各華商公司是否遵照辦理合行令仰該交涉員詳查呈復以憑核辦等因奉此相應函逹貴會請煩詳細查明見復以憑報部爲荷云云 
[泰和洋行淸理案展期開審]  
　　文匯報云泰和洋行淸理案今日由英按察使開庭審訊即由律師申請展緩兩星期開審當經照准 
[浙屬繭汎]  
　　滬北怡和·協安·天來·等各絲廠昨得赴紹嵊縣購繭出莊友人通信云嵊縣西鄕各莊於二十六日開秤近鄕到貨尙旺初開盤鮮繭每百斤八十四元嗣以繭身優佳二百六七十斤烘一担遂陸續加入至九十三元收盤此第一日情形也二十七日開秤價仍八十三四元後亦步加至九十元最高貨有九十八元者此第二日情形縣城及西鄕本年申廠往收者共二十餘莊其餘則本地繭商收買餘繭亦甚踴躍兩日内每莊約進鮮繭七八百担扯價九十一元統計已收一萬八千餘担二十八日開秤價八十六七元正値湧朝來貨貨極盛不致再放大價二十九收後月底大半停秤東鄕定二十八日開秤因該處蠶汎稍遲之故葉價昂貴非常由四元而步步飛漲至八元有奇愈貴愈缺有育至三眠仍舊廢棄殊爲可惜西鄕葉價亦相同然遲者仍欲需要耳 
　　杭州春蠶　繅絲者居多而繭之戶亦復不少昨得杭地繭莊報信於二十八日開秤價扯七十三元二十九三十兩朝四鄕來貨轉湧價扯七十一元杭地蠶汎頗佳各地收成當推爲首惟繭身則較紹興不及因高貨皆留爲自繅之故也 
　　長安繭行新豐公記兩家已於昨日下午開秤踏莊設有六處亦定昨日秤收今庚桑葉翔貴身本彌重故繭子亦因之而收價高抬昨市新豐行共收鮮繭一百十餘担公記行共收鮮繭六七十担價扯九十元零各踏莊統共收鮮繭約二百五六十担價扯百元零 
[長安新絲上市訊]  
　　長安蠶汎較附近爲早是以新絲業已於前日見樣一車昨日統市收得約十餘車扯價八十四五元預料明後將見貨之漸湧矣按目下收價恐貨旺時定必有所軟跌也 
[江浙皖當道保護繭市批]  
　　本埠絲繭總公所以内地蠶繭將次上市中外絲商分派夥友携帶現欵前往各屬投行採辦鮮繭故特循例擬具條陳呈請江浙皖三省軍民長官通飭軍警嚴密保護在案茲將三省軍民長官之批令彙錄於下（江蘇）齊督軍韓省長第一九三九號會銜批令呈及條陳均悉候分令各該地方官認眞只護仰即知照此批（浙江）盧督辦第一五五七號批令呈及附件均悉除已會同省長通令水陸警隊及各縣知事遵照保護外候再令飭各該軍隊一體遵照可也此批張省長批令仰候令行各縣知事曁水陸警隊照案保護附件存此批（安徽）馬督理第七六六號批令據呈已悉仰候令行安徽陸軍各混成旅轉飭所部嚴密保護仍候各省軍民長官批令祇遵此批呂省長第一七四五號批令呈曁條陳均悉准照歷届辦理成案咨請督理轉令各該處駐防軍隊並由本公署分令水陸警廳及各知事一體查照妥爲保護仰即知照此批 
[上海商業市况彙錄]  
　　金融 
　　昨日銀幣早市之價錢二分四釐七毫半午市收盤爲七錢二分五釐二五比上日小去半釐中國銀行賣出洋三十萬元價七錢二分四釐七五上海銀行買進一百萬元價七錢二分四釐七五各錢莊裝去杭州四十萬元又裝往烟台洋十五萬元又裝去嘉興洋十萬元四月半期洋早市價七錢二分六釐又收盤七錢二分五釐八七五午市開盤七錢二分六釐一二五又二盤七錢二分六釐六收盤七錢二分五釐八七五較前日小去二毫半 
　　銀拆早市息價一錢九分午市收盤一錢五分比上日小去八分滙豐收欵五十萬兩麥加利花旗正金等各銀行收欵四十萬兩大英銀行拆出二天期銀三十萬兩價一錢八分又華比拆出二天期銀六萬兩價一錢八分交通裝去杭州大條三百十條又中國裝去杭州大條七百零四條又裝去南京大條二百六十一條 
　　昨晚止各銀行查倉庫存現銀二千二百三十五萬兩現洋四千一百六十一萬元大條一千七百五十四條 
　　公債票 
　　昨日公債行市趨跌蓋由於數日來漲高之回風惟交易較形淸淡金融公債早市開盤六十六元一角較前日收盤行市跌去三角其後二盤又步步見跌直至收盤已小至六十五元六角計共較前日跌五角期貨因現貨見疲價亦跌去賣出甚多蓋緣多頭抛出所致五月期早市六十六元一角半較前日收盤跌二角半後直小至六十五元六角半收盤六月期交易較淸收盤六十五元二角較前日跌七角七月期亦已開出收盤爲六十五元二角五整理六釐市况亦疲現貨由聞盤五十元零六角跌至五十元零二角半收盤總計較前日跌去六角五月期跌六角價五十元零二角五六月期除息四十七元二角半跌九角七月份收盤四十七元四角昨日跌勢雖劇然觀於連日來漲勢之猛公債行情恐難以遽跌也　八市况穩定舞所變動收盤現貨二十六元五角半較前日漲上一角其餘交易淸淡僅七年長期售期售開價四十三元二角云 
　　國内滙兌 
　　内滙行市昨京津匯兌依然見疲銀滙各降五錢計北京公砝價一千零五十四兩五錢天津行化一千零六十二兩五錢洋滙各跌一元半計京滙銀元一千零零三元五角天津銀元一千零零二元五角江浙諸屬因繭市尙未發動故殊少變動市况滯呆烟台銀元跌一元價一千零四十四元徐州銀元跌一元價一千零零四元其餘各滙大致無變動計漢滙洋例一千零三十二兩五錢銀元無滙水宜昌宜平一千零三十六兩銀元一千零十五元九江蕪湖蚌埠銀元各一千零零四元南昌安慶淸江温州銀元各一千零零五元南京鎭江揚州銀元各一千零零一元半蘇州銀元一千零零一元無錫常州宜與常熟銀元各一千零零一元半南通杭州寗波各一千零零二元嘉興湖州紹興餘姚銀元各一千零零二元繭谿銀元一千零零四元半海門銀元一千零零四元福州厦門銀元各一千零十元奉天銀元一千零十二元哈爾濱銀元一千零十四元云 
　　外幣 
　　昨外幣現貨市况大致趨跌蓋因標金行市見落之故馬克掛牌末動現貨雖掛牌見漲買戶仍稀故市價呆滯不動仍爲一元六角羅卜票久無交易市况依然不動老頭票英金票花旗票則均形低降計老頭票買價九角零五釐較前日跌二釐英金票價八元六角五分跌二分花旗票一元八角三分跌五釐外幣交易極少市况淸淡云 
　　金市與滙價 
　　昨日星期二大條銀近期又長一八七五遠期長二五標金開盤三百十七兩八錢人心頗平先令揭曉亦長二五印匯大一羅比七五法滙大五法郎美匯大七五東滙小半分荷滙大一盾新滙小半分餘未動斯時標金爲三百十八兩一錢各滙市况亦不相上下七月份先令較前日收盤硬起零六二五美滙見鬆一二五東滙則較緊一二五計七月份先令銀行賣出價爲三先令二辦士五六二五買進三先令二辦士六八七五又賣出七月份美滙價七十四元六二五買進七十四元七五又賣出七月份東滙價六六一二五買進六五八七五是時標金極形穩定最高至三百十八兩四錢嗣後祇有七月份先令買進價三先令二辦士六二五較前價小零六二五餘價依前標金略小至三百十八兩交易不暢故收盤甚早其價爲三百十八兩四錢午後標金開盤三百十八兩六錢人心較前市爲堅買者亦多故即漲至三百十九兩三錢先令揭曉弗動其時標金爲三百十九兩五錢先令等市况較上午爲略軟銀行賣出七月份先令價三先令二辦士四三七五買進三先令二辦士五六三五又賣出七月份美滙價七十四元三七五買進七十四元六二五又賣出七月份東匯價六六二五買進六六分標金則仍爲相仿而金業中扒先令者頗多約計成交十餘萬磅以後至二時五十分許先令改縮二五餘如印滙小一羅比七五法滙小十法郎美滙小半元東滙大三七五荷滙小一盾惟標金則仍爲三百十九兩五六錢銀行賣出七月份先令價三先令二辦士三七五至三先令二辦士三一二五買進三先令二辦士四三七五至三先令二辦士三七五又賣出七月份美滙價七十四元二五至七十四元一二五買進七十四元半至七十四元三七五又賣出七月份東滙價六六三七五至六六半買進六六一二五至六六二五標金乃漲至三百二十兩零三錢收盤 
　　棉紗 
　　昨日星期二現貨棉紗市面平穩客帮日紗去路已停頓買進漸少計汕頭廣東牛莊青島烟台威海衛蕪湖江西野鷄等帮共進本紗五六百包日紗二百餘包公公小包市面無甚上落成交十六支金城二十五包現大包本紗漲二錢五分至五錢日紗小二錢五至五錢漙益紗廠開出十六支地球五十包價一百五十二兩扣佣現出大包他廠未有開出三品紗大阪電報比前日漲一元七八角美棉現期漲一百個磅音遠期七月份漲八十七個磅音三月份漲五十三個磅音印棉朋搿而白洛去均無更動交易所標準近期漲一二錢遠期跌二三錢 
　　絲市 
　　昨日洋莊絲市仍淸淡新廠絲美法各莊仍無需要一無成交白經惟英莊略有進冐計由逹昌洋行購成松鼠牌干經十担價扯一千零五十五兩市價較前稍疲黃　二經昨日均無成交因歐美市而均無起色而滬埠絲匯忽又陡增以致買戶仍觀望不前市况續趨停頓 
　　呌莊 
　　昨日星期二輪値英商公平洋行拍賣疋頭之期計共陳列各貨如花羽綢素綢斜羽綢尺六元絨泰西緞元細斜白洋紗細布市布市原漂布等共有二百三十一件計一萬零八百三十疋比較上週多拍十三件計六百七十疋各客帮曁本街舖號之拍進者尙不乏人價比上届互有升降大致漲多跌少市面較前數期略佳 
　　尙有本埠新聞等轉入後頁 
 
 
 

Page 15

 
 
第一萬八千零三十八號;中華民國十二年 西曆一千九百二十三年五月十六號
星期三 * *本埠新聞二 
[友華銀行滙市報告]  
　　昨日友華銀行滙市報告云十四日倫敦大條銀價近期長一八七五遠期長二五紐約銀價長至六角七分半倫敦紐約間滙價長至四元六角二分七五今日此間滙價掛牌英鎊長至三先令二便士半美金長至七十四元二五日金落至六十六兩三七五其他隨價亦隨以俱動晨間開盤市况呈硬象未幾大平晨間英鎊成交價五月份三先令二便士六八七五六月份三先令二便士六二五七月份三先令二便士五六二五美金成交價近遠期均七十四元六二五旋照此價購入者頗踴市况轉軟英鎊掛牌縮二五美金縮半元其他滙價亦有升降於是市况平穩收盤時英鎊售價不能過五月份三先令二便士四三七五六月份三先令二便士三七五七月份三先令二便士三一二五美金最佳之售價近期七十四元一二五遠期七十四元二五銀行滙票定價英滙三先令三便士美滙七十六元法滙一千一百四十五枚昨日倫敦銀市印度購入收盤市况穩定紐約市况穩寂 
[江南造船所購爐鍊鋼]  
　　江南造船所歷來需用鋼料均向外洋採購利源不免外溢茲由劉所長毛工程師等提議自行鍊鋼藉資節省特向英國購得鋼爐一具能容二噸鐵質惟該爐祇能以電力熔化此爐業已運滬前日該所飭匠裝置以備提鍊鋼料云 
[絲綢機織會請勒閉私設繭行]  
　　本埠江浙絲綢機織聯合會昨爲無錫驛站地方擅設繭行有違例禁特分電南京韓省長財政實業兩廳長曁無錫縣知事云無錫一圖驛站地方新築陸義昌繭行一所查係假借十圖新安鄕已閉行帖朦混擅設前經電請省令勒令停工奉批候令飭縣查明勒閉具報等因在案茲據調查員電稱前往確查並未遵令停工及積極佈置預備開市云云視部令如廢紙置省令於不顧事苟無關絲繭工商何敢一再電凟惟該驛站地方與吳縣西境望亭滸墅關一帶毗鄰多一份被收解繭即少一份絲織原料絲業直蒙損失綢業間接受害况復與繭業定章不得移圖添設又相違反應請鈞長迅予飭縣遵照省令立即派警勒閉一面吊銷行帖拆除繭灶一面嚴究抗令以儆效尤値此瞬即開秤之日務乞迅賜施行以重法仅而維絲業上海江浙絲綢機織聯合合叩寒 
[工商研究會徵求國貨樣本]  
　　中華工商研究會昨致各工廠函云逕啓者日昨接准上海昌華國貨公司來函云敝公司專以搜羅國内出品運銷海外爲營業目的所幸各地僑胞熱心祖國爭先購買供不敷求而函電委辦者月必數起敝公司感僑胞之傾向益勉力以搜羅且特派專員前往南洋歐美等埠鼓吹振興國貨以期推廣營業但仍須將各名廠出品價目表及樣子標本多份帶往海外分派華僑便彼知所採購惟敝公司拙於交際际於見聞所徵貨樣無多夙仰貴會與工商界素多聯絡用特函懇台端伏祈代向各廠家徵求上列各件感荷尤深云云查國貨運銷海外爲敝會夙所提倡况値國内兵戈擾攘工商困苦巳逹極點之時旣該公司有此美舉洵爲一推銷國貨之良好機遇亟應贊同爲特函逹貴廠請即於日内將出品價目·標本·貨樣·等件直接寄送美界崇明路五十七號該公司徐覺生君收或由敝會轉送俾公司分寄海外華僑悉聽尊便云云 
[運繭約昨已訂定]  
　　滬寗·滬杭甬兩路車運蘇浙兩省本年鮮繭運繭公司紛向路局車務處要求减少包數巳誌本報茲悉滙通公司已向滬杭甬車務處訂定特約包運五萬包照上年減去二萬包又運繭處向滬寗路車務處訂立包運十萬包仍照上年特約皆於昨日（十五日）分别訂定並約浙繭上市約在月底可以起運來滬云 
[蘇浙會委繭捐稽查員到滬在南車站租定辦公處] 　　 
　　江浙兩省運滬繭包向由兩省財政廳會同特派繭捐稽查委員駐滬稽查到滬繭包有無偷漏情事本年繭市戕届已由浙江財政廳會同江蘇財政廳特派屠松年爲駐滬繭捐稽查委員並僱司事四人分往南北兩站稽查茲悉該委員屠松所於昨日（十五）到滬至上海南站租定車站後門四逹轉運公司内爲辦公處 
[滅除蚊蠅會開會紀]  
　　上海滅除蚊蠅會於前日開第六次會議到會者尹村夫·徐春榮·張愼初·俞元爵·沈信卿·馮陶然·趙才標·由沈信卿主席記錄如下（一）趙君才標報告事務所執行滅除蚊蠅經過情形南市區域除陸家浜外均已下藥北市鐵道以北下藥較多（二）議違警拘罰報告單請工巡捐局規定式樣通知警察廳通令各區照辦（三）議爲垃圾易於掃除請警廳取締沿途堆積物件（四）議定五月十七日星期四下午七時半邀請本埠各學校團體開會討論宣傳事宜 
[職業出品展覽會消息]  
　　中華職業敎育社全國職業學校聯合會定於八月二十六日至三十日在北京中華敎育改進社内舉行第二届職業學校出品展覽會已迭誌本報茲聞該社以軍隊職業敎育近頗有發動之趨勢各處軍事當局創辦者巳有多起而如北京馮檢閱使·太原閣督軍·杭州盧督辦·蘇州朱鎭守使·等且均已辦有成效可定曹巡閱使亦有設立軍人工廠之發起故前昨由該社分函徵集軍工敎育成績品擬專闢一室共同陳列以爲裁兵善後運動之一助又聞該社呈請稅務處將各處運送出品來回免稅一節巳經批准所有運單亦巳印好即待分送云 
[奉賢敎育會注重通俗敎育呈縣知事文]  
　　奉賢縣敎育會爲舉辦通俗敎育事呈縣署文云呈爲張貼淺近格言及日報以補助通俗敎育仰祈鑒核示遵事竊維敦風厚俗繫於敎育之普施進德維新端賴嘉言之感化本會對於社會敎育進行不遺餘力而經費有限祇能擇要舉行如附設圖書部及派員演講等事均已次第實行但圖書不多講員甚少獲益難期普遍化澤未免偏枯欲救斯弊則張貼淺近格言及日報之法尙矣本會擬用鉛皮漆製書寫格言分釘電桿木上並製木版一座設於通衢用貼日報俾觸處有增進道德開通智識之機會需費較省而收效甚宏爲敢擬具預算表備文呈請縣長鑒賜核准並迅賜轉令勸學所撥欵興辦實爲公便云云 
[黃慶瀾乞賑函]  
　　敬啓者上年浙東各屬風水爲災幸荷貴會諸君子熱忱施濟籌集鉅欵散給冬振俾此刦遺苟延殘喘自春徂夏歷時巳久被災之區水深火熱來日尤難非繼續施振不足以延生命且舊災未了新災又生蕭山西倉鄕四月初潮汎冲坍熟地九千四百餘畝新漲沙地冲坍南北十里東西平均十二里新昌南鄕一二兩都上下石溪洋坑朱家岙下洋村等處於四月十八九日連遭風雹田麥桑於等物損失無算又以山水湧激冲坍房屋溺斃牲畜不少麗水於四月十日陡遭風雹田中菜麥摧毀無餘吹倒房屋傷害人口仙居嵊縣亦同時遭雹田中麥荳正値開花結穗之時均被打壤其餘各縣則以臘後久旱播種愆期春熟歉收縉雲馬敎士來函云糧食將斷多數災民均以草度命餓斃者巳經不少凡此情狀倒懸之危不可終日較諸冬振之時爲尤慘矣加以新嵊匪勢蔓延不息鄰近各縣均遭蹂躪飢寒之徒挺而走險匪又從而利用之脅從附和擄掠居民擾害行旅故非急放春振於治安前途尤極可慮明知商市衰敝金融停滯募籌振欵倍感困難然坐視其輾轉溝壑而不爲之救於事不可於心亦復奚忍現在春振之欵雖承貴會陸續接濟然供求之數相差甚遠應付爲難務望貴會諸君子普發慈心續籌鉅欵藉資救濟鄙人蒞甬三載撫治無方上干天和迭逢災歉募欵乞振至再三縱諸君子曲予宥諒而竭忠盡歡極知罪戾又自愧輇材於辦理情形未能悉臻妥洽顧以職責所在勢不得已倘諸君子鑒此苦衷源源接濟並錫以南針藉匡不逮生死肉骨感同身受如不獲命敬當引責自退以謝浙東數千百萬之災民也區區之私並希鑒察順頌台綏黃慶瀾啓五月十三日 
[請恢復郵件納費舊章之呈文]  
　　近來本埠郵件同一投遞界内亦按外埠納費曾由浦東公民邢志剛呈請回復等情已誌前報茲悉邢君接到上海郵務長解釋後昨復懇交通部郵政司請回復舊章文云（上畧）竊上海郵務管理局奉諭改變投遞界爲外埠納費確與寄信方面鄰近各鎭同一投遞區域納費三倍交通呆滯實在不便曾經禀懇鈞署回復舊章以利投遞奉批本局投遞界槪作外埠等情逕呈上海郵務長就近查明批示等情奉此即經　懇上海郵務長蒙覆查郵政寄費淸單第一資原係指各局就地投送界内而言所謂就地投送界内者係言不出乎該城鎭或該鄕村之一隅界限也一離該城鄕是即别一城鎭别一鄕村不能仍以京地投送界内論當然兩相互寄例按第二資納費所請回復原狀之處以與定章扞格碍難照辦等情奉此查中國郵政創辦伊始無論若何之變更决不能以一局投遞範圍各鎭之信視同秦越强作外埠確與民情習慣大相背謬妨碍交通况上海爲通商口岸之最著者已與内地各鎭次第通行長途汽車瞬息即至而郵政乘此交通愈便之處扞格愈深且以國有事業壟斷專利任意改章殊爲非計故日本鑒於收回外郵後之不滿仍有藉口復設各埠日郵之議聞之寒心務求鈞長鑒核主持公道未以撤消外郵之苦心保持我主權力圖整頓萬不能以通商口岸附近各鎭一局投遞界内之郵資乃與第三資蒙古新疆沙漠荒遠之區就地投遞相提並論懇賜回復舊章以利投遞而　便民實爲公感不勝迫切待命之至云云 
[廣東路之搶案]  
　　廣東路六百十六號門牌居戶某姓家於前日下午七時許正在晚餐之際突被暴徒四名闖進各出手槍利刃嚇禁男婦人等聲張擁入内室翻箱倒篋將首飾現洋搜刦奪門而遁後由事主檢點損失四百餘元遂開單投該管總巡捕房報告捕頭即派通班中西包探馳往察勘一過並詢問當時搶刦情形各盜面貌口音服裝以憑轉禀麥警務長通令各捕房一體偵緝 
[寳山縣屬刦案續聞]  
　　寳山縣殷行鄕小吉浦附近之某宅被盜搶刼已誌昨報該宅居民顧永生家因是夜遭刦之後宅中人全夜輪流防守前日夜半復有匪徒二三十人仍致該宅行刦經顧永生等得悉鳴鑼告警當時盜匪聞聲奔逃經附近鄕民帮同追捕繼由王巡官及長警等到來在麥田中拿獲鮑阿六保一名拘至吳淞第二警署由米署長詰問之下供出同黨楊阿大一名旋派偵探王海青章碧澄等在淞鎭某姓家將楊緝獲昨日下午將鮑楊兩名解送警察總局審訊聞該兩人不認結黨搶刦僅供行竊等數案云 
[高昌廟拘獲形跡可疑客民]  
　　前日高昌廟海軍司令部附近忽來有口操鄂音者二人途遇巡隊忽返身奔巡兵以其形跡可疑將其拘獲問其姓名一稱楊文　一稱錢漢臣再訊其何故慌張則答詞支否司令部現將二人暫時收押擇期再訊云 
[泗陽著匪陳克宏縊斃餘聞]  
　　泗陽著匪陳克宏被逮暫押總巡捕房候該處官廳來文移提詎陳匪畏罪在監自縊斃命經官騐明飭保收殮等情已詳前報前日泗陽縣已備文派探到滬詢知陳匪業巳自盡昨晨乃偕獲匪之特别機關包探王長根·西探長壳羅香至公共公廨投遞移提公文李襄讞以陳克宏業經騐明委係自縊身死應毋庸議商之美領阿君命來探退去候函復泗陽縣知事查照 
[解送崇明盜匪]  
　　江蘇水警官員偵探人等前日在滬緝獲搶刼崇明協平鄕張應侯家案内之盜匪徐金福鄧海章朱榮利蔡少卿等四名又在租界引渡是案盜犯范金林一名等情巳誌昨報茲悉水警十七隊池隊長以該盜等旣經獲案自應解往崇明歸案研究懲辦於昨特派探長李得標等將該盜五名一解送崇明縣訊究矣 
[甬同鄕會二周紀念會紀]  
　　旅滬寗波同鄕會昨日舉行新會所落成二周紀念大會到者甚衆上午十時開會由勵建候宣讀開會詞烏冶臣司儀向國旗行禮第一公學學生凑國歌向會旗行禮奏會歌袁履登演說略謂笙歌昇平本屬天下太平時代之徵象今日國事蜩螗萬方多難實非行樂之時甚願共推其愛鄕之心以愛國使五色國旗與七星會旗得同高楊於大地之上云云次奏紀念歌攝影散會下午一時起至十二時表演各項遊藝頗爲熱鬧 
[七縣學校聯合會通告開會]  
　　松屬七縣學校聯合會於上月間開會後定期五月二十六日即（陰曆四月十一日）開第六次常會地點仍假上海城内凝河路也是園昨日已通告上南金青川奉各縣代表知照届時如有事故請派代表到席云 
[聯益善會收殮施材併紀]  
　　虹口胡家木橋香烟橋路上海聯益善會前據潘東林君報告江蘇寳山縣人鮑福生年十五歲病故於閘北寳源路興慶里三百三十四號又胡旦華君報告死者邢林氏年二十歲江蘇高郵人身故華界二十三保十圖趙家橋均屬無資棺殮該會當即給材由屍屬收殮運回原籍安葬又年約三十餘歲之男子倒斃於美租界兆豐路麥倫書院相近經陸希賢君報告由報警處六十八號華捕咨照捕房後給材殮葬會家又由哈爾濱路捕房報告年三十五歲之小工江蘇揚州人死於蘇州路老公茂紗廠碼頭該會飭令扛夫舁材前往收殮一併殮葬云 
[警廳關於衛生之訓令]  
　　江蘇淞滬警察廳昨發訓令云案照滅除蚊蠅會議决本年滅除蚊蠅事務由滬南北兩工巡捐局設所分辦每所設衛生警察四名由本廳挑派前往服務日昨開第六次會議公决嗣後如衛生警察如有獲送違犯衛生警律各案到署（所）務須按律懲辦除分令外合行令仰該署（所）查照辦理此令 
[警廳查獲僞造官錢票機關]  
　　閘北鴻興坊五弄第一百十號門牌近有人僞造某處官錢局錢票運往某某等埠混用茲爲淞滬警廳偵探姜金榮查悉密報警廳由偵緝隊郝隊長於昨日午後六時督帶探員多名馳往該處查拿當在該房内搜獲銅板印模機器全套並搜出印成之某官錢局民國三年銅元一百枚字樣之中西文假票數千張帷號碼未簽者稍多同黨李哲民吳煥庭葉潔石王心三及孫陳氏等五人一併拘獲解回廳署押候訊辦云 
[蒲肇河船捐仍歸譚起鳳包認]  
　　滬南工巡捐局昨發布告云爲布告事照得蒲肇河河船捐向有商人譚起鳳包收認繳現因認期届滿請求加捐續辦當以該商承辦是項捐稅以來尙無欠捐貽誤情事據經照案呈奉松滬護軍使令准續辦一年在案除呈報軍使並諭飭該商遵辦外合行布告仰各該船戶知悉所有蒲肇河各帮船只應繳河工船捐自本年五月份起仍歸譚起鳳包收認繳此項捐欵係撥充河工經費各該船戶務須遵照向章踴躍捐輪不得藉端違抗致干究罰至承辦倘有額外需索情事一經察出亦予重懲不貸其各懔遵切切此布 
[玩弄獵槍轟傷腿部]  
　　浦東東溝鄕民俞海生前日持獵槍至各鄕村打獵行至洋涇鎭茶館内歇足將槍戤在旁邊槍珠未曾取出俞海生正在揩面吃茶之際有茶客王維卿將槍玩弄誤蠲機關槍珠飛出轟傷腿部當由該處巡士將俞海生拘住連同獵槍及受傷人王維卿一併拘解六區警察分所該所即將受傷人逕送醫院醫治昨日又將俞海生連同獵槍一支併送上海縣警察所請訊 
[呑欵人派探押出料理]  
　　躉國蓄儲會前延逖百克律師代表投法公堂探華福康不理侵呑欵洋三千六百七十六元求追等情奉判押繳在案昨又提訊原告律師聲稱應請堂上另傳被告保人到案訊追等語詰之被告供民人在押無人到來探望故一時實難籌措請求堂上派探帶出設法等語中西官判准予派探帶出理處 
[電車出軌]  
　　由十六舖開往洋布局之八路電車昨晚九時半駛經西華德路閔行路口忽然出軌一時往來電車如七路八路六路均被阻停止當由司機人用電話報知公司立派西工匠駕乘救護車駛往將車輪納入軌道於九時五十八分始恢復交通云 
 
 
 

Page 16

 
 
第一萬八千零三十八號;中華民國十二年 西曆一千九百二十三年五月十六號
星期三 * *[洞庭東山同鄕會選舉會紀]  
　　洞庭東山旅滬同鄕會於昨日午後二時假西門斜橋莫釐山善堂開十二届大會正會長萬建生未到由副會長葉扶霄主席宣佈開會宗旨並報告十一年度銀錢收支賬略次由嚴樂園報告辦理浚河工程經過情形並有當時入會之同鄕周斌（克新）建議浚河工程妥善辦法並對於會務進行意見議畢投票選舉以朱馥堂票數最多得選爲會董云 
[本埠發現喉痧症]  
　　近日喉痧流行頗劇某校曾有數人染患商店饮友患者亦頗衆閘北公立醫院南市傳染病醫院均甚忙碌云 
[席氏爭產案請求復訊之辯論]  
　　席立功席友于席雲如等弟兄爭奪已故父席正甫遺產在公共公廨繼訟十餘年未能解决立功故後其子慶笙加入又增一重糾葛最近數月迭經俞襄讞與英前副領事包君接違審訊二十餘次始於上月二二下號判决而席立功方面不服由代表德惟禮律師具將要求復審以故昨晨俞裹讞又會同英密副領事升座審其請求復訊之理由證據是否充分以定准駁據該律師稱照公堂訴訟章程若有一造不服初審判决可以上控惟本租界無上級法庭故以復審爲救濟方法今特請求更換審判官另組一法堂而研究前判之合法如否因前判第七第九兩欵判决不公第七欵關於賬目問題照原判席立功須負担損失三萬元第九欵爲匯豐買辦問題對於席立功充當匯豐買辦原判則認其係代表席氏公衆而非立功私人所有之職業以至於因買辦而得之資財亦認爲席氏公產即就立功之爲買辦係代表席氏公衆而言而立功故後責任當了然則席正甫之滙豐買辦職務照此而論正甫故後亦即消滅故立功之繼續爲該行買辦不能即視爲係席正甫之遺產委託人且正甫遺產亦未完全交由立功保管敝律師對於審理本案之中外會審官法學素來滿意然無論任何聰明人物或竟難免偶爾疎忽云云席友于等方而之律師首由畢士敦氏起稱德惟禮律提出請求復訊之兩欵其第七欵公堂曾研究六次審核極詳嗣因兩造口供各執無從證明究屬誰是誰非故將六萬元判令兩造各半負担而查賬員迭次報告書其主張亦與堂上相同該律師請求復訊照章應提出新證據否則駁回至第九欵將由麥克濤律師答復云云麥律師乃起立首言德惟禮律師所引用之公堂訴訟章程已錯因該章程早經廢止而非現行者次言請求復審係有意延宕並反對德惟禮所發表更換中西官重行審訊之主張末乃詳辯關於第九欵之判决並無不公以就席立功生前之行爲·口說·契約·三項項合計其承認爲匯豐銀行買辦係席正甫遺產受託人有十二要點可以証明該律師遂遂點解釋至午中西官宣諭退庭改期繼續辯論 
[漕河涇監獄之近况]  
　　漕河涇江蘇第二監獄迭接司法部訓令收回治外法權在即對於監獄管理衛生亟應格外注意特將病監改築一新空氣淸潔均較原有爲良除舊有醫官外幷聘大方醫院西醫方菊影時往診察今年尙無傳染病侵入惟犯人在外巳染有肺癆病者判决執行後勢必增劇現有數人巳入肺癆病第三期恐無生望昨有一犯巳病斃即經檢警官前往相驗收殮云 
[誘賣男孩之拘究]  
　　湖北人趙新雲近在常州地方誘拐十六歲男孩陶福林挈領來滬圖賣被匯司捕房包探費克倫查見將楊連同陶孩一併拘入捕房捕頭諭飭押候解究 
[搶匪圖刦現洋被獲]  
　　小東門某洋紗號昨午遣出店楊桂生送現洋一千一百元往南市吉祥弄震祥錢莊行經大碼頭忽有匪徒四人擬上前搶刦但楊頗有力非但未被搶刦反拘獲胡志明一人鳴警押送一區警署轉送地檢廳下午由檢察官提案預審一遇判胡收押候查明有無别犯他案再行核辦 
[扭控逃媳]  
　　實應人莊恒立日前偕其子莊學富扭媳婦莊劉氏·媳父劉怡林至四區四分所控稱民國八年伊媳挈一孫子逃來上海匿居母家今始尋獲等情經李署員解科奉趙科員訊明判劉氏交本夫領回劉怡林具不再匿女結在案詎前日劉又糾集劉慶山·劉慶濤·劉風·汪祿海·等多人擁至莊處戕劉氏搶去並逞兇毆傷莊恒立夫婦及子學富之頭部甚重莊復報警所告發提到被告帮兇一干人訊明解科昨奉趙科員判一併移送地檢廳按律重辦 
[私販毆斃鹽警]  
　　奉賢青村塲盥警第二棚警兵陳某孫某於日前夜間出外巡哨適遇肩挑鹽販十餘人在大泐港地方行走該警兵瞥見即喝令停止併鳴槍示警鹽販以衆寡懸殊有恃無恐乃一擁上前以扁担爲武器孫警當塲斃命陳警亦受傷甚重行兇者至是始一哄而散翌日由錢取審員蒞塲相騐幷呈由歐知事嚴緝究徒云 
[婦人被毆墮胎]  
　　住居北山西路一千四百三十四號門牌之婦人車錫氏懷孕已有五月前日因雇用乳娘以備將來育兒致與紹興婦人陳阿茂口角被陳氏糾衆毆打觸動胎氣旋即小產經人報告滙司捕房派探陸連奎往將錢氏送院醫治陳氏拘押昨解公共公廨請究中西官判被告押候原告治愈再訊 
[虧欠貨欵交人銀保]  
　　立與洋行前投法公堂控某橡皮公司主張迪新虧欠貨欵銀三十五兩延約不理請求傳案訊追等情經中西官核准另傳被告潛逃無踪奉判另提在案茲由法捕房包探李連生偵悉張匿跡之處當即前往將張拘入捕房昨解法公堂詰究先由原告投訴被欠情形求追詰之張迪新供認欠欵請求釋出陸續撥還等語中西官判張交四十兩人銀並保歸民事堂期再核 
[拆梢行兇押二月]  
　　無賴徐朝根前因向傳謂详借洋不遂於前晚糾同多人各持鐵尺將傳軋至法新租界家滙路某茶館内拆梢旋徐即動手行兇適有包探陸兆麟巡緝到來瞥見上前將徐拘獲帶入捕房餘均逃逸昨解法公堂請究先據原告投訴拆梢被斷情形詰之被告徐新概供詞圖賴聶讞員商之法正領事德君判以証明屬實豈能抵賴着押西牢二個月以敝 
[盜賣脚踏車之科罰]  
　　法租界沈春生所開之脚踏車公司被人租去自由車一輛一去不返當由原告報捕請緝在案現由捕房另探查得車子由陳友福取去轉售與沈連根故前往將沈陳兩人拘獲吊出原贓帶入捕房昨解法公堂請究先由原告投訴失贓情形詰之陳友福供脚踏車實係民人在門前拾午售與沈連根不知失贓求察沈連根供認由陳售與民人是實中西官判陳罰洋三十元沈罰洋五元充公贓給原告領去 
[私設烟榻罰鍰]  
　　法租界與當街四十號門牌劉浦氏家近將餘屋轉租與趙徐氏私設烟榻容人在内吃食洋烟違背禁令事爲包探查知禀明西探前往抄出烟具帶入捕房諭令交保昨日傳至法公堂請訊詰之徐氏供認私賣燈吃不諱浦氏供不知吃烟故敢轉租餘供支吾中西官判徐氏罰洋四十元浦氏罰洋三十元充公烟具沒收 
[游民債劵第八期開籤記]  
　　昨爲游民工廠基金債劵第八期開籤之期下午二時奏樂檢珠開始開籤各獎相繼開出計一等籤一○四三四號紹興全號二等籤一五四五四號本埠大發祥三等籤二七八八四號本埠善得利全四等籤○七七七二號本埠財運來四等籤三八二五○號漢口中華五等籤○三七六六號寗波華美利五等籤二七一七○號杭州義成 
[摸竊案兩起]  
　　湖北人楊誠芝前日在河南路摸竊王紀五衣袋内銀洋六元被王察出鳴捕拘獲人贓昨解公共公堂經中西官訊實判楊押西半二月贓洋交原主領去又嘉興人施姚奎前日在北河南路亦因摸竊周阿炳袋内銀洋被探周榮生拘獲昨解公堂中西官判押西牢一月贓洋交原主領去 
[烟案兩則]  
　　紹興人張永順夥同婦人吳陳氏私設立大烟膏店於廣西路二百四十九號屋内並備烟具供人吃食過癮經老閘捕房麥副捕頭訪悉前日率探王德標密往將張與氏及正在吃食鴉片之張眉壽席金生羅德仁一併拘獲連同烟膏烟具帶回昨解公共公廨經中西官訊實判决張永順吳陳氏各罰洋五十元無力改各押一月其餘三人各罰三元充公分别示儆烟膏烟具均燬又紹興人張松濤在浙江路小花園七百零二號屋内設置鴉片烟具經專查妓寮之中西兩捕查見張即躍窗圖逃跌傷足骨被獲送院醫治茲已醫愈昨特解廨中西官質訊之下判張罰洋十元充公烟具銷燬 
[公共公廨訊案彙錄]  
　　昨日公共公廨訊理民事訟案如次（一）美商美興洋行延博良律師訴華美藥房欠貨欵美金九百數十元案結果候核供宣判（二）婦人王潘氏聲請將道契過戶案結果旣經登報無人反對應准給諭王潘氏將道契過戶管業（三）婦人陸陳氏訴與其夫陸金順離婚案結果原告准免繳堂費（四）唐文彬延雷聲布律師訴唐永朝阻止出路案結果候派探查明再核（五）新瑞祥訴黃作琴欠貨銀案結果被告臨訊不到應照原告所訴之銀八十五兩着被告償還並付堂費莊票附卷 
　　中法出校學生來函更正本報昨接中法出校學生來函謂昨報所紀中法校長述校潮之眞相一節均與事實不符原函逐節辯駁其辭甚長其駁末段「查該校共有學生一百七十六人不欲加入罷課者八十八人罷課者五十二人昨日已有五十二人上課告病假者四人」數語謂旣云昨日上課五十二人又抱病者四人相加僅五十六人再加罷課者五十二人共祇有一百零八人其餘六十八人旣不罷課又不上課復未抱病在理在情何得云有且本團簽名罷課者有一百二十餘人現有名單可考且與一百七十六人之數相符云云 
來件 
[論中國推廣商業敎育之必要]  
　　上海商務印書館附設函授學社商業科 
　　最近幾十年來世界各國都盡力發展他們的商業他們一方面養成精良的商業人才做後勁一方面又用武力和殖民政策做先鋒可是歐洲大戰已經證明武力不是發展商業的正當途徑因此上戰後各主要商業國大家改變方針决定把所有的心思財力一齊用在造就商業人才上面所以商業敎育遂變爲國家的一種重要問題我們就各國的商業敎育狀况略爲考查知道商業敎育在各國也都是後起之事不過他們的進步一日千里異常迅速先講美國美國大學校裡附設商業科以本薛佛尼亞大學的華頓學校爲最早（一八八一年）但大學設立商科的運動到一千九百年纔開始尤其是最近五六年來商業社會一致認識商業敎育的價値公司廠號用人以曾否入商業學校爲標準所以有人說「十年之後美國的商業領实大槪都要從這些商業學校出身」 
　　其次講英國從前英國大學沒有專設的商業科大槪只有經濟科所授的都是些理論自從利物浦和孟却斯德等學校設立了普通商科後數年之前有名的愛丁堡和倫敦大學也都添設了商科最近還在那裡籌設研究院咧（未完） 
公布欄 
[上海地方審判廳]  
　　公示送逹（全文在本廳揭示塲公佈）一件吉朋拿夫（Tchebonoff）與喬治吉朋拿夫（GeorgeTchebonoff）因離婚涉訟案件本廳定於六月八日上午十時爲公開審理日期除選任律師楊匣樞爲該被傳人喬治吉朋拿夫特别代理人外仰該被傳人還期到廳弁論毋自延誤此示右仰被告喬治吉朋拿夫（ＧeorgeTchebonoff）知照中華民國十二年五月十四 
　　批示一件曹世耕爲受抵地產聲請案由據狀已悉此批一件沈瑞榮具保蔡沈氏出外理償由狀悉　該氏幷非戴永興店主所請具保之處碍難照准此批一件邱錦雲請領訟費賬簿由狀悉仰於本月十七日上午十不來廳具領此批一件浦東公所代理人丁正潘聲請執行由狀悉該飭吏執行此批一件何阿寳聲請銷案由狀悉准予銷案此批一件錢品榮聲明具保張秀三責任已盡由狀悉此批一件錢品棠具交銀洋由狀悉交洋三十冗暂存此批一件諸親氏具領契據由狀悉仰於本月十五日上午十時持證來廳具領此批一件謝　遠請求將王炎生釋放由狀悉押於本月十六日上午十時來廳聽候訊明核辦此批一件曹鴻由具交欵項由狀悉交洋十八元九角存候給邻此批一件潘請奉批聲明陳請核辦由狀悉仰即日墊繳查封費用再行核辦此批一件曹永荃陳明收欠讦算由狀悉所陳計算是否符合傳債務人到案訊盾一商仍仰該債權人查明債務人財產報候核辦此批一件時明甫具領動產由狀悉准領此批一件　規增請領期票由狀悉准於本月十七日上午十時來廳繳證具領此批一件楊來和具交欵項由狀悉據交洋十二元四角存候給領此批一件徐尙亭聲請給函投催由狀悉據情轉函杭江慈溪縣知脅查照仰即赴該縣投到可也所請給函　催之處無此辦法礙難照准此批一件周淸委任朱樹楨律師代領李咸卿交欵由狀悉准予委任此批一件徐阿和具交欵項由狀悉據交洋六十元存候給領此批一件王才生聲請執行同居由狀悉候傳案訊諭此批一件顧寳慶具交欵項由狀悉據交洋五十元存候給領第一期不足之數仰即日繳楚毋再延誤致干未便此批一件潘有耀聲請暫緩執行由狀悉查再審不停止執行案已傳訊所請廳毋庸議此批（以上王月十四　） 
　　刑庭主文一件董榮生詐欺取財一案（判决主文）董榮生詐欺取財之所爲處五等有期徒刑二月未决覊押日數准以二日折抵徒刑一日僞造之信札借據沒收一件張潮臣等叶利略誘及和誘和姦預審一案（裁决主文）張潮臣係犯刑律第二百八十九條前半段及第三百四十九條第二項第三百五十一條第一項之罪李連芝係過犯同律第三百五十一條第一項之罪應予起訴張兆文應不起訴一件張金生侵入竊盜一案（判决主文）陳金生共同侵入竊盜之所爲處五等有期徒刑七月遞奪入軍籍之資格終身未决覊押日數准以二日抵徒刑一日一件陸阿雲鴉片烟一案（判决主文）陸阿雲吸食鴉片烟之所爲處罰金三十元未决覊押日數准以二日抵罰金一元如無力完納罰金以一元易監禁一日烟土兩包沒收一件益永年鴉片烟一案（判决主文）益永年吸食鴉片烟之所爲處罰金四十元未决覊押日數准以二日抵罰金一元如無力完納罰金以一元易監禁一日烟具等件沒收一件陳金山意固營利略誘一案（判决主文）陳金山意圖營利略誘秀郎之所爲處二等有期徒刑六年意圖營利略誘芸香之所爲處二等有期徒刑六年應執行有期徒刑十年禠奪公極全部終身未决期内覊押日數准以二日抵徒刑一日（以上五月十四號） 
　　批示一件孫勤昌具保翁小印了外理處由狀悉仰即來廳聽訊核審此批一件戴馮氏請領證據由狀悉查請領併數核與在　不符而書證亦未叙明種類未便照准仰即查明另行聲請可也此批一件顧慶寳具交欵項由狀悉交洋十八元五角存候給領此批一件吳寳慶聲請函縣恊膍查封債務人財產由狀悉准予囑託南滙縣知事恊助執行仰該民逕往該縣投到指封可也此批一件瞿氏代夫陳紀生聲請展限交欵由狀悉已於前狀明白批示矣所請仍難照准此批一件張志元具交欵項由狀悉據交洋十三元存候給領此批一件馬阿六聲請銷案幷領王錫榮交欵由陳伯棠代領由狀悉所請照准仰於本月十七日上午十時來廳繳証具領可也此批一件諸　卿聲請執行由狀悉候傳案訊明核奪此批一件張福生爲姜　昌訴徐阿和會欵案聲請傳訊由狀悉本案業經執行完結該民毋庸挿凟所請不准此批一件丁德興具保蔡沈氏外了凬償債務由狀悉准保此批一件唐祖堯聲請執行由狀悉候照和解筆錄飭吏執行此批一件王言榆聲請執行由狀悉案已依法執行仰即知照此批一件朱昌明具保官有德繳欵讓屋由狀悉准保此批一件吳志元聲請銷案由狀悉准予銷案此批一件何廷秀請求將徐金發開釋完案由狀悉應准銷案徐金發並予開釋此批一件黃世昌聲明銀洋業已收到請求銷案由狀悉本案判欵旣　自行收受淸楚應即准予銷案此批一件顧慶祥請領書據由狀悉仰於本月十七日上午十時持證來廳具領此批一件劉胡氏具領銀洋由狀悉仰於本月十七日上午十時持證來廳具領此批一件奚隆豐請求責令黃石　帮同顧田由狀悉已續傳訊奪矣仰即知照此批一件嚴廷臣請求追償贓物由狀悉蘇四十之有無竊取該民推車以及應否退還未經判决確定所請勒令交還之處應毋庸議此批一件邱錫華請保任行義出外料理債務由狀悉仰於本月十九日上午十時來廳聽候訊　此批一件廳友江等聲請執行由狀悉候飭吏執行此批一件顧文彬聲請寛限由狀悉准偵權人聲請再行核辦此批一件謝堯庭聲明款已收淸請求銷案由狀悉廳准銷案丁長發並於開釋此批以上五月十五日 
　　民庭主文一件吳葛蓀請予銷案並領證據由狀悉據稱陸　新已於本月九日遵判出屋聲請銷案前來廳即照准所請發還收淸　移交房屋據反租契各一紙着即繳證具領此批一件徐鐘明狀保許高氏由狀悉准保此批一件戴馮氏爲保存遺產聲請備案由狀悉准予備案附件存此批一件判决金固如與桂守逸等因欠租及遷讓涉訟一案（主文）桂守逸向金固如租住之房屋應即遷讓並應償還金固如租洋一百八十四元三角六分自本年陰曆三月初六日起之租金仍以每月洋五十六元計算付至出屋日爲止如桂守逸無力付租應由計國祥負責代償本案訴訟費用歸桂守逸負擔本判决關於遷讓部分應予假執行一件判决金恆昌與方渭生因借款涉訟一案（主文）方渭生應償還金恆昌洋一百元訟費歸方渭生負擔一件判决翁愼　與顧榮寳因貨欵涉訟一案（主文）顧榮寳應償還何恆昌洋二百八十元交案給翁愼傳具領訟費歸顧榮寳負擔一件判决陸廣源與林文泰爲債務涉訟一案（主文）原告人之請求駁斥訴訟費用由原告人負擔一件判决孫相生等與俞馥棠爲租屋涉訟上訴一案（主文）本件上訴駁斥第二審訟費由上訴人等平均負擔以上五月十五日 
　　公示送逹（全文在本廳揭示塲公佈）一件朱筱梅與王文俊等因貨欵涉訟案件本廳定於六月二十日下午二時爲公開審理日期除選任懹霖律師爲該被傳人王文俊戎仁申沈長樂特别代理人外仰該被傳人遵期到廳辯論毋自延誤此示右仰被傳人王文俊戎仁申沈長樂知照中華民國十二年五月十五日 
　　刑庭主文一件陳鳳鴉片煙一案（判决主文）陳鳳吸食鴉片煙之所爲處五等有期徒刑二月併科罰金六十元未决覊押日數准以二日抵徒刑一日罰金如無力完納准以一元易監禁一日烟土大小九包共重二十三兩五錢沒收一件錢松林營利略誘預審一案（裁决主文）錢松林係犯刑律第三百五十一條第一　之罪應予起訴一件潘青山妨害公務一案（判决主文）潘青即趙黑意圖官員爲一定處分之所爲處五等有期徒刑三月未决覊押日數准以二日抵徒刑一日一件李慶培侵入及詐財一案（判决主文）李麝长培無故入人第宅用助三人以上許欺取財未遂之所爲處五等有期徒刑三月並褫奪入軍籍之資格終身未决覊押日數准以二日抵徒刑一日一件邢殿元傷害一案（判决方文）邢殿元輕微傷害人之所爲處五等有期有徒刑二月未决覊押日數准以二日抵徒刑一日一件王四輕微傷害一案（判决主文）王四致秦懐榮輕微傷害之所爲處拘役五日未决覊押日數准以二日抵拘役一日以上五月十五日 
[上海地方檢察廳]  
　　批示孫金官狀悉仰赴淞滬警察廳請求核辦可也此批吳田氏狀悉本案業已判决執行矣仰即知照此批高三等狀悉候債查核辦此批韓榮貴狀　悉傳訊核奪此批王德坤狀悉本案已送豫審矣所請未便照准此批揚全生狀悉仰候書察廳送案訊辯可也此批湯俊仁狀悉仰候傳訊此批姚陳氏狀悉案　起訴同級審判廳訊辦仰即知照此批曹學富狀悉候傳訊核辦此批夏孫氏狀悉案經定期本月十七日午後一時偵訊仰即依期來廳候質可也此批賈周氏據訴旣未發生刑事所請備案於法時合此批以上五月十四日 
 
 
 

Page 17

 
 
第一萬八千零三十八號;中華民國十二年 西曆一千九百二十三年五月十六號
星期三 * *本埠新聞三 
[國民銀行分行將開幕]  
　　香港國民商業儲蓄銀行近設分行於本埠江西路四十九號裝修現已告竣擇期開幕該行設總行於香港實備資本二百萬元在香港註册該行倡辦員多爲先施永安大新眞光永生等重要人員並置有寗波路江西路源和酒莊及漢運卡爾登兩大洋房兼置備蘇州河路貨棧一所專營抵押放欵總監督爲馬君應彪司理唐君寳書·黃君寳琛·協理陸君肇强·司庫彭君少雲·營業主任石君鼎文云 
[新發明之殺蟲藥]  
　　天氣漸熱蚊蠅臭蟲等又將發現且有傳瘟疫之害現有一種藥品名飛而生美國各大機關及家庭中已多用之功效極大能殺蒼蠅蚊蟲臭蟲油蟲於隱匿之處此藥係一種明凈流質無些微之氣味用噴霧具噴後藥性一入蟲身均能致死且可防阻鄰近惡蟲不入室内其他如螞蟻飛蛾跳蚤蜘蛛蜈蚣等蟲類亦可用此藥以驅除之誠室中必用之改藥現由仁記路二十五號天利洋行爲遠東總經理云 
[英國草帽大批到滬]  
　　四川路惠羅公司前次運到之英國湯旁公司之大批草帽已將售罄昨聞該公司人云第二批亦已到滬貨色與第一批無異惟草色較白質甚輕細帽頂圍邊高度亦適中帽裏襯以白絲緞及紗綱又圍以緣口皮圈戴之甚穩不易爲風捲去且外觀亦頗入時每頂定價自三元九角半至六元五角不等云 
[裕瑞豐廉售衣料]  
　　裕瑞豐呢絨洋貨號在南京路浙江路轉角與先施永安相聚對門前車水馬龍市况不言可喻近自夏曆三月二十日起又特别廉價一月其所運到各貨如呢絨·嗶嘰·蔴紗·席發·色丁綢·條子府綢·新花國布之類大可供應採用云 
[先施永安大減價今日起]  
　　先施永安二公司於今日起大减價二十一天夏令用品陳設尤多該二公司之綢緞紗羅均竭力翻成新樣雅合時宜各貨價格克己確與泛言廉價者不同也 
　　永安公司在南京路湖北路轉角處推放地盤營建工程已逾數月前次曾有陰曆三月底可以工竣之說茲悉全部完畢尙需時日屋頂花園天韻樓亦須推放東部現屋頂並裝設無線電機兩部係由美商某公司賃租永安辦理已議定按月租金三百兩聞起初本擬永安自辦旋因手續繁多歸與美商獨辦前日（星期六）已由美商與永安總理郭標君雙方訂約簽字矣 
　　先施自製化妝香品流銷於各埠者歷有年所該總發行所設在天津路浙江路口近因地方不敷辦公特將隔壁房屋貫通一氣裝修新式門面大有發展氣象云 
[絲羅紗葛之新貨]  
　　漢口路石路口長豐綢緞局新到貨品如下各種鐵機紗每尺八角至一元一角華絲葛每尺四角六分至一元華絲羅每尺七角至一元華絲紗每尺八角至一元一角條子盛紡每尺二角至四角各色杭羅每兩九角印花羅每尺一元一角印花葛每尺九角至一元二角云 
[遠東眼鏡公司廉價贈品]  
　　大新街三馬路南首·遠東眼鏡公司由褚君子民經理年來滬上盛行之羅克眼鏡即爲該公司之首倡現此式眼鏡已經風行而該公司自此式眼鏡發明後至今日適届二週爲此於今日起特備三種贈品分贈主顧以留紀念鑽戒分一粒·二粒·三粒·四粒·五粒·五種式樣凡往該公司購眼鏡而滿洋五元者可用代價劵一張贈一粒鑽戒一只又加贈百科常識一部多則類推至於百科常識一書内容豐富有美術家之作品全書一厚册約計百頁閱之頗饒興趣至於眼鏡一門該公司式樣甚多而新近若電鑲鉸練·以及蝴蝶形鼻樑等又爲最時行現自陰曆四月初一日起·致四月三十日止廉價一月照碼對折今日起已實行廉價云 
[中德貨品之平價出售]  
　　南京路中德商店之廉價期已於昨日截止故傍晚往購者異常擁擠廉價貨品以日用之零星物件爲最多如文房用品各種裁紙小刀雞皮袋夾等其餘鐘錶之類亦較市上初售者爲廉聞該公司廉價貨品雖已售罄但欲推廣營業起見故將新到各物仍平價出售云 
[聖約翰今日請美公使演講]  
　　聖約翰大學延請美公使休門氏於今日（十六日）上午十一時在同門廳演講云 
[江亢虎擔任商業校董]  
　　南方大學校長江亢虎博士近曾撰書『商戰世界·業精於勤·公私交益·學術日新』十六字以贈中國商業公學校長楊君藉資鼓勵並聞已擔任該校校董云 
[二高學生赴杭旅行]  
　　浦東楊家渡上海縣立第二高等小學校高二·高三·一年級生共六七十人組織旅行團由該校職員陳淵如·朱貞白·朱立梅·盛劍虹·君等率領於星期一搭第六號滬杭甬火車赴杭旅行幷擬採擇動植物標本以資自然研究至攝影術野外寫生亦無不實習云 
[兩江女子旅行蘇州參與運動會]  
　　虹口鄧脫路兩江女子師範定今日（十六）全體旅行蘇州參加中華體專之來賓運秩序如下㈠美式新棍棒㈡土風舞㈢優秀舞㈣器械操㈤舞蹈㈥武術由該校敎員吳天倪陸禮華等隨同指導聞至蘇後擬組驢行隊虎邱山畔吳王宮前邀遊數日星期返滬云 
[女商校之游藝會]  
　　前日下午一時上海女子商科學校在小西門新馬路職工敎育館開中西游藝大會來賓甚衆其詳細游藝節目如下㈠國樂（少年宣講團）㈡彈腿（該校女學生）㈢雙簧（羣賢女學學生）㈣鋼琴合奏（中西女塾曹夏二女士）㈤滑稽無（羣賢女學學生）㈥六口技（韓國金守謙君）㈦韓國僧無（金鶴堂女士）㈧新奇跑無（韓國女學生）㈨蝴蝶無（羣賢女學學生）㈩间樂（蘭門女士㈩㈠技擊（精頥武女子體育會㈩㈡歐美女子歌舞團跳舞六幕㈩㈢新奇影戲 
[吳氏小學運動會誌]  
　　吳氏小學前日開第二次運動會下午一時學生整隊入塲行禮唱歌畢即開始運動分個人競技·團體競技·體操游戲·球類比賽·四項共計四十餘節技術敏捷動作活潑雖在烈日中而精神煥發絕無倦容及夕陽在山始散會來賓四千餘人莫不稱賞云 
[昌世與東吳二中之籃球戰三十六與三十五之比昌世勝]  
　　昨日下午四時半狄思威路昌世中學籃球隊與虹口東吳二中在東吳球場作友誼之比賽雙方球員備極勇猛上半時昌世勝一分下半時昌世球員更鼓起精神結果爲三十六與三十五之比勝利屬諸昌世云 
[民福校之演講會]  
　　西華德路民福男女校昨日下午四時請青年會西幹事鄔祁士君MrKees演說「四育養成法」由翁校長譯述以古事引證頗使聽者不倦繼請童綠筠君講「人生觀之主要」尤令聽者覺悟講畢由校長道謝散會 
[中國大戲院映「張欣生」之熱鬧]  
　　虹口四卡子橋東首梧州路口中國大戲院前昨兩晚開映「張欣生」片未至八時上下均已滿座該院除「張欣生」片外尙加映偵探長片「一刀仇」四本「海盜」四本故於六時半即調映直至十二時始畢聞今日尙有一夜可觀云 
　　美國電影界因屢有描繪我國醜狀之影片嘗引起多數留學生及僑民之反對曾請該國政府禁止攝映此種影片惟此種影片喬扮我國人者泰半爲日人形旣不類而又加意做出種種不堪入目之醜態如露長爪拖髮辫穿滿淸制服等最奇者凡長片中惡黨首領之服裝輒冠以晶頂翖毛之帽（如曾在本埠映過之「妖黨」一片）面容則尤獰惡二目突視唇髭作八字式尙有一可惡者即惡黨中有華裝之黨徒祇能暗設毒計謀害對手苟遇搏戰則拳足未舉身已倒地是暴露我國無實力意餘如移步蠕動傴腰僂背袖手痴望等胥屬表演我國人之弱點現聞著名女伶康斯塔文ConstanceTalinadge近爲美國第一影片公司演一片名「東即西」（EastisWest演一中國女子名明道者戀愛一西國少年而女父爲貪財之徒欲以女變賣其佈景多用中國式演員服裝亦用前淸制服内中要角胥由外人飾演非重要者則中日人皆有據觀過此片者云此片之結構固能吸引一般人之歡迎已在美國各大影戲院映過數次惟在我國團體方面着想殊屬可恥　奇特之服裝鬻女之行爲等皆足引起外人之賤視也 
　　穿白衣者指中立之女子曰『此即明道姑娘彼姝爲最美麗者貴人乎彼姝價甚克巳也』 
　　外國少年購物贈送明道之情景 
　　『明道已屬我』爲執紙菸而有短髭者所言外國少年曰『苟爲余所悉必不汝允』 
　　此幕短髭者已易中國衣掩明道日曰『汝須嫁我否則我將殺死汝父』 
 
 
 

Page 18

 
 
第一萬八千零三十八號;中華民國十二年 西曆一千九百二十三年五月十六號
星期三 * *[晚社設備高尙娛樂品]  
　　寳山頣福里之上海晚社現賃定社屋羅列中西報紙·書籍·棋·球以資正當娛樂云 
[女青年會辦家務團及介紹部]  
　　崑山路女青年會因鑒於社會婦女頗多不了解新家庭之組織及原理故將發起家務團以資提倡刻下報名者頗爲踴躍現該會訂於下星期三（二十三日）下午三時舉行家務團籌備會討論該團之一切進行問題又該會鑒於社會失業女子頗多而無介紹機關特設女子職業介紹部成立以來報名者亦頗多有某某二女士亦由該省介紹至江西路東方商業銀行充任寫字之職薪水在一百元以上聞刻下因即届夏令一般敎育界女子欲在夏令中謀得職業以資補助者均致函該會請爲介紹故在夏令中欲補習者可與該會潘眞娟女士接洽云 
[中醫學會進行會務開討論會演講科學籌備檢定醫生]  
　　西門城内石皮弄·上海中醫學會於今日（十六日）晚間七時半開第十五次討論會共有十問題皆饒討論價値並請美國畢業葉元龍碩士演說「研究科學之門徑」是誠難得之機會該會已函知會員有志研究者均可前往列席又聞該會爲愼重民命·整飭中醫人格起見特辦理檢定醫生事宜定於十八日（夏曆四月初三日）午後四時召集職員員議籌商辦法並决檢定委員長人選周題云 
[立羣游藝會中之戲劇粟社之電光變化亦足警人] 　　 
　　阿拉白司脫路長壽里立羣女學前假靜安寺路夏令配克開游藝大會各項游藝已見本報茲專續誌該校學生所演之戲劇第一劇爲「薛禮嘆月」該校學生所飾之薛禮扮相英俊工架老練以學生而有此種程度實爲難得尙有「棠棣之華」一劇聞係該校自撰演者亦係該校學生劇情譏諷時事頗合針砭青年社會惟扮兄弟者台步呆木稍欠大方台下紛紛嘩笑未免苛求過甚扮姊者端莊穩重唱句淸晣深能體貼劇情以臨時指導排演得此結果亦頗非易易後粟社之電光世界「空中飛來兵字一個」由演者說明兵之種種害處隨將棍棒一指化爲工字旋有「五月九日毋忘國恥二十一條」·「收回旅大」等字深足驚醒人心云 
[青年會今晚演滑稽新劇開會歡迎會員並有體育上之表演]  
　　青年會今晚（星期三）八時開春季會員同樂大會並演新劇以助餘興劇名『呆大初進青年會』是劇悉以該會各部事業爲資料由俞家穀君主任趙鴻影洪浮萍王鳳鳴君等合演合演其中情節頗爲可觀又有德國大力士獻技約半時之久七時至八時之間體育部表演體操及游泳等游泳一項青年成績頗佳今晚游泳人名及節目錄下周昌善君百碼側泳·二百二十碼自由式游泳百碼仰體游泳項森伯君五十碼快泳百碼蛙式游泳童錫甫君二十碼蛇形急泳·百碼自由式游泳陳英泉君長距離游泳·仰體游泳·撑船式倒泳吳發祥君百碼自由式游泳·五十碼快泳·百碼蛙式游泳·潛水游泳·兩人推小車式游泳此外尙有全體各種美觀潛水法凡該會員及家屬俱歡迎參觀云 
[集會表]  
　　陽歷本月時期　　　地點　　　　　　　召集者　　　　　　事由 
十六日　　　　　　　　南京路　　　　　　先施公司新市塲　　開幕禮十六日　　　　　　　　三馬路浙江路口　　第一旅社　　　　　開幕禮十六至十七日下午四時　徐家滙　　　　　　函洋大學　　　　　技擊比賽十六日下午四時　　　　楊樹浦滬江大學　　滬江中學　英華書院比賽　球十六日下午五時　　　　天后宮總商會　　　萬國商團華　公會　村　會十六日下午五時　　　　天后宮　　　　　　總商會　　　　　　歡迎美公使　門博士十六日晚七時半　　　　西門城内石皮　　　中醫學會　　　　　討論會 
[今日天仍多雲而寒]  
　　徐家滙天文台昨日下午四時三十分氣象預報云天色多雲氣候仍寒中國海之低壓將過九州之東向東北進行台灣以東天氣惡劣此間沿海有東風南方風向不定有局部之迷霧及無風本埠溫度在下午三時前之二十四小時内最高七五·九最低五三·一去年同日最高七六·八最低六三·七 
 
 
 

Page 19

 
 
第一萬八千零三十八號;中華民國十二年 西曆一千九百二十三年五月十六號
星期三 * *常識 
常談 
[温度] [  覺]  
　　溫度者最適於人類之生存者也熱至沸度冷至冰度均可暫而不可久故吾人之處事以保持溫度爲宜 
　　今人有遇事而袖手旁觀者亦有熱心過度者熱心過度如水之巳至沸度然將化而爲氣矣故曰不可以久袖手旁觀雖未遽冷至冰度若人類中此等人太多則少數熱心人亦歸無用但熱心過度之人一遇挫折往往灰心而至於袖手旁觀其由沸度而降至冰度每爲他人之所不及料此則由修養之不足而非人之常態今之社會此等人正不少矣故永久保持溫度之人實爲最不易得之人其人必富於責任心道德心者也 
經濟 
[舊草帽之去垢漂白法] [  頣]  
　　草帽這樣東西狠容易受灰塵和變黃色假使戴過了一年這頂草帽就好像灰色了戴出去豈不是要取厭於人嗎但是價錢狠貴倘若每年買一頂這是狠不經濟的我有幾種法子可以使舊草帽變新無論硬胎軟胎祇須經一度洗揩就好戴了這種法子我完全實騐過個個都是狠靈騐現在且把這幾個法了寫在下面諸君爲了經濟起見請試試看 
　　㈠用漂白粉（可以向藥房中去買）少許溶解於温水中拿絨布一小塊浸入溶液中隔了一會兒把絨布取出輕輕揩在草帽上揩過以後就拿草帽置於冷淸水中取出掛於通風處陰乾即變白色與新購無異矣 
　　㈡用擦面牙粉亦可照前法行之 
　　㈢用茡薺二十多個削去其皮搗爛連汁帶渣置一容器内然後把草帽和茡薺汁渣相擦擦後置冷水中漂淸亦能變自且汚穢盡脫 
　　㈣用無水亞硫酸（化學藥品即銅屑與硫酸之化合物）少許置於容器中拿絨布一小方醮以此藥品揩拭在草帽上立刻就現出白色來了（乙種酬） 
衛生 
[公用手巾之應廢除] [  朗]  
　　衛生家謂共食制爲交換微生物其說頗當抑知其他尙有交換微生物而人亦不以爲怪者即公用手巾是我國人之患沙眼疾者據醫界中人言其數在百分之五十以上患之者於結膜上現出一種顆粒如沙泥此病初生時可立即治愈若歷久則難治西人甚懼之我國學生之患此者不能至他國留學初起時眼中發癢漸紅而痛不能久視黏液甚多顆粒轟起久則傷角膜面成癈疾爲害甚烈考查此病之傳染往往籍公用手巾爲媒介故公用手巾亦爲交換微生物之利器回顧我國家庭與學校其盥洗時所備之手巾有限多公用者一人敬患沙眼病立即傳梁至全家或全校之人而於天熱時游戲塲以及其他公衆娛樂塲往往一手巾而揩之者數十百人苟一人而患沙眼病其餘數十百人亦將染有沙眼病故國人患此病者甚衆然則欲免沙眼微生物之交換則公用手巾之應廢除其理自明（乙種酬） 
道德 
[被擄後三日紀] [  繆堯秋]  
　　五月五日余與同學徐紹榮君往奉天參觀敎育自浦口登車怱怱北上行至臨城沙溝間突聞槍聲隆隆余從夢中驚覺即呼徐君出外偵視時車已停駛槍聲益近室人厂驚惶失措不敢發一言已而盜匪敷百人破窓而入衣短服持利刃一見予即以手槍對予腹予駭甚瑟縮儿席側面白無人色匪搜尋片刻即推予等下車稍遲緩者則以槍柄亂擊有西人某抗拒不行並出手槍與之對敵一匪怒甚向射一槍西人應聲而倒流血滿地予等見之益增危懼時夜色正深月濛蔽雲中行不數里至一荒地草高成林數十人仰臥其中旁爲數匪荷槍鵠立望而知爲監視被擄者正凝視間忽聞有人呼我名余亟視之乃同學徐君也相與談訴唏嘘不已匪見余等私語亟以槍柄擊余腿痛至難受行至天明已抵匪之巢穴計古寺一所已剥蝕不可辨匪擁余等入小室四面無窗空氣不通並閉戶加封令十匪守之不許人出入凡予等尿料俱在其中日僅給以粥兩碗私念有生以來未嘗遇此奇辱也偶思及在學校情况及家中父母不禁痛哭失聲匪見予哭即喝曰「再哭即槍决」予此時不畏威嚇指謂守匪曰我等衣服銀錢均爲汝等取去拘我等來此不知更有何要求我一介書生家貧四壁即置我死地何足以飽諸君之奢望哉守匪聞予言不覺動容因叩予姓名及鄕里余歷舉以對並告以種種苦衷守匪曰汝姑待俟予禀明大王再爲定奪聞大王之意早晚當釋放汝輩惟洋人則不肯放蓋官兵雖强悍終無可奈何我予聞此一席話私心稍慰他日能歸故里再見天日亦今生之幸也次日淸晨守匪來予處謂我已禀明大王肯放汝回家是誠先生之幸但...予望之一笑即將　中四元出而奉之匪喜形於色予出小室時回望同學徐君猶兩眼注視予也因自忖曰予與徐君同車北上今共罹患難必與之共生死若棄之而去異日固無以對徐君即回歸故里人亦將責我不友也遂再商守匪可否放徐君同行匪笑曰難得汝一片義氣我輩宜成其美汝二人同去可也予與徐君始自虎口脫出回顧身上衣服汚濁不堪星夜奔回浦口即渡江回泰不識老人倚廬傷心淚又如何揮灑也（乙種酬） 
法制 
[簡易庭之組織] [  瞽丐]  
　　按法字編制法對於法院之組織有取單獨制者有取合議制者單獨制利在迅捷而弊在輕率合議制利在鄭重而弊在遲滯初級法院宜於迅捷也故用單獨制以一推事組織之地方以上之法院宜於鄭重也故用合議制以三推事（地方法院）五推事（高等法院）七推事（大理院）組織之此外别無所謂簡易庭者有之自民國三年始三年份全國初級法院一律裁撤凡屬於初級之輕微案件悉歸地方法院兼攝一時案件繁多理不勝理萬不得已乃於地方法院中設立簡易庭取單獨制以一推事承審之凡屬於初級範圍之輕微案件悉歸簡易庭辦理於是隨審隨結案無留牘因地制宜意至美法至良也（乙種酬） 
敎育 
[兒童宜體罚乎] [  季邁]  
　　兒童之腦筋至爲單純善惡種因結果以之故幼時之施敎甚屬不易主張嚴格主義者見兒童有過失非痛駡即狂扑暴戾之氣見諸辭色兒童印象旣深及其成人鮮有不殘酷者 
　　鄰兒六歲極聰頴作事頗乖巧惟一遇讀書則格格不能入其父本宿儒性甚武斷不知世事日讀漢書閒則課子所採敎本爲極乏興趣之千字文百家姓等類其兒偶一錯誤則鞭撻立至父子天性之愛消滅無餘兒旣畏夏楚有不識之字亦不敢復間間或托故不復讀父亦不詢其原由惟有加以毆打後兒性大變終日嬉游亦不畏其父甚至盜竊詈人亦公然行之人或詢其故彼曰吾父惟打我我現不畏打故惟有聽其打而已吾居鄰右目覩其家父子之日即乖離思有以感化之請於兒父領兒歸日以善言告之復與以種種恩物早晚率其游空曠之地幷告以讀書之樂兒大感動漸入佳境居二週竟不欲歸甚矣體罰之不宜於兒童　 
科學 
[絲之化學成分] [  商翼]  
　　蠶體之中有二種液質一曰纖維質（Fibroin）占蠶體三分之二爲絲之主要成分一爲絲膠質（Sericin）組成絲之表皮黃色能溶解於水以上二者由朁體之繅絲孔吐出後一遇空氣立凝爲絲矣絲膠之量占絲之百分二十五至三十生絲之所以粗硬即由此質存在之故耳茲將此二質之成分列之於下 
　　（一）絲膠質之成分 
　　炭　　　　　　百分之四八·八 
　　氮　　　　　　百分之六·二三 
　　氛　　　　　　百分之二五·九七 
　　　　　　　　　　百分之十九 
　　（二）纖維質之成分 
　　炭　　　　　　百分之四八·八或四八·三 
　　氢　　　　　　百分之六·二三或六·五 
　　氱　　　　　　百分之二十五或二十六 
　　　　　　　　　百分之十九或十九·二（乙種酬） 
雜錄 
[探訪新聞之所見] [  伯英]  
　　一日記者至某處晤某西人欲剌探一事至則某西人適在開會閽屬稍竢余應聲入應接室時陸續來訪者十餘人均坐室中閒話後來一少年之訪事作不耐狀謂衆曰君等何憒憒俟其會畢更至何時盍先去乎衆曰然則君此時有他事否少年曰事雖無之惟我不願久待時間經濟先返館一行或能了他務也衆咸謂之曰君如無事何妨小坐須知我儕坐此係有求於彼非彼有求於我不得不忍耐耳少年不聽竟去少年去未片時而會畢西人來見羣執筆記其所言十分鐘後西人乘汽車他往吾儕出門某少年方急促來余曰彼去已久矣少年懊喪曰歸館一無所事來往奔波費時傷財終至一無所得何以見總主筆也 
　　此極微之事也吾必欲瑣瑣記之者蓋惜是人之不能忍耐片時也 
問答 
[吳源長問] [  沈錡]  
　　茲有兄弟三人同居尙未分家日用開銷三人其同負責乙多故中年喪妻繼而續娶以上二事均屬乙個人與甲丙無關所需欵項是否由乙獨擔或由三人共同負責 
　　答如三人所得之遺產及個人之收入均混合使用時一人之特别費用亦應三人共同負擔若遺產並未分晰而各人之心入已分别掌有者一人之特别費用應歸一人獨自負擔 
[霍瑞雲問] [  沈錡]  
　　甲乙兩班素不相睦今兩班敎職員因事决裂學生又時時衝突致將某生死於非命後查明原因係某敎職員所使若按法律當如何判决請敎 
　　答若查明確係某敎職員所使即成殺傷罪之敎唆犯沈錡 
　　某乙有妻生一子相處甚得後又娶一妾彼此互相嫉妒某乙惟妾言是聽其妻漸失愛於乙後將其妻逐出但不令其子隨從其妻訴於法庭將如何處理請敎 
　　答夫婦除合於法定離婚條件得訴請官廳爲離婚之判决或雙方合意離婚外夫不能將婦逐出至夫婦離異時子女應由父扶養若子女在三歲以下或有特别情形時亦得歸婦扶養並得於離異時由雙方協議定之 
 
 
 

Page 20

 
 
第一萬八千零三十八號;中華民國十二年 西曆一千九百二十三年五月十六號
星期三 * *   
 
 

Page 21

 
 
第一萬八千零三十八號;中華民國十二年 西曆一千九百二十三年五月十六號
星期三 * *自由談 
[小說界要聞] [  鵑]  
　　頃得楊淸磬畫師自揚州來函·謂名小說家李涵秋先生於五月十三號晚行至街心·一跌而逝·小說界又弱一箇·深可惋惜也· 
[蓴] [  烟橋]  
　　二月蓴初生三月多嫩芷秋日雖亦有之顧不及春蓴之鮮美故因秋風而動念不過季鷹之託詞耳欲快朶頣宜在此日 
　　蓴之產地不廣故嗜者甚少且有不識爲何物者有疑而不敢下箸者 
　　西湖佳饌宋四嫂醋魚外當推蓴羹惟黏液去之殆盡减其柔滑殊不及吾鄕所製 
　　蓴不可無佐菜花罏魚去其骨最佳其次則暇肉或雞片肉圓最下 
　　食時宜在溫候過熱則剌舌不得眞味過冷其激齒不得細嚼 
　　北方不易得蓴則南貨之肆焙蓴使乾可以北上煑水使沸而泡製之雖不及鮮食差可一饜所欲杭州有煑羹儲琉璃瓶中者以火漆緘口可歷數月不腐則食科學之賜矣 
　　江城及瀕湖諸鄕每値春仲淸晨荷擔呼賣蓴菜才悠揚相接秋初則多掉舟問售年來吳郡中亦有此聲矣 
　　採蓴者多在晨光晞微時春寒料峭揎臂赤脚頗以爲苦與採蓮採菱同爲江村兒女子工課若得詩人點綴當亦有旖旎風光也 
[苦笑錄] [  丫紅]  
　　處境侘傺常日無歡偶摭拾里巷笑談信筆記之用以自遣兼爲讀者解頣名之曰苦笑錄 
　　賭鬼 
　　甲乙兩人商議出去看戲甲說某無台新排的『梁武帝』非常之好我們去看罷乙說神怪式的本戲最沒有意思不如去看某名伶的『過五關』較有意味二人正自爭論未决被一個睹鬼遠遠裏聽見了跳過來說你們别爭論叉兩和底（與梁武帝諧音）的麻雀和數太小不好玩講到打五關更乏味了不如我們三個人來接龍罷 
　　啞丐 
　　一個啞巴呌化子跟在一對少年夫婦的背後指天劃地的要錢女的說給他一個罷跟在背後討厭得很男的說别給他他又不會開口謝我們給他做什麽啞巴忙道謝謝你給我一個罷 
　　五色旗 
　　幼稚園裡的女先生指著一個幼孩問道五色旗是幾種顏色的布做成的幼孩答道五種女先生道那五種幼孩道紅黃藍白黑我家裡也有一面是姊姊做結我的紅的布是我媽肚兜上剪的黃的是婆婆的舊香袋還有白的是小弟弟的尿......先生忙道别往下說了 
[談西人之姓] [  翰]  
　　西人之姓譯其意有極可怪者如美國新聞家柯芬Coffin此柯芬兩字原義則棺材也如滬上共知之大來洋行其主人爲勞勃鐵大來RobertDollars大來兩字妈俗所謂洋鈿也亦有極饒風趣者英國有爵士姓楊赫司船台YoungHusband若譯其義則爲少年夫壻此外赫赫有名之哲學大家斯賓塞Spencer可譯作短褂文豪蕭伯納BenardShaw之蕭字可譯作菜葉佛蘭克令Franklin則訓爲自由民恰合共和國民身分又西人姓中有Stone一字其意爲石故我國女醫家石美玉石非比姊妹其英文名字即用爲姓猶憶童時讀拍賣人至Fire一字同學有火君者瞿然曰余之姓在是矣衆晒其騃以名氏例之亦何嘗不可借用所惜西人無有姓Fire者耳 
[撲克牌與麻雀牌] [  徐絜]  
　　麻雀牌中國之賭具也撲克牌外國之賭具也今國人喜打撲克美人好打麻雀其耗財曠時之害相埒而漏巵之鉅麻雀牌終不如撲克牌也 
　　蓋麻雀牌之價雖蓓蓗於撲克牌然麻雀牌至少可用一二年撲克牌則三小時可用一副也今國人盛行撲克漏巵之大豈區區麻雀牌之輸出所能抵消乎 
[難於回答的小孩子之所問] [  傳家慶]  
　　一個智識初開的小孩子問他的父親道爸爸是爸爸的爸爸生的最先的一個爸爸是誰生的呢 
　　又問道這留聲機器冁裏有人藏着麽答沒有人問沒有人怎麽會唱的呢 
　　以上小孩子的兩個問題若是詳細的說出來他又不能明白若是不說他又問眞眞是窘不可言 
 
[驟變之大小]  
[匪] [  楓隱]  
　　有有形之匪有無形之匪 
　　有形之匪明火執仗擄人勒贖無形之匪不操戈矛高坐堂皇有形之匪向被擄之人敲竹槓不過一萬元二萬元三萬元及數千元而止無形之匪向中央敲竹槓動輒數十萬數百萬有形之匪被新擄者不過數十人數百人無形之匪被所殺者不知幾千幾萬人有形之匪大抵廹於饑寒不得已而爲此無形之匪家中已有幾千百萬之家財而猶貪不知止 
　　然而今之人但知剿辦此有形之匪而不知驅逐此無形之匪此之謂不知本 
社會小說 
[人間地獄（六八）] [  娑婆生]  
　　第四十八回殘月曉風催嗔阿母錦心繡口膩語慰檳奴黎宛亭道反對只要有反對的理由那也未嘗不可提出怕什麽程藕舲道不是怕不怕的問題你想胡公超對我們行裏的事狠熱心狠出力將來發行鈔票承攬借欵的等等事體還要仰仗他在中央帮忙他如今什麽也不要求只薦一個朱紫涵又拉上我做陪襯倘然我們對於第一件事便給他兜頭澆上一盆冷水似乎對公超不起使得他第一個先不高興以後遠可以託他替我們行裏出死力嗎姚嘯秋　這一層顧慮到可以不必公超那個人不是那一想情願搭架子的官僚他人狠開通明逹我們只要將我們行裏現在所處最爲難的情形和不能再添副經理的緣故向他說明請他原諒等到開分行的時候再行延聘諒公超也决不會見怪的藕舲搖搖頭道果眞回報了他總不圓滿黎宛亭又發急道天下的事那裏有十二分圓滿的只顧了這方面的圓滿那方面便有不圓滿的現象了弄到後來反不討好不如爽爽快快依著道理去辦那末不明白的人雖不免有些怨望那明逹的人自然會原諒的嘯秋點點頭道大塊頭這兩句話到說得不錯藕舲正要發言忽的柯蓮孫走了進來嘯秋道好了好了三個諸葛亮賽過一個臭皮匠蓮孫來了呌他斟酌斟酌掁蓮孫一時摸不著頭腦瞧著他們狠奇怪忙問什麽事解决不下來藕舲向小圓桌上努一努嘴道你瞧這封電報就明白了蓮孫忙將那電報看了了遍蓮孫道哦爲了這件事那也很容易解决啊黎宛亭淡笑了一聲道你也瞧眞得太輕巧了於是將剛纔黎程姚三人辨論的一番話詳述了一遍覺得對於朱紫涵之來迎拒皆非柯蓮孫凝了一凝神道這事解决我到有一個法子這麽一辦朱紫涵如來固然與我們行裏大有利益旁人也無從說閒話如果朱紫涵不來也自有他不能來的原因與胡公超的薦主面子决無關係帮公超也决不能見怪我們黎宛亭道有這等好計策嗎你快說出來柯蓮孫笑了一笑道說出來你們一定贊成的但是朱紫涵如果辦不到他一定恨極了這出主意的人了姚嘯秋道廢話剪斷快點說出來柯蓮孫道現在我們大家當然先表示歡迎朱涵紫來做副經理一則可以結歡胡公超二則不得罪朱紫涵黎宛亭道這樣解决我們早已解决了用不著你來說柯蓮孫道别忙我底下還有話呢朱紫涵來不來我們可以附加一個條件作爲有條件的歡迎你們想想一個銀行副經理是何等重要的位子誰不願意來如今上海一般做銀行公司經理副經理的誰不是因爲條件關係黎宛亭道我們對朱紫涵提出什麽條件呢柯蓮孫道要他代招四五萬股份或則拉攏十萬八萬的定期存欵兩者有一辦到我們就請他就職那末萬一他力不從心辦不到他當然不便來就職那末他之不來其咎不在我們拒絕他了倘使他果眞辦到於我們行裏自然有莫大利益我們又何樂而不歡迎並且還有一層有這個比例孫桐耘褚馥齋也要提心弔膽的　事　要顯點顏色了來豈不於行務大有發展麽 
　　更正五月十四日人間地獄第五行末一字及第六行第一二字（孫桐耘）誤作單夷英合亟更正 
三言兩語[  鵑]  
　　張老總的老子要老總家去吃老米不許他再幹這丢臉的事了誰知老總却一翻臉說甚麽忠孝不能兩全把老子氣走了我以爲忠孝兩字本來很難說的老總旣和他老子翻臉一個孝字已站不住脚至於忠不忠倒又不敢說生怕我承認他忠了那中華民國先生却跳起來不承認其勢洶洶的說道他這個忠到底是忠於誰的區區可沒有收到啊 
 
 
 

Page 22

 
 
第一萬八千零三十八號;中華民國十二年 西曆一千九百二十三年五月十六號
星期三 * *   
 
