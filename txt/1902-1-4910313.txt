# 1902 - 1 - 4910313

 

Page 1

 
 
[勸募江皖急振啓] [  申報館協振所啓]  
　　本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之土旣籌集巨貲携往彼處核實散振然被災之地旣廣楊枝一滴實難灑遍大千况現在時屆隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀慈鑒 
[九通股票截止日期并提前出書告白] [  上海圖書集成局啓]  
　　本局前刊圖書集成及二十四史兩大册籍出售股票蒙海内稱許購者如雲蓋以本局誠信相孚非比諸凡出售股票者每致有始無終日後或竟歸烏有也本局於此二書外亦從未出售股票茲因朝廷講求經濟實學變更考試章程因思九通一書於昭代典章歴朝政術窮源竟委實爲大觀爰首先創議仿圖書集成二十四史例用新鑄大號鉛字排印成書惟以卷帙浩繁刋成定價昂貴深恐寒士不易購致因此貶價招股每部僅收回工料洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年四月取　欽定續三通一部六月再取正三通一部蓋因現在部議定章此後鄉會試各題皆取資是書故特於秋闈前告竣俾有志功名者藉以資涉獵而備考核也惟股票所印無多續印者又將售罄現定期本年十二月二十日截止俾能核數欲購者尙其從速惠臨遲將不能應命矣至是書之紙墨精良校讐完密本局另有樣本可以隨時取閱售票處上海在申報館申昌書局京都電報局源豐潤票號博文書局天津電報局源豐潤票號萃文魁蘇州文瑞樓書坊鎭江文成堂晝莊揚州寳文閣書莊文樞堂書莊江甯詞源閣書坊杭州申昌書局岳州江左漢記分局漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都重慶河南開封湖南長沙廣東廣州廣西桂林福建福州均愼記書莊以便諸君子就近購買肅此佈陳伏維雅鑒 
[書法課華文英習華語兩則後]  
　　形之筆墨者爲文字宣之口舌者爲語言二者固交相爲用而不可偏廢者也顧論傳習之次第似語言易而文字難論推行之遠近又文字廣而語言挾中國同文之國爲日本爲朝鮮爲越南爲琉球合亞洲疆宇數萬里皆導源蒼頡藉此以通德類情文字之推曁可謂廣矣若夫語言非特中外隔閡良多卽合中國二十一行省計之地有東西南北之殊音有清濁輕重之别洛陽居天下之中其音最正自來譚韻學者皆宗之其餘秦晉燕趙齊魯滇黔諸省雖間雜土語而大致官音居多惟東南沿海各省如閩廣吳越其發音皆輕浮而迅速倘有他省之人與之晤語可以終日不能辨一字在昔高宗純皇帝以召見粤省官吏語言多不能解特令彼省四門設立正音書院教以京話俾展轉學習漸去鄉音夫同在一國之中衣服居虎無不從同而於酬酢往來猶不能以語言達意况乎相去數萬里從古不相聞問而忽欲彼此互通情愫合吳越爲一家豈非難之又難哉中國自與東西洋各國通道使臣之持節聘問者士大夫之負笈遊學者此往彼來日見繁盛苟非語言文字之悉洽何能意見情誼之相通猶幸當事者早知此意旣於京城設立同文館聘請西員教習英法等國語言文字上海爲華洋薈萃之區亦設廣方言館招集聰穎子弟入内肄習此外各省聞風踵起所設設文書塾悉數難終三十年來頗著成效然此係華人之習西語西文也若西人之習中國語言文字則其情尤切而其心尤專數年前英國曾議在倫敦創設大書院一所專習華語華文今者英國孟策士透埠官員又招集少年子弟學習中國語言文字以備異日赴中國經商法蘭西先在巴黎設立東方語言學堂旣而在産絲之拉晏地方及産酒之摩瑙地方均設立分塾專習華文現在利恩城又由地方官設一華文學堂延聘名儒松聯脫爲總教習專課中國語言文字此外俄德美諸國亦皆留心於華語華文蓋非此無以聯德意浹性情洽邦交興商務故中外人士無不以此爲急務而不肯稍居人後也夫風氣以久而愈開政俗以久而易合楚咻齊語昔時詫爲難解者今亦漸見通行斜上旁行昔時驚爲未見者今亦漸能通曉常觀近人所譯歐西雜志言十九世時各國習英語者祇二千二百萬人現已有一百兆人同時習俄語者祇三千萬人現已有六千八百萬人上溯一千八百年時習德語者祇三千五百萬人現已有七千萬人同時習日斯巴尼語者祗三千萬人現已有四千四百萬人同時習法語者祇三千四百萬人現已有四千六百萬人其餘意大利葡葡牙諸國亦皆互有加增夫習語言者旣今多於昔文字之習雖一時無可稽考當亦必有所增蓋其機旣開默化潛移固有不期然而然者行見異日環球諸國政教漸合情誼益通不但合秦越爲一家且欲聯歐亞爲一族於以蹌濟壇坫之上而約章之從違公法之曲直可以面商馳逐闤闠之中而稅則之輕重價值之低昂可以面議如此則風俗大同性情一致是誠今世之盛軌也豈不懿哉 
[使臣覲見]  
　　聞之江户友人云中國簡駐日本大臣蔡和甫星使於東歷十二月十五日午前十下鐘越三十分時覲見日后携帶叅贊官詮林叅贊銜英文繙譯官王豐鎬 
[韓人償欵]  
　　聞之寓韓友人云本年五月初三日高麗兵士忽與華商交閧毁去房屋八九家損失資財不少罷巿數日始得貿易如常旋經中國駐紥漢城總領事某君向韓政府理論議定償給韓銀三千圓業已於十月初六日交付矣 
[英才星聚]  
　　聞之江户友人云中朝前出使英國大臣薛叔耘京卿之公子儒明觀察及其妹聓陳君根儒約同新疆巡撫饒大中丞之長次二公子游歷東瀛日前由滬上乘日本株式會社郵船神户丸戾止假寓東京永田町同游者有蜀卾二省官學生二十九名及卾省大吏所派羅洪夏諸人 
[議設銀行]  
　　西字報云前者美廷派往中國人員洽加氏奏稱我美應在華開設銀行以收權利云云隨有富人篤文者入見美相言欲集一公司前往中國開設銀行未知國家能量予貲助否美相答以財政之事歸户部管理爾往見户部大臣面陳一切事宜可也篤文遂興辭而出 
[治臺費巨]  
　　日本某日報云刻下議政院已預定明年臺灣各項額外之費共日銀三百七十萬圓而臺灣當局者謂必再加二百九十餘萬圓恐一時未易决定也 
[落成志盛]  
　　聞之江户友人云日本東京有京橋焉虹腰映水巨麗輝煌數十年來不免漸多損壞日政府籌資修建定期華歷十一月十一日落成銀座大街中萬點明燈光輝徹夜亦一壯觀也 
[奏請删定則例摺稿]  
　　經延講官工部尚書臣松溎等謹奏爲遵旨删定則例並臣部近日辦事情形恭 
 
 

Page 2

 
 
摺仰祈聖鑒事光緒二十七年二月十九日内閣片交承准軍機大臣字寄二月初一日奉上諭御史陳璧奏内治之要宜徑除積弊以立紀綱一摺所陳洞中竅要有裨治理殊堪嘉許亟宜切實施行著京師行在六部各衙門堂官按照所陳辦法均責成各司員親身經理例案不准再行假手書吏當此兵燹案件佚失之際著卽妥定章程遴派司員將現行各例删繁就簡棄案就例悉心籌度詳晰核定奏明辦理以杜積弊各該堂司官如再不振刷精神力除積習以期實事求是共濟時艱定當重加懲處不貸原摺均抄給閱看將此各諭令知之欽此並抄録原奏遞寄前來仰見皇太后皇上整飭紀綱力除積弊之至意欽悚莫名臣等查京師自遭兵燹臣部案卷盡被焚燬殆盡書吏匠役人等避難四出在京人數本屬無多又因衙署未經歸復無所歸宿有改貿易餬口者自設立公所以來招集流亡僅得舊吏十餘人聊供鈔繕一切事件皆由臣等督率司員親　經理並不假手吏胥迄今數月辦理尚屬無誤因時制宜正可認眞整頓恭奉煌煌聖訓剴切嚴明臣等雖愚敢不勉竭血誠以期仰副皇太后皇上孜孜求治之意臣部則例自光緒十年修訂後未經續修十三年奉旨纂修會典臣部遵將近年奏定事宜纂入工部條例本擬俟會典告成卽行續修此例期與會典符合上年夏間正在開辦而變亂猝起事遂中止現在奉命删定則例遵卽派員赶緊修輯謹擬咨取會典副本臣部條例一門俾資考證俟有成書再行繕呈御覽恭候欽定永爲成例嗣後無論京外辦事概不以援照舊案爲請例案旣簡檢查較易堂司各官事必躬親胥吏無從高下其手矣至臣部應辦事宜有應實力撙節以重庫儲者有應擇要妥籌以存體制者自應另定章程俾有遵守現在議和旣成聖駕回鑾在邇擬俟世部諸臣隨扈到京時公同會商酌擬辦法再行請旨定奪所有臣部遵修則例曁近日辦事情形謹先行具摺覆陳伏乞皇太后皇上聖鑒再此摺係留京工部主稿合併陳明謹奏奉硃批仍著切實辦理欽此 
[譯日報言閩中榷政]  
　　日本某日報云中外議和應償巨欵朝廷派令福建省認籌銀六十萬兩按福建每年入欵計鹽稅二十五萬兩錢糧十萬兩釐金二十五萬兩常關併入新關較前約增三十五萬兩可提出二十萬兩歸入償欵之中至舊時所設常關爲南臺爲閩安爲琯頭爲港裏爲厦門爲瑯山爲泉州爲興沖爲東津爲三都計共十處南臺以下四處統稱南臺關約收九萬兩厦門約收三萬兩此外各處約收十八萬萬兩其數蓋可預决者也 
[駐防邊界]  
　　聞之寓粤友人云日前廣東大憲遴委某員帶同工匠馳往新安縣境毗連洋界處建築兵房有知其事者謂邇來附近匪人時闖入洋界中向之騷擾故由南沙起綿延一百五十華里内每十五里建兵房一所駐兵四十名以資扼守計共設兵房十所派駐兵士四百名 
[委辦房捐]  
　　金陵訪事人云前者此間大吏就省垣設立房捐總局遴委各員募捐本擬先從巿房捐起住房暫從緩議兹經派辦新政處司道禀奉督憲劉峴莊宮太保出示曉諭無分巿房住宅一律抽捐惟略加分别巿房照租金捐一成半住宅照租金捐一成凡月租不及洋銀二元者免是於籌欵之中仍寓恤民之意也刻下上元江甯兩縣已次第開辦此外各府州縣由藩憲會同房膏捐總辦王鹿峯觀察札委各員分投勸募兹將奉委各員銜名照録於下總辦王觀察毓苹江甯府屬上元委王通守萬選江甯委龍大令曜樞句容委龔大令心沂高淳委鮑大令炳麟江浦委陸大令秉璋兼辦溧水六合委韓大令秉厚楊州府屬江都委王大令貴銘兼辦甘泉儀徵委丁通守大椽高郵委黄大令傅烺寳應委陳大令應綬儧化委龔大令樹榘泰州委鍾通守祥燾通州委陳大令勳如皋委徐大令葆華泰興委郝大令爾泰淮安府屬山陽委陸大令景澄清河委蕭大令慶祺鹽城委徐大令士英阜甯委王大令毓江睢甯委吳大令錫官安東委洪大令祖廉海門委曹司馬榮黻海州委邱司馬光燦沐陽委沈大令承德贛榆委許大令廷森徐州府屬銅山委許大令承德桃源委何大令希仁宿遷委閻大令懋曾邳州委潘大令彦章豐縣委韓大令厚溓蕭縣委王大令世瑞沛縣委錢大令沛深兼辦碭山 
[調勇合操]  
　　杭州訪事人云浙省防軍自經各教習認眞訓練漸有規模撫憲任筱沅大中丞定於本月二十二日詣羅木營調習各營校閱洋槍陣法除分防省外之巡察各軍免予調回外其駐省常備各營一併合操以分優劣 
[文宗回旆]  
　　金陵試事前已兩誌報章兹得本館訪事人手書云江蘇提學政李宗師考試生童於本月初八日告竣次日發落新進文童旋命駕赴各署辭行十二日卽乘舟返江陰節署 
[委員踏災]  
　　聞之粤省友人云本月初二夕河南永興街大火焚去鋪户三百餘家並有焚斃溺斃人命之事事聞於藩憲丁方伯惻然憫之面諭候補通判胡别駕永昌前往查勘以便慨捐鶴俸惠彼哀鴻 
[寍國置郵]  
　　蕪湖訪事人云近日安徽蕪湖關稅務司某君擬將郵政大加推廣特於寍國府屬分叚添設數局以便商民消息流通洵挽回利源之要務也 
[洋兵滋事]  
　　金陵訪事友人云本月上浣某日有某國兵艦停泊下關初九日洋兵相約入城羣飮於某番菜館初更後同入醉鄉踉蹌出門行至花牌樓周公館門前持刀亂擊輿夫挑燈啓視見洋兵數輩挺刃而立麾之使去洋兵竟飛刃砍之輿夫不及閉門倉皇奔竄洋兵自後窮追適遇中協趙協戎親率營兵巡夜婉言開導洋兵不喻仍欲逞兇協戎叱令擒拿洋兵始遁去中有三人帽落於路協戎飭即拾回蓋須持向船主聲訴也 
[武林得雪]  
　　杭州訪事人云省城自本月本月十五日得雨直至次日傍晚始止入夜北風怒號衾寒如鐵四更後滕六君命駕而來至天明然後返駕鴛鴦瓦上積有寸許旣而陽光微露雪遂漸融迨已牌時陰雲復合重飛六出之花來歲年豐可預卜已 
[白門火警]  
　　金陵訪事友人云承恩寺爲勝朝巨刹禪房花木幽雅絶倫邇來香火日衰住持者因以僧寮出賃與人藉租值餬其口本月某日寓客晚炊遺火登時赤燄飛騰幸左近水龍聞警而來竭力噴救祝融氏始退避三舍僅焚去廚房三緣同時王府園某姓家亦因失於謹慎致召焚如燬去平房兩間左右鄰幸未殃及 
[浙省官塲紀事]  
　　杭州訪事人云江蘇督銷鹽局總辦張觀察現屆期滿撫憲任筱沅中丞札委程少周觀察接辦○新城縣周大令銳保升知府仍留原省補用已奉吏部核准遺缺由部選高子勛大令補授○景寍縣知縣缺藩憲詳請以卽用知縣蕭大令逢源署理金華縣縣丞委儘先補用縣丞曾二尹翰章署理常山縣縣丞委試用府照磨潘二尹家傑署理鎭海縣縣丞委試用縣丞王二尹恩彤署理孝豐縣天目巡檢委試用從九品沈少尹惟鎬署理甯波府四明驛丞缺委試用從九品翟少尹志榮署理 
[皖上歸鴻]  
　　蕪湖訪事人云今夏安徽和州淫雨爲災低窪之區半成澤國其山地高曠者黄粱白粲收穫尚豐日前州牧姚石泉直刺奉大憲檄文諭令剔荒徵熟彼擁倉箱之富者當不難踴躍輸將也○和州牧姚石泉直刺滁州牧熊鞠生直刺均定期十月初五日考試所屬文童濟濟英才當一試奪標手叚矣○蕪湖刨棺之案層見疉出身後何辜遭此奇慘殊可慨焉日前某鄉民拘獲匪黨多人解至保甲局局員王小 
 
 

Page 3

 
 
午大令略詰供詞判令裝入站籠一日夜卽行開釋似此罪大惡極僅予薄譴恐不足寒匪膽而慰幽魂也○皖省大吏因庫儲支絀開辦房捐蕪湖商務局亦擬照章舉辦未識有無窒礙也○有黄世泰者因某妓院龜奴向索夜度資變羞成怒兇毆致死報經縣主柳小汀大令拘案研鞫供出帮兇之朱士考已逃往滬江因派役赴滬拘回釘鐐收禁○監生陶金鈴等投蕪湖縣控廪生潘旭毁圩放水有害民居潘亦投遞禀詞謂圩係年久失修自行倒塌並無毁壞之事蕪湖縣柳小汀大令見兩造各執一詞爰於十月二十二日親臨勘騐○有關姓者就蕪湖領事署旁誅茅結廬棲其眷口日前其子竊取青蚨十餘翼忿而將樹柴猛擊適中要害遽爾斃命稅務司某君路經其處惡其殘忍飭丁送至洋務總局請局員訊明驅逐不准逗留○南陵三十里鋪向爲劉盤龍一流人窟宅事爲縣主傳大令所知飭差拘到五六人嚴刑懲辦似此風行雷厲若輩當稍知斂迹矣 
[上海官塲紀事]  
　　昨晨川沙撫民同知陳桓士司馬因公來滬趨詣道轅謁見蘇松太兵備道憲袁海觀觀察繼至上海縣署投刺縣主汪瑶庭大令飭丁擋駕○江蘇候補直隷州知州謝桂卿直刺於昨日來滬命駕赴上海縣署拜會縣主汪瑶庭大令大令延入花廳茗談良久而别○日前督辦鐵　大臣兼商務大臣盛杏蓀宮保政躬稍有不豫上海縣汪瑶庭大令前往請安昨日宮保遺家丁持名片至縣謝步官塲之禮宜然也 
[備迎皖撫]  
　　昨日本邑官塲探悉前任江蘇巡撫調任安徽巡撫聶仲芳中丞約於本月二十四日來滬爰擬在高昌廟江南製造局預備行轅以便憲旌暫駐 
[預防火患]  
　　本邑保甲總巡朱森庭明府以時届冬令火患堪虞曾諭令地甲各將境内所設太平缸滿儲清水旋又恐各地甲未能實力奉行特於昨日親率差勇往查誠防患未然之道也 
[屍姪認棺]  
　　日前本邑十六鋪地甲行至南巿毛家弄見無名男屍一具查無屍屬因卽報請某善堂給棺收殮發壇浮厝至昨日有朱耀松者自稱係死者之姪向地甲訴明原委請將屍棺舁回營葬俾正首邱 
[西節停訊]  
　　今日爲西歷一千九百零二年正月元旦泰西旅滬官商循照向章停辦公事某總領事署照會英美租界公廨讞員張柄樞司馬停訊二期 
[元旦瞻禮]  
　　今日爲西歷一千九百零二年元旦本邑裏虹口南潯路天主堂中預期張燈結彩陳設一新清晨八點鐘時司鐸舉行彌撒大禮中西男婦之入教者均到堂瞻拜 
[新界火警]  
　　昨晨五點十四分鐘時新闢公共租界派克路一百十四號門牌同生紙烟店失火熊熊之勢上燭層霄當經救火會西人馳往施救得卽熄滅然已焚去房屋七幢矣 
[火油被焚]  
　　昨晨九點鐘時新閘蘇州河中所泊滿載火油之某姓船上突兆焚如雖經衆船亡汲水以澆苦難奏效一刹那間全船盡付一炬 
[上海縣署瑣案]  
　　張士明扭其子長林到縣請治其忤逆之罪前晚縣主汪瑶庭大令升堂研訊士明稱小的向居浦東祖遺墳地三分籌擬與陳姓長林從中壩阻控蒙大老爺恩准小的出售旣而有唐某者投法界公堂控小的一地兩售等情詢知係長林串出似此種種違忤情實難堪且媳婦亦蠻悍非常竟將小的驅逐出外務乞究懲長林供小的耕田爲業父親因城内有餘屋自願另居至所售墳地因葬有祖父棺木是以婉言勸阻大令喝責三百板責畢詰以爾妻不孝翁姑爾何以並不管教長林連稱小的知罪士明稱小的與妻子日被媳婦辱駡求賜究懲大令謂爾子旣已受懲本縣當著其回家管教妻子爾苟氣忿難消可當堂將爾子責手心一百下士明允之大令隨飭差將長林帶去令其妻向翁姑服禮如敢不遵帶案究辦士明始稱謝而退○成少園控趙雲松虧欠洋銀大令研訊之下成供小的向以訓蒙餬口同治年趙雲松之父向小的借去洋銀三百餘元除還過外尚欠一百餘元光緒初年趙父病故趙出立期票每年拔還洋銀十元付過兩期尚欠一百二十元至今無著爲特控請究追趙供小的現在案下當户房書吏父親所欠洋銀除拔還若干並以會欵劃抵外餘欠不及百元實緣無力措償務求寛宥大令判减償洋銀四十元限年内付清不得再事延宕○前有嚴家馴者因醉向其父滋閙經其父縛送至縣汪大令訊責之餘飭收改過所三月今已期滿由局員送回函請發落前晚大令提案研訊嚴供小的耽於麴蘖以致乘醉觸忤父親今已將酒戒絶安分營生叩求恩宥大令准交人保出諭以如再犯事定行重辦 
[上海巡局瑣案]  
　　前晚下六鋪巡防南局委員陳禾亭二尹率同勇甲巡至竹行馬頭東來小客棧内見無賴范木林挈同女郎小彌陀在彼棲宿不覺大怒飭傳棧主陳蘭銓至輿前大加申斥姑念初犯格外從寛令具呈改過切結然後開釋○昨日偷兒陳全福潛至南巿升吉里楊錫堂家行竊水烟袋一枝當塲拘獲送至十六鋪巡防中局局員黄衡堂二尹研訊之下判令笞臀一百板掌頰四十下以儆○日前虹口陳協泰鐵行主陳某在南巿陸家浜左近海潮寺招集僧徒誦經禮懴眷屬咸往拈香膜拜旋以無賴喧閙致失首飾等物事後投控保甲總巡局總巡朱森庭明府飭地甲查拿肇事之人地甲夥阿金隨將劉文保送案明府細加研鞫知與此事無干勃然震怒飭將阿金笞責一百板仍勒限嚴緝旣而續獲韓大三解請訊究未知明府何以處之 
[英美租界公堂瑣案]  
　　細崽應玉河行竊洋人史茄許家金錢一枚經包探劉光震拘獲解案請究讞員張柄樞司馬商之白繙譯官判責手心四十下○日前印阿來行竊徐榮文岑成康二家衣物經包探張阿五拘獲解送公堂司馬訊明懲辦在案旣而張探查知同黨張阿林因協同包探石錦榮緝獲弔到原贓解請訊究司馬判責五百板押捕房一年○張夢郎串同沈二郎向趙錦高索詐不遂肆意行兇經包探石錦榮拘解請究司馬判各責二百板○流氓江扣郎向胡阿二强奪衣服致用刀截傷左足報經包探邊槐州拘解請侒司馬判責五百板押捕房半年○王阿連行竊某甲所佩銀質對時表經包探趙銀河拘解請究司馬判責三百板贓存捕房給失主具領○陳阿全行竊翁泉梅家銀物經包探邵仁初拘解請究司馬判責五百板贓給還失主○成衣匠龔壽生私將沈裕卿之衣料質錢經沈查知投報捕房捕頭派包探李四春拘解請究司馬判責三百板押捕房半年贓給還失主○陸阿狗行竊張夢更家首飾器物經包探胡瑞龍拘解請究司馬判責三百板押捕房三月○張阿大行竊祝蘭英家衣服經包探顧阿六拘解請究司馬判責三百板 
[美租界捕房紀事]  
　　江北人蔡三僑居虹口斐倫路重慶里其子名連喜年方弱冠在某輪船爲細崽本年八月輪船開往烟臺　喜患病而死其柩於昨日運回蔡三因痛生疑欲將柩開視鄰人婉言勸阻蔡不之聽事爲捕頭所聞令包探劉阿炳及五百八十九號華捕將蔡拘入捕房告以從速將柩運出租界如違解送公堂禀請讞員張柄樞司馬究辦○昨日午後工部局二十四號灑水車馬夫錢潤生駕車至公平路馬忽受驚狂躍力不能支從車墮下被車輪碾傷足踝並殃及某姓小孩後經某號華捕到來將馬扣住雇車送錢及孩入捕房捕頭令轉送同仁醫院求治 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法租界公堂瑣案]  
　　浙江紹興府屬上虞縣人何仲甫流落滬上衣食不周晚間止宿某小客棧中吞烟圖盡棧主覺察送入捕房捕頭令轉送仁濟醫館施救幸受毒未深一吐而愈愈後帶回捕房解送至案讞員杜枝園大令給予盤費洋銀二元飭包探送至紹興會館請董事資遣回籍此前日事也昨日大令蒞捕房包探禀稱小的奉諭帶何至會館司事云是處係同鄉寄櫬之所無可容留請示遵辦大令飭送上輪船由寍波折回上虞故里○俞晉生竊取各贓售與楊晉之包探緝獲解奉大令訊供判罰洋銀四十元昨日楊將罰欵缴案大令命即開釋○賭棍蔡新甫前因糾賭騙財被控到案大令判罰洋銀五十元迄今爲日已久昨日其妻王氏投案呈繳洋銀二十元餘求寛免大令著還押聽候過堂核辦○沈桃桂因伊子四泉誘姦夏冷氏之女牽涉到案大令曾判罰洋銀十元沈無力繳案遂於昨日重責三百板從寛釋出○偷兒張家林王阿狗由包探拘解至案大令著各責五百板發改過所監禁○流氓江阿龍卽小鋼义由包探拘解至案大令著先行枷號兩個月期滿責五百板發改過所監禁 
[辛丑冬瘟普濟方]  
　　第一方輕者用壯熱身痛者用元參三弑舌生地二錢桔梗一錢萊藐子一錢淡豆鼓一錢半生甘草八分生薑一片○第二方熱者用喉痺者用便閉者用嘔吐不食者用不寐譫語者用頰腫者用外敷三黄黛絡加附散大生地四錢羚羊角二錢香附三錢川連水浸透酒條芩二錢生甘草三錢檳榔一錢酒炒大黄一錢引馬乳蒲萄七粒取汗冲如無用紫蒲萄亦可三黄黛絡加附散醋調敷黄連三錢黄芩三錢黄柏三錢青黛六錢絲瓜絡六錢香附六錢○第三方寒者用昏睡不語脉遲者用寒戰欲死者用下痢欲脫者用桂枝三錢薑製川朴二錢上於术三錢當歸身二錢榆炭一錢上橘紅一錢引薑汁一匙蓮子心二十一粒凡用藥以脉爲斷浮數爲熱虚遲爲寒沈須辨其遲數緊須驗其浮沈弦有宿疾宜兼顧結促皆危速治○疏解第一方君元參鹹寒臣大生地甘寒佐桔梗苦辛温升萊菔子辛甘平降使淡豆鼓苦寒生草甘平引生姜辛温○第二方君大生地甘寒臣羚羊角苦鹹寒酒條芩苦平佐川連浸香附甘寒兼苦寒升中庽降生甘草甘平使檳榔苦辛温酒軍苦寒引馬乳蒲桃甘平　○第三方君桂枝辛甘温臣薑製川朴辛苦温佐於术甘苦温當歸身甘辛苦温使地榆炭苦酸微寒橘紅苦辛温引薑汁辛温蓮子心苦寒寒司於地熱反勝之治以鹹冷佐以甘辛以苦平之寒淫于内治以甘熱佐以苦辛以鹹寫之以辛潤之以苦堅之太陽之勝治以甘熱佐以辛酸以鹹寫之謹按辛丑爲太陰司天太陽在泉濕寒合德火鬱於内發爲疫癘反從熱化若以風藥扇之則火愈熾而水將涸法宜從治輕者以鹹寒爲君甘寒爲臣壯水之主以制陽光且資化源俾中焦之火不致上　而又以辛温而升者達陽氣以辛甘而降者洩滯氣以爲之佐使則以豆鼓達膜原生甘草解百毒引則以生薑扶正氣去穢惡而疫可解矣重者則以甘寒爲君以資化源臣則以鹹寒清心肝之邪火燥金除上焦之濕熱佐則以甘寒通經之品而制以苦寒以降邪火所謂升中庽降也生甘草甘平重用以扶正氣使則以辛温達膜原之瘴癘苦寒泄至高之邪熱引則以甘平而濇者滋津液而養胃氣誠志死回生之妙劑也若夫中有積寒濕不化熱則内外俱寒非前方所可治宜仍以辛温之品正治之故以辛温爲君辛苦温爲臣佐則以苦温燥濕辛温養血使則以苦酸微寒者理下焦之濕熱而仍以辛温袪上焦之寒痰亦一升一降也引用薑汁以袪積寒蓮心以通心陽非去火之謂也此冬瘟方之變格也敷方則以三黄清火青黛凉血解瘟香附絲瓜絡通經行氣俾火得由之而解則邪不鬱於内矣以上係某君來稿本館素不解醫術當否所不敢知用者臨時斟酌可也 
[皖省官報]  
　　十一月十四日署安慶府石鎭知赴廣濟圩查勘堤工懷甯縣劉啓文隨同本府赴廣濟圩工次指分安徽試用州同薛承銘縣丞黄錫章從九薛鼎均到江蘇人王衍緒到甘肅人典史李樹棻到廣東人淮北牙厘局解餉縣丞毛熙濟領解鳳陽關餉銀巡檢邵瑞齡管解鳳陽關餉銀巡檢孫雲騫均到候補直隷州王鑒知奉撫憲委大學堂知縣程仲昭起服來省州同錢寳書知奉撫憲委改繙譯　銷應對差從九曹恩江謝超委一次十五十六日安慶府石鎭懷甯縣劉啓文均知赴廣濟圩回指分安徽試用巡檢屠文彬到浙江人同知銜分發安徽議叙知縣平成浙江人號康侯辛卯科舉人卸辦荻港釐卡知州張守誠到候補直隷州鄭淑璋到由宣城閱卷回知縣文化　由宿松提漕回同知范啓璞謝超酌委各一次巡檢韓廷爵謝奉行知請補阜陽沈邱司十七日委辦清弋江稅務縣丞鄭壽彝到又辭候補知縣熊紹周面試府經喬仁鑑到解河南餉回縣丞周懋照辭回淮北牙厘局差遣巡檢吳履進辭回籍註册指分安徽試用從九吳鳳儀到湖北人巡檢佟鈞均到直隷人李祥龢李昇燧典史　眞祥均到江蘇人 
 
 
