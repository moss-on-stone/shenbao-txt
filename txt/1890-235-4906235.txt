# 1890 - 235 - 4906235

 

Page 1

 
 
[續解山東振銀啓] [  申報館協振所同人拜手]  
　　山左水災飢民載道旣乏棲身之所又無果腹之資蒿目時艱幾令鐵人淚下本舘有忍坐視續解賑捐銀一千兩會同文報局擇要散放惟是齊魯之災未已順直之難又來哀此下民窮而無告所望諸大善士救災救澈再沛宏施庶幾饑饉餘生同沾惠澤實本舘所九叩直以俟命者爾 
[勸募順直山左急振啓] [  申報館協振所同人拜手]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍骸蔽江而下其幸而不死者當此炎威似火坐　日　　氣薰蒸易于昏暈加以飢腸轆轆全無粗爄下咽有不視自難延漸將告斃者乎伏念本舘勸辦賑捐而後江浙福建諸省俱蒙大君子慷慨　　　兹畿輔巖疆齊魯名境遭兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左券已 
[賑物求售] [  申報館協賑所啓]  
　　本舘開辦賑捐以來蒙海内諸同仁捐助各種貴物早已製成彩票售完矣兹又承陸續助下七俠五義卅部每部一元二角隷有五十部每部六角石印小耕石齋畫譜廿部疫痧草六十本每本洋八分倭刻和漢三才繪圖一部感應錄要廿本每本一角和合大堂幅一軸象牙柄冬靑扇一柄金免痴先生行書墨蘭扇面十張每張三角　麗生書畫扇頭十二頁每頁二角白象牙朝版一方未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早　來蘇乎 
[再論訪拿臺基事]  
　　海上臺基衆矣縱惡肆淫非一朝一夕之故矣此次英界會審公廨蔡二源太守密飭心腹訪有端緒然後派公廨差役協同捕房中人在臺基附近窺伺蹤跡及見赴會男妇自外而入買酒傭婦自内而出知一椽陋屋中果有夢神女之雨雲薦陳王之枕席者於是密報太守輕輿减從悄然而往驀然登樓始得將開臺基之李蔡氏傭婦陳李氏大姐李金寳上臺基之錢春紹朱和泉及招來接客之張王氏張阿金孫李氏吳凌氏等悉數拘獲解歸公廨嚴密訊供又與上海縣陵春江大令赴開設臺基之處勘視情形然後將一干人送縣懲儆太守之辦理此案何等嚴密何等鄭重前數日陸大令先已出示禁止臺基未幾而卽有訪拿臺基之舉機密神速眞如迅雷之不及掩耳繼聞訪拿臺基出自蘇藩黃子壽方伯之意密札上海縣及租界會審委員令其留意緝拿爲懲一儆百之計然則陸大令之剴切不禁於先蔡太守之嚴密訪拿於後皆由黃方伯之鋭意懲奸勵精圖治所致此舉也固不得不歸功於方伯矣租界中女閭櫛比妓館星羅何一不是導淫之所而惟臺基之爲害尤烈盖靑樓中人風塵淪落甘以皮肉作生涯而臺基中所招婦女皆自良家引誘而來無論有夫之婦未婚之女守節之孀一經引誘無不爲所玷辱間有性甘淫蕩者破戒以後貪圖微利甘心爲下賤之事此種人尚不足惜其有初次誤被引誘在後翻然改悔者而奸猾之彄父必多方恫喝百計牢籠當此之時若不聽其言彼此將從前陰私揭破於是萬不已仍作下車之馮婦白圭之玷終身難洗有爲翁姑覺察無顔存身含羞自盡者有後嫁夫家騐非完璧逼令大歸者種種貽害言之令人髮指在開臺基者不過租得矮屋半椽略陳床帳檯凳便可坐收漁人之利何暇計及敗人名節　人性命竟如此其烈也開臺其之人爲貪財計甘心敗人名節害人性命固不足責而彼上臺基之男子明知爲敗人名節誤人性命之事而竟公然赴之此其居心行事與披毛戴角者何以異耶此案開臺基之李蔡氏稔惡多年實爲罪魁禍首固當從重治罪以儆其餘而上臺基之錢春紹朱和泉亦不可不嚴繩以法以爲登徒子一流人作一榜樣陸大令素以嫉惡爲心此案又係黃方伯密札查辦自必仰承憲意執法痛懲不狥情面將來如何定讞自足以愜輿論而快人心但當拭目俟之所慮者租界中淫惡老嫗如李蔡氏者僂指難終外掛醫生招牌内幹齷齪事如會香里口者亦難按籍而數若止拿辦一二處其餘依然漏網仍不足伸國法而挽淫風昔年譚序初中丞開潘吳會嚴禁蘇州花客棧一時雷厲風行且又明定章程凡房屋賃開花客棧者一經查出卽將房屋充公隣佑里保知情不報者坐以狥庇之罪其時淫穢之塲一變而爲清凈之域誠以法密令行故也租界中房地多爲洋商所置充公之例固屬難行而鄰佑連坐之法似不妨踵前辦理蓋臺其多在隱僻之處蹝跡詭秘他人耳目難周惟隣佑人家居處密邇倘同巷中果有臺基則男女往來不尶不𡯓近隣斷無不知之理今誠下一令曰舉發者有賞狥庇者有誅人孰無心其尚有甘心狥庇而不爲舉發者幾希矣至於責成里保則不若密派差控之可資得力盖租界中何處有臺基何人開臺基在差探無不瞭然如指掌非會審委員嚴飭差探差探豈肯出力拘拿非黃方伯密札會審委員亦豈肯振刷精神作此立　廉頑之事而幸也有剛方正直之黃方伯嚴札訪拿始得將積惡多年之老嫗一旦破獲從此法紀大申海上淫靡之風且將爲之一變其於世道人心裨益正非淺鮮倘租界會審委員常以禁革淫靡爲念密飭差探隨時隨地拘拿懲辦芟草除　犁巢搗穴於以仰副黃方伯之美意豈不快哉雖然臺基之與野雞妓女同一誨淫臺基旣已訪拿野雞亦必議禁彼飛集於茶寮烟館中者尚其戢翼深藏毋爲弋人所取也 
[行用銀圓]  
　　外洋銀錢之流入中國者向惟日斯巴尼亞所鑄華人名之曰本洋咸豐年間始行墨西哥銀餅以面鑄一　呼爲鷹洋市人不察疑從英國運來遂皆書英洋三十餘年莫知其悞李筱筌制府奉命總制兩粤見鷹洋來源日旺實爲中國一大漏巵因奏請在粤鼓鑄銀圓一律行用刻已鑄有成數遂專摺入告曰頭品頂帶兩廣總督兼署廣東巡撫臣李瀚章跪奏爲遵鑄銀元現已鑄有成數發局搭用恭摺具奏仰祈聖鑒事竊照粤省購買機器試鑄銀圓業經奉諭旨允准試辦遵卽督飭局員轉飭工匠另置鋼模將洋文改鏨蟠龍文外正面改刻廣東省造等字一面餘由善後局陸續撥給紋銀於本年四月初二日開鑪試鑄其質輕重大小及配合成色均照奏定章程每圓重庫平七錢二分配九成足銀次則三錢六分减配八六成足銀再次則一錢四分四厘七分二厘三分六厘三種均减配八二成足銀較現在市行洋錢成色輕重均屬一律兹據兼管廣東錢局事務署布政使王之春詳稱現已將鑄成銀圓陸續解還　後局查收搭用卽由該局會同善後局出示曉諭商民一體遵行今將所鑄銀圓各式檥呈請騐奪等情前來臣查粤省此次開鑄銀圓刻鏤精工成色有準市面商情僉稱適用業已交易通行倘能愈行愈遠可期中外暢 
 
 

Page 2

 
 
銷實屬有利無弊所有粤省現鑄銀圓試用情形理合恭摺具奏並將改鑄銀圓大小式樣五笙分裝二匣開列清單恭呈御覽再廣東巡撫係臣兼署毋庸會銜合併陳明謹具摺敬呈伏祈皇上聖鑒訓示謹奏奉硃批户部知道單併發欽此隨卽將大小各種頒發各省俾商民遵照通行天津兵備道胡雲楣海關道劉献夫二觀察接北洋大臣李中堂札文卽出示曰案照廣東省購買機器試鑄銀圓前經咨部奏奉諭旨允准試辦在案前奉北洋大臣李札准兩廣總督部堂李咨送新鑄銀圓來直札發樣錢到道合卽出示曉諭一體行用等因蒙此當經本海關道會同本天津道查騐形體係照洋錢之式改用蟠龍將洋文鏨於蟠龍之外其正面則係光緒元寳與廣東省造字樣鏨明庫平若干飭取市行洋錢校騐大小重輕相符傾鎔夜色相等自應流通行使以廣利源合行出示曉諭爲此示仰商民人等知悉自示之後遇有廣東所鑄銀圓務照隨時市價公平遵用不得　價居奇致干重咎切切特示聞此種銀錢成色旣照外洋鼓鑄又極佳妙從此流行無滯利國利民更何患漏巵之不可塞耶 
[漢口火災]  
　　楚人信鬼每　中元時節必延僧道施放焰口唪嘛唵叭呢吽經入夜更散水陸紅燈謂之盂蘭盆會初四晨漢口訪事者驟聞鑼聲鏜然自遠而近詢之知蘆蓆街口某錢纸鋪因化冥資以致失愼幸水口近在咫尺龍夫竭力灌救得以卽時撲滅不致延及比隣然隔屋磁器店已蹧蹋凈盡矣 
[辨志文會庚寅春季課案]  
　　漢學超等十名陳康黻方惇明王廷鼎陳廷楊梅鼎恩陳鳳洲胡耀光馮毓孶汪開祉鄭鈺特等十名陳卓人孫兆熊吳廷採楊譽龍孫同康胡振烺范章胡友蘭陳崇宸陳守眞○宋學超等一名吳廷採特等三名沈重光陳一鳳邱煥章○史學超等十名孫同康朱逢中劉其澐汪開祉秦謙德曾樸吳廷撰鍾允達葉承錫李兆耆特等十名諸睎沅尤同胡祥鑅周宗瀚林鼎元蕭鑾吳廷採朱錫年沈亮槪王泳沂○　學超等十名盧雲鵬陳光榮程之驥袁家驥崔朝慶韓保徵汪海濤馮澂孫兆熊曹仰欽特等十名胡聿華應朝光李鎭恒胡耀曹位榮盧雲鵬李仁溥沈春瑞張桂芬李崇廉○輿地超等五名施仁紞胡聿華王廷鼎許克勤陳廷揚特等五名王亨彥任開祉孫兆熊朱鎔　王新成○詞章超等十名顧士超金士駿張景瀚周德馨王英冕殷松年潘鴻梅士銘陸祖芳陸鑄賢特等十名梅士鐸章祖洛徐樹鈞鮑茂烺湯桂籍　世統韓善徵張之幹俞鎭 
[橫雲秋色]  
　　松江訪事人云立秋以後天氣炎蒸趙盾之威令人可畏以致急痧等症時有所聞月初某日之晚茶博士某甲方安排竹爐活火小瀹月團忽頭暈眼花嘔吐交作延醫服藥靈效無隨卽告斃又長壽橋某烟館夥亦患急症由館主舁放妙嚴寺畔旋卽身亡其姪女聞之來館興師問罪館主自知理屈願贈布衣數襲　允棺殮　回○西門外王　素業顧繡分絲配色花樣一新壓線頻年薄有積蓄月前某夜有偷兄掩入臥内竊去衣物甚多越數日途遇某姓女郎見所穿夏布衫酷似家中物異而尾之識其門徑隨奔告巡防局局員率帶巡勇排闥而入到處搜尋某姓知罪無可逃乘機避匿王乃挈其所有欣然而歸 
[涪亭茗話]  
　　督辦安慶省垣保甲局務李篁仙觀察出示云省城重地濱連大江水陸之會雜處五方城廂烟館盜賊時藏哥匪會匪結盟燒香靑皮惡少聚賭開塲地痞滋閙酒肆茶坊傷風敗俗土妓流娼諸如此類害等虎狼保甲之　除暴安良委員率下各段謹防爲此誥誡不壓周詳功過在此非比泛常蓋亦保街閭閻之意也○安徽候補府鄒墨賓太守奉憲札馳赴建德查辦要案輕車减從星夜起程○城外農田晚稻日來已漸次登塲玉粒金秔頗稱豐稔至高河埠靑草塲諸處則須待中秋節後方慶西成目下米價每石祗一千數百文人語中含樂歲聲恐昔人　風圖未必能繪此景象也 
[軍門回甬]  
　　浙江提督馮軍門於上月廿三日乘元凱兵輪自閩省行抵甌江後於廿八日鼓輪出口遄回甬東云 
[西湖櫂歌]  
　　浙江學憲潘文宗於七月初一日按臨詁經精舍考試肄業諸生黎明到院給卷命題後均各散歸限於十五日繳齊文陣雄師登壇拔織正此候也題目繁多限於篇幅槪不登錄○貢院照牆左右啓建各府州縣考棚已列報端現聞撫憲崧振亿飭員弁督同里甲匠役人等將茅棚及零星破屋先行拆毁石匠毛某之廳屋已拆去一半將來如何造法俟訪確再錄○佑聖觀各行鳩集番餅開演火神戲約有十餘本城廂上下扶老携幼而來者實繁有徒前日有點心店姊弟兩人偕一鄰婦混名雪裏梅者同往觀戲至晚不歸各路尋訪亦無消息翼晚有人見有四十餘歲之男子同一婦人及兩幼孩坐上海航船揚帆而去識者謂婦人卽雪裏梅也未知然否 
[雷擊樟樹]  
　　杭垣來信云初四日天時炎熱地滑如脂礎潤欲滴鬱悶之氣令人呼吸不快午後陰雲潑墨閃電流光殷殷然雷聲繼作約刻許急雨狂風有倒海翻江之勢俄而霹靂一聲從空而下房廊爲之震撼豐樂橋直街茅廊巷内空地上樟樹一株大合三四圍爲雷火所擊入木深半尺許長約三尺闊四五寸斧　痕歴歴可指四旁樹皮及上下枝葉依然如故並未焦灼其初擊之時樹旁居人見有火球自天直墜硝磺之氣薰蒸滿屋云 
[馬當風信]  
　　九江訪事人云某日之晚安興輪船抵埠各划船爭先蟻附兠攬生涯小工饒　廣濟人立足不牢墮入波際一時人聲鼎沸相與打撈則已與波臣爲伍矣○初二日有一男屍浮至南門灣大水洞雙手有繩束縳似係被人謀害抛入江心者地保見而報官鳴鑼招認不知有無屍親到來也○上月某日原任吉南贑甯兵備道文觀察惠因病出缺隨由眷屬扶柩回旗初二日用紫電官輪拖駛抵潯暫泊龍開河口鎭道府縣均詣舟次奠醊禮也 
[武將能文]  
　　陳慕吳都戎閩中世家子爲沈文肅之宅相幼入船政局學習西少法長出洋徧游歐阿各國回華後上憲委帶兵船彭宮保甚器重之近由南洋大臣委帶登瀛洲兵艦前日在本埠招募練勇卽都戎也惟報中誤作陳軍門訪事者一時失檢耳昨見都戎輓彭宮保聨語大氣盤旋激昻慷慨不勝傾佩然則都戎殆文武兼全歟聨語照錄左方諭我公偉業兵鏖亦壁山奪小姑組練三千何减背嵬八百迨韓驢退隱猶煩星節指撝江介行師嶺東靖宼南服昔銘勛儒將名臣齊頫首愧賤子不才弱冠請纓中流擊楫樓船一隊遠　橫海雙旌奈羊鶴氋氃有負風塵賞識薦禰表在御李人亡西州今灑淚感恩知己最傷心 
[搶親可笑]  
　　搶親原是陋俗然惟窮鄉僻壤積習相沿不以爲怪從未有地當孔道時在白晝而竟公然搶刼者昨日午刻有男女多人簇擁一年約二十左右之蘇鄉女子身穿藍夏布衫褲運船盈尺從英稱界四馬路向西前面有一人口吹喇叭且吹且行該女子手足撑拒口中喃喃聽不明白及至胡家宅地方其家門口忽聞爆竹聲喧搶親者一擁而入七手八脚行拜堂禮觀者如堵墻咸謂似此草草完婚租界中不多見某中堂别有曲折也 
[上海縣署瑣案]  
　　裕泰源布號主湯學釗扭湯小帆童愚權等至縣以串吞銀兩爲詞控求追繳此已登諸前報才也前晚陸大令升堂研訊湯訴稱曾與汪笠亭股開裕泰源布號計得六股出銀三千六百兩汪則袛四股出銀二千四百兩現被汪吞没銀二千四百餘兩並欠庄銀 
 
 

Page 3

 
 
八千七百餘兩以致各庄屢屢逼索不行已而控請訊追汪供稱本年三月帶土布一百十二件至北邊銷售陸續將貨銀匯至號中祗欠一千五百兩之譜實因前途未付以致遲延况動身時曾將號中銀錢帳目交付與湯湯亦住號中叩求明鑒湯童所供與前訊略同大令飭將汪交人保出諭令兩造同至布業公所理算帳目三日後禀覆核奪○前日顧亦齊扭何萬順至縣署控欠陸大令飭分别看管候訊 
[英界公堂瑣案]  
　　探何瑞福唐寳榮顧阿六等同稱寗波人袁繼烈昨趁高陞輪船來滬在船竊取網絲籃内之小鐵箱一隻内有鑽石金戒三隻千里鏡一個牙柄扇一把翠玉銀飾一個金飾二件原報統共值洋二百四十元之譜正在查問間贓已抛在吳淞港中現獲各人拘至捕房問明係張金生行竊一併送案請訊袁繼烈稱寍波人在沙遜洋行做馬夫頭目從寍波乘輪來滬昨日進口時曾將鐵箱内之千里鏡在船面照看被歹人所見起意竊取及我暫睡鐵箱已先去立卽告知船上買辦盤問各水手内有某甲言曾見一人將鐵箱敲擊問其何故則稱敲擊自已物件干爾何事當時雖疑伊行竊然不敢明説蓋知若輩時常趁船來往恐彼挾怨則有性命之憂買辦言旣知其人不妨指明拘究旋指出住在下艙之張金生喚到船面告以如果還原箱可免交捕送官否則定須照辦張金生承認竊物惟乞免辦當已允許又同至下艙張金生言箱已寄與王林生王林生亦不將箱交出細問其故王林生言張金生在船面説出箱在伊處有人言伊不應受寄竊贓恐受株連之禍情急將箱抛入港中其時船已進口抵埠後報知捕房由包探將張金生王林生與王同趁船之施東生一併拘案該包探等稱張金生前曾犯竊現又行竊寄交與王林生抛贓在水已雇善水者前去指明地方令其下水打撈據言如不行贓須出洋八元如撈得原贓須出洋十六元現在尚未定計打撈先派人在彼看守請示遵行施東生供寗波人從未到過上海因治下之仁泰昌烟舘主寫信來甯言要用人故同王林生趁輪來滬不知王林生受寄竊贓抛在水裏王林生供認前因張金生供小的行竊與人無干王林生等被我連累乞恩釋放王林生稱張將鐵箱寄我時我原不允王言拾得之物不妨暫寄後聞是竊取卽將衣服包裹鐵箱從窓口抛入水中此處係近沙帶地方蔡太守謂案已訊明施東生旣不知情應將仁泰昌原信呈閲卽可開釋否則亦須交保張金生王林生交捕帶回着赶緊撈起原贓下禮拜四再行覆訊○陳三稱如臯人與朱光利同做小工因細故口角碰撞致傷由捕拘案現有人調停給我養傷費朱光利供海州人如今情願帮貼養傷乞恩開釋蔡太守飭值日差查明朱光利住址俾令隨時貼陳三養傷費了事○紀年春稱蘇州人爲裁縫因出外失竊綢疋衣料家内止有徐玉山同居並無别人疑徐行竊盤問不認交捕送案徐玉山供蘇州人與紀同居不知伊如何失竊蔡太守以紀年春指竊無憑未便准追着將徐玉山開釋○一百四十九號華捕稱昨夜見王三牙在空屋前意欲掘洞行竊當卽獲住騐伊腿有板花諒犯竊已非一次今特送案王三牙供湖北漢陽縣人曾在原籍犯事受笞如今不敢圖竊蔡太守飭將王三牙押候備文遞籍○陳將福稱有餘屋轉租與張銀生被張行竊洋傘衣服十餘件報捕緝獲人贓遂案請領張銀生俯首求恩蔡太守判管押一月贓交陳領○張氏卽阿珠稱乘坐東洋車在路被人奪去摺扇由巡捕帮同追獲扇骨已斷請爲訊究土阿寳供上海人與伊相識嬉戲蔡太守判王阿寳笞責五十板扇還張氏 
[法界公堂瑣案]  
　　龜奴王阿增訴稱姑蘇婦人阿秀與小的姘識已五年先居省城後挈至治下亦已二年嗣小的因事回家阿秀傭於某妓院本月初九日忽來一信内言近患時疾呼小的立刻到中小的於十一日赶到見寗波人何順寳携取家中衣服洋傘等物向論口角經捕拘押捕房阿秀供稱小婦人與王係老姘頭王因事回家無人照顧遂另與何姘甫十數天王忽回來何知之卽向小婦人滋閙硬借鷹　十元小婦人不允故將衣物携去被王目見以致忿爭何供稱小的與阿秀姘時並未言及尚有老姘頭不料甫十數天老姘頭卽回來故向阿秀索還所用之洋十元宋二尹怒謂天下有似此不顧顔面之男婦乎着一併押候分别掌頰笞臀各八十下以儆雖然頰固無罪臀亦因近鄰被累掌之笞之殊屬寃枉○紹興人王祥和訴稱小的被治下開設長泰嫁妝店之張福福欠鈒一百七十兩請賜訊追宋二尹飭傳詰訊張偕中人王安康投案由張訴稱小的所欠之銀已由安康照數算結當塲找洋銀十餘元祥和稱張于去年二月央安康爲中與小的來往至十一月結欠銀二百數十兩後小的因虧本閉歇屢向催索張及安康約小的至薈芳樓先還洋銀一百元當塲計算除收淨欠一百七十餘兩限歲杪還清届期兩人均不見面至春初小的回家數月後來申向索仍然推諉祗得求大老爺提訊嚴追宋二尹問張曰爾與祥和結帳時曾面晤否張稱小的亦在塲目見祥和稱當付洋時祗有安康在並不見張二尹謂爾等如此含糊本當押候嚴究姑念生意中人着交人保出憑公正人將帳目核清再行禀覆候核○中轅烟館堂倌謝阿二訴稱前日小的正在晚膳忽被賊竊去水烟袋兩支後經某包探查獲竊賊孔中和李阿六二人解案請究孔李同供稱小的等一時貪小求恩寛宥宋二尹着將押票給謝領去自行取贖孔李押候各責五十板○入東門外鹹瓜街劉正泰參行夥翁小舟訴稱近日因店中建醮設有香案被洪阿仁竊取香爐追至小東門外人贓並獲送案請懲洪認竊不諱叩請開恩宋二尹將香爐給翁領去洪押候笞責五十板○包探王榮培禀稱挑水夫施根將擔桶碰碎人家瓦砵并擊傷某姓小孩之足小的見之拘施管押一面將孩送仁濟醫院療治宋二尹正在詰訊間有包車夫張學琴持保單投案請將施保出二尹准之將施交張保去○招商局碼頭九號巡丁朱慶慶禀稱日前鎭束輪船將開行有姚榮生者至帳房購票適司帳人在洋人處支領工洋姚遂乘間竊去小箱一口内係木匠器具今由包探獲姚爲此來案禀訴包探王榮培李雲發同禀稱昨日小的等在碼頭上獲姚送入捕房在身畔搜出鍍金絞絲手釧一對尚有當票一紙被姚吞入腹中不知所質何物宋二尹問此釧由何處得來爲何向輪船行竊答稱手釧在棋盤街朝西門面之某洋货店買得計價洋九角五分箱非小的所竊二尹着押候查明購釧緣由再行核究○秃賊勞成興卽陳賢臣騙售蠶絲一案已列報章昨日失主張塤請領原贓陳新順應大生兩絲線店夥投案訴請领回絲價洋十六元並衣兩件張復訴稱有虹口老學究吳玉堂前曾爲小的報捕今欲借洋十元但此絲所值無多是以未經應允請卽傳問以免挾嫌宋二尹著傳吳研究吳一味抵賴聲稱小的並未索酬二尹將絲交張領去諭吳不准向索錢文○西人亨特生處收租人張子勤訴稱二十六號房客周王氏每月租洋三元七角五分積欠十餘元二十七號王陸氏積欠十三元五角向索不付請賜究追兩氏同稱比鄰房屋倒坍擊壞物件不少管房人言情願賠償請諭令將房屋修完然後交付租值張稱洋東擬將屋翻造請諭令付租後遷移别處宋二尹謂旣令遷移可减去房租兩月壞物不賠兩氏同稱小婦人一時無錢可付二尹着交保出外限交張卽遵諭叩謝而退 
[分發人員騐看名單]  
　　新海防掣籖分發員外郎胡秉鑾順天夏壽田湖南主事惲毓嘉順天内閣中書萬啓釗直隷王緒祖山東余聨潢湖北林介弼安徽孫祖烈江蘇馮汝桓河南○籌餉掣籖分發主事花翎員外郎銜徐坊山東大理寺寺丞汪述安徽○考取呈請分發國子監學正學錄譚啓瑞貴州郭曾準福建吳昌坤廣東戚人傑貴州周濂徽順天○新海防掣籖分發按知事錢心潤安徽鄭工指省分發知縣錢菁順天四川鹽大使龔照琨安徽兩淮○新海防指省分發道吳内湘江蘇河南陳家逑江西湖南趙夑浙江江蘇通判梁承潤順天湖北知縣雷愼修陜西四川布庫大使錫章正白旗漢軍甘肅布理問俞肇祥浙江湖南州同譚光伯貴州湖北直隷州州判楊承綸雲南四川府經歴紀毓闌湖北湖南王之琛雲南甘肅縣丞李汝莊奉夫浙江 
 
 

Page 4

 
 
彭鴻年湖南江蘇曾勳崇江西江蘇劉聚奎四川山東孫頴浙江山東州吏目李宗漢湖南雲南縣主簿沈潮浙江江蘇沈焴順天徽巡檢吳慶熙湖南廣東陳振塾江蘇北河陳先濤四川廣西李家駒四川廣東張炳文四川福建土家駿奉天江蘇府司獄王　奎浙江湖南從九品嚴鈞浙江湖北劉樹春江西安徽楊晸湖南安徽典史劉鳳章江西湖南馬遲江蘇陜西謝錫藩四川山西劉文翰四川廣東李養眞四川陜西未入流史光炬直隷山東○海防指省分發巡檢李烺輝廣東江蘇從九品陳慶齡直隷廣東○籌餉指省分發知縣陳蘭生安徽江西布理問潘燾安徽江蘇巡檢李文燿奉天直隷○勞績掣籖公發州判藍翎知州銜祁堃雲南四川勞績指箥分發道花翎二品頂戴劉亮沅廣東廣西直隸州知州李家樹湖南安徽知府銜承霖正紅旗滿洲直隷知縣龔齊崧浙江江蘇秦國均順天浙江同知銜張德迪河南江蘇縣丞兼襲雲騎尉祁兆庚甘肅山東○截取呈請分發同知余乾耀廣東浙江○進士呈請分發知縣顧曾沐江蘇浙江○應補呈請分發從九品致和正藍旗滿洲熱河未入流朱正棻浙江直隷 
[謝筵移賑]  
　　昨奉本城邑廟東首吳隆順布號來函因東隣失愼勢將延及幸叨神佑並巡防局及諸親友等竭力施救旋卽撲滅特將祀紳宴客之資計洋二十元移助賑欵云云夫遇災修省古有明訓今隆順布號幾被近鄰波累卒能轉危爲安筵資移賑不與古訓有暗乎作着降祥可爲操劵矣謹請登報布照公鑒[  上海六馬路仁濟善堂籌賑公所董事施善昌等謹誌]  
[上海北市絲業會館籌賑公所接到直隷通永道憲楊藝芳觀察告急來書照登]  
　　少欽仁兄大善長有道賜鑒十七日因公人都奉到復電雖寥寥數字而仁者飢溺之懷已可想見同時兼尹憲亦接到來電感佩同深弟甫經視事卽遇霪潦憂心如焚不可言喻曾刊道福社募啓一紙略述東路七屬水勢災情其時驛程阻隔電棧摧殘卽京通四十里間石路水漫人馬均不得渡消息雖通尚未知永定大清諸河决口西路如逐良房宛南路如霸保文大固永東各州縣北路如順懔密三州縣均被水災下游如天津亦被災甚重詢諸耆老謂數十年所未有督尹憲籌工籌賑日夕焦勞而地廣費煩幾於無可措手幸蒙聖慈軫念災黎先後頒發内帑倉儲以資急撫惟念夏潦未退秋稼無收哀我憚民縱能拯救於目前而冬撫春撫勢不能不陸續舉行爲日方長需欵甚鉅伏念大君子痌瘝在抱二十年來凡各直省偏災皆賴義粟仁漿源源接　血誠俠瞻遐邇共欽况值畿輔奇災薄海仁人均深憫惻倘荷大善長登高一呼當無不從風響應用特𪶚函具懇爲百萬窮黎九頓首百叩頭敬求俯鑒愚忱介成義舉非惟黎元之幸抑亦國家之福矣專肅佈懇敬請善安諸希垂鑒不宣附呈募啓一紙愚弟楊宗濂頓首 
[遠頒巨欵]  
　　昨承淮城善士顧君秋嵐以九八荳規銀六十三兩八錢七分交本館協賑所請爲彚入賑捐查本館自分派捐册以來家諸君子慷慨傾囊源源樂助裘成集腋拜賜良多今顧君更眷念飢黎遠頒巨欵灑一滴楊枝之水拯萬家菜色之民善氣迎人福綏永慶矣爲登報紙以表謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　六月十九日分發大挑試用知縣龍彭壽禀到由京請咨來候補同知楊秀觀禀見謝辭奉鹽憲台委赴蔡甸漢川沙洋各局提解司巡差赴督署禀知辭卽用縣夏時泰奉憲台委赴羅田查案二十日候補縣曹秉綱赴兩院禀謝管解京餉差議叙本班儘先補用飭知本任竹谿縣黎垿奉藩憲委赴四川分幹候補州判劉樹仁奉委赴宜昌土藥税務局差遣二十一日候補同知施啓華候補縣高培蘭潘誦捷俱奉委鐵政局差遣張國蘭奉委鐵政局總辦文案張炳奉委鐵政局收支事務朱錫恩奉委織布局辦文案馮錫綬奉委織布局收支事務俱赴兩院禀謝知候補同知趙鎭禀見謝奉委辦孝感厘局並赴督署禀知謝候補縣朱桂馨赴兩院禀謝議叙本班儘先補用飭知二十二日候補縣丞莊祖培奉善後局委札調專辦支收帳票候補巡檢方濬煐奉善後局委會辦收支　票各赴兩院禀知候補巡檢李裴章奉漢黃德道憲委稽查漢鎭大智坊街道赴兩院禀知謝新海防試用巡檢魏祚連來省禀到見藩憲牌示監利縣知縣要缺詳請以安陸縣知縣蕭雲調補廿三日本任監　縣丞李雲漢禀謝飭知赴任赴撫署禀辭候補府經歴方述猷候補巡檢劉雲鶴俱奉委漢陽鐵廠隄防差候補典史胡灝姜保仁俱奉藩憲委帮修漢陽堤工各赴兩院禀知試用巡檢周國　起服來省禀到候補府經倪濤奉委鐵政局差遣禀知候補巡檢鄒培德張益修俱奉委鐵政局隄工差禀知 
[申報舘協振所經募順直山東賑捐七月初六起至初十日止第五十五次清單] 　　 
　　守逸氏逸性居二户各洋一元翰璧山房申安逸士二户各洋半元惜紅香舘銅洋一元仁本堂銅洋二元湊記洋一元　院厘捐局公助洋十元至德堂無名氏二户各洋一元愼德堂洋二元積慶堂洋一元順風大吉洋一　元求壽福銅洋一元求子病好虚對洋一個求懷孕平安洋二角蔣作人洋二角求臨盆平安銅洋一元無力子求合宅平安洋五角環翠主人洋一角孫塡第洋二角馨之氏洋四角葉積山一角方正炯洋一角绵力子洋二角嘉應謝景帆洋一元謝炳輝洋五角謝藍氏洋五角錢約之洋一元福記洋廿元元記洋十元高陽紈袴子洋廿五元昭文號諸友洋六元揚州敦睦堂洋一元伯記洋十五元德記洋十元婉記洋廿元無名氏洋兩元王親仁洋十元彌　居士洋六元半　硯齋洋四元紉蘭女史洋二元惜紅軒主洋一元曹桂岑洋一元延蔭堂張洋十元浦麗山爲求小兒病痊洋八元浦麗生畫摺扇面十二個無名氏洋二元不識名洋四角胡景芳二角俞焕廷二角有知子一角有心無力一角譚影軒洋四元又銅洋一元查梟師洋二元查小松嘉樂洋一元吳源濤洋五元著易堂書坊同人免災洋四元揚州江者劉氏二元揚州勛記洋一元揚州江都孫氏洋十六元揚州怡記洋一元金永盛洋一元吟香舘一元金恆吉銀樓洋半元俞公泰洋半元金竹君洋一元知還軒主半元　存過堂半元靑陽樵客洋二元吳萬和堂半元鄭祥泰行洋一元問竹氏洋一元金德泰米行泉記發記永記琴記源記六户各洋五角寒素子隱各氏不留名三户洋三角拜記二角集記二角軼羣二角中隱居士洋十元○初七日四牌樓衆姓保安公醮餘洋移賑洋十四元燕南居士一元根本堂洋一元嘉善堂洋一元寳山王建候子孫會孫共七人原本洋十九元又銅本洋一元周浦夏琴鶴堂塑羅漢移賑洋八元周浦夏史靑同姪仲則庚候二元沈壽銘代募諸善士洋十二元盛貞洋五角汝南殷五角趙靜園洋一元大德堂姚二角無名氏漱石軒盛翰香居士有客軒六順堂楊芹香閣翰春居夢仙氏八户各洋一角崔壽臣洋五角葉聨高洋五角史建南洋三角王復初三角邱順初二角葛天文二角徐永康洋五角金成家洋五角錢靜齋洋三角王文龍洋二角金維春洋三角陳恭炳兩角人和行洋五角謝寳田洋五角陳門張氏祈病速愈洋五元求親安洋四元不留名洋一元味根書屋洋二元愼餘堂洋三元書照堂祝親安味根散人三户各二元報本堂洋三元碧梧書屋二元汪善士洋一元盛睛孫洋五角程春塘胡佩卿唐榕甫沈瑞生葉俊初張道生六户各三角茼言次二元林隱主人洋四角朱鷺洲洋三角祥豐號四角葉似蘭洋三角倪旭莊洋三角徐辰垣洋五角樂善堂五角浙乍商洋五角望蕺子洋一元蛾　子洋一元虚竹齋五角克已堂洋五角通州吟秋氏洋二元海門施　欽洋一角通州依仁堂洋一元補不足子洋二角無名氏洋二角古旣陽無名氏洋四元畢家震記洋十元伴梅　洋一元寥天一氏洋一元石芸氏洋一元無名氏錢三百二十文戴傳生錢三百文席瑞卿錢一百文姚良玉錢一百文席少園錢二百文陳倫之錢一百文邵星舟錢一百文榮華氏洋一元胡鳳翔錢一百文福慶堂錢一百文世春草堂錢四百文平安錢一百文吉鄜錢一百文拮据人洋一元小童舳記洋一元一桂書房一元無名氏一元榮陽人一元無力子一元無名氏一元勉力子二元錢郁氏一元錢笙仲一元景正榮一元不書名二角補過子五角不留名五角朱金蘭二角金柏孫二角無力人二角無名氏二角安定氏錢三百文沈勤記錢二百文陳華記錢一百文王永記錢一百文樂安氏錢五十文月記錢二百文有記錢二百孫才記錢五十吳　記錢一百文陸桂記錢五十文錢季康錢一百文鈕金記錢一百交沈蓮記錢五十文鈕翼記錢一百程雲記錢七十方連記錢五十有心無力錢二百隱名氏保合家平安一元無名氏銅洋五元無名氏四元○初八日姚書蓮五元呂涵治一元唐吉甫五角摘仙堂李五角陳申鈺五角王勱業堂一元隱名氏二角尚衣堂金三角濮壽山二角隱名氏四角隱名氏一元四角王禮堂及諸位善士二元萬以誠二元萬鄒文一元丁則忠洋一元善夢生一元寳山縣署無名氏洋十元林震記洋半元無名氏半元西河氏一元鮑家暉節省四旬筵費洋十元求退如願人洋半元無名氏禱雙親康健助洋四角求免災逃關人助洋三角禱合宅清吉助三角醉桃軒主無名氏寳珍氏三户各一角醉石氏二角梅里沈翊記洋五元姚鏡美洋八元翔和堂銅洋四元保平安二元林家魁三元公興各友二元種梅書屋洋五元江陰南字右管愧隱氏四元心有餘而力不足求消災家客平安八角求免災人四角祈安氏免吃藥人求消災人但求平安人四户各二角千善堂陳一元無名氏一元吳正修堂一元喬吉甫銅洋一元鎭江楊氏一元杏園居士五元隱名氏本洋一元又英洋四元無名氏英洋一元本洋一元花洋一元銅洋二元太記陳記尤記曾記　記文章翰記六户各五角正祥永四角延壽堂許九畹草堂滌心氏三户各二角有心無力人一元三吳寓各有心無力助感應錄要廿部明聖經廿部李世倫堂一元茜紅生二元紉秋子一元守拙齋英洋一元銅洋一元鹽公堂八角盧蘭汀三角許季田二角陳經法三角張丹卿三角劉雲帆二角徐茛元三角王友邨二角錢葉帆四角容安堂四角無力人一角味妨書屋能思書屋鋤月居謝祥記王逮記五户各洋二角枕善居洋一元四明耳學盧二元晉孚堂一元焦雨亭一元朱文淵五角生和祥一元吳仙氏五角洪方氏銅洋一元洪氏女一元王氏女八角洪邵氏二角公所友一元未完 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年七月初五日京報全錄]  
　　宮門抄○諭旨三道錄前○發抄硃批五道○順府尹潘等奏據實續陳災情摺○又奏商借運船並紥木筏筐籮片○台撫劉奏知府等留台補用片○又奏開復知府暫革處分片○又奏卹清賦病故各員片○粤督李奏革員查無隱匿私鹽賣放漏私片○七月初五日禮部宗人府欽天監正黃旗值日無引見○誠侯假滿請安○㷇公奏請開去差使○召見軍機文興廖壽恒○發抄張之洞奏葉蔭昉請開缺修墓奉硃批着照所請吏部知道欽此○唐炯奏辦理銅廠情形奉硃批户部知道欽此○又解二批京銅奉硃批該部知道钦此○托克湍奏循例查點軍械駝馬數目奉硃批知道了欽此○沙克都林札布奏分種屯田動用籽種數目奉硃批户部知道單併發欽此○○臣　祖蔭臣陳彝跪奏爲據實續陳災情事竊臣等前奏近畿一帶被水籌辦撫卹大槪情形一摺奉旨各屬民田被災若何尚未具報卽着迅速查胆覆奏欽此等因當經臣等飛飭各屬迅速勘報並廣延紳士張度季邦　毓俊馬吉樟王煥丁乃安潘民表劉東　樊覲玉李厚基等又另委候補通判朱溍隨同分路查放義賑復派蔣壽齡董蔭堂陸家培潘　年周兆元等在玉清觀臥佛寺普濟堂功德林設立粥廠四處旋據前派查辦西報路委員孫壽　王繼武蔣士楫等禀稱初二日由京動身沿途節節水阻初六日始抵蘆溝橋查探良鄉涿州等處上月底已無車行擬各覓路騎驢渡筏設法前往據宛平縣詳報拱極城南面外皮城墻被雨冲塌一叚又老莊子南莊子等村被淹並冲塌民房無數固安禀報永定河南三工北上二工漫口該縣北村全村被淹傷斃男丁四名楊村等六村水深難到現在設法濟渡齎送糧食良鄉縣禀報成内及附近四鄉村莊房屋被水冲刷倒坍甚多田禾俱被淹没派撥丁役乘筏救出男女十一名口撈獲屍身二十二具房山縣禀報大石河一帶平地水深七八尺不等羊頭崗等村房屋地畝全行冲壞沿河村莊亦多水淹南路廳禀報北上汎漫口正溜一股由橋直抵南苑西北墻角之馬家鋪冲入苑墻經過苑内三閘等處同正國寺之水合流東趨通州之馬駒橋一帶分流一股直冲黃村經禮賢鎭歸入東安縣境又據紳士馬吉樟函稱南苑西南一帶一望無涯漂没居民無算現在分飭編筏渡救先送資善堂留養紳士朱梁濟函稱南西門外關帝廟一帶南至黃村皆成巨浸草橋冲斷人畜漂没隨波而下馬駒橋采育鎭及東便門等處地勢低下刻刻可危紳士李邦楨函稱擬先由道路可通之拱極城籌辦急撫逐漸而東據通州禀報被淹村民多半附森登屋呼號求救現經禀商本道先行雇船救人在廟撫養並向四鄉分送糧食錢文據顺義縣禀報潮白河漫溢沿河低窪各村被淹水進北門用木筏救出人口甚衆據北路廳禀報差探寗雲懷柔等處災情因各處均水深丈餘至七八尺不等無路可繞竟至一二日仍行折回無從探聽迭閲禀報萬分焦急當卽飛飭大興宛平兩縣覓船紥筏派糧馬通判張肇　先其所急赶辦城外近畿一帶救濟事務並添派佐雜王文煥吳世長陳鴻燾等協同辦理所有未經禀報之各屬屢經訪探委因前水未退後雨續來以致道路久梗文報不通其已到者亦皆道鳧水而至並據聲明現在民田一片汪洋非水退不能查勘禾稼而災户亦俱在水中人口多少一時亦難查悉臣等查本届各屬被水其事甚驟而爲日正長非各處分投賑濟難期普徧伏思光緒九年順屬被水曾經前府尹臣周家楣援案奏准展设各鄉鎭及六門外粥廠並蒙欽派京當大員分駐稽查彈壓在案本届水災旣廣且重較九年情形有增無减擬先在六門外擇地酌量添設查近畿一帶惟東南西三隅被災最鉅兹擇東北之孫河正東之定福莊東南之采育鎭正南之黃村龎各莊西路之蘆溝橋六處一律添設粥廠以期附近災民便於就食自應援案恭懇允准並卽欽派三四品京堂分駐稽查彈壓監放一面撥放京倉米若干萬石以備城鎭各廠分領煮散再近畿各鎭開廠照案撥銀二千兩以作經費均請飭下户部照撥各廠内一切器具及柴薪價值領米運脚需用各節均照從前放賑成案事竣核實報銷一面仍由臣等分派正佐各員住廠辦理現在惟蘆溝橋道路尚無水阻擬先開辦其餘各鎭擬俟水退再行陸續開廠除俟各屬禀報再行奏聞外理合恭摺縷陳伏乞皇上聖鑒臣潘祖蔭現在假内合併聲明謹奏奉旨已錄○○順天府片再正在繕摺間承准軍機大臣字寄六月初十日奉上諭近日陰雨連旬京畿一帶河流盛漲右安門永定門外數十村莊皆被淹没等因欽此除房山良鄉涿州被水情形已詳前摺外查東安武清一帶以地勢水道而論難以幸免武清先報鳳河潰堤尚籌堵築頃接飛禀水已圍城已派員携銀前往會辦至道路不通文報久隔者尚不止東安一處另行專差探詢其右安永定門外水患現正力圖救濟臣府庫存款甚少當此萬分緊急之時不能不撒手放用京師城外向無民船惟有通惠一河有運送糧米船隻現作函商借移用擬車馬不通之處購　沙篙紥縛木筏不通之處濟以筐羅力所能盡罔不盡心臣等惟有殫竭血誠冀挽奇災以　辰念曷勝悚惶焦急之至謹奏奉旨已錄○○劉銘傳片再鹽運使銜候選知府朱和鈞同知銜候選知縣馮譽騋補用知縣分省補用縣丞郭承桂先後投効到台經臣委辦通商税厘清賦等務均能認眞經理實力辦事並於地方吏治留心講求臺灣分省之初需員治理相應仰懇天恩俯准將朱和鈞等三員留於福建臺灣各歸本班補用仍令分别補繳分指銀兩以杜取巧而符定章除飭司查取各該員履歴詳咨核辦外理合會同閩浙總督兼管福建巡撫事臣卞寳第附片具陳伏乞聖鑒訓示施行謹奏奉硃批着照所請吏部知道欽此○○劉銘傳片再查代理鳳山縣知縣提舉銜候補通判吳元韜承辦清丈未能著實經臣奏叅奉上諭吳元韜着暫行革職仍責令隨同勘丈以觀後效該員虚糜經費勒令賠缴毋任延欠該部知道等因欽此遵經轉行遵照在案查鳳山縣復丈給單吳元韜隨同印委各員親歴各鄉實力辦理業已一律完竣所有該員前在鳳山縣任内動用清丈經費銀二萬三千九百一十五兩五錢五分經臣奏准勒繳一半銀一萬一千九百五十七兩七錢七分五厘除支抵外已據陸續措繳銀六千九百五十二兩七錢二分三厘由司分别核收清楚洵屬愧奮出力兹當全台清賦報竣據署藩司沈應奎臺灣道兼按察使銜唐景崧隨案詳請開復該員吳元韜原叅暫行革職處分仍准按班序補等情前來臣覆核無異相應仰懇天恩俯准將前代理鳳山縣提舉銜候補通判吳元韜原叅暫行革職處分飭部開復以示鼓勵謹會同閩浙總督臣卞寳第恭摺具陳伏乞聖鑒訓示施行再該員吳元韜係本案開復無庸呈繳捐復銀兩合併陳明謹奏奉硃批着照所請吏部知道欽此○○劉銘傳片再查清賦積勞在事病故人員經臣先後奏蒙恩卹在案兹查副將銜叅將蕭文高叅將銜遊擊柳正瑢選用道莊祖革福建補用知府前署臺南府知府羅大佑鹽運使銜補用知府本任基隆同知汪興褘同知銜留黔補用知縣黃顯開福建候補縣丞蔣聨珠選用縣丞阮炳忠王道佩福建試用巡檢姜錫庸方煐福建試用從九品史悠榮文盛英選用從九品沈增熙兩淮試用鹽知事沈賡韶從九職銜王遠昌許鴻道禀生李應元藍翎千總譚占魁五品軍功高幹枝蔡有璘六品軍功翁廷銓辦理各屬丈田給單先後在事積勞病故據署臺灣布政使沈應奎臺灣道兼按察使銜唐景崧查明詳請奏卹前來臣覆查無異合無仰懇天恩俯准飭部將蕭文高等二十二員名分别從優議卹出自逾格鴻施謹會同閩浙總督臣卞寳第附片具奏伏乞聖鑒訓示謹奏奉硃批着照所請該部知道欽此○○李瀚章片再光緒十一年八月内前督臣張之洞奏叅候補鹽運同江懋勳居心險詐罔利營私累商歛怨委充省河緝私毫無整頓並訪聞有緝獲私鹽侵匿入已及賣放漏厘么貨情弊請卽行革職仍嚴行查辦追繳等因奉旨照准當卽欽遵飭查去後兹據兩廣鹽運使英啓會同署廣東布政使王之春署廣東按察使王景賢詳稱所有原叅該革員隱匿緝獲私鹽賣放漏厘私貨等情查無實據應請免予追繳等情詳請奏咨結案前來臣覆查無異除咨部外謹附片具陳伏乞聖鑒謹奏奉硃批該部知道欽此 
 
