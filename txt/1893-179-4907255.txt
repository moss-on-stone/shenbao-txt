# 1893 - 179 - 4907255

 

Page 1

 
 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟糞雅鑒 
[新印四史告成] [  圖書集成局啓]  
　　四史者何史記前漢書後漢書三國志是也自汲古閣板燬失後惟官書局刋以行世然取值過巨非寒士所能購致本局以新鑄聚珍活字板排印眉目清楚精雅絶倫亥豕辛羊一掃而盡紙用雪白連史分釘六十本卽日出售僅取實洋四元諸君子有欲爲柔日之讀者請認明本局所印與蠅頭細字者有天壤之别售處在申報館帳房及各處申昌書室 
[申論十九日申報滬濱瑣事内第三節所記]  
　　十九日申報記王某之妻身懷六甲勢將分娩喚穩婆爲之收生産兩日不下王懼甚穩婆大言曰是當碎剮而出之看老娘手叚如何王惑其說許以重酬及奏刀甫竟而人已斃矣噫悞人性命誘人錢財孰有如此種穩婆之可惡者哉夫婦人生産實係恒情但須順其自然從未有横生逆産者其或偶見危險則大都由於妄用氣力生生取下以致倒行逆施耳不觀昔人所著逹生編乎其言曰臨産有六字眞言一曰睡二曰忍痛三曰慢臨盆何謂睡此時必須養精神惜氣力能上牀安睡閉目養神最好否則暫時起來或扶人緩行或扶桌站立痛苟梢緩又上牀安睡務使腹中寛舒小兒易於轉動爲第一要義何謂忍痛此時不問是試痛是生産總須忍得痛照常喫飯安睡迨痛得極熟自然易生何謂慢臨盆穩婆每喜以手探之妄謂兒頭已抵産門勸令産婦及早臨盆用力抑扎而横生　産之弊乃自此興矣須知生産乃天造地設之事若當其時小兒自會鑽出惟小兒力弱既到産門不能得出則稍用力一陣助之自能瓜熟蒂落脫然而下以上數語雖寥寥無幾實生産者之玉律金科奈何悞聽穩婆之言以致矯揉造作哉穩婆者鄕村婦女粗鄙人也自幼從未識歧黄書何嘗知生産事人之雇以收生者亦謂藉以洗濯小兒飾以文褓撫摩嗅咻之耳乃無識之流偏奉若神明惟穩婆之言是聽而穩婆乃由此得意大言恫嚇故作驚惶惟思顯已手叚之良不顧悞人性命連催産婦用力將兒强偪出子宫遂致或臂先出或手先出當夫危急存亡之際猶且美其名曰坐蓮花巧爲說曰討鹽生至於尤爲狠戾之流更復試以鋼刀將兒割碎其殘人子女無論已試思兒身甫抵産門之候被刀所割未有不痛極妄行者一或觸傷産婦之腎腸有不因此而母子同時殞命者乎况殘人肢體律有明條兒既將生則是已成人體矣而竟忍心臠割律以國家定例其能免身首異處之刑乎卽如昨報所記在穩婆愚而且愎尚無足誅所不解者何以王竟聽其所爲不爲阻止坐使既傷其子又斃其妻嗚呼噫嘻天下事之慘目傷心莫有甚於此者而乃竟忍心爲之耶我乃服西人收生之法爲盡美盡善矣西人收生不以穩婆而以醫士爲醫士者類必幼時入塾遍讚醫學諸書俟其融會貫通了然胸次復導之以診察試之以剖解迨諸法咸熟然後由醫師考試給以文憑始得出而行醫爲人治疾儘有總角就傅至鬑鬑繞頰猶北面執弟子儀者故無論各種醫術之精卽此爲婦女收生亦有非中國所可及署嘗有某西醫云生産分三候第一候兒出子宫之口第二候兒出母腹落至尻骨盤第三候兒出産門大約初痛時微而緩一次緊一次時愈緊則痛亦愈甚迨至一二杪一痛則痛劇而生矣要之生産之事爲造化妙用不假人爲有一醫士曾收生二萬五百十七次頭先出者一萬九千八百十人臂先出者三百七十二人足先出者二百三十八人手先出者八十人又一醫士收生一萬五千六百五十三次頭先出者一萬四千六百七十七人臂先出者三百四十九人足先出者二百五十九人手先出者六十人可知事貴順其自然不假勉强苟得明乎此義自鮮有意外之災矣雖然使華婦而用醫士收生鮮有不大加驚詫者滬上雖有西醫院之設苟不至命懸如縷誰肯送往生孩鄙意宜命婦女之習爲穩婆者一律入醫院學習學之既精始准出而受雇庶幾經西醫指授既不致鹵莽滅裂亦不敢妄用錐刀卽或遇險症當前亦可設法施治每歲保全産婦及嬰孩性命豈可以更僕數哉且此說亦不自鄙人　造也美國羅醫士已先我行之羅醫士爲美之閨秀精於女科昔年就滬西創設婦嬰醫院爲人療疾收生又以此事非一人所能爲倘令僕役襄助其間於華俗諸多不便乃招集鄕間女子教以技術俾目前得資輔助以後可大廣其傳今苟倣其法而擴充之亦一大隂德事特草茅下士徒能說而不能行耳芻蕘一得願以獻諸民我同胞物我同與之大人 
[諭旨恭錄]  
　　五月十二日奉旨湖廣道鹽察御史員缺著葉慶增補授擬補國子監助教毓祥景啓驥俱准其補授分發直隷補用道葉元琦廣東補用知府聯興浙江補用知府戴啓文江西試用知府胡乃鈞福建試用知府金學献廣東試用知府張文翰廣西試用知府常璋陝西補用同知文德升南河試用同知劉繼曾山西試用同知呼延庚浙江試用同知張臨吉廣西試用同知周繼仁通判馬覲顏直隷補用知縣方汝霖陶霈林喦藍步青江蘇補用知縣宗能述李芳周恩楙山西補用知縣余紀瑞陝西補用知縣張守正姚旭明浙江補用知縣馮天瑞鍾靈湖北補用知縣周以翰湖南補用知縣孫開祥河南試用知縣視康祺浙江試用知縣韋其謙支潤彦王賡夔江西試用知縣周衍祜鄭輔清福建試用知縣姚景沂廣東試用知縣周紹寅四川補用知縣鹿潯理廣東試用知縣吳維彬兩淮試用鹽大使孫錫坤廣東試用鹽大使黎汝懷俱照例發往奏補陝西乾州直隸州知州保舉候補知府嚴書麟著准其補授照例用保舉山東候補知縣崔慶賢劉聚奎河南候補知縣杜壽銘鍾樹森廣西候補知縣吕德鰲俱照例用前山東候補知縣趙惠霖著准其開復原官仍發原省照例用泰陵工部主事員缺著容照補授醇賢親王園寢禮部主事員缺著色普徵額補授前江蘇候補道趙繼元著賞還銜翎以道員發往江蘇補用前山西遇缺題奏知府董夢蘭著以同知用卓異前四川合州知州孫開嘉著准其卓異加一級仍註册候升欽此 
[鸞坡珥筆]  
　　禮部爲移咨事儀制司案呈本部議覆湖南巡撫題請將年逾百齡五世同堂之湖南醴陵縣壽婦黎蕭氏旌表疏覈與請旌年例相符應佳其昨表於四月十九日具題二十一日奉旨黎蕭氏著准其旌表加恩 
 
 

Page 2

 
 
賞給上用縀一疋銀十兩餘依議欽此欽遵到部理合黏抄原奏移咨湖南巡撫查照辦理○考試八旗文童馬步騎射經兵部具題奉旨派出正黄漢都統懷塔布正藍漢都統崑岡監馬步射監試御史著桂斌去欽此經兵部司員請期考試懷紹先總憲等訂於五月初九日辰刻在東安門内南箭亭正白旗侍衛教塲考試已由兵部行知八旗滿蒙漢各固山傳知應考文童等務於是晨各備弓馬前赴該教塲預備○吏部爲咨取事步軍統領衙門出有學習筆帖式一缺應行奏請欽派遵照新章在上諭館考試相應咨行貴衙門卽將滿漢堂銜務於卽日開送過部以憑辦理○明年恭遇皇太后六旬萬壽舉行慶典西直門爲輦蹕經行之處自應大加修理以壯觀瞻現擬將西直門門樓翻葢加以油漆彩畫雉堞甕圈全行修葺已由工部咨取各部堂銜不日奏派勘估○工部寳源局監督禮部員外郎曾月樓榷使當差期滿由管理錢法堂各憲會商以曾榷使辦理局務毫無舛誤擬援案奏請再留監督任數月一俟經手完竣卽行更換以符定制俟各堂憲商定具稿卽可繕摺入奏○上駟院爲咨行事本院司轡懸缺照例咨取護軍揀補相應咨行貴護軍統領卽於本營護軍中擇其鞍馬嫻熟家道殷實者保送數人造具木牌三分務於文到五日内咨送到院以憑訂期揀補 
[暹法近聞]  
　　暹京來信云暹羅屬地名加文者在越南之北一要鎭也乃法員又以兵圖之暹人聞法兵至相率退去未與交鋒至於昌省及高空兩地現爲法兵駐守甚爲嚴備云○英京電報云現有法國戰船一隊奉法廷之命往暹羅駐紥想奉命之下卽當戒行矣來電又云法人近又進據暹屬羔沙密海島按羔沙密距網咯有一百五十英里之遥在暹京内海之上游今亦爲法人據而有之暹國之事日亟矣奈何○暹京來電云現在網咯接巴梨斯電報云法京之人震動異常因聞金邊法屬有附近美江之某村舍近日忽爲暹人佔奪是處居民概遭暹人所殺　有武弁一人護送某官前往美江邊境亦被暹人殺害云云來電所云如此惟據暹羅傳述則謂此事實難準信云按近來由美江逹金邊業已設立電線而金邊舊有電線以通西貢則此信息諒由西貢逹法京再由法京轉來暹地者也觀此電報可知法國人心聞而憤極故本日所接電報有言法國已調戰船一隊言往暹都想亦爲此事也竊按暹廷深畏法人且暹國邊界兵士所駐之處距其地甚遥此事縱眞諒亦未必暹兵所爲想此中有不服法人之黨起而爲之耳按公法云兩國若有失和之處必須先下决書而後動兵據人士地今法並無是舉猝先佔據美江一帶可知以大壓小卽公法亦竟無可恃也至其并據羔沙密島之意諒必欲於其地爲屯積煤糧之所庶法船得以長驅直進封禁暹羅港口耳然法人欲封禁暹羅港口必須先下决書否則英國必不能袖手無言雖然英國在暹羅商務雖鉅且實得力各地米糧多所仰資於此惟法國果决意用兵諒英亦不過爲干預所願經商其地者早爲之所以免臨事無措焉則幸矣○法員魯士前奉命由越率兵赴美江辦理暹法兩國交涉事務既至金門旋於五月念五日電逹西責總督謂卑職甫抵金門見暹官之在此駐守者立卽著其撤退暹官唯唯遵命隨將營汛委棄并將軍火次第繳出且謂以大國之威下臣雖辱在戎行决不敢有所抗拒惟有靜聽法暹兩廷商議定奪而已迨暹官既退卑職恐其在途次或被土人攻擊卽派巡弁祈羅士喬連帶兵爲之護送擬送至美江而止不料祈巡弁甫抵金奇卽膺重疾困頓異常暹官見此情形頓生不軌密使人赴厚田處　聚暹人二百名各携軍火前來約定念一日突將祈巡弁所住公館重重圍困水洩不通時巡弁臥病未起聞暹人之變自知不免急用鎗自行擊斃其餘手下弁兵幾盡遭暹人屠戮其得險裏逃生者祇土兵十七名金邊通事一名及所帶跟丁三名而已以上乃魯士電報之言而海防法字報則謂暹官如此逆行法廷必當設法報復以雪此恨云法員妥祿前一月爲暹人所擄至今未見消息東京各法報深爲之憂議論紛起所貢總督因將其事電詢駐暹京之法公使嗣接法使回覆謂四月二十日暹官已飭令將兵總妥祿盉放云○法國佔踞美江一事暹人聞法兵之來卽退避三舍不敢攖其鋒蓋明知勢力不敵難與爭衡故寍拱手相讓也不料其臣下有因而不平者金門一役竟潛殺其護保兵十七名法弁一名以致法人嘖有煩言誓相報復暹君聞之頗爲驚懼暹羅西報言暹王子施華士棣現奉暹王之命前往法京商議美江事欲行講和聞王子瀕行時奉有全權字樣得以便宜行事故於殺死法人一案現擬照欵賠償云由是觀之法暹兩國或可無决裂之虞矣 
[學憲抵禾]  
　　浙江學憲陳大宗師在湖州試竣按臨嘉興於十七日清晨八點鐘時乘舟涖止嘉興府楊太守及嘉秀兩縣均至湖州塘口恭迎憲舟至杉青閘嘉協弁兵燃放排鎗水師砲艇各升三砲聲震波濤俄在東門外官碼頭停泊各官呈遞手版宗師遂乘輿登岸排設全副儀仗進東門由大街過西縣橋經集街至宏文館各官已在兩旁恭迎宗師降輿入内逐一傳見卽縣牌示十八日辰刻謁聖講書閱牆放　補歲考十九日考生童經古二十日考善海平石四學生員餘俟續錄 
[續獲盜犯]  
　　嘉興城内周宦家於上月廿九日被盜行刦當經楊都戎帶同眼線姚奏生來滬協同上海縣捕頭拘獲鄔阿虎王阿生卽傅寳生船夥黄阿冲等吊出贓物押解到縣黄大令訊供之下立卽備文將三犯解往嘉興歸案訊辦旋經英捕房包探續獲夥盜周長榮由　公堂送縣聽候起解此已詳列前報者也兹聞十七日晚九點鐘楊都戎又帶眼線在嘉定縣境内拘獲此案夥犯張友林押解起程於前晚八點鐘抵滬解至縣署捕役據情禀明大令於二鼓後升坐花廳提張至案問爾係何處人今年幾歲向操何業現住何處供稱小的係寍波鎭　縣人今年廿四歲前駕石船餬口來滬後住法大馬路同福里友人阿德家中大令　阿德向作何事答稱向爲書局生意大令問嘉興一案辭等如　幹法幾人同去爾由誰人糾合答稱小的於二月間由阿岳糾合言往寍波賭錢至四月廿六日晚間動身同去者共有九人問爾等由何處下船與同伴認識否答稱是日小的等在高昌廟地方下船小的與同行者均不認識惟略知各人姓各大令曰爾可將各人姓名供出答稱係鄔阿虎傳寳生阿龍阿岳狂大卽唐松茂周長榮毛豆高林連小的共九人大令問何日抵禾答稱廿九日抵禾問此事何人起意答稱阿處寳生毛豆三人起意問爾言同去九人船戸可在其内答稱不在其内問船戸有幾人答稱二人問是晚共有幾人登岸如何入城至事主家如何進門答稱上岸七人時已夜闌城門緊閉七人用毛竹二根倚在城墻緣之而入至事主家亦用毛竹扒進問尚有二人爲誰因何不去答稱係周長榮曹松茂二人曹在路領港周適患曰濁是以不去問何人先進事主家答稱阿虎毛豆二人扒進洞開大門小的等始一掖而入小的與毛豆高林三人在墻門中守候阿虎寳生阿龍阿岳四人進房搬物大令問船夥阿冲同去否答稱不去惟在城外接贓　　等刦得贓物若干答稱皮箱四隻首飾箱二隻一隻全空一隻内均係小孩玩物惟皮箱中均有衣服大令問爾取何物答稱取衣包一個問　　何物答稱均是綢縀衣服連籍中之衣共八件質在嘉善計洋廿四元大令問爾得多少答稱三十二元問尚有　服否答稱無問何日抵滬　　初三日問到滬後爾等如何走散答稱仍在高昌廟上岸走散旋與阿岳等遇見一次以後並未覿面問爾所得洋銀現存若干答稱在虹　賭博輸罄問爾爲何往嘉定答稱大陸阿二之妻向小的借洋不遂卽令小的往嘉定問阿二住在何處作何生涯答稱阿二住三馬路福寍里不作生涯家中設有賭檯小的與伊向不認識嗣有阿岳糾往賭錢遂與相識阿虎等亦常往賭錢大令問昨晚爾被拘時可有相識者到來答稱祗有一人名心夫與伊相識問心夫作何事答稱爲包探夥大令問衣服當在嘉善當票何在答稱當時給與寳生寳生卽將此票扯碎大令問阿二去否答稱不去問阿二之妻約有幾歲答稱向小的言廿八歲大約已有四十左右問曰本月初三日青浦刼案何人起　何人爲首如何分派共有幾人現在何處爾將實情供明本　當爲爾超豁且有賞銀獲盜一名賞銀二百兩供稱小的見申報曾載此案至其顚末小的委實不知大令曰爾雖不知總有人在外講說　　此　　犯 
 
 

Page 3

 
 
　明張堅執不知大令曰不知亦無妨碍遂提船戸兼爲眼線之姚春生至案問曰行刦周姓案旁跳　在塲否答稱在塲問伊等　人上岸答稱七人上岸留曹松茂周長榮在船中問阿冲上岸否答稱上岸惟進城與否小的有所不知大令又　　　林曰此人爾相識否答稱人　認識惟不知其名問是日伊同去否答稱不去姚供稱此案陸阿二共向九人名下分得洋九元名爲糾合一會　　向九人拆梢日前阿二　　前三陽樓茶館中向小的言明大令曰本縣將爾解往嘉興對質爾可照前直供姚供稱小的家中有母親妻子共四人依小的度日今爲此　小的已被累不堪大令曰爾可放心本縣當備函前去爾至嘉興時不將爾爲難亦不將爾管押與在本縣處無　再賞爾洋銀數元姚連連稱謝大令曰爾總須從直供明不可爲人包庇亦不可誣指他人姚叩頭稱是大令著將張友林釘鐐收禁聽候備又起　 
[訪拿流氓示]  
　　辦理上海城廂内外巡防保甲總局爲曉諭事照得從來蟊賊最害嘉禾惟有莠民專傷良善故去之惟恐不速　之惟恐不盡本埠萬國通商五方雜處凡兹醜類尤覺繁多大則如搶火放火拐賣誘姦小則如拆梢局賭扒竊打降更有一種手藝工作每晚停工時三五成羣放茶坊　肆闊論高談恃强凌弱訛詐不遂卽口角爭毆互相報復甚至持械尋鬥釀成禍端總之店主工頭漫無約束地保小甲　此分肥種種事端數之不盡誠爲地方之善自以禁絶爲先本委奉札辦理圧廂内外總巡保甲事宜亟以安靖地方爲務且素性愛民如子嫉惡如仇凡有此等匪徒均已查明名姓姑先　示不忍不教而誅此後擒拿期必一網打盡爲此仰城廂内外一應人等知悉凡此名列示後之匪徒倘收仍前作惡不知改悔准其捆送到　或卽指名控告本委定當盡法處治查例於面上刺字以示與良民有别仍造册籍按旬點騐父保管束倘能三字　犯准予除名以開自　之路本委言出法隨决不稍從寛貸其各凛遵毋違特示今將各流氓姓各開列於後計開朱阿金四牌樓　　　之學徒周大春住安仁橋弄内開烏木作周阿三住五老峰後周順泰小開高和尚住杜家灣業剃頭蔡松林卽貞佺住艾蒙弄楊阿大句容人住晝錦牌坊瞿阿裕住陳巿安橋本地人朱阿銀住石駁岸本地人嚴三住金家牌坊江北人張寳生琢玉爲業前已滋事枷責徐　海前已滋事枷責金阿二業水作銀福現住和尚浜琢玉爲業每日用沙袋葉阿發萬瑞碼頭小船帮謝炳華萬瑞碼頭小船帮范木林萬瑞碼頭小船帮張阿弟卽蘇州阿弟陸掌華卽小掌華浦東人沈金桂卽水鬼陸全卿卽小長毛徐阿海航船帮孫榮林綽號火藥　小船帮龍口子小龍子唐錦山小六子四名均江北人繼子劉銀寳賣菜阿寳五狗小老虎小船帮阿福卽大塊頭小船帮李祥祥高巷頭猪作内張阿狗高巷頭猪作内謝金生周阿二老虎灶業樂長壽現入武庠錢榮豆腐業麻皮桂寳南京人沈金林卽大金林蘇州人沈金生蘇州人黄金林卽小金林蘇州人蔡關通本地人張榮奎卽毛毛冐充差役大金林冐充捕夥小金林包販人口金桂心包販人口玉器阿坤朱阿銀即玉器阿銀骨牌阿坤羅和尚卽小和尚徐長春卽園地長春冐充捕夥張長慶冐充軍健陳富金浦東人高和尚現在三泰碼頭開烟間張九和住鈎玉弄顧阿囝現在明月樓街開烟　蔣阿發住徽寍碼頭浦灘上莊炳住鄕下十三圖現開茶館在大南門外大街張裕方住小南瘦外校塲西小船業張阿大住大南門外小本生意南京人王留子住桑園街西做小工上元縣籍姜和尚住南高昌廟方十二圖地方湖北人摇小船陳阿二住薛家浜北首做扛夫孫介保住草　灣街做衣生意龔富朗卽姚富朗充當汛捕凌毛毛卽火燒毛毛徐阿福卽搨皮福金袁五子卽小五子顧海　卽小蒲包怙惡不悛駱雲山沿路歛費范高頭卽萬高頭以上皆係專門拆梢訛許爲生光緒十九年五月日示 
[約束園主]  
　　　來天氣炎蒸租界游人徹夜不絶欹枕以聽惟覺轔轔之響震耳如雷誠不知糜却幾許金貲買得幾許疾病也日來英讞員蔡二源太守稽查舊案出示通衢著泥城外斜橋附近張宦味蒓園靜安寺畔張氏愚園及楊樹浦半淞園一律於十一點鐘時閉門不准出售茶酒鴉片之類違者嚴懲猶恐若輩陽奉隂違乃隨時派差查察 
[醋海揚威]  
　　小朱卽朱新觀混名要緊完年祗十有五齡其父早亡無人約束以致日與無賴爲伍嫖賭喫著之外更喜香車寳馬終日遨游靜安寺愚園及泥城外味蒓園無日不有小朱之轍迹焉邇與公陽里倡婦胡月娥卽陸蘭芬相識如膠似漆形影不離而蘭芬以温柔鄕中未饜所欲復姘打鼓阿松之子武伶小阿福小阿福蘇人也而裝束則效津伶薙面熏香善自修飾青樓中之全無廉恥者往往爭相招致雲雨連天此事爲小朱所知頓含醋意聲言欲招無賴與之尋仇阿福知小朱欲與爲難亦深以避舍爲恥忘其身分口出大言前晚小朱知蘭芬方與阿福乘馬車至味蒓園卽商諸著名流氓馬德芳帶領嘍囉四五十人高乘怒馬而至嚴陣以待欲得阿福而甘心阿福狂笑曰如此乳臭兒亦思學撐螳臂耶有退避者非夫也遂立刻邀同各戲園武伶數亦以數十計各持短工蜂擁而來打鼓阿松聞之恐釀事端飛往喝阻小朱及馬見來勢洶湧一溜烟已蹤影全無阿福乃與諸武伶耀武揚威唱凱而返說者謂此事幸未交手耳否則一經傷害人命其禍尚可言耶事經捕頭訪聞以此風斷不可長徧諭探捕謂以後見有前項情事立卽拘拿送辦勿得姑容 
[馬夫不法]  
　　昨日下午六點鐘時有甲乙二人雇坐馬車至泥城外張氏味蒓園游冶馬疲甚行步遲遲既入園中甲不免有所嗔責詎馬夫竟攘臂而起大肆咆哮甲初不與較量既而車水馬龍遊人麕集而馬夫仍盡情毒詈甲受其侮辱自覺羞慚遂邁步止前作欲毆之勢驀被馬夫將髮辫揪住拳如雨下傷及左目青腫若葡萄乙係斯文人至此惟袖手旁觀不敢解勸甲與馬夫扭結良久同入王家庫捕房後遂不知其究竟竊謂馬夫之横比比皆然坐客苟巽懦無能卽被若輩所要挾兹竟敢目無法紀肆意揮拳及此而不嚴以懲之恐此後人將視游園爲畏途夜景因之减色矣願與各園主及官斯土者商之 
[演龍紀盛]  
　　滬南各處太平洋龍會社定期於昨日在小南門外大校塲比賽已紀前報善堂首董曹君紀雲汪君　巖等早在演武廳縣挂燈綵陳設一新昨日清晨曹汪二君策馬先行後有大小旗六面大書同仁輔元堂洋龍并有司事二人吹西式號同頭戴凉帽身穿哆羅麻箭衣足踏快鞭沿途吹號厥聲嗚嗚嗣有龍天數十人頭戴竹盔身穿號衣拉洋龍一乘風馳而至龍上紥有各色綵球簇簇生新繼以水桶皮帶刀斧長鈎等物迤邐至校塲停歇未幾而道署洋龍及顯佑伯春申侯果育堂復善堂萃秀堂花業公所豆業公所錢業公所海運局十鋪衆姓爛泥渡巡防局廿三七鋪巡防局十五鋪巡防局古雲臺沈香閣保安會水神閣天主堂輔濟社坎濟社既濟社平安社等共有洋龍二十四架裝飾鮮明旗旛招展排列兩行靜候各憲臨閱俄而松海防劉乙笙司馬城守營李干戎嗚騶而至曹汪二君延之入座卽命試演演甫竟遥　　聲鏜然上海縣黄愛棠大令排導而至次則廿三七鋪巡防局王戴劉三二尹忠信營統領楊鏡崖軍門滬軍營蕭雲卿軍門絡繹偕來各官降階延入又命演賽一次時適大雨滂沱與水龍相激射繼而雲開雨霽關道憲聶仲芳觀察亦來觀賽各洋龍司事皆吹號迎接既入座復命試演各司事皆振刷精神角聲起處但見萬斛銀濤從空倒瀉水　約高三丈許各官大加稱許頒賞有差從事諸人咸詣廳中叩謝各官次第言肇是日各龍並皆佳妙尤以十鋪之龍爲首屈一指當時紅男綠女夾道縱觀異常擁擠惟當大雨之時諸女伴呼姨喚姊欲避無門未免怨碧翁翁太　　景矣 
[分給賞銀]  
　　嘉興城内秀水縣境周宦家被盜行刼旋由上海縣捕役柴樛趙金及英包探何瑞福拘獲盜犯黄阿冲鄔阿生陳　順周 
 
 

Page 4

 
 
　榮解縣訊供移歸嘉興辦理此已備列報章矣兹由秀水縣移到洋銀二百元其間以一百五十元賞趙柴二捕五十元賞何探前晚黄大令將　捕之一百五十元如數給賞尚有五十元移交英讞員蔡太守轉交捕頭賞給何探 
[滋擾遞籍]  
　　前日有劉永泰控夏福興滋擾扭送到縣晚堂由黄大令研訊劉訴稱係湖北人有潘洪兩姓出資在西門外開設銅爐作用小的爲經事小的轉用夏福興等九人作工惟夏等六人凶横異常時與小的爲難以致作主將小的停歇夏仍吵鬧不已特來喊控九圖地保王順章供稱小的處尚存銅八塊錫一塊大令提夏研訊供稱係黄埔人不敢滋擾大令問爾之工帳可曾算清答稱已算清大令以其不安本分著笞一百板收所候提外甥到案一併備文遞解所存銅錫著該地保交案再核 
[從輕辦理]  
　　寗波人陳一桂卽鄭一桂在四馬路行走遭羅阿大所駕馬車撞傷斃命經上海縣黄大令騐明屬實將羅帶回釘鐐收禁已紀前報前日死者之弟鄭森木姊夫竺宏山等投縣禀訴大令於二鼓時升坐花廳提訊鄭森木訴稱係寍波奉化縣人向在原籍耕種父親已逝世母親今年七十二歲生小的昆弟二人母親因步履艱難不便來案囑小的等前來嫂氏因懷孚在身故亦不到胞兄來滬後將於本月十五日左右回家十三晚一點鐘出外飲酒行至中途被馬車碰撞受傷身死小的在家接姪兒鄭明冲卽明春來信迅卽來滬今羅央人向小的解勸情願償還衣衾棺木及埋葬費小的等往來盤費爲此來案禀明求請銷案大令曰爾等雖已理勸明白然此案不能不辦姑念　等在此苦求本　可恩施格外將羅從輕辦理若照律擬辦應得徒罪森木連連稱是大令提竺研訊供稱與鄭同鄕娶鄭姊爲室在鄕務農今聞妻弟凶耗故同森木來案大令提羅研訊供稱是晚小的駕車出外行至四馬路萬福來小酒店門口鄭一桂飲酒過醉東倒西歪行至街中小的大聲呼喊伊竟　耳不聞小的見勢危急將韁繩收進業己不及現求恩典大令問鄭明春曰棺蓋可曾釘好答稱未釘問如何不釘供稱不日可釘大令卽著鄭森木鄭明春竺宏山各具切結並將棺木給領限次日封釘赶緊扶柩回里羅阿大仍著還禁 
[恨抱終風]  
　　本邑虹口朱家木橋人石張氏孀守有年其夫在時曾生一女小字妙庚今年已十有六齡矣雖姣若嬙施而賢於　郝本年三月氏擬贅馬桂泉在家爲半子之倚旋有比鄰姊妹私告妙庚謂馬係賭徒壻之恐不妙妙庚遂婉陳萲室願以丫角老閨中每弗從諏吉行合巹禮妙庚忽忽不樂時或與母勃谿前日小立門前適鄰家某庖丁過呼之曰明日當相煩我家死一人須預辦素饌也庖丁意其戲言一笑而去既而妙庚返身入内吞服洋烟及母察知則已不及救治矣或謂馬先與氏私繼又圖姦其女事非目擊未敢必其果然惟悉此事爲捕頭所聞已飭諸包探分投查訪云 
[悞入龍宫]  
　　洞庭山人徐某在滬上某洋行經收房租棲其眷口於虹口楊家灣生有四子長名阿瑞年十四歲性甚聰慧徐愛之若掌中珍前日午後與比鄰周姓小孩至沈家灣穿虹浜入水泳游許久不起周知是有異奔告其家徐母聞之急倩人設法撈　屍身言欲舁赴周家　論周懼　人爲排解給以棺殮之費始得免於紛爭 
[更正]  
　　前任嘉興府宗太守交卸後由禾來申拜會上海縣黄大令旋卽乘輪北上前報悞爲楊太守自滬回禾合亟更正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[二錄考差人員引見銜名單]  
　　翰林院編修陳名珍江蘇人檢討蒯光典安徽人光緒十四年貴州試差一次十五年順天分　　次編修張亨嘉福建人光緒十四年湖南學差一次馬吉樟河南人朱福詵浙江人光緒十八年會試分房一次丁仁長廣東人　籍安徽光緒十七年貴州試差一次馮煦江蘇人光緒十四年湖南試差一次檢討康際清山西人光緒十五年順天分房一次編修趙汝翰山東人檢討連培基江西人原籍浙江編修李葆實山東人光緒十五年河南試差一次曹福元江蘇人劉永亨甘肅人王式文福建人檢討王恩溎直隷人編修柏錦林山東人光緒十四年順天分房一次熊亦奇江西人彭述湖南人光緒十八年會試分房一次周爰諏陝西人光緒十八年會試分房一次姚　然浙江人祖籍安微光緒十八年會試分房一次華學瀾直隷人吳慶坻浙江人祖籍安徽光緒十七年順天分房一次王蔭槐四川人王榮商浙江人光緒十七年順天分房一次于齊慶江蘇人光緒十七年順天分房一次張燮堂河南人光緒十七年順天分房一次宋伯魯陝西人光緒十七年順天分房一次朱延熙安徽人祖籍湖北劉玉珂湖北人光緒十七年廣西試差一次羅光烈四川人沈曾桐浙江人光緒十八年會試分房一次周承先江西人光緒十七年順天分房一次陳遹聲浙江人光緒十八年會試分房一次韓培森浙江人楊天霖山西人徐世昌直隷人徐受廉正黄漢人廣州駐防劉學謙直隷人陳田貴州人原籍江江修撰張建勳廣西人原籍湖南编修朱卓英湖南人李盛鐸江西人光緒十七年江南試差一次鄒福保江蘇人光緒十八年會試分房一次檢討宋育仁四川人光緒十七年廣西試差一次編修馮誦清江蘇人高覲昌江蘇人光緒十七年順天分房一次秦夔揚江蘇人劉世安廂黄漢廣州駐防光緒十七年陝西試差一次秦綬章江蘇人吳炳雲南人周錫恩湖北人光緒十四年陝西試差一次曾宗彦福建人吳鴻甲江蘇人光緒十八年會試分房一次張元奇福建人柯劭忞山東人連捷内務府廂黄漢人高熙喆山東人祖籍浙江周樹模湖北人光緒十七年廣東試差一次饒士騰江西人丁惟禔山東入費念慈江蘇人光緒十七年浙江試差一次魏時鉅湖北人陳嘉言湖南人許葉芬順天人光緒十八年會試分房一次徐仁鑄順天人祖籍江蘇光緒十八年會試分房一次王同愈江蘇人光緒十七年順天分房一次張孝謙河南人惲毓鼎順天人祖籍江蘇劉若曾直隷人光緒十八年會試分房一次陸鍾琦順天人原籍浙江熙元正白滿人豫泰廂黄蒙人光緒十七年順天分房一次張徵甘肅人崇壽廂黄滿人光緒十七年順天分房一次馬步元山東人光緒十七年順天分房一次熙瑛廂藍人光緒十七年甘肅試差一次余誠格安徽人光緒十七年江西試差一次薛寳辰陝西人吳嘉瑞湖南人劉元亮山東人此單未完 
[流氓打架]  
　　有流氓龍寳者豢畫眉鳥一頭日提籠而出向柳隂深處散步逍遥甚自得也一日縫工史小成向之購取言定洋銀一元二角議既諧忽於翌日退還龍寳有難色旋經小成之兄某髹工介紹罰出洋銀五角作酒資龍寳始首爲之肯此十八晨情形也事後忽有王阿寳者作浪掀波邀同無賴數十人至法界紫來街向某髹工尋釁適　工因事外出悞將某木匠攢毆木匠以其源起自髹工向之哭訴髹工許爲復仇事經大豆牙所聞出爲解勸阿寳既一鼓作氣木匠亦不甘唾面自乾遂邀集漆木二作中人隂伺其隙初遇龍寳於四馬路某烟館龍寳畏懼潛逃至晚十點鐘復約齊七八十人擁至中八仙橋義春園龍寳見勢不佳從樓窗口躍下跌斷足骨痛極聲嘶旁人方驚駭異常爭相問訊而阿寳已指揮羽黨在樓上大動干戈相持一點鐘時未卜勝負園主人邵阿二恐釀成巨禍奔投巡防局禀陳局員趙嶼秋司馬飭地保勇丁前往彈壓若輩竟敢將某勇丁曳至法租界内撕其號褂意欲行兇幸近處居民助之兠拿始得拘獲阿寳及史等九人到局司馬升座訊問邵歴訴前情並將所毁茶碗一籃及身畔搜出之鐵尺數根呈電比鄰徐公館主亦遣家丁投案禀訴少焉房主沙遜洋行司事周蓮堂奔投案下司馬逐加詰訊飭將阿寳及史鎖以巨練發犯事地方示衆一月後再行責釋羽黨高紀生吳阿順陳阿全張阿仁袁阿狗沈阿元劉阿順陳阿全皆取保 
[鴇倡待保]  
　　本邑小東門外法租界天地一家春茶肆後街花烟館鴇兒龔李氏烟倡于張氏因狎客黄天根身死報請上海縣黄大令相騐後經法捕頭拘解公堂轉解到縣大令訊明一切飭差押回捕房待屍親到堂再核昨日包探王榮培向捕頭禀明情節押候解送公堂交人保出俟縣署移提時再行著保交案 
[英界公堂紀事]  
　　包探孔阿才解何王氏陳林氏李陳氏至公廨蔡太守諭候訊供發落○沈巧生扭　李氏及朱徐氏爭奪客棧捕頭命解送公堂蔡太守飭分别交保管押以便訊供察斷 
[及時贈藥]  
　　前日仁濟善堂以正氣丸臥龍丹各數百服見貺當此炎威漸偪痧症易生得蒙賜以刀圭無異及時甘雨諸同人不敢援未逹不敢嘗之例謹拜而後受并書此以答隆情 
[贈藥鳴謝]  
　　霉氣薰蒸繼以酷暑都人士内邪未净外感復乘攝養精神殊非易易敝堂夙憐貧病備有各種丸散以資施濟迺蒙全亨寳號惠助紅靈丹四百八十瓶痧氣丸七百二十瓶鄭福蘭堂惠助紅靈丹痧氣丸各二百瓶白痧散一百瓶潤德堂寳號惠助臥龍丹三百瓶先後祗領當卽代爲分贈用彰仁術具徵大善士濟人利物因時制宜眼前功德欽佩無量乞登報伸謝上海虹口元濟善堂司董謹啓 
[福建官報]  
　　五月初七日知縣鈕承藩禀銷種織蠶桑育嬰勸葬各局差知縣俞振鸞禀見禀辭解餉進京並禀謝咨文順差引見署按經歴陳壽恆禀明委辦種　蠶桑育嬰勸葬各局差鹽場趙汝璋禀明奉委　辦官運支應○初八日府經鐘崇萱禀謝准補福州府經歴飭知藩憲牌示照得儘先補用典史李時泰准補建安縣典史奉部覆進應卽飭令赴新任供　　示○初九日記名題奏道楊正儀由京來閩禀到禀見同知殷執中缷辦建寗府局釐差禀到同知華丞棨禀銷憲轅文巡捕兼收呈差禀謝奉委閩安稅課關差知縣馮樹勳禀謝奉委憲轅文巡捕兼收呈差禀見知縣蔣唐祐禀見禀謝准補甌寗縣飭知知縣傅廣心禀見禀辭赴爐巿釐卡○初十日新授興泉永遺缺道英璞自京來閩禀到知府李光第禀見禀明奉委汀州稅釐府局知府陳同書禀見禀明奉委留辦琯頭釐局同知鄒舒宇禀見禀明奉委營務處隨員禀謝同知袁學顯禀見禀明奉委興化稅釐府局准　　安場張鼎勳禀謝准補飭知禀見縣丞王光晋由京來閩禀到縣丞葉學和禀謝咨補泉上縣丞飭知典史章際昌禀明奉委建寗府局聯票差巡檢朱福麟由京起服禀到前屏南縣典史沈廷光由京起服來閩禀到藩憲牌示照得崇安縣五夫巡檢喻鳳翔在任丁憂遺缺應以新海防例遇缺先補用巡檢葉振衡詳請咨補特不○十一日准補泰寗縣何文澍缷署松　縣事禀到准補同安縣典史陳鳳岡禀謝赴任飭知巡檢羅建昌缷辦泉州洛陽兼東門釐卡禀到藩憲牌示照得石碼通判潘文鳳調補埔裏社通判泰部覆准　缺應以勞績儘先補用通判張元鼎請補又福安縣典史陳有猷應卽飭赴新任供職特示 
[金陵官報]  
　　五月十一日委署上元縣王豫熙謝委補昨日正任高醇縣現署上元縣陶傳見禀知奉飭調補銅山縣並先行署理叩謝通判趙廷采叩謝大橋厘捐　内蒙飭知記功一次藩　牌示署通州吏目任慶芳期滿遺缺查有巡棆　延熙堪以署理○十二日辦善後防營報銷局卽選道陳傳見○十三日知府銜候補同知愃齡禀知起服回肖○十四日統領粤東外海水師等兵輪途雄飛到見由廣東來委署贑輸縣典史從九弟五杰辭赴新任○十五日前署鹽城縣陳玉斌豐縣李文　均到交卸回 
[安徽官報]  
　　五月十一日鳳頴道雙到省皖南牙厘局許景壽到省准補續溪縣姜維寳禀謝飭知准補府經歴章炳仁由河南查探磺價回省從九品陶寳春由淮北牙釐局解餉來省縣丞應義衡辭赴上海公幹○十二三日委辦三里灣厘卡候補同知沈定調署廣德州吳雲濤調署和州顧懷壬委署鳳陽縣陸懋增委署涇縣周葆昌均辭行建德縣黄國城禀　候補縣許崇貴禀謝奉札臺灣保案飭知註册縣丞孫逹由上海順直賑捐差遣回省縣丞劉璲章禀知奉委辦順直賑捐差典史虞金炎禀知奉臬臺委查大小南門内街道典史華炳榮解秋審人犯赴潛山回省 
[江西官報]  
　　直隸候補道譚文煥由餘干藉來省補用府宋廷樑委辦牙厘總局饒州捅判吳鳳來禀任事鄭景　禀缷事按知蘇廷芳接查沙并保甲委　較鳳縣丞暢銳年無力　任以補用布經林汝金署　新昌汛黄江口塘額外諶守　病故遺缺查有該營馬兵林樹聲堪以拔補刑部七品小京官祝維培由鉛山籍來省親拜萍卿縣顧家　缷事清理交代回省寗都營叅將普承者病故遺缺查有候補副將陳步曾堪以署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年五月十二日京報全錄]  
　　宫門抄○諭旨五道錄前○直督李奏山海關併徵洋藥釐捐收支並舊管實存各銀數片○又奏東海關洋稅收支各銀數摺○又奏截留山海鈔關支存加增盈餘銀兩片○又奏牛莊海關續徵洋稅收支並舊管實存各數目摺○護桂撫黄奏鎭南關通商收稅查照成案辦理摺○又奏抽收正釐撥濟軍餉及隨收公費數目摺○東撫福奏請准卽墨營守備改名片○黔撫崧奏揀員請補遊擊摺○直督李奏山海關一年期滿經徵正額盈餘並支銷動撥各項銀兩數目摺○又奏報經徵錢糧已未完分數員名片○又奏援案請緩長蘆本年正課奏銷摺○又奏調補遊擊片○東撫福奏審明叩閽案分别定擬摺○五月十二日工部鴻臚寺八旗兩翼值日無此見○榮公兆伯各假滿請安○崑岡請假五日○文秀請假十日○工部奏派勘估承修西直門工程派出麟中堂陳學棻李鴻藻敬信○又奏派勘估大高殿工程派出敬信○召見軍機克們泰志顏英年○○李鴻章片再據山海關道善聯詳稱該關洋藥厘捐光緒十三年正月初九日改歸新關厘稅併徵行令按結造報並照洋稅收支定章按結奏報扣足四結奏銷仍造具收支清册送部等因已將第一百二十七結收支銀兩造册詳請奏咨在案兹自光緒十八年六月初八日起至八月初二日止係屇第一百二十八結期滿共收洋船進口洋藥厘捐銀二千九百六十二兩四錢内除支給緝私局費馬撥心紅房租弁兵住所稅局各房租弁兵衣帽等欵共銀九百二十五兩六錢六分七釐五毫連舊管共存洋藥厘捐銀一萬二千八百九十五兩三錢六分二釐七毫四絲所有第一百二十八結併徵洋藥釐捐收支並舊管實存各銀數分欵造册詳請查核具奏前來臣覆核無異除將送到清册分送總理衙門戸部查照外理合附片具陳伏乞聖鑒謹奏奉硃批該衙門知道欽此○○欽差大臣大學士直隷總督一等伯臣李鴻章跪奏爲東海關第一百二十五結至一百二十八結洋稅收支各數繕單恭摺仰祈聖鑒事竊查東海關洋稅收支各數已截至一百二十一結至一百二十四結止奏銷在案現據署東海關道李正榮詳稱前任關道盛宣懷曁該　道任内自光緒十七年八月二十九日第一百二十五結起至十八年八月初十日第一百二十八結止共收過各欵稅鈔銀三十一萬九千二百三十五兩六錢一分五厘二毫五絲支發銀三十四萬六十兩四錢六分一厘九毫三絲五忽四微分欵開單詳請奏咨前來臣覆核無異理合繕單會同山東巡撫臣福潤恭摺具陳伏乞皇上聖鑒謹奏奉硃批該衙門知道單併發欽此○○李鴻章片再山海鈔關自光緒十七年八月二十八日起連閏扣至十八年七月二十七日止一年期滿正額盈餘銀兩均經征足另行奏報其加增盈餘銀八萬兩亦無虧短除駐防八旗官兵俸餉等項正額不敷支放照案動撥銀二萬一千四百七十一兩九分三厘七毫九絲一忽四微又漕船免徵商稅作正開除銀三萬八百九十一兩六錢四分尚存銀二萬七千六百三十七兩二錢六分六厘二毫八忽六微查前因營口爲奉天沿海緊要門戸西岸無險可扼必須添築砲臺於光緒十六年入内奏請將山海鈔關新增盈餘銀兩援案接續截留並聲明自光緒十四年九月二十八日以後儘數留備築臺工需以十萬八千九百餘兩爲度奉旨允准在案該口砲臺工程需欵正亟所有前項山海鈔關支存加增盈餘銀二萬七千六百三十七兩零應遵旨截留備充營口西岸臺工之用除咨戸部查照外理合會同盛京將軍臣裕祿附片陳明伏乞聖鑒謹奏奉硃批戸部知道欽此○○欽差大臣大學士直隷總督一等伯臣李鴻章跪奏爲牛莊海關續徵第一百二十八結洋稅收支並舊管實存各數目繕單恭摺仰祈聖鑒事竊牛莊海關徵收洋稅截至光緒十八年六月初七日第一百二十七結止業經具奏在案兹據山海關道善聯詳稱自光緒十八年六月初八日起至八月初十日止按英國三個月一結係第一百二十八結期滿徵收進出口稅鈔銀十七萬四千一百九十六兩五分三釐三毫二絲一忽督飭稅務司曁委員檢齊册檔查照紅簿逐細該對數目相符其解支各項餉乾經費共銀十四萬九千六百六十二兩六錢二分五釐六毫六絲五忽四微連舊管項下併計共存銀二十九萬二千七百二十六兩六錢一分九毫二絲二忽五微除分項造册呈報外所有牛莊海關第一百二十八結洋稅收支並舊管實存各數目分欵開單詳請該奏前來臣覆該無異理合繕單恭摺具陳伏乞皇上聖鑒謹奏奉硃批該衙門知道單併發欽此○○護理廣西巡撫布政使臣黄槐森跪奏爲鎭南關通商收稅查照各關成案扣足四結按年接續報銷開列清單恭摺具陳仰祈聖鑒事竊照前准戸部咨各海關收支洋稅扣足四結奏銷鎭南收支各欵自應查照各關成案列單奏銷等因業經前撫臣將一百二十四結期滿止徵收各項稅銀及支銷經費各數目開單奏　在案兹據太平思順道鎭南關監督蘇希邠詳稱自光緒十七年八月二十九日一百二十五結起至十八年八月初十日一百二十八結止四結一年期滿　有徵收洋稅並船鈔罰欵及支銷經費銀兩數目造具四柱清册詳請奏銷前來臣覆覆無異除册單分送總理衙門曁戸部覈銷外謹會同兩廣總督臣李瀚章恭摺具陳並繕清單敬呈御覽伏乞皇上聖鑒勅部覈銷謹奏奉硃批該衙門議奏單併發欽此○○護理廣西巡撫布政使臣黄槐森跪奏爲光緒十八年分廣西抽收正釐廢濟軍餉及隨收公費數目恭摺陳明仰祈聖鑒事竊照粤西軍務未竣餉需匱乏歴經前撫臣督飭司道局另於桂林平樂梧州鬱林潯州柳州慶遠南寗泗城等府州及百色廳出入要口設卡抽收貨厘鹽厘金以濟軍餉自咸豐八年十月開辦起截至光緒十七年十二月底止收支釐金數目均經節次恭摺奏報在案其鹽厘一項經前撫臣蘇鳳文以西省抽收較重西稅無著於同治九年十二月内奏明减厘改徵西稅餘皆悉照舊章辦理亦在案兹據厘金局司道詳　光緒十八年分據各釐卡陸續具報合計共收正釐洋銀五十八萬五千四百七十一兩三錢六分六厘儘數撥充軍餉又隨收公費市平洋銀四萬六千八百三十七兩七錢九厘查照定章開支各卡員役薪水雜費兹值一年期滿合將抽收正厘公費數目分卡開列詳請奏咨並呈明光緒十八年民間收成較歉各屬出境米榖甚少因之入境雜貨鹽包均大爲减色所收厘銀比較十六年雖覺稍遜然較之十七年尚屬有盈等情前來臣逐加查該所開各卡收數比對票根印簿均屬相符除飭將正厘歸入軍需報銷案内該實造銷並將隨收公費照章開支不准稍涉浮冒一面將收數造册送部查核外所有光緒十八年分廣西省實收正厘公費數目分别撥支緣由理合會同兩廣督臣李瀚章恭摺具奏伏乞皇上聖鑒謹奏奉硃批戸部知道欽此○○福潤片再儘先遊擊卽墨營守備程朝珠係山東歴城縣人由武童投効本省軍營屢因勦匪並修防河隄出力歴保至儘先守備並戴花翎光緒六年奏補撫標右營守備十年調補卽墨營守備十一年因堵築利津縣十四戸决口合龍出力奏保以都司儘先補用是年復因東省歴次堵築决口出力案内奏保免補都司以遊擊儘先補用兹該員因修輯家譜知伊原名朝珠之珠字與伊遠祖同名請將朝珠改爲朝柱免犯祖諱出具甘結呈由該營加具印結詳鎭咨請具奏前來奴才覆查無異該員久經收標補授實缺例得准子改名相應請旨俯准儘先遊擊卽墨營守備程朝珠改名程朝柱勅部註册以昭覆實除印甘結送部外理合附片陳明伏乞聖鑒謹奏奉硃批兵部知道欽此○○頭品頂戴貴州巡撫奴才崧蕃跪奏爲揀員請補遊擊員缺以裨營伍恭摺仰祈聖鑒事竊查提標前營遊擊高聲揚遺缺前以副將銜儘先遊擊安南營都司廣明請補嗣經部臣議覆廣明名次在後應查明聲覆到日再行核辦等因奴才查提標前營遊擊一缺地當衝要非精明勤幹熟悉情形之員不克勝任其有名次在先之陸登岸業經奏補都司協右營遊擊員缺汪文鈺籍隷安順係屬本府與例不符劉錫蕃與此缺不甚相宜未便遷就惟查有前次請補此缺之副將銜儘先遊擊安南營都司廣明久歴戎行老成穩練於提標前營遊擊員缺人地實在相需合無仰懇天恩俯准將廣明補授提標前營遊擊員缺實於營伍有裨如蒙俞允一俟接准部覆卽行給咨送部引見以符定制再所遺安南營都司員缺黔省現有應補人員應請留歸外補除該員履歴前已咨部查　外謹會同雲貴總督臣王文韶貴州提督臣羅孝連合詞恭摺具陳伏乞皇上聖鑒訓示謹奏奉硃批兵部議奏欽此○○欽差大臣大學士直隷總督一等伯臣李鴻章跪奏爲山海關一年關期報滿經徵正額盈餘無虧並免徵 
 
 

Page 14

 
 
漕船商稅及動撥各項銀兩數目恭摺仰祈聖鑒事據山海鈔關監督奉錦道善聯詳稱自光緒十七年八月二十七日起連閏扣至十八年七月二十七日止一年關期報滿海旱各口共照額徵收正項銀六萬一千六百四十二兩三錢七分九釐盈餘銀四萬九千四百八十七兩其正額銀内應發山海關駐防各官俸銀一千三百四十七兩三錢世襲雲騎尉博多歡俸銀八十五兩世襲　監瑞凌德克精額俸銀八十兩官兵俸餉銀二萬六百十兩半餉銀二百六十八兩養贍銀八千八百十八兩八錢二分六厘七毫九絲一忽四微改支半折米銀九千三百五十五兩五錢白事恩賞銀五百三十一兩二錢八分九釐建坊銀二百七十兩關道衙役七食銀一百八十六兩連米漕船米貨免徵二成稅銀並回貨黄豆豆餅全免商稅共銀四萬一千五百六十一兩五錢五分七釐以上共支銷過銀八萬三千一百十三兩四錢七分二釐七毫九絲一忽四微除將正額銀全數開支外計尚不敷銀二萬一千四百七十一兩九分三釐七毫九絲一忽四微照案内新增盈餘項下動撥其盈餘銀兩除解交奏省各官養廉銀一千一百八十八兩三錢六分部科官飯銀一千四百九十兩幫貼庶吉士銀三十兩節省車脚盤費銀二百五十五兩解交恩賞内閣銀四千二百兩山海關副都統衙門小步甲餉銀五千四百兩馬乾銀四千八百兩辦公經費銀四百兩又解盛京將軍一年養廉銀八千兩奉天府府尹養廉銀六千兩府丞養廉銀二千兩關道衙門書吏心紅紙張筆墨銀二千四百兩巡役飯食銀一千兩各口房租銀四百六十三兩鐵箍木鞘銀七百六十九兩八錢九分二釐六毫添給各役飯食銀一百七十六兩以上共支銷銀三萬八千五百七十二兩二錢五分二釐六毫又解盛京將軍奏提盈餘銀一萬九百十四兩七錢四分七釐四毫詳請查核具奏前來臣覆核無異其支放各欵印領並征收海旱各口稅課清册紅單飭卽照章委候選從九金仁勳親齎分送戸部戸科查核所有山海關鈔關一年期滿並征正額盈餘銀兩支銷動撥銀兩數目理合恭摺具陳伏乞皇上聖鑒敕部查核謹奏奉硃批戸部議奏欽此○○李鴻章片再戸部奏定章程地丁錢糧奏銷依限具題先將未完一分以上員名開單奏報其旂産錢糧概歸地丁統計分數又部議嗣後各省經征地丁錢糧議處各案凡數在一百兩以内如有未完在五分以上　革職開缺者於奏報木完一分以上摺内聲明勒限三個月嚴飭掃數征完各等因兹據布政使裕長查明光緒十八年經征本節年地丁旂産錢糧已未完分數員名開具詳細清單前來除原單咨部外謹繕簡明清單附片具陳伏乞聖鑒敕部查照再未完銀兩均無一百兩以内未完在五分以上應行革職開缺之員合併聲明謹奏奉硃批戸部議奏單併發欽此○○大學士直隷總督兼長蘆鹽政一等伯臣李鴻章跪奏爲援照歴届成案請緩長蘆本年正課奏銷以恤商艱仍無誤協撥京奉各餉恭摺仰祈聖鑒事竊據長蘆鹽運使李邦楨詳稱蘆商正課例限五月奏銷自同治十年後商情艱窘節經奏准緩至十月啓徵兹因例限將届催令各商完納據通綱商人晉有孚等一百二十一商稟稱直豫各岸災歉頻仍銷絀本虧商累實甚歴年蒙將正課展緩藉可專顧春秋兩運仍於秋連後趕緊完課並未誤解餉期限且能增交銀數實於課欵商情兩有裨益今催令照限完納苟能遵辦曷敢玩視惟自直豫迭次被災祲以後商力久未復元加以上年夏秋之間順直水災甚重銷數頓减本年過關引鹽仍難暢旺緣蘆綱衆商殷少累多全賴春連回標以顧秋運秋運回標以顧課欵此時萬難兼顧懇將本届正課奏銷援照歴届成案展緩該運司詳加體察確係實情若令依限完納力實未逮徒事叅追無裨實際請緩至本年十月啓徵仍可無誤京奉各餉並聲明永屬鹽課奏銷届時隨同辦理以憑核計等情具詳前來臣查長蘆正課因商情艱窘迭次奏請展緩均蒙恩允但可依限催納豈容稍任稽延惟直豫引岸向稱疲困上兩届引課全完商力已形竭蹶本年春連無多全恃麥秋爲命脈刻值告運吃緊鹽尚未銷課欵從何籌措既經查明屬實應援照歴届成案籲懇天恩俯准將光緒十九年正課奏銷緩至本年十月辦理以恤商艱卽以保全課帑届時仍當督飭運司認眞催征並將本年奏撥京奉各餉於年内解清斷不敢稍任遲誤理合恭摺具陳伏乞皇上聖鑒訓示謹奏奉硃批著照所請戸部知道欽此○○李鴻章片再准兵部咨准補通永鎭標北塘營遊擊張長勝係豐潤縣人與此缺遊擊是否在五百里以内行令查明照章核辦等因查張長勝原籍豐润縣距北塘營遊擊係五百里以内例應廻避自應揀員對調查有泰甯鎭標易州營遊擊余嘉鰲年五十歲安徽懷甯縣人投効軍營隨勦粤捻各逆迭著戰功歴保記名總兵並加提督銜奏留直隷借補今職該員老成幹練紀律詳明以之調補北塘遊擊實堪勝任所遺易州營遊擊卽以張長勝調補係在五百里以外與例相符應請准其互相調補除飭取履歴咨部外理合會同直隷提督臣葉志超附片具陳伏乞聖鑒敕部核覆謹奏奉硃批兵部議奏欽此○○尚銜山東巡撫奴才福潤跪奏爲命案屍屬叩閽呈訴審明按律分别定擬恭摺具奏仰祈聖鑒事竊前據卽墨縣民喬贅以刼財害民朦弊逃法等情叩閽呈控侯思寛等一案經刑部審明擬罪並因控關已革代書挾嫌斃命事後飾詞狡避希圖漏網各重情若非澈底根究不足以折服其心奏請仍將該犯喬贅解東訊辦等因光緒十七年八月十七日奉旨依議欽此將犯咨解到東經奴才欽遵行司委提人卷至省訊因原被供詞各執非要被侯思寛等到案質明不能定讞飭提侯思寛等外出未到案難依限審結詳經咨部展限兹據該縣將要被侯思寛等傳解到司經按察使松林提集人證審明擬議解勘前來奴才親提研鞫綠侯中倫喬贅卽喬經均籍隷卽墨縣侯中倫與喬宗周喬贅與侯思寛等均同莊素識無嫌喬贅係喬宗周次子侯思寛係侯中倫之父侯思寛前充該縣代書光緒十四年七月二十三日喬宗周之弟喬宗義家被竊騾頭託侯思寛冩呈控經該前縣李毓珍訊因呈詞不實將侯思寛提案責懲嗣侯中倫因侯思寛年老被責心懷不甘往向喬宗義家尋閙適喬宗義探親外出喬宗周被閙生氣控經李毓珍將侯中倫傳案訊明責釋並將侯思寛代書斥革完案十五年十一月初八日喬宗周趕集回歸經過侯中倫家門首遇見侯中倫提述前情侯中倫斥說喬宗周控侒之非喬宗周不服混罵侯中倫回詈喬宗周携取門旁防夜鐵槍撲扎侯中倫閃避乘勢奪過鐵槍用槍桿毆傷喬宗周左肩甲喬宗周彎身拾石侯中倫又用槍桿毆傷其脊背左喬宗周舉脚向踢侯中倫用槍札傷其右臁脇並連扎傷左臁脇喬宗周攏向奪槍侯中倫舉脚嚇踢適傷其腎囊倒地致搕擦傷左眉右腮脥侯思寛由外回歸瞥見喝阻王元邦亦聞鬧趨至勸歇同向問明情由王元邦通知喬贅同往查看喬宗周已因傷殞命投保報縣侯中倫亦赴案自首經該前代理縣曹和浚騐訊通詳審擬解府訊因犯供游移飭提要証王元邦至府審明解司喬宗周長子喬樹德心疑侯中倫等挾嫌羣毆卽以前情由司控經前撫臣張曜批司將犯發向覆訊該前署縣賀福元審照原擬由府解司喬贅痛父情切因王化清等係侯中倫親族疑爲王化清等幫同逞兇卽以前情並圖准添砌夥刦銀物抽換原呈及其餘瑣碎各節作就呈詞晉京在道旁叩閽欽奉諭旨交刑部訊擬奏明咨解回東行司委提人港至省審擬解勘提審供悉前情不諱喬贅詰非有心誣告侯中倫並非有心致死亦無起釁别故及在塲幇毆之人案無遁飾查例載鬭毆殺人者不問手足他物金刃並絞監候又例載聖駕出郊衝突儀仗妄行奏訴者仗一百發近邊充軍各等語此案侯中倫因喬宗周之弟喬宗義家被竊赴縣具報伊父侯思寛曾充代書冩呈不實致被提案責懲該犯心懷不甘尋向滋鬧復被控訊明責釋並將侯思寛代書斥革嗣遇喬宗周斥說控究之非彼此口角爭毆該犯輒用奪獲鐵槍並舉脚扎踢致傷喬宗周移時身死犯雖自首無因可免自應按律問擬侯中倫合依鬭毆殺人者不問手足他物金刃並絞監候律擬絞監候供母老丁單是否屬實俟秋審時查明取結該辦喬贅控告侯思寛將伊父喬宗周毆傷身死業已得實卽所控王化清等幫同逞兇並夥刦銀兩抽換原呈各節亦訊係懷疑圖准添砌尚非有心誣告未便反坐惟不查明虚實輒敢於蹕路經由處所叩閽呈訴殊屬不法自應從重仍照刑部原議問擬喬贅卽喬住合依聖駕出郊衝突儀仗妄行奏訴者杖一百發近邊充軍例擬杖一百發近邊充軍到配折責安置侯思寛冩呈不實已由縣責革王化清等訊無刦財幫毆賈源清亦無抽換原呈各情應與訊係勸阻不及之王元邦均無庸議喬宗義家被竊贓賊飭緝獲日另結案已訊明未到人証免提省　除供招審限咨部外理合恭摺具陳伏乞皇上聖鑒敕部核覆施行謹奏奉硃批刑部議奏欽此 
 
