# 1892 - 8 - 4906725

 

Page 1

 
 
[續年二十四年丙書] [  圖書集成啓]  
　　本局所印二十四史風行寰海爲有自所共賞早經售罄迄今續印第二次迅速趕印本年十二月内可以出書諸君子如預購股票每部仍償洋五十元先付二十元餘俟出書時找足有欲精研史學者請移玉申報館帳房購取可也此布 
[名實辨]  
　　名與實相爲表裏有是實而有是名則譽之者既非過情受之者亦無愧色無是實而有是名則譽之者既不免阿私所好而受之者亦自覺踧踖不安夫苟能自知名不副實而踧踖不安則尚有一息之天良也至於毫無其實而偏欲曲争其名不惜夤緣請　委曲求全以冀博此無足重輕之名譽愚也而可冐爲智曲也而可冐爲直争也而可冐爲讓僞也而可冐爲誠貪也而可冐爲廉則固有之天良早己泯焉以澌滅人心愈薄風俗愈媮變本加厲正不知伊於胡底孔子曰吾之於人也誰毁誰譽如有所譽者其有所試矣斯民也三代之所以直道而行也孔子之意豈不以時至春秋己有私毁私譽之風漸失公是公非之正故欲以無毁無譽者存三代之直道今之人則不然苟有不富吾意者雖其人持躬立品初無可議之端亦必故意挑剔多方吹求以肆其攻擊之計苟有曲徇吾意者雖其人舉動乖方措置失當冐天下之不韙爲清議所不容而以阿私所好之故亦必曲意周旋謬加稱譽反覆任意顚倒從心大義不明廉恥汩没孔子之所謂三代直道遂蕩然而無復存矣而彼輕舉妄動踰閑蕩檢者逆料直道之無存遂益任性肆志逞其意之所欲爲以爲名譽何常不難弋而取也於是求名者遂紛然日出矣庸醫草菅人命胡亂用藥此所謂不操白刃之劊手耳而偏自高位置非重聘不輕赴非日昃不出門居然歧黃復出和緩重生自謂徐靈胎葉天士不足道也奸儈設計吞財乘機遠引此所謂不操矛弧之大盜耳及至風浪己過則又重擺架子再理舊業或戤他人之名或與他人合夥自謂陶朱猗頓無以過也至於青褸賤質以送舊迎新爲事以争妍獻媚爲能亦甚卑卑不足道矣而偏欲强附風雅畫幾筆蘭花謅幾句詩詞自以爲柳如是馬湘蘭再見於今日而不知其胸中無點墨面目無雅致但倩他人捉刀掠美沽名可以欺俗目不可以欺識者推之儒冠韋帶或仰之如泰山北斗或比之爲景星慶雲亦甚落落可指數矣但觀其著作等身或似議論見重於公卿或以詩文盛稱於儕輩自以爲賈董韓杜不患無替人而不知其工於勦襲勤於鈔録但供一時覆瓿　顔竊譽可以獵庸衆之財而不免爲大雅所笑凡若此者皆所謂無其實而有其名者也夫人以藐藐之身出而與當世相周旋苟能以實意貫乎其間則金石可開豚魚可格蠻貊可行鬼神可質夫亦何往而不宜苟無實意而惟以好名爲務則天性己漓本原日薄以彌縫爲事以掩飾爲心其流弊將有不可勝言者古來愚忠愚孝得與日月争光山河並壽者以其任天而動率意徑行祗求副乎我心之所安故其事雖愚而不能不目之爲忠目之爲孝後世不尚愚而尚智則矯揉造作之事起且有三年廬墓以爲孝烹子食君以爲忠者矣同一忠孝而顧判若霄壤者此則好名與不好名之分也夫苟有好名之一念索繞於方寸則亦何事不可爲苟其出宰百里以此身加乎兆民之上自知所設施者不足以感人所舉措者不足以服人則亦默爾出息奉身而退斯己耳而中以求名之念則且勾串一二不肖紳士編造諛詞鋪張善政以爲召杜再生龔黃復見又聳令無知愚民以萬名織德政牌相贈衣冠濟楚鼓樂喧闐恭送至署而儼然南面者則又西嚮讓者再東嚮讓者三必待諸紳耆固請收受然後鞠躬含笑從容致謝此等舉動在當局者直視爲固然而自旁人冷眼相看則有不覺其齒冷者更有佳節開樽命儔嘯侣或流連於勝地或飲宴於名園懸弧令誕介壽稱觴門前之輿馬如雲堂上之笙歌聒耳此亦不妨純任自然行所無事而好名者偏諱莫如深一若此等舉動有惟恐使人聞者夫既恐人之聞則不如無此舉勤既己有此舉動而尚恐人之聞此眞掩耳盜鈴之計其能免爲有識者所笑哉嗚呼好名者比比皆是能稱其實者百無一二人心之壞抑亦風俗之戞也是不可以不辨 
[辰韓郵簡]  
　　高麗訪事人云賭博誘錢在中國幾習以爲常不知禁令爲何物如前日報中所説竟有以衣冠之族而爲流氓所不屑爲者良可慨也不料海外竟亦事同一轍有某甲者因賭博起釁與巡捕交鬨觀領事署前領事惡之拘案重懲遞解回籍○英美二國欽差偕赴仁用與日本及英領事互相商議擬雇巡捕日在馬路上梭巡蓋以匪類甚多藉此以隨時彈壓也○上月二十日有日本船飛駛至仁川將入口門悮擱沙灘之上船身頓碎水即汩汩而來急招舢板四十餘艘帶至北岸雖得出險然所耗己不貲矣○十一月二十二日爲我中國冬至令節南帮之作客韓邦者例於是日祀神祭祖施放爆竹徹夜聲喧至二十四日爲日本節期租界中日各商門前遍插松枝懸燈結綵燭龍萬道大放光明更連屬六七貨車上紥松棚中懸燈火翠冷青寒之際露出蠟鳳千條古時元夜鰲山恐亦無此妙景○内地小火輪船於上月二十三日由仁川開赴龍山原議一去即回不料是夜北風怒號漢江水盡成冰以致不能駛返○日本食力之人在仁川裝米豆回本邦搬運之餘不無狼藉有朝鮮貧民就土中檢取日人糾同巡捕肆毆既又送日日署鞭責噫既受飢寒之苦又遭笞辱之刑可悲矣夫○平時朝鮮米價頗廉邇者日本歉收屢屢汎舟告糴以致市價翔貴增至三倍有奇日内有華商公和順由烟臺倒到上海米千餘包二十六日既抵仁川明晨即全數售罄獲利之厚迴越尋常○華人之小本經營者一或失所憑依即致藉歸敲詐成羣結黨魚肉同鄉領事惡之犯者必遞解回籍在若人固以爲恥然藉此得生還故國亦較勝海外漂流也○朝鮮所産紅參同有官私之分華商中狡黠之徒皆恃挾帶私參以爲利藪向來官貨限有定數今則其禁大弛民間所製由官優給價值購回故無有甘冐不韙之名營私無弊者矣○華商永來盛失去金砂禀請領事官設法查緝除各輪船嚴行查檢外即各鋪户亦無不翻箱倒簏肆意搜尋以致市上譁然互相駭愕邇日電音傅至悉己破獲原贓於是留寓華民漸覺安静人失金至數百兩爲數可謂多矣而乃未及數天即己敗露可見僉人嗜利終有發其覆而辱及其身者人亦何苦貪不明不白之財以致身敗名裂哉訪事人述之如此按此事前己屢見報章兹再録之非複也蓋以儆世之利令智昏者爾 
[東藩抵揚戴]  
　　升授山東布政使湯幼菴方伯聘珍由湘南珂里起節東下刻己馳抵維揚府縣各官均迎迓如禮憲爲隨命輿入城答拜旋至湖南會館暫駐襜帷聞擬月之初六日揚帆赴浦遵陸北上云 
 
 

Page 2

 
 
[受侮]  
　　䢴上大園地方袁姓妓寮名花會萃艶幟高張燕瘦環肥座客常滿實春風十里中之巨擘焉有某客以初到名區欲領略廿四橋　簫聲月色遂偶效杜書記之冶遊客性好樸素非少年紈袴專以艶服煊耀人前者龜鴇眼光如豆見其排塲不甚闊大且又文質彬彬知非　猗之流遂不甚酬應坐以差房差房者專備不名一錢者坐處也客坐良久見來者往者絡繹如梭而己則一茶一烟竟不可得甚爲疑詫待之欲久實不能忍遂呼曰龜奴可惡瞳子眊矣鴇等疑其作申申之詈也隨亦以冷語相譏客忿氣塡膺含忍而出然愈思愈忿隨即白諸有司邑宰以妓寮本干例禁且當此冬防此等所在難保不窩留匪踪遂於前日將該妓院封閉並將曳尾龜薄責以懲 
[庫飛災]  
　　福州省垣太平橋邊官設火藥局歴經製造以濟軍需本月初二日工匠方從事磨礲忽藥中迸出火星登時燃發𥑟然響震幾疑石破天驚庫屋數楹頃刻轟倒火勢支蔓無可救援庫中工匠十餘人奪命奔逃奈是處並無後門致有八人葬身火窟頭焦額爛腹中腸胃迸流誠慘矣哉斯時督辦保甲局員聞知督率水龍夫汲水澆救城内外各文武員弁亦次第飛駛而來隣近人家多奔上城樓暫避至火熄始回是役也火藥被焚爲數不少尚幸内庫所贮可以保全否則其禍更不堪設想矣 
[履新紀盛]  
　　新任福建藩司藩彬卿方伯駿文於十一月十八日接印是日署藩司張笏臣廉訪國正即回臬司本任豸冠嶽嶽令人望而生畏心儀仗則錯采鏤金僕從則鮮衣怒馬道旁觀者無不咋舌稱奇既而接篆禮成各官次第趨轅叩賀衣冠車馬如水如雲署中結綵懸燈喧闐熱閙烏臺氣概誠哉超越尋常矣至二十六日方伯接見廳縣每班五人分三四次入謁詢以民風土俗娓娓不倦及廳縣見畢始接見佐雜諄諄勸勉虚己下人并聞方伯以仕途擁擠異常差委萬難遍及當此歲聿云暮隨班聽鼓困頓不堪擬籌一妥善章程俾不致嗷嗷如哀雁云至於廉訪設施何若則此時尚寂無所聞也 
[漢陽府示]  
　　署理漠陽府正堂沈爲出示諭催事照得漢口房屋税契向歸本府衙門專管疉奉藩憲札飭催辦在案查近來投税甚屬寥寥漢上圜闠殷繁商賈輻輳豈有久無賈賣之理非奸徒從中包攬即業户有心隠瞞種種弊端均所難免亟應出示諭催爲此示仰商民人等知悉爾等須知置産投税國課攸關匿報遲延例有明罰既有力置産即應依限税契自示之後如再有隠瞞不税者一經查明定照例科以應得之罪所有條欵開列於後務各凛遵勿違特示一民間置産例限三個月報明投契如再有逾限不税者除照例治罪外仍追税價入官一現有本府刊刻官板契式發給各地保聽憑業户就近領去取繕寫自出示之日起以後買房屋成交契不用官板契式者即以隠匿論地保人等不准藉此需索致于究辦一出示以前所有未經投税各業户無論年月遠近均准一月内隨時投案呈明一律補税不咎既往以示體恤一鈞面住户凡租人等房屋者遇有買賣責成租户於遇租時開明買主姓名住址知會地保由地保隨時具報如有扶同隠瞞查明之後一并傅案究懲一歴年所税之契均應一律查騐以免牽混現定於冬防清查保甲時酌派妥人督同地保挨户騐契盖戮如有業户帶契他往者由現住之户速即知照將契寄回以憑查騐倘臨時藉口支吾不行呈騐即係有心影射定當照例究追一如有不法棍徒在外包攬設計誆騙許　業户投轅喊禀或指名控告倘敢串通舞弊一經查明立即拿辦决不寛貸 
[紀葉貞女]  
　　湖北黃陂縣西南鄉離城四十里儒生陳某居焉陳無子膝下祗一女幼字隣村葉文田茂才之第三子及陳亡家中落陳婦遂送女至葉家蓋俗所謂童養媳也女稍長善操作莊重若成人葉常在外設緇帷子亦隨之習儒業某日忽以急病故女以未成大禮不敢行哭終日惟獨坐幽室不食亦不言葉恐傷媳心慰之曰兒雖殀爾身未分明奚戚戚爲他日另繫紅絲斷無人議其後也女聞言哭跪於地曰翁眞不諒人只矣翁負長者望且詩書世澤媳如他往豈不令門第頓隳乎媳命薄立志稱未亡人侍翁姑側飲冰茹蘖弗悔也葉勸之再三女乃引刀自劓其鼻且劚其面血溢衣儒葉窺女意堅乃許守志女即麻衣如雪操作如常逸史氏曰今之世風會曰漓矣士大夫且暮楚朝秦恬然不以爲怪女一弱息耳况未成婚改適他人誠何足異而乃嚴凝鎭定百折不回不惜毁傷以明苦節噫若女者其亦天地正氣所鍾歟書此以愧詩禮之家敗名失節者 
[浙江官報]  
　　十一月廿六日水師都司羅祥麟禀謝委義烏縣世職李春芳叩辭回營候補府胡晋甡交卸處郡厘局回省禀到李思敬禀知明日會同謝令查閲水旱各城門同知胡義贊禀知前署海寍州任内交案銀兩掃數解清並呈府結禀見即用縣何士循禀銷江常開三縣催地丁差禀見即補縣陳文彬禀知嘉善秦故令昨日批解漕項交案銀兩掃數解清翁長森任環增俱禀請感冐假數天試用教諭童詠春禀謝考騐府經歴童煜禀辭赴滬局差廿七日藩司劉進見通判錢銘鍾縣丞曹和浩傅萬典史徐楨劉冕從九品潘家傑俱禀候開寫履歴禀安署秀水主　張慶鏞禀銷武林門稽查禀辭赴任税課大使汝光祖禀銷措資假禀辭赴滬局差廿八日學臺陳親拜謝步織造英拜會中恊白禀安候補府郭武昌禀見通判楊銘鼎同知程恩堃俱禀見禀辭赴海運滬局差石治棠賀元釐王汝霖程贊清大挑縣施榮鼎俱禀見夏先楫伍燹寅陳示器即用縣左宜之謝福慶葉南金俱奉傅對本禀安銷差紀鑲禀安准補開化縣丞李應鈺禀銷龍山茶捐差叩見縣丞唐際清禀奉臬司委中五叚保甲巡檢劉家訓禀辭赴滬局差廿九日乍都統忠拜會候補府常安禀知藩司糧道委海運津通局差叩謝通判俞廷瑛禀銷處屬催地丁差丁憂候補運副王瑞年世愚姪王兆楝俱泥首叩謝題補金華縣尹椿禀知藩司飭知准補禀謝候補縣侯俸森禀知厘捐局委餘東關厘局禀兄叩謝即辭高年瑞由京引見領憑來省禀到縣丞先杲禀謝厘捐局委寍波船貨局司員差從九品潘家傑禀辭赴滬局三十日杭府李禀安同知朱錫傅新篁將程石門俱禀知厘捐局委厘局差禀見叩謝即辭署於潛縣劉舜年因公來省禀到正任東陽縣路履祥禀見前署諸暨縣左昭煌交卸回省禀到候補縣龔廷玉禀知杭府委催蕭山南米差叩辭 
[僧人治鬼]  
　　日本美路西報言日本西南地面有日人名社叔者耕植爲業娶妻某氏同室而居社生性刻薄常虐視之氏抑鬱難伸抱恨而死己閲數年矣氏雖遇人不淑而性甚忍耐逆來順受從無齟齬之形當易責時猶呼社至床前告之曰君之待妾雖薄妾未嘗芥蒂於心今病己瀕危勢成永訣何痛如之言畢涕泣不己未幾而亡社聞氏語始知其賢痛定思痛而己噬臍無及矣由是思之愈深而情愈切遂成鬼病每當人静更深即見其妻現形而出揚眉怒目貌甚狰獰與臨終時形容大相縣維至則揚臂而前握社之吭而數其　刻之罪社雖百辭謝過而鬼怒不息詈駡無休迨天將明而鬼始去次夜仍肆擾如故第三夜亦復如是社不勝其苦遂求僧人祈禱以安死者之亡魂僧人答曰禱禳雖佳然吾有一法尤爲出奇制勝子歸購紅豆一升置諸斗中用蓋封好置近床前俟鬼來時問鬼知斗中紅豆若干則自然無事社如僧所言至夜深鬼復來社一見前詢問豆數鬼不能對愈形兇惡社心爲之碎至翌朝社復如僧所告以無靈僧不以爲異且曰此次子歸當購白豆一升默數其數之多少緊記在心俟鬼來而詢之則無不騐矣社歸如前購豆數之得二百十五粒至夜半鬼來叩其數鬼應曰二百十五顆社聞其言以爲得計不意鬼聲愈厲毒駡無己謂以此小術乃欲息我大仇乎吾不汝宥也社愈覺煩惱翌早復訴於僧僧欣然而答曰子之所不知鬼亦不知紅豆未經子數則鬼不在白豆既經數過則鬼知其數是則鬼者實子心爲之非眞有是鬼也社聞言恍然大悟心爲之安歸而寢處無復見鬼矣妙由人興其信然歟 
 
 

Page 3

 
 
[廣南耳食]  
　　西關十八甫伍垣孫富家子也上海招商局之屋基係伍姓産業前因租項轇轕由洋人出頭幾致涉訟事爲李傅相所聞怒其有傷中國體面現在移文到粤飭地方官將伍垣孫解送天津訊究南海縣潘大令連日簽差往拘伍己匿不敢出但醜婦終要見翁姑　恐仍不能倖免也○西關柳波橋某米店上月十九晚突有匪徒多人持械入鋪恐嚇各伴不許聲張即將櫃内現銀搜括一空呼嘯而散迨後嗚鑼喊捕營兵四出追尋己杳無蹤跡矣該店前月曾被刧一次賊等見無奈伊何故又復蹈前轍然資本無多兩次被刧所失殆盡遂致不能支持閉門歇業噫盗賊横行彼市廛商賈其能高枕無憂哉○第四甫某薙髮店前晚初更時忽然失火烟燄上冲不可向邇幸爲時尚早人未就寢得以竭力救熄然鄰里人等均受驚不少矣○前日南關官碼頭前有男屍一具浮在海中經人撈置岸上待至日暮無人尋認遂由地保報請善堂棺殮至因何溺斃則不得而知也○河南某寺僧人與某姓婦結歡喜緣夜去明來匪伊朝夕近日穢聲漸播隣里皆知前夜有無賴多人伺於門外僧人既至既執而毆之並以穢物灌其頂然後釋之去僧人不敢與校狼狽而歸見者無不稱快 
[龍巖寒瀑]  
　　福州訪事人云花會爲閭閻之害入其彀者無不蕩産傾家有瑯田人陳連連者又名陳止實自居會首糾衆掛巴地方官訊實情形擬以徒罪刻下尚未起解先製一大石礎安設鼓樓前將犯鎖繫礎旁示衆是亦可爲糾衆賭錢抽頭肥己者戒○連江人某甲娶妻某氏畫中人也上月被某乙誘匿三通橋某丙家既復被無賴子挾之而遁甲尋妻不見詢之乙丙言語支吾遂瀝忱訴諸保甲局局員提訊之下乙丙始尚狡展不承詰至再三始將實情吐露因喝責二三百板丙願限五日内交人局員准之飭將乙丙暫送縣中管押候交到甲妻再行發落○饒平縣王大令與詔安縣吴大令互相訐控希軍憲委員提訊數堂以人証未齊尚難斷結牽涉人証不下百餘人○更夫余大大每届隆冬常向巡員乞棉衣蔽體此次頓起貪心冐竊三件既衣其一即將二件售錢局員見之拘余枷示此亦可爲得之不以道者儆○著名私販莊喜龍有内坑田替渡船每届往來必向新橋厘局報税本年九月改泊洲頭卡畔私將貨物挑越冀免厘金近經局員查知於上月三十晚率帶司巡往緝見船中己裝貨物尚未開行即請總局標封一面禀請按例懲辦○南臺福記等桂圓行漏報厘金經閩安關查出送交閩縣聲請罰鍰王大令提訊之餘有武生林安國者口稱此貨零星收下售與遠方商客例須由客納厘大令詰問再三斷令罰洋銀數元棉衣一百五十件○有卓細弟者花會案中人犯也經官拿獲判令荷枷日來偶感風寒哀求開釋官不俯允地保禀稱卓患疥癘並非蒙混求恩官始允准此亦可見地保之刁猾也○某局哨丁林姓奉公出哨行至倉前尾被著名光棍細顯等所見頓觸前隙扭墮河心林喚集里人設法援回禀局主移請保甲局拿懲 
[縣試武童正案]  
　　上海縣考試童正案於前晚二鼓後發出今將姓名照録左方○顧殿魁徐殿德黃秉坤喬國泰楊殿元馬樹勳楊洪選陳殿陞馬正卿陸嘉朱壽昌陸宗昌陸書堂趙連魁解學魁張裕坤鼐成熙侯國治張錫圭趙登鰲何晉慤劉人傑陸上逹申殿元李駿魁姚廷魁錢維善金鼎庠沈雲龍楊九康陸鴻逹沈桂清吴奇彪王尚德沈兆麟沈廷獻侯殿陞王鼎昌沈文龍鄭文標王應福張楨孟定邦沈其麟梅祖斌楊保陞俞上逹許安邦金其福吉上逹沈文華殷殿甲湯有光張秉彛陳俊德施振家沈新銘徐紹唐宋覲龍徐安國蔡振廷喬献黼劉濟仁顧雲龍沈鵬飛張誥瞿俊傑陳尚德張顯身王臨燕王萃傑蔣家駒張殿魁黃邦傑莊錫祥曹標胡遇魁錢逹生王廷槐王鴻暢金殿魁張錫琪潘雲標 
[押令移石]  
　　本邑南市中毛家弄夏姓在弄口竪立石條致累行人絆跌事經中局巡員蔡二尹勘明立飭地甲傅夏諭令從速遷去夏推諉不承二尹大怒喝令局勇恊甲押夏雇匠前去立將石四條一律掘去 
[上海縣署瑣案]  
　　前者劉蓬山控孫四馥奚張氏争奪田地時陸春江明府權攝縣篆會同王雁臣司馬升堂集訊判令將地充公劉不服赴金陵控諸督轅劉峴帥札飭上海縣提訊詳辦其時袁海觀大令己蒞任至昨日奉札傅孫及奚張氏並年租地保曹安卿等升堂集訊謂劉曰日前爾央湯姓來署拜會本縣拒而不納次日送來一函内有上月廿九日期及本月初一日期票銀五百兩求將地斷給與爾本縣當即禀明道憲飭人至莊上提銀據莊夥稱此銀須俟案結田地歸劉方可照付爾之設此奸計視本縣爲何如人乎現在本縣將期票二紙塗銷罰爾紋銀一千兩充仁調善堂公欵劉叩頭如搗蒜哀求减斷人令曰本當著爾照數繳足今姑念爾一再苦求减罰銀三百兩劉唯唯遵諭大令曰此案仍照原斷毋庸多凟兩造遵斷而退○前日十六鋪巡防局解送丁鳳江康茂啓至縣袁大令提訊之下丁訴稱在治下大東門外開設宏泰釘鐡行康素與行内往來前日有一衣包寄存行内包中不知何物旋即取去至次日忽稱昨日所寄衣包被爾調換向其理説一味胡言旁人理勸再三念伊年老給洋銀二元不料後又前來滋擾無奈扭局送案康供稱家在本邑浦東是日來城買物將衣包寄存宏泰後往取己缺少衣服數件故向理論不敢吵閙大令謂爾日藉端滋詐本應重辦姑念年邁之人從寛開釋著具以後安分切結備查丁叩謝而退 
[英界公堂瑣案]  
　　包探禀稱劉仲甫投捕房報稱某日在青蓮閣吸烟有陳桃者向假對時表一觀乘間遁去今由小的獲味詰知表己質洋二元吊贓送案陳供稱小的係常熟人向操米業是日偕劉在青蓮閣吸烟借其對時表付質以應急需如今祗存少洋銀四枚叩求寛宥某質鋪夥呈票請追質本宋二尹謂表既向劉借用豈可贸然付質遂判令管押一禮拜小洋銀先給質鋪再著陳繳洋一元六角以償質本表存捕房給還失主○包探禀稱前者吴不卿曾假扮犯人鐡索琅璫捱户索詐經小的拘拿解案奉蔡大老爺判令遞解回籍今又來滬適爲小的所見搜其身畔藏有假公文等件是以送請老爺發落吴供稱小的係青浦縣人此後不敢再來治下犯事宋二尹騐得搜出者係無印馬封遂判令笞臀二百板押令回籍馬封存候銷毁○包探禀稱小的查獲慣用銅洋銀之周柏春及通同混兌之王陸氏一併送案唐陳氏訴稱小婦人在治下開酒店周等來沽飲臨去假意争付酒資將僞洋銀一元抵欠後復令小婦人找錢小婦人先曾收過僞洋銀是以留神察出將周交捕房送案俞仲山訴稱小的亦在治下開酒店周偕王陸氏來飲酒争結酒資忙亂中將僞洋銀作抵後亦索找錢文今知己經包探拘拿認明面貌屬實王陸氏供稱小婦人原籍蘇州曾在某烟館當女堂倌周來吸烟因與相識一日邀同飲酒不知如何混用僞洋銀周供稱小的係本邑人前者悮收銅洋並非有心混用宋二尹判令枷號半月發頭門示衆期滿笞責一百板王陸氏掌頰一百下押令回籍銅洋劈毁○包探禀稱張寳路製成鍍銀空心手釧持至虹口某押鋪質錢鋪中騐係僞物扭至捕房小的查得張先在吴文儀押鋪混押僞銀釧一對因傅吴到來辨認比對兩次所質僞銀釧同一式樣今特送案請懲吴訴稱小的係安徽人先被張押下一對計洋銀一元四角後既滿期鎔見銅質張供稱小的係江北人手釧在路上拾得如今只乞施恩宋二尹判令笞責一百板遞解回籍吴誤押之釧發還圖押未成之釧歸捕房鎔毁○包探禀稱江北人朱三失去小孩尋至某處見王陳氏馱在背上因扭入捕房小的查得孩由周德山誘出寄與王錦貴等意圖販賣因將各人獲送案下朱申訴前情周供稱小的係江北人此孩在路悲啼是以暫爲留下王供稱小的亦江北人孩由周託小的轉寄與王陳氏王陳氏供稱小婦人係廣東人孩由王抱來求售宋二尹謂周誘孩情實判令笞責四百板遞解回籍王及王陳氏各枷半月期滿後王再責二百板交人保出孩給朱領去○包探禀稱陳九小闌入蔡姓烟館中竊取烟槍一枝經小的拿獲人贓送案請辦陳供稱小的年十五歲初次犯竊尚乞施恩宋二尹判令責手心一百下傅其父母領回 
 
 

Page 4

 
 
管束贓存捕房給還失主 
[法界公堂瑣案]  
　　孔阿良遞禀聲稱小的向在慈谿原籍胞妹孔氏嫁與同鄉胡裕生爲妻不料胡竟挈之來滬潛託水販吴張氏即阿仁送入儲劉氏花烟館偪令賣娼小的素來清白傅家胞妹亦不願以皮肉作生涯函致家中囑小的來此控訴讞員朱明府立飭包探拘集蟻媒鴇婦及孔氏詰問之下阿仁供稱小婦人原籍餘姚僑居治下多年不敢犯法日前孔氏由姑及夫挈來謂家中度日艱難意欲抵押爲娼小婦人憫其困窮向儲劉氏商量抵去洋銀三十元爲拆帳夥妓所得嫖值與氏瓜分當塲由氏夫繕立借據其叔光生代筆並非小婦人誘令賣娼尚求明鑒包探禀稱小的查得儲劉氏實係劉儲氏上月二十九日因伍桐淡控妻董氏逃出爲娼經大老爺諭令拘訊即信口改稱儲劉氏明府謂爾下次如再犯案當改爲何氏劉儲氏俛首無言明府問阿仁曰孔氏於何時由爾送入花烟館其夫現在何處供稱孔氏之夫及姑均住英相界大老爺如將小婦人釋出方可邀來至抵押之事本月初四日始付洋銀明府與繙譯官商定然後將三婦押候提到孔氏之夫再行核專○日前唐宏光孫羊然控石文錫所出之期票洋銀二十五元逾期不付朱明府問石曰爾出期票如何不付石供稱此欵係父親所欠請向父親究追可也明府謂父債子償豈容推諉著即押追○通裕糟坊收租人張在德訴稱李溪瑞租用小東門外樓屋六幢開設野荸薺茶食店每月租銀三十五兩陸續積欠六十五兩二錢五分屢約不付扭請究追朱明府訊究之餘李供稱是店向由他人開設後空閉一月始由小的頂開既而將餘屋轉租與開飯鋪之人竟被積欠租銀三四十兩况當時空閉一月其租亦由小的照償明府謂爾惟還清所欠而己無用呶呶遂著押候追比○本邑南市大碼頭元生盛米鋪夥賀少甫訴稱治下吉祥街某粥店主丹陽人王連根積欠米價洋銀三十六元三角五分自中秋後延約至今分文不付且訪知店基向人租下明年期滿即須退還是以控請訊追欠欵王供稱小的目下無錢須至年終如數付訖賀又稱聞上月王收得會欵洋銀四十五元朱明府著將王管押捕房赶速還洋違干比究○畢松培偕祥和仁烟館主及堂倌朱阿金收租人魏士林等投案訴稱祥和仁生財價洋一百二十元求准給領以便攤償各債朱明府問債主可到齊否其洋如何攤派畢訴稱尚有二三家未到現照公派所欠以三折三歸償魏訴稱房租洋四十九元不在倒帳之内須先付楚明府謂今日債主尚未到齊未便允准著即退下限禮拜六邀同通案各人核奪○蕭谷其控維羅洋行買辦陳子康猪鬃一案屢列報章昨晨蕭又請追陳遣顧仁之到案供稱因交保出外之車夫目今尚未尋見蕭稱顧並不在維羅洋行司帳且觀其衣服不似贸易中人朱明府謂今日陳未來案爾可退去下期投案質核可也○前者唐錢氏控王恩狗及宋朝春兄弟數人抵押方單一案經朱明府訊明限繳既而宋以限期己到繳呈洋銀七十元王亦繳十五元昨晨唐錢氏遣抱呈方文奎投案具領明府准將所繳八十五元一併領去餘候繳到後再行給領 
 [P恩同廣厦 
　　竊以煮粥療飢祝染獲狀元之報贈金活命眞商延耄耋之齡作善既獲降祥濟飢定膺福報歴觀今古不爽毫厘昨蒙全盛和信局交來杭省許存仁堂慨助英洋一百元函云閲報知悉敝堂每届冬令開廠施粥分衣兹寄去英餅百番願附驥施送等語又蒙廣和興寳號隠名氏惠助洋二十元駿惠頒來蟻怳篆感芝光引睇藻頌傾心惟有敬爇心香恭代貧民泥首慈雲而祝曰天保定爾降爾遐福愷悌君子受天百禄肅此嗚謝並誌奉揚[  上海虹口白大橋元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寛嚴並用]  
　　接誦浦東總董趙印清源函聆悉巡防局憲魯查得爛泥渡朱錦春茶舘日夜聚賭抽頭提懲本欲枷號示衆因局中無枷罰朱倣枷四面充局聽用詎朱不肯做枷恐將來被枷之犯向其謾駡願甘罰洋二十元充賑具結了事懲惡之中萬以勸善之術妙於折獄愧悔頓生寛猛並行不讓前人專美矣[  上海北市絲業會館籌賑公所施善昌謹誌]  
[助賑攄要]  
　　溯自籌賑以來各處仁人惠欵洵屬不少現承有心扶厄者源源佽助彼飢寒災户頌德殊非淺鮮焉無錫輔仁莊知悔子求病愈由同謝莊來洋二百元桐溪逹叟爲痼疾略愈預捐由沈耦生兄交來洋一百元徐粹伯仁丈爲尊閫疾求全愈洋一百元金吴張氏爲令陳兆林求保身體强壯讀書聰慧以冀早登科第由寳和莊來洋一百元招商漢局不列名由江裕船來洋一百元龍泉吴據伯翁爲己及尊閫賢郎病愈完愿由源恒隆來洋一百元蕪湖崔仁丈承武壽筵資移助洋一百元吴仁丈章藻求病即愈洋八十二元陜西咸陽縣署隠名氏完愿由恊同慶來陜平銀五十兩合規元五十二兩五錢鄭仁丈佩華求保母乳癖勿潰勿痛速愈洋五十元華亭縣署眞州未遂子連昌宫圖變價移助洋四十元勉省氏爲尊堂七旬冥壽蒙羣公厚貺移助洋十元委解災區濟困多方本中懷之惻怛違和就愈徵片益之心祥無非勉省孜孜慰高堂於冥漠底是知悔汲汲捨成數以維持逹觀由安命而來處世不忘救世穗德以匡時而摯隠名何俟列名賢郎則暇慧可期胥根仁厚嘉客則應關相洽權汰錯珍倫紀肇脩流離感惠籍資則傚用特表彰[  上海北市絲業會館籌賑公所施善昌謹誌]  
[上海北市絲業會舘籌賑公所施少欽經收山東賑捐十一月十九至三十日第三千零三十二至四十次清單]  
　　十九日九思主人求冐口速開由惠泰莊來洋廿元如 
臯星田子黎節省醫藥資續助廿元陳寳臣由元源莊來三元無名氏求病愈二元再益堂一元海門福同濟無名氏求身體平安一元○二十日集賢里天保棧朱煦善士爲近隣失愼幸獲平安將保險費移助以謝神庥洋五十元汪潘氏爲夫資冥福三十元楊訓守求母病速愈一元○廿一日李階平以醫藥費求痰喘病愈並代岳母李宜人繼室馬孺人省經　資以求冥福由蔚豐厚來川平銀一百兩合規元一百零五兩二錢八分天水雲記代武陽無力氏安記求室人病愈兒子長命本身順遂洋一百元武穴無名氏求氣血强壯病愈由汪孚來廿元求子妾平安十元揚州王愼修堂主人爲兒得順求保平安五元士公堂二元○廿二日顧晴嵐由趙蔭棠兄交來洋五十元南通州燕賀堂爲内人病愈完願十元隠名氏求家宅平安五元竹西松軒求妻病速愈三元郁子卿病愈完願三元七寳張少伯一元浙湖周敦睦堂銅洋一元○廿三日江右豐城楊宗鎬求父母康健及室人來正分娩一安合家清吉洋廿元朱姓五元蘇省友竹主人二元黃少齋五角○蘇州無力人募彩賑票隠名氏洋五十元聚星堂十六陳少彛五元張麗生楊受芝何蔚　三户各四元查子徵恩褒堂林渭泉惜陰堂四户各二元陶恆興馬森茂秦復源冷蔭堂黃柏生朱樹明程蓉卿葉幼江瑞興莊正發泰妾誠之徐子芬汪屬正十三户各一元陳振庸行之 
一元息餘六元共廿五户合洋一百零五元○廿四日桐溪逹叟爲痼疾略愈先捐由沈耦生兄來洋一百元徐粹伯求妻痊全愈一百元嘉興巢應楠求病速愈十元嗚琴醉墨軒十元德化熊道箮求病速愈三元蘇桅花塢陳募知足氏爲室人舊善逢節令未發完願二元胡芝記一元廿五日無名氏爲子病愈完願洋四元葉長春完願二元天和銅洋二元○廿六日松竹山房主人由黃楚翁來洋十元青浦縣署各友冬至酒席資移助八元留溪姚氏六元松江趙姚氏求兒病速愈五元九江德蔭堂五元王澤臣三元王榮氏承慶堂各二元澤臣氏星垣氏各一元馬駿罰銀一兩○廿七日鄂省沈培遠堂祈眷屬康健洋廿元太倉淩心蓮母病愈完願三元南翔朱鐵君完心願二元秀記二元廬江陳殿元一元又一元鼎元烟號求店友平安銅洋五元○廿八日章練塘頴川子禱佑合家平安洋九元吴恭綬求父病愈二元又生辰二元吴門花女求肝胃耦吐速愈四元徐宗海一元恆泰押汪益記少岩居士三户各一元戚瑳亭虚對洋一元○廿九日蕪湖崔承武壽筵移助洋一百元華亭縣署眞州未遂子連昌宫圖變價移助四十元還願人廿元紹城禇士儀求佑來年種花稀少平安諸凡大吉十元曾居士求子庸卻病延年五元常熟信泰典吴蔭甫爲妻邵氏寒熱肝腸求全愈二元無名氏求妻病愈二元程蘋香爲姪女病求速愈一元○三十日吴章藻求己病即愈洋八十二元無名氏三元盛頌元病愈還願一元 
 
 
 

Page 10

 
 
   
 
