# 1907 - 295 - 4912402

 

Page 1

 
 
   
 
 

Page 2

 
 
第一張論說 
[論政府行政之失敗 
一內政之失敗]  
　　國家之有政治機關。猶動植物之有機體也。世界各國。無論專制與立憲。皆由種種政治組織而成。政治修明。而後對於內可以保治安。對於外可以弭禍患。我國爲預備立憲時代。內政之當注意。固不待言。乃政府諸公。往往逞個人之私。互相傾軋。分黨派。報怨仇。以致百事廢弛。政令不一。其失當之處。就其中可分爲四大類。 
　　（子）任官問題人之學問才能。各有所長。不可相强。用其所長。量材授職。是各國任官之通例也。乃我官吏。任內職。則今日吏部。明日郵傳。今日度支。明日外務。一若無所不能者。任外職。則忽而調滇。忽而調奧。忽而調蜀。忽而調吳。一若無地不宜者。政府旣無一定之方針。則各官吏自存五日京兆之思想。至於賄賂公行。私相授受。實爲敗壞吏治之根原。其尤可異者。如朱寶奎叚芝貴之流。被參去職。不數月而有起用消息矣。如是以任官。政治尙有起色耶。 
　　（丑）敎育問題有敎育之國。則其國强。無敎育之國。則其國弱。此天演之公例也。夫敎育之與國家。有密接之關係。豈特强弱之分哉。抑存亡之所繫也。我國自設學部以來。未嘗有所建樹。以謀敎育之進步。而今且有限制留學生之命令。有限制學堂經費之命令。有限制女學年歲之命令。種種取締。無非欲使我國敎育之萌芽。鋤之刈之。以至於殆盡也。可不悲哉。 
　　（寅）財政問題文明國之於財政也。有預算表以籌其所入。有决算表以計其所出。如是則一國之財。其充裕也。全國之民得以知之。其竭蹶也。全國之民得以知之。我國當預備立憲之時。亦應援此辦理。乃政府日日言無財。而宮廷縻費。動數十萬。歷年所收之國民捐。究有何數未有的確之統計。以報告國民。此授人所疑者也。夫辦理新政。在在需財。政之於民。亦固其所。乃秉政者未嘗統籌全局。節無益之縻費。闢自然之利源。而徒欲朘削小民。爲挹彼注茲之計。民生未有不困者也。　　（卯）練兵問題外國人之誚中國者。曰中國之兵。僅足以防家賊。斯言也。吾始之未能信。然觀近日浙省之兵。專以搜捕學堂草刈人命爲能事。然則非僅防禦家賊且適足以擾亂治安。亦何貴有此兵爲哉。夫統全國之兵。訓練最有成效者。當首推北洋。然今以不孚人望之滿員統之。設一旦兵心有變。爲禍則有餘。捍敵則不足。其後患何堪設想也。北洋如是。他省可知故居今日而冀所練之兵。可以一用也。恐無其日。直虛擲此餉項而已矣。 
　　右所論列。皆犖犖大者。而政府對之。靡不失當。自餘諸事。可無論已。 
嗚呼。今日之中國。一奄奄待斃之病夫也。苟不固其本原。則大勢所趨。而有形之瓜分。且在旦夕矣。乃以言外交。則如此。以言內政又。如彼。而復峻滿漢之界。嚴黨人之誅。以自斵其元氣。豈知滿漢之界愈嚴。則暗殺之潮流愈急。循此不變。吾恐强。鄰起而乘其隙中國必無瞧類矣。政府諸公。盍亦反其本焉。 
專電 
[電一北京（六月三十日午後八點）]  
 
 
 

Page 3

 
 
　　駐德欽使孫寶琦覲見德皇時詢及津鎭鐵路事甚爲切實業經電告外部請與德使磋商（序） 
[電二北京（同日午後九點十分）]  
　　東督徐世昌電告外部日官鳳凰大溪等處鐵道旁建築兵房請照會日使阻止（愈） 
緊要新聞 
[保定拿獲黨人詳聞保定]  
　　山東捕役在直隸保定省城外東關地方會同巡警捕獲革命黨一人已紀前報現聞同黨二人尙在逃未獲該黨人送交淸苑縣由孟令廣瀚詢據供稱姓麥名聞廣東人并在身畔搜出黨中僞官執照及軍用手票多紙孟令即將供詞証據等物嚴密加封添派勇役帮同原捕將該黨人解往山東審辦一面禀知道督察核聞該黨人係由靑島登岸意在勾結曹匪乃甫抵東省而曹匪已平且正辦理淸鄉一時無可藏匿遂由東來直不意內渡之時已爲駐日楊公使偵知急電東撫楊蓮帥查拿時該黨人在山東停駐並無多日故東省所派之捕　追蹤至保定始得拿獲云（西） 
[皖撫爲銅官山礦案致外務部電（安慶）] 銅官山一案麥奎前有强運機器人山之說當飭蕪湖文道按約理阻據該道禀稱英領事堅執不允電阻亦不函答查前奉農工商部函電謂此案由皖紳公議請駐英李星使在倫敦與凱約翰磋議廢約事件此時無論如何須候李星使與凱約翰商定後方可决議乞鈞部先行照會英公使電知駐蕪英領事轉飭麥奎勿强搬機器靜候開議免肇釁端無在祈盼（基 
[江督札派專員巡緝長江南京]  
　　四川補用道余奉江督札云照得長江一帶伏莽素多近來更有逆黨陰謀煽惑行蹤詭大鴻密私運車火勾結會匪希圖倡亂沿江港　紛歧民帆漁划匪徒資以出沒防不勝防現經商明北洋大臣曁南北洋水師統領調派長宿列張魚雷艇四艘南琛兵輪一艘專備金陵上下遊梭巡之用亟應遴委統帶一員以資調度查有該道堪以派委務須督率各艦於沿江港　往來船隻認眞巡邏多設偵探遇有形跡可疑之人舟貨物卽行檢查盤詰如實係作客平民應卽放行勿稍留難若查有爲匪實據搜有軍裝火藥等項登時拿獲禀候本大臣飭發審辦等語茲余觀察因恐長江上下遊境地綿長港　複雜已移請沿江各關道嚴飭所屬隨時巡查互通聲援以期周密（列） 
[江督蘇撫致軍機處電（議駁展免米粮厘捐）]  
　　奉寄諭御史孫培元奏江南北地方米價日昂請再展免米穀雜糧釐捐兩個月一摺著體察情形奏明辦理等因欽此遵卽飭據寗蘇兩藩司會同各釐金總局查明籌議詳覆前來查上年徐海淮安水災奇重籌辦振糶奏准免收米糧厘金嗣後一再請展截至今歲四月十五日止本年江南北地方二麥收成頗稱中稔窮民餬口有資各處振務均已告竣現惟丹徒等縣沿江各　洲水退較遲麥出播種民情仍屬困苦業經籌撥欵項交調署常鎭通海道榮恆督率義紳彚同義振核實散放此外間有米少價昂處所亦經奏明採辦贛米運回分撥平糶刻已時交六月轉瞬新穀登場足資接濟今原奏因米價日昂請展免釐金兩月原爲廣招徠裕民食起見惟近年蘇省米價之昂一由於前年弛禁出洋太多一由於行店居奇囤積漁利於釐捐無甚關涉且各省米穀雜糧均已禁運出境非奏准採買由官給發護照不能放行現若槪免厘捐該商販等亦屬無從廣運徒虧釐課無益窮民更恐有貪利刁商乘此免釐期內將積存米粮運往他處轉與民食有妨至米糧釐捐向係供支京餉洋欵所關極重尤不能不兼籌並顧以免貽誤要儒方等體察情形該御史所奏展免米糧釐捐兩個月之處應請母庸置議謹請代奏（齊） 
[二十四日粵路股東集議詳情廣東]  
　　上月二十四日粵路公司因接奉臬憲所接岑宮保電轉飭妥議財政刊發傳單請衆股東叙會并請臬憲親臨監議是日己刻警局派有警兵到公司彈壓由臬憲及警局坐辦朱君叔琴先後到會由盧竹琴等招待談次及是日所議事項臬憲言財政事似應由總協理酌量辦理郵傳部昨已札知羅黃兩君諸君謂仰卽欽遵尅日任事速擬一切用人辦事章程呈候本部核定並將應辦事宜迅卽議定辦法又言該總協理等于路事旣有專責務須力圖振作和衷共濟云云可知公司各事自應由總協理主持鄙人現擬請出羅黃兩君當面一商時黃君在家羅亦因有他事不果至當卽飭人邀請臬台旋議及改期舉董事言護督已據股東禀電請郵部核示似應俟電覆乃可定無何黃協理到公司與臬司及各大股東相見談未幾衆知羅不至旋命搖鈴請股東入議事堂遂偕至議堂黃協理以久候羅總理不至先命駕返衆至議堂後舉盧竹琴李幹若兩君爲主席監議員龔臬憲朱警憲並列坐堂上坐股東約百人堂下坐股東約二百餘人無何盧出議案呈臬憲審定臬憲持筆立酌改議案付之盧盧遂站立宣佈數言將議案付宣佈宣佈員先言曰今日會議之事蒙臬憲親臨監議 
 
 

Page 4

 
 
請諸君守文明規則言畢將所議事項兩條先宣大意臬憲旋命宣郵部札文宣佈員持商報將所載郵部札朗讀一過臬憲與主席皆起立各皆肅聽次宣議案第一條其文義以財政一事總協理旣經舉定事有專責須由衆速定期請其上塲酌議云云衆以爲然主席提議定何日秦某君言日子須由總協理自定林某君又言當登報宣佈遂决定楊某君出議座前言日子當由衆定今羅頻告退安肯再定日子且路事大局須人經理總以從速爲佳也是時書記己將秦林兩君言付入决議詞宣佈卽向衆宣讀作爲决議次宣佈第二條案其大意以選舉董事改期與否業由護督電致郵傳部請示須俟復電定奪諸君以爲如何云云上座意多贊成有頃玉器行商容君履常登駁議座向監議官作一長揖粵鄙人欲有言須請大股東李石朋張讓周二君一討論也滿座皆覷視李張未卽起林某呼召之遂聯同到駁議所有三數人亦從上前容先問張曰君張讓周耶張曰是吾伯某代理者也容問有股票在否張曰胡不在容旋問舉董事改期係君等入禀耶張曰然舉期過速恐外埠股東未週知也容言七月初一選舉董事之期係由衆股東在議堂决定此時君亦在議張曰然容旋曰是殆股東公决之事君等旣在塲如以爲不合即可當堂駁議就令事後始知不合亦應再請衆股東研究經宣佈大衆方可入禀若如此辦法是謂私禀大股東數人將侵奪全體股東之權矣是時議座上有五六人議論頗紛亂李復坐張亦復坐林某留與容言謂此事雖入禀尙未定實今日到議堂人人皆股東幸無紛論也下座各股東譁然曰不能改不能改林指容言衆諠鬧容曰此衆人事我何嘗鬧也干是宣佈搖鈴止之臬憲又屬朱警作員宣言此事已由督憲電達大部俟部覆到時乃能定奪今日之事請暫作罷議主席與監議官及上座股東次第出議堂衆閧然不能止臬憲乃到寫字樓有行商某君復入見謂衆如此諠閧請仍决議以安定之臬憲言旣散議當不可復集股東幸勿鬧意見使總協理早日上塲則事定矣旋詢衆諠閧故某君以伊等力主股東公議旣決萬不能改如郵部復電定何期卽爲下届例會之定期可也云云有頃全君入言曰衆議上禀矣盧又出議堂勸勿鬧且言請大股東將會解散也衆于是略定臬台旋命駕返無何有數人往尋公司之書記令起禀稿衆簽名簿中命速上乃散時已六下餘鐘矣茲將議案錄下一前正式會議决財政係九善堂與七十二行并羅葆翁担任惟羅葆翁力囑將財政另交部人管理方允任事現禀郵傳部札開一切用人辦理章程應由總協理速擬呈部核定則財政事羅葆翁雖不兼任而用人辦事仍係總協理之權應請總協理提議辦法再請各股東到公司會同决議電禀郵傳部核定遵辦惟財政事體重大應定何日請總協理到公司提議辦法請公定秦祥光獻議由公司先定日期究不如請總協理先定何日然後再請股東會商林澤峰獻議總協理定期後須將日期登報以便週知（衆贊成）（二議七月初一日爲去年舉董事查賑之期前經正式會後中外股東齊集議决佈告照舊於七月初一日開股東例會投筒選舉嗣有李君石朋等出名禀請展期奉臬台諭面奉護督憲胡諭此事已電達郵傳部自當聽侯部示方能定奪諸君以爲何如（此事暫作罷議）（金） 
[日俄滿洲鐵路條約]  
　　日本政府與俄國政府按照一千九百零五年在樸資莫斯所訂和約各條欵爲聯接日俄在滿洲之鐵路事决議商訂專約因此日本特簡全權欽差大臣穆托拿（譯音）與俄國特簡之外務大臣埃斯華斯甘暫行互訂專約如下 
第一條日之南滿鐵路與俄之東淸鐵道聯接之處須在東淸鐵道寛城子車站界綫上南滿鐵路公司須從長春車站延長其路綫直達寛城子車站之盡端其軌道之寛廣與該公司路綫相同東淸鐵道亦以等闊之軌道築一鐵道至寛城子車站以聯接南滿鐵道之綫東淸鐵道公司須自寛城車站月臺延長其路線至於此站之盡端其軌道之寛東係一邁當五二四（俄國軌道五英尺）南滿鐵路公司亦須以等闊之軌道築一鐵道以與東淸鐵道所延長至長春車站之路線相聯接日俄兩國鐵路所當聯接之點應在可地以及聯接之方法由兩公司和同協定 
第二條南滿鐵路與東淸鐵路除聯接路綫外須設法使乘客貨物得以直接交通以及其他應行布置之事俾在車站盡端軌道寛廣不同之處使貨物轉運可以省時節費各公司於其自己所有地上築造之法率由各便 
第三條第二第二兩條所指定各節由各公司自行承任辦理所有一切須經營之事以尤速尤善 
第四條凡屬各鐵道地段上之保全鐵軌與夫運輸之布置及他附屬等事由各公司自行擔任（未完） 
[更正] 本報二十八日載蘇省某大吏因徐錫麟案異常恐慌接見賓客必令戈什護勇持鎗嚴防等情現經確實探訪知大吏接待僚屬向極融洽現在朝夕見客坦然如故實無以上云云合行更正以昭核實淞滬要聞 
[關讞員赴𡩋之原因] 公共公廨讞員關　之太守附 
 
 

Page 5

 
 
輪赴𡨴謁見江督已誌前報茲悉太守係奉端午帥電招因前年閧鬧公堂案現將在京議結亟須面詢當時損失實在情形並因革命黨匪往往遁匿租界能否切實商請各領事一體查拿實屬事關機密故須面授方略云（根） 
[蘇路公司爲湯家埭車站事移婁縣文]  
　　接准大移內開據職員生童胡望曾等又湯昌明等先後禀請將湯家埭全村免作車頭等情據此敝縣查鐵路移改路線當爲貫輸利便起見今據該職等以西門育嬰堂西邊安設車頭地非繁要而湯家埭全村廬舍適當其衝氓氓蚩蚩方慮生計不敷驟令舍其田廬情形可憫除批示並詳請憲示外合移貴公司查照可否俯與繞越希察酌辦理等因並繪圖一幅到本公司准此隨即函商工程司去後茲據工程司復稱查職貢生吳望曾等公禀所繪路圖應勘紅直綫內須經過通坡塘秀野橋古浦塘大倉橋長三港五庫如塘九曲角泖湖等處大河橋多工鉅且直冲西門市鎭房屋及村莊墳墓不可計數故改由莘莊過斜塘直達楓涇此路綫須必繞越之實在情形也又原勘倉城車頭改設育嬰堂以西者因松郡紳董僉謂倉城與西門相距過遠且於市面繁盛之地不甚交通故車頭改設育嬰堂之西者卽擇其四衝之地也查鐵路以取直取近爲節省以交通城鎭爲便利設有不能取其直近者必有多數之河道及多數之墳墓村莊以阻礙之據公理而論自應避多而趨少若云建造鐵路不擾一村不遷一坆則路線有此坦途公司又何樂不爲若謂僅冲數家之坆墓經過數家之村莊而使鐵路繞越則鐵路必無可造之地公益所在萬不能顧數家之坆墓村莊而遽請改讓希照復婁邑尊轉諭該處士民力顧公理勿生阻撓等情敝公司覆查無異至吳望曾原禀援引常州鐵道謂離城十里防患最愼不知常州車站設在小北門外距城不及一里北京車站自順治門直趨正陽門相距僅數十步現在上海車站自南市滬軍營接軌西門亦緊沿城墻無所謂患又何所謂防該士民深居內地見聞較少無怪其然公司購地尤全憑工程司測量倘有更改具有不得已之苦衷斷非經理員紳所能高下其手原禀指斥吳紳前楣更屬誤會爲此移煩貴縣查照切實開導勿任阻撓盼切（皮） 
 
 
 

Page 6

 
 
   
 
 

Page 7

 
 
　　 
 
 
 

Page 8

 
 
   
 
 

Page 9

 
 
   
 
 

Page 10

 
 
第二張事件 
[沈家本調查日本監獄情形淸單第五章之續]  
　　監獄之事複雜多端分析而言不外三種原素一屈伏卽檢束於秩序紀律之下典獄主之二敎化誘導其人之精神敎誨師主之三衞生保全其身體之健康監獄醫主之亦名監獄三尊典獄統轄監獄全體事務凡官吏均應服從其命令至敎育衞生之事敎誨師醫生有獨立職權典獄不得干涉惟敎誨師與醫生應服從典獄之紀律政䇿耳其直接隸典獄指揮之下者爲看守長直接隸敎誨師之下者爲敎師直接隸醫生之下者爲藥劑師此外如通譯看守技手授業女監取締皆爲三機關之運轉手而受典獄統轄者但看守長雖隷於典獄亦可爲敎誨師或醫生之手足通譯與技師亦然例如外國宣敎師說敎必借通譯之力又如因衞生上位置窗戶流通空氣光淺濬築溝渠疏洩污水必賴技手修繕是也敎師專掌敎育授業手與敎師異專授作業如木工靴工等技術者敎育之事不預焉有爲官雇者俸給由支發有爲私人之機關者補助俸給與官無涉故監獄作業分爲官司業受負業一類官司業其資本由政府發給受負業則以商人等之資格而自請受負乃據契　藉囚徒之力以作各種工事其資本及財料由受負人供給所謂私授業手者受負人自雇入監敎授若官授業手與私授業手執事雖同其性質實大有別也拔取監獄官吏之法歐洲各國議論約有三說皆見諸實行而利害互見一主用宗敎家與道德家以爲監獄事業重在改良感化若不採宗敎道德不能得健之感化此由於歷史之關係緣歐洲各國改良監獄創於宗敎家博愛家慈善家凡此皆屬宗敎之信仰者方今耶穌敎徒中男名的哥侖女名的哥尼聖者皆不避艱辛以至誠而從事監獄改良事業是以各國監獄之典獄非神學卽僧侶當十九世紀之初如德意志等國有名監獄官吏宗敎家居多弊偏於寛二主用法律家以爲依法律懲戒囚徒亦可使囚人改良感化然法律學者雖諳習法律不能用於適當之地拘守成規把爲　鄙似鄰　刻三主用軍人必能實行紀律可使囚人屈伏於紀律之中然精神爲紀律所限不得活潑之行動囚人束縛旣久將來出於社會而謀生活不適於競爭之生存弊流在嚴三者偏重均未爲可故歐洲今日之定論必須兼軍人法律宗敎三者之素養方爲合格也監獄官吏必須練熟特別之技能資格欲銓眞才必須育諸學校日本監獄官吏有特別任用令及普通任用令二種特別任用令者先檢驗資格行看守採用試驗及任看守得監獄事務實際之經驗後其人之身體精神素養俱適於監獄官吏由看守更行試驗合格者擢看守長閱五年以上克勝厥職由試驗委員銓衡擢用典獄此特別任用之方法也普通任用令者凡爲文官高等官試驗及第可直接補典獄之職然不能調查其特別之技能資格不若特別任用令之適當也（未完） 
內治部 
[政府用人之苦心]  
　　中國政府將以御史黃昌年簡放天津知府其御史一缺卽以趙啓霖補授又振貝子不日復任爲御前大臣凡此者皆慶親王欲爲其子日後登進地步也譯大孤每日新聞（頴） 
[飭查關卡掯留賑米南京]  
　　委辦糶米事宜蔣觀察煇接押運司事報稱船泊金陵大勝關江心待驗數日未准厘卡放行於五月二十三日江風甚大水灌船艙侵壞米四包並浸濕艙板米均受潮旋於驗放後起岸風晒計少四石有餘濕損二十餘石等情隨卽禀報江督鑒察當奉批示據禀該道派司事購運平糶米石路經大勝關厘卡停泊待驗數日未准放行以致米船被風吹偏水灌艙內浸濕糶米二十餘石漂失四石有餘究竟該厘卡因何掯留數日不准放行押運司事及船戶等有無別項情弊應飭江寗府迅卽訪查明確據實禀復核奪至潮濕米石卽速由該道先行發賣以免霉變除行江寗府外仰卽遵照（克） 
[溥尙書延聘治禮專家武昌]  
　　禮部溥尙書奉詔重修典禮業已奏派永嘉孫仲蓉先生爲總纂昨湖北提學司黃仲弢學使又奉尙書手函囑爲介紹敦促啟程原函摘錄如下昨歲恭奉明詔命修禮典不揆弇陋粗定章程入告九重幸蒙兪允竊謂頌禮之事固有司存如其厘定以俟君子夙聞永嘉孫先生通經篤貫治禮專家業已奏聞派充總纂惟弟以職守不遑造廬用敢浼公介紹務爲延致倘得安車就道惠然肯來則紹泰禮度出文阿之裁撰宣武朝儀悉劉芳之修正著於功令爲天下式不朽盛業莫過於茲至於往來京邑還歸鄉呈辦裝之錢當奉官費仰承先容並求將意白駒皎皎會聞空谷之音束帛箋箋願勸邱園之駕凡此𤨏𤨏以瀆故人敬俟德音無任歧望（今） 
[實行收回當十大錢北京]  
　　度支部近因農工商部堂官言及京師巿面銅元價昂行銷頗暢惟當十大錢竟致無人使用實與利源商情各有窒碍因議定收回當十大錢改鑄制錢以輔銅元之不足已於日前具奏奉旨允准昨由部咨行民政部請與巿政會切實商酌收回當十錢辦法以憑商辦（皮） 
[鄂省慶賀萬壽誌盛武昌]  
　　六月二十六日爲皇上萬壽之期鄂省官吏仍在工程營地方搭蓋彩亭彩棚舉行祝典是日鄂督張香帥以下文武官員均往慶祝駐漢各國正副領事叅贊書記各官以及各兵輪管帶各學堂洋敎員等一百餘人均赴茶會至午後始散（失） 
[死罪人犯咨部核辦蘇州]  
　　蘇撫陳中丞准大理院咨開嗣後外省各州縣應定死罪人犯請遵照奏定新章分別供勘咨達本院轉移法部其永奉奏咨之先仍應直達法部照舊辦理以免叅差等因陳中丞當卽札飭臬司朱廉訪通飭各屬一體遵照（必） 
[松郡辦理禁烟之得手松江]  
　　松郡官紳對於禁烟一事均能熱心擔任現城內外各烟館已一律閉凈惟在貢院設立之臨時習藝所報名者竟無幾人蓋因烟館夥伴土著爲多大半均有原業也昨日華婁兩縣又出示曉諭謂烟館旣已閉凈所有存餘烟膏之家儘可報名改作膏 
 
 

Page 11

 
 
店云（此） 
[催解內廷燈式銀兩廣東]  
　　內務府近日咨曾粵督以本年應行恭辦寧壽宮曁樂壽堂以及各宮殿等處安掛各欵燈隻凡做　金貼金燈寶蓋燈絡燈牌子各項活計自應查照向來辦解物料報銷銀七萬三千五百七十二兩八錢按本府奏定章程以七成折價應解銀五萬一千五百兩九錢六分相應飛咨即將應解前項銀兩務於本年七月內照數批解以便照式採辦（木） 
[籌欵開濬河道寕波]  
　　甬郡城厢內外河道多有淤塞之處現經商會總董吳君傳基擬於房捐內加抽若干雇工開濬業已禀由寗道喩觀察批飭鄞縣出示曉諭一面將該項捐欵歸房捐委員隨同正捐彚收以昭核實（躬） 
外交錄 
[中國外交官之窘狀北京]  
　　江孜商務委員高恩洪因與英領事回利權屢有齟齬經英使請外務部將其撤回現高委員以道路遙遠旅費艱難特電請部飭張大臣速行發給川裝銀兩俾資內渡云（大） 
[逃哈實行銷除俄籍北京]  
　　寗夏副都統志銳日前電致外部略稱伊犂哈纏回之匪人每遇事故輟自稱俄民三年前曾與俄官商定開除俄籍歸中國地方官管轄祇須底册淸楚查明收管並無所謂安置等語外務部當卽行知伊犂塔城等處接洽所有逃哈等人均應銷除俄籍歸地方官統治云（慕） 
[籌議日法協約問題]  
　　御史徐志林以日法協約事件關係於中國者頗大向政府建議謂須力爲補救現外務部已從其請電告袁張端岑各總督命將中國對於日法協約所以自處之政䇿各抒所見以備採用譯大孤朝日新聞（頴） 
[咨請保護日本技師陜西]  
　　西潼鐵路總局由日本雇來技師田太文技手松崎龜治及犬種工夫福吉共三名現測勘竣工由該局發給川資銀兩護送回國惟該技師等三名由西安取道龍駒寨赴滬該繙譯一名取道潼關赴東深恐沿途不測特由該局詳請陜撫分咨湖廣兩江河南各督撫轉飭各關道及所屬沿途經過各地方官一體遵照護送以防不測（琴） 
[中俄條約續議]  
　　二十九日栢林電云據官場報告謂中俄所議關于滿洲問題之條約卽將再行開議云譯文匯報 
軍事界 
[江督札飭副將聽講戰術南京]  
　　江督端午帥札講武堂督練公所云江南開辦講武堂選集將士講求各種科學原爲宏資造就地步茲據江寗城守副將何師程禀稱願赴講武堂聽講戰術足見情殷嚮學除批飭到堂切實研究外合就札飭該堂查照辦理（諟） 
[飭籌新軍槍彈經費杭州]  
　　浙省招募新軍練兵前由督練處具詳撫轅擬練成一協步隊兩標現已征集四營砲工各隊亦須次第編練等語刻張撫以該練兵等應需鎗彈等件約需價洋五萬餘元因特札飭信藩司會同鹽運司將應解前項洋元速由藩運二庫照數籌足匯解火 
[免撤防營以資鎭懾寕波]  
　　日前定海亂民滋事經提道兩署札派謝管帶德勝督隊到定彈壓地方得以安靜現聞謝管帶奉令撤回就地紳土丁駮照等特聯名禀請寗紹台道乞轉請提臺可否暫緩撤回以資鎭懾現已奉提臺照准札飭謝弁仍舊駐紥（丁） 
[洋請支給軍餉安慶]  
院省常備軍馬隊營尙未編立成軍所有委派官佐均未支給薪水辦公未免竭蹶現經督練所申詳撫院請將該營官佐自五月初一以前到差者卽於是日起支領薪餉其五月以後到差者均自到營之日起核算支發云（渠） 
敎育誌 
[飭提鹽捐充作湖南旅學經費南京]  
　　江看端午帥日前札飭淮 
運司鄂岸督銷局略謂准鄂省京官李侍郎紱藻等公函開前因鄂省旅學費絀遽以電通左右祈於鄂岸鹽損項下籌措以資挹注當蒙賜覆允爲設法感糿莫名伏查湘省辦法係於湘岸票商每票按綱捐銀二十兩歲得三千金之數由魏午帥據湘省京秩公函札飭今擬援例懇卽札飭鄂岸督銷從速籌解以濟急需等因准此查湘省京秩前請於湘岸運商每票按綱捐銀二十兩允作湖南旅京公學經費前部堂飭由運司會同湘局諭飭淮商公所商董集商會議照捐在案茲准鄂省京官公函援以爲請合行札飭札到該司卽便遵照（諟） 
[禀請抽收米麥捐興學未准安慶]  
　　徽州績溪縣紳士胡毅等禀辦敎育社曾擬抽米麥二捐作爲經費日前奉現署藩司沈學憲批示略謂興學總以籌欵爲第一要義然必視民力所及與輿情之向背若操切以從恐滋後慮該紳等擬抽米麥等捐爲敎育經費惟開辦之先業經歙邑商會已議其後是商情未洽即此可知且此案已據該府通禀應辦與否未便准理尙須候兩院批示核辦（化） 
[定期考試體操敎員蘇州]  
　　蘇省學務總匯處以各學堂體操敎員缺乏因禀准提學使於暑假期内添招體操一科延日本人某君爲敎習專練瑞典操法現第一學期將次届滿當由毛提學定期七月初五日親臨總匯處考試以定優劣聞提學之意擬將列入最優等者先行分發各學堂充當敎習俟第二學期届滿再行考選調換（命） 
[批准靑田縣興辦勸學所杭州]  
　　浙江提學司批靑田縣開辦勸學所云該縣地方僻陋開通風氣端賴官紳提倡王觀瀾品學資格旣據稱堪勝勸學所總董之任仰卽隨時督率將劃區興學各事宜實力舉辦俟辦有成效再由本司加札派委可也（乙） 
實業類 
 
 

Page 12

 
 
[廣西鐵路之計畫]  
　　廣西省鐵路議以梧州府至貴縣爲第一工程貴縣至南寗爲第二工程將來由南寗經廣東之南關道出欽州一面俟廣州與蓬汕鐵路之連絡綫告成則逕由梧州與蓬山綫接續共集股份千五百萬元工程擬於明春開始現已將此情形具禀郵傳農工商兩部矣譯大阪每日新聞（頴） 
[開會集議興築馬路松江]  
　　滬嘉鐵路繞道松郡東南隅其車站築於超果寺附近蓋以松城商業以西門外爲最盛也惟長壽橋至超果寺尙隔二里許一切貨物轉輸不便是以張伯璵君等於上月二十八日邀集城內外紳商學界假座醉白池會議擬就車站起至長壽橋止築一馬路聞衆皆贊成須再行訂期會議籌欵辦法云（此） 
[晋撫批准移設習藝所山西]  
　　晉撫恩中丞批太平縣禀移設習藝所重訂章程開辦云該縣原設習藝所旋因房舍湫隘經費難籌事遂中輟現經該令重加整頓將禀准之存留斗捐項內提撥錢二百千文作爲當年的欵一面勘明裁營舊署規模較爲宏廠修理完固改作習藝之所以期事歸久遠增訂章程十四則亦屬簡而易行應准照辦仰按察司轉飭該縣認眞辦理添籌經費逐漸擴充庶收化莠勸工之效（丁） 
[晉撫批准設立林業試騐塲山西]  
　　晋撫恩中丞批崞縣禀陳勸民種樹並設立公會林業試驗場云該縣議設種樹公會勸種樹株並擬購地十餘畝闢爲林業試驗塲開渠引水種植菓木等物查核所呈種樹規章修理周詳仰布政司即飭督率紳者按照規章認眞興辦將勸種樹木地址數目隨時造册呈報一俟著有成效當將此項規章通頒各屬仿辦并將試騐塲事宜實力經營辦理就緒卽行繪圖議章禀復核奪（丁） 
瑣事欄 
[滿洲水災]  
　　二十九日東京電云滿洲近遭大水自大立修（譯音）至虛堯鎭（譯音）間之鐵路業于星期一停止開駛奉天至安東之鐵路亦暫停止故戰連兵隊因而中輟譯字林報 
[汕頭廣商電請維持坦地廣東]  
　　汕頭廣州會館坦地被同文學堂藉官力謀奪各情昨由該處全體廣商電致省城九善堂總商會七十二行商曁學界云汕頭廣州會館門前自有海坦地爲同文學堂謀奪已將全案刊單寄呈公覽今該學堂以官辦名詞函囑澄海縣大有逼令給照之勢商等力薄求同鄉學界從速設法維持以免生事爲叩汕頭廣商全體郭馮等漾（木） 
[曾中軍記過之原因蘇州]  
　　蘇垣胥門外大碼頭日前火警城守參府曾中軍僅以焚燬一二家面禀撫憲旋由吳縣金大令詣轅禀稱焚去一百餘家均係貧苦小民殊堪憫惻中丞不覺大愕以兩員所禀大不相同因飭親信隨員馳往密查果係屬實當令查明被災戶口每戶賞給洋五元一面飭將曾中軍記大過一次該處守備王守戎亦記大過三次以示薄懲（出） 
[札飭會查縣令被控案台州]  
　　寗海縣紳士薛炯等禀控縣令江文光藐視警務縱盜擾民招妓入衙衙內恣賭等劣跡十餘欵請飭查辦張撫因所禀案情重大批飭藩臬兩司會查現經藩臬委派候補知縣黃 
增𨧿密查黃委員已於前日到寗不知如何查復也（丁） 
[川中大雨沖毀城垣重慶]  
　　川中入夏以來雨水過多禾苗豆粱雖未大受損害然已發育不旺月初復大雨狂注冲毀房屋并坍倒城墻數丈（在通遠門上首龜尾巴地方）現正估計工作不日卽須修理（往） 
[德淸縣要犯越獄湖州]  
　　德淸縣王令遹善接篆以來未及一月忽於本月二十五日晚八句鐘獄中監禁要犯二十一名相率越獄獄吏聞警起捕卽被該犯斫斃獄卒二名親兵一名受傷二名王令連夜飭差追捕僅獲六人其餘均在逃未獲現該令示賞購緝未知能弋獲否（金） 
紀事 
[舟山鄉民事變紀（三續））]  
　　高等小學堂（內附模範學堂半日學堂 
　　光緒三十一年八月問楊廳主以奉旨停止科舉遂與戴貢生駿烈陳敎習葵生（楊廳主甥）商議卽就議學（亦名老書院）改建經費頗亦敷用又奉諭在舊收串票每張十九文內提出二文充作該堂經費其餘一切中立不敢與聞今亦被毀戴堂長亦已逃避 
[各庄初等小學堂]  
　　光緒三十一年間由楊廳主志濂奉諭飭令戴紳赴鄉勸辦回稱情愿開辦者已二十六堂楊廳主不察據報轉詳殊不知開辦者只有三堂餘均子虛大抵亦以經費難籌故不易成立錢廳主於去冬及今正續令戴貢生勸辦或成或未成其餘中立亦不敢深知今聞各堂有遭毀有未毀容查再錄其開辦經費初由各庄紳董就地勸捐墊辦旋由各庄紳董公議串票每張外加十文稅契每兩外加十文禀奉准行該欵分給各莊公立初等小學及高等小學支用若中學堂勸學所申義初等小學堂均未分潤 
[酒捐]  
　　光緒十年二月間趙公祖惟崳爲寗紹酒捐局總辦來定議定以前戶部主事今廣東候補道李紳哲濬爲定海酒捐董事李紳因公赴粵又舉許紳錫鈞接辦如何收解中立亦未知其詳 
[官契紙]  
　　光緒　十　年　月間楊廳主志濂諭飭辦理始由各紙店發售繼歸各莊紳董經售旋以各莊初等公立小學經費不足在城改歸高等小學經售鄉間則歸各莊公小學經售民間賣買產業代筆亦歸高等小學及各莊公小學書寫筆資卽充作學費開粮過戶非有高等小學等圖記則不得開除惟中學堂申義學堂勸學所不與其事 
[米費]  
　　鄉父老傳聞從前海禁未開恐沿海米店以米濟匪故文武兩衙派人員察米商恐其阻碍由南門外至街頭各地米店公湊年規文邊每年繳錢一百四十千楊廳主任內該米店等合詞求免求減楊廳主志濂不允所請又恐爲難故撥充中學堂經費該米店等又向中立懇說減讓中立允定每年計洋八十元分四季繳堂 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（四） 
　　第二章佳麗偕來]  
　　尼卡忒藐然曰。自優勝劣敗之義。昭然大發明於天下。環球列强。爭榮競光。萬日進而未有已。爾乃妄欲戰勝之乎。聆所言。實中於自信之心太深耳。遑言洞明世界之大勢哉。女聞斯言。不禁雙目烱烱。頓露凶光曰。君特未深觀我耳。所言固無足怪。其亦知我智勇過人。視天下事舉不足攖我之念慮者乎。尼卡忒見其肆意矜誇。囂然自得。竊不禁掩口而笑。顧方自輾然。旋復强忍。而女已見矣。握尼卡忒之腕曰。爾乘我有太陽山之行。擅自至此。率二人以逸。爾之意。固以爲勇敢絕倫矣。故於爾之去也。四出偵之。使君去而復來。以見我手法之高妙。今乃復夜郎自大乎。言已。釋其兩手。置衣囊中。復傲然曰。我非他人。乃此間女皇名直提是也。此處之例。貴女賤男。故女罔不尊貴。而奴隷之任。惟男子當之。言時。身望後而却。迨語旣畢。而此身已倚於闐闑之間。遂趨而出。戶隨之闔。於是尼卡忒又復影隻而形單矣。趨至戶側。則門己下鑰。不能稍動。長呼女名迄無應者。乃自語曰。異哉。以二八之佳麗。妄欲戰勝天下乎。以吾思之。彼之足以勝人者。亦自有在。容華之韶秀。語言之淸腕。態度之輕盈。固足以勝人而有餘也。時腹餒腸鳴。迫不能耐。正躁急間。忽聞履聲槖槖。自遠而近。無何。門又闢。旋有二人舉一桌至。早餐具備。蒸氣蓬勃。尼卡忒見所欲已遂。方思有以療其飢。突見有女兵十人。各執新製短鎗。分列左右。當戶而立。身之所飾。與女兵無異。惟女皇之衣。成以錦緞。而此十人者。俱以鹿皮爲之。女皇之飾。明珠寶石。徧於全身。而十人者。則僅以山羊角綴之。舍此之外。則其豐容盛鬋。脩短得中。與女皇殆相伯仲也。彼十人者兀立於戶外。狀甚端嚴。幾與塑成之銅像。初無以異。尼卡忒旣見此。遂并其飢餒而忘之。自思世界奇異之國。雖未徧歷。顧身之所未歷者。聞人言亦幾遍矣。而若此者。不惟目之所未覩。抑亦耳之所未聞。今日何日。而所遇乃若是之奇乎。凝思甫畢。方舉其頭。突見十人之前。一人凝神而立。若隊長然。手按短劍。燦然作光。尼卡忒富於閱歷。冒險精神。卓絕尋常。雖當此刀㦸橫陳。絕無所懼。然念衆女好帶刀劍。中情必怯。不如有以嘗試之。 
國外新聞 
[日將歸國]  
　　二十九日東京電云日本海軍山本大將遊歷歐美一週後已於今日坐卡茄丸回抵橫濱 
[亡國之民無往而不受欺]  
　　二十九日續約電云韓國赴平和會之密使某親王抵華盛頓後美大總領佯爲不知實則伊籐統監已將韓國情形詳細通知矣 
[英皇親閱海軍]  
　　二十九日倫敦電云英皇愛德華與其后及威爾斯太子克諾脫公爵等乘軍艦屈雷諾號巡遊海上并親自閱看施放十二徑大爽快與海底潛行艇出沒海上下之演操云 
[美孚公司罰欵案餘聞]  
　　二十九日紐約電云此次美孚公司雖被法廷判罰巨欵而其公司股票仍未損害此間人皆謂上控以後須延至二年方有定斷云 
[富豪慷慨]  
　　二十九日倫敦電云美國巨富卡納琪氏慨助十萬金磅以充英皇愛德華醫院之經費 
[英艦大操之微災]  
　　二十九日倫敦電云英國滅水雷艇斯辟福號在沙倫港會操時其船忽而焚燒致有火夫二人灼死并傷四人云 
[法軍攻摩情形]  
　　二十九日倫敦電云自摩洛哥各領事館派兵駐守後法艦茄立利號卽行燃砲轟擊摩民城郭是役摩民之死者一百五十餘人 
[工業和平會]  
　　字林報云美國舊金山工業和平會事已於六月十八日定妥工商部大臣及海軍部大臣均有演說皆以急圖善䇿以弭資本家與工黨之爭而調和之其他名人等演說大旨亦如是巿民會已在舊金山設有支會該會長得選舉四十五人組織長期董事會之權其十五人各爲資本家與工黨之代表餘額以他人承充董事會宗旨則專以調和資本家與工黨以維持工業之和平云以上譯字林報 
[俄德邦交]  
　　二十九日栢林電云此次俄皇在德時備承德皇優待瀕行復宣表謝意且鑽美德之海軍而尤注意兩國之邦交永久相續德皇亦以和婉之詞答之 
 ]P>郵船上之命案 
　　三十日香港電云坎拿大太平洋輪船公司義衣格爾號自美洲駛來上海者昨日在船上一箱中發現女子屍身一具據稱此箱係於禮拜日遂至船上有一美國人自謂此箱乃彼行李之一囑放貨艙船上人遂將此箱放入行李艙中惟日來覺有惡臭自箱中出是已於昨日將箱啓開則有一屍已支解且腐爛面目不能辨別惟略辨其爲女子耳屍頸有繩顯係縊而死聞死者爲美國人民云以上譯文匯報 
本埠新聞 
[貨捐局不允交還扣留洋米]  
　　駐滬美領因美商豐義洋行運米被扣函請滬道飭局給還已誌前報茲貨捐局申復略查謂上海雖係通 
 
 

Page 19

 
 
商口岸向分租界內地以十六舖橋爲界橋南屬內地洋貨進口運入內地銷售卽須照完落地厘捐豐義之米直運至內地南巿董家渡起卸例應照捐乃忽以通商口岸不能完厘朦請給還意存挾制且數十年來洋貨運入口岸內地照章完厘從無異言使口岸可不分內地租界槪行無捐則光緒三年又何必訂立界內洋貨槪不抽厘之條約所有扣留白米十袋卑局實遵章辦理俟應補之捐繳淸再行發還如逾兩月不來繳捐應照章充公云（琴） 
[新任美領蒞滬]  
　　新任駐滬美總領事鄧貝君於昨日自日本乘德郵船齊天號抵滬當有領事署中人員在碼頭迎迓至署中鄧君卽將視事所有代理領事樸哀特君卽將司理署中船務處事宜云譯文匯報 
[上海格致書院課題]  
　　（䇿論）論中國歷朝黨禍之原因與其結果問中國各行省禁鴉片已漸有成效惟上海租界尙未議决其故何在（算學）設有一孩蘸肥皂水百分之一立方寸吹之成泡每秒徑增十分之三寸當徑爲三寸時問其體變井泡之厚各爲幾何試繪求之已知本年陰歷六月三十日第二十二點鐘火星在南緯二十八度四十五分十秒問上海見火星爲何高度并求其赤徑幾何試詳細推演之（月底齊卷逾限不收）（川） 
[西北城地方聯合會暫擬草章]  
　　一定名本會以警察分區西城北城之人組織而成名曰西北城地方聯合會一宗旨聯絡情誼共圖治安而防危害一會員凡合於左開之資格者皆得爲本會會員（甲）與地方有業產之關係（乙）住居本地方三年以上者（指客籍言）（丙）年在二十歲以上有職業者一會務維持風化振興敎育擴張實業注重衛生講求火政調息事訟一會費會員每人月納會費洋三角一職員正幹事員一人副幹事員一人會董十二人評議員八人書記員四人庶務員四人會計員二人檢查員二人幹事長會董評議員檢查員皆投票公舉餘由幹事長委任經會董評議員之認可一職任職員任期均以一年爲限幹事者有總理會務之職會董有襄助幹事長分任會務之責評議員有核議會事之責書記員有掌理開會時記錄及往來文牘之責庶務員有佈置會所調度一切之責會計員有專司經費出納之責檢查員有稽核收支之責一會期每月開常會一次以談話爲主有特別要事須開臨時會講演會期另訂一會所會場設廣福寺事務所設土地堂（泳） 
[示諭停收茶捐]  
　　上海縣李大令昨發示諭一道略謂奉道憲瑞批上海勸學所總協董姚文柟項文瑞顧言禀爲謹擬茶捐暫行停收辦法請示由奉批來禀閱悉所擬辦法八條尙爲平允仰上海縣核明飭遵至前請先春公所茶捐學堂並行不廢一節仍擬移催商務總會開導秉公調處合行抄粘出示曉諭城廂內外各茶館及帶賣碗茶之水爐同業一體遵照特示（軌） 
[安徽同鄉之感情]  
　　南邑漁潭發振學堂敎員張梅生前被南橋鎭陳紳鴻恩挾嫌誣控冒充委員一節已誌前報茲悉由安徽同鄉調查屬實確係該紳誣衊因動公憤擬卽函請當道流究云（敬 
[慧星見]  
　　據徐家匯天文臺報告云昨晨三點時候在觜宿之北ORION有慧星一形頗大不須遠鏡亦能見之當夜半二三時之間則可見其全體甚爲淸楚四時左右尙可見其微光云譯文匯報 
[不平則鳴]  
　　城內箍桶店主瞿妙生日前被北區巡士紏衆凶毆並將店中件悉數擊毀反將瞿及解勸之楊龍生拘局轉解中區正巡官程二尹聽信巡長等朦禀竟將瞿寃責送縣以致衆鄰咸抱不平聚有二三十戶各蓋圖章環投道轅禀控茲奉道憲瑞觀察批示云旣經送縣訊諭查核究係如何起釁曲在何人仰上海縣迅速查明秉公核辦具報 
[限葬屍棺]  
　　閘北徐坤華家空地上近有王阿銀租厝伊友屍棺該圖地保以向章不准浮厝禀由警局限令五天內遷開（根） 
[泅水溺斃]  
　　昨有裕源紗廠甲乙兩小工同入蘇州河游泳均遭溺斃現由家屬撈獲分別棺殮（根） 
[保護郵政箱]  
　　滬道瑞觀察前接郵政局來函云有頑民竟將西瓜皮及污穢潮濕之物塞入各處郵政箱內致信件濕透糜爛殊碍要公請飭查禁等情觀察立即札飭中區正巡官程明府轉飭東南西北四區巡官諭令各巡士加意查察遇有前項情事立卽拘局罰究（哲） 
[平糶局改章]  
　　總工程局所設平價官米局因米價漸形鬆動故自七月初一日起祇准午前平價售賣午後槪行停售（永） 
[警察畢業改期]  
　　總工程局所招警察生五十三名本定上月廿八日畢業給憑茲因屈時發給各烟館獎賞銀牌無暇兼及故展散初二日給發（夏） 
[總工程局照常開會]  
　　總工程局常會因暑假暫停茲已届初秋故由局董議令照常開會卽從七月初二星期六起知照各議董開議局事（夜） 
[上海官事]  
　　浙江候補同知余文爚到道辭行向浙前山東兗沂曹濟道戶部銀行總辦黎大鈞知府施典章昨均到道縣拜會道憲瑞觀察昨傳救生局小輪委員陶鳳威至轅問話（車） 
訟案 
[上海縣案]  
　　總工程局函解張小祥誘拐陸王氏幼婢一案到縣奉李大令提訊陸王氏供去年買幼婢秋香上月至街買物被拐不歸茲由夫開米行內之車夫王秀亭在傘作內遇見控局提到誘拐之張小祥及秋香解案王秀亭供同秋香供街上遇張小祥勒令跟伊行走不允則送押捕房故隨伊至傘作內張供二十八夜半遇此幼女在八仙橋詢云被主母責打逃出小的卽至南倉街寄於費同源傘作內友人處乞鑒判秋香交王氏結領張覔妥保候查○滬道查得十九舖地甲楊虧山向傳楊氏詐擾札縣提集質訊楊供前年伯母病故檢得方單一張並楊厚堂抵洋六十五元之抵據一帋小的不知地在何入去歲將單抵於朱姓朱又轉抵沈姓得洋五十元沈姓曾到傳楊氏處查問小的實未前往傳楊氏供楊厚堂是故父外甥承嗣爲子將祖坟地出抵婦人並未知曉二月間有人兩次來向婦人查問此地稱係楊鶴山命伊等來前收管鶴山又供傳楊氏之外甥蘇德卿將小的誣詐登報致奉道憲查究大令判候禀請道憲核示著各退去○寡婦邢朱氏喊寃訊稱夫兄邢某强逼婦人再　圖得身價並可奪取故夫遺下田產爲此控究判候查明察核（車） 
[總工程局紀事]  
　　勝友烟舘因私行招人燈吸被巡長查出拘到店主金阿狗解由陳叅軍訊判交保將舊時執照呈銷并限令遷出○元成藥材行主陳文元被族弟陳之欣控欠代借銀二百兩不還訊判交保理楚○船戶陳財元同舅父吳金泉扭岳母金邵氏控被霸留未婚妻彩娥復圖婪索財禮奉陳叅軍提媒証謝張氏訊知兩造各有親誼判吳出外代 
 
 

Page 20

 
 
爲佈置迎娶○匪人姜春發攫取某孩手上銀鐲拘案訊判押候嚴辦（永） 
[公共公廨晚堂案]  
　　周裕慶控楊景餘圖賴借洋三百元向索逃避求究前晚奉帮　寶子觀明府提訊周供上年被楊借去洋三百元至今本利無著求餿訊之楊供求寛限措還判交妥保予限四十五天分三期拔還如違未便○方邵氏揑王省吾借洋圖賴提訊方供王因急需央中錢連生借去洋一千二百元除還外尙欠一千元求追訊之錢供爲中是實王有事未到求寛限措還判交人銀妥保限十天交王到案訊追（根） 
[公共公廨早堂案]  
　　沈子雲積欠畢雅生帳銀甚鉅經畢投控關道札發公共公廨昨由差探將沈解究延哈華托律師投稱伊係俄商用人請交保訂訊帮讞寶子觀明府商之美白副領事判交保訂訊○馬崑妹係江灣人因被翁姑凌虐並將髪髻剪去逃入濟良所於昨解究判發所留養候示○逃婢顧金秀與幼女姚阿昭馬阿生迷路送廨判發幼女所讀書候示○湖南人鄧佩臣鄧煥臣與廖正元廖正喜張鑑堂等人與著名騙子王西元及王松泉等人居住新閘成都路某里內王自稱係湖北候補知縣來申辦麫粉機噐即與某洋行執事黃韞甫往來熟悉繼而托購機噐爲由誘黃在成都路鄧處出示刀械將黃身畔銀五千六百兩攫去逃逸由黃報捕派探李星福拘獲鄧廖等人於昨解究判一併押候禮拜六訊奪○胡小弟以至王阿松作塲內遊玩爲名將伊妻拐逃報捕解究判押三月○李阿大違章罵捕判枷兩天○高文福向陳阿貴調戲判枷十四天○作頭姚新記違章遣磚下地判罰二十元○許阿鑫與張阿三竊物判押候禮拜六訊罰○陸阿二拐騙陳李氏圖賣判押二月○陳阿生竊衣判押禮拜六訊究○陶維生竊銅灼判押五天（莊） 
[法租界公堂案]  
　　蔣同昌在新租界修築街道夜間違章不點紅燈由工部局傳案聶司馬判罰洋十元○張三因王阿三之命案牽涉由縣差持文投廨移提判准予帶去歸案訊辦○顧金　行竊某姓衣物拘獲送究司馬以原告未到判押候原告到案訊辦○王松泉行竊寶昌路洗衣作衣物箱子多件由細崽周阿毛拘住報探在張文卿家搜出原贓一併解辦判王枷二月押改過所半年張枷兩禮拜○立興巡丁送偷芝麻之小工王金生朱德生金阿四等到案司馬詰得行竊屬實判各押捕房三天○陸基根扭張阿生至廨控稱張前來做木匠至天明逃走並竊去衣包當塲追獲請究判押七天○過犯王長發偕董阿狗搶刦途人金挖耳牙扇等件由探拘案訊供狡賴不認飭押候查明核辦○陸三三偷木尺趙阿根偷法新報舘板木判各押一天○胡德仁解二在碼頭行竊考籃經探獲案判解枷二月押改過局三月胡枷一月押改過局二月（泉） 
[美租界捕房事]  
　　昨日一百零七號西捕在司考脫路橋下查見孩首一顆浮於水面當即雇人撈起暫置岸邊一面禀由捕頭飭傳地保查明掩埋○傳紀桂前晚行經禮查路　德國牛肉莊所蓄之犬奔出嚙傷頸項肩背等處報由捕房飭送西醫處驗明傷痕核辦○木匠林祥生等三人昨在匯山路扭住鋸匠潘金榮兇毆由捕將林潘二人帶入捕房　林押候送究潘送醫院求治○黃玉記黃炳堂及婦人陳阿珠在途互毆由捕拘入訊因索欠起釁一併逐出不理（西） 
來件 
[上海城廂內外選舉局議定選舉章程]  
　　第一章總綱 
第一條選舉區城以城廂內外總工程局之區城爲限 
凡不住居本　區城而有財產或營業在本區哉者與住居本區域等 
凡住居租界而與商會及勸學所有關係者亦與住居本區域等 
第二條選舉分初選舉及複選舉兩次選舉由有選舉權者於有被選舉權者中投票公舉複選舉由初選舉當選人投票互舉 
第三條初選舉當選人額數比照本期應行改選之議董之數加四倍複選舉當選人額數依本期應行改選之議董之數 
第四條複選舉當選人卽爲議董另就複選舉次多數中以次編定十人爲預備議董 
第五條總董由議會公舉如議董中有被舉爲總董者即以預備議董依次推補其任期以該前董應滿之任期爲限 
　　第二章選舉人資格 
第六條凡備具左三項之資格者均有選舉權 
一本國男子年在二十五歲以上有職業者 
二本地人或住居本地（指家室或財產所在而言）五年以上者 
三合於下開各項之一者 
甲年納本地之錢粮漕粮者 
乙年納本地之房捐者 
丙年納總工程局月捐或城內路燈淸道捐者 
丁擔任地方公債者 
戊年助地方敎育費或他項公益費者 
已能自寫姓名年歲籍貫職業住址者 
第七條凡有左開各項之一者失其選舉權 
甲犯國律載明之刑罰者 
乙爲不正當之營業者 
丙失財產上之信用確有實據而尙未淸了者 
丁有心疾者 
戊吸鴉片烟者 
以上五項如公認爲情事完結後得復有選舉權 
第八條凡有左列之身分者暫停其選舉權 
甲現爲官幕或在官人者 
乙現爲學生或軍人或巡士者 
丙現爲僧道及其他宗敎師 
　　第三章被選舉資格 
第九條凡有選舉人資格年在三十歲以上復有下開各項之一者均有被選舉權 
甲有二千兩銀以上之不動產者 
乙自有二千兩以上之營業資本或代人營業至五千兩以上者 
兩曾經出仕或得科名或在庠者 
丁中學堂或與之同等及以上之學堂畢業者 
戊擔任地方公債銀二百兩以上者 
已年助地方敎育費或他項公益費共銀百元以上者 
庚商會會員或各商業董事 
辛勸學所城廂職員 
壬各善堂董事 
癸各段董或各區贊助員 
第十條凡失選舉權者並失被選舉權 
第十一條凡停選舉權者並停被選舉權（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
