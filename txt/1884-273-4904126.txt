# 1884 - 273 - 4904126

 

Page 1

 
 
[籌海初集出售] [  本舘主人謹啓]  
　　關滋圃軍門天培道光年間名將也揆文奮武智勇兼全其駐節粤東時適值海疆有事軍門運籌帷幄卓著戰功海外强鄰氣爲之奪曾自裒生平奏議文移等類爲籌海初集本舘取而閱之覺指陳　務洞中機宜所繪戰陣及形勢各圖尤歴歴如覩纎悉不遺馬伏波聚米爲山當不是過况目下海氛不靖正當講究邊防之際此書尤爲切要因用活字板排印問世其圖則託點石齋攝影印成附人卷内分訂四本准于本月十九日出售價洋三角正諸君子有志籌防當亦先視爲快乎 
[第十六號畫報出售] [  申報館主人啓]  
　　兵凶戰死傷亡軍士實意中事而馬尾則禍起倉猝傷亡之慘幾不忍言聖人　懷南服知之頗深特發帑金萬兩到防查給傷亡將士用急圖之俾薄海周知國恩之高厚再本埠西商於華官照會堵淞一簡集衆會議時着友前往觀看繪成會議情景圖中人數近百而面貌無一相犯者大是奇觀兩圖編入此次十六號畫報准於十六日出售仍於畵報之末附送淞隱漫錄圖說一則閱者鑒之此布 
[論絲商控案]  
　　　嘗綜覽中西人之性情風俗竊歎中人之虚浮不若西人之樸寳自互市以來將四十年仿效西法大有蒸蒸日上之勢控原立論必謂中國將盡變其浮詐因循之習而後可以行西法於萬一盖聖人之教孝弟忠信禮義廉　　大端所不當變者也其宜變者乃積俗相沿頽靡苟且之弊耳西人禮儀簡略性情率直故其處已接物一衷　實不務外貌必公必信盖有由來取其所長以醫華人之所短非用彝變夏之謂也乃西人習與華人處華不能遽步武西者西轉而漸尤效華近十年來殊覺西人之行事稍異從前富商大寳亦有懷挾欺詐任用客氣充其所至如華人之刁險詭械而又甚焉此則人情之沾染與世故之周旋所敗壞於無形者也昨報　絲商控案告白華商之　欺者不得已而爲是喋喋核其情節眞無怪有此謗書也夫天祥行爲上海最著名之洋商開　已久每年所　絲茶雜貨價輙以千萬計從未聞有此次買絲之不近人情者華人無所控告且平日華官勿肯自任仔肩委　唯諾惟以優待遠人爲重凡遇控案華人實在受虧從未有一起平反駁西官之所斷者往往華官故意遷　而西官恐失公平值義之名反欲爲控者轉圜故涉訟而有西人華人咸樂聽斷於西官盖以西顧西詎無偶事袒庇之案而公論具在衆證確鑿當堂亦無敢偏也而華官則不然或自詡洋務通才習與西人往來瞻徇情面或又生性　懦臨事畏葸時時以得罪西人爲防則雖是非曲直顯然可見亦必微示西人以便宜以爲懷柔之道固應爾也此等幹才以辦交涉事宜釁端可决其勿開也而無如華人之寃苦何也華官如此故有樂就西官以訟之者如此案絲商不禀求道憲委員會審而驟控於英按察司職是故耳夫所以控英臬者謂交易自有常例通商必準定章官爲按　專管刑案豈能任一已之私見與他人之私誼而不顧西商信實之名乎然其所藉口者不過以合同之有無乘間攻瑕庶使華人無詞可對則廢然自返耳豈知合同之例英國原屬有之而上海絲包出入每年大都五六萬卽天祥一家至多亦買至六七千從無合同今忽以合同爲言詎足以服衆絲商之心哉夫今天祥之案緣某絲商於六月十八號售與湖絲二百包當日成交價值若干通市皆知次日市面卽形疲敝過磅之時已覺不勝吹求任意檢退並將兩家之絲全數停磅至華　閏月初四日忽將原包退還其時市面固已不止罷軟直覺淸淡然此項存絲乃係以前所買存於行中並非後買之絲强欲該行照前給價故退之誠屬非是事懸不理赴愬英臬乃又延至八月十二日始傳集訊問止問曾否立有合同華人以無對官卽以無合同之故註銷不理吾不知向來絲商交易不立合同西官亦聞之否就令向有合同今偶未立頓啓齟齬則旣有此事此貨兩造具在通事到塲亦安有不理之情事耶退絲尚可别賣天祥一家聲名果不足惜然如西官訊案之法則將來凡有買賣不立合同者當交貨而未付銀之日竟可以未買此貨對我華商也大凡西官審案遇小事則加意認眞會審公堂瑣屑細故嘗與華官再三駁詰深恐一不得當寃累平民吾人見之以爲西官處事質實不尚浮文誠有過於華官之虚應故事者顧以堂堂臬署而率略如此苟其有意袒庇洋商則將來中外交易其相欺何所底止歟上年曾有興隆洋行買川帮大黄麝香等貨定價過磅至期收銀突將其買辦交捕謂有虧空情事須將客貨抵收訟經德領事訊問洋東推稱貨係買辦所買今被虧空理應抵償客帮不服屢次集訊斷以半價客不允收乃數月之後復行請斷則答以前經斷過旣不願領應作罷論并半價亦不能給現在此案尚懸宕無着而興隆居然如無其事今者又有天祥之案倘此後羣起效尤不幾令華人無所措手哉主持商務者其可不加意防維乎 
[京電述聞]  
　　昨上午京友專發電音至本舘云聞有法船六艘駛赴淡水六艘駛赴旅順督兵者仍係水師提督孤提及副提督李士卑士窺其意見大約覬覦營口錦州二處然撲犯淡水之說本館已照西商信息列之昨日報章至旅順警信則連日未有所聞大約巷議街談確否尚難逆料姑錄之以俟續音 
[基隆續耗]  
　　昨日法水師提督孤拔有電音來滬云十六日基隆各險要處盡爲法人所據开將中　砲臺焚燬現在法已據險而守云云初不解法人何易於得手如此而淡水信息謂法人自前次攻基隆後常以兵船游弈洋面耽耽窺伺華軍欲在山上築砲臺法卽用砲擊之且又不能堵塞港口以阻法船以致法人長驅直入然勝負亦兵家所常有轉敗爲勝是所望於統兵者又昨報法副提督利士卑士往攻淡水一節兹聞已將口内水雷及石船等設計撈取云據此則法船駛赴旅　之說益不足憑矣 
[築臺堅固]  
　　外洋新聞紙云英國在伊定巴魯相近地方新造一砲臺竣工之後卽用開花礟轟擊一永日而礮臺並無大損可見西國列陣圖兵築造礮臺如此講究中國何不仿而效之耶 
[厦門談屑]  
　　八月初三日厦門復發大風港内夾板商船急下椗抛錨以防碰觸海面漁船急切不能入口多有盡付波臣者有合吉魚行張姓漁船一艘由大担山外入港駛至青嶼相近驀被風浪擊翻全家男女大小十四人均墮水中有二女孩因荏弱無力頓被猛浪衝入波心幸有德國夾板船入口引水西人好卜施丹急放小艇拯救計拯起 
 
 

Page 2

 
 
七男三女及童男女各一人若該西人者眞可謂好行其德者矣○厦門居民前因法人有攻犯之說紛紛遷避鄉間現已一律遷回有鄭姓孝廉及林擢三廣文因鄉居得病遽赴玉樓小孩殤者尤衆亦慘矣哉○厦門洋藥稅釐甚重每箱徵至銀八十三兩之多是以偷漏甚多日前居民移家避禍時衣箱竹箋交錯途間奸商卽乘便用皮箱裝滿洋藥任意走私釐局　勇哨丁以未經覷破不便稽查聞某洋行一月之内售出私藥四十餘箱其餘各行亦無不乘時私販洋藥之價忽地從廉每箱僅售六百元左右致局中報捐者數甚　寥花樣翻新狡謀百出奸商罔利其眞防不勝防哉○前次風灾漁民死亡甚衆興泉永　孫觀察詳請省中省　憲籌欵賑卹現奉批准經厦防廳出示曉諭凡七月初二日被風傷壞船隻人口者卽可往廰署報明請恤云○七月初二日因風擱礁傷壞之二枝半桅夾板船一艘業經利記買辦合同華商拍買計價銀一千零三十元雇人在海拆取本月初三日又遇大風潮水加漲數尺竟將該船浮起飄擱海攤拆卸益覺便利間出售拆下銅片等物已利市三倍云○本月初七日福建輪船由臺灣開行在臺官商幕友各將眷屬附搭該船到厦亦有回至省垣及返原籍者以故邇來客館棧房幾無容足之地云○臺灣府至旗後口向　電線刻下劉蘭舟觀察擬由府城設線直通臺北淡水基隆以便傳消遞息聞已委畢君押運沿途電桿木料矣○近日法人雖有兵船駛至墓隆然只游奕片時立卽退去劉爵帥特由滬尾口運來四十墩大砲四尊安放獅球嶺前營以備遙擊法船聞此砲藥力甚猛卽鐵甲堅船皆能擊壞爵帥連日督同署總鎭章軍門鼎臣曹軍門志忠等帶同將弁隨時操演南洋有此屏翰敵人雖愍不畏死當亦未敢輕越鴻溝矣○昨有茶客自淡水携看來厦云有漢奸代法人粘貼僞示内有限本月内百姓一概遷避法人定來攻取台北云云是以居民徙宅者甚多古語云靖外患先除内奸爲人上者苟能嚴絶奸民不使去順效逆法雖悍戾其將奈我何哉○十二日福建輪船由淡水來厦云見有法兵輪船在福州南北洋面遊奕意欲阻截來閩欽憲及中國兵船軍餉云 
[盼望麾]  
　　鮑春霆爵帥自奉統師出關之命鄂省官民無不引領以望然其舊部多在湘中刻下整頓戎裝向未到鄂迎候聞爵帥所統之軍實有四十營合之爵帥自募五營共計四十五營或謂將調紥江西一帶作爲四面接應之軍未知然否惟聞姜副戎河淸奉爵帥令自募五營其餘營官各帶幾營尚未詳悉容俟續探 
[兵船抵鄂]  
　　初九日早有兩兵輪過鄂相傳一係楊石帥官眷座船一係迎接楊宮保厚菴之船略爲停輪卽駛赴　省矣又聞楊宮保現奉廷寄著統領水師舊部駐江陰一帶以固江防又有船數十號滿載兵士泊漢口小河未悉調往何處又湖北安陸府砲船統領陸軍門承組已募成勝陸隊兩營統帶其遣缺現奉憲委塘角大營之營務處張君良材代統云 
[皖省軍信]  
　　近來各省招募之勇經過皖省者絡繹不絶初五日新到楚勇兩營下午又到淮勇兩營分紥東北兩門外聞俟王陸馬李各營官招齊新勇到省後再往金陵聽候調遣皖中大憲恐防兵勇過境或有騷擾之虞派委員弁日夜梭巡日來民間安堵如故皆大憲保護之力也 
[官塲消息]  
　　五河鹽厘總辦黎太守在局病故已委許薩阿觀察接辦觀察征塵甫滌便　鹺符可見上游之心許者非一日矣又正陽關督銷黄海樓觀察已隨漕帥入閩頃已改委徐仁山觀察接辦又湖北川鹽釐局亦已委黄幼農觀察前去觀察原辦淸淮堤工刻聞此工已并歸揚城保甲總局吳栢莊觀察辦理矣 
[總統驅瘧]  
　　或寒或暖之天一汐一潮之地最易損和况軍書旁午日則綸巾羽扇行海上軍破浪數百里夕治文符盈尺燭再見跋猶不得休息武鄉侯陶荆州後那有此人近聞陳總統以勞致瘧一日未發汗欲出左右以汗請總統拍床大叱曰吾昔日在百萬軍中視性命如草芥何畏汗也竟出瘧亦由此遂絶說者謂近來瘧鬼多不畏杜少陵詩還當以元龍之豪氣懾之 
[冐勇封船]  
　　近日金陵水西門一帶自調防某營封船北渡後復有一種反穿號衣三五成羣在河下口稱封船裝載車械在淮城交割者無論小大船隻貿貿然入踞其中便裝腔作勢肆其恫喝長年之黠者濳與以錢數百則又顧而之他間或有確係某營旗幟者因此莫知其爲眞爲僞悉敢怒而不敢言祗得甘心順受聽其需索而去竊謂近日各處載兵運械在在需船其類此者當復不少地方官若不出示嚴禁商賈之受其害者多矣 
[營口瑣事]  
　　邇來營中操演頗極認眞夜間新砲台上高矗紅燈嚴陣列隧無片刻偷間左耿兩統領與勇丁一例裝束高坐指揮兵士皆如虎如貔赴相勇毅惟該處　臺工程未藏根基雖用三合土築就然未及乾燥恐其不甚堅固耳○電報官局設在宏盛店内刻已開工置線由田庄台新民廳迤邐達山海關以抵津京至其餘省垣及吉林各城擬再由山海關轉接營局總辦程君帮辦陳君巡丁八名大約十月初旬方能工竣云○營口市價及銀串仍忽上忽落總由人心疑慮未定故耳○左統領奉軍憲札飭定期初六晨合操先一日遂令本營炮隧預爲試演以免生疎有一炮手偶不經心轟去左手拇指卽抬赴東海關請穆稅務司療治刻傷勢已告痊矣○初六日軍憲在鎭海營校塲大閱新兵三營各賞銀五錢此外打靶中五槍者加賞銀三兩中二槍者二兩中一槍者一兩大炮則極有準頭者二十兩次則十兩五兩不等各營哨官哨長五十餘人戈什三四十名打靶中五槍者賞銀或十兩或八兩大約命中者多故所賞亦不貲云○海城縣自金叔廉大令接篆後命案層見疉出四鄉刨發新墓之案亦月必數起近飭捕購線緝得掘坆之賊有避在天津北鄉者遂移咨　捕務必歸案嚴懲想大令執法如山决不使若輩倖逃刑戮也○道署守門馬兵某甲有一坎肩交西營火神廟前某刷染店覆染本月初四日該兵往取竟不名一錢店主向索工料錢六百文該兵囑其同往領取店主信以爲實卽隨至署前旣至該兵忽入内卸去長衣手執　鞭大踏步出外雙目圓睜厲聲問店主曰汝要錢耶此卽錢也舉鞭亂擊遍體鱗傷路人咸抱不平然亦莫敢詰問久之店主痛極大呼救命適觀察從人聞聲而出店主哭訴緣由遂將該兵斥退縱店主狼狽回家 
[捉賭被毆]  
　　杭垣賭攤名目不一無非皆陷人之事而其兇横最甚害人最鉅者莫如席地擲錢之賭其法以四五人席地而坐一人手持二錢擲之於地以紙盖之其錢選一紫銅一白銅者故其賭亦分四門與搖攤壓寶相似輸贏甚巨分文不欠嘗見有衣冠濟濟而來卒至剩一敝袴而去者此類匪徒皆地方無賴及衙署中夫役等爲之且忽聚忽散每無定所雖懸厲禁終不能弊絶風淸撫轅照　後通軍橋地方有數十人日聚於此作席地之賭月之朔日某巡弁路經此處卽呼拿捉賭徒四面奔逃有兩人逃入對面之樓房中登樓而遁某弁在後窮追方擬與之偕登當有旁人出而大呼曰豈有作官者而不知内外壇入閨　耶一聲喚打卽有賭徒十餘輩將該弁拖至街心各飽老拳弁連呼地方始有識之者見而喝住然人多手雜拳脚之下幾無完　矣該弁逃回哭訴督辦次日轉禀撫憲中丞大怒謂無論何衙門夫役見賭卽拿到重辦且諭督辦會同營縣務將此案賭犯立拿嚴究以儆兇頑該弁旣受重傷令卽加意醫治許其優給傷費量予調劑前日聞已獲到開塲之首犯笞責一千枷號示衆餘黨姓名共有百餘局中已會同營勇滿城緝捕頗爲雷厲風行云 
 
 

Page 3

 
 
[温州近事]  
　　前報載瑞安縣屬時有竊賊開棺竊骨之事兹聞塘下地方業已獲住一名送縣懲治其人年約四十左右身穿藍夏布衫腰懸竹筒其中所裝不知何物嗅之臭不可聞每夜手執骷髏且敲且行並向各家門首黏貼白紙拿獲之時語無倫次似瘋非瘋該處紳耆送縣請辦程邑尊略訊數語隨飭管押衆百姓疑其輕縱匪人竟在署前滋鬧旋經邑尊延請紳士再二勸導百姓始解散○小南門外業已舉辦保甲民團每夜巡查必至天曙始息以故邇來偷竊之案寂無所聞惟七月念八夜巨成樹行被梁上君子濳身其内當卽知覺追赶適民團巡至其處帮同兠拿該竊卽投河圖竄不意水性未諸致遭滅頂次日該竊之母揑詞赴縣報案經該處地保出爲理處許以衣衾等物遂不至經官檢殮云○温郡舉辦海防城内兵勇均已調往狀元橋磐石龍灣芳竹嶺各海口分投駐紥嗣有土匪蠢動之謡當道慮及城内空虚亟宜募勇防守遂由張鎭憲委哨官劉君前往稱溪招募洋鎗土匪赦其已往効力自新惟該匪物自儻來揮霍已慣今充兵勇恐每月口糧未能遂其所欲耳刻已招有百餘名暫駐東甌大廟云○永嘉七都靈昆地方近有烏茄船三十餘艘寄泊鄉人詢其來意稱係捕魚之船然觀其　中並無笭箵繒罟等物是以鄉人咸存疑慮云○永嘉柟溪四十六都佛奇巖地方自前月十七日起至念九日止接連出命案四起張邑尊因於念九日帶同堂招刑仵及值日差役前往檢騐旋於本月初二夜返署○前報載永黄樂三邑交界之窄溪地方拿獲洋鎗土匪三十五名解送樂淸縣署收禁旋經程邑尊逐一研訊内有二十三犯均各供認不諱邑尊錄供後立卽會同秦恊戎解往法塲梟首示衆餘十二犯中有數匪供詞狡展尚未正法近日謠傳日前窄溪脫逃之匪竟敢紏同黨類前往報復將該處男女擄去三十餘人並聞被害者已有十六人不知此信果確否○永嘉西柟溪山上諸蘭若近有非僧非道者或三四人或五六人分投借住設席肆筵請延地方紳士詢其何事咸云在寺修煉然觀其行李俱甚畢麗不似專講熊紳鳥經者寺内産業先已典押與人若輩立卽出貲代贖費至五六百番毫無吝色問及藉貫或言玉環或言金華五方雜處言人人殊故各處居民不免有所疑惑云○管帶楚軍左旗鄧仁山軍門現奉温州鎭憲張奎垣軍門檄調往大荆暘谷岙駐紥管帶楚軍右旗倪鶴亭遊戎所部之勇半旗調駐盤石砲臺半旗調駐措溪巖坦等處狀元橋之練軍調回駐守東門外磐兒營所募廣勇調紥海關傍老砲臺盖因近日有土匪蠢動之謠故有此一番調度也○嚴衙巷肉舖主洪福去年病故妻陳氏雖無妙常丰韵然緇衣孽染不免握雨携雲與雨傘匠阿霖早有桑中之約近阿霖賦間在家光景漸形拮据陳遂移花接木復與百里坊口陳德順爆竹店主陳某有染新情　綣似漆如膠視陳阿霖爲眼中針往在以閉門羹相欵本月初二夜阿霖探知陳柳梢月上人約黄昏遂踰垣進内意欲獲住兩人以洩胸中數斗惡氣不意了鳥關防不能如崑菕奴之直達紅綃臥室因在天井中睡而邏守四鼓後該處地保支更過此見陳門首有雨傘燈籠紙扇各一疑爲竊賊所遺當卽叩門詢問隣居麕集找尋驀見阿霖指爲梁上君子一聲喊呌該氏及陳某亦拔關出視隣居因將一女兩男統行送縣時阿霖早已吞服紫霞膏延至天明其毒陡發用藥灌救已難復活差役因着人負回陳家專人至平陽報信屍親大約須俟初五六日方可抵　刻聞有人出爲理處想可免相騐矣○前報列瑞安水師營船駕王千戎占鰲推跌勇丁賈得全人水身死一案其中尚有悮傳之盧今將瑞安縣程邑尊通禀原稿略錄報中以供衆覽其禀云本月十三日據准左營耑防北關汛千總王占鰲聲稱巡洋回埠兵丁賈得全於收篷時失脚落水撈救不及身死等情並據民婦賈馬氏呈報伊子賈得全充當營兵截營官王千總毆傷推跌落水身死叩乞騐究各等情當卽帶同刑仵前詣該處眼同屍親騐明賈得全委係落水身死頂心並無傷痕核與報呈不符左肩雖有劃傷一處甚屬輕微似係落水磕碰所致顯係屍親藉屍圖詐除移傳千總王占鰲到案集証質訊確情塡格錄供詳報外合先禀陳○邇來温郡時疫流行甚多霍亂吐瀉之症竟有一吐一瀉卽行斃命不及延醫救治者惟因海防戒巖故街談巷喙尚無一人言及否則華盖山之温元帥早已請出巡方矣 
[宜昌瑣事]  
　　宜昌原營及操防營兵額約共一千三百餘名操防向紥東門外今移至南門外龍王廟後以便迎送差委云○宜鎭賀鎭軍諭令各哨弁督率合營兵勇每日在北門外大教廠操演打靶委中衡游府劉游戎閱看鎭軍前曾頒給各勇洋鎗三百餘桿命以打靶　中爲上不必專事刀矛近又在大南門外操防營看操留心武事可謂餘力不遺矣○宜昌　面砲船約計二十餘號除出差外常有十數號停泊江于每日淸晨操演炮位務期中的操必兩時許此項砲勇砲弁俱由水師營中選取較陸兵紀律尤嚴號衣旗幟一色新鮮且無一吸食洋烟者桓桓武士矯矯虎臣强敵當之有不旗靡轍亂者哉○前日賀鎭軍挑選勇丁操防營中選中什長劉某見其技藝　熟立卽拔什百總云○日前賀鎭軍給發軍餉後在城廂内外鳴鑼示衆云今日合營兵勇均已發餉倘有前欠各舖帳物錢債等項可向之索歸若不肯還准往前營禀告○徐某上街買物見一孩在某雜貨舖買冰糖六文去時遺一紙包旋經該舖取以示除問是否爾物徐接而展視見内有某錢店六十兩匯票一紙徐一時不忍向鋪中人云此必適購冰糖之孩所遺　不擲還恐釀性命因急將該孩喚轉問其失落什物否該孩聞言駭甚找紙包不得登時面色若灰驚惶無措盖孩實某舖學徒店主令其往收號銀者遂將　包付孩孩喜揚長而去若徐某者可以風矣 
[命案續聞]  
　　昨報列石頭沙命案一節兹悉其中尚有傳訛十三日晚上小石頭沙鄉人見有岱山販私船一艘遂邀同好事者數人追上拿捉詎有三人被岱山船上人刃傷當卽落水身死由屍親具報請騐寳邑尊王雲莊大令公務冗　無暇前往因委陳　方二尹往騐十五日帶同刑仵人等至該處騐得的係因傷身死鄉人求請自行棺殮二尹俯如所請至昨報謂鹽船解往劉河鹽公堂實則並無其事也 
[吳淞近事]  
　　審鎭軍玉春防堵福山佈置頗爲嚴密自白茆口至福山共有砲台五座計由淞口至白茒相距七十里第一炮台面向東北高三丈有奇十分堅固台上設開花砲二尊後膛砲六尊砲勇均係年壯力强至徐六涇十八里第二砲台炮與前同駐有防兵一營係儘先遊擊袁堯采游戎福齡統帶至許浦十二里第三炮台砲與前同至福山三十六里港口砲台二座東西對峙各置巨砲八尊開花砲二尊駐有防營練兵一營亦歸袁遊戎管帶軍令森嚴營制整肅每日操演二次以三六九開響鎗打靶各勇無籖不准出營雷鎭軍蒞任多年老成諳練此次運籌佈置實已餘力不遺該處另設領港砲艦十二號每號派砲勇數十名駐　港口是以盜案絶少鄉民受恩者咸頌德不置云○昨淞口各防營接得上憲來電有基隆戒嚴之說着令加意嚴防晚間又有電到謂法船之泊芭蕉山者現已一律開去恐其攔入大江切須小心防範云○曹肯堂軍門日夕與陳舫仙方伯及各統領會議軍務軍門必逾半夜始回營中○近日砲臺防守更嚴每晚輪班瞭望陳方伯更擬在各營内挑選年輕精悍之勇若干名晚間携帶洋鎗在沿塘土墻上通宵巡察云○今晨南瑞鐵甲由江陰駛來在砲臺前下椗傳聞送左帥羽檄至淞未知確否○前日下午泊守温草浜之入槳砲船十二號一律開入滬江盖各船本擬陸續上岸修理刻因兵事孔亟故草草修成立卽下水也 
[靈輀返里]  
　　駐紥英法欽使曾襲侯之參贊陳松生都轉殁於使署襲候哭之以詩傳誦一時同深惋惜襲侯當委丁叅戎榮華送靈輀乘英公使輪船來華昨已抵滬丁叅戎暫寓英租界泰安棧擬換輪送回湖南原籍波濤萬里輿櫬歸來湘中父老必有望丹旐而灑涙者矣 
[接濟宜防]  
　　海關道邵觀察查得美租界虹口地方可熾行等六家專與洋商交易買賣煤鐵雜貨等項業經札飭英會審貝諭知該行 
 
 

Page 4

 
 
等不得將煤鐵雜貨售與法人設敢暘奉陰違定干究辦云 
[船事類誌]  
　　虹口琼記碼頭停泊之三枝桅美國兵船本擬卽日開行因船中機器等件或有小損是以雇祥生廠各小工趕緊修理維日不足繼之以夜前日忽接吳淞來電據稱大七山洋面有法兵船十二艘深恐肆擾吳淞暫緩開行赴他處故船上工作夜間亦暫緩矣○製造局前停泊之六號兵輪船於前日午後駛往吳淞矣 
[搶妓糾纒]  
　　前晚有寓居法界天成昌弄之婦人名阿四者糾人將小東門外王二花烟館中烟妓扭送捕房訴稱該妓曾欠伊洋一百數十元王二趕至捕房稍該妓經人薦到時曾取去帶擋洋六十元豈可任爾驟然扭送兩下爭執不休捕頭着赴公堂伸訴諒明日兩造冨歸案訊理矣 
[不管是非]  
　　妓女王雲卿發堂擇配節列前報兹有葛朱氏以被該妓借洋二百元由王金珠担承今該妓雖已發堂土金珠仍開妓院因呈禀請追黄太守飭提王金珠於前日到案葛朱氏申訴前因并稱王金珠尚有買女金鳳現在妓院王金珠供王雲卿之事我已受累金鳳係借印子錢三百串買來葛朱氏欲得此女請令還錢領女亦可太守謂此種情節本分府未便核斷着自行調停 
[水手攩車]  
　　前日午後有某西人坐馬車攬轡疾馳行經英租界西馬路向西突有西水手醉後游行由西而東與馬車相值車中西人恐致碰撞勒韁停車而水手反將西人扭打不休幸西捕到拘水手至捕房想當查明何國水手送該管領事官懲辦也 
[保人自刎]  
向在本埠開設靛青行之蔡某於上年虧空各莊號銀多至二萬有餘避匿無蹤當經各債主投控上海縣署黎邑尊准詞飭提家屬着交日前經原差提到蔡妾陸氏蔣明府升堂訊供據稱夫主現往何處小婦人實不知情至家中人口早回處州府縉雲縣原籍明府飭將該氏交保着令函致其夫來申料埋當由道差顧某將該氏具保出外現因案延日久各債主紛紛投催黎邑尊飭差傳諭深入着將該氏交案覆訊並日顧至該氏家中適該氏出外未回顧卽將衣箱四只運回已家俄該氏回來傭婦等訴悉前情該氏卽投該處巡防局喊控局員飭勇拘顧解送縣署一面飭差將衣箱吊齊　案蔣明府研訊之下該氏申訴並因顧稱屢催該氏延不到案　取　衣箱冀其卽行投到該氏供稱小婦人箱上均貼封皮現已破碎難保顧不開箱私取物件明府飭當堂打開檢點該氏謂金飾等件並無缺失獨少伽南香朝珠一掛珠　仍在箱中鑿鑿可証明府向顧研詰顧言語支吾明府謂顧擅取該氏衣箱已有不合今失去鉅價朝珠自應淸理交還免干咎戾卽飭將顧交保顧行至大堂忽取出身畔小洋刀猛向喉間亂戳登時血流如注原差見之急將洋刀奪下禀明黎邑尊先傳官醫王某用藥敷口發堂　治幸傷口尚淺諒無大碍云 
[女堂宜禁]  
　　烟舘之用女堂　屢經官憲出示嚴禁而終未能拔根掘株　烟館内室半住家眷以爲影射地步卽有青年婦女坐櫃挑烟而彼以雇用傭婦爲名不啻明目張膽其有害於風俗人心實非淺鮮日前小東門外有某烟館主某甲與其岳父某乙爭論乙以爲我女不能作賣俏生涯甲反唇相稽遂致鬥口乙胸前有刀痕三處謂爲甲所戳而甲則謂乙自戳互辨不已欲赴法公廨聲訴而連日公堂訊案從無此等事想已經人調處矣 
[屍親到滬]  
　　前報押犯病斃一節兹悉死者王阿昭係本埠西鄉七寳鎭人由差趕往報知其妻卽同表兄等來滬至棲流所一味胡鬧故刻下尚未　殮也 
[上海絲業會館籌賑公所施少欽函託平江祝大善士代募省賑捐書]  
　　同心善長先生大人閣下久耳鴻名無由晉謁望風馳系與日俱深敬維福祉綏和籌祺納吉爲頌弟近爲山東江西　省賑務覊身自朝至暮酬應各處捐生並復各信局帶到賑洋等書一手料理頗形竭蹶幸叨神佑賤軀尚可支持近雖飲食頓减而終日招呼力乏神疲之時卽略睡片刻仍可接辦下去本年五月間弟曾在嚴會　　聖神前立願總當盡我心力竭誠苦勸照兩省如此大災蒙富道及紳士疉次來函告災若弗作無厭之求斷難　接濟下去日夜籌躇禺不得已出此籌賑末策另增刊萬善同登昌字册二萬扣卽將灾情登列册中叩請各直省仁人義士隨緣樂助全賴衆擎之力不拘多寡不論時日或因　及親因友及友輾轉託募可望集少成多藉以補　兩　災黎於萬一也弟備函各處告　承蒙諸大善士積累代不朽之功德將賑捐隨册寄來者甚爲踴躍弟接到之後卽塡給收單仍按户抄送報館登報諒早台電素仰大君子仁風遠播中外欽服不揣冐昧待託老正大信局帶上萬善同登昌字册一千扣自五千一號起至六千號止謹爲兩省灾黎叩求大君子不惜齒芬登高一呼各處轉募仰仗大力能得萬商雲集災黎幸甚弟等幸甚專册奉懇恭請善安[  教弟施善昌頓首八月十六日]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[七旬初度自述]  
　　歲月遷流如逝波良辰二萬五千過余生於嘉慶乙亥年庚戌日至今歲甲申二月四日庚戍計二萬五千零二十日桑榆短景滔磨易鋒鏑餘生閱練多身歴五朝沾浩蕩書成十種費編摩拙著忠端公年譜梨洲公年譜交食捷算兩太捷算五緯捷算方平儀象厤學南針測地志要誦芬詩略皆次第開鐫燹餘存稿未梓頽齡尚未親恩報愧向岡前卜繭窩辛已卜生壙於北鄉玉井亭東首公堂墳前此首總說下四首皆六旬後事祖武遥遥未易繩羹牆常自凛趨承忠端遺集隨時校乙亥編輯忠端公年譜内子梓成遂謄校享之詩文集今歲開鐫文孝祀田量力增先梨洲公祀産零落烝嘗草草幾及百年庚辰冬余以硯田所入購田助入公祭俾各房輪年收息爲祀事之資邑侯高公桐爲撰增助祀田碑記詳見年譜豈必本源能補助聊留模樣示孫曾燹餘典籍頻搜輯擬續攟殘細楷謄先梨洲公有攟殘集余擬搜輯先世詩文爲續攟殘集尚未成編機器翻新算局開中丞幾度雁書來此心久已如枯木三聘空勞顧菲材丁丑南昌梅小巖中丞巡撫兩浙設算學局於省城邀余主其事書札屢至余以老病固辭之藏拙山林欣有所感懷軍國愧無才覆瓿箸述成何用檄取偏煩火票催癸未法人滋事海氛告警今歲都中總理衙門火票至甬檄取鄙著測地志要五十部分致各營瑞道憲奉檄卽向書肆購寄四明賢守創新規六學培材各樹師舊雨淸深徐孺榻繁星指點洛閎儀已卯寍守宗湘文觀察創立辨志講會分設六齋齋各一師延余主講天文算學齋今六年矣自慙淺術管窺豹所喜同人珠得驪算法藉徵經傳誤析疑辨難有心知肄業諸生頗有心得如用各麻推春秋閏月及桓三年非食旣莊十八年非夜食襄二十七年實係戌月入交限辨海島算經用平面推高遠之謬皆確具見解剖析毫芒豈詡樓高可摘星戊寅秋構觀象樓於留書種閣之上開窗面面列山屏測天五夜量黄道聽雨三春泛緑醹眼望兒孫能紹述泖孫亦乙亥生瀚兒自教之今歲十齡習詩書易禮四經矣心傷師友半彫零步趨眠食幸無恙勤儉常懷二字銘先君嘗作守儉說又諄諄以勤可補拙訓炳蔚亭黄炳垕未是草 
[上海北市盆湯弄絲業會舘施少欽經收接募山東重遭水灾加勸江西蛟灾賑捐八月初七八九日第四百十六七八次淸單]  
　　句容附生楊馨山三十元仲記求病全愈由浙炕吳寄福潤局來三十元上海潘雯求紅痢脚腫諸恙速愈二十元玉山周承學爲孫女目疾求愈由陳古愚翁來十元宋六成求室人病愈先助由杭福潤局來十元寗郡儲藥局王宗丞因病復發續助求痊由永義泰局來十元邗上求父病愈生由福興局來十元陸文凝堂爲慈親六十壽由常熟寳順局來十元舊住平江人由蕪湖全昌仁局來五元永安堂辛五元葑溪漁隱日積居常不急之需由蘇全盛局來四元力不能竭子二元王溥之由杭福潤局來一元○第一百七十三日出售助賑彩票張兆瀛一千零九十五號一張洋二元以上初七日○浦城西鄉同善堂孟君殿榮繆君映奎募到前六月三十日來一百元淸單未到容後補登嶺南授經堂鄧節移喜慶同寅宴會資由本埠恆豫莊來六十元餘慶堂寳記正氣九資由浙寗方守愚兄來三十六元浦城西鄉同善堂范廷裕由恊興局來二十五元上海南阜公所節移中秋敬神散福筵費由同興糖行來二十元雲閒思過子爲媳及孫金壽病愈完愿續助由順成局來十元泉唐知命庸人求保合家平安續助四元三敎布衣病愈完願並祈子病後强健由青浦順成局求三元武林汪虎臣求病全愈合家平安二元李少筠經募東嶽錠捐餘資二元湖州勉力予求妻病愈二元荆茂堂瞿一元東田書屋一元○第一百七十四日出售助賑彩票吳元記一千零九十六號一張金利源一千零九十七八號二張共售三張洋六元以上初八日○慈北韓壽丞求慈親病速愈並均各平安由本埠立盛廣莊來一百元寓杭嘉記携眷旋杭一路平安完愿由全盛局來二十元嘉定汝南氏先慈九十冥壽移經資祈冥福由吳淞德和局來五元海鹽縣丞夏敬功節省食用求老母康健由永和局來五元茂苑張保和姜錦章蒙金邑尊捐給改過局宣講聖諭連閏四個月茶點資移助以代積福錢四千合來洋三元錢六百四十陸建侯求手足疾卽痊二元柴塲二齡女子張蕊英疔瘡求愈由順成局求兩元胡翼淸求病愈一元淸蔭草堂主人一元○七寳三善堂高君淞生經募萬善同登昌字一百九十六號册仁泰典求母病愈顔二户各兩元念爾祖梅綿世澤梅忠敬處梅求速生桂子梅求愈足疾張愼獨居唐求天錫佳兒七户各一元○朱君若䕫同姪志頤經募萬善同登昌字一百九十七號册守讓堂求父冥福一元又祈母病愈一元養浩堂陸祈母明目一元彝訓堂朱源泰隴西叟三户各虚對一元裕德堂崇古堂朱補經三戶各錢五百守鐵居士四百陸義和宣本堂立本堂三户各三百金復興聯璧堂醉墨居士程恆隆不留名五户各二百錢洋合共六元三百六十文○江孚輪船帳房代募捐册金粟居士四元以上初九日 
[上海絲業會舘籌賑公所施少欽經收江西景德鎭蛟災賑捐第廿三四五次淸單] 　 
　　京都三十六峯主人經募同人集腋第二次由本埠晋生莊來規銀五百兩揚州嚴佑之先生經募三信堂由本埠巨豐莊來五十元農部閒曹級蘭女史兄妹移消寒閒費由紹興恊興局來十二元晋德棧沈酒舲先生移學生習業酒席費六元廣東吳劉氏求行藏往返免災却兩元廣東吳蔭堂求合家免災劫兩元海上蝣民一元有心無力子求父病速愈一元以上初七日○餘慶堂寳記由方守愚兄來一百元浦城西鄉同善堂范廷裕由恊興局來廿五元菊如小築曹平銀五兩零五分洋四元四明貧士四元汪雲門求父耳鳴全愈兩元淸芬堂書屋節移中秋焚斗香資一元以上初八日○鎭洋元成典衆友求保平安五元海鹽縣左堂夏敬功節省食用求内子病愈五元萬順莊許二元祈消災降康人由揚州福興潤局來兩元以上初九日 
 
 
