# 1924 - 72 - 4918338

 

Page 1

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *   
 
 

Page 2

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *   
 
 

Page 3

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *   
 
 

Page 4

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *時論（特約） 
[土耳其廢敎]  
[  心史] ］ 
　　土耳其自變更國體。以至發揚國威。鞏固國權。經過之神速。不可思議。今又以放逐其敎主聞矣。夫此回回敎主。豈尋常一主敎而已。蓋即土耳其之舊帝系也。當我民國八年三月九日。土京君士但丁。始有耶穌敎徒。脫離土耳其政府之事。乃釀成國民之自為政府。組織於小亞細亞之土境。用國民為結合。一破宗敎之範圍。遂不以耶穌敎之首領為首領。國民自相推率。對宗敎表示信仰之自由。而微示回敎為其向來國敎之意。蓋以此奪耶敎之士預政治。使之退處於宗敎團體。以完成其士耳其人統治土耳其國之大義者也。至是年七月十一日。君士但丁之首相。宣佈令土皇遜位。全國始合為一國民政府。廢舊都君士但丁。而以國民政府所在之安勾拉地方為臨時首都。明年當我民國九年。四月二十三日。始召集國民議會。旋即通過國家根本組織法。其中規定每年以十一月一日。開國民議會常會。即於是年開常會之第一日。以夜繼晝。議決處置。土皇保留敎主之案。文止兩條。其第一條。自本年三月十六日起國家政府永遠歸國民議會。其他任何政府。槪不承認。人民亦不承認駐在君士但丁。有何個人之職權。其第二條。回回敎主之權。仍歸皇室保有。但由國民議會。依道德品行才能之標準。選擇一人作為國王。土耳其國政府。為回回敎主之主要保護者。從此兩條文釋之。國民政府於我民國九年三月十六日。始自任為統一之政府。距土皇遜位時已逾九個月。蓋所謂任何政府槪不承認。乃非對帝政府言正對耶敎徒之自命政府言也。所謂人民亦不承認駐在君士但丁有何個人之職權。則以明消滅耶敎之政府並非承認帝政府之復興也。所謂皇室有敎主之權其時猶以回敎　土人之心。而耶敎則已退為純粹宗敎。不待言也。國王由國民議會更選。則主敎非即故君。特選之於皇族而已。所謂土耳其國政府。自是國民政府。即為敎主之保護者。則敎主在國內這位置。固已明矣。 
　　迄今甫越三年耳。今年三月二日。國民議會提案。當日即議決。議案雖有三宗。其二乃係附屬。所謂廢宗敎基金部。廢宗敎學校。皆第一案廢敎主之當然結果。其廢敎主之條理。於十日內永遠驅逐敎主眷屬至土國境外。又剝奪彼等土耳其公民資格。此何為者耶。若亦為純粹之宗敎決無此種待遇。越境乃免。其不利於彼之在國可知剝奪其敎主本身以至其眷屬。所有公民資格。其不利於彼等之復以人民資格入國可知。給之以三十萬里拉以內這欵。而沒收彼等之宮室。然許被逐者於一年內。委託代表清理。彼等之私產。則所沒收為有帝制之形式。而非利得其以外這資財也。尋繹提案之意。所謂廢敎。豈廢敎哉。至議場之討論。以政敎分立統一敎育制澄清司法制為言。敎育之不統一。尚日宗敎學校之旨趣不同也。司法之不澄清。則豈非皇室之未可以常法治耶。時有少數之反對者。所提抗議。亦祇以敎主權授予總統或國會為言。是有不忍於廢敎之心。亦已公認皇室之不復可以容假。多數否決。是為廢敎之正文。然後再及敎主。雖有免放其婦女之建議。亦不通過四日之晨。即由君士但丁軍警長官執行命敎主升座。向讀廢位之文。即命降座乘車而去。當日即携其婦至瑞士。吾國南巢。以下放廢之故事。宛然在目此豈非土皇室之不謹。有以致之耶今國外回敎徒。頗有崇信敎主而思擁戴之者。然則土為係屬宗敎心理計。將來是否尚需有敎主。事未可知。而其鏟除帝制之根株。則以此為政變後第二革除矣。 
國內專電 
　　北京電 
　　巧（十八）夜王正廷再訪加拉罕、商修正第五條蒙古撤兵、加以協定調製費五十六鐘寫出、不允變更、王最後磋商、允將紀錄上切實說明蒙古撤兵期限、於會議終了日盡撤、並俄蒙條約、無論政治實業交通部分、中國根本上不承認、王以此意商政府、事實上將以今日二時之限期、有展限之傾向、俄機關社云、中政府不願放棄庚子賠欵作敎育費、堅持百分之二十作外部經費、為加拒絕、又載遠在二月十日外長曾遣秘書訪加拉罕、詢阻碍交涉者是否王正廷個人之故、加答王勝任否、乃中國政府事、與加拉罕無干等語、彼揭此種新聞、實含挑撥意、（十九日下午一鐘） 
　　北京電 
　　王景春電院部、協定草案、收回國家權利頗多、內外大勢承認、萬難再延、需時愈久、夜長夢多、逼出無條件承認之一途、殊為失算、俄非敵國戰勝可比、張總司令亦以速決為是、彼旣情願放棄侵略權利、在我應相見以德、（十九日下午一鐘） 
　　北京電 
　　巧（十八）使團為關稅預備會商答覆中國照會、僉以原則上同為簽字華會國家、不能反對、且不能作為交換條件、故將本空洞主義答覆、一方各國應與中政府商量事、由各別直接辦理、該稿推歐登科屬草、 
　　北京電 
　　上海借欵電報到、未拒絕、附條件、胡某在滬承辦、以二百萬為標準、監餘作抵、由外國某銀行過手先扣、欵成即由京中交等行墊出、再出一次匯水及墊欵拆息、外傳滬電拒絕不確、（十九日下午一鐘） 
 
 

Page 5

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *   
 
 

Page 6

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *國內專電二 
　　北京電 
　　使團息、金法郎案將有辦法、預料中法銀行七月一日可復業、 
　　北京電 
　　江海關建關房、提雜稅、部函案格聯不許提、改籌他欵、蓋雜稅可解部用、（十九日下午一鐘） 
　　北京電 
　　洛吳保塔旺布嘉善為西盟屯墾專使、（十九日下午一鐘） 
　　北京電 
　　王克敏張志潭會呈整理內債基金數目情形、并附細單、 
　　北京電 
　　洛吳云、憲法不適民情、省長民選不妥、廢止道尹不妥、本省人不宜做本省官、但又以已所勿欲之憲法、要浙江履行憲法、為統一途徑、又豫省訴訟案、巡閱使往往親斷、此實干預司法、又縣知事求缺見吳、敬一言相契、即在其名刺上批倬章掛牌四字、此等奇異政象、實乖常例、 
　　北京電 
　　崴電、俄已將逮捕之日領事郡司等完全釋放、（十九日下午一鐘） 
　　北京電 
　　京洛將會同派員赴浙、接洽和平、（十九日下午一鐘） 
　　天津電 
　　承認蘇俄擱淺原因、㈠顧王意見不合、㈡議員質問何不交國會議決、內閣因責職問題、咸主慎重、㈢美對蘇俄至今未表示承認、顧已電施肇基、探詢美國最近對俄態度、 
　　天津電 
　　省議會訂四月一日開會、但三特區止議員一人在津、各胵　來者約三四十人、不足法定人數、 
　　天津電 
　　北洋大學校長學生、雙方登載廣告、各執一詞、風潮尚難了結、（以上十九日下午五鐘） 
　　奉天電 
　　張誔辰、兒玉長官以屏風一盔鎧一為壽、 
　　奉天電 
　　吳俊陞因黑省入不敷出、實行減政、督署裁八十餘人、省署裁四十餘人、每年可省十餘萬、又令財廳核減各官署預算、務期出入相抵、 
　　奉天電 
　　日本關東廳、因財政困窘、將奉天大遼陽營口取引封鎖、 
　　奉天電 
　　伍朝樞汪兆銘曁許崇智代表王體瑞、田中玉代表周國邦、馬福祥代表周維恒、均昨晨抵奉祝嘏、溥儀壽禮八種、有大瓷盤二、古罇二、繪物如生、值鉅萬、代表張國靜、昨晚晉謁、述溥儀諭、擬假上壽便、視察各陵曁皇宮、硯年來內務府治理成績、張許可、駐奉美領奉政府令、送金柄九獅軍刀一為張壽、張以京津曁各省代表來奉者至夥、特令奉榆沿線軍警、嚴加保護、免生危險、 
　　奉天電 
　　執行奉營航郵章程、已擬妥、由本月徑（二十五）起每期二五、由奉駛營、三六由營駛奉、遼陽海城各站、暫不著陸、郵件自機擲下、郵票由郵局代售、試辦期定兩月、成績好再擴充、（以上十八日下午七鐘） 
　　奉天電 
　　張委張作相李景林二師長為三省陸軍檢閱專使、由四月一日起、先檢閱吉黑、次奉省、 
　　奉天電 
　　駐赤塔總領事王鴻年因外交要務須面陳政府、回京過奉、為張祝嘏、今晨赴京、 
　　奉天電 
　　赴京參與中俄會議委員呂榮寰昨夜返奉、報告中俄會議情形、並請示機宜、 
　　奉天電 
　　京津名伶昨晨去奉、霰（十七）曹錕來電、戲價願出私欵代付、俟各伶回京即支給、請勿在奉開付、 
　　奉天電 
　　奉與駐營口各國領事合力疏濬遼河、現正籌備欵項、下月可動工、 
　　奉天和電 
　　吉錢法至毛荒、張孫協定、由吉印現大洋幣千萬元、由奉造幣廠鑄現大洋五萬元、將吉流行市面紙幣十餘種全收回、此後即以現大洋為本位、（以上十九日下午九鐘） 
　　吉林電 
　　東路監查處副處長楊卓、前奉張令、聘德技師在馬家溝製飛機數架、已竣工、將用以奉哈航行、 
　　吉林電 
　　總部副官處通告、張壽三省在職人員槪不送禮、分等攤公份、有盈充慈善、吉已轉知各方照辦、 
　　吉林電 
　　政廳長鄭頣及各要人、今晚由奉歸、陶道尹賈總辦司來、商天圖路事、（以上十九日下午一鐘） 
　　哈爾濱電 
　　俄收生部長謝麻什克來哈、稱視察遠東情形、 
　　哈爾濱電 
　　俄發遠東隊赴後貝加爾者、為步兵第十六旅兵八千、眞（十一）抵赤塔、置司令部、又步兵第二十四旅兵八千、赴海濱省、刻由依爾庫次向伯力輸送、置司令部於伯力、以奉操為名、候令出動、日認對日示威、俄稱鎭壓內亂、刻俄確有內訌、 
　　哈爾濱電 
　　協贊中俄會議拉基金、接俄發動員令廣集白黨、該令並適用於中東路沿線俄人、（以上十八日下午七鐘） 
　　濟南電 
　　鄭令岳團長書雲赴張家口購軍用馬五百匹電請王巡使關照、 
　　濟南電 
　　警廳以商埠時出刦案、特購手槍五十枝、分發各區備用、 
　　濟南電 
　　府曹送同軌榮光四字匾額與膠路局、為接收膠路紀念、今晨交部司員康誥由濟送往青島、（以上十九日下午五鐘） 
　　蘭州電 
　　省防軍改編一師、中下級軍官、於昨日全發表、第二旅長李長清、派赴天津運械、 
　　蘭州電 
　　宋有才因人民懇留、仍回狄道原防、（以上十八日下午三鐘） 
　　漢口電 
　　川訊、劉存厚將兵柄交鄧錫侯、已由卭州回大邑原籍、 
　　漢口電 
　　保商艦隊明德艦長已委定金春波、 
　　漢口電 
　　浙盧派鄭萬瞻代表壽蕭、今日午後煖壽演劇、 
　　漢口電 
　　外顧因粵漢路借欵交涉、電召魏宸組赴京、魏覆二十後北上、武昌商會十九日宴魏、演講歐洲工商業狀況、 
　　漢口電 
　　袁祖銘準備回黔、電洛請餉五十萬、彈百萬、吳允餉由川籌、彈由鄂撥、（以上十九日下午八鐘） 
　　重慶電 
　　劉湘賴心輝、刪（十五）在納谿會商、楊森以楊春芳師長守滬有功、令兼川南邊防總司令、 
　　重慶電 
　　羅澤洲全旅、今日由渝出發、進取廣安山池、一軍大部已退敘永古宋、石青陽賀龍張沖已退至距合城三十里之先市、合江城內、僅駐賴心輝部隊、周西成則自合到赤水、敷設電線、（以上十八日下午九鐘） 
　　長沙電 
　　議會篠（十七）議會與省政府與省憲共存亡、除覆章太炎電、本會與三千萬湘人堅決護憲、矢志靡他外、並催省政府從速答覆、 
　　長沙電 
　　劉思范所提撤消省憲謠言之質問案、該案限三日答覆、逾期已久、據省務院長唐巘云、須先交軍事會議討論後、始能答覆、默察軍人主張、似與議會一致、（以上十八日下午三鐘） 
　　長沙電 
　　聞洛吳電令譚道南巴濟葛應龍、列席軍事會議、葉開鑫擬在軍事會議提出議案、㈠潭寶路已有成績、擬增築由寳慶至洪江軍路、以兵代工、㈡安設由長沙至洪江長途軍用電話、並規定章程商民亦準納費通電、㈢湘西剿匪計畫、暫守秘密、㈣改測湘西軍用地圖、㈤制止收編土匪派隊、恢復湘黔交通、 
　　長沙電 
　　胡念先篠（十七）由常德抵省、將轉道赴武昌、祝蕭壽、趙亦派鄒禮往賀、 
　　長沙電 
　　寒（十四）議會討論沈軍包圍永明縣署捕去知事勒繳團槍事、議決咨趙勒令沈軍撤退、（以上十五日上午九鐘） 
　　香港電 
　　孫擬委李烈多北代總指揮、高鳳桂為先鋒、 
　　香港電 
　　孫令禁煙督辦楊西巖辦理不善、流弊滋多、著免職查辦、 
　　香港電 
　　駐河頭魯滌平部湘軍一營、因鬧餉、寒（十四）夕譁變、盡搶河頭商店數百家、掠後仍駐粵路河頭站、譚延闓派參謀副官各一往查、並加撫慰恐派兵往剿、反逼其竄叛、 
　　香港電 
　　銑（十六）孫在高師演講反覆伸明自由二字、不合國情、秦漢以後、人民已飽享自由幸福、今後革命口號、當另擇人民最需要之發財二字、始得民衆歡、自由二字、萬不可用、學生用之起學潮、兵士用之不打仗、革黨用之國體渙、平等之說亦難能、僅可求政治之平等、 
　　香港電 
　　趙成樑接探報、方本仁部千餘、巧（十八）早進攻始興、被擊退、 
　　香港電 
　　許軍部接滬電、許崇智展期回粵、 
　　香港電 
　　劉玉山部三千餘人、巧（十八）早乘廣三車出發三羅、 
　　香港電 
　　陸榮廷飭桂林平樂所部、勿輕與沈軍啟釁、（以上十九日下午六鐘） 
　　香港電 
　　申葆藩鄧本殷等軍昨與孫軍在陽山接戰、惟即平息、 
　　香港電 
　　廣州西門德興街某店、今晨五時起火、延燒甚速、至七時始熄、共燒數十家、（以上十九日下午八鐘） 
　　廈門電 
　　福州應瑞江元聯鯨海容四艦抵金門、滬永績艦皓（十九）抵廈、王獻臣部集江東橋、臧軍由石碼分兵逼獻臣、臧任楊化昭為前敵總指揮、（以上十九日下午八鐘） 
　　福州電 
　　王永泉三弟永祿、在上游釐局長任被拘、傳非五十萬元不放、 
　　福州電 
　　周部孔旅、已陸續開赴下游、 
　　福州電 
　　財廳加征契稅二十萬元、 
　　福州電 
　　銑（十六）日莆田王部、勾結匪類、大肆刦掠、（以上十八日上午九鐘） 
國外專電 
　　西雅圖電 
　　波達蘭Portland省政府堅請張孝若來遊、昨（七）宴會後、考察鋸木廠麺粉廠、今午至西雅圖、Seattle市長及華僑宴會、張演說觀美國太平洋各埠蒸蒸日上、對於中國沿海各埠實業、定可樂觀、今晨遊行世界各國飛艇隊過時會晤張孝若、（三月十八日） 
特約路透電 
[英人反對中國商標之交涉]  
　　十八日倫敦電 
　　商部大臣韋白氏在下院宣稱、中國商標法妨及在華英人利益、政府現正與中政府交涉、 
[日俄漁業交涉]  
　　十八日東京電 
　　據海參威消息、俄日漁業非正式代表已商定合同、日代表允即將欠欵巨金一百七十五萬元、先會五十萬元、餘分三年付清、俄代表允滅增漁塲租費成數、此足微俄日關於此事及其他問題之爭端漸可消釋、 
[日本潛與飛船遇禍記]  
　　十九日佐世保電 
　　潛艇四三號載軍官四員、兵四十名、今日忽沉於此間港外百哩處、蓋方在試騐速率時與某軍艦互撞之故、該艇有排水量八百噸、於一九二二年加入艦隊、艇中人員少得救希望、 
　　十九日東京電 
　　今日海軍復遭禍事、SS式飛船一艘忽起火墜於森林中、現信船中之人五人均遭非命、迄今僅覓獲司令之屍身、該飛船長五十一密達、乃三四年前由英國運入者、 
 
 

Page 7

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *[英模俄會議消息]  
　　十八日倫敦電 
　　路透電社探悉、據莫斯科消息、俄英會議有於四月初在倫敦舉行之象、脅吉林氏來倫敦任大使之說、外交部不之信、 
[美國油案之傳訊]  
　　十八日華盛頓電 
　　油案調查委員會今傳詢財政總長梅龍氏、陸軍總長維克斯氏、俾知兩部與司法部秘密通訊之情形、 
　　十八日華盛頓電 
　　據今日在參院油案委員會前作證之會計員供稱、海軍油礦出租時、司法長陶迪氏參議員寇蒂斯氏、愛爾金斯氏、及柯立芝總統秘書史萊姆泊氏均在交易新克萊或杜希尼油公司股票者之列、史氏時充衆院議員、此外尚有衆院議員三人亦作此勾當、 
[關於停止新加坡築港之議論]  
　　十八日倫敦電 
　　海軍大臣今日在上院宣布殖民地關於新加坡計劃之覆文、坎拿大與愛爾蘭不置可否、澳洲紐絲綸與芳蘭主張進行、而南斐則贊成政府政策、海軍大臣為政府辯護、謂外人對於英國海軍、易起疑慮、近日大西洋與地中海艦隊在地中海會操、且引起法國抨擊之詞、實則會操無害於人、一九二二年已曾在地中海附近有同樣之操演矣云云、上院以五十六對十九票通過克松侯爵之動議、對於政府拋棄新加坡計劃之舉動、表示不滿、以為新加坡軍港之發展、為帝國會議所核準者、乃保護商業保障殖民地安全維持將來和平所必需之計劃、 
[英國海軍預算案]  
　　十八日倫敦電 
　　海軍部國會秘書安芒氏今日在下院提出海軍預算案、謂海軍經費已裁減二百二十萬鎊、政府遵守華會公約、並擬縮減軍備、現海軍人數增多千人、刻在建築中之兩戰艦及其他軍艦、本須招三千二百人以駕駛之、但現擬公招一千四百人、餘者由他艦撥來、兩戰艦納爾遜號、與羅德尼號、去年因汽鍋工人停業風潮、工程進行因以大受影響、能否在約定之建斯內趕完工程、尚屬疑問、預實有輕巡艦三艘、可於下屆會計年度內完工、而第四艘則在一九二五年七月間可造成、維持煤油充分供給以應海軍需用之辦法、現已布置、政府對於此事自覺愈有把握、其故在政府決計不放棄英波油公司之管理權、且維持其契約也、保護商業所需之巡艦、其數尚不敷用、補造新巡艦五艘以代舊艦之工程、刻已不容再緩、因許多輕巡艦在此後數年內、將屆不復有用之年齡也、英帝國輕巡艦四十八艘內有十艘、年已超過有效年齡、餘者幾皆在大戰時為防護北海而造者、其中有十八艘不宜行於外洋商業航路、當現擬建築之五巡艦築成時、刻在差遣中之巡艦十六艘將有十一艘已列於廢艦或後備艦之數矣、新加坡軍港問題、牽涉種種問題、其性質之複雜較海軍戰略為尤甚、政府已密切認眞考慮之、現於詳細考察各種連帶事實並商諸殖民地後、政府決計不進行新加坡築港之計畫云、（政府黨大觀呼）首相麥克唐納爾稱、政府此舉、決非自絕於殖民地之合作、亦不使各種情形下之合作為不可能、新加坡計畫固不破壞華會公約、而新加坡亦確為英國被迫在太平洋設立新艦隊時之最好地點、但政府審愼考慮後、以為此計畫將妨害政府以造成國際信任促成解除武裝公約為目的之外交政策、澳政府對於英政府國際政策、表示同情、亦願得國際更善之諒解、而護趨向解除武裝之進步、但慮英政府此舉、不能有補於此政策、或反為此政策之障礙耳、（反對黨大觀呼）據澳政府意見、新加坡計畫純為自衛作用、而無侵略目的、南斐首相斯末資將軍甚贊同英政府政策、指為趨向和平之有膽量的步驟、並以為建築軍港將使和平大目的為之破壞、至於築港經費、澳洲曾表示願以巨欵相助之意、紐絲綸亦願以十萬鎊為第一批之助欵云、前海軍大臣愛梅立氏稱、他日保守黨執政、必即恢復新加坡計畫、包爾溫稱、此案在審查會報告時、保守黨有權暢言之、並要求下院判決云、至是議咒對於新加坡計畫、遂暫不討論、自由黨議員西萊氏提議建築新巡艦五艦之非必要、但下院以三○四對一一四票、打銷其議、 
[法國陸軍議案]  
　　十八日巴黎電 
　　整頓陸軍議案今日提交衆院、規定設在役軍三十二師、另加特別軍、分為十六軍團十師將駐來因倫、 
[德判法諜]  
　　十八日柏林電 
　　萊浦齊高等法庭昨日判決瑞士人比安士氏充苦役十一年、蓋為法國充間諜之故、尚有同謀之德人三名、均判處徒刑十三年、另有二兵、處徒刑二年半、一婦、處徒刑二年、聞比氏乃奉巴爾法偵探長達芒大尉之命令行事、達氏現亦被逮、將於三月二十日在萊浦齊受審、占領境內之法員現拘二有名德人為達氏之質、 
[美議院通過兵士酬金案]  
　　十八日華盛頓電 
　　衆院今日以三五五對五四票通過兵士酬金議案、估計此次酬金計畫、共需經費美金二、○○○、○○○、○○○元、 
[印度之鹽稅案]  
　　十八日德里電 
　　印督將財政議案退回立法議會、請加通過案內將鹽稅改為一盧比四安拉、並有其他瑣細之修改、此案由白萊克特爵士提交議會、議員某氏反對該案、因提出之形式實輕視議會之故、並請議員保持議會之尊嚴、投票否決之、該案旋於不合作黨觀呼聲中輕衆否決、該案將於明日提交參政院、俾於星期六日討論之、預料可經通過、於是即成法律、 
[印人被控為過激黨]  
　　十六日印度考坡電 
　　印人八名被控充過激黨委員、圖在印度全境設立共產黨國際機關、於今日開審被告有四名未到庭、尚有二名現寓印度境外、印度政府偵援局長開伊氏到庭作證、謂印度革命黨會於一九二一年在莫斯科開會、決定在印度推廣布爾希維克宣傳、以羅氏為領袖、並擬定程序、羅氏即被告中現寓印度境外者之一、 
[法郎起色]  
　　十八日倫敦電 
　　倫敦市塲佛郎價續有起色、今日收盤法佛郎價八四、六五、比佛郎一○一、今日荷佛洛林價低落、收盤一一、六三二五、 
[各國近事]  
　　十九日耶魯撤冷電 
　　漢志王胡先決議疫立敎主顧問處、並召集世界回敎徒大會考慮回敎公共利益問題、 
　　十八日海牙電 
　　今日第二議院討論外交事務預算時、議員數人促請政府與俄締結商約、 
　　十八日巴黎電 
　　參院今日以一五一對二三票通過政府財政提案、左翼參議員均不投票、 
　　十八日倫敦電 
　　今日下院開會時、保守黨議員某氏起問皇太子屢次馳巴受傷、議院應否進諫、議長答稱、彼不能置答、惟當聽從衆意、此事將由對英皇負責之大臣決之、 
　　十八日東京電 
　　政友會總裁高橋子爾辭上議院議員職、 
公電 
　　北京通電 
　　各省衙門均鑒、本日令、山東省長熊炳琦電稱事務繁重、請予開去膠澳督辦兼職、熊炳琦準免兼職此令、特派高恩洪督辦膠澳商埠事宜此令、特派孫丹林督辦鄭州商埠事宜此令、任命申振林袁得亮為將軍府將軍此令、任命胡家鳳署江西敎育廳廳長此令、任命劉濬橋河南陸軍第一師參謀長此令、京巧（十八）印、 
國外要聞 
[東京通信]  
[  徐之圭（三月十三日）]  
　　日本對華關稅會議之意見 
　　舉新通過之關東州雅片令 
　　自華府會議以後、我國關稅之修正案、實為國際上之一大事件、蓋世界各國凡與我國締有通商條約之關係者、當時皆以各國之關稅、無有如我國關稅稅率之低者、在此高唱國際正義之際、不能再有如此不平等之現象存在、於是遂幡然一變其向來對華之方針、主張修改稅則、而我國在此財政紛亂狀態之下、得此整理機會、前途尚有一線生機之望、無如我國當局、類多不顧大局、非特政治澄清、依然無望、且更陷於糾紛之境、土匪蜂起、常有危及外僑情事、國內四分五裂之景象、亦遠不如前、於是凡與我締有通商條約之關係各國、見我情形如此、遂亦自悔前此主張優待中國為多事、而轉持遲徊觀望態度、此固由我當局自取、不能深責各國這善變也、然我國民期望關稅特別會議之速開、固甚殷切、而羅掘俱窮之北京政府、亦深盼各國能實行前議、早日開會、藉此解決、以維持其一線之命脈、故近來北京當局、根據華府會議之決議、電命各駐外公使、向各該政府、提議召集會議、駐日汪榮實公使、接此訓令後、即以此意旨、探詢日本政府之趨響、據聞日本政府非正式之表示、以為華府會議、關係各國、倘各國對此無異議、日本當然樂為贊同、又據某外交家談話云、在華府會議時、各國對華態度、頗表同情、故為希望中國自身努力於平和的發達之決議、然自華府會議以來、迄於今日、中國自身對於平和的發達、殊　未努力、實屬遺憾、倘　關稅會議能開、誠予日本以重進勸告機會、且可與中國以必要之援助、然若中國政府藉財政整理之名、欲以借欵繼借欵、而含糊從事、適以阻害中國民間企業發達之機運、實為中國所不取、為中國計、宜以正當之財源面整理之、倘幸而實行關稅會議、中國當局、能一面決以增收關稅、鞏固財政基礎、一面對於整理內外債、確有把握則日本對於該會議、無論他國之法國參加與否、美國會議損毀請與否、且無論何時、均無異議也、 
　　三年間停頓之關東州（南滿洲租借地）雅片法、於本月十二日、在樞密院照原案通過、其對於吸食者與所有者、及賣買授受者之取締、均有伸縮餘地、此種法令、實與我國禁煙前途、不無障礙、茲將該法全文、譯錄如下、（一）本令所謂雅片者、生雅片雅片煙膏及藥用雅片之謂、（二）雅片不得吸食之、但目下關東長官、認為限於雅片癮者之救療　有必要時、得許可其吸食、（三）（甲）雅片煙膏不得輸出或輸入之、（乙）雅片煙膏非受關東長官之許可、不得製造賣買授受或私藏之、（四）生雅片藥用雅片、或雅片吸食器具、非受關東長官之許可、不得製造輸出輸入賣買授受或私藏之、但依關東長官之所定、醫師齒科獸醫藥劑師或藥種商、所應用者、不在此限、（五）雅片煙館不得開設、或維持之、（六）不得以製造雅片之目的而裁培罌粟、（七）（甲）關東長官關於認有必要之事項、得令受策三條乙項或第四條之許可者報告、（乙）關東長官認有必要時、得令官吏入前項規定者之製造塲店舖及其他塲所、檢查其原料製造品器具機械帳簿書類、並其他物件、（八）依第二條但書之規定、未受許可而吸食雅片者、處三年以下之懲役或三千元以下之罰金、（九）（甲）違反第三條甲項者、或違反第三條乙項或第四條之規定、而製造輸出輸入或販賣、或以販賣之目的買受而持有雅片者、處六月以上七年以下之懲役、違反第四條之規定、製造輸出輸入或販賣或以販賣之目的買受而持有雅片吸食器具者、處三月以上五年以下懲役、（乙）除依前二項之規定、懲罰之外、違反第三條第二項或第四條之規定者、處一年以下之懲役或五百元以下之罰金、（十）違反第五條之規定者、處六月以上七年以下之懲役、（十一）前三條之未遂罪罰之、（十二）違反第六條之規定者、處二年以下之懲役或千元以下罰金、（十三）　正當之理由、怠於為依第七條甲項之規定之報告、或為虛偽之報告、或拒絕依同條乙項之規定之檢查、或對於訊問不為答辨、或為虛偽之陳述者、處二百元以下之罰金或科料、（十四）依關東州裁判事務處理令所定之刑法第二編第十四章之規定、不適用之、由上之條文觀之、第一條之但畫、對於吸食者之取締、並不澈底、凡救療上有必要、即許可其吸食、則欲吸食雅片者、皆可認為有救療之必要也、第四條之製造賣買授受所有之規定、亦有伸縮餘地、其留弊不可不防也、 
國內要聞 
[北京特約通信]  
[  寥一]  
[中俄交涉又歸停頓之內幕]  
　　喧傳一時之中俄交涉問題、經王正廷與蘇俄代表加拉罕經過若干次之協議、至昨十四日雙方均簽字於預備會議談話錄中、以為將來正式會議之基礎、加已將協定大綱情形、電告莫斯科蘇聯政府、王亦備就呈文、報告府方、並咨達院方、聽候核奪、預備會議、於此已告一段落、然證以各方之所聞、則院方批準一層、尚遙遙無期而對於此次協定之條件、政府當局頗有不以為然、尚須愼重考慮、始能決定、其中暗礁之牽涉各方面者、亦不易解決、中俄恢復邦交之前途若何、正未敢遽作樂觀也、 
　　此次會議開幕之始、王加兩言所幾經爭執者、厥為收回中東路問題、自加氏讓步、將備價贖路改為估價贖路、且協定該路之債券、由俄國負完全責任、彚齊交付於中政府、並規定中東路之暫行辦法是此事已無問題、最近數日、雙方所急執最烈者、質為取銷俄蒙協約及撤兵之兩大問題、取銷協約問題、前此協定已於第五條中聲明、蘇政府承認外蒙為中國領土之一部、並尊重中國在該處之主權、王以之報告政府當局、政府當局之意、欲加氏於協定上聲明俄帝國時代及勞農時代、與外蒙所訂之種種協約、即日為無條件的取消、囑王商之加氏、加謂旣有第五條之聲明、且有尊重中國主權之規定、俄蒙於蘇俄孤立無援時、表示好意、此時因恢復中俄邦交、遽爾取銷協約、實為外交道義上所不可、經王氏一再磋商、加允改為前俄帝國時代與中國所締結侵害俄國主權之條約、曁俄國與他國所締結侵害中國主權之條約、均宣告無效、取銷俄蒙協約一節、即賅括於其中、此一問題也、至撤兵問題、加氏始則要求職國予以取締白黨之保證、政府則力持接收後取締白黨、為友誼之行為、不應載在條約、違反慣例、經王懷加一再磋商、避去保證字樣、改為撤兵條件及期限、俟聯合委員協定後、即行撤退、而陸長陸錦仍力持須俄國將駐在外蒙庫恰等處之兵、即君撤退、其手續與期限、由中俄會議另定之說、囑王仍與加磋商、加以此次最後之會議、彼此均聲明係屬最後之決定、不應更有波折、乃拒絕與王氏見面、而此項問題、乃益增政府之疑慮矣、 
　　在前此數日中、此項協定、本有急轉直下勢、故持藥　　均　政府、批準協定、即在　顧中、至近兩日別形勢又變、政府旣持愼重態度、須切實加以考慮、王亦以交涉棘手、態度亦趨消極、加氏鑒於各方對彼之情形、亦有嚴重抗議之提出、據熟於政局內幕者所言、則謂因種種之關係、現已發生暗礁甚多、內政外交、紐為一氣、分肌擘理、恐尚須稍費時日耳、此次交涉當其衛者雖為王氏、但王實無交涉之全權、事事須聽命於外長顧維均、王已極感不便、面財長王克敏、陸長陸錦、交長吳毓麟、亦羣起而忌王、顧王陸吳之意、以為彼等皆為閣員、有主持國政之權、王雖負交涉之麗、須事事先秉承意旨、始於權限不背、王則以同為國事、本身旣負有重責、若事事聽命於顧、實有所不甘、以此之故、顧王之間、無形中恒存有兩不相下之惡感、故此項交涉、王與加所協定之事項、提出閣議席上、莫不受政府之挑剔、近數次閣議中、研究此項問題之時甚多、顧恒持緘默、不大開口、而意中不以王之專擅為然、挑剔最甚者實為陸錦、陸一發言、則顧王吳等從而和之、且責王與加切實磋商、王因是極感困難、曾有辭職之表示、而王持政府意見以與加磋商、加亦多所不滿、此尤王之無可如何者、府方之曹、初主張承認說者甚急、近聞納王毓芝之說、對於此事、亦甚懷疑、府院雙方、至此皆與王互存疑忌、王氏至此、蓋進退維谷矣、此不能不暫歸停頓者一也、 
　　顧王陸吳等之封王、旣有權限問題橫梗胸中、而對於俄國向來外交之狡獪、尤不能無所顧忌、兼以中俄協定中所亟須解決之中東路外蒙撤兵各問題、無一不在奉張勢力之不與直奉生重大之關係、若派遣中東路督辦、若派兵駐紮外蒙、則阨於奉張、為事勢所不可能、（政府前派邵恒濬為海參崴領事、更換范其光、為張所拒、邵卒不能前往、此其前例）、若由奉張選派、則政府予奉張以擴充勢力之機會、又為政府所不願、此政府所為左顧右慮、無術以善處之諸、此不能不暫歸停頓者又其一也、府方要人、久欲推例孫閣、並顧而去之、苦無可以發難之端、而國會方面之為政府利用者、亦欲有所藉口、以為掀起政潮之武器、此次協定問題、彼輩即思利用之、以與孫閣為難、均社之錢崇嵦等旣提出質問、要求政府將中俄交涉情形報告國會、頭髪胡同之谷芝瑞等、復提案咨請政府、將協定大綱交國會同意、據政團某君之所言、實有利用國會之某要人為之後盾、其意不獨在王、並欲將孫顧掊擊而去之、孫顧亦遂不得不格外愼重、以免因此而引起政潮、此不能不暫歸停頓者又其一也、因種種之關係、政府對於批準協定之事、已不能無所顧慮、而主持外交之顧維鈞、雖明知英義兩國、已承認蘇俄在先、中國終不免有承認之一日、無如外交團方面、歐亞各強國、對於蘇俄、尚多懷疑、某某等國之公使、旣頻頻向院方有所警告、而某國公使並以其利害關係、將有提出抗議之說、中國若不能權衡輕重、貿然承認、恐誤入歧途、轉多轇轕、此又鑒於外交關係、不能不暫歸停頓者又其一也、 
　　綜此四因、故王加雙方幾經磋商之協定大綱、至此尚無批準之消息、據俄代表團方面之消息、且謂中政府若於此項協定拒絕批準、則彼方即將宣告無效、或至撤回代表、與奉天蒙古各方面直接交涉、雖此種論調、不免出於恫喝、然外交形勢、變幻萬端、結果若何、非可預知矣、（三月十七日） 
[中俄交涉勢將破裂]  
　　王正廷與加拉罕所議定之中俄協定大綱草約、確於十四夜十一時簽字、該草約原文咨送國務院後、十五日曾交閣議討論、顧維鈞陸錦對於該案頗多不滿、力主愼重考慮、不能遷就、致至今尚束諸高閣、可否不決、據政界中人云、內閣對於原案所不滿者約有數點、㈠放心棄舊約問題、俄國方面僅允將中俄間一切條約、俄前帝國政府與蒙古及與第三者關於蒙古所締結之條約、即日廢棄、而蘇俄政府與蒙古所締結之條約、則祗言有中中國主權部分可以廢棄、而其餘部分則待正式會議解決、故對於此層、頗費斟酌、㈡蒙古撤兵問題、俄國雖已承認分期撤退、但附有取締白黨之責任、亦殊不妥、據內閣意見、以為外國駐兵我國、在原則上已屬不合、何能以以條件為要挾、且要求取締白黨、將來留一口實、後患正多、㈢中東鐵路估價贖回之原則雖定、而如何估價則一字不提、估價須有一定範圍、若就東路公司所費之資本而言、則包含移民開墾建築市街等項費用、我國如何能依此價格贖回、故最好能明定依鐵路自身建築費估價、則界限旣定、爭議自息矣、㈣聲明書六通、俱係關係主權而未經閣議詳細討論者、現政府對於五件表示有商量之餘地、惟其中有一件、即『在中國之敎堂動產及不動產、均須交還蘇俄政府、』按各國敎堂占用土地係租借權性質、政府以此項聲明書不啻承認蘇俄政府在中國內地有土地所有權、設此風一開、各國援便要求、試問將何以應付、且動產與不動產範圍太廣、故政府以此聲明雖經簽字、亦須變更、內閣對此重大數點、不能不詳加考慮、以期無損國權也、惟內閣於上早星期六日（即十五日）閣議、　於上述四點、再屬王正廷與加拉罕協商、但對於估價範圍因當初並未提及、故亦未便從新提議、祇得留待會議再說、而其他三點則非堅持不可、而王正廷則因已與加拉罕簽定草約、不能反覆、拒絕內閣主張、不肯再與加拉罕談判、且依其全權權限、內閣對彼草案祗有全案可否二字之權、不能再令彼為或種問題之修改、是以十五日閣議王並未出席、而十六早王乘星期休息即避往湯山、以示彼之全權督辦、並非政府委員、可則內閣任意支配也、前日（十六）為星期日、閣員照例不辦公、而蘇俄代表加拉罕因已接到本國政府訓電、準其照簽協定大綱、又見中國內閣與王正廷間意見衝突、大有破裂之勢、乃於前日下午以緊急照會、送達王正廷、其原文如次、「三月十四日本代表與貴代表雙方決定之中俄協定大綱草案及其附件、現已奉到本國政府電令、著本代表即日正式簽字、貴國政府至今尚無明確表示、本代表為尊重雙方會議精神起見、不得不加以時間上之限制、擬請貴代表轉呈貴國政府自照會日（即十六日）起、三日以內如貴國政府尚不表示態度、該項協定草案、應即認為無效、此項責任應由貴國負之、須至照會者、」此項照會、即昨日京中所傳為哀的美敦畫也、照會於前晚十時到達中俄督辦公署後、該署人員即電告避往湯山之王正廷、王令即晚抄送咨達國務院、該院亦即晚送呈孫寳琦、孫見事機緊急、即令通知各閣員於昨早（十七）十時召集特別閣議、公同討論、聞昨早到者有孫寳琦、顧維鈞、程克、王克敏、陸錦、李鼎君、顏惠慶、薛篤弼、孫多鈺、（代吳毓麟）羅鴻年、（代張國　）王正廷雖曾被邀、但未出席、開議後孫寳琦首先報告加拉罕照會原文畢、請大衆討論、閣員中發言者仍以顧維鈞陸錦為最多、次則為王克敏、最後所決定之方針、大要如下、「俄代表此項照會、跡近哀的美敦書、實違國際慣例、政府對於協定大綱草案、尚在愼審考慮之中、並未加以否認、及或種之表示、依兩國締約慣例而言、不能遽謂我國政府忽視此項交涉、且十四日夜深、王督辦（正廷）始與俄代表簽定協商大綱草案、次晨始將全文送達國務院、是日雖為星期六國務會議之期、因各閣員未經研究、不能討論、十六日適為星期、我國閣議例期本定為星期二四六等日、原擬將此案留待星期二閣議討論、俾得有一二日之猶豫期間、亦不得謂為故意延置、該案旣未經閣議討論、我國政府之態度如何、又豈該代表所能妄事臆度、今該代表忽來此照會、竟強我國以必從、否則將一切責任加諸我國政府身上、實屬有失國際儀態、殊為遺憾、且原協定大綱中未臻妥洽各點、皆為該代表對於我國主權未能十分尊重之處、如果不幸而自有決裂之事、亦應由該代表負其責任、」閣議決定後、即由秘書長王繼曾擬稿咨覆中俄督辦公署、中有「俄國此種態度、有失國際禮儀、殊為遺憾、交涉如有破裂、應由俄國負責」之語、措辭亦極強硬、但未知王正廷果為之轉達否、據某方面云、王正廷以當初開議時、曾與內閣商量方針、而內閣所提示者、祇有此數項、且其範圍亦有略相同、今忽多方挑剔、欲將應在會議中所討論之問題、提前於協議大綱時一併規定、前後反覆、彼實無法應付、如本日內閣有承認之表示、固屬幸事、萬一對於一部或全部下否定、則彼即決然引責辭職、絕對不再與聞云云、論者謂此為王正廷與顧維鈞之暗門、似亦不為無因、今日（十八日）為國務例會之期、聞對於協定草案仍擬繼續討論、是否破裂、眞擊此一日矣、依現狀觀之、內外障礙甚多、終恐凶多吉少也、 
　　又聞加拉罕於前日致函王正廷、請於三日內正式簽字外、昨日下午、加又偕同翻譯親至國務院、訪孫寳琦、詢中國政府對於議定大綱、已否決定簽字、孫當答以此事關係重大、現正在愼重考慮中、倉卒尚難答覆、加氏謂此事在貴國愼重考慮、自屬正當、惟敝國自一九一九及一九二○年兩次宣言、至今業已四年、即此次與王督辦協商、亦係幾經磋議、貴國考慮、應已周詳、今為督促進行起見、不得不望貴國政府對於最後之考慮、為一時面上之限制、故昨特致函王督辦、請於三日內決定、倘三日內仍不能決定、則不但此次所擬大綱、應即作廢、即前此兩次宣言、亦應一併聲明無效、將來如再磋商、可另起爐灶、此種意見、相應通知貴總理查照云云、孫謂如何辦法、日內自有答覆、請貴代表少安勿躁、加遂興辭而退、加氏之表示、旣如上述、同時聞外交部接駐俄代表李家鑒來電、謂蘇俄政府對於加氏在北京所議大綱、頗不滿意、惟以旣授加氏全權、故亦未便多所駁改、已電囑加氏相機處理、特此電陳云云、說者謂加之如此催促、或係故出難題、使我國不能於三日內決定、然後推翻全案、使彼得卸其責於中國、在此中俄交涉停頓期間、彼乃得以全力進行日俄會議、俟對日交涉成功、則彼時對華條件自可更行加苛、故有取消兩次宣言之表示、用意甚狡、但此種揣測、終覺神經過敏、未必若何可靠也、 
　　字林報十七日北京電云、中俄談判、以內閣反對王加之協定、確已停頓、按自草協定經兩人簽字後、顧維鈞王克敏於上星期六閣議上提出兩點、令王正廷重往交涉、王氏去後、忽又提出一點、重召王回、王氏憤而辭職、以星期三為期、因此京中遂有加拉罕提出哀的美頓書之謠、現雙方重要人員拒絕見客、但據下級人員言、料解　殆已無望、而內閣草氣之爭、實尸其各、今日東方時報稱王正廷已避往大同、茲悉不確、王於昨日往湯山溫泉、今日將同京參預閣議、 
[吳佩孚不願推行憲法]  
　　吳佩孚對於憲法、本有十分尊重之說、但據昨日由洛來京之某議員所談、謂彼在洛陽時、曾勸吳推行憲法、並即以豫省為起點、吳當時答稱、當憲法初製成時、本人因未悉內容、故頗以熱忱歡迎、乃憲法分布到後、本人一再翻閣、始悉其中窒礙甚多、就如地方制度一章、現在每省有「道」尚且呼應不靈、若再廢除、勢必更成一盤散沙、又如省長民選一節、亦極荒謬、本省人做本省官、我已極不謂然、若更民選、成何體統、舉一反三、可見推行憲法、極為不易、某議員即此兩點、稍有駁難、整天稱旣然如此、你們可先去督促獨立省分實行、因獨立省分多以自治為號召、儘可依照憲法、加以修改、我此次主張以慮子嘉為副座、唯一條件、即係依照憲法修改浙江之省自治法、其餘各省、若均如此辦去、憲法實行、自甚易易、屆時中央各省自可再行依次酌行云云、吳氏語此、其態度似極堅定、外傳吳如何尊重憲法、恐非眞相也、 
 
 

Page 8

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *   
 
 

Page 9

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *   
 
 

Page 10

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *國內要聞二 
[奉張代表對中俄交涉意見]  
　　張作霖此次因中俄交涉、特派代表來京、接洽一切、昨日（十七日）下午二時、神州通信社記者往中央飯店訪張之代表祁公亮、詢問東省當局對於中俄交涉之意見、其談話大要如次、（問）足下此次代表張總司令來京、對於中俄交涉之意見如何、（答）奉天對於中央政府、除內政問題外、對外當然取一致態度、總以保持國家主權、顧全國際信義為唯一標準、（問）奉天當局對中東路與外蒙撤兵兩大問題、其意見如何、（答）中東路橫貫東省、利害關係、最為密切、奉天方面、當然希望俄人無條件交還我國、但聞加拉罕要求之購路價為十萬萬盧布、其數目是否為實在之價值、姑不必言、惟俄人當建築此路時、係通州盧布、與現今日本人行使之金票、同一性質、當時在中國購買材料地皮、皆以盧布為代價、俄國帝制推翻後、此項盧布價格大跌、我國東省人民留存此項盧布者、至今尚有十五萬萬之鉅、因是而破產者比比皆是、奉省當局曾屢向俄人交涉請其擔負賠償之責、未得結果、余此次來京、亦奉當局之命、希望將盧布賠償問題、於此時解決、因其與中東路建築之歷史、有密切之關係、故特附帶聲明、至於蘇俄駐兵外蒙後、雙方間除締結經濟條約外、并曾於一九一一年與活佛訂立保護獨立條約、關係我國主權至鉅、聞加氏有意保留、與俄政府一九一九一九二○兩次宣言、不無自相矛盾之處、此項條約、亦希望根本取消、（問）外蒙撤退俄兵、或由中央派兵接收、或由其他方面派兵接收、以後自有解決時機、此時尚無暇討論及此、余此來專為中俄外交問題、向政府陳述東省當局對於外交上之意見、并未言及內政問題也、 
[川黔粵將領北附說（仰遂）]  
　　與大局不無關係 
　　最近得一消息、與大局極有關係者、即川黔粵將領之北附是也、川省戰事得手、連日均有電來、前日府方忽得第七師師長吳新田、由南鄭拍來急電一通、其文如下、萬急、成密、迭據職部何團長報告、率隊隨同王指揮進攻、將士奮勇異常、資陽資中簡陽、次第克復、賴心輝通電、與我一致等語、謹此電聞、吳新田叩、此外府中續接洛陽吳佩孚巡密電一通、大意稱四種但懋辛賴心輝、途窮勢蹙、貴川劉顯世、受環境壓廹、均難自存、先後有信使來洛、表示內向、此事關係大局極重、似應勉其自新、除由佩孚繼續接洽外、謹電奉聞、並希電賜方略、俾便有所遵循云云、此電到就著　、曹錕閣後、除在原電尾上、蓋有交處兩字圖章外、並批有「注意非同小可」六字、亦足見對於此事之態度矣、 
　　粵省北附之將領、即高鳳桂是也、此事久在醖釀中、洛吳電令方本仁與之接洽、昨聞方氏、已有電到就著　、報告事已成熟、原電大意稱、高鳳桂悔過北歸、請優予位置、所請薪餉、請飭蔡督撥發云云、此電亦由曹錕批交軍事處、至如保應付、則已電詢洛吳矣、 
　　黔省為滇唐之勢力範圍、唐繼虞又握有本省兵柄省長一職、雖由劉顯世擔任、而互相猜忌、劉氏之地位、實日在恐慌之中、劉氏亟思脫離唐氏之　絆、故向北方表示好感、洛吳電中所謂北歸、其實僅係第一步工夫、劉氏在黔、若北方不與以實力的援助、則滇唐之力、足以制劉而有餘、刻正籌所以助劉這策、 
　　吳子玉之武力統一夢、數年來迄未少醒、近以川黔粵將領北附、頗有喜而不寐景象、此次發生變動、當在貴州方面、蓋高鳳桂在粵、本無多大實力、加以沈鴻英已經南歸、以實力論、北方政府、不得謂非得不償失也、川之但賴、勢窮力蹙、北歸後、不過使援川軍多添兩個首領、將來支配地盤、多去一層糾紛而己、欲以長驅入滇、事實上殆不可能、黔之劉顯世、孤軍決不足以抗唐、已如上述、湘趙自主、又不肯取銷、則北方對黔用兵、幾無道可假、是短時期中、劉氏不易得北方實力的接濟、川之袁祖銘、為勢所迫、不得不加入援川、其實心目中、對於黔省地盤、並未嘗忘、此次川戰勝利、袁氏遂將軍隊集中綦江一帶、預備回黔、並電達曹錕、請辭總司令名義、以表示與川事脫離關係、吾人遠考袁氏離黔之歷史、及此次乘勝回黔之堅決、則可斷言回黔以後、必不甘在劉氏之下、從而協助劉氏、將來即使入黔邊防督辦、尤可知吳氏並不願袁軍深入黔境、以現在之塲合、加以推測、劉氏似難自存、其結果除糜爛黔省外、更恐擾及湘省治安、而吳氏方面、則恐毫無利益也、 
[魯督長代青商索德戰損失（浴）]  
　　青島商界前因受德戰影響、損失達一千九百餘萬元之鉅、現中德邦交旣已恢復、而德國賠償我國欵項已定一萬萬零四百萬元、青商損失、自應由此項賠欵內如數照撥、青島總商會前已據損失各戶之請求、奔走各方、請求如數照撥、以濟商艱、聞日前鄭士琦熊炳琦已根據青產籲、轉電政府、代為陳說、茲錄該電原文於下、 
　　據青島總商會巧日代電稱、竊以青島商民、民三受德戰直接損失、疊經敝會據情轉陳院部各當道、迅賜賠償各在案、茲復據損失各戶到會、僉稱頃閣各報登載德國賠償我國戰費一萬萬零四百萬元、王財長業於此春假期中、與德使及德華銀行經理斐格議定四條草約、已經解決、（一）德國應賠一萬萬零四百萬為賠償中國損失之用、（二）歐戰以前中國欠德商四家債務共三千四百萬元、應就賠欵總數內扣除、（三）中國政府欠德華銀行債務一千五百萬元、應須承認、（四）靳內閣時中國政府沒收僑華德人不動產、價約值八百萬元、須并扣除、此一萬萬零四百萬、除扣去第二三四三項欵目外、德國尚須付中國四千五百萬元、據條約所規定、德國應在倫敦付現欵一千三百萬元、其餘則以津浦北段債票及湖廣債票善後借欵債票撥還等語、商民等聞此傳音、深滋疑慮、竊恐如報紙所登、在德國雖賠有鉅欵、一經扣除、適為抵償中政府之鉅欠、青島賠欵、勢必向隅、一也、德國在倫敦付現欵一千三百萬元、雖曰條約規定、究竟是何手續、內幕不明、青商懷穎、二也、其餘以津浦北段債票及湖北債票等撥還、絕對未曾提出青商損失、青商懷疑、三也、夫以青商痛受德戰直接之損失、數達一千九百餘萬元之鉅、時逾六七年之久、而尤於上年一年之中、呼籲奔走、絡繹不絕、現值我國政府收入德國鉅大之賠欵、竟以多數抵償政府之外債、曾未蒙一念青商前受鉅創、想我視民如傷之政府、舉垂憐青商之王財長、斷不出此、商民等為急切自衛計、惟有誓死力爭、無論政府對於德國賠欵如何支配、必求達到賠償目的而後已、為此亟懇總商會迅予據情分別轉呈府院部洛陽吳巡閱使及各當道鑒核、迅賜將政府收入德國賠欵、及沒收一切德產、收回青島德產、一伴分配發給作價撥抵、立予賠償、以濟眉急等語前來、敝會查青商所受德戰直接損失急迫困難情形、已於一月七日及最近陽日代電縷陳、懇乞援手、俾延殘喘在案、茲值政府收回德國賠欵、喧傳旣久、登載報端、已非一次、青商如饑如溺、惟盼早日賠欵、沿有一線生機、合亟據情呈請山東督理省長鑒核前因、曲加矜恤、迅賜賠償、則青商咸頌來蘇、市面賴以復活、皆出自由東督理省長之賜也、臨電悚惶、謹待後命等情、據此代電轉陳、即請查核見復、以憑飭遵、鄭士琦熊炳刪叩、 
[劉堃擅提路欵事件擴大]  
　　青島通信、據日人方面消息、膠濟路日會計處長佐伯彪氏、自劉堃未經簽字、擅提路欵後、異常憤憤、除直接到明華交通中國各銀行、確實調查外、又將劉堃種種詭秘行動、報告日使、並謂按中日魯案協定、凡提用路欵、須有中日兩方會計處長簽字、始生效力、今劉堃未經日會計處長簽字、即擅行提欵、顯係輕視日本、破壞華府會議公約、劉堃此舉、不啻推翻前案、應請嚴重交涉云云、聞日使已根據該會計長之報告、一面對於中國提出警告、一面將此案交付公使團、以憑公判、交部恐事體鬧大、惹起國際交涉、已派部員權量等來青、對於劉堃之秘密行動、澈底調查矣、 
[粵桂形勢之變遷（毅廬）]  
　　粵桂大勢東西易位 
　　洛吳禍粵適足以禍桂 
　　桂省陸榮廷自得洛吳接濟馬濟回桂後、其目的即志在統一全桂、一方復出兵廣東倒孫、以達其大廣西主義、而圓成其兩廣巡閱使之迷夢、陸氏近日在桂憶積極進行、諜知桂省軍閥、并不祇陸氏一人、陸氏自數年前坍臺後、其基本軍隊已消滅無餘、迄今尚存者不過平樂昭平間之韓彩鳳數千人、此時與陸氏工力悉敵之桂軍領袖、在桂則有沈鴻英林俊廷、在粵又有劉震寰、劉氏現在雖為粵用、然尚有一部份軍隊留桂、擁有一方之地盤、劉氏常懷回桂之想、祇以粵省東江未平、未得遂其私願、至於沈鴻英林俊廷二人、當陸氏未再起之時、固曾利用北方之協助、以圖伸張勢力於粵、沈軍出兵連州、以蠶食粵省之北江、林俊廷嗾使申葆藩出兵欽廉、與陳軍將領鄧本殷合作、侵入粵省之高雷兩陽、現因洛吳專任陸榮廷、先統一全桂、由是沈林諸人咸惴惴焉在桂原有地盤之不保、對於窺粵之念、已完全打銷、且進一步、改變方針、不惜卑詞厚禮、與昔日之敵（指粵省）携手、紛紛由粵班師回桂、以與陸榮廷抗衡、因此日前羣狗爭骨之粵局、霎時間驟形和緩、而桂省又呈粵省　日鋒火四起之現象矣、洛吳心事、其助馬陸原欲速平廣東、孰知時勢竟爾出乎其預料之外、禍粵適足以造福於粵也、粵省近因南北兩大患（即沈鴻英林俊廷）消除、（沈林二人輸誠粵省之事、已迭見日前通訊）、并得利用彼輩以拒新興之敵、（指陸榮廷）又利用彼輩在桂之地盤、以為緩衝地帶、故樂得送春神出關、雖花費一筆香燭之錢、亦所應爾也、聞沈鴻英自接到粵省接濟子彈五十萬發現欵二萬元後、已抽調侵入北江連州之部隊、兼程返桂、因陸榮廷已派韓彩鳳部將平樂昭平兩處之沈軍根據地佔去、故沈現集合湘粵邊之部屬、由富川直上、向平樂前進、日間昭平一帶、沈韓兩軍當有一塲劇戰、至於粵之連州、自沈軍退後、已由中山下令、著中央直轄第一軍長朱培德督率所部、前往佈防、朱奉令後、已由坪石方面調所部王均一旅、分兵前往駐守、目下小北江一帶、自坪石至運州已告安靜、各處要隘、均有聯軍派重兵駐守、於是擾攘數月之小北江兵事、至是已告一段落、至於南路之林俊廷、經由聯軍派赴欽廉之招撫使宋以梅氏與林接洽妥當、粵省方面由宋氏擔任請政府供給林以餉械、俾得回桂發展、而林則當先令其駐陽江之部將申葆藩尅日停止進攻、率兵返桂、聞申葆藩自奉到林俊廷命後、二十六日已率衆退出兩陽、取道高州、集中廉州候命、不日由林調往桂省前敵、但粵省雖利用沈林之返桂、以扼陸榮廷東下之師、然聯軍方面亦不得不加以相當之防禦、梧州以上、已有黃紹雄馬曉軍等部進駐上游、梧州一地、又特派粵軍第一師長李濟琛全部佈防、并在梧州設立善後處、處長委李兼任、以專責成、梧州以下粵之肇慶、為西江第一重門戶、防務重要、非派大兵駐紮不可、日前許軍全部由東江增城調赴江門、擔任南路戰事、嗣因林俊廷輸誠、申葆藩退兵廉州、南路戰局已趨和緩、此路無駐大兵之必要、故改調許軍全部移駐肇慶、許軍總指揮張國楨奉命後、已尅日率一三五各旅轉往肇慶城、并在肇城設立許軍總司令部、統籌一切、此舉業經中由以天元帥名義、通令各軍政機關知照、略謂、「南路匪患、亟待肅清、惟迭據西江報告、陸逆榮廷亦有蠢動狡謀、亟應妥為防範、業經飭令在梧各處將領、預為籌策、并令設立梧州善後處、任李濟琛兼處長、移駐梧州、妥為部署各在案、防務繁重、策應宜周、著粵軍總司令部尅日移駐肇慶、統壽促進、用希宏圖、特此令達、仰即遵照」、此令下後、許軍連日西上者已絡繹不絕、肇慶得此大兵扼守、想無他虞矣、（三月十二日） 
[杭州將開西湖博覽會]  
　　浙江商品陳列館長阮性宜、奉實業廳訓令、籌辦萬國博覽會浙省預備會、現已從事規畫、俟徵集全省各屬最新工商出品、即可定期舉行、惟新市塲各商店、頗欲利用此機會、假西湖名勝、開一空前之博覽會、即以新市塲湖濱路起、出錢塘門外、沿環湖巴路一帶、從西湖公園至岳陸止、均劃作會塲範圍、以原有陳列館為總館、會塲內之各處、均設分館、所有工商出品、在總分館分別陳列、任人參觀、并可酌售游覽券、藉資補助、定於本星期日、召集商界會議、向實業廳請願、俾西湖博覽會、早日實現、以慰衆望、 
[敎部新發表之文件（公）]  
　　國立各校之公文程式 
　　敎部前以部令公布國立大學條例、已經詳讀誌各報、茲悉該部又規定國立各學校公文程式條例五條、特照錄如下、第一條、敎育部通行或分行各直轄學校之公文、以訓令行之、第二條、直轄各學校、對於敎育部陳報事項用呈、第三條、敎育部對於直各學校呈請事項、以指令行之、第四條、敎育部對於直轄各學校之聘任校長諮詢事項、以公函行之、第五條、本條例自公布日施行、又聞該部前以視察專門以上學校、非有相當之專門學識人員、不能盡糾正指導之責、因組織專門以上學校視察委員會、昨特委派洪達王家駒錢稻孫楊維新路孝植等五人、充常任委員、已以部令發表矣、 
[北洋大學風潮近訊]  
　　天津北洋大學生因校長馮煕運以高壓手段、開除請願代表、憤激罷課、諜馮煕運不知銷弭、轉以危詞慫動王承斌、派警彈壓、十五日下午、王承特派武裝警察一百二十餘人、前往該校、荷槍實彈、如臨大敵、所有各門 
武裝察蒞校之攝影 
均行把守、一面嚴搜寢室、至二次之多、一面禁止學生開會、雖三五偶語、亦被干涉、學生方面以馮氏壓迫、更加憤激、乃於十五日下午五時一致宣告出校、住租界旅館中、商議驅馮辦法、然尚無何等表示、及是晚六時、王承斌即發出布告兩道、一促離校學生即日回校上課、一禁止學生集會聚議、學生如不遵行、立即嚴重取締、學生見在天津方面無路可走、遂於昨日（十七日）來京向敎部請願、計分甲乙兩組出發、甲組於上午七時出發、十時五分抵京、乙組於上午九時出發、十二時到京、昨日午後三時在中央公園集合、全體二百二十五人、整隊同赴敎育部請願、沿途散放傳單、至敎部時門首早有警察多人守衛、學生推呂培烈李植動等為代表入內、因總長張國淦請假、當由次長羅鴻年接見、學生當遞呈文、並陳述來意、謂非去校長馮煕運、風潮斷難平息、羅發言甚長、大意明謂學生要求設董會本非合理舉動、且當局派警察到校、亦非為驅逐學生云云、學生以其所言未免文不對題、且見其於風潮眞相尚隔、層雲霧、當一一為之駁回、羅謂關於此事、本無許多話可說、我的主意、學生須立刻回校、然後再說辦法、北洋大學雖歸部轄然王省長（承斌）權力頗大、敎育部亦很難為力云云、學生以羅之言太不負責任、且以堂堂之敎育部、對於直轄大學之風潮、竟思完全推卸責任、實太不成話、遂復與羅辯難多時、最後羅頗示厭意、將要端茶送客、學生當簡單表示三項主張、㈠去馮煕運、㈡開除之四代表回校、㈢從速組織董事會、並開此三項如辦不到、我們全體同學決不回校云云、羅氏仍說你們趕快回天津、有話不妨慢講、代表等出、時天已晚、在門前報告大衆、衆認為不滿意、仍欲要求見羅、鵠立門首、時已近八點、學生見無可奈何、只得回去、因人數過多、無相當住宿之處、乃決定十人為一團、各自尋覓旅館、每團舉一團長、昨晚十時各團長開會、議決今日假北京大學講堂開全體大會、討論進行方法、聞該生等此次倉卒來京、因學校為軍警監守、皆未得携帶被褥、當此初春天氣、寒威未退、客館凄涼、其難堪可想見已、茲錄全體學生之宣言與呈文如下、㈠宣言、迅雷不及掩耳、荷槍實彈之武裝警察一百二十餘人、突於昨日下午一時到校、學生通信失其自由、電話全被把持、學監承已經全體否認之代理校長馮煕運之意旨、立以恐嚇手段分頭接洽各班長、聲稱如不上課、立即出校、學生等深懼校內不可稍留、特於五時全體出校、貫澈驅馮革新初志、積極進行、恐有誤會、謹此宣言、㈡上直隸省公署呈文、竊生等近因敎育部頒布國立大學條例、有各大學須組織董事會一條、生等為前途發展起見、特派代表向敎部請願、揆情度理、旣光明而磊落、乃我校代理校長馮煕運、強加代表以鼓動風潮糾衆罷課等罪、夫各校得組織董事會、乃敎部明令、根據明令、以求見諸事實、亦事理之宜然、何謂鼓動風潮、生等數日以來、仍照常上課、并無軌外行動、所謂糾衆罷課、不知彼究何所指、如此擾亂是非混淆黑白、欲以一指遮盡天下人耳目、為計亦已愚矣、生等以代表被彼無理開除、不勝憤激、今恐其中眞相有所未明、特將一切詳細情形、詳呈鈞座、請即撤退代理校長、開復代表、以昭公論而慰羣情、不勝迫切待命之至、㈢上敎育部呈文、為組織董事會及任命正式校長全體請願事、竊維屬校自馮代理校長蒞任以來、遇事敷衍、校務放心弛、際茲世界潮流日益澎湃、凡我國立各校、莫不棄舊迎新、鈞部有鑒於此、毅然頒布大學條例二十條、乃馮代理校長置若罔聞、生等久居黑暗之中、偶見一線曙光、不覺拂袖而起、立舉代表赴鈞部請願、組織董事會在案、乃代理校長聞訊、恐醜惡畢露、竟施其先發制人手段、突於本月十四日妄指請願代表鼓煽風潮、糾衆罷課、斥退四人、蹂躪人權、孰此為甚、羣情憤慨、勢不得不分道楊鑣、以公理為依歸、事實為佐證、比經全體表決、挽留被斥代表、不得已始一致停課、以期圖滿之解決、孰料代理校長藐視公理、專恃武力、要求警長擁衆數百人、耀武揚威、逐處搜查代表、冀以武力壓服、生等為避免危險計、雖無處可歸、亦不得不全體離校、忍氣吞聲、首竄各市、行動失其自由、呼號無門可入、犧牲精神、拋棄學業、積鬰含　寃、對風灑淚、雖得外界之公論、亦覺緩不濟急、故有赴鈞部全體請願之舉、其主要目的、㈠促進董事會之組織、以求校務之刷新、㈡實行新學制、以遵世界之潮流、㈢任命正式校長、以收拾殘局、伏懇鈞長俯念下情、俾生等所請求者即日見諸事實、免再荒廢學業、生等前途實利賴之、 
[各省敎育界雜訊]  
　　雲南東陸大學籌辦附屬中學、雲南東陸大學、現擬開辦附屬中學數班、業經校務會議議決通過、定於本年秋季開始招生、聞該校新建校舍、不日落成、一俟工竣、即將預科各班遷入、而以其校舍作辦理附中之用、該校規模宏遠、設備完善、將來附中成立、必有一種特殊色彩表現也、 
　　山東正誼中學近狀、山東省濟南正誼中學、係由鞠思敏倡辦、現有學級二十餘級、學生近二千人、內部組織、俱用自治制、去年今年兩年中、建築新校舍十餘幢、為魯省規模最大之中學校、近擬施行職業指導、已函請專家黃任之劉湛恩鄒恩潤楊衛玉諸君、於四月中前往講演、 
　　太原節儉運動籌備會議之經過、太原青年會、以提倡節儉、為目前之急務、特聯絡各團體、於十三日下午五鐘在該會會議室、邀集太原總商會、銀行界、郵務局、保險公司、各學校、各　館及自治團體等、開籌備會議、討論進行手續、計到各機關代表三十餘人、為較大規模之運動、議決於本月十八十九二十三日、經衆遷出第四旅長趙戴文、實業廳長趙炳麟、財政廳楊兆泰、崇實中學校長魏禮謨、（外國人）女子刺繡傳習所女敎員陳美俊衛禮謨之夫人（外國人）等六人為游行講演員、由該會名義具文延聘、並函請省垣中高兩等學校學生、組織講演團、協助游行講演、備製各種旗幟、大學專門各校、編纂傳單、送文該會印刷、日間游行運動、散布印刷物、開會演說、夜間假海子邊洗心社大自省堂映演電影、當推定梅爾思、荊竹齋、劉春　、姚石菴、曾望生諸君、分任幹事、曁籌備主任、至七時散會、 
　　浙省研究會推定分組職員、浙省敎育會、昨據工校長徐守楨、醫校長李定來函云、逕啓者、昨接貴會函開、組織研究會、分組研究、并推定守楨及定等為專門注任、茲將推定人數、另紙開明、共計十八人、請即查照、分別聘請、計開法專應溥泉、周子豪、鄭殷恭、工專金儕鶴、吳警直、醫專余德蓀、周冠三、商業李維岩、農業孫仲周、許叔機、蠶朱文淵、女蠶王尚珍、女職謝玉農、中醫傳炳然、體專王卓夫、蔡佩哉、廣濟醫專吳景韶、蠶種製造塲倪級菴、 
　　浙江敎應組織覆試委員會 
　　浙江敎育應據敎育行政研究會呈送覆試委員會案、張應長頗為贊同、因現在各校學生、於畢業後升學或服務社會、均不免發生阻閡、為促進學業起見、自非嚴厲考試不可、惟如何著手組織、應與中等以上各校長先為接洽、即定明日在本廳開全省校長會議、解決此項問題、俾聘請專科人員、早日組織成立、於本年暑假實行、聞各屬省立校長、昨均已奉召晉省矣、 
　　湖州平民學校成立開課 
　　本邑本民學校、已於夏曆二月十二日成立、即於是日開課、此校係三餘學校汪校長所舉辦、附設於衣裳街三餘內、以千字課為敎材、並不徵收學費、亦不限年齡、時間為下午七時起、學額以五十人為度、惟當創辦伊始、學生不甚踴躍、 
　　松江景賢女中改稱代用後之變動 
　　松江景賢女子中學、原孫沈瑞賢女士創辦、初名女子專修學校、學生祇二十餘人、民國十年本因經濟缺乏、宣告停辦、後經朱季恂侯紹裘等入校接辦、并極力提倡新文化、時校董方面、亦贊助頗力、故數年以來、該校在新敎育界、頗負盛名、以是安徽浙江等處、皆不異遠道來松求學、現時學生已增至一百數十名、近因經費不敷、由校董錢某朱某等設法請準省署、改為蘇省第二代用女子中學校、內容頗多改變、故本學期主任朱季恂、因主張不合、已辭職出校、由校董改推沈聯璧繼任、聞侯紹裘陳貴三諸敎員、亦因主張不合、決於下半年辭職、該校將根本改組、 
　　江蘇敎育行政委員會報部備案 
　　敎廳呈敎育部云、竊查蘇省自頒行新學制後、即奉省長令飭組織施行新學制行政委員會、省敎育會亦有討論旅行新學制委員會之組織、第九屆全國敎育會聯合會、又有各省區宜組織敎育經費籌集委員會之議決案、最近敎育行政之趨勢、固多採合議之精神、藉收集思之效益、惟與其力薄而分、不如事專而一、應長體察情形、似宜組織一江蘇敎育行政委員會、而將春他組織、悉納於其中、當經擬具簡則、具文呈請省長核示、奉指令內開、呈摺均悉、該廳長鑒於最近敎育行政之趨勢、多采合議制之精神、擬組織江蘇敎育行政委員會、以補助敎育行政之進行為主旨、所見甚是、應準照行、察核所擬簡則各條、第六條第一欵核議兩字、應改為審議、第四欵交議兩字、應改為諮議、第六條後應加第七條委員會以每年一月七月為常會期、每次開會、至多以三日為度、遇必要時、得開臨時會、均由主管敎育官廳、定期呈請省敎育行政長官召集之、其原擬第七條以下、應依次遞改、仰即分別遵照改正、一面并即查照該簡則第四條推薦委員、陳請聘任、以便尅期成立、討論進行、此令、簡則存等因、奉此後、經廳長遵章推薦委員九人、陳請省長加函聘任、業於本月七日在省長公署開成立會、討論蘇省敎育行政一切事宜、所有組織江蘇敎育行政委員會綠由、理合繕具簡則、曁委員名單、具文呈請鑒核備案、並乞訓示祇遵謹呈、 
　　南京之球戰消息 
　　滬江大學籃球隊、於前晚（十八日）在南京與金陸球　隊作東方八大學籃球錦標比賽、結果為二十四與二址一之比、滬江護勝、又蘇州東吳大學籃球隊、亦於是晚在寗東南大學校內、與東南球隊作錦標比賽、結果五十三與十三之比、東南獲勝、 
　　泰縣代中校長問題 
　　江蘇省代用中學校舊名淮東中學、校址在泰縣、學潮息後、校長易人、上月敎育廳聘北高畢業之梅逸才君繼任、梅方供職二代師校、接聘任書即退還、辭不就職、聞該校今年開學、暫由校董代行職務、并疊催梅到校、但仍不以就、 
　　南京學衛講演會發起國語辯論會 
　　南京學衛講演會、以研究學衛提倡講演為宗旨、每次敦請中外名人演講、座無隙地、本年度主任幹事、仍為陸步青王伯秋繼任、對於會務、更積極進行、去歲年底、曾資派北大敎授顧頡剛赴新鄭考察古物、現已事竣、正編詳細報告、將來到寗公開報告、又聞該會於本月十七日開會、議決上半年開各校國語辯論會、以開南京未有之先聲云、 
[杭州快信]  
　　吳興地方分庭監督檢察官秦聯元、奉高等廳令、調充建德地方分庭監督檢察官、以建德分庭監督推事斯文調充吳興分庭監督檢察官、另委華其淵充建德分庭監督推事、 
　　省敎育會組織分組研究會、（分敎育社會兩大類）以工校長徐守棟醫校長李定為專門主任、已推定法專應溥泉工專金儕鶴等十八人、分配各組研究、不日實行、 
　　今（十九）午後二時許、省垣鬧市口、某商號失愼、延燒房屋百餘家、四時始熄、損失甚巨、 
　　第五次浙省統捐局比較盈絀之特別攷核、財廳已發 
 
 

Page 11

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *　　功者、為吳興魏佑孚、長興陳毓璿、安昌鄭業類、威坪葛菶、閱水許鑄、撤調者為海昌海鹽塘棲桐鄉嘉興各局長汪濓等、 
　　蕭山五皇殿沙灶地分廳、十二日夜仁了號沙棍、圖二次搗毀、並刦奪警隊槍彈未遂案、電告到省、軍民兩長、已飭郭知事密拿首要究辦、 
　　四師師長陳樂山、昨因要公夜車赴滬 
　　駐天津日本總領事田吉氏、定於三月二十一日下午一時、由滬乘快車來杭、拜會軍政當局、已電駐杭日本領事清野長太郎鄧、預向軍省兩署接洽矣、 
[南京快信]  
　　趙玉柯前（十八）日下午乘津浦專車回應、齊韓曁軍政界長官、均往下關送行、 
　　新任浦口凋零民督辦吳鴻昌、聞定四月一日接事、齊督已飭科趕辦交代、 
　　省署因閘北水電廠案、亟待解決、定四月中旬召集省議會臨時會、 
　　韓省長頃發布告、申明捲煙特稅、間接取諸吸戶、純屬內政範圍、曉諭各商遵章領貼憑證、違退處罰、 
　　全國銀行公會、定四月十五日在京開會、寧公會推中交兩行長許體萃李錫純屆時止京出席、 
　　青年會昨晚七時、開會歡迎本城軍官敎育團新會員、到者百餘人、 
　　鳳陽關監督汪彭年、昨偕胡伯午由蚌來寧謁齊、 
　　陸軍敎育團學員、今日上午行畢業式、齊親往訓話、 
　　韓省長召集各縣田賦委員、二十日在省署會議、討論整頓辦法、江寗崑山青浦江陰六合江都丹徒淮安等縣委員、已到二十餘人、 
　　旅館捐定三月起實行、敎育廳省警廳已出佈告、一等月收八元、二等日收四元、三等月收二元、四等月收一元、 
　　追悼列寗大會、定本月三十日在公共講演廳開會、由東方學會等十六團體發起、 
　　皖馬全眷、昨過寗赴蚌、聞馬定二十四由安慶來、 
　　齊韓電請在浦設臨時海關、聞院部正與稅務處接洽、 
　　蔣敎育廳長、昨派視察員五人、考察省會各中小學校敎授成績、 
地方通信 
　　蘇州 
　　最近之三種會議 
　　蘇城各團體、於近日間疊開三大會議、㈠創辦城內之乞丐習藝所、已於昨日（十九）假址元妙觀方丈內集議、發起諸君、皆蘇州人望、為吳蔭芝吳蔭玉陸仲英等三十餘人、㈡今日（二十）上午、則有電氣廠邀集蘇州士紳、假址怡園、集議招股問題、㈢下午則有顏企魯陸兆鶴等、提議之蘇城建築大規模目流井之會議、已由縣署咨交市公益所、亦邀集全體市民公社社長及各士紳等、徵集意見、公決進行辦法、此為蘇地最近之三種會議也、 
　　車夫酗酒成衆忿 
　　蘇城帶城橋汪德裕酒店內、前日（十七）上燈後、有車夫數人、因嗜酒過多、與堂倌發生衝突、觀者如堵、附近店舖、誤會有重要事故、且時將深夜、順勢閉門、當時車夫中有蔣姓車夫、亦被牽入、嗣由南區警署車夫及堂倌、一併拘入警區、潘署長立即訊問、據店夥供稱、蔣姓車夫並未動手、遂令釋放、而各店反悮會蔣姓有袒護情形、署長有徇情意思、忿不能平、旋由該區社長陸心榖吳靜瀾、挨戶說明、蔣姓與署長、均無袒護及徇情之事、且訊問時尚有許多觀客在旁聽供、足以證明、於是各店相率諒解、一面則由警區將酗酒之三四車夫、拘押嚴懲云、 
　　湘城市斜澤村農家被刦 
　　蘇婁門外湘城市屬斜澤村、農民丁松山家、前夜（十七日）忽來口操客音、手持槍械之盜匪十三人、毀門入室、先將事主老幼三人、一併綑縛、旋即傾箱倒篋、肆意搜刦財物而去、事主待匪去後、檢點遺物、損失約佔值五六百金左右云、 
　　定期織織縣財政會 
　　本邑各士紳、以國家財政空乏、已達極點、濫濫押、靡有底止、特仿照省財政委員會辦法、擬設一縣財政委員會、已定於舊曆二月十八日下午二時假元妙觀方丈開會公議、昨（十九）已分函各團體、請屆期派遺代表列席、蜚朱　擔任充辦、現屆十三年分編烙造冊之期、各漁戶以船為家、散居四處、無從傳論、且漁戶多屬敎民、向例由縣函請敎常轉知、故朱君特於日昨（十九）呈請縣署布告、並分令各警所協助、郭知事據呈後、準知所請辦理、 
　　松江 
　　石家浜開浚河道 
　　松屬錢河鄉石家浜、為松江前往青邑之水路孔道、茲因年久游伴塞、由該鄉議員朱楓陸雨亭等就地籌欵、建議浚治、已於本月十一日築壩戽水、十七日動工開浚、並經朱陸雨議員函請松市三分駐所派警彈壓、以維秩序、當由該所尹巡官帶同長警、前往照料矣、 
　　五庫鄉盜刦 
　　五庫鄉四十圖農民賈善增家、於本月十六號即陰曆二月十二夜十二點鐘時、被口操外音之匪徒十餘人、擊破門前窗格、從內側門進內、手持洋燭奸入事主之弟賈善宗房中、搶去櫥內所藏金飾珠子、復至善增房內、將銀洋衣飾、一併搜刦而逸、已由事主報告局、轉請縣公署派員履勘矣、 
　　佃戶溺斃案私和了結 
　　張澤鄉二圖農人楊樹昌、因代姑夫蔣南山認種顧居宏家田租、欠還租籽、被業主控奉縣公署飭警拘提、催租張芝根私加洋銬、致楊樹昌在張澤途中怨憤投河一案、其屍身即於十五號晚間、由綱船漁人在張澤大橋附近撈獲、茲此案現經松市某名譽董事調停就緒、由業主顧居宏給田五畝大洋五百元、作為殮撫卹之資、屍屬方面、業已妥洽、十八日由屍母具呈縣署、請求免騐、惟說者謂楊佃之死、禍首實為蔣南山、蓋欠租係蔣而非楊、楊不過因親戚關係、代立認田契而已、至其致死之由、則為催租警張芝根之擅加洋銬、設楊之雙手不為銬住、身體不致不沉、當時或可救起也、今蔣張二人俱得逍遙法外、外間與論、頗為不平、深望司法當局、依法檢舉、亦鄭重民命之一端也、 
　　常州 
　　電請勘騐澡港閘口 
　　武邑水利會修築澡港口門閘口、不日工竣、十八日特致電江南水利局、請派員勘騐、原文云、江南水利局羅總辦鑒、武進修葺澡港口閘底、不日工竣、業經敝會呈請派員勘騐在案、刻下江潮盛漲、深恐壩腳傾圮、勘騐無從、務懇即日派員蒞常騐收、以免疏虞、而重工程、不勝迫切待命之至、襲承祖傳遴同叩、 
　　安尚鄉發現刀傷男屍 
　　武邑安西鄉十四都一圖姜家巷南溝內、十七日發現無名男屍一具、血跡甚多、該處北民姜臘考、報由地保、轉報六分所及張鄉董、前往將屍撈出、查騐該屍、頭部見有刀傷、諒係因此致命、該地保等以事關人命重案、於十九日下午赴縣報案、請派員蒞騐、緝兇究辦云、 
　　新盛典燼餘定期放贖 
　　武邑城內小營前新盛典失愼、損失七八萬元、各節已誌前報、茲聞該典經理盧文衡已將燼餘整理清楚、呈請縣墨香定期於二十五日起、開始放贖、以一個月為度、十八日已奉縣令批準、縣署並分函縣商會典業公會、推舉無債權關係之公正金融界人員、保管贖下本利、並舉熟諳衣飾公正人、會同估計搭當價值、俾便分別賠贖云、 
　　鎭江 
　　捲煙特稅尚有爭點 
　　鎭江捲煙特稅承辦處、因經理家未貼印花、曾將振元號吳楚記香煙抄去、致起風潮、已誌本報、茲聞各經理於風潮發生後、當邀同駐鎭英美煙公司華大辦吳廣寬赴寗、與南京英大辦趙爾登（譯音）接洽、報告鎭地風潮經過情形、當由英大辦、勸各經現家、照常營業、如再發現捕人抄煙情事、可電本公司嚴為交涉、一碙　諸南京領事、函知鎭江領事、向鎭關交涉涉明、暫照南京零售印花辦理、經理家仍舊不貼、現各經理已於前日（十八）回鎭、一面向商會陳述、一面向英領事陳明、英領已允嗣後如有事故發生、定即嚴行交涉、復由經理家孫永貞、趙普之、黃伯符、徐甸臣等、向承辦處疏通、該處尚未正式答復、萬一趨於極端、則風潮正未有艾也、 
　　揚州 
　　蘇社讌請各界 
　　蘇社訂三月二十三日至二十五日在揚州開第五屆常會、各種情形、已誌前報、茲悉該社事務所主任金慰農、特於前昨（十八十九）兩日、假金子街、而資借重、 
　　呈請解決柴捐 
　　江都柴捐、為補助地方公益之用、民國二年永鎭鄉議事會、與城廂市議事會、互相爭執、經縣署提交縣會公斷、嗣因縣會遭非法摧殘、此案無形擱置、茲值議會恢復、由永鎭鄉議會呈請縣署、查照前案、速交縣會解決、俾得劃清界限云、 
　　呈請加徵肉捐 
　　江都肉捐經徵員季海琳、因徵收困難、虧累堪虞、加以育嬰堂經費支絀、擬援照舖捐成案、每斤加徵一文、半助育嬰堂、半彌虧空、建議欵產處核議、即經總董任桂森、於前日（十七）轉詳縣署察核矣、 
　　高郵 
　　皖民遷徒郵境 
　　皖境萬山盱眙一帶地方、土匪日熾、搶掠擄刦、時有所聞、該處居民、不堪其苦、紛紛遷徒於郵境金溝等處、日有數十家之多、因距金溝十五里之（寶應縣屬）黎城鎭、駐有揚州黃旅部下軍隊、尚可防護、得以安寗云、 
　　會長被匪扳供 
　　保衛團聯合會會長盧安祖、因北安市地盤爭執、為人贊恨、兼之稍具家貲、為人覬覦、茲被某軍護匪供與周之泮、周方式、居毓秀等、有協謀擾害地方之嫌、據供咨縣送案法辦等情、胡知事當以該會長等、均屬土著良民、咨復去後、某軍又咨請歸案質訊、現聞地方各界人士、正籌對付方法、 
　　清江 
　　十團二營來浦塡防 
　　第三師第十團第二營營長王兆武、原來駐防淮安各地、自日前本師九團三營調防該邑、所有該營分防淮安各地兵士、當然調回清江、於（十五日）早晨乘船抵浦、隨即差拿牛車多輛、分馬路頭及大橋日兩處登岸、所有輜重、陸續運往黃河灘營房居住、直至晌午、尚未運畢、 
　　淮屬省道章程之內容 
　　淮揚鎭守使巴玉仁、道尹胡翔林、近來對於淮屬省道之進行、不遺餘力、已將省道章程、呈報軍民兩長、據其規劃、淮屬省首之下　為六條幹線、㈠由清江至衆興、㈡由清江至錢家信、㈢由清江至漣水城、㈣由清江至淮城、㈤由淮城至阜寗、㈥由阜寗至鹽城、其各縣市鄉支線、由各縣自辦、如有房屋墳墓適當路線之衝者、照省章程給價搬讓、每墳一座、給洋三元、瓦房間二十元、或十五元、草房每間十元、或五元、各以等則定之、至築路經費、按畝攤征、每畝銅元一枚、一忙收清、不再接續、一半為工程費、一半為將來組織汽車公司之民股、不足之數、由本地官紳富商分別擔任、 
　　徐州 
　　軍用道路行將動工 
　　縣屬奉令修墊軍用道路、業委車村鄉董胡伯欽為總董、現聞大彭市董鄭心如、奉到委任令、委該董為大彭市區軍用道路董事、似此公委、或可早日動工、 
　　湖州 
　　縣議會臨時流會 
　　吳興縣議會、原定十四日召集臨時會、會議十二年度預算案、惟蒞會議員、迄尚未足法定人數、以致不能開議、是日僅行開會禮而散、 
　　將開書畫展覽會 
　　吳興書畫社、定於四月五日起、舉行書畫展覽會一星期、以符宣傳主義、業由三餘學社幹事沈鐘鳴、聯絡畫家何際時等、從事進行、搜羅名家創作、彚集陳列、業已分向各埠各家、徵求作品矣、 
　　德清輪班照舊通行 
　　本埠來往德清之輪船、前因水淺、祇能行抵新市為止、近來奉雨連綿、河流宣暢、已可航抵德清、故該輪振興公司、已於前日（陰曆二月十二日）恢復原狀、照常售賣德清票矣、 
　　嘉興 
　　組織南外協除螟事務所 
　　嘉興除螟會、已籌設成立、茲悉南門外士紳、特聯合各圩正、組織南門上外協助除螟事務所、已推定沈輔之為主任、汪石礽為副主任、並推定總務、研究、調宣、宣講等四股職員、宣告成立、並已於前（十八）日下午召集各股職員、開開席會議、當推定沈作則為研究股長、趙大年為調查股長、田文淵為宣講股長、各股職員、均係老農充任之、規定每星期出發宣講一次、日內即行赴鄉調查、俟研究股宣布除螟方法後、即通告農民依法捕捉、所有該所經費、由發起人擔募云、 
　　平湖 
　　提稅委員抵平 
　　財政廳委員張瀚、（字浩若湖北人）於前（十八）日乘一時半嘉興轉回班輪船抵平、即進署晤曹知事、晚間寓於署內、聞張委員此次來平、係奉令查提各年地丁抵補金、正省稅、罰金、及牙、當、屠宰稅、并可法收入金、 
　　宜昌 
　　宜渝線輪船紛紛開班 
　　宜渝航線自去歲字水船主被殺後、各領江均不敢上駛、迨巴江輪由巡江司領江、船上帶有武裝外兵保護、駛行二次、均未遇匪、該輪因獨自行駛、獲利倍厚、最高時棉紗每件運費漲至二十六兩、搭客三等票價、漲至六十元、較之最低時、增加五六倍司之蜀和、益興公司之益興、其來公司之其川、其來、日清公司之德陽、大義公司之大仁等七艘、各輪亦均有外兵十餘名、隨輪保護、現巴江、蜀和、益興、均於十一日啓椗開渝、其餘各輪、亦準備開班、於是水腳客票、亦均下落、棉紗每件十四兩、三等搭客、每票二十元、若川江匪勢平靖、則各輪必有爭競營業、其價值當繼續下落矣、 
 
 

Page 12

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *   
 
 

Page 13

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *本埠新聞 
[西商會年會紀]  
　　國聞通信社云、本埠西商總商會、於前日下午四時、在圓明園路一號開年會、會長畢亞斯主席、分題報告會務、其辭大致如下、㈠水面增加警察問題、近來到埠船隻日多、航務日繁、應添加警察人數、已向領袖領事提議、現尚待其回覆、㈡浚淞問題、現在蘇州河道淤塞、每至湖退、常發生交通阻滯情形、兩岸廠家、受損非淺、除於去年報告領事團請其注意外、並已函中國總商會、請其協力設法救濟、業得該會復函、附近八邑人民、已一致願納浚淞費用、祇須欵齊、即可請求當局、實行開工、但本會信浚浦局方面、於此事亦有準備、在租界之內一段、無論何時均可開工、欵項一層、亦有準備、㈢修正領港費規則、前當大戰時、到埠輪船減少、領港所得亦滅、曾設臨事增加辦法、及一九二○年、又定相當期間、維持高額之徵費、亦應建築新領港船之需、但現在所收數額過多、除以一部分另造一準備之新領港船、徵費應仍予減少、本會為此事曾特組委員會、調查本問題、并曾徵詢各國商會意見、所得報告及港務意見書、亦彚送領團、現正在考慮中、㈣中國盜警問題、自臨城案以後、各國僑民被殺者不下九人、被匪擄者不下二十五人、此外尚有種種水陸刦掠案件、本會現調查有詳細表冊、去年臨華會各國、必可設法防止、不使此盜警事件再行發生、但中國對外人損失、多所規避、未嘗賠償、㈤紙煙特稅問題、浙、皖、鄂、豫等省、均徵收紙煙特稅、惹起許多糾紛、此項徵稅、與釐金相似、本會與各國商會、曾設法要求取消、此種不規則稅、非特足以妨害貨物不分配、且按照華會條約、此時正應取消釐金之際、尤不相宜、簽字華會條約之各國、應質詢中國政府、是否有管理內地稅務之權、若一方收高率之入口稅、各省又任意設地方稅、誠足為商務之阻礙、況此種不規則稅、與中國國家、亦極有妨害、因此實違背中國政府與外國所訂條約之規定、條約旣可破壞、則其他信用、亦難保全、此本會應加以注意者也、㈥商標法問題、一九一九年頃、中國協會及上海英商會曾組織聯合委員會、草定商標法草案一種、由英國商部修改、復經聯合委員會通過、通過後、呈由駐京英使館送中國外交部參考、乃去年五月三日中國政府忽另頒一種商標法、此法律並未經外交團或任何使館之考慮、其內容於外人利益相妨、有破壞領事裁判權之情形、本會對該法、娸反對主因、係在商標事務、完全由中國管理、該法規定商標須在北京商標局註冊、該局人員完全由華人充當、商標訴訟之三審、全由中國官廳受理、據路透社報外交團已通告中國政府、擬於某種條件之下、承認該法、其條件之一、即該局須由外國專家助理、但據此間重要外國商家意見、此種辦法、殊欠安全、吾人意見、以為不但應由外國專家助理、且在商標局、及商標公斷處、外人亦應有管理權、又該法第一條規定、凡欲有商標專用權者、必按法登記、此種規定、實破壞馬凱條約第七條保護英國商標之規定、中國協會及英商會所組之聯合委員會、對此項商標法、正極力主張有外人管理權、並曾提出其他種種修正案、此時尚不能詳述、惟最緊要一條、此時可略言之、即將該法第四條註冊期限展長為六個月、從各國正式承認該法起算、其他各國商會與聯合委員會所抱主張亦相同、總之各商標所有者之外人、在未能取得財產上之相當保障方法以前、應合力阻止該項法律之承認、㈦對於中國政府問題、本會皆為中國之商人、因欲望商務發展、不得不望中國有鞏固之政府、本人意見、中國欲免除現在之恐怖情狀、應雇用有訓練之外人助理行政、如郵政、稅務、鹽務然、次復述及該會會員及賬務問題、選出董事而散、 
[工部局報告與預決算已編竣]  
　　大晚報云、公共租界工部局一九二三年報告、與上年度決算及本年度預算、業已編製完竣、其第一編即於今日發表、共三百八十餘頁、首述該局董事之更迭、及辦事成績、統計去年共會議四十一次、又防務委員會議二十七次、工程委員會議三十四次、財政捐務委員會議三十七次、繼述萬國商團成績、則有福萊少將檢閱之報告、團旗之更換、總司令之交替等、統計該團實力、有官長七九人、團員一一八七人、後備一六五人、特別後備一○二人、共一五三三人、次列救火隊報告、統計去年報警四八五次、損失財產二五三五一三兩、焚斃三五人、視前年多報警三八次、次列捕房報告、去年界內呈報持械行刦案一○九起、獲盜二二一人、又未持械行刦案三一起、獲盜三四人、此外並列關於警務方面各項文件、次列公共衛生處報告、去年十二月三十一日止、內戶口西人約二一四○○、死亡率千分之一七、二、華人約八三○○○○、死亡率千分之一○、三、更次為敎育委員公共工程處及公園音樂隊圖書館等報告、最後列有該局全體人員題名錄云、 
[閘北水電案之昨聞]  
　　地方長官到籌備處正式宣佈商辦 
　　昨日、淞滬陸警廳長、上海沈縣知事、滬北工巡捐局長、會同訓令閘北商辦水電公司籌備處、令其尅日進行招股及建築廠屋、因昭示鄭重、特約同在慈善團會齊給予、下午二時許、陸廳長、沈知事、許局長、同乘車蒞止、籌備處除主任沈聯芳因赴湖州未回外、其他二主任徐乾麟、陸伯鴻、及會計主任陳炳謙、監察主任周清泉、等均出席、公團方面到監察員王彬彥、俞宗周、陸端甫、沈田莘、管際安、等五人、首由沈縣長發言、略謂、閘北水電廠案、糾紛經年、至於罷市、犧牲不可謂不大、幸由省長俯允所請、準於五月一日公布商辦、且請何護軍使保障、張委員長證信、此案已可告一段落、深望籌備處講諸君、竭力進行招股及建築廠屋、俾得尅期移交云云、次由許局長發言、略謂、前此奔走呼籲、為各公團、後此進行建設、則在籌備處、四月三十日為期極邇、務望集有成數、早觀厥成云云、陸廳長亦有發言、茲不贅錄、當由沈知事將訓令交出、由徐陸二主任接受、並則徐答詞、謂曾北市民因爭商辦水電、致成絕大風潮、今賴各長官諒解、始告平息、此後籌備處自應負責進行、至股欵一層、本已認有二百餘萬、因商辦未決定、故一時未能繳齊、旣承允準、且承諸長官鄭重保證、自當尅日進行、一俟沈主任返滬、即將召集發起人會議、定期登報公告、認股者限期繳欵、餘額繼續招收、工程計畫、亦須決定、無論如何、總能在四月內股欵集有成數、計畫粗定、並期諸長官始終維持云云、陸伯鴻表示意見、大致相同、復次沈知事詢磋商移交手續、籌備處係向省長抑係向委員會接洽、徐主任當答以與委員會接洽為便利、各職員均表示贊同、直至三時許始散、訓令原文同會銜佈告已見報端、茲不贅錄、 
　　韓省長銑日電院云、查閘北水電廠、於十一年夏、經省會議決省高合辦、業經公布執行在案、十二年冬、復經省會咨請改歸商辦、當據警廳報告並議會第三課長張福楨函、證明當時此案實未議決、認為手續不合、依法咨復撤銷、惟商辦問題、本署早經贊同、但閘廠係省有性質、處分之權、當然屬諸省議會、非按照法律手續、不能公布、此次閘北罷市、借口廠水缺乏、致肇祥經火災、據警廳報告、全非事實、不過借題要挾、完全軌外行動、現定四月下旬召集省議會公決、已迭電何使力予維持、並飭廳道等切實勸導矣、 
　　省議員張葆培潘承矅昨致韓省長電云、南京韓省長崇鑒、本月十七日上海申新各報關於閘北水電爭執一案、載有該廠廠務委員長張一鵬向軍使及公團代表發表省長對於此案意見云、照省長意見、至五月一日可以緊急處分、宣布商辦、移交籌備處接收、即日起、由商辦公司先行招股及建築廠屋、四月二十一日召集議會、提出商辦案、至四月底無論解決與否、即行移交籌備處等語、按諸省長復上海總商會、縣商會、寒電、及蒞滬警廳咸電、逈不相符、究竟眞相若何、請明白宣示、省議員張葆培、潘承矅、敬皓、 
　　又省議員張援、昨亦函省長云、止老省長大鑒、逕啓者、閘北水電廠、自發生糾紛以來、離奇變幻、夫復何言、弟近見報載省長已允至四月三十日止、緊急處分商力云云、援性愚拙、竊多未解、按水與電本非一爐、並無聯合辦理之必要、閘姓人民、所奔走力爭者、明明在水不在電、觀其速年呼籲、皆謂水不足以供生活、於電固無尤、省長果念其疾苦、應即視其所要求之點、設法從速解決、不應超過其要求之範圍、將並無聯帶關係而為本省最關重要之省營業、一併而放棄之、竊以為此事之正當辦法、當水歸商辦、藉慰喁望、電保省權、力籌發展、旣有利於民、又無傷於省、雙方兼顧、諒閘北地方、不乏愛鄉愛省明事明理之人、自不至再持異議、夫損公肥已、賢者不為、而謂閘北人民必為者、不敢信也、且如此辦理、所有種種不名譽之風說、亦可一掃而空、茍其不然、不但省長有無端變產之嫌、又不免陷閘北人民於不義、更將何以處其他之省營業、不問其要求之點何在、而僅以商辦為可良、則南京之電燈廠、以及名為公濟之公典等、皆早應自動的招商承辦、又奚必待如閘北人民、力竭聲嘶、至於此極耶、援對此問題、向抱不過問主義、茲為省有營業前途計、為尊重閘北人民人格計、不敢緘默、貢此區區、尚請鑒察、順頌政安、張援謹上、三月十八日、 
[捲煙業有昨日領貼印花消息]  
　　華界捲煙同業、因反對捲煙特稅、兩次停售捲煙、迄今五日、尚未解決、茲悉該同業等以停業數天、損失甚巨、忍痛於昨日分赴稅局領照及印花等、於下午七時許、華界一部份捲煙商開始營業、恢復售賣捲煙云、「附上寶捲煙特稅局發出加貼印花之捲煙價目如下、」茄力克十支三分六釐、又二十支七分一釐、五十支一角八分、大前門二分二釐、小前門一分八釐、大長城二分、大英一分、仙女八釐、品海八釐、名人八釐、花旗六釐、小囝六釐、紅屋六釐、紅橋六釐、水鴨六釐、 
　　又聞張清澄局長於傍晚將華界捲煙商領取牌照印花情形、電呈省財兩長報告云、 
　　國聞通信社云、本埠捲煙同業、昨午二時開緊急會議、到者甚衆、主席陳良玉報告經過畢、即派代表沈維挺、范松洲、等與英美煙公司及總代表虞哈卿處接洽一切、旋據報告、煙公司對於會中要求、可以照辦、惟須同業始終堅持、至虞洽卿則囑與兩商會通力合作、并望團結一致、方有根本辦法云云、時閔行商會長喬念椿到會旁聽、並報告該處煙業因煙稅辦法煩瑣、不允領貼印花、亦於開徵日起、一律停售捲煙、體貼存商會、要求將上寶區總局在敝處所設分局及公賣店、一律取消、已達目的、惟稅局一再承促另貼印花、附抄上海已領印花之煙店九十餘家、究意是否屬實、因僻在鄉隅、不明眞相、特來調查、當即各項文件遞傳會衆閱看、該會認為不實不盡、即使眞有其事、不過占二千分之九十、亦居鈔數、次范松洲、彭壽昌、陳蘭眞、等報告滬南柴載元陳恩祺昧於私利、屢與稅局接洽領貼印花之經過、其內容大致稅局許有種種利益、㈠將來徵收特稅、仿菸酒公賣局分區辦法、每區設區長或經理一人、即以首先承認之同業中堅充之、㈡無論何區同業、首先領貼印花者、電請省長重賞、並予以優先權、故滬南一部分煙店三十餘家聲言、於今日（十九日）下午二時、往領印花云云、時會衆譁然、有主張激烈對付者、有主張請公會向滬南煙店交涉要求賠償損失者、莫衷一是、結果議決、㈠取消柴載元、陳恩祺、二人代表咨格、㈡由公會會合各區同業嚴重對付、㈢推舉沈延康、仇福、二人補入八代表、㈣由滬西、閘北、滬南、（反對特稅分子）浦東、滬南、登報聲明、始終不貼印花、次陳蘭軫報告浦東同業因停售捲煙被警毆辱、決議推維挺、彭壽昌、等報告淞滬警察廳核辦、並定今日下午二時再開大會、旋即散會、 
[總商會函索濬淞施工計畫]  
　　新閘橋以東 
　　吳淞江水利工程局、接上海總商會來函、索新閘橋以東之施工計畫、文云、逕啓者、吳淞江新閘橋以東一叚施工計畫、前聞省署已有公文行知貴局、於兩星期以內、擬定具報、此舉滬商渴望已久、如果計畫就緒、應請即日抄示一份過會、以便共同討論、各業籌欵姻此亦可更形踴躍也、茲悉費局長已允如所請、擬於計畫妥訂後、除呈報省署外、當照送一份、以供參考云、 
[全皖米商公會復總商會函]  
　　答復浚河認費問題本埠全皖滬米商公會、因接總商會函、述及浚河分攤經費問題、該會昨特函復總商會云、敬復者、接奉三月十四日大札、適敝公會開全體皖邦董事會、當將尊函提出交議、諸董事討論之餘、咸以貴會對於米業內容、尚有不盡了解之處、茲特樓陳如下、俾日後吾皖米邦認捐時、不致再發生障礙、查滬上經營客米業者、約分三幫、即常幫、蜆幫、皖幫、按皖幫來滬、已屆三十餘年、今見潮流所趨、懼受他方之牽制愚弄、不得已特於本年元月十二日成立全皖旅滬米商公會、故敝公會是完全獨立性質、不與其他兩幫相混合、又本月十二日李君少穆、在公讌席上、發表意見、如吾皖米幫臨時認一定額、及所收捐欵、皖幫自存銀行生息等語、核以十四日大札、貴會是已完全採納、今皖邦旣有公會、又有宣言、將來利用蘇河水利、各幫一律認定捐額後、屆時敝公會自當單獨酌量情形、勉力籌認、今來函所云、應請根據俟各幫一律認定貴業即繼續再抽之議、迅予查照原案、繼續辦理等語、按米業各有各幫、敝公會無案可查、茲特鄭重聲明、將來吾皖米商公會、對貴會浚河捐事、槪行直接交涉、不受米業中任何團體之支配、再者、新閘橋以東、施工計劃、省署已令行吳淞江水利工程局刻日籌議、是貴會所擔任者、必在該橋以西、若能將大槪施工計劃、惠示一份、尤為企盼云云、 
[內河輪業認定浚淞費]  
　　洋五千元分五年繳清 
　　吳淞　江水利協會內河輪業代表周趾祥、李宣孫、黃冠臣、戴章甫、致函總商會云、敝業自加入吳淞　江水利協會後、屢集同業、籌議分擔經費、均以連年輪業艱困、財力難堪、遷延至今、迄無成議、迭奉貴總會函催報告、不容再緩、特於本月十三日上午十時、在通利局重行開會討論、為最後之解決、始經議定各局各班、分作兩等收捐、頭等每班大洋五角、二等每班收大洋二角五分、如遇風水阻隔、星期對關等停班日期、按日扣除、通年合計、僅可實收捐洋一千元、即照此數認定在浚河工程五年期內、共認分繳捐欵五千元、舍此別無辦法、同業以事關交通公益、不得不勉力贊成、即自本年（陰曆）三月初一日為始、各局一律實行、按月由代表會同向各局收取、如有停班日期、由各局先行報告收捐處、按日除算所收捐欵、隨時交存本埠妥實行、每值收足一年、即提繳貴總會洋一千元、至五年期滿時、連同本息餘欵、悉數繳納、其捐欵亦即停收、如期滿不足五千元、亦由代表等再向各局設法補足認數、以盡責任、而符原議、並以此項捐欵、係由各輪局完全支出、至未向客位客貸上加抽分文、故議定先收後繳、無從設法借墊、應先聲明、除開單通告各局照辦外、合先專函報告、即祈貴總商會查照備案為荷、此致上海總商會會長宋方、 
[商會函詢商團華隊稱職隊員]  
　　以便編入會員錄充特別會員 
　　本埠萬國商團中華隊各隊員滿五年後、由上海總商會會長簽名發給稱職文憑外、為優待起見、認為該會特別會員、不繳會費、亦有選舉權、昨日該公會接總商會來函、謂因編訂會員錄在即、請將稱職五年以上各隊員姓名、抄錄一份送會、以便編入、茲悉該公會已預備照辦矣、 
[航空塲遷往杭州]  
　　字林報云、近數日內、本埠航空地位、忽有重要之變遷、龍華航空塲內、日前所藏飛機、至少有二十架、時見其翱翔天空、今除極少數外、聞皆已運往杭州、此種舉動、顯係航空事業之中心、將由上海而移至杭州、蓋龍華之航空塲、過於狹隘、就訓練上言、當飛機升降之際、殊足以拘束駕駛者之才能、如飛機下落時、常有碰及他機之虞、即其一端、杭州則曠地較多、遷往彼間、當可得較大之塲、俾於訓練上獲有較速之進步云、 
[浚浦局在陳家嘴挖泥之布告]  
　　浚浦總局昨發布告云、咨陳家嘴浦江一帶、泥沙極易淤積、當為航行之障礙、浚浦局前於民國十一年、在該處挖去泥沙十三萬五千餘方、但目前海輪噸位、日見加增、該處深度、仍覺不足、是以浚加局新置之梯式戰斗挖泥機、於本月六日、從事浚挖、現每日所出之泥量、約有一千五百方之鄉、合行布告、俾衆咸知、此布、 
 
 

Page 14

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *[南北市商團籌備要訊]  
　　分函各商業公團 
　　南北市商團籌備處、業已備文轉請商會呈請官廳立案、昨特分函加入各商業公團云、敬啓者、案據本會第九次籌備大會議決、即日遵照部章、備文轉請南北市商會、呈請官廳立案、以便早日開辦等、茲此項公文業已發出、為特專函奉達、請即轉知各同業會員等、即將開辦以後之各種應行舉辦事項、先行籌備、查本會迭次會議、關於進行大綱及團員入團資格等、均主張遵照部章、從嚴規定、茲附奉部頒章程一份、即希查照、依法進行為禱云云、 
[太平洋航輪要訊]  
　　東洋公司退出公會 
　　本埠中美太平洋航路內、關於港滬煙之客貨運輸問題、各公司為水腳統一營業均勢起見、會剏立一太平洋水腳公會、凡行駛舊金山西雅圖或溫可武一帶之輪公司、均加入此公會者、故運費定價一致、乃本埠東洋汽船會社近忽接東京總公司來電、謂該公司現經總董事會議定、從本年六月一號起、決計命港滬兩社、退出太平洋水腳公會、即就六月以後滬港兩埠之運費、該社不再受公會之束縛、可自由定價、此舉意在競挽水腳方面之營業、滬社刻下已經接到總社電報、即經照辦、一面該社現亦已具函正式通告該公會、聲明六月起退出原因、據一般航業中人言、此舉與太平洋航務上、極有關係也、 
　　麥笛遜輪今日赴美 
　　提督公司之麥狄遜總統號昨日由港來滬、照例在上午十一時即可進口、詎該輪將航駛至吳淞口時、適在早晨、忽下大霧、該輪主為保持安全計、遂改緩速率、並停候霧散後開來上海、因之進口到浦江時、已較定時相遲五點餘鐘矣、該輪今天上午出口、本埠旅客中有中國敎會中派赴美國Springfield　Mass之萬國監理會大會之出席總代表博士劉芳、及分代表四名、劉君為北京基督敎青年會之總董、又為萬國拒土會總董、今次係代表中國敎會者、同往之西人代表尤多、均搭此輪而往、至於上海載此船之出口貨、計湖絲九十八件、桐油六百噸、餘為雜貨云、 
　　茄萊輪公司新航路 
　　美商茄萊輪公司之新航太平洋輪、初定路線、祗航波特蘭、今則在舊金山亦已添增航埠、各輪亦一律兼灣、現由遠東總理之怡和洋行、與該公司磋商、凡滬港及小呂宋三埠之運美貨、裝該公司輪者、可出紐約、波士登、斐拉代斐、及寶提滿等四大口岸之提單、蓋該公司輪、現於上列各埠、均有車船聯絡接行矣、 
[航業要聞]  
　　據本埠日郵社接名古屋分社電告、該社中日班輪六甲丸、前日從上海赴日、滬上有中國工人十三名、乘此輪赴東、擬在名屋登岸、當時被日本警局查知、即行嚴禁各華工上陸、上面發電至滬、一面仍將十三名華工押趕原輪還滬、 
　　英輪落瀾黛號、由美國西雅圖來滬、歸本埠天祥洋行經理、昨日已抵上海、船內載有大宗本頭三百十餘萬尺、均皆卸在上海云、 
　　花旗公司之林肯總統號、由舊金由來華、船內載有本月二號以前之美國寄滬郵件、並大條銀甚多、今已於十日過檀香山而至日本、準二十五日到上海云、 
　　招商局之廣大輪、十八號由滬開港時、其鍋爐忽然破壞、當即駛還上海修理、乃因延期兩天、改今日赴港粵云、 
　　大連汽社之長平丸、從下班起、便須調行安東線、所有上海大連青島一路內、將減少一班矣、 
　　中國大蔴子一項、刻下美國亦來華採辦、因之本埠紐約航線內之水腳公會、特增訂此項水腳、每噸占四十尺地位者、定美金十一元云、 
[川公路織綢廠失火慘劇十誌]  
　　閘北川公路祥經綢廠保險失愼、焚斃女工百餘名、業經地檢廳將該廠副賬房張達聰、申送護軍使署訊押、補傳正賬房馮守眞、總理張聘棠、等併究在案、日昨午後二時、淞滬警察長陸榮篯、上海縣知事沈寶昌、滬北工巡捐局許人俊、同至閘北慈善團面交何護軍使訓令時、商辦水電籌備處主任徐乾麟、會計主任陳炳謙、及公團代表監察員等均在座、有某商董一再要求陸警廳長等代向軍署睛保張達聰出外候訊、當經陸等諭云、祥經廠密調查、並補傳人證澈究之際、礙難代請具保云、該商董始無詞而退、至屍屬方面、已向地檢廳具狀訴、所有訴訟手續、吳江同鄉某律師已允為主持進行云、 
[旅滬甬人請免調寗波稅務司]  
　　寗波旅滬同鄉會昨致北京總稅務司電云、北京總稅務司安格聯先生鑒、寗波甘稅務司蒞任以來、辦理稅務、成績素著、衆情融洽、去年浙災籌賑、全賴主持、其熱心公益、尤得人心、報載有調任汕頭之議、旅滬甬商、羣請挽留、以為當此時局不靖、稅務機關、倘易生手、恐生窒礙、務乞準予免調、以資熱手而順輿情、急盼電復、寗波旅滬同鄉會朱佩珍、虞和德、傳宗耀、嘯、 
[華商電車工人要求加薪昨聞]  
　　昨日又發「聲明書」與「通告書」 
　　華商電車司內工人要求加薪、昨日已由淞滬警察廳司法科長特將與此事有關之司機售票等三四人傳案預審、僉供此次風潮、實係公司內第十八號司機顧德生所鼓動、聞顧亦受某工會內魏某之運動所致、現在公司方面、亦已洞悉內容、惟已不加追查等語、問官得供後、著即退去、 
　　東南通信云、華商電車公司工人要求加薪等情、已誌昨報、昨日工人又發表聲明及通告工人書如下、 
　　「聲明書」㈠查電軍工人每日工作時間、九號牌子係高昌廟一路、每日須十事時、其餘各號至少九點多鐘、㈡查電電工人升工、去年由官廳　保、每月升　工、原定二十五天、所有不及格者、並非脫班與告假、乃公司有意將及月底令其停班、令他人替班、致皆不能得到升工、㈢規定罰則太苛、並非虛言、試舉一例、小東門至大東門、快車二分鐘、慢車三分鐘、此種大車、約坐一百餘人、即使賣票係千手佛亦來不及、故每月無人不罰可以見公司待遇工人之苦、㈣查工薪二十元以上實少數、且近來生活之高、兼之公司苛罰、個人尚不足、何能養家、至舊年花紅減少、辦理不公、窮苦工人希望各輪距起來援助、並望與論界諸君維持正義、 
　　「通告書」我們親愛的同事工友們啊、我們代表提出正當的理由、向公司要求、不料公司不問是非、竟將我們代表顧得標拘押到地憸廳去了、到今天已經有四天多、還沒有釋放、我們想想顧君的犧牲、他為著公衆的利益呢、還是為著他的私利呢、諸位一定明白為了公益、但是他為了公益犧牲到地檢廳去了、我們應該大衆起來一致援助、唉、公司裡每年盈餘數百萬、而工人的些微工資、尚不肯加、（中略）反要拘我們的代表、眞正沒有良心、我們作工的人、眞可憐啊、此刻我們一切公用費、即是代表脫去衣裳典來的、而一切的行動與主張、都是很公平的、顧我們大家要同心協力、達到我們加薪的目的、要諸諸君服從我們工會的主張、不可有意外的行動、被公司裡說我們唆使罷工要挾、我們不罷工、且看公司對我們作何樣處置、但是我們現在已很堅決、不達目的不止、請諸群君靜候公司正式佈告解決方法可也、上海華南電車工會籌備處啓、 
[王永泉兄弟抵滬]  
　　昨日赴甯 
　　王永泉及乃弟永彝、前晚由泉塔華豐輪到滬、該輪本由泉而興、由興而滬、此次抵泉、即為王氏扣留駛滬、聞王氏兄弟、已於昨日赴寗云、 
[僑滬俄難民狀況]  
　　本日工部局公報載警務總巡報告、僑滬俄難民狀況、謂難民總數共約七千名、其中約四千二百名、乃屬成人之男子、此四千二百名中、有二千四百三十名、全賴慈善機關度活、尚有四百名、賴前軍官供給之欵資生、此外尚有士官見習生兩團、乃前沃木斯克及伯力士官團中學生、軍官及敎師均與相偕、學生年齡自十一歲至二十一歲不等、共約五百名、失業之俄女子由慈善機關輔助者約五百名、內有年在十八歲下之女童三十五名、由徐家匯孤兒院留養、婦女在酒排間咖啡館等處服務者、共約四百名、失業之俄人每日藉施食所五處度活者、共逾二千二百名、餘賴其他散漫之周濟、又吳淞俄艦尚駐有俄難民約七百名、自上年十月至今、共有難民三百名抵滬、內有由格里波夫將軍所統各軍艦來者百名、在此時期內、由滬回國者約三百名、惟多在哈爾演附近充鋸木工云、 
[公共相界禁辦俄僑獎券]  
　　救濟大戰俄孤兒委員會主任格羅斯波斯氏、於二月十八日函致工部局總辦、請準照法租界辦法、在公共租界舉辦救濟俄難民獎券、所得之欵、擬充輔助俄學章六百名及遺送難民回國之用云云、工部局總辦於三月十日函覆格氏、略謂、公共租界向禁獎券、故所請未便照準、 
[日僑居留民大會之議案]  
　　計有七件 
　　日僑居留民會、定本月二十五日舉行大會、昨已將本屆議案、編定順序、通知各會員、議案順序、㈠改選讀長、㈡改選行政委員、㈢改選出納職查員、㈣報告上年收支決算、現存財產、及其他事項、㈤追認上屆特別支出、㈥修正居留民條例、㈦議決十三年度收支預算及決算云、 
[寗波同鄉會徵求近訊]  
　　共和隊川書面徵求 
　　入會者非常踴躍 
　　甯波同鄉會、本屆徵求大會、各隊均非常踴躍、近日共和隊鑒於滬上同鄉之衆、恐徵求難期普及、特用一種書面徵求辦法、聞已發出信件一千數百封、故日來自行投函人會者、非常之多、且有於會費外、特助義務敎育經費者、足見兩人熱心好義、今晚第三次揭曉後、徵求期間、尚有十日、凡未入會者、均可逕行投函同鄉會手續非常便利、此亦徵求之別開生面者也、茲將徵求書覓錄如下、逕啓者、本屆同鄉會、為擴充敎育、指針而　費、發展會務、端賴人才、用特舉第第四屆徵求大會、積極進行、開幕以來、幸蒙同鄉父老兄弟多數贊助、足見愛鄉之心、人皆有之、夙仰先生為同鄉服務、素著熱忱、特此具函徵求、並奉上入會志願書、即懇輾轉介紹、使同鄉親友、從速入會、並祈設法勸務敎育費、旣多多而益善、即少少亦不妨、務乞將所徵會費及募捐欵、早日塡寫入會書、一併送會、其數無論多募、均乞示復、至深感級云云、 
[徽寧同鄉會徵求揭曉]  
　　徵寗旅滬同鄉會第二屆徵求隊昨日（十九）第一次揭曉、鄭介誠主席、首報告本日繳到隊數、並報告禹鼎隊隊長因事返里、該隊事務委托副隊長黃天蔚始終其事去、次即照章逐一宣布、結果、亦羣隊得分最多復照章競爭、各隊踴躍爭先、二次結果、禹鼎隊（代表黃天蔚）得二千分、列為優勝第一、立信隊得一千六百六十分、為優勝第二、溫如隊為優勝第三、其餘如憐生隊等分均在八百分上下、末由主席照章贈分、計第一一百分、第二六十分、第三四十分、總共七千一百五十五分、揭曉畢各進茶點散會、 
[美國政府注意中國自製汽車]  
　　　美總領事克銀漢君、前以中國自製汽車、函邀中國汽車製造廠代表張維鏞胡國光兩君晤談、曾誌本報、茲聞美國政府甚為注意此項消息、已命本埠總領事詳詢該廠近況、以及建設汽車工廠之消息、甚望該廠努轎車前進、早見成功、我國道路正在興修、需車日廣、將來發展、正無限量、并望我國人共起提倡、茲覓得美總領事原函譯 
登如下、 
　　列位先生閣下、一九二三年十二月三日、承貴總工程師胡國光君、總理張維鏞君、書記朱其清君、惠臨晤談、並承告以自己設計製作電汽車情形、及進行方針、鄙人認為有價值之消息、殊為快慰、此項消息、業已傳達敝國政府、鄙人適接敝國政府之訓令、略稱嫖準局Bureau　of　Standards　對於此項電汽車之製作、甚表同情、且願續聞以後進行之消息、此項消息、當然成為有效力的、因此鄙人函陳閣下、如荷以建設汽車工廠之消息見示、不勝歡忭之至、此為極有趣味之問題、足以慰藉敝國政府、并足以鼓勵貴國之製造家也、美國總領事克銀漢、 
[道屬敎育局聯合會定期開會]  
　　滬海道屬各縣敎育局聯合會、昨致滬海道屬十二縣敎育局通告云、敬啓者案查本會簡章第五條、本會於每年陰曆三月九月各開常會一次、茲即定於三月二十七日午前十時起、開常會、開會地點、在上海縣敎育局、務祈撥冗蒞臨、協商一切、是日會中謹備午膳云云、 
[美敎育家在滬江演講]  
　　日前本埠滬江大學校長、因美國哥倫比亞林肯師範院敎授兼院長柯爾阜博士Dr.O.W.Coldwelb.　來華游歷、特請往該校演講、博士為美國有名敎育家、對於敎育方面之問題、多所研究、此次演講、亦為研究敎育方法之各種問題、聽者甚衆、俱極滿意云、 
[童子軍敎練會議錄]  
　　上海童子軍會十三年第一次全體敎練員大會、前日在崑山路東吳二中童子軍機關部舉行、出席者三十四人、由總敎練主席、議決案略記如下、㈠件提議下次開會地點、議決、下次開會在西區約翰大學機關部開會、出席者能穿制服到會、較有精神、㈠件提議修改上屆比賽規程、議決、大體照去年規程、稍有修改者、開例如左、時期四月至五月、（甲）團體比賽、除原有三項外、另加動員令一項、（乙）選手比賽、仍分救護、訊號、烹飪、測量造橋、六項、（丙）幼童隊比賽、主重游戲事項、規律設題問答、各隊一律、各項課程、即寓於游戲中比賽之（丁）個人比賽、除原有游泳、劃船、風箏、攀登、射擊、音樂、娛樂、飛機模型、長距離自由車、九項外、加簡　易無線電收音器造法一項、㈠件提議隊長露宿地點、議決、無錫、南京、二處、俟提交董事會新聞發布會定之、㈠件約翰童子軍提議、如何提進參加萬國童子軍會以揚國光、議決、分頭辦理、㈠攝取各團優良成績、送會映演、㈠請留歐同志就近出席、以節經費、㈠有自費童子軍能參加者、尤為歡迎、 
[三屆職業出品展覽會進行訊]  
　　分向各方徵集出品 
　　第三屆職業學校出品展覽會、決定借漢口慈善會為會塲、為便於辦事上之聯絡起見、經事務所公議、加推蔡輔卿、張厲仙、陳少峯、三君為顧問、嚴紱萃、黃思遠、祁桐青、胡吉如、汪歷川、吳漁荃、孫挺生、陳醒庵、張文德、柳漢如、十君為幹事員、昨由中華職業敎育社繕就公函、寄鄂分致、該社所派代表章君伯寅、鄂事務所所派代表王君芝生、出發徵集出品、原擬同行、嗣為求進行之敏捷、改由王君赴湘、章君赴汴、洛、所至軍民兩長以及地方敎育界、均極贊成、允送出品到會、該社又擬將軍工出品、專關一部陳列、故除西部八省區外、前日更分函南京齊督軍、北京馮檢閱使、太原閻督軍、雲南唐省長、請各檢送軍隊工作出品、至出品運送往返、已由該社呈由稅務處批準免稅、將運單印送各處備用矣、 
[西區平民敎育講演會]  
　　公共租界西區平民敎育聯合會、於昨晚（十九）七時、在新閘路辛家花園內中華工業專門學校舉行演講大會、加入者有中華工專、上海大學、坤範女學、競雄女學、南洋高級商校、寰球學生會日夜校、功州旅滬公學等七校、特請沈信卿、朱少屏、等演說「平民敎育」、預由中華工專校務主任朱仰殷、學監朱怡劍、南君布置就緒、即假該校北首大禮堂為會塲、是目到者約五百人、至十時半方散、 
[小學敎育研究會開會通告]  
　　上海縣小學敎育研究會昨致縣立各學校通告云、敬啓者、本會定於三月二十三日開本學期第一次研究會嫡議本學期一切進行事宜、準於午前十時半開會、務希貴校諸君子早臨是荷、「附會期預定表一紙」三月二十三日（二月十九日）普通研究、四月十三日（三月初十日）分科研究、五月四日（四月初一日）分科研究、五月十八日（四月十五日）普通研究、六月八日（五月初七日）分科研究、六月二十二日（五月二十一日）普通研究、 
[八大學籃球比賽消息]  
　　復旦滬江均不弱 
　　昨日下午三時、為東方八大學籃球錦標比賽、復旦與南洋比賽之期、地點在江灣復旦操塲、公正人為西人海士君、觀者五百餘人、上半時為二十四與十二之比、嫣半時為二十八與四之比、結果為五十二與十六之比、復旦勝、 
　　本埠滬江大學籃球隊、因舉行東方八大學籃球賽、特赴蘇州與東吳大學比賽、以三十七對二十五獲勝、嗣又赴南京、與東南大學比賽、又以二十五對二十四之比獲勝、最後錦標或有希望云、 
[中法銀公司今日開董事會]  
　　本埠中法銀公司、昨日分致中法各董事函云、專啓者、茲定於三月二十日（即今日）下午四時在本公司開董事會、會議重要事務、請尊駕屆時早臨、是所盼禱云、 
　　尚有本埠新聞等轉入後頁 
 
 

Page 15

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *本埠新聞二 
　　本埠銀行加入公會數之調查 
　　計二十四家 
　　銀行公會因本屆全國銀行公會聯合會、定四月十五日在京舉行、通函入會各銀行、準備提案、以便彚集提出等情、已誌十七日本報、茲悉本埠、銀行雖有數十家之多、而入公會者、僅二十四家、已在預備提案、特將入會各銀行牌號、照錄如下、中國、交通、浙江興業、浙江實業、上海商業儲蓄、盬業、中孚、聚興誠、四明商業儲蓄、中華商業兼辦儲蓄、廣東、金城、新華儲蓄、東萊、大陸、東亞、永亨、中國實業、東陸、正利、中國通商、中南、農商、工商、 
[正利銀行定期開設股東會]  
　　廈曆二十六日 
　　上海正利銀行定於陰曆二月二十六日開股東大會、報告上年份營業狀況及一切收支賬略、仍假上海縣商會議事廳為會所、昨日已由該行預函該會長商請假用云、 
[總商會致商標局函]  
　　請糾正以物品名作商標註冊 
　　總商會昨因日商鈴木商店將味之素一類之調味料、臚列味素、味祖、二十四種名稱、在商標局註冊、而不注明商標花樣、認為與國貨有礙、特致函於商標局、請予糾正、其函云、逕啓者、案查商標法第十五條內開、凡以普通使用之方法、而表示自己之姓名商號、或其商品之名稱、產地、品質、形狀、功用、等事者、不為商標專用權之效力所拘束等語、此項規定、文字間至為明晣、茲再就實例證之、如審定商標第九十一號、天廚公司味精之佛手商標、佛手為特別顯著之圓　、而味精僅為一種食品之名稱、故依照商標法第十五條、惟佛手得為商標、可主張專用權、而味精為商品名稱、不得主張專用、觀於第九十一號之審定、不曰佛手味精商標、而曰味精之佛手商標、所以表示味精為商品、不能闌入商標範圍也、與第十五條法文對照、可無疑義、乃以此例證之、於第二八七號鈴木商店食品之味精商標、則有顯見其抵觸者、查味精為一種食品之名稱、而非專用之商標、有天廚之成案、有第十五條之法文、可資佐證、行政設施、以及解釋法文、貴於一貫、如認此二字為商品名稱、何以違第十五條之法文、而忽又許鈴木商店以味精作為商標註冊、如果承認此二字作為商標、則天廚公司審定在前、何以忽又許鈴木商店專用、且食品為總括之類別、而味精為食品內一種之專名、猶之化妝品內有牙粉、花露水、等種種區別也、令鈴木商店乃槪稱為食品之味精商標、然則製造牙粉花露水者、於註冊時亦可混稱為化妝品之牙粉花露水商標、而將牙粉花露水名稱作為商標、主張專用乎、該鈴木商店、猶恐有所遺漏、乃將味素味祖等類加之名稱、臚列有二十四種之多、一律作為商標、呈請審定、嗣後華商製造此項食品者、幾於別無名之機會矣、茲事關係極鉅、未敢緘默、應請貴局詳為剖晰、依法糾正、以安商情、此致商標局、 
[洋貨商業公會定期重選]  
　　洋貨商業公會本年新董事、業經議決重選、昨致各會員公函云、敬啓者、本公會甲子年選舉、本定舊曆正月二十日為選舉議董事之期、二十七日為選舉總董之期、均已開標、徒以月冊捐問題、經二月初五日新任各董議決、嗣後無論月冊捐出與不出、一律有被選權、並議定本屆常選之各董、即予取銷、重行選舉、為此奉上貴幫同業臺銜一紙、並附奉選舉票、望即舉聲望素孚、熱誠公益者、塡寫票上、於舊曆二月二十六日以前、投入法租界菜市街振新里本公會票箱內、於是下午三點鐘、在本公會、當衆開標、以昭大公並祈駕臨監視、無任企盼、此頌臺祺、洋貨商業公會謹啓、 
[上海商業市況彚錄]  
　　金融 
　　昨日銀幣早市之價為七錢一分六釐、午市收盤為七錢一分五釐八七五、比較上日大一毫二忽半、三月底期洋、早市七錢二分零二毫半、午市仍同、比前日收盤小二五、四月半期洋、早市七錢二分二釐、午市七錢二分一釐八七五、小去三毫七忽半、中國銀行由蘇州運來洋十萬元、交通由鎭江運來洋七萬元、各莊蕪湖運來洋八萬元、又由湖州來洋四萬元、又由松江來洋三萬元、 
　　銀拆、早市息價一錢、午市收盤價五分、比較上日小五分、滙豐收欵五十萬兩、麥加利正金道勝花旗等收欵四十萬兩、大條洋出銀三十二萬兩入倉、 
　　昨晚止、各銀行查倉、庫存現行二千四百三十萬兩、現洋四千零零四萬元、大條一千一百九十七條、日幣八十萬元、各莊存現銀一百九十五萬兩、現洋五百零五萬元、 
　　公債票 
　　昨（十九日）各種公債票、交易依舊平常、而價格則又趨漲高、其續大原因、現貨由於存碼薄弱、物稀為貴、明貨因空頭略有補進所致、金融大票現貨、前市因價格不合、致祗成交一盤、價為八十元零六角、後市進出稍增、收市八十元零八角、比前日又漲半元、期貨大槪初平後漲、結果、近違期比前日各漲高三角半、計三月期收盤八十元零九角五分、四月期（除息）七十八元四角半、五月期七十八元七角五分、整六現貨、前市　只做開一次、價為六十二元六角、與前日收盤行情相同、後事　賣互有起色、市價趨漲、收盤價比前市提高四角五分、三月期貨、交易寥寥、正情　　、收市六十三元一角半、比前日改大二角五分、四月期結果、比前日大四角半、收盤價為六十三元五角、五月期開盤六十三元六角、其後各盤成交價、常盤旋於六十三元八九角左右、收市六十三元九角半、較前日漲起半元、償還八厘、開盤十八元六角、嗣後受主尚不冷淡、市價逐盤向上、收市十八元九角、計高三角、整理七厘、進出相等、市面平定、收市七十元零二角、計漲一角、七年長期、兩盤成交價、均為五十六元、與前日行情無異、金融小票、已外無交易、迨昨市始有一次成交、價計七十八元、餘如五年大小票及七長期等、一無受主、主價因以均未開出云、 
　　國內匯兌 
　　昨（十九日）國內滙兌、據上海銀行公會報告、各埠滙欵益形清淡、市價大致鬆動、京津銀滙比前日跌五錢、計北京公砫為一千零四十三兩、天津行化為一千零五十一兩、銀元同降一元二角半、北京銀元每千元計貼六元、天津貼洋五元、青島膠足價掛一千零六十七兩、比前日縮小五錢七分、銀元退去三元、為一千零九元、漢口洋例勿動、計每千兩合申規元仍為一千零二十八兩半、銀元又漲一元半、為一千零三元七角五分、其漲高原因、大部份由於日前疲落後反動、濟南已照常通滙、銀滙為一千零二十九兩半、比星期一市價小七錢五分、銀元亦降一元、價計一千零七元、餘外各滙、悉皆勿動、 
　　外幣 
　　昨日各種外幣、市況稍趨清淡、兼以外滙堅硬、標金鬆動、致英美日三票、同見疲落、英票成交價為八元六角、比前日回跌一角、美票縮去一分、價買一元九角七分、日票小八厘、買價為八角三分二厘、餘如荷港坡法德俄諸票、進出兩寂、價格俱與前日相同云、 
　　金市與匯價 
　　昨日星期三、大條銀來電、近期長零六二五、違期弗動、晨間、五月份標金、開盤為二百九十四兩五錢、比較上日小去九錢、毛盤時有一兩五錢高低、未開先令時、標金價為二百九十三兩六錢、迨至先令揭曉、掛牌弗動、惟美滙大二五、東匯大七五、餘印法香荷新滙等價均未改動、斯時金價為二百九十二兩五錢、各滙市況、英日比前日為鬆、美滙則相等、後則英美較硬、日滙仍軟、計初時銀行賣出四月份至六月份之先令、價三先令三辦士一八七五、買進三先令三辦士三一二五、又賣出四月份美滙、價七十元零一二五、買進七十元零二五、又賣出四月份東滙價六錢零二五、買進六錢零一二五、後標金漲落不一、最高至二百九十四兩八錢、其後匯率英美則相等、日滙又轉鬆、計銀行賣出四月份先令價三先令三辦士二五、買進三先令三辦士三七五、又賣出四月份美滙、價七十元零一二五、買進七十元零二五、又賣出四月份東滙、價六錢零一八七五、買進六錢零一二五、因之標金最小跌至二百九十二兩二錢、滙市收盤時、英美則又轉堅、日滙更鬆、故金價仍無起色、旋至二百九十二兩七錢收盤、烚赤做開三百四十三兩至三百四十三兩五錢、交易略暢、三四五月份登賬、價格均為二百九十三兩、補水二百九十六兩、午後、五月份標金、開盤二百九十二兩六錢、後為二百九十三兩四錢收盤、比較上日收盤、每條跌去二兩、總計全市高低、相差二兩八錢、 
　　絲市 
　　昨日洋莊絲市、續呈活動、廠畢　里昂方面需胃仍殷、且以本埠法匯、昨又回小、以致法莊交易尚稱暢順、昨計由開利和興達昌中和等行談成上中下等牌二百三十五擔、絲價均仍堅定、七里白經銷路毫無、川鄂黃廠經昨亦略有成交、價又激漲二三十兩、八繭灰經、則仍無市、交易停滯云、 
　　茶市 
　　昨日星期三、本埠洋莊茶市、頗趨平定、嫠源屯溪兩路綠茶、交易略為見旺、但成交之貨、純是珍眉珠茶、其餘亦無交易、珍眉成交二百十八箱、係由同孚福時兩行買進、售盤自四十三兩至四十五兩、市價較前雖未回高、亦未挫跌、蝦目珠茶、同孚洋行需要仍殷、土莊廠家亦頗注意搜買、蓋日來法國滙寧仍趨步縮、華洋商人、均認法國去路、必有活動時機、且珠茶價格低廉已極、此種情形、在投機家均不無幾分把握、查昨市蝦目珠茶、總計成交一百九十一箱、蝦目售盤自三十六兩至四十四兩、蔴珠售盤四十兩、貨價平均比較、照前日略為見硬云、 
　　紗花 
　　昨日星期三、棉紗市面、稍形堅勢、現貨本紗日紗、約有二千包左右、川幫未買、天津漢口山東江西野鷄等幫共成紗四百餘包、日紗一千五六百包、日鳥牌東紗一百餘包、本紗漲五錢至一兩、日紗亦然、公會小包無售出、各交易所標準紗價本月份漲起五錢、遠期漲起一兩四五錢、三品紗較上日略漲數角、美棉電報、現期勿動、五月份小九個磅音、遠期正月份漲三個磅音、印度電報、朋　而與白洛去各跌一個羅比、奧浮辣漲一個羅比、怡和紗廠開出二十支三星大包、價一百八十七兩、又二十支五福牧羊價一百八十五兩、皆扣傭、本月期鴻裕紗廠開出十六支寶鼎三百包、價一百七十九兩、扣傭、陽四月份出清、三新紗廠開出十六支紅圍龍五百包、價一百七十七兩、扣傭、又開十二支得利圖一百包、價一百六十四兩五錢、又開得利圖一百包、價一百五十八兩五錢、扣傭、本月期其餘各廠無開出、市面仍有優秀之勢、 
　　昨日棉業交易所通州標準棉花略軟、前市六月期開盤四十六兩三錢、午後未曾拍開、據紗廠聯合會報告、由鴻裕紗廠買進現貨送廠陜西花二百件、價四十五兩、三新紗廠買進現貨送廠鄭州花五百件、價四十五兩、三井洋行買進陽曆四月份送廠陜西花一千件、價四十四兩五錢、大豐紗廠買進現貨送廠太倉花二百件、價四十五兩、 
　　叫莊 
　　昨日星期三、輪值英商怡和洋行第一千二百四十次拍賣、仍係有限價與不限價兩種拍出、排列羽毛羽綾嗶嘰彩呢泰西緞羽綢甯綢斜羽綢元絨毛布市布原布漂布等各項疋頭一百零一件、計四千三百六十疋、拍妥八十三件、計三千五百零七疋、未拍者十八件、計八百五十三疋、比較上次少拍四件、計二百七十九疋、今將行情比較如下、（羽毛）三件、計三十疋、價桃紅入馬漲六錢五、大紅比向減五錢、淡黃亦小去二兩之多、（羽綾）三件、計九十疋、價巴頭跌一兩零五、虎圖加二錢、虎牌未動、（彩呢）一件、計六疋、大紅單鳳寫起三分五、（泰西綢）十二件、計三百六十疋、價漲二厘五至一分半、惟亦有跌去二厘五至七釐半、內亦有跌落一錢五至六錢、（寗綢）二件、計六十疋、價音樂會跌八錢、舞蝶漲二分半、（斜綢）一件、計三十疋、價學堂減落一錢、（尺六元絨）二件、計四十疋、學堂比前降四分半、桂子亦小一分一厘半、（毛布）四件、計二百九十疋、價六磅、藍　漲五分、入羅加一錢二分、五磅比法蚧跌八分、憎帽跌五分、（原布）十件、計六百零二疋、價漲自九分至一錢五、跌者由二分至六分、（市布）九件、計四百四十九疋、價漲一分至二錢、惟藍三地跌八分、萬培利減五分、（漂布）十八件、計九百疋、價漲者自二分起至一錢六分、其中降者一分至一錢五分不等、 
[花衣駁船被輪葉打翻]  
　　南市上六舖寗紹公司之甬興輪船、前日下午四時十五分試車之時、因未通告各船戶、致將停在該輪後梢張福海之化衣駁船、被該輪葉子打壞、浸水沉沒、所裝花衣、盡行落水、當由該駁船舟子陳堂生、雇人打撈花衣外、一面投報南市水巡　、請求向該公司索賠損失云、 
[徐州同鄉會援助李德俊]  
　　徐州旅滬同鄉會、為李德俊被捕事、發出二電如下㈠南京齊督軍鈞鑒、邳縣曹麟社、曹五雲等、在徐州鎭署控告李德俊盜匪嫌疑案、諜鎭署於三月十日在車站東福興糧棧將李拘獲、並將該棧查封、棧夥陳瑞萱收押、查李德俊向業敎讀、素無不法、即該棧亦係安分商人、陳瑞萱亦無不法、惟李德俊與李福田等曾因曹赤烽、曹憲鐸等吞欵殺人、為害地方、公推代表上訴、蒙將曹赤烽移交法庭通緝在案、是曹李之仇、人所共知、此次忽有曹麟趾之控告、是否控辭、明眼人當早料及、証之去秋曹麟趾等之誣告李福田、則此中黑幕不揭自見、敝會疊接徐屬紳商學界函電、請為呼籲、情難緘默、夙仰督軍公正愛民、蘇人愛戴、為此具情電陳、並懇急電陳使、澈查眞相、庶免無辜含寃、並盼賜覆、至為頌禱、徐州八邑旅滬同鄉會叩皓、㈡徐州陳鎭守使鈞鑒、邳民李德俊向業敎讀、素無不法、東福興糧棧、亦係安分商人、棧夥陳瑞萱並無不端行為、此次曹麟趾曹五雲等控告、有盜匪嫌疑、是否挾嫌、明達如公、不難燭彼奸慝、敝會近接徐屬各界函電交馳、對於通緝在案之伏乞主持公道、澈查眞相、以免無辜含寃、並盼賜覆至禱、徐州八邑旅滬同鄉會叩皓、 
[普益社佈種牛痘團之會議]  
　　三月十七號晚七時半、普益社佈種牛痘團開一次談話會、高鑑清主席、報告開會宗旨後、衆以佈種牛痘為防患未然、減除疾病之根本辦法、本社為普益起見、送種牛痘、不敢分文區域必求推廣、方能利溥羣衆、經衆討論、除已經分置之東、南、西、北、中、五區曁女子隊外、又推汪醒齊君擔任法租界一區隊長、繼經討論議決各項、佈　種牛痘之一切設施、復研究宣傳方法、俾便家喻戶曉、公決五種辦法、㈠登報、㈡函請各公團各業公會公所轉告同業同人、㈢請各路商聯會轉告各商店、㈣遍發傳單、㈤以振鈴、日旗、夜燈、宣告勸導人民、速向本社各種痘分處、踴躍種痘、以免未來之痛苦、至於楊樹浦及閘北地方、容佈置完備時、再行分隊佈種、議畢用茶點散會、開種日期為本月二十一號即陰曆二月十七日、 
[捕房偵查戈登堡被殺案]  
　　疑係俄劇盜柯尼洛夫所為 
　　大晚報云、前維多利亞戲院經理戈登堡氏、被人暗殺一案、十五月來、兇手迄未跡得、現捕房人員頗疑戕害戈氏者、即俄國劇盜柯尼洛夫氏、其人已由華官判處死刑、將於四月十八日執行、而其被疑之故、則因據影戲攝影家克勞萊氏言、當渠攝取柯氏及洛穆柯夫斯凱氏等影片時、柯親告渠、前年十二月曾至上海一行、其時正戈氏見戕之時、但初時渠猶不欵柯與戈案有關、嗣聞柯稱在上海作事、而作事二字、乃柯常指殺人越貨而言、因此見疑云云、現捕房正在偵查柯氏當時在滬活動情形、惟內容如何、則猶未允正式發表云、 
[南市盜匪拒捕傷警案昨聞]  
　　俟訊竣即行槍決 
　　搶刦南會館何蔡二事主家財物、拒捕擊傷長警四名案內之獲盜楊寶山、季經五、兩犯、自解軍署後、曾奉令飭預備刑塲、以便即日執行槍斃、因此連日本埠人民之前往南會館地方參觀者、日有多人、直至昨日、仍未處決、據稱尚在研訊中、致難即日執行、一俟手續辦竣、另行知照警廳、派令游巡隊士往提、然後發往犯事地方槍斃、惟聞事主何立卿家以刑塲設於犯事處門首、因附近一帶居戶甚多、地尤狹窄、殊多未便、現向警區要求、請將刑塲移設浦灘曠大地點執行、以昭妥愼云、 
[辣斐德路越貨傷人案四誌]  
　　法新租界辣斐德路裕豐祥煙紙店、於本月十五號晚、被盜匪數名入內搶刦、槍斃女孩劉翠蘭後、由偵探督察員楊振富、探目陳三林、包探金九林、何土根、陸根生、王如松、陳阿毛、石瑞祥、呂竹林等、先後拘獲是案之盜匪韓益德、王華、李芳、陳德標、盧三、王志發、李志富、魏仁昌、及嫌疑人徐春新、仇小五子、李新、等十一名、抄出手槍、帶入捕房、押候解究各情、已誌前報、昨將該盜等一併解送法公廟、先據四十二號西探目稱、此案手續、尚未完備、請展期訂訊等語、聶讞員商之法領事、判一併還押、聽候展期訂訊、 
 
 

Page 16

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *[穿心街盜匪拒捕傷警案六誌]  
　　城內穿心街杜經成家被盜侵入圖刦未成一案、所有獲盜陳樟木供出在逃之同黨四名、業經警廳偵緝隊派探朱仁泉、楊保廷、徐恩發、等前往閘北叉袋角桃源里五十四號、及瑞興里六十六號、拘獲逸盜張宗茂之妻張夏氏、及邱寶興之妻邱王氏二口、當以該處為四區二分所管轄、除知照崗警、將該二婦之住屋看守外、即將該氏等解廳訊押、昨解司法科研訊云、 
[陸家行鎭之刧案]  
　　浦東陸家行鎭南首五圖王六乙、係陸行鄉故經董王鎭垣之子、於舊曆二月初九夜一時許、突來盜匪三十餘人、破門面入、為首者手持手槍、嚇禁聲張、先將男女七人及鄰居振南學校長施維善家大小四人、用繩索綑綁、任意入房、翻箱倒篋、盡其所有銀洋鈔票衣服首飾、共計約三千餘金之鉅、施姓亦有數十餘金、收刮一點餘鐘、任其三吹警笛、聚衆攜贓而去、事後由事主互相解索奔告陸行警察局、即由該局巡長率同巡士五人赴失主家查勘、當即前往八埭頭西渡等處堵截、未見蹤跡、天明後、由失主抄具失單、分向東溝、洋涇、張江棚、各警局報告、而東溝警局先得陸行警局之報告、故傳巡官翌晨七時、親率巡士前往查勘、陸行巡長文至川沙縣顧鎭警察分所、請彼協緝、以冀四處兜拿、想此案不難即破也、 
[阜民里刦案昨聞]  
　　正犯解往警廳 
　　嫌疑交保暫釋 
　　阜民路德業里第二家康運元家、於舊曆本月十三日上午十時、被盜入內、刦去鈔票洋二百元、金手表一隻、灰皮女襖一件、後由淞滬警察一區三分所魏署員巡官史紀言、偵探馬良才、周根瑞、等緝獲該事主家女傭瞿阿寶及湯生生等解廳、發交偵緝隊研訊等情、均誌前報、茲悉所之湯生生一名、迭經偵緝隊研鞠、堅不供認、詰之再三、始據供稱、與事主家係屬隣居、祇竊金手表一只、餘物並未搶刦、詰之女傭瞿阿寶即朱陸氏則供、湯生生於刦得手表後、即與我說過、所刦之表、亦給我看過、事屬確實、判令暫押、嗣因查得鈔票及金手表等、確係湯生生所搶、復又提訊、即據供認、又供出同黨多名、又飭偵探李金標、溫保鴻、高萬生、續將牽涉之李阿富、顧正全、王毛、等獲案、郝隊長以案關白畫刦掠、立即一併解送警廳司法科訊辦、尚有該犯湯生生供涉之鄭有發、盛連生、李阿狗、王國子、成平安、鮑掌發、王掌發、顧金生、及女薦頭徐邱氏、顧三妹、等男女十名口、因均屬嫌疑、昨由魏署員諭令均交妥保暫釋、以免拖累、 
[槍傷包探案關係人之發落]  
　　法捕房包探路長生、前在長浜路六百十五號門牌內、被陸九金、陸碧良、等開槍擊傷後、由探目任水揚、潘瑞福、等拘獲是案有關之沈姓二等、解經法公堂訊辦各情、已誌前報、茲由任探目偵得紹興人張全發、與此案亦有關係、當即稟明西探、同往將張及嫌疑人沈樹根、俞國源、等三人、在沈身畔抄出洋三十元、俞身畔抄出一百餘元、帶入捕房、昨解法公堂請究、先由西探目稟明前　情、詰之張全發供、是日民人亦在塲賭博、目見陸九金開槍、將包探擊傷是實、沈、俞、兩人同供、民人等雖與張相識、槍傷包探之事、毫不知情、致於抄案之洋銀、係民人等自己所有等語、聶讞員商之法領事、判張押西牢九個月、沈俞兩人出境、抄案之洋、暫存檢察處、限三個月內如無人告發、再行發還、 
[匪徒身藏手槍之拘獲]  
　　匪徒施德標、身藏手槍、糾合顧實善、樊廣德、等在太陽廟附近茶肆啜茗、希圖行刦、當為巡警查見、上前拘捕、抄出手槍、又往　在左近小屋中挐獲施黨吳德金、押送警區、申送警廳、發交司法科訊供之下、於昨備文、派警將施顧樊吳四犯連同手槍函解地檢廳請辦、奉檢察官提訊一過、判令分別收押、手槍存案候示、 
[道路會四川分會之籌備]  
　　全國道路建設協會、前請金豹盧方澤等為四川分會籌備員、籌祖數月、諸事已有頭緒、乃於前月二十五日、在鐵路公司開籌備會、到會者有楊森、周道剛、兩將軍、警務處長吳永煕、高檢察長陳希曾、外交署長季宗孟、其餘軍政工商學各界領袖、共四十餘人、公舉周道剛為臨時主席、由籌組分會代表陳君報告上海總會之經過、與川分會之組織及計畫、楊森演說、略云、一年前在川南為道尹時、已注重兵工修路、築成者已百餘里、後因軍事發生終止、今到省第一要政、即是兵工修路、望速組分會、互助進行、而除迷信各障礙等語、吳警務處長演說、代表協會在滬在渝之經過、痛論救國求各自上第一良策、莫先於化兵為工、拆城築路、以興實業、而宏敎育等語、次金豹廳報告此次籌備之經過情形、後遂公推楊森、周道剛、為籌備主任、其餘到會者均為籌備員、至各部職務、由主任分派、臨時事務所、在鐵路公司、並定一月內即行正式成立、設施會務、該會當即去函催促進行、並寄月刊印刷品多種、以利進行云、 
[晉康里司閽人之訊判]  
　　監禁三月 
　　北浙江路晉康里一帶房屋、近將翻造、四圍笆籬已經築就、惟租戶尚未適移、該里司開人謝阿榮、當本月九號竹笆圍就時藉端向房客索取築笆費一元、前日又向房客每戶勒索自來水費兩元、各房客不允、謝遂將自來水龍頭關斷、水源立絕、各房客大憤、以謝此種舉動、不僅與房客為難、實有別種危險、該里全體房客聚　之下、公舉梁文中為代表、投滙司捕房報告、主頭麥根泉氏即派包探戴步祥馳往、將謝拘獲、一面命將水之來源回復、昨晨解謝至公共公廨稟明前情、請為訊辦、而各房客梁文中胡裕源張少平陳子元曹新卿錢硯堂王成生等十二人、亦和繼投案、證明該司開人兩次勒索銀洋絕水源情形、房東方面則由代表律師到堂觀審、並聲明非　被告辯護、質之謝阿榮所供、多推諉之詞、李襄卿以被告之所為、證據確鏧、未便任其抵賴、商之英副領事韋的莫氏、判決謝阿榮監禁西牢三個月以儆、 
[大慶里小火警]  
　　前晚七時許、雲南路大慶里二百零六號門牌某姓家披樓上不知遣火、霎時濃煙四佈、突兆焚如、經救火會得悉、立驅皮帶車馳往灌救、已經撲熄、祗燬去曬樓板數塊而己、事後經該管老閘捕房捕頭得悉、飭探往查起火緣由、稟候核示、 
[老太平弄前夜火警]  
　　滬南十六舖外鹹瓜街老太平弄口徐振記藥材行樓上、忽於前晚夜半兩時餘失愼、頃刻煙火迷騰、冐穿屋頂、延燒左右隣居、救火聯合會立即鳴鐘告警、俄由各區救火會急驅皮帶汽車到場灌救、約歷一時許、始行熄滅、計焚去樓面三間、餘未殃及、其比隣豐順化妝店、與徐記互相推諉不認起火、現已由該管第一區警署王金山署長、將當塲拘獲之該行學徒徐錫堂申解警廳司法科、預審起火原委、並派長警調查兩家承保火險確數、及因何起火、以便詳廳核辦云、 
[昨日汽車肇禍三起]  
　　昨日上午十二時、甯波人趙炳清、行經白克路、被汽國一撞倒、腹腿受傷、由新閘捕房三百十一號華捕到來、抄錄汽車號碼、另雇車送受傷人往仁濟醫院醫治、一面歸報捕頭候示、又有一百零三號汽車、於昨日下午六時、駛經北四川路虬江路口、撞倒行人倪金海碾傷足部、由北四川路捕房一千六百四十七號華捕、押令汽車載送受傷人往同仁醫院醫治、旋即帶該汽車夫入捕房請究、又昨日午前址一時許、法大馬路餘慶里六號門牌某姓六歲女孩、在西新街口大馬路行走、被二六三四號汽車撞倒、輾傷頭部、血流如注、由巡街捕查見、將肇禍汽車及受傷女孩、帶入捕房、稟明捕頭候核云、 
[鴻大輪定期下水]  
　　中法求新廠承造大通輪船公司之長江上游船鴻大號、業經造成、訂於本月二十二日下午二時半舉行下水禮、昨已發束分邀本埠中西航業公司曁江海關稅司、屆時請派員蒞廠參觀云、 
[鳥泥涇廟香汛熱鬧]  
　　浦東鳥泥涇廟、在龍華對江、歷來香火極盛人廟年久失修、近由王振翔等捐資、重行建築、廟貌復新、陰曆二月十九日為觀音誕日、本屆香汎、更比往年興旺、近日各項小販如食物要貨家用器具等、均往設攤出售、頗形熱鬧云、 
[掃墓從儉之縣署韻示]  
　　上海縣知事公署、昨發六言韻示云、照得時屆清明、掃墓原係古俗、藉展霜露悲思、豈容往來徵逐、敬祖貴乎誠心、草庫草　益即或焚掛紙　、冘應去奪得崇實、現在生計艱難、浮歷更宜屏絕、為此諄誥誡、幸勿再沿陋習、 
[控拐妻子之供詞各執]  
　　阜甯人曹子榮、前扭其妻曹章氏及湖北人張春潭、張雲峯、至五區控稱、民妻於民國五年失蹤、今知係張春潭所拐、請究、經李署長質訊、章氏供、五年份由夫賣與王姓、帶往長春為娟、經張出價五百元贖身、今回湖北、道經上海、暫住胞姐家中、被前夫得悉、　去金釧金戒、並誣張拐逃云云、奉判解科、昨移檢廳核辦、 
[扭控逃妻之不認]  
　　南翔人張阿金、前日扭嘉定婦人張沈氏、至五區控稱、該氏係民之妻、於去年六月潛逃、今在寶山路遇見請究、李署長質訊之下、沈氏供往王家宅與阿金素不相識、冒認為氏夫云云、奉判解科、昨經葉科員判押候偵查核辦、 
[婦人報告盜刦之候查]  
　　前晚十旬餘鐘、有王姓婦人投新閘捕房報稱、家居愛文義路六十號屋內、於傍晚時、突來盜匪六人、擁入伊家、各出手槍嚇禁聲張、將其指上金戒二只及另一姊妹行指上金戒二只、捋取逃逸、內有一盜、係一小姊妹　　　　、其餘五盜均不相識、惟該盜等始終並未開口、請　查紅　情、捕頭準飭中西包探協往調查、詢據住居該氏前樓之某監華捕聲稱、是時伊正在家洗澡、祇聞爭鬧之聲、未聞有盜匪持械搶刦情事云云、該探等查詢畢、即據情回訴捕頭、諭著查明眞相再核、 
[串拐女孩案之分別罰押]  
　　住居法租界法壽茂之五歲女孩、於日前被夏春生串同在逃之田良生拐去後、托楊得勝、陳朱氏、施胡氏、三人、售與粵女袁陳氏為義女、得洋八十元分用、現為包探程富生查知、前往將以上各人、一併拘獲、帶入捕房、昨解法公堂請究、先由原告投稱、女兒在門口游玩、致被拐去、求請訊究、詰之夏春生、供認拐騙女孩價買諱、楊得勝、陳朱氏供、由夏領來、托民人等代覓主顧故由民人等轉托施胡氏、領至袁陳氏家售賣是實、施胡氏供詞相同、袁陳氏供不知拐來、故敢收買、求宥、敢讞員商之法領事、判夏押西牢三年、期湔永遠逐出租界、楊得勝、朱氏、胡氏、三人、各押三個月、姑念年老、　予緩刑、陳氏罰洋二十元充公、女孩交原告領去 
[領照影戲院仍可吃捲煙]  
　　工部局前禁各劇塲及影戲院吸食捲煙、茲以觀客多不遵行、而事屬細微、故決議許領照之各影戲院、照常吸煙、 
[誘拐人妻判限期交出]  
　　鞠玉堂之子、曾娶裘陳氏之女裘氏小字桐來為室、成婚已久、桐來今年十九歲、舊曆正月二十一日、忽然失蹤、茲鞠玉堂與裘陳氏分投偵查、始知桐來為吳長根所誘、遂將中天父吳鳳山扭控警局、函送地檢廳奉訊、交保、限交伊子在案、茲悉吳鳳山自保出後、置此事於不顧、連日逍遙法外、但鞠玉堂等一再探訪、始知吳長根避捲閘北一百間地方、即往拏獲、送入四區下分署、詰其桐來、則支吾以對、奉諭以法庭有案、於昨判送地檢廳歸案訊辦、午後奉張檢察官提訊、鞠玉堂、裘陳氏、相繼到庭、請追桐來到案給領、質之長根、供多含糊、問官判令押交桐來到案再訊、原告斥退、 
[拐妻扭控其叔]  
　　曹家渡種花園入姚才根之妻姚奚氏、又名阿寶、年二十三歲、今年二月十二日、托故攜帶三歲親生女孩名掌珠者、同逃無蹤、姚探悉伊妻及女實遭李和尚所誘、逃赴當州地方李之原籍家中避匿、前日姚將李之叔父秦阿清（即李阿清）扭入四區四分署、昨午連同原告轉送地檢廳訊辦、奉訊之下、判李押交李和尚等到案再訊、原告斥退、 
[求福未得反遭跌傷]  
　　寶山路貴慶里五百六十一號門牌婦人童王氏、華金氏、昨日午前雇坐陳榮廣所拉黃包車、入城詣城隍廟拈香求福、不料甫入老北門、諜陳偶不經心、失足墮地、童華兩氏從車中跌出倒地、致傷頭面手足等處、由警一并帶入二區一分署、函送地檢廳奉檢察官驗得該氏等、所傷非輕、立送新書育堂醫治、陳收押、候該氏等傷愈後、再行發落、 
[警務處通令各縣種痘]  
　　紅蘇務處長王桂林、以現屆春季、各處天花流行、為此將於前日迫令各地縣警察所、限文到五日內、轉飭所屬、將各該管縣境內之牛痘局、令行即日開種、如未經設立者、即行會同該地士紳妥速籌備、一面并勸告各該地人民婦孺、從速佈種、以免疫　、而重衛生、即曾輕種過者、亦應隨時復種、并貴令將辦理情形、及牛痘局設立地點、并男女復種人數、按日列表呈報、以憑核辦、而資查考云、 
[破壞煙禁之獲究]  
　　潮州人汪阿高、因在梅白格路三百九十七號屋內、私售煙膏、被公共捕房車務正巡史寶林斐爾偵悉、於前日下午、率同中西各捕協往、搜獲煙膏、當將汪與嫌欵人周財良連同煙膏、一併帶入捕房、昨解公共公廨、經開總員會同英馬副領事研訊、先由捕房稟明前情、將煙膏呈案請察、訊之汪延楊國編律師到堂代辯、而汪供認私售煙膏、慘周財良供不承認、中西官核供、以汪破壞煙禁、判押西牢一月、周開釋、煙膏銷燬、 
[竊匪一併被拘]  
　　吳淞人方阿生、前日出黨倪家農、張蘭花、在河南路三百三十九號門牌曾少波家、竊取值洋五百元之衣服首飾逃逸、當經事主報捕請緝在案、昨經華探目蔣阿林、包探陳維坤、將方等三人拿獲、拘入捕房、稟明捕頭、諭飭押候解究、 
[公共公廨訊案彚錄]  
　　昨日公共公廨訊理之民事訟案、併誌於下、㈠蒯振華延婁敦律師訴與其妻蒯談氏離婚案、堂諭、被告不得再至原告處滋擾及私取物件、候本案判決後、再行核辦、㈡方文煥延許理幫辦商旨律師訴姚虎泉不理其故子姚月亭借洋案、被告亦延高露玲律師辯護、以死者旣無遺產、且照中國法律、子債父不代還、請求將案註銷、堂諭、原告請求駁回、堂費歸原告負擔、㈢永發米號延朱樹楨律師訴黃裕堂欠米洋案、堂諭、彼告無故不到、原告呈堂之證據認為可信、應準予即時判決、著被告給付洋五十六元、並負擔堂費、㈣賢良酒號延朱樹楨律師訴談奚氏欠貨洋案、堂諭、兩造業已和解、準予撤銷、㈤沈聘卿訴朱學貴欠工人飯資案、堂諭、被告無故不到、原告呈堂之證據、認為可信、應準予缺席判決、著被告給付沈聘卿洋六十三元七角六分、並負擔堂費、 
[誌謝]  
　　昨承大陸圖書公司惠贈社會之花一冊、謝謝、 
 
 

Page 17

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *   
 
 

Page 18

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *自由談 
[指紋雜錄]  
[  茸餘]  
　　人有十指。指有紋痕。其環旋而作圓形者。謂之螺。重疊而斜向者。謂之畚箕。吾國古尚形相之學。面目顏貌無論已。即此螺箕之數。亦主窮通壽夭。其事固不足徵。然而里巷小兒女。娓娓樂道之。並有歌訣。家傳戶唱。可見其說中人之深矣。 
　　幼嘗聞故老言。某巨室生一掌珠。貌不驚人。而手指之紋。殊為奇特。蓋左手五指。悉作箕形。而右則螺旋也。其父母每以誇人曰。吾女他日必奇貴。蓋一手皆螺主滿握金珠。一手全箕。主能操贏餘。女深染是說。亦以此自負。後父母卒。家無親族。惟此子遺。而擁資頗鉅。求婚者踵接。女旣難選擇。乃示意於人曰。必得指紋之形類儂者。始下嫁。邑中少年。自顧指掌知不中選。皆失望而退。閱數年。忽來一外商。云是販藥川廣者。知女擇婚之奇。不覺詫曰。何相合之奇有若是哉。蓋商亦左箕而右螺者也。乃使人言於女。竟入贅焉。商輟其業。面團團作富家翁。旁人皆羨曰。天生佳偶。復具奇紋。異日必興其家而昌其門。忽忽數年。夫婦皆染阿芙蓉癖。竟蕩其產。後此貧不聊生。夫婦乃至水濱。拾螺為生。於是市之人。閧然笑曰。不圖指紋之騐。乃在於是。蓋拾螺者。須用畚箕。以淘去游伴泥也。輕薄者並作俚歌以譏之。至今吾鄉小兒女。猶能朗朗上口也。 
　　茜紗窗下。佳耦並坐。索指數螺。其風韻實不減於畫眉點額。近人曾有詩以詠之。詞極蘊藉。異余強半遺忘。蓋亦指紋之韻事也。 
　　西人重實用。利用人之指紋。藉以探案。蓋凡人一舉手。必留紋痕於上。惟目光所不及見。以化學法顯現之。則指紋之不同。各如其面。自不難按圖索驥矣。凡警廳及司法署。皆有指紋一科。以司此事。而觀歐西之偵探說部。十九以指紋為證。可知其用之廣矣。 
　　指紋一小部分之識記耳。在吾國作為形相之學。徒供小兒女之亂道。而歐西乃利用之以成一大發明。可見兩兩虛實之判。指紋若是。他事何莫不然。吾書至此。不覺重有嘆於國人之尚虛廢實也噫。 
[刦婚記（上）]  
[  征鴻]  
　　偶赴雲間。友人告予鄰家錯事兩則。殊趣。然以之供旁觀者。之談助固趣。設為當局者一反省。則其悲怨為何如耶。然則斯錯也非結而刦。焉因以名吾篇。 
　　城之北有敝盧。其主人徐氏。余不能舉其名。乃名之曰徐公。公早謝世。遺子女各一人。及四十餘歲之孀而已。公生前以舌耕贍一家。及卒。賴母女十指所獲。以供饘粥。女年十七嫻靜婉妙。大家閨秀不啻也。弟徲。家貧不能就學。閒從阿姊問字而已。蓋女嘗受父業。轉以授弱弟。固游刃有餘焉。數年前。女母為之贅一婿。謀以佐生計也。媚賈於外。未嘗婚。顧所獲微。僅足自瞻。母女由是不歡。比來婿失就。乃改業瘍醫。風塵僕僕。自謂勞苦備至。而女則以為此賤業也。誓不從。通於媒氏。將毀約。婿有姑丈。縣議員也貽書媒氏。禁弗可。媒氏大懼。其婚期本在四月。今恐事變。陡於上月某日。草草成禮。女大駭。詣父靈而號。路人過之。以為喪父。而華燈映采。儼然喜也。洞房之夕。新郎甫舉足入。女忽起。立　其臂。齒痕宛然。血涔涔下。新郎駭而卻步。則砰然一聲。洞門深閉矣。新郎不得問津。隔室哀之。終無效。竟相持達旦。翌夕。女乃匿吾交家。蓋本比鄰也。深夜不言去。吾友乃語之曰。如此良夜。曷不人月雙圓。乃作此無聊枯坐耶。言已乃下逐客令。女始婉轉而起。秋水瑩然。淚盈盈下矣。及返疾趨其室。將闔門。新郎知其故技也。急馳入。入不屏諸門外。趣捉其腕。女　之如前狀。然　臂之盟。自古有之。而行之於洞房之夕。斯異已。新郎痛而號。女母亦聞聲來。謀所以抵禦之法。乃取巨索來。捉而縛之者。若縛豕然。女固弱質。其力不足以抗一婿一母。號泣而已。久之覺腕際奇痛入骨。囑之。繩索縱橫。玉肌盡紫。乃轉側哀吟。若不勝其痛楚。新郎顧而炩之。小語之曰。若創耶。果弗爾。當縱若女微頷之。新郎乃縱。縱已。女一躍起。奪門而出。趨別室而局其戶。 
[天虛我生近詩]  
　　陳佛如君。屬為成都介文社集泰山石刻金嗣經字成詩。以作印刷屏條之用。晚窗得暇。於葡萄酒畔成之。似尚可誦。錄候郢政。 
　　滿園梧樹起濤　聲。無定河連幻想生。南北未應分汝我。去來偏說最光明。身心莫喻非和是。性命皆為利與名。若有一人從善者。空言何用老蘭成。 
　　右秋興一首 
　　舍生取義果何人。知足方能不辱身。願令三千皆入室。莫敎 
 
[繞道而行]  
五十尚無聞。波濤起伏非非想。心地光明故故分。我國而今空一切。其中維有布衣尊。 
　　右感賦一首 
　　身惹荷香入寺門。一行梧樹已成村。波光白處生虛幻。日色明時見性根。無我相唯聽佛偈。有人心尚屬離尊。何當重見蘭香後。與子相期也是園。 
　　右西城懷舊一首。 
[情塲中之清涼劑]  
[  碎紅館]  
　　以父母千辛萬苦撫我育我之身體。不死於國事。而死於情塲。人雖云專於情。而余只能以天下至愚之人目之。 
　　賈寶玉云。男性如泥。婦性如水。惟以女性如水。常流動而不定。男性如泥。受其愚而不自知。 
　　罪犯之　最重者。厥惟情囚。 
　　宇宙間具有魔力之最大者。莫如情絲。蓋其能消磨雄心。怠於進取。能他物之所不能。故惟能以慧劍斬除之者。方為世間第一等英雄（卻酬） 
[春寒瑣話（下）]  
[  靜觀]  
　　春日融和。東南風吹篇大地。百物昭蘇。而枝頭吐艷。鳥語嗚春。吾人於此美景良辰。怡情至深。乃者春寒特甚。動植物猶若伏處深冬。而人之所感亦異。厥有數端。 
　　畏寒 
　　春風來自東南。我國東小洞洋海。南近熱帶。故微風吹衣。覺溫澤宜人。今則連日東北風起。北近寒帶。人皆臨風瑟縮。馬輕裘。將自炫於春風得意時者。至今無綺麗風光。引人清興。而貧苦者。身衣敗絮。耐過三冬。深望春日晴和。得復其幕天席地之故態。豈　知風來。骨。與隆冬無異。故貧民當此春寒。實難消受。 
　　苦雨 
　　東風多含水汽。為北方冷風所吹。立成雨滴。故俗謂春寒多雨。良非虛語。細雨迷濛。陰霾四布。久則積水遍地。路人有行不得也之歡。雖人力車可獲厚利。而負販小民。冒雨叫賣。兜無門。即商店亦大受影響也。 
　　妨衛生 
　　春寒未退。視天所之冷暖。為衣衾之增減。偶一不愼。疾病隨生。且隆冬嚴寒。人皆知冷風砭骨。不敢多受寒氣。春日則以為融和在即。復以裘服過重。隨意脫卸。因生感冒者。日有所聞。而重傷風猶至輕者焉。 
　　害農事 
　　春間寒冷。乃冬寒未甚而致。但田中害蟲之遺卵。全賴隆冬水雪積壓地上以殺其生機。今不寒於冬而寒於春。則蟲卵非特不死。且得春雨之潤澤而易於蓽生。故夏日蝗蝻之害。年遇春寒。則或將不免。有常識者。當同抱杞憂也。 
社會小說 
[人間地獄（二九一）]  
[  娑婆生]  
　　第六十四回　撩亂青絲線衾憐月瘦燒殘紅燭杯酒朁花愁 
　　但是蓮孫仍舊不相信。在電話筒中對呵毛道。你說秋波回來了。那末你呌他來聽電話噓。阿毛道。你眞不信嗎。我呌他來聽。不過他這時候。蓋好了被頭。睡在床上。你不怕他吹風受涼。我便咕他來聽電話。蓮孫一想不好。萬一秋波眞回來了。因此吹風受涼。到反為不美。忙道。果眞回來了。也不必他來聽電話。停一會。我再來。阿毛道。要來請早一點。晚了秋波要睡了。蓮孫道。曉得。掛上聽筒。便又趕忙的埋頭做事。等到各事辦畢。已是十一點三刻。蓮孫一想。月箏那裏的盛會。到不能不去。他明明約了一點鐘。此刻去了。未免太早。不如先到秋波那裏轉一轉罷。主意打定。於是下樓登車。到直往三馬路。樓下一家妓館。正是燈紅酒綠。熱鬧非凡。客堂中擠滿一班龜奴車夫。蓮孫分開衆人一直上樓。果然不錯。阿毛已在扶梯連迎接。蓮孫已經相信了一半。蓮孫上了扶梯。忙問阿毛道。你們果眞回來了。他在那裏呢。阿毛道。在大房間裏老地方。蓮孫便走進大房間。一看床上果然有一個擁被而眠的人。子細一看。正是秋波。秋波見一蓮孫。不禁笑了一笑道。眞難請。電話打了兩三個鐘頭。你纔肯來。蓮孫陪笑道。我有事呢。秋波道。有事。可以放一放的呀。蓮孫道。做完了事體來。可以多陪你一歇。眞奇怪。醫院裏怎麼會放你出來。秋波道。我也不是犯人。關起來不許我走。病好了。自然讓我回家。託你去辦交涉。越辦越不成功。我自己和外國人說。風句話他就答應了。你算是飯桶。蓮孫道。佩服佩服。算你本領大。秋波道。我還替你收回五十二塊洋鈿呢。 
三言兩語 
[  鵑]  
　　中俄協定。往返商量。已拖延了好久了。仍是不能解決。這個協定。竟僵在那裏。弄得不協不定。俄方的態度。好像一條寬緊帶。伸伸縮縮。委實很難應付。密司忒王雖是長袖善無。看他如何應付過去。恐怕也要歡弱國無外交。到處不能掙面子罷。 
 
 
 

Page 19

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *   
 
 

Page 20

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *常識 
常談 
[中俄交涉感言]  
[  箴]  
　　中俄交涉。所應注意之點有七一廢止舊約。一撤銷領事裁判權。一不設租界。一解上決松黑航權。一改正國稅。一收回中東路。一撤回外蒙俄兵。若放棄辛丑賠欵等。早經確定。固不成問題也。 
　　七點之中。前四點亦已無甚問題。所最應注意者。後三點而已。後三點之中。關稅宜採自由制。能否不為他國牽掣。尚難預言。中東路旣須經估價手續。即為雙方同意之事。其事亦難速了。獨外蒙之撤回俄兵。只須我能準備塡防。即不難迎刅而解。所最可憐者。我以直奉相持不下之故。自生問題耳。 
　　寄語直奉軍事當局。此中華民國之主權問題。非公等之地盤問題也。急宜捐棄前嫌。速定外蒙塡防之辦法。若因此遷延不決。坐失事機。則兩方均為國家之大罪人。非國民所能曲恕矣。 
經濟 
[字紙造紙]  
[  俠生]  
　　我國人向來對於無用之字紙。皆焚之於火。間有作他用者。人必以為不敬字紙。指為罪過。殊　不知際此科學昌明時代。此種迷信之見。理宜打破。況字紙中頗多質料細凈者。焚之殊為可惜。若以之重造作紙。其利益誠屬不鮮。近來溫州紙匠。已行試辦。選取質料細凈之字紙。用灰水浸爛揰細。洗去墨法。和以膠水。重行製造。成績頗為佳良。較之用他項材料製成者。用工省而成本輕。誠一絕好利用廢物之道。倘全國仿而行之。其收效當必大有可觀也。（乙種酬） 
衛生 
[白帶預防法]  
[  童作舟]  
　　諺云。十女九帶。是白帶一癥。為婦女疾病中之至普徧者也。推其致疾之由。在於傳染。嘗觀婦女中之患白帶者。往往於洗滌陰部時。與健康之婦女共用一拭布。此乃極易傳染之機會。世人不察。動謂不道德之婦女。始懼此病。信如斯說。彼三五之幼童。情竇未開時。何以亦染斯病。願我女界同胞。深信白帶有傳染性。自己接觸陰部之布。幸勿與其他之婦女合用。庶白帶一癥。不致長此猖獗於女界中也。（乙種酬） 
道德 
[上海兒童不良之觀念]  
[  範]  
　　㈠有洋文觀念。無國文觀念。 
　　㈡有生意觀念。無人格觀念。 
　　㈢有奢侈觀念。無儉樸觀念。 
　　㈣有戲曲觀念。無藝術觀念。 
　　㈤有欺騙觀念。無誠實觀念。 
　　㈥有游戲觀念。無勤奮觀念。 
　　㈦有拆臺搗亂觀念。無敬畏尊長觀念。 
　　㈧有買零物吃觀念。無買好書讀觀念。 
　　㈨有撲克麻雀觀念。無親近師友觀念。 
　　㈩有香煙手表觀念。無愛惜物力觀念。 
　　海上兒童。具有上列之觀念。故其性質頑鈍。難於管理。範親嘗其味。亟錄之。以供敎育者注意焉。（乙種酬） 
法制 
[促進江蘇省自治法之我見言]  
[  權]  
　　江蘇省自治法。雖在籌備之中。迄未實行。此不能不歸咎於省議會。因其放棄職權。不加注意也。查憲法第一百二十六條載省自治法。由　省議會縣議會。及全省各法定之職業國體。選出代表。組織省自治會議制定之。又第二項載前項代表。除由縣議會各選出一人外。由省議會選出者。不得逾縣議會所選出代表總額之半數。其由各法定之各職業團體選出者亦同。但由省議會縣議會選出之代表不以各該議會之議員為限。其選舉法由省法律定之。又第一百三十四條載。未設省已設縣之地方。適用本章之規定各等語。按文釋義。是制定省自治法。須先預備省自治法會議代表選舉。欲產生省自治法會議代表。應先制定省自治法會議代表選舉法。此為當然之手續。此項選　舉法。旣應由省法律定之。則省議會職權所在。自應遵照實行。以符憲典。藉為地方謀自治之基。余為江蘇人民之一份子。不敢緘默。甚願省議會諸公各負責任。早底於成。勿再希圖延期。故不將省自治法會議代表選舉法。即行議決以冀僥於萬一須知本屆省議會之成績。實等於零。延期之希望。非特在暫省議會法。全無根據。按之全省知識堦級。不滿意於現時議員之心理。且為與論所萬萬不許。省議員中固不乏少數明達之士。而全體議員。亦均應有澈底之覺司也。（乙種酬） 
家政 
[理想的家庭]  
[  範]  
　　家產寗無有。有則自置。非傳自祖父。 
　　居宅樸雅而整潔。入其門。有歌聲書聲琴聲。無詬誶聲叱咤聲喧笑聲博具聲。無庭溝廚井種種之臭味。而亦無脂紅粉白種種之香味。 
　　入其室。幾案琴書壁鏡盆花茶甌硯匣地毯唾盂塵拂皆備。而不必華。有定所而未嘗離。窗隙無積塵。奧隅無積穢。杯足無積垢。 
　　壁非英雄像即歷史圖。非關於道德切於衛生之格言。即希望敎育游戲具與練身具。 
　　男子女子受同等之敎育。男子旣成年。莫不執一業。女子非育子女。非主家事。非老。亦莫不執一業。 
　　喪葬婚嫁。槪除繁文。新禮式可採者採之未嘗為子女儲婚嫁錢。弗用妝益。婚費由婚　男自備之。 
　　僧人道士三姑六婆。勿使入門。歲時不廢祭祀。而不用紙鏹紙錢。 
　　起臥食息。必有定時。子女灑掃有定職。常日以外必定時為大掃除。 
　　必設男女而所。必設浴室。 
　　衣服樸雅而整潔。即有陳舊。無綻製。即不製華服。必備禮服。 
　　出門非急事。非遠道。非攜重物。勿乘車。 
　　食品不必豐。必潔。 
　　客至欵以茶。不以煙。婦女能應接。能咄嗟辦肴饌。 
　　浣濯炊　級縫。即不能不傭人。而決不加叱言量人以為用一年之終。預算明年度之出入。一年之始。決算昔年度之出入。敬四分其所出。則衣食住占其一敎育占其一。衛生與游歷占其一。而儲金占其一。（乙種酬） 
市政 
[祥經廠失愼后所得之敎訓]  
[  崧]  
　　滬上人煙稠密。失愼之事。日有所聞。然最大慘刦。未有如此次川公路祥經識綢廠之甚者。其被災狀況。連日報紙記載。不忍卒讀。起火原因。傳說不一。姑不具論。要之該廠平日防患未周。實難辭咎。查建築房屋。所用材料。應堅固耐久。固屬前提。若為高大工廠。公共塲所。平時容人旣衆。對於意外不測之事。尤不可不加注意。如門戶宜多闢。樓梯宜多置。凡稍具常識者。類能知之。此外則購置。消防器。組織消防隊平日勤加練習。雇用巡更夫役。澈夜梭巡。均屬必不可少之事。主管其事者。斷不可因保有火險。即以為高枕無憂。設有疏虞。房屋財產。均可取償。而置多數人命於不顧。此次該廠之事。無乃類是。不然。則星星之火。雖可燎原。亦何致罹此鉅刦。前年閘北牙刷廠被煤後。以理而論。當廠有戒心。不意今又遭此奇禍。貧苦女工。為謀生活而來。孰知適所以送其性命。是誠何辜。予意滬地凡有建築。本需向工巡捐局領取執照。此後如有大規模之工程。需先呈騐圖樣。俟經核準。方可給照而已經落成之廠房。及其他公共場所。應即切實調查。如有建築不甚合法。設備極形簡單者。應勒令改良或置備。而工廠內部絕對不準留宿工人。為思患預防計為人道主義計。均不得不從嚴取締。前事不忘。后事之師。死者已矣。愼毋僅顧目前。而忽於將來也。（乙種酬） 
禮谷 
[訪友須知]  
[  朱癡鴛]  
　　訪友為社會交際上例有之事。萬不可少。然無事輒該友閒談。有事而避匿不面。又恒為國人交際塲中所易犯而時有之通病。余見者屢矣。不但於時間上極不經濟。而且頗有傷及道德者。試舉述如下。 
　　一。有事會友。見面後須直截了當。將來意說明。靜待答復。倘一味作寒暄語。或藏頭露尾。閃爍囁嚅。不特虛費時間。而且無從捉摸。令人生厭。 
　　二。近人都知注重時間經濟。故有職業者。光陰非常實貴。斷不能相對作無謂之問答。如並非要事造訪。是直接旣妨害他人之時間自由。間接又妨害他人之時間經濟。 
　　三。如果無事會晤。而故東拉西湊。作不規則之長時談話。斯時設有第三者在座。必致因我之閒談剪斷。而妨及他人正事。或且蒙其損失。 
　　四。訪友會友。均須有一定準時。否則彼來我往。彼出我歸。終日躑躅街頭。甚至最後卒訪不著一友者。其懊喪為何如。故必須彼此訂定時期。兩不爽約。方為便利。 
　　五。經一次或數次之會晤。事已接洽就緒。而有待履行者。須維持其信用。切勿事後追悔。反拖延搪塞。避而不見。便人徒勞往返。 
　　上述五端。都係習見習聞。為交遊中最不經意之事。故表而出之。以冀人人加之意焉。（乙種酬） 
雜錄 
[到郵局滙欵者之注意]  
[  Y.S.]  
　　　鄙人日前到郵局匯欵。到局時見滙欵人數尚少。因時間未到。遂環立等候。少頃。匯欵者接踵而至。卒至擁擠。彼時余身不知不覺而立於人羣之中。及至我之滙欵單及欵數交與郵局執事後。而我之長袍之衣襟已被解開。幸余覺察尚早。袋內物品未被竊去。余得此警告後。遂特別留意。察得某甲手持一信。始則徘徊於人羣之後。繼則擁擠於人羣之中。雖近匯欵處而不見其將欵交出。似若有待者。不轉瞬間。某甲已不知去向。而某乙馬褂之對襟夾袋內之金錶已不翼而飛。當時某乙極為憤恨。然亦無可如何也。茲就余之所知。錄其注意點。以告後之匯欵者。 
　　㈠滙欵單須先期寫好。切勿臨時怱怱塡寫。 
　　㈡滙欵單與欵數先行捲在一處。俾擁擠時便於交出。最忌臨時怱怱點數。 
　　㈢右手揷在衣襟內。用左手交出滙欵。及收領滙票。 
　　㈣皮夾及其他重要物品。須置內衣左邊口袋中。 
　　㈤滬地郵局不給漿糊。須先自蟊賊備。帶局封用。（乙種酬） 
 
 

Page 21

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *本埠增刊 
[廣利公司廉售新貨]  
　　虹日百老匯路閔行路西首廣利公司、由粵商余君集資創設、開幕迄今、象牙器、玉器、銀器、銷售最廣、雕刻甚工、且有最古之磁器發售、近由廣東辦來新貨甚多、廉價出售云、 
[新呢嗶嘰到滬]  
　　南京路中市裕豐仁洋貨號、近又運到最新繡花直貢呢、每尺自一元一角至一元四角不等、絲條褂料呢自五角六分至一元八角半、高等元灰直貢呢自一元至一元五角、全毛嗶嘰自四角八分至一元二角、以上均為單福計算、至於絲光嗶嘰象皮布雙幅、每碼自三元五角至八元半、其他花色亦夥云、 
[紗布大批陳列]  
　　南京路泰興公司紗布部、新到花洋紗、條子蔴洋紗、格子蔴洋紗、平蔴洋紗、海母紗布、各種本色花洋紗、條子流空洋紗、鄉花洋紗、各種印花洋布等、顏色齊備、現已陳列發售云、 
[各項花邊之運售]  
　　先施公司新式樓衣邊部、現由法運到大批繡花邊、式樣新奇、顏色有數十種、每碼由七角至三元五、又由瑞士國運到大幫通花袖口邊、床亷邊、裙腳邊、極為趨時、在上海獨家出售、每碼由一角五至七角五、近日暢銷、外埠批發更多云、 
[新到花紗及絲巾]  
　　永安公司二樓西女式部、新到大批英美德法四國幼童洋紗及蔴紗繡花衫、質頗優美、每件價一元八角五分至九元五角、另有新式條子絲羽巾多種、價甚便宜云、 
[協昌發行各種機器]  
　　法租界鄭家木橋南首協昌公司、新出各種機器、係向歐西各國定製、除普通所用縫繡機器外、另有人力或馬達之廠、所用專門機器、如製造皮件、靴鞋、草帽、汗衫、呢帽、割邊盤切、銷眼、線織毛織各種、及極厚極薄等類之機器、又於每一類中、分出機器數種、俾出品精良而迅捷、如製皮革類、則有滾包皮箱長筒皮靴皮鞋等、製草帽類則有粗草細草三角草快車跳針車等、製毛線品則有長機電力機、可製帽子手套男女毛衫線衫褲子襪子等、他如各種國貨及德貨粗細織襪機、有鬆緊之縫襪口及縫襪頭機器云、 
[同昌電池部減價]  
　　南京路同昌車行、在車行對面、已添設一蓄電池部、對於過電後修理、均採用美國最新式工具、聘請專門技師專司其職、現因新張伊始、特廉價二十天云、 
[童子軍用品之發售]  
　　棋盤街商務印書館、近日新到童子軍用品多種、號叫每只三角、皮帶每條一元、雜糧袋每只七角、炊具每只八角、水瓶每只八角、斧頭每柄一元五角、項巾每條六角、衫褲每套十二元、再該館關於童子軍之出版物、共有十八種、關於女童子軍者、亦有兩種云、 
[出版界消息]  
　　學術研究會業書、新出第十二冊、書名「民國政黨史」係謝彬君所著、每冊大洋五角、由法租界貝勒路同益里三弄四號該會發行、並由各大書局代售云、 
　　聯益善會印送之聯益月刋、二十四期已出版、可向南京路勞合路口該會總辦事處函索云、 
　　上海大學學生所組織之孤星社、成立以來、社員日益增多、公推于右任校長為名譽社長、於二月二十五日起發行孤星旬刋、由安劍平編緝、現已出至第三期、銷數頗廣、第四期出「追悼列寗號」第五期出「戀愛號」、凡贊助該社宗旨者、均可加入為社員云、 
[郵信截止時間表]  
　　來往地點　　火車或輪船　　平信　　掛號信 
威海衛煙臺天津　景星　今晨（念日）七時　昨晚十二時 
日本美國加拿大及歐洲　麥笛遜總統號　上午七時　明晚九時 
天津　　　　湖北　　上午七時半　上午七時 
福州　　　　愛仁　上午八時　上午八時半 
日本（取道長崎）　長崎　　　又　　　又 
愛琿（取道浦口哈爾濱）　　火車　　晚九時　晚九時 
俄國歐洲（註明由浦口西伯利亞墨斯科往者）　　火車　又　又 
西伯利亞（取道浦口赤塔）　　火車　　又　　　又 
長江各埠　　火車與輪船　　又　　又 
[「二蝶憐香」之評論（二）]  
　　飾金眉者、不知何人、且無說明、初演時亦由另一幼童代之、做工頗佳、如由校中放假歸家、入見其父之神情、活潑伶俐、禮儀深嚴、凜凜然若小軍人、令人起敬、其後見父逝世、又離阿妹還涉重洋、在船中甲板上、鬰鬰不樂之情態甚佳、在巴黎時、初讀其妹寄來之第一封信時之歡快、與讀第二封信時之憤怨與失望、又思及其妹在家平日與沃之交情、及訂婚時之情形、不覺怒形於色、非歸不可、乃急整裝返、抵家到會塲、見沃斯華正與其妹同舞、其妹又價紹與沃握手、此時表演隱痛之神氣、妙極、其後史旣術其往事後、向之求婚時之懇切、而急待其答覆之清態亦絕佳、 
　　飾沃斯華者之表情亦佳、如自殺時、本欲以手槍畢命、忽回想終非善策、如史知之、必更難受矣、旣思不如投於車下較佳、此處甚有精彩、而沃之犧牲其身、亦良苦矣、此劇之足使觀者　最滿意者、為美術跳舞會之一幕、佈景極宏麗、千百男女、結隊作花蝶舞、此一幕演一刻鐘之久、加之該院幽揚之西樂、尤使觀者疑身於其間也、（譚觀成）（完） 
[「婦從之仇敵」略評]  
　　星期一之夜、卡爾登影戲院、開映新片「婦從之仇敵」、"Fnemies　of　Womon"記者因往觀之、茲先略述其劇情如下、 
　　俄羅斯親王盧培莫夫、擁巨資、好嬉游、故王宮中、常有舞女數十、蹲踞而舞、盧培莫夫有情人曰愛麗雪、貌極美麗、特已與淡雷利伯爵結婚、且有一子、名凱斯東、故愛麗雪者、實一伯爵夫人也、然愛麗雪秘而不宣、故盧培莫夫亦不知之、一日、在巴黎、盧培莫夫往訪愛麗雪、通其子返、盧疑為其情人、於是不悅而出、乃至蒙脫下客游覽、且立誓勿與婦人往來、專為婦人之仇敵、後因同伴變志、且悉在巴黎所遇之少年、實為愛麗雪之子、又深知愛麗雪待已之誠意、時淡雷利伯爵已死於戰塲盧培莫夫乃復與之言歸於好云、 
　　飾盧培莫夫親王者、為電影界著名明星賴鼎爾（Lionel　Barrymore）、表演極佳、而尤以與哥薩克之劍關一幕、最為動觀、餘如立誓為婦人之仇敵、旣又自食其言、忽而又復促前說、皆形容逼眞、其他演員、如飾愛麗雪之羅平史（Alma　Rubens）、亦頗佳、而又以在親王前、表碁有不得已之苦衷時為最佳、且此片寓有婦人使男子聽命、男子使婦人屈服、二者互相襯映而出、此片之最足吸引觀衆者、則為攝影之精美、除葛雷菲斯導演之各著名影片、尚可與之比擬外、其他影片、槪難望其項背、攝蒙脫卡落之名勝、但見遠處白煙繚繞、流水之勞、華屋密布、隱約似覺微風拂拂、令人見之、不禁神為之清、氣為之爽、雖倦眼欲睡、一見此處、亦必恍然張目矣、願我國之攝電影者、皆抽暇前往研究、必能獲益不小也、又有大海戰艦之沉沒、魚雷潛艇之橫行、空中飛艇之受擊、宮內歌女之觀舞、蒙脫卡落大賭塲中之熱鬧、皆為其他影片中所罕見者、而亦為吾人所最欲見者也、（周） 
 
 

Page 22

 
 
1;第一萬八千三百三十八號;中華民國十三年 西曆一千九百二十四年三月二十號
星期四 * *[美國電影明星之年齡談]  
　　美國電影明星腦門塔文（Norma　Talmadge）、年二十六歲、為Joseph　Schench之妻、佩佩但紐兒（BeBe　Dahiel）、年二十二歲、瑪麗潑馥斯（Marie　Prevost）、年二十五歲、葛羅麗史韋孫（Gloria　Swanson）、年二十七歲、前適懷雷司裴萊（Wallace　Baery）、現　改嫁與赫伯特聖保（Horbert　Sonlbom）、佩佩裴蓋（BaBy　Peggy）年五歲、湯姆美漢（Thomas　Meighan）、年三十九歲、其夫人為佛蘭司琳（France　Ring）、羅斯羅蘭（Ruth　Roland）、年三十歲、范倫鐵諾（Rudolph　Valentino）、年二十八歲、立卻迭克司（Richard　Dix）、年二十九歲、威廉藤根（William　Duncan）、年三十七歲、妮她乃爾地（Nita　Naldi）、年二十四歲、以善演活潑花旦著名、喬治威爾斯（Goorge　Walsh）、年三十一歲、米爾登雪而氏（Milton　Sills）、年四十歲、佩雪雷夫（Bessie　Love）、年二十歲、威廉法牛（William　Farnum）、年四十七歲、格林亨特（Glenn　Hunter）、年二十六歲、梅白兒腦門（Mable　Norlnand）、年二十五歲、瑪靈臺維史（Marion　Davies）、年二十五歲、梅茂蘭（Mae　Murrey）、年三十歲、駱伯亞紐（Robert　Agnew）、年二十四歲、立卻赫赫德雷克（Richard　Headrick）、年六歲、湯密克司（Fom　Mix）、年四十四歲、（震） 
[河豚誌害]  
　　南市平安街口平安橋堍水興樓茶園某堂倌、於陰曆二月十三日晚飯食河豚後、勿覺全身麻木、至十時許、竟逝世云、 
[醫界福音]  
　　一片施種牛痘聲 
　　普益社 
　　南市普益社每年春季購置痘苗、延請西醫、施種牛痘、今年更加擴充、現已推聘姚紫石君為總隊長、裘養志裝作榮寶兩君為顧問、共分七區、每區有隊長一人、計現已聘定各隊隊長為俞聞蟻顧翁周高鑑清許少卿汪醒齋楊聘漁諸君、外有女子隊隊長黃炎培夫人、由通俗宣講社勵志曁少年宣講團三機關擔任宣講、並經請定滬上名醫周仲衡鄧源和顧南羣樂文照唐頌清朱善恒張惠英石美玉陳一龍諸君擔任佈種、將於本月二十一號開始佈種云、 
　　華洋院 
　　七浦路鳳來里華洋博濟醫院、成立三載、就近商工兩界夥友藝徒曁多數貧人、咸就於治、舊歷花朝、開始施種牛痘、一時襁負而來、應接不暇云、 
[學務業載]  
　　約翰校友籌賻周日庠 
　　約翰校友袁艮初、楊文愷、蔡正華、孟憲承、昨發通告云、一九一六級同學周君曰庠、遽于陰曆二月六日作古、室有遺孤、家無擔石、衰親孀婦、事畜奚恃、同人愴悼之餘、擬為募集成欵、藉慰死友九原之哀、臺端風誼夙敦、務乞從豐賜賻、存沒同感、賻儀請交河南路聚興誠銀行艮初代收云云、 
　　自治學院之蘇籍學生 
　　國立自治學院江蘇省籍學生前日下午在該院第一敎室開談話會、討論縣欵補助問題、到者二十二人、陳越主席、說明召集談話會理由、并于請欵辦法作具體的供獻旋經諸人詳加討論、最後決定由蘇籍全體同學、聯名具函院長、申述理由、由院長致公函於蘇省長、再由省署令知各縣酌撥、當即推定陳越章粹二人為公函起草員云、 
　　女子英文班昨日上課 
　　乍浦路頣和里英法夜社所設之女子英文專修班、於昨日正式上課、新章業憶刋就、聞該社專敎英文、速記、簿記、會話、商業、信扎、等科、無論已讀未讀皆可入學、時間定每日下午五時半至時云、 
　　求智學校校務之進行 
　　閘北西寶興路求智學校、男生法重中英文商學、女生注重家政縫紉、所聘敎員均有經驗、每星期集敎職會一次、討論管敎上之得失、並請名人至校演講、啓迪學生知識云、 
　　南洋商校將編紀念刋 
　　山海關路南洋商校高級商科三年級學生、為籌辦本屆畢業紀念刋事、特於昨日開全體會議、選舉謝國度、陳宏著、張次清、孔梅芳、吳運展、程秉湘、王文樞、李重民、嚴履端、王慕荊、等為編輯、韋瀚章、邱沈鏞、唐宗高、陳忻然、孟慶笙、等為幹事、選畢散會、 
[園林清訊]  
　　閔園之刷新 
　　閔紳李君英石等、鑒於滬地人煙稠雜、空氣污濁、欲求消遺遊樂之地頗少、乃在滬西閔行鎭、創設閔園、已誌前報、該園內多裝置美術品、花草樹木、鳥獸蟲魚、均所購置、自去年開幕迄今、遊客極衆、今歲起復添設各種遊具、並設旋館、菜社、增加新劇、灘簧等、昨日（十九日）正式開幕、滬閔長途汽車、可直達該園門首、故游客益形利便云、 
[球戰歡聲]  
　　紐絲綸約華隊往戰 
　　去年中國足球隊赴澳洲各處比賽、此行雖不免遭遇困難、然可稱勝利而歸、近紐絲綸復有函電請中國足球隊前往該處比賽、並願供給往返一切旋費、如中國足球隊願作此行、須在五月杪前抵紐云云、並請中國青年會全國協會中之葛雷氏接洽一切、茲聞青年會已覆函願贊助此舉、惟足球隊至早須在六月十五日由滬出發、俟紐絲綸關於此問題有覆訊後、再行決定應往與否云、 
[菓品市消息]  
　　廣橘近日佳貨甚少、售市每擔十四元至十元、拆售每斤一角六分、或一角三四分、一角、不等、零售價每只百文之譜云、 
[說書小評（十一）]  
　　說書業中、亦有藝術平常、未必高明、而能到處受人歡迎者、此則祗可稱之曰患響擋、不能名為名家也、如現時光裕社中之評話家葉聲揚、即係響擋之一、葉聲揚專說英烈、係朱洪武創國故事、此書在現時代、頗能應合潮流、蓋書中之主要點、即在鼓勵吾漢族之自立、而以排斥異族專制為全書之關鍵、此書當述朱元龍興龍起義、時時以光復神州古國為己任、而與異族宣戰、使聽客亦助興不淺、因其書性本優、而能博得聽衆之同情也、蓋書性優劣、有關說書者營業上的盛衰、誠匪淺鮮也、葉聲揚之開講英烈、其優點在一抵塲子、即時登臺開書、深得普通人之歡迎、惟其缺點、則在平說、而不肯賣勁起角色、惟此書渠已熟極而流矣、滬上人士、頗多愛聽其書者、故其在大世界、曾迭開講至三年之久也、葉聲揚殶在光裕社中、已占前輩地位、渠近亦成為小康之富翁矣、（思湖） 
[新劇「國脈」述評（三）]  
　　（評論）是劇角色、以表情而論、當以費席珍君之羅其玠為最佳、當其接父惡耗時、一種悲哀之色、非常動人、滴滴克勸其不必悲傷時、即曰、『這樣情形、只有死爸爸的纔知道』、說明、聲音甚悲、女寶中有為之流淚者、司克司問其十題時、答語雖一、情形各各不同、迨後在家表演志願時、口唱吳山君所編之大風歌、調仿霸王別姬之一段、亦為難得、當被父領見軍閥時、一種氣憤之色、及見瓊如時之驚喜情形、截若兩人、乘禨要求素願時之表情、愈顯得聰明佳絕、 
　　飾其父羅明德者、為王君愼聲、說白表情、均極佳、被子問時之答語、亦各不同、與費君可合為二十種面孔、末幕見子所交女友、即前定之媳婦、欣喜之狀、眞難形容、誠莊諧老生中不易得之人才也、飾其妻者、為姚君鳴心、國語甚熟、能將父母愛子之心表出、亦佳、 
　　黃君炳衡飾沈瓊如、扮相艷麗、說白甚佳、 
　　飾軍閥沈鶴鳴者為羅君玉亭、此君擅長扮官僚、飾此自是拿手、其妾茍氏為王錠石君所飾、說白玲俐、當其夫問其日做何事、曰、『我們做女人家的做的什麼呀、無非是食飽穿暖、當姨太太的、除了碰和看戲吃大茶之外、什麼事都不做、也就什麼事都不懂不管』、語雖不多、已將姨太太之生活、完全表出矣、 
　　飾羅僮高興者為李君義鈞、舉動頗堪發噱、當其與少主等游戲為老主所見時、猶不自覺、身穿軍衣、尚未脫去、反裝出老成模樣、此種情形、望之無不發笑者、呆派滑稽中少見者也、 
　　其他如陳賢本君飾司滴克之藐視華人、朱漢光君冷蓉盫君飾醉兵之慷慨激昻、程宮園君飾護兵之橫慕勢利、均能感動人心、其餘角色亦頗守規鉅云、 
　　此劇為該團文牘委員費君席珍所編、以裁兵築路為骨、愛情為面、編制頗新穎、接茍處粗視之似不甚合、細地味之下、果處處有伏線、處處有呼應、雖不能純如馬二先生所謂之立體戲、然較之平舖直敘者高明多矣、（鷗） 
[研究京胡專所之創設]  
　　林如松鑒於京胡之學不昌、與蘇少卿馬三先生等商議、欲辦一所專門研究京胡之機關、籌備已逾兩日、近在閘北海寗路南林里四弄、覓得寬大房屋、定每日下午五時半至七時半、在社敎授、有京胡癖者、可往報名云、 
[國語會游藝戲劇之節目]  
　　中華國語勵進會、定陽曆三月二十三日下午一時起、在陸家濱職工敎育館舉行游藝會、已誌昨報、加入表演者、均為敎育界士女、其節目如下、新劇「華四賣荳」、「一個女子的哭聲」、國語京劇「救國志」、跳舞、短劇「春夢」、兒童歌劇「麻雀與小孩」、魔術、新劇「融哈」、歌劇「葡萄佩子」云、 
[楊寶忠之「瓊林宴」「羣臣宴」]  
　　與綠牡丹同來之鬚生楊寶忠、第一日之瓊林宴、及第二日之羣臣宴、予均往觀、問樵之『山前山後俱找到......』兩句搖板、用力過猛、故『後』字下之落腔、幾至立腳不住、惟與樵夫問答時之身段、內有一特異之點、頗為他人所難能者、因為解說如下、白云『將這小玩童就吞......』他人念此句時、皆抬左足、而以兩手作虎口形、迨念『吞入口內』四字時、則手足皆一致上下、惟寶忠則抬左足、合兩掌、當念此四字時、則仲　兩手、而縮左足、并伸左足、而縮兩手、使手足之動作、均反向行之、此非習之純熟者、不易為也、就工夫上論、此處固佳、然若為描倣虎口形者而設、則予意究當以老法為尚也、問樵夫『你可見我的兒子呀』一句、寶忠則云、『你可見我的呀』、迨樵夫復問之後、彼乃接云『兒呀』、此種俏頭、似覺要之不當、二塲之四句搖板、『恨賊子......』一段、及一個掉毛頗佳、進葛府時、葛云關大門、關二門、而范仲輿、理當兩次回身作驚望之狀、然後方可落坐、而寶忠則祗於葛云關大門之後、作一番回顧、即去就座、如此則范仲輿直是二門尚不曾進得、彼又何能與太師共飲於廳堂也、此處雖係極小之關節、要知演者亦不可隨意忽之、『我本是......』一段二簧一眼板、前者均佳、惟末後『心中有事酒醉人』句、理應將心中二字提高唱之、方合音律、而寶忠則於心字加一我字、且我心中三字均走低腔、此不惟念來無力、且亦陷倒字之議矣、書房內之平板、火氣甚重、出箱時唱『王城隍廟內掛了號、王土地祠內領回文』兩句、第二句之王字原當起眼、而彼則板上張嘴、此亦大疵、又唱問樵時、樵夫明明告彼曰打虎壯士名呌白雄、而彼述說明、則偏改曰陸勇、如此則樵夫之言、彼可算完全不曾聽得矣、此種謬誤、凡唱問樵者往往皆有此病、蓋書上所載確為白雄、而戲考所著、又皆為陸勇、有此一來、直令人莫知所從、是故生丑之問答、亦恒不能一致、予意最好於上塲之前、生丑皆應將詞句預先對過、則臺上之言語、亦自能銜接不亂矣、次夕演罵曹、『平生志氣......』四句之尺寸太快、然味道尚不差、諸段流水、當以『昔日裏韓信受跨下......』一段、為最佳、幾叚二六中、則以『未曾開言我的、心頭恨......』中之末句、為特糟、蓋彼未將『不願作好賊......』之好字腔唱好、故『帳下人』三字、亦隨之而殭矣、『娩臣當首謀漢朝......』一段、為全劇精華、亦無懈可擊、擂鼓一叚、甚得滬人觀劇之心理、（喜花點）、因博得滿堂彩聲也、平心而論、此劇似較第一日之出箱高得多多、惟道白之『不納忠言、是耳濁也』一句、誤讀為『是品濁也、』致與下之『不讀詩書、是口濁也、』前後重複、此亦大意之過也、（慕雲） 
 
[高秋顰之「春香鬧學」] 南京路拋球場心心照相館攝 
[綠牡丹之「汾河灣」「虹霓關」]  
　　「汾河灣」一劇、原是唱做皆有、而余以為做重於唱、全劇以仁貴回窯時一段、為最緊要之處、綠牡丹之柳氏、楊寶忠之仁貴、扮相均佳、綠於進窯出窯之姿勢、不亞於小雲、寶忠亦悉心描摹、無疵可摘、入窯出窯時、亦極留神表現、與綠頗能配合、（情素） 
　　又是劇中去仁貴之老生、與去柳氏之旦無須并重、此次以綠之柳氏而佐以楊寶忠之仁貴、誠可謂珠聯璧合、寶忠之唱工、珠圓玉潤、其做派則又毫無可議、其於誤射丁山時之一段、說白神情、極似當時之慌忙失措、綠飾柳氏、於窰門候西山回家時唱搖板一段、韻調之佳、有獨到之處、後與仁貴對口一節、說白亦清晣流利、而於仁貴向之調戲及開門會夫時之形容怒憤驚喜、尤得神韻寶忠唱「柳氏妻......」倒板一段、亦多異彩、 
　　綠於是劇之最稱道者、則為對於戲情之能體貼入微、其才高八斗仁貴見有男鞋問其「乃是那個」時、答以「這個人呀、噯、我還每日離不了他、」及「我還與他同坐、同吃、同牀同睡」等、故作調侃之語、及後知仁貴意欲殺之而嬌啼等、倘非深審劇情、演來決不能有若是之神情也、（唐病秋） 
　　「虹霓關」一劇、於末數段、較富精彩、綠去丫環、唱「見此情......」二六西皮一段、尤富神韻、他如於向伯黨問話時之催答一節、亦頗有神、至頭本中聞報夫主陣亡時之呌口、備極凄慘、唱倒板西皮一段亦佳、搖板一段、本係難唱、綠演來了無可加非議、後謚拜衆將時唱搖板一段、則於凄涼中寓奮關態、亦殊深合劇情、與王戰時唱原板西皮「他賽似......」等一段、神情聲韻、俱有獨到也、（病愁） 
[集會表]  
　　陰曆本月時間　　地點　　召集會　　事由 
廿日下午三至五時　　　子路　　女青年會　本年第一次會員交誼會 
廿日晚六時　　鄭家本橋金陸春　　道路協會　　黃裘聯席會 
廿一日　　　南市縣商會　　縣商會　　　全體會員大會 
廿一日　　民國路永安街口　上海靈學會　　春分記天會 
廿二日下午一時　　滬南東區商聯會　　東區商聯會　　　會　職員聯席會 
廿二日晚八時　　　北四川路　　　青年會　　第二次徵求揭曉 
廿三日下午一時　　寗波路貴州路口　久記社　　十七次彩排 
[今日天陰稍和]  
　　徐家匯天文臺昨日下午四時三十分氣象預報云、天氣稍和、陰而有變意、北方海濱微風來自西南至丁北方不等、南方海濱有稍強之東北時令風、本埠溫度在下午三時前之二十四小時內、最高五八、五、最低二九、八、去年同日最高五三、二、最低四三、二、 
 
