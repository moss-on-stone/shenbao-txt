# 1882 - 245 - 4903361

 

Page 1

 
 
[招延訪事人] [  申報舘主啓]  
　　啓者江蘇之江寍鎭江安徽之蕪湖江西之九江湖南之長沙湖北之沙市宜昌四川之成都重慶貴州之貴陽雲南之雲南甘肅之蘭州陜西之西安山西之太原山東之濟南廣西之桂林河南之開封奉天之牛庄渾春等處本館現欲於每處各請一人探訪新聞隨時寄示俾十八省之民風土俗軼事奇文均得羅列報中以供諸君披閲果能叙述詳明释傳迅速其修羊當從豐致送願承辦者祈卽信致本館并望先示新聞一二則以便定奪住址姓名務須明白開示庶得修函奉覆此布 
[論誘獲大院君之非]  
前據烟台友人來信知吳小軒軍門在高請麗大院君至船觀砲而舟中早已生火增煤比及大院君至船該船卽轉　雙輪向烟台進發大院君俯首就縳現聞已解至京師竊以爲如此辦法大失政體正不得援兵不厭詐之説自解也　高麗内又亂中朝以討平亂略爲心當用正正之旗堂堂之陣庶可慰藩邦之望靖禍變之機何爲計不出此而以陰謀取勝不特無以服高人之心并無以釋日人之憾抑且爲泰西諸國所笑豈可謂計之得耶夫用兵之道悄外奇正二端王者之師有征無戰尚德而不尚力示信而不示威此用兵之正軌也至若列國相爭紛紜擾攘德旣不足以服人信又不足以感人則不得不以威力相脅而變詐權譎之謀由此以起戰國時秦遣辨士張儀往説楚懷王許以商於之地六百里與楚後復用計誘懷王入秦久留關中不使歸國是以楚人怨之有楚雖三户亡秦必楚之語然戰國之時七國爭雄東西並帝行此詭詐之計是或出於不得已然猶不免爲後世口實今日各國通商幾若一家中國之一舉一動實爲外邦所瞻視辦此事者宜如何光明正大扶危定倾庶不背以大字小之義且大院君之宜討固盡人而知之矣高麗與英法美諸國通商中國實左右之高王實主持之而大院君獨墨守成見執滯鮮通以王室之懿親爲亂黨之領袖由斯而讑大院君非特爲高王之罪人實中國之罪人中國此時業已選派兵艦陸續駛赴高麗則兵威不爲不壯聲勢不爲不盛誠欲討大院君之罪則派一將弁召之使來歴數其罪可也卽或大院君桀騖性成聞召不來則遣一旅之師擣其穴而擒其渠梟首軍前以伸討亂之大義亦可也乃均不出此而以觀砲爲詞誘之使來挾以竟去罪人則已得矣譎計則已行矣其如體統之不尊何今使一家之内其子弟作奸犯科不遵約束則爲父兄者必正言厲色以誨之否則小捶大杖以責之如此則旣不失父兄之體亦可服子弟之心若子弟有罪而爲父兄者並不面數其非明斥其罪而始則佯爲好語以誘之來繼則乘其不虞而致之死如此則父兄之體旣失子弟之心不服卽族黨鄰友亦無不共訾之而共笑之中國之於高麗何以異是吾甚不解中國何故而必欲出於詭道也將論曲直耶則大院君係亂黨之魁中國典問罪之師執而戮之庶不失爲正今乃誘而致之是彼曲而我亦曲矣其失一也將論强弱耶無論高麗爲中國藩屬不敢相抗卽以兵力而讑高麗因陋就簡無砲艦之利而中國則船堅砲利夫豈不足以制之而顧出此下策其失二也且日本之覬覦高麗非一日矣苟中國能保全大體無隙可乘則亦已耳今中國旣有詭詐之計日人必將趁此機會假仁義以 
結高麗則高麗且將離中而就日中國又將何以處之耶其失三也吾又不知大院君旣到中國之後中國若設法以禁錮之則供給徒勞廪糈妄費固屬無謂若數其罪而顯戮之則大院君雖授首而守舊黨之在商麗者安保不接踵而起於事亦奚濟乎若暫賺之來而日後仍送之回國則又自相矛盾未見其可也其失四也况中國近數年來製造槍砲購致鐵甲船蒸蒸然有日上之勢以此拼衝疆場雖强盛之日本不難與之角逐曾謂區區高麗之亂首而顧不能以兵力制之必以詐力乘之耶今罪人斯得如何措置在國家固自有權衡狂瞽之言何濟於事然蠡測管窺各有所見竊願 
持此説以質諸通人 
[本館自已接到電音]  
　　本館於昨日接到在津友人專發電音到本館内有七月念一日諭旨八道敬謹譯登○七月念一日奉旨温紹棠補授左春坊左庶子欽此同日奉上諭御史陳啓泰奏條陳興利除弊事宜一摺着各該衙門議奏欽此同日奉上諭光祿寺卿着黎兆棠補授欽此同日奉上諭江西督糧道員缺着祫昆補授欽此同日奉上諭吏部奏遵議大員處分一摺前任山西巡撫現署兩廣總督曾國荃應得降二級調用處分着加恩攺爲革職留任欽此同日兵部題考試八旗文鄉試監察大臣監試御史開列請點名一摺奉旨着派本格奕劻監馬步射欽此同日奉旨這監試着舒恩去欽此同日奉上諭朕奉慈禧端佑康頣昭豫莊誠皇太后懿旨兩月以來迭據各省奏報水災詳加披閲時切厪懷因思安徽浙江江西被災最重漂沒田廬淹弊人口之處甚多小民困苦情形尢屬可憫深宮焦念寝難安饋難安雖經各該無籌欵脤恤誠恐力難遍乃不能普濟災黎所徽浙江江西三省着户部各撥銀六萬兩以資脤濟卽將本年中秋節應進宮内欵項撥抵應用無庸呈進猶恐由部發往緩不濟急卽着由各兹省應解京餉項下就近劃扣俾災民得以早沾實惠其餘江蘇山東湖北四川福建陜西等省均有被災之處卽着各該省宽籌欵項妥爲撫恤欽此各該督撫務當嚴飭所屬將所撥銀兩核實散放毋任一夫失所以副皇太后節用推恩勤恤民隱至意欽此 
[埃事電音]  
　　倫敦二十三日發來電報據云英兵之之赴埃及者皆整隧前進未與埃兵相遇又有兵船一艘名米那帶而者現擬放開花砲以攻打阿蒲地方云 
[東洋來信]  
字林報載有日本東京信息一條云日人在高麗所定條約現在高麗無不顺從卽賠銀一層亦經應許并云以後日人如在高麗遊歴高廷須差人保護以欩免再生意外也 
[日高近信]  
　　接橫濵友人二十二日來信云聞長渏崎本地大商於昨夜得信言高麗殺害官吏一事業已議妥日本官吏及隨從者共死十名議償卹銀五萬再償還使署一切銀五十萬兩共五十五萬彼此仍舊通商言歸於好惟所議之五十五萬是金幣抑係洋銀尚未詳悉兼此信是否確實亦不敢必姑錄之以備覧而已 
 [ 
 
 

Page 2

 
 
[逸虎未獲] 　　　　　　　　　　　　　 
　　本報前述車利尼戱班有黑虎一隻在香港逃逸尋覓無獲該班旋卽附輪開往西貢而虎在香港前曾有人見其在山跳躍然近山人家所有牲畜並未見少不知虎攫何物爲糧經人持洋槍往捕迄未尋獲又不知藏伏何處也 
[銀行增股]  
　　聞得匯豐銀行董事現擬新添股份二萬每股計銀四十磅目下尚未定准擬俟下月招集舊時附股諸人會議如意見相洽卽便舉辦云 
[妙虊回春]  
美國有醫生佛羅斯者精於醫術手到回春久已名馳各國現在新製藥水一種名貢邦能治遠年咳嗽及虚勞之力等症凡吸烟之人癮深體瘦服之亦能强壯并治精寒不育諸病誠海外之還丹壺中之大藥也各國醫生莫不服其神妙目下佛君欲將藥水國先寄若干瓶交滬上晉隆洋行收下轉送各官商試用蓋欲使咸知靈騐以便他時購取也諸公當速往求之恐靈丹有限捷足者多未免失之交臂耳 
[温郡近信]  
　　前報列特授玉環總捕府左桂守司馬丁艱一節現已接到明文當經温處道憲札委郭外峯司馬先行代理已於十六日前往接印任事前任永嘉張靜薌邑尊於初八日交卸城鄉各處送萬民傘德政牌者繹不絶聞公舘擇定謝池苍巷周家於十九日搬移出署大約將眷屬安頓後卽可束裝晉省矣 
[邑侯德政]  
　　新任永嘉石邑尊痌瘝在抱民瘼關心非但人命重案近迫切於懷卽如錢債細故亦必推誠訊問故前日永嘉塲之命案十四晚問再行提問和颜研鞫自初更後訊起至五鼓時甫將旨情訊出次早復往各廟行香午後再赴西山祀孤奔馳碌日無暇晷是以心炎兩眼腫赤邑侯之賢勞如是爲之民者當如何仰圖報稱耶 
[護送洋船]  
　　十三日温郡北門外到一琉球商船查悉係遭颶風飄至玉環當經玉環營派撥兵船護送到郡其船中僅有九人水手則三十餘人但帆艣等物均已破壞動用傢伙亦屬殘缺兼之船身甚大卽水手人數實覺不敷調用刻下盧鎭憲已派龍艚營船沿途護送已於十六日一點鐘開往福建去矣 
[廉介可風]  
　　皖垣首郡沈雲閣太守廉明勤幹士民欽佩今逢太夫人壽辰所屬各邑献禮頌祝太守非但槪不收受且預戒門役人等送禮者不准通報均令原件帶回廉介如此爲近時所罕觀也 
[望雲略慰]  
　　皖垣久未得雨田禾乾槁月初官憲禁屠設壇祈禣前日午後風雲際會入夜微雨廉纎至次晨未已田禾略形滋潤無如天晴太久非甘霖大降則不能暢厥生機也 
[輪船對撞]  
豐順船與匯利船相碰前已列報兹則更得其詳據聞十五日豐順輪船入大沽口至去津僅二十餘里之吳家嘴下擱　匯利輪船亦被淺擱住津河逼仄此係常事嗣午候潮來兩船皆浮動匯利較輕遂鼓輪而前豐順擱在河邊若稍俟須臾卽可彼此無患乃雙輪普駛一往無前轉瞬間石破天驚則匯利船頭撞入豐順之腹搭客魂飛魄散从人入後艄逃避驚魂稍定卽有欲出重價雇坐漁船者而中艙已破船不能行人在内河幸獲無碍貨物稍有損濕或謂匯利船頭亦破豐順當用板將艙口釘好十七日晨仍駛回漏現已在船廠興修矣 
[臬憲迎差]  
浙江主考許少司馬與江蘇臬憲星臺廉訪爲昆季行不日將過蘇赴浙二十二日二點鐘臬憲乘坐官船出游滸　　成謂迎接少司馬藉以商國是而敦友于夫在宦海之中得叙天偷之欒古之人軾轍齊名郊祁並美何以加焉 
[龍風壤屋]  
雫主日三點鐘蘇城大雨如注雷電交作葑門外郭巷内雨勢更大颶風狂發電光閃爍中見有一龍從西方飛來向東南而去忽霹靂一聲龍尾向空中一掉爲風力所激竟將房屋十餘所盡行掃坍事起倉猝男女不及避壓斃數人傷十餘人有一有在茶肆吃茶忽冒雨回家亦被壓死其時河中泊有燈草船漁船糞船亦爲龍吸至市梢篷槳篙楫紛紛飛墮溺水死者亦數人有一江北毛毛船竟吸至岸上男女五有全無損傷亦奇事也蘇友函述如此爰照錄世有子高可添一談柄牟矣 
[米價日跌]  
　　蘇城米價自積糓倉發後各鄉户因秋收將近糶者漸多客船因月初米價漲足糴者亦少各舗存米大約皆可賣至人九月故米價日跌十五日跌去二百文二十日又跌去二百文今起碼之米僅二千八百文一石然皆黃糙斷粒雄以糠粃不堪入口其高色者仍須三千六百文云 
[考生受累]  
　　江西省城順化門内三道橋地方於七月十二夜四更後有郭姓忽遭囘祿房屋二進全付一炬近日適將嫁女所備妝　亦成灰燼間壁卽喻氏試舘及魏姓宗祠皆有考生躭擱行李等物均被搶去名尚未爭夫塔鴈災已先及於池魚受累誠匪淺矣 
[懸崖撒手]  
　　寍郡湖西岙底有一老嫗姓陸年逾花甲家頗小康生三女已賦矢夭桃而老嫗□□獨守曾無膝諷佛以冀來生因果而已本月初五日相傳爲葛仙翁誕辰嫗約女伴買舟往金峨寺燒香是日也衣香鬢影絡繹半途不啻臨淄道中車相撀而肩相摩也嫗被衆人擠落山下墮于溪中經同伴扶起則已頭破血流奄奄一息矣于是將屍載入城中就家祠門外搭臺成殮殮畢卽用鼓樂執事等且有紅縀材　頗覺熱閙若嫗者豈所謂未見天堂先游地府耶 
[雷擊傷人]  
　　揚州東南鄉距城約三十餘里之彭家庄聚族而居一姓約有六七百煙户有彭某者少年曾應童試未售現已在花甲之外其人平日和蔼可親至誠老實庄中推爲祭酒乃月之十一日半夜陰雲小雨忽然大震一聲彭老自床而出跪於門外被雷擊死自頂而背而尻黃線一條如分界然村人皆疑如此好人竟遭雷誅天眞夢夢旁有一叟笑日莫胡言天何夢耶汝等在夢中耳爰歴引村中舊事以證之險而惡者謂皆出其計也衆互參之果然之禁嘆息而散按雷之擊人良莠不一大都觸於電氣者近是而蛤非聖賢孰能無過牽引以周内之亦復何所不可耶 
[員被得錢]  
　　揚州徐寍門外馬頭口有豆腐店張姓婦以八百文買得過路貧人之被一條嫌其不潔拆開浣洗見被裏有信一封落下張甲頗識字視之内藏三十千文錢票一帋係十二好裕通錢庄之票其信中所述乃父與其子者諒情父制於後妻子虐于繼母故以此票藏于被中令其逃生之意不知子何以未解竟賣此被張甲不禁慘然謂婦云我雖窮此錢却不忍用須出招帖以招之婦亦賢深以爲是於是張甲請人照信冩帖多帋招其來取某生聞之往問其實亦寄信裕通令勿爲人詐領噫何地無人如張甲者不過一小本經紀而心地如此恐士大夫中反不能及也此條係揚友所寄細按之父雖受後妻之制然子臨行時妻願已遂何難乘隙一言乎恐尚有别故耳 
[惡丐宜懲]  
　　揚州每逢熱閙塲中婦孺聚集之處乞丐卽三五成羣强討硬索不施不已更有一種舞蛇之丐尤爲凶頑專門嚇詐婦　 
索取多錢久經示禁而此風終不能革前日城隍會行至舊城大街有布店内女人小孩如堵一丐突入手舞赤練蛇一條昂其頭使直逼人而一 
 
 

Page 3

 
 
少婦手抱小孩約三四歲見蛇一哭而絶左側一婦驚仆於地絆倒坐凳一少女碰傷脚面一老嫗趺破頭角一小兒自櫃上驚跌櫃外左腿受傷其餘啼哭者不一而足而此丐仍蠻索不已無錢不行某生與某幕友適過其地詢之怒極卽令隨价與該店夥計將丐絪縳交於保甲局通街公禀以蛇爲証聞已移縣請辦矣計受傷者大小共十三人而婦手之孩奄奄一息大約難救云 
[考寓開賭]  
　　杭州每遇鄉試之年必有外府之劣生租賈巨宅託名考寓而實爲開賭地步文閳則在貢院之處武閳則在鳳山門一路而武塲之賭尤甚於文開賭者必恃諸生爲護身符故明目張胆了無顧忌近聞貢院東之三角蕩地方有某姓巨第房屋深邃門墻堅固其　樓共有五六進爲上路之考客以重價租定計洋二百餘元卽於十六日開塲聚賭内立帳房外設把門其中更請有武生數十名拳師十餘人以備禦侮無論軍民人等皆可赴賭勝負至盈千累萬不差毫忽杭城之樍年賭棍入其□者已十餘人聞皆全軍覆沒而返近日各路雲集賭亦日盛卜晝之餘繼以卜夜故東橋一帶凡屬酒爐茶灶飯館烟燈及各項熟食之攤各色水果之擔生意陡增十培較之西橋靑雲街之考市殆有過之無不及也 
[貢院閲事]  
　　浙省貢院中所有上木丹靑等工作皆於十五日一律告竣以後裝潢鋪設排日計工庶無貽誤本月二十日爲小閲事是日總捕分府會同桂太尊及仁錢兩邑尊偕至貢院首閲四面棘垣次及號舍内龍門各所終及各憲行臺至主考房而止各處皆已收拾潔凈布置整齊但未曾鋪設裝點耳二十二日爲藩臬兩憲閲事是日監試提調亦來各府道同通等無不畢集閳中號舍曾經在藉各紳宦捐廉購地添造三百餘間故於東西夾道之外又增新夾道一條天井稍闊屋舍亦略寛展向年謄錄所中每以地小人多爭奪位置以致扭结滋事兹故亦添造平房二十餘間較前大爲舒暢其天開文運之東一帶皆居民之臨街樓房相逼而處前經梅筱巖中丞以官價買入貢院直至明經取士之牌樓爲界現皆攺造爲五開間之平廳一律高大以爲藩臬兩憲之行臺及各司道府縣等起居憩息之官廳取其近而且便也所可惜者梅中丞所創之洋鐵水管今皆兼置不用恐諸生出塲時又將愁泥滑滑而歌行不得也 
[江省官報]  
　　江西藩憲牌示委署南康縣相安司巡檢蔣福懋無力赴任呈繳委札着以分缺間巡檢張嘉會攺署 
[限提棍犯]  
　　前報所列温州西門外命案一節兹已探明可見温郡匪棍之擾害民間不禁令人眦裂髮指也本月初九日西門外橫街之慶娒其女年甫及笄歸於木客徐某稱爲過繼詎該處流氓林順進等耳内早有所聞屢欲向徐某尋釁敲詐適是日慶某之女倐患時疫之症病甚沉重温俗素有求洞之説故慶某與徐某偕往白鷄洞祈　而流氓林順進等尋至其廟初猶以言詞譏誚繼卽指實直陳兩下滋閙遂致料纒不解竟將慶娒家内桌椅鍋灶搗蕩罄盡其女抱病爱驚頓時畢命慶娒等遂赴石邑尊公館喊報人命當經石明府訊得其情立刻出　限三旧拘提流氓到案但案係驚嚇致死無傷可騐又是婦女之屍其父母再三懇求免騐故石邑尊俯准其請當堂取具甘結自行殯殮一面差拘各棍限令務獲到案諒必照律科斷矣 
[棍徒滋事]  
　　天津鬥毆之案幾於書不勝書十四日夜附城則紫竹林落鄉則楊柳靑兩處鬥毆一未成而解案一已成而不解案紫竹林已立鍋夥見於前報無賴輩謂之混混羣居終日窝娼聚賭遇事生風林北妓館計共十一家每家每日徵錢五百文中有兩家人數較少减微二百五十文每日計得妓館錢五千文謂之大房錢遇有不利於妓者惟龜命是聽老拳從事有陳三者向在海光寺製造局内司燒汽鍋本非安分者流愛向花叢尋樂而又不名一錢龜鴇憾之切齒陳現已賦閑而好事一如疇昔是夜仍在妓寮駡座龜不能忍報知混混各持器械俟於路隅呼陳三出至當街卽棍棒交下陳三友共數人均抱頭鼠竄惟三倒地被打受傷甚重始由該黨作好作歹負之以歸當凶毆時街上觀者蟻附峰屯聲如鼎沸中有脚行之李三勸架亦被拳傷憤不能平語稍激烈混混遂遷怒李三一時勢更汹汹路上行人皆屏息以作壁上觀無敢贅一詞者是時棍聲歴亂人聲嘈雑馬家口有彈壓武弁聞閙幸卽赶來帶同兵役逕趨鍋夥僅縶王麻子以去隨覔李三咸謂解案可以小懲大戒矣詎鍋夥等巧言如簧簧問官惑之兩造俱釋不究而楊柳靑爲爭看靑苗起釁東西兩鍋夥擬分高下西鍋夥在三義廟傍東鍋夥在東擺渡口人數旣齊器械亦備滿擬飯餘動手爲汎弁馬千戎偵知出其不意帶兵往捕各夥正在執炊聞兵至逃散只獲住兩人及噐械二十四件千戎根查人數復據供出七人一面補提一面赶赴東鍋夥聚處拿辦詎已得信人械俱空僅獲一人並扁擔兩根連前獲之九人並器械一齊解縣懲辦矣 [P翻車壓脚 
　　車夫蔡金隆滿載磚石至外虹橋東堍發昌機噐廠門前車忽側翻以致壓傷脚骨當送同仁醫舘救治未識能無擬否 
[起貨傷人]  
　　南市王家碼頭對面之浦灘停泊沙船一只裝載粮食赴津昨日又有紅木紫檀大料駁至該船帶往天津緣木料重笨不能扛起是以用粗繩縛住以一頭穿於檣上吊入沙船艙内不料吊起時繩索忽斷其木墜下竟將沙船底打穿一洞其斷繩餘力尚能鞭傷一人之臂傷處膚肉盡脱焉現在沙船趕將所裝之貨起出以備修理云 
[戯班毆人]  
　　虹口三官堂間壁之小茶舘内每夜唱説花鼓淫戯常有無頼輩在塲外喧嚷以致聽客不能心领神會昨夜該茶舘戯班中預俻打手以禁喧嚷其意不過欲使聽客適意有二人並非無頼偶在塲外因事大聲言語致被各打手撳住兇毆二人不敢與爭而去然花鼓戯久干例禁而該茶舘反敢肆毆平人實出情理之外矣 
[美員會審]  
　　每月逢朔望五十等日係屬員上轅之期此固定例也昨逢五期英界會審委員陳寳渠太守淸晨上道轅至十一點鐘尚未返署每逢禮拜四爲美領事會審之期美代領事哲君循照向例於十點鐘時到公廨諸捕房均各解案前來請訊等候多時仍未見太守回署哲君隨問諸捕頭知所解者皆係碍路口角等細故别無緊要之事隨令將各人証帶回併歸於今日送案發落云 
[委員押解]  
　　上海縣范邑尊奉到撫憲密札立飭幹差拘拿住居法租界紫來街地方之汪述銘係牙帖局委員兼充猪業董事者提到縣署候再解省等因已列前報兹悉省中大憲特派委員葉君來滬是以縣署業已添泒差役將汪姓送交葉委員押解至省葉君於前日午後起程乘坐民船後有砲艘護送聞汪姓係吞捐而被人告發者故經撫憲飭提尚須澈底根究也 
[忠厚可風]  
　　前日午後有蘇人某甲乘東洋車由英租界泥城河浜向北而行適有水車到河沿取水將東洋車撞倒甲則翻身落水及抓起遍體泥汅頭面手足均受傷出血斯時觀者甚夥莫不責水車夫之不愼欲扭交巡捕甲反向衆緩頰以釋之於是皆歎甲之忠厚而謂水車夫獲遇好人也 
[法公堂瑣案]  
　　禮拜二法公堂據王金和投案聲稱所有地基之事現已在褚家橋地方租定等語翁太守准於下期傳應文森到案着其建造王金和叩謝退出昨日訊期應王均到翁太守當堂諭令應文森將屋料搬至新地明晨協同王金和在該處靜候勘視應文森遵諭退去太守又問王金和除租應地建屋之外别處有無另造及租賃之房屋王金和答稱並無惟應文森處尚有買就屋料四間被其一併携去請爲追 
 
 

Page 4

 
 
還太守令候查明核奪○陳春生控徐阿彩佔地不讓一案禮拜二徐阿彩不到令伊女婿投案翁太守見其金頂烏靴問其到來何幹答稱因丈人有病特命到堂候質太守謂徐姓之事爾所不知着倒退去陳春生禀稱徐阿彩並未有病太守着遇見扭交陳春生叩謝退出昨日艇阿彩親自到案陳春生訴稱前日復已丈量而徐不服須由公堂泒人督丈方妥太守商諸於繙譯官請信致法工部局轉飭洋人往丈令兩造靜候傳斷云○前報列竇月輝控錢月生一事昨日竇投案訴稱已往棋盤街朱姓處查問據稱雪靑糼綢褲一條的係由伊借彼而不肯到堂等語翁太守復研詰錢月生據稱竇處之洋並無二十四元寔祇十六元詰之再三矢口不移後欲重責方供認買鞋子三雙計洋三元兑散一元買雪靑綢褲三元交某姓贖當洋兩元及詢其所贖何物答稱褲與鞋子今均在朱處太守詰其旣贖有鞋子何必再去多買三雙錢則不語太守着令吊到朱處各物再爲核辦 
[接錄上海福州寗波收解脤捐第四次淸單]  
　　附和興祥募安字九十號冊花名淸單○和興祥廿元痧藥一千罇同春榮五元痧藥二百罇存德庄一元德豐森二元萬豐厚一元佘錦泉一元程佩玖一元　竹齋二元泰靑　六元胡瑞堂二元吳蔭棠五元飬性居三元福記二元梁喬峰二元黃氏二元馮氏一元平記一元連記一元均泰一元可雄一元無名氏一元吳睛川二元王氏一元李氏一元蘇氏一元無名氏四角陳永盛一元李忠秀一元怡盛泰二元廖楚喬三元無名氏二角朱慶元一元朱慶上一元吳光祥一元周存厚一元森記五藥四千桐山書屋方三千小海氏二千七百三十文不書名樹珠山房金文訓遺安居汪潤卿仁怡堂信芝氏吳勉齋吳子周九户各一千崇善居汪八百文無名氏聿修氏無名氏三户各五百文以一一三合兑見英洋三十一元兩共三十六元 
[蘇州電局内桃塢同人經收元魁會捐第四單]  
　　順天○徐君震澤附貢○江南○趙君仲舉常熟附李君書孫賓山增華君鍚璋金匱附章君鍾祜江陰廪衞君若金常熟附華君世芳金匱廪華君秉鈞金匱廪徐君之幹常州府廪華君尚樹吳縣附華君國材金匱附季君逢盛蘇府附胡君公藩華亭廪丁君夢松金山附貢李君文瀾　縣廪趙君增恪上海職附耿君葆淸華亭廪耿君葆澂華亭附耿君善勷華亭監耿君子翱華亭監姚君翱華亭廪耿君贄松府附周君紹彝松府附戴君福庚休寗附貢朱君維琛嘉定附項君兆榮太食附江君鍾祥元和附許君珏金匱廪貢陶君忠訥長洲附潘君承印長洲附盛君鈞吳縣附劉君鈞無鍚趙君光坦上海附孫君維嶽無鍚廪錢君溯耆太倉職優貢范君啓照吳縣附颜君維淸松府增周君恩鍚太倉附葉君承寳吳縣職附貢鄭君思齊吳縣附鄭君言旦吳縣附葉君壽彭昭文附楊君同檙常熟職官沈君宗汾震澤廪徐君元之震澤附貢吳君焜森震澤附朱君世杰震澤附張君世榮震澤廪張君應奎震澤附錢君謙吉吳江廪汪君炳章常府　俞君廷賡常府增陳君鼎常華亭廪黃君恩煦靑浦優廪丁君元和附程君世勳金匱附王君元鍚常州恩貢蔣君運升靑浦附○浙江○朱君海寗優貢朱君海鹽職歲貢李君緒曾平湖附沈君進忠秀水副貢沈君進賢秀水附洪君紹功慈谿廪勵君振骧鄞縣廪華君啓楙寗波職貢董君震南鄞縣廪王君繼臬會稽附俞君蔭森會稽增俞君蔭樾會稽附丁君國昌奉化附吕君慶熊鄞縣蔭附毛君鏡江鄞縣監夏君啓瑜鄞縣附於君崇光海寗廪吳君翊周歸安附王君斯沅烏程附胡君湖州廪任君鍚庸歸安廪施君繼常餘姚廪貢高君沈際漢歸安附沈君祖同湖州附薛君寳臨山陰附劉君鳳淸平湖附費君丕揚慈谿增沈君亷慈谿廪費君景詩慈谿附方君景雲慈谿附王君鏞奉化附林君景綬鄞縣廪朱君節祿仁和附魏君啓萬慈谿廪馮君全琮慈谿附馮君全珩慈谿職貢馮君全珩慈　職貢勵君振驤鄞縣廪洪君晋祚鄞縣監　　　　　　 
陳君文鍾嘉興附程君光儀德淸附胡君毓驥德淸附○以上一百會每會助會洋一元募脤洋九元共洋一千元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蕪湖當牛局章程] 　　　　　　　　　　 
　　計開一牛隻以牯牛爲貴水牛次之黃牛又次之當價酌定三等每牯牛一頭當洋錢四元水牛一頭當洋錢三元黃牛一頭當洋錢二元乳牛隨帶不給當價一當牛一起須刷當票一紙編列天字一天字二等字號塡明牛隻當價數目給原當人收執一面登註底簿存局以備取贖時查騐放贖無票者不贖一當牛須將當票所編字號火烙牛左角上以免取贖時冒認爭競一當牛必取具認識保人確係被水災民無力咽喂養方許收當以杜奸民冒當諸弊無保人者为當一贖牛時只收原當本錢不取分文利息亦無絲毫使費一經費無多擬收當牛隻以一千頭爲率逾數不當一牛隻必須喂養查蕪湖有赭山地方水草甚肥擬在該處搭葢蘆棚一百所毎一棚養牛十頭一牛隻必用司牧擬每牛五頭雇災民一人責令牧放卽當牛之人亦可雇用每人日給工錢五十文不得蹧蹋廋斃一贖牛必定限期擬自受當之日起扣至明年二月底止一律備價取贖逾限者不贖一牛隻如有疾病由委員隨時具報一面邀牛醫看視照付虊資錢文一牛隻到棚後設有疾疫倒斃各聽天命槪不賠償皮張變價酌定錢四千文給原當人具領一牛隻到棚誠恐被人偷竊或司牧人私自牽逃須泒委員十名每員管牛十棚常川稽察事竣酌給優差一次一牛隻到棚現在尚可放靑一交冬令無靑可放每牛每日須喂乾草四十斤責令委員收買給發其價若干由局照發一當牛必須設局擬在北門外赭山地藏庵作爲總局孫臏廟作爲分局邀請紳董經理派駐局委員一名總司其事應用管幃帳一人寫票一人收牛二人看牛四人自備資斧不支薪水另雇火烙匠一人送牛往來二人聽差二人每日酌給工食錢文俟當牛足數後酌量裁汰只留管帳數人以節經費 
[來信照]  
　　經啓者憚屢閲貴報知皖中水災甚重待賑孔殷慷慨樂助見諸貴報者不乏其人而吾輩情殷慕善力不克逮爰念時値大　　 
此向例於場前折給每名飯菜月餅錢二百文是我國家待士之恩主深且渥而士爲四民首隣省告災竟不能設　籌欵稍稍周濟而徒坐領此錢問之於心實所不忍擬將此款移雖一人祇有此數而合二萬餘人計之可得四五千金於災區不不無小補而於士子亦屬不費之惠况　 
上江尤爲一體相開此説若行較諸貴報所登節省酒菜西瓜及壽筵平安醮之資以助賑者更爲簡易特此函商貴館登諸報章苟蒙大憲採擇不勝感幸之至蘇屬應試士人公啓 
[贈虚心子士]  
　　皖省虚心子淡榮利精風鑑挾術以遨行跡已遍天下薄遊滬上庽大方棧余邂逅逢之握手如平生歡烹茗相欵彈 
[指間求相者絡繹不絶見其難收榖食鑒别精微各人皆欣慰而去不勝嘆服爰賦律句贈之]  
　　閲歴多時道自高未來已往察秋毫 
名久仰聲先奪明傹鏡常縣影莫逃半面輙能分貴賤一談端可辨英豪笑子碌碌無奇骨辜負先生指點勞吟香館主人甫槁　　 
 
 
 

Page 10

 
 
   
 
 

Page 11

 
 
[光緒八年七月十五日京報全錄] 　　　 
　　宮門抄○江撫李奏玉山等縣被水分别查辦撫恤摺○署粤督奏恭報起程日期摺○陜督譚奏委署副將片○江督左奏留員補用片○尚書志等奏爲遵旨議處摺○陜督譚奏委署府縣片○江撫李奏爲請奬叙摺○七月十五日禮部宗人府欽天監侍衞處値日無引見○錢桂森謝授侍講學士恩○内閣奏派騐放之大臣派出絪貝勒靈中堂徐桐薛允升○侍衛處奏派搜檢之侍衛派出玉連德洪額成壽富森布○禮部奏派搜檢之王大臣泒出克王奎潤興廉徐郙文暉岳林長春嵩山常星阿德克吉訥索布多爾札布和琨○又奏派巡查之御史派出三德訥隆阿春常順齡張觀準唐樹楠何桂芳洪承祖○召見軍機○○頭品頂戴江西巡撫臣李文敏跪奏爲江西玉山等縣被水分别撫恤查辦恭摺具奏仰祈聖鑒事竊查江西省本年自春徂夏晴雨得宜二麥業已刈穫早稻長發暢茂乃自四月下旬晴少雨多五月初間大雨如注河湖相繼漲發卽據各屬紛紛報災玉山縣於五月初四日山水暴發河水陡漲數丈冲坍房屋淹斃人口甚重上饒縣適當其冲平地水深逾丈坍塌房庢不少淹斃男婦十餘人廣豐縣與玉山毗連沿邊田廬人口稍有損傷卽經廣信府知府董兆奎籌發錢文榖石上饒縣知縣胡鴻澤亦捐備食米□脤濟　窘災民董兆奎復捐銀二百兩委員赴玉山縣撫恤德興縣於五月初四日被玉山及浙江開化縣山水匯注該縣東南鄉直灌縣城房屋冲坍不少老幼亦多淹斃知縣戴良葵卽親詣各鄉查勘撫恤都昌縣於五月初五日與彭澤縣交界處所山水陡發奔騰下注沿河漂沒廬舍人口甚多兼理知縣陳　卽赴各鄉查勘安撫鄱陽縣東界樂平五月初間旣被德興之水由樂平而來漫潰湖濵圩堤多處西界都昌五月初五日夜半復被都邑山水奔注隣屬響水灘一帶房屋多有坍塌淹斃二百餘人卽經署知縣冾鼎亨馳往查勘捐備錢米散放賑濟湖口縣於五月山水暴發洶湧異常湮沒田廬不少人口亦有淹斃卽經署知縣程炳星親詣各鄉履勘撫恤浮梁縣於五月初六日上游安徽祁門縣交界處所山水陡發直注縣城河水增漲二丈有餘城墻冲坍十餘丈都司署内軍裝多被漂沒民房坍堤十餘家漂失門壁者七十餘家商民先已遷避高阜淹斃者僅止五人經知縣任玉琛會同城鎭文武捐資撫憮次日水退卽令各窰户照常工作貿易俾貧民藉以餬口德安建昌兩縣五月初間濵臨河湖低田卽已被湮五月念三日德安縣烏石堡一帶突發山水駭浪狂瀾奔騰而下被淹各鄉損傷人口尚少村庄田地多被冲洗知縣賈鉅馳赴各鄉查勘撫恤建昌縣適承下流同日被水冲破護郭之義修等圩水由西門垜口灌入城内街市成渠幸　卽天晴消退署知縣楊逢新卽與同城文武分赴鄉查勘安撫並據德化彭澤餘于樂平進賢鉛山弋陽貴溪七縣禀報或被山水淹沒田地蘆洲或河湖泛漲低田被淹圩堤冲决各等情前來臣詳加體察此次被水各縣以玉山上饒德興都昌湖口五縣較重災黎蕩析離居困苦實甚雖水已消退並請各該地方官捐資撫恤杯水車薪不敷尚銀卽經臣札飭藩司設法籌欸發給玉山縣銀四千兩上饒縣銀二千兩德興縣銀三千兩都昌縣銀三千兩湖口縣銀二千兩磪查實在被水之食貧民均匀數放賑濟鄱陽縣響水灘一帶災民該縣亦已捐給錢米裨補無幾現飭該縣磪查災民户口動用正欵放賑德安先儘捐存積谷借放設或不敷動用現徵地下等銀湊給建昌縣卽儘捐存積谷借放庶期實惠及民口食無缺毋任書役侵蝕中飽以副聖主惠愛黎元不使一夫失所之至意事竣核寔造册報銷浮梁縣城山水過而不留收成無碍景德鎭貿易繁盛貧民本恃工作爲生毋庸别籌賑撫仍令將城墻修築完固以上各縣被淹田地冲决圩堤與夫德化彭澤餘于樂平進賢廣豐鉛山弋陽貴溪等眇被水村莊均經批飭設法疏消積水挑復沙淤及時補種晚禾雜糧以冀有秋惟濵湖縣分應視湖水消退遲速以定災傷輕重以及潰决圩　 
堤作何籌辦統俟查勘覆到另行奏明辦理此外未經被水各屬早稻現屇登塲晚稻次第栽種粮價尚平民情安貼堪以上　宸厪所有江西玉山等縣被水分别撫恤查辦緣由理合恭摺具奏伏乞皇太后皇上聖鑒訓示謹奏奉旨已錄○○太予少保署理兩廣總督一等威毅伯臣曾國荃跪奏爲恭報微臣起程赴粤日期仰祈聖鑒事竊臣前奉諭旨署理兩廣總督當卽恭摺叩謝天恩並聲明起程日期另行馳報在案正在料理行裝忽値天雨陰凉感冒暑熱潮濕徧身筋絡皆疼呻吟牀蓐竟至兼旬之久赶緊延醫調治現在體氣雖未復元而舊病幸已漸去稍進補劑卽可就道定於六月初十日起程臣向有昏眩之症海船簸蕩非所能堪擬從衡州郴州經過樂昌以兾刻期馳抵署任仰慰慈厪所有起程赴任日期理合恭摺由驛具奏伏乞皇太后皇上聖監鑒再臣此次拜摺借用湖南巡撫關防合併聲明謹奏軍機大臣奉旨知道了欽此○○譚鍾麟片再西寍鎭屬鎭海協副將鄭連拔現接准部札應卽飭赴本任所遺署督標中軍副將員缺有表率各營考核員弁之責非練幹勤明不克勝任查有頭品頂戴記名遇缺簡放提督那爾琿巴圖魯鄧榮佳樸誠勇敢營務熟嫻堪委接署斯篆以專責成際分飭遵照外理合附片陳明伏乞聖鑒訓示施行謹奏軍機大臣奉旨知道了欽此○○左宗棠片再投標學習人員疉經前督臣等奏請留省欽奉諭旨允准在案兹查有總兵銜儘先副將成發榮總兵銜貴州儘先副將劉玉春河南前先補用副將儘先叅將徐文慶都司銜候補守備文正興該四員原保或無留省補用字樣或非保留兩江之員又查有經部奏准保獎之提督銜儘先副將陳希常一員亦無保留沔分字樣惟該員待前在湘淮各軍轉戰江皖等省歴著戰功於兩江地方均皆熟習曾經先後收標差遣尚稱得力均堪留於兩江候補合無仰懇天恩俯准將總兵銜儘先副將成發榮等各以原官留於兩江或照章借補或酌量補用以收人地相宜之效謹附片陳明伏乞聖鑒訓示謹奏軍機大臣奉旨兵部議奏欽此○○經筵講官兵部尚書臣志和等謹奏爲遵旨議處事光緒八年五月十七日内閣奉上諭吳大澂奏特叅統兵大員發餉稽延請交部議處一摺寍古塔副都統德平阿於所統各營應領三月分餉銀遲延至五月尚未發給並有將餉銀寄存錢舖稽留情事實屬不知體恤士卒咎無可辭德平阿着交部照例議處以示徵儆餘着照所議辦理欽此欽遵到部查定例官員犯不應重律杖八十私罪降三級調用等語此案副都統德平阿於所統各營應領三月分餉銀遲至五月尚未發給並將餉銀寄存錢鋪故意稽留實屬不欽奉諭旨交部照例議處應請將寍古塔副都統德平阿照官員犯不應重律杖八十私罪降三級調用例議以降三級調用係屬私罪毋庸查級紀議抵所有遵旨議處綠由是否有當伏乞聖鑒訓示遵行謹奏請旨奉旨已錄○○譚鍾麟片再鞏昌府知府顔士璋俸滿引見查有坐補鞏昌府支昭辰堪以委署洮州同知喻光容請咨赴部查有候補直隸州知州德彬堪以委署又署碾伯縣知縣姚長齡署事期滿遺缺查有試用知縣黃政勤堪以委據藩臬兩司具詳前來除飭分别給委外謹附片陳明伏乞聖鑒謹奏軍機大臣奉旨知道了欽此○○頭品頂戴江西巡撫臣李文敏跪奏爲九江　　　　 
辦理洋務委員在事出力援案懇恩獎叙恭摺仰祈聖鑒事竊查江西九江府地方於咸豐十一年開辦通商事務同治元年設關收税當以事屬創始籌辦固費經營中外文涉操縱尤貴得體同治九年業將在事出力委員由該關禀經前撫臣劉坤一奏請獎叙在案兹查現在該關委員九江府同知德馨等俱隨同各前監督並現任監督洪緒經理税務剔弊恤商中外悦服遇有洋人交涉案件亦均按約持平辦理不激不隨悉臻妥恊迄今有年徵收洋税較前加增雖税務暢旺乃監督分所宜盡然亦賴羣策羣力共襄厥事方克臻此上年甌海關辦理通商事務出力各員甫届三年期滿業經該管大臣奏准獎叙有案九江關自同治九年請獎一次以來此外並未仰邀保獎在事尤爲出力各員未便沒其微勞據九江關監督洪緒禀請奏獎前來合無仰懇天恩量加獎叙以資激勸知府銜卓異俸滿九江府同知德馨擬請俟升補知府後賞加三品銜同知銜補用知縣朱寳常擬請俟補缺後以直隷州知州補用同知街補用知縣候補府經歴王崙擬請俟補知縣後以直隷州知州補用止品頂戴候選縣丞許鑫擬請俟選缺後以知縣補用試用府照磨鄭輔淸俟補缺後以布庫大使補用試用典史吳曾淦擬請俟補缺後以按察司獄補用用昭鼓勵以勉將來至各前監督及該監督洪緒辦理通商事務均經認眞得力洪緒在任將及三年辛勤備至據稱受恩深重不敢仰邀議叙所有九江關辦理洋務委員援案請獎緣由理合會同辦理通商事務大臣大　士兩江督臣左宗棠恭摺具奏伏乞皇太后皇上聖鑒訓示謹奏軍機大臣奉旨德馨等均着照所請獎勵該部知道欽此 
 
 

Page 12

 
 
   
 
