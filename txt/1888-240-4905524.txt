# 1888 - 240 - 4905524

 

Page 1

 
 
[新選石印五經文準十五日准出書] [  點石齋主人啟]  
　　經　向無巨選自乙酉科　海出而購者如獲枕中鴻實然文歙不過六千餘首　漏尚多閱者每有不足之歎本齋誓發宏願廣延江浙名士分題補作萬餘首特請上海龍門書院汪逸如先生總其成以時下名手爲時下墨　體由是而備由是而全上海不乏石印之家而經　之新頴　備無踚於斯計文一萬五千篇分裝廿本碼水洋八元一准十五發兑上海南北申昌　垃圾碼頭本局帳房各書坊外省如金陵廣東福建湖南湖北京都山東江西等省皆設分局從近購辦可也此佈 
[雍正○○○硃批諭旨售書處告白] [  點石齋代啟]  
　　是書向由新泰縣棧發兑現於五月初一日起攺歸清遠里恒泰昌出售此外則南北申昌駐本帳房皆可購取介碼仍照四十元至其校對印訂裝潢無不精益求精早爲有目共賞所有售出股票亦統歸恒泰昌發書此佈 
[石印五鳳樓試帖發兑] [  點石齋主人啟]  
　　五鳳樓試貼精選名家藏稿墍鄉會應制之作分編下下平韻得萬餘首凡與制時令詠古賦物有題皆　無體不工或冠冕堂皇或風華掩映或巧思綺合或好請珠穿出處則梳櫛詳明事類則編排匀稱其中　　　佻之作不宜場屋者槪從　棄洵推試貼之金科五律也准於二十五日出書每部四本價洋二元在南北申昌文瑞發售此佈 
[河務客談]  
　　有悻悻客造休休主人而問焉曰黄河爲中國之一大漏　固夫人而知之自漢至今數千年來歲修費若干金大修費若干金國家痌　在抱志在救民不惜發帑與工以期爲一勞永逸之計而承之是職者則類多以此爲發財計前代事吾不敢知卽就本朝而論凡各官之由河務發財者不知凡幾夫河務而至於可以發財則河務之認眞與否蓋可知已卽今鄭州决口自去年以至今日將及一年矣而合龍於今日卽决潰於明晨當事諸公大櫻　天怒嚴譴有加頃則吳清帥已奉　命督河馳赴工所不知河務之成敗　於天乎　於人乎休休主人曰客之意以爲何如悻悻客曰僕之意則以爲殆人事非天數也夫天定者固可以勝人而人定者亦可以勝天前者有人知黄河之水溜急而泥多故特掣船數艘名曰鐵掃帚專事往來於河內用以刷去河中之泥使之不停斯泥不能積而之由地中者不至於數年之間滄海變爲桑田此固治河之一得也自有此船而泥淤不滯河工數年無患嗣有人見此船逍遥乎河上終日拔來報往旣不裝貨又不載客一無所獲而日需工食歲須修理殊屬多費遂裁而去之不數年而泥積如故不數年而河流無常亦如故不數年而東潰西決又如故噫保其識見之遠近其相去至於如此哉雖然此不過識見之陋而已不過不能懷遠慮而已不過忘其爲近憂而已推原其咎猶係公罪而非私罪也河工人員向來謂爲發財之所而其所以能發財者非有他也歲修計若干金無論今歲動工與否可以分而用也廉遠堂　所寄耳目者無非在河工大員而此等例所應提這款則上下皆利益均沾安得而不爲之彌縫掩盖而歲修之貲皆入衆人之腰囊矣顧歲修之貲雖曰不貲而各官之所得無多並有抱向隅之憾者於是又有　漏之舉堤本無恙而故意潛使人　之使成小漏乃得以稟請修理此等卽不在歲修之例而開銷已不可問假如購稭料萬金而彼承辦者則不過購得一二千金蓋不但以賤報貴以少報多而已並有中空而僞飾者當撥用之時則勢必水落石出乃先期縱火焚之報稱遺火延燒於是一　稭料開價若干而所有預入之囊無從查考矣或謂稭料一切運購頗難其實則亦非難也產於地者届時而收隨收隨購彼鄉人亦且以此爲利不過動土之時較之平時略加些須耳無如司其事者竟不欲鄉人之踴躍而來也每購料若干必須用費若干卽得規費則點數之時可以爲阿家翁之假作痴聾否則多方挑剔甚還不受此等弊端沿爲成例以故工料不齊至於稽延時日此等弊　言者未嘗無人而無如其不之察何也前者董紫珊太守曾上條陳請以鐵柱爲堤根以成一勞永逸之策論者謂此策雖善恐費钜而時久然費之钜時之久猶不足慮所慮者果其一勞永逸則自是而後河工無可發之財不啻將後來無窮之利源自我而窒誰復肯毅然爲之卽目前西人目覩中國河决情形其决也如是之巨其合龍也如是之難或有躍躍欲試請爲中國成此大功者無論其是否有大言而無實用或知此中漏　欲思染指均未可知卽曰西人果有良法果能成功吾知官塲中之從中阻撓者亦必不乏人何則利之所在人爭趨之與其分利於外洋之人曷若中國仍照舊例其利猶爲中國之人所享乎吾故以爲此策之决不能行也夫以中國之河患如是而治河者又如彼百萬灾民延頸跂足以待救援者不過東南義賑尚可稍沾實惠而河工無止境卽被災亦無止境何當局諸人其心如鐵石至於此極也言訖若不勝其忿者休休主人曰客休矣辦理河工諸大員夫豈皆愼愼者哉特以下情壅於上聞蔽其明塞其聽斯同木偶耳今吳清帥奉　命督理河工卽日星馳前往其胸中或者早有成竹而且清帥虛心不恥下聞或有人以此中弊實一一摘而出之以陳於清帥之前則知其弊而除之卽不難知其利而興之破除情面挽回積習　元圭而告成功此行矣客請暫釋其忿略平其心拭目以待之翹首以待之何如客曰唯 
[本館接奉電音] ○昨接京友發來電間有本月二十六日　硃筆一道敬謹譯登○七月二十六日奉　硃筆馮文蔚補授左春坊左中允欽此 
[都門記事] ○是前由內傳令內閣學士兼禮部侍郎銜文治預備　召見聞文叔　中書侍郎治是　偶染感冒未克如時進內及聆有　召詢之令力疾趨入　時已晏遂於翌晨專摺曰議處並將病勢上陳請假調理○禮部示傳覺羅官學侯補教習錫昭　八旗寫學侯補教習阮汝昌等二員限三日同親身赴部騐到並備帶筆墨以備塡寫親供當堂嚴對筆跡勿得違誤○正陽門內迤四張相公廟胡同路南居住趙某家內於本月初旬天大雷電風雨俄見自空飛下火團二枚形大如斗趙妻已悚懼莫名忽霹靂一聲火團遂落於趙之西廂房北楹旋而上升則北間屋頂前後坡被抓而去瓦木紛紛墜如落葉什物半被砸傷所怪者屋中尚有趙女做針　不知何時出立於院卽豐隆雄聲女亦未有聞也○鑲藍滿印務　領等進內稟請本都統恩露　相國寺將本　山世管佐領慶廉騎都　保安二員保送護軍管入放副護軍　領等語相國允諾遂於稿面　押以便具文鈐印咨覆該　查照矣○現出　東陵駐紫石門理　 
 
 

Page 2

 
 
事通判一缺經吏檢查京察一等奉　旨記各以理事同知通判用人員帶領引　見查人名次在先之鴻臚寺鳴　榮海等四員應帶領引　見恭候　　已要行該衙門飭知該員赴部騐到盖卜班引　見方克帶領此排人員矣○禮部爲曉　事查定例各小選後期續到不拘人數由禮部人同國了監隨時奏請考試等語今據四川等省選拔生張濟康等先後赴部投文騐到本部定於七月二十日奏請二十四日在部考試爲此出示曉　各省未經　朝考之選拔生知悉如有續到者務於十八日以前視齊真單咨文赴部投遞以憑附入一體在部補行考試各宜凛遵毋違　各省學憲觀風三載例於科試完竣將通省廣文中擇其學品兼優之員列諸荐牘分别請以崇銜獎勵此定章也刻聞湖北學政張大宗師仁　疏　將湖北各學品學兼優之羅田縣教諭關棠襄陽縣訓導劉元貴武昌府教授邵　裕恩施縣教諭各程燮奎荊門州學正張兆基等給予京銜黄岡縣教諭楊守敬給予議叙等語本日奉　硃批關棠劉元貴邵樂裕程燮奎章兆基均着賞給國了監學正銜楊守敬着交部議叙欽此○俄羅斯國皇之猶子自津來京於十七日下午兩點鐘進東城門崇文門入京暫　東交民巷亨達利外洋飯店爲行邸聞俄欲使預於前期遣隨員往迎於通州河干接護進京其署中人員是晨悉爲郊　謂俄皇猶子此次來華以便游歴而相貌魁梧志趣非凡諒須小住旬日游覽燕京名勝也○京東友人傳稱豐潤縣亞紅橋地方有劉姓者於六月中旬在家無事正與數友作葉子戲俄而風雨大作霹靂一聲將劉殛死其數友亦同時被震傾跌在地然皆未死誠爲幸矣附近村人咸來觀看無不顧驚駭聞劉客歲有一大惡事使人恨恨　劉素在口外爲　數年前劉之寡姊以孤兒年已弱冠囑劉携至口外薦與他舖管生客夏劉忽歸里竟以孤兒病殁告其姊並懲　其童養媳再醮卒其媳矢志不移遂以針　奉養其姑相安數月隣里咸贊其賢孝至今年五月間孤兒結伴而歸婆媳驚喜交集始悉　末蓋客夏孤兒病臥床頭危在旦夕因劉歸里乃將數年所蓄約百餘金囑劉携寄其母親劉喪尽天良料孤兒之病萬無生理遂暗將囑寄之銀據爲己有捏造謊言以歁其姊迨至孤兒歸家親友隣里始知劉前後情節無不切齒痛恨未及一月竟遭雷殛誰謂蒼蒼　無主宰○七月中得山西巡撫　中丞毅入奏查得歸綏道安觀察祥管理歸化城税務自光緒十三年五月至今年五月一年期滿例應奏請攺委惟查該員辦事認眞未便遽易生手因奏請仍委該員接管等語　此奏奉　旨着照所請已由户部飛咨中丞轉飭遵照矣○江漢關設立棧房曾於上年奏請由洋藥税厘項下提銀五千兩作爲經費刻經該關棧房將將去年開銷數目造册移送户部查核　經户部以該關册內聲稱所提之銀五千兩尚未用完因會同總署擬令將所餘之銀發交該關各處分口以備辦公犒賞各項之用無須解部矣○九江關道李觀察希連子七月初間遣家人赴內務府呈稱竊家主前于光緒十三年經繳該關税銀未能足額曾經户部議以减成賠繳計應賠銀四千四百九兩零茲遵南苑交一免三認交工程章程措得銀一千一百五兩零並請貴府兑收等語旋經內務府咨查户部刻經户部覆稱該員銀數交數均屬相符聞內務府不日將兑　矣○十三日清晨前門外迤南鞭子巷有一年近古稀之老嫗蹀躞街頭忽一車從後飛馳而來將嫗撞倒車輪竟由嫗之兩腿碾過受傷甚重當經地面官役立將御夫鎖帶南城坊署收禁次日經坊官親往嫗家騐傷須看嫗傷勢如何再行核辦○十四日南城防署有一竊賊自縊于監中次早坊官察知因疑牢役作弊乃將守牢數役嚴刑拷審　無頭緒聞已將案情稟報城憲未知如何究辦○十二日天將明時前門外迤東　井胡同有某部書吏手提黄包袱路經該胡同忽被綹手從背後搶去幸有好事者三人如飛追赶竟將綹手拿獲該吏本擬解送地面官署因見綹手叩頭如搗蒜乃釋之去聞包袱內有要緊公文數件並銀鈔十數兩若非三人相助恐身家性命大有妨碍也 
[錄用醫生] ○梅威令醫生帶領華學生等赴津備登前報兹悉本月二十日梅醫生已將學生等交與李傳相是日下午五點半鐘傳相親臨武備學堂衆官及學堂中學生等咸往視之搭一臺傳相登臺面該醫生帶領學生演臨陣救治受傷軍士諸法喜形於色演畢令梅醫生登臺深爲嘉許並云此三人者已列名軍籍將來可得其用又以英佛百番與梅醫生爲襄助醫院之費親列名於簿上想自此中國軍營醫生必將日漸增多設或軍行受傷有人醫治可望痊愈大半日後仍得効命於疆塲其所裨者豈淺鮮哉 
[水災續述] ○永定河　口各處被水情形業經先後登報兹接北通州信云月初京西大雨傾盆一連兩書夜而山水不洩河水亦不漲有人見大龜伏於山下水如壁立不能越雷池一步至某夜忽山水暴發滔滔滾滾熱如萬馬奔騰聲聞數里淹没山中七八村莊內有某富户一家八口　騾馬一百餘匹糧米財物無算某廟正殿配房計二十餘棟住持僧五人均被河伯收去其餘人　器具樹木隨波逐浪直攞至盧溝橋水漫橋面有人撈尸身計男女老糼約四五十具均未着衣綠在睡夢中水來不及趨避也沿河一帶固安永清文安等縣盡行波及但未悉被災輕重耳又接營口信云奉天省此次水災實爲罕聞蓋平縣南關首當其衛然較别處被災已爲最輕日來水已稍　當未退時徐邑尊與三江絲帮中人各設粥廠賑濟難民徐邑尊所設粥廠止許災民就食每天只需米三斗絲帮所設粥廠任災民取携蓋恐老幼不能到廠氫聽其取歸也每天亦中會面米七八斗可見被災不重其東北一帶經海防　章司馬稟明道憲派委員兩人同往查勘查到分江一帶距營已四百餘里向北一望水勢愈高一片汪洋茫無涯涘惟藩　城外被水最重淹死之人已經查出者竟有萬餘千之多未經查者尚不知有幾許瀋　爲根本重地遭此奇災又當上勞　九重之厪念矣 
[津沽雙鯉] ○天津英法各租界向有路燈係然點煤油究未放大光明非如滬上之城遊不夜工部亦以爲嫌去年於要隘處增一爲三較前已覺照耀惟恨沿途不能一律耳現經某西人商之工部局糾集資本購備機器開辦地火公司係用煤油取火注氣於地中鐵管四通八達每火能抵燭十倍計每點鐘收取洋不過一先士現經工部局核准不日當將路燈全行更換矣津郡工　局於各官道旁亦置有路燈不知能擇善而從如租界中一體更換免致昏夜之時一燈如豆使行路人暗中摸索也○紫竹林下閩粵山莊每年七月設盂　盆會施放　口超度幽魂加以設壇建醮宴客觀　不但祀鬼且以媚人今秋於十七至十九日舉行壇中鋪設不過陳陳相因初無足述而津人之哄動往視者軍馬紛騰蹤跡絡繹比至下園尤無托足之地至十九日適逢星期日午游人愈衆時方演劇看臺上無可插足而武備學堂學生等貿貿然來竟欲後來居上粵人以其强賓奪主遂致口角繼以鬥毆學生寡不敵眾敗北而歸須臾糾集二三十人登臺報復拆取臺上竹竿作當頭棒喝悞傷寍波人某甲寍人羣起相攻學生等又敗走被獲兩人與受傷者併送該段委員社耀庭二尹二尹飭送堂中總辦自行發落是夜總辦派弁於戲場左右巡查以免滋事○庖人劉四善烹調術初在某紳家服役嗣就武備學堂包飯所入雖多但好狹邪遊以比囊中常空空也今春於侯家後　戀一妓曰三姑娘揮霍　頭初無吝惜嗣以津錢七百千爲其脱籍歸家以後妓常與大婦勃谿其姑劉汪氏袒婦薄妓而劉則反是一家水火數月於兹現在劉已賦閒所欠各債登門坐索其母尋流溯源深恨妓之爲厲階也遂將子與妓送官請辦十七日堂訊縣署委員章刺史飭責小板每責十下問其尚要該妓否聲稱曰要委員謂該打死答稱打死亦要且現開之桂升鞋鋪均由我賺來區區一妓尚不予　耶嗣傳妓喚責劉稱有孕三月當着官媒按騐官媒果如劉言遂判妓與劉四分别發押廳審者謂劉四責至二百四十已如廉將軍之遺失其臭不可　邇云 
[甘爲情死] ○臺烟某甲與某妓有　　盟甲雖如梁鴻依人廡下妓不之貧甘舉齊眉之案也日前逕至堂前拜認翁姑奈阿家翁不肯爲有情人成了眷屬妓因好事多磨愧憤交集仰吞一　紫霞膏擬先爲甲　狐狸於地下庶幾白楊荒塚間尚可枝成連理其情亦可憫矣　 
 
 

Page 3

 
 
[東甌凉籟]  
　　○永嘉下鄉慈湖地方某甲之子與孩子七八人於初九日在太陰宫內戯耍突來一虎下肘甲子銜去衆孩見虎各自奔逃村人聞喊聲當即鳴鑼齊出逐虎四面兠趕虎見人多始棄甲子在地任甲將屍舁回腰肋小腹等處被虎噬穿一洞該處離城不遠又無深山密菁不解何以有虎惜其不遇馮婦耳○新任永嘉縣張霞峯邑尊於十四日接印所帶騶從僅有四人幕友除帳房書記外無一人更調公館仍在謝池巷周家○正任永嘉縣恩綽亭邑尊於十四日交缷篆務後立即促裝就道於次早在東門外解纜闈期伊邇簾官必須二十左右晉省禀到恩邑尊恐桃花嶺大路躭悞日期輕騎減從添雇輿夫改由方巖小徑直到諸暨過江似此加緊趕路則八九日之內定可馳抵省垣矣○招商甌局議加水脚一成碼頭棧租五分早經錄報兹聞温郡各布號邀集各洋貨南北貨藥材錢莊等業各出知單聯名赴上海總局禀請减讓以昭公允而恤商情並聞各錢莊均稱銀箱行李向不存棧議加棧租未免過於吃虧况已聯名在上海總局遞禀第五次水脚棧租且俟接奉批示再行遵諭照付故連日郡城內外街談巷議紛然並起而各業進出貨物概行暫停候總局明白批示再作計議○温郡每屆中元令節各處廟觀以及殷富住宅莫不招延僧道大起道塲日則禮誦經懴夜則施放焰口大南門一帶鐃鈸聲鐘磬聲鑼鼓聲不絶於耳甌人信鬼於此益見○府前街某戒烟丸藥店近因生意淸淡邀二三博徒在樓上聚賭抽頭不意興高采烈聲達於外竟被各流氓所聞遂於十九夜三鼓時糾集多人將該店圍住拿賭該店向無後門博徒無由脱逃當經各隣人出爲理處不免以孔方兄爲和事老也○上鄉横嶼頭寡婦董谷氏有子瑞森年將弱冠嗜好甚多除嫖賭及烟外閙小旦上酒館無不恣情適性但家內進出銀錢均係其母經管瑞森向無分文過手近爲浪費虧負竟往各處借貸多資以供揮霍當被其母查悉赴縣呈控某某等誘賭輸錢上憲批飭差查明吊票提集訊究迄今此案尚未結也○近來時疫盛行幾至十室九病一二業歧黄者名心未死相與逐隊觀塲因此患病之家無由請醫診治愈見死亡之多矣 
[光緒十四年春季寗郡辨志文會案]  
　　○漢學超等十名　王亨彦潘錫麒吳廷採鄭企僑陳慶年鄭鈺林文豪汪開祉范麟許克勤　特等十名　胡玉縉秦在鎔胡玉庚洪堃潘彭齡錢麟書許文蔚陳鳳藻俞乃濟李永康○宋學超等十名　吳廷採胡玉庚胡玉縉葉鴻坤范麟葉豐業朱炳林施世仁毛震王亨彦　特等十名　黄禎祥嚴斯豐沈重光葉宗善鄭鍾祥葉晉綬管年祥張德詠王亨兆王祥宸○史學超等六名　朱逢甲楊魯曾陶景朱鄒宸笙汪開祉吳廷採　特等六名　曹寳書屠承恩周鴻謨毛震秦在鎔錢麟書○天算超等八名　程之驥陳光榮沈春元王瀛盧雲鵬曹辛徐成之沈文耀　特等八名潘乃芬王瑩李慶國沈金濂邵仁榕林植梅郎贊袞范猷銘○輿地超等十名　金承熙許克勤楊金鑑陳鳳藻陸士奎吳廷採王廷材汪開祉楊魯曾許文蔚　特等十名　戴羲曹辛向道深徐紹謙張綬青秦在鎔毛震張翰吳善逵郎贊袞○詞章超等七名　王頌淸萬人傑鄒宸笙張景翰馮保燮施昌熾華秉鈞　特等七名　劉翰程桐梁受祜邱在華施昌棪陳紹賢胡友芸 
[賴婚涉訟]  
　　○寧郡湖西有某甲者年已知命貌既不揚性又暴躁一日舟至南門外叚塘見一女郎在河干洗物貌艷如花悦之托媒向彼求婚媒得其厚賄隱其年而揚其富女家信以爲真並不細詢根由惟拘敝俗索聘甚奢甲一一如命事遂成將諏吉以待迎娶矣女家旋聞甲老而且醜意圖賴婚甲探知情由恐有變故將改期迎娶女家聞信將女藏匿他處現聞某甲已赴縣控告未知作何了結也 
[草菅人命]  
　　○九江城廂有一種無業游民不僧不俗終日茹素爲人摇鈴諷經以療疾病分門别類各樹一幟無非爲漁利地歩愚夫愚婦往往深信不疑家有病人並不延醫診治專請此輩以爲祈禱之計間或禱告神前抽簽內藥方令病者服之不察病源不諳藥性寒熱倒置每致殺人如草芥老府門口鼓樓邊有某姓者以挑脚營生家中祇有一妻一子日前其子忽患時疫延江北某巫爲之療治巫入門後喃喃有詞焚香祝告數日間毫無效騐而病反增劇漸入膏肓巫計無所施遂用簽簿內病方向神前默祝用手抽出一簽即令煎藥詎料晨起服之午後即出盜汗腹痛不止巫見勢不佳託故遁去而病者竟至不起某姓始悟爲巫所誤懊悔無及云 
[在途病斃]  
　　○前日下午虹口地方有一人臥在路上年約四十餘歳身穿白洋布衫藍洋布褲白洋布襪雙梁羽縀鞋由二百七十七號廵捕查問其人奄奄一息不能開口該捕即雇車舁至英公廨蔡太守飭傳二圖地保安置該地保將病人移至泥城外途中業已氣絶並無親屬往認即行投報保安善堂備棺成殮發壇召認 
[近取諸身]  
　　○近有西人在四馬路聚豐園對面開設人形圖院每日自朝至晚任人觀看其中人物以蠟肖成門首三像一爲俄羅斯兵官一爲兵官之妻一爲戲班中之女子既登樓所見各式如人之肢體官骸莫不剖悉毫芒窮極形相有一西人在旁講解俾閲者不但了然於目并可了然於心璧間又有各種山水城郭爭戰之圖用鏡窺視不啻置身海外豈獨成連之琴能移我情哉然則此舉也洵足以增學識廣見聞熱閙塲中有此異境愼毋交臂失之也 
[內監設醮]  
　　○昨日上海縣裴邑尊出單立傳道會司即撥正乙道士十數名前詣縣署內監獄神堂於明日在監門內設壇建醮一永日循舊例也 
[縣案彚錄]  
　　○前小東門外王銀寳花烟館妓女王雙喜因遭凌虐越窗逃逸經裴邑尊訪聞飭差將銀寳拘到令將雙喜交案訊辦詎銀寳至今不將該妓交到前晚復經邑尊訊追銀寳稱雙喜逸後殊無蹤跡小婦人央人四處找尋殊無影響求恩寛宥邑尊飭將銀寳暫交官媒看管候備文遞解回籍○法公堂送朱悦生張懷三一案迭紀前報前晚復經裴邑尊庭訊朱稱職員遭張滋詐荷蒙公祖明鏡高懸使張不能逞其伎倆實深感戴情愿措銀四百兩繳案撥充善舉張稱今蒙訊明情愿具結銷案邑尊隨謂張曰爾胆敢在租界地方將人拉入捕房顯見恃强兇横嗣後必須洗心革面從寛保釋陳大興插身多事着掌頰一百下斥釋○前英公堂送縣之竊犯周杏林一名經裴邑尊訊供笞責枷號期滿遞回南匯縣原籍詎該差將周解至中途竟被脱逃追尋無着祇得回禀邑尊以該差有疎忽之咎喝令笞責一百板荷枷發新衙門示衆○朱顧氏前控兒子朱明桂一案曾登前報前晚復經裴邑尊集訊顧氏稱蒙前縣憲斷令兒子每月貼養贍費洋二十元奈尚有債欵六百餘元被債主催索求恩着令歸償明桂稱前經奉斷養贍費按月照付詎庶母一再擾訟實在受累不堪務求鑒宥族長朱昕稱此案曾再三理勸祇因顧氏奢願難償求恩明鑒張蓮生錢嘉祿同稱顧氏係妻母本欲迎養伊不欲在婿家過度今被債户索欵無從措償叩求公斷邑尊謂債欵一節碍難憑信前斷每月膳洋二十元頗爲公允今照前案着明桂仍每月貼洋二十元該氏毋庸多凟各具切結存案備查 
[英界公堂瑣案]  
　　○昨報列敲碎石一節昨由蔡太守飭差傳到施壽坤即施秀坤據供我不過隨同工部局管理街道之西人傳話至碎石係有朱增福等承包雇江北人敲碎日前因江北人停工局中急需碎石我亦同西人前去知照開工江北人不依西人與我同向江北人言仍照每桶一百零五文算彼仍不願然工錢由朱等照給與我無干西人仈與同朱增福陳安高薛鳴臯等同訴前情并稱小的等承包以來耗本甚多至加價一節皆因急需碎石出於無奈及後不甚需用時欲向議减江北人男女作工者莫不情願惟其間有不做工作自稱爲頭目之張坤三陶林等六人有意把持不許减價兹又因急需碎石許照原價尚復留難另雇本邑鄉人敲石江北人阻止吵擾張坤三陶林等同供實因減價起見若照原價安有不允之理前經局中催用碎石不及接濟時伊另雇本邑人每桶發價一百六十文明欺江北人心何以甘朱增福等又稱前雇 
 
 

Page 4

 
 
本邑人每天給錢百六十文並非每桶開　記碎石行之某甲上堂稱我等承包工部局按年應用碎石若干隨時接濟不能久待我等轉包與未增福等雇江北人督令敲石發給工資江北人一再爲難動輒停工皆張陶等六人所使至逐漸加價一節係迫於無奈彼此調停者今朱增福虧耗日甚不得不商同减價太守謂承包碎石者少給工資便可漁利工人之敲石者圖工資日加此一定之理惟承包人以江北人工貫另有賤價之人願敲則豈容江北人阻擾然據江北人言承包者曾僱本邑人每桶發百六十文欺彼太甚不應厚彼而薄此蓋江北人皆極窮之人承包者雖云加價之數非每桶係每日計算本分府安得而知某甲又稱百六十文的係每日非桶至每桶九十五文江北人作工者亦皆樂從不過被安坐漁利之張陶等霸陰務請驅逐張陶等六人則工人可以安業否則我等受累不淺太守嚴加申斥張陶等又問每桶以舊口爲度乎甲稱堆高物以類聚度張陶稱是齊口太守商之代正領事買君　兩造以桶量石悉照向章至所定工價如江北人願意先准其承做否則另僱他人不得把持設承包人有厚彼薄此之處察出究罰兩造遵斷而退○朱阿生稱有馬車寄存公一馬房另雇馬夫王二寶兠攬主顧昨由王載客出遊突被公一馬房周阿祥所駕馬車爭先馳駛以致碰　除應　修理外連客人之馬車洋二元亦無着由西捕拘案王二寶供與同周阿祥供主人情願代修馬車朱阿生又稱修理須延日期我車領有　照受虧不起求着公一行借給馬車應用麥捕頭謂駕車爭先有違租界章程請罰以儆蔡太守判罰周阿祥洋五元再着修理馬車并償馬車資洋二元再備一車應用俟修理工竣再行我還○西人馬禮遜稱曾代沙　行租得華人楊茂和在二十五保頭地方之地基今因造房楊同母王氏妄指爲佔地吵擾不休爲此　捕拘案楊茂和同母楊王氏供地經地保陸道生經賣與沙遜行今被佔及未賣之地有大樹設拔故向理論幾次知照陸道生置之不理蔡太守商之代正事領　　着楊茂和具結不許再向滋擾靜候稟明道憲派委員照道契丈量明白便知侵佔與否再行核辦○前報張吟樓控兒子滌生盜洋狎妓一案昨又覆訊張吟　稱如今領子回家已裝木籠拘禁勿使出外該妓趙金氏卽小妹請追金飾滌生供已向小妹言明日後料理小妹又稱確有此言如不料理仍請追還太守問滌生曾習何業張吟　稱自幼讀書未成說未習業太守謂滌生讀書未成又無行業恐將來仍不免捲取物件滌生語塞太守隨飭張吟樓領子管束該妓不應借給金飾斥退○洋　局巡丁沈元動稱見潮洲人伍阿有手持漏捐川土知照包探唐青山協拿送案伍阿有供躭擱在六馬路德順烟館購辦川土不知漏捐蔡太守飭將伍阿有押候稟道連土移發洋　局核辦○包探唐慶山稱何紀山報失　翎扇　陳寶後吊到贓物并銀　一條尚無失主承認何紀生供扇在四馬路聚豐園酒館門口被賊攫去今卽獲贓請爲給領陳寶生認竊求恩蔡太守判陳寶生發捕房管押十四天扇給何領銀練無人承認發　押鋪可也○包探　阿六稱俞葉氏　籃內有錢二百文到小菜場購辦食物被　竊土金桂攫錢由我阻獲人贓送案該氏申訴前情蔡太守謂王金桂屢犯行竊　回原籍又敢來滬仍蹈舊轍殊屬可惡判發捕房管押三月錢交該氏領去　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[誤認桃源] ○　城採蓮橋河下地本幽僻臨河墙門本係舊族其家有二女待字從不輕出閨門前日傍晚偶然同至門前觀玩盖於晚妝新浴之後藉以納凉　　也時適有兩少年携手同行談笑而過瞥見玉人閒立綽約如仙不禁暗加評　兩女習　深閨安知外事並不介意二人去而後來見女仍立門首因疑此中爲桃源仙境遂大步闖入二女驚避門後兩人遽以手拍女之肩二女羞慚無地面泛桃花大呼僕婢僕聞聲出外見之大怒上前將兩人扭住飽以老拳驎人聞聲奔集本將送官究辦旋有乡老力為緩頰令兩人泥首請罪卽予釋放兩人始抱頭鼠竄而去 
[藥丸助賑] ○秋陽酷烈如撣如焚時疫流行無處蔑有矧黃水為災該處居民半為餓殍加諸疫　其不　乎溝壑者幾何哉今有二馬路信昌珠寶號內　位善長惠助清　堂徐氏吉祥藥水四百瓶計值洋十元仁壽金氏辟瘟丹一千塊計值洋廿五元囑解災區隨時施送素　徐金一君叭合　藥挽回時症　效異常凡一切霍亂吐瀉腹痛吊腳等症一服其藥無不立奏奇功徐君現寓上海珊記碼頭西通德里金君現住蘇城王樞密巷倘有仁人君子廣種福田欲行方便可往該二處購置或由信昌珠號代辦均無不可发列報章以供　　　上海北市縣業會館　賑公所施昌善昌謹誡 
[許願助賑病優安痊] ○頃由惠泰寶莊父到蘇垣徐壽萱善士來函云徐門趙氏於本年五月抄因病沈熏焚香告天許賑英洋一百元自許願後諸恙漸次就痊今如數寄上請查收轉解最重災區等因心存善念焚香昭禱告之誠體慶康强布惠拯流離之苦行見羣黎感帶足資四海觀瞻亟列報章因誌在德七月廿七日上海四馬路高易　賑公所詠南陳　薰等謹誌 
[感應靈丹又名霹靂散] ○耑治寒邪　結氣閉不通吐瀉交作拘攣弔腳等症用時以二三分傾入肚臍內外蓋膏藥四圍貼緊再用熱　布包熨之或艾灸使藥透腹則內結通而病立愈症輕用三五厘實已屢試屢騐惟藥性猛烈不家口服孕婦忌用　附方　上搖桂心八錢　　丁香一兩二錢　倭硫磺五錢　生香附一兩八錢　當門子四錢　生附子一兩　右藥共研細末磁瓶裝好切勿洩氣 
[送夢畹生　金陵赴京兆俚句錄請桂丈點鐵] ○春申江上送行舟宗愨長風破浪游燕子邊憑欖勝龍門闕下任句留非同赤壁前遊志因被朱衣暗點頭預祝故人先折桂　桂　贈折桂送行圖記預祝捷音[  他年料理步瀛洲戊子七月旣望水邨弟鏡拜稿]  
[哭鄉友林祝三馬] ○二　　生只兩天驚聞噩耗淚如泉　交　有知音契永訣嗟無問寢綠不　同羣遊海上徒懸　像哭靈前而今琴在人何在使我迴腸倍黯然[  鎭華秀桂蟾仙甫　稿]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
