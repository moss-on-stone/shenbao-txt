# 1920 - 67 - 4916904

 

Page 1

 
 
   
 
 

Page 2

 
 
   
 
 

Page 3

 
 
時評 
[倒閣第二幕之預測（默）]  
　　安系例閣運動將入於第二步所謂以新國會爲武器是也催議員到會提三長議彈劾皆爲此種準備蓋靳之態度始終堅持不動第一步已失敗也然新國會在今日有何勢力人方謀解散而彼乃恃爲唯一之武器且新國會中又豈盡安系之勢力他系亦謀聯合以反攻則他日縱能開會勝敗正自難料不過多一搗亂之活劇耳倘此策不成第三策又將安出嗚呼搗亂之結果烏能測其所至哉 
命令 
　　三月十二日大總統令本年三月二十日爲春丁祀孔之期派國務總理靳雲鵬恭代行禮由内務部敬謹預備此令又令劉焜沈鈞業均晋給二等嘉禾章丁傳紳晋給三等嘉禾章鄔卓然趙錫恩均給予四等嘉禾章此令 
又令高田豐樹給予三等寳光嘉禾章此令 
又令郭崇熙顧延勳錢鏞均給予三等嘉禾章王振聲周斗山均給予四等嘉禾章此令 
又令馬廷賢給予四等嘉禾章此令 
又令丁宏荃劉鳳鳴均給予四等嘉禾章此令 
三月十三日大總統令淞滬警察廳廳長徐國樑著加警務處處長銜此令 
又令許國卿加陸軍少將銜敖景文授爲陸軍步兵上校此令 
又令張士元授爲陸軍測量監梁文忠加陸軍軍醫監銜耿其駿授爲陸軍一等測量正朱受豫王瀛蛟加陸軍一等測量正銜此令 
又令陸軍總長靳雲鵬呈請授周俊鄧崇熙爲陸軍二等測量正朱述唐加陸軍二等測量正銜許瀛洲授爲陸軍三等測量正蘇兆雯授爲陸軍三等軍需正均照准此令 
又令陸軍總長靳雲鵬呈請任命張文裕爲直隸陸軍第四混成旅步兵第一團團附應照准此令 
又令陸軍總長靳雲鵬呈請任命劉俊爲陸軍第十一師步兵第四十四團第二營營長張世勳爲步兵第二十二旅少校副官均照准此令 
 
 

Page 4

 
 
   
 
 

Page 5

 
 
   
 
 

Page 6

 
 
專電 
北京電閣潮相持不下三長二次辭呈迄未上軍動他方出調停以外農二部爲條件靳態度堅决有先准朱深辭司法派潘復代財長訊東海置不問亦不再派人勸勉　　　　　（十四日下午四鐘） 
北京電段已有傾向安系表示其計畫先命李朱曾出席閣議提出外敎農三長然後使靳引退以李思浩兼代（十四日下午三鐘） 
北京電新國會議員昨晚又到多人數將足額惟彈靳案萬難成立（十四日下午一鐘） 
北京電自昨日起安系要人移津會議（十四日下午三鐘） 
北京電新舊交系與研究系將合併結一圑體附靳攻安 
　　　　　　　　（十四日下午一鐘） 
北京電八省督軍聯電維持靳閣　　　　（十四日下午一鐘） 
北京電山東各團體電日本通牒政府迄無表示請速謀最後對付　　　　（十四日下午四鐘） 
北京電廢除軍事協定有可辦到說（十四日下午一鐘） 
北京電四國七百萬墊欵有訂期交付說（十四日下午三鐘） 
北京電外部向日使提出日警越捕韓人抗議（十四日午午一鐘） 
北京電吉督電俄舊黨軍官廿餘人由日兵保護過琿春屬黑頂子一帶聲言往朝鮮恐攔入我境巳飭琿春文武防堵（十三日下午一鐘） 
北京電哈電謝妻子隨帶金塊槍彈偕同俄軍官日人等由滿洲里乘專車六日抵哈稅關查騐不服派警協助彈壓始搜出金塊六箱扣存關庫（十三日下午一鐘） 
北京電熊克武眞電據陳使電藏番復增兵大舉除備餉械接濟外請速籌戰備（十四日下午四鐘） 
北京電劉存厚電熊克武取消鄧錫侯旅長雙方業在仁壽開戰石顧兩軍因爭防地大起衝突 
　　　　（十四日下午四鐘） 
北京電陜電郭部潰匪潛擾隴南汧陽鳳翔一帶巳由隴南孔司令管鎭使等聯絡堵剿（十三日下午一鐘） 
北京電派赴歐洲考察軍事之覃師范等四人規定經費部尙未發現催欵甚急（十三日上午一鐘） 
北京電内部遵令派員赴魯查辦屈周互訐案（十四日下午一鐘） 
各通信社電 
北京電靳復豫督元電屢蒙主座堅留芝老敦勸大義所在不敢固辭巳力疾視事 
北京電湘督文電礦局與美商訂約合辦白鉛鍊廠業電呈農部立案實爲救濟湘礦根本計畫絶無喪棄權利 
北京電院電張作霖上烏金斯克被激黨完全佔領僑民甚衆應加保護 
北京電閣潮仍相持經合肥疏通曾李似已有轉圜餘地 
北京電國際聯盟三次常會定在意京羅馬不日開會 
北京電皖督病增劇有段芝貴繼任消息北京電邊防軍商准財部將所發餉薪免搭國庫劵　　　（以上二十四日）　　以上中華通信社電 
北京電徐對閣潮近持冷靜態度謂無法解决此事北京電有人勸靳讓出陸長畀吳光新借解政潮 
北京電呼倫改設縣治案昨已通過閣議 
北京電閩案俟松岡到京卽可開議小幡已電促松岡速來 
北京電徐鼐霖今日抵京即入府報告聞張作霖有密函帶呈 
北京電南北督軍聯電請解散國會事政府否認 
北京電徐鼐霖擬商政府發行林鑛公債一千萬元聞可邀政府允准（以上十四日） 
　　　　　　以上中孚通訊社電 
公電 
　　浙江第一師範致北京電北京大學蔣夢麟先生轉汪孫蔡三公鑒經校長無故被撤生等現一致决議挽留不達目的甯犧牲請公等維持迅電浙當局速收成命近得敎廳確息有明日不上課即解散說并聞浙一師校全體學生寒 
世界路透電 
[高等會議防土叙活動]  
　　十一日倫敦電高等議會昨日開會並發表文書宣布保護阿米尼亞人及土其其境内其他少數民族擬施之計畫高等議會已下令占據君士坦丁及歐亞土境軍險地點若干處並促美國參與保護阿米尼亞人之舉聞高等議會現正考慮防備七耳其國民軍與叙利亞阿剌伯人活動提携之軍事計畫政界之意協約國與希臘所將供給之軍隊必能使協約國占軍事上之優勢遏止目前任何變端但恐一日變起波及之地太廣耳 
[工業聯合會否决礦産國有]  
　　十一日倫敦電工業聯合會特别大會今日開會計到代表七八百人代表勞動家五百餘萬人由湯末斯主席以三百八十七萬票對一百零五萬票否决關於礦産國有問題施行直接行動又以三百七十三萬二千票對一百零一萬五千票贊成續施政治行動湯不斯演說時述前次大會命派代表赴俄調查狀况事謂當時領取護照頗覺困難後知可以有法不領護照而達俄國現巳商定會同工黨幹事部派代表前往（開漢德森美·克杜拉特·湯末斯·桑恩·均將加入代表團）湯末斯繼乃述及主張仍施政府行動之理由謂彼個人深信勞工政府不久將成事實於是工黨將爲全國國民之護衛者不復爲一部分人民之信託人與握權者爲抗之政策徒足授人口實施行報復云云 
里昂無線電（路透社送） 
[柏林之復辟運動]  
　　十三日巴黎電頃接消息今日柏林有復辟及軍人革命行動昨日隸屬「鐵師」之愛白哈特與洛文菲爾特水兵旅開離距柏林二十基羅邁當之杜白里尼資向京城進發夜間革命黨領袖與當道曾開談話會惟内閣拒絶承認革命黨任何要求旋傳革命黨巳入柏林占據維廉斯特萊斯及伏瓦資報館出示宣佈推倒政府解散國會之某某握政權以竇比氏爲帝國首相及普魯士總理大臣魯維資爲全軍總司令總統愛白特及國防總長諾斯克亦代表政府發表宣言書命工人全體罷工以抗暴力政變迄今尙未聞發生騷亂此項行動是否巳延至各省尙未探悉 
[美政府對俄事主張]  
　　十三日巴黎電小巴黎人報探悉美政府已通告倫敦高等議會謂極注意協約國關於俄事之討論與决議據該報載稱美國之牒文中有言曰美國如協約國然以爲今未便與勞兵政府訂政治交際惟贊成儘速以極遠大之計畫與俄訂商務交際惟商家關於股票與其他證券之已落於勞兵政府之手者必須戒防以免勞兵政府以此抵付貨欵美國殊願與協約　一致行動如有任何新决議尙希見告云云 
[高等會議與土約]  
　　十三日巴黎電倫敦電稱高等議會政治股曾於星期五日在外交部開會繼續草擬對土條約之附欵並續討倫保護土耳其帝國各處少數民族之妥善方法議設憲兵團由協約國軍官節制並設混合委員會管理保護少數民族事宜 
[國際聯盟之赴俄調查員]  
　　十三日巴黎電國際聯盟行政議會今日在外交部鐘室開會委派赴俄調查團人員蓋應高等議會之請也昨日行政議會開預備會議兩次商定該問題之主要各點並决定每團應派代表一員加入調查團惟每員須率專門家若干員國際勞工局曾請許該局派員另行調查旋允派員會同調查惟保留另發報告之權 
[法國近事]  
　　十三日巴黎電法國各報載稱今日下午大使大會將舉行非常重要之會議由法總理米勒蘭主席該會議將考慮福煦上將報告駐德協約國國際委員圑被辱事宜並將决定如何懲戒柏林政府 
　　十三日巴黎電小巴黎人報載羅馬電稱法政府不日將提出議案主張恢復法國與敎廷交際之消息此間人士大爲感動敎廷閣員雖覺尙未便有所表示但敎廷各界則已極爲滿意 
太平洋路透電　　 
　　十四日上海消息上烏定斯克傳來消息莫斯科政府已與伊庫資克臨時政府商妥建設外貝加爾緩衝國以上烏定斯克爲都城以寨倫加河爲西面界線現巳從事建設新國政府中將有伊爾庫資克臨時政府代表三員地方州議會之代表兩員新政府將與海參崴政府訂密切之交際赤塔電稱捷克軍之最後梯隊已於三月一日按照前定合同將前柯爾恰克政府之財寳交與勞兵代表繼即開離伊爾庫資克 
　　十三日哈爾濱電此間社會政治機關大會曾以中東鐵路境内工人名義致霍爾瓦特將軍哀的美敦書要求將俄國政治機關之管理權交與臨時州議會政府如不交讓即將全體罷工霍爾瓦特將軍拒絶接受哀的美敦書中之條件今日巳開始罷工鐵路用人泰半不上工商店均閉門現由摩托車馳行道上散發示文懇請軍官加入民治運動反對霍爾瓦特聞華兵擬巡遲全鎭防社暴舉 
國内要聞 
[閣潮最近情勢]  
　　安福目的仍在外農敎三部 
内閣暗潮昨日（十二）仍無平靜之象李曾朱三人雖仍抱不出席國務會議不到部之宗旨然亦未二次提出辭呈部中公事多送私宅畫閱命令亦照常副署可知並無辭意但曾氏則於前晚出京赴津安福部方面裝腔作勢謂三總長巳提出二次辭呈詞意更爲堅决云云其實曾之去津實欲藉避都人士之注目李朱二人亦迄無决絶之表示也又聞安福部方面表而上雖仍不肯表示弱點其實態度巳漸軟化現正從疏通方面著手大約仍不外提出外農敎三部長以爲和解之交換條件彼等擬以農商畀張弧敎育畀田應璜一說姚震外長一席則以陳籙升任但必須以曾宗鑒充次長無論如何外敎農三部非達到目的不止據消息靈通者謂曾毓雋之赴津卽爲此事曾擬託吳光新向勒提出彼等之欲得此三部不僅爲增進己派勢力便於左右閣務其中實含有極大作用緣外部一得即可實行其對於魯案直接交涉之計畫農部敎部一得即可聯絡各省總商會勸學所以爲下次選舉之計且亦便於取締學潮故前日某宅中所會議之四條件獨此層不肯放鬆昨經曾氏向吳是出之後聞吳氏之意以爲旣欲疏通又安可提出條件當卽答復以疏通可辦得到條件則恐辦不到曾氏頗爲懊喪當於昨日返京至吳氏不滿安福之故據内幕中人言吳氏素頗顧全大局對於預督問題絶無成見當更動豫督之風聲傳出時趙督卽派其弟某來京向安福有所接洽嗣因不滿其欲故有更督之議但亦非有意於吳氏不過因某督病勢沈重吳氏繼任之說盛傳一時且以吳爲合肥至親誠恐該省地盤爲其所得雖於己固無所害然亦不能有利故慫恿吳氏督豫成則爲彼之功不成則亦可藉此以拆靳閣之台現其計畫爲吳窺破頗不直安福之行爲因有此次冷淡之對待現安福方面向人宣言謂必需段氏親口勸朱曾方能算數並藉口於靳氏就職時之宣言謂靳氏嘗宣言吾等十閣員要留均留要去均去和衷共濟等語今曾等三人辭職彼則戀棧殊屬不　朋友故相約堅持到底一面又盛傳靳氏已幹不下去昨日亦未到院視事内閣之倒將即在目前云 
　　又據日人方面言安福部以選舉段祺瑞爲副總統認爲收拾世局之上策現已着手準備惟東海對於安福之行動極感不快特擬收買議員使副總統問題不成立以爲對抗之策聞巳由某外國銀行借欵七百萬元現已準備收買而一方復擬與八省督軍團聯絡掣肘安福部之運動俟見副總統問題具體進行之際則八省督軍團當齊起而表示反對之意見又靳雲鵬冀藉梁啓超氏之力抑止安福之專横現正頻促梁氏來京而東海方面爲反對安福派起見亦令梁啓超與梁士詒氏互相聯絡以當安福派現在二梁業經握手依目前之形勢直系舊交通系研究系三派將大同團結以當皖系及安福派此次　啓超之來京政局上恐有重大之影鄉由是觀之則安福三總長縱執極端反對靳氏之態度而靳亦可安然無恙仍任現職蓋因有八省督軍以及二梁之後援也 
[吳佩孚之撤防期有暫緩十日說]  
　　吳佩孚撤防問題經政府屢電阻止昨日曹錕又來電報告謂吳師長佩孚電請撤兵實出不得巳自應允其所請在塡防軍隊未派妥之時該師長部隊不准自由離衡錕已去電阻止等語聞吳巳有覆電暫俟十日再行撤兵至天津之大宗槍械王占元不主張發給張敬堯故政府巳緩期放行又聞此次軍隊撤退者不僅吳師而直隸第一二三四混成旅亦擬同時撤退故王占元之調停方法在緩撤直軍及不供張敬堯槍械兩種主義又靳翼靑昨日（十二日）傳見吳佩孚代表穆文善團長大要以吳師駐湘深得民心一旦撤防於大局至有關係所有欠餉自應交部照撥各兵士暫先撤回三分之二隊伍將來每六個月瓜代一次現穆團長定於日内出京返衡復命 
[旅京陜人之去劉運動]  
　　陜西之去劉存厚運動邇來進行甚力省議會副議長偕公民代表多人來京請願現巳全數到京分頭向各要人方面接洽巳稍有端倪政府對於劉存厚本無所愛即與之最嫟之徐某亦愛莫能助劉氏之去大概可成事實惟外間又有以奉軍駐漢中代劉防之說旅京陜西學界遂於十二日下午開全體會於爛漫胡同漢中十二邑館商議此事多數主張對於劉存厚之去漢中在京學界亦宜襄助陜西代表出力因現在各代表雖在各方接洽巳稍有希望而政府究未有確實之保證學界爲知識階級對於鄉里之安危當然宜起盡一分之力以期得良好之結果衆皆謂善遂商議進行方法復有人提議謂漢中自劉來後人民受劉兵之若無異處水深火熱中對於外軍畏之如蛇蝎今劉氏雖有可去之希望而外問復有以奉軍塡防之風傳此事信否固未可知然漢中地近川北政府恐前防有失因有派奉軍前往之主張亦未可知奉軍聲名我輩知之甚審我儕奔走呼號不過得一以暴易暴之結果似非始願故吾主張於政府未派奉軍塡防以前即設法反對衆鼓掌贊成會議結果將二事併爲一起請願公舉北京大學畢業生薛伯安起請願書草要求去劉之理由則列舉劉存厚十四大罪務懇政府俯從民意對於反對奉軍駐漢之理由則瀝述漢中人民苦兵巳久又經劉之重徵地方窮苦已甚萬不能再令客兵駐彼且現南北方在議和之中前方無用多兵即使小有戰事發生管鍾及劉省長之鎭嵩軍亦巳足資防禦無庸多派外兵務懇政府顧全漢　萬勿令奉軍赴漢云云學生方面復有主張與陜省來京代表聯絡以反對奉軍赴漢遂派出數人與代表接洽又聞陳樹藩亦派參謀長瞿壽禔於十日起程來京與政府商議去劉存厚後之塡防方法學生擬待其到京時前往謁見請一致反對奉軍駐漢云 
[農部經濟調查會近况（靜觀）]  
　　農商部在民國六年間張國淦長部時曾設有附屬機關一種名曰「經濟調查會」當時並製定章程十條於八月間以部令公布其設立之原意係爲歐戰期間各國經濟大有變動吾國宜預爲調查國内經濟實况且規畫戰時曁戰後應設施之事　以作未雨之綢繆是以該章程第一條即將此項宗旨明白宣示當設立之初規模頗小每月經費只用一千四五百元因張氏爲人頗稱精竅開支自不至糜費過甚也該會會員除田總長指派部員充任外復酌調外員數人部員兼任無薪水外來之員則一例給以車馬費一百元第一次會長爲魏宸組氏嗣後繼任者有冒廣生·吳耀金何煜諸人最近刖爲蕭方駿以會中精神論比較國務院從前所附設之戰後經濟調查會尙覺稍勝一籌蓋調查表式旣巳製定多種分發各省而各省實業廳亦有經濟調查分會以應其指揮會員中提出計畫方案者亦頗不少目下該會已出有印刷物一種名曰「經濟彚判」現爲第一期嗣後仍當繼續付印總算是二三年來有此一點成續惟就經費一方論澎漲之度亦未免合人可驚從前所謂每月儘用一千四五百元者近則每月將近五千元矣二三年間增加至三倍以上豈其事務繁多耶據明於該會内容者言謂經費增多之原因有二㈠會員調用之人數章程内原有「無定額」一語以毫無限制之故爲總長者自可任意調用且每月給以一百元之薪水而到會則不過數次其位置實比僉主事上任事爲優是以繼張長部之田氏在任一年有餘所添任之會員頗不少一人薪水一百十人即有一千此爲經費增加之第一因㈡則事務員如書記錄事等亦逐漸增多爲經費增加之第二因其次如印刷之費比初開辦時特别增出亦屬實在情形惟聞該部編製八年預算於附屬機關各項内並未將此種機關列入蓋深恐一經列入必爲新國會删去也至於此時每月所支之五千元　悉在臨時費項下通融支用似此情形恐亦難於持久近自國務院戰後經濟調查會改會爲局後該會内頗有人主張將此小會附入彼局中之大會者其理由一則可以三年内所得之材料供彼採用二則可減輕農部之負擔但此事亦恐不易做到惟該會原用「經濟」二字多數人皆學得不甚妥洽日前開會由會長蕭方駿提議改換會之名稱討論許久乃議定將「經濟」二字改爲「産業」因産業之範圍較經濟稱狹且可將勞働一部分加入容易名副其實也現在已由蕭會長指定會員潘某等二人將章程條文略加修正日内卽可呈請代理部務之次長核閱一經核定當另換招牌通告京外矣 
[大陸報之中國裁釐加稅觀]  
　　　　列强當容納中政府希望 
　　大陸報十日北京通訊云中政府已向外交團正式提議 
列强如許中國加收關稅以抵償裁撤釐金之損失則中國擬廢除釐金此議可使泰西諸國於數月内對於在華商業有所建設較諸費若干年光陰從事讓與權之競爭者裨益尤大釐金爲内地外人商業之妨碍幾七十年外人在最近二十年中屢設法以條約之磋商或他種之交涉擬裁此釐金至一九○二年馬凱商約成立中英兩國始締有裁撤釐金之條欵惟以財政關係迄未實行中政府常以苟無他項入欵以爲之代則碍難裁此稅源爲言按中國變更稅則權不自操非經列强同意未可修改中政府此言未嘗非　是故釐金雖與一八四二年條約不符然列强鑒於中政府之爲難終承認之釐金之存在與中外皆有重大妨碍一物屢徵商務安能維持且留歎欺詐尤足阻其發達旣無一致之稅率又無一定之抽稅方法徒使内地商務供昏憒貪婪官吏之愚弄耳外人之常要求開闢商埠卽以此故蓋商埠有稅關收稅無需索等弊也就中國言裁釐之益亦匪細微釐金原爲省稅由省管理所入大都供給省行政費但間接管理組織不善馴致百弊叢生公家所得參差不一多寡不定常年釐金收入總數未有確報估計約銀三千萬兩但公家實得者不過一千五百萬元釐金積弊巳深在中國斷難辦理適當且爲中國人民最大利益計貨品無論中外凡足阻其在國内流通之捐稅皆不足爲訓也或謂中央政府收入釐金爲數雖大究未至中國可據以要求加稅爲裁釐交換條件之鉅但列强在稅率方面旣未予中國以公允之待遇則釐金收入縱菲中國非愚自不能撤除之稅率自主權終當交還中國目前至少亦必以更寛大之待遇施諸中國也去年曾修改稅則稍有以濟中國之急然非全出於情願且亦非充分之救濟當時曾允於歐戰結束兩年後重估物價再修稅則今日已屆應重估物價之時蓋即在最近六個月内物價騰漲已超越常率此乃無待煩言者茲姑置道德間題卽以外人商務利益言之釐金障礙亟須永遠撤除裁釐之價值較諸加稅何止倍蓰故中政府之言不可不聽中國旣巳表示年内裁釐之願意然則列 
 
 

Page 7

 
 
强何不於年内再召集稅則會議乎外交阻力誠所不免列强行動宜趨一致但若二三最有商務關係之國竭力主張此項曾議則此會不患不成立苟不然者則泰西諸國將喪失甚大之機會而中國之發展亦將爲之阻滯矣 
[外交團抗議輕質銅圓]  
　　外人對於我國銅元充斥屢有提議往年外交團因上海巿面銅元充斥且質量均甚輕薄以致銀巿受損中外商民皆蒙其禍曾經向政府提出交涉請轉飭寗廠勿 
再鑄發輕質銅幣以免擾亂金融遺害地方維時政府曾據此令知寗廠查照此案業經了結近據外交界消息外交團日前關於此事又向政府提出一種抗識内容大略謂甯廠近又運　輕質劣幣一百萬交付上海囗囗銀行流通於巿面此種現象發生之後在官吏藉此營私舞弊固可謀利在商民暗中感受痛苦損失太鉅應請貴政府轉飭財部切實禁止勿得再行鑄發以免因經濟之恐慌致令中外商民坐受金融上之損害云云外交部接到此項抗議後已向財政部接洽辦理矣 
[幣制局組設貨幣檢查會]  
　　政府近有設立貨幣檢查會之議業由幣製局擬具章程於前日呈請公布原呈如下查我國幣制夙稱複雜自民國三年頒布條例著手總一本局成立繼續進行現查舊幣及外幣銷燬日多流通漸少而一圓新幣鑄數巳達三萬三千餘萬元約占大銀元全數百分之六十四比較民國七年八月增加百分之十七近來銀圓需要頗增於前而各廠鑄數亦遠過平昔繼此以往假以時日則主幣一項不難先收統一之功惟是新幣推行浸廣鑄造日多難保其成色重量絶無參差而造幣會計關係尤重允宜杜漸防微嚴加稽考以肅幣政查幣制局向設有技正處專行考騐各廠送騐之銀銅各幣惟考騐祇限樣幣檢查不及於各廠實不足以昭完備而示精密茲擬由局另設貨幣檢查委員會愼選深諳化騐通曉簿記人員隨時分赴各廠就地檢查凡各幣之成色重量以及各廠之鑄造方法會計情形均應實地考求務使成色重量不逾公差會計欵目　若畫一庶幾廠務日以進行信用益加彰著於國幣統一前途不無裨益謹酌擬貨幣檢查委員會章程六條如蒙允准再由局另訂辦事細則定期實行「附章程」（一）幣制局貨幣檢查委員會設委員長一人副委員長一人委員八人（二）幣制局貨幣檢查委員會委員長副委員長及委員均由幣制局遴選精通幣制人員呈明派充（三）委員會之職務爲檢查各種貨幣之成色重量並稽考造幣各廠會計情形旣其他關於貨幣信用各項事務（四）委員須分赴各廠檢查前項事務如幣制局總裁對於某廠認爲有特别檢查之必要時得令委員會爲臨時之檢查如委員長或委員之多數認爲對於某廠有特别檢查之必要時亦得呈經總裁核准爲臨時之檢查（五）檢查之結果由委員長呈報幣制局總裁核辦並隨時由幣制局送登公報刋布（六）委員會辦事細則另定之 
[外交協會餞别林長民]  
　　北京國民外交協會昨日（十二）正午十二時假座中央公園來今雨軒爲理事林長民餞别並請各理事陪座會員到者六十餘人宴酣幹事張超起立演說略謂同人今日爲林理事餞别心中感觸殊多比年國中政象日趨　淡政治家庸庸碌碌毫無方針可言林理事對於内外問題獨具眼光且能形之於口筆之於書同人素所欽佩且五四國民運動發生之後林理事不避嫌疑益爲本會盡力同人尤深感謝到歐之後仍望匡助維持以期有成云云說畢林長民起立酬答略謂本日承盛讌餞别殊深愧悚鄙人致力國事遠者二十年近則十二三年自審對於國家雖無所貢獻而身歷其境不無種種感想鄙人前此對於政治問題當新舊勢力蛻嬗之際不宜操之過急故所主張寗偏於緩進方面其問常有不可告人之隱痛然皆隱忍持重無非委曲以求全顧其結果與期望相反今者旣無全可求則爲私人計無委曲之必要爲團體計更無委曲之必要惟有披瀝所信勇往邁進而巳鄙人蓄此信念已有兩年餘適去年本會成立乃得實行所信與諸君呼號奔走稍盡棉力長民政治生涯從此亦煥然一新此實國民外交協會之賜抑亦同人切劆之力也鄙人際茲遠别不能無戀顧今日政象鄙人在國中與在外國實際上未見有異况鄙人赴歐亦以研究外交問題爲主倘有所得必當隨時發表以供同人參考至鄙人對於本會此後進行之意見日前本會懇親會時業已述及茲不再贅鄙人最後默祝最親愛最密切之友生益煥發本會之精神發揮國民外交之眞本領云云宴畢合撮一影留别而散 
[北京軍事機關之新調查（巿隱）]  
　　今之觀察中國者有一恒言焉曰非中華民國乃中華官國也蓋因官權重民權輕官日肥民日瘠也最近觀察中國者又有一恒言焉曰非中華民國乃中華兵國也蓋因舉全國之所入耗於軍事一項者數幾佔歳出全額之大半而於吾國吾民無絲毫之益也是則兵之在中國其地位之重且要優且越不惟遠甚於民亦且遠甚於官矣吾儕小民詎可不一知其究竟乎茲先就中央各軍政機關之内容組織而一述其概略以供留心國聞者之參考 
　　中央軍政機關大别之可得十種但其中有近於警備性質者有仍爲滿清遺留者亦有機關甫設尙未大事組織者但爲勉充吾文之材料計一律皆羅入焉惟蜀於各省之軍署（如督軍鎭守使等）則暫付缺如 
㈠陸軍部該部除總長一員次長二員外有參事四秘書四副官六總務廳分科三曰機要曰統計曰庶務科長三纂譯四科員三十無會計專科向以統計代會計此則異於各部者也此外復分六司每司有司長一軍衡司分任官賞賚考績三科每科置科長一科員共數二十八外復有科員兼副官一軍務司分軍事步兵騎兵砲兵工兵五科科長五科員三十二科員兼副官一軍械司分兵器保管二科科長二科員十八技正二技士七科員兼副官一軍學司分敎育步兵騎兵砲兵工兵輜重六科科長六科員三十九技士一科員兼副官一軍需司分會計糧服建築三科科長三科員三十技士一科員兼副官一軍醫司分衛生醫務獸醫三科科長三科員十八技正一科員兼副官一軍法司不分科内有一等法官三二等法官五三等法官一初級法官五又兼副官之二等法官一軍牧司現在尙未設置 
㈡海軍部總次長各一參事四屬於參事廳之科員二辦事員一總務廳事務以次長兼領内屬秘書四科員一辦事員五廳設副官處置副官十辦事員一設視察室置視察八此則與各部編制不甚相同者也至除前述處室外仍有機要編纂統計庶務四科則與各部大致相類共計科長四科員八辦事員四而編纂科則以副官辦科長事尙未設有科員以司言則有五共置司長五司副官五軍衡司分任官賞賚考核典制四科科長七科員八辦事員四軍務司分軍事測繪電政醫務四科科長八科員七技士一辦事員三軍械司分兵器艦政機器設備四科科長八科員八辦事員五軍與司分航海輸機士兵編譯四科科長九科員七辦事員三軍需司分司計經理稽核儲備四科科長七科員二十辦事員五軍法司分審檢法學典獄三科科長六科員六辦事員一除上述各司外復有技正室内署技正四技士七綜觀該部所置各員有一特異之點焉卽司中各科均置有科長二人且不分正副甚有一科僅有科員一人者又有無科員而僅有兩科長者此則中央部院之所僅見也 
　　至直轄於陸海兩軍部之軍隊艦隊在陸部則有京師憲兵營陸軍三十師二十混成旅（各省陸軍及邊防軍均未列入）在海部則有陸軍司令公署分第一第二艦隊司令處又練習艦隊司令處此外復有南京海軍魚雷營陸戰隊第一第二兩營其所屬之敎育機關在陸部則軍需學校·軍醫學校·獸醫學校·第一預備學校·軍官學校·憲兵學校在海部則有烟台海軍學校·福州海軍學校·福州海軍製造學校·吳淞海軍學校·廣東海軍學校·南京海軍魚雷槍砲學校·天津海軍醫學校其所屬之製造與存儲機關及病院等在陸部則有衛生材料廠·呢革廠·製革廠·被服廠·北京軍實庫·保定軍械局·三家店軍械局·上海製造局·及漢陽德州四川廣州各兵工廠惟四川廣州兩處現爲中央權力所不及焉在海部則有江南造船所大沽造船所福州船政局吳淞醫院南京及烟台兩處病院又上海高昌廟海軍養病所其爲陸海兩部公共所屬之機關則有陸海軍會計審查處内置處長一副官二科長六科員二十五名爲陸海共轄但其實權仍操之於陸部云（未完） 
[京華短簡]  
　　俄新黨迭次要求引渡高梅察夫及其黨與而俄國舊黨如謝米諾夫等近日屢次敗退有竄人華境情勢政府現已决定履行對俄中立政策對新黨要求引渡各人認爲國際政治犯絶對不能引渡祇能卸除武裝嚴行約束對於舊黨舉動巳分電黑龍江外蒙各邊境嚴加防守如謝氏勢窮來投應命解除武裝聽候看守否則逕行驅逐 
　　政府以近日對外方針正在愼重考慮所有計畫未能卽行宣布惟往往爲外間所探載對於外交之進行多感不便國務院特擬定通告各機關對於邊防外交消息不得隨便宣布即政府所辦之輿論機關今後亦不得以邊防外交消息揭布以昭愼重昨巳將此旨通告各處德國要求恢復通商當局巳與駐京和使磋商辦法尙未完全决定聞駐丹顔公使昨復轉到張秘書官自柏林來電據稱德政府因沿海口岸存貨山積亟待出口迭次催詢我國意旨苦無以覆務懇從速核示以便轉達經濟調查局總裁孫寳琦辭職政府業於昨日照准並派郭則澐代理聞近日該局一切進行均由郭氏主持業經派定國務院秘書林步隨爲庶務主任昨由林氏會同卓宏謀黃承垣二氏到國務院第一科接收文書及第五科接收會計畢並由林卓二氏擬具辦事細則數條呈由郭氏核准又副總裁王迺斌謝委之後迄未來京視事近經郭去電促駕昨有覆電到京准於十三日來京就職 
[東三省通訊（國奴）]  
　　俄黨之怒言　日人之撤軍　韓人之紅血團 
　　哈爾濱函云俄國新黨近在哈埠欲行開會時受我國軍警之阻止該黨雖不明爲抵抗心中頗懐不平其所最不滿意者謂中國政府何以允許霍爾瓦特及謝米諾夫等之不正當行動而禁我黨光明正大之行動云云近日哈埠地面尙爲安謐姑就最近較爲重要之消息錄報一二如左 
　　俄軍官之激詞海拉爾俄軍守備隊長波爾得斯克爾中佐以中國要求中東沿路所有俄軍之警備及警察局交與中國將其軍隊全部退出國境等語俄報對於此事載有該中佐措詞强硬謂即以武力對待亦必詎絶云云 
　　駐俄日軍之近况俄過激派司令致日軍司令哀的美敦書要求駐米索沃及月拉哈　巫金斯克一帶之日本軍隊務於兩日限内（即二月二十四日止）由該處撤退日軍司令得此通牒亟亟如命退去狀極怱迫　　韓紅血團出現吉林函云聞有韓國黨人吳元永金周永崔南奎尹正奎薛文彬朴報植姜世永等七名携帶布告通知書受以證並有木戳一顆文曰紅血團印四字在延吉四道溝一帶按戶謂欵計三十餘戶共捐目幣五百五十餘元各給收據旋經該處墾民捕獲崔南奎崔正奎二人送交延吉第四區保衛團詢問又開朝鮮人義勇軍八百名近由俄界竄入我境歸首領安植金昌錫指揮擬從老黑山赴西間島白頭山目下繼續進發停驂於土崗及火燒舖等處查土崗火燒舖均屬吉林省之汪清縣境該處軍警巳悉力偵防矣 
[濱江通訊（鴻）]  
　　　　　　條築電車之爭議 
　　本埠界内電車修築問題動議已歷數載嗣受歐影響遂爾擱置年來哈埠商業日漸發達人口亦驟增數倍去年底舊事重提之修築電車案亦應時勢之要求也按濱江一隅有道裏道外之分道裏爲東省鐵路租借地一切巿政均取决於公議會（即鐵路董事會）訂有專約言明中國主權不得稍有損失故凡董事會議定之件例須呈請國督辦核奪施行簡單言之董事無處分巿政之權乃者於修築電車問題竟由董事會决議歸日人組設之北滿電業株式社會修築雙方巳訂妥合同有冰化即行開工說外傳此事經過情形尙有他種報酬宜乎我國鐵路董事亦噤若寒蟬也 
自電車歸北滿電業株式社會修築之消息傳出後本埠商會即表示反對請求交涉局嚴重交涉而某當局之言則殊出我人意料之外略云此事早經鐵路公司决議無可挽回我人不能未雨綢繆亦屬咎由自取云云試取千九百九年之中俄條約（關於東省鐵路界内設立公議會訂定大綱條欵）觀之某當局之頇颟喪權不能辭矣請求無結果乃有昨日（九號）道裏商會之巿民大會到會者甚衆一致主張抗爭擬即電陳軍民長官根據條約提出抗議務打消此次鐵路公司與北滿電業株式社會之合同而後已并有人主張速籌的欵將道外電車先行開辦抗爭之舉兼程並進此誠扼要之論也 
[魯各界代表與督長談話紀]  
　　督軍省長之態度絶然不同 
　　邇來關於中日直接交涉事件魯人以害甚切膚難甘忍受因有推舉代表謁見軍民當局請求致電中央駁回日本通牒之舉茲將昨日各界代表謁見督軍省長之結果詳紀於下昨午十二時各團體人士齊集省議會當由公衆推出代表二十餘人（計省議會王張兩議長及議員十人城内商會二人城外商會二人敎育會二人提倡國貨會二人學生聯合會二人報界聯合會二人律師公會二人共二十六人）先赴省長公署謁見省長省長詢代表等此來何事代表等答稱日來迭據北京消息中日直接交涉將有成立之說前日日本要求接管山東之通牒迄今未見駁回魯民以世長茲土關係攸深實不忍坐視淪亡不一拯救因除以聯合全體大會名義致電中央請求駁回通牒打消直接交涉之外更請省長體察民意同時亦對政府切實陳請俾政府知我東官民對於此事主張之堅或者能望變更趨向另謀轉圜爲我山東人民保留一線生命不然若政府接電之後仍置之高擱不予答復或竟私與日人密行調印則魯民當必有决絶對付所有罷稅罷巿罷工罷學一切紊亂秩序之事恐難免再見於今日云云省長聽畢遲疑良久頗似對於代表等此番請求深嫌多事然又不能不思一言以爲應付於是模稜應之曰諸君此來之意余本認爲正當不過以現時情勢而論政府是否確有直接交涉之意思尙爲疑問且政府縱有此意若如諸君所述罷稅罷巿種種動作政府恐亦不能因此而受若何影響以余之見國民對於政府之爭與其用消極的不如用積極的倒反簡捷痛快代表等聞言方深駭異繼又見省長顔色稍變乃復從容問曰第不知省長所謂消極的係指何種方法而言積極的更侮屬何種性質願再求省長詳一解說省長乃云今日諸君爲外交爭執致電中央非欲政府採納民意悉改舊日之方針乎試思政府辦理外交原巳早具成見豈　因一二省分表示反對遽然變更洵如諸君所擬對待方法一經舉辦受害者當先爲魯民政府尙居其次此余所謂消極的方法恐無效力之可言也若所謂積極的則直自發電之日起預備對中央出以特别之方法而另謀所以自衛之道但此種方法至時胥視山東人民之决心與毅力何如非外人所得輕與其謀矣省長述至此更似帶有怒容代表等亦俱駭然失色莫知所措但聲言代表等今日來署原爲外交緊急將以求助於省長並非罔知淺深敢有怨懟於政府省長切勿誤會云云省長一言旣出至此亦覺難爲答辯省頃代表等見省長如此應付未得要領祇出其所擬致中央電文交與省長一閱乃齊興辭而出旋又共赴督署此時約在午後三鐘正督軍延見賓客時問及至田督一一揖入備詢代表來意代表等回答略與見省長時相同田督慨言曰諸君之來料係代表魯省民意則諸君一切言語其效力自可及於山東全省人民余爲國家任命之官吏一言一動結果亦足以代表北京之政府如是則爾我官民儘可以代表的身分資格披胸瀝襟開誠相談夫中央交涉之不能直接其理已爲國人所盡知余夙昔之主張嘗與諸君中一二人略有論述卽近日答復國務院徵詢外交意見所開之條陳更嘗再三爲根本之部柝其義要在知中國今日所處之地位與周圍之形勢中國在歐戰未開以前初無國格可言故歷史上種種不平等條約之損失皆大半成就於曩時今大戰告終强權寢壓凡一切無人道不公允之條約已於美國和平旗幟之下先後解除我國更賴全國人民之奔走號呼各專使之斡旋得力將前後所受條約國非理之拘束介紹於外國而各外國亦遽引我國列入圑體共受國際法律之保障是我國今日巳得國際上的資格彼美國上院對我國與日本交涉所以慨然通過保留亦未始非我國升進國際資格之有效的保證也惟其國際地位旣然增高而其所受無理條約之拘束又可以希望撤廢則其旣得權利又烏可以自爲犧牲此以地位言所以不能直接交涉之理由况日本外交政策向以詐虞從事若中國放棄間接交涉日本果能踐履前言而爲無條件歸還利益所在固亦未嘗不可然試思日本能乎不能歐戰告終之日第一應交還之期也而我政府請求至再馴至使節往來僕僕終年其所交還者何在及第一期過我國去歲拒簽德約又正日本恢復好感乘機退讓之時矣奈又百般阻撓終不肯去雖然此猶可曰僅吾兩國之關係不足以見好於世界各國也然至最後美國通過保留英法同示默認此豈非服從公理示讓與國之時乎而又何調使回國充耳弗聞一聽全世界非議依然不肯輕易釋手耶過此三種應當交還之時竟然不見交還則其私心之不交還益已灼然可見明白若揭也矧日人心理百端詭譎使其尙存一分人道則自始即不應假對德宣戰之名無端將靑島攫去今旣攫去矣且攫去巳經幾年矣其間所費之精力消耗之金錢已自爲數不資猶望其有自動的交還之一日乎此則又從現時形勢上不能直接交涉之理也總之中日交涉之不可直接殆爲歷百方而不能變易之事不過爲便利計至於某種時期在國際聯盟會席上不克完全遂其主張日人且確有讓步表示第三國敢爲有力之擔保時酌量利害或者未嘗不可採用非正式談判之手續將此糾紛難决之問題由此監視之下順手了結亦非不可但此僅可謂理想中之解决法刻尙未到其時機耳余今以一言奉告諸君田某但有一息尙存决不能變更夙昔之主張將大好山東斷送與日人之手即請放心云云田督述畢代表等欣喜異常最終王洪一議長對於外交總長人選問題又與田督略有討論至拍電一層田督亦允於本日商同省長連銜拍發時至四時各代表等始散 
[揚子廠擴充製鐵事業]  
　　東亞通信社消息云漢口揚子機嚴公司爲吾國純粹商辦之一種大實業連年新發明各種新式機械早巳名馳中外其總主任王光君係留美數十年之工藝專門家於機器學確有心得刻擬大事擴充先從鋼鐵原料着手其進行中已有兩項（一）鍊廠之建設擇定諶家磯江岸（即設機器廠附近）建築最大之化鍊廠其規模圖式均由王主任自行計畫擬即親赴華盛頓採辦新式機件設爐一座按日可冶五百噸之凈鐵煉鋼翻砂一切俱全約三個月内告成（一）官鐵之訂定官礦署開採象鼻鐵礦質佳苗旺出砂在卽但官署煉廠未成只有先售礦砂以收盈餘此項礦砂質料旣佳故中外礦商之埀涎爭購者甚衆現該署金總辦峙生與曹魏兩會辦商榷以揚子廠係完全華商營業亟應以官力維持故特予揚子廠以優先權該廠訂購之條件合同昨已正式簽定並註明將來官煉廠成立亦以有餘生砂供應揚子廠斯亦優待之一也 
[南京快信]  
　　外部昨電軍民兩署云德奥人回國可由該管地方官廳核明許可給照事後呈報所有護照如因時迫或發照官廳遠距交涉署不及會印亦可先行給照隨後報之以省周轉業商内務部同意希飭遵辦 
　　齊省長因籌辦瓜清長途汽車公司事昨召集淮揚海各屬士紳在署開會討論進行辦法淮揚鎭守使馬玉仁亦列席 
　　李督前擬將駐揚第一混成補充旅調省派第二混成補充旅赴揚換防茲因地方各公圑均來電挽留李督允准暫緩調動 
　　湖南工輜等營統帶高蔭臣由濟南招備補兵四百名由浦轉輪運湘編練　　軍署諮議劉槐森昨由京返甯 
　　浙盧永祥派朱鈞弼赴京陳報要公昨過寗北上 
　　睢寗縣農民袁福培等呈控謝知事藉兵歛財鄉董凌邦慶假手浮收請求查辦李督批該縣謝知事現巳因案撤任所呈是否屬實仰候咨送省長併案核辦 
　　成玉文因崇德女學校舍不敷設備呈請省長撥劉公祠餘屋以充學校奉批飭敎育廳查明具復 
皖議會咨請將駐蕪蘇米捐局取消齊省長巳駁覆 
　　新國會議員沈兆奎張汝鈞劉璵黃雲鵬鄧鎔趙守愚由 
滬來密今晨渡江乘津浦車北上 
　　南門外養虎巷翟本壽被妻翟洪氏·姦夫張有勳共同殺害經地檢廳訴請同級審判廳判處死刑呈奉司法部指令照准於昨日（十三）上午九時由原辦是案檢察官張景栻赴第一分監將該犯張有勳翟洪氏提出騐明正身依法處絞 
[尙有要聞二及地方通信轉入後頁]  
雜評一 
[粤事感言（訥）]  
　　粤當局連日表示其戰勝之威俘獲之多煌煌乎武功之盛若不可一世而其將士對敵之憤慨亦無異從前因護法而北伐也抑知今日之所謂敵即從前共甘苦同患難携手作戰以護法者耶以共同護法之軍人一旦反顔相向同舟卽成仇敵今日破壞護法之勇氣無異於從前齊心合力以謀護法之勇氣斯豈非大可異耶無論護法之事業尙未告終卽使今日之法已無需乎護而回念從前滇軍之勞苦功高亦何忍迫之已甚致以對敵之態度對滇軍縱不欲使滇軍久居粤境亦豈無法磋商而必以兵力驅之耶縱滇軍或因誤會而先開釁亦豈無法解釋而必使陷於無調和餘地耶嗚呼不稍留護法體面竟至於此所謂戰功非但不足榮抑亦大可恥矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[孫中山之西南大學校址談]  
　　　　　　主張設於廣州 
　　前數日黃輝（天津學生聯合會代表）陳肇粲（全國學生聯合會總會理事）偕往法租界環龍路孫中山先生寓所談及西南大學校址事中山主張該大學在廣州創設與陳獨秀同意但謂宜先設法趕走該處之江西軍人方好否則一經大學創成必卽爲伊等勢力所盤據生種種之障礙將設如不設矣云云 
[梁任公在中國公學演說（續昨）]  
　　中國本有民意政治之雛形全國人久已有與論民礨之印象但其表示之方法甚爲渾漠爲可憾耳如御史制度卽其一例其實自民本主義而言中國人民向來有不願政府干涉之心亦殊合民本主義之精神對於此種特性不可漠視往者吾人徒作中央集權之迷夢而忘却此種固有特性須知集權與中國民性最不相容强行之其結果不生反動必生變態此所以吾人雖欲效法歐洲而不能成功者也但此種不成功果爲中國之不幸乎抑幸乎先以他國爲喻如日德究竟其效法於英者爲成功歟抑失敗歟日本則因結果未揭曉懸而勿論且言德國其先本分兩派一爲共和統一派一爲君主統一派迨俾士麥出君主統一乃成假定無俾氏又假定出於共和統一之途吾敢斷言亦必成功特不過稍遲耳又假定其早已採用民本主義吾敢决其雖未能發展如現在之速然必仍發達如故則可見此五十年乃繞道而走至今仍須歸原路則並非幸也可知矣總之德國雖學英而成然其價值至今日則仍不免於重新估定如中國雖爲學而失敗者然其失敗未必爲不幸譬如一人上山一人走平地山後無路勢必重下而不能上山者則有平路可走可知中國國民此次失敗不過小受波折固無傷於大體且將來大有希望也第二論社會亦然中國社會制度頗有互助精神競爭之說素爲中國人所不解而互助則西方人不甚了解中國禮敎及祖先崇拜皆有一部分爲出於克己精神與犧牲精神者中國人之特性在能抛棄個人享樂而歐人則反之夫以道德上而言决不能謂個人享樂主義爲高則中國人之所長正在能維持社會的生存與增長故中國數千年來經外族之蹂躪而人數未嘗减少職此之故因此吾以爲不必學他人之競爭主義　不如就固有之特性而修正擴充之也第三論經濟西方經濟之發展全由於資本主義乃係一種不自然之狀態並非合理之組織現在雖十分發達然巳將趨末路且其積重難返不能挽救勢必破裂中國對於資本集中最不適宜數十年來欲爲之效法而始終失敗然此失敗未必爲不幸蓋中國因無貴族地主始終實行小農制度此種小農制度法國自革命後始得之俄之多數派亦主張此制而中國則固有之現代經濟皆以農業爲經濟基礎則中國學資本主義而未成豈非天幸將來大可取新近研究所得之制度而採用之鄙人覺中國之可愛正在此總之吾人當將固有國民性發揮光大之卽當以消極變爲積極是已如政治本爲民本主義惜其止在反對方面不在組織方面社會制度本爲互助主義亦惜止限於家庭方面若變爲積極斯佳矣鄙人自作此游對於中國甚爲樂觀興會亦濃且覺由消極變積極之動機現巳發端諸君當知中國前途絶對無悲觀中國固有之基礎亦最合世界新潮但求各人自高尙其人格勵進前往可也以人格論在現代以李寗爲最其刻苦之精神其忠於主義之精神最足以感化人完全以人格感化全俄故其主義能見實行惟俄國國民性爲極端與中國人之中庸性格不同吾以爲中國人亦非設法調和不可即於思想當爲澈底解放而行爲則當踏實必自立在穩當之地位學生諸君當人人有自任心極力從培植能力方面着想總須將自己發展到圓滿方可對於中國不必悲觀對於自己則設法養成高尙人格則前途誠未可量也云云是日到會者甚衆頗極一時之盛云 
[學生聯合總會派員赴南洋]  
　　全國學生聯合會總會業巳議决派遣劉清揚·陳肇　赴南洋羣島考察敎育一切現方整治行裝聞四日後即可航海前往云 
[學生赴英學習航空術]  
　　大陸報云中國航空術學生六人將赴英國在維克廠學習一切其經費由航空處擔任此爲航空計畫之最近舉動以期中國在飛行界中佔一重要地位其他詳情不久可發表中國技士在福州所造之新飛幾將由華人楊某試騐楊生於夏威夷島故屬美籍楊乃領有憑照之飛行家聞其調練甚良云 
[各輪船之行踪]  
　　大陸報云前在長崎擱淺之中國號輪船定於三月二十三日由滬開赴美國舊金山不入横濱與火奴魯魯口岸約四月十日卽可到舊金山又南京號將於此星期二日由美到滬而昌興公司之蒙梯格爾號亦將於三月二十日到滬 
[北城工商聯合會職員會紀]  
　　　　　　　　　反對開弛米禁 
　　北城工商聯合會於昨晚七時在事務所開職員常會到會職員二十餘人由朱仲齋主席張玉　紀錄㈠主席報告會務經過情形及進行方法㈡出席各團體代表報告會議經過情形㈢張秉鑫提議籌設義務夜學校事多數表决覓定相當校址後再付討論㈣反對北京政府籌設糧食調查會經衆表决先行致電本省軍民二長請其反對政府開弛米禁之主張以維民食當推定童醉公爲起稿員通過電稿振鈴散會·茲將該會電稿錄後南京李督軍齊省長鑒報載政府用曾彝進開源之策組織糧食調查會將弛放米禁歲奪小民生命所託之米六百萬石以供給東鄰爲攫利之計且巳擬具辦法呈請施行自非捕風捉影之說可以置之不問也夫糧食之於民生國計者至重且要利害關係人盡知之我國歲産之米尙不足供全國之用又必須藉豆麥黍稷以補之安有餘粒足以供給外人况當此水旱頻年干戈遍地紅塵十丈赤地千里哀鴻嗷嗷於溝壑間者又不知凡幾報端所載甚於鄭俠之圖政府當賑濟之不暇而乃惟恐天災人禍之未極其酷復欲奪其所食以速亂亡喪心病狂一至於此泰山之虎永野之蛇恐猶未至於此毒也卽據曾彝進之言曰不加賦借欵每歲可入五千萬元一若此五千萬元從天外飛來者不知彼日謀升斗之貧苦災黎勢將無以爲生饑寒所驅挺而走險禍患之深有十百倍於加賦借僨者乃反以爲無損於民有利於國沾沾得意小人之用心眞所謂别具肺肝者矣鈞座體國愛民人皆共仰去歲拒辦軍米一節已口碑載道尙祈貫澈初衷竭力阻止設法打銷母使德俄麵包風潮重見於我國也幸甚上海北城工商聯合會叩 
[上海各界聯合會開會紀]  
　　前日（十三日）晚七時上海各界聯合會開評幹聯席會議到者十五圑體孫鏡亞主席報告及議决之事項如左㈠報告中城商業聯合會及中華工業協會加入本會㈡决議通函各省各團體注意禁止運米出口接濟日本及組織糧食檢查所至於本埠糧食檢查所應如何組織由本會派人着手籌備當推定邱稼禾·宋誠彰·張鎭藩·張志鵬·汪醒齋孫鏡亞·張玉麔·吳畹生·八人爲籌備員㈢决議本月二十一日晚七時照章開大會評幹兩部職員全體列席同時評議部討論修改本會章程及評議部議事細則案幹事部討論修正幹事部辦事細則案遂散會 
[虹口商界聯合會紀事]  
　　百老匯路商界聯合會於昨日下午二時明第一次會員會議到者八十二人公推李澤源爲主席高雲由紀錄主席首先報告經過情形次由施獨舟提議籌募義務夜校基本金以備應時之需並公舉校董及選舉富於學識者爲敎員推李叔敎·周子慶·郭慶恩·何宏梅·張桂 
馥·俞　炤爲校董至各課敎員除由前次常會舉定外再補郭金康一人並請王學淵·施義誠爲義務敎員　議及評議調查兩部人員缺席例應選舉補充而所到人數不　法定議下月關全體大會再行選舉通過議畢散會 
[歡迎暹邏國王之預備]  
　　本埠華僑聯合會因聞暹邏國王不日來滬以暹邏爲 
我國之鄰邦華僑居留斯土者爲數極衆祇因兩國尙未通使致彼此情感無由通達乃於日昨預備觀迎之禮節極爲忙碌并聯合海上各界各圑體一致進行藉盡地主之誼俾兩國政府互通使節早日實現云 
[望加錫華僑歸國]  
　　望加錫居爪哇斐律賓之間商務繁盛出産以糖爲大宗我國人居留於斯者有二十餘萬之多自國内五四運動傳布到彼後一般愛國之華僑對於國貨之提倡頗具毅力特發起華僑國貨貿易公司厚集資本推舉王蔭喬君歸國業於昨日抵滬據聞王君之任務除採辦國貨外并帶有調查國内實業狀况以便有志投資祖國者有所着手云 
[華僑聯合會請修中荷條約文]  
　　本埠華僑聯合會呈政府文云呈爲中荷條約期滿懇請修改完善以實行保衛華僑生命財産事竊荷屬華僑近約百萬人數百年來歷受居留政府種種苛待究其原因皆由中荷條約多喪失國權損害僑民所致近者歐洲和議解决强權屈伏公理伸張苟當此時機不能設法剷除我荷屬華僑種種痛苦則荷屬華僑將永無重見天日之時現荷屬全體華僑在海外公同組織華僑聯合大會推舉代表熊理黃宣猷韓希琦三人返國向南北政府陳訴以前種種痛苦並懇求修訂中荷條約俾臻完善查荷屬華僑於民國以來對於祖國任何公益善舉以及各項實業莫不竭力贊助此次舉代表回國懇求南北政府恩准修改中荷條約俾臻完善此非僅關係荷屬華僑之生命財産實於吾中華民國國體亦有莫大之關係所有中荷條約如何修改之處統由該代表熊理等詳細禀陳伏乞恩准速予將中荷條約修改完善以備屆期嚴重交涉庶國權不至永久喪失而百萬華僑之生命財産得所託寄矣云云 
[殖邊銀行之近訊]  
　　殖邊銀行事件喧擾許久迄無辦法昨有人自京來據云上海殖邊之債務自交涉公署通商料卓科長到京向當道陳述國家信用及體面之關係與夫商民執有該行債券者困苦之眞相當道似少動容聞已决議以公債償還其詳細辦法一俟卓科長日内返滬卽可明晣就緒云 
[近日新流行之病症]  
　　近日本埠新生一種病症初起寒熱交作週身酸痛頭痛咳嗽繼則身熱百度以上甚或至於昏譫越五六日熱退即痊患此疾者甚衆間有轉爲肺炎病云 
[第四師軍米改向贛省採辦]  
　　陸軍第四師前咨請盧浙督代電陸軍財政兩部採辦本年春季軍米一萬餘石曾派軍需員紀元瀚分赴滬錫等處採購現因蘇境米價昂貴不能採購昨日紀等巳改向江西九江一帶採買一面呈部改塡護照并函知各征收機關接洽 
[碾米業再定特别大會期]  
　　南北巿機器碾米公所前因更選職員及要求電汽減費 
事定於八日（即舊曆正月十八日）開特别大會旋以同業到者不足法定人數未果昨日由評議員朱安生·曾影毫·蔣敬文·張杏園鍾和林等在評議部開評議會以選舉與减省電費兩事均關重要同業往往視爲輕忽爰卽　就通告卽定十八日（卽舊曆二十八日）在總商會樓上本公所開特别大會舉行選舉决定並提議電費如曹家渡楊樹浦等處路途較遠者除先通知外屆時專使前往速駕云 
[烟酒聯合會常會紀事]  
　　中國烟酒聯合會昨開星期常會首由主席陳良玉報告近接京兆房山縣商會·並鹽城酒類公賣支棧等處來函大旨均以本會擬辦國内烟酒公債大綱實爲容國便商之策倘政府能核准照辦兩業極端贊同等語金印侯起言目前政府財政短絀借債度日實非長治久安之策即如烟酒借欵本會迭電呼籲至今仍置若罔開且暗中竭力進行商民一片熱忱自籌借欵無非爲救國救民計乃袞袞諸公别个具肺腸言之痛心俞葆康言兩業痛苦已久此次本會磋商烟酒公債辦法出於不得巳之苦衷非商民眞富餘皆肯自籌借欵實恐借外債以亡國不如忍痛須臾勉力支持或可補救於萬一詎料當局昏憒惟權利之是爭殊堪浩歎次錢文達·邱思銑·趙潤蓀等相繼發言僉以本會旣巳通告全國待各省多數贊成本會急具請願書上呈政府求達到目的而後已末由金拜仁提議前發通告尙未普及想各處覆普時日必多又須經過大會手續恐一時尙難進行况時局糾紛巳極此事尙待時機耳議至此巳時逾五鐘摇鈴散會 
[中華捷運公司第七屆股東會]  
　　昨日午後二時中華捷運公司開第七屆股東會由總董王儒堂主席報告營業狀况獲利頗優次報告該公司賬略並修改章程均經多數通過最後選舉王儒堂·吳藴齋王一亭·虞洽卿·錢新之·韓玉麟·寗鈺亭·戚蒓芳·童季通·諸君爲董事朱榜生·顧棣三·二君爲監察人 
[國貨輸入北婆羅洲之調查表]  
　　滬杭鐵路接交通部文略云本部前訂華貨運往歐洲各國調查表式函請外交部分行派駐各國公使領事照式塡報業巳函送駐元山釜山仁川鎭南浦領事副領事及駐朝鮮總領事等分别塡具華貨輸入調查各表當經函發該路在案茲又准外交部函送駐北婆羅總領事照式塡造華貨運至北婆羅調查表一分到部合將原送表册抄發該路用資參攷等因並附表如下（國名）英北婆羅州（地名）亞庇古達山打根豆歐拉哈達突（貨目）布·絲編織品紗線内衣·線襪·毛巾·紙·茶·烟·草蓆·花生油·猪油·黃荳·綠荳·山東粉絲·荳腐皮·瓷器·瓦器·雨傘鞭爆·各種燒酒·其餘零星雜品不具錄（巿價 
）二十碼長上等土布每疋價九元五角中等土布七元五角廣東紅烟六十五斤九十八元花生油每百斤四十六元綠荳每百斤十五元猪油每百斤五十三元黃荳每 
百斤十六元高粱燒酒每斤一元二角（銷額）按全轄大小各埠屬統計每月土布銷額約五萬元左右花生油猪油二萬五千元食物五萬元（運費）每個四尺立方箱香港起運到山打根計六日海程取載費八元三尺箱六元小箱一元五角包頭一元五角（關稅）布疋綢緞以及一切品物凡爲棉絲毛羽蔴葛樹根草所編織者皆徵值百抽十五進口税木質並金石等器皿器械值百抽十食物兼紙張印刷品值百抽五鴉片酒紙烟具等屬專賣品牌另有規定章程 
[淞滬駁船公所職員會紀事]  
　　淞滬駁船公所於前晚邀集各帮代表董事等在事務所開職員會討論進行事宜公推李關林主席衆議以公所草創凡興利除弊之事亟待舉辦須得人主持督率辦事人員分投進行庶有頭緒因即公推名譽總董江政卿兼任總務股主任並推董事嚴朝生兼任交涉股主任事定於八日（即舊曆正月十八日）開特别大會旋以同業到者不足法定人數未果昨日由評議員朱安生·曾影毫·蔣敬文·張杏園鍾和林等在評議部開評議會以選舉與减省電費兩事均關重要同業往往視爲輕忽爰卽　就通告卽定十八日（卽舊曆二十八日）在總商會樓上本公所開特别大會舉行選舉决定並提議電費如曹家渡楊樹浦等處路途較遠者除先通知外屆時專使前往速駕云 
[烟酒聯合會常會紀事]  
　　中國烟酒聯合會昨開星期常會首由主席陳良玉報告近接京兆房山縣商會·並鹽城酒類公賣支棧等處來函大旨均以本會擬辦國内烟酒公債大綱實爲裕國便商之策倘政府能核准照辦兩業極端贊同等語金印侯起言目前政府財政短絀借債度日實非長治久安之策即如烟酒借欵本會迭電呼籲至今仍置若罔聞且暗中竭力進行商民一片熱忱自籌借欵無非爲救國救民計乃袞袞諸公别具肺腸言之痛心俞葆康言兩業痛苦已久此次本會磋商烟酒公債辦法出於不得巳之若衷非商民眞富餘皆肯睡自籌借欵實恐借外債以亡國不如忍痛須臾勉力支持或可補救於萬一詎 
料當局昏憒惟權利之日爭殊堪浩歎次錢文達·邱思銑·趙潤蓀等相繼發言僉以本會旣巳通告全國待各省多數贊成本會急具請願書上呈政府求達到目的而後巳末由金拜仁提議前發通告尙未普及及想各處覆音時日必多又須經過大會手續恐一時尙難進行况時局糾紛巳極此事尙待時機耳議至此已時逾五鐘摇鈴散會 
[中華捷運公司第七屆股東會]  
　　昨日午後二時中華捷運公司開第七屆股東會由總董王儒堂主席報告營業狀况獲利頗優次報告該公司賬略並修改章程均經多數通過最後選舉王儒堂·吳藴齋·王一亭·虞洽卿·錢新之·韓玉麟·寗鈺亭·戚蒓芳·童季通·諸君爲董事朱榜生·顧棣三·二君爲監察人 
[國貨輸入北婆羅洲之調查表]  
　　滬杭鐵路接交通部文略云本部前訂華貨運往歐洲各國調查表式函請外交部分行派駐各國公使領事照式塡報業巳函送駐元釜山仁川鎭南浦領事副領事及駐朝鮮總領事等分别塡具華貨輸入調查各表當經函發該路在案茲又准外交部函送駐北婆羅總領事照式塡造華貨運至北婆羅調查表一分到部合將原送表册羅州（地名）亞庇古達山打根豆歐拉哈達突（貨目）布·絲編織品·紗線内衣·線襪·毛巾·紙·茶·烟·草蓆·花生油·猪油·黃荳·綠荳·山東粉絲·荳腐皮·瓷器·瓦器·雨傘·鞭爆·各種燒酒·其餘零星雜品不具錄（巿價）二十碼長上等土布每疋價九元五角中等土布七元五角廣東紅烟六十五斤九十八元花生油每百斤四十六元綠荳每百斤十五元猪油每百斤五十三元黃荳每百斤十六元高粱燒酒每斤一元二角（銷額）按全轄大小各埠屬統計每月土布銷額約五萬元左右花生油猪油二萬五千元食物五萬元（運費每個四尺立方箱）香港起運到山打根計六日海程取載費八元三尺箱六元小箱一元五角包頭一元五角（關稅）布疋綢緞以及一切品物凡爲棉絲毛羽蔴葛樹根草所編織者皆徵值百抽十五進口稅木質並金石等器皿器械值百抽十食物兼紙張印刷品值百抽五鴉片酒紙烟具等屬專賣品牌另有規定章程 
[淞滬駁船公所職員會紀事]  
　　淞滬駁船公所於前晚邀集各帮代表董事等在事務所開職員會討論進行事宜公推李關林主席衆議以公所草創凡興利除弊之事亟待舉辦須得人主持督率辦事人員分投進行庶有頭緒因即公推名譽總董江政卿兼任總務股主任並推董事嚴朝生兼任交涉股主任沈新華爲副主任賈勝發·陳阿林·朱山根龔炳華·等 
爲股員顧關林爲經濟股主任曹華棣爲稽查股主任朱阿三爲副主任陳世珍爲交際股主任其他如文牘庶務等均各推定負責辦事次提議各案如下㈠「浦江兩岸匪徒勒索陋規事」議决公函官廳一體查禁如有不服禁止行兇毆人情事立鳴就近巡捕崗警或本公所調查員嚴行拘究㈡「船夥遇有不測溺斃應加撫恤事」議决撫恤費洋每名五十元由公所貼補二十元船主自出三十元㈢「施醫給藥事」議决籌設醫藥科定四月間開辦 
[調查經濟委員赴杭]  
　　浙江齊省長接國務院電云茲派總統府顧問兼調查戰後經濟駐滬委員吳宗美至該省調查經濟狀况至祈接洽等因當時滬杭鐵路局亦奉到此項咨照卽由車務處預備花車一輛於前日夜車掛杭吳君帶同隨員張國柱張志賢二人至杭晋謁督軍省長曁財政實業兩廳公畢即於昨夜乘坐原花車回滬並聞吳君在滬小作勾留不日仍須北上云 
[鰻鯉渡未來之工廠]  
　　龍華附近之鰻鯉渡適臨浦灘水道運輸頗便現由北京某鉅商在該處購得基地一百餘畝擬建實業工廠近日正在雇用小工將該地鋪塡平坦以備即日興工建築廠房聞該商擬先創紡紗織布等廠並須燃燒電汽以便在龍華地方開點電燈云 
[中法實業銀行之聲明]  
　　本埠中法實業銀行因大陸報載有回國華工在滬窘狀之新聞涉及該銀行特致函大陸報聲辯略謂此一千六百華工並非上海人前在滬招集者皆係機匠各有專長早於合同滿期後回滬大半頗有積蓄且不難覓得相當之位置確不在此次留滬華工動夏長之憐惜者之内今在滬不幸之華工乃從内地各省招募者實非來自戰地若輩在法國各廠爲協約國工作但工作不力或因違背紀律或因破壞合同致被遣回若工作良好者則仍在法國也此輩若果有缺乏衣食住者固屬可憾之事但若歸罪於法政府或中法實業銀行則全不正當華工依照合同在浦口靑島天津登岸而中政府允於登岸地點送之回里不取其資彼等何爲不從政府之辦法耶彼等甯願來滬尋覓發財機會上海不乏工作如彼等能改除其所以不爲法國歡迎之舊習則何致無事華工中確有積蓄工資存交中法實業銀行者但其離法時須通告法國分銀行如是則到中國時即可得其所存之欵近數月内中法實業銀行（專指上海一處而言）巳付給華工不下數十萬佛郎如付欵有延遲情事則因該華工於回國時不早知照法國銀行令其將存欵滙至中國之故華工早經人明白曉諭凡欲滙欵回華必須託翻譯員或靑年會幹事員或親自向銀行說明乃華工不照此辦理致自貽誤巴黎中法實業銀行設有特别華人職員專照料華工而在中國之中法實業銀行對於華工亦皆格外待待應付其需求每遇船隻載華工到境或經過上海本埠中法銀行輒派代表登輪將應付之欵立卽交付本人並常準備由中國郵局滙欵至内地寄交應領此欵者之家屬計兩年來中法實業銀行發給回國華工之欵達數百萬佛郎未嘗自伐縱間有未能領得其欵者其人甚少不得以十乘其數而其所以未能領欵者乃其自己錯誤所致非銀行之過也應受人憐助者固有其人但託僞索欵如藉口遺失票據之類者正復不少雖大陸報之新聞非有心傷害銀行或法人之利益但恐人誤會故書此以明之云云 
[回國華工凍臥路隅]  
　　前在歐洲充戰地工人之江西人熊金寳近由法國返華到滬找尋友人遇所帶川資用罄前日竟將棉衣付質身着單及適又天寒凍臥於滬西西摩路上經一百十九號西捕查見將其帶入捕房捕頭詢悉前情禀請公廨備函候送江西會館安揷 
[恢復龍華寺香火說]  
　　龍華寺自光復以來巳改作駐兵之用該寺僧人早經他去不復顧問去春有前充該寺住持僧人文達擬在龍華塔内延請衆僧誦經禮懺三年並擬修建該寺前後房屋當經呈請護軍使署要求核准盧兩軍使以延期過久恐火燭擾禍批斥不准茲悉步兵三十九團團長張慕韓以該寺坍毁不堪且寺房統計約有數百間修理則需費甚鉅公家無此欵項若不興修軍隊亦難駐宿事出兩難故擬恢復該寺香火所需修費擬向各羃勸募迨至修竣寺房後選招誠實有道僧人充作住持俾將來軍隊仍能駐紥而該寺古跡亦得保存業經商由長官允准卽將進行籌募捐欵云 
[小學敎育研究會開會紀]  
　　上海小學校敎育研究會係七年十月間吳懐疚任勸學 
所長時成立規定每兩星期邀集各校職敎員至所開會一次研究敎育進行事宜旋吳君逝世後由繼任所長李頌唐賡續進行兩年以來頗著成效昨日又爲該會會期由該所長邀集各學校職敎員至所開職員會與會者有崇正馬織裳·養正陳味腴·西成馮凈塵·比德石哲甫·何志翔·倉基劉士芳尙公陸景岐·梅溪徐芑洲貧民袁頌豐·和安毛吉生·二師附屬主事楊聘漁·勸學所所長李頌唐籌十二人上午十時開會由李所長主席報告開會研究手續及各學校交案提議事件經衆逐一討論表决如下一件議定本學期會期預定表（附後）一件議决本學期研究進行辦法如下㈠研究科目以國語理科爲主其他研究資料臨時酌定㈡實行參觀以研究問題作參觀目的由會中推定若干人出外參觀以資考鏡㈢搜羅書籍由會中酌備新出敎育書若干種以供諸會員閱覽研究㈣請人演講先就國語理科二種設法敦請名人演講議至向午閉曾由李所長留各敎員就所午膳而散附上海小學敎育研究會九年上半年會期預定表三月十四日職員會二十一日普通研究四月十一日分科研究（假定國語）二十五日分科研究（假定國語）五月九日普通研究二十三日分科研究（假定理科）六月六日分科研究（假定理科）二十七日普通研究（說明）分科研究暫時定國語理科兩種或因研究資料的多少和臨時發生問題研究科目或有調動當再酌定通告 
[縣敎育會聯合會之籌備]  
　　南滙縣敎育會會長金韞冰日前赴奉賢南橋與陳女士結婚定本月二十一號回南聞金君等發起之江蘇全省縣敎育會聯合會亦正進行籌備一切待金君回南即將聯合奉川敎育會長來滬召集開會會所擬假公共體育場云 
[靑年會徵求會第二次揭曉]  
　　靑年會徵求大會巳屢誌本報前日爲第二次揭曉之期各隊員爭先介紹會員入會晚間八時就該會殉道堂開同樂大會到會者計千餘人先由潘晋之君唱愛國歌次爲總隊長王正廷博士演說全體起立歡迎鼓掌之聲如雷王君演述靑年會往昔之情形與其進步之速並社會對於靑年會之熱心更勉勵隊員語多肫摰警愓深足激發大衆熱心聽者咸爲動容次爲該會體育科試演拳術末爲菲律賓音樂家施君鋼琴獨奏音節清越助人精神嗣由徐君可陞報告各隊成績分數計聶雲台通濟隊一千三百六十分加奬一百分連上次共二千五百三十五分盧緯卿應瑞隊一千二百二十三分加奬七十五分連上次共三千零七十二分韓玉麟肇和隊一千零十一分加奬五十分連上次共一千四百九十分李惕吾飛鷹隊八百二十四分連上次二千一百三十五分穆藕初海圻隊七百七十五分連上次二千四百五十分駱懷白海琛隊七百三十三分連上次一千二百九十八分朱葆三海容隊六百十三分連上次共七百六十 
 
 

Page 11

 
 
四分錢新之建威隊五百四十六分連上次共一千零七十二分張炳榮建安隊二百九十九分連上次共四百人十八分陳蘭鈞海籌隊八十五分連上次共二百二十四分十隊共得七千六百七十四分加入童子部一千九百二十九分兩共九千六百零三分連上次統計總共一萬八千六百五十九分半報告畢復由會員科主任徐可陞君報告本星期六（二十號）爲末次終結之期務請各隊員加增熱度盡此數日之長俾遠完全之目的然後宣告散會 
[救國十人團聯合會職員會紀]  
　　前日（十二日）中華救國十人團聯合會在八仙橋首安里會所開職員會議到者三十餘人首由敎育科朱賡豐報告平民義務學校捐欵情形及租妥敏體尼蔭路三百三十二號爲校址章程招貼均已趕印校具亦已製就次由總務科邱稼禾報告大會及復選手續將告工竣月内或能舉行又提議義務學校樓下設立通俗閱報社徵求書報歸任矜蘋擔任次董天爵提議下星期日出發浦東爛泥渡宣講衆贊成通過十一時散會 
[縣商會挽留會董]  
　　南巿縣會會董葉丹庭（逢春）係元春莊經理兼南巿錢業總代表今届該莊遷移北巿葉君因年老往返不便特具函辭退縣商會會董已紀前報茲聞該會以錢業代表與各業有所區别未便准其辭職遂公同議决一致挽留務請該董維持會務至下届選舉日期再行另選昨已致函該董查照矣 
[開征廣告稅之布告]  
　　滬南工巡捐局姚局長前日布告云爲布告事案據承 
包廣告稅同華公司商人夏思告王善昌稱商等呈請承包南巿廣告稅業奉照准遵經覔具保結繳欵接辦惟事屬開辦恐各處未及接洽且路上遇有無稅廣告非有崗警協助稽查爲難稅收必然短縮呈請出示曉諭並求移會警廳轉飭各區通諭崗警隨時協助稽查如有未經承辦廣告稅處蓋印者即行由區酌罰飭令照章投稅等情據此查滬南廣告事業正在萌芽將來日益振興於商民足資便利該商等請承包此項捐稅爲提倡廣告精神起見自屬可行惟電桿上粘貼廣告其稅向由華商電車公司認包自應劃出不在該商承包範圍之内除批示飭遵取締廣告章程不得違反妥訂承辦規則發給遵照曁呈奉江蘇省長松滬護軍使指令遵辦並函請警察廳飭區協查外令行布告商民人等體周知切切此佈 
[上海物價指數表（二）（十）（一）]  
　　財政部駐滬調查貨價處二月第四週（二十三日至二十九日卽舊曆正月初四至初十日）物價指數云本週指數爲一○二·一比前週漲上千分之二十八而比前月第五週漲上千分之三十三自八年九月以來以本週張指數爲最高點查前週報告曾有陰曆新年物價看高之預測今紅盤巿面除燃料類比前週跌去千分之四外其餘七類果巳飛漲以五金爲最疋頭及其原料次之蓋新年以來銀寛裕國内走場甚旺而外洋方面一九二年之貨色早經定購一空加以各國時有同盟罷工之　耗到貨不克如期近來先令轉縮成本不免見高在在均有上　之趨勢也本週指數如下 
　上海物價指數表(本表以八年九月物價爲百分) 
　　　期間　　　九年二月　　　　　　前月第 
　類别　　　　　　第四週　　前　週　　五週 
　　繼　　　食　　一○九·八　　一○八·四　　一○八·五　　其他食物　　　一○六·二　　一○五·四　　一○二·二　　疋頭及其原料　　九八·五　　　九五·七　　　九五·九　　　金　　　屬　　一○○·二　　九二·五　　　九二·八　　　雜　燃　　料　　九九·○　　九九·四　　一○○·○　　　　　建築材料　　九五·三　　九四·四　　　九五·四　　　　　工業用品　　九二·八　　九○·六　　　九七·○　　　　　其他物品　　九五·九　　九三·五　　　九五·六　　貨　　雜貨平均　　九五·七　　九四·五　　　九四·五　　總　　平　　均　　一○二·一　九九·三　　　九八·八 
[日貨進口表（上海學生聯合會調查科稿）]  
　　本科學生陶鳳威在三林　山二碼頭查得日貨列表於下 
買　號　主　地　名　船名　來埠　物名　件　數　價　舉　 
束林　海珍　三洋涇　小倉　神戶　紡續　廿三件　一千七百　　楊精川　橋南首　丸　　　　　具　　　　　　五十元 
又　　　　　又　　　又　　大阪　手帕　九百打　一千二百元又　　　　　又　　　又　　又　　吊帶　二百打　一百五十元震泰張杏卿法租界德銘里又　又　又牙刷　六十打　二百四十元 
又　　　　　又　　　又　　又　　襪機　六　打　七十五元大盛公桂生法租界首善里又又　又牙刷　　三十打　一百五十元又　　　　　又　　　又　　又　　髮　　四十打　七十四元和昌盛陸景明尉遲瑶東棋盤街又　又鏡子　四十八打　二百二十元又　　　　　又　　　又　　又　手帕　九百打　七百五十元永興復朱炳生　　又　　又　　　線襪　　一百五十打　一百零五元又　　　　　又　　又　紳縮帶　五百打　一百二十元　　本科科員胡翼天在三林滙山碼頭查得日貨列表於下買號　　主　地　名船名　來埠　物名　件　數　價　值　 
束林顯海形　三洋涇　小倉　大阪　　洋傘　六十打　五百元　　楊精川　橋南首　丸 
又　　　　　又　又　　又　　線襪　三百打　一千五百元又　　　　　又　又　　又　　洋傘　九十打　一千五百元震泰張杏卿　法租界德銘里　又　又　皂帶·四千八百打　三百五十元又　　　　又　　又　　又　　伸縮帶　五十打　一百二十元又　　　　又　　又　　又鏡子　二百八十八打　七百五十元和昌盛陸景明東棋盤尉遲瑶街　　又　　又　手帕　三百打　三百六十元 
又　　　　又　　又　　又　　玩具　　八百打　一百廿元永興復朱炳生又　熊野丸　又　手帕　二百五十打　三百元又　　　　又　　又　　又　鏡子　十六打　六十二元大盛公桂生　十六舖　八幡丸　又　錫匣　三百打　八十元又　　　　又　　又　　又　髮千　　二千五百匣　一百四十元　　舊磨新正以來查得東林所進大宗洋傘等約值六七萬元其餘各家所進日貨亦較去年爲多 
[法租界商業聯合會選舉揭曉]  
　　二十四日（星期四）法租界商業聯合會將所撥各段會員選舉票彚集校核票數榜示大衆每段應得六員外加候選兩員訂定下星期三複選茲將按段得選各員披露於下 
　　（第一段）松盛豐號李子楨二十一票同新號朱福基二十一票源盛與沈子元二十票德生祥號湯滿生十五票萬源盛號潘治銘十四票義成祥號范梅生十三票錦泰鑫號金均動禮和號徐畏三均九票（第二段）淅新康號葉貺辰二十八票源豐昌號汪醒齋二十八票泰昌祥號徐欽雲二十二票　森記號錢士湧二十一票余生源號余庚升十三票新豐號張慶三西同盛號楊慶堂均十一票協順號馬春林九票（第三段）天福堂號王馥堂十九票乾康圍潘如興十八票新大生號方彝倫十六票保羅牙秘周德潤十五票華履號陶潤生十票於震和號德和銀樓均九票（第四叚）泰昌祥新號徐欽雲十六票森陽泰號潘則言十二票公鑫號主晋大號嚴佑臣均十一票源源號徐福康十票徐文毓興豐盛號羅瀛洲均九票阜康號汪樹棠七票同盛號楊廉堂五票（第五段）老仁濟藥房周鳳銓十五票共舞台袁銀坤十四票萬順園張識之十四票成昌祥號王靜言十三票德隆號吳聘周十一票乾豐號李醒民九票新大號七票元大號卜文元五票（第六叚）德盛祥貝明忠益記行江錦春均三十票義和銀樓林仁紀二十九票王恒豐號李壽山二十票聚興益號劉贊襄十六票大吉堂李維良十四票協祥號九票新康號秦俠七票（第七叚）周虎臣莊傅錦雲三十二票許永利號許芝芳十九票老義隆號錢福如十六票隆興昌號　永康金源茂號金永慶各十五票致中和號周光蔭十四票陳天一號樊競美十二票黃洪茂號董福珍十票（第八叚）乾坤和號張敬園二十九票方九霞號洪夢亭彩成號徐子彬瞿長順行瞿九臯各二十一票源裕行李庭森十八票瑞和號張國英十票協大祥號孫琢璋恒豐號盧嘯凉愼泰昌號朱仲英均八票（第九叚）順豐祥號陳馥麒仁昌承號凌承志各十八票萬裕號陳乾虞十三票籌同壽堂舒康華十票華成廠沈士誠九票同德和號葉德銀屏仙各八票進康號朱新泉七票（第十叚）公和祥號戎灝十票福和莊黃湧九票德昌號施恒久七票悅來祥戎子琅六票協昌祥厲晉鄭五票德茂坊何錦裕四票 
[兩學校開學紀]  
　　十四號上午靑年會夜校學生分會義務國民學校行開禮十一時學生齊集禮堂首巾主席姜維良報告繼向國旗行三鞠躬禮畢請新聘敎務長任矜蘋敎員郝賦天·吳彬·余鵬·孫道勝等先後致訓詞均勸勉學生等努力向學至十二時半散會 
　　陸家觀音堂西蒲石路弄昌餘里女子愛國實業義務學校於日昨下午三時舉行開學式首由校長汪織雲女士偕教員汪鴻舲·管英章·李秋明·諸女士及王夢九·黃奠華等並學生全體向國旗行三鞠躬禮次學生向校長敎員行一鞠躬禮禮畢校長致訓語大致謂人生在勤勤於學則學日進勤於藝則藝日精故爲本校學生尤不可不動以自愛愛國等語繼由黃奠華演說題爲學生的覺悟（甲）科學的覺悟分事實與學理兩種（乙）藝術的覺悟分練習與發明兩種（丙）個人的覺悟分自立與互助兩種（丁）家庭的覺悟分改良與進步兩種約歷一小時之久言之頗爲新頴旋校董來賓茶話而散 
[模範地方自治講習所消息]  
南成都路　裕坊模範地方自治講習所鑒於各地方自治已有明 
令限於本年底成立所有關於地方自治應用之學理均須順世界潮流參酌國情編訂講義庶幾畢業人員舉辦自治不致扞格昨特致函各敎員請其注意並通信歐美采購新版書籍俾資參考并擬翻譯印售以期普及其開學日期准定三月三十日在開學前均得報名投考隨到隨考錄否當時揭曉 
[徐警廳長整頓緝務]  
　　近來本埠城内外居民店舖之被竊案件開單呈報該管區署所請緝者幾於無日無　而各署所破獲之案甚鮮現經淞滬警察廳長徐國樑查悉除令飭偵緝隊士上緊查緝外又飭司法科將本年爲始民間所報各竊案之未經破獲者列表分别贓類地點失主姓氏等詳細聞載印刷後分飭各區署所嚴行飭緝以期速破 
[緝私營官調差紀]  
　　蘇屬緝私統領宋明善前因一營營長高靑　撤差以四營營長薛萬有調補所遺四營營長以隊長齊新齋暫時代理茲查得齊資格未合令飭仍回隊長職一面令委二營閻秀山調補四營營長所遺二營營長以三營營長余炳文調充所遺三營營長另委蔣某補充業於昨日分别委任矣 
[婚書印花稅証加特别記號]  
　　江蘇印花稅分處駐滬辦事處奉分處令頃奉財政部令以八年度歲内總預算經國會議决特别增加婚書印花稅八十萬元現經計分攤各省辦法每省約攤四萬餘元並令印刷局於普通一角印花中央加蓋雙喜戳記作特别記號頒發各省處即日分配各縣實行徵收並附錄婚書貼用印花辦法二則（一）特别區及各省省會由印花稅分處或兼辦印花稅之財政廳派員調查該區域内所有紙舖若干家詳列一表載明牌號地址及店東姓名以便查核或函請警察廳代爲查報亦可其在各縣者由縣知事派員辦理或飭警察照辦（二）紙舖若干家查明之後其在特别區或省會者由印花稅分處或兼辦印花稅之財政廳給予特許憑證書明特許發售婚書證該店舖應將此項憑證懸掛門首其在各縣者由印花稅分處或并辦印花分稅之財政廳將特許憑證發交各縣知事照辦 
[保護打浦橋義塚之訓令]  
　　淞滬警察廳昨日訓令二區警察署林署長文云案據江蘇昌善局經理賈純仁呈稱竊本局義塜設於上海縣十五圖日暉港打浦橋地方近因該塚地上之墳墓被人掘毁至二十餘處之多墓中號石亦被毁棄無跡將來無從辨認似此殘惡實屬目無法紀擬請飭傳地保查究並將盜墓之犯提案懲辦一二以儆效尤並求給示禁止等情除給示禁止外合亟令仰該署長遵照轉令長警對於該義塚隨時注意保護母任匪徒盜掘以維善舉 
[機器車撞傷老婦]  
　　昨日傍晚有某西人駕坐機器脚踏車駛經愛多亞路撞傷江北老嫗潘呂氏倒仆於地由巡街捕到來抄錄西人姓氏住址另雇車送嫗投醫院醫治一面呈報捕頭候核 
[人力車撞跌行人]  
　　昨晚九時許有寓居法新租界打鐵浜地方鎭江婦人朱章氏道過 
公共租界湖北路被人力車撞倒跌破頭額血流被面即經巡捕到來押令該人力車載送受傷人投醫院醫治旋將人力車夫楊四小子帶入捕房請示 
[上海第二紗廠工人尙未上工]  
　　楊樹捕日商上海第二紗廠粗紗間日夜班男女工人數百名因該 
廠日本人阻止婦女携帶小孩入廠乳哺致起衝突於前日全體罷工翌日經人向日人方而調處後該廠巳允删此規例仍照舊章各工人已可照常上工開車嗣因該廠欲將罷工日之工資扣除而各工人定須照給雙方爭執未决故各工人尙未進廠工作 
[懸賞尋緝失兒]  
　　寗波鄉人陳阿龍之子安祥年九歲面長·眼大·和尙頭·身穿柳條洋布袍　·舊破棉褲·布鞋衛生襪近由陳從原籍携帶來滬寄居公共租界北京路宋家弄四百七十七號門牌同族陳某家内 
於前日上午十時在浙江路走失經陳四出找尋無着除報請捕房飭探查緝外並願出賞洋二十元分發傳單請各界人士代爲留意 
[媳婦控姑之訟案]  
　　婦人林朱氏前延賚美律師代表投法公堂控姑林錢氏無故將原告之子領至原籍寗波藏匿請求　追等情奉判復訊在案昨又傳訊原告律師聲稱原告二十四歲時嫁與被告之子林祖卿爲妻立有婚書惟其時林祖卿尚有一妾生有男孩一口産後即行逃逸祗將男孩遺下由原告撫養迄今年已五歲日前原告丈夫因病身死當即報告伊姑到申成殮後被告非但不將遺産派給反將男孩領至寗波藏匿應請堂上追究被告林錢氏亦延達商律師辯稱原告係被告兒子之姘婦並非正室被告祗有林祖卿一子此次因疾身死故將孫兒帶回寗波並無不合被告係林姓之家長如果原告情願隨姑回籍度日决無攔阻之事實因朱氏素嗜烟癖故不願同至寗波况林祖卿申地亦無家産豈能分派請求察核中西官判候傳齊媒證到案再訊 
[鄉民失女之根究]  
　　浦東西溝鎭新馬橋鄉民俞芸章有女大妹年巳二十四歲尙未字人幼曾入該處某小學肄業嗣與同族人爲成衣匠之俞根松相約聯姻爲父母偵知以根松旣係同族且屬幼輩例不能議婚遂决意却絶詎該女情意相愜不願適人遂與根松偕遁迄逾一月招尋無踪昨經女父來申將根松之父阿坤尋見扭控南巿第一區警署請爲追究趙署長問明原委飭將男女一併交到移送地方檢察廳候究 
[船戶失妻之追究]  
　　湖北人張明亮在閘北义袋角摇罷渡船爲業張妻某氏近忽失踪張疑係鄰近小飯店夥友山陽人張永泰所拐昨日喚　將張永泰扭入四區二分所經倪警佐預訊被告不肯承認當諭解司法科核辦 
[洪誠案之昨訊]  
　　留法儉舉會前在法公廨控會員洪誠舞弊學費一案業經調實判押西牢二年後由洪之胞兄投廨稟請贖罪中西官核准並着洪償還原告損失五百元在案茲洪除繳洋外尙少二百零九元昨又傳訊洪稱胞兄已經回家籌措請求展限交付陳代讞員判准展限十四天繳清 
[請領嗎啡丸不准]  
　　無錫常州等縣各鄉有人兜售嗎啡丸經無錫縣楊夢麟知事等查得此項丸藥含有毒質並查悉由上海而來當即函請淞滬警察廳飭屬嚴緝嗣水巡隊在航船中拿獲販運嗎啡丸十萬粒之朱聚生解送司法科訊究在案前日有某甲到廳聲稱此項丸藥實爲有益補身之品並非與衛生有害請求給領當經劉科長諭飭不准候化騐有無毒質再行辦理 
[清和坊弄内之剝刦案]  
　　住居西門外林蔭路二十九號門牌之任某於前晚十句餘鐘行經湖北路清和坊弄内突被匪徒四人攔住袖出手槍嚇禁聲張將其所穿羊皮袍褂一套剝去逃逸事後由任據情報請老閘捕房飭探查緝 
[偵獲搶珠花同黨]  
　　張幹告·　阿三·與在押西牢之匪徒陳金生先後在新閘派克路雲南路等處串　婦人周康氏·陳于氏·王吳氏等珠花案發逃逸前日經總巡捕房包探王金壽偵悉協同西探將張朱兩人緝獲帶入捕房捕頭諭着押候解送公堂訊辦 
[匪徒攫取姑媳金飾]  
　　閔行鎭附近鄉婦陸孫氏之媳陸陳氏前日午後因事歸寗至傍晚時隨姑回家行至離鎭半里許忽有匪徒周全根從後趕上攫取該氏姑媳頭上金飾該氏等大聲喊救由警追獲解入地方警察一分所昨由事務所轉送地方檢察廳究辦該氏姑媳着自行投質 
[不交定貨案缺席判决]  
　　同益洋行前由巴和律師代表投法公堂控董寳昆王植之二人違背合同不交定貨求追損失銀五千四百餘兩一案判候傳董王兩人到案再核旋因董等抗傳不到故將保人鄭佩根傳案鄭稱今董王二人已托人出塲向原告理處請求展期判准予限期料理在案昨又傳訊保人鄭佩根稱請求堂上再限三禮拜即可料理原告律師稱此案懸擱日久求請堂上缺席判决如果被告不理向保人追償中西官以此案訊得保人證明訂立合同成交時均在上海應予本公堂受理被告迭次抗傳不到准予缺席判决還洋如不料理着保人理直 
[顧杏林尙有别項欠欵]  
　　法興印書館前投法公堂控顧杏林不理欠欵一案經法公堂訊實着顧禁押西牢九個月在案今顧押期已滿原告由賚美律師代表投案聲稱顧尙有别項欠欵應請追究所有本案手續敝律師尙未完備請准改期訊核判准展期十四天再核 
[身藏竊具押一年]  
　　過犯陳桂生林長發二人日前潛至法租界圖竊適爲包探任水揚瞥見將陳林二人拘獲當在身畔抄出器具利刃等物帶入捕房昨解法公堂請究先據捕頭上堂稟明前情繼據任探投訴林等圖竊情形詰之陳林同供實係找尋朋友不敢行竊詰以何以身藏違禁物品陳等語塞中西官判證據屬實豈能抵賴着各押西牢一年期滿仍永遠逐出租界 
[竊花瓶押九月]  
　　住居北京路一百八十號門牌之周渭石控張金奎竊取值洋五百元之花瓶一案於上星期六由張襄讞會同義副領事羅君研訊屬實判張押西牢九月期滿逐出租界 
[過犯圖竊押七月]  
　　周洪生因潛入白克路四百五十七號門牌唐鏡元家圖竊當被喚捕拿獲於上星期六解送公共公堂經中西官訊知周係過犯判押西牢七月期滿仍逐出租界 
[縣署批示二則]  
批夏汪氏呈爲遵令檢齊歷年糧串並保證切結呈懇補給印諭由據呈送糧串一百六十一紙保證結各一紙姑准給諭執管至十六保三十三八圖廿二號劉詩政戶則田二畝八分六釐三毫來呈誤列二畝八分二釐三毫已由縣更正其除二十一保七圖一百二十七號蔣竹君戶則田一畝一分五釐一毫一百五十六號蔣竹君戶則田一畝八分四釐九毫查係孫人賢戶承糧又二十一保六九圖一百二十四號郭文秀戶則田一分六釐查係劉世晋戶承糧來呈以郭文秀戶誤列爲蔣竹君戶均未便給諭着知照此批糧串保證結均存印諭二十七紙發 
批王得水呈爲朦蔽投稟架詞聳聽請求駁銷由據呈後復經飭吏查明該店確於本年二月二日開設前次往查時見店門前懸有新張招牌尙未除去是該店開設在閘北水爐業統一行規呈准布告以後照章應予取締前經諭限遷閉旣不遵從應即發封以儆母庸飾凟此批 
[中華職業敎育社通訊]  
　　徵求社員消息 
　　本社此次就各地分隊徵求社員其各隊隊長前經披露本攔茲據各隊報告同志入社者甚爲踴躍除原定七十四隊外又就重要地方組織九隊續列各隊隊長姓名如下 
　　天津　嚴智怡君　　　　　梧州　劉錫蕃君 
　　蕪湖　阮仲勉君　　　　　厦門　黃儆民君 
　　漢口　夏光宇君　　　　　奉天　孫世昌君　戴揆甫君 
　　杭州　葉墨君君　許緘夫君 
　　本社此次徵求社員原定三月十五日截止現議展期十天至遲須於三月二十五日以前報告到著以便結算茲將通告錄下敬啓者本社此次徵求社員照辦法原定本月十五日截止因本年須照章改選議事員辦事主任在五月年曾發表如編印選舉名單發寄選舉票等諸同志散處四方遠道通郵動稽時日以致徵求期限不能過於延長惟此次適當舊曆新年習慣拘牽每苦進行不易因公議展期十天但最後報告之到著仍以二十五日爲止過此如有同志加入仍所歡迎但特别社員之行使選舉權須遲至下届耳尊處一隊以先生之熱心協助想必徵集已多敬懇先賜報告一次以後續有所得儘在二十五日以前總結報告可也臨　無任感盼 
來件 
[華商紗廠聯合會第二年度經過情形報]  
　　告書（續）（民國八年三月至九年二月） 
　　（二）調查棉收本年之調查棉收仍沿第一年度之宗旨其目的蓋欲瞭然於各省收成之豐歉隨時報告在會會員以定營業上之趨向惟本年度之辦法則與上年略有不同上年度係由會中派員直接調查顧以方言疏歧風土隔膜誠難必其有良好之結果故今年特改用就地派遣方法托左近各廠或罷校或敎育會代爲掄選按途前往所調查之省分爲江蘇安徽江西湖北河南山西直隸山東等省陜西因局勢不靖浙江以時期太晚均未派遣調查員共十一人計江蘇二人安徽江西一人湖北二人河南一人山西一人直隸二人山東二人各調查員之成續除安徽江西調查員外除均不惡惟以初經着手尙難必其詳切大約三五年後當有可觀調查時期共兩月經費每人每月薪水旅費共七十元所來之報告除當日印發在會會員外並另輯大概情形載入第二期季刊又　列詳表刊印單行本以供有志棉業者之參考大約一月後即可也書 
（三）籌設棉鐵工藝學校本會於棉紡原料問題旣謀所以改良而推廣之乃不得不進一步謀紡織技藝之昌明於是有棉鐵工業學校之籌備維以此校之辦法及辦理此校之人材均不易籌畫而常年經費及開辦費尤費躊躇查此事最初由鄭培之先生於七月二十日提交特别大會當推定委員四人籌商進行方法續於九月二十日特别議决托職業學校主任代爲估計開辦費及常年經費並略定此校之方針但至此時終覺學校果成仍難期造就之人材盡歸實用當由副會長聶雲台先生提議辦理此校必理論與實騐并授擬建一萬或五千紗錠之廠一所設工徒科技手科高等技手科技師科等盡以學生爲工徒以紡織專家充技師並附設鐵工廠翻砂廠焉務期紡紗廠中需用之人材無不盡備於是經十月二十一日董事會公議全體贊同當推定劉伯森　藕初先生爲章程起草員草定後復由聶雲台先生略爲損益請江蘇省敎育會黃任之先生編定之於是成棉鐵工業學校計劃書一種一方遍函各廠徵求意見一方則於季刊第二期披露藉徵海内之與論查此校之開辦費未免稍巨然一經創立之後足爲各廠所利賴者將復無窮况其辦法係生利而非分利者乎尙希到會諸公詳細審核力助其成也 
（四）編印季刊本會之擬刊行紡織季報始於民國七年十月二十七日之董事會議顧爲人力及財力所限一再覊遲未克出書至本年七月六日董事常會羣鑒於時勢之需要季刊之編萬難再緩乃由本會書記率同辦事員等從事編譯至十月杪第一期始克出版第二期亦於一月杪發行第一期共印千部乃出版後風行一時嗣經一月二十日董事會議决再版一千部第二期亦增印至二千部矣查本會發行季刊之主旨一方灌輸紡織學術爲在會各廠謀技術上之發展一方登載本會會務溝通各方面之聲氣目前刊印伊始暫由會中辦事職員勉强支撑謬誤之處不邊枚舉尙希鑒諒 
雜評二 
[糧食調查會（庸）]  
　　糧食問題爲世界現今之最大問題歐洲及日本皆以糧食匱乏爲彼邦政府所深憂方在百計籌維以期解免此恐慌之境我國糧食本未有餘加以近年各省迭告災歉所幸米穀本爲禁運之品閉關自守尙可僅給乃政府竟以米荒爲不足懼而欲弛米穀出口之禁以自召恐慌耶 
　　北京上年設立之漕運局已爲開弛米禁之變相然名義上猶曰接濟京津民食尙未敢以弛禁雨字爲標幟也今之糧食調查會則公然爲討論弛禁之機關是較前殆更進一步雖弛禁問題今日尙在探討之中未必遽成事實然當局苟無弛禁之决心又何必特設此會以招各方之疑竇吾人苟一測政府之心理則知米糧弛禁一事爲北京當局年來所抱籌欵之秘策特非常之事必由漸而進故先有漕運局以爲弛禁之試騐繼有調查會以爲弛禁之準備今日所差者祇一紙開放米禁之明文而當局胸中則巳視此爲事在必行之舉猶憶九百萬元對日借欵成立之初外人方而固有開弛米禁爲秘密附件之說今討論弛禁之調查會亦適於此際出現此中關聯之妙自可窺見嗚呼弛禁兩字殆今後不可免之事實政府爲籌欵計固得矣所難堪者此多數之平民耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[赴歐敎育團旅行紀（上）] [  任孟閑]  
　　自檀香山開行以來風浪極平穩如航長江人謂將抵舊金山時風浪常較沿途爲大今乃愈行愈若坦途有時波平如鐘清風徐來氣候亦甚温和緯度雖漸高氣温仍無大變故六日水程不爲不遠（自檀香山至金山約六千里）而旅人意趣殊樂跳舞講演各會幾於每晚皆開但亦無多可記十七日晨七時船卽抵埠有金山總領事朱君及中華會館幹事諸君到船迎迓代向移民局及稅關道達來意故驗行李查護照等事得不留難十時即共登新大陸由朱君介紹住上圖所印之旅館StFrancisHotel（譯名三藩巿旅館） 
舊金山華僑及留學諸君對於同人之來極意招待連日晚間皆有宴會及演說日間拜謁舊金山敎育行政機關及參觀學校自登岸迄今忽忽已經五日直無一刻之閒誠又因擔任本團會計職務時時支付收存每晚記錄計算益覺其忙今日事較清簡得趁機與諸君一談前函祇述到檀香山以前情形尙未及叙說檀香山之所見今當先談檀島然後再談金川檀香山爲夏威夷羣島之一島共有八祇五島有居民本統屬於一王嗣因土人無識卒爲美所兼併聞外人之來此島者首爲吾國福建某君今五島中華僑祗二三萬人日人則多至十一二萬歐美人亦僅六七萬土人則更少矣日人在此勢力日漸澎脹美人亦頗注目故華僑之土著者（生子置産者）已有選舉權而日人則否現島中檢察官卽爲華人鐘君而小學敎師亦多由華人擔任率皆畢業於美國師範學校尤以女子爲多惟華人自立之學校僅有兩所學生千人全島風景之佳得未曾見居舍不甚高大而修潔無比隨地高棕淺草掩映晴空靑翠欲滴道旁時露海峽波光盪漾一碧無垠間有雪白浪花飛濺其際四圍山色烟霧迷離若遠若近誠一幅天然絶妙畫圖蓋其地勢天時巳極山水園林之勝而人工布置精美尤足使人心曠而神怡甚有欲終考於是者島中有水族館一畜魚數百種形態之奇色彩之麗難以言語形容其生産物以香蕉菠蘿甘蔗爲主米麥亦種但不敷食以仰給於舶來製造品除糖外皆來自各國島中有摩托車甚多以全島居留人數平均每十人可以有車一輛依此計算吾揚當有摩托車萬乘矣日人在島者有年鑑印行調查日人僑居狀况及島中各項統計甚爲詳贍而吾國則無之宜乎其勢力日張也舊金山景况大異檀島蓋後者幽雅而前者繁華吾儕所住旅館爲金山之巨璧（朱領事爲國際體面計以爲必當住此）輝煌燦爛幾若王宮樓高十二層有房數百房中凡百俱備（如電爐浴盆電話之類無不一具）無須呼喚館人若特别有所差遣必酬以半圓乃至一圓故每住一日需費十圓而三餐尙未計及因此同人咸不欲久居昨即匆匆遷此此地爲附近金山之一鎭比較大爲清靜然道路之修潔街巿之整齊雖曰鄉村尙非吾國都會所可及此間亦有一大學同人决議在此小住三日即往他方現值年假期間參觀學校除觀其設備外并請其校長敎員談話惟不及考察學生在校實况耳 
趣談 
[軒渠錄]  
　　某地理敎員問一學生道中國的人口共有多少咧學生答曰共有三萬九千九百九十九萬九千九百九十九人先生曰不對是四萬萬人學生曰我家隔壁黃某家裏的老太婆昨天夜裏死了豈不是少了一人嗎[  一粟]  
　　某學生讀左傳至惠公元妃孟子一句不覺拍案大呌曰吾今日始知孟子原來是一婦人耳[  一粟]  
　　某歷史敎員謂學生曰三國時的曹子建他能七步成詩一篇汝等能否一跛足學生答曰彼尙要七步方可成篇而我一步卽成一偏也[  一粟]  
　　有靑年學生於某女校招考之日前往應試校長阻之彼憤然曰方今男女同校之聲風聞全國女子可以肄業男校男子甯不可肄業女校乎聞者雖不謂然一時却答應不出[  竹天]  
某學生初解閱報見近日報紙上多係「辭職」「疏通」「條件」等名辭深印腦中屢想實行一日乃父責其曠課彼應聲曰吾與汝意見不合正要辭職父怒大駡彼乃揚長出門且行且語曰吾去天津汝若不倩人疏通恐父子無相見父益怒急擒之返用籐條拷打彼痛極呼曰此豈即所謂條件耶[  竹天]  
　　某甲素性好占上風雖毫末亦不肯讓人其子具有同性一日甲邀友飲於家席半酒罄急命其子往巿乃遲遲不歸友不耐將興辭甲情急挽友略坐自往追蹤遥見其子在途中與一人相對立急趨往子見甲至怒述曰彼不肯讓道予亦不肯讓道故相持甲連聲讚曰肖子肖子是可讓孰不可讓汝且携酒歸吾立此以代非貫徹主張不可[  竹天]  
藝術談 
[鼓評（一）] [  栩僊]  
　　鼓詞一道自海上各游戲場延有京津各名角以來遂亦風 
行一時其中男女旣殊雅俗各别往者不論但論近時所見男者不談但談坤角所長吾輩本求視聽之娱不作一偏之說不願作裹手話亦不願與不知者語但欲判是非於同嗜者前爲游揚吾所好耳 
　　海上鼓娘最先來者爲王金子王銀桂諸人然皆色藝平庸且非爲純粹之鼓娘故不得不先論劉翠仙翠仙在此演過一年一年之中有毁之者有譽之者譽之者不具論毁之者或謂其氣力不足或謂其規矩不是此二說可繩之於他人而不可繩之於彼蓋彼年僅十餘又係初出之角其造就業巳如是安知異日不出人頭地况彼所習如馬鞍山活捉等實獨得秘奥餘如長板坡烏龍院等於劉白二者兼有摹擬一年以來日有進境若以貌論在北人中固難得在鼓娘中尤難得以此取材實非阿好若一味吹毛求疵或謂其唱時不應笑不應作勢則失之偏矣 
新聞拾遺 
小茶館中之趣聯北浙江路某小茶館門首貼有似通非通之對聯視之令人爲之絶倒特誌之以博閱者諸君一笑『進門來請坐下上下不分』『出戶去望付賬老少無欺』又昔日曾見杭州某大道邊茶亭一對云『四大皆空坐片刻無分爾我』『兩頭是路喫一盞各自東西』語雖淺而頗有禪理前後二聯大有天壤之别[  一動]  
小姑代作新郎常州西門外夏姓伊子前在某小學畢業現就京華某機關書記職幼時家中本娶有童養媳近來夏之父母以男大女長急須成親特擇於前日爲吉期先日函告其子囑伊請假歸里完姻來信已稱屆時准返詎至吉期人影杳杳夏子竟未賦歸而至親契友一堂畢集勢難改期遂令夏某之妹改易男裝權代伊兄之職務一時觀者咸傳爲佳話云[  憶英]  
三年一樣的新聯語每届新春中人之家及商店必將門上之春聯更換以爲餞歲之標準所謂爆竹一聲除舊桃門萬戶更新是也跑馬廳某姓門上所貼之春聯余前年新歲過之見爲（戊年得大利午運小吉昌）似通非通强將年分嵌砌入内巳屬可噱及至去年新正過之見其門首簇新鮮之紅紙斗大之聯語余忽然念及戊年午運之妙文意謂今迨易少佳之句也詎料聯紙雖新聯語依然惟將戊午年分改爲已年未運云云昨日偶爾過此處默忖若家門上之桃符迨又書爲庚年申運矣留意及之果不出我所料噫誰謂通商巨埠不乏文人碩顔觀於此種印板不通聯語居然亦有人家煌然貼之門上可覘文化之一般也[  亶]  
鄉愚貪小受窘杭州江干凉亭前近有一種賣劣貨香烟之小販手持捲烟大呼怪呌專以哄騙愚民每見鄉民往來即以香烟抖售並先贈吸一支有鄉民某甲者亦駐足呆視與以香烟一支該鄉民以爲送我落得白吸正呼吸間小販詢此烟佳否然旣白吸勢必說好的小販謂旣佳可買一合去某甲答以無錢該販厲聲謂汝經來吸白烟耶扭住大有不買不甘休之態某甲一時受窘面紅耳赤幸經同伴爲之代購一合而去如該鄉愚者可謂貪小而受窘矣[  秋聲]  
小說 
[短篇言情小說無謂之情書（續）] [  古蓮心譯]  
　　麗者卽讀畢此第二函後仍注視錦箋久久不釋點點情淚如斷線之珠交流兩頰矣旣而取頃間所作之短簡再讀之自語曰僞哉此函其僞乃不值一錢儂當感謝此鮮花花乎汝能念我不忘佳哉復以手支頣注視窗外窗外明媚之春光仍是温暖宜人似不知有美一人爲其傷感者麗者復喃呢曰摇曳之瑞馨何密密纏儂之心坎至此忽將手中短簡搓作一圑回首投諸字簏之中而取長函密密封之加上姓名住址召使女囑曰速差人專送此函去可勿待回音矣使女領命而出彼仍默坐注視窗外含苞將吐之花約半時許忽斗然　起向紙盒取瑞馨似自怪粗心未嘗以清水供之膽瓶中者取花之時無意中一小札由花裹之中被摇落地麗者不覺失聲驚呼急拆閱之 
　愛蓮吾愛惠鑒此一束鮮花能使汝回憶當年四月之良　晨者此爲末次蓋吾已於上星期五結婚矣 
　　此短簡握於纎指之中不覺隨此柔荑顫震不已久之微聞太息聲蓋彼姝已柔腸寸斷矣然後急力掣喚鈴使女應曰彼送信者巳於半句鐘前送去矣麗者面色漸漸變白急去便服匆匆裝束呼曰速以車來吾冠何在速將之來旣而驅車抵一美術室之前而止力掣門鈴似尙不知其所爲何事者此時獨一意念惟欲取回所送之函勿使入彼人眼簾且尤可怖者此函或爲其妻所得耳噫彼何人斯彼固有夫之婦且爲夫所深信今一旦將心事盡情吐露其何以爲情耶誠哉春色撩人巳使彼姝狂妄不能自持矣應門者爲一少婦天眞爛漫美術室中殊形靜寂少婦對客注視似欲詢其來意者近窗置一書桌旁有打字機尙揷有未竟之函一紙似示此即少婦之職守者少婦曰李士黎君尙未回彼有事於某書商處午前恐不能回客則轉其視線見室中圓桌之上彼之一函尙安然未動一伸手之勞則可攫而得之乃囁嚅曰吾曾寄一函與夏畢德李士黎君今已無用故特來携之歸言時向記室作微笑心口且相語曰如不允者或出十元金幣事必有濟又曰汝許儂携之歸耶言時已伸手作取狀少婦目止之冷然曰汝可向李士黎君取之吾無權允汝取去其未寓目之函件 
[自由談之自由談] [  黑]  
　　以靜制動徐靳之對安系深得以靜制動之妙訣閣員辭職不動聯盟罷議不動進而拉他閣員同下台亦不動而安系乃無法矣安系無法倒閣乃思轉圜微示以調停方法而仍不動於是安系益手忙脚亂而大不安矣 
 
 

Page 15

 
 
   
 
 

Page 16

 
 
   
 
