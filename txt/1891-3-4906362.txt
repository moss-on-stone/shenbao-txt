# 1891 - 3 - 4906362

 

Page 1

 
 
[催取股書] [  圖書集成局主]  
　　本局排印古今圖書集成早經告蕆而遠近語君所購股票有迄今尚未取書者兹特限至年底爲止如再不持票來取明年概不發書尚祈諸君原該爲幸 
[集腋社第二次協振彩票] [  申報館協振所謹啓]  
　　本舘籌辦振務以來歴蒙諸君子慨捐珍物琳珊滿目美不勝收曾於春間製爲彩票一千二百張售錢助振窮黎受惠銘感同潔兹者順直山東沈災未澹又蒙遠近善士以書晝衣服珍寶陸續頒來合而計之約值洋蚨七百餘翼祗以災區需欵萬不容遲遂復製成彩票五百張將各　　作洋五百元計得彩者有二百張之多將彩　分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單登　本月初一十五日附張上一俟定期　彩當再登報聲明每張仍售洋一元諸君子善與人同請臨本　帳房或交信局購取可也肅此佈聞伏維德　 
[與客論輪船致火之由]  
　　長江輪船今年因失火被焚者計兩艘矣而卒不得其所以致火之由上半年寶淸失事論者紛紛有謂因艙上裝有自來火船中偶或不愼遺下星星之火燃及自來火以致一發不可收拾然究竟是否仍不可必盖倉猝之中各顧性命其僥倖逃出者又誰能留意當時起火之故而其身當其處親見其起火者則又多己不及奔避葬身火窟不能起死者而問之夫是以紛紛議論者大都揣摩臆度之詞居多惟聞寶淸船上實裝有自來火此則非臆說也乃太古之上海輪船竟於一年之中繼寶淸輪船而付焚如其失事之時刻較寶淸爲尤速其傷人之數較寶淸爲尤多刻下船壳業己拖回滬上而畢竟死於水者幾人死於火者幾人尚未得其實數而其所以致火者其說又復紛如有謂搭客吸烟遺火煤紙於艙板上覓之不見以茶就落處澆之以爲滅矣而孰知仍以此起火或者謂有吸鴉片者吸畢置燈於鞋藍中忘木吹息迨有人見之鞋籃己燃着卽將籃擲之河中而餘火己旁及棉花包以至頓成燎原之勢然其說皆得之傳聞初無目覩之者則以目覩者己葬身火中也夫上海係太古之船三公司咸照章行船决無裝載引炎之物之理此次失火要亦刦數使然然竊以爲近來輪船貪於多載致大艙中亦人貨並陳彼搭各旣多品類不齊便不能一律遵章設有一二不守規例之人卽全船皆受其福此則近來輪船之一病也昨有友人過余齋次談及是事友人曰僕生長滬上四十餘年矣猶憶歳在内寅旗昌洋行之湖廣輪船在長江失火被焚聞其事者直視爲驚天動地厥後江行安謐至戊寅則有江長輪船之壞係壞於觸礁非失火也以故人多生全今年爲庚寅年上下半年兩次失事其禍與湖廣無異内寅歳上海止有旗昌洋行一家至今日則中國旣有招商局外國又有怡和太古此三家最爲巨擘此外如和興麥邊等又不可以　舉輪船愈多生意愈難故所以欵接搭客者規例愈變而愈寛宜約束之不能劃一也屈指由丙寅至庚寅二十四年星紀兩周焚輪三度是尚得不歸之於數乎外洋輪船今年　壞者頗亦不少然多係風礁諸患全船被焚者甚少誠以外洋行船規例極爲嚴密不若長江名船之寛故也　於裝載貨物如三公司持盈保泰　引火之物如洋油自來火等類絕不裝載所以防患於未然者可謂至矣顧貨物之中有自能出火者如油紙壓之太實自能燃着此則中國人皆所共知此外如棉花一物倘沾着水氣積壓旣多亦能因溼而生熱其熱氣藴於包内設偶被風引立卽生火其勢甚烈又　煤塊一物輪船所必需然煤亦不可着溼苟煤堆高積而其中偶有着水之煤設悶不出氣爲時旣久亦能因潔生熱因熱生火此外可以致火之物想精於格致家必尚可以指出數端而以僕所知則惟此數種然卽　數種輪船悉能屏去不載乎則所以防火者又舄得而不格外加謹也或者又謂上海輪船之火爲匪徒所縱盖緣船上緝捕扒手極爲認眞有則獲之立卽嚴辦以故該船絕少失竊之事顧搭客固受其惠而匪徒則殊深其恨聞鎭江九江等處之小竊匪徒結黨成羣不下數千人怨毒所積遂行此毒手云此說也亦近於臆度夫彼宵小之輩雖以不能下手或遭嚴辦之故而致恨於該船所謂盜憎主人是誠有之然彼欲至船上放火則必自己先在船上設種火之後立卽烈燄飛騰全船盡着而一時無從逃避必將同歸於盡後匪黨中人又豈肯捨此一身以報積怨也乎故此說也僕不敢信先生以爲如何余曰夫　旣上船則與船共命矣彼匪徒固未必挾嫌縱火以白甘同盡卽彼搭客諸人亦必知火之禍烈卽有任情縱恣者亦未嘗不可以理說而情喻故輪船而欲免此患惟有裝貨則格外小心巡緝則格外勤謹而於船上規例一律從嚴悉照外洋各公司船之注吸烟有地息火有時有不遵規例告之不聽者則請其上岸勿再容留毋貪生意而故意遷就此則猶屬亡羊補牢之計也夫 
[本館接奉電音]  
　　昨由京友電傳上諭二道敬謹譯登○十一月二十一日奉上諭朕欽奉慈禧端佑康頤昭豫莊誠壽恭欽獻皇太后懿旨皇帝本生父醕親王奕譞秉性忠純宅心仁厚經猷遠大勳業崇閎自幼仰蒙宣宗成皇帝錘愛恩眷優加　文宗顯皇帝誼篤友于封爲郡王同治年間晉封親王歴充御前大臣等差恪恭盞職迨皇帝入承大統特降懿旨令以親王世襲罔替慰諭再三涕泣受命歴年以來平章軍國重事主持正論利國利民其總理神機營及創立北洋海軍宏謨碩晝成效昭然前年親赴海口巡閱操防尤能綜攬大綱不辭勞瘁論國家酬庸之典雖疉頒異數猶覺功浮於賞而王讓謝爲懷益加寅畏特旨賞坐杏黄轎始終不敢乘坐並以現居賜氏爲皇帝發祥之所敬援雍和宫成憲請旨恭繳其忠敬篤棐之忱數十年如一日自古賢王罕有倫比王氣體素强前歳感患肝疾特同皇帝屢往問視旋卽調治就痊今年夏間感受暑濕觸發舊疾復同皇帝疉次詣邸看視近日以來聞王病篤深宫默念日夕焦愁不料病勢己深醫藥罔效遽於二十一日丑刻薨逝深宫震悼殊深着賞給陀羅經被卽日親臨賜奠皇帝詣邸成服行禮派總管内務府大臣福崑禮部尚書崑岡工部向書熙敬禮部左侍郎錢應溥辦理喪事所有一切事宜俱由官爲經理鎭國公載澧卽日承襲王爵用示篤念親賢之意欽此同日奉上諭朕欽奉慈禧端佑康頤昭豫莊誠壽恭欽獻皇太后懿旨自古帝王以孝治天下必推本於所生而禮有經權尤必折衷至當方足以昭示來兹恭讀高宗純皇帝御製濮議辨援引禮經殊爲定論稱所生曰皇帝本生父殁則稱本生考立廟於其邸第爲不祧之廟祀以大子禮合乎父爲土子爲大夫葬士祭以大夫之義則尊親之誼交盡而於公義私恩兩無遺憾聖訓煌煌昭垂萬世洵協於天理人情之至皇帝　嗣文宗顯皇帝誕承大統光緒元年正月醕親王奕譞密陳豫杜妄論一疏内稱 
 
 

Page 2

 
 
歴代繼統之君推崇本生父母者以宋孝宗不攺子稱秀王之封爲至當將來如有以治平嘉靖之說進者務目之爲奸邪小人力加屏斤等語持論正大光明敬徵高宗純皇帝御論正相脗合其志慮之忠誠防維之深切方之古純臣何以加兹上年二月初二日因吳大澂之奏特降懿旨將王之密疏宣示中外俾天下臣民咸知我朝隆軌超軼前代而醕親王寅畏之本心從此昭然若揭詎意天不假年遽爾溘逝痛惜之極悲感彌深醕親王着定稱號曰皇帝本生考所有一切飾終典禮自宜懍遵祖訓詳定彞章用遂皇帝恩義交盡之忱兼表賢王終始不渝之志着派御前大臣軍機大臣翁同龢孫家鼐會同禮部妥議以聞欽此 
[信船被刼]  
　　本月十八九兩日硤石全盛永和永泰豐正源各信局接下諸客所寄銀洋信物匯票等着船夫張阿德裝載來申行至嘉興秀邑南門外秀水橋北突遇匪船將船中搶刦一空當卽投縣請捕在案惟爲時未晚離城亦近該盜竟膽敢肆刦有地方之責者其將何辭 
[鴛湖寒色]  
　　嘉秀兩縣漕倉漸形頽圯日前兩邑尊飭興工修理堊塗丹漆煥然一新隨由嘉興縣趙邑尊擇吉本月十四日開倉秀水縣劉邑尊擇吉二十日開倉○近日冬防緊急各員每晚必親出梭巡街柝之聲終宵不絕○天時和暖竟類陽春米價亦逐漸從廉巿上糙米每石一元六角白米二元三四角無衣無食者咸頌天公之惠我良多云 
[刦火重遭]  
　　福州水關外二三里下甲鄕民居錯雜去年曾經回禄一次後官查出係某甲放火訪拿到案訊供不諱判令正法以示炯戒居民復於此處起蓋房屋煥然一新詎料十五日淸晨某姓家不戒於火霎時延燒鄰右救援不及遂致火勢燎原約焚去四五家祝融氏始返斾爲時不過一年業己遭刦兩次黎民何辜受此慘刦耶 
[閩事雜爼]  
　　前湖南藩司孫榖庭万伯翼謀去年考終任所經其家屬運柩回閩兹己擇定牛眠吉地於本月十三日引柩出城奉安窀穸設奠之日城中文武各官以瓣香伸敬者輿馬喧闐路途擁塞生榮死哀此之謂歟○侯轄白沙鄕離城七八十里有鄭李氏者其子于去秋謝世遺媳林氏在家守寡上月被綽號幹幹者扔匿在家該氏查知忿忿不平邀令回鄕媳躱避不面該氏遂赴侯署控告陳大令批准提訊據媳供稱夫弟某甲迫令小婦人出嫁小婦人心實不甘是以暫住幹幹家以避凶鋒大令不予深究着交鄭李氏帶去聽候飭差拘甲到案諭令不得凌迫姑媳兩人叩謝而退○馬尾文經大錢鋪倒閉己登前報兹聞該鋪主人王姓在南臺分開一鋪相繼倒閉房屋器其被人拆爲平地惟店内另有小屋數間與某箔行比鄰外人未知得免於禍患衣服器其甚我盡被行中人取去現聞王姓己瀝情呈控閩縣請爲追究云○有某甲因墳墓風水纒訟不休侯官縣陳大令提訊之下再三開導甲始恍然醒悟大約再訊一堂卽可了結也○福州亢旱己久河涸井枯雜粮枯槁鄕民求雨者紛紛時官斯土者惻然憂之曾出示禁止屠宰并飭僧道按日誦經閩縣王大令親詣鼓山恭請白衣大士到城祈求雨澤我佛有靈有求必應現己得雨數次陳大令躬送白衣大士回殿回野農人咸欣欣然有喜色矣 
[臨别贈言]  
　　江省經訓書院崇尚實學不拘拘於帖括造就高才生不少近年經龍芝生宗師會同德曉峯中丞重訂章程加意培植復敦請學幕襄校歐陽節吾先生兼校本書院課卷眉批總批詳晰指示時時以漢學宋學相勸勉兩閱星霜人才蒸蒸日上教澤於是爲不朽矣兹者先生北行有日仿古人臨别贈言之意詔示諸生詞意之間勤勤懇懇其言曰曩歳供職京師貴省鄕先逹屬致學使者曰江西兵燹以來文物稍替然士氣謹愿獧者之流願益其華勿損其樸輶軒臨發敬以告之天降閔凶匍匐還里昊天罔極煢煢在疚夙無代耕之禄出應故人之招自儕面垢不接弁冕會中丞德公及方伯廉訪諸公銳意育才隆禮勸學轉請兼校本書院課卷不揣寸木升之岑樓二載於兹實辜嘉惠日月有時行且告别敢援古義聊效贈言漢宋分途實啓門戶本末終始究極顯然訓詁考据乃其先路岙心性命斯爲實功家國天下又極推廣昔聖垂教姑舉一門曰詩三百一言以蔽之曰思無邪又曰詩可以興可以觀可以羣可以怨邇之事父遠之事君多識於鳥獸草木之名又曰人而不爲周南召南其猶正牆面而立又曰誦詩三百授之以政之逹使於四方不能專對雖多亦奚以爲推之羣經咸有歸極是以學記言學始於離經辨志終於强立不反化民成俗放之皆準至哉教乎爲天地立心萬物立命矣沿及後世去聖日遠小奪大非淆是末加本外移内宗旨日歧罔可擇執冥行摘埴豈不其難究審大端莫非爲己逹道有五是曰明倫樹廉恥之大防爭義利之分畛不急於自見以蓄其德不甘於自貶以養其氣窮理以循知及之涂居敬以堅仁守之力志不遷於小利量不滿于近功體充而用以腓本立而文以茂雖曰境塞吾道必亨雖曰時晦吾學必顯治經之益當不越是每覽諸君子所爲經術湛深文章爾雅瘘具衆美不限一能章句小儒諒非所屑必將佩服前聖景行先哲遠接陸歐羅胡諸賢之遺緒近踐高安穆堂兩公之宏軌通經致用因文　道收居肆成事之效極親師取友之益豈曰德孤猶俟將伯但以自維薄植生處極窮弱冠授徒己而薄宦早違父師之教惟恃友朋之力旣取多聞愈求直諒小善必勸小過必懲嫌微或别於遠方忌憚猶深於宿草發然後禁時過然後學不有君子其何以能昔洙泗論學首樂朋來曾子言仁必因會友旣知得力之艱益慕同方之美遂忘鄙淺妄竭攻錯至於分量所及不能自誣日月至焉望道未見積疚之躬待救樂石詩曰風雨如晦鷄鳴不己言相見之難也貺我新知儻則異日校閱方迫言之不文幸加鑒諒湘東瀏陽歐陽中鵲謹書於撫州試院歐陽節吾先生服旣闋北行有日矣特諄諄然爲此敦品勵學之言以交相勸勉凡所以期望諸生者其言甚切而其意甚蚅再三展誦令人佩服無己方今學憲以培植人才爲己任願諸生仰體斯意各書一通爲座右銘由是學益勵品益敦以幾於鄕先哲不難也諸生勉旃鄧蓉鏡讀畢並識 
[譯日報述高麗事]  
　　居留朝鮮仁川之日本人日多一日房屋亦逐漸添建并借别國人居住無如租界地基狹隘今自駐紥日本領事以及各紳商會議將租界之海岸築平可廣地四千餘坪計議己定由領事照會仁川監理並上申駐劄京城近籐公使便與外務衙門熟商其費用或由韓政府自出或由日本人集資俟商定開辦工程歸日人作主最好於來春動工惟目前尚未接外務衙門覆文云○朝鮮政府於離漢江十餘里之春川府設有製造火藥所新建屋十七間近己落成又政府於京城左近傍楊花鎭起建製紙所其房屋亦己告城共二進費洋八千五百元應用製紙器械尚未完備諸事均由日人内山淸記爲監督今奉政府命赴大坂砲兵工廠購買諸機器業於月初首途○二十號仁川來信云本港今己冰結寒威頗覺凛冽至正午時稍有温氣近惟漢江尚未氷凍然往來仁川麻浦間船隻己不通矣朝鮮自有之龍山號汽船上月以來屢遭破損刻下拖上海岸待修○朝鮮典圜局鑄錢事務政府久欲攺章今派同局帮辦安駟壽及所雇礦務局幹事日本人小川實二員同赴大坂造幣局熟視製造情形並購辦鑄錢機器不日經崎港搭船前往 
[喜六小]  
　　楚北羊樓崗爲産茶名區每當春未夏初浮梁賈客各携重貲人山買茶會計之餘尋花問柳揮金如土芥而是處私門狹巷以脂粉爲　　者亦皆高卓絳旙爭迎游騎此誠於珠江花舫邗水笙歌秦淮燈火而外别成一派者也有喜六者爲箇中翹楚嫣然一笑傾國傾城花下　　時時過訪豓名旣著聲價益高非腰纒十萬未許於石榴裙下一證三生也今年有某茶客見而惑之流連匝月揮霍千金臨去時猶殷殷訂後約喜六肌膚豐潤有似玉環而性好修飾則轉類梅妃名下無虚非尋常粉黛可比不意十月初爲飛蟲所螫矣蓉粉面紅似櫻桃搗 
 
 

Page 3

 
 
藥無靈埋香有恨香山眞娘墓詩云世間好物不堅牢彩雲易散琉璃脆此情此恨今古同之操管記之亦花月之外萹風流之遺恨也 
[驚散鴛鴦]  
　　福州土娼林立城内射圃裏尤爲藏奸之淵藪早經督辦保甲局司道示禁仕案無如陽奉隂違近日尚有窩姦情事甚至無賴棍徒因姦起釁肆意爭毆殊爲風俗人心之壽保甲局提調柴司馬棠委員徐少尹樹瓊於某夕二鼓後親帶局勇多名前往密拿所有著名臺基早己聞風遠遁惟土娼綽號白沙妹者半老徐娘正與狎客呼吸烟霞喁喁絮語司馬破扃直入娼愕然詭稱係住家認客爲夫後局勇踵至衆口一詞指爲娼妓始不敢分辯司馬令其卽時搬離一面將屋標封又至猪仔嫂住屋甫在前門剥吸而室中人己知消息均由後門兎脫司馬由關帝廟順抵三排巷人和猪棧内廂房數間一律扃閉喝令開視同衾共枕者無非野合鴛鴦好夢驚殘羞慚無地司馬不子深究諭令速離此處以後當攺過自新勿再墮行於冥冥續查數家始鳴騶而回其時更鼓己三撾矣 
[墨西哥國招人開墾律例]  
　　墨西哥國招人墾荒其大略前己列報兹再將其國會内備例照登如左第一欵凡開墾者欲領地以立村庄應由議政官飭令將未有人承領之官荒繪畫圖式丈量廣狹分劃地叚又須派繪畫建造圖式師等爲設法酌定應如何辦理第二欵每人年己及二十一歳者准其立合同承領官地開墾所領之地最廣大者亦不得過二千五百個歇打之數目按每歇打伸華畝十四畝八分二六第三款凡官地曾經繪圖丈量分叚估價者無論異邦人來至本國抑或本國之土人欲承領以立開墾村庄須遵下文所例條例基一備價買地須遵繪畫建造圖式師所定之價限十年内陸續分次淸交其限期由建立村庄後次年起計其二備價買受地段或交現銀或分次將銀早交均可不必依上欵所說限十年期按候繳父其三凡領官荒未便交銀者其准領之地不得過一百個歇打之數又不能印領地契仍須立據聲明五年内係自己管業能將所領之地至少開耕十分之一方可其四擇就合意地叚建立村庄須遵第一欵所定之規條由墨國議政官立卽定奪應在何處先建房屋並將地圖價值各節刊入報章基五照現時墨國律例由外國而來開懇之人欲得照例准沾之利益須到登船處管理出洋事務官員或領事官取一執照爲據其六凡由異邦來墨國之人必須將其本國官員給之執照書明伊係良民前曾作何事業呈騐方唯其入境開懇官荒否則不准其十凡有人在墨國開墾並立村庄由立村庄之日起計十年内可享下文所列各欵利益一免充當兵役二免納各欵國稅只係工部局經費須遵例繳納三凡由别國運來墨國所無之食物及耕種農具機器家常器用建造屋料家私六畜等項所有入口關稅及内地關稅概准免納四凡在墨國耕種所收穫之土産各物倘載往别國皆准免納出口稅淮免稅憑單只准原人携用不得交與别人移用五倘有人能作格外利益衆人之事或能創新技藝則墨國國承特旌賞其人及保護其所創之新技藝别人不得仿造俾得獨沾其利第十二欵凡人欲在墨國開墾者初入國時須卽到官署聲明或仍用本國原籍抑或願攺入墨西哥籍第十七欵墨國議政官倘以爲宜之事則該官有權帮助開墾荒地之人及入墨國内地貿易人等或助以航海舟資或助以附火車費項備足其十五日所需之用並可給以耕種器具栽植各種籽建造各材料及耕牛之類此皆由國家借給者當遵買受國家地叚規條分期攤還借欵至買受官地可用墨國内地通用之銀紙繳價按時價每銀紙一百元現值通用洋銀二十五六元此數可謂得大便宜再將墨西哥國開基時所定律例擇譯數欵第一欵墨西哥係民主之國在墨國誕生者均係自主之人倘有奴僕到墨國甫踐足於墨境卽復得其自主之權照墨國律例永遠保護其人第四欵在墨國之人各自有權選擇其稱身稱職之事業如文雅藝業及各工藝及一切粗工與生理事業任其人擇定然後操作所獲之工值俱歸自己本身若非因侵奪别人利權及或犯國家定例與或獲罪於人經官判定按律禁止之類則無人能阻其操作第五欵在墨國之人倘非自己情願及訂妥公平之工價則别人不得强其作工墨國律例無論因傭工抑教習抑敬奉神明之類皆不准人立書劵賣身亦不准人立置身律外越境無歸之約又第二則載録人各有權隨意出入墨國遍往内地遷居處所毋鄌領住址册照及遊歴護照與别式執照之類第十七欵如欠負債只因錢債拖欠别無作奸犯科之事斷不得因負債而治以監禁之罪第二十二欵墨官訊判案件均以忠厚存心所有傷殘肢體剌面鞭籐打板及一切酷刑與罰欵過重將業充公之類並異常刑罰一概永遠禁止施行 
[寗郡失火]  
　　月之十八日晚三鼓時分甯郡南門内大廟對河趙姓之柴間失火烟燄漫天紅光高燭幸長安水龍近在咫尺且取水極便得卽撲滅計共焚去小屋十餘間其大厦幸有高墻隔開得保無恙 
[閱視壞船]  
　　太古洋行上海輪船被焚業將船底拖帶來滬其詳己紀昨報兹悉上海縣陸春江邑尊於昨日午前帶同書辦刑仵及通班差役人等至英會審公廨會晤蔡二源太守請仁濟善堂董事施少欽封翁滬北棲流所兼保安善堂董事瞿君梧笙同至新關碼頭乘小火輪船往新船塢碼頭其時太古洋行買辦卓君子和及上海輪船主己在該處伺候接見之下施瞿兩董事以船中積水現在尚未戽盡其中或有屍骨及金銀財物當卽禀明邑尊庆守候示施行邑尊太守向卓君等詢問當時火焚情形及斃命者幾人撈獲屍身己經代殮認領者幾具又將被焚船氏察看一周然後興辭而出仍乘小火輪船登新關碼頭乘輿回署 
[行路宜愼]  
　　前日下午五點鐘時有兩輪馬車一輛在英租界四馬路西首向北疾馳時有某甲在路行走一時不及避讓致被撞倒受有微傷及掙扎起身但見紅塵滾滾中雙輪飛駛巡街捕見而追赶勢己不及甲亦不欲多事從容雇車而返天荆地棘行路難來往通衢者可不於跬步間加之意哉 
[免肇訟端]  
　　潘樹華虞止雅徐玉亭等扭洪瑞生至英公廨控被洪虧欠銀飾洋向索無着請爲追究旋有人出塲調處求請免究蔡太守以旣自料理明白准其銷案一併開釋 
[縣案彚録]  
　　董吳氏投上海縣控稱媳婦胡氏被鄰村人賈阿四等搶去逼醮請爲提究陸邑尊　准詞飭提去後於前日到案晚堂由帮審委員宋莘樂二尹集訊董吳氏稱現住治下西十八保四十八圖北橋地方丈夫名泉根向以耕種度日生有三子長子名修海今年二十歳于千九歳時娶胡氏爲室上月十六日修海因病逝世胡氏矢志守節至本月十三日忽有賈阿四帶同伊子阿渭阿生及不知姓名等十餘人前來不問情由直入臥房將胡氏搶去並攫去首飾匣一隻及衣服等物小婦人卽與丈夫往追反遭伊等毆打爲此來案喊控二尹問爾夫如何不來答稱在家患病又問首飾匣内有何物件答稱有銀挖耳銀鐲銀簪等件另有皮馬甲藍布衫布馬甲等均被攫去現求究追二尹問胡氏曰爾今年幾歳是晚搶爾者何人答稱小婦人今年二十三歳是日適值丈夫四七之期至晚間小巡人在房中紡紗來搶者是阿四阿渭阿生等人問伊等將爾搶去藏在何處答稱當時阿渭入房將我從閣上拖至伊家逼我成親小婦人不允卽被伊等裭去衣服坐地上凍餓三天直至差役到來始得脫身並據抱呈董甯海供稱泉根是小的胞兄姪媳胡氏因被賈等搶去同嫂嫂來案伸寃該圖地保顧銀全俱稱是日因有公事他往至十四日回家兩造之事不知底細二尹命提賈阿四研詰供稱本邑北橋人年五十八歳耕田度日生二子長者名阿渭尚未成親次者名阿生業己娶妻生有二子本月初旬董寗海向小的言及伊姪修海於肯朋十六日身故遺下姪媳胡氏家貧不能守寡　子阿渭尚未攺婚爾如合意出 
 
 

Page 4

 
 
洋十餘元卽將胡氏許配阿渭爲室小的當卽應允於十三日前去由甯海將胡氏送出大門我等上前　接回家並非硬搶亦未攫取首飾衣服阿渭所供與其父同并稱並未糾人往搶只有小的與父前去阿生供稱是日小的在外作工未曾同往實被　指求請明鑒二尹問甯海曰爾可曾與賈阿四談及姪媳親事笞稱與阿四從未會面安有說親之事二尹廉得其情判將阿門笞責四日板阿渭笞責一千二百板阿生笞責六百板一併枷號一月發犯事地方示衆一面着地保顧銀全往查曾否攫取物件禀候核示董吳氏等叩謝而退○宋玉亭投縣呈控永順錢莊倒欠存項銀九百餘兩求請提究陸邑尊准詞將該庄經事王雨田飭提到案前晚由宋二尹提訊宋投案供稱山東登州人在申爲油荳餅生理本年二月間與永順庄往來至七月間該庄淸理帳目小的向索存銀土付下寶生祥支禀一紙向收無著至九月初一日該庄忽然倒閉被欠銀九百十七兩屢次往索一味支吾爲此來案呈控叩求究追王雨田供紹興人在永順庄爲經事共有資本銀八百兩係源裕錢庄順元布店寶生祥等三股開設被洪餘京貨店欠銀二百三十七兩鍾雲顯欠銀一百十兩股東寶生祥虧欠銀五百十七兩求請提追以抵宋欵二婧間爾欠宋銀作何料理答稱刻下實難設措求請明察二尹着押候追比宋退去候示 
[英廨停訊]  
　　英會審員蔡二源太守昨晨會同上海縣陸邑尊詣視壞船因飭知捕房停解公事一日 
[法捕房瑣事]  
　　楊萬淸控未婚媳蘇氏被伊毋蘇石氏哄回變賣等情己記前報昨晨經捕房包探王榮培郁庭湘等同至小東門外在七十一號門牌女堂烟館内將爲媒之張姐官拘獲帶入捕房經備捕頭詢問之下張姐官供出將蘇氏價賣時尚有某甲之妻亦爲媒妁捕頭着押候解案請究○某甲不知從何處竊得棉花一包夜間在法租界行走適被巡街捕撞見當將人贓拘獲管押捕房候訊○有人闖入某茶寮行竊水烟袋一枝當經茶博士追獲送入捕房管押○竊　阿毛前在某輪船圖竊未成經輪船上人拘住送押候訊 
[庚寅靑谿雨粟雨棉記]  
　　余重蒞靑谿之明年三月晦日天氣淸朗風日晴明午候微雨淅瀝如雪如霰仰視廊擔粟堆如玉俯拾階砌棉裹若絲城廂街巿飛洒幾遍街民汛掃至有盈盂盈缶之我邑人士咸以爲仁廉之治上格蒼穹衣食之原大造不各故雨粟雨棉以成瑞應也武尉楊君正祥謂爲不然曰是必有巨室富民積粟紅朽或倉龍乘風飛去帶粟以行是一說也於棉則無解焉時潘鏡如觀察在靑督辦礦務聞其事而奇之余因以楊君之言質之覲察曰非也靑谿地瘠民貧春初小有飢荒卽米貴如珠上下數十里間未聞有富敵厫倉而發等鉅橋者卽或隨風飛惓必在或簸或揚或春或揉時略一洒淅然米色必新今米微黄色食之迥異常米棉亦飛曰若紙堪任紡績傳曰民之所欲天必從之明府再來民悅之甚上天示瑞具殆明府之至治馨香感於神明乎余曰否否凡立非常之功者必有非常之瑞如倉頡之造字則天雨粟矣秦穆之定晋則天雨金矣今中丞鎭撫黔中利民者興之害民者去之觀察以貴介弟不遠數千里從海上來採山買斧煆石得金荒陬瘠壤之區皆貢鐵鍊銅之地曠野平原之上興連雲比屋之規以惠　黎元以榖我士女未有如觀察之功大德博而成久遠之業者天之所與其殆是乎其殆是乎余治斯邑而亦得因而利焉若夫宣德意報朝廷記瑞應皆有土者之責矣因例而爲之記時光緒庚寅年三月下浣日知靑谿縣事輔卿謝廷佐自記 
[浙省撫轅抄]  
　　十一月初七日同知夏之時禀知防軍局委驗收軍裝局工程差徐承豐禀見○初八日世襲騎都尉胡樹聲由京引見回省禀到○初九日咨補台州府經歴吳承曾禀知藩司糧道委海運滬局差並　假 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[申報舘協賑所十一月十六日至二十日止經收第八十二次淸單]  
　　十六日皖池張杏村爲令郎湯餅會資助賑洋廿六元○十七日皮套提水軒洋八元沈卿洋五元有心無力銅二元吳克奈錢五百文○二十日慈捲齋主九八元五十兩甬東三角地天下第一傷心人洋十元石光美求平安洋二元京口福興泰棧洋二元銅洋二元總共收九八元五十兩洋五十五元銅洋四元錢五百文 
 
 
 

Page 12

 
 
   
 
