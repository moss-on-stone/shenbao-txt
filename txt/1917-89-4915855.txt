# 1917 - 89 - 4915855

 

Page 1

 
 
   
 
 

Page 2

 
 
時評 
[中美異同（冷）]  
　　美國與德絶交因而中國對德抗議又因而與德絶交此相同者也中國與德抗議絶交正殷美國與德反無所舉動一若即此絶交而止者及至中國與德絶交之後停頓未進而美國忽有與德交戰之狀態此其同而又異者也 
　　美國對德僅曰交戰狀態而不曰宣戰美國交戰狀態僅曰對德而不與同盟之奥相關美國交戰狀態僅美與德交戰而不與協約國有加入之明文而中國與德雖未至交戰狀態然苟進行則曰與德宣戰也與奥絶交也加入協約也必聨類而及者也此乃不同而大異者也是曰中美之異同 
[命令]  
　　四月五日大總統令派載濤管理鑲黄旗值年事務此令 
又令陸軍總長段祺瑞呈准署吉林省長郭宗熙咨請以景雲補正白旗佐領應照准此令 
專電 
[北京電]  
　　聞政府擬派農次長文羣赴滬疏通商會意見頃以電話詢文君知其感冒言雖有此議但尚未確定實行 
[北京電]  
　　政府派文羣赴商會聨合會說明外交方針並囑轉向商界疏通 
[北京電]  
　　頃晤高次長知素患氣喘且肺稍病語言不甚舒暢其個人對外交意見係主利用機會使國家活動但仍視國民多數之意見並認各處反對之言多本良心可以注意外交上行至第二步殆無反顧餘地惟近則尚在停頓之中伍總長病稍痊仍急欲脱離關係但當局允否未决又言昨遍訪各國駐使初次未談外交事云云 
[北京電]  
　　内務田文烈聞確將提出但國會以曾查辦恐難通過將來或將以靳雲鵬或張志潭提出 
[北京電]  
　　倪嗣冲今晩或明晨可到京隨行者有黄秘書長糧餉局總辦黄恩隆及前鳳陽關監督王某 
[北京電]  
　　倪嗣冲乘部備專車到京此來與皖財政有關係 
[北京電]  
　　三月分鹽餘三百餘萬在津滬粤撥還 
[北京電]  
　　兩院議員定齊（八日）日在天壇農場舉行植樹禮 
[北京電]  
　　財政長有提李國筠說 
[北京電]  
　　中原報案檢廳以事涉箇人未便檢舉電馮副座遣代呈訴以便檢查日來該報銷數頓增載馮事之舊報竟付再版出售惟聞今晨起編輯發行所已由主管廳派警監視 
[北京電]  
　　國務院官制審查結果厲行機關職權主義改農商部爲農工商 
[北京電]  
　　李開侁不赴庫倫竭力運動廣東省長 
[東京電]  
　　日本紡績聨合會定十日在東京開大會并擬與織物業及其他對華貿易業代表會商反對中國改正關税實行方法一部人士擯斥彼等行動視爲不明大勢之醜行 
外電 
[北京電]  
　　憲法會議昨通過法院長任命應得參議院同意之修正案司法界大爲震動以爲司法獨立因以破壞提出此項修正文者爲國民黨議員（五日） 
[北京電]  
　　雲南省長任可澄前由政府召赴京師今已任爲總統府顧問未必復回雲南原任（五日） 
[北京電]  
　　上海紳商多人電致政府謂政府收買存土每箱銀八千二百兩惟聞土商每箱僅收
銀五千七百兩餘欵悉爲從中磋商此項交易者所得特請取銷合同透澈查辦（五日） 
[廣州電]  
　　有人發起組織農商銀行資本一百萬元已於三月三十日在香港註册大約五月中旬俟廣州上海支行成立後即將開始營業廣州農業展覽會定明日開幕（四日） 
[東京電]  
　　商人之贊助政府對華友好之政策者今因政府有將允中國增加税則實徵百分之五之態度漸覺不安蓋以此舉將使日本某種實業停閉也有勢力之商人中漸露不满意之狀（五日）以上路透電 
[北京電]  
　　段總理近罹不眠症日前且有吐血目下正由醫師療治（六日） 
[北京電]  
　　黎總統電令前平政院院長周樹模急速來京聞總統有任周爲内務總長之意 
（六日） 
[北京電]  
　　汪大燮氏今日午後拜訪日本林公使述及在日備受歡迎深表感謝之意（六日） 
[濟南電]  
　　山東省長專任問題因後任者未得適當之人故久未决茲督軍張懷芝推舉財政廳長王桂芳（譯音）繼其後任（六日） 
[南京電]  
　　中央政府近議籌辦江防即長江防禦以上由南京下至吳淞流域爲巡防之區域已電副總統商酌開辦（六日） 
[南京電]  
　　倪嗣冲於今夜十時三十分到京（六日） 
[漢口電]  
　　駐重慶德國領事本日來漢卽於今夜乘招商局船赴上海（六日） 
[東京電]  
　　中日交通連絡會議四日開會協議關於行李直通輸送之件其决定之細目中主要事項如左一運費照普通運費之價折半所有關税釐金等由鐵道當局暫時墊付到站後向收物人徵收墊欵該行李之容積限六立方尺重量六十六磅以内一實施期由九月一日起（六日） 
[東京電]  
　　大阪紡績聨合會爲反對中國改訂關税問題勸誘關係各業團體組織關税反對期成同盟會於五日在大阪旅館開委員會協議實行之方針（六日） 
[東京電]  
　　大阪税關今晨失愼焚燬棧房一間及他房屋損失計約四百萬元（六日） 
[北京電]  
　　美國議會之形勢益傾對德宣戰之向在京外交團之所見皆以中國加入協約問題必意外迅速云（六日）以上東方通信社電 
戰電 
[倫敦電]  
　　每日紀聞報俄京訪員電稱陸軍總長葛區柯夫氏下令謂敵軍現正預備猛攻俄軍陣線今急宜增募新兵以厚兵力並命各文武官員從速招集非從事必要職業之人民勤加訓練俾遣往前敵服役（四日） 
[倫敦電]  
　　海軍部宣稱上星期内商船駛入英國口岸者二千二百八十一艘駛離者二千三百九十九艘被沉一千六百噸以上之船十八艘一千六百噸以下之船十三艘遇敵而得逃脱者十七艘漁船沉者六艘（四日） 
[亞姆斯特丹電]  
　　據柏林電稱奧皇奧后已抵德軍大本營會晤德皇德后同行者有奧外相塞林伯爵及陸軍參謀總長亞士將軍（四日） 
[倫敦電]  
　　奧星奧后與德皇德后會於德軍大本營此事頗有關係衆信奧國現力促德國速了戰局蓋德奧兩國今有瓦解之勢而彼此之帝位亦岌岌可危也（三日） 
[倫敦電]  
　　荷蘭每人日得之麵包刻僅有九兩（三十一日） 
[海牙電]  
　　荷蘭國會提出關於兵士准假回里務農之質問昨陸軍大臣答稱目下大局不容者多數請假之問題（三十一日） 
要聞一 
[美國行動與戰局關係]  
　　路透電社接四日華盛頓電云參院議員之演說詞多辭意堅决贊助總統民主黨議員恰克氏即提出贊成動議者自述其觀念之更變辭尤警動略謂從前渠不顧多數國民之要求及多數議員之意見竭力反對加入戰局堅請總統嚴守武裝中立但後在總統處探知一切形始悉武裝中立之不同行今總統之主張實有高尚这宗旨存乎其間美國此舉絶不參雜貪得土地及賠欵或藉報夙仇之念今日已非討論時代而爲實行時代云云民主黨議員史温森氏謂今之問題不過美國應否接受戰事抑或爲懦夫之屈服而已民主黨洛志氏亦發雄辨之詞主張沒收美國境内之德商船以抵償爲德潛艇擊沉之美船並勉勵政客消除政治上之異見又請厲行並及軍役制謂美國應派兵十萬赴歐俾美利堅國 
 
 
 

Page 3

 
 
旗可以飛揚於法境戰而不力乃戰事中最下乘美國不戰則已戰則必須用其全力云云聞者莫不鼓掌精善此後有議員四人相繼發言表明其不願投票贊成之意但謂美德一旦開戰則彼等必擁護政府云繼乃投票表决政府提出之决議案卒由大多數通過又同日巴黎電云法國各報對於威爾遜總統之演說詞咸發議論菲加洛報曰今日全世界已知與德國及其强盛陸軍同居於地球之上而欲自由生活乃必不可能之事葛洛報曰威爾遜總統之决斷敵國視之爲之氣懾而自擁護自由者觀之倍饒意味晨報曰威爾遜總統今之偉大國民與純粹政治家也不畏陷阱不計阻礙卒能使其一萬萬自由國民擲其生命財貨於漩渦中以求公理壓倒專制政治與黷武生義之勝利小巴黎報曰俄國革命甫經成立而美國即加入戰局此足爲德國人民之最後警告不知德人亦了解此大敎訓否小雜誌報載前外交總長譬匈氏之議論曰美國將以其天下無敵之財力工商力海陸兵力及其精神上之大勢力爲與今已摧殘歐洲勢將蔓延全世界之瘋魔奮鬭者之後援自今日起猛獸殺人之日期殆有限矣又羅馬電云意國特里布拉報曰美人加入戰局則世界大戰局之性質將因以確定此性質維何則民治國同盟與專制國同盟之交戰是已意大利雜誌曰美國此舉殆謂此番世界戰局惟有以國家主義國家平等人類自由諸原則之勝利解决之而已凡此根本原則皆德奥所欲破壞而堅不承認者也又俄京電云俄人聞威爾遜總統决議之消息大爲感動演說家向兵士平民解釋此事之重要歡聲大作又倫敦電云路透電社得悉美國大約將贈助法國英金一萬萬镑以報一七六年至一七八二年美國革命時法國助以財力之舊惠 
[英報論美國最近舉動效果]  
　　四日英文京報云今日美總統威爾遜循戰爭之道途率領國人發明一較大之世界其功實不讓於昔日哥倫布之爲歐洲發見美國新大陸焉威氏係爲理想之勢力與高尚之道德所勤設世界非復　於野蠻者則各國實不能不服從之也今代之領袖人物其見及德國國家舉動 
戰勝之意義實與人類道德進步之原則相違法者當莫堅於威氏苟一國尚能自由組織其人力與物力於戰爭基礎之上以此種國家物質上之强大爲判决其國内人民及其國與他國國際是非之具則人類不能有道德上之進步矣夫世人不得爲救護一己之身命或自由而踐踏嬰孩故國家有效德人在比利時之所爲者卽不合於道德彼否認此說而以軍事必要之原因爲德人之舉動辯護者直是謂人類道德之進步爲虚妄吾人是非觀念之價值爲物質的而非道德的矣此種驚人之學說將以物質上利於個人或國家者爲是不利於個人或國家者即爲非若吾人生活果以此種學說爲指歸則不復爲人類將立即淪降與禽獸爲伍矣威總統爲謀協助一種世界之發展其理想與此種驚人之說完全相反故於議院宣布美德間有一種交戰之情形威氏以此種重要之决斷徵諸美國人民就其進行之形式與狀態觀之足見威氏政治之能力與手腕之敏捷實不能令人欽佩而頌揚之威氏旣深信反抗德國之舉動爲必要又恐一旦决定對德宣戰時美國人民意見紛紜不能一致故不即效熱心家如羅斯佛者之所爲不即請議院核准宣戰致引起反對惟審愼將事聽德人於海上對美國船隻出作戰之行動以激動美國民意現人民皆從而贊助之然後進行然尚未以對德宣戰請求議院之同意也惟通告議院謂現美德兩國間已有此種作戰之情形存在即使議院或至反對决議宣戰然旣决議承認德國潛水艇對於美國商船出仇視之行動致有一種作戰这情形存在則此種反對必去消滅於無形矣若反對此種决議或係以爲德國潛艇政策之發展致美國政府與德國政府斷絶外交關係者爲合法推行現在國際公法之原則否則必係美國船隻未經德艇擊沉車然美人苟非喪心病狂者則今對於兩說皆不能堅持由是觀之吾人以爲議院對於該項附有威總統爲美國陸海軍總司令之宣言之决議絶不能反對設威氏言德人對於美人生命財産出作戰之舉動故美國現與德國交戰則議院實不能不承認予以必要之供給使之能保護美國之利益也美國之加入於聨盟國所增之勢力巴爲人所共知美國海軍爲世界第三最大之海軍若以之巡防大西洋孔道更以無限之糧食材料軍火資助聨盟必足以敗德人無疑然美國之舉動或不須實施其能給與聨盟之實際的協助即可發生效力亦未可料蓋德政府或視美國之加入爲提出和議之相當時機以美國爲聨盟國之盟友即由美國向聨盟提議且此種和議大半爲重提去冬曾經通告美國中歐强國願承認之議和條件亦不至損失體面更觀本報昨日述及奧國外相與德首相在國會中之宣言吾人深信美國之舉動爲促進和平者多而發爲戰爭者少當莫或不然也 
[對德問題之外交形勢]  
　　中德絶交以來刻已兩旬政府對德宗旨仍未决定議院中已有提出質問之說惟政府以此事關係重大實難冒然從事故日來疊次召集外交秘密會議徵集各界意見聞日前公府顧問特呈元首條陳一件其内容係關於外交上最重要之三項請爲採擇（一）實行觀察美國動靜再定行止（二）暫緩加入協約（三）必不得已時加入戰團亦須權利義務分明預定協商之具體條件後又謂此時對外方針亦不可過於岑寂請即再向德國提出一種覺書以冀或可取消潛艇庶亦挽回世界和平之一道云云惟聞政府鑒於時勢恐此問題發展過遲將益形不利連日已爲發表之一切凖備昨日特拍發長文密電於鄂湘皖蜀浙閩等省督軍及南京馮副總統仍係對於加入問題有所解釋之處請爲一致贊助以免貽誤國家大計又據國務院確息云昨日駐奧公使沈瑞麟有長文密電拍達政府經段總理閱後即已封交國際政務評議會以便開會時提出討論聞該電内容之大要係詢問對德宣戰問題似否仍勢在必行脱令與德宣戰對於奧國應採用何種辦法請即行訓示以便預行準備一切最後又略述歐戰媾和問題近日又經提動德奧於此問題正在秘密拉洽之中或可成爲事實歐戰或將由此中止矣 
　　我國自對德斷絶國交後京内外各處添設臨時機關甚多雖辦事人均係兼職然必需開支者亦屬不少茲經調查中央有軍事委員會國際評議會外交辦事處（專與駐京荷使接洽德事）外省有廣東之黄埔管理處天津之外交辦事處檢察所上海之海軍辦事處外交檢察所漢口之外交辦事處等以上均有一定之機關者其他各省辦理此項事務均由省長委派一二人專與交涉員直接辦理不另添設名目以節經費 
　　新任外交次長高而謙氏業於日昨視事高氏受任之前本聲言願以事務官自効然若伍總長一旦去職政府又無預備繼任之人則高之代理部務或竟被提作總長之候補者自屬勢所不免故高氏受任時即請政府再挽留伍總長勿任去職蓋深不欲獨當此類局也高氏對於此次外交原屬主張中國此際當爲無條件之加入者迄今似未變其主張日前高入謁總統總統諭以愼重辦理勿輕言再有所進高氏諾諾而退高此時究不過一事務官地位一切政策自有總長主持自未便有所陳說也向例總次長履新各司人員均排班晉謁高次長素性謙冲不染官僚習尚入部後卽親赴各司就晤至下午五時方行出署 
[交通視察團到東之關係]  
　　三月三十一號日本每日新聞社論云第五回中日聨絡會議二十九日在鐵道院開幕中國派交通部參事王景春等與會協議中日兩國間交通運輸之完全連絡當中日聨絡開始時其初年度運賃收入僅八千元人員不過百五十人　後漸次增加至第四年度運賃驟增至六十五萬元人員達五萬二千人之多由此可想中日交通上之聨絡爲應時勢之急需而此後之收入日臻 
發展更無疑矣吾輩自信欲開發中國之富力在於交通事業之完成久矣故此次會議兩國委員關於聨絡事務有互相協定之必要更無待言而予所希望者尤在乘此機會對於中國交通事業之刷新完成交換意見排除誤解藉以實行中日親善之宿願且此次中國交通部次長王黻煒氏等二十餘人來日視察交通事業兩國當局把臂言歡此不僅關於交通事業實可謂兩國國交之好現象也視察員中大多數爲鐵道事業之當務者其視察之分點曾有涉及航海郵便電信等等然重要之注意則在於鐵道方面可想而知目下中國鐵道旣成線爲六千餘里而屬於工事中者有二千餘里其在計畫中尚未着手者幾及二萬里旣成線屬於官有者爲京漢京奉京張津浦滬寗正太吉長株萍道清廣九廣三汴洛江寗各線屬民有者則僅新寗潮汕興國房山等數條支線而已然皆以經營不得其法收支不能相償甚至外債利金窮於應付故中國鐵道行政之刷新實爲今日當務之急也 
[咨覆拘禁報社人員質問]  
　　北京國民風日報經理裴梓青發行彭翼臣被法庭處罰一節曾誌各報嗣有議員馬讓等提出質問書檢察廳何以違法拘禁報社人員茲聞國務院已擬答覆略謂查原質問書稱本月八號地方檢察廳傳去國風日報經理裴梓青發行彭翼臣復拘禁三日科以罰金該報並無妨害治安擾亂秩序之紀載即或言論過激事實不符儘可函令更正何至遽行拘禁處罰等語查請求更正手續自報紙條例廢止後已無根據檢察廳自毋庸先令更正至處罰係由地方審判廳簡易庭判决謂檢察廳處罰不免誤會拘禁一層檢察旣認此案爲刑事自屬不生問題原書又稱　律已經大總統明令廢除則報紙言論當然不受拘束究竟此次國風日報社被拘人員係何種罪名檢察廳率行拘禁處罰根據何項法律云云查報律雖已廢除報紙言論並非當然不受抱束如有觸犯刑律之規定檢察廳自應代表國家訴追此次國風日報之紀載檢察廳係認爲觸犯刑律第一百五十條及三百六十條故提起公訴地方審判廳亦即根據刑律之規定處以罰金至於判决適當與否據地方檢察廳呈報此案現在控訴審中如果罪名不成立罪刑不適合上級審自能糾正現時政府殊未便干涉云云大約日内即可咨送國會 
[紀四日之憲法會議]  
　　昨日（四日）憲法會議下午一時開會議長王家襄主席延至兩點十分主席宣告　議員出席一百八十四人衆議員出席三百九十八人已足法定人數報告請假議員參議院沈質夫等衆議院彭允彝等均許可照議事日程開議八十一條二項爲大總統所發命令及關於國務之文書非經國務員副署不生效力王謝家修正爲國務員對於大總統所發命令及關於國務之文書非經副署不生效力但任免國務員職不在此限理由如發佈任命國務員命令時該國務員尚未到任如免國務員職時該國務員無論因彈劾或因地故但已失其地位故無須其副署自應發生效力宋淵源修正原文下加但任免國務員於憲法上有特别現定者不在此限曹振懋修正加但任免國務總理不在此限羅家衡贊成王君修正主席先以王謝家修正付表决在場五百九十四人四分三四百四址六人贊成者一百五十人少數又以宋淵源修正付表决贊成者三百八十九人少數又以曹振懋修正付表决贊成者二百六十六人少數三修正均否决又以原案付表决贊成者三百九十九人少數亦否决王謝家動議認本項爲憲法上不可廢棄問題應交付審議主席依法付表决贊成付審議者多數龔政修正於本條後加一條條文性質亦是任免國務員不在此限與已否决修正安机故湯　主張一併付審議主席諮詢多數贊成主席又諮詢八十二條條文國務員經不信任决議時大總統非依七十五條規定解散衆議院卽免國務員職與已付審議之四十三條七十五條有連帶關係應否將八十二條替行擱起俟四十三七十五兩條解决後再行討論衆贊成於是八十二條擱起續議八十三條國務員得於兩院列席但爲說明政府提案時得以委員代理無修正付表决贊成者五百四十三人原案通過二項前項委員由大總統任命之曹玉德修正全删除主席付表决贊成四百二十人差二十六人不足四分三有人提起疑義反證表决四分一一百四十九人不贊成删除者一百零八人少數證明本條二項删除凌鉞於本條後加一項自行取消主席以八章標題法院付表决贊成者五百四十六人能過八十四條中華民國司法權由法院行之無修正表决贊成者五百六址九人通過八十五條一項法院之制編及法官之資格以法律定之馬君武修正原文下加但最高法院院長須由參議院選舉非經彈劾不得免職理由（一）司法機關爲人民裁判民刑訴訟保障人權其法院長故應由民選（二）欲保障人權減少痛苦即須鞏固司法獨立要在免行之侵擾故非經彈劾不得免職程瑩度修正但最高法院法官之任命須經參議院同意主席宣告休息二十分時三點四十分休息後復開議主席先表决原案本條一項贊成者五百六十二人通過曹玉德修正加一項爲二項最高法院長之任命須經參議院之同意理由近年行政部分勢力侵及司法獨立爲鞏固三權分立起見故有此修正衆議員三十號改院長爲長官主席先以馬君武修正表决贊成者一百七十人又以程瑩度修正表决贊成者二百六十一人而修正均否决又以曹玉德修正表决在場五百八十一人四分三四百四十四人贊成者四百六十九人於是曹君加一項任命最高法院長須經參議院同意之修正得以通過矣秦廣禮修正加第三項裁審員之資格及選舉以法律定之主席表决贊成者一百零六人否决又議八十六條原文爲法院依法律受理民事刑事行政及其他訴訟但憲法法筆有特别規定者不在此限范熙壬黄雲鵬蘇毓芳陶保晉四君修正案大致相同擬將行政訴訟提出另由其他機關辦理不贊成由法院受理打政訴訟駱繼漢删除行政訴訟賈庸熙修正設平政院審理行政訴訟其編制及官吏資格以法律定之鄭衡之修正加一項最高法院長有違法行爲時由國會彈劾之時已六點主席宣告延會 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[三日參院開會紀]  
　　昨（三日）午後一時參議院開會副議長王正廷主席照議事日程開議第一案鈔票制限法案（審查報告）委員長李述膺報告多數委員認爲本案理由充分可以成立惟第四五六十十一各條稍有修正云云莊羲明則表示反對審查案所修正之第四五各條贊成原案其理由以爲自民國以來各省銀行及官銀號達到法律範圍者甚少故本員贊成原案向乃祺方欲答辯衆謂此乃二讀會問題議長遂以應否開二讀會表决　成開二讀會者多數遂付二讀劉芷芬動議變更議事日程第一案同日行二讀會表决少數接議第二案省議會暫行法第十條第二十六條修正案（議員吳蓮炬提出）初讀由提議人說明主旨後蘇毓芳宋淵源首先表示贊成提案張其密莊羲明均反對之劉芷芬則主張付審查蘇毓芳提起討論終局表决多數宣告討論終局以付審查表决少數又以應否開二讀會表决贊成開二讀會少數否决議長謂前次開會張議員光煒動議請國務總理出席質問特任熊希齡爲平政院長事現在政府委員到院可否質問衆無異議政府委員出席張光煒質問謂平政院長一席職司訴訟應如何廉潔自守查熊希齡在熱河都統任時盜賣清行宫古玩繼又副署袁政府解散國會是反對共和以任爲平政院長請委員答覆政府委員謂熊希齡盜賣熱河古玩經人告之後經過查辦及法院裁决無此事實當然不生問題至於副署解散國會命令在各國解散國會乃事實上所常有不得認爲是反對共和鄭江浩謂在中國臨時約法總統無解散國會之規定政府委員動引各國憲法請問政府委員是否中國人林森謂政府委員認爲袁政府解散國會是否違法委員不能答於是衆起攻擊政府委員議長謂此質問本院認爲不得要領請總理定期出席接議第三案咨請政府將前清編定法院編制法新刑律商律民事訴訟律刑事訴訟律曁未經頒布之民律草案各底案送交院議决議案（議員吳蓮炬提出）初讀提議人說明主旨後吕志伊首先反對提案盧天游則謂提出法律案之權我國會自有何須必待政府咨交張我華謂所謂種種法案必須調查民情風俗再行提出方能保護民權若以此等决議案使拘束政府即政府草草提出亦萬不能完善是以本員主張改爲建築案或質問案正在討論之際提案人聲明撤回修正湯則主張討論自要結果不能自行撤消時至三點三十分宣告休息議長報告兩院議員發起星期四下午一時在迎賓館歡迎陸幹卿督軍又有公函由政軍學三界發起於四月八日在金魚胡同那洞宅歡迎陸督軍本院如有願加入者請來簽名休息後四點後行開會丁世嶧謂收賣存土訂立合同何以不先交國會請總理定期出席質問接議第四案一建立美國前任外交總長海公約翰銅相建議案（議員林森等提出）結果交内務股審查第五案順直省議會關於八項旗租請願案（審查報告）議長以審查表决少數終以原請願書表决多數贊成議案未畢而法定時間已過遂宣告延會 
[衆院審查歲出預算情形]  
　　昨日（三日）上午九時半衆議院預算委員會開會政府委員出席者二十六人委員長褚輔成主席報告本股審查先從歲出着手第一第二兩科係屬審查歲入現應先審查第三科財政部所管請第三科主任報告鍾才宏報告該科審查經過大概情形報告畢主席宣告逐項審查衆無異議公府經費第一項第一目大總統年　公費交際費第二目副總統年　公費第三目公府執事人員經費均照原案通過第四目政治顧問諮議經費第五目軍事顧問經費審查報告以大總統府官制尚未制定應暫移臨時門第六目七目八目馬驤主張移併三目於公府執事人員經費内以昭劃一克希克圖贊成主席付表决多數國務院經費第二項第一目國務院經費審查報告多顧問五員諮議四員經費四八零零零元移臨時門表决多數第二目統計局經費審查報告主裁冗員費一七八八零元表决多數第三目法制局經費審查報告主減顧問經費六零零零元表决多數第四目銓叙局經費審查報告主減冗員費三六零零元表决多數第五目印鑄局經費又持别會計審查報告併爲一項不設特别會計表决多數國會經費第三項第一目參議院經費第二目衆議院經費均照原案通過財政部經費第四項第一目本部經費審查報告主裁冗員費八三四四八元表决多數直轄各機關經費第五項第一目財政討論會審查報告主裁撤表决多數第二目檢查征收機關委員會審查報告主俟官制規定暫移臨時門政府委員說明征收關係重要而弊竇叢生自此令發生尚可杜弊要求保存此項仍列經常門衆多討論終以審查報告通過第三止幣制委員會經費此機關已撤表决裁去第四目清查官産處經費第五目編譯報告處經費第六目印花税處經費均照原案通過第七目化驗所經費已併農商部移臨時門第八目公估局經費照原案通過第九目採金局經費此機關已裁移臨時門附屬各項經費第六項第一目銀行監理官經費審查報告主裁政府委員說明要求存在衆多討論主席以審查報告付表决多數第二目洋員顧問經費照原案通過第三目駐美公使兼辦駐外財政員經費此員已裁移臨時門四目印花税票印刷及郵寄等費第五目官産處執照印刷費均照原案通過第六目農工銀行籌備處經費審查報告主裁政府委員說明要求存在衆多討論以審查報告表决多數贊成第七目平市官錢局津局經費照原案通過在京各機關經費第七項第一目審計院經費第二目平班院經費照原案通過第三目國史館經費第四目清史館經費審查報告主兩目合併衆多反對主席以審查報告付表决少數以分立付表决多數其經費多寡照原案通過第五目文官高等懲戒委員會經費第六目司法官懲戒委員會經費第七目全國烟酒事務署經費均照原案通過時已十二時半乃宣告延會 
[日本總選舉與現内閣]  
　　日本之總選舉定在本月二十日舉行本届選舉有關於寺内内閣之前途如反對黨失寺内内閣固可繼任不變如反對黨得勢則寺内内閣勢必出於總辭　一途雖據日報傳聞謂政府如失敗於本届選舉將决行二次解散然事實上能否辦到殊屬疑問寺内内閣於國會中本絶無基礎自解散國會後後藤内相一派始有組織政府黨之議漸亦消滅而竭力求親於政友會政友會本爲絶對多數黨大隈秉政力助憲政曾政友之勢始稍弱今寺内旣欲求親於政友政友亦可利用現政府恢復其固有之勢力故政友雖不甘自　爲政府黨然現政府必得政友之助可斷言也據政友會所估計該會公認之候補當選人總計可得二百名假定落選兩成可得百六十名即落選三成亦可得百四十名日本衆議院名額凡三百八十一名得二百人即可操縱國會政友旣率其百四十乃至百六十名之議員扶持政府政府且可吸收無所屬議員以爲己助則似二百人不難致也然上次總選舉政府落　率竟逮百分之四十九設以前事爲衡二百名之候補當選人僅能及當選者百人耳今日形勢固與前日殊科而據他黨所公表政友此次公認殊覺過濫或者落選之率竟在二三成以上亦未可知至其確實之結果則非俟總選舉揭曉以後無從預測也 
[湯事調和之經過]  
奉天軍警衝突中央使者絡繹於道其結局能歸於和平者直隸曹督軍與馮閣臣調停之力不少馮本局中人而曹則以同寅之誼居問　處者茲將曹馮往來電報錄左 
　　曹督軍等致馮閣臣電云奉天北鎭縣馮帮辦　奉省毗連强鄰關係國家至重且湯旅長以細故與張督媾嫌日久益深長此以往稍出枝節罹禍地方摇動大局弟等忝列同舟思之戚然伏念我公爲東省柱石頻年危象端賴維繫桑梓蒙福國家受利實屬弟等所欽佩用敢肅懇招致湯公明以勸導俾勿動意氣以全大局頃聞湯公有來京之說第恐其瞻顧躊躇務望敦促早日啟行以副政府電令弟等不敏敢决來京後定邀優容也泯蕭牆隱憂全恃九鼎之功臨電神馳不勝待命之至曹錫陳光遠張永成李進才蔡成勳潘炬楹陸錦吳長植張錫元劉富有劉金標張善范國璋同叩又電云奉天北鎭縣馮帮辦閣臣鑒華密養電敬悉台端派員力勸湯旅長慨允交代具見我公維持治安之苦心至深佩慰尚祈篤念大局始終維持務令湯旅長實踐前言俾風潮早平國民同受公賜禱盼交并尊電已轉諸公同閱矣特復曹錕叩宥馮閣臣覆曹督軍等電云曹督軍鑒并轉張李蔡潘陸吳張劉劉范諸公鈞鑒華密頃奉電示深感注存藻飾優加欽感無旣奉省張督軍與湯旅長媾嫌事實想早仰邀洞鑒無庸贅陳麟之始終維持屢請中央設法者固不敢以保全奉局自詡蓋管見所及竊深隱憂今果張督用兵湯等退走比令本師張旅長先時去新民主持鎭靜藉保治安尚未演出慘劇蹂躪大局然人民已飽受驚疑矣現在旅長等探尋湯旅長到黑山縣屬荒山鎭力勸湯旅長已慨允交代一俟湯交代後即婉勸來京囑謁轅前恭聽台敎再尊電已送湯閱以安其心旣承公等明令湯來京定蒙關愛鼎力成全餘容另陳謹電鳴謝敬頌勳安弟馮德麟叩養印又電云曹督軍仲珊鑒華密宥電敬悉湯旅長於敬日晩帶全隊到北鎭張督已派員到鎭接收矣知念奉聞並請轉達同寅諸公以釋遠系馮德麟叩沁 
　　湯玉麟現聞仍在北鎭暫住其所部之機關連及步三營附合之一百七團步二營軍隊先與之脱離關係在省留駐者甚多此外經張督派員收械召集者亦復不少除實有過失不令入伍外正就現有之數從事編制歸伍塡補成營後卽仍留北大營屯駐至其長官則尚有若干更動劉景雙現已爲陸防軍隊監視解去軍械一說謂劉見勢窮已獨身潛逃無蹤其部下已紛紛解散矣 
[魯省通信]  
　　國會延長會期一案魯省各界極端反對以爲如此辦法不但失人民之信仰且於國會自身亦恐發生不良結果四月二日省議會議長張介禮公署敎育顧問王朝俊特召集紳學各界開一茶話會當由多數意見致電中央反對此案一面由省議會名義通電各省議會請其一致贊成共謀救濟之方法當此電未發之前二日適參議員丁世嶧到濟張王等向丁徵求意見丁始終未有明確之表示並據丁君言此來係專爲個人行動絲毫不帶政治意味小住數日即行返都故决不願作政談也 
　　政黨之結合現已開成立會掛有旅幟者爲澄社民社政學研究會地方政治討論會其餘團體正在組織中者尚不在此數政治討論會於昨四月一號假山陜會館開成立大會用無記名法票選張公制爲正會長王鴻一爲副會長評議員九人孫水平孫介卿董甫衡陳翰軒王謝臣夏溥齋盧景芳孔則君周景宸而省議會議員李夢臯張光第朱仲廉王子趙初贊黄邵錫宸參議議員王者塾皆該會之中堅分子也 
　　魯省河工向分上中下三游逐叚防守自本年改組張懷芝督軍委勞之常爲督辦裁三游局長勞本浦信路工程局長該路停辦後賦閑已近兩載此次奉委不數日而中德絶交之問題起凡鐵路礦山聘用之德人須一概辭退交通部乃以津浦路之總工程師及該路副局長之兩項位置俾勞擔任但勞以河工要職辦理未有頭緒亦未便即行辭退日昨乃將河防辦公處由濼口移於津浦路之事務所路政河工合組一處未知能免曠職否耳 
[漢口通信]  
　　棉鐵免税問題武漢紡紗業領袖徐榮廷等日前電京反對棉鐵各貨免税茲悉武漢兩商會頃接天津省敎育會農會工業會商務會來函亦請聨合共爭原函略云羊毛棉鐵要求免税已經敝省農工商學各界聨名電請大總統國務院外農財各部俯順與情在案惟思免税問題關係國家歲入現聞中央刻正議修海關税則此等時機萬不可輕忽視之因想齊豫産棉最富湘晉産鐵尤良他如羊毛各項陜甘爲最而蒙古各處幾無地無之深慨我國工藝之幼稚一任生貨出口似爲非計現雖聞議修税則進口之税未必加增出口之税驟形減少雖敝省電爭於前尤望貴省另請於後總之獨斷獨行難期奏效羣策羣力定易爲功用是函陳請貴總會查核云云不知鄂商會如何辦理也 
　　女飛行家來漢美國女飛行家史天遜日前由申至津京試演航空術大受社會歡迎聞史女士已於二日由津乘車抵漢暫庽法界德明飯館一俟飛機由津運到即宣告飛演日期漢畢人民均已拭目以俟矣 
　　請辦軍車公司鄂紳覃壽堃等近議招股創辦漢口電車特繪圖呈請江漢關監督兼管漢口工巡處轉詳交通註册吳仲賢監督批略云漢口爲通商巨埠創辦電車誠爲要政惟茲事體大應先籌有完全之計畫庶於市政前途股東資本兩無損害查閱來圖所擬路線長約二十餘里所經過城垣馬路自六度橋以上馬路逼窄斷難安設車軌必須購地塡土方可建築總計資本爲數太巨恐未易集且電氣事業交通部限制極嚴須將建廠設線各項工程設備電氣方式電力電壓實數機器材料程式經辦工程師學歷經驗詳晰聲叙並繪具電廠内部機器布置圖式線路接續圖等呈請轉呈省署交通部核准方可開辦來呈旣未將公司性質聲明且章程尚未擬定率請核轉實屬無從辦理仰即查照公司條例籌備完全呈請核辦再當查驗資本實數卽于核轉可也 
[南昌通信]  
　　戚省長昨有致國務院長電一通陳述本省要政大略如下（一）九江德領事及館中職員已發給護照於日内即往上海各税關職員屬於德籍者已一律停職所置私産亦按照國際慣例辦理均已辦理妥協（二）會勘烟苗專使潘樂納已會同部派委員着手於會勘因各縣烟苗多已禁絶故該使極爲满意大約再有兩星期即可完竣（三）九江關加税計畫商民稍有誤會當派員分頭勸導已就範圍（四）陳述對於中德絶交一切善後之意見 
　　贛省李督軍近因南潯鐵路危迫特於上月三十一號召集該路股東黄棣齋程道存等至署面談一切大致謂該路關係不但南昌交通實爲全省血脈之所寄若不急圖挽救前途何堪設想贛人愛贛當必實心維持何以久不聞有若何善法鄙人前年晋京曾將該路情形商諸財政部幸得通惠公司出而一救否則即難支持不料延至今日仍毫無生氣李總理木齋聲望久爲邦人所欽仰奈遠在京師雖有籌畫實亦不免有隔閡之處贛人不趁此施救迨至演成亡路事實則痛苦何可勝言鄙人籍屬天津受痛苦激剌最深贛人僻處腹地不悉此中苦况故漫不注意深願贛人及早籌之至此次定期開股東大會北京股東又持異議無異自己搗亂自己不惟無益而又害之且珵聞南潯鐵路股本不下五百萬元北京方面新股本不過五十萬元開會地點自應以人數股東之多少爲定且路係江西之路當然在江西開會若在北京開會無論爲多數服從少數有所未合且該路以後各事皆須受在京股東之指揮鄙人對於此舉殊不贊成又謂該路有何維持之法如鄙人力所能及者無不極力輔助共相維持第尤須贛人全體盡力籌籌畫進行方能有濟若僅歸責於二三董事則未免强人所難云云黄等唯唯稱是李督軍復囑黄等轉達路局各方面速籌善法其救危亡語畢黄等始興辭而退 
[川省會之茶話會]  
　　三月二十二號川省議會開茶話會到會議員八十餘人所議問題有三（一）對德斷交問題（二）開會時期問題（三）議長問題首先討論第一問題楊道南動議謂鄙人擬有反對加入協約議案請諸君斟酌楊議員卽於場中將議案宣讀一遍馬文勛贊成其說并請通電北京及各省議會楊仲岳謂我國與德絶交已做到第二步若待做到第三步然後反對豈不太遲薛仲良謂現在中央　度並不如從前之奮勇或者即以斷交爲止再不往下進行亦未可知惟吾們不可不表示意見郭湘贊成其說田良楨起言鄙人對於楊先生所擬議案亦頗贊成但須研究打電辦法或用到場議員名義或用省議會名義如用少議會名義則現尚未開會不生效力事小妨害機關事大李光珠謂不關會時就不能用省議會名義打電此未見明文如用到場議員名義則電費頗鉅不如用省議會名義金錢亦省效力亦大伍鋆　現在我國與德絶交現已宣布而楊議員所擬議案尚多責備之詞徒令外人笑我國民意見不一致鄙意以爲可用楊議員之意而稍修改其詞然後發電庶爲妥善議長唐宗堯提出伍說謂有贊成伍說者舉手多數舉手楊績反對謂此說鄙意不甚贊成必依國際協會來電做去方妥總之有利就加入無利就不加入宜審愼爲之楊仲岳大聲謂審愼到如何地位方算審愼各員議論紛紜爭鬧不已最後表决仍依伍鋆等主張電請政府以絶交爲止不再進行由議長指定伍議員等四人擬電此案議終次討論開會期間由唐議長提出謂五年度决算案省長昨已咨到可否定下星期三開會衆贊成次討論議長問題董金鎔謂議長朱大鏞久不到會主席均由唐宗堯未免太勞可否於未開大會時從長討論高穎謂議長一席非朱即胡非胡即朱無須討論卽可開會若必於開會時討論有一部發生意見議長不肯到會是反無開會之日也衆閧然而散到休息室又提出朱大鏞簽名贊成者三十餘人 
[派員督辦粤沙田之核定]  
　　廣東之沙捐案國會議員及粤人士正竭力反對然在官廳一方面則云廣東沙田爲數極多約在一千萬畝以上惟素任人民自由報墾在前清時戶部本取放任主義即粤省長官亦一任各縣隨意辦理以致各爲風氣各有習慣絶無統一辦法入民國以來稍稍清釐當四年冬間曾由粤使張鳴岐不先咨商財政部徑行呈請總統將此項沙田歸粤省自辦其收入亦概歸省有乃正在核擬章程派員分往各處籌辦之際適滇黔舉義遂爾中止事平後迄未提議及此近聞朱省長迭次電陳國務院及財政部請特派督辦一員主持其事所有關於沙田之各項收入允作爲部欵惟粤省須酌提若干以補助政費及其他要需聞目下已由國務院財政部雙方核定請派譚學衡爲督辦不久將以明令發表其說如是不知確否也 
[浙省裁撤審檢所之所聞]  
　　高等廳之通電審判權之爭議 
　　齊省長耀珊致中央之江電有高等廳呈報前來云云外間以此對於高等廳頗多懷疑茲聞齊氏江電所云係高等廳奉遵院部號電不准再裁之令後乃於三月二十五日彙據養日前所報裁之四十四縣耳並非於本月一二號之間又有别報也刻下高等廳仍依院令辦理最近曾致瑞安縣電云瑞安審檢所覽卅一電悉仰該知事專審員遵照艶日代電照常進行免妨人民訴訟高等審檢廳江印又致臨海縣電云臨海審檢所覽知事卅電悉該所係在緩裁之列業經艶日明白電復該知事遵照在案仰即遵照毋違高等審檢廳江印又致武義縣電云武義審檢所覽陷東電均悉該專審員旣稱已遵廳電照常辦事應卽依照進行該知 
 
 
 

Page 7

 
 
事自可毋庸再行請示且裁留問題應依主管官廳命令爲標準仰即遵照本審檢廳艶日代電及從前飭轉各部電照常辦事毋得更張高等審檢　江印合上三電觀之足見江電之不實不盡矣又查高等廳據報裁撤審檢所縣份及日期均在在可攷計三月十二日據報裁撤者爲鎭海諸曁東陽三縣三月十四日據報裁撤者爲湯溪開化二縣三月十五日據報裁撤者爲餘杭新登嘉興嘉善德清安吉孝豐定海奉化象山蕭山天台義烏龍游常山淳安壽昌青田雲和等一十九縣三月十六日據報裁撤者爲紹興餘姚仙居蘭谿浦江衢縣樂清麗水等八縣三月十七日據報裁撤者爲桐廬一縣三月十八日據報裁撤者爲長興一縣三月十九日據報裁撤者爲臨安平湖縉雲三縣三月二十據報裁撤者爲黄岩遂安松陽三縣三月二十一日據報裁撤者爲吳興一縣以上各縣均在養日前報裁至嵊縣係在三月二十四日已在養日之後而永康之報裁未塡日期故未可據然以齊氏江電相證已多不可索解之處而當時縣知事爲齊氏所電强致以受理訴訟發生行政司法之爭執者亦復所在多有如江山程知事即其一也當經高等兩廳致電中央請示辦法司法部於本月三日電覆兩廳兩廳已分電未裁之二十六縣並江山縣等審檢所遵照辦理其電文曰知事專審員覽江山係未據報裁竟以知事名義判决姜宗根盜案經電奉司法部江電以該知事判决不能認爲有效等因仰即知照高審檢廳支印又致江山縣電云江山知事敬電悉該縣審檢所漾日前未據報裁竟以知事名義判决盜犯姜宗根等一案經電奉司法部江電認爲無效仰移審檢所重行審判並將姜宗根等嚴飭看管毋稍疏忽高審檢廳支印遂昌縣審檢所漾日前並未報裁現在齊氏認爲 
已裁該所專審員全輅南特電聲明并即辭職原電云杭州省長高審檢廳鈞鑒查省長梗電謂民密養電到達之日即爲職所裁撤之日又敏電内尚嚴令知事毋得模稜誤會茲查艶電謂職所漾日前已據報裁核與感敬各電時日程途殊不相符蓋職所報文係漾日後發出有郵簿可查時院部雖已主張緩裁而省長仍迭電催撤詞甚嚴厲故用是補報豈知一省之長前無院部以嚴逼之後有院部而誤指之耶員已另電請辭非戀棧者比特以裁與未裁有關審判效力並須結束經費請速示　遂昌專審員金輅南冬又聞桐鄉縣知事余大鈞自經齊省長訓令將審檢所裁撤後該知事竟將審檢所印信掯不交出並將印信截角封藏故該縣專審員與該知事大起交涉業已於昨日電請審檢兩廳長核辦矣 
至於已裁撤之四十四縣暫由縣知事兼理司法其兼理司法之經費已由高等廳擬定計富陽二百元湯溪二百元雲和一百五十元諸暨三百四十元遂安一百五十元開化二百元浦江二百元紹興五百元長興二百四十元平湖二百四十元孝豐二百四十元吳興五百元天台二百四十元鎭海二百三十四元餘杭二百三十四元嘉興五百元麗水二百四十元常山二百三十四元蕭山二百五十元奉化二百五十元義烏二百五十元衢縣三百三十三元永康三百三十三元蘭谿三百三十三元嵊縣三百三十三元餘姚三百三十三元東陽三百四十元黄巖三百四十元　清二百元桐廬二百元松陽二百元壽昌二百元新登二百元青田二百元縉雲二百元淳安二百四十元臨安二百三十四元象山二百三十四元嘉善二百三十四元龍游二百三十四元德清二百二十元安吉二百二十元定海二百二十元仙居二百二十元 
[蘇垣瑣聞]  
　　蘇州郵政局上年因營業漸廣較昔年增入十分之三現已列爲一等一級局長應立本係德人此次緣國交斷絶已奉交通部停止職務另委奧人佐麻薩臘接替於四月一號交接任事前局長已辭職赴滬聞部中仍發半俸准其留滬居住局長薪金月規紋銀四百兩新局長蒞車後對於郵差服務已令增長時間各局司員人等亦另頒新章佐氏年甫二旬 
　　無錫顧子卿上月接匿名信二封勒索巨欵一案顧接函後除將原信送縣請究備案外細繹遞寄地點書明蘇州胥門之舊府署前或在惠中旅館向來萍飄太湖等語因此昨乘車來蘇逕至警察廳前密偵並赴惠中旅館探詢毫無形跡旋卽投報警廳崔廳長當卽面諭偵探隊長潘國俊密查務獲拘辦 
　　今日（五號）下午一時盤門外吳門橋堍某姓因煑飯失愼延燒左右鄰居歷一時之久共毁房屋四十餘幢本城消防隊及各龍社馳往救滅聞燒斃一人四號晩間九時附近亦焚去草屋數間 
　　高等法院接部令開各廳呈送刑事上告案件往往意旨書内所塡月日逾期僅據呈稱該上告人於法定期内聲明上告而案卷内容竟於何日聲明無從查考若往復查詢動稽時日且即查明復來而卷内旣無記載空文聲復殊非正當辦法特令知各廳以後檢察官對於上告案件如因情節繁複或發見時日較遲未及於限内提出意旨書者務遵四年一五三二號通行辦法先行呈報並知照原審官廳備案庶程序得以維持辦理可期便捷云云 
　　本日吳縣公署將警廳解送科罰之烟案證物歷來存儲之烟土膏子燈鎗零具共有兩大擔約計數百件造册報告法院如數運至北局空場當衆焚燒請軍警睡學堂商界各派代表監視高等廳長及孫少川均各親往督視三時許舉火一炬後並經某代表當衆演述鴉片之害民禍國喪身敗家此後應共棄之以鞏固國基云云 
　　夏曆十四爲吾國清明令節王道尹親詣植園及先農壇之苗圃舉行植樹典禮先期柬請各公署機關蒞圃參觀是日上午九時王公乘輿而往孫知事崔警廳長到恭竚王公行禮各界往觀者頗多植畢攝影而散 
地方通信 
[松江]  
　　獲盜給奬舊曆正月二十五日平湖班王升記小輪在金山縣境牛尖屯地方被盜隔日本邑新橋鎭警所即捕獲形跡可疑之劉紀堂劉銘善汪長英林正才四犯解請總局究治嗣爲水警第二專署第三區一等巡官徐貴臣探知劉等四人確係夥刦小輪案内逸盜即備文提歸水警由水警轉解金山縣署歸案訊理現金山縣詹知事因該警弁等破獲劇盜有功特封洋三十元函請徐巡官分給有功各警弁徐巡官因捕獲劉等係新僑陸警之功因亦劃出洋十六元封寄總局請轉給新橋陸警昨總局已令知該鎭警所到局具領矣 
[鎭江]  
　　鞏固江防計劃鎭江一路要塞總司令楊　長昨奉督軍行署飭謂准海陸軍兩部會咨以鎭江象山焦山雩山圖山都天廟等處砲台須設過山大砲數尊以固江防楊師長奉飭後卽派一員至各該處相度形勢預備一切矣 
　　經徵畏罪潛逃丹徒縣章知事被人以徵收屠宰税更換税單　蝕税欵等詞在財政部控告由部飭行江蘇財政廳轉飭丹陽縣王知事查辦詎丹徒屠宰税經徵員洪廻得此消息竟潛逃無蹤有謂此事係洪私自舞弊故畏罪潛逃者有謂此事章與串通一氣故縱令私逃欲諉罪一人者二說未知孰是 
　　縣署廚房失愼丹徒縣公署廚房中於昨晩十時忽然失愼烈燄飛騰幸該署洋龍就近吸水灌救旋即熄滅僅焚去廚屋半間餘均無恙 
[揚州]  
　　飭查開河情形串場工程局日前擬開角斜場河道因該處有人阻止遂具文陳請運署照准開工日昨又有該場商人詹順興等以開河道與本地鹽引有關亦具文禀報運署請停止工程劉司長以兩方均有理由特飭通屬總場遴派熟習該地情形者及該場知事會同商人一體勘明是否關係地方及鹽引之利害從速詳復以便核奪施行 
　　知事改委警官江都周知事以警察所二等警佐寇道斌兼充江蘇高等審判所差使無暇兼顧呈請辭職特將該所三等警佐王子春升任二等并委日本法政畢業楊士香補充三等警佐 
[杭州]  
　　省議會之法律審查會昨日（五號）上午九時省議會開第一次法律審查會審查長張廷霖審查員周錫經等到者十八人其審查結果如下許炳堃孫棣三均應准其辭職修浚浙西水利修正案擬於第一條第二項下規定第三項如左前項浙西水利議事會會員於縣議會未成立以前由省長飭令各該縣知事愼選素有水利經騐之公正紳士一人呈請省長委充之撤消浙江船舶牌照費案須咨請省長將取締船舶規則及外海取締商漁船規則交議後始能解决回復王君行健議員咨格案以王君遠在西甯有兩月程期得依據議事細則一百三十七條承認其不能到會之理由免除其除名之處分 
[嘉興]  
　　電請力爭抵補金附税民國五年抵補金附加省税一元經省會議决暫加嘉興人民曾於去冬電爭無效現悉財政廳長預算六年度收支不敷甚鉅擬將抵補金附加之省税一元繼續徵昨收辦咨請省會議决施行禾邑公民陸繼　等以嘉邑連遭歳歉此税萬難擔負特於昨日電請省議會力爭以蘇民困其電文云省議會公鑒抵補金省税提議續徵民困萬難負擔務乞否認力爭以符暫加原案嘉興全縣公民陸繼鍷等歌 
　　查盤義倉積榖海鹽縣知事以鹽邑廣儲義倉所積米榖有關民食特於日前派政務主任朱警銘會同自治委員吾鴻墀逐厫驗查實存榖數以重民食茲將各厫儲榖詳數錄下天地厫一○○三石宇宙厫一○二三石洪福厫一○○二石五斗日月厫一○一七石五斗盈昃厫一○三一石辰厫五○○石暑厫四一九石五斗歳律厫八四三石五斗吕調厫一○五五石五斗收冬厫一○○○石藏閏厫一○○○石往秋厫一○○○石麗水厫一○六二石五斗餘成厫一○一○石五斗金生厫一○五○石雲陽厫一○○○石宿厫二八七石五斗共一萬六千一百四十九石五斗又次榖三石五斗現已飭知吾委員妥爲保管並具呈詳報省署備查矣 
[九江]  
　　車中逃犯南潯鐵路於本月二號由南昌開行九江之火車中有由德安解潯犯人一名有軍官一人軍士十餘人押解該犯身着漳緞馬掛摹本綿袍惟不詳其姓氏不料行至距德安數里許之桂家壟地方該犯忽由車門躍下隨仆隨起拚命逃逸旋由該押解兵士至公司車上向車長要求停車緝拿及停車追趕時已隔數分鐘車行已逾數里該犯已不知去向矣 
雜評一 
[飛機運動選舉（一子）]  
　　飛機之效用於戰爭至今日可謂極盡其能矣故交戰之國無不以飛機爲唯一之利器乃不謂日本更有利用飛機以運動選舉者是亦可謂開選舉界之創例而益顯飛機事業之特長矣 
　　各國選舉競爭之手段不一從未聞有利用飛機者今之以飛機運動選舉其敏捷　非他種力量所能及故不得不謂爲選舉　之進步也我國之選舉運動奈何祗知利用金錢而不思所以改良其方法耶 
　　人謂吾國事事不如人獨此選舉運動之本領足與外人相抗然而以此觀之仍瞠乎其後矣 
 
 
 

Page 8

 
 
   
 
 

Page 9

 
 
   
 
 

Page 10

 
 
各團體注意協助 
　　（二）磋商優待華商案查此案前經議决公舉會董虞洽卿宋漢章勞敬脩唐露園四君會商辦理本會以收回裁判主權爲根本解决乘此良機時不可失曾於本月十五　外呈司法外交兩部迅予核辦以崇國體而惠商民除原呈俟提議時宣告外其他有無相當辦法希再公議 
　　嚴坐辦將原呈宣讀一過 
　　公决竣奉到批示再相機進行務達要求目的 
　　嚴坐辦報告頃准紗業代表聞會董蘭亭聲稱伊籐洋行失竊棉紗一案案外牽涉多人無辜被累請會函致日本領事會審公廨據理力爭 
　　公决此案要點在緝獲棧司不宜牽累旁人應由會分函日本領事會審公廨省釋無辜以免拖累 
　　附錄致日本領事會審公廨函　徑啓者敝會據紗業錢業商董報告伊籐洋行失竊棉紗一案嫌疑牽連者蔓延多人類皆節外生枝無關本案而徒多擾累昨日元甡錢莊又被牽連竟至出票提人到案交保衆情殊抱不平查詢牽連之原因則謂陳福潤受做鼎豐押欵時所用者係元甡莊票因此牽連而及夫陳福潤所做押欵係日信棧單於伊籐本案原無關涉因鼎豐與伊籐棧司有關卽謂陳福潤涉於嫌疑已屬勉强再由陳福潤而蔓及元甡更嫌牽累若伊籐棧司不能獲案則牽累之人並無從昭雪嫌疑豈不寃枉且錢莊與各業往來每日出用莊票不知凡幾倘因用票之人牽入嫌疑而錢莊亦連類及之胡所底止至謂傳作證人因不到而改拘提於是須人銀並保試問該莊於該案究竟有何關係斷無憑空牽累之理應請函致日本總領事會審公廨即予省釋等情查上海錢業最重名譽驟聞公廨出票提人同業爲之駭異到案作證一節習慣上每多不願亦非盡出於規避貴總領事貴公廨於商情素所審熟伊籐一案其要點在緝獲棧司不宜牽累旁人伊籐在滬經商乃極有名譽之商人與紗業錢業終年交易關係甚鉅不宜傷動感情務乞俯賜察核准予省釋免再滋蔓牽累至紉公誼 
　　（三）查禁煙苗案案准上海縣公署來函奉省電以本年爲中英禁烟條件限满之期各團體對於禁烟一事利害關係至重且大尤須勉盡義務協力進行討論辦法等因轉函到會應如何協助即請公議 
　　公决租界地方向無種植烟苗此次肅清烟毒關係綦重應由會函請内地各商會設法查禁以資協助一面函請縣公署轉飭市鄉經董共同注意以清多年積害而免外人藉口 
　　附錄致蘇省各縣商會函逕啓者本月十六號准上海縣知事公署函開奉省長公署快郵代電内開各縣知事轉敎育會商會農會各團體鑒蘇省禁種烟苗迭經飭屬積極進行不遺餘力一面由縣知事會商地方各團體協同辦理是以兩年以來節次派員查勘業經一律肅清良由禁令森嚴各屬人民不敢以身試法亦因地方各團體熱心恊助有以致此本年爲中英禁烟條件限满之期前接部電英使擬派領事會勘則出發之期轉瞬卽届且領事於内地情形尤爲熟悉萬一稍有疎虞豈不貽誤大局各該敎育會等桑梓關懷對於禁烟一事利害關繫至重且大尤須勉盡義　協力進行應由縣知事召集各會會員討論辦法務須分段調查各專責成庶幾英員會勘之日不致有所藉口將來結束禁烟條件得以收美满之效果仍將辦理情形電復備查等因奉此查禁種一事疊奉令飭業已諄諄誥誡茲又奉令討論辦法等因用特函請查照示復等由准此敝會即於本月廿四日常會提交公議僉以租界地方向無種植烟苗此次肅清烟毒關係綦重應由會函請内地各商會設法查禁以資協助一面仍請上海縣公署轉飭鄉市各經董共同注意以清多年積害而免外人藉口等語除由敝會函復上海縣公署外相應函請貴會查照協助進行實紉公誼 
[西報對於現銀出口之歎息]  
　　字林報云大批現銀由滬運往印度計銀二百五十二萬兩大條銀二百五十九條墨洋六十萬元南方旣無來銀以補此之中國内地亦未必有此現銀運滬故不久必須向美洲購銀目下上海存銀不敷商務上之需求墨洋紛紛出境頗可嘆息星期五晩上海各銀行共存銀二千六百九十五萬兩洋一千五百三十五萬元大條銀五十三條内有中國各銀行存銀四百零五萬兩洋五百三十一萬元本星期内因鎔化銀元故存銀多十萬兩銀價於本星期内由三十五便士又十六分之十五漲至三十六便士又四分之三美政府購銀若干而印度政府之需求尚未满足中國又不復有銀出售來源不旺銀價之漲似尚未有已也 
[請減忙漕徵收費之覆函]  
　　舊蘇松太屬省議員許蘇民等致函省長請減忙漕徵收費原函已錄四月四日本報茲將齊省長覆函錄下昨展惠緘以各縣忙漕徵收費應於本届上忙起查照議决預算案以百分之五平均支配照舊額減去六分之一已減者弗庸再增未減者皆須酌減等因除已令行財政廳核議辦理外先此布復 
[俄國臨時政府之對華態度]  
　　滬海道尹公署昨日訓令上海縣知事云案准江蘇交涉公署咨開爲咨會事准三月二十四日俄總領事函稱本領事前於本月二十一號即星期三曾與貴特派員面談各節茲知大俄國欽差駐京大臣已告明貴國外交部以大俄臨時政府對於俄華條約及兩國邦交仍如常鞏固等因本總領事理合專函申明尚祈察照等因准此除咨護軍使並令行縣廳外相應咨請貴道尹查照爲荷此咨等因准此除分行外合行令仰該知事查照此令 
[中德絶交後之處置]  
　　本埠德領事署因中德邦交斷絶懸掛荷蘭國旗所有一切未了事件委托荷蘭國領事代爲管理各情已誌前報茲悉該領事署所雇華人業已給發工資暫行辭退惟總繙譯某氏與某某兩文案則由德領事轉薦於荷蘭國領事以資熟手 
　　本埠海陸軍警政各機關文武各官自中德絶交以後對於旅滬德僑之侍遇非常審愼昨又集議於交涉公署海軍上將薩鎭冰松滬護軍使署代表參謀馬鴻烈滬海道尹王賡廷上海縣知事沈寳昌淞滬警察廳長徐國樑等均先後到署參預會議直至五時許始散 
[誣良爲盜案赴省上訴]  
　　旅滬湘紳聶嚴生在上海地方檢察廳控水警一專署一分署三區宋徐兩艙長誣良爲盜私刑吊打並剥去皮衣攫取銀洋一案前日已奉批斥略云本案出事地點係在松江泗涇鎭不屬本廳管轄範圍前經明白批示該 
民如果實有寃抑應赴松江縣署呈訴如松江縣有違法情事應訴請該管上級官廳核辦本廳碍難照准等語聶嚴生見此批示大爲不服以此案發生後曾由該署長沈葆義來函道歉並願賠償損失似此證據鑿鑿豈可使安分良民寃沈海底是以昨日檢齊一切證據邀同律師赴蘇州高等廳上訴 
[處治謀斃日人與私造錢票之磋議]  
　　湖南人胡儒珍（即李正華又名胡玉珍）甘肅人高志上海人盛冠文因被日商中洋印刷所主日本人池原與夥鴨井被人謀斃一案牽涉並與日本人野材私造湘鄂兩省官錢局票一案亦有關係由捕房將三人先後拘解公共公廨辯論終結判胡等押候會商判决嗣因中日問官意見不同迄未宣佈判决前日午後由駐滬日副領事加籐君蒞廨與關讞員在領事矩息所會商判詞聞日領意見以胡儒珍對於謀斃池原鴨井案有證據三種（一）裹尸單被與胡儒珍家搜出之單被同一式樣（二）池原處抽屜内所得之字條與胡儒珍所書之字條筆蹟相同（三）胡儒珍之二房主到堂所供各節可爲此案之鐵證擬將胡儒珍處以死刑或永遠監禁高盛二人科以相當之罪而關君以表面上相似之事不能作爲鐵證擬將謀斃池原鴨井案註銷惟胡等串同僞造湘鄂兩省官錢局票確有證據自應分别懲辦擬將胡儒珍處以五年之監禁高盛兩人處以附從之罪中日兩官磋商至三小時之久仍未解决而散 
[交通銀行預備開兌]  
　　交通滬行開兌在即刻已將内容部署完備昨日該行長趙慶華特至南市縣商會與正副會長面商維持方法並請轉知各業商家定期開兌良久始返 
[陳其美被害案近聞]  
　　前滬軍都督陳其美被害案内之獲犯許國霖宿振芳兩人前經上海地主審檢廳訊明判决許國霖處以死刑宿振芳監禁十五年嗣許等不服上訴蘇州高等廳迭次訊供各情已詳前報茲由陳其美之妻姚氏查悉此案共同犯某某二人業由外洋潛回滬上匿居某旅館等處是以邀請承辦此案之律師於前日同投司法官廳禀請派警往拘以免遠颺 
[北蔡商家對付巡警之辦法]  
　　浦東南滙縣屬北蔡鎭各商店以張江栅第七區巡警迭次違法騷擾受害無窮該區員王承清係直禁磁縣人新從北來不知地方情形一味偏袒如此次巡警搜查朱姓一案王區員不察事理又以私售拒捕報縣以致羣抱不平特於昨日邀集闔鎭商人會議對付之策當衆公决公呈南滙縣公署請將王區員撤差並將肇事之巡警撤革懲辦自即日起所有各商店應出之警察經費暫時扣留俟有確實辦法再行照繳 
[强盜開鎗傷人]  
　　法新租界格洛克路紫陽里四號門牌粤人周蘭芝家（周在鎭江營業祇有母妻二人在内居住）於前晩八點鐘時突來盜匪三人一盜在外把風二盜各持手鎗入室圖刦周妻錢氏攔阻聲喊一盜即開放手鎗擊傷周錢氏右臂旋經鄰人聞悉帮同喊捕該二盜又連開二鎗逃逸周錢氏受傷後因並未失物故不報捕即自投仁濟醫院請爲療治嗣經包探得悉禀訴嵩山路捕房副捕頭臘脱禮立飭探目沈德福等前往周家調查情形留心嚴緝 
[守拿盜匪之結果]  
　　新閘捕房捕頭於前日午後據人密報謂有大帮盜匪各帶手鎗將由法租界西新橋等處竄入公共租界内希圖搶刦捕頭得報立飭華探目李星福包探錢壽生沈壽章韋金福及九號西探目非司戤潑等分往愛多亞路西藏路等處守候同時拿獲形跡可疑者五人一併拘入捕房經捕頭詢問均不承認爲非逐一搜查亦無違禁物品遂一併麾之使去 
[川沙縣境之盜案]  
　　浦東川沙縣境蔡鎭附近龍梢地方有在滬充當包探之周某家於前日夜半時突來盜匪二十餘人撞門入室各出利刃恫嚇將闔家男女人等用繩縛住翻箱倒篋任意搜刧銀洋飾物約值三百餘金携贓呼嘯而逸事後由周投報川沙縣公署昨經趙知事派員下鄉踏勘被盜屬實通飭各警探緝贓盜務獲解究 
[保護會勘烟苗之英員]  
　　水警第二廳長接奉省令略謂英使會勘蘇省烟苗業經派委駐甬英總領事陶樂爾君來蘇勘查現下陶領事已抵省垣本署特派記名道尹俞壽璋陪同彰往次第查勘准於本月十日由寗出發該英員抵境時應卽飭屬保護並派淺水兵艦沿途護送以昭愼重除分行外仰即遵照等因趙廳長奉文後當卽分令各專署如英員抵境時常洲無錫等屬以第二專署之師船及昭武兵艦護送蘇州崑山一帶以第三專署之師船及靖湖兵艦護送松屬浦江一帶以第一專署之師船及安靖兵艦護送 
[滙票掮客與殖邊行長之交涉]  
　　英商滙票掮客西人馬立師延請律師在公共公廨控告本埠殖邊銀行行長徐幾亭圖賴佣金九百七十兩並違背合同不交定購羅卜洋二百萬元等情業由公堂飭傳被告到案訊判交保候訊在案前日午後經王肇之襄讞會同英卓副領事升座提訊先由原告代表律師上堂向西人馬立師詰據供稱伊來華多年向在上海各銀行爲滙票掮客去年四月間與被告徐幾亭訂立合同定購羅卜洋十萬元每九八元一百兩購羅卜洋二百二十元至五月間續訂合同又購羅卜洋一百萬元當時言明如一月後出貨須貼滙水四分之一當有該行書記愛勒實（譯音）在場迨後我將此項定購之羅卜轉賣與人至五月十六號該銀行倒閉後屢次向出無着奈我早已賣出故復向華比道勝兩銀行買進致受損失且於該行未擱淺之前原告代被告經手法國銀行一欵計銀五萬兩迨後向索一味游約尚有倜金九百七十兩亦不照付今將合同呈案請追陳訴至此即由被告代表律師向原告駁詰數語旋有洋人愛勒實投案由被告律師詰據聲稱我在殖邊銀行爲書記原告與行長訂立合同定購羅卜票洋二百萬元 
我亦知悉至本行擱淺後原告並不前來催出並允展期半年被告已向哈爾濱地方買進原告曾向被告催訂法國銀行之欵計五萬兩當時說明如果被告將此欵付還原告允將羅卜票合同取銷此皆我所知悉云云旋據被告律師聲稱原告所據不付佣金九百七十兩被告已經承認惟指控違背合同不交定購羅卜票被告不能承認中西官判徐幾亭仍交原保候再復訊核奪 
[學生會今夜開會]  
　　寰球中國學生會於今晩八時請會員郭秉文君演說（考察日本菲律濱敎育之感言）郭君爲美國哥倫比亞大學博士熱心敎育有年近自日菲兩邦調查學務回國該會特延請演講局時必有高見以供同人之討論演說畢後接開交誼大會演試活動影戲佐以中西音樂以娱來賓無論是否會員一律招待不需入場劵云 
[官話合會復活節之演說]  
　　南河南路五百四十五號官話合會聞將於明日（八號）午前十鐘半即基督復活節日敦請上海通問報館主筆吳板橋君演說清明與復活問題吳君善操官話想是日必有一番偉論也 
[農校運動員得奬]  
　　本邑西南鄉閔行鎭上海縣立乙種農業學校開辦以來頗能注理體育此次縣屬學校聨合運動會該校學生亦來與會異常奮勇當由該會奬給優勝旗一面一等奬章八座二等奬章三座三等狀章一座前日下午乘輪返校當抵埠時留校實習學生列隊歡迎音樂迭奏燃放爆竹游行一週當晩復舉行聚餐會觥籌交錯極爲歡洽 
[國貨維持會調查部之討論]  
　　中華國貨維持會於昨日星期四晩八時開第四次調查部職員會討論調查錄各項應辦手續由汪星一君主席其議决事項如下（一）議本届第四期調查錄原議陰曆硏月底出版今爲期已迫亟應從速趕編以免延誤當經議决於即日起交由文牘員王伴閏君先行分别種類著手編輯（一）議調查全國工藝出品前經函請全國商會詳細調查按表塡寄茲查各處商會已經復到者尚不及十分之二惟爲期甚迫務祈各省商務總分會迅賜查明按長塡送以便陸續編入藉資發揚國産而利推銷（一）議本埠如徐家滙浦東泗涇法華等處尚有調查未竣之處决定於一星期内調查告竣以免遺漏（一）議調查錄封面圖式公推王伴經君擔任於本星期内畫就以便於下届開會討論公决付刋（一）議上年承大總統題頒利用厚生匾額及前年農商部頒給國貨展覽會謝狀决議製就銅版刋印卷首以誌榮典藉伸感謝（一）議凡國貨商廠如贊成惠登調查錄廣告者務於陰曆本月以内到會接洽以免向隅議畢時已十句餘鐘遂宣告散會其餘未盡事宜决於下届再行續議 
[保存議渡碼頭之規畫]  
　　浦東東西溝一帶義渡碼頭以及公路從前無人整理往往被人移毁自設塘工善後局之後始將沿海塘無糧單公地及塘外相生灘地升科繳價作爲留塘闢路之用現當濬浦之際塘工善後局特擬就統一浦東沿江各義渡碼頭辦法以原有義渡碼頭劃爲水道寛徑十丈不許塡泥繳升入契永作公渡地位以利行人業已呈准交涉公署函轉濬浦局查照辦理 
[嚴禁迎神賽會續誌]  
　　本邑西南鄉徐家滙迤西小閘地方有好事鄉農定期陰曆本月二十日迎賽蓬場廟城隍神像曾經上海縣沈知事訪悉函咨該管淞滬警所並令縣警佐領袖等會同查禁在案茲悉沈知事昨又訪聞該農民等不特肆無忌憚抑且踵事增華預備檯閣高蹺將於日内迎賽神像三天哄動男女前往觀看當即飭傳二十八保十六圖地保到署著卽傳諭阻止如違惟該保是問 
[軍隊預防染疫]  
　　松滬盧護軍使昨奉馮兼督軍令云各師旅軍隊之防疫器具均未完備現届春令疫厲叢生之際一旦發生互相傳染爲患匪淺亟宜施種牛痘藉防疫厲仰即通飭各師旅官佐軍士凡未種牛痘者一律補種以重衞生云云 
[烟膏店之癡心夢想]  
　　公共租界内各烟膏店土棧均奉英美工部局諭於陽曆四月一號停止營業迄已一星期矣惟查公共租界内各烟膏店自遵限關閉後退屋搬遷者祗有福建路正豐街口乾坤和一家餘則半掩其門尚我觀望如土商要求銷售存土果能達到目的則彼等亦擬公延律師請求各機關准與土商一例看等云 
[船夥違犯烟禁]  
　　王炳生在南橋至閔行一帶往來之接班船上爲夥昨日來申購得烟土數十元並烟膏等物行經南市大碼頭地方崗警見其形色慌張上前搜出烟證當將人證拘入警區轉送地方檢察廳預審收押候突烟證存案 
 
 
 

Page 11

 
 
[私售烟膏]  
　　住居美界北西藏路三十七號門牌之潮州人蔡正甫因私售烟膏被滙司捕房華探目馬阿美等查見將蔡帶入捕房飭令存洋保出聽候公堂傳訊 
[攷試外勤巡官]  
　　淞滬警察廳長徐輔洲君曾經通令所屬外勤巡官於四月六號午後來廳候考昨日届期各區外勤巡官到廳候考者計有六十餘員當由徐廳長派委總務科長趙殿英爲考試員旋由趙科長命題當面考試茲將題目錄下一如有租界各捕房到内地緝捕竊盜案犯時應如何辦理試詳言之一如有外國人在境内有不法行爲時應如何辦理詳舉以對一軍警禮節以第六條詳細默錄 
[公廨讞員銷假]  
　　公共公廨正會審官關炯之君因病請假曾誌本報茲悉關君業已痊愈於前日午後蒞廨照常辦公 
[駕輕就熟]  
　　法工部局總辦唐登君逝世後由法總領事及局董等公舉現已返國之前任總辦臘斐禮也君接任發電往邀等情已誌前報茲悉臘君業已允許上月十八號已由法國啓行來申任事 
[截住男女拐匪]  
　　救濟會偵探王緯文虞占順昨在某輪船上見有著名拐匪瞿永春拐婦陳瞿氏串拐年將及笄之阿李阿寳兩女子擬乘該輪販往他埠常將男婦兩拐匪及被拐兩女子一併押送地方檢察廳預審分别收押候究兩女子着送救濟會留養候召家屬認領 
[孀婦不願再醮]  
　　鄉民俞振新將其孀媳陸氏再醮與寳山人楊福榮之子道生爲妻陸氏因不願再醮避居浦東陸家嘴地方潛至紗廠工作度日昨被楊福榮等尋見勒令回家正有爭鬧之際有三區崗警到來將一干人併拘到署經解警正詰據陸氏供稱年二十四歳丈夫俞鑒鑒故世三載遺下一女今已六歲因翁俞振新欲將婦人改嫁故六歲之女孩亦被串同俞王氏等售去是以逃避懇求伸雪詰之楊福榮等供稱已出價八十元交付俞振新等語當以案關刑事判兩造併解地方檢察廳訊核 
[本夫捍凶姘夫]  
　　通州人朱阿慶與妻胡氏賃居閘北光復路雙龍園茶館樓上該氏與販米客商吳代榮私識前日朱有事出外吳至該氏處續舊被朱歸家撞見扭控四區警署轉解司法科訊明核辦 
[柴行失火]  
　　前夜二時許老西門外華法交界之肇周路唐家灣西林寺口范姓所開之柴行内因撥翻火油燈燬去平屋一間半並稻柴一堆昨晨該管警署余警佐飭傳事主到區詰問罰洋三元以儆 
又一訪函云前夜二時十五分鐘西門外唐家灣白雲觀後面忽報火警先由該處第三區救火會驅車往救俄而一二四區各火會亦均到場極力灌熄約歷一時之久焚燬平屋三四間稻柴數十擔事後經二區警署余炳文警正飭警往拘火首柴販范關泉詎已避匿當將范妻馬氏拘署研詢姑念無心失火判罰洋三元以儆查本邑城廂内外半月以來大小火警已不下十五六處何地方之不幸耶 
[殯舍失愼續紀]  
　　西門外斜橋旁法新租界浙紹永錫堂殯舍失愼業誌昨報茲悉火起於該堂對面洋棧右之寄留所樓上因值清明各家屬紛持錠箔麥簍相繼往祭自辰至未未嘗間斷致錠爐熱度過高灼焦屋面之板立時冐穿勢難止遏幸華法兩界救火皮帶車先後馳至得以撲滅僅燬去屋面兩間及空材十六具其在樓下所後等處所停之屍棺經該堂主事督飭扛夫擇要扛出得均無恙事後嵩山路捕房副捕頭飭傳該堂司賬茶房二人詰明實情即令退出 
[掃墓大起衝突]  
　　前日爲清明節有江北人孫鶴田孫二哥孫大喜子及婦人李孫氏等同坐小車往閘北江淮公所義塜上掃墓另有老嫗李王氏亦率同其子李春山婿徐得標女徐李氏等往化紙錠不知如何兩方忽起衝突互相鬭毆由四區崗警一併拘入區署當經姚警正質訊據孫等供稱有帶來六歲女孩一口被匪徒乘問拐去請究李等亦稱同時走失十一歲女姟一口姚君以兩造供詞各執判令還押聽候查明核辦 
[法警與電車司機人衝突]  
　　住居西門外餘慶里第一家爲烟紙店生理之黄仁榮前日下午七時許由新北門乘華商電車回家時適二等坐位已足黄尚未走入忽被該車二十四號司機人推下當時地方檢察廳司法巡警侯桂榮亦在車中目覩情形以黄幸即拉住車邊銅梗否則跌下大有性命之憂當斥該司機不應如此野蠻詎司機不服與之衝突時適查票員亦到侯據情面告該員非但不責司機之非反斥侯爲多事將以老拳奉敬於是合車坐客羣抱不平其時電車已抵西門後經多人出爲排解始各走散但侯心不甘服詢明黄之住所昨日在廳具詞稟請林檢察長函致該公司請爲查究 
[踢傷婦人肚腹]  
　　住居滬南高昌廟附近之　北人朱元海與妻郭氏昨晨因向同鄉婦人李陳氏索取欠欵起釁互相同武郭氏被陳氏踢傷肚腹當有巡警到來將兩造拘入二區警署轉送地方廳午後經檢察官預審並騐得朱郭氏受傷極微判交其夫領回自醫李陳氏收押候核 
[藝徒被責潛逃]  
　　四區崗警前日在新民路查見迷路男孩一口帶回署内經姚警正訊據該孩答稱姓陳名大香年十二歲寗波人在火車站附近某正衣店習藝因被師責打私逃出外云云判送閘北慈善團留養候查 
[定購洋釘之紏葛]  
　　美商美良洋行買辦邱啓華被黄震之在公共公廨刑事科控告騙取定銀四千九百兩一案前日午後由廨提訊原告延代表海德禮律師上堂譯稱原告曾向美良洋行定購洋釘一千四百箱因欲現銀现貨當由原告付交被告莊票銀四千九百兩向彼出貨邱云貨已轉押與某銀行詎邱空言搪塞情同欺騙應請訊究質之邱延斐斯律師到堂辯稱原告前向美良洋行定購洋釘逾期三月不出故由陳子川經手將貨轉押與人原告所付之欵係由陳子川取去請察王崧生襄讞商之美領博君以此案係民事性質遂判被告仍交原告着原告改歸民事訊理 
[廣告費限期交還]  
　　張祥芝控張菊蘭圖賴代登告白費洋一百二十二元八角一案前日午後由公共公廨俞襄讞會同義副領事羅君提訊原告投案訴明被欠情形即將告白發票呈案請追質之被告供詞推諉中西官以證據確實無可遁飾判被告限兩禮拜照數還洋並繳堂費 
[車租就此無着]  
　　法商義善實業公司前遣夥友至法公堂控被張殿臣虧欠黄包車租洋三百元請爲追繳等情張供認欠租屬實惟無力措還判令交保每月拔付在案後因無人作保挺押不理昨又解廨請求中西官向原告曰張在押日久實係無力措繳如原告願貼飯資仍可押追原告答稱被告旣已無力洋東亦不復追究請堂上公斷聶讞員當將張殿臣申斥一番着即開釋 
[巡捕拔升包探]  
　　老閘捕房四百廿九號華捕沈壽章因辦公勤愼經該管捕頭查悉禀奉麥總巡於前日諭著該捕拔升包探飭赴新閘捕房承值 
[劣孩行竊]  
　　劣孩王小五昨在美界文監師路二千零十號門牌門樓上竊得藍阿生之棉被一條正擬逃逸被探侯阿寳查見帶入捕房押候究辦 
[繡雲天之賽燈]  
　　四馬路繡雲天於陰曆閏二月十二日起有賽燈大會之舉其陳設各種燈彩係在三層樓上文明戲場後面地點相宜布置完備内中所陳各物略分兩大部份秩序井然路線分明其間有採蓮船一艘梅花亭一座以及大小盆景三十餘種聞係硤石人士所製均用紙料針工穿成各式花紋有陰陽深淺之分工細式雅頗有可觀又有百花亭假山石籐花极等製作甚爲精巧聞係王店人士所製更有星橋一座設置池中内有眞水金魚游泳其間蓮花流水枝枝欲動得天然之妙趣無形跡之可求是以每天日夜熱閙非常營業頗爲發達 
[竊賊混入游戲場]  
　　張炳林於前日下午在湖北路繡雲天游戲場内摸竊舒秋臣袋内現洋當被察悉鳴捕拘入老閘捕房押候解送公堂訊究 
雜評二 
[交行開兌消息（訥）]  
　　自中交兩行停兌後金融界感受影響非細迨中行開兌而交行杳然無期今則聞兌之說屢傳果將實行開兌否耶吾謂當局苟籌備已足者則當確實宣布其開兌之期勿屢播其若遠之詞使增人民不信之心也此吾爲交行一面言之也 
　　若爲主持全國財政者言則交行開兌僅爲整理金融機關之初步開兌之後應謀統一金融機關之法國家銀行爲全國金融之中樞紛歧雜出事實上必生障礙故整理之第二步當從統一着想并從改組着手也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戒烟文（仿我將去之）] [  金聲]  
　　不得已而戒烟鬼之心惻然矣夫戒非吸者所忍言而亦非吸者所可免也戒烟之說烟鬼其何以爲情哉想其告同胞曰中國害人不淺者烟而已矣夫必不可省之物而謂斷命即在目前受愚者原想不到此而今難矣租界烟問一律閉矣天下事不怕做不到所獨怕者死耳其將吞食以土皮土皮無可吞矣牽筋索脈中宵聞號泣之聲則癮煞我也抑將挑買夫公膏公膏無處挑矣救命呼寃輟夜有呻吟之歎則急煞我也今爲我計其戒之乎我豈竟無苟延之望也哉而戒也想先人清白傳家吾祖無玷吾父無玷至不肖而洞簫吹起開芙蓉之匣我終身難免不孝之名也人其駡我何我豈必無抵制之方也哉而戒也念鄙人僑居滬上廣土也有雲土也有至今日而門路已斷吞梅花之片到此時應有悔過之心也吾其若之何吾不知旣戒之後家庭中之景况如何但使烟容減我烟費省我則吾戒勝於不戒也然而晩矣實自己之不良庸何懊悔吾不知硬戒之時朝晩間之性命奚若但使烟燈雖滅烟藥不絶則吾戒猶之未戒也然而死矣算眼前之倒運莫說將來吾不能打嗎啡之針吾不能吃呬噶之草則吾今戒也亦太覺其苦也出一身之冷汗可恨實在可憐吾不能逃黄泉之路吾不能伸黑籍之寃則吾雖戒也而已悔其遲也縐兩道之愁眉自憤還當自哭所喜者想從前吐霧吞雲自命居然得意異日親朋聚集務須少說吾非所幸者到今朝風行雷厲霎時掃盡塵氛他年戚友談心自認可以勿吃吾今戒矣盼望同胞其同贅成亦以吾爲法（三） 
家庭常識 
　　雞鴫卵置於日常啓閉之抽屜内則卵内藉以流動雖久置不壞白洋襪穿舊每苦不能洗白可以黄沙泥染之則變爲肉紅色（又曰米色）不費分文之染料實廢物利用之一法也其他白汗衫衣褲同 
　　無論雞鴨魚肉骨鯁喉中除以苦法施治外如無效時急以威靈仙（藥舖中買）和紅糖少許煎濃服之其骨即輭化而下（此法屢試屢驗） 
　　病人臥室每畏風不便開窻若置花多盆則能吸收炭氣及其他一切之穢氣足助病人之速愈[  孔俠侯]  
　　洗猎肚用麫洗猪臟用砂糖穢氣立盡洗魚滴米醋一二滴則無涎煑肉置碎瓷二三片於内則易爛 
　　山茶葉嚼爛治刀創神效人指甲磨水敷蜈蚣毒亦有奇驗 
　　絲瓜連子燒存性爲末酒調服二三錢覆被取汗治婦人乳汗不通 
　　凡族行夜宿取鹽水噴笫薦上則終夜可免臭虫之患 
竹木刺入肉搗牛膝敷之自出 
　　秋夏之間小蛇多化鼈誤食殺人宜先以細繩繫其尾倒懸時許覘其有無變化 
　　金銀花痢有奇效紅痢加紅糖白痢加白糖兼有兼用 
大蒜燉甲魚淡食之治脚氣又金匱腎氣丸治脚腫亦有奇功蜂螫傷取芋梗汁塗之腫疼立愈 
　　六月中取西瓜皮頗擦手足生熱後止至冬可免凍瘃（南邨）欲洗汚濁之巾入水後即取出徧抺以皂置一小時後復用滾水澆之可不用手搓而汚垢自去 
　　拭玻璃鏡面等可先塗以鉛粉水待其乾再用清水拭之則晶瑩異常 
　　自有保險剃刀以來人之自爲修面者多手法不妙往往誤損眉 
毛殊不雅觀如遇此患欲眉毛速長可取老薑擦之自易見效蠟箋之上染有墨可用水烟或旱烟灰塗之逾時復取淨筆蘸清水去之則墨漬盡去其效與芥末塗抺同[  化誠]  
　　馬苓　之老者先以水浸之歷一夜或數小時其味當大佳但所浸之水必更易一二次 
　　廚房中器具及汚漬最多之物可以烟管泥（即白色石脂西人用以製烟管者）融化洗濯頗能去汚 
　　鐵欄格之久置不用者最易銹防之之法以黑鉛和松脂塗之最佳且光澤雖久不變 
　　窻牖以醋和水滌之較僅用水者爲光麗且恒潔淨[  俊如]  
事物閒評 
　　郵信重量均已改用法國秤合作英磅終不免有參差而五金鋪所售之書信秤均係英磅求購以格蘭姆計數者上海且無矧夫外埠予謂此等器具實爲日用所必需而製造亦殊不難銅器店何不製成此等合法之書信秤以銷行耶[  天虚我生]  
　　上海火災每起自廚次設於竈旁埋置一水缸常貯自來水於中則偶值不愼即可灌救當不致燎原也[  劍飛]  
　　栩按上海習慣竈上烟囱恒終年不掃其中積煤過多輙易燃燒杭州泥水匠每月必携長帚至人家掃除烟囱積煤取錢三十大家小戶皆歡迎之而上海絶不一見竊謂此事實居家者所當注意也蓋予在杭州親見因烟囱出火而兆焚如者多矣急救之法以米袋捲成直卷浸濕使人上瓦從烟囱口擲下燃煤即與俱下連擲三四卷必熄但烟囱之下當預用水盆承之 
聨話 
　　吾友桂君味秋楚梅風雅士也文名藉甚著有嬾眞居士詩文集行世生平所作對聨甚多某年九月九日邑屬多雲鎭十戶醵金演戲以劉姓爲首戲場在盤龍嶺所酬之神爲福主宋公飛仙宰吾邑歾後成神事蹟載邑乘綦詳桂君題戲台一聨云今不異於古所云龍山猶勝跡也有落帽豪在九日猶佳節也有登高客在劉郎猶前度也有題糕句在試看臺延郭隗墩訪謝安人傑地斯靈任我輩俯仰遺型携蘇學士鐵板銅琶齊唱大江東去』曲無慮乎和之寡多雲亦巨鎭焉以樵叟歌聞十戶亦故有焉以絃誦聲聞福主亦仙尉焉以琴堂政聞茲幸麥熟張堪禾收姬旦春祈秋又報願諸君涵濡舊澤偕鄉先生吹豳擊鼓歡臚平秩西成』又題一聨云晋魏以前無論已六朝五代不過一小戲場玉樹歌金蓮步許多旦帖花項漢大耳郎幾輩凈生嘆古來人物風流直如雜劇登台轉瞬便終天演局』孔孟之徒長往爾諸子百家仍算是好脚色陳壽志班固書正史彈詞屈原騷賈誼賦四詩變調看此外高文典册尤似伶倫合樂和聲共奏聖明時』又題一短聨云問籬東誰送酒來先生賞菊知楚北大有人在老子猶龍三聨皆超脱可誦[  素公] （二） 
新食譜 
　　加香肉固美味也然蒸煑不得法與尋常醃肉等耳石門耿甫先生曾敎予蒸加香肉法余嘗試之果美味絶倫肥香涎胃不敢自秘僅供同好其法當煑飯之時米水未下鍋前乃以整塊之肉置於碗中將碗反轉覆於鍋心然後將米落鍋下水仍以煑飯之法煑之飯熱則肉亦熟矣而飯亦有異常之香味且健胃[  瘦俠]  
　　煑白肚法莫過於處州之遂昌同一白肚而厚過半寸軟而且肥初以爲其地猪肥後乃知其不然蓋如法泡製則皆然矣法殊不難但俟猪肚燒熟之後切成長塊如尋常白肚狀盛碗中然後加湯少許置飯鍋蒸之即能膨脹加厚一倍但不可先著鹽味否則即堅硬而縮[  天虚我生]  
短篇小說 
[榆莊影事（愛迭勒著）] [  常覺小蝶合譯天盧我生潤文]  
　　第七章三月二十二日刋起 
　　馬司登攜其短燭與少年同入臥室以麥酒置諸火爐架上望而知有一夜長談者馬司登曰梅爾（少年之名）彼人何言少年蹙額曰其人守口如瓶吾竟莫能得其端倪馬司登撫掌笑曰吾固料汝無能徒啓其人之疑耳吾慮其人苟因汝一番盤詰之故生疑而逸去者則吾坐失多金矣汝當知彼囊中最少亦二十磅也少年曰此何足奇縱令得之亦不足償我賭債十分之一馬司登哆唇曰汝眼孔誠大然坐而待天雨金亦恐無日多年曰狄克汝能爲我守秘密者我當告汝一事馬司登笑曰汝事卽我事耳汝之秘密在吾胸中直如羅盤何處不足發汝之秘少年曰固也然茲事體大故不得不愼重言之當數日前吾嘗與吾父衝突馬司登曰知之非汝欲其償還羅菲餐肆欵耶少年意得曰然是日吾父竟大怒欲逐我出外然亦幸其一怒乃漏出無數秘密盡入吾手吾乃得從而爲之要挾前日所得百鎊蓋即因是而來馬可登曰彼何語者少年曰何語耶彼語榆莊實别有主人耳馬司登曰天乎然則彼居此奚事者少年曰何事騙耳彼何嘗名梅爾初不過一窶人與汝等馬司登駭曰信乎然則老人殆遭鬼弄不然何竟自言秘密少年曰老人後亦自悔乃以百鎊賄予和好如初並謂其人雖死或者尚有子嗣恐其一旦歸來奪産而去故又戒我此後凡事留意從事積蓄勿致將來一敗塗地馬司登恍然曰是矣今日自坎拿大來者必爲汝父所懼之人矣少年曰吾亦疑此故欲一探其口風奈何彼人竟狡於我馬司登曰此誠可慮吾意汝當乘此時向汝父索一巨欵誠恐此後事敗汝且一錢無着少年鼓掌曰吾亦正有此意耳吾擬於此人未至榆莊以前先往見父告以眞主已來彼駭必以巨欵與我馬司登冷笑曰汝父豈孺子耶乃肯如此輕易與汝巨欵少年曰吾固有法但言果不與我欵者則我會當助彼少年盡宣秘隱馬司登曰此說則尚近似雖然...言次舉其杯曰梅爾汝飲此吾尚有妙策告汝少年一飲盡之馬司登忽現爲凶獰之狀低聲曰汝不爲此事則已否則尤當斬草而除根少年愕然曰此語何解馬司登以手作勢曰殺之耳少年大駭曰殺吾父耶馬司登曰否殺彼坎拿大少年耳汝欲籌妥善之策者固非此莫可少年曰嗟乎殺人耶馬司登曰殺人何害壯而膽勿畏葸作女子態當知此事正如養癰不割且潰少年不覺一噤顫聲曰嗟乎此吾安能馬司登恨曰懦夫此何哪事乃亦容猶豫其間雖然汝家事何預我我今尚有事須爲汝可靜思之當知吾人以一二金鎊殺人數命者亦復常事矧其利不止此汝誠愚人言次逕出少年則怔驚已無人色良心與其惡念交戰胸中無復寗而復舉酒满盞一飲盡之（第七章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之鉅案]  
　　楊月樓案（一） 
　　楊月樓拐逃案發 
（見本報癸酉年十一月初四日） 
　　桃李輕狂楊花飛逐申江花柳大底如斯而不謂纔閣名姝亦逐臭嗜痂取材於優孟衣冠也王氏者吳人抱衾與裯某賈人之小星也某浮梁賣茶經年不返春花秋月王氏以佳人半老矣中郎有女年僅及䈂而貌麗於花鄙神女之生涯擬小姑之居處閨中待字固完璧無瑕也春台部有楊月樓者貌頗魁梧失品名花趨之若騖甘之如飴而王氏於三更燈火一曲氍毹亦心焉嚮往但年將老大自薦爲羞於是以弱息爲酒之帘馬之曫焉縷金箱子充實其中盡以歸楊僦居於文運里三星有爛牛女佳期蓋於擇昨長至日也爲某里人偵知以某半生湖海被剽一空而弱女又爲伶人所有他日歸來海上固不止入其宫不見其妻矣急報案緝拿雙镮盡閉破壁以入獲楊並母女兩口並起皮箱七具首飾稱是楊押捕房而女解會審公廨小車一輛危坐其中告天地祭祖先之紅衣猶未去身也沿途隨徙觀者如雲迨至公堂人摩肩車擊轂幾無厠足處嗟鵲橋高駕優人原是假鴛鴦鼠獄爲災老母釀成眞犴狴小兒女出乖露醜何堪喜拆紅鸞大老爺發伏摘奸那怕幻成蒼狗試問如何判斷請看今日早堂 
[楊月樓送縣（見本報癸酉年十一月初五日）]  
　　諺云從前做錯事没興一齊來昨犯拐盜之楊月樓是矣楊月樓春臺班一伶人耳自龜鴇等眼光如豆嗜痂逐臭掀浪隨波而花天酒地亦居然自命爲裙屐少年焉韋王氏乃粤人韋某小星也蛾眉雖好馬齒徒加韋返粤東未免有情誰能遣此曰睹楊月樓而悅之阿寶者芳齡十七年雛貌差乃其血抱之弱女也亦以歸楊氏恐格於物議事不得行於月之朔日天僅黎明乘家人尚在睡鄉倩寳乳母竊負而出楊備馬車以待玉人上輦一鞭人影去已無蹤氏蓋居泰和行中管門人俯頭洒掃未及提防且屬宅眷不虞其有他也日午氏舁硃紅箱子大小數具以出夕陽在山去而不返夫屬偵騎四出初二日知與楊月樓僦居文運里蓋將以昨長至爲乘龍吉日因投廣幇會館急將拐盜各節公禀公堂陳司馬於初三日卽簽差協捕往拿到文運里時已作准備雙門晝閉捕破壁以入楊月樓由樓頭跳落措手不及爲差捕拿獲當同韋王氏阿寳母女兩口並起大小皮箱七事一併解縣前日長至不理刑名昨日會審觀者如火如茶原告乃韋某叔長赴案歷供拐盜狀次傳楊月樓對簿陳司馬責以稔惡已犯衆怒案頭三尺决不輕饒公堂發落罪止枷責不足蔽辜備文將男女並贓概行送縣究辦在公堂上未將該母女提出訊讞觀審者糓擊肩摩欲識盧山眞面至成畫餅昨午已派捕協差將男女箱子移縣矣或曰韋王氏之賞識楊月樓由演梵王宫一齣所有傳情月下啓戶風前皆其乳母爲之至以半老佳人青年弱女並私房蓄積四千餘金統歸入伶人之手而又身敗名裂被逮公堂轉而解縣露面抛頭出乖獻醜是何不值不甚耶夫楊月樓不過一至微至賤之伶人耳卽以貌取人托業之微一概不論亦非美如冠玉也滬上間花野草爭妍取憐至綠窻閨秀紅粉佳人亦耳食其名甘執箕帚何物伶人於温柔鄉中能享如許艶福故天必欲其敗露而降之罰也誘人閨閫科厥罪名葉大令嫉惡如仇想必有以處之矣 
[尊聞閣筆記]  
　　某學究（見本報壬申年六月初十日） 
　　有學究某者授徒於家頗有道學之譽某亦竊竊自負規行矩步儼然端人也鄉人咸推重之從游者甚衆某於生徒不甚責其讀書而好以苛禮繩之每夜己必内宿而諸生則不使歸家一生新婚甫三日卽令入塾勿歸生俟夜深潛返次早學究知之大加呵責斥其跪階下半日勿令起其苛刻多類此生徒均苦之而莫可如何學究家左隣某氏有女艶絶一時學究每見之輙注目凝視一日散步門外女亦適在門首左右無人學究以語挑之女笑而不應學究膽愈肆遽前擁抱女意甚怒而婉語謝之曰青天白日烏可行此非禮事今夜父母均外出不歸君於三更時可踰垣至妾家妾當於牆下相候也學究大喜至夜促生徒速寢己於三更後潛往時值月杪殘月未升甫登牆意牆下必有梯接引伸足試踏乃蹋空墮溷中女父母聞聲趨視誤以爲賊棒拳交下狼狽萬狀以燈燭之始知其爲學究共詢其至此之故某囁嚅不能對女父母笑詈之曰爾夙負端方名乃亦爲此鼠竊狗偷之事耶是時鄰里畢至女父母於是對衆喧揚其故衆皆錯愕始知其作僞如此共詈其非人也黎明釋之歸諸生徒皆執徑立俟某面赧顔汗幾至無地自容午間生徒各歸午餐學究則已携家遠遁矣 
[清官笑柄（見本報壬申年七月初五日）]  
　　江右前方伯某公清廉率屬吏治蒸蒸風氣一變有某縣巡檢姑蘇著姓也缺本瘠苦以方伯故歛手不敢妄爲守分待時而已一夕署中留客晩飯飯畢廚人向僕人曰今晩客來不速炊黍無多飯籃空矣我二人者無以爲餐宜白主再炊焉僕曰主才醉怒我不敢請廚曰奈枵腹何僕終難之廚懇益力僕曰我牀下有南瓜一盍烹而共館之廚不得已從焉越日主以他事逐僕僕悵悵無之因投乃兄所兄故在方伯幕友某處執役旣見僕咎之曰汝何棄主而歸目下啖飯處不易得也僕詞窘兄又切責之僕曰該處旣不名一文而又以南瓜代飯此等苦况如何可居正叙語間適方伯潛過窓外竊聽甚悉遂呼僕出問以何官何名僕具告方伯頷之弗介意也不數日有著名最優一典史缺出方伯即以巡檢某調焉此缺圖者如麻勢要之函不一而足乃以屬某巡檢人咸不解在方伯私心自喜以爲物色得人在巡檢盛氣驕人以爲獲上有道詢之該僕該僕茫然質之南瓜南瓜不自以爲功或曰某巡檢已刻木肖南瓜形朝夕供奉馨香禱祝矣同時有一候補人員奉檄往署某缺辭於方伯方伯諭以當作清官不得向小民需索某屈一膝揚言曰大人明鑒卑職向係清官可查可訪某年曾署某缺即萬民傘德政牌皆係自備資斧左右愕然方伯亦塞耳而退 
文苑 
　　贈小吉庵主人序（七十九老人篆香顧警修） 
（見本報癸酉年十一月初六日） 
　　篆香先生丹湖名宿也辭工黄絹學富青緗本館蘅夢庵主幸識刑州蒙贈序文筆陣宏開合三軍而横掃文瀾徧及使四座以驚傳蘅夢庵主乃武林名孝廉倡雅會於東南壬林望重建騷壇於滬瀆申報紛馳昨因公車北上先事回杭歲月觀摩盟分鷗訂邯鄲學步技愧蟲雕蒙篆香先生倚馬才高句贈薰香摘艶雕龍技巧文成錯采縷金伯牙是鍾子知音秦武愧孟責角力從此烟波欲賦每筆擱於青蓮因之春樹難忘藉文成於白虀謝抒珠玉爲佈琳琅小吉庵主人誌 
　　嘗思驊驑千里凡馬爲之蹶啼　驚一鳴衆鳥因而箝喙良以天生神駿遂爾超羣天出祥禽果然拔萃而况鯨波鱷浪洵堪盪滌其胸懷象貝珠犀藉此擴充其眼界由是揚古芬於希範有錦皆舒　時藻於文通無花不吐則有如我蘅夢先生者竊當爲之傾倒矣先生南國詞人西泠才子禀虎跑之清氣託鷲嶺之奇蹤鐘聲鳴而三竺皆秋帆影掛而六橋如畫探將梅信閒尋處士之墳聽到潮聲闖入靈胥之廟所恨公車歷碌未攀旌節之花還欣席帽抛殘早掇科名之草僕與之神交半載意其人必倜儻權奇疏狂跌宕睚眦一世脾睨千秋言泉湧而口若懸河筆陣排而力能撼岳命離騷作奴僕語必驚人呼德祖爲小兒目無餘子固已天仙下降珮環自此遥傳飛將登壇旗鼓從而倒退者矣而乃青鞋布襪淡若畸人羽扇羅衫靜如處子姗姗仙骨弱不勝衣脈脈芳情呐如緘口沉思渺慮有山深林密之緣歛鍔藏鋒無劍拔弩張之氣和光接物善氣迎人旁觀者以爲皮裏陽秋當局者絶不口中咸否苟梁太子不聞七發負此曲江方陸士衡未見三都嗤爲傖父其故何哉蓋以凝重之材不若名流之桃達也沉潛之品詎同時尚之翩　也金以鍊冶而益良玉以琢磨而愈潤氷霜備歷誰知壯歲之艱辛甘苦親嘗孰識半生之况瘁始信撝謙日抱無非名士虚懷藴藉風流乃是才人本色耳今者薄游海上浪跡他鄉爰賃廡於申江作寓公於歇浦夫滬固紛華靡麗之場也裙屐如雲壺觴竟日家家絃管戶戶種歌宵談而花氣盈窗晝睡而烟光繞榻燈爲明月照來不夜之城酒若清淮流出衆香之國演到臺前傀儡舉國若狂飛來索上鞦　哄堂皆笑凡斯之屬更僕難終君獨卓爾不羣岸然自異胸如氷雪思入風雲洵所謂鐵中錚錚庸中佼佼者也嗟乎人之相知貴相知心贈子一言敢期三復願君朝披夕誦蒐討曹倉願君手胝口涎講求　架頗君扶摇直上高題雁塔之名願君踴躍爭先遠接龍門之路願君三秋風雨勿忘車笠之盟願君百里雲山勿替朋簪之好心悲雁帛目盼魚書肺腑之言如是而已僕老矣韶華若駛歲序如流憶昔夢而闌姗緬故交而零落馬鞍龍尾徒深縮綣之思乳水珠峰漫切纏綿之想白頭如故能有　何青眼相加非所敢望今則睽違咫尺握手非難闊别須臾傾心彌切莫歎此翁嬰鑠愧我於萍飄蓬轉之中劇憐之子清超思君於落月停雲之外 
[雜錄]  
　　　接子久君自梅谿來函云疊閱貴報登載藥方患者依方治之實貴報之功德無量矣茲有藥方三個務望貴報登入雜錄門以廣其傳則余所願矣 
　　救治纏腰篐 
　　纏腰篐初發時極速起紅點微癢急宜求治稍緩恐紅點腰間纏满即不可救用舊糞桶篐或馬桶篐須要竹製焙燥研細末用眞蔴油調敷數日卽愈發後有疤永久勿退 
　　立救吞玻璃入腹 
　　玻璃吞腹中其害匪淺可用赤荳湯煮熟儘量而飲服後再用瀉藥不逾時赤荳裹玻璃而出（按此方試騐見效） 
　　立治疔瘡 
　　疔瘡初發時是否莫决起時如綠荳大發癢即是疔瘡用碗鋒爿割開急取生煤敷在患處頃刻立消切忌油膩復原爲度 
 
 
 

Page 18

 
 
   
 
