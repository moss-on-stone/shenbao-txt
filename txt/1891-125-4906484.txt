# 1891 - 125 - 4906484

 

Page 1

 
 
[分局遷移] [  點石齋啓]  
　　啓者本埠分局向設在二馬路横街三層樓洋房内發兌石印各種書藉歴有年矣今因修築房屋擇定四月初一日遷在四馬路横街南首仁濟醫舘對門如蒙貴客光顧請認明庶不致悞 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善藎美髮憾毫無矣三載以來購者甚衆所有工本早巳收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴇謨乎 
[論山東臥牛山創設織局之善]  
　　紡織之局何爲而設爲收養寡婦孤兒而設也子輿氏與齊宣王言仁政曰老而無妻曰鰥老而無夫曰寡老而無子曰獨幼而無父曰孤此四者天下之窮民而無告者也文王發政施仁必先斯四者詩曰哿以富人哀此焭獨而此四者之中寡與孤厥苦尤甚苟至老而無夫則尚不至於敗檢失節最可慮者少年嫠婦自古以來婦女原不禁再醮以西窮民中止云老而無夫不曰少而無夫以年少者可以再醮也然彼再醮之婦本非不耐獨宿大半飢寒所迫又或留此一塊肉保抱携持一刻不忍離無如室如懸磬無以爲養其苦萬狀有不可以楮墨盡者轉不若無父之孤尚可待養於寡母也山東連年水災黄流爲患被災之區蕩析離居流離顚沛其壯者則或散之四方其老與羸者或己葬於溝壑獨有寡婦孤兒走又不能走死又不卽死而生亦不能生此其可慘爲何如者此等寡婦孤兒當其未罹於厄亦或將仰給於人今而至於無家可歸衣食二字時時縈心自顧孑身己苦難度加以抱中兒爲累慘狀更何堪設想爾時飢寒所迫安保其不暗中虧體失節一念及此雖鐵石人亦將爲之怦怦心動矣山東賑捐至今未能歇手然諸善士殷然勸募慨然樂助無非爲拯溺濟飢起見而於此一層則實有無暇見及者且卽見及亦實不遑設法潘振聲先生辦賑多年凡於賑務籌謀擘畫無微不至因念及於此思設法以濟之於是相度地勢卽在臥牛山之麓搭葢廬舍俾得有所棲止創辦紡織俾弱婦孤兒有業可執不至時生他念所謂於活命之中更有以全其節延其嗣功德之大不可以道里計約計自去秋開辦以來房屋造成者己有千餘間孤寡之處於其中者計不下四五千人而用資己至二萬以外後難爲繼心竊憂之乃刊印捐册分投募捐以期共襄義舉前承枉顧本館屬爲襄助同人等誼不容辭代爲勸募近己蒙各善土解囊指助惟望四方仁人體潘君苦心從速投助多固益善少亦復佳俟集有成數卽當彚交潘君嗚呼藩君之念及於此　該處災民之福也夫博施濟衆堯舜猶病於今日而談賑務久成弩末不但輸助者筋皮力盡卽誖勸者亦莫不筆秃舌乾幸而南中好善者多雖不及初辦時之踴躍投助尚可積少以成多第寸絲尺布積累之資卽使源源解濟亦不過救其目前誰復能計其長逺止能保其身命誰復能全其名節吾故於潘君此舉不勝欽佩也自有此紡織局之設而災處被災孤寡咸得以有所棲息有所操作藉以所紡織之綿紗售錢凍餒無虞身心俱泰從此不至失節卽從此可以撫孤使之長成以續先人宗祀不致數世之血食一朝而斬則其所以保全者豈少也哉吾因潘君此舉而念及各處辦賑之地富無不呆以此法行之或大或小則隨時制宜可耳聞都中各處煖廠之設原以周濟貧民自去年水災貧民之萃於京師者愈多煖廠之分設者亦日益盛而其間竟有匪徒煽惑廠中婦女幼孩拐出價賣等事五城御史及地面官與廠中委員等訪聞其事立飭查拿近聞查獲數人雷厲風行不少寛貸雖曰若輩稍稍斂迹然終不能使之弊絶風清想各處之災民其婦稚之被誘拐以至墮入塵刦者正不知其凡幾倘得皆倣潘君之法而行之則居處有地管束有人孤寡等人旣免飢寒復課工作必不能時常出外而局門派有司役稽查出入蟻媒痞棍皆不得進出於其間則機杼聲中皆含樂意而日後推廣加之以延師設塾教養諸孩其不能讀者則各就其性之所近而令其習業嘗見西人教堂有此等辦法今潘君所辦與之暗合將來各處踵行不但寡婦孤兒悠然各得其所而且可以扶持名教樂育人才其所惠更有不可筆罄者矣夫賑欵之集殊非易易顧籌賑者來則收之辦賑者有則放之雖曰心力交瘁要亦尚無甚難如潘有者乃可謂盡心竭力不愧大善人之目仁人之言其利漙竊望踵行者之有人焉 
[本館接奉電音]  
　　昨由京友電傳上諭一道敬謹譯壹○四月初四日奉上諭李鴻章奏總兵積勞病故懇恩優卹一摺前山西大同鎭總兵張樹屏於咸豐同治年間隨剿粤捻各逆戰功卓著仕山西二十餘年整頓操防不辭勞瘁辦理平糶全活甚多前因開缺回籍兹聞溘逝軫惜殊深加恩着照車營立功後積勞病故例徒優賜卹生平事蹟宣付國史舘立傳准其於山西省建立專祠並附祀各省准軍昭惠祠以彰勞勩該衙門知道欽此 
[虞陛歌薰]  
　　前浙江乍浦副都統明逺逢統制魁因病開缺回旗調治痊可業於三月初進内請安銷假恭候錄用詎料將及中旬復染傷寒之症延醫診治藥餑無靈延至二十三日寅刻跨鶴西歸當由公子備具衣衾棺木含殮如儀筮期二十五日接三四月初八日發引所有口授遺摺於二十五日晨遞呈御鑒○理藩院爲咨行事蒙古房案呈本院貼寫筆帖式將次傳補完竣自應循例奏請考試　應咨行八旗蒙古都統於舉貢生監官學生曁七品以下候補候選各官有通曉繙譯善書滿蒙文字者情願考試本院貼寫筆帖式務於三日内彚造履歴三代年貌册結咨送過院以便定期奏派考試○新任湖北布政使王方伯之春前仁粤東臬任因順直災重冬賑需欵孔殷卽省廉銀五千金匯由賑局散放并以受恩深重不敢再邀奬叙賑局司道以善舉未便湮没援照漕運總督松椿等加銜成案擬請賞給頭品頂戴以昭激勸而策將來詳請合肥傅相據情入奏本年三月二十二日奉硃批王之春着賞給頭品頂戴欽此○有人在宣武門内大街絨線胡同口外稍北甬路旁支搭板房出售白肉下水餅麫諸物上月十九日午後適煮肉在鍋悞以鐵扞扎翻致肉油溢入火中登時上熾焚及庖人劉二眉鬚悉數無存臉亦被火灼傷痛不可耐少焉火及前詹窓扇幸鄰人澆之以水始不成災劉雖肉爛皮焦尚至有傷性命一　敷治不難計日告痊云○值年旗爲咨行事准兵部文稱山西壽陽營叅將現在出缺例應專以旗員揀補按照八旗輪轉章程此缺應廂紅滿各項人員 
 
 

Page 2

 
 
揀補　轉行各旗營於二等侍衞雲麾便前鋒侍衞副叅領佐領子男輕車都尉副護軍叅領副鳥槍護軍叅領恊尉副尉門領等員出考保送等因到旗相應咨行廂紅滿固山等衙門卽於前項應送人員擇其通曉滿漢管轄嚴明者出具切實考語造具履歴印册務於三日内自行咨　兵部核辦以便揀選○原任雲貴總督岑彥卿制軍毓英頻年帶勇剿賊轉戰各省卓著功勛廣西泗城府爲故督原籍自應遵旨建祠近己由紳士購地鳩工擬將從戎之將士多人附祀旁廡落成之後每歳春秋由地方官致祭以垂永久而報崇功由司詳請馬中丞據情入奏本年三月二十日奉○硃批着照所請該部知道欽此○吏部爲曉諭事所有光緒十七年三月分選部員外郎袁世勳宋思允二員知府李國琇一員同知松源一員知縣雙錕褚煇祖黨世瓊曹衍瀚辜元燡周寳琛周緒益王壽頤郭象儒九員並補議二月分選同知慶恩一員共十四員相應出叙傳令該員等於三月二十四日己刻赴部過堂二十五日在部聽候籖掣倘有不到定行指名題叅毋悞特示○值年旗爲咨行事准兵部文兩據八旗幼官學咨以左右兩翼官學之世職幼官在學讀書兼習弓馬頗具成效所有年逾十八歳以上各幼官應請奏派考騐出學當差等因應行值年旂轉行各固山卽將堂銜送部以憑奏派等因到旂相應咨行貴固山卽將都統副都統曁署堂銜名於三日内開送過部並聲明兼充何項差使現在有無出差告假情事一併自行咨報以便奏派考試○管理圓明園八旂官兵處事務博多勒噶台親王爲移咨事圓明園正藍旂懸有護軍叅領等缺揀擬人員於三月二十二日帶領引見本日奉旨圓明園正藍旗護軍叅領著富倫泰補授委護軍叅領著順保補授欽此相應移咨正藍旗滿洲都統查照○安徽鳳臺縣知縣出缺經皖撫奏請以泗州州判李師沆補授奉旨交吏部議奏欽此近由部臣議覆泗州州判李師沆請補鳳臺令核與例章相符應准如所請補授奉旨依議欽此刻己由史科抄出不日卽當行知安徽巡撫查照辦理矣○户部爲咨行事俸餉處案呈現准銀庫付稱所有八旗官員應領本年春季俸米折色銀兩本庫於三月二十八日開放等因相應咨行八旗各固山轉傳承辦章京是日辰刻赴庫支領毋悞 
[遼陽消息]  
　　奉錦山海道誠觀祭丁本生内艱暫假東營潮州會館爲公舘以便開弔新任希觀察不日卽可蒞任云○立夏以後東北風日夜狂吼天氣依然寒冷居人仍有衣裘者唐人詩殷勤莫厭貂裘重恐犯三邊五月寒邊塞多寒於此益信○此次大沽輪船由營口駛往烟臺上海所載雜貨甚多尚有許多餅豆不勝裝載悉數退回○今年東洋公司新派敦和九輪船常川往來東洋上海烟臺仁川　春海山崴營口等處按月一週每次滿載貨物出口獲利不少○南屯地方有孫春者向以務農爲業生子兩人長曰大虎次曰二虎前日在市上買得刀魚三十餘斤歸家滷之因無缸甕置之飯鍋中孫於夜分起溺睡眼朦朧見黑暗中有光閃爍以爲藏鏹發露急急出門事畢而入索得鴉嘴鋤擎在手中向天而祝曰老天以我孫春有福賜以不動尊謝天不盡如不與我孫春則給與大虎二虎彼亦有福消受祝畢舉鋤盡力檮下但聞砉然一聲其光己斂就地摸索腥而且滑以火燭之池中物也不覺失笑飯鍋則己碎矣婆子在炕上驚醒詫問何爲具以實對大罵野牛精半夜三更尚不安睡毁此吃飯傢伙豈活得不耐煩耶孫此時癡若木鷄不能措一語夢裏讕言空中搗鬼卑鄙情形抑何可笑○去年關東秧子參甚形昻貴封河時收買凈盡高麗參則疲滯異常不料今春以來秧子參無人過問高麗參逐漸增價去冬售十二三兩者現須十八九兩蒼狗白衣須臾變幻人心世態大率類然○西火廟前兩邊詹下所擺雜物攤鱗次櫛比各以秫稽編作牆壁最易惹火地方有司遂飭鄉約諭令一律拆去亦防患未然之道也○現署盖平縣趙大令臣弼到任觀風甄别辰州書院凡列前茅者皆係知名之士可見衡文巨眼不爽分毫宜乎士論爲之翕然也○有賈姓因其妻將所生十三歳之兒售與南船上人賈遂憤不欲生吞阿芙蓉膏自盡草草入殮寄厝祭古祠次日賈忽還魂妻己于蓋棺時醮於某甲葢甲久與婦私通祇以藁砧尚在未能作地久天長之計及賈因思子之故自戕其命兩人頓諧夙願得以爲所欲爲迨聞賈還魂其妻又舍甲而歸賈賈聞旁人議論頗知前事屢次尋甲問罪此一重公案未知何時了結也 
[宜昌近事]  
　　荆宜施道方觀察循例巡閱郡城拜會中西官出示放告隨於上月十七日開課墨池書院疑業生童生員文題如有所譽者至斯民也童生文題有如時雨化之者通塲詩題賦得膏雨自依旬得依字是日到者只有四五百人○天氣亢晴己久鄉農盼雨甚殷上月下旬始得微雨目下秧針刺水新緑如烟倘能好雨知時方遂老農之願也○怡和洋行在租界内賃就一屋微嫌地位不寛日内己繪就圖形興工重建矣○德興彝陵兩輪船行至石首縣界頂心洲適因水淺以致遲滯難行至十九夜間彝陵方能抵埠德興不知何日可到也 
[督轅紀事]  
　　金陵來信云新任兩江制軍劉峴帥接篆後張貼硃諭於大堂一止幕府不得在署内會客一禁門丁不准擅受門包以謹關防各房科在署辦公書吏值班者無要事不准擅自出署有故須先掛號方准請假辦公所總門每日封閉十日一啓人咸欽峴帥公明嚴正故能使弊絶風清云○卸署兩江總督沈仲帥扶嚴夫人靈柩來申然後折回皖省其中情節己見報章兹悉夫人靈柩本暫安莫愁湖華嚴菴内上月二十六移至船上以備啓行是日清晨司道府縣曁各同鄉官齊赴湖濱拈香叩奠旣欲執紼以送仲帥决意辭之及各官遄回即用差輪船帶至下關移上兵輪船鼓浪來滬云 
[化險爲夷]  
　　金陵北極閣在鷄鳴山之西相距里許其地勢居城内之正北高聳巍然帶城襟江氣象萬千風景較鷄鳴寺尤勝計自許仙帥前任江寗方伯時添建臥鐘亭後而幽人雅士之訪古跡覽名勝者往往挈伴登臨絡繹不絶惟山勢峻削不啻峭壁千尋故所修之路亦如羊腸鳥道陡而且窄因之登臨者咸比之於王陽之過九折坂多以爲畏途且前且却適有居大府蓮花幕者月前乘興豆臨履其險徑悚然動念遂歸商請於大府酌提欵項將山徑之陡而且窄者改險爲夷卽於月初飭匠興工改修陡者平之窄者寛之業於日前告竣昔之目爲崎嶇者今則變爲康莊矣從此游眺之人拾級以登可無携阮步兵之蠟屐並堪負李長吉之錦囊豈非行方便者之一大功德乎哉 
[潯江道聽]  
　　黄梅縣屬三十六鎭山鄉苦瘠水鄉苦潦士秀民良爲黄州府八屬中首屈一指惟貢監及武生等每每聯絡書差武斷鄉曲動輒興訟遇有泄沓官長稍稍加以禮貌若輩便得上下其手魚肉鄉愚必至飽其慾壑而後己自梅次山明府冠林上年莅任以來訪悉積弊力加整頓凡紳衿有公事則堂見不准私謁接篆後有假人命數起明府當堂研訊洞燭無遺次苐斷結凡究出唆訟地棍卽雷厲風行從嚴懲辦由是平時健訟者均有戒心匿跡銷聲不敢以身試法從前三八日告期收呈不下百數十起近日每逢告期收呈不過數紙或十數紙不等案無留牘隨到隨結書差婪索積弊一洗而空如明府者亦可謂庸中佼校者矣○孔壠鎭雖屬鄉市然頗熱閙分司郭祥伯少尹莅任以來　擊地方利弊慨捐廉銀邀請公正紳士向殷實之户勸捐創興善堂登高一呼衆山皆應聞己捐集數百金存典生息常年施棺木設義學施醫欒種牛痘各項善舉次第舉行可謂法良意美也○興國州判夏次山刺史在任十餘年勤政愛民實事求是書院疑業生爰撰雜體詩文頌揚德政刺史次第和之亦一時佳話也 
[南浦朝雲]  
　　江西訪事人云宋小墅宮保解組歸田後太史延主豫章書院講席暇嘗自撰楹聯曰天藻溯淵源六十年侍立趨庭舊業箕裘忝堂搆人文盛桑梓二三子從遊講席新隂桃李滿門牆并跋曰道光壬午洎庚寅迄丙申先君光祿公前後掌教豫章凡八載中　延春曾隨侍在院肄業兹值光緒庚寅延春久退閒林下復忝主斯席甲紀倐周不勝今昔之感爰撰楹帖懸諸齋壁用識兩世香火因緣云爾奉新宋 
 
 

Page 3

 
 
延春題并識時年八十有九一時士林中人爭相傳誦○正任南昌縣汪芍卿明府綬之於三月十八日接印視事○正月以來瑞河贑河時聞失事至三月初上高一帶忽起大風河中所泊各船斷舵走錨者不知凡幾長年中之老於江湖者謂上游河小向淺今遭此變實數十年來所未聞者也同時吉安臨江等處渡船亦多被風覆没或數人或數十人同占滅頂某處臨河屋宇被風吹倒數百椽河中各船亦吹翻數十號云○上年新淦縣甲鄉與乙鄉械鬥甲鄉丙丁戊三人殺斃乙鄉己庚辛三命報官後立拘丙丁戊刑訊丙丁矢口供招收禁擬罪惟戊供詞狡展是以收押班房不料竟串通無賴某壬裝病保釋屍親聞之忿曰殺人者旣不抵罪盍往殺彼以報前仇於是紏約同人奔往甲鄉乘人不及隄防殺斃十三命官遂拘戊壬下獄想須按律以懲矣 
[續獲盜犯]  
　　搶刦南澳輪船諸盜前經擒獲數名正法此己列諸前報兹閱香港西字報載有粤省消息言廣東提督方照軒軍門以此案盜犯尚未悉數就獲遂派莫副戎善喜率領師船在廣西梧州地面擒獲此案盜犯二名嗣又獲到一名解經方軍門訊問知該盜實係渠魁所供搶刦情形與南澳輪船當時目擊者相符遂收入囹圄聽侯擬辦想當明正典刑也 
[起節續誌]  
　　署理兩江督憲沈仲帥由金陵來申定於昨日啓節回皖等情己紀前報兹悉仲帥于昨日黎明時乘坐原舟起行回皖上海道憲聶觀察提右營劉叅戎松海防劉司馬上海縣袁明府及其餘印委各員均至江干送行 
[示斯謁廟]  
　　新任上海縣袁海觀明府接篆情形己列昨日報章兹悉明府於昨日懸牌示期今日先行謁廟云 
[命案可疑]  
　　滬人周阿寳家住南門外日暉橋左近性喜摴蒱一入迷龍陣裏輙便流連忘反嗣因屢戰屢北不遂所欲遂致鬩牆起釁邇來阿　忽然蹤跡杳然阿寳之妻晨占雀喜夕卜燈花悵望良人絶無音耗日前忽聞人言頭圖浦濱似有血跡該氏倩人掘土深一丈餘始得阿寳之屍徧體均是傷痕頭上擊成一孔未知被何人下此毒手而阿寳之妻以其夫素來與兄不睦遂具詞赴縣喊控謂正月二十八日致死究竟是虚是實想一經鞫訊不難水落石出也 
[偷兄被獲]  
　　姜海堂者素以探囊胠篋爲事昨日混入滬城藥局弄潘姓家竊取衣服什物捆作一包正欲出門逃逸適被潘姓家人知覺飛步急追當將人贓扭交捕役轉送巡防南局訊辦 
[釋怨修好]  
　　湖北人伍有福去秋毆斃賣水菓之吕壽金經三十號華捕楊三喜將伍拿獲送縣嗣經伍之羽黨范老么許松山魏正興等在縣中畯使伍有福誣控揚三喜欠洋經葛同轉察知情節將范老么許松山魏正興等三人拘案訊押等情曾詳前報昨日下午兩點鐘葛同轉蒞八仙橋捕房清理各案時據湖北人劉紅興杜松山龍萬順許康泰張鴻發樂福興馮傳千等數人遞呈公禀聲稱范老么等前與三喜挾怨己由小的等理勸妥貼兩造均願和息爲此來案具禀楊三喜亦禀稱劉紅興等均係小的仝鄉屢來理勸請大老爺格外從寛將范老么許松山魏正興等交保同轉謂爾等旣己理勸明白准卽銷案當將范等三人帶案謂范曰爾往日所作之事殊屬可惡姑念爾之仝鄉人劉紅興等連環具保格外施恩令爾等當堂具結嗣後不再播弄是非范老么稱小的本無唆使誣控情事同轉曰目下因原告仝來求銷准爾具結交保爾尚不知海悟乎范稱情願具結同轉令將所具切結朗誦一徧范等點首稱是當堂簽押准交劉等保去同轉又諭劉龍兩人爾等住在法界日後有事傳喚務須隨喚隨到不得延玩如違提究劉等遵諭而退 
[嚴究誘拐]  
　　蘇鄉人周小妹前經航船户費阿金帶至上海送入新街徐桂芳所開花烟間内嗣經小妹之未婚夫周桂林來申尋獲扭送捕房又經包探將費阿金查拿於昨日覆訊同轉命將周小妹先行帶案問爾在押多日曾否思量明白答稱業己明白務求大老爺開恩自願回夫家問費阿金帶爾來申時言明作何事供稱在蘇時張金寳囑我到申作替工因人地生疎故搭費阿金航船到申後由費領往桂芳家中作大姐每月工洋一元問爾欲隨夫回去恐夫家不及桂芳家之暢快觀爾身穿衣服不似大姐模樣小妹堅執如前旋據包探禀查悉桂芳家進出婦女甚多前數日有一蘇州女子經費阿金帶來送入桂芳家目下不知何往同轉一再訊問小妹矢口不移聲稱未曾見過同轉立飭包探往提徐桂芳訊問少頃據包探禀覆徐桂芳不在家中故將其妻徐張氏傳案同轉問徐張氏曰爾與周小妹認識否答稱小妹係小婦人所用之大姐問爾家是否開設花烟間供稱去年曾開花烟間今因丈夫在捕房當大司務早將花烟間閉曷同轉問小妹曰爾在徐家爲大姐徐家共有幾人答稱主人徐桂芳作大司務家中有主母徐張氏及年逾花甲之老嫗另有十數齡之女孩又問徐張氏曰上次費阿金送一女子到爾家是何名姓現在何處供稱費阿金祇領小妹至我家作大姐此外並無女子同轉命將費阿金帶案同爾前數日送一女子至徐桂芳家是何名姓費一味抵賴不肯直供喝令掌責一百下又問小妹究由誰人囑爾帶來費供在蘇州時傭婦舒阿妹囑我帶至上海送入桂芳家爲大姐小的送女來申所有舟資五百文至今未曾收到謂小妹己配與周桂林爲妻爾竟誘至上海送入花烟間害人名節殊屬可惡着再掌責一百下枷號一個月示衆復問徐張氏曰小妹究係誰人拐騙答稱小婦人所用傭婦張金寳因年邁力衰不能作工故至蘇州喚小妹來作替工同轉曰爾雇用傭婦必有妥當荐頭今將來歴不清之女子任意收用實屬不合着將徐張氏管押限十日内將荐頭人交案又問小妹曰爾與誰人同來小妹供如前喝令掌責一百不還押同轉商之謝副捕頭將徐桂芳帶案詰問爾家中究係何等生涯供稱以前本開花烟間現因小的在捕房服役略諳規矩花烟間乃下賤生涯己於去冬閉歇小妹以前本爲大姐今年正月間回蘇不知刻下何以復來一切與小的無干同轉着徐桂芳將妻具保出外限十日將來頭人交案少頃據包探郁庭湘等將費阿金上次帶來之女子及買女爲娼之鴇婦金寳等拘獲因爲時己晚不及解案卽將兩人送入大自鳴鐘捕房候有堂期送案請究 
[英界公堂瑣案]  
　　童王氏訴稱兒子從塾中返路被應月卿馬車觸仆左足受傷應供稱此孩自大同南貨店出行過車後以致碾傷蔡太守飭差帶應往查再行核辦此己詳記報章矣昨日原差禀稱小的己問過大同夥據稱祗見馬車撞傷孩子並不知如何撞傷亦無孩子在店中出外之事太守問此孩曾醫痊否副捕頭禀稱此孩傷尚未痊太守飭將應押候孩痊訊辦○包探何瑞福禀稱蘇州人高阿寳曾在租界中犯事由大老爺判令遞回原籍今又來滬拘案請懲高供稱小的前因犯事遞回今因有要事來申卽須回去蔡太守飭差押令下船回籍○包探黄四福禀稱顧餘祥失去布被布馬褂經小的查明何洪彩行竊交同黨吳洪福付質現在贓己吊出拘得何吳送案顧請領贓何吳各認行竊泥首籲恩蔡太守判令將何管押二十八天吳營押十四天贓給失主領去○包探何瑞福奏少卿張九餘同禀稱小的等三人同出查街見何友堂手持衣服腰兠盤詰來源初只支吾以對繼言竊自靜安寺附近鄉間今特解送案下何供認行竊伏地求恩蔡太守判令笞責一百板贓存捕房俟失主認領○包探何瑞福稟稱小的獲竊賊徐阿初王錦芳供認曾竊陳錢氏魏如林等二家之木鐘燭臺玻璃等物當經吊出原贓知照失主認明無悞陳錢氏及魏各報失竊徐供稱小的係金山縣人犯竊該死乞賜恩寛士洪稱小的係崑山縣人徐往行竊囑令小的望風蔡太守判令將徐管押二月期滿遞回原籍王笞責五十板卽行遞籍贓給各失主分别認領○飯店主朱啓峯訴稱孔明田等來囑設饌醉後胡鬧致失水烟袋因之喚捕拘案孔及應　蘇許時林等同供稱小的等皆舟爲業昨日飲酒過醉以致釀此禍端以後再不敢與麴秀才爲友矣蔡太守判令各 
 
 

Page 4

 
 
押一天以爲　酒肇事者作炯戒○包探何瑞福禀稱李雲甫至張寳卿妓院訪友女傭以水烟袋奉敬李竊携出外飛步奔逃張妓大聲疾呼由他妓院龜奴獲李杻交捕房張妓訴稱當小婦人呼喊時管門人疑爲狎客不敢攔阻後由别家龜子阻獲人贓猶憶曾偕范姓客到來小婦人尚能辨其面貌李供稱小的係金陵人曾與范同至此妓處作狹邪遊日咋約往找尋不敢行竊包探又禀稱小的查得范姓曾隨李往購綢長衫被李取去正欲尋伊不料又犯竊案察太守飭將李暫行管押俟傳范到堂質訊贓存捕房○包探沈金隆禀稱根福洋行失竊西國綢四疋銅銀對時表各一枚經小的查得蔣阿春行竊今特弔贓送案蔣供稱小的係蘇州人在根福行執役蔡太守判令管押六月贓給根福行中人領去○工部局書信館某西人訴稱有書一函附入洋票飭出店人康錫安送往美華書館無端失去洋票十五元報捕稽查並無實據惟在康臥房内搜出新聞岳簿亦皆附信送往各處者不應私自留存是以送案請辦康供稱失票之事小的並不知情至新聞帋簿送至洋行應給酒力四十文未經給付是以暫留富副領事謂郵遞事關緊要豈容擅自　留請爲嚴辦蔡太守謂控竊無憑本不准理惟擅自掯留新聞帋簿咎實難辭判令枷號一天發書信館門前示衆再行管押一月以儆效尤○包探秦少卿稱某西人挈妻雇坐姚阿狗等東洋東遺忘金銀手訓金領簽解奉大老爺訊供飭吊原贓可訊今己由小的吊到銀手釧等物祗少金手釧一枚金領簽二枝但此西人初時祗報金領簽一枝現經小的查得實失二枝向姚研究則稱有金手釧一枚金領簽一枝兌與城内某金鋪目今恐己鎔化矣西人申訴前情姚等仍將前詞照供一遍蔡太守飭將起案之物先給西人具領姚等押候備文至上海縣移吊失贓再行核辦 
[法界捕房紀事]  
　　趙連洲賃屋紫來街開綜榻鋪於樓下嗣以開銷過巨將樓面轉租某甲棲遲甲傭於某報關行蓋亦爲人作嫁者前日趙有親串家姑嫂兩人前來探望適甲之妻弟某乙貿然而至談次窺見姑嫂皆青年絶色不覺色授魂輸戯效丐子言曰兩位脩福脩壽的奶奶可有冷　冷飯搭救窮人麽姑嫂知其非正經人登樓避去乙見至此色瞻幾如天大竟躡梯而上闖入臥房肆意調情以致互相口角趨聞知其事奔上樓頭向乙興問罪師乙非惟不肯認差反呼巡捕到來誣趙藉端搶物巡捕令同入捕房聲訴捕頭知甲乙言詞閃爍着一併押候解送閱片時趙經同業人保出甲乙則尚在捕房云○烟妓某氏家在小東門外藥义變相令人見之生怖日惟抺粉塗脂斜倚市門招引狂且入室前日之晚忽被某戲園津伶紏黨刦去事經某號巡街捕所見阻獲一伶送入捕房押候解案○前日有賊在太古碼頭竊得某輪船搭客所携火腿兩只適某包探巡　至此拘押捕房欲占噬嗑之爻先受拘孿之苦寃哉尊臀豈不爲口履所累乎○某賊潛入護城河畔某姓家竊符長衫一領挾之而逃經某包探拘送捕房營押 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[誤認仙源]  
　　寗波湖西某姓家於上月杪黄昏時忽聞剥啄聲啓扉視之則與其人素昧生平詢問何事其人醉眼朦朧應聲曰特來尋芳耳傭工知其悞念己沉醉不與計數麾之使去其人不答定將所掛壁燈擊碎某姓不欲多事仍令傭工推之出外其人反效劉四駡人傭工忿不能耐拳足交下其人徧體受傷某姓恐釀命案訪知其家當卽雇人抬迭其家屬見傷痕纍不肯于休旋有人爲之調處大約可免涉訟也 
[死殉芙蓉]  
　　鎭江人楊某素有烟霞癖一燈如豆終日昏昏婦頗以賢淑稱見所天漸入下流時以婉言諷諫嘗曰郎君苟欲將烟戒絶未免難若登天惟祈每日少吸些微卽可騰出光隂釐整店中雜務矣妾言盡此郎其諒諸楊非但不依反時以牀頭人爲魚肉上月二十五日之晚又因細故大肆兇威扭婦毆之傷痕遇體隣人見而不忍向婦勸慰再三婦泫然曰我向以郎君爲尚可回心故不憚茹苦含辛支持門户今實無復可望矣尚何必視息人間爲天下薄命人作領袖哉隣人意其情激之言不以爲意不料婦乘藁砧他出潛購阿芙蓉吞之易穿平時手製新衣并取所積洋銀十元置諸桌上一若死後令人購取棺木者然少頃毒發腹疼臥於牀上媳見其神色有異急延毛姓以西法療之而染毒己深終難救治延至次日一命嗚呼楊至此始有悔心放聲大哭對天自矢不復陷入烏雲洞中特不知事過情遷能免作下車之馮婦否然婦之名則自此千古矣 
[會戲盛行]  
　　九江天后宮火帝廟等處正值神誕賽會之期衆檀越相與斂貲雇梨園子弟登臺演劇以答神庥各廟中張燈結彩魚龍曼演袍笏鮮明數十里内外携男挈女而來者幾如監淄道中肩摩轂擊白袷臨風圓映王珉之扇紅羅貼地香兠小玉之鞋眞覺士女丰昌鶯花撩亂矣聞江北各鄉村亦有買棹而來者良辰美景賞心樂事兼而有之誠异平之佳話江國之勝遊也 
[上海四馬路報局内恊賑公所經收順直東賑捐三月中旬清單]  
　　十一日至二十日止○仁濟堂賑所彚解東賑欵第十二批規元一千兩絲業賑所彚解東賑欵第廿八批規元四千五百兩高易賑所彚解東賑欵第二十三批規元一千兩○揚州余少書翁募朱姓洋一元又銅洋一元許蘭記洋一元○蘇州藩署鄧從善堂經募第十一批賑欵洋一千一百十八元四角又曹平銀申合規元一百另七兩五錢五分細户另登報章矣蘇州無名氏洋二十四常熟愼和莊交來單先生經募松壽堂十元黎以焰以銘以輝玉畏共助洋二元謝簡翁交到王惕齊翁爲上年有病許願移賑洋二元又王仁乾翁爲令郎保無災病洋二元電報總局收支所父來杭州電報局徐小竺翁洋二十三元廣和糖行交來無名氏六元　垣陳錫堂求佑合家清吉平安二元高郵武廟賑所丁玉軒翁募麟兆堂三元蘇州電局王勗丹司馬經募周慰祖祈母病愈二十元忠善居十元長安氏趙程氏保病速愈兩户各洋四元償願寳自兩户各洋二元○本旬共收規元六千六百零七兩五錢五分英洋一千二百廿六元四角計規元八百九十七兩一錢一分二厘銅洋一元烊計規元二錢一分九厘○三項共合規元七千五百另四兩八錢八分一厘○連前共收規元一百十七萬七千二百五十八兩七錢三分六厘○本旬解東海關署第三十批東賑欵規元一萬兩由電報總局收支所　解○連前共解規元一百廿一萬二千零六十三兩二錢五分六厘○實凈墊解規　三萬四千八百另四兩五錢二分合併聲明　　　 
[辛卯年三月初一日第五十一期戒烟名單]  
　　張阿堯年廿六歳浙江省寗波府人現住老四碼頭就作木匠生意上癮四年每日吸烟二錢一分作三次吃保人三馬路顧萬順木作店兪錫棠年三十六歳寗波府人向在建帮爲業上癮五年每日吃烟二錢作二吸保人勝益號施緣芹年四十一歳浙江省寗波府人現住大東門外上癮十年每日吸烟四錢作二次吸保人大東門外同裕號板木店史飾山年三十四歳江蘇省吳縣人向　南貨生意上癮十年每日吸烟三錢作三次吸保人大馬路瑞泰號汪蘭生年廿六歳江蘇省吳縣人向作洋貨生意上癮六年每日吸烟三錢作三次吸保人四馬路求致齋羅國賢年廿八歳浙江省紹興府人現住老閘大街就作獵燭生意上癮七年每日吃烟七錢五分作三次吃保人同泰燭店汪玉福年四十歳安徽省歙縣人現住陳家木橋閑居上癮十年每日吸烟三錢作三次吸保人朱錦棠以上各名三月初十日均　除鎗第五十二期名單俟後再錄以供衆鑒[  上洋平康里恆濟戒烟局李經馥何鏞鍾洪南誌]  
 
 
 

Page 10

 
 
   
 
 

Page 11

 
 
[光緒十七年三月二十六日京報全錄]  
宫門抄○諭旨一道錄前○教職單○發抄硃批四道○吏部麟等奏遵旨查覆升選錯誤緣由摺○滇撫譚奏委署州縣片○三月二十六日理藩院鑾儀衞光祿寺正白旗值日無引　見○廣東布政使成允請訓○河南學政邵松年請訓○熱河副總管徵麟到京請安○山東記名　李希杰謝恩○施之博謝授雲南曲靖府知府恩○銘公請假十五日○惠裕清樸預備召見○吏部奏派騐看月官派出徐中堂烏拉喜崇阿許應騤文興薛允升汪鳴鑾徐會灃志銳隆恩方汝紹劉恩溥舒普伊薩本徐樹鈞趙時俊韞德○召見軍機成允邵松年徵麟施之博惠裕清樸皇上明日用膳辦事召見後進宮入齋宮○光緒十七年三月分教職單教授廣西慶逺李奇芳南寗歳正諭江蘇青浦顧鵬蘇州安徽和州葉景森泗州陜西長安王正芳興安陜西三原吉劭同州浙江會稽朱毓廣湖州湖南長沙譚瑩衡州廣西東蘭麥玉華梧州雲南宣威吳式釗永昌貴州開州錢方堃大定俱舉訓導直隸元氏王廷佐承德安徽東流趙炳華廬州山東高寗秦升元青州山西夏縣武惟揚太原浙江教豐周庠金華湖北長樂王樹之武昌廣西永福韋朝冕南寗廣東仁化梁國忠肇慶信宜周佩賢廣州俱舉復諭山西壽陽買維揚太原恩山東棲霞韓錫恩濟南山西祁縣趙治平代州浙江泰順石芳保嘉定湖北長陽王世材黄州湖南瀘溪程崇信衡州廣東從化林彤雲瓊州廣西靈川陳勷光梧州俱廪湖北黄梅余岑德安歳廣西藤縣龔仁壽潯州副四川渠縣李華章成都歳貴州都匀瓦光傑興義恩復訓順天寗河子凌雲永平拔江蘇陽湖章光第太倉增安徽婺源汪文鼎滁州廪山西高平晋華藻平定舉陜西韓城王鳳儀西安附湖北武昌王泳森黄州歳廣西賓州羅啓慶潯州廪雲南建水楊淦雲南廪貴州開州劉仲魁大定廪思州李鶴林都匀歳○發抄裕寛奏學政吳樹棻丁憂請簡奉硃批己簡放邵松年矣欽此○李瀚章奏署藩司王之春俟成允到任再交卸北上奉硃批己有旨毋庸來見矣欽此○又請將鄭煥彪開除守備千總酌補把總奉硃批兵部議奏欽此○沈秉成奏己革慈谿令請准錄用奉硃批趙照著交部帶領引見欽此○○吏部尚書臣宗室麟書等謹奏爲遵旨查明覆奏事内閣鈔出本年三月十二日奉上諭御史劉綸襄奏吏部升選錯誤請旨飭查一摺據稱河南衞輝府一缺到部己久選缺之御史曾培祺於二月十九日始行引見見缺在前補缺在後承辨官有心廻護等語著吏部查明覆奏欽此欽遵鈔出到部查本年二月分出有河南衞輝府知府一缺於議覆時即經臣等查明截取御史曾培祺應選在先劉綸襄名在其次曾培祺係光緒十六年十二月初二日起復到部江南道御史係光緒十六年十二月十五日見缺曾培祺應行擬選均在光緒十七年正月二十八日衞輝府奉旨開缺日期之前曾培祺引見補缺日期又在二月二十日截缺二十五日掣籖之前截取人員服滿補缺應選到班例不扣限月選掣簽之缺例不論其出缺先後曾培祺並無應扣之例是以將其擬選當將官單咨送河南道二月二十五日卽經御史劉綸襄會同掣簽旋據河南道片查經臣部將衞輝府出缺日期並月選之例與開列升題定例不同之處詳覆去後復據文選司呈由司收到河南道查片一件呈請核覆前來臣等查河南道稽查吏部向來咨查事件均係徑行吏部此次專行文選司由司呈請查辦正在查核辦理間欽奉諭旨令臣等查明覆奏自應按照該御史所奏逐條查明原奏内稱吏部向章遇有升選缺出凡補缺在後者概行扣除此次衞輝府到部己久選缺之御史曾培祺於二月十九日始行引見其爲見缺在先補缺在後毫無疑義等語查臣部定例有升補之例有揀補之例有月選之例升補之缺每月不截缺例不掣簽係比較出缺先後按缺請補其揀補之缺每月三十日截缺亦不掣簽係比較出缺先後指人擬補惟月選之缺每月二十日截缺所有應歸本月之缺不論出缺先後於二十五日將應選之人掣簽並不比較出缺先後曾培祺應補江南道御史一缺早應引見惟因每年十二月十五日以後並封印期内不能帶領本年開印後適值京察按照定例應行引見升補人員停其帶領俟京察後仍按各月出缺升補本年二月十八日各衙門京察覆帶完竣卽於十九日將上年十二月所出江南道御史一缺以曾培祺引見補授是曾培祺之引見係因京察而致緩並非因知府有缺而令速該御史所稱曾培祺見缺在先補缺在後並非月選之例係屬悞會例意又原奏内稱吏部則例截缺一項專指開缺而言無論先後到部截於二十日開選並無候選之人以截缺爲見缺明文復行查其例載何條己逾十日之限未見聲覆實不解其何故等語查定例開缺截缺條内各項月選之缺如何到部如何計限或歸本月或歸下月無不以二十日爲斷並非專指開缺一事而言截缺之例自上月二十一日之後至本月二十日以前不論何日見缺何缺在先何缺在後均以二十日爲定期所選之人合例不合例亦以二十日爲定期並非專以二十日爲開選之期至河南道二次片查臣等因其語多繁引事由懷疑必須將定例各條與歴年成案詳悉查核方足以釋其疑咨稿己具未及片覆又原奏内稱吏部帶領各缺遲速原無定限惟恃定章借資限制若出缺在前補缺在後皆可升選優缺則夤緣速補希圖得選苦缺則夤緣遲補委之他人流弊滋多前次卽有成案亦必係朦混辦理不得據爲定例似此任意變更高下其手銓政由此大壞等語查臣部月選之例截缺有定限掣簽有定期何能以缺之優瘠爲趨避曾培祺係截取在任候選人員初次奉旨後扣限銓選至起復補缺後到班並無再行扣銀之例此次衞輝府一缺按照月選本例曾培祺並無應扣之條並查有前選廣西潯州府知府截取　中杜如芝之案潯州府知府係同治十三年八月十七日捐升開缺杜如芝服滿起復侮是年八月十九日補郎中缺本月截取到班於八月二十五日簽升潯州府知府缺卽是月選人員不論原出缺先後之確案又本年二月分選授山西孝義縣知縣吳殿錫查孝義縣知縣係本年二月十三日出缺吳殿錫係二月十八日題准以近省知縣選用本月例應擬選二月二十五日簽掣山西孝義縣知縣缺亦是爲月選人員不論原出缺先後之明証至截取人員服滿得缺後不再扣限先有截取給事中張人駿服滿得缺後選授廣西桂平梧鹽法道缺截取郎中福榮服滿得缺後選授浙江温州府知府缺非祗一案均不扣五十五日之限緣定例並無扣限之條是以歴年辦理如此非自衞輝府一缺爲始以上各節臣等詳加查核並無錯誤查御史截取班内曾培祺奉旨在先該御史名在其次卽係其次應選之人若將曾培祺扣選遽將其次到班之劉綸襄擬選轉與例案不符臣部辦理銓選皆係按照例章例章所無者不能以他條强爲牽引亦不准見案銷案該御史奏稱縱有成案不足爲據是該御史明知此次係照成案辦理反曰高下其手任意變更夫無成案可任意有成案尚能任意乎如謂前案辦理未協則歴來河南道御史何以默無一言卽現在河南道御史非祗劉綸襄一人何以不會同具奏今該御史乃其次應選之員率行瀆陳爲公爲私難逃聖明洞鑒且各項選缺到部但論缺項之繁簡不知某缺之優瘠乃該御史屢次片查直指衞輝府爲優缺其情亦可概見總之銓政攸關豈容稍涉遷就例案具在承辦司員無所用其廻護所有查明緣由繕摺具奏伏乞皇上聖鑒謹奏奉旨己錄○○譚鈞培片再署雲州知州陳傑士據報病故遺缺查有補用知縣葉凌雲年壯才明堪以署理師宗縣知縣樂理榮丁憂遺缺查有試用知州鄧宗裕才具穏練堪以署理寳寗縣知縣胡以逺病故遺缺查有試用知縣盧咸頊奮勉有爲堪以署理元謀縣知縣傅炳墀在途被戕遺缺查有補用知縣黎肇元識練才優堪以署理祿勸縣知縣李世琛被戕遺缺查有補用同知周行鑛諳練穏成堪以署理據藩臬兩司先後會詳前來除分檄飭遵外謹會同雲貴督臣王文韶附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十七年三月二十七日京報全錄]  
　　宮門抄○諭旨二道錄前○發抄硃批四道○直督李奏審明定擬摺○將軍裕等奏保荐京祭人員摺○浙撫崧奏革雲騎尉片○三月二十七日吏部翰林院正紅旗值日無引見○額中堂明桂各假滿請安○大額駙續假十日○八額駙恩公各請假十日○啓侯續假二十日○李鴻藻請假五日○召見軍機麟書○發抄張曜奏通判徐賡陛送部引見奉硃批徐賡陛着交吏部帶領引見欽此○又革道陸心源捐賑開復奉硃批陸心源著開復原官交吏部和葭領引見欽此裕寛奏查明補用巡檢王承恩保案奉硃批吏部議奏欽此○譚斷洵奏審明房縣民戴永盛被刦案定擬奉硃批刑部議奏欽此○○大學士直隸總督一等伯臣李鴻章跪奏爲叩閽呈訴審明按例定擬恭摺仰祈聖鑒事竊准刑部咨灤州民人龎幅瑞以伊父龎富被鹽巡高永等砍傷身死賄買頂兇等情在道旁叩　呈訴一案審供擬罪奏明將犯解交直隸集證訊辦卽所控得實仍治以衝突儀仗之罪等因當經飭司提省審辦北據臬司周馥督同保定府知储朱靖旬審明擬議解勘前來值臣駐津飭委藩司裕長代審無異臣覆加確核緣高四李殿元陳廣天龎幅瑞分隸灤州遷安縣高四與龎幅瑞之父己死龎富素不識面李殿元　犯命案擬杖責釋高四與己故高八卽高永劉鳳業充當鹽巡光緒十三年十一月初二日高四高八劉鳳業下道巡查適龎富在外買得菉豆裝在口袋用驢䭾回高四等疑係私鹽上前攔查龎富不依將高八揪住高八用刀砍傷其右朎膞右臂轉將刀掉落龎富鬆手拾刀高四赶前搶獲龎富向高四撲毆高四用刀將其右額角右太惕石耳連耳根砍傷龎富倒地尋罵高四又砍傷其左右肩甲右手背左右手食指龎富牽詈高四祖先高四又將其偏左偏右　門砍傷歇手與高八等回店龎富在地不能動轉經龎幅瑞尋見背回詢明情由當向鹽店投知令其查究兇犯高四等聲言鹽巡並未下道與龎幅瑞口角爭吵將其悃毆未傷將其放回初四日龎富因傷身死龎幅瑞報經該前署州郭奇中止在詣騐適有河間縣民人　元吉在遷女縣蘇格營莊外被賊犯趙連才趙連寛搶去東錢六吊經鹽店馬勇王振東拿獲帶回令高四高八看守高四等聽聞龎富己死意圖脫罪將兇刀取出稱生趙連才等身上搜獲由王振東送州提同高四高八質訊高四等供稱龎富係被趙連才等殺死趙連才等並不承認郭奇中押赴屍塲騐訊供仍各執趙連才之妻高氏願將其夫保出央允李殿元率領陳廣天並湯落義等多人突至案前跪保不准恃衆喊求郭奇中起身上車因人多擁擠馬勇吆喝開道衆人爭閙拾石亂擲將郭奇中坐車玻璃砸破差拿李殿元陳廣天到案訊明趙連才等並非正兇高四等供狡展飭傳劉鳳業高氏俱己在家病故禀經批府提審與州訊相同將趙連才等飭發遷安縣歸於搶案審辦龎富之弟龎銀恐高四等脫卸罪名控經步軍統領衙門遞回審辦未結龎幅瑞意欲赴京續控因聞聖駕出郊在道旁叩閽呈訴交部審供擬罪奏明將犯解回集證訊辦高八在監病故龎幅瑞兩腿拘攣己成篤疾審供前情不諱案無遁飾查律載共毆人致死下手致命傷重者絞監候又例載兇器傷人者發近邊充軍又聖駕出郊冲突儀仗妄行奏訴者杖一百發近邊充軍各等語此案高四等因見龎富驢䭾菉豆疑係私鹽攔查爭毆輙與高八用夾把刀將龎富砍傷越日身死己死龎富身受各傷以該犯高四砍傷致命偏左等處骨損爲重應以該犯擬抵高四合依共毆人致死手致命傷○重律擬絞監候秋後處决事犯雖在光緒十五年三月十六日恭逢恩詔以前第金刃十傷以上情節較重不准援免秋審酌入緩决所供母老丁單應否留養俟秋審時查辦高八即高永用夾把刀將龎富砍傷夾把刀係屬兇器合依兇器傷人例擬發近邊充軍病故免議李殿元率衆保賊滋閙屍場卽屬挾制屍塲爲官長騐訊之所與衙門無異應　刁徒直入衙門挾制官吏例擬發近邊充軍至配杖一百折責安置逢恩不准援免該犯前犯命案今又聚衆保賊殊非善類雖年逾七旬精力未衰如果准贖將來必復滋事應不准其收贖陳廣天隨同保賊卽屬爲從應於李殿元軍罪上减一等擬杖一百徒三年逢恩准免後再有犯加一等治罪龎幅瑞因伊父龎富被高四等砍傷身死狡供不認慮其脫卸罪名在道旁叩閽呈訴雖呈詞尚多添砌惟所控正兇業己得實應照部議仍治以衝突儀仗之罪龎幅瑞合依聖駕出郊衝突儀仗妄行奏訴例擬杖一百發近邊充軍事在光緒十六年三月二十六日恩詔以前核其情罪事係切己訴有急情應减爲杖一百徒三年該犯現成篤疾照例收贖王振東訊無謀陷朦撥惟不將拿獲之賊犯趙連才等卽時送案以致高四等栽刀誣兇應照不應重律擬杖八十事在赦前應予寛免趙連才趙連寛訊無行兇情事應歸搶案另行審辦案己訊明龎銀等免其提質逸犯湯落義等逢恩免緝高八在監身死業據清苑縣騐訊明確委係病劇所致應毋庸議除備錄供招咨部並咨步軍統領衙門銷案外所有審明定擬緣由理合恭摺具陳伏乞皇上聖鑒勅部核覆謹奏奉硃批刑部議奏欽此○○奴才裕祿綿宜跪奏爲遵旨保荐京察連次一等司員恭摺會陳仰祈聖鑒事竊奴才等前因盛京五部司員京察連次一等僅照例如級未能與京都司員一體記名錄用恭查道光十七年六月初九日欽奉上諭奕灝等奏請酌量鼓勵司員等語等因欽此隨於道光十七二十二十三二十六等年京察欽遵諭旨將五部連次一等司員揀選保舉送部引見蒙恩將户部員外郎明峻等記名簡放以後從未專摺保荐以致斯途湮没五部司員雖有出色慝用之才限以升途無由上進申明舊案仰懇恩施俯准援案保荐俾資鼓勵於光緒十六年八月初七日附片具奏恭奉硃批吏部議奏欽此欽遵在案兹於光緒十七年正月二十九日准吏部咨遵旨議奏查盛京五部司員京察列爲一等例止加級自道光十七年欽奉諭旨准將連次保荐一等者揀選二三員出具切實考語專摺具奏由臣部帶領引見己屬特沛殊恩優加鼓勵自應仍遵前奉諭旨辦理臣部公同酌議擬請嗣後按照户禮兵刑工五部次序更番列保由各部侍郎會同該將軍將連次保升一等者酌保二三員挨次遞推週而復始其非輪保之衙門該侍郎毋庸會同出考量爲厘定以示限制於光緒十六年九月二十四日具奏奉旨依議欽此欽遵抄奏咨行前來奴才等查五部司員一等額共八員户部郎中惠格員外郎榮彬均係連次一等禮部員外郎明良兵部員外郎永泰均一次一等刑部員外郎紹智主事錫章亦均係連次一等工部員外郎裕庭一次一等主事桂森連次一等現准部議章程若按連次一等無論何部概行保荐實與部章不符若按五部次序保送二三員禮兵司員均係一次一等又與舊案不符奴才等和衷商議詳加酌核仍遵部議次序以户部連次一等者首先會保一員其餘連次一等一俟該衙門應輪保之年再行保送以符定章現届辛卯年京察自應遵章會保謹選得連次一等户部郎中惠格由監生捐納筆帖式同治六年補授福陵筆帖式七年調換户部筆帖氏京察一等二次光緒四年咨補委六品官京察一等三次十一年題升主事是年又題升員外郎京察一等一次十四年題升郎中京察一等一次食俸二十五年現年四十四歳該員持躬端謹才具優長堪膺保荐奴才等謹出具切實考語專摺保奏用副聖朝路廣登庸鼓勵人才之鉅典一俟奉到諭旨遵卽咨送吏部帶領引見可否量予錄用出自恩施所有奴才等保荐連次一等司員緣由理合恭摺具奏伏乞皇上聖鑒謹奏奉硃批吏部知道欽此○○崧駿片再附貢生兼襲雲騎尉世職劉熺昌卽劉雨山平日不安本分串同戚大德等揑詞招摇希圖撞騙漁利雖尚無被騙之人亦未得財入手惟究屬不知自愛行止有虧查劉熺昌供於光緒元年乙亥科試由錢塘縣原籍考取入學旋捐貢生兼襲伊胞叔兼祧父文生劉榮光陣亡議給雲騎尉世職光緒五年三月十九日經部奏准行知食俸有案據藩臬兩司詳請奏革前來相應請旨勅部將劉熺昌卽劉雨山附貢生兼襲雲騎尉世職卽予一併斥革以示懲儆其所遺世職飭縣查明接襲另行照例辦理一面追照咨銷外理合附片具陳伏乞聖鑒謹奏奉硃批着照所請該部知道欽此 
 
