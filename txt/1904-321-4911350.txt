# 1904 - 321 - 4911350

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉華備以本局新鑄大號鉛字排印先成二百卷計訂四十八本己陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本郎若列眉以故海内風行揣摩家咸奉爲圭臬續集則由吳下通儒采輯近三十年来時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業己出書正集每部實價洋銀六元四角續集四元八角合購兩集共計十元批發克己此佈 
[精製瓷器及創造玻璃以收回利源說]  
　　中國所製之瓷器西人尚之故出口之貨此爲一大宗泰西所製之玻璃華人尚之故入口之貨此亦一大宗顧西人雖尚中國磁器每喜舊製而不喜新製無他以舊製磁土細緻色白而堅非若新製之麤劣也原新製麤劣之由大抵因土質不佳而製造又不用機器以致磁器銷路遂日形减色也攷我中國磁器之精素以江西景德鎭爲首屈一指前時景德鎭磁窰以徽州祁門縣之土爲坯質堅而色白故中國磁器遂名著於環毬今則祁門老坑逐年被水所淹此土不可多得除御窰外皆攙和他處之土爲之致所成磁器迴不如前此所以西人皆尚舊製而不尚新製也今春皖中大吏察知其故會議倡設磁土公司特委婁刺史赴祁門主持其事刺史抵祁後卽開闢老坑數處挖取白泥燒成磁器色澤堅白直可媲美乾嘉以前惟因採取之法不靈製工又不能細遂建議改用機器製造禀請宫本銀二萬兩另招商本二萬兩仿有限公司章程上憲准之刻聞機廠己經落成所購機器亦將次第運到婁刺史乃赴閩省與寳華公司聯絡一氣以冀暢銷蓋閩省寳華公司亦以機器製成磁器設立己有二三年想己辦有成效今皖省磁土公司採取祁門之土爲磁器之坯土質旣佳將来製成各器吾知必更駕閩省而上之大利之興信乎可操左勝然吾猶有進焉大凡器物必取適用我舊時磁器雖西人甚爲貴重然不過取以爲供飾之資以示豪邁若日用碗碟則仍用彼國所自製何也以色樣不合不適於用也出使俄國大臣胡星使嘗考求中國出口土貨有云客堂所用磁器宜新色宜綺鹿食桌所用磁器宜適用宜樸而鹿婦女妝臺所用磁器及食桌供花磁器尤宜精細美麗新奇其工專在繪畫專在設色而於磁質之美惡則次之中國磁工於磁質頗知講求而於繪畫設色造式等事則不甚講究此正與西人相左宜乎其不能廣銷也今若留意造式以合西人之用精求繪畫設色以悅西人之目而又得至佳之土質以成之則西人安有不悅之理而出口磁器有不日增月盛乎至玻璃一項製造之法中國素未研求故凡宮室舟車器皿之類雖所需甚夥而大都来自外洋按海關貿易册進口貨玻璃片料器燈器項下光緒二十六年值關平銀九十九萬一千餘兩二十八年增至一百八十四萬七千餘兩利源外溢年逾一年若不亟謀挽救之方則此後更將何所底止夫製玻璃之砂料非中國所無也如直隸之房山山東之愽山以及江蘇徐州府宿遷縣境之三臺嶂山峿峒等處皆產此種材料今皆考驗而知爭興製造然此外各處所出砂料可以製成玻璃者吾恐正復無限倘能化分考驗一一勘知早自經營選料精製則不特可免慢藏誨盜之患亦收回外溢利源之一端也吾願當軸者兩加之意竭力鼓舞之振興之俾進口之物日以少而由口之物日以增富國之道其卽在此乎 
[電傳宮門抄]  
　　昨晚六下三刻鐘時京師友人專電告知本館云十月十三日皇上召見軍機大臣及李灼華于式枚是日並無明降上諭 
[旅順危象]  
　　華歴十月十二日英京倫敦来電云駐烟臺美國領事約翰復婁君頃致電美國國會大略謂目下旅順情形頗覺阽危外層各砲臺己盡數入日軍掌握矣 
[俄違公法]  
　　十月十二日烟臺来電云俄國滅魚雷艦臘司拖洛潑尼自沈之後管帶布倫及水手之類約百餘人各將軍械彈藥携之登岸此亦違背萬國公法之一端以故日政府己决計出而自行料理令俄艦一切人等盡數移居中國巡洋艦海容榮船内以爲限禁 
[處置俄械]  
　　華歴十月十二日日本東京来電云兹得烟臺電信知彼處道憲令將俄艦臘司拖洛潑尼中軍械藥彈一律存儲中國巡洋艦海容之内己經俄官及水手等人照例設誓畫押烟臺俄領事亦允遵此辦法昨晚己一律處置妥貼矣 
[俄艦東来]  
　　華歴十月十二日英京倫敦来電云俄國有巡洋艦五艘與夫義勇艦彼得褒克及司其大倫司克皆附於波羅的海艦隊者二艦己更易其名一爲立杭一爲特尼褎此外尚有魚雷艇八艘均於本月初十日駛離立鮑地方十一日道經旁痕呵水而母以達逺東 
[俄艦計程]  
　　日本東京来電云俄國波羅的海艦隊中諸大軍艦須繞由好望角鼓浪東行所携煤及軍裝爲數甚多若欲改道過蘇彝士河必將諸物先行卸去不特多需夫役且亦在在爲難惟小軍艦則己豫爲之籌定由蘇彝 
 
 

Page 2

 
 
士河東下顧由薄脫殺伊獨港過蘇彝士河必閱二晝夜若於途中與他船互相避讓更須歴三晝夜之久然則由薄脫殺伊獨抵日之神户約有二十八日海程矣至中湯其而繞經好望角以達日之佐世堡則爲程一萬三千二百一十海里以一小無行十諾夫脫計算較之逕由蘇彝士河東向多歴十五畫夜兼之途中因事寄泊與夫陸續購煤必遲至二十日左右頃聞此項艦隊自湯其而就道後約於西歴十一月十八號過蘇彝士河云 
[俄阿搆怨]  
　　華歴十月十一日德京柏林来電云某日報登有新聞一則大略謂頃接莫司科所發電信知近日俄人與阿富汗國曾有戰事 
[一俄襲日營]  
　　日本大阪某日報登佐世堡来電云東歴十一月朔日之夜星稀月黑刁斗無聲突有俄兵約四百名携帶格林機括砲四尊来襲駐三羊頭村之日軍左翼日軍猝不及備頗受傷夷鏖戰至二小時俄兵始漸退去 
[一日報論俄]  
　　日本東京某日報云當日俄開戰之初兩國海軍無甚軒輕俄之巡洋艦則勢力視日稍優是以俄國海軍中人咸謂萬一得將日本艦隊掃除專就陸上交兵斷不任敵人輕越雷池一步洎乎日軍旣上陸俄之諸將校又謂此後日本海上兵權必被我俄所制初我料搆兵數月俄人竟敗潰不可收拾於是朝野上下輿論幡然一變然猶詡詡然謂目前雖甚失利其終必能戰勝日人因之派令艦隊東来冀得擊破日本海軍俾海上兵權仍歸俄人掌握陸并阻截要道使日兵之在滿洲各處者漸致糧絶啼飢某日諸俄臣在御前密議軍機决意將海軍大加擴張先定製戰艦十號巡洋艦二十號向德國訂購一切材料爲數甚多俾得昕夕孜孜從事工作一面向德人購就商船二十餘號旋復以羅布一億六千萬向捱眞丁國商購甲乙丙丁戊己六軍艦更於外交上悉心措置密與法人聯明歐洲諸大邦不意近日有此事機莫不惴惴於心憂疑交集頃聞以上諸俄艦己與波羅的艦隊或前或後聯合成團備豫不虞儼然時時作戰鬥之勢我海軍得此就敵責任自必重大於前休兵之期蓋尚遥逺無從逆料也 
[遼西述事]  
　　奉天溝帮子来電云戍守遼西長山了之俄兵刻方在附近開掘長濠建築砲壘昕宵工作尅期告成傳聞數日前有一法人赴法庫門購得菜牛四十頭牽回奉天大約供俄兵之用也 
[英船遇難]  
　　日本東京来電云數日前有一英國商輪船由烟臺駛赴營口途中悞觸俄俄人所設水雷轟然一聲立時沈没至船中人遇救得生與否刻尚未得而知也 
[攬築鐵路]  
　　華歴十月十一日德京柏林来電云頃有英美二國商人合開之某製造廠向俄國承攬建築西比利亞第二鐵路俄人却之告以此路工程當由俄俄自辦一 
[返金興學]  
　　日本大阪某日報云頃得美國昆内氣卡脫省尼尤海朋来信謂某年中國妖拳事起美之甲乙二教士被匪所戕事平之後朝廷卹以金錢二萬枚由政府浼英總領事移交愛而大學堂外國傳道會收受兹者二三傳道會互相集議欲將此金璧返中朝使就愛而大學堂附設一中華學舍俾華人之游學至美者咸得於此孿誦鼓歌誠近世奇特之事也 
[墨更圜法]  
　　華歴十月十二日英京倫敦来電云今者墨西哥國政府停鑄銀幣擬將通國圜法一律酌更惟載運出洋者則不在停鑄之例 
[五續出使俄國大臣胡考求中國出口土貨公文]  
　　凡此皆謀廣銷土貨之策其營業全賴資本而成物全賴人工人工所施全賴圖樣中國圖學久絶救商無藥然三年之艾不求後更無從著手今欲培植商材舍圖學奚自西方學資巨而學期延我商人力不逮而時莫待四顧全球仍宜從日本工藝美術學校中先儲人材二三年後令此項曾經學習之人游歴歐美一週益廣見聞乃可於改造倣造二途有所藉手中西風尚相左太甚非以日本爲梯階斷無一蹴可幾之理此我商人所最宜潛心體會者也總之集資本精學術乃我商人分内事至於對内則有本國之商法對外則有國際之商法苟一不備卽於商仍有損無益此固非期年匝月所能成立而編述草底以冀於商人有切實利益是非仍從我商人漸漸創議不可亦商政中一絶大關鍵也至於中國商路在俄國每年向有飭船不多在上海漢口受載茶葉駛回其阿疉薩海口註俄國所需茶葉雖多然每由英人轉售不甚載他項貨物近年有東方鐵路公司之輪船數艘来往上海天津一帶以相聯絡其旅順鐵路運貨章程諸多未善故貨物仍未暢運究不如英法德美各國之注重於商路也我國果欲販華貨出口赴俄則水路運費雖廉而彼海關稅重勢必無利可圖註我與彼向無華貨入彼稅則故征例必苛自不如陸路之運費雖昻而可得陸路免稅之利註茶有專例燒酒及各種榖類所釀之酒均禁不准入境餘無稅陸路之中若由營口關或大連灣所設新關運貨入其鐵路無論中國成例於出口貨概行征稅尚未行保護本國行商之法加以此二關均名華關實同俄關本尚苛虐其婪索久著名於環球雖不能豫决戰後二關情形如何然究不如用俄商運茶陸路出張家口經庫倫恰克圖而入彼之伊爾庫次克大巿再轉而四雖時日久運費昂而一可免營口或大連灣俄人之虐二可沾陸路免稅之利此一路本晉商所習慣初非竟不可行是在商人自爲注意矣又向来中俄商約章程均於俄人一邊謀利益初無人語及於華商今欲於商約中明定華商運貨章程恐貨未運而彼先疑懼百計設法阻難是宜子無意中淡淡著筆暗爲張本或冀於商人有益言非一端約略舉叙如右所有遵咨商議整頓土貨緣由合行咨復須至咨者 
[議遷藥局]  
　　松江訪事人云郡城東南隅火藥局積儲軍火以供東南五省緩急之需頻年合郡士紳鑒於各處屢肇事端建議遷移他處當局者力持成見以迄於今當正任江南提督李壽亭軍門在任時嘗飭人估計遷費共需二十萬金後亦因難而止現署提督楊鏡巖軍門洞悉民隱會商諸紳董請於大吏度地籌遷前日親赴鳳凰山勘得山隂有曠地五六十畝爰飭弁核實估計祇需五萬元擬將磚石等料歸正副及護軍三營勇丁搬運自捐一千元合城文武共捐二萬元蘇藩庫籌撥一萬元尚有二萬元或向紳富勸募或向田畝派抽大約此舉無人中沮可觀厥成矣不誠松人士之大幸哉 
[軍節回轅]  
　　松江訪事人云署江南提督楊鏡巖軍門前赴吳淞口澱山湖等處校閱水師旋於本月初九日回轅中軍何雪門參戎率同屬下各弁兵至南門外大漲涇馬頭迎迓如禮 
[獲梟候究]  
　　松江訪事人云前者鹽捕中營管帶吳金忠都戎以部下領哨高友才行經得勝港被梟匪夏某槍斃因移請華亭縣孫花 
 
 

Page 3

 
 
樓大令派差恊勇至漕涇鎭拘拿夏某不獲將其黨張阿三帶回刑訊本月初八日鹽捕前營管帶王效賢遊戎拿獲孔祥生一名親解至府府尊用紹白太守略訊口供飭發華亭縣獄收禁蓋以此股梟匪係漕涇人夏某及巢湖人孔某爲首故也 
[求通民隱]  
　　厦門訪事人云福建興泉永道玉觀察下車伊始查悉民間傳遞呈詞每紙須費洋銀十元期呈每紙三元貧民恐難堪此爰爲之酌定章程出示曉諭註明傳呈每紙需錢一千二百文期呈每紙一千文此外不能需索分文如敢故違准卽指名禀究是亦求通民隱之道也 
[皖省官塲紀事]  
　　安慶訪事人云正任安徽鳳陽府知府裕太守厚前經上憲調署安慶府篆兹因正任安慶府桂太守因病逝世遺缺經撫憲誠果泉中丞奏請以裕太守調補遞遺鳳陽府缺以恩太守鎭補授○滁州直隸州知州熊鞠生直刺經上憲奏請調補六安州知州所遺滁州篆務另委何人署理刻尚未見明文　 
[鎭郡官塲紀事]  
　　鎭江訪事人云鎭江下游釐捐總辦胡志雲太守交卸後卽趨詣文武各署辭行旋於本月初四日乘舟赴蘇垣謁見大憲○駐防鎭郡之江南武威全軍統領魏鎭軍榮斌於月之初五日乘某輪船赴江寗謁見護理兩江總督南洋通商大臣端午帥籌議戎機○本月初七日長江水師瓜洲鎭總兵高藎臣鎭軍巡閱汛地順道至潤拜會道府縣各官 
[鄂省談資]  
　　武昌訪事人云湖北省垣向設洋務局用以講求交涉事務歴時旣久百事衰頽僅有虚名毫無實際事經鄂督張香濤宮保查悉將各項名目一律酌裁所有在局辦事人員仍派入局中學習外交之策而將局名改爲新政館○漢口清道局前奉督憲張宮保諭令更名警察局現己遵照辦理惟租界中洋火廠華景街一帶相距窵逺各叚分局均有鞭長莫及之虞因由漢黄德道憲檄飭洋務會審委員胡慈圃直刺另招巡勇添設一局分巡己於日前點騐花名分叚巡警矣 
[嚴禁私鑄]  
　　前者署兩江總督端午帥訪悉上海有種奸商向某洋行購取手摇印花機器將銅餅壓印花紋鑄成當五當十銅圓行使市廛頗於圜法有碍札飭蘇松太兵備道袁海觀觀察照會西員嚴禁各洋行出售此項機器等因繼又電開現有某職商欲在上海設立銅圓子廠具呈節略查此事萬難准行著卽照會領事曁江海關稅務司一體禁止觀察等因遵卽照會駐滬日本總領事小田切君及江海關稅務司好博遜君一面出示曉諭俾衆周知 
[由官建棧]  
　　英商怡和洋行擬在浦東二十保二十九圖建造炸藥棧浼江海關稅務司好君商由蘇松太兵備道憲袁海觀觀察禀請督撫憲核示觀察昨己奉到署督端午帥批回略云查建造炸藥棧房一案光緒二十五年曾由雷稅司議由官建估需經費無出暫爲中止現據禀稱怡和洋行仍擬在彼處建造炸藥棧房殊與約章不符未便照准祗能仍由官建仰卽籌議善後情形禀覆核奪再行撥欵建造 
[警察初桄]  
　　本邑警察局己於本月十一日開辦蘇松太兵備道憲袁海觀觀察札委馬午橋叅軍洪勤爲會辦劉卓冬茂才景沂爲教習江南機器製造局提調李平書明府鍾鈺及姚子讓孝廉文枬葉棣華别駕佳棠莫子經明經錫綸梅振藩茂才豫棖爲警察辦事紳董刻己分别知照矣 
[輪船工竣]  
　　署理兩江總督端午橋制軍前曾札委江蘇候補同知樊司馬来申向某洋行訂造小輪船二艘以備緝匪之用兹己工竣一名定東一名定西日内行將展輪試水矣 
[添購快槍]  
　　日前太倉州知州謝直刺禀蒙蘇松太道袁海觀觀察移知江南機器製造局撥給来福槍六十枝以備防禦土匪之用嗣以所領之槍均係舊式不甚合宜爰據實禀明擬請發給護照自向某洋行備價購取快槍十枝以便携回應用觀察准如所請現己給照往購矣 
[酌加地價]  
　　日前上海縣汪瑶庭大令接奉蘇松太兵備道袁海觀觀察札文飭將吳淞口建立華醫院地基妥爲定購等因遂與經理此事之江海關稅務司好博遜君籌商至再好君原定價值每畝洋銀一百五十元以致鄉民心滋不悅不免掯勒留難大令洞悉情形擬照好君所定之價每畝酌加二十元一俟妥商卽須禀復觀察核示矣 
[誣姦受懲]  
　　曹鴻卿扭朱文炳至上海縣署控其謀產陷姦等情前晚縣主汪瑶庭大合升堂研訊曹鴻卿供籍隸江寗向在滬上開皮梁店女兒嫁與朱文華爲妻文華之父共生三子長文蘭次文炳文華最幼文蘭預先分析文炳文華在父店中帮同工作光緒二十八年春文華之父病故由親族到場將店分開文華分得洋銀一百餘元花帋印板約舉五百餘元花帋畫張約值二百餘元分定之後帶同女兒在城隍廟西另開文儀齋新店未滿師之學徒周田寳分撥文華處是年文華病死遺有一女店務卽歸女兒經理用田寳爲把作工頭文炳時向女兒藉端借貸歴數十次邇来又欲借洋銀一千元女兒不允因此懷恨賄通夥計琴琴於本月初六晚先將大門洞啓糾黨十餘人蜂擁至店先將周衣褫去用硝强水潑傷繼至女兒房内將女兒縳住衣服褫剥淨盡連周裏入被内舁至保甲總巡局總巡朱大老爺升坐堂皇並不向兩造訊問卽飭將周責三百板枷號一個月女兒掌頰一百下鞭背一百下發普育堂擇配如此寃誣暗無天日爲特扭文炳至案求恩照例嚴懲周供小的係海門人年二十歳當十五歳時在文儀齋學業店主故後小的分撥在文華所開新店内文炳向店主婦借貸己非一次小的並不與聞文炳恨之上月二十八日浼人薦琴琴至店爲夥預爲串謀地步小的與琴琴三寳睡在披屋中擱樓上店主婦帶同女孩睡在樓上房中本月初六晚三更時琴琴開門將文炳等人放入先將小的綑住用硝强水向腹潑灑後又按住灌入榖道現己遍體潰爛大便七日不通髮辮亦被剪去迨送至保甲總巡局總巡朱大老爺並不審問情由卽遭笞責枷號三日後地甲見小的潰爛不堪始請開枷釋出文炳供小的因聞鄰人言弟婦醜聲四播故帶同店中夥友至新店捉姦大令謂爾弟婦卽與學徒有姦爾亦非應捉之人顯見借貸不遂出此狡謀喝令從重笞臀三百板掌頰五十下用鐵練鎖項飭差帶出指交琴琴到案訊辦 
[美界火警]  
　　前夜二點半鐘時美租界會審公廨左近業里第十二弄二百五十一號門牌徽州人某姓家不戒於火霎時轟轟烈烈上燭雲霄警鐘旣鳴救火會西人急驅洋龍馳至竭力施救至四點鐘時天將破曉始得火滅烟消蓋己焚去樓房十餘幢矣 
[上海官塲紀事]  
　　南市籌餉貨捐局會辦左念劬明府現奉上憲札飭署理川沙廳篆遵卽赴省領憑所遺會辦事宜經護理江蘇巡撫効述堂中丞札委候補知縣袁明補世輔接辦己擇吉月之十六日到差視事矣○昨日江蘇候補道慶西園觀察錫庚因公来滬命駕赴各署拜會至上海縣署時縣主汪瑶庭大令飭丁擋駕 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬江擊舦]  
　　寗波訪事人云大嵐山毗連寗紹二府向有盜匪盤踞其中曾由當道設法剿除地方得漸安謐現屇冬令防護宜嚴當道以大嵐山左近村落繁多人烟稠密誠恐盜賊乘隙窺伺特札飭駐防保甲委員會同各村公正紳者勸興圑練亦切要之圖也○近来米價漸平小民不憂艱食推原其故因鎭江運来米若干萬石漢米亦陸續到埠且本年各鄉秋收大稔故市價得以從廉耳刻下上白米每石售洋銀五元三角○邇日市中洋銀甚爲缺之各鋪進出每期票百元須貼現一元三角若以小洋銀兌換大銀圓則貼四分有奇 
[上海縣署瑣案]  
　　南市記醃臘行主吳純甫控程叙豐米店夥汪逸帆串吞所存米石等情前晚縣主汪給庭大令升堂研訊吳供莊連生向小的行内賖去醃猪計洋銀三百餘元主吳有米七十石寄存程聚豐卽以相抵小的是以雇船往運詎料店夥汪逸帆捐勒不放爲此扭請究追汪供莊確曾存米惟須店主程瑞修應允始可付解大令飭交差收管候提程莊研訊○青藍布印花公所事事包阿鶴同業因其犯規禀請縣主汪瑶庭大令斥革在案現又聽從諸全生等陵令謀充行頭同業不允包忿甚狎至公所攫　帳箱及由同業追獲則相中己少去洋銀數十元因欲將包扭案控告包亦投縣控請騐傷大令訴訊之下以情節支離　不准理○陸王氏控張載宏圖賴中通順軋花機器行股本等情縣主汪瑶庭大令飭差傳張到案押令在土地堂内核算帳目嗣因張欲原告認虧洋銀一百二十餘元原告堅執不允己由差禀請大令核示矣 
[英美等國租界公堂會訊案]  
　　上月中旬南市靛青吸局司事投上海縣署控租界各染坊有漏捐情事縣主汪瑶庭大令移文公廨請提新閘生陽染坊主胡水元張阿福歸案辦理讞員黄耀宿司馬正在飭滬胡張隨於上月二十四日將靛青掮客陳繼堂扭至工部局聲稱伊係南市捐局司事違章至租界勒捐麥總巡捕頭令押候英副領事德爲門君遊獵回申訂期解送公堂禀請會訊旋於昨晨傳同許新盤許仁山解案禀稱有在租界内開設染坊之人投局聲稱陳到店勒捐并言如果不付須至上海縣控告等語現旣查明是以解請究辦查工部局向章各貨一經租界卽不能任捐局收捐被告進律師博易判堂先向包探金立生研間金供在老閘充當包探西歴十一月一號張阿福倩人来喚據云有靛捐局中人在彼飭捐因卽時前往將陳帶回捕房博律師詰以有牌票否金答稱並無牌票博律師又傳問張阿福張稱染坊開在新閘牌號生陽陳先爲掮客現充捐局司事問如何將陳騙至烟館張稱是日十點鐘在虹口順泰碼頭與陳相遇當卽邀往茶館啜茗併勸令認捐旋同赴飯館午餐後同至宏園烟館問所有茶飯烟貲何人所付張稱均係陳封博律師謂陳旣迭次請爾何反將其送入捕房張語塞見證李阿仁供向爲靛青掮客與張阿福相識己久陳亦素識曾聞張言及陳至生陽收捐等語捕頭問李曰捐局收捐如何收法李稱局中著人關照至局總捐付銀此常規也讥至此時己中午遂訂於下禮拜四十點鐘再訊○德商波彌文洋行主控華人錢厚生定貨不了等情昨日襄讞委員孫耳三明府會同德總領事署繙譯官麥令豪君升當詰訊波彌文洋人訴稱錢有保　銀三千兩存在美國銀行請爲訊追錢稱所有保險銀三千兩因保險單己被焚去祗收得一千五百兩早己用罄務求交人保出方可料理明府著押候下禮拜六覆訊核辦○英商克明延担文律師之夥費烈律師投本管領事署控華人翁通海串賣地畝等情由英副領事德爲門君照會公廨讞員黄耀宿司馬傳倒到案訂於前日午後三點鐘時會同德君研訊翁延穆安素律師投案聲辯先由實律師聲稱上海一埠自公共租界推廣之後地價迭漲凡鄉愚之有田產者每爲地販所愚横被拐騙官長本應保護查翁向爲地岅與英人克明相識本年西歴六月四號克明託翁在張氏味蒓園相近覓一地基計賃銀二千九百兩言明以十月爲限如彼此不允可於限内退還當與鄉人繕立永逺承租契據地保中人地主均在契十簽押至六月十一號翁帶領華人翁春菊至稱是地主隨付去銀二千兩尚有九百兩約俟轉換道契後找給未幾克明因事赴香港至八月五號　滬　有一人言及此地只須一千七百七十兩先是五月某日翁至克明處稱有急需借去洋銀六百元立有筆據約定七月十四號歸還至期無著向之催索仍朱付還迨後訪悉春菊並非眞地主另有孫瑞山者偕費某来言彼是眞實地主惟道契己於九月某日換到時翁向克明找給價銀克明卽將孫喚到面同辯論方知地價止銀二千一百兩前借之六百兩亦在其内此事管理地契之英副領事慈必佑君頗知一切被告律師穆安素起而言曰此事應請慈君到堂作證克明訴詞與費律師所呈大略相同穆律師問克明曰爾先同翁姓至高易律師處係議定二千兩之押欵何以後忍變成賣價克明稱是日出自高易公館途中與翁議妥再找九百兩或押或賣均無不可穆律師問克明曰爾所付二千兩是自己之銀抑是歐陽之銀答稱自己之銀問旣是自己之銀何得又須費銀百兩克明稱此百兩備領事館公費問地上所竪畀石上鏨洋文河以下面又註華文歐陽等字答稱商人所賃之地大半售與歐陽此地亦欲轉售故先鐫定其姓又問此地現在究竟何人所得克明稱陳姓恒半記問何以不將界石更易克明答稱陳姓現住虹口天潼路訊至此時己五下鐘司馬商之德君著再訂會訊 
[英美等國租界公堂瑣案]  
　　包探徐阿華解積賊陳阿六至案禀稱前晚此人潛至張紹祺家撬門入内竊取衣服等物適爲小的所見解請訊究張投案領贓陳認竊不諱襲讞委員孫耳三明府商之英總領事署繙譯官麥令豪君判責二百板管押三月贓給陳領去○老公茂紗廠管工人以女工周小妹乘間竊取棉紗若干磅當塲搜獲扭案請究明府判責手心五十下○水巡捕頭送周三麻子黄阿三周觀蘭三人至竊禀稱前日某號水巡捕見周船上所載棉花形跡可疑因卽拘押水巡捕船兹特解請訊究周稱鴻源號倩小的裝運棉花至禎祥　頭交卸執有發禀尚求明鑒察明府著押候查明再核○車夫龔坤義與王阿三爭論車資致被擊落門牙二枚旋由某號巡捕拘獲送案請究明储判責王一百板○某店主馬昌壽以其夥陳文豐王連根因事口角陳持其猛擊致傷王之頭顱連及兩目因報由包探陳才寳送案請究明府判實陳二百板○方春福以丹桂戯園刷印戲單之沈三湖行竊紅紙四捆售與春仙戲園報由某包探吊到原贓送案請究阴罕判責二百板贓給方春福領去 
[法租界捕房發落瑣案]  
　　糞夫王阿二將糞穢隨路傾潑經管馬路西人查悉告知清潔局傳同糞夫頭目張瑞卿將王解案讞員陳起生大令訊取供詞判罰洋銀十元充工部局經費玉稱小的無力遵繳張稱小的願代爲繳足並請將王懲辦以儆將来大令允之判責五十板○顧長發楊阿根向居人姜阿東購取未經宰牲公所蓋戳之牛肉被所中經理人查悉送案請究大令訊得姜所開屠牛作不在租界之中從寛開釋顧楊罰洋銀十元○二十二號華捕控王李氏誘拐幼孩等情大令訊取口供押候查明復核昨日捕復投案聲稱小的無睱涉訟求卽將案注銷大令准之飭將王李氏開釋○無賴朱秀卿留宿其友張元元家乘間竊取衣服一包控奉大令訊供著責二百板○沈阿德張阿正二偷兒行　徐仁甫所開老虎灶内銅罐水烟袋衣服等物被包探緝獲吊到原贓解奉大令訊供判令將沈押捕房三月張押一月期滿責釋○小工陸吳 
 
 

Page 10

 
 
壽行竊大有水果行内酒瓶一千餘枚售得洋銀十三元被包探查悉咨照失主解奉大令訊供大令判令枷號一月昨己期滿命帶案開枷重責四百板還押捕房勒令將瓶價洋銀如數檄案始准開釋 
[美租界捕房紀事]  
　　昨日馬莊瑞陳文書不知緣何與同鄉人王連根起釁在鐵路畔扭住兒毆傷及眼角適爲五百十五號巡捕所見一併拘入捕房捕頭見王受傷屬實令人扶送同仁醫院療治馬陳等押候解送公堂禀請讞員黄耀宿司馬訊辦○昨晨小竊曹掌生闖入蘇州路第二十六號門牌某姓家圖竊被事主拘送捕房捕頭令押候解送公堂禀請訊辦○昨晨一百零六號巡捕巡至塘山路見有孩屍一具卽回報捕頭捕頭令地保備棺收殮 
 
 
 

Page 11

 
 
   
 
 

Page 12

 
 
[廣西巡撫柯奏爲改設廣西高等學堂具有規模謹將辦理情形摺廿九日]  
　　降三級留任調補貴州巡撫廣西巡撫臣柯逢時跪奏爲改設廣西高等學堂具有規模謹將辦理情形恭摺仰祈○○聖鑒事竊臣准總理學務大臣咨送奏定學堂章程自應遵照辦理伏查廣西省城原設大學堂仍沿書院舊習臣上年秋間抵任即會商學政臣汪詒書遴委奏留廣西候補道沈贊清爲監督遵照新章改爲高等學堂悉心規書事更半載幸底於成己於本年七月十一日開學惟堂中舊延教習五人中文算學各二英文一旣無學級之編制亦無分科之教授則教習宜添聘也原設監督一員提調監院各一員雜務委員二循名責實義皆無當則職員宜增設也堂中教室分正備兩齋寢處食息皆在其中至有領取膏火自行炊爨者凌雜無序徵逐成風則校舍宜添建也緣此三事厥生數難近来世界交通日新月異教育新界卒少通才廣西開化最遲又僻處邊境或憚逺而思裏足或来遊而有遐心是曰聘教習之難學堂之良否全視辦理之精神不獨講授爲然卽執事人員皆須與學生有密合之關切而後可以鼓舞而興起化民成俗由此其選是曰用職員之難學堂舊式旣不合建築之法欲闢新地乃類于道謀略改陳規又困于財力桂林工藝極拙購料尤艱逐物必示以新機取材復資于異地是曰建築之難若夫學生無歳年之格則等級難齊士子趨利祿之途則志趣莫定當新舊交訌之際值科舉遞減之時凡此數端在所不免此開辦之大略情形也開學以後擬第一年招補習中學本科學生一百名修業四年使習稍深之普通學科爲將来教授實業之基礎此時各屬興學需員甚殷于本科外附設師範速成科四十名修業一年卒業後權充蒙小各學教員惟省垣中小學堂尚未舉辦各屬亦辦不及半此次招考本科生程度不一姑從寛取若孤懸一高等學堂則逐年增添之學生無所取裁因附設高等小學科五十名修業四年由是進升中學不至茫無途徑其有不求進取不守規條者隨時剔退寗缺毋濫開辦第二年師範速成科輟不復招所缺之額補招高等小學生五十名以爲速成師範生實地練習並應添本科新生一百名另在學堂附近設初級農學堂使貧民子弟以半日来學借東偏官房爲製造肥料所對河老鴉洲之官地爲農學試驗場應用農器派員赴日本調查購置其高等實業學堂視以後財力如何能否建設届時酌定各科教習除英文算學照舊延訂外餘則于廣東前派日本速成師範生暫行選聘另設監學官一員又聘日本農科大學卒業之中國學生一名專教種植培養之方此招選學生訪聘教習監學之大概辦法也綜計學堂之宜添造者宜改造者校具之宜購置者均宜陸續備齊惟體操格化器具甫經籌辦共動用歴年節存經費銀一萬九千餘兩不敷之欵由派辦政事處挪墊此經營校舍校具之大概辦法也原定大學堂章程每年額支經費銀一萬六千餘兩本年四月改爲高等學堂復增籌一千七百餘兩通盤籌畫每年尚不敷銀六千餘兩復經臣如數提撥作爲常年津貼至附設初級農堂撙節估計約開辦及常年經費需萬餘金以兩年爲度分派各屬教授農業無論如何爲難應卽賡續辦理廣西素號貧瘠之區又值盜賊縱横之日論者以爲肄武宜无興學從緩抑知盜賊之多由于庶民之失業實由于教化之不行欲遏亂萌端在興學况列强峙立務以開民智爲先覘人國之興替者動比較其國力之厚薄故近世教育漸趨于實業主義廣西土曠民貧甚于他省而山水之佳勝冠于環球開化之時期當在農業發達以後此臣所以長慮郤顧溧翼實業之有成也據該監督詳請奏咨立案前来臣覆核無異除將改定章程及學堂規範咨送學務大臣曁户部查照外所有改設高等學堂辦理情形謹會同廣西學政臣汪詒書恭摺具陳是否有當伏乞皇太后皇上聖鑒訓示謹奏奉硃批學務大臣知道欽此 
　　　湖北巡撫張奏爲據詳稱復於釐金項下動撥第四批京餉銀二萬兩飭委試用知縣汪文鈞魏綺先管解赴京交納片張之洞片再湖北省釐金項下奉撥光緒三十年釐金京餉銀十二萬兩限五月前解半十二月初間解清自應遵籌批解業經解過第二二三批共銀六萬兩赴京交收在案兹據布政使李岷琛會同善後總局司道詳稱復於釐金項下動撥第四批京餉銀二萬兩飭委試用知縣汪文鈞試用知縣魏綺先管解赴京交納等情詳請奏咨前来除繕咨轉給該員等小心管解並飭將應解銀兩續籌委解外謹附片具陳再湖廣　督係臣本任毋庸列銜合併陳明伏乞聖鑒謹奏奉硃批户部知道欽此 
　　　湖北巡撫張奏據詳稱復於釐金項下動撥第三批東北邊防經費銀二萬兩委試用知縣包樹龢桑宣管解赴京交納片張之洞片再湖北省釐金項下奉撥光緒三十年東北邊防經費銀八萬兩加撥銀一萬六千兩除加撥銀兩己撥作續欵之用應改解江海關道存儲提用外其原撥經費銀兩業經解過第一第二兩批共銀四萬兩赴京交收在案兹據布政使李岷琛會同善後總局司道詳稱復於釐金項下動撥第三批東北邊防經費銀二萬兩飭委試用知縣包樹龢試用知縣桑宣管解赴京交納等情詳請奏咨前来除繕咨轉給該委員等小心管解並飭將應解銀兩續籌委解外謹附片具陳再湖廣總督係臣本任毋庸列銜合併陳明伏乞聖鑒謹奏奉硃批户部知道欽此 
　　　山西巡撫張奏爲己革平陸縣典史舒津前因印官公出不能愼防監獄致斬梟盜犯張存善在禁服毒自盡歸案審辦片張曾　片再查己革平陸縣典史舒津前因印官公出期内不能愼防監獄致斬梟盜犯張存善在禁服毒自盡經藩臬兩司詳請由臣據案奏叅革職歸安審辦一面行司飭提該典史及刑禁人等来省發交太原府確訊去後兹據藩臬兩司會詳遵經飭委鄰封安邑縣知縣龍璜過境驗訊明確並派員查明該縣印官謝沛實係公出委無揑報情事經署太原府知府胡孚宸提集人卷審明擬議己死盜犯張存善係因聽糾行刼該縣事主楊玉盛家得贓拒斃楊福子夫婦兩命案内審依强盜律擬以斬梟批飭提審尚未正法之犯本年二月十七日該犯困畏罪情急拾取禁卒王有福遺落戒烟丸藥私自吞服毒發殞命該典史及刑禁人等委係疎于防範尚無鬆刑凌虐給囚自殺等項重情審將禁卒王有福依律比减擬徒刑書王更子擬杖該典史舒津應酌照不應重律擬杖八十係職宫業己奏參革職應毋庸議印官謝沛公出屬實請免置議等情核轉前来臣覆查無異除備錄全案咨部外理合附片陳明伏乞聖鑒謹奏奉硃批刑部知道欽此 
 
