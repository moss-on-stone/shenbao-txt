# 1884 - 28 - 4903881

 

Page 1

 
 
[論越南人情]  
　　告觀於越南之臣民而竊歎其人情之澆薄有大異乎歐亞諸國者也法使德理固之進謁越王爲尋前此夏文之盟也斯時越南國勢日蹙國君被弑疆土侵削無虚日而爲越南之大患者非他人法國也法人欺越南積弱先於十年以前背中國而脅迫越南强與立約西貢旣復漸生異議俄焉而欲爲越南驅除黑旗俄焉而欲爲越南保護東京於是下海防據河内入南定獶海東大有席捲囊括之勢不特越人明知法人包藏禍心卽外人亦莫不見之矣迨劉軍崛起與法爲難屢奏捷音法兵無所方計乃又乘喪攻順化而令夏文與新王要盟目下則又有德理固入朝之舉西報載其進見之儀文尙覺雍雍肅肅越王雖在冲齡亦頗不失體統深得接見外臣之禮本館譯而登之蓋以見越南雖不足於武備而尙不缺于儀文也第越民之夾道聚觀者環如堵墻迨旣朝而出尙復　聚未散皆有懽欣踴躍之狀此則有不可解者已以同仇敵愾之義論之則法人固越之仇也今以國勢積弱無奈此仇人何則亦將飲恨於無窮顧乃　不爲恥乎於此而知越南之人情其澆薄有甚焉者也自有此而益信桑台之越兵暗助法軍其言不爲無因矣桑台之戰其初法軍亦少却繼而劉永福聞桑台城内有槍聲頗以爲疑因棄第一砦而退入第二砦一面馳入城内查視情形則見越南兵有襲法號衣於内者濠溝地道及所埋地雷等物多爲越軍掘動通法人而爲内應情弊顯然乃搜獲叛人誅之然越人行爲如此安知以後不再有此舉故慮桑台不可復守因棄之以去本報前亦錄及但猶疑越南雖蕞爾國然究皆非盲於鼻安有觸香臭而不知者劉軍爲越南中流砥柱越人應無不知之何竟自欲壞其萬　長城耶法人名曰保護而到一處卽奪取一處收其倉庫榷其闗稅一切利權悉爲　據此其所以爲保護者何如越人當亦無不知之而猶願爲法人用乎竊疑其未必然殆傳聞之訛耳今乃合觀德理固進朝越王而越人懽忻踴躍而後信前說之不誣夫越王之受法人欺也屢矣西貢之約啓其漸夏文之約乘其勢今此德理固之尋盟入朝直是强刧越王與　沬之盟齊桓事同一律雖非圖窮而七首見而外以强兵壓其境内以使臣刧其盟是誠旁人所筆不忍述口不忍言者而越人乃猶有所忻此尙得謂有人心　哉或者曰德理固之進見越王也雖爲要盟而外杔入朝之名越人但知有法臣入朝而不知其爲要盟是亦民可使由不可使知之義彼　　者旣無所知則就其所知者而形　　爲可忻則忻之已矣頋此事猶曰見可忻而忻之也若　台越兵私通法人暗背劉軍欲隳黑旗之前功而賣　台於法國此又何說之辭法人面取越南之疆土原欲收取其地之利而已利旣歸於法人越民又何利焉曰海防河内等處雖已歸諸法人面越人安居如故初無所苦以是爲法人解然亦思掠地攻城其傷實多且利害二字猶屬私言也越人食越王之毛踐越王之士所謂率士之濵莫非王臣而竟翁此大義耶越南而有此等兵民此越南之所以積弱不可返而受人之欺乃無已時也試觀我中國人　同袍各　王愾粤東一集軍餉而立致五百萬各　招募勇兵而不數日間不下數十萬言及與法對壘莫不樂於踴躍用兵一言及劉軍小挫莫不忿然作色有此士氣有此民情又何懼外侮之相乘也乎是蓋國家培養數百年溥以恩義澤以詩書始獲有此彼越南國向貧弱人多椎魯政教號令素所未修以致人情澆薄若是吁可慨也夫 
[恭錄諭旨]  
　　光緒九年十二月十八日奉上諭雲南臨安府知府員缺着松林補授欽此同日奉旨江南織造着貴存去欽此同日奉上諭吏部奏特叅劣跡昭著之司員請旨革職一摺吏部　中敬裕遇事招摇不安本分近有被控謀　銀兩之事實屬貪鄙不職敬裕着卽行革職以示懲儆欽此同日奉上諭本日禮部奏明年三月初十日孝貞顯皇后三週年忌辰應否遣王恭代行禮一摺敬念孝貞顯皇后奉安禮成後朕尙未得恭詣山陵春露秋霜不勝悲愴來年三月瞬届三週年之期方擬躬親展謁稍盡慕忱乃值本年畿輔水災極重小民困苦異常若再以躍路經行致煩供億閭閻實有難堪不得不酌經行權因時變通届期着遣恭親王奕訢敬詣普祥峪定東陵恭代行禮並於初九日清明致祭行敷土禮所有一切事宜着各該衙門敬謹預備欽此同日奉上諭廂紅旗滿洲奏和碩額駙品級人員應歸何處當差請旨遵行一摺壽臧和碩公主承繼子和碩額駙品級文熙着於明年開印後交侍衛處帶領引見欽此同日奉上諭前據御史劉恩溥奏有安徽婦人被人謀斃地面官等揑報病故等情當諭令步軍統領衙門查拿人犯送部嚴訊兹據該衙門奏該地面官兵分别嚴訊據供十一月間有不知姓氏婦人在堆子房内病斃看街兵趙喜因畏拖累移屍於河沿冰上至有無别項情節堅不吐實請貢交部訊辦等語趙喜等九名着交部嚴行訊辦步軍校增壽玉山均着暫行革職委恊尉春齡步軍校文慧均着暫行解任一併聽候傳訊欽此同日奉上諭前因京師入冬以來未經得雪朕迭次親詣大高殿拈香並沠悙親王弈誴等分詣時應宫等處拈香虔申祈禱現在仍未屋沛雪澤寅盻尤深允宜再申虔禱以迓祥霙本月二十一日朕仍親詣大高殿拈香時應宫着仍派惇親王奕誴昭顯廟著仍派恭親王奕訢宣仁廟看仍派惠郡王弈詳凝和廟着仍派員　載徵同于是日分詣拈香欽此○十九日奉旨巡視北城事務着文海去欽此同日奉旨賀爾昌着掌河南道事務欽此同日奉上諭着派徐恫薛允升馳驛前往奉天查辦事件隨帶司員着一併馳驛欽此同日奉旨明桂補授太常寺卿欽此同日奉旨志元補授光祿寺卿欽此同日奉旨著廷禧順齡伊精額文網專司稽查一年旗務欽此同日奉旨稽查廂藍旗滿洲旂務着德本去欽此 
[西報論局外資助軍裝]  
　　英國報有論及局外之國濟助軍裝一事云假如兩國相爭局外各國倘有輪船出入例當查騐若非軍械則可任其載運倘係軍械不聽運往前此一千八百五十六年各國曾在巴黎斯京城議定章程共應遵守煤之爲物雖非軍械可比然兵輪船非煤不能行則煤亦屬軍裝之要需亦當視同一律然有人謂當此中法交爭之際設有他國以煤運濟法軍中國不得過問蓋緣一千八百五十六年各國共議章程之時中國不在其列故也 
 
 

Page 2

 
 
或又謂軍興之際倘有他國載煤而往中國兵船亦可查問如　煤而非爲　人兵船所用自當聽其遄行若實以　敵則亦可　留也西報所言如此按公法本有局外人不得資助軍裝之例何得因中國未曾與議而獨外之若以未與議故而外之則或歐洲各國有戰爭之事而中國助以軍裝藉可大獲其利各國其能不相詰問否耶 
[縱火被獲]  
　　寍郡西南兩門外離城十餘里之村庄時有匪徒放火居民受其害者不止一次去臘念五夜西門外藕纜橋地方又有匪人放火經該處鄉民鳴鑼兜拏僅獲王姓一人聞係南門外叚塘人於次日捆送縣署不知邑尊作何訊辦也 
[鴻嗷徧野]  
　　去年十月間左侯相以淮北大災難民南下者扶老携幼干百成羣江表一隅安能容此大衆因商請漕帥設法截留議者以爲截留之法莫善於就近在袁浦設廠可以　其心而阻其跡皇皇憲示遂定於十月初一起至二十日止准其詣局報名收留賑粥於是隣封桃宿徐邳等州縣之難民無不盡室以行不及十日巳來十數萬城外遍地皆滿咸露宿於荒塍野岸之間無所棲止又不得食於是陸續攘奪爲餬口計官初猶　壓後竟彈壓不住而後至者日甚一日不得已用馬隊塔退揚河南岸有南　者卽斬舟子敢渡者焚其舟殺無赦自是揚河至大閘王家營西壩各處延蔓殆遍縱横數十里人如蟻附蠅屯日纔西落便哭聲四起聲震天地比號寒虫尤慘漕帥潸然動念令人持令箭按大小丁口各給川費一百文押令各回原籍始各垂頭喪氣而去當烏合時鎭憲道　皆就署左右設重兵擁衛懼有意外或有打官話使官勢者衣帽頓成　粉現在　圩十餘座每圩納五六千人人給蘆扉一方頂頭上以　風雨乃天公偏不佑我小民近日忽下雪尺許飢饉之餘加以奇寒其何以堪此係金陵友人所述補錄之蓋欲爲災黎請命也 
[飄茵堕溷]  
　　有與宋玉洽比其鄰者其家僅一孀一女孀也兩　星星自分二十五年將就木矣然素以詠絮清才　於戚里因是離鸞早賦而遠近存問者十餘年尙無俟剌白描紅始得自餬其口其女幼聰慧未十歳便能爲枝　南北鳥葉送往來風之句以膝下無寍韾故縱不以内言不出爲小妮防閑久之紅葉流水觸景生情而漏洩春光並不在　蟻之倒拖花片令人　蕩神移有輕溥子僞爲中表之託而陰實視女爲砧上肉者入門未幾便賦宵征間亦抱衾與裯以宿於闥外盞其母多識古今事實口角生風鼎鼎朱門每喜延之繡　坐以雙夾膝使說悲歡離合一往情深往往日不足繼之以燭其親暱處且競留之於紅羅帳底老身老矣猶得微聞薌澤語雖近謔而從無厭其唐突西施者每出必分付一對小鴛鴦善顧門户無分梱内梱外然伊等亦竟自忘其爲梱内梱外也近因属耳於垣者未免有旁　之訕笑自知若個温柔鄉猶燕之巢于幕上偕老百年何以堪此于是瞷其母之出也席捲而逃户反鍵焉迨左鄰曉汲者過其門聞人語藉藉駐視則果如人言於是急喚其母歸破扉而入口中惟喃喃痛女不知下落未識今宵辛苦有　與共涕泣　綿狀殊悲苦殊不念阿母已遲暮孤焭　膝别無次丁祗以無知無識依戀所歡甘爲苧蘿女之載鴟夷最毒婦人心不圖於此及笄之豸見之現聞有携至　上之信又有已在鎭江售與某宦作小妻之說未知孰是然其母則固念念不忘也四方君子倘有知此中消息者乎吾知其母將排雲馭氣升天入地以求之 
[邗江碎錄]  
　　客臘揚州新城　門橋街極熱鬧塲也有口操杭音之少壯數人打蓮花落沿門敲唱爲拿案也次日至南門大街見一小布店中一夥的三十許人兄衆在對店敲唱夥卽形色不定向店後一閃衆捕中有一短小者急跳上屋又二人冲入店門夥正上屋爲先登者一棍打落夥旋躍起穿過西墻衆急　追已投入大河并無影響巿人大驚問之衆捕云此人乃是大　賊自京城犯案航海　嘉湖一帶遭其騙者已數十起黨羽三十餘人　獲一大半此人漏　故沿途訪拿幾到手而又爲逃去殊可惜也因詢之布店東人實不知情通街隣右皆願具保云○去冬之窘况筆不忍述小偷小搶每晚　有舊城之西大街王總門内有一袁　居住一祖母一媳二孫二　女晚飯後其十四歳之次孫因病思茶　急取壺出門買開水甫至巷口忽有一搶帽者飛奔入巷將嫗撞倒觸於隣家石鼓額裂血溢登時踣地長　籠燈來迎嫗已氣絶搶　者固不知何往卽逐搶暫亦不知何人但聞巷衆傳說如此豈非數歟○東闗内西小街凌姓家中一雇工少婦黄魚也於午前携壺買茶忽遇多人類皆　少不由分說以絮塞口擁之而去與一中年地棍同捆於被内逕懛往縣輕隣右再四解勸主人又助以錢方釋之四散察其原委乃衆無頼設　巳久因是日黄魚欲隨主婦出門衣服首飾煥然一新故作此舉同　者乃一積棍拚受和奸之杖不以爲恥者也風俗人心一至於此不大可憂哉○蘇州張鳳鳴金陵胡惠甫二人筆墨至交同幕同游歴有年所前日於揚州大東門月城内旌德人所開小荒貨店中見有銅鎖一把其式甚古旣非門户箱匣所用亦非兒童項下所　約重二十兩許另有連鎖長索一條約一丈許其色如漆其質如鐵問之店主亦不知何名何用張巳出門他往胡特呼止以廢銅價買索爲鎖洋狗用店主定欲連鎖賣於是明買索張買銷携歸寓處以鹽洗之適有一售花老叟側目於旁願以倍價得之二人心疑不許私以銼銼之乃上色黄金也試之鎖亦然兩件共計三十二兩七錢有奇二人大喜每人分十六兩以所餘之七錢有奇化銀買米賑之饑民局云○某村　醬坊因年事理結陳貨夥衆請至一甜醬大缸内缸底忽見一小孩约兩歳許已經醬死而體白唇紅面色如生似非多日者於是合莊敬噪將謂走失傾跌所致而全庄並未少一孩且此孩面目全庄人不識將謂日期已多乃寸膚未爛似非日久羣疑不定地保欲報官本莊父老出爲調停湊錢付保掩埋日後如有閒言公中聮名公禀事始息 
[假冒宜懲]  
　　客冬江西省城來一假充翰林者徧謁當道自中丞以下皆有餽贐囊槖已充行有日矣忽爲識者窺破告諸有司當卽拿獲訊辦現聞各　諭飭司閽凡有不相識之經過官員無事來拜概不接見請其先拜同鄉俾别眞僞伏查道光季年有人疏陳河工虧空由於酬應過客太多所致曾奉有嗣後河工如有往來求助之人着卽據實叅奏之諭何况其爲假冒乎近歳京官出遊者多是以更不免有魚目混珠之誚也○近歳南北籌辦海防又有出使外國者滬上地處衝途固當襜帷暫駐即隨從以及投効者亦不過至此小作句留而已乃所見客棧中每多自稱文則道府武則提鎭或奉奏調或奉委採辦或稱係某大僚幕府某省委員住此累月經年招摇撞　聞多有被其害者而所謂官職奏調等事恐未必其此輩始則衣服美麗車馬喧闐久之多潛度函闗而去凡客棧衣莊酒館妓館等帳胥化爲烏有去冬曾奉諭旨現有外來營弁遊勇時至京師滋事令步軍統領曁五城查拏　逐瀛上地大物博此等假冒者甚多當道固亦宜設法查辦亦除莠安良之一法也○滬上爲中外交涉之區特設租界會審委員經理交涉事件其中亦有須申道夥縣者歴任各官所斷之案無不平允中外翕服但以案牘紛繁其中又每多牽涉妓女之件此等齷齪猥哨之事原不屑論惟妓女中有因貧罟自賣身者有因輾轉拐賣被白螞蟻先奸而後騙賣者又有被騙抵押類多轇轕總之皆由一種做小媒人者卽白蠕蟻狼狽爲奸所致而外間宵小之徒以官憲耳目難周遂敢冒充某署師爺串通書差人等一遇妓女案件唆使　弄或妓女　懼不願赴審若　更得恣其所欲言定訟費若干事後又索謝若干而其所控贖身抵押帳項又爲伊等分肥且復糾纒不已以致　女被其陷穿欲圖超出苦海而不可得矣伏思去秋有人奏請　旨飭拿蘇州上海杭州等處白螞蟻及拐賣婦女人犯奉　旨通飭在案若當　密飭妥員訪查嚴辦一二不獨力挽頽風且亦種福無量矣 
 
 

Page 3

 
 
[拔刃尋仇]  
　　京師地安門外天興縀店局面寛闊開設多年素准都中之巨擘店夥白姓屢犯舖規爲店東所覺卽於去臘初六日下逐客之念　以未届歳闌遽被辭歇恐爲同業所不齒且料失業之故爲同夥高慶泰　間所致欲剸刃於其服者非一日矣去臘初八日突懷利刃逕入高　　與數語遂抽刃於　向高一揮中額角而踣旁有李某見之卽將白抱住並呼援救白急向後一刀斫中李而又斫肩肘三刀李亦仰仆闔店　警奔至見白勢甚洶洶無敢攖其鋒者幸廚役某勇敢有力飛起一脚踼白倒地得卽綑縳一面報官騐傷李某之傷或可無憂而高則創重恐有不　一面將白呈送提督衙門白之家人聞之即以白素患　疾稟求曲宥未識能從寛典否或謂該店主人如至年終辭白則白亦未必以性命相拚困獸猶鬥而况人乎 
[拿交蠹役]  
　　京師正陽門外草廠二條胡同某銅局銷燬官板當十大錢經提督衙門捕班會同營訊拿獲三人並抄出帳簿牽涉萬聚和等銅器舖數家已列前報兹聞牽涉是案者除萬聚和等外尙有五十餘家有康某者人咸稱爲壽康充當提署捕班頭役當抄拿銅局時起獲該局帳簿遂帶同黨羽賈三王二及　官人盖羊兒等勾通各該管營汎捕役將素與該銅局交易之大小銅器各店恫喝索詐各店恐遭被累　得出錢挽本處官人向康求情壽康因此得財甚鉅猶未滿意將打磨廠同和　舖索詐未遂之李某帶至私室施以非刑李兄某甲在南城司充當差役自以爲與康同係在官人役親往康處代弟求情應無不允乃康竟目無餘子將甲駁回甲愧　莫伸遂糾約被康索詐之銅鋪數十家分投提督都察院各衙門控告　據確鑿已將康拿交刑部其黨假官人盖羊兒業經獲案王二賈三現尙在逃說事過錢人東河營巡缉委員劉某並散役數人及細秘巷開烟館主叚某並故放賈三逃走之官役人等及保留賈三之老朱碓坊主人前後一千人証均經提督衙門拿交刑部訊理除蠧役以靖巿廛豈非快事 
[逆倫鉅案]  
　　處州府龍泉縣屠户某甲家有一母一妻一子年前其母將　背負在溪邉澣衣處屬婦女洗衣均以木鎚捶搗故某甲之母跪伏湔　舉鎚亂擊而不知背上之幼孫頭已被木鎚擊破初猶聞聲哭泣繼卽昏迷不醒命登鬼錄其母以爲孩子啼哭不以爲意迨至鮮血流注身上方行知覺趕緊舁回已不能救治幸是日甲往鄉間買猪其母嘱媳倘甲返家詢問可答以猝患急驚病亡其媳亦能曲承姑意遂以節詞暪匿旋甲回家聞子患病夭殤亦付之無可如何迨午後往各處收帳聞外人傳說始悉其子係母用木鎚擊死狄聽之下立卽歸家欲以刀殺母幸其母早已先往兄弟家乃甲竟身帶殺猪尖刀趕至母舅家内將母殺死該處地保隣佑當將某甲　住送縣官往檢騐遂將其子先行收禁吁逆倫之案　如斯之多也 
[温州近聞]  
　　永嘉河鄉人素稱良善乃近亦風俗澆漓敲詐百出凡農民家境稍寛輒思投營當兵以爲護身符前有鄉民陳守勳兄弟務農異常勤儉疉年積蓄僅有民田數十畝因在鄉問屢遭痞棍欺負是以進城與右營馬兵効用林建勳計議投充營兵而林建勳遂騙以洋銀七十二元則兵糧定可操劵而得陳守勳本係忠厚農民信以爲實卽將洋銀如數交付林建勳騙洋到手當卽給以號衣一件並傳單報條軍械各物迨至前日　放兵餉陳守勳來取餉包始悉此　均係子虚當卽禀控有營守　　還洋銀等情而守　　　兵丁前　查辦查温郡比等空糧拐騙鄉人時有遭其愚者迄今旣有告發應且儘法懲辦倘若隔膜　之則效尤風起而農民受其害者愈覺多矣○紗　河九曲早燭業公所向住一瞎子名阿春臘月十九晚瞎子自外回家添加洋燈竟將火煤遺在洋油之上當卽焚如幸公所人多齊來灌救得免祝融之虐不然當此隆冬天時晴燥再加洋油容易引火一經失慎其　　　鮮哉○傳得　環劉某家被海盜登岸搶刧罄盡據云是金滿手下羽黨又言台屬各處搶刦拔人之案層見疉出惟黄巖爲尤甚作客之人路經其處必須結伴同行復須遲行早宿至於孤客卽日間亦不能行走云以上皆出傳言未知　否俟有碓實信音再行錄報○永嘉　州上陡門等處素爲漁船停泊之區而肩挑漁販每日必在兩處接潮購買貨物前日各漁販在蒲州接潮因潮水尙早卽往各處閒走惟見令公廟邉停　一隻小内河船内有女孩三人因形跡可疑當卽詢問旋有兩男人聲稱係是自巳女孩賣與福建船上故令在此等候及詢三女孩一稱家住城内高盈里一稱住東門外與兩男人之言不合知是拐賣是以各漁販遂將兩男人三女孩交與地保一面專人至城内查問倘是拐賣議將各人送縣究治云○楚軍左旗向駐　溪巖坦地方但該旗勇丁緝捕奮勤不時屢有洋槍土匪獲案故自黄山被搶之後而土匪已獲四名於以知鄧軍門之部率勇丁實不容稍懈也○温郡每年至十二月二十以後各物陡然昻貴俗皆謝之煞窮漢去年臘月各項貨物非但不能漲價而且連日跌落至於白米自小南門城門口起直至四顧橋接連擺滿竟無一人購買可見巿面景象實有一年不似一年之勢也○温州鎭憲張奎垣軍門於冬月因公晉省臘月二十二日乘超武兵船返轅懋甌江海防經張軍門與各大憲面商之後此次回署定必胸有成竹也○温味秋觀察之胞兄向在京畿茲聞接到訃音温觀祭立卽請假一月並在署内成服至於開吊一切概不舉動○十二月二十夜三鼓時永　張靜薌邑尊突派幹役四名偕楚軍左旗勇丁四名前往茶山永嘉塲等處捉拿花會師陳光泮翁婿兩犯無如該犯早已遷避山底蹤跡　定故此次跋涉復成畫餅也○温郡近有一小輪船在道前河各處行走船係舊　板改造上以布篷遮盖而以一人動輪不甚快捷然較之河鄉船己大相逕庭據云就船製造以致不能快走倘以新料畫圖創造則舉動尤爲得宜可見宇宙之大未始無人也 
[迎春改期]  
　　今日爲立春節先一日例有迎春之舉昨因國思故改於今日舉行聞春牛多黄色世俗占騐以爲豐年之象云 
[讞員冋滬]  
　　英會審員黄芝生太守于昨午前十一點鐘由蘇返滬飭差知照捕房可否於初九日發落各案捕頭以違放鞭炮等案甚多未便再延太守隨飭將各小案於今日解候發落 
[賭禁仍嚴]  
　　賭博向有例禁惟新年五日内大家小户擲骰鬥牌則爲例所不禁卽租界中沿街擺殷賭檯捕房亦不過問有金吾不禁之風焉過此五日則仍嚴禁目下法捕頭己飭法包探照舊巡察矣 
[喊寃可笑]  
　　去歳小除日有無錫人吳某投上海縣署喊控請提陳某償還妻室一事頗可令人發噱是日將晚黎邑尊升堂發落名案聞喊控聲卽命差帶案問其有何寃枉吳供原籍無錫在滬做竹器生理娶妻王氏約有三載詎妻於夏間遁逃至中秋後見妻在陳姓家當時不與計較惟領妻歸家豈知妻與陳情絲未斷積想成病十一月中旬病勢愈重向我言曰死後當將我靈位送至陳處則可向陳索償娶妻之資本月初妻竟去世棺殮後卽如妻言照辦詎陳含糊答應及向催促竟置之不理爲此請提陳着其償還妻室邑尊以其供詞可笑而亦可怒命差察看吳某是否瘋人據差回禀察得吳非　人邑尊謂吳某無恥巳極喝令逐退吳之寃由此不白矣 
[陳家木橋賑局來往電音]  
　　十二月十五日天津籌賑局來報實收三百張卽發○同日東撫憲來報山東帮運宋平糶甚善惟路遠運艱災民鮮食大米或折銀來東辦糧分運災區較近便十月十五東闗五千兩解到閩捐六千餘照兌○同日紫竹林電局來報一千五百兩巳交妥收條信寄○十七日天津籌賑局來報電局劃付賑欵一千五百兩撥何處乞示○同日發天津籌賑局報初七請墊規五千兩金嚴各半合湘四千七百三十六兩三錢二分八厘紫劃千五百外餘於今日寄匯票○十八日禀東撫報潘施兩紳囑續濟尙墊東捐七千金驟難續解求憲墊 
 
 

Page 4

 
 
發該紳公砝三千金附電求飭發○施　兄公砝三千兩乞收初三會館請中丞墊發二千五百兩到否○二十日禀東撫報十八請墊三千兩兹求再墊二千共公砝五千兩由東闗解還附電求飭發○施潘兄十八請中丞墊三千兩兹又請墊二千兩乞收并復此項連前一萬請歸潘兄報銷○二十四日天津嚴佑翁來報寳賑竣　南欵借順天府憲五千六百金直賑萬難停止攘外必安内公言誠是霖之去留因人成事擬先查安州俟續欵散放是否乞速復以决○同日復佑翁報電悉墊欵尙難籌還核奬加捐開辦半月僅收六十金先查安州極好然恐無欵解濟同人另行議復○同日報潘振翁上海怡順昌前月匯濟南府西闗隆祥縀店庫平二千兩交佑翁今怡順昌悉佑赴津嘱振翁收放可卽日向取○二十九發各電局報各貴局年席移賑承蘭　浦城杭州濟寍寍波紫竹林紹興上海鎭江各助二十元南潯蘇州天津清江揚州通州滬堂各助十元吳淞大沽德州台庄各助四元無錫兩元已由電局總帳房交到敬爲災民叩謝○三十日接山東潘施兄來報二十九復電諒收濟陽尙有百數十莊均係被災極重不能不放於來電請墊外又禀請中丞續　五千散放卽請續還歴城商河霑化均災重欵到後亟須接放望速籌寄清江窰灣災民山東去者無多中丞已咨漕督查明遣回賑撫表敬復○同日東撫憲來報昨閱致潘施電均悉惟查清江災民四萬餘窰灣約二三千揚州萬餘内山東人數分之一已委員押令囘籍自賑 
[接元堂主人何君雲裳以自製延壽丹見惠服之殊有奇騐賦此鳴謝卽用主人韻]  
　　壽夭原知得便休壺公何幸遇遐陬世間凡骨金丹換海外奇方寳笈搜妙術流傳春有脚高懷軒豁月當頭不須更乞長生藥笑指空同白日悠[  古越高昌寒食生拜稿]  
[夜行卽景]  
　　風柝遞相鳴宵深踽踽渡人家酣息勞形影失回　潮落竦危橋燈昏澀寒霧空濛烟靄中傾聽滴高樹○歳朝次日試筆歡聲頌清曉瑞雲向空翻樂得琴書潤憐仍車馬喧　擅通鼻息觀旨酒洽情敦門巷須臾　圍爐笑語温○雪霽寫望艶陽開霽色積　眩青眸新歳川原麗寒林烟火幽熙攘懽集燕豪侈恣鳴騶世界涵清氣吾儕事詠遊[  珠江拙閒廬主杜鳳岐邠農甫求是草]  
[甲申新年口占]  
　　元旦欣燒邑廟香提携元寳媚城隍正神大放光明眼賄賂公行陰異陽翌日清晨六出飛豐年有兆麥苗肥乘輿慶賀非無侣聽到柴門剥啄稀連日陰晴不定時光臨猶有素相知衣冠莫尙時花樣古道交情總合宜快雪時晴策四朝一輪紅日現丹霄天公也惜新年景煖到人間冷自消四天年過接財神接到財神作富人神笑世人痴想甚生財有道莫憂貧寄跡申江三十年外洋技藝己觀全利中有善誰知覺便益猶誇活潑泉　效颦也覺善爭妍闘盡　華質盡錢可惜青蚨飛不復錢神何處過新南巿生涯北巿分華商遲緩西商勤捷傳電報爭趨利未閱新聞巳早聞[  金陵覺癡道人戲草]  
[錄上海陳家木橋金州礦務局内順直山東等處賑捐公所經收十二月廿七起三十日止第三十七單]  
　　　　癸丑丑辰規元五十兩○杭　錢塘學姚寄到金華府學汪念翁經募念元○松江輔德堂經募六户共七元○西塘樂知書屋經募十八户共十元○吳心如經募三元四開十六個八開十四　○慶源祥内鄭　孫五元潘彭氏爲翁病愈四元以上廿七日○　瑞樓主人還愿十四元○杭州電報局經募三十一户共八十二元思補堂十元○丁義盛棉　一百件以上廿八九日○　報總局經勸各電局節省年費移賑上海電報學堂十元上海電局紫竹林電尉蘭溪電局　城電局杭州電局寗　電局紹興電局　寗　局以上八届各廿元　州　局南潯電局天津電局清江電局揚州電局通州電局以上六局各十元吳淞電局大沽電局德州電局台莊電局四户各四元無錫電局二元統共廿局共二百四十八元○譙國叔子母病痊酬愿廿元了願心五元以上三十日○以上廿六起除夕日止共收規元五十兩洋四百五十元合元三百廿四兩九錢錢四千三百七十文合元二兩九錢一分三厘三共合規元三百七十七兩八錢一分三厘棉衣一百件 
[上海官銀號浙紹協賑收解公所十二月廿六至三十經收廿三單]  
　　　　揚州何巽庵翁經募兩淮通泰塲商錢一千六百千文計來規元一千零四十四兩零三分半○八房塲陳銀十兩又經募謝寳樹堂十兩方敦逢方序冕兩户各四兩姚裕豐三兩陳榮記曹如松兩户各二兩八錢陳宏縣二兩六錢黄恆足二兩四錢邱祥隆二兩二錢葉怡和二兩一錢張就堂黄萬興兩户各二兩　豐太姚定惠孫怡記詹榮大方兆蒿五户各一兩四錢　奎辰汗廣有兩户各一兩二錢　安定姚安定泰信成李德記鄭啓慎五户各一兩長明店七錢六程祥和七錢半劉謙吉七錢一姚庚辰美和店恆裕姚桂芳李立生周茂盛黄萬德陳天元周育芹九户各七錢　譜發陳玉喜陳堂喜陳滿喜陳勳喜姚芳山六户各六錢李光前五錢九陳邦記章益連兩户各五錢姚新林傅必魁楊克諧堂三户各十元姚宗瑞洋七元詹龔福六員繆信太謙五元張進　吳國陞兩户各四　賴系芳姚書升陳文記周天保方敦範五户各三元姚書賡朱照林周逹恕堂方天學張樹堂姚四知李樹仁張廷芳盛有斌張星惶徐元慶十一户各兩元程旺興許生盛同有福信羲店邱乾元方倪恩方禎祥傅錦修程智祥洪志遠李復生堂李學孚楊錦茂張四美堂劉武　劉俊元饒寗縣傅錦亮十八户各一元以上十一月廿二寄來洋一百員今又縣來一百員○廣東王雨坪翁三十員孫子龢翁十四元又二翁經募孫少華十四員黄樂山孫織雲兩户各十員温蔭亭曹辛　石撝庭馮勉會王梧園吳玉衡錢蕙衰盛晴湖洪寶臣金樸存沈竹書周麟書十二户各四員盧　舟盧錢臣兩户各三員謙受店慎誡號至德堂三户各兩員陸鳳池一元陳逸泉銀十兩以上除匯水净來洋一百四十員錢五百八十五文○福泰店經募　記號五十元金粟山房顧養心記叢桂軒　善居普德堂五户各一員○恆豫庄經募壽頤草堂念元散事居十元詹同昌號允吉棧永祥泰同發號郭啓泰舒紹堂廣惠相號七户各五員○崇仁縣沈毓華翁經募袁致遠堂八員沈永錫堂四員龔德本堂林忠孝堂兩户各兩元饒安湯一員李貽經堂銀六兩陳職思堂陳敦堂陳元圃三户各四兩顧天保堂三兩以上計來規銀三十二兩八錢零六厘○九　司來洋十員文經募錢子芳梁昌亷捕徐干進之三户各四員錢桂兩員蔣友波一圓以上除匯水凈來廿四元○吳淞闗各友節席錢念四千文○昇茂庄交來生源號廿員○光福司錢十元湖南茶陵州知州花洋十圓○以上共收規銀一千零七十六兩八錢四分一洋四百六十三元花洋十圓錢廿四千五百八十五文 
[上海北巿盆湯衖絲業會主施少欽經收順直山東江浙等處接募春賑甲申年正月初二初三日第一百七十八次賑捐清單]  
　　　　浙鎭劉粤鎭求兒病速愈由南巿鹹瓜街協泰藥材行交來指助直隸賑捐洋二十員徽欽微力子交來協泰藥材行衆同事廿二友每人節省新年茶資一百文合共洋兩元務助賑捐○第廿四日出售助賑彩票本埠日新盛洋貨號三百三十四三百三十五兩張計洋四光合併聲明 
[蘇省撫轅抄]  
　　　　光緒九年十二月念五日縣丞湯慶　辭赴海運津局○念六日卽用縣吳炳湯　均禀知奉飭派蘇差委○念七日候補向知程熙福謝委署鎭糧捕通判事准補金匱縣典史余森禀謝奉飭赴任○念八日崔仲爲禀知奉　發　局差候補縣何錫之禀知奉委　局帮　差○念九日　轅　示照得署太倉州七浦司巡檢宋維璋期滿遺缺查仍試用從九杭福清堪以委署金匱縣望亭司巡檢姚慕崇病故遺缺查有　先補用道庫大使郭岡壽堪以委署武進縣小河司巡檢孫效鑫列入大計叅劾遺缺查有分缺間用巡檢陳寳濓以委署　候補通判沈訓信稟知奉飭派確差　卽用縣吳炳候補縣　　恩均禀知奉委發審局差從九姜長庚禀知奉飭派蘇差委朱逢裕禀知奉局憲委内河王莊分卡厘捐差典史陸鎬禀知奉眞隷賑捐總局憲札委勸辦直賑捐輸差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒九年十二月十三日京報全錄]  
　　宫門抄○上諭一道錄前○發抄旨五道○吏部寳等奏爲遵旨嚴議分别議處摺○雲督岑奏爲遵旨查明據實覆陳摺○將軍金等奏領隊大臣出缺揀員署理摺○將軍希奏爲叅革職官摺○江督左奏請暫緩挑河情形夾片○十二月十三日内務府國子監侍衛處值日吏部引見三十名兵部五名侍衛處二名内務府二名理藩院三名○溥公假滿請安○傅鍾麟高傳循仍預備召見○侍衛處奏派管宴之大臣派出澂貝勒廣壽延煦○又奏派備引之大臣派出那彦圖芬車○召見軍機傅鍾麟高傳循惇王○發抄岑毓英奏請將短解餉銀之委員補用牧黄炳照革追奉旨着照所請該部知道欽此○又彌勒令胡以遠調寳寗令奉旨使部議奏欽此○又補用遊擊王聮標等補提標中軍遊擊等缺奉旨兵部議奏單併發欽此○又儘先牧王績寛保案更正奉旨吏部知道欽此○又儘先守備湯成英等請免騎射奉旨著照所請兵部知道欽此○○大學士管理吏部事務臣寳鋆等謹奏爲遵旨嚴議分别議處具奏事内閣抄出光緒九年十一月二十二日奉上諭前因御史熊景釗署都察院左副都御史張佩綸先後奏叅貴州庫儲空虚林肇元貪黷營私等欵迭經諭令岑毓英確查具奏兹據查明據實覆奏貴州巡撫林肇元賦性優柔遇事遷就與署藩司糧儲道松長當餉需奇絀之際支發欵項不能破除情面量入爲出以致庫儲空虚均屬咎無可辭林肇元松長均着交部嚴加議處貴州候補道羅應旒素性誇詐派辦局務頗有虚糜委署貴東道措施未能裕如致招物議貴州貴陽府知府汪元慶與本省巡撫胞弟聮姻跡近夤緣不知遠嫌候補知府曾彦銓勸辦捐輸携照在京因緣罔利江西南安府知府林載亨係林肇元胞弟前與曾彦銓同辦捐務並不辭差廻避郎岱同知蕭榮椿聲名平常雖無招摇實據亦屬不能稱職羅應旒汪元慶曾彦銓林載亨蕭榮椿俱著交部分别議處餘着照所議辦理欽此欽遵到部查定例官員溺職者革職私罪又律載凡不應得爲而爲之事理重者杖八十係私罪降三級調用各等語此案貴州巡撫林肇元等先經御史熊景釗署都察院左副都御史張佩綸先後奏叅貴州庫儲空虚林肇元貪黷營私等欵經雲貴總督岑毓英查明覆奏欽奉諭旨林肇元松長均著交部嚴加議處羅應旒汪元慶曾彦銓林載亨蕭榮椿俱著交部分别議處等因應請將貴州巡撫林肇元署布政使糧儲道松長貴州候補道羅應旒候補知府曾彦銓郎岱廳同知蕭榮椿照溺職革職私罪例議以革職貴陽府知府汪元慶江西南安府知府林載亨均照不應重律降三級調用私罪例議以降三級調用林肇元松長係嚴加議處應行加等惟例止革職無可再加汪元慶林載亨降調處分係屬私罪無庸查加級議抵所有臣等遵旨嚴議並分别議處緣由理合恭摺具奏伏乞聖鑒訓示遵行謹奏奉旨已錄○○雲貴總督臣岑毓英跪奏爲遵 
旨查明貴州學政被叅各欵恭摺據實覆陳仰祈聖鑒事竊臣於光緒九年八月二十五日承准軍機大臣字寄光緒九年七月二十四日奉上諭有人奏貴州學政孫宗錫嗜好甚重塲規鬆弛等因欽此當經臣密飭前委往貴州查訪事件之雲南候補道吳其楨候補知府蔡信義分往安順銅仁二府逐欵查訪並於八月二十八日附片奏明在案兹據道員吳其楨禀稱於九月二十三日親到安順府城查得學政孫宗錫於本年三月十六日到安順府開棚考試普定縣知縣彭億清令其子彭環督率家丁辦理供給與學政家丁彼此口角當將彭環鎖住旋由各教職邀求開釋未曾用刑至將童生重用刑杖索取規費一欵查安順府各屬取准童生填寫親供時每名取銀二十兩有不能如數呈繳者責之又安順府學生員龍登衢因龍肇元冒其學名赴普定縣具控孫宗錫以龍登衢不應越訴逞刁傳訊杖責發府管押旋卽取保開釋其勒捐銀兩修整考棚　入私槖一歀查孫宗錫前到安順考試見考棚朽壞札飭各學教職設法修理當飭取進文武新生酌量捐助修費自一十兩至二三十兩不等催比甚急士子多有怨言迨回省後其妾母興訟物議沸騰頤知愧悔考試貴陽府各屬裁减規費整肅塲規尙無異議等語又據雲南候補知府蔡信義禀稱於九月二十八日馳抵銅仁府城正值府考生童雲集當卽留心查訪據云前貴州學政林國柱之父係名林式恭浙江蕭山縣人林鳳輝是否亦卽其名無從查考曾於同治七年七月選授銅仁府知府八年到黔是年十月飭赴本任至十年八月在任病故其時林國柱並未隨侍來黔光緒七年八月林國柱在學政任内考試銅仁府屬帶有家丁陳詠笙係伊父舊僕該丁藉故倚勢向銅仁縣日索菜錢二三十千文繼考思州等處復有需索情弊經林國柱查知將該丁驅逐回籍故撫臣林肇元未經舉發並非聮宗袒庇至濫收冒考一欵訪之各生童僉稱兩學廪保歴來稽查最嚴非有田園廬墓及久居此間者不准入籍上届科歳兩試入學生員並無冒籍情弊又面詢府縣教職亦與生童所言相符當卽移取上届科歳試取進諸生三代住址名册並取具各　保切實甘結呈送前來臣覆查貴州學政孫宗錫不知檢束聲名平常前貴州學政林國柱雖無濫收冒考情事而家丁需索供應失於覺察均有應得之咎惟孫宗錫已經奉旨開去差使林國柱亦因另案革職可否從寛免議之處出自聖恩所有遵查貴州學政被叅各欵謹恭摺據實覆陳伏乞皇太后皇上聖鑒訓示謹奏奉旨已錄○○帮辦軍務大臣革職留任伊犂將軍奴才金順内閣學士兼禮部侍郎銜革職留任伊犁叅賛大臣奴才升泰跪奏爲領隊大臣因病出缺揀員署理恭摺仰祈聖鑒事竊奴才等於光緒九年十月初二日據索倫營佐領訥勒泰禀稱索倫領隊大臣台慶管帶官兵眷口人等於本年八月二十四日由塔爾巴哈台起程九月二十一日行抵博羅搭拉緣從前打仗受傷現因一路約束驅策晝夜辛勤以致舊傷復發勢甚沉重而每日仍力疾按站前進十月初一日至伊犁三台附近之松樹頭地方益形委頓延至未刻身故等情禀報前來伏查索倫營官兵前經奴才金順奏奉諭旨飭調旋回伊犁迭將駐防拱宸城情形陳明在案現在甫經遷歸所有安插整頓及操防一切事宜均闗緊要而該營領隊因病出缺應卽揀派妥員前往署里以重職守查有記名副都統吉林烏拉廂白旂佐領　勇巴圖魯春滿精明諳練熟悉營務堪以署理除飭令接署外所有領隊大臣因病出缺揀員署理緣由謹合詞恭摺具陳伏乞皇太后皇上聖鑒訓示再此摺係奴才金順主稿合併陳明謹奏軍機大臣奉旨知道了欽此○○奴才希元跪奏爲押解擬絞重犯中途脫逃請將疎防職官先行革職恭摺仰祈聖鑒事竊於光緒九年五月二十五日據北路驛站監督協領明陞等報據　頼昭站筆帖式承昆等呈稱本月十七日有甲兵常安等押解發往黑龍江宗室玉覃一名文票四件投站住宿查票註人犯三名與現解名數不符據常安等聲稱由省奉派跟隨雲騎尉貴林押解人犯玉覃玉瑪裕玫三名十一日行至孤榆樹屯旅店詎玉瑪夜間票空潛逃追尋無蹤十六日至弓子棚地方住宿次日起解不意裕玫亦乘空逃走差官貴林跟縱追尋未退兹將玉覃先行解送等語隨撥給驛車飭該兵等押玉覃去訖嗣據伯都訥副都統衙門咨稱甲兵常安等將玉覃解到當卽派員將該犯轉送江省並將玉瑪裕玫原文一件兵部票三張送省核辦前來查閱文票均已磨損當經通行隣省曁所屬嚴緝逸犯在案兹據傳到雲騎尉貴林提同解兵等嚴訊堅稱押解玉瑪裕玫實係疎於防範致該犯等先後潛逃追尋未獲查玉瑪裕玫均宗室係因聽從伙搶婦女犯案經宗人府審明將該犯等依例各擬絞候秋審入實奉旨發往黑龍江牢固監禁之重犯該雲騎尉貴林奉派押解宜如何督兵加意防範乃竟漫不經心致該犯等先後潛逃實屬異常疏忽難保無賄縱故縱情弊相應請旨將雲騎尉貴林先行革職以便提同該兵等研訊仍勒限一年嚴緝俟限滿能否獲犯再行擬辦除將逃犯文票分送宗人府兵部查銷並咨刑部外理合恭摺具陳伏乞皇太后皇上聖鑒冉吉林副都統係奴才兼署毋庸列銜合併聲明謹奏請旨軍機大臣奉旨着照所請該衙門知道欽此○○左宗棠等片再前因淮　以下河道淤　經臣等附片奏明俟霜降水落擇要與挑奉　知道了欽此惟查開挑河道必先築壩斷流方可興辦本沂泗淮來源均旺現在節逾大雪邳宿至清江以下運河較上年節令尙大八尺至三四尺不等寳應高郵一帶運河較上年節令尙大五尺至二尺不等水深流暢難以施工擬俟將來水落時再行察看情形酌量辦理謹會同江蘇巡撫臣衛榮光附片陳明伏乞聖鑒謹奏軍機大臣奉旨知道了欽此 
 
