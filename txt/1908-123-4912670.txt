# 1908 - 123 - 4912670

 

Page 1

 
 
   
 
 

Page 2

 
 
[宫門抄]  
　　四月初九日召見軍機張德彝 
論說 
[論鹿紹兩大臣嚴查貽榖]  
　　貽榖參案。數日前外間消息。謂鹿紹兩大臣將敷延覆奏。於貽榖一面。頗多恕詞。記者方以爲此案必草率了結矣。不料初五日之上諭風行雷厲。屬員一併查辦。保案一併撤銷。則又疑鹿紹之覆奏。果多回護者。何以上諭若斯之嚴厲也。及讀其原奏。（原摺已接錄昨報）始知鹿紹兩大臣。對於此案。一秉至公。初無絲毫之徇庇。然後歎政府之所以毅然重辦。而鹿紹敷延覆奏之說爲不確也。自來派員查辦之案。無論何等重要。往往以查無實據。敷延了事。甚至以挾嫌誣參反坐者有之。其稍顧體面者。則以事出有因。與用人失察等詞。輕輕覆奏。其結果不過稍加處分。及懲革一二屬員。而已爲認眞辦理矣。此不肖之疆吏。所以屢被參劾。而仍無顧忌肆其瞞天欺人不顧清議之辣手。百計以蝕公欵剥亿膏。雖至大局顚沛。 
 
 
 

Page 3

 
 
民怨沸騰。而猶掀髯自得也。今貽榖辦理墾務。巧立公司名目。强加各項雜費。吞欵數百萬。設立店舖於各墾地。多方盤剥。姚學鏡之徒。通同作弊。民間膏血已盡。元氣大傷。而政府猶毫無覺察。國民亦未有違　。迨文哲琿以私憤故。自相訐發。始派員查辦。鹿紹兩大臣。始澈底清查。此可見上下相蒙之弊。至今日而始有掃除之望也。故自此案發現以後。吾知狠毒貪鄙之大吏。必稍知懲儆。侵吞剥削之舉動。必稍知歛迹。於澂叙官方之道。不無小補焉。惟鹿紹兩大臣之原奏有云。向來將軍祇管地方之事。此次如仍有兩人互相監察。則其弊斷不至此。其意蓋謂貽榖之舞弊。全在無人監察故耳。不知天下之治亂。在法亦在人。各省督撫藩臬同處一省。治權雖分。而有互相監察箝制之義。然何以督撫藩臬弄權營私之事。至今不絶。甚且狼狽爲奸互相串弊。則知貽榖之舞弊。不在監察之無其人也。夫監察而果有效者。則文哲琿。旣參貽榖。何嘗不可以爲監察。乃何以先與貽榖串同營利。今幸以私怨而攻發耳。苟無私怨。則通謀罔上。其毒將愈烈也。此豈非監察無效之明證哉。是故官制不改良。雖監察亦罔效用人不得當。雖監察亦無功。願政府於此稍留意焉。 
[論俾侍御嚴叅趙濱彦]  
　　中國鹽法之弊至今日而不可收拾者。半由於立法之不善。半由於用人之不當。兩淮鹽務。官商咸視爲利藪。鹽商子子孫孫。窟穴其中。盤踞牢固以爲蓄妻妾美宫室任意揮霍之計。而官於斯者。亦莫不視爲美缺。側目垂涎。百計謀畫。運動萬金。絶不稍吝。迨一得斯缺。則多方羅掘。盡力搜刮一若此爲分内事。置國課於不顧。商情於不問。起居服用。習於豪侈。筵宴酬應。極力靡費。驕奢淫佚。無所不至。此鹽務中官場之積習向來如是。不自今日趙濱彦始也。雖然。今日當百度待興之際。鹽法一事。政府亦嘗三致意焉。亟求所以整頓之法而不得。則爲運司者。宜如何盡心經畵。稍謀補救。乃不料趙濱彦。微特置鹽法利害於度外。而其驕奢淫佚之態度。日較昔日之鹽官爲尤甚。觀俾侍御之參摺知其不允增加牌價困商誤課之舉動。猶未足以盡其罪狀也。招集無賴。縱令家人淫殺。一罪也。迨該州縣禀報。而猶任意回護。二罪也。某游擊禀報緝勇肆擾。反加申斥。致遊署竟被擊毁。三罪也。私抬鹽斤價值。得利與局員朋分。四罪也。某淮商請辦江西等處廢岸索酬四十萬。五罪也。通同私戚惲毓昌姚近愷等賣缺。六罪也。挪用加票及商借之欵一百八十萬。七罪也。大興土木。廣羅姬妾。甚且占騙友人之女爲妾。八罪也。嗚呼。以區區一運司。而其驕。恣奢淫罔法營私誤國。病民之罪狀至於如此。則兩淮之鹽法。安得而不大壞也哉。所異者我江淮之官紳。近在咫尺。而絶未聞有人暴其罪狀者。豈該運司之勢燄薰天。將隠忍而不敢發歟。抑其運動之手段獨高。將代爲隠諱。而故默默歟不然者抑竟昏憒而懵然不知也今日幸而發覺吾知賢如江督必能澈底查究。如鹿紹兩大臣之查貽榖。斷不稍爲隠匿也。 
專電 
[電一（北京）]  
　　憲政館政務處原定接待達賴喇嘛儀節皇太后皇十均起立經醇邸改爲僅請皇上起立 
[電二（北京）]  
　　政府接晉撫寶棻電告逹賴喇嘛行期刻尙未定 
[電三（北京）]  
　　陸潤庠奏改革幣制事軍機處與度支部各持成見請旨嚴飭和衷妥覈愼權利弊奉旨度支部知道 
[電四（北京）]  
　　進講添憲法一門現經憲政館擬准 
[電五（安慶）]  
　　敎育會以劉汝喆誣控朱鏡波案惲府迭次差拘學界譁憤停課特於今日午刻開會公决對付辦法 
[電六（雲南）]  
　　滇督錫良電奏孫汶自越窺滇前帶逆黨二千餘人犯蒙自河口官軍對敵兩晝夜竟至失利王鎭邦等陣亡河口陷現已派兵會同臨安道增厚妥爲布置奉旨錫良交部議處著劉春霖督帶雲軍馳勦其餘責成錫良密爲防範母稍疏忽致干重咎 
緊要新聞 
[紀軍機處擬議貽榖處分情形北京]  
　　鹿大臣查覆貽榖叅案摺於本月初一日到京兩宫覽奏大怒即交樞堂擬旨嚴加治罪慶邸之意擬將貽榖即行革職發往新疆充當苦差永不釋回文哲 
 
 

Page 4

 
 
琿一併革職張相之意以文雖亦附和惟並未分贓且先行入告雖係訐發其情不無可原醇袁兩軍機謂貽榖以一品大員辦理墾務但知利已不恤蒙艱吞欵多至二百餘萬若僅以革職嚴譴了事不足蔽辜并不足以儆其餘慶邸亦以爲然遂定貽榖以拿問監追之罪並予文以嚴加議處處分其接充督辦墾務之員鹿大臣等原奏力保丁寶銓慶醇二邸則以丁於蒙情未必熟悉屬意溥頲以其在彼有年也袁軍機亦以丁爲便因此於酌派接充人員之事初一日未能定奪及初二日正擬當面請旨定奪慈宫忽諭派信勤接充遂降是旨現聞吏部人云貽榖恐難免死罪緣交欵亦死不交亦死說者謂堅不承認或可保全一命然有對質者在有查辦者在斷非含糊可以了事至文哲琿則不過革職處分而已 
[那左丞禀復商辦火車釐金情形北京]  
　　郵部所派那錫侯左丞在上海寗蘇等處磋商火車釐金後早已回京現那左丞繕具說帖呈陳尙書察核略云先謁端午帥談次殊以此事辦理棘手爲言繼謁陳伯帥謂釐金爲蘇省命脉毎年蘇滬約收二百數十餘萬除抵償賠欵二百萬外其餘數十萬一切新政之用多取給於此不敷甚鉅云云朱臬使竹石則謂如大部能叧行籌抵賠欵之數則事尙可辦毛提學謂寗省學欵半皆以釐金爲資助觀其情形反對甚力後擬兼籌統顧之法并請朱臬使至寗與午帥會商擬有辦法數則呈請察核 
[王給事奏參奉省糜費公欵北京]  
　　給事中王金鎔奏參奉省官員廉俸公費太鉅已見前報專電兹得其原奏略謂奉天省所定官員廉俸公費爲數太鉅雖云謝絶供張然一督一撫毎年須十餘萬以全國計之此項廉費已成鉅款各省援以爲請度支部將何以應之其取諸民耶抑借外債耶當局者或不恤人言如東西各國無此政體何外債之害盡人而知今徐世昌乂擬押借二千萬豈眞以外債爲自飽計耶奉天百端待理誠不得不未雨綢繆然當度支匱乏之時亦宜稍事撙節斷不可逞一已而敗壞公家云云當日奉旨著徐世昌等知道 
[農工商部奏陳畫一度量衡辦法北京]  
　　日前農工商部奏陳會擬畫一度量權衡制度圖說總表及推行章程一摺略謂上年九月間臣等已將設局開辦情形會奏在案數月以來督率局員於古今中外之制度官商民用之習慣折衷采取定以一尊厘爲六事而其最要者曰恪遵祖制以營造尺漕斛庫平爲制度之準則查中國度量衡之制始自虞書詳於漢志其言度之數本於律權量之數本於度自晉迄明罕通斯義現擬由部設廠專造各器分佈各省商會代售如不敷民間使用再於各省設立分局就近製造以期式料畫一且考證國朝舊製工部營造之祖模現已無存僅有倉塲鐵斗係康熙時造考其容量核與御製律吕正義之圖均甚符合旣有成法確可依據自應遵照舊制改訂畫一之制不必沿習外邦反多窒碍而其推行之法訂以十年先一年内將各省府州縣城鄉市鎭最通行之舊器酌爲一種餘均逐漸更換再於二三四年内將各省城及商埠推行一律更用新器再以三年使令照換官器永禁售賣舊器云云並有另陳簡要八端章程四十條容探悉再誌 
[江督奏陳法政學堂辦理情形南京]  
　　江督端午帥創辦兩江法政學堂業紀前報現將辦理情形專摺入奏略謂爲治端賴得人吏材尤資培養政治法律之學非講求有素不足以深明原理措注咸宜江寗省城舊有仕學館一所科學旣欠完全辦法亦未周妥經臣督飭江寗藩學兩司悉心籌畫改爲兩江法政學堂並遴　調寗差委候選道田吳炤爲監督妥籌辦法兹據詳請具奏立案前來查法政學堂以直隸開辦爲最先學部亦於上年開辦法政學堂其章程均經奏定在案兩江法政學堂辦法謹就江南地方情形參照學部直隸兩處奏定章程略事變通期臻完善其大綱分爲正科别科兩層略與憲政編查館考驗外官章程所稱速成長期之辦法用意相同正科以造就完全法政人才爲宗旨先習豫備學科二年接習專門科學三年共計五年畢業其學生官紳並取本年開辦招取百名嗣後毎一學年招考一次均以百名爲定額五年以後毎年有完全法政畢業生一百人招考之時仿照兩江師範學堂成案寗蘇皖贛一律兼收以收普及之效擬定蘇屬二十名皖贛各十名寗屬六十名由各該省藩司按照定額毎年毎名補助學費一百元畢業之後發歸各屬任使其别科係爲寗屬造就佐理新政人才專收寗屬三十六州縣舉貢生員及寗屬候補人員二年畢業此爲速成辦法蘇皖贛各有速成法政學堂自應毋庸錄取以省繁複而示區别（水） 
[蒯道光典申皖撫文（爲副取出洋學生籌費事）]  
　　（上略）考錄出洋留學正取六名副取六名其正取六名已擬由官籌費咨送副取六名仍由路礦兩局各半動撥惟路局應行分認學費未經議定照匯而副取學生六名又已到滬若按礦局已認學費先行分送學生三名前往殊未便分别去留且路礦事同一律此事辦法未便歧異除俟路局認定學費再行會同申請咨送外所有礦局應行分担學費各學生未能隨同官費學生一律放洋合行呈明（政） 
[京師近信]  
 
 

Page 5

 
 
[梁敦彦續假原因]  
　　梁敦彦沾染嗜好有年身又多病今欲戒煙則不能用心治事若仍隠瞞深恐言官指明糾參因此十分爲難蓋梁之面貎素來清瘦旁人一望而知更覺不敢隠匿日前曾商諸某尙書擬即告退經某竭力挽留因即請假十五天現在假期届滿戒尙無效已决計乞退某尙書則仍未允留之益堅故梁又續假二十天不知此次届滿後如何辦法也 
[東督擬調吳籛孫原因]  
　　東督徐世昌去冬擬調吳籛孫丞堂贊襄要政楊督以津地警政緊要未允其請今正周樹模升任後又擬調往署理左參贊電商樞堂以丁憂署缺究有未便而止兹又聞仍須調往蓋徐生長中州與吳姓交誼已經兩代並無必須借重之事云 
[津浦鐵路擬定購地辦法]  
　　津浦鐵路購地局總辦孫鍾祥杜志道兩觀察近擬章程限毎日購買三十里自北而南統限三個月内買竣所用員司薪水概從優發給不日即可詳請吕督辦照辦 
[保薦人員尙須考試]  
　　内外各署所保人才現已陸續保到吏部前日會議此事陸堂官之意擬即通咨各省轉飭各該員限五月内到京聽候奏請特簡公正大臣當面試驗再行分别請旨錄用 
[保案之影響]  
　　自宗人府恭修玉牒之案奉旨核减後各署保案大受影響商部已保而交議之案吏部迄今未議吏部本定四月照例開保謄錄而至今查無消息國史館恭修皇清奏議之案前已保過三百餘員此次應得議叙者本有七百餘員現經孫總裁核减　四百有零約計被屈者足有三百人不知如何安置 
[俾御史之要摺]  
　　俾侍御奏摺頗多近連上數摺一云敎育之法不可徒襲名稱欺人自欺宜力求實際奉旨學部知道一云滿漢給事御史各轉各缺顯有分歧現在融化滿漢界限所有升階宜改歸一律奉旨吏部議奏一云度支部所辦印花稅不免有累貧民應稍寛期限逐漸推行奉旨度支部知道 
東京通信 
[中國醫藥學會週年會]  
　　留東醫藥學生曾於去年創立醫藥學會並同時發行醫藥學報專以研究醫藥學上之智識爲本旨發行以來頗爲一般社會所歡迎近悉該報銷行内地者已近千分本年陽歷五月五日爲該報創立第一週年紀念日特由該會發起諸君决定於是日舉行週年大會會塲設於東京神田區美土代町青年會其開會之次序如下 
第一開會辭第二祝辭第三會員演說第四來賓演說第五通俗講演（一）光線之實驗及其說明（二）鬱血療法（三）開腹術（動物試騐）（四）裁判化學上砒素之檢定（五）電氣治療之原理及其應用（實騐）（六）說夢第六餘興（一）新派演劇（新蝶夢四幕）（二）無言戲劇（雙簧）（三）活動寫眞（衛生實驗）（四）音樂（洋琴提琴琵琶月琴等） 
[進士館學員開會]  
　　進士館遊學員某君等發起本會設會塲於神田區今川小路王川亭會議設立法政研究社並一切應辦事宜兹悉其會議之要件如下（一）在東事件（甲）關於憲政調查及分擔編輯事件（乙）商請使館電致學部緩期開考（二）回國事件（甲）關於組織法政研究會及訂定章程事件（乙）關於進行方法及分擔經費事件（丙）聨名上摺請行政大員延聘日本諸大博士講演政法大綱 
西報譯要 
[英下議院贊成禁烟]  
　　字林西報初八日倫敦電云英國倫愛頓工部委員瓊生君在下議院提議請政府從速定期停發克勞恩殖民　烟館執照大要爲香港新加坡雪蘭三處殖民地次官陸軍中佐西萊君對於此議極爲嘉納因英屬斯屈來士殖民地（新加坡檳榔嶼馬喇甲之總名）及小吕宋禁烟事宜已至决定之時也西萊君並謂深望調沓鴉片委員之報告初秋可到彼處則烟害自當設法掃絶西萊君復朗讀本月初五日致香港費萊特利克羅茄君之電謂政府已承認維持中國禁烟政策爲必要之舉故已决意禁閉烟館 
　　外務部大臣葛雷君宣言有評論上海不宜全將烟館禁閉者須知上海爲公共租界應由納稅者决議辦法然必設法保持使工部局於兩年内將烟業停止惟工部局所行之舉未便與中國城市禁烟事務比較因城市烟館雖已禁閉而烟膏則仍行售賣也葛雷君又謂現已邀請美國派員定期會議此事待歡迎美員時英之禁烟政策必能矯然獨行無疑葛君又嘉讚中國政府禁烟收效之速謂其嚴厲决行可操勝券惟原中國能知吾人亦甚同心協助此事云 
[歐美運銷華茶近况]  
　　字林西報北京訪函云余前函告中國政府請將中國在歐美之茶業設法改良一節近據中國駐俄公使電告外部謂俄國華茶不振半由波羅的海諸省近年亦皆種茶半由中國種茶不知採用新法故請商部速行提倡改良以維持俄國華茶商業云云又聞倫敦中國茶商會請將出口茶稅毎担减爲征銀一兩已奉批准蓋擬推廣外國華茶之銷路也其俄國所銷之華茶多係茶磚由俄商在漢口及福州製運出口者 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[護理贛撫沈瑜慶奏武甯縣訪拿洪江會匪陳鴻賓等分别懲辦摺]  
　　奏爲武寗縣訪獲洪江會匪陳鴻賓等訊明分别懲辦擬議恭摺具陳仰祈聖鑒事竊查光緒三十三年五月間撫臣瑞良據武寗縣禀報訪獲洪江會匪陳鴻賓等五名當經批飭確訊妥議去後兹據該縣將訊明議擬緣由詳經臬司委員赴縣覆訊明確由司覆核具詳前來緣陳鴻賓聶由先曾文興王文懷蕭明德分隸武寗靖安等縣陳鴻賓向開烟館營生與聶由先曾文興等彼此認識先不爲匪光緒二十一年七月間有湖南瀏陽縣人萬鵬飛即姜守旦同義寗州人周祥生至陳鴻賓烟館吸烟萬鵬飛自稱有各項法術陳鴻賓初未遽信復因萬鵬飛在牀上用手將陳鴻賓一指陳鴻賓即行倒地隨即信服向已獲之聶中先曾文興王文懷蕭明德並在逃之林緒寶告知同至陳鴻賓烟館均欲萬鵬飛傳授法術萬鵬飛即與陳鴻賓等同至城外僻處敎以執香跪地對天立誓復仍回陳鴻賓烟館萬鵬飛見陳鴻賓等俱已深信遂自稱實係洪江會内頭目各省兄弟甚多邀陳鴻賓等入會聲言無論走到何處均有飯食盤川並稱一經上名入會後來定有好處陳鴻賓聶由先曾文興林緒寶當各應允萬鵬飛拜爲弟兄聶由先勸允王文懷蕭明德一併結拜入會萬鵬飛取出紅紙匪票寫富有山樹義堂天下水萬國香憑票發足典錢一千文字樣並傳授内口號日新其德外口號訪盡英雄付給陳鴻賓等每人一張讀熟後即行燒燬將來走至他處只須將胸前衣襟解開摺入内裡髮打圓結自有會内之人接侍招呼並囑陳鴻賓等多邀人入會不久當來封派各自走散嗣陳鴻賓聶由先林緒寶陸續共邀得邱洛春等三十三人入會均由陳鴻賓登簿散票三十二年三月間萬鵬飛遣令寗都州人孔金唐至陳鴻賓烟館查問糾邀人數並封僞職陳鴻賓封爲當家總管會内一切事件聶由先封爲管事藍旗管理傳人聚衆等事林緒寶封爲紅旗管理上陣衝鋒並懲辦會内不法事件曾文興充當巡風上下通風報信當付給陳鴻賓聶由先林緒寶曾文興毎人白竹布一塊寫定名目蓋有四方木印一顆作爲憑據印上刻有篆文係何字樣陳鴻賓等均不認識封定後孔金唐即自冋走王文懷蕭明德止聽從入會並未封授僞職亦未放票糾人是年五月間湖南人范金田至陳鴻賓烟館稱說萬鵬飛有信令陳鴻賓等同往義寗山口地方會齊商議放火起事並言萍鄉不久要亂趁此同去等誠蕭明德聞言畏懼旋即出會陳鴻賓聶由先商允林緒寶曾文興先往該處晤見孔金唐說因山口人未聚齊不敢舉動囑令林緒寶等仍冋武寗約俟九月間聽信再去經縣訪聞會營選差兵役嚴密查拿該犯等聞拿各自逃散旋據兵役先後拿獲該犯陳鴻賓等五名訊供禀報批司委員札委候補知縣蔣殿甲赴縣會同逐一覆訊各供前情不諱臣覆查奏定懲辦會匪章程内開嗣後拿獲會匪如訊係領受票布輾轉糾夥散放多人或在會中名目較大者審實即行就地正法如有雖經人會並非頭目情罪稍輕之犯酌定年限監禁等語此案陳鴻賓聽從湖南洪江會匪首萬鵬飛即姜守旦糾邀入會授封當家大頭目僞職散放票布潜謀不軌實甘心從逆罪不容誅聶由先一犯亦係會中頭目封授管事及藍旗僞職不復放票糾人亦屬同惡相濟核與就地正法章程相符經臣於覆明後均批飭就地正法以昭烱戒遵照新章免其傳首犯事地方示衆曾文興雖亦授有巡風僞職惟名目較小不無一綫可原酌擬永遠監禁王文懷蕭明德僅止聽糾入會並非頭目亦無輾轉糾人情事均係情罪稍輕之犯第查王文懷平日横行多事酌擬監禁十五年蕭明德監禁十年限滿查看能否改過再行核辦伏查該犯陳鴻賓等圖謀不軌約期起事若非該縣營先事訪聞探悉匪蹤上緊拿獲恐致釀成事端兹能消患無形辦理尙屬迅速所有在事出力各員不無微勞足錄合無仰懇天恩俯准擇尤保奬以示鼓勵之處出自鴻施逾格除飭嚴密查拿逸匪林緒寶及匪首萬鵬飛即姜守旦務獲究辦外所有訪獲會匪分别懲辦議擬緣由理合會同兩江督臣端方合詞恭摺具陳伏乞皇太后皇上聖鑒訓示謹奏光緒三十四年三月二十八日奉硃批准其酌保數員母許冒濫該部知道欽此 
分類新聞政界 
[巡警道集議禁烟辦法長沙]  
　　新設巡警道賴子佩觀察日前飭派本署警務公所參事官彭小薌太守傳集省垣土業商董至公所籌議禁烟辦法太守之意欲將各店銷數逐年遞减並將土膏分爲兩項賣土者不得賣膏至賣膏之數須以一兩爲準各商董則以爲難蓋逐年遞减無論土店甚多毎年貿易同行未便清查已屬無從下手且統稅局收取膏捐恒以上年比較倘本年銷數較少局中即已懷疑問其何以少銷必疑偷漏是地方官欲以减銷爲主而稅局仍以少銷見疑二者實相鑿枘至土膏分爲兩項彼購土者自行熬煮轉瞬而土變爲膏於禁烟實無關係若以一兩爲準則富者不難盈千累百貧者亦不難合夥自熬即欲取之甚便更不難合貲共購於戒烟亦無甚關係如必欲實行遞减之法則惟有不收厘稅限額裁種方能達其目的云云故是日反覆籌商迄無定議也（古） 
[新任鄂督履勘商埠湖南] 　　 
　　常德府自闢商埠并勘定郡城對岸之善卷村作爲商塲旋恐春夏水漲不無妨碍遂改定三官殿地方嗣乂以居民不便迭次禀請大憲委員會勘卒以德山下之皇經閣一帶最爲合宜將擬定期開辦現因新任鄂督陳筱帥於上月十七日由黔抵常當由湘撫岑堯帥電請就便履勘以期妥善筱帥接電後即於次日督同該郡文武官員親詣前定各處詳細查勘聞筱帥之意欲從皇經閣推行而下堯帥欲從下面推行至皇經閣故尙未定議（月） 
[浙省州縣記過原因杭州]  
　　倉坊總督日前電致浙撫略謂近日騐收浙省補運曁本届漕粮均有攙雜青白秕粒稻榖並極潮濕等弊與原樣大不相苻顯係各州縣辦理不善有意取巧除將未能認眞兌運之 
 
 

Page 11

 
 
粮道嚴電申斥外請將仁和海寗餘杭臨安昌化嘉興秀水海鹽石門平湖桐鄉烏程歸安嘉善十四州縣先行各記大過一次並請嚴飭各該州縣破除積習運兌好米粮道亦須認眞選剔俟續到之米查看有無起色再行酌核分别辦理等語馮中丞接電後已分飭一體遵照矣（我） 
[山隂縣禀請交卸不准杭州]  
　　山隂縣李令光益具禀浙撫略謂山邑錢粮民欠過鉅將來奏銷迫届籌墊爲難請迅賜委員接替以免貽誤等情奉批謂出入賦欵盡諉庫書積習相沿究非正辦押串挪解更屬大干法紀據禀苦累各節豈以一禀爲可卸責耶殊不可解仰布按二司核明飭遵（我） 
[派委三司督辦調查局蘇州]  
　　蘇撫陳伯帥以蘇省設立調查局業經派委候補道王仁東觀察爲總辦惟查調查局事務繁重自應派委藩學臬三司督同辦理所有局中應派各項差務及各科員等即速開單呈候核定委派業已分札遵照（禾） 
[新舊鎭江府定期交替鎭江]  
　　調署鎭江府羅少述太守示期十六日接篆舊任承瑞卿太守擬即於是日交代清楚前往淮安履新（庶）交涉 
[吉長路估料工程尙未開議奉天]  
　　勘測吉長路綫工程師羅道國瑞已勘路完竣即至奉天將勘路情形彚造清單本擬於上月二十五日畢事然羅道因有面商事宜日前赴唐山迄未回奉是以中日工程師估料工程會議尙未能開議云（如） 
[日商圈佔民地燒磚奉天]  
　　小西關外商埠地方近有日本商人多名在延壽寺俄國墳左近一帶圈佔民地多處燒造磚塊毎日作工人數有六七百名之多現經商埠分局據情禀報巡警總局將來恐尙有交涉也（如） 
軍界 
[贛省司道籌議整頓軍政辦法江西]  
　　江西藩臬兩司會同營務兵備兩處會詳奉飭籌辦江防文略云本司職道等識見迂疎何敢妄叅大政惟辱承明問敢杼一得之愚竊維整軍之策不外汰弱以留强經武之方要在因時以制變今長江水師旣欲裁舊征新若能確切妥籌善爲佈置自屬一弁獲一弁之用一兵得一兵之益然水師弁勇約計人數總在一萬數千有零此時驟議全裁其中恐多牽碍本司職道等會同悉心體察謹擬試辦四條一試裁中營中哨換立探訪兵隊二試設養成所以訓練將弁三設立水師學堂以期敎育普及四實行功罪俾昭激勸而挽積疲以上四條謹就裁舊征新粗擬大略他若改良船隻以利跟緝增損兵弁以節餉需如何酌派勇隊以爲游擊之師如何設法偵探以與陸軍聨絡如何責成各標以消伏莽如何編立營制以示維新現任水師程提憲久領師干夙饒兵略我憲台智謀廣遠宏濟艱難必能擘畫無遺不待本司職道等妄參未議者也（四） 
[禀陳嚴查私運軍械辦法安慶]  
　　委辦裕溪口稅務梁巡檢樞忠上禀皖撫略謂現今匪徒槍砲日見其精查緝匪械宜認眞整頓運柩之法無論官商庶民凡有搬運靈柩由甲縣至乙縣起運則由董保出結請地方官給發執照全省一律辦理札飭地方官沿途關卡一體遵照而甲省運至乙省則電達民政外務兩部通飭各省并駐外洋欽使遵照各省亦一律辦理似此防患深嚴於匪械私運之患微有裨益即奉馮中丞批云所禀是否可行仰蕪湖道核議詳復（女） 
學務 
[農業學堂之衝突長沙]  
　　湘省官立農業學堂敎務長楊君子玖素與學生感情不佳故久有退志初二日二更時楊君循例點名畢忽聞外間敲門詢知有學生三四人出外未歸並未掛號請假楊君諭令暫勿啓扉將堂内諸生再行點名一次查知出外者爲誰然後放入乃將該學生大聲呵斥學生等亦出語不遜竟至齊聲喝打楊君憤極又以衆寡不敵袛得暫爲容忍默然而臥次日晨即向監督告辭監督温語慰留並至學堂將學生申斥擬即稍加究辦以作調停之計也（少） 
[派員查辦毁學斃命巨案湖南]  
　　湘省東安縣兩等小學堂被寺僧招集地痞任意打毁並毆斃堂長雷發聾等四命經該縣及學界紳董禀報省台已誌前報現經吳提學詳請撫帥派委幹員止該縣查辦俟將詳細情形查明禀覆後再行酌核辦理（月） 
[曁南學生蒞鎭游歷鎭江]  
　　江寗曁南學堂敎習學生四十餘人於初五日乘火車蒞鎭當由巡防隊曁學界中人均至車站歡迎各學生假萬全樓旅館暫駐連日前往北固金焦各山流覽勝蹟並順道至東碼頭烏洲山遊歷然後回寗（射） 
[學生電催津貼不准杭州]  
　　浙撫馮中丞前據京師大學堂學生林典王燾等電催本年津貼當即飭司核復等情已誌前報現喻方伯以該欵已於三十三年匯欵時聲明俟年底將應解本年津貼若干待開校行知再解該生等究於何時畢業除扣除缺額外畢業以前應解若干未奉續行無從核計且上年准該堂咨以學生李思翰王燾俞啓運等均因事先後出堂於上年正月二月八月開除粘單行知到浙是該生等業已出堂除名何以現又電催實屬專擅不合請即咨查該堂監督再核（元） 
實業 
[漢冶萍煤鐵廠近狀漢口]  
　　盛杏蓀侍郎擬擴充鐵廠招股一千六百萬元改名漢冶萍煤鐵礦公司迭紀本報現悉東南各省資本家以該廠成效昭著挂號認股者不到一月已有數百萬元而函電詢問章程者猶絡繹不絶 
　　又聞盛侍郎由京來漢規畫各事略有頭緒現因有面詢冶礦總辦王觀察錫壽之處特電召王觀察來漢計議并聞侍郎擬於日内往湘查視萍 
 
 

Page 12

 
 
礦已諭王觀察隨同前往（夫） 
[商會禀詳鹽商私减官秤南京]  
　　鎭江丹陽金壇溧陽四商務分會總理吳兆恩等上督撫憲禀云伏查鎭江府屬徒陽壇溧四縣遵食浙鹽年來戸口日繁銷數日增而該引商於去年忽將鹽秤縮小令各子店分領銷售商民交怨幾致肇釁五月間該商以奉有浙鹽運憲示諭以官秤年久失修自必鈕鬆桿裂必須另頒烙秤領用以昭愼重等因乃該商等藉更煥新秤爲名私減斤兩欺壓貧民以致民怨沸騰各商會慮有暴動專員赴各鄉鎭勸慰允以函請該商仍照舊章浮言始靖若不據實陳明萬一鄉民别肇釁端商會難認其咎爲此公叩飭令該商仍遵用十七兩六錢之秤以弭民害（小） 
[商務輪船會社議案廣東]  
　　初三日商務輪船會社會議公推朱伯乾左懽若主席羅少翶宣布宗旨隨宣佈議案四條錄下（一）迭接省佛香港各股友函稱以本會社招股節略十三條毎股給回船票二元原爲各股東搭船而設不知今日同胞愛國出於至誠乃欲以船票招徠未免輕視大衆日股本一千萬出回船票四百萬反致股本薄弱何能挽回利權萬一他日僞票又多更恐無法以善其後現在集股踴躍　來收過千萬外尙須舉辦銀行種種　業及今尙未立案速將節略改訂免滋流弊此項船票應否仍照前議辦理請公定衆决議此項船票旣各股友恐股本薄弱且防流弊亦屬實情現當招股之初有無船票彼此均同一體應即遵照各股友來函將給回船票一條删去以洽衆情（二）現各股友紛紛函囑從速自製新式輪船行駛以收速效應即詳訂章程立案注册俾得早日開辦衆贊成（三）本會社總公司統籌全局前經舉員分赴南北洋各埠切實組織而中外交通人才薈萃尤以香港爲最似應速設香港寫字樓妥籌辦理如何請公議衆贊成（四）開辦一切事宜極爲繁重除同人輪值分任及隨時延聘熟悉内外航業人員因材授職外所有組織中外各埠開辦事務應暫責成省港佛梧熱心任事同人切實擔任衆贊成隨由主席宣佈擔任財政人員任事規則衆贊成（若） 
雜記 
[常熟縣禀訐昭文縣之批示蘇州]  
　　常熟小東門外周德大米行虧欠倒閉並短繳常昭江震四縣槽米由昭文縣張令將行主周賡揚押追在案兹常熱縣左令以該行係被昭文張令逼倒禀請藩司飭查昨奉批示云周德大承辦粮米年前早已收欵遲遲不運遽爾倒閉難保無有心吞没此非尋常商業虧倒可比張令聞信後先往斛米意在便私左令指爲逼倒亦不免言過其實該米行短交漕糧昭常江震四縣皆有現存之米張令果不能獨得左令請常昭均分置江震兩縣於何地亦復無此辦法應由府遴派幹員刻日馳往斛見存米實數就四縣短交米石按成攤派不足之數責成該四縣赶緊購補先顧漕運一面密查行主周賡揚有無寄頓財産發封變抵從嚴究追按數匀攤歸欵免得彼此爭奪有悞正供周賡揚由昭文收押應即責成看管設有疏虞定惟該縣是問仰蘇州府迅速派員遵辦并飛行該四縣一體遵照（闌） 
[李經羲擬辭職東遊安慶]  
　　前桂撫李經羲中丞去年有旨令入資政院現聞該撫擬辭退斯職自備資斧前赴東洋遊歷刻已赴寗請江督端午帥代奏（美） 
[蕪關出口米數之調查蕪湖]  
　　蕪湖關三月份出口米現由稅務司湛參君函告關道存案備查兹將數目列下米四十三萬八千四百七十三石九十一斤雜糧三千七百十七石五十斤（儀） 
[條陳石膏官賣利益湖北]  
　　鄂省勸業道劉仲立觀察現據沔陽州職員劉鳳鳴條陳石膏請歸官賣辦法大旨謂民間食鹽多攙石膏米又以石膏粉飾若歸官賣與鹽米同價則商賈不得作僞國用亦可小補觀察頗然其說當即傳見該員面詢辦法（今） 
紀事 
[鬼夫婦傳書後（酉陽）]  
　　外史氏曰。吾國習慣。有男女訂婚而男死。女自願守貞。男家嘉其志。迎娶守簡。俗所謂抱牌做親。者此不數見之事也。亦有訂婚女死。而男家自願迎娶木主。虚奉以正室之名位者。此必有特别之愛情。或不得已之事故。更不數見之事也。然必訂婚在前。一生一死。以此彌縫其缺。若本未訂婚。男女皆死。而以生人之組織。成鬼界之夫婦。此從未經見之怪事也雖然。歷史上之怪事。有甚於此者。人但習見不怪耳。試舉數端。天。太空之名詞也。地球。附屬太陽之行星也。乃古人以天爲乾爲男。以地爲坤爲女。於是田界自認爲乾剛。行其專制手叚。女界自認爲坤順。成其奴隸性質。究之天地非夫婦也。而人强名之爲夫婦如此。日球大於地球。地球大於月球。月球爲地球之衛星。乃古人以日爲男象爲君象。月爲女明爲后妃象。於是日食天子素服而修六官之職。月食后素服而修六宫之職。究之日月非夫婦也。而人强名之爲夫婦又如此。城隍土地。社稷也。本非人鬼。不過謂生人託命於土榖。假設名號以祀之耳。乃各署之城惶土地。塑爲人象。或更塑女象。與男象並坐。稱爲夫人。儼然夫婦云。紹興有梅姑廟姑。貞女也。一日有某少年入廟燒香。歸得暴疾。言梅姑悅吾。俄而死。越日。某嫗自言見某少年。稱已與梅姑成婚。促鄉人塑其象。鄉人從之。並演戲數日爲賀。於是梅姑廟有夫婦云。此數者。並非夫婦也。斷無可爲夫婦之性質也。人亦斷無操配合權之資格也。乃數千年來。夫之婦之。國民中從無斥其不當爲夫婦者。受其配合之神。亦夫夫婦婦。居之不疑。從無能自檢舉。謂不當爲夫婦者。其果隂從陽配耶。抑民之知識程度低。故神之知識程度。亦未能高歟。乃邵子高女。一則確爲男身。一則確爲女身。有夫婦之器官也。一則生前未娶。一則生前未嫁。有夫婦之元素也。一則開綢莊洋貨號於上海。一則開綢莊洋貨號於嘉定。有夫婦之門第也。一則嗣父主婚。一則生父主婚。有夫婦之法律也。而且以父母之命。通媒妁之言。不以蝇昭失節。不以冥冥墮行。有完全無缺之夫婦之資格也。較。之前數者之夫婦。孰怪孰不怪。必有能辨之者矣。且夫世之眞夫婦。果何爲者。此秦彼越。非有一定之性質。不過適然相遇。如育蠶者之配蠶蛾。甲與乙配。則甲乙爲夫婦。甲與丙配。則甲丙爲夫婦。旣成夫婦。上壽偕老。不過四五十年。次則數十年。或數年。或數月。幻影空花一縱即逝。無論佳耦怨耦。長命短命。有子無子。同作沙蟲。長埋黄土。質言之。爲燐質煤質之製造料耳。知無人之不鬼。又何鬼之非人。知無眞之不假。亦何假之非眞。佛曰。色即是空。空即是色。此物此志也。讀鬼夫婦傳者。勿笑爲一篇鬼話也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（九）] [  西泠悟癡生譯]  
　　福曰否。余之爲此。非欲其信。正欲其疑也。雷曰。君之設想甚奇。請晰言其故。福曰。彼之秘謀旣洩。必料我盡其能力以圖之。今忽傳余已死。彼豈能遽信。然必因此致疑。暫留倫敦。以探我之眞消息。是余之爲此正不啻獵人捕獸。恐其深匿巢穴。而設餌以誘其出耳。雷曰。如君言。將使余等傳播於外乎。抑使君弟走告於人乎福曰。否否。余已撰就一稿。擬即送至脫開林報館。囑其訪事友登於報端。君等盍請閱之。衆因爭視其稿云。 
　　昨夜二句半鐘。倍痕汀克街天主堂外。斃一敎士。一童子。據訪事人云。該敎士係電局之執事員矮摩斯脫。不知何因。與此童子并遭戕害。或云死者實非善類。現已由警察移入停尸塲。惟關防甚嚴。不准閒人窺探。驗尸官方欲回署。忽培克街又出一案。係著史之歇克洛福爾摩斯。亦於是夜。遭人鎗擊腦部。受有藥彈傷。已奄奄一息。噫數刻鐘間。連斃三命。不解倫敦奇案。何如許之多也。 
　　衆閱竟。咸擊掌稱善。福曰往救余友華生。甚屬危險。余願爲前鋒。乞諸君爲後殿譬如獅子摶兎。當用全力也。衆皆願聽指揮。於是福進試驗室内。取出一瓶藥水。用手指調匀。塗於童子之面。頃刻變爲紫黑色。又取出濃髯一部。圍其頷際。望之不啻如奇鬼。雖逼視之。亦無從辨别。而福則僞裝一白髮老翁。其神情幾似六七十許人。 
　　易裝旣畢。復於抽屜内出一皮匣。儲有若干閃爍器具。如撬門窗之棍。劃玻璃之鑽石。消炸藥之强水。以及暗光電燈。百合鑰匙。無奇不有。一一納於胸袋中。然後謂其弟麥闊勞博忒曰。余弟可乘第一班火車。馳至羅士海邊車站。如見有異色婦人。身瘦而長。貎黑而麗。身著短襖窄袖者。急知照該處巡警捕拿。母令兎脫。並速電李師德君知之。余當有回電至。倘無此種婦女。凡見有神色蒼皇。或形蹤詭秘之人。亦宜相機察視。弟即在彼候余消息。惟不可離車站一步。 
本埠新聞要事 
[江督批准借款築路]  
　　巡警總辦汪觀察因興築馬路欵項難籌商請滬道借撥商部存欵已誌前報兹悉此事業由滬道詳奉江督核准批詞錄下據詳已悉上海北市一帶處處與租界毗連外人越界築路前已屢起交涉兹旣經該道查明如寶山楊樹浦川虹浜三路均須急籌自辦以免糾葛惟統計三路工程約需銀十萬兩現奏准指撥築路經費之灘地升科變價各項僅有一萬餘兩未售之地召變需時若待至灘地進欵積有成數始行開築必致坐失事機貽誤大局據請先在該關經理商部存息項下息借庫平銀十萬兩陸續交由巡警局汪道查收應用專案報銷仍在灘地項下分四五年認息歸還此項部存息欵本係責成該道經理現暫借銀十萬兩撥充築路經費旣由該道將認息歸還辦法預行籌妥自必確有把握好在欵項有著利息無虧此時之借用與將來之撥還均由該道力任其難毅力熱心殊堪嘉奬仰即照議如數陸續撥付一面移明巡警局汪道遵照迅將寶山楊樹浦川虹浜各路分别核實勘估興工一俟工竣即將收支各欵專案據實報銷仍由道隨時會同督率辦理以昭妥愼併即遵照曁候撫部院批示繳 
[嚴查土貨漏捐]  
　　籌防捐局委員禀陳滬道略謂卑局經收各項土貨捐欵毎被奸商偷漏曾經飭派司巡沿途稽查如有偷漏土貨即行拘拿勒令補繳詎各奸商竟敢行兇毆打司巡殊爲玩法爲此禀請轉飭工程局及巡警各局諭知巡士嗣後遇有捐局司巡在途拘拿偷漏捐欵奸商務須幇同協拿等語現蔡觀察已分别轉飭遵照矣 
[扣留端岑兩督照相]  
　　爪哇會董事周崧日前乘法公司輪船來滬帶有端午帥岑春帥照相兩架并衣箱等物因未領護照被海關洋扞扣留昨該董事禀請滬道函致新關稅務司請卽發還以便分送 
[委署海防同知]  
　　法公堂會審委員聶榕司馬宗羲現奉蘇藩瑞方伯札委署理松海防同知員缺日内即須赴省謝委然後擇吉履新 
[南洋中學開運動會]  
　　南洋中學堂定於十一日下午一時假西門外務本新校基地開春季運動會發出入塲券約三千張聞松江及蘇州各學校皆先期函請與會 
[惡姑虐斃媳婦三誌]  
　　美界浙江路承業里居民范明香與母夏氏將妻王氏毆斃一案昨由公堂復訊范供因衣服被鼠咬破與妻口角詎妻即私將衣服質錢潜購洋煙吞服斃命現父母在外借洋因知小的被拿是以不敢回家求恩明鑒判范押候補提人證再訊 
瑣事城内 
[巡防局員撒差原因]  
　　梅家弄巡防局委員陳培遠此次撒差聞被該處董事及拒烟總會調查員到道禀稱該員癖嗜洋烟自去年十一月接差以來烟癮放大以致開銷支絀將罰欵擅行吞没 
[扦役舍人之奸謀]  
　　滬道批各關扦役陳金生等禀云前因各舍人藉請查辦總書攪權爲由刋布議單把持稅務虧欠錢糧迭經梁升道提究在案今來禀情詞核與各舍人 
 
 

Page 19

 
 
控訐各節如出一手顯見串通一氣希圖傾軋深堪痛恨此次姑寛免究如再妄瀆定予革懲不貸惟總書朱祖昌承辦各口稅務亦當謹愼從事以息浮言母得稍有需索致干撤換切切此批 
[無庸請給護照]  
　　滬道批商民陳雲峰等禀云查英國地方任聽各國商人往來經商無須發給護照前准接總領事函復有案該商赴英之屬國坎拿大埠貿易所請塡照送由英領事簽印一節應無庸議保結發還 
[敎員吸烟]  
　　漕河涇漕溪學堂敎員徐某日前在虹橋鎭許渭泉烟館内與張某對榻吃烟適法華司巡檢嚴少尹到鎭巡緝當將徐張及店主一阀拘至司署判令罰洋具結釋出 
[無恥之徒]  
　　楊成林因姚易明誘姦伊妻扭至一路一區巡局喊控由游巡官審訊姚供楊欠小的洋八元除還過尙少二元八角向索圖賴反敢誣控求究游巡官以楊無恥已極判掌頰四十下日併斥退 
[積竊就獲]  
　　積竊張全生在引線弄偷竊沈姓木桶被巡士查獲解送中區巡局判責三百板發改過局三月 
[官事]  
　　前廣西提督丁槐昨日到道辭行候補知府王克誠禀謝奉委水利局帮辦兼新關查驗差巡警總局偵捕課員汪景龍請假五天上海縣李超瓊由閔行查勘盜案回滬到道禀知直隸州知州但祖蔭戸部郎中廉泉滬軍營管帶吳保恕 
　　通判梁廣松浙江候補巡檢藍鼎燮寶山縣主薄梁恩波法廨讞員聶宗羲昨均判道禀見 
南市 
[彩票加價續聞]  
　　滬道蔡觀察擬將江南彩票毎張加價兩角撥充浦東閘北巡警經費業已詳奉江督核准昨本縣李大令特往總工程局及江南彩票公司籌議一切 
[招告流氓]  
　　流氓陳長庚（即殺猪長根）陳長福沈春等近在高岸頭地方紏賭抽頭藉端敲詐現被總工程局查獲又於昨日出示招告如有被害之人准即指控一訊即釋惟不得挾嫌誣控致千反坐 
[榜示罰欵]  
　　總工程局裁判所昨將三月分堂判罰欵王阿順顧錢氏等七案共大洋六十五元小洋十一解一併榜示局前以昭信實 
[吞没銀洋]  
　　王守衡扭蔡友廉至總工程局控被吞没担保彩票洋十六元判蔡交保偕王至票店理楚 
[販戸行兇]  
　　大生雞行執事馬星載扭控販戸戴福金欠貨洋二十七元圖賴行兇經工程局孫明府判蘻交保限兩天理清 
[舞獘被控]  
　　魏鎰鋐控大興樓酒館執事劉喬福侵吞舞獘昨由工程局集訊判出外檢賬核給官利 
閘北 
[巡士誣良爲竊]  
　　陸劉氏昨投巡警總局喊控伊夫陸阿四被三路一區巡民指爲竊賊盧阿三硬行拘局責押在案喊求提究裁判員孫大令諭候提局澈究 
[請設避暑花園]  
　　商人余鏞等擬在閘北開設避暑花園昨投巡警總局求請給諭想汪總辦現正以改艮風俗爲急務當不爲其所愚也 
[添招巡警學生]  
　　城内巡警學堂三班學生現已畢業昨總辦汪觀察乂諭令該堂校長添招四班學生二百四十名照章敎練 
[體恤鄉民]  
　　城内建設小菜場後鄉民入城賣物時被巡士拘局兹警法科長聶司馬以鄉人喊賣菜蔬原係常例並非違章昨特面禀總辦請飭該區不得任意擅拘致滋物議 
英租界 
[發封店舖]  
　　德商乾興洋行控東棋盤街榮章泰號主王漢章廣東路永茂祥號主黄永和定貨不出業經飭提在案兹因該兩號人已避匿恐有私運貨物情事爰於昨日由廨派差協同包探將該兩號發封 
[私収賬銀]  
　　日商濱田磐吉洋行延菊池律師偕買辦戴莘才控告夥友蔡槐堂私収賬銀三百餘兩昨由公堂會訊菊律師稱蔡槐堂賣出毛巾五箱皮鞋八打所有貨銀均被私収蔡由協隆烟紙店主担保請爲追究蔡供此項貨銀寄存祥記號主王子明處惟戴莘才尙少小的墊洋一百十四元銀二十一兩求鑒判蔡與在案之徐振記各交妥保限五日繳銀二百九十二兩四錢三分違干未便 
[電線中斷]  
　　南京路山西路轉角之電車電線昨日忽然斷下旋由捕房知照該公司飭匠修整 
[小孩迷路]  
　　通州小孩胡金海迷路由探解解據供年十二歲在洋鐵店學業判留廨懸牌候認 
[省釋無辜] 　 
　　二馬路樂賢里雉妓孫三寶鴇婦陸阿金因狎客岳雙喜病斃由探拘解公堂訊押在案昨解復訊中西官以岳氣閉身死與鴇妓無干判令一併開釋 
[復訊拐案]  
　　陸阿福控王阿根顧竹高李金泉郁阿炳誘匿伊妻一案昨又解廨請訊判王仍交原保餘人押候禮拜六再訊 
[要證到案]  
　　漢口人周海玻因央商敦裕洋行經理西人馬海等控劉漢卿不交　砂案内牽涉由廨派差協探移提到案判候過堂訊奪 
[雙雙擒獲]  
　　東洋車夫徐阿二前晚與同業周九金之妻周秀雲姦宿爲周捉獲將男女頭髮剪去拘入捕房昨解公堂訊究判各押二月期滿再核 
[地保私和人命]  
　　昨晨公角王襄讞與英巴副領事會訊時由捕頭投稱有某甲一斃於福州路三百六十八號門牌某姓家飭二圖地保馬大新報縣相驗馬竟匿不禀報私和了事請爲傳究中西官立飭差探前往提馬到案訊究 
[公堂瑣案]  
　　陸阿四陳阿寶串竊永泰祥號毛巾等物押候吊贓再訊日商瀧廣三郎控龔明德以僞票騙貨昨由差探將龔提案押候訂期會訊童阿武竊承裕莊白絲押捕房三月陳阿四竊夏仁善衣服押捕房兩月王明崔竊黄炳堂牛皮消贓於李阿本判王押二月李罰洋六元交何開釋 
　　王順生竊張森茂香燭押捕房一月陳陸氏誘拐女孩胡阿招押官媒二年 
美租界 
[失落鈔票]  
　　前晚有一美國水手醉後在禮查路失落鈔票洋十元疑爲人力車人陳阿三陳阿明所拾送入捕房押候查辦 
[洋火自燃]  
　　狄思威路協和木行出店金某推車送貨詎衣袋中洋火忽然燃燒舉手撲滅灼傷手背乃自投同仁醫院求治 
[緝獲拐匪]  
　　顧竹廷郁阿炳李金泉等串拐陸阿福之妻昨由包探緝獲押候送懲 
[小孩送捕]  
　　小孩王丁才在北四川路玩弄石子墮入電車軌道爲行路西人所見疑其有意圖害交捕送入捕房候查明核辦 
[小火]  
　　武昌路曹合興洋鐵店前晚因潑翻火油燈失愼幸即撲滅房屋未燬 
法租界 
[洋棧失火案定斷]  
　　鈞昌洋棧失火一案業經公堂會訊十二次判令聽候堂諭在案昨晨仍由柏爾德律師帶同棧主鄭子云司賬李宏炳貨主汪秀甫朱世恩等到案聽斷旋有各保險行代表投稱李係案中要證英公堂尚須傳訊請暫管押中西官以此案業已定斷未便再押判鄭罰銀三百兩汪朱各罰五百兩完案 
[學徒疲頑]  
　　昨有泥水作學徒徐維全金阿毛將石子嵌入電車軌道内由捕一併拘送公堂請究旋由金父順元投案求請寛寡給予帶回處治判罰洋一元充公准予帶回徐押候傳到作頭再核 
[償還修費]  
　　舟子沈炳榮前被錢榮海之船撞壞船隻控奉公堂判錢償還修費洋十五元錢不遵斷昨日沈双投案稱修理完竣須費洋廿八元七角有發票可証錢稱修費祗須二三元無須如此之多聶司馬判仍照原斷認償洋十五元完案 
 
 

Page 20

 
 
國外新聞 
[嚴禁韓報入口]  
　　初八日東京電云漢城有報館一家已命停止發行近有自火奴魯魯及海參威寄來韓文報兩種係舊金山發行者皆經官府收没 
[工人閙事]  
　　初八日東京電云星期二日夜中宫琦縣法人所開之木廠有工人閙事其勢甚烈聞死者有八十人 
[英下議院討論邊界問題] 　　 
　　初八日倫敦電云英國下議院有爾利本省自由黨員萊區君聲言近日印度西北邊境股事日甚應請將關於英俄協約與阿富汗君主交酬之詳案呈交議院又問英國在阿富汗領土舉兵之前將以阿富汗君主與印度政府意見違異之處告諸議院否管理兵部財政大臣白乞南君答萊君第一問題謂不應呈出第二間題則謂以關於公衆利益未便明答萊君又問阿富汗君主承認英俄協約一事曾否問明白君不肯答告以上譯字林報 
[歡迎大將]  
　　初八日紐約電云美國艦隊自海姆路斯起行後今日已回至舊金山海軍大將愛文斯大爲西部六省總督所歡迎大西洋及太平洋聨合艦隊水雷艇隊現已由海軍大臣定於星期五日下午後行查閱 
[美報讚許公斷約] 　　 
　　初八日紐約電云美國各報對於昨日簽定之美日公斷約異常滿意 
[阿富汗戰事]  
　　初八日紐約電云阿富汗大隊近在克排山道與英國維爾考克將軍所統之兵隊抵戰頗烈以上譯泰晤士報 
[歡迎艦隊]  
　　初九日倫敦電云美國艦隊已抵舊金山該處人民歡迎頗盛議定開宴十日 
[葡皇宣誓]  
　　初九日倫敦電云葡萄牙皇梅和爾赴立斯旁議院時威耀頗甚皇即當衆宣誓國民皆呼萬歲 
[英國預算案]  
　　初九日倫敦電云英國首相愛斯奎士預算案之第一條爲籌欵卹老凡國人年在七十以上而無養生之計者毎星期給以五仙令毎年總計約需欵六十兆並擬將糖稅毎百斤减收二十二仙令其他稅章無所更改 
[籌議用兵事宜]  
　　初八日柏林電云俄政府已命議院籌議高加索用兵事宜 
[摩皇行蹤]  
　　初八日柏林電云摩皇海連幕飛已抵番士以上譯文匯報 
來件 
[永州東安興學之慘狀]  
　　東安下鄉花橋市距縣窵遠民習刁頑該處花山寺住持僧宏興係著名哥匪曾以聚匪刦抄案繫零陵獄宏興以廣錢串通革棍文炳奎朦釋窩匪如故自去歲邑侯彭公蒞任百度修明注重學務合鄉紳士集議創辦鄉學以花山寺向爲匪藪刦案疊見議改爲兩等小學堂寺中神　移置鄰近之大隠山供奉如故事經彭公禀請各大憲批準在案詎案鱗盜魁屢次殺人漏網之孫大儒鎭署存案之哥匪文鳳彩文有剩蘇光領雷恩世雷恩青文星源劉恒軒唐道騰文家慶等恨失其果穴又逆憶向所握吞之青山庵出八十餘畝將併充小學經費遂夥賄革棍文炳奎百班造意鼓惑鄉愚莫炳章莫鴻猷助費串謀於去年九月揑詞命僧宏興控縣比被收押續以毁聖滅神控府尊德公批縣查勘比經邑侯勘明斷令仍照章改爲學堂出示曉諭居民匪等志不獲伸於十一月文炳奎恃密次府刑幕祝松齡爲之臂助遂聨絡城痞多民喊戀府署德公另委蔣倅培榮復勘蔣受賄爲匪僧宏興求釋於是匪等以德公爲右已遂大肆猖獗扯毁縣示設逐縣差繼擁至辯學局碎毁房舍刦掠什物辱逐辦學諸人均經邑侯通詳在案今年正月在省正誼學堂師範生雷發龔畢業歸里慨然以息訟興學爲已任婉勸匪等請試辦一學期以卜損益比皆認可遂捐族中津貼畢業金百餘元助該校經費於正月二十六開學復筵請匪等以飫之亦無異議忽二月初五文炳奎聚匪黨數百人於青山庵挿血聨盟演稱受府尊旨意學堂若成爾等必死不如毆殺多人使彼等不敢再辦一切皆有府尊主持於是孫大儒等恃穏愈狂次日率匪等執械持民直圍校舍適是日休息學生皆外出發聾知匪勢兇惡避鋒於花市焦茂發店崦文鳳彩雷恩青等踵至搜殺當受兩傷急由小巷逃出鳳彩等復追至翁家坪刀棍　下遍體鱗傷腦裂腸潰即日殞命當發聾在難時其弟恩波聞變往救幾被横殺受傷十餘處遇救得免初級師範學生雷鳴盛因送所捐費七十元往校在市聞警急匿於該市藥店匪等入店破壁扭出搶其洋銀腦傷三刀幸鄧懷機冒險相救懷機右手四指俱被砍折鳴盛始免於難乘勢將該店洋銀百餘元罄行擄去不饜復合隊入校抄毁校中什物一空已而仍聚於青山庵建旗發號聲言某日余將殺甲某日余將殺乙更密派多雄截殺投控之人發聾族人雷恩壎遣人間道至省告於邑人之在省校者合禀學憲已蒙批示初九日文炳奎文鳳彩等來省意欲效去歲南就敎案拘通梟匪以圖不軌蒙學憲委長沙縣大令沈公密拿已於十二日拿獲匪首文炳奎與雷恩世二人收押在案而正兇孫大儒文鳳彩文振領蘇光領雷榮增文春生孫歸保孫擾民蘇長命等尙未拿獲青山庵之衆尙未解散此敝邑兇頑仇學釀成大案之實在情形也比年以來各省匪徙搗毁學堂者時有所聞如敝邑疊次抄毁竟至慘殺紳員則爲敝邑所僅見如不痛加懲創何以維持學界安靖地方永州學務廢弛爲通省之冠敝邑地處偏隅花市又距縣百三十里鄉帅無知方震撼於匪等之謬說懲戒於發聾之已事相顧莫敢發聲加以官場之避重就輕匪等之兇惡不悛敝邑已矣其如通省學界前途何刻下邑侯痛念發聾以急公身戕恨不即爲昭雪而營力微弱不敢輕犯其鋒又恐苦心不諒於重台轉或以操切遺咎爲此懇各紳學界諸公伏冀鼎力詳告各上憲嚴飭營勇拿辦以懲兇頑以維學務東安幸甚學界幸甚永州東安紳學介同啓附錄學憲批 
　　據禀已悉查該縣花山寺本係下鄉四圑公廟去歲即經官紳協商就庵基改設小學該處地痞孫大儒等節次挾私阻撓揑詞上控特經撫部院曁本司嚴批騣斥並飭長善兩縣查明孫大儒等歇戸勒令交出押解回縣審辦在案乃上控業飭押發而就地痞徒阄有毁學仇殺之東本司前數日先有風聞即飭電詢永州德守處復稱二日初六日龍燈經過該庵痞徒乘勢肇事雷發聾毆斃雷恩波雷鳴盛等受傷案已通禀等語復經本公司續電切責府縣飭速緝拿兇徙務獲懲辦在案兹閱該生等所禀形雷發聾熱心興學不撣艱險遭羣痞積忌攢毆戕身深堪矜憫業飭地方官撫恤該生家屬俟案定后酌議撫恤該處痞棍如此頑悍兇殘實屬形同化外現已由本司會同按察司遴委幹員馳往曾縣查辦並飭將雷發聾屍身傷痕驗明塡格詳報一面勒緝正兇按律訊供擬辦雷恩波等受傷輕重亦飭分别驗明安心延醫調理該處學堂仍照章設立由地方官督同正紳妥爲保護不得再有意外情事總之鄉村立學借用庵寺房屋奏定章程載有專條係奉旨允行之件該痞衆等抗違明詔逞兇毁學竟至戕害人命决不能幸逃法網地方印委旣奉嚴飭必無不盡心辦理究竟正兇何人肇釁何事一經獲辦研訊定當水落石出該生等其各安心嚮學靜候官長審辦可也此批 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
