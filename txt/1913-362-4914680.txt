# 1913 - 362 - 4914680

 

Page 1

 
 
[要件]  
　　劉樹堂擬請創辦全國森林意見書 
　　我國千百年來以東南為財賦之區正供出焉西北一帶沙漠無垠不宜樹藝五榖之地實多然東南沿江各省量山濯濯綿延高亘其佔地勢田臨居十之四廛宅川河道路居十之二餘外拋棄荒蕪不計歲時尙有十之四焉使逐漸推行考察土性分別種類講求森林五年獲小利十年獲大利將來歲入無論國家與地方之支配若何足與正供為比例或有過焉者旨哉管子之言曰一樹一穫者穀也一樹十穫者木也且夫萬物莫不出於土五金礦產藏於土中開採究無定算誠不若森林之見於土上自墊子以迄成林來復巡環可以逆探其效果雖旱潦寒煥有時而差終乏荒歡之憂虧損之慮至森休中若茶若梓若杉若恫若橡松樟竹等類尤於工商有切密關係材料豐則運輸廣製造多則改良易出口之貨必漸增加行見寸寸黃金莊嚴璀璨之中華民國有日新月異之象焉此盡地利而為利益之大端者二 
　　近者庫倫歸自治矣番匪率內犯矣黑龍江屢吿警矣雖外交失敗容有攸歸顧亦我國幅員太廣鞭長莫及空虛遼闊如入無人之境有以啓之邊患迭乘勞師糜餉加兵則匪睦鄰之道退舍則抱領土之憂他國以有土地而利興我國以有土地而害集何不侔之甚也嗟乎尺寸之區悉經前人鐵血而構溯其轉戰數萬里需欵億萬金忍一旦無故棄如敝屣曾不少惜直恐門戶而堂奧肢體而腹心矣昔趙充國備匈奴屯田湟中甸奴不敢窺伺者十　載未幾罷澈以致疆務日棘此後人不師前人之過今列强之侵略政策亦以擴張實業為目的其主旨曷嘗不同苟仿其道而行之易屯田為森林就殖民為遣散枯島變而葱蘢荒徼修而稠密生長樂育氣候因以和適香港靑島之成績獨不可形諸他處耶　香港靑島未經英人與德人布置以前同一荒島耳氣候燥烈人迹罕通自與英德訂約後建築頻興樹蓺繁茂披荆關萊吸取空中淡養風候迺為一變）外人見我旣有設施野心自戢由是而商賈通由是而稅率起國家第一轉移間所費薄所獲巨抑何憚而不為歟蓋昔之寓兵於農良法具在今之寓兵於林因時制宜代有遞嬗道無變遷橫豎中外如出一轍此寒邊要而為利益之大端者三 
　　財政困難已達極點民國前途危險萬狀今日言借欵明日言公債司農仰屋羅掘俱窮鹽政關稅業吿抵押矣駸駸乎更有議及地丁者歲出日視其多歲入日見其少勢不至於破產不止中央固無論也各省仍有重負維持現狀巳屬竭蹶遑暇遠計哉唯然日復一日瞬息二年不於此際未雨綢繆則桑楡東隅必將並失悔嗟何及夫見邇忘遐者人之常情也炫奇標異者時之趨騖也論不新不足以聳聽聞事非創不足以誌欣喜在淺尠者流以為森林乃農政之一情輕效遠弗足與圖巨業而濟燃眉不知化無用為有用得寸則寸得尺則尺試即數十里之地立一比例而推衍之則全國森林為數更當奚若（樹堂立有江西廬山森林預算决算表刋載本省京師各報內以二萬餘畝地計自五年至四十五年每年所獲之利分直接間接兩層直接之利當在八百萬元以上問接之利約模二千萬元以外）故日十年二十年後歲人必過正供也非然者流光似水債重如山追索者紛至沓來息且不支本於何有使不預籌一地以為之基則束手待斃而已此償宿逋而為利益之大端者四 
　　總括四者而言納游民寒邊要其利益卽見諸目前盡地利償宿逋其利益則徵諸久遠者也興有形之利去無形之害當務之急莫森林若書曰民為邦本本固邦甯我政府其三思之其急起而圖之乎樹堂一介老農學漸土殖第此中經騐二十除年不揣擣昧更擬創辦全國森林辦法八則並詳述之乞垂鑒焉　調查官私我國有田賦無山賦民間重視田而輕視山由來已久蓋以為田有利而山無利也本不甚愛惜之具當無限障害之投拋棄於無何有之鄉而不自覺民山如是官山又焉怪耶政府亦向以無賦從未經意而全國之山有多少更無由知於是官私兩失國乃大貧茲農林部歸併工商似宜注重此事要之農林為工商之母不可舍本求末宜先以調查為入手擬請飭下各省民政長轉飭各屬知事督率實業課人員隨帶測繪生至有荒地點分別官私丈量面積並將該地氣候土性詳加測騐繪圖立說呈報民政長再由民政長咨送農林部備案以淸底蘊 
　　　劃分區域吾國全國鐵道數萬里將來需用枕木實屬無量非擇地種植不足挽借材異地利源外溢之恥查前淸宣統二年駐義使者吳宗濓奏請於長江一帶温濕之地種植桉掛蓋按樹之生長力最速（據吳氏按譜所云按樹二年間可長至七邁贛州與南昌三年前皆巳試栽現每株實巳丈除高）功用處亦最宏（樹皮中之膠汁旣可染色又可製革其木質之堅結尤可充隄工橋樑鐵路枕木之用）迄其成林更有養銹樟酸空中散蕩滌穢袪瘟衛生尤適低窪汚澤處處宜之采購子種事亦非難（樹產自澳洲總稱愛烏加利潑多斯又美洲及印度南洋羣島亦有每小包子種約秧三四百株價一佛郎）原書可考成法足師擬躋先以湘鄂贛皖江浙六省編為二十區種植按樹　先從江西應山試種）每區種千萬株造成來復森林復將全國鐵道路 
 
 

Page 2

 
 
線雨旁陸績種植十年以往則揚子江之一帶荒山當變而為參天蔽日矣國如不富未之信也　（未完） 
[時評]  
　　今日之好消息　（冷） 
　　今日之好消息有一二為大借欺又成一為張勳免本官 
　　大借欵又成何足為好消息國而借款消息已不好矣借款而日大消息更不好矣大借欵而日又成則大借欵之成者已非第一次第一次成後所謂好消息之效果者安在然而今日之中國則實不得不謂之好消息也何則蓋舍借欵無他法舍大借欵不　　用而大借欽皆决其難成也 
　　張勳免本官更何足為好消息本官者伺江蘇都督是也在張勳言去江蘇都督消息何好在江蘇　為之都督者不望其留而望其去消息更何好然而今日政府乃　去之以前種種之謠乃能未一或騐是已政府之幸而江蘇之福也 
　　嗟乎今日中國消息之不好亦多矣得有一二差足自慰之信余已不遑計及借欺又成之果確否果無後變否張勳去後之兵果　若張勳否代之督蘇者果能不為張勳否不問後之消息如何而巳諍諍為之評也 
[命令]  
　　十二月大總統命令　江蘇都督張勳准免本官此令 
　　又令　任命馮國璋署江蘇都督此令 
　　又令　任命趙秉鈞署直隸都督此令 
　　又令　任命張勳為長江巡閱使此令 
　　又令　任命江朝宗署步軍統領此令 
　　又令　據兼領福建都督劉冠雄電呈福建軍隊巳次第裁併就緒等語所有福建陸軍第十四師應卽取銷此令 
　　又令　國務總理熊希齡呈據蒙藏事務局呈稱據伊克昭盟盟長特固斯阿勒器呼雅克　呈請任命善濟密都布為鄂爾多斯左翼中旗協理台吉應照准此令 
　　又令　陸軍總長叚祺瑞呈核覆察哈爾都統擬以福減阿補公中佐領睛予准補等語應照准此令 
　　又令　陸軍總長段祺瑞呈核覆正黃旗滿洲都統擬以振陞德海接襲世管佐領請准予接襲等語應照准此令 
　　又令　陸軍總長段祺瑞呈據江西都督李純呈稱陸軍憲兵中校廖伯琅曾充偽兵司令官訊有附逆實據請予革辦等語廖伯瑯即褫革軍官　奪勳章嚴行審辦此令 
　　又令　烏珠穆沁親王素諾燧喇布器堅心內　遠道輸誠實屬深明大義應給千親王　俸所派呈遞方物之管旗章京色旺抵事應加都統銜以示優異此令 
[專電]  
　　北京電　英文京報謂黎副總統來京之故　袁黎久欲會晤今來踐約　國事顛危欲來分任其勞　先自解兵柄風示各省以拱辰之義第三義為最確鄂人素不願黎北行黎平日曾吿人云繼為韓信死亦甘心蓋秉性忠純而性又恬退亦明哲保身之義也 
　　北京電　昌黎事件外交部要求日本以三事懲辦行凶軍人賠償死者費用致書謝罪新使允下二而不允其一曹次長謂允賠費謝罪則軍人之有罪無疑何以不懲以此相持未決西報多不直日人謂南京事件日人所要求件條我悉許之故為不平江寗日領日前來京自謂過浦口晤某要人外人頗疑日領此來與張勳解職有關係 
　　北京電　王慕陶月前來京渠由比啟行時有歐洲萬國博覽會幹事范樂本創議擬一九一六年來北京辦一萬國博覽會為袁總統六十之紀念豫計費用一千一百餘萬佛郎大部分取之富籤合之賣票及場租可得千四百萬佛郎王已為之條陳總統 
　　北京電　袁總統准湯化龍等呈請將開國先烈吳祿貞張世膺周維楨事蹟宣付史館立傳并於殉難地點建立專祠北京電　甄別司法人員報名現又展期至二十四日止 
　　北京電　前湖南都督府參謀長江　於文日解京聞副總統極力為之斡旋不難寬宥 
　　北京電　外交部擬裁主事念員簽事八員各員甚為恐慌古城子電　新疆紙幣信用日壞現每兩銀票兌換俄幣一元須加貼水二三錢不等財政大受影響中央若非接濟現銀該項紙幣將俱落俄人之手新疆即欲破產 
　　安慶電　胡萬泰之父殿甲呈請大總統提胡到京開軍法審判總統不准 
　　成都電　川邊一帶地方現尚安靖惟餉項支絀無法騰挪擬縮小範圍 
　　南京電　張督飭各軍隊此後如有被裁軍隊退伍兵丁勾結滋擾情事一經拿獲立按軍法辦辦 
　　南京電　蘇省現與英商某銀行籌商借欺聞已成熟不日簽字 
　　南京電　蘇省財政預算以入抵出尚不敷八十萬元韓省長已電請財政部可否由國家補助 
　　南京電　江蘇審計分處由單處長組織就緒業已發表科長三人為陸鴻吉蔡培楊蔭樾科員十一人顏士晉陶恩章王芝芳周承裕祝撰望高光第吳鴻章金家祿陶霦陳景運楊模禮此外錄事無定額 
　　南京電　工商部現擬將運河截灣就直其經費由財政部撥給俾可以工代賑 
[特約路透電]  
　　北京電　路透訪事今晨私　袁總統禁城之中積雪徧地而黎副總統所駐昔年德宗帝幽居之處乃在湖中小島之上四圍均已結冰其上亦有積雪焉袁總統在私室接見路透訪事室中賓客頗多皆預候袁總統者總統體殊健康精神亦旺訪事問以國會須維持否袁答自將維持其言殊確鑿且謂政局已有希望中國政黨領袖近雖未能與中央政府和衷共濟然其熱心愛國之志顧殊可嘉尚彼等有僅以為民國旣已成立中國凡百困苦即可免脫而不計及由專制改建共和其敷設大非易易也至熱心達於極點之民國領袖數人其舉動無異慈母愛子過切而投以成人之食品欲使徧嘗各味中意胃難消化百病隨之民國初成正類嬰孩善撫者當喂以適合嬰孩之食品而平日撫養尤宜謹慎以俟其長大而援已又謂彼殊願擢用可以欽佩之熱心家數人襄助發達民國惟彼等當循行中央政府之政策逐步而進根基鞏固而援始可以支大厦已成之事固多應為之事仍　不少總統者猶木工之建屋耳國會則為建築師也而木工有時亦能提出簡便能行之方伕以免耗時周折然其大綱仍應遵　定章而實行也訪事機間以對於增稅一事之意見袁謂彼意增稅之時機已屆南方領袖前於光復之際為得民心起見曾裁去各要埠釐金落地捐迄今卒未重徵加稅一事按列國約章郎裁釐之謂也則不如乘今行之較將來政府恢復已裁釐局後行之為便蓋恢復釐局及將來裁廢皆須需費故也今首當將　虛數之五釐核實以為增　之基礎然後即將從事增加政府已向各國提議此事預料不日可開談判蓋各國必須贊成此議故也袁總統援又述及經濟狀况謂今已確有希望海關入稅已足解付所抵之各借欵及各賠欵鹽稅收數亦日見豐旺光復以後經濟固窘加以此次亂事更見其甚然中國實不能謂為貧國也中國者如健漢而患血脉不通之病不難痊可也一俟經濟之流通恢復舊狀加以民國政府便利逾恒中外交通更可自由採行有益之西制文明傳播於全國則中國國勢必能蒸蒸日上以副其良友之望彼等雖於戰爭黑暗時代而對於中國之前途終不失其信心也云云 
　　北京電昨十六日晨總統府開特別會議袁黎二總統滇皖川三都督國務員七人均與會討論大政方針 
　　漢口電　署理都督段祺瑞會語謁客云今日當實行軍民分治副總統治鄂時全未從事此舉至本省之整頓財政及各項民政改革事務當聽令省長為之新任省長已於今日視事又鄂汴西北匪亂政府因南陽府司令平匪無功已取消其職現已派大軍往征白狼云 
　　漢口電　武昌日來已有顯著之變象重要之任皆委新員居之 
　　北京電　據雲南府領事消息此間當道派兵二千名赴大理府平亂 
　　張家口電　政府近運馬約六千匹至張家口大約因蒙古大局擾攘故南下以求水草近有兵若干由蒙古開回足見前敵暫時可無戰事 
　　廣州電　廣州灣法員頒行新章境內居民每人每年須納稅洋四元每牛一頭須納稅洋兩元華人已向伕員抗議並請廣東當道干涉此事 
　　廣州電　聞龍督及李省長均贊成以政治會議代國會之政策而粵民則皆反對此事譯電 
　　京電　據新紀元報載稱昨在外交部與克里斯浦銀行團訂定借欵英金一千萬磅 
　　北京電　政治會議嗣後每星期將開會三次 
　　北京電　國務院請廢省制分全國為各州歸國務總理管轄縣知事均隸屬於州官警務亦歸其管理 
　　北京電　張勳已任為為長江巡閱使張已允就任惟將移家青島其眷屬已抵該處 
　　紐約電　美國海軍少將拂洛乞電稱墨西哥台姆　柯之叛軍為官軍擊退後該處商店均已開市已無續亂之象 
　　倫敦電　據巴黎羅馬兩處消息英國已向列強提議希臘所佔愛琴海羣島除伊姆勃洛斯台里杜斯二島應還土國外餘准為其所有惟關於修築砲台及輸運戰時違禁品二項須具有保證　說已確法政府已致文英政府承認英國外相之見解 
　　倫敦電　女權黨縱火焚燒得物浦愛格培斯之聖安里教堂南面之欄全毀風琴亦受損 
　　柏林電　奧國海軍部要求克印（奧幣名）四百二十兆以為後五年擴充海軍經費 
　　柏林電　據土耳其所聘英國海軍司令宣稱彼等之權限不亞於土政府近聘之德國軍官故土政府此舉實不足驚異 
[要聞一]  
　　說張勳之於江蘇 
　　（十四日發駐北京記者天幕） 
　　南來人大抵問記者各報均載張不日去職不日去職而至今未去者何也豈亦新聞家謠言之一種耶記者審知此非謠言謹述其原委如左 
　　先是自搶掠事件起而蘇人紛攻益以日人被殺而外交棘手後中央為顧全大局起見因有李盛鐸等特派南行之一案其時張氏已大怏怏有去意其時已將秋凉李見張尚穿夾衫謂何以不著棉夾張謂我不日將去何用帶此等累贅東西詞意殊堅決李等回京報命後袁總統頗持慎重謂秘書江蘇某君張部下約二萬人若操切從事萬一不意豈江蘇之福此義亦極正大是為第一時期中央自得李等報吿及張之電詞因從事籌備一切蓋袁公深信張氏服從之心甚堅即令離職張决無他所難者部下耳故令張離職方法之根本要義在去江蘇而不去其兵權或令為長江巡閱使仍統今軍或改為山東都督（其時周自齊已入閣）日本使館忽起而抗議艱函致外部謂聞中政府有意更予張氏以江蘇都督以上之職位殊非日本之所希望云云而山東更有健將靳雲鵬在其人在軍事派中為頗趨新化者對於張氏殊不滿意張為魯督　靳之去留又成一大問題故魯督一層作罷而注意專在巡閱使一層因有總統府秘書次長阮忠樞（字斗瞻）之一行阮氏與袁總統為表親而於張在前清最為莫逆乃拜把兄弟且非尋常拜把者阮專車南行其使命在問張以所欲得者亦不必定為長江巡閱使也是為籌備之第二時期（在此時期中赴甯者不只一阮秘書沈兆祉亦會奉命南行沈係張同鄉以最圓活政辯之詞說之張氏意亦頗動）阮到寧援本報專電發表長江巡閱使消息江寗頗震阮之秘書某君特函本報另一記者勸勿有聞必錄或於大局更生影響且附稱箇中事實及辦事困難有非局外所能窺悉者其言頗出於至誠余之夥伴亦頗諒之然微聞此時張之離寗已加一層困難一言張之據當局者之意以為速發則禍大而已阮因歸京以委細報吿因以頗生波折是為第三時期然中央籌備之意并未以是中止其一殆原於民意其二實迫於外交故段芝貴氏之南行雖主旨在查辦江陰事 
 
 

Page 3

 
 
件而亂者寫與江蘇都督問題大有關係是亦可謂為第四時期至中央籌備未會中止之心觀於馮國璋氏之常駐於寗即可概見至張氏去位决心是否如第一期時代則非記者所能衛言蓋以張氏自問其本身實被社會之誤解（說見下）每及疑謗紛紜輙紛然淚下而其致總統電有解甲歸田之　非中央所望於張氏去現職而不去兵權之盛心因此一著大不鬥筍故尤費 
　　躊躇也至所謂社會之誤解者則在京為張氏呼冤之要人之言可為代表其略如下 
　　　謂南京搶掠最力者决非張軍實為雷震春之軍此語某最渠軍長亦頗為証實 
　　　謂張氏性情抗直心術無他特於社會潮流不能甄察故被此謗徐世昌氏會語人曰少軒能剪掉小辮子或可省許閒話即此煮也 
　　　更有一節議論發端甚微而將來必影響於政局及黨派記者在今日尙無記述之自由略言大意則中央頗有要人謂攻張者並非輿論特江蘇一部分向來把持行政機關者不利於張氏之用人耍為極端之論云云更有一部分之江蘇別派助其証佐又有有力之特派使寡証實其言因此一層將來對於江蘇前此之行政機關更須發生一層公案雖為支節屋然所開不細也 
　　以上所云讀者幸勿誤認為記者之批評不過北京實有些一種最有力之議論而記者因轉述之耳至於外交其先日使要求雖切但係一種希望條件袁總統以軍隊為言不能拘以時日然在日人方面已認為政府已許允去張但為時期問題後外交部以昌黎事件日人一味特蠻與南京事件對照太不以平等及人道主義待我我何復顧此希望條件老而事至今日則日人持之更堅其唯一說法即日外務省已將中政府允許張勳解職事件正式發表於國民故至今日日人雖漸了解張之無他南京日本船津領事亦漸與張交睦而日本軍官么往來南京者尤頗為張氏推譽稱其勇直而去位一節决不能放鬆日前竟有一日本政客向政府密言謂不去張則今山本內閣必倒此後將更有武斷內閣出現亦非中國之利云云外界暗潮日甚一日而中央籌備之心亦本未中止故以目前論之張之去留誠為時期問題而已 
　　外交團撒兵問題之面面觀 
　　十二號下午外交團開特別會議而議徹兵之事其結果動何尙雞預定茲將會議情形彙列如左 
　　俄公使之提議開會時俄公使提議云耳 
　　下京津等處地方安靖中央政府之威權巳逼及奎國足以保護其人民之生命財產各國駐在直隸之洋兵現無必要之需用均可徹退各國贊成與否敝國所不敢知惟敝國極欲將其兵徹退先行回國矣 
　　外交團之意見語畢外交團大體意見以飲公使突如其來之提議羣持反對理由以現在張家口防務正在吃緊蒙邊一帶均未安定又自去年京津保等處兵變以後各處之得以維持現狀者均係洋兵之力故多數皆反對此議云 
　　西報之言論據西報之言則謂此畢出於俄公使之提議者其中大可研究蓋自中俄訂結協約以來俄政府專用一種手叚表示與中國親睦之意然其作為頗有貌似神非之誚不過欲借他國之阻撓以見其獨能顧全中國耳故今日所欲問者俄國既願撤兵何以不令蒙古南下之兵徹回於庫倫耶 
　　日報之論調日本在京之順天時報謂當詩俄國提議之下各持意見未至表决且羣以此事關係重大故又各向本國政府電請訓令以賢處決夫俄國公使突然提起此稱重要間題其命意別有所在耶抑中心信賴中國政府之能力耶此項提議固中國人士所樂聞然其得時與否未敢遽言雖提議者自有一面理由亦足以顯露尊崇友邦之雅誼此果其時也想各國必當一致贊同如非其時也則當祥加思考萬不可忽茲將俄國並各國駐屯北省之矣額摭錄列表以備參考甲）俄國軍兵駐紮北省者北京二百七十七人楊村二十七人天律七百四十二人共計一千零四十六人（乙列強軍兵駐紮北省者扶國一千二百七十人日本一千七百七十九人英國一千九百一十人另有　兵八百三十五人德國四百五十四人美國一千四百五十二人奧國八十五人意國二百二十人比國三十一人和國三十四人 
　　財政部救濟京師銀市辦法 
　　銀色低下之理由前清末季北京通用之銀均由爐房估驗蓋戳而爐房甚多其內十八家資本較厚為度支部所驗定成色尙足　用亦厚民國成立之初金　緊　　　以銀元各地通用且易於守藏紛紛將銀散於市場由是數元一元能易實足銀八錢以上爐房受金融之影響不能生存相繼倒閉而經濟社會更為之騷亂迨後大局漸定政府日以第羹充行政經費外各國銀行以銀元貴銀寳賤乘中國政府緊急需欵之際卽以低成之銀亦可照十成之銀計算爐房知此處可以獲利亦願為其利用遂致成色愈益低下云 
　　外國銀行之反對熊總理視事時銀市日益敗壞决定開設公估局規定試辦章程乃事甫就緒頗為外國各銀行所反對其理由謂公估局初開金融界更將緊迫以現在金融界之緊迫由於低成象銀不能通用於市場而因公佔局之設無論其為實足銀也低成銀也均須經其公估然北京通行之銀其額甚鉅而欲一一公估斷非數日間所能就緒當初行之際社會上以有公估局之設非經公估局蓋戳之銀不能通用而大部分之銀致不能流通於市場其金融界將更較今日為緊迫也 
　　公估局辦理之手續財政部對此志在必行並為提倡風氣計在初辦三個月以內持銀往估概不收費特發通告風劫各界茲錄之如下本局已於十二月一日開辦前由財政部通告限自十二月五號起所有各項銀錠末經公估局佔定蓋有戳記一概不准通用在案嗣本局查得師地方廣闊門商號衆多存儲銀錠為數尙巨雖經通告在先　商民等城隅僻處未待週知或因特別情形未能即將送局佑騐當經呈請展緩期限昨舉財歡部拂令內開據呈稱京城市面廣大商民對於公估事宜尙未周知請展緩實行通用估定銀兩期限　情查本京設立公估局事屬創辦該局長所呈各節亦係實在情形應准將實行通用期限暫行展緩仰該局長速將此次展限理由通吿商民人等知悉一面仍由該局長督促估騐並隨時體察市面情形另擬實行通用日期呈候本部核定再行布告可也此令等因奉此茲特通告北京商民人等週知如存有銀兩務希即日來局佔騐本局三月以內佑銀概不收費切勿意存觀望致便逾期受損是為至要特此通告 
[雜評一　（無名）]  
　　克利斯浦借欵　前次五國大借欵談判時忽有克利斯浦借欵一事今日第二次五國大借欵又在談判時而又有克利斯浦借欵又成之說　國之事往復循廻之不已耶 
　　袁總統與路透訪員　袁總統對路透訪員語其最足注意者為必待維持國會與又將增加關稅之二事耳一為日後對內之信用一為日後劉外之方針袁總統此言當不妄發也 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　清德宗帝后奉安紀聞 
　　此次前清雨宮奉安典禮攸　除大總統以政務殷忙未能　陵僅在府行　遙拜式黎副總統派員致祭外其餘京內外到陸之人極多計十三日（概）舊曆言火車開往五次十四日火車開往四次客位擁擠不堪人無隙地十四日尤甚此可見一般人民對於此事之心理矣茲撮其奉安時見聞詳誌如左 
　　皇室之赴陵者　瑾貴太妃十三日乘早車到　時巳十二時半庽暫安處東院瑜太妃聞在東陵未克前來世太保十三日來陵與徐太傅共住一處陸中堂伊克坦亦於十三日來陵共住一處朗貝勒賓銘實照均十四日到陵那桐亦十四日到陵腐永福寺統計親貴之中到陸者寥如晨星云 
　　京內人員之到陵者趙秉鈞來最早初七即到陵　與隆寺禁衛軍庽永福寺內務部　朱總長錢次長以辦差務十三日來陵同住一公館林紹年徐坊等八人均十四到陵共住一處其餘國務院人員來者亦多均有公館其公館在永福寺旁 
　　外省人員之謁陸者　此次謁陵人員由外省遠路前來者絡繹不絕如　錫鈞自奉天來饒士端自江西來沈曾桐梁鼎芬等均自上海來其餘來者極多未能遍悉云 
　　奉安則後之謁陵者　奉安期前之謁陵者有榮慶諸人榮因步履不便故先期來奉安期後之謁陵者有　林紓諸人林係前清舉人未入宦途云 
　　到陵人員居住之擁擠東西陸向來無店在前清時代凡有陸上差使皆須租賃民房自民國成立到陵之人甚少居民遂無此項進欵此次到陸之人不下萬餘因之附近梓宮一帶住房租價異常昂貴每一房間多者居住十人可謂容膝之地足以安身矣 
　　奉安以前之情形　演槓　房係三條胡同錦某（槓王所開）槓夫均十四案車前來共計千餘名每八十人不一班德宗景皇帝隆裕太后槓前各分四班珍妃槓亦如之槓夫每日操演一次（十四日演車十五日演槓）觀者如堵　燒活燒活中各種陳設俱全排列路側約有數里之遙聞承辦此事者為王子元寶成之東家前清之官表糊匠也 
　　叩謁梓宮之秩序　謁陵之前清各官員除近支王公以及侍衛等各有與祭專職外其餘一概於十五日早八時前往梓宮前行禮按前清舊例叩謁梓宮皆有一定地點以職官之大小品級為衡此次由瑾貴太妃面諭所有到陸之人無論官職大小皆得叩謁梓宮云 
　　致祭時之情形　十五日早八時大家隨同上祭均在宮門內計有數百人勞乃宣吳郁生等皆在內劉春霖亦適於此時來陵國務院總統副總統皆有代表致祭祭後凡在前清宮至三品以上者願叩謁梓宮由世續派人帶領到梓宮前行三跪九叩禮計叩謁梓宮者七人勞乃宣錫鈞沈曾桐沈瑜慶劉世珩陸哀係前清殉難晉撫陸　琦之子餘一人未詳 
　　梁鼎芬之哀憤　早祭之時叩謁人員哭之最痛者為勞乃宣梁鼎芬諸人臨致祭時潤貝勒朗貝勒行至宮門前梁鼎芬厲聲謂潤貝勒日濤貝勒因何不來潤貝勒低聲答曰肚子痛梁厲聲曰肚子痛即不應當來耶豈有此理豈有此理梁又大聲仰天曰奕劻上那裹去了載振亦不來像這種東西天理良心尚有絲毫沒有前清用此等臣子惡得不亡言罷大哭不止國務院及民國一切官員致祭畢後在宮門前見梁鼎芬疾前欲行握手禮梁　避之連聲大呼曰我心緒亂得狠我心緒亂得狠當梁痛罵奕劻載振之時侍衛之中多數人皆為之首肯云 
　　馬某之被拘　當上祭時有馬某者身服便衣誤入門內致為守衛兵拿獲聞馬亦一前清官員因未穿禮服遂遭此阨守術兵以其情節可憐禀知世中堂辦理大約不久即可釋放 
　　主祭之人物主祭之人物原定倫貝子那王二人倫那到陵較晚其未到之先主祭人為色勒經額十六日早三點上祭晚四點安位叩祭之人均着吉服謁陵蓋是時奉安禮成也 
　　外交部全國會議之籌備談 
　　外交部孫總長以現在將屆中央與各省特開外交會議之際亟宜籌備議案以便討論徐砟已擬定先將修改關稅及歷年與各國所結各項國際條約預備提出討論外現又飭部將關於各省議案擇要列表聞部中將此項細表業皆備妥呈　孫總長內容係分六則茲誌如下（甲）收回領事裁判權之議案　研究華洋之訴訟法　各處戴判所之章程　討論各國法律之精要　詳定裁判官之資格（乙）劃清租界與內地之議案　地基尺丈註冊　注重界石　妥訂界內界外權限　磋商車馬通行章程（丙）限制外人游歷內地之議案　注重查騐護照　注明游歷地點　游歷之目的　游歷之期限（丁）查明教堂以便保護之議案e詳查各省所有之教堂　注明某國某教　教士姓名　合堂人數戊）關於旅華外人之議案案　所有旅華外人均　遵守國　私法　應由中國清查戶口注冊　註明職業旅華年分已）取締外人在內地置產之議案　山河祠廟公產不得置買如中國人民有私行售賣者按盜賣公地論　民產售與外人時須將契據呈明地方官查騐援蓋用圖章　外人不遵則交該管領事官罰辦　人民不遵則罰契價三分之二云 
　　藏人是否承認共和耶 
　　民國成立後藏人頗持獨立態度介英人居間　約訂盟正式政府吿成大總統飭西藏宣慰使陳貽範致電一件茲將達賴復書一通由陳貽　轉電外部其詞頗為暗昧照錄如左　日前將大總統致達賴電文交藏員轉遞現接復函一件當經譯成漢文其詞曰大總統鈞鑒頃由大總統之全　專員陳貽範遞到來電欣悉大總統業經民國公舉中外列月亦已承認承電示敬謝並祝大總統福　無疆動業彪著中國太平興盛鐵緜不絕惟大總統之經猶是　焉等語已由部代呈並函達蒙藏局　案矣 
　　貴州森林之發覆者 
　　農林部山林司林政科主事梅涵鎭君近具呈該部張總長條陳整頓貴州林務略謂黔省僻處邊隅雖有天然之絕大利益亦鮮有計及之者織涌以疇　奔走四方南極緬越北曆幽并綜計全國森林首數滿州次則黔中實甲於西南諸省加以山川奇　氣候適宜荀其治理得法從此為世界建一大公園卽於東亞開一新瑞士計其天產富饒百殺五金姑　勿論僅舉林產之　　大者有若石阡謂潭之茶可以飲大定平越之漆可以　思南興義之女貞可以蠟正安之桑遵義之懈皆可以　銅仁松桃之桐油可以供燃料飾器具黔人久食其利而苗嶺杉木尤為出產唯一大宗更舉東省廣州林產比較言之利益雖有大小之殊然一則國際轇　束縛自由一則內政完憂設施無阻難易固逈不相侔矣竊謂宜規定貴州為大林區設林務局於黎平為將來遠大計竭全力以注重造林則不獨開山國千百世無窮之利源更足防內地兩大河上擁之水患至於欲籌目前鉅欵以濟急需則宜由部中派員調查苗嶺杉產情形詳訂章程招商承辦木植公司由地方官切實　　保護陣之經營採伐運銷等事撮錄大略條陳於左（甲）林況之調查苗嶺山脉直貫全省自西徂東延袤一千餘里其東趨湘桂之南幹大山徧產杉木山價至廉惟其間有內山外山之別黎平一帶外山已採者十分之六七古州一帶外山已採者不過十分之二三計僅黎平一府東泛沉水以輸出湘鄂者歲額常在百萬以上其由古州南下柳江者向少措意自前清宣統二年柳守楊道霖始組織華興木植公司經西江出海運銷香港上海等處獲利極豐正擬招股擴充適因軍興中止今欲大舉而經營之則林況之調查內外山林雞易自有區別緣外山漢民熟苗久已耦俱無猜如欲周知產木區域以及運道險易產量多寡山價盈縮等事均易着手內山則土著悉屬生苗性極獷悍必須諳苗語悉苗情者人山始無危險此關於調查之務在擇人者也（乙）交通之整頓黔境跬步皆山商業不振非僅由資本缺乏實緣於轉運維艱例如苗嶺束北分支之梵淨山毗連湘蜀五屬擂花縱橫五六百里凡木皆產而杉木特盛山價低廉亦約與黎平相等運道經銅仁辰州以出大江今欲創辦而開發之刖交　之整頓水陸道經理均宜并電緣陸運環山石徑崎嶇搬運備極困難因之常有奇材輪囨朽　空山無人過問破天荒而收大利　利用炸藥鑿山開道實為先務次則水運初經小河間有禾田水堰惟放木必於春夏盛漲之時浮堰而過實無妨礙刁民意圖需繁梗阻交通時起爭訟馴至木商裹足良材間棄可惜殊甚此種惡習應咨行黔氏政長通飭嚴禁則交通無陰而運辦理自便矣（丙）稅率之釐正吾國木稅各省自為風氣向無定章苗木出河黔省既　正稅洎經湘鄂桂粵所過關卡無不層層剝削刁難阻滯成本過重獲利自徽改革援各地方巧立名目益復浸無統系任意苛求木商歇業日多公私交困雖以常德開闢商埠漢鎭重新建築反致借才異地傎孰甚馬竊　宜於派員調查苗嶺杉木之際　令將湘鄂桂粵各關卡抽收木稅情形詳查彙報由森林部與財政部協商規定畫一稅則統由產木之區一次徵收餘悉驗票放行有敢仍蹈前轍者如法嚴　似此為根本上之　革恤商艱卽所以裕團課其事雖殊理實一貫此稅率之亟宜改正者也（丁）積弊之革除黎平古州木　屯集之區向有牙行十一名斧印包攬銷售把持盤剝山戶估客兩受其弊而利歸中飽此獘不除銷場終難暢旺應咨行黔民政長轉飭該地方官亟為剷除庶幾售買公平價格有準遠商易於招徠是興利即寓於除弊之中矣 
　　河南礦權將起交干 
　　河南修武縣焦作鎭地方礦產　富數年前英商福公司曾向我國政府要求獲得礦山採掘權原定條約僅限於焦作鎭左近若干處近來該公司總辦尸久爾又多強買民用極力擴脹與原約所規定者殊多不符修武縣紳民異常憤慨日前曾派代表二人至京呈明外交部說明情形並請外交總長率令面駐京英使嚴重質問聞外交孫總長答以此事可由外交部據詞力爭至該代表所云面見英公使質問一節於手續不台碍難辦到云 
　　川省亂後之餘痛 
　　軍隊蹂躪涪陵　涪陵縣（即舊涪州）知事昨將該縣被匪蹂躪并匪黨現尚據寨屯糧各情呈請川省公署派兵勦辦文云該縣屬君子鎮地方被匪刦搶轟斃團丁三名并將團總嚴海峯捆縛復捉去紳士及團丁十二人因匪等均係軍人裝束手執三角白旗上書帥字谷携五子快鎗確係熊逆潰兵該縣丘團力薄未敢抵禦前已電請派兵巢辦尚未出發該匪等橫行無忌所過場市輒揑稱奉命駐防去來自由如入無人之境現正移駐高風寨將居民全行逐去槍劫附近牲畜米麥樍草屯糧居心叵測捉去紳士團丁意在勒贖尚未救回且時有潰兵絡繹入夥城內謠風四起民心驚惶訪縣惟有一面嚴辦城防一面仰懇迅發精兵圍剿以救生靈否恐黨羽衆多或為流寇云云聞陳民政長已咨胡都督連派大兵痛加剿辦矣 
　　議員呈請昭雪　四川省議會議員　春膏呈請照雪文云春膏自七月初旬因母病請假歸省適因渝匪倡亂東路不靖奉母避亂鄉居日侍湯藥杜門未出盡人皆知八月初旬渝匪往縣甫二日該匪退碑木鎮嚴知事亦隨到碑森林鎮是夜曾在場住宿時春膏因避亂鄉居未聞後省軍來縣春膏并未到場而本城素與春膏有嫌之二三小人乘春膏鄉居藉端陷害以報個人之私仇遂假闔縣士紳伕人之名義揑詞謂春　藏匿知事勾結渝匪等語呈遞藍知事電禀劉師長　禀都督在案旋將春膏家不動產抄封并辱棄神祖春膏當時本擬具呈伸訴深恐出而遭伊毒手故暫置之以待緩日該小人使人求春膏賄伊春膏以平空受誣昭雪有日何敢賄賂自汚遂未如伊顧伊以此啣春　更深遂二次揑詞聳聽藍知事禀覆都督竊以為旣日勾結必有函件以相通或其他證據以為質今該小人等圖報私怨一再捏詞誣害以毫無證據之談陷奪膏危險之地若不　予伸雪公理何安善良何保且聞本會亦有明法察吏罔事株連各議在案通飭各縣特此懇議前來如慶昭雪感幾靡涯除逕某都督民政長外懇乞四省議會公决 
　　粵江之新潮流 
　　廣九路警礙難撥歸商辦　廣九鐵路警察收回路局自辦一事都督省長前奉交通部陽電開經指令省城警廳遵照在案茲復據該廳褶呈路以部電根據中央條約借欵合問第十條巡警應歸路局自辦本無磋商之餘地做歸回路局自辦之援於粵省現在情形障碍頗多查亂黨餘孽以港澳為逋逃藪由陸來省則廣九鐵路為速若歸本廳直轄對於稽查亂黨如臂使指消息靈通絕無隔閡若歸路局自辦彼以護路保商為主其他不及統籌若政府添駐軍隊以圖補救不惟糜費且涉紛歧若置而不顧則亂黨得此終南捷徑有隙可乘此障碍者事變之來多出倉卒安危所　判於俄頃傳遞命令消息貴在靈通路局自辦必不如本廳直轄之速此障碍者二每月由港逮省犯人動轍十數起路警歸廳直轄沿路即以警　料理節車費復省手續否則年中多耗車費約數千除元而辦理又難貫串此障碍者三即以護路保商論現在車站多而相距遠深慮少數警察未能周顧現在決議於各站增築碉樓酌派軍隊駐守以補警察不逮各警歸路局自辦而碉樓軍隊仍由政府主持辦理出於雨歧遇事易生抵觸質而言之彼此均非完全責此障碍者四愚以為大部原意不外事取劃一以求統系分明而揆諸現在情形旣有種種障碍兩利相權宜取其重況粵省安危利害該路息息相關現為大局起見謹將管見所及據實陳明尚祈察核云云 
　　查拿汕頭從亂罪犯　李民政長訓令汕頭警察事務所云案奉內務部第八百七十九號訓令內開據旅暹潮商鍾韶銘等呈稱請緝汕頭匪黨吳子壽并解散國民黨演說會曁查封橫華報等情到部合行抄錄原呈令知遵照等因杳掞華報業於本年九月間勒令停版惟該報地址卽從前之圖畫報當時警長蕭星聯雖飭掞華報停版並未查封其印刷發行之地址據鍾韶銘原呈請將掞華報發行之圖畫報地址一律查封惟該報屋寧是租賃民房抑係自置產業當經函請潮梅綏靖處就近查訪明確分別核辦查鐘韶銘原呈所開之吳子壽曾杏村蔡彥士黃虞石林樑任鄭維郭見聞蕭星聯等均係被控甘心助逆法當嚴懲除郭見聞蔡彥士林樑任三名業已獲案林樑任一名並隨即察釋蕭星聯亦已扣留外其餘各匪　應查拿嚴辦為此令行該所長一體遵照嚴飭警察查拿吳子壽等務獲歸案訊辦此令 
　　閩中三黨人案 
　　宋振舊案之查究　前馬江船政學堂校長兼充海關監督之宋振此次劉總長人閩後有飭拿之消息聞其原因以獨立時宋勒令江貞兵艦船主投陣并拘其家屬故劉總長對於之舉動尤為注意且有查拿汛究之傳說云 
　　劉輔臣被捕之虛驚　此次劉輔臣就　其原因係中央電令劉巡閱使拿辦因　獨立時有陳　姓者在京吿發謂劉係主動者之一前日李中將奉令往大中寺劉腐內搜獲火藥子彈甚多以形式上之人証物證俱備當經押赴馬江後即由巡閱使親行　訊問劉所主張之理由亦甚充分謂某自赴興勦匪回閩援復因公外赴回省僅一日所有各件尚未及報吿且某腐即為營本署保云私藏聞力閱使頗為動容許代電京力保果爾則劉不過一場虛驚耳 
　　龔少甫復生之原因龔少甫自被拿後以案情重大閩省人士莫不代抱危心而中央亦有嚴辦之意外間　逐傳為已經正法頃聞前船政局局長魏某電達李厚基中將力保龔氏電文有小子何知罹斯重各可恨而且可憐請從寬辦免其一死云云各國領事對於此事亦勸當事者勿過激烈辦理免生事變因此　氏或可得更生之望云 
　　魯省地丁稅改徵銀圓之大會議 
　　前經省議會議决財政部核准每徵銀一兩折合銀元二元二角以一元八角為國家稅以四角為地方稅惟茲事關係重大徵收之時用如何之手續金庫應如何之推行特於本月十三日下午二點鐘在財政司由司長曲君延請各行政長官與本省之富有財政學識經驗人員及現任縣知事之在省垣者共同會議列席人員為荘心如陸步霄樓辛木雷道衡潘馨航夏樸齋李和卿馮雲卿袁振聲朱桂山安善甫周樂齋張慕江管勗齊鍾弼初吳友石陳冬生喬省三任幹如呂澄葉玉階賈小　諸人聞當時議决每元收錢二千六百文（合銅元一百三十枚）自民國三年上忙起一律實行凡從前省令所籌地畝附加捐概行裁撤歸各縣議會及縣知事自行察看地方情形斟酌辦理但從前各縣有收六千或五千八較此次法定數减少者固無不樂從而如歷城及膠東數縣往年每兩按四千八百文微收者則人民之負擔加重或不諒當事者之苦心或生阻撓且各縣地方行政費或因此而生障碍故特由國家限於一定年限斟酌補助凡會列第一年度預算之各縣教育警察費自實行改革此計盡之日起同時照支以期於各縣事務無硝忍害云 
　　段督接任後之軍事變遷 
　　其一近衛憲兵乃　府內軍人糾察而設所有將士均受軍事上之教育紀律亦甚整肅昨日叚公以夏口為華洋通商巨埠黨人不時出沒且軍隊又多自外省而來難保無蕩軼法律情事遂面論該管司令官王祥發卽行率領渡江駐紮以維公安 
　　其二　江南留鄂第一師除出防各屬外尚有第一旅之一團駐紮武昌大朝街甲棧現段公因漢陽地面廣　查其所駐軍隊又甚缺少不敷梭巡昨遂命令該師長黎天才轉該團長顏德勝率其所部前往縣城自治公所駐紮俾便鎭攝云 
　　其三　都督府護衞軍　三大隊二三兩　前已隨副總統北上其第一大隊尚仍留紮府內十二號該隊長夏舜琴　到電令赴京特尊神位是夕搭車出發並由段公一律給予優待免價車票及兵士犒洋各兩角云 
　　其四　壽昌縣城濱臨長江水陸交通商務繁盛 
 
 

Page 7

 
 
現有黃石港海湖會首領向海潛率集大批匪黨在該地不時出沒搶刧迭見而警察又無　剿之個力昨由知事警報來省段公特令近幾軍王占元師長飭擔步隊營坐保生火輪前往該地駐紮矣 
　　馮宣撫派員勦匪記 
　　專員之蒞揚　江淮宣撫使馮華甫因揚　江都儀徵高郵寳各縣時有游兵散勇勾結土匪四出搶劫幾於民不安枕故特派參謀馬燦文副官王鵠程於十三日來揚商議防護之法現寓居新勝街廣陵旅館 
　　軍隊之支配　馬王二委抵揚後卽拜晤第七十五混成旅旅長方更生商定選派步隊第一百五十團董萬靑團長部下第三營偕往以便相機剿辦 
　　縣署之集議二委晤方後復偕方董兩君唔會縣知事溫尙楨磋商首當出發之地點經温答以俟與縣議會凌仁山會長等議定再行報吿云云嗣温於十四日與凌等商定以邵伯湖大橋沙窪嘶馬甘泉山大儀集等處為最重要當即繕定淸單由温偕同凌君等送往矣 
　　出發之預備温知事於十四日晚間宴請馬王兩委及方更生張仁奎兩旅長穆瑞文中將商酌勦撫事宜一俟天氣晴明即行出發云 
[地方通信]  
　　蘇州 
　　　防兵毆斃衛兵　駐天后宮之蘇防第五營營良所部兵士歡人前日在附近浴堂內洗澡適馮軍長所部駐蘇衛隊兵士一人亦在洗浴因細放口角遂致嗣毆蘇防兵數人將衛兵毆傷並用開水池傷心口等處當經傍人送回本營次日該衛兵即因傷身死旋即報請水警總廳盧鹿平飭派本軍事務處參謀王萃華總廳第三科長陳偉績前往會同衛兵營長勘騐幷携帶洋百元藉以買棺成殮又令蘇防六營各備花團一校（計六枚）祭菜一席各　官一員兵十名隨同事務處副官長沈敬思前往該兵屍所祭奠一面將行兇之蘇防兵一名拘送駐蘇營務處收審擬辦 
　　山東 
　　田民政長晋京田民政長於十五日早十時搭津浦路專事入都探其原因聞係為正式總統受職以後對於各省地方吏治民情極為注意山東控制南北密邇燕雲關係尤要故特入都陳述一切云 
　　商埠緯四路大火紀　本月十三號晚十一鐘商埠緯四路失愼共延燒樓房四百餘間誠鉅災也火初由路東德景隆茶店起向南延燒天忽返風又向西北一帶延燒因之路西各樓房及東西萬字巷均付之一炬調查此次火災財產房產損失不下數十萬兩計兩段路東自普安里以南路西自鴻鮮永布店以南均無恙北段自哈唎洋行以北路東西均無恙　西入萬字巷路南北又延燒數十家中段除天和棧巍然獨存外餘均一片焦土聞尙有人從樓房墜下跌傷臂腿又聞有燒死小孩婦女數名 
　　廣東 
　　朱康　可瞑目矣　康南海致書龍都督為朱啓連保全木主遺書原文已錄前報茲悉朱啓連字埭埒原籍浙人為朱執信之父游幕於粵頗有聲古文詩詞篆隸亦皆嫻善有埭垞集行世粵人頗為宗仰康南海在粵時講學於萬木草堂亦深仰其為人朱氏家織古書古琴古硯甚鄉自朱執偽因黨事關　豐身逃遞其家屬畏捕逃竄一空家宅為軍人看守南海日前回粵談及朱氏近狀心為惻然故特致書龍都督代為保全木主還書云 
[雜評二　（）]  
　　無精彩　自國會解散後議員無精彩矣政黨無精彩矣卽奔走呼號勉强成立之憲法期成會亦無精彩矣一方無精彩而一方將大放精彩者其惟政治會議歟 
　　政治會議乘國會解散之後而突然出現聚中央有數人物及各省有學識有經驗之代表以商决行政上各種根本問題國人無不料其為極有精彩之會譏也然而昨日之開幕西報則以總統之訓詞為無精彩又以熊內閣之演說為無情彩吾不知所謂無精彩者僅據文字而言耶開幕之訓飼演說不過如戲劇中幾句開片本無精彩之可言且政治會議之重要在决心何如方針何如議案何如决不僅在區區文字間也然則所謂大放精彩者其在將來正式開議時乎雖然政治會議愈精彩而國會益黯然無色矣 
　　無心肝　奕劻及載振載濤輩受淸廷恩何等深厚乃此次德宗帝后奉安而竟皆不至宜梁鼎芬之大駡為無心肝也 
　　然載濤何不來曰肚子痛也載濤之肚子痛或者傷心過甚　引動肝氣耳奕劻載振之不來殆亦因悲哀而病不能興　梁使以無心肝駡之豈不寃哉 
　　或曰以忠於淸而言所謂有心肝者須讓陸鍾琦馮汝　兩人信歟否歟 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
　　三誌製造局之改革 
　　上海鎭守使兼製造局督理鄭汝成君迭與陸軍部往來電商將該局大加改革繼績開辦已詳前報茲悉鄭君擬於槍廠內添裝新機車狀以備將來每日可造六米里八快鎗二十枝外即砲廠亦須設法必使每年能造三升七口徑陸管退快砲五十尊分撥各省以重防務 
　　鎭守使注意學堂 
　　上海鄭鎭守使以前年光復及本年獨立之時均有黨人先設學校以為機關並私藏鎗械等物現在年假伊邇自應切實調查如有宗旨不正者亟宜查禁或行糾正以清亂源而重教育昨日特派稽查員羅嘉佑將西門外及城廂校所校規分別官立私立男女學生若干詳細查明呈候核奪 
　　捕風捉影之報吿 
　　上海鎭守使前日據偵探報吿探得某商號私運軍火擬裝大達碼頭往來崇明北沙海門狼山福山之輪船運往該處再用民船轉運他處接濟匪黨鄭鎮守使即派稽查員羅嘉佑及軍事偵探四名於晚上八點鐘至該處碼頭上輸密查毫無影響遂即回署呈復鄭君以旣有偷運軍火之說自應嚴密防範欠飭該探等每日至輪稽查所有浦東長江輸船碼頭亦令留意偵察惟　不得捕風捉影揑詞　報云 
　　檢斃搶刦錢莊之盜匪 
　　淞滬警察廳拿獲搶劫大東門外同泰錢莊　內之盜犯趙余林一名送由鎮守便署訊辦在案昨日（十七號午刻由　鎭守使判令槍斃宣布罪狀如下為宣布事十一月二十七號下午七時上海大東門外同泰錢莊忽來盜匪數入以兌換銀洋為名持鎗入內行刧經事主嗚警當場拿獲盜犯趙金林一名餘黏劫銀逃逸業據警廳將獲盜趙金林並起獲小刀鎗子一併解送前來已飭軍法處審訊該犯供認前在滬都督府馬隊充當兵士取消後賣餅為生此次聽從刖在游擊隊當兵之葛其松糾約輿不知姓名之安徽人一共四人前往行刦當場被獲不諱查結夥行刧罪在不赦兵勇為盜律所難寬上海為戒嚴區域該盜趙金林以前充兵士敢於入夜未深結夥當街搶劫實屬目無法紀若非從嚴懲辦何以肅軍紀而維治安應將該盜趙金林按照軍律第一條即行槍斃以昭炯戒除逸盜葛其松等務獲另辦外為此宣布罪狀示抑一體知悉此布 
　　法公堂訊結拋贓陷害案 
　　法租界　波路第一第三兩號門牌劉少庭卽凌吉安家被偵探胡熊飛拋贜陷害至十一月廿一號由鄭鎭守使照會法領事轉飭捕房抄出炸彈將劉等拘押捕房援經查出胡熊飛狹嫌圖害真相將胡拘獲於本月十二號十五號兩次解送法公堂訊供管押在案昨日九時捕房又飭探捕將胡　飛劉少庭及傭人張錫怡陳少雲等押解至廨經聶讞員會同德副領事覆訊仍禁止旁聽訊至十二點鐘始畢聶君與德副　事退堂至寫字問會商良久又用電話與鎭守使商明辦法旋復升座宣佈堂諭先由德副領事將洋文堂　朗誦一遍次由聶　員諭曰據胡熊飛所供此炸　係　馬裕龍之物因　向凌　安借洋不遂挾嫌將炸彈携往凌處寄與傭人張錫怡陳少雲希圖陷害胡得知援卽向王裕　　吿由王轉吿馮軍使營中副官龔家熙再由　報鎭守使難係貪賞起見惟據張錫怡陳少雲供明炸彈實係胡持來寄藏並無馬裕龍其人况馬未獲案無從質證始念尙肯從認格外從寬著押捕房兩年逐出租界張錫怡陳少雲兩人旣為凌　　安之傭胡寄炸彈之後應即訴知主人不應匿而不報雖無得賄通同胡熊飛　陷情事匿報之咎難辭著各押滿一月以儆凌　安與馬裕龍往求旣知馬係不正當之人應當早斷往來亟須防備不應漫無覺察藏此危險之物有碍租界治安咎亦難辭著罰洋一百元充公結案 
　　另一訪函云昨晨法公堂復訊劉少廷家炸彈案先由鎭守使署支長龔家　設稱此項炸彈係由胡熊飛潛向本署偵探王雨亭處報吿謂劉少廷家藏有炸彈等語因往查獲刻始查悉係胡囡勒詐不遂拋贜誣害王雨亭不應受愚今已看管候辦惟胡熊飛亦須嚴究以敝誣害詰之胡熊飛供稱炸彈十枚並非已物實係馬玉龍所製後因向劉訛許不遂設計圖害現馬玉龍已經逃逸叩求寬宥判胡禁押西牢二年以微龔等退去候復鄭鎭守使杳核 
　　澈查招搖撞騙之機關淞滬警察廳長穆杼　君昨日訓令各區警察署及各分署云案奉江蘇民政長訓令內開實業司案呈疊據民人萬國樑呈青墾開南滙川沙　　海等縣荒地並擬立懇荒會團設萬民商會總機關於上海等情前來當以此項官荒及無主民荒並新漲沙灘均屬公產本民政長另有辦鈇且設立會團取名商會迹迎荒謬飭令從速取謂旋又據該民呈同則情業已批斥母庸再　各在案今又具呈來署仍執前言別立江浙墾荒會團名目設公所於上海等情查萬國　會據閘北巡警局報稱在滬開會歛錢招搖撞騙并刋水軍都督名片等件當經捕獲解送檢察廳核辦並補錄供詞呈核在案究竟萬國樑平日行檢如何現在上海有無設立萬民商會江浙墾荒會團等事合行訓令該廳長查明具復以懇核辦此令等因奉此除分令外為此令抑該署長即便運照查明萬國樑現在該管境內有無設立萬民商會江浙墾荒會團情事限文到五日內具文呈復以憑轉報核辦 
　　解釋傷害徐寶山之嫌疑 
　　揚州軍長徐賓山殞殞命案內之嫌疑人管復初李文清尤小溪會經前江蘇程都督令行公共公廨轉飭捕房將三人先援傳案訊供交保候原吿呈出証據再行訊核在案茲捕房以此案延擱已久原吿並無証據呈出未便拖延昨將中西文案由單呈案禀奉王襄　興英領康君分別簽判將案註銷 
　　通令會商勦撫海盜之辦法 
　　上海縣知事奉省長通令云實業司案呈准內務部令開准國務院函准海軍部函稱蘇浙洋面盜匪充斥派艦巡緝勢　窮搜請函內務部轉飭各路水上警察暨各地方官會商剿撫辦法等因鈔錄原函送交查核辦理等因到部查蘇浙洋面盜匪充斥出沒無常實足為航商之害　該地方官暨警察均負有保衛地方之　合欲鈔錄海軍部原函令知該民政長轉飭所賜　照切實辦理務期清厥盜源俾安航業是為至要仍將辦理情形具復此令計抄件等因准此合行照錄黏件訓令各該廳長知事一體遵照辦理照錄海軍部原函逕覆者案查本年十一月十五日接准貴院海字第一百四十七號函開據福州商船公會總理董昌昭協理楊壽翔等呈據各商帮迭稱航商歷經被刦暨各匪之聚散情形並具表說及擬定取締漁戶辦法請派軍艦會同地方官懲辦以清盜源而安航業各等情前來應函達貴部查核辦理等因到部准此查蘇浙洋面盜匪出沒無常　為航商之害本部亦迭經派遺兵艦前往該處巡緝惟該匪聚集多在淺灘兵艦游弋係屬深港實有鞭長莫及之勢故往往兵艦巡緝所至各匪早已遠颺不特不能探其巢穴之所在卽潛察蹤跡亦甚不易亟應由各該管地方官嚴定章程取締各漁戶再由各省原有之水巡師船平日常川巡緝俾易探明各匪黨之巢穴　倘遇有緝捕剿滅等事隨時通知本部即便派艦往援或可漸除此害否則實無以清厥盜源再查各省水師現均改為水上警察直隸於內務部管轄各省地方官應由各民政長飭行若專由本部逕派軍　前往旣恐未易接洽且亦於事無濟應請貴院函達內務部請轉飭各路水上警察暨各該民政長通飭該管地方官會商剿撫辦法　總以清其盜源水除商患為第一要義至派　巡緝事仍由本部飭令各艦不時分往巡弋以壯聲威藉滅匪跡為此達覆即請貴院查照辦理實為公便 
　　整頓路政之計畫 
　　交通部近以整頓路政須自劃一鐵路會計制度入手特設統一全國鐵路會計委員會命葉恭綽為委員長美國意里拿大學王景春博士為副委員長美國留學畢業之趙景簡曾廣勸任傳榜等為委員又聘美國鐵路財政專家密歇根大學主講亨利亞丹斯博士為劃一簿記制度顧問官趙任二委員前已來滬考察滬甯鐵路坐計方法數月始竣王景春博士今又偕亨利亞丹斯博土徧查全國鐵路會計制度前日抵申現庽禮查西旅館俟調查滬甯鐵路制度事畢即於星期晚乘專車北上亞丹斯博士自一千八百八十匕年即為密歇根大學經濟學主講同時任美國國內交通委員會統計員美國鐵路簿記制度之劃一均為博士之功王景春博士前曾以巴拿馬博覽會偕陳錦濤博士赴美籌備近復以調查歐洲各國薄計制度赴歐考察歸國援主任統一全國鐵路會計委員會事據言劃一計劃一年之內可以實行實行後鐵路營業必能日益發展其裨益於國家財政及全國實業殊非淺鮮云 
　　鍾統領剿擁梟匪 
　　蘇屬緝私營統領鍾瑤階君查得青浦上海南滙嘉定華亭等處鑒梟充斥時有糾衆率駕鎗船到處　賭販私據刦情事若不親自率師前往剿捕不足以保治安特於昨日率駕師船六號由蘇來申暫在新閘大王廟下椗即赴上海鎭守使署就商）切卽行起綻前往查拿 
　　薩督辦密令捉賭淞滬水陸警察督辦薩鈸水君查得滬上廣潮兩幫賭棍專　花會番　等誘人入局較之各項發財票為害尤烈會經出示禁止並訓令警察廳長通飭各分署一體嚴拿在案茲又查得賭徒在業已新聞密之令西該處租賃附近警署廳密查拿矣 
　　鎭守　追悼兵士 
　　上海鄭鎮守使以今夏南軍攻劫製造局時守局兵士奮勇抵　陣亡十三團第二營正目石水與副目　振海二名又第二營五連護兵劉印堂正兵劉梅錄第三營正兵趙清才機關鎗連副目李與普第四名亦均因戰事積勞病故應與陣亡出力一律撫卹除呈明袁總統給予恤賞外茲查陣亡士兵二名積勞病故士兵四名又拱衛軍士兵二名之柩現尚在滬殊堪憫州特於昨日午刻率同十三　長　致平及魏周高三營長各帶所都官佐士兵在西　台設立祭台懸掛旗彩設位致　其柩由鎭守使捐廉送回原籍日內即當起運 
　　軍艦施放賀砲之標準 
　　駐京外交團前因各國兵艦駛入中國口岸嗚炮致敬一　照訽外交部轉函海軍部查復該部以民國建設以來沿海各炮台多仍其舊尚未規定統一辦法卽沿江各炮台經此次兵亂秩序亦多紊亂且我國旣未指定何處港埠應受賀炮則各國對於吾國施放賀　無所依據實於國體交際兩方面均多不便爰就現在沿海沿江各口岸中擇其關於省會及通商繁盛各港埠應受賀炮之處指定區域以便各國軍艦於到該港埠時施放賀炮待有標準倘將來添設軍港或開闢商埠隨時仍可加增惟事關全國交際之禮節未使逕由本部訂立通行茲將擬定應受賀炮各港埠計大沽烟台吳淞鎭海三都馬江厦門汕頭虎門北海南京安慶九江武昌等十四處呈請大總統核定復經海軍部查得各國軍艦駛入中國港口施放賀炮向由軍艦答砲儻該港無軍艦停泊或該艦未備賀炮不能答放彼艦卽不施放賀炮均應於臨時彼此先行知照各國成例大率如此惟吳淞南京雨處均歸　台答炮係前清張制台之洞徐統領傳隆定章咨請前海軍處飭遵照辦但自光復後各路砲　秩序已亂各國軍艦亦無費砲等事此次正式政府成立各國承認民國後始舉行賀炮之禮前經海軍總司令李鼎新呈稱駐滬各領事疊次派員來詢賀炮一事是否由軍艦答放抑由炮台答放該司令並謂交換賀炮禮節繁多有時除答砲外尚須派員前往致謝如由炮台答炮誠恐酬酢不同有傷國體不若一律暫行全歸軍艦答炮以免參差而昭慎重各等情前來本部復核所呈各節尚屬可行且各國軍艦游弋所至之港埠皆我國軍艦巡行駐泊之所必至則交換賀炮等事似應歸軍艦辦理較為周到業已據情函達外交部照會駐京各公使通知各國海軍大臣飲行各軍艦並函達陸軍部通飭各路　台自民國三年一月一日起所有賀炮均改歸軍艦答放以期一律呈復大總統批准昭辦業由該部行知上海李總司令遵照矣 
　　胞弟殺斃胞口 
　　甬人揚洪桂向在虹口愛　近路小菜場擺設鹹貨攤家居七浦路七百七十號門牌前晚已經就睡遽被其弟楊洪生用刀戮傷肚腹左眼等三處立時殯命楊父楊阿順因事離滬楊母則匿不報捕希　掩飾一時鄰右喧傳經滙四捕房捕頭得悉昨派包探楊掌生將尸身入斐倫路騐尸所報請公廨中西官蒞所相騐一面飭提楊洪生到案訊究 
　　又一訪函云甬人梁阿順住居七浦路七百七十五號擺設鹹魚攤其妻王氏生有二子梁於前晨乘火車往無錫至晚間十二時次子榮生由外歸家奔至樓上將胞兄鴻貴用水果刀戮斃當卽逃逸昨晨被衛生局西人查悉報知捕房立飭中西探前往勘查並將屍體車送騐屍所於上午十一時經公廨王襄　偕同英康副領事蒞所相驗委係戳傷左右脇助傷重致命騐畢由三道西探　君禀報查視情形旋據屍母梁王氏投案禀稱死者於是晚十時回家先睡於援樓次子榮生十時半回家睡在前樓約有半點鐘時氏在樓下聽得有腳聲當即起身往視至半扶梯次子匆匆下樓氏問何故亦不答應開門飛逃而去氏再上樓見長子鴻貴倒仆樓板上血流滿地始知被弟戳死旁有小刀一柄當時痛極　無主意故未報捕房中西官即飭屍母具結棺殮聽候嚴緝兇手到案訊辦 
　　帮兇人仍未緝獲 
　　張金咸前因　明人朱甫林強姦伊妻糾合張金發張阿桂等用槓棒斧頭將朱擊斃拋尸荒郊由地方檢察廳派員騐明並提金咸到案研訊供認押候提到幫兇再訊在案茲悉張金發張阿桂等前日由該廳法警查明蹤跡迨馳往拘捕又被避匿旋卽返廳報告汪廳長仍命証緝並查得此案打兇證物為斧頭竹棒實為案中要件前經委令張檢察官下鄉搜查未得故於咋日仍飾法警郝雲等隨同該檢察官再赴浦東洋涇鎭附近姚家宅地方張金咸家詳細搜檢務得證物解廳歸案候提集人證訊辦 
　　偵緝大都梟盜 
　　本邑西鄉北橋鎭及浦東嚴家橋稅務所被刧案內之盜犯沈阿妹沈柏生蔡老　等經鄭鎭守使諭飭一併鎗斃之援復經地方警察事務所偵探續獲是案盜犯李裕根　名解請司法科研訊供認行劫該分所並西南各鄉盜案四起收押候辦在案茲又據該偵探戴逢春等覓到眼線偵悉案中大　梟盜皆匿跡松江楓涇等處隨即　明景警務長於昨日發系公文立飭戴逢春等協同巡警帶領　役乘坐　　　　分投　緝 
　　逃犯　態　萌 
　　金榮卿前因　充商團會員向西門外各商哄騙財物被地方審檢應訊明判押一年今夏乘戲逸出化名金春揚在大東門外貿充紅十字會會負向某酒肆騙取捐欵當場敗露由　　解地方廳經檢察官預審明確檢查前案起訴審判廳昨日午援由　推事等公開辯論以金春揚即金榮卿係是逃犯又敢假慈善團名義在外騙捐不法已極判令還押聽候宣佈判决 
　　試演液體空氣 
　　寰球中國學生會於今晚八時請　國耶　大學格致科學士徐鳳石君演說（液體空氣）此乃化學中新發明之事物其性質奇妙非常徐君至時當場試騐將用皮球牛肉呢氈花草等物表示其種種性質并申解其理由徐君乃化學專家著作豐富為留學家所推重液體空氣一物在國為第一次之試演云 
　　組織女子工藝學校 
　　張子正王養吾張震寰等發起女子工藝學校以藝工代學費並附設文科商科法科等為貧富兩方面計咸得其宜除集金開辦外定於本月二十號（陰曆二十三日）請高等新劇團諸團友在醒舞台演劇一日所得券貿用濟校費之不足云 
　　匪徒哄騙傭婦 
　　鎭江婦人王張氏家住虹口唐家灣向以幫傭餬口茲被拐匪哄騙若至大連灣為傭月得工資洋十餘元該氏信之於昨日隨匪趁輪動身當為救濟婦孺會偵探查獲拐匪乘間逸去該會即將該氏函送地方廳請為安插經陸檢察官略詰之下判令收押候查傳家屬具領旋據婦人楊張氏投廳聲稱王張氏是我之妹請求給領問官恐有串冒情弊論候查明方准給領 
　　查獲來歷不明之小孩 
　　第一區警察署偵探胡富泉昨在南市萃豐馬頭三十六號江北人馬長泰家查見來歷不明之男孩張桂弟年八歲朱阿榮年十二歲尚有四五歲一孩不知名姓當向馬妻馬氏詰問來歷稱由汪恭泰土行某某兩夥友買來帶往廣東原籍轉賑暫寄數天該探立即回報區長派警將馬夫婦二人及三孩一併帶署暫留候送　廳司法科訊究旣有小孩張桂弟之母周氏赴署報稱住居洞庭山馬頭船上日前被人將幼子桂弟拐失今始聞悉請求給領又朱阿榮稱父母住居陸家浜三角地方旋由龔署長派探前往查明傳同該孩家屬移送司法科歸案訊核 
　　誣控無辜之判斷 
　　黃誠記板木號主黃蘊瑜以陳挂榮不理伊已故妻父奚慶全抵單借洋並結欠貸欵本利洋四千餘元控經公共公廨訊得黃以所欠貨欺盤剝重利且與陳無干判著原吿將受抵方單呈案再核在案前晚復訊先由原吿將受抵之奚憲章施妙　戶名方單雨紙呈案請　訊之被吿仍延廳西律師偕陳之妻母奚陸氏上堂代辯並經　圖及十一圖雨地保偕方單原業主奚謂松施和尚到堂證明前項方單由伊等故父抵押於奚慶全計奚押洋一百二十元施押洋三十元嗣被奚慶全轉押於黃並稱　愿備資取贖孫襄識以黃將被欠貨欵按月計息復利上盤利殊欠公允遂下堂判云陳桂榮雖係已故奚慶全之贅婿然未承受家產例無代償債務之理況今奚慶全之妻奚陸氏尚在實為此案的被而黃不向應負債權之的被控追反控及無干之奚姓費婿殊屬不合本應將案註銷不予訊理惟旣據原業主到堂愿備資取贖即昭奚慶全轉押興黃之年期共計十四年以一分計算奚謂松應還本利洋二百八十八元施和尚應還本利洋七十二元共計洋三百　十元即予限十天仰奚陸氏卽以此欵繳還原吿作為了結陳桂榮當初傳案因無殷實妥保致無辜羈押三月有零備受損失着黃賠洋　十元以償陳之損失至應繳堂費除被吿照三百　十元計算認繳十元外其餘歸黃自認藉為誣控無辜者戒 
　　指提收贜入 
　　公共公廨關讞員昨派中西包探持文至淞滬警察廳報吿有車伸璋者住居閘北華界恰泰銀樓樓上因其收買慶華絲廠所失絲料繭子請卽派探前往　提應長淮即派探姚巧福至閘北第三區協探提獲解廳候預審案　再行核　 
　　衛生處千涉破舊房　 
　　英美工部局衛生處查得勞合路七號門牌某米店內沒拾不潔違背工部馬籍三十四條定章知照捕房轉禀公廨於昨日出單派採將該店主姚子　傳案請示據衛生西人投訴該米店房屋　舊易聚疫鼠恐有禍害應請飭令　歇等語姚稱房屋不　已知照房主不日來　豈可因此將店　閉清為明察孫襄　商之英領哲君以防範疫鼠自應留意諭姚退去者于七天內將屋修理潔學母得自誤 
　　火警 
　　前日傍晚時公共租界浙江路存濟堂藥店內起火當經擁房皮帶車馳往澆　焚燬披屋一間又前只傍晚楊樹浦老公茂紗廠三層樓上花間內突然失火旋經欲火會西人駛皮帶車到場救熄共燬棉花數百起幸未殃及餘屋事後在該棧花堆內檢出素有羊癲瘋病之小工王阿小屍體一具報經捕房飭送驗屍所昨經屍母某氏投案求免相騐捕頭准予收殮 
　　崗巡杳獲嗎啡 
　　王金臣前日私帶嗎啡三包行經北新涇被四區第四分署崗巡查獲解經王署員移交檢察廳由許檢察官預審押候起訴同級審判廳按律懲辦 
　　私販姻土烟灰 
　　三區警察署徐署長先後查獲私販烟土烟灰之夏春生周三十席永正汪馬氏等四人搜出大小土十徐包烟灰兩包烟膏兩盒一併送交檢察廳昨經許檢察官預審屬實判解地方檢察廳核辦 
　　究竟有無烟癮 
　　邱阿狗胡然生等前因家中私藏烟具由警查獲解送地方　訊辦前日午援經張檢察官提案研訊邱胡堅供並不吃煙此等烟具為友人所寄問官察得邱胡二人烟容畢露據稱並無烟廳實難憑信昨已飭警送往上海醫院騐明再核 
　　電車撞斃行人 
　　崇明人嚴永福年五十八歲寓居南市鹽馬頭恒義公客棧內昨日午前十一時因事出外行經大馬頭外灘馬路中誤入電車軌道忽有九號電車從後廳來嚴因不及避讓致被撞跌幸司機人姚再生急即停機將伊拉開雖未碾傷然已振傷內　不省人事旋有三百四十七號巡士聞聲而至立卽昇送第一區警察署經興署長飭送上海醫院醫治奈內傷過重延至下午卽行斃命遂由區知照屍妻嚴瞿氏及姚再生送由警為司法科預審之下令送地方檢察廳聽候騐明核辦 
　　資遣無賴西人 
　　無領事管東西人非利司前因竊取金磅經公堂訊辦有案詎該西人前日又至仁記路九號某西人處借洋無着任意吵鬧當被一百十七號西捕拘入總巡捕房昨解公堂訊知該西人原籍土耳其判令押候外洋輪船開行由捕房給資送往新加坡不准在滬逗遛 
　　綢莊夥行竊續誌 
　　河南路大綸綢莊經理金　卿控櫃夥張慶來竊取綢縐一案昨經公共公堂復訊屬實中西官以張監守自盜本應重辦姑念年輕並由原吿代求從寬交保開釋論後安分 
　　私收客賬 
　　楊向榮控曹永清私收客帳洋三十餘元昨經閘北初級審判廳董推事開閮葉訊判曹交保聽候傳訊核判 
　　處置九次過犯 
　　九次過犯夏賜祥復至租界行縣曹金氏衣物由探拘解公堂訊實押候核辦在案昨晨復由捕房將夏解案請示中西官以夏迭經判押西牢仍不悛政且係上海人如仍驅逐出境勢必復回　押往離滬最遠之地俾免再來遂判還押候函商吳知事能否照行復到再核 
　　女婿扭控丈母 
　　趙德裕昨扭妻母王徐氏及趙鳳嗚至三區警察署控被串拐伊妻王氏並前在公益里乘火搶刦衣箱等物請為究追當經徐署長預訊一過移送檢察廳訊明核辦 
　　流氓強搶金環 
　　流氓范富春前日在北京路提取　俞氏金環　逃被氏鳴捕追 
 
 

Page 11

 
 
獲拘解老閘捕房押候解廨訊究 
　　公共公堂瑣案 
　　沈陳氏因郭德基不理欠洋控公廨訊　補傳入證在案前晚由廨復訓因案證趙敏齊尚未傳到判被吿交原保候再核　 
　　郭文華因季省三建造房屋佔用地基控經公廨於前晚傳訊原吿由律師上堂請這被吿亦延律師到堂互辨良久判被吿交原保候宣佈堂論飭遵 
　　　國卿控竺寶福欠洋一百九十八元又孫光銓控汪端甫不　借欵等案昨由捕房將　汪兩被吿傳案請示判分别交保候訓 
　　仁記宰牲公司因欠房主莫訪梅租金一百六十八兩被控昨經公麻傳訊原吿由律師哈　托到堂代表判被吿暫退候傳房　到案質訊核奪 
　　廈門路四五六號茶葉棧夥葉天生控小工許阿福陳阿金糾黨將伊殷傷昨由捕房將許陳一併拘案請究原吿延律師到堂代表中西官以葉傷無大礙判許陳各押三禮拜以儆 
　　　妓院鴇婦王李氏李秦氏謝戚氏等均因　妓拉客被補房杳獲昨將該鴇等一併拘解公堂訊實判各罰洋五元充公無洋改　女所五天 
　　法公堂瑣案 
　　某洋人控侍者與吉生竊洋五百七十二元吳供洋東如何失藕小民毫不得知實被誣指求察聶　員以原吿無將憑吳開釋 
　　捕房稟稱顧阿寶迭次犯藕今又行竊各戶衣飾拘獲解辦顧供行竊後售於胡阿二是寶訊之胡供不知竊賊誤收求宥判顧押半年胡罰洋三元充公 
　　捕房稟稱李聚山家迭次深夜賭博罰過六次今又復犯傳案請訊李供係家中人又麻雀消遣判罰洋六元充公 
　　吳海全控孫金　虧欠車租小洋五百五十二角後將賬算朋袛欠洋三十元交保限交在案今如數交淸判給原吿領去完案 
　　暫定臨時陸軍監獄簡章 
　　地方監典獄官周濃君奉上海鎭守使鄭汝威君加委　任臨時陸軍監默獄官已誌昨報兹復於昨日奉鄭岩頒發臨時陸軍　獲暫定　章十八條照錄如下第一條管理陸軍監獄官稟承本鎮守使　同屬掌管該監獄一應串務完全負責　第二條臨時陸軍監獄專收禁本署判决徒刑之軍事　犯如他處有軍事　犯及重要弊犯報由本鎮守使核准亦得寄禁但未經定罪之人不得寄禁第三條人犯入監時管獄官　同所屬查照來文檢驗犯人身體（更換囚服）率同監卒帶領入監所有該犯編禁監房字號並姓名籍貫年貌聲音　址職業犯　情由判定罪名及其家　人數住址逐一訽朋登記冊籍一面將收到人犯月日時刻及所禁監房字號繕寫復文交原來押解員役賫回其該犯（原着衣服）所有物件眼同該犯點明註冊收存俟監禁期滿釋放時熙數發還倘該犯入監時求將衣服物件等交其家屬領回或親友領去收存亦可照准第四條在監人犯應守親則依左揭各條榜示盜房　在監人犯須謹守法令彼此和睦（並服法定勞役）　飲食等物均由監備　如用藥餌由軍醫給發　一切器具由監製備　春冬季每十日沐浴一次夏秋季每五日沐浴一次　不得污損　壁及一切器具　不准歌唱喧噪或高聲誦讀及與　房之人叫喚言語　夜間不准與洞房之人講話及體切驚擾人睡之事　一切物件未經稟准不得擅自携入准其携入後如須借給同人仍須稟朋管獄官核之　有患病者如經軍醫尤准在原監房養病則同房之人應互相扶待以補監卒之不及　無論盡夜監房有水火及他項災變時不拘何項人犯均可立即口報監卒或衛兵以便該管人員速施援救　除經管獄官特許外不准與監外人接談　除以上各條外在監人犯一切動作均應遵守管獄官及看守人員隨時命令不得遠抗第五條凡在監人犯如有謀爲不法及越獄等事應由該管獄官反衛兵長查明辦理倘遇急迫不及請示之時准格殺勿論第六條如遇水火及他頂災火變或將人犯暫移監牆之外或設法寄禁他處均由該管獄官及衛兵長臨時妥籌辦理（未完）宣布省視學視察評語（六績） 
　　三林鄉私立黃二初等小學校是校係校喬棠君創設井兼教務巳歴十有一年頗著成效近年又設分校二所洵是熱心教育所見教授國文課講解與　法汮能秩然有序 
　　三林鄉私立懿德初等小學校是校開辦已屆九年校長沈元吉君熱心担負教員亦均誠懇校風頗整肅成績以四年生國文爲最佳伹其左組（四年生分左右兩組悉己學業於初等矣一二三年無修身課本用倫理均不合應一律選用修身教科書算　以筆算數學爲課本亦不適用 
　　高行鄉鄉立第一初等小學校是校教室迫窄教授尚合學生尚整齊知禮（仍未完） 
　　介紹新書德意志刑法論一書爲德國柏林大學教授里斯脫搏士原著谷國法律大學多推爲教科善本茲經何蔚君譯成漢文以供我國法學界之參考分裝四冊特價七角由上海文明書局寄售用誌數言以爲介紹 
[雜評三　（）]  
　　所爲謂人心大變 
　　上海盜匪之多不過民窮財盡四字了了之尚非人必風化之大憂也所謂人心風化之大憂者更自有在吾以近事証之呂開卿暗殺陳福全案殺交好之朋友也張管氏謀斃張錫根案妻殺夫也楊洪生戳斃楊洪桂案弟殺兄也殺機一動今且演及於人偷骨肉之間豈非至可歎息之事乎夫維持人心風化之具道德而已濟道德之窮者法律而已今既無道德以感之而法律又不足以使若輩畏懼世事至此尚何言　 
 
 

Page 12

 
 
   
 
 

Page 13

 
 
自由談 
游戲文章 
[第二次上內閣總理兼財總長書] [  劍秋] 　　　　　讀大政方針宣　於理財之策絛分縷晰壁畫無還誠能照此實行一轉瞬聞財政卽可寬裕不覺飲佩之至然其中數策僕所尤表同意者莫如官發證婚書一事蓋以我中華民風人口四百兆除和尙尼姑外幾無一人不結婚乞丐有丐婆強盜有壓寨夫人甚而至於兩廣之患麻瘋者亦各以其類相配　以中國風氣素不以獨身主義為然也此策果行將來歲入之欵必成鉅數實輿僕前陳之生產說互相表裏蓋既結婚必生子而欲生子必結婚也惟泰西通例給婚必在禮拜當必有激士為證人故稽查易而偷漏難中國則不然證婚者係媒人而非敎士結好之方法亦至不齊一有用文明禮式者有仍野蠻習慣者且有一種似結婚非結婚之秘密行為者非以嚴密之章程取締之將來偷漏必多而歲人亦大受其影響不揣固陋謹擬簡章數倏並加以說明如左一人民欲結婚者應先期五　報告於當地官要照章納費頓取官發證婚書 
　　說明　證婚害卽就後由財政部發給各省國稅廳由國稅廳轉發各縣知事設櫃發賣以省周折 
　　一正式結婚大擂大吹者收婚書費十元續娶者减十分之二說明　大擂大吹者必財力有餘故收費略高 
　　一養媳併親者收婚書費四元如用常熟人之搭鈕親式（搭鈕親者謂以男女兩人推在房中將門　　上便算婚）减十分之五 
　　說明　養媳併親往往出於貧家故收費宜廉 
　　一舉行搶親式者收婚書養兩元 
　　說明　此係無力婚娶者之所為故收養最低 
　　一出資向寧波人租妻者收婚書費八元 
　　說明　租妻雖出於不得巳然此風不可長故收費視續娶同一娶再醮婦者收婚書費五元 
　　說明　再醮婦已非完壁為他人占去頭籌故視正式結婚者减半 
　　一借小房子　姘頭者收婚書費十五元 
　　說明　　姘頭為不正當之事故收費應較正式結婚略高 
　　一家有正妻而納妾者第一次收婚書費十五元第二次二十元其餘依此遞加 
　　說明　納妾者必富有資財故收費視　姘頭同至三妾四妾則更宜特別加重以便寓禁於征 
　　一在妓院落夜廂者每次收費十元 
　　說明　嫖妓雖與娶妻有別然至落夜廂則巳有結婚之實故亦往收費之列 
　　一不依上項規定納費而擅自給婚者杳出後加五百倍判罰並剝奪其結婚之權利已成婚者判離如一索巳經得男作為私生子　嫖妓者以後只許借乾舖 
　　說明　不定以極重之罰則偷漏必多故五百倍不可再少且使其　婚後略受精神上之苦痛　 
栩園詞選 
[書齋感懷和樊山生元韵] [  東園] 　 
　　年年孤負故園秋王粲生平好遠游一路晚山青似黛滿湖秋水綠於油春嫩坐我懷束洛明月隨人上北樓有約不來過夜半（成句）觀潮　向曲江頭 
　　不敢拈毫賦子虛座中先有馬相如縱教御李緣難假（　至滬會李星使先後道途相左未及見）猶覺看花癖未除五夜情懷哀蟋蟀九欽滋味淡鱸魚檢來萬字和戎策欲換鄰家樹藝書塞路荊榛劫後多南山鳥避北山羅目空蔣阜前朝壘腸斷秦淮舊日河燕雀尋巢歸未得豺狠當道待如何可憐一片青溪水欲渡無梁柱架　 
　　潦倒天涯賀季眞　湖記否　時春勉求實學無同士徒被虛名累此身病起籠翻儲藥富老來家為販茶貧侯芭賺我揚雄至傾動門前問字人 
[浪淘沙　秋夜懷人] [  覺僧] 　 
　　風雨又今　蟲語叨叨愁來愁去似江潮愁到荒雞嗁破曉又是明朝　想像有餘嬌夢境難消無端瘦盡沈郎腰何日挑燈重諾雨心展芭蕉 
[無題] [  佐彤] 　　　 
　　神仙端合水為家懶訪大台訪者耶無數好山襯顏色一枝柔櫓當生涯往來自得風憐　脩短難容尺减加即卽此　　心醉甚不須重聽弄琵琶 
　　情天孽海兩模糊青眼歡逢着意　並坐徐忘身太近獨行轉恐影成孤泥他粉筆題詩淡照我銀燈耀眼酥聞說肌膚艷冰雪要看明月上羅櫺 
遺聞軼事 
[述劉蓋臣先生荊州失敗事（四續）] [  豁公] 　 
　　十六夜張由調關使人賣駐岳細軍軍務支部部長閣君飛鴻移文至請公響應公默認之蓋地勢限人也未幾有人進言鄂督黎公疑公有異志巳另委人接替罷公歸田其人慮公盤踞勾結營兵將為刦奪公疑信參半力持鎭靜而某又言馬家寨集匪數千將助其人焚暑田　庫得公甘心免　報復公笑曰死余個人可殃及無辜不可果爾余甘讓之為保全地方計耳適煜華歸述漠陽失守事公長嘆曰天不祚漢耶一未　又諜報官兵中有聞民軍失敗者多懷疑於擾商耍餉事終恐不容於公擬謀害公告公叛於清軍作先發制人計公仍說如無事者然但密令親隨備船雙護夫人公子輩歸約余與蠡部王君象賢訂生死交與共患難余與王謀於夫人不忍公輕有用之身死無名之手　挾還山略事休息告奮湘中別圖進取决抉定後耍公再三勉強應允而猶從容草檄委高代理職務以書告魯作為請假且作害留別諸將校云僕以病　難勝重任從家人山退逃避賢路諸君有　了事僕始終負責努力自愛後　有期明去志以誌離情公之心碎矣此　月十八夜也中聞公一籌餉於縣令祝君汝嘉不報及武昌　勝商　傳單谷處設保安團為自衛計其實補助民軍　力所不及也紳商請械祝無以應便商於公覓籌應之又監利縣令孫君某請益炮船公亦報之並復書中有云湘鄂有事願相提携由此觀人其非與民軍暗輸同意者而能委曲周旋若是耶公臨去時委眾書籍字畫　　值數白金　素知公者深諒其為力絕計窮而去光明磊落之心昭然若揭為嘆息者久之關沅江參將錢公餌和繼之既　保全其遺物又議餽送其　儀更下令查辦某陰謀暴動　後四營贈公百串並歸其遺物然則非公平日聲　足以服人秩序紊亂中誰復肯為體貼耶（未完） 
自由談話會 
　　閱日前自由談有迷香洞一則頗覺有趣僕亦痴情人也三生杜牧薄倖目慚然於花月姻緣自謂嗜好殊俗試為諸　陳之夫飲食男女人之大慾存焉人非木石孰能無情　仙君謂夫婦之情有未罵而後迷於花柳吾謂男女愛情在神不在形以形交者登從子也一言相契一心相藏臭味相投死生相與雖一人不為少雖十人不為多不心山海之誓無用牀第之觀若是是則奚足以損夫婦之愛情而相契合者正欲其多多益善也飩根謂先生亦好走馬章台使先生而固如是也夫又奚患 
　　讀冷血先生之時評謂對於人民宜鎭靜對於議會宜鎭靜對於行政宜鎭靜我謂不特此也對於黨人尤宜鎭靜自告密之風開而攻訐老紛紛不已懷挾私仇而為捉風捕影之譚者更居多數政府不察其實悉從而究　之在政府既失其聰明之用而人民受其騷擾或且＃入於黨為　驅雀政府能辭共各否歟吾願政府援殲厥巨魁脅從問拾之例無論己未入黨務從寬大以結民心而奠邦本　[  萍]  
[劇談] [  飩根]  
　　十　夜民嗚社演新劇曰痴心女子其情事即為聊齋中之　脂乃由管君義華編為劇本者是晚飾臙脂者為子美明媚秀麗超越儕輩最可愛者則其低首合羞背人顏赭蝤蠐之頸　潔有如絕世美人也演至臥房被逼時嬌羞薄怒無可如何之狀靈情表出却又不失小家好女兒身分是誠可喜惟既與宿介秉燭相語多時必於宿之聲音笑貌廝認巳熟何以後在縣堂見鄂生時不辨其非此等處於事實上微有不合 
　　雙宜扮王氏活畫出一個淫蕩婦人每發吻必有種種無恥之語出意外虧他如何體貼出來 
　　卞牛臀突被戳死其妻女見之宜大驚極駭痛哭號咷多時然後顧反其他之事刀笑吾子美於此處未曾做足笑吾之卞媼卽於死人身下覓得鞋子絮絮追問臙脂則訥訥不肯答母女二人只管鬧熱却冷落一旁的死　（想錢玉齊躺在地上必然焦悶得狠）及問明鞋子來歷卞媼乃縱體　於死者身上大哭青大　戲　婦喪夫情狀此亦自　笑吾長處 
　　　　之　介　多離氣咬文嚼字使人失笑若文聲之毛大則一味以谷碌碌厭樓　夾練鍊等字寫　助補　笨板矣 
　　一笑之縣令　身之太守子青之按院　不佳惟以三　審問皆是（　　　　　麼名字多大年紀　）從頭至尾不　祥略戲文　　　　生縣放演者不　出色　 
　　卡牛醫禮戕妻女痛哭時宜即閉幕再以擊鼓嗚冤分入下　庶為妻女者不致哭　等天亮吃力難討好也管君以為何如 
寫情小說 
[許烈姬（六）] [  海上劍嘯生著] 　 
　　同人翰日設筵作賀歡樂月餘朱乃　然思返土出簿籍歸女私積子母巳逾二千金矣姬令朱返四百金於王且致厚禮王却之曰知交在心不在金帛也朱不得已賣舟　別既抵洞庭山連　故第精屋三楹清而且潔女槃　羅　衣荊布親人廚下給餐瞥率婢僕　作無懈又出二千金畫以　田則責司中　成親治後　織織玉手時有泥痕夜則執針　伴　或吟詩倡和成譜曲填詞或倚欄共話雖天上神仙亦當艷羨　意月不常圓花無常艷事變之來有如青天霹　破空而人坐令節烈譜中平添佳話湖山影裏又築新墳亦叮憐矣 
　　成登歲辛酉正月太平軍東掃昆陵蘇　各地聞聲先避洞庭居民亦家家為備許姬謂朱曰昆陵既失洞庭首當共衝自古君子不立平危牆之下所謂明哲保身者惟夫子圖之和羲曰余觀大熱洞庭非必爭之區蘇城一得合屬隨之當不勞一失一卒唾手而得何用兵為故今日者避則疲於奔命留者成可希翼生死二字可勿間也姬婉勸不聽乃概然曰妾身既屬君生死一如君命句　　　女惟一死　　始　羞也 
　　二月朔太平軍陷洞庭先是統將得昆陵後本欲乘勢掃錫金陷吳城初無用兵於洞庭之意也時有調將某本洞庭無賴獻議謂洞庭多富戶不可不奪之以濟餉糈統將信之即命副將率步卒星　馳奪洞庭洞庭人出不巳任其劫奪火光態熊焚舍也角聲嗚嗚血刃也哭聲震野父母兄弟妻子離散也叫號怒駡婦女被污不從也血濺牆壁完卽自盡也烽火中但見白刃閃爍紅巾者皆肩負巨裹往往來來欣然自得朱和羲聞信急率許姬遁尙末舉足紅巾者巳被門而入縛朱執姬先逼間藏鏹朱坦然一一告之最後　者即副將也見姬美欲污之逼間頤否姬已付生死於度外答曰願惟請釋吾兄指朱示之副將曰諾姬曰贈以馬而與以令箭妾身從君渠　若舅宜再助以金銀副將諾諾連聲一一如其言朱臨行仰天長歎姬曰兄母怒妹非樂昌願效綠珠事平後謂來葬花也今宜速行朱乃淚下忽忽行副將不諳典故故勿疑謂姬曰余巳悉從若言若當從我姬曰呵惟此間弗潔請歸君帳到將大喜從之至夕姬以月信辭副將亦弗疑以為既入吾掌决無他變翌晚又迫之姬度朱已去遠突出不意拔副將佩刀刺之副將急避拔帳上刀格之姬腕力弱弗敵被斷右臂痛劍猶大駡不絕聲副將怒極遂再刃入姬喉血花四濺一縷香魂已歸離恨天矣時年三十有　所箸詩詞集甲午年會刊行於海上其和漱玉詞會載乙未年瀛寰瑣紀西脊山塡詞弔之且略述其殉難事並載焉 
　　劍嘯述畢為之歎息曰許烈姬之節烈固非凡人所可及而一般臨難被辱者亦情有可原蓋力弗逮也奈何今日社會上有不經患難而忘廉寡恥喪其節操於肉慾旋渦中者比比皆是耶吁 
 
 

Page 14

 
 
   
 
