# 1892 - 331 - 4907048

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論廣東盜賊之横]  
　　說者每言自井田之制廢而民間之貧富不均亦自貧富不均而盜賊之風起然而周易已言重門擊柝以待暴客尚書亦云殺越人於貨愍不畏死罔不憝可知盜賊之名目自古有之刼掠之風氣亦自古有之盜跖肝人頭須竊藏其事皆在未開阡陌之前則井田之廢不廢與盜賊之多不多似不相涉顧諺云飢寒起盜心至於迫而爲盜則必其不能安貧之故也近來盜風之熾各處皆有而以廣東爲最盖以地近香港係屬英界一葦可杭有此等逋逃淵藪故益覺藏身之固而有恃不恐以成負嵎之勢以爲營窟之謀而居民之受其害者無窮期矣昨報載東粤記言一則言盜者三一謂南海縣黄鼎司所屬之白泥鄉鄧姓聚族而居子姓繁衍中多殷户上月二十八日忽有盜紏黨五六十人乘夜明火持械破扉而入遇有以鐵爲闌則鑿壁以進更有壘石爲墻高至盈丈且中有夾壁者則猱升屋上以鷹嘴鐵鋤破瓦斷梁而下連刼五家出時恐鄉人追捕將事主反縳牽出送行有鄉隣鳴鑼號衆將兜截發槍而要擊之見事主爲所牽掣投鼠忌器恐爲所傷遂不敢下手聽其揚長而去一則河南大基尾龍口墟林記錢店於本月初三晚三鼓時被賊十餘人刦銀而去一乃河南龍溪二約蔡姓家富室有盜遺書一函啓而視之中言索取行水銀一千兩限五日内湊足送至河南小港上馬岡至時自有人在此收取否則行將禍及云云似此情形則是粤東之地遍處皆盜且其膽大心粗毫無顧忌至於此極尚復成何世界或者廣東官弁不甚講求捕盜之事乎然聞省城以及各處州縣未嘗無捕役之跴緝未嘗無砲船之梭巡更練栅夫與他處皆不甚相遠何以盜賊之縱横無忌若此竊以爲有名而無實則其有也不如其無有也近來講求武備中國亦極認眞各處皆有水陸營船槍械一切自行製造亦甚精良觀於去年朝陽之役今年萍鄉之變皆不旋踵而立卽平靖可見中國此時之武備以之靖肉而有餘不過朝陽萍鄉等處係屬會匪其爲患也大故以大兵剿之而卽平若此等刦奪之盜則其爲害也止一二家或一二鄉似與會匪有間故不以爲意且以爲不足汚天家之斧鉞而姑置之不知會匪之害固大而刼盜之害亦未嘗小也古云其父報仇殺人其子乃爲盜盜之刦人奪貨與會匪之爭城奪地同一意也刦盜而不之芟除則會匪中黨羽愈盛朝陽之亂會匪與馬賊合而爲一此其騐也如曰俟其會匪刼盜合而爲一然後聚而殲旃則是養癰之說也癰之初生治之尚易置而不治養之使大而後奏功此則近來外科醫生時或有之藉此以爲要挾多貲之地孰知養癰貽患失此不治漸至有性命之憂人請其命之不長其實卽養癰者之促之死也盜惡主人古有此語彼非惡之盖惡其不肯與也若以書貽之而主人不敢與抗如數付之則予取予求莫之或違亦莫子毒也已而設爲捕役官兵所偵知則將指之爲通盜又必恐嚇敲詐亦如盜取之數而不止故吾嘗謂天下本無盜自有豢盜者而盜以生夫彼豢盜運人固誰實使之哉官之爲也官則何至豢盜官用捕役弁兵而平日不嚴行督率飭其捕盜而於報盜案者因循置之或反改盜爲竊避重就輕捕兵揣摩其意而以爲官之志不在盜於是乎上寛而下縱不但有盜而不之捕且將豢盜以爲彼生財之道而盜之勢乃益張盜之贍乃愈大盜運手乃更辣盜之禍乃倍烈觀於京都緝捕盜賊之官弁位尊而權重官多而兵衆爲他處所不及而尚且時有盜匪登屋借錢明火行刦之事則廣東之疉　盜刦猶其小焉者也噫嘻天下之人其貧富豈果能均耶人心貴得其平耳人事不平斯人心不平人心不平斯盜賊繁興古與今爲一邱之貉不禁　然高望於當軸諸公矣 
[接見西賓]  
　　英國領事官費禮士君乘司威富兵船行抵江甯當由下關洋務委員關笏臣二尹登船詢明來意知係謁見劉制軍面燄要公卽飭人知會江甯縣預備藍呢大轎數頂及夫役人等於初七日伺候江干是日領事偕船主葛爾培登岸入石頭城往洋務局晤總辦蔡和甫觀察小憇片時由觀察領赴督轅隨員沈司馬張大令繙譯官龍焦生相隨而至制軍盛服接見欵以洋酒略伸東道之誼主賓晤對相得甚歡鐘鳴兩下始興辭而出 
[惡丐毆人]  
　　金陵東西水關洞向居乞丐此輩兇惡性成遇有喜慶事往往結隊而來强討硬化必滿其慾壑而後已前日門東某姓機房愛女出閣招集親友大敞瓊筵午漏初鳴新郎登門行親迎禮畫屏春暖絳燭光騰雖係寒素人家頗有繁華氣象忽來惡丐三人大聲疾呼欲喝喜酒主人知非善類亟數青蚨三十翼婉言奉贈丐棄而不顧高唱蓮花落聲震瓦屋堂上儐相賛禮幾乎不聞其聲觀者厭之復增數十文令彼他適丐箕踞在地一若不聞不覩也者俄而袖出小刃劃破額皮血流被面自稱代尊府挂紅請領重賞適新郎禮畢欲歸惡丐竟圍繞大門不令登輿主人大怒麾之以肱乃此拳尚未贈出彼拳業已飛來或牽其衣或擊其首勢將羣起而攻衆客見之方欲攘臂爭前適卡官某守戎率親兵四人巡查街道經過此處主人揖訴顚末守戎复聞旁觀者口述情形不覺大怒立將三丐拖至道旁贈以竹笋煨肉五百斤並欲帶回枷號經好事者再三緩頰始釋之去有嘲主人者曰今日鸞笙鳳管作對成雙究不如兩部肉鼓吹清脆可聽也此等大人情當謹領勿却 
[奸尼再誌]  
　　前報紀蕪湖福善庵老尼拐帶楊姓幼女藏匿金陵現被失主尋獲送官究治云云兹悉其詳爰再誌運該女郎年已十四髮纔覆額嬌小可憐時至外家學習刺綉今年閏六月廿四日該尼庵大設盂蘭盆會女隨隣女往觀不虞在人叢中擠散遂徘徊山門外老尼空悟見之以爲此固一朶清净妙蓮花若得削髮爲弟子則老身一生吃著不盡矣乃携之入欵以果點洎乎道塲旣散燭滅香消女欲歸老尼及徒卽露出變相女恐怖不敢聲張次晨將女兩手反縛老尼雙　其耳使不能轉摇小尼乃奏刀砉然將女頭上八千根熉惱絲齊根薙下於是露出頂上圓光披以僧衣宛然一小沙彌模樣　以乘輪抵金陵旱西門内觀音庵挂單詭言予向矢大願欲建一巨刹遠赴四方叩募　收一弟子不克耐勞願大師開方使之門留養數載教以經懴俟他日來領再當厚酬該庵住持斜陳久之欣然願納空悟 
 
 

Page 2

 
 
遂買　言旋斯時人不知鬼不覺也楊家自失女後偵騎四出青大碧海到處　尋芒無端倪將興無可奈何之　矣　有戚串　次白門　時　步街頭見一嫋嫋婷婷之幼尼似曾相識趨前注視愈認愈眞急發函至蕪楊乃遣其婿若女於本月初三日前往察認相見之下母女抱頭痛哭卽赴城内保甲總局喊控馬觀察立提觀音庵四　到案訊問女之來歷女自供當時被拐薙髮情形此案遂水落石出當飭將女具保領回一面將口供録稿移送蕪湖本月初六日午後女及其父母同時抵家楊恐尼聞風逃去次晨卽帶僕從前往福善庵將二尼尋獲縛於庵旁楊樹上尼猶極口呼冤後將女挈至當面質證尼始俯首無詞其時觀者人山人海一片喧嚷有折樹枝向尼頭當磬子敲者有以手掌其雙頰者所最難堪者人叢中飛出碎石斷磚幾如雨下擊破尼面迨至下午愈聚愈衆楊恐别滋事端急投蕪湖縣控訴王邑尊閱禀大駭立飭將空悟及其徒金剛帶縣次日升坐大堂提案訊鞫是時觀者填咽幾無立足之地惟遥聞堂上拍擊聲老尼泣訴聲左右辯駁聲諸聲未絶而掌頰之聲已大作繼以皮條鞭背聲良久始飭收押女班館一時堂下觀者莫不拍手稱快至初九日邑尊已　得端倪飭將該庵發封想賢令尹向來疾惡如仇此次必當從嚴辦理以儆凶惡也 
[襄垣談屑]  
　　蕪湖分銷鹽局一差自李芸秋分轉丁艱後上游札委丁雲卿鹺尹來蕪攝理兹聞皖岸督銷丁觀察已遴委候補知縣沈學甫大令接辦矣○蕪湖爲烟花藪澤然客籍居多土著不過晨星數點送往迎來悉以小鬟供客自待甚高羞與曲中人爲伍其享艶名者尤非輕薄兒所能問鼎有馬秀子者生小妖嬈風流藴藉見之如公瑾醇醪令人心醉日前不知何故被客控於捕廳官符飛下將有月缺花殘之恨幸有人以護花幡自任得免屈膝泥中然一縷芳魂幾乎驚碎矣○保甲局疉拿巨匪向由袁觀察札委管帶厘局護卡砲船之領哨李叅戎多方購線得以屢著奇功兹因保甲改歸關道憲辦理而拿匪一事仍難遽罷沈仲帥因札飭叅戎仍隨保甲局當差並札行關道憲按月支　薪水銀四十兩燈燭費八兩所部線丁捕勇各項俱著照舊開支亦可見大憲之重視捕務非尋常可比也○威海防營戴統領日前委員來蕪採辦軍糈二萬石由各牙行承辦分裝輪船轉解軍前又兩江督憲委阮太守來蕪採辦積榖一萬石亦經從速購辦其價較民間購買尚覺從廉云○初六七等日大風捲水林木怒號江中雪浪如山有江北人某甲挈其妻若子乘一葉扁舟剪江而來船中滿載雜物行抵江心忽被罡風吹覆一家四口盡遭滅頂之爻幸救生船正在出江飛棹向前將各人一律救起惟雜物鍋灶已入鮻宮深處矣○蕪湖自初五日起朔風撲面冷氣蕩空小閣圍爐猶覺吟肩高聳起視街頭丐子赤體拳縮面無人色初七日午後鴛鴦瓦上聞敲金戞玉聲氷霰亂落墮地卽融旋見六出花飛絶似因風柳絮約半刻許卽行停止初八日以後晴日麗空氣候依然寒冷 
[粤海寒濤]  
　　粤垣大佛寺有某僧色相未空情魔頓惹與河南某姓婦叅歡喜禪夜去明來匪伊朝夕鄰里偵知惡其不守清規有傷風化遂於廿四夜糾集多人破扉直入將奸僧獲住褫去衣服以糞淋其身該僧不敢與　飽受木樨香味狼狽而歸一時見者無不鼓掌稱快○鍾某南海人翩翩濁世之佳公子也日以問柳尋花爲事近與新填地某校書相狎盟山誓海願訂白頭之約校書欲鍾某爲之脫藉無如鍾某情有餘而財不足以致好事難諧校書薄命自傷頓尋短見竟於某夜以一盞紫霞膏吞下迨毒發旁人知覺則已玉殞香銷返魂無術矣鍾某見校書爲已而死不忍獨生回家後屢圖自盡幸家人防閑甚密得以不死由是喃喃自語如醉如痴已成瘋顚之症李義山詩云春蠶到死絲方盡蠟炬成灰涙始乾可以移贈○天久不雨百物枯燥氣候炎熱穿輩夾衣仍覺捙汗如雨居民疾病叢生藥肆醫家極形忙迫幾於應接不暇彼養生者當何如加慎哉○候補府陳省三太守望曾現奉大憲札委辦理黄　　廠差按太守係福建人由甲榜起家年富才明素爲上游器　今奉斯委定能措置俗如也○新選河源縣劉大令孚京南雄直隷州州同李少刺　三　　　憲札飭赴任以　　守大令等向憲轅禀辭分道揚鑣馳赴任所○學憲前將新生梁慶暄等四名咨送廣雅書院肄業現　山長朱蓉生太史以院中課試經古必須於經史詞章專精一藝方可入院香梁慶暄等年紀幼徲經書尚未讀完若强子收留竊恐訓迪難施轉失培育人才之道遂婉辭函覆學憲並諭知監院將該四人名字扣除無庸帶來謁見○督署文案委員試用縣陳大令陔現奉札委總辦清鹺局差粤省鹽務日形疲　大憲特借重長才藉　整頓○新選佛山廳同知劉司馬國光由京領憑來粤於初十日到省當卽趙　憲轅　見呈遞履歴大憲接見之下業已下札飭赴新任矣○省河各兵輪近日齊集虎門外操演禀請督憲校閱督憲因公事紛繁未遑兼顧遂委中軍楊協戎前往代閱三令五申之後各輪卽次第開操一時電掣雷轟山鳴谷應軍容荼火可稱節制之師協戎閱畢奬賞有差並順道往各砲臺蔡看一週然後回省禀覆○候補縣馮大令灼孝前月奉大憲札委携帶銀兩馳往長樂散賑大令實心辦事勞瘁不辭以被災之重輕定賑銀之多寡災民實惠均霑口碑載道散賑旣畢回省銷差大憲嘉其賢能給予超委一次以示鼓勵○惠州府盧太守秉政來省謁見督撫兩憲面商要公聞因連平州吳黄兩姓聚衆抗官一案云○候補府劉蓉舫太守清泰因順直賑捐案内出力蒙大憲保舉俟歸道員班後賞加二品頂戴近日奉到大憲飭知太守卽趨詣鈴轅躬伸謝悃○前任粤海監督廣榷使將經手事件料理清楚卽於九月二十日束裝起程北上按榷使行抵滬瀆小駐行旌已録入前報矣 
[粤東盜案]  
　　粤　附郭西村鄉一小巿集也有米店一家開設多年貨財充裕某晚突來盜匪十數人明火執仗破門行刦店中夥伴見來勢兇悍瑟縮如蝟不敢聲張任其搜括一空呼嘯而去計被刦去現洋二百餘元翌日赴縣報案經縣尊派員騐明被刦屬實卽飭幹捕分投跴緝未知卽能破獲否也 
[鄉村火刦]  
　　城北三元里某姓家上月杪因晚炊遣火積薪以致烈焰飛揚不可嚮邇是處僻在一隅素無水龍祗得任其自燒自滅計共焚去房屋三間祝融氏始歛威而退有耕牛一頭未及牽出遂致葬身火穴是亦慘矣 
[邗江官報]  
　　初七日廟灣塲趙鹺尹卸事回初八日朱鹺尉錫蕃解海分司餉來初九日楊分轉永錫由省公幹回初十日五鼓文武官員至萬壽宮拜牌是日子刻新任揚州營叅府彭叅戎接篆印委官紳均各衣冠往賀 
[賢令查災]  
　　揚屬甘泉縣境西北鄉今年夏秋間亢早異常農田顆粒無收前報已紀之矣兹聞地方官據情禀詳已蒙大府奏達九重一面遴派公正之員赴揚查勘允爲撫恤而貧苦小民以連日天氣驟冷無衣無食凍餒難堪迫不及待紛紛入城求賑甘泉縣李明府見而惻然遂於本月初七日親赴各鄉詳勘被災輕重並核查户口以便造册呈報設局施放並順道至收蝻子分局面諭該鄉民等竭力搜挖務盡根株明府小作勾留卽當顺署賢父母盡心民事於此可見一班 
[庖代有人]  
　　儀徵淮鹽總棧向駐十二圩爲兩淮塲鹽　匯之區事務殷繁責任綦重總辦棧務者經上游定以二年更易以均勞逸凌問樵觀察瓜期已屆督憲劉峴帥特委總辦金陵洋務局曾觀察内熙前往接辦聞曾觀祭已由省抵圩筮吉本月初十日接受關防到棧視事云 
[查勘壩工]  
　　揚河歸江各壩回來秋啓冬閉今年因通屬鹽河水小蓄水濟運並未啓壩運憲江都轉思患預防深恐壩基坡脚被浪冲激或有疏失特委淮南局員李分轉輕騎馳往逐壩查勘如有冲刷卑矮滲漏等情隨時勘估趁此水涸興修俾來春桃汛可保無虞分轉已於月之初八日前往查勘約一二日卽可遄返也 
 
 

Page 3

 
 
[西報彚譯]  
　　澳門葡字報言九月二十日有中國水雷船四艘由省城魚貫而來直至鏡湖灣泊查四船於二十早七點四十分鐘由黄埔動輪至十二點過五十五分鐘卽抵鏡江行動之速卽此可見一斑惟内有一船抵澳時約遲一點鐘之久據稱此船因途次有機筒失其次序故稍緩須臾究其飛行之迅速實未遑多讓也四船之統管名祈列士文乃德國水雷官之有名者次統帶名咸美露亦精放水雷素推能手此外尚有華人二十名同駕是船至澳蓋沿途操演藉資練習也○英國李華保城之回教人現擬建造教堂一區以爲禮拜之所惟是經費浩繁籌欵不易故函請印度人之在回教者爲將伯之助酌捐欵項以濟要工聞香港同教之人雖未接該處求助之信而善心感發畛域無分聞已共簽得銀三百圓行將匯寄該城以爲起造經費矣○日本現有人新得煤礦豐旺異常此礦係在大加美處約距長崎三里之遥有此財源所在將必集貲開採以期利益均沾也○海防法字報言上月廿一晚有賊匪一隊攻擊那葛拿處初時紛紛傳說佛蘭思士煤礦公司有歐洲工役五人爲賊所擄法官聞之殊抱杞憂迨後細查始知此說係屬虚傳其實有土人五名兩爲賊擊斃三爲賊所傷耳當賊之攻擊也土人亦竭力相搏不爲少却以故賊匪亦被擊死一人傷者數人事後廣源處之法官聞有賊耗卽於翌早遣兵一隊至那葛拿處駐紥以資保護○當今之日各國商務之最大者以英國爲巨璧其出入口貨物日增月盛未嘗少减乃觀前日香港所接英京魯打電音則謂以前十閱月内英國出口貨物大爲减少等語然猶未言所减幾何兹接電音則謂十月内所少貨物共值銀一千九百萬磅是則商務之盛衰固難逆料也○般鳥一島自英人開闢以來如烟葉甘庶加啡諸物凡有關於日用者無不廣爲種植以招利源卽茶葉一項亦經有人試種現聞有將般鳥所産之茶運回英京發售者惟其品味若何則非所知○西十月廿四日俄京郵信言今歲俄國自遭疫以來凡地方之傳染者死亡之慘令人耳不忍聞計哥加沙士境居民患是病者共一十二萬五千人死者六萬五千人沙刺杜一境傳染者三萬一千人死者一萬一千人俄京居民傳染者三千三百人死者一各五百人此外各城巿因是斃命者尚難悉數亦古今來一大浩刼也○法國巴黎士日報言中朝曾移咨照會各國駐北京公使請禁販運軍火到中國倘有私運火器入口者查明該梟係何國之人則歸該國責罰云云各公使接此照會定當一力遵辦以敦友國之誼也○暹羅報言暹地各處禾稻此次甚爲豐熟每禾一稈平時僅得榖一百六七十顆而此造之禾每桿約得榖二百二三十顆至於各處所産魚鮮較諸往年更覺多不勝收此誠暹民運福也○英京消息言吉公司代鐵行所裝之船經於西上月十二日在忌連諾城船廠出澳此船名文尼刺册註四千五百墩機器可抵馬力三千五百匹大可載貨七千墩 
[爻占脫輻]  
　　男以女爲室女以男爲家苟能相與有成自不致凶終隙末鎭海於自有之妻邱氏聽信父兄唆使琴瑟之間未能和洽於亦誤信人言赴府控告今將批示録下據禀爾妻邱氏聽信父兄唆使不能安分和諧此雖勢利存心有失婦道然伉儷之合以情爲先該民如能曲以相將未始女心不轉乃動輙速訟無怪不肯相從夫亦不良毋盡尤媍著速回鎭邀請原媒人等妥爲排解擇吉親自迎回毋再具訟致乖琴瑟切切 
[浙省官報]  
　　十月初一日乍都統忠拜會潘司劉差人禀安臬司黄差人禀安禀知回署候補同知阮祥藻禀請展假數天齊憬琛禀銷湖屬德武曁衛所勘荒差鍾匯禀銷直隷查探硝磺差回省禀到請感冒假數天正任昌化縣朱懋清禀知迴避交卸篆務回省禀到候算交代准補西安縣葉新選嵊縣丁正任桐廬縣王仁和塲邊俱禀安卽用縣黄大華禀銷假候補縣郭文愷由瓶窰來省禀到羅銘勳禀請續假數天汪肇敏禀請感冒假數天青田縣黄壇縣丞蔡慎銓禀見叩辭赴任新選會稽縣丞向煦禀見候補府經歷鮑　禀請感冒假數天戴寳鴻禀知本日到差金標由京騐看來省禀到住景家弄縣丞潘金甡禀見叩辭赴京餉差並銷釐捐局差遣差潘誠志交卸桐廬縣丞回省禀到銷假王家修禀銷清波門保甲差白曾蔭禀安倪瑞呈中六叚楊世俊中五叚主簿譚銘瑞中一叚典史方煐下一段巡檢雷建之冬防胡慶臣清波門詹葆慈上五叚從九品歐陽承忠下五叚朱瀛上四叚俱禀知本日到分巡差方德先捐免騐看來省禀到住木瓜弄巡檢張成韶由籍起起領咨來省禀到叩見住小營巷府照磨鄭承晟禀銷假初二日上部主事李孝先由京來親拜卽辭行藩司劉差人禀安請屐假三天臬司黄進見候　道鄒禀知本日到局接辦新授湖州府謙貴號和菴滿洲廂黄旗人由京來省禀到並請假住雄鎭樓王宅候補府時慶萊由南龍頭勘工回省禀到請頭痛假二天郭式昌禀見杭理事溥禀請功服假七天中防廳胡由工次回省禀到候補同知黄慰曾禀請轉假數天齊憬琛禀見石門縣陳禀見叩辭回署候補縣張縉雲禀見銷杭府委勘災歉差初三日牌示仰指分浙江試用府照磨金鼎新張維楨張曾焯知悉於本月初五日浙江試用鹽經歷陳蕃誥府經歷　承恩脫世忠江蘇試用府經歷朱寳禾廣東分缺先巡檢唐鵬年知悉於本月初四日來轅聽候本部院騐看差委給咨毋違特示前兵部侍郎朱拜會中協白禀安候補副將蔡福謙禀見候補府李襄國藩委紫陽鄧嘉純糧道委敷文吳京培杭道委崇文俱禀銷書院點名給卷差郭式昌禀奉委湖州公幹禀見叩辭王嶔禀奉飭知留辦一年記功一次禀見叩謝同知繆鈺　請感冒假五天胡福保禀請風寒假數天通判葉元芳禀見銷足氣假卽用縣紀驤謝福慶何士循大挑縣夏先楫吳炳俯樂桂榮俱奉傳對本禀安銷差郭沛棠禀見范澤溥禀知藩司委嘉善公幹禀見叩辭胡壽海柳商賢潘志穎王啓文卽用縣嵩瑞黄耀奎候補縣過鑄石治棠何金魁王澤民易順謙秦覲榮張樹德張聲匏俱禀見府照磨周濂馨由鹽捐請奬局報捐分浙試用禀到住湧金門俞鴻鈺由南潯巡檢交卸回省禀到 
[鹽梟猖獗]  
　　浦東龍王廟地方係南匯上海交界處也左近一帶時有鹽梟出凤其間藉端滋事前日龍王廟及三林塘兩處到有鹽梟數十名恃衆肇事晚間爲上海縣黄大令訪聞立飭幹差薛貴督同散役三十名會同鹽捕營官吳君家正帶領營兵星夜馳往旣抵該處鹽梟早已四散奔逃昨晨復至三林塘查察一周然後回縣禀覆又前日午後浦東彭家碼頭亦有鹽梟數十名與該處鄉民爲難兩相爭拒良久不散直至薄暮始各鳴金收隊然已各有損傷矣 
[大令赴宴]  
　　徐家匯天主堂主教於昨日請上海縣黄愛棠大令飮讌上午十一點鐘時大令會同法廨讞員　蕃甫同轉命駕前往並閱視天文臺以增識見 
[解犯登程]  
　　施瞿氏商同奸夫喬老虎欲將本夫謀斃一案經南匯縣訊實備文解府經過滬上已列前報昨日黄大令將文發出午後由原差至内監將該氏及喬提出當交南匯原差帶去至大碼頭登舟向松江進發 
[茅龍更衣]  
　　昨晨八點三刻鐘時曉夢初醒忽聞捕房鳴鐘報警查係裏虹口新漢壁里路附近草房失慎是處係某申所居因炊早膳遺火積薪炎炎上熾幾等摧枯拉朽延及左右鄰幸英法美洋龍紛紛馳至取自來水灌救得以卽息計焚去草屋五間　　 
[淞濱瑣語]  
　　本邑人某甲在南巿鹹瓜街開設吳順興羊肉麫館其門如巿昨晨有小竊某乙牽羊二頭至甲處求售言明英洋一元將羊交付收洋而去未幾忽有鄉人某内飛步而來謂此羊係我所失如何在爾店中甲告以前情内不信敲擡拍凳吵闹不休甲不得已告知十六鋪地甲旋經該地甲一再理勸令丙出洋一元償甲資本羊則任内領去内初尚不允繼見地甲理直氣壯遂首肯○康阿松者著名賭棍也近來糾同黨羽在楊師橋地方開塲聚賭被差捕所知前去查問康見事機敗露遷往上南交界之三林塘十四圖地方依然呼盧喝雉前晚有該處鄉 
 
 

Page 4

 
 
人某甲貿然而往作壁上觀康悮爲捉賭不問情由扭住便毆康之羽黨復助康爲桀良久始各釋手甲已大受損傷矣賭徒如此猖獗亦地方之憂也○漕河涇鄉人某甲農家子也有田數十畝頗堪温飽邇來因有急用欲將田數畝售與親戚某乙前日携子入城至乙處晤談片刻而出行在人叢中甲子忽然走失甲徧尋無蹤痛哭而返其情亦可憐矣 
[英界公堂瑣案]  
　　沈阿巧訴稱素以駕舟爲業昨日在洋涇浜停泊適有吕聚坤之船駛來勢將碰撞囑令讓開吕倔强不依口角運　被將竹稿擊傷報捕拘案求請騐傷吕聚坤供稱口角運餘悮將竹稿擊伊實出無心惟求恩恕蔡太守騐得沈阿巧年老受傷深堪憫惻判將吕聚坤管押二十一日以昭炯戒○包探何珊福訴稱春花秋月樓烟館司帳人李佛泉飮酒過醉將火油燈捧在牀上偶一失手以致延燒被褥幾乎釀成火災幸人手衆多得卽撲滅今將李佛泉拘案李佛泉供稱在春花秋月樓烟館司小帳臺悮碎火油燈並無别故蔡太守飭該包探將李佛泉帶回捕房查明有無别故再行覆訊○蘇鄉人趙永錫偕妻王氏投案訴稱女兒名金寳向在妓　爲大姐自幼許配與張姓爲室本月初四日清晨女忽出外不歸聞說與客人私識相携逃遁旋在中巷街見女坐包車飛馳而過追至茶業會館對門某姓家欲向領回被其霸阻爲此報捕送案請將女領回其女趙金寶供稱今年十七歲向在妓院傭工現與某客相識往來已久懷孕三月事已敗露願隨父回鄉某姓上堂聲稱金寳在我處傭工其父母旣欲領回聽憑如何斷不敢霸阻蔡太守謂趙永錫縱女在妓院傭工已屬非是姑念鄉愚無知飭將金寳具領管束某姓旣無覇阻情事從寛斥釋○包探孔阿才禀稱吳阿大前因犯事遞籍今又來滬拘案請訊吳阿大供稱係吳縣人現已改過自新蔡太守以吳阿大犯事遞籍豈容復來判笞一百板押候仍行遞籍○奥國人派拉克訴稱昨遇傳阿道無端尋釁肆行毆辱爲此報捕拘案傳阿道供係寍波人在沙路公司爲小工頭目西人派拉克囑小的雇工填泥向索工洋十一元延約無期昨日在路相遇向索前欠不敢行兇蔡太守謂傅阿道不應在路與西人派拉克爲難究因向索工錢起見仍著自向索取如再不付照章投該管領事署控告不得尋釁○包探沈金隆禀稱西人名麥者報稱被出店王文富行竊煤及紅酒查獲王文富起到紅酒二瓶煤已售與成記酒店由酒店學徒挑連一併拘案王文富供在西人處爲出店煤屑係陸續掃積變錢使用紅酒係洋東飮剩者湊成二瓶今已起案金啓洲稱開設成記酒店王文富言有熟煤出售卽囑學徒袁延慶往挑被包探拘獲實不知是竊贓袁延慶供與同蔡太守判王文富管押七日金啓洲袁延慶旣不知情從寛開釋贓存捕房給還失主○袁順林訴稱開設八仙園菜館有洋棧工人張紅茂等常來啜茗自恃人多動輒擾釁昨日又來尋事毁環物件值洋一元有奇爲此報捕拘獲張紅茂等四人送案毁物呈騐張紅茂王阿和石阿橋李阿羅等同供均在洋棧作工在茶館内分工錢口角之餘誤毁傢伙今求施恩蔡太守謂張紅茂等動輒滋事殊堪痛恨本當重辦姑念食力之人從寛辦理判各管押一日著合繳洋一元賠償毁物 
[法捕房瑣事]  
　　　甲前因犯案經法公堂枷責迨釋放後依然怙惡不悛前晚三點鐘時竊得衣包一個行經法租界被捕房包探所見甲作賊心虚將衣服抛棄飛步逃逸經包探追獲送入捕房捕頭著押候解案請究○有某乙者不知何許人自言在中多年南北無賴皆伊羽黨前日約同數人至法界某飯鋪内狼吞處嚥其黨某因見之代爲惠鈔而去乙揚揚自得以爲可增光寵旁有一人年逾不惑見而不平謂我在申數十年亦可稱老斵輪手　何不代我惠鈔乙聞運不禁怒髮衝冠口角之餘繼以用武扭入捕房捕頭以兩下均非善類判押至昨晨十點鐘始得釋放○車夫某丁向車主某戊賃得東洋車一輛不知如何與人掉錯將他人之車拖回交還某戊查知號數不符向丁理論兩相口角扭入捕房捕頭著丁自去將原車尋還以免擾訟 
[原誼篤]  
　　仁和古邱山慕萊子爲二胞兄名錦贖陰譴助洋三十元擲交敝恊振所當此氣候嚴寒順直齊豫一帶飢黎載道待哺嗷嗷其慘怛情形誠足動人不忍之心慕萊子旣篤孔懷之誼又施濟衆之仁此其度量襟期誠有加人一等者矣除掣付收條外謹列報章代災民叩謝 
[惠及涸轍]  
　　接奉我亦蒼生善士函述丹徒旱魃肆虐顆粒無收歉象堪憐爲之下涙爰邀同志多人聚零星而得成數共計鎭平二七寳銀一百七兩五錢合規元一百十五兩六錢一分六釐由承裕莊交來委解拯濟旱旣太甚禾稼不登困苦情形不堪設想得善士　澤涵濡相關痛癢同人攸濟是誠急於救時者用特據情布勸[  上海北巿絲業會館籌岩月公所施善昌謹誌]  
[思飢由已]  
　　敝堂接奉臨浦思善堂大善士樂助順直賑洋一百元造蒼生之福命冀迓天和憑一念之慈祥積爲家慶堂名思善洵不虚也求附報章藉以叩謝[  上海六馬路仁濟善堂等謹誌]  
[申報舘協賑所經收順直山東河南賑捐十月初六至初十日止第一百八十三次清單]  
　　初六日天水徐氏四十初度節香資求保平安如愿洋一元○初七日方義章求合家平安愿洋一百元羊城林子　洋十元葉勛候洋三元陳永釗洋一元林尚賢無名氏二户各洋半元以上五户來香港鈔票洋十五元收見洋十四元六角二分五厘○初八日嘉興張壽堂交來陳藴谷洋十元京都無名氏銀二兩合洋二元七角四分泰盛鼎記洋三元○初九日安徽太湖縣趙培遠　規銀一百南北洋威海水師學堂守拙生洋十五元蘇州敬聆氏銅洋一元○初十日無名氏求病速愈洋二十元以上總共收英洋一百六十六元三角六分五厘九八元一百兩銅洋一元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[粤垣官報]  
　　藩憲牌示連州知州缺請以軍功候補班前補用直隷州秦福和詳補仁化縣典史徐文瀚飭回本任又督憲牌示潮州鎭左營遊擊缺委水師提標後營遊擊羅晉廷署理 
[蘇省官報]  
　　十月初五日花翎知府銜候選員外郎朱上洲奉撫憲委帮帶撫標親兵正前營同知朱鏡清武進署任交代業於初參限内算結周濂解金陵餉差回陳煜辭赴上海催提銀兩差指分江蘇即用知縣王慶埏浙江人禀到縣丞倪煥章銷崑新點騐孤糧差前江蘇候補知縣吳成於十月十八日倉米巷隆慶寺領帖一日初八日壬辰科庶吉士李書翰由京來委署川沙同知郭廷沛銷西路總巡差並辭赴任縣丞趙啓壽禀謝奉委無錫縣丞事從九梁伯怡禀知兩淮鹽捐改捐典史分缺先花樣奉鎭江府札委留辦帮巡保甲差典史胡得寛分常差委辭從九章森玉典史汪廷政進署甄别考試初九日遇缺提奏提督總理撫標正前緝捕等營水陸營務處兼帶飛划水師侯德明到京口駐防章京延浩辭回鎭江同知余貞祥丁憂鹽城縣方道濟辭回甯知縣湯曜謝飭知給還頂戴馬霔恩禀知奉委沙釣船捐局縣丞　敦復禀知奉松滬局札委糖捐局查騐府經陳庚謝委淞滬商船出口捐局從九葉滋汾奉委中路保甲差羊汝達奉委辦松滬布捐局初十日直州判王　鉁赴海屬抽查保甲知縣高守訓赴徐州府公幹均禀知臬委縣丞朱毓崧昭文塘工來並謝奉委松滬北綢捐差沈善發奉委盤胥厘卡差從九杭福清分常差遣辭梁伯怡辭赴鎭江帮辦保甲差湯維淵奉委吳淞滬虹橋分卡釐局差試用巡檢沈光鏞浙江人禀到十一日同知周文奉燾委震澤絲捐差朱文熙宜荆釐局來知縣李祖壽奉委解浙省塘工經費辭巡檢曾寳謙奉委松滬貨捐查騐差俞侃銷河運隨漕差從九蔡恩錫禀知松滬局委震澤絲捐差遣十二日督銷鹽局候補道蔣國楨辭行直杭統領太湖水師全軍朱洪章辭行赴南京帮帶蘇常内河緝私營記名總兵翦炳南福建來藍翎四品頂戴截取直隷州知州克昌正黄旗人禀到知州王顯鉁海屬抽查保甲知縣馬釐恩吳淞沙釣船捐局高守訓徐州公幹均辭同知歐陽佺金陵釐捐局委解蘇餉來丁經三由江寍來藩轅牌示照得長洲縣縣丞單錦堂病故遺缺查有候補縣丞崔鴻宗堪以請補無錫縣縣丞陳顯哲病故遺缺查有華亭縣縣丞慶多堪以調補代理華亭縣縣丞李鏡涵撤回另候差委遺缺查有候補從九汪詒尊堪以酌委署理 
 
 
 

Page 12

 
 
   
 
