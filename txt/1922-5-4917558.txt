# 1922 - 5 - 4917558

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[國事與賭博（老圃）]  
　　凡好賭博者皆不可任以國事或謂古之英雄有起於博徒者不可拘以小節然古之英雄亦有起於劇盜者要不得謂劇盜可任以國事劇盜當國國事可知矣博徒當國國事更可知矣 
　　任國事者第一須有財政上之道德與財政上之信用苟無此資格即一事不可行好賭博者雖指誓天日不侵占公家一錢然一擲巨萬豈能保勝鋌而走險急何能擇此其不可以任國事者一 
　　任國事者必先對於國事有把握而後出不能以國事爲孤注好賭博者習於行險徼幸若以賭博之法行之於政治勝則捆載而行敗則鼠竄而去以國事爲賭博徼幸於一試其組織一镒内閣猶打一圈麻雀推一塲牌九耳結局亦可想而知此其不可以任國事者二 
　　有某哲學家謂賭博之所以不可行在賭博者之心皆欲損人以利己旨哉斯言故由賭博者當國行其賭博之道勢必損民以利己損國以利己藉曰公私交利人我交利固非好賭者之心理也此其不可以任國事者三 
命令 
　　一月四日大總統令督辦東省鐵路公司事宜宋小濓呈請辭職宋小濂准免本職此令 
　　又令特派王迺斌督辦東省鐵路公司事宜此令 
　　又令署司法總長董康呈審核山東高等檢察廳呈報罪犯張得和判處一等有期徒刑十一年一案處刑過重擬請宣告减刑等語本大總統依照約法第四十條宣告將判處一等有期徒刑十一年之張得和减爲二等有期徒刑六年以昭矜愼此令 
　　又令署司法總長董康呈審核甘肅高等檢察廳呈報臯蘭監犯王學臣因同監人犯暴動反獄守法不逃救護傷員情堪嘉尙擬請宣告减刑等語本大總統依照約法第四十條宣告將判處執行無期徒刑之王學臣減爲執行徒刑十年以照激勸此令 
　　又令張治公晋給三等嘉禾章此令 
國内專電 
　　北京電梁命張弧與新銀行團接洽借欵據云新銀行團可以磋商 
　　北京電梁昨召集閣員開特别會議發行九千萬公債己决定梁並入府報告甚爲贊許（五日下午五鐘） 
　　北京電張以九千萬鹽稅公債成後則將每月鹽餘騰出現與某某等行商量先墊鹽餘到期付還仍是寅吃卯糧（五日下午二鐘） 
　　北京電昨夕使團與銀團間非正式接洽鹽稅公債注重在協定用途將組英美日法華五國委員會又對中政府關稅增加案以太平洋會結束後方能討論并將附以條件刻由某使館員研究起草其條件之主要事項爲協定用途及限止流用於軍政費（五日下午二鐘） 
　　北京電昨下午三時梁入府商量籌欵方法徐以九千萬鹽債緩不濟急須先借小欵過年（五日下午二鐘） 
　　北京電據府院云吳索餉電措詞强硬則有之政府己去電務於三日内滙去百萬此係財長只巴結曹張不顧吳之反響（五日下午二鐘） 
　　北京電吳佩孚仍無賀電致梁内閣因之謡言甚多（五日下午五鐘） 
　　北京電梁昨傳見甘新代表垂詢西北事爲時甚久（五日下午五鐘） 
　　北京電梁在院上午八時起辦公十時見客下午一時起辦公三時見客（五日下午五鐘） 
　　北京電梁今日携眷住院曜出月曜進秘書廳將另訂細則各科留二人住院爲值日（四日下午十一鐘） 
　　北京電外顔近又提辭呈聲明華會閉後不再留府將原呈發還 
　　北京電王迺斌不願葫蘆督辦改任中東路督辦宋小濓今夕到京 
　　北京電王揖唐亦有特赦說 
　　北京電内閣决准劉式訓辭沈瑞麟簡外次又决財部增加俸給預算又議京商會請產米弛禁京米免稅免稅米免運費免釐米先運四辦法交部審核（五日下午七鐘） 
　　北京電葉恭綽電致王正廷徵求國道計畫速電示（五日下午七鐘） 
　　北京電盧水祥電院保任傳榜留任交長覆並無將任更調意囑安心辦事（五日下午七鐘） 
　　北京電清光緒七年所訂中俄陸路通商約己期滿其中有免稅與減收等項不合稅則將下令廢除 
　　北京電章祜電告卽日赴歐布置羅馬會議事宜請促徐墀祖興讓速啓程前來襄辦（五日下午八鐘） 
　　北京電黑匪侵興化又襲海龍院令吳督速剿（五日下午八鐘） 
　　北京電美使館息休門對於張敬堯公然出入國門有抗議致政府謂岳州槍斃美敎士案未結張爲縱使殺害之犯應由中國按法處分否則列國將以中國爲無法律之國家（五日下午二鐘） 
　　北京電林權助在倫敦俱樂部演說中國亂象幾不成國鼓吹列國共同制止朱代辦駁辯謂政治上稍有意見絶無妨害外人生命財產與商務各國使臣僑民在華可以作證豈有使臣僑民而無報告者衆始釋然（五日下午二鐘） 
　　北京電美提督堪木奈帶隨員十餘昨夕到京住美使館（五日下午二鐘 
 
 

Page 5

 
 
   
 
 

Page 6

 
 
　　　　 
國内專電 
　　北京電馮玉祥江電陜北綏德兵變少將鄭府暗助軍火連長高桂滋等甘心附逆請嚴緝（五日下午二鐘） 
　　北京電中國大學以欵絀停辦學生要求敎職員盡義務數月俟其畢業（五日下午五鐘） 
　　天津電徐世章將兼管津浦督辦遺局長職吳秋舫最有希望 
　　天津電山海關將設護軍使一缺仿松滬例（以上五日下午十鐘） 
　　漢口電吳蕭因川湘形勢和緩商定軍事收束辦法第一期收束後路臨時機關酌撤前方軍隊第二期撤消援卾司令部確定援軍去留現武漢糧臺執法處軍醫院運輸處均着手收束歸併豫軍靳旅己撤回豫林鑫旅亦在準備撤退中第二期應辦各事俟冬防過後卽辦 
　　漢口電蕭劉支（四日）在軍署广財政會議籌陰年軍費九十三萬元决由各縣各地方稅局於二十四前提取五十萬中央直接各稅局提取三十萬另由軍省兩署向官錢局造幣廠提取十三萬 
　　漢口電趙榮華擬在施鶴各縣設軍民聨合辦事處由駐軍民團同辦清鄉剿匪各事 
　　漢口電陳樹藩部竄至平利白河約三千人其侵入卾境一部己被張聨陞派隊收撫現續有數百人闖入蕭電張令派軍往堵張特由襄陽移駐老河口辦理 
　　漢口電聞吳蕭商决將沈鴻英部改編兩支隊餘均就湘解散沈派羅炳炎來卾商投誠條件 
　　漢口電武昌商埠局長韓光祚呈准辭職省署令政廳長鄧振璣暫兼 
　　漢口電張福來擬先赴洛陽晤吳後再赴保支晚因事暫擱未行 
　　漢口電漢各銀行十年决算中國交通興業凈利各十萬鹽業中孚各八萬金城四明各六萬懋業四萬（以上五日下午十鐘） 
　　香港電陳炯明因桂匪披猖决派大軍往剿擬任魏邦平爲桂剿匪督辦昨己有魏軍六船抵梧約千餘人魏剿匪計畫决定水陸並進江漢江大江鞏江固各艦己後先赴桂黃昭榮恐潰兵竄入蒼悟派所部分紥桂江上游防堵 
　　香港電葡使接本國訓電飭向粤交涉澳案江（三日）己來省準本月中浣可正式談判惟對粤四項要求無表示 
　　香港電省小學敎職員决聨赴敎育局求加薪如無答覆則總辭職 
　　香港電馬君武擬編林俊廷陸福祥等殘部爲地方警備隊惟林等要求將各部合編陸軍兩師同駐城馬頗爲難擬辭職 
　　香港電旅粤滇政軍兩界以紛傳唐己命胡若愚龍雲兩部向滇黔邊開拔昨電唐勸止 
　　香港電傳申葆藩劉逹慶秘密來港謀在粤起事（以上五日下午五鐘） 
　　香港電孫令許崇智肅清撫河沿岸土匪許己分兵出發并在平樂設弭盜振新總局趕辦聨團補兵力之不足 
　　香港電馬曉軍派員與百色各屬潰兵劉華堂等議妥招撫條件後卽率部進駐百我但敬（二十四）夜譚浩清劉日福陸雲貴各股暗中集合將曉軍大營圍困繳去槍千八百餘枝馬僅以身免匿左鄰之天主敎堂現黃明堂劉震寰各部己趕往救援 
　　香港電港士蔑西報載接確息陳炯明派代表與吳佩孚接洽日間將赴保定開會議將由陳與北方要人商統一事北廷將擔保西南自治 
　　香港電劉玉麟昨抵粤間於南北統一有關或謂於澳案有關 
　　香港電李烈鈞因籌備北伐在桂林設糧秣局 
　　香港電昨電黃昭榮克復江口不確（以上五日下午十鐘） 
國外專電 
　　華盛頓電魯案自二十日停頓後盛傳北京顔外長與日使小幡間直接談判之說今日記者晤施肇基詢以北京直接交涉說確否施答稱不能證實亦不能否認記者從某要人方面探悉北京内閣受小幡極大壓力己訓令在美代表勿操切魯案與二十一條要求至此殆全無希望旅美學生將一面力阻代表簽約一面傳電中國全境作倒閣之運動驅逐梁顔汪視同曹章陸國事危急人心激昻望梁顔等立停直接交涉或卽辭職否則不獨身敗名裂祖墓且不可保（三日） 
　　華盛頓電美閣員開會專考慮歐洲經濟及歐洲欲美國加入經濟會議或參加經濟討論共謀解决之意閣員對於美國如何可爲歐洲扶助之策討論甚詳聞諸某要津云如果請美國加入歐洲經濟會議則美國將提出意在排除歐洲軍閥之議將聲明歐洲各國非至屏除備戰制度後不能望得美國資助歐洲非至裁減大軍重定德國賠欵後不能療治其凅疾如德國早注重和平進化以代軍事勝利何致一蹶不振歐洲果欲得美國資助當以德國前事爲敎訓而籌和平方法云衆議院提出議案請國會聲明如對美欠債國有擬糜巨欵以擴張海軍者美政府應令該國清償到期債欵提案者爲里維士氏據謂美國以法國擴充艦隊徒釀戰端若法國不允裁减則美國可告以建造海軍宜用己資若美國金錢不容施用於此云云美國加入歐洲經濟會議之正式請書尙未到美惟衆科不久可到（三日） 
　　東京電大隈侯病危（五日） 
交通大學無線電 
　　華盛頓電中國關稅股員會議定中國稅率實行值百抽五此爲現行條約所載之稅率但實施值百抽五後中政府較前略多收百分之一·五蓋現行稅則因滙率不利之關係減至值百抽三·五也 
　　紐約電此間廣州政府代表接伍廷芳來電内稱北京政府己接受日本所提由東京借欵解决魯案之條件並電諭在美中代表勿催議山東問題 
　　華盛頓電就表面觀察中國己抛棄膠濟鐵路付欵之地位聞日人又提出前爲中代表所拒絶之日銀行借欵贖路要求日人現稱東京消息北京己訓令中代表接受日本提議但中代表不遵訓示辦理 
　　華盛頓電英代表聲稱英國不反對日本所稱四國協定不適用於日本本部之解釋 
　　巴拿馬電官塲報告一九二一年世界商業雖覺蕭條然巴拿馬運河船鈔則收入較歷年爲多計美金一千零三十二萬五千七百十八元較一九二○年增三萬元有奇 
　　華盛頓電赤塔代表續發表公文五件以示日人與謝米諾夫之聨合赤塔代表稱日人告成適如己意之政府俾利用之以支配俄羅斯遠東之政治與經濟 
　　華盛頓電英代表提出議案請休士向軍備大會建議撤回來因河協約國軍隊 
　　紐約電美國鋼公司宣稱己與日政府立約供給一萬三千噸路軌惟價格幾何未曾宣佈 
　　倫敦電泰晤士報稱印度瑪特拉斯省警察聨合會聲稱如英太子下星期來遊則警察全體罷工（以上五日到） 
特約路透太議專電 
　　四日華盛頓電大會各代表團之起草員現正慘淡經營五國海軍公約之起稿事此文頗長包括頗廣詳釋大會所討論之各問題說明大會所决定之議案並載列處置將來戰爭中因海戰而發生各種事變之規定此約現將擬成但須俟有關係各國完全同意後始可提交特别全體大會此約條欵分下述數端（一）主力艦噸數砲位之限制附以現爲英國專家所滿意且與原議相適合之軍艦補抵計畫（二）飛機運送艦與輕巡艦噸數砲位之限制（三）飛機使用魚雷管之規則查某種飛機可使用魚雷管其利害與潛艇同（四）戰時使用商船改爲武裝巡艦之取締條例（五）各簽約國私人船廠爲他國建造軍艦之條例此層甚爲複雜須有甚詳愼之規則（六）取締使用潛艇之條例此層須各國依照羅特議案有最後協定時方可成立此項條例如得各國同意應否照其目前之形式列入五國海軍公約抑另成一協約今尙未議定（七）關於簽約國將來與非簽約國戰爭時應如何作戰之條例此層最爲英代表團所注意以爲必須有審愼切實之規定非慮及將來戰爭但欲求此約得臻美備耳蓋簽約國與非簽約國交戰時非簽約國不爲此約所束縛得用簽約國依約禁用之戰法與戰具也（八）確定主力艦裝修意義之條例裝修一端何者可許必須明確規定之如砲位可許更新否抑僅許重整砲腔否如可更新則新式砲可許裝置否或略大之砲可許換上否鐵甲可許修理否舊艦可許重裝鐵甲否又未有塞漏器之艦可許裝置塞漏器否此外尙有其他要點英國專家對之以爲不可無切實之規定也（九）此約期限及將來遇事召集大會討論原約之規定（十）太平洋特别區域置立砲壘之條例五國海軍公約刻正趕速編擬以期早日完竣同時又擬將關於中國之决議列入此約他日此約决定後將由八國簽字如中國願意亦可簽字此約形式分若干决議案及扶助中國聲明中國土地完全之宣言附以若干附件惟此約是否僅包括中國及中國問題抑太平洋荷蘭領土及遠東其他事件一併包括在内今尙未决定 
世界路透電 
[中國稅則案]  
　　四日華盛頓電中國稅則股員會己允照實價計算值百徵五如是中國收入可增進百分之一五 
[中日代表續談魯案]  
　　四日華盛頓電今日討論魯案散會後發表公報稱定期明日繼續開會該案可討論完畢 
　　五日華盛頓電昨日會議中日代表直接討論關於山東鐵路付欵彼此之計畫聞日本仍主借用日欵付之中代有不允仍堅主原議分十二年繳付現欵休會時之情勢雙方均不願評論滿意解决之最後可能性王寵惠博士宣稱中國己正式拒絶考慮日借欵之議中國希望日本對於中國之答案予以切實之承認或切實之拒絶日人方面及南華代表傳出消息謂北京政府願接受日借欵之議此二說均由顧博士否認中代表團雖不具樂觀但　間英美人員因會議停滯己止以爲可有美滿之結果 
[荷蘭代表返國]  
　　四日華盛頓電荷蘭總代表康萊璧克氏己啓程回國擬擔任國際法庭重要職務國際法庭不日將在海牙開會 
[法日密約之舊聞]  
　　四日巴黎電華盛頓所發表之法日密約去年七月間即有人請巴黎發刋之某美報記者發表該記者恐不確實以原文致法外交部法外交部即證明其虛妄該記者乃不肯發一厥後持此文者復運動他報發表亦未償願 
[法國接受潛艇案]  
　　四日華盛頓電法國接受禁用潛艇施擊商船一案時所保留之條件其性質尙未發表但衆料法國保留案係與商船欲免被攻擊應有何種舉動之定義有關據薩爾諾氏宣稱法國匪特在原則上接受參議員羅特氏禁用潛艇施擊商船之原則且接受貝爾福氏所提約束五大簽約國遇彼此開戰時不得用及潛艇之修正文法國代表團並接受羅特氏聲明凡潛艇長違背此項法律者應照海盜治罪之宣言 
[俄激黨轉用資本主義之原因]  
　　四日巴黎電俄國財政家與商家會議己於今日開會歐洲各部分俄商行均有代表與會史太尼柯維志氏宣讀一文詳述過激黨之發展謂過激黨如轉用資本主義之行政而請外國資本家輔助則乃專爲維持權力起見 
[新芬黨英愛和約之修正文]  
　　四日倫敦電新芬黨國會激烈辯論後宣告休會當辯論時伐勒拉氏否認彼之行爲有微背共和原則之處謂彼之不赴倫敦即爲維持小共和國主義起見伐勒拉氏所提出替代之建議己於今晚在杜白林發表國會議長切實决議伐勒拉氏不能提出條約之修正文僅能於今提交國會之决議案提出修正文伐勒拉氏之答案如下另擬之條文計合十七欵並各項附欵各條欵多與倫敦簽定之約所載者相同其主要異點爲删除忠順之誓言條約中承認英皇爲不列顚各邦之元首愛爾蘭於共同關係之事務應與英國提携經營其中删除簡派總督之一節另增條文規定愛爾蘭任何部分均不得不遵從愛爾蘭國會之權力約中所予北愛爾蘭之特權與保護與倫敦條約不相軒輕 
[印度黨人之調解]  
　　四日孟買電琴那氏及其他超然派領袖等致書各政黨代表謂彼等希望政府與人民竭力阻止不與當局合作之行逕必俟情理與政治手腕均己窮盡時始能出此一着又謂政府採用侵迫政策實爲解决之大障碍僅足增亂而己彼等邀請各黨開會籌商解决辦法 
[英國木場大火]  
　　四日倫敦電哈特爾浦爾某大木塲起火延燒丸英畝之廣 
　　五日倫敦電哈特爾浦之火延燒益廣周圍各鎭己有消防隊數百人馳至仍無力撲滅之現僅注意限制火區迄今己燒燬六街無家可歸者七百人今日清晨己延燒四十英畝有機器廠及造船廠數所岌岌可危 
[各國近事記]  
　　四日巴黎電某報代表在開恩斯會議探悉英國己頤贊成安哥拉條約惟於約文數處須加修正 
　　四日巴黎電葡京電稱聞各政黨己商得同意現内閣不復更動 
　　四日倫敦電柏林電稱西門子電氣公司（該公司爲史汀萊斯電氣特拉斯之一部分）己與中國某公司訂 
 
 

Page 7

 
 
　　　　　 
定合同在滬建造一廠並設一新公司推銷史汀萊斯氏各公司之製品 
太平洋路透電 
[東京郵便局失火]  
　　四日東京電東京郵便總局全爲火燬損失甚巨外國郵件無恙局所乃在商區中心點故當時衆爲大震火起於包件室現信乃因走電所致當火起時局内辦事者共約千名但無死傷郵件幾全保全目下尙不能估計損失 
[日本舊人之病與殁]  
　　五日東京電三井銀行總裁高安三井男爵疾終 
　　五日東京電據山縣公大隈侯邸傳出消息山縣公病篤大隈侯病勢增重醫士常駐床側 
[日宫之年會]  
　　五日東京電今日宫中舉行常年宴會由攝政皇太子宴待閣員及其他大員國會議員外交團人員攝政皇太子發歡迎來賓詞首相與外交團領袖艾里哇特答謝如儀 
公電 
　　鄭州京漢路工來電申報館轉各報館均鑒二日工界與駐鄭二十四師兵士發生誤會業蒙王旅長主持公道和平解决若有他處投稿工人槪不負責特此聲明鄭州京漢路工人啓歌 
國外要聞 
[德國特約通信（王光祈十一月二十二日）]  
　　戰後全歐各國之金融（二） 
　　記者前次通信曾槪論戰後全歐各國金融分爲中立國協約國及同盟國三種列成三表以資比較今請再進而考察各該國内部之金融實况以推論其將來 
　　歐洲各中立國因未捲入戰爭漩渦所受損失甚微戰後各中立國之金融狀况雖不無多少變遷然較之戰前尙相差無幾故此篇通信略而不論今所論者只係因戰爭而影響金融之協約及同盟兩方協約方面如英國法國比利時希臘意大利南斯拉夫羅馬尼亞捷克斯拉夫等是也同盟方面如德國勃加利土耳其匈牙利奥大利等是也德國金融記者己屢次通信述及故此篇通信不再論列土耳其金融狀况未知其詳亦暫不論列至於波蘭雖不屬於同盟方面然其金融狀况則與同盟國同其命運故亦列入同盟方面一類今請將上述各國金融一一論列於後 
　　（一）英國戰後各協約國中金融恢復最速者當首推英國英人長於理財著聞世界即在戰爭之中其財政上之措置亦極敏活妥當戰後該國政府對於財政更兼程並進故近來該國財政預算己能出入相抵且表示無須他國相助即其自身能力己足恢復該國金融之意此所以去年比京財政會議時該國代表曾在席上發言曰使各國整理財政之法亦仿英國而行必能早日恢復其金融云云吾人可以想見其財政之狀况矣惟據BoardofTrade　Journel之報告戰後英國對外貿易大爲減色一方面旣因美日兩國乘戰期中侵奪其銷場而他方面又因戰後德國奥大利匈牙利俄羅斯等國購買力減少故英國對該國等之輸出遂逈不如戰前對外貿易旣己减少國内失工問題亦隨之而起此爲英國經濟上之第一難題其次則爲對美之債務問題戰後英國欠美之債務約四十萬萬金元而英國又代法國比利時擔保向美借欵約四十五萬萬金元假使法比兩國一時無力償還此種責任遂將落在英國肩上此爲英國經濟上之第二難題若專就上述經濟上兩種難關觀之英國金融一時亦不能大抱樂觀 
　　（二）法國貨幣跌價較之英國貨幣之跌價更甚法國一九二○年之會計年度算至該年之十二月三十一號止其入不敷出之數爲二百零五萬萬法郎一九二一年之會計年度其入不敷出之數約三百八十萬萬法郎然此種入不敷出之數能否不再增加尙不可知蓋法國若欲維持來因河政治勢力及投資援助波蘭尙須臨時支出大宗經費故自支出方面言之可謂有增無減若再就收入方面言之法國人民對於重大之直接稅如財產稅等當然不能與戰敗之德人同等擔負而對外貿易又不如英國故法國現在唯一之財源即是希望德國支付賠欵今年三月十六號法國參議員Cheron在議院内報告法國財政情形曾謂德國如不支付賠欵則法國財政預算案便無法解决云云此外法國欠英之債務約一百三十五萬萬金法郎欠美之債務約一百五十二萬萬金法郎而他方面法國從前向俄國所投之資本旣己失敗現在向波蘭所擲之金錢亦復有去無回故就法國財政觀之其金融亦非一時所能恢復 
　　（三）比利時比國貨幣雖與法國貨幣價值大略相同然比國財政則更較法國財政困難比國一九一九年之會計年度其入不敷出之數爲五十萬萬法郎一九二○年之會計年度其不敷之數則己增至一百一十五萬萬法郎較之法國一九二○年會計年度不敷之數雖僅及一半（法國一九二○年不敷之數爲二百零五萬萬法郎己於前段述及）然法國有人口三千八百萬而比利時則只有人口七百五十萬以此比較則比國人民之擔負較之法國人民更加一倍有餘矣 
　　（四）希臘希臘財政亦復入不敷出故不能不以多發紙幣爲唯一救濟之法然紙幣愈多而金融愈亂矣希臘在歐戰中雖未大受損失然該國外旣有昔日之巴爾幹戰爭與最近之小亞細亞戰爭内又有政黨之不和與憲法之爭執政治旣未清明金融何從恢復故希臘貨幣價值並法比之不如矣 
　　（五）意大利意大利國庫總監於今年七月二十七號報告該國一九二○年至一九二一年之會計年度其入不敷出之數爲一百零三萬萬Lire（意幣名）一九二一年至一九二二年之會計年度其不敷之數估計約五十萬萬Lire且意大利與德國經濟關係極爲密切一方面意大利需要德國之原料資本人材他方面意大利所出之物產又須向德國銷售今德國旣陷於悲運意大利之經濟亦當然大受影響就現在意大利工業而論尙無發揚之望就現在意大利人民而論亦不能擔負過分重稅故意大利金融欲望其如何發展實非短期間所能辦到之事 
　　以上五國金融雖無何等樂觀然尙能維持其相當價值若協約國中之南斯拉夫·羅馬尼亞·捷克斯拉夫·與夫同盟國中之勃加利·匈牙利·奥大利及新興之波蘭則更有自檜以下之慨矣其詳俟下次通信再述今日姑止於此 
[華府會議與日本人口問題（二續）]  
　　留美學生華盛頓會議後援會通信 
　　十一月一號倫敦報在俄國社會黨人論華盛頓會議與此略同華盛頓會議並不能有何等限制軍備之結果美國素取自守主義近因歐戰大擴充其海外貿易歐洲自戰後各國困窮不能消納美國貨物故美國不得不轉而注目於最大之兩商塲即中國與俄羅斯美國商務足以危及英國海權故英國須要日本之協助以抵抗美國然英國商務素靠其殖民地英國殖民又皆反對日本傾向美國故英國不得不與美國携手况法國自戰後漸置波蘭捷克斯拉夫及羅馬尼亞於其下美法和協足以危害英國地位故英國不能不與美國携手將來之結果必爲英美日三國同盟或三國協定得利者必爲英美日受害者必爲中國及俄羅斯此論之含意是「英美日互相讓步彼此協商以剝削中國及西伯利亞」以前旣證明日本在東亞之擴張是政治上的侵略日本往美國殖民是人道上的權力此次會議美國如果承認日本在遠東之特别利益以作停止美國殖民擴張商務之條件則美國是閉日本向善之路 
　　總之美國爲保全本國利益起見此次有犧牲中國之心今日在議會未開以前先猜度重要各問題之内容（一）中國門戸開放門戸開放之原意是「無論在何國勢力範圍内不能有不平等之鐵路運費海港費及貨物人口稅」後來英日第一次同盟條約及蘭辛石井協約旣經承認日本特别利益所以現在之門戸開放主義在美國方面爲利益均霑主義不能不退還中國主權也不能减少日本壓迫中國之勢力門戸開放主義是對美國及其他歐洲各國而並非眞正爲中國之利益也（二）日本在遠東之特别利益美國政府欲以「日本特别利益」六個字爲交換條件以拒絶日本在加洲之殖民並擴張美國在亞洲之商業然美國人民素來不喜「日本特别利益」六個字故美國政府特拿「日本人口問題以遮避人民之耳目所以華盛頓報上鼓吹日本人口困難之文章在美國方面以爲承認日本在亞洲有特别利益就可滿日本殖民之慾望而不知日本欲殖民之處在亞洲而不在美洲中國人不怕日本平和之殖民但怕日本武力之侵略故在日本方面特别益利不是道德上平和殖民之意乃是承認日本在東亞之特别利益而又欲「保全中國領土」是美國處於極矛盾之地位蓋保全中國領土及「日本之特别利益」二者不能並存也（三）中國之地位此會議是互相調和之地位中國也可得些小利益處如海關稅問題領事裁判權問題庚子賠欵退還問題等中國或可稍稍有所得益但中國根本上之問題不在此等小節而在門戸開放主義之眞意對於此會議各國都有門戸開放之宣言即日本一國以前也曾簽押關於門戸開放主義的條約中國代表在會議之政策當（一）要求各國正式對於門戸開放主義之宣言（二）要求各國表明對於門戸開放主義之内容及其含意（三）門戸開放主義當是自决的門戸開放主義以前對於此主義之文件皆包有「保全中國領土」及「尊重中國主權」兩層中國代表當根據各國數次承認之原理而求其正確的解釋及實際上之應用（四）各國旣承認當保全中國領土尊重中國主權凡與此主義衝突之條約皆得取消之一切違背此種原理之行動皆得撤廢之如特别利益權專享之鐵道建築權材料供給之優先權在中國之行政權（如各國租借地及日本民政署等是）領事裁判權專享之探礦權專享之營商權關稅限制條約在華駐兵權等等皆與門戸開放主義衝突故皆在撤廢之列（五）中國承認須得發展其工商開掘其天產但中國不當增加特别不平等之關稅簽訂特别利益之條約（六）中國當自由使用其資本凡須借用外國資本時當由正當法定機關經過不能有秘密借欵借欵之處當如各國共組之銀行團 
[赤塔代表在華會之請願]  
　　要求日軍撤退西比利亞 
　　世界新聞社華盛頓通信云遠東共和國政府對華會請願代表團昨己抵此即將請求大會贊助使日軍撤離西比利亞該代表團昨晚發出一宣言書内稱「西比利亞日軍若不撤退該處商業决不能發展日軍之存在使吾人不能利用本國之天產其理甚明吾國爲共和國觀此共和之名義即可知大會於吾人民極關重要本使團希望能提案於大會以保障遠東共和國之利益」該團領袖爲遠東政府經濟顧問耶齊考夫氏團員爲前外交次長施維司基氏經濟學家兼新聞記者嘉勒維夫氏及法爾門氏等該團正式宣言書中又稱當日美政府邀請日本派兵至西比利亞恊同美軍援助捷克斯拉夫各大國均保證不侵害俄羅斯主權與領土完全今各大國踐諾之時期己至應問令日軍退出西比利亞以免西比利亞一部分因日軍之駐留而致分裂據耶齊考夫氏謂日俄大連會議之所以無成其故實因日本不納赤塔政府之提議以撤退西比利亞日軍爲締立商約之條件故也又稱赤塔政府爲一種混合政府由布爾什維克派人（即所謂過激黨）與非新黨派人合組而成赤塔政府以與蘇維埃親睦爲政策蓋信蘇維埃實爲改造俄羅斯者又信俄羅斯人民中之智識階級日益表同情於蘇維埃而農民尤加以扶持以莫思科政府正在採用一種新經濟政策故赤塔政府係本年四月間由議會選出該議會之召集則依據普選法人民全體百分之八十以上有投票權故赤塔政府實爲民意所嚮之政府至於此次代表團之使命除請求大會贊助促日軍退出西比利亞外並圖與美國恢復商業關係與美國人接洽請其投資開發西比利亞之大富源并商請各國承認赤塔政府云 
國内要聞 
[北京通信（穆）]  
　　曹張出京與直奉形勢吳佩孚與梁閣 
　　當此改歲之際曹張先後出京似北京之政潮己告一段落然愚前信會言新閣雖成而直派方面仍未平復今亦有所轉圜否乎依此數日間所聞各省賀電次第到京如湖北·如江蘇·如江西·如河南·如陜西·如甘肅·皆督長聨銜來電賀任與賀年安徽督長各别來電亦賀任與賀年山東山西亦到即日前視爲不易得之浙盧亦於二日晨有電到京新疆道遠今尙未到然政府素知楊氏之爲人想亦無甚異議雖皆幾經疏通始由賀歲兼及新閣然面子總算得下也惟吳佩孚氏至今尙未到一電日前曾有吳之部下某氏致電院秘書某詢梁就任之電何以未到洛陽院以誤發武昌解嘲而再補發一電然此電去後今仍聲息闃然吳之代表錢少卿在京坐候各條件之實踐而最近吳氏致錢之電則對於梁閣頗致不滿且有遲某自洛陽來向錢述吳氏之語亦係不滿奉系下之梁閣認爲不足與談者而公府方面近亦得吳氏之電對於特赦安系大不謂然且對於新閣有嚴切之態度石頭記曰「一屋裏只是他磨牙」可爲吳氏道之 
　　梁氏亦頗欲聨絡吳氏以消弭意見對於錢少卿曾派以國務院參議上行走月薪五百元而錢鑒於吳氏之態度竟辭謝不就梁又派人赴津邀張紹曾來京欲與商疏通吳氏之法而張亦不肯來頃聞某要人擬親自出馬藉巡視隴海名義便道至洛期掉其三寸之舌折服此跋扈將軍而旣慮於奉張知悉必將不悅又恐吳氏依然不肯相見尙在躊躇未决中應付之困難於此可見矣 
　　曹錕以三十一日晨突然出京此京中人所最注意者曹氏之行亦由吳氏之一密電内容雖不詳知然大要爲勸其從速回保勿久留北京徒供人傀儡而不能有所建白曹氏得電之後即於三十日下午入府向東海言「在京無甚要務擬即回任」東海答以「請多駐幾日遇事可以隨時商量」曹唯唯而退次日五時曹命車遽行令人於開車以後向府院行告辭之手續梁氏事前未聞頗覺詫異即召趙玉珂往囑其從速回保面詢曹氏任何意見無不可以商量請其明白提出然趙氏去後至今未來則是曹錕之歸又與上述情形大有關連者矣 
　　張作霖之出京遲曹錕兩日且在天津小有耽擱據奉側所傳將晤曹銳略談維持梁閣以免吳氏之左右曹錕日益軒隔並將訪張勲一次告以此次不能發表之原因蓋曹氏不别而行原恐種種問題爲張所屈遂避而不談故西北督軍事長江巡閱事迄未能議實則奉直間之形勢如此亦斷談不到也張見此種情狀其對吳不快之感當然又深一層且吳氏近居洛陽無赴卾之意自言並未作兩湖巡閱仍是直魯豫副使彼中人云非西南實行北伐吳决不至漢用意所在非對奉而何故張氏聞之尤覺切齒當其憤時曾謂「除非請出段合肥來收拾他」外間聞者遂謂張欲擁段復出故張氏之去於直亦覺不歡也 
　　段芝貴等六人之取消通緝張所主持而曹吳所不喜者也張待此令發出而始成行以恐有變化故普於此令未發之前一日怱怱遽去亦以不欲眼見故軍界中揣測謂設不幸而奉直有事張將利用段系以制吳非過論也然聞張之主張原不止段芝貴等六人將使一切安福黨人之通緝者悉予特赦而東海鑒於直派反對之烈恐因此惹出葛藤不肯全赦司法當局亦於三十一日之閣議以未判决而特赦爲非法行爲聲言决不副署故只軍人之一部分歸軍法辦理者得發免通緝之明令而張之所求最注重於軍界此外亦可從緩特此間惴惴慮吳氏對於段等仍有後言焉 
　　梁以文治派組閣而直派方面之感情如此其將專恃奉以相抗乎以愚所聞新閣之中尙有一重要人物爲於時局有關係者即鮑貴卿是也鮑於靳閣之倒具有大力數月以來爲東海奔走此事且迭促東海之决心當去秋靳氏久假時鮑見東海慰留即怪其遲疑不快而迭次赴奉實於徐張間致其聨絡並以靳之不能維持爲奉　告外間只知葉某赴奉促成内閣之更迭而不知其主因仍在鮑也張作霖來京之日鮑曾赴正定一次外間謂其往迎王士珍入京組閣然實則王之不來徐知之鮑亦知之鮑氏爲王之得意門生向來極能說話其在正定於王氏謝絶組閣之際即以梁氏繼問爲言得王氏之贊許並許以帮忙是於徐於張於王鮑氏皆能有所左右則於直派之暗礁料必仍有用鮑氏圖疏解者特不知其進行如何結果如何耳（一月三日） 
[農部制定蒙地鑛章之由來（靜觀）]  
　　蒙古區域極廣礦產頗豐第以地主半屬於旗盟習俗不同於内地欲施以全國所通行之礦法仍不免有窒礙難通之處（一）則蒙人文化極低多數不諳漢文漢語勢難與之高談礦法（二）則蒙地屬於旗主歷史遺傳殆無殊於采邑彼輩智識率多錮蔽欲其自行開發寳藏絶非目前所能成功（三）則蒙民風俗獷悍若不賴旗主之統御不由蒙藏院之行文内地漢人絶難赴彼以彼事實業以上三種均爲實在情形然現在内迫於經濟之要求外迫於他方之侵略在政府似己有不能不再過問之勢蓋年來政象雖極糾紛而社會經濟一方則頗形發展就中尤以礦業一項發展之速率最大檢查公私統計各表不難一閱而知各省礦商不惜出鉅欵聘技師裏糧携斧深入業山峻嶺之中以求寳區之發見北方一帶如直晉各省礦業稱盛著聞全球現旣探採及於熱察綏遠三區（該區所劃入之地原屬内蒙一部分）近復駸駸遠入外蒙各地然一涉其地往往斧斤未施而荆棘己起訟案纍纍農部蒙院均以爲苦職此之故爰有特定條例之議經農商部蒙藏院一再會議結果乃有十四條之規定名曰「蒙旗地内辦礦暫行簡章」蓋純用以輔佐礦業條例之不逮藉以補充其效力施行於特殊地方也該簡章内容（一）爲關於地主權之規定分别第一第二兩類礦質第一類仍依礦業條例第二類地屬於旗主者應以地主權屬之旗主若己租讓於人則承租人應享有開採優先金礦商欲用旗地辦礦應給以相當之償金不得私將旗地抵押及轉讓礦商對於使用礦區蒙旗主不得居奇而對於求給償金之地亦不得自由使用其在未經開採之礦地礦商並不得禁止蒙民之遊牧（二）爲關於礦稅之規定除照礦業條例照常繳納外應納附加稅於旗主凡採礦第一類礦每畝每年繳銀一角如爲河底之砂金砂錫則每十丈每年繳銀一角第二類礦則繳銀五分凡探礦一律繳銀二分至礦產稅屬第一類者則照巿價年繳千分之五屬第二類者則照巿價年繳千分之三·五（三）爲關於領照探採手續之規定除遵照礦業條例辦理外並須在蒙藏院請領蒙文護照對於蒙藏院應繳納註册費其數定爲比照農商部註册費十分之一（四）至關於一切糾葛須待解决者除由主管官廳依法處理外旗主應負有調解保護之責此其大較也該項暫章雖僅寥寥十數條然經部院往返磋商歷時一月之久乃得完全脫稿現己呈明照准由部院明白公布矣 
 
 

Page 8

 
 
   
 
 

Page 9

 
 
   
 
 

Page 10

 
 
　　　　 
國内要聞二 
[十記陜西戰事（景平）]  
　　直軍尙無把握 
　　陜西爲直系勢力西展之發原點關於該系之盛衰至爲重大於時局問題所繫亦非淺鮮自馮玉祥與陳樹藩對壘作戰後彈雨槍林己一月有餘死傷之數亦以五六千計公家之損失人民之遭殃無論矣前日外傳一種消息言陳樹藩己由漢中退至四川將潛行到滬云云一般留心陜局者方以爲陳旣出走馮玉祥不難統一陜局而直系西展之勢力可以鞏固但據近日陜訊直軍自佔領漢陰後乘勢克復石泉進逼西鄉是其月餘來之軍事行動直軍尙在興安界内冒死力爭去漢中猶遠也况陳樹藩仍在沔縣指揮陜軍張寳麟在褒城督戰張藩反攻安康爲直軍後路之牽制其勢實未可悔兼之堅城之下久攻不拔十氣消沮軍火虛擲爲兵家所大忌所以陜西戰事將來究竟誰勝誰負尙不敢下一斷語茲將馮玉祥吳新田兩人近日報告錄其大意以明眞相馮之電曰據顧旅長琢塘馬電報稱　漢陰敵軍自經職旅擊敗後退至馬嶺據險固守而西鄉復開來援軍千餘併力抗拒我軍於哿日進攻激戰終日敵仍死守不退復於馬日晨分路猛攻至午後三時敵始不支紛紛向西鄉敗退我軍遂將石泉完全佔領是役擊斃敵人百餘名生擒三十餘名獲槍二十餘枝及軍需品甚多等語又據安康魏團長報稱軍張藩勾結陳樹滋馬超羣王紹棠等各部於二十日由流水店洛河平利等處分路反攻安康向我軍猛擊經我軍悉力抵禦激戰數小時敵抵死不退當一面抵禦一面派隊分路繞擊連日相峙激戰三日夜敵勢漸漸不支紛向平利嵐臯方面竄逃是役我軍奮力抵抗得將敵衆擊退共斃敵軍二百餘名生擒四十餘名獲槍械子彈旂幟等無算我軍亦傷亡多人等語除飭各軍嚴防追剿外惟現在子彈缺乏懇迅籌接濟以便早收全功云云是直軍跋前疐後狼狽情形己可槪見况陜軍張藩退守平利其勢未挫則直軍在安康方面尙須籌大批軍隊以資防禦實爲直軍始料所不及也吳新田來電則謂我軍二十七團於二十一日由馬道驛進攻追敵節節前進二十二日追至雞頭嶺該處爲漢中重險敵軍大集拔隊據險固守我軍拚力分路進攻激戰至三晝夜之久敵傷亡雖多抵死不退當加派援隊前往協助現仍在激戰中至我軍左翼由褒似舖何家灣等處節節進逼己抵雞頭關敵軍增添援隊負險固守我軍現正在加派援隊協力進攻中右翼由兩河口前進現正會攻雞頭關陳逆樹藩刻在沔縣親自指揮張逆寳麟現在褒城招集殘部尙圖一呈我軍刻正奮力進攻詳情容俟續報云云則是漢中形勢尙全在陳樹藩把握之中而且雞頭嶺一關直軍以全力進攻激戰至三晝夜之久猶未攻克將來油房嘴虎頭關等處各要隘更難着手自不得言蓋陳樹藩在漢中設防己有半載之久俱係按照軍事學術建築新式之堡壘直軍雖强實亦無能爲力現聞馮玉祥與吳新田往返電商加助援軍四面包圍以絶其餉道使之久困自潰並令閻治堂之二十師由寳雞前進以厚聲援但鳳縣目前尙爲陜軍所佔而火燒關復有陜軍修築之大要塞重重天險步步棘手此種計劃亦屬一時不易實行不得己再求甘肅陸洪濤飭隴東鎭使孔繁錦出一枝得力軍隊由兩當方面進佔松林驛以破陳樹藩褒城與鳳縣之聨絡此舉若能辦到則直軍或可立告成功無如陳孔均係安福之健將有生死存亡之誼目前以地位不同未能一致行動己爲直軍之幸事若欲期其倒戈相向恐亦不易成爲事實耳 
[吳佩孚有召集洛陽會議說]  
　　吳佩孚對梁氏組閣確有不滿之處蓋以其爲洪憲人物惟張作霖方面極力提携梁閣因而成爲事實吳氏於此殊多憤懣於是乎有洛陽會議之召集此項會議突如其來殊堪注意探其内容所議事項約有數端（一）直軍駐紥地點支配問題現在直軍統計南下者佔三分之二留駐直隸者不過三分之一川湘事件旣己暫告終結直軍無須久駐於此决計將第三師軍隊完全抽調回洛以厚勢力駐岳二十四師仍舊不動卾西防務由孫傳芳維持並負完全責任至二十五師軍隊則由蕭耀南分别支配維持治安（二）直軍軍餉問題擬徵集各軍事長官意見由梁閣籌撥的欵俾免臨時發生困難（三）對付西南北伐各省及直隸軍究應如何進行抱何種態度（四）對奉系問題亦有所磋議（五）對新閣問題究應如何措施此問題頗與洛陽會議有重要關係將來此會告終政局上或將有一番變化亦未可知吳氏己電令各省派代表列席與會者爲直魯豫卾蘇皖贛等省即日派代表與會卾督蕭耀南奉令後擬派漢口徵收局長應雲從（名龍翔）赴洛爲與會代表並附帶陳述卾省最近軍民政務及財政現狀 
[湘卾路減政風潮之醞釀]  
　　武長路乃川粤漢路之一段即由漢至粤起點工程首告成功自行車以來屢因湘卾軍事而受影響前此湘卾之戰該路正當其衝客網各車停駛專供軍用所受影響尤數倍於前及湘卾事和緩交通恢復該路乃復行通車搭客稀少上下貨物亦寥寥可數初猶謂係戰事始平商旅裹足詎現在仍屬如故（該路客車多係無棚車商旅頗感不使）營業旣冷淡路費亦因而支絀且前有銀行團之維持目下則己中止故愈形困難該路局於此經費困難之中一籌莫展乃專從節流方面裁員減政所裁局内外人員己逹數十員并裁減工程司派工程學生補充以減少月支近據傳聞關督辦因該路經費不敷尙鉅特又令行總局再行大加裁併聞大站擬減副站長及領班班信員小站或取消站長以電信員兼理並取消電信員以站長兼理但各職員則以此路開辦以來軍事迭興惟站長電信員片刻難離即前此湘卾之戰時在槍林彈雨之下冒險從公汀泗橋站長梁志衡易家灣電信員丁樹南受彈身死中伙舗站長邱直夫及汀泗橋職員彭延釐受傷其餘因軍事被凌虐者不知凡幾可見供事之苦若戰時用人視同牛馬平時棄之如敝屣情何以堪至言路欵支絀萬不得己則何以聞槍即跑之路警反添人加薪且交通部前允各員之戰時雙薪至今仍無着落各員希望此薪甚切蓋經此戰禍衣被損失殆盡值此冬寒望此薪用以添補現尙停擱乃復有裁併之說故異常激憤若果實行併裁恐難免發生風潮也 
[開封各界組織國民外交團體]  
仍望勿託空言 
　　開封各界因太議關於中國問題消息日惡爰於日前由學界倡議組織國民外交永久機關以作後盾同時聨合汴垣各團體共同進行自發表宣言書後中等以上學生日間多在校外講演頗爲激昻官廳對之亦　取監視態度并未禁止惟此次主動最力者則省立二中學生全體也茲將該宣言書節錄如下以見民氣一般「邇者華府舉行會議舉凡我國之請求於公理人道之前者靡不無形受屏間有一二同情之點亦復畫餅充饑對青島之歸還也主權實利不與焉膠濟名爲交回也則出金萬億領事裁判海關稅則均不能無條件而容納此外如港灣迫租問題二十一條密約問題吭我之喉扼我之背亦不能絲毫遂願取銷公理何在是在强權正義有諸百載猶茲嗚呼寒鴉社鼓愁慘萬方亡邦奴種死亡頃刻太議不幸而無佳果會議云云者直宰割中華提倡共管而己今者吾汴青年憤政府之無能痛匹夫之有責爰即集我團體共救危亡獨念獨力難支衆擎易舉用發宣言同表哀憤伏望我炎胃同胞一德同心直前奮鬭無論如何困難總期民氣發揚國恥可雪生聚敎訓敢期十年事在人爲有志者幸共圖之」聞趙張兩長己將民氣激昻情形電告政府請求協爭矣 
[湘憲公布中之鱗爪]  
　　湘憲己定元旦公布即於是日成立省議會選舉事務所曁法制編纂會因省憲及各種附屬法雖經成立而一切子法尙均須創造必先將各種法律一併頒布然後省憲内所規定之各機關始能依法產出省議會爲立法機關故必首先組織而各種法律草案又非省署所能編擬此法制編纂會之所以亦須即時成立也聞選舉事務所所長一職將以政務廳長吳景鴻擔任法制編纂會會長一職將以高審廳長李漢丞擔任 
　　省議會旣須即時改選一般有議員熱者遂各極力運動冀圖當選省憲法對於省會選舉己改用直接選舉制故運動當選者但須拉攏多數之選民即有把握聞此次省會選舉將以每縣劃爲若干區各運動當選之人現時皆己着手籌備其運動方法除投入各政黨藉政黨之力以圖活動外並派人回里宴請各地方紳耆選民分送名片請於投票之際特别帮忙其原任議員者且另闢一新途徑對於同僚中之有知事熱者即與之訂一協約「我爲足下極力帮忙運動省署委足下爲敝縣知事但下次改選省議員務必爲我特别盡力」此種兩利事業實行者己有多人此則又爲運動選舉中之一新紀元矣 
　　更有一可異之事選舉事務所甫經成立而運動爲省會議長者己有其人湘陰彭某者原一窶人子自被選爲議員後十年之中積蓄竟至數萬除在原籍購置不動產外並在省城高陞巷購一巨宅估計所值約在萬元此次省會改選渠即大肆活動冀得當選爲下届省議會正議長見卵而求時夜此君亦可謂狂熱矣 
[山東國民外交大會之籌備會]  
　　山東學生聨合會爲外交緊急特發起國民外交大會與各界携手以宣民氣舉行日期己决定於三十日上午九鐘昨日先與各界代表在學生會會塲開一籌備會研究是日之開會手續到者十數人開會後先由學生會方面報告此次爲外交問題發起國民外交大會至開會日有三種動作（一）請省長代表民意致電華會中之全權公使抗爭魯案及二十一條（二）請交涉署迅速據理抗爭取消日人城内商號商埠工廠（三）督催商家迅將某貨肅清是否可行尙請大家討論衆無異議惟對於現下處置某貨問題及城内日本商號問題頗有研究如國貨研究會李郁廷君省議會盛東曉君外交協會周朗山君學生會王季高王際唐君等皆有意見發表討論結果僉以街上一切商號門上均貼有某貨减價杜絶來源之揭貼表面上雖係商界自治其實際與提倡該貨有何差異故必須以此國民外交大會之名義切加督催各號中無論貨之多少以陽曆年關爲限一律收起絲毫不准賣買一面於公園開大會時請兩商會各商業團體洋貨各行之領袖到塲宣布擔負肅清全責至城内之日本商號問題亦由國民大會派人尋其原房主限期退租無論何人更不許再賃與居住本晚即派人與各商界首領接洽矣 
[陳光遠搜括中之官變聲]  
　　政費積欠三月軍餉己預諸兩月 
　　江西自借徵丁漕·鹽斤加價·續募公債·三項實行後各縣機關收欵源源報解而政界向金庫領經費時輒以存欵無多須請財政廳長親筆蓋章來函始可給發爲辭拒絶支付其初各機關薪俸多由各長宜借墊自高審廳訴訟費被財廳以督軍令逼提六萬後己無餘欵實業廳礦區稅解部者己匯去存廳者己用盡省公署敎育廳豫章道署皆無收入十十一十二三個月薪均不能發其掾屬伙食費亦己斷絶挈帶　眷者更形窘急催問會計則云九月份尙未領到分文難支歲暮天寒皮衣不能付質枵腹從公苦不堪言各機關椽屬請求長官函催財廳通知金庫發欵仍前回絶省長則推之財廳窮愁無告可憐己極有多數人不信金庫無錢函詢各縣知事究竟解欵與否據覆稱十一月欵早經解庫因廳令森嚴從未壓擱現在督軍派來軍需官守提稅欵亦儘收儘付據軍需官言明年一二月餉均己籌齊云云各機閻椽屬聞知又往詢金庫友人亦云有欵但奉督軍諭令不准擅動於是有人提議謂明年軍餉籌到而九月份政費尙不肯發安有此理我等豈不是人可以不要吃飯生活主張聨絡同僚開一大會請求督長體恤維持如再無錢祇有同盟罷工改謀他事一倡百和各機關長官聞此消息乃以敷衍手段再三安慰謂日内必晋謁督長請示辦法否則公等全去我輩亦萬難支撑要走同走各掾屬無可如何乃姑俟各長官向督長交涉結果再决進止今日（二十八）楊省長四十八壽辰先期謝絶祝壽禮物全璧（送禮者寥寥因僚屬皆閙飯吃無心巴結上司）來賓一槪擋駕高等審檢實業敎育豫章道尹等因請示發薪事獨在政務廳坐候將各機關窮苦現象報告郝廳長郝皺眉無辦法謂省長大慶不便以此相煩即說亦無效力遂由何道尹發起約李敎鄒實陳審黃檢四廳長擇期晋謁陳督代各椽屬稟陳苦况如不維持卽請辭職蓋軍餉要緊此數機關皆可裁撤也下午陳督在署設筵演劇爲楊省長祝壽各掾屬聞知益怨懟不置臣朔飢欲死長官尋快活眞不平事也 
[厦門學生聨合會之籌備]  
　　爲魯案直接交涉而起 
　　自上年五四運動以來厦門各校學生組織學生會排斥日貨近來學生會己無形瓦解乃日前接太平洋會議魯案直接交涉消息各校學生於游行示威後即提議組織學生聨合會重整旗鼓十二月二十五日下午假座賴厝埕大同學校開會討論一切籌備事宜各校代表蒞會者爲厦門大學張驥·王宗澥·集美師範部陳建生·陳奇生·集美寳業部顔景福集美中學部陳舜五·厦門省立十三中學高克明·同文書院楊檜桑·周少墨·華僑公立女子學校莊篤才·等二十餘人三句鐘摇鈴開會推張驥爲主席報告開會宗旨略謂欲救中國端賴青年學子而青年學子有以求學救國及服務救國兩種惟是求學救國與服務救國非一人及一部分所能爲力必須有系統及有聨合精神方能收羣策羣力之效今太平洋會議魯案及二十一條件由我國代表與日本代表直接交涉大會不予援助我國將歸失敗正吾輩青年協力救國刻不容緩之秋此學生聨合會有組織之必要也次由陳建生報告福州學生聨合會組織内容并詳爲推論次則各代表互相討論最後公决先成立籌備會由各校派代表一人爲籌備員並舉定起草員若干人草就組織大綱俟明日上午十時再開籌備會公同表决時己五點當即散會二十六日上午十時復假座大同學校繼續開會蒞會者厦門大學張驥王宗澥·集美師範部陳奇生陳霆生·集美實業部顔景福·集美中學部陳舜五·厦門同文書院黃其蘭黃宗明柯柏耀·省立十三中學高克明·美華書院何建勲等二十餘人列席開會後即將二十五日所起草之組織大綱表决通過并將該大綱印刷頒發各校議定三十一日再行開會討論進行事宜即宣告閉會 
[唐繼堯再謀回滇之内幕]  
　　　　仍難成爲事實 
　　廣東民治社云日前滇軍回滇之風潮自楊益謙免職及唐蓂賡赴桂後似己寢息不謂近　唐到柳州其言行與在梧在粤時頗不相符故外間忽文有唐欲率其所部回滇之說茲據桂林歸客所談唐氏此次赴柳携帶政客多人張瑞萱亦在其内難免爲若輩利用近黔軍司令谷正倫通電絶唐即因唐部煽惑其軍隊故憤而出此查此次唐部再謀回滇之内幕亦頗複雜先是滇軍朱總司令培德接柳州李友勛谷正倫胡瑛胡若愚聨名推舉唐蓂賡爲靖國聨軍總司令軍意欲朱贊成加入朱以靖國軍名義久己廢棄此時不應再提致生枝節故即覆山拒絶旋由某要人致電谷正倫詢問内容谷得電大駭當來電聲明並未列名並歷數近有陰謀家煽惑其部下之事且謂將通電聲明與唐無關係斷無擁唐之理後桂林大本營連接谷司令兩電略謂聨名電稿係由香港寄與李友勛部龍雲棲團長拍發者不但谷司令不知情即李司令亦毫不與聞此可知聨名電之由來矣據駐桂林各滇軍將領所言自川事失敗川滇黔軍早己不聨靖國聨軍總司令之名義亦久消滅胡若愚胡瑛等此舉直同兒戲若非陰謀家授意不肯冒昧用经查若輩所依靠者爲胡若愚胡瑛龍雲棲三部然若愚部以王華裔爲中堅今王己歸谷改編所餘不滿千人其勢力微薄可以想見瑛部在百色方面因受瘴氣死千餘人又開一營回興義所餘僅七八百人然其團長吳傳心等與谷正倫有惡感决不爲胡用若輩雖以黔總司令餌胡胡無能爲也至龍害棲僅三營人數不足戰鬭力亦有限合上三部計之不過二千餘人若輩欲以之回滇其不自諒也明甚若輩初欲籠絡谷正倫　因谷兵力雄厚苟谷附己即可假道於黔以回滇故使其黨羽造谷種種謡言先謂谷决回黔次謂谷决擁唐谷知大怒乃通電闢謡近又通電否認靖國軍名義謂祇知服從元首不知有他此舉實不啻加陰謀家以大打擊蓋谷部兵精械足某等即欲擁唐回恐亦不免大受谷電之影響又據柳州消息自唐蓂賡於二十一抵柳州後龍團長雲棲即派兵檢查郵電其堵防極爲可疑且有胡若愚所部己向黔邊進發之消息此即近日紛傳唐部再謀回滇一說所由起也 
　　又據滇軍胡若愚部傳出消息唐繼堯此次來柳實欲領率滇黔兩軍回滇但軍官中贊成唐氏回滇者除滇軍團長雲龍外餘多不置可否谷正倫且先期率隊赴長安以示拒絶之意現在回滇事宜大抵完全委諸雲龍身上無如兵力單薄不易成行乃欲設法收編桂軍殘部以厚兵力正在積極進行中忽接報告顧品珍己將唐所信任之在滇軍官一律更渙内應無備逕率師返滇必遭不利朱總司令亦來電詰責故回滇之議己生波折矣 
[廣州敎育界近訊]  
　　二十八日下午四時小學校聨合會開各小學敎職員聨席會議到會者二百餘人江會長主席開議增加小學職敎員薪俸案先議增加數目有主張加五者有主張加七者有主張加三分二者議論紛紛結果表决加三分之二并議决請由十一年一月起實行隨舉出陳肇榮楊晉侯王卓生甘民悅徐任江如虹胡之豪鄭榮芬蘇志明黎沛華等十人爲代表連同正副會長江流沈毅二人於星期三日前赴敎育局巿政廳敎育委員會省署等處請願倘目的不逹則於該日開職敎員會議報告一切以便再行决議對付手段議至此時己下午七時遂散會 
　　敎育委員會因中等以上各敎員多有兼任鐘點至三十小時者於敎授上固有精神弗繼之慮於管理上更有不週之弊决議將鐘點計薪之制革除而改爲專任制現聞該會己規定表式函寄省中各中等以上學校將敎員薪金鐘點分别填報一俟報齊即開會討論支配方法廣州巿内各寺僧以政府對於寺院任意收没改爲學校恐將來五羊城内必有絶跡之一日以是人懷自危擬於舊曆年内召集佛敎大會敦請敎中这有學識者商量維持之法聞其研究内容（一）寺僧應享受募捐建築之寺院與否（二）官建寺院與公建寺院應分别否（三）公建寺院撥入官產理由安在（四）寺正寺僧是否法團人以上四問題爲研究之中心此外尙有信仰自由及佛敎徒與别敎法律上能否享平等權利等問題一俟研究有得之後即以佛敎名義向政府請願維持 
[廣州工人之勝利]  
　　去年罷工之數較歷年爲多 
　　工人之要求雇主類皆承認 
　　國聞通信社譯字林西報云此星期内廣州又發生罷工風潮印刷工人停止工作要求增加百分五十之工資廣州三日無報結果工資增加百分之四十計去年廣州罷工之數較二十年來任何一年爲多無論何種商業均不免罷工之發現而其勝利均屬諸工人方面當罷工之時雖有種種　質激烈之宣傳運動但均安然經過未嘗發生騷亂之象且每次罷工工人均有正當之理由近年以來生活程度大增但共人工資從來未有增加故此時工人方面之權利自應與以承認者也工人旣屢得利此後自更有提出要求之勇氣則其結果似不易知粤政府方面現則與工人表示同情每次罷工風潮之中當事者若請政府出而公斷則其結果政府莫不將工人要求略加變更而與以承諾吾人於此種種罷工可見人民己漸覺悟彼工人均覺彼等有應有之權利即苦力亦莫不如此且以爲若彼等自身堅持欲得此等權利必可得一公平之判斷雇主方面亦自知不得不行讓步且以工人歷來罷工之情形觀之知工人確有自治能力並非妄動者也此外尙有一事亦可注意者即婦人亦漸操男子之工作廣三鐵路查票員之職己由女工擔承近數星期婦人又擬更闢一職業但大遭男工之反對即茶室主人因雇用女工而男工乃以罷工爲抵制是也結果雇主乃解雇女工雖此時衆人心目之中均以爲女子應謀經濟之獨立但吾人以爲此等平常之茶室常爲一般游蕩人民所麕集年輕女子終日於此工作當然不能收良好之結果惟女子聨合會方面則仍對於解雇女工提出抗議此舉恐不易得輿論之援助也香港大學現攷取女生數人其中有入工科者夫女子習醫則爲社會所需要面女子工程師則爲吾人所創見也 
[孟祿博士在寗之談話]  
　　美國孟祿博士到華調查敎歷時五　　經過十餘省區現將歸國道出蘇省東南大學特乘此時機與博士約定於今日（一月四日）下午二時開一談話會俾近地敎育界得聆博士意見藉商此後進行到會者約百數十人開會後首由郭秉文報告宗旨次由陶士行報告北京開正式大會情形於是博士演講陶士行譯述大致謂在中國經過各地感觸雖不同而所見所聞有樂觀的亦有缺點希望改進的中國習慣甚重視敎育對於敎育之信仰心非常濃厚觀各地私塾之多即可爲證南京有六百處廣州有千餘處其他尙未暇調查足見中國人對敎育之興味而金錢力量又儘足以辦敎育此最爲樂觀的但何以仍不發逹其中恐不無障礙一因政府不良一因各地方缺少領袖人才如勸學所視學員等類多紳士式的非眞正足爲一地方之敎育領袖此即所謂缺點也至於各種學校可分别言之（一）小學大槪很好參觀之餘覺甚滿意但以人口衆多之中國校數總嫌太少祇有山西一省己具普及之規模故必須設法推廣方好其中有兩點當大加注意一如何能使學校敎育影響及於兒童之家庭而與一般社會接近一中國文字過難能否設法使其簡單俾易普及此皆最緊要者也（二）中學中國敎育最弱之一點即在於此中學目的本在升學乃各專門學校因中學學生程度不足往往設有二年或三年預科者究其弊在敎授方法不善不能使學生應用而課程中亦未盡以科學爲最要之點要知當今之世無論何事總須有眞正科學方能辦理苟無科學在平時恐徒供他人利用一至戰爭亦必不能戰不能守何以爲國故中學課程必須注重科學且必須使學生咸有一種動機（三）師範大槪甚好論起改進來亦與小學一樣校數太少女子敎員尤須多多養成高等師範除此間外敎授多用演講式必須改良總之做事必求効用欲求効用必先有標凖敎育必有標凖然後方有成績此等問題不得不希望大家及時解决中國前途遠大余此來調查五月結果益信余之信仰中國爲不謬云云說畢劉永昌等數人提出疑問數點博士一一答復後由黃炎培歸納之并希望行政方面及辦學人員分别研究實行勿負博士一番熱心又由郭秉文聲明博士因時間關係談話雖稍簡單而詳細意見不日將由北京譯印發表時己六下鐘遂散 
 
 

Page 11

 
 
[東南大學之立礎紀念] 　　　　 
　　一月四日爲國立東南大學建築圖嘗館體育館中二院之立礎紀念本定上午九時行典禮因齊督軍往小營閱操遲至十時四十分始到軍民兩長皆　會故軍警政界中人參與者甚夥觀此日氣象東南大學之發展可預卜焉依秩序單（一）奏樂開會（二）校長郭秉文報告大致謂高等師範原就舊兩江師範校舍開辦注重設備不尙建築現因東南大學規模較大不得不求擴充圖書館之重要人多知之蒙齊督軍承其太翁孟芳先生之命捐助建築費十萬元購置費五萬元實深感謝至體育館之需五萬七千元中二院需三萬元則均由校内預算項下動支但國家財政困難恐有不敷仍希望各長官各界邦助云（三）奏樂（四）演說齊督軍先致祝詞後演說大致謂個人曾感受無圖書之痛苦故一奉嚴命即捐此欵聊表區區志願圖書館中有古今中外許多名人之心思材力集合在一處故效用狠大吾人藉以研究將來可勉爲有用之人材不獨個人之幸實與國家前途有莫大關係說畢衆大鼓掌次王省長嚴財政廳長相繼略說數語由郭校長請孟祿博士指敎劉伯明譯述大致謂中國於近年來做一最滿人意之事即設立幾處大學大學功効甚多而最要在文化歐洲當中世紀文化有羅馬希臘等區别其間畫有界線絶不相容自大學興於是文化始溝通現在論國界雖分德法或英美而論文化則否譬如講科學固無所謂德與法也是故共產不可能文化公共可能的世界大同不可能文化大同可能的大學學生不但有保存舊文化之責任且有發明新文化之希望中國固有之文化誠堪佩服但當今之世必須取歐西之所長融會而貫通之而對於社會上之文化敵亦必有以戰勝之譬之軍隊服務於社會猶當前敵者也救學於校中猶後備軍也苟人人咸負責任吾知不二十年必大有可觀諸位皆將爲最榮譽之軍官焉說畢衆大鼓掌次黃炎培演說大致謂齊督軍如此熱心以公民一份子資格實爲東南大學爲江蘇全省爲中華民國非常感謝建築表面係磚與磚之粘成而此圖書館之建築不啻江蘇長官之熱心與人民之聨合因此有希望大家改革者兩點（一）在個人方面須打破遺產制度不但遺財產與子孫適所以害子孫即遺留虛名位亦所以害子孫（二）在公家方面從前量人爲出藏富在民等說現在萬不可行以敎育論旣由公家辦理何以不加負擔說畢衆更大鼓掌（五）圖書館立礎督軍齊撫萬（六）體育館立礎省長王鐵珊（七）中二院立礎校董嚴孟蘩每至一處均撮影紀念（八）奏樂散會（九）茶話 
[南京快信]  
　　省署昨令金陵蘇常滬海淮揚徐海五道派員切實考察各縣知事政績 
　　法部咨省署律師憑證一月一日起開放准許請領 
　　徐州鎭守使陳調元昨來省稟謁軍民兩長陳報冬防佈置並請示清鄉事宜 
　　府侍從武官楊毓珣昨來寗謁齊督有所接洽 
　　齊督委芮世第魏俊·充軍署諮議 
　　財政廳昨委翁有成赴宜興追吏欠忙漕唐樹槩赴寳應縣守催交代 
　　王省長昨委江莘農赴六合查案 
　　政治研究所第七十二期定十五日仍假紅紙廊法政學校舉行考試 
　　學生聨合會改選馮邦文（金陵大學生）爲會長 
　　下關昨到有由法回國華工三千二百餘名即由軍警彈應渡江轉車運送回籍 
　　江寗縣知事吳養田昨稟辭兩長赴鄉督察冬防 
[杭州快信]  
　　敎育廳夏敬觀昨發出通告定二月九日爲敎育行政研究會召集期其最重要案係全國敎育聨合會第七次議决之學制統系問題屆時假省敎育會開會 
　　浙江省議會收受憲法草案委員會於年前十二月十六日成立現自元旦日起至六月末日止爲收受期間頗爲各界注意將來草案之多可操劵待 
　　浙省裁兵興學問題經國民大會提案請願後　督頗爲感動現值新閣改組商同重要軍官擬乘時提出建議助中央策進 
　　省垣金庫異常支絀上年十二月軍警各費經派委分屬提催解省並向中行貸借勉强撥放至其他機關補助費至今尙無着落 
　　中等以上各校長本月分會議准七號在一師舉行 
　　浙江民治協進會八日午後在涉茅衙五號開評幹聨席會議 
　　寗台鎭守便王桂林外海水警廳長來偉良鎭海砲台司令官張伯歧今日聨袂晋省賀年 
　　省垣澄廬俱樂部爲安福系所組織在會者官僚議員兩界人物居多自段氏失敗後己無形消散現又復活入會者日必多人 
　　督署附設之修復岳陵事務所現己工竣明日（六日）　　招各界先開談話會報告一切 
地方通信 
[蘇州]  
　　人力車會定期集議開門越城商店因城内人力車出城阻斷交通妨碍營業迭經呈請警廳及商會巿公社設法禁阻雖由警廳飭區取締無如城内人力車有大力者爲奥援取締後仍未見效該處商店因之大憤致有定期罷巿之說城内人力車業以長此而往萬一激成風潮必受極大影響特於今日（六日）召集各公司在富仁坊巷人力車公會開議擬籌一越城商店與人力車出城雙方不受窒碍之法並有人主張在南童梓門另闢涵洞添築渡橋城内人力車出城可由兩童梓門之渡橋直逹馬路越城中亦可免其妨碍云 
　　巡警　米之騷擾蘇城各區警察每將食米向茶館及各商店掗兜每石祇有九斗左右且米質惡劣而價頗昻貴一般茶館恐若輩尋衅每月祇得購其一二石若拒絶購則各該茶館之挑水夫及水船必爲警區藉口挑用汚水拘區罰辦無如警區掗兜之米接踵而至初爲巡士之米繼而巡長之米再而巡官之米一般茶館等店不勝其擾騷現各茶館等擬聨請巿公社聨合會轉請警廳取締如無滿意辦法將有風潮發生 
　　水警保護稅卡江蘇全省水警廳趙廳長近以時屆舊曆歲暮各地稅所分卡均爲内河航路必由之要道現正稅收暢旺之際皆有現洋巨欵存儲雖各有巡船駐防但警力單薄不足以資保護昨特通令所屬各該管區每卡加派師船一艘防護以重稅課 
[無錫]  
　　航船被盜續誌江陰縣屬青暘鎭之航船由蘇州回青在錫屬天上巿大灣里地方被盜一節己誌前報茲悉該船主陳金材自被盜後即將原船泊在原地以便官廳助騐一面投報無錫縣署縣中據報後即派員前往出事地點履騐一切並立飭警探上緊緝捕至於暘各商號山該船帶轉之貨欵（皆藏在木鎖桶内）均被盜連桶刼去並非貨物所有被刼之滙票己向錢莊報告作廢聞此次盜匪中有一人服軍衣並無洋槍祗小鐵尺而己 
[奉賢]  
　　催辦田賦附稅縣敎育會爲敎育費事再致省署電云南京王省長鈞電奉邑學欵連遭欷减虧短一萬五千餘元未有抵補曾由明一於上年十二月儉日代電陳請鈞長飭縣將縣行政會議通過之帶征公益捐一案迅予核定在案茲因漕糧啓徵在即帶收學捐有連帶關係千鈞一髮現狀阽危特再電陳敬乞迅予飭縣將帶收公益捐以彌補敎育費一案尅日核定施行不勝迫切待命之至奉賢縣敎育會長刁明一吳家麟叩支 
[鎭江]  
　　商業衰落之一斑鎭埠商業之盛衰全恃北貨爲轉移今年各種北貨一如芝蔴花生大棗金針菜等類因受水患收成歉薄來源缺乏巿面不振己逹極點致各行商業皆受間接影響近日巿面更愈趨愈下加以河水枯　南河各班小輪一律停駛商業益形阻滯各商店以陰曆年關在邇生意有隈頂備提前收取各路賬欵聞各業放出之欵共有二百餘萬之多刻己紛紛派夥出發以便早日結束據聞今歲各行營業額數比較上年僅有五成之譜商業襄落可見一斑 
　　二橋鎭之刦案鎭城對江二橋鎭沈雄家三日晚二更時突來盜匪十餘人手持利器毁門而入將銀錢衣服刦掠一空並刀傷事主之子携贓逃逸 
[清江]  
　　土匪混入警隊泗陽縣警備隊近有著匪謝某混入充當兵士日昨謝在浴堂洗澡忽被防營許連長遇見當塲扭住謝乃故作不知問缘度何事並自謂姓王名寳善責許誤會旋警備隊長韓希華亦至向許索人許以衆寡不敵當時允其帶去惟至營後報告王肇武團長王以許事前未曾通知頗加責備一面將許報告轉詳馬鎭守使請示辦法據軍界人云韓警備隊長現己囑謝繳出鋼槍五支爲調解地步不知馬鎭守使能否免究也 
　　練勇被匪慘殺淮陰宋家集練丁戴某日昨天晚回家取衣途遇匪人當被牽至六塘河邊槍斃翌晨練局派人往其家尋找家人云未歸來遂雙方調查旋於六塘河畔將屍尋得計槍傷　處刀傷一處刻宋集集董戴子藻及屍屬均己來城報案大約本日（三十日）朱縣長即將前往勘騐 
[徐州]  
　　省立三女師開會誌盛省立三女師校三十一日舉行第一次懇親會計分表演及成績展覽兩部表河於午後一時開始除體操拳術舞蹈國語演講對客揮毫等外有文藝表演兩種一名「一個可憐的師範畢業生」是劇全體俱用英語表演者雖爲初讀英文而談吐純熟蓋其平時敎授甚重實用也一名「一張文憑」共分六幕描冩女子種種虛榮心理淋漓盡致觀者異常動容末復殿以餘興雙　演述感謝來賓之意詼諧雜出　座爲之捧腹成績共分平時臨時試騐及課外成績三部平時成績以本國史各種圖表爲最優餘如各種受課筆記學生記載各自不同可見該校敎授採用「自力研究」之一斑臨時試騐多有行新法考試（一名科學的試績法）者尤見特色云 
　　高小校長會議銅山縣勸學所長楊勉齋因本年秋災奇重敎育經費收入銳减特於三十一日下午在所召集各高小校長節商辦法當經議瘊本年陰曆年終各校經費勸學所如不能照預算規定完全撥發不敷之數准由各校長暫爲息借由勸學所負責一俟明年欵足再爲補發 
　　閩省續招新兵前月閩督李厚基派員在豐邑招募新兵刻己陸績運閩現李督以新兵額數未足特又派陳昭憲來徐在敬安巿敬安集圩設立招募處續招新兵千名除己咨蘇省軍民兩長并徐州陳鎭守使外並函知該處防軍官長就近妥爲　料聞己募得五百餘名不日即可足額 
　　鎭署槍决盗匪徐州陳雪喧鎭守使昨日（二十九日）上午八時令將騷擾城鄉著名匪徒孫學立杜振升韓三黃齡四名鄉赴西關刑塲槍决其宣布罪狀云本署拿獲土匪孫學立杜振升韓三黃齡四名訊據孫學立供認糾搶購地局得贓二百元杜振升供認夥同孫學立等糾搶得贓四百元韓三供認隨同孫五陳喜曹五劉俊子張得勝等搶架東鄉店子莊陳姓幼孩勒贖黃齡供認隨同桿首曹傳金搶架竇邦仁家得贓二十千等情不諱實觸犯懲治盜匪條例第三條曁第四條第三欵之罪合亟槍决以昭炯戒 
[安慶]  
　　周玉山靈柩過皖前清遺老周玉山卒於津厲該家屬扶柩回安徽秋浦原籍許省長派安慶道尹李大防赴寗迎接先期府秘書長吳及蓀電告謂奉主座諭周公玉山靈柩二十五日由津起程回籍沿途地方官妥爲照料許省長接電即飭懷寗縣知事在大南門外接官廳高紮彩棚預備停柩設祭并飭令接官廳門首水菓攤一律遷移二十九日下午二時周玉山靈柩乘廣平輪船（開平煤礦公司供應）抵皖許省長與各廳處長均出城守接抵埠靠招商碼頭下船停柩於接官廳内各長官祭畢各公團均派人祭奠聞在省躭擱三日乘船至東流河口登陸回秋浦原籍 
　　委員查禁烟苗佈種烟苗向係冬令下種春季收割現在禁烟事項外人責備甚嚴派委查禁應較昔年爲尤重許省長頃將皖省六十縣分爲十五區每區委員一人昨日發表令委朱化南等十五員飭令尅日首途每員公費定月支六十元限四個月查報完絶并責切實查禁此後如再有烟苗發現該員等同負責任 
[嘉興]  
　　張家赤命案續聞城中張家弄金聞氏因與姘大順德口角互毆致順德自縊身死己由縣署騐明屬實現屍兄己經來禾得悉其弟順德自縊身死雖非金聞氏所害但究因口角互毆致萌短見該氏當負喪葬之責業於四日向縣署睚該氏保釋出外令其買棺收殮此案當可消滅矣 
　　縣選舉調查近訊喜興縣議會選舉調查城區方面己由各調查員親自挨戸編查並將己查者之門外貼有「縣選調查員某某查訖」等紙條以防疏漏刻己逐段分别查竣正在造册具報至鄉區方面日内亦將竣事矣 
雜評一 
[新閣之外交方針（默）]  
　　新内閣宣言外交不變更前閣方針使果不變史前閣方針者則外交與新閣前途均甚可危也 
　　前閣之外交方針暗昧而不明白之方針也即以魯案言之始終不表示强硬態度表面上雖兩拒通牒而實則直接交涉之主張早己默許於華會開幕以前國人懼收惡果而預爲剴切警告者屢矣今若仍襲前内閣之方針則暗昧而不明白如故懦弱而不强硬如故昨今兩日華盛頓所傳之消息人以爲異而實乃爲不變更前閣方針當然之結果此前途之所以可危也 
　　雖然新内閣名爲成立於奉直之下而實則仍如前内閣成立於奉派一方之下也内閣之本體旣不變更則内閣之外交方針又安得而輕易變更 
 
 

Page 12

 
 
   
 
 

Page 13

 
 
   
 
 

Page 14

 
 
　　　　 
本埠新聞 
[歡迎孟祿博士會及發表意見]  
敎育界之大參考 
　　昨日江蘇省敎育會及東南大學邀請孟祿博士在省敎育會開談話會與會者約六十餘人三時開會由黃任之君主席鄒秉文君英譯華張叔良君華譯英先由主席起言今日歡迎孟祿博士請將調查中國敎育種種問題一一發表昨在南京發表的注重敎育行政今日注重職業敎育並可請大家互相質問次郭秉文君云博士此次來華由實際敎育調查社請來到過奉天直隸山西山東江蘇福建廣東等省己四閱月凡到一處必將調查所得供人研究在廣東對於新學制頗有補助的地方在北京又設一中華敎育改良社大家己請定博士爲社董將來並須請美國專門敎育家擔任研究以便改良中國敎育次即由博士發表調查情形略謂此次在江蘇與敎育家會晤可謂最後一次猶記得四月以前曾在此地講演一次不過講其大槪今番講演因調查以後就經驗所得擇兩三種與諸君講演此次調查各地覺有兩處一係不受政治限制之處一係不遑顧及敎育之處稍稍不能盡其責任此外各地對於敎育狠覺熱心但從友誼方面而言說話甚直爽實係優點各地普通人民對於敎育亦甚注意即如私塾之多各地皆同雖廣東己加禁止此種情形在歐美亦必經之階級至學校私塾之多己足見其優點之一惟經費一點似可不必過慮祇須有好組織人民自然樂於輸將細加考察小學尙須推廣如北京天津等處是也山西一省比較稍好推廣小學在中國注重在各縣勸學所須知此係機關尙要有好人肯負責任能督促又能指導方有好的結果中國小學之改良應變視學員爲敎育指導員因視學員係尋人錯誤者指導員則從積極方面進行在斐律濱己經照此做去養成敎育指導員其責任在高等師範學校美國此項指導員須己經做過敎員一二年者方可再去學習又謂在中國己經行過暑假補習制度將各敎科補充敎員以便實施此法甚好小學生在學校所學的敎科與其將來究竟有如何之益處此問題最重大不可不研究在中國普通學校與生活問題有關者甚少但職業學校不在内又謂山西學生均懸有銅牌不娶裹足之女子此於改良社會甚有關係學校修身一科因與社會稍有關係又謂鄉村學校師資最重要中國乙種農校毫無目的此種農校學生旣不能做老農又無切實之研究應就甲種農校授以敎育新方法俾可爲鄉村小學敎員之預備而乙種農校似可除去美國愛俄瓦小學敎員大都受農業知識施敎育者均有適當之農業方法故愛俄瓦農業發逹此亦小學敎員明白農業之緣故余友有研究農業敎育而爲敎師者曾至其校參觀隨時以一雞屬學生辨别此雞每年能生卵若干學生頗能道其詳斐律賓學生對於雞之研究比中國有進步農業在職業敎育上比較稍大中國農夫冬間大都無事非賭博即飲酒能利用此時施以敎育最爲相宜又謂學生受職業敎育後能因此自謀生活此爲原則之一其所做之物能應社會需要此爲原則之二其所學工作須有敎育的價值此爲原則之三美國所學手工也有社會上不需要者此不合職業敎育原理以機械所成物品在敎育上無甚價值除非開大工廠專爲營利計則不在此例在保定見工校所作鐵工亦合用但學生畢業後無能力自去營業工廠不可不先注意在濟南見高小校中亦重工業每一學生一年約需五百元經費所學的係日本式機此種職業似覺無重要目的美國工廠機械工作祇須六禮拜可學完在中國學校須學四年之久殊不值得德國工業之發逹重手工不重機械若僅學機械工寗在工廠學不願在學校學余在德國學訂書余妻學製皮此係手工非機械的工業應重手工不應重機械但手工宜普及又宜精巧所敎的工業即如製皮中國不如墨西哥中國能注重是項事業可期普及且可行銷外洋曾見中國學校有製皮件者能加以改良如在外洋行銷價可貴三倍因製皮鞋一業銷數甚大又係個人工作但求物質精良外即甚歡迎又如玩具一種材料不多須手工處甚多日本銷外國貨絲爲第一其次即玩具行銷歐美各國者日見其多中國宜注意又如磁器雕刻照相均可作工業上之科目宜併加研究中國文字較難今日無暇多談又謂中學敎育比較在中國方面最弱第一缺點在敎授方法甚不考究師生互相自負無異欺騙所見大學及高等學校有預科之設甚不相宜中國某大學招考應考者千人勉强及格者不及六十人可見一斑矣中學敎育不考究影響於大學者甚大中學敎授法之壞祇有敎員作功課學生幾無功課可做要知學生自去學英文並不是看敎員讀英文故自動的敎育及實驗室設備宜注意焉（未完） 
[廿四團體歡宴英美學者紀]  
　　江蘇省敎育會·江蘇實業廳·中國青年會·全國協會·中國科學社·江蘇銀行公會·上海總商會·中華農學會·紗廠聨合會·中華職業敎育社·中華民國江蘇童子軍聨合會·寰球中國學生會·上海基督敎青年會·女青年會·通泰鹽墾五公司·新敎育共進社·東南大學·交通大學上海學校·南京高等師範學校·上海縣敎育會·上海縣勸學所·曁南學校·上海商科大學·江蘇省立第二師範學校·同濟醫工學校等共二十四團體於昨晚七時在一品香設宴歡送孟祿博士（Dr·Paul　Monroe）並歡迎英美敎育參觀團與江蘇昆蟲局局長吳偉士博士（Ｄr·W）ooddworth）各團體代表等如郭秉文·黃任之·聶雲台·沈信卿·袁希洛·賈豐臻·鄺富灼君等均列席進餐後郭秉文君致詞說明二十四團體本夕設宴之旨趣謂本夕可謂一舉三得實足快慰孟祿博士來華四月有餘足跡徧十有五省嘗謂「中國苟有科學大家二十五人即較有强健之海陸軍爲佳矣」吾國人士所受博士之敎益實爲甚多也英美敎育參觀團諸君子亦甚予吾人以裨益洵足感荷吳偉士博士爲昆蟲學大家此次由美應聘來華將先驅除江蘇南通附近之蟲害繼即驅除全省蟲害將來使全國人蒙其惠亦意中事也快何如之茲先請孟祿博士惠敎博士乃起而演說先致謙謝詞繼謂此次來華初曾在此宴叙一次今夕重來殊爲可喜近屢承華友招宴均甚懇摯可感鄙人與友伴均甚樂研究中國文化前途之希望及困難問題中國現方在變化時代如影戲然然中國之文化發逹甚早中國之農業固最早著盛况卽美術亦與希臘嫓美工程亦與羅馬抗衡西人凡知此者莫不欽遲鄙人樂言敎育茲述一二稽之歷史東方人昔皆侵略西方而文化一切亦多灌輸至西方此實斑斑可考近則其勢頓相反西方轉占優勢西方文明亦一變而灌輸至東方更如現在之華盛頓會議亦可表示大西洋與太平洋之關係因太平洋方面有疑難問題而赴大西洋方面解决之此等處亦實可研究也昔者東方所供獻於西方者固甚多西方所供獻於東方者撮其要可得兩端（一）共和政體制度（二）應用科學於實業吾儕西方之人自悉東方眞相之後並可深信東方將來所可供給西方者必尤夥因東方人之智慧一切固甚可愛也如宗敎人對於宗敎觀念似易領悟焉科學在西方苦重戰爭之用東方或能改良其用途耳而中國之道德亦甚足欽佩例如「忠」之一字華人能知放大其範圍而行之其利亦至溥鄙人近常受華友欵待細揣其意實皆並非客氣而能出於至誠以後華友果本此進行常與外人誠懇交際則兩方必易諒妥一切而國際上之誤會可去矣（衆鼓掌）博士復戲述一故事表示與華人友好之意次由英美敎育參觀團公推白投斐爾君演說先述團中領袖適因事未能赴宴至爲歉仄之意繼謂團中同人對於孟綠·吳偉士兩博士素深欽佩幸能同席本夕廿四不相同之團體而有共同舉動甚足表示合作之精神設外人此後能更了解中國之情形當益可互助也次謂參觀敎育時深注重合作一層中國並當注重農村敎育不可偏重城巿也（衆鼓掌）次由吳偉士博士演說謂蟲之相聚有大有小本夕大蟲旣己發言小蟲亦將唧唧矣繼述其犧牲在美加省大學三十年敎授之職而來華之緣由實因深信此來可望成功數件於中國之蟲固可樂觀惟望各方面協助昆蟲局中更盼多得專門家切磋進行一切計畫範圍將逐漸擴大也並謂江蘇河港甚多定即製成一船上備各種研究蟲害之用具旣成則將乘以漫游全省與害蟲相周旋是船不啻爲一昆蟲分局也（衆鼓掌）吳偉士博士演說前郭君並述其在寗捕蚊立志爲人除害一事極有趣而可佩博士演說時與孟祿博士白投斐爾君演說時皆由鄒秉文君傳譯郭君繼致謝賓詞復請謝福生君作一趣談至十一時許始盡歡散 
[國民外交大會新年交誼會紀]  
　　共同討論國民代表自華盛頓發來之要電 
　　一致希全體國民努力自决協爭外交 
　　昨日午後二時全國國民外交大會假東亞酒樓大廳開新年交誼會招待各界人士賓主共約百人李登輝君主席壁間繕貼國民代表蔣夢麟君等自華盛頓前日來電云「上海申報轉全國國民鑒專使對於魯路堅持購回自辦日本避華府萬國注目之地以請訓東京爲名暗中與北京直接交涉昨梁士詒電專使囑借日欵購路用意可知魯案危急專使决否認北京訓令請速反抗北京政府並組織機關速籌路欵駐美國内外八團體曁學生代表蔣夢麟向哲濬梁龍等」主席先致迎賓詞謂開此會旨趣有三（一）歡迎新來滬之全國國民外交大會會員（二）與各界人士多一度之接叙（三）共同研究對於外交之方針並述現在太平洋會議消息非常危急據國民代表蔣夢麟君等發來之電文實益令吾人急首蹙額於北京政府之行爲時乎時乎不再來願諸君共同討論之旋由來賓與會員相繼演說盧國傑謂宜一面整頓内政一面協爭外交林天一·羅敦偉和之翁吉雲謂國人苟不力爭外交而任貶降吾國爲保護國·並即將致我死命之羅特四原則·與四國協定·付之實行則太平洋會議開幕之日直可謂爲宣告吾國死刑之時嗟我國人其猶夢夢須知外交與内政相表裏内政尤爲其根株此等事庸詎可委之極少數人民爲之·竭力爲之而猶冷清清地·袖手旁觀國事如此人心果何如言之滋痛慨也觀於閩省厦門海後灘案之本日厦門來電（見另條）復可證北京政府之不可恃願全體國人協力反對四國協定及羅特四原則等力爭二十一條及魯案並否認北京政府等努力整頓内政云云周霽光·蕭劍秋·朱心芳·朱憲章·馬少奎君等和之衆意一致希望全體國人起而自决並協爭外交至五時乃散 
[海後灘案之厦公民會要電]  
　　外部提文槪不容納人民惟有自謀對待 
　　厦門海後灘案之交涉情形疊見本報昨日旅滬福建同鄉會致各團體函云逕啓者頃接厦門公民會電開「福建同鄉會轉各團體各報館鑒海灘案外部提文槪不容納民意喪失反較光緒四年原約更大計惟撤回代表自謀對待乞賜良策協助公民會支」等語准此合行轉逹即希察鑒是荷旅滬福建同鄉會啓 
[韓黨人逮捕記趙應順桂埈昊]  
　　前晚老閘捕房副捕鄧率同華探沈阿岳至界内大小各旅館内調查有無匪類容留及私設烟具並容留私娼秘密賣淫情事旋查至北海路（即六馬路）十二號門牌三江旅館十三號房間内見有韓國人趙應順桂埈昊兩名形狀慌張當在桂身畔搜出實彈手槍一支槍珠二匣及委任狀一紙書有韓國獨立團字樣知是高麗國民黨遂將該二人連同槍彈委任狀一併帶入捕房留至昨晨併解駐滬日本總領事署請示經　領略訊一過判仍押候禮拜四訊鞫 
[請廢粤桂滇礦約之部批]  
　　全國商會聨合會總事務所日前具呈農商部請轉咨外交部與法國交涉請廢止前清時與法國所訂之粤桂滇三省礦約以維主權一案昨奉農商部批未云呈悉仰候據情咨請外交部查核辦理合行批示知照云云 
[贊成國是會議之文牘]  
　　江陵縣農會全國商敎聨合會駐滬辦事處昨接全國各界聨合會轉來湖北江陵縣農會快郵云上海全國商敎聨席會鑒國事蜩螗外交危迫非速謀統一不足以改革而挽救外交貴會發起國是會議允爲救國要圖敝會極爲贊同茲特公推張君頟本爲敝會全權代表就近與會共策進行除另備證書外特此奉逹希即接洽爲荷湖北江陵縣農會叩東 
　　長沙律師公會又接湖南長沙律師公會覆函云逕啓者頃據敬電誦悉貴處擬訂於十一年二月内召集全國公團開國是會議本自决之精神商救國之大計主張正大本會極爲贊成相應函復請煩查察備案爲荷此復全國商敎聨席會議駐滬辦事處 
[商聨會催繳經費]  
　　熱心國事者不可不慷慨解囊 
　　國聞通信社云全國商會聨合會本屆臨時大會業經議决恢復總事務所於上海並由到會各省推舉代表組織幹事會即於第一次幹事員會議决所有總事務所經費仍照該會第一屆大會議决經費案由各省埠分級擔任甲級每年三百元乙級每年二百元丙級每年一百元以作總事務所常年辦公經費又於第三次幹事員會議决分函各省埠總商會請速滙籌應認之經費以濟辦公要用茲聞此項經費除吉林奉天江蘇三省事務所己經措繳外其餘各省埠尙未照解而總事務所成立後己經三月所有薪工郵電伙食紙張筆墨等經常費用每月約需三百元左右支出旣有定額全賴各省埠協助早日滙寄方可維持故特查照舊案抄錄各省埠經費級數表通函各省事務所查照即日匯寄以資辦公云附各省埠原認經費級數表（甲級）京師直隸廣東江蘇上海杭州湖北四川（乙級）山西江西湖南（丙級）奉天吉林黑龍江安徽陜西雲南廣西福建甘肅河南山西貴州 
[公共公廨訊房東房客間訟案]  
房東勝訴者居多 
　　昨日公共會審公廨傳訴房東房客間之訟案共有五宗判决四宗内三宗均屬房東勝訴一宗請求押遷不准餘一宗尙須查明續訊爰將審訊情形分紀如次 
　　民厚里欠租人限兩天照付哈同路民厚里全體房客因反對房東哈同增加房租久持不决曾經公廨勸告雙方讓步哈同己將欲加之數略减房客亦多數照付而趙鎰昌等五戸尙不付租致被起訴昨晨九時許關正會審官及美副領事包克本氏升座第四民庭傳訊原告代表哈華托帮辦律師起述案情畢即由五被告中之一李懷臣上堂供稱該里房屋正月己加租金三元八月又要加五元嗣後又加故有房客某女士反對詎因反對竟被哈同令人毆打關讞員諭之曰厚告加租現己讓步核其所加之數照現在地價而算祗有五六釐利息若照從前地價則有八釐餘之利息公堂調查確實辦理持平李不待言畢又說哈同出資運動等語關君乃曰爾今到堂所言須負責任並須得有證據是時李復手執報祇誦讀公廨前發關於加租之公告並云地產利益不能與他種商業比他種商業可得三分或二分以至一分餘之利益而地產則不能有八釐之利益關君問曰查法律並無此項規定爾何所據而云李尙欲續　而原告代表律師起立反對李再發言謂該里房客共有四五百人今反對加租者僅此五六人而被告（指李懷臣）今日所言尤屬毫無根據一味瞎說李仍續稱增加房租係哈同首先發動致其他房東遂亦附和使房客不得安寗公堂公告内有維持治安之語而哈同實係擾亂治安關君繼曰據爾說哈同如此不好爾儘可以不租其屋原告代表律師亦稱此輩利用公告每月串出六七人抗不付租實係有意擾亂今被告（指李懷臣）如此行爲難保其不煽勲其餘房客故原租三月公廨即判押遷毫無此種事故發生不圖而今將押遷一條取消乃房客反不體諒公廨善意不可謂非得步進步言畢商之英領包君援筆判曰英商哈同訴趙鎰昌等欠租一案原告律師聲請押遷等情查此案發生係在本公廨公告以後且經提出各種證據證明並無過當之增加其大多數租戸早己照付應判被告等五戸於兩天内付清欠租如再逾限即行發封此判原告代表律師聞判尙請求將李懷臣一戸押遷堂上未允而李懷臣則仍站於證欄之内不肯退出口稱今日不能敗訴旋由值堂華捕將其扶出 
　　謙吉里朱靜山限七天付租住居虹口東西華德路謙吉里四百六十一號門牌之朱靜山因房東欲增租金遂將近三個月之房租不付經該屋之經理人英國哈華托律師訴於公共公廨昨晨傳訊據原告律師稱被告所租之屋計三上三下每月租金三十四元近五六年來從未加過十月間始加四元被告遂反對不付云云被告延律師代辯謂該屋己舊不能加租等語關讞員得禀商这英包副領事判限被告於七天内付清房租 
　　松慶里准予加租海寗路松慶里之房屋係厚記公司產業因欲加租經房客反對由收租人羅梅卿稟請公共公廨准予增加奉諭候專家估計該處地價及造價應否加租報告公堂再核嘗誌前報茲由查賬員王梓康造具表册呈報公堂昨經關讞員會同英包副領事傳集羅梅卿與該里房客代表施漢斌到案將表册察閱之下認爲有加租必要遂宣諭云據查賬員王梓康報告按照該聲請人加租核算照成本僅得常年利息五釐八毫三請求加租並非過當應予照准 
　　靜安寺路劉子英住屋不准押遷靜安寺路二十一號門牌房屋原係新世界游戲塲產業由通和洋行經管收租近該房東欲將房屋收回故房客粤人劉子英雖將租金按月照付而其收租人均拒却不收近該洋行具名呈稟公廨請求押遷昨晨關讞員會同英包副領事傳同原告收租人沈廷芳及被告質訊之下以前經公告房東不得無故請求押遷今原告所訴殊無理由惟所欠房租判限被告三天付清 
　　四川路圍笆案尙須再訊日本人田中靖以華人顧莫庚將伊所租四川路第三十三號門牌之房屋用竹笆圍住因延律師稟請公共公廨給諭禁止昨晨經陸襄讞會同日副領事田中莊太郎氏升座第三民庭傳訊被告不到延律師到堂辯稱該屋係馬海洋行管業被告雖係該洋行買辦但與本案完全無關云云並由馬海洋行西人到堂聲稱該屋於一千九百零四年購買近因工部局工程處以屋己舊亟應修理以故用竹笆圍住云云旋由兩造律師辯論數語堂上因各執一詞諭候調查明白再核 
[去年海運事業之廻顧（四）]  
　　（三）太平洋郵船公司中美航業去歲由極盛時代而轉入於極衰時代蓋太平洋航務之銳退實以上年爲最甚也太平洋郵船公司爲經理美國政府商輪往來遠東航路之一去年因美國政局之遞逕中美航業之就衰於中國營業上始擴充而繼縮小而此一載中所經過之事亦有足紀者甲「變更郵船」該公司往來上海舊金山郵船原以自有之愛瓜多哥倫比亞·委内瑞拉三輪行駛去年春間以美政府所建之五三五隊新郵船落成遂主張賃用五艘以航中美故於五月中開始調金邦·帝邦·毫雪邦等三船來滬將愛瓜多等自有之輪特關巴拿馬舊金山之新航路與中美班亦可聨絡一線並於二月初復闢金山東印度郵路一道另賃美政府之五二二隊新輪三艘開駛印美斐島期與上海線内各輪於小吕宋埠互相策應此種新計畫在上年春間同時並舉無如太平洋航業以各國競爭過烈勢成强弩之末而中美班内原定之第四第五新輪如獨星邦·椰樹邦二船致無加入開行之機矣乙「撤除貨輪」太平洋郵船公司原有純貨輪兩路一由新金山繞航歐美各國一週名曰世界班共有十餘船行駛一由西貢至上海亦有八輪往來去年美國改選總統後政府船之行遠東者一變平日之定制太平洋公司之貨輪兩路從此撤消而其在華航業祇留中美郵船一路故該公司上年在各美商輪中棋範圍最爲縮小也頃又得一切實消息謂滬上經理美政府船舶之某某輪公司等因上年統年營業上匪第不能獲益而且均有虧損刻下每一次船舶進口所得水脚及船價恒不能抵支出之數故議對於香港·小吕宋等之分行擬即裁撤委託他家經理藉資撙節開支即此一端己足見中美航業之現狀矣 
[上海至南美直駛輪船之開始]  
　　自上海至南美之智利·比魯等國向無直接開行之輪船茲聞中國西班牙輪船公司之新船本月内第一艘可到上海此船名新中國號其路線即係往來上海至智利·比魯·墨西哥等國聞該公司己與三國之政府協定因南美產生之硝爲最多將來可直接輸入中國且墨西哥·比魯等礦產甚富一經通航以後並可介紹華工至南美開礦云 
[航業消息彙紀]  
　　英國郵船公司之笛爾惠拉號昨己由孟買抵申裝到印度大條銀五百十七條每條合銀一千餘兩又大批棉花四千八百五十六件洋紗九百六十八件該輪將於十日出口此次赴孟買時上海有大宗華茶運去约在一萬六千箱以上 
　　法國貨輪米因號今日己抵上海運來爲玻璃及布匹有一千三百件現在起缷中 
　　昌興公司亞洲皇后號由小吕宋香港開來將於明日（七號）下午四點鐘抵吳淞即須開往温哥武接客小火輪七號下午七點鐘到新關碼頭送客小火輪下午二點半鐘離新關碼頭 
[馬玉山赴美考察製糖]  
　　馬玉山君爲振興國產特組織練糖廠今馬君爲調查新大陸之製糖工作親赴美國考察一切己定於明日借其夫人及同伴二人乘昌興公司之亞細亞皇后號至加拿大之温哥武轉赴美國並聞馬君此行更得政府委派云 
[新嘉坡展覽會代表來滬續誌]  
　　徵集陳列物品 
　　南洋新嘉坡因歡迎英皇儲到坡發起馬來半島波羅洲展覽會華僑總商會因此次展覽與國貨發展前途係一良好機會故特派專員於斌來華向各處總商會接洽該員己於上月三十一日抵滬己誌前報茲籺於君連日與上海總商會商酌一切手續業經定妥即於昨日赴杭與杭商會接洽聞將來尙須親赴漢口南京等處並須赴宜昌考察窰器據該員意見以爲此次應徵物品當注意於國產特品方面不重模仿物品因將來展覽會閉幕此項物品即作爲新嘉坡商品陳列所之基礎於國貨外銷前途頗有關係也 
[八大學足球錦標决定]  
　　南洋滬江約翰三分之 
　　八大學足球錦標事最爲本埠學界商界所注意前日本報己詳載其始末南洋滬江約翰三校鼎足成循環的三角形南洋敗滬江滬江敗約翰約翰敗南洋昨日八大學體育會幹事部議决錦標由此三校均分按足球幹事部由三人組職之一爲南洋之李思廉君Mr·Leslie一爲約翰之勞勃脫君Mr·Roberts一爲東吳之納許 
 
 

Page 15

 
 
君MrNash其所討論之理由如下（一）近己至學期試　　　　 
騐時季若因足球之故致荒廢學業甚非得計（二）時間極爲侷促三次比賽必於五日至十日間舉行如此必有一校於二次比賽間僅得一日休息其他校得二日之休息第三校得四日之休息勞逸不均不能定球隊之强弱（三）三次比賽後或者仍不分勝負如目今之狀况或者反向以勝者爲敗南洋敗約翰約翰敗滬江滬江敗南洋則仍不能分勝負或者一校連敗二次而其他二校不分勝負如此情形又必須再賽但時間不足不能再延故今年暫定由三校均分錦標此幹事部之議决案若經二校同意即得執行惟若二校不服則至寒假開學後再賽聞南洋與滬江將提出建議再行比賽約翰態度未宣布茲將今年八校足球成績列表如次（之江球隊比賽二次前日報誤之江無球隊） 
　　滬江　　　勝五次　　負一次　不分勝負○次 
約翰　　　四次　　一次　　一次 
南洋　　　三次　　一次　　一次 
東吳　　　二次　　三次　　○次 
金陵　　　一次　　二次　　一次 
復旦　　　一次　　○次　　一次 
東南（即高師）　○次　四次　　○次 
之江　　○次　　二次　　○次 
[中法通惠江商專校發展消息]  
　　本埠中法通惠工商學校係中法政府依凡爾塞和約共辦之專門學校其經費由中法兩國分任我國方面又係敎育部與交通部分擔故其經費頗充足且法國各界尤多捐助該校開辦之初即得法國著名數工廠贈送該校機械甚夥暑假前曾運到二十餘箱近復繼續運來連同該校自備者共三十餘箱計共有機器二十餘架工廠爲之設滿按該校原有工廠亦頗稱完備現復大加添置各項製造機器無不盡有學者實習可得充分之經驗矣又該校現復與法國諸大學聨絡凡該校畢業生得直揷入法國各大學疑業有此機會將來該校學生赴法者當必不少又聞該校尙嫌校舍狹仄擬再添築然校側並無地基聞擬另建於徐家匯將該校分爲二部工預科槪移新屋辣斐德路校舍專辦商科及工科正科以資發展云惟此項工程浩大頗費躊躇且敎育部常年經費尙未領得須詳加考議始能動工該校定於本月内招考新生一百五十名計工科一百名商科五十名就北京漢口廣州成都及上海各地考取云 
[交涉署對勤學生之批詞]  
　　留法學生周光煒等二十三人呈請江蘇交涉公署維持生活資送回籍等情昨日江蘇特派交涉員批示略謂查本署係外交機關並無敎育職珼前因留法勤工儉學生被遣歸國來署請求維持本可置之不問因聞各學生異域歸來行裝未備情形困苦不忍坐視遂約同各機關函邀紳商會議辦法凡情願回籍者募資定期遣送其志在求學或圖謀職業者則分函各學校各實業團分别酌量收學錄用此皆出於個人之行動非職務内所應爲且己早告結束乃各學生不明此理一若歸國學生皆可向本署肆意誅求絡繹而來跡近要挾要知本署經費預算有限并無資助學生專欵亦未奉有政府命令辦理此事前次資遣及旅宿各費之五千數百元尙多出自挪墊處置困難早自悔其多事若該學生等所呈引爲先例則留學人衆縱廣厦萬間亦難盡庇况博施濟衆堯舜猶病本署慮難爲繼現己呈奉外交部指令以事關學務業咨敎育部辦理在案以後本署不再預聞此事所請維持敢告不敏該學生等尙祈善自爲之可也云云 
[皖人揭破張文生之陰謀]  
　　勿私許軍餉速撤換私黨 
　　旅滬皖事改進會昨致京津滬皖蕪湖名報電云頃致皖同鄉一電其文曰北京江宇老姜翰老張勲伯李斐君王治襄胡適之諸先生並轉諸同鄉天津袁杏老胡星老周緝之龔仙舟吕燮甫諸先生並轉諸同鄉南京桂厚之陶知行光宣甫先生並轉諸同鄉漢口九江杭州各安徽會館轉諸同鄉蘇州李仲老並轉諸同鄉安慶省敎育會商會農會律師公會學生聨合會並各公團均鑒張督文生率兵到省索餉省内外人士同聲詰責張氏置若罔聞新安武軍餉皖本無此擔負本年撥借又早逾聶前省長私認之數而張則泰半飽入私囊新軍餉七月不發致令譁變者起糜爛地方此次許省長聞又允以百三十萬許爲行政長官額定敎育經費數月不發致有斷炊閉門之勢乃不惜以鉅大公欵敷衍武人苟抒壓迫許之敷衍愈甚張之欲燄愈張盤踞恣睢樂而忘反蓋張此次之來與非法省當選人結有奪取省長之秘密條件張前以軍需科長孔某長皖財政許過蚌時又索警務處長不得則以徐某爲蕪湖警長侯某爲水上警長到省後又硬派萬某爲造幣廠坐辦其秘書長史某爲烟酒局長此外軍人派辦釐差者猶夥而報載張要求許派財釐和事名單且八十餘人實意在蠶食政權使部下走卒盡布要地然後取而自代張之軍隊本辫子兵化身所帶到省之第三營招自土匪本無紀律在外滋事日有所聞某日張因事出城自三四牌樓至大南門清道警蹕斷絶交通洪憲僭帝之威儀乃復見於今日辛亥九月之慘劇將重演於宜城張出示有云地方秩序由彼完全負責省城並無事故維持職在警察與彼何與微聞張之原定密畫先令非法省當選人等與地方尋釁滋擾乃以維持秩序爲名傀儡登塲攫取省政近日公園開會即有若輩勾集流氓閧塲毆人此其見端省垣菁華重地自張兵入城巿面震動加以新舊軍雜處嫌隙己深時虞破裂而一班非法省當選人又投間抵隙惟恐不亂商民一夕數驚懍禍至之無日滬皖消息相聞風聲險惡諸公厪念桑梓讜議昭聞事機急迫深望再接再厲貫澈初衷並望在京鄉老就近切責政府嚴電飭限張督即日率兵回蚌其非法省當選人等聽候法律解决母得乘機煽亂否則聨合内外鄉人一致同起驅除敝會當謹執鞭弭以從其後又聞警務處長王善荃依違邪正之間並與著名劣紳某某等暗相結托請一面分電許王盡職持正保衛地方嚴問許私自允張軍餉之責任並速將張脅派之私黨孔徐侯史萬等一律撤換以絶禍源而靖皖局不勝迫切待命之至旅滬皖事改進會歌等語事關皖省安危敬請揭登貴報以張清議無任盼禱旅滬皖事改進會叩 
[水面飛機被阻起運之眞相]  
　　昨晚七時某公署官長在三馬路美麗川菜館宴客座有劉春圃陸伯鴻朱志堯諸君席次朱志堯君云及水面飛機事朱君謂三機在求新廠己久因無買主故未將機件裝配完全近有留法川學生向廠主法人獻議謂甚合用於川江法人遂向川人兜售川政府遂電某君與廠接洽事爲吳佩孚所聞乃請北京政　会令滬黨道禁阻起運現雖與何護軍使交涉尙未得政府明文此種水面機並非新式法人今亟欲售去者實恐遲日新式機來滬此舊式機將無人顧問之故三機有方盒式船底一隻瓜艇式船底一隻己配備完全每機可坐十二人每機有十六匹馬力其速率方盒式爲十二邁艇式爲八邁云方盒最適用於川流不日何護軍使將親乘該機在浦江一試談次并請劉春圃君轉邀徐國樑亦往一試云 
[華商電車與路局交涉之近訊]  
　　路局函公司請派員接洽修築軌道 
　　華商電車公司在滬杭甬車站修築軌道爲該路局阻止工作該公司即擬將該處路綫改道建設避去原有路綫旋爲旅滬浙省諸同鄉及轉運同業所知恐路綫改設後車站搭客及運貨手續多所不便己函請該公司切勿改道行己紀前報茲聞此事現爲該路局所知惟恐電車一經改道行駛與路局亦有關係現己致函該公司請即派員來路局接洽以謀解决之方法云 
[閘北水電廠長之控案]  
　　閘北水電廠爲省有實業機關之一每年預算收支兩項均在六十萬元左右當道極爲重視非其親信例不得占此一席現任廠長馮應態任事以來頗多不滿人意之處前日因該廠承包煤炭問題舍賤就貴爲煤炭商劉某告發某廳長以該廠長爲某當道之私人令行該廠長自行呈復此案遂輕輕打銷惟滬上商人頗知此中黑幕實不止煤炭一項復聨名列欵呈控省署及實業廳請派員澈查以資整頓不知當道如何辦理也 
[布業公所籲請繼續免稅函]  
　　未奉部復前請電省長飭稅所緩徵 
　　上海布業總公所昨致上海縣商會函云敬啓者土布免稅一案前經敝所陳請貴會續電力爭現尙未奉部復而各稅所遽於一日起藉口部令經過布疋均須徵稅放行行號布商不勝其擾紛紛來所報告僉謂現值年關鄉民挾布求售爲免除恐慌計祇能從事收買以便流通而輾轉運輸至申不免多方留難羣情惶惑請予維持等語查布稅爲數有限豁免後公家所損至微小民沾惠綦巨且本年災饉頻存民生凋蔽在上者宜矜恤未遑又何忍對於向免之少數布稅遽議恢復早經敝所請求貴會據情轉呈准予續免在案在敝所同人自應靜候部批辦理惟稅所不察或恐易生誤會且瞬屆年關萬一因以停頓則鄉農織戸尤易恐慌敝同業等報告各語自係實情爲敢專函奉陳請仍根據前案冉電力爭以紓民困至未奉部復以前應請急電省長請即通飭各稅所暫緩啓徵或援照記賬辦法暫行記數一俟部復到會再謀解决以免紛擾鵠候鴻施敬請公安 
[棉紗價格大跌]  
　　因恐中日在太會上决製之故 
　　此兩日棉紗等交易所十六支近遠期標凖紗陸續跌去銀六兩上下其原因緣中日在太會上恐將决裂日後某國紗解作各交易所標準者華商與各埠勢難收受必遭打擊之故所以前昨兩日二十支十六支水月現大包跌銀四兩十六支丹鳳現大包跌銀五兩之上而二十支本廠紗反漲銀兩許綠無現紗所致然華商各紗號如某某等手中存有某國紗者　此太會消息莫不急於貶價脫手觀此情形標準紗價仍難立定而本紗現貨價亦受連帶之影響云 
[昨日之金融巿况]  
　　昨日上午銀拆四錢午後收船爲三錢五分匯豐花旗道勝麥加利友華等有收欵二百餘萬兩由各錢莊午前備齊解付是以收盤銀拆見鬆比上日小去一錢巿上商界爲銀根仍緊往來行將結賬是以亦無大宗需要云洋釐前日某銀行裝往南京有現洋十五萬元又祥裕永孚益豐等莊裝赴天津二十餘萬元江寗造幣廠新國幣裝來數萬元鎭江等埠亦有到滬二萬數千元因而昨日洋價較前日大一釐一二五云 
[東陸滬行十年份營業報告]  
　　東陸銀行上海分行自九年開辦營業增進十年份純益銀元十一萬餘元比較九年份計超過四萬餘元儲蓄部成績尤爲優美各項儲畜甚爲發逹聞該行十一年起特聘陳有光君爲儲蓄主任規劃進行云 
[滬杭車兩日間運來之現洋]  
　　滬杭甬鐵路上海南站前昨兩日由杭開滬之早快車在嘉興松江裝來現洋計列如下（四號）由嘉興豫源運交上海福康現洋五千元又松江甡源運交上海鴻賚現洋四千元又松江典業銀行運交交通銀行現洋一萬元又松江信餘運交上海安裕現洋二千元又松江信餘運交上海益大現洋三千元　（五號）由松江甡源運交上海鴻賚鈔洋八千元以上兩日間共運到現洋三萬二千元均運抵上海南站缷車 
[滬杭頭等車中失火]  
　　滬杭甬鐵路前日（四號）下午三時由滬開杭之一百十號特别快車駛至洪宸艮山間該列車之十號頭等車内窗下不知何故冒烟出火車行風大勢頗危險致人心恐慌一時鼎沸幸司機人立即停車員役及搭客等急行施救始得撲滅未肇禍端該特别快車扺杭站時計逾規定至一小時所有該損壞頭等車一　當即解下至次日附掛由杭來滬之早快車運滬送廠修理 
[陸家嘴寳源廠失愼損失約四十萬]  
　　浦東陸家嘴東首寳源紙廠於前晚（四號）夜半二時許機器間失愼登時冒穿屋頂不可嚮邇當由上海公共租界救火會渡江施救因火勢甚烈灌救二三小時始漸衰熄所有廠内紙機間引擎間幾全付一炬汽鍋間等亦受損毁惟貨棧自一號至十八號及辦公室住宅等未被波及據租界救火會估計損失約在四十萬兩之内有租界救火員中外各一人從二丈餘高之屋頂墜落西人尙無恙惟華人略受傷旋即送回上海入醫院療治云 
[人和里口之火警再誌]  
　　原因還在吸香烟 
　　前晚滬城東街人和里口某號火棧失火一事己紀昨報茲悉是晚之火發生於人和里第一家石庫門内爲小東門三益紙號所賃貨淺全部悉數被焚且對面永興圓桶店後披亦遭波及幸救火會會員將火道拆斷祇將披屋毁去究其起火之由是日下午由轉運公司車運各色紙貨進棧爲小工遺香烟頭火星在内致成燎原至昨午後火塲中猶火光熊熊復經救火會派員到塲澆灌昨晨一區二分駐所警局派警往查失火情形並傳該號執事到局候究所有受傷之救火會員幸所傷甚微昨均由醫院回家調治矣 
[水巡捕毆斃米船夥十八誌]  
　　兇犯歸瑞典領事訊辦 
　　毆斃常熟帮米船夥曹根寳之海關西捕泮迪生自經海關解職後迭經許交涉員據環向瑞典領事交涉要求嚴懲兒犯等情己誌前報茲悉該西捕泮迪生業由瑞典領署指交捕房將該犯事西捕泮迪生獲案聽候核辦昨聞此案尙須被害人家屬或官廳正式向瑞典領署提起刑訴方可進行云云 
[碾米公所常會紀]  
　　上海機器碾米公所昨日下午二時在總商會内該公所開常會正副會長評議司月及同業到者二十餘家振鈴開會後先議陰曆年關將近本會循例於臘月二十八日曁新正初八日兩期各廠事忙停會兩次有緊要事另開緊急會議本年新貨登場後長江各埠客秈粳來源不旺茲屆年底應請各廠將本年碾數及年内存底分别開明於下期報告到會俾公所有憑查考與上年比較盈業之興衰及存底之多寡次議本月中旬糠粞巿價嗣因米價無大變遷故仍照前屆巿面繼續有效云 
[德人假票騙貨案判罪]  
　　無欵支單用不得 
　　德國人巴黎與法國婦人雷可斯以空白之銀行支單自填數目至福建路某衣莊騙取獺皮大衣領經該店中人邵愛青取欵無着控由捕房派探將巴黎拘解公共公廨諭着押候查明的無欺騙他家財物並函致法捕房移吊起獲假支單簿據等各證物到案再訊茲由承辦此案之八十四號西探目利失司查得該德人除騙取獺皮證據確實外並曾用此項支單向南京路大綸老章兩綢莊瑞豐公司集成藥房福和烟公司寳德美豐兩洋行靜安寺路六號門牌伊榮康等戸騙取值洋三百餘元之綢緞衣料化妝品香烟等物昨日傳同被騙各戸將巴黎解廨續訊被告延許理律師代辯謂其曾在惠利士學校充當英文敎習品行素端並無過失此次所出支票願備欵收回並有人爲之擔保請求免予深究云云旋由别發洋行副經理華勒良濟藥房羅依搿拉等到堂聲明均願拊保被告出外料理又有劉振業者上堂聲稱去年七月間我辦理之學校曾聘被告爲英文敎習月致束修二百金是實陸仲良襄讞得稟商之美約副領事以被告之所爲實己成立詐欺罪姑念有人擔保還欵爰格外從寛予以自新應科刑期一年宣告緩刑着交保開釋所出支票着即備欵收回 
[江鯤建中兩艦長對調]  
　　海軍總司令公署昨接海軍第二艦隊司令杜錫珪電稱現值冬防期内長江上下游一帶防務更爲重要業經調派所屬之江犀江鯤兩軍艦分駐岳州宜昌兩處鎭攝在案查該兩艦遇有戰事最爲得力艦長一職須選舉年力富强者始克勝任茲擬將江鯤軍艦艦長薛啓華與建中軍艦艦長嚴壽華互相對調以資歷練等情蔣總司令據電後除指令照准互調外並據情呈報海軍部備案 
[再請取締外國酒排間]  
　　松滬護軍使署近據稽查員報告北四川路虬江路一帶外國酒排間現有十餘家之多均在深夜賣酒而飲酒過醉之外國水手每至沿途滋事華界治安殊難安寗曾經迭次照會租界領袖取締迄今未見閉歇且較從前增開數家自當再行商請查禁等情故己轉函交涉公署商請該管領事切實查禁矣 
[中華工業專校消息]  
　　新閘路中華工業專門學校年來對於校務大事刷新上年學額騾增己賃辛園全部闢作宿舍因之敎授管理俱無隔閡之虞其畢業生之供職本外埠者爲贊助該校起見己組織校友會於一月一日成立該校創辦己歷八載經余王朱汪葛諸君悉心規畫成績斐然本屆大考於陽曆年終結束定一月七號放假明年開學日期己定陽曆二月十四號云 
[啟英女學游藝會先聲]  
　　北四川路順大里啓英女學校自民國八年創辦以來異常發逹今年秋季學生報名入學日見其多惟限於校舍不敷容納現於北四川路廣東戲園後面祥餘里賃定新屋一所將於明正改辦中學推廣學額顧各事均己就緒而經費頗形困難不得己擬定舊曆本月初十日假寗波同鄉會開游藝大會藉以籌集經費云 
[少年宣講團通俗游藝部消息]  
　　本埠少年宣講團通俗游藝部專以高尙之音樂游藝服務社會輔助宣講進行並輯改良風俗箴世格言之歌曲藉以啓發民智並及社會敎育該部己屆五載内分國樂西樂幻術歌舞四科成績卓著該部主任張蘋周力圖發展特於前晚（二日）在團宴請該部同志並决定國樂科每逢星期二五晚七時至九時爲練習期並請祝湘石吳桐初二君擔任敎授云 
[今晚交通滬校之影戲]  
　　徐家滙交通大學上海學校定於今日（六日）下午七時在雨中操場映演滑稽影戲十大本入座劵售價分五角三角兩種所得劵資充南洋學會擴充費用無無何人皆可購票往觀有影戲癖者盍往觀乎 
[證劵物品交易所消息]  
　　上海證劵物品交易所昨據第九號經紀人鄭壽芝報告委托蘇祥記於去年十二月二日委託賣出二月期紗五十件追證金迄不照付用特依據營業細則第二十四條第二項之規定於四日前巿開盤代爲了結又據第十二號經紀人陳德圃來函請求將棉花一部廢業業經該所承認自一月六日起第十二號經紀人停止棉花買賣又據第二十一號經紀人秦待時請求將所有證劵紗花糧食三部之商號讓渡與張鏡英承受並請求將金銀部廢業業經該所承認自一月六日起第二十一號經紀人秦待時停止證劵紗花糧食買賣張鏡英准補第二十一號經紀人專營證劵紗花糧食買賣二十一號經紀人停止金銀交易云 
　　尙有本埠新聞等轉入後頁 
雜評二 
[法權與審判（无用）]  
　　人無所謂文野有勢則文無勢則野理無所謂曲直勢弱則曲勢强則直此其所以華人而殺人也立置之法外人而殺人也欲其到案難若登天得無中國法律嚴殺人者死外國法律寛殺人者可以不問歟殺人償命之律固猶半開國家之法然不采死刑之國亦無放任兇犯於逍遥自在之天者公生明明則無阿私偏生暗暗則多軒輊文明國家何可爲些微箇人之關係竟置是非曲直於不問使含冤莫伸者私竊而議之曰所謂文明者不過爾爾蓋一事之阿私足爲全國名譽坫焉更進而爲中外當衡告曰司法之審判關於人民生命則產至大無論古今中外未有不重視法權者則凡操握嘗判權能者宜正直而壹如神以判斷事件無人我見無仇友見無親疎見無勢利見如此則清夜捫心無愧屋漏只知有法不知其他可以爲士矣 
 
 

Page 16

 
 
　　　　 
本埠新聞二 
[粹華製藥廠宴客]  
　　南京路粹華製藥廠係專以中國藥才用科學方法製成各種藥精樂水發行以來病家持中醫藥方至該廠配藥者日見衆多咸稱其購服便利功效宏速茲聞該廠定今日（六日）午後六時假寳善街復興園前後廳設筵答謝賓客發出請貼逹千份屆時車水馬龍必有一番熱閙也 
[山西路商聨會會議錄]  
　　聨合通訊社云一月五日上午十時山西路商界聨合會在該會事務所開緊急會議首推許雲輝主席林仲餘爲紀錄共議决七事主席先後報告（一）本會業於十年十二月十八號選出正會長沈聨芳副會長王省庵周伯堯現沈君己有幾次之辭函王君亦辭職本會是否應行補舉當衆討論謂沈王二君旣决意辭職本會極應原諒再將周伯堯推爲正會長舉嚴蓉卿許蓉初爲副會長許雲輝謂恐周君亦有辭職之意將如何衆謂須極力疏通（二）本會十年分除收開支尙欠數十元如何處理衆討論謂應由十年分之各科負責（三）本路北首居家甚多應設立日學校補助貧戸子弟之失學王吉甫謂是爲本會應辦之事但陰曆年内日期短促不及籌備俟明年元月從速進行（四）募本會基本金是否有當衆謂本會須有基金方能堅固應籌辦進行王吉甫謂想本會共有職員四十人何難集數千金之數各人負百元之數區區小事耳衆云俟下月從速籌備（五）招股設立銀行團衆謂募集基本金之後再行招股（六）義務夜校衆議由本校校長定之（七）月捐收數不足徐榮泉謂本會每月小店未收到之月捐應請交際員疏通催收或派本會書記林君親謁會員說明一切主席將逐條付表决多數通過再定元月初八日歡迎新會長並職員攝影就職云 
[國貨玻璃廠之發起]  
　　青年會會員有每星期六參觀實業工廠之成例去年十一月份兩次函商顧家灣寳山縣玻璃製造廠要求參觀該廠係日人所辦不肯洩漏機密嚴詞拒絶該會執事憤日人之量狹悲國貨之不振决意創辦玻璃製造廠一所以謀抵制現己由吳山等發起將於下星期一集會討論籌劃進行 
[兵工廠外展寛馬路之動工]  
　　江邊碼頭原有道路甚爲窄狹且須由兵工廠大門外南首之牆圈下經過其照牆一朶坑厠一所均當拆去並當展寛路面以四丈爲限茲由滬南工巡捐局規畫定妥先行築寛馬路坑厠照牆昨己動工拆除所有牆圈門外亦己飭匠放寛矣 
　　又兵工廠大局門外自鐵欄杆起至警察局逹半邊橋爲止亦應展寛馬路而妨碍路線之房屋及警察局牆門並轉角處巿房均在收進之内應由各業主拆讓現放寛馬路工程己定開工日期是以拆房工程至遲須在明年舊曆正月内動工己由工巡捐局分别知照各房主遵期拆讓矣 
[汽車傷人三則]  
　　昨日上午十時許有七百八十八號汽車駛經北四川路靶子路口撞倒廣東人十四歲男童王仁雄頭胸等處受傷頗重當由北四川路捕房四百九十七號華捕瞥見前來押令汽車載送受傷人往同仁醫院醫治旋即帶該汽車夫入捕房稟候捕頭發落又昨日下午三時許外虹橋塊有一千五百八十四號汽車駛過撞倒江北人陳大囝腹部受傷由虹口捕房二百八十四號華捕前來押令汽車載送往同仁醫院醫治一面帶汽車夫入捕房請究又昨晚七時許四百三十四號汽車駛經鐵馬路將在路行走之十五歲男童湯喜冬撞傷倒地當由虹口捕房一百十八號印捕到來押令汽車載送受傷人往同仁醫院醫治旋即帶該汽車夫入捕房稟候捕頭核辦 
[姑控媳謀斃親夫三誌]  
　　張信仁遭伊妻張徐氏商通姦夫陳慶培用桑毒斃一案由屍母張董氏屍叔張金樓報請法庭聽候詣騐在案茲悉此案業奉地檢廳張檢察官將張董氏等並張徐氏陳慶培等提案研訊而屍母等堅稱有毒要求相騐張君即率同沈檢騐員等詣海潮寺南首建裕里屍塲相騐將張信仁屍體置放平地脫去上下衣服用銀針在　喉並下體榖道中分别探入外用熱水在胸前澆灌有二三時之久然後取出針現黑色委係受毒致斃填明屍格判由屍母等備棺收險聽候返廳訊辦 
[馮阿七貧病偪死]  
　　老北門内季家弄口昨晨發現一無名男屍由九舖地甲查無家屬投報地檢廳稟請相騐嗣據婦人洪馮氏投廳稟稱季家弄口路斃之屍爲氏之胞弟名馮阿七近來失業流落在外兼之貧病交迫致斃路隅現願棺殮請求免騐楊檢察官據稟後不准所請遂率同沈檢騐員等蒞該處騐得己死馮阿七委係病死判令洪馮氏自行棺檢 
[收買被拐女孩罰百元女孩徐阿金送堂留養]  
　　崑山女孩徐阿金於上月間被人拐來上海售與法租界婦人羅李氏爲女兒現爲包探偵悉前往將氏及女孩一併帶入捕房昨解法公堂請究先由捕頭稱查得李氏前亦犯過販賣女孩案請核女孩徐阿金稱女子家中尙有父親名徐阿二向賣引線爲生上月間被人拐來上海賣與李氏後時被毆打請求超豁詰之羅李氏　女孩實係素識之俞老四領來婦人出洋五十元買下不知拐來求宥中西官判李氏罰洋一百元充公女孩送堂留養聽候家屬到案認領 
[花鼓戲害治安與風俗]  
　　浦東張家浜東首胡家本橋五龍茶園主某甲於本月一號由申雇來無賴男女六人演唱花鼓淫戲不分週夜並糾集一般流氓聚 
賭輸瀛甚巨附近青年男女受其害者不知凡幾而受害家屬於昨日聨名呈控該管警局飭警嚴拿懲辦云 
[俄婦控俄男行兇再誌狎客無行兇權]  
　　俄國婦人潘來鐵加指控俄國男人沙爾培搿在江西路五十四號屋内持刀行兇意圖謀害一案兹悉該五十四號房屋係一俄國妓察原告係妓女被告則爲狎客昨日經俞襄讞會同英包副領事升座傳齊人證將被告提案研訊終結科被告以刑期四月而此刑期則己當庭宣告緩刑矣 
[俄人厭世自殺不死]  
　　前晚虹口西華德路二十二號屋内有一俄國人服毒自盡其所呑服者係屬嗎啡因何抱此厭世主義殊不明嘹幸經同居者覺察尙早未致喪生嗣由匯山捕房得報派六號探往將該俄人帶至捕房昨送公共公廨發落中西官諭候將該俄人函送俄僑通商事務局設法安置 
[投機失敗之跑街夥私收客賬西牢六月]  
　　李昆生昨投法公堂控稱商人前用吳振生爲跑街夥被吳陸續私收客賬舞弊賬目共計虧欠洋五百元有零察悉向論置之不理故此扭案求究詰之吳供認所欠之欵均因投機失敗所致現一時無力籌措求宥中西官判以吳不應監守自盜着押西牢六個月以儆 
[夏家衖之匪刦案]  
　　本地人李星齋住閘北夏家弄家有一妻一妾前晚六時被口操外省音之匪徒六人闖入室内刦去金飾衣服約值三百餘元李妻有氏妾某氏均被匪徒刀傷手臂面部事後報告四區經顔署長飭李巡官率同通班長警分頭跴緝矣 
[杜阿亭私刻圖章騙物]  
　　甬人杜阿亭私刻芝罘路仁成聚成兩貰器店圖章向有恒路浙江路蓬路胡永泰王泉寳蔡和同林玉清四家貫器店騙取值洋二百五十餘元之彩綢紅緞椅披椅墊等物質洋化用案發被捕解由公共公廨訊押等情昨晨續審由被騙各戸上堂證明受騙情形而被告亦供認私刻圖章冒騙貨物不諱中西官遂判杜押西牢一年起出贓物交各原告領去 
[大通路之燕子窠]  
　　婦人汪王氏因在新閘大通路一百五十七號屋内開設燕子窠前日被新閘捕房捕頭偵悉派令華探目邵和鈞協同西探往將王氏與烟容姚金春姚阿二陳少卿莫盛全王榮生連同烟具一併帶入捕房昨解公共公堂經中西官訊實以氏破壞烟禁判押女所兩月各烟客均存洋五五出到案者着罰洋三元不到者保洋充公烟具銷燬 
[租屋私賣鴉片之科罰五人共罰七百二十元]  
　　蔡天李老三徐王氏等三人現在法租界小東門地方向謝方子郭四龍兩人租賃房屋私設烟榻容人吸食洋烟事爲探目沈德福偵悉以蔡等違背禁令於前日稟明西探偕同前往抄出烟槍烟具等物甚夥連同二房東一併帶入捕房諭令交保昨日傳至法公堂請究先由捕頭稟稱查得被告前亦罰過數次有案可證請核詰之蔡等供認私賣燈吃不諱中西官判蔡罰四百五十元李罰洋一百元王氏罰洋三十元謝罰洋六十元郭罰洋八十元充公烟具没收 
[私帶烟土罰三百元]  
　　王月明日前携帶烟土數包雇坐黃包車行經法租界地方適爲一百二十四號六十七號巡捕瞥見以其形跡可疑上前抄出烟土帶入捕房管押昨解法公堂請究先由兩華捕投訴前情王供此土係朋友托帶餘詞支吾中西官判罰洋三百元充公烟土没收 
[代帶烟土者無罪]  
　　庽居湖北路六十四號門牌名遠旅館内之南京人陳昆因房内藏有烟土前晚被老閘捕房副捕頭鄧與包探沈阿岳協往查獲詢其來歷據言在鴻泰土棧内買來遂將陳與烟土一併帶入捕房昨解公共公廨即據鄧副捕頭上堂稟稱被告故違禁令私藏烟土該烟土包紙上蓋有鴻泰圖章請爲澈究訊之陳延許理律師到堂辯稱該烟土係友人李榮生囑爲代帶至旅館等候等語經俞　讞核供商之美丁副領事會判陳開釋烟土送海關焚燬 
[烟案一束]  
　　董家渡開設麻繩店之周阿順邇來異想天開在店内私設洋烟燈吃供人過癮茲爲一區一分所警局查悉於前晚飭警前往將周拘獲並獲烟客陸友卿丁桂榮王錫貴等並抄出烟槍二支及一切大小烟證併解到局轉送地檢廳訊辦又婦人張金氏在吳淞鎭開設燕子窠營業又婦人陳朱氏在浦東爛泥渡家中秘密售烟均山各該管六區三區兩警局派警前往將兩氏拘獲並一切烟具於昨解送地檢廳訊辦 
[拆梢不遂而敲頭]  
山東人周土子昨在楊樹浦路向張玉祥拆梢不遂遽持相棍將張頭部羣傷由探張玉嶺查見當將受傷人送院醫治一面將周拘入捕房押候解究 
[拘留過年之竊匪己獲二十餘名]  
　　南巿第一區警察署王金山署長連日選派便衣長警在十六舖等處輪步碼頭查拿竊匪現己拘到袁材桂·孫家生·朱壽生·陳長生·萬惠全·陳靜生·嚴長庚·陳阿祥·周阿均·李長明·等二十餘名解署後分别預訊將該竊匪等分爲初犯故犯憤竊等類編定號數拘留押所並向各犯慰諭宜在所安分不得與同押人犯無端爭閙及打架情事如敢逞强滋事惟有從嚴加押日期如能安分自守可於明春提早釋放各犯均唯唯遵諭云 
[一賊共偷十三戸]  
　　常州人秦全大與金福生因在楊樹浦路開設成衣店陸續將承做居戸唐阿榮耿小毛徐張氏錢蔡氏朱徐氏陳劉氏鄭陶氏尤張氏劉陳氏等十三戸計共值洋一百八十餘元之綢布衣服等件私息質洋挾資潛逃昨由各事主投該管捕房報告派探程明德與西探搿勃脫將秦緝獲並搜出當票吊齊原贓拘入捕房捕頭略詢一過諭令押候解廨請辦 
[銅匠歟竊賊歟]  
　　住居胡家木橋之本邑婦人池陸氏前日偕子池明海扭高郵人李文賓至五區三分所控稱日前李曾來家窺探陽曆二日晚間率領三四人撬門入内翻箱倒篋刦去皮棉單夾衣服數十件請爲究辦經王署員質訊之下李供在煤屑路沈四洪羊毛廠爲銅匠日前雖到過池家並無糾衆行刼情事奉判轉解司法秎收押聽候查辦 
[三賊共偷五斗米]  
　　浦東爛泥渡永源米店昨遣出店送米至楊家宅地方中途披匪竊去米五斗當由該店執事顧某馳報三區警署飭警拘獲竊匪程小戍王連山及窩主張開清等三名連同原贓於午後押解警廳司法科訊辦 
[偷一香煙壳押西牢一月]  
　　陳阿毛林和生史秋秋串竊花旗烟公司值洋九十五元之香烟壳被該公司西人控由捕房將陳等三人拘獲昨解公共公廨訊結判各押西牢一目贓交原告領去 
[公共公廨訊案彙紀]  
　　昨晨公共公廨民四庭由關讞會同英包副領事訊理瑣案如次（一）應月發訴俞錦芳用空賬欵案結果俞錦芳交二百元舖保改期再訊（二）應德記訴應月發欠欵案結果改期再訊（三）王豹岑訴吳錦如吳如川欠欵案結果被告請求减輕交保查無充分理由未便照准反訴案着被告具結出外候訊（四）王福基訴沈仁善欠欵案結果被告住居租界以外未便受理（五）朱德記訴張志堂等欠繳清潔費案結果准如所請辦理（六）方聚庭訴周心梅欠欵案結果改期七天訊 
　　又午後民四庭由張襄讞會同日副領事田中氏訊理（一）蒲龍訴文發不給工資案結果着被告酌給原告工資洋十五元並繳堂費（二）鴻泰潮記訴劉桂欠洋案結果改期再訊（三）孫逢吉訴衛阿林欠洋案原告請求銷案結果照准（四）汪安慶訴朱春帆等不理欠欵案結果兩造臨訊不到註銷 
[介紹民鐸雜誌柏格森號]  
　　民鐸雜誌第三卷第一期爲「柏格森號」特刊哲學家柏格森氏在世界學術界上地位人都知之然尙未有人將柏氏學說源源本本提綱挈領迻譯成書民鐸雜誌是期特刊内載重要論文十餘篇對於柏氏學說或作明嘹叙述或作深刻批評均係有根據有精神的文學留心現代學術的人不可不看也 
中華職業敎育社通訊 
　　社址上海西門外方斜路三四八號 
[第一届職業學校出品展覽會執行部委員會紀錄]  
　　十一年一月四日第一次開會到會者章伯寅葉公夐顧蔭亭劉鐵卿李霞圃潘仰堯沈定東俞元爵汪景雲倪祝華袁俶畬黃冰佩王志莘 
　　一件議决組織陳列·審查·文牘·事務·招待·營業娱樂·七系就己推定委員並加推委員分任如下陳列系葉公夐劉海粟沈定東劉警侯黃恭石顧蔭亭審查系郭秉文阮介藩文牘系潘仰堯潘競民林侣雲事務系劉心僧汪景雲錢夢渭羅冶歐金研初招待系王志莘黃冰佩楊聘漁蔣倜卿趙師復賈季英阮秀保袁儀顧西林劉鐵卿營業系倪祝華楊立人娱樂系李霞圃章伯寅俞元爵陸麗華高硯耘黃警頑張英榖張杏娟趙　吳 
　　一件議决開會期内娱樂事項每日自上午二時起二號三號四號歸家庭日新會擔任一號五號六號七號歸本會擔任（一號與七號由李霞圃君規畫五號與六號由章伯寅君規畫） 
　　一件議决經費假定一千元先領五百元交由顧蔭亭君轉交事務系支付 
　　一件議决各系商量本系事務其開會地點日期由各系主任自行接洽 
　　一件議决九日午後二時再開執行部委員會主席章伯寅 
 
 

Page 17

 
 
　　　　 
自由談 
游記 
[碧瑶游記（四）] [  顔文初]  
　　邦版岸以安夏禮示Hngeles爲商業中心描馬撈葛Mudalacat爲糖業集中有製糖廠七十餘家皆使用機器可連製三個月則出產之盛可以想見糖廠雖多壧屬之菲人然收買之權仍在華商蓋各糖廠以機器榨蔗汁華僑業糖者皆在該處收買蔗汁然後製糖云 
　　該省土產次於糖者爲米聞同行云自政府厲行禁米政策限制米價去年糖價又甚高漲農人惟利是趨今年種粟之田皆改種蔗菲島產米本不足供全年糧食一部份又己改種則米粟出產愈少彼所謂根本上改决者欲以救米荒而米必益荒據老於米業中人云若無外米爲接濟則八九月之交本地米必告罄未審將何以善其後此乃交商部長錫谷林之大政策有以致之也 
　　行至邦版岸省盡處有河流東來小山環抱出此即爲丹六省Tarlac亦天然界綫也丹六省以出米爲大宗華僑分向各社設立大機器糴粟磨米者十有數家如班你其Panigit許玉環其最著者也許君爲是地大田主歲入米粟數萬斛富甲一省今年七十餘猶能健步子掛菲籍爲該省省長其繞膝兒孫皆菲婦所生習俗語言純與菲人同化至問其故鄉親族則自丁年南來數十年尙未一省家山大槪故園之夢己不復留之腦際說者謂此老頭兒雙目暝則無非爲匪人添丁進財然試思以我國政治之腐敗官吏之橫行社鼠城狐之巧奪强取近復加以軍人政客爭據地盤回首故鄉荆棘叢生焉能責去年四五十年之華僑去其安樂之鄉而履危險之域同行李君謂華僑所以眷懷故鄉者大多數家族之念重也設並此家族主義而破除之則與南洋土著同化者恐不僅娶有客婦之華僑且娶有客婦之華僑亦不必待其子若孫始廢除故鄉舊習慣也旨哉言乎 
筆記 
[窗樓記（一）] [  張舍我]  
　　蘇州某巷之東有小樓一角其中主人爲一四十餘之中年婦婦有一女年事十六七容色麗絶則吾文中之主人也女郎小字阿蕙父爲名諸生幼時嘗敎之讀至十二三父卒始棄翰墨習針黹母亦善於剌繡悉以其術授之女故女藝綦精其所繡物最受人讚歎以是店肆之求女紅於女者殆似山陰道上有應接不暇之勢母女以事冗終日樓居埋首繡架間鹽米瑣屑悉由女僕主持之故人常終年不見其下樓時旣嚴寒宿風凜冽着人膚如剪刮則窗簾重重窗中人畏深寒常懷罏相對坐閒話度晷刻殘冬旣盡春氣復生春光和煦萬物明媚樓中人亦似草木之沾生氣去其簾帷時或臨窗下窺藉舒胸臆每當三月桃李爭豔之際女以盡長人倦繡餘之暇常探窗瞭望行人過樓下偶仰首覩女容莫不驚　吞人以是艶名大嗓邑中世家巨紳爭婚之女母擇選綦苛鮮當意者人以是知其將視女爲奇貨不復問詢女母亦安之而女意頗不懌第羞於啓齒卒不肯言遂　韶光苒荏十七度小姑猶居處無郎也 
劇本 
[麻雀和小孩（四）] [  進德]  
　　第六節團圓 
　　（小雀）麻雀你快來我眞對不起你你的姑娘就在這裏請你抱回去（老雀）可憐我的小寳寳你的身體好不好把我急壞了（小雀）我的媽我的身體好這位小先生和我很要好小青豆小蟲兒吃了一個飭有吃有喝可是關住了玻璃窗關得牢誰都不能跑我的媽媽幸虧這位先生開了房門帶我出來了（雙）（老雀）我的女兒關在你的家謝謝先生打救他此恩要報答（小孩）麻雀奶奶你說那裏話原來我不好騙他到我家害苦了你兩位險些急煞該打該駡請你原諒罷（兩雀同唱）仁愛心誠實話你品格很可嘉不要客氣呀這時候月明風靜草軟花香大家跳舞罷（雙）（終） 
影戲談 
[記奇戒案（一至四集）（下）] [  明月]  
　　陶南施姑娘者與馬登情愛頗篤一日忽被薩丹羽黨刼入古巴之古砲壘中馬登在家惡鬭方己而警耗突至急馳往營救唯時陶姑娘己囚禁於高峰室中壘地相懸足三數十丈中有石梯一道方馬登拾級而上一綫高峰幾若登天甫及腰階薩丹己率羽黨兩隊前後蜂擁而至馬登進退無路急由高處躍下平地迨各匪擁至時乃任攫一人舉之作旋風舞以人制人而將羣匪擊退此種勇力誠屬見所未見或謂中國古時唯烏獲方足擬之 
　　馬登之二次入壘能不假繩索抓登數十丈之堡壘穿越砲門而進其武藝之精實爲電影界之破天荒正欲救援女郎不圖惡黨蜂至馬登隨拒隨退登至高之垣巔前臨大海後無逃路萬丈深潭見者亦爲之神奪乃馬登奮不過身竟能一躍而下非高田氏不能冒此大險也 
小說 
[社會小說人間地獄（二）] [  娑婆生]  
　　第一回鳳泊鸞飄青樓淪落珠香玉笑客邸迷　單表那最繁華的上海地方當民國初年滬寗滬杭兩條鐵路尙未接軌以前滬杭車站却遠在南巿有一日杭州的特别快車到了上海時候己是不早車站上雖有不少電燈但是天色垂暮加以客貨擁擠人聲嘈雜格外覺得昏天黑地旅客下車亂哄哄的閙過一陣車站上頓時又清靜起來只剩下五六起客人圍在行李車前面等候提取行李還没散去這當中有一起旅客是兩個女人一個是中年婦人約摸有四十歲左右穿一件玄色寗綢碎花頭的薄棉襖擊一條洋色湖縐裙子頭上梳一個風凉頭也不揷戴什麽首飾面孔本來搽了些粉車中勞頓粉痕褪去大半加以額上許多皺紋更是滿面風霜之色同伴的另外一位女郎却正是十七八歲臉上雖不豐腴體態却苗條有致穿一身元色摹本緞襖褲梳一根辫子不扎把根愈顯得玉立亭亭看上去這兩個女客好像是母女模樣但是兩人的面龐一些也不相同只聽得婦人手中舉着行李提單向軍站職員道謝謝你先生我的一隻箱子三隻網籃一件舖蓋好不好先查給我我們等了半日了說的却是一口杭州話那車站職員慢呑呑的回他道曉得了不要性急性急没用的那婦人道先生不是我性急遲了外面呌不着車子我們要到大英地界牯嶺路去離這裏南頭狠遠呢車站職員仍舊是鼻子裏哼了一聲道慢些慢些婦人没法只得又候了一刻看看還没查檢到他的行李他不免又着急起來望一望那邊却有兩個面貌和善的職員他便呌了一聲同伴的女郎道阿美我們到那邊去那邊的人空在那裏呢阿美答應一聲跟看走了過去不到片刻將行李大小五件查取出來婦人和阿美喚了脚夫將行李肩出車站僱了四輛黃包車講明白了價錢一齊拉到牯嶺路去阿美的車子在第一輛裝行李的車子在中間那婦人的車子却押在後面叮囑車夫要一路走不要走散又對着阿美道當心點你面前這隻箱子上海這個地方不比得我們杭州小贓多頂好用手抓牢箱子的銅鐶阿美本來己經討厭這隻箱子放在他的車上使他坐得不舒徐如今聽說又要呌他抓牢箱鐶心中格外老大的不願意面子上也不敢說什麽坐在車上兀自在那裏想他騙我到上海來怎樣怎樣的舒服今天一到上海就派我替他管箱子我也不是他的丫頭...正想到這裏忽錄聽得當頭嗚的一聲怪響不覺吃了一驚 
　　餘瀋[  南徐李心齋]  
　　荆山之璞希世之寳也方今之世人鮮不知苟曩無卞和能識之則人亦將目之以燕石矣又孰知其爲至寳哉 
　　嗚呼世有伯樂然後有千里馬今之興感者正不乏韓昌黎其人也 
 
 

Page 18

 
 
　　　　 
常識 
常評 
[過年談（續）] [  老圃]  
　　或曰祭祖先者吾國敎孝之一端而倡廢祀之說或近於敗俗然敎孝與祭祀無關敎孝尙實事不尙虛文明知死者不能飲食而强與之飲食此同於兒戲以此爲孝則孝亦兒戲矣不孝之子或豐於自養而吝於養親然欲使之祭彼固無所吝以祭餘之酒食彼仍自饗之未嘗有所損也自饗其實而饗親其名以此爲孝則爲孝虛僞矣或謂祭祖先雖無益然不害於善良風俗則仍舊貫亦無不可此猶楚王爲穆生設醴若并醴酒而不設是意怠也然吾謂孝子求所以不忘其親者亦多術矣不必神道設敎執鬼猶求食之說效巫覡之所爲也若言風俗固亦未嘗無所害孟子言不孝有三無後爲大此其意蓋欲奬勵人口之繁殖然因此而好色荒淫之徒皆以此爲藉口遂使中華有蓄妾之惡俗爲世所詬病且濫婚無度其種弗强皆祭祖先之說階之厲也祭祖先之說行無子者乃必以他人之子爲子而遺產失其處分之自由甚或親女及孫女擯而不齒於子孫之列而素不相識之疏宗反得操戈而入室於是獄訟滋繁狙詐之風長亦祭祖先之說階之厲　孔子不云乎未能事人焉能事鬼未知生焉知死苟得此說而一以貫之則儒家祭祀之禮可盡廢也 
衛生 
[疲倦的原因和補救疲倦的方法] [  信譯]  
　　疲倦（Ｆatigue）和工作有絶大的妨礙我們有時因爲疲倦的緣故不能工作或者就能彀工作也難收好效果所以疲倦對於衛生經濟各方面皆是很爲有害無利的 
　　疲倦的原因我們使用肌肉歷時長久了那肌肉裏面就發生一種毒質那名呌燐酸化鉀Potassium　Phospbafe）這燐酸化鉀在我們疲倦的時候作用很快人骨裹而含着燐質最多每百斤重的骨的約有六十斤燐酸化鈣（Calcium　Phosphate）之多鉀在陸地上常和他物化合没有能獨自存在的要以植物中所含鉀的分量爲最多人吃植物消化以後那血　將這種原質輪流帶到身體各部分所以人當工作過勞的時候這樣的毒質就會容易發生而人也因此便覺疲倦了假如將這種毒質從疲倦的人身上取出注射在那精神强旺的人的血内那人也隨時變爲一箇疲倦的人了 
　　補救疲倦的方法最妙補救的方法就是休息和睡眠因爲短期的休息和睡眠能使這種毒質漸漸减少然後精神也可以恢復原狀但是人身的血液有時爲這種毒質所消蝕一些那就是專賴休息和睡眠也很難償補己失的消耗所以還要多吃富於滋養料的食物如牛乳雞蛋豆類等物補養身體增加原力然後身體就不至於衰弱了工作的效率也不得减低了所以我們對於這件事一定要多多的注意才好（乙種酬） 
道德 
[小學敎員之責任] [  病杏]  
　　（一）待學生當如子弟敎員受學生父兄之委託操智愚賢不肖之權若敷衍塞責貽誤學生之前途其罪不小也 
　　（二）授與生活上必需之智識父兄送子弟入校所以希望將來能自立也敎師須與以生活上必需之智識俾應用有餘故敎材之選擇切忌紙上之空誤至過深者學生難於領悟徒耗腦力更不足取 
　　（三）注意低能兒同級之學生其程度不免參差故敎師對於低能兒須十分注意循循善誘俾上一課得一課之益（四）整理成績不可延緩學生課卷及製作品須於當日整理完畢否則日漸堆積無從着手精神上實有無限苦痛也（五）預備工夫不可缺少無論何課課前須有充分之預備否則臨時不免有疑難之點自誤誤人大不可也 
　　（六）假期内訪問家屬學生在校之狀况家庭僅據學生片面之報告尙難得其眞相爲敎師者須於假期内訪問家屬俾知所督促則無故曠課及　於自修等事均可免焉且家庭與學校時相聨絡無軒格不入之患矣 
　　（七）訓練宜多於管理校之精神胥於訓練是賴訓練工夫旣足則越軌之行動自少無須管理也蓋訓練係積極的管理係消極的敎育者當趨重積極的 
　　（八）課餘宜多儲常識常識之效用較之書本上之智識爲大學生在校除敎室以外最好敎師與以必需之常識積極指導故於課餘之暇宜多儲常識敎育事業千端萬緒以上所述僅犖犖大者掛一漏萬之譏知所不免尙祈當世諸大敎育家有以進敎是幸（乙種酬） 
[偶一爲之] [  余隠重]  
　　偶一爲之這句話是墮落道德的根源不知被他害了多少青年我親眼見的也狠有幾位今把他冩在下面 
　　余之同學唐某在某農場充當技師他做學生的時候同學一談女色兩字他的面皮就紅了不料他後來竟終日的狎妓有一天他到我處來我問他何故要嫖他說「嫖固是不　　好但我是應酬塲中被友所迫偶一爲之也不爲過」我當時聽了他這句話未甚介意不料上月忽然逝世打聽他的病源纔知道是梅毒所致 
　　余鄰張某性好賭倘被親友撞見他總說是「偶一爲之」始而典質衣飾斷而賣田押屋終不覺悟現在己經同乞丐一般有人問他何必要賭他說「當初我是偶一爲之那曉得越輸越想翻本以致弄到這步田地了」 
　　余戚王某本無鴉片嗜好後來結識一位吸烟的朋友時常勸他吸一口王堅不允友人說「偶一爲之不至上癮」王遂吸那知道不久就上了癮前月被警察捉獲判徒刑三月家人每到監裏去看他他總說「我要知道今日當初也不該偶一爲之一 
　　唉偶一爲之這四個字竟有這樣的利害我們青年要絶對的同他斷絶不管是「賭」「嫖」「買彩票」「吸鴉片」以及一切不道德的舉動不但不能夠偶一爲之並且不能夠容他盤踞心中因爲心中一懷這個念頭就難保不偶一爲之了偶一爲之就種下禮根了唉偶一爲之眞是墮落道德喪失人格的根源啊（乙種酬） 
經濟 
[布衣與綢緞衣之比較] [  然斐]  
　　現世人羣好尙奢華喜穿綢緞不知經濟爲何物今將穿布衣穿綢緞之經濟不經濟比較如下 
　　（一）價值方面綢緞每尺價銀一二元布疋每尺價銀一二角剪一尺之綢緞可抵一丈之布做綢衣一件可穿布衣十件 
　　（一）時間方面綢緞性脆布性堅固綢衣服稍一磨擦即起毛絨而現破象布衣則否且耐久穿 
　　（三）洗濯方面布疋易於洗濯雖極力磨擦與布質　損顔色不變綢緞洗灈不易光彩一洗即失顔色亦變且易腐蝕觀以上三種可知穿布衣之經濟有十倍於綢緞願世人效而行之勿尙外觀之美（乙種酬） 
科學 
[花色之原因] [  江公]  
　　欲知花色之原因必先知日光照花後其光之性有感與否緣日光照花人花之質内原有一定分寸而其光之光線大半仍由花瓣内層回出但人之見花光未入目之前其光之性己變是以所見之光與照花之光各不相同也 
　　譬諸玫瑰花其瓣皆有微細之孔孔内有流質質能收日光之光線是以日光入花瓣復由内層回出己先經過花孔之流質被其流質將日光中所有之綠色紫色等光線收入僅存紅色光線回出蓋入我目時自失日光本有之光線矣此花之紅色所由來也 
　　玫瑰花葉其色必綠何也緣日光入葉復由内層回出己將葉内之質收去其紅紫各光線僅存綠色光線回出此葉之綠色所由來也 
　　凡物之有色者莫不肯此收光線之力也（乙種酬） 
雜錄 
[一日之起點在子正不在子初] [  養氣]  
　　一日二十四小時分之爲上下午各十二時以下午十二句鐘爲一日之終逾十二句鐘即入於次日此事本無疑義但習俗見我國向以十二支記時以爲一日始於子而終於亥頗有謂下午十一鐘以後即交子初而爲次日者如民國七年冬至時刻在陽曆十二月二十二日下午十一時二十七分而内地各學校有以爲己交二十三日之時刻遂於二十三日放假一日者其致誤之由即在不知一日起訖於何時也 
　　以夜半爲一日之起點世界各國皆然惟天文家則以日中爲一日之始然自一九二○年亦改用夜半爲始矣若吾國古來計日之始亦有二法有以黎明爲一日之始者如史記曆書索隠謂「夜至雞三號則天曉乃始爲正月一日」正義謂「自平明寅至雞鳴丑凡十二辰辰盡丑又至明朝寅」是也然曆書「太初元年甲子夜半朔旦冬至」之下索隠註云「以建子爲正故以夜半爲朔若建寅爲正則以平旦爲朔」可知古來分日或起平明或起夜半矣惟自漢以後曆家計日皆不始平明而始夜半後漢書律曆志云「歲始冬至時平夜半」唐書「傅仁均作曆命辰起子半李淳風言古曆分日起於子半」所謂夜半子半即子正也清梅文鼎曆學答問言「吾國曆家以子初四刻爲昨日子正四刻爲今日」其言尤爲明顯由是觀之一日之始當在下午十二時以後不能以爲赴子終亥而謂下午十一時後即交子初而入於次日明矣（乙種酬） 
 
