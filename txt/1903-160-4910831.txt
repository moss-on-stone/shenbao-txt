# 1903 - 160 - 4910831

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閲爲憾本局不惜重貲禮延通才博學將是書條分件繫編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本價洋二元有志經世學者請速臨申報館購取可也 
[新出歴代史事政治論] [  點石齋啓]  
　　科舉改　鄉會試首塲試以中國史論是非胸羅全史學識閎通决不能於塲屋中拔幟制勝然不博觀古今名人論史之作則識見或不能恢擴而思議筆力恐亦不能縱横馳驟卓然成家是編係江隂南菁學堂松江融齋精舍諸高材生分輯依速水通鑑始於三家分音下迄有明上而朝綱國政下而吏治民生凡經名儒碩學抒爲偉論者無不剌取編錄集書數百種得文數萬篇搜羅宏富抉　精嚴誡乙部之鉅觀非徒科塲之槖鑰已也付之石印現已出書裝訂二十八本家價洋銀四元八角總經售處申報館及申昌書室愼記書莊其餘各書坊均有寄售 
[緩急辨]  
　　事無論大小皆有緩急之分宜於緩者須遲回審顧滿志躊躇循序而進持以必成之心不存卽成之念而卒無不成之事此緩之説也宜於急者須幡然思變急起直追無俄頃之遲毫髮之間百逸爭此一勞百年爭此一刻此急之説也并有緩中之急明知此事不能速成而不能不預爲地步如奕家閒中先著將來藉此呼應在局外視之漠不在意而步步爲營著著緊湊詎知皆得此閒名之力此先緩後急之説也至急中之緩如人氣質虚弱而忽患客感之症性命在呼吸之間是宜先扶其元然後因寒因熱逐漸疏剔苟欲急去其病而攻伐猝施病固能除而能保其命者幾希矣此先急後緩之説也總之緩急之道因乎時勢審乎機宜凌亂焉不得也使宜於急而玩心忽之怠心中之則必因循苟且敷衍塞責斷無成事之日可望然宜於緩者而躁心乘之血氣用事亦必至潰敗决裂有初鮮終而適足以僨事甚矣緩急之不可不明辨也如是其要哉曠觀天下大勢五洲各國緩急循序者無不强緩急失序者無不弱就今日而論最弱者莫如中國推其原皆緩急失序之患也立國之道上之視政府下之視人才政府措施緩急各當則外侮内憂自然交靖而國勢日張矣人才學問緩急各當則磨礪觀感英華輩出任事者多則元氣日厚矣乃觀今日之政府則應急而不急今日之人才則應緩而不緩於是上下之情不相通彼自命爲新學者所謂團體吸力其何一之有哉何以言之方今最急之務鐵路也礦務也學校也政府雖無不舉行無如不能全力貫注鐵路無論不能推廣卽已築者亦遷延日時費繁而效遲而且事尙借重於外人利權不能獨攬非緩之過耶礦則更不如路置天地自然之利於不問猶之富有倉箱而甘於忍飢尤爲可笑　甚此外如學校之不能徧設輙曰限於經費乏人經理夫此經費之不是亦由在上者之不能措籌經理之無人亦由在上者之不能振作窮源竟委政府其能辭其責哉至於人才以學問爲重不能造次不能躐等潛心向學惟日孜孜不得雜以一毫他念庶學問可成乃觀今之學生不可謂非專心向上惟向上之心太急慷慨激昻在在存越俎之見非特無益於時事而且抛荒本位紛紛擾擾學將何日而成哉且吾尤有説焉政府不急其當急固足弱中國而學生急非所急亦足以壞中國且較政府爲尤甚政府明知於時事不濟故欲培養人才使後日各肩其任則今日之學生即他日之政府也當此力學之際宜何如博逹羣書揣摩研練爲他日致身之計若徒事張皇空言炫世必致爲在上者厭惡厭惡一生適足以堅在上者守舊之心而阻在下者自新之路新機甫闢如草木之甫有萌芽何堪遽遭摧折然欲不遭摧折亦必自愛自護而人始愛之護之苟不自愛惜而至摧之折之始歸咎於摧折之人亦已晚矣吾於是爲緩急辨願天下人才之宜自惜也 
[本館接奉電音]  
　　昨日午前京師飛電傳來上諭二道敬謹譯登○五月十九日内閣抄奉上諭本日召見之道員張勲著以三品京堂候補並賞加侍郎銜俟設立商部後交商部大臣差遣委用欽此同日奉上諭此次新貢士覆試列入一等之朱欲楨等八十四名二等之關捷三等一百二十名三等之王團等一百五名俱著准其一體殿試欽此 
[電傳宫門抄]  
　　昨日午前京師友人專電告知本館云五月十九日皇上召見軍機大臣及錫良張振勲梁敦彦 
[西報論茶]  
　　天津直報譯登印度麻打拉薩報云現在錫蘭及印度欲設法使美國全銷印茶以奪日本茶之利彼等留意日本茶固爲得當但中國之茶亦不可忽間閲某商務報云各國在華經營茶業之商人宜連爲一氣使中國茶業復興如果一面登告白於各國報章將茶樣廣行分送一面用最新機器焙製華茶如此則英美兩國中可使華茶恢復從前所失果能使中國茶葉與印度日本辦法相同卽不難駕乎其上也 
[使臣電告]  
　　廣州安雅書局世説編云本月某日京師外務部王大臣接駐美大臣梁京卿電文内開頃准美政府照會力陳俄人破壞東亞大局藉以東下其心甚很倘中國政府不趁此時力爲拒絶其後貽害匪淺他國必將各保固有之利權於各行省等語請卽設法阻之以安大局 
[商約述聞]  
　　京師訪事人來函云前者中朝與各國訂立通商約章本專派大臣駐節申江與各國專員會同商議近聞政府忽欲奏請召回在京商訂惟此事須視各國能允與否故尙未明降綸音也 
[切實保護]  
　　聞之京師友人云本月某日政務處大臣電致署雲貴總督丁制軍略謂頃奉兩官面諭 
 
 

Page 2

 
 
昨日電奏臨安府城匪陷當諭令將路工洋人等切寳保護著卽查明有無擾及教堂教士情形先行詳細電覆 
[暫停入學]  
　　聞之京師友人云頃聞官塲傳述此次新科進士入大學堂肄業一節刻下政府議有奏請停止之説然日内尚未見明文也 
[開用關防]  
　　京師訪事人云此間自去歲設立工巡局　　欽派肅邸管理其事一應公牘皆借用步軍統領衙門印信現經肅邸奏請刊刻工巡局木質關防奉旨依議欽此已於五月初五日欽遵開用矣 
[使節過津]  
　　天津直報云本月初六日出使日本之振貝子那侍郎挈同各隨員航海抵塘沽葉軍門唐觀察聞之急相約前往迎迓至晚貝子及侍郎乘火車抵津直督袁慰庭宫保率同闔郡文武各員詣新開河車站謁見旋乘輿至吳楚公所小駐行旌次晨卽入京覆命啓行之際宫保率同所屬恭請聖安 
[浙興警察]  
　　杭州訪事友人云護理浙江巡撫翁筱山中丞遵奉諭旨設立警察藉以保護商旅查緝奸宄特委劉雲樵觀察爲總辦戴子開觀察爲會辦宗子材太守爲提調嗣又添委田玉秋大令爲文案兼發審事宜設局宗陽宫仿照兩江兩湖北洋等處章程略爲增改旣而中丞復通飭各府州縣限一月内一律舉辦毋稍存畏難苟安之心所需一切開銷各就地方情形會同紳耆妥商籌辦如向有保甲經費及額設民壯鋪司悉皆裁汰不足則再提别項公欵或捐自紳商富户輸助詳細造摺呈候酌裁至省城舉辦章程已由劉觀察先行禀復大約下月初浣卽擇日舉行矣 
[情深手足]  
　　武昌訪事人云本任四川總督調署兩廣總督岑雲階制軍由屬來鄂本擬小駐襜帷嗣因廣西匪亂未平廷旨促令迅赴新任遂於本月十二日乘海籌兵艦就道漢黄德道兼江漢關監督岑馥莊觀察與制軍爲昆季行棣蕚情深未忍遽别特禀商兼督端午橋制軍請假十日送至申江制軍允之 
[卾省調簾]  
　　武昌訪事友人云本年各省舉行鄉試例須調取正途州縣充當同考官日前湖北潘司瞿賡甫方伯於現任州縣中遴選才學俱高者分别檄調其已奉明文者爲隨州知州趙直剌振聲調署羅田縣正任黄陂縣知縣張大令延鴻來鳳縣知縣黄大令樹芬其餘各員刻尙未能詳悉 
[鄂城府試]  
　　武昌訪事友人云湖北武昌府知府梁集庵太守舉行府試加意整頓塲規終日危坐堂皇并分派親信家丁挨號密查一時弊絶風清槍冐爲之絶迹兹將題目照錄左方江夏首題人倫明於上小民親於下義咸寗首題入則孝出則弟守先王之道以待後之學者義蒲圻首題隱居以求其志行義以逹其道義大冶首題博學而篤志切問而近思義通塲未冠首題約之以禮義通塲經題務材訓農通商惠工敬教勸學授方任能義 
[法艦過潤]  
　　鎮江訪事人云本月十四日午時有一法國兵艦由漢口駛抵鎮江下椗江心有頃艦中管帶某君渡登上岸拜會各教士及駐鎭各西官旋命駕詣鳥洲山一帶遊覽 
[司牧稱觴]  
　　温州訪事人云天主教中浙江主教趙大司牧寳祿因事來温月初某日適逢懸弧令旦官塲均往祝賀大司牧設筵欵之文自童韶甫觀察以下武自劉吉泉鎭軍以下均在座冠裳畢集盛極一時 
[潯上官塲紀事]  
　　九江訪事及人云本月初七日郡中官塲接南昌來電知署江西臬司瑞莘儒廉訪已奉護撫柯遜庵中丞飭回廣韶九南兵備道本任所遺臬篆委候補道周味西觀察學銘署理○署廣韶九南兵備道正任江西督糧道寳湘石觀察現奉兩江總督魏午帥札飭赴建昌查辦案件 
[蘇省官塲紀事]  
　　姑蘇訪事人云嘉定縣知縣章大令鴻森前經藩憲牌示調署江隂縣知縣兹者大令以别有要公不克赴任禀經署藩司效述堂方伯於本月十五日牌示以代理斯缺之郭大令曾程改爲署理○蘇州府向子振太守於本月十三日因公赴上海○臬轅監印委員劉少尹鴻現經署藩司效述堂方伯札委藩轅監印差所遺臬署監印事宜經署臬司朱竹石廉訪札委林二尹道生接管已於本月十五日到差矣 
[羊城夕照]  
　　廣州訪事人云粤俗已嫁之女往往無端大歸積習相沿最爲可惡香山縣屬有譚社長者其女已適陳阿文爲室歸寗後壻家屢次遣人往迓匿不使歸雖經紳耆一再調停終覺無可理喻又有孀婦何歐氏者亦聽其女在家避匿反稱被婿逼逃事爲小杭分司巡檢婁少尹所聞立將譚夫婦及何歐氏拘案研訊之下荷以巨枷發回示衆聞者快之○前月某日某輪船由省城載客三百餘人赴肇慶行至三水縣屬私鹽滘海面時已更魚二躍纜繩忽斷以致傾覆遇救得生者僅六七十人其餘均被波巨攝去各善堂董事聞之卽遣人至失事處設法打撈屍首 
[八閩瑣紀]  
　　福州訪事人云福州院試向例分經古史算時務各門卷資自千餘文至七八千文不等寒畯之士籌措維艱致與試者不及十之三四近來科舉變意而書斗仍前勒索閩侯童生爰禀請府尊玉太守諭令按照本届福淸古田兩邑所定卷價四百文不得意外勒索若按部例則正塲卷資僅銀三分折錢三十文今給至四百文已不爲少乃書斗任情需索每卷仍須小銀錢十三四枚亦可謂貪得無厭矣○邇來榕垣鰲峯鳳池書院經古散課均分門錄取增給奬銀是以與課者頗衆上月十六日鰲峯散課題春秋胥命解史記律書卽兵書説班勇議復西域校尉論東三省久有開通商口岸之議揆之近日時勢果可行否試權利害以謀固圉策十八日鳳池散課題馬援勸光武征隗囂論問水帥巡洋捕盜向用木艇改用輪船木艇果可廢否鄭莊公入許而不取其國説平原列傳書後○榕垣地瘠民貧匪類滋多或白日探囊或黑夜搶掠當隆冬時節設防嚴密匪類尙能戢影潛蹤兹際春夏撤防遂依舊肆行無忌某日夜半面塔街愼餘典夥路經東街忽遇匪徒七八人向前攔住聲言索債曳至廠巷内將身畔所有台票洋銀五元小洋銀十四枚搜括一空并褫衣服始呼嘯而散似此荆天棘地當道者何竟充耳不聞乎○上月十一日南門外鋤岐水次泊有米船石船漁船各一艘傍晚狂風陡作浪湧如山米船載米過多立時傾覆同舟二十四人均與波臣爲伍幸石船駛近岸邊漁船中人素習水性雖同是遭劫皆得無性命之虞 
[潤州近事]  
　　鎭江訪事友人云本月某日之夜旗營水陸寺巷左近李佐領宅内突有匪徒排闥入室劫去洋銀數百元翌日開單商請 
 
 

Page 3

 
 
八旗各佐領曁巡查各官一體恊緝旋經某巡弁拘獲是案盜犯陶某及窩匪某甲移交丹徒縣洪鷺汀大令照例嚴懲○每屇天中佳節鎭郡各船户向有迎賽龍舟之舉本月初五六七三日駁船帮中人集資制就龍舟三艘在江干各碼頭競渡水陸總巡周錦堂恊戎恐人衆滋事親率各勇在租界一帶嚴密梭巡○月之初七日有英國兵艦一艘由申江駛抵京口小泊片刻即鼓輪駛赴漢臯 
[參戎赴省]  
　　江南提標右營參將廖楚材參戎因有要公於昨日乘某輪船往金陵謁見兩江督憲魏午莊制軍禀陳一切大約勾留數日卽當遄返滬江 
[操演水龍]  
　　昨爲分龍日蘇松太兵備道袁海觀觀察飭同仁輔元堂董事傳知各業將各洋龍舁至小南門外大校塲操演救火之法計花錢木荳等業共洋龍十八架午後三點鐘時觀察率同上海縣知縣汪瑶庭大令松海防同知劉乙笙司馬鳴騶而至升坐演武廳次第校閲至四點鐘後始罷 
[虐婢述聞]  
　　本邑城内花草浜周姓子前在天津購得一婢所已十八鞭撻詬辱駡習以爲常前日又因細故將婢手足摯縛任情痛箠直至體無完膚猶不釋手不逾片時菴然斃命當卽草草棺殮舁棄荒郊一時鄰近傳聞咸謂千眞萬確噫誠可謂之暗無天日矣不知保民如赤之賢父母亦有所聞否 
[宿娼釀命]  
　　前晚英界大馬路迤西泥城橋南首長裕里流娼金孟氏偕傭婦陳王氏行經老旗昌某西人見而艶之給以洋蚨三翼留宿門樓傭婦則持洋銀先回至夜半時不知如何忽從樓窗墜下斃於路中適東洋車夫陳阿福余祥林停車彼處急訴知巡捕投報捕房捕頭令地保報諸上海縣署昨日正午十二點鐘時縣主汪瑶庭大令帶同刑仵書役呼殿而來升座後屍弟孟金炎供稱小的係浙之紹興府人死者爲小的胞姊年三十有一丈夫已故遺有一子今甫十齡家貧無以餬口不得已在治下賣娼昨晚有操剃髮業之意大利國人給以洋銀三元留薦枕席不知何故被推墮樓以致斃命求即伸寃陳余同供昨夜小的等停車其地忽見有人從高墮下是以報知巡捕地甲唐福卿禀稱兇手西人已由捕頭派六十八號西探及華探徐阿華拘獲大令飭仵作如法相騐報稱死者頭上有傷旋由捕頭雇車載屍至外國墳延西醫復騐無訛大令復著官媒騐明實係姦宿後推跌而斃遂著其弟將屍收殮兇手西人送交該管總領事署押候訊懲 
[上海格致書院春季蘇松太道課案]  
　　超等魯兆麟楊毓煇程雲章李鴻膏吳寶地趙寛丁熙咸瞿鉞潘如樑特等王愼言于長慶黄炎培陸文明井上籐廖壽咸褚榮秦文果周寳祥單毓元楊壎程景衡王逸程魯杞李鼎元胡仁原徐燏楊煇黄肇蘭一等楊敬業孫遹王福昶單慶銘黄之楨趙克勲文質王有宗張克重沈恩膏余艮木司徒衍吳肇璜汪錫增顧廣熙趙湯葉景澐盛守源陳味腴黄家瑞孫柟吳元照蔣詠同顧福保程義議曹文驤萬祖蔭鳳華施人傑郁宗明嚴　栽毓華查美洵章鍾嶽朱金節郁贊廷陳繼成張毓麒儲磷曹永敏孫炯嚴桂培仲敏陳錫民沈惟煒丁鶴劉燕棣陳祖修李承翼丁瑕施宗翰徐紹周葉與仁魯葭亭曾勉勲藍蔚文曹夢奎朱寳望陳琱章拔塵周莊龐鍾璘葛忠淸吳傳甲封千單毓年管圻虞之朱允甲張國祺單肇蟾夏執中潘世祖郁杭齊仲秦百里鄒南薰丁琮譚仁劉燕嘉沈恩逮曹鍾奭熊廼昌華翬韓崇坊李贊鍾璜 
[上海縣署案略] 　 
　　　　前者注界　烟館妓女葛愛媛與狎客李茂生口角紛爭以致吞烟自盡報經上海縣主汪瑶庭大令提李　供堅不承認因之收押所中前晚升堂覆訊李供稱此妓實被鴇婦潘富寳凌虐不堪自萌短見實與小的無干大令飭交人保出限期將尋獲潘鴇送案聽候訊懲 
[上海保甲總巡局案]  
　　前日某氏婦行經本城西門内被流氓楊阿興攫取頭上金壓髮簪一枝驚駭之餘大聲呼救經人將楊追獲送至巡防西局轉送保甲總巡總局總巡朱森庭明府訊究之下在身畔搜出原贓給氏具領判將楊重責五百板荷以巨校著二十二鋪地甲押令遊街示衆一月 
[分發人員騐看名單]  
　　勞績掣籖分發道花翎黄誥正黄漢知縣謝廷蘭廣東縣丞曹大鏞某肅勞績指省分發道二品銜李嘉德河南江西花銜二品銜陸鍾岱順天河南二品頂戴畢奎江蘇浙江知府陸樹聲浙江湖北通判黄以健江西湖南知縣炳楨廂黄吉林王作賓直隸奉天嵩壽正紅山東同知銜洪灝文安徽江蘇劉國琦安徽甘肅隆思正白直隸馮汝驥河南直隸府經歴王步雲山東吉林縣丞王恩鋐直隸奉天巡檢雍見賢廣西廣東同文館保奏教習呈請掣籖分發知縣同知銜王中雋貴州議叙掣籖分發通判桂劼江西知縣杜成章四川楊宏恩四川陳象紱四川王猷四川雷澍四川鄧雲卿四川張夢筆四川江若幹浙江劉鍾琳江蘇議叙指省分發知縣蕭翰臣江蘇安徽慶仁正白河南劉廷弼江蘇江西游錫龍江西江蘇張濟貞四川貴州彭心漢四川貴州鹽大使魏瑶湖北兩淮吳濟浙江山東新海防議叙指省分發縣丞何燮臣湖南四川教習呈請掣省分發知縣唐紹祁湖南黎景煊貴州應補呈請分發知縣樊淙廂白廣東府經歴王鴻遇直隸吉林從九品許桂森江西山西劉崇基江西湖北未入流王翰湖南陜西王搢之順天湖南范勲順天山西解祥燡湖南廣東 
[助振摭要]  
　　啓者本年山東四川等省疉遭災患民不聊生困苦情形慘難言狀則敬謬襄振務無補涓埃值此捐輸弩末之時正苦無從籌措乃蒙勸免涉訟人求其改惡從善助振洋五百元無錫逹源莊募無名氏求内外平安洋二百元又榮承祖洋三十元眞州存心堂洋一百元徐恒盛堂助四川廣西洋一百元淮安干何氏洋一百元杭垣沈伯馴善士募隱名氏一百元又許君寳傳求子燿祥病速痊洋十元菱湖德昌醬園程味書爲父七旬壽辰奉命將壽筵資移助洋七十元又爲母了生平善願洋二十元又爲妹金寳十齡洋十元通州昌後堂助合肥振洋五十元助四川振洋五十元明滌齋洋五十元誠心子求妊婦大小平安洋五十元陳逸卿求病速愈洋五十元龔君文浩求母病速愈洋五十元敬恕堂主人求人口平安洋五十元台州江夏釐局盛君蟄存求妻孕平安產後無病洋三十元衍大莊秦洋三十元祗領之餘仰見諸善長慨念時艱加惠災黎至意感謝莫名謹當彚解災區擇尤散放以廣仁施除隨時繕給收條外請登報章伏希公鑒上海北市絲業會館籌振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　前日王年年扭控張松濤籍端訛詐等情總辦翁子文太守倩襄讞委員黄衡堂二尹研訊諭令暫行管押旋有鍾天祥者投局訴稱小的在本城邑廟西首開設萬泰烟館去年八月某日王來借宿私取洋銀十四元小銀錢三十二枚烟槍一枝乘間逃逸今悉在案求恩附追一尹提王復訊供稱小的貧苦無依不得已而爲此求恩赦宥後當改過自新二尹斷令掌頰八十下笞臂一百板然後交人保出分期拔還○邵金生扭曹長和至捕房捕頭轉解工程局二尹研訊之下邵供小的係江北某邑人駕舟爲業去年七月某日曹雇小的之船船資無著屢向索取反指小的訛詐叩求明鑒雪此寃誣曹供邵曾向小的借去洋銀一元除劃抵船資外所欠無幾二尹斷給小銀錢五角○卜炳榮深夜蹀𨇾馬路中被巡街捕拘至捕房轉解工程局二尹研訊之下卜供小的係浦東人向爲繩索匠偶然求滬借宿陳裕昌繩索店並無　情二尹著以後不得犯夜○積竊白小五子混入長春醬園竊物經包探黄量海拘入捕房解經二尹研訊供稱小的係鎭江府屬某邑人向習花爆業並未犯竊尙乞開恩二尹令移送改過局禁押○東洋車夫羅松松周富扣陳如記違犯定章經巡捕拘送至案二尹判枷號若干日昨已期滿飭帶案疏枷縱之使去 
[英美租界公堂瑣案]  
　　包探劉森堂解許仁順到案禀稱伊係著名流氓近在楊樹浦將劉阿五所豢百靈搶去報由小的拘獲送請究懲讞員孫建臣直刺商之英總領事署繙譯官迪比南君判責五百板管押捕房三月○包探徐榮珊解陳九山到案禀稱伊前曾犯事今又竊取張金記衣袋内洋銀由張扭交小的送請究懲直刺判責二百板管押捕房三月○包探朱桂生解楊成順到案禀稱此人向王仁榮租脚踏車一輛日久不還請卽追究直剌判責三百板管押捕房一月○包探朱桂生解范鍾氏到案禀稱伊開設車寓僞製工部局火烙印故由小的送請究懲直刺判罰洋銀二百五十元○包探何阿春解孫杏生到案禀稱此人暫寓陸稿薦肉店前夜私取店内洋銀七十餘元及行李等物故由小的送請究追直刺判責三百板管押捕房三月○包探趙銀河解陳阿玉到案禀稱前晚伊在蘇州河畔誘令八十一號西捕作不端之事由捕扭交小的送請究懲直刺判責五百板收禁西獄二年○包探李星福解李德生到案禀稱伊先後行竊孫鏡和等八家衣物報由小的拘獲送案請追直刺判責三百板管押捕房半年○包探趙銀河解殷阿洪到案禀稱伊係成衣匠近將主顧囑製之衣質去報由小的送請究懲直剌判責五百板○胡國杳前控車通遠强借洋銀一案供詞牽涉盧阿巧直剌飭車尋盧送案昨盧母某氏投案訴稱兒子阿巧實已外出直剌判令將車責三百板枷示一月 
[法租界公堂瑣案]  
　　烟妓李素蘭向在英界香粉弄某花烟館賣娼前日乘間逃至法界被包探拘獲解案讞員魏蒓塢大令訊究之下李妓供稱小婦人不願爲娼求恩超豁大令與法總領事署費繙譯官會商著發普育堂留養待家屬領回○劉伯卿訴稱小的在某西人處充細崽數日前陳阿六薦朱香榮爲車夫撞壞車輪修費甚鉅因被西人辭歇朱疑小的指使與陳任意兇毆提以扭案請辦大令判令各責二百板○李成山訴稱前晚三點鐘時陳家模丁香如二人以竹竿挑去小的家所晾之衣因卽扭入捕房管押今已解案請卽究懲大令判各責三百板○車寓主王阿六偕車夫王阿二投案訴稱偷兒張阿二撬去車上銅件當塲扭獲送入捕房今已送案請卽訊懲大令判責一百板○陸裕堂王兆華訴稱小的等由崇明來滬被鍾阿桂行竊衣服二件請卽訊懲大令判責一百板○積竊吳阿二彭漢卿在海琛輪船圖竊被包探拘獲解請訊懲大令判各責五百板發改過所監禁三月○賭棍張承恩邵昭生設攤誘賭被包探拘獲解案請懲大令判各責一百板○五洲圖攷一書係天主教中龔司鐸所箸曾禀請各署立案專利近爲書賈鍾寳如翻印經司鐸查悉函致捕房將鍾妻施氏拘押昨日解送到案大令商之費繙譯飭交人保出限二禮拜内交鍾到案○烟妓王二寳向在蘭芳里吳劉氏花烟館内賣娼狎客小福二卽黄維新意欲娶以爲室吳鴇居爲奇貨索價甚奢黄恐好事不諧聳令二寳投上海縣署喊控縣主汪瑶庭大令飭發普育堂擇配黄倩人作保由堂領出僑居虹口某里吳鴇聞之扭送公堂控告大令判發堂擇配前日黄不知因何復投縣署請提鴇婦阿昭及女傭阿金訊辦大令准詞出　飭提昨日阿昭偕某傭投案遞禀大令著退去候函致縣署將黄移解至廨質訊 
[美租界捕房紀事]  
　　昨日午前偷兒俞阿三混入百老匯路某茶肆中竊取某茶客之衣服一件携之而出不隄防爲包探朱桂生所見拘入捕房捕頭令押候轉解公堂禀請讞員孫建臣直剌懲辦○前晚小竊陳阿四手持衣服數件行經唐家弄被某號華捕所見拘入捕房捕頭令押候解送公堂禀請訊究○昨日甲乙二小工在漢璧禮路某茶肆中向工頭某丙結算工貲兇毆不已適爲某號華捕所見一并帶入捕房捕頭令各押乞丐牢半天以儆 
[皖省官報]  
　　四月初八日指分安徽試用知縣劉敬襄到四川人號功丞鳳陽府通判周朝霖蒙城縣謝士彤均辭縣丞高震到由皖北措資回巡檢田德瑋到由皖南措資回知縣陸恩壽于四月初一日到課吏館肄業初九日委解貢麻霍山縣典史平斌到知縣王元復謝酌委一次錢元稿到由滬公幹回並奉督辦電政大臣袁吳加扎委辦省城電局初十日缷代理宿松縣事定遠縣曾光煦到交代清楚新選和州調署頴州府通判周煥奎知銷發局差候補知縣汪保誠到起服引見回劉潔蔣　瀚蔡世信平成通判王鏡均禀知于四月初一入課吏館肄業巡檢齊鳳樓謝奉課吏考取一等第三名十一日新選和州調署頴州府通判周煥奎辭委辦倒湖釐卡譚組綸辭知縣柳元　到由蕪湖交代清楚回嚴國楝到由桐城查案回巡檢沈鴻沼到起服來省十二日候補知府林載亨到由上海公幹回同知袁家琳到由濳山縣提案回知縣陳寳知奉府委代理懷甯縣程恩晉謝超委一次布經歴藍蔚到由皖南措資回縣丞徐鴻立知奉委解月餉赴金陵 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
