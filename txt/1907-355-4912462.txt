# 1907 - 355 - 4912462

 

Page 1

 
 
   
 
 

Page 2

 
 
上諭 
　　八月二十九日奉 
　　上諭順天府奏特叅詐妄貪劣各員一摺順天府治中孫夀克滑詐性成辦事謬妄著以州同降補香河縣知縣前署安縣知縣王維琛藉端苛罰操守難信候補知縣鄭世綱天性太薄被控有案在港司巡檢前署門頭溝縣丞鄧汝霖違例擅受控告有案均著卽行革職順義縣知縣吳亦琳侍才任性辦事草率著開缺查看另片奏順天高等學堂監督候選訓導保釐東居心近利鄙玩已甚着卽革職又片奏署霸州知州候補直隸州知州周登皞署文安縣升補西路同知李培之署昌平州知州候補知縣何則賢均堪循良之選着傳旨嘉奬餘著照議所辦理該部知道欽此 
　　八月二十九日　召見軍機　丁寳銓　雙　夀 
論說 
[論蘇杭甬鐵路事（塞）]  
　　政府有謙遜卑順之行爲。列强於是有剛硬暴烈之手段。政府不以保全國家固有之利益爲已任。列强於是高躍恫愒以嘗試。夫鐵道爲國家之命脈。婦女所知也。募集外債而敷設鐵道。無異爲有債權者營業。亦婦女所知也。今以逾年旣廢之蘇杭甬合同。而英使迭次催訂。以資本已集建築垂成之鐵路。而强借債欵。是陽以借債爲名而隂以攘奪其實。政府不能據理力爭嚴辭拒絶。一以保全國家之主權。一以保全蘇杭甬鐵路數百萬貲本家之血本。乃不出此而。遽欲仿照津鎭鐵路辦法。分借欵辦路爲二事。隨口。應承。謀國。若此。將何以對江浙兩省之人民耶。 
夫津鎭鐵路之不以鐵路作抵。而以另指的欵作抵。是以鐵路抵債之不足。而益以擔保之欵。則是否可以援引津鎭鐵路辦法。諸公旣未之思。而津鎭鐵路草約未宣言作廢。且集欵未足。不得已而出此無。策之策。今彼自廢約。我乃收回。收回未久。而欲催訂合同。則是否可以援引津鎭鐵路爲例。而諸公亦未之顧。而謬欲承諾借集一百五十萬磅之鉅欵。給以見利抵換將來二成之餘利。不知諸公亦旣一爲國家之大局計。蘇杭甬之資本家計。更一爲一般社會之國民計耶。 
夫蘇杭甬鐵路業經原議盛宫保覆奏。奉硃批欽遵在案。蘇浙兩公司奏明商辦。不入外欵。亦奉旨欽遵在案今以。英使無意識要求之故。而遽卽退讓。以已作廢二年之合同。而尤以借集鉅欵。以欽遵不入外欵之諭旨。而視同途說。其足以辱國體而失信於民其害尚淺。而一經外人之要索。不計此約之已廢與未廢。并不計資本家數百萬之血本。數百里鐵路之勢力。國家享有之權利。拱手讓人而不知愛惜。則中國未建之鐵道尚多。已建而未成之鐵道亦復不少。其資本之已投者。等諸擲於洪濤而莫能挽回。而其欲投而未投者。將孰肯再投其貲本於公司。以爲政府之贈禮。如是勢必至於中國之鐵道盡爲外人所建設。鐵道之資本。盡爲外人所 
 
 
 

Page 3

 
 
投擲而後止。日英國在揚子江流域。所沾利益不爲少矣。今又。欲攫我蘇杭甬鐵道之權利。然則得隴望蜀。勢無終止。他國見英人又得蘇杭甬鐵路之權利。於是亦欲挾其利益均沾之說。以覓其與蘇杭甬同等之利益。以爲抵制。然則失一蘇杭甬鐵道之權利。實不止失一蘇杭甬鐵道之權利也。此雖由於外人之狡焉思逞。其實何莫非政府諸公有以召之。凡國民欲沾土地一分之利益。官吏迫懾之。政府壓制之。哀求之而不得。則力請之。力請之。而不得。則相承而爲亂耳。（萬頃湖事是其例也）而一經外人之要求。則不過曰經本部竭力磋商。毫不鬆動。惟有奉領承教而外。更無第二語之可言。更無第二策之辦法。然則政府者僅有。壓制國民之手段。而無對付外人之手段。僅知剖刻人民。以敬奉外人之手段。而無捍禦侵佔以保全國民生命財産之手段。抑知財産。者國家之財産。非政府諸公所得私有財産者國家之財産。非政府諸公可得以爲。贈禮。嗚呼。謀國如此。其何以對。我江浙兩省之人民。亦更何以對我全國之人民設循此而行。則我恐我國之生命財産。不斷送於若輩。滾滾諸公之不止吁危矣。 
專電 
[電一江西（二十九日午後五點）]  
　　南贛匪徒連日由官兵痛剿潰敗四竄教士江篤力屍身在大窩裏地方尋獲送至贛州備棺殯殮 
[電二江西（同日午後九點）]  
　　南康教案贛撫特委知府曹樹藩會同督委俞道明震前往查辦並以南康縣令楊寅揆辦匪不力會同江督電奏參革留任聽候查辦 
[電三北京（同日午後十點）]  
　　倫貝子出洋隨員聞曹潤田李清芬亦在其列 
[電四北京（同上）]  
　　蒙古改爲行名議以肅邸爲欽差大臣 
[電五北京（同上）]  
　　學部奏頒學堂冠服程式分禮服常服操服禮服戴大帽穿羽毛外套布袍形式殊樸陋 
緊要新聞 
[會議對付英俄協約北京]  
　　英俄協約内容關係波斯阿富汗西藏等處已譯登前報兹悉該約譯稿於上月二十日由俄欽使璞科第知照外務部該部堂官接此照會因其關係重大翌日會集司員商議對待云（丁） 
[直省會議外官制紀聞天津]  
　　直省會議外省官制前經盧學使主稿擬定草案十數條大槪府道以上多仍舊無甚更張至上月二十一日爲日制會議處第一次會議期復經增子固方伯盧木齋學使周緝之都轉梁孟亭觀察齊震岩太守會同議員陸公介直牧李漢珍姚繼先胡蒸甫三令在學務公所開會集議仍注重調查州縣進出欵項預算經費以備改革政治之用考驗官員甄擇人才以資治理並議及佐治如何增設冗員如何裁改節目頗繁陸李姚胡四牧令現定常川駐宿學務公所隨時晤商妥議草案詳辦云（黄） 
[都察院代遞湘紳議院條陳北京]  
　　上月十八日都察院代遞士民請求開設民選議院一書洋洋萬言上此書者係留日學生憲政會公舉代表員熊範輿沈鈞輿恒鈞雷光宇等到京遞書中署名者百餘人所請求之條件甚多而最注重於民選議員是實可謂爲吾國人民政治請願之噶矢矣（申） 
[理藩部覆准蒙古四策北京]  
　　都察院代奏董芳三條陳蒙古四便一摺其内容分興學練兵屯墾築路四項刻經理藩部核准奏覆奏　旨依議（丙） 
[江西南贛拳匪閙教四誌]  
　　贛省南康縣贛州府同時閙教已三誌前報兹悉此次肇事後駐京法使照請外部電飭贛撫查辦瑞鼎帥除電覆外部外卽分電駐滬法領駐潯英領及贛州文武各官切實保護兹將電文分列如左 
　　贛撫復外務部電　二十日電敬悉南康縣亂民肇事延及贛州並燬教堂等情前接江署臬司王道等先後電禀立卽分起調派兵隊前往勦辦嚴飭地方官保護教堂教士及緝拿首要嚴辦各情形已於效哿兩電請代奏文内詳細聲叙計邀鈞覽頃據贛礦委員哿電大窩裡起事時即經道派之熊宋譚三哨弁督隊彈壓一面由黄管帶等護送江鄢二教士出境後面亂民追至鎗　兼施黄宋二員弁及江教士被戕兵民　民均有傷亡該處教堂旋卽被焚鄢教士幸卽保護至贛其餘各教士亦均無恙本日未刻城内耶穌兩堂被鄉民搶拆幸和馬兩教士先已避至道署城外坪路口天主堂同時被焚等語又接贛州蔣鎭哿電大略相同江署 
 
 

Page 4

 
 
臬司王道刻下尚無續電此發哿電奏後據報之情形也江教士籍隸何國尚未查確據洋務局稱係法國教士俟有續電再行電陳 
　　贛撫致駐滬法領事電　法總領事鑒昨電諒達兹據江署臬司電稱 
十四日南康大窩裡民教不和立派管帶黄夀山率兵馳往到後正值民教相鬨該管帶督　彈壓竭力保護教堂被亂民圍攻中鎗殞命教士江篤烈亦同時被害等語本部院聞之殊深惋惜現已飛飭就近防隊並派大員統率省城陸軍星夜馳往查拿勦辦嗣又據江臬電稱據教民張權標白塘江來贛面稱禍由民間私宰耕牛教民索費不遂齟齬而起今釀成此變殊非意料所及除飭查明一切情形再行知會商　外特此電告江西撫院瑞二十日 
　　贛撫致駐潯英領事電　英領事倭鑒電悉贛州亂事已飛飭就近防營並派大員統率省城陸軍前往貴國教士均無恙昨據江署臬司電稱所有教士已護送至吉安本部院又電飭吉安地方官妥爲防護撫院 
　　贛撫致贛州文武各官電　蔣鎭台江署臬台關守接關守等哿電查與江署司等電所述各情無一異詞迭致江署司等效哿箇電何以未復前電轉飭有拳匪各地方官務將教士　卽妥愼保護送至平靖地方暫避諒已分飭遵辦其信豐寗都等處各教士是否無恙速查明電復寗都教士可護送建昌撫州信豐教士或繞道送至吉安總期力保安全勿稍疎忽連日已派大兵前來並調隣省兵隊來贛助勦如遇有亂民聚集之處卽行痛勦務示諭居民毋庸驚惶一面認眞速辦團防嚴防外匪勾結至贛城及南康情形逐日電告爲盻 
[湘撫電請恊拿青龍會匪武昌]  
　　李護督昨接湘撫岑中丞來電云匪首王法海係湖北枝江縣人前令其黨李長勝至湘開堂設立青龍會現已查獲供出會首係王法海現在武漢一帶密爲佈置該黨徧佈湘鄂約計萬人等語李護督接電後當即札行臬司通飭文武各官及武漢警察局嚴密查緝（音） 
[俄大臣至哈詳情哈爾濱]  
　　俄上議院議員樞密大臣石波夫氏來哈考察鐵路商務口前已至哈爾濱華官有至車站歡迎者次日石氏即拜謁各華官黑龍江交涉局宋觀察酌酒相祝俄歷九月八號華官函請石氏宴飲並本埠各俄官在座　哈爾濱商會禀俄大臣石波夫氏略謂本埠商務之艱難亟宜設立借貸銀行三處以便營業約計所需欵項不過百萬羅布此外復請酌減東清鐵路運貨稅則並創設海參威無稅口岸云　又秦家崗江沿之巴雜市各商代表人於俄歷九月五號禀報俄大臣石波夫氏以秦家崗及江沿一帶地段租價每丈當不過一元七角五之數俟鐵路　滿後凡各商所修築者自行拆撤勿庸官由償其價值各商必能投大資本於其間修建良好房屋於商業必有起色其條陳約有五事（一）每丈租價减至一元七角五分（二）租期至少定爲十年然不足一年者不在此例（三）修理兩處巴雜市以東清鐵路欵項爲之（四）修理溝渠及引水河道等（五）查驗巴雜市亦以束清鐵路欵項爲之石氏頗爲感動聞將設法照辦云　石大臣刻正分派隨員赴各局所調查商務政治各情形一俟考察完竣再赴寛城子奉天諸地以資定奪（子） 
[湘潭師範學堂之風潮長沙]  
　　駐省湘潭師範學堂會計員林某係該學堂畢業生去歳即謀充會計一席自任事以來頗與學生意見不合中秋日堂中例設酒筵學生嫌其太菲日與教員之席豐儉不同以致嘖有繁言林某出爲辯駁語近激烈學生不服歷訴該員平日弊端向其查帳查出數内有監督言蔭記戲錢若干學生執以爲據大起衝突監督卽於是日辭職學生等謂不敢强留惟從前帳項及一切事務應由監督理清方可辭退次日滋鬧愈甚並相約一律停課監督忿甚卽懸牌將爲首滋事之學生三人開缺並具禀提學使司學生等亦相繼呈遞公禀未予收受次日卽於監督禀内批示將學生痛加申斥學生等益復大怒不可止雖經本堂辦事員極力調停尚未寢息　十一日各學生徧發公啓並在堂開譚判大會更番演說若與監粤會計尚不兩立之勢云（亦） 
淞滬要聞 
[商務總會更舉議董紀略]  
　　昨日爲商務總會選舉董事開筒之期二點鐘開會四時開筒各業各帮代表選舉權計共八十四票被舉議董係謝綸輝袁聯清周金箴李雲書席子佩虞洽卿邵琴濤丁价侯陳子琴陳潤夫朱葆三嚴子均周舜卿祝　舫孫蔭庭劉栢生樊時勛蘇寳森袁恒之王子展沈仲禮等二十一人得票最多者爲李雲書謝綸輝朱葆三周金箴四君去歳議董十九人中有三君今不入選而袁恒之王子展沈仲禮三君係此次入選者至其詳細情形俟探明續報 
[農工商部剳上海商務總會文]  
（一爲商業外奬） 
　　爲箚行事光緒三十三年八月十三日本部具奏援照軍功外奬成例酌擬商業外奬一摺奉　旨依議欽此欽遵到部相應恭錄　諭旨劃印原奏箚飭該總會傳知各商一體欽遵可也　箚 
　　附原奏　奏爲援照軍功外奬成例酌擬商業外奬以鼓商情恭摺仰祈　聖覽事竊臣部 
 
 

Page 5

 
 
於本年七月十三日遵　旨議奏華南辦理實業爵賞章程又片奏改訂奬勵華商公司章程均奉　旨依議欽此欽遵通行在案臣等伏查五洲列國其國本之强弱大抵視實業之盛衰以爲衡　朝廷注念商途特飭訂定奬章所以激勸而提倡之者無微不至惟是四方殷富能以萬億資本創興實業者聞風興起未必乏人而當此商力薄弱之時大抵以中人之資規一時之利散之若尋常之營業聚之亦莫大之利源旣均爲塵市之編氓即同在　朝廷之涵覆亟應區分等次以期沾漑　恩榮臣等公同商酌擬援照軍功外奬酌給功牌成例别爲三等曰七品奬牌八品奬牌九品奬牌以備隨時給發凡商人出資營業自一萬圓以至八萬圓以上著有實效者由臣部查核無異擬卽分别酌給此項奬牌頂戴用昭激勸查臣部上年八月間奏奉允准之商勳章程内載明尋常工藝製作精良者未便槪給此項商勳應由臣部參照功牌式樣另造商牌等語臣等竊以爲工商兩途相爲表裏則奬勵之方自應一律辦理均作爲臣部奬牌隨時酌給以示平允而免向隅如蒙　俞允卽由臣部分咨各直省將軍督撫曁各出使大臣通飭所屬曉諭各商俾知奮勉所有援照軍功外奬成例酌擬商業外奬緣由理合恭摺具陳伏乞　皇太后　皇上聖鑒訓示謹奏 
（一爲奬給商勳） 
　　爲箚行事案查本部於上年八月間具奏酌擬奬給商勳章程一摺奉旨依議欽此欽遵箚飭該商會傳諭各商遵照在案兹於本年四月初九日奏奬本部繡工科舉人徐兆熊福建漆商沈正恂四等商勳五品頂戴八月初三日奏奬山東籐草帽行商人吳金印五等商勳六品頂戴均奉　旨依議欽此欽遵相應恭錄　諭旨刷印原奏箚行該商會欽遵傳諭各行商董一體遵照可也須至箚者 
[禁止洋人乘車入城]  
　　滬道照會領袖總領事略謂准上海巡警總局移八月十四日三十八號巡士在新北門崗位見有英國人啞爾林坐陸阿富東洋車進城遊玩巡士向前勸阻令其停車該英人堅執不從因卽引導至區經巡官曉以警章再四開導始肯將空車准去由巡士護送出城請照會飭禁等情到道查城内街道狹窄路亦不平是以向禁東洋車入城以免有碍行路茲該英人前事已往可置不論第恐以後别國商民仍有前項情事應請貴領袖總領事轉致各國領事諭知本國旅滬商民上海城内現正籌議改良另闢新門修築馬路一俟路工告成定有章程再行弛禁當未經弛禁以前切勿馳車入城致多妨碍云云（企） 
[青陽江賽船四誌]  
　　探聞蘇省洋務局陳觀察奉陳筱帥面諭青陽江賽船一事距該洋人所訂之期僅隔半月稍一遲緩勢必禁阻不及若予通融至再至三久將相沿爲例茫茫後顧急宜杜漸防微云云頃聞洋務同已據情函告滬道矣（爾） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要件 
[張殿撰王編修上學部書]  
　　中堂大人鈞鑒敬肅者竊謇同愈先後奉大部奏派爲江寗江蘇議長聞命以來夙夜祗懼謹查大部定章載學務公所議長一人議紳四人佐提學使參畫學務並備督撫諮詢議紳由提學使延聘議長由督撫咨明學部奏派又提學使辦事權限内載議長議紳應常川駐省贊畫學務其人品學識亦由提學使密陳督撫轉咨學部察核各等語謇同愈就任事後之經騐及體察寗蘇兩屬之程度以議長議紳所處之地位與委任之方法有不得不爲大部縷晰陳者夫　朝廷裁學政改設提學使於所屬之學務公所及勸學所亦旣分别委任紳衿視從前學政延聘幕僚必須咨明督撫並無籍隸本省以達於部者廻異蓋科舉暗中摸索惟恐關節之通故必非籍隸本省者爲之佐理所以防弊也教育意主普及惟恐機關之窒故必籍隸本省者爲之賛助所以集益也自　朝政更新内外官制大部創設最先近又迭頒　諭旨各省設諮議局而直隸江蘇風氣開通較早飭卽先行試辦憲政權輿屬在草茅同聲欣忭謇同愈顧名思義以爲議長議紳爲參畫學務並備督撫咨詢而設不得謂非諮議局之萌芽查東西各國上下議院其當選者無不投票公舉則所負之責任即爲公衆之代表又任期或一年至三年届期更舉連舉連任一切營私懋棧俱無從羼列其間而其人旣受公衆之委托卽不能不顧惜一已之名譽深合古者與衆共之及國人皆賢之意視吾國積弊拜爵公庭受恩私室者其利弊至爲不同謇於視事之始雖係寗屬公舉而任事期限未定同愈則已蒙　奏派未及公推靦任斯職尤爲疚心按之事實殊多未安姑析言之定章議長一人議紳四人不論省分大小而拘以人數有無窒碍尚不敢知卽以一人四人言之一省之中或人材輩出何以確定此一人可爲議長此四人可爲議紳不由公衆選舉而僅由個人委托提學使將何從延聘恐蹈從前延聘幕僚之故轍此未安者一提學使之延聘或僅取一二人之薦剡而薦剡之人即誠皆賢然在地方辦事斷不能盡人而悅稍有與之齟齬賢者必引避之不遑尚何所施其贊畫其下者位置私人則趙孟能貴趙孟能賤矣此未安者二從前在籍紳董往往把持盤踞爲地方之患其敢把持盤踞者任事無期限歷時愈久則巢窟愈固致成專斷欺罔之漸而人民又不知有所謂選舉以輿論予之者仍可以輿論奪之今議長議紳亦無任事期限及任滿更舉之明文與從前屢憎於人之紳董者何異此未安者三有此三者知爲地方任事必由選舉而議長議紳其尤亟也謇同愈任事幾及一年蘇省習慣如教育總會商務總會及上海總工程局凡所謂會長議董皆嚴定資格投票選舉一年一任自應仰體　朝廷銳意振新庶政公諸輿論之至意擬懇俯賜咨明督撫飭知提學使以後議長議紳改由選舉仍定一年爲期其餘視學官及課長各員如果風氣開通亦應斟酌情形分别選任於地方學務大有關係謇同愈旣有所見敢獻芻蕘伏希大部採納施行曷勝屏營待命之至 
分類新聞 
政界 
[撫藩改期接印蘇州]  
　　蘇藩陳方伯升署撫篆本定二十八日接受關防嗣以上年緩運案内各屬補解漕糧尚未解齊因定於九月初三日解清然後交卸聞定期九月十一日接受撫篆署藩朱竹石方伯現奉督撫委札着仍兼署臬司因新任陸申甫廉訪已於二十七日出京一俟到蘇卽當履任屈指爲日無多均無庸委員接替云（必） 
 
 

Page 11

 
 
[鎭道注意投効人員鎭江]  
　　邇來寗省屢有來歷不明之人藉捉拿革命黨爲詞希圖投効陷害無辜在所難免日昨常鎭道榮觀察特傳見文武僚屬諭以如遇投効人員過鎭須暗中偵視舉動隨時呈報毋任招搖生事陷害良民云云（小） 
[批准淮鹽加價南京]  
　　淮運司趙都轉據淮北六岸督銷局詳復六岸加價添募緝私實有益於岸銷轉詳江督鑒核當奉批示云查淮北六岸每斤加價二文作爲募勇巡緝經費旣據惲守通盤體察確切查明實於岸銷有益並無别項流弊應卽准如所請以資整頓惟此項加價錢文旣專備巡私之用應自加收之日起核以每月共收若干動支若干由該局按月列册造報以憑查核仍將原有得勝營薪餉若干現擬添募若干加增薪餉若干妥議章程禀由該司核明轉詳備案一俟添募成軍卽督飭認眞巡緝務令私梟絶迹官引暢行勿稍麋費是爲至要仰卽轉飭遵照繳（克） 
[法政學員回鄂武昌]  
　　鄂省去歳派往日本學習法政之知縣王祖洵府經歷劉振鐸縣丞張國鈞等現已畢業均於日昨回鄂禀謁各大憲面呈一切以資仿效（今） 
[湘藩起程履新武昌]  
　　新簡湖南藩司吳福茨方伯日前由京來鄂公畢卽乘輪赴長沙接篆（今） 
[責成賠繳課欵南京]  
　　湖北督銷局李觀察葆恂電禀江督略謂長江埠委員章育係革道章蔭之子范革道之壻因辦新隄虧空改調是差現查該員又虧課欵約五千金屢催不繳輒以需索妻舅欠欵備抵爲詞請飭范道嚴追以重公欵等語聞端午帥以范革道委辦分銷濫用親戚已屬非是乃於章委員在新隄同時旣已查有虧空仍復徇情容隱調辦長江埠分銷以致虧挪課欵實屬不成事體爰即責成范革道如數賠繳以重課欵（商） 
[詳送警察得力人員武昌]  
　　鄂省警察各局佐班向例每届一年准揀選得力人員委署一次以酬勞績現由警局提調陳太守查有巡檢任寅元曹倉試用典史徐華龍楊啓俊四員列册詳送藩司遇缺酌委讀 
[諭飭挨補巡警學生武昌]  
　　湖北巡警學堂學生業已畢業警局提調陳介菴太守日前奉護督李方伯諭飭自本月起遇有巡勇缺出均以畢業生推補不准再招勇丁云（讀） 
交涉 
[黑撫派員勘丈商界黑省]  
　　程雪帥前以海拉爾滿洲里旣經宣布開作商埠曾咨會該處副都統先行勘定地基酌擬租建專章赶緊籌辦一切當經覆稱所有商埠應行事宜均仿照齊齊哈爾章程辦理惟商埠基内去夏被俄人挖有壕界東西南北約數十里之遙幸後經派來俄員協商頗敦睦誼當劃定東西横街一道街北爲俄商街南爲華商立訂字據尚未見復其爲地基從前已放華商三十餘户其一切辦法或派專員勘訂或歸省城商埠局總管應請示遵辦聞雪帥擬卽另派專員勘丈并與該都護妥籌辦理（未） 
[德人攘奪烟青路權山東]  
　　商人張德山等前曾發起敷設烟濰鐵路旋因德人出而干涉堅欲合辦事遂中止兹又有德人倡議敷設烟青鐵路請由青島經卽墨萊陽等處以達烟臺未識各當道如何對付也（天） 
[飭屬保護教堂鎭江]  
　　鎭道榮星莊觀察昨奉江督端午帥電開江西贛州南康兩處匪徒聚衆焚燬教堂戕害教士釀成交涉重案鎭江係通商大埠教堂林立亟應嚴加防範等因觀察當卽轉飭水陸總巡周錦堂協戎丹徒縣王緯辰明府曁警察各防營員弁務各將境内教堂一體保護現各員於二十五日均督率勇丁認眞巡防矣（射） 
軍界 
[蘇撫考驗軍政蘇州]  
　　蘇撫陳筱帥於二十八日親臨督練公所傳集兩中軍四守備及標統以次管帶隊官等各將士考驗軍政校閱洋鎗聞此次評定優劣後須分别加以考語附片奏聞云（必） 
[水師偵探緝獲軍火鎭江]  
　　瓜州水師營現奉水師提督程軍門飭令編立偵探隊各用杉板刺探江面聞已緝獲衛船大砲一尊漁船手槍數枝並子彈多件當卽分别電禀程軍門核示遵辦（子） 
[標營操練行軍鎭江]  
　　江督端午帥飭令停止秋操由各營自行實地演習曾誌前報現駐鎭二十六標一營俞管帶以時届深秋天氣凉爽正宜習練野操爰督同各隊官排長分别攻守兩軍於高資鎭一帶相度地勢認眞操演（子） 
[高鎭軍巡緝下游鎭江]  
　　長江巡緝隊章程訂定後由水師提督程從周軍門通飭水師各鎭照辦在案現瓜州鎭總兵高藎臣鎭軍於二十八日前往圖山下游一帶嚴加巡緝（御） 
[派弁徵募工程兵武昌]  
　　鄂軍第八鎭工程八營管帶李克果近因本營兵士缺額甚多特詳請兵備處委本營隊官羅子青往蔡甸一帶徵募年壯力强粗識文字之壯丁充補已奉批准給資前往（今） 
[督練公所懲辦逃兵安慶]  
　　常備軍一標一營副兵儲冠軍日前私自走逃經隊官追獲立予斥革重責並送由督練公所發交懷寗縣監禁一年以昭儆戒（非） 
[招考營醫之牌示安慶]  
　　安省督練公所前日懸一牌示略謂前次考取醫員不敷分派應續招考取若干員以資調派倘有醫理精詳情願赴考者仰卽來所報名聽候示期考試（孔） 
學務 
[保姆傳習所舉行懇親會杭州]  
　　浙省保姆傳習所主任何君闈仙定於二十日午後在本所開一懇親會其宗旨專爲學校聯絡家庭研究保育之法云（子） 
[組織萃英女校漢口]  
　　漢上女學除教會所設一二女校外官立民立均未興辦刻有夏海山范熙任喻象離等十餘人約集各商帮首董出資在棉花街租屋組織一萃英女學校聘請女士范淑卿爲管理員上海約翰書院畢業生胡李二女士爲教員不日卽須開學（今） 
 
 

Page 12

 
 
[丹徒縣查察學堂]  
　　新任丹徒縣王緯臣大令於二十八日親赴城鄉等處將官立民立各學堂課程規則分别調查造册存記以備稽核（射） 
[批駁不准附設高等小學揚州]  
　　揚州民立學堂監督周樹年日前禀請江都縣袁大令將高等小學堂附設民立學堂内以節經費當由該縣詳報提學使立案學使以照此辦法不免公私混淆業已批駁不准矣（方） 
[皖省擴充法政學堂安慶]  
　　皖藩連方伯近以安省法政學堂規模太隘擬先將該堂校舍擴充再行添設紳班其官班學員亦擬認眞督課以期早收實效云（孔） 
[電調學務議長武昌]  
　　湖北學務議長吳侍御兆泰現方接管學部事務日前張中堂忽有電來鄂令其迅速人都會商學務侍御接電後擬於上月底將鄂省學務交卸以便乘車晋京（今） 
[仕學館添講教育行政武昌]  
　　湖北仕學館監督俞廉三中丞以各學員將届畢業特添講教育行政學一科每星期以八句鐘爲率並將從前教授之形學減去鐘點以便各員肄習教育行政（全） 
[湘潭學堂停課湖南]  
　　湘潭縣高等小學堂堂長周稼生與該堂學生不甚洽和前日各學生向其查核賬目大肆滋鬧並相約一律不上講堂現已停課二日矣（敏） 
[變通考試醫生辦法揚州]  
　　揚郡巡警總局日前出示略謂醫學一道雖經考試三塲然大率略知醫理尚未經驗者居多查揚郡行道醫士不下數百人而此次招考報名者不甚踴躍兹擬格外從權祗須醫理通明不必長篇闊論卽爲合格在城各醫務於兩月以内一律報名投考逾限不收亦不得續請展限云云（論） 
實業 
[礦政調查局積壓銻砂長沙]  
　　湘省礦政調查局前因存積銻砂甚夥致爲洋商抑價初擬以五個月爲限不將銻砂售與洋商旋復議定無論久暫非得稍有餘利决計不售至今迄未成交約計原存之數及以後陸續購存者已不下三千餘墩矣（亦） 
[長沙商埠之發達湖南]  
　　湘省自闢商埠後輪船往來有加無已現在除各公司輪船碼頭建築完竣外所有大小西門朝宗湘春各省門外沿河一帶鋪屋亦均改製修理添設洋行凡欲新闢門面者若非以重值置買無可租賃亦足見該埠商業之發達矣（敏） 
[預備呈送試騐陳列品常州]  
　　常郡武陽兩邑日前奉常府陸太守札開准農工商部咨飭各省將本地物産備送京師農事試驗場陳列等因現武陽兩縣令移知商會將本地物産詳列表說以備彚送省垣轉呈農工商部考核（相） 
[湘路公司勘路紀聞長沙]  
　　湖南粤漢鐵路總公司現已聘請英工程師羅士到湘先從株州一路順勘以達長沙再由長沙以達岳州聞勘定後卽須購地開工云（敬） 
[商船公會總理易員安慶]  
　　鎭江商船公會總理朱馮夀現已任滿日前由農工商部札委江西試用通判朱襄燿充當譔會總理至協理則仍以候選縣丞吳棣續任（賢） 
[灰窰禀准註册漢口]  
　　漢口商務局近據職商梅平典禀請在蒲圻縣創設石灰窰轉運武漢發售懇請立案註册保護並遵章繳欵等情經總辦孫詢蒭觀察批准註册並札飭該縣地方官妥爲保護（讀） 
雜記 
[溧陽訓導吞霸學田南京]  
　　溧陽縣教諭顧懋熙爲學田缺少請立案批示以免後累禀奉江督批示云查縣學田畆載諸志乘爲學官者何得任意增减無端變易據禀該教諭到任由訓導陳重綸移送學田新印單核與縣志缺少甚多所有學田册學田卷宗收租執據均不交出反將學田與紳士換易取利等情如果屬實尚復成何事體仰蘇學司轉飭溧陽縣移催該訓導先將學田一切案據交出查核倘實有缺少換易各情弊再行分别追繳以復原額而重公産（諟） 
[西人舉行運動會武昌]  
　　旅鄂各學堂西教員教會教士等於上月二十三日齊集花園山文華書院舉行運動會聞所演各技觀者無不拍手稱善云（今） 
[商辦烟膏公司蘇州]  
　　蘇省前擬創辦專售官膏局經政府飭令暫緩開辦已紀前報兹有蘇廣湘三帮商人籌集股銀五十萬兩推何姓爲首禀准上憲在省城設立蘇州府烟膏公司專售長元吳常昭江震崑新九縣鴉片認定捐數照額先擬捐費五箇月又有浙人夏銓亮者承認銀五萬兩併集股五萬兩在省城另設長元吳三縣烟膏公司專辦三縣售烟事宜惟烟膏不能煎熬須由府公司轉運其餘六縣亦須開辦縣公司但離省較遠經辦之人尚未認定耳（爲） 
[籌資振濟黄陂大疫漢口]  
　　距離漢口七十里之黄陂縣疫氣極盛死亡相繼漢上公益社以該縣離漢甚近深虞傳染由劉君發起請各善堂首董籌資購辦棺木數百具救疫藥六大箱運往黄陂賑濟施送並延某西醫前往考驗疫症之由來俾設法絶其傳染（今） 
[鎭道擬停妓捐鎭江]  
　　鎭江警察經費開辦之始本仰給於鎭關出口米厘昨歳秋收歉薄重申米禁以致釐項停收警費無著乃倡收妓捐以資挹注現在督辦榮觀察以其名目不正聲言一俟揚由關收數稍旺當撥公欵爲整頓警務之需届時將妓捐停止云（子） 
[蘇州官事]  
　　前報紀吳縣知縣金苕青大令因病請假急切不能痊愈因於二十八日禀請上憲委員代理聞上憲擬即委該署襄讞王十暄明府暫行庖代　新任長州縣知縣宗介眉大令能述已於二十七交卸丹徒縣篆回省禀到旋奉上憲催令迅赴新任聞大令已筮期九月初一日接印　候補道王仁東觀察現奉撫委善後局協理於二十七日謝委到差　蘇省巡防營務處總辦杜雲秋觀察將隨升任川督陳制軍赴蜀於二十七日銷差（爲） 
[襄水暴漲漢口]  
　　十四日漢鎭接襄陽來電謂襄河發水怱漲一丈六尺勢甚洶洶沿途壞船不堪指數關道桑鐵珊觀察已鳴鑼曉諭俾舟子等早爲防備（青） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（三）]  
　　這位西洋紳士。便兩只眼睛。兎起鶻落的。只顧張望那街上的熱鬧。但見那四層五層的重樓傑閣。高插雲霄。畫棟飛煢。連絡相望。路上的馬車和人力車。絡繹如織。往來不絶。也有些馬車中坐的是些西洋貴女。明璫炫服。麗若夫人。如電光般的一瞥。便過去了。却一個個看見這位紳士。滿身泥汚。連帽子都不帶。高高的坐在車中。那一班貴女。見了這般怪相。那裡忍得住。都把一對水汪汪的秋波。看著他不住的笑。這位西洋紳士見了。忘其所以。以爲那一班貴女。一個個都看中了他的丰儀。所以朝著他這樣的嫣然展笑。這眞是生平從没有經過的境界。這一番快活。非同小可。竟一個人在車中。手舞足蹈起來。正快活得不可開交的時候。忽見對面一輛汽車。如風一般的過來。來得切近。見那電車裡頭。坐著一個西洋人。覺得十分面熟。一時却又想不起來。就這個閃電穿針的工夫。兩車一錯。早已過去。却聽得背後有人大叫道。弗倫費司脫君。弗倫費司脫君。紳士聽得背後有人叫他的名字。連忙立起身來。向後看時。只見方才過去的那輛電車。已經轉過頭來。跟在自己的馬車背後。那電車内坐著的一人。正是和自己三年同學的約翰泰弼士。正在那裡連連的叫他。紳士不覺大喜。高聲答道。泰弼士君。是咱是咱别後好麽一面喊著。又連連的叫那馬夫停車。急急的跳下車來。見了約翰。正要把右手伸。到頭上去摘帽子。不料一撈。就撈了一個空。原來紳士的那個帽子。沾了許多泥水。那裡帶得到頭上去。一上車就把他。放在車内。這個時候一只右手伸到頭上覺得頭上光光的没　帽。子方記得剛纔跌了一跤的事兒。由不得口内就阿呀了一聲。約翰起先在車上。見了他這般模樣。心上已經疑惑。及至紳士跳下車來。彼此相離切近。看得更加仔細。只見他渾身衣服班班點點的。染了無數的泥漿。連頭髮上都污了一處泥跡。那形狀十分好笑止不住著。押着手哈哈的大笑起來直笑得彎腰曲背的指著紳士的臉。說不出話來。紳士還板著臉。睜起眼睛問道。有什麽好笑。要笑到這般模樣。約翰勉强忍著笑說道。這個地方不能久立說話。你可是今天到的麽。住的什麽客棧。紳士指著那接客對他說道。咱就住在他的棧裡。叫什麽濱雄館。咱也不認得什麽濱雄不濱雄。約翰聽了。便笑道。旣是這樣你何不把馬夫開發掉了。你就坐了我的車去可好。 
本埠新聞 
[匪徒强搶押店續誌]  
　　滬南新馬頭和昌押店被匪徒三人强搶寳籠一只已紀昨報兹悉當夜由總工程局巡士在該店附近查獲空破寳籠一只並次日由某船小孩見某清道夫寓所門外亦有寳籠一只巡長等往看内有銀鍊八根晶朝珠一串及零星翠玉等件旋查悉新碼頭泊有緝私搶船兩艘情節可疑卽由警務長率領偵探及巡士排隊至該船將弁兵喚起盤詰並傳和昌店主劉某到來逐一認看據稱並無一人在内當命退回後由孫明府將查獲各物交該店主先行領回旋檢核所呈失單所載物件數目含糊共報值洋一千餘元難保無虚飾揑報情弊著再明白開單以便飭探嚴緝（夏） 
[改期歡迎美國大臣]  
　　美國兵部大臣達夫提君將由日抵滬本埠紳商各團體曾訂於初一日假座愚園開會歡迎兹以逹夫提君淹留日本未及來滬因此歡迎之期遂亦改遲一日云（外） 
[調任晋撫往漢]  
　　調任山西巡撫張筱帆中丞昨日黎明乘輪赴漢換坐火車北上本埠文武各官均至碼頭送行（車） 
[澈究阻撓公益]  
　　利濟洋龍社董事陳汝夀查得城内一牌樓北首有公地一方可以安置洋龍當償還舊屋價洋廿八元詎有馮藹生出爲覇阻索洋七百元陳卽投縣禀訴提訊詎馮竟串揑項泰福之名反投道轅上控並呈六十一號王承志户名粮串一帋瑞觀察卽批飭縣令查明核辦大令奉札後飭由廿五保五圖册書查明三牌樓北首實係公地素無單串王承志所呈之六十一號糧串係在老北門紀家弄内相去甚遠顯見不符大令當卽飭差往提馮項二人並吊取契據澈底根究（厘） 
[禀陳地方善後辦法之批詞]  
　　北新涇委員禀陳地方善後辦法奉滬道瑞觀察批示　此案飭據上海縣申復已將差役林榮張和秀嚴責看管改差勒提棍徒陸小園唐藹臣等訊明懲辦等情現又批飭勒拿唐藹臣等務獲撤究一面重申禁令諭飭各董永遠停止賽會以免滋事所請原紥兵丁終日無事責成排長督同操練自係正辦應候嚴札飭遵至添兵駐紥一節仰俟察看情形再行酌辦此批（企） 
[緩期會勘高家浜河道]  
　　浦東鄉董閔起鳳等日前公禀縣令請開浚馬家浜河道曾經李　令照會高行陸行塘工善後局總工程局勸學所各董核議籌欵興挑並移請南匯縣王少谷大令會同協浚約於今日下鄉估勘兹因王大令無暇須緩數日方能到申下鄉會勘昨由李大云令函致塘工善後局董謝酉山朱福田二議長告知緩日再行會勘（夜） 
[縣批照錄]  
　　楊紳斯盛禀批　水木工業得該董等原定章程興辦學校開通智識成就人格將來工業發達誠可預必所開規則十條均極妥善候卽出示曉諭遵守惟查年力已已之工匠類多未受教育若於公所内每月定期添設演說宣講之會以提撕而警覺之以期化導粗頑似可收速成之效希卽知照（杞） 
[姦案送縣訊究]  
　　南區巡警局昨將姦夫李時英淫婦鮑方氏曁 
 
 

Page 19

 
 
捉姦之本夫鮑鑫解縣請究大令諭飭看管候訊（尾） 
[監犯病斃]  
　　惡犯李有章李有成王廣成前因輪姦金田氏由李大令訊實收禁在案前日李有成下廣成兩犯忽然患病醫治無效延至昨晨斃命大令當卽禀知滬道札委海防秦司馬蒞監相騐委係患病身死並無别故隨飭善堂棺殮標封發壇候屍屬具領（哲） 
[具領屍棺]  
　　前報記彩陽弄坑厠沉斃無名男子已由李大令騐明無傷飭善堂備棺收殮在案昨有寗波人朱阿三投縣禀稱日前坑厠溺斃之屍係小的之兄朱小龍年二十八歳素有疾病前晚半夜出外大便想必一時失足致遭溺死求請將屍給領大令訊問屬實准交朱阿三具結將棺領去埋葬（車） 
[火警類誌]  
　　前晚十二點二十分鐘英租界福建路鄭家木橋仁泰押鋪失愼殃及隣右謝文益刻字鋪發記烟間萬主小客棧愼泰舊貨店二十九號門牌棉花店源泰舊貨店康記烟問共焚去房屋十幢捕頭查知該押鋪保有火險四千兩卽飭中西包探激查有無縱火情事禀復核辦○昨早浙江路甯波路轉角處集成東新花店不戒於火延燒同發祥炒貨店隆順新衣店聚源隆衣莊順昌順隆等家共焚去房屋八幢 
[律師請釋青蓮閣主人]  
　　四馬路青蓮閣茶館主周雲卿　任令各雉妓强曳狎客罰洋判押已誌前報前日周延某律師照會公廨請予開釋讞員關太守當卽飭承據情照請承審西官美白副領事查復核奪 
[中人舞弊]  
　　王如春投公共公廨禀控謝友甫等圖吞存洋前晚堂奉襄讞寳明府提訊王供謝欠小的洋二百五十元由中保丁駿法陳潤之担當到期不還求追訊之謝陳同供借洋早已還清係由中人丁姓舞弊丁供詞支吾明府遂判交保理楚謝陳二人一併開釋（衣） 
[車夫倒斃]  
　　前日午後有人力車夫蔡天福拉車至美租界北四川路病發倒斃當卽由捕傳知地保報堂棺殮（酉） 
[小客棧限時閉門]  
　　滬上各小客棧每于夜間通宵達旦任客出入昨老閘捕房捕頭轉飭包探傳諭以後每夜至一點半鐘爲限均須一律閉門如有故違定卽送廨覆辦云（衣） 
[包探互調]  
　　黄家庫捕房包探黄四福現由總巡捕頭飭與虹口捕房包探邊槐對調 
[羣仙失竊戲衣]  
　　羣仙髦兒戲館主童子卿投報捕房稱被戲子花某竊去戲衣四箱請爲查緝捕頭當派包探沈阿岳查緝送究（衣） 
[押解隸籍法國逃兵]  
　　英界西園烟間小主人徐愼才自前年隸法籍後卽赴天津　營當差日前怱然向申由駐津法領事電致法捕房將徐拘押在案兹捕房總巡麥君又接來電令將徐立卽押往歸案訊究昨麥君飭　號西探將徐押解前往交代（夏） 
[巡警總辦赴寗]  
　　巡警總局總辦汪頡荀觀察因有要公於昨晚附搭招商局江寛輪船前往南京謁見端午帥面禀一切（衣） 
[清道委員易人]  
　　北市第三路第四路巡警分局清道委員王有庸因事撤差現由總辦汪觀察改委趙某接辦（衣） 
[九月分格致書院課題]  
　　（策論）論上海租界試行電車之利害與華界交涉之損益　八儒三墨優劣異同辨（算學）如某公司租地一畝六分四厘七毫起造房屋二十幢共造本八千八百兩訂立合同廿年每年每畝出地租三百元四季繳付保火險銀八千五百兩每年每千兩出費　兩五錢五分出自來水費準房租百分之五修費每年二百四十元如房租每幢收十二元逐年抽本結帳出入八釐起息并扣除建造費時半年問過何時可以清本又求盈餘之數爲幾何試準法求之　八線備旨總習問量法第二十二問其對答如誤會題旨今按理求觀地面三分之一或大周三分之一問升高須幾何試繪圖証演之（限月底截卷） 
[上海官事]  
　　樹木捐局委員盧懋善昨日到道禀知奉撫憲札委兼辦蘇滬鐵路彈壓差　吳淞巡防隊統領徐嘉由吳淞來到道禀見　天津高等審判官候補知縣伍鈞由常州原籍來申禀見道台請給護照　消防課員把總陳翰卿禀知到差　龍華巡局員梁慶眞禀銷病假 
訟案 
[不交砂案供詞暫緩錄送]  
　　西洋商人在公共公廨禀控湘裕公司不交所定　砂經中西官會訊至二十九堂始奉飭令原被律師將前後供詞抄錄齊全送候會商判下堂諭在案前日原告所延穆安素律師以連日公務紛繁本禮拜不克錄送特照會關讞員請展緩一禮拜關讞員當卽飭承據情照請西洋總領事沙君查照（衣） 
[總工程局紀事]  
　　西門外朱朱氏與朱阿四同居昨因失去銀洋十七元向朱查問言語支吾卽扭控西區轉送到局孫明府訊得該氏指竊無憑判令斥退另行尋緝○王家碼頭南首純記鹹貨行主吳純輝呈控浦東同業李阿慶積欠往來貨洋四十五元由孫明府訊據李供由父與該行往來非小的所欠業已各立門户求宥判交保著伊父迅即理明（夜） 
[英租界房捕事]  
　　四馬路胡家宅三百三十二號門牌張文卿所開烟間紏人聚賭爲包探張寳榮及西探頭阿姆司脫郎查知拘押捕房候解公廨訊辦○李榮舟王家集欠欵昨由捕房派探張寳榮將王提押候解訊辦○錢阿囡在福建路火場行竊朱阿狗布衣等物由包探孫鶴亭拘獲帶回捕房押候解究○剪綹賊周阿榮在江西路摸竊陳有文洋元經包探姜大明拘獲押候解究○過犯沈阿丕遞解復來爲包探劉森堂拘獲帶入捕房押辦○沈阿二行竊五馬路顧根記家木板押候解辦（衣） 
[法租界捕房事]  
　　羅阿掌邀同董事及地保王鳳亭通禀具控髮妻張氏背逃私姘賭棍陳崔卿等情曾經訊明張氏早由羅兄掌秀收回禮金出具退婚筆據故將羅王交保限交掌秀訊辦在案詎王與掌秀情虚抗不到案故捕房復將王著保交案解廨訊核○楊竹卿串通徐阿掌强搶楊方氏之女成婚一案兹捕房又將楊拘獲押候歸案訊究○姜錫左偷太古芝蔴王阿元竊煤朱阿召偷衣葉阿來竊木頭均被包探拘獲押辦（舟） 
[美租界捕房事]  
　　猶太妓女在司考脫路違章拉客爲八十三號西探所見禀請捕頭傳訊○窶人吳阿寳昨被西華得路飯店夥計周樹榮兇毆由捕查見將吳送入醫院並請公廨傳店主方胡氏訊究○印度人失竊金飾鈔票等物疑係侍者李阿卿郭阿才所竊報報 
捕拘押候究（西） 
來件 
[沈仲禮觀察上江督端午帥禀（爲沭陽徐胡氏芳蘭事）]  
　　敬禀者竊職道前以沭陽徐胡氏芳蘭因創興天足被其翁姑徐嘉懋夫婦威逼致命一案禀蒙　憲臺頒發匾額到縣并飭該縣俞令究辦在案仁風下被士論翕然而四方天足會士女亦復一振其氣紛紛函詢莫不延頸跂足以盼結果乃懸案已久迄無著落近據調查員報告謂徐嘉懋家饒于資前經俞令提訊與氏兄胡象九對質詞沙吞吐並假造胡氏各手迹意圖汚衊俞令含糊了事未予深究查徐産約田畆三十餘頃時值 
 
 

Page 20

 
 
五六萬金而其呈騐契劵爲數僅十七頃祇及其半俞令核收之餘亦並未飭人清查一時士論譁然並聞徐嘉懋因其運動之力將罰三四千貫以掩飾耳目可冀結案現在地方士論咸以徐嘉懋夫婦怙惡性成倘奉　憲臺恩賜之匾額送至伊家亦徒增伊夫婦之惡感情而開棺襝騐尤非所以安死者不若將徐嘉懋從重科罰卽以罰欵在該處建造學堂以續胡氏未竟之志將來學堂成立懸匾其中以資觀感庶足以慰幽魂而伸公憤等情職道旣有所聞不敢壅于上聞冀副　憲臺維持風化彰善癉惡之至意且案關該縣俞令名譽尤不得不切實澈究爲此據情禀懇　憲台俯賜察核飭縣立提徐嘉懋嚴究重予科罰俾充建造學堂經費以昭勸懲實爲德便專此肅禀祇請　鈞安伏乞　垂察職道敦和謹禀 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
