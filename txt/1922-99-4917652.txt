# 1922 - 99 - 4917652

 

Page 1

 
 
   
 
 

Page 2

 
 
   
 
 

Page 3

 
 
時評 
[治安問題默]  
　　吳佩孚將進駐保定以便扼要指揮奉軍集中軍糧城以便向前發展兩方作戰之形勢已成而其他有關各省亦正紛紛作備戰之行動於是地方治安之問題起焉夫今日之所謂地方治安問題不僅關係國人之治安抑且關係外人之治安故顧全大局明白事理之當局不應置地方治安於不顧也然而今日兩方當局皆有置諸不顧之勢則此維持治安之責任將希望何人擔任乎惟有我國人自起而擔任之矣國民欲自負維持之責先須求國民一致研求一萬全之方法空言呼籲旣皆知其無效則不得不以實力維持之如何而有實力又不得不集合多數人以討論之此在直魯豫等省之人民所早應注意者然吾謂此治安問題不僅直魯豫等省所應注意也何也戰雲之密布固不僅直魯豫也 
命令 
　　四月十五日大總統令財政部呈湖北財政廳廳長魏聯芳呈請辭職魏聯芳准免本職此令 
　　又令任命熊祥生署湖北財政廳廳長此令 
國内專電 
　　北京電吳佩孚今夕（十五）由洛陽赴保（十五日下午八鐘） 
　　北京電陜軍到觀音堂係閣師之一旅非馮部直軍張福來一師將由鄭開涿鹿張克瑶一旅守鄭州吳到保後卽下防禦命令 
　　北京電奉軍方面第七次入關計兵四營砲五十四門删（十五）抵軍糧城卽轉赴馬廠又奉軍第八次入關係輜重天幕砲彈删夜到盧台又奉軍第九次入關馬隊兩營由灤州陸路向通州直軍方面第一次由鄭州運一師到保以駐保之一師進至涿樂直軍第二次由大名運一旅到保似向河間進發府尚在儘力調停京城治安各當道竭力維持不使危險今日徐派袁乃寛劉恩源赴正定請王士珍出任調停（十六日下午一鐘） 
　　北京電吳十三電徐曹云奉軍入關逼人太甚使座步步退讓彼則步步逼緊佩孚爲大局計不得不有所準備若中央無法阻止則佩孚謹請罪於中央及使座請責佩以抵抗責任（十六日下午一鐘） 
　　北京電保軍官會議對曹銳赴奉簽字承認奉軍入關之條件大憤謂師旅團營長等爲曹使出力以有今日而曹銳見事太易苟且偷安將我等汗血人格掃地吾等只有抵抗如有主張降奉者請曹使交出以便將士共同處分曹銳聞信向曹錕哀懇認過並卽辭省長職（十六日下午一鐘） 
　　北京電曹鍈爲聯奉最著者此次奉軍先佔鍈防地鍈始悔誤吳左右以二十六師（鍈部）守滄州見奉軍到卽退爲恥大頓足吳曰正合吾意騎牆軍隊未嘗無用處吾若避之則戰爭之責任有所屬矣庸何傷（十六日下午一鐘） 
　　北京電曹錕派員到京將德彰等銀號一併交步軍署警廳暫行保管（十六日下午一鐘） 
　　北京電使團警告塘沽天津等處駐兵係十四日由歐登科領袖提出謂違反一九零一年條件後並聲明太平洋會議各國希望中國裁兵應促貴政府省悟從速遏止違反條約及自貶國際人格之舉外部分電保瀋查照（十六日下午一鐘） 
　　北京電今日使團接各方報告認某軍蔑視外交明日再議并將議列國陸海軍自保僑商方策 
　　北京電趙倜十三電府在省城拘拿刺客李某一名關東口音供係某方所派一批赴青島一批到漢口漢有招待處彼爲盒子砲手每人每月四十元自備槍枝除將其送至吳使詳細鞫訊外請密飭各省長官嚴防（十六日下午一鐘） 
　　北京電周自齊鮑貴卿今日下午四點半赴津（十五日下午八鐘） 
　　北京電昨日下午四時至六時四國銀團代表史蒂芬在北大講演鐵路借欵有監督用途必要演辭已有印本予問新銀團是否有壟斷借欵何以不許他國加入史答四國外他國無供給能力予問何以拒華銀團加入史答因爲華謀利益起見予問是否欲以地丁抵押借欵意史答銀團不獨始終無此意並根本不承認地丁有抵押外國借欵之可能（十六日下午一鐘） 
　　北京電施肇基十二電部請速滙費結束華會一切并使館所需俾便定期回國（十六日下午一鐘） 
　　北京電英使照會外部奉倫敦訓令請合組中英委員會赴威海衛實地調查以便着手交還中國 
　　北京電黄榮良奥京電奥捷商約成立（十六日下午一鐘） 
　　天津電王士珍無來京作調人說東海主張召集新新國會派人四出疏通 
　　天津電張景惠將督辦京津警備事宜外傳爲衛戍司令不確 
　　天津電天津外交界及慈善團體包承志等擬發起救濟團 
　　天津電鄭州吳扣棚車二百輛左右（以上十六日下午六鐘） 
　　漢口電聞直豫問題删（十五）巳解决趙傑免職傑部一師分作數小隊開赴保定徐州助防巡防營各回原防督省長不動 
　　漢口電吳使現尚在洛陽曹吳眷屬删午後六時同車抵漢蕭派副官長勞炯光軍需課長王連城赴站歡迎杜鎭使周警廳長均到站照料曹眷寓特别區達留里吳眷暫寓華界大同旅社 
　　漢口電蕭擬向政府提議（一）免豫督趙倜職（二）組超然内閣（三）無論何方面首先開釁卽認爲内亂罪合力討伐刻正向蘇贛陜魯各督徵求意見 
　　漢口電寇英傑删日到省商布崇通防務 
　　漢口電傳山東第一旅長張克瑶奉田電召由岳回魯（以上十六日下午五鐘） 
　　漢口電十三十四兩旅删（十五）由武岳車運來五六千人自晨至晚共到十二列車均在余家灣徐家棚下車轉車北上該兩旅及二十五師輸送隊約數千人删夜均運到徐家棚待車北上 
　　漢口電蕭删午後在署會議商布防務對武漢兩商會言汴洛並無戰事武漢斷無危險 
　　漢口電林樹藩號（二十）赴施鶴道任 
　　漢口電軍訊直豫事易解决惟他方面有無問題尚不能必 
　　漢口電聞陜閻治堂二十師已由隴海進駐徐州馮玉祥十一師吳新田第七師各調一旅開進潼關待命現京漢隴海津浦各路尚稱安寗（以上十六日下午六鐘） 
　　哈爾濱電今日公園召集市民贖路大會商店多數停市車馬徧揷贖路旗幟赴會者三萬餘人昨雨路濘不爲少阻民氣極激昂惟認欵總數未詳（十六日下午四鐘） 
　　蘭州電官紳分電政府請振災民　　蘭州電狄道榆中等十三縣設縣司法公署 
　　蘭州電徐道尹禁烟回省據稱所屬各縣均肅清（以上十五日下午四鐘） 
　　蘭州電兩當西和文成徽榆中平番等縣旱潦成災人民食草根樹皮餓殍載道時有搶糧之事陸督派員調查籌振隴南同鄉開救荒大會（十五日上午九鐘） 
　　香港電入湘謝文炳十營奉令調返韶關灰（十日）開拔陳炯光駐桂二團嚴勝三團譚啓秀奉令撤防回粤福軍李芳部由坪石折回韶關集中南雄何榮洲部亦由連陽回韶 
　　香港電高第街焚店十六間警探破獲儒林新街招兵機關捕張黎等數人 
　　香港電省長禁港華字報入口 
　　香港電核准粤路總協理改選 
　　香港電粤軍兵站奉第二軍電飭封船三百赴梧載粤軍返粤 
　　香港電各軍調返省李雲復部三營鍾景棠三營蘇世安兩營馬玉昌林輝兩營（以上十六日下午十鐘） 
特約路透電 
[日諾瓦會議與俄局]  
　　十五日諾瓦電英法意比俄五國代表今日在英相喬治寓所續開非正式之談話會恊約國代表聞齊吉林與克拉新詳述俄國時局甚爲注意惟不允放鬆俄國承認舊債之問題協約國代表諷示擬繼續開會不須俄國加入之意俄國舊債問題及賠償反革命黨所加損失之要求似已停頓但俄代表繼有提議談判得仍進行 
　　十五日倫敦電泰晤士報日諾瓦訪電稱各國代表非正式集議討論倫敦報告後英相喬治請各代表午餐但除俄代表外各代表皆辭謝此事甚爲人評論 
　　十五日倫敦電法國所傳英相喬治已致哀的美敦書於俄國之說迄未證實惟就日諾瓦來電觀之俄代表對於倫敦專家報告頗多指摘之處昨日喬治寓所之非正式談話歷九小時之久俄代表未偕頭等經濟專家與會而勉强融合報告之意旨逐條修駁無非準備於十一人股員會重開會議時作强硬之奮鬭耳昨日英相喬治請各代表午餐俄代表亦在被請之列法代表巴爾都以有預備辭但隔一小時復來談話此事頗爲人批評今日協約國與俄國之專家討論倫敦報告午後將在英相寓所呈報討論之結果大約此會可决定俄國問題　　十六日巴黎電日諾瓦電稱俄代表雖承認俄國戰前債務但提出相對要求依其答案不獨舊債全數抵銷而協約國且爲債户此種駭人要求係李維諾夫氏於協約國與俄國之專家開第一次會議時所提出其要求係以俄國因協約國贊助反革命而受之損失及比薩拉比亞之喪失爲根據共達五百萬萬金羅卜李維諾夫氏繼稱俄國凖備讓步協約國代表討論此事時英代表喬治告俄國代表以要求逾分萬難承認且與公道相反喬治又問曰俄代表遠道來此豈爲作此驚人之嗚乎喬治又謂捐失各節其責不在協約國喬治最後言及協約國所可讓步之問題並謂如俄國答覆明白無疑則 
 
 

Page 4

 
 
協約國可遵守倫敦專家報告中所載俄國僨欵暫停繳付之辦法如答覆不滿意則大會將不復討論俄事齊吉林曉曉置辯無退讓意繼而俄代表退席協約國代表從長討議聞限期請俄代表轉達莫斯科要求俄國關於開恩斯議案接受與否之切實覆文 
　　十五日日諾瓦電經濟股員會今日開始研究倫敦報告中之經濟辦法日代表提議修正謂歐洲諸國所擬之經濟條約應適用於非歐洲諸國此議已成立 
[美議院中之各問題]  
　　十五日華盛噸電參議院調查謝米諾夫案之委員會主任波拉氏今日以應否懲謝殺害西北利亞美兵之罪徵求意見於紐約檢事長波拉氏謂目下證據甚爲明白 
　　十五日華盛噸電衆院徇從哈定總統之建議今日通過海軍募兵八萬六千名之經費案 
　　十五日華盛噸電參院今日通過决議案將限制移民法律有效期限展至一九二四年六月一日 
[愛爾蘭之大局仍緊]  
　　十五日倫敦電衆視占據杜白林法庭之舉爲施於有秩序行政之重大打擊爲任何政府所不能容忍伐勒拉氏不復能控制共和軍一大部分近來日見顯明且此舉行於伐勒拉氏與高林士氏等議和之際尤足令人注意杜白林之英軍及愛爾蘭自由邦陸軍現皆留駐營内電報總局等屋均有重兵防衞大局殊形緊急 
[日本帝國旅館之火]  
　　十六日東京電此間有火警延燒甚速行將殃及值價六日萬日幣之新厦 
　　十六日東京電帝國旅館已被燒及 
　　十六日東京電帝國旅館新厦之承造人摩勒氏逃登屋頂希圖脫險消防隊中人駕梯救之氏旣登梯倉卒失足但仍堅握梯欄而火熖已包圍之管水龍者乃向氏射水俄而氏由火陷中墜地聞已殞命該旅館能容客三百人今完全被燬旅客中有英太子隨員二三十人及列朗號之艦員多人是時皆往參與園游會 
　　十六日東京電火起於午後三時十分適有狂風蔓延甚速消防隊無法撲滅之帝國旅館新厦建築猶未完工值價七百萬元起火時英太子日太子日皇后方在距東京三哩參與園游會與會者三千人直至回城後始知之英太子隨員及列朗號艦員之居該旅館者盡失所有各報代表及隨員中之攝影員除羅塞爾氏（路透特别訪員）外亦爲火燬其所有 
[續紀漫遊世界飛機之慘禍]  
　　十五日倫敦電飛行　羅斯史密斯與班納特之遺屍由當道檢騐時基資史密斯稱其兄因籌備漫游世界事故近來不常飛行維克廠監督穆勒氏稱此機與該廠供給英日坎拿大荷蘭諸國政府之機同一結構設備完全墜落後檢查各重要部分仍屬完好初次試飛者係該廠司機人柯克萊爾氏與羅斯史密斯嗣後羅斯史密斯托柯克萊爾管理此機云柯克萊爾氏稱渠曾細察此機全部之構造皆極完全云又據醫士檢稱二人同時殞命問官乃判爲偶爾錯誤致喪其身 
[各國近事記]  
　　十六日華盛噸電英政府付美財政部美金二千萬元此爲戰時購買美銀一萬二千二百萬元欠欵之第二批 
　　十六日巴黎電德國已依照賠償委員會三月二十一日之决議繳付金馬克一千八百萬枚 
　　十五日印度拉化爾電本加白大會委員會主任加拉克辛氏因煽亂被判嚴厲監禁三年 
公電 
　　袁祖銘佔領貴陽電各報館公鑒逆黨張春浦竊據貴陽包庇在逃之谷正倫等稱兵抗順經我軍腹背夾擊逆勢不支紛紛向遵義方面退去我軍於今晨七時佔領貴陽全城秩序如常謹電奉聞定黔軍總指揮袁祖銘叩佳印 
　　鎭遠袁祖銘來電頃復劉其賢君等一電文曰頃誦劉其賢君等歌日通電及旅桂公民楊哲君等上中央呈文諸君愛國愛鄉溢於言表藎籌碩晝敢不拜嘉銘尤不能已於言者竊以北伐爲國家先務之急定黔又爲北伐根本之計正諸君所謂欲顧大局莫若先定黔亂與夫欲使國家無西顧之愛免部曲牽北伐之念耳第諸君主張去邪任賢爲定黔旨歸銘則以扶義討逆爲定黔要義諸君謂欲定黔亂莫若治黔得人銘則以爲欲定黔亂莫若治黔得法此中幾徽之辨名異而實不同何也五逆嗾使暴徒叛變省垣放逐長官殘殺無辜破法壞紀擾害正義人道此種元惡大憝若僅以一邪字目之去字了之匪惟討賊之義有失本意即貶惡之辭亦殊未當至任賢云者古今通義也銘何敢妄贊一辭惟銘與我袍澤組織定黔軍時曾宣言吾人責任至削平黔亂爲止黔亂定後庶政悉由公意取决蓋欲以挽末流爭權攘利之私而明我軍職責所在之限度也故在黔亂未平以前不特人以權位予銘銘不敢承即銘欲爲國家薦賢亦未敢遽發前者恐貽爭攘之議後者恐致阿私之誚重以信誓旦旦豈能食言此所由方命於諸君諸君必能諒我也且銘所謂扶義非扶人也年來時局糾紛國無寗歳皆由大義不彰大法不立而唯齗齗於人之位置問題競雄角勝實生厲階王氏毁法滅倫以爭省長禍亂迄於今日可爲殷鑒矣或者不察於黔省執政伊誰動多推挽甚有復辟之謡來淆觀聽銘以爲君主時代奉朔推尊興減繼絶固多其例若夫國建共和民爲主體無論少數意見不能把持政權即元首威嚴亦不能世襲罔替世有家天下而私者吾人且興護國護法之師矣而謂一省之中人有邪說詖辭謀爲不軌者銘願與諸君共棄之至興義劉氏爲賢爲否世有定評使黔衆而愛之也銘與諸君不能惡之雖惡亦不能去使黔衆而惡之也銘與諸君不能愛之雖愛亦莫能助此皆黔亂定後之事讓諸輿論騰評無庸鰓鰓過慮者顧諸君恭敬桑梓注重治人洵爲扼要之圖然銘愚以爲人治其暫法治其常與其爲人立法毋寗爲法擇人雖關於省制主張各有不同而逺溯亂源近考治跡湘桂己開民治之基吾黔决無獨異之理將來建設擬本此旨以公民資格請求民意機關解决未審高明以爲何如因承訓示特佈區區謹此電覆幸垂明教定黔軍總指揮袁祖銘叩感等語謹以奉聞定黔軍總指揮袁祖銘叩寢印 
　　安徽學校聯合會代電北京安徽會館轉京津各同鄉北京上海各報館公鑒本日敝會等爲留法勤工儉學生津貼事致北京政府一電文曰北京大總統國務院外交部教育部鈞鑒皖留法勤工儉學生津貼一萬元財政廳於十年八月二十五日由交行滙教育部轉滙在案兹迭接留法學生函電催滙此欵復據京中同鄉調查該欵教部迄未滙出查該生等求學異地將伯無助刻因居食乏費己將衣履行囊抵押凈盡旣荒學業復關國體教育部責任所在乃坐視不救反將該生等原籍津貼侵蝕不匯皖人對於此事異常憤激務乞府院飭部此項津貼限五日内匯出并將滙條寄交敝曾倘再稽延敝會惟有一宣布全國以冀與論之公評一方訴之法庭以求法律之裁判迫切陳詞立待後命安徽省教育會學校聯合會元特此電聞敬乞一致督催毋任盼禱安徽學校聯合會元 
　　安慶來電申報鑒安農新國民報篠日出版 
國外要聞 
[德國特約通信（王光祈三月一日）]  
　　各國對俄態度之變遷與俄國對付各國之策略近來國際間所謂三大問題（一）逺東問題（二）俄國問題（三）德國問題久爲世人所注目因欲解决第一問題始有華盛頓會議之召集因欲解决第二·第三問題又有日諾瓦會議之發生前者以美日兩國爲中心後者則以英法兩國爲中心然國際關係至爲複雜此響彼應互爲因果吾人皆知華盛頓會議係解决逺東問題而不知其會議結果竟影響於俄德問題吾人又皆知日諾瓦會議係解决俄德問題而不知其會議結果又將影響於逺東問題今者華盛頓會議己閉幕矣記者甚願國人再將其注意華盛頓會議之眼光一注意於歐洲之日諾瓦會議也 
　　日諾瓦會議雖名爲全歐經濟會議而其骨子則專爲對俄對德問題關於列强之對德態度記者己屢次通信論及兹篇所述者則專爲各國對俄態度之變遷與俄國對付各國之策略 
　　各國對於俄國之態度可以分爲三個時期第一當歐戰告終正值俄國蘇維埃政府勢力極盛之際其時各國多欲用武力解决俄國問題主張此種政策者在俄之西則有英法在俄之東則有日本惟武力對俄旣爲各國工黨所反對而勞師逺征又爲財力地勢所不許故英法日本之武力政策終致擱淺而不能進行且同時在俄之西面則尚有一新敗之德國大倡俄德聯合之說以威嚇協約在俄之東面則又有一新起之美國頗持不干涉俄國之論以擁護正義故就第一時期而論則英法日本爲俄之敵而德美則爲俄之友也第二各國對俄之武力政策旣不可恃而俄國蘇維埃主義在小亞細亞一帶之宣傳運動又日益激烈其最感痛苦者則爲英國於是英國當局不得不棄其武力政策而改爲軟化政策始有去年三月十六日英俄通商條約之締結而英俄關係因以密切其時法國則仍保持其武力政策如暗助波蘭攻俄·承認南俄政府·締結法日密約皆是日本則駐兵西比利亞其對俄態度恰與法國相同德國則因温和派之社會民主黨執政雖力排聯俄之說而却自願在英國指導之下擔負重修俄國之責以爲減輕賠償責任之交換條件美國則宣言雖不願與俄國蘇維埃政府作任何正式聯絡惟對於啼饑號塞之俄國人民則將盡力以接濟之故就第二時期而論則法日爲俄之敵而英德美則爲俄之友也第三自華盛頓會議以後英美關於對俄對德問題意見日益接近而法國則陷於孤立假使日諾瓦會議開後英美俄德聯爲一氣以對抗法國則法國除俯首聽命外别無他途於是法國當局又不得不棄其武力對俄政策改而爲聯俄政策自去年年底以來法國代表Ｃhevilly與俄國代表Ｓkobelew在巴黎秘密商議同時法國亦密派非正式代表在莫斯科與俄國當局接洽柏林之俄國代表Ｒadek與倫敦之俄國代表Ｋrassin亦常與柏林及倫敦之法國代表往來甚密據外間傳說雙方之間巳有成（議參觀本報二月二十一日法俄外交關係變遷之通信）故若就第三時期而論英美德法皆已先後爲俄國之友其尚居俄國敵人之列者只一日本而已日本自華盛頓會議後亦頗感國際孤立現在法國對俄態度旣變恐日本亦不能長守舊策此卽吾前文所謂華盛頓會議所討論者雖爲逺東問題而其會議結果則影響於俄德問題者此也 
　　各國對俄態度三次變更旣如上所述究竟俄國對於各國之態度如何此亦當爲讀者諸君所樂聞者也俄國從前甚希望美國出而援助惟最近據俄政府中人推察恐美國對於歐洲問題不肯積極加入則今後之歐洲問題仍只能由歐洲各國自身解决之歐洲各國中現在最有勢者當首推英法兩國則俄國不能不用全副精神對付英法兩國近來英法兩國對於俄國雖皆一致主張聯絡然兩國各爲自身利害打算彼此意見常有出入俄國卽利用英法竟見出入之弱點以謀本國外交策略之順利一方面表示歡迎英國方面所主張之重修俄國計畫並接受日諾瓦會議之與會論帖他方面更由柏林之俄國代表Ｒadek致法國政府一最後通牒略云吾人在日諾瓦會議中宜彼此諒解而不宜互相爭執蘇維埃政府係施行一種合理的統一的政治法國必須了解此種政治並宜從速决定究竟法國是否願意吾俄加入列强會議究竟法國在此會議中排去俄國乎或反對俄國乎抑或與俄國携手乎法國宜明白宣言因時不吾等待矣云云以促法國當局之注意至於對待英國方面則又乘印度埃及運動獨立之際俄國脫羅斯基乃明白宣言倘日諾瓦會議不成彼必努力向小亞細亞一帶作宣傳運動務使印度波斯各國皆成蘇維埃化而後已同時倫敦之俄國代表Ｋrassin向巴黎晨報記者談話又表示願與法國密切聯絡之意並擬於日内親赴巴黎一行以爲俄法聯合對待英德聯合之先聲以促英國當局之注意總之俄國利用英法意見相左之機會大施其外交手腕以免將來在日諾瓦會議中爲人所制其意固甚明瞭也對於德國則謂德人如係自動來俄俄國當竭誠歡迎直接與柏林政府磋商一切如係被動來俄指受英國政府之支配而來）則俄國將直接與倫敦政府交涉一切不復顧及柏林政府矣此亦一種恐嚇手段也對於日本則俄國當局自謂一俟日諾瓦會議終了以後將用全力以向逺東方面發展蓋俄人征服世界之雄心固未嘗一日已也 
　　各國對俄之態度旣變遷不定而俄國應付之策略又極爲靈活故此次日諾瓦會議中俄國必不至爲人所算可以斷言所可懼者日諾瓦會議終了之後歐洲内部問題告一結束各國將用其全力以經營中國俄國亦將用其全力以馳騁東亞資本主義與社會主義兩種勢力一齊向中國發展吾人對此將如何對付此則不可不預爲籌計此卽吾上文所謂日諾瓦會議所討論者雖爲德俄問題而其會議結果則將影響於逺東問題者此也 
國内要聞 
[奉洛間之軍事行動（三）]  
　　天津已入奉軍範圍德州兵工廠亦爲奉軍佔據奉軍入關塡防後一部開往良王莊一部沿津浦路以南下與安徽聯絡一致並有已和平佔有德州兵工廠之說隴海路方面亦卽派兵防堵據交通機關派出調查津浦路沿綫狀况人員昨日回京報告云自徐州以北各車站均貼有奉軍辦公處之門條然室内並未有人是蓋奉軍預備沿津浦路南進而先佔車站之辦事室一兩間將來可設兵站然一路仍甚安靜客車照常行駛惟貨車因扣車太多運貨已甚形减少 
　　近日入關之奉軍已在三萬以上據英文京津泰晤士報所載截至昨日止奉軍關拔者已有二十八列車之多第七混成旅開到軍糧城者共有十一列車經過天津開往浦口者共十二車則其軍容於此可以想見又聞獨流鎭廊房三家店等處近均有奉軍踪跡至十三夜開到馬廠之師約有兩旅原駐紥該處之曹鍈軍隊因奉到洛吳命令不得抵抗巳先行退至東光吳橋表示讓步滄州附近亦到有奉軍一小部分原駐該處之曹鍈部下亦巳奉令撤回近均循津保馬路開拔回保矣 
　　天津現已入奉軍範圍曹銳已辭職由楊以德代行省長職務聞奉軍方面昨知照楊氏將曹家花園豫備以便使用奉張又擬將省公署充作行轅現省署職員逃避殆空僅留衞隊若干而已曹銳家財均移寄於英界邊守靖宅趙玉珂在法界三十五號買宅併已遷往曹鍈已由保定回津住於南市天賓班省公署軍需科遷往英界軍務科將一切軍用品運往韓家莊王財廳長已遷往日界由河北一帶向租界方面避難者陸續不絶由北京方面避難來津者亦似不少租界外中國各大小商家由晚十時即閉門往來人少頗形寂寞 
　　至吳佩孚方面日來調兵北上亦頗忙碌其軍隊出動以鄭州爲樞紐據該處消息十二日午車第三師由洛陽開到鄭州兩營即日開赴正定又直軍十二十三十四等三混成旅及四十八旅十二團九十四團不日卽由漢口開到彰德順德石家莊正定等處吳氏已派兩湖巡閱使署統計處長吳鴻勛由洛來鄭隨帶隨員十一名在鄭設立兵站及二十四師軍需官鄧汝爲於十二日早十時由鄭州運送子彈十萬料赴許昌交直軍備用十一師軍械官王文斌由保來鄭運大砲彈二百二十顆此外尚有湖北旅長宼英傑直軍參謀長郝某直豫使署顧問裴長清等由鄭州於晚四時赴開封與趙倜有所接洽總計吳氏連日調集鄭州之軍隊巳過四萬以上第三師一部及十一師並由鄭北上之十三旅各隊均關入隴海沿線其目的頗似應付安徽張文生出動之軍隊及制止由徐西上之奉軍二十四師原有一旅駐鄭現下即以該旅擔任維持地方秩序二十四師閻治堂軍隊近亦將抵鄭州至其所扣火車聞已有四百餘輛之多京漢南段之貨車已全停止開行雖京漢路局與吳氏電商要求放行然亦恐因爲現時必要之需未必允許也 
[奉洛風雲之外訊]  
　　東方　訊社十六日北京電云吳佩孚態度更加强硬自奉軍入關以後保定之空氣遽呈緊急而以王承斌爲領袖之主戰派軍人愈占優勢因此曹錕曹鍈曹銳三第兄遂陷於非常困難之地位但因表示始終主張和平起見遂决定辭職其辭呈巳達到政府唯據政界各方面之消息則保定開緊急會議之結果曹錕吳佩孚已决定一致對抗奉天派聞吳佩孚不日將來保定又十五日北京電云據交通系方面消息梁士詒將於十日以内銷假歸任歸任後即將吳佩孚馮玉祥蕭耀南齊爕元四人免職且大赦一切政治犯現其命令書已凖備張景惠近向人語云余當用全力以阻止戰爭之發生原來在奉軍中能任指揮官之任者惟余與張作相二人而已故余若不戰則張作相决不能以一人指揮隊結局當不致有戰事之發生余目下當竭力令張曹二氏會晤於天津俾同解誤解而近必實現云云關於此語據直系之某有力者云張景惠之平和論殊難取信彼係受張作霖之密旨特唱斯平和論以誘曹錕至天津耳故曹苟信彼之言而至津必爲張作霖之捕虜無疑葉恭綽積極援助奉軍之行動特擔任京奉津浦兩鐵路之輸送軍隊聯絡事宜又十六日漢口電云蕭督軍爲奉直問題及河南問題於今日致電蘇贛陜魯四督軍商議對於北京提議三條件（一）將豫督趙倜免職（二）組織超然内閣（三）關於此次問題認首先開釁者爲犯内亂罪卽討伐之 
[外交團對奉直兵爭之態度]  
　　將提正式警告 
　　近日來之奉直佈防問題外交團方面十分注意前日下午公使團特爲此事開一重要會議到會者共有十一國之使館人員均以爲奉軍駐防塘沽有違辛丑條約中所訂二英里以内不得駐紥軍隊之規定將根據此條向我國提出正式警告書請我國政府加以注意此項警告書現正在起草中不日即可提出昨日（十四日）使團又在東交民巷會議其結果有五條件（一）勸告我國息爭速謀統一（二）奉直近日情形中央取何態度（三）各鐵路綫扣車過多應如何維持交通以便中外商民（四）中外商民生命財產能否保護（五）倘若戰事發生究以幾點鐘爲限並不准在京津附近開仗以上五件俟繕寫完畢即照會我國究未知我政府如何答覆也 
[国中玉報告張吳謀魯電]  
　　張宗昌吳光新等密謀擾亂山東外問已言之鑿鑿兹聞魯督田中玉日前有電到京報告此事原電如下北京大總統國務院鈞鑒外交部内務部交通部參陸部保定曹巡閱使洛陽吳巡閱使鑒昌密迭據青島報告本月六日有日本長平輪船由大連運來鬍匪二百餘人服裝整齊暗帶軍械現均寓吳松町某公館有謂張宗昌或吳光新房舍又膠灣各島潛伏土匪約千餘人若果合併一股殊爲地方大患又據報張宗昌于治功隨帶形似軍隊二連均著便衣各帶槍械住青島花概町南首昌達公館吳光新處聞其來意有由青島出發佔領德縣兵工廠消息并乘膠濟路撤兵未接防時擾佔沿路各縣又膠縣大珠山一帶有匪數百人均穿黑軍衣乘機蠢動又據報張宗昌由營口雇用日本輪船三隻裝載匪徒運至龍口登岸該處商民紛紛遷避各等情復據各營縣呈報大致相同查魯案經國民數年之奔走友邦善意之提携僅乃得此結果當此膠濟接防之際中外屬目國家體面攸關苟非自絶於國人無論如何萬不肯在青島附近地方希圖擾亂果有以上情事不特爲全國所痛惡抑且爲世界所不容日政府對於吾國邦交力主親善當不任該國浪人勾結土匪致違親善之本旨而損國際之令名玉前在北京外交部與小幡公使提及接收期間倘有日本浪人勾匪擾亂請日本官府嚴加防範小幡答云可由兩國派員查察擬請院部向日使交涉青島界内應卽嚴重取締匪徒勒令出境並由兩國官府派員在青島埠頭會同檢查日本船隻以防隱患而篤邦交伏乞裁奪示遵無任待命田中玉叩文印 
 
 

Page 5

 
 
   
 
 

Page 6

 
 
國内要聞二 
[美報之奉粤携手觀]  
　　爲孫派聯張解說 
　　世界新聞社譯大陸報載美國人奥林凱司氏文略云廣州外交次長伍朝樞氏最近赴奉天與張作霖會見後引起中國政界紛紛評論詆張者謂張不過欲利用南方以抗吳佩孚而龔斷北京政權責孫者則謂孫仍行其舊政策凡可爲彼政治計畫之助者無論盜匪皆可收容然較少偏見之觀察者頗欲一究南方護法政府一經與北方軍閥提携中國之共和主義與民治主義前途將作何狀當伍氏赴奉未見於報紙紀載時余適在瀋陽得與張作霖等會談後回上海又值伍朝樞由奉過滬將返廣州得與晤函故余於所謂粤奉携手之兩面均能略知一二 
　　凡人之行動固决不盡關於金錢權力之觀念如愛子之心恒足範圍人之舉動而張作霖則有一子余曾與其子談數小時乃知彼之幸福足以决定張鬍之行事者殆不亞於吳佩孚之反抗勢力張子名學良爲奉軍中一旅長年祗二十五頗有思想能以明正頭腦觀察中國政局又富於熱誠及適應性察其談話似極注意於中國大局極願見中國强固統一於國會制度之下且主張從事急劇之試驗彼對於廣州之革新計畫熱誠贊美謂中國如欲振作必須破除舊習當局者必須向前進行吾人聽其言論覺彼苟非張作霖之子者或當在廣州贊助革命黨人矣然彼若在廣州不過衆中之一人在奉天則爲「滿洲王」之子握有大權其對國家之服務或可較多 
　　聞人言張作霖極愛其子凡其子所欲無不允從張作霖之政治思想亦大半從此項關係中造成或以爲張之政治思想不過「有力者多取」之思想耳但彼之見解實不止此彼見余時似頗厭倦直斥吳佩孚與「北京全部」人物不諱彼謂彼屢圖整理北京政務而北京反對之現彼已與此曹脫離關係將專致力於發展滿洲至關於救國計畫張謂據彼之意必須有一强有力之人物（彼未言誰爲强有力人物先取得控制全國之大權實行除滅武人解散軍隊大局旣定然後抛棄專制設置國會政治還政權於國民此項理想就民治主義言之大堪反對蓋曠覽世界政史凡專制者旣握大權决不肯放棄而國會政治由政府贈與者亦不如由國民以力奪得者之較爲鞏固但就中國現狀而論此項理想亦不得謂之不適用目下全國之武人必須有一强固人物或强固組織以除滅之而欲達此目的非藉武力不可至其於中國爲禍爲福則須視該領袖人物之是否大公無私以爲斷張作霖頗有供給此（强固人物）之意其如何保證此强固人物握權後仍能實行共和政治則廣州方面所最關切者也 
　　廣州雖恒爲世人所指摘然實則欲覔中國共和主義之表現地非廣州莫屬今試假定廣州果願與張作霖提携張亦願擔任恢復舊國會或以南京約法之規定另選一國會果張之政治理想而非空談者則此舉亦正與彼自己之計畫相符如是則向之似無可調和之敵抗勢力遂成爲可能之同盟矣唯於此乃發生一問題即廣州旣標榜共和及民治主義今乃信賴一北方之軍閥以圖自救則共和民治主義之謂何世之非難孫逸仙者多謂其爲理想家夫使彼果純爲理想家者則將决不願與「奉天戰主」發生關係以自污特孫氏與其南方諸同志皆具有實際的常識能審察事實不徒尚空　假使護法派之羅致同志必須其人道德素高毫無瑕玷則護法主義可以不談因此等人物甚少武人中尤少而護法派之實力將因此無增厚之望也是故羅致張作霖並非犧牲南方之理想正所以使此等理想入於實際政治之域西方政治論者重調和主義正此旨也 
　　雖然南方領袖如何能保證張作霖必守其諾言則爲一問題安知張作霖非利用南方之力以抗吳佩孚迨旣獲勝利則將南方人物及其共和理想盡行抛棄乎假使張藉孫逸仙派之提携得爲中國之迪克推多於是遂步武袁世凱之所爲不肯放棄其權力則護法派人將奈何曰吾知護法派人必仍回廣州繼續其革命之奮鬥不達目的不止此固彼等前已行之者如此於共和主義無傷亦並不冒失敗之險何所畏而不爲反之使好爲悲觀者之預言而竟不中粤奉聯合之結果竟消滅其他中國之勢力得控制中央政府張作霖竟守其諾言依其標榜之政治理想而行事國會選出矣新政府成立矣縱未能立見政治修明之效而較之目前各黨爭權政治混亂者其進步爲何如果至彼時世界之人有不齊起而歡頌「張」「孫」之偉大者哉 
　　張作霖雖嘗爲盜今年事漸高未必無向善之念金錢權位皆已足滿其願望或者欲有所作爲以蓋其前愆并爲其愛子留一善名於後世則彼之願以誠意爲國家服務亦意中事果爾則粤奉提携又安知必非中國前途之福耶 
[英使又提烟禁抗議]  
　　據外交部傳出消息駐京英使日前又向我國提出廢弛烟禁之抗議其内容略謂現在中國烟禁廢弛不獨南方各省爲然即近京咫尺之熱河綏逺各地官吏均明目張膽徵收烟稅其甚者竟公然宣布稅則按畝徵收内容分上中下三等上等每畝十四元二等十二元三等十元是以包頭鎭·開魯·抄西·赤峯·經棚·隆代·平泉·豐林等處遍地罌粟一望彌漫察哈爾雖無包種情事然軍人販烟往來不絶應請嚴重禁止云云聞政府對此業己分令各省長官從嚴查禁以免貽人口實 
[舊議員恢復國會之大運動]  
　　高揭制憲大旗并謀選舉總統 
　　旅京舊國會議員三百餘人自本月八日在萬牲園開會後頗形團結對於恢復舊國會之運動暗中積極進行日昨外傳舊議員將邀請吳景濂（舊國會解散時之衆議院議長隸國民黨）來京但日來此聲又寂惟聞在京舊議員中確有推舉代表赴奉謁見張作霖請求贊助恢復舊國會張氏素來對舊議員之有提及此節輙謂請君勿復談國會欲得官吾力能爲君致之其意蓋不贊成恢復舊國會也乃近來則態度一變到奉之舊議員均極優待且微露贊助之意各舊議員旣得此絶大之助力自然更見高興聞日來多數議員咸集天津與交系梁葉討論恢復之辦法在各舊議員之提議則擬以天津爲開會之地點梁士詒大不謂然力主非在北京不可後談到制憲葉恭綽提議近來各省制憲多於省議會之外另聘名流組織憲法起草會時人稱爲學者制憲今舊國會從事制定國憲似亦可仿照辦理梁亦不表贊同謂葉之提議過偏於理想且在約法上毫無根據不能採用至各議員對葉之提議亦不認爲妥蓋舊議員等近來所奔走呼號即爲此「制憲」二字且認制憲爲約法所付與以特權絶不容旁人加以干涉也又議員之資格問題頗爲將來回復時一大爭點蓋自舊國會移粤開會之後留京者多未南行其時缺額者則由候補者頂補故廣州非常國會之議員多非民國六年解散時之議員且以在粤開會會期計算第一届國會早已届滿何能再提恢復聞舊議員等對此亦已議妥辦法即舊國會果恢復有日舊議員之資格限於民六解散時之各議員彼等近已草就宣言書不日即將發表其内容不外宣言欲章制憲大業之一類官話有人謂舊議員運動恢復舊國會之後不但從事制憲並將盡其選舉新總統之職權其候補者已擬定段祺瑞氏此消息確否不可知姑誌所聞耳 
[北京官吏罷工聲]  
　　内財兩部已實行罷工司法界亦在醖釀 
　　財政部職員前日在該部開全體大會議决限期發薪否則停止辦公該部員等昨（十四）下午五時又在該部大樓開會繼續討論追索欠薪辦法由會計司司長吕某爲主席當向衆報告進行情形謂　代部對於我們索新舉動認爲不關輕重大有置之不理之概並且向人說部員這等舉動太不成話前任所欠薪水安得向我（鍾自稱）索取各職員若眞不自量定要我負責任我也只有臨時辭職那時看他們向何人索討云云言下頗帶滑稽輕蔑的態度主席報告畢部員等皆憤不可遏當經議决自今日（十五）起一律停止辦公並分派監視員將各廳司房門盡行鎖閉財部關防亦封固交由總務廳長收存鍾世銘見此情形大呌不妙一時手忙脚亂莫知所措當即派次長及各司長向全體部員疏通部員等皆以鍾氏以堂堂部長而昨日談話直同兒戲似此無理取鬧實屬不成事體且旣有今日何必當初於是均嗤之以鼻無答應者並鄭重宣言謂非達到發薪目的誓不罷休 
　　内務部部員昨日下午四時亦在該部後堂開全體索薪大會各部員等均以欠薪過久生活艱難主張竭力催討至其催討方法有主張罷工者有主張同往財政部坐索者討論良久尚未决定旋有部員某來言近來中央財政困難而急需又多此兩種辦法未必能達目的該部員等僉以此言爲然於是乃同見總長高凌　請其設法高氏答以當此困難之時實難措辦該部員又說之至再高氏始允一面竭力設法一面向財部催討該部員以此等辦法亦殊無把握於是决定自今日始停止辦公惟决議仍須按日到部共籌辦法非至目的已達不恢復原狀 
　　京師法院經費積欠四個月以上所有職員窮困不堪昨司法界人員又在法學會開會討論索薪辦法全體主張實行罷工當塲推舉地審廳某推事起草陳明不能維持之苦衷並云如四日内不能補發欠薪則自十八日起實行罷工措詞極爲堅决高等兩廳方面本與地方兩廳取一致之行動嗣因高等兩廳經費己有着落故未加入但該廳等雖未加入而對地方兩廳均巳表示贊同並願竭力援助如至十八日地方兩廳果至實行罷工則京師法院當取一致進行 
[馬福祥電陳外蒙近狀]  
　　請乘機設法規復 
　　綏逺都統馬福祥近有電到京陳述蒙事頗詳原文如下福祥自入春以來深恐庫倫游匪分股流竄曾經迭派幹員改裝易服分往外蒙一帶嚴密偵探隨時報告昨接新疆楊督軍來電略謂探得庫倫舊常被赤軍驅迫現有六百餘人携械經綏請卽預防等情當即一面布置防務一面加派蒙邊偵探頃據該探段敬哲等回報奉令後親至三音諾顏汗札薩克圖汗士謝圖汗等處詳細探訪俄新黨駐庫兵隊現僅三千餘人日本人在新黨軍隊者約二十餘人在庫倫約二百餘人士圖謝汗現附新黨已挑蒙兵六千名由俄軍官代爲訓練三音諾顏汗札薩克圖汗二部王公不甚附和俄新黨强令挑兵該二部王公曾有會議决不挑助查庫倫此次挑選蒙兵聞將駐紥邊境均由俄新黨調度有無他項用意一時難得眞和庫倫多數蒙人僉謂此時實無自立能力仍欲依附但中央恐無實力保護致意尚猶疑駐蒙俄軍紀律極劣蒙人極爲痛恨現庫人在外蒙邊境擇要設局按值百抽十徵收商稅發給蒙文票據商人往來尚能通行無阻默察現在情形如果中央此時實行保護蒙事尚可收拾至四竄之俄舊黨人係分股而走或三十人或五十人不等每到飲食方便之處則聚積一二百人寄食旋復零星而散究向何方亦不敢定等語此係最近確實報告證以來往商人所言大致相同除令本區各官加意撫慰蒙民並飭各軍嚴密防範外謹特電陳務祈早定方針設法收回庫倫是所至盼綏逺都統馬福祥叩 
[豫省風雲續誌（漢口通訊）]  
　　吳召三混旅回豫雙方猶在相持中 
　　吳趙發生衝突京漢路停止運貨其情形已詳昨報聞此次釀事原因乃由趙傑通令趙倜調集巡防軍十四營於開封中牟間吳以爲與己爲敵也大憤遂一面電趙倜限於二十四小時内將趙傑送交洛陽懲辦否則即以武力從事一面令第二十四師一部分布許鄭與趙對峙又令第三師一部防護隴海路十日以來洛鄭間輸送軍隊倍形忙碌因之往來票車不免誤點外傳石家莊以南廣水以北及隴海全線均不通蓋非眞相也趙傑部下僅有一師不足與直開釁即令於最短時期内得將巡防二十餘營集中一處然以與直軍相角逐勝負何須預料而趙敢捋虎鬚急欲一試其必有人爲之倚靠當無疑義故一般人揣測吳趙衝突或卽爲瀋洛比武之見端據傳北方某軍已有一部開抵徐州謀奪隴海路爲趙傑聲援使此說不虚則未來變化正未可以常理推斷吳於此事布置亦極周密似其認爲對手方不僅在趙十一日連來數電檄召葛樹屏所部十二混成旅董國政所部十三混成旅彭壽莘所部十四混成旅開回豫境又因趙軍分駐鄭州至信陽一帶恐其攔住去路特電各旅長如中途有阻得相機行事十二混成旅分駐漢口漢陽奉吳電徐十二日午後四時齊集劉家廟登車北上聞至豫境果被趙軍扼住武勝關不能前進刻尚暫駐於鄂豫交界地方靜待後命十三混成旅今晨由蒲崇運到一團午後又續到一團均轉車回豫十四混成旅亦於昨晚今晨由岳開來一團並未停留亦即北返據聞岳州尚有兩旅待車輸送除令一部擔任護路外並令防護德州兵工廠以固根本照目前形勢觀察戰事或不可免豫境商業完全停頓許州鄭州駐馬店三處中行昨電漢行停止匯欵並解來現洋四十餘萬交存漢行沿路居民以戰事在卽莫不逃避一空即武漢市面亦因之大受影響且謡言叢起有謂趙倜已通電宣告獨立有謂鄭州已實行開火實則雙方僅在備戰中並未實行接觸據路局消息今晨十時接吳來電京漢貨車仍准照常通行是否形勢已經緩和亦不大明瞭但證以今晚尚開去直軍兩團可信目前形勢猶在相持中也吳以豫境有變恐粤軍乘機入湘岳防重要急應切實防範除派參謀武耀祖携帶要函與蕭面商外又電蕭同張福來嚴密岳防蕭奉電後特調新堤嘉魚兩處停泊之江利楚謙兩砲艦與湖隼魚電駛岳防範並於軍儲局起出大批子彈運岳備用又因謡言蜂起深恐宵小乘機滋事特頒臨時戒嚴令取締一切若果吳趙衝突成爲事實其勢必致戰禍蔓延於南北龍戰魚爛之象亦必實見於今日也（四月十三日） 
[北伐與滇黔問題（廣州通信）]  
　　大軍北伐志在必行孫中山曾派胡毅生入長沙與趙恒惕接洽昨粤中某要人接胡來函稱湘軍己願一致行動不生其他問題但近日所傳孫於四月五日離桂入湘·或四月十日離桂入湘皆屬一種推測之詞頃接桂林訊息謂孫入湘之期尚未决定何日目下駐桂林各軍雖己陸續開赴前敵然孫必俟前方及留守各事宜佈置妥當然後啓節大約俟黄大偉司令等到桂後始借許軍長等開發至桂林爲大軍北出孔道關係極爲重要現聞孫以大本營不日遷移駐柱林各軍紛紛開拔留駐無多故爲接濟前方及鎭懾土匪騷擾後方起見不能不物色知兵大員坐鎭其間初擬請粤軍第一路司令黄大偉率部擔任但黄司令志切北伐極願親赴前敵故孫亦不相强現己决委關旅長國雄擔任留守事宜昨己先令關旅長擔任桂林清鄉督辦俟大軍全行離桂時即行發表留守内部旣己妥定日來惟注意於聯合各省以冀一致行動己派黄毓成返滇觀察唐蓂賡情形敦促其部署稍定即出師北伐至貴州四川方面現亦派有代表不日到桂參與軍事會議俟規定分途出師大計即遣各代表返籍與該主將統籌出兵限期進發說者謂滇黔方面之形勢目下不無變動但據此間觀察唐氏决不與西兩脫離關係唐派中有與廣州接近者言謂唐將以田鍾榖率領吳學顯等三萬人出師北伐云云惟唐尚無正當表示耳至於袁祖銘回貴則純爲局部問題於西南大局亦不生影響查袁祖銘之定黔軍於本月四日巳進駐貴陽聞盧總司令以黔事負責有人己電致孫堅請辭職以讓賢能袁祖銘亦通電表示態度謂北伐爲國家先務之急而定黔又爲北伐根本之計畫則將來袁必與西南取一致行動可無疑義但孫中山之意則無論如何必先向長江發展蓋以長江旣得手則西南内部自然不生問題近來此間樂觀派之當局均作如此論調至孫之目的是否能達黔滇要人是否一致北伐在旁觀者尚不能無疑耳 
[廣東紙幣風潮解决後概况]  
　　廣東紙幣風潮九日下午已由商會聯合會出作調人邀集工團銀業各代表訂立約章完全解决巳紀前報兹將昨日銀店復業情形分述如下銀店方面自停業風潮解决後各銀店議决於十日上午十一時一律復業各銀店多有張貼自由買賣并燃放串砲大啓舖門仍有一部份店門雖啓尚閉鐵閳凡持省幣赴銀店找現者均藉口合約規定自由交易不能强迫兌現爲辭并以無現金存貯雖甘願補水亦不敢收受有某銀店并張貼佈告略謂省幣奉諭十足行用各界可持往商塲購物十足通用無庸向商店兌換等語凡必要兌現者祇有將紙幣向銀店購買銅員西紙再將西紙銅員轉換銀毫是日以紙幣找換銅元每員祇換一百十三枚如以銀毫購買可得一百十五枚購西紙者宜用省幣每十員補水二員一毫銀毫購買則補水一元八毫以規避低折名目其實則間接低折找換者吃虧更多蓋以紙幣換得西紙銅員携往别店售賣銀店又須照時值降低一兩點以爲手數料故欲淡友無所施其技非多設兌換機關不可蓋無論何如嚴拿懲辦若輩亦可施行種種之間接低折也省行方面省行兌現情形因是日已無工團監視限制各界可自由兌換故人數較之前日略有增加該行定章每日上午十二時關門下午一時再行開兌是日十一點三十五分携紙幣前往者已作門外漢須候下午一時始能入内因關門時已放入而未兌得者尚多俟兌換完竣卽届十二時休息之期故不能不早數十分閉門以履行規定時間也工團方面工團尊重省幣糾察隊原定解散時期與銀店復業同時履行十日下午十二時許該糾察隊百餘人各穿短袖笠衫柳條短褲或背插警棍分荷「金融活動工商大賴」「勞工完滿解决紙幣十足通用」等白旗巡行市上大約此爲最後之舉巡畢卽行解散沙面方面廣州市各銀店因停業風潮未了前數日以所存現銀金鎊無甚用途紛紛搬往沙而存放共計不下數百萬頃雖復業倉猝未暇運回店中故沙面各銀行之存倉現欵尚滿坑滿谷云兹將廣東商會聯合會通告錄下（一）往林孫大總統鈞鑒近因省立銀行紙幣風潮經敝會邀集勞工及銀業代表議决十足通用組織工商銀行實行互助擁護國家謹電奉聞廣東全省商會聯合會叩蒸印（二）各總商會各商會均鑒近因省立銀行紙幣市面兌換略有低折勞工界爲尊重省立紙幣起見派隊糾察以致銀業職員恐釀事端相率停業敝會以金融不容一刻停滯紙幣尤應合力維持正擬邀集雙方從詳討論適奉財政廳鍾廳長函請調停當於本月七日函約勞工及銀業行代表到會磋商至本月九日議决條件八條卽席簽約銀業行一律復業糾察隊同時解散從此省立銀行紙幣十足通用工商兩界尅日合辦工商銀行以爲政府所出紙幣之擔保除將議决條文分别呈報函知及另定日期會議籌辦銀行事宜外合卽電達即希查照轉佈貴處商人一體知照至爲盼感廣東全省商會聯合會會長劉煥副會長胡頌棠陳崇邁叩佳印 
　　另一消息銀業風潮己於九日由全省商會聯合會互助社廣東總工會三團體邀同銀業代表協商解决惟昨日本市各銀號尚有未開市者或開市而於省行紙幣不允兌現者兹查其未開市者則因其内部略有整理是以開市較遲其於省行紙幣不允兌現者則咸執解决條約第三欵「凡勞工及各界兌換紙幣不得强迫銀店兌現 
 
 

Page 7

 
 
任各自由交易如銀業中人向省立銀行兌現除政府外無論何人不得阻止「一條爲口實據各銀號不允兌現者之言則以本店旣無現銀故對於兌換者無從應命也又有故意不兌現者則謂條欵訂明不得强迫銀店兌現任各自由交易云云故兌現者亦無如之何而一時市面遂有不通用紙幣之象市民頗以當時立約者對於銀商過於信任焉又米店因此對於售米如遇給紙幣者則每元亦減少半斤者但該條欵旣貽商塲以一大影響不悉該條欵之擔保人將何以善其後耳至工界方面前日通告將維持紙幣糾察隊收束復於昨日十二時舉行工界慶祝大巡行至財政廳前舉代表入謁鍾廳長鍾廳長接見對於工界熱心愛國維持紙幣極爲嘉奬該代表卽辭出隨在財廳前拍照卽往第一公園在該處影活動電影兼撮影預約國民黨員到叙故是日到有謝良牧馮自由等多人此時工界參加巡游者男女四百餘人均短衣執旗極爲威武至一時許復由公園起舞獅巡游城内西關等處情形極爲熱閙昨晚并在長堤天字碼頭停泊紫洞艇開大宴會唱八音藉誌慶祝云 
[厦聲報案聲請移轉管轄]  
　　厦門厦聲報記者楊愚谷案業已兩紀前報現該案判詞業已送達係以前月二十六日該報社評爲公然侮辱對於侵入美商住宅逮捕一節以與愚谷同行至門外始交法警等語爲希免交涉之餘地對於署名魚骨即爲愚谷一節又分爲三理由謂無可疑除愚谷自向厦廳聲明上訴并請移轉管轄外其兄楊綱又向高審廳聲請移轉閩侯地方廳爲控訴審所持之理由有三節錄原文如下（甲）綱弟楊恕在厦主持輿論抱有聞必錄之義措詞近激容或有之因此致失感情或所不免三月二十六日社評所登法官條陳云云不外爲改造司法之商榷非有所謂侮辱也非有所謂妨害公務也而厦法院受此刺激即行提起公訴受攻擊者爲裁判提攻擊者受裁判其結果難得公平自屬無疑綱弟楊恕對此不公平之判决聲明不服第二審管轄仍屬厦審廳是氣息同一鼻孔出入其結果顯有不公平之預見此應請移轉控訴審管轄者一（乙）本案發生刑事問題無非以該社評有涉及司法宫之身分則被害者爲厦法院之法官查民國八年四月十八日司法部呈准援用刑事訴訟律裁推事遇有左列各欵情形爲法律所應迴避不得執行職務第一欵載推事爲被害人者依此規定法部之意原爲愼重法律起見厦聲報之社評若搆成犯罪事實則被害者爲厦廳之推事於法應盡數迴避不得執行職務綱弟楊恕被起訴於厦審廳簡易庭該廳推事不行引避竟然行使職務迅速判决科刑滿等謂無偏頗其誰信之現綱弟不服控訴仍屬該廳管轄且厦聲報日前有登載無常識之吹牛一則恐亦觸及該廳刑庭長之怒其審判不公平更可預見此應請移轉管轄者二（丙）其發生事件厦審檢兩廳又爲直受攻擊之人其受理控訴勢必依樣葫蘆爲伸張威權之餘地名爲二級實集一氣雖經兩審而實僅一審也於法制精神不無歧異故本案非移轉控訴審管轄超然審理難期審判之公平若不平心論究羅織事實周内法網亦何以保護言論之自由維持法院之威信此應請移轉管轄控訴審管轄者三該狀呈遞後高等檢察廳已於八日批示狀悉候送同級審判廳决定等語唯至十三日探聞尚未送至同級審廳又據律師界方面之推測民國三年山東于之鳳侮辱高審廳一案不服第一審判决請移轉管轄經大理院决定認爲有理由准予移轉直隸高等廳爲控訴審該案情形複雜雖以地方廳爲第一審然判例具在控訴審管轄可以移轉實無疑義高等廳當可准許且司法獨立當不至蹈官官相護之　　對於輿論更加一層之摧殘如何請拭目俟之 
[福州城内殺人放火案續誌]  
　　地檢廳已提起公訴 
　　福州城内久和號夥友吳松生殺人放火一案業經閩侯地檢廳檢察官錢紀龍提起公訴兹將其公判請求書節錄如下（甲）犯罪事實緣吳松生係屬浙江兹谿縣人在福州城内南街久和金店充炸金司約近三年每月所入除工資五元外計分炸金紅利亦有十餘元不等惟酷好彩票有錢輙盡數購之以故手中時形困窘本年三月中旬吳松生以回籍爲由曾向店東孫瑞甫借錢比因無人代司炸金職務孫瑞甫囑其稍緩並告知於回籍時可向賬房取洋二十元以作川資嗣後孫瑞甫去滬店務悉由胡軔之作主吳松生乃日向其借錢未之允許而賬房張采章亦未將二十元預先交付因此心中懷恨於本年四月一日早晨乘天未曙之際獨自趨入廚室隨取菜刀一柄直入胡軔之張采章之臥室首先逼近張采章臥榻掀開蚊帳以手探其頭張采章當被驚覺急將被蒙其首吳松生隨以菜刀砍之張采章初疑爲盜口中狂呼救命而暗中則以脚用力猛踢吳松生比被踢倒適胡軔之臥在對面聞呼急起忙開電燈吳松生乘其不備速以菜刀砍傷胡軔之頭部數處始行退出將刀擲去（此刀已毁於火）轉入自己房内穿着馬褂便行放火維時店夥以事起倉卒多已無所措手足迄火起而人益亂吳松生遂乘閒逸出本廳聞有火警飭警探聽知悉殺人情事由值日檢察官李謨會同住廳檢察官韓國華率帶警察及檢騐吏方擬出發隨准該管警署以電話略述前情並由地保及久和先後報案因卽馳往勘騐時該店火已救滅僅祇燒去左側房屋一樓一底惟被傷之胡軔之因傷勢過重不克醫治業己身死當卽一面告知兇犯由廳票緝一面卽在該處相騐騐得已死胡軔之頭部偏左刀傷一處肌裂有血污斜長二寸寛八分深至骨顖門毘連額顱刀傷一處肌裂骨破腦出有血污斜長一寸八分寛五分深透内部左額角刀傷二處肌裂有血污上一處斜長一寸三分下一處斜長一寸三分寛五分深各至骨鼻梁毘連左腮刀傷一處肌裂有血污斜長二寸三分深至骨寛三分左額刀傷一處肌裂有血污斜長一寸五分寛三分深至骨而脇肋左邊刀傷上下二處肌裂有血污上一處斜長一寸五分下一處斜長八分寛各二分深至肌左手拇指食指中指刀傷一處肌裂有血污斜長一寸一分寛二分深至骨委係生前被刀傷身死其受傷之張采章則以傷在左手臂上護痛自赴柴井醫院診治因即就訊供詞在卷詎吳松生自逸出之後原已奔至洋頭口地方繼思犯罪太重知難脫逃忽又折入城内將身穿之馬褂脫下典於復成當店卽行雇車逕往閩侯縣署自首並用紙一條首叙犯罪事實末叙懇求從寛等語經本廳探悉正備迎提接准閩侯縣署函解到案（乙）犯罪證據本案吳松生殺死胡軔之已經本廳依法勘騐其傷害張采章據柴井醫院診斷書所載臂之外部有明顯砍割深傷兩處其上一傷痕長約四分三英寸其下一傷痕約住於臂之中部長一英寸稍强取傷較重有筋肉突出出血甚多於神經纎維尚無大害云云亦屬顯著卽詰之吳松生雖供我心中係糊糊塗塗然又供係他兩人對我不好故使他受些痛苦云云核與在閩侯縣自書之紙條無異是上列行兇各節事實均已明白母庸再事研究惟起火一節質之該店内人役張采章則謂煑金室起火郭阿金則謂即吳松生所睡之房内起火邱統烺則謂係由伊房中起火其說雖莫衷一是然訊據邱統烺驚起後僅祗開燃電燈並未吸烟是已無失火情事此外與邱連臥室者僅一吳松生其於殺人以後曾轉入自己房内有胡雅堂及邱統烺先後目擊是其起火之地點旣係在該方面而時間又恰在殺人之後此中情節蛛絲馬跡本屬可尋再三嚴訊吳松生雖堅未吐實然據所供有恐係狐狸作祟又我吸香烟時膽子已大擦自來火時下手很重不知自來火掉擲在何處少頃見有火所以想跑等語則其起火之原因係出吳松生之故意希圖擾亂滅跡以便脫逃實己無心流露要不能以諉爲不知卽可减輕其責（丙）本廳意見依上所述吳松生之殺人放火竟敢於省垣繁盛之地任意行之而無所顧忌殊屬駭人聽聞雖其目的不在刦財僅以借錢不遂出於仇殺以普通心理推測不免疑爲瘋狂然查吳松生到案精神狀態實無異於常人在未經犯案以前匪獨毫無越軌行動即趨近張采章寢處且須以手探辨其頭足後行兇其殺死胡軔之亦係從其頭部下手且能轉入房内俟起火方行逸出按其犯罪程序當操刀直入實豫具殺人之决心轉後忽從而放火特爲便於脫逃滅跡臨時生計此從表現上想像上皆可認定總合其犯罪之心術與手段猛烈至此應爲社會所共嫉法律所難容似不能以係自首詭爲神經錯亂便予原情减等請依刑律第二十三條之規定將被告吳松生所犯第三百十一條之旣遂及未遂各一罪並一百八十六條第一欵之一罪併予處斷該書已於本月十二日移送同級審判廳矣 
[顧品珍戰敗之經過]  
　　顧已被擒身死 
　　國聞通信社廣州通信云駐粤滇省武官李宗黄咋以唐蓂賡隨從將領由戰地來信出示據云唐由泗城抵開化時有軍隊約三千餘人分兩路一路由田鍾榖指揮繞左翼由曲靖方面敵省城顧軍一路由胡若愚指揮沿滇越鐵路逼省城顧品珍初未决定親出指揮後聞田鍾榖領軍前進乃變初計親自出馬當田領兵向分水嶺前進羅佩金殷承讞張子貞李鴻祥劉雲峯皆同顧往前敵指揮第一次戰爭即在分水嶺顧軍等攻胡若愚而避田鍾榖劇戰一晝夜胡軍不支唐蓂賡以親率衛隊二百人加入前線戰綫始克維持是時田鍾榖兵繞出顧後回擊顧軍一旅降田顧聞之遂沿鐵路而退唐軍始振張開儒身中三槍抬回省城顧軍由分水嶺退後胡田兩軍左右壓迫顧又大敗顧軍一團又降顧乃下令調省城金漢鼎軍蒙自趙禾田傷石生兩旅集中宜良以婆兮車站爲司令部斯時唐軍又得一最得力之援軍即吳學顯之部下是也吳自被顧品珍逼入山中日欲報復當唐分水嶺戰後吳率軍包圍蒙自楊石生趙禾田兩旅受其牽制不能援顧及顧敗調兵趙禾田乃黑夜由蒙自開拔吳學顯前伏兵兩山間夾溪而待趙禾田志在急援顧行抵山内吳兵齊起擊死趙兵數百人殺趙禾田餘軍悉降一面告捷於唐一方仍急攻蒙自楊石生軍不戰而走吳至是乃迎唐入蒙自即以爲回滇根據地再進而戰於宜良宜良之戰金漢鼎軍亦參加焉是役吳學顯部將普小紅率兵繞據宜良後方要路之天勝關顧品珍在宜良戰不利退天勝關普據險痛擊顧軍不能退再回軍宜良與唐軍再戰而敗又向天勝關潰退時黑夜二鼓普小紅己分軍各隘口奮擊結果生擒顧品珍及其參謀長蔣梅林及蔣光亮等高級軍三十餘人羅佩金殷讞張子貞李鴻祥等見勢不佳事前逃歸省城故未成擒顧等被擒後有主張解往省城唐營者普云如解顧往省唐决不能殺顧不如在此斬草除根遂將顧品珍蔣梅林兩人梟首蔣光亮亦因傷身死其餘高級軍官三十餘人均解往省城金漢鼎則率一團向迤西退走云 
[舊安武軍餉欵之着落]  
　　許世英允擔任一部分 
　　國聞通信社安慶通信云皖省邇來公家財政奇窘行政教育各界無不鬧窮輿論之指摘類皆集矢於軍界謂其把持羅掘有以致之然據聞軍界索得之餉雖多實亦尚有一部分感受窘乏者蓋皖省軍隊本有兩種一爲舊安武軍一爲新安武軍舊安武軍爲馬聯甲所統帶新安武軍則隸於張文生麾下一切餉需概由督軍總領然後舊安武軍再向督軍領取有此一番轉折新安武軍之權利乃較舊安武軍爲優聞新安武軍軍餉目下不但不欠且己多領六十餘萬元舊安武軍則異是現在未經領得之欠餉聞已約在九十餘萬元之譜其原因則緣舊安武軍軍餉每年約三百八十萬元分十二個月計算每月約應領三十一萬元而近來馬聯甲向張領餉每月只領二十萬元之譜逐月必欠十萬元左右時不過數月即已積欠至於此數馬聯甲以感受困難乃轉而截取皖南各縣曁皖中附近各縣徵存未解及續徵應解之稅欵令直接解至皖南鎭守使署以裕餉源詎通電一出各方面皆期期不以爲可於是馬氏乃急轉其手腕逕向省長許世英提出要求請省政府直接擔任其每月具領不着之十一萬元餉欵即指由皖南各縣按月以稅欵撥解其餘二十萬元仍由彼自向張文生支領此議提出時機正巧恰值許欲聯絡馬氏亟思交驩之時聞己不勞詞費卽得許氏之認可云 
[蕪湖快信]  
　　蚌埠消息現有第三届省議員數十人在蚌開會擬公推皖北鎭守使殷恭先爲安徽督軍張廣建爲省長據云已得京同鄉許可 
　　馬聯甲於十四日上午由寗仍乘安豐兵輪回蕪此次並未赴蚌 
　　國務院諮議程昌桓十三晚由寗來蕪又省公署諮議許少亭李家輔十四日由省來蕪聞均與馬帮辦有所接洽 
　　蕪湖錢業十三晚接漢口電云京漢路巳發生戰事漢鎭金融恐慌銀根頓緊接鎭江電鎭市因此銀拆亦增洋釐看漲 
　　皖南各縣知事金邦權·陳祖蔭·徐傳友·黄中·等十餘人均於十五日由蕪晉省應財政廳明日（十六日）財政大會議 
　　舊安武軍第四混成旅參謀長汪潮因伊弟汪電在繁昌以武力開墾攔河築埂釀成命案於十三日來蕪請求蕪湖祝道尹維持 
　　此次省教育會修改會章對於選舉資格限定中等以上每校會員推舉一人出席大會對於小學獨付缺如現省垣三模範小學及各小學教員巳提起抗議蕪湖教育會十四日接崔冥飛來電當於下午開緊急會議到者數十人僉謂省教育會變更部章實屬違法亟應力爭以昭平允公决先行致電本會駐省代表戴仲元請速提出抗議後再以蕪湖縣教育會小學校聯合會小學教育研究會三種名義通函六十縣學界一致力爭務達修正目的 
[全國銀行公會在杭開會紀]  
　　全國銀行公會聯合會十五日上午三時假浙江省教育會開會各埠公會代表簽到者漢口黄毅靈秦禊卿南員許復初李一可天津王璧侯潘履園北京吳達銓王奎元南京蕭宏昭王子鴻上海盛竹書宋漢章孫景西江少蜂吳藴齋葉扶霄方椒伯杭州周季綸張篤生黄筱彤張旭人兪壽滄金潤泉徐清甫李馥孫等二十五人（總數計三十一人内有六人未到）以樓上評議室爲談話會場所原定於十七日舉行開會式因各代表均有公務未便久留公决改於十六日上午十時在西樓講堂開會其巳交到議案共有十件先行研究性質排定議事程序至主席依銀行公會聯合會章程規定以當地之銀行公會董事長兼充係浙江中國銀行行長金潤泉擔任主席談話畢遂振鈴散會附錄各議案標題如下（一）擬請編製中華民國全國銀行職員錄案天津公會提出（二）第二届聯合會議議决各案内尚有未能進行者數案應請繼續討論案天津公會提出（三）在外國註册之銀行擬入中國銀行公會應如何變通辦理案漢口公會提出（四）建議整理内國公債并籌善後方策案上海公會提出（五）匡助官廳整理財政案杭州公會提出（六）銀行會計科目名詞研究案上海公會提出以上議案六件（七）維持金融現狀意見書吳達銓君提出以上意見書一件 
[蘇議會開會紀]  
　　徐果人主張蘇省自保通電 
　　本日（四月十五）上午十時江蘇省議會舉行第三届第一次臨時會開會禮式議員僅到三十九人行政官自王省長以下各廳長科長科員咸蒞會督軍則由劉參謀長代表議長徐果人主席依秩序單（一）督軍省長議員入禮堂（二）督軍省長議員向國旗行三鞠躬禮（三）督軍省長議員行相見禮（左右立一鞠躬）（四）督軍省長議員入議塲就席（五）主席致開會詞（六）督軍省長致頌詞（七）主席致答詞（八）主席宣告散會午後一時議員開談話會共到十三人徐果人分散一印成電稿謂因時局不靖風聲甚急故於前日曾由個人發一通電請大家討論可否用議會名義再發一電作同一之表示張福增謂此等風聲我亦有所聞不過據友人自北方來者云北方情勢尚不至如外間所傳之甚至於江蘇情形亦不至如他省之複雜張援謂旣用議長名義卽不啻代表議會不得謂爲個人似不必再發通電况本日僅到十三人不若稍俟數日大局果有變化當由全體同人察看情形發表較有力量之宣言空空一電恐亦徒然黄端履深然其說謂届時當推代表往浙皖兩鄰省接洽衆贊成而散附徐果人通電如次南京齊督軍·安徽張督軍·浙江盧督軍·奉天張巡閱使·保定曹巡閱使·洛陽吳巡閱使·各省督軍各省省長·各省省議會均鑒中國不幸法治失墜各方緣政見之歧異相激而爲兵爭鋒鏑所經人民塗炭眞正民意不獲自由之發展迄於今日干戈載道工商失業財政困窮友邦勸告國且不國矣乃悔禍之機未開而政爭之潮復急風聲所播舉國騷然民不聊生國亡無日吾蘇自辛壬以降十年休養元氣未舒上年重以奇災豈堪更經紛擾兹者懍於呼吸存亡之迫惟有勉爲偏隅自保之圖果人之愚以爲無論政爭至若何程度吾蘇决不當以一兵一卒參加其間他省亦决不當以一兵一卒侵犯蘇境有違反意而牽率吾蘇以投此漩渦者便爲吾蘇全省人民之公敵蘇人雖愚懦然爲自保身家生命計恐鋌而走險急無所擇齊督軍治軍吾蘇歷次以保境安民他非所計向本會同人宣告與上述之主張有相得而無相妨務求堅守此言始終不二安徽張督軍籍隸吾蘇桑梓安危關懷素切浙江盧督軍昔年護軍海上商民情感相孚今幸兩公節麾所樹壤地相接願念唇齒相依之雅助成蘇民自保之圖抑猶有言者吾蘇地處東南國際關係素切留此一片完土微特蘇民食安全之德亦使友邦少責言之來各巡閱使各督軍果能鑒此情形或更推類及於全國相與捐除嫌隙重尋法治則統一之成可立而待此尤國人所韾香禱祝者也各省議會同爲代表民意機關弭兵安民回復法治主張决無二致伏願共起設法挽此淪胥謹佈下情竚候明教江蘇省議會議長徐果人元 
[杭州快信]  
　　全國銀行公會今日（十六）提早開會以全百順主席議案僅七起約一星期閉會惟上海代表提出之整理公債案較爲重要聞會場由陸書記長主持拒絶旁聽 
　　籌贖膠濟鐵路會日前開籌備會添推軍政警各界幹事十五人現張師長杜監督等己函復加入十七日下午先開幹事會公决開大會日期及集欵辦法 
　　各商領照前往温台採辦米石竟有沿途得價變賣一照數運情事省會缺米轉甚現錢塘張道尹已令縣會同商會妥訂取締辦法及米照效用日期以杜流弊 
　　法校風潮經張師長出而調停早已平息現因國文教員陳去病民法教員許壬相繼退職撤退之周志荷仍得回校學生又不謂然暗潮甚烈 
　　杭州總商會錢綢布三業會館典業公會及電燈公司訂十七日在綢業觀成堂開歡迎全國銀公會代表大會 
　　省垣日來私鹽充斥官銷異常減色緝私第一營施營長加派員弁嚴密梭巡緝獲零星私販日有所聞昨又於錢江小四渡方面截獲私鹽二萬斤左右已悉數充公是項鹽片半由紹屬漲沙塢頭蓬等處運杭 
　　省議員王以銓僞照案昨杭地廳開庭訊問自上午九時起至下午五時止最重要點係大頭小尾憑單王極口辯論該單以頭𪮧尾中縫上闊二寸二分下闊二寸五分不合符節至杭寓搜出證件質諸房主范某王係上年臘月初回紹至除夕及正月二日有人持鎖鑰來寓兩次有無埋贓不知情節離奇尚須訂期覆審 
　　沈省長昨午後牌示委李鍾嶽署魘水縣知事 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞三 
[南京快信]  
　　時局形勢日惡齊督連日謝絶見客態度冷靜 
　　奉軍擬開駐徐州未得齊督同意 
　　據徐州來人云隴海路己三日不通惟吳趙開戰說軍署尚未接電徵實 
　　省議會第三届第一次臨時會昨已行開會式惟到省議員尚不足法定人數徐議長昨已函電催促各議員來省免誤會期 
　　省議會中兩派議員因副議長問題又起爭持中立派議員調停暫時緩選 
　　稽核分所在揚莊設卡衆商憤激罷市停運兩長昨電淮北運副稽核分所秉公迅結 
　　灌雲縣公民張善鑄等呈兩長稱縣知事李作治理優良清廉自守請咨部轉呈特奬 
地方通信 
[松江]  
　　維持松市電燈無辦法向由縣警察所經辦之松江市沿路電燈月須賠貼百元現因警察費每月被减二百八十元縣警所實係無欵賠貼爰將路燈捐册呈送縣署由縣令行松江市自治委員朱紫綬責令於四月一日起改歸市公所辦理經朱委員一再聲請堅辭遂由温棟甫縣長函邀各紳商於十五日下午二時在市公所會議維持路燈辦法是日共到三十餘人由温縣長主度首由朱委員報告辦理路燈困難各點大致謂燈捐祗有五十元而燈費則支百五十元此種賠累總應在市經費項下着眼但市經費不外市附稅與市欵產兩種言市附稅則自去歳市鄉委員會清理後祗欠而無餘言市欵產則據閔市經董呈縣之報告亦稱慈善教育各欵均經指定用途委係無欵可撥是市經費項下業已無法可想究竟此種賠累應如何彌補之處請大衆妥籌辦法云云嗣經在席之朱鶴生張蔚丹吳步蟾袁穆庵張省三謝良達朱久望戴古侯等紛紛起立發言語極龐雜大致可歸納爲下之數種（一）電燈廠在道路上竪立電桿使用公地故路燈不應納費無論新捐萬無增加之理即已認之舊路燈捐亦可停納（二）電燈係屬市營業應備欵將電燈廠贖歸市辦則路燈之納費與否便不生問題但此欵仍應從市欵產下着想先决問題在請縣長清查市欵產究竟有無盈餘（三）縣警察所旣將路燈推出不管則凡以前自治停辦時由市公所繳歸警所之各種市捐欵均應繳還市公所俾彌補電燈之賠累（四）松江市欵產機關向係兩頭制市經董祇管收入自治委員祇管支出故市經董並無支配欵產之權應由縣令飭市經董不問其曾否指有用途應卽每年劃出一千二百元以爲擴充與改良電燈之費用（五）現在煤價己跌旣路燈捐無法可增應磋商電燈廠請其再行减價俾恰符燈捐五十元之數（六）不須與電燈廠磋商如果該廠而剪線停燈則即拔去沿路電桿俾勿能營業最後温縣長請以兩種意思付表决（一）向電燈廠磋商改良路燈不納燈費（二）在市欵產下劃出一部分作爲路燈改良與擴充之用在座者認此兩項意思衝突無庸表决温縣長則堅請出席人决一辦法以便執行朱委員遂謂燈捐旣不能加則嗣後收到若干即交給電燈廠若干如何朱鶴孫謂如此則電燈廠可以向汝開欠汝旣名義上祇管支出何以對於電燈欲獨負收入之職務朱點頭稱是遂决定由朱具呈縣署不負經管電燈之責而散 
　　蕩田再准減價松金青官產局對於各鄉蕩田曾容納地方人士之意見呈請省官產處再行减價兹該局已接到省處指令略謂據呈五庫漲蕩因水災蟲荒民力不逮姑准照巳繳證金例照原減價再減二成例如下則墾闢地原減價每畝三元二角六分照册費及五釐經丈費在外其餘各則以此類推限期應以兩月爲滿逾限仍照原價繳納仰即轉知報繳並將收起價格隨時報解 
　　五庫擴充警區五庫鄉警察機關舊祇有派出所一處現該鄉警董諸訪農自治委員朱崇楨等以該鄉地方遼闊收入各欵頗有擴充警區之餘裕爰呈縣警所請將派出所改爲分駐所即以李巡長推升爲分駐所巡官聞縣警所業己批准定五月一號實行改組云 
　　勸學所會議紀要勸學所於十五下午召集教育行政人員會勸學員學委等出席者十餘人計議决案四件（一）審查十一年度縣市鄉教育預算案（甲）忙漕附稅支配依縣行政會審定教育應得數爲標凖（乙）新增籌備義教之契稅附稅二千元卽由勸學所辦理甲種師範講習所不敷之數在縣教育預備金内借用惟至多以二千元爲限俟義教經費籌得歸還（丙）縣立校編製預算依民國二年縣議會規定支配方法惟現在費絀應由受費機關變通辦理格外撙節（丁）市鄉學校經費向以滿二十人爲一教室現因學生發達經費日絀應變通辦理每教室總以學生能容爲度並酌量事實參照推行義教計劃每學級五十人之規定編配教室以救濟市鄉費之不足所有前列各項預算除送到者已交討論外未造送者務於十日内造送勸學所定五月一日開會審查確定以資結束（二）審查補助實業學生案（甲）留法勤工儉學生來文未經指定現入學校僅稱擬入某科核與本縣補助規程不符礙難補助（乙）唐山路礦校學生張成儉請求補助張爲金山衛人核與資格相符應准補助又吳淞水產校學生李善推請求補助查該校程度與中學同等核與規程所定大學同等之資格不符不准（三）客籍教員呈騐檢定證書案决議通知縣校長及各區勸學員查照辦理至客籍教員及本縣教員在他處受檢定者一併將檢定證書送所以後新訂教員亦照此辦理（四）遵令推廣義務教育應先整頓現有學校案决議將現有學校實施整頓然後呈請推廣俾收實效 
[蘇州]  
　　善堂董事之逐鹿蘇鄉滸關一善堂自韓董作故後即由其族姪韓經衍呈報吳縣公署繼任爲該堂董詎事後又有地方士紳陸文元羅申錫等先後呈縣以該堂係屬地方公有堂董一職應由地方公舉不應韓氏世襲充任等情雙方各執一詞並均抄呈前清案牘爲證當經郭知事令委縣警察所主任警佐那鶴年前往實地調查後即經决定由地方人士公同推舉一人而韓氏亦舉一人共同辦理等情而羅申錫等仍不服縣署之處分一面復向蘇常道尹公署提起訴願當經王華林道尹令縣調集原卷審查後以原縣之處分並無不當决定仍維持原縣處分聞决定書及原卷業於前日令發吳縣知事署轉行送達羅申錫陸文元等知照矣 
　　掩埋枯骨之善舉湘城鄉各村暴露棺木所在皆有現經該市公民姚文澂等集合同志施兆麟等分别調查有主者即行限期埋葬無主者報請善堂代爲遷葬狼藉骸骨則購備匣具雇由土工檢入匣内一併報堂掩埋惟恐無知愚民出而阻撓等情故經呈請吳縣公署備案並頒給布告在案兹聞已奉郭知事核准隨給布告實貼週知矣 
　　小學教員加薪吳縣第一學區各國民學校長教員近以生活程度日高聯名上書懇請學董酌量加薪以資維持兹悉學董孔昭晉已允加薪一成卽於四月份起實行 
　　織機接頭工人罷工蘇城各機房織緞機上每上絲經一莊必需由專門接頭者爲之接就兩端始可梭織其工資每莊由絲經賬房出洋五角五分另由機房供給膳費錢五百四十文近該項接經頭者因洋價步漲百物昻貴特於前日邀集全體一百餘人集議要求各賬房增加工價七分半賬房方面祇允加增二分五釐因此卽於前日起全體罷工矣 
　　縣警示平米價吳縣郭知事蘇州警察廳昨日會銜出示嚴禁高抬米價略謂邇來米價步漲小民糧食維艱經本知事等於本年四月六日召集地方士紳在縣署開會籌議救濟方法議决先照上届平價成案請商會召集米商商議辦法一面派員調查各行有無囤積居奇情事並由廳縣禁止抬價在案除函請蘇州總商會查照辦理外合行布告爲此仰闔邑人民及米業人等一體知悉所有各行店售賣米糧應各按照市價公平交易母許高抬價格致困貧民倘敢不遵一經察出定卽擇尤提案究罰不貸 
　　各公團保薦實業科長吳縣公署自實業科長出缺後郭知事曾委陶艾生繼任旋將陶外調暫由第一科長郎洪韻兼代自此訊發表後希望是席者竟有數十人之多昨由三法團及市鄉董事公會聯名具函向縣署保薦柳某充任云 
　　西節中游客擁擠自十四日起至十六日止此三日中爲教會學校及洋行等假期故自第一日起由滬到蘇之火車擁擠異常卽閶門外之各旅館亦莫不利市三倍其餘菜館戲館營業亦較平日爲佳虎邱天平留園西園北寺塔各名勝地均多外來游客之蹤跡云 
　　犬食孩屍之慘狀城内嚴衙前後面荒地上前日有一遺棄孩屍頭己臓脫落手足亦不全肚腸拖出數尺旁有野狗數隻爭食其肉以致血肉狼藉祇剩骨架一具令人慘不忍覩嗣有一慈善家出洋一元令一乞丐將屍骨收集後埋於地下云 
　　縣圩工局之組織吳縣市鄉董事公會前因奉令詳查各該鄉低區圩岸興工修築以防水災一案業巳開會集議僉以辦理圩工事繁責重若不另設機關誠恐有誤要公故經議决設立吳縣圩工局一處附設在縣農會内而各市鄉則各另設圩工分局如農會已成立地方則附設農會内若未有農會者則附設在公益事務所内而總局内設置董事七人以農會内推舉二人市鄉董事中推舉五人均義務職惟雇用員役及必要費用撙節開支所有經費除就地籌捐外飭在應派振欵内動支等情當經一致贊成乃即擬定簡章由該會長陶惟坻等將簡章送請縣署轉呈省道水利局一體備案俟奉核准再行推舉職員及辦事細則云 
[常州]  
　　錢業公會開成立會錢業組織公會籌備已有多時昨日（十五日）上午舉行成立會到者顧問劉念曾會員劉堯性許順康郭曉溪等三十餘人議决案計有兩件（一）劉念曾提議修改章程略謂前訂章程中之選舉法不適用於本公會應卽修正全體贊同遂逐項討論結果原章程第八條改爲『本公會應設職員及任期與執行之權限依下列之規定（甲）主任一人由全體會員推舉之得到會會員三分之二以上同意即爲舉定舉定后不得推諉（乙）會董無定額凡在會現業經理均得爲會董（丙）主任任期爲二年連舉得連任（丁）主任總理會務對外爲全體代表會董襄助主任處理會務主任請假不得執行會務時由會董公推臨時主任（戊）本公會函牘會董均得參議由主任署名蓋章方生效力（已）會中銀錢物件一切庶務及簿條等項向歸值年彚管者亦由會董公推一年一次會董均有查察之責（庚）得設顧問或文牘一人或二人酌送修膳由會董議决聘任之』（二）公推和愼銀行經理盧錦堂爲公會主任即日請其就職 
　　商會籌建常澄道路縣商會發起建築常澄道路先從測量入手昨特致函縣公署請咨江隂縣署會銜布告俾測量時不致發生誤會原函云敝會爲發展地方工商業起見擬興建自本邑至江隂縣城道路以利交通將來路工告成與滬寗鐵路相啣接直達長江運輸必繁裨益於兩邑地方者甚鉅敝會擬即日派員測量大概俾再擬議辦法敬祈函知江隂縣知事會銜布告周知俾沿路測量不致發生誤會實紉公誼 
　　縣署開民食會議縣署於昨日（十五日）下午二時開民食會議到者士紳龔瑞冀子瑾懷朱稚竹者姚知事主席議决案如下（一）酌撥地方公項購存米榖預備青黄不接之時平價出售（二）由縣署通令各市鄉以現值米榖稀少勸告居民兼食雜糧以免乏食（三）全縣各市鄉蓋先行調查本市鄉米榖能否敷本市鄉吃食（四）四鄉公所設各市鄉平糶接洽處如須請領購米護照各鄉由四鄉公所呈請給發市區由市公所商會呈請發給（五）由縣署呈請財政廳訓令武丹稅所驗明米榖放行一律免征稅捐 
[湖州]  
　　公益絲廠債務己了結吳興公益絲廠於去臘倒閉虧欠各户計洋四十九萬餘元卽經該經理宣佈破產了理債務而各錢蔣尚擬維持該廠輾轉商議延遲至今兹悉該廠特於本月八日召集全體股東開會公决當經决定破產償僨不願繼續營業隨於次日邀集各債權人到塲當將該廠所有各繭行及廠房機器依照時值估價作洋二十七萬元又該經理私有財產作價十萬元其餘十二萬餘元准由該經理籌足現金三成償還了結得債權人之同意當卽書立契據交割清楚矣 
　　函催繭行換帖舊湖屬各繭行每届須換領新帖前經繭業公所奉准統由公所彚總逕請浙江財政廳換給以資便利現該公所以距四月底換帖期限僅十餘日而各繭商囑託代換新帖者寥寥無幾故已函催各繭行迅速換領以符定章 
[嘉興]  
　　東大智慧測騐團抵禾東大教育科因欲求一中國兒童智慧標凖特與中華教育改進社合組智慧測驗團派教育科學生十一人分赴江浙各大埠從事測驗現浙江組組員三人巳於前日抵嘉住第二中學刻正在各小學從事測騐完畢後再測驗各中等學校學生約以百五十人爲限再赴峽石海寗杭州等處測騐云 
　　官廳維持民食嘉興米價已漲至十元以上貧民粒食維艱每生仰屋興嗟之感際此農事未興米價已如此昻貴他日青黄不接之時不知漲至何底現官廳爲維持民食顧念貧民生計起見特於日昨諭令各米商平價出售母得高抬一面通令水陸軍警嚴查偷運出境並由縣備欵向他處採辦大宗米石舉辦平糶 
　　省委勘驗河工嘉興角里河自東栅鎭至東塔寺之第二段河工現已開竣所有深闊丈尺均按圖疏濬無稍歧異故該段河工早經濬河主任盛時電省派委騐收省署已於日前指派黄委員蒞嘉勘騐業已回省呈覆故該叚河壩亦已拆除可以照常通舟現第一段工程刻亦督令工人從速疏濬約五月中旬即可竣工矣 
[揚州]  
　　五師運動會省立第五師範十五日舉行十年度春季運動會秩序爲體操賽跑立定逺跳跳高拳術疊羅漢撑篙跳擲八磅十二磅鉛球五十碼一百二十碼低欄跳舞火棒等二十節云 
　　恢復舊縣會之不准江都王知事近奉省長兩電否認回復舊縣議會曁參事會令卽轉飭遵照（其一）以據該縣舊縣議會議長凌鴻壽等電請俯賜順從民意准予如期回復元年縣議事會曁參事會並請咨達内部備案等情查此次係施行新制之自治并非恢復元年舊制之自治本署不能變更法制所有各縣議參兩會應於自治施行日期頒布通令後依法另行分别調查選舉該縣所請回復元年縣議事會曁參事會之處碍難照准仰卽查轉（其二）以據該縣地方自治協進會電陳關於恢復舊縣議會之缺點分項建議等情查此案現據該縣凌鴻壽等電請回復元年縣議會曁參事會等情到署業經另文電令飭遵仰即查照轉知省長印 
[清江]  
　　罷課學校已上課淮陰第一市各小學前因縣視學范奉怡購產被毆曾一致罷課既而勸學所長王宜甫以購產係范私事各校罷課礙及學務當卽函告各校開課而學生家屬亦多反對甚有函致各校責問者言語異常强硬故縣立一高私立繩武已先照常授課矣 
　　居民一夕數驚去城北二里許之省立第三農業學校後面十二日傍晚時卽有匪徒數人在彼則路某甲行經該處損失大洋數十元下午十鐘城内忽然傳說鎭守使署陸軍監獄中有某匪逃出登時四門緊閉沿街跴緝卒無所獲及十二鐘時東城門外中洲柴廠忽然失火以上數事同時並發致城内外居民大半驚惶失措甚有澈夜未眠者 
　　督委點騐三師預聞第三師師長兼淮揚鎭守使馬玉仁前日赴省祝齊督壽並請齊督派委點騐該師改編情形兹聞齊督業巳委定中校參謀閻振聲軍務課員吳松濤軍需課員夏秉鈞三人預備來浦點騐矣 
[鎭江]  
　　疏濬運河竣工江北運河由高郵至界首一帶年久淤淺去冬經運河工程總局撥欵疏濬現該局督辦以工程吃緊轉瞬將届農忙特令各段工程委員加雇夫役從速挑濬業於十三日竣工並呈請督辦驗收工程高郵馬棚灣兩頭所築之壩現亦開放由鎭開往清江長班之各小輪准於今日（十五）起照舊開班以利交通 
　　定安艦載運軍裝上駛海軍定安軍艦日昨由滬抵鎭下椗江中翌晨上駛聞該艦自上海裝有兩湖巡閱使軍裝甚夥到鄂交卸云 
　　開闢馬路興工鎭江華洋義賑會議建築汽車道路由鎭江至湯山一段俾期以工代賑現此路業於日前開工每日計有工人千名之多分段築造約兩月後方可竣工云 
　　省委回省銷差賀式韓前奉財廳委任調查鎭屬溧陽縣烟苗兹已事竣該委遂於日昨回省銷差 
[南京]  
　　鼓樓建築公園鼓樓居南京北城之中心自高臨下俯瞰一切且樓垣雄壯形勢殊佳出入南京更爲萬人必由之孔道樓之四周皆爲空地即有房舍亦多頽塌彼都人士早有建築公園之議至本年春間齊督軍聞有此舉慨捐萬五千金並委王清泉處長梁逢森諮議爲籌備專員王梁二君内則委北區署長及署員擔任土工及一切破壞的工程外則延請陳翯洲李宜之葛敬中及最初發起之王伯秋擔任建設的責任羣策羣力進行迅速近上海法工部局園亭主任竺叔摩有事赴寗因與葛君交好遂亦由葛君介紹請專員邀其顧問竺君已屢次來寗計劃一切得兹助力進行尤見順利該園佔地五十畝鼓樓居中以寛五丈之大馬路繞之鼓樓下砌石鑿池旁有音樂亭一座茶亭一所並擬遍求名卉異花以資點綴豫計一年之内即可完成經費略有不敷己得齊督軍慷慨捐加云 
[徐州]  
　　商會改選近訊銅山縣商會前此改選會長計畫曾有特别會長八人之擬議衆以有違會章未經各董認可故當日遂將八個特别會長改爲名譽會長一人代之其正副長公斷處長約爲趙品成鄭於恕趙品潔名譽會長則爲前兩届之正會長張佐卿云 
[九江]  
　　通濟運米案解决通濟私運食米一案迄未解决前經九江各公團電請軍民兩長迅飭傳道尹回潯從嚴罰辦傳於昨日返潯聞軍民兩長以九江所唱聲調未免過高礙難照辦主張民食商本兼籌並顧否則移交法庭辦理並責備傳道尹見好地方不肯輕易解决傳道尹對此頗覺爲難今日（十三）道署再行召集紳商各界會議到會二十餘人均能諒解道尹之苦衷故態度不似從前之堅决由道尹宣佈辦法主張平價辦理平糶所得之價仍歸通濟血本其損失則由通濟擔任以示懲罰經衆贊成惟平糶手續有主張由通濟撥人辦理者有主張由地方公團辦理者有主張除此三千石外須續辦至新熟者有主張扣留之米過熟不適平糶之用應變價另購糙米辦理平糶者結果决定由各公團將扣留之米辦理平糶每石低價均二三元歸通濟擔負至應否續辦俟三千石米竣再行斟酌傅道尹允照辦遂散會 
來函 
[江蘇賑務處來函]  
　　敬啓者據碭山縣振務處函稱此間災民食料種類甚多兹擇其最普通者數種寄呈清單即乞察納是荷計開金花菜榆皮楊花米米蒿雜草榖壳雞蛋科柳葉鵝腸子科狗尿台秫壳衢菜猪耳刀科麥苗豆瓣子科薺菜等情據此查碭山災民現在所食各種多屬草根樹皮　礪不堪藉此苟延殘喘情形至爲悽切相應函請貴館刊登報紙俾一般人士羣知碭山災重情慘無異披流民之圖而江北徐屬荒象之鉅亦即此可見一斑矣專泐順頌撰祺江蘇振務處啓 
雜評一 
[奉直潮中之張勳（默）]  
　　此次奉軍僅爲壓迫吳佩孚計乎則其軍事行動當僅限於北若不僅壓迫吳佩孚而欲爲壓迫直派計則其軍事行動當然不限於北南省亦將受其影響矣 
　　今張作霖必欲位置張勳於蘇皖贛之間卽不啻表示其壓迫南方直派之意并以擾亂我南省之人民也夫南省之人民對於奉直本皆視爲一邱之貉無偏向任何方面之意今若擁戴張勳南下則非特直派將領爲恐奪其地盤故必出死力以反抗即蘇皖贛人民亦以痛關切膚必出死力以抵制而怨皆集於張作霖之身此奉張之失計一也奉張目前所結合者孫段耳孫段向來之表示皆與復辟叛國之張勳不相容今若助張勳出山非特爲人民所懼抑且爲孫段所懷疑此奉張之失計二也 
　　某外報論張作霖子有民治思想并謂張作霖因愛子而有向上之意今若以助張勳之一事證之有民治思想者如是乎 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[京津來客口述沿途情形]  
　　前日（十五日）上午由京津乘津浦車南下之乘客於昨日（十六日）晚乘滬寗路特别快車到滬據云由京津德州等車站沿途一帶均安然無恙惟見奉軍宿在鐵篷車内往來乘客亦無查驗等事昨晚來滬之京津乘客西人十人華人三十餘人北上乘客亦比平時爲多云 
[商民對於時局之表示]  
　　山東將遭蹂躪張勳殆或起用 
　　國聞通信社云本埠新閘路商界聯合會以奉直形勢日左衝突或將不免山東適當其衝行將蹂躪則於魯案前途障礙滋多且又有起用張勳之說尤貽國人莫大之憂故昨特致函勞合路商界總聯合會請其嚴重表示函云「日來奉直形勢相左益甚惡耗傳來謂兩軍在德州已有開火之說事雖未能證實而其一觸卽發之危狀已可想見竊思戰禍一啓我商民首罹損失且山東當兩軍之衝未有不遭其蹂躪而日人又得藉口保護商民以行管理之實國民數年呼號盡付流水言念及此心悸不已且張勳駐兵徐州之說巳喧傳一致以復辟巨魁國民共棄之人而再起用稱兵則其爲害之烈嘗更不不可設想務望即日爲嚴重之表示以示民意」云云 
[五團體二次爲印刷附律宣言]  
　　上海書業商會書報聯合會·書業公所·日報公會·中國青年協會出版部·等五團體對於印刷附律發表第二次宣言如下 
　請公衆再行注意工部局提出之取締印刷附律 
　　議事錄 
　　在四月十三日工部局公報中登載之議事錄上工部局謂附律所要者惟印刷人及發行人之註册而此項註册手續亦不須重覆 
　　解釋之不正確 
　　吾人深知如此解釋附律完全失其眞意此項解釋絶無視作可據的解釋之價值夫附律一經通過解釋并執行此項附律之責即全在各國領事法庭及會審公廨而不在工部局法庭之解釋此項附律當然爲過之原文是據决不以工部局之一議事案爲憑斯議事錄因欲打消反對之力而將附律之眞意故爲曲解矣 
　　印刷人發行人及著作人之註册 
　　吾人須注意者附律原案令人註册固不止於印刷人及發行人卽印刷品之作者或著作人亦包括在内請讀其原文「無論何人凡印刷（印刷人）：：或發行（發行人）或主使印刷或發行（通例爲作者或著作人）無論何種印刷品」在附律意義内者均須註册 
　　世界各國不見與此同樣之法律 
　　吾人深知在無論何一文明國所存在之法律中不能再覩與此同樣之法律鑒於一般流行的誤解吾人不能不申明此事實在英國祗有報館主人須註册印刷發行者則無論何人無註册之義務 
　　註册不止一次 
　　更有須注意者按附律原案每新出一篇或一件印刷品皆須重行註册欲證此義之不誣請細味附律曰「無論何人印刷或發行或主使印刷或發行無論何種小張印刷品不於印刷或發行前註册者」則當科三百元以内之罰金或三個月以下之監禁 
　　顯而易見之意義 
　　吾人敢說此段之意義明明是凡印刷或發行或著作小張印刷品須於發行前按附律註册若如工部局所云惟此項小張印刷品之印刷人與發行人方須註册則非特不能說明其義且反使人誤會 
　　附律原非必要而且煩苛 
　　吾人深以爲此項附律旣不必要而又煩苛况且在原則上爲不法方式上爲錯誤所以謂爲不必要者因現行對等上海各國居民之法律巳足以防止及懲罰關於危險文字之犯罪所以謂爲煩苛者因按附律原案無論何時印刷人發行人及著作人欲發行片紙即須註册 
　　不法與錯誤 
　　就原則上言附律爲不法之件因其踰越洋涇浜章程中賦與工部局管理權限之範圍所以謂其提議方式錯誤者因此事旣在該章程權限外提案自應出以新章程之形式徵求中國政府之同意而不應出以一附律之形式附律固不須中國政府同意也 
　　宣言 
　　據此種種理由吾人敢宣言曰對於此項附律當循立憲的反對·與消極的抵抗·之精神以各種合法之手段方法一致反對之 
[妥籌贖路金存儲法之意見]  
　　金山畢靜謙致銀行公會函云銀行公會諸先生公鑒膠濟路籌欵贖回一事近承貴會與總商會省教育會共同籌備大體辦法已見各報並聞本埠各銀行不論巳未入公會願擔任收受儲金義務者已有多家具見銀行界愛國熱心曷勝佩仰惟竊有愚見欲一貢諸貴會者緣滬上銀行除已入會者外大小無慮數十家資本雄厚信用素著者固居多數而成立未久財力不充者亦羼入其間將來歳改月移難保無一二家發生意外在人民私產存儲偶因銀行遇險致遭損失此由儲金者鑒别不精無從尤怨惟今之儲欵專爲贖路而設不第爲股本性質實兼盡救國義務萬不宜稍有損失致灰嚮義之心而裹後來之足况此項儲欵業經議定專爲贖路之用無論何事不得提取設一旦某銀行消息不穩在私人存欵可以立即守提而此項儲金反以格於章程祇可坐視虧倒揆諸情理豈得謂平在貴同業保泰持盈或不至有此意外然時閱四五載人事容有變遷卽鄙見未爲過慮與其焦頭爛額何如曲突徙薪昨日在省教育會評議會席上經黄任之先生報告組織辦事處情形時已將鄙意反覆陳述任之先生亦認爲此層極需研究並謂貴會亦曾顧慮及此惟尚未思得一完全保障之方等語爲此具函懇請貴會與發起各團體推舉之委員會公開會議籌商應如何防範上項事情預爲補救之計庶儲金穩固投資者踴躍爭先毫無顧慮則發起諸公熱忱公益之心益昭著於中外矣專此敬頌蓋綏不一四月十六日 
[議員提議酌提公費充贖路欵]  
　　蘇省議員周仁泳等提議酌提公費撥充膠濟贖路案文云自太會解决膠濟鐵路贖回自辦又經政府公布定爲民有民辦後贖路運動報章披露觸目皆是或提欵以待或集金儲蓄或抽提月薪集欵之方法不同愛國之熱心則一本會對於贖路問題亟應及時奮起表示贊助加入上海贖路團體共策進行所擬酌提公費請在每次常會期内同人各提二十元百六十人計三千二百元每次臨時會期内同人各提十元百六十人計一千六百元本届除己開常會一次外餘以三個常會三個臨時會合計應提公費一萬一千二百元此項公費除按次提解本會加入之贖路團體儲存外一面電請各省議會一致倡募一面函促六十縣農商教育各法團努力鼓吹務必於中日預約贖路限期内全國聯合凑足三千萬之巨欵將膠濟鐵路完全達到贖回民辦之目的此固本會當盡之天職而亦同人應行提倡之義務也是否請公决 
[山東贖路總事務所成立滬訊]  
　　推定吕海寰爲會長 
　　國聞通信社云中華國民贖路會山東總事務所昨日有公函致本埠贖路機關云「敬啓者膠濟鐵路前在華會議定由我國備價贖回並奉明令定爲民業所有募集股金凖備回贖一切事宜亟應集合團體共策進行兹由各界同人議定章程設置中華國民贖路會山東總事　所業於三月十二日暫假濟南總商會設置成立推定吕海寰先生爲會長何宗蓮先生孟繼笙先生爲副會長除分函外相應函達貴會請煩查照」云云 
[漢口路商聯會之選舉理事談]  
　　漢口路商界聯合會昨開職員會討論納稅華人會改選理事九人之辦法正會長吕靜齋主席報告現在南京路提出主張公開運動倣照外國選舉總統市長之辦法兹又提出十五人要皆名望夙孚足堪當選諸君贊成與否請討論徐源生謂本會職員中有周茂蘭張秉鑫錢新之史量才兪少卿馮仰舜汪漢溪沈承甫姚廷樑馬鶴年宋漢章皆急公好義公爾忘私應照南京路一律提交總聯合會轉予通知俾各路選民自擇贊成者多數萬尚林謂納稅華人會關係市民福利何等重要苟非至公無私才德優美者不可濫舉大衆應注意賈亦山謂本席對於此事非常注重應用一條件方得眞才凡當選之理事能寫中文五千字不同樣者爲合格若本人隨手寫不出五千字者又何能當理事學識不彀縱市民擁戴對内對外皆不以能發生效果否則帶些銅臭氣味之木偶亦可當理事重爲中外所竊笑主席謂古人有言與我好者卽是好人不必刻舟求劍職員中有聲望素著確能爲市民謀幸福者自應披露聽選民自擇並報告納稅會之調查表准十八號截止凡有未曾塡寫請趕速送會議畢卽散會 
[留法蘇籍生請議補助經費案]  
　　留法蘇籍生趙等請省議會提議補助經費案原文如下爲陳請補助法國里昻中法大學蘇省學生以宏造就而維文化事竊法國里昻中法大學之設立實鑑於吾國留學之收效不宏日本派遣留學生尚在吾國之後迨至今日其文明巳足與歐美並駕齊驅徵之吾國現狀誠有改良留學之必要况法國素爲歐美學術之中心世界文化之樞紐歐戰後西方物質文明已爲世界學者所指摘漸有不滿足人類生活之需求遂有趨重精神科學之傾向以求產生新文明一千九百十九年巴黎大學卽有中國學院之設立以研究中國文化求東西學術之搆通創造世界新文明里昻中法大學應潮而生成立於民國十年新廣東特與該校訂有專約附設廣東大學海外部遣送官費生百名年各給華幣八百元見遠識廣計謀周詳將來影響於世界新文明收效必偉其他學生各由該本省給予官費或津貼蘇省僅生等一十七人生等來法肄業似與尋常不同荷負旣重責任尤鉅深恐以寒畯之家綆短汲深不易維持負厥初衷若非得公家補助難望竣業此非特生等個人之得失誠爲世界文明興衰之所繫最近浙江省議會對於該省留法私費生尚有每人每年補助中幣六百之决議已咨請當局施行斯校浙省學生亦受同樣待遇江浙素稱兄弟之邦吾蘇又向負文明之盛譽特對於新教育之提倡逺不如兩粤近不如浙江實爲吾蘇文化之缺點用敢具書請願於貴議會懇即提出此次大會議决每名蘇籍學生年給補助費若干俾生等早得安心深研遂其夙志以宏造就而維文化不僅生等身受大賜吾蘇新文明前途之發展亦實利賴之謹呈附履歷全份及學校證明書一紙趙開武進縣人現年三十一歳曾在上海南洋公學肄業江南高等學堂理本科畢業歷任上海大同學院江隂南菁學校教員津浦鐵路浦口辦事處編查科科員北京清華學校圖書館職員現在法國里昻中法大學肄業章桐江寗縣人現年二十七歳曾在日本大學師範科肄業製版學院畢業現在法國里昻中法大學肄業狄福鼎太倉縣人現年二十七歳曾在蘇省立第二師範學校本科第一部畢業國立北京大學哲學係畢業現在法國里昻中法大學肄業虞炳烈無錫縣人現年二十七歳曾在江蘇省立第二工業學校機織科高等班畢業歷任無錫縣立乙種學業學校主任教員蘇州延齡絲織廠技師江蘇省立第二工業學校紡織科助教員現在法國里昻中法大學肄業廉劭成無錫縣人現年二十五歳曾在上海大同學院肄業現在法國里昻中法大學肄業吳凱聲宜興縣人現年二十二歳曾在宜興私立彭城中學校畢業上海哈同大學預科畢業文科肄業現在法國里昻中法大學肄業陳洪無錫縣人現年二十二歳曾在江隂南菁學校工科畢業唐山京奉路廠實習現在法國里昻中法大學肄業陸振軒武進縣人現年二十一歳曾在上海大同學院肄業唐山京奉路廠實習現在法國里昻中法大學肄業孫立人無錫縣人現年二十一歳曾在上海大同學院肄業現在法國里昻中法大學肄業李亮恭無錫縣人現年念歳曾在北京高等師範學校肄業現在法國里昻中法大學肄業汪德耀灌雲縣人現年二十歳曾在北京高等師範學校肄業現在法國里昻中法大學肄業顧楫無錫縣人現年二十歳曾在南京高等師範學校肄業現在法國里昻中法大學肄業徐頌年無錫縣人現年十九歳曾在上海同濟大學肄業現在法國里昻中法大學肄業方岑武進縣人現年十九歳曾在上海麥倫書院畢業現在法國里昻中法大學肄業吳續新（女生）武進縣人現年二十五歳曾在江蘇省立第一女子師範學校畢業現在法國里昻中法大學肄業方藴（女生）武進縣人現年二十二歳曾在武進縣立女子師範學校畢業現在法國里昻中法大學肄業方裕（女生）武進縣人現年十九歳曾在上海晏摩氏女學校畢業現在法國里昻中法大學肄業「學校證明書」兹據本校蘇籍學生趙開章桐狄福鼎虞炳烈廉劭成吳凱聲陳洪陸振軒孫立人李亮恭汪德耀顧楫徐頌年方岑吳續新方藴方裕等函稱擬向本省省議會請求請議補助私費生案需得本校證明以昭鄭重等因查該生趙開等十七名現確在本校肄業兹特爲之證明此證 
[如臯同鄉討論治江問題]  
　　自治江會南漕築壩問題發生如臯受害最大由如臯代表黄文濬等於本月十六日假各路商界總聯合會開如臯旅滬同鄉會下午二時開會商界各界到會者二百餘人當公推沈君玉坪爲主席振鈴開會首由如臯各團代表胡兆沂黄文濬張相兪銘德湯景槎分次報告如臯被害情形治江會内幕並代表等經過各項函電羣情異常憤激議决各種對付方法（一）通電省長省議會江蘇六十縣各團體各報館北京同鄉京官内務部財政部全國水利局（二）推舉京官張君畟人周君韶成到水利局要求查照成案辦理（三）由同鄉會組織委員會執行關於此事一切進行事宜由主席提出委員十一人繆君鏞樓沈君卓吾江君序三沈君玉坪道君賢頌劉君振東徐君覺世姜君慕韓趙君錫五吳君鳳輝朱君鴻基經衆表决（四）質問治江會臨時主席張嗇老關於議决電咨省長停築南漕議案已未執行（五）省長不顧成案批准築壩赴平政院提起違法之訴 
[塘工局否認浚浦局攬辦升科]  
　　奏准有案何得擅自變更 
　　江蘇特派交涉公署近據浦東塘工善後局董朱日宣呈稱略以此次浚浦局所議决浦東升科辦法計上寳兩邑爲築路及公衆之用者得百分之六十五會丈局得百分之十浚浦局得百分之二十五等云查塘工善後局成立之初奉前清江督奏准有案凡浦東灘地各地主之升科銀兩概予撥歸敝局專爲修葺路政及規劃公渡之用乃浚浦局洋工程司海德生攬辦升科據爲己有計十年來所收之費爲數匪細此次因敝局之反對陽爲退讓隂實操縱升科何事該局竟擅自支配敝局萬難承認爲此呈請鈞署勿予簽允并請轉飭會丈局曁浚浦局將十年來所收升科欵項如數撥歸敝局以資公用云云 
[俄災振濟會之彚報]  
　　昨日俄災振濟會上海部假座青年會舉行游行籌備委員會閉幕會到會者有晏摩氏女學毛復初華童公學陳葆藩進德女校黄祖貽民福學校翁國勳救國十人團唐豪商務印書館黄警頑女界聯合會黄宗漢中華全國道路建設協會吳山全國青年協會黄介民及該會幹事長王草山等當推王卓山主席陳葆藩紀錄主席起立道謝略云此次游行竟得美滿結果全賴諸位委員及各界諸君熱忱公益之贊助鄙人代表全會致謝繼由翁國勳答詞略云此事係吾人應盡之義務昨日所得之結果仍幹事長及各股主任及各界熱心人士之指導同人等不敢居功至此作息片刻後翁國勳提議組織募捐委員會請游行籌備會委員全體加入並分頭敦請熱心人士擔任委員以利進行衆通過嗣復由陳葆藩提議今晚（十七日）五時假青年會會客廳開募捐委員成立會推舉委員長及各股主任並討論進行方法凡游行籌備委員均請准時到會出席陳君提議經衆討論良久一致通過即請文書股發函通知游行籌備會各委員議畢散會 
　　又俄災會自昨游行後各方贊助頗爲踴躍日昨該會游藝股與笑舞臺後臺主任張嘯天君接洽商請演劇助振張君及該臺諸同志以振俄災不僅爲盡人道互助之責抑亦以表示國際間之友誼全體慨允贊助而前臺亦由游藝股請張君巨川與經理許君商妥以包費半數捐入該會 
　　又該會幹事王卓山於昨日上午九時至西門省立第二師範演講由該校教務主任沈佩畦君招待全校學生一律贊成慨允組隊募捐 
又中法通惠工商學校日前特派吳虞二君爲代表報告組織募捐團情形並領取捐册徽章云 
　　又俄災賑濟會得浦東消息云自公推楊無我陳梅心葛叔莊等二十餘人爲本會職員後昨又委韓君尚德親往四鄉向各職員接洽今得韓君報告於十四號至南橋接洽各當道後即在下午五時假縣高第一女學邀集學商各界開臨時會推吳雄江爲主席即由韓君報告俄災種種情形並無條件交還之東清鐵路三千萬所購膠濟路當塲有奉賢第二童子軍即捐洋三元餘繼而討論甚多曹雋梅謂待捐册到後即可分頭募捐汪百謙和議通過時已七時矣翌日至青村等處接洽此次浦東方面雖亦有荒災對於俄災非常踴躍云 
[鹽阜商會函告反對分設稅所]  
　　上海縣商會昨接鹽城阜寗縣商會來函云逕啓者江北各縣自民國五年改釐爲稅由各商會代表與前財政廳反復磋商條件有歸併局所以杜紛擾一節行之數年商民稱便鹽阜從前共一稅所今忽分而爲二兩縣轉輸貨物隱然有重徵之害若不力爭執恢復原案將來各處稅所日漸分設釐金惡政恐又復舊商人擔負其何以堪除由鹽阜商會會銜函請南京總商會就近與財廳交涉外用特印呈原函卽祈察閱倘荷贊同并乞急起直追非達原狀之目的不止素仰貴會熱心公益事關商界利害如有高見尚希賜教爲盼 
[日華紡織工要求加資之急迫]  
　　國聞通信社云日華紡織工要求加資一節已屢誌前報昨該會又發出覆大班一信照錄於後後藤先生你的信我們讀了我們所舉粗細間之工資係以一例餘因粗細間工人最多占全廠重要地位旣此部低於他廠其餘可想見了至若公司房浴堂等件在他廠不知早行若干年了想先生深居廠中或不得知是以並告現在先生旣不允許多們的要求我們又不能餓着肚皮做工祇好與貴廠暫時别離靜候廠主速醒恭祝大安此外另有休工通告休工宣言各一篇立意措詞亦極懇切焉 
　　浦東陸家嘴日華紗廠全體工人前有要求廠主增加工資數成而該廠佯允照加一成迄未實行日昨（星期）夜班係五時上工而各工人均以不加工資不上工於是相率罷工雖經調停仍無效果云 
 
 

Page 14

 
 
[縣議會之恢復聲]  
　　川沙灌雲兩縣 
　　川沙縣議會議長陸炳麟包志澄昨復上海縣議事會副議長李右之函云江蘇縣議員聯合會於民國五年成立於上海至六年請願無效暫行停頓今者自治復活亟應繼續前會以資討論兹假上海英租界福州路新清和一衖達誠礦務公司爲江蘇縣議員聯合會事務所敬請貴縣推舉代表到滬接洽無任盼禱等因准此用特修　公推吳敬仲爲全縣代表到會接洽以利進行至紉公誼又灌雲縣議會副議長孫濤代電云讀悉大示擬賡續江蘇縣議員聯合會己假定達成礦煤公司爲事務所敝縣同人一致贊成俟推定代表立即赴會以資就近接洽謹先電聞至縣議事會恢復根據省會己有先例可循應即聯合各公團一致力爭以維法案除分電省長請求外並希轉電各縣協力進行是所至禱云云 
[旅滬閩同鄉爲厦聲不平]  
　　聯合通信社云厦門聲報前因觸犯當地官廳致該報記者楊愚谷被拘判押一年六月等情己迭誌前報兹悉本埠旅滬閩同鄉賣近以閩人翁吉雲刻自厦門演講畢來滬特函請翁吉雲訂定日期在該同鄉會開會報告眞相以資對付云 
[新聞記者聯歡會之演講宴]  
　　陶益爾君講新聞學戚秀甫君講養蜂學上海新聞記者聯歡會於昨日上午十二時假赫德路新閘路口簡照南君花園開聚餐會並請前大陸報現任星報主筆陶益爾君與養蜂專家戚秀甫君演講到者除聯歡會會員三十餘人外有來賓陶戚二君與王大章君·譚雪芬女士·謝福生夫人等十餘人豫由園主請李鐵邃·劉豁公·鄭健廬·許壽萱·鄭恪夫君等相助招待偕導衆賓遊覽園中勝處另飭人在園門懸掛國徽並在花園中四面廳佈置座位遍懸萬國旗幟兼備茗點菓品之屬一時半齊集客廳叙餐宴次由謝福生君起立致詞謂今日爲修改章程後第一次聚餐又值天朗氣清園林幽勝頗可爲一佳妙之紀念遂先介紹會中預先公請之女青年會譚雪芬女士鋼琴獨奏譚女士奏琴兩闋得心應手極爲優美闔座鼓掌次由陶益爾君演說演題爲「個人對於新聞之經驗」謝福生君翻譯嚴諤聲張滇叔二君紀錄略謂鄙人曾憶數月以前本埠忽得南寗來電謂孫逸仙夫人在桂林爲盜刦去此新聞即由美國通信社電達紐約於是紐約五十餘家報紙皆披露之嗣後始知此事非確當時發表此新聞者實含有政治作用爲新聞宣傳家之一種手段也又如歐戰停止前四日在美國巳得到休戰電報歐戰停止在十一月十一號而美國於前四日卽得休戰之電則其非確又可知綜觀以上兩事吾人卽知新聞首重眞確新聞記者最應防止者卽爲宣傳不正當之新聞個人或某機關有此種新聞之宣傳則個人或某機關亦必受其影響即登載此項不正當新聞之報館有時爲人告發受賠償名譽損失之判斷因而經濟上大受損失亦意中事也故鄙人以爲新聞記者第一所應注意之事卽在「眞確」美國大新聞家之言曰「新聞貴先得惟須確實者」蓋「先得」果爲新聞家所最重要之事然得之而非確者毋寧遲也「眞確」兩字非特爲新聞記者道德上之關係其實事業之前途亦與有關新聞記者果欲發展其事業誠非力求「眞確」不可也去年北巖爵士來華時曾爲鄙人言曰新聞記者首應「眞確」次貴「有進取精神」兼此二者自不難於新聞事業上有所建樹其次則應「有恒心」及「設法推廣新聞之來源」苟於上諸端加以研究而力行之必可成爲一良好之新聞記者而爲社會所信仰·所尊重也良好之新聞記者苟不願終其身於新聞事業則必於最短期間立可獲得其幻想中所欲就之事業因新聞記者而能達到良好之資格則他事將無不可爲矣杜威博士之言曰「中國最重要者即在能造就男女在思想或品格上之獨立之精神」此種精神將何以表現之則新聞記者之紀載詳確是也故簡言之新聞記者能忠於其職務結果卽可以救國而有餘吾知諸君必以斯言爲然也云云次由芬區君代表全體會員致答詞並請南洋兄弟烟草公司李鐵邃君奏西班牙五絃琴並發爲歌唱極饒韻趣衆鼓掌次請養蜂專家戚秀甫君演講戚君現養蜂事業上研究實行十餘年頗有心得其演講四時養蜂之情形極耐多味略謂養蜂所最應注意者爲冬季蓋冬季之時一應防缺糧二應防受冷缺糧可以蜜補救防冷則可使蜜蜂微動生熱以爲救濟養蜂當用心不用手即心宜常注意而手則不宜觸動之謂也至二三月時蜂漸發達生子分蜂收蜜之法極宜改革中法之動手硬移用中法營養僅能得蜜三五十斤若改用西法柔法移之可得蜜約三百斤也夏季則宜使其透風而不熱秋間亦有舉行分蜂者惟與春間之分蜂性質有不同耳云云衆大鼓掌謝福生君致詞道謝簡照南君假園等之盛意李鐵邃君亦致謙詞相答聚餐畢復至花園攝影並開會討論下届聚餐事宜議决由庶務幹事擔任又南洋兄弟烟草公司分贈新製白熊牌香烟每人兩盒至三時半始散 
[兹善團覆縣教育會函]  
　　陳述議遷同仁輔元堂義塜之經過 
　　上海慈善團爲中法學校推廣校舍商讓同仁輔元堂塜地一事昨復上海縣教育會公函云敬復者接奉台函誦悉一是查此事於上年夏間法公董局因中法學校擬欲推廣校舍商讓同仁輔元堂地產及該校毘連之塜地一小部分由敝團公同商允以除去塜地之外酌量調換乃法公董局計畫終不免涉及塜地當托華董屢往接洽一味固執迄未解决最後託哈華托具函質問尚未得復今於三月三十一日由沈縣長邀集敝團各會董磋商並函示應准遷塜換地理由開會主席當經各董在署會議簽名表决此經過之實在情形也辱承函詢合特奉復附中法學校推廣校舍商換上海慈善團地產記略 
　　民國十年六月接奉法工部局函中法學堂欲推廣校舍造就中國青年現有地位不敷應用要求本堂將毘連該校一百八十二號之地產以相宜條件讓與六月二十日開董事會公决該地因本團日後另有要用未便出讓婉詞復之六月二十一日函復該地内有一部分多年義塜自應保存餘地分别租出期滿後另有要用六月二十四日法局來函繼續要求並謂義塜可以無慮將來無論遷移或另覓一地公董局應盡力協助該地租户拆讓房屋亦可酌償損失七月十九日開董事會公决該地將來本團另有要用未便出讓即行函復七月二十日照案函復八月三日法局來函謂商讓者係一百八十三號地之一小部分並非全地九月十九日開董事會公决本團慈善業產本屬未便商讓而中法學堂爲推廣校舍本團亦願贊成但雙方兼顧未有善法公議請由陸崧侯陸伯鴻兩先生與法公董局磋商兩全之策惟義塜地斷不能遷動九月二十日致函崧侯伯鴻先生請與法局磋商十一月三日法局來函交來中法學堂原有校舍圖樣及所擬擴充校舍圖樣願將法產公館馬路西北角之敏體尼蔭路地一方連同所造房屋調換又寗波路上築直路線劃去路地一方當償還地價十一月二十七日開董事會公决由本團繪圖將可以讓出之公產詳細指明函復法工部局總董酌量調換總以無碍義塜爲標凖一面仍請崧侯伯鴻兩先生與法工部局接洽十二月一日復法局函除塜地外通融酌換送去地圖陸伯鴻先生交來法局所繪調地圖樣學堂需用之地向南一方有東西兩角伸出之處與本團原劃路線略有不符十一年一月十二日開董事會閱看法局來圖公决先推議董二人會同履看如無大碍可以照允推定姚子讓賈季英兩先生於十六日履看一月十九日姚賈兩先生復函該地業經會同履看按照所開尺寸雖已逼近塜地尚可不至碍及一月二十日致函崧侯伯鴻兩先生卽照法公董局最近圖樣彼此調地請爲轉復嗣准伯鴻先生知照謂法局已允塜地不遷惟地面須鋪種青草庶不碍目當以修治塜地事屬可行惟沿塜地北面應由本團加砌短垣或築鐵欄以清界限爲答一月二十五日陸伯鴻先生交來法公董函（係致華董）及圖樣三紙一爲中法學校調與本團之地圖一爲中法學校劃用本團地產之地圖一爲寗波路築直路線劃去路地一條之圖察閱學堂劃用本團地產之一圖其界綫仍連塜地在内顯與前議不符當向伯鴻先生申說請交法局更正方可進行函圖仍交還嗣准伯鴻先生面復云法局總董允不遷塜而地面上須任學生休息時散步行走不得阻斷詞意堅决事在必行當議再開臨時會公决經理等查此項地產原係英商哈華托掛號道契爰將此事面詢應有何種辦法據答當爲函詢法局俟復到核辦三月八日開臨時會經理報告最近經過情形公决俟哈華托得復知照到團再行開議三月三十一日沈縣長柬邀董事會各董及正副經理到署以准法工部局總董函請轉商本團調換塜地爲推廣中法學校操塲之用等因並由縣函示理由内開中法學校推廣校舍操塲爲注重教育起見且係華人子弟應互相協助查所商調換之地爲慈善團本身計尚屬有益慈善事業養生重於送死而教育尤重於養自應妥議調換即請交董事會决議應否自動將該項義塜完全遷去抑僅遷一部交換地迅爲議决見復等因是日各董已集縣署卽在署開議請由縣長主席會議結果多數贊成全部遷移並提議附加條件四條（一）法工部局調換與慈善團之地以後不得再劃入馬路（二）華董得隨時視察中法學堂之教育狀况（三）義塜歸慈善團自行辦理由法局償還遷費（四）慈善團未滿期之出租地拆除房屋由法局自行直接辦理並查照來函酌償損失以上各條全體通過除復縣公署外仍請華董與法局接洽 
[奉賢官紳籌賑之近訊]  
　　奉邑春賑除東一鄉以自募捐欵業己散放外昨籌賑會開會由賴縣長主席稽核塲境飢民口數竟近二萬議决第一批查照民五年春賑辦法極貧大口每六百文小口半之次貧大口每三百文小口又半之定於三月底散放又以縣境貼糶户多欵少故於江浙皖義振會撥欵二千元内劃撥一千元爲内圖貼糶之用惟第二批振欵尚無着落非竭力籌募恐不能如期散放云 
[張君勱在美專講演紀]  
　　題爲美術上之三大主義 
　　昨日三時上海美術專門學校請張君勱君講演題爲「美術上之三大主義」先由校長劉海粟介紹即由張君登壇演講其詞甚長節錄如下大略述精神作用分智·情·意·三者研究一切科學及哲學是根於智剏造美術是基於情美之感情有啓於自然者有發於人造之美術品者但自然界傳達感情是自然界之自身於人工無與美術品乃由人造者因此可得美術家與美術品之定義蓋美術家者本其深邃感情製作品物即藉此品物傳達其情美術品者乃成於作者之情感即傳作者之情感於他人者美術細别之有繪畫雕刻等是由視而引起美感者音樂是由聞而引起美情者是類美術表現感情自來有三主義一自然主義二理想主義三外現主義自然主義注重寫物之情態即自然之情態著之永久其後有略加主觀想像力於其中者如人首馬身附翼天女等像理想主義則與自然主義恰相反注重寫普徧的形式美而所謂普徧的形式美者完全根於作者之理想希臘及文藝復興時代之雕刻即此主義之代表作品外現主義又與理想主義不同唯理想主義因寫物之普徧形式而變物之本來面目外現主義因專寫物之特殊處而變物之本來面目則同外現主義在歐洲各國現盛行云總之理想主義寫物之普徧形式而略其特殊處其弊在單調單形而流於呆板自然主義注意寫瞬間所見之特殊形狀其弊在役於自然而忘自我外現主義注意表現心之所感其弊在全遺物之現實相取一切形相具體的表現吾人一切心作用其庶幾近於道乎講畢掌聲雷動末由劉校長略爲申引散會時已鳴鐘五下矣 
[小學教職員研究會開紀]  
　　研究設計教學之實施法 
　　上海各小學校教職員於昨日上午齊集尚文路勸學所開分科研究會與會者有南北縣市鄉公私立小學校二十五校校長教職員等七十九人十時開會由勸學所長李頌唐主席發表提議研究問題畢介紹吳研因君出席演講設計教學法即由吳君舉例說明設計教學與非設計教學之優劣比較並說明設計教學之種類及其效果次由吳君介紹沈伯英君出席報告前在蘇州一師附屬小學時對於設計教學實施之概况經沈君報告畢即由列席諸君討論實施設計教學問題咸謂按近今教育先進國對於小學實施設計教學法教材教法純取活動的凖兒童心理發達之程序取社會環境接觸之事物因勢利導以發展其固有之本能學者旣饒興味教育亦無忓格法良意美無逾於此現在吾國試用其法者漸見成績宜指定各省區師範學校將設計教學法加以研究並由師範附屬小學及城市規模較大之小學先行實施作爲模範俾資仿效庶教學良法可逐漸推及全國復經列席教職員先後發表討論教學方法及啓發兒童之智識問題互相研究迨研究畢已逾午時遂退席散 
[昌興郵船載來之大條銀]  
　　前日星期六昌興輪船公司之某郵船由歐美來滬載有大通銀行之大條銀二百二十一條因在封關期内須於星期二方可提岸入庫 
[昨日之金融市况]  
　　昨日上午銀幣市價又漲爲七錢二分七釐下午又高六二五爲七錢二分七釐六二五較上日大一釐三毫七五聞係時事風聲甚緊有人收藏現洋之故三月底期洋上午七錢二分七釐二五午後七錢二分八釐與前日同四月半期午前七錢二分八釐二五午後七錢二分九釐二五大一釐五三月底期洋爲期己近交易不多四月半繭汛當令各絲廠家有買進之勢洋釐恐將續高 
　　銀拆上午一錢下午九分銀根仍鬆各銀行今日封關星期二開業云 
[五金業最近之概况]  
　　五金業中所營之小羊皮係供各紗廠中所用者現滬地存貨雖不多而市而因匯率漸長水脚減跌故此次小羊皮市價亦小如怡和之三猫牌前由大生紗廠買進每打元四十兩後現少成交前日由某公司裝到五百餘打係二十二時至二十六時花旗貨此貨定價劃算成本合申元三十八九兩現已存放洋棧中按之近日申地市面尚須吃虧也 
　　歐戰時代鐵價飛漲數倍蓋因各國軍用需要皆盡力購存以備製械現在步步跌落英日等國巳將所存售出尤以日本爲多數當時之奇漲先緣承接俄國造船之需後俄國戰事不振取銷造船之約存鐵已漸售去兹先令後勢看長各國工人回復入廠工作者人浮於事因此罷工加資不能有効各工廠非惟不加反有減短之意一般五金之鋼鐵等貨皆有看賤之機會云 
[一星期米市之調查]  
　　滬地米價此一星期來逐見平落頂高廠機白米最大開至十二元六角現每石小去五六角中次之米及航船米等亦跌去數角調查南市一隅此一星期間浦江中共到米船一百六十餘號内南帮之蘇同青角松江黎里𧈢蚇等米居十之六七北帮常錫一帶之米十之三四各船户之赴王港涇等處進香者已皆事畢故紛紛裝米來申到貨因而湧旺市上銷路則頗呆滯各米店於此下山之勢皆觀望不敢多進祇供門市銷數行家放賬取締甚緊故更見冷淡米客方面竟有前五六日所到之米船尚未售去内地行家來信催賣將價跌小尚無受主觀此情形市價一時難以轉高也 
　　白元（即糯米）值此立夏節將届本外埠各作坊辦去製酒釀者甚多而到貨頗少逐日所到之數不敷應銷長江蕪湖等之客糯接濟市價不致昻貴不過漲起三四角現開至十二元之譜市價必須過端節後方能鬆動云 
[棉紗交易之近訊]  
　　棉紗本星期内絶無正式市價標凖紗爲一般空頭者預定方針乘時勢不靖客帮於封關時期内出門游覽卽極力壓小是以逺期者每包須跌小十兩之譜近期亦跌七八兩本紗之二十支及十六支之缺貨者尚能不爲所動其餘亦受影響日日行之見機者乘此收進日紗不少故星期六以來有貨者皆不願出脫客帮欲買者亦束手觀望是以昨日之星期客帮大包完全未有成交亦前所未有公會上小包内地客帮反見活動買成有一百餘包故預測今日封關交易仍不能暢旺也 
[本星期進口之印日紗]  
　　本星期印紗無進口日紗輸入計三千六百二十二擔自元月迄今進口總數計印紗七千七百二十擔日紗二萬一千零七十擔本週中計運往寗波日紗六十擔南京印紗一百八十三擔日紗六十四擔蕪湖日紗十六擔漢口日紗一千一百零四擔宜昌重慶日紗一百五十七擔高州日紗一百二十擔天津日紗十二擔温州日紗三十五擔香港印紗三百六十擔日紗一千三百六十六擔本地印紗四百五十擔日紗一百五十擔其餘别處日紗十五擔本週止本埠計存印紗四千六百零九擔日紗一萬一千五百四十八擔云 
[尚有本埠新聞等轉入後頁]  
雜評二 
[不可思議（旡用）]  
　　今之政府爲不可思議之政府也以致釀成如此不可思議之時局政府不可思議而人民果有逺到之眼光强毅之實力居心坦白處事大公未嘗不可揭破政府之迷夢而厝國於磐石之安無如人民昏昏焉昩昩焉黨同伐異入主出奴末世之政客好濟私利之作用結合愈多糾紛愈甚故凡爲國民者宜超然立於各種黨派以外某種主張而是焉吾亟予以同情之表示某種行動而非焉吾亟予以嚴厲之抗爭斯正者得助而不正者失助天下禍變亦得因以減少若人各一心心各一理甲傾於某方者言論行動無不惟某方之利害是視乙傾於又一方者言論行動無不惟又一方之利害是視緣此根本上不同之點而愈演愈奇愈奇愈幻馴至不可思議之事日出而未有已試察時局危若纍卵人民不早覺悟終必負助長野心家擾亂之責而已且捲入其漩渦易曰履霜堅氷至今霜見矣人民於此其聯絡一氣捐棄猜嫌正告當道之息爭乎抑是丹非素左袒一方或沈靜凝默兩置不問乎不可思議之時局吾亦以不可思議之手段應之乎抑持磊落光明之態度以與不可思議之當局相周旋乎其幾至微所關甚大人民其熟審之 
 
 

Page 15

 
 
[本埠新聞二]  
[本星期成交之紗數]  
　　本星期來紗市成交之數較上週見减印紗存底稀少到貨又寂是以成交極少本週中售開者仍青島帮辦去十支紗三十五包價一百三十五兩餘無交易本紗成交凡三千九百包計十支五百包十二支六百包十六支二千三百包二十支五百包均係五六月期貨日紗上海紗廠售開十六支雙虎牌一百包價一百四十七兩小包紗通崇海帮有交易本週中售出三千一百包云 
[各團體會議新天輪保銀問題]  
　　議决致函英商會請主持公道並推代表向保泰交涉華商維持會因接潮州會館潮州糖雜貨聯合會來函略謂敝帮聚大等號去春代汕頭英發等號租新天輪船由蕪湖運米往汕詎至南澳海道沉没該米貨係上海英商保泰公司保險銀八萬九千餘兩該公司藉詞不賠交涉數月無效乞貴會鼎力援助邀集各團體開會討論以維商業而彰公道等情該維持會特於昨日下午二時邀集各團體代表假公共租界老靶子路粤僑商業聯合會開會討論對付方法各團體代表之蒞會者爲粤僑商業聯合會陳炳謙梁綸卿何萼麟朱允秋張淑銘謝卓羣廣肇公所湯節之潮州會館李少庚潮州糖雜貨聯合會李璧初大埔同鄉會楊虎臣楊惠廬廣安堂彭桂航愼安堂何覲林愼守堂黄式如何少莊裕安堂陳禮庭仁榖堂米業公所張樂君葉惠鈞等計共數十人由副會長葉惠鈞主席宣布開會理由將潮州會館等來函宣讀畢次將會員許奏雲所提出之意見書一通宣讀其書中大意係據浦東爛泥渡保源棧失火一案爲比例固結團體一致交涉不達目的不止遂由衆會員各抒所見互相討論僉謂聚大等租用新天輪之始曾向保泰詢該船可保若干因該船係天津所造當由保泰向天津總行詢問據稱保足至十三萬兩有保泰復聚大號函可憑聚大始將該船租定裝貨今因出險保泰忽藉口新天係屬木壳裝貨太多難經風浪以致沉没不肯照賠前後言語矛盾顯係有意圖賴商帮萬難承認磋商之餘遂提出兩項辦法（一）總商會對於此事昨已致函旅滬英商會請判曲直本會亦宜據此辦法致函英商會要求主持公道（二）公推代表先向保泰和平交涉如無結果再爲最後之主張以上兩種方法由葉主席先後付衆表决當得全體一致贊成並推定葉惠鈞湯節之陳炳謙歐鏡堂馮佐之五人爲代表擔任交涉事宜議畢散會時已六句鐘矣 
[華商電氣公司股東年會紀]  
　　華商電氣公司昨日午後四時開股東常年大會到會股東共五萬五千二百三十股公推莫子經爲議長首由經理陸伯鴻報告辛酉年營業狀况略謂電車部份乘客較前年增出三百二十八萬三千零四十五人車資收入以銅元計增出八百四十六萬七千零十一枚惟銅元合銀元則虧耗至五萬三千三百五十餘元之多各路雙軌行將告竣往來順捷可無停頓去年新添車輛四部尚嫌其少故去冬又向德國定購十餘輛至電燈部份前年所置一千六百基勞伏脫之交流電機上年二月中雖遭損壞幸卽修竣但裝火表後燈户燈數平時約點四萬餘盞而年底新年不下七萬盞致一時電流不能供給頗覺困難幸上年所裝之三千五百基勞之機現己裝竣而近來又向德國訂購六千四百基勞伏脫之推平足云次首席提議增加股本案經到會股東全體决議本公司因推廣營業公决增加股本一百萬元均由老股東按股照繳分爲兩期本年隂曆六月初一日起至六月末日止爲前期繳股期限明年隂曆六月初一日起至六月末日爲後期繳股期限次支配利息照上届修正章程辦理衆無異議次選舉董事監察人公推朱少沂楊菊生爲檢票員開匭唱名至晚八時尚未完畢所有當選董事監察人名單容再續錄 
[大中華紗廠股東會紀]  
　　昨日（十六日）爲大中華紗廠第三届股東會開會之期廠址在吳淞藴藻浜是日由該廠預備專車計到會股東約三百人共八千一百餘權午後二時振鈴在該廠公事房開會首行推定鮑咸昌君爲臨時主席次由董事長兼總理聶雲台君報告本廠經過情形略謂本届股東會得在本廠公事房開會而諸君到會又異常踴躍鄙人引爲至幸惟是本廠籌辦及今二年有餘兹試將經過情形分别報告（一）廠基初定藴藻浜原因地價人工二者較上海楊樹浦一帶設廠爲廉當時本廠基址購進每畝去價平均不過三百五十兩全廠占地一百五十畝共價不過五六萬兩近已漲至二千五百兩照時價可值銀三十七萬餘兩（二）機器初購英機三萬四千錠後因英國罷工交貨延期適本公司廠屋竣工已久爲急於開廠并減省成本及開繳起見又添購美機一萬一千錠現本廠共有四萬五千錠連電機廠及一切設備在内平均扯價每萬錠僅六十五萬兩現今新廠訂購紗機及設備每萬錠最少亦在七十萬兩以上且有紗廠每萬錠費至九十萬一百萬或一百廿萬兩者（三）營業本廠自去冬始開車一萬二千錠近已開至二萬二千錠屈指至今約及三月除開繳外約盈餘五萬八千餘兩尚有八千錠業已裝好試車約下星期開足再有一萬錠抵申不日亦可裝齊其餘五千錠均已起運在途預計隂曆五月以前四萬五千錠均可開齊以現在花紗時價計算除開繳外每年約可盈餘九十餘萬兩以上各項如廠基紗機雖照時價稍有利益然尚顯而易見此外尚有可樂觀者即本廠在事各重要職員如尹任先薛次莘汪孚禮劉錫祺諸君均能潔己奉公熱心從事但本公司原定股額二百萬兩據昨愼昌洋行技師核實估計本公司資產照時價應值三百餘萬兩等語次由監察人鮑感亨報告上年賬略通過次投票選舉董事及監察人次討論董事會提議修改章程第七條及第五章均通過次討論增股及募債案議决股本增至三百萬兩並予董事會以募集公司債或借整欵之權再次攝影選舉開票之結果計董事七人聶雲台得五千九百零五權聶愼餘四千五百五十七權尹任先四千四百九十二權聶管臣三千七百三十九權鮑咸昌三千六百九十四權當選次多數盛竹書任筱珊盛蘋臣又監察人以盛竹書兪壽丞二君當選散會已七時矣 
[大中華紡織廠開幕紀（續）]  
　　（七）「電機」一本公司發電機共有兩架一爲德製一爲英製各有一千啓羅瓦特皆爲臥輪發電機共可供七萬錠之用開機以來運轉極佳亦不顫重發聲鍋爐爲英國拔卜考克自動加煤式共四只因煤炭燒透烟突無烟而煤渣色白故能用煤省而效率高二修機廠共有車床刨床銑床鋸床磨床等共十餘架皆英國最精製品廠内機件如有損壞概由此處修表或添置備件亦由此處製造（八）「工帳房工人每日進門先將工摺交於門房由工帳房派人蒞塲監察收集待工人憑銅牌入廠後各處監工員登記工單報告工帳房工帳房即憑記工單在工摺上蓋印同時記入總表用以存底全工或半工各有圖記蓋印完畢分别至廠内各部由監工員按名發給工人每至半月終統計一次將工數及工資數照總表結算清楚送總理處稽核員核遇簽字後方可塡入工摺並將塡就之一頁撕下交由各處監工員轉發工人至發工日期各工帳員將各工人工資預先分别置木匣内分赴各處工人即憑此紙作爲支單向工帳員支欵故一廠數千工人可同時於數小時内一律發完手續旣可清楚工人亦不致荒廢工作時間每期發完後即將各處工資數目塡入全廠工資總表報告總理處有核各科工人之工資均有一定之資表先由各處監工員擬定次由技師核准工帳房即憑此結算廠内如有新添工人概由各科技師考核將工人號數及職務塡入請給銅牌工摺知單並經技師簽字送工帳房照數發給如有開除工人亦由各科技師塡寫請給工資單然後發錢出廠（九）「什物棧」一佈置廠内所用物料名目繁多故存儲方法必求極易於領取與檢查遂分門别類標題列表或架或櫃依次排列計分五類（甲）機件（乙）機料内有（一）機器附件（二）工具（三）電料（四）（原料五）雜件（丙）器皿（丁）建築（戊）雜物其存儲之次序即據此分類佈置之二簿據本棧簿據一概仿用新式每日收入物料登記於逐日收進什物簿同時報告總理處領出則登記於物料收支表極便檢查每月及年終並造有收支總報告至收貨時則按照本公司備辦物料知單檢收發貨則憑取物知單照發各種知單每頁僅記一種名稱蓋便於分類計算開繳也兹將兩種重要知單略述如後甲取物知單一各處需用物料時將本處取物知單塡寫三張第一第二兩張交與什物棧憑單取物第三張有根備查其在什物棧之兩張其一留底其「交會計處算開繳二如領而無現貨時將該領條註銷俟貨到時再行塡單補取如所領不足須當時改正以便日後核對乙備辦物件知單一廠内如欲購買物料須先塡寫備辦物料知單至什物棧再由什物棧塡寫四張一張留底三張交採辦員採辦員即將此三張送總理處簽字核准後方可赴行家購買如己成交即將二張交行家存執一張由採辦員留底二行家交貨時須將此二張知單連貨送至什物棧俟騐收無誤由什物棧蓋章並留一張作爲發票行家取回一張作爲回單至結算貨價時行衆即憑此單收欵（十）「庶務」庶務爲總理處之一部份·專理全廠雜務凡工人膳宿·職員膳宿以及醫室·長工·廠巡·茶房等均隸焉兹分類述之於後一工房本公司備有工房六十六幢專爲本廠工人住宿男女分别居住各科如有新添工人而願寄宿者須由各科預先通知騐看銅牌後分别發給租約以定鋪位房租每月結算一次每人取費五角二飯票本公司備有男工飯廳可容四百人僱有廚司承包飯食工人如願寄食者概由庶務處發給飯票吃飯一次蓋一印章俟每期發給工資時憑單結算另有女工飯廳刻正在籌畫建築中三醫室本公司本有設立職工醫院之計畫今以籌設不及故暫設醫室一處請醫生一人主持之凡工人因工得病或染時疫者可由各科通知就診職員亦然所有醫藥費概由本公司無擔任（十一）「俱樂部」本公司以職員工人終日勤勞不得不有康健之身體·與活潑之精神故組織職員俱樂部内分游藝·書報·運動三門運動則有足球·籃球·網球·隊球·手球·木馬·鐵槓·拳術等書報則有閱書室·各種工商業雜誌書册·及各種報紙尚屬粗備游藝則於每一星期開會一次職員工人多聚會一堂如活動影戲·幻燈影片時常開演以啓發工人之智識並以引起生活之興味冀可勤於工作（十二）「紗牌」本公司紗牌用大中華全國地圖爲紗牌名爲「大中華牌」蓋以引起閱者之國家觀念（完） 
[寳山城外之白晝路刦案]  
　　寳山城南門拆造改寛後汽車出入頗爲便利昨日下午該城門外距離平里許發生客籍游民攔刦之案緣有沈某者身畔藏有銀洋出城距早被該游民等窺見跟踪至該處由數人上前假托售買香烟爲由硬掗與沈某所藏銀洋之衷中沈見其形跡可疑拒絶不受詎該游民等即將沈囊内銀洋八元搶去沈與之抗拒互相毆打有數匪伏在田間一擁而至沈寡不敵衆一手傷骱尚有未傷之手將匪扭住大聲呼救附近聞聲出而飛報警士到來當將數匪捕獲解縣訊究尚有數人己被脫逃該道地當要衝馬路直達砲台灣車站該匪膽敢白晝路刦行人現由城董稟請縣長請設警士派出所以資保護云 
[華服少年攔刦珠飾]  
　　有住居馬立師長浜路之婦人老三向在妓院爲大姐近姘警長某賃屋於斯前晚七點餘鐘老三裝飾旣畢擬應一品香某客之約出門後即有衣服華麗之少年四五人跟踪其後老三以爲一班拆白黨不疑爲盜匪也迨至英法交界長浜路冷靜之處少年突出手槍攔住將老三手上所御珠戒二只珠圈挖耳等搶去及至巡捕到來已無從追拿老三遂投捕房報請查緝 
[九畝地捕獲兩盜]  
　　昨晨淞滬警察廳偵探在九畝地附近拿獲盜匪趙小弟高阿二二犯解送偵緝隊由郝隊長提訊據趙供去年九月初七日有阿榮根富小無錫等多人糾合小民往龍華附近浦中搶刦不知姓名之航船得洋三四百元小民祗分得洋數十元餘未犯過阿榮等現不知何往求宥高供是日小民雖則被合同往但未上船行刦時見趙手持兇刀餘人亦執利刃事後小民分文未得至十二月某夜小無錫等又在大馬路外灘駁船上竊得洋布一百疋消贓於某處每疋得洋五元是實郝隊長得供判令押候錄供移送司法科訊辦 
[綏遠副劵又之大奬號碼]  
　　昨日爲第十七次綏逺工振善後副劵開奬之期在西門外方板橋共和影戲院内舉行兹將開出之五大奬號碼及經銷各票號錄下頭奬五千四百二十三號本埠財運來二奬二萬六千二百六十一號本埠萬利源三奬一萬一千一百五十一號嘉興永最利四奬二萬六千零三十六號本埠大發祥又四奬三萬六千五百八十六號杭州大吉祥五奬二萬一千七百八十二號本埠大利元又五奬二萬四千三百二十一號漢口中華公司 
[警廳招領男孩彭金龍]  
　　男孩彭金龍年十三歳清江人上月二十七日上午十二點時在一區三分所管轄地迷路由崗警帶所於二十九日轉送警廳詰據供稱有舅舅朱和尚做蠟燭店生理我來滬方五六日有哥哥金鳳做銅匠我到後住在舅舅家一夜次日哥哥來領我去住了一夜雇黄包車送我到舅舅家去該黄包車到了東門將我放下我認不得舅舅家以致迷路云云現由警廳將該孩發送新普育堂留養一面印發傳單招該孩親屬到廳具領 
[張子卿之重婚訴]  
　　前日下午據婦人張瞿氏投地檢廳稟稱松江人今年二十四歳於前憑媒嫁與治下會館碼頭開設恒興米店之張子卿爲妻兹查悉張尚有大婦住在店中因此向論反遭虐待爲此來案請求提究治其重婚之罪等語奉諭着靜候核辦 
[大統路之火警]  
　　昨晚七時許閘北大統路北段永福里益記織布廠突兆焚如一段救火會聞警先以電話向某警區詢問地點該區答以火在胡家木橋該段救火汽車駛往察看毫無影響其時益記之火己冒穿屋頂而對門振華織布廠亦同時起火迨一段救火車往東折西駛至餘慶里口會員王某入内勘查通水之處適過街樓焚燬坍倒王被壓傷甚重當由會中人車送醫院療治火至十時經救得熄共燒樓房三四十幢之多 
 
 

Page 16

 
 
[法部派員視察司法]  
　　北京司法部近因各國司法視察團行將來華考察司法狀况故特派黄僉事南下分赴各縣調查司法現狀昨江蘇高等廳已令寗滬兩地廳曁各縣知事俟該委到境時妥爲招待云 
[少年宣講團游行宣講紀]  
　　本埠少年宣講團十六日（星期日）派游行宣講隊講員故硯香李謀邦等在閘北虬江路宣講因該處是日迎神賽會即以「戒除迷信及救災恤鄰」爲講題聽者甚衆講畢給發俄災狀况並本團破除迷信各種傳單云 
[南洋中學開會紀]  
　　昨日南洋中學校友會開臨時大會首由席裕昌君報告籌備建築校友廳捐欵委員會歷來經過情形畧謂自委員成立以來每星期日開會討論募捐辦法結果除前認三千金以外現於三月内募認五千金合計當在八千金以上惟委員會期限三個月己滿而與前定募捐一萬之數尚不足二千金同人等能力有限宣傳無方理當退職請求另行組織委員會繼由會長錢新之君付表决乃爲姚仲拔　少榮李柳溪三君提議委員會當延長至六月十五日以利進行不宜另行改組惟宜推舉數人帮同辦理公　以促進行衆贊同旋即推定汪少榮張鴻基陳祖年蔡之煒四人爲加入委員並議决己認捐數速繳務於五月終告結束末由張鴻基報告實收欵數鄭初年報告通信情形郭步陶于雲峰報告各種紀錄 
[比德學校十週紀念預誌]  
　　法租界辣斐德路上海市立比德學校創辦以來瞬經十載兹訂於四月二十三日（隂暦三月二十七日）下午一時起舉行十週紀念會其順序爲慶祝式·名人演說·新劇·校友聚餐等·聞所演新劇係兒童偵探情節頗爲新奇想届時當有一番熱閙也 
[江蘇平民自治會之籌備]  
　　聯合通信社云江蘇平民自治會於十六日（星期四）下午二時在檳郎路九十五號開第二次籌備會到者王鋼周夢園馬杰等二十三人蔣作新主席李豹章紀錄（一）開會（二）討論章程（三）討論宣言（四）討論大會日期倪端謂章程大致不差應候大會通過衆贊成宣言稿未成俟下次討論主席謂擬於下星期日開成立會倪端謂日期方近恐手續不完應定五月一日全體議决己五時許遂散會 
[山東路商聯會複選結果]  
　　山東路商界聯合會於昨日下午八時在金隆街會所開第三届複選職員會公推錢龍章主席報告謂今日開複選會因人數不足三分之一故不能舉遂請各當選人用記名投票法投票選舉公推檢票員錢龍章唱票員錢餘慶監票員鍾培生閔望之寫票何墨君童理璋計檢點票額二十四票林滌庵來函謂因職員多不相識不敢妄舉自願放棄遂分别檢查結果執行部正會長錢龍章副會長馬倬雲總務主任謝延燦助理錢餘慶徐引海文牘主任何墨君助理胡靜夫秦秉章會計主任鍾培生助理兪秋園陳善生教育主任周劍雲助理林澤豐趙雲芳交際主任周文明助理姚國勳趙厚堂調查主任吳發林助理葛馥徵吳星廣出席董事錢龍章馬倬雲周劍雲謝廷燦評議部正議長閔望之副議長朱存仁評議員沈雲卿嚴志鋆柳松源張蘭坪趙貫之林滌庵張耀廷程瑞欽屠用圭徐時隆桂守逸楊景煒陳聽鋆趙承訓陳開洪王鑫甫吳肇華玉賓夫嚴桂庭張茂森儉票畢公决發通知書後再開新舊職員交替會以便討論各種會務云云 
[漕河涇鄉經董之逐鹿]  
　　漕河涇鄉經董唐祖瀛被該鄉商學各界在上海縣公署呈控假公濟私冒收學費等各欵經沈知事准詞委任上海市經董陸文麓勸學所長李頌唐赴鄉按欵調查得實呈復到縣業經沈知事將唐之鄉經董任務撤消俟遴員接辦一時逐鹿者聞信後咸欲謀充到處運動頗不乏人云 
[律師事務所遷移須報告公會]  
　　上海律師公會昨接上海地方審判廳公函云逕啓者查律師事務所每有遷移未照章報告者相應備函請煩貴會迅將各律師事務所地址詳確開送郵送文件免致延誤並希轉知各律師嗣後事務所如有遷移即須隨時報告幸勿自誤爲要此致上海律師公會 
[華商證劵交易所改選訊]  
　　三馬路華商證劵交易所資本三百萬元早經繳足自開辦以來生意亦屬不惡公債一項賣買頗盛允推海上第一惜理事會操縱太甚計吸收本所股六萬三千餘股以致窘態畢露日前股東會議决改組爲經理制以理事會作監督機關其己收入之本所股則截角焚燬選舉結果前理事長范季美係次多數名落孫山聞今翻當選者皆該所經紀人如夏履平張文煥陳蘭亭孫鐵卿王本滋兪子彝尹韻笙等皆當選理事又莫杏林薛竹生爲監察併己復選夏履平爲理事長聘王筱爲經理 
[關子餘命案中之三帮兇]  
　　閘北昇平舞臺執事關子餘前遭仇人開槍擊斃案内曾經淞滬警廳拿獲兇犯王小弟一名訊供判押候示在案兹悉此案自將王小弟拘案研訊後連日又經該廳偵探先後拿獲共同犯陳阿堯傳綸糶楊才正等三犯申送司法科派員提訊該三犯供認不諱又提王小弟到堂對質無訛奉判分别收押據情禀明徐廳長於昨午後諭飭備文將王陳傳楊四犯派警申送護軍使署訊辦 
[漕涇呈留緝私營之軍署牌示]  
　　松滬護軍使昨日牌示云爲牌示事案據民人張友生李鶴年趙木根王山友陳子鳳周文鳴張文生陸靜山徐庭良王永泉等　請留任蘇屬緝私第一團第四營仍駐張家庫地方勿遷汛地以資保衛等情當經據情函達緝私石統領酌辦去後兹據復稱竊統領接奉鈞函内開據松江縣漕涇鄉張友生等呈留職屬第一團第四營仍駐張家庫地方勿遷汛地而堵私梟等因奉此遵即轉飭第一團團長李登科查明具復去後兹據該團長復稱第四營營部遷移汛地一節查無其事悉屬子虚等情查該營遷移地址旣無其事顯係謡傳應請飭令張友生等知照切勿誤會等情前來合行牌示仰該民人等即便知照此批 
[奉賢請辦青村鹽警之軍署批]  
　　奉賢縣民人施火生前日具呈軍署請將青村塲鹽警解滬訊辦昨奉批示云呈悉查此案前據該民人等具呈到署業經飭據據奉賢縣知事查明呈復於本年一月十七日牌示該民人知照在案所請令行青村塲將不法鹽警解送來署訊究之處應母庸議仰即知照此批 
[通緝軍工路命案兇犯]  
　　松滬何護軍使查得兇匪大團子等前在本埠軍工路結黨行兇殺害王樹森袁少亭二命迄今仍未緝獲案關殺傷二命兇犯未便任其漏網應將大團子金生阿富金華董良等五犯通令各軍警一體協緝務獲解辦昨日巳令行所屬各軍警迅速跴緝矣 
[保護萬國義勇軍野操之通令]  
　　松滬何護軍使以上海萬國義勇軍馬隊定於本月十二日起至十八日止在本邑西鄉虹橋路地方之航空廠地址附近演習野操並在該處地方暫紮浮營馬隊約百人以外並武裝器具均在該處地方惟恐鄉民少見多怪或有阻撓情事自應妥爲保護故於日前令行淞滬警廳及上海縣公署轉飭該鄉董保妥爲照料 
[織布廠因何失火]  
　　前晚九時餘閘北姚家宅橋合肥人嚴某所開之織布廠内不知如何起火延燒左鄰之草屋由各段救火會到塲救熄昨經四區顏署長傳到廠主之母嚴丁氏聽候偵查訊辦 
[詐欺鬭毆案中牽出姦非案]  
　　泰縣人陸江湖因向漢中路開老虎灶之司徒唐有尋釁圖詐被控四區收押陸妻蕭氏控其夫之姘婦沈陳氏毆傷伊下體各情兹悉此案己經顏署長訊實判解司法科候辦咋有被告夫沈致祥具呈到科聲稱民妻陳氏被陸江湖誘姦强佔曾爲民偵知將妻訓斥詎陸反敢糾衆將民兇毆民畏其兇横忍辱至今刻幸陸與民妻均己犯案在押請求按律重懲以伸寃抑等情段科員閱呈後諭沈退去聽候傳訊核辦 
[無賴搶金挖耳]  
　　無賴張某前晚在法租界東新橋街搶取婦人某氏頭上所戴之金挖耳一支而逸經該氏大聲喊捕適有包探陸榮興殷炳南聞悉趕來將張追獲帶入捕房經捕頭詰據張供認强搶不諱諭令管押聽候解送公堂訊辦 
[流氓攔搶金戒與時表]  
　　鄉民盛瑞生日昨來滬行經滬西勞勃生路有流氓周文炳見盛戴有金戒指一枚即糾黨將周攔住强行捋下並攫得其身畔之時表一隻携贓而逃嗣由包探目毛伊文包探劉幹泉將周連贓緝獲帶入戈登路捕房經捕頭詢問口供一過命押候解送公共公廨請辦 
[百代公司新到教育影戲機器]  
　　百代影片公司有鑒於教育界演講之困難發明教育影戲機器現己轉運來滬日前由該公司經理槐愛司君在寗波路該公司機器房試騐此項機器輕便靈捷在己裝電燈之處祗須以𣾴落揷入電燈内即可引用所費電氣祗佔平常電燈所費電力三分之一其組織之簡單祗須費數分鐘之觀察即能將影片演映所用之影燈係十二Voits八Amphirs之電燈泡故不生熱力於摇動忽止時亦不致燒斷影片凡學校用影片教授儘可隨摇隨止故此機對於教育界演講不生困難凡欲試騐此機者祗須通函告知該公司即飭人携機前往不取絲毫費用 
[美女乘汽車受傷案判結]  
　　賠銀一千五百兩 
　　美國女士開姆布於本年二月二十二號雇乘華利汽車公司之汽車由錢金福司機駛至禮查飯店車撞牆壁傷及女士頭面頸項手指等處控於公共公廨要求賠償損失銀一萬兩業已審訊終結日前由兪襄讞與美丁副領事詳核雙方證供以被告玩忽業務致原告因傷受及種種損失屬實判决償還原告損失銀一千五百兩聞女士俟領到此欵即須赴法國巴黎一行因其面部之傷雖己醫愈而傷疤猶在女士深以爲憾嘗云必赴法將傷疤醫治務使消滅云云是可見西人之審美觀念矣 
[菜市街之燕子窠]  
　　胡阿二在法租界菜市街地方私設燕子窠容人燈吃現被法捕房探目沈德福偵悉前往抄出烟槍烟具等物連同烟客數名一併帶入捕房諭令烟客　罰斥還胡交保出外聽候傳堂訊罰 
[淹斃屍身之錯認與辯正]  
　　昨午據二十四保二十四圖地保陸佩生偕同奚雲祥投上海地方檢察廳具稟聲稱雲祥家住浦東爛泥渡東首楊家宅　方緣長子奚茂林今年二十四歳向在虹口爲機匠舊曆本月初十日上午五點三刻由家出外前往工作當雇杉板船渡浦詎舟至中流忽遭傾覆以致茂林慘遭溺斃屍無蹤跡兹在高橋地方撈獲一屍該屍所穿之衣服與茂林之衣服相似因將該屍舁至楊家宅田中旋即細視之下其衣服年齡等雖屬相仿惟茂林係束藍布兜膽該屍所束乃是武帶知非茂林之屍此爲衣服相同之所誤然案關人命爲此偕同來案稟請相騐等語黄檢察長據稟後正擬派員往騐問又據顏永章者投廳稟稱有一表姪　根魁今年二十三歳父母雙亡僅有　姊現已串閣根魁素爲機匠家居浦東楊家宅迤北約三里許本月初十日與奚雲祥之子茂林係同一杉板船過渡因舟覆身死屍無影響今據奚雲祥撈獲之屍身據云並非茂林之屍是以小民前往察視確爲民之表姪周根魁之屍身無訛爲特來案請求免騐情願代管棺殮云云奉諭着靜候示下辦理 
[紾婦人之臂而奪其鐲]  
　　無賴粤人余雲海前日串黨在閘北（華界）虬江路攔刦婦人馮孫氏手臂十所戴值價九十四元之金鐲一隻經氏狂喊尾追余即逃人租界内被包探張永成查見將余追獲拘入北四川路捕房捕頭畧詢一過諭飭押候解廨請辦 
[汽車碰傷兩小孩]  
　　西門外吳興昌機器店學徒昨日上午十時手抱四歳小主吳金清在門前戲嬉忽有顏阿弟所駕之二千六百零三號之汽車由南往北因開駛過速不及避讓致將該學徒撞倒其手抱之小孩亦遭傾跌以致小孩頭部等處受傷頗重口不能言由警到來將顏拘獲該孩則由母孩吳管氏懷挹一併帶入二區分所當因該孩所傷非輕立命備文飭警逕送地檢廳訊辦旋奉檢察官提案騐訊之下該氏投稱自願領回醫治問官准之顏阿弟着收押候核 
[車夫吞没衣包]  
　　住居法租界地方之劉基日前雇乘王阿二所拉之黄包車回家偶將衣包忘却車上迨王察悉找尋王己不見當即報捕請緝現爲包探陸海林偵悉將王拘獲吊出原贓帶入捕房詰據王阿二供認吞没衣包不諱捕頭諭令管押聽候解堂訊辦 
[誌謝]  
　　昨承吳君志青惠贈教門彈體圖說一册於彈腿之源流及方法功用詳細說明附圖數十表示彈體之姿勢在專門家視之固可察其精奥即普通人士閱之亦得奉爲規範而悉心研究由淺入深有功中國武士道誠非淺鮮初未可以尋常體育教科書讀之焉特綴數語以誌謝忱 
公布欄 
[江蘇高等審判廳]  
　　民庭判决姚同源與劉魯璜因田畝涉訟再抗告一案（决定主文）本件再抗告駁回再抗告訟費由再抗告人負擔沈金全與沈吉氏因基地紏葛控訴一案（决定主文）本件控訴准予註銷齋少山與劉異芬因租房涉訟上告一案（判决主文）原判撤銷本案發還江寗地方審判廳迅予更爲審判張志明與戎康才爲租田涉訟上告一案（决定主文）本件上告駁回訟費七元二角發還 
　　批示蔣沈氏一件呈請發還會丈局卷宗由呈悉查本案判决尚未確定所請應從緩議此批江隂周之藩呈一件爲胡友根等强盜一案請求飭縣仍照原判處刑由呈悉本案係奉省令發還原縣覆審之件既據另訴縣署請求嚴辦應俟該縣覆審訊明核判所請飭縣仍照原判處刑之處應毋議庸此批 
　　布告兹傳承發吏考試及格朱汝山於本月十五日上午九時來廳服務仰即届時報到並遵章先繳保證金一百元以便塡發執照些示（以上四 
月十四號 
　　民庭判决韓關椿與韓駿爲坑基涉訟上告一案（判决主文）本案上告駁回上告訟費由上告人負擔徐春桃爲承繼及遺產涉訟聲明窒碍一案（决定主文）本件聲明窒礙照准 
　　批示江都金一明呈一件爲陳紳重慶虚僞告發請求指定管轄由呈悉查聲請指定管轄之權依刑事訴訟律草案第十八條規定專屬於檢察官且該案並無該條各欵情形該具呈人前己犯罪不能證明宣告無罪亦不能爲他人誣告所請指定管轄應毋庸議着即知照此批惠美瓊禀一件爲逸犯周法綱柳玉成均獲到案抄呈供諭請令縣依法擬判以免兎脫由禀悉據稱情形是否屬實僕令行灌雲縣知事查復一面迅予依法辦結此批王鵬逺呈一件請求發還原卷由呈悉本案業經王崇逺聲明上告所請發還原卷之處礙難照准此批温聲揚呈爲江寧地審廳票傳不合法請批示遵行由呈悉據訴各情仰候令廳查覆再行核示此抵（以上四月十五號） 
[江蘇高等檢察廳]  
　　批示王學寗狀悉准予再行令　候卷到後核辦此批王顧氏狀悉所訴是否屬實仰候令行該縣知事查明具復核奪此批曹小左子狀悉查本案屬江蘇第一高等分廳（即清江浦分廳）管轄仰仍向分廳狀訴可也此批朱曹如等狀悉查本案業經同級審廳於本年三月二十日判决駁回控訴着即知又照此批韋卞氏狀悉爾女吳韋氏旣經吳縣公署判處刑期一年如果確係患病目有醫官爲之診治所請令縣保外醫治之處應毋庸議此批張順清據訴己悉仰僕卷到核辦此批徐之均狀悉所訴多係空言無據即使屬寳仍應逕向原縣僅請傳案訊奪毋庸來廳越凟此批袁耀清狀悉仰候調卷核辦此批（以上四月十五號） 
 
 

Page 17

 
 
   
 
 

Page 18

 
 
自由談 
游記 
[遊黄山日記（十六）] [  高吹萬]  
　　十八日晨起仍大雨今日擬由獅林道雲谷而返湯口爲路不下四十里平步猶虞不勝崎嶇冒雨安能進耶况中途又不可止宿余因有難色頗思留一日以待天晴然雨止無期游貲將罄松岑謂此去路非險當不及前昨兩日之難不行乃非計遂從之飯罷同人各穿雨衣奮力而起扶笻冒雨出寺門前經數百武卽上一山從叢薄間入兩足襪履己濕透如跣身亦淋漓似注矣旣上而下下而復上連翻數山皆無磴級手披足蹴盡屬蒙茸斯時急雨漫山昏盲不辨一物扶導者且行且前耳中但聞風聲瀑聲濤聲林聲山氣嘘嘯聲怪鳥驚啼聲而己至一山峽亂石充塞半没水中踰之而過迷失道折而回仍踰此峽别由樹罅中進雨愈大山愈深徑亦愈不似松岑景澂皆顚仆數次所提貯茶之壺亦一蹶而碎余自度當此之時設有豺虎躍而出惟有從容任其吞噬無可避亦無可畏也又思世稱難行之路曰羊腸鳥道者當不過言其紆回狹隘己耳若今日之行如逃絶壑直可謂非路并不得謂之鳥道也未幾又遇一峽見怒瀑千尋奔流倒瀉峽深處水幾没胸乃由導者負之僅而得渡復上山行水冲砂積不易留趾其旁雲氣滿坑滿谷故雖有絶險亦蒙不知駭 
譯叢 
[美人迷信談] [  夢樵]  
　　美人行路寗繞數哩之逺道而至其目的地終不肯經墻梯之下而過因不吉也 
　　美人謂人之左手動作恒較右手爲遜實因古人以左手爲不吉有以致之云 
　　美人家居忌破鏡因鏡破謂家中一年内必有人去世嘗有人因鏡破終年憂形於面以致於死云 
　　美人視四葉之金花菜爲罕有之物獲之愛逾珍寳蓋謂亨通利達之人始可得之 
　　美人見有舊馬蹄釘必爭拾之謂懸之房中可驅惡麽云 
　　美伶界迷信之事尤爲人所樂道愛蘭嘉尼ＥlsieＪanis未登臺時必先與其母接吻使其母不與之接則信其所演劇必爲人所不喜云 
劇談 
[李雪芳之曹大家] [  直陳]  
　　上星期六晚余應陳君鐵生之約往廣舞台觀李雪芳演「曹大家」一劇余於戲劇素無研究雅不願自命評劇貽笑大方更不欲譽揚個人而入於捧角黨派之間此余所欲首先申明者也 
　　戲劇小道也吾人涉足歌塲雖爲消遣計而亦有可資研究者近數年來菊部論材北推梅蘭芳南爲李雪芳譽之者有之否之者亦有之雖然梅李若無與本領安能引起一般人之傾倒今李雪芳來滬其譽之者否之者正與梅蘭芳來滬時相彷彿然吾以爲譽之者或有言過其實而否之者亦未免言失其當要之吾人觀劇應將藝術爲主觀以藝員爲客觀若以藝員爲主觀而以藝術爲客觀則不將以觀藝術之旨趣而移諸於藝員問題耶是則誤矣 
　　今日吾國伶人中能自編劇本者殊屬寥寥大都祇能演劇而不能編劇故編劇者别有其人若編演之劇發生誤點則吾以爲非演員之過乃編劇者之過也是故有心戲劇者不妨代謀改良剷蕪存菁補缺償失以全藝術之精神而促其進步其他則可不問也」 
　　曹大家一劇風動一時精彩處固多其應改良之處亦殊不少若「芳園醉酒」「和帝畫像」「漢宮幻夢」等或爲編劇者理想上之錯誤於演員無涉未知已觀李雪芳之曹大家一劇者以爲何如 
 
[異想天開]  
雜錄 
[龍華觀桃記] [  靜淵]  
　　春風起碧桃花放垂柳舒烟龍華道上之游客即紛至沓來如蜂蝶之穿花予以四月之第一星期日始偕樹堪往游各乘街車緩緩上道瞭望四野麥隴一碧間雜黄花數畝成不規則之圖案畫人行其上彷彿履繡氍焉行將半桃林在望樹堪愕然曰艶紅飄泊矣吾儕不將興杜牧尋春之感乎予曰芳事自有後先君不見游人手執之枝猶天嬌如艶姬耶意必有盛花在後復進里許果皆新緑茸茸第見桃萼留枝微露殘紅耳顧謂樹堪曰如許風光終不失爲艶陽天氣花開花落干我底事蓋亦自慰語也旣至龍華橋下車時方十鐘游客未甚盛而橋畔之折桃枝求售者頗多花姿完好與途中游人手執者類游人蓋市得歟旋游龍華寺寺門大書龍華開放四字寺中信女善男焚香膜拜者絡繹不絶惟於重門處必有武裝禁衛幾如棋布日將午卽於寺内竹廬中素餐值奇昻旣出閒步洲客已漸衆行時肩相摩矣旋又拾級登塔止於巔憑檻四顧烟景蒼茫塔中之梯甚狹登時尚不覺苦及下兩脛爲酸因告樹堪并曰人恒謂登高難而就下易予獨不然何哉彼曰梁燕遽入高閣大有不甘下飛之概其亦如子之畏難乎尋卽聯步至車站候數分鐘卽附車而歸抵寓時兩句有半鐘耳遂濡筆以誌觀感 
小說 
[社會小說人間地獄（十七）] [  娑婆生]  
　　第十三回催花小帖細寫嘉謨待燕疎簾不來佳客 
　　柯蓮孫道資本一層剛纔不是提過了嗎先假定十萬黎宛亭摇摇頭道在内地十萬也可以敷衍上海這個塲面再除去開辦費等等所餘難幾怎可動手做生意與其等到資本不活動再召集股東臨時會添招股本不如下手的時候寛算些程藕舲道這話也是不錯姚嘯秋道我看不如定二十萬罷程藕舲道二十萬的資本不大不小到不大聽見依我的意思莫如定資本爲五十萬分兩次收股那末一來號稱是五十萬外面聽見也好聽些實際上比我們預定的只多五萬凑起來也不見得十分吃力柯蓮孫道這個辦法狠好黎宛亭道分兩次收股豈不麻煩不如一次收了的好况且二次收股的時候萬一那些股東不肯續繳又將奈何還是乾乾凈凈一次收足的好程藕舲道商業的事與别的微有不同不是性急的事譬如一個資本家你呌他貿然的拿出一萬他便要格外的審愼付起來數目大了也未免吃力若一次只要他付五千塊究竟鬆動得多並且五千塊付了他也可以察看我們開幕以後營業何如再定支付的計劃老實說我們實心實力去辦起來人家看見是穩而可靠那一半到期當然是照付决不會游移的萬一那付一半的股東以後他本身上發生了特别情形不能支付我們也可以將他股子轉物他人浙江益興銀行還分作四次收股呢他信用發達學業穩健誰不願意投資只恐怕額滿見遺呢所以我說分次收股是輕鬆的好辦法姚嘯秋道大家没斟酌我便要寫了黎宛亭道姑且寫下去再說好在明天還有老内行的孫桐雲來呢不對還可以收的姚嘯秋便提筆往局票背後寫了程藕舲道如今名稱資本全有了我們應該議收股的期限了自認股之日起儘多少日子收齊黎宛亭道我看要定得短不可以太長太長了招股的經手人固要怠惰入股的人也不著緊關係大局匪輕呢我的意思至多儘一個月總要收齊股本姚嘯秋道論一個月的期間却不算少銀行錢莊到劃賬是狠容易的所難者是認股以前的各方面接洽狠不容易呢如今又改定了二十五萬必須另外招添股份與我們十萬小做的辦法不同了黎宛亭道將來立案註册一件事也是要辦的現在著手不著手呢柯蓮孫道那是候公司股子齊了開了股東大會選舉出董事監察人以後的事現在籌備期間可以不必去註册姚嘯秋道其實註册不註册眞是毫無關係我們在租界上中國官廳權力也及不到不註册他也没奈何註了册他也不能任保護之責租界上的商家去向中國商部註册不過是表示中國商人的人格尊重政府的體面罷了論到實際一些没有用處 
[餘瀋] [  瀟湘白蘋]  
　　生平雅好作春遊尤有愛花癖每際春光明媚輒攬轡郊原尋芳十里年來槖筆天涯公務覊身休沐日又或爲他事所絆不克成行徒眼望大好春光等閒過去郊原之春色未收緑野之名花莫賞兩番心事時印靈台方寸間兹者清明旣逝春意闌珊加以風片雨絲益增悵惘欲偷閒出遊又不忍覩花落春歸之慘景故不願行花如有知得母嗔我 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政維　　　六項其語涉攻計　人者恕不登載 
（一）授稿者篇末須開明姓名曁詳編地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報號甲種兩元乙種一元其願取醍者授稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名登章須與投稿時同 
（一）問答一項專爲喜閱本增刋諸君實有疑載　便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其句字 
（一）投稿不登載者原稿恕不發還 
常評 
[彼亦如此否] [  旡用]  
　　今我國人共知國際上之不平等矣然以未攻國際法學之故而莫能明其所以然則應之曰易易國猶是國焉我之國猶彼之國焉欲知我國何事處於平等與否祇須即我國内之事以與彼國内相同之事一爲比較而問曰「彼亦如此否」 
　　試舉其例我國内有外國租界焉彼在我國有租界之本國内是否有我中國之租界我國之關稅稅率須與各國協商焉彼國關稅稅率是否須與我中國協商僑華外人涉訟須歸該國領事審判焉我華人在彼國内涉訟是否歸我中國領事審判此在外國之情形或爲未經前往外國之人所不能知則更以國内爲例我處此地盡納稅義務而不能徑享參政權利焉彼處此地盡納稅義務者是否不能享參政權利我等平日所受之種種待遇感覺爲不便痛苦者彼亦平日同受此種不便痛苦之待遇否我等有懷不易建白即建白亦不易得其採納者彼亦如我等之有懷莫白建議不納否諸如此類之事信能一一爲之比較所謂不平等之眞相可以窺見亦國際公法之原理可以明白道在邇不必求諸遠吾願國人即此「彼亦如此否」一語而運用之心得當非尟矣 
衛生 
[痔瘡最便治療法並可斷根之實騐] [  閑鷗]  
　　吾國患痔瘡或脫肛病者所在皆是凡以坐爲職業者十人中病者二三中醫謂濕熱所致實則缺乏運動而氣血不活肝膽不分泌不得其滋潤而腸腑呆滯遂成痼疾也鄙人年四十矣爲此病所苦者垂二十三四載初起脫肛不數年遂變爲痔月必敷發年益加劇方藥遍嘗都無大效自料將爲終身之累矣心恒惴惴不安蓋年老而氣血愈衰氣衰而病益厲也迨民國七八年問從聶雲台先生學衛生及讀胡宣明博士所譯中華衛生教育會各種衛生小叢書擇其中之確有至理與聶先生所口授之確有經騐者毅然實行行之頗久所謂數十年之痼疾或月僅一二發或二三月一發或數月而並不一發偶發矣亦無甚痛楚不過大便時稍覺艱澀迨夫去歳秋末以來竟平愈如常人矣回視前此之歳月今乃不啻登仙然快哉此最便治療法也爰分條述之如下以告世之同病者並以質諸中西醫學博士其亦或有研究之點以教我乎 
　　（一）運動以時每日至少須往郊外游行一次（清晨爲妙）但宜緩步不可作激烈之競走如遇天雨或居近無清潔適宜可游之地則易以室内體操其功效亦同體操無定式要以多運動體之中部使肝胃腸部活潑爲主中法八段錦亦最佳有人言專習八段錦之兩手托天法而治愈痔脫者 
　　（二）常行深長呼吸法 
　　（三）酒爲穿腸毒物患痔者固不宜近而茶乃生濕敗脾亦所宜禁鄙人昔年視酒猶命並酷嗜濃茶且嚼其葉自知痼疾已深首先戒酒旋并茶亦戒絶之完全服飲清潔之沸水最要者臨睡一杯早起一杯但不可過温耳考中醫治痔古方有國老散用甘草末每日空心開水調下吾則並甘草亦不用也然此極便之法凡今之患痔而收效者類能言之 
　　（四）大便宜有定時每日至少一次不可因事强制清晨爲佳夫定時似難然苟運動有常時久之則大便自能逐日按時欲解蓋大便爲自然之事運動者即便恢復其自然也 
　　（五）辣椒胡椒艾辣薑凡有刺激之性者皆宜禁絶食品宜清淡忌肥膩厚味此則不但治痔亦養生免病之要訣也（未蓋章） 
經濟 
[商業問題之研究（續）] [  吳東初]  
　　零售業賒欠與商情 
　　上篇吾於賒欠須知所提六條内有一條述及店家賒欠貨欵不可不知曉商情按商情二字包括甚廣非特本地本國之商業情形卽世界各國之商情亦當留意也或以爲尋常商人何能談此然吾於商人不知世界商情者非敢厚加疵議特以商人之能具有逺大眼光者其成功之希望自必更爲充足耳 
　　吾今試就本地商情言之第一須知本店設立之所在是專恃農產抑專恃實業如果專靠農產則於每年之歳收不可不留意如使本年爲豐年則對於一般農民不妨多放些帳一方旣應農民之需要一方面多賣出貨物而收帳時並無困難也如使該地專靠實業如開礦編織等則商店所宜留意者不外礦產出品之噸額與夫原料輸入之多寡以推算其營業之消長可也 
　　大抵社會生活趨勢不是日漸興旺便是日漸衰落間亦有保持原狀未有若何變化者新開闢之商埠與城市尤屬如此經商者均宜隨時審視見機而作遇順風不妨長線放高鷂見勢不佳即從事收縮總之可進則進應退則退利益旣可獲得危險又可避免善做生意者到處出入頭地吾常謂經商者之勝利由微倖獲得者極少事在人爲勝利禍人之能力智識爲轉移必非出于偶然者矣 
道德 
[西方格言（二七六）] [  介子]  
　　謊語所得將焚其指（英吉利諺） 
　　兵士之佳者來自田間（德意志諺） 
　　權力使惡者弱（英吉利諺） 
　　貧困示人以何爲友何爲仇（臘丁諺） 
　　人謂己劣自居即應反省若人之不信己者（柏拉圖）（Ｒiato） 
　　吾愛能爲正當之羞惡者（約翰生）（Ｊohnson） 
　　多言之徒爲笨伯（英吉利諺） 
　　求蛋而殺雞愚矣（法蘭西諺） 
　　勿作謔語逺勝失友（英右利諺） 
　　速與者生疑（德意志諺） 
 
[舊人物對於讀書的觀念]  
法制 
[罪之總别] [  錢翼民]  
　　凡人之行爲出乎法律範圍之外而與他人之生命財產或相等之物直接間接有損害者即爲犯法行爲構成犯法行 
　　爲者即爲罪罪之種類繁夥兹不列舉惟將罪之總别略分述之如下 
　　（一）不爲罪法律無正條者不問何種行爲不爲罪如未滿十二歳人之行爲精神病人之行爲非故意之行爲均是不爲罪他如不背公共秩序善良風俗習慣之行爲或對現在不正之侵害而出於防衛自己或他人權利之行爲等亦不入論罪之例 
　　（二）未遂罪犯罪已著手而因意外之障礙不遂者或不生犯罪之結果者均爲未遂罪 
　　（三）累犯罪凡己受徒刑之執行更犯徒刑以上之罪者或審判確定後於執行其刑之時發覺其罪者均爲累犯罪 
　　（四）俱發罪確定審判前犯數罪者或一罪先發己經確定審判餘罪後發或數罪各别經確定審判者均爲俱發罪 
　　（五）共犯罪共犯罪分三種 
　　（甲）正犯二人以上共同實施犯罪之行爲者爲正犯 
　　（乙）造意犯教唆他人使之實施犯罪之行爲者爲造意犯 
　　（丙）從犯在實施犯罪行爲以前幫助正犯者爲從犯 
科學 
[水銀寒暑表和酒精寒暑表的理由及用途] [  子]  
　　寒暑表是測温度唯一的器具有水銀製造的和酒精製造的兩種爲甚止用這兩種液體製造呢因爲這兩種液體比較他種的液體熱漲冷縮常有一定 
　　雖然其所以要用這兩種液體製造寒暑表尚有别的一種理由就是這兩種物質各有短長今特寫在下面 
　　水銀之爲物不容易發散用他製造寒暑表可以測攝氏三百度以上的温度物理學家測得水銀要在攝氏三百六十七度的時候方能變成汽體所以用他測三百六十七度以下的温度都能測出但是在零度下三十九度的時候就成爲固體而變成結晶狀了 
　　至於酒精恰與水銀相反容易發散可是不容易變成固體物理學家測得酒精要在攝氏零度下一百三十度的時候方能變成固體就是結冰但熱到攝氏七十八度就化成汽體了所以酒精寒暑表是便於測零度以下的低温的 
　　兩種液體因爲性質有些不同所以功用也有些不同一個便於測高温一個便於測低温互有短長所以兩種寒暑表都是極有用的（乙種酬） 
雜錄 
[學生宜注意的一件事] [  張友鶴]  
　　余日昨至市間購物見有某校學生二人聯袂而過口中所談皆係英語余好奇之心油然而生乃細聽之則亦不過皆普通之詞而己余因之而有感焉夫一國有一國之文字語言所以代表一國之文化也故日本之於高麗英國之於印度旣亡其國則迫令學本國之文字所以示統一也而學校中設有外國語一課者亦所以爲將來外交及通商上便利之故也今乃於街市間中國人與中國人談話亦用英語表示已之英文程度高深乎抑承認自己爲洋奴乎余誠百思不得其解矣且也大街通衢之上不乏通人博士初學數句英語亦居然盡傾而出之不慮聞者之齒冷耶是所謂欲出風頭而反丢醜也余亦學界中之一份子願與學生界共勉之可耳（乙種酬） 
[檢查常識之簡便法] [  鄭瑞彭]  
　　自申報有常識增刋以來各項材料旣豐且富又切實用一般讀者常以之爲處事之南針其有裨益於吾人誠非淺鮮也惟是逐日發行卷帙浩繁苟欲檢查甚爲不便况吾人之記憶力有限有不能久存腦内者故不得不求一簡便之法而備不時之檢查焉今以敝人研究所得之方法供獻於讀者諸君之前設若可行願讀者諸君一採納焉 
　　其法甚爲簡便將每月之常識彚釘成册另備一簿將此月份之各項常識目錄分類記之并注明月日譬如欲檢查衛生之常識則可將衛生類之目錄一查知其在某月某日於是一翻便得焉餘可類推（乙種酬） 
 
