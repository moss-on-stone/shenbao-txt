# 1881 - 250 - 4903008

 

Page 1

 
 
[書浙東土匪案]  
　　土匪之亂與遊勇大異遊勇聚散不常且無居處故來則忽然去亦查然惟聚時往往剽掠中途打刦與夤夜明火事過之後雖甚僉跡而究竟必至破案有隨事留心之地方官與健於跴緝之捕役卽鄰境之案亦易緝獲同治以來諸省克復營勇撤汰到處皆有間嘗肇亂然人不過數十事不過搶刧獲案以後駢戮於市而草莽竊發毫不畏忌以致案牘山積誅不勝誅卒未有如土匪之橫有蓋土匪聚於一處平時結黨聨羣或藉團練以爲名於賊匪擾亂之時有保衛桑梓之功具醵資皆出自殷富而鄕里族黨且皆爲其羽翼事平之後積習相沿因而風氣變爲猛悍固結不散靜而思動則時欲作爲不逞初則以强欺弱爲患於鄕村漸兩劫掠貨則出爲行旅之害而土匪之勢已成地方官以其不甚爲害始亦置之不問及黨與旣成控案疉出劫擄商人愈出愈遠於是有司力且不制或請兵於郡或密報於省苛辦理不善則又速之使變幸而解散尚不至釀成大禍然人難屠戮鄕不盡焚遺孽潛逃不能保其無事也顧此猶就一鄕一村言之若夫假　說以惑人黨徒四播招徠愚民有遠至數省皆受其籠絡者則其貽害尤甚至於憑藉地勢山海交通出入靡常住來無跡而陰說詭計竟能聚集千萬人時隱時見而獨與居民爲難使四境之中無人敢於首告而官憲無從下手則其所謀直不可測豈得曰土匪已哉要之散勇之患在於劫掠以其　閒無藉饑餓所迫也土匪之患在於　逆以其人不盡貧苦皆有室家得以廣招徒黨久而聚謀也故散勇之禍顯而小而土匪之禍隱而大也爲州近日之案如黃金滿其人台人素習知之卽台之官長亦耳其名徒以未嘗犯案不能卽拿耳豈一旦聚而爲亂哉蓋其糾約黨與始在海中繼而及於台屬各縣之鄕村黨中人樸誠愚魯大半農民誰識其爲亂者其號召之法又深能得窮民之心以爲取諸富者以與貧也卽其取諸殷富亦未聞有明火接仗之迹而以借貸爲詞則亦安能指其爲盜而緝拿之卽使官憲　聞謀深未雨而至一處而人皆農也又至一處而人或業漁樵也將指何者爲盜之證據而擒之而使其心服耶海疆不靖守望爲勞手銃腰刀皆其素有而又大半操海中之船艨艟巨艦置炮一二門數見亦不爲怪又爲能以軍械爲謀亂之顯證也然如黃金滿者深可慮也若肆其毒則無忝於海宼矣卽令安分亦豈下於衢山金屺蘭乎名震一郡而官憲不敢問無瑕可蹈無隙可乘也故以分防之邱二尹而與之往來以兩不相累爲約雖明知爲孽根禍亦而亦無可如何也若府憲於四人到案之後約略訊問得其縱跡之所在而徐思所以圖之不卽行戮則刦監搶局之舉彼亦未肯卽發也以台郡之全力而陰謀除患末萌之法豈不能得萬全操勝算而乃以小不忍之故致釀刦監我官之重案郡守其能辭咎乎目下亂勢方張旣難姑恕然彼之徒黨大半居於海中撥兵　勦尚不知黃匪之下落而謂荒島居民可以聚殲否耶至其在岸上者四路分散或農或漁執業不輟亦未可以屠之也從前劉守治郡以殺立威台民怨毒旣深觀其慘殺邱二尹則彼之仇官正欲得而甘心假令稍涉孟浪台民肯延頸以待誅乎前年金屬之湯溪曾有教匪一案勢已岌岌幸先期入其巢穴將爲首數人誅戮匪黨爲解得以無事然据諸匪供詞則招納亡命遠及他省安知不留一星之火爲歼灰復然之隱患乃令則逆蹟昭彰而罪人莫得辦理之難止數倍於湯溪吾不知新守抵郡後將何所措手也然而土匪若此亦狡而橫矣彼遊勇之爲盜特饑寒之所迫也可憫矣哉 
[西報類列]  
　　○字林報稱聞中國與德國新更和約已於前一禮拜在北京互換矣又云日斯巴尼亞使臣及巴西使臣均於明日附輪北上云 
[風信餘聞]  
　　○前報載冑電音言臺灣風信一節迄今幸未延及本埠然前日禪臣洋行之鎭江輪船及招商局之富有輪船由南邊來滬均言十四十五兩日在廈門遇風頗爲猛厲云 
[閱兵緩期]  
　　○前報閩浙總督何制軍閱兵一節兹悉制軍因近日屢有風潮之信故擬暫且從緩俟風信旣過大約下且方可出轅並聞此次閱伍當帶隨員從役等約六百人屈指百日之期方得回轅云 
[榷使抵津]  
　　○前任粵海關監督俊星東榷使乘保大輪船北上已列前報玆接天津來信云俊榷使於初十日抵津保大船主照應極周榷使不勝感謝臨行時贈船主金表一事又洋二百元以申謝悃云 
[西人失業]  
　　○禮拜六有西友某家突來一西人手持蠟燭一支聲言欲在此處借宿傭人告知西友出而問之則云因現在失業無錢故今夜欲在汝家借住西友卽命傭人往呼巡捕久而不至西友復與理說見其坐立不定如在醉鄕良久起而趨山行步之間頗極踉蹌然至街上則又步履安詳見有挑橄欖有出錢購食洋洋自去及巡捕至則去之遠矣因以爲偶爾有此故未錄報兹閱西字報亦載禮拜日泥城外之某西人家亦有三西人至其門內移椅就坐旁若無人主人出而問之亦言因失業饑餓欲得一飽并有一人稱欲借住云云主人不之允令人驅逐而去按此等人皆係船上水手現在失業者其人素性本多獷悍在船上當水手時尚且有與船主大副等滋閙情事况値賦閒何堪設想目下擾累僅在西人家恐積久習慣漸入華人之家則更無法阻禦其擾累又將如何竊願西官早爲設法俾此輩眠食　所或資遣他往庶免滋生事端則地方之幸也 
[孝媳案近聞]  
　　○松江張澤鎭孝媳慘斃一案近日楊邑尊又在內庭提審媳母亦投案候示邑尊以其拆男家房屋責以不應媳母對曰前因奉諭準將其屋典押以作超度死者之費無如人只肯出錢十緡尚不敷用故爲拆賣邑尊云一命抵一命乃是常形旣據禀謂夫弟刺死姑行押起俟將本夫解往上司審勘如上司提人卽可解去其姑父保亦俟奉　卽解云媳母退出後卽赴府署喊控博太尊隨批俟飭縣訉覆楊邑尊奉飭後又提人證覆訊媳之夫叔祖吳介眉孝廉及女母均到邑尊再詰媳夫則謂我妻實非我殺實爲兄弟刺死邑尊調何故向不移供今反攺口媳夫無詞邑尊喝鞭藤條五十下問尚敢反供否媳夫堅稱弟殺女母從旁向婿曰何不供山和尚通姦事邑尊喝 
 
 

Page 2

 
 
曰本縣今日只問此事他事不管毋許多言邑尊問媳夫何人教汝反供可從實說否則卽動大刑媳夫仍供如前邑尊遂命上天平架媳夫仍矢口不移邑尊命暫放下用好言撫慰曰汝究因何反供從實說明可爲超豁仍不攺供邑尊向吳孝廉曰本縣看汝面上故稍寬犯人之弟吳孝廉對曰但請照律定案可也邑尊飭差將犯帶下管押厥後如何容再探錄聞張澤人因念女死可欽可憫爲造一小廟供奉并延羽士作功德三日未知確否 
[戲言喪偶]  
　　○蘇城某生年二十餘伉儷素篤生固風流自賞而行雲流水却無實跡可憑其妻則防範甚嚴每一出入必詳詢蹤跡暮則遣嫗持燈促之婦而後已生嫌煩絮故責照相女容承以明鏡置之案頭摩挲諦審愛不釋手妻見之問所從來戲謂之曰鏡中人卽意中人也試與卿較量如何妻碎其鏡生故作忿恚狀投袂出門深夜始歸歸則見妻偃臥在牀淚溢於眶痿塞於喉知係吞烟毒發救之不及遂死人謂昔有妬婦津今有妬婦鏡此婦雖以如死亦成一叚佳話第生則幻色幻形鑄成孽鏡無怨無惡斷却哀絃此際鼓盆而悼殊覺抱憾三生矣 
[忍辱免禍]  
　　○蘇人薙師某甲者膂力旣壯拳勇尤精少時爲牧牛奴牛怒奔𨓜人不能拒甲持其尾牛卽觳悚不敢動自是有勇之名益噪某甲之友人以索錢無着反受凌辱邀甲俱往意圖報復旣至其處負債者某乙挺身獨出手携穢物擲甲遍身厲身呌駡謂索逋而邀拳師非索逋也直索命也不殺我誓不還錢其友怒眥欲裂將與糾扭甲急挾之以行曰且俟洗去穢物再與評論友不得已隨至河濵旣滌其面復浣具衣有間友怒稍平甲謂之曰吾見乙聲促而慘非中毒卽伏病不久將死偶一交手必諉受傷重遭人命之累爾時悔之無及也遂罷翌日乙果死聞乙死之由果服洋烟意圖陷害然則甲固能平心靜氣非一往直前者不得僅以勇夫目之 
[認眞拏賭]  
　　○賭購一事到處難免惟寍波爲尤多邇來不特郡廟內逐日攤擺卽各荼舘亦無不然現經宗太守訪知呼童巷口景阿雲茶館及西門吊橋下葉姓茶舘皆有白書聚賭情事於十二十三等日密飭差役前往拏獲賭棍多名及茶舘主景阿雲葉某到案分別責枷外並將房屋封鎖十四日又親率幹役往郡廟拏賭賭棍聞風先逃祗獲四名到署各責三百枷號郡廟外示衆人咸稱太守於懲賭一事誠雷厲風行不遺餘力也 
[差保毆人]  
　　○傳得奉化縣棍徒鍾阿春等串同地保周正發鄥阿五在鄕間開設花會經鍾生順聞知禁阻該棍胆將生順兇毆以致肢體傷損當卽報縣飭差往提無如延不到案刻聞傷者之兄鍾生木赴府上控宗太守先賞給丹藥一面批飭奉化縣立提原差血比勒限卽日將周正發鄥阿五鍾阿春鍾阿三提案訊明從重究辦如鍾生順肢體果被損折卽通詳照例辦罪此等係藐法之徒切毋稍存姑息云 
[公控惡棍]  
　　○金陵南門外殷巷鎭某村近有强姦一案聞得該村地棍某甲混名小獃子素有膂力軀幹修偉武斷一鄕多行不法事人畏之如虎平時以捕魚爲業附近數里內官塘所出之魚悉爲霸佔莫敢與爭每見村中少年婦女或孀婦任意戯謔或不能受便以威力窘辱之人咸隱忍近又見某姓女年甫十四五歲頓起不良乘黑夜前往强姦該女抵死不從大聲喊救某甲硬將女小衣扯碎至其受污與否尚未知悉時因村衆皆從夢中聞聲驚起某甲乃去衆知底細遂動公憤以爲不除此人實爲地方無窮之害適女家决計據情喊控衆因之聨名公禀刻聞官已批准簽差提人未知作何訊斷容俟探明再述 
[烟妓被傷]  
　　○昨有少婦陳劉氏投法公堂訴稱曾墮烟花從良巳久住於法馬路玉露春茶肆左近有姊名阿七尚在新街花烟館爲妓昨晚八點鐘時突有一人袖東洋刀上樓姊方致問遽被出刀亂砍致頭上着三刀肩膀中一刀霎時流血倒地手尚拖住行兇人思欲奪刀而手上又被割肉一塊人卽逃去隣人雖衆目共見因其手持利刃不敢攔阻幸姊人尚清楚自述前狀並謂此人曾同熟客名花奎者來過一次花奎在小東門外茶肆樓下開設天津饅頭店正欲住查適花奎來探信卽報捕爲伊拘案我姊現送仁濟醫館其頭上有一處骨已砍碎經醫檢去敷治刻尚難保無虞云翁太守謂可知有何仇怨荅稱聞兇手卽花奎之伙係山東人因託借洋不允懷恨曾自謂爲馬榮貞之友太守詰之花奎供係清江人在小東門外開饅頭店其人姓李未知其名雖爲店伙却無薦頭今旣𨓜去實無蹤跡可尋太守飭將花奎暫押俟緝到李姓並視阿七傷勢如何再爲核辦 
[藥轟烟館]  
　　○法租界新街東五號徐孫氏之花烟館內烟妓蔡小賽投法公堂訴稱前晚有紹興人王銀和又名月龍來店吸烟忽稱腹痛恐其染痧取痧藥與吃彼云不妨待睡片刻當卽平復我等在房伊云何相看守豈以我爲賊耶令皆下樓至二點鐘時伊亦下樓出去我等隨收拾安睡及五點鐘天將向曙在牀轉側忽聞豁喇一聲合房震動桌上燈盞物件盡行打翻窓檽四扇亦被擊開合家驚駭卽弄中隣右亦俱聞聲集至不解何事及起身查看見有馬口鐵管做成一炮不知裝何烈藥因觸機關卽時爆裂見牀脚牀沿均經震碎蚊帳條幅亦俱灼焦向幸向外冲出不致傷人設使向內不堪設想矣其日晚間無他人到過惟王獨自在房多時决係伊之所爲故於昨日在吊橋邊遇見卽扭住交捕求究所毁之物及馬口鐵管呈騐白繙譯官謂翁太守曰此物外國所有性極猛烈不知此人何以得此包探嚴頌眉禀稱洋涇浜兩岸之洋廣貨店聞有此物中外官謂此實凶物當爲查辦隨詰王銀和何爲如此昧良幾傷人命而王供稱前晚到彼在十點鐘時至十二點鐘卽出彼家甚爲閙𤍠非我一客此事如我所爲决不敢復到新街明係挾嫌誣訴况是彼誘我吃茶乃被交捕翁太守謂不必置辯查問卽知汝稱在茶肆被拘而徐孫氏稱在吊橋旁喊捕問諸巡捕卽明飭將王銀和管押再行嚴究按火藥兵器皆干厲禁不得售賣况此等非常烈藥乎何店鋪竟儲此物致貽禍患也 
[着令交人]  
　　○退貨轇轕一案昨經法公堂覆訊原告郭新興行夥帶呈本店圖章三个低貨一蒲包及封印發票等件請爲比對而永泰恭客莊積卿已將通順信局之王順俊邀到亦呈崑山張某來信翁太守將圖章比較果參差不符又將僞貨看畢卽問王順俊是何緣故王含糊答稱信局代買貨物甚繁間有送錯此次因包封控損誤將新興之信送交隆興致有此錯太守謂送錯情或有之但旣巳經人退轉應爲退去取回洋元向新興再買何得任意搪塞况旣向誤買而包封發票等件亦應隆興之圖章字號因何又屬新興王復强辯謂彼稱另有暗記太守謂明是通同作弊尚敢胡說郭新興夥稱崑山張姓客向託通順局來行辦貨每洋一元祗給力錢十文而聞隆興每洋有一角酬勞故該信局視爲利藪聞信局主亦通同謀利大守又詰王順俊此等事做有幾次隆興之張見福爲何不到王答稱共有四次張見福於今晨往尋不見郭新興伙又稱隆興開在英租界三茅閣橋北堍詎彼得信已將店內家眷及細軟物件預行運開店己聞閉人亦逃𨓜矣翁太守聞語甚屬駭異謂一店物件何能卽時運空飭將王順俊管押著其交到張見福再爲核辦 
[派認虧銀]  
　　○十八日售蠟涉訟一節昨又經法公堂訊理原告盈豐號姚子廉照前伸訴而義盛華之鄭裕龍仍執謂向買白蠟因盈 
 
 

Page 3

 
 
豐秤兩不符未成故寍出貴價買別家之貨今價漸跌落彼又欲照前價賣於我處安有是理太守駁其旣不成交何又前往報關然則所報之數從何而得答稱此乃照漢口原來之碼研詰再三鄭裕龍仍執前語太守謂兩造均屬糊塗今斷將定買之價按照現價應虧銀若干分作三股着鄭認兩股姚子廉認一股云姚遵諭退下鄭尚曉曉求减官着遵諭退去 
[飭究印記]  
　　○昨報奉飭提人一節兹悉陳大守將唐學塤送赴道轅隨奉劉觀察發縣訉究據聞唐所呈總理衙門之條陳係海防情事並繪圖上書李爵相繼由總理衙門察得所呈條陳不合已價諸之理唐復屢屢上書隨查得唐前係知府職早經撫院參革何得尚有印記蓋封且模糊難辨是以移請南洋通商大臣札行蘇松太道查究也至莫邑尊訉供情形容再探錄 
[分撥罰欵]  
　　○重罰賂棍一案各棍徒陸續所繳計得洋九百八十二元錢三千文昨由陳太守曾商美譒譯哲君將此款分別支銷計賞出力破獲之中西捕洋二百元購辦救火器具及押犯之棉衣洋二百元撥棲流公所洋二百元仁濟公濟體仁同仁等四醫院洋二百四十四元保安堂洋二十元鄕約局洋十元濟平局洋十元尚存百元存於公堂俟有廣東香港人犯事遞籍者湜給川資云 
[限繳欠洋]  
　　○源康錢莊夥包錫卿投英公堂控謝東山與謝全泰合做太古碼頭扛挑夫頭由謝與其莊往來欠洋二百六十八元屢索不還希圖賴去將二謝交捕請追帳簿呈案二謝同供欠洋是實容當措資料理陳太守閱其帳簿飭將二謝管押限二禮拜繳洋云 
[毁物賠罰]  
　　○施德豐投訴英公堂稱在虹口開魚行昨晨有廣婦買魚因論價口角該婦竟糾男子十餘人到行打物幸有巡捕前來拘獲一人求究薛捕頭禀查得該魚行被毁各件約値洋三元所獲郭阿生則稱不敢滋事陳太守判罰郭洋三元以二元賠該行餘一元充醫院經費 
[控欠案結]  
　　○前報列控欠候核一則英刑司曾令祥記及西婦巴里司德各檢細帳呈案以憑核辦玆於十九日復經英刑司查核兩造各帳知其典實在西婦判令將所欠祥記洋七十一元七角照數清還並罰訟費完結 
[招認浮屍]  
　　○同仁輔元堂來函云十九日午後救生巡船在陸家嘴浦面帶來隨流女浮屍一口面目腐爛年歲難辨身穿拷綢衫褲外穿黑抵肩黑滾袖藍布衫一件頭髪打辮子騐看無傷當卽收殮倘有親人來堂認領可也 
[助賑愈疾]  
　　○啓者前見貴報捐賑病愈指不勝屈初意爲事適偶然耳而孰知感召之神捷於影響余次子於十七日猝遭驚厥萬分危險正在手足無措之際忽憶通泰災荒待賬孔亟爰卽至竃神前虔誠默禱祝甫畢而小兒甦醒當先捐洋念元送至電報局彚寄餘待再籌卽日清繳今數日來小兒嬉戯如常倘非助賑之功何能愈之神且速耶因再湊洋念元以盡心力夫鬼神之事查渺難憑而救命獲福則確有可據因思當世不乏好善之十生人難免疾病之虞余特現身說法以資印証惟祈慨解腰纏早爲濟助延災黎一綫之生機卽積子孫無窮之福澤幸甚禱甚 
　　隱名氏謹啓 
[省節移賑]  
　　○謹啓者屢閱貴報得悉江北通奏一帶風潮爲災人口牲畜漂沒不少業經嚴佑之明經往彼查恤雖有各處善士勸募協助而災廣費鉅猶恐接濟不繼因思現在節屇中秋各埠各商誠能減省酒席移助災賑裘成集腋裨益良多玆與敝鎭恒義典當衆友談及深以爲然首先將筵席之資十元帶交上海電報局彚寄伏願仁人君子莊棧行號效法行之功莫大焉 
　　震澤鎭不力氏啓 
[送別胡翼如歸江西]  
　　○知交遽爾各西東數載深情一夕中惜別不爲兒女態牙檣錦纜趁長風相逢邂逅本無心流水何期訂賞音不信短緣眞草草陽關一典淚沾襟君來幾見月團圓不是無緣却有緣遙想故人今夜裏揚帆直指水雲天故鄕縱有好湖山黃鶴西飛不見還欲送風帳凝遠目可憐嶺樹不能删　飄然長往駕驂鸞賸有新詩心亦酸　君先有留別詩贈予　如此多情人易失相期兩字報平安君非得意我何堪未發行旌別淚含恨煞夕陽歸去早布帆無恙好相探 
　　華亭夢萱王啓旦初稿 
[光緒七年閏七月初九日京報全錄]  
　　宮門抄○上諭一道錄前○發抄　旨五道○御史徐　奏請清厘刑獄摺子○前兵部侍郎彭　奏特叅局員片○大臣景等　奏恭備要差請　飭撥欵起解摺○江撫李　奏委署員缺差便片○大臣榮等　奏請應行急修各工摺子○閏七月初九日吏部翰林院侍衛處値日無引　見○恒訓謝調而安將軍　恩○許應騤假滿請　安○召見軍機○皇上明日卯正至　觀德殿行禮○發抄　慶裕奏春季分委署各缺奉　旨吏部知道單併發欽此○又補用令潘天秋期滿甄別奉　旨吏部知道欽此○又鹽法道慶愛等委署??道等篆奉　旨知道了欽此○又同知許汝揚期滿甄別奉　旨吏部知道欽此○又續完錢糧各員扣除免議奉　旨該部議奏欽此　○○掌廣東道監察御史臣徐克剛跪　奏爲清厘刑獄以迓　天和恭摺仰乞　聖鑾事本年六月十六日奉　上諭訟獄爲民命所關屢經諭令內外問形衙門清理庶獄免致小民寃抑乃各省積習相沿於民間控訴案件日久積壓甚且任意刑求等因欽此臣跪讀之下仰見　皇太后　皇上矜恤庶民之至意欽佩實深乃臣風聞步軍統領衙門司官進署總在申西之間傳案無論經重書吏先坐小堂叙供然後上呈設立班房有第四間第五間名色四間房內有木桶繩床其五間房則設尿桶虫坑人犯一到其中濕??污穢上下薰蒸眞有朝不保夕之苦槖役立此班舘藉以需索錢文聞前署步軍統領臣廣壽曁現任步軍統領臣恩承雖極力嚴懲而此獘總不能除司官訊案槪用麻辮箍頭鐵鍊墊膝名曰靠供一靠此刑約三四時之久而該間官等一似忘其酷虐視若尋常夫欽恤惟刑之謂何而顧無少袁矜耶現有候選副指揮蔣端木又名蔣寶樹曾在口外開墾地土訛詐民人孫謙山銀兩迨孫謙山物故其子德慶年甫十數歲蔣寶樹以其年幼可欺起意與已革太監茅姓勾串遣八品頂戴薛毓銘在步軍統領衙門控告孫德慶經手銀一萬餘兩並揑寫文約一紙私託人情以冀狡賴該衙門承審官日用嚴刑將孫德慶責打三十餘次加以鸚哥架大鐵鍊等刑該民人昏暈數次命在旦夕查向例三伏减刑而該衙門連夜熬審又例載每案不得過四十天而此錢債細故何延至八個月之久又何日以酷刑脅幼童之性命耶臣聞該衙門用刑逼命之案不祗此件就此件論之若不嚴叅立究民寃何伸應請　旨飭下步軍統領衙門將此案人証先送刑部秉公訊結以期水落石出嗣後該衙門逐日所收案件不得擅用非刑庶幾消酷烈而迓休和臣爲愼重民命起見是否有當伏乞　皇太后　皇上聖鑒訓示謹奏奉　旨已錄　○○彭玉麟片　再密陳者查兩江軍需總向原係總督札委局員會同司道主持自趙繼元入局恃以庶常散館捐升道員出身又係李鴻章之妻兄賣弄聰明妄以知兵自許由是局員警員派往修築者皆惟趙繼元之言是聽趙繼元輕李宗羲爲不知兵忠厚和平事多蔑祺甚至督臣有要務札飭總局趙繼元竟敢違抗不遵直行已意李宗羲旋以病告去趙繼元吏人權獨攬目空一切砲臺坍榻宇臺官屢請查看修補皆爲趙繼元蒙蔽不行臣恐劉坤一爲其所悞力言其人不可用劉坤一札調 
 
 

Page 4

 
 
出局改派總理營務亦可謂優待之矣而趙繼元敢於公庭大衆向該督臣力爭仍要帮厘局務本不知兵亦無遠識嗜好復深徒恃勢攬權妄自尊大始則自炫其長後則自護其短專以節省經費爲口實惑衆聽一切敷衍不求實濟其實妄費甚多當用不用大家皆瞻徇情面以爲局員熟手軍需營務歸其必至貽悞大計終無把握夫黜陟之柄操自　朝廷差委之權歸於總督臣不敢擅便惟旣有見聞不忍瞻徇緘默恐終掣實心辦事者之肘而無以儆局員肆妄之心謹附片陳明伏乞　聖鑒訓示謹奏奉　旨已錄○○鑾儀衢掌衛拿大臣公固倫額駙臣景壽等謹　奏爲恭備要差需欵甚急請　飭撥欵起解以應急需恭摺仰祈　聖鑒事竊臣等恭閱閣抄奉　上諭本年九月初九日　孝貞顯皇后梓宮奉移　普祥峪　定東陵十七日　永遠奉安所有應行典禮及一切事宜着各該衙門及直隸總督敬謹豫備等因欽此查臣衛應行恭備舁請　大昇舉指示進退官員校尉舁請　亭座　儀駕車轎及執駕校尉並隨侍一切差使人數較多需項更鉅以及各項備差官員校尉應給盤費帮銀津貼口分並請　轎校尉衣帽等件預先備齊按名發給先後綜計需在四萬餘兩若不及早籌爲該省徵解寥寥誠恐臨時貽悞臣等再四商酌惟有仰懇　皇太后　皇上天恩飭下直隸總督嚴飭藩運兩司無論何欵先提銀四萬兩務於八月初十日以前星速批解到衛以濟要差倘不按數解齊該督查叅辦理再所解之欵並飭藩運兩司由歴年拖欠地租利銀項下歸還藩運各庫以清欵項至每年應徵地租利銀仍須照舊批解以備每月例發口分並一切典禮各差之需庶不致誤所有臣等愼重要差需欵孔殷請　旨飭催緣由是否有當伏乞　聖鑒訓示差行謹繕摺具奏請　旨奉　旨已錄　○○李文敏片　再查江西甫贛鎭總兵王永勝江軍水師統領記名總兵萬重喧現經前兵部右侍郎臣彭玉麟查明被叅各欵均奏請革職在案所遺員缺差使自應分別委員署理接辦查有南昌府城守恊副將巴彥布營務熟悉紀庫嚴明堪以委令接署南贛鎭總兵篆務候補道賀元彬整軍束伍講求有素端方平恕謀勇兼資堪以接統江軍水師該員先經督臣調往江南差遣現在海防較鬆自可調回本省委用除咨商督臣速飭賀元彬屋馳回江接統師船並分檄飭遵外臣謹會同兩江督臣劉坤一附片具陳伏乞　聖鑒訓示謹　奏軍機大臣奉　旨知道了欽此　○○奴才榮毓榮頤景瑞跪　奏爲應行急修各工專摺具奏仰祈　聖鑒事竊據內務府禮部司爵等禀稱恭查　昭西陵　碑亭一座頭亭滲漏四面木桿均有𡮦朽琉璃瓦脫卸檻框槅屬全行㪚缷油飾俱已爆黎下座石料赤錯沉陷地面磚全行酥鹻破壞又　孝陵神廚庫內南庫房三間頭停滿滬週圍墻壁均有雨蹟椽望俱已𡮦朽前後檐瓦全行脫落稱飾爆裂踏跥石走錯沉陷週圍地面磚酥鹻破壞　七孔橋一座面石間有走錯裂縫沉隱欄杆石至閃劵洞磚全行酥鹻破壞不時吊落又　孝東陵　琉璃花門三座因年久未經修理現在四檐滲漏瓦釉爆裂花心吊落門扇間有𡮦朽油飾𡮦朽又神廚庫南北庫房二座各三間瓦片間有脫節頭停滲漏椽望　水木板間有𡮦朽油飾爆裂地面磚塊酥鹻又　景陵　慤惠呈貴𡚱园寢宮閨三間前後坡瓦片間有脫落之處夾隴灰全行倒隴後坡前行滲漏瓦片俱已例隴檐槅𡮦朽連檐椽望間有𡮦朽傷折錨頭滴水吊落不全前後油飾全行爆裂月臺磚酥鹻壓面石間有走錯後面踏跥石間有走錯散水磚全行酥鹻三座門正門前後坡坍陷二玻璃折過木𡮦朽後坡全行滲漏瓦片倒隴門扇檻框過木油飾全行爆裂東西角門上下檻框門扇油飾爆裂　裕陵琉琉花門三庫中間瓦片全行爆釉散卸脫落不全華脊獸脫落三個後坡夾隴灰全行脫落門扇檻框油飾間有爆裂脫落底盤月臺磚酥鹻破壞蹉𨆾石傷折二塊垂帶離卸西間於去歲業經准修在案東間頭停滿漏瓦片㪚缷脫落不全後坡夾隴灰多有脫落門扇檻框油飾間有爆裂雖中間琉琉花門情形稍輕惟左右門修理見新中間𡮦舊實屬不順觀瞻請油飾見新又　定陵　明樓前中間琉琉花門三座中間頭停瓦片爆裂琉琉挂檐磚塊折走錯四面抱角磚全行劈裂過木沉陷𡮦朽東西兩次間瓦片爆裂西間過木沉陷難以啓閉併　𡚱園寢鑒殿五間頭停滲漏情形甚重前後坡瓦片爆釉夾隴灰全行脫落前後椽望𡮦朽又　定陵禮部東樓一間前於光緒五年三月間忽被狂風將大脊刮落一丈有餘頭停滲漏瓦片脫落山墻裏面坍倒致將樓板盡行壓折各等情禀報前來奴才等親詣　昭西陵　碑亭　孝陵　神廟庫　七孔橋　孝東陵　琉琉花門　神廚庫南北庫房　景陵　慤惠皇貴𡚱園寢　宮門三間三座門正門　裕陵　琉璃花門東　陵寢門　定陵　琉琉花門並　𡚱園寢　鑾殿五間禮部果樓等處詳加查看與原報情形相符均關愼重且本年方向相宜若再經停緩情形愈重不足以昭愼重理合專摺奏　聞應俟　欽派大臣查驗後可否歸本年承修專案大臣一併修理之處奴才等未敢擅便伏乞　皇太后　皇上聖鑒訓示謹奏奉　旨已錄 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
