# 1898 - 355 - 4909231

 

Page 1

 
 
[廣學會譯著新學彚編中國度支考英興記正續中東戰紀本未文學興國策時事新論出售翻刻重罰]  
　　明詔迭下實學浡興更治儒脩乘時交奮不蒐新籍曷豁靈襟上海廣學會諸君洞燭外情周知　故著書十載信足端　殺　枷究言天下大　此其左劵合括宏旨藉貽通才○新學彚編四卷裒西瀛旅客名篇開東土　師先路理明法備言簡意賅八角○中國度支考二卷詳稽　報　舉出納言外深其惋惜使君於此不凡一角半○英興記二卷英后在位花甲一周政通人和雲裁　蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本未一圓半續編七角文學興國策二角三晝併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購圖書集成局啓 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平禍亂嘉猷碩畫亘古不刊奏議一編直可與陸宣公繼軌江左耆林託本局用新鉛字排印成書紙張潔白校　精良裝訂四本定價實洋七角江左書林及滬上各書坊均有發售欲購者請就便移玉選取可也此佈 
[論中西商務之盛衰]  
　　自通商開埠以來泰西各國商務蒸蒸日上獨中國商務未見起色是豈盡由於西人之智而華人之愚哉皆因中國不以商務爲重耳按萬國公法載凡地球上自主之國所收賦税例得自定章程或增或减皆由國家自爲主持不必聽命於他人他人亦不得越爼代謀前者日本農商務省因見國中製造日精所出貨物可暢銷於英之倫敦法之巴黎及中國之上海特請於朝減其出口之税俾商民更多利益誠以商人得尺則吾之尺得寸則吾之寸其用心如此商務焉得不興國用焉得不饒此無他日本得自主之故也今中國亦自主之國也袞袞諸公何以不聞有此一舉哉且今日之中國又未可一槪論矣古者閉關自守海禁未開人多狃於農本商末之成見不知體恤然當時猶未大受其害也今則合天下爲一家五洲之内此往彼來輪船暢行風馳電掣重洋萬里如履户庭我卽不以貨往不能禁彼之不以貨來此千古未有之創局亦千古未有之貿易也生今之世爲今之人而尙欲高談古制蔑視商務適成其爲井蛙之自是而已矣顧自三十年來徵諸税册洋貨之進口者日益多華貨之出口者雖以絲茶爲大宗而近年來已日見其少銀錢流出　洋不可數計徒使外洋得通商之利而中國轉受通商之害此何故哉皆因彼能重商而我不能重商也外洋各國　　務爲本國家旣出其力以衛商商人亦竭其力以報國上下相維指揮如意故商務盛而國勢亦因之而張國勢　　　商之力愈厚保商之術愈周國中皆設商務大臣綜挈大綱隨時整頓稽察工藝之良楛考覈物產之盈虧核纂出入之多寡斟酌而變通之如有能自創新法製成器物者給予優獎并許以專利若干年以示鼓勵夫人旣專心致志成之不易果蒙國家爲之明定限期俾得　享其利他人不准仿效斯亦何樂而不爲哉况又設賽珍會將各國珍奇之物羅列紛陳擴其眼界啓其心思而猶慮眼界之未盡擴心思之未盡啓也復派商民越國過都窮搜博訪派兵艦以衛之設領事以保之使之安心居肆以其所有易其所無可不虞爲他人所欺侮遇有交涉事件領事公使必慷慨力爭反覆申辯不特有以安商民之心且有以伸商民之氣國家之重商如此商務有不日新月盛也哉而其尤爲扼要則在税　之　重得宜歴觀各國凡入口貨物抽税從重而於出口貨物則無不從輕蓋其意以爲他國貨物入我内地是將奪我利　也故加以重税使之望而却步若出口各貨則以已國之物謀他國之利旣輕其税則成本較輕本輕則易於銷售出入得失之間固不待智者而知矣設使輕重倒置是不啻抑己以揚人且恐其不至而又分己之利從而　之也烏乎可哉故處今日之中國而欲上下一心收回利權非先就進口出口之税則調劑而損益之不可或望中國官商之　　　矣爲官者養尊處優深居簡出於商務之利弊旣未深知而於商人之休戚更如秦人視越人之肥瘠漠不關心故官之勢愈大商之情愈離雖日言恤商而商愈困日事濬利而利愈窒也嗚呼泰西各國皆以官商聨絡而致富强而中國獨以官商暌隔而日益貧弱當此風氣已開商務疲困之日而猶不知盈虚消長之機幡然自爲變計夫　　　　　矣 
[諭旨恭錄]  
　　十一月初三日奉旨兵部司務著范慶頣補授廣西桂平梧　法道著廣敏　　　建興化府知府著啓續補授山東武定府知府著裘祖誥補授廣西永康州知州著馬銘平補授貴州永寗州知州著　步衢補授江西東鄉縣知縣著戚揚補授浙江武義縣知縣著杜作航補授湖南華容縣知縣著陳彥鵬補授截取舉人黃宗瓊著以知縣用郭連城著以知縣用中書科筆帖式著祺廣補授吏科筆帖式著銘裕補授理藩院筆帖式者祥桂補授廕生麟格著以文職用詹事府左庶子員缺照例將景厚轉補所遺右庶子著熙瑛補授禮科給事中著王鵬運補授鴻臚寺少卿著范廣衡補授熱河都統衙門辦事司員著廣昆去保送同知大理寺寺丞英秀著交部紀名以撫民同知用廾補順天西路同知林紹淸著准其升補保舉吉林候補知縣吳茂書安徽候補知縣盧英儀河南候補知縣劉　聖廣西候補知縣唐濟民雲南候補知縣陳維新黑龍江候補倉屯站官石麟俱照例用前陝西富平縣知縣傅汝梅著關復原官欽此 
[英人議事]  
　　天津國聞報譯西字報云英國伯得白雷斯福疉之至牛莊也是處所駐英人以的議各事豈切上書其詞曰一河之北岸與現在所居之對岸應酬爲英國租界二城内東面地方應爲外國租界英國當在其列三應許英人有在内地租用土地創設紡績局及其他洋式機器製造局之權四東三省中不論何地凡屬中國或外洋人得開探　山之處應許英國人亦得開採之權且績一律相待無稍厚薄五内地江河應許往來自使且於江河沿岸城市村落應許隨便去留與江河之隨便往來等我旣得有其權以後宜竭力保持不使或失六聨　新裝　士及入教者之權利財產合後應按天津約章及一千八百九十一年上諭竭力保護七英國領事應常駐吉林猶前時之於重慶　　此港及東三省之地不爲外國所奪取是余等最所希冀余等亦恃英國政府極力保持此地通商自便之局尤俄國現有鐵路材料入口不由關税查騐且有不抽税之權我等將竭力排斥之英國臣民旣貸金於中國且㓕其擔保此事不能置諸不論十余輩深恐俄國建駐兵廠於此等省中同於吉林十一俄國政府利權旣大且逐日增多恐後來或有葛藤須領事與地方官面議故宜命領事永駐此港十二以上决議由議長　　三分一呈伯爵白雷斯福疉君其一請代報本國政府一寄呈駐北京英國大臣 
[津榆鐵路近聞]  
　　天津訪事友人云督辦天津榆蘆鐵路胡雲楣侍郎自上月下浣到津以來擬將榆關一路逕接至牛莊俾與俄人營造東三省之支路聨絡一氣以便轉輸而符原約其關外各事宜旣奉命統歸督辦卽於二 
 
 

Page 2

 
 
十九日由津乘火車起程前赴山海關逶迤至新民廳而止○總辦開平礦務局江蘇候補道張燕謀觀察翼喜前奉恩綸以四品京堂候補帮辦關外鐵路事宜京卿感激涕零隨赴督轅禀請晉京陛見想聖眷方隆無不立邀允准也○車站兩面向設月臺中間爲鐵路經行之處來往行人倘或不及避讓卽不免不性命之虞以致軋斃人口之事時有所聞總辦某觀察惻然憫之以是處爲榆蘆兩路之總匯地屬衝繁尤宜嚴加防範因禀請督辦擬在月臺左右造一橋梁以便趨避而免禍端現已鳩工庀材落成有日行其塗者莫不交口頌之 
[宜昌亂耗]  
　　湖北訪事友人來函云宜昌府屬長樂縣地方近有匪徒滋事將教堂焚燬并將西教士董君掳去未卜死生目下匪勢猖狂人心頗爲惶懼署宜昌府額竹軒太守以郡城兵力單薄電請督署派兵防剿以壯聲威張香帥已諭飭管帶護軍營張虎臣游戎選派弁兵星夜馳往相機剿辦想跳梁小醜當不難指日盪平也 
[四誌藥棧奇災]  
　　杭省藥棧被火本館已三誌報端今又接訪事友人來函云藥棧失事之由至今未得其詳惟棧房存儲藥彈向來愼之又愼庫門之外加以圍牆添挖濠溝深約二丈廣一丈每當收放之時限在午刻以前一路站立兵丁交搭跳板然後可以入内開門火本無從而入想此次爲電氣所觸而無知愚民輒誤聽謠言謂由西人從飯顆山上開放一砲致將藥庫焚燒不知該處洋房係梅教士所造醫院爲病人養病之所並無砲位無如人心惶惑疑慮難消現爲府尊林太守所聞卽行出示嚴禁林略謂本月初四日戍刻藥庫失愼震動居民本府當卽飛輿前往查勘并飭兩縣會營帶同兵勇差役徹夜梭巡保衛閭閻亦云至矣乃近日訪聞民間輒謂是日有砲火從外朾入至於失事以致人心惶惑若果有其事必先聞砲聲何以當日連震二響卽行火發此皆由匪徒混造謠言煽惑愚民滋生事端現已飭差嚴拿密訪從重治罪凡爾居民人等勿爲所惑致于罪戾本府爲安靖民人起見特行出示曉諭各宜懔遵云云又聞大倉義倉及貢院等處瓦屋牆垣均已朾壞現由管理委員禀請派員修理矣 
[米商提省]  
　　姑蘇訪事友人來函云上海南市米商張靜臣近以私運糧米出口經海關查得關單上註明五百擔詎檢查之下至有二萬石之多因經上海縣王欣甫大令拘案候究事爲藩憲　仲芳方伯訪悉以現當新榖登塲之際米價反有增無减實由奸商私運出口之故是不右不有以懲之爰委某明府至上海將張提省究辦於上朋杪某日提到方伯飭發吳縣署釘鐐收禁候研訊核辦 
[小錢宜禁]  
　　天津訪事友人云邇來私錢充斥市面日壞竟有每百攙雜三四十文者地方官爲整頓圜法越見前擬出示禁止嗣以奸商多方朦蔽謂近日錢源短絀若一挑剔恐致倒閉攸關大局自此私錢日多一日幾至不堪收拾法國工部局聞之大不謂然爰於上月二十九日諭令　頭傳集紫竹林租界錢業中人諭以嗣後兑換銀錢不准攙和鵝眼砂　之類予限三日務將錢串剔選盡淨本朋初二日復挨户抽查違者卽予罰鍰驅逐出境是以奸商尙不敢陽奉陰違居受惠非淺莫不謂法工部局之能識政體云 
[諭拘拐匪]  
　　揚州訪事友來函云揚城近來失孩之事日有所聞雖極意訪尋而珠還合浦者寥寥無幾軍廳周司馬聞而憫之因發簡明告示多張分貼曉諭云照得拐匪誘拐孩童最爲可恨令人髮衝如有路遇形跡不同隨時盤詰切勿放空倘能拘獲奘賞從重未識若輩見之能稍爲歛跡否也 
[津郡盜案]  
　　天津訪事友人云近以盜風久靖居民皆高忱無憂不意上月下旬某夜二鼓後南門内九道灣胡同李姓家忽有匪徒十餘人各持器械毁門而入刦去衣物甚多時適主人不在莫敢誰何任其飽掠而去事後當卽禀報縣署勘騐飭緝未知冥冥飛鴻弋人尙得而纂之否 
[盜賊横行]  
　　福州訪事友人云邇來失竊之案層見疉出地方官爲民除患飭辦民團十家各點燈一盞夜間輪流巡察如有竊盜卽鳴鑼集衆協力搜捕務獲究辦乃此輩本領甚高視之𫉶如每於深夜飛檐走壁出入自如且專竊金銀細軟等物其餘衣服均置不取南臺錠街一夕中連出數案幸早查知羣起圍捕已無蹤跡南營某姓家竟入内室撬開皮箱僅取金銀數件餘物不顧而去亦可見胠篋探囊之技矣 
[東海風風災]  
　　日本訪事人云本月初一日馬夷君税駕而來瞬息之間房屋震撼江海沸騰少時滕六雨師亦相繼而至是日適有由台灣駛回之八重山九該船可容七千餘墩甫至五島詎觸十八姨之威致擱於山礁之上卽時沉没幸未傷人内港所泊之舟亦翻沉煤船三艘沿海漁舟亦多受災惟未經詳審也 
[揚城風災]  
　　邗江訪事友來函云本月初一日揚城陡起狂風走石飛砂聲同虎嘯入夜勢更勇猛南鄉一帶吹倒茅屋甚多某莊有大樹一株亦連根拔起其餘河下船隻之走錨斷練者不知凡幾翌日風聲雖止而天氣骤寒硯池茗碗皆結層冰都人士圍爐竹閣尙覺寒聳詩屑彼無衣無褐者蹀躞街頭其情形更何堪設想也 
[武林火警]  
　　杭州訪事人云本月初七夜三鼓時拱宸橋租界地方某姓所開鞋子店失愼一時紅光燭天上下城洋龍義龍聞警飛馳往救省中印委各員亦帶同兵丁差役前往救護至五鼓始熄滅共燒店屋及妓館貓兒戲園約共一百二十餘間又聞燒斃妓女一名然尙未知其詳細也 
[蘇城火警]  
　　蘇州訪事友人來函云本月初八晚四鼓時蘇城大郎橋巷某明瓦店因作夜工飭學徒某甲煮粥甲睡眼矇朧遺火積薪中致兆焚如之禍店中人赶卽鳴鑼告警各叚水龍夫由睡夢中驚醒舁龍往救地方官亦次第臨塲彈壓幸風不甚大歴一點鐘救息是役也延及左右鄰六七户共焚去房屋十餘間事後傳聞貼鄰某雜貨鋪一家五口逃出二人三人竟葬身火窟是處火息未及井時忽齊門外吊橋堍某整容店又報失愼城外各水龍齊集施救旋卽息滅計焚去房屋四五椽水龍回時已東方大明又閶門外山塘顧得其醬園則於初七夜三鼓後亦被視融氏税駕房屋悉化灰燼左右鄰均未殃及尙稱幸事 
[老壩合龍]  
　　揚州訪事友來函云揚屬歸江各壩前經運憲江蓉舫都轉遴委幹員分往堵築毛司馬承辦之褚山大壩首先禀報合龍郭芾棠鹺尹承辦之老壩亦於上月晦日斷流隨赴運轅禀報聞鹺尹近又奉委勘估儀河工程能者多勞鹺尹固難辭况瘁也 
[擬開粥廠]  
　　邗江訪事友來函云揚州新舊二城各有粥廠一所以濟貧民其經費向由塲運各商捐助一交長至節卽行開杓本年初以經費竭蹶兩處粥廠均擬暫停邇因北省貧民仍結隊南來本地士著窮黎無食無衣亦多可憫於是本城官紳會商之下擬將粥廠照常開設昨已飭派司事分往冷街僻巷查放粥籌惟按照舊册略减蓋亦撙節經費之意也新城仍在瓊花觀舊城仍假石塔寺刻已派人部署一切仍用蘆蓆圍成出入道路兩條以免擁擠聞開廠之期約在月之中旬云 
[諭辦漁團]  
　　江蘇自司朱竹石廉訪轉奉兩江督憲劉峴帥撫憲德靜帥札開欽奉諭旨以辦理團練保甲均爲保衛地方要著因各直省兵力單薄不得不借資民力聨絡成氣互相保護前已諭令赶辦在案今思沿江沿海一帶巷义紛歧之處所有居民皆習捕魚爲生各有船隻援照昔年辦過成法起辦漁團保甲以資保衛海疆飭令各直省督撫嚴飭地方官查明漁船共有若　號造成　名淸　將船編列字號船首 
 
 

Page 3

 
 
用粉板釘上註明號數排列江干按期稽查會哨給经旂幟軍裝旗上書明某縣漁團字　　　　　　　　　　　　熟梭巡海面方爲弭盜之良法爰遵照憲札通飭各州縣一體認眞遵照辦理仍將辦理情形禀報等因上海縣五欣甫大令刻已奉到札文卽行遵札赶辦矣 
[廣文接篆]  
　　新任上海縣學師汪廣文蒞滬後擇於本月十一日接印昨日由兼理學篆之王大令將印信送交汪廣文廣文卽恭設香案行拜闕拜印禮事畢學署書差以次叩賀廣文又至前任宣廣文靈前弔奠旋命駕赴道縣各署拜謁至縣署時王大令因往英租界騐屍由丁擋駕 
[大令騐屍]  
　　袁殿魁控婦人張阿五卽張王氏虐斃其女報縣請騐等情迭登前報昨晨地保陳文榮在垃圾橋南首保康里預備屍塲至鐘鳴十二點逾四十分時上海縣王欣甫大令帶同書役官媒人等鳴騶戾止升座後陳保跪禀稱彼等之事小的先不知情後由捕房咨照始往查看見此屍身現有紅色究竟有無傷痕則不得而知當卽偕袁投案請騐袁供南潯人死者係小的之故表親姓姚名二寳年甫十歲自去年來家後至今年八月二十九日忽然走失後知被張阿五卽張媽誘匿至本月初一日忽又送回小的見其遍體鱗傷向之盤詰始知張逼令繅絲二寳不肯往致遭毒毆雖曾延醫調治竟無效騐遂呼號三日而死狀殊慘酷叩求伸寃當張送來時小的初不肯收彼言如有不測可向理論豈知死後竟置不問不得已投報捕房此女自被張誘去後初次寄養於潘司務家卽李王氏之子所開成衣鋪内旋又領出寄入潘公館後復領至粤人某姓家意圖變賣論價未成李王氏供小婦人與張媽雖係素識並未寄過女孩張王氏供在劉公館傭工被袁欠洋九十元均向他人處代借而來向索無著袁自願將女作抵小婦人不允並未領回王大令訊畢隨命官媒如法檢騐騐得死者身現紅色左腿上有指痕五枚然均非致命大令離座親視無訛命塡屍格著將一干人仍交捕房帶回候公堂問供後歸案訊辦大令乃呵殿而回 
[西婦出殯]  
　　管理法租界電燈機器某西人之妻偶抱沈疴醫藥罔效延至前晚溘然長逝於昨日上午九點鐘時入殮將棺舁至新北門外天主堂倩神甫誦經舉行追思禮然後舁往八仙橋西首外國墳安厝寓滬西人之執紼以送者實繁有徒捕房特派中西探捕沿途照料並下半旂以志哀悼 
[滬城火警]  
　　本城彩衣街戴日湧火腿店於前晚十二點鐘時柴房内忽兆焚如頃刻烈烈轟轟冐穿屋頂當卽四出鳴鑼報警附近各洋龍飛馳而至該店自亦有洋龍一具均各汲水狂噴未幾卽行煩滅僅焚去柴房一間 
[美界火警續聞]  
　　美界火警情形略登昨報兹悉火起於北河南路天后宮東唐家弄餘順里第一弄第二十八號門牌甬人洪阿來家因發翻火油燈以致冒穿屋頂時適西北風甚緊視融氏左冲右突益覺猖狂旋經英美兩界救火會各西人急驅皮帶車至汲水嘖射約歴一點鑼始得撲滅計共焚去石庫門屋四家其第二十七號二十六號二十九號楊何夔三家皆保火險不致受虧起火之洪阿來在保大馬車行執役當火熾時有一年甫五齡之女孩不及抱出竟致葬身火窟刻下尙未尋獲屍身吁何其慘也 
[爰喪其馬]  
　　前晚東唐家弄洪姓家失火時美界救火會某西人急驅皮帶車馳往灌救行至蓬路轉角處誤將自來火燈撞斷西人從車下所駕之馬亦已頭破血流立時倒斃西人無奈隨卽易馬而去 
[兇犯解省]  
　　前有浦東流氓張掌華糾同黨羽張永林向張瑞華家意圖刼物張瑞華聚衆追捕張永林與之格鬥被同黨用刀悞戳身死經前縣主黃大令以張掌華實爲戎首拘案訊實釘鐐收禁禀奉上憲批飭解省勘訊新任王大令奉到批札前日卽委與史蔡少尉將犯提到略訊數語飭仵騐明面貎箕斗仍飭還禁卽日備文聽候解省 
[未便輕縱]  
　　前日法界讞員朱森庭明府以公堂連期停訊積案繁多特命駕至捕房將枷期已滿之流氓范開泰顧順德陸順興朱春泉等各令疎枷照原斷重責四百板交保開釋事爲法捕頭所知以此等流氓犯案纍纍今旣訪拿到案經中西官判令枷責後再送縣署監禁三年方足以昭炯戒今朱明府竟委曲衿全貿然開釋殊非除惡務盡之道遂於昨日派探傳諭保人務將范等交案以憑解送公堂禀請領事繙譯核示 
[恩准留養]  
　　前有榮華棧夥呂三因與泰安棧夥朱阿萬在船埠上爭攬主顧起釁悞傷朱阿萬身死犯罪收禁已歴有年現因查得呂三親老丁單例准留養經前縣黃愛棠大令禀奉上憲核准批飭施恩以枷杖發落新任王欣甫大令奉到蘇臬司朱廉訪札文卽將呂三從獄中提出枷號示衆前晚又飭帶案諭以旣犯命案本應究辦因念汝親老丁單上憲已施恩格外此後務當革面先心勉爲善良今已枷號兩月著疎枷杖責一百板發落釋放呂三叩頭謝恩而出 
[不甘賣女]  
　　圬工方三籍隷高郵向在鎭江執業生有一女年甫十三歲被蟻媒聶奶奶誘至上海聲稱代爲擇配旋被楊大發萬春坡等狼狽爲奸售與西門外銀河里畢姓家議定身價洋銀六十元爲妾爲婢任其自便方聞之意頗不欲立將賣契奪回互相爭論旋扭至是處巡防局伸訴局員司呂馬判將此女仍交畢姓領回著方找尋聶奶到案萬等從寛省釋方涕泣而去 
[龜殻幾碎]  
　　有混名紹興阿良者不詳其姓氏向在染坊工作前日至胡家宅大興里某妓家作狹邪遊龜子見其獐頭鼠目不類三河少年　聲呵斥阿良引爲大辱訴知同類糾集十餘人於前晚擁至妓家聲稱欲將龜殻擊碎方雪此恨龜子見勢不佳正欲曵尾而遁適爲阿良所見立卽扭住飽以老拳始各一哄而散然龜巢已被毁不堪矣事後經蝦兵蟹將投報捕房代龜鳴寃捕頭派包探往查屬實令將受傷之龜送請仁濟醫院調治一面查拿肇事之人解請究辦 
[馬路工程局紀事]  
　　南市信泰碼頭划船劉渭銀之女桂貞前日在長泰北貨行所雇之駁船上竊取柿餅由船户周仁周生生見而喝阻劉復將女痛責周等心不能平將劉辱駡彼此口角之下由巡街捕一併拘解捕房昨日解至工程局經朱森庭明府研訊劉供年四十有七江北泰州人女兒年幼無知在周處竊取柿餅小的已將其責打而周等尙不甘服竟將小的拽至弄内兇毆後由巡捕追上伊等又將捕扭住意欲扭送巡局小的現在查得柿餅實係唐仁林所竊特送案請訊劉桂貞供年十二歲柿餅並非小女子所竊周仁周生生供均浦東楊家度人被劉桂貞至船上竊去柿餅不少唐供小的向業船户不敢行竊貨物孫廣宗供在長泰爲夥小的見劉竊取柿餅擬將伊父劉渭銀扭送巡防局忽由巡捕前來阻止明府謂此處馬路本委派有巡捕在此梭巡旣已前來阻止爾應將人證交捕送案何得將捕拖扭任情爲難殊屬不合判令將人證一併送至上海縣署請究○賭徒張德福在洽興街設攤誘人賭博前晚由工程局兵丁查獲拘局明府提訊之下俯道求恩明府判責一百板○金允生將污穢候棄馬路旁由巡街捕拘局朱明府提訊之下金一味求恩明府從寛斥釋○姜雨之前因犯竊收禁攺過所嗣於上月十九晚在所脱逃緝拿未獲前日二十三鋪地甲探知姜匿跡倉橋地方因卽前往拘拿解至局中由邵大令判移總巡局轉送攺過所覊禁 
[美界捕房紀事]  
　　前晚東唐家弄矢火時有流氓五六人乘間搶物爲某包探所見遂一併拘入捕房押候轉解公堂請究○昨晨小竊某甲在裏虹口某姓家竊取布衣等件爲包探劉阿炳查獲立卽送入捕房押候解請公堂究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝審勾决名單]  
　　京師訪事友人云十一月初三日　　　决秋審人犯之期兹將勾到起數名單列後朝審舊事官犯情實三起三名福建司一起斬犯例漋簡诈假官直隷　　　　犯龔照璵　失陷城寨貴州　一起斬　葉志超失陷城寨朝審舊事常犯情實五起八名山西司一起斬犯張城霞卽張城海詐傳詔旨雲南司一起斬犯于得立依偷竊乘輿报物安徽司一起絞犯三名王三劉二卽張　劉傻仔　根　從浙江司一起斬犯二名孟兒胡萌海均盜内府財物陝西司一起斬犯一名文浣卽文𪶽鳥槍殺人朝審新事當犯情實八起十名奉天司一起斬犯劉小裝卽劉四鳥槍殺人安徽司一起絞犯安三同謀共敺福建司一起斬犯二名劉小杜卽黑旗劉黎大猪卽厲大杜均偷竊乘輿服物浙江司一起絞犯二名王六于二均聽從夥搶婦女已成一起絞犯一名李泳汰卽李八竊盜拒捕刃傷人四川司一起斬犯焦得海卽焦八鳥槍殺人廣西司一起絞犯劉得詳卽劉羣强奪良家妻女爲妻貴州司一起斬犯盛蕣謀殺以上通共十六起人犯二十一名於初二日夜間四點鐘時經廣西司由獄提出請刑部右侍郎徐少司宼承煜在儀門監視綁縛裝入囚車派撥營兵押解赴宣武門外菜市口市曹囚棚内恭候聖旨旣而刑部司員由内廷恭捧聖旨出西長安門另有五城揀發差委司坊官隨同護送至市曹恭設香案刑部堂官行三跪九叩禮畢入監斬棚升座令堂書遵旨宣唱已勾人犯名姓卽將奉旨處决斬犯劉小裝卽劉四絞犯安三王六于二李泳汰卽李八劉得詳卽劉羣斬犯焦得海卽焦八盛蕣遵等監視行刑畢飭將屍身擡赴萬人坑内尙有何漋簡龔照璵葉志超等十三名均邀因赦回收禁聽候議减皇恩浩蕩彼苟且偷生者宜如何感激圖報哉 
[晴川攬勝]  
　　漢口訪事友人云本月某日府憲余堯衢太守因公赴鄂行至某姓門首忽聞嚶嚶啜泣聲達於户外遂命停輿飭役傳問知有孀婦某氏夫喪未久被族史甲乙二人涎其姿首逼令攺醮氏不從而又不能力爭是以悲耳太守聞之大怒卽令將一干人帶回提訊之下判將甲乙各責二千板枷號示衆一面將氏送入淸節堂以成其志○柴煤爲湖南土產居民皆　用之邇以冬令水涸業此者皆裹足不前炭價頓爲之增漲目下每担需錢五百餘文較前不啻驟增一倍俗稱薪桂良不誣也○攔江堤爲闔郡水利所關前以大水爲災堤身受損須待興修現已由地方官籌備經費督工修築大約年内卽可告竣也○通濟門外開築鐵路現已雇工興辦奈工頭過於尅扣以致工人咸抱不平相率歇手幾釀禍端幸經局員竭力調停刻下尙未允洽未知若何了結也○糧捕廳署向在治躬巷地處遲下往來殊形不便因擇地體仁巷側鳩工庀材重爲建造現已落成竹苞松茂輪奐一新孫竹山别駕擬卽筮吉鶯遷以便辦公 
[上海縣署瑣案]  
　　前有吳其祥扭諸和尙投吳淞司署控被拆梢後諸又以吳霸阻已贖田單等詞投縣控告王大令於前晚委典史蔡少尉到署提訊諸供故父在日央諸富泉之父爲中將一畝六分田地方單一紙向吳其祥抵借錢二十六千自父故後小的於去年十月内備全本利三十五元五角同富泉向吳其祥贖回原田吳謂田單轉押在外明日交還不料游約至今未付前日又向索取吳反將小的扭至吳淞司署誣控拆梢求察諸富泉供亦相同吳其祥供諸和尙取贖田單除收洋三十五元外尙少錢十二千故不將田單交還今將此單呈電求追餘欠少尉酌斷諸和尙再找錢六千領單完案吳旋將方單呈案祇剩半張諸卽稱小的方單是全張今祇半張不願具領少尉察兩造均屬刁猾之徒判令一併交差再行復訊○浙江卽補知縣孫燕秋　令文貽日前遣丁孫榮投縣控嚴某佔地等情王大令准詞提到中人述卿吳潤泉到縣大令親自訊問王吳同供孫文貽前將十六鋪内房屋賣與嚴姓由職等轉託艾姓與嚴某成交立契付價此事早已了結後因孫赴京考試曾向嚴加價絶賣今孫又檢　方單一紙查係售與　姓房屋接連之地而該地已由嚴姓造屋是以將佔地等情來案控告京核孫榮供主人控告嚴姓佔地情由均行備戴禀内求追大令謂王吳曰爾等旣爲原中應得理處明白判著赶緊理明禀覆 
[南市捕房紀事]  
　　船房包任　裝載黃荳朱滬船泊萃豐馬頭被王魁冒稱捐局巡丁向索小洋銀二角巡街捕見而拘解捕房昨日朱森庭明府提案研訊包供訴前由並稱在先索洋半元小的力不能從是以給洋二角錢三十七文詰之王供年三十九歲前曾充過貨捐局野鷄巡丁其洋實由包悞給小的並不敢拆梢明府判責三百板交保○烏木匠黃來有前晚向戎未龍强借錢文由伊父戎長福扭交巡街捕拘至捕房經朱明府提訊長福供寗波鄞縣人向業駕舟今有黃來有向兒子硬借洋銀是以拘案請究未龍供與伊父略同黃供鎭海縣人數年前未龍曾借小的布衫一件今向之索償衣價並非强借明府判掌頰四十下○魚販陳夢牛曹秀坤因在南馬頭擊毁周明淸之划船　巡街捕喝阻不服反將捕毆落齒牙由衆捕帮同拘住管押捕房昨日朱明府提訊周　江北儀徵縣人被陳等在船經過小的囑其略輕伊等不從後由巡捕來此斥阻反與捕互毆小的亦大受虧辱詰之陳供浦東人賣魚爲業曹則供稱在周船上行過被周辱駡故與理論不敢毆捕三十二號巡捕禀稱小的上前喝阻被曹用拳猛擊傷及齒牙血跡尙在明府以其目無法記判曹責二百板陳責一百板均枷號半月發二十五保十三圖示衆候期滿再行責放 
[英界公堂瑣案]  
　　包探倪順泉拘解積賊謝秋生到案禀稱比人迭經犯案懲辦已非一次今又竊取李阿毛家布棉被一條報捕後經小的緝獲人贓送案請究李投案請領失　謝供浙江紹興府屬某縣人流落滬江無以果腹不得已出此下策尙乞施恩署理讞員鄭大令商之梅繙譯以謝係過犯未便從寛判令笞責三百板管押六月俟期滿遞解回籍○吳永奎向以私販洋酒爲生現被工部局洋人查知其事將吳拘案請究吳供此項洋酒均購自他人不敢販賣大令著枷號一禮拜○前晚王芝才王福興張金林應元芳等四人在大馬路互相口角大肆兇毆某號華捕見之立卽拘入捕房昨晨解案請究王等同供小的等四人素相交好前因酒醉致肇釁端實則並無嫌隙大令著各罰洋銀五角○婦人葛韓氏周洪氏同在怡和紗廠工作前月私取廠中棉花各一包正欲携出適爲經理人查見遂令送案請訊兩氏同供偶貪小利後當痛攺前非大令著各責手心二百下○積竊陳阿林竊取黃生才家綢在皮棉衣服十餘件由包探趙銀河緝獲人贓送案請究黃投案請領失贓陳認竊不諱大令判責二百板管押三個月　還失主○偷兒王阿二潛至某輪船上竊取搭客倪子堂所帶書籍三箱報捕後由包探秦少卿將王查獲起到原贓送案請究倪投案請領失贓王阿二供不知書籍偶候誤犯大令判責二百板管押三月○前晚一點餘鐘有張生毛者不知何故手持巨石　馬生裕家門首任意抛擊馬不堪其擾喚交巡捕拘入捕房昨晨解案請究馬投案供稱小的與　人素不相識不知何意深夜前來滋懦實所不解張供酒醉糊塗一至於此大令判責二百板枷號十日○流氓張瑞生游手好　日在途中見有婦女獨行踽踽帳尾隨其後評頭品足任意輕狂泥城橋一帶居民咸恨　　　前晚故態復萌適爲衆人所見立卽指交二百七十八號華捕　入捕房昨　送案請辦是處居民均投案願作見証務求　　　　除免惠張向來安分不敢　　此次　　誣指大令判責二百板枷號一月 
 
 

Page 10

 
 
[官報]  
　　十一月初一日提督銜記名堪勝提鎭統帶淞防營班廣盛由吳淞來候補道除愨立辭行回寗首府彥禀謝奉委開辦海運省局差無錫縣孫禀到知州　謹　禀知到西路德巡差知縣李筠禀辭赴寳山磄工差五品頂戴指分江蘇候補知縣徐芳懷浙江人禀到大挑知縣葉在泗福建人禀到府經歴張國英禀知接辦楓橋厘卡差又　　禀謝飭知廿三年分冬防案内蒙記功五次長洲縣縣丞沈　禀銷駐倉　壓收發官滬差縣丞李爲珍由滬回又魏本立銷昭文縣保甲差五品銜江蘇候補班補用縣丞柳汝霖由　起　過　回省禀到從九陳鳳桐交制代理震澤司巡檢任事回代理長洲縣主簿項兆驑禀謝飭知廿三年分冬防水巡蒙記功三次縣丞陳毓楠從九舒炳錕元和縣典史　煊與史李良波薛觀筠禀謝飭知廿三年分冬防案内蒙給勞績班前先委署一次記功一次遊擊蘇福元禀知到胥門外　巡差守備俞錦　禀知到婁門路武巡差按司獄孫　於昨日午時在任昨故○初二日辦理湖北武穴掣騐淮鹽總　江蘇候補道許元章由　來揚州府沈禀辭無錫縣孫禀辭江西補用知縣　作賓辭赴滬按經庾崇恩禀護奉　理接司獄事昨日接印府税課太使　爾純禀銷楓橋厘卡差巡檢文裕禀謝奉飭酌署華臺縣典史事知縣郭寅階禀謝飭知以前在讞局審結各案勞績獎勵前先酌委署事一次○初三日同知鄭述祖請假赴寗措資知縣陳昌基禀辭赴寗見制憲又劉芝蘭禀知湖北賑捐加知洲銜縣丞葉漢宵禀銷閭胥門編查保甲差又王懋請期服假廿天　簿雷星樵禀謝飭知廿三年分冬防案内蒙給勞績班前先委署一次記功一次巡檢何乃蔚由江北回指分江蘇試用縣主簿任彭年浙江人由京騐看來省禀到○初四日管帶汰湖水師正前營遊擊許和生由木瀆查哨回内閣中書殷濟揚州人由籍來嘉定縣意禀到新任金匱縣葉禀辭赴任同知銜候補班補用知縣揭傳淵禀知服滿由京起復回省禀到巡檢程炳奎禀謝飭知廿一年分冬防案内蒙給勞精班前先委署一次記功一次又獲賊記功二次廿二年分夏防案内給今勞績班前先委署一次記功二次從九張嘉謨由新陽保甲來禀知奉松滬厘捐總局札委貨捐局查騐差 
[皖省官報]  
　　十一月初五日委署經太縣丞勞　章辭並奉臬委赴合舒查班管候補縣丞蕭動王道吉均辭赴桐城查小錢陸鈺知奉府委查懷寗燒鍋典史王崇鈺知奉府委查太湖燒鍋唐淸鈞知奉委祥務局收發核對　辦文案巡檢胡智襄辭赴泗天查保甲劉文田辭委解老湘營餉赴金陵胡振宗辭赴皖北勸辦賑捐　家璠知奉府委望　小錢○初六日委辦棕陽厘卡通判梁文啓到署東流縣萬世章辭候補同知龍鳳鏕到赴湖北公幹回王國相知奉府委赴濳山查小錢徐鳳葉到缷署大通司回巡檢謝國書知奉道委赴和州查鋪司 
[邗江官報]  
　　十一月初一日運憲公座掣籖衛守備李守戎黻廷到揚公幹郭鹺尹鼎臣委估儀河工陳分轉鄭銓禀知赴省鮑鹺尹毓東銷武障河卡○　二日祖鹺尹文斌辭回寳坊寺卡石鹺尹點辭赴省凌鹺尹沆辭回十二圩差次○初三日葉太史　過揚河分轉炳燾銷泰屬總巡差王鹺尹同慶辭回淮北 
[上海虹口元濟善堂經收九十月分捐一文愿常捐淸單]  
　　英美會審署罰欵每月撥洋十元唐傑臣翁每月五元陳可良翁翁醉樓翁二户各每月兩元陳鴈初　黃葉南翁義成號錦章號四户各每月一元永增祥萬順　鉅昌隆三户各每月五角李珊記裕恆慶昌祥興昌祥燧泰號長和號元昌號七户各每月三角恆裕恆號　茂號利亨號寳成號同春祥成昶利聚昌號寳興號寳昌號源泰號生昌號順興源十三户各每月兩角梁日三翁每　惜字　兩元唐輝堂七八九月分洋三元吳敬堂翁八九月分洋　元五角共收月捐洋六十六元九角○一文愿常捐陳鴈記五十愿王岐記三十愿梁日三廿五愿禮和帳房老介福二户各廿愿華榮和永義源怡居戚益齋翁巢子餘翁巢潘　　德堂七户各十愿讓德堂殷茂廷翁殷守泰殷恆濬翁殷恆懷翁殷許氏華榮昌七户各五愿致寳長洗亮光翁二户各七愿筆唎　房洗公館二户各愿榮善居士禮押　　各三愿至義居六愿守拙子湧幢氏靜慮成張季園四户各兩愿李芹香一愿合共二百九十三愿祥盛無名氏不計愿毎月錢二百文九章號不計愿每月捐洋六角湯寳每捐三角醒性氏每月捐洋二角洽盛恆每月捐洋一角九十月外合收錢十七千九百八十文洋二元四角何日葵翁何麗初翁王禮堂翁鄭梅廷翁四户各五愿黎連勝翁王　　翁洗烴珊翁三户各三愿譚始端翁二愿鍾聖輝翁六愿恭壽堂徐宗潢昭敏氏三户各一愿合共四十愿七八九月分錢四千一百四十文麥義民翁佘明三翁二户各每月捐恤嫠　百文九十月分共錢二千四百文統共收銀二十四千五百二十文洋二元二角 
[上海虹口元濟善堂經收十月分送堂愿捐並施捐淸單]  
　　盧氏信女洋五元韋陳氏陳韋氏梁姓黃潘氏四户各一元潘邱氏鄭廷秀二户各五角愚齋主人東洋花洋　元劉煥章銅洋二元共收愿捐洋十一元銅洋二元○張明之翁再捐施粥洋十元唐梁氏二元黃吳氏求病愈助洋三元是月共收施粥洋十五元另老太古益記公乙氏於十月初一來施衣粥洋五十元先此附聞 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十四年十月二十六日京全錄]  
　　宮門抄○諭旨三道錄前○護川督文奏爲川省餉源不繼請援案再辦通省捐輸一次摺○吉林將軍延奏爲副都統因病開缺回旗片○又奏爲採辦參枝專差呈進摺○蘇撫德奏爲舉辦商團保甲片御史楊奏爲請旨整頓京師圜法片○都統壽奏爲委員會查圍界均無侵礙摺○十月二十六日吏部翰林院廂紅旗値日無引見○溥善假滿請安○出使大臣裕庚到京請安並請假　　日○明惠等謝毋庸扣俸恩○華金壽謝授詹事恩○那王榮惠果勒敏良培福森布各續假十日景運門奏派値年之大臣派出灡公○史部奏　騐者月官派出孫中堂徐會灃葛寳華薩廉徐郙陞岫鳳鳴曾廣鑾胡俊章慶綿茹泰烏爾慶額連陞和福彭述謝希銓召見軍機慶王○本日比國使臣費曷覲見皇太后皇上於儀鑾殿○○二品頂戴護理四川總督按察使臣文光跪奏爲川省撥欵浩　飭源不繼請援案再辦光緒二十五年通省捐輸一次以資接濟恭摺仰祈聖鑒事竊查川省額徵丁糧課税向不敷年　供支近年各項釐金收數亦不甚旺所賴以籌濟餉源者津貼之外惟有捐輸歴來均於每年秋間援案奏辦次年捐輸歴奉諭旨允准在案惟是入欵歲有定　而出欵日見加增司庫綜計出入每歲總短銀二十餘萬以常年出欵計之如奉撥京餉固本東北邊防經費鐵路經費新疆新餉滇黔台藏各餉曁本省防緑各營月餉爲數已屬不資供支萬分竭蹶近年又加撥川省認還洋債出欵日增無米之炊更難措手臣與潘司再三　畫自非接辦　輸不足以資接濟查川省賦額本輕民多尙義節年捐助從無異詞本年資州資陽内江簡州彭縣射洪廣元巴縣富順中江蓬溪蓬州江漙南部犍爲合州等處雖因雨多河漲不免一隅偏災然賑撫優加無虞失所田疇涸復不致全荒其餘各廳州縣均尙雨啺應時秋收豐稔似可酌照餸案辦理通省捐輸一次仍按糧額之多寡定捐數之等差凡遇水災之處自應量丁核减以紓民力其無災州縣仍照上年攤派至川東之奉節雲陽萬縣開縣東鄉新寗太平大竹忠州酆都墊江梁山涪州彭水黔江秀山及川北之隣水岳　廣安等處上年因災將捐輸銀數減免者亦體察地方情形酌量派收除本年水災較　之資州資陽内江簡州射洪廣元巴縣均俟來春再徵外其餘通省辦法仍循舊章於年内先完一半餘爲明春完繳所捐之銀仍准照章給予議敘如中等之户所捐銀數不敷議叙一律彚計銀數遵照新章請廣中額其零星小户及邊瘠州縣仍酌量分别減免用示體恤並嚴飭各屬不涖浮收濫派違者官卽撤叅紳卽提辦總期於饟有濟於民無擾等情據署布政使賴鶴年詳請具奏前來臣查川省自軍興以來頻年辦捐原屬萬不得已之舉無如撥欵用項有增無减現又骤加出欵爲數甚鉅周轉益難値此庫儲匱之之時舍接辦捐輸别無善策所幸川省糧賦尙輕本年雖有偏災收成尙稔酌得捐助民力尙不十分爲難自應湲案接辦光緒二十五年捐輸以資接濟合無仰懇天恩准予照辦仍由臣督飭藩司嚴禁各屬巧立名目及額外浮收等弊如查有不肖官紳藉端苛派立卽叅重辦以恤民艱而昭核實所有川省餉源不繼請再辦光緖二十五年通省捐輸一次緣由理合恭摺具陳伏乞皇太后皇上聖鑒訓示謹奏奉硃批著照所請户部知道欽此○○延茂片再吉林副都統耆徵因病難速痊奏請開缺回旗就醫等因於本年八月初二日接准電鈔奉上鍮耆徵奏假期届滿病勢加劇　請開缺一摺吉林副都統耆徵著准其開缺回旗欽此兹開缺吉林副都統耆徵擬於九月初八日束裝携　由吉林省城啓程回旗移咨代奏謝哤前來除咨報部旗查覈理合附片奏聞伏乞聖鑒謹奏奉硃批知道了欽此○○奴才延茂跪奏爲採辦參枝專差呈進恭摺仰祈聖鑒事竊奴才於本年正月二十六日業將前派恊領等將續採參枝專差呈進並於摺内聲明採辦參枝已經過時殊不易得仍飭該協領等俟夏令留心妥爲採辦以備上用在案現據户司官參局掌防副都統銜三次記名副都統花翎協領慶雲兵司掌關防副都統銜花翎協領恩　等採得大枝山參八苗中枝山參十六苗計重八兩四錢可稱上品核計其需工價銀一千七百三十七兩五錢仍由所收參税項下以錢易銀照數發給奴才謹將參枚親加查騐分盛二　　密包封飭交監翎雲騎尉玉材齎京呈進仍飭該協領等赶緊採辦續有所得再當呈進除咨行内務府查照外謹　摺具陳伏乞皇太后皇上聖鑒謹奏奉硃批該衙門知道欽此○○德壽片再准部咨光緖二十四年六月十二日奉上諭近因各處裁汰營勇保衛地方全在嚴查保甲以輔兵力之不足各省辦理保甲章程非不詳備疉經諭令　嚴稽察率皆視爲具文並未將現辦情形詳晰覆奏殊屬因循廢弛自此次甲諭之後各該督撫務當嚴飭地方官於保甲一事實力舉行以期民情固結好宄無從匿迹仍將整頓辦法先行　　具奏以副朕綏靖閭閻　意欽此當經前撫臣奎俊通飭各屬認眞舉辦未及具奏移交前來竊　保甲爲弭盜良泣　户口以靖内奸尤在練壯丁以禦外匪與圃練相輔而行江北徐海等屬民情勇敢一聞盜警羣出兠拿是以登時獲犯之案藉　衆帮捕之力居多大江以南民風柔　遇盜則退避不遑女敢出　捕盜當裁汰營勇之際恐哥老會匪安淸　友難保不溷迹其中加以失業之災民販私之梟黨伏莽未盡隱惠方深應飭各牧令嚴查户口並　就地方情形分别村　大小愼選紳董挑練圍丁務令守望相助共保身家一處有盜衆楝集　退後者罰獲盜者賞民情固則衆志成城聲威壯則匪徒歛迹寓團練於保甲之中辦理較有實際至於大市巨鎭商賈輻輳之逼舉辦商團　諸民團尤易集事其有水陸通衢犬牙　雜處所酌派妨軍師船扼要駐巡護送行旅以輔練丁所不及此外始盤詰游民徧查漁户尤應寳力奉行勿得虚應故事據署臬可朱之榛　訂簡明立程詳請覈辦奴才逐加確覈辦法尙屬切實應飭各屬認眞舉辦仍隨時派員稽查總期寒暑罔懈衆志弗渝庶盜賊濳蹤閭閻安謐仰副朝廷綏靖地方之至意理合附片具陳伏乞皇鑒謹奏奉硃批著卽督飭各屬地方官認眞辦理毋得虚應故事有名無實欽此○○御史楊崇伊片再大錢短少尙恃私錢濟用而奸商押價每兩止兑十二吊日漸長至十五吊其勢未已寒　度日小民或可相形活動而奸商揚言不用私錢各店　意挑剔其實俟錢價落定仍不能不用私铙專與窮民爲難請飭下五城及街道御史留心密訪　拿懲辦並禁止大小鋪户不准挑剔庶民　戒可稍蘇矣臣愚昧之見附片具陳伏乞聖鑒謹奏奉旨欽此○○奴才宗室壽蔭跪奏爲委員會查圍界均無侵礙恭摺具揀仰祈聖鑒事竊查前任都統崇綺具奏圍塲應辦事宣章程内開圍塲未放已　及已放免　各地方分歸總管出知管轄其各交界處所若不實力稽察誠恐有侵礙正圍情事擬請責成總管同知各按四委巡查結報每年秋間由都統揀委妥員會同周查一次事竣查核奏　並咨部備案經部議准行知遵辦在案兹届秋李應行會查之期當經奴才揀委佐領　祿會　圍塲總管同知遵照奏定　程往認眞巡查有無侵礙正圍出具印結呈送查核去後旋據該佐領吉祿圍塲總管德洪額署糧捕同知蔡宗翰詳稱會同在於圍塲已放兇　毗連内圍未放已　各交界處所視加履勘均無侵礙止圍情　出具印結詳送前來奴才覆該無異除仍　總營同知隨時認眞稽察不准稍有疎懈並將印結咨送户部備案外所有委員會查圍界均無　礙正圍緣由理合恭摺具陳伏乞皇太后皇上聖鑒謹奏奉硃批户部知道欽此 
 
 

Page 14

 
 
[光緖二十四年十月二十七日京報全錄]  
　　宮門抄○倉督長等奏爲本年漕務完竣謹將在事出力員弁書吏照案請奬摺○燕督裕奏爲天津辦理海運各員照章酌議獎叙摺○又奉甄别知縣留省補用片○滇督崧奏爲叩謝天恩摺○粤撫鹿奏爲謝恩二摺○豫撫劉奏委署可道片○十月二十七日户部通政司詹事府正藍旗値日無引見○銘公等謝毋庸扣俸恩○直隸藩司廷杰請訓耆齡假滿請安○湖北副考官熊亦奇到京請安○劉尙倫謝授廣東遺缺知府恩○召見軍機廷杰劉尙倫○○臣長萃臣劉恩溥跪奏爲本年漕務完竣謹將在事出力員弁書吏照案奏懇恩施恭摺仰祈聖鑒事竊照江蘇浙江海運糧米攺由糧迫徑行由津起剝運通交納直隷應辦事宜經直隷督臣曁臣衙門覈義奏咨章程天津通州兩處辦連委員晝吏覈其勞績奏保每處以六十五員爲度等因歴經循照辦理在案本年江蘇浙江海運山東江安河運漕白正餘各米先後挽運到通經臣等督率坐糧廳監督等隨時查騐斛收飭令派出在事各員認眞經理隨到隨御轉迎入倉業於八月二十七日奏報在案所有在事各員不無微勞足錄本年添派大通橋督弁巡緝遊擊王爕尤爲得力臣等詳加酌覈　出力較次員弁兵丁酌給咨獎外坐糧廳滿監督記名道府户部郎中寳棻擬請俟得知府後在任以道員用卽補漢監督事部郎中李筠擬請俟得四品後加三銜前坐糧廳漢監督陝西潼商遺李紹芬擬請賞加二品銜升用叅將京城左營　擊王夑擬請以叅將補用並俟補叅將後　副將在用此外辦運出力之咨調委員並書吏　十三名通州地方文武印官漕務專員通州巡糧武弁臣衙門派出監督筆帖式二十三員　通橋　糧武弁十七員分繕淸單三件恭呈御覽可否　擬給奬之處出自鴻施除飭取各該員履歴咨送史部兵部備覈外所有臣等請奬辦　　弁緣由謹繕摺具奏伏乞皇太后皇上聖鑒謹奏奉旨欽此○○頭品頂戴上隷總督奴才裕祿跪奏爲查明光緖二十四年天津辦理海運出力員弁照章酌議奬叙恭摺仰祈聖鑒郚竊查天津通州兩處辦理江浙海連漕糧委員每處奏保以六十五員爲度歴經　辦在案本届辦理蘇浙漕糧由涬派委及江浙糧道借調直隷省各員均能勤愼將事妥速無誤洵屬著有微勞據署天津道任之驊查照向章共請奬文武員弁書史六十五員名具詳請奏前奴才核與定額無浮謹繕淸單恭呈御覽仰懇天恩俯准敕部照擬給奬以示鼓勵所有各員履歴已照章造册送部向來督辦道員例得另行請奬本届係二品頂戴候補道署天津道任之驊督辦擬請飭部從優議叙理合恭摺其陳伏乞皇太后皇上聖鑒調示謹奏奉硃批該部議奏單併發欽此○○裕禒片再道府州縣無論候補試用人員應自　省之日起于限一年詳加　　出具切實考語奏明補用等因兹查有順天差委之候補知縣鄭沛溶殷誅均到省一年期滿例應甄别准順天府尹臣　得鄭沛溶才具開展辦事穩練殷詵心地明白穩愼安詳均堪以每缺補用咨請核辦前來臣覆核無異俟有應補缺出照例序補除履歴淸册　部外理合會同兼管　天府府尹臣孫家鼐順天府府尹臣胡燏棻附片具陳伏乞聖鑒謹奏奉硃批史部知道欽此○○革職留任雲貴總督奴才崧蕃跪奏爲叩謝天恩恭摺仰祈聖鑒事竊奴才於光緒二十四年八月十一日恭閲電鈔初四日奉上諭吏部奏遵議處分一摺雲總督秘蕃應降二級嗣用處分著加恩攺爲革職留任滇黔地係巖疆該督責任綦重現當振興庶務該省開辦各礦以及應立武　創設學堂並農工商務諸大端均係自强要策現在雲南巡撫業已裁併該督責無旁貸務當振刷精神於用人行政一切事宜破除積習冀有成效可觀方不負朝廷曲予成全之至意欽此跪誦之下感悚交併伏念奴才自蒙簡放四川鹽茶道廿載以來薦陞今職荷恩施之稠疉漸報稱之毫無兹以奉職無狀復蒙曲予成全不加　譴駑駘雖劣仍邀豢養之恩檮櫟菲材仰荷裁成之德奴才叅膺疆寄具有天良敢不益勵前修勉圖後效惟滇黔地處極邊英法乃多交涉現在辦理鐵路礦務並武　學堂農工商務以及裁併各差缺事繁任　深懼弗勝惟有殫盡血忱恪遵聖調於用　行政一切事官認眞辦理以期庶政畢舉成効可觀藉以仰答高厚鴻慈於萬一所有奴才革職留任感愧下忱繕摺叩謝天恩伏乞皇太后皇上聖鑒謹奏奉硃批知道了欽此○頭品頂戴新授廣東巡撫臣鹿傅霖跪奏爲叩謝天恩仰祈慈鑒事竊臣於九月二十七日接准保定專送直隷總督臣裕祿電咨准總理衙門電開奉旨鹿傅霖現已補授廣東巡撫著裕祿傳知該撫迅束來京陛見欽此並送到邸鈔一件内開光緖二十四年九月十八日欽奉慈禧端佑康頤昭豫莊誠壽恭欽獻崇熙皇太后懿旨前因湖北廣東雲南三省巡撫並河道總督應否復設先後諭令軍機大臣吏部會同妥議具奏兹據詳加議擬具奏請旨辦理各摺片各省總督巡撫國初以來屢經裁移攺設本已斟酌盡善現應行整頓諸大端不在裁减職官而在綜覈名實總督專重典兵巡撫專重吏治誠能各舉其職自可相得益彰倘使坐擁封圻辜恩溺職同城則各執意見專任則益形叢脞徒事更張無裨實際甚非謂也所有湖北廣東雲南三省巡撫均著悉仍舊制毋庸裁併湖北巡撫著曾鉟補授廣東巡撫著鹿傳霖補授雲南巡撫著丁振鐸補授至河道總督一缺專司防汛修守事宜亦非河南巡撫所能兼顧並著照舊設立任道鎔著仍回河東河道總督之任該督撫等務當體念時艱實事求是毋負朝廷愼重設官之意等因欽此臣跪讀之下感悚莫名伏念臣畿南下士知識庸愚世受國恩家承忠藎由翰林散館作令粤西曾蒙簡放廣東廉州府知府惠潮嘉道四載瘴鄉旣復時虞疾病五洲佑舶實　盡恊機宜嗣歴關豫秦蜀之巖疆疉膺潘臬督撫之重任歸休田野自分耕桑兹荷温綸恭撫東粤榕陰蔽芾漫方召伯之棠鯨海皮濤敢告韓文之鱷卽家拜命望闕馳神當卽恭設香案叩謝慈恩一面趨詣宮門跪聆訓誨有微臣感激下忱理合專摺具陳叩謝天恩伏乞皇太后慈鑒謹奏奉硃批知道了欽此○○廣東巡撫臣鹿傅霖跪奏爲叩謝天恩仰祈聖鑒事竊臣乞假在籍於九月二十七日准直隷總督臣裕祿電咨總理衙電開奉旨　傅霖現已補授廣東巡撫著裕禒傳知該撫迅速來京陛見欽此聞命乍天感悚無地當卽恭設香案望闕叩頭謝恩訖伏念　　性迂愚久走雨露上年奉職蜀疆夙夜兢兢力圖報稱乃以誠未感人遂致過叢於己仰蒙聖恩不加嚴讉僅予開缺來京渥荷　生成莫名兢惕今春恭詣　　門跪請聖安旋因舊疾舉　呈請部臣代奏乞假回籍就醫調理未痊弗克　假人都復荷聖明之錄用實非夢寐所敢期惟有勉竭駑駘仰答高厚降施於萬一所有微臣感激下忱謹繕摺叩謝天恩一面束接趨指闕廷籲求宸訓再此　係借用定興縣　釋發合併聲明伏乞皇上聖鑒奏奉硃批知道了欽此○○劉樹堂片再藩司額　精額遵旨入都陛見應卽委員署理以便該　　卸　　　上查臬　長禒通逕　體器識宏深堪　委署藩司印務所遺臬司印務查　開歸陳許道穆可先志趨正大爲守兼優　以　　遞　　　　　道　　　　　補道　　和　　祥愼練　有爲堪以委署除分檄飭遵郊爲　　片具　　　　聖鑒謹奏奉硃批吏部知道欽此 
 
