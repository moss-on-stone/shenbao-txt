# 1907 - 411 - 4912518

 

Page 1

 
 
   
 
 

Page 2

 
 
上諭 
[十月二十六日奉]  
　　旨上駟上院卿著增善補授欽此 
　　旨著滛世鐸舸車李殿林繼祿看視獎賞欽此 
　　旨兵丁等借支庫銀應扣本年十二月次年正月利息銀兩著加恩展限兩個月欽此 
宫門抄 
[十月二十六日召見軍機陳夔龍台布陶福同]  
論說 
[蘇浙借欵西江捕權之感言]  
　　世界各國。大抵以外患愈逼。内治愈密。日漸演進。而造成國家之今形。蓋欲對於外而謀其自存。終須對於内而謀其自立。此政府與人民組織國家之目的。即立憲國責任政府之所由起也。中國政府。向來不知應負之責任。亦不知内外應分之界限。一遇外交。往往秘密其政策。泰然唯所欲爲。而人民或若聾瞽焉。甚或爲間諜焉。沈沈冥冥。初無援助外交之能力。因此人民放棄責任。而政府得以犧牲國内。專事乎外。故自海通以來。迄於今日。自其外而言之。則惟見勢力日以相迫。自其内而言之。則惟見國權日以就萎。究極其原。無非由政府對内無責任對外有責任。有以致此現象也。不然蘇浙借欵。西江捕權兩問題。政府又何爲若是之固執。而百折不回乎。 
　　夫使。人民之程度。猶是前十年之低劣。知識汶闇。初無一言一論。以助外交家之資料。則政府鑒於國勢。俯順外情。不惜舉種種權利。退讓而授之外人。猶可言也。乃借欵事起。兩省旣有四五千萬金之力。緝捕事起。官紳又有合編團防之議。而政府曾不肯少動其心。出力以保障國權。一若中國之政府。甘爲外人之傀儡者。則不可言也。不但此也。江浙紳民集股爭路出於熱誠。而必電飭一督兩撫之認眞防範。旅京學生上書言事。發於大義。而必通行各省學堂之一體申戒。若惟恐人民團體之固結。必用壓力以解散之。就路事言。雖欲不謂政府这對外責任。不可得也。廣東商會之電請拒絶。而直斥其殊屬冒昧。粤督張帥之規復統巡。而遷就爲海關。 
 
 
 

Page 3

 
 
增船協巡。海關稅司。本非華產。今又以兵柄授之。剥奪主權。助長外力。後患眞未有已此就西江之事言。欲不謂政府之對外責任。而亦不可得也。他國責任政府之言對外者。必以對内爲準。若何而保存内國之身命財產。若何而完全内國之土地利權。政府與人民。合羣並力。常以外患而求立國之道。今用不謀所以安其内。而但知所以對乎外。則是與人民組織國家之目的。蓋已相背而馳。夫亦烏用此國家爲哉。 
今已人民之對於此事者。蓋有兩派。其一則函電交馳。曰請堅持。曰請挽回。爲希望政府派。其一則如杭省之抗捐。如粤省之截稅。爲怨望政府派。不知希望政府者。不脫倚賴之性質。怨望政府者。亦非文明之舉動。總而言之。人民自棄責任。固無如此今之政府何也。今日國民。苟欲保存財產身命。完全土地利權。唯有不希望。不怨望。以改造責任政府爲人民自有之責任。日本維新以前。亦無責任政府也。自西人逼迫。乃克有此。然則今之外患。未始非。促成責任政府之時機也。嗚呼是在吾國民。 
來函 
[上海商務總會上度支部論鑄錢幣書（再）（續）]  
　　三鄂鑄銀幣問題。此問題以其不獲通行。而推求所以然之故。商等以爲惟便故能通行。不能通行。卽其不便。臚舉不便之所在亦有三端。詳列於次。 
　　（甲）對於補助貨定位之不便。國家雖鑄銀幣。未嘗不承用制錢。即私毁凈盡。猶鑄當十銅圓。以留制錢之本值。當十銅圓。論銅價未必十倍制錢。而民間自作十錢之用。正以一錢爲用幣之始。深入乎人人之心一切貨物之價。無不以此爲起點。所謂生活程度者此也。溯墨銀闌入之始。原未嘗　合乎千錢之值。當時之承用。自以苦無貴金幣之故。急欲得此以圖輕賚。至今日則尤喜其值近千錢。每一釐與錢一文。出入無幾。雖有時低昻不等。然民間所屬望。恒以定價。千文爲歸宿。故市肆百物。以銀兩爲價者。不過大宗貨物。折算不甚廢時者。乃可用之。日用所需之物無不以制錢或銀圓爲值錢爲銀圓之補助貨一文近一釐一銅圓近一分。得子母相權之道。若以一兩爲正幣。則畸零難算。易起人厭苦之念試觀古時度量衡皆不以十進度法則爲咫爲抉爲尋爲仞。量法則爲豆爲區爲釜爲鍾。衡法則六銖爲錙。二十四銖爲兩。今皆循劣敗之例。廢置不用。里法畝法。幾於自成一法與度法不復相關。於是度量二法止有丈尺寸分斗升合勺等十進之位衡法亦大概十進惟十六兩爲斤。尚留古代遺傳之性質。要之由遺傳而來。則尚相安於惯習若今日創一不十進之數强童孺皆多繞算之勞決非酌劑社會之至計若夫歐洲幣制不以十進者誠多則正所謂遺傳之習慣吾東方之國以窮變通久之旨發憤革新後必勝前母庸以歐洲之遺傳爲法日本舊行寛永錢今其鄉曲廛肆尚有畫方孔錢形於牌號之上肉好之間書一本萬利等字以兆吉祥者故日本之生活程度以一文錢爲起數蓋於我同卽其正貨爲一圓雖改用金幣之後猶存一圓之虚位以紙幣代之而與銅幣相權都市用幣以五厘爲最小然計價仍由一釐起算鄉曲廛肆則竟承用寛永鑄錢矣夫日本自一再戰勝物價騰貴有過於我而用幣之起點尚尚銅錢一文之慣習吾今日改鑄一兩正貨若使重鑄值銀一厘之貨爲補助貨之起點則驟加高其物價而人不安仍以制錢一文爲起點則向來可以十進之貨幣忽致畸零繞算之煩難不無下喬入幽之憾天令積練之商買偶多繞算則可令適市之童孺坐困於繞算萬萬不可國家之有圜法爲并便童孺計非爲專便積練之商賈計也此鑄一兩銀幣之不可通行者一也（未完） 
專電 
[電一（南昌）]  
　　贛省紳商學界廿六日開蘇浙路協會勸集餘股 
[電二（蕪湖）]  
　　蕪湖商學界得外部擬以浦信鐵路曁銅官山礦易蘇杭甬借欵之信特於二十六日開會電請外部廢議 
[電三（北京）]  
　　昨政府會議路事惟醇張力主廢約 
路欵要聞 
[瑞將軍信撫栢德兩都統合請軍機處代奏電]  
　　北京軍機處王爺中堂大人鈞鑒洪竊前准軍機處辰電開奉旨現因蘇杭甬鐵路添借英欵一案各處商民頗滋疑懼業由外務部電致江浙督撫將軍等剴切開導等因欽此伏查路欵議起人心震動先經瑞會同信勤傳告商民設法撫定兹復遵旨多方勸諭將朝廷於民生樂利必當極力維持之意剴切開導現在浙人拒欵雖近激烈籌欵實極踴躍十一府羣起募集全省路股省城駐防官民先經瑞設立學校講求教育無不知愛國家保疆土亦且分籌股欵期保路權各屬紳商學界以及婦孺傭販爭路附股大小畢集現據浙路公司報告已經認集股本二千三百萬期以十年全省告成竊浙中向無外債輸入亦無洋人承辦路礦等事自 
 
 

Page 4

 
 
聞重提草約借欵惶駭奔走滿漢聨絡萬衆一心僉求遵旨日辦免借英欵實係名正言順觀其到相扶助自非謠言煽惑人心所嚮國脈攸關瑞等目擊情形未便壅於上聞仍當隨時隨事勸諭紳商防範匪謠以慰輿情而維大局除先由南洋大臣端會同信分别電奏外謹合詞電陳伏乞聖鑒訓示謹請代奏瑞信栢德銑 
[王中堂電覆暫緩來京]  
　　京函云昨軍機處寄諭王中堂就近切實開導紳民並令來京面陳一切爲安息民心之計十八日王中堂已有覆電畧云天氣稍暖即行來京 
[蘇路公司接各處認股函電（板浦商學界電）]  
　　板浦商學界願認拒欵路股五千股經理張福年丁錫福張福森陳致義（湖南胡谷孫函）今在新隄集成零股二百股欵當寄滬（常州商會電）商界先認一萬股（通州小海鎭培原學校函）十九日邀集商學界開會集得零股一百三十份（蘇路協會函）南橋保路會又續招到股份五百餘股特曯轉告（仁昌醬園函）愚兄弟產於浙庽於蘇浙路已經擔任今願再認蘇路百股（上海醫學研究所函）敝所昨日邀集上海城廂内外南北兩市各科醫生會議已集得一千四百三十股尚有陸續來認者統歸上海路股會交信成銀行暫時儲蓄時先報告 
[海門沈翼孫祖孫認股函電]  
　　中國公學海門學生沈翼孫上祖父沈敬夫先生電祖父鍳路事日亟路亡蘇亡孫願以萬金購路股乞念孫前途憐而許之孫繩祖叩沈敬夫先生復繩孫書前電悉吾孫勇於爲公深可嘉許但蘇路去歲已買一千四百股銀全繳今見報知孫已逕認二千股欵至萬金不先禀明遽輕然諾是孫學識有未到處幸公司新章改五年分繳當羅掘從　不使孫失大信於社會望努力安心嚮學勉副予期祖字 
[松江府屬路股會通告書]  
　　敬啟者本會由本郡同志協力組織猥荷社會之歡迎於十月十九日開第一次正式大會得以宣告成立贊成本會宗旨協助本會辦事者日漸增多同人等旣喜且懼慮勿克勝惟我同郡七縣一廳紳商學界諸鄉先生隨時賜教共圖公益始克有濟兹先將現在辦法約舉如左幸垂察焉 
　　一凡住居本郡或籍隷本郡者均可人會（詳見章程）並無會費 
　　一本會爲本郡同人通信　關出人對於蘇省路事路股有所調查及商酌辦法可髓時到　賜教或函逹　 
　　一凡關於路事消息及各地招股辦法本會調查所得當隨時繕刊通告書分送同人欲閲此項通告書者請開示姓名住址以　照送 
　　一蘇路股東會時本郡同人以七縣一廳地方人民之名義合認招集二百萬元即六十萬股分五年繳完當時時機迫促不及一一通告幸乞諒之 
本會同人除分投擔任招集路股外本會事務所並不經收股銀 
　　一土地人民相關最切此次保全路權爲國民應盡之義務集股商辦亦國民應享之權利非但土著者宜爲桑梓計即旅居本郡者亦與有地主之誼几百君子幸乞諒之 
　　一蘇路招股新章每年每股交銀一元每日匀計不過三文無論士農工商下及與臺僕隷何人不可認股祗須熱心人一言提倡耳故此次招股辦法以多設代招股處爲第一要義如不使多設可由代招處分託親信之人許以紅股分投招集零股其股銀仍彚集一處收存當無流弊　 
　　一各代招股人招到若干宜從早收銀交與以司蓋此次招股原爲不借外欵起見若曠日持久何　取信於人股欵早交一日即拒欵多一分實力 
　　一代招股人可直接與公司交涉但請將招股人姓名招到數目報告本會事務所其舊係公司代招股人亦乞互相知照將今後招到數目隨時報告 
　　一本會已與上海南市信成銀行特别訂定凡蘇路股銀可暫存該行照以司章程常年七厘保息如代招股人願照此項辦法可開示確實姓名住所向本會領取銀行通知單并代向南市信成銀行掛號便可存放股銀　　十月二十五日松江府屬路股會敬啓 
　　本會事務所現設上海廣西路寳安里地方自治研究會内 
[上海勸學所致松屬路股會函]  
　　函敬業學堂養正學堂梅溪學堂西成學堂東明學堂輔强女學堂六處公推丁賡堯爲公司代招股人認招一萬元請付代招股收條兩册勸學所劉中孚認招五千元請付代招股收條一册同仁輔元堂果育堂普育堂公推郭聘之爲公司代招人認招五千元請付代招股收條一册以上共收條四册 
[本邑四善堂傳單]  
　　本邑同仁輔元普育果育保安四善堂昨發傳單畧云上海闔邑已招認二十萬股凡我同人亟應設法勸導兹訂於廿七日午前九時集同仁輔元堂酌議辦法務請準時蒞會 
[本埠洋貨業集認鉅股]  
　　昨日下午本埠洋貨業同人在邑廟内園特開認股大會請丁哲甫先生王清甫先生登壇演說是日到者僅白餘人而認股至二萬餘份之多踴躍情形亦可想見矣 
緊要新聞 
[粤東西江緝捕問題]  
　　上海商會等致外部電北京外務部王大臣鈞鑒粤省西江事關繫主權稅務捕務截然兩事倘借合辦之名授權外人將來設關處所皆可藉地方劫案援例承辦受害奚止兩粤幸荷張督鑒憐粤省民氣不靖生事最易疊電鈞部不受稅關撥欵由粤自籌經費自派兵輪巡緝此本是封疆大吏安良除暴應盡天職斷難太阿倒持商等營業江海生命財產悉維治安是賴且附近俱有稅關此事實洞見利害毫無誤會叩乞王大臣恩准作主收回捕權按照督憲條議取消合辦萬商感戴上海商會廣州商會旅滬廣東同鄉會曁各省各商會全體百叩有 
[粤省自治會上粤督禀]  
　　具禀七十二行商董陳基建陳漳浦等爲英人干預江西緝捕商民設會堅拒謹陳辦法乞恩准予奏咨以維大局事竊查環球公例兵炳爲獨立國主權朝廷鋭意圖强正在籌餉練兵以救危局我國三大流域如人身督脈一失即死西江上逹雲貴下逹兩廣自梧州通商 
 
 

Page 5

 
 
後商務益盛英人覬觎未得其間去年西南輪船被刦即欲干涉捕權幸岑前憲緝匪捕兇力爲拒絶事遂中止現復因盜刦洋旗小輪向外務部要求將捕權交稅司管理計英人得香港後視吾民爲砧上肉久矣旣握捕權蠶食日進設各國援利益均沾之例則黄河揚子江一帶血脈旣斷手足不靈國如人身遂將支解商等連日與紳界學界分頭開議查悉沿江輪船櫛比盡冐洋旗其咎實因洋關勒罰驗司掣肘補抽廠稅遂不得不借洋商出　　保生業故每一被刦動輒爲所藉口致成今日種種爲難交涉今欲籌挽救應請一面拒絶英使一面整頓緝捕以爲禦外侮靖内訌之張本惟緝捕乃地方文武之責任西江遼遠但擬欵廿萬派輪四艘杯水車薪旣已無濟於事况粤爲盜藪徧地皆賊被剿此遯出没無常水陸不能兼施剿撫俱窮于術商等伏查粤海關歲收洋稅六百餘萬除還庚子賠欵四國洋欵二百餘萬稅司經費六十萬出使經費二十餘萬不能移動外餘如固本京餉東北邊防内廷供奉及貢貢經巾經費均在可以緩解之列今西江事急自　移緩就緊截留洋稅百萬由憲帥大治水陸各師以救燃眉若兵柄授人主權已失則通省丁稅厘捐皆外人掌中物是因小失大爲悔已遲朝廷厪念南服若仗憲台急切上陳必蒙俯如所請商等爲國權生命財產所繫迫得設立自治會聨結團體分電中外合力堅拒憲台爲两粤保障爲此聨同泣叩乞恩俯念危局准予照辦並據情奏咨以固主權　維邦本實爲公便除電呈軍機處外務部度支部曁稅務處各憲外理合具禀切赴两廣督部堂大人爵前恩准施行 
[徐給諫奏參督北京]  
　　給事中徐士佳奏雲南地廣人稀而外人生涎已久亟宜整頓乃近來吏治學務之壞爲各省所未見錫良到任時即力陳腐敗情形種種諉諸丁振鐸之辦理不善現錫良　到任數月毫無振作可見前次所陳均係推諉之計　請簡派軍臣前往查辦切實整頓以固邊圉等語世中堂以爲不如寄諭錫良青其振刷精神實力整頓故十八日由軍機處廷寄錫督内有再無成效惟該督是問等語（響） 
[考試軍機章京揭曉北京]  
　　各部院保送軍機章京十五日在憲政編查館考試已登前報兹悉是日十二點鐘由世張鹿袁四大軍機帶同文子成領班章京前往監試臨時未到者八人扣考者一人同名者一人（經兩處保送之故）題目係張中堂所出爲辨上下定民志論限時四刻以十四行到底爲合格多作者聽三刻多鐘交卷者祇數人四刻鐘交卷者最多有三人至五刻時尚未交卷當時即扣除其名交卷時由袁大軍機於先後批明時刻交卷次序現由樞堂評定甲乙共取七十名擬即行知原保各該衙門轉飭各該員定期引見并擬請旨圈四十人記名聞傳到時須由樞堂採訪品行再行傳進在額外行走一年試用期滿如當差不甚得力仍咨回原衙門此係去年奏定章程也并聞所取七十人考職舉貢居多而前列十名均係三刻繳卷者北將前二十名錄後　雷延壽　楊渭　陳畬　李玉麟　舒期笏　劉萃　葛鴻濬　秦望瀾　孫鼎元　賀寅青　謝掄元　殷良濟　劉瑨　胡傳樳　杜燿增　陳元棟　郭桐綸　吳以成　范桂萼　賡元（　） 
[李軍門電陳籌辦清鄉情形（江西）]  
　　李壽亭軍門自贛州電致南昌各大吏云疊由王道轉奉尊電敬悉種切愚以爲此次開辦總須先從贛城設局與江署司王道並官紳集議章程以便官民遵守易於推行爲第一義若同時並舉費用浩大又恐事端叢雜况聞南屬一帶漏綱之匪尚多遠匿前帥諭平匪清鄉分作兩層深爲欽佩兹仍擬謹遵合諭次第舉行方能收效一俟關防奉到即行設局集議妥定章程即從贛縣辦起組有眉目然後推廣外屬並及南寗所屬境地由椿親臨其境先飭編團互保其有曾經爲匪犯案之人良民定不認保卽可按名指拿於編團可得清鄉之用此鄙意籌辦之大略也是否有當仍乞電示遵行蒙撥蔡管帶三哨聽調之處刻暫無須　力俟前鄉清查之時再行電商（謀） 
[嵊民電請巡防隊塡紥縣城杭州]  
　　嵊縣匪警迭紀前報二十一日署撫信中丞接道府縣電禀謂獲斬匪首餘黨衰遁二十二日又接嵊縣紳民由府城電禀謂昨今匪勢雖已稍靖而縣城商民逃亡一空謠言未息公求迅飭巡防隊常榮清管帶督率全軍塡紥縣城相機防勦以安民心而資回復等語中丞當卽電飭駐軍照辦並飭會同各軍極力搜捕餘匪勿任漏綱云（遠） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要件 
[旅京學生千八百人上農工商部書]  
　　呈爲蘇杭甬鐵路改借外欵關繫大局籲懇奏請飭下外務部設法挽回遵旨自辦以昭國信而維商業事竊查江蘇浙江兩省鐵路先後蒙大部奏准自辦大案蘇杭甬鐵路爲該兩省全路支綫之一英公使援光緒二十四年前英使竇函致總署曁前督辦鐵路大臣盛宣懷與怡和洋行訂立草合同一案要求承辦迭經外務部磋議奏請將借欵築路分爲兩事朝廷愼重路政顧全邦交爲國爲民權衡至熟臣民顓陋何敢妄言惟是外情狡猾借欵築路有害無利生等盱衡時局靜察輿情竊有不敢緘默者查外務部借債之議謂由江浙指欵抵押將來還本還利取給該路進欵是借欵築路名爲劃清守相牽涉外人債權一日未釋即路權隱在掌握之中雖曰路不作押實與作押無異今日旣留此可乘之隙將來陰拓勢力由債權以及路權路權入手兵權隨之各國已事甚明可爲殷鑒此其害一也近年以來練兵賠欵賑捐各項江浙擔任甚重民力垂竭留此路權以餉江浙路成得利或可蘇其困於他日今外部謂承借重欵欵多工速獲利更厚是固誠然然旣已借欵則所獲之利用以還債是利在外國不在商民况路中之利還欵路外之欵又須抵押民財有盡其何以堪窮則變生其害二也此猶僅就江浙言也更有重且大者方今列强環伺絡譯聨盟一國得利羣趨恐後八年無效之約兩省已辦之路英人猶可要求得志將來各國援例以迫脋江浙者迫脅各省則允之不可拒之無詞已贖之粤漢未經交涉之皖閩川贛各路在在可危其害三也中國實業未興賴大部維持於上商民感恩奮義各省鐵路漸知自辦此次江浙收效之賴尤爲各省所未有因勢利導庶幾觀感有資蒸蒸日上今忽借外債上爽國信下拂輿情勢必議辦各省從此解體未辦之地無人投資議辦是大部數年提倡之而未足外部以一舉敗之而有餘其害四也南洋華商近方欽派大臣出洋慰諭内地商業猶摧挫之若此更何以歌舞海外乎其害五也上下相維全恃大信江浙之路蒙大部奏准自辦開辦章節均奉核示遵行商民仰仗憲恩始有今日之效借欵若定是商律幾同虚設奏案可以撤銷將來大部何以令民何以勸業此豈朝廷設立專部之心耶然使英人所求有理無可强爭猶可言也今英使所據一則曰草約再則曰竇函旣曰草約旣曰函是甚所根據之地已不足生國際上效力况盛大臣原訂合同内載簽定後怡和洋行行當從速代銀公司派工程帥測勘所指各路又載如有窒礙即行更正等語事延數年豈可謂速江浙爭禀自辦豈可謂無窒礙中國猶懼信自我失二十九年盛大臣曾函致該公司聲明限六個月勘路沽價過限則合同作廢彼旣不作覆又不沽價興工是原訂草合同至此已消滅無存至竇函之所要求即草合同中之所應許草合同本以履行竇函竇函早消滅於草合同成立之日今草合同且無效已久更何有於竇函乃英　愈變愈譎由盛大臣移及浙撫移及外務部由草合同移及竇函由承辦移及借欵暮四朝三彼已無一定之執據我雖首重大信亦苦無用吾信之標準乃外務部當彼多方誤我之時特允借欵辦法以代爲之收朿獨不思外交貴守信約即使草合同有效其中并無異日即不脩路亦須借欵之明文是今日之廢正符立約之信不廢而借欵適足以彰其不信而已此又失信之說之足爲英公司病而不能爲我難者也借欵之害若彼 
 
 

Page 11

 
 
可拒之道若此生等　沐朝廷教養欣逢明詔立憲准士民陳事之時此事關係重大竊恐千慮一失則貽害江浙者即貽害國家大部有主持全國實業之權旣准令自辦於先斷不聽其敗壞於後謹冒昧以懇大部作主奏請飭下外務部遵自辦前旨力拒借欵保全垂成之要路維繫天下之人心江浙幸甚大局幸甚謹呈（上郵傳部書畧同） 
分類新聞 
政界 
[軍機處電催各省繪具地圖北京]  
　　軍機處各大臣前經通行電催各省將該省所屬之地圖詳細繪齊以便考察迄今咨送仍屬寥寥政府以各省詳細地圖最爲吃緊擬再行電催各省將軍督撫務期速派幹員迅即辦理勿再宕延以備要需云（又） 
[考試御史名單]  
　　十六日考試御史由閲卷大臣擬定名次兹將各名單錄左 
　　黄瑞麒　水祖培　奏望瀾　王俊康　蕭丙炎　胡思敬　麥秩　　吳國鏞　路士桓　陳善同　王寳田　王儀通　胡大勛　王蘭庭　温　肅　歐家廉　梁志文　史寳安　范之杰　趙秉璋　周登臯　陳曾壽　徐承錦　尚秉和　賴際煕　陶福同　崔登瀛　沈覲宸　蔣廷黻　阮惟和　姚大榮　舒鴻儀　陳康瑞　馬振憲　史緒任　夏仁虎　李繼沅　梁用張　李世祥　劉嘉斌　陸增煒　蔣　楷　魏聨奎　李兆麟　陸宗輿　王季烈　董　康　林棟　楊同高 
[護送法政學員赴京安慶]  
　　安省選送學員赴京師法政學堂肄業曾記本報現已選定紳政曹堃官班倪炳鍾尚德沈衍桐吳樹珊張守靖顧鴻林董永昌葉自純羅振聲等并由省憲札委法政學堂提調錫庚護送赴京入堂肄業（孔） 
[札飭整理詞訟册報武昌]  
　　鄂臬梁廉訪近將各屬册報上控曁命盜案件分已結未結核記功過罰銀開列册表呈請鄂督察核當奉趙次帥批示云查閲各屬册報諸多不實駁不勝駁應自十一月起務須飭令實報如查有隱匿揑報本部堂自有稽核之法仰即通札各屬振刷精神悉心整理母稍玩忽致干未便（音） 
[禀請飭拿逃犯湖南]  
　　湘省永順縣要犯馬玉龍曾經永順西路師範學生楊運泰在常德府拏獲送交府城警察第八局委員黄二尹朝俊請爲轉解到縣二尹延未速解致該犯馬玉龍乘閒脫逃至今尚未弋獲昨經楊生具禀臬司請將該警員治以應得之罪奉批該委員雖心地無他而疏忽究難辭咎惟事在正月遲至數月之久已否由府酌予懲儆仰常德府查明禀覆核奪仍飭拿馬玉龍務獲訊辦云（并） 
[集議興修海塘大倉]  
　　寳山縣石洞以北之海塘年久失修每遇風潮甚爲可慮現該處塘長及附近店民已集議多次擬即禀請縣令撥欵興修以保田盧而弭水患云（草） 
[派員調查自治章程安慶]  
　　安徽省視學藍晋琦君前奉提學使札派赴鳳陽泗州等處調查學務現又奉委赴北洋調查自治局章程以便仿效聞藍君擬即日起程云（若） 
交涉 
[派員來華稽查教務鎭江]  
　　羅馬教上前派正僵長德耀章副會長梁藩德來華止　北徐州淮揚等處稽查天主教務現已事畢於二十二日抵鎭鎭道榮星莊觀察特飭總巡周錦堂協戎妥爲保護二十三日德梁二會長會同天主堂司鐸施方禮君察看鎭郡教務二十四日乘火車赴滬云（射） 
[滇督請飭洋工認眞接綫北京]  
　　滇督錫制軍致郵傳部電云頃奉大咨案據督辦電政楊道禀稱各情咨行轉飭局員認眞將滇缅電綫整頓修理等因遵已轉飭該局將邊腹各路電綫認眞分别查勘整頓務期有禆交通免滋口實惟查滇局添用洋工程司孟納爾本因續訂滇缅接綫約欵是以特派該洋工專管修理保護卽邉境與他國接綫及貴州鄰省電綫亦有管理查勘之責諸係載明合同該洋工於三十一年秋間到滇即飭帶領學生工丁由省赴騰越一帶直　滇缅接綫處所將各綫連段查勘籌欵大修凡換桿數千枝並新購　瓶等多件於去年秋間始克竣工曾據該洋工電禀局員此後新桿决不似從前兩年即壞等情在案兹閲其致滬局洋總管原函並稱騰越一綫亦有阻澀以該洋工親自勘修之綫欵靡鉅萬時甫經年乃忽作此含糊諉缷之詞竟若此線之阻滯與伊無涉是滇省又何必歲費厚薪借材異國應請大部電飭楊道飭由洋總管德連陞轉飭該洋　孟納爾嗣後務須恪守應盡職分將修線等事宜禀承局員命令切實查明辦理母事徒逞空言若再不忠於公曁辦事不合官局之意惟有按照合同將其辭退以免貽誤望切施行（望） 
[日本駐蘇領事易人蘇州]  
　　駐蘇日本領事白須直君現奉日政府命令調赴北省所遺蘇領一缺以大賀桂吉君承乏垷大賀君已於二十二日到蘇聞日内卽當接任云（出） 
[湖州海島案歸美按察司審判湖州]  
　　湖州海島案韓教士突翻前議勒令停　經湖人開會集議抵制等情均誌前報現劉張二紳已商准將此案歸美國按察署審判故特公禀浙撫請派大員觀審昨信中丞已批札洋務局謂新撫將　到任俟接印後即會商遴派安員以重交涉云（乃） 
軍界 
[咨請不准内地採購軍米安慶]  
　　各省採購軍米前由恩忠愍公奏請不准在内地採辦現因各省委員赴皖購米者仍不免私入内地以致奸商刁販時有影射夾帶情弊殊於民食有碍業由牙厘總局具詳皖撫請轉咨各省重申前禁以符奉章（政） 
[派駐各國武參贊之近聞北京]  
　　政府實行派駐各國武參贊一節業紀本報現又議除美國已派外其餘如英德俄法日等國一律簡員派駐以資參考軍政現正物色陸軍學堂畢業兼長於各國文字人員以備派遣（草） 
 
 

Page 12

 
 
[條陳陸軍事寈獲奬武昌]  
　　鄂督趙次帥近據湖南留學生聶鎔條陳陸軍事宜大旨將湘中宿將戰畧參以日本戰法次帥閲後嘉奬備至當即傳見該生詢問至二小時之久并將所上條陳發交陸軍統制張鎭軍轉飭各營披覽以資研究（音） 
[咨飭仿辦巡緝章程安慶]  
　　皖撫准江督咨開蘇省籌議長江巡緝章程業經會奏抄槁咨送在案應請飭由督練公所會同江南巡警總局及長江水師提督轉飭營務處孫道體察蘇省情形應行酌量仿辦之處議復核辦等因現馮夢帥已轉飭各局所一體遵照矣（政） 
學務 
[師範學堂停課原因安慶]  
　　皖省師範學堂近接滬電有將蘇浙鐵路互易浦信鐵路曁銅官山煤礦藉以抵償而免交涉等語當由該堂全體學生開會集議以謀挽救之策逐於廿二日一律停課一面分電京外官紳合力拒絶並舉定代表一員赴寗會議翌日仍照常上課云（孔） 
[考試留學畢業生案揭曉武昌]  
　　鄂省日前舉行第三次考試留東畢業回國各生已紀前報現已由黄仲弢學使評定甲乙計取十八名� 
示期二十六日傳見以便分别札委云（音） 
[禀請安插學生寗波]  
　　甬郡承志小學堂係　肉業捐資公設現因堂董　某藉學敲詐由勸學所禀縣詳請撤銷前日宰業黄事李維銘具禀寗府請將該堂學生量予安插當奉批示謂該堂學生應如何量予安插仰鄞縣會同勸學所董妥爲籌議云（行） 
[蒙養院練習生之辭退長沙]  
　　湘省蒙凑養院向聘日本保姆教授游嬉譚話唱歌手技各門去歲由本城周氏女墊挑選師範學生四人到院充當練習生隨同日本保姆授課並參考各種學科月前有一人因事被議謠言四起致將該四人一併辭退嗣由日本保姆於中酌留一人以爲助教其餘盡行辭退云（敏） 
實業 
[新奉鐵路之吃虧北京]  
　　新奉鐵路經郵傳部贖回作爲本國所有近聞該部特委工程師沿途查看工程旣不合宜材料亦多窳劣仍須從新修整約需欵一百九十餘萬元方能合用運前贖價百六十六萬元共三百五十六萬元該路僅長一百二十華里每里約合三萬元較内地 
[正大鐵路稅卡之分用北京]  
　　郵傳部會議正太鐵路晉省派員在正定府石家莊設卡徵稅所收欵項悉歸晋用曾電商直督聞直督已有覆電到部允晉用六成直留四成之議（本） 
[湘省十價之騰漲長沙]  
　　湘省土藥因今年新貨屢形缺乏故價值逐漸加昻本月以來又因帮貨不到各土莊望貨甚殷十六日由宜昌運到川土正百餘石各土商爭相購買聞目前川土一包已由二十四兩遞漲至二十六兩矣（敏） 
[黑爾根鐵路議定明奉開工黑龍江]  
　　江省黑爾根小鐵路其鐵軌事頭等項係由省城德茂洋行德商承辦兹聞該行承辦此項係分三期由德國栢林搭運至海參崴交付鐵路公司再由海參崴鐵路運至富拉爾基車站現在已交兩期尚餘一期約於冬月間交足程雪帥以該器件旣到自應速爲安設惟因地基凝結故塡築之期擬定明春云（如） 
雜記 
[採石案有未議結松江]  
　　婁縣小赤壁採石肇禍一案經郡紳楊古醖勸令張汝礪賠償伊姪張葆培洋二千元事已垂了惟禍首宋鶴昌近忽病斃張汝礪遂倩楊紳商减五百元並不願將此欵移辦公益張葆培以成約在前不允照辦松府戚太守亦以此案延久未結復函飭婁縣劉大令促請楊紳竭力勸解俾便從速禀復上台云（此） 
[鐵路華工壓斃慘聞鎭江]  
　　滬寗鐵路由金陵至鎭江一帶塡築軌道尚未竣工二十四日有華工二百餘名在寳蓋山左近開鑿山洞詎山石忽然傾倒壓斃工人二十一名慘矣（射） 
[楊大臣考查南洋華僑情形廣東]  
　　巡視南洋華僑大臣楊士琦於十月朔日海圻率海容兩艦由香港放洋因風停泊南澳初二晚海圻由南澳拔錨初五晨抵小吕宋停泊七天至十一日開往安南海容于初三日由南澳開往汕頭添辦水菜後直往安南十四日同到西貢所至各埠大受華僑歡迎而僑店小吕宋西貢者較爲開通愛國之心允切到艦參觀　不下數千人每有談及受侮於外人者多聲涙俱下且謂我國軍艦倘每年能一巡彼處保護商務該埠華商每歲願籌八萬金以供海軍常費此次巡視南洋聞華僑工商界共集公欵萬五千金爲歡迎軍艦之費云 
[批飭查辦殺人抛屍案蘇州]  
　　海州民人封成舉投撫臬二轅上控畧稱其子封正興被孫文照殺斃抛屍並將其媳楊氏及所有衣物搶刦事後將孫獲交州署竟被州差王魁得賄縱逸求請申雪等情當經陳中丞批示云該民人之子封正興被　文照架殺無屍無証自難憑信惟該民人之媳被搶及搜劫衣物各情旣有保甲勇兵帮同救　可証一經傳訊虚實不難立見何以該州並不據報往勘又未傳証一訊殊堪詫異來禀所稱孫文照旣經該民人拘獲送州訊押被州差王魁等得賄縱逃如果屬實更屬不成事體仰臬司速飭海州先行查案具復一面改派幹役勒緝孫又照等到案提集人証訊取切供詳辦並究明州差王魁等有無賄縱情弊分别勒辦（宄） 
[輪船機器捲去髮辮湖南]  
　　湘省鴻運涉火輪日前由湶洲開往湘潭行至白石港地方有該輪雜役髮辮纒住機器滾木頓將辮髮全行拔去其人登時倒地頭頂已秃但見骨壳面部皮膚亦揭去血流如注當經同事用生雞皮蒙被患處行抵湘譚舁至西醫院請爲調治西醫仍索取原有髮膚安置頭頂縫以細絲浸以藥水以兾照舊生髮惟此皮生機已盡與頂骨兩不相生漸至臭爛將來恐難復原惟其人以年力强壯性命可保無虞耳（叔） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十七）]  
　　那老者聽了便伸出手來問他要一張名片弗倫把手在衣袋内去一摸把脚一頓道該打該打名紙都忘了帶出來你只和白姑娘說有個弗倫費司脫要見老者聽了看着他笑了一笑便走了進去不多時只聽得白惠又的聲音在裡面說道弗倫君怎麽直到此刻才來那嬌嬌滴滴的聲氣就如那乳嚥呢喃新鶯婉轉一般弗倫聽了登時伸長了脖子提起了耳朶聽了白惠文的說話覺得方才的兩句話好在耳朶裡頭甜迷迷的鑽了進去早見那白姑娘穿着一身見客的衣服一面說話一面匆匆的走了出來二人見面握手問好白惠文便對他招招手兒同他到裡面客定中去坐弗倫剛剛一脚跨進門内一眼早看見一個二十歲左右的支那女子風鬟霧鬢素面纎腰身上却穿著一身西裝衣服見了弗倫進去慢慢的立起知來弗倫不覺吃了一驚立住了脚不肯進去白惠文對他笑道這是我的義妹蘇菲亞就是那方纔見你的咯洛先生的繼娶夫人我這位義妹雖然是支那人却一毫一髮的支那習氣都没有更兼說得一口狠好的英國話兒用不者迥避的你只顧過來和他見個禮兒弗倫聽了大喜便舉步進來也不行禮深深的對着蘇菲亞請了一個安原來弗倫曾經聽見斐德力說過這個請安是支那人最重的禮節所以見了蘇菲亞就請了一個安蘇菲亞見了他這般怪相忍不住要笑陆來只得别轉頭去只把一個折姑娘笑得幾乎滾倒道弗倫君你這算什麽樣兒弗倫板着面孔對他說道你不要這般好笑我方才的請安是支那人的大禮你那裡曉得白姑娘笑了一陣道大禮也罷小禮也罷且坐下再說别的罷蘇菲亞一面匿笑一面也讓弗倫坐下三人一同坐下便攀談起來弗倫要請見那哈洛先生蘇菲亞說他已經出去只得也就罷了弗倫因蘇菲亞是個支那人自己又新學會了幾句支那人的說話滿心想要地蘇亞菲面前賣弄他的本領便勉勉强强的朝著蘇菲亞說起支那話來無奈他通共在斐德力那裡學會了幾句支那話那裡說得上來支支格格的說了無數驢唇不對馬嘴的話蘇菲亞那裡解得他的意思一句裏頭大約也只好懂他一兩句把一個蘇菲亞說得掩着口笑個不住弗倫說了一回把好幾句腹中所有的支那話一齊說得乾乾凈凈再說也說了出來吸得用個繙譯的工夫把一句英國話兒一字一句的繙成了支那話對著蘇亞說道什麽可以咱俟的替你蘇菲亞聽了睜着兩眼一此也不懂只得問他道請問弗倫先生這話是個什麽意思 
本埠新聞 
[金業買空賣空之遺害]  
　　升任關道瑞廉訪曾具禀江督請禁金業空盤買賣業已批准咨部立案前日協豐永等號以居住珊家園之徐錦貴空賣金磅虧欠鉅欵等詞禀奉公共公廨簽差協探往提詎徐之家屬已情虚往蘇當由廨差令西探入内查抄遂將徐尋獲拘入捕房旋領袖領事照會公廨謂徐係古巴洋商用人不應簽提寳子觀明府以未接古巴領事照會切實駁復且以原被均屬華人又係其債訟事更不應延請穆案素律帥代爲聲辯穆遂告退明府判徐押廨交妥實店舗保出候訊（業） 
[江督札各屬文（爲購補榖事）]  
　　照得蘇屬各廳州縣從前隨粮帶徵榖本爲備荒而設上年江北十三州縣被水成災凡有存倉積榖及存典榖錢或提撥冬春二振或碾米平糶均已動用無存甚有借用無災各鄉鎭積榖及榖息存欵者以及蘇松常鎭各屬雖被災稍輕亦多動撥倉榖當兹大祲之後民間蓋藏幾於空虚如洗古人圖匱於豐卽未遇災祲尚亟亟以民食爲重况此次懲前毖後尤以廣儲蓄爲第一要義本部堂先事防維曾於各屬禀請動撥積榖之初即隨案批示預籌購補各在案現查本年大江南北春麥秋禾均稱豐稔民間元氣或可稍紓所有隨粮帶捐積榖一項自應循照舊章辦理務期多多益善縱難驟復原數亦可遞年捐儲一俟集有成數卽由各該州縣遴派妥人隨埘分赴產米之區赶緊採買乾潔榖石運回存創俾資儲蓄至各屬借用積榖辦理平糶其有收回糶價暫存生息者亦赶緊查照原額買補還倉事竣通禀存案其各地方官曁各紳董舗户虧欠積榖捐欵並應查明勒限半月内飭令照數繳清倘敢抗違定予提案追究除通飭寗蘇各廳州縣遵照指飭事宜妥速辦理統限奉文十日後將遵辦情形禀報查攷至目下存倉積榖捐錢實共若干一併隨文附復外合就札行遵照督飭所屬妥速辦理仍禀復查攷事關備荒要政母任違延切切（企） 
[蘇路至江督電（辦明姚涇築壩事）]  
　　南京督帥鈞鑒敬電悉青浦姚涇經工程司測勘初擬築二三十尺橋閘仍恐有碍水道議再展長絶無築壩壅水之說以告者過請明察蘇公司 
[滬道宴賓]  
　　昨晚滬道梁觀察在洋務局設筵柬請唐露國太守鍾文耀觀察美按察司威君等飲宴（泳） 
[滬道詳請拔除竹籪]  
　　江督近據滬道詳稱奉批發吳江縣詳漁 
 
 

Page 19

 
 
商施元珍卽張元貞等在盛澤西腸等圩帶下蕩内新築籪簾一案（中畧）遵查此案前據吳江縣並詳當以盛澤鎭水道旣賴西蕩來源居民藉以吸飲一經設籪水勢淤遏種種不便疊經地方紳董禀請示禁並由陳前縣及劉令先後詣勘情形屬實自應聽其拔除以順輿情經瑞升道據詳照會總理江浙漁業公司張殿撰查照飭知一面批示在案除錄批行知吳江縣外請察核云（企） 
[札飭派員照料學生]  
　　德文醫學堂中國肄業各學生前經滬道禀請江督派員照料兹午帥以前派學生就學之時業經札飭前道照料在案自應仍由該道就近派員前往以期便捷所請由陸軍學堂派員照料之處應無庸議業已批行照會德領轉飭知照矣（企） 
[滬南家政改良會紀事]  
　　競化女校于昨午二時開二十八期家政改良會蘇本清宋魯易兩女士相繼濱說四時散會（川） 
[命案續誌]  
　　崇明縣人劉徐氏日前投縣控告魯班以所董事黄志香誣伊子劉燦郎爲竊慘用私刑經李大令訊判由黄出養傷費洋三十元在案詎料翌日劉因傷重勢將垂危其母即　抬至縣署喊寃延至夜半斃命黄隨雇人私將劉屍移至善堂收殮嗣經該氏至老北門吊橋尋獲屍棺遂投縣禀控黄志香賄差移尸求請相驗並治黄誣良之罪李大令昨特將原禀携至道禀署請梁觀察遴委隣封相驗一面諭飭地甲將尸棺年守聽候核辦（哲） 
[斥革私逃巡士]  
　　總上程局各巡士時有抛差逃逸情事兹由警務處查知四十一號尹克明十六號岑其昌均先後逃避除將卯名斥革外并請裁判所嚴提究辦（舟） 
[發給恩工]  
　　製造局鑄銅鐵廠前日裁撤之丄匠人等現由張總辦飭提調處加恩發給薪工兩禮拜以示體恤（舟） 
[協拿積竊]  
　　前日深捕偵知長江積竊某甲避居南市高昌廟劉氏處即派中西探協同該處巡防局勇將甲及劉氏一併拘獲解究（舟） 
[携物被拘]  
　　製造局巡警處廿二號巡士查見某乙身帶重物形跡可疑向前詰問係名顧福林并將身畔搜出銅表當票一張卽由巡警處飭探查明交名（舟） 
[藥彈炸裂本誌]  
　　英租界北京路舊貨店收買藥彈炸裂傷人已兩記本報兹悉受傷之蔣湯氏楊阿七等八人由捕送至仁濟醫院後蔣湯氏已於昨日斃命當由捕房飭保赴縣報驗午後四時李大令卽帶同刑仵書吏蒞院相驗蔣徐氏投供死者係婦人媳婦今年二十三歲不幸悞傷求恩免騐大令准之當即飭令具結自行棺殮（業） 
[法人跳戱]  
　　法工部局首董栢爾德君前晚在寳昌路住宅柬請法國官紳商人舉行跳戯至天明始散（舟） 
[火警類誌]  
　　前日下午二句半鐘城内中唐家弄某新屋後披木花内起火幸即救息○又四點半鐘太平街七十九號門牌吳阿連家失愼吳妻從樓窻跳下受傷甚重旋經救火會撲滅不不致燎原（戎） 
[道批照錄]  
　　火夫頭目王紀來禀批此案經瑞升道照准駐滬英霍總領事復稱尚未接有天津總領事來文當聞本署按察司詢問據云若此將來欲歸本按察審問應飭兩造照例投遞呈詞始能收訊等因着即知照並候據情備文催詢英霍總領事復到再行核明飭遵（軌） 
[縣批三則]  
　　孀婦唐陳氏禀批據稱夫兄唐文豹縱予承明輙敢向該氏索取田單逞蠻毆逐實屬不顧名分候卽飭差協同該族長妥爲諭禁並勸令將唐承德歸氏領養覆奪○唐文豹禀批前據唐陳氏具呈業已明晰批示總之應繼愛繼須由陳氏自行作主憑族公議未便任令欺孀覬產致啟紛爭所請應不准行○葉遇春禀批據禀此項户粮於光緒三十年由周文彬向册書處收粮是瞿何氏所控矇請過户卽係指此惟所稱册載畝分不符是否歸併抑係劃分姑候集訊察奪圖附（哲） 
[官事]  
　　京口駐防各學堂總理並總務課長王宗炎昨日到道禀呈履歷○奉天漁業總局鎭遼兵輪管帶唐景春頭班佐領榮生東京高等警務學堂畢業生楊承溥川利局帮辦唐惪動皇上聖鑒勳昨日先後到道禀見（車） 
訟案 
[上海縣案]  
　　王培坤於三十年分將西門外妻母所遺市房三幢向徐松南抵借洋一千元後因圖賴扭縣控告經汪前任斷贖在案詎王避匿租界刻始拘獲解請帮讞李明府訊比徐同原中唐斗生投求嚴追本利一千三百餘元王猶逞刁明府判交差限十天繳洋一千元贖房欠利免追○義豐正茂兩莊遣夥劉昌連何錦章控追前開牛行之許錦裕欠銀三千餘兩亦奉復訊許供措得現洋一千五百元尚有泰興原籍田地十八畝推給兩莊餘實無力明府勸劉何遵斷丁結許交原保限一月將洋一月將洋及田契呈案（車） 
[總工程局紀事]  
　　姚子峯之女孩在洽興街玩耍被烟夥陳阿林將手上銀鐲攫取逃逸報即扭獲蛭案判戒責一百下逐出　給領○安康棧客人項梅彰在鐵錨衖魏長壽家樓上詢問不答疑係圖竊被拘到案訊係患有瘋症飭交棧主保去（舟） 
[巡警局紀事]  
　　總局秦福記向信義火油號借洋被控一案昨日提訊秦供與計瑞林並非同黨惟因貧困向同業告貸則有之聶司馬判押候查明再訊○戴世敦誘匿陶如鶴之妻張氏被陶尋獲戴娵紏黨行兇巡士喝阻亦被毆打昨日禀由巡官緝獲戴黨朱得勝及陶張氏二名分别押候提戴到案質訊究辦 
　　城内第一路一區王阿二竊王小江家燭台烟袋等物押候訊辦 
　　第一路三區毛恆樹扭控學徒金茂仁蔣祥串竊緞鞋十一雙派探送至第一區訊究 
　　浦東第二路分局秦才林竊鴻源紗廠棉紗判責二百板○羅林金沈阿惠違章聚賭各責二百板荷枷三天示衆○徐福林控黄阿迷迭次拆杪銀洋判責三百板斥釋○楊金壽竊取花衣判枷十天○七號偵探拘獲逃犯張阿二解訊判責三百板押改過局半年（戎） 
[英租界捕房事]  
　　羅長江在金隆街騙取沈少卿銀八十餘两昨日由探拘獲押候解廨訊究○迷路小孩葉維郎在九江路沿途啼哭由捕帶入押候送廨核奪○小車夫某甲控一百七十七號印捕行兇捕頭以驗無傷痕斥退○廣東路同益錢莊失去五十两之銀元寳十二只報捕請緝捕頭准之○東洋車夫陳阿三在南京路碰壞余筱林之馬車押候送廨訊斷○張愼卿欠東亞公司銀两昨由包探拘入押候解訊○太古洋東控車夫王阿三竊洋綢一件押候解究（衣） 
[法租界捕房事]  
　　郭封氏失去男孩一口訪知被雨田拐匿昨日將高扭入捕房高稱該孩交於楊竹亭楊士希領去隨由包探將兩揚拘入稱已轉交謝四領去捕頭飭令管押解辦○四福園茶館主季兆裘容留茶客聚賭由捕拘入交保候傳訊究○鄭寳林虧欠童芳金貨銀一百七十两昨由包探將鄭拘入候解公堂訊核（舟） 
[美租界捕房事]  
　　裏虹口石桂全所開烟館由捕房查悉燈多舗少有違定章飭探向公堂請單傳訊○徐裘士行經西華得路被馬車撞倒跌傷由捕舁送同仁醫院求治并飭查明肇事馬車核辦○張廣福持僞飭向押店質錢由包探拘押候究○錢炳發向人拆梢由包探拘押候查○江北人李長王三劉三朱阿蓮等因形跡可疑被包探拿獲搜出銀洋數十元刀一柄拘押候究（西） 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務調查 
[福建金銀機關近年消長情形（福建商務議員吕渭英報告）]  
　　閩地處海澨山陬產物無多所藉以維持商務者僅有茶木紙筍四項爲大宗近十年來茶利旣爲印錫所奪紙貨又爲日英所攘近山木植取伐垂盡深箐之中轉運維艱閩浙商人之業林植逐日减少竹筍消數亦日𣹦衰以昔較今出口貨物數目比較已減其半而茶葉銳减尤甚十僅　� 
其二三而進出各貨如土藥洋藥洋紗洋布洋油洋糖諸種則與年加增方未有艾就近三年洋關進出口總册計之每年出口貨價較進口貨價所虧皆二百萬以外進出不能相抵則金銀之外溢者日多銷運逐見衰微則貨幣之流通亦滯此近數年銀根日緊之總原因也查城　流通銀幣之總滙三有英商滙豐渣打兩銀行然信用祇及各洋行而各洋行貸用之欵又以轉貸茶帮爲鉅數每年茶市將起茶客入山則貸欵於閩粤各商之茶棧茶棧則貸欵於英德俄商各洋行各洋行則轉貸於滙豐渣打以資周轉查光緒三十年茶帮貸出之欵一百七二十萬三十一年一百五十四萬三十二年一百三十萬至本年則減而爲一百一十五萬雖茶帮販運資本不專貸諸洋行然貸欵旣年有所減足證茶務之年有所減而銀幣之滯塞直影嚮於英商各銀行雖銀行信用洋行之欵又不僅在於茶帮然此欵旣年有所絀他欵又未見歲有所盈故滙豐渣打兩銀行藏儲之銀溢於滙兌之數綜計每年茶帮起季時由外埠運入之現銀多者不過一二十萬而土藥紗布煤油洋糖銷售運出之現銀每歲均逾百萬此議員調查義和洋行招商閩局輪船進出載運金銀之總數信而可徴者也若夫山陜西商票號實爲吾國通銀幣之一大機關曩者輪船未通運輪周折此省所供恒不應彼省之所求輸轉綦難而貿遷亦因而蹇塞自有票號而呼應靈捷脈絡斯通此二十一行省皆然不獨閩省爲然亦百十年來皆然而不獨今日爲然者也近日輪船大通郵電四逹各埠往來之商欵不專滙自西商而彼號進出之憑單遂亦與年而遞減惟是减於商欵者實增於官欵溯閩省自庚子以後滙解京師協餉賠欵常年新培數約百餘萬兩而彼號遂藉滙解之溢費爲盈餘之大宗蓋閩省度支部銀行未經分設若專員滙解糜費轉多此又揆度時宜而不得不予彼商以優利之獨占者查省會祇票號現蔚長厚蔚新泰厚源豐潤等四家除滙兑欵項外又以貸放資本爲子母之權輿而貸放之指歸又以錢莊北號爲鉅數查城臺錢莊北號大小約四十號多由閩浙殷商富户或獨資或集股而成然年來商情叵測巧僞滋生濫貸空盤時所恒有故彼號之放欵苟或不滇則一歲之所獲不逮一日之所亡但彼旣以流通爲機關又不得不計盈取豐延攬招徠與羣號角勝即愼重操之而蹉跌間終不免其中雖有係不憑眞本虚出票張自取之禍然而按本求息代人受累者亦復多多良由無規定嚴密律法以維持之所以皆處必敗之地也至若錢莊北號實總握省會鈔幣之特權卽官鑄小洋銅元亦不得不俯而就彼之範圍曰錢莊閩省商人設莊而行鈔票者也曰北號浙寗商人設莊而行鈔票者也二者之外又有所謂錢樣店略如日人兩替號凡商民以整換散以散換整以銀錢易票以票易銀錢者悉取資之每換票至一元銀錢至千文則酌取用錢數文畧如日人之手數料時其多寡而酌增之蓋資本微薄無自出鈔票之利權惟納本於錢莊北號供兌換而助其輸轉蓋雖自立商號實不啻隷爲附庸矣兹經調查城臺錢莊之數計共三十三家北號之數計共七家錢樣店之數計共一百一十家雖棊布星羅支取利便然綜覈城臺鈔票之大數多或七八十萬少則僅四五十萬非由各號之能計本發票而不敢虚出以輕嘗也查十年以前城臺市面之行用不過鈔票重洋銅錢三宗而無小洋銅元以資輔助故各號多出一角至六角一百至六百之小票爲交換之易中蓋以票易票則票張可冀久行以散易整則現銀不虞其缺乏聞其時市面流行之票張多或百餘萬少亦九十萬偶受市民之刺擊則應付支絀而倒閉頻聞近者小洋銅元充斥廛市各號發出之鈔票不旋踵而持取小洋查光緒二十八年銀元局鑄出之小洋銅元值庫平銀一百一十一萬二十九年六十四萬三十年二百零五萬三十一年集合閩關西廠係二百一十萬統計四年之所鑄共值庫平銀五百九十萬雖鄰省外府銷運恒逾大半然省會之所積數亦逾二百萬有奇此則票張减少之原因而亦銀錢賤落之原因所可參觀而互證者也近者市面之小洋銅元充斥極矣價值之賤落亦極矣官中銀行久未分設無一定之本位準折以維持而錢莊北號之鈔票又復從而低抑之恐圜法日壞物價日昻閭閻生計一一默受其景響英計學家亞丹氏有言供過於求則數苦有餘求過於供則數苦不足銀元鼓鑄之多寡應視市面之盈歉以爲衡今者充斥已極賤落已極法當持其盈而無煩劑其虚挽回幣政之通病實關保商之本源總而言之閩省銀根吃緊實業不興雖緣農工素昧請求土貨未能多出亦因商界中巧詐甚倒欠多爲今之計固不外於茶木紙筍四項加意講求抉其弊以剔除擇其尤而振刷使復固有之權利然而土貨卽能增盛而金銀機關仍不能流暢商家誠信仍不能相孚則雖有車載斗量之貨物亦復何禆於商戰之競爭苟不求補救無論矣欲求補救似非嚴定債律以懲倒欠雖有良法未易收其效也抑議員更有慮者外國人設立銀行於中國非僅爲商業之競爭實隱寓擴張國權之目的現閩省如渣打匯豐各銀行外日本人復設有臺灣銀行自光緒二十五年分設初僅在豫大錢莊懸掛一招牌並無大宗交易至三十年漸漸擴充現已與匯豐渣打鼎峙而三其與市上交易照本省錢莊辦法而規則及用事員役則仍守日本銀行章程其手腕靈活尤足操縱利權本省金銀機關已漸入於洋人之手不特於商界爲一大阻力實於國際有絶大關係空穴來風思之可畏現在度支部銀行各行省旣經分設而閩中事同一體如能尅期開辦先行清釐圜法並附以勸業儲蓄各端不特可永杜市儈壟斷之風並可隱制外人覬觎之漸而農工商界受其輔助周轉有禆於前途正無限量是望在上者因時舉行有非一得之愚所敢妄參末議者也 
 
 

Page 27

 
 
   
 
 

Page 28

 
 
   
 
