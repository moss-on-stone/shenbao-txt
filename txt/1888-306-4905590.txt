# 1888 - 306 - 4905590

 

Page 1

 
 
[順天江南浙江江西闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練揣摩也特是原本旣不易得面坊間翻刻又皆魯魚亥豕訛誤良多本舘特用新　鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[新印廣東闈墨出售] [  申報館主人啓]  
　　鐵嶺珠江名材輩出類皆經經緯史根柢盤深故每届科塲闈墨實爲諸省之冠本舘覔得初印本思欲公諸同好因急付手民以新錢鉛字印成詳其校讐精其刷印務使盡善盡美工雅絶倫卷首更弁以題名全錄刻已告蕆每本售洋七分諸君子盍於芸窗雪案閒各置一編以揣摩風氣乎售處本埠在申報舘及申昌書晝室外埠則槪歸各申昌此佈 
[新印福建闈墨出售] [  申報館主人啓]  
　　今年福建鄉試朝廷特簡黄大銀臺體芳呂太史佩芬爲正副主考文名素著所拔皆眞才實學故今科闈墨格外可觀本舘特取衡鑒堂原本以新字鉛板印成校對精詳裝訂完備計書一本收回工本洋七分於今日出售本埠申報舘南北申昌書畫室外埠則各申昌發售諸君子諒必以先睹爲快也此佈 
[附送揚鎭旱災募册] [  本館謹啓]  
　　鎭江所屬之丹徒揚州所屬之甘泉儀徵兩縣地多山田連年雨澤稀少今年自五月得雨之後點雨不降埋象已成朝廷軫念民生截漕施賑無如災區太廣無濟於事今有揚鎭同人慨爲援手印就募册廣爲勸募託本舘於今日隨報分送務請見者各發婆心共解囊金隨緣樂助以成善舉災民幸甚 
[觀賽馬答問]  
　　有沈幾先生偕其同志逐隊觀秋賽見芸芸者衆肩相摩轂相擊釵光鬢影與曳裾折角者趾錯於道似惟恐其不及觀者其實則所謂觀賽馬者其名也觀觀賽馬者其實也夫西人賽馬每年春秋兩次每次期以三日又有馬夫賽一日則爲四日每年計有八日其賽也則又每次皆然非三四馬並轡而馳卽八九馬絶塵而駛多而至於十餘馬以先至者爲勝後至者爲負又有跳浜跳花萁過則勝否則負西樂嗚嗚然馬蹄獵獵然旗號摩空塵灰撲面知是者無一次不然無一日不然是亦可謂數見不鮮者矣而觀者興高采烈或坐馬車或乘東洋車其有安步當車獨具雅興者且笑其爲寒乞相而馬車之價亦數日中驟貴平時不過一洋者至此時非三四元不可其甚者竟貴至七八元有搖金花絨毬於馬頭以飾觀瞻兩馬駕一車價需八元且不能永日僅半天而已噫　其盛也先生方與賭同志吟　徘徊俯伸若有所思忽見高觀闊步軒軒然有霞舉之　　二人由西而東見先生師　　　　　　一　　　　一爲　　君談次述及　馬之盛觀者之多管窺子曰異矣哉賽馬之可觀乃如是也惜一年僅兩次耳設有四次再加而至於八次十次吾知觀者之多仍必不減於舊卽此一端可知華人之好西法有孜孜不厭者矣蠡測君曰賽馬之所以知是其盛者以其有　賭賽也凡有賭之地最易聚人試觀中國各處社會演戯之地人雖多尙未甚也一有　塲人　聚矣不必其皆爲賭錢而來也卽非賭錢之人亦將聞風欣慕不　遠道職涉以躬與其盛其有藉此以　生意博　頭者更　論矣西人之賽馬亦各有所賭觀者雖不與其列而亦覺興致務然至與社戯賭塲蜂屯蟻聚毫忽無殊又何怪乎觀者之多也管窺子曰不然上海之地花柳之塲也名花解語舉萃於斯凡　賽馬之時無不　妝淡抹逐隊來觀以是足以引人入勝而觀者愈聚愈多試觀北之更上一層樓華衆會兩茶機南之南誠信烟館皆野雞往來之地而茶客烟　亦貴較别處爲多是豈該數處之茶烟果有以異乎人哉實以野雞妓女之所絡繹入乎此可以供清談可以飽眼福故至者若是其多也跑馬之時則其爲眼福也大矣萬人空巷競鬥新妝恐浙江觀潮尙未必有如是之盛又何怪乎　眼者之憧憧往來不辭蹀躞也乎若以爲因賭而來則華人之賭尙有旁觀之人設或有興可以下注西人之賭則旁人無從插手亦何故而爲此空歡喜耶二人者各逞其臆斷齗不休沈幾先生曰噫二子休矣子見今日之賽馬而不見昔日之賽馬也子見華人之觀者日衆而不知西人之賽者日　也僕居滬有年矣猶憶二十餘年之前每遇賽馬之時無不興高采烈先期購馬調養其價每馬有至英金四五千磅者其賽者則皆係怡和等大洋行之東家其所賭賽者爲數亦　竟有一舉而以一行爲勝負或以一輪船决輸赢此次賽而負則又再整旗鼓再購良馬雖費至英金七八千磅而不悔馬則皆來自外洋高大茁壯德力俱佳中國所產之馬不得與之齊力齊足也至於近日所謂賽馬者何如耶其馬則皆中國之產其價亦不過數十金百餘金而止賽馬者亦無大洋行東家其各東家往往將届賽馬則去而之他不過　客及寫字諸西人爲之所賭亦僅小勝負絶無從前之鉅而華人之高興者則日多一日卽如馬夫賽期其人乃多於主人觀者則西人日减華人日增驅車款欵而來乘馬悠悠而過者皆華人無西人也僕觀此正不勝今昔之感而子乃猶盛稱觀者之衆耶二子休矣管窺子曰然則西人於此事大有興致索然之意反不若華人之忻然歆羡何不以此舉讓之華人西人則安其急流勇退善刀而藏之故智華人可以如願相償詎不兩便蠡測君曰若西人而果讓此舉於華人吾知每年斷不止賽二次或者一年四次或者每月一次該處之生意必將更有起色而馬車之獲利者益豐矣以先生觀之容有此一日乎先生莞爾而笑曰不必有此事不可無此言子姑待之 
[本館接奉電音]  
　　昨接在京友人發來電音有本月初四日上諭一道敬謹譯登○十月初四日奉上諭浙江杭州府知府　缺緊要着該撫於通省知府内揀員調補所遺員缺着鶴山補授欽此 
[美立總統]  
　　本月初四日倫敦發來電報言美國已立新總統其名曰哈力孫云 
[禮部覆奏大婚禮節宜用時刻奏稿]  
　　禮部奏爲遵旨覆秦事光緒十四年九月十一日由内交出欽奉懿旨光緒十四年十一月初二日宜用午時行納采禮宜用未時納采宴十二月初四日宜用午時行大徽禮光緒十五年正月廿六日宜用未時皇太后升殿受禮皇帝行禮畢升殿遺使册立奉迎正月二十七日宜用子時皇后受册受寳畢少坐仍用子時皇后升鳳輿宜用寅時皇后鳳輿入宮是日　用酉時坤寗宮合 
 
 

Page 2

 
 
卺宴二月初二日宜用辰時行朝見禮二月初四日宜用辰時行慶賀禮頒詔二月初五日宜用午時賜宴以上禮節時刻著禮儀處會同禮部敬謹斟酌覆奏欽此臣等恭讀大婚各項禮節欽定時刻均甚從容敬當分咨各衙門敬謹遵照辦理謹奏奉旨知道了欽此 
[京師紀事]  
　　九月中旬日暮時京師東單牌樓忽有某甲入官廳報稱係某當道之家人適奉家主之命向牌樓迤南信成錢鋪將八百兩銀鈔一紙易爲零碎銀鈔數紙換畢藏在腰間搭連袋申登原乘之車而返行未數武忽有二人各持利刃將車攔住我已料知其行刦銀鈔而來因出急智暗將銀鈔藏在褲内復下車迎立道左以覘其異其二人以一手持刀以一手搜查上下衣袴旋在車中遍搜幸車褥下藏有護書一個二人疑銀鈔必在其内遂不暇復搜竟將護書刦去向北逃逸護書内有家主名片數紙雖屬不甚要緊然内城街巷竟有持刀行刦之案不得不將前後情形報明云云亦以見匪類之肆無忌憚矣○吏部以直隸正定府贊皇縣並易州直隸州各出復設教諭一缺查有候選之遇缺儘先儲君鉞海防卽何君榮光均已到班經吏部堂官擬於九月二十五日掣簽前期飭中城司官傳知該二員務於是日清晨各衣袍褂赴部聽候點名○九月初間湖南撫憲以遵奉前年戶部奏准各省地丁錢糧完欠分數新章乃將十三年分州縣已完一分以上各員開單奏請議處此奏當奉諭旨交戶部核議戶部以關繫處分輕重必須詳細考察遲延至今尙未覆奏刻聞湘撫憲復以前經開單議處各員内之遠安縣現將津貼一項完解清楚擬請照新章完解五分以上免其置議奏請飭部於前奏議處單内扣除以示懲勸分明之意聞此奏仍交戶部辦理未知戶部是否照准也○成貴妃慶妃由田村恭移東西兩陵永遠奉安屢登前報兹聞五城副指揮將前由戶部支領扛夫工食銀兩造册分詳戶工兩部核銷聞册内聲稱前領該欵共銀七百五十兩每城合銀一百五十兩因各將扛夫人數開支工食銀數逐一開列册内不敷之處則捐資備辦云 
[臺亂明文]  
　　臺灣巡撫劉爲咨明事據署彰化縣李令禀稱竊初一日土匪率衆迫城經卑職在城督令各軍迎戰固守情形疉經飛禀在案本日各土匪仍紥八卦山頂及附近各庄衆聲呐喊勢甚洶湧朱提督煥明林道朝棟均未抵彰現在營勇兵力單薄添僱各勇未敢冒昧開城接仗惟迭次撲城經各軍奮力開放槍砲傷亡賊匪不少惟仍嚴加防守以待援師但南北兩處電桿被匪截斷而驛路被阻文報難通現經卑職專差改裝易服由小路繞道前進今日該匪愈聚愈多誠恐有决裂之虞卽懇迅速遣撥營勇帶軍火器械漏夜星馳兼程來彰等情又據另禀朱提督煥明勇丁報稱由嘉義回彰行至中途突被該匪截住去路迎戰擊斃賊匪多名朱軍亦受傷甚多兼有朱提督陣亡之語未知是否的確容俟設法探明再行馳報等情各到本爵部院據此除批據禀土匪圍城情形已派銘軍三營於初三日由後壠登岸併令鄭都司勤帶勇五百名初四日馳赴大甲該兩軍到後當可解圍該署令仍督飭在城練勇竭力守禦以待援師并確探朱提督一營如何情形設法飛報切切繳發并分扎行知外相應咨明爲此合咨閩浙總部堂請煩查照施行須到咨者 
[珠江雁信]  
　　瓊州府缺委潮州遺缺府隆太守斌署理太守奉委後卽向各衙門禀辭赴任○候補道顧觀察元勳奉委會辦營務處差劉觀察震楚奉委會辦軍械局差兩觀察同於九月二十一日進局視事○新任督糧道韓觀察九月十九日在署接印官紳詣賀者車馬盈門代理之閻觀察仍回釐局當差○大挑知縣劉明府鎭寰到省一年試用期滿日前詣藩轅甄别藩憲見其局度安詳事理通達詳請督憲出奏請以本班留省序補○新科各舉人前日在八邑會舘公請憚褚兩主考宴飮四書院山長均入席相陪水陸雜陳冠裳畢集誠一時盛會也○管帶雁梭輪船某都戎因案撤委遞遺該船事務制軍札委張副戎世才接管○南澳鎭右營守備丁守戎鳴盛調京騐看制軍給以咨文守戎卽叩謝辭行取道北上○順德協利副戎在洋面緝獲私鹽九萬餘斤船五隻當卽押解來省呈繳鹽務總局騐收○張香濤制軍前月入闈監臨見貢院年久失修漸形頽壞且號舍無多雖經迭次加增僅得一萬一干餘間通計闔省應試者有二萬餘人其中向隅者實多制軍爰與司道籌商擬將貢院移建粤秀山下撫標箭道該處地勢寛廣本爲有明貢院舊址號舍擬增至一萬五千餘間每間增高數尺增廣尺餘務使應試諸生無炎熱跼蹐之苦所需工料銀兩由官紳勸捐並不動支公項聞俟武闈事竣當可舉辦制軍蒞粤以來興利除弊善政良多此舉尤於士氣文風大有裨益現在雖未見諸施行而紳民逖聽之餘已無不歌功頌德矣 
[東報譯新]  
　　日本京中各大臣近又更換大山陸軍大臣轉樞密院顧問官海軍大臣以樺山次官升任又山縣内務大臣將有歐洲之役大約以山田司法大臣代理此外如椱本遞信大臣亦有入樞密院之說○此次東京會同各警部長集議自警長以下警官帽制均宜改製雛形部長以下帽仿軍式上用紺羅紗周圍用白羅紗警部長用金筋嵌線數條以下遞减又服制亦欲更改現始發議○日本紡績同業總董玉島紡績會社長難波二郎此次入京因本年六月中大坂開設紡績聯合會議將外國運入棉花禀請免稅將大坂紡績會社章程與澁澤榮一氏共向大藏農商務及外務諸大臣面禀情形並呈進請免稅書○上月中旬長崎縣屬島原地方温泉山雨雪天氣驟寒仿彿隆冬景象○警察署查有奸徒僞造紙幣已破案者四名此外尙有干涉之人正當嚴密查訪○朝鮮政府所僱仁川海關長係伊大利人名霍利亞二十一號搭公司船肥後丸來崎寄寓福島屋又有韓官權在衡崔鎭泰朴琪琮三人來崎次日卽乘橫濵丸往神戶○朝鮮京城通報云前有金炳始禀上條陳内有富籖一條最稱旨曾經棌用准民間行富籖之法許爲保護一時流行甚暢政府於十萬貫錢課以一萬貫之重稅當時擬將金炳始重用不意近日朝廷翻然悔悟蓋謂徵此重稅民業必至凋敝遂禁富籖而金炳始以罪發讉漢城府矣 
[查拿空盤]  
　　甬江油米空盤屢經府縣嚴禁在案無如日久玩生近有某某等油行及某某等米行串同賣手公然又出空票不計觔兩但計　數且多借用斛訖字樣破綻顯然或以十日或以一月或以十二月廿五日爲期旬日之間荳油行情自五元六七角飛漲至七元五六角皆因輸贏太鉅甚至有自盡者有逃避有虧閉者事爲徐邑尊所聞以事同賭博立飭差役向甬江一帶查拿賣手人等聞聲星散想嗣後或不敢再蹈前轍也 
[擒獲人]  
　　上月廿九夜二鼓時江甘兩邑宰會同城守營徐守戎鄭千戎曁保甲委員各帶巡勇兵丁及通班捕役執持槍械風馳電掣至南河下李官人巷船行公所内拿獲壯漢三名隨卽捆縛押解回署咨早在二堂研訊機密非常是何案情外人槪不得知嗣據傳聞該三人皆梁上君子口音似產自湘鄂來揚甫三日尙未得間施其伎倆爲公所中人覷出破綻恐釀事株連特潛至各署自首各署聞信遂約定時刻乘其不備得以應手拘獲議論紛紜然未知是否俟有續聞再錄 
[招尋男孩]  
　　邗江近來拐風又起時有失孩情事上月某日中小街吳姓走失一子名鳳儀尙未尋獲又瓊花觀前失一男孩小名安子又名和尙已十二歲其父母終日肩鑼泣覔影響毫無現均貼有招紙云有人知其下落或留養在某處寄信與知該兩家情願重酬等語然渺渺天涯不識能珠還否也 
[新亭餞秋]  
　　金陵自重陽後或雨絲如織或雨屑如霏灌園者咸喜周彥倫之晚菘庾子山之寒菜一望益青於玉而碧於油謂從此斷虀者可無玉版之嗟解酲者自足氷壺之供矣頃又聞豆花棚下人云上月廿七夜足得雨一犁高阜處當補種麥但江北從滁來迤西前種之麥 
 
 

Page 3

 
 
悉被蟋蟀在土内將麥粒食盡初皆不信掘視果然此虫素擅金翅銅頭之雅號又享銀絲澄泥之供養今忽爲災不知感何戾氣○上月廿五之夜旱西門外火光燭天時鼉更再轉更鑰重扃赴救者徒從雉堞間拍手呼負負水龍例無分遠近無不望風馳救惟重垣所阻悉從半路折回同時城曰三元巷内一草庵僅緜蕝三間住持正朝夕持魚募化以期紺宇如雲不知是夕三昧火從何竅冒出并菩薩且荼毗焉適有過其山門者見一陣旋風將熊熊者從茅龍脊上一刮而過登時黑烟變爲白烟正莫解其何以如是之速○隔江諸山在此堂下太守之宴與衆賓歡此平山堂聯語也論者謂莫愁湖近建之曾公閣憑欄一望恍惚得斯堂之妙諦緣閣係許方伯所締造方伯乃湘鄉入室弟子曾親侍後堂絲竹者范質傳魯公衣鉢其意實隱隱於言外現在琴尊杖履迄無虚日吾知銜杯閣中者未嘗不因其地而景仰其爲人景仰其人而後有此徵商刻羽之韵事也前日司道公讌兩主司閣上而請豐軍憲莊尙衣爲主觴政正不必鼓瑟吹笙而嘉賓賢主其樂不問可知矣 
[馬夫賽馬]  
　　每年西商賽馬旣畢所有馬夫等亦在跑馬塲中馳驟以角勝負今已定於明日下午踵行此舉云 
[邑尊騐屍]  
　　昨報列三圖地保報請相騐云云裴邑尊於昨日午前帶同刑仵人等詣上林里屍塲并座地保禀訴前情新悅來棧主稱廣束人羅阿六於上月間來棧借宿前日不知因同自縊身死申地並無親族叩求騐明核奪邑尊隨飭仵作驗明喝報該屍委係自縊身死並無别故邑尊離座親騐無誤隨飭具結棺殮并賞給棺木費洋四元又給片與地保着將屍棺發廣肇山莊安厝諭畢卽飭將書役飯食錢照數給發鳴騶回署 
[縣案彚錄]  
　　前日有寡婦陳蔣氏投縣喊控夫叔汝福捐覇家產叩求提究裴邑尊隨於晚堂研訊蔣氏挈子宗杰投案呈上禀詞邑尊閱畢卽問此禀何人所繕答稱大南門内親戚楊姓冩小婦人丈夫名曾同係陳氏長孫太翁在日有分下長孫房產十三處每年可得租息萬金不幸丈夫早故今太翁去世夫叔將攸同硬立爲承重孫將房產盡行覇勒置曾孫於不顧實屬欺侮孤寡叩求提案訊斷宗杰所供從同邑尊着退去候查明核辦○前日英公堂飭送方泰雲丁瑞根到縣原告崔文桂自行投案晚堂經裴邑尊庭訊崔稱小的藉隸江北向當小工前日在招商局北棧碼頭與表弟余九皐同扛煤斥方丁二人與表弟奪扛起見旋致爭毆余被方丁推墜浦江時潮水甚急不及救援遂致淹斃有同伴蔡姓等眼見今屍身尙未撈獲叩求究辦蔡姓等稱小的等均係小工是日丁方兩人與余爭奪扛煤肇釁以致余落浦身死小的等當卽施救奈已無及丁方同稱小的等與余爭論並未將余推落浦江邑尊謂證據鑿鑿尙欲抵賴耶喝將丁方鎖押自新廳着崔明白具禀赶速將屍身打撈崔遵諭而退 
[英界公堂瑣案]  
　　三百十五號華捕稱昨夜九點鐘時見妓女同傭婦在四馬路拉客爲此拘案胡氏卽胡阿金供蘇州人年十九歲住居新德隣里丈夫胡阿五股開全生酒店其餘合股者亦皆蘇州人我非娼妓並無拉客事傭婦施陸氏供亦是蘇州人年三十六歲亦未拉客該捕稱眼見伊等拉客因此拘案蔡太守判胡氏發棲流公所擇良婚配施陸氏遞籍○伶人孫瑞堂稱領紀阿桂爲徒被竊家内銀飾五件交與伊母爲此報捕不願再收爲徒王阿桂供姓王不姓紀不敢行竊王張氏供阿桂是我兒子送在孫處學習唱戯從無飾物交我孫又稱領紀爲徒立有關書寫明紀阿桂蔡太守謂疑竊尙無實據惟孫瑞堂旣不願收阿桂爲徒着交其母王張氏領去查明失贓再核○莫吳氏稱被賊　來行竊去天青縀珠皮馬褂報由捕房緝獲人贓爲此投案請領巡捕頭禀沈阿三屢次犯竊蔡太守判沈阿三發捕房管押四月贓交該氏領去○包探唐寳榮稱昨見錢增雲等在跑馬塲附近擺攤擲骰拘拿三人賭具一併送案蔡太守判錢增雲曹阿泉李長根等三人均發捕房各押一月賭具銷毁○張正揚稱昨日開張洋廣貨鋪有王子仁張阿慶來硬要買便宜貨物還價懸殊我不允被强取洋傘而去爲此追交巡捕送案王子仁張阿慶同供伊是新開店我等因貪便宜向買不敢硬奪蔡太守判王子仁張阿慶各押三天以示薄懲○江北人楊立子稱與同鄉人陳麻子同在浦灘做小工彼此口角被用小洋刀劃傷手指由巡捕拘陳送案請爲騐傷陳麻子供年十六歲與楊戯嬉悞傷伊指今願爲之醫傷陳之父陳某上堂稱願醫養楊立子請斷將兒釋放蔡太守隨飭楊立子自行醫治陳麻子交其父領去俟楊醫治傷痊照償醫養之費免予深究 
[法捕房瑣事]  
　　前報列某甲卽陸昌福扮作犯人跟隨神會出城被捕拘押等情捕心昨將陸昌福解訊三十二號華捕沈忠海到案伸訴前情并稱租界不准吹呌囑伊不吹伊卽逞凶被踢兩脚小腹有些痠痛法包探將手銬小鐵鍊呈案據陸供做船上生意許願跟會未穿赭衣祗用銬練王司馬商之祁繙譯官以陸昌福已押四天着再管押三天釋放○陸阿六鎭江人向爲木匠今改業做賣牛肉生意前因欠租欲逸經房東告發管押嗣經還租釋出前日法包探江德林路經陸門首陸將該包探謾駡因之禀明捕頭將陸拘押昨日解案包探將情禀明據陸供並不駡人此是江先生聽錯王司馬謂爾之多事已可槪見着交保無保管押三日○捕房昨解朱月春請訊法包探禀稱此是西捕在鄭家木橋拘來賭徒並無賭具王司馬研問之下據供在英界内生意走過橋來適逢提賭將我拘來王司馬着將朱月春帶回交保○句容人許桂寳在烟館逃出被西捕拘到解案脚上失去一鞋身上穿藍棉綢棉袄均是元縀闊滾有一寸光景據供做雕花匠昨在烟舘中採下菊花兩朶致相口角王司馬謂兩朶菊花並不要緊何致打架逃走所穿衣服不是做手藝人着暫押候傳烟館中人問話○廣東人陳近之訴稱在英界同生土棧爲跑街前月底出外收帳收得洋十一元行至八仙橋遇見六人將我搜查答以無物伊等將我毆打巡捕到來拘到一人解案據王阿記供寗波人在緝私局爲巡丁腰牌在頭目姚光華處我有號衣法包探將其外衣脫去露出號褂係江海關洋藥緝私巡勇第華字三號名張家疇并稱陳是開明興煙館者王司馬詰陳可是開烟館答稱是朋友馬明興所開我常到伊烟館小坐王司馬問在何時答稱約在四點鐘土司馬謂亦是土棧中人常到烟館不過携帶私土此次挾仇報復顯而有見祁繙譯官謂租界捉土必須協捕今並不協捕有違章程當爲懲儆王司馬着將王阿記帶回押候巡丁頭目來案再核陳近之着父保查訪明興是何人所開再核○前報施金生將妻陳氏押在花烟館經王司馬將施陳氏等發堂擇配一節昨日捕房將男女三人解案王司馬詰費雲三譚阿寳兩人洋銀可曾措齊答稱尙未司馬着將兩人仍和管押候比施陳氏卽月仙着送善堂擇配陳氏禀稱王劉氏家尙有衣服鏡箱水烟袋被褥蚊帳等物求請給領司馬允之着卽取到一併送堂○銅鎖作夥梁福順訴稱店在永安街有周才寳來買銅鎖五把共計五百八十五文伊囑同去取錢說住北泥城橋及至英界伊走進浴堂走逸爲之扭回送捕周供開設舊貨攤買鎖回時適父親周金榮出外未歸囑伊暫候彼不允反行鳴捕王司馬謂爾買鎖爲何不帶錢文况此不是緊要之物何必急急着將周才寳管押着寄信出外喚父周金榮到案再核○法包探王榮培李雲發江德林以近來報竊繁多留主偵緝拘到竊賊土阿長供出與董大隆合偷多處由徐阿鶴質押得錢分用三包探復將董徐兩人先後拘到取得押票二十四張當卽分投吊贓押店共計十家包探又將失主李陸氏柴周氏陳施氏施瑞金洪春林於昨日到案捕房將人贓解到王司馬將失單閱過着各人認贓柴周氏施瑞金所失之贓仍無着落有李陳洪三人所失者亦不齊全此吊到之物未有人認者尙多王司馬將該竊等研詰供稱尚有押票遺落多張司馬着將認到之贓分别給領其餘帶回捕房候查徐董王三人管押候辦○前曾有人至法捕房稱在東洋車上失去衣服一包洋傘一把前日法包探查得車夫計阿大搜得洋傘押票一張押錢七百文昨日解案據計供九月三十日早上七點鐘時有一中國人在鐵馬路雇車到徐家匯言定來回錢七百文在後守至五點鐘時不見茯來我肚 
 
 

Page 4

 
 
内甚飢旋卽回滬洋傘是坐車人所遺王司馬訊後着將計阿大暫押吊到洋傘再核○王李江三包探爲書信館失去馬衣之事查到黄金生供出項阿林一併拘到昨日解案司馬着押候辦理 
[上海陳家木橋電報總局豫皖振處十月初一至初五日事略]  
　　鎭江電局來陳煦春電云蓮翁鑒揚鎭旱災承寄四竿收到叩謝仍求各公所陸續接濟鎭○清江睢寗縣王學易廣文助錢二百千文江陰縣正堂許募第五批京都全芸軒翁募第甘七批大圑鎭元昌典臺灣來吳江眠雲子各欵均到先此報謝 
[移筵施粥]  
　　通和協糖行寳號日新開張蒙各寳號及衆契友惠賜隆儀理宜設筵酬謝因念天氣漸寒貧民飢餓交迫兹將筵宴之資移助敝堂施粥經費洋蚨念元敬爲諸君造福駢致百福彰綸煥之新規運啓小春祝嘉祥之迭至鴻嗷蒙惠駿發咸占敬列報章代揚仁德上海六馬路仁濟善堂董事施善昌謹誌 
[鉅欵助賑]  
　　啓者敝所於九月二十五日解豫皖規銀四千兩揚鎭賑規銀一千兩又解山東賑洋一千元本月初二日解江陰賑洋五百元正慮災區太廣捐數日微此後續解難乎爲繼兹承安徽舒城縣萬興春寳號交來再康氏大善士樂助賑捐洋五百元整施當其厄淡然無求不存邀福之心並乏沽名之念其樂善之誠令人欽仰無旣亟登之以呈　　[  上海三馬路與昌恊賑公所竹坪陳煦元謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　九月二十二日委辦宜昌加抽川鹽局務江蘇候補道鄧裕生赴撫署進見候補巡檢舒鴻圖禀謝提前委署一次藩憲牌示鍾祥縣縣丞事務詳委試用府經歴錢贊清署理二十三日候補同知高應庚禀見謝給獎候補通判魏慶昭禀見謝儘先前揀委候補縣王賜恩奉委騐收監利縣堤工見辭本任江陵縣沙巿巡檢符秉忠禀辭回　黄梅縣孔壠巡檢郭發銘謝飭知禀辭回任二十四日藩憲牌示建始縣典史員缺飭准補之管東烜赴任二十五候補通判胡得立解鄭工銀兩赴河南禀辭二十六日候補州叚鴻猷奉委解曰蠟赴京禀知二十七日候補同知楊秀觀大挑土如松俱奉解八批京餉各見辭教習知縣何錦琮奉委赴黄岡縣勘案禀知辭 
[識策鰲雖摭]  
　　余於庚辰夏重日本辛已春再遊西京寓於柊屋宗仲新儂繼至主曉翠樓逆旅相望晨夕過從相得甚勸於時新儂憊甚每觀其藹然澹然言詞訥訥酒酣以往上下古今娓娓不倦略無窮蹙無聊之狀余竊異之逮癸未余過滬價乙酉丁亥數數邂逅其憊如故新儂處之怡然相見每出近作相質證比來曰下一揖後都不及寒暄應酬語出巨帙見不開卷乃其　輯　鰲　摭皆綜述日本見聞條分樓析無夸飾附會習氣其於疆域搖賦官制俸糈兵額軍艦山川關隘攷覈最詳具見經濟新儂平日耽於詩是編叙論有致而於采掇跌事時寓深意以視流連風景記載瑣屑者蓋非可同日語也當轗軻窮阨之時廼能用心若是吾未有以窺其際矣循覽累日愛莫能釋慫恿開雕以公同好云光　十有四年仲秋宗愚兄煒松石甫拜識於白門瞻園之東軒 
[金縷衣贈筍葉紫仙茂才]  
　　人世蜉蝣寄洒清襟藥泉茶靄錙糜朱紫花甲光陰駒過隙天許飽餐書史算海内如君有幾忠孝傳家輝竹帛美丹心炳册奎章麗君先世忠節公諱　榴殉夏包子難御書有丹心炳　匾額名烜赫照　梓浦南舊雨今儀廙峻丰裁雞羣鶴立君眞佳婿辛苦採花蜜語記取當年　裼　閫在母腹中令岳翁　慈水先生卜之繇曰採得百花成蜜後爲誰辛苦爲誰甜丁云瓦兆也仁而果然嘗爲余道及擬以味甜取名寫不盡香　韻事片葉題紅聯妙句織秋雲巧奪天孫綺伊人渺一方水雙紅豆館主芷卿顧麟併聲 
[上海北巿絲業會館籌賑公所施少欽經收河南皖北賑捐七月廿六七八日第一千八百三十至二十二次清單]  
　　厦門招商局葉大鏞翁募阮繼昌善士由招商滬局來日本洋一百元謝光福爲母及妻病愈完願英洋一百元福記保病全由惇裕來五十元松江華婁公堂馮谿橋翁募怡軒主人求保平安廿元無錫王源隆楊潭千求家宅平安廿元楊福記爲妻施氏育產平安十元無錫恆義號張仲安募華種德堂求病速愈十　通州豫豐號姚齋氏齋　移助以資冥福九元無名氏求母病卽愈五元杭州慶餘莊仁德等五元漢口豐裕馥記省三軒爲子被瘋犬傷求速愈五元蘇州老人　震記湯敦禮保平安由惠泰莊來五元不善氏勿藥四元誠德堂求病愈四元無名氏二元敬求闔苐平安人二元　伯瑛求愈病一元乍浦泰源木號陳陸氏求臨產平安曹子榮寳求病速愈各一元松　阮子温募懺紅求免時疫一元湖北應城膏稅局蓮若山人募波光塔影軒常樂自安閑人桂香書屋壽石四戶各元合銀三兩坦直橋傳縵敶畫潤洋四角蕪湖無名氏錢五百文○程竹坡氏庫　銀十一兩一錢翁三妹建平銀二兩四錢徐春輝一兩八錢張簡翁彩峰各一兩二錢程香濤七錢四分張寅生雷子鳴吳喜三戶各六錢共九戶合爛板廿八元以上廿六日○仁壽室大善士經募助永定由順元莊楊桂孫兄來洋五百元野墅道人爲孫鶴年病愈完願由宋煦庭兄來金鐲一只計重六兩兌見規元一百三十七兩　錢二分歙縣西鄉棠越鮑崇惠善士遵母汪太孺人遺命捐助由蘇垣汪子餘氏寄來洋八十元孫福卿求病速愈廿元杭州無名氏助永定廿元淞南盖有子爲子平安將放生資續助完願十元武林高延年求父病速愈十元海昌周申甫募陸有恆求妻病速愈十元又隱名氏二元義豐扣代　規元四兩二錢八分默縣汪彩卿爲次子炳來求病速愈助永定洋五　　倉存　堂陸門朝氏求病速愈六元無錫乾源莊張厚卿求病愈由蘇州老人和震記托惠　莊來五元葵記五元塘渭鼎源典募嘉禾籛四元殿山司署李耀光節省四元蓉鏡氏保平安二元何銘章求順　元陸承啓一元顧觀保完願一元徐姓銅洋二元○源豐潤來四知堂耡月堂各洋二元元善堂三槐堂力不足頴川堂四戶各一元袁星翁銀三錢　分王培思好善堂袁希周奉記四戶各錢四百文王壽山陶繩翁　輝堂三戶各三百文王雨翁潘兩翁三鳳堂無名氏解惡無名氏　善翁七戶各二百文共廿　戶合洋十元○南邑朱賛虞募黄理卿二元金桂洲金葵連顧眷廷三戶各一元再香張勤補顧鳴山顧鳴岡四戶各五角趙池林春林一元共九戶合洋八元以上廿七日○蘇州逃黼卿募徐培之求子病愈由泰源莊來洋五十元無名氏廿元居安思危由和生莊來廿元常熟同福義亷溪後人求人口平安十元莫厘鄭敦慶堂合家平安助永定十元羅店楊禮和堂味燈主人助永定十元吳子青助奉大十元榮陽榮記十元蘇城宋培之翁募無名氏十凶朱日照求退災星六元姚江周美衡爲孫肇霖病愈完願元南匯李世顯爲次子德麟求病速愈由瑞豐號來五元又有心無力生潤資助賑求合家平安一元南京龍吟仙舘爲弟吳榮思病求卽好四元泗經德生募陶福照求　愈四元榮代求病安痊由葉惠生來二元清貧子還願求保四季平安元江蘇卽補府止堂戴鰲記將施送向王諸經半資移助一元王咸三求病速愈保身體康强一元硤石恆康典高雲劜經手餘欵盡充助賑二元錢四百甘文無名氏洋一元瀏河不書名月捐一元楓涇黃朗秋一元胡仲生求病愈一元戴氏銅洋一元○朱大　號　蕪湖敬畏齋助奉規元百兩又募求平安氏助永定六拾兩不書名四十兩悟生氏求去病六兩○同茂莊來淮安豫賑處段方邱楊四善士募第十四批淮安府敎授王頌平先生洋十元胡巨香二　孫鶴如一元趙家橋衆善堂錢六千二百四十三文吳子衡募廿戶五千三百文陳小峰募七四戶五千文閣增盛行五千文元升行三千鼎和莊　俊遠各二千沈惟百吳温叟手存心吳力元恆順長吳洪興　人各　千無民氏七伯九十二余質夫捐六戶六百櫃收無名潘占梅叚豐源旭昌萃記誠興厚六戶各五百楊姓四百三十九譚益齋三百五十五梁鼎　信昌泰記義源信茂公盛坊六戶各三日王眉　沈少周無力子德恆永無力子永興福德順恆姚人和潘萬盛億興隆義泰豐玉和行蕭乾大蔡聚興萬昌號唐源昌王德楊儒　熊太昌發興魏水硛廿一戶各百劉宴文一伯八十洪臥雲堂九十無民氏三戶各一伯高軼羣募三千共五十九戶合洋六十一元蘇省福來康捐金陵平安子祈合家平安乙元無民氏六角又二人各二角共四共洋二元蘇省醬業公所潘仲溪善士經募助永定先墊解八月十六日來清單内計不書名諸善士洋四十三元錢八百　十六　業公所年例公釀省移賑捐洋十八元錢百八十四鹽公堂中秋筵席節省洋十元爲兒氏福壽十元八齡童子書耆頤十元竹林散人三元廬小松募介景三元楊明山捐公記一元錢幼竹農求放心齋彭王生張子善無民四戶各兩百　記潤资一伯四十虎餘生一伯文共十四戶由餘大莊來合洋一百元以上廿八日 
[上海北巿絲業會舘籌賑公所施少欽經收河南皖北賑捐七月廿九八月初一第一千八伯三十二四次清單]  
　　漢碞在全年氏由裕通詳晏鏡秋兄來估平寳銀二伯兩合規元二何二睛兩錢二分鹽城和豐號徐安國爲毋八旬　誕奉命將燕客酒資移助求福壽綿長助水定由廣和洋行洋四十元潘廷杰因子病故仍將許願完捐務求得子廿元莫厘補過子求合家平安助就定十元盧氏十元杭省徐柳亭求太平十元　募順記烟室院泳農求生意　隆十元泉唐隱名求子病速愈十元乍川源隆昌方吟槎募張方氏求夫病全十元桐鄉寄烏　屈子祈保妻陳氏　全由公泰典來十元烏鎭徐恆裕東號思虔子中元祀祖簿懺費移　求冥福五元杭州陳霞起募陳扶雲爲長媳病鬆完願求卽全復保胎安四元松江有心無力子節省日用助河南永定四元陳田生求病速愈四海寗朱莘齋募隴西善士求子病全四元有忌未逮人祈保平安一元力　子求女病速愈三元慈北范增元求病全元元新安有心無力子江友善祈祖母病全二元方復泰船局續助求合宅平安生意興隆二元進修堂續過二二吳門　道人二元爲寗陳洛書病愈兩元元黄記吳巨泉創菁巖三戶各　元胡瑞堂范蔚珊無民氏三戶各一元車坊同興典葉募諸公賠項充賑一元姚沈氏積省遂日車費一洋山右閻玉峰求六旬嫂並妻子等平安無災助奉天由蘇州孫雨生寄來一元常熟義隆福銅洋四十元寗波樂善人銅洋七元朱少梅募七百分捐綺園南寄園各五元朱少梅三元瞿桂泉汪倫先鍾揚烈三人各二元顧錦堂林子高方舉　林元道李家卓李永濤瞿翰芬潘雲汀周兆永張頌譚全寛仁德堂蔣聖介陳最初朱子凡陸翰卿呂務本堂馬仲欣惠園陳必植勉力子省吾齋鈕蔚村張子盤慶記衣莊丁元興尹子臻徐素行堂陳愼德堂無民氏朱子青三十一戶各一元共三十七戶合洋五十元楊州寄來泰州韓子　志和堂經手人三戶各一元魯煦春李墨卿各錢四伯朱長興高家雲殷鶴皐吳履堅四戶各三蔣星岩無民氏黄雨卿翟鎭　吳小雲姜慕　喬元順孫耀庭高煥文尤寅官高漢文周新盤李子雲十三戶各二百王雲衢映雪堂各乙百無名四義堂各西錢八百金鑑堂無名各六百伯直堂望元堂各三百星聚堂無名各兩百靜山堂信槐堂各一百共三十四戶合抬沙巿蔚泰厚募馬德堂晋益恆各銀五錢五懷卿寳德昌無名氏三戶各錢五　孫守先福升恆武燕堂三　各三　馬又思堂　登本堂無名日昇通順昌恊長泰永和順長永遠盛餘慶成實興長黄培庚玉汝修土繼長侯錦書郭慶杰趙敏貞　子健曹慶有趙信恆張擬魁趙壽卿郭起鳳張省三李成仁景雲公天順成德太奎天德號廿戶各一百文共三寸六戶合九八銀四兩六錢六分以上廿九日○休寗戴廣喜善士爲子裕培求病卽痊由劉松翁來洋一百元又長記善士一百元吳縣春草閑房二次完愿由源恆隆號來一百元譚慧安求夫永保長生一百元青　全盛局募平爲福七十元又不留名三十元敬上齋主人爲子女病痊完愿五十元隱名薛氏求消灾延壽廿元浙寗永泰盛仰喬求妻妾病速愈廿元黎以炤以銘以煇十五元黎郭善堂五元蘇州華公舘米山書屋後十蘇州吳康壽募井養老人助永定祈保合家平安十元金邑宏遠堂凌爲孫喜初病愈完愿十元江北張天寳募江西長耕雲求病速愈十元平湖胡若臣十元心愿氏祈保平安十元九章綢蒞　蔭居助永定五元邵士傑節省助求病速愈五元無名氏乍浦許大隆力不足齋四元林否生求母病速愈三元張均爲子趾　病鬆請志仙醫金助再求速愈二元蘇省趙心銓月捐爲求保長壽二元韋汝　二元愼德堂求平安二元吳門烏氏二元平湖縣署劉署林鄂募楊仁山以汪龍莊遺書三部售價充賑二元錢四百廿二文譚榮周洋一元鑑湖鰥　人一元浙紹元興王雲臺求母病速愈一元楓涇河署味應内子一元王得勝爲妻病愈完願一元龍川蔡履鑰一元又募福福記銅洋二元李趙氏洋二角○章門奉新縣學陳海琴善士募聚星堂陳銀十兩　綠子四兩羅學恕堂羅禮耕堂各錢六千文羅暇耕堂劉履道堂各四千文羅皆吉堂二千二百八十九文羅本仁堂劉養素堂無名氏徐承念堂四戶各二千又羅乙藜一千二百文羅靜安堂余學辱堂劉玉書彭五經堂徐遺經堂徐世念堂羅夢棠許黻卿陳靜軒簡春台鄧簡書無名氏濟春堂怡發紙號引善堂賴禹　登集元徐丹山十八戶各一千文羅皆吉堂八百文彭壽萱堂六百文羅道生彭子霆羅火三戶各四百文共三十五戶合銀三十九兩二錢二分五厘洋六元　板五元○清江湖灌局親春山募王承啓堂洋四元王樹德堂一元聚成書屋一元錢七百十文寛忍堂胡吳興沈謝燮橋三戶各五百文無名氏二百七十文寳園茶筒二百三十三文陳姓王書春苗心渠周養之傳小齋傳少雲唐遂樓陳午莊金輔臣馬止亭王益如程蔭之任壽田藏席珍李雲生徐少薌馬朗齋苗履之十八戶各二百又衆姓一百七十三文吳蘭軒朱蓮甫劉亦青劉少浦孔星槎楊姓張培恩無名氏唐姓無名氏周姓十一戶各一百文胡子饒三姓各五十文胡周二姓各四一文共四十文共四十八戶合洋　七元以上初一日 
[上海虹口寳順四里元濟善堂經收施醫藥一文愿第二批清單]  
　　陳弟子洋二元陳郭氏洋一元保合家平安子洋六角陳李氏陳黄氏二戶各洋二角譚亞二何亞好譚亞七三戶各洋二元七角六分羅林氏洋一元錢一百六十何止敬元　房鄭慶德堂八月十　合洋一元七角錢十文阜昌號七八日念愿　一千二百　章號八月念愿錢六百　明之戚益齋二戶七八月十愿各錢六百隱月溪六七八九月五愿錢六百利秦號八月十五　錢四百五十永義源秦良記　珍號廣　隆四月八月十愿各錢三百韋玉亭七八月五愿錢三百廣和記致寳長洗光利亨莊豐泰莊陸秋記六戶八月七　各錢二百十文讓德堂八月五願錢一百五十胡善　八四願錢一百二十張炳坤田純泰二戶八月各錢六十○以上共收洋九元四角六分大錢七千三百七十文 
[上海虹口寳順四里元濟善堂施醫給藥第四清單]  
　　鄭程先洋三十元羅智貞洋二十元鄧善初洋十五元楊經記唐乾初二戶各洋十元胡善昌堂黄方果韋僕周三戶各洋五元嘉和莊洋四元鄭瑤山方禮記泰順帳房吳鏡秋韋玉　跌宕生鄭曉初陳起瑞張福全九戶各洋二元容　林韋瑞予二戶各洋一元○以上共收一伯二十四元正 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年九月二十八日京報全錄]  
　　宮門抄○諭旨兩道錄前○發抄硃批六道○大臣溥奏爲奏聞賞假摺○陜督譚奏爲新疆撫票各營員均請由外揀補摺○將軍慶奏爲解省人犯乘間脫逃差解及各官交部議處摺○將軍慶奏爲奉省西路各廳州縣要差籲　大恩請以實銀核銷免賠累摺○鄂撫奎奏爲調署知縣片○桂撫沈奏請調候補同知留省補署片○九月二十八日内務府國子監廂藍旗直日無引見○寳昌假滿請安○福州副都統容山請訓○童華謝賞假一個月恩○六額駙續假二十日○李鴻藻續假十五日○成端續假十日○景運門奏派仰山窪交冲之大臣派出德隆恩普謙光芬車○掌儀司奏初一日祭奉先殿載津行禮○召見軍機寳昌容山恩佑張英麟○發抄譚鍾麟奏譚吉士借補延綏鎭標左營遊肇奉硃批兵部議奏欽此○又甘凉道奎順飭　本任奉硃批吏部知道欽此○又補用道陳嘉績期滿甄别奉硃批吏部知道欽此○奎斌奏宜昌守存厚調署德安守奉硃批吏部知道欽此○又試卷題目封固解京奉硃批知道了欽此○又江夏令羅湘署漢陽令奉硃批吏部知道欽此○○奴才溥芸跪奏爲懇恩賞假事竊奴才之繼妻烏梁罕氏於本年八月二十六日在任所病故奴才查例載應持服二十一日理合籲懇天恩賞假二十一日俟服滿卽行鎖假當差爲此奏聞伏乞皇太后皇上聖鑒謹奏請旨奉硃批着照例給假欽此○○頭品頂戴陜甘總督臣譚鍾麟尙書銜甘肅新疆巡撫二等男臣劉錦業跪奏爲新疆撫標曁城守各營添改副叅遊都守等缺均請作爲題缺由外揀員請補以重邊防恭摺仰祈聖鑒事竊臣等准兵部咨稱應將新疆改設撫標中左右三營省城城守營喀喇巴爾　遜　納斯恊營濟木薩營庫爾喀喇烏蘇營精河營及添設之吐魯番營副叅遊都守等缺均應作何項之缺體察情形迅卽奏明辦理至現設各缺並令查明堪勝改缺之任者分别奏咨報部以憑換劄註册人地禾宜者奏明開缺另補以符定制等因當經行　妥議去後兹據藩司魏光　鎭迪道兼按察使銜恩綸會詳稱新疆無標及城守各營副叅遊都守等官員缺係以烏　木齊提標　　各營員缺體察情形分别改設添設計改設撫標中營叅將一員守備二員左營遊擊一員守備二員右營遊擊一員守備二員省城城守營副將一員都司二員守備一員喀喇巴爾噶遜　守備一員瑪納斯協營副將一員都司二員守備一員濟木薩營叅將一員守備一員車爾喀喇烏蘇營遊擊一員守備二員精河營叅將一員守備一員添設吐魯番營遊擊一員守備一員其各該員缺從前均定由外揀選題補誠以地處極邊兵政極關緊要非洞悉邊情練習營務之員難期勝任現雖建置行省而情形今昔則同所有改設添設撫標中左右三營省城城守營喀喇巴爾噶遜營瑪納斯協營濟木薩營庫爾喀喇烏蘇營精河營及添設之吐魯番營副叅遊都守等缺應請均作爲題缺由外揀員請補詳請具奏前來臣等查新疆設立行省營　叅用勇章係屬因地制宜其副將以下員缺必得熟悉地方情形明幹有爲之員方　　資治理合無仰懇天恩俯准將新疆無標並城守等營副叅遊都守等缺均作爲題缺由外揀員請補如蒙俞允臣等卽遵照部議將堪勝改缺之作者分别奏咨報部換劄註册人地未宜者奏明開缺另行揀員請補以資得力所有新疆撫標並城守等營員缺均請作爲題缺由外揀補緣由謹合詞恭摺具陳伏乞皇上聖鑒訓示施行再此摺係臣錦棠主稿合併聲明謹奏奉硃批兵部議奏欽此○○奴才慶裕裕長跪奏爲解省審勘斬犯乘間脫逃請將簽差不愼及添差護解各官交部照例議處恭摺仰祈聖鑒事竊查各廳州縣解審重犯理宜嚴密防範不容稍事疎虞兹據鳳凰直隸廳同知張錫鑾詳稱光緒十四年六月二十三日據解役張張李乃福禀稱六月十八日役等奉派護解岫巖州招解人犯劉汶之由州解省審勘飭役等小心管解務保無虞卽於是日起解中途遇雨逆路泥　於二十一日起更時分行至廳屬沙裏賽地方河水漲發赶車遇河被陷中流役等先將人犯劉汶之負至岸上等候役等同長解張廷達韓九齡扛抬車輛牽拉牲畜上岸忙亂之際詎劉汶之扭斷鎖銬乘間潛逃分路追尋無蹤理合禀明飭緝等情禀由東邊道詳請叅奏前來奴才等查劉汶之係因聽從已獲病故之姚汶玉起意圖財用糞乂石塊等械將李松令毆傷身死並未加功案内審依圖財害命得財而殺死人命不加功者斬監候例擬斬監候由州招解鳳凰廳訊明添差護解發回解省審勘之犯簽差護解各員並不愼選妥役小心防範致犯中途乘間脫逃殊屬疎忽除通飭各屬嚴緝該逃犯劉汶之務獲究報並飭東邊道行提解役人等嚴訊有無鬆刑賄縱情弊按律定擬另文咨部外相應請旨將簽差不愼之署岫巖州知州朱錦標護解之鳳凰廳同知張錫鑾父部照例議處以示懲儆所有簽差不愼及添差護解各員請叅緣由理合恭摺具奏伏乞皇太后皇上聖鑒訓示遵行謹奏奉硃批朱錦標張錫鑾均着交部照例議處餘依議欽此○○奴才慶裕裕長跪奏爲奉省西路各廳州縣承辦要差籲懇天恩請以實銀核銷免賠累恭摺仰祈聖鑒事竊准禮部咨開本部具奏本年恭送玉牒至盛京尊藏擇吉啓程一摺於光緒十四年四月十七日奉旨着用九月初十日卯時該部知道欽此欽遵行知遵照又准工部咨本年九月初十日卯時恭送孝貞顯皇后玉册寳至盛京太廟尊藏令卽查照成案敬謹辦理等因當經分飭沿途各廳州縣將應搭綵栅應修橋道等項妥爲備辦兹據承德縣新民廳錦縣寗遠州會同具禀以歴來承辦差務事竣造册報銷部中恐有浮冒必極力删减復搭放鈔票以致承辦之員不堪賠累甚至挪用庫欵迨經叅追查抄無力完繳復爲請豁欵項虚懸於事無濟殊非實事求是之道是以光緒六年恭辦大差承辦各員先期會同禀經奏奉諭旨給發實銀此次事同一律且自光緒十年間經欽差查辦借資民力一項奏明照上届攤派數日核减一尘以示體恤自應遵照辦理惟津貼旣减其半承辦益形拮据將來報銷倘再奉部折扣搭放鈔票必至愈增賠累惟有援照上届成案禀請先期奏明事竣報銷統按寔銀給發庶可設法墊辦等情具禀前來奴才等伏查本年恭辦要差業經遵照光緒二盺間欽差尙書徐恫等奏案借资民力一項照上届攤派之數核减一半出示曉諭在案該廳州縣等以津貼减半益形拮据自係實在情形且奉省東南各路秋雨成災凡被災之區不克照章完差於津貼减半之中又復减少未免諸多棘手兼以物價昂貴今昔情形大有不同倘再加以折扣搭放鈔票賠累曷可勝言該廳州縣等力不能支不惟貽悞堪虞竊恐虧挪之獘又從此而起奴才等受恩深重自應力求撙節又何敢輕信妄陳爲見好属員地步但津貼旣属减半物價又復昻貴時事　　斷非虚語奴才等體察情形不得不籲懇天恩准照光緒六年奏准成案給發實銀俾承辦各員得以實用實銷敬謹從事免致貽悞該廳州縣等旣無賠累之虞亦不至視爲畏途於玉牒大興原有裨益其餘别項差務不得援　案以爲例奴才等爲核　辦理起見理合據情具奏伏乞皇太后皇上聖鑒訓示謹奏奉硃批着照所請該部知道欽此○○奎　片再署棗陽縣知縣宗繼曾調省所遺該縣印務查有署襄陽縣事本任興國州知州宋熙曾熟悉民情勇於任事堪以調署遞遺襄陽縣知縣印務查有也城縣知縣舒善慶質地明晰尙能振作堪以署理據布政使蒯德標按察使覺羅成允會詳前來除檄飭遵照外謹會同湖廣總督臣裕祿附片其陳伏乞聖鑒謹奏奉硃批吏部知道欽此○沈秉成片再臣前因廣西邊遠瘠苦省分候補人員本少現在倡辦商務整頓厘捐在在需人請調湖北候補同知楊學源等來粤差委欽奉硃批着照岓請吏部知道欽此欽遵在案楊學源旋卽遵調到粤派　洋務局辦事臣查楊學源籍隸廣東幹練有爲素諳洋務東西境地相接於地方情形亦極熟悉辦理一切可期得力合無仰懇天恩俯准將湖北候補班前儘先補用同知楊學源留於廣西補用遇有要缺得以照例補署而裨地方如蒙俞允仍飭補繳　省銀兩以符定章謹附片具奏伏乞聖鑒訓示謹奏奉硃批着照所請吏部知道欽此 
 
