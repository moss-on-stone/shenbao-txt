# 1917 - 125 - 4915891

 

Page 1

 
 
   
 
 

Page 2

 
 
時評 
[時局之前途（冷）]  
　　北京紛亂甚矣時局之前途將現何象人無有預知之者外交團之意義將聽中國自行解决此爲對外言也各政黨之意義將聽當局自行解决此爲對内言也然對外之解决必由對内解决之後然後始能解决之則尚需時日可知也此所需時日之中不知有無若干變化苟一變化則所需之時日更多又可知也 
　　祇就對内之解决而論則所謂善後也調停也奔走與集議也贊成與反對也所謂盡能事者不過如是而止也幸而有效則再延此敷衍之局不幸而無效則重入彼渾戰之場時局之前途其可料者如是而巳 
[命令]  
五月十一日大總統令陸軍總長段祺瑞呈請任命高傳符爲吉林陸軍第一混成旅步兵第一團第一營營長應照准此令 
又令陸軍總長叚祺瑞呈准署吉林省長郭宗熙咨請以西丹郎墨林承襲鑲黄旗世管佐領應照准此令 
又令陸軍總長段祺瑞呈准貴州副都統延年咨請以斌煜補授正白旗佐領壽恒補授　藍旗佐領應照准此令 
又令内田鎭一給予四等嘉禾章此令 
又令願鴻恩馬廷襄李鴻舉均給子四等嘉禾章此令 
又令兹制定阿拉善區補選衆議院議員日期令公布之此令 
[專電]  
　　北京電段總理因閣員紛退亦提出辭職書院秘書長張國淦今日亦上辭呈 
　　北京電段辭職各督軍勸暫勿實行 
　　北京電昨日時局尚無發展各派暫冷靜研究會開大會主嚴懲暴民益友政學等昨開會主靜待政府之自决但對於政府之態度各派均巳一變 
　　北京電昨晚各督軍在段總理私宅密議對待方法良久無結果散 
　　北京電政府與國會間現由東海出而調停多數政客赴津相商可逹斡旋時局之希望 
　　北京電懲辦迫脅衆院暴徒之明令改由内部呈請以指令行之今日可下 
　　北京電懲辦暴民令巳下據内部呈稱下日衆院開全院委員會有多數請願團麕集院門發布印品致有議員被毆事當經嚴令警廳解散將滋事人查究等語着法部交法庭速行檢舉究辦并責成内部隨時飭警防護母稍疎懈張耀曾未辭職此令即其副署 
　　北京電公民代表中吳光憲白亮昨竟投地檢廳訴被吳警監及議員陳策踢傷即將兩人扣留旋吳因在職軍官取保白本衆院速記技士甫開革故發押 
　　北京電公民代表等已逃逸輿論益疑政府事前知情但段總理現正與范總長等商妥善之法 
　　北京電靳雲鵬前晚誤被警兵刺傷段芝貴亦有人見其在塲觀覽 
　　北京電政府因日人在衆院外被毆昨特派員赴日使館道歉一面囑倉田醫院速治約旬日内可愈 
　　北京電程伍兩總長有相繼辭職說惟谷之辭職巳派員慰留 
　　北京電現留國員中惟范未辭伍昨面元首求罷答云外交關係重要請待一二日國院定有辦法再說 
　　北京電曹錕所部軍隊確抵涿州遙衛京師 
　　北京電張勳並不來京曹錕運兵來京之說亦未徵實 
　　北京電倪嗣冲及某督軍等昨晚在段宅密議倪在京之舉動益引起各派注意 
　　北京電穏健派早晚會議對時局多取鎭靜主義 
　　北京電檢警兩方互相卸責現又擬各派員研究辦法 
　　北京電昨日公府例餐伍程外餘閣員均未列席 
　　北京電宣戰案政府仍催日内開議各督軍無回任意非外交解决不行 
　　北京電元首電召蒙古都統來京將令宣慰勝福 
　　北京電俄議會答謝我兩院電敬祝中俄兩國互相提携促進共和精神 
　　北京電外交消息辛慈氏巳於前日抵柏林 
　　東京電大阪商船會社增募資本金一千二百八十七萬五千元事件巳發表每股額面五十元額外漲價額在五十五元以上現該會社所有船二十一萬三千噸評價一億三千五百萬元豫定至大正八年止增至二百四十萬噸 
　　東京電第三次遠東運動會本日（十二日）閉會日本選手獲勝菲列賓選手次之中國選手又次之 
[外電]  
　　北京電昨日圍繞衆院之衆人大都係受僱而來以行主張宣戰威迫議員之舉動此爲都人所公認者但此種計畫無補於事衆院議員因以絶對不肯討論宣戰問題雖總理親自解勸亦屬無益總理卒從議員之要求允將公民團驅散議員乃得回寓巳九小時不得食矣其結果司法與農商兩總長巳上呈辭職聞外交與海軍部長亦將繼上辭呈内閣今已完全解散僅餘總理一人而巳情形如是故政團領袖之意以爲一人政府無論提交何種議案决難望國會開議大約在政府未改組经前國會暫不開議今日兩院憲法會議不足法定人數蓋議員經昨日之風波頗慮再受官場威脅之險也一般與論皆謂總理地位無可維持除施用武力外　難再留惟施用武力則必釀成北京之危局而引起南方諸省之反抗（十一日）字林報 
　　北京電昨日衆院外不名譽之示威舉動其内幕甚難解釋若謂與總理有關則殊無理由蓋半月以來總理方設法欲得國會之擁護以通過其宣戰政策似斷不致施行如此次示威舉動必召反對之事而自引起反對也惟昨日舉動必係有勢力者所發起顯然可見否則當暴民毆擊議員時警察在旁何以不加阻止直至夜深總廳始發驅散暴民之命耶議員經段總理擔保必得適當保護後始陸續出院　全數退散時已十二時有半外間傳言不一有互異之兩說一說示威舉動乃政府有勢力官僚所組成但總理並未與聞一說此乃反對政府者所爲欲因此舉釀起反對政府宣戰政策之極大風潮藉以推翻段内閣第二說或有理由但不解警察對於此事何以持袖手旁觀不加干涉之態度也今日衆院未開議（十一日） 
　　廣州電代理粤督譚浩明因無處籌欵强令商會與善堂貸以短期借欵月息七釐以兩月爲期今巳借得八千元廣州江面盜風頗熾往往船隻連貨悉被刼去不知所往故内地商務頗蒙影響（十日）以上路透電 
　　北京電皖督張勳因北京公民團事巳展緩赴京之期惟總統促其從速來京（十二日） 
　　北京電國會議員一百人赴總統府報告公民團事指爲凌辱國會之舉動議員多有啟程南下者（十二日） 
　　北京電公言報載十日華盛頓專電云前駐華德使辛慈氏巳於八日行抵丹麥京城（十二日） 
以上德文電 
　　北京電段總理之辭職已逼在今明日中黎總統當可允准其後任以李經羲呼聲最高段氏若果辭職黎總統希望該氏於後繼内閣未定以前勿遽出京（十三日） 
　　北京電段總理因各督軍之意見不能一致將於今明日内呈請辭職（十二日） 
　　北京電段總理决定辭職辭職書已擬就今晚或明日可進呈（十二日） 
　　北京電據與國務院深有關係之某議員言叚總理自稱何時均可辭職而在京之各督軍則以爲此時段氏若果去位適中反對派之計我輩亦不欲服從他之國務總理命令因此段氏暫時似無辭職之事内閣仍暫維持現狀現正極力慰留谷張程三總長政府方面議員爲使宣戰問題不與内政問題 
 
 
 

Page 3

 
 
混淆起見正與民黨議員之間協議冀勉努力速於議會解决（十二日） 
　　北京電政府方面觀測段總理暫不辭職旣如前電所述而民黨方面之某議員則謂段已决定辭職其眷屬已於昨日送往天津 
雙方之觀察孰　殊不可知要之段氏之進退視此二三日内之形勢如何而决（十二日） 
　　北京電外交伍總長昨日赴津大約由津呈請辭職（十二日） 
　　北京電張繼氏近赴上海（十二日） 
　　北京電據某方面消息在京之督軍中有誓助段總理之說然間亦有反對者是各督軍之意見尚未全歸一致（十二日） 
　　北京電民黨中有恐日本此際援助段總理爲抱杞憂者據聞日本前日巳同協約國公使團會議决定此際暫採旁觀態度（十二日） 
　　北京電據某公使館消息協約各國公使前日會議對華問題决定暫時不取積極的態度惟作旁觀而巳（十二日） 
　　北京電聯合通信社長中野江漢氏之負傷段總理今日特煩日本公使館附駐武官齋藤少將轉致林公使表其遺憾之意（十二日） 
　　北京電民黨中穏健派對時局之意見多暫取鎭靜之態度靜待政府之處置 
（十二日） 
　　東京電第三十九次帝國議會召集之期及開會之期昨經閣議决定於今日官報發布詔書定本年六月二十一日在東京召集帝國議會即以二十一日爲會期（十二日） 
　　東京電對敵通商禁止令於十四日施行 
（十二日） 
　　東京電今日爲遠東運動大會之第五日日軍松原氏對中國軍潘氏試合網球第一次六對二第二次六對二第三次六對三歸松原氏獲勝 
水永競技五十碼二百二十碼四百四十碼八百八十碼皆日本軍占第一第二得大勝利惟百碼背泳競爭中國軍李羅伯氏占第三着二百二十碼胸泳競爭李羅伯氏占第二着（十二日） 
　　東京電遠東運動大會第五日續報日中非三國選手之二百碼替換賽跑第一日本第二非律賽第三中國二十五英里馬拉遜賽跑中國非律賓均不參加網球及十種競技均歸日本軍勝利遠東運動大會以今日告終各國得點總數如左日本百十五點非律賽七十五點中國四十九點遠東運動大會之賞杯遂歸日本之手各種競技中中國選手以跳高布勒球足球現其特優之技今日午後七時半在神田青年會館舉行授奬式先由加納會長述式辭後授各國優等選手奬牌至八時半散會遠東運動大會名譽會長大隈侯爵定十三日午前在早稻田氏開園游會招待各國選手及各職員五百餘人（十三日） 
　　以上東方通信社電 
[戰電]  
　　倫敦電海軍部宣稱上星期内商船抵英者共二千三百七十四艘離英者共二千四百九十九艘被沉之船載重逾一千六百　者二十四艘不足一千六百噸者二十二艘被攻而得逃脫之船共三十四艘漁船被沉者十六艘海軍部又稱上星期六日有掃雷船一艘中魚雷沉没軍官兩員兵二十人不知下落（九日） 
　　俄京電今日下院議員開特别會議慶祝下院開幕周年紀念臨時政府各員及協約國外交家均與會下院議長羅翔柯氏演說否認單獨媾和之說並宜布俄國對於協約國之忠誠聽者皆爲歡呼於是衆皆起立向協約國大使歡呼致敬北陣線陸軍司令羅斯基將軍已解職但仍任參議院議員與戰爭會議議員臨時政府宣稱彼得格勒各軍總司令仍有節制各軍之全權（十日） 
　　倫敦電海軍部發表公報云鐵爾韋特司令統帶之輕巡艦與驅逐艦偵察隊今晨巡邏於英荷海濱之間忽見德驅逐艦十一艘卽駛近發砲敵艦於砲火濃烟中開足速力向南駛去英艦追擊八分鐘終不能及英艦四艘直至駛入齊不魯日排砲射距之内始折回英砲曾中敵艦英艦傷一人（十日） 
　　倫敦電公報局發表公報如下下議院開秘密會議時邱吉爾君討論陸海軍現局而尤注重俄國之地位西歐戰事之發展美國之力量潛艇問題巴爾幹現局數事並提出關於商船損失與糧食來源之種種質問統一黨議員克洛夫特氏工黨議員華特爾氏均發演說喬治君陳述邱吉爾君提出各點甚爲透澈並評論奥國之國際現局及德國關於後備軍之軍事地位較英爲劣又引述英法軍主將對於近今西歐戰事結果所發滿意之言論且詳述所議增加預備軍以饜陸軍部要求之辦法喬治君繼乃報告自上年八月起英國每月所沉之噸位總數抵制潛艇攻擊之方法後十二個月内可以造成之嘲位末謂糧食現竭力節用内國出産可望增加故大不列顚無絶糧之虞且至一九一八年吾人即可自給至於戰爭目的衆巳皆知無庸贅述云愛斯葵氏起謂首相之宣言全合彼意凡首相所言者無一不可向衆言之固不必開秘密會議也故請首相宣布其演說之大部分（十日） 
[公電]  
　　民友會通告衆議院被擾情形電各省督軍省長議會商會敎育會上海各報館孫中山唐少川章太炎康南海李協和孫伯蘭諸先生各團體公鑒灰日衆議院全院委員會審查對德宜戰案突有號稱京津公民團海陸軍政商學界等數千人遍散主戰警告及傳單内有寗犠牲個人及最後對待等句高張軍旗自上午十時後即紛集衆院門前一時議員到會被其毆辱至十數之多院内衛隊無力保護堅閉院門得未閧入會場乃有公民代表六人要求護長迫令當日通過宜戰案如被否决即將摀燬議院殺害議員同人等僉以議會被　不能審查當卽改爲大會要請國務總理出席詎總理　　不到院外人衆聲勢更凶候至八時總理始行到院經同人等嚴重質問總理諉爲不知議員要求扣留代表總理不允惟允下令解散即派警察總監婉勸再三羣衆仍麕集兇閙内務總長范源　乃至接見現行犯罪之暴徒公開談判嗣以誤傷日本新聞記者一人始以警察迫令退去至十一時議院始告散會查此次宣戰問題除政府數人主持最力外京中各界始終并無表示昨日事起倉卒而在外指揮自稱代表者乃陸軍部諮議差遣劉世均劉文錦張堯卿趙春霆吳光憲趙　圖等國務院參議陳紹唐衆議院技士白亮中華大學校長孫熙澤等并有人見段芝貴靳雲　等往來其間其餘多係臨時招僱車夫乞丐充數都中士人有目皆見查民國成立以來北京公民團凡三見一見於癸丑選舉總統再見於乙卯請願勸進皆係當局主使通國皆知此次於政府所在地聚衆數千威迫議會毆打議員爲時至十二點鐘之久政府旣不防範於先又不即行驅散於後巡警陸軍鴈行鵠立對於現行犯罪之暴徒任其肆行無忌毫不過問暴徒之執重要職務者皆係軍人此中究竟何人主使當爲國人所共見同人等職責所在縱遭横逆何敢曲撓惟亂端旣現前途如何實難豫　事關重大合電報告伏祈台鑒民友會眞 
　　駐德顔公使電留德官私費各生暫難出境均安善如常請轉各機關並京滬各報館惠二日 
要聞一 
[公民團大閙衆議院紀]  
　　昨日（十日）衆議院開全院委員會討論宣戰案不幸忽有公民團包圍衆議院民國政界遂起絶大波瀾先是數日以來謠傳將有種種請願團赴國會請願宣戰人多不信孰料自昨晨以來竟有各種請願團陸續集於象坊橋一帶此項團體分爲種種名義就吾人所見之旗幟言之大略有左列數種（一）陸海軍人請願團（二）五旗公民請願團（三）政學商界請願團（四）學軍商界請願團（五）北京學界請願團（六）北京市民請願團各團多揭白布旗上書某某請願團字樣軍界請願團更携十九得之陸軍旗公民團員皆手執紙糊之五色小旗胸懸標幟上書其團名團員中有幹事及普通團員兩種幹事大抵衣服整齊携帶本團之傳單逢人輒散至普通團員則五光十色各種人俱有其中敝衣短褐類似下流社會之人亦頗不少當一兩點鐘時共計約數百人且散立於象坊橋街之沿途故尚不甚擁擠以後愈集愈衆約逹千數百人並羣集於議院門前當議員魚貫來院時公民團人夾道遮之散給傳單其有不接或接之稍遲者則羣起毆之吕復陳策鄒魯等司乘一馬車至門外公民團見鄒魯來即羣聚於陳之馬車扭鄒吕而毆之鄒面部受毆兩處陳傷其手失其眼鏡吳宗慈郭同同行公民團先毆吳宗慈見郭至乃舍吳而毆郭　繞之者約有百餘人警兵急前衛郭而頭上之拳猶如雨下被毆諸人中聞郭毆傷爲最重也江天鐸爲贊成宣戰者亦因不接傳單之故被打並搶茯眼鏡劉冠三行過象坊橋有人問是否爲議員曰然於是羣毆之警察勸說謂此人已老何必苦之乃得入院此外因接傳單稍緩而受擊一二下者不計其數且毆打之外加以詈駡種種横暴不堪縷述兩點鐘時議員到院者巳有四百餘人覩院外情狀及議員毆辱情形憤慨之度逹於極點各休息室紛紛議論一致主張非先解决此事不能議宣戰案方是時所謂公民　代表趙鵬圖吳光憲劉堅白亮張堯卿劉世鈞六人投剌謁議長於樓上其中有一人言今日必須通過宣戰案方許出去不然若議員遭打致有意外請議長負責任各代表并請旁聽議長答以此法律所禁遂又相偕出院此言一傳衆益憤慨遂催促開會紛紛向議場而去時兩點半開全院委員會議員紛紛發言皆痛論北京秩序旣成此等景象尚何外交之可言受傷議員各報告其受傷情形當即將全院委員會改爲大會湯議長主席張伯烈等動議請國務總理内務總長司法總長出席質問其關於北京之秩序是否尚能擔負責任全場一致並無異議議長一面打電話至國務院請段總理等出席一面宣告暫時休息五時頃范總長先至聲稱彼現在病假尚未滿限關於公民請願事前毫無所聞惟責任所在不得不抱病速來即當下令警察解散其未解散之前同留院内必不獨歸段總理則回電稱已命吳總監設法解散須俟解散後再行到院出席復經范總長自赴議長室用電話催促至晚七鐘段總理始至而其時各公民團則尚未散也自三鐘以後至七鐘以前卽議員坐待段總理之時間而院外紛擾以此時爲最甚請願團集於議院門前有狂呼者有拍掌者有高聲辱駡議員者院中廚役購買食物如點心鷄子等類至門前均被請願團奪去其意殆欲使議員饑餓以爲坐囦之計旣而彼等欲擁入院内警衛遂將院門鎖閉嚴加警戒於是内外之交通全然斷絶先是衆議院議員不能外出而所有參觀之參議員及新聞記者亦被請願團阻攔不令出門當時有總統府三人亦被圍其中經警衛長先向請願團關說始允放出尚有一二參觀人欲乘此機會同出均被阻攔謂只說好三人及至警衛封門之後則外來者亦不得入矣當是時各休息室内全體議員多高聲談笑且云癸丑會有經驗此番即困圍三日亦毫不介意云云傍晚時有警官招代表數人入說令解散不從彼等求見議長及范總長議長初不見有大聲駡之者范總長卒與之在警衛長室一見彼等仍强硬如故又三點鐘後有地檢廳檢察官五人至初稱係以個人資格參觀情形傍晚將受傷諸人一一驗傷當代表見范總長時檢察官亦在其外室天色薄暮院外之紛擾益甚俄而門前擁擠之請願團及軍警均整列爲兩行則段總理之汽車至矣段總理下車時請願團搖旗呐喊拍掌之聲雷動段總理微笑急步而入請願團等復乘此機欲擁入院内警衛急閉門擁入者僅數人段總理旣至遂即開會議員汪彭年等質問者八九人據總理所答之言大抵謂我事前並不知道三時得到消息已飭主管官吏作速解散察其情節令法庭起訴衆謂迄今未見解散總理果有解散之决心否總理答云彼等亦係國民一分子來院請願情亦可原不能不予以和平勸導如果用兵力解散或致傷害人命恐怕還有人說話質問久之無甚結果議長云現在請總理於一點鐘内設法解散爲第一要義我們不如暫時休息於是宣告休息段乃退席此際議員質問雖甚激昂而議場秩序並無紛擾叚總理當卽命吳總監命令解散吳總監至門前温語勸諭彼等態度至爲强硬其總代表向羣衆演說略謂今日可暫退俟明日開會時再來有人高呼明日議員等若不肯來我等可向其寓中去捉如再不能開會則請政府下令解散若政府不肯我等便用火將議院燒却云云衆大鼓掌然猶不肯退且紛擾益甚有人用磚瓦亂擲日本聯合駔这信社記者中野氏誤爲飛石所中面部受傷聞已入醫院調治當此時段總理范總長湯議長傳良佐四人共坐於議場後之國務員休息室中默對無言爲時甚久而各人面上均現一種愁慘憂慮之狀至議員方面則仍羣集各休息室方大嚼間壁政餘俱樂部及政學會所投贈之麵包以待其自然解决也當解散未了時議員紛紛議論均謂此時請願團領袖巳能發而不能收即政府亦恐無和平解散之能力萬一遲延不散盛引起地方之大騷擾衆議院自然首當其　萬不可聽總理退去總理一出暴動立起不如留總理在院以爲自衛之計於是公民圍困議員於院内而議員乃圍困總理於一小休息室中亦奇觀也又有議員鄒某憤激之餘亦在休息室外憤謂公民打議員可以不問則議員亦何不可打總理其勢洶洶欲闖入休息室經多人勸阻而罷至九鐘半吳總監自外間招馬隊來衝逐請願之人原有守衛之軍警亦用鎗柄亂擊所謂公民團者乃閧然而散於是院門之外不復見請願團之片影惟軍警密布鎗劍如林愈呈肅殺之氣象請願團旣解散院内復開會總理及内務總長同入會場由范總長報告已將請願團解散並謂今日事起倉卒事前未及預備故臨時彈壓稍費時光後此政府當竭力防範不致再有此種情事發生並巳訓令各區警署注意議員家宅之治安諸君可以安心至於宣戰問題自應由議員諸君解决贊成反對悉聽自由誰亦不能干涉惟望諸君各憑良心討論勿以今日之事介介於心云云有詰范總長以是否解散即算了事抑尚須按律辦理者范總長答云自然要按律辦理於是總理偕范總長退席汪某提出臨時動議其文爲今日本院受暴徒脅迫不能自由議事應由本院通電全國聲明以後如不能開會應由政府負責衆多反對之易某又提修正案爲今日本院受暴徒脅迫不能自由議事非俟政府懲辦暴徒之後本院對於宣戰案不再開議正爭議間馬某登台調停謂此時大家腦中滿裝憤懣之氣遽來討論此事恐非鄭重國家機關之道不如俟明後日開會從容討論大衆贊成其說遂散會各議員於被圍十小時後至是乃於軍警叢中魚貫而出馬車洋車等或被搗毁或巳早逃故多步行至象坊橋始各散去當警衛開門時正十點四十分 
[公民團内容之觀察]  
　　公民　　困衆議院及軍警至夜分解散所謂公民團各情已詳另條兹再將該團内容略述一二此項請願團俱有代表統率計昨日先後投剌於議院者如劉世鈞曾任九江鎭守使癸丑後向袁政府自首現爲陸軍差遣張堯卿前年與劉藝舟等同時自首者現爲陸軍部諮議白亮爲衆議院速記新由院中開除者趙鵬圖爲前北京日日新聞主筆此外又有吳光憲劉堅周勛錫史俊民徐功金諸人而公民團總代表則中華大學校校長憲政促進會會員之孫熙澤也此中如公民團市民團顯係似一種有統系的組織大抵分爲無數小團體其首領者則各負招集公民之責任傳聞有由各槓房中召集而來者而人力車夫亦頗不少有七八歲孩童亦執旗呐喊象坊橋空地爲發給小旗處不知其屬於何團公民中有外衣長衫而裏褲破碎不堪者有某校之茶役昨日長袍馬褂雜於廣衆中而自溷於政界代表之列若就各團而論軍界尚整齊惟北京市民請願團衣衫襤樓者十居八九平時騾馬市大街中國銀行兌現處鵠立其門者甚多昨日獨少聞均爲請願團雇用人類不齊可以概見至於僱用公民傳聞每人均給予勞金聞亦有等差有半元者有銅元二十枚者甚有十五枚九枚七八枚等不一其數勞金之外各發給點心茶水象坊橋畔之茶擔均供給此輩者也 
　　北京各報對於此事之記載大多數有憤慨意味惟眞共和報之記載與衆獨異其標題曰宣戰案與公民大會附以子目曰請願宣戰之熱忱曰警察之蹂躪公民是亦可謂北京社會中一異點云 
[張谷因衆院風潮辭職]  
　　農商谷總長司法張總長因昨日有公民團包圍國會之事内政外交將益不可收拾遂决計辭職谷總長昨晚辭呈已上張總長之之辭呈聞已繕就准於今日呈遞兹錄谷氏辭呈及致段總理書如次 
谷總長辭呈云爲呈請免職事竊鍾秀猥以菲材被命今職兢兢夙夜勉竭愚忱原期於國計民生稍有裨益詎意數月以來紀網廢弛政象日非各方旣融洽難期凡百遂進行無望久欲引避賢路祇以外交正當緊急之際不敢　存退避之思今日忽聞有自稱公民者數千人包圍議會叢歡議員情事不勝駭詫此等現象殊非立憲國家所宜有鍾秀忝列閣員於此事發生旣莫究所由來更安測其底止艱危莫補負疚滋深理合呈請大總統准將鍾秀農商總長及全國水利局總裁兼職即予罷免俾遂初衷實爲德便謹呈大總統農商總長兼全國水利局總裁谷鍾秀中華民國六年五月十日 
谷總長致段總理書云芝老總理賜鑑今日忽有自稱公民者數千人包圍議會叢毆議員之舉不勝駭異以愚見所及外交問題必因此益增反感而國内更將責難於政府此事究爲何人主動不但有誤國事竊恐損及令名以我公之精心果力愛國尊法必有以處之鍾秀旣棉薄無裨高深尤不願目覩此政象猶素餐而尸位除呈明辭職外伏乞鑒其愚忱俾得罷免則幸甚肅頌揆安谷鍾秀十日 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李經羲表白遲疑就任原因]  
　　財政總長自任命李仲　後公府迭派夏壽康張國淦鈕傳善楊壽枬劉春霖諸氏先後赴津敦促迄未來京以致重要事務因之停滯兹聞有國會議員某君日内將提出質問書咨請答復内容（一）財政爲行政中之最要者自陳錦鑄因案去職後政府與國會均以此席不可久懸故一經提出卽予通過原期該總長李經羲早日就職俾資整理乃任命已久迄不到部究係何故（二）現在財政百端待理丁此編改預算之際豈可以事務官（即次長）負此巨責政府對於李氏之不來有無辦法（三）向例提出總長事前必須徵求同意今李氏旣提出通過事前决係同意何以三次派員五六人敦促尚不來京就職李氏有無决心是否懷疑應請答復云云日來外間傳說李氏有不願上台之意又有謂其將預備爲段内閣之替人者兹聞李氏於前日曾經通電馮副總統及各省督軍省長表明意旨其文云華密經羲待罪餘年久不與聞國政財政尤關吾國命脈歷年根本破壞信用隳失致病非由一方受囦亦非一日以生疎衰朽之身倉卒遺大投艱其萬無挽回能力不獨經羲尚有一隙之明當亦爲内外諸公所洞燭乃蒙府院一再敦勸迫於萬不得已始以外交解决調查明晰再决用舍爲對後於提交國會則急遣代表謁晤府院堅懇解免均未仰邀諒允今則明令已頒進退皆無以自解設再傳聞失實則經羲負咎益重謹將奉令後陳請府院電文錄請亮察文曰北京大總統鈞鑒國務總理鑒大總統東電總理冬電均於昨日病塌奉悉前以財政乏員一再遣使敦勸經羲惕於危難動於諄誡不忍作空言推諉之故態於是有前提研究之盡心蓋以底藴未明權衡無當必先窮其不可能之故乃敢出於不得已之辭傳聞疑誤或者有之報命請裁則殊詳晰更有凟者經羲待罪殘年本不足以愛惜惟區區一身迭更憂患旣已負咎前清敢不愼於民國　牲救世求有濟耳設今日輕諾而爲鹵莽之投即異日憂死亦無自贖之地謀始不善則傷元首之明圖終不臧則乖執政之信前貢悃忱殊途同歸無所滋疑要當先决仍請俯察苦衷根據前議寛以有限之月日藉爲最後之審查雖不忍以疾辭得隙亦可治疾届時度德量力能否黽勉就任必以决心下車萬不稍涉徘徊第財政關係重要未可專倚衰庸懇物色相當人才以爲不虞之備總之苛以騎牆罪小陷於誤國罪大甯可使　負罪爲國人所公棄不可毁經羲憚於負罪而遂妨碍大局也臨電屏營並求亮察李經義叩 
[紀九日之憲法審議會]  
　　憲法審議會於昨日（九日）下午一時開會審議長王正廷主席到者五百零七人足法定人數主席報告議員請假等事畢遂照議事日程開議第八十一條二項原案云大總統所發及其他關係國務之文書非經國務員之副署不生效力王謝家修正爲關於國務員之本身不在此限主席以之付表决少數曹某修正案於原文加但書云國務總理之任免不在此限主席以曹案與原案合併表决多數通過龔議員於本條再加一項表决少數接議第九十二條原案云國會議定之法律案大總統如否認時得於公布期内聲明理由請求覆議如兩院各有列席員三分二以上仍執前議時應即公布之秦廣禮主張全删表决少數吕復修正將原文如有列席員三分二以上句删去主席以之付表决大多數通過第九十三條後議增加一條文曰國會議决之决議案交覆議時適用法律案規定此案係向乃祺提出衆有根本反對决議案者有不贊成决議案交覆議者主席以討論終局付表决多數又以向案付表决少數嗣有潘江提出於九十四條後增加一條文爲立法上之解釋權屬於國會法文上之解釋權屬於最高法院解樹强謂審議會中非經大會移付之案不得作爲議題此案應俟開大會時方可提出潘乃自請撤銷接議第一百零七條原案云審計院以參議院選舉之審計員組織之本條有何雯陳銘鑑等修正案四起均遭否决陳邦燮之修正案爲審計院之組織以法律定之審計員在任期中非依法律不得停職或轉職主席以陳案付表决多數通過 
[津浦案取消合同之凖備]  
　　津浦路租車購車兩案自派員查覆後政府當局之意已注重於取消合同一方面之辦法兹聞交通部關於此事最近已派員分投辦理矣爰錄其關於此兩案之公文如次 
　　交通部致天津地方檢察廳函云逕啓者五月三日國務總理呈派員查明津浦鐵路租車購車兩案情形請鑒核由一件奉大總統指令呈悉旣據派員查明津浦鐵路租車購車兩案確有弊混情形應責成交通部將前項合同迅即取消並將王家儉盛文頤一并交法庭歸案辦理此令等因奉此查取消合同自應由本部另案辦理所有王盛兩員住址業經電令津浦路局開送在案除電逹外相應函請貴廳查照辦理此致天津地方檢察廳 
　　交通部委任陸夢熊曾子模令文云五月三日國務總理呈派員查明津浦鐵路租車購車兩案情形一案（中略）等因奉此除取消購車合同應另派員辦理外查津浦租車合同一案迭經令行該局設法取消在案兹奉前因應卽派參事陸夢熊津浦鐵路工務處處長曾子模會同研究案卷體察情形妥籌辦法迅即取消並隨時商同該局局長辦理除分令外合行令仰遵照辦理具復此令 
　　又委任王景春蔡國藻令文云五月三日國務總理呈派員查明津浦鐵路租車購車兩案情形一案（中略）等因奉此除取消租車合同應另行派員辦理外查津浦購車合同一案迭經令行該局設法取消在案兹奉前因應即派參事王景春津浦鐵路機務處處長蔡國藻會同研究案卷體察情形妥　辦法迅即取消並隨時商同該局局長辦理除分令外合行令仰遵照辦理具復此令 
　　又令津浦鐵路管理局文云案查關於　浦鐵路租車購車兩案情形前於五月三日經國務總理呈奉大總統指令等因業經電令該局迅將王家儉等住址開具送　並聲明取銷合同應另案辦理在案查取銷合同關係重要應即特派專員辦理所有取銷租車合同應派參事陸夢熊津浦鐵路工務處處長曾子模取銷購車合同應派參事王景春津浦鐵路機務處處長蔡國藻分别研究案卷體察情形妥籌辦法迅即取銷並隨時商同該局長辦理除分令外合行令仰該局長遵照此令 
　　又咨呈國務院文云爲咨呈事五月三日國務總理呈派員查明津浦鐵路租車購車兩案情形一案奉大總統指令（中略）等因奉此遵經本部電令津浦路局迅將王家儉等住址開具送廳並函電天津地方檢　　查照至取銷合同　係重要自應派員會同辦理經派本部參事陸夢熊津浦鐵路工務處處長曾子模辦理取銷租車合同事宜參事王景春津浦鐵路機務處處長蔡國藻辦理取銷購車合同事宜均責令研究案卷體察情形妥籌辦法迅卽取銷並隨時商同該局局長辦理所有遵令辦理情形相應咨呈鈞院查照此咨呈國務總理 
[縣市自治制草案提交國會]  
（市自治章程未完續錄） 
其二縣自治制章程第一章總則第一節區域第一條縣自治團體以縣之國家行政區域爲其區域縣之國家行政區域有變更時縣自治區域隨同變更第二節住民及其權利義務第二條凡住居於縣内者均爲縣住民縣住民依本制及公約所定得享受權利並負擔義務第三條縣住民内有本國國籍之男子年滿二十歲並接續住居縣内二年以上合於左列各歀之一者有選舉縣自治會會員之權一年納直接國稅二元以上者二有動産或不動産千元以上者三曾任或現任公職或敎員者四曾在高等小學以上學校畢業或與　相當之資格者第四條縣住民内有本國國籍之男子年滿二十五歲並接續住居縣内二年以上合於左列各欵資格之一者有被選舉爲縣自治會會員之權一年納直接國稅四元以上者二有動産或不動産二千元以上者三曾任或現任公職敎員一年以上者四曾在中學校以上學校畢業或與有相當之資格者第五條住民有左列各欵之一者停止其選舉權或被選舉權一褫奪公權尚未復權者二受禁治産凖禁治産或破産之宣告確定後尚未撤消者三不識文字者四僧道及其他宗敎師五現役軍人第六條住民有左列各欵之一者停止其被選舉權一現在本縣之官吏二現任警察官司法官微稅官三現任小學校敎員第七條凡被選爲縣自治會會員或縣自治公所董事者非有左列事由之一不得謝絶當選或於任期内告退一確有疾病不能當任職務者二確有他項職業不能常居境内者三年滿六十歲以上而精力衰頽者四連任至三次以上者五其他事由特經縣自治會允許者第八條無前條所列事由之一而謝絶當選或告退者得以縣自治會之議决於一年以上三年以下停止其選舉權及被選舉權第三節自治事務第九條縣自治團體爲法人承監督官署之監督於法令範圍内處理左列自治事務但以關係縣之全體或爲市鄉所不能擔任者爲限一敎育二交通水利及其他土木工程三勸業及公共營業四衛生及慈善事業五其他依法令屬於縣自治事務第四節公約及規則第十條縣自治團體關於其住民之權利義務及自治事務得制定公約但不得與本制及其他法令抵觸第十一條縣自治團體因執行縣公約及管理使用縣自治團體之財産營造物與公共設備得制定縣規則第十二條縣自治團體之公約與規則以一定之公告發布之 
　　第二章縣自治會第一節組織第十三條縣設縣自治會其會員由縣住民選舉之縣自治會會員之選舉以復選舉法行之縣自治會會員員額在人口示滿十五萬之縣定爲十名人口滿十萬以上者每人口三萬遞增會員一名但至多以二十名爲限前項會員員額由縣知事調查縣之人口總數分别擬定呈報該管長官轉咨内務部核准縣自治會會員選舉規則以敎令定之第十四條縣自治會會員任期三年再被選者得連任第十五條縣自治會會員因故出缺時以候補當選人名次在前者遞補之補缺會員之任期以補足前任未滿之期爲限第十六條縣自治會會員不得兼任國會省會會員及縣自治公所董事或市鄉自治會會員及董事父子兄弟不得同時仟爲縣自治會會員若有父子兄弟現爲縣自治公所職員者不得任爲縣自治會會員父子兄弟同時當選者應以子避父以弟避兄第十七條縣自治會設會長一人維持紀律整理議事爲縣自治會之代表由會員用無記名投票法互選之其互選規則由縣自治會定之會長有事故不能執行職務由會員中推舉臨時會長代理第十八條縣自治會會員因故出缺逾定額三分之一及會長因故出缺時應即補選補選各員任期以補足前任未滿之期爲限第十九條縣自治會會員及會長均爲名譽職但開會中得由監督官署核給膳宿費第二十條縣自治會置書記二人或三人由會長雇用書記承會長之命經理文書會計記錄及一切庶務其薪給額數及辦事規則由縣自治會定之第二節職權第二十一條縣自治會應行議决事項如左一以自治團體之經費籌辦之自治事務二縣自治團體之公約三縣自治團體之預算及决算四縣自治稅規費使用費之微收五縣自治團體不動産之買入及處理六縣自治團體財産營造物公共設備之經營及處分七縣自治團體職員保證金事項八其他依法令屬於縣自治會權限之事項前項第一欵第五欵至第七欵之事項須由縣自治會議决委托自治公所處理之第二十二條前條議决事項由縣自治會送交自治公所執行並呈報監督官署備案第二十三條縣自洽會對於地方行政與縣自治事務有關係事件得隨時具陳意見第二十四條縣自治會對於監督官署或縣自治公所諮詢事件應隨時答復第二十五條縣自治會分通常會與臨時會通常會每年一次由縣知事召集臨時會經縣知事認爲有必要情事或縣自治會會員總額三分之二以上之請求由縣知事召集之通常會之召集須於開會期十五日以前發布之臨時會之召集須於開會期三日以前發布之第二十六條通常會於每年四月一日開會每届會期均爲四十日但由縣自洽會議决經縣知事核准得延長會期十日以内臨時會期均以十五日爲限第二十七條縣自治會非有總額過半數之出席不得開議第二十八條會員有五人以上之贊同得提出會議第二十九條議案之表决以出席議員過半數爲準可否同數時取决於會長第三十條議案涉及會員本身或茯親屬者不得加入表决之數第三十一條縣自治會議公開之但有左列情事之一者不在此限（一）縣自治公所總董要求禁止旁聽時（二）會長或會員三人以上之提議經議决禁止旁聽時第三十二條縣自治會會議時縣自治公所總董得蒞會或派員到會陳述意見但不得加入表决之數第三十三條縣自治會對於縣自治公所所定規則及執行事務視爲逾越權限違背法令或妨害公益時得提案議决開具理由請求監督官署核准禁止其執行第三十四條縣自治會議事規則及旁聽規則由縣自治會定之 
第三章縣自治公所第一節組織第三十五條縣設縣自治公所置總董一人董事一人至四人第三十六條總董以縣知事任之董事由縣自治會就有被選資格之縣住民中選舉充任縣自治會選舉董事時須同時選出同數之候補人董事因事出缺時依候補人名次先後遞補董事任期二年補缺董事之任期以補足前任未滿之期爲限第三十七條縣自治公所設佐理員二人至四人爲有給職由總董派充佐理員任用規則另定之第三十八條縣自治公所設出納員一人由總董派充但需得縣自治會之同意出納員需交保證金第三十九條縣自治公所得設書記由總董雇用其員額需經縣自治會議决第四十條總董董事均爲名譽職但董事得經縣自治會議决給予公費第四十一條佐理員出納員及書記之薪給由縣自治會定之（未完） 
[梁啓超之外交質言（二續）]  
（五）日本乘機侵略說此說謂對德宣戰自當供給軍隊加製軍械日本行將要求監督軍事爲合辦兵工廠此蓋因日本前此雖有類此之要求我國民驚弓之鳥其鰓鰓過慮亦無足深怪然以吾儕所觀察日本現内閣之對華政策確與前内閣殊其手段似此等徒害感情招嫉妬而所獲無幾之拙策在彼斷不肯蹈襲且微聞我政府亦嘗顧慮及此曾略示意而彼政府似巳對我有一正式聲明爲斷無此類要求之保證苟國際信義有一二分可相尊重則得此其亦可以釋杞憂矣抑吾尤專非恃信義云云也當思以我國現在積弱之勢人苟欲以無禮加諸我者何時何事不可以猝然提出要求儘不必曲折紆回誘我參戰乃獲其口實彼之前内閣蓄意與袁氏爲難故彼時我曾議參戰而彼見拒此其事想吾國民尚能記憶今彼於吾此次之外交方略表示歡迎母亦正可爲野心巳戢得一反證也夫人之謀自利其國誰不如我狡焉思啓亦理之常惟吾儕所以敢於比較的推信者誠以此種拙劣的侵略手段在彼前此旣試之而不效彼現政府已知其不可行且行焉而决非彼之利今後國家之榮枯繫於經濟而經濟之爭競集於我國與我民感情競爭劣敗之大原且三年以來歐洲交戰兵力之發展不洽即爲經濟至爲可驚縱使戰後兩疲其所餘之力猶非東方一國所能頡頏况自美參戰以後其武力之猛進尤不可測若一國對我懷抱野心欲生吞活剝爲事殆萬不可能彼中炯眼之政治家豈其見不及此故吾之推信絶非過信情勢實然也（六）影響商務說此說商界中持之最力吾亦信其實有徵騐非等讕言雖然惜其於事實因果關係所見稍有未瑩也商業彫敝現狀誠然然此現狀乃自歐戰發生以來愈積愈著並非突然發生於今日自潛艇戰爭實行以後歐洲來往船隻減少運載貨物之量隨之而減亦幾分助長其彫敝之勢然此與我之絶交宣戰絶無因果關係我即不絶交而此等現象亦安能免試舉一顯例以證明之三月以前英船停載華茶夫以茶業爲我出口大宗蒙此意外其損失何如然試問此損失是否由與德絶交所招致稍明事理者當知其非然徒以事會適相值不研究其眞相而遽牽爲一談今之所謂影響商務者大率類是也又我商民驟聞將有戰事突起驚疑金融矜持貨物停辦其所自造之影響亦誠不免然此實可謂等於無故自驚稍一細按當知我與德之海外貿易梗隔巳非一日絶非緣宣戰而始中斷其他各國只有日加發逹更非緣宣戰而生障碍然則宣戰與商務毫無直接之影響其理甚明謂余不信證之事後可耳（七）影響民食說此說全屬杞憂更爲易見平時我國糧食出口供給交戰國者本自不少特宣戰後更得輸送之自由可望此項商業益加發逹耳至運出與否與運出量之多寡其權豈不由我人固未嘗以此爲條件以相强我政府更何至以此强吾民也其他華工應募事同一律以此憂疑嘻其過矣（八）釀成内亂說此說以政治爲生涯之人多昌言之吾却不敢保證其必無何也内亂之發生恒以政客爲之中幹若有人焉必欲借此爲倡亂之口實則求仁得仁安所逃避惟吾猶欲有所掬誠忠告者則凡稍有愛國心之血性男子終當勿以内治與外交混爲一談勿假對外問題爲政爭之武器鄙人對於此次外交政策固爲極端贊成之一人對於一般政治現象却亦爲大不滿意之一人然竊觀各立憲國之慣習凡反對黨之對於政府一切匡救督責掊擊之法雖無施不可若乃以不慊於現政府之故而對於其所執對外方針刧持之使不能貫徹是則非與政府作對實與國家作對耳何也國際團體上所認之人格乃國家也非認政府之個人也使國家陷於進退維谷之境對於他國而墮其威信無異自剝奪其國家之人格非仇視國家者何忍出此一部分之政客如明乎此義則釀成内亂之憂其亦知免矣其他反對派所持理由或尚多端然有辨論之價值者亦略具於是矣平心論之凡無論何種政策本無極端之是非况兹事者本爲建國以來一非常之舉確含有一種冒險性質疑議之滋亦何卟怪惟有一義爲國人所最當注意者一政策必首尾完具然後有是非之可評即如此次對德政策抗議絶交宣戰有人焉强分爲三事以鄙人觀之實一事而進行分三段落耳苟無宣戰之覺悟則自始宜勿抗議旣爲嚴重之抗議則結果必趨於宣戰事理瞭然何勞詞費若謂吾聊抗議焉而絶交與否儘容商量得母望德國潛艇戰略眞可以由我一紙之抗議而撤銷耶雖極愚妄應不至作此想我抗議書旣綴以嚴重之語則抗議發出之一刹那頃即爲與德國恩斷義絶之時所謂第一步第二步者不能分也若謂吾聊絶交而宣戰與否儘可商量則試問絶交之本意所爲何來旣開罪於德而復自外於美自外於協約國本巳爲自然的孤立今更加工以造成人爲的孤立八面不見好將來平和列席不可得有敵無友坐待處分非喪心病狂何至出此故所謂第二步第三步者不能分也由此言之就令政府最初之提出抗議與國會之贊成絶交果屬鑄一大錯事至今日猶當將錯就錯貫徹後始就中别圖補救况乎其本來未嘗錯者耶嗚呼我政府我國會其思所以自處矣我國民其思所以自處矣 
（附言）頗聞反對派言論以兹事集矢於鄙人之一身目爲主動斥爲陰謀鄙人固知責任負責任之人也自審爲心之所安則謗議固夙所不避雖然事實殊不爾爾吾誠爲贊成之一人錫以主動之美稱殊非敢承反對者愼勿疑吾爲卸責吾爲贊成派故不敢掠人美也美國照會我政府勸與彼一致行動實二月三日事此問題發生時吾居天津至八日午當局電招入都商榷吾以晚車往則已開國務會議六次請總統訓示三次大計已定矣吾未蒙諮詢以前所主張已與政府相同及晤談後詢悉交涉經過情形其贊成自無待言然吾當時猶主張稍緩發表其理由有二一則謂苟最後非有宣戰之决心則抗議母寗勿發其二則抗議以前有三方面當先行接洽其一協約國其二國會方面其三各省長官方面也當時曾勸當道將此程序辦妥乃發當道亦謂然然某繼長某參事已於八日面許美使云明日發表矣旣不便變更則惟有於抗議後補行接洽已耳其後總統招七人在府中會商兹事余嘗有言云當二月九日六點鐘以前余爲最愼重之一人當九日六點鐘以後余爲最急進之一人此實錄也其後余住京二十餘日常以個人交誼與各公使團交換意見且向國會各派要人陳說其所主張余與兹事關係之經過略如右將來兹事如誤國也余不敢辭罪苟其利國吾不敢貪功然吾之所信吾固始終守之弗渝也（完） 
[贛議會彈劾省長之波瀾]  
　　贛省議會對於戚省長有一部分議員自上年開會以來久欲彈劾以未得多數同意遲遲未提本届常會中該員等調查已久内部醖釀亦漸成熟故於本月五號議員楊賡笙等提出彈劾八欵（一）敗壞吏治（一）紊亂財政（一）濫用私人（一）蹂躪司法（一）草菅人命（一）吞没公欵（一）蔑視議會全案宣布後用投票法表决贊成彈劾者八十二票已發通電旋有讜言社議員饒正音丁懋觀等反對又有該社某議員等各以私人名義專函北京研究會及同鄉議員請其向内務部代爲聲明此次彈劾案伊等實不負責又聞其專電李督軍及徐州張督軍曁旅京各要人爲戚氏極力辨白省議會七號接徐州張督軍來電開會時由私書宣讀畢議員胡廷鑾首先發言謂張氏據一面之詞有此覆電原可置諸不理惟恐爲反對者所朦混不可不通電告知於是彈劾戚省長議員與反對議員互相爭辯當時全場惟聞駡詈之聲議員朱琨云這種議會開他則甚不如逕去和平派再三　阻紛擾始息惟答覆張氏衆云可詳書一函以明此案眞相否則將由此啟軍人干涉議會之漸遂付表决起立多數時讜言社議員早巳逃席主席查點人數仍有八十人將議程所列各案依次議畢遂散會 
　　附張勳來電省議會諸公同鑒頃接黄議員衍裳等來電知議會中有提議彈劾省長之事查一省政治之得失全視省長之得人與否戚省長起家牧令迄領疆符治績昭著性端行淑　爲各省長官中循良之萃動雖未得與共　夕然每遇故里人來輙詢治狀均無異議試觀近時之粗安證以從前之紛擾孰得孰失識者當能辨之乃一二吹求之倫徇方隅之私見必欲劾而去之殊混公道且復不交審查强付表决種種舉動諸多違法遠道傳聞實堪駭異姑無論戚省長蒞任數年有功無過即使小有瑕疵亦當推誠相告詎可以冒昧出此重違人民之公論當此國家多事之秋省長爲一省最高級之長官萬一易一人而不能相勝且弗及焉則政局受其紛更即地方被其影響諸公軫懷鄉里諒有同情切望力予維持母遽輕言彈劾俯從民意仰體時艱章貢之福也勳情關桑梓緘默未能而於此等非法之舉尤難置而不問區區之私尚祈察納勳麻 
　　又省議員去電北京大總統國務院參衆院各省議會均鑒本會五日大會依法通過彈劾省長戚揚案先電逹諒邀鈞鑒乃有議員黄衍裳等通電希圖朦蔽查本會議員全數一百四十人是日簽名到者一百十五人請假者十二人缺席者十三人該案付表决除臨時逃席者外計在會場議員八十六人自願放棄投票權者三人主席一人内投紅票者八十二人查本會議事細則第八十三條非現在議場之議員不得列入表决之數第九十條已行之表决不得請求更正是無論在場不在場議員對於該案表决後發反對之言論於細則不合該議員黄衍裳等所稱五十六名之數實是揑造因恐朦混失實特先電聞議員楊賡笙等叩 
[蕪湖快信]  
　　省議會公推議員崔翔青爲本省完糧加徵一五及湖蕪查驗補抽局兩事赴京請願代表已於前日過蕪 
　　參議院議員胡璧城請假由京漢南下於十號到蕪小住兩日即回涇縣原籍葬親 
　　省議會議員管鵬由省於十號來蕪次晨仍乘輪往滬弔陳英士 
　　皖警務處長易迺謙前經馮副總統委派入京赴軍事會議事畢由津浦南下前日過蕪赴省 
　　蕪湖警察於九號夜一時在二街龔梓樵巷内破獲大賭窟計獲賭徒三十三人悉解送檢廳核辯前搶刦藥王廟水警鎗械竄擾之逸盜王春山夏海山兩犯刻在南通捕獲蕪湖警廳派巡緝隊田隊長往提已於九號解蕪 
　　雲南德領事魏司前日率其書記眷屬五人與奥國人柏維卡同乘招商輪由鄂過蕪此間警　派員隨輪護送至寗 
　　駐蕪英領事柏逹氏前日因公赴秦皇島聞須兩星期後方可到蕪 
[江北政聞錄]  
 
 
 

Page 7

 
 
江北奸民潛撒烟子一事淮屬之淮安淮陰漣水泗陽徐屬之宿遷已次第發見紛擾以淮陰爲最　因四鄉農民多以發見毒卉足爲家之累莫不各守田界晝夜防範覩形跡可疑之　即起而盤詰以免代人受過故此等人犯就逮者日有所聞覊押於縣署幾及百人間有加以刑訊亦終不肯吐實近一二日巳見減少外間謂淮陰知事趙邦　因事前疏於防範巳有撤換消息然詢諸政界中人則以趙氏權淮陰篆務本爲試署頗聞省長將以江都知事周光熊調任斯缺果爾則趙氏之去留當以周氏到任與否爲斷云 
　　駐浦第一混成旅額外參謀馬甲東籍隸鹽城前經淮揚道尹左杕周委爲鹽城縣視學并呈報省長查考該縣學界以其身隸軍界頗不謂然並有李秉良等起而反對但據李琯蓀等具禀道署謂李等把持學務主動反抗請予查究左道尹已令鹽城縣知事查明具復核辦 
　　淮揚道署前奉省令人民遞呈應貼印花一角以代行政手數料曾經布告兹又奉省令以准財政部咨本部原呈所稱請求一方面之　體凡私人團體及商務農務敎育各公團均包括在内而受理一方面之團體專指商晨敎育等公團而言嗣後公私各團體呈文係因以益事項請求批示曁代人民轉向各官署請求批示與請領補助等欵項又人民或私人團體向商農敎育等公團呈請事件均一律貼用惟公私立學校經敎育部核復以其呈請多係該學校應行辦理之事與原呈所稱主張權利免除損害情事不同未可與他團體一律待遇應准免其貼用等因仰卽通令所屬布告商民一體遵照 
[南京快信]  
　　省議會昨日（十一）到五十餘人不足半數未開議選舉副議長現以王玉樹武同舉呼聲最高今日（十二）大會仍依昨日議程開議 
　　張勳日前秘密赴津與徐東海李經羲接洽後前晚即已遄回徐州 
　　張勳昨派參謀長惲毓昌來寗謁馮副座商榷要政現住下關中西旅館 
　　日本實業團員忠村健一郎等三十餘人准今日午車由滬來寗馮交涉員除已派員招待外並函警廳派警保護 
　　省署總務科長陳超衡已調任下關釐局長所遄總務科長齊省長卽以該科一等科員太史格升充 
　　省議員楊石與選舉案有重要關係現甯地廳偵查楊匿居滬上有派人移提說 
　　各縣知事紛電省署呈報雹災 
　　水利局長沈佺派高九秩勘估高淳應濬河道 
　　省議員陸家鼐陶鍾箎日前赴蘇代表省議會向高等廳控告江寗地檢廳蹂躪議會隔昨陸忽遄回聞訴狀尚未投遞 
　　如皐知事劉煥昨被該縣沈業書等在省署控告貪　違法臚列八欵齊省長已委候補知事趙某馳往密查 
信通方地 
[蘇州]  
　　工校舉行畢業蘇城三元坊省立第二工業學校開辦至今巳届五載校中土木紡織應化三科巳修業期滿應卽舉行畢業發給文憑劉校長巳令三科學生停課定期考試並呈請省長委員來蘇監考授給憑證齊省長當委敎育科第一股佐理員濮祁（號仲　蘇人）代表到校隨帶訓詞印憑已於昨日舉行畢業式　　警　撤革檢查警察廳長崔怡庭查得本　禁烟檢查員張志松所領執照兩次遺失均未繳銷殊屬疎忽萬一爲人拎取假名需索殊足貽人口實除通知各區查防外立將張檢查撤換又有檢查郭子才久請常假逾期二月亦一併撤委昨已令知領袖檢查員高子林轉飭張郭遵照至所遣職務並令高君分配現任七員分擔不再另委 
[無錫]  
　　商會選舉會董揭曉無錫商會照章須按年選舉會董昨爲改選之期先由會中發出選舉票投票選舉三時啓　計選出會董二十二人姓名如下薛南溟　兼三單紹文華　三孫鶴脚楊翰西温明遠唐水成高映川　叔嘉榮德生楊經笙唐保謙秦岐臣高季蓮許稻生周舜卿史問耕張鳴球吳方之何子貞祝蘭舫 
[鎭江]  
　　都天會舉行續聞鎭郡好事之徒前曾集衆開會籌議復行都天會本邑紳學兩界對於此舉極不贊成相率函請長官出示禁止奈商界中人爲若輩所惑仍以祈求神福振興商業等詞禀請地方官署批准長官爲俯順輿情起見亦未肯過於拒絶恐勢在必行矣 
　　烈風激洩電氣昨晚八時狂風驟起　郡城廂内外各街巷電燈一齊吹滅民國春巷頭電桿因橡皮管損壞驀被　風激引走洩電氣一時烈焰炎炎幾瀕於危幸逾人立即驚覺趕避未至受傷嗣由坊保完成以電話告知該公司隨即派匠修葺故一霎那間又即大放光明云 
　　鎭江之烟案驚察三區署昨有人報告本區對巷李四子壽康里管二豐和一號平少臣吉康里吳漢舟等户均有私售私吃情事當派顧巡官督率長警前往各户次　檢查先後帶區預審據各烟民所供情節各異有謂曾經違禁私售現已歇業者有謂從前因病吸食早經戒斷者有謂先人留遺烟具迄未銷燬者經于區長再三駁詰矢口不移並又派人在各該户左右鄰舍查詢亦無異說乃照違警律分别判罰取保開釋備案 
　　商會勸購印花鎭江商會總理吳澤民刋發通告知照各商即日開明定講印花稅票數目報明註册並於今午邀請各業代表董事在商會開會集議勸導辦法以期早日竣事 
[揚州]  
　　揚州二次得雨揚州一郡久旱無雨日前曾得大雨一次四境麥苗稻身賴以潤澤今日（十一日）此間又得小雨農夫皆有嘉色據言如再降大雨五寸今年麥季尚有對成希望省公署得悉本邑前次降雨後特訓令周知事飭將得雨情形詳報兹聞縣署已據實上呈矣又聞邵伯東南鄉一帶本爲産米之區近因天亢雨稀不獨無米來揚急濟且紛紛購進致米價日漸增高現已逹七元左右矣 
　　區員違法被控揚州便益門外民人季趙氏以該地區員沈某私用刑訊酷打伊子赴縣署禀控周知事已飭警察所查復核奪又縣屬宜陵鎭之公民葛某等以該鎭第九區區員陳竹蓀濫用私刑擅作威福亦向官廳呈請撤換 
[鹽城]  
　　新興場灶民閳荒新興場北七灶商灶爭産歷有年所比年水旱交作荒歉頻仍灶民困苦流離場商惡感素深亦漠不關念重以舊歲大水今春奇旱赤地千里餓莩塞塗省委前赴該處查賑曾對衆宣言不日會同場知事挨户散放陰曆三月初十日場知事查濟元奉令留煎放墾赴灶丈量灶民適於是日禱雨同赴龍王廟迎請龍神塗遇場知事誤會以爲散賑羅拜呼號哀求賑恤詎隨同場知事之營兵亦誤會以爲阻丈互相衝突幾釀絶大風潮現場知事狥場商之請竟　請鹽運使嚴飭緝私營拿辦灶民多人　騎四出騷擾異常云 
[安慶]  
　　折收輔幣之流弊人民完納丁漕數滿國幣一元者應收受國幣其未及國幣一元者應照市價折收輔幣自無疑義近查皖省徵收丁漕數過國幣一元者亦强人民繳納輔幣無輔幣則又由輔幣折收國幣兩次轉折即可從中取利且市價僅憑公署自定若非通商大埠逐日焉有一定之牌價當時旣無依據事後又漫無查考故皖紳商界巳公禀省長通令各縣凡丁漕數滿圃幣一元者直接收受不得强人繳納輔幣不足一元者須用輔幣完納并請令行各縣商會每十日將市價正式報告地方公署一次年終仍造表呈送財政廳查攷聞已批准矣 
　　無爲縣之大火災皖北無爲縣小東門外於五月七日夜四更時某姓家因煙燈潑倒牀中起火勢甚猛烈事主施救不及頓時冒穿屋頂左右隣居見勢不佳鳴鑼告警城中各區救火　帶龍趕至巳經燬去數十家後經救息已將天明次日清查被燬大小房屋約六十餘問無爲縣老衙門前及小東門一帶往往私開煙舖雖在禁烟期中仍屬有增無減火災之起往往因此隣居受害不淺也 
[杭州]  
　　省會選舉暫緩籌備内務部以省議會選舉年限曁第一届省議員任期曾於本年三月五日咨請國務院查核轉咨國會解釋現准新疆省長電稱省議員選舉事務所業巳組織成立并分令各員分别籌備選舉事宜等因除咨呈國務院轉催國會迅將前案解决以憑辦理外昨已咨行來浙所有選舉事務暫緩籌備 
　　司法經費追加預算高等審檢廳編造六年度浙省司法費預算因各縣審檢所奉令裁撤比較五年度歲出減列銀十萬餘元現在縣司法公署業經明令設置參酌本省情形仍應視訴訟繁簡釐分等級以便支配經費除杭鄞金永四縣已設有地方廳外計嘉興等七十一縣均應設置縣司法公署全年約需經費二十五萬左右至各縣舊監經費仍不在内惟原編新預算已由財政廳送部須另案呈請追加俾便提前開辦 
[武昌]  
　　高等師範春季競走大會紀國立武昌高等師範學校於五月六日奉行第二次春季長距離競走大會早六時各班學生齊集運動場除臨時學生職員三十二人及經校醫認可確有疾病不能競走者十一人不計外出席人數合共一百九十九名整隊出校由武昌路過三道街出武勝門魚貫而行擇上新河後馬路寛敞處爲出發點時届七點十五分鐘鳴汽笛爲動令各沿江隄競走以羅家路三等三角點爲第一决勝點距離五英里（合華十五里）優勝者限十人以青山爲第二决勝點距離九英里（合華二十七里）優勝者限一點三十分鐘無定額是日天朗氣清勇猛前進人人有爭奪錦標之概計第二决勝點優勝者四十九人第一决勝點優勝者十人正午在青山濟善堂前開露天大會歷兩時之久午後二時由舊路徒步歸校兹將優勝成績及開會順序略記於下（一）優勝成績甲第二决勝點方伯堂（五十八分四十一杪）田秀實（五十九分二十杪）王宏韜（五十九分二十二杪）等四十九人乙第一决勝點周正中陳常張鴻漸等十人（二）開會順序甲依優勝名次發給奬狀乙校長及敎育姚黄焦三君訓話詞繁不及備載丙前三名優勝者演說學生自由演說丁全體拍照優勝者拍照 
[廣州]  
　　查封藥膏檢查總所粤省藥膏檢查所經奉明令撤銷惟該總商陳玉琪等事後猶以存土尚未售清爲詞呈請當局派員監銷節經批斥不准頃當局以該商立心背約一味營私且於土膏萬無再准發售之時仍敢妄請派員監銷以致謠言蠭起迹其用心直視官廳如傀儡故於本月五日特令警廳派隊前往新城一德社將該藥膏檢查總所查封所内土膏聞尚存十數箱巳即點明聽候發落并將所内重要人數名帶去惟聞總商陳玉琪巳聞風遠颺尚未拿獲 
雜評一 
[忠告政府與國會（一子）]  
爲公民團追脅議員事件 
公民團迫脅議員之事件急消釋之則此事件不過紛擾一時耳毆傷數人耳化大事爲小事未始無轉圜之希望也若相持相激不巳一方面認爲萬不能曲恕一方面尚固執而不自認其非則此事件實爲最危險之導火線將來影響所至無論内政無論外交皆有不堪設想者矣 
　　故我對此事件急欲知當局之若何處理政府方面能從早覺悟不曲護滋擾國會之人嚴令懲治復以全力擔保以後之治安然後開誠以與國會商解决之法則國會鑒於政府之能自補救激昻之氣亦可稍平國會方面勿逼政府過甚致使無迥旋之餘地寗視此公民滋擾爲汪事外交内政又爲一事勿藉此公民滋擾爲攻擊政府之好機會則收拾自易此記者掬誠之言也 
　　然而我恐其不能也苟其不能則諸公雖日言善後又將何以善其後哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[陳英士開弔紀]  
　　昨爲已故滬軍都督陳英士開弔之期預由治喪事務所同人在法租界打鐵浜蘇州集義公所搭蓋凉棚天幔遍懸各界所送輓聯素額中供陳氏遺像周列鮮花花圈内外均有西樂接送黎大總統特派上將胡漢民爲代表兩廣巡閱使陸榮廷廣東督軍譚浩明會派古襄勤爲代表各賫祭文於昨晨前詣靈前致祭本埠文武各官之往弔者則有松滬護軍使盧永祥上海地方檢察廳長林仲立淞滬警察廳長徐國樑等商界則有總商會董事虞洽卿南商會總理顧韾一等學界則有李味青等及同志戚友孫中山唐少川章太炎温宗堯王寵惠邵仲輝戴天仇等此外又有各團體及日本各商代表計中外男女來賓不下數千人均於午前先後弔奠喪所内外由法捕房派出巡捕多名照料外賓中有美國潑林斯頓大學敎務長麥克勞氏偕其夫人同來瞻仰遺容並詳詢陳君生平軼事深爲贊歎日人來弔者尤夥有田中開弔日集義公所之大門 
壽平者持來木龕一中供栗主四外書嗚呼忠烈四大先生之神位四大先生者宋漁父黄克强蔡松坡及陳君也據云自去冬起卽設此神龕於其勝田館中每晨頂禮以示其崇敬之誠今日聞陳君開弔特携來暫設靈几云勝田館者虹口一日本旅館前此革命黨亡命時多曾寄庽者也其崇拜英雄之誠洵可感已復旦公學全體學生則於上午十時由李登輝校長及敎職員率全體學生來弔又派童子軍十二人在靈前照料此十二人中唐少川二公子（唐榴）及宋漁父之公子（宋振吕）皆在焉輓聯一副懸於大門首文曰天道有知奸雄自斃英雄顯人心不死涙雨應如春雨多其餘各學校排隊來祭或派代表者尤多兹將黎大總統及孫中山陸榮廷譚浩明等之祭文錄下 
　　黎總統祭文維中華民國六年五月十二日大總統特派智威將軍胡漢民致祭於陳君英士之靈曰世宙艱險實賴雋才吁嗟陳君功就身摧辛亥之年義旗　舉君居滬瀆實總師旅保障一方策應蘇杭軍書旁午昕夕不遑有功不酬翻遭疑謗鬱此奇气江湖放浪天佑吾華再建共和君胡不待永歎逝波遠如岑來慘遭殘賊毅魄有知罪人終得寰海清鏡天河洗兵追維先烈長埀令名浙水歸魂永安大宅感往陳詞庶幾來格 
　　孫中山祭文民國六年五月十二日孫文謹以清酒庶羞敬奠故都督陳君英士之靈曰鳥虖生爲人傑死爲鬼雄唯殤於國始與天通亡清季年呼號奔走瀕死者三終督滬右東南半壁君實鎖鑰轉輸不匱敵胥以挫孤懷遠識洞燭奸宄好爵之 
禮堂内景及陳君遺像 
　　縻避之若浼賊惡旣淫更張義師奔敢云殿自訟責辭毖後懲前文屬主張彼惎文者謬訕爲狂君獨契文謂國可救百折不撓以明所守疾疚彌年未嘗逸晦我志鬱伊賴君實篤君總羣豪與賊奮搏百怪張牙圖君益渴七十萬金頭顱如許自有史來莫之或匹君死之夕屋欷巷哭我時撫尸猶勿瞑目曾不逾月賊忽自殂君倘無知天胡此怒含笑九原當自兹始文老幸生必成君志烏呼哀哉尚饗 
　　陸榮廷譚浩明祭文維中華民國六年五月十二日兩廣巡閱使陸榮廷兩廣督軍譚浩明謹以清酌庶羞奠於勳二位滬軍都督陳公英士之靈曰嗚呼哀哉天虐中華外患迭起國弱將覆民勞未已越有奇士憂世忘己志摧敗政气凌常紀遂以匹夫爲天下雄鑿空出奇建瓴樹庸克奠南都顧嘯北風制致共和身不言功綱維不立有賊盜器公志伐謀先暴其罪事艱於微力窮於對軍解身去神愴心瘁靡奸可常靡盜可終大慝旣彰民昭其聾吾儕執桴高騫桂邕公鼓江湖如山夜鐘方賊之隆不憂天下而顧忌公天若無假逆燄將摧怛爾而化天道如何此憂焉冩政反其初道伸於時公已長瞑曠代誰期維羞充豆維漿滿巵魂兮歸來庶幾享兹嗚呼哀哉 
陳君靈座及家屬 
[昨日之金融調查]  
　　六日間之進出自上星期一（七號）至昨日（十二號）止所有各銀行各客帮進出口銀洋確數調查列下七號客帮由天津裝來銀四十萬兩又烟台來銀五萬兩洋二萬元又大連灣來洋八萬元各號裝往無錫預備繭市用洋五萬元八號滙豐銀行從花旗裝茂生公司船來金山大條銀五百四十八條又麥加利一百六十四條又花旗銀行四十一條交通銀行從南京來洋十五萬元又客帮由北省來洋三十萬元銀十萬兩九號客帮從長江來銀十萬兩十一號客帮從天津來洋十萬元客帮裝往寗波洋三十萬元十二號滙豐銀行裝英公司船往孟買金山大條五百五十條又麥加利一百六十四條又有利寳銀四十一萬兩又東方寳銀三十四萬兩滬上各繭商裝龍洋往紹興收繭 
　　星期六之結存昨爲星期六調查華洋各銀行曁南北錢莊之存數列下麥加利存銀三百八十五萬洋一百九十四萬滙豐存銀七百十四萬洋三百七十五萬德華存銀五十五萬洋八十萬正金存銀二百四十八萬洋一百二十五萬道勝存銀二百六十萬洋四十三萬東方存銀一百八十一萬洋六十五萬通商存銀三十萬洋三十五萬花旗存銀一百三十五萬洋九十萬大條七十三條華比存銀四十八萬洋四十二萬和囒存銀六十七萬洋一百四十五萬中國存銀一百零六萬洋四百零九萬台灣存銀一百零六萬洋八十四萬住友存銀十萬洋十三萬南北各莊存銀六十萬洋九十萬交通存銀十萬洋八十九萬有利存銀二十三萬洋九萬中法存銀五十萬洋五十萬綜計存銀二千四百八十八萬兩洋一千九百三十八萬元大條銀七十三條比較前星期六多存銀九十萬兩又洋二十萬元又大條銀二十九條蓋因蠶繭茶葉均將上市故各埠銀洋之裝運來滬者日見暢旺 
[工巡捐局限閉押舖之反動]  
　　滬海道署接江蘇省長公署快郵代電云上海王道尹覽案據鼎豐典蕭學裕電稱商人遵省令改押爲典首先納稅請證反受意外挫折迭次禀省縣憲荷恩維持在案現在同業三十八家已一律隨商納稅惟木榜規條尚待同業公同議送乃工巡捐局因改押爲典財政廳增大宗稅欵局中減向收私捐銜恨商人遂禀由道尹派警以商人未送木榜爲言限令停止營業查三十八家均未送榜何以獨嚴於商况報開公典本有先行禀縣開張後送規章之例巡局有心侮弄商人心實難甘乞電道暫免限閉容與納稅三十八家一律改組以昭公道迫切電禀維憲天憐憫俯准再振興押舖違令匿稅曾奉前項鈞令勒閉至今依然收當巡局反置不問合併呈明等因查來電旣稱與同業三十八家一律改組應飭公議木榜規條送縣彚轉不必獨令該商停止營業仰即令行上海縣知事查明飭遵至振興違章匿稅工巡捐局不加干涉有無其事併仰該道尹查核辦理具復省長齊庚印 
[訊斷雷電氷雹中之盜案]  
　　住居法新租界愷自邇路新首安里六十二號門牌爲古董生意之陳朝貴家於本月三號晚被匪徒十餘人乘雷電氷雹交作之時以問信爲由敲門入内各出手鎗嚇禁聲張搶去鈔票五百元及金鐲金别針各物携贓而逸後由探目沈德福包探周寳生魏志餘曹福昌潘瑞福任坤揚偵知該匪等匿跡法新租界巨籟逹路善樂里十二號門牌當即前往拘獲王阿二陳林東沈蘭卿錢阿福王阿四陸兆福沈阿三沈阿四及盜婦李秀英李張氏王金蓮並嫌疑犯沈老長倪老德等十三人並在該屋内詳細搜查抄出白郎林手鎗四支鎗珠一百餘粒及撬門之鐵棍（名曰天平）並利刃各器械解入捕房現由捕頭錄明供詞昨解法公堂經讞員聶君會同法副領事德君升坐特别刑庭研訊先據沈探目禀稱内有王阿四陸兆福錢阿福三犯除搶刦陳朝貴家外尚串竊美最時洋棧中顔料五百餘包今在酒店夥童文元處吊出一百餘包連同陳姓原贓及鎗械一併呈鑒次由陳朝貴聲稱被刦時商人不在家中是晚如何情形請向我妻顧氏詢問旋由陳顧氏聲稱是晚丈夫出外未回祇有婦人及傭婦女孩在家突有匪徒十餘人前來敲門問陳先生在家否由傭婦開門出問該匪等各持鎗械一擁而入先由王阿二將婦人兩手扭住又由他匪持手鎗作開放之狀嚇禁聲張當被撬開皮箱刦去鈔票金鐲等物現由捕房吊出各贓外尚少票洋二百八十八元請求訊追繼由邱渭卿投稱有顔料若干包存放美最時洋棧内被王阿四等串竊去五百包今蒙　案請將缺少之贓如數追繳訊之王阿二供崇明人前以推車爲生是晚與江老三陸金章相遇言及貧苦難度由江陸兩人起意江給民人手鎗一支糾同民人前往陳朝貴家行刧因陳顧氏大聲喊捕恐被探捕聽見拘拿故將顧氏兩手扭住由江老三取出手鎗嚇禁聲張搶刦後民人分得洋三十元而散現江陸兩人逃匿何處實不知悉陳林東供崇明人由陸金章糾同民人前往行刧手槍一支係由江老三給於民人搶得金鐲一副是實沈蘭卿供由王阿二陳林東糾同民人前往行刦抄出之手鎗實係李秀英之物由江老三給與民人事後分用洋二十元沈阿三供前以推車度日此次由江老三糾同民人前往搶刦錢阿福供由陸金章糾同民人往刦並未入内即在門外把風事後分洋二十元至美最時洋棧内之顔料實與王阿四陸兆福等串竊王阿四供在陳姓家後門外把風分得洋二十元棧内之顔料實與錢阿福等串竊陸兆福供搶刧陳姓贓物並串竊顔料均有其事沈阿四供民人至江老三處索取舊欠江約民人同往搶刦民人畏懼並未同往江行刧得贓後給與民人洋五元沈老長供向推小車爲生是晚江老三在途雇民人小車推送什物並非江之同黨亦不知江等有行刦情事求宥倪老德供推小車度日某日推車在途有陳掌仁陸兆福錢阿福王阿二等在碼頭上雇民人之車推送顔料至民國路酒店内卸貨後祗得車力小洋兩角餘事不知李秀英供婦人前與朱祥仁姘識手鎗係姘夫遺下後朱被華界拘獲於一月八號在製造局鎗斃後婦人又與江老三私姘故此手鎗落在江老三之手給與沈蘭卿陳林東王阿二等同往行刦惟婦人所生小孩尚未彌月請求恩宥李張氏供手鎗二支係由江老三陳林東囑婦人送往巨籟逹路善樂里十二號内行刦後分給婦人洋十元王金蓮供係王阿四之胞妹此次因患肚痛由崇明原籍來申就醫不知胞兄有不端情事故此暫寓胞兄家内致被拘案至搶劫之事毫不干預求恩查察童文元供在酒店爲夥有主顧陳掌仁車來顔料據言伊在輪船上管理貨艙顔料係伊自已在外埠販來一時無人購買暫時寄存民人不知其爲竊贓故允暫寄中西讞員會商之下判王阿二陳林東各押五年錢阿福陸兆福王阿四沈阿三沈蘭卿各押四年期滿永遠逐出租界以上七犯送西牢禁押一月後再作苦工一月週而復始至期滿爲止沈阿四押兩年期滿永遠驅逐李張氏押一年李秀英姑念初生小孩發堂管押一年沈老長王金蓮從寛免究惟以上四犯均須驅逐出界倪老德無干開釋童文元罰洋一百元充公如無力繳洋改押三月吊出各贓給兩原告分别具領 
[嘉定鬧荒之官場片面觀]  
　　此次嘉定發生報荒風潮滬海王道尹於聞報後即派本署第二科科長趙崧（按省委亦趙姓）馳往查辦兹將該委報告調查情形及姚知事前後文電錄左惟此尚是官場片面之詞至其眞相若何且待該邑人士之公論 
　　報告（上略）本月三日午後五時許有陰雲從東北方來猝降氷雹二起前後約八九分鐘時姚知事正在開庭審理案件觀者避入法庭甚形擁擠審案後微聞各鄉被災隨卽遍發公函詢各鄉董災狀因爲時已晚於次晨發遞一面先往外岡各鄉查勘突有陸渡橋婁塘等鄉老幼約一二百人由鄉董某某領同入城報災詎本城著名地痞囗囗等見人多勢衆混入來署蜂擁聳鬧一時人聲鼎沸内署各處竟致佔據廚房各處搶掠一空署員在大堂勸慰大呼知事已赴外岡衆猶不聽以屋瓦石子亂擲某科員見如此情形議照張前知事成例每人酌發銅元三枚散未及半遽將陳徐二員强拽出署沿途兇毆幸某鄉董入城相遇力爲救護若輩復闖入警署奪械逞兇逢人便毆以致監所押犯羣起暴動斯時監所秩序紊亂縣警佐恐釀巨患立命向空開鎗嚇阻仍未見散迨該知事聞訊曾有人力勸暫避其鋒幸不爲所動徒步回城向衆安撫許以勘災請賑始退此本月四日之情形也五日午前大雨如注鄉民疑知事未必下鄉乃該知事乘馬而至隨帶警衛二人未携鎗械沿途對鄉人開導謂鄉間望澤甚殷今日得沛甘霖雖遭氷雹可望豐收泥雨之間馬蹄遍至此爲勘騐情形也六日姚知事仍策騎出東門至澄橋徐行一帶其時鄉民因誤聞領賑結隊入城該知事沿途勸撫有回作鄉導者昻然不顧逕入縣署有某某數人高立糧櫃指揮攻打擁入宅門逢人即毆遇物即取冲毁室門入會計處肆搶有徐行囗囗等深入庫房飽掠人贓並獲當經拘押乃於喧嚷擾攘之中衆人竟要求釋放某某嗣恐滋擾不休且有燬署刦監之舉祇得先將某某交某董携回衆始漸散可見從中有人指揮而此役縣署受傷多人損失自衛鎗彈軍衣等件（中略）除查明開報妥籌安撫外此爲始末情形云云 
　　電文護軍道尹各署所接當時報告電文如下（其一）軍使道尹鈞鑒昨日酉刻驟降氷雹約八九分時以致縣屬東北鄉一帶麥田間有損害正函詢鄉董查報詎今午第十七十八鄉民藉端聚衆約二百餘人並有地痞多人　混來城明知知事事先已往一二兩鄉公出竟敢在署搶擾比經科員邀同市董農會長理勸不退知事聞報折回立召鄉董剴切勸導現甫解散幸監所等處由警防護均安第二鄉境並未被雹堪紓厪念除親赴該鄉履勘呈報並電督軍省長外謹先　陳嘉定縣知事叩支（其二）軍使鈞鑒急今晨知事詣第十四等鄉查勘雹災中途得報有亂民千餘人來署藉端大肆掠擾警衛勸阻致被重傷多名監所秩序紛亂商民恐慌現亂民愈聚愈衆且有刦獄焚署之舉知事爲維持地方大局計請速派軍隊來縣鎭攝防護至所受損失查明再報除電呈督軍省長外謹電陳嘉定縣知事叩魚 
[詰責鐵路裁員之原電]  
　　滬寗滬杭甬兩鐵路局代理局長江紹沅因裁汰兩路局員由交通部來電詰責已誌昨報兹將交通部原電錄下滬甯鐵路代理局長江該路改組 
 
 
 

Page 11

 
 
問題本部曾於東電飭於專章未公布以前仍照舊章辦理一切人員仍照舊在案誠以滬寗滬杭甬兩路各有特别情形自須愼重審核代電並未聲明擬裁何人共裁若干人無從核復是以先令秉公酌辦勿添新人乃據該路員司來電稱該兩路已於上月二十八日通告宣布取銷機關四五處撤換員司四十人本部聞之殊堪驚詫該代理局長未奉核准擅敢公布未免操切况該兩路之管理權外人方在蹈瑕抵隙得寸進尺豈能再事紛攘貽人以可乘之機且本部子電僅准裁撤冗員該代理局長擬裁何人事前並未詳具理由呈部遽即撤換至四十人之多該兩路華員本不過多即有冗員亦不至如是之多該兩路辦事困難幾經周折舊有員司尚著勞績一時遽令多數解職尤欠公平仰該代理局長迅再酌議具復候核爲要交通部復 
　　又聞江局長以此次裁員悉秉至公到差三月未嘗引用一私人裁員發表後亦未添委一新人除秘書有連帶關係不計外餘均照常辦事或酌予升調現在留辦員司儘可維持現狀倘有貽誤自有負責之人在公家年可節省數萬元在兩路並無毫末之損且各員司辦事成績不能概以資格之深淺爲斷此次或裁或留均由悉心考察而得决難稍事遷就故决計堅持到底貫澈主張業已電復交通部核辦並請派員切實查辦以明是非而維秩序云 
[鐵路橋釘被竊之危險]  
　　滬寗滬杭甬總工程司克禮阿據分段工程司報稱兩路接軌段内第一號橋被竊鈎釘三次計二十二枚又斜度標桿直線標桿均被擊損橋釘脫落二十餘枚行車危險實甚除分别飭巡查緝並酌加修復外報請核辦等語克君以鈎釘被竊三次又復擊損標桿定係貪利之徒有意偷竊希圖變價獲利現在歐戰未已此項材料價值倍增若不嚴密防範懲一儆百後患何堪設想聞已函呈江局長請即會同地方官廳出示嚴禁一面通飭軍警一律查拿務獲贓犯按律懲辦云 
[勒停中國法政函授專門學校續紀]  
　　前奉部令勒停之南洋法政函授專門學校校長張鐵翼近復改名張天一在本城老縣前街設立中國法政函授專門學校事爲江蘇齊省長得悉訓令滬海道尹轉令上海縣沈知事迅即查明勒令停止等情已紀昨報兹悉沈知事奉令後已於昨日飭派催征吏胡茂生前赴舊縣前街一百六十五號門牌中國法政函授專門學校勒令該校長張天一即日停止校務該校長允即停辦遂由催征吏取得奉令停辦結返署禀復沈知事詳報滬海道尹轉呈省長備考 
[粤路驗票處明日截止]  
　　本埠粤路股東維持會前因頭二期收據尚未換給股票而第三期股本又經開收是以由各股東發起仿照浙路辦法實行拼股曾經函請廣肇公所設立驗票處核對註册並推代表赴粤接洽詳情巳迭紀前報兹悉該公所設立之騐票處自着手驗對以來將屆一月現因總公司開會期近所推代表亦已起程並查各股東持據到所請驗者巳逹數十萬股約計九十餘萬元雖旅滬股東約有二百餘萬然其中携往他處不及來滬請騐者亦居多數今欲寛展期限則因總公司會期已迫勢所難能是以於昨日會議後决定於十四日（明日）實行截止以便彚總册報總公司曁董事局分别備考俾於大會時提議公决辦法云 
[繭行聯票購貼印花之抗議]  
　　本埠江浙皖絲廠繭業總公所昨呈財政部曁江蘇印花稅分處文云爲繭行並無聯票礙難遵貼印花懇賜通行各縣取消以弭交涉事竊准吳縣公署函知奉江蘇印花稅分處呈奉財政部指令以繭行聯票一方面爲收買繭貨之憑證一方面爲付給繭價之憑證須俟賣户持票收清繭價其買賣行爲始行終了應照預定買賣貨物之單據十元以下　印花一分十元以上貼印花二分等因抄呈函知傳諭繭商從本年分起各繭行開秤收貨所用之聯票一項務須遵章貼用印花等因總公所查江浙皖各繭行招接上海各國洋商投行採辦蠶繭凡關於營業銀錢等正式簿據業經勒令遵章貼用印花其買繭付洋時所用一種兩聯計數單係因從前江蘇之無錫浙江之紹興開行者少售繭者多擁擠門前晝夜不息每有甲收乙價時多爭執更以秤手隨時雇用每有以少報多流弊滋甚是以單用兩聯計數一爲貨房收貨藉可覆核斤兩是否相符一爲賬房付洋免得秤手給價防其折扣鄉俗稱爲聯票而不稱爲發票者實係門内一種辦事之手續自防弊端起見並不交出門外作爲鄉户售繭之憑證逈非預定買賣銀貨單據所可比例者也近年以來繭行旣多夜不收買售繭鄉人寥寥可數亦有不用此項計數單在鄉民以爲携貨售錢向來不知此中曲折在繭商以爲投行買貨祇須辦事手續毫無流弊至於買賣以外之囗囗則謂對客買賣均係現貨現錢本無需此項計數單者且查印花稅法凡商界營業之計數單准免貼用何况繭商擔負繭捐已比各貨爲重即使行用此項計數單亦係對内之行爲實無應貼之必要爲此粘附舊有計數單式樣一紙呈請鈞部察核俯賜取銷原案並令江浙皖印花稅分處轉行各縣公署查照以維繭業而弭交涉實爲公便再時距繭市甚近如蒙批飭查復必致稽遲而多紛擾擬請訓令各縣查明是否對内行爲即可辯别其應否貼用合并附呈並附計數單式樣一紙 
[印花稅分處對於稅所代貼印花之覆函]  
　　上海縣商會昨接江蘇印花稅分處復函（按財政廳復函先錄本月七日報端）云逕復者接准大函以各稅所對於商民未帶發票者刋給貨價單代貼印花旣違法規又反習慣並稱有常海之梅里稅所所給布商之收稅單照貼用印花二分至數角不等各稅所貼用印花票價每分按銅元兩枚計算復有浮收情事囑即查明通令各稅所一律停止購貼以恤商艱等因並附抄件到處准此卷查各稅所釐局所給捐稅單係屬官給執照自應免貼印花曾奉財政部通令經財政廳轉行各稅所釐局遵照惟遇有商民販運貨物並無商號發票隨帶呈驗由經過稅所刋塡單證交由該商按照貨物價值購貼印花其帶有貼用印花之商號發票呈騐不得另再塡單至所刋發單證統照修正法價值十元以下者貼用印花一分價值十元以上者貼印花二分從前仿照鄂省按照累進稅率貼用印花辦法一律廢止並經財政廳通令遵辦各在案現在各稅所對於商人輸運貨物如果已帶合法貼用印花發票自可不必再貼如果未帶發票應仍遵照廳令由局所刋給單證代貼印花以符通案而利推行該常海之梅里稅所貼用印花二分至數角不等大抵誤照累進稅法辦理自應飭令停止至各稅所所收票價每分銅元兩枚計算未免抑價浮收應按照票面價格遵照財政廳每月通令揭示折合銀錢價目核計不得故爲增減以重稅政除通令各稅所釐局遵照外相應函復肯會查照煩卽轉知各商民一體知照至紉公誼 
[浙人丁克濤等之公電]  
　　北京大總統國務院參衆兩院南京副總統各省督軍省長各機關各報館均鑒民國在立數遭兵燹生民凋零目擊心傷去年共和回　我大總統繼任副總統應選國民方慶更生朝野上下額手稱慶不謂政府有對德宣戰之舉聞之不勝惶悚際此國勢積弱民窮財竭强隣耽耽正宜含垢忍辱效越王勾踐之故事不應孤注一擲以自陷於危亡之地倘一旦宣戰食價驟增小民生計何堪設想内憂外患騷然並起國家之危捷於眉睫公民等亦民國一份子全局攸關難安緘默伏乞俯念下情急變方針庶幾國基鞏固永享承平之幸福是公民等所逖聽而遙祝也浙江旅滬公民丁克濤田文逹岑相黄公威李漢卿丁伯堂陳震軒等電叩眞 
[大團鎭各校之聯合運動會]  
　　南滙縣屬大團鎭縣立第六高等小學校及鄉立明强小學校等聯合附近各鄉男女小學校於五月九號國恥紀念日在該校開聯合運動大會是日各校學生到者爲北愚泥城益新尚志啓明粹慧開智東旭等十二校來賓到者二千餘人先由校長馬蝶生報告開會宗旨繼由各校學生競技運動共五十餘節其中如海軍操美國徒手操八段錦爭先雪恥生存競爭五族表情四百四十碼賽跑决死赴戰表情等各生均精神活潑敏捷異常由縣視學顧旬候及學界代表徐耐氷許庸謹等蒞場評判並發給優等各生奬品以示鼓勵事畢全體攝影而散 
[寰球學生會演說衛生要旨]  
　　寰球中國學生會日校昨日（十二日）開第十次演說會首由倪問冰代楊校長出席報告請　東蘇君演說完全之康健董君略謂人之長壽方法極夥而減食與靜心二種尤爲衛生之宁旨蓋人多食則傷胃而且消化遲鈍致有渣滓藏於胃中則生菌菌卽人身極危險之毒質也若一旦發生雖有良藥亦難醫治是則吾人欲防疾病發生則不可不多減食料也明矣若夫靜心用功則可以涵養其心性且能引起讀書之興趣故學而時習極能使人入於歡悅之境而况腦筋愈用則愈靈心思愈用則愈快天機活潑精神暢旺非養心靜氣之功曷克臻此演畢由倪君致謝並引申其義略言人之減食匪徒足以强健身體且能節省用項小之關於個人生計大之關於國家財政是吾人所不得不特别注意者也勤苦用功固不免有傷腦之虞然而靜心讀書未始不足以補助人身之發育故靜心用功之士心境安舒毫無煩憾一切紛擾之事不致侵入吾人求學之境務望諸生勉諸演畢散會 
[青年會今夜之演說]  
　　四川路中華青年會定于今晚（十三號）七時四十五分由該會中學校學務幹事朱樹翹君演講林肯一生事略林肯係美國之前大總統性喜博愛主持平等自由惟當時美人畜奴之風甚盛林肯目覩苦狀不忍坐視遂有釋放黑奴之議而南北美人之爭戰亦因之而起戰後畜奴之事遂絶林肯之功可謂偉矣今朱君留學美國始於去年返國現任該會中學學務總幹事熱心敎育長於口才對於林肯一生事略熟悉無遺凡會員届時均可往聽 
[印度棉紗棉花進口]  
　　近有英公司船自孟買抵滬本埠各洋行均有印度棉紗裝來如庚興行五百包老沙遜一千二百包天綸行六百六十六包廣昌行一千包新沙遜二千零十包八巴利行一千三百包台惟行一千九百十四包並聞庚興茂新兩行又各有棉花五百包亦從印度裝來云 
[曹家渡將設食鹽支店]  
　　上南川食鹽商人秦錫圭等查得上海縣境之曹家渡地方自滬寗杭甬鐵路接軌通車設立車站以來市肆日見稠密居户亦漸增多若在該處設立食鹽支店銷數必能起色故在該處租賃房屋擬即開張售鹽惟承銷食鹽須請運副頒發告示爰於前日具禀松江孫運副請給示諭一面請飭緝私第二營撥派巡船前往梭巡以防私銷而裕鹽課 
[勘察日暉呢廠之損失]  
上海縣沈知事昨接江蘇齊省長電開據省委上海龍華日暉造呢廠保管員王培生呈報日前本埠忽降氷雹以致全廠所盖天棚窻扇之玻璃盡遭繫碎損失甚鉅委員有保管之責是應詳報請卽派員勘明核辦等情前來合行訓令該知事迅卽就近往勘詳細列表呈報候核等因沈知事卽於昨日午後二時會同王保管員前往該廠詳加勘察約計修配工費須二三千金返署後即將所受損失列表詳復齊省長請爲核奪矣 
[春季賽馬終了]  
　　昨爲旅滬西商春季賽馬之末一日天晴風和賽馬場内外觀者甚衆新世界游戲場游客更形熱閙新老閘兩捕房捕頭因恐人衆擠軋選派華探四名西捕兩名分往各游戲處所妥爲照料與賽各西商莫不興高采烈自午後一時起賽至下午五時止計賽跑八次跳浜一次第一次七馬麥邊洋行西人藍衣帽黄馬勝第二次五馬西人野漢代沙遜洋行密司拖怡紅衣藍帽黄馬勝第三次八馬麥邊洋行西人藍衣帽黄馬勝第四次八馬密司海爾白衣紅帽黄馬勝第五次四馬舉賽跳浜西人强生代怡和洋行黑衣白帽黑馬勝（當跳第三條浜時西人馬立師從馬上跌下旋即上馬飛跑觀者莫不鼓掌）第六次六馬祥茂洋行西人小白格爾白衣紅帽白馬勝第七次八馬西人小黑桂代新康洋行醬色衣帽黑馬勝第八次十一馬西人來定代大英公司黄衣帽白馬勝第九次七馬馬夫賽跑馬夫小馬將代滙豐銀行紅衣黄帽白馬勝 
[醫生之同行嫉妬]  
　　醫生陸某赴南署一區一分駐所遞呈節略云每日午後在治下董家渡大街蔡連發所開之聚興飯店内掛號視診即以號金作爲房租歷經二十餘年相安無異詎今連發之子蔡賓門亦習醫道驀於陰曆正月二十日託同業顧曉岩囑生他遷當因房未租定稍稽時日而連發卽唆使無賴綽號當更阿勝借端詐擾辱駡恫嚇生自念年老忍辱不較並不願再往視診嗣因地方士紳出爲挽留故在隣右囗舖内依舊分期開診不料蔡連發希圖壟斷復囑陸書卿來說不准生在董家渡大街懸壺治病否則定欲犧牲性命云云伏念生設期該處二十餘年如謂伊子行醫而盡人廻避天下必無此理查刑律第三十一章流言恫嚇加害性命以及妨害權利均屬罪有專條雖現在未見行爲而不能不爲預備爲亟　行略呈請求電鑒准賜備案云云 
[張江栅商民禀控龔區員]  
　　浦東張江栅鎭第七區區員王承清因案撤差改委龔耀中接任巳誌前報兹悉龔區員年輕性躁遇事濫罰到差未滿半月已收入罰欵三百餘金前日有楊家鎭仁元槽坊經理陳文裕因事赴栅在暢叙樓茶肆啜茗適該區巡警前來捉賭遂將陳誤拘至區龔區員不問情由判陳罰洋七十元並拘押一宵翌日將罰欵凑足繳案始得釋放因此該鎭商民大動公憤昨將龔區員濫罰情形聯名禀控南滙縣公署請求澈究未知葉知事若何辦理也 
[機匠被人砍傷之查究]  
　　太倉瀏河鎭人張文彬寓居閘北安祥里四千二百十六號門牌在光復路福新麵粉廠爲機匠頭目前日在該廠後面空地上不知何故被人以斧砍傷頭顱受創甚劇當山家屬舁送仁濟醫館請求療治昨經四區警署姚警正訪悉以該家屬並未報請緝兇情有可疑特飭探警詳查起釁情形再行核辦 
[婦人受欺自盡之可憐]  
　　閘北寳興路商務書館印刷所後面有江北婦人錢氏在彼擺設水菓攤其夫現因有事回籍本月十八九等日晚間有某甲及婦人某氏先後向該攤購買甘蔗各六十文均付給大洋一元令錢氏如數找繪銅元前日錢氏至水菓行付賬察得兩洋一爲銅質一爲鉛質錢氏始知被人欺騙歸家後頓萌短見當晚自縊而死迨隣婦馬氏得悉往視已體冷如冰不能解救最可慘者錢氏尚遺三歲男孩一口現在暫由馬氏爲之撫養該處地保當於昨日投報地方廳委派劉檢察官沈檢騐員等蒞場驗明錢氏委係自縊而死塡明屍格判由善堂棺殮一面諭飭馬氏趕追伊夫到滬再行核辦 
[鄉民養鴨之釁端]  
　　浦東洋涇鎭附近張家橋鄉民閔阿東向以養鴨爲生本月初旬阿東所蓄之鴨羣入伊叔秀林田中作踐並食去蠶豆等物當經秀林向阿東理論以致口角嗣於初七日秀林與阿東在途相遇互相揪扭後秀林歸家即臥床不起延至前日斃命秀林这子阿濤即以伊父被毆傷斃等詞投報三區二分所該所以案關人命着赴法庭具報阿東聞之即行逃避嗣經屍屬在十六舖尋獲鳴警拘送警署暫押昨晨閔阿濤恊同該處地保至地方檢察廳禀請相騐並請移提閔阿東到案訊辦林廳長諭候派員下鄉如騐再行核辦 
[傭婦算取工資之衝突]  
滬城老北門内萬竹學堂附近有開布廠之徐炳義家所雇傭婦林王氏前日因算取工資起釁與徐妻某氏大起衝突某氏將林王氏從扶梯口推跌下樓致傷頭額等處當由林王氏報告巡警往拘某氏無着遂將徐及林王氏併送二區一分駐所移送地方檢察廳請爲訊辦 
[夫婦串拐女孩]  
　　寓居虹口愛而近路之紹興人戴金官近與其妻陸氏串拐附近四百八十一號屋内朱阿大之八歲女孩順寳逃回原籍經朱偵悉報由捕房禀廨簽票派探侯阿寳前往紹興將戴夫婦與女一併移提來滬昨晨解送公共公廨請究先由侯探投訴將被告夫婦與女提回情形繼由朱阿大投稱與被告夫婦係屬鄰居向來相識等語訊之戴金官戴陸氏供詞互推經關讞員商之意副領事羅君以被告夫婦誘拐屬實判戴金官押西牢二年戴陸氏押女所三月順寳交其父領回 
[雉妓與狎客偕逃續誌]  
　　沈阿大拐誘珊家園雉妓李梅金逃逸爲巡警查獲拘送地方廳押候訊辦在案昨由推檢各官開庭飭提沈阿大李梅金至案研訊之下以沈和誘罪已成立判令監禁一年李妓發堂留養候查傳家屬來案具領 
[續獲串騙日商貨物之關係人]  
　　閩人林斯銘近在日本與在逃之日本人某甲等串騙日商值銀一萬兩之貨物逃匿滬北公共租界經日商電告駐滬日本領事咨照公共公廨簽票發交捕房將林提案收押前日又經捕房續獲與此案有關係之陳信美一名昨日連同林斯銘解至公廨經俞襄讞會同日副領事林君向林陳略訊一過判均帶回捕房候下禮拜六再行質訊 
[控告行兇之辯論]  
　　某舞台伶人王寶臣之妻王朱氏在公共公廨刑事科呈控孫華氏行兇等情昨由新閘捕房將兩造人證傳至以堂請究王朱氏延代表律師上堂譯稱被告紏同傭婦人等行兇請爲訊究並據見證張氏傭婦阿金與新閘捕房七號坐冩字問西捕及一千二百十一號華捕等相繼投案證明當時爭執狀况訊之孫華氏亦延律師到堂辯稱此事實因原告之夫王寳臣以榮華亭名義向被告借去洋二百元逾期不還被告曾至後台索取次日原告即紏同婦女來家吵鬧被其擊碎茶壺並無毆打情事乞鑒中西官縣原告所控行兇證據不足遂判將案註銷被告開釋 
[袁抱存欠欵案行將了結]  
　　袁抱存因欠姚慕蓮房價銀四萬三千餘兩被控公共公廨傳案交保等情迭誌前報兹悉袁已央人向姚情商願將房屋退還約日遷讓並認還相當之損失廢去前訂合同作爲了結聞姚氏已允照辦現將禀請公堂銷案云 
雜評二 
[稅所勒銷印花之不法（庸）]  
　　貨物稅所於完稅憑證勒帖印花不特有背稅法且與財政部令顯相牴觸而稅票每分竟作銅元二枚其浮收尤爲駭異以嚴格論之此種違法行爲實已搆成刑律一百四十七八兩條之罪科以凟職要不爲　乃財政廳對於縣商會之陳請置身事外竟若釐局稅所不在管轄範圍之内印花分處雖允制止而於稅所違法罔民之處亦輕輕放過縱容屬吏至此吾不知尚有所謂監督責任耶 
　　尤可怪者稅單粘貼印花事雖違法尚可飾爲與收入有裨且亦與派額相關不加追究或亦爲狀勵聚歛之一法若浮收票價則關涉贓私爲掌理財政人員莫大之罪惡此而容忍是不啻勸人以犯贓嗚呼江蘇之財政當局 
來函 
[郵務管理局來函]  
　　逕啓者本日貴報登私拆郵信敗露一則查王紀生係充本局雜役並非信差合特函請查照更正以免失實郵務長魯士 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[建築家傳] [  叶黄]  
　　有閣焉位於京師之中央而高矗雲表京師之人咸詫爲空前之建築也一頷顇之老翁負手徘徊於其下覩其狀若重有憂者余怪而問之其人曰吾建築家也畢生名譽實繫於是閣是閣也高矗雲表時當黑黯雷霆之威作於上則首遭其繫吾立避雷針於閣之頂作用如針芥之投實則引之以入於地中於是雷之患幸免矣是閣也位於京師之中央孤立而無援任何方面之風起皆足以推倒之吾於閣之四周大加樹植以厚外援之力而勢已不孤於是風之患又幸免矣乃未幾狂瀾忽生閣中之樑棟被衝折者過半事後察之始知所用之材外似新而内實陳腐蠧叢之也巳久故一衝而即折擇其尤者更易之又難必其能異於前也懼吾建築之名隨是閣而終倒是以憂耳語罷太息問其姓去而不答余感其志之足憫也因退次其語以爲傳使後之業建築者有攷焉（四） 
家庭常識 
　　瓶菜二三月之交摘菜芽揀去其花蕊切二三寸長洗潔後於日内晒至半乾以鹽醃之隔一夜榨去其汁再覆以鹽緊實小　中以籜封壜口倒置稻草灰中經三月至夏令盛暑時出作菜羹殊清爽或和粥而食之亦佳醃金花菜之法亦然 
　　筍豆黄豆浸大和竹筍丁（卽以竹笱切細較骰子爲大俗稱爲丁）煑熟後乃加鹽醬油糖調理之用文火加熟使汁胖乾乃盛篩中晒乾飮酒宜啜粥亦宜 
糟萵苣萵苣去皮後敷老酒糟中甘芳可口酒人酷嗜之 
醬鷄燒熟之白鷄敷豆板醬（卽做醬油之原料）中鮮透而宜粥 
　　燒肉燒肉之法甚多不外兩種一用武火燒者則滋味足因肉内蛋白質受劇熱而凝結肉内之滋膠不易泄出如炒肉絲炒肉片之類是也一用文火燒者其滋味在湯因肉中之滋膠受文火漸漸透出至湯中也如煨肉之類是 
　　吹角戒小兒之肺量甚弱吹洋喇叭極爲傷氣因吹喇叭而咯血者有之兒童入學决戒其勿吹爲要[  吳瑛女士] 不受酬 
　　頭風萬年青根削尖蘸硃砂塞鼻孔内左塞右右塞左兩邊痛者齊塞神效取消水鼻涕下一週時即愈 
　　中砒毒用南天竹子四兩擂碎服之立解如無鮮者用乾子二兩煎湯服亦可[  硯伯]  
　　防喉痧清鹹西瓜皮與青果肉切細置飯鑊上燉之食之可免喉痧傳染 
　　治咳嗽用生西瓜子肉與氷糖研末極細服之甚驗 
　　治難産採春蘭之花置不通風器皿肉遇難産時煎湯服之胎立下[  銘恕]  
　　附白家庭常識已在編印惟印多印少殊無把握兹編内容係五月十號止分部分類分目訂成一册定價三角凡投稿家及愛閱諸君於未出版前預定者作附印論每洋一元得取同樣者八册請由郵滙勿以郵票代現編輯者天虚我生 
　　右預約劵現托上海棋盤街中華圖書館發行約陰曆四月半截止月底出版仍由圖書館發行外埠寄劵取書每八册須附郵费七分半（或與鄙人通函直接書出即寄） 
工業須知 
[造洋燭]  
　　司替亞林與巴拉賓爲製造洋燭之最良原料考其製法頗易兹將其造法說明於左 
　　司替亞林之製法牛油五十斤消石灰五十斤（用清水二十五斤化解）硫酸半斤（用清水五斤溶化）原料旣齊分下種種手續（一）先將牛油放入鍋内用火熔解再將消石灰（係大塊之石灰用清水溶解使成粉狀）用消水溶化用布澽過即將石灰水徐徐注入隨注隨攪約煑一時去火待冷泠後則牛油凝結於面下層即是石灰水排去石灰水牛油即含有多量之石灰質再行第二部手續（二）將凝結之牛油用火熔解再將清水和硫酸徐徐注入隨注隨攪約煑十分鐘　火待冷至數時則牛油仍凝結於上排去下沉之水再施第三部手續（三）先將凝結之牛油另入鉛鑄之淺鍋内以礱糠火温之以去油内之阿來陰硫質置二三日再投入絨布袋中壓榨將其阿來陰硫質去盡然後再施第四部漂白手續（四）仍將牛油用火熔解再將格羅謨酸（牛油五十斤約用格羅謨酸二斤半開水五十斤溶化）用開水溶化徐徐注入隨注隨攪約煑十分鐘取出置日光乾燥再放入鉛鑄淺鍋内用火蒸熔使得結晶卽成司替亞林 
　　巴拉賓之製法與司替阿林之造法相同惟原料各有不同司替亞林之原料爲牛油羊油漆子油皮油而巴拉賓則爲椰子油木油棕櫚油豚油蓋司替亞林取硬性油而巴拉賓取軟質油也洋燭之製造法先將布蘸火油抺透機器内外次將燭芯穿過不可偏斜遂將司替亞林與巴拉賓合度鎔以鉛鑄之錢（忌用鐵鑊恐蠟變色也）看浮面略有皺紋即合澆燭之度用馬口鐵壳由機内灌之注滿爲度當注蠟時并要常以水灌入機外層之水桶内俟至盤上所積之蠟變硬爲止迨及放去筒中之水斷其燭芯移其欄杆用木捶在機器輕輕打之俾燭脫出用快刀修飾卽得（注意）司替亞林與巴拉賓二者之配法因天氣之熱度高低而異大概夏日熱度最高之時則巴拉賓十六分配司替亞林五十分冬日熱度最低之時巴拉賓十六分司替亞林十分春秋兩季温度適中之時則巴拉賓十六分當配司替亞林二十分否則有過軟而燭變形過硬而光澤不足之弊[  雲夢]  
　　（附注）洋燭機器可向儀器館或五金機器店購取一具（價約三四元）不難雇工仿製燈芯購處同上包紙襯紙均則外國紙店均有出售 
長篇小說 
[冩情小說柳暗花明錄] [  常覺小蝶天虚我生合譯]  
　　第三章（三）（陰曆三月十四刋起） 
　　蘇惠恩詫曰汝猶未嘗至邸中如何又欲他適羅倫曰然吾蓋有不得已事必須離去此村返倫敦後尤須即往外國使君亦乘車返倫敦者則吾人固不妨於車中言之或君以爲非便則君以後可將紙件寄至行旅俱樂部中蘇惠恩曰同行亦佳吾今且略言其要領而後以紙寄君於是二人同行蘇惠恩行且言曰此間産業實至巨每年租稅收入亦富蘇格蘭亦有地租所入雖不及此然亦不弱唯公園路一帶市屋已須稍加修理老爵生前尤有股票爲額至鉅今亦當爲汝有故統計所入每年當在八萬　以外而投資於外國者猶不計蘇惠恩言至此忽止蓋見羅倫方目視天末置若罔聞及見其語忽中斷則始蘧然驚覺因曰謝汝見告尚有何云者蘇惠恩此時旣笑且惱然亦不得不曰歲入八萬爲數亦不得爲少唯産業修理爲費亦大而邸中屋宇尤待葺理蓋此地僅供遊樂初非生産物也羅倫微點其首曰足矣其中大略吾已知之或者返倫敦之後再來奉訪令叔一聞其詳今且謝君勞神蘇惠恩曰此爲吾人應有職務亦何庸謝羅倫聞語則徵笑不答旣忽似憶一事因曰君恕我蓋汝頃往邸中勞君虚待吾乃猶未謝汝汝今即趁此班車行乎蘇惠恩曰然唯尚須在旅館中取一手囊且時間尚早儘有餘裕羅倫亦曰早也言時逕以手撫冠自向前途而行舍蘇惠恩於不顧蘇惠恩目送其遠羞忿交併以拳作勢曰汝畜汝亦不願重提前事耶汝視我乃不如一狗旣不握手并同行亦似不屑汝之傲態不謂數年以來依然如故吾誠恨不食汝肉矣又曰彼心似有所憂此亦奇事夫以一旦而得八萬鎊之歲入誰能聞之不喜而彼竟視同八辨士漠然不關於心此冋故哉諺云憂能祟人即黄金亦莫能贖比言信哉然彼丰度乃益加頎美此又可憑孰甚雖然彼果何所用其愛者實言之非彼多金又焉能奪彼女於我懷中天乎吾恨不能殺此撩也噫吾愛吾來蓋取手囊者願汝更以香檳一杯飮我并佐以香甜之櫻唇此語蓋向旅館中女郎而言吾乃連類書之但其一種怨毒之氣則巳消滅於無形矣兩頰之上此時但有醜笑吾筆乃不能形容（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之鉅案 
[葛畢氏案（五）]  
　　浙江餘杭楊氏二次扣閽原呈底稿 
（見本報甲戌年十月二十九日） 
昨錄邸報有都察院奏聞請旨一摺係屬節錄原呈兹本館訪得底稿因再錄供衆覽以表奇冤具呈楊詹氏浙江杭州府餘杭縣人遣抱告姚士法同治十三年八月日呈九月二十日遞爲無辜慘罹死罪覆審仍存煆煉爏訴沉冤叩求奏請提交刑部澈底根究事竊氏夫楊乃武年三十六歲向係讀書授徒餬口上年十月初九日有葛畢氏毒死本夫葛品連身死一案葛畢氏誣指氏夫因姦謀害由縣解省審訊刑逼氏夫誣服氏於撫憲臬憲及府憲呈訴冤情氏夫胞姊葉楊氏遣抱赴都察院控訴經都察院咨回原省覆審在院兹因原問官意存廻護氏夫含冤待斃不得不再行呈訴實情先是葛畢氏許葛品連爲妻繼欲賴婚葛品連係屬鄰里來懇氏夫理論始得完娶葛畢氏已懷恨十一年四月間因葛品連租賃氏夫之屋隔壁居住知葛畢氏嫌葛品連家貧年大時聞詬誶不安於室葛品連日在豆腐店傭工葛畢氏在家常有本縣差役及里書何春芳等往來蹤跡可疑氏家與伊僅隔一壁殊嫌不便氏夫曾囑葛品連勸戒伊妻葛品連直述氏夫所言痛加訓責葛畢氏益恨氏夫令伊遷居遲久不搬氏夫不得巳於上年六月間投保楊仁押令移徙葛畢氏怨詈氏夫而去上年十月初九日聞葛品連猝死後有本縣差役們在葛家私議兩月十一日始經葛品連之改嫁母沈喻氏卽葛喻氏報縣騐訊縣主拘拿葛畢氏到案審訊葛畢氏卽誣攀氏夫因姦謀害縣主當傳氏夫到案氏夫卽將押令遷居各前嫌面訴縣主並不平情細究反謂氏夫狡猾氏夫出言抵撞縣主怒衙役阮德因來氏夫家訛索銀錢不遂所欲又向本官譖愬縣主即據葛畢氏所供通詳將氏夫舉人斥革刑訊於刑逼氏夫時曾提葛畢氏對質葛畢氏忽發天良供稱實非楊某謀害縣主並不從此追問究係何人謀害反怒葛畢氏翻供當即用刑致葛畢氏畏懼不敢吐實仍誣指氏夫縣主遂不復問將葛畢氏及氏夫親押解省迨縣主由省回餘經過東鄉倉前鎭於愛仁堂藥舖内囑店夥錢寳生到案錢寳生進署縣主在花廳接見踰時復令出　次早聞錢寳生巳將承認氏夫向伊買砒供結送縣縣主即令回家一面將供結送府府署問官即以錢寳生供結爲憑屢將氏夫杖責夾棍踏槓跪練天平架諸極刑無不用到氏夫氣絶復蘇者不下十數次問宫偏聽縣主慫恿竟照葛畢氏等供冩造供詞逼令供認氏夫係識字之人並不給與閱看又不令自行畫供於氏夫極刑昏絶時將氏夫一指染墨蓋印供狀即以此爲氏夫親供確據此氏夫含冤之實在情形也嗣經都察院咨回覆審問官雖知案係冤抑因皆自顧考成仍復含糊了事似此酷虐奇冤實有出於情理之外者查縣主通詳原文據葛喻氏呈報十月初九日伊子葛品運身死内稱查訊葛畢氏言語支吾未肯吐實但伊子口中流血恐有謀毒情事叩請縣訊又查府憲定案時所據葛畢氏供稱毒死葛品連後葛喻氏當向葛畢氏盤出聽從氏夫謀害情由投保報騐各等語伏思葛畢氏所供如果確實是葛喻氏呈報之先業巳盤咄氏夫因姦謀害情節正應指控氏夫以冀報仇豈有於呈報之時僅稱葛畢氏言語支吾恐有謀害情事反肯隠匿不言之理從前題結所叙縣主詳據葛喻氏呈報之詞是否如此氏無從知悉而葛喻氏報縣驗訊祇有一呈葛畢氏之供與葛喻氏之呈矛盾若此當時問官並不究訊不可解者一也又查縣主通詳原文於騐屍後帶葛畢氏回署據供同治十一年九月間有同居楊乃武與伊通姦次年六月問遷居别處楊乃武不復往來十月初五日復至伊家續舊給與藥末一包囑將伊夫毒斃等情伏思氏夫果與葛畢氏通姦方以隔壁居住爲便豈有押令遷居之理且自六月間遷居後直至十月初五日始行見面而毒斃葛品連之謀氏夫與葛畢氏未見之先謀何由生且葛畢氏是否允謀亦尚未可知豈有先巳携帶藥末前往之理又葛畢氏果與氏夫戀姦情熱甘心謀害本夫自必與氏夫親暱逾恒豈有甫經到案尚未受刑即肯攀害氏夫之理從前題結所叙縣主於驗屍後帶葛畢氏回署所據之供是否如此氏亦無從知悉當時縣主不加駁究不可解者二也（此槁尚未完） 
尊聞閣筆記 
[某甲（見本報甲戌年二月初六日）]  
　　有某甲者湖北之黄陂人也往來江湖間逐什一之利蓋巳數年矣雖無所虧折而所得亦無幾每見同邑某乙營業日盛一日心美之遂踵門請曰賤意欲與君合本共作何如乙固諺所謂憂人富自怕窮者辭之曰吾雅不慣與人合作難如尊命甲曰吾欲借隣壁之光以照陋室合作不可附驥而行若何乙不得巳許之遂於漢口置貨約日同詣湖南銷去後甲將整備回漢乙曰若空回則損行費何不稍置貨物以沾蠅頭之利於是各置點錫數千塊買舟分裝行則同行泊則同泊乙心計甲貨倍於巳恐其得利陰壞其舟甲不覺也舟至洞庭湖邊漸有沉淪之勢甲藉乙之舟人力拯其命搶獲行裝而點錫已盡沉於水矣乙慰之曰他物失水多半無成錫無碍也倩人没水求之即得吾候子同行可耳甲曰吾此驚不小得尖已盡付之命子爲我躭延心實不安且未知何日可蕆事請先行遂自登岸賃地鳩工編篷結廠而固請乙行乙遂揚帆去甲與鄉人約日能取水底錫一條者酬錢三百文衆皆躍入水中取之三日所沉之錫已如其數而鄉人猶紛紛入水撈取甲仍納之十餘日乃盡檢其數多踰四倍裝運至他處售之盈資數萬先是乙早歸里告知甲家舉室驚惶不一日甲亦欣然抵家細陳苦中之甘遂詣乙告慰乙深恨之而無如何也蓋數年前有富商過此舟破客及舟人無一生者所沉點錫不少鄉人不知值甲亦破舟故儘撈儘獻耳夫乙之心固自以爲得計矣孰意欲使之失利而反使之獲利乎彼設心不善者亦可憬然悟矣 
花叢談屑 
[藍田種玉（見本報甲戍年十月十二日）]  
　　大珠者吳門許媪家之姊妹花也幼習母敎便解送迎及稍長雅善琵琶指法玲瓏直造善才之室至於容止之妍麗妝飾之雅潔猶茯餘事也以故名噪闔閭城爭以得見顔色爲幸前有浙省某縣令之長公子來吳耳其名遂備多金訪之公子故亦翩翩少年者一見相傾三生遂訂思欲逞射雕手貫其雙焉徒以媪倚此爲生且身價太高因祇以千二百金爲大珠脫籍載歸於西子湖畔碧窻小語繾綣逾恒而孰知天不假年計僅數月綢繆大珠便鏡檻塵封已隨物化公子惟晨夕隠痛以眼涙洗面而已厥後小珠亦適皖商程某程本操陶頓術積錙累寸客囊頗豐乃自得小珠後心有專注一切俱委之他人故年來已折閱殆盡小珠夙善揮霍兼喜御鉛華今見程　賦北門未免時形交謫故不時回母家小住今年夏公子復自浙遊吳便即訪問許媪及小珠近狀竟於桃花塢中獲見各述前情互爲隕涕珠便作蟬曳殘聲之想惟碍程如贅溜恐難如願爲掩泣者久之公子敎以僞裝心疾使不安於室冀以絶程之念珠乃受敎歸不數日便顚狂大作晨夕無間程駭極兼以客邸中乏人照料因卽送回媪處乞代爲醫治媪曰是固舊有此疾記曾用上品珍藥方瘳然向爲我女今爲汝妾余何能復爲賠錢貨也如必欲代籌則病痊後須視爲再生之人仍爲我女庶幾其可也程思珠未病之先巳常致勃谿頗增煩惱兹復遘此惡疾棄之何傷因遂與媪决絶並作離書爲據乃小珠一得離書沉疴便失次日即歸公子回杭程知入其玄中又爲同人所嘲笑遂漸鬱鬱成病於前月中旬逝世其同鄉人爲之殯殮乃一日小珠正梳洗突於鏡中見程立於背後珠殊驚駭告於公子而公子顧未之見也由於珠眞病狂口喃喃常作譫語謂程欲索命也者公子竭力醫禱俱無效驗正未知此重公案能解釋否噫機械日甚而事故日多公子以計簒人妾而適以自欺苟清夜捫心亦當悔悟之不暇矣 
雜錄 
[治癲狗咬經驗方]  
（見本報甲戍年十月二十四日） 
凡遇癲狗或被咬或啣衣即觸毒氣設自昧不覺未經早治或治之不得法急則七日緩則四十九日至百日定當發作不過三四時卽死死時慘狀難言遍考方書並無起死回生良方間有用蟹　及草藥攻打惡物從小便出痛如刀割九死一生非良法也有體陵人傳一方用大劑人參　毒散加生地榆一兩紫竹根一大握濃煎如病人牙關已閉急用錘擊去門牙將藥灌之一劑盡而神色清醒兩劑盡其病若失此歷試歷騐者凡感觸癲狗毒氣而不自覺試將葵扇即芭蕉扇向病人重扇見風即身縮不安試以鑼聲驚惕欲遁者即是中癲狗無疑或在七天進藥一劑至十四天嚼生黄豆試驗有無留毒如口中作生豆氣心惡欲嘔者是毒已盡不必再服如口中不作生豆氣急再進一劑至二十一天仍用黄豆照前嚼試如仍無生豆氣再服一劑服至三劑留毒必盡永保無患即好狗被癲狗咬亦卽成癲未發之前試以葵扇鑼聲與人無異亦用此方再加烏藥一兩濃煎拌飯與食决不致癲此方應手取效即孕婦亦可服方之神效不可思議凡癲狗頸硬頭直耳落尾拖直向前行不能返身顧後須急避之方臚於後眞紋黨三錢羗活三錢前胡三錢紅紫胡三錢枳殻二錢炒桔梗二錢茯苓三錢甘草三錢撫芎二錢生姜三錢獨活三錢生地榆一兩紫竹根一大握濃煎温服此方係李雨亭方伯刋附外科證治全生集後其得方之由叙述甚詳誠恐未能遍傳特摘要刋刻取其簡明易曉幸知方者廣爲傳布功德無量 
　　栩按去年本報來函門曾載某君寄來瘋狗咬方月日已不克記憶昨接德照君來函囑爲檢查殊無覔處爰檢四十年前舊方應之又今日適接蘇州王家嶼君投稿亦有是方并錄於左以供采擇 
　　治癲狗咬傷村市之間每有癲狗咬人其毒甚劇宜速治之方用當門麝二釐眞妖面一錢半梅氷片六釐煆透月石五分提凈牙硝三分共藥五味研極細末男點左眼角女點右眼角如傷重宜兩眼俱點閉眼片時其毒皆從傷口而出如毒蛇咬傷用此力治之亦效 
 
 
 

Page 18

 
 
   
 
