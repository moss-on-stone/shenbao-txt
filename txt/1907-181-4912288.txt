# 1907 - 181 - 4912288

 

Page 1

 
 
   
 
 

Page 2

 
 
[今日本報目錄]  
第一張上諭論說專電緊要新聞本埠要聞 
第二張要件（日員暫定關東自由區域稅章）各界新聞惠州（通函）亂事報告十八山東通函各業行情表 
第三張畫史國外新聞本埠新聞訟案來件通信賑務 
上諭 
五月二十六日奉 
上諭禮部奏萬壽聖節禮儀一摺著在仁壽殿行禮停止筵宴餘依議欽此同日奉 
旨此次考取各省保送舉貢著於六月初四日在保和殿覆試欽此 
代論 
[寗夏副都統志銳奏請改良新政摺]  
　　奏爲新政頻頒變而未變形格勢禁亟宜改良謹陳管見恭摺仰祈聖鑒事竊奴才恭閱邸報新政之敷施甚廣仰見朝廷變法自强之心無時或釋惟是形格勢禁半係徒託空言一事之興京部以通行各省爲已辦各省以通飭各屬爲已行文誥虚頒毫無實際若竟如此是徒言變法不過取亂而已在京主持變法諸臣未能悉心外省情形外省又多顧忌不肯直抒其隱彼此敷衍終未見其底於成者京中官制旣已厘定因循序推及各省各省覆電言人人殊大致謂大便者居多然從無一省痛切直陳確係如何不便或議定不改抑建策另圖彼此但事磋磨將來必致勉强酌改一二絶無濟於大局者不過將文字敷衍交卷而已仰維皇太后皇上變法初心當不在此以奴才所知者新疆一省高等學堂立矣各屬小學堂立矣其實高等者祗有四十人均係外來於學堂程度毫無所知祇能體操而已各屬小學堂平日義學並無漢人卽係纏民僱倩幼童充當學生現在更名曰小學堂敎習更名曰師範生仍是無數小纏頭在彼肄業提學便臣有應盡之責必當設立武備學堂速成學堂始符興學育才之義經費則必須鉅萬學生實造就無人其他工藝礦廠所有新政固须次第舉行而新疆通省漢人不過三四萬人焉能予取予求成茲美舉所謂巡警不過以標營勇弁更名所謂課吏不過以數員能文者塞責新疆如此各省雖不能均與之同有名無實在所不免推原其故蓋 
 
 
 

Page 3

 
 
　　京都不知外省情形定一新章通行各省而各省又不肯自居於不能遂成敷衍之舉所有新政大批皆然奴才愚見朝廷要有毅然不拔之氣諸凡新政必須删繁就簡查其若者爲國之利若者爲民之利於某省確有益者勢在必行若無益者卽可不辦蓋簡則易從且利害是非一目了然在主辦者旣先示從違而遵辦者亦得所展布否則今日下一詔令明日易一章程如所改外省官制理財行政仍照舊章不過將名目變更毫無一事益國益民恐天下反因而益擾矣裁撤書吏此京師之新政也不知各部司員從未留心律例一旦舍吏用官在各員焉肯以不能自居遂雷厲風行大爲裁撤其實仍是書吏暗中主持裁如不裁故今日各省凡有保舉送引之員部費均出二分一分歸部一分仍書吏筆資也京師大部如此外省之敷衍可知矣京部報銷向爲弊政内外通同欺飾二百餘年京部以此挾制外省外省卽以此取媚京部創辦一事必先慮及報銷因陋就簡者有之以多報少者有之所用與所報迥不相同而必不出京都之範圍焉總之歸於扶同欺飾而已上下如此相蒙安望新政之起色耶裁官定制應冗㳫者去位幹濟者升廷凡事始能頓整其實所留者未必皆才所去者未必皆劣有目共睹亦人所共知朝廷一秉大公焉能盡人知其賢否一二主持大臣亦未能確有所知以設官定制之大典仍不免爲瞻徇情面所誤竊未見其能與有爲也我皇太后皇上求治心切凡有建白立見施行不知頭緒太繁而情形各異形格勢禁必致出於敷衍之一途貽笑鄰國尤有小焉者也相率敷衍中國將永無振興之一日矣故奴才愚見欲删繁就簡定自宸衷有益者必辦無益者不行所謂天下之事定於一斷無甲之言是乙之言亦是而可集事有成者也奴才待罪邊陲十有三載所自信者不欺之衷竊見新政紛紛朝廷有求治之心未收求治之效綜其大概披瀝直陳嫌怨在所不辭期其言之有當忌諱在所不避信此心之無他謹具摺直陳伏乞皇太后皇上聖鑒謹奏光緒卅三年五月十四日奉旨著考察政治館議奏欽此 
專電 
[電一安慶（三十六日午後五點十分）]  
　　皖撫恩新帥今晨（二十六日）至巡警學堂閱操忽有飛彈下墜受傷叚委顧松二員曁文巡捕陸某均死新帥回署卽發硃諭巡警學堂全體知悉變起倉卒衆目親見係會辦陳錫麟所爲於全體無干勿得疑畏（待） 
[電二北京（同日午後十點）]  
　　都中紛紛傳說山東巡撫楊士驤有人軍機消息遺缺擬以增韞升授（蓋） 
[電三北京（同日午後十點十分）]  
中日合辦營口電燈車水等業合同經農工商部指駁數條現送郵傳部核覆（法） 
[電四廣東（同日午後二點）]  
省垣得郭統領報告欽州匪首劉思裕確於攻克那彭時被兵。擊斃人心大定（惟） 
緊要新聞 
[民政部札飭提倡地方自治北京]  
　　民政部札飭　　内外城總廳云本部分科章程内載地方自治科職掌（一）京外董事會議事會設置組織等事項（二）京外自治局自治研究所事項（三）自治經費之調查監督事項等語查地方自治爲間接行政之機關卽預備立憲之基礎京師首善之區各省觀聽所繫自應將自治局自治研究所等事提倡組織逐漸推行所有從前内外城事關公益如巿政等會皆地方自治之一端其已經辦有頭緒訂有章程者應由該廳分别聲叙造册報部以憑查核其現經議辦者應如何助其成立未經議辦者應如何設法提倡仰該廳丞等均隨時斟酌情形提議興辦此札（慕） 
[王大臣定期會議政務北京]  
　　十八日軍機處片交現在各衙門公事力求整頓之際每逢初二十二廿二等日未刻軍機大臣大學士各部院等均在期潤園會商一次如還宫駐蹕時各大臣在會議政務處會商奉旨着考取政治館分行各衙門遵照欽此（民） 
[軍諮處之秘密辦法北京]  
　　軍諮處所設五司除测地司有專名外其餘並無名目但稱爲第一第二第三第四等司聞其用意係因軍事秘密使外人不知某司辦理某事無從揣測庶重大軍情不致被人洩漏云（序） 
[部准鄂省募借公債武昌]  
　　近來鄂省財政支絀異常日昨張制軍特電商度支部擬倣直隸公債票辦法募借公债一百五十萬兩或一百萬兩以濟一切要政之用此欵仍由鄂省自行籌欵抵還不與政府相涉當奉部覆謂果籌有確實抵還之欵應准照辦云（西） 
[電復縣令并無排外情事武昌]  
　　湖北義大利敎士 
 
 

Page 4

 
 
翁神甫指控宣城縣令排外一案由駐京義使照會外務部轉飭鄂督查辦茲中鄂督張香帥查覆該令並無排斥敎民及發貼排外告示情事特將全案抄錄送部核閱以憑轉復義使云（大） 
[陜甘自辦鐵路之計畫北京]  
　　陜甘士紳自辦鐵路公舉代表到京提議辦法已誌前報茲將其計議大概錄左（一）以民自主持但期公家輔助維持爲宗旨（二）用人取投票複選法（三）理財以招十著之股爲重輔以中飽各欵以免外股　人（四）路綫自潼關至長武一段全由陜人擔任自長武至蘭州一段甘人擔任陜人輔之（五）東出潼關與汴之洛潼撞軌另修一支路北渡以與晉之同蒲接軌（六）西與新彊省之伊蘭聯合（皮） 
[籌議庫張鐵路辦法北京]  
　　庫張鐵路問題雖經郵傳部各堂不時會議惟因籌欵維艱迄無成議茲聞有某堂主持就地籌欵辦法擬於内外蒙古售賣股票其一切章程則悉按粤漢成法辦理俟詢謀僉同即可奏請交理藩部會同商辦云（西） 
[詳紀皖梟與鹽捕營尋仇之原因松江]  
　　從前鹽捕五營自管帶以迄勇丁均係巢湖帮緝私販私一孔出氣自統領徐次舟觀察接事後大加裁汰有自行辭差者均被斥爲規避嚴詞呵責並由前鹽捕中營鍾管帶片送領哨吳君明至婁署管押兩月餘復由統領函送領哨宋昌明至華署管押至今尙未釋放並在鹽公堂門首棒責皖籍各哨弁於是巢湖帮銜恨剌骨大半遁入梟黨欲與尋仇此其原因一當四五年前院梟勢盛時松屬城鄕村鎭無不由孔老窩子魏家元派黨開賭土著黯徒逼處難堪時與爲難今鹽捕中營沈都戎實爲之領袖故皖梟與沈久有仇隙迨沈接鹽捕中營後又暗囑浦南沿海一帶私鹽秤手勿再與巢湖帮往來該帮購運益艱銜沈益甚遂招納各著臬薈集江浙有兩不並立之勢此其原因二前日沈帶三船過阮巷泊舟登岸道經某處一皖梟正在薙髮驟覩沈孑身經過卽被髮潛入對門小烟問呼兩同黨偕出暗尾沈後將出巿梢一梟燃手鎗遥擊沈聞聲還擊一梟倒地兩梟驚竄時槍船勇丁聞鎗聲從兩路抄來三梟齊獲扭至左近廟中訊問忽梟黨大隊來劫遂與交鬨擊傷管小老窩子並獲兩鹽船傷孫大明等三勇丁先所拘獲者卽現禁華亭阮本發等三梟也又沈部下之左領哨耿淸地前至义口立船首閒眺見有鹽船從對港出口護以槍艇鹽梟吳君謨正立船首高呼羽黨起傢伙耿聞聲遽應曰彼此祗圖騙飯君等逕行可也吳聞　信之不復戒備耿卽蹲身下艙取一手鎗起立擊吳吳應聲而倒勇丁均一躍登岸連放排鎗又擊傷兩梟餘均逸去所有鹽船均被獲住此皖梟與鹽捕營積怨愈深浸成不解之種種原因也（此） 
[岑督訂購日本炮艦巡防粤海北京]  
　　新簡粤督　　岑宫保查得廣東沿海岸綫綿長現設巡船不敷分布因即電告陸軍部擬向日本訂造砲艦三四艘以爲保護商人巡緝洋面之用聞鐵寳帥已電覆允准矣（皮） 
本埠要聞 
[滬道預杜洋商藉口運米]  
　　江督端午帥致滬道電開接吕盛大臣電鎭紳焦發昱王德基禀鎭江各圩平糶由平價局允讓暹米一萬石請飭關給發出口護照陸續運鎭飭卽照辦等因瑞觀察以米穀封禁出口期内照約祗有漕米軍米不在禁列其餘無論何項米穀如准載運出口則應視該禁已弛不能限制洋商販運特函致官米平價局謂所有鎭紳商由尊處允讓之暹米一萬石如果進口時先己報明轉口運鎭自可照行否則如於已報進口備給内地平售數内撥讓則與約欵未符難免外人藉口祇得俟將來續有暹米購運到滬之時聲明轉運較爲妥當云云（今） 
[江督爲競存公學校長殉學事札蘇提學文]  
　　爲札飭事准江蘇敎育總會函稱上海競存公學校長黄生桂毓以身殉學（中略）等因并册到本部堂准此查該公學創辦年餘計卒業者百十二人成效業經昭著所有經費非由官家補助皆係該生等設法捐籌毅力熱心己足嘉尙今因撥欵無著萬難支持卒以身殉良堪悲憫維持善後責在有司應由蘇學司轉飭崇明縣就地籌欵撥助該校旣以勵在學諸生之志亦以慰黄生殉學之心除函復外合行抄册札飭札到該司即便遵照辦理具報母違特札（克） 
[交換公司聯絡政界]  
　　商務總會議集股本一百萬設立交換公司禀由江督批飭妥議等情已迭詳前報兹悉倡議諸君近又聯合　界中人另集資本一千萬　組織一商業銀行藉與公司聯絡　已暫赁　租界德安里房屋爲辦公之所矣（淡） 
 
 

Page 5

 
 
[上海禁烟事宜三十一誌]  
　　札飭禁閉莘莊烟館本埠西南鄕華亭所轄之莘莊鎭各烟館恃有華邑限令於六月底閉歇之諭與梅家弄鎭巡局員汪鳴謙爲難等情已誌前報茲悉道署偵探楊全帶同夥役前往勸諭亦違抗如故茲滬道瑞觀察以該二鎭係二邑毗連相隔甚近辦理自宜一律以免藉口因札飭松江府轉札飭華亭縣赶速將莘鎭各烟館禁閉並飭與上邑毗連之各鎭一體照辦（速） 
江督　查違禁員弁名單江督端午帥以上海禁烟一事經滬道督飭縣局竭力諭禁頗著成效深堪嘉尙惟聞提右滬軍等營屬下各員弁嗜烟者竟居多數前經頒有明詔飭令官塲定限三個月内一律戒烟如違定予撤參今各員弁限期已過仍未戒絶似此玩視禁令非特有玷官箴且無以對於民間之禁令爰特飛札滬道密派委員調查各該營屬下員弁之素染烟癮尙未戒除者開具名單呈候核辦瑞觀察奉文後已遵照辦理矣（默） 
滬道飭縣酌給膏照滬道瑞觀察以膏照一項尙未核發聞已有先行挑膏者爰特札縣傳諭各保赶緊查明家數酌度地勢應設者万能給照其餘均勒令遷移或改圖别業庶免漫無限制云（尾） 
派甲勸諭拆除烟榻總工程局以前經示諭已閉各烟館將烟榻拆除乃廣潮各帮仍有抗不遵允者深恐死灰復燃爰又於昨日派甲勸令各戶速卽拆除母再違廷干咎（夜） 
違禁售烟之秘密城南等處大小烟館禁閉後各烟客百計鑽營以致有不肖者私自在小街僻巷深居邃室之内擺設板鋪開燈售賣並勾熟識者互相牽引輪流挨吃相戒秘密所望當道者派人暗查從嚴究辦則地方之幸也（軌） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[日員暫定關東自由區域稅章（續）]  
　　譯文匯報六凡自内地來之質料所製成之貨品如轉運出口時或按貨料抽稅或按製成貨品抽稅可由運貨人自行擇定完納七凡洋貨　于中國通商口岸完納入口稅者或中國貨物己完納出口稅者如欲自大連轉運出口可無須再納出口稅八凡自内地運來之貨或軍往内地之貨須按内地輸運定章干進出口稅外另繳納運送費九至十二各條皆係鴉片進出口稅之稅則十三軍械火藥子彈炸藥等物進口之後未經海關准許之前該船不得擅自卸貨或運至岸上十四軍械火藥子彈炸藥等物如無中國官員執照不得運入内地或中國各口岸十五凡日本海陸軍及警察所用之軍火等品不在上兩條範圍之内十六至二十一各條皆係約束船隻進港出港之規則以及進出口貨物經過海關所應完之水費等件二十二凡駁運貨物須有海關之准許若私行駁運則貨物盡數充公該船主有時亦須罰欵隨時酌定二十三凡貨物過經海關所應繳納之費分等如下（一）洋貨之進口稅按照一千九百零二年改訂之進口稅章辦理（二）中國貨物進出口稅則按照舊有中國海關稅章辦理二十四如有向海關總稅司抗議不認充公罰欵等情則當按照一千八百八十六年五月三十一號在北京所定關于充公罰欵事件之合同查騐規條處置其事二十五海關辦公時刻百上午九時起至下午六時止查驗貨物惟上午八時至下午四時爲止如逢禮拜日及節期均封關二十六日間上午六時以前下午六時以後以及禮拜日節期船隻一概不准私自裝卸貨物有海關總稅司之特别允可者不在此例行客行李及郵便等件亦不在此例若遇封關日期或非辦公時刻而欲請海關特别開關者須另納費按時刻而定費之大小分等如下（一）上午六時前須納關平銀十兩 
（二）午後六時至夜半須納關平銀十兩 
（三）下午六時起至習晨六時須兩關平銀二十兩 
（四）禮拜日及節期全日須關平銀四十兩半日須關平銀二十兩 
二十七凡一切關于稅務事件均須直接與海關總稅司商議二十八此稅章内所稱（内地）二字係指日本所自由區域界外之中國士地而言之（己完） 
内治部 
[電奏冬春兩振辦竣及布置善後情形南京]  
　　江督蘇撫致軍機處電云上年江南各屬被水成災先後籌辦振糶均經隨時電奏在案茲查各屬冬春振次第辦竣宜興荆溪兩縣購米穀雜粮查戶散放兼施棉衣金壇溧陽兩縣查戶散錢金壇並修城浚河以工代振常熟昭文丹徒丹陽陽湖無錫六縣或放錢洋或放米穀或辦貼貧震澤武進江陰靖江四縣續報低區被淹亦飭蘇藩司一體撥欵查戶振撫以上各處災民查冬振共三十七萬餘口春振五十五萬餘口緣災民人春益困故戶口較冬振更多放時每口每次給錢一千或米三升遞減至二百文或一升數合皆分别極貧次貧大口小口隨查隨放新陽一縣修圩代振老弱婦女則放錢洋靑浦華亭婁縣三處被淹較輕分設公米店平價賤售寓振於糶常鎭一帶各圩沙由商約大臣吕海寰盛宣懷分遣得力員紳廣辦義振方等復加撥官欵交予併放垷均一律竣事此次辦振統照義振辦法紳董經放印委監視不假胥吏之手方等嚴行督察尙能涓滴及民至江北飢民上年麕聚鎭江兩萬餘人前派常鎭道榮恒設廠煮振兼由該道捐廉募欵竭力安撫其竄人内地者隨時資遣回籍得免失所滋事綜計蘇屬振務先後已用過銀二三十萬兩内動恩帑裁漕銀九萬兩餘由蘇藩司設法籌湊其他就地募集振捐義捐尙不在内伏查上年江南災重地廣適値江北奇荒兼顧力分春後復米價騰貴民情岌岌辦理頗形棘手仰蒙朝廷逾格恩施一再發帑又特採辦洋主截留漕米同時並舉俾得多方籌撥轉溝壑於生全據各屬報告災黎領振領糶皆歌無歡忭感頌皇太后皇上如天之仁目下高區二麥收成尙稔閭閻又安堪以上慰宸　惟江南重在秋熟收穫較遲極低之區須續籌撥濟洋米漕米已一律開辦平糶將來彌補米價爲欵不資此外善後事宜以修圩岸給耔種爲最要現擇灾重之處酌量撥借官欵其餘則勸諭業主佃戶通力合籌以補不逮除由方等體察情形分别辦理外所有江南各屬冬春兩振辦竣及布置善後事宜大略情形謹請代奏（具） 
[贛省整頓田房稅契江西]  
　　贛省各州縣稅契之衰旺每視漕折之有無爲定近來稅契總局以稅契一事各屬不能認眞辦理亟應另委專員以專責成日昨特傳見正班多員面詢辦法以期整頓（泯） 
[禀准房捐暫從緩辦南昌]  
　　贛省房捐現由各紳耆具禀各大憲以近年時局艱難民生凋敞偏災屢告伏莾多虞而五穀奇昂百物翔貴一切生意冷淡異常通省巿街虧折數見且取於民者厘金統稅已近竭澤而漁田賦稅契又如星火之急倘復加以房捐恐民力有所不逮聞各大憲已允准從緩辦理矣（雖） 
[批飭整頓淮郡警政鎭江]  
　　法政畢業生崔希曾等日前以淮安府辦理巡警因循懈玩等語具禀江督昨奉端午帥批示云查淮安巡警已於三十年春間經前漕督奏明開辦雖其警學未興不無缺點而近數年來内政漸注重於此該府旣有漕標裁餉團防的欵去冬又經巡警局札派畢業官生魏爕卿徐輝先等回籍襄助當此才力並裕之時地方官 
 
 

Page 11

 
 
應如何悉心整頓實力改良以保治安而資表率該生等所禀各節雖屬一面之詞惟據稱前月城内尹紳家竟出刦案是警政有名無實已可概見仰即飭令新任姚守將郡城巡警切實整頓務臻完備（下） 
外交錄 
[洋務局爲奉新敎案事復郎主敎函南昌]  
　　逕復者頃接來函具悉一切查安敎士兩次辱罵馬令彼此均已飭查明確實有其事其責打平民勒罰手票搶奪馬匹一案乂經閔斯榮供指鑿鑿貴主敎爲教務名譽計必當立行撤換不稍庇護乃經本總局明切函詢遲遲又久但以未能一時急切撤換空言函復並無一定撤換日期本總局緅不能認爲貴主敎己允撤換之據惟安敎士爲此不安本分而貴主敎又爲此遷延姑息令其仍在奉新設或再生事端變出意外贛省官民均不能擔其責任現奉撫部院面諭應向貴主敎預先聲明此意故特函告倘貴主敎能卽踐撤換之言函復照辦則於彼此均屬有益本總局亦可回明撫部院作爲了結至來函内稱追繳詐贜洋銀五百元一節如有其事當田中國官員追究嚴辦無庸貴敎堂越俎代謀也此復順頌日祉（發） 
[鎭郡自築馬路之交涉鎭江]  
　　鎭江學會與救生善會擬將上價執業之灘地五百數十畝自築馬路己誌前報茲悉該地因坐落玉山東首接近租界且山之西邊有准由洋人輸資承租之地是以開辦伊始不免於交涉上添一困難云（子） 
軍事界 
[繙譯員不能繙譯安慶]  
　　皖省督練公所高等科係聘日人講授另有繙譯一員由該所派葉君擔任詎葉不諳東語亦不識東文十八日隨同日敎員上堂不能轉譯一句僅照讀中文講義而己次日學員知其程度甚淺不免存輕視之意又將中文講義稍晦之處請其解說葉亦默無對答以致全堂學生咸有積不能容之勢業己自覺慚色於日昨自行告退矣（孔） 
[禁止軍人換戴草帽鎭江]  
　　駐鎭常備新軍向例夏季換戴草帽今乃更定新章無論何時均須照常戴衛生帽夏季則加用黄罩不准改戴草帽以昭劃一而埀定制（御） 
[直督改良陸軍二四兩鎭札文天津]  
　　爲嚴札飭遵事據敎練處呈稱竊查第二鎭成軍最早基礎較深現今上下力去隔閡務求實用有蒸蒸日上之勢然擬未能盡善之處亦仍不免當經逐一講評俾資叅考兹將其敎育進步遲緩之原因及敎育現時之結果分别繕呈憲鑒請札飭該鎭力圖改良以期日臻完善再第二鎭欠缺之處與第四鎭大概相同可否一併札行之處伏候鈞酌施行再講評事項兹謹附呈合併聲明等情並淸單講評等件到本大臣據此查該處所呈該鎭敎育尙多缺欠亟應逐一整頓俾臻完善如仍再事因循定行查究除分札外合札黏單札飭札到該統制卽便查照督率所部力圖改良無負本大臣諄諄至意切切特札（西） 
[江督札准劉體乾聽講武學南京]  
　　江督端午帥札候補道劉體乾文略謂江南舊有陸師學堂所授皆高等兵學現復開辦講武堂選集將士講求各種科學宏資造就劉道體乾於兵事素所究心茲復據稱願赴陸軍學堂曁講武堂聽講足見虚心討讑不以故步自封除行督練公所講武堂陸師學堂查照外合行札飭該道遵照到堂切實研究以副厚望（商） 
敎育誌 
[飭查永嘉學界攻訐紳董杭州]  
　　永嘉各學堂禀控勸學所紳董孫君把持公欵等情奉浙撫張中丞批示云該縣勸學所各員前據丁令禀報到院當經批司查核在案茲據禀稱各節無論詞無實據且禀首並無一人列名但署永嘉某某學堂至四十餘所之多豈其人人與孫紳爲難似此冒揑濫列以肆詆訐殊於學界名譽有碍孫紳辦學有年成效素著今舍其大而攻其細豈得爲公論惟學務度支各表例宜按季報司查核所稱宣布一節自無不合各縣勸學所應如何酌定權限仰提學司查照部章並節次札批妥議辦法詳奪飭遵仍先飭府查明此禀係何人冒揑據實禀辦禀抄發（北） 
[飭倣奥學堂敎授法奉天]  
　　駐奥李欽使以奥國高等初級各學堂章程於敎授管理之法均甚詳備特令隨員李國棟李殿璋詳細譯出咨送奉天以備叅考當由徐欽帥札交提學使印刷多分通飭各屬採擇施行（光） 
[禀請變賣校場開設學堂寗波]  
　　鎭海縣紳士李濂等日前具禀各當道擬設立勸學所及縣學堂卽以城内校塲變賣充作經費聞俟批准後卽須開辦云（躬） 
[實業類]  
[奥督示諭粤路公司淸賑廣東]  
　　日前粤督周玉帥出示曉諭略謂據藩司呈稱案奉札飭派員前往粤漢鐵路公司監查用賑等因當經本司札委候補知府盧蔚猷試用知縣李明德前往監查茲據該員等呈稱於四月十七日親到粤漢鐵路公司調查用賑據公司坐辦羅光廷周麟述李煜棻等將丙丁兩年進支各摺十五扣全盤交出備查卑府等即於十七日以後一連六日到公司按照各總摺數目調齊該公司總簿流水細數散部逐條核算如購地買屋則以契據爲憑置器雜項則以行單爲據一一查對尙屬相符計丙午年進股本曁息共銀六百五十萬零九千一百一十五兩零丁未年正二三月收支所進息銀三萬五千八百九十一兩零又總公司進三省路局銀三百三十兩零乂工程處進天祥行銀二百零六兩零通計丙丁兩年十六個月共進股本及息銀六百五十四萬五千五百四十六兩零通共正雜各欵支銀一百四十七萬二千一百七十一兩零除支外實存銀五百零七萬三千二百七十五兩零等由 
 
 

Page 12

 
 
並將原摺十五扣簽明附呈前來除批飭該委員遵照迅速督同公司將查過用賑逐欵榜示並登報宣佈外合將原摺呈繳察核等由前來查粤漢鐵路公司存欵用賑各數旣經先後委員查明數目相符亟應出示曉諭以釋羣疑而維大局除飭該公司迅將查過用帳各細數逐欵榜示並登報宣佈外合行出示曉諭云云（皮） 
[商務局改委總辦蘇州]  
　　蘇州商務局總辦一差撫憲陳中丞擬委正任長洲縣候選道蘇靜菴觀察接辦已誌前報茲奉部復以蘇君在長洲任内尙有未了案件未便開缺因即改委楊怡貞觀察懿年前往承乏聞楊君於日昨條陳商政擬設商品陳列研究所及調查各業改良所并採文明國巿制辦法等數條當蒙陳中丞深爲嘉許一俟到差卽常照辦云（於） 
瑣事欄 
[定期限閉差役烟館蘇州]  
　　蘇州府及長元吳三首縣諭飭差頭查明城廂内外開設烟館之各書差名姓會紀前報茲悉該差頭等已將本署開設各烟館之書差列册呈報當奉府縣諭限五月底閉歇其餘烟館統限六月十二日一律停買違干嚴究（必） 
[萍潭鐵路崩陷湖南]  
　　萍潭鐵路附近多係煤礦其路綫所經之處或係從前廢礦或將港汶填築增有不勝壓力之慮日前行火車經過醴陵所屬之姚家壩地方忽然崩陷丈餘所運煤斤隨車下陷幸未損憲人命事後當即禀報總局薛叔平觀察派人履勘諭令暫行停車赶緊修築（亦） 
[禀辦恃勢强佔之學董安慶]  
　　桐城南鄕樅陽鎭所有埠岸碼頭船行半係龍姓遺業日前有學董白松如張淦甫張賢福等與貢生龍步雲挾有微嫌爰藉該鎭白鶴峰學堂籌欵之名勒將該埠岸碼頭規費提歸學堂龍生以此費係爲祖祠香火之資碍難應允詎該董等竟率領該學堂學生四十餘人至該碼頭將船行房屋搗毁并將藩縣告示及行帖執照一併搜掠而去現該生已禀報藩縣請提究辦矣（孔） 
惠州通函 
[亂事報告十八]  
前日廿九日惠州陳守電稱頃據洪李兩管帶禀報廿七日由栢塘拔隊跟追午刻到八子耶城地方匪徒百餘人各持鎗枝先登山埋伏我軍追至匪亟放鎗拒敵標下等督率弁勇分投兜剿各團練陸續接應四面攻擊鎗彈如雨鏖戰至酉匪勢漸弱隨戰隨退由山仔一帶沿山逃竄標下等仍督隊窮　務期樸滅計當場格斃悍匪數十名斬獲匪徒首級三顆擒獲要匪石亞佛一名獲得快鎗七枝小鎗六枝大𠲵鎗十五枝大號旗尖角旗各一面小令旗一面上書革命軍都督朱令字樣雕毛扇一把匪贜銀千餘元該處地勢險阻匪徒負山拒敵我軍奮勇前進被匪拒斃勇丁五名受傷二名除督隊窮追隨後獲匪再行禀解外先將獲匪石亞佛並斬獲匪自首級奪獲旗幟鎗械等件由何千總培淸解府呈騐等情查此股匪並經先飭賀管帶由响水馳赴堵截匪黨若由博屬之横河逃竄增城等處亦必堵擊窮追不日復由吳統帶撥隊由博屬之湖鎭馳赴横河一帶會同追勦如何情形容後續禀兆棠禀豔 
初二日惠州府陳守電稱頃據探報股匪回竄蔗埔我軍連夜窮追本日辰刻至歸善之矮坡地方各營分投追逼匪勢不支紛紛沿山零星四散各路逃竄輜重旗幟沿途委棄多爲鄕團所得我軍連日追捕匪徒多有傷斃各管帶等現已率隊跟追等語兆棠誠恐匪徒散而復聚一面奬勵弁勇飛飭窮追勿稍鬆動以免釀成大禍如何情形容當續禀兆棠禀冬酉 
初三日陳守電稱匪徒在矮坡擊散各營分路跟追業經電禀在案現據李管帶聲振禀報匪徒三十餘人初一日酉刻竄歸善屬之梁化墟刻因官軍追至又復四散逃竄現仍率隊跟蹤窮迫兆棠禀江午 
同日據派赴惠州解匪之何弁回報洪管帶兆麟帶隊赴八子耶地方洪管帶騎馬帶護勇四名先行匪由山凹内突出放鎗轟擊洪管帶墜馬護勇被匪鎗斃二名幸大隊趧至與匪接仗斃匪多名並擒獲一名斬獲首級三顆匪徒奔散奪獲匪徒旗幟號衣鎗械甚多洪軍受傷者僅數名聞匪現竄梁化刻仍分路追捕云 
月之初十日惠州郵政局郵差劉德養由河源郵政局赴惠帶有公文信件數袋於十一日午行到博羅屬之南坑徑地方時値大雨淋漓突遇匪徒三十餘手執快鎗身穿勇服登時喝住該差跪下將所帶公文郵袋槪行奪去又拔刀欲斬其首有數匪謂公件巳得殺之無益不如姑放他回去俾知我等利害云云及匪去已遠該差始鼠竄回城到局時已更後該局供事陳漢宜立刻詳禀府縣分投嚴緝 
山東通函 
　　近州府南百里郯城縣境之夏莊前月十七日生意大會適新縣令趙脩和號竹溪保定府人不諳情形僅令十名老弱勇役護會不料是月十七日被盜百數十人鎗械畢集將値錢貨物悉行搜携而去其殘餘各貨則被赶會及游手閑人搜去及至防勇到來復將各布棚另星各物搶携一空據沂人言此會共値三十餘萬金所有騾馬牛驢均被有力者亂騎而逸計被傷者六十餘名僅本府隊捉住一盜正法而縣令係年輕初次得缺又係頑笑中人以致近日各村庄亂捉土人所謂捕風捉影耳哀哀小民其何以堪登州府萊陽令朱槐之三月間坐堂笞打八十二歲老民一案現歸該府訊問大約乂可和了聞朱係富家子弟約計事完不至降革或從輕以級抵銷也 
定陶巡警官坐四轎出入如街巿鄕下人不起立卽以棍鞭交加當被多人控皖又濟陽巡警官辱打多人故現任地方官已改爲正巡官而巡警官則改副巡官矣 
淸江一帶年荒人賤以致沂屬各路將年底買下人口養至春間携往各處販賣者不一而足令饑民求生路却是好事然稍有姿色之人往往販入烟花殊爲可慮 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [畵史 
國外新聞 
[議會更期]  
　　二十五日倫敦電云埃弗蘭君欲責問政府之議（見前日本報）現改期至六月初五日交下議院提議 
[營救英人]  
　　二十五日倫敦電云自萊素利誘執英人馬克蘭後英便署多方設計以救之摩洛哥皇之代表亦盡力相助但英使署近得馬克蘭之信謂被拘後人尙無恙萊素利亦相待甚善云 
[英國發明新鎗彈]  
　　二十五日倫敦電云每日電報載稱英國陸軍鎗隊中之老練者近自製一種鎗彈形式與今式相同惟彈端甚長其離銃口後速力每秒可至四百尺 
[英艦砲術之精]  
　　二十五日威海衛電云此間英國之駐紥中國艦隊内有旗船埃弗來特號其船上施放大砲之術十分　絶幾至百無一失云 
[弱國多難]  
　　二十五日東京電云自高麗遺使赴平和會後高麗朝廷諸臣以恐日本抗議之故大爲焦慮據此而論則巳來傳言有洋人某假稱代高麗訴告各大國以保其獨立且由國庫支取日洋二萬圓之說似非無因矣 
[脫國外人入口新律]  
　　二十五日倫敦電云脫國政府新定外人入口議案内開凡不能歐語或咸迭虚語者或係貧困而來者則日後將爲政府之累故一律不得入口 
[平和會議事紀要]  
　　二十五日倫敦電云平和會英員建議置設水雷條例一案已於十九日提議日本所議仍准用浮飄水雷惟於其浮漂至短之期内另以他器護之使不致生險此議英國亦己承認南中國晨報倫敦電云海牙平和會今日提議俄國代表之建議卽謂兩戰國自聲稱開戰後至實行攻擊其間應有一定時限此議甚爲重要故各國代表得隨意互相交換意見荷蘭瑞士兩國代表已自表願與此議而最可驚異者各大國均不與此議至於日本恐終必反對其議也英國曾議交戰國之海面可置放機械自炸水雷以保其海口日本因此提議謂所置設之水雷須使之經若干時之後卽爲無用而意大利更　謂此項水雷須限以一小時後卽無効力以上譯字林報 
[美國海軍之示威運勳]  
　　二十五日栢林電云據華盛頓報告海軍大臣滿克爾　聲稱美國艦隊大部份將於冬間聚集太平洋事實有之但此種舉動并無重要之關係云○大統領羅斯佛之書記官極力辯白種種爲美海軍會操而生之謡言并謂目下各大國與美國交誼不爲不厚云 
[暹羅皇游蹤]  
　　二十五日栢林電雲暹羅國皇己行抵那威國 
[意國大改革家百年紀念]  
　　二十五日栢林電云本月二十四日爲　造意大利豪傑加利波的生日之一百年紀念大典意皇衣乃木耳特降諭旨大赦天下 
[俄皇無恙]  
　　二十五日栢林電云謡傳有人欲　害俄　殊無其事 
[摩國亂黨之要求]  
　　二十五日法文報云萊素利誘執馬克蘭後卽要求爲丹其亞總督并管理警察之權如能照辦則可將馬克蘭　放云 
[華工歸國]  
　　南中國晨報云南　洲喬内斯堡埠有華工八百人巳首途歸國以上譯文匯報 
本埠新新聞 
[法界又發見支解屍骸]  
　　前日午後法租界寗波會館左近城河浜口遺有蒲包一隻用繩縫固適被巡捕查見當卽開視詎内有屍脚及小腿兩隻另有腐肉一塊遂報由捕頭飭保投縣禀報値李大令赴寗未回由捕廳趙敬臣少尉帶同仵役到塲檢騐先據地保供稱藩包内之屍腿似乎生前被人謀斃再將屍身支解者是日適違大雨將掩埋泥土溃去致該屍浮在水面旋據仵作喝報該屍所乘小腿及足踝兩隻均係完全無缺惟足趾稍有潰爛距支解時似無多日報畢經少尉察看無訛命將屍腿裝箱暫存輔元分堂俟李大令返署再行禀請緝究（泳） 
[續拘無頭命案人犯]  
　　法界無頭命案經上海縣提訊等情屢誌前報昨日縣差協同法廨包探續將陳鏡如之妻陳許氏及阿大之妻陳王氏在廣成發烟館内拘獲當卽解至法捕房俟禮拜一解至公堂訊勘後再行解縣訊究（哲） 
 
 

Page 19

 
 
[平米局董主張採辦洋米]  
　　上海縣前因奉派留漕一萬石不敷尙鉅禀請滬　購米接濟經瑞觀察轉商官米平價局　　去後茲准曾少卿函復略謂川米道運到需時不如採辦洋米之爲愈刻洋米巿價三兩三錢價尙不貴且安南等處此去正當收穫採辦亦易來源不愁缺乏至各商領照赴各州採辦除松屬停運外蘇常各屬來亦不多所以然者因恐滬上禁烟或有暴動云云（涵） 
[洋人撫卹受傷鄕婦]  
　　洋人在引港擊犬傷及鄕婦經滬道照會各領事查禁一事曾記前報茲領袖總領事查得該洋人爲擊瘋犬誤傷鄕婦深爲抱歉現據醫治就痊另給洋五元撫卹了事函復滬道查照並聞德領事亦已允諭飭本國人一體知照矣（速） 
[平糶局加增米價]  
　　前由總工程局在城内蓬來路及城外商船會館設立之官米平糶局原議每升收錢七十文每人祗准購自一升至一斗爲止茲因負民購食者較前更多是以復由工程局李紳等添設五處一在大東門外龍王廟一在萬裕碼頭老公茂花行一百西門外萬生橋一在滬南製造局一在城内火神廟業於本月十九二十廿二等日先後開糶惟近因米價較前又漲故擬略爲加增現售每升計錢七十二文前議每人可糶一升至一斗現減爲一升至五升昨已由工程局將改章情形禀陳滬道查核並請飭縣示諭矣（惻） 
[玉業公所蘇帮董事本年第三次上滬道禀]  
爲指駁京帮揑禀叩求秉公批斷事竊董等禀京幫爭奪公所權限奉批後業經續禀在案茲閱某報告白登有京帮一禀種種揑飾希圖聳聽令人噴飯謹將該禀各節詳加指駁爲我仁憲縷晰陳之一此次京帮原禀云光緒十三年刋刻公所行規京帮司事十一人蘇帮司事十一人又十六年裴前縣絡諭京幫董事二人蘇帮董事二人原係平權一節查十三年閭京帮人數漸多積欠茶費漸鉅蘇帮向之收取動輙恃蠻乃選派京帮中之稍有體面者如金吉雲等十數人會同催繳其時速將所派人數書之水牌之上並誥　不得再欠之意今京幫抺其欠欵前情欲牽作平權之証徒貽人笑無恥已極至云裴前令給諭京帮董事二人則更屬謬妄盖十六年間京帮爭訟奪　經裴前縣傳案質訊疊奉堂諭玉噐公所旣由蘇帮　宗浩等呈驗屋單契據輕造公所　慕其彚巿係屬蘇帮無疑京帮如無公所自應另爲建造不得混行牽扯等因並取具京帮不再生事切結在卷平權乎無權乎成案可復查也一此次洋帮原禀云蘇帮及各帮捐洋二十零五十元京帮捐洋一千零八元一節查各帮捐欵刋有碑慕歷歷可考上年京帮曾將碑慕塗改以攝影法翻印縮本呈諸商會謂上有紅圈記出者係京帮所捐助當由商會總恊理復查是否屬實隨卽詳查第一次公所捐助造費據京帮所自行　出者共得洋二百七十一元又錢三千文内除租用廂桌存欵九十元退租時仍可取還及將蘇帮各帮捐欵牽混者七十四元非京帮而不知何帮所捐者二十元叉錢五百文均不計外實得京帮捐助　費洋八十七元又錢二千五百文函復商會在案今京帮忽謂捐洋一千零八元係將各帮捐欵冒認在内似此自相矛盾益見爲無恥之尤再查公所第一次造費等項共支洋五千一百七十元零五角收有京帮捐欵在内第二次添造神殿乃置辦噐具共支洋三千餘元並未由京帮捐助絲毫統計兩次造費各項洋八千二百餘元除捐下總數抵用外不敷之數均歸蘇帮　補旣有碑摹可憑復有舊帳可按以此計算謂非京帮僅佔百分之一而何乃欲妄爭權限三分之一徒見其不知量也所有商會與董往來調查捐數原函爲特開摺禀陳仰祈大憲大人俯賜察核迅將京帮原禀從嚴駁斥以爲不知羞恥者戒惟尋譯憲台前批實以碍於商會前判及京帮前次條議奉准在前似有難於轉圜難於秉公之意董等非不知之然督憲旣復予憲台以酌辦之權但以息訟免爭爲要義則商會之判詞京帮之各欵已與撤銷　異除再由董等禀請督憲批明註銷前案外伏乞速賜秉公批斷施行計呈淸摺一扣京帮登報原禀（南） 
[巡警總辦擬借提督行轅]  
　　巡警總辦汪頡旬觀察擬借吳淞提督行轅設立巡警學堂滬道瑞觀察以該行轅前經借與復旦公學現在有無餘屋可借自應函詢復旦學堂再行定奪昨己函致該堂監督嚴觀察請卽核復矣（速） 
[滬道訊結上控案件]  
　　德商華　洋行前控支德興定買皮貨不出一案由廨集訊判令照出支以原告貨樣不符且到貨逾期堅不遵斷遂投道轅上控瑞觀察准詞照會德總領事博君訂於前日午後在泥城外洋務局親自會訊兩造供詞各執由觀察商諸博君照公正人原樣每箱作銀九百兩限令被告於兩禮拜内出貨各具遵斷切結了案（根） 
[商團會第一夜演劇助捐]  
　　昨晚爲滬北商團公會第一夜演劇之期中西男女賓到者尤衆演劇者除會員同盡義務外另請紳商紀望溪鮑鶴齡趙宣堂孫之圃陳運新諸君合串京劇其第二本醒世　鍾一劇尤極慷慨激昂深足警醒社會所有預定二十七夜劇單附錄如下洪洋洞魚藏劍馬嵬坡瓊林宴黄鶴樓（暫停十分鐘）接演第三本醒世警鐘（南） 
[誣竊自盡]  
　　公共租界胡家宅會香里宋炳福前晚因被同居之施福林疑竊大錢四百七十文氣忿吞烟自盡事爲捕房所聞飭保報縣請驗　因屍兄宋春福不願多事已赴縣投求免騐矣（莊） 
[廨差發縣嚴訊]  
　　公共公廨差役顧昌擅改牌票日期由上海縣將夥役宋阿七訊究外因顧避居蘇州遂禀由道憲派弁前往拘獲於昨由火車押解至滬解道訊問據顧供稱向在蘇州公廨當差上海公廨向由夥役宋阿七充當如何舞弊實不知情瑞觀察核供飭將顧昌押發至縣覆訊詳報（厘） 
[巡士互調]  
　　總工程局現將南區調回之巡目巡十派往東區地方巡緝茲已分别派定并諭以後各局地段不許淆混昨已榜示局前其東區分辦處各巡目巡士亦均分别照派矣（永） 
[大雨屋]  
　　前日午後大雨時公共租界寳　街第三百六十一至六十四號門牌後披平屋被風雨所摧於昨晨同時坍倒壓傷幼孩阿三阿水三小仔三名旋由居民報由捕房飭探劉森堂往查候核（莊） 
訟案　 
[會訊賣地紏葛案]  
　　英商甘樹控華人鄭華華賣地紏葛一案前日午後讞員王　之明府與英巴副領事會訊原告延穆律師投案呈　鄭華華所出之定單請堂上飭令交地領價鄭由高易律師投案分訴良久明府以兩造各執非傳原中到案不能定讞商之巴君判一併退去候傳原中復訊再斷（莊） 
[上海縣案]  
　　曹顧氏在縣控告曹錫山與媳通姦騙　盜抵一案前晚奉幫　洪明府提審顧氏供夫故已久長子亦已　世寡媳陳氏生有孫男兩人由婦人分給田地三十餘畝同居異炊去夏見梱保曹錫山兩次在陳氏房内經婦人理斥被　後悉陳氏將田　私　鍚山盜抵錢洋當向陳氏追索已缺少田　三紙求追陳氏供　鍚山並不往來惟被姑夫　小樓勾引成姦復唆婆婆將田單裂鎖開箱取去所少三單係爲子定親及購米完　押去陸小樓供詞支吾曹鍚山供　未至陳氏家内陳氏出抵田單小的亦未經手判錫山陳氏分别管押候補提人証再行訊斷○趙榮榮控張介榮不還田單一案由虹鎭巡局解訊趙供春　將田單兩紙託張介榮抵洋五十元爲種田之本詎張持田單去後屢次遊約向索單洋均無 
 
 

Page 20

 
 
著求追張供張伯林與趙榮榮持田單兩紙來託小的轉向馬桂生抵洋一百元己交與伯林手收明府核供判各退候查明再訊○海關水巡洋人在浦東拘拿私梟被毆受傷旋獲得鄭孔華等三人解縣訊押提訊供均諉賴判鄭與李明道各責四百板余正福因病緩責俱發押改過局三月察　（車） 
[總工程局紀事]  
　　秦長順鴨行主秦錫廷在南區控庖丁陳阿林乘鄰居火警吞沒箱物報探在陳之妍　錢阿寳處起獲箱子五只内有金銀飾物解案奉孫明府提訊旋有某木行主胡子高投稱同時失去飾物今已認出原贜請先給領明府准之判陳押候弔到餘贜再究姘婦錢阿賓發堂候質○張楚香控葉關松股開羊行吞沒股欵提訊以張未投質判葉邀人出外理處○錦記鴨行主黄金安扭控店夥冒鵬程虧欠賑洋一千餘元奉陳參軍訊判交保理楚○船戶龔阿發控王阿虎惜洋未遂奪去駁船等情判王戒責一百下斤退船著交還○江南公司閽人俞阿泉扭提圖竊之王金福到案判戒責三百下押七天○金阿祥竊飯店内銅盆由堂倌崔毛毛追獲扭案判戒責一百下贜給領（夜） 
[公共公廨晚堂案]  
　　鉅興等號前控已閉同裕莊主吳春久騙貨倒逃訊供交保淸理在案前晚奉寳子觀明府提訊鉅興等號投案求追訊之吳供求寛限赶緊料理判押追○潘蔭堂控徐靜山圖　欠銀一案提訊潘供被欠往來銀三百兩求究訊之徐供求寛限料理判交保限廿天淸理○李順之等前控唐玉墀姦拐陳譚兩妾訊供押候在案昨晚提訊明府以兩造供仍遊移判押候函詢廣肇公所查復再斷（根） 
[公共公廨早堂案]  
　　浦東美最時棧房失竊毛皮一案控由公廨簽差赴浦將小阿弟及見証湯正祥拘獲昨日解究施州富供在美最時執事棧内失竊毛皮請向小阿弟追贜訊究小阿弟供實是湯正祥敎唆另有桂生小寳新金泉等人求察湯供此項皮毛實是小阿弟與小寳新等人串竊幫讞寳子觀明府商之德師副領事判押候復訊再斷○陸阿狗前控妻子沈氏串通顧少云竊取金飾各情嗣經包探邊槐州查出止賊顧其太胡再興華張氏等解案判氏先判押四年俟補提華德勝再核等情已誌前報昨由捕房將華德勝解案並將弔到原贜金練條金四開並贜洋五六百元呈驗顧認竊不諱供與華張氏送到南匯縣練勇頭目辛姓收下轉交與華德勝是實胡再興供並未分贜華德勝供是妻子張氏所爲所有各金飾已交出呈案求宥判顧押西牢三年華押半年胡押一月贜給失主○李王氏誘拐榮張氏之女茄姊出外串同徐方氏謝吳氏等騙到漢口經女父張秀春追蹤赴漢尋獲來滬報捕於昨解究明府以各供不諱判李張兩女交官媒押三月徐押三禮拜謝押一禮拜○馬夫陳阿祥拉韁不愼撞倒吳松保未幾斃命經吳母舅黄仁利報捕將陳拘案判交五百元人洋並保候復訊在案昨解請究明府以陳咎有應得判罰撫卹洋二百元給黄具領再　捕房三月○唐樹芬欠德商捷成洋行賑銀九萬餘兩控奉訊押追交在案昨解請究唐求交保出外料理判還押捕房趕緊理楚○葛瑞亭王眼祺冒捕向朱如春等拆梢洋廿八元控奉解訊押繳在案昨解請究葛當呈洋廿八地明府以各供不諱判各枷兩月期滿押六月○陳阿連竊取吳薛氏衣服控奉解究判押三月○陳阿二在鐵路公司門前攫取孫嵩麟戒烟丸藥判枷十四天期滿送寳山縣訊奪○金華甫先後以荐劉楚卿生意及張榮廷控追欠洋並鄭小亭收贜某屑各案一共騙取現洋二百元經鄭首先控告拘獲　客王二生旋將金補提到案昨解請訊各原告鄭小亭等投訴被騙洋元情形求追訊之金供求恩典質之王供洋交與金求恩開釋明府以金屢犯不悛判押西牢一年期滿枷一月王阿二咎有難辭押一月（莊） 
[法租界公堂案]  
　　本作頭王元記造屋時擅將電燈綫移動致捐電機由該公司洋人控傳到案奉聶司馬判賠洋廿元○吳明玉於天將破曉時携衣包行走經捕拘住解訊判押候查辦○張恆豐扇店股東張龍慶控經理股東林春林舞弊吞股一案昨期兩造邀到見議陳厚載沈炳榮到廨司馬謂該店雖虧本一千三百元不難　結惟中有漢口同裕布莊欠銀二千二百兩須查明是否公欵抑係林之私欠方可核斷遂命兩見議速即查明禀核○李榮華　人立興行輪船賑房圖竊判枷示七天○西區偵探王順在華法交界處拘拿林羅氏經捕房指爲違　昨日解訊司馬謂王順雖在華界拘人究與法界毗連且行經租界理宜先報捕房姑候　政西區　長再核呈案之手槍先行給領羅氏仍還押（絲） 
[美租界捕房事]  
　　周日新行經海四鴿路無竭被某印人扭毆並毆捐洋傘一柄當卽投報捕房捕頭命自投英署控告○費阿秋報稱前晚行經北江西路突被流氓搶去綢衣多件請究捕頭當飭包探朱子藩前往查辦○庽居鄧鐵路諸林生報稱日前娶某氏女爲室前晚忽然逸去請予訪查捕頭允之○曹金根朱阿和在匯山路因賭互毆由捕一併拘人押候解辦（西） 
來件 
[寰球中國學生曾周年大會演說文方濟川稿]  
　　寰球中國學生會成立之第二年丁未五月廿三日復集大江南北諸同志於上海以討論下學期所謂改良會務之法羣髦畢至情話一堂洶盛舉也會員方濟川乃泚毫歛席貢獻於我同志諸君之前曰自大地離絶日球以迄今日一優勝劣敗之活歷史也優者自存劣者自亡競爭之趨勢則然耳攷東西各國富强之理由或以兵戰勝或以商戰勝或以工藝戰勝而試究其勝敗最終之目的曰敎育而己矣伊古民族絶迹無名於現世界蓋不可以數計卽其戰勝而倖存於五洲之上者亦莫不視其敎育之隆替爲轉移印度以迷信宗敎而藩於英猶太以保守格言而屬於土安南以崇尙文詞而割於法等而上之波暹二國低風稍起得救滅亡日本維新首以改良敎育爲主義今屹立東洋爲一新國其興其滅前轍昭然深可畏已我國孤立亞東閉關日久巨獅一睡沈冥千年而彼碧其睛而赤其髯者方亟亟焉如鷹之瞵虎之視日張其膨脹力於我東大陸左馳右騁而演出種種可驚可憤可恥可危之怪現狀及是時合我四萬萬同胞羣策羣力急起狂追或可免大演淘汰之列倘再因循粉世夢夢然不知自返將恐一盤好肉利肉均沾勢力　則愈推愈廣殖民地則日擴日張中國前途蓋有不堪忍言者矣吾輩旣爲中國一分子則中國之榮辱休戚皆與吾身有密切之關係時局多艱存亡呼吸國民義務匪異人任此寰球中國學生會所由設也上海交通利便扼全國文明之中心點故凡國人之遠遊異邦者莫不以此爲出發地川等旅居日久見聞較切睠懷大局時切杞憂幸賴同志諸君子熱心公益早著先鞭組織斯會以爲之倡對於内則盡編繹調查輸入文明之責任對於外則通招待聯合交換知識之機關自成立以來熱誠志十聞風興起如鼓應桴轟轟烈烈頗足以勵競爭上之進步濟川學識譾陋桎梏官途素抱血忱有懷莫逮茲承方君守六之招得與本會諸君子遊趨步規隨切磋有自曷勝欣慰今者朝廷銳意更新詔行立憲本會職司敎育責無旁貸鼓吹進步導引交通預備自治之方針研空合羣之公德敎育如何普及會務如何改良如何擴張如何光大共奮一息尙存之能力冀赴萬弩待發之時機補偏救弊之交資邪說詖行之必距但使同人之精神不懈卽本　之進化無窮準兹以往團體日堅愛情日密萃二十二行省淡然漠然一盤散沙之新國民新學子嶄然露其頭角高視闊步乘長風破怒濤過太平洋而西携手同登世界之競爭塲而爲中國未來之歷史上留維新一大紀念諸君子倘亦有表同情者乎川有禁翹首望之 
通信 
　　閱初十日貴報來函門載有我姚縣學堂黑暗情形一則本堂全體學生欲辦正也久矣我堂長監理及諸先生皆學優品端爲學董所公舉邑侯所敦聘者也平日於所任職事外並不參預他務踐履純謹此學界所共知非在本堂者阿其所好也則所登種種情形必爲反對本堂　壤人名譽而生覬觎計者之所揑造可知我學生本欲早請貴報館改正以表　其非而師長以爲且待查究得揑造之人自有辦法今其人姓名尙　　其確實生等念全堂名譽攸關不得不急爲辯正雖公道自在人心　　飛蛾讒慝或能蔽日之明是容請登貴報一辯其誣俾閱此者得知　　幸甚[  餘姚縣學堂全體學生公啟]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
