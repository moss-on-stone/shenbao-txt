# 1885 - 18 - 4904230

 

Page 1

 
 
[分送朝鮮輿地圖] [  申報館主人啓]  
　　高麗八道久爲中國藩服此次變生肘腋内奸外宄並發一時聞者不勝駭愕刻下日高雖有成和之信然究來悉其群而中日因此齟齬或恐有失和之意其事則仍由於朝鮮故人人意中皆以朝鮮之率關懷而尤以未悉該處疆土道里爲憾本館近覓得朝鮮地圖善本頗極詳細并及邊疆何處隣俄何處近日何處毗於中國滿洲東西南朔一覽卽可瞭然誠當今之要觀無人不欲以先覩爲快者也惟原本稍有漫漶之處本館因不惜工本倩精於繪事者照其道里方數山川城郭之遠近大小重加規畫井然　然以石印照相法縮成小幀細若牛毛清如鴻　數之並次所贈越南東京各圖尤爲精妙絕倫兹定於本月初八日隨報分送不取分文留心時事者當莫不樂爲賞鑒也先此布聞諸維亮照不備 
[招請文人抄書啓] [  點石齋主人啓]  
　　啓者本齋現有大部書籍須人抄冩工楷法者即請寫就字樣來齋領件但須有熟人引進潤筆從豐酬送諸君子當不吝教也此啓 
[第二十六號畵報出售] [  申報舘主人啓]  
　　貢獻方物國有常經此次蒙古進呈駝馬到京投報上駟院騐收纍纍數百頭繪入畫圖頗堪娱目再此次禁買合操皇上命王大臣數員恭代閱　旌旗色煥鈕鼓聲閎視平時之操演尤爲勁整兩圖俱編入此次二十六號畫報准於二十六日出售後仍附淞隱漫錄圖說一則閱者鑒之此布 
[能戰而後可和論] [  來稿]  
　　近憂子曠覽時事慞然自危㗳焉若喪籌思者累月造遠慮者之居而問焉曰今日者海國楊波生靈塗炭廟堂之上宵衣旰食樞密之司日夜在公膺疆寄而握兵符者葢莫不竭忠宣力以圖報稱而官府無山海之藏城池無金湯之固和弓兌矢禦敵而先摧猛將鷙軍望風而輙靡斯不啻奮螳臂以當車驅羊羣而飼虎也兵端一開丁壯填溝壑　弱轉餽餉商賈有坐市之嗟貧窮無謀生之路葢危莫危於今日者也先生學究天人智達今古上抒君相之憂危下奠斯民于安樂澄心緲慮獨握元機必有至德要道以處此盍集思廣益以破愚蒙遠慮者方熱香烹茗謙易閒齊乃正禁危坐而客曰業聞囿方隅之見者不足以言華夏圖旦夕之謀者不足以言春秋吾子懲海夷之內犯懼天討之無功策出萬全止戈爲武英思偉論欲聞其略而得所折衷焉近憂子於是肅然起立而言曰我朝自道咸以來各西國通商垂五十年鮮不以戰僨事以和持久意者和為懷人柔遠之道乎往者中國富強洋人負一隅而請命猶憚于戰而樂千和今日者凡屬上下地球強者主弱者附莫不來享莫不來王自唐虞五千年以來冠裳之會未有盛於此持者也中國海疆自東南以迄東北袤延萬餘里爲口岸者數十長江可通海舶者數千里為口岸者六七處是江海阨塞險要之區皆海國所視爲坦途而出入無阻者也今夫法歐洲之強國也自拿破崙稱雄以來辱國喪師而兵不稍戢戰艦砲火强盛如英猶憚之今日奪一埠明日據一城蠶食鯨吞日以為事其稱兵越南猶故智也朝廷以庇我藩封為字小保邊之至計不得不興師而問罪此兵端所以開也乃自王師失律北甯渝陷浸假而撲犯基隆侵假而攻擊馬尾是前日猶跳梁於屬地今直肆毒於閩疆雖曰武臣不能用命抑軍械之實有不敵也且夫彊塲危地也苟無堅甲利兵與徒手同有堅甲利兵而不能用與無兵同徒手無兵而謂能殺敵致果吾不信也矧我中國素爲禮義之邦修文教而不講武備其積弱有由來矣當此積弱之時不圖休養生息為自強之計而亟亟焉與强隣爲敵將盡摧其敵船使隻輪不返從此海氛永靖乎吾有以知其不能也卽使選將擇師慎守邊疆尺土不失能發舟師數萬里外犂庭掃穴揚威海外乎吾又有以知其不能也為今之計惟有遵養時晦含垢納污結與國而重邦交釋前嫌而敦舊外庶幾乎烽姻可息寰宇乂安若夫長馭遠駕盍姑待之以俟能者此目前曲突徙薪之謀為舉出所非笑者倘若窮兵黷武至焦頭爛額為上客是則鄙人所不取也敢以質之先生遠慮者囅然而笑曰吾謂子宏謀卓識將大一統之規模撫六冪而無外不圖惑於處士之横議而竟出此言也子坐吾語女今天下一大戰局也能戰而後可和不能戰並不能言和何子輕於言利乎從古治亂安危之機載在史冊班班可考黄帝斬蚩尤於涿鹿之野此為戰之始舜征有苗舞于羽七旬而有苗格宣王薄伐玁狁至於太原以德服未聞以和也自春秋之世魏絳進和戎之策而後世之言和者悉主之漢高帝困於平城與單于和親而邊防日亟迨武帝大興撻伐泐石燕然終漢之世欵關求降七鬯不驚未始非威靈有以震攝之也唐宋多主和議而宋尤甚始終悮于和為後世之殷鑒然皆中國　以戎索之地不過言語不通嗜欲不同有居國行國之異未有如今日泰西各國不遠數萬里而輻輳于中原者也且夫泰西之通于中國曷昉乎漢明帝興佛　求金人於西域始聞西有大秦之國唐遺中使索珍寳于珠崖儋耳番舶爲西人通中國之始前明葡萄牙西班牙乞地通市又　西人駐中華之始我朝龍興定鼎以來罔有內外悉主悉臣以西人精於歷學曾許英人南懷仁等入京乾隆年間西國貢輪舟以無用而却之西商索中商逋欠訟於粤之大吏曾有旨秉公斷結不准偏袒以慢待遠人即俄國邊民無故犯我恰克圖邊界猶一再致國書併遣使往聘以正其疆界且許其子弟來京入學讀書初無總攬九有併吞六合之心卽道成兩朝與英國以兵戎相見亦以洋藥流毒中國無故設立北洋碼頭皆我先大夫不能公忠體國遂以戰始以和終致貽遠人羞非和之必可恃也且夫和亦豈不可為訓哉萬國執玉帛四海仰共球天子之和也桓公九合以尊周悼公三駕以服楚諸侯之和也下此則納賄以求和割地以求和請質請姻以求和言和不一端要皆不得已甘為城下之盟而已矣固有朝言和而夕圖其國者和又烏可恃哉虎門之役林文唐公主戰而耆吳阻其議遂有江南之驚北塘之役僧親王主戰而肅愼阻其議遂有京師之震近日馬江之役苟非當道和戰未决主兵輕躁用事法人雖狡烏得據閩江而壞我船廠舟師哉若夫我朝之待法人仁至義盡如天地之覆載如父母之怙恃謂匹海皆吾赤子初未嘗有畛域之分而秦越視之也同治八年天津教民之案法人逞其邪術奸謀弱女嬰孩遭其採割凶殘者發止干數中國民人怨恨刺骨致有殺豐大烈之事朝廷不忍以小民之忿有傷睦隣之誼卒抵於法以寢其事則我之無負於法人彰彰明矣 
 
 

Page 2

 
 
越南爲我藩封與法無鐵芥之嫌乃竟利其土地虐其人民我爲申一再讓地之請悍然不顧爰不得已而出師保藩服亦所以固邊陲也邊帥懼于首禍枯亂之誅遂致蹈坐失嚴疆之咎朝廷重開邊釁曲予優容於是乎有天津之約乃我愈退讓彼益驕恣未數月而翻盟尋釁遽以舟師犯我海疆意存挾制謂我中國久習偷安能和而不能戰也我朝屢以禮讓忠信往覆誥誡誠以兵端一開兩國民生同遭荼毒之慘不忍言戰也非不能戰也今日者朝廷赫然震怒明降諭旨絕和言戰是殆天怒人怨法人之自取也乎戰事方興斷無和理吾子仰觀天道俯察人情宜毁家以紓難負弩以從軍以報生成於萬一而不謂遽出此言也信如子言滅我屬國而不顧犯我封疆而不顧燬我舟師船廠而不顧惟一意主和能保和之永無後患乎卽法國饜其欲而永無後患能使他國不藉以欺凌而復肆要挾乎又將何道以處之僕故曰能戰而後可言和不能戰並不能言和何子言和之易也[  此稿未完]  
[倫敦來電]  
　　昨日英京倫敦專發電報至本館云法外部大臣斐禮言目下已經議定將東京全境概行佔據庶越事可迅速告成云法人眞可謂大言不慙矣 
[海防續信]  
　　昨登海防訪事人來信係前月廿二日所發稱廿七者悮也兹又接到廿三續發一信云栢里也本不欲急子動手擬俟新兵到齊再行舉兵現以尼格禮也業已開兵故亦勉從其後柏里也本駐河内近己啓行大约兩軍俱當至諒山合計法兵之可以赴戰者共止九干人路徑頗多崎嶇恐非九千人所能濟事若一至諒山則由此至中國邊界路皆平坦矣尼格禮也軍中帶有造鐵路物料約可造路二十里以備裝置運道刻下海防至河内之小輪船水脚頗覺漸昻約可裝五十墩之小輪船至彼大可獲利也法人所租之輪船則俱泊於海防俟新兵到後即以裝載前進觀此則法人之於東京必將有大舉矣 
[英兵潛逃]  
　　香港有英國兵船上之三道頭忽然潛逃旋在滬上緝獲問其何以圖逸則云欲爲中國往剿法人該英人豈眞欲伸義憤耶殆亦貪辛俸之稍豐耳 
[津信譯登]  
　　天津西人來信言中國派援臺灣之德人七名近忽不願前往由烟台回至天津詢以何故則云水師船均係英國規模器械非德人所素習故不肯行未識將以何人代之也 
[香港賽馬]  
　　西歷二月二十七號係香港賽馬之期寓滬西商之樂於馳驟者昨已帶同馬夫附搭廣生輪船赴港守候想屇時竹批雙耳風入四蹄草淺沙平又有一番樂事也 
[焚燬教堂案餘聞]  
　　温州焚燒教堂之柴下榮等均經張邑尊訊問明白錄供詳報上月十九日將該犯等批解道署當經温觀察同胡太尊張邑尊一一覆訊均供認不諱惟台州老二及賣糖某甲極口呌寃不肯承認温觀察遂將台州老二掌頰數十發囘永嘉冉行研訊云 
[漢皋下雪]  
　　漢皋於上月十二日午後同雲密布朔風怒號少選六出花飛積成鵝毳至傍晚已厚至寸餘是晚寒氣砭肌洪爐無燄寒暑表跌至二十八度農人共相慶幸以爲來歳豐穰可以預卜二十一日又雨雪兼施至晚方止 
[請交兇手]  
　　前報列漢口某華捕毒毆担夫一節當將受傷人舁至仁濟醫院療治近日該担夫傷痕漸愈據醫生云可無性命之虞惟該担夫主人早經呈報清軍府關憲惲觀察因於十一日至英領事公館請將行兇華捕交出領事啊君答以該捕己禁押捕房毋庸提案十四日觀察又往索取啊君遂飭將華捕提出面爲審問後卽帶至清軍府過堂再解漢陽縣錄供聞該捕李姓武昌葛店人 
[可憐焦土]  
　　距皖垣東門外三十里地名馬家窩一小市集也向有水師炮船護衛卡房鋪户共有四十餘家上月廿五日二更後忽然失火烈焰衝天片刻之間頓成灰燼據地保報稱火從伊屋後壁外起係有人挾嫌放火所致未知確否 
[皖垣宫報]  
　　皖省官塲接到金陵電報知新任江西撫憲德大中丞於上月二十四日由金陵乘輪過皖盧藝國中丞卽諭府縣接差首邑孫尹仙坡明府已泒家丁在東門外接官廳前搭盖蓬緣恭迎憲駕矣○盧藝圃中丞於上月廿七日壽誕先期諭知僚屬概不受賀中丞之儉約爲懷卽此可見一斑 
[髀肉消磨]  
　　楚人尚鬼而信巫畏病而忌醫此理之不可解者金陵有某營官者楚産也以朔望當衙參常寄宿於某客棧先是棧有客與信府河之某醫善醫性豪喜與人抵掌作劇毋喁喁兒女子態數往就客語是日客適去某營官至卽下榻於客榻之上醫不知也上月十五日衙參畢某營官以早起仍擁被臥醫驀入揭其帳摇而謔之且曰夢黄粱耶夢紅樓耶抑昨夕有與子同夢者耶營官不解但大喝曰爾爲誰醫見非客遽加惡聲亦厲應之曰我某也爾爲誰營官未答旁一人曰此醫生也營官忽頸赤起揪其辮叱曰我不病誰呌爾來犯我朔望忌命左右速打晦氣旋有親兵數人顚倒將醫按下笞五十再問再笞如是者四醫仍默默左右知醫非司空見慣者乃惎之呼痛且乞憐於是笞至大衍之半而止醫本襲重裘戴墨晶眼鏡飛轎由某觀察處揚揚而來不意罹此旡妄嗣有人出爲調處營官尚不認孟浪正不知何以慰此髀肉也 
[怱遽可笑]  
　　金陵安品街後有小家婦年可二十許丰致嫣然與人言非所心許者不輕啓瓠犀惟與某甲囓臂甲故紈袴子以婦善温存雖使君自有婦終不若荆布裙之伉儷一夕婦待甲禾至虚掩其户而已則於燈下刺繡爲飛鳳求凰欲以媚外遇未遑計户之久未下鍵也詎狗盜者緣壁行過此遂蛇伏而入四顧得束蘆蜷其下望燈火熒熒然知時尚早屏息以待久之遂入睡鄉又久之復作鼾鼻聲甲至問婦得毋有先入爲主者平婦茫然甲亟持燭拉婦將往視纔起忽面盆觸地作鶻突嚮賊驚逸時隔院一小家亦以事女紅夫婦均未就枕驀出問賊狀婦忘情不計甲爲誰遽以與甲同燭對語至甲不能舉其名而甲亦自後躡其足始含胡掩户而散因自笑怱遽之閴忘諱嫪毒爲舍人幾蹈徐邈中聖人之禍復自嘆曰女爲悅已者容又何傷 
[秣陵命案]  
　　秣陵匯票號向祗謙吉昇一家開設綾莊巷内去歳冬間倒閉今年蔚豐厚卽在原處設局前日號内失去寳銀十八隻疑爲隨丁劉某所竊羣致誚讓劉某百口無以自解引刀自剄割斷食管立即斃命號夥照例禀請江寗賈邑尊臨騐實係自刎身死乃所失之銀次日忽從宅後土堆内起出究不知爲何人所竊惟既釀成命案業經到官諒不難水落石出也 
[漁户推仁]  
　　寗波漁户陳甲雨笠烟簑生涯不惡日前夥伴某乙臨流舉網網餘偶不小心落水身死陳照章給以喪葬之資奈夥之家屬並不感恩祗圖詐擾陳因邀集衆漁户集資會議嗣後凡遇此等事酌給妻子月錢若干其無子者寡妻貲助終身據情赴府籲求給示泐石宗太守閱禀之下嘉其仁至義盡准其所請泐石遵守禁止詐擾並行縣立案云 
[秦淮雙鯉]  
　　金陵修治道路向歸善後局委員經理赭宼亂後石板十不存一工人貪其值亷雜用斷甎巧爲敷衍又習爲龜背形式高 
 
 

Page 3

 
 
其中兩旁稍下謂易瀉水不致有積潦之虞然一經陰雨泥滑難行老稚尤不堪跬步現在層冰凝結躡足者更爲之胆怯焉○有一種爲市者不居貨物而爲人經紀出入不權子母而爲人較量輕重名曰行户行户開行必向該管布政使請帖帖由部頒分上中下三則則有定費亦有定有帖者爲官行否則爲白拉布政使歳時飭屬查騐以爲令甲亂後有似是而非之帖有久當報故之帖僅奉藩署一批卽可瞞上不瞞下種種奸謀不堪僂指江藩梁檀圃方伯深知地方州縣既不能家喻而户曉又不能櫛比而梳疏故密派幹員數人奉符四出如行巡郡國故事此亦籌餉中九經之一也○蘆課亦列維正之供上江兩縣西境所治各有洲叚數十里其課或由保甲局代徵或由洲董保包納均與淮揚葦蕩等營租章髣髴向例管洲地甲或故或革均由縣出示招充現上元縣有四處缺人願承乏是役者咸奔走恐後旣至不知何故竟如長史欣留司馬門三日不得見或曰此事雖士大夫所不齒然正如秦人失鹿惟捷足者先得之耳○新任江西巡撫德曉峯中丞於上月二十三日坐慶雲輪船至金陵駐節下關次日天甚暗風不谷而虎鳴霰不珠而鴉舞城内各大員至二十五日始詣舟次恭請聖安云○江蘇兩布政司所屬之通判一班共有九缺查兩屬之以通判需次者共有七十餘員内中毫無花樣而僅試用者居其半僅有花樣而就補用者居其半候補班候補班前竟無人焉上游每於通判缺出必向兩司咨詢開確如果通省竟無合例之員卽以同知借補現江甯之南北兩捕常州之督粮徐州之督捕皆是也○署江寗府羅觀詧長卿子雲之後勁也年少時曾依鮑爵帥紅蓮幕下如馮道之爲書記常爲爵帥所敬禮一麾出守卽膺繡豸之榮此次朱家山河工觀察又以工程提調蒙左侯相薦保二見銜以道員特用已由兵部遞回原摺故觀察聞淮安府孫太守已調補是缺卽欣欣然有喜色想冷銅卽日交卸便當憚冠于于登監司之堂而俯視大呼藥之官矣○某甲浙之紹興人其大父曾爲蜀中丞倅歷典繁劇一時有能吏之稱惟秉性貪酷而才又足以濟之半歳宦囊何止以千萬計甲父需次皖省席豐履厚日以冶遊爲事不待十年一覺揚州而十萬腰纒早已化鶴飛去甲幼孤不知讀書爲何事日偕二三惡少鬥雞走狗以爲樂比來家計益落至不能贍其妻子乃携卷來秣陵投戚好久之不合而出單衣蔽體瑟縮風雪中有識者曰此固炙手可熱向所稱爲能吏者之孫子也今乃一寒至此雅爲嘆息者久之昔叔孫爲相其子負薪致後人有廉吏不可爲之歎然如今之以能吏自命者又豈可爲邪○秣陵自交三九陰雨載途朔風凛冽至上月念六早起滕六君已惠然辱臨午後六出繽紛愈集愈厚蓋入冬以來三白之占已早應騐明　豐登定可爲三農預賀也○秣陵秋冬之際宵小繁多竊案疉出民間惶惶幾於臥不安席保甲總局章藴卿觀察因通飭文武員弁嚴密巡防每逢風雨之宵觀察嘗微服出巡以察勤惰虎旅雞人咸生戒懼擊柝之聲不絕於耳盜賊無隙可乘遂皆斂手而去閭閻十庶咸頌觀察之德不置云 
[星使莅滬]  
　　孫文起欽使於昨日傍晚抵滬舟泊珊記碼頭滬上各員咸往迎迓欽使旋起節進城至小南閏内求志書院行轅安駐云 
[巡洋遇颶]  
　　吳淞營叅戎閃君晉臣於上月下旬出洋巡緝廿五日晚巡至白塔洋面陡遇颶風狂大異常迄今已逾一禮拜尚未言旋大約須俟風　始能進口也本月巡洋輪值雷鎭戎玉春本擬初五日出洋現定明日卽行已於昨日由福山乘領港船到淞矣 
[重訊李妓]  
　　前孫漕憲派委王姓二員來滬會同上海縣提訊妓女李銀珠一事節經列報兹悉原審二委員重復來滬泊舟鐵路碼頭先行訪明各事然後會晤莫邑尊飭差着保交李到案升坐三堂會同研訊該妓仍執如前邑尊商請委員將李交官媒收管再行候示云 
[棧單涉訟]  
　　章市浩控長裕泰主張月亭串夥金順卿等抵押棧單一案前訊各情屢登本報日前張又投案控追莫邑尊升堂集訊章訴稱光緒七年十月廿四日陳清泉將長裕泰棧單一紙向我抵銀八百兩抵去後該店主張月亭意圖吞賴揑稱棧單由金遺失並未有在外抵銀情事但我寔係陳云金該伊銀故將該棧單作抵陳適有急需向我抵銀此乃實在情由求恩追究金供我一時糊塗棧單寔由陳騙去並未有串抵之事從遭騙後我卽向東人說明隨卽掛失並登申報且陳向章抵銀時章並未持單來對章稱爾登申報時陳先己抵去爾等明係串吞邑尊隨詰張月亭張稱我行棧單並未在外抵銀實由金陳二人合串邑尊謂金係爾夥爾可着薦保理直答稱金並無保人邑尊又謂金既無保人卽須着爾清理復謂金曰爾之棧單旣被陳騙去現陳已去世須卽由爾賠償金連稱無力邑尊謂棧單明明由爾取出豈容推諉遂飭責四十板仍令管押又謂張章兩人曰爾等久訟公庭　非了局可出外邀請公正人調處兩人遵諭而退金押候兩造理妥冉核 
[流氓候保]  
　　前日英捕房三道頭西捕移送天津流氓王福有至上海縣署旋經帮審委員王司馬晚堂研訊王供在英界石路天仙戯園對門開設饅頭店家中上有父母下有妻兒安分營生並不犯事求請明察司馬謂爾既在滬安分可有保人答稱現有寳成齋　鞋店作保司馬着傳鞋店主人到案果係的實准卽保去 
[修塘派捐告示]  
　　上海縣正堂莫爲出示曉諭事本年五月初九日奉藩憲札以現在寳山等處海塘續出新工應需經費已奉奏明援案自光緒十年上忙起加展兩忙每忙每畆攤徵錢五文飭卽加戳帶收等因前縣因上忙已先啓徵禀請　至下忙再行帶收嗣屆下忙開徵民間上年歉收民情竭蹶又經禀請緩至冬漕帶收以舒民力奉布政司譚批查此項工費待用孔殷本難再行展緩據稱上年被歉過重民力拮据似係實情應准緩至本年冬漕照數帶徵以舒民力仰卽遵照候開徵冬漕卽將本年上下兩忙内應行帶捐前項費每畝錢十文照數于串内加戳帶收解司撥用不准再事請緩至誤工需毋違繳等因奉此兹屆開徵新漕涂分諭册串各書加戳帶收外合行出示曉諭爲此示仰闔邑業佃人等知悉須知修築海塘係爲保衛民生起見所有爾等應完光緒十年冬漕每畝帶收錢十文務各隨漕清繳毋稍觀望自取追呼至折粮各圖田畝無米可科應候來歳徵上忙條銀再行帶收其各凜遵毋違特示 
[浦江閒話]  
　　吳金標瞿毛毛同在虹口老船塢爲鐵匠吳係長工瞿乃短雇月前瞿向吳借扛棒鉄鍬各一用後不還互相爭論上月三十日五點鐘時瞿竟邀集羽黨百餘人守候船塢門前候吳散工出外意欲兇毆幸經衆人力勸未肇事端前夜兩造又約在頭壩一豫春茶館煎茗評理約集數十人勢甚洶洶又將肇禍後仍經旁人理勸令瞿以香燭伏禮事遂寢息○前日有一野鷄馬車載客三人由江灣來滬馳至鐵路中馬忽驚躍連車滚入河中諸客拖泥帶水衣服淋漓馬車亦受微傷○有美國兩頭尖兵船停泊虹口老船塢前因火爐損壞急須更換前日遂駛入浦東耶松分廠○前夜麥總巡帶同中西各包探赴外虹口頭壩各牌九臺捉賭賭徒瞥見驚逃各包探並不追捕惟將賭具錢問帶入捕房○山東人阿羊自戳已痊早經列報兹悉阿羊在捕房傷病復發仍送醫院調治前日忽然逸去復經包探拘獲管押捕房日泒捕役解往醫院敷治俟刀傷痊愈再當解送公廨重辦 
[正訛]  
　　前報列蕪湖縣鄒雋之明府一事兹悉明府並未欠解漕米實因他事親赴金陵前言蓋傳者之失實耳○昨報快雪時晴條内寒暑表低至九十餘度句九字係二字之訛合亟校正 
[江西放賑紳士李筱浦先生致祁門縣紳士書]  
　　貴紳諸位先生閣下竊弟受敝友施少欽兄之託查放義賑于浮梁親至北鄉一帶得知貴鄉與浮邑連界　間亦被水災因推敝友施少翁無分畛域之心於賑欵内撥錢一千五百串大小新料棉衣二千四百件懇求浙湖歸安章 
 
 

Page 4

 
 
吉士明府親身擕帶自倒湖至祁門溯流而上沿途隨查隨放極貧之户每口給錢二百文無衣之老幼酌給棉衣一件凡有目前可以餬口度日者一概不給業經議定準於本月十二日自景德鎭起程頃又接施少翁來函言接得諸君子告災之信於無可爲力之中籌得第一批棉衣四千七百件據云尚在籌劃陸續批解囑弟代爲設法運交等因除弟處所撥錢衣仍照前議定於十二日動身外其上海所撥貫處之衣四千七百件係由滬附輪帶至九江由九江洋關敝友鄭吳二君籌捐水脚雇船送至饒州又由府署徐少衡先生轉運至景鎭再由弟託浮梁任小園兄代爲換雇船隻運至倒湖此衣已到九江日内卽可至鎭一俟到來卽由任小翁處專派丁役押送倒湖兹將施少翁致諸君之信專雇健足飛送前來務祈諸君於接信之後卽日議定或帶船隻或帶竹簰迅速至倒湖守候衣船一到便可點收自此間至倒湖之船價水脚及押解人之飯食川資均由弟處給發清楚尊處不必再發由倒湖以上之水脚則請尊處自行籌付可也敝友章吉翁所帶錢衣數目無多祗能散於沿河兩岸之災户若離岸稍遠及山後被災之家仍望尊處挨户散放萬勿以敝處有人散過而至遺漏至禱至禱約計諸君至倒湖之日章吉翁亦可到彼不仿沿途細問前往會晤相商一切也貴鄉張養泉兄與弟素好也另有致其一函矣怱此奉布並請均安卽盼回音不一愚弟李岳年頓首冬月初十日泐於景德鎭之寗紹會舘 
[書潘節婦事]  
　　節婦者皖涇人也涇以吳族爲著姓而氏實吳出父邑庠生悅潘氏子名棠懋者能以儒世其家遂以女妻之少值喪亂恐東西走不傷聚又以女爲章媳事既定始完卺于蕪湖年二十矣時棠懋已棄儒業賈不得志憤走入閩客閩者多所獲而棠懋竟不名一錢垂其槖以歸遂得羸疾越三年卒無子僅一女變種種纔覆額節婦視殮畢卽絕粒志甚堅家中人不得奪適其母來視見女不食者己三日急飲以水少頃節婦哭曰母胡爲也少緩須臾兒可從亡夫于地下矣今將置薄命兒于何地母胡爲也先是未稱未亡人時節婦本依其姑以活姑荏弱不知治生人産而其翁遠客兗中常消息不得通多賴其伯翁之任滁州儒學者時分薄俸以調其朝夕至是節婦痛姑甇甇每食輙不能下咽磨笄仰藥視死如歸咸以姑得免一日忽有富人子弄兒于其側兒故衣新錦襲重棉曳文襁褓于地節婦之女衣單絞經新喪憔悴益無人色啞啞欲與嬉富人子曰母近若若怖吾兒也節婦　曰吾女非鬼何怖若兒爲因念已死後正不知小妮子作踐何似由是以撫女爲命久之不得飽挈女渡江依其姒于滁州學舍姒者其伯翁之家督冡婦也姑早逝代主中饋兒女滿前且抱孫知節婦性孤介常委婉不欲以一家團聚傷節婦心而節婦殊悒悒不爲歡　一年仍挈女返蕪湖女已長大衣食益無所仰有勸役全貞閣者閣例凡入者須自以資給饔飱否則必執爨下役或爲人司汛灑方得餬口節婦如約者一月時節婦之親屬旅居于蕪者多不輕與人接而獨憫節婦之志瑩且苦相率爲請于當道適罹關觀察孫方伯以敦俗自任遂捐廉四十爲節婦養瞻倡又檄無湖儒學旌其閭于是聞風者爭以貲集且謀爲倣　息法俾無缺未成而節婦已殁此本年六月間事也憫之者卽以所醵經紀其喪而以其餘洫節婦之弱息焉嗚呼若節婦者可謂完人也矣可謂完人也矣某從服屬也聞其事略誌梗概以俟海内之司風憲者或闡而傳之以垂不朽甲申中秋後十日 
[歸期在卽恨無餞别之盡因作别意一首仍疉惜花生自述前韵]  
　　一聲河滿涙雙流風雨凄其景色秋歡聚反成巫峽夢别離又作楚江游從今鴻壽空留印此後鴛幃滿貯愁肯把舊情還記憶教儂何處不心憂[  竹平馮厚墉稿]  
[館中自歎再用前韵]  
　　花自無言水自流世情澆薄洽如秋懸壺雅慕韓康隱粗知醫理駕鶴還從子晉游半榻琴書須有託兒子學業可望有成一坏風雨不勝愁先人坆事　了深宵兀坐寒窓寂倒盡金樽不解憂[  四明竹平馮厚墉未定草]  
[寒夜偶成]  
　　畫屏深護長風侵　日催寒夕易沈皓月當牕流素影孤燈摇壁照幽吟苦凛往事情腸結歡憶今　夢境尋甘載慈萱運菽水多愁嘗　涙盈　人世嬋娟耐冷難清輝孤負玉欄杆音飛雲外砧聲切影落霜中雁　寒塞將辛勤勉挾纊海氛盪滌望舒丹敵情反覆由來事東顧扶　又欠安[  補羅山人稿]  
[孟河江霅青善岐黄術今秋卜居滬上之南晝錦里用贈七律二章以志心儀○治術從來未有窮良醫良相本同功心共澤菩提露利濟能叅造化工夫上有星皆煥采人間無處不春風先生擅回生術員鵲當年望早崇靈丹何處覓延年信道先生再造傳經世才高方問世回天術妙始叅天望竊笑庸流習經濟須知大匠賢此際盛名原早仰會看感頌滿三千[  烏程知味生未是草]  
[贈金素蘭詞史爲痴花生作]  
　　少小年華近破瓜玲瓏螺髻　雙丫憑闌含睇寂無語笑指階前夜合花宛轉珠喉喜共聞引商刻羽倍殷勤高歌白雪陽春曲韵度梁間響遏雲[  中山醉候口號]  
[二十三生辰自述]  
　　過　光陰似水流韶華虚度廿三秋情疎不作還鄉夢叙暢何妨秉燭游月下懷人思往事燈前　韻遣新愁客中滋味無聊　酒後猶添萬　憂雕蟲技　更荒唐旅館蕭條暗自傷乏米難炊嗟巧婦無錢有涙灑蕭郎平生性執知音少半廿飄零作客忙思到當年腸欲斷漫將心事寄王昌[  怡紅園惜花侍者葆青錢鋆脫稿于客次]  
[金縷曲題君秋初悼紅吟詩稿]  
　　　恨紅情减莽天涯才人同病鎭添悲感一卷哀吟驚入手珠涙垂垂如糝可共省春愁黯黯等是神傷酬痛哭算從頭詩思平昌艶還諒汝銜　憾昭　學士前身勘羡君家夫人兩字古今無忝芳草年華成絕代儘有耡金長鑱賦同穴悔從何懴釣月耕雲安素分補相思合撰滎陽範題拙句好留騐[  柳隱詞人馬相如倚聲]  
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　天祥洋行控木作頭張順記卽張桂堂由韓秀光應三毛爲中包造房屋先付過定洋一百五十元立有合同承欖詎張竟背議停工請爲提訊察斷夏領事照會黄太守飭傳張及韓應二人到案前日洋人申訴前因并稱現在不要伊做請追還已付之洋張供由韓應等荐包天祥行生理先收過定洋一百五十元其間五十元被中人分用祇有百元購料開工我已湊借銀洋墊用不少現因無力再墊須洋東付銀始可接辦並非背議停工韓應同供張包造該行房屋確是我等作中現張實在無力墊本胡錦興供在作場司帳餘供與張相同太守商之夏領事以張雖無力然已開工備料姑着偕同原中繳還洋百元俟該行另找他人接做韓應又同稱張家有田産請卽令張繳洋太守問何由知張有田産答稱有何炳卿知道太守隨飭將張押候韓應邀何到案再訊昨晨何到案稱並不知張有田産太守遂斥退仍照前斷○日前江蘇藥水廠洋人報失銀洋表練戒指等件由西包探查得侍者劉阿土曾將戒指抵錢因卽吊贓拘劉送案劉稱並未竊取銀洋表練惟戒指係由替工人交與因有急用暫押錢文黄太守飭捕房將劉帶回查明有無銀洋表練并着交出替工人昨西包探又將劉解案禀稱銀洋表練係從前失去究無實跡惟戒指的係劉　所供替工人不能尋交顯係飾詞請辦劉仍執如前供稱替工人現不知何往太守商之夏領事判劉枷號一月期滿責釋戒指交失主領去○西包探禀稱吳夢年專販蔬菜至輪船價賣帶有銅質小洋以便找價時混用前日在某輪船串西水手混用銅洋被船主察出將水手及吳交捕在吳身邊搜出銅小洋五十餘枚西水手已送英刑司判押六禮拜今將吳及銅小洋解案請辦吳供銅小洋用時說明銅質並非有心混用黄太守商之夏領事判枷號三日期滿再責二百板開釋銅洋存毁○包探孔長生禀稱瘋人張阿炳昨至飯店用膳將盌砸碎錢亦不付吵閙之際由捕拘至捕房今特送案請爲安揷張一無口供惟作發瘋狀黄太守飭差送至城内普育堂安置○朱阿明訴稱在工部局爲馬夫頭目補前用之馬夫張文中竊去馬車上皮條正欲價賣被巡捕所見獲住解案爲此投案請領張供竊意此舊皮條已無所用故偶爾擕出今只求施恩黄太守判管押一月贓抑朱領去○楊棠全訴稱開彈棉花店有相識之唐茂春竊去銀洋四元報捕獲住人贓送案請辦唐供認求恩黄太守商之夏領事判發捕房管押兩月俟滿期開釋贓給楊領 
[法界公堂瑣案]  
　　前報登天祥洋人控追新復泰租金一案昨日原告復投案訴稱該店生財裝修等均已拍賣惟剩天花板但房屋均有改動請飭照樣裝還翁太守問前曾面諭出外找尋前首開店人問明如何租下可曾找見否收租人鄔雪林答稱已轉手多家據云照價盤頂現有煤炭店來租不要如此裝飾新復泰曾嫌屋小將鋸斷五柱嫌天井小將出簷隊子截去太守問伊將裝修留在屋内爾要否答稱本已講過一切不得動摇現伊將玻璃窓拍去祗剩天花板地板並無用塲太守謂現彼等永到着包探傳諭將已拍之裝修緩日拆卸下期再核鄔等甫欲退出新復泰股東徐芝溪到案遞禀聲稱前日奉諭後經手人孫芝卿曾同收租人往詢上首據云照此裝修租下房客已三四轉手從前房主亦不是天祥現將地板等留起未拍玻璃窗雖拍去從前有除下之窗在現已　匠裝配太守問現留在屋内之物值價若干拍得銀洋若干答稱拍得洋五百餘元在房未拍之件值銀七十兩並非無人要拍寔因洋人在塲囑　留起太守請于繙譯諭知該洋人可將未拍者冉爲估計兩下各自相讓些微卽可過去况既拍之窓亦可贖還隨問徐玻璃拍價若干答稱四十餘兩太守着問拍賣人商酌將窗留起徐唯唯遵諭于君諭知該洋人洋人稱尚有東家容回去商定再倩人佔計隨卽退下鄔則稱裝修及玻璃窻决意不要須照原樣裝還太守又再三開導子繙譯謂該洋人稱倩人估計太守卽着兩造各白邀人估定下月再核○前報列邵觀德控周友堂盜賣康熙字典一案周供五十部賣與文瑞堂四十九部文信德客人餘零星賣去當傳文瑞堂主人浦鑑廷及夥陳茂生到案質訊之下認賣二十六部翁太守着將原書交案時浦陳兩人由保交案原告亦投案候示太守問浦陳可將書交案浦稱此書實已賣出當時祗便宜洋教角現若交出勢必吃虧不小陳供收買之時曾問過店主現請照定價補繳洋元太守謂前周供認賣與爾家五十部後飭包探帶周對質陳曾認買三十餘部及庭訊時浦祇認二十六部逐節减少明係逞刁現除旣認之數今日既未繳到着仍舊交保出外於禮拜二堂期繳書再核○高易洋行西人偕買辦李同新請追眠雲閣生財抵銀一案前後訊理情由均經列報此案公堂斷分十期繳清逐月一期期繳五十兩眠雲閣主婦孫蔡氏遵斷在案嗣已繳過四期惟欠找洋十五元刻富第五期西人遣夥朱某投案請催因將孫蔡氏傳到據供曾託原保人同許姓至該洋行與李秋坪商酌願一併還清請伊减讓些微李肯减三五十兩今日出外當卽劃付至找項可偕去取還太守謂爾等既在外商定儘可了結隨詰朱可有是說朱稱聞有人說過但允許與否則不得而知太守着兩造出外料理○前報載法捕房押犯逃逸一事昨獲到陳榮業王阿福并在江灣拿住出外偷鷄之顧阿宗一并解案翁太守查得王竊贓甚鉅已管押多月判重責二百板枷號一月陳亦責二百免枷旋據包探嚴頌眉禀稱此人在英界犯案英捕房尚未關提太守着責畢送去顧從寛責六十板又解送管押已久之剪給黨陳金和王阿金請判太守着各責一百板責畢釋去并諭包探現將年終恐彼等出外仍在租界犯事如在路遇見卽可拘押包探又稟稱昨日三點鐘時有小竊至吉星公客棧乘人不備毁去窓櫺八内竊衣一包及馬　叔觀察之　相兩張被探夥獲到解案旋據該棧夥周南海投訴失主趙姓在外未歸開單認領太守問趙客何處人答稱無錫人太守着將物給領該竊供湖南人姓劉名永坤本在吳淞當兵近日革出初次犯案求從寛典太守着責八十板又解積竊楊福堂據禀甫經放出昨向捕房鐵栅送食至内被捕頭瞥見拘押解訊太守以其怙惡不悛着責五十板 
[上海北市絲業會舘籌賑公所施少欽經收山東賑捐十一月廿一二日第五百十九二十次清單]  
　　莫釐翁思絜爲次媳鄭氏胎産平安願十元宋煇祖病愈元願十元朱汪氏爲子以律求身體强健不發舊症讀書聰朋以冀上進十元謝福記求母病速愈五元劉竹生病愈完願二元又爛板二元林光耀求祖母病痊二元乍浦陳迎恩求父病速痊由朱來安來三元乍浦張姓　　　愈願一元不留名二元畢大懋求母病愈二元丹徒馬慶銓求妻丁氏病愈二元○寗波禾君餘庵　募捐册昌香齋完願四元賞雨庵主二元十二珠簾池舘二元抱膝吟居　　　餘庵前因子病許願放生羊二只移助二元葉曼卿景薇史項門張氏項門王氏項韻卿五户各一元○信和泰　萬善同登昌字四千二百四址七號　常州濟　典並典中各友公助五十元甲德泰莊來○蘇州葉君楚洲託曹君蔚林募昌字一千五百七十八號册江大和同利和二户各錢五百文葉清　蔣明松二户各二百恆豐莊恆豐莊友西號湘記柏舟氏受永氏濟世山房年記民記閏記增記聯桂山房桐蔭居無名氏再生桂記柏記桐記梅記吉記素記泉記鍾記永記桂記源記汪輔堂許如記王立記汪永記北野程南號登俊堂德裕信記欣記仲記松記馮記隆茂恊記江義記程記子記雅記　國良幼記叙記　記善記五十户各一百文以上五十四户合　洋五元錢九百文又託方君重　募一千五百七十九號册敬德堂方嘯雲山舘隨安室方馥山四户各一元汝南吳錢陸百文存心堂夢花舘吳樹滋三户各五百文琢齋氏四百文吳筠章八百文查姓三百文吳樹山吳仲愷方廣茂馮邦鑑蔡馮記杏園氏吟梅山舘巴古歙巴八户各二百文方琢成姚觀德虚名三户各一百文以上二十二户合洋四元錢五千五百文又託王君頌熙葉君俊鄉募一千五百八十五號册待鶴齋王存仁堂寄園蘭記求　恙速痊印琢山五户各一元友竹居　壽託二户各錢五百文吉祥相無名氏任仁茂無名氏何永新永和布號硤石吳信元布庄張隆茂潘有號醬園九户各四百文馮蘭記　蘭舍二户各三百文阜康六百文芹香氏曹壽明棣華堂葉煥文無名氏王琦雲六户各二百文夢花館壽記始平氏靜遠堂汪起發方德輝方敦厚無名氏玉奎吳瑞記十户各一百文以上三十五户合洋五元錢八千文以上三册統合來洋二十七元錢一百文○武林不自揣齋募昌字二千七百四十號册棣華堂汪十元　記四元紀壬氏二元○剣青富春氏募昌字二千八十一號册釋過氏知非子無名氏有心無力人思補氏不書名氏三省齋修月軒紅杏山莊青蓮書屋退省齋知不足氏無名氏不書名氏蠲愆子勉力子補拙軒知足齋無名氏十九户各五角紫來軒浣月樓南陽氏但願無過四户各四角修月仙舘無力有心人力不足氏退補軒少有書巢沛國郡無名氏隴西氏清河氏椿蔭山莊如愚子求寡過子十二户各三角鋤雲老樵悟性子映雪軒愛吾廬氏學痴山人閒雲小舍無名氏　城氏無名氏正諠書屋偷閒子深柳山莊德蔭山房始平郡調琴軒澹心山人吟香書屋警醒山人沛國氏　天舍人涵和居士南陽氏頴川氏東海氏安定氏養心齋隴西氏識字布衣樂安氏勉力者無名氏頴川氏太原氏延陵氏沛國氏省身子自修居士濟陽氏憳陽氏東海氏退一步　守拙主人南陽氏但求無過氏四十四户各二角牛八氏一元以上八十户合來洋二址四元錢五百六十文由桃源箭亭居士奇來○杭城盛公舘託賦閒客募　字一千三百三十九號册存德堂行素齋張耕硯山房桑欠持室揄蔭書屋求試途平安伯平氏節省冠禮費六户各二元寄塵子求清眠酣醋三元身立居士一元○電報總局代發濟寗天津報費助賑十七元零五分以上廿一日○益友堂五十元庽潯陽孫爲亡母石恭人祈冥福九江老福興局來本洋八十元安徽無名氏　元招留寳齋許愿二元○杭州錢君仲諭　吳君怡卿募萬善同登昌宇二千四百五號册徐質初五元何昌來宗載之二户各四元章椿伯二元史縉卿吳怡卿合二元吳菊孫儲菊記儲祿記畢勉閣儲蔭記五户各一元○太倉馮君式亭募昌字三百九十三號册貧農氏黄濬侯福祿鴛鴦室有心無力人四户各一元履祉記淵淵記李　翠三户名錢四百文李嚼雪二百文以上八户共合來洋五元四開一元八開一元○邗上祝親平安人募昌字一千二百四十八號册雙桐書屋爲子求得功名存吾春齋爲女求姻二户各一元春記求妻肝氣病痊祝親平安人求　家平安二户各五角不書名二百文無名氏不留名聊盡我心力不足人陳氏無力子盡心子隨緣人陶氏九户各一百文以上十四户合來洋四元○蘇州福泰康募昌字一千五百九十八號册福來康泰記三元錢祥二二元劉正泰一元生大　茂德大何玉樹魏少莊潘碧梧汪賓照七户各半元張金生錢五百五十文陸久安高慶大二户各三百文正松坡二百五十文天生徐元利正茂祥何珍儒泰之氏益火益記許　福八户各二百文又募昌字一千五百九十六號册周信興二元陳献庭徵賢合一元戴韵松王其孝合一元金德源墅德泰合一元無名氏虚對開一元魯氏四開一元錢氏四百文裕長三百文周聲記孫記二户各二百文又募昌字一千六百號册福來康泰記三兀益楣氏半元張幼記錢五百文秋水軒三百文沈農　二百文無名氏唐厚培蔡晋生尉遲寳森查心存無名氏王隆吉王隆志丁記九户各一百文以上三册其合來洋二十三足對開一元虚對開一元錢一百文○八○漢口黄君小舫募昌字三千七十三號册恆興錢店永順庄洪泰裕晋豐無名氏五户各二千文錢存素堂助棉衣欵十八元合九八五平銀六兩一錢洋十八元○　石陳寄全盛局來銀錶一隻不書名英正月九千○廿三號吕宋票一條○鄒仁溥翁舊棉衣五十件吳連元船來乾元典楊柳塘原舊棉衣三十件○本日出售彩票五張計洋十元以上廿二日 
 
 

Page 10

 
 
[光緒十年十一月十四日京報全錄]  
　　宫門抄○川督丁奏報各屬火灾撥欵撫恤緣由片○晉撫奎奏爲查明給咨赴部片○又奏調委署各員片○湘撫龎奏爲緝私各員請將經費全數充餉片○將軍慶等奏爲特叅各官議處摺○皖撫盧奏爲書院捐欵請立案片○河督成奏爲恭報起程校閱營伍片○大臣克等奏爲陳明片○十一月十四日工部鴻臚寺八旗兩翼值日無引見○恩全假滿請安○六額駙請假五日○桂公請假二十日○召見軍機醇王○○丁寳楨片再查川省本年川東一帶六月以後雨澤愆期天氣亢旱迭據各屬禀報被灾情形經臣彚案奏報在案兹據調署忠州知州毛隆恩酆都縣知縣何貽孫先後禀報八月初八日夜酆都縣大西門外不戒於火因風猛火烈延燒入城撲救不及共燒民房一千五百家汛弁衙署一座燒斃男女三十四丁口已由該縣官紳共湊捐錢一千一百釧分别散給又據署涪州知州阮呈齡禀報八月初九日夜該州南門外較塲壩失火時值狂風大作火星四落自南門外起延至西北燒燬沿城民房鹽號廟宇三千餘家燒斃居民男女約有百餘丁口該州捐錢一千釧鹽厘局發錢六百千分别散放又據官運局總辦鹽務候補道夏旹詳稱八月初三日夜彭水縣屬郁山鎭地方不戒於火延燒民房百餘家並未延及分局各等情前來臣查鄷都涪州彭水此次火災甚爲慘烈雖經該州縣捐資撫恤惟被灾甚重恐仍不敷賑濟業經臣委員前往逐一勘查並飭酆都縣於該縣貨厘項下提撥銀一千二百兩涪州在於重慶厘局撥銀一千兩彭水縣由官運局撥錢二百四十千文各按被灾户口分别輕得情形妥爲散放用示體恤以廣皇仁再此次猝遭火灾實屬人力難施委非該州縣等撲救不力可否仰懇天恩免其照例議處出自逾格鴻慈所有酆都縣涪州彭水被火撥欵撫恤緣由謹附片陳明伏乞聖鑒訓示謹奏軍機大臣奉旨覽奏被災情形甚重殊堪矜憫著該督卽飭地方官詳加查勘妥爲撫恤毋任失所餘依議該部知道欽此○○奎斌片再准吏部咨光緒十年閏五月十七日奉上諭太僕寺少卿馮爾昌奏遵旨保洊人才一摺前廣東連州直隸州知州曾紀渠山西右玉縣知縣隋聿修直隸古北口叅將許春浦着該督撫查明事蹟出具切實考語送部帶領引見欽此欽遵知照前來臣查署大同縣事准補右玉縣知縣隋聿修清廉誠篤辦事實心歷任繁區民情愛戴洵屬結實可靠之員不愧保洊當將大同縣篆務委員接署飭令該員交卸起程兹據交代清楚禀由藩司轉詳給咨前來除給發咨批送部帶領引見外理合附片陳明伏乞聖鑒謹奏軍機大臣奉旨吏部知道欽此○○奎斌片再署潞安府知府周惺龍調省差委遺缺查有新授太原府遺缺知府杜崧年堪以署理澤州府知府蔣宗啓病故遺缺查有候補知府何葆恩堪以署理汾州府同知吉昌調省差委遺缺查有陽曲縣知縣李義銘堪以調署所遺陽　縣知縣係省會要缺酌委截取知縣白昶署理未到任以前委候補知縣李藴芳暫行代理署鳳臺縣知縣伐熙請假遺缺查有大同府通判豫臨堪以調署襄垣縣知縣李汝霖丁憂遺缺查有沁源縣知縣董餘三堪以調署又潞城縣一缺地當邊界緝捕緊要該縣知縣程達天辦理未能裕如查有石樓縣知縣曹鑅堪以調署所遺石樓縣一缺卽以潞城縣知縣程達天調署據署藩果兩司會詳前來除檄飭遵照外理合附片陳明伏乞聖鑒謹奏軍機大臣奉旨吏部知道欽此○○龎際雲片再臣前請將鹽務緝私經費全數充餉仰蒙聖恩允准温諭褒嘉跪聆之餘莫名感愧當經轉飭照數提存聽候撥用兹據署布政使孫翹澤鹽法道郭從矩會禀該司道等渥蒙幬載報乏涓埃每自憾無家可毁少紓君父之憂自請以緝私經費儘數充餉稍伸悃忱統計藩司鹽道緝私經費按引扣算難以預定準數而每年司道兩署約各有五六千兩上下又據長沙府知府高萬鵬禀稱府署緝私經費每年約銀一千六七百兩該府一介儒生受恩深重圖報無由亦請將此頊經費全數移充軍餉均自本年冬季爲始由督銷局按數提扣解歸司庫專欵存儲等情分别具禀前來臣查該司道府均請以緝私經費全數充餉因目擊時艱出於至誠綜計每年亦在一萬兩以上雖涓滴之水無益江河而按歳扣收欵實有着自應俯如所請以遂其急公之忱再湖南現在引銷淮鹽引地如岳州常德辰州三府及所屬各縣亦皆有緝私經費或自願全數充餉或酌留堵私費用應聽自行酌核禀辦除俟禀覆齊全另行彚案奏報外所有藩司鹽道及長沙府緝私經費自請全數充餉均自冬季起由督銷局扣收以歸畫一緣由謹附片具陳伏乞聖鑒訓示謹奏軍機大臣奉旨覽奏已悉孫翹澤等均屬急公可嘉着照所請該部知道欽此○○奴才慶裕裕長跪奏爲特叅監犯夥同反獄脫逃全數追獲被拒格傷首犯致斃請旨將疏防各官議處恭摺仰祈聖鑒事竊據通化縣知縣張錫鑾詳稱光緒十年八月二十日申刻該縣典史沈謀成帶領家丁王祿刑書萬成業等携帶木棍赴監收封獄門甫啓監犯傅添得崔海楊椿閻慶子進海白凡英等六犯各已扭斷刑具乘势奪門闖逸該典史與王祿等向前攔阻傅添得用扭斷鈇鐐將王祿拒傷楊椿白凡英亦卽奪棍拒毆與崔海等一同奔逃經該縣聞知趨見飭將獄門鎖固堵守一面會督營典兵役追捕卽在城内拿獲楊椿閻慶于進海白凡英等四犯並在城外追獲傅添得崔海二犯兵役拘拿時被拒格鬥互有受傷該縣訊據傅添得供認因犯重案畏死情急起意商同崔海等各將刑具扭斷乘放封之際奪門反獄脫逃拒捕格傷屬實訊之崔海等供各相同遂將各犯嚴加鎖固還禁後傅添得因拒捕被格傷重於二十二日身死詳請委員勘騐由該廳道轉報前來奴才等查傅添得係聽從二胞兄用信謀毒三胞兄傅添祥身死並用繩勒董李氏致死滅口棄屍不失犯案罪應　遲業經訊詳尚　審解之犯寉海係夥同王得强姦處女張小拴已成並將該女之曾祖張傑綑縳受驚身死楊椿係謀殺樊泳富身死均擬斬候具題聽候部覆之犯閻慶係用鐵斧故殺沈果甸身死于進海係放洋搶故殺周仲起身死均審擬斬候白凡英係用刀富傷王得增身死審擬絞候俱經題准部扎入十年彚審之犯該有獄管獄各宫於此等重犯監禁在獄不能小心防守致令脫刑奪門反獄逃逸拒傷兵役並將首犯傅添得格傷致斃雖事起倉猝未及先事預防迨事後親督兵役卽時悉數捕獲尚知奮勉第事前疏忽之咎究屬難辭其刑禁人等有無知情鬆刑賄縱情弊亟應澈底根究以昭愼重相應請旨將有獄官通化縣知縣張錫鑾管獄官典史沈謀成仍交部照例議處此案人犯皆兇惡性成若提省審辦恐道途遥遠疏脫堪虞擬即就近飭發東邊道提審照例分别擬辦以期妥速除咨部將閻慶于進海白凡英三犯於秋審册内扣除並委員勘騐飭提審辦外理合恭摺具奏伏乞皇太后皇上聖鑒訓示遵行謹奏軍機大臣奉旨刑部議奏欽此○○盧士杰片再安徽省城舊有敬敷書院凡皖籍者皆得與考自兵燹後重行興復諸生得資觀摩而童生曾未之及懷寗縣爲皖省首邑人文蔚起視昔爲盛經邑紳議於城内南隅添建鳳鳴書院專課本邑生童估需工料錢六于串就地勸捐辦理據報於光緒二年二月開工次年三月工竣定期開課並詳撥洲租以資膏火近因該書院投考生童較多經費時慮不敷有邑紳陝西布政使葉伯英捐助銀二千二百兩江蘇候補道汪福安捐銀五百兩前署直隸南皮縣知縣徐爾秦捐銀一百兩現任直隸棗强縣知縣吳傳紱捐銀二百兩總共曹平銀三千兩解送來皖發典以週年一分行息閏月不計此項息銀專爲本邑鳳鳴書阮月課膏火之需不得擅動本欵請奏咨立案並勒石書院以垂久遠由署藩司張端卿核明轉詳前來臣查該紳等情殷桑梓惠及士林慷慨解囊以成善舉均堪嘉尚所請奏咨立案之處係爲愼重公欵起見除咨户禮二部查照外謹會同兩江總督臣曾國荃安徽學政臣徐郙附片陳明伏乞聖鑒勅部立案謹奏軍機大臣奉旨該部知道欽○○成孚片再河標中左營城守四營均駐濟寗州奴才今春到任後因時屆桃汛卽赴兩岸周歷勘工繼以督防大汛未克前往校閱營伍兹已節逾霜降兩岸工程悉稱平穩謹將應辦來歳守修事宜責成該道廳等預爲妥籌料理奴才擬於十月中旬由汴起程馳赴濟寗州調集營伍校閱考騐並勘估運河工程籌辦漕運盤查運河兗沂兩道庫欵另容次第奏報理合附片陳明謹奏軍機大臣奉旨知道了欽此○○克蒙額等片再查綏遠城現有營務文案翼長二員委員四員係經前任將軍奏准添設當由本城八旗恊佐領等官内派委今偹調馬隊官兵既已奉調出防係由總統馬步兵勇大臣都統善慶分撥駐扎無須該員等隨隊前往相應奏明裁撤飭令各歸本任及原衙門當差以節餉需理合附片陳明伏乞聖鑒謹奏軍機大臣人奉旨該衙門知道欽此 
 
