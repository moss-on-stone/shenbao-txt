# 1917 - 318 - 4916084

 

Page 1

 
 
   
 
 

Page 2

 
 
時評 
[段内閣再辭職（冷）]  
　　段内閣再辭職勢必不能復留矣雖然今日之關鍵不在内閣之辭職不辭職而在調和之條件之能成不能成也 
　　更進一步言之不特調和條件之能成不能成猶在各方面之能停戰不能停戰也今之用兵兩方果能統一其主張與否此我所深疑者也苟一方停戰而他方面仍有戰事則雖成調停之形式亦不過暫時事耳 
命令 
　　十一月二十日大總統令周道剛加陸軍上將銜此令 
　　又令陸軍次長徐樹鍔呈請辭職徐樹錚准免本職 
　　又令特任張瀾爲四川省長此令 
　　又令財政總長梁啓超呈吉林財政廳廳長唐璣銅請部任用應請免職唐瑞銅准免本職此令 
　　又令任命劉彭壽爲吉林財政廳廳長此令 
　　又令財政總長梁超呈甘肅財政廳廳長雷多壽 
調部任用應請免職雷多壽准免本職此令 
　　又令任命袁毓麐甘肅財政廳廳長此令 
　　又令任命范治煥爲財政部司長此令　　又令任張弧爲僑工事務局局長此令 
　　又令財政總長梁啓超呈廣東財政廳廳長田承斌應請免職田承斌著免本職此令 
　　又令任命黃孝覺爲廣東財政廳廳長此令 
　　又令任命胡鄂公爲廣東潮循道道尹此令 
　　又令財政總長梁啓超呈太平關監督汪嘉棠請免本職汪嘉棠准免本職此令 
　　又令任命馮應楷爲太平關監督此令 
　　又令内務總長湯化龍呈廣東粤海道道尹任祖安應請免職任祖安准免本職此令 
　　又令任命唐恩溥爲廣東粤海道道尹此令 
　　又令内務總長湯化龍呈僉事吴凌雲現任參議院議員應請免職等語吴凌雲准免本職此令 
　　又令内務總長湯化龍呈請任命陳溥賢爲僉事應照准此令　　又令何福給予三等嘉禾章此令 
　　又令兹修正褒揚條例公在之此令 
專電 
　　北京電段辭呈昨晚聞己上徐樹錚辭職未挽留即日照准 
（二十一日下午五鐘） 
　　北京電馮責段對各方面布置妥洽方准卸任段因召張倪等來京面達自辭理由免生誤會大約尚有兩三日猶豫俾應代 
 
 
 

Page 3

 
 
　　者從容準備（二十一日下午一鐘） 
　　北京電王士珍不肯直接繼段擬先以陸徵祥代（二十日下午八鐘） 
　　北京電段先辭陸軍係徐世昌主張陸宗輿田文烈將入王内閣亦係徐薦官僚紛向徐運動政治中心移於徐宅 
（二十一日下午五鐘） 
　　北京電段辭意完全决定並先與倪嗣冲張懷芝疏通聲明不得不辭毋庸反對（二十一日下午五鐘） 
　　北京電段辭總理職聞己照准定總理兼陸軍王士珍外交陸徵祥内務田文烈烸軍劉冠雄留任或薩鎭冰其餘未定但此爲過渡内閣云（二十一日下午五鐘） 
　　北京電王士珍今日到陸軍部參謀部將由陸錦代理 
（二十一日下午五鐘） 
　　北京電馮再電南軍停止進行（二十一日上午十一鐘） 
　　北京電鄂電王督己派鄂軍第三旅出防上游長沙附近土匪與潰兵騷擾武岳間電報己斷（二十一日上午十一鐘） 
　北京電閩軍援粤旅長臧電陳炳焜率四十六營攻潮梅甚亟速派援飛令贛省派兵接應一面由馮電陸戒陳停止停行（二十一日上午十一鐘） 
　　北京電馮又嚴電川周道剛停戰（二十一上午十一鐘） 
　　北京電和議條件中之國會問題南主復售北主改選所差祗此（二十一日下午一鐘） 
　　北京電四督發電一致行動鄂以鄰湘己戒嚴贛蘇直將繼 
（二十日下午六鐘） 
　　北京電王陸長之第一令即使 
各省一律停戰磋商善後 
（二十日下午六鐘） 
　　北京電閣議除湘督提譚延闓外結束未了案（二十日下午八鐘） 
　　北京電魯督張懷芝專車來京倪亦將繼至（二十日下午八鐘） 
　　北京電關税四百萬兩梁財長商外交團撥濟京餉 
（二十日下午八鐘） 
　　北京電外長汪大夑准辭陸徵祥繼段病假以陸代（二十日下午八鐘） 
　　南京電張敬堯派張孝武魏青岑來甯商徐防王正廷趙世鈺由滬來晤李督聞爲調停時局漢口杜鎭守使啣王督命令午抵甯陸榮廷代表龔政晚車回滬（二十一日下午八鐘） 
　　北京電王揖唐那彦圖謁馮請示臨時參院際此時局何以自處馮答我未便干預 
（二十一日下午鐘） 
　　北京電李耀漢態度全夑 
（二十一日下午五鐘） 
　　北京電公府統率辦事處成立國務院參陸辦公處移入 
（二十一日上午十一鐘） 
　　北京電馮面囑梁再緩五天交卸財政長有張壽齡說（二十一日下午一鐘） 
　　北京電王占元電告收拾退兵辦法暫令分駐外縣静候收束如不服從即以軍法從事 
（二十一日下午一鐘） 
　　北京電吳光新退宜昌（二十日下午八鐘） 
外電 
　　北京電熊希齡今日代表政府簽定運河 
借欵洋六百萬元以九十發行七釐起息自第六年起選本限二十年償清日本出二百五十萬元（二十日）大陸報 
　　北京電今晨段總理再上辭呈各部總長中張（國淦）曹（汝霖）范（源濂）劉（冠雄）四總長暫留任軍後轉内閣决定爲止其餘各部以次長代理之（二十一日） 
　　北京電昨日王士珍以陸軍總長之名義對五占元電述中央事情即任命王占元爲討湘總司令（二十一日） 
　　北京電元首對於段總理之辭職祗許給假數日令王士珍暫代並擬即於是期間内着手組織後繼内閣惜王士珍允代總理與否尚未定（二十一日） 
　　北京電據政界消息最　之某氏所談謂王士珍組織内閣將羅致民黨之孫洪伊王正廷等以爲調和南北地步（二十一日） 
　　北京電昨日總統府開軍事會議對於南方仍主武力解决（二十一日） 
　　北京電財政總長决定任田文烈（二十一日）　　廣東電陸榮廷己允任廣東督軍但由莫榮新行督軍之實務陳炳焜己任爲廣西督軍於本日（二十日）啓程赴梧州陳氏即擬留駐梧州云（二十日） 
　　漢口電湖北督軍王占元因鑒於北京之政變及湘省北軍之戰敗竭力主張兩軍停戰南北調和之不容稍緩與江蘇直隸江西安徽河南浙江各督軍及上海護軍使聯名通電有所提議昨日己接陸榮廷復電贊成停戰及調和己通電各路護法軍司令官令停止岳 
州之攻擊請速示調停條件（二十一日） 
　　漢口電督軍王占元因加緊岳州之防務特將防禦方略開示武岳總司令王金鏡同時命新堤第三混成旅與通城縣互二混成旅任岳州方面之防備又派武昌第二師砲兵一營前往岳州（二十一日） 
　　漢口電湖北督軍王占元爲調和南北問題發緊急電報於中央政府及西南各省現正盡其全力從事運動中第一軍總司令王汝賢於十九日晚間乘武岳火車抵漢即北上副司令范國璋及安武軍司令李洪成皆移駐岳州多數北軍亦留駐岳州（二十一日） 
　　北京電運河借欵契約於昨日下午三點鐘由熊希齡與西姆斯開理商會代表蓋印其内容借欵計美金六百萬元利息年利七釐償還期限二十年以開拓地及其他租與運河通航税等爲擔保工事由西姆斯開理商會包辦開後區域限於山東直隸兩省九折付現其中三百五十萬美金由美國出售債票二百五十萬美金由日本興業银行出售債票契約共有十欵（二十一日）以上東方通信社電 
　　東京電吉長鐵路因己改訂條約决定自十二月一日起由南滿洲路公司管理經營（二十一日） 
戰電 
　　羅馬電半官公報云敵軍既在菲里拉山與土巴山進狼攻乃於意軍所守陣線各地點相接觸今數處敵軍人數漸衆聞其步砲隊己向四面進發今後敵軍或將大舉疾破意軍兩翼以圖圍困意軍或依序徐戰以疲意軍或艱 
行施於凡爾登之戰略接續痛擊三者必居其一惟敵軍於近今戰役損失甚重當悟意軍非後因乏抵禦力而瓦解敵軍現正調集重兵戰品旦夕將從事大戰章軍刻亦作應付之準備云（十九日） 
　　倫敦電巴力斯坦公報云英騎兵己於星期日佔據距耶魯撒冷西北十二英里之貝土里太太英步兵昨進抵距耶魯撒冷西十五曲里之陣綫（二十日） 
　　倫敦電外交大臣貝爾福氏今日在下院宣稱俄國極端派似己完全控制彼得格勒與莫斯科惟大局今仍混沌英國大使己可照常通電 
（十九日） 
　　倫敦電財政新聞紐約訪員電稱英美己議定向美國銀礦公司購銀一百兆兩美國用四十兆英國用六十兆英國擬每月以五兆兩供給印度以固盧比市價（十九日） 
公電 
　　重慶總商會及各團體通電大總統國務院除雲貴外督軍省長暨各法團報館均鑒川難發生黔伺臥榻周督吴使力主和平迭相勸導黔督亦屢電聲明中立此間信之不疑乃黔軍突於十一號晚出其不意三路進撲重慶在距城二十餘里三百梯地方擊斃國軍石排長猛攻老　黃葛蝁及南城坪一帶砲擊隆隆震耳全城鼎沸婦儒悲號幸頼國軍抵死抗拒慶戰三晝夜始行退却現猶在全山堊激戰城中時聞砲聲同時又復分襲江津及重慶上下游各鄉場川秦各軍分頭抵禦漸有轉機溯厥禍源咎將誰歸乃閲報載黔督銑電中央轉誣釁自淪開變更事實淆亂觀聽竊恐傳聞貽誤爲此據實電陳伏望主張公道速弭兵機以救危局不勝迫切待命之至重慶總商會汪德董温仁椿曾鼎勛古秉鈞議事會周辛錦劉特逹教育會周家楨勸學所温嗣良圑練總局陳介白文炳暉魏文　胡爲治襲時行楊成棟城廂圑防總局趙城璨蕭岳崧杭樹南卓景澍三里公益事務所傅炳文張尚儒徐昻裕公欵收支所覃樞袵文鑑湖申家樹牟兆麟等同叩 
　　孫洪伊覆四督軍電天津曹督軍武昌王督軍南昌陳督軍南京李督軍鈞鑒巧電敬悉公等以利國福民之心肩排難解紛之任熱誠毅力欽仰莫名自段氏當權摧滅國會蹂躪約法張皇武力威壓國民變亂相尋國本岌岌欲安大局必絶亂源竊查海軍獨立以三事自矢宣言擁護約法恢復國會懲辦禍首滇桂粤湘出師通電其主張亦大略從同蓋共和國家全以法律爲根據舍棄法律别無調停之可言謹舉概略如下一罷免段職二恢復非法解散之國會以維持約法三懲辦倡亂之倪張以上各大端如能解决則川湘諸省内部各問題凡關於一隅者亦自不難就緒也愚昧之見伏候卓裁孫洪伊叩　 
要聞一 
[西報論北京政潮之原因] 　　 
　字林幾十七日北京通訊云近數星期來都人談及段内閣輒摇首興嘆惟鮮有逆料其即倒者今段内閣居然倒矣其最近之原因恍若晴天霹靂倐如其來日前英文京兩載傅良佐辭職之消息翌日該報謂傅己由長沙遁走湘中各縣則傾向北京者多己宣佈獨立北軍總司令王汝賢請停戰議和段乃辭職云云以上諸説及今觀之確爲事實綜之倒段内閣者即段遺赴湘省之自己人也北軍在湘毫無成績人皆知之惟北軍竟傾向南方當屬創聞吾人欲稍知時局眞相當廻溯段氏推倒張勳奏凱入京之一幕叚起兵逐張異常敏捷適合時勢之要求段既成功大權在握苟臨機應變慮事周詳則段定可爲國人所愛戴其時段之責任應立即　佈新國會之選舉俟國會召集時即一面報告其政狀之經過一　辭職讓賢如是則段之舉動定可爲人所其論而全國信任燫必屬之矣詎設不焦反以叛督圑之政策爲政策召集臨時參議院以編憲法南方要求依據約法之解决段置不理且還傅良 
佐率兵督湘與南方挑釁段欲威迫全國屈從其個人意思之態度遂逐漸明　國内之士固有主張强有力武人政府最宜於今日之中國者夫統一政府誠爲必要之圖苟有能爲之者雖取法過於專擅亦可爲人所曲恕然而政府欲令圑服從必先自立於可告無罪之地位而後可如欲逾越憲法範圍亦必具改良國事之誠意明白顯著使人不疑其濫用權力以求私利而後可今姑定段之意旨純粹潔白只知國家幸福而無他念但其手段亦大錯矣指派臨時參員以騙憲法之政策與南方所期望者絶對不能融和乃段剛愎行之適以激南方之怒而促成其倒叚之要求若當此時除段内閣確有辦事不糊塗與愛國之表示則威　南方迫其服從之舉動仍可求諒於天下奈段内閣竟無此表示也滙率不利當道猶向日本商定借欵世人聞之莫不訾爲害國仰頼外資以供軍費苟政府而注重和平者何至有此而軍械借欵牽涉鳳凰山鐵礦之管理權者尤爲世人所唾駡焉段内閣不恤犧牲國家之前途以求吸收外資供其摧殘政敵之用凡旁觀者莫不知之綜之段内閣之行爲似不欲博取國民之歡心但故意速其解體如北洋軍人派分直皖互奪大權而進步交通兩系又勢若氷炭各爭財政善通言之交通系交結皖派欲藉用兵政策以達其專權發財之目的進步系以財政總長梁啓超爲黨魁傾向直隸派主張依據約法與南方和平解决是以北京方面意見極爲參差叚内閣之倒戮是故也王汝賢之入湘乃傅良佐所吸引以達叚氏目的今何爲反戈相向乎此中原因今無所聞第不難推测知之蓋馮段二人本互相争雄迨張勳既敗馮段不爲政敵則當爲政友二者必居其一遂勉强交歡惟馮孜孜焉在長江流域安插其夾袋人物段不得己乃聽之馮不主張用兵南方惟段濫借外欵竟胡施行威迫南方之政策至於他人之感若何非所計也長江諸省雖不贊成南方之態度然極不以用兵政策爲然及借欵事起乃漸謀反對卒有限制段氏之切實行動始則不允派兵入湘繼則以調人自任而表示其傾於南方之同情凡此舉動其爲馮所運動殆無可疑上星期中長江三督軍確否以哀的美敦書遞交政府雖不能知但關於湘事軍械聯盟及其他借欵事件三督軍近曾責問政府固事實也王汝賢之特異行逕豈爲良心起見而棄其主張歟抑見風勢不順而有此轉柁之舉歟要皆無足介意蓋湖南與長江流域之空氣極與段内閣不利王汝賢亦不　順其趨勢而己 
[一部仍辭職與段内閣前途] 　 
　　内閣督任後叚總理及其左右主張積極進行挽回　約其第一步在保府院之融和謀内閣之統一面因現在閣員步調不齊於是有一派運勳設法更組成强有力之内閣以貫澈最初之目的目下政局之重心頗似在徐世昌而梁湯諸氏之辭職即因覺悟前途之困難也先是日前内閣總辭職經公府會議時總統之一度面留段總理己打消辭意似内閣從此又可以不至動摇矣然總理雖留而閣員辭職之議仍未打消財政總長梁啓超内務總長湯化龍教育總長范源濂司法總長林長民以前次段宅會議時實主張從事調停謂時局如此不能再用武力以致收拾愈難因是段總理始以戰事進行之難具呈辭職今内閣留任主戰方針繼續進行四總長自認爲政見不合有辭職之意而梁總長以財政之與軍事關係尤重昨己决計先行單獨辭職並聞今日即將赴津而湯范林三總長亦將步其後塵連袂辭職聞段總理亦將爲一度之慰留如不可留即須另選繼任者改組内閣將來之閣員必爲徐世昌所汲引之北洋派又謂繼任之財政總長有陸宗輿之説如是則内閣之中仍有一番變動也但昨日公府軍事會議時有先爲局部停戰之傾向而交通總長曹汝和議則彼即將辭職是閣員之辭職聲今己極盛然據一般人擋測段總理之繼續武力政策主持極堅曹之辭職説不過表示附和主戰之意必不成爲事實而研究系四總長之去恐不可免且將繼任之人必以屬於交通係者可居多數蓋近日對於段總理之外交政策軍事 
政策表示贊成者多屬該系也 
　　梁湯諸閣員單獨再提辭呈表面上似無關全局然一髮全瑞息息俱有關係某京報對於此層頗有紀載爲録如次以備參證任公爲段氏辭職之日首倡連帶辭職之人前日公府會議之結果己將總理及其他閣員辭呈退回似不至爲單獨辭職之舉抑知任公固深知此後政局必有絶大惡潮洶湧而起即財政方面現因中央命令不行之故亦無可改善之希望故以責任言亦在應行辭去之列而以後財政須由軍界人物管理方能得手之言亦任公認爲理由之一由此以觀前日公府會議結果段總理雖己暫留而實際上對於以後辦法尚恐未曾確定即以今日之命令而論（責成王汝賢懲　傅周）吾恐湘事亦未必得手王范亦必聽命就令王范聽命而此後類似王范之軍人隨時皆可發出同樣通電亦隨時可有類似通電之行爲吾輩雖不必追究主使者屬於何人但令有此事實即足以掣段内閣之肘而授反對者以反對之機然則梁任公之單獨辭職或亦警告段氏及其他閣員使其有所覺悟歟總之當此次政潮未起之時吾人己知其醖釀積蓄之經過所以不願直筆者慮蹈挑撥之嫌亦恐世人以察見淵魚責我今則此等惡劇業己開第一幕吾輩亦無從爲之諱飾今第一幕略己告終矣不久必有第二幕之出現近則泱旬遠則期月殆無可以幸逃於吾人眼簾之外者今任公輩己决意辭職矣公等閉目細思此後政局應有何種之現象當可十得八九而昨日召集軍警談話之實際究有幾何亦可不煩言而解矣云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[ 留段後之府院重要會議]  
　　總統於昨日（十八）午後二時召集京中各軍官在懷仁堂舉行大會議反取决和戰方針計列席者七十三人如陸軍總次長參事司長等參謀總次長局長等將軍府將軍參軍段警備司令李步軍統領馬督察長南苑師長於二時三十分開議由大總統宣言宗旨聞大總統首述值此時局多艱段總理萬不能去云云繼又對於各軍官切實誥誡一番大致大致以現在湘南仍須繼續討伐全國軍人尤須用命且克敵致果本爲軍人天職以軍人而主和實爲有忝厥職云云各員略有討論計分三種方針一種即貫澈武力主張一種係先戰後和一種係先爲局部之停戰漸及講和聞第三説較爲有力即王士珍之主張三時許各軍官先行退席者五十八人總統指定留十五人再開密議聞會議結果决定由政府嚴令西南各省迅即將出發軍隊撤回聽候中央持平處分自不乏和平解决辦法倘抗不遵命惟有以武力解决聞總統尚待與段總理會商後再行决定又聞最後列席者有將軍府江朝宗吕公望張鳳翽胡景伊等八人段總理未在内係由總統報告經過並决定湘事辦法即昨晚命令所發表者此外聞無何等重要决定 
　　昨日星期日本爲休假之期段總理向不到院因湘省軍事問題亟待解决特臨時召集特别軍事會議到會者爲王士珍段芝貴及陸軍徐張兩次長及高級軍官數人閣員中亦有數人列席至十句鐘段總理亦蒞院親自出席（星期日總理到院此爲第一次也）至討論情形關防異常嚴密無從探悉據另一方面消息云湘事有請段芝貴出任調停之説又聞段總理以西南時局亟待解决特於昨晚九點召集全體閣員在府學胡同私宅會談直至十二點半始散聞該項會談係對於湘事有切實磋議其磋議之要點仍主戰非戰勝後不能言和蓋不如此而言和恐南方之要求更大也至王汝賢此次主張調停其確因雖未能明悉因此一舉士氣大挫實咎有所歸昨日命令暫不予以處分原冀其再鼓士氣幸而獲勝仍可將功贖罪惟湖南督軍則决不以畀王如此若王仍不能奮勇進攻則第八師師長一席或以王汝勤替代亦未可知並聞談次段總理曾慰留梁湯兩總長不可遽辭云云 
[臨時參院尚預備開議]  
　　左内閣辭職聲中臨時參議院之進行暫爲停滯且外間傳聞某督有解散之請故王議長之談話亦有不得己而解散之觀然内閣留任則大政方針之一之臨時參議院亦必仍舊進行故昨今以來該院又爲開議之預備矣昨日以議長個人之名義通知各參議員定於今日（十九日）下午一時在該院休息室開談話會研究規定大會之日期並預備茶點以欵與會之議員參議院秘書長己定王印川前經報告昨聞又發表秘書王澤攽楊潤張僧鸞鄭延鑑史啓藩五人秘書廳組織决定五科上列之秘晝五人即主任五科事務其支配大至致己定王任文牘科長楊任議事科長張任速記科長鄭在會計科長史任庶務科長並聞定今日接收籌備處文件器具秘書廳即將完全組職成立矣 
[傅周到京之所聞]  
　　傅周二人免職查辦之令昨晚己經宣布昨日午後三點有人在長辛店車站見該處下車之頭等客六人有傅良佐周肇祥吕鑄危道豐等又有護兵隨員五十餘人亦於該處下車其後再行登車者二人係持傅函面謁當軸大概先行疏通然後傅等再來京也據傅氏之隨員某告人傅實係被逼去湘决非潛逃且欵項己交漢口軍需局本可毅然來京恐當軸誤會故先行請示言之若振振有詞者是否如此查辦之後當可明白至昨日晚間則聞傅周二人業己抵京蓋在長辛店曾以雷話向北京詢問入京可否無事回電囑其前來也自此以後當在查辦時期中尚望政府所派查辦之委員一無瞻徇耳再者昨日明令免傅良佐之職而王汝賢只爲暫時代行字樣湖南督軍自當另行簡人聞當局之意擬令段芝貴氏爲繼任者現正在商酌中蓋俟各當局之意見一致即可决定矣 
[唐督軍由滇出發之情形]  
　　自督軍圑獨立解散國會後雲南省首先宣布自主唐督軍本擬早日出師北伐旋因滇處極邊防務緊要暫爲留駐二三月籌防一切近以北兵紛紛南下兩廣既己出師雲南詎可落後乃先後發出六靖國軍四混成旅兹以時迫勢逼不能不親身出發乃於十一月四日統率大軍由滇出師是日各機關職員均出城至狀元樓歸化寺等處歡送各學校學生及軍隊自東嶽廟附近起直排至高埂龍王廟外沿途設觴路餞者有雲南省議會報界聯合會雲南總商會四川同鄉會國民後援會某領事某某機關等十餘處及督軍經過南城及歸化寺時均照陸軍禮節施放砲十九發省垣居民舖户一律懸掛國旗南門一帶並有懸燈結綵者午間十二時許由府啓行至東嶽廟外督軍即下馬步行凡歡送之軍學各界督軍均行舉手禮相還是日同行軍隊僅警衛軍第一大隊及佽飛軍全隊騎兵憲兵各一連某餘則在先後出發蓋恐沿途之旅舍狹窄不敷居住也是日自馬市口以至狀元樓沿途參觀者眞有萬人空巷之勢由狀元樓至歸化寺約長十餘里均爲軍隊學生站滿人民來往者亦絡繹不絶 
　　雲南自今年夏末宣布自主之先即就滇改編六靖國軍四混成旅均己先後出發到川者者甚多近因南北戰事開端湘省北軍紛集滇省爲首義省分亟應派兵援助故唐督軍未出師之先二日派第五混成旅全部由趙式銘統領於十一月二日由滇出發是日唐督軍及各機關人員均赴狀元樓歡送 
　　章太炎氏此次經孫中山氏派爲全權代表來滇與唐督軍面商出兵計畫到滇之後與唐督軍一見傾心感情極洽當經唐督軍敦聘章氏爲滇黔聯軍總參議官亦己於十一月四日與唐督軍由滇起節赴川矣 
　　此次唐督軍由滇出師取道滇屬嵩明馬龍宣威各縣及黔省威甯畢節入川之永甯瀘州入重慶北伐然經過地方唐督軍體念物力艱難不准地方官紳稍事供張一切貪用均係自備照價發值昨己通電飭遵矣 
[川東南戰事紀（重慶通信）]  
　　叙瀘兩地之近情川南榮威兩縣自貢兩井現均爲川軍第二師第三師佔領約第一師會攻叙瀘周道剛日前曾有電令各師旅速攻下叙瀘以全川軍名譽便於對付北軍駐隆昌一師唐營長於十月二十九日向瀘州方面攻擊是日攻克石洞鎭滇軍紛瀘縣對河小市退却隆昌方面因軍事吃緊一師劉旅長已下令特别戒嚴城門午前八鐘啓　正閉居民祗許出勿許進劉旅長於十月二十八日攻取永川屬得龍舖該旅是日三進而三退最後劉旅長親督手鎗隊身士卒奮勇進擊滇軍始潰此役川軍一旅傷亡最多第四連被滇軍襲擊只剩十餘人三十日滇軍用白刃梭鏣敢死隊作戰彼此傷亡甚多又將得龍舖收回一旅軍隊大追是日之夜適有北兵約一團由朱家沱趕來當赴火缐與滇軍接戰一師一旅一軍得以鎭定未退一旅傷兵現有四百餘人二十九三十兩日擡赴永川者絡繹不絶 
　　瀘縣滇軍日前在縣屬靈口地方被所编保安軍裁擊奪去鎗百餘枝該軍嗣即會同附近駐紥滇軍追擊該保安軍整隊抵抗互鬭一小時始退駐瀘滇軍師長趙又新近又派多人經永甯古蘭等縣招募匪徒成軍名爲保安軍隊每月餉糈令各縣就近自籌故沿河一帶往來道途幾無行商如運貨經過各地將保險各費 
繳足始能放行又得商界消息瀘縣二十八號戰事最烈城内聞鎗聲彷彿在城下人民非常恐慌二十九號鎗聲稍遠又聞富順滇軍以援瀘關係富順無險可守己棄去顧品珍率衆到瀘當滇軍未退自流井時瀘縣自井兩處滇軍交通便捷現川軍己克復自井即由石灰溪一帶駐兵扼守瀘縣自流井之中段滇軍消息己被中梗滇軍黃毓成部隊己向瀘城方面退却於川軍赴瀘各要隘節設防現聞川軍各部隊會集後遂分道追擊於鄧井關一帶追及後退之滇軍驟進攻擊該軍復潰奪獲軍用物品甚衆川軍第一師進攻瀘縣有攻至對岸小市消息 
　　自流井地主經川軍攻克後叙府滇軍極爲恐慌由自井向叙府主面退却之滇軍現於白花場一帶節節設防保衛叙城現川軍一部分己進向該地叙府滇軍恐白花場一帶防禦線勢不能支聞更於附近叙城之催鍋山梁家溝一帶設施防禦工事叙府對河之吊黃樓地方亦己由滇軍馬旅長增加步兵一營機關連一連砲兵二連連排步哨放出三十里之外宜賓縣屬半邊寺滇軍近於由門安設大管退砲二尊向河心以備川軍乘船攻繫之用 
　　北軍滇軍之戰備自宜昌至渝之北軍現己佈滿因輪船載運有限住宜者尚多聞川輪多有駛至萬縣起岸者渝商因輪船運輪軍隊軍械不能搭貨所有貨物以致停阻宜昌蘇貨帮因乏貨售賣起見多有由郵局包裏寄淪蜀亨輪船於一號午后五鐘抵渝聞載北軍數百人亦載砲彈不少 
　　唐繼堯近由會澤縣（按此縣爲舊東川府首縣係唐繼堯家鄉）招徒手約三千人到叙唐現未到叙在昭通指揮唐弟繼虞亦在鹽井渡募兵約二千人均無鎗支（鹽井渡即老鴉灘）日前昭通滇軍支兵站部奉總監馬麟令運送了彈五十馱由叙府轉運瀘縣以作攻渝之用渝埠商號接永甯函云滇軍由該處入川者有徒手二萬餘其形像頗類重慶警廳押挑渣子之苦工云 
[粤省要聞彚紀]  
　　陸榮廷抵梧州後與各要人連日曾議於西南大局絶有關係兹聞陸使近在梧州會議時曾由鈕永建提出一重要條件以兩粤聯合護法當謀發展勢力現在援湘既己動兵而閩省逼近粤東乃有恊助潮梅騷擾粤省之舉是閩先挑釁兩粤自不能不從事撻伐現爲號令將士攬戎機起見陸使不能不立名號以重權責應公推陸榮廷爲粤桂湘閩四省大都督即在梧州組織都督府以總戎機云云旋有國會議員問此大都督應以何種手續及由何種機關選出鈕答以不必經由國會只由軍界擁戴次復言廣東財政廳長當由四省大都督委任（聞楊永泰頗有希望）省長則當由省議會選舉以上各種聞陸氏均極贊成經將梧州之巡閲使行轅改爲粤桂湘閩四省大都督府不日當通電佈告惟又一説則謂鈕提出此議時和者絶少恐難成爲事實至陳炳焜辭去督軍職後任爲攻閩總司令并有在梧州附設總司令部之議又聞當日會議滇軍師長方聲濤提出要求以現在時局紛擾北軍着着進逼願以滇軍兩師出發征閩其總司令由李烈鈞充任請陸使同意陸使答以福建方面己由陳督軍完全負責可無多事更張等語此議遂寢而又一説謂陸使俟都督府成立後即令陳炳焜仍回桂督本任而譚浩明專任援湘總司令俾譚得悉心籌畫湘省軍務陳得就近總領桂省師干云 
　　陳炳焜離粤赴梧己誌昨報聞昨夜當陳氏啓行之際省城各機關又非常戒嚴比前一二夜尤爲嚴密所有各衙署軍警機關一律各自加發特别戒嚴口令各方面軍隊紛紛將駐西關之軍調駐城内以故西關文瀾書院向駐之桂軍祗餘一連其餘均調入觀音山一帶駐紥同時駐青紫坊之滇軍亦調入城内大市街一帶駐守 
　　自陸榮廷抵梧後肇慶一　適因香事影響宣佈戒嚴以致外間謡言蜂起有謂某當道將抗拒陸使帶兵赴粤者人心不無疑懼兹悉陸使抵梧時隨節軍隊祗馬司令所部前　不過六連分駐行轅舊絲業公所舊考棚暨城外一帶並無戒嚴氣象陸使亦無帶兵東下消息自督軍問題解决後陸使爲安靖人心起見分電柳州陸福祥統帶潯州韋營長各率所部仍駐原防毋庸併赴梧州以免大軍擁擠人心疑懼等語至肇垣方面自李省長十三日回肇己略解嚴謡言亦己稍息李省長原擬即日回省嗣因翟使赴香公幹須暫留鎭懾故行期不無屢緩至十四日即接陳督來電擬於日内赴梧請即尅期返省維持治安以免人心疑懼李省長隨即電復啓程聞擬乘座龍驤兵艦動身約於今晚（十六）抵省云 
　　駐粤海軍將士宣言云海軍艦隊此次南來純係擁護共和與西南取同一致現段政府放以種種技倆以粤圖粤使其内訌蜀湘前車可爲殷鑒自口命遥傳時來問諜從中播弄非使大局破裂陷粤民於死地不己以致謡言横生使民不安惟吾粤尚在自主之期無論如何變故發生必須認定自主之精神以爲解决海軍在粤一日有保護國家維持秩序之責倘有甘心附逆擾亂大局者海軍同人决不袖手旁觀終至同歸於盡亦所弗能計也區區此心諸唯鑒原駐粤海軍全體將士公啓十一月十五日 
　　聞桂軍各大統領近以該軍調赴湘南己占半數各屬及附省各原防地點兵力漸形單薄擬各就防地增募若干營以足兵力十三日軍署會議時經即提出公請陳督允諾聞陳督軍以現方嚴禁招兵萬難照准除面諭各將統力持鎭静保護防地地治安外並即分電省外桂軍各長官略謂添招營隊固足增厚兵力惟現在庫帑奇絀撥餉爲難應俟事稍定後再行妥議仰仍斟酌現狀分别籌防 
　　聞陸使陳督軍等日昨接有岑西林來電决意日内赴粤一行或擬先赴梧州妥籌解决大局辦法陸使准電後以岑氏此行於大局極有裨益昨己聯同陳督電復岑氏表示歡迎並詢問起程日期以便派員迎迓並擬指派龔政雷殷殷等赴滬敦促云 
　　當道昨據探報大致以香山亂事現雖甯息而隆都石岐一帶民軍尚多未肯解散餘寳安新會東莞各屬土匪亦因香事影響紛紛召集大都假藉名義希圖刦掠請即派委澈查嚴飭各縣防軍設法制止以杜蔓延等情當道昨特遴委陳參謀曾參議等馳赴香東各屬查復核辦一面電由王傅善葉霖芬袁帶各統領授以對付機宜着即妥爲因應云 
[潮梅風云近訊]  
　　海豐汕尾陸豐次第收復 
　　劉志陸有電來省云急廣州督軍省長莫鎭守使鈞鑒粤密志陸率隊向潮汕進發途次聞謝昭等盤踞海陸豐附近獨立並派兵先屯集海豐志陸即改道先攻海豐謝兵聞風分兵向 
汕尾陸豐奔遁我軍遂於文（十二）午進海豐城總辦司令江防李司令鈞鑒頃據駐龍川葉營長克毅電稱現有潮軍機關鎗一連歸降求發餉兩月等情該餉經飭龍川縣知事就近給發矣謹電聞總辦劉志陸叩元印陳督軍覆電云海豐劉總辦覽元電悉敵人内訌正宜乘勢急攻以收速效後方己飭陳師長派兵一營由海防辦事所速派廣海兵艦載運前往塡紥仰即遵照辦理具報督軍元印聞劉志陸率部收復海豐後謝昭退竄陸豐汕尾一帶劉乘勝猛攻己檄令劉達慶部衆兩營鄧本殷所部三營由惠陽星夜開赴前線分道進取汕尾劉總辦中堅各軍則同海豐城分兵三路向陸豐出發現將進兵情形先電陳督察核而莫擎宇亦因軍務緊急特調統領朱瑞華率帶潮軍五營馳抵陸豐聯合謝昭嚴密扼守以杜省軍入潮之路並以參軍鍾鼎基隨營出發爲之策劃一切朱遂於十二日起由惠來繼續開拔抵陸分佈碣石下游至老 
 
 
 

Page 7

 
 
　　隆方面潮軍聞係藍揆芳所統率張天驥廖桐史等亦在營策畫軍務旋陳督於十四日接廣庚艦長電云急廣州陳督軍莫鎭守使鈞鑒本日午後二時興關統領澄芳同時抵汕尾己將謝部兵士撲滅關統領刻移陸豐會師進攻碣石廣庚艦留駐汕尾以防海面謹此奉聞廣庚砲艦艦長吕滄隐謹叩寒印嗣又於十五日接劉志陸由海豐來電云萬急廣 
　　州陳督軍莫鎭守使鈞鑒寒日派關統領澄芳赴汕尾己將該處軍隊收復後並帶同出發廣庚艦己到廣海所運陸軍未到現督飭劉關兩部由中途進攻至陸豐方面潮軍聞風遠颺由羅卓兩部收復即進攻葵禄謹聞總辦劉志陸叩删海豐知事代印發陳督軍復電云急廣莫鎭守使陸豐送劉總辦劉删電悉汕尾陸豐同時收復軍威所及足令逆賊膽寒曷勝嘉慰該總辦現既督隊前進仍將辦理情形隨時飛報督軍咸印 
[粤省紛擾中之大火災]  
　　西關省城西關大火災己見報端兹查此次火災 
係十二號晚二時三十分起至十三號早八時四十分始行撲滅計燒去聯興西街二十九號至三十八號舖十間聯興大街九十八號至一百二十九號舖三十二間新基東南约一號至九號又五號舖共十間興隆大街四十二號至八十二號舖四十間聯興上横街一號至四號舖四間聯興下横街一號至八號舖八間西堤二馬路未列號舖三間新基大馬路十一號至十五號又三十號至三十三號舖九間德興南共舖十五間合共燒去舖户一百二十九間另第九區署轄内新基東中約三十四至三十六號燒去舖三間總計共燒去舖一百三十二間又燒斃聯興下横街第二號生記鷄鴨棧夥伴許釗一名至起火原因坊衆咸謂聯興西街生華陀凌遇春放火該醫館則謂盛棧鷄鴨店起火己由該管區署長譚乃炘將兩造解送警廳訊究矣聞保險公司因此次火災損失最巨者公安六萬餘元先施三萬餘元其餘一萬數千者甚多云 
　　新會當省城於十二號晚正遭大火時省外新會城亦於同時被火損失亦頗不少火起於是夜十二鐘時係城内十字街（即朱紫街）某鷄鴨店起火該處道路既狹又爲商務最盛之區故火一起却殃及四鄰計朱紫街燒至白鴿巷止約燒舖户二十餘間南隅街燒至福隆蘇杭店止约燒舖户二十餘間大新街燒至陳姓大屋止約燒舖户十餘間西隅街燒至花城古廟止約燒舖户六七間内有郵政支局亦在被被焚之列合計共燒去舖户六十餘間約計損失資財十餘萬是處街道形如十字當時火分四路火勢極烈施救頗難又聞新會城現當戒嚴時期入夜即行緊閉城門將鎗匙繳交上官故當火警時城外之救火隊鵠候多時方能前進以致成此巨災且聞火警之夕城外賢洲街劉悦記遭賊刦掠并擄去數人云 
[黑省軍潮之平息]  
　　黑龍江軍界風潮迭見報端現旅長英順己免職己凌雲亦自辭兼師長職仍就旅長張魁武預備稍鬆聚省各軍退出省城十居六七又加奉軍到江時臨時戒嚴令己漸解除地面人心較前數日己見安定鮑督軍傳諭各軍退出省城各軍以奉軍己到依令退出距省城二三十里外暫行駐守現奉軍進省者數營餘皆屯集省城外附郭各要隘鮑督軍以奉軍己到會同張督代表二員即在軍署開軍事會議江省各軍官均己服從命令惟鮑督軍以江省原有軍官均屬異己諸多隔膜一旦遇事難免有不服指揮之虞故己由奉揀選有軍官資格者數百員來江候委現以英旅長免職巴辭師長己達目的聞擬奉軍到江後即將江省軍隊參以奉軍改編五者數百員來江候委現以英旅長免職巴辭師長達目的聞擬奉軍到江後即將江省軍隊參以奉軍改編五旅江省原有軍官分别更換至英旅長免職後所遺陸軍騎兵第四旅旅長以該部第一圑長李慶禄暫代己於十日發給任命狀令英順在省交代嗣由各軍官説項始准英即回呼蘭辦理交代嗣鮑督軍於十一日電致中央内稱擴代理旅長李慶禄呈報蒸日（十日）將英順所部來省軍隊接收其餘各軍開出五營前赴指定地點餘營亦飭賡續開拔人心安謐請紓系厪云云惟黑省議會曾聯合商農各會聯名電請中央彈劾鮑督不洽與情剛愎自用請中央爲黑民策萬全計省議會議員對於此次 
競爭分爲五派（一）擁護鮑督（一）擁護英巴（一）主持改用本省人（一）主持請朱慶瀾來江（一）主持請宋小濂來江 
　　黑龍江騎兵第一團兼三團團長張奎武刷印敬告江省各界宣言書附英旅長罪狀其文云嗟夫天禍江省迭降閔兇朱督放騙畢公失政軍長兩放許氏稱雄負不義名受英順使鮑督承命權有專歸英黨抗衡事出莫測狡然思逞刦欵招兵顧盼自雄拒鮑電調甘爲戎首不恤人言代表派來魁武奉令出防伊始敢到省違命帶隊猶云服從强佔商家敺逐民户搜查軍署屯兵省城强迫鮑督提出條件中央有令師長鮑兼令竟攫　目無法紀遏設鎭守節制騎兵盜輛竊權成何體統稿由自主願無不償印令人監求莫弗應光天之下竟敢鴟張吠形之謀全恃烏合勢權到手逐我督軍虺　居心吸民膏血情逾强盜罪近極刑陰狠奸貪無惡不備設弗早加聲討蔓更難圖深恐被脅曲從後悔何及爲此特進忠告慰我同官舉凡新任旅圑多憑功績續及營連長各取其長揀選既當應安天職同心努力掃除英獠巴氏忠誠惜受連帶一律屏棄公道始彰若我軍人服從是旨如不反惑勿相自殘武何人斯取懷二念衷誠披露誓諸鬼神倘食前言惟天鑒報此次首義僅二問題擁戴督軍保護地方個人權利毫不關聯仰我江民各審順逆安心職業勿事驚惶省城治安完全擔負興討逆首奠定龍沙剷除私争共急公憤百年長治是爲初基如有狼子野心甘助英逆誓必力爲殄滅免再潛滋然果受英恩宜以死報蓋揚雄事莽蔡　殉卓各効其人豈可加責同胞猛醒軍　諦聽萬勿狐疑致登鬼籙撥亂反正是厚望焉 
[魯省各團體聯合會開會紀]  
　　十八日午後一時濟南各界因日人設立民署問題在省教育會開各團體聯合大會到者數百人其議决之件如下（一）推舉主持會務二人前己推舉張子衡王默軒許德一胡觀梅四君爲主任兹於四君中更推舉王許兩君主持會務以策進行（一）以各圑體聯合會名義電致中央請極力反對以保主權（一）由本會公推代表赴京面陳東民反對情形催促中央向日人交涉（一）下星期開公民大會同至車站公送赴中央之代表以表示全省父老委託之重（一）通函百八縣説明山東危迫情形請一致反對 
[蘇鄉閙荒風潮愈烈]  
　　蘇鄉農民閙荒風潮己迭誌前報慈悉十七號車坊鄉催甲姚金標濮影喬等七家住宅被焚延及鄰居某姓等家有棺柩二口亦被燒燬又十八號尹山郭巷鄉民亦聚衆將某催甲等數家放火燒燬延及鄰居數家又是日唯亭西地陸巷村有農民數百鳴鑼號齊擁至催甲李洪舟家打燬雜物並放火焚燒房屋盡成焦土又是日外跨塘有鄉民四五百人將催甲朱姓家圍住澆以火油將房焚燒朱之子女三人均遭焚斃 
　　連代知事前日率帶緝隊巡船四號水警二廳派淺水兵艦帶遊緝隊巡船二十號一同前往各市鄉察看情形當將被燒各處分别繪具圖式立即會晤紳董傳訊地保訪拿主要各鄉民詎均己遠颺當將嫌欵人顧姓等九人拘住帶回收押候究一面禀請鎭道二署核示朱鎭守使己派第一營兵士一連駐赴車坊一帶駐巡水警二廳亦飭派遊緝隊長李標勝帶隊分赴各鄉梭巡以保治安王道尹己將詳情電報省署核示　 
　　蘇紳潘祖謙吴蔭培孔昭晉尤先甲等邀集各士紳及朱鎭守使王道尹連代知事在海宏坊巷潘宅會議辦法連代知事等要求各紳將租米減讓數成以恤民艱各紳等以此次閙荒己經放火燒房焚斃多人似此强暴之徒亟宜擇要懲辦以免效尤減租之議實非其時请官廳趕速緝兇究辦收租不妨暫緩有數紳頗願減讓租米不過漕糧亦須酌減迨後議定減租米爲七折至漕糧如何酌減須請財政廳核定懲辦兇犯各事催吴知事到任辦理兹己由連知事將減租一事先行出示布告並將減漕事電省核示 
　　又蘇绅宋銘勳電齊省長云鄉民抗租結衆放火日有數起如此暴動若不速遏恐釀大變吴令既未到任連令又屬暫代地方責任究應誰負務希迅奪以安人心云云 
　　警察崔廳長昨特訓令各區隊云照得農民藉荒聚衆滋閙一案業經區隊彈壓解散現聞各鄉間仍多未靖甚有焚燒民房之説誠恐再行來城滋擾應由科傳知各區並水巡偵探各隊特别注意認眞防範如遇前項情事應隨時設法阻遏解散云云 
地方通信 
[無錫]  
　　清查縣地主費之内幕無錫歷年積存之地方費如忙漕逾限加征之欵及五釐收費實支盈餘之欵等三項自自治取銷後全數積存縣署邇因籌備省議員初選經費不敷開支各市鄉董事意欲動用此欵曾公推倪家鳳吴建昌二董赴署先行清查實存數目以資着手倪吴二釐於本月十八日赴縣清查即由縣署第二科主任將歷任知事移交卷册檢齊交查並由第一科主任陪同查閲計自元年起至朱知事寳森任内積存忙漕附税實銀三萬九千四百元有零及丁方瑴知事接任後忙漕徵收大暢附税項下共徵到銀二十一萬數千元徵收費項下有七萬數千元及檢丁交卸時卷册則此項附税欵洋僅存二萬餘元餘有十九萬數千元統被丁方瑴巧立名目開列花帳囊括無遺其他如徵收費下實支卷册亦異常模糊王用先知事接手時即於原卷註有不符字樣惟當時無錫人士末知其情竟被丁方設瑴載而去 
迨至王知事接徵以來適遇澄錫戰事意外之開支如軍費等均在地方費項下支撥嗣王知事殁於任所主管乏人按册稽考亦多侵蝕僅交代與現任楊知事積存地方費洋一萬五千一百八十元有零矣此種内幕揭破之後錫人士異常憤怒議定辦法嗣後毎逢知事卸任由各市鄉董事以舉代表赴署一查地方費有無動撥庶無濫支之虞 
[鎭江]  
　　省委回甯紀聞江蘇省公署財政廳先後令委候補知事三員來鎭查勘荒歉及催提税欵催造選册業於日前抵埠曾紀前報兹聞縣署己微之正雜各欵倪縣長於省委未到以前即經儘數報解至省會初選調查將次完竣不日草册即可造成故該二委員業於日昨下午五時乘車回省禀復惟勘災一舉手續繁難各鄉豐歉不一有同是一鄉田地兇稔懸殊者如欲詳細調查非一星期不能竣事倪縣長特派科員隨同省委遍赴東西南北各市鄉巡視一周並派有衛隊四人沿途扈從日昨首途先赴永固高資等處迤邐前進計本星期六日方可言旋一俟勘畢回城再飭科員依據該委員調查説帖會銜呈復 
[嘉興]  
　　解决選舉區域第二届省議會員初選事宜嘉興縣知事曾召集各區自治委員集議將全邑分劃十五投票區域推定調查分投辦理而東栅棲鳳兩區選民以該二區於第一届辦理選舉時曾爲獨立投票區域此次附入鄰區投票選民甚爲不便於日前電呈總監督請求飭縣依照原案辦理齊總監督閲電後於日昨飭令縣知事查覆現張知事己檢齊前届辦理選舉案卷該二區確爲獨立區域業己備文呈請核示兹將前届劃分之選舉區域録下城區東栅新篁棲鳳新豐鳳石鍾埭餘賢王店新滕雙橋漢塘等十二區爲獨立投票區域塘匯三店）（池西澄溪玉溪）（濮院陶涇）（南匯梅湖）（王江涇渠東康讓尖墩角）爲五合併區域共計十七投票區域 
雜評一 
[病（步陶）]  
　　外交風雲急而汪大燮病西南戰事迫而陸榮廷病今内閣前途變幻莫測而段祺瑞乃又以病聞然則中國每經一項事故其要人之身當緩衝地位者殆照例必有所謂病矣 
此無怪外人之謂我爲東方病國也 
　　最近一星期之北京政局忽而晴天霹靂總辭職之聲浪紛然以起忽而風平浪静府議院議依然回復其傅觀此蓋有類於瘧疾初發時寒熱一時大作既乃漸獲平復之狀况也段既留任而一部份辭職之行動仍不爲之稍己此又有類於瘧疾既發精神奄奄常有幾分不能如意之情形也府院方各開會議以期貫澈武力主張而長沙敗耗倐如其來時局因以直轉急下而變化乃愈不可测此更有類於舊疾未痊新病復增膏上肓下己俱失厥常情而癥結所在且幾束手而無策矣嗚呼全政局之受病既如此其繁複而深入則身任局中之主要人物者夫亦安得而不病哉雖然病者己矣今日醫國之大手筆其何在也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[定期開議改訂進口税問題]  
　　中央政府自德奥宣戰後即將改訂海關進口税率一事商由恊約各國允認實行現除飭令税務處籌備一切外又商准英法美各國公使委派專員訂期在滬開會恊議税務處奉令後當即咨請江海關章韋稅務司委派税餉檯領袖爲而生君專任調查改訂關税事宜並會同財政部各派專員兩人赴滬會同開議以期早日結束訂期實行刻總税務處與財政部所派之曾述棨李槃銘第四人己於日前抵申聞定於下月一日開議惟開會地點尚未擇定而曾君辦公之處是否即在海關監督公署中暫特組織抑或另設機關亦未議定云 
[華茶對外贸易之悲觀]  
　　華茶對外贸易自歐戰開端以來即大受影響及至今歲生意益形衰敝推原其故約有數端（一）英國禁止華茶輸入目下雖有轉圜消息尚未見諸實行（二）各國進貨向視滙水之升縮以定價值之低昻本年鎊價頻長至五先令左右以致茶價一落千丈邇來先令雖己略縮茶價則所增無幾（三）輸運至各國之航路尚有種種梗阻有此三大障碍華茶贸易遂一蹶不振現下熙春一項滬埠尚存六七萬件據云成本須四十兩上下今祗售三十兩有零至珍眉底貨雖己不多售價仍難升漲現在最高之價約六十兩有零其成本亦須七十餘兩非惟茶客皆受暗虧在各茶棧亦咸有損失查係往年新茶於小滿節上市後及至秋末無不售罄今則存貨售至年終恐尚不能結束故業此者咸抱悲觀也 
[工巡捐局回復自治之初步]  
　　工巡捐局長杜梅叔到差以來將及兩月杜君以本任護軍使署秘書科長事務甚繁對於該局兼差無暇擔任當經兩次呈請盧護軍使轉呈江蘇齊省長李督軍另派賢員接辦在案兹經盧使核得上海地方紳士前曾公舉黃慶瀾爲該局局長因工巡捐局原根據於市政廳自治機關自宜以當地绅士爲局長以符其義業己據情電請齊省長等委任黃慶瀾爲局長聞不日即有明文發表其交替之期約在十二月初旬云 
[劃分水陸軍警巡防果限]  
　　松滬護軍使署馬參謀長以本埠南北華界地段遼闊巡邏軍隊自應劃分界限以專責任現擬責令步兵三十七團第一營營長何景春飭令所部四連每夜派出一連在閘北一帶巡邏又令第二營營長任學剛督兵在浦東其昌棧等處通宵梭巡又令第三營營長王國楨會同砲兵第十圑第二營營長葉寳珍督率步砲各兵在滬南斜橋等處各馬路及華法毗連之橋梁擔任巡防又令三十八圑第一營營長李廷美第二營營長田化南第三營營長王次青等會同京畿憲兵營營長張輔漢督同第一連連長吴生亭排長劉光庭張子明等暨砲兵第四圑第二營營長梁有諒每夜督兵一連從高昌廟起經滬軍營至外馬路一帶通宵梭巡又以一連士兵在兵工廠内外各要道站崗守望逐日換班輪流並以龍華地方尤關重要特飭三十九圑圑長張慕韓督率各營每夜輪派士兵一連自外日暉港之西至龍華爲止荷鎗巡邏如在界邊會見軍隊務須彼此詰詢本日口令沿途崗兵亦當振作精神勿得懈怠至浦江方面自十六舗至南碼頭自來水廠爲止責令淞滬警察水巡隊游巡其高昌廟至龍華一帶則歸水警第三分署派船游弋軍廠外面沿浦灘禁阻民船靠岸停泊昨己議定通令各營長遵辦矣 
[水警分署長察勘沿海河港]  
　　水警第一專署長沈葆義以時届冬令正匪盜思逞之時内河各 
港均宜派駐師船以衛航商業經通令所轄五分署長分往該管區域週歷察勘何處河道應調巡船幾艘往來遊巡何處港口應派巡船駐防着即查報去後兹由駐滬第三分署長王壽良查得所轄之上海川沙兩縣航船最多東達沿海西出浦江設卡駐防以入往來游弋均不可少業於昨日親乘先鋒船衔往川沙沿海各護塘河港周歷察勘以便佈置云 
[偵查白話揭帖之由來]  
　　松滬慮護軍使接甯垣軍民兩署來電略謂近日自日美合約宣布後市上忽發現一種白話揭帖名日警鐘其中措詞異常激烈惟出自何種機關發布難以查核请即迅派幹員分往所屬詳細偵查有無是項白話揭帖發行之所復候核辦等情刻盧護軍使正在派員偵查云 
[鐵路局長由京返滬]  
　　滬甯兼滬杭甬鐵路局長任筱山君月前赴京與交通部面商要公適值統一會計會開會在京勾留月餘當時曾有調京任用之説兹交通部以任局長對於江浙軍界極爲聯络現當軍事時代鐵路關係重要未便遽易生手仍令任君返滬任事以資熟手任君己於日昨由京搭車返滬到局任事聞尚須力加整頓云 
[統一鐵路會計之繼續進行]  
　　滬甯路局任局長接統一鐵路會計會函開本會奉交通部訓令開統一鐵路會計事自民國二年以來本部幾費經營訂定各項則例頒布施行並歷經派員赴各路查核帳目接洽改良事項各路多能按照統一辦法辦理成效漸彰惟規模雖己粗具運用貴有精神近來迭因時局影響統一會計之進行不免遲滯現共和恢復庶政方興所有統一會計事宜應繼續切實辦理合行令仰各路按照則例將應行改良事項妥爲籌擬呈部核定施行並仰統一鐵路會計會隨時討論以臻完善仍由路政司會同該會督促實行隨時酌量請派員司赴各路實地考查務期循軌而行藉收財政整理之效本部實有厚望焉此令等因奉此相應函逹查照並望閣下對於統一鐵路會計事務特加注意隨時恊贊以利進行是爲至盼 
[梅溪學校將開大會]  
　　滬城梅學校創辦以來歷時己久兹訂於本月二十五號舉行四十週紀念大會届時設音樂室游藝會學生成續販售部出賣家用文房等紀念品他如陳列室活動影戲校友會會餐等不勝枚舉想届時必有一番盛况也 
[萬國商團籌欵助賑]  
　　上海萬國商團因京直奉水災奇重擬籌欵賑濟特開武備游藝大會一天訂期本月二十四號下午二時在北四川路底虹口公園舉行會場布置業己完備所有射擊場戰地各種游藝及戰壕之建築戰地之生活抛擲眞炸彈步隊大衝録肉搏相戰等種種筆難盡述想届期往觀者必争先恐後也 
[混用假鈔票之牽涉]  
　　虹口滙司捕房華探目馬阿美包探奚德安金福壽等在北福建路九十五號屋内破獲混用某銀行十元假鈔票之陸紀榮葉金川羅瑞眞趙子餘等四人搜出十元僞鈔票二十張拘解公共公廨訊供收押在案昨日捕房將插身干預之王志良與陸等併公廨請究先據中西包探投訴尚有主要某某等在逃請爲展期容俟偵緝等 
語並由陸記榮之代表海德禮律師到堂譯稱據陸紀榮言有趙子餘之戚王志良至捕房探望時切囑被告等不可將實情説出彼可代爲設法交保言至此即由王志良投訴趙子餘係是姊夫初次至捕房探望並未見陸紀榮與趙談話實無教供情事中西官以王不應挿身干預判交一千人洋並保候查明再訊 
[再誌拘獲虹口盜案之疑犯]  
　　虹口西嘉興路二十二號門牌梁少芝家於本月八號夜被盜持械入室刦去值洋二百二十元之金飾各物業由派駐老閘捕房專查特别事件之中西包探緝獲與是案有關之陳將金倪根桃兩名解送送公共公廨訊供收押在案前日午後又經華探目陳雲忠石金榮等在新閘重慶路安徽婦人周劉氏家内續獲陳等同黨海門人楊阿生（即楊金生）陳阿章兩名連用周劉氏帶入捕房分别拘留昨解公廨請究即據中西包探上堂禀明前情經關讞員商之英卓副領事判楊陳兩人與周劉氏分别押候下禮拜二與先獲之陳倪兩人併案質究 
[恊緝殺人竊物之和尚]  
　　滬海道尹公署據金山縣知事呈報該縣永霖寺住持僧永福呈稱該寺客僧廣明於陽暦十月二十五日在施主邵來根家誦經託故回寺將看寺之廚夫李桂卿灌醉後用繩勒死竊去住持衣服多件逃逸無蹤報請查緝無獲誠恐遠颺請轉飭隣縣一體恊緝等情現王道尹己轉飭所屬十二縣一體恊緝矣 
[鐵路局長更換屬員]  
　　滬杭甬鐵路管理局長任君昨日委派張象奎君充滬杭甬文牘副科長秦會蔚爲帮辦文案當即塡給委狀呈報交通部備考並聞任君尚擬將各科中人分别撤換云 
 [P水災義賑會開會記 
　　昨日京直奉水災義賑會特開會議（一）該會售剩獎劵中得頭二彩計轎式汽車一部皮篷汽車一部限價拍賣外餘中十八奬品按號退回價賣原主議决由洪文廷君估價轎車一千元篷車四百元照此價送拍賣如不及洪君估價議歸洪君洪君亦當場擔任（二）駐津聯合放賑處迭來函電請放五縣冬賑議决滙撥賑欵五萬元匀賑五縣如不敷請熊督辦補助内義賑會撥四萬濟生會撥一工萬（三）鐵嶺知事要求該會補助建築隄防議决不能擔任（四）天津佘君來函由哈同君個人答覆（五）羅迦陵夫人退回獎劵二百九十二張作爲取銷願助洋一千五百元議决通過（六）駐奉田君第十一號來函議决無力再撥（七）駐奉陳君來電報告西豐等縣災必復多偏勞獎勵語 
[紅十字分會之追悼會]  
　　紅十字會特别會員醫生華星垣曾經舉爲滬城分會義務會計員兼救護隊醫員熱心任事不辭勞瘁今秋病故後該會中人無不悼惜昨晚滬城分會及醫藥聯合會與臺春嚶求各圑體特開追悼會於滬城分會事務所紅十字總會吕沈兩會長及各圑體均派代表預會演説輓聯甚多頗極一時之盛云 
[惠中清心復賽棍球]  
　　前日（二十）惠中學堂棍球乙隊在清心球場與該校小班復賽自四句鐘起激戰一時許其結果爲三十四與二十七之比惠中獲勝 
[閘北第一叚救火會之新建築] 　 
　　閘北第一段救火會自民國元年成立迄今己歷六載各會董會員不辭勞瘁積極進行近又置備救火汽車及各種新式器具漸臻完善惟水龍間前假慈善圑餘屋現己不敷應用故特商諸慈善圑董借用該圑新民路空地建築三層洋式樓房樓下貯藏車輛器具樓上爲議事辦公之處屋頂設瞭望臺刻己將次落成矣 
[中西豐圃會舉行菊花大會]  
　　中西農圃會擬於陽曆十一月二十三二十四兩日在法租界霞飛路孚籐花園（即前德國總會之花園）舉行菊花大會届時特延日婦跳舞並有電光影戲及西樂雅奏以娱來賓其所得遊資除開支外悉充歐戰善舉想届時中外人士聯袂往遊者必實繁有徒也 
[浦東長警隊士會操]  
　　浦東爛泥渡淞滬警察第三區警正解輪宸前日函知一分駐所警佐許壽青二分駐所警佐王簡文三分駐所警佐王清於昨日（二十一）午後二時自着戎裝佩刀各率長警二三栅荷鎗齊集三區西首曠地會操一次以覘勤情並令游巡隊第四隊全隊參列其間推定該隊杜隊長爲臨時教練長如法操演各長警隊士計共二百餘人至四時許始各散隊 
[德人由粤來滬]  
　　外交部特派江蘇交涉員奉齊省長電以接粤省羅交涉員來電德人慕興立携同其妻現由粤省附搭招商局輪船赴滬返國請飭所屬俟該德人到滬照章監護等情希即轉飭所屬查照辦理等因昨薩交涉員己轉致上海縣遵辦矣 
[電車公司總理赴京續紀]  
　　華商電車公司總理陸伯鴻偕同車務總長周明初赴北京交通部面呈修改電汽公司規則己紀昨報兹聞陸總理此次赴北有數要事其最關重要者因中央政府現己在京組織一中央大醫院内中所用看護婦關係緊要必须精明幹練熟悉醫院情形者方能有濟陸君係是教董兼公教進行會會長及新普育堂主任於醫學頗有經驗政府曾請陸君氏逹江南主教姚宗李氏就教中聘請看護領袖一人現己聘就故由陸君伴同赴京以便商榷云 
[豆油土布松柴無不漲價]  
　　荳油以牛莊大連爲出産最旺區域山東膠州青口萊陽等處次之近因牛莊油逐步飛漲以致青口膠州等貨亦隨之增價兹悉近來到貨頗形缺乏雖因北地水災之影響亦緣冬令將届牛莊封河在即以致來源日見減少該業屢次電詢昨得電覆謂北地天己寒冷封河期約在本月底實行現在各廠出貨甚少調查營地統市底貨不滿萬件故今冬實無大宗貨品可以運申該業接此復電僉以來源如此缺乏油市勢必大漲况滬地底貨统共不過七八千件故近來牛莊油自十兩六七錢己漲至十三兩四錢而油坊向行家購貨至多以五六十件爲限大都奇貨奇居昨日油坊每斤門市掛牌漲至二百七十六文據云此等價目爲數十年來所未有云 
　　土布（即套布）向以運銷東三省爲大宗今年春間棉紗市價飛漲後各鄉人織布出售者以成本過巨售價亦昻駐滬莊客以價格過高購運頗不合算因此夏秋銷場大爲冷落故將設在各鄉之分莊停止收貨者頗多現在冬令己届牛莊封河在即各客帮自本月以來預向各布號購運者爲數頗巨而號家方面以近來四鄉來貨寥寥每日門市收入統共不過五六千疋恐不敷銷額故近日每疋放價二分並將前次停止浦東等一帶分莊一律回復以期多收而應銷數云 
　　松柴爲家用燃料中必需之物此貨出品以浙之杭州温治等處爲最多用場向推冬令爲最繁近日浙柴到貨極少實緣台州所設之柴公司有新舊兩家春間因争奪佣金雙方大起交涉甚有劇鬭死傷情事雖由應出而排解現值冬令出數較多時期新舊兩公司又起爭執以故雙方阻滯運貨台柴近日竟無運出杭柴雖有運來爲數甚微故近日柴價較前漲起十之一二云 
[取回升安商輪之磋商]  
　　甬商虞洽卿自置之升安商輪曾在香港註册嗣爲英國政府借用兹己期滿由虞君陳請交涉公署轉呈省公署核辦業經省署核准轉請外交部向駐京英國公使磋商取回云 
[輪埠亟宜整頓]  
　　南市十六舗某公司碼頭附設之專行長江輪埠時有竊賊匪類在彼肆擾不特往返旅客所帶行李時有走失即米麥雜糧等貨亦屢被偷竊各行家以常年損失爲數甚鉅曾經提議公呈官廳請爲查究現又公函該公司請即轉知棧房買辦悉心整頓應否將該埠巡目撤換之處并祈義裁奪以安商業而保行旅云 
[不許應募公債之布告]  
　　本邑縣公署前日發出第一百九十八號布告云案奉江蘇督軍江蘇省長通令准財政部電准陸軍部函開探聞粤軍政府在各省暨南洋美洲募債五千萬元查結黨倡亂藉以騙財勢所不免應請台端查明如有其事迅即通飭各屬嚴禁購募並曉諭民間勿被欺朦倘有私自應募者將來政府概不承認等因通令遵照辦理等因奉此除查禁外合行布告仰縣屬諸色人等一體遵照特此布告 
[禁除警察捉賭之好生意]  
　　淞滬徐警廳長以所屬各區署所警察每有穿便衣至聚衆賭博之處拘拿賭徒並將桌上賭洋一律帶回該署所問明除酌罰外即將起案之洋悉數充公後即撥賞出力各警惟歷來辦理此種賭案其抄出之錢洋從未列表詳報地方貧民偶犯賭案既經受罰又被没收賭洋亦殊非矜恤之道且與警章不無牴觸應責成該長官分别賭博名類酌量科聞以昭平允業己面諭各警正佐切宜注意自後警察不得再穿便服闖入民家查賭騷擾如果有人聚賭無論居家旅館茶樓均於報告後由長官督率前往俾符體制而免訾議云 
[警廳取締旅館之布告]  
　　淞滬警察廳昨日發出布告云照得本管境内各旅館營業歷經本廳塡給執照並頒發取締規則者亦復不少甚有營之始並未遵守規則者固多而違反規則者亦復不少甚有營業之始並未來廳請領執照者當此冬防吃緊地方戒嚴之時若不重加整頓實不足以昭周密且查旅館爲公衆集合之所與他種營業不同尤非從嚴取締不可爲此布告周知仰境内各旅館營業者遵照儘陽曆本月以内依照後開各項赴該管警署呈明仍照舊覔具经 
殷實店何塡具保證書其己經領有本廳執照並應將照繳署聽候調查確實轉呈本廳換給新照自後如查有無照營業及違反本廳取締規則者定即從重罰辦决不寛貸除訓令所屬遂辦外爲此布告仰各該旅館營業者一體遵照辦理切切此布計開旅館稱地點牌房屋間數房屋是束己産抑係賃用資本若干合資抑獨營有無兼贸經理人姓名年歲籍貫夥友人數開業日期 
[松金繭業分所請部立案之省批]  
　　江浙皖絲廠繭業總公所總董沈鏞等爲松江金山兩縣繭商設立繭業分所呈請省長咨部立案並飭屬保護等情昨奉齊省長第一六三六號批示云據呈已悉前准農商部咨送訂立工商同業公會規則當經於一六一八號令知在案此次松金兩縣繭商設立分所應即按照規則妥擬章程乃行呈由該管地方官轉報核咨仰即轉知遵照此批簡章名單發還 
[病死與毒死之爭論]  
　　住居虬江橋忠德里之粤人陳世順在武昌路生和堂廣東藥舖爲夥其妻黃氏與住居北四川路三樂里同鄉馮昇衡之妻游氏素相交好本月十七日黃氏至游氏處探望因言語失檢偶起衝突黃氏歸家後即覺身軀不適臥牀不起翌日游氏仍往黃氏家問候見其臥病將身畔所帶之蘇合九（爲一種廣東藥丸）令黃氏吞服不料服藥後至十九日上午竟爾病故有與　爲鄰之醫生李漢龍前來察視指爲服毒身死當由親友等調處令馮出洋三百元爲陳了理喪事陳亦應充詎李堅執不可從中阻撓事爲五區一分所孟署員訪悉諭飭地保投報地檢廳經李檢察官帶同檢驗吏騐得死者委係病死並無别故諭着屍屬備棺收殮一面由警區將兩造移檢廳核辦 
[一失足成千古恨]  
　　住居小南門外硝皮弄之張蓀淵前在南市留雲高小學校充任教員後至德大紗廠爲司事旋因事告退由穆抒齋荐至招商局江裕輪船爲賑房任職未久上星期該輪開往長江陰曆九月二十九日午膳後行至采石磯相近張至船邊溺便偶不經心失足墮江旋船主停輪撈起雖己腹大如鼓胸尚微熱經同船之某西醫設法救治水則嘔出似可無碍詎至晚間發熱因此致斃即經買辦告知船主在船收殮昨日午後一時許由該輪將棺帶回通知張之家屬往領旋即在家祭奠聞親友同學往吊者頗衆無不悼惜云 
[鄉民落河殞命三誌]  
　　實山鄉民王留根落河身死其家屬將屍移至毛港王根寳門前空地上糾衆滋擾各節己記前報兹悉地檢廳本定前日下午二時下鄉檢驗因檢驗員吏往虬江橋相驗陳黃氏屍身驗舉己在上燈時候故改期昨日下午往驗詳情容俟續報 
[趁電車不買車票]  
　　王惠龍昨與朱德生在西華路乘坐一百零八號電車未買軍票被三百三十八號售票人劉文紹查見向王補票不服口角行兇當被鳴同一百零八號印補將王朱兩人拘入捕房禀請捕頭核辦 
 
 
 

Page 11

 
 
[彈棉花店失愼續誌]  
　　法大馬路昇平里口三百九十八號門牌巨興廣東彈棉花店於前日下午三時起火殃及比鄰各店後由包探將該店夥甲乙二人拘入捕房聽候查究己誌昨報兹經包探張掌福查得該店保有火險銀八百兩據云是日有一買客誤將香烟頭抛入花絮致肇禍端其殃及之右隣廣昌利炒麫店左隣阜康烟紙店新新荷繭水廠及帶傷之達記襪店金同春酒店亦均保有火險業己報告捕頭諭候解送公廨訊核 
[混用仍僞質輔幣]  
　　法捕房包探徐阿東日前巡緝至小東門地方見林連生手持銅質八開小銀元向店舗混用當即上前將林及嫌疑人蔣耀楷一併拘獲當在身畔抄出僞八開七十二角帶入捕房昨解法公堂 
詰訊先據該探上堂禀明前情並將僞幣呈鑒詰之林連生供向開客棧後因虧本閉歇此項僞八開係向寓客陳金青出洋一元買來現陳逃匿何處實不得悉求宥蔣耀楷供與林隣居日前在小東門外遇見立談適爲包探所見誤爲同黨致被拘案僞幣來歷不得而知亦未串同混用求察中西官判林押三月蔣無干開釋僞幣銷燬 
[磁商負債被拘續誌P ] 
　　江西景德鎭官银號前被磁商陳榮中虧欠公欵銀一千二百兩延不師償潛行來滬經該號禀准該處縣公署移請上海縣沈知事派探將陳拘案押候訊核在案兹悉陳榮中近在本城勸業場附近新開碗店前日經沈知事發科訊問認欠屬實判令管押之後即由陳之同業現在盧家弄開設嚴森泰彭永成兩碗店之主人於翌日投署具禀請將陳榮中具保出外所欠之銀分四期歸償第一期本年舊曆十月終先繳銀三百兩餘由該兩店負責等情當經沈知事核准將陳提案交嚴森泰等暫時保出如所約之欵遲延不繳仍須提案押追 
[借欵分期拔還]  
　　江北婦人陳王氏在閘北四區警署控同鄉湯李氏借洋十元延不歸還己紀昨報兹悉此案前日經姚署長轉送司法科由段科員質訊一過判湯分期拔了案 
[復訊汽車撞斃行人案]  
　　汽車夫唐杏林駛車至南京路福建路口將密勒路二十二號門牌理髮店夥蕭春方撞傷殞命由捕將唐拘解公共公廨諭交五百元人洋並保在案昨晨由廨復訊死者之母蕭陳氏特延律師上堂代表譯訴前情請究訊之唐延朱斯芾律師到堂辯護並由三百五十二號印捕上堂經兩造律師詰據代稱是日被告開單甚速適有電車駛過死者不及避讓致被撞傷身死等語中西官判唐仍交原保候再復訊核奪 
[抛棄小孩屍棺]  
　　江北人王榮成前日將小孩尸棺棄於麥根路沈姓田内被行人蔣章錦瞥見鳴捕將王拘入捕房昨解公共公廨經中西官訊供一過判王速將尸棺遷往界外埋葬如違拘究 
[夫婦惡感己深]  
　　浦東北蔡鎭少婦姚陸氏昨扭伊夫姚阿奎至三區警署訴稱伊於去臘嫁姚爲妻過門之後尚稱和睦不料姚邇有外遇時常與我吵閙甚至不顧瞻養是以扭署請求斷離等語質之姚阿奎供稱陸氏不守婦道屢經訓戒不改被我扭打是實解警正以姚阿奎夫妻扭毆來署己有四次判解地方檢察廳訊辦 
[拐匿女子之懲治]  
　　王壽慶至法公堂控稱胞妹阿香日前被對門張德明所開場餅店内之學徒譚金標以同看跑馬爲由領出藏匿找尋無着當由商人報告捕房飭探陳三林將金標拘獲問明將女領至伊母蔣氏家中當即前往英租界白克路將蔣氏與胞妹一併解案請求訊究詰之譚金標供稱母親時常囑我將原告女孩誘領至家故於日前以看跑馬爲由連同店主家内之二小兒一併帶至母親家中後由母親囑我將店中二小孩送回阿香暫留在家認爲母 
親之寄女是實譚蔣氏供金標日前領阿香等來家因伊一人不能照領三孩故着伊先將店中二小孩送回後再由婦人將阿香送回伊家正欲雇車送去被探拘案至金標並非婦人親生係是外甥從幼由我撫養後薦至張德明處學業因時常遊蕩被婦人嚴加訓責彼遂懷恨誣攀實無囑伊誘領女孩之事求察中西官以供證鑿鑿豈容抵賴遂判蔣氏押禁三月金標押一月阿香交原告領去 
[江北人無端行兇]  
　　夏金修控被江北人郭長發在愛多亚路無故將伊毆傷等情昨由捕房將郭拘解公共公廨請究經中西官略訊一過判郭押候原告傷愈再核 
[破獲楊樹浦路烟窟]  
　　卓阿四在楊樹浦路某號屋内私設烟間被該管捕房四十八號西捕查悉前日將卓與煙客許登三秦三連同煙具帶入捕房昨解公共公廨經中西官訊知卓己屢次犯案判罰洋一百元充公許秦兩人從寛斥釋烟具銷燬 
[婦人私賣烟膏]  
　　住居東嘉興路一百四十一號門牌之江陰婦人吴王氏私買烟膏昨被一百十三號西探查見以其違法將氏連同烟膏帶入捕房經捕頭略詰一過諭飭轉送公廨管押候究 
[賭具被捕取去]  
　　美租界克能海路三百六十一號門牌小茶館主崇明人陸太郎容留茶客聚賭抽頭被八百零四號巡街捕查見將賭具帶入捕房禀明捕頭論候請廨出單傳陸到案訊罰 
[竊用乹汽之科罰]  
　　英美工部局電燈公司指控虹口天潼路洪姓家私裝電線竊用電汽等情昨由捕房將洪宅司賬人陳某傅至公共公廨即據工部局代表牛門律師上堂詰據電燈處調查西人華特聲稱前日與二十五號三道頭西捕至洪姓家調查火表見有鐵絲接於火表上電汽不能行動係屬舞弊應請訊究並將拆下之火表等呈案訊之陳供伊主因事離滬近因電火不明時常跳動由己歇馬夫之友人來家修理曾出修費洋五元並非有意舞弊請察曾審員王肇之君商之英白副領事判被告罰洋四百元充公以儆 
[西崽賠償失物]  
　　法商你哥而（譯音）前至法堂控西崽李紀根乘商人出門之時至房内竊去大鐘一只並銅人等物约值洋五十五元質洋化用迨商人回去察悉向李詢問語頗支吾此扭案請究判李交 
保出外責令尋交原物否則賠洋五十五元在案昨己届限又經提訊據捕頭聲稱現李情願赔洋五十元中呈案請核中焉讞員以李既願賠洋事可了結遂即着令開釋洋交原告領去 
[乘隙行竊之察破] 　 
　　竊賊張桂林日前至小東門外元昌祥洋貨店内乘隙偷竊花洋布一疋當被店夥察破鳴捕將張拘入捕房昨解法公堂請究先據店夥投訴前情詰之張供認行竊不諱判押十四天以儆贓給原告領去 
[串竊銀器具]  
　　甯波路三百二十六號門牌某號學徒唐阿毛因與張芝松夏和興俞松桂夏金福等串竊店内值洋二千餘元之銀器具經該號經理張翰章查悉報告捕房飭探將被告各人先後拘押昨晨併解公共公廨請究經中西官略訊一過判夏和興俞松桂各交一百元人洋並保餘人押候查明於禮拜四再行訊辦 
[串攫棉被衣包]  
　　朱朝隆張德標前日午後在黃浦灘串攫鄉人鍾紀林鍾葉氏之棉被衣包圖逃當被鳴捕追獲人贓昨解公共公廨經中西官研訊屬實判朱張兩人各押西牢半年贓交原告領去 
[攔刦老婦金耳環]  
　　老婦朱郭氏指控常熟人張春寳於前日下午在三馬路攫取金耳環等情昨由捕房將張拘解公共公廨經中西官訊知張係過犯判押西牢年半期滿仍逐出租界 
[上海縣公署批示五則]  
　　徐三三呈請發還糧串由查該民前呈聲稱徐永康户糧田三畝七分四毫方單遺失請給印論以糧串送案爲證旋經查明徐永康户完糧之田即係單户徐木觀户之田徐木觀户方單遺失由李昌記户繳價領執升科單己有三畝五分三釐七毫租與洋商立英册二千九百八十五號道契僅存墳基地一分六釐七毫另以并串完糧之田畝一并計算共二畝四釐二毫所有徐木觀單户田三畝七分四毫並非全數由徐永康户完糧是該民前呈有意朦混原送報紙糧串應存案備查未便給領此批領狀發還 
　　鼎豐呈違令背章矇禀設興請求批斥以蘇商困由翁寅記押舗改典由縣商會函請轉呈應候省公署核示毋庸續瀆 
　　二十七保十三國梱保沈子卿等呈圖董犯案逮押環請查明還充由候令行上海市經董查明復奪 
　　甘八保十六國地保黃瑞堂呈請示遵由墳地係張秀春購買原契應由張秀春收執何以契由地保收存地價立契成交何致立契數月之久原價尚未收足果有其事何以出賣之周州祥並不追交地價顯有地保需索規費從中推勒情事着迅速查傅現業户持契投税否則該地保既執原契定惟該地保是問切切　　丁玉卿呈册報不符請吊册對質由候傅案訊明核辦 
[謝劵] 　 
　　昨承中西農圃會惠贈菊花大會游覽劵二紙書此誌謝 
雜評二 
[回復自治（步陶]  
　　工巡捐避自歸官治以來雅無若何起色今杜局長且以使署事繁迭呈請辭是官吏固不願爲吾民治此局務也夫以原爲自治機關之工巡捐局而久勞官吏代行職權反身自維吾民甯不歉然公舉黃紳期回自治於情理於事實蓋俱爲適當之行動宜乎盧使之允爲電請也且夫自治云者自有處理而無待於官府敦促之謂也誠使回復而能見諸事實則凡市政所關之要務如何支配如何進行皆當自具其實事求是之决心而勿復僅以官樣文章遂畢厥事且尤勿先存一官場委任之心理而或競以奔走官場爲局長角逐之捷徑蓋凡爲自治機關之重心人物必先有自治其身之能力而後地方自治之事業乃有可以增進之希望否則因循粉飾雖當地士紳其又何擇於官治之實際也耶嗟我滬人尚其勿負此回復自治之良機也 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[觀大出殯賦傲阿房宫賦體] [  諦觀]  
　　電軍歇馬路軋死屍闊喪儀赫耗費三十餘萬有天無日路由東行亟南折直抵招商坐道擁觀密若堵牆客棧洋房茶樓酒閣在坑滿坑在谷滿谷各佔地場爭先插足挨挨焉擠擠焉萬頭攢　眼不知其幾千百雙印巡開道駿馬如龍彩旗飄空不幾何虹光輝燦　錦繡重重洋號騎隊氣概熊熊中間斷連杳杳無期一路之上一段之間而導子不齊茅山道士和尚成羣尼姑一隊亦來送殯扭扭揑揑好看煞人半空摇摇開路神也緑雲擾擾松柏亭也笙簫悠揚清客串也花團錦簇彩童男也雷霆乍驚汽車過也花枝招展香不知其所止也旗一傘窮巧極工各聯圑體而致送焉計紅喪柩者六十四人官宦之囊槖商民之脂膏實業之赢利幾十餘年刮取於人　積如山死不能帶用來其間糜費金錢暴殄天物迤邏　摇路人視之皆爲歎息嗟乎一人之財千萬人之財也人愛繁華　　戒其奢奈何揮之如糞土用之如泥沙使儀伏之盛　於彰威　出殯車馬之衆勝於松坡之發引花樣般般過於倉聖之賽會人頭濟濟逾　西人之跑馬排場熱閙類於梓官之奉移社會歡迎超於籌賑之熱度使等候之人自朝晨而至暮望眼穿腹中餓失足一跌幾沈黃浦（見前日報内）嗚呼大出殯者閙關也無意識也看出殯者侈游觀也非有益也嗟夫使其能省此欵以濟災民則可造福於無窮使觀者知奢華之無益則必不作無謂之游覽何至舉市若狂也盛氏不知節儉而引人觀之衆人觀之而復贊之是將使識者竊笑於其後也（三） 
家庭常識 
[肉餃]  
　　取蛋六枚傾碗中打散另加葱酒鹽各少許另取精猪肉四兩切成细丁和入葱酒鹽醬油笋丁香茹丁蝦米干貝絲各少許再用刀斬至成爛爲度即用文火燒鍋抹猪油一度入打透之蛋一匙蛋過油滾起成薄餅狀當取肉約如龍眼大置於其上用洋刀將蛋之一而輕輕翻起作成餃形翻面煤黃取出如前再製及既製盡即盡數倒入鍋中和水一大勺醬油一小勺用武火煑滾數十轉加葱花少許盛起下飯鮮　可口 
[火腿干貝]  
取頂大干貝浸水中一日取出（水可留作别用）置碗中上覆以厚片雲腿再加蝦子醬油少許用紙封固蒸飯鍋數餐取食香味俱勝 
[雞汁飯] [  好好]  
嫩雞一隻取出腸雜洗净置飯鍋蒸之則其汁盡入飯中即用此雞下飯風味極佳有易牙癖者盍一試之 
[稀痘方] [  柏蓀]  
橄欖核搗碎研磨如粉雜入粉麫中作糕餅隨意與小兒食之服之四兩以上者出痘稀少服至斤許者永不出痘眞奇方也好善盍廣爲傳播之（不受酬） 
[測煤油水分法] [  金晉卿]  
前刋探水紙騐煤油法係專用於散艙煤油但市上發售煤油均有洋鐵箱貯裝倘有奸商混入清水更難探測今得一法最於簡易將買來煤油連洋鐵箱投入池中如無水分即浮而横仆倘有水分即沈面直立欲悉罐内水分幾何則沈下水中幾寸即可一望而知舉例如下試以泰豐圓鐵罐一只先貯煤油投入水盆其罐必横而浮臥再將罐内煤油倒出三分之一加入清水貯滿復入盆中則其罐必沈而立其沈下之部分必三分之一也 
工業須知 
[（三）稻草紙纖維之製法] [  揖仁]  
　　　料稻草以柔軟純良之糯稻草爲佳若梗稻草則不及前者料既選好除去稻節及穗分其桿爲三段其中以稍段爲最佳末段最劣吾國選料多用人工而歐洲則均用器械選别焉 
　　蒸煑其法有二一先將截斷寸許長之精選稻草浸水三四日（夏季一二日）取出入釜加水煑沸投入苛性曹逹十餘斤溶解之約煑一時反　攪拌經三四時後（釜中水須較稻草爲高）見己碎爛取出乘熱置籌中瀘去黑色水再用水冲洗隨洗隨揉揀去雜物然後置石臼内搗之至極軟時入流水中洗至水無黃色乃止二將浸透稻草百斤入蒸釜中加生石灰四十斤煑沸之半日後停火至翌日取出稻草濾去黑水藥熱冲洗清净再入蒸釜加石絨粉七斤如上法煑之煑後取出入水洗净置臼中搗至極軟用水漂洗除去雜物以待漂白 
　　漂白夫漂白之原料色本微黃祗可供中下等紙料之用如欲充上等紙料須經漂白普通多用漂白粉漂之法以漂白粉十斤置布袋中入水揉洗之至粉完全溶解後注稀硫酸一斤十分調和即將稻草百斤投入蓋置一夜或半日然後取出冲洗浄盡務使藥味全除若一度漂白不良者須漂二三次至十分潔白時而後即可抄瀛成紙矣（未完） 
詩話[  栩園]  
　　廉南湖先生昨自日本郵示近作音節蒼涼想見其牢騷抑塞之致亟録之春日丸中寄芝瑛夫人云干雲兵氣黯邊城數説崩離奈衆生斜日半襟明海色臨風孤唱發天聲三山依舊識行客一水牽愁照酒觥獨倚色檣看飛鳥何人不起故鄉情又船泊門司以詩報中洲太傅松方老侯青萍樞密恬齋男爵暨香國秋渚云揮手滄溟一歎吁西風去國夢模糊神州蒼莾餘歌哭斷句飄零入畫圖（往年與青萍唱和詩吴布衣爲補城山雅集圖余與青萍各藏一卷）鷸蚌旁觀計安出湖山中酒倩誰扶姓名又被閑鷗識爲訪繪原當代儒（中洲太傅今年八十有八余屬吴布衣寫繪原村莊圖爲壽此圖携在行篋中）又題姚少師畫卷並簡子琦公使自序云俄使庫朋斯齊博學好古往年在華時以王子琦紹介爲余題姚少師畫卷今子琦奉使墨西哥約余同游東京與庫朋君相見蓋庫朋君方任駐日大使也子琦由燕而東余先發上海十一月十日至門司却寄一絶即題卷尾詩云白浪如山雨打船狂心暫歇現諸天蕭梁事業看圖畫休話滄桑到酒邊又寄章仲和公使云折衝尊俎等閑事收拾蟲沙息萬喧一舸風波忘世外看君蹴起太和魂又簡緑子云隔海曾留一笑緣吉田山色想當筵綺窗乞取簪花格爲寫東游第四編又門司别郭樹棻二首自序云香山郭樹棻得神户鄭祝三電報來船招待談一小時珍重而别并將門司解纜時刻電告祝三以便翌日到船歡迎云自過門司便入内海波平似鏡兩岸青山如晝航路曲折漁船續續而過一日未斷想見漁業之盛詩云頼有香山好弟兄檠杯傅語見平生西風又過魚蝦市山色船頭解送迎篷背寒雲若可鬰夢痕飄盡髦毛斑劇憐千古傷心地極目嵯峨是馬關情辭悱惻讀之輙爲低徊不置 
短篇小説 
[言情短篇一柬疑雲（二）] [  陳承福稿栩園潤文]  
　　少婦横波微笑初不答既曰君勿瑣瑣若婆子儂固無恙不艱儂尚御圍巾耶惟君之歸何晏使人竊竊憂耳少年乃置兒婦懷寛其外衣出糖果以授兒兒受之則往眩其婢少年乃傍婦坐曰今夕誠勞懸盼然當爲吾諒吾職平日於七時即畢事故吾之歸至遲不逾八時今日爲同事胡君四十初度吾儕初不之知向暮始由伊强邀晚餐於其家笙歌沸耻賓主盡歡非吾佯醉者或竟終宵不許歸也雖然少婦笑曰雖然奈何曰雖然設吾此時尚未歸者卿亦疑吾有外遇乎少婦露不愉色曰噫陋者君也奈何以河東君擬儂耶曰然則使吾徹夜不歸亦疑否乎曰未必不過懸念耳然君愛儂必不使儂徹夜懸念至疑之一字設屬心心相印原不拘形跡之疏密設君心己改儂雖日夕伺君亦難保其心不外馳少年首肯者再既曰然則卿固無疑於我矣曰然他日悲歡憑妾命此身輕重視郎心蓋儂固知君心坎中殊無第二人也少年聞語意乃至得因作誠懇之聲曰吾最親愛之人抑何知我之深耶爾時微風吹帷鐘聲己報十下小樓深掩而如眉之月己先避人而去樓中人語亦遂無聞惟見重幡深處燈花燦然似偷效二人之喁喁語也（未完） 
 
 
 

Page 15

 
 
   
 
 

Page 16

 
 
   
 
