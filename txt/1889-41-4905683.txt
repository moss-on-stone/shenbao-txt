# 1889 - 41 - 4905683

 

Page 1

 
 
[新印十粒金丹出售] [  申報館主人啓]  
　　十粒金丹一書不著作者姓氏標題多用對偶盖遵章回小說之例而中問雜以七言句若詩歌者則又沿宥詞格調其中叙述鎭國公高贊侯事　雖皆羌無故實而一經描寫無不栩栩欲生他如俠女貞姬刁奴强寇紅粧義士白袷名流要皆刻意描摹惟妙惟肖而尤妙者詞意淺近不涉　　不特學士文人藉以遣興卽綠牕靜女黃髮慧重亦能一目了然毫無疑義誠小說中之别開生面者也現在裝釘告成每部十二本價洋七角本　由本舘帳房及申昌書畫室出售各外埠則槪歸申昌及經理申報人此佈 
[點石齋售書啓略]  
　　經策通綦○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我　矣今定碼洋丗五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文埠○　文一萬五千首其中向無陳作而特搆者不下萬首新潁美備無踰於此碼洋八元○五鳳樓試帖○得詩一萬二千首塵勢土飯慨不　入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不　　　本埠外埠俱有分鋪士商就近購取可也此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起攺歸淸遠里恆泰昌出售此外則南北申昌及本帳房皆可購取價碼仍照四十元至其校對印訂　潢無不精益求精早爲有目共賞所有售出股票亦統歸恆泰昌發書此佈 
[鐡路興而後礦務旺論]  
　　鐡路之舉前者南北洋大臣議覆之時北洋李傅相曾有七利之說固不僅礦務之受其益而巳也然礦務之所賴乎鐡路則尢要今者中國專心於地利凡有以富國爲强兵之地者莫不竭力爲之故於礦務往往有舉無廢其所廢者則皆毫無把握者也其餘稍有把握者卽處處認眞開採而著名者惟以開平基隆兩處爲最基隆之煤前者至爲法人所覬覴欲據之以供兵輪之用則其煤産之佳可知開　之煤兵商各輪皆取給於此聞日内愈加興旺此二處皆有鐡路者也有鐡路以資轉運則其取也多其出也速而無窮之利乃有所據蓋看定一處煤礦計苗若干日蚵出煤若干工多而取速運捷而售暢始可得利若工不多則取之不速運不捷則售之不暢而每日所費則多出與少出無所殊也如此則失其利矣觀於中國所開各礦惟此二礦以有鐡路而有利可獲最爲穩妥則可見鐡路之所俾於礦務者大也此二礦之外則雲南銅錫各礦素所推爲佳者以其向爲民間所開其礦質極有把握且數年來解銅入京大約已滿舊欠之額而箇舊廠之錫至漢至滬源源不絶前年報上所載歴歴可稽甚爲該礦慶也至去年而寂無所聞緣經手易人聲息密秘辦理更張以故有無所出有無所運皆無人焉知之說者　該礦滬上經理之人極意節省格外謹愼以至於此顧此等大事業必當有大作爲之人非僅如貧兒暴富之猶作數米稱新計也至於謹愼之至至於不令人知之則其所生色者可想而知矣此外又有徐州利國鐡礦亦屬人所稱道聞近年以來出煤甚佳致可喜也然開辦數年苦於資本不足止能儘所有之力以行之得尺則尺得寸則寸則或者將來銖積寸累尙能收效於後巳未可知也而去年亦不克常見佳音竊不禁爲之惄然去年新辦者又有貴州之銅礦據友人所述得潘偉如中丞以爲之主持得鏡如觀察以爲之督溿所用中西諸友俱臻妥協機器巳陸續到齊一經動手利卽在於掌握顧此說也友人言之固爲鑿鑿而事未同聨僅有其說正不知將來動工之後有無好消息殊亦不敢臆斷也三山銀礦聞又有興辦之期或又謂業巳中止正不知何故說者謂中國之礦最佳者爲漠河之金礦辦理亦最爲得法次則三山之銀礦冉次則銅鐡錫諸礦而煤礦爲下彼蓋以爲金銀價貴故五金之礦駕乎煤礦之上不知五金出土尙須燒鍊而後成不若煤之出土卽爲有用故開採之工本大相懸殊工本旣輕則獲利自厚且礦産之佳否全視乎銷塲之大小而銷塲之大小又視乎其物之用處煤之用廣矣無論輪船需用卽居家鋪户用之者亦多錫之爲物價賤而用廣尙有購之者銅鐡則購之之人巳可數矣金銀之價貴反不足以獲利一則煆煉費重一則消路滯鈍故外洋談礦務者必以煤礦爲第一而鐡欠之銅錫又次之金銀其下焉者也購之爲用在外洋不啻中國人之布帛粟菽價則極廉用則極繁卽此可以大獲利益譬諸中國開布莊者本輕而利厚開綢鋪者本重而利薄銀樓之於米店金鋪之於豆行其用塲之繁簡銷塲之難易固有灼然可見者而中國人乃顚倒其說是可怪也雖然無論其用塲之繁簡不同銷路之難易迥别而旣開一礦必得一礦之用煤礦之得用必全在乎轉運神速外洋富國之道專賴礦産而鐡路布置徧於國中凡所以爲礦産之轉運計者深且切矣蓋必有鐡路以資轉運而取之者可不嫌其多售之者可不憂其滯若無鐡路在地近江海各口者尙可藉輪船以爲轉運而　中礦産運出或車或牛或任或負巳覺其勞費無匹若非輪船經行之口則有束手無策者矣吾故曰鐡路之興中國此時所最不可緩者也夫鐡路之用凡内地貨産皆可藉此以販運出外通有無而成交易當有十倍於從前者其理其勢昭然若揭夫何待言特有感於礦務之興已非一日而至今尙未見有勃發不可遏之景象因思其故在於未行鐡路不禁深爲扼腕而顯爲揭而出之以告天下之留心時事者 
[本館接奉電音]  
　　昨接在京友人發來電音有本月十五日上諭三道敬謹譯登○正月十五日奉上諭張之萬着補授大學士管理戶部事務欽此同日奉上諭刑部尙媾着孫毓汶補授欽此同日奉上諭徐桐着以吏部尙書協辦大學士欽此 
[上苑春光]  
　　王大石頭者年未及冠性嗜賭博於各賭局由此入彼無分畫夜前日晚在宮門口東廊下岳三寳局贏得錢票二十千又欲赴錦什坊街孟　胡同湘公府寳局中再賭行至小盆胡同中　時甫逾初更　自後來三人將王髮辫倒揪於地以手扼其吭二人探懐以摸其鈔王雖被扼𩓐頸而兩手尙遮護其懐三人復捉王手欲縳之又自後高唱而來者十餘人三人見勢不妥舍王而逸十數人至前王　救命遂鬆其手而頸上扼迹巳涔涔出血此十數人亦嗜賭與王有一面交王遂將前情說明向前追赶未獲後同往湘公府寳局須臾搶王之三人亦施施從外來王見 
 
 

Page 2

 
 
之暗通消息於十數人以備告知局主竟將此三人拉出門外奉贈老奉三人叩頭如搗蒜遂釋之○太常寺滿少卿克少常們泰現丁外艱循例持服百日而太常卿缺職司典禮凡遇壇廟大祀各有所司未便無員以執乃事經太常寺奏請簡員署理少卿奉硃筆着内閣侍讀學士溥顧署理欽此旨下後遂經該寺寺丞禀請履任吉期經溥少常訂於十二月十六日辰刻進署上任○漠北蒙古喀爾喀部落年班進京朝賀瀋使恭齎九白貢物呈遞貢單交納貢物由内務府騐明奏聞俟賞收後循例筵宴貢使以示懐柔按九白者卽白驼白馬白鹿白玉白金等物每樣則有九故謂之曰九白貢物也○十五日夜太和門災時火信飛遞左翼委翼尉魁鑑率步營弁兵十數人首先進内維時王公百官趨入救火者寥寥無幾魁翼尉進東華門向西而經牌樓門甫下門堦突有白髮蒼顔一老官迎面相逢謂翼尉曰汝何來之甚早也翼尉答以西邊　火差老官曰西邊之火尙有應燒而未烯者恐難遽爲止熄也魁翼尉聞知頗形駭詫意欲飭手下揪獲未及啓口而老官巳失所在翼尉益駭復詢手下老官言何衆口僉同翼尉遂謂衆曰今夜火差必難撲救遂率手下以往是時貞度門火起尙僅一半被燃而所遇之老官是仙家是火神究莫能測傳言如是究未知確否也○大婚典禮口册立禮皇后冠服預由内務府備龍亭八座安置鍾粹宮前院吉時屆敬請冠服陳設龍亭内請由瓊苑東門出順貞神武等門至皇后邸第例應派福晉四人恭送刻由　大婚禮儀處知照宗人府赶將親郡王之福晉查明現在有無事故卽日咨覆以憑繕寫黄本進呈慈覽恭候簡派○聞烏里雅蘇台將軍委員押解例貢貂皮十箱經内務府會同戶部查騐收訖於日前繕發回批給原解委員收執以便回烏銷差云 
[揚城火警]  
　　本月初十夜三鼓時揚城徐凝門口某姓爆竹店因火星悮遂爆堆遽爾失愼登時烟焰迷漫騰空直上流星花筒噴射滿房四鄰聞警赶急披衣而起衆力齊施相助澆灌始得熄滅僅焚燬店屋兩間據聞店後尙儲有製爆火藥一罐未致延及誠幸事也同時廣儲門任家園地方茅舍兩家亦遭回祿殊覺可慘何祝融氏偏於歲首逞其伎倆耶 
[蘇隄春曉]  
　　杭州訪事人來信云初四日爲立春令節天隂不雨春雲曖靆先是初三日應行迎春大典適值忌辰不穿花衣故攺於初四午刻由杭州府郭太守率同總捕同知水利通判仁錢兩縣迎春於慶春門外返至撫轅行鞭春禮初五日春日曈曈韶華滿眼嬉春士女相屬於途下午三點鐘後晴曦乍歛忽變成一幅春隂圖初六日十二點鐘滕六君又興高来烈遍撒瓊瑤鴛瓦上積雪數寸入晚九點鐘始止初七晨起一輪紅日高掛銅鉦但聞簷溜丁東如小樓聽春雨而韶光靄靄煖意漸回六橋三竺間不少娱目騁懐之侶矣○前報紀督辦保甲局務鄒觀察籌措鄭工捐派及茶酒等店云云兹悉除查抽造酒缸之外復令各酒肆每碗捐錢一文准其照捐加取錢文以示體恤至茶肆捐項去臘二十五日傳諭時均係含糊答應並未照遵連日凡以竹爐湯火作生涯者邀同會議僉謂利息旣微生意又極淸冷倘每碗加取靑蚨一翼恐有盧陸之癖者皆將安設茶鐺茗椀呼僮掃雪之解渴喉則茶客愈稀獲利愈薄矣旋於初十日上午至三元坊湖南會舘觀察公館叩頭求免觀察擬攺令每桌一張捐錢十文未識各茶肆肯遵繳否也 
[皖中雜記]  
　　委辦鳳凰頸厘務沈蓉階直刺慶立於客臘初旬因病逝世現經藩憲阿嘯山方伯札委候補直隷州知州苗直剌厚田接辦直剌奉札後當卽赴轅謝委不日束裝遄赴差次也○各店每屆一年盤點貨物以計獲利之多寡聞去年獲利者以南貨鋪錢業布莊土店爲最餘皆平平○浙江候補道彭子純觀察於初七日抵皖舟泊西門外官碼頭當卽乘輿晉城拜會各憲而各官亦紛紛前往答拜觀察籍隷楚北聞有要公赴豫章面禀撫憲再回珂里省親也○初九日午刻呂八街有一女郎約十餘齡數次往返啼哭不止好事者詢之答稱家住距省三十里之　家付隨其兄入城玩耍因人多中途擠失有某甲夫婦令其到家暫住而女不肯去後不知如何也 
[楚江春浪]  
　　去臘除夕前一日有英國小兵輪一艘　江而上下椗漢口洋街江滸至正月初八日晨接得京江電報稱有鄉民滋事遂立卽解維東駛○漢口下碼頭大智坊十大家地方磚茶工人某甲係崇陽縣人製茶事畢遂賦閒居流落客途飢寒交迫新年初一之夕慪僂至某姓家胠篋探囊事主知之立卽操杖驅逐越一日又夤夜往圖竊未成致被捉獲褫衣毆擊未免受傷加以裋褐不完值此雪地氷天更覺　　高聳至晚倒斃路隅旋經本坊覊留毆擊之人一面報官請騐又永寗巷土娼家新年留宿財神客以博纒頭客旣入迷香洞中半响風流一蹶不振絲難續命以致魂返重泉現經禀報到官尙在押候臨騐又某姓腰有孔方兄獨自至廣益橋寳廠思乞靈於花骨頭以卜一年利市不料靑蚨生翼飛入他家乃解衣質錢重整旗鼓豈知三戰三北頃刻輸空乃致口角忿爭繼以用武諸痞棍一呼百應　聚攢毆旣受瘡痍乃復自撞而殞不知該坊保甲亦具禀請騐否也○鴉片烟流毒中國盡人知之各大憲雖明知其爲絶大漏巵奈無術可除祗得曲爲隱忍數年前　序帥撫楚時厲禁嚴申不許開設烟館及序帥調任他省而禁令漸弛不免陽奉隂違矣客冬漢陽各憲出示申禁邑尊更親加稽察上自橋口以　前街河街等處將不遵示之烟館拘其人而封其屋適漢陽有餘欵議造鳳山書院以便諸生童絃誦鼓歌遂將所封大小各屋充公俾增　院膏火是誠一舉兩得之美政矣 
[洋槍傷人]  
　　去臘二十七日廣州高第街某紳之公子往四牌樓故衣店買皮衣數件囑送家中收銀及店夥携貨到門收價公子　而不付店夥伿將原物携回彼此相爭公子竟用洋鎗裏擊店夥猝中藥彈斃命家中翌日店主禀官騐明不知將來如何辦法也 
[廣州火警]  
　　去臘二十六日之晚四更時城西瓊花直街義記生糖鋪無端失愼一時火光燭天勢極猛烈焚至二十七日辰刻得各處洋龍盡力救護祝融氏始敗興而回共焚去鋪戶十五椽就中以糖業爲最夥事後查悉焚斃六人盖因睡在三層樓上火由下發無從走避故也中有一客係至義記收帳者結算旣畢擬次日回鄉忽遇奇災亦可慘已 
[盜賊橫行]  
　　廣州吉祥坊何宅與某甲同居去臘二十六日何携洋銀百餘元託錢店估看隨復携回後又因事出門家中只有老妻守戶忽來四賊出利刃加其頸將洋銀悉數刼去开搜括金銀首飾一掃而空洎何歸卽禀官究辦不知能否破案也○某日傍晚突有盜匪多人　入新基渡頭大順洋烟店多方恐嚇店夥噤不敢聲致被刦去銀若干兩盜旣去店夥始升屋鳴鑼喊救營兵聞聲西出則已無處兠拿矣○某甲向親朋告貸得銀十餘兩行至半途被剪綹賊探囊取去甲倉皇無措急向營勇報請追查營勇謂頭緖　無安能查訪甲無可奈何懊惱而返○番禺市橋鄉某市店關設有年資本充裕某夜二更後有盜二十餘人明火執仗破門行刦計失贓欵有千餘金之多鄉隣聞警追拿賊黨燃槍以拒以致傷害多人翌日赴縣禀報楊大令會同營官親詣騐明飭捕緝查 
[蕪湖火警]  
　　蕪湖信云本月初十晚八點鐘時忽聞警鑼亂鳴人聲嘈雜探係蔣家巷河沿失愼紅光上燭霄漢各水龍風馳電掣而至竭力灌救得以立時撲滅計被災者八九家聞火係匪徒所縱也是晚三聖坊土地巷皆有匪徒在茅簷上縱火幸被過路人看見救熄不致成災亦云幸矣 
[邗上官塲紀事]  
　　正月初五日吉分轉昌委解南京餉初六日鄭司馬述祖奉蘇藩憲委來揚公幹運　牌示新選豐利塲大使陳家蓋飭赴新任初七日揚州府陳太守江都祥邑尊均赴省賀各憲年禧初八日堤工提調許太守寳書抵揚初九日前署淮揚　道郭觀察階由淮北 
 
 

Page 3

 
 
來揚晉省初十日江蘇候補道雲觀察鵬曜來揚公幹十一日江西張叅戎金榜解餉來 
[潯陽官塲紀事]  
　　九江府曹朗川太守於初七日晉省賀年並商一切要公屬下印委各員均出城恭送行旌○九江總鎭朱春山軍門亦於是日附輪往金陵賀曾九帥年禧選鋒新勁等營弁兵列隊江干燃鎗礮以申敬意一時砲聲珠連戈矛雪亮潯江上大有如火如荼之觀○關道李亦靑觀察初二日晉省賀年於初十日始回榷署屬下印委各員均迎送如禮○去冬瑞昌縣閙糧案内有生員徐某聲名狼藉初四日九江府曹太守札委府經歴會叅軍仰龍往瑞昌提案初九日將徐某解回九江銷差 
[悍婦逞兇]  
　　槪自桑漢之風熾而夫婦之道乖夫婦之道乖而男不能剛女不能柔人心之變世道之憂也九江新壩某飯店主某甲去秋娶得一婦不解倡隨之樂時聞詬誶之聲某無可如何呑聲忍氣女元龍氣槪遂駕夫婿而上之前日不知因何起釁婦將菜刀直剌某胸某卽閃避而刀鋒己透馬甲矣某欲投訴保甲局經隣人勸免該婦如此兇橫使非某之眼明手快幾何不以猩猩之血污皎皎之刃哉 
[金陵年景]  
　　沿江向以南京爲繁華之最總督駐節加以織造各衙門其似冠裳而非冠裳者此等人闊綽有餘居則堂深室邃出則衣輕策肥視世家大族有過之無不及焉故凡悅其口者不嫌登峯而造極適其體者不嫌逞巧而爭妍生意中遂有買不出者到南京賣不了者到南京之諺東坡所謂固一世之雄也今則鋪面猶是貿易已非上焉者綢縀鋪莊本愈大而折閱愈甚卽下至茶食等店爲開門之家所一件少不得者今欲其日食萬錢固百無一二卽欲視昔之稱巨寳號中戶者亦十無六七雖人山人海數靑銅實不滿千百而各存得過捱過之心推原其故實緣吸鴉片者無家不有一二人卽無人不好一二口以致柴米油鹽醬醋茶七個字都丢在腦後不顧兒女之飢啼不顧門戶之冷淡但一心急其所急於一燈如豆半榻如雲此外直匪我思存試思生涯如此生意焉得不如此據箇中人云丁不及丙戍又不及丁矣此巿情之大槪也○老至居人下春歸在客先想同是天涯者聞爆竹聲聲未必不柔腸欲裂矣金陵廟宇無論大小多借人下榻有槖筆依人者客某寺非一日寺僧以其不名一錢欲逐客而令不行乃仿木蘭寺之飯後鐘使客聞戞釜聲而自去客懦於色不肯向香積廚誾奪黎伊蒲以果腹祗得挾行李惘惘出門默計敗席單衾終不足以支殘臘又歲暮卽不顧本來面目逐寒乞兒爲伍而這副斯文骨頭又禁不在一夕之風　雪虐不如仍回寺中偎彌勒佛脚下笑駡憑他笑駡寺僧果不容乃潛呑阿芙蓉膏委行李於山門之内佯示雲無心以出岫也者知殿側有破鼓闚無人時旣躱入破鼓中蜷曲而臥時除夕寺僧方料理度歲不知破鼓中僵有人且死也初四日一遊客驚而訝曰是雄也胡爲乎來哉僧始集視一人忽失聲曰是逐客某也於是聞者方悟我雖不殺伯仁伯仁由我而死其寺僧之謂歟○春聨花箋卽古者桃符之遺意今人悉用茜紅帖子或鑿吉祥文字當山甫頌或集古今佳句題薛濤箋一望霞蔚雲蒸不但氣象一新卽相逢笑語亦覺盎然有春意○最可惡者每當餞舊迎新輙有一種人趁人家熱閙時出其不意肆行狗盜鷹拿令人防不勝防有拜年客纔入門一伺候模樣者隨其後主人以爲客之從者也登堂相揖有銅脚爐在堂左偏此人卽挈爐大踏步以出客去查爐不見主人方記客登輿時僅輿夫兩人並無所謂跟隨也者此必白日撞之伎倆然巳無及矣又一女孩方四歲在門閙内看旁人簸錢耳墜一小金鐘忽一人摘具鐘傷耳出血孩痛而啼門内人聞聲出視女流也卽有一人佯爲問曰是也可遣女傭持錢二百隨我去將璧還失物者計鐘值洋四元今費二百可得原物欣然如約少頃女傭果携鐘回且有血迹詎拭視實銅質但以血漬相欺耳又一男孩可七歲頸戴一大圈有鎖有鍊皆銀也同長者在夫子廟前買燈燈已在手長者正與賣燈人較錙銖　有以細針刺孩頸者孩回顧其人曰蜂也勿動我爲爾捉之爾但護視手中燈可耳孩果任其在頸上脫圈與鍊以遁長者大怒旁一人佯問狀笑曰請息怒我見一人所藏者必君物卽指一人使尾之其人逕入某質庫中方論價長者睨是已贓也便上前扭其人纔交手後來一大漢叱曰伊是某署之戈什哈因賭輸質其女公子之銀飾以償賭債耳爾眼不能賭鼻可嗅也卽擲圈與鍊令騐長者亦莫能辨具眞僞稍氣餒由是做好做歹勸長者出洋四元爲此人作揖陪禮而散○甯俗最重接春諺曰新春大如年是日細君無論新舊阿嬌卽使少小悉皆凝粧盛飾手捧硃紅盒子盛花果就庭前燃蠟以陽氣發於東方故瞞却西王母而獨接東王公初四日家家爆竹喧天又仿營内紥龍燈四條加以伴燈扮演各色故事夭矯通衢洵昇平之景象也 
[歐西妙技]  
　　西婦閣臘在圓明園路搬演戯法種種奇妙前已縷紀報端今日又屆開演之期所有碧戶名姝黃封貴婦皆可於日中下園賞鑒免致星寒露冷始歌陌上花開緩緩歸也至園中接待華人尤極謙和周至並不以異言異服致存歧視之心云 
[帶勇彈壓]  
　　前晚爲元宵佳節更以天公做美皓月一輪明星萬點銀花火樹不夜城開豫園中遊人雜沓鬢影衣香熙來攘往道憲飭各叚巡防局員帶領勇丁嚴密梭巡是以無賴之輩不敢肇事各局員於二鼓後方各回去 
[尙待傳訊]  
　　前日有施瑞生扭控唐氏於巡防南局經局員訊究施稱伊親戚喬位堂去歲托伊到小的處借珠花一對向索不還竟被押去當將喬扭控於西局蒙高大老爺斷令償洋八十元分期措歸伊一味延宕去年底曾向唐氏所開棕榻店内取棕榻一副今正該氏同喬來家索價小的不在家中伊竟硬將錫事件并壽字燭扞取去叩求究追唐氏稱珠花賠洋一節與小婦人不涉施不應將棕榻價掯勒不付今將事件交還求恩追棕榻價局員諭令施先將事件領去姑候傳喬集訊核辦 
[查轕轇]  
　　寗波人何安仁至英公堂稱撑駕釣船裝載石子來滬帶有食鹽突有陳小東領同穿號掛之兵勇等到來搜尋指食鹽爲私鹽卽將船夥袁阿海拖到伊船吊打初言要罰洋三百元繼漸減至二十元我未允又被搬去衣物被窩水旱烟袋等件知伊等冒充緝私實因訛詐爲此報捕拘陳送案開呈失單請着交還并請將袁阿海交出袁兆發稱亦撑釣舟裝石子帶有年糕被陳小東帶同兵勇到來指爲私鹽被其取去又被搬去魚肉衣物等件開單呈案請追陳小東供寍波人住居虹口地方因有安徽人董姓坐鎗船在浦江緝拿私鹽惟不知其名氏官職現在何安仁船上緝獲私鹽五包又在袁兆發船上緝獲私鹽十一包因何安仁將起出之私鹽抛入浦江以致董將伊夥袁阿海拖去勒令罰繳鹽二十担何安仁知我與董相識連次來邀我說情未妥詎被報捕反將我拘案現悉董巳將私鹽連袁阿海解往嘉定何安仁袁兆發同稱並無董姓到來更無央陳小東說情事蔡太守得供之下飭將陳小東押候查明察辦何安仁等開呈之失單存堂 
[英界公堂瑣案]  
　　三百十號巡捕稱胡阿二駕馬車停在當街干違工部局章程拘案請罰胡阿二供因候客暫停蔡太守判罰胡阿二洋一元撥充醫院經費○二百八十六號華捕稱昨午後見王文逹周彩文等之糞船停在碼頭干違定章爲此拘案請罰王文逹周彩文同供鄉間人初次來滬不知定章以致誤犯蔡太守姑念王文逹周彩文鄉愚無知從寛斥釋如再違章定當照例科罰○戴石利稱在菜市購食　籃内有錢三百五十文被陳乙甫行竊扭交捕房送案錢巳被遞與他人陳乙甫供不認行竊蔡太守判陳乙甫管押二天以示薄懲○沈阿南稱去年十一月間被葉小旺訛詐今又相遇纒擾不休交捕送案葉供與沈相識向之商借不敢訛詐巡捕頭禀葉前經犯事解回寗波今又拆梢請爲重辦蔡太守判笞葉一百板押候備文遞籍○葉泰記稱被楊明德串同沈桂生董文發行竊衣物報捕拘獲人贓送案請辦楊俯首求恩沈供不知楊犯竊因之受寄衣物董供伊等犯竊我不干涉蔡太守判楊管押二十天沈押十四天分别示儆董從寛開釋贓交葉領去 
[法捕房瑣事]  
　　前日有住房徐家匯之某姓婦投法捕房訴稱丈夫某甲向在沙船上爲耆民家中頗可度日丈夫近二年來不作生意 
 
 

Page 4

 
 
將家資任意花消又與某婦姘識不顧家用所生子女兩人現均長大亦置不問終日沉溺于姘婦處竟不回家事尙可以姑容近日忽將自巳住星抵押與别人將我等母子三人遷於小屋中非但不相聞問竟將押屋之洋二百元取出又至姘婦處爲此託人尋到丈夫住處乞求派捕往拘捕頭允之立卽派捕同該婦去時祗將某甲拘到其時姘婦適往别處故被漏網捕房着將甲押候解案訊究○法包探昨在太古公司温州輪船上獲到小竊一人據船中人稱失去皮掛一件絨毯冬笋兩担隨將該竊拘進捕房經包探吊到原贓捕頭着押候解案○洋涇浜之賭攤屢經查禁而若輩仍愍不畏法昨經巡街捕拘到望風者一人解送捕房押候解訊 
[上海陳家木橋電報總局内豫皖揚鎭協賑處接潁州錢曉嵐觀察十二月二十六日來書]  
　　杏蓀竹坪少欽詠南心如蕃甫蓮珊子萱諸位仁兄鄉台大人閣下本月十六日肅泐一函聲明秋賑用欵仍舊分半分支並現存銀洋約數各節計巳早塵靑覽頃奉十六號大函祗悉種種敝局之得支悉賴維持之力諸君于心殷博濟久矣誠信相孚若鄙人專顧一隅言不以實則咎戾更甚兹蒙齒飾益覺顔慙嶼翁蘭翁知荷關垂仍留潁郡級感莫名前解萬金之洋遵己收賑統備春需佑翁近有信來其匯皖一欵北厘局所換六千餘金係一五七作價其餘一六化價均己遵照辦理除放壽懐鳳靈各災區戶口錢文外尙存錢四萬數千本洋二千有奇其用欵由渠自行報銷其存欵業已移交敝局留備南紳明年春賑之用與來函所示如於盈餘交存皖北之語適相吻合俟收到後再容開摺寄呈並擬悉數運交嶼翁太和也佑之舍桑梓而臨皖甸悉由宏濟之誠諸公衷蒼赤而留巨貲共拜無彊之賜刻下冬賑散放將畢交存二欵大致照前說辦理太和已有成說餘未定爲數已鉅不再作無厭之求統祈卓裁可耳昨由省局解到揚鎭本洋三萬元弟已飭原解委員解赴下游正啓行間接到佑之鳳陽來函謂此欵本須解回揚州念上游賑事方殷巳函致中丞請留潁局作爲省解之欵而請另撥二萬四千九百兩解還揚州等語弟因此間換洋不易旣未起解自以留潁爲宜因照嚴說具禀不知能奉准否來函謂留存皖北萬金請佑之帶回萬五千金不知卽是此欵否好在佑翁業已動身南旋與諸君子必早會晤如係前項則已請全數解回南中矣工次來信稱金門於十六日挂纜大工卽日可成尊處一聞合龍之信卽停止豫皖賑捐是極是極與曾文正克復金陵奏停粤厘罷收東征局捐意指相似宏模遠識欽佩回極滬局解潁各欵截至本年十二月十五日止將收支數目繕摺寄呈台閱不諗與尊賑合符否乞核明示悉綏之書謹收到壽朋信亦由專足帶去所示一切敬聞命矣專泐布復敬請均安並賀新禧鄉愚弟錢祿曾頓首十二月廿六日 
[上海四馬路奉災恊賑公所第六批解欵事略]  
　　奉省水災至重且廣一再發棠冬賑籌解六萬勉爲過去而春撫爲日方長嗷嗷飢黎命懸旦夕迭接瀋陽函電現賑邊外之安東懐仁等邑災重地廣囑籌鉅欵急切待命等因兹集各公所商議互湊解數絲業會館公所二千兩高易公所一千五百兩　昌公所一千兩文報局公所五百兩本所五百兩共計規元五千五百兩赶卽起解於本月十五日電匯營口陳春記號照兌派友護解安懐去訖明知些少解欵無濟於事然籌捐艱難不得不以急救急昨懇申報館執事隨報分送作善降祥册萬餘扣伏求各省善士竭力解囊踴躍輸將尖合塔頂功德　量謹代災民九頓以叩奉省協賑公所同人謹啓正月十六日 
[十二三兩日經收第二次刊登册捐]  
　　謹啓者敝堂十一日所發咸有一德捐册當日蒙惠己登報謝十二日接到上燈爲止二十四册共收洋四十七元銅洋一元四角錢三千九百廿八文又兩册允常捐十二願十三日交到十九册共收洋三十六元一角半錢六千三百八十文常捐三十願疉蒙仁人惠賜善昌等謹代貧病九叩奉謝連日恭篆驅邪降福鎭宅靈符應贈捐册善士外專來請符敝堂無不報命承捐各戶俟抄細數淸單另行刊登兹因貧黎求醫藥者四鄉聞風而來愈推愈廣經　浩大不能不廣爲勸募以資接濟萬望外埠諸大善士接到捐册不分畛域迅解善囊俾病黎共躋春臺恩同再造不惟飲和食德者感戴靡匯而發惠施仁其功德何可勝道哉謹申報牘布呈公鑒[  上海六馬路仁 
濟善堂董事施善昌蔣毓棻葛繩孝陳德薰何芸思謹啓]  
[憶舊遊]  
　　對萋萋方草裊裊垂楊又是黃昏紅板雙橋窄儘落英千片斷送殘春舊時緑窗朱戶寂寞掩香塵嘆重來剩得梁間燕子補壘殷勤歌舞易陳迹記　閣針樓暮雨朝雲勸罷新豐酒看博山爐内結就雙紋更聽夜闌私語蘭麝溢朱脣恨驀地分離天涯渺渺愁殺人○金縷曲戯柬鬓絲禪榻生丗載如萍梗算人間花緣酒福大都消領蓮幕翩翩當日事白馬靑衫馳騁曾幾許沈郎多病落魄東歸茅屋破顫巍巍雪案　燈影全不是舊心境酒杯强把談淸興總難抛一分憔悴一分悲哽悽絶琵琶聲斷處千古潯陽月冷况共此歡塲夢醒楓葉荻花秋颯颯莫停船弔古傷流景恐愁煞吳娘鬂○僕也風流况須趁取丁香小蕚恰將開放正是芳齡十四五一味嬌憨可想更髻子盤頭分兩舞袖歌衫紅錦膩撲人懐翻起桃花浪說不盡好模樣流金屈戍銷金帳可憐宵鸞笙宛轉鳳簫淸亮燭淚酒波相遞處一朶仙雲落掌好乞借春隂替養回首旂亭題壁句儘教伊低拍紅牙唱願此福一生享[  太痴錄稿於佩珠菴]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　正月初一日卞制軍往萬壽宮慶賀畢赴文廟武廟文昌行香畢在文昌宮團拜然後回轅文武各官俱禀賀新喜武巡捕張朝泰卸步軍轅箭道精兵事初二日卞制台出往拜通城畢回院文武各官俱禀繳帖謝步初三知府傅以禮禀明初四日閩省稅課開關初四日文武各官俱禀賀春五虎巡檢劉烈藩叩辭回任孫道禀本日機器開局鹽運司徒禀明本日南台稅釐開局初五日徐道禀明本日開保甲局初六糧道胡道禀明開通商釐局署順昌協朱長升禀到 
[滄海集詩錄呈老師削政]  
　　重之申江自感風雨撥孤棹申江聊復游鶯花攙客夢絃管赴春愁薄倖名還在飄零命不猶憑誰問王粲何事獨登樓○寓夢畹哥家中偶作洒盡覊棲淚徒教兩袖斑身留閒散處家在有無間壯志銷春鬂離愁黯素顔可憐孤枕夢夜夜繞鄉關○重寄月蘭秋榭遨遊已倦怕離家有甚心情逐狹斜可奈愁中翻斷酒强從悟後更看花飄零景况嗟何益閱歴工夫算尙差總爲浮名能悮我異鄉何處覔生涯○感懐不成奇士不成仙歲月徒驚箭脫絃萬古曠觀書卷底一聲慟哭酒尊前休從濁世求知己已覺名塲悮少年落落襟懐何所慕賈生詞賦楚江天[  太痴舊稿]  
[上海三馬路與昌恊賑公所陳竹坪經收河南皖北奉天大揚鎭賑捐十二月十九二十日第一千二百五十四次淸單]  
　　本埠隴西氏孕子精良廿元又求行事順遂廿六元愼廿元元昌廿元元生銅洋六元○恆祥米行來蘇州朱寛大三十元○源生祥貨號來屠春源爲今春小兒受室將諸親友送隆儀移助五十元○解囊册儀徵王涇家由江除縣署來金愿爲長子常度時有疾病助振求全四元四十文又募公記六百文曾記三百又四戶各二百三戶各一百共六元○有福册松江江來修竹齋不留名各五角不留名完愿士百戶三百西河郡完愿一百四十共二元○平生敎書先生拆席一元○金先生來隱名氏楊六元又銅洋六元賒樂氏求家主喉痛卽全一元隱名氏錢四百守約軒二元隱梅居份保母康健五元陳篤卿先生醫金助一元勉力子一元○售出前助金戒一只重二錢兌見洋六元二角半錢廿一文○城隍廟桶捐點見一元一角錢九十四呂宋票半張英正月元三萬九千七零八號○本所門前桶捐安貧子銅洋一元珩美銅一元點見銅洋一元○○二天共收洋一百九十二元銅洋十五元小洋三角半錢五百呂宋票半張合併聲明 
[上海三馬路與昌恊賑公所陳竹坪經收河南皖北奉天揚鎭賑捐十二日廿一日第一千二百五十五次淸單]  
　　上格册日昇昌田瑞卿先生交來汝州潘助銀十六兩崇善堂趙十五兩性善堂徐寳豐縣各十兩學古堂陸署洛陽沈各八兩衍慶堂揚大順堂羅知足齋除玉慈樓馬受卿縣袁鬱越堂夏登封縣唐革縣温傅志儒馬雲娥無名氏十一戶各四兩敬愼堂等六戶各二兩共計汴紋一百廿三兩合來申規元一百三十一兩六錢○普濟册元和輪船來杜靑山號登堂餘慶堂甡茂恆四戶各二千廿六來八千文○上格聞新市胡同茂行來胡門邱氏五元○免災單麥義民一元一角無名氏五氏○福彩康布棧來琴川延齡野士募成不書名二元汪用詹翁吳李合二元吳嘉樹祝干秋各一元吳王合一元龔方金程合一員以上共來八元○章貽王十員鄭四員無名氏三員孫善本五員不留名銅虚對五個銅小洋十八角吳先生爲子病愈完愿二員宋澐五員無名氏銅一員○杭州湯雪臣三員○本日共收洋四十六員規銀一　三十一兩金小洋六角銅洋五員銅對洋五個銅小洋十八角錢八千文合并聲明 
[上海三馬路與昌恊賑公所陳竹坪經收河南皖北奉天揚鎭振捐戊子臘月廿二三日第一千二百五十六七次淸單]  
　　杭省萬承志馮聽五先生寄來延齡主人求子無災無晦洋一百元雙林蔡松保完愿一元江北許麗山五元渍東茂記求小孩易長一元太倉濟泰典寄來程泰來求家慈病速愈十元嘉善胡公舘來胡又漁求妻病速愈完愿二元相經姚竹和五元龍塲龍山主人求長媳難産許愿獲安二元梁溪壽宣堂十元○免災單大通同孚來食餘堂五元○又單海安同泰祥寄袁忠敏銅洋二元宋步蟾陸正大無名氏三戶各銅洋一元以上共來銅洋五元内估出好本洋一元○上格册杭省南召孫公舘來老豐學余韓氏四元○丹陽册富陽恊源信局募同泰號錢二百六十文安樂氏永興新等八戶各二百同昌萬亨各一百以上合二元○又册蔣姓經募潘培翁楊貽淸堂李裕昆堂鎭江趙等十戶合二元○揚鎭册嘉定祥泰木行節省酒筵資二元又刼病延年銅二元○又册皖寓楊勉再來小兒承升二元葉四百方劉各二百鄭楊各一百以上合三元○東來升赤金鋪交來無名氏廿元隱名氏四元鹿芝舘銅洋十元五角無名氏九元朱賽玉小班各十元裕泰行二元三角金閨傑六角何葛氏求合家平安十元高易賑所撥來銅洋七十八元六角求病愈氏四元豐源莊銅洋二元無名氏一元五角安吉衣莊交來鄭蕭泉罰欵五元榮華居士勸渤海道人銅洋二元無名氏病愈完愿四元不留名十員○○二天共收英洋二百四十三元小洋十四角銅洋一百元另一角合併聲明 
[上海可熾順陳春記在四馬路經辦奉省水災恊賑公所第四十次淸單]  
　　洞庭隱名氏願椿萱康健將壽筵酒席移賑英洋二十元雲間存養齋主人十六元心民氏三元梁鶴生三元惻隱氏二元李月翁五元朱家角殿山司李錢一千二伯文李楊氏李劉氏李亮朱李國穉四戶各六百○廣東電局委員試用同知榮俊業翁募王熙福堂銀一百四十兩粤海關庫大司李六兩廣東布政司照磨陳五兩又按察司司獄温五兩南海縣縣丞彭廿兩又典史周十兩南番河泊所大使魯十兩南科麥照瀾金科詒安堂張竹鄰四戶各乙兩四錢四分蘆包總辦三十元又會辦十五元又緝私厰公助二十元藩署人公助三十元公勤堂二十元東廣布政司庫大使宋二十　又經歴李夏子新各八元張廣泉門秀亭各八元吏南科日昇昌蔚長厚百川通新泰厚蔚泰厚六戶各六元五家銀號五元廣州府經歴徐司事方香州榮眉生李樹齋山輝堂程明甫潘福昌堂七戶各四元廣東按察司經歴齋十元廣州府史獄倪番禹縣縣丞楊又典史秦三戶各三元羊仲襄黃桐芳趙潤卿吳經生周洪溪李華卿楊卓之曹竹君李小山張琴軒祝學麟十一戶各二元羅堯臣徐嗇天潘用南三人各一元東房陳仁泉李靜遠堂三戶各五角民科二元工北科二洋張寳善五角麥渭川銀七錢二分以上合規銀　百九十九兩由蔚泰厚寳號來○數尊氏祈保鎭兒種花吉慶十元泰伯後人祈保兒種花平安兩洋口天人祈小兒出門平安一洋○宏生祈合宅平安並免災晦琴仙内史求免流年二月六月災悔各十洋夜夢不祥氏求免災晦一洋以上三戶由滬報舘繙譯處募來無名兩元○以上共收規銀三伯九十九兩英洋八十五員錢三千六伯文奉省恊賑公所同人謹啓正月十五日 
 
 
