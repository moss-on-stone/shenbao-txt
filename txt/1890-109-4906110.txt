# 1890 - 109 - 4906110

 

Page 1

 
 
[請取彩物] [  申報舘集腋協振所謹啓]  
　　本協振所前承遠近諸善長陸續助下各珍件以猝難變價仿彩票法編成一千二百號每號售洋一元業　售罄兹於月之初二日同人至仁濟善堂先向神前拈香復請施少欽封翁將紙鬮查閱一周然後當衆開彩每號皆有彩物務望購票諸君速來對號取件幸甚感甚此布 
[賑物求售] [  申報館協振所啓]  
本舘開辦賑捐以來蒙海内諸同仁捐助各種貴物早已製成彩票將次售完矣茲又承陸續助下廣東譚寳宦齋婦科調經白帶丸十料又立止丸種心胃氣痛藥五料漢玉圖章一个隸有五十部鄧石如墨蹟隸書屏條十二軸吳都法乘一部茶晶眼鏡一副石印小耕石齋畫譜廿部東六漆水錦匣一具内裝感應編七俠五義廿部巧色瑪瑙搬指一个石印古篆文集楹聨二十部每部價洋二角未及編人彩物之中是以另行求售諸君子有情殷匡救者請臨本舘選購庶幾裘成　腋飢民得早慶來蘇乎 
[變通盡利論]  
夫周易之義有二曰不易之謂易曰變易之謂易旣以一成不易者爲之網又以化裁通變者神其妙天道如此人事亦莫不如此如泥以求之則執滯而鮮通矣然而不易之理人皆知之變易之理人或不能窺之古聖人雖反覆引伸旁通曲暢而聽之而豁然貫通者千百中不及一二大可慨也古昔聖王準易理以治天下因物制器隨事制宜如執鏡以照人妍媸判然而鏡初無妍媸之成見如執槪以量物淺滿適平而槪初無淺滿之成心所謂不易之中道也而實卽變通之妙道也前人謂王荊公負一世盛名而一登政府遂以紛更爲事創立新法卒貽宋　之禍至今猶指爲口實因是而後人之爲政者寗失之因循不肯有所變易顧楊子爲我固失之墨氏兼愛又失之卽于莫之執中而無權其失亦不下於楊墨也試觀乎天一年分三百六十日爲四季春温夏熱秋凉冬寒此其大較也顧去年之春多熱今年之春多寒前年之夏　而秋熱再前年之秋寒而冬温若此者年年相較竟可以歲歲不同至於晴雨風雷星月霜露之倐忽變更早晚異景者更不可以一定論之古人所謂千歲之日至可坐而定此仍卽不易者言之而非就其變易者言之也更觀於地河之在南者忽徙而北矣昔時故道至今日而無從尋覓若漢時之舍近求遠不復河之故道而反以探窮河源爲事正所謂務廣而荒變之而不得其法者也昔時封禁之地至今日而漸闢漸多礦務聿興出產日旺而越中之鑿石燒堊壁之灰者至於今而無可再鑿官恐滋事則又從而封禁之若山之茂密者一朝而成童崖之峭削者然焉而成蹊以至于火山也忽然炸裂暗礁也忽然剷平此則半由天工半由人事無非變化之妙用而不可以一成而論也就人而言心之不同如其面不待言矣卽一人之身自少而壯自壯而老此其所歴之景象當無所殊而何以少時了了者大而未必了了長而奮發者少時或轉蹉跎龍頭或屬於老成則精神之矍鑠者人所共欽龍鍾之見於老　者其衰邁不勝矜惜如必皆以一成不易之理說之　鐵板之數正不啻毗騫國所藏之盤古鐵案有是理乎今觀中國之律則所謂一成不易之道矣假如犯罪之人其情形不能從同勢使然也而辦案者必多方牽合使之與例相符其有不能符者則舞文以出入之此則部吏書辦與夫幕灰之權所以日見其重也邸抄中所見調補地方官員之摺十有八九必符乎例而舞弊者卽就例中生法而部臣亦卽拘守舊例以爲駁飭之地而絶無所變通此可笑之甚者也地方情形今昔或有不同則調補官員亦當因時以制宜卽如州縣之缺以衝煩疲難四字者爲最其次有三字缺有兩字缺此皆載之縉紳錄　班可考然有先時四字缺至今日而政簡刑淸忽變而爲兩字缺者先時兩字缺至今日而事繁責重忽變而爲四字缺且更有非四字所能盡者而部臣則但知據舊　之所載以爲憑雖曾經督撫專奏請爲變通而部中但存其案而終不改舊例於是文移頂駁諸多費事然則何不攺去舊例之爲簡便乎甞聞之故老京外書辦皆喜例之有增而無减盖多一例卽多一舞弄之法可以避重而就輕可以移輕以入重而堂官則又咸喜例之簡便而易行然則何不將舊例之可以革除者逐加淘汰删而去之之爲快乎夫律設大法例順人情律猶之網也一成而不易者也例猶之目也可以隨時而變焉者也中國此時正當變通之際向來所無者今皆有之如電線也輪船出礦務也水雷也砲臺也製造諸局也各處水師武備等學堂也出洋欽差也海軍衙門出皆向來所無而今始有之鐵路雖尙未見大舉而亦已有開其端者是皆中國近來變通之證竊願於不便之例亦卽此時變而通之化而裁之庶幾盡其變易之道也夫 
[諭旨恭錄]  
　　閏二月二十七日奉旨這所叅疏防監犯越獄之管獄官浙江錢塘縣典史方奎元着卽革職拿問交崧駿提同刑禁人等嚴訊有無鬆刑賄縱情弊按例究辦有獄官錢塘縣知縣束允泰雖據報公出究未能先事預防着摘去頂戴仍勒限緝拿逃犯徐佬六務獲嚴究俟限滿有無弋獲再行核辦該部知道欽此 
[本舘接奉電音]  
　　昨由京友電傳諭旨十二道敬謹譯登○三月初六日奉硃筆遣孫毓汶爲正考官貴恒許應騤沈原深爲副考官欽此同日奉硃筆這同考官着吳樹梅褚成博龎鴻文鍾靈王用欽唐椿森黄思永高蔚光馮光適余聨沅洪思亮王頌蔚楊崇伊朱琛趙亮煕邵松年殷李堯馮錦仁去欽此同日奉硃筆這塲内督理稽查左翼嗣都統着耆齡去右翼副都統着恩普去欽此同日奉硃筆這收掌試卷等所官着雷天柱李坦陳恩壽鄧福初彭念墉姜子珍傅秉均孫顯宗周生錦恒林潘邦燾梁旭　梁綸閣左紹佐肅煕熊冠斗唐彝藩殷書雲劉植卿盧震陳澤霖張潤宫兆甲去欽此同日奉硃筆内簾監試着阿克敦張元普去内場監試着訥淸阿增濟文杰英樸徐兆豐馮鏡仁戴恩承何榮階去欽此同日奉上諭孫毓汶現在入闈刑部尙書着孫家鼐兼署欽此同日奉上諭許應騤現在入闈吏部左侍郎着孫詒經兼署欽此同日奉上諭貴恒現在入闈都察院左都御史着松溎署理欽此同日奉 
上諭敬信現在入闈吏部右侍郎着續昌兼署欽此同日奉上諭徐致祥現在入闈都察院左副都御史着錢應溥署理沈源深現在入闈都察院左副都御史着馮爾昌署理欽此同日奉上諭潘祖蔭陳彝奏甄别屬員一摺順天署武 
 
 

Page 2

 
 
淸縣知縣宛平縣知縣陳壽椿馭下不嚴昌平州知州石賡臣辦事未能穩愼均着開缺察看候補通判張益禧年力久衰着勒令休致以肅官方欽此同日奉旨貫恒現在入闈所管廂白旗蒙古都統著世鐸署理欽此 
[春明雜識]  
　　黑龍江所屬地方伏莽未靖雖經官兵巡緝迭次剿擒然地處邊徼山深箐密馬賊尤易潜藏近由蒙兵調撥緝拿馬賊率持洋槍蒙兵軍械遠不如彼致緝捕未見得力推原其故係器械未精擬由省城撥給該蒙兵洋槍二百杆配帶子藥俾緝賊不致掣肘庶馬賊易於剿擒等情經黑龍江依軍帥據情馳奏已奉兪允矣○此次上奉皇太后祗謁東陵凡内廷各項各他坦應需馬匹例由上駟院應付從前領去官馬沿途呈報倒斃者絡繹不絶因各項各他坦隨扈至行在卽將馬父手下人喂養或十匹一人或八匹一人此人目之曰馬椿兒於途間跕道擇尤售之以倒斃途間告於乘馬者預備同色馬呈交轉向上駟院報倒以免繳馬此次上駟院因馬不敷借調察哈爾一千三百匹以供要差該院耿正郎洞悉前弊禀明本管多派人員於途次稽察巡緝遇有馬椿兒私售官馬立卽拿交該地方官律以盜賣之罪並於支放時始照各該管此交借調供差如果倒斃不能交還者每匹繳馬價六金云旋於啓鑾次日於三河等地查獲售馬數起咨交嚴懲經彼處切爲關說始行釋放而報倒者竟不敢以身試法故上駟院此次圍差非若前者之賠累誠見耿正郎辦事得法也○昆明湖擬於沿隄添修圍墻一道客歲已綴報章旋由海部奉宸院率厰商將限岸勘丈明晰擬築圍墻如何形勢某處應建圍門逐一繪圖註明高厚尺寸進呈懿覽現已鳩工集料劃分興修計此墻計長七千餘丈○刑部街四眼井木廠張某紏徒將伊弟婦毆斃一案已列前報惟張某兄弟供詞矛盾由　部陜西司迭次研訊供未實吐當因屍之母家在深州未經到案遂行令該州傳送刑部質訊昨已將死者之父李某傳到堂訊時訊以伊女在家是否安分汝進京有所聞否李年近六旬初抵大部戰慄不已僅向官叩頭乞恩饒放司員曉以此案原無爾罪傳爾來此詢爾女夙日如何與張等質對以憑科斷李仍懼不敢言司員叱下再訊聞承審官披閲屍格見屍身上下被傷百數十處兩脚毆碎大約律以斬監侯秋後處决云○宣武門内皮庫胡同東首張某之子名樑兒現年十四歲於上月二十一日晨上街買物至午未回家中咸爲詫異赶出尋找查無影響遂四出偵覓亦無消息求籖間卜謂被人誘拐出外惟張兄弟三人僅此一子且樑兒祖母七　　三肹想小孫哭泣不止其情形殊足悲也 
[津沽屢火]  
　　天津於上月廿二三四等日疉被火災業經列報紫竹林北有所謂黄船塢者蓋世祖章皇帝巡幸天津時所駕御舟停頓於此因以命名前數年基址猶存現在一律塡平滄海桑田幾經遷變有王某在此開張草廠此外都是居民墉崇櫛比上月廿七日午刻草廠失火是日天色昏黄風吼如虎所有烟户均在下風其勢岌岌危如纍卵張華兩姓住宅當火之衝悉係葦墻而房把之葦子又探出簷外一經遇火無不焚燒張姓赶以絮被沃水遍護墻頭而水會之救災者又風馳電掣而來鹽坨七局尤爲迅速互以水機激射華宅後墻務使透混遇火不燃而房把之探出巡簷該去者去之以免吳回之得所憑藉華氏後墻炙手可熱卒未延燒一方之獲保全皆水會之力也是日風勢極猛而火更披猖乃僅焚去秫稭葦子各一垛並未株連隣右實屬萬幸是日午後窰窪草廠同兆焚如幸時刻稍有參差水會中人不至顧此失彼然跋來報往已覺疲於奔命矣 
[金陵火警]  
　　相傳回祿一事火神實奉令惟謹上天降鹽作善降之百祥作不善降之百殃至不得已而付之一炬要蒼蒼者不知若何之疾首痛心矣故火過之處或東燼而西存或南燼而北存或四面俱燼而中央歸然獨存明理之人遂創爲火燒心之說以警憒憒之愚蒙究竟禍福無門惟人所召火不火未始不由人心肇其端也否則火炎崑岡胡竟有時不玉石俱焚乎哉金陵城南新廊一帶甲第雲連簷牙接處恍惚鴛鴦翡翠翔舞其間盖稠密奥區也上月二十日有挑水夫陶姓者因午炊遺火於外其婦正爲人家漿洗衣裳在井上不暇兼顧廚下不覺火星四迸延燒左右瓦屋十二間時救火者皆專意閙市不知何時飛一火毬落在後街空闊處之草屋上該處草屋本距瓦屋相隔數十武平時潤屋之家本懼茅龍所殃及恨不將此項草屋盡行拆去方爲萬全其不相連屬也尙爲策之下者不料此次反飛刼餘之灰延燒草屋至二十七間之多皆朝北門面是日天氣頗暖東南風料峭而上火頭直飛過對街將夏姓之門樓接灼由是門房三間霎時而燼幸水龍飛雨四灑火龍勢寡不敵以至殘鱗敗甲頗費收檢尤奇者鄭姓一宅正在斜對面平時以鄭爲人忠厚鄉里稱之爲鄭六先生者是也是日火頭連樸三次而皆被旋風翕回遂獲無恙人咸謂其厚德之報有知其事者謂鄭係江寍吏科上年某官喜其辦事循謹因簽爲糧總書適上年有豁免一事謄黄由上而下時日不符鄉袊之無粮者藉口爲民請命含沙射鄭迨鄭轉展剖雪其誣而家已破矣事過鄭並不以爲言輙自引咎至是共嘆爲天鑒不遠自非神助幾何不爲一片焦土　相傳火燒心之說觀於鄭姓之事益信誰謂舉頭三尺無神明哉又廿七日將上燈時候水西門内之犁頭尖地方一豆腐店以晚炊失愼黑烟挾返照作紫黑熖如車蓋如斷雲直衝而上未竟天遂凝滯不復騰起少頃火遂止該處係人山人海不待水龍馳驟早已一撲卽滅聞延燒亦有三四家皆手藝小生意云又上月駐防城内有某旗兵家以火藥因天氣回潮火性不烈遂放在天井内迎日曬晾不知何故藥忽轟發當將所住之營房冲燬當下并斃兩小妮子又一小孩從門口行過當轟時水罹於厄一呼吸間慘斃三命而皆來莫知其所由來去莫知其所由去鬼也有知將誰之咎書之以見硝磺之爲害如此可勿愼諸因念昔有劉君者以善製軍火爲上游所器重積功至都閫府每與人言輙自詡其術之精有願得其術者將筆之於書而劉吝終不肯吐其實旁一人笑曰彼有矢人惟恐不傷之念而無伯仁由我而死之心殺人多矣恐不免於報未幾果以試藥毁其形幾瀕於死緣製藥者藥成必用新棉花去數武以自來火引之觀其性之遲速力之利鈍劉自恃得心應手技益熟氣益驕并忘是物之可以殺人而亦可以殺巳是日手挈棉花令其夫人刮自來火不知何故地上之藥忽轟而上立將劉君耳目眉髮一爛無餘頓成焦面倒地不省人事從者急以人溺灌之連盡數器始稍甦其夫人立稍遠雖亦衝倒而傷尙輕惟腹中有孕幾幾乎亦不救劉君治一年方能起立而目已剔於外自是遂輟業有安慶省城前十年亦又藥局失愼一事局内無一完人而左右鄰之因墻傾柱折壓損死傷者不計其數上年厦門之禍更甚之噫可畏哉 
[觀風告示]  
　　爲觀風事照得輶軒出使固將仗節以掄才牧令崇文亦貴下車而視學惟泰州名標唐代地屬維揚環江海於東南特鍾靈秀繞淮河於西北廣毓英奇胡安定生長名區比山東爲小鄒魯范文正宦遊勝地任天下乃眞秀才學校重興韓相之芳型式後師儒必敬趙公之雅化宜人或開文會之堂或授春秋之業或衡文而修鎖院或贍士而置學田或毁銅像而鑄尊鉶宏開四社或贈銀杯以資膏火鼓舞群才代有名賢倡明正學單父之琴聲未輟武城之弦誦如新以故士氣雲騰經畬雨沃自歴代而簪纓繼美洎聖朝而車服增榮弟子員多博士教宏於漢室孝廉船重興賢典茂於周官亦或宴赴瓊林揮毫賦日聲蜚翰苑珥筆朝天科名草緑蔚湖雲及第花紅蒸海日所謂地靈人傑積厚流光者不綦然歟本州曲江苗裔長沙布衣當鄴侯召對之年甫能拈筆値長吉賦詩之歲已解論文讀書分匡壁之光訪道立程門之雪始角材於郡縣一掃群空繼鏖戰於圍塲再蹉額滿論數莫奇於李廣知音詎乏乎鍾期旋以赭宼猖狂蒼生塗炭請纓氣壯等弱冠於終軍上策涕零抗少年於賈傅豈但孔璋入幕章檄生風還如越石從戎枕戈待旦聞刁斗而不寐慨硯田之就荒旣而鯨浪皆平鵷班共序寓白門而聽鼓學厲公餘 
 
 

Page 3

 
 
面素壁以窮經心腴道味韓毛齊魯詩辨純疵伏孔張梅書分眞僞三禮則參稽乎經曲五傳以合證乎春秋至若卦彖創於羲文啓陰陽之秘鑰象傳詳於周孔洩造化之眞藏焦延壽率爾摛詞幾同小數王輔嗣毅然埽象復　元虚用是十載精研特比羣經味永以及百家衆說一技微長兼收敗鼓之皮不廢集裘之腋豈謂親承墜緒藉學沽名要當恪守遺經以文載道旣捧檄而來作牧將持衡以課諸生兹擇於本月念日集賦雪之英才舉觀風之舊典特扃試院大闢詞壇刻晷度於花磚毫端花燦限時規於蓮漏舌底蓮翻旣如　馬淹遲斷不至終塲曳白况復枚皋每捷更無庸繼　謄紅惟是文尙淸眞詩宜雅正賦頌必期豐蔚辯論尤貴精詳毋襲舊以貽羞毋好奇而詭止毋極情於哀艷習蹈齊梁毋溺志於香奩譏同温李毋桃僵而李代遽教紅勒相加毋墨漬而油汚遂令白圭有玷果其文成翻水書妙𢌞波擲地而作金聲隨風而霏玉屑則必親加月旦遙聞擊節之聲宏奬風流特重賞心之作獲焦桐於爨下世有中郎覔遺珠於水中躬逢象岡贈花紅而誌美題絹素以旌賢從兹吐鳳才高名標鳳闕豈但屠龍技展價長龍門特示右爲泰州張偉堂刺史觀風示刺史印兆鹿湖南人雖非科甲出身而劬學不倦凡經史詞章以及諸子百家靡不涉覽十年聽鼓宦况蕭條而坐擁書城依然自得今此示雖不足盡刺史之才然於駢四儷六之間仍得散行氣息絶無堆砌版滯之病是亦所謂見麟一角瞻鳳一毛也傾佩之餘爰誌數語於後 
[潮州府曾太尊牌示]  
　　爲牌諭事照得昔馬伏波交趾立功多載薏苡武鄉侯平蠻竟事隨取蘆菔皆因少見之物故爲藏篋之珍去年三月本府署内寳雲樓下之右古桑樹產靈芝三秋九月上房小院古榕樹亦產靈芝三原係全潮瑞氣所蒸本署府因其不先不後或造物有意錫我也現調高州交卸有期前二月特將桑樹靈芝繪圖註說鐫石以垂久遠命匠將六芝取下藏之行篋冀呈親長較之載薏苡取蘆菔以差有别諒爾百姓當不我議也夫靈芝雖書籍可稽而生質罕有連日來署閱圖者咸以不得見其生質爲悵兹願與吾民共覩其質以新耳目自本月十一日至十四日止每日十點鐘卽陳列大堂下午四點鐘方檢入篋凡我士庶均可如期來觀須知珍重之物只可目察甚勿手摩亦不得擁擠喧譁致干未便再本月寳雲樓下之左桃樹又吐靈芝綻具長異常已三寸許可留爲全潮瑞証也此諭 
[銀樓失火]  
　　漢口正街四官殿以上至大興巷口釐金局左右下帶半月之間迭聞失火幸知覺甚早立時撲熄終莫解炎之所由來令人胆戰心驚疑團莫釋閏二月二十九日晚八點鐘　報大興巷下首天寳銀樓失火其時赤飇怒煽紅光燭天地方惡棍意欲乘機搶刼風馳電製而來勇氣百倍直撞横衝幸各堂水龍曁地方官先後馳至街巷爲之堵塞雖欲搬物出外亦不能動該銀樓與左右對門盡是高墻是以止災一家未曾延及别處各水龍亦不過向墻外略爲噴救而山忙亂中地方保甲將該銀樓夥拘去一名以待送官詰問謙益晋左隣信和裕對門集和義三疋頭店並緊對門之香山堂藥店均各受驚不淺其火起於後樓扶梯一帶正値息手放工之候各人上街閑耍止有學徒在作櫃上夥伴守店者不多究未知因何失愼所有貨物幸同帮諸人力爲搬出然蹧蹋已不少據云金葉百兩又鳳冠一頂値銀數百同付一炬云 
[誠心保赤]  
　　瑞昌徐星槎分轉於去歲選授兩淮鹽運通州分司下車伊始興養立教善政良多不勝枚舉尤於育嬰一事愷惻厪懷親詣石港掘港各嬰堂確查安撫俾無失所復詢悉如皋東馬塘塲舊有嬰堂因經費不敷久已停止於是倡捐廉俸興復舊規并諭董等籌欵以垂久遠康誥曰如保赤子心誠求之分轉有焉故樂爲書之 
[輪船失事]  
　　太古公司之吳厘士輪船由上海開往東洋在東洋海面失事聞說經麻姑輪船將人救出至貨物救出與否尙未知悉也 
[關防告示]  
　　欽命二品頂戴江南分巡蘇松太兵備道兼辦南洋輪船營務處聶爲關防詐僞事照得法令綦嚴宜家喻而户曉人心不古須杜漸以防微本道世受國恩家承治譜辦理江南製造局務已閱九年律已必嚴用人維謹從無親故朋從在外妄爲生事兹者恭奉温綸補授蘇松太道監司任重愈懍氷淵事必親裁權無旁落營求關說一槪屏除幕友皆端正之人相知有素親隨供奔走之役約束尤嚴惟上海地方華洋雜處良莠不齊誠恐有不肖棍徒探悉本道家世交際或假充官親幕友等項名目依草附木遇事生風爾等愚民被受騙惑亟應預爲布告以肅法紀而杜譸張除明查暗訪並飭屬一體密拿嚴辦外合行剴切曉諭爲此示仰道屬　民商賈人等一體知悉嗣後倘有冒稱本道親友家丁因事招搖希圖撞騙許卽扭送來轅指明呈告以憑親訊究辦如有受愚請托或勾串生事一經發覺立提併究按律重懲本道言出法隨决不寬貸其各凛遵毋違特示 
[領事答拜]  
　　昨午十點鐘時法總領事華君偕副領事繙譯官等乘輿入城法捕四名在前護衛詣道轅答拜聶觀察殷勤延入略叙寒喧旋卽興辭而出亭午時英正領事許君副領事梁君均乘大轎至道轅答拜往來酬意洽情聨邦交不愈輯睦歟 
[鳬舃遙臨]  
　　華亭縣葛江邨明府奉上憲檄委騐收海防廳修理衙署工程於初五日來滬並叩賀新任關道憲聶觀察任喜云 
[失去小孩]  
　　某甲住居本城縣署左近向爲小本生意家有一子年甫九歲昨日下午二點鐘時忽失所在甲卽派人鳴鑼緝訪尙無着落未知合浦明珠何時復返也 
[滬濵瑣誌]  
　　滬南大關前東西轅門兩旁向被賣菜傭任意作踐以致門欄朽壞現在修理完竣煥然一新由關員諭飭地保將菜攤一律驅逐不准復擺以昭嚴肅○巡防局之設所以保衛地方安良除害也乃反被竊盜所算此眞出於意外浦東爛泥渡向有巡防局一所前晚局中忽被梁上君子竊去衣帽等物昨經該弁派人四出緝訪未識能弋獲否 
[案關侵蝕]  
　　益承庄控同泰米行主張晉卿倒欠一案業經訊問將張收所嗣由張之本生宗姪鄧如松將該行司帳唐靜瀾扭案前日經裴邑尊提訊鄧如松供本生宗叔張晉卿奉押憲案我聞同行紛紛議論皆云同泰不應虧本難保非司帳舞弊我將益承庄欵理明並倩人將行帳核算始悉司帳唐靜瀾揑帳盜吞洋三千五百餘元之多尙有外帳未算在内叩求明察張晉卿供同泰行共十二股本洋三千六百元股東係王益三唐靜瀾銀洋進出歸王唐兩人掌管除本外我已墊過銀四千餘兩現在尙欠益承庄往來銀二千數百兩今本生宗姪倩人算帳始知被唐靜瀾揑帳盜吞鉅欵求請監追質之唐靜瀾供詞支吾邑尊一再研詰始供被副帳查關茂侵吞邑尊廉得其情以唐靜瀾有監守之責胆敢私侵鉅欵殊屬不合着卽收所比追張晉卿旣經訊明卽予開釋惟王益三查關茂顯有串吞情事聽候着交到案核辦 
[小工慘斃]  
　　法工部局之石子棧房本設於西城河畔所有修馬路一切器具均放在内每晨六點鐘時各小工往是處點名擔取各物出外工作至下午五點餘鐘停工仍將各物歸入昨晨有修馬路之小工數十人將滾壓馬路之鐵滾從丙拖出其時適有小工某甲靠墻而立鐵滾從旁擦過猝不提防竟將甲之肚腹擦傷奄奄一息當由工頭舁甲至仁濟醫院療治行至中途業已殞命仍由工頭將屍身抬回捕房捕頭仍命抬回棧房一面飭人報知死者之母旋由其母到案請給棺殮費捕頭告知打樣西人議給洋蚨五十元買棺好爲安殮送回乍浦原籍 
[英界公堂瑣案]  
　　方貴榮稱　波人年七十一歲在老仁記所造房屋支更現在房屋歸西人亨特生管業里口有張春榮所擺測字攤張子英桂擺水果攤有碍出入洋東知照我囑令移開張不依反被毆打爲此報捕拘案經收房租之應恆芳申訴前情張春榮供向在該處擺攤 
 
 

Page 4

 
 
從未驅逐今方因索錢不遂起釁我已情願移開不敢逞蠻其子英桂供年十四歲不敢滋閙應稱並未向伊索錢蔡太守判張春榮管押十天其于英桂開釋以後不得擺攤碍路○粤婦尤氏稱在路被楊阿幅搶去金簪及追獲贓不在手諒被轉遞别人楊阿幅供浦東人年十四歲家有老母現住爛坭渡地方年已七十八歳有堂叔曾充巡捕現在虹口我不敢搶簪蔡太守謂楊阿幅年祗十四歲所供母年七十六歲顯見任意妄言旣稱有叔在虹口能否來案具保答稱叔已不認我爲姪恐不肯來太守謂該氏指搶尙無証據飭將楊阿幅覓保俟包探查明實情再行核辦○包探張松樵稱曹小狗陸小桂陳阿金等投捕房報稱在茶館搖會被駐紥圓通寺之兵勇入内指爲賭博肆意　閙其實茶館内確有人賭錢巡捕頭着曹小狗等投案申訴巡捕頭禀茶館内確有人賭錢先有兵勇二三人入内意欲共賭若輩不依兵勇因此挾怨至晚紏同二三十人前往尋釁曹小狗等皆是孩子應請釋回曹小狗陸小桂陳阿金等供如前蔡太守飭曹小狗等暫退俟傳茶館主到案訊核○六十五號華捕稱錢福金在日本公司輪船行竊棉花二包被獲人贓交我送案錢供浦東人以後不敢再犯蔡太守判笞責一百板管押一月贓交失主○一百六十號巡捕稱太古公司輪船上人向我言有賊圖竊立時拘住囑往帶至捕房及到船上見王德三已被吊起解下送案據船上人言王躱在艙内因被拘獲王供江都縣人年四十歲到船欲做小工不敢圖竊蔡太守判管押七天以儆○二百三十一號華捕稱見張子山手持鐵練鐵錨情有可疑送案請究張供寳山縣人鐵練鐵錨在眞如鎭河内石灰船上竊來蔡太守飭將張押候移送寳山縣究辦 
[法捕房瑣事]  
　　舟子甲乙丙等五人前晚同至小東門外某酒肆沽飲計錢四百八十餘文甲等時已酪酊囊中並無一物欲向酒保賒欠酒保以素不相識不肯放此閒帳兩相口角竟致用武適巡街捕至將五人拘押小東門捕房昨晨解大自鳴鐘捕房備捕頭詢知原委着甲等交付酒資始准釋放○寍波人某甲因妻某氏不肯同返家鄉致相口角拉扯不休適巡捕至甲竟鳴捕將妻送入捕房經備捕頭訊明情節令該婦隨夫而去不得再有吵閙情事○昨報列布客洪堯仙被小車夫張大元載布一百十三疋私自脫逃一案經包探於昨日將車夫張大元之寓� 
主石麻子拘押捕房候解公堂質訊○寗波人徐寳山掮鋪盖一個月小東門外寳泰押店内押錢鋪盖中有灰鼠外套灰鼠背心各一件皮統子兩件綢棉袄一件甌綢棉被一條被包探郁庭湘等所見上前查問徐言語支吾當經包探拘至捕房經謝副捕頭詰問徐供衣被在寍波母舅黄菊恒家竊來捕　將徐管押明日解至公廨請究 
[膏澤遙頒]  
　　謹啓者頃奉到吉林將軍長欽憲寄回敝堂咸有一德一文願捐册一扣蒙集捐廠平寳紋七十兩合見規元七十三兩四錢六分樂助敝堂醫藥經費由存義公票號交來拜領之餘莫名欽感仰瞻將軍勳高華嶽澤被寰宇惟兹滬北相去萬里敝堂施醫給藥尙蒙加惠靡遺益見其愛民之心一視同仁無微不至特登報章遙申謝悃[  上海六馬路仁濟善堂施善昌等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 
 
 
 

Page 9

 
 
　 
[鄂省官報]  
　　閏二月十六日布照　蓋澧之奉賑捐局委帮辦勸賑捐差禀知謝十七日湖南候補縣洪　焙由湘解捐欵來省禀到新授兩淮鹽運使江進見卸道篆署理漢黄德道李進見任事辦理牙釐總局候補道恭養泉觀察釗禀知接辦十八日　授湖南藩臺何方伯印樞進見禀辭往湘履　候補通判魏慶昭禀見知赴漢陽縣帮審案件調辦漢鎭石碼頭釐局候補縣丞吕勳禀知進局接辦候補從九余永淸見辭赴漢陽黄州府各屬　辦育嬰堂事件十九日准補安　府史硯蓀太守書靑見辭赴任二十日候補縣周守典奉武昌府委赴各監查訊秋審人犯禀知候補州同胡鶴年奉首府委稽查司監秋審人犯差禀知二十一日新關委員候補典史譚家劭解餉來省禀到調辦沙口厘局候補同知胡應辰卸富池厘局回省禀到試用未入梁家錫奉武昌府委稽查秋審　犯差禀知二十二日新授福建臺灣藩臺蒯方伯差人禀辭候補府金星榆赴羊樓峒駐局專辦咸嘉浦崇山城等縣茶牙總局事務委辦通茶厘大挑縣　廷珍委辦楊芳林茶厘大挑縣張淸委辦島口茶厘候補從九陳雲階俱見辭赴局二十三日專辦樊口厘局候補府李謙解釐金來省並奉委兼辦新海防捐事務調辦河口厘局候補州判徐文詔禀辭並銷漢鎭石碼頭厘局差藩憲牌示德安府同知印務詳委荊門直隷州知州嚴鷟昌宜城縣知縣印務詳委德安府同知蔡懋賡雲夢縣知縣印務詳委本任棗陽縣胡成均俱調署荊門直隸州知州印務詳委補用直隷州知州歐陽定果署理 
[憲賜經]  
　　謹啓者今春到陞任浙江臬憲龔大公祖　會角内開滬北仁濟堂開辦施粥施鹥施棺掩埋堂年給藥以及分立嬰堂諸善舉由道給示辦理在案兹本司捐規銀四百兩以濟經費合亟塡票照送爲此照會到堂祗領之下莫名感激仰瞻大公祖恩澤周溥凡屬宇下莫不共沐鴻慈頌聲載道中外咸欽今陞任浙臬攀轅未遂去思尤甚復蒙垂念敝堂經費支絀逾格恩施羣黎徧德同聲感戴謹備禀復外是特登報叩謝謹誌盛德[  上海馬路仁濟善堂董事施善昌等啓]  
[上海北市絲業會舘籌賑公所施少欽經收山東江浙賑捐閏二月十四至十八日第二千四百零七次至十一次淸單]  
　　四明崇德德堂爛板洋十元黄石港錢靑田江裕船來錢五千羅履記洋四元朱涵如求病愈四元同里兪仲寅求室人張氏身體平安由沙市寄來二元汪朝珍還願二元宗雅堂孫爲安孩出天花求保平安二元甬夢氏銅洋二十二元崑山兪匯泉募王阿虎求病愈錢二百文蕭怡和來潮陽縣署沈杞園善士募第三次潮陽營遊府陳六元計重四兩一錢五分潮陽營守府登六兌洋二元潮陽營守左部黄周汝南堂姚谷照將日峰四户各七兌洋一元林啓泰林濟美林美萃三户各六八洋一元陳　明六六洋一元合濟堂程登雲錄作齋鄭蕭桂攀還字軒姚鄭典魁鄭開雄忱善居林八户各六允洋一元黎子任五六洋一元許成高倪耀廷閻星垣周少梅曹五福曹明星曹克祥曹芝加曹添福陳源合林漢升林漢秋許名金和盛號張其昌鄭紹香李振邦十七户各五角兩義號曹丙光柳樂勳陳文陳順利陸錦章陳成順號續濟堂八户各銀一錢七分半共四十四户合規元二十三兩五錢二分巨康莊來觀心堂二十千宗德堂紹業堂各一千無名人二户各二千又四户各一千又五户各五百又七户各三百又四户各二百又一户洋一元共二十六户合洋三十六元以上十四日○惻隱子經募由寶順莊來洋一百二十元松江沈卯東十四元完南王秀珊十元和州厘局章蕭菴太守續慕四元七角慈東　北海四元陸昭容四元漢口淸軍府署登朝第幼童求保讀書進益一元以　十五日○仙鎭古懷元記求疾愈六元嘉定周家棟爲次媳汪人求病愈四元無名人二元蘇州項雅生求病速愈一元袁松亭還願一元榮和卿自知悔過五角豈山寶成興求平安人增益居各一元五角嘉定祥泰成銅洋一元九江惠福堂募知非山人二元北直隸孫勵風一元求是軒錢五百四十文威　門五百共四户合洋四元以上十六日○西合泰號來西昌求免災刧居士洋一百元求免災氏九三八平銀二十兩零一錢三分合規元二十一兩三錢三分洪鴈罰人九三十八平銀十兩五錢九分昆陵湛明堂劉寂音居士病愈還願由恊源莊來洋一百元漢口唐翼衢善士由全亨號來一百元百忍堂張求病愈速痊五十元李茂華二十元再卿兄求病愈十元鎭江鐘學珍六元袁疑遠堂還愿五元乾大四元菊　藹人祈父延年益壽三元長沙陳叙功三元易黄子二元勉菴乙洋無名祈生卽下產後平安二元五角許關張遜甫求病愈二元崑山李慶華求巳及妻病愈乙洋無名求喉症愈一元朱世瀛求病愈五角以上十七日嘉興董姓求妻病愈由豐泰莊來洋五十元南翔玉壺山房飾金六錢七分兌見洋二十八元八角孫坤求長命千歲永不到黄泉助洋廿元李樹勳求平安二十元劉河周小山爲孫病求愈二十元張姓八元求如願八元求路太安諸事流順六元求免一切災難五元求文運通寫作猛進二元靑溪李方川六元彭城子六元崇雅堂孫因女孩出天花還愿祈保四季平安五元承志堂衣記二元根本堂燕南　衣居士嘉善堂三户各錢二千文虹口何錦豐銅洋三元孫開運求生意順心銅洋二　○金陵昆廬寺住持海峰和尙二元又募前住持量宏二元比邱芳田一元少靑正凈悟明圓滿自慶五户各三百自靑覺恆瑞宏經月通文空現隱谷七户各二百光瑞碧三如明三户各一百無如比邱五十以上十九户共合來洋八元漂陽義隆潤銅洋二元又募無名銅洋三元恆　陳智先各洋二元王信泰一元以十八日 
[上海六馬路仁濟善堂收咸有一德施醫給藥册捐閏二月二十一至二十九日第八次淸單]  
　　一簣山人洋三十元一簣山人代募洋廿元蘇州程乾甫洋十元葉松齡求子平安六元延陵氏東毫陳毓祥二户各洋四元陳日昌洋三元五角東永茂洋二元七角吳善士求病愈培元敦敍居　武麗生氏四户各二元經餘屋劉存仁隱濟道人有心無力人周鴻星邢介臣楊春源醉經書屋亦壽氏餘德堂琼瑜書屋怡怡　室無名子蘇源劉振祿沈葆英兪蓉氷四合十七户各一元不書　魏不書名徐古懷　程姓杜景記汪瑞記六户各洋五角黄燦寶桂寶亭寶三户各四角三多　規元一兩六錢勃海高錢一千八百廖朝江錢一千另八十張氏錢一千　高氏高朱氏錫疇堂三户各錢九百金老五錢七百廿勉善子錢五百七十六陳蘭徵錢五百四十魏潤峰錢三百九十花竹主人聽雨樓主人惜陰齋主人惕卿氏同善堂陋室居士六户各錢三百八十四高念之許祝三張桂生陳雙福四户各錢三百六十李兆剛錢二百共收洋一百另九元四角規元一兩六錢共收錢十二千七百五十 
[閏二月初一日第三十一期戒烟名單]  
　　王賢全年五十歲浙江省寗波府鄞縣東鄕人扶農爲業現住上海正豐街源興彩刷染店上癮六年每日吸烟三錢佑三次吃保人源興彩○張壽孫年廿七歲加定縣人現住上海大東門外就作米業上癮三年每日吸烟錢半作二次保人元盛米店○陸阿六年四十六歲上海縣人現住虹口新馬路整容爲業上癮十七每日吸烟二錢作二次吃保人恆昇號米店○趙庭春年三十歲常州府人現住上海寳和里就作書業上癮八年每日吸烟二錢作二次吃保人文宜書局○張仁告年四十一歲浙江省鄞縣人現住上海石路香粉　木作内肉鋪爲業上癮十三年每日吸烟三錢洋作二次呼保人桃園○金培昌年三十歲江蘇省羅店人天仙戲舘爲業上癮五年有餘每日吸烟二錢半作二次吃保人亦天仙戲舘○王天順年廿二歲鎭江府丹徒縣人現住上海法界蘭芳里錢店爲業上癮十年每日吸烟四錢作三次吃保人久和錢莊○以上各名本月初十均以除鎗出局第三十二期名單俟後再錄以供衆覽[  上海平康里恆濟戒烟局何鏞鐘洪南啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年閏二月廿七日京報全錄]  
　　宫門抄○諭旨六道錄前○閩督卞奏委署藩臬兩司員缺摺○又奏遴補陸路都司員缺摺○又奏辦革知縣片○又奏遴補陸路都司員缺摺○護陜撫陶奏重修名臣詞宇請列祀典摺○浙提督歐陽奏報奴才交卸提篆摺○閏二月二十七日兵部太常寺太僕寺正白旗値日無引見○八額駙謝管幼官學恩○孫詒經假滿請安○瑞啓由口外賜奠回京請安○徐用儀等謝調授署缺恩○桂全托倫布英信張仁黼各请假十日○兵部奏派軍政之王大臣派出瀅貝勒大額駙英信恩光肅王德銘花尙阿恩佑○掌儀司奏初一日祭奉先殿濓貝勒行禮○召見軍機○○頭品頂戴閩浙總督臣卞寳第跪奏爲新授山西藩司遵旨起程另委道員署理藩臬兩司恭摺仰祈聖鑒事竊署福建布政便奎俊蒙恩簡授山西布政使臣因該司辦理計典奏懇暫緩交卸奉○硃批奎俊着卽赴新任所請暫緩交卸之處着不准行欽此欽遵轉行去後查已丑年計典奎俊業經辦竣自應遵旨交卸署篆前赴新任所有福建藩司篆務應卽委員接署查有現署臬司督糧道張國正精明强幹在閩年久熟悉情形堪以委署遞遺臬篆查有鹽法道龍錫慶秉公持正辦事認眞近在省垣堪以兼署除檄飭遵照外理合恭摺具奏再奎俊具摺謝恩請覲尙未奉到諭旨仍應迎摺北上合併代陳伏乞皇上聖鑒謹奏奉硃批知道了欽此○○頭品頂戴閩浙總督臣卞寳第跪奏爲遴員請補陸路都司員缺恭摺仰祈聖鑒事竊照浙江杭州城守營都司徐鳳藻病故所遺都司係陸路題補之缺接准部咨第一缺輪用儘先人員行令揀員請補等因部定章程儘先各官均按奉旨先後挨次補用如實在不得其人或員缺緊要必須將名次在先各員按名指寔於此缺何項不宜方將名次在後之員聲明請補等語臣隨在於浙江已收標陸路儘先都司内逐加遴選如名次在先之楊文舉與是缺人地不甚相宜吳家聲陳得勝均未考騐收標又文楚勝一員收標履歴甫經核咨未奉部覆俱未便請補惟查有留浙儘先補用都司祝加福年五十五歲浙江江山縣人投効隨軍著績遞保守備於山東剿捻任賴股匪一律肅淸案内保奬同治七年八月初九日奉上諭着以都司儘先補用並加遊擊銜欽此續於剿平西捻出力彚保同治九年四月初二日奉旨賞換花翎着留浙江補用欽此十年十月内收入浙江撫標左營候補咨部註册在案該員營務較深操防熟悉現署大荊營都司篆務辦理裕如以之補授斯缺可期勝任核與名次例章相符合無仰懇天恩俯准以儘先都司祝加福補授浙江杭州城守營都司於營伍地方均有裨益如蒙兪允俟部覆到日給咨送部引見除飭取履歴另行咨部外臣謹會同浙江巡撫臣崧駿恭摺具陳伏乞皇上聖鑒勅部議覆施行謹奏奉硃批兵部議奏欽此○○卞寳第片再據署汀州府知府李耀奎禀揭署長汀縣知縣候補通判李鳳翎需索牙行銀兩若不用銀打點一律革辦並訪諸輿論僉謂該令不但於各牙行索賄卽審問案件多有贓私等語臣當卽行司將李鳳翎撤任一面委員查辦經潘臬兩司遴委新選邵武府知府恒齡馳往汀州會同該管知府查辦臣飭恒齡與李耀奎秉公查明各自禀覆以免牽制嗣據邵武府知府恒齡禀稱李鳳翎苛索牙行被控有案隨卽調核全卷傳集各行審究據紙牙彭均和猪牙范復泰布牙周長豐油牙余信昌等十行到案僉供被李鳳翎勒索實在已交洋銀二百餘圓至數十圓數圓不等均係李鳳翎家丁許二卽許心田經手過付並各具如虚反坐切結存案家丁許二前經李耀奎於猪牙行控告之時委員提訊李鳳翎延不解送旋卽縱令遠逃又據汀州府　府李耀奎禀稱恩　生張琴治赴縣稅契李鳳翎索銀三百圓使費二百圓不遂誣稱張琴治包庇案犯彭九如詳請斥革及相驗僧金　命案索犯鄉夫價等案其管理堂事家丁吳二亦已逃走各語禀覆前等來臣卽批司限飭李鳳翎交丁審辦乃李鳳翎奉飭後禀　李耀奎家丁需索門包並需索供應等情查所開帳單不過茶盌十個銅茶船十個之類所値無幾至家丁需索門包卽當回禀本府請究旣不當時舉發與者亦屬不合兹於事後摭拾具禀意圖反噬而於家丁許二則抗延不交實屬異常刁狡相應請　旨將福建候補通判李鳳翎卽行革職以便看管勒　將家丁許二吳二交出究明各案贓　按例懲辦以肅吏治謹附片陳明伏乞聖鑒訓示謹奏奉硃批另有旨欽此○○頭品頂戴閩浙總督臣卞寳第跪奏爲遴補陸路都司員缺以重職守恭摺仰祈聖鑒事竊照浙江嘉興協中軍都司鄒福泰病故遺缺接准部咨係陸路題補第三輪第二缺輪用儘先人員行令揀員請補等因臣隨在於浙江省已收標陸路儘先都司内詳加遴選除名次在前之文楚勝一員收標保案未奉部覆核准無庸核計外查有儘先補用都司揚文舉年四十六歲浙江江山縣人由武童投營剿匪著績遞保守備續於克復杭州餘杭海寍桐鄉富陽各城案内保奬同治三年十一月十五日奉上諭以都司儘先補用欽此光緒十四年五月收入浙江衢州鎭標候補咨部覆准註册歸班序補在案該員曾經戰陣營務夙嫺以之補授斯缺可期勝任核計名次在前與例相符合無仰懇恩准以儘先都司楊文舉補授嘉興恊中軍都司於營伍地方均有裨益如蒙兪允俟部覆到日照例給咨送部引見除飭取履歴咨部外謹會同浙江巡撫兼署提督臣崧駿合詞恭摺具陳伏乞皇上聖鑒　部議覆施行謹奏奉硃批兵部議奏欽此○○護理陜西巡撫布政使臣陶模跪奏爲重修名臣祠宇請列祀典以順輿情而端學術恭摺仰祈聖鑒事竊據司道會詳據翰林院檢討張思榮翰林院庶吉士薛宗辰内閣典籍薛浚舉人袁錢柏景偉廪生袁賡揚等禀稱竊查長安縣前明工部尙書馮從吾萬歴已丑進士平生講求理學正色立朝不避權貴里居教授生徒多所成就學者稱少墟先生卒贈太子太保謚恭定省城西門外舊有專祠旁有靑門學舍卽當日講學之地兵燹被燬該職等景仰前賢公議捐資就原祠基址重加修建附立少墟書院爲士子肄業之所另購墓田爲後嗣祭掃之需查定例各省造先賢先儒祠宇必須查明請旨遵辦公懇詳奏重修列入祀典所需經費該紳等自行捐備請免報銷等情前來臣恭讀欽定明史内載從吾生而純慤長志濓洛 
之學罷官歸取先正格言體騐身心造詣益遝贊稱其與趙南星諸人齊名檢勵風節嚴氣正性侃侃立朝天下望之如泰山喬嶽等語伏念關中夙稱理學之區自宋張載講明正學名儒輩出我朝李中孚讀從吾著述奮然興起遂成大儒於時關學最盛兵燹後絃誦頗稀迄今休養多年生儒於詞章之學漸復舊觀惟本源實學仍難多覯今該紳等援例呈請將馮從吾祠宇重加修建附設書院洵於崇祀前賢之中仍寓誘掖後進之意士習人心均有裨益相應籲懇天恩可否准將前明工部就書馮從吾祠宇重加修建列入祀典由地方官春秋致祭以順輿情而端學術之處理合會　陜甘總督臣楊昌濬陜西學政臣柯逢時恭摺具陳伏乞皇上聖鑒訓示遵行謹奏奉硃批禮部議奏欽此○○頭品頂戴浙江提督奴才歐陽利見跪奏爲恭報奴才交卸提篆並感激下忱恭慴叩謝 
天恩仰祈聖鑒事竊奴才於光緒十五年十二月二十一日接准浙江巡撫臣崧駿咨准兵部咨開光緒十五年十一月二十日内閣奉上諭馮南斌着調補浙江提督未到任以着崧駿暫行兼署欽此嗣於十二月二十五日又准咨開光緒十五年十一月十七日奉上諭卞寳第奏提督歐陽利見因病懇請開缺據情代奏等語浙江提督歐陽利見着准其開缺欽此當卽恭設香案望闕叩頭謝恩訖隨將任内經手營務次第淸理於十二月二十八日將浙江提督印信一顆敬謹封固隨同王命旗牌文案卷宗委署堤標中軍叅將雷芸桂齎送省城交撫臣崧駿接收任事伏念奴才楚南下士賦性顓愚受三朝豢養之恩劾卅載馳驅之用方期勉竭駑　力圖報稱兹因肝氣時發傷病交尋若以衰庸猶爲戀誠恐貽誤事機不得已披瀝下情咨請閩浙總督臣卞寳第代陳病狀籲懇 
天恩俯准開缺俾資調理仰荷隆施逾格曲予矜全聞命之餘莫名感戴容俟奴才回籍後加意醫治倘蒙福庇厥疾速瘳再當泥首宫門求賞差使斷不敢稍耽安逸自外生成所有奴才交卸提篆日期並感激下忱除恭疏題報外理合繕摺叩謝天恩伏乞聖鑒再現値封印暫時啓用隨卽封固合併聲明謹奏奉硃批知道了欽此 
 
