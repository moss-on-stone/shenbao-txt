# 1912 - 187 - 4914152

 

Page 1

 
 
評論 
[裁兵芻議（杲）]  
　　自去年武漢事起各省添招之兵雲集響應倉猝成軍不暇擇别其中雖不無義勇之士而游手無賴流氓青皮隷名兵籍倚势作威者比比皆是且添兵卽須添餉有罷行政經費以資挹注者有息借外債以濟目前者國家歲人本有限量顧可以吾民汗血之貲供軍隊無限之取求耶 
　　今據陸軍叚總長在參議院報告各省所增軍額餉額己電各省查復茲鄂湘閩浙豫贛蘇滇桂粤奉黑晋等十三省先後復到計增兵一百三十八萬餘人增餉除廣東無確數外計四百四十八萬餘兩其他各省之未復到者尙不在此數試問國家何以堪此嗚呼知裁撤之不易而悔招募時之過於輕率晚矣 
　　按各國軍隊通國一貫脈絡相聯非一人所能擅立主名非一隅所得自爲風氣故其章制操法統歸一律滿清練兵十數年略變綠營面目而並未收整齊畫一之效即不能一貫之病也光復之初事機急迫各省就地招兵何暇更計全局甚至一省之中强有力者各樹一幟擁兵自衛秩序因而紊亂財政愈益竭蹶其弊視滿清將何如故裁兵之舉誠今不可稍緩之問題也 
　　夫軍士當危難之衝出死力以捍衛國家其人格最爲高貴故國家之待遇亦不得不從優異今遺散軍士之辦法除各給恩餉外仍發執照使其安坐原籍月領休養金至第九年爲止軍官之安置凡非留用者除給一時慰勞金外亦月給休養金其數厚於兵士者遠甚使果籌集鉅欵執行其説政府之優待軍界至矣盡矣蔑以加矣 
　　軍官吾不敢知軍士於被裁之後果能蜷伏牖下遙遵訓令乎曰安坐曰休養是功成名遂身退後優遊卒歲之代名詞非敢謂裁兵中竟無其人然非家有恒產與安分守命之徒踐此言者寡矣試思未裁以前患得患失行險徼倖冀飽掠而作富家翁者京津之後繼以寜蘇濟南奉天等處亦接踵而起此非皇皇至可寳貴之軍人乎夫在未裁之先有長官之約束以生其畏有月給之餉銀以厚其養尚不足懾服其野心而謂區區休養金遂能覊縻於被裁之後乎在政府命意如此逾格優待實己智盡能索况軍士均年力强壯儘可另尋生計非眞謂從此可以安坐可以休養也記者以爲聽各人之自謀其生不若政府通盤籌畫代謀其生除裁兵之有田可耕有業可守者不計外邊遠之省有荒地可墾繁盛之區有工藝可興遺歸原籍之後一律給以名譽奬勵截留休養金移作開墾習藝之基本金不敷則於地方公款中籌畫之再不敷則息借以凑集之蓋以分利之事一轉移間驟爲生利雖目前多費手續似亦一勞永逸之法也 
　　難者曰各歸原籍散漫無紀且有游蕩日久無家可歸者稽查之法安插之方譚何容易不知遣散之時條分縷析須以全副精神貫注之一歸原籍則人數不多耳目易周且鄰里親族灼知底藴其實在無田無業者或工作可開墾各就本地情形而安置之此事責成市鄉公所巳能了當至於游蕩無家者諒亦不乏其人則統歸省城範圍以内照此辦理果能不憚煩瑣毅力熱心以推行之亦愚者千慮之一得歟 
要件 
[折衷制之中央銀行條例] 　 
　　第一條本銀行爲調和金融維持銀行經理國庫而設 
　　第二條本銀行暫定股本兩千萬元（因日本銀行開辦時定日金一萬元）分爲二十萬股概用記名式官商各半但買者須限定本國人自貿易擴張續行增加資本之時應由股東總會决議禀准財政部添招 
　　第三條本銀行係有限責任所負賠償債務之責只限於資本金 
　　第四條中央銀行總行股於都會國中如漢口上海天津廣州重慶及著名商埠（但不限省會）國外如倫敦巴黎紐約柏林及南洋華僑商業繁盛商埠得隨時斟酌情形禀財政部分設 
　　第五條中央銀行營業事項開列於左 
　　（一）一短期折息（二）各種期票（三）貼現或賣出（四）放出欵項（五）買賣生金生銀（六）匯兑劃撥公私欵項及貨物押匯（七）代爲必取公司銀行商家所發票據（八）收存各種欵項及保管緊要貴重物件 
　　第六條有發行鈔票之權並得發行各種股票及支單但須遵守如左則例 
　　甲當照發行之兑換額存準備金於行中以供他人兑換其準備以金銀貨幣及金銀塊爲實在準備 
　　乙照前項備有實在金銀發行紙幣外准其將公債券財政部証券其他確實票據商票期票等爲保証即得發行以三億萬元爲限（因日本定爲一億二千萬元） 
　　丙遇市面緊急不得不增加貨幣時准其呈請財政部得其許可於前二項發行額外以甲乙條所列之擔保品作擅保其額由財政部酌定並須完納發行鈔票税此項税則以每年所得不得過百分之五 
　　丁應將每日鈔票發行數交換預備金之增減數等製　　入表並每星期平均表於下星期一日報告財政部並刋登官報宣本之 
　　第七條中央銀行得經理國庫事務及公家一切欵項並代理公家經理公債票及各種証卷 
　　第八條中央銀行不得關涉以下開之件 
　　甲不得以田地房屋及各種股票作抵借出欵項 
　　乙不得以本銀行股單作抵或自購回本行股票 
　　丙不得充各種工業之股東 
　　丁除開設本行分行代理行外不得置不動產 
　　第九條中央銀行凡於各地銀根奇緊之際得由職員會定議呈准借給欵項維持市面咨呈財政部備案以昭愼重 
　　第十條中央銀行置正監督一人副監督一人理事四人監事三人至於正副監督及理監事權限暨分行用人手續須由銀行自定呈請財政部核准 
　　第十一條正副監督由財政部呈請大總統任命　 
　　第十二條理事於股東總會選出由財政部委任期四年監事則選於股東任期三年理事及監事均不得兼他職（可連任）但理事非有一百股以上監事非有四十股以上不得當選 
　　第十三條財政部特派官一員監察一切事務　 
　　第十四條中央銀行暫以三十年爲限得由股東總會决議禀請延長 
　　第十五條中央銀行每半年結算一次將總分各行半年情况報告於財政部每年結總帳一次贏餘至少提一成爲公債金豫備將來塡補貲本損失股息不足之用 
　　第十六條銀行辦事人員遠背章則者財政部得分别懲罰或經三分二股東禀揭亦將查明懲罰或禀請大總統懲罰 
　　第十七條　股東每年在總行開會一次惟須入股註册在一個月以前並須於會前三日持股票赴行報名者方得與議 
 
 
 

Page 2

 
 
專電 
　　北京電宋敎仁宣言沈秉堃孫毓筠胡瑛如同就閣員如除其同盟會籍并云袁總統迫其就職無異強奸勸他黨勿同意因政黨内閣之見未逹持黨議甚堅他黨非之共和黨對於胡瑛不同意統一共和黨擬一律同意冀政府速成立同盟會開職會孫胡自云决不就職請袁另派因此波折提出期須緩 
　　北京電袁總統擬以孫毓筠胡瑛沈秉堃加入内閣同盟會不允孫沈亦不願就任胡尤力辭雖袁提出恐無效 
　　北京電袁總統令秘書何震彝訪共和黨述明胡瑛孫毓筠沈秉堃俱革命元勛且俱曾任都督列入閣員後於統一各省必多裨益望表同意 
　　北京電叅議院開秘密會議將所提出之國務員請各議員研究得同意後再開正式會通過發表 
　　北京電袁總統准熊總長辭職後定以趙總長暫時代理待新總長周自齊交參議院通過後再行交卸 
　　北京電袁總統在府設立財政研究所由熊希齡梁士詒梁如浩吳鼎昌共同組織 
　　北京電各省協解政府欵項昨由陸總理請財政部將欵結算計共四百三十九萬 
　　北京電財政部官制修正案臨時稽勳局官制修正案均己由叅議院通過 
　　北京電那彥圖請兵三營往蒙古袁總統巳准如所請命令財政部設法籌撥軍餉 
[特約路透電]  
　　北京電駐京俄公使今日照會外交部謂三星期前喀什噶爾於闐附近之策勒地方有俄籍回民百人爲華民殲害應向中政府要求賠償損失及懲辦罪犯等事據俄國消息策勒中國官員要請該處居民領袖親至縣署拜謁回民抗不從命乃集議於其族長家内旋有華人攢聚圍住該屋該族長乃命驅散羣人羣人大嘩而辱之該族長即開鎗擊斃華人一名於是羣人大怒放火焚燒該屋有回民百人葬身火窟其族長則亂中逃抵喀什噶爾報告此事於俄員按俄國近曾照會中政府中國如不能保護新疆俄民則俄國將以相當辦法從事今忽有此事增予口實恐俄人或將乘機實行其前此恫嚇之言云 
　　北京電各省都督電覆熊希齡謂其拒絶承認外國銀行團條件全國甚爲感慰國家應用之欵今當於國内設法籌集云　 
　　北京電據京中各華報載稱政府己收到各省協濟之欵其數如下河南湖南吉林各三十萬兩盛京成都各五十萬兩廣東重慶各一百萬兩南昌雲南桂林各二十萬兩黑龍江十五萬兩廣東商會三十八萬兩綜計共五百餘萬兩 
　　北京電同盟會國務員辭職及政府組織財政討論會各事説者謂此二舉足爲與各國銀行團復行開議借欵之先聲云 
　　北京電北京奥國公使館某書記因摹仿簽名字體盜洋二千元發覺逃匿近在漢口被拘由兵士兩名押送來京現爲京漢鐵路某華員勒令該兵回漢奥使巳向外交部詰問此事 
　　天津電徐世昌與桂太郎公爵由大連同車至大石橋後由該處回津現擬晉京一行然後遄赴日本 
　　長崎電長崎一埠位於九州島之上該島今全爲大水淹没雨水之多爲十年來所未有熊本之白河漲水二丈之高冲毁房屋一千二百所火車因水阻業己停開房屋爲水淹没者數千所各處街道之水有高至二丈者 
[譯電]  
　　東京電徐世昌與桂太郎公爵後藤男爵會晤後因藍天蔚有疾故巳復回天津 
　　按他報載東京電謂藍天蔚已於十三日啓程赴美而此云有疾又云徐世昌因之返津語意殊欠明暸 
　　華盛頓電英政府因美國議以優權予經過巴拉瑪運河之美國船隻特行文抗議謂無論用何辦法實與英美條約不符美國國務大臣己將該公文咨交上議院院議將巴拉瑪運河議案作爲未了事件計贊成者四十人反對者　　　　 
三十四人此不啻拒絶英政府請將該案從緩討論以候外交家之交涉英政府對於此事表同情者甚多彼等視美政府以不滿人意之法制而疏離英國實爲一絶大乖悞也 
　　栢林電德或某報載聖得堡消息謂俄國首相柯柯沙夫己檢查莫斯科至北京之鐵路計畫擬由莫斯科築路經新皮薩及山米派拉汀斯克而逹張家口與北京此路若成由莫斯科至北京僅需四日俄相談論此舉極形滿意並謂如資本家投資於此政府可担保其獲利 
　　栢林電俄國波羅的海艦隊巳擇定里伐爾爲新軍港今己由俄皇動土興工開築 
　　栢林電摩洛哥西南亂事蔓延頗廣 
[公電]  
　　桂林陸都督電北京袁大總國務院參議院各省都督均鍳劃分國家地方經費税項等爲整理財政切要之圖江蘇程都督敬電直隷張都督寢電所陳各節藎籌碩　良堪欽佩而張都督所舉四前提尤爲劃分税制之根據廷對於此問題管見有五一定租税之等級爲省税縣税城鎭鄉税並釐訂各級税之稱目及其定率以成各級之統系二辨租税之性質各國税制紛歧每每因事起例隨時命名故同一貨物抽收事至數重同一稅捐報解或分數項紊亂之弊無可紀極宜將原有税項詳審其性質明定其標準宜爲國家税者歸之國家宜爲地方税者歸之地方一洗從前例案之葛籐以樹劃分之標準三立徴收之主體徴收租税爲行政權之作用苟行政之統系不明因而徴收租税之主體莫定至有同一款項或一部屬乎國家一部屬乎地方者同一數目或一時爲國家之用一時爲地方之用者惟根據行政統系明定徴收主體以國家資格徴收者認爲國税以地方圑體資格徴收者爲地方税實不足以清徴收之權限四擇課税之種目地方税仍當分爲特别附加兩種宜選其税目之適宜爲人民之負担其有中央徴收不及地方之便利者宜劃歸地方爲特别税又其性質可爲地方附加税者亦必減輕國税税率以休養税源五地税宜歸國家凡整齊單簡中央易於直接收入者歸國税零星參差不便直接收入者歸地方誠如張都督所言但國税原則一平均二普及三收入額大四漲縮力强據是則地税應歸國家查上年全國預算地税合計四千八百餘萬爲歲入最大宗若不劃歸地方則不特於原則不符且恐國家再難擇如此之税目國費增加將何以支况實行清理剔除積弊以後其額可增數倍縱不能如地單税之目的可逹而赫德氏所謂四萬萬之數或能實收雖南北肥瘠不同清丈調查事繁費鉅然由中央規定劃一辦法各省實力奉行期以十年何難收效以上五者皆就劃分税項言之也至國家地方經費之支出巳爲程張兩都督詳陳無待贅述抑吾國税制之紛亂雖由租税之統系不明然幣制不整理度量衡不劃一會計法不規定徴收方法不完善此皆互爲因果事關國家大計敢懇大總統提交參議院核議施行以期整理財政奠定國本各都督意見如何並希賜敎桂林都督陸榮廷叩印 
　　南京程都督電上海李平書先生鍳寒電悉部欵尚未交到報載滬款二十萬另作别用之説實係諸傳卽請轉告爲幸德全咸印 
要聞一 
[參議院記事]  
　　七月初八九兩日參議院開會雖議題皆極重要而筋節非常鬆懈無甚可紀茲併記如不 
　　初八議長病假副議長主席先報告新疆來電所舉參議員除劉熺巳到外尚有四人俱不能赴京請以蔣舉清補缺并詢候補人員能否兼充議長議員衆决四人既不能來自可以蔣君補充至候補官斷不能充議長議員其時江辛仍有拒駁之意經衆駁阻而止蓋新疆雖爲行省之一而情形與蒙藏相似地廣人稀有知識者尤爲缺乏往者諮議局議員大多數爲候補官聞現設之省議會僅有議員五人其中三人爲　補官將來選舉國會議員亦戞戞乎其難之開議後專議開會選舉法先議選舉資格有廣東梁孝肅雲南叚宇清力主不設納税等限制其心似有理其實全是虚憍之氣苟行普通選舉凡無業遊民皆負代表全國之任勢必搖動民國基礎而後已駁者甚多尤以劉崇佑之言爲深切著明表決時贊成普通選舉者僅六人遂通過次議被選舉年齡前次選舉年齡巳改爲二十一歲故今議被選年齡勢必改爲二十五歲在共和黨主張三十歲同盟會主張二十五歲雖各有理由實不免各爲黨略上之關係統一共和黨亦主二十五歲則仍係無知識之流一味謂年大者不好年小者好如此問題豈如此簡單之言所能判决然同盟會既得統一共和黨之助不問其知識如何總之必得多數矣原案各學堂學生亦停止選舉權被選舉權張耀曾主張被選舉權固宜停止選舉權不停止使其練習政事引起興味將來畢業任事不致過形隔膜其言浮薄無根籍忠寅謂張君意愛學生乎害學生乎學生讀書必專心攻苦始可有成若令牽率外務永無專心之時恐與國家培養人才之意相反且令其行使選舉權事前不免有人訪問運動臨時又不免離學奔走事後更不免營心自己所舉者之得失使其志荒學墮危害萬狀言極鞭辟入裏表决時仍張説占勝足見議員中知有無意識之感情而不知有綿密之理論也次議投票方法張耀曾主張複選亦用單記以調停大小黨之競爭不致令小黨全歸失敗大黨亦不致全勝其言却甚有理所謂維持公平也其他略有磋商皆於文字上稍有變動而已自上午九時起十二時止下午三時又繼續開會至晚七時止可謂勞多而功少發言者刺刺不休而默坐者陪座竟日亦云苦矣記者嘗謂叅議院與其加長議事之時刻不如减少議員之發言然乎 
　　初九仍湯化龍主席先議國會法大綱已通過應舉起草員决定以十一人爲限由秘書長發票開票之結果如左 
　　張耀曾（同盟會）谷鍾秀（統一共和黨）汪榮寳（共和黨）楊廷棟（同上）湯化龍（同上）劉崇佑（共和建設討論會）李國珍（共和黨）李肇甫（同盟會）殷汝　（統一共和黨）王家襄（共和黨）秦瑞玠（同上） 
　　今日所議計有五件一服制案二禮制案三傳染病預防法案皆大總統交議初讀四法典編纂會官制五銓叙局官制修正案皆二讀第一案委員説明後曾有瀾谷鍾秀皆不以新定之禮服爲然斥爲不中不西而委員以宜於中國材料爲解其實爲遁詞也交庶政審查會第二案無甚討論即交法制審查會第三案委員云此案爲孫前總統所交議自參議院移北京後諮詢政府應否續議經政府會議傳染病之預防法非常重要然亦有宜予修正之處如原案於監督一層並無明文規定恐於實行有阻今特爲補定之又原案僅有火葬今日風氣未開推行不易今特規定傳染烈者火葬餘仍土葬至經費之擔荷須視其事之性質應以市鄉擔荷爲第一義縣税擔荷爲第二義而以省欵爲補助本此三點加以修正云云其言甚爲議員所歡迎王家襄質問案中於土葬之法言之較詳而於火葬之法如何並未規定何也委員云此實疏漏請貴院酌增或俟審查時再討論孫鍾云肺癆在美國防止甚嚴何以不列入傳染病内委員云若從醫學上宜如何主張本員不能詳答如從法制上研究似乎各國無將肺癆列入傳染病而爲之行預防法者貴員所引美國之例乃衛生上方法耳與本案之範圍無涉衆大鼓掌第四五案無甚關係記者因天氣甚熱不欲久坐遂槖筆而出 
[唐總理兩拒副署紀聞]  
　　前以南北各省紛紛因強逼國民捐迭起風潮又經參議院質問政府有無防弊之法對於恃强逼索之人應否禁止等情袁大總統即發通令禁止送至國務院拒不副署或詢唐國民捐是否可以勒索唐不應遂停頓不發後并原文失去及陸總理接任後始由總統府另繕用印經陸總理副署後始行發出 
　　尚有答復參議員谷鍾秀質問不任王芝祥爲直督一書援引約法亦經唐前總理拒絶副署故外間喧傳其如何答復而院中迄未接到然陸總理接任後仍　 
未發出 
　　此二則事雖微然亦政界消息之一端也 
[國務院廻護唐前總長之寫眞] 　 
　　國務院咨參議院文云爲咨復事奉大總統交貴院咨開茲據參議員田駿豐提出質問書一什咨請答覆等因查唐前總理於前月十五日星期六將事務清釐就緖赴天津養疴十六日爲星期各署停止辦公例得休息十七日爲國務會議例會之期遂由津電請給假五日期滿之後唐前總理因聞　言須屏去職務息心靜養方能奏效以民國肇造建設事業非常繁重時機危迫稍縱即逝恐非病軀所克荷負決計具呈大總統請免本官始乘休息之餘暇作轉地之療養繼懼膏盲之深入披肝膽以陳詞既非職守擅離舊律自不適用唐前總理醉心共和去歲受命議和排除艱苦一意孤行統一告成厥功眞偉田議員所言誠爲公論比欵係由南京財政部一手收支唐前總理並未叅預决算之責屬於有司政務倥偬所司辦理稍稽未可以是爲唐前總理病且事關國家信用唐前總理大節未可遽據道路之浮言信爲事實唐前總理受任於政府草創之初外交財政種困難無論何人當此亦未可程功咄嗟之頃軍民分治唐前總理受職之初即定爲政策祗以地方秩序尚未大定軍隊整理須假時日地方官制未能即時規定不得不熟權利害審愼出之至於商務蕭條四民失業乃大兵後之現象無國無之恢復元氣非旦暮間事更未可以此咎唐前總理以上各節相應咨覆貴院即希查照 
[各國資本家投資問題]  
　　大借款波折眞相初七日熊總長與六國代表在匯豐銀行會見各銀行代表堅執巴黎會議所定之條件不肯少有遷就熊總長以此事有碍主權力爲辨駁各代表皆不置一詞因之不得要領而散先是熊總長有公函致資本圑詢問續議借欵之事是否巳得各總行覆電資本圑遲遲不答是日散會後熊總長卽商陸總理用正式公文致資本圑略謂各省需欵萬急不能久待如再延不交欵惟有即任其自行商借中央不能再行干涉等語各國公使因事將决裂卽同往謁見熊總長探其意見并問此次大借欵究竟須用若干熊總長謂此事須經國務會議確定此時不能回答云云六公使歸後即與資本團恊議此事皆謂此項條件爲巴黎會議所公决北京銀行團無更改此項條件之權 
 
 
 

Page 3

 
 
力至初九日六公使又到外交部訪見陸總理熊總長仍執前議謂無論此次大借欵額數定爲六千萬磅或照中國之要求先議一千萬磅（兩星期前熊總長函致本團擬照墊欵條件再借一千萬磅）必須中國先承認上次提出條件并謂此次各國組織聯合團原爲補助中國惟中國現尚未得各邦承認大局亦未確定故條件中有稍嚴之處但望中國原諒此意云云其語言之間頗帶政治上之興味惟陸總理及熊總長皆意甚堅絶故是日　　　 
六公使仍不得要領而去初十日外交團又有會議其詳細内容尚未探悉聞各公使之意見仍擬挽轉設法以免决裂而資本團一方面力持苦非中國先承認條件不能開議云 
　　特别借欵内容自借欵問題中變各國資本家均有投資之意法國資本家勾堆氏資本素雄去年武漢初起事孫逸仙適在巴黎卽與勾氏接洽勾君己允諾嗣以電詢黎副總統後黎回電不願承借其説遂寢勾君遂來北京袁大總統極與投契當借欵問題緊急時勾君曾對大總統言總統不必憂慮如果借欵不成我必可以幫忙云云近日因借款條件不易就緖故己與勾君約明一俟巴黎回電决絶即著手進行矣 
[中央敎育會開幕情形]  
　　中央臨時敎育會各省議員到京後初八日午後三時借琉璃廠北京高等師範學校開談話會到會者三十餘人公舉何燏時莊兪黄炎培張壽春四人代表挽留蔡總長維持敎育前途 
　　初九日午前九時敎育部邀請臨時敎育會議員開茶話會會員到者五十餘人首由蔡總長演説歡迎及臨時敎育會議之關係次由各議員報告本省敎育狀况十二時赴茶會莊何張黄四君代表本會議員前致挽留總長之意總長答云鄙人於敎育事業願負責任此次辭職實關於人格問題敎育總長應以身爲天下表率不便强留乞爲原諒等語會畢各議員續開預備會討論本會正副議長選舉手續僉以敎育會議宜以敎育爲前提務將黨見省界概行化除方有成效議長爲主持會務之人但期思想明暸而有條理能操普通語又能了解各地方昔者即爲合格當由議員中提議五六人以便明日正式開會選舉云 
　　初十日午前九時敎育部召集臨時敎育會正式開幕會員到者五十八人蔡總長登壇演説略謂此次爲中華民國第一次中央敎育會議民國學制由此訂定民國之新敎育當採何種主義就敎育主義言之約有五端而揆之中國近勢似宜以道德主義爲重如軍國民主義實利主義皆爲今日所必需然苟無道德主義以綜括之終不免有流弊學制大體規仿日七是非出於剽竊亦非獨崇拜日本也蓋日本學制概採之西洋斟酌變通而成吾國規仿之按切國勢再爲變通亦無異求之西洋也又吾國從前自詡文明鄙夷外邦之文物爲不足道是謂自大今則生一種反動事事模仿外人甚謂國人能力必不及之是謂自輕吾人今者討論敎育必除去此二種偏見以遠大之眼謀健全之進行爲至要云云次即投票選舉正副議長王劭廉得三十票爲正議長張壽春得二十八爲副議長並議定十二號開議遂散會聞預定第一號議事日程如左（一）敎育統系案（二）小學校令案（三）中學校令案 
[滿回一致進行之狀况]  
　　滿族同進會開會初十日下午一時滿族同進會開尋常大會到會者百餘人首由會計庶務文牘報告帳目文件次由春秀君報告八旂要求叅政權己經國務院議駁擬繼續陳請不逹目的不止並言海外華僑皆有叅政權而國内旗人反無之雖云有選舉區域而事實上旗人散居各地必至不能選出議員政府日云五族平等對於此事反吝不與不知是何用意此次如再不得雖要求萬次亦所不惜衆鼓掌如雷又由隆彬君報告米粮事後經選舉總幹事得票最多者爲文溥遂當選最後由恒鈞君提議改組事謂本會既云爲旗人求生計非先確定目的遂漸進行不可大衆贊成遂散會 
　　回敎俱進會成立初十日回敎俱進會在崇文門外清眞寺開成立大會舉定馬鄰翼爲正會長王寛王振益爲副會長張德純爲評議部長王丕謨爲文書部長安貞爲調查部長穆文煕爲庶務部長其餘職員均由會長指定是日到會者六百餘人來賓百餘人自午前十時開會至午後三時閉會外城總廳廳丞治格率領軍樂隊蒞會秩序極爲整齊云 
[清談]  
　　或問黨見重乎政見重乎 
　　記者曰黨見重於政見遠甚政見不合尚可竊婦而逃遵海濱而處内有國務院之迴護外有本黨黨員之後先疏附而唐之爲唐自若也唐之自棄其國而不見絶於其本黨亦自若也 
　　噫嘻此唐前總理所以兩拒副署寗可開罪於與論表同清於直督而不忍自背其本黨所主張也 
　　雖然國之不存黨於何有吾讀大總統此令吾不禁爲唐前總理擲筆三歎　 
小説 
[俄王之偵探（一百十九）（無名）　]  
　　余道恭喜恭喜能彀這樣也不枉我們一番救他的了說罷大家甚是歡喜鄧方自後仍舊看護愛末姑娘我也仍到船艙裏各處留心體察過了一日早到了瑞典京城上了岸一直坐車到那法京巴黎揀了一個客店裏住下鄧方便去請了一個相識的醫生來請他診治愛末姑娘開了方子贖了藥來吃後更覺神致清爽了好多五官亦各靈便眼睛稍稍看得出東西了説話也能説得出了只因身體疲乏常常思睡不能多動是了余與鄧方都十分滿意便在客店内住了記日等他養息三日之後愛末姑娘郤是大好了身體也復原了眼睛也看得出了説話也説得出了一切行動都能自由不需人扶助了余心中暗想這時我可問他何突老夫的秘密事了一日鄧方與我都在愛末姑娘房内閒談愛末姑娘便向我深謝救他之恩余因乘機問道姑娘和你母舅有何深仇致姑娘這般受苦愛末姑娘搖頭不語鄧方在旁歎了一口氣説道這事説來甚長不是一時説得盡的等着日後無事再細細我訴你罷現且説個大略你聽因道那古巴男爵並非姑娘的親母舅是個同族遠房的姑娘的親族那年大疫時死的盡了姑娘的母親是個波蘭人家中也無親屬姑娘到那學堂裏讀書還在他父母俱存的時候他在學堂中和那密烏蘭爾最好 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[電覆廣東安靖情形]  
　　粤都督覆國務院電云北京國務院秘書長鍳有電詢粤省近狀漢民未返粤時省中不法軍隊己多由競存兄遣散周妥秩序逐見回復返粤後競存兄以代理期迫爲辭咨省會選舉漢民復任粤督受任以還日以清理財政澄清吏治爲務現在財政計畫略定吏治亦日有起色競存兄仍任軍統經理軍事繼行裁兵政策辦理尚稱得手雖經王和順之變而塵市如常商民不擾此後國民捐及公債票一呼而集欵百萬有奇豈人心搖動者所能出此尊處所聞謠諑想必王黨餘孽所搆造省中有兵八萬皆精練可靠之師深得人民信仰此輩思逞無異蜉蝣撼樹適見其不知量耳望即宣佈以釋羣疑漢民叩宥印 
[粤都督公佈換契簡章]  
　　粤都督令云現准省會議决換給新契一案合將簡章公佈本省以公佈日爲實行省外以文到日實行此令附渙契簡章十三條 
　　第一條廣東境内之不動產經前政府印給之舊契一律由中華民國廣東政府換給新契第二條新契式樣由財政司製定三聯編號蓋印交各縣轉給業户令照原契繕就并粘原契呈縣驗明加蓋縣印第三條凡換發新契須照左列定額征收換契金但以元數爲單位其原契計兩或以錢定價者每重七錢二分及每錢一千文作一元伸算一律通用廣東紙幣不得扣折（甲）斷賣契照原契價値繳納千分之十換契金（乙）典按契照原契價値繳納千分之六換契金若典按人將原買契付於受典按人之手亦應換契其換契金本人若無力交納可由受典按人代納代繳金額得加入本内一律計息第四條換契期限以文到各該縣出示通告之日起計滿六個月爲　逾限不換卽以三個月爲一期按期遁加換契金二分之一若　第三期仍不換領該舊契作爲無効政府不任保護第五條凡業户換契時應分别條件塡寫申報書并將換契金繳縣領取空白新契以便繕就呈縣蓋印該申報書條件格式由財政司製定刊發第六條凡業户繕就新契時須并舊契粘呈該縣驗對蓋印該縣應發回收條限五日内驗訖加印發還第七條凡業户換契時無論典斷各契均另收每張契紙費銀二毫此外不許勒索分文違者分别究辦第八條不動產如因轇轕致所有權不明而相互爭控者應俟裁判確定後的確定所有者換契第九條凡業户遺失舊契補立新契者應照白契投印章程辦理第十條本簡章所指舊契係爲現在管業者而言第十一條前己納斷賣契每千取二典按契每千取一驗費者現改換新契准將其納額在換契金項下扣抵免至重納（附則）第十二條本簡章如有添改時須交省會議决方能執行第十三條本簡章經省會護决由都督公佈之日發生効力 
[港臬提訊剌客之供亂]  
　　香港總督梅舍利被刺未中情形己紀本報茲聞該刺客平漢雄於七月八號下午由額裁判道第三次提訊　人聞此消息欲得覩被告面貌者爭至道轅觀看一點鐘後堂上旁聽室及庭院以逹監房門外人山人海擠擁不開最奇者有工人十八名亦結隊來觀迨二點一刻鐘帮辦蘇利雲先道英差士卒押帶被告差弁亞卑奴唐殿後由監房出直至法庭沿途觀者視線畢集放被告身上被告身衣淺藍色華人衣服神色鎖靜如當既至法庭張目四顧俯仰察視並頻頻仰望裁判官而於狀師言論尤爲注意靜聽頻道亦頻以嚴厲之容貎觀察被告皇家副狀師鶴臣主控以此案件有意謀殺罪名試核証供其槍可裝炸藥及藥碼　直向梅督轟放則其爲有意謀殺巳可槩見雖則現在之証供祗據諸警差然苟欲多傳証人轉滋紛擾况被告前經自認有罪則憲台儘可將此案詳候衆憲定讞於本月十八日審判但本狀師仍應遵例將案由詳述先是本月四號上午十點鐘梅督由卜叨碼頭登岸接晤官紳觀看兵隊後卽乘與赴大會堂與舁以八夫梅督在左梅夫人在右女公子四人各乘輿後随沿途兩旁擺列兵隊每各距離三步遙爲拱衛另有印度警差八名隨輿之兩旁保護其在右之四差由差弁加樂管帶每差距離二步途經郵政局前被告由人叢中躍出趨至梅督轎前右手持槍向梅督之頭部轟放加樂是時距離約九步見被告　輿卽奔前察看則槍己放一嚮加樂卽執其腕而落其槍最近之第五百三十九號印差亦己趨至相助按被告於地倘非該差弁等之赴救迅速則槍必再放難免釀成命案於是衆差紛集將被告綑綁加樂即將被告交英差士卒又檢獲該行兇短旋槍交差弁加　帶回警署己則隨護往大會堂是時仍未知槍彈落於何處既抵大會堂帮辦柏加在梅夫人輿旁覓出該彈差弁加樂供稱四號奉派護送梅督及夫人等赴督轅十點廿分鐘由卜叨碼頭起行路旁分列兵隊途經郵政局前我方隨督輿之後而行忽被告西衣草帽由西邊騎樓人叢中走出術過兵隊直至第五百三十九號七百七十九號二印差之側左手按輿槓右手出一物我見其形迹可疑急趨前察看未至己聞槍嚮聲我急至執其右腕被告又改用左手持槍己按機矣我急推之仆地被告亦盡力糾纒在地上打滚時覺己有多人圍聚惟因與被告相持故一知圍聚者是何人後得别差相助被告之槍巳失遂釋手起立而被告亦起惟己被縛我卽將被告交十卒及該二差弁後又撿是槍交差弁加蘭然後隨護梅督往大會堂官問被告有何盤詰被告供差言皆眞微有不符者則槍乃五嚮而非六嚮且我未嘗將槍抛擲耳官諭之曰証人未嘗言爾藥槍第五百古十九號印差供四號十點二十分鐘由卜叨碼頭護送梅督輿右四印差我居第三及見被告上前放鎗卽右手握被告之吭而左手握其右腕按之於地後得加樂到而相助將被告拘　第七百七十九號印差供詞略同差弁核供稱隨護梅督在轎後詎離約十八碼當和經郵局對宇處見被告急趨而出繼聞鎗聲卽見印差推被告仆地不見加樂與被告紏纒初時人心尚未變動後則極其鼓噪即前往相助而士卒亦至惟不見被告手有槍卽恊同搜查被告身後復隨護督憲差弁加蘭供驗該兇鎗尚有四彈只放其一且燃放未久者該槍尚妥適堪用惟藥彈太舊然於相隔一碼遠仍能致人於死呈堂之彈即是此槍的槍内並可裝炸藥等物官即向被告盤詰並誡其愼爾出話被告供稱梅督前在港時以嚴苛之手段對待華人及調任飛茲島其待華人仍如此刻薄即如港中華商行用龍仙習慣己久乃華商自行信用英政府未嘗用之亦未嘗要迫歐人用之何碍於英政府乃今忽行禁用犯者罰念五元便是仇對華人之意思且此事將來牽動廣東全省供至此官謂李曰汝因以上之　便要行兇乎答曰非祗以上之事也仍有甚多緣因吾方爲此事官曰汝今所供者無一言與本案關涉李曰何故無關涉禁用銅仙且苛待華人便是關涉官曰本案汝不認罪方可如此供説否則本道不能爲汝録取如此無用之口供也當在副堂由馬道提訊時汝巳認罪矣答曰然惟今日吾説此者乃欲次第表出吾因何行刺梅督也官曰本道今日判汝先禁獄中到本月十八號提往臬署開訊汝若再有言則留至臬署時方可説也説畢西弁卽將被告直拖入域多利獄中並不如常犯之能稍　留片時者當時觀者如堵均注目於被告身上直至入獄後尚以目送之云 
[景德鎭兵變餘聞]  
　　景鎭兵變各節疊誌本報茲又接贛友函云該處匪徒己颺市面復開惟當亂匪未散之前異當猖　地方　　　堪七月二日午亂匪攻退憲兵後卽下令招兵每人薪餉十六元不一時應招者千餘人匪首唐桂卿爲一目不識丁之徒無絲毫約東以致晚間大行搶刧居民呼哭連天慘不忍聞兼之縣署班監各犯刦出一班亡命之徒尤如狼似虎及各處散工流氓到處刧掠幾於遍地皆匪現查被搶各處開列於下匪徒於二號晚搶統税局掃洗一空損失約計二萬吊民國分銀行搶刧數产次於晚間掃洗一空　倚皆無留損失約計十萬西瓜洲地方某油榨被搶現洋三萬餘其餘各大錢商及各富户被搶猶不勝計當搶銀行時該匪因行中銀錢無多不遂其欲逼某茶房索經理甚急某　房無以應向左勝猛劈一刀幸未損命三號午各匪均飽載分途遠颺四號遂由商會自治會公舉前十標二營管帶　某召集舊部百二十人編爲保商衛民團緝獲餘匪多名當場格斃秩序始稍恢携銀行房屋現由自治　暫封至匪首唐桂卿係於五號午抵饒後有現洋千餘元船中即搶有一美貌之妾因其行跡可疑遂被貞探緝獲業己槍斃矣 
　　另函云憲兵敗後退守饒州全體軍械器具慨行被刦幸饒地尚有駐廣信歐陽部下一營可以救援并借槍械與憲兵保衛六號清晨景鎭商務總會派人來饒云匪勢暫平强刧財產者全行逃去未得財者由商紳各界出招共舉一人爲帶兵官有槍者無論多少每月餉洋十元現在所招約有一百二十名請憲兵連合歐陽部下軍隊一同出發憲兵部長己與歐陽部下軍隊相商定於七號十二句鐘開往景鎭惟憲兵所借鎗枝只有二十桿該部長擬將憲兵一半赴鎭一半尚駐饒云 
[贛省軍警之拿匪忙]  
　　贛省都昌縣衙門被匪持鎗放　黑夜搶刧一案損失公欵爲數頗鉅所有匪首賴得勝業經内河水師蔡統領緝獲解省由軍務司司法司會同軍事執法處審訊供認不諱於九號槍斃匪黨李金標（湖南人）逃在星子縣亦被警盤獲解赴都昌縣提訊據供往返省潯組織暗黨預備起事推倒李督因爲費用不足搶刦都昌附近礮船鎗械蜂擁縣署搜搶征收欵項等語當經都昌知事電禀李督飭令正法以昭烱戒其餘　網黨既九名刻巳通飭軍警一體嚴密緝拿務獲懲辦云 
　　南昌府屬荏港鎭離省五十餘里人稠　商務亦盛一般散匪聚衆搶刧實　擾害治安現經自治　禀報該府知事　念祖呈懇警視廳速派巡邏隊星夜馳往嚴密拿辦矣 
　　贛省駐鄂一標兵十業經李督派委副官張于潯携帶恩餉往鄂遣散並分途解回原籍以期歸農惟贛省屬地退伍之兵計有八百餘石自繳呈槍彈隨彈隨委乘輪來江上岸後多散寓惠民門外一帶地方滋事堪虞現經上城巡警分署請派憲兵駐紮城外會同彈壓以保治安而備不虞 
　南昌城外河洲警察自光復夜解散迄今尚未開辦以致匪徒開會開賭擾害地方現經巡邏隊敎練官韓振山隊官王乃　禀准李督派撥巡警六十名巡長四名於潮王洲裏洲兩處各設巡官分地駐紮担任保護河洲一帶人民生命財產所有兩處機關仍受警視應節制現己議訂節章不日援隊馳往矣 
[東寧廳亂耗續聞]  
　　吉林東寧廳亂事己誌前報茲悉起事原因實由該處糧户全雇砲手以護家宅張丞誑騙各糧户請將每年　用砲手之費盡行交官由官辦理巡警以保護糧户又許各砲手盡用爲巡警及各糧户將欵交出每年共十萬吊張丞盡入私嚢所有警費仍由地方担任而又僅辦巡警八十餘名每砲手一人未用衆砲手大怒遂聚集二百餘人將城攻破張丞見勢不佳遂乘機遠麗云又據哈爾濱租界外國三道街東盛號接三岔口該分號三合棧來信云自東寧廳匪亂發現後刻雖平靜該處大受影響商家閉歇居民惶惶俄官因避亂之人紛紛遷往租界難保無匪徒混进其中誠恐有害治安崗警盤詰其嚴又向中華商會宣言如貴國無治匪之能力敝國卽派兵代剿等語該會恐失主權當即謝絶遂邀各界會議　謀治安之策免授外人口實云　 
　　另函云日昨吉林都督按東寧　告急電云日昨有貧民二百餘名揭竿而起襲攻屯　局　警出而勦捕竟將巡警擊斃四名擄去二名並搶去現銀八百餘兩附近無賴之徒紛紛投入其數巳達五百有奇而老國山又有馬賊二百餘名聞風響應其勢甚爲猖獗若不急速派兵痛勦二股一經聯絡必至不可收拾矣陳都督接電後卽飭孟統制編成討伐隊星夜奔赴以便痛勦云　 
[豫議會調查洛潼鐵路積弊]  
　　洛潼鐵路公司設立將及十年其中辦事人員靡不奢華淫佚盤樂怠敖故設立雖久而所辦之鐵路不及四十里所修之土路不及百里然河南父老之膏血聞己費支百五十餘萬前清時代各股東莫不恨之次骨無如該公司氣燄熏天皆敢怒而不敢言今民國成立因公司積弊事每日陳請議事會請其查辦者約數十起現議事會己將此案通過聞昨日特派郭桂芬金薰黄佩蘭馬振濓鄭錫田林英鍾諸君前去嚴查一切想諸君正直無私必能將該公司數所積弊爲之掃除一空云續函云當省議會代表調查洛潼鐵路公司賬目後該公司中人以本年報告清册尚未造成約以七月七日下午再來調查是日下午代表等如約而至查閲歴年出入流水銀賬代表等擬將各種賬册携回詳細核算劉總理以公司各賬不便携出請諸代表先將各年報告清册及本年每月報告携回俟瀏覧後有不明燎者再來公司詳閲各流水賬代表等亦然其説并擬告一二日假到公司專研究此事云 
[陜都督規定商欠辦法] 　 
　　陜西自光復後金融滯塞半由各大商號公私欵項轇轕不清以致欠款者無法償還索欵者懸金待炊今由政府飭令財政實業二司明定章程分期償還從此市面可望流通矣今錄方法如下（一）凡商家所欠公私各欵除陰歷正月以前一切仍舊不計外自正月起普通限定三年劃分八期清償以本年八月底爲第一期冬月底爲第二期明年四月底爲第三期八月底爲第四期冬月底爲第五期下年仿此（二）凡屬公款應按照舊定利率酌限一年繳清者概予豁免二年繳清者以四折計三年繳清者以六折計（三）凡屬私欵亦應照舊定利率酌限一年繳清者以六折計二年繳清者以七折計三年繳清者以八折計至原有本銀酌定金額在三百兩以下者統限一年骨繳清其超過此數者仍應照普通限期歸還法辦理若債務者遇有特别事故無私逃倒閉等情准由債權者及早聲明以便提前酌　其有浮計或買賣各項欠款統限一年内陸續繳清惟所欠孤兒寡婦之債金額在三百兩以下者能赶一年内繳清利作八折其超過此數者酌定一年繳清利作七折二年繳清利仍照舊（四）凡債主不願收本願照舊生息者應仍照原息計算 
[浙江之風流議長]  
　　浙江某會副議長張某垂涎同鄉湯姓女郎圖佔作妾因奸謀未遂糾棍强搶幸經親隣幫同追回未遭污辱不料張某色胆如天竟將該女老父誘禁密室勒令手書婚狀倒塡年月預備控告事爲湯女聘夫呂爭先君訪聞（呂君現充二標一營排長）憤無所洩赴訴同營全軍將校大動公憤於初八日公推營長朱偉良君分謁軍長都督要求查照新刑律嚴密拿辦一面由女兄湯國樑具呈都督謂該員現充二十五團司務長僑庽省城鳳山門内家僅母妹父居原籍並於本年五月二號將弱妹許配二十二團一營排長同鄉呂爭先爲妻不料囗囗會副長張囗竊窺女貎圖佔作妾突於前月十六號串通無賴湯允中湯道茂陳日輝等自恃財勢糾匪强搶藏匿馬市街祁宅幸女母器求親隣得以立時追回查張囗忝居議長爲全省人民代表胆敢强搶有夫閨女作此禽獸行爲已足令人髮指近日因奸謀未遂復將女父誘致來杭圈禁天台同鄉會勒出筆據抵制呂姓致二標官長大動公憤等情聞蔣都督已令行民政軍政二司嚴密查辦以維風紀云 
[退伍兵干預地方事務]  
　　浙軍自朱軍長慨念時艱力辦退伍前後兼旬自願卸甲者多至三千餘人健兒愛國地方頗爲歡迎不料少數退伍兵竟有藉口公益干涉行政與地方官紳爲難如金華衢州新嵊等縣電請都督查辦者己有多起殊與軍人名譽大爲妨礙昨日都督府又據紹興縣湯浦鄉紳董董南金等電禀謂該邑退伍兵吳金生等回籍未久聯合各鄉退伍兵要求地方創辦團練勒令籌備餉需供應持槍恫喝盤踞自治會强作機關致商民惶急萬狀相率閉市人情汹汹滋事可慮環請迅電知事先謀解散等情現蔣都督己電該縣妥爲解散一而聲明退伍章程嗣後不得干預地方諸事以重紀律而保軍譽 
[定海虧倒案彙紀]  
　　定海商市衰恭己極錢莊二十餘家自去歲同康莊倒閉後今年永康成餘均相繼閉歇現己紛紛被控聞同康莊東吳某及經手謝某一被選爲縣議事會議董一被選爲鄉議會議長邑人以其欠欵尚未理清失財產上之信用將提起訴訟取消　議董議長等聯而永康經理胡某己被股東扭送該縣逢事以其倒騙過鉅業經押追至成餘莊東亦被存户控提在押聞有親友願爲之立限保釋未悉能邀允准否也 
[皖都督飭償李氏倉榖]  
　　皖垣於去歲光復時因爲軍餉無着曾將大龍灣合肥李氏倉房内所存租榖數萬石全數變價以充軍餉現在大局己定該倉房經理蘇錦堂特禀呈都督請發給公債票以資償還聞栢都督以此項借充軍餉之欵理應歸還惟餉此財政奇絀公債票一節亦尚未實行萬難籌措特令財政司先行發給印條一俟財政充足卽行歸還巳飭桐城縣轉行蘇君知照矣 
[開會紀念徐錫麟]  
　　本月十號即陰曆五月二十六日爲徐烈士錫麟在皖起義殉難之紀念日皖垣各界人等先發傳單在北花亭徐公祠開第一次紀念大會是日自都督以次各行政官廳以及各界團體紛紛到會約有數千人之多頗有撫今追昔之思如徐烈士者九原有知當亦含笑矣 
[憲兵隊公控司令官]  
　　蘇省憲兵隊司令官張昌煕年輕資淺性喜冶遊到差以來諸事廢弛與所部目兵人等感情尤惡日昨全營兵目等公舉代表池漢卿高汝俊姜慶生蔣時傑四人赴都督府公禀控告略謂本隊司令官張昌煕學術毫無諸多廢弛目兵進步絕望應請派員調查股法維持並請將該司令卽行撤差另選妥員接充云云不識程都督若何辦理也　 
[江北釐員大更動誌聞]  
　　寗屬厘捐現在仍照舊章尚未改辦貨物產銷税惟前清所定比較之法因係弊政己經解除改爲實收實報聞遵章到財政司報解者均係距離南京較近之數釐局其餘如瓜洲荷花池鎭江下游及江北揚州邵伯高郵寳應淮安各局數十卡均無解欵到寗現程都督爲統一財政計己派員接辦鎭江揚由常關監督清理一切據聞此外江北各局人員亦須一律加委或更調以資整頓　重榷務 
[無錫商團帮敎被誣]  
　　無錫軍官程品元被人殺死一案己經無錫檢察廳將全案人証解省投送軍政司訊辦惟解省人証内有商團帮敎習金啟南一名係被人誣指拖累現經無錫商團總長華文川電禀蘇州軍政司盧君請訊明從速釋放原電如下敝邑西區商團帮敎金啓南因程品元案誤列嫌疑犯解蘇審判查金啓南實係被誣前己由西區團士全體具保在案川等調查實屬寃抑應代叩請詳加審訊從寛早釋以免拖累母任感禱 
[松江政論會改組共和黨]  
　　松江政論會全體會員前經議决改組共和黨支部當舉馬君逢伯吳叔子吳君挹珊吳君伯揚朱君子受毁駐滬辦事之張君藴和爲臨時幹事現定七月二十一號假市公所開正式大會上午九時至十一時三十分鐘簽名入黨下午一時至五時報告宗旨通過規約選舉職員提議進行方法並定先於十九二十兩號開預備會互議一切 
[安溪土匪猖獗]  
　　閩省安溪縣土匪盤踞己久聲勢浩大官軍會剿卒未蕩平陰歷五月十八九日省垣又派來軍隊與匪開戰十分劇烈無如該匪佔據各山地頗占優勝官兵連戰不利陣亡十餘人當由萬統帶電省告急部督接電大爲震怒已發機關槍二支車仔砲八架檄飭漳州劉司令永春賴游擊四路會勦務期蕩平惟該縣重山峻嶺大有一夫當關萬人莫當之勢尚望進攻軍隊加之意也　 
 
 
 

Page 7

 
 
本埠新聞 
[陳都督索交張之紀]  
　　武昌黎副總統日前電致滬軍都督稱有冒售湖北公債票之張之紀逃匿滬上請爲緝拿懲辦等語當經陳都督飭派偵探科員並派周綸吳寅賓二員設法購線偵知下落即報捕房飭探同往山東路同慶公棧内將張拘獲後解公堂審訊張不承認暫押捕房在案嗣由陳都督電請黎副總統派員來滬與之質證昨得覆電後陳都督即照會會審公堂云前准貴公堂來函謂張之紀一案以無證據未便交解來府祈於兩禮拜内電請黎副總統派員帶同證據尅日來廨以憑質訊等情准此敝處當卽據情電呈黎副總統請示辦理茲奉黎副總統覆電内開微電悉敝處並未派張之紀南來借欵既經緝獲請就近與會審公堂交涉訊明核辦是所切禱此覆等因奉此查張之紀雖未得其私售公債票證據然確係冐充官長在外招搖即此行爲己屬不法若不提案究辦何以杜混冐而儆將來爲此照會貴公堂務將張之紀卽交來員吳寅賓周綸提解來府以憑核辦至紉公誼　 
[拆城問題彙誌]  
　　城濠工程科長潘史恭君以拆城塡濠砌溝三項工程原擬即日開工祇因沿城各房主延不遵拆以致遲延現既規定四丈路綫則丹鳳樓朝南至小東門爲止城根房屋均有一百餘間另有新老北門之下灘房屋及老北門外上岸森昌板木行等房均屬有碍路綫皆應拆除故於昨日報告城濠路工事務處請催各房主赶速照拆以便開工且以福佑門外北首石駁業巳拆去路面己經開裂若不從速開工非但行人危險即該處未拆之屋亦將塌倒是以暫將樹木作撑所有費用請飭房東承認償還現路工事務處已於昨日午後二時仍在市政廳邀集各政長會議辦法矣 
　　又聞路工事務處以城根租地建屋各户之房屋如有碍及路線者自應拆讓惟造屋資本未免虧損現擬將來仍將城基新地劃出若干補償租户不使受虧 
　　又拆城塡河砌溝三項工程由老西門迤北轉東往南至小東門爲止先拆此半城現由工程師潘克恭君分爲四叚劃歸工頭四人承包第一叚由老西門轉北至寗波會館止計長二百二十九丈五尺准由作頭吳源昇承包估定工價洋一萬　五百十九元應作次號陰井七口工價在内第二段由寗波會館轉東至吉祥街口對過爲止計長地百五十丈准由作頭蔡子記包辦估定工價洋一萬一千五百二十元中作陰井六口價亦在内第三叚由吉祥街口往東至新開河爲止計長一百五十丈准由工頭夏長泰承包估定工價洋七千六百零二元第四段由新開河往南至小東門爲止計長一百九十四丈准由工頭公記行承包估定工價洋一萬零零五十元以上所定拆城塡河砌築陰溝三項工程議定以五個月竣工准於陰曆本年十月底爲工竣之期如果每段逾期一日須由工頭承罰洋十元原定六月初一日開工又茲因租地房主要求改狹路綫以致延不拆讓迄未開工而各包工頭因恐屆期未能竣工勢必受罰是以催請潘工程師轉催路工事務所及各長官催令各房主迅速照拆以期早日開工 
[西捕越界拘人]  
　　本邑拆卸城垣一事自西門至小東門一帶先行動工開築馬路己迭誌前報惟老北門迤西城根有外　墳山一座拆城時必須　動曾經工程處照會法領事請爲設法赶緊搬遷迄今尚未照辦昨午各小工拆至該墳附近忽被法捕房西捕越界過橋將各小工一併拘去收押候辦現工程險己禀請市政廳核奪矣 
[衛生問題之關係]  
　　民生國計會總部諸宛明君昨致市政廳長莫君函云文明各國首重衛生是以前清末造法人藉口華境之污穢推闢租界於西南英美借言鄰界之不潔擴權勢於閘北此雖跡近要求而居民自治之不善政界取締之不嚴亦難辭其咎今當民國初建凡百待理諸君正値整頓時代何以偶遊城區仍然污穢滿街私坑滿巷甚至大小便溺垃圾穢物隨處抛棄較之租界地方竟有天壤之别豈租界國民之程度高於華界之人民耶茲値天將酷熱暑氣日蒸平民積受穢氣以致夏秋間疫症流行瘧痢叢生斯時也而諉曰天災其言至愚其事可憐且不但此也拆城之舉將次告竣西北區域與法界毗連若不亟爲整頓外人仍將要求滿清之前言施之民國不知秉政諸君曁自治議紳將何以善其後耶敝會同人有鑒於此用敢率請貴廳長召集議紳提議多設公坑所而袪除私厠並轉咨警務長嚴行取締隨處便溺傾倒圾垃之罰則然後曉示居民重於公德弗自暴棄不特有益衛生卽外交上亦無所藉口誠地方之幸也 
[槍斃不法兵士]  
　　光復軍兵士劉得勝圖謀不法被該管團長查獲證據解奉司令部執法處訊明禀奉李統領於前日清晨綁赴王家宅北首荒地槍斃以昭烱戒 
[市選舉甲級開票] 　　 
　　七月十五日上海市選舉甲級開票當選者三十人姓名票數列下汪茂培二十三票葛黼恩十票趙鴻藻八票童茂芳七票胡方鍔六票蔣調元六票錢崇德六票江異五票閔瓛五票干城四票葉逵四票顧學謙四票許模四票姚鴻四票朱鑑堂四票沈錫齡四票楊士煇四票朱澄曉四票陸煕順四票陳鋐勳四票瞿慶同四票徐宸三票郁頤培三票王震三票鍾椿淦三票鄭増基三票宋國傑三票張嘉年二票金祖圻二票郭廷贊二票 
[貨棧失愼續紀]  
　　昨報紀新開河畔太古行十二號棧房失愼一事茲據訪員續報實係十四廿八兩號之誤昨日午後餘火復燄復由火龍前往澆灌至九點餘鐘適有大雨始得將火掩息查該棧在十年前興造時工價約計四十萬現在所堆之貨以米糧茶葉爲多聞損失各貨約値一百餘萬該棧房屋工料頗堅此次失火由頂而下因此施救不易盡付一炬現祗剩四面圍牆而己至究竟如何起火迄尚未得實在 
[公廨暫停會審]  
　　公共公廨午後會訊洋商各案茲因天氣炎熱由中西讞員商明定於西曆八月一號起停訊六禮拜一俟秋凉再行照常開審 
[洋人索賠十大元]  
　　某洋人前日持軍用鈔票兩張計洋十元至中華銀行換現櫃友驗係贋鼎卽戳假票二字擲還該洋人遂將該票轉向滬軍都督府函索賠償聲明如仍不理惟有申請駐京公使與中政府交涉云 
[取消督帶帮帶名義]  
　　滬防全軍李統領以各營官佐階級名義向有襲用舊制者如督帶帮帶等名義與陸軍章制殊多不合昨特通令各管帶將督帶帮帶等名義一律取消改爲三等一級副官 
[審訊强姦幼女之秘密]  
　　浦東船户高阿　强姦十三歲幼女張金英四浦東　　　裁判所移送上海地方檢察廳將高收押該女發上海醫院醫治在案茲悉該女傷已痊愈由檢察廳起訴同級審判應於昨日午後懸出牌示云高阿濤强姦幼女張金英一案定於本日提審因案關風化禁止旁聽 
[陳仲舒當選之確定]  
　　滬南市政廳長以市選舉乙級開票後當選人陳琴軒姓字相同者實有二人當經明白　告並直接致函各投票人來廳証明己誌昨報茲據各投票人函復所舉之陳舉軒均係陳仲舒並非陳文嘉廳長當即將情呈明民政長並通告周知 
[船户恃强爭攬之惡習]  
　　南市各划船遇有渡客及客貨至馬頭雇船擺渡者必爭先攬奪强將行李取去以致走　之事時有所聞前日又有船婦鮑李氏與同黨楊林妹爭奪口角氏卽禀請市政廳查究昨奉批示云鍳貨雇船應聽客自便該氏等既向係專裝太倉瀏河帮船之貨物楊林妹等何得謾罵硬奪候飭船目連錦堂諭令各橹划以後受雇裝貨應聽從客便不得恃强攬奪以免紛爭 
[清眞別墅行落成禮]  
　　上海城内清眞寺回敎同人昨在日　港舉行清眞别墅落成禮到者千餘人並有清眞商團奏軍樂以襄盛事查清眞别墅與回敎公墳毗連凡送葬者必在别墅休憇前者屋宇不寛不敷辦事茲經回敎中人集欵改修高大洋房巍巍翼翼蔚然大觀一切規模極其完備其經費約一萬一千餘元金陵蔣星階君擔任七成其三成則各善士分任之辦事熱心人所難能茲常竣工是以舉行落成之禮查近年以來該數清眞寺辦事進步有一日千里之勢而於敬敎勸學養生送死諸普舉衆志成城尤爲不遺餘力昨日典禮之盛自屬鉅觀其商團二百餘人護衛之嚴軍容之肅尤見回敎之精神五族共和當以回敎之進行爲最連矣 
[購買機器之枝節]  
　　鐵匠陳掌朝與　全卿徐祖華在楊家浦附近藍路第八百卅三號星内私鑄銅質小洋及銅元前日經楊樹浦捕房包探陸　濤等查獲昨將陳等三人一併拘解公堂先由陸探等禀稱前日徐至捕房控告顧等不交定購機器捕頭准飭包探等往查察知此項機器係私鑄銅元所用並抄出銀錠半只黄銅四塊及銅元胚子印模等物即將顧等與機器一併帶入捕房解案請究中西　員即諭被告曰爾等如延律師須先聲明以便訂期會訊一經開審未便再延被告答稱並不延請律師議員復傳諭將陳顧二人帶出隔别研訊據徐祖華供稱江灣人向以耕田度日陰曆五月初六日有引翔港老周家宅開設藥店之周文華來家聲稱伊欲出門做無線電生意有日本中桐牌軋花機器四部祇須曽洋一百元約定二十三日貨價兩交届期在新垃圾橋飯店内將洋如數交付有陳掌朝在埸目覩旋卽雇舟往載詎周忽稱内有兩部係伊弟之物因父在店未便往取囑令翌晨往運豈知一去不面直至前日始在　路八百三十三號屋内遇見是以控究王襄　商之英翰副領事以案關私鑄銅質小洋未便含糊至徐是否同夥庶矣查明再核遂判與陳顧二人一併押候禮拜五復訊核運 
[禁止沿街坐臥]  
　　閘北第一區員張君昨日出示云爲論禁事查得本區各居户人等近以天氣炎熱白日黑夜設櫈道旁或坐或臥籍圖納凉男女混雜談笑自如殊屬不成事體不知夜露沁心易染伏暑之症晚風侵骨難免秋瘧爲灾沿街坐臥不特有害術生抑且妨碍路政倘使人人外坐車馬難通夜夜開門盜賊起意既交通之未便恐防衛之易疎除飭長警隨時查禁外爲此仰各居户人等一體知悉嗣後不准沿街設櫈坐臥如違拘罰不貸 
[謝贈署藥]  
　　昨承同仁輔元堂送來蟾酥丸臥龍丹各五十服藥茶二十包又位中善堂送來蟾酥丸臥龍丹救急散正氣丸各五十服均當代爲分送書此誌謝 
瑣聞 
[城内]  
　　女孩待領○東二區第二崗巡士丁振龍在三牌樓站崗查見迷路女孩在途啼器上前盤詰言語支吾因即帶區由區員張君訊據該子孩供稱姓查名素英年九歲住楊家橋地方因出外看燈不識路徑是以在路啼哭又第二十三崗巡士張愼修在邑廟東　門站崗亦查見迷路女孩一口帶區訊據答稱姓李名銀小係清江人年十一歲前被匪人拐帶來申賣與不知姓氏家爲婢女今晨出外玩耍等路前其主人作何生理住居何處該女均稱不知張區員將二女帶　區中立卽牌示候家屬來區領回 
　　因何自刎○浦東人來阿龍曾在前清上海縣署爲轎夫失業後流落在外前日不知如何用小刀自刎喉間受傷倒臥於大南門内大街當爲巡士拘送三區轉解警務所發交上海醫院醫治詎朱在院滋　不堪復由該院送還經警務長函請地方檢察廳飭派檢驗吏吳再　前往該所　得朱阿龍　間受傷頗爲危險卽餝轉送普育堂爲之醫治 
　　民政長批示○　鼎新醬坊禀批該商開設官坊造醬排缸配引理　恪遵　法按年照額提　本無欠課之可言乃敢貪賤進私故違法紀既被巡獲猶敢飾詞　　指爲此項私　係局船户夾帶小工誤起置欠課運私於不問自謂莫解嫌疑用人不當該商既知不合即應從速投案何得將該坊東經理隱匿其名但以牌號名義具禀一若行所無事不負責任尤属意存當試不合程式候卽催吏勒提張逸雲等到案質訊毌再冐凟商人張逸雲張水雲等禀批據呈該商兄弟在滬股開醬園多家無論爲分產爲集資是否各傲混合該商等究係股東今因鼎新違法進私己被巡獲所有該商兄弟股關各坊查有欠課豈無連帶之關係引商併案控追理由亦復正當既據陳明着速投案候質弗再抗違自誤 
　　地方審判縣民廳批示○蔣沈氏呈批狀悉此案業經本廳照行初級審判題遵章執行在案據稱孫補　接租爾屋並無房主憑証請求訊斷等情試問孫姓接租該屋己交頂首由卞春波出立收據卞姓苟無轉租權力何以竟將頂首劃收卞姓　議致孫補　未立契約前經本處斷定該頂契約業已成立卽使屋係爾產既不阻止事前不欲彌縫於事後不對於卞春波要求賠償而對於孫補　訴追損害顯係串同一氣希圖阻撓執行仍不准併斥劉陳氏呈批此案前經本廳照會南匯地方審判廳飭傳周仁昌旋准復稱周仁昌係帳房名號並無其人所有劉陳氏之抵產係周開兩自業冒頂周仁昌之名抵與　處等情前來現在案己飭　仰即届期來廳候開庭辦論可也 
[南市]  
　　限期遷讓○洞庭三善堂經租人投裁判所控稱小南門外糖坊等十三號門牌租户　生張榮泉積欠房租數月不付且又轉租收錢請爲押遷卽經　裁判傳訊張供認不諱並稱住居該堂之屋己二十餘年陸續欠下租洋積成五十餘元叩求寛限料理判限二十天趕緊遷讓　干未便 
　　誘拐小孩○大碼頭船婦沈朱氏之五齡幼子人喜在碼頭上嘻耍被拐匪葉阿祥給以銅元兩枚誘至外　瓜街大王　附近被人窺破詰問支吾立即扭送東區經陳裁判提訊供詞游移判押習藝所一年示儆 
　　民政總長批示○清靜菴　持女尼順蓮禀批禀悉查該尼　以菴前東首房屋二進八間兩披並隨屋基地八分八厘七毫捐歸婦稚醫院曾由前清滬道飭縣查明禀復核准在案此次據市長呈報由張吳氏將該產捐入市政廳作爲公產亦已批准照行所請應毌庸議 
[閘北]  
　　整肅營規○駐紮共和路之陸軍步隊第五師九旅十七團一營兵士現將市政廳東面空地四周圍笆作爲操塲每日上下午上操兩次上課兩次旁晚排隊出外旅行至晚須點名三次無論弁兵概不准私出營門俾資整頓而重營規 
　　小販猝斃○小販吳阿壽被新興公司菜場巡丁張少卿控竊布被由一區解送警務所經凌司法訊供不認判押候查在案詎吳於前日忽患急痧身死報經檢察廳於昨日派員驗明並無别故飭保報堂棺殮　 
[英租界]  
　　販賣女孩○崇明婦人方盛氏前日與寳山人毛煥在江　毁家宅出洋廿八元買得五歲清江女孩王小妹帶至北河南路　賣被捕查獲昨解公堂訊悉前情讞員以女孩患病飭送醫院醫愈再核毛興盛氏一併解送寳山民政署訊辦 
　　聚賭賣烟○李來生與粤人陳居陳光韋順何來棄守李炳李明卓關林梁仁等在虹口崇明路三十七號屋内置有五色車輪賭具誘人賭博並私售燈吃被捕房查獲昨將各人一併解送公堂訊供屬實判李罰洋十元無洋改押兩禮拜餘人各罰洋五元無洋改押七天烟賭具一併銷　仍飭查拿爲首阿海到案訊究 
　　窮凶極惡○王元山因向沈計林借洋無着用刀將沈背上戳傷被控捕房昨由包探將王拘解公廨訊實判押三月以儆　 
　　瘋人可怕○住居虹口東有恆路一千另九十三號之江北人張芝林素有神經病前日復發待斧將其母梅氏棄棄氏女彩鳳擊傷由捕拘入捕房呼解公堂訊悉前情判張送醫院醫治候　再該 
　　小孩迷路○男孩王昌女孩朱阿毛均因不辨路俓由據帶入捕房分别暫留於昨併送公堂請示朱女供年六歲江北人住居垃圾橋附近王孩供年十二歲湖北人父名五嘉貴世居黄駿縣去年因地方不靖全家逃雖以　失散判朱女留廨候認王孩因無處安揷暫行留候函詢蘇州貧兒院能否收養俟復到再核 
　　匪徒收押○匪人王春山因用擲包術在山東路騙取黄菊堂現洋七元被控收押在案昨經中西讞員復訊屬實判王押西牢半年 
　　聚賭受罰○婦人陳沈氏因紏合賭徒葉琴甫朱洪奎王金福陳裕昌等十九人在西天津路九十號家内聚賭抽頭被老閘捕房包探顧阿根王梅生查悉己將各人一併拘押昨經公堂經聶襄讞會同英翰副領事訊明判陳沈氏罰洋二十元如無力繳洋改押在禮拜餘人各罰洋二元或押二天賭具銷燬 
　　另行擇配○北山西路居人李廷安之妾錢氏前與施玉芬姘識經李控奉公堂訊實判施與錢氏分别各押三月氏期滿另行擇配在案昨日届期由官媒將氏解案請示氏母張氏投案求領讞員不准判錢氏改發濟良所擇配 
　　私收帳欵○石榮甫控夏炳乾私收帳洋二百五十元昨由捕房將夏傅至公堂過堂候訊 
　　秘密烟窟○虹口西華路小茶館主施阿炳因容留沈中泉顧杏卿開燈吸烟被捕查獲必將三人併解公堂訊明判施罰洋十元沈罰洋二元一併充公顧押二天　 
　　攫取草帽○周阿根控順阿林攫取草帽由探王梅將顧拘獲昨解公堂訊實判顧押四月示儆 
　　怙惡不悛○朱金生　竊王劉氏等三户衣物由探查獲昨解公堂訊明朱係過犯判押西牢一年期滿仍遂出租界 
　　　洋了事○顧福章因住居北京路之婦人花雲仙毆傷被控昨經公廨傳訊所造均由律師上堂代辯判顧罰洋廿元了事 
[美租界]  
　　欺侮車夫○日本人某甲住　子路四百六十一號前晚雇坐胡阿二人力車給資太少胡向爭論致被毆打胡卽投報捕房捕頭飭赴日領事署具控又東洋車夫任阿三前晚在　綠路無　被美水手毆傷由捕送入同仁醫院療治候再查辦 
　　婢女逃逸○武昌路九百二十九號王榮記家有十四歲婢女名秋　前日忽然逃逸昨報捕房請爲查緝 
　　不近人情○王陳氏住北四川路仁智里昨投捕房稱被周渭生欠借洋數十元不還反敢糾人來家逞兇捕頭　候查明再核 
[法租界]  
　　移送拐匪○陳少裕前控　長吉夫婦在早寧原籍誘拐巳經許字與章姓爲婦之女兒寳林來申押於李丁氏所開之花烟間内爲娼經廨員將一干人提訊　長吉夫婦供不承認押候核奪在案茲中西讞員以事出阜寧地方判將　夫婦及寳林移送該縣就近訊辦丁氏從寛開釋 
　　交保對帳○楊　春前因吸守　欠往來烟土洋六百元當將鞋子作爲抵押並有安生寛張少棠二人作保茲因日久未贖控訴公堂請追昨日提訊由　到案據稱作保是實除去鞋子外核算祗欠洋一百餘元求察判交保對明欠數帳目禀復核斷 
　　並非避匿○陳阿根行竊太古棧唐寳林寄存之鷄毛託毛阿二售去得洋數百元嗣經太古行查悉卸將管棧之張郎山送入捕房後因保出逃走故將張妻陳氏解廨請訊據稱丈夫並不避匿實是出門尋找張阿五訊之陳阿根仍諉稱鷄毛由張阿五交來判氏退去候着保人將郎山交案陳還抑 
來件 
[勸開通俗敎育學校意見書]  
　　熱心敎育諸公均鍳敬啓者鄙人瀏覧西國政治歴史面知法美二大共和民國所以能興盛自强者全籍乎敎育之力今我中華民國成立而面與法美二大國並峙亦不可不注意於是然而敎育一端知之易而行之實難究其原因則在乎中國文字過多遇深之故文字過多遇深故非才財兼備之人而不能得讀書之利益是以一言敎育欲普及而不得普及欲强迫亦無從强迫鄙人有見於是特用省字法選最淺要六百字編成通俗敎育敎科書首編係識字課本將六百字分作六十課繼以讀本八種亦仍用此六百字編之内分　生倫理愛國修身地文正俗實業信函各類每本二十課則半年内皆可讀畢况讀本内既不添用新字則凡農工商界男女老幼讀之易於領悟大意可從此得普通之智識而成完全之國民事半功倍莫甚於此惟欲男女老幼皆讀此書則非開辦通俗敎育學校不可所望各界熱心愛國志士速行組織貧民半日學校或夜學校課以此書使人人皆受者通敎育而成完全之國民则民國幸甚同胞幸甚 
　　附通俗敎育學校開辦法 
　　一定名通俗敎育學校 
　　二宗旨以力求簡易期於普及使農工商各界男婦老幼皆得有普通智識而成完全國民爲宗旨　 
　　卅辦法可於各城鎭村鄕開辦半日學校或夜學校每日約如二小時 
　　四校地可借用現有男女小學校或别種公地以作課堂 
　　五敎習凡有熱心敎育之人皆可担任之惟薪水不能拘定因時地而制其宜可也 
　　六書籍備置通俗敎育讀本以便學生習讀倘校内經費不敷可向鄙人索取立時奉贈然欲索取鄙人之書　依下列在條（甲）須於本校門外貼寫通俗敎育學校字樣（乙）極少須料集學生十名愈多妙且將索取鄙人之書　依下列三條可按人數而領書（丙）每月（近地）或每三月（遠地）將學校陳蹟報告一次以資研究改良事宜 
　　（凡有志組織通俗敎育學校欲先試觀鄙人所編之課本者可以函索立時奉寄然如無志於此第欲索看樣本面　見聞者恕不奉送請向上海美華書館購買可也） 
　　中華民國元年六月上海浸會大學董景安上　 
來函 
　　 
[招商局董事温宗尭答復招商滬局全體辦事人來書（續）]  
　　來書又謂母金項下尚有一千六百萬子母并計四十年己逹二千八百萬之總數股票百金卽漲至一千四百金票價何止十倍云云諸公之誤乃有不欲股東將母求子之一點故并每年一分官息亦認爲非分而作爲盈餘作爲產業作爲票價此理之至可笑而不可通不待鄙人之費詞矣卽以一千六百萬論三十八届之帳略具在結存共祗九百四十九萬而己其中尚有漢冶萍股分通商銀行股分兩項共計一百四十一萬餘兩皆官督商辦遺毒之鐵證由一二人辦事人任意違法支配者將來之料葛尚不可知再除此百四十一萬諸公所謂一千六百萬乾卽有所据而得此倍於三十八届帳略之數何故現在股票在市面之價値較之所估財產之價値大相懸殊耶苟曰不確諸公試標一千六百萬之價目以待天下人有出此價或滅三成四成以内以收買本局者否矜功之念過切遂并一切事實面抹搬之鄙人以來書　徴股東之言則有謂股東假如以此二百萬生息以一分息計算七年一對開四十年計當五開零五年第一開四百萬二開八百萬推而至五開者何止六千四百萬之數使諸公所持之數而　則此言同走極端諸公更費洞以自解矣來書又謂辦事人禮有資勞者薪紅稱優則儲蓄較易恒心恒產人情之常因而窮　　書十得其九之利從何而來因而責備董學等苟不指實卽有變瞶之咎見詰如此其嚴何敢再爲涵蓋請舉數事以報雅命其一則客票也此次投標所發現如江新前年只交一千二百元去年整頓交至一千五百元至二千餘元今有人願包三千元矣新銘前年只交千餘元去年交至一千四百元今有人願包二千一百五十元矣新裕前年交銀五百元去年交至八百餘元今有人　包一千三百元矣江天每月走十三次去年每次由百五十元至二百餘元今有人願包五百十元矣又内河小輪去年所入不足二千兩今有人願包一萬四千五百兩矣合二十八船原繳之數及小輪十餘年之數與此次投標之數相較每年相差三十餘萬兩四十年中平均計算相差至少亦在千萬此非薪紅也將儲蓄於何所而爲何人之恒產耶其二則購煤也本局從前均購芳否煤每噸定價五兩零五分本年始提議投標　樣收貨當時辦事人頗有阻之者迨至關標則三井三菱古河武林等行所售之目尾等煤貨樣既高價祇四兩三錢又　入太古行正月間買入三井之紅煤層二萬噸作價三兩九錢五分証據昭然辦事者無可復阻乃定購六萬五千噸按之舊帳實省五百餘兩又港局月前擬購峰地煤一萬噸係舊人志安號投標每噸仍作舊價六兩一錢較之申局招人投標時佐藤行投票地煤價四兩五錢雖香港水脚較高八錢上下力及駁力棧租應加七錢而港無税應滅三錢兩相比較每噸實價五兩七錢一萬噸竟糜費四千兩矣以申港所用之煤半年之閩糜費已六萬餘兩加以入棧時每千噸有餘煤三十餘噸再加回頭税三萬餘兩均不知　於何所出校時又有少交者卽此煤之一端全年至少糜費三十餘萬兩以四十年平均計算又在千萬以上此亦非薪紅也將儲蓄於何所而爲何人之恆產耶（未完） 
[吳江黎里鎭市公所來函]  
　　敬啓者去秋武漢起義吳江一帶梟匪乘間竊發當由敝公所聯絡各界組織民圑撤殷君恭壬爲督察長般君自任事以來晝夜檢巡不辭勞苦地方賴以安靖現殷君因受松江葆安營之聘不克在梓鄉再盡義務同人受賜良多挽留無術爰略叙事實請貴報登諸來函以請去思 
[海上題襟館展覧古書畫會啟]  
　　本會設在四馬路三山會館聞壁准於陰曆六月朔趨開古書畫展覽會現承王雪澄繆筱珊表伯濂李平書李梅菴何詩　黄山壽狄楚青哈少夫諸君各出舊藏名人眞跡陳列會中以公同好如有家藏希世之寳見　著　者惠然出示本會尤爲歎迎每星　更換精品務令有　出不窮之概望海内各賞　家貴臨雅集　深跂幸 
 
 

Page 8

 
 
   
 
 

Page 9

 
 
申報弟三張中華民國元年七月十六日舊曆壬子六月初三日西曆一千九百十二年七月十六號星期二共三張 
自由談 
游戲文章 
[荷花大少出山記] [  愛]  
　　楊梅都督謝事後香國力請荷花大少出山總督花叢經大少允許業於昨日來滬蒞任烏龜董事開歡迎會於清和坊着蝦兵蟹將至碼頭迎接三時大少登岸兩旁觀者人山人海皆欲一見大少顏色以爲榮幸有曾見之者云大少年約三旬左右身着白香雲紗長衫手携雕翎扇眼戴金絲鏡頭戴盧梭側形草帽同來者則有西瓜大少一人即共乘馬車至清和坊會塲下車入内登壇演説云鄙人自從去歲與滬上羣公一别時縈夢寐至今何幸仍得與諸君諸姬枂會感謝之忱實無既極前任楊梅先生於商民雖大不滿意而於鶯花隊裏無不交口稱頌僕自當棄其所短師其所長嗣後遇炎夏暑熱皮肉生涯清淡之時僕自當竭盡報効决不使滬凟烟花有所減色云云演說既畢龜公鴇母鼓掌聲如百面春雷烏龜董事亦登壇接續演説云前時革命聲中上海百業呌苦獨我賣笑生涯得楊梅先生之惠顧獲利十倍今將去仕方欲臥轍攀轅追頌去思今幸荷花大少代楊梅先生之任我輩則可無恐矣云云演説畢亦皆鼓掌散會時迎春坊董事即來邀請荷花大少赴宴遂即散會云 
[滑稽小説天國維新記] [  愛]  
　　第一回上維新策灶君奏天庭派　歷員呂仙降下界 
　　第二回東方朔演説聯同志西王母跳舞集羣仙　 
　　第三回賀　氣球八仙飄海結自由婚雙星渡河 
　　第四回學堂起風潮文昌辭職文　改制度魁星失權 
　　第五回行空氣律令造電車通星球魯班築鐵路 
　　第六回老壽星研究衛生術觀世音謀設大藥房 
　　第七回聯秘密會嫦娥納裝航脱專制政如來叛玉帝 
　　第八回破佛國星氣製炸彈禦神兵冰雹作槍子 
　　第九回作公使彌勒佛講和賞寳星李天王得功 
　　第十回極樂國大開博覽會廣寒宫改築公家園 
　　第十一回通明　裁判設問官上清宫評議舉名士 
　　第十二回無阻公司築造金世界特别大會慶賀新天堂 
[禾俗七夕之夜畫橈櫛比游女如雲佈竹欺蜂裁花引蝶者不一更或狹踏搖娘携娉婷女秉燭夜游不减承平時代口占竹枝詞聊卜方家一粲] [  褚愽甫]  
　　誰家碧玉蕩輕橈緩向菱花深處搖恨煞岸人齊喝采阿誰對此不魂銷 
　　綠楊陰底起笙歌游艇何逾往昔多意妹訊儂羞暗答鴛湖今夜亦銀河 
　　前環後媼上台階（有大石級也）搶級鴛臨領燕　剛到山門暫駐足灣腰先整鳳頭鞋 
　　圖懸織女與牛郎（俗例懸牛郎織女圖燒香者甚衆）爐内濃焚百和香不負良辰禾俗好人間天上盡鴛鴦（七夕也鴛鴦湖也）約郎細語鑑亭前幾點疏星郎碧天最是一般小兒女太無心緖學針穿 
　　釣鰲磯畔水浸堤夜半歸來路幾迷莫宜公檽仿彿儂家正住畫橋西（狂歌當哭耳） 
海外奇談 
[奏樂辟蚊]  
　　美國馬薩諸塞士州之摩士敦府衛生局發明一種新術吹奏樂具能使蚊失飛行之力其狀有若痺痲或奏急調發見蚊從壁上簌簌落下其樂器如吹奏喇叺即有此效然其原因在音調振動之間並不拘何種樂器云 
尊聞閣詞選 
[西園納凉詞] [  了青花作]  
　　淞濱女子新妝好香車爭出斜陽道知是誰家北里翩然來蹈西園草白紗衫子黑紗裙寳髻低拖一輻雲鬓邊斜插珍珠蝶短髮鬓眞垂兩頰襟上花球茉莉香肩頭纓絡芙　葉金絲眼鏡蔚藍光約指玲瓏鎭石　一雙垂手明如玉六寸　　本天足蒼苔露冷立多時迥身悄倚　干曲　干倚徧柠何人小　　癡十五春喁喁只是催歸去細語如絲聽不眞此時别有傷心客　花未免相憐惜一縷難將欵曲通月明如水青天碧 
[憶得] [  劍揉]  
　　熏補斜倚草徬徨憶得温柔别有鄉撤下重簾慵不捲簾猶恐漏秋光 
　　樊娘　口小蠻腰憶得虡蕪夢未遙太掖芙蓉未央柳　生魂弱不禁銷 
　　錦屏春煖映流蘇憶得金盤謢舞据一曲紅绡君記取明珠雙繁碧羅襦 
　　樽前凄絶杜蘭香臨别贈言意自傷鄭若閑時不吝玉綠楊深處問秋娘 
[集李商隱句] [  知止]  
　　車走當聲語未通分曹射覆蠟燈紅莊生暁夢迷蝴蝶更　蓬山一萬重 
試硯齋隨筆[  率公]  
　　語云三代以下惟恐不好名倘亦見夫世風日澆故爲此有激之語然人荀有好名之見存固猶不失爲賢者也近世若浙之葉澄衷蘇之楊斯盛輸家財興學校當世號稱搢紳先生所不屑爲者而二公慨然爲之毅力熱心足可風世特二公家有餘貲則亦不過一鍳手之勞耳且世界大同是亦社會之恒情正惟搢紳先生所不不屑爲於是乃成爲絶無僅有事以余觀之如堂邑之武訓者其艱苦卓絶之行爲固不僅高出當世搢紳先生上抑亦非浙之葉蘇之楊所可比擬也武訓爲堂邑丐者幼失怙隨母乞食所得食必先其母母没後訓仍乞如故自恨不識字不讀書見鄉熟兒童就學輙尾隨其後羣兒頗厭辱之訓大憤誓必使人人讀書識字於願始慰乃畫則行乞夜則績麻所得錢卽積存之如是者數十年竞積錢至萬餘串先在堂邑柳林集捐轩地畝設立義聖次至館陶見僧人了証在楊二莊設塾喜其同志資助錢三百千以贊其成旣而至臨清又設塾於史卷今臨清城西南每當夕陽西下時鈴聲琅琅諸童子散學魚貫而出者卽武訓義塾爲當日丐者獨力所創建而州人卽以其名名之永志弗緩也厥後當事者曾疏請宣付史館以資表彰吾知訓泉下有知必非本願蓋武訓一丐耳草澤行吟傀然無侶則其本無好名之心可斷言也徒以一念感觸急起直追不知歷幾許艱辛始克程功於數十年之後豈以博身後一日之盧譽耶有志者事竟成天下事大抵如斯嗚呼武訓可以傳矣 
納凉閒談[  冰薑]  
　　哈哈武漢起義哈哈武漢起義我當時在漢口聞得眞見得確笑得上嘴唇合弗着下嘴唇你道快活不快活人生在世爲數有限我今衰朽之年也能够看見革命男兒做此一番驚天動地的事業我者是小了一二十年年紀我早巳過江到黎都督那邊效力去了我只恨年紀大了悶悶不樂回轉江南那時節上海報館朝夕鼓吹比十萬兵馬還要利害些望平街一帶人山人海連外國人馬路也不敢修了朝朝刊號外日日賣夜報人人磨拳擦掌個個怒目揚眉眞正逃雜人到了天宮裹來了重陽甫　上海光復眞正快活到極處不多兩日蘇州也光復了眞是歐天喜地合十誦佛號曰救苦救難南京没有光復時大家説張動兇得狼我送一篇文字到申報館裹蒙他的情登在自由談裹就是新北京　一篇話我曾對一個朋友道你放心你今回家去你出來時自然各處光復了你們大家想想我此時快活不快活我正在快活狂叫有一備月友拍來我的肩事端道朋友我同到清和坊逛逛你不曉得花酒大王出世了我問道那一個誰誰誰不曉得這個朋友眞野出一把拖牢了弗放只得跟他跑跑到沿馬路轉　角上指指點點低聲向我道都督來了你看你看武裝打扮好氣概我道這都督姓甚名誰他説道姓　名東到是一親出身所以人都推尊仙傲都督了若是兩　出身起碼做一個總統我說道個一綁都督他到清和坊做什麼事他說你不曉得做都督以國利民福爲前提要逹到共和平等自由幸福的目的現在清和坊男百姓女百姓窮苦得很都督愛民如子愽施濟衆你道良心好不好哈哈這個花酒大王眞可以算得萬家生佛 
戲評[  鈍根]  
　　七月十四日大舞台之一二本血涙碑王　芬去梁女士姿態甚肖女學生娥媚可人惜喉音不能清婉圓潤 
　　孫紹棠去石公子開會演説一　措詞未能簡當語意不足動人宜請文學家代撰一篇揣摩純熟登台乃有精采 
　　割臂療父一場頗認眞沈韻秋去石父亦能描糜老病龍鍾神氣兩人相抱哭唱時至情流露異鄉人觀之油然動思家之念 
　　石公子　稱梁女士爲梁世兄殊可怪稱女爲世兄惟邪數中人有之宜急改去 
　　梁女士致石公子函詩中有終身託與小情哥之句粗鄙可厭殊失文明女學生身分宜改爲文雅而有含蓄之句 
　　小桂枝去梁太太裝飾太艷與二無別宜改爲老成人打扮梁二小姐見母死告其姊曰母親死了其驚慌悲痛神氣未能做足及受誣被逮時寃恨神氣亦未滿足新劇於此等處最　蕙芬宜注意焉雖然蕙芬具此風貎苟能日就步進喜怒哀樂描摹過眞不難與毛韻珂並黑齊驅也 
小說 
[社會小說自由果] [  龍]  
　　韓福松者廣東番禺人也世居南勝里中年喪偶. 
撫有一女閨字月榴年方及笄桃夭未賦笑容可掬秀色堪餐淡掃蛾眉别饒丰韻 
　　韓愛之深且自恨不讀書受世人奚落因送女入某女校肄業冀通蒼頡之字識佉盧之文則將來無煩月老可藉文字爲蹇修得東床之快壻故凡以媒妁來者韓輒託詞以謝 
　　詎女自入校後纔窺門徑便醉自由問字之餘每喜與美男子相過從花晨月夕親炙無間雖人言嘖嘖而女處之自若 
　　韓固不直其女之所爲間施薄責而女輒以自由爲對韓自愧門外不解自由之妙且見大家閨女每革履滬裝與美男子耳鬢厮磨或者自由自有妙諦但祈鍾家新婦得配叅軍於願己足遂緘口不復言 
　　有楊某者年少倜儻瀟灑風流身如薰香荀令貌若傳粉何郎常與女相往來愛情綦篤私訂白頭之約濳參歡喜之禪雙宿雙飛匪伊朝夕矣 
　　去年十二月楊以翠巢未穩遂携月榴税駕河南另營金屋永朝永夕居然願作鴛鴦不羡仙矣 
　　未幾金盡來歸而一縷纒綿悱惻之情既不能絲連明成婚禮又不能藕斷各自分飛楊乃囑月榴席捲乃父所有携手赴港游覽洋塲風景韓因之貧病交迫又痛恨其女之無良受鄰里之譏誚不數日遂魂歸地府 
　　噫青衫薄倖成千古詎楊竟喪盡天良將女誘往江門賣入新巷内第九間爲妓得價洋二百七十元改名細鳳從此莊嚴女士遂成輕薄桃花楊某之罪可殺月榴之愚亦大可憐矣 
 
 
 

Page 10

 
 
   
 
