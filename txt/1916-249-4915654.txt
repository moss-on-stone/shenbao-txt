# 1916 - 249 - 4915654

 

Page 1

 
 
   
 
 

Page 2

 
 
時評 
[議員之名分] [  冷]  
　　以舉國力爭而得之議會其議員若何寶貴乎以關係國家永久之憲法議員議之當若何鄭重乎然而以今日之京電證之何適相反也 
　　即以意見不同之故而有所爭論其爭論之程度亦當以莊嚴謹愼出之奈何視若兒戲秩序之亂也反繫掌與喝倒采也怪聲之發於一隅也休息後之無端而逃席也凡若此者豈今日中國存亡未卜時議員之名分尊重議院尊重憲法所應出乎國人以困苦艱難得之而議員諸君以兒戲視之豈議員諸君所以報國人以答國家乎此非我所敢知也 
　　嗟乎外患危險若此政府纷亂若此武人跋扈若此其生死肉骨我中國者唯望我議員耳今議員之不滿人望又若此尙何言哉 
[命令]  
　　九月八日大總統令任命兪鳳韶爲中國銀行副總裁此令 
　　又令任命袁永廉署理財政部賦稅司司長此令 
　　又令任命錢爲善爲外交部特派四川交涉員此令 
　　又令任命王文華爲暫編貴州陸軍第一師師長此令 
　　又令任命熊其勳爲暫編貴州陸軍混成旅旅長此令 
[專電]  
　　北京憲法會議八日點半開參到百八十九衆四百十八王主席首由朱兆萃登台自三章國民第三條至六條逐字說明次田永正說明七至十條王侃質問侵犯與制限意義孫潤宇代答一根秘密一根自由何雯說明十一二條藍公武說明十三至十八條其十九條藍因不贊成改由朱兆萃說明朱力主尊孔謂中國舍孔無書可讀詞未畢羣起反對湯漪更上解釋云孔道規定憲法不過只麽一句話全場大鬨或斥此說侮蔑憲法條文或指適開行政犯法先導一時只聞反繫掌喝倒采聲及狂呼議長整理秩序聲主席搖手示禁歷十餘分鐘無效褚輔成起言此條可俟二讀討論始解孫鐘乃說明四章國會二十條至二十五條將畢有怪聲起自東角議席西角某席請議長注意於是掌聲如雷秩序又亂主席以已過三點告息二十分 
　　北京電四點十二分續開會議易宗虁說明二十六至三十四條黄雲鵬說明三十五至四十四條孫潤宇接說至五十條張琴問原草查辦權何以删除劉崇佑代答包括於四十二條無庸規定楊紹鍪說明五章國會委員會五十一至五十四條衆對兩院各選出二十名組織之條文又起大爭議此曰參院違法彼曰衆聢違法主席謂此應二讀討論吳宗慈始獲說明六章大總統五十五條方欲接說五十六條褚輔成動議謂本條至六十二條已經二年憲法會議通過早告成立不必提出說明吳遂接說六十四至六十七條汪彭年說明六十八至七十二條何雯說至七十七條此章已畢時已五點三十分主席宣告十三日常會散 
　　北京電衆院昨休息後逃席議員今已實行懲戒共百餘名按法各處罰十元 
　　北京電舊國民派與進步派之一部兩方合同在北海開大會將定憲法商榷會之名但舊國民派中亦有數十人反對 
　　北京電憲法會議改期開會 
　　北京電調查鄭家屯案之王鴻年昨晚返京政府囑速編成報告書以便與林日使開始談判其期約在十二三 
　　北京電調查鄭家屯案報告書已呈政府内分㈠肇事始末㈡中日駐兵實數㈢日商情形㈣三省主張㈤日領陳述㈥督軍及特派員之陳述 
　　北京電聞日使尙有口頭陳述四事㈠南滿東蒙軍隊請日本顧問㈡陸軍學校聘日人爲敎練官㈢賠償傷亡㈣未詳 
　　北京電某某公使有顧調停中日交涉說 
　　北京電省制加入憲法與否漸成一問題頗爲各派注意 
　　北京電　總統明日請議員遊三海 
　　北京電司法總長擬㈠恢復各省商埠審檢分廳㈡最繁衝之處設地方分廳㈢每縣設分級審檢廳 
　　北京電司法部擬照三年辦法召集全國高　審檢　長開司法會議期統一進行 
　　北京電齊齊哈爾公民會提出内蒙改省意見書㈠蒙省以天然爲界限㈡治民以蒙古習慣風俗爲根本㈢開墾荒地㈣興各旗交通事業㈤籌設軍警㈥劃分政敎㈦設籌備使㈧聨合王公㈨增設縣治 
　　北京電財部派員調查各省兩廣劉汝霖四川余耀榮雲貴鄭禮榮直魯同延礽東三省李哲濬山陜陳濤三江姚東彥豫湘鄂周大均閩浙陳遵統甘肅陳萬言新疆林競 
　　北京電擬籌設大理分院於雲南廣州成都蘭州奉天等處 
　　北京電陸軍部方針㈠收束新舊軍隊㈡減少軍額㈢各師旅團改編歸中央直轄 
　　北京電聞熊希齡謁總統對於湘省有所陳述擬令赴湘與譚組菴協商善後 
　　北京電徐恩元因不滿於衆口故欲借重衆院議員以自固爲俞某得充中行副長之原因云 
　　北京電外交次長擬溫欽甫 
　　北京電財部大政方針㈠設財務檢查局㈡減縮軍政費㈢統一國家地方各金庫㈣紙幣集中㈤公債減債基金局 
　　北京電敎育總長擬開全國敎育會議 
　　北京電庫倫辦事長官有任藍天蔚說 
　北京電王寵惠有大理院長說 
　　北京電聞周自齊赴日與某洋行商恢復某銀行即與日人合辦 
　　北京電聞周自齊亓日與某銀行確有關係現即寓日人大倉氏之别墅 
　　北京電聞馮閻呂三督軍先後電政府請准來京面陳要政 
　　北京電許世英與京報交涉該報以勸進電答之 
　　北京電凖十六日發還救國儲金 
　　北京電張作霖請派奉省長陸宗輿李盛鐸有望 
　　北京電吉魯晉蘇浙均協解欵項 
　　北京電昨元首接見國務員對粤事頗形喜悅 
　　北京電外部答復英使鴉片專賣决不展期 
　　北京電内閣大政方針已次第規定關財政者五㈠設財務檢查局㈡核減軍政各費㈢統一國家地方各金庫㈣紙幣集中㈤公債減債基金局 
[譯電]  
　　北京電陳錦濤提出之釐金問題已由國務會議討論陳主張裁釐惟稅務處督辦孫寶琦謂釐金收入毓每年七千萬元應先由中外有經驗之專家籌議有效力之準備方法然後始可實行裁撤（九日） 
　　　北京電國會昨議憲法第三條至第七十七條由委員宣讀惟第四條與第十條關於宗敎問題者曾有辯論（九日） 
　　北京電朝陽坡中日衝突案發生後中政府即撤回該處軍隊日兵後卽佔領其地 
（八日） 
　　北京電日使林權助要求中國罷免鄭家屯案負責之師長懲辦直際統帶鬧事兵士之軍官並謂奉天督軍謝罪與撫卹被害日兵家屬兩問題由中政府自行辦理日使又要求中政府允其在南滿東蒙凡有日人居住之處設立警局並允延聘日人充當滿蒙警察顧問以免將來有警事件之爭端 
　　北京電廣州消息謂蕯鎭冰與龍濟光磋議一切進行尙好惟龍似仍要求留兵五千此外尙在求三百萬元現資不收償券陸榮廷電致政府詳叙其地位之困難桂事已卸而粤事尙未解决迄今不能就職故無從籌欵以應付部下兵餉 
（以上路透電） 
[東方通信社電] [  日本人組織]  
　　北京電外交部派遣調查鄭家屯事件委員王鴻年氏已於七日歸京八日報告調查事項兩三日内與日本開始交涉涉 
（九日） 
　　北京電廣州電云龍濟光允遲至本月十日止將督軍之事務交與省長朱慶瀾再由朱氏轉交陸榮廷（九日） 
　　漢口電在漢口有根據之宗社黨一派運動現愈進步革命黨之殘黨殆有全部加入之开勢（九日） 
　　漢口電駐漢德國領事欲將前因漢口事變致罹火災之德租界後方中國街一帶劃入德租界謂可免除永遠之危險已向中國官提議矣（九日） 
　　東京電官場得電云德國克爾典布爾克將軍（興登保布爾克將軍之舊參謀長）近被任爲參謀次長（九日） 
　　東京電日本陸軍省接到電報云協約國運動希臘加入聨合國方面甚爲努力但該國陸軍之一部未爲所動故其形勢仍在混沌之中然希臘國内之通信機關全部已悉歸協約國之手因此德奥兩國間之通信現已杜絶（九日） 
[戰電]  
　　其一（英人路透電） 
　　巴黎電旭爾萊西南之法軍佔守洛瓦伊至貝龍勒鐵路約二英里半許該路爲松末河陣線後敵軍主要之交通線法軍現猛轟旭爾車站敵軍巨大之軍火庫聞德軍厚援已抵旭爾萊不恤犧牲力禦英軍現入德皇亦在該處（八日） 
　　巴黎電今日下午公報云貝爾尼安桑如勒至旭爾萊一帶有敵軍回攻受挫而退死傷甚衆法軍現固守所得各地德軍在伏俠比特叢林進攻爲法軍繫退敵軍在凡爾滿杜維萊爾與旭爾萊問密集進攻四次均未得利法軍復於此俘敵二百有（八日） 
　　彼得格勒電今日公報云德軍猛轟後在特文斯克北面興柯凡爾方面進攻均遭挫衂公報云侯軍在哈里區境捕虜五千六百人内有德兵三 
 
 
 

Page 3

 
 
千（八日） 
　　華盛頓電國稅議案仍准總統有禁損礙美國商業諸國船隻離美及設法報復取締美國商品之權已由衆議院通過購買丹屬西印度島一舉已由上議院表示同意但丹麥國會尙未允准（八日） 
　　倫敦電英船太格士號（五五五六　）斯特拉斯台號（四四六　）均爲德潛艇繫沉（八日） 
　　倫敦電泰晤士報羅京訪員七日來電謂羅軍已佔據哇沙伐該地乃匈牙利重要之軍站（八日） 
　　華盛頓電兩院聨合會議已删除國稅修正案内准總統設法報復交戰國干涉美國郵件一條（八日） 
　　其二（德人德文報專電） 
　　柏林電九月七日德軍大本營公報云松末河之大戰仍在進行全陣線皆有戰事英軍在干希附近屢次猛力進攻均未得利法軍復在松末河南廣關之陣線進攻其在陣線南部者於德軍陣線前完全敗退貝爾尼至特尼柯爾境及旭爾萊兩方敵軍所得之進步即爲德軍回攻繫敗敵軍在凡爾瑪杜維萊爾得一立足地末斯河東之法軍屢次攻繫　　芒防禦工程至芒台恩叢林之陣線均爲德軍　敗（西境戰况）里哇波德將軍陣前之戰局未有變動白里柴尼東而及南面俄軍之進攻者仍未得利德軍在金灰樹河與里斯特河間佔據陣後豫先準之地點卡巴西安山俄軍之進攻者均遭挫衂俄羅軍在柯爾拉伐特拉兩面進攻者亦失利（東境戰况）德布軍乘勝佔據固防之土爾土開鎭迄今已俘敵二萬人内有大將二員軍官四百員並獲砲百尊羅軍所受損失至爲重大（巴爾戰况） 
要聞一 
[西報主張中日交渉辦法]  
　　字林報社論云爲時不足一月而日入在滿洲之行爲今已第三次爲人指斥矣責言之來非出無因記者興言及此爲之耿耿鄭家屯案起　之初華人是否有罪暫勿置論惟從日人自已之報告察之衝突之端實起於當地日人辦理之失當事本細㣲日人遽張大其詞小題大作今且提出大損中國主權之要求矣昨日又有報告謂華兵鎗擊日旗使當地日員稍具𤍠心於前復少干預於後則此項交鬨亦何致發生溯八月中旬華人曾請日人勿容蒙匪逗留於郭家店若當時日員果徇華人之請而將蒙匪逐出鐵路區域之外則蒙匪已早退回何致有中日互鬨繫中日旗之事哉外入曾目覩蒙匪中有日人蹤跡此殆即昨電所谓日本護送隊之解釋第此事徒使吾人進一步而質問曰日兵胡爲雜處於蒙匪中乎至於奉天電燈公司帕泊君與工匠受辱一節日警在其無權執行職務之地施行不正當行爲記者知日員對於帕泊君必予以相當之賠償 
　　俄日戰爭甫舉日本浪人極不爲社會所歡迎者紛紛擁入滿洲志在攫取大利戰勝而　盛意侵人强横爭關不一而足中外人士同聲抗議日政府察知其情卽施補救方法浪人旣去和好如初記者觀於近事廻溯前情竊謂日政府之眞意與滿洲少數日人之專横當判分爲二昔日東京政府旣能服從輿情撤回浪人今日獨不當如是耶鄭家屯與朝陽坡兩案　　發生日政府之政策遂爲當地日員不愼重之行爲所損彼日員之過失應予處分不當以此爲國際　涉之根據也記者之意朝陽坡案無待推敲推其　而言之不過由於最複雜之誤會而已至鄭家屯案雙方各自調查自必各執一詞是宜派員會查然後始可有賠償之問題蓋確據不得則無從辯明曲直判定賠償也 
　　日本之友所切望於日政府者日政府對於鄭家屯案當採上述之辦法並决計設法以防此種不幸事件之復作或謂東京必無良好之行動然日政府從朱有違逆情理之表示今後未必獨異又有人謂日本應取銷其在滿洲佔優勢之聲明此說未免偏激日本開戰兩次所費不資始得有此地位今若使其抛　所獲之果得母不情惟　穫之際對於地主應抱若干體念之意（姑勿言信他國僑民）况中日友誼興中日商務又互相提携而並行耶記者敢信日政府對於此義較其多數人民所知尤詳林權助之奉使來華卽爲日政府了解此義之一證其關係未可輕視記者揆想日政府當不因當地少數官吏之錯誤而使其政策改變　向也 
[西報述奉天日警最近行爲]  
　　字林報九月一日奉天通訊云昨日此間發生一事端極足徴明奉天日本警察行爲之程度奉天電燈廠昨派中國工頭一人率工匠數人往條本鎭介於城垣與日本租界間一段之電燈線該處居民雖幾全爲日人但其地段確在日本抈界界線之外工頭方登電桿從事修理忽爲日本電燈廠及電話局之用人所見日人安設之電線適與中國之電線同在路之一面日人遂大呼工頭之所爲妨碍其電線並叱令即下工頭置之不顧直事畢始已當喧閙時奉天電燈廠經理美人泊帕君適乘人力車經過該地工頭急呼而告以一切帕泊君下車婉告日人謂頃刻工竣即下日人仍大呼止其工作並因其妨碍日本之電線故要求交與日本警察送警局訊辦是時日人愈聚愈衆對於帕泊君多露仇對之態中且有口警多人匪特不加彈壓且欲令工頭與帕泊君偕之同見日領事帕泊君乃與日人及日警抗辯謂工頭奉命在華界工作且决不致損及日本之電話線日人無干涉之權力若滋擾不已工頭因心慌失足則有性命之虞日警不之理仍堅欲逮捕工頭聚集之人鼓噪益甚勢洶洶日警並不加以阻遏該工頭不得已乃下電桿日警即捕而縶之纷亂之際帕泊君大受推擠且有人自後繫之泊帕君以傘　衛爲有繫落帽亦打失认服被撕碎身首受蝕多處幸美副領事福爾克勒君已得報即偕書記唐君馳至是時日人方欲拘帕泊君而去福爾克勒君若遲至一步則帕泊群必與工頭受同一之待遇大約已被拖至日領事前矣福爾克勒君操日語激辯之後乃得開釋其國人所用之工頭日警且堅索帕泊君之名片福爾克勒君告以至美領事署取之可也再有一事可注意者此次肇事之地雖在中國境内且駐有中國警察數人而彼等除於事後向帕泊君道歉外全未出而排解是亦奇矣法總領事適亦路過曾目覩一切美總領事俩則爾曼君旋親往查閱地各國僑民對於此事大爲憤懣皆謂日本警察之挑釁手段無地不可之似無一人能倖免也夫地屬華界况尙駐　華警數人而日人竟欲於此强拘華民其過之誰屬無復待言帕泊君聲望素著奉天之人幾無不知之幸其爲人性氣和平否則此次或已釀成重大事端矣君　告其反人謂彼於爭擾之半小時間甚覺難受云現望當道以嚴重之公文請日總領事令其警察属守權限且當明白諭以警察之第一職務乃在阻止可以破壤和平之舉動聞與此案有關之答領事現正研究一切云 
[鄭家屯案之開議消息]  
　　大陸報五日北京通訊云中日兩政府關於鄭家屯案曾有非正式之談判中政府欲將此案作爲當地事件由當地官員辦理日政府不謂然以爲茲事重大非當地官吏所能辦理中政府不得已從其議一俟特派員調查完畢外部卽將與日使正式開議據華人消息云日人在鄭家屯施行戒嚴令中國文武官吏皆不許興聞日人今所管轄區域内各事此間人士聞之大爲訾議蓋此案眞相尙未披露是非尙未大定日入如此行爲未免太逕情直行矣陳錦濤以財政總長兼外交重任財政職務已嫌繁重安能以全副精神應付外交事件而唐紹儀又姗姗來遲迄未就職衆些引爲憾事且唐即來京亦須略費時日研究交涉案情方可稍有把握若林權助則已洞知一切胸有成算矣或恐唐紹儀未必來京此慮似無理由蓋兩院對於唐氏已表示信任也 
[衆議院七日開會情形]  
　　九月七日下午一時衆議院開會議長湯化龍主席延至一點三十分始足法定人數秘書長報告文件畢議長報告新到議員三人秘書抽定席次畢又報告議員不能到院者四十九人褚輔成謂可交特别審查或將其理由印分各議員以定可否下次會議再决定馬驤謂第二辦法爲善呂復亦贊成其說議長謂旣大家主張如此辦法可以不必表决現在方議員鎭員鎭東等請假皆在七日以上應付院議决定牟琳謂以後議員請假者請印分各議員以便明了何雯謂現在憲法會議已開會並應在憲尖會議請假易宗　謂請假者太多於憲法會議議事大有障碍以後非有正當證據不能允其請假議長以請假之各員付表决何雯謂本員提議請病假在七日以上者須以證單爲憑議長以其說付表决贊成者多數次以各議員請假者分别表决畢褚輔成主張變更議事日程先議衆議院議員選舉法之解釋據云江西新到議員張益芳與張于潯申訴事本員以爲應將其證書交審查會審查議長以變更議事日程付表决贊成乾多數遂變更議事日程張知競登台說明後張益芳即欲發言秦廣禮　張益芳未經審不能取得議員之資格不能發言議長發給徽章　乃錯誤議長謂本席按照規介紹其出席無審查其證書之權討論久之秩序甚亂末由褚輔成提出動議議員資格未經審查確定後不能出席議長以其說　表决大多數贊成遂令張益芳退席張益芳退席後張知競以爲經一次表决已經打消其選舉法解釋案遂以此質問議長議長謂適間表决乃褚君之動議貴議員所提之案尙未討論終結何能表决又何能以本席一人打消之遂由呂復何雯相繼發言大致皆贊成付審查某君謂關於選舉訴訟不能付審查張知競謂法文之解釋非選舉訴訟議長以付審查付表决贊成者太多數議長謂褚議員動議謂新到院議員張益芳應照院法第六條交組織特别委員會審查之但衆議院規則未有規定審查資格之辦法褚輔成謂員資格旣不能同交法典股又無專設審查會只可交特别審查惟時各員多　　成褚君遂自行取消其說同交法典股審查議　謂本日議事日程第一案各特别區域仍歸原屬省會監督建議案（議員李春榮提出）請提議人說明提安主旨提議人李春榮說明後克圖謂本員反對此鞌第一卽如𤍠河所屬各縣來往天津得十五六日交通本不甚便監督斷難辦到其他種種困難口難盡述是以本員不敢贊成此案主張請速設特别區議會之動議王玉樹謂本員對於此案贊成至於克君所謂主張别設議會但應出議員不過十餘人試問何能成立本員對於此案取消特别區域之理上以爲變更領土非根據法律不可是皆袁政府以命變更者克希克圖謂試問王君特别區域即變更領土乎蓋此變更領土即喪失領土之代名詞也劉盥訓謂本員對於此案不敢輕加可否但須知特别區域是否有特别情形特别關係有特别情形特别關係卽不能不有一特别行政長官試問現在各特别區域之外交内政關係重大非有特别行政長官能否　任是以本員主張不能取消並於各該區設區議會就近監督之呂復動議付審查議長謂按規已屆休息時間宣告休息二十分鐘四點二十五分仍振鈴開會延至四點五十分定人數仍不足王謝家主張開談話會議决對待不出席之議員王源瀚則主張由點號辦法查明逃席之議員議員某君謂現在休息室尙有十餘人可令人去請議長謂出席乃議員之義務今開會已及二十五分鐘尙不出席是有意放棄議員之職務去請之語不能在議場說出遂閉門用點號之法查點缺席者秘書唱號議長查點畢議長謂今日出席議員三百八十八人現在除臨時請假者十餘人外在場共二百五十五人遂散會時已五點三十五分矣 
[下半年難關之需欵數目]  
　　今日中央財政之困難人人知之特其詳情終非外人所能洞悉茲據各方面考查所得則僅就本年下半年之情形而論出入相抵實不敷在五千萬元以上中央收入本以鹽稅關稅中央專欵中央解欵籽產收益烟酒公賣收入等爲大宗特鹽稅一項除去善後借欵利息鹽務機關經費等等下半年收入約計不過千五百萬元關稅一項常關爲數無幾約計每月五十萬元可收入三百萬洋關收入自歐戰以來大形減色備還洋賠各欵尙嫌不足上半年早由鹽稅餘欵撥補下半年亦正不免不能列作收欵中央解欵本僅直魯豫晋蘇皖贛閩浙鄂湘陜粤等預算盈餘省有之然亦不能如數照解且如廣東湖南山東等省用兵之後急待收束非特無力照解且尙須中央協助現今通盤估計大約不過能收五百萬元左右中央專欵即如契稅印花稅等等指定必解送中央者此中照歷來收數大約有盈有絀當在一千萬以上餘如烟酒公賣及官產收益兩項亦爲中央稅收大宗伹因軍事延長商業凋零銀根異常緊急此兩項收入不免大受影𧬰預計下半年至多可收五百餘萬元總計以上六項下半年所可收入者至多亦僅能逹四千萬元下半年必需支出之數實在九千萬元以上其中自以還債及軍警餉項爲最多還債項下常年洋賠各欵向以關稅抵償善後借欵及克利斯浦債欵利息向以鹽稅抵償現所估計係各種到期之短期借欵據聞非有四千萬元年内萬難應付軍警餉項自七月至十二月六個月實需三千一百餘萬兩項合計已在四千萬元以上外如各機關行政費一千餘萬八旗兵餉二百餘萬清室優待費二百萬國會經費一百五十萬邊防協欵一百萬上半年積欠軍政各費下半年軍政兩項之臨時費在在皆需如期發放故出入相抵不敷之數實在五千萬以上而軍事省分善後經費中交兩行兌現經費各省議會經費猶不在内約　比三省至少亦必有三千餘萬乃足敷用照此　算扣至陽曆年底至少必另籌九千萬巨欵乃能渡此難關現在大借欵　難刻日告成零星借墊亦有杯水車薪之勢不　我財政當局將何法以善其後也 
[蘇省政聞]  
　　各級地方自治自應回復以完共和國之法制齊震　省長日前已電請内務部究適用何種章制方無抵觸昨奉部復以恢復地方自治案業經咨呈國務院提交國會議决元年十月一日以前所訂之試行條例有效至三年十二月二十九日興四年四月先後公布之法律敎令均歸無效云 
　　國會自經袁氏非法解散後各省政費每年預算其出入漫無稽查現開會已多日矣財政部昨電財廳長胡翔林謂國會急須全國最近收支報告以備查核各省五年財政情形所有蘇省四年下半年及五年上半年各項收支總數務卽分别年份限四日内查明電復 
　　交通許總長近對於路政極力整頓昨訓令津浦黄滬寗鍾兩路管理局長略以按查鐵路保管行李一事已於各快車先行試辦並於旅客聨運案内核定各項規章通令各該路遵辦在案現當整理路務之時凡可以利便行旅者亟應切實推行除三等旅客之行李以各處習慣未能悉交路員保管外所有各該路慢車　對於頭二等旅客之行李自當設法由路代爲保管以期整飭而便旅行務各察酌該兩路情形萢實籌議呈都核奪 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[參衆兩院黨派之區别]  
[  衝若]  
　　議員之連翩入京也各鋻於前此黨爭之劇烈極有損於國家於是競標不黨主義蓋自項城解散國會後久已不復問某某黨之名詞矣然而開會數次漸　無黨不便　　中又有恢復舊黨之動機雖至於今日所謂某黨招牌尙未掛出而其團體之内幕固已界劃分明試爲類别而剖分之亦一種極有趣味之研究也 
　　顧類别而剖分之姑先劃分爲兩大部分一曰國民黨一曰非國民黨 
　　各黨之健者興其首領至今尙未自標爲黨也備自開院以來　　自由主張無團體爲之結合如一盤散沙　之不起往往自相衝突谷鍾秀孫洪伊丁世　王正廷諸氏　之欲組織院外談話會以爲連結而爲多數議員所不贊同因以打消　欲設一議員俱樂部以吸集各派又未奏效於是議員俱樂部名詞不能成立乃取議員二字之諧间爲宜園俱樂部此　體之最初發生者 
也 
　　旣而谷氏首先爲恢復國民黨之計畫興張繼氏定議召　國民黨之舊分子約三百餘人丁世　氏連合昔日之新共和黨約四五十人孫洪伊氏出頭召集昔日之進步黨及新共和黨約八九十人孫氏宣言以國家爲前提當爲兩大黨之提携以促政治之進行試之於選舉兩院委員長及通過某某案皆大勝利益信有黨之利於進行其興前述黨　不相入而自成一團體者則劉崇佑氏召集結合爲一團體質而言之所謂湯濟武派深任公派也梁湯兩派本無可分之理由其所結合之　體亦兩相融合彼此相通共有二百餘人此最近派别人數之大較也 
　　　上所述不得認爲黨部之成立其結合力亦未堅固不過其中各有重要分子爲强固之結合　以其能力吸集之而己 
　　令先論國民黨其内部情形極爲複雜意見亦各歧以派别論有老同盟會有中華革命黨（兩派是一是二惟不純粹相同）有法政派以人論有孫中山派有黄克强派有唐少川派也　信易次乾徐傳霖等唐派也彭允彝等黄派也當在上海時共推　唐氏爲總理其時主張圖皆一致及入京後以事機之變遷唐内閣之希望已成泡影谷鍾秀氏取得總長之　位大爲活動有自由行動之勢 
　　國民黨在民國元　時國爲兩院之大多數自項城以勢力財力之歷迫徊中立之大中黨國民黨　日形破裂至於今日國民黨雖力圖恢復而上逃三派尙多未加入如公民黨多屬於梁士詒旗下受帝制嫌疑最深昔國民黨中肯出頭之陳垣黄霄九司徒頴等　皆以窟穴梁士詒宅中爲其製造制文電及奔走運動其事蹟極爲彰著舉國皆知爲國民黨堅固分子所拒絶亦爲孫派唐派所望而鄙夷者也如政友會以屬於孫毓筠之旗下爲籌安會請顧會之主任幹　　等等其受拒絶與鄙夷略如公民黨若大中黨則當時尙未成立對於國民進步兩黨本無惡感則多數廻翔審視以定其趨向此時固多未有所屬也 
　　孫洪伊氏旣與民主黨斷絶關繫興梁湯兩氏亦大不洽又不能提絜大黨以爲之魁其勢非依附國民黨不能自立其都下堅固分子如王乃昌　晋榮　不遇二三十人而已其畿輔先哲祠召集之八九十人除新共和黨外則分屬之梁湯兩派孫氏固無從拘束之者也新共和黨固自成一派孫氏興之混合而已未必聽孫氏之指揮則孫氏之固難可知也雖孫氏得總統府秘書長丁世嶧之力曾與谷鍾秀氏連爲一氣然谷氏丁氏内情亦多固難則孫氏又可知也 
　　劉榮佑王家襄陳國祥諸氏之結合皆標研究憲政爲之　其人數雖較國民黨爲少而結合的性質似較他派爲純粹則其團結力或較他派爲堅固然而無拘束力則一也此兩派固根於進步黨之歷史亦分　於民主黨協進會兩類爲多蓋進步黨雖已破裂而今日劉王陳所組織之分子幾完全爲昔日進步黨之黨員也 
　　當二年湅法起草時成立所謂民憲黨者則丁世嶧張耀曾劉崇佑爲之魁今則分爲三派當時民憲黨人數無多此時已分裂無餘不復有此名詞之存矣 
　　目前論固國民黨佔多數加以新共和黨及孫洪伊之附入固較他派爲有勢力然而遇大問題發生則國民黨亦不能指揮如意有必勝之權蓋其内部紛歧拘束不易閣員中之國民黨人雖佔多數而總理常不肯屈意相徇故欲如民國元二年之發揚蹈厲恐非易易矣 
[憲法會議爭論兩要點]  
　　憲法會議前途不免翻起波瀾已　昨報頃又據確實消息云憲法會議一事某派主張於國會閉會期内當畀行政機關以財政臨時處分及急命令之權而另一派則對於此節全然反對以民主國主權操之國會行政機關萬不能享有此權故仍貫澈民國二年之主張擬於國會閉會時由常駐北京之議員組織國會委員以行使此權兩派各有所持之理由立於絶對的地位有如水火冰炭此爭點中之最劇烈者也更　此外尙有一爭點即省長民選一條是也此條某派主張甚力仍會議中反對此說者實居多數因　長民選　果見實行異於聨邦大約某黨雖極主張將來難望通過此不過其　　大端至於其他容俟探錄 
[憲法草案之總說明書（一續）]  
　　第三憲法之性質言憲法之類别者其說亦至夥矣或以其國體之異而别之爲軍一國興聨邦國之憲法或以其政體之異而别之爲君主制與共和　之憲法或以其形式之異而别之爲成文與不成文之憲法或以其實質之異而别之爲則性與柔性之憲法綜而論之如上所舉第一第二第三之類别不過聨備一說實則無關宏旨何以故蓋國體政體雖爲憲法上極重且要之問題然此種問題之解决往往在制定憲法以前非待憲法而後解决至於成文興不成文之二系何去何從在今日更不成爲問題矣獨至憲法之爲刚性抑爲柔性此興其自身之實質相關至鉅而其功用亦因之以不同此不能不略爲討論者也憲法之爲刚性或柔性其始亦由於歷史上之事實而來近時英國法學巨子蒲徠士始聞明其說其言至有價値芘撮譯如左 
　　世界各國之憲法自近古以迄今日或屬刚性或屬柔性二者必居其一焉大抵其國之憲法由於自然之發逹而形式俩内容均無嚴重之界域者其憲法必爲柔性其成立之特期不必有其定限一也其所集合之法典或爲法院所已通過或源於歷史上之貫例二也其修正之手續無特别之規定三也然其效力實與成文憲法等若是者謂之柔性憲法反是則其國家以特别之機關嚴重之手續制定一種完備根本大法期於歷久不易變更者是謂刚性憲法位乎衆法之上而尊無興並非以特别機關與特别手續則不得攣更之柔性憲法之存在旣與衆法同其位置故其變更之際亦與衆法同其手續綜而論之則舊式之憲法多屬柔性而新式之憲法多屬刚性可考而知也（蒲氏所著歷史法學第一百二十七頁至一百三十二頁）然則就蒲氏所論列者觀之刚性之優於柔性可無俟論證而决雖矣然討論憲法而以刚性柔性爲種類之各别而判若鴻溝母寗以刚性奦性爲程度之差異而擇取其中之爲得也何以故蓋世界憲法其畸於柔性者大抵由於憲法成立之歷史漸次發逹而來其特殊之點僅在關於憲法之修正無特别之規定而已然其國民對於憲法之觀念固興刚性憲法之國家無或稍異若英事利若意大利其憲法之　固而尊嚴也曷嘗視美利堅瑞士之憲法而稍形遜色况自今以往新進之國家憲法之制定固未有不採刚性主義者然則畸柔之獘其在今日可無　　過慮也審矣惟憲法或畸於刚性斯其叢獘或至視畸於柔性者爲尤烈善夫亞梅士之評　美利堅憲法也其言曰吾國（指美國下同）憲法上應行修正之議題其爲數奚啻千百試問吾人提議修改之際其得　躇滿志者爲數有幾此千百議題中或者烂於現時之流失而有所救正成者鑒於推行之未善而有待於變通者在實際上已含有不成文憲法之效力然而修正之議雖幾經公衆之倡導而卒無由實行者則以吾國憲法之畸於刚性故也（下略）刚性之法因有其特别之優點爲吾人所公認所不可解者則當日定憲諸人僅知範爲刚性以防憲法之類頻變更遂不暇計及畸刚之危險雖處不能不變更之勢附之以多數國民之主張而其事卒難也絶大多數國民之意思往往不能不受制於少數則其危險及於國家或至發生革命及其他意外之變故此則過於嚴重者之流失殆與輕率等耳（詳見亞氏所著憲法之修正）右方所列舉亞氏之言論對於畸刚之弊　可謂發揮盡致矣吾國憲法依時約法第五十四條之規定固由國會制定然以兩院會合討議憲法之際今已正其名爲憲法會議矣憲法會議之絟議春分子雖仍爲兩院議員而其機關各别不得興普通立法併爲一談至於其制定之手續非有總員三分二以上之出席不得開議非出席員四分三以上之同意不得議决其修正之手續則以兩院列席員三分二以上之同意而成立以憲法會議四分三以上之同意而議决然則自其手續之嚴重者言之則其法定數爲四分三實爲世界立法最高之法定數所以防國本之動搖而憲法之易於變更也自其機關之組織言之則憲法會議之成立旦夕可能無特别選　之頻繁旣不至因憲法上之問題牽動全國亦不至鑒於事實上之困難而　於修正此以刚性主義爲其主體而對於畸刚之流失亦庶幾乎其能免　　其取中之　所以最爲適當矣（未完） 
[徐際恒請解釋院法]  
　　四川候補議員徐際恆昨又致書湯議長請求解釋院法其書云日前會上蕪函想入鈞覧此次特别情形人所共諒鄙人亦何敢以人之私牽動全局然若毫無分别一釋以暧昧手續行之致使多數候補當選人法伜所付興之遞補權無端從冥中盡予　奪則院法具在未便盲從骨　在喉不能自茹謹爲條述如次（一）按院法第七條前半之規定與第九條喪失資格文意略同固以解職爲惟一之辦法但由議長申明解職而已足更無事前須付討論之餘地蓋解職與除名全然有别七十九條之除名須經三分二以上之可决者所以尊重議員之盗格也本條原則上之解職無須付院議者所以尊重議席之職務也若夫例外規定則須具備之要件始能適用一須有故障二須有不得已之故障三須報告到院故依法文一得字之解釋則可否應付院議展期尙須以上述要件之眞確與否爲衝不能武斷爲一律豁免也而不謂如此嚴重且明瞭之法文竟以暧昧方法遷就之此不可解者一也（二）按院法爲兩院自定之本身法自以共同遵守爲天職查報載九月一號參議院之議事錄對於劉顯世電請變通院章竞予否决同時朱家寶等三名限滿未到又未報告故障亦由議長申明解職衆無異議其尊重院法之精神爲何如不謂廻溯貴院之辦法則又大異以不應事前討論之件特於八月三十號提付討論已屬故開作弊之門然討論旣無結果未簿一律請假牽合第七條例外之延期則直公然舞弊而已同一院法而辦理兩歧如此此不可解者二也（三）按代行請假本屬院内有顧全團體之高誼鄙人亦安敢厚非但報告故障興尋常例假不同關於第三者之遞補權影𧬰甚鉅絶不能毫無分别武斷盲從蓋特種事實非確知其故或有本人之函託不能代負報告之貴此稍别事理者所應知也即如敝省第四區之議員蕭德明一員具有不得已之故障　人共和其餘未到諸人亦大槪皆有合法之手續報告到院原無問題若秦肅三人一員旣無本人電報聲明窒礙又未函託知　代報情而忽以八月三十號一時頃之討論遂列諸一律請假之中此　辦法之合法與否議員神聖雖不可侵而萬目睽睽要難盡掩此不可解者三也總之法者天下之公器也循之則國以治蔑之則國以亂袁項城之所以亡亡於蔑視約法也共和再造全國人民延頸望治若立法機關而亦自行破壤本身法鄙人一人之事雖微不能不爲法制前途抱無窮之憂爲此不嫌瑣　執法以爭請將滿限未到各員分别辦理以符院章云云 
[張耀曾就職後之法部人員]  
　司法總長張耀曾昨日就職該部次長江庸先一日已具呈辭職故昨　日即未到部聞張君先期曾囑其同鄉主事楊某通知江次長謂將於昨晨九句鐘到任江即命其通知本科科長轉告總務廳預備一切而自將辭呈繕就發出始行歸宅昨晨忽接署中電託謂楊主事將來謁江辭以病未幾楊至未知帶有新總長何項使命江仍謝絶不見於是遂興司法部斷絶　係又聞張總長昨又打電話告知司法部上午有國務會議不能到部須改至下午三時迨三時已過二十分鐘張始到部先見總務廳人員秘書楊志洵及兼任秘書胡祥麟遂皆上呈辭職嗣後以次見民事刑事監獄各司人員除民事司長林行規因呈先期請假外餘皆由司長帶領謁見惟張總長接見部員時並無多言但云還要請諸位帮忙部員見畢旋接見高等地方審檢兩廳人員至四時半出署又據司法部之布告云六月三十日大總　特任之張耀曾爲司法總長已於本年九月六日就任云云總檢察廳廳長朱深前日往張處進謁未蒙延見知此位不可再尸故昨日亦未到廳亦有辭職之說次長一席昨傳以議員李肇甫補之但李並未首肯昨晚已發電至上海囑徐謙來京倘徐能表同意此席自當屬之徐如亦不欲就此則擬以沈鈞儒氏　充次長亦已去電接洽矣又聞王寵惠之大理院長則已確定無復涓題云 
[陸督軍與粤省議員之談話]  
　　前日粤省議會議員因陸督軍到肇日久粤事尙未解决特舉陳俊朋林中靈二君赴肇晋謁陸督軍探詢意見陸督延入客堂禮畢陳君起言曰我粤自戰事發生以來兵連禍結全粤生靈顚連載道今幸中央任命陸督粤粤人莫不額手稱慶故望公蒞任若大旱之望雲霓伹陸督抵肇經旬龍氏無期交代粤東現象究如何解决乎陸督曰余此次奉中央命令督粤經五次電辭不獲已力疾東來實爲大局計當在汀起程時開龍氏電逹中央謂余到梧州即行交代故余抵咸即電商龍氏龍電覆並無交代誠意迨抵肇慶又電龍氏請其派員交印龍氏竟不答覆余之請其派員來肇交印而不欲急於晋省者係因龍氏未離省地恐多帶軍隊易生衝突稍一不愼戰禍髓之若單騎入粤又恐遭湯覺頓梁任公之覆轍蓋龍氏手叚之陰險防不勝防也余前日已將龍氏不肯交代之情形電逹中央旋接中央覆電命余暫駐肇慶俟朱省長先行到省興龍氏妥洽交涉然後晋省接事等語余今日惟聽命中央而已林君曰龍氏近日尙委任官吏四處招兵觀其種舉動似無交代眞意倘龍氏違抗中央命令不肯交印陸公又將何如陸督曰龍氏在粤數載扒得許多金錢携錢入京運動蒙蔽中央所以中央偏聽一面之詞未能盡悉龍氏之惡耳倘若龍氏抗不交代而中央竟能聽之則須收回我督粤成命余則即返廣西歸隠林泉豈不甚善倘若中央命余則討龍余亦討之余雖興龍氏誼屬姻家亦不能因私情而害公義也余興龍氏兩人均爲岑西林所提拔此次舉岑西林爲兩廣都司令余先電商龍氏徴求同意龍氏表南贊成心實反對當司令部成立之初余先將部下桂軍撥歸西林調遣俾西林兵權在握得以實行北伐乃龍氏則不發一兵不助一餉不給一械日在報紙造謠謂某日解若干餉往都司令某日解若干械往都司令其侮弄西林可謂極矣抒二次革命時龍氏非得余之助不能入粤今龍氏不以我爲德反以爲仇對西林如是對余亦是尙何有親戚朋友之情哉陳君曰國家養兵本爲國防非因　衛個人而設今龍氏免　猶要求中央練兵兩師辦理礦務不知是何居心將來各省督軍去任亦援龍氏之例未知中國中央如何應付耳言至互　座大笑陸督曰龍氏雖有此條件之要求中央亦未必答應若謂爲保護開礦計則一二　兵已覺有餘何須許多軍隊况龍氏治軍向無紀　年派克掠庇賭包烟無所不爲粤人已恨之刺骨中央雖遠敷特無所見聞又豈肯徇龍氏之請使濟軍再禍兩　新聞軍尙着着進逼且所到之處無不姦淫搶掠陳家後而鄕可爲鐵證請陸督軍速飭各軍嚴守防地勿再退致地方糜爛生　塗炭粤民受賜多矣陸督曰昨日佛山商來代表亦有是請但各軍之所以寗忍辱須臾步步退讓者係爲遵守命令免使龍氏藉端挑戰起見今龍軍屢來襲繫則誰是誰非天下共知現已飭各軍隊謹守原地電請中央解决矣林君曰粤省自軍興以來各路民軍爲數不少陸公蒞任將何術以結束乎陸督曰廣東民軍之多甲於他省辦理善後殊非易事大旨要不外安插與解散兩端余意對於忆軍擇夦有紀律兼鎗械完備者妥爲安插餘則分别解散但解散散與安插非財不行而財政係屬省長範團俟抵省時必須與朱省長相商一切方有着手也言畢陳林林 
二君告退陸督親送至門外而别 
[東省最近之大問題] [  化險]  
　　　㈠遼源交涉問題遼源交涉事件自丁幹員町野顧問菊池顧問歸來後適王鴻年由北鎭旋奉與張軍長陳明起事原委正奔走兩方融洽意見時適駐遼陽師團長本鄕滿任歸團到省謁見督軍辭行張軍長設宴欵待以盡地方之誼席間談及交涉事件本鄕氏極力推重中日邦交並顧回國後以張督軍渇和平之志逹諸政府務期此案早日解决不令兩方面稍有嫌疑又昨日關東都督中村大將特派副官長本江偕師團長二人來奉張軍長特派楊字霆　謀長並單副官長赴站迎迓本江氏到奉旋即答拜回瀋館少憩即赴鐵嶺與九勾領事前往遼源調查云斯時交涉案件雖未開正式談判然在北京方面當局之意見亦頗緩和蓋正相見以誠之時詎今日忽聞新河口又起中日兵隊衝突事一波又平一波又起河奉省交涉事件之多也 
　　㈡巴匪投誠問題蒙匪巴布札布自侵入梨樹境内佔據郭家屯後經陸軍四面兜繫頗受重創適因逼近鐵道附屬地停止戰事陸軍由北南東三方面扼要設堵意在包圍巴匪張軍長知巴匪已處窘境乃派員游說巴匪投誠歸服現兩方面已接洽　當在陸軍方面尙在嚴重監視之中在巴布札布方面亦已籌備遣散其部下使之回旗安業大約九月半旬卽可竣事聞此次征蒙之役由　月十五日起至今一月有餘共　去臨時軍費一百三十餘萬至此後前敵回防及路途開援 
 
 
 

Page 7

 
 
所轉移一切善後軍費據軍學家預約仍須八十萬之數奉天行政經常電餉已稱不足前此朝鮮銀行三百萬元之偕欵　爲整頓金　接濟地方政費而補充軍費　爲此中之主因今於無意中消耗此二百萬元之臨時軍費將來支　　仍須抑給於地方借欵也 
　　㈢烟酒互禁問題俄國境内早經實行禁酒惟中俄連界地方尙有私運者現中俄兩國已訂立互禁新約故俄政府又頒行命令限於六個月骨將中俄交界五十俄里以内未曾禁酒之處所存之酒如數運出界線以外倘限滿仍有存留者一　資出卽從　辦又聞此次互禁烟酒原爲我國失敗之事以禁烟一　俄國方面竟不提及大有不容我國干涉之槪而禁酒一　則已經數回磋商解决此事　　在　江道之不得力與外交部之一味含糊致　成此種結果聞省吏對於此事已無挽救之方惟有照約所定之範園中設法救止且實行之期定於九月九日故各種必不可少之手續業經次第預備公布施行矣茲將約定重要之欵件錄下（一）凡外國酒精並用酒精改造之各種洋酒及雲诺酒（卽用水菒釀製之各樣酒品）不得運往俄國及輸入同江綏遠繞河虎林密山東寗軍春七縣沿近俄境百里以内（卽陸地以界牌標記水流以江心爲起算地點距此百里以外不在此限）并禁止在此百里界内有買賣收藏輸運與携　洋酒等情事中國燒酒不在此限但不得從此百里内運往俄國及售興俄人（二）松花江自哈爾濱至該江入阿穆爾江之口爲止在此江流中（雨處界限應以哈爾濱輪埠起至同江縣之輪埠爲止）不得將酒精作爲商品用　運載至中國燒酒又其餘酒不在此限（三）沿近俄界百里以内凡釀造販賣洋酒之廠棧店舗至中華民國五年九月九日　卽停釀止賣一律關閉邓限六個月（即至六年三月八日止）所有餘剩之洋酒全行運出百里界外之中國境内（四）釀製中國燒酒之燒鍋土窖在沿邊百里以内家數若干及釀製額量業經另案　明自五年九月九日後不得增添家數其釀運數目應以足供當地中國人飲用爲限（每人每年以十二斤爲比率）云 
　　㈣奉天省長問題奉天大局自遼源交涉事件發生張作霖兼理軍民兩政頗苦忙碌日前曾致電政府辭去省長兼職政府未准并來電慰留但奉省　於特别區域地位内政外交頗屬繁難故省長一職中央屬意於張貞午而張則鍳於奉事危迫不　替人受過故無任奉之意日前張作霖興省議會之一部分派遼陽曾去電勸駕外間傳聞已得張同意去電勸迎　尙非事皆盗張元奇長奉尙未見諸中央明令此　實無從致電勸迎惟張貞午有親信幹員史紀常曾任奉天政務廳長在前清時代充　陽州爲政務遼陽有少數人才會蒙其裁培現在奉天確爲遼陽派勢力澎漲時代史能爲貞老幹旋省議會之同意則後援有資或能毅在出關亦未可知一說現在遼源交涉事件政府已特派曹汝霖陸宗興爲參預此案之主要人物陸在民國會任駐日安使前清徐　昌督奉時代曾爲　　於奉天事亦頗有根據此次因辦理交涉之便或任奉天省長亦事出有因也且奉人對陸亦無惡感伹能減少外交繁難敦重中日國交自當誠心歡迎惟聞陸張兩公本心實不顧代人負資能否同意尙屬疑問惟吾人確知省長特任之命發表實已不遠因自下奉天政務繁難較内地各省更爲重要張作霖一人斷難兼顧其必派人接替省長自無疑義然則新省長之來恐難越兩旬間也 
[浙省會第四次常會]  
　　昨日（八號）省議會開第四次常會各議員因在民政廳議會故出席稍遲逾搖鈴開會已二點十五分鐘議員出席者一百零二人由沈議長主席報告茲准呂省長交來前參議會未議决案三十餘件應如何處設請公决衆表决咨還省長保存此事議畢即依照議事日程選畢法律　　查員察　動議已被　法皆股審查員者倘再被選他股審查員應作　　　衆贊成　票後開　檢點名次與票數祇一百零一人　　一人王廉起言謂以後書記長分票應先將票數記明庶不致悞云云金變起言議員報到不出席者現在狠多嗣後如不届席應先向議長請假衆贊成金壽堃起言今日許炳堃不到應電話去呌他來何紹韓動議本日選舉旣不足法定人數不如變更議事日程討論本會預算問題嗣由石書記長去招報到缺席之議員奚烔文入席遂足法定人數重行投票正在檢票間張立余壽堃同時動議今天爲時已遲所有未選各股審查員請議長改定明日（九號）上午九時開第五次常會　續選舉衆贊成茲并將法律股審查員被選姓名附錄於下陳樹基盛邦彥秦枬任鳳黄大樾陳度包芝洲陳鍾祺張廷霖唐兆庚胡　昌謝鍾靈陳振椒張錫康余壽堃葉景禧徐仲偉潘渭璜周錫　　乾倪漢波韓澤楊　李芭吳雲張宗　鄭凝 
地方通信 
[蘇州]  
　　崔警廳長被控消息蘇州警察　長崔鳳舞於本月一二號喧傳調任省廳遺缺將以前廳長古軼羣復任呼聲頗高警廳内部職員亦知崔君不久於蘇警　矣至繼任人之是否確屬於石尙不可知頃悉崔警廳長近被某某等密告於省行政公署齊省長已飭委調查又聞控案係内務部函省查覆者究未知何說爲確但此事外面已有風間而運動此缺者遂拼力鎭營聞前任蘇州水師統領之鍾堯階及前廳長石軼羣并軍署副官胡某等六七員均在積極進行究不知鹿死誰手也 
[無錫]  
　　參議員行將赴會錫籍參議院議員蔣曾　爲天壤憲法起草員之一自國會開會後亟欲北上參列議席不意夏間忽患傷寒重症未克成行疉向參院告假茲聞蔣君近日病已全愈尙須調養日卽可成行已函致王議長續假十四日大約月底月初可以啓程到院矣 
　　舉行祀孔典禮昨爲祀孔之期先日由楊知事諭令第三科及警察所從事籌備昨早由棧知事爲主祭官率同分　官陪祭官等各僚屬赴孔子廟按照儀節舉行 
[安慶]  
　　安武軍六八兩路兵士衝突安武軍第八　　　　該統翎李輸卿約朿棗嚴故雙新招尙能遷守軍紀而由廣德縣撤到歸易生衝突業令該路軍士開往北門外集賢關標營駐紮距城約有十餘里故日來尙能相安無事本月七號晨六八兩唛兵各士撤　　赴小兩門萬億倉領取軍米時因爭奪啓　竟至衝突始　口角繼以　足終竟各持棍棒如臨大敵互相械關大受夷傷一時附近居民舗户大起恐慌相事閉門暫避直至兩方長官及憲兵隊　場鎭歴始各收隊歸營然人民已飽受虚　矣 
　　姜笠夫呈控朱徐皖人姜笠夫前曾致函痛駡省長倪嗣冲辭連警廳朱家珂前擦寗縣知事徐旭倪氏置未答復經紀前報現姜已在國務院呈控朱家珂徐旭二人經院抄錄原呈令倪省長查以具復茲將其原呈錄左安徴懹寗縣前縣會正議長兼義渡局前經理姜冤爲因公被誣懇准昭雪並免賠累事竊倪嗣冲任職在皖所有行爲是否合於法理久爲内閣所知冤於民國三年秋迫於地方疾苦難認警捐領呈列表黏單懇請先行清查朱家珂每月出入示衆果有不敷再辦房舗捐以示體恤奉倪批查該紳專以抵抗官廳爲能辨言亂政孔子不容飭縣傳訊等語准徐旭錄批函訊到局遂即據　條舉朱家珂違半貪酷以致請詳被　　後適冤正約集皖士夫結閱局賬朱家珂乘機親率警隊前來口稱倪將軍非提解姜冤不可當卽拘姜爽季到廳所有局司局丁均被驅逐派警踞守者數日卷證皆有可稽事後查明局存前安徴内務司長田庚並其僚友所存地字號紙幤三百十元字字號紙幤百五十元前實業司長劉廷鳳所存宙字號紙幤三十四張冤自砘地字號紙幤八十張字字號紙幤三十張局存銀幤百元均被朱家珂搜掠一空礙於積威若卽時聲追勢難生活如終於隠忍理有難甘茲已雲退　　各界喁喁望　當先從　頓吏治入手朱家珂徐旭等素稱赤貧今皆陞官發財確有議據旭　自廣東台　縣住内　欵賄托逃歸張明歧任内尙有可查卷　冤七尺清白之　　寸丹赤之血個人不足恤公法實難容應請鈞　究應如何　追至朱家珂　　各欵監徐旭匿復不詳之處叩准施行倪嗣冲索爲虎俱手握重兵能否質問德案飭珂拿訊理由非敢强以所難且此呈去後有無後累尙在兩右皖人控珂並楊靈鑑波控徐旭各案卷均可調盜朱家珂仍在職徐旭現住省合併陳明伏乞矜鑒無任惶迫切之至 
[來函]  
　　續本月四口貴報要　憲法研究同志會發起人忽列賤名不勝－ 
駭異此事鄙人毫無圖知不知係誤刋抑係同名若鄙人固常不出門政客黨友均未來往此種社會更毫不過問也祈登入貴報更正是幸李瑞椿季下謹啓 
雜評一 
[尊孔問題之爭議]  
　　憲法會議因尊孔問題大起爭議主張者謂余孔外無書可讀反對者　反掌喝倒彩作種種怪聲以致會楊呈亂象鳴呼兩失之矣 
　　先孔而生者有義農倉佉堯舜禹湯文武周公等後孔而生者有莊孟墨賈董王周程邵陸等前者之書如三墳五典八索九丘二典三謨以及詩風雅頌易象爻彔寗得謂槪無一顧之價値後者之書諸子百家萬派千流尤覺浩如烟海不能更僕歷數安得以其非孔而盡目爲廢紙且即以孔自身論間宫問禮學樂學琴綜其一生誠所謂焉不學而亦何常師之有者今和張尊孔乃並孔所自行而背馳之寗不慮孔之竊笑於九泉乎設孔而生於今日我知其必且環游地球徧學各國所長以歸敎國人萬不至閉聰塞明甘以某某派自限而並拘東全國思潮以强出一途凡此種種主張者與反對者何不可平心靜氣從細商量顧必怒目相視惡聲相加一　時驟演一場無謂紛擾於國事亦奚以補嗟乎憲法爲國家根本大法其中問題之重大於尊孔者正難悉數無論主張者如何主張反對者如何反對但使憑世界眼光本良心判斷斯類於爭論尊孔之亂象我敢斷言其必不再見於議場矣議員諸君其切思之 
 
 
 

Page 8

 
 
   
 
 

Page 9

 
 
   
 
 

Page 10

 
 
6申報第三張第十版H ] 
本埠新聞 
[辦理黨人善後問題之進行]  
　　滬土黨後問題籌　已久初由官廳訂立資遣章程十三條因各黨人反對作能續由各黨人提出辦法三條經官會同决定由楊護軍使電陳中央核奪旋據國務院覆電認可（華密電悉辦法三項大致妥洽仍望隨時斟酌辦理具報院東印）卽在西門外萬生橋舊官栔局内設立臨時機關定名爲辦理滬上黨人善後事務所並由官顧紳商黨人三方面商訂簡章若干條又審查會及事務所細則各若干條另附錄官　與黨人問答一并由楊護軍使特派謀長趙聨璜賫送甯垣請憑督軍核定聞趙君昨日可返滬大約日内即由官廳登報宣布黨部分爲最多餘由孫中山先生委任吳忠信君（理卿）爲代表興官商議訂一切外並已由孫先生將現時在滬應受解散各首領開列名單送交楊護軍使備查聞共二十九人詎此次解散辦法並無資遣名義現在審查人員黨人方面已舉定柏文蔚韓恢吳忠信詹大悲李徴五龔振關張孟介彭養光八人俟章程宣布後即行着手審查至欵項一　除由政府撥給現洋五萬八釐公債票十五萬外如有不敷再滬上官廳磋商虞洽卿諸君及南北兩市商會辦理大約陰曆下旬當可竣事惟聞對於防止冒濫等事極爲注重凡小部分首領平日素無聲望者非有正式民黨　保不能造册領欵云 
[漆匠風潮十二誌]  
　　本埠漆藝公所工匠因要求店帮加給資不遂激成罷工風潮業經中西官廳　令該業首事與店帮磋商和平辦法迄未解决前日又有漆匠王寶林周阿海馬如良夏金財王金官等至南京路三十三十一號門牌阻止同業工作被該屋内之西人用電話報告總巡捕房立飭中西包探前往將王等五人一併帶入捕房昨解公共公廨請究即由原告西人偕中西包探上堂訴明被告等聚衆滋擾勒令所雇汕油漆工人停工請爲訊究會審員工肇之君商之德裴副領事以原告係屬英商判王等還押候下禮拜一解請英領陪審 
[重慶路發生盜案]  
　　前日清農七時許有操皖省口音之盜匪五六人突至新閘重慶路六百四十八號門牌曾爲前清法華司之嚴瑞動家播門入内各出手鎗恐嚇攫刦値洋一千二百元之金飾現洋呼嘯而去嚴卽報告新閘捕房飭派通班中西包探往拿未獲即向事主詢明各盜年貌服式回訴捕頭轉禀麥總巡通飭各捕房中西探捕一體留心偵緝 
 [P季吾氏膏店被盜> 
　　昨晚七時有盜匪五六有同至九江路三百三十九號門牌季吾氏烟膏店兩人在門外把風餘盜突入店堂各出手鎗嚇禁聲張致被刦去門售現洋鈔票及洋鐵盒烟膏約値洋五六百元迨該店主報告老閘捕房飭派通班中西包探往拿該盜等均已遠遁矣 
　　另一訪員報告昨夜七點二十分鐘時英抈界二馬路洗清池浴堂對門季吾氏挑膏店突有盜匪五人内有二人各持手槍入内刦去大洋三百餘元小洋五百數十角烟膏數十盒其時店夥與買客正在熱關之際見該盜向板壁連開二鎗均嚇得魂飛魄散四散躲避旋經巡街捕所知急吹警笛兇拿該盜均已携　而逸以致未獲一人俄而總捕房捕頭亦帶同中西探捕至該店察勘一週並嚴各探捕趕緊偵緝務獲解究 
[協拿大帮强盜]  
　　新閘捕房華探目陳雲忠偵悉專在泥城外糾黨持械搶刦之盜黨均匿居法租界打鐵浜十一號十五號門牌兩處屋内於前日午後禀明捕頭偕西探等率同包探韓金福張林泰陳維坤陳保祿等報告法捕房協同法包探分往該兩屋内拘拿當由盜匪金玄山突出手鎗開放拒捕經該探等　勇上前將金擒住並拿獲同黨張虎臣陳鑄九夏德高戴長春戴彪章李德良朱正洪王子貞譚小囝子楊永明及婦人金張氏徐許氏等男女共十三名口連同奪獲之實彈手鎗一併寄押嵩山路捕房業已回禀捕頭轉禀公共公廨出票移提婦案訊辦 
　　又據法租界訪員報告云英租界包探至法捕房報稱有搶劫某案之大帮盜匪匿跡法新租界白而路後打鐵浜十一十五號門牌請爲協儾當經捕頭飭派探目沈德福包探程富生協同前往拘獲男子十二名婦女兩口抄出手鎗一支當票數十張一併解八法捕房聽候略訊口供移回英界捕房核辦 
[盜案尙須對質]  
　　盜匪張德生薛福仁張富貴周德友羅六揚等曾於七月間持梒行刦法新租界錢家蕩地方陸海朝家大小銀洋及衣服各物後由善鍾路捕房將張德行等拘獲洪係李哲英糾同前往搶劫當又將李拘獲解送法公堂訊供判候一併移送内地宫廳照律懲辦刻尙未經起解昨日李哲英之胞兄李芝山投廨聲稱胞弟哲英從糼讀書畢業後在某省當差光復後來申在民黨中辦事素來安分經濟困難事或有之惟　從無不正當之行爲此次實被各盜誣指求恩昭雪中西官又向李哲英略語數語判令還押候禮拜一提同各盜質訊再行核奪 
[緝獲逸盜續誌]  
　　盜匪沈其清（卽沈阿金又名沈大漢子）曾與已經槍决之方玉才及現押西牢之劉二席文法等持械夥刦東有恆路李叔和家値洋一萬元之金珠飾物逃逸已久茲經捕房將沈緝獲解送公共公廨訊供收押在案昨晨復由捕房解究會審員王　之君會同德裴／ 
副領事缶沈略訊一過刦沈帶回捕房候帶同在押之劉二等於下禮拜六再行訊核 
[盜首解回南匯]  
　　南匯縣屬魯家匯地方匯豐典當於七月二號被刦鉅贓一案查係台州人金老二爲首糾刦迭經南色知呈移請鄰封一體協緝在案茲於前月杪由三林塘地方警察分所探線報由英租界捕房將該盜首金老二緝獲解送公堂訊明提回警察所訊據該盜首金老二供認爲首起意糾夥行刦得贓分用不諱當由上海縣公署備文派警解赴南匯歸案訊辦 
[建築輪埠之經濟問題]  
　　十六舗迤南沿浦灘於去年冬間由工巡捐局開築輪埠碼頭頭一切工程今已及半惟近因浚浦局迭次函請工巡捐局將輪埠工程迅速進行朱局長以需欵頗鉅頗多爲難當於前日午後特赴縣公署與沈知事商議籌欵辦法沈君以此事須與浚浦局磋商方有把握爰於昨日由沈朱兩君同往浚浦局會議一切 
[棉紗與花衣之市况]  
　　棉紗本埠棉紗市現因中秋節届客帮暫停購辦故每包價格比前星期跌落一二兩不等日來大批紗貨惟天津四川兩帮糞有生意其次則牛莊帮亦略有購入計天津帮辦去印度紗一千包（内十枝牛耕田牌價銀八十五兩）並東方廠十六枝八十五兩七錢五分又手劍牌八十五兩二錢五分又國旗牌八十四兩二錢五分又天官送子牌八十五兩）並東方廠十六枝文明結婚本紗一百二十包（價銀九十二兩五錢）四川帮辦去裕源廠十四枝雲龍牌本紗三百包（價銀九十三兩二錢五分及九十二兩五錢）東方廠十四枝鐵錨牌本紗二百包（價銀九十四兩）此皆由號家售與客帮者至廠家開興各號其市况亦復相同近數日來殊無大宗交易所開出者不過零星現裝之貨銷路旣疲公會市價遂不能看好各紗號之有貨在手者處此路根緊急節關將届之際爲周轉經濟計不得不說貨求現稍認吃　蓋號家向廠家開貨如原定小包臨時改出大包者照章加價三兩以大改小減亦如之現在市面大包貨銷路極滯惟小包計須　耗銀一兩例如内外廠十六枝水月牌本紗現在公會上售與客帮價格大包可售九十八兩小包止售九十四兩彼此相差多至四兩故除去減價三兩號家卽損失一兩云 
　　花衣近來各路新花已陸續上市調查江浙等處各產地今届木棉收成極形豐　爲近數年來所未有現在南市各行家門收新貨每擔計價洋三十一元核與陳花價格不甚相時其所以不即賤落之故綠新花雖已上市鄕貨來滬者尙不見多須遲至重九節後各地棉花完全收　來貨方能　旺市價亦可稍廉現在各花行因棉花豐收已有端倪故近來大做新貨抛盤計最多其抛出價値計南通貨每擔二十四兩二錢至二十四兩本貨二十二兩二錢南市四牌子現貨二十三兩二錢該業今年生意當不難坐獲厚利云 
[組織地方自治研究會四誌]  
　　上海地方自治研究會係由吳叔田君　議組織擬定草章就商於同采臣君亦極端　同爰集合同志沈潤挹賈季英李右之君等共八人列名發起其章程已紀前報現因本地公民顧入斯會者頗多故由吳君等定於九月十日邀集各發起人在也是園商議一切一俟籌備妥貼再行擇日開成立大會茲錄其通告如下敬啓者九月十日（星期日）下午二時假也是園集議本會進行事宜務希准時親臨勿遲爲　上海地方自治研究會敬訂 
[發起策進地方自治會]  
　　本縣公民謝强公發起策進地方自治會茲將其實言書錄下地方自治爲共和之要點立憲之大原是以地方自治能舉其實則風俗可期清明否則其流獘亦有不可勝言者民國復活自治制度行將回復自不待言惟一般地方人士之熱心自治者類多組織團體討論方法將促自治之進行未始非自治前途之一線曙光所惜大都僅從續極的與利方面進行面消極的除弊方面無人顯及則於自治恐仍無完滿之效果爰發起一策進地方自治會以備他會之所不及而勉爲自治機關之忠友專從剔弊一方面進行研究地方歷來種種積獘以期去惡務盡爲快不避嫌怨不囿感情一秉良心之判斷以盡吾人之天職弊去而利自生焉警之掃去浮雲則藍天不染濾澄濁涬則碧水長清矣况滬上爲交通之要埠商業之中心各省人士寄居於此者十倍於士著茲就自治方面言客民旣多於土民則對於地方上之種種義務種種權利顧可使少數士民獨任其責乎按地方自治制度凡客民住居三年以上者卽有選舉權亦因客民旣有住所所在此於地方上之利害自有密切關係地方發墶客民共食其利地方腐敗客民共被其禍豈可以自爲客民而放　其自有之權利漠然不加喜戚於其心乎不侫志大力小爰約同人發起斯會藉以聨絡客民土民對於地方自治共策進行以期得舉地方自治之實而已敬抒鄙見顧當世𤍠心公益之君子有发敬之 
[電請提倡郵便儲統國務院電云郵便]  
　　郵便儲金期成會致北京大總統國務院電云郵便儲金爲奬進勤儉儲蓄惟一良法風行各國國家社會同受其福急望交議推行郵便儲金期成會叩 
附郵便儲金期成會簡章一宗旨本會本會力謀國家社會經濟之發逹提倡勤儉儲蓄期人人養成自救救羣實力減輕國家擔負增進社會公福爲宗旨一會員凡對於郵便儲金深表同情者皆得報名入會同任勸導義務一　費會員槪不收費其印刷通信等　費槪歸發起人擔任宣講編輯槪盡義務其槪助印刷費以廣傳布者固所歡迎惟不在外勸募一界限本會以完全補助郵便儲金事業風行全國爲範圍範圍以外事槪不豫聞以專職責一辦法（甲出版）編譯各國郵便儲金辦法及效除文言外更用白話以圖普及（乙宣講）聨絡社會敎育團廣行宣講郵儲事業之實利俾家喻户嘵（丙推行）敎育界有學校儲役儲金商店儲金農户儲金礦場儲金囚徒儲金殘疾儲金娼優儲金旅行儲金　道儲金軍警儲金團體儲金國際儲金等逐步聨絡推行以期廣及（丁簽名）大募集郵便儲金員各省府州縣附設簽名處於團體機關内不復設立支會力求簡省 
　　一歡迎凡有郵務學識及留學界心各國郵儲事業與各省宣講員顧力任提倡者均非常歡迎一通訊本會通訊處設在上海楊樹浦北首德大里三百九十九號尤寓内 
[歡迎華僑記事]  
　　前晚六時交通路中華國貨公司徐　華鄭桂清陳耀卿翁玉如等特借四馬路春江樓歡迎南洋巴逹維亞華橋中華貨品有限公司經理陳撫辰陳森炎兩君來賓有華盛貿易公司謝復初中華書局屠子香鍾汝霖商務書館楊公亮協和提莊王伯森隆泉公記徐春榮華豐肥皂廠陳子　東亞採辦國貨公司劉後我劉冶平劉子文楊英初等先由陳撫辰君演說略謂鄙人爲調查國貨運消南洋而來承諸君歡迎窗不克當惟對於國貨索顧推廣還望諸君與政府聨絡進行力圖工商之發展爲商戰之要務查外人在南洋經營進步甚速請諸君注意和研究某貨如何可以合消如何不能合消揣　嗜好力求改良總之吾人營業當以研究爲前提云云次由劉後我謝復初陳耀卿徐　華等互相討論　歡而散 
　　又一函云駐滬交涉員楊小川君因國貨不發幸國家難期當强國外貿易不發展國貨更難望進步每遇採辦國貨之華僑回國莫不竭力周旋以資鼓舞日前和屬華僑陳撫辰陳森炎兩君回華採辦國貨悉楊君以陳君等赴内地親往查察出品人地隔膜恐難爲力除已通電各長官飭屬妥爲導引外昨又另備介紹書多封送交陳君以便當面投遞復於今日（十日）上午十二時在交涉署設筳晝柬邀陳君到署歡宴爲之洗塵云 
[各社團公餞詹大悲]  
　　前日下午滬上各社團假座倚虹樓公餞詹大悲君並有中西男女來賓數十人八時入座由各團體公推基督復臨安息日會支訪贒君代表致詞略謂今日同有所以公餞詹大悲先生一因詹先生爲國事備嘗艱苦今日共和復活實積諸志士之艱苦而成同人本國民擁議共和之心理對於詹先生表示歡迎一因詹先生此行爲地方議會之代議士此行必有遠大政見解决政治前途之困難特請詹先生賜敎云云詹君答略謂大悲以共和民國基礎之易於動搖者由於地方自治權限之不完全地方制度之不確定須知地方爲國家根本有良好地方之政治方能產出良好之國家政治欲改良政治徒鞽涡国炀决不能有效省議會爲地方生體大悲爲省議會之一份子此行惟一主義即在建立良好地方制度從憲法確定共和民國之基礎但議會不畏有力乾非法之干涉而不能不有人民爲之後援大悲眼光視一地方議會之議員其重要則在閣員上視一地方人民組織之普通社會其重要在重要行政機關上因此種組織卽爲地方自治完全發逹之源泉由一個一寺方推之各個各地方以至一國只要人民有自覺心有責任心實非難行之事國會與地方議會有此後援無論何種强禦當然不能侵犯其尊嚴人民代表對於政治改良正當之主張即無不能貫澈之理云云次由陳女士演說歸重敎育事業讌畢由各社團代表提議聨合歡送大會一時滬上名流商界領袖均表同情詹君則極力辭謝又經劉君說明兩方面之誠意遂興辭而退 
[縣敎育會職員常會記事]  
　　上海縣敎育會於九月八日開職員常會正副會長吳懹疚李頌唐會員朱伯華瞿伯申樊景卿丁　堯膛雲僧　安齊李綺城金松甫等皆蒞會出席下午五時開會首由主席吳會長提議以縣立通俗敎育館籌備處來函請將前滬學會交與本會之各種書籍移交該館陳列以餉社會應否照辦請衆公議經衆討論僉以此項書籍本屬公有移交該館陳列展覽同一保管事無不可遂公同决定先行函復該館以便訂期點交 
[王僉事返京覆命]  
　　本邞殖邊銀行擱淺停兌一吉現任農商部谷總長以僉事吳在章前查賬目多未清晣特另派該部僉事王治昌來滬復查已誌前報茲悉王僉事自奉委蒞滬後當卽會同該行經理等將各項賬欵詳晰查清造成報册日前正擬回京覆命適奉谷總長來函以上海巴拿馬賽曾事務所糜費太巨監督陳蘭薰報告不實除將該監督取消所有發還出品及未了事宜另委出品科科長沈祚延爲事務所所長接續辦理從速結束外囑將該所各項報銷賬目就近查明復候核奪因此王僉事行期遂又中止現已會同沈所長將收支各欵逐一清查造具細册於昨日乘滬寗火車至寗渡江轉搭津浦火車返京覆命 
[華品陳列所徴求物品]  
　　法新租界霞飛路尙賢堂創辦之華品陳列所開辦以來已逾四載凡各省所產之天然品製造品刺繡品敎育成續品金石古玩字畫華式椅桌木器各種新出工藝物品以及磁鋼布疋綢緞等類均可陳列寄售槪不取費惟售出各貨以九五扣用藉作該堂 
 
 
 

Page 11

 
 
陳列所之津貼昨日該堂又函致南商會總協理請爲介紹轉知各業工商務將所有出品來所陳列以廣銷路而勸公益云 
[派克路之火警]  
　　前晚二時半新閘派克路一百七十二號門牌新發機器店内忽然起火旋經捕房皮带車馳往救息計延及七十一號紙店七十三號鐘表店七十四號洋貨店共焚燬樓面五間事後捕房恐有别情即飭中西包探協往詳查起火緣由禀候核奪 
[移提命案關係人續紀]  
　　現居公共租界之崔長勝因被人在地方檢察廳指控與蔡國探被害一案有關業經該廳派警持文報告捕房將崔提解公共公廨訊供收押在案昨晨復訊由檢察廳來警投案聲請移提歸案作證訊之崔延朱斯芾律師上堂聲稱被告甫延敝律師爲代表案情尙未研究所有見證亦不及到堂請爲殿期中西官准之判被告還押展期七天再訊 
[洗澡悶死續誌]  
　　昨報載福建路雙鳳亭浴池值堂人張阿泉久病新痊洗澡悶死一則茲悉該浴池並無值堂人張阿泉某人惟有一不知名之浴客洗澡出門行至里口倒地旋由經捕車送捕房救治無效身死後卽由其家屬備棺收殮 
[盤兵酗酒滋事續紀]  
　　美捕房七十三號西捕及三百八十二號三道華捕梁金壽在差時被某國盤捕多名乘醉毆傷當獲艦兵兩名拘押捕房已誌昨報昨日捕房將該艦兵及受傷二捕解送美領事署經美領訊問一過仍命解回捕房候下星期二再行提訊核辦 
[車輛撞傷行人]  
　　昨有小孩王慶生在狄思威路被某號塌車撞傷頭部又王海生在海寗路被某號汽車撞傷足骨先後由捕带入捕房轉送同仁醫院醫治候核 
[婦人服毒自盡續紀]  
　　閘北北四川路横浜橋南大德里五十四號住户高海勞之妻王氏因與夫口角服毒身死由該圖地保嚴明山協同高海榮投報地方廳請驗等情已紀昨報茲悉林廳長得報後卽委劉檢察官毛檢驗員等蒞場相驗由高王氏之姊弟等投案禀求免驗劉君准如所請諭令具結呈案備查並着趕緊棺殮遂返廳禀復銷差 
[查究交界處之賭窟]  
　　淞滬警察廳長徐國樑訪悉近有一般賭棍在老北門外華法交界處設檯開賭輪贏頗鉅受害者已不知凡幾聞已備文移請法捕房派探會同捕拿以除民害云 
[監禁花會賭棍]  
　　紹興人王阿成在老閘唐家弄一百四十六號門牌開設花會聽筒雇人四出誘賭歛錢被捕房查獲搜出花會字據昨將王拘解公共公廨經中西官訊實判王押西牢一月賭具銷燬 
[工頭又爲戲頭]  
　　近有住居閘北又袋角之江北小工頭某甲等在長安路菜場西首寶康里後空地上蓋造蔖棚禀准工巡捐局領到執照雇得徽班戲一班定於今日起日夜開演看資分一二三等頭等座位每客取小洋一角半二等取銅元十一枚三等取銅元六枚 
[演唱花鼓淫戲]  
　　眞茹鎭雷祖殿地方前晚由王某爲首邀集潘阿根周和林趙阿根等在該處空地上演唱花鼓淫戲當爲四區三分所藍署員訪悉特派長警一排前往逮捕當獲潘周趙三人解送司法科經嚴科員訊明判各罰洋八元候補提爲首之王某到案從重穂辦 
[流氓擾害行旅]  
　　邇來租界方面查禁私土非當嚴厲惟私運私收者仍連綿不絕聞有一般無業流氓異想天開每日糾集一種未成年之頑童專在滙三新大坂東清鐵路等輪船碼頭左右埋伏每遇輪船抵埠該流氓即冒充洋藥公司調查員上前搜查遇有私土即强擃而去如該旅客不服搜檢則一聲呼嘯數十頑童立時畢集將該旅客圖住惟有任有爲所欲爲而已且若輩目的不獲在私土遇有財物難保不思染指爲害行旅實非淺鮮有保衛公安之責者宜加之意焉 
[罰欵無力措繳]  
　　法捕房探目黃錦勞等前在小東門外民國路二十五號門牌瞿長樂家牆壁内抄出紅土十餘磅解經法公堂判瞿罰洋一千三百元押追不繳昨又提訊據供實在無力籌措求宥判改押九月以　又陳阿法身藏紅土兩磅持至法界向人求售爲包探查見拘解法公堂訊判罰洋二百元迄今未繳昨又提追陳供無力繳洋請求寛限判改押兩月了事 
[補提攔路搶刦之匪徒]  
　　匪徒汪富泉錢金山前日在阿拉白司脱路與在逃同黨串擬費阿四金戒兩枚圖逃由探將汪錢二人追獲時解公共公廨請究即由中西包探上堂禀明前情並請出票補提同黨閲讞員商之德宓副領事判被告還押候提齊同黨解究 
[追究女子下落]  
　　松江人錢秀祥有一姪女名銀珠現年二十歲於去年春間由錢偕同來申帮備當由錢之同鄕婦人陸朱氏將銀珠領至虹橋南首張章氏所開之薦頭店内旋由張章氏將銀珠薦至小白珊周姓家因銀珠行爲不端被歇後又薦至小南門仙花園弄吳姓家帮傭又於今三月間因事將銀珠停歇由薦頭張章氏將銀珠交與陸朱氏收營前日錢秀祥來申向陸朱氏索領銀珠詎已無着因卽還到張章氏嗚警將陸朱氏扭控警廳司法科昨午轉送地方廳經檢察官預審之下判陸朱氏收押限交銀珠到案核辦錢等退去候示 
[誘匿婦人之控訴]  
　　陶再根在五區警署訴稱伊妻郁氏被柴郁氏誘逃藏匿等情由薛警正傳到該氏解送司法科聽候訊辦 
[女子承認私逃]  
　　錢吳氏至法公堂控稱女兒翠英於上月二十六日被馬小資誘逃偕同杜泰氏將女兒寄藏馬之胞姊王馬氏家中業已報捕拘獲請求訊辦翠英供隨馬私逃先在杜國楨杜泰氏夫婦家中住宿一夜後往王馬氏處是言馬供翠英自到胞姊家中躭擱並非民人誘逃杜夫婦同供不知該女私逃故留宿一夜餘事均不得悉馬氏供翠英自來借宿並無串同胞弟誘逃之事判杜夫婦無干開釋王馬氏押七天馬小寳押十四天翠英亦押十四天期滿交伊母領回管束 
[要求復訊之有益]  
　　河南路美華利鐘表店學徒項冰舫與弟項芹舫私刋圖章向附近廣同昌號騙取值洋一百餘元之牛肉汁被控捕房由探將兩項拘解公共公廨訊明判氷舫押西牢九月芹舫押三月嗣因該被告等不服判决延斐斯律師禀請公堂准予復訊在案昨由捕房將項氏弟兄解送公廨請示即由見證徐安之上當證明項氏弟兄在美華利時甚爲安分今願保其以後不犯刑事並由斐斯律師向該見證盤詰一過要求堂上從寛發落中西官姑念被告弟兄均屬年輕從寛判項冰舫減輕三月芹舫改爲押滿二月利期旣滿着即開釋 
[妓女擇良婚配]  
　　小花園七百號門牌妓院鴇婦將所包妓女金寳轉押於貴州路雉妓院内賣娼該妓不願於前日自投濟良所昨晨由所送至公共公廨經中西官訊悉前情判金妓發濟良所留養擇配 
[德副領事赴杭游歷]  
　　公共公廨會審西員德副領事師謀君請假兩星期於前晚搶秉滬杭火車赴杭省游歷 
[妙手空空]  
　　陳新發前日在南京路模竊謝家如袋内現洋當經謝察悉鴻捕將陳拘押昨解公共公廨經中西官訊實判陳押西牢一月期滿逐出租界 
[爭執設官地黠之道批]  
　　滬海道公署昨批崇明外沙公民施桂芬等呈爲外沙設官地點廢定在餘榖鎭地方由查此案前議於滙龍鎭設置縣佐已奉部咨又據施滋培等以衙署已建等情禀奉省公署批發到本公署並已行經揭示自應靜候官廳核辦母須再事爭執仰崇明縣知事轉飭知照仍候省公署批示可也此批副呈發 
[蘇州河船捐招商投標]  
　　南市工巡捐局出示云照得承辦閘北蘇州河船捐商人張福根應於九月底期滿自應预期招商照章投標以示公允查該商上年以五百九十一元最多數得標承辦此次招商接替自當比照原額酌量加增藉裕公欵茲特規定投標辦法於陽曆九月九日起十六日止設　投標並即於是日午後二時當衆開歷以最長之數爲得標如有熟悉該項捐務情願承辦者仰即遵照後開各條到局投標爲此出示曉諭仰商民人等一體知悉特示計開一蘇州河船捐區域東自新閘橋西至小沙渡北至天通菴悉照原址不得諭越範圍一該項捐欵以比照原額酌量加增爲合格一投標日期自娆月九日起一開標日期九月十六日下午二時一投標人須開具名籍住址載業並附陳本年夏季地方税捐票一投標人隨繳保證金三百元由局出具收據一投標入須於標内載明認包數目親自投　届日由本局長監視開　以最長之數爲得標一得墂以後應於三日内出具認辦切結加具殷實商舖保狀並預繳三個月捐欵到局聽候給諭承辦如逾限不遵即將保證金充公改歸次多數接辦一次多數保證金於開標三日後發還以下不得標者保證金當場發還原收據壛卽繳銷 
[查驗小輪汽油船關單之布告]  
　　上海税務總公所吳靜由所長昨出布告云案查小輪行駊内港前淸訂有專章此項小輪及現有之汽油船無論欲赴内地遊歷或貿易須先報關給照由海關所轄之南北卡驗明蓋戳放行經過内地各局卡一律停侯查驗倘查無關單或未經南北卡蓋戳以及並不遵章停輪候驗任意闖越偷漏釐税者應卽扣留呈請究罰歷經遵照辦理在案現在江海關税務司誠恐日久玩生重爲申明出示通諭並函致江海關監督咨由財政廳訓令遵章切實查驗勿任闖漏致虧税項等因奉此除通知各分所一體實力奉行外合行布告各商一體遵照特此布告 
[氣候報告] [  上海徐家滙天文臺]  
　　已過者之報告　九月八日大風經過安南之東京向河内之北而去呂宋之東與琉球之南氣壓愈低上海午後頗熱且有雷聲歷時頗久沿海有信風　九日上海氣壓漸落有偏東之南風氣候晴好　九日午後四時前二十四小時内上海氣候温度至高九四二至低七五二去年同日至高八四至低六二四 
　　未來者之推測　九日午後四時三十八預測太平洋新起　風將至琉球然後至東海之東南沿海有夏季信風上海有暴雷雜評二 
[民窮財盡之隠憂（字）]  
　　上海自國事粗定以後種種妨害治安之怪劇卽不復如從前之層出不窮此固上海之限現象也然而生計困窮已逹極點無論國事如何改善於此病入膏肓之時際勢難立起沉疴故一時雖見安靜亦會逢其適耳非必因國事粗定而　臻休養生息之境地今則兩日之間又迭出盜案矣此後隠憂正未有艾不知尙有何法以善其後耶 
來件 
[速請國會設敎育廳議] [  吳江周公才]  
　　報載滬海道屬敎育行政人員會議公决三大議案呈請省長并逹敎育郁保存蘇省單行敎育規程三項一爲敎育欵産經理處二爲現行劃定學區三爲任用學務委員惓惓前途關係縣市鄕敎育不淺公才亦行政人員之一初意極端贊成曾電逹省長以吳江一律加入爲辭并與本縣第三科函請本道敎育科及道視學徵集各縣意見以爲滬海道之後援旣而思之枝枝節節於法理上終未當不如從根本上之解决根本維何卽速請國會設敎育聽是也 
　　敎育廳旣設置各縣勸學所即可同時成立矣勸學所能成立則經理處自隸屬也學區自不變更也學務委員自歸勸學所任用也一制度之獨立可免種種一切之動搖較之請願保存希冀萬一相去多多去 
　　或謂敎育廳設置有消息而無命令處此存亡絕續之交六十縣迫不及待可奈何曰則惟者公署遠頒訓令所有蘇省單行規程一仍其舊俟敎育廳成立自有變更之令而縣市鄕敎育不受過渡之潮流此對於今日各縣敎育之處置也 
　　或謂敎育廳設置須由國會議决所請議者誰乎曰是宜由省行政機關無效俟省議事會開會續行請願再無效則由全省縣行政機關或縣議事會繼之告以蘇省情形按諸今日大勢有不能不先他省而設廳者中央而不爲地方計則已苟爲地方計聞之當可立應此對於請願設廳之次序也 
　　又謂敎育廳設置此項經費何出中央財政困難逹於極點安有餘力擔任此機關之經費曰開辦費由省自籌經常費即以裁撤道尹之費抵補而有餘况中央徵集意見齊省長主張二級制則道尹之費移之於敎育廳亦罧其所此對於設廳經費之籌畫也夫如是敎育旣成獨立而各縣地方敎育亦可相安於無事否則大局動搖有俛焉不終日之勢恐以後各縣之敎育仍復三年前之現狀有退無進竊爲敎育危之謹草是篇以爲本省敎育行政人員告 
[台屬公民致浙江省議會書]  
　　請求設置新化縣 
　　浙江台屬公民臨海張志純黄嚴劉文玠寗海胡偑珍温嶺林典天台徐士灜仙居王犖等致省議會書云爲陳請設置新化縣以臻治理而弭匪患事竊維黄帝盡野始分都邑設官分治代有變遷攷舊台屬六縣全圖共占面續三萬六千方里而臨海寗海兩縣合計面續一萬八千方里適占全台屬一半地面而尤以寗海之南鄕臨海之東鄕幅　最爲遼闊合計占面積九千二百方里居兩縣全境一半有奇前清光緖季年台州知府郭式昌曾以臨海縣東鄕之花橋縣丞所轉區域與寗海縣南鄕之亭旁縣丞所　區域地屬　連均距縣治邃遠縣丞權力徴溥管理維艱詳請析置縣治卽就花橋亭旁兩縣丞該管區域改俳爲新化縣設置縣治於適中之仙　莊節經核議籌設在案民國初年健跳花橋亭旁三處均以縣治鞭長莫及各設區官分治有案可稽旋以地方官制不符　行裁撤而該兩鄕更成爲盜賊淵藪一若無官治之荒域者其地自寗海縣南境七十里外之大龍嶺迤　望海樓山中時花山大山雙尖沿海游港入三疲灣之蛇蟠洋自臨海縣東境七十里外之寗和嶺蛇延筆架山下逹白石三石二嶺沿湘頭河入海門灣之三石浦爲天然界限原焉於臨海縣區域者爲花橋鎭桃渚鎭海門海羣島隸焉原屬於寗海縣區域者爲亭旁鎭健跳鎭三門灣羣島隸屬水陸兼備犬牙交鏌户口繁盛形勢衝險東西直徑一百二十里南北直徑一百里折計占地積六千方里實較廣於黄嚴温嶺等縣况該處爲三門灣腹内地乃浙東之屏蔽誠航路之要津此問人口不下四十萬富有漁　農桑森林礦產諸利特以海隅僻處風氣未開巡緝撫綏官廳力有未逮敎育實業地方提倡乏人俗尙悍强人等化外刑民訴訟迨滯莫濟聚　廢業仇殺相尋以故貧者爲盜富者被盜而强者以盜爲爪牙弱者任盜而嗾使所謂台屬多盜浙洋忠盜而其盜源盡在於斯若非劃併區域設縣制治旣不足立補偏救弊之方又無以收化民成俗之效且查該區官力不逮向多無賦之田一經設縣則賦稅清　收入自能倍增政費不假他助民蒙治化納稅義務自必忻然蓋之際茲革故鼎新與民更始偑珍忠純等生長此邦情形洞悉爲台屬永久治安該區將來發逹起見不忍坐視秦越長此渝胥用特　具圖說循案請求貴會審查議决咨請公布設置新化縣治以資鎭攝而利推行全台幸甚全浙幸 
來函 
[交涉公署來函]  
　　敬啓者項准特派雲南交涉員徐歌電開閱滬報載雲南特派交涉員趙宏欽私帶烟土一案殊堪詫異进趙宏欽係四川人前在滇當法文繙譯向未任特派交濔員此次假冒職官夾帶烟土行爲不法實堪痛恨請按律嚴辦並登報端以分涇渭等情准此相應函幸卽希查照更正以昭事實爲荷此頌撰安駐滬江蘇交涉公署啓九月八日 
[淞滬警務同人聨合會通啓]  
　　通啓者本會擇於陽曆九月十一日（卽星期一）午前八時假座張園開成立大會凡諸會員即希先期移玉事務所索取入場劵以便届時與會不勝盼　諸希公鑒淞滬警務同从聨合會啓 
[女子同義學校來函]  
　　敬啓者敝校自開辦迄今都承法總領事曁法公芊局傾心贊助且擬明年代爲建築校舍樹法租界中義務又學之模鄆发徴中法兩共和國國民外交上之至誠親善　校與有榮焉日昨又承嵩函路法巡捕房巡長辣脫蘭君偕同夫有惠臨敝校參觀極口稱許並荷資助特别經費銀五元敬領之下雄飛理當謹代貧寒學生鳴謝每逢星期四六兩日體操之期又承派捕到校於悱隊時彈歷愚民囉嘈以昭肅敬則外人之如是重視吾國義務女學可否懇乞鼎力以之登入貴報來函欄内不勝感　中華女子同義義務學校陸胡雄飛謹啓 
[補錄命令]  
　　九月五日大總統命令前陜西榆林道道尹吳廷錫仍留原省交該省長酌量任用此令 
　　又令陸軍總長段祺瑞呈請任命張翼鵬爲湖南督軍公署副官長應照准此令 
　　又令陸軍總長段祺瑞呈准署吉林省長郭宗煕咨請以春山補驍騎校應照准此令 
　　又令陸軍總長段祺瑞呈准𤍠河都統姜桂題咨請以白吉順補前錄校應照准此令 
　　又令代理文官高等懲戒委員會委員長汪　芝呈覆另議前山西巡按使金永呈　前署懹仁縣知事殷洪昌辦事　預交付懲戒小引比照文官懲戒法草案應改受降等處分等語殷洪昌准照所議降等交内務部查照執行此令 
　　又令代理文官向等懲戒委員會委員長汪　芝呈　决内務司法兩部咨送江西南城縣知事劉鳳書新喻縣知事王濬道因逃　要犯交付懲戒一案依照知事戒條例劉鳳書應受褫職非滿四年不得開復處分王濬道應受降等處分箋語劉鳳書准照所議褫職王濬道准照所議降等交内務部果照執行此令 
　　又令代理文官高等懲戒委員會委員長汪議芝呈議决前出東巡按使蔡儒楷呈劾已撇肥城縣知事馬振儀縱屬脫逃請付懲戒比照知事懲戒條例應受褫職非滿四年不得開復處分等語馬振儀准照所議褫職交内務部查照執行此令 
　　又令代理文官高等懲戒委員會委員長汪議芝呈議决河南省長田文烈呈劾開封縣知事黄彥威因監犯越獄交付懲戒一案依照知事懲戒條例應受降等處分等語黄彥威蜼照所議降等交内務部查照執行此令 
　　又令𤍠河都統姜桂題呈請將試署豐寗縣知事倪瑞芝試署平泉縣知事褚德順試署經　縣知事王之　試署建平縣知事高鴻飛一併免職倪瑞芝褚德順王之　高鴻飛均免本職此令　 
　　又令司法次長代理部務江庸呈河南嵩縣監犯趙雙桃莊實威高天彥因案判處二等有期徒刑六年該縣變兵入城搶監被逼出獄事後出首守法重紀情有可嘉請予宣告減刑等語本大總統依照約法第四十條應將趙雙桃莊寅　高天彥各減處三等有期徒刑三年以昭激勱此令 
 
 

Page 12

 
 
   
 
 

Page 13

 
 
 [Ｇ> 
[笑舞台]  
廣西路汕頭路口電話三五一五 
夜戲月樓六角特廂五角特廳四角頭廂三角　日戲月樓四角特廂三角頭廂一角特廳二角頭廳一角 
劇務主任　汪優游 
張利聲　沈水血　寒達心　沈映霞　李慧世　查天影　歐陽子倩　五無恐　鄒劍魂　張嘯天　徐半梅　徐寒梅　周樂天 
胡惠君　十三日全體演員登台准演名劇西廂記 
誰不知道西廂記之爲絕妙好詞也　艶而不佻　樂而不淫　深得國風之致　更加一個知情議趣的法本老和尚　湊趣其間　于是益有情趣　益有神味　本台濟濟羣英　演此必分外生色　如以優游爲崔老夫人　予全縣爲紅娘　天影爲張生　蘭君爲鸎鸎　悲世爲　恒　無恐無白馬將軍　費兩角大洋　觀絕妙好戲　便宜不便宜各位想想看 
十三夜准演古裝名戲紅樓夢之一　金釧兒投井 
拆穿西洋鏡 
做廣告　必說自憶好　做無論其戲之如何平淡　出諸廣告者之曰　必曰　而有味　必曰高尚對應當台是　無論其人之若何簡陋　出諸廣告者之口　必曰秀而不露　必曰蘊獨於骨　然而西洋鏡一經拆穿　便將信用裘盡矣　本台之人才　究竟如何　所演之新劇　吾又何必自揚其美　轉貽吹牛之議　不過金釧兒投井一劇　定是趣味濃深　情節大佳　非吾吹牛　凡讀過紅樓夢者　固無不知之況吾之所謂好　乃說紅樓夢情節之本來好　吾不過湊現成好耳　而優游之史太君　天影之寶玉　予倩之鳳姐　惠君之金釧　無恐之　薛幡　悲世之黛玉　劍魂之王夫人　半櫷　之龒嫗　如此支配　究竟好與不好　請公盡是法眼　吾也不必說了　總之請大家早此來　辨辨好不好 
[商辦新舞台]  
八月十三即禮拜日日戲准演又齣檯好戲預佈 
妻當同惡報　目蓮救母 
[商辦新舞台]  
八月十三日即禮拜夜戲准演三四本就是我 
新製異樣佈景印度化裝土牢轉台 
代演天河配　前後本李陵碑　大鬧嘉興府 
[天外天]  
八月初一日起 
本公司增廣遊藝特聘也是娥及男女說書彈詞何處女及男女蘇灘東鄉灘戲法宣卷名妓彈唱等半戲以來極蒙各界歡迎今新築大洋房於八月初一日起日夜添演 
日戲開演　活動大影戲　髦兒戲 
不加價遊資　盤梯上下小洋一角　電梯上下一角半 
[第一台]  
特煩周君信方新排文武兼全景彩新奇連台歷史新戲千古一轍 
英雄血涙圖 
吾國歷朝皆專制政體往往英雄豪傑爲權奸所　有起莫逮此爲千古傷心之事宋之未葉英雄羲士爲勢所迫以致落草爲寇故有梁山聚羲之舉其中豪傑勢迫上梁山者當以林沖之事最苦因奸相高球之子誕林沖之妻起意設計誣害情節離奇非常且有真火景山林雪景真文武兼全情景並佳之好戲刻日夜排練一俟純熟即日開演 
[天蟾舞臺八月十三日夜開幕全球歡迎泰斗文武鬚生傑作李吉瑞]  
日戲　小五羲　夜演二本風波亭　真盜真鎗打武　祭墓反調哭靈 
風波亭爲李君吉瑞極有精神價值之作在京津時煩演不易此番各界歡迎報答雅意特排著名傑作蟬聯而下請勿錯過盛舉爲幸 
[鏡花園大減價]  
日戲正廳一角包廂二角夜戲正廳二角包廂三角 
七月十三日戲 
林芳錦　小鳳彩　漁樵會 
陳小咩　趙虎豹　陳也秦　張寶香　裘湧棠　楊子和　史亦奎　陳兆峰　章田鰲　任子長　趙桂標　玉鴛鴦 
八月十三夜戲 
趙桂標　秦玉蘭　任子辰　陳素雲　胡鳳事務所　小鳳彩　林芳錦　詎子和　張寶香　周昌順　陳兆峯　徐桂仙　袁子敏　全本玉蜻蜓 
[羣仙茶園十三日戲大減價]  
小雪仙　戰太平平 
小菊奎　柳林池 
小勝奎　鍘美案 
小菊仙　天水關 
小鳳英　朱瑞雲　梵王宮 
陳善甫　捉放曹 
小春利　小寶珊　金翠英　四杰村 
翁梅倩　陳彩霞　桑園寄子 
趙鳳雲　趙素雲　翠屏山 
[羣仙茶園十三夜戲大減價頭等正廳一角]  
小瑞仙　長亭會 
小雪仙　池水　 
小菊仙　天堂州 
小勝奎　陳彩霞　迵龍關 
小鳳英　小放牛 
王鳳卿　轅門斬子 
小寶珊　小春利　金翠英　大　蜡廟 
翁梅倩　小寶珊　黃鶴樓 
趙鳳雲　趙素雲　遺翠花 
陳善甫　失街亭 
[丹桂茶園十三日戲特別大減價正廳一角]  
靈芝仙　張雲仙　三疑計 
小春奎　日蓮僧 
楊文奎　碧蓮霞　硃砂痣 
東方亮　胡鳳翠　梵王宮 
一陣風　蓋月樵　牛桂芬　　蜡廟 
鑫秀卿　小蕊香　雙沙河 
六寶奎　張翠英　小春利　李陵碑 
[丹桂茶園十三夜戲文武合演新添特別怖景]  
靈芝仙　女起解 
碧蓮霞　小蕊香　張翠英　蓋月樵　鑫秀卿　東方亮　周劍虹　頭二三本五子哭顤 
東方亮　胡鳳翠　虹霓關 
謝青雲　拾玉鐲 
楊文奎　張雲仙　小蕊香　蓋月樵　張翠英　鑫秀卿　東方亮　周劍虹　四五六本五子哭顤 
[西門外方板橋　共和活動影戲園]  
今晚戲目一覧表 
勇敢異常　故事 
家庭片偵探奇秫　逃走新娘娘　每五六七八集 
乘汽車追尋女生 
住旅館假扮夫妻 
浪蕩殷勤吊膀子 
孩童智慧對佳人 
朦偵探逍　事外 
作殺師安穩棲身 
壽頭碼子　詼諧 
本園週年紀念贈券三天　加演催迷奇備並不加費 
[虹口北四川路海寗路北首五十二號愛普廬大影戲院]  
准于陽歷久月四號至七號即陰曆八月初七至初十接演 
十七本第九集　十八本　十九本　第十集　二十本 
環球馳名獨一無二連台大部最新偵探影片 
貴族旅館奇巧偵探案 
○藉緣家中遇○因仇女天跟○○用術使寇○施謀破好盜○ 
○宿富子途美○父俠郎涯蹤○○詐唆恩成譽○奇窺至為賊○ 
此片係美洲最近之事實劇中專叙宵小之輩假旅館而行其　張之幻而偵探者亦利用旅館破其不可思議之案全部十二集計念四六本包藏事二大探案每集二大笨每二大笨成為一案案案警心駭目可作旅行家當頭棒喝有始有終無未　全豹之憾頭二三四五六七八集十六大本已經演過據情離奇有口皆碑接演第九十集共四大本此兩集為全部十二案中最駕駭最有意味之案也另加演卓別麟君之奇絕笑據泥水匠作工受苦共二大本此劇為卓君獨出心裁之大傑作觀其一舉一動無處不令人發笑誠影片中無上上品愛觀影戲諸君孟興來乎 
[海蜃樓活動影戲園]  
在城內九畝地新舞台北首 
今開演特色新劇雙大部偵探政治運台 
連台四十六本秘密偵探第一集第二集　頭本二本三本四本　最新警奇秘密偵探　百萬金 
連台二十七本政治歷史第四集第五集　八本九本十本十一本　印度皇宮黑暗史 
登樓二角正廳一角 
[招領迷路女子]  
氏於日前途遇一女席地啜泣詢之知爲西閘江周家柿子角人姓吳名翠金年廿一歲身穿白洋布短衫荳子布褲子父名金海母何氏有兄因來申投親不遇迷路而器云云氏憐其無依暫爲留養本欲送其回家又因分身不開用登申新兩報望訪儂屬即來認領至爲切盻 
英相界墳山路重慶里一千三百十二號屠倪氏啓 
[諸瘡一見消]  
專治乾濕癩疥瘡○惡癬○脚痊○繡球瘋○坐板瘡○黃水瘡○一切風濕毒水浸淫沿爛成片搔癢難熬之症將此藥塗搽之一見便消立刻止癢適意非常每瓶大洋二角不效還洋雙料四角○二馬路石路西首衛生旅館對門 
誦清堂醫藥室啓 
 

Page 14

 
 
自由談 
遊戲文章 
[新拜月曲] [  塵萝]  
　　昔日有拜月曲幕寫小女兒神態香　絶倫今則新女界之神情熊度已非昔日可比而舊曆中秋之習慣依然存在則拜月之舉天然相沿未廢但拜之者之心理今昔不同耳因仿其調作新拜月曲惟恐柔情綺思不能描寫其萬一耳 
　　（南商調）（黄鶯兒）小院正昏黄啓玻璃六扇窻團　月照屏風上蘭膏暗香羅衫嫩凉困有天氣秋模樣淡梳桩髮兒垂露結就恰成雙 
　　（前調）微步出蘭房拜嫦娥一炷香雙翹天足抬頭望高低粉墻東西畫廊罙庭没個人兒𧬰這邊廂無人知覺好把畫屏張 
　　（前調）小立耐微凉拜嫦娥兩炷香玉葱合住蓮花掌秋波兩眶紅潮兩龐萬千心之都難講𢖼荒唐鋼琴油畫閒度了韶光 
　　（調前）人靜夜微長拜嫦娥三炷香心兒提起偏難放濳知怕娘暗　怕郎說儂迷信心猶旺待濳藏了　伶俐吃緊要提防 
　　（琥珀貓兒墜）嫦娥解語便要問端詳恁的傳來竊藥方還從何處　　漿茫茫不信那縹緲天空竟有仙鄕 
　　（前調）嫦娥解語便要問端詳甚　地將桂子香可曾眞個有吳刚荒荒只怕是烏有憑虚隨口雌黄 
　　（前調）阿儂默祝慧也世無雙冰鏤成心雪作腸兒靈體兒强思量更何必不老長生偷那仙方 
　　（前調）阿儂默祝福也無雙爭得婚姻自主張神仙眷屬傲鴛　推詳那月府金栗休裁但種母忘（母忘儂西國花名） 
　　（尾聲）手持遠鏡當空望只見那月皎星稀夜未央更　得冷露無聲濕短掌裳 
海外摭奇 
[名人雅謔譯北美拍克笑報] [  愼夫]  
　　愛迭之詼諧 
　　蒲伯與愛迭生俱十八租英國文學鉅子人有以蒲伯之詩誇美於愛迭生之前者愛迭生斥之曰蒲伯之詩固婦孺所傳誦者惟其於Ａ·Ｔhe二字似尙不能明辨其人愕然進詢之曰豈蒲伯於此二字尙有誤用之處耶愛迭生曰誠然蓋蒲伯自以爲獨一無二之蒲伯也Thepope而不知披不過一蒲伯耳Ａpope此其大謬也 
[約翰生之趣謔]  
　　珂爾史密斯亦英國文豪也與約翰生爲善惟素性簡慢且不修邊幅故人多憎之一日旁午遇生於途告之曰今晚擬造庽興君作一夕談約翰生曰幸勿勞駕晚間亞瀉爲　利洗　邀余相陪恕不候耳珂氏聞言若甚詫異然半晌語曰亞瀉作東道主乎约翰生曰然曰然則彼何爲不知照鄙人約翰生諷之曰彼恐君去是以未敢東請龍雖近虐然珂氏實有亵客之處也 
小說一 
[斷雁哀絃記] [  鵷雛]  
　　第二章（七續） 
　　未幾陰雲　　忍罩海濱星月無光風水澎湃萊孫與馬利皆驚起馬利微驚以　倚萊孫軀似微颤萊孫笑曰無妨也徐引馬利行途中幸乃未雨馬利唇吻皆白然仍强爲鎭定微笑曰萊孫喬弗萊奈何此時乃有盲風萊孫弗語旋曰小扇耳必不爲庽我愛無恐今抵家矣馬利微笑以曼目上睞旋曰我恃有君復何恐者於是遂抵家 
　　次日馬利與萊孫亦不恒面以馬利方備啓行而萊孫則長日出獵牧師亦微詫以爲萊孫往時無外出至如是之久然苟明其用意則亦不難一度而得萊孫鍾情於女固爲時已久一旦言别自極人生之慘矧以定情之夕驟　風雨之兆於是遂自以爲弗吉尤虞苟晤女面將綠是而觸撥其深情因亦屏除一切一鎗之外都非良伴長日逐行曠野以自消遣幾視鎗爲其第二之生命而鎗復知旨彈發乃無一虚狡兎野雉起落於前萊孫彈發殪其數羽意以爲未足偶値風起蓋草肅然雙駌直出其前振翅而飛萊孫將彈熟視之忽下其手旋微喟曰歸也 
小說二 
[紀事小說（續）] [  野鶴]  
　　石徑　窱陰氣襲人金鷲方獨坐室中倦而欲睡突有一短悍之人迅步而入覩金鷲點首爲禮金鷲卒覩亟離綺起誎曰老黄若豈有所得耶老黄曰然大王亦知省中俞某方服官於邊塞耶茲且解職而歸囊其剝削之資挈其妻拏䟦涉已非一日計明日日午當過茲嶺之南大王誠能率我儔侶截其途徑則所有不難盡得大王乎某得此息實由賄其左右而來不者不能詳稔至是也金鷲曰善若當有賞 
　　日已逾午太陽殷然射嶺陽昭　作異彩時則有短褐執械者百輩據于途隅若有所遲卽金鷲之儔侶也少焉百武以外黄塵漸起笑語聲自遙而至金鷲時方策　立　　中聞聲曰至矣然若輩僮僕匪寡征此長途當亦有備老趙若其悉召弟兄來悉合殲此巨蠢老趙聞言立犇去轉眴間百數人斷至而俞某羣衆已易道望西而馳金鷲曰噫蠢行逸老趙若其速襲山之西截其行道李五若其率五十人伏叢菁中勿爲所覩餘兄弟其各返洞某當子身待於此言旣衆咸遵令而去 
　　無何俞某車從已抵山之西矣老趙亟出鳴饄助威競以白刃歲犇俞俞果聘有善技繫者數輩隨行聞聲而出　拳力格尤有一人名曰劉虎其勇倍於他人老趙同濟雖衆僵仆纍纍不獲取勝幸途窄俞猶未得脫叢菁間羣從繼至呐喊以助時金鷲方　躅山陽聞聲知有異亟趨至則見劉虎方製道周巨柏之幹用以格刃幹槎枒甚遇者悉無幸免死亡相藉日光慘澹俞某固猶在車中擁家人共語金鷲大怒突出攫巨柏之幹擲之地聲砰然震嚴谷劉虎大　方欲詳察金鷲亟以臂揮其背虎噭然背骨盡裂而　衆各　力共动車從少須俞某屈從遂盡动以入洞而山中裠　亦翕然嗟金鷲之有異能矣 
 
 
 

Page 15

 
 
   
 
 

Page 16

 
 
   
 
 

Page 17

 
 
來稿 
[憲法草案修正案商榷書]  
[  張東蓀] （四續） 
　　第六章國務院 
　　第七十四條國務院以國院員組織之 
　　國務總理及各部總長均爲國務員 
　　（說明）原文爲兩條今合併一條以（國務總理及各部總長均爲國務員云云原爲說明前條之用不能列爲單獨一條條 
也 
　　第七十五條國務總理之任命須經衆議院之同意國務骢理於國會閉會會期内出缺時大總統得爲署理之任命 
　　（說明）此條中於第二項僅删去（經國會委員會之同意）字樣一則因國會委員會之宜删二則亦不須拘束行政如此之甚也 
　　第七十六條國務員贊　大總統對於衆議院負連帶責任但關於一部分之特定事件由該國務員獨負其責 
　　大總統所發之一切命令及其他關係國務之文書非經國務員之副署不生效力 
　　除關於第五十九條外國務員得拒絶副署 
　　（說明）此條惟加入（連帶責任）字樣按連帶責任爲責任内關之精神不可不爲之規定但旣規定連帶又不可不規定各國務員之單獨責任以示區别使前者以不信任爲課責之方法後者以譴責課責之方法也 
　　關於第二項但加入（一切）二字示以普遍即言勿論何種命令勿論何種關於國務之文書皆須副署也否則人將疑有不須副署　之命令故必示其普遍性而後可 
　　第三項係增加者蓋拒署權實爲保障責任内閣之第一要件内閣若無此權則責任之實不能舉以内閣失其自由意思故耳今欲保留其意思之自由不可不賦興以拒署權夫解散權爲内閣見窘於議會時之救濟方法也而拒署權則爲内閣見窘於總統時之救濟方法不有解散權猶可以内閣對於議會負責故也不有拒署權則不可以内閣對於總統不負責任當然不能全受總統之支配故加入於此至於第五十九條爲公布法律自無拒絶之必要 
　　第七十七條國務員受不信任之决議時大總統非依第七十一條之規定解散衆議院應即免國務員全體之職 
　　一國務員受𨇀責之决議時大總統應即免該國務員之職 
　　（說明）此條第一項除加入（全體）二字外無修正第二項係加入者專對於譴責而設也國務員受譴責時除能黜外無他途故規定如右 
　　第七十八條國務員得於兩院列席及發言 
　　伹爲說明政府提案時得以委員代理 
　　前項委員由大總統任命之 
　　第七章法律 
　　第七十九條中華民國之司法權由法院行之（說明）以上條無修正 
　　第八十條法院之樞制及法官之資格以法律定之但高等法院以上之法官之任命須經參議院之同意 
　　（說明）此條僅加入第二項其理由如下（一）取任命之法官不致有不肖之徒濫充其中須知法官爲終身官若不愼之於始一旦任鄶雖知其不良然無法以去之解釋法令陰袒行政侵害民權在所不免一旦致此將何以堪所以必於發生之初即加以制限也（二）取眞正之司法獨立蓋法官由行政部自由任命未　不可安置私人以爲袓護之餘地果爾則司法獨立之精神失矣不可不防之於始故有此加入之規定 
　　第八十一條法院依法律受理民事刑事行政及其他一切訴訟伹憲法及法律有特别規定者不在此限 
　　第八十二條法律之審判公開之但認爲妨害公安或有關風化者得秘密之 
　　第八十三條法官獨立審判無諭何人不得干涉之 
　　第八十四條法官在任中非依法律不得減俸停職或轉職法官在任中非受刑菲宣布或懲戒處分不得免職伹改定法院編制及法官資格時不在此限法官之懲戒處分以法律定之 
　　第八章法律 
　　第八十五條兩院議員及政府各得提出法律案但經一院否决者於同一會期不得再行提出 
　　第八十六條國會議定之法律案大總統須於送遂後十五日内公布之 
　　第八十七條國會議定之法律案大總統如否認時得於公布期内聲明理由請求覆議如兩院各有列席員三分二以上仍執前議時應卽公布之 
　　未經請求覆議之法律案逾公布期限即成爲法律但公布期滿在國會閉會或衆議誴院解散後者不在此限 
　　第八十八條法律非以法律不得變更或廢止之 
　　第八十九條法律與憲法抵獨者無效（未完） 
 
 
 

Page 18

 
 
   
 
