# 1923 - 231 - 4918141

 

Page 1

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
 

Page 2

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
 

Page 3

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
 

Page 4

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *時論（本報特約） 
[江浙和平公約之敎訓與期望（下）] [  準平]  
　　和平公約之敎訓如上今試進陳其期望和平有一時與永久之别有矯飾與眞誠之别有勉强與自然之别江浙軍事當局之鼎名旣煌然大書於公約矣則大信所關人格所繫忠實履行奚待人求雖然形勢所迫常令人不能自主兩省誠欲求和平宜求永久宜求眞誠宜求自然否則事變之來彼此通電交馳互責毀約兩省人民無如何也故欲免公約之摧毀不能不懸左列之數義以爲鵠 
　　一政略足以左右軍略者也兩省當局之政略能遷就一致上也如其不能則宜各抛棄其政治主張而絕對嚴守軍人之分位國會集會何地製憲何物選舉何人槪不加以贊阻一任大勢自然之趨向與夫議員之天良至兩省人民亦宜念約提自民而竭力擁護之以和結内部遏禦外誘爲軍民共同之目的此第一義也 
　　二武裝和平即製造戰爭之變名也歐戰以後恊約各國一方解除德之武裝舉其製造兵器機械悉改爲工業機械一方實行縮減海軍而毀壞若干軍艦改裝爲商船今兩省所謂和平猶是武裝和平也此武裝一日不除和平障礙一日不去爲兩省計首宜取法德國將上海南京製造殺人機械之兵工子彈各廠全部破壞移其機器爲工業製造之用以發展上海南京之工商業次宜取法四國縮減海軍各將勢力範圍内之軍艦除以一小部撥充水警外同時改裝爲商輪以補助水上運輸交通事業再次實行分期裁兵以所節餉項一小部移充敎育一大部舉辦水利造路各事與夫擴充警察以消納退伍失業之兵此第二義也 
　　二國事之癥結大都在軍人人生觀之沈迷然時至今日稍具世界智識者當莫不知軍國政策之滅亡稍究本國近代因果者當莫不感軍人生活之無味遠者不必論彼一世梟雄之項城與夫襲其故智之河間墓草叢叢矣何事足示人紀念彼北洋宗主西南領袖之段陸唐諸氏皆奄奄無聲矣何事足留人領敎等而下之如張勳倪嗣冲龍濟光張敬堯之流固皆擁衆横行一時者也今所餘者舍國民之咀咒與唾駡外尙有何物凡此皆軍人生活之下場而擁兵恣肆者之殷鑒也今江浙軍事當局旣簽字公約矣是其智識程度已越前人循此以往如更促其澈底之覺悟誠意與民爲友俾同抱一新人生觀而共同努力以尋福國利人之新生活則軍治之局終文治之局始和平云云更不成問題此第三義也 
　　上述三端陳義或過高然非此無由貫澈和平之主張今兩省有志方有和平協會之組織尙其求此數義以與當局相周旋并以犠牲果敢精神擁護主義備任何一方之毀約蔑信而表示國民不可侮之權威則兩省和平之公約直謂爲國家新生命之發端可也 
國内專電 
　　北京電洛吳電財部三師軍餉需欵萬急茲聞鹽餘發放無論如何爲難請先撥十萬元以濟眉急又保曹來電代王正廷索中俄交涉費張弧擬先撥洛軍餉中俄交涉費與各機關政費同時發放 
　　（二十七日下午五鐘） 
　　北京電津派確擬以王承斌督魯陸錦長道現因在魯師旅長反對王带兵到魯暫未下令（二十七日下午五鐘） 
　　北京電保訊曹電令十二師長周蔭人到保協商閩事一説曹擬令周牽制某省（二十七日下午五鐘） 
　　北京電張弧以青島船埠向日本進行借欵魯省各界人士將出而反對（二十七日下午五鐘） 
北京電二十四洛吳還漢口大興公司借欵四十萬卽由京漢協欵支付洛軍欠餉十個月但軍米够食半年（二十七日下午一鐘） 
　　天津電京津學生救國團詢議員旣領欵赴滬忽然返京是何理由此種少數無恥份子當調查切實予以懲創又告留京議員此種政治下謀生活能否副人民希望 
　　（二十六日下午二鐘） 
　　天津電前鮑貴卿赴奉携保曹三條件一附件徵張意見張以私人名義覆曹鮑卽日回保覆曹 
　　（二十六日下午十一鐘） 
　　天津電洛吳令漢陽造船廠迅將淺水輪四艘於六十日内修成作援川之需（二十六日下午十一鐘） 
　　天津電江浙和平公約簽訂後滬上决無軍事行動發生湯漪又發表制憲責任問題歸諸議員數日内議員中明逹者提議出京交制憲卷冀卸除國民代表責任懺悔往事（二十七日下午一鐘） 
　　天津電張弧高凌墛前日回津與王承斌曹鋭晤商要公（二十七日下午一鐘） 
　　天津電張弧聲明不辦金佛郎案楊慶鋆謀繼任財長（二十七日下午一鐘） 
　　天津電勸業銀行聲明因營業關係不捲入政治漩渦（二十七日下午一鐘） 
　　天津電皖馬調壽州李旅赴皖南 
　　（二十七日下午一鐘） 
　　天津電姜登選偕盧小嘉赴奉 
　　（二十七日下午一鐘） 
　　天津電張弧今晚回京（二十七日下午一鐘） 
　　天津電議員當同穆等今日通電反對海軍北歸開拔費由擔任及劉堃覿膠路舊物供選費 
　　（二十六日下午四鐘） 
　　濟南電曹爲臨案覆田電我兄弟數十年患難之交際此時艱自當竭力維持吳亦電田安慰 
　　（二十五日下午五鐘） 
　　青島電青島濟南間將辦長途電話日人石橋發起集資本金五十萬由中日合辦（二十七日上午十鐘） 
　　漢口電袁祖銘電蕭該部軍士屢因激戰傷亡過多頗難應敵請准在鍾荆當遠一带招募新兵 
　　（二十七日下午七鐘） 
　　漢口電蕭商次甘聯璈派拱辰利通兩艦巡弋新堤嘉鯉江面 
　　（二十七日下午七鐘） 
　　漢口電外交後援會二十六開會報告盧鴻滄召宴情形决堅持到底委員會二十六亦决致函勸告赴宴者勿中日人計（二十七日下午七鐘） 
　　漢口電湘訊趙軍二十五開始攻擊葉開鑫已偕劉重威赴湘潭指揮蔣鋤歐部進駐黃毛舖前線已抵衡山城下楊源濬部抵護湘關與吳劍學部接觸吳部略有死傷株萍路加緊戒嚴趙派李正宗爲株萍警備司令（二十七日下午八鐘） 
　　漢口電渝訊駐守鄷都賀龍旅叛降石青陽攻據忠州進襲長壽渝萬交通阻斷周西成又在涪陵招來新兵進攻重慶南岸號㈡㈩晚戰事激烈銅元局被周軍佔領城内商店多閉市又駐漢口艦安宅得宜昌無線電楊森部被周西成石青陽包圍全軍潰散楊失踪趙榮華亦隻身來宜請援宜昌第八師軍隊刻由快利輪西上赴援 
　　（二十七日下午八鐘） 
 
 

Page 5

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
 

Page 6

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *國内專電二 
　　漢口電京山豫匪圖撲京山縣城未得手潘旅邱營在孫家橋將匪包圍激戰八小時斃匪百餘獲槍三十餘支打落肉票七八十人匪向棗陽潰竄又竄鍾祥之匪近又焚洗臼口石牌兩處沙洋電省告警蕭電王都慶就近由沙市派一營增防沙洋（二十七日下午八鐘） 
　　長沙電省軍宥㈡㈩㈥已攻克衡山縣刻正進攻衡陽攻衡側面之省軍因譚軍死力拒守尙相持於蒲衡一带西路省軍正面八團已克沙坪在廣水一带與蔡軍激戰三團已克楊溪向新店前進 
　　（二十七日下午二鐘） 
　　長沙電宋鶴庚已赴漢養病眷屬仍在省（二十七日下午二鐘） 
　　長沙電魯滌平不肯來省謂具有苦哀不便返（二十七日下午二鐘） 
　　長沙電軍資處宥㈡㈩㈥宴各紳商請籌措軍餉並擬借抽房捐已函商會（二十七日下午二鐘） 
　　長沙電蔣團由衡山縣城出發已抵烏石鋪（二十七日上午十鐘） 
　　香港電孫飭大沙頭站備花車開赴石龍聞孫宥（廿）㈥乘此赴平湖轉往淡水督師楊希閔偕范石生先日亦赴該處不日向平山總攻擊 
　　（二十七日下午六鐘） 
　　香港電永豐艦滿載軍實徑（廿）（五）駛離省河聞係赴梧防林蒙等反攻 
　　（二十七日下午六鐘） 
　　香港電孫令程天斗着交大本營軍法裁判派胡漢民程潛羅翼羣爲裁判官（二十七日下午六鐘） 
　　香港電許軍旅長張貞由閩南來粤謁孫許（二十七日下午六鐘） 
　　香港電古應芬通電解除駐江辦事處曁西江籌餉督辦職務 
　　（二十七日下午六鐘） 
　　香港電廖行超昨日佈告由黃沙至韶關沿粤路一带均歸本部駐防（二十七日下午六鐘） 
　　香港電范部朱澤民旅漾（廿）（三）由石龍開赴平山加入前鋒聞敬（廿）（四）已與粤軍開火戰甚劇（二十六日下午七鐘） 
　　香港電順德縣長李學源報告順屬秩序恢復（二十七日下午六鐘） 
　　香港電聞香山滇軍董鴻勳團敬（廿）（四）開拔回省旋奉廖行超令調赴翁源（二十七日下午六鐘） 
特約路透電 
[川湘戰訊]  
　　二十日宜昌通訊川省戰事消息傳説不一或謂北軍復遭大挫不日將退走蓋有軍官數員之眷屬已接前敵其夫來書囑邊居下游以避危險也又據重慶十六日函稱楊森現扼守瀘州及通成都之各要點熊克武刻駐成都而苦乏餉云云近今川各未有戰事雙方似皆從事休養兵力以待秋收後再行大舉　今來往重慶之商輪皆謂一路未受任何干涉商業頃已見活動由此赴重慶之輪船均滿載貨物重慶開下之船亦然輪船艙位不敷需求故水脚已漲棉紗每包須水脚十元其他貨物以此爲標準抵制日貨風潮仍不時發見日者海關拍賣充公貨内有日貨若干有某人購之致觸衆怒加以痛毆後其人將貨携回税關私運鴉片者仍時有發覺海關近在一舢板船搜獲鴉片一擔顯欲運登赴漢之某輪船者近在宜都之黔兵現以鴉片代欵付武昌供給之軍用物品此項鴉片運往武昌者當有六七噸之多輒由軍官護送近來軍隊來往頗形忙碌貴利船上次曾由新堤載兵一千名至沙市大約將開往常德牯嶺船今晨抵此亦載來兵八百名已有若干開往岳州等處由此觀之湘省不久尙有戰事也 
[中俄締盟説]  
　　二十六日里加電莫斯科消息德國外交界因越飛與日本談判不成現稱欲與中國締盟俄遠東專家維倫斯基氏在俄報發言謂俄國之扶助乃中國阻止日本吸收北部土地及抵制外國帝國主義之唯一希望云 
[英報論中國財政]  
　　二十六日倫敦電財政報論中國之財政謂八月一日外部次官麥克尼爾氏在下院所宣布之英國計畫宜籌劃周詳其全部計劃或可與解决南北爭端或裁減中國常備軍額有關否則當不外下述之推測㈠關税會議之事業以研究釐金問題爲限㈡關於無擔保品債欵之磋商對華銀行團現有甚滿意之進步關税會議將辦理附税其他用途之選擇事宜及廢除沿子口税並辦理行政上其他建設性質之改善方法查中國債額與其人民之庶及捐税之輕相較量固屬無多但以目前國家財力相比較則其債額已甚鉅大非有外助將莫可處理列强此後行動之影響未必爲介乎善惡中間之性質不爲甚善則必爲甚惡也云云 
[法總理演説賠欵]  
　　二十六日巴黎電法總理普恩賚今日在末斯於舉行戰事紀念坊開幕禮時演説追述戰局勝利者若屬德人之影響謂德國戰勝則定奴視全歐支配世界而爲人類之至尊設無協約之團體協約軍之勇氣則此鉅怪必已實現吾人於要求履行和約時不可忘却此種之恐怖協約中已有吾人多大讓步之證據愛國人士多嫌其逾分戰費且未責償於德國所責令賠償者不過德國所加之物質上損失耳此豈得謂爲重懲乎人有謂德國已付過四百二十萬金馬克者華盛頓私立之經濟院亦謂德國已付二百五十萬之金馬克此種估算證以賠償委員會一致發表德國付欵之數不待闢而处不成立如此專擅估計足見委托國際專家决定德國付欵能力一事之不可恃矣法國關於此事之意見不能更變法國在一八七○年後整頓財政以操作信義與好意恢復興盛之常狀今日德國何不仿行之如德國不决意爲之則法國惟有以德國當年加諸法國之語施諸德國即「速給我資否則我將留此」是已 
[法總理演説法美邦交]  
　　二十六日巴黎電康德柯爾地方建立紀念行抵戰線第一批美兵之坊今日由普恩賚舉行開幕禮並對衆演説稱讚美國遣派軍隊遠適異邦保障人權之决議謂法美兵士並肩作戰歷數月之久不使世界和平仰狂妄野心家之鼻息欲使此險不復發生於將來則戰時業已密切表示之團結仍當於平時以盟約之性質俣存之凡爾塞和約許法國取其戰勝之結果此種結果本可保障法國之賠償及其安全不幸美國參院不批准美總統之事業以爲時機已到美國不應再干預與己無直接關係之外事然美法兩國賴以契合之感情並未因此而變法國確信相互的情感視蓋印的公文尤足爲良好諒解之保証美國對於法國修復瘡痍及索取權利擔保之舉動始終予以同情大多數美人以爲德國旣不付欵則法國自應覓取擔保品且不應對於空話之允諾而遽放棄其所得之擔保品也戰後美國已保護自己得益今日見法國踵行之當然不以爲異云云 
[德政府納税新章]  
　　二十六日柏林電德當道發表一重要命令强令納税者按照税欵多寡酌繳外幣公司所應繳付外部之數倍於私人德當道此舉目的乃欲籌欵以採辦必要之進口物如煤與糧食之類是也納外幣者給以金債劵違者論罰 
[魯爾區域之馬克]  
　　二十六日巴黎電杜塞爾道夫電稱台柯特將軍已喻令各銀行及各兑換處標出馬克與法比通幣之兑價法人近搜獲預　分給　路工人之欵計七十萬萬馬克 
[故哈定總統之世界計劃]  
　　二十六日紐約電　哈定總統於其逝世前三星期所發之談片今始發表者哈定病前正草擬明年召集世界大會議之具體計劃哈定曾謂渠良心不容渠對於世界再守緘默美國人民將不贊成始終孤立及隔岸觀火之態度云 
[洛桑和成後之各國撤兵]  
　　二十七日君士坦丁電土耳其批准洛桑和約後英軍已從事撤退各運船均滿載兵士軍火離此豫料海峽亞洲方面之軍隊將於一星期内撤盡法軍已離瑪里柴希軍已開始退離加拉加志 
[俄民移往加那大]  
　　二十七日芒特萊爾電俄民三百名由德國抵此擬赴西加拿大冬季前尙有數千人續抵加拿大數報抨繫政府未得國會同意遽許俄民入境 
[馬可尼之新發明]  
　　二十五日倫敦電馬可尼公司發明裝於救生艇之無線電報新機能傳電至五十哩之遥裝有覓方向器且能裝卸自如夜能發光以指導艇中受難者此機將於數日内在哇令比亞航務展覽會試騐 
[俄德輪船公司之聯合會]  
　　二十七日莫斯科電俄國義勇商船隊白星輪船公司紅星輪船公司亨美輪船公司北德意志輪船公司已組成聯合會以圖發展及整理海外移民事業 
[各國近事記]  
　　二十六日雅典電希政府已批准洛桑和約 
　　二十六日捷克京城電前布國駐捷克國之公使逹斯加洛夫氏因拒絕承認布國新政府今日爲人以手槍繫中腹部死於醫院 
　　二十五日倫敦電佛郎匯市續有起色今日法佛匯價爲八○·三二比佛郎爲九九·九二 
　　二十七日東京電齊藤氏被任爲駐波蘭日使 
　　二十七日香港電郝泊氏已因傷殞命 
國外要聞 
[海外各處華僑歷史與現狀]  
　　美人麥克尼爾氏之記述（續二十日） 
　　（六）南非南非之脱郎斯伐爾金礦於一九○四年至一九一○年雇用訂約之華工一九○六年間人數最多逹五萬五千人迨期滿均遣送回國在此期内另有數百華工入境作洗衣工人及小負販自一八九九年至一九○三年此等獨立華僑在南非境内者共有九百餘人一九一○年間計有三百零五人一九一一年增至一千九百人一九二○年脱郎斯伐爾境内註册之亞洲人共一萬二千三百七十九人内有華僑一千二百四十人 
　　（七）毛利歇斯Mauritins及菲奇島Fiji毛利歇斯島於一九一一年有華僑三千六百八十五人大半從事商業居於魯意埠菲奇島同年有華僑三百零五人内有二十九人爲婦女亞洲各處華僑之地位與澳洲紐西蘭美陸等處華僑之地位大不相同（華僑之入澳紐美等處始於十九世紀之中葉）前一類之華僑爲白種人之助手或同事在赤道一带之白種人若無華人未必能存在亦不能興盛在澳紐等處則華僑被視爲敵抗者競爭者甚至足以替代白人者白人旣嫉忌華人華人又不得其本國政府之保護遂遭種種惡待被諡爲不文明之最低等人類馬來西亞英當局所贊美華僑之善性在英帝國他處之當局者則認爲惡德而鄙夷之 
　　（八）澳洲澳洲之發見不知始於何人但華人似於十三世紀時即知有該地至華人之最初殖居該洲殆在一八四○年與一八五九年之間因白種人需要牧羊者奬勵外人移殖華人聞風而往最初在昆斯蘭登陸迨後發現金礦華人往者驟衆名其地曰新金山以别於美國加州之金山一八五四年間在維多利亞省之華僑共二千三百四十一人一八五七年增至二萬五千餘人一八五九年末逹四萬二千人又在新南威爾斯省内之金礦亦需要華工一八五六年計有華工一千八百人五年後增至一萬三千人當地白種工人囿於偏見旋即發起排斥黃色人種之運動一八六○年發生嚴重動亂華工被逐出金礦蓋華工勤奮工作發財者多自成團體不與白種工人雜處所賺之錢耗用於酒肆菸店者甚少白人遂要求將華工人數限制或全部排斥旋澳洲各省次第頌布限制華工條例並以船位及人頭税等法控制之一八八一年間新南威爾斯議會通過一新律規定任何船入境每載重百噸祇得載華人一名又華人入境每名須納人頭税英金十鎊又一八七七年間昆斯蘭者曾頌布一對於華人金鑛工徵收特别費之法一八八七年十二月十二日中國駐倫敦公使　於排斥華工事向英外部提出抗議英外相沙士勃雷擬於外交上　商終止華人移殖澳洲而澳人迫不及待新南威爾斯議會復將舊例修正改爲每三百噸載華人一名華人入境每名納税百鎊又規定華人從事金鑛工作必須礦務總長特許在内地旅行須領通行證其他諸省新例且有將噸位限制增至五百噸者自一八八八年後在澳洲華人逐漸減少一八九一年其有三萬八千零七十七人一九○一年爲三萬三千一百六十五人一九一一年爲二萬五千七百七十二人一九二○年末祇餘二萬零一百十八人内有婦女八百四十八人此等華人大多居於新南威爾斯昆斯蘭及維多利亞三省又西澳約有一千八百人北地約有一千百百人在澳華僑粤産居多大半爲從前金礦工之子孫多數仍從事勞動其中有一半於一九一一年爲農工及藝團者其餘爲木器匠礦工開小商店者雜貨商及賣水菓者尙有最少數爲進出口商 
　　（九）紐西蘭紐西蘭於四十年前有華工三千五百人從事於金礦工業其中有一人爲該地淘金業之導師於紐西蘭後來之發展厥功匪細其後機器輸入華工人數遂減少該地牛乳工業亦由華人所創唯白種移民排斥華人一八八一年定例進口船每十噸載華人一名華人入境税每名十鎊此税收至一八九六年爲止一八八一年該島華僑共有五萬零零四人三年後減至四千五百四十二人一八九六年又減至三千七百十一人但自一八九四年至一八九五年間入境華人比出境者爲多當局又將前定限制加嚴一九○一年華僑共二八五七人一九○六年二五七○人一九一六年二一七四人一九二○年二三七六人其中有婦女二十七人是年新到華人比離境者多一千零九十七人華人三分之一居於威靈登其餘居於沃克蘭及杜尼亭等處其職業大致與在澳洲者相同頗爲興盛 
[菲律濱通信] [  來遠]  
　　第三届國際律師協會紀事（二續） 
　　十六日午時美商RotaryClub·設宴先由主席致歡迎詞由陳應榮博士致謝詞略謂十九世紀商戰時代各國均用詐術以期戰勝遂致有世界大戰爭今後吾人知詐術武力之不可恃宜注重於國際聯絡感情云云一時半遂散下午至各機關參觀 
　　十七日午時參議院設宴先由議長致詞謂希望東亞和平永無戰爭來賓由陳應榮博士答謝演詞與十七日同午後赴女學校參觀後赴總商會（事詳後） 
　　十八日中國代表受中國各機關歡迎（事詳後）下午五時菲列賓大學法律醫學會歡迎各國代表先由該會會長致歡迎詞及該學會成立之歷史菲列賓大學法科敎務長演説該會之重要希望來賓指敎後由中國代表何世楨博士演説法律醫學往者不爲醫士律師注意之錯誤今日果欲求司法之眞正完備不可不講求法律醫學之原因又言中國之洗寃錄雖非用科學的方法研究法律醫學然大體皆本於實騐之結果亦自有其價值在中國不久亦將有法律醫學會之組織希望以後中菲兩會合作以期對於公道人道有所貢獻爲世界人類謀幸福云云次東吳法科長劉柏穆氏致詞謂何博士闡發法律醫學之歷史及其重要已詳盡無餘故不再贅述惟予所欲言者則在提高律士醫生之道德也律士醫生宜視其職業爲服務社會人羣之職業不應專藉以謀利云云後由主席向來賓致謝欵待茗點七時半散會 
　　華僑社團之歡迎聲馬尼拉華僑對於陳何沈鄭四代表來菲極表歡迎十七日下午五時中華總商會特在東方俱樂部開跳舞會十八日上午十時國民黨第二支部開會歡迎下午三時半國民黨第一支部亦開會歡迎晚間中華基督敎青年會開演説會 
　　何鄭二君返國十九日上午中國代表何世楨博士與鄭民君乘日輪高麗丸聯袂返國鄭君擬在滬小住月餘俾將在菲觀察所得之警政司法敎育情形著成報告書報告閩中當道陳沈二君則尙擬在菲小作勾留行期未定當何鄭二君登輪時送行者已齊集碼頭一聲汽笛萬頃波光互道珍重握手而别 
　　此外尙有一事足記此次中日代表均带有禮物贈送菲人士以爲記念日本代表先以日本所制之紙扇三百餘把於中日合請跳舞會宴會時贈送來賓中國代表則以杭州名産檀香扇（每把兩元八角）爲贈品來賓爭索中國禮物及會散後猶有菲法界要人爲其親友代索者亦可見中國名産之能受人歡迎也 
國内要聞 
[北京通信] [  蠖公]  
　　張弧財長之命運 
　　　　内閣完全爲　之一　所包圍已　發展之　　　必須財政有辦法然後種種　有進行之逾　　　　　負之張弧日來已感受種種困難莫可告訴而拆台者且接踵而起不獨反直派而如此即號爲直派之中堅者亦予張以難堪之處此眞張所無可如何者也 
　　張此次之登台完全受曹四及王承斌之敦勸吳毓麟亦與有力焉故張背後之台柱子實爲曹鋭王承斌吳毓麟諸人當未登台以前即與諸人再三要約均允以充分之帮助張乃有所恃而不恐抵京以後復徧訪王克敏張英華乞　帮忙王張等亦允之乃就職以後所希望之種種計劃完全失敗而曹吳王等所允許之欵項均口惠而實不至以致張氏備受各方之詰責而無以應之至前日下午又受馮玉祥王懷慶及徐邦傑馬吉樟曁議員代表等之逼索四面受敵張氏雖欲勉强支撑恐亦不易也 
　　前日閣議張甫至院未及開議即聞傳逹處報告馮檢閲使王巡閲使薛總監等俱至尙未及周旋而公府指揮使徐邦傑秘書馬吉樟亦踵跡而至而議員之代表郭步瀛等八人又陸續而來其共同之目的則除要錢外無第二事張以身當其衝至是亦無可躱避聞其對各方之所言謂我來做財長並非带錢來做祇能設法籌欵以供軍政各項之要需但籌欵一事非立談三數語所能就緒必須有一兩月工夫逐漸進行始有把握諸君若能原諒就請容我設法籌措逐漸清釐現在正謀設法不日可以發放云云而各方之索欵者對於張氏均有不滿之表示聞自午後二三時與張交涉至七時始不得而去張隨入會議廳大發牢騷深怨曹王等之不爲籌欵並聞張已致電曹王謂此次出來原迫於各方之敦逼自知才絀實不足以肩此巨任今各方索欵甚於催租有不容稍緩之勢實無以資應付如各方不能相諒祇有退避賢路其憤懣之情可以槪見前此張氏就職欲維持至夏曆秋節爲止以近數日情形揣之即此最短期間恐亦不及待也 
　　七銀行轉期借欵本有成議嗣因中行首先變卦各行亦遂解體説者謂與南下之王克敏有多少之關係揶閣中亦疑及之有電囑齊燮元密探王氏舉動之説近兩日張因籌欵無着軍敬之餉又有刻不容緩之勢多方疏通始由東陸鹽業中孚等銀行合資承借以正太餘利爲擔保月息一分此項借欵聞可得七十萬之收入以供軍警及各方之點綴鹽餘項下業已商妥即日可以發放除匯理全部扣留外滙豐道勝正金等三行可放回百萬元上下（原有二百五六十萬因三行扣去一百五十餘萬備抵各項欠欵故祇有此數）以之供海軍及各省區堅索不已之欵已苦不敷昨聞張於不得已之中又想出一法派人向浙江及兩淮鹽運各挪五十萬以應急需然能否應命尙不可知也 
　　北京財政無人負責者業已多日此次張旣登台各機關處入涸之餘以爲必有若干之點綴俾一般窮苦部員得以繼續維持生活不意張氏登台竟一文莫名連日以來鬧薪之事層出不窮敎育部員全體往財部坐索將沈財次重重包圍直延至夜間三時始散内務農商兩部均因欠薪已久農部已於今日起將部内各司科之門一律封鎖僅留大堂以爲聚議之地内部則將各種印信送儲交民巷外國銀行保存以示堅决而國務院秘書廳人員昨亦聚集於西花廳開索薪大會各機關之秩序爲窮所迫至此已無法維持而兩院議員之代表除前日赴院催索外今晨且往張之私宅坐索開會費及支借歲費之基金張受種種包圍已懊喪異常而仍不得不笑面承迎設法敷衍以爲延緩之讦其所受苦痛殆非常人所能堪焉 
　　曹錕之所以允許以張爲財長原本於曹四之推轂以爲張氏就職後必出其力之所及以供直系無厭之取求故張到部以後各方索餉之電不絕於目曹不獨自索欠餉且爲人代催而洛吳及海軍杜錫珪索欠之電亦緊迫異常馮素不慊於張當張未來之前即有歌虞等電以後越數日必嚴催一次至前日乃與王薛等親自出馬其向張所言嚴重異常至有不能維持治安之表示傳聞曹氏近鑒於張之左支右絀不足以維現狀已有密電致某閣員詢張之能力何如某某閣員且舉鹽餘之交涉以對而證其能力之缺乏各方之情形如此張氏財長之命運蓋又入於風雨飄摇中矣（八月二十五日） 
[北京通信] [  隨波]  
　　吳景濓包辦大選之計劃 
　　北京國會之辦理大選近來大有風起雲湧之勢自上星期起參衆兩院幾無日不有談話會此種集合一言以蔽之人數與經費問題而已在保派意思恐人數不足欵將妄費故由王毓芝與吳景濓約能開憲法會議一次即簽發支票儲欵以待决不食言吳則謂南下議員無非爲金錢所驅使苟能發欵此輩當不召而自來兩方相持遂致躭擱若干時日今則衆院任期迫促不容稍有徘徊於是乃互相讓步一面付欵一面趕召常會第一著即在通過衆院任期延長案以展長辦選時間不惜月出四百元買議員出席常會者蓋爲此也 
　　據民憲派之實傳衆院人數現已超過常會額十餘名參院只差九人一星期中必可凑足萬一有變難再　重大之代價亦所不惜蓋此　非限於常會實與　　選舉法有極大之關係也選舉會之額數規定於大總　選舉法選舉法爲民國憲法之一部分必由憲法會議　改之憲法會議之人數又規定於院　　法則由常會所决定今欲變更選法三分之二及五分之四之原案則必費幾個灣轉先自變更院法始因此一條線索而吳景濓必欲召集常會以通過王茂材所提修改院法案誠生死所繫之關頭局外人所知不過認其作用在延長任期安知其曲折如是哉 
　　常會與選舉會之人數旣有此段關係故保派對當會出席費之欵已如數辦到由王毓芝每星期一預先交欵於吳景濓再由吳景濓於每星期六支配與出席議員在京人數約四百人合憲常兩會出席費計之每人六百四十元每星期撥付七萬儘夠開支即再增二百人每星期亦只須十萬元兩個星期以外則常會已開選舉法亦已變更便可着手大選故出席費之規定雖足眩人耳目其實保派所擔任者亦不過二三十萬元而已 
 
 

Page 7

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *如天之幸果使上策能行者則保派對於五千元之票費亦所不惜昨曹四及王承斌已派代表來京與吳景濓正式磋商此問題津派之意亦同於王毓芝由開成憲法會議後再發票費之預約券萬一憲法會議有問題由兩院開成常會後先發亦無不可吳則折衷調停之請按在京人數先簽支票如爲愼重起見可將日期塡遠一俟投票期將届先三四日再簽一短期支現之票掉回舊支票在此期中上海來一人簽一票然後一律爲支票易支票之辦法此種手續旣妥而又簡捷頗費大頭之思索津代表聞之頗爲首肯業已請示曹四將來或即由此辦法進行然議員之挑眼又在不可知之列此惟看大頭應付之手腕如何耳 
　　據吳景濓派宣傳最近調查離京議員人數江西二十五人浙江二十四人湖北二十一人廣東二十人江蘇二十人奉天十九人湖南十五人陜西十五人廣西十五人安徽十四人吉林十二人黑龍江十人雲南十人蒙古九人福建八人四川七人山東六人新疆六人山西四人河南三人直隸二人某肅二人貴州二人合計二百六十九人其言確否吾不敢斷定然出京議員未必多於在京人數殆亦事實故津保雙方對吳景濓之信用又漸恢復最低之限度以過半數組織總統選舉會當可辦到現在吳之第一要義惟在設法凑足兩院常會人數且爲避免一部份人把持起見定額不得不寛尙擬挖冋南下議員五十人以避危險吳之代表在滬未回即爲此耳（八月二十五日） 
[留京兩院議員再開談話會]  
　　通過所謂國會維持費 
　　昨日（二十四）下午五時留京兩院議員在衆議院議塲開兩院聯合會出席議員一百七十一人吳景濓主席略謂關於維持國會之經費支給方法昨日談話會推定郭君步瀛等八人起草現在業已草就請起草員郭君報告起草旨趣郭步瀛登台報告略謂起草員等此次起草關於經費名稱有主張維持費者有主張支借歲費者有主張出席費者討論結果以爲維持費出席費法律上無根據若用支借歲費名義則不出席者亦可根據法律來索取仍不足以逹維持目的最後乃定爲「臨時支給方法」由國會預備費内支給蓋以議院法第九十二條有預備費之規定故也草案共計三條其原文云「臨時支給方法㈠兩院於每星期開常會時出席議員得由國會預備費内支給一百元㈡每次開會於會塲計算人數發給出席證散會時出席之議員以出席證換取支給證㈢兩院議員憑支給證於次星期一向會計科支領」業由秘書廳散布是否適當或别有較善辦法應請大家從長討論主席請討論王敬芳發言謂對於歲費以外之欵不敢取否則辭職李燮陽發言反對預備費謂不知其來路同仁若取得歲費以外之欵必受人以攻擊本席贊成維持但不願得此不明不白有人包辦之欵若云維持則宜公開商量辦法郭步瀛謂預備費者實根據國會組織法上之規定有此一欵黃象熙謂今日人數不多且係談話會主張改日於常會上解决谷芝瑞反對黃説謂如不能開常會則終無决定之日寇遐則反對之謂似此規定乃巧立名目蹂躪同仁人權並詢此後歲費是否仍可領取主席答以此係另欵歲費自應照發旋以王敬芳修正標題爲「歲費暫行支給方法」第一條則將「由國會預備費内支給」云云删去改爲「借支歲費一百元」請衆討論乃反對王君條正者甚多議論紛紛主席復聲明請諸君免去成見須知此種辦法乃維持國會免人拆台之意應請大安赞助萬不可作無謂之爭執衆請付表决主席聲明照例應以王君修正先付表决現在在塲議員一百五十二人如贊成王君修正者請起立起立者七十七人多數通過谷芝瑞以王君修正歲費名目認爲不妥帖提起異議請反正表决主席又付反證表决起立者九十二人多數於是又將此案否决郭光麟又提異議請再反證表决谷芝瑞詆王敬芳係大資本家可不受欵但不能破壞大局寇遐竇應昌等辯論甚烈主席謂談話會發言無據末謂本席可明白宣言者此種欵項政府實不願接濟反對黨固不得不如此規定云云於是竇應昌登台大放厥詞旋即退而陳銘鑑李述齊覃壽公則宣言如不照原案表决槪不參與乃相率退席牟琳則附和之主席謂以歲費名義則太廣絕對的辦不了不然不出席者亦來支費則不堪其擾並宣告此欵本屬維持之宗旨不過臨時所籌之欵以對付拆台者之作用務請大家本此宗旨破除成見共維危局勿傷感情不然攝政期間一過全國無合法機關不特危及國家且亦自殺本身而赴滬本被騙刻已覺悟冋京者不少聞不日尙有百餘人來京萬不可自閙意見以遂他人拆台心願云云爭執許久郭光麟犠牲提起反證表决之意見李燮陽主張下星期二再開協商會衆請再作一反騐表决以資結束主席即以王敬芳修正付一表决在塲一百七十一人起立五十九人少數又以原案付表决起立者一百四十七人多數通過遂宣告散會 
[離京議員阻止克利斯浦借欵]  
　　褚輔成等致克利斯浦銀團代表函云敬啓者近聞北京僞攝政閣員與貴代表磋商借欵一千萬鎊内以五百萬鎊還清民國元年所借之欵其餘五百萬鎊以現欵交付北京僞政府以充目前軍政等費之用仍以關鹽兩税爲擔保品自訂約之日起十年内還息自民國二十二年起還本因民國二年之四國善後大借欵自本年起還本至二十二年時其債權已將減五分之二至時在關鹽兩税項下確有負此項債權之可能性故貴代表以爲此項債權之擔保可無危險遂與僞政府閣員磋商進行頗聞貴代表在北戴河時該僞閣員等尙有人與貴代表面議條件也惟北京政府自曹錕等逐去元首而後同人等多數離京迭經宣言北京僞攝政爲曹錕等之私人機關非我國合法之民意政府想貴代表亦曾鑒及我國國内法凡屬借欵無論以何種形式成立均須經國會合法之議决詳言之須國會議員過半數之到會過半數之可决方有議决之效力如議員人數不及法定之數或爲議長之一二人即無代表認可此項之議决權是貴代表所商之債欵如未經我國會合法之議决我國民即無負此欵債務責任之義務也况外交團及銀行團歷經宣言在我國内亂未定以前决不借給欵項於何方致令增長内亂近日曹錕等因遭國民多數之反對使其將得之總統不能到手因欲以武力壓制反對之國民謀先動兵於長江下游中外官民瞿然於戰禍之興力謀消弭之策此當爲貴代表所耳聞目見者也倘於此時予曹錕等以鉅大現金則軍實充足任所欲爲其戰禍必瞬息暴發其戰區將必牽動而擴及全國微論我國地方與人民同遭鋒火之慘非仁人君子所忍言即外國僑商受池魚之殃亦難保無生命財産之危貴代表之公司爲國際間有名之資本家增他人多數之危險圖一己有限之利益是亦豈貴公司主人所忍心爲之者乎敝國人民評論貴國人士爲尙和平守信義持公理人人有好義輕利之紳士風度者也今以自貪債權小利之故濟曹錕等以鉅欵使得窮兵黷武殘殺多數之人民是豈紳士風度之國民所宜有之行爲乎今特正式通告貴代表速即毅然停止此項交涉之進行並類似此項交涉之何種借欵使謀亂之曹錕等以絀於財力自起覺悟於國家之統一漸進於有可解决之途則我國民感謝貴代表消極之高誼當永矢不忘也若貴代表必惟利是圖悍然不顧不特我國民誓不承認此項之債權將來戰禍之責任且將惟貴代表負之近日僞政府與各方籌欵之商議無論中外更無論其爲何形式均經同人等勸告停止中外商民鑒察同人等之誠意并我國民多數之心理均經覆函照辦此時僞政府所希望者實惟貴代表所商之一項而已其借欵數目實亦爲比之任何方面所商爲較鉅故此項交涉果成可斷言曹錕等之實力必較今增加數倍則戰禍之大必有非吾人意料所及者其中外人民之損失更不知將至若干數至時必問貴代表之公司負此項戰禍之責任及爲貴公司保持向有之國際名譽信用計亦豈應成立此項借欵之交涉乎素諗貴代表向重國際信義並諗知我國輿情之向背同人等代表民意故敢披胸盡情以告尙祈察照爲荷此致克利斯浦駐北京代表何立慈君閣下離京議員褚輔成等公啓 
　　東方通信社二十六日北京電云據中國方面消息克利斯浦借欵依顧維鈞之手交涉已定妥英國方面有成議已决定俟舊債歸還之後交付一百萬磅於中國方面但爲避北京英國公使館之反對故近將在倫敦簽約 
[旅京魯同鄉力爭威海會議]  
　　陳紹唐到會披瀝陳詞 
　　旅京魯同鄕因各代表之請求於十八日在山左館招集緊要會議並以各代表及山東同鄕名義事前函請接收威海事宜督辦梁如浩帮辦陳紹唐出席報告届時山東省議會代表李鳴詩朱名焯郭恩睻梁德孝·各界聯合會代表邵寳亮劉梅齋朱薇生·學生會代表邵金亮·旅京同鄕劉冠三龍錫鉞等二百餘人先後蒞會主席報告開會畢宣讀督辦公署來函大致係梁如浩因病赴津不能到會等語當時在會諸人僉認爲有意規避少頃陳紹唐帮辦至出席演説其演詞大致謂威海衛交還發生於華會美國之提倡世界和平對於解决遠東問題之提議應將各國在中國之租借地一律交還英人爲表示贊成美人之主張故在大會中聲明首先交還威海衛是威海衛非僅因租借期滿而交還且因維持世界之和平而交還也查華會紀事錄中英人當時之聲明原爲交還威海衛全部因英係海軍國最注意軍港威海衛灣内之劉公島爲中國北洋著名軍港所謂全部者即包括劉公島在内蓋不言全部則雖交還威海灣内租借地亦等於不交還彼英人原無保留劉公島之初心嗣因梁督辦居心媚外乃向英人獻保留該島之策茲有一事足以證明英人無保留該島之意思者即英政府每年對於劉公島之補助費五萬餘元自聲明交還後則將此項預算取銷其現在一切費用實由某國暗中擔任蓋某國對此問題另有懷抱與梁如浩亦有極多之糾纒也威海衛之交還關係軍事上甚鉅與普通交涉不同梁氏不知何心乃以原無條件之交還變而爲繼續的租借且變而爲永久的租借其原定草約較之現呈外部者損失尙多經余（陳自稱）誓死力爭三易其稿始有今日之條文今日之條文原來逕名協定梁氏本擬即行蒙蔽政府模糊簽字便算成功余力爭不已乃易其名稱爲意見書當其原名爲協定時其第二條續租各地並未定有年限經余反對之後梁氏乃由三十年二十年十五年落到十年然此仍名易而實不易蓋所謂兩國政府同意時方能解除租約者必至我國日日同意英國永不同意也余對此事抱定力爭領土不喪主權宗旨與梁氏之視爲發財買賣性質者根本上自不相容梁氏深恨余破壞其賣國陰謀始則託人向余疏通餌之以利力言余個人一切開支將來均可代爲報銷且結束後之種種利益亦可分潤經余屢次拒絕且仍要求其完全公開梁氏知余不可以利動乃繼以威脅首將余所應得之公費薪水扣不支給意欲使余因生計壓迫而屈服然余則絕不因金錢關係變更宗旨仍與之積極奮鬥至激烈不能相下時梁氏往往拍案厲聲向余曰此事我有全權辦理爾輩中國人其如我何且往往指揮左右將余扶出門外余憤不可遏曾屢次擬以身殉一日余隨手取一硯即欲向頭自擊某英人覩之大驚向余勸阻而梁氏則毫無所動也因是英美葡各公使頗知余愛國心𤍠屢次召余宴會余曾屢次要求梁氏將交涉公開梁不得已乃允余將往來公文印刷公布余聆此語以爲可以得其眞象乃遲之又久其所謂往來公文者僅印出英國之華會代表白爾福於華會閉會後致我施公使肇基之個人私函梁氏之意以爲彼之此次與英人協訂之條欵係按照白爾福之函辦理並非無所根據也夫白爾福在華會以外之個人私函吾國絕對的不能承認其有外交上公文之價值質言之即應根本置之不理我施公使對於該函當時即應拒絕不收乃施公使外交眼光太欠明亮以平常應酬式的輕率作覆殊屬非是幸其覆函總結之詞只限於「將以之陳報我國政府」耳然所謂陳報云云者余曾在外交部及國務院調查卷擋施使確無此種陳報余之調查卷擋毫無所得在外交部時有沈次長瑞麟作證是該項私函之來往更無絲毫研究之必要矣乃梁氏竟以平常來往之私函奉爲金科玉律且據以斷送我領土與主權寗非大謬即讓一步言該私函具有借以參考之可能性然查白爾福來函結这點「設一中英委員會就近研究此問題並向兩國政府建議辦法」是該中英委員會對於兩國政府只有建議性質之發言權至兩國政府是否採納在委員會之自身絕對不得過問乃梁氏向政府提呈意見書後一再催逼簽字其逾越權限目無政府不啻一英國政府之代表歷來我國之所謂外交家者固皆以媚外爲能事然决未有梁氏如此之甚焉者也似此喪權賣國而可謂之爲辦外交勿寗直接奉行外人之命令之爲愈余因此項交涉危急曾於張紹曾總理未去任時屢赴國務院請求設法挽救一日張曾親打電話於外部令其詳查情形沈瑞麟次長接電話後無甚表示余又請張氏允余與梁如浩同時在閣議席上當面對質由國務會議裁判張氏當即允准習日張竟去職事遂中止總之余對此事誓以身殉不逹到推翻梁如浩私訂之草約不止余前日親筆致梁氏之函各報已多登載余此函本爲致梁氏個人之私函不知何故竟發現於報端亦可見公理尙在人間也曾有人勸余宜稍和緩倘操之過急恐有生命之慮余當一笑置之蓋英人確有大國風度不能輕於喪失其國際信用及名譽况此事爲其在華會所正式聲明者余敢斷定其决不至因此而有别種舉動是全在我國人之積極力爭將賣國賊剷除彼英人感於吾國之民氣容當服從公理且余之敢以倔强態度據理力爭而英人對余亦有相當之尊重者均在於以民氣爲後盾也外人所最敬重者爲愛國之外交家至一般洋奴式之賣國賊則直狗彘視之吾人爲國際地位計爲個人人格計當此一髪千鈞之際幸勿甘自菲薄等語又謂余今日將數月來積累不平之氣傾倒而出有如久含寃忿之人民向法庭伸訴尙望山東同鄕予以援助云云 
[外交團提議護路之經過]  
　　北京神州通信社近從日人方面控得外交團所提護路案之經過如下當外交團提出臨案通牒以前對於所謂鐵路警備問題之具體辦法各國意見頗有略異曾爲此事特開數次會議卒無結果故十日提交我國之通牒對於此項聲明保留原欲靜觀我國之態度及於此時間疏通反對各國也其後英國方面見我國輿論激昂而交通部對於護路問題又派曼德中將積極調查準備從速自行改良路警乃提議從束續議護路辦法仍主張由七國公使組織護路委員會各國公使不得不暫徇其請遂於十六日下午三時在荷蘭使署召集第一次護路委員會以荷使爲委員長專協議護路方法當時提案者計有數國而以英國提案爲最强硬對於與原議最有關係之路警編制具體辦法輕輕放過而於關係較小之車務總管會計監督二席堅持非用外人不可並主張須用關係較深之國之人法國提議較爲和緩力避侵犯中國主權其草案所用文字所謂「於外國軍官Control之下組織路警隊之Control之語法使曾當塲説明其意義謂並非「管理」之意乃爲英文Suporvission之意質言之則不願用「管理」二字而擬用「指導」或「勸導」等認爲没却華府會議精神謂若果如此則警備之責全在各國萬一遇有危險不特不能絕對保障且恐各國不能負此重責不如將警備全副責任仍歸中國而各國則組織一常設機關之委員會由各國使署武官交通部顧問等組織之以爲隨時查考護路狀况是否完備之用至於美國之提案則在英法兩案之中間一若兩案之折衷案此外尙有某國提議擬以投資於中國鐵路資本之多寡定其保護之重輕然皆卒無結果乃復定二十日再開會討論聞日本一國則固自始至終並未有具體擬議欲俟各國態度略爲明瞭始行商議應付方法故是日會議日使芳澤氏未發表意見散會後當即拍電本國政府報告經過尋接外務省電令謂政府對此正在研究尙未得具體方法二十日之委員會不必表明態度及二十日之第二次委員會英國主張仍堅决美國公使當時未表贊否日本公使則以未接訓令爲言不參加表决法使亦不贊同惟義比荷三國公使均表贊成該案遂得通過據聞是日會議情形英使曾與某某國公使爭辨其中並有「中國現狀如此人民痛惡軍閥又如彼此時正合時宜亟應於中國政府未答復臨案通牒以前速行議定護路辦法趕擬通牒限期送交外交部」之語蓋英國此次對於臨城案自初即已擬定進行步驟也 
[某外人之護路問題談]  
　　此案尙未通過外交團 
　　中美通信社漢文記者爲護路問題特於昨日（二十四）上午往訪東交民巷之某外人（此君充某使館參贊在京多年對華情形極爲熟悉詢以此事眞相與外交團之確實態度如何茲錄其談話如次（中美記者問某外人答）（問）關於護路辦法外交團是否已經通過及是否尙未提出委員會正式討論（答）連日中外各報均喧傳外交團對此事已爲非正式之通過其實不確因各國公使關於此案於前星期集議後即電各本國政府請示意見至少須俟各國訓電到齊後方能正式討論且領袖葡使符禮德現尙滞留北戴河鄙人前以此事函詢符君符氏來函並無詳細之答覆函未僅言俟回京後與各使磋商耳（問）英國提議護路之由來與外交團對英國此項提議之態度如何（答）英國鼓吹共管中國鐵路並不自今日始特藉臨案時機以爲發端耳諒貴國不乏明逹之士必能洞悉内幕無待鄙人再贅至各國對英國提議大半均極反對惟荷蘭及意國則傾向英國主張因駐京荷使之夫人與荷使署參贊均屬英籍不得不服從英國主張意國在華勢力全賴英國始能活動且因商務關係故不能不贊成除此兩國外他如美法日已一致表示反對故日來三國報紙均有懷疑之言論日本外務省且正式對與論界宣言前星期外交團曾議關於路警之辦法純出自英國之主張囑輿論界作極澈底之反對評論華人對日原取排斥主義但日本對華政策確已改變方針極希望中日之能日臻親善因中日原有地理上關係歐美各國苟有不利於中國之舉動時則中日仍必趨於締好中日若能實行互助可以打破野心國之覬覦東亞也（問）各公使旣以此議請示各本國政府則何時可得覆電（答）此則尙難預料因各國政府對此事亦必經一番精細之討論故至速須二星期後回電方能到齊且美舒使於星期三將赴哈爾濱旅行葡使之行蹤據該使館消息符氏須九月初方能由北戴河回京故此事之正式討論時期須在二星期後也（問）中國政府已自動的組織護路籌備處聘定曼德將軍德備一切護路事宜閣下對中政府此種辦法意見如何（答）曼德將軍爲挪威人在貴國服務已三十餘年鄙人意見中國聘曼氏擔任此事極爲合宜一因挪威在貴國向無政治關係二因曼氏與貴國軍界重要人物均有聯絡且其人甚和平以之擔任此事並與以全權將來一切措施必得各方面之贊助無疑（問）英人主張以卜魯斯爲護路總司令閣下果識其人否（答）鄙人並不識卜君但知其在華甚久熟悉中國情形若問以是否適宜則鄙人實未便加以赞否也（問）各國對英國所提議旣多半不贊成將來此案能否成立（答）以鄙人眼光視之恐此事不至即成事實其原因有三㈠各國態度未能一致㈡中國自歐戰後已成爲世界最大商塲各國均欲在華謀商業之發展决不令獨任何國壟斷利權㈢日本方積極擴張在華之新勢力必不甘心於英國之把持中國路權將圖所以抵制之方法也總之英國提倡此議實啓外人共管中國鐵路之漸但此計劃能否實行胥視貴國政府能否覺悟自動的整頓路政與改良路警切實保護旅行外人之安寗爲標凖耳 
[敎内兩部之薪潮]  
　　敎育部員大閙財部内務部員無形解散 
　　昨日（二十四日）下午四點半敎育部全體部員與參事等共二百餘人齊赴財政部要求發放欠薪入部後因張弧不在部中即蜂擁至樓发次長室公推陳錫庚王仲逹邱子雲等爲代表向沈鴻昭交涉謂同人等自前日蒙部中發給每人四元後今日將長衫由質庫贖出始能相約前來貴部新總次長今旣就職財政上必有十分把握同人等企望成勞惟至今未見有若何辦法敎部與他部不同毫無收入同人等不得不向新總次長請示辦法㈠道勝銀行借欵如何進行㈡鹽餘能否提出一部分作敎育經費㈢總長旣不在部請次長以書面保證發放確期㈣今日如無確實辦法同人等願與貴次長今日均不出部當由沈鴻昭答覆謂財部對於敎部當極力維持但軍警餉項尙未發放如發軍警餉時即請求總長分潤若干與敎部如令鄙人立時規定辦法則惟以電話請示總長鄙人不敢專主隨即用電話請示張弧張答以必極力設法並允爲代催道勝銀行時敎部部員擁入次長室内將沈圍繞數匝沈見勢不佳又與張通電商量張允明白提出閣議再行答覆一時秩序大亂人聲嘈雜沈氏面紅耳赤手足無措然又無法解圍幸敎部陳次長與某參事聞訊趕到再三維持秩序勸令退出陳沈兩人面商辦法至六鐘餘尙未出部 
　　内務部全體職員罷工以後高凌霨對於部員窮苦狀况决定持一「不理」主義昨對某秘書言「他們要罷工儘他們罷去看罷到何時要錢是没有分文的他們要不願意當没有錢的差儘管不幹我自有人幹」全體部員因此愈形憤激昨經開會决定咸謂「總長不理部員部員也不理總長拚兩個月不上衙門不開工也不開會大家休息休息再説大小印信十餘顆雖經在鐵櫃封鎖仍恐罷工期間内無人負責保管致有失察之虞已决定送往蚽交民巷某銀行請其代爲保管全體表决通過該部自今日（二十五日）起即無人再到衙門大有門前冷落車馬稀之槪不知高凌霨將何以善其後也 
[陳寳泉有以四庫全書押欵説]  
　　四庫全書爲我國國粹之一原有三部今僅存兩部係完全無缺者其一藏北京之文潷淵閣其一藏杭州之文淵閣尙有一部殘缺不全由𤍠河運來者今亦在京日人窺伺此書已非一日年來三菱三井大倉各大富豪累次派人來京運動有力者商以一部讓之卒以茲事關係重大無人敢有冒此大不韙者乃日來都中盛傳敎育次長陳寳泉以部員索薪甚急如不設法敷衍則自身地位必難保存而日本某富豪得此消息以爲有機可乘特秘密派人與陳磋商借欵以四庫全書爲抵押名曰抵押其實以五十萬元購買無異據傳陳因急不暇擇已有承諾之意都中愛護古物者聞此極爲憤慨江庸昨已致書陳寳泉勸其速行中止茲錄其大意如次小莊我兄次長外間喧傳大部擬向某國人借欵五十萬以四庫全書作抵事之虚實雖未敢臆斷然此書爲全國人所注目之國粹如失之於我兄代部之日誠可痛惜果有是議望速力阻若所聞非確亦望賜覆並登報宣布以釋羣疑無任慶幸 
[阿穆爾俄官又搜查華商]  
　　信泰號等六七家 
　　華東通信社消息上月（七月）二十一日黑河對岸之俄境内華商信泰號等六七家同時突被俄署軍警多名包圍搜查據查信泰號在阿穆爾之分櫃内賬簿及貿易上所立之一切重要字據並銀質器具及現洋八千餘元盡被搜去貨櫃倉房均被查封執事人陳敦良拘去監禁又麗生源號被搜查時由俄軍政督查處率領多人手持槍械進屋搜查只許掌櫃滕蘭逹一人監視其餘拘留一處不准聞問直查至午十二時始將錢財賬本櫃夥全數解至軍政督查處拘禁無論何人不准見面習日將廚子並寄住者釋放二人據稱搜去大洋四千元俄小銀元等幣四千元及其餘物件共約一萬五千元之譜聞各該商等均經領有俄署准許營業之居留執照平日旣無違犯法律行爲當時又未搜出違禁物品何以强行搜索殊不可解黑河商會已呈報道尹轉報我國政府請求交涉速釋拘去商人並予以相當之賠償並聞督辦中俄交涉事宜公署方面亦有公文前往聲訴矣 
[魯當局嚴防津浦路]  
　　近來東省土匪日益猖獗而尤以津浦沿綫禹城德州滕嶧等縣爲最甚沂匪徐鼻子趙成志聲言如不將彼等改編一師則早晚必刼火車擄外人田督爲思患預防起見特與直魯豫三省長官議定防路計畫三項㈠加派軍隊擬由山東添派勁旅一團再由直皖蘇各派步兵一團協助防務㈡添設司令於護路各要站添委司令六員督理各軍整理防務㈢修築砲台於該路各要站以資鎭懾又津浦鐵路局昨已規定護路辦法七條㈠路警會哨㈡路警下道㈢車上添設崗位㈣行駛探險車㈤特别尋常兩種快車上設探路燈㈥招募民探㈦會合路警交換牌照 
 
 

Page 8

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
 

Page 9

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
 

Page 10

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *國内要聞二 
[學潮稍靜後之北大現狀] [  屏]  
　　寄生虫　之調查 
　　全國屬望之北京大學自學潮靜息頗能日新不已雖經費積欠至八閲月而敎職員曾不稍餒此次考試入學新生尤爲考核詳密報具新生試卷及種種詳表以觀各中學之敎育狀况並按檢查體格新加入檢查糞便一項　　各地寄生虫卵之分布寄生虫分佈之調查於衛生　關係極密茲覓得報告大略爰錄告讀者 
　　北京大學自民國七年起於新生試騐之前例須檢查體格十二年始加入糞便檢查焉其目的有四㈠北大投考生之來自各地者區域旣廣人數又衆藉此以觀各地方寄生虫之分佈狀况實爲絕好之機會㈡糞便檢查除旅華友邦醫生常有片段的統計外本邦醫生絕少有系統的報告㈢寄生虫卵含有之統計可爲調查各地方衛生狀况及地方病之標凖並可爲將來中小學校敎育當局改善體格之參考㈣寄生虫潛伏之調查於學校衛生行政上有莫大之援助 
　　此次投考新生雖有兩千四百餘人因多不諳採選糞便方法間　　變故實被檢查人數計一千七百四十一虫卵者一百五十八人占寄生人數之二一·一％三種虫卵者二十五人占四·六％而各種虫卵之中以蛔虫卵爲最多其次爲鞭虫卵肝臟篦形二口虫卵十二指腸虫卵納納縧虫卵無鈎縧虫卵等以省别統計之寄生蟲數％率之高莫過於廣東被檢人數一百十六人而檢查結果現陽性者九十九人竟至八五·三％揚子江流域各省次之四川寄生虫卵人數爲五二·七湖北五三·六湖南四九·二江西五九·七等是北部各省又次之直𨽻二八·七山東三六·三奉天三七·七吉林一二·七河南三三·四陜西二三·○甘肅三○·○等是唯山西％竟至五一·三％而中部安徽江蘇浙江福建廣西貴州％均較低是可異也（江蘇被檢人數徐州府屬最多浙江福建被檢人數較少）以寄生虫類之多少言之亦以廣東爲甚九十九人之寄生人數中寄生一種虫卵者僅四十一人餘則非寄生兩種虫卵即係三種虫卵而寄生肝臟篦生二口虫卵者有四十三人逹三七·○％就台山一縣言被檢人數計十八人全部爲虫卵之保有者肝臟篦形二口虫卵之寄生有十人爲五二·六％超過歷來醫生報告之統計 
[東三省通訊] [  隠]  
　　俄客列寗在伯力之表示 
　　蘇俄中央執政委員長客列寗業於本月初由西俄行抵伯力各方對於客列寗之與動甚爲注意茲從某方面探得其在伯力之表示頗爲重要茲特介紹如次八月六日客列寗與我國駐伯裘領事會面其談話云「余此次來伯承貴代表派員遠道相迎不勝感謝中俄國境毘鄰關係最爲密切應互圖親善謀兩國利益過激主義在華本不適用以故赤化一層亦非俄國所希望惟願中國日增强盛爲一純粹之民主國而稱雄於世界余非有愛於中國實以中國强盛俄國亦有利益也即如此次中俄會議所需代表俄國以最有聲譽之喀拉罕選派來華足見兩國政府親善之意惟最重要者在雙方人民感情能互相融洽其責任即在兩國所駐各地領事深願轉各各處代表請其善爲導誘使逹親善目的至旅俄外僑俄國本屬一律優待無分畛域對於華僑更應善爲保護昔時俄國著作家無論華工以俄國現金輸往祖國往往加以非議余嘗反對之蓋彼等勞工獲得金錢之代價在俄國實業上亦獲有一部分建設利益於理極爲平凡現在俄國捐税增加華商以負担太重致有歇業者是乃因國家經濟狀况所逼不得以藉以挹注俟一二年後俄國經濟恢復後必有舒展之望也中國僑俄商人俄國亦極歡迎蓋華商資本雖不甚充足而貿易區域至爲廣大俄國各城鎭之生活實賴以維持請轉告華商弗以俄國有何抵制華人之舉動而裹足勿以目前之困難而灰心且中俄兩國因地理及人民等種種關係天然具有結合之必要即有第三國從中離間亦不能　　　交　中國此次　止貨勒出口於兩　有不利之處固不必諭示所慮者爲第三國反得因間接之關係　坐　漁利耳又查封　僑商會一案此間商會並無犯法行爲係受赤塔商會連累余必設法令其消案至其餘種種零星案件已下令地方長官從寛發落以免兩國人民發生惡感」客氏同日又在市民大會演説云「我們俄國革命五年之久犠牲多少生命費了多少心血始逹到我們勞農目的嗣後我們個人對於國事勿惜身家頭　實力去作纔好惟遠東邊疆與外邦接壤爲俄國最重要區域關於軍務事情務求精備如發生意外事時藉以抵禦余此來對於中俄邊境情形俱已了然通商問題或可早日解决也」 
　　七日客氏及馬德維衣夫（赤塔共産黨首領）在市政廳歡迎會報告俄國現狀客氏演説謂余今日來此足以供獻諸君者惟現在之我國與他國間之關係一告諸君至於遠東一带鄰邦厥爲中日兩國諸君久在是間必知其詳毌庸贅述惟於歐俄一方我國聨合十八共和國結成聯邦政府即蘇維埃聯邦政府也其於外交交通海軍陸軍國際商務各項政策均由聯邦政府解决至於對内政治則由各共和國自由裁判以故秩序井然勢力日强大可爲我蘇維埃政府慶亦爲我勞農界前途慶也惟我輩所應注意者近來法爾賽黨聲勢日盛世界各國莫不引用是黨以爲抵制過激派保障資本主義之最後手段緣是黨於一年前崛起刻下蔓延於意大利保加利亞諸國且將及於日美等國余意惟中國尙未有是黨足跡此蓋中國人民以農工爲多與該黨之性質不同耳市民問法爾賽黨將來究竟爲我黨患否答法爾賽黨勢力已如上述惟在我輩好自爲之當不足爲患也又問聯邦紙幣於遠東一带將來能實行否答聯邦紙幣近年行於歐俄方面成績良佳蓋現在各國紙幣大都失信以致一落千丈而我國紙幣尙能存在然遠東一带可不必使用蓋此間現金業已足用安用紙幣即或用之亦僅推行於銀行與銀行間之匯劃以及國家勞業决不致流通於市面與私人勞業發生關係也問聯邦政府擬以三百萬金盧布築一勞農宮殿究係確否答此事係由聯邦國提出政府亦已通過不久即可實現欵項且已預備除建造宮殿外尙須設立農業大學此乃爲壯麗勞農國家之觀瞻起見三百萬之欵原不爲多即以此撥作軍費亦無濟於事也云云頃聞越飛氏已由日到伯力業與客列寗氏晤談矣 
[魯省産銷税通令緩辦]  
　　各地罷市之效果 
　　濟南通信關於産銷税之風潮已迭詳前函據聞各産銷税總分局長十有八九皆由各派議員所推薦所以各縣商界雖函電交馳反對該税而議會方面置不過問迨至青州周村濰縣等處相繼罷市并推與代表來省向議會請願以後議會始致電各縣商會謂本會在閉會期間不能過問此事只能將來電及罷市情形轉咨財廳請其詳加考慮云云寥寥數語即將其代表民意責任完全推開議員諸公眞可謂善於應付矣但財廳鑒於罷市風潮愈演愈烈恐發生意外變故已於昨日通令各縣將産銷税暫行緩辦通令中并有將各局職員先行調回各局器具文件交縣署保管等語其實各局人員因被商民毆擊均早已逃回省垣各局所器具文件亦皆被搗毀無存矣茲將財廳通令原文錄下案准濟南總商會會長張肇銓濟南商埠商會會長劉蘭閣由淄川來電開産銷税各處商人反對甚烈請緩辦留商酌餘地等因准此查各局雖已成立尙未開征各商民旣多誤會應即將各局職員先行調回以釋羣疑一面由廳通電各縣轉知各商會會長即日來省公商妥善辦法除電復并分行曁令飭各縣將各局所器具文件妥爲保管外仰即遵照辦理并將器具文件點交縣保管一面令行各分所遵照仍將遵辦情形具報查考此令 
[河南氾水之水]  
　　災溺斃百餘人 
　　字林報開封通信云省西因近來淫雨連綿水災頗重據省委頃由距鄭州四十里之氾水所發報告本月十日晚該縣東南堤防塌陷丈餘河流汎溢城西南街民房幾悉被衝去而城東北房屋亦多毀壞其幸未衝去者現仍被水浸　人民溺死者　　一百知　之妻亦遭溺斃人民喪家待援者約有八百餘人現均藏身附近岩洞上述溺斃者之數係從極少測算若經實地調查其數當在二百以上氾水向無糧食儲蓄今紳民紛向鄭州購麥振濟難民議定成年日給一升兒童日給半升氾河兩岸秋收受損當及四成之譜鞏縣縣城及知事公署現亦浸於水中豫省長已向華洋振災會乞振矣 
[厦臧之最近狀况（福州通訊）]  
　　對海軍提出屈服條件説 
　　海軍此次復　厦門查係應瑞海容兩艦及定安運艦楚同雖離馬江然但至秀塗而已陸隊則馬坤貞團長率往約千餘人楊砥中不與抵厦後馬江即得一種報告謂二十二海軍已佔金門臧餘部尙有兩旅一係李耐庵部一係田德潤部臧本避居鼓浪嶼爲外僑所驅復至廈門現分兵扼守高崎禾由胡里山江東橋　處粤艦肇和海琛兩艘曾載洪軍千餘人抵厦駐兩日復開回汕頭云云查金門本於形勢無甚關係粤艦回汕亦不過踐兩方防地之約並無重大變化至二十三日則福州從廈歸者甚多謂厦門劇戰當在眉睫且傳臧將有背城借一之舉二十四日海軍消息又謂臧自知大勢已去提出如不繳械不出境不害生命則願投誠之條件楊司令惟對不繳械一節不承認兩方正在磋商中大約臧氏須與省當局代表接洽而楊司令於海軍内部及省當局亦須有一度之商議至鄭在莪已由寗抵馬江聞係查辦前次海軍陸隊赴厦之事姑類及之 
[美海軍保護僑民之計畫]  
　　主張擴充揚子江艦隊 
　　字林報重慶通訊云美國揚子艦隊司令費爾浦氏頃在此間宣稱美國海軍在長江上游將取嚴峻政策俾能盡力保護美僑生命財産嗣後美商輪船於必要時可請派水兵隨船保護船主得携带槍械遇輪船被擊時還槍自衛而美砲艦司令亦得於保障美人利益相機辦理毌須事先禀命並已將此新計劃電告吳佩孚請其轉飭揚子江上游文武官吏查照矣費氏又云吾人政策不欲干涉華人軍政各事惟是揚子艦隊之任務在於盡力保護沿江美僑利益吾人將排除萬難以盡其責而此種政策亦不背於美國對華之態度吾人不取報復主義亦不用懲戒方針所行者惟盡保護之責毌使美人生命財産蒙受損害而已故嘗訓令各艦司令倘中國土匪軍隊直接損及美僑個人或商務利益時得逕取相當行動惟不准攻擊華人村莊致令無辜小民遭殃一年以來余嘗力請擴充揚子江艦隊俾有充分之能力巡弋叙州上海問江面深望下届國會通過添造内河砲艦四艘一案此項造艦經費較之在華美僑繳納政府之所得税爲數甚微惟即能添造四艘而於保護沿江美人利益尙恐不敷應付也至各國砲艦不分畛域通力合作組織臨時國際巡弋隊之議費氏謂此議極所贊成祗須各國艦隊同時得獨自行動而已二月間嘗與英日法艦隊司令在滬開一會議由日司令主席會議結果甚佳約定各國艦隊繼續協作費氏於外人干涉華事極爲反對謂其反對干涉不睢因其違反華會條約之文字與精神違反中美各條約之文字與精神即於理論上亦不健全故覺美人對華政策如堅持門户開放不事侵略不求割讓等等深合正誼云 
[賀龍在鄷都叛變]  
　　忠州士兵繼變搶掠一空 
　　重慶通信本月十五日第四師獨立旅長賀龍在鄷都叛變將鄷者搶刦一空復勾結駐忠州士兵叛變又將忠州搶刦一空地方所受損失甚大查賀龍周西成顔德基湯子模等同爲石青陽所收降　編其部下均大半爲土匪周顔賀先後改降楊森將賀龍編入楊春芳第四師之獨立旅駐涪州日前周西成竄涪賀乃棄城出駐荷葉坪旋進據鄷都現在二軍左右兩路攻省甚急一軍慮北軍之陸續增援意在擾動二軍後方故運動顔周先後叛變新近石青陽又委賀龍爲川東邊防軍第一混成旅長賀乃在鄷都宣布獨立城市搶刦一空時駐守忠州爲巫海雲團長得報當即派隊扼守忠鄷交界之要隘其最可靠之第二勞長陳吉齊巫連長均一律派出而不慮忠　内部之有變亂也八月十六日第一營方　長見巫團長得力軍隊都已派出黎明時直攻團部槍聲四起巫團長出而彈壓身中四槍並死馬弁一名營長一員營長家屬二人在城大搶兩日敎堂亦被波及將城内紳富拉去二三百人當亂作時美國大來喜輪船由宜昌上駛停泊忠州人民均紛紛上輪避難浪沈小船二隻次日開行带出男女二三百人到渝船主對避難人民皆未收船費事出後陳營長巫連長急即率兵回城當將叛兵擊走維持城中秩序一面電渝乞援現在重慶已派大兵前往矣忠州人民因念巫團保護地方醵資爲開一追悼會查巫團長本楊春芳部下前月駐防南川軍紀嚴明地方秩序賴以維持因顔德基在忠州叛變巫奉命夾攻乃將忠州克復遂擔任忠州城防清鄕除匪不遺餘力此次石青陽等派人携欵運動賀龍獨立楊森在富順得有控報曾電渝中當局嚴爲防範而不料其竊發如此之速現在鄧錫侯陳國棟親率各軍會同黔軍前往協攻矣并聞鄷都忠州逃難來渝者言·賀龍在鄷都初變將楊春芳部提去一營人之快槍並槍斃反對獨立軍佐士兵一百餘人亦云慘矣（八月十八日） 
[重慶通信] [  歐滄]  
　　二軍左右翼最近之戰况 
　　川中戰事目前形勢二軍方面大槪中路主守左右兩翼主攻中路在資州重要軍隊爲盧金山第十八師趙榮華第十八混成旅于學忠支隊鄂軍張允明宋大霈兩混旅王汝勤第八師則在後路萬縣夔州一带左翼在富順榮威仁壽間重要軍隊爲楊森第九師第十六師·楊春芳第四師獨立旅白駒何金鰲范海廷三旅新近加入劉文輝費東明一旅右翼在銅梁大足壁山合川間重要軍隊爲袁祖銘黔軍傅覺民何厚光張廷光楊其昌許開鳳五旅李樾森鄧錫侯部各一旅此二軍中左右三路布防之大槪也 
　　右翼雖名一路而先頭步隊實分四路一安岳二遂寗三武勝四鄰水均以黔軍爲主幹隊伍本月十一日何楊張許各旅調撥一部進攻潼南縣至塘壩塲大足與潼南交界地方即與第一軍喻培棣鄒有章旅相接觸許張所部擔任正面楊何所部擔任側面劇烈衝鋒喻軍見來勢勇猛慮有疏失乃稍退據大小梁山倚以作戰楊何側面趕到喻軍不支遂向遂寗縣方面退去是役喻軍傷亡八百餘人黔軍亦頗有死傷於是黔軍王天錫八團魯士吉十五團自告奮勇率隊猛追各旅繼進直抵潼南縣城下喻部乃棄城而西潼南完全爲黔軍佔領王魯兩團直追至遂寗縣屬之雙江鎭始止查雙江鎭距遂寗城五十里黔軍在雙江鎭前方是距遂寗祇四十里矣喻部敗退如此之速兩日之間棄地一百七十餘里係因餉項奇絀之故黔軍總指揮王天培副指揮彭漢章近聚銅梁大足間指揮部隊進攻安岳縣此路與中路接近可互爲犄角王彭親身督隊進攻十四日將安岳縣佔領第一軍王麗中藍文彬兩旅向樂至退去二軍旣進至安岳遂寗已足拊資州之背則一軍中路腹背受敵將不攻自退矣如二軍再進一步由遂寗安岳將樂至攻下則可由金堂縣屬淮州直趨省垣矣特軍事瞬息萬變前途能否勝利究不可知耳 
　　楊森左翼之兵力比較厚於右翼而右翼進攻之速反超於左翼者則有兩大原因第一·楊森部下可分爲新舊兩部舊部激戰已逹八九個月之久雖未至力竭精疲戰鬭力之减少實無可諱言新部或訓練未熟指揮上究不能進退如意自龍泉驛一挫盧金山趙榮華楊森均不主張猛進而主張穏健至於右翼之黔軍完全爲生力軍且十之七係四川人地理情形熟悉言語風俗相習復能穿草鞋翻山越嶺一軍亦久戰而疲者遇黔軍方新之氣多不能支此其一第二·左翼方面如欲入省須經過叙府嘉定兩屬之防地往年劉文輝本接近二軍後因劉成勛升劉爲師長劉遂嚴守中立叙府劉文輝防地也嘉定第八師陳洪範本第三軍劉成勛部下由陳平日不滿其主帥之行逕故亦嚴守中立新迎劉湘出山劉文輝陳洪範均對楊森表示好感劉文輝派兩旅人加入二軍一旅上左翼前線一旅在後方塡　陳洪範雖未派兵加入然已允二軍假道八師防地攻省並派人在威遠榮縣仁壽一带演説叫人民不必恐慌二軍不過偕路而過直攻省垣早定川局絕不至騷擾地方人民之驚疑始定此其二現在楊春芳師由白馬廟進攻一軍右側第二師三旅許紹宗大部隊已進駐威遠縣之界牌場四混旅一團長佟希湛已由資州銅鐘河進駐陳家塲而左翼何旅攻克内江右翼鄧陳兩師攻克　水均已有捷電報到矣 
[成都方面所傳之戰訊]  
　　則謂一軍佔勝利 
　　成都通信川省此次復行開戰於資内隆富各縣比較從前更爲猛烈雙方各出兵力二三萬人省軍方面計有賴心輝軍·余際唐師·萬季玉旅·鄭經武旅·呂漢羣軍·張亞光師等渝軍方面計有楊子惠軍·盧金山師·宋大霈旅·袁祖銘軍等最初聞在内江資中之間銀山鎭相持最久戰鬭亦最猛烈直至十二日夜前敵方有捷報到省據云呂軍張師克復自流井萬旅周連擒獲宋某旋又接詳報云我軍顧念農時故稍停頓進攻殊楊森竟陰集兵力於前日來犯我軍爲自衛計迎頭痛擊血戰三晝夜始將該敵擊潰分向隆昌逃竄我呂軍及張師已克復自流井進攻富順邊防軍第六師萬旅鄭旅圍攻隆昌富順指日可下又一軍報略云敵軍此次由椑木鎭渡河我軍猛追浮橋折斷敵人溺死者無算北軍旅長宋大霈被我萬旅周連擒獲北軍及二軍電務人員均被虜拾得秘密文電頗多 
　　據下川東傳來消息重慶下游忠鄷涪墊各縣亦淪戰區鄧錫侯陳國棟等已由渝親往迎敵茲得湯子模由涪陵轉來情報錄下涪陵已入手中鄷都將爲彼取忠州萬縣亦在進圖之中模以涪陵爲袁祖銘退却集中地故决心以主力出涪陵模與繼武（周西成號）率精鋭於冬日佔領涪陵敵向鄷都退去賀雲青部亦退鄷模已代公權委賀爲本軍第一混成旅長囑其歸鄷收拾渠已應允即行宣布擔負掃清忠鄷楊春芳之餘部並相機進窺萬縣德基在墊江昨夜在電機上接談我兩軍已取得聯絡决會同先窺萬縣後再向重慶攻擊前進現在正與顔會商進攻方力現在長壽江北及尾隨我軍在南綦運動之敵軍是三七兩師及匪軍一部現敵巢多在包圍中望公轉商錦禹德諸公迅勵各路爭最後五公鐘之勝利合圍協剿必使虜馬不回也並懇將模情况轉告德公子模叩歌午印 
　　川東大路復開戰端後係分兩路動作一由資中自并間之陳家塲一由内江富順間之白馬廟彼方督隊者爲楊森唐式遵此方應戰者爲呂超萬季玉數日以内尙無大變惟聞呂萬每日必有急電數通來省請援據稱彼方前鋒爲鉅匪陳大眉毛羅蚊子等勢甚兇猛但因此方正路賴邊防軍藍清鄕軍尙未大動彼方不敢十分進行所有正路雙方部隊日來相持於資中内江間之銀山鎭呂萬等部刻下已同集中一處張冲之丁團日前駐白馬廟現亦改駐銀山鎭以便合力對付據現狀觀察此方殊覺吃緊也 
[香港澳門颶風之慘狀]  
　　香港壞船無數澳門死傷二千 
　　香港十七日天文台已懸第一號風球且報告謂大風吹行甚速可於十八日早抵香港及厦門沿岸一带是早大風果至然在八點之前仍未有雨九點二十分已懸第七號黑十字風球隨放警砲三響表示颶風已到港風雨表降跌甚速時爲二十九度零二分至十點二十分竟降至二十八度六五分爲香港之風雨表歷來未有如是之低者陸上居户多已停止營業康樂道水深數尺浪花飛濺二樓德輔道之舖内亦浸水成尺各店之招牌　被風吹落或打爛大樹多有傾覆電線多斷電車不能行街上行人絕跡間有過路者被電線燒斃者亦有之街上磚瓦木石飛舞有屋蓋被揭起者有騎樓被吹塌者有全間傾倒者不一而足海面船因早得風警固已盡入避風塘然港内仍有大船多艘抛泊海面煖爐防備不料颶風加烈不特較細之船不能把持即澳洲皇后船亦被打離水泡幸仍能把持不致於禍尖沙咀過海小輪由對海到港不能泊碼頭且被吹致鐸 
 
 

Page 11

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *吔幸搭客無恙其餘隆生輪船英國第九號潛艇及夏路地士號經已沉没其餘如大利·天星·廣西·開野丸·嘉奇號·恒昌新船南洋·及　高丸等均被吹擱淺有之破爛一部份有之沉没一部份亦有之查此次輪船失事甚多而以隆生輪船爲最慘其情形如下印度　拿航業公司（渣甸行代理）隆生輪在中環街市對開海面沉没二伙之妻適在船上遂及於難該輪由九龍船鳿出澳停泊紅磡灣未有汽力是處風勢亦烈風浪猛擊各輪該輪因無汽力無從施救隨風漂盪各船員立即齊集携備救生带當巨風最劇時該輪中部與某輪相撞海水湧入第一二兩艙而是時風浪極惡又不能下艇該輪被風吹擊向西而去船首下沉各船員羣集於船尾摇手呼救但恰值風號浪湧之際不克令人注意及漂至渣華公司某輪時大副美臣從隆生輪　登荷蘭船上岸上各人斯時方設法拯救該輪船員卒窮於術該輪隨於中環街市前方傾側不動船員及二伙之妻相繼跳下海中岸上人急投以繩終不得逹又轉瞬而遇難人已渺無踪跡未幾該輪遂平身沉下祇餘烟突船桅突出海面而已茲記輪船遇險之詳數如下隆生輪在大阪公司碼頭附近沉没溺斃多命英國潛水艇Ｌ第九號在皇后像前碼頭附近沉没無人溺斃藍烟通小輪數艘及牛奶公司小輪一艘在太古船塢沉没藍烟通拖船遏蘭打在紅磡碼頭沉没中安輪在九龍灣沉没廣西輪在昂船洲沉没大利輪擱於九龍船塢之東太古駁船鴉遮士地士在九龍灣擱淺永陞輪在英泥公司工廠附近擱淺行昌輪在排灣擱淺九龍小輪澄波在紅磡撞穿船底中國巡艦盍蘇列（譯音）在九龍灣東擱淺美船五花刺在北角擱淺銀行丸被風吹泊域多利游樂會岸邊些輔輪擱於中餘島（譯音）之北施堅奴丸被風吹往皇后像前碼頭卞基輪被風吹泊軍官碼頭陳平輪在堅尼地城附近擱淺美船力安拿化在北角擱淺快艇詩堅在紅磡灣擱淺九龍小輪西安在紅磡穿船底西就輪（譯音）在中餘島之北擱淺廉士輪在昂船洲東擱淺德安輪在北角擱於淺灘現已浮起新安輪在昂船洲北擱淺浙江輪在昂船洲北擱淺華新輪在昂船洲擱淺天昇輪在淺灣海道擱淺二號警輪在中餘島擱淺新德輪在青洲擱淺其餘雖未遇險而略遭損失之船隻亦屬不少如瑞安輪船桅被吹去船上木料大受損失前日不能如常往澳云 
　　澳門澳門十八日上午忽颶風吹至報風臺事前報警未及登即鳴砲告警詎砲聲甫作其砲臺即被風吹塌至九點三十分風勢更劇所有全澳各樹木均盡拔起街上各招牌十去八九尤以沙口新橋頭沙梨頭馬角沙蘭仔及海旁一带所有沙面各小艇吹倒者不可勝數倒塌房屋亦不可數計據鏡湖醫院報告約死傷人數二千餘葡人亦死傷四十餘人葡軍艦必得爛號及來往港澳之廣西輪船均已沉没瑞泰輪船　不知去向天星輪則被吹去蓬蓋有　沉没現尙未知因香港大公司亦有船八艘不知去向至淹斃及壓斃各屍現均撈起停於關閘葡人開電風扇爲之吹凉以免臭氣薰蒸刻下澳門善商紛派人來省購辦棺木亦云慘矣 
[浙省水利防災會議之先聲]  
　　浙省近年以來水災迭告賦税之短絀振欵之消耗數逾千萬是非根本補救不足以澹沈災頃聞水利委員會林同莊會長對於浙東西省區應行疏浚之河道及歷年被災區域其原因之所在均經先　飭派各隊實地測勘以爲疏浚之準備此次颶風露雨各縣水災電報又如雪片飛來除再派第一隊長陳愷查勘海門金清港第二隊長趙震有查勘太湖沿岸外並與技士孫量吳道隆等悉心計劃擬呈請省公署通令錢塘張道尹　會稽黃道尹·金華馮道尹·甌海沈道尹·各召集所屬縣知事及有關水利各團體在道尹所在地特開水利防災會議將各縣淤塞河流擬定疏浚計劃參照經濟狀况擇要施工以興水利 
[杭州快信]  
　　浙人張鏡潭等頃致駐華各公使電云北京荷蘭使館符領袖公使並轉各國駐華公使均鑒鐵路共管有違華會尊重中國主權原則希顧全友邦打銷提案免起國際糾紛浙人張鏡潭湯獻廷李純盦張雨蒼陳植廷王畏三顔信成樓兆逹奚九卿等叩感 
　　全浙女界團體代表聯合會昨開第一次董事會到王壁華陳雲濤詹雁來袁民芳等二十餘人討論會務進行爲擴張女權計决廣徵會員每董事理事須紹介五十人以上以厚團結 
　　財政廳今日撥解警備隊經費八萬餘元又菸酒事務局昨亦撥解四師餉需十五萬八千餘元 
　　警務處昨聘吳秉元（督署參謀）充本處諮議財廳昨委李聯杰充浙東花捐總稽查 
　　杭總商會前日爲存積日貨問題特開會議電料火柴織襪各業未到現已專函催詢不進日貨三個月來之經過情形以憑彙核 
　　省垣米市陳貨已將告罄新米到者寥寥最近價值起米每石尙售八元二角頂尖十元八角各米商日盼新貨接濟 
　　前浙軍援閩時投粤之陳肇英（浦江人）現自臧都在閩南失勢後陳本充第三隊司令聞於日前抵滬其所部軍官多有回里者 
[南京快信]  
　　寗垣各公團聯電江浙和平協會請照旅京蘇同鄕主張分向兩省軍政當局要求撤隊回防以踐公約 
　　交涉署昨接上海英總領事電開鎭江前領事斯華德因神經昏亂自戕已改派駐滬副領事司持圖前往代理請查照 
　　聞海軍司令部已由財政部匯餉數十萬擬日内發放 
　　滬寗車因發現迷藥刦客事擬自九月一日起加派稽查數人嚴密稽查 
　　財團昨日匯留美學生經費一萬三千六百元交由嚴監督轉給 
　　財廳發快郵代電分致各續借冬漕委員飭其從速與縣知事設法籌借務令足額藉供要需 
　　敎育廳准武昌商科大學函請代招預科生五名於今（二十七）日上午假八府塘一中舉行考試 
　　贛蔡在魯招兵二百餘昨由津浦車轉輪運贛 
　　明（二十八）日秀山公園行落成禮齊督於昨今兩日即派軍署職員多人赴該處準備佈置一切 
　　陳調元電告股匪多竄入魯境現正電魯軍會勦 
　　江都曹知事昨將槍斃盜犯劉學儒情形報署 
　　蕭縣知事張景渠會審匪案委員王光佛呈復訊據獲匪孫羊供認迭次結夥在徐屬一带搶擄不諱並供出逸匪多名兩長當電令將孫匪法辦並派隊按名緝拏 
　　韓省長以清江平市局風潮擴大電准楊鎭道維持 
　　第一監獄印刷部近購鑄字機一架自鑄各處鉛字 
地方通信 
[嘉定]  
　　一高壬戍同學會成立紀八月二十六日下午二時該會假一高禮堂開成立會該級學生共三十二人蒞會者三分之二當即開會公推王祖勳君爲主席報告開會宗旨及該會章程次選舉職員當經選出王祖勳君爲正會長吳文炯君爲副會長顧兆禎君爲幹事長繼進茶點迨閉會已五時矣 
[松江]  
　　縣議事會開會消息松江縣議事會現定八月二十八日下午一時開談話會集議進行事宜已通函各議員届時蒞會矣 
　　市議會舉行回復式松江市議事會於二十七日下午二時開成立會並選舉市董議員出席者吳前樞盛元音閔瓛張孔瑛鄭權張福孫胡常惠陳文虎姜世維吳維和程祖昌陳銘桂周廷珍顧吉生聶朝宗十五人市董事朱廷揚張公璵吳寳璜三人縣知事派第一科主任朱方建代表蒞會開會儀式㈠振鈴開會㈡官長來賓職員入席㈢恭謁國徽㈣主席吳前樞報告回復經過情形㈤縣知事代表朱方建縣農會會長吳履　致祝辭㈥主席答辭㈦振鈴休息逾時接開選舉會抽定席次畢先投市總董票主席指定盛元音周廷珍開匭檢票揭曉閔瓛得十三票雷補同盛元音各得一票由主席宣告閔瓛當選爲市總董次投名譽董事票揭曉吳前楣得十二票朱叙蕃得十一票朱世瑾得四票錢銘銓得二票吳前樞得一票宣告吳前楣朱叙蕃當選爲名譽董事次提議副議長遞補議長其副議長一缺應否即日互選案表决即日互選乃由主席宜布互選規則二條㈠投票用記名單記法互選（二）副議長以得票最多數當選隨即散票選舉開匭結果以周廷珍得八票最多數當選爲副議長遂宣告散會時已四點三刻矣是日選舉秩序異常整肅毫無意見衝突誠松市議會前途之佳象也 
　　廳委調查司法狀况江蘇高審廳委派錄取承審員邱鴻藻來松整頓松江縣司法行政及調查審判案件是否合法與夫監所整理是否得體當經邱君遵委來松先與温知事藍承審接洽一切然後調閲已結未結案件之表册曁監所押犯名簿與法警承發吏名册等詳細檢閲旋即親至監所按犯點騐惟於民事執行案中覊押被告對於邱君呼寃者多人當即回縣查卷交由承審員分别清理至法警承發吏亦即傳集攷試法警則略詢辦案經騐承發吏則均命題筆試藉資甄别查邱君於民國二三年間曾任前檢廳及周前知事任内之書記官故於松地司法情形異常熟悉此次奉委整理必於司法前途有所裨益也 
　　巡官對調之拒却松市二區巡官梅紹頣因辦理公共衛生不力奉委與葉榭巡官羅正林對調二區商界領袖以該區警費大半由商人担負今官廳不問商人意思懋然以松人所深惡之羅正林調任實難承認故已聯名呈縣拒絕調用即商會會長亦已函告縣署勿已羅某繼梅之後免致反動不識縣署能收回成命否 
[蘇州]  
　　水利局加緊測量蘇浙太湖水利局工程測量隊現已測至車坊鎭該鎭河港係吳淞江支流隊中人員均甚注重所有各員及人役共四十餘人借寓該處東西之國民小校逐日用自備汽油船馳往測量茲因該二校開學在即而施工尙須十日左右故現已加緊從事矣 
　　日僑哀悼加藤此間日領事署因本月二十八日日本故首相加藤氏舉行海軍葬禮於是日停止辦公一日各僑商下半旂以誌哀悼 
[鎭江]  
　　摧殘女子敎育之反響溧陽縣立第一女校成立以來已十有六載自校長沈宗璜任事後對於校務力求改革而於新文化提倡尤力曾經敎育廳三次傳令嘉奬不料近忽有省議員陳人厚等以該校長鼓吹社交公開自由變愛節制生育藉口不合社會心理向縣署提出請願書要求提出於地方行政會議撤換校長改委女子充任茲聞該校學生以提倡新文化而横遭摧殘影響於將來之進化甚大爰於二十五日推舉代表六人赴縣署質問並擬正式宣言誓不承認聞將於地方行政會議時擬全體列席旁聽頗有不逹目的不止之勢 
[揚州]  
　　委員商酌大沙河修費江北贛榆縣境内之大沙河年久未濬非常淤墊該籍省議員主張截留全數畝捐撥充濬河費函經知事王佐良轉報運河工程局察核該局以河道自應修濬惟畝捐關係局部預算未便全數截留已委專員吳廷模前往該縣會商辦理矣 
　　敎廳否認勸學所長辭職該縣胡敎育局長因敎費無着屢請辭職迭誌本報頃悉敎育廳訓令江都縣署云案據該縣勸學所長胡祁元呈稱暑假將滿一切設備無法應付懇請令縣遴員薦任以維大局等情據此查該所長自選任爲敎育局長歷時已久迄未就職視事據呈前情毌因辦事困難遽萌退志所請開去職務之處應毌庸議至經費一項該知事責任所在並應設法籌墊俾得按期發放除將原呈抄發閲看外合行令仰該知事知照并即轉行知照云云即經於昨日（二十五）行知胡所長知照矣 
[清江]  
　　平市官錢局兌現風潮清江城内平市官錢局於民國十年夏曾鬧兌現風潮一次經該埠各錢莊出而維持允許代收僅一日夜風潮即息據云係受徐州平市局兌現風潮影響詎昨日（二十三）午後三時該局又受北京總局影響一時附近該局街巷忽又人山人海持票兌現其已兌者私版少數在所不免其未兌者仍爭先前往該局正副經理趙繡章浦子平見勢不妙當倩人報告縣署曁警察局朱玉峰知事隨即乘輿前往勸導口稱該局不至閉歇並出佈告一紙云爲布告事據本埠平市官錢局經理以現因商民來局兌現極爲擁擠茲規定每日上午九時起至下午六時止爲兌現期間呈乞布告周知等情據此合行布告圖邑商民諸色人等一體知悉此布警察局亦隨派巡警多人到塲彈壓五時許該局大門業已緊閉而持票往兌之商民依然擁塞該局門外詈駡哭泣各極其致入夜十一時本埠各錢莊齊集錢業公所開會徵求趙浦二經理意見據云該局出票九萬現存銅元只有三萬又鎭江方面尙有存銀三千但無請人維持言語並無電鎭滙浦接濟表示第云已電北京總局請示致一度會議無有結果而散而各錢莊則　守不代兌換宗旨以故二十四日天明除本埠城廂内外持票往兌者依舊　集外近鎭如王營西壩袁家集朱家集楊莊馬頭等處亦多冐雨趕至甚至如泗陽漣水等鄰邑因得清江四縣聯防事務所馬隊報告消息二十四日上午七時許已有挾票趕至該局者顧該局直至上午十時尙未啓門已與縣署布告不符乃朱知事忽於是晨赴該局門口向衆宣言謂從今日起（二十四日）三日後兌現於是商民之手有平市票紙者益復因疑生欋持向其他錢莊吵嚷就中最受影響者爲附近該局之鼎元錢莊增源泰錢莊律生錢莊三家聞至晌午尙無辦法至此次該局現存銅元不敷兌換原因有云由趙某等堆屯麥豆者有云因營他項營業者二十三日上午該局已派人分向本埠當典及有來往各錢莊知照不收該局票紙云云道路傳説言人人殊未知究將如何解决也 
[高郵]  
　　國語講習所呈報畢業本縣續辦第二届國語講習所現已辦理畢業應給予證書者爲吳同勳等三十一人昨經所長丘君望睛將證書三十一紙呈請縣署蓋印發還並附職員講師學員一覽表及注音字母講義各二份請予公别存轉云 
　　無試騐檢定小學敎員本縣小學敎員檢定　試處呈報無試騐正副敎員韋子廉等六人縣署昨（二十二）奉敎育廳指令略謂據呈均悉查敎員韋子廉·耿同書·嵇　捷曾在中學校畢業並任敎員在一年以上夏恩培楊樹森朱傑人任敎員在三年以上並有二次以上視學優良評語以上六人核與檢定規程曁敎育部核准檢定辦法相符應准列入無試騐檢定韋子廉耿同書嵇才捷夏恩培允當小學校正敎員楊樹森朱傑人充常副敎員茲發身體檢查表六紙應由該知事就近檢查身體並轉飭呈繳許可狀費及印花税以憑核發許可狀茆國祥任敎員雖在三年以上但祇有一次視學評語按照敎育部核准檢定辦法未便認爲有無試騐檢定資格應列入受試　檢定即於本届舉行試騐時迅令前往與試云云 
[南京]  
　　青年會體育消息南京青年會體育部主任於本月二十五日晨六時率領成人及童子兩部會員往鍾山紫霞洞旅行携带戰棚運動器及炊具食品等項午後就洞内小池練習游泳晚間即在該洞附近露營而宿各會員旣獲增身體之鍜錬又飽領名勝之風景故均非常興奮直至翌晨始聯袂而返云 
[嘉善]  
　　頌給節母匾額前上海會丈寳山各國洋商租地局委員丁夔聲之嗣母朱氏即杭州招商局局長朱贊思之胞妹係浙江嘉善縣人早年苦節操守堅貞前由同鄕京官呈請中央核奬近由内務部咨行到浙已奉大總統頌給丁朱氏節勵松筠額及鑜質褒章以資激勵 
[福州]  
　　台江之火警福州南台萬壽橋頭昇平樓樓下弓带店於二十二夜三點許失火左至泉美會館右至閩安關前至江墘後至中亭街廣　穹計延燒二十七間至天明始熄聞有福清人兄弟兩人失蹤損失約計不下十餘萬金 
 
 

Page 12

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
 

Page 13

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *本埠新聞 
[贖路會昨日之緊急會議]  
　　反對移路欵充大選費 
　　上海籌贖膠濟鐵路委員會於昨日中午召集委員會緊急會議到者有委員方椒伯·盛竹書·勞敬修·賈季英·穆藕初·史景才等首由書記報告近日報載膠濟鐵路本年上半年盈餘百三十餘萬該局長劉堃秉承津保兩方意旨有提充大選經費並排除異己以便取携消息應討論對付當經研究以該路民有早經大總統明令公布盈餘欵項烏能移用自當急電交通部曁膠濟鐵路理事會表示反對一面通告全國國民共起奮爭茲錄議决通告如下敬啓者本會刻致交通部曁膠濟鐵路理事會電云報載膠濟鐵路本年盈餘百餘萬有排擠異己提充大選經費消息查膠路民有業經明令公布且贖路有期需欵孔多該路盈餘自不能移作别用應請電飭該局妥爲保管無論何項用途不得騰挪否則全國國民必將羣起反對深恐當此紛亂之政局更生無限之波瀾竊爲當局不取敢盡忠告望熟圖之等語望共起表示一致主張不勝盼幸云云次討論惠工銀行倒欠贖路儲金問題公决登報公告該銀行存户先向本委員會報名掛號再行開會討論辦法云 
[旅滬贛人致蘇浙平和協會函]  
　　蘇浙和約將擴張爲蘇·浙·皖·贛等説甚囂塵土皖人方面如徽寗弭兵會已致函蘇浙和平協會表示聯絡贛人方面雖有參加運動之説尙未見諸事實昨日江西旅滬工商聯合合會特致函協會表示態度原函如下（上略）自歐戰告終黷武貽誚國際趨勢注重和平貴會順應潮流主張公理嘵音瘏口以弭内爭遠慮嘉謀舉國共仰吾贛迭遭兵禍創鉅痛深希望和平較蘇浙爲尤切現時和平運動蘇浙如火如荼吾贛人𣋜若寒蟫未能附和者實有萬不得已之苦衷蓋蔡成勳刻酷貪殘無惡不作非蘇浙當局以寗息爲幟志者比也哀我贛人除努力奮鬭外别無生路尙何和平之可言務望諸公凛共濟之義廣胞與之懷協電中央免罷蔡氏爲贛人減痛苦即爲國家除蟊賊眞正和平庶有實現之一日也謹布區區諸惟朗鑒江西旅滬工商聯合會啓 
[旅滬皖人贊助弭兵運動]  
　　旅滬皖人孫鏡湖昨爲全皖同鄕會運動弭兵一事致許俊人·柏烈武諸同鄕一函原文如下 
　　瑞休寗人也近隨中國道路會兼浙江路商聯會會長余魯卿鄕丈暫任交際幹事義務宣傳道德一得之愚藉以補過近日政潮日急兵災已伏國是前途杞憂莫釋每讀名言欽佩奚似頃奉呂省長復敝會電謂哿電均悉負保境安民責任諒非虚語廻憶數年來諸執事首倡和平與今日弭兵計畫挽回末運誠不獨我皖人受福己也昨遵全皖同鄕會致徽寗同鄕會簽名單曾列微名今呈鄙人會費五元祈查收轉交爲荷允平小兒充漢口義署譯員已逾三十年聲氣較通昨已函囑在漢宣傳我諸鄕丈一片𤍠心並命其多盡一分義務俟得回禀再當續告云云 
[赴美學生行抵横濱之函報]  
　　本報記者昨又接清華學生劉錫嘏君於本月二十二日由横濱所發函云吾等於今晨抵横濱華人護照均得免騐但在神户時日本醫生上船查騐甚嚴每人須塡空單紙並預備大便一鐵盒備騐聞船上職員須與醫生有種種之磋商方可安然攏岸不發生糾葛否則吹毛求疵躭誤日期損失必多學生之欲由神户上岸游日本者初本甚多嗣因顧問莊俊君勸衆航行爲宜是以祗有能操日語之陳肇彰曹權等數人遵陸而行又船抵神户時適有由美開來之葛萊德總統號抵該處清華敎員周永德君即乘該船回華周君曾在美國麻省理工大學畢業回國後任清華手工敎員五年上年又留美一年除研究科學外又廣事調查對於清華手工一科抱有絕大改革計畫也自神户開行後風浪稍大暈船者甚多大槪過横濱後即可平穏又在船上舉行集會甚多爰略記下（甲）此次赴美清華文學社社友於二十一日晚八時在俱樂室開會公推余上沅君爲臨時主席議决㈠在美組織清華文學社支部推聞一多爲支部主任㈡推舉梁寳秋余上沅·顧一樵·三君爲在美審查稿件委員㈢該社擬彙集社友在途中之作品成爲一册爲該社叢書之一定名「海上」㈣該社擬於二十三日八時在俱樂室開會歡迎謝冰心女士·曹淑媛女士·及許地山君等藉以聯絡感情交換文藝之意見（乙）二十一日下午二時自費生在交誼室集會首由主席陳炳章報告開會宗旨繼由團員提議組織㈠游藝部推梁建章與李美芝女士爲主任㈡新聞部推蔣思綿爲主任王卓然·王志莘·常小川爲部員㈢交際部推常小川陶玲爲主任㈣文學部推謝婉瑩女士及丁文彪爲主任嗣主席請常小川君説明游東京之方法并分組若干隊以節省旅費又推郭玉蘭女士爲會計四時散會（丙）同船之欲學工程科者甚多爲謀將來回國服務便利互相謀發展起見特由許應期與劉錫嘏等發起組織工程學會英文名爲「JacksonEngineeringClub」現已有三十餘人擬於今晚開成立會（丁）清華學生擬請同船學生之進同一大學者分别開會以便交換意見及聯絡感情又清華癸亥級籃球隊擬於到東京時與東京青年會作一友誼比賽於今日（二十二日）下午舉行選手爲黃異生·夏彦儒·王國華·孫立人·石頴等五人云 
　　又清華職員顧人傑與約翰大學畢業生蔣雲鶴等昨亦有由横濱函告本報記者謂乘約克遜總統號之赴美學生已於二十二日清晨安抵横濱内蔣君云約翰學生乘約克遜總統號赴美者計有九人二十二日抵横濱後清華與自費生皆乘汽車至東京先至中國青年會稍事休息即將全隊分爲二部一部食中餐一部食日餐後由青年會派人領導乘汽車游覽各名勝地車有數十部魚貫而行頗爲壯觀晚六時皆返青年會有即回横濱者有居東京者約翰同人大半寓東京帝國飯店該店爲華麗旅館地板及牆壁皆爲大理石惟房金甚貴每間每日須日金三十元船定二十三日午後四時由横濱開往西雅圖云 
[裴國雄今日行殯禮]  
　　下午四時 
　　本報記者裴國雄君因病逝世之前昨兩日情形已誌報端茲列述昨日各項消息如次 
　　裴宅昨日之各項狀况裴宅原定於今晨七時半出殯嗣因萬國商團中華隊行將執紼午後最爲便利故定改於今日下午四時舉行昨日友朋親戚之往弔及籌備殯儀一切者甚衆蔣保釐·蔣保廉·薛俊升·董克仁·張競民·上海金陵同學會代表王煥章等亦均往各方之賻儀及花圈·祭幛·挽聯等甚多不備錄心心照相館送到三十四寸放大遺像連架一座又四寸遺像五打分送友朋作爲紀念萬國商團華隊公會派代表送到募集華隊基金團團長宋漢章方椒伯所贈之「見義勇爲」銀盾一個遂供列於靈前 
　　金大同學會將議善後裴君爲金陵大學同學會上海分會會員之一故昨聞該會定於九月二日下午五時假靜安寺路江蘇交涉公署開會商議裴君善後問題及賻贈辦法已由會長許沅通知各同學届時赴會 
　　記者會之開會及執紼上海新聞記者聯歡會評議部因收接追悼裴君之提議案定於明日（二十九）下午五時在商報館開會商榷切實辦法又聯歡會會員周孝庵陳冰伯等昨提議今日由全體會員届時前往執紼以誌哀思會中已决請全體會員凖時實行矣 
　　季社社員送殯之通告季社因裴君亦爲社員且多所赞助社中諸同志與裴君感情皆極佳昨特由社中幹事部發出通告請社員全體届時前往送殯藉示哀悼之意 
　　商團華隊將武裝執紼上海萬國商團之中華隊因裴君亦係隊員且服務於商團中時其稱職·與服從·及𤍠心任事異常優美該隊同人聞其噩耗殊深感悼昨� 
已由華隊總司令部下令届時由全體隊員武裝送殯至新閘路平江公所（先由迎殯隊往裴宅迎殯其餘送殯隊除半數外軍樂隊等均在愛多亞路排隊等候彙齊全體執紼）又該隊所得全年各課最優之銀盾舉行慶賀亦因裴君之故改期至九月六日以誌哀思 
　　今日殯禮之確定路由裴君出殯時間已改定爲今日下午四時其路由亦略有更動如下下午四時由城外大東門壩基橋一一四號住宅出發朝北由中華路直至民國路·老北門經老北門大街穿過法租界大馬路·愛多亞路走棋盤街折入四馬路走山東路望平街過申報館門首一直走南京路至新世界·西藏路朝西走新閘路到大通路平江公所安厝 
[參議院籌備正式開會]  
　　昨日談話會之議决案 
　　國聞通信社云議員到滬人數日衆參議院方面已將逹法定人數故參院議員特於昨日下午假憇園開談話會公推焦易堂主席議决案如下㈠公推焦易堂·潘大道·童杭時·呂志伊四人籌備正式開會㈡致函衆議員分組辦事處㈢向辦事處借用秘書六人帮同籌備㈣下次正式開會日期俟决定後即通知云 
[四川戰事之滬訊]  
　　趙榮華到宜昌楊森行踪不明 
　　國聞通信社云四川重慶昨有已爲川軍攻下之訊係本埠某外國機關所得宜昌報告昨據調查外商某公司亦得宜昌來報聲言北軍攻川副司令趙榮華已於二十四日逃至宜昌楊森失敗後行踪不明萬縣以上悉被川軍占領北軍退回鄂境甚形紛擾云 
[湘戰爆發之紅會報告]  
　　湘分會電告組織救護隊 
　　紅會總辦事處昨接湖南兩分會來電照錄如下㈠中國紅十字會總辦事處鑒湘西戰事發生敝會組隊救護即懇分電雙方各軍官照章保護以利進行常德分會叩宥㈡醴陵分會來電云中國紅十字會總會鑒攸醴接壤火線逼近分會自應設備救護隊及婦孺救濟所懇請分電長沙趙總指揮寳慶總司令轉致前敵各軍長官加意保護所有戰時救護物品應由鈞會頒給者請發下祇領出發之日再電陳醴陵分會理事長王學鴻叩宥 
[呂調元復皖同鄉會電]  
　　聲明米釐局添設捐卡之理由 
　　昨日安徽同鄕會接該省省長呂調元爲聲明蕪湖米釐局添設收捐處理由之代電云上海英租界牯嶺路十六號安徽旅滬同鄕會鑒寒代電敬悉蕪湖米釐局此次移卡就捐實爲稽查偷漏整理收税起見茲已詳叙原委另函奉逹特將印刷函稿寄上即祈查收分致諸同鄕務請鑒諒爲荷呂調元有印 
[閩省取消紙烟特税之來往電]  
　　閩省自去冬開徵紙烟特税後屢經本埠中西紙烟公司及商業各團電請撤消照舊徵收以維商業等情疊誌報端現悉閩當道已允所請先將省垣紙烟特税撤消現又令閩南各縣一律取消以慰民生茲將王總司令與南洋公司來往兩電錄下「福州王總司令來電」南洋兄弟烟草公司鑒箇電悉已收復之閩南各縣准援照省垣辦法取消紙烟特税餘俟漳厦統一後一律照辦特復帮辦王永泉敬「南洋烟草公司復電」福州王總司令鈞鑒奉讀敬電蒙准將紙烟特税取消旌麾所到布惠除苛遐邇商民同深感激肅電陳謝南洋兄弟烟草公司叩有 
[錢業公會復徽寗弭兵會函]  
　　爲皖馬來滬借欵事 
　　本埠錢業公會日前接徽寗弭兵會公函請轉致滬上各錢業勿與皖省長官締結借欵昨特函復弭兵會云敬復者頃奉大示以貴省馬督理商同在省官廳擬發行不兌換劵百萬元派員來滬向金融界抵借因經費爲助亂之源囑轉致各莊勿與締結任何借欵等因查敝同業向不做是項交易且同業純係商業性質遭此時局所受影響尤多决不肯以有限資産營非正當之營業也辱承諄囑實以奉復統希察照爲荷云云 
[全國商會聯合會近訊]  
　　在滬召集開會 
　　全國商會聯合會會長張維鏞脱險到滬後昨安徽商會代表盧治安亦蒞滬庽一品香廣州商會代表蔡雨生·江蘇代表馬炎文·綏遠商會代表王誠齋·均先後到滬籌備開會事宜聞各省區總商會來電贊成者已有十四省區外僑埠亦來電派代表預會地點仍假天后宮總商會云 
[工部局員被控受賄案開審紀]  
　　今日下午二時續訊 
　　虹口小菜場食物攤户因不願遷移攤基發生糾葛而工部局衛生科員奥國人披脱魏儀遂被控兩次受賄五百十元違犯中國現行刑律第一百四十條於公共租界會審公廨昨日下午二時半由正會審官關綗之君與美國副領事阿爾門氏升座第一刑庭開審各攤户四十餘人一律到廨而某團體之法律顧問包仁氏亦到堂旁聽被告延璧士華·禮明兩律師辯護未開審之前璧士華氏請求公堂着各攤户之須作證者退出庭外隔别研訊以昭愼重問官允之並准披脱魏儀坐而候質遂由原告工部局刑事檢查科之律師梅脱蘭氏陳述案情謂被告係衛生科辦事員之領袖專管虹口小菜塲内之衛生事務今控其兩次受賄一在去年二月二十七號一在今年四月六號緣去年二月間提議將該小菜場内樓下食物攤户遷往樓上被告因此收受各攤户賄洋四百十元今年四月間復議及此事被告又受賄洋一百元該律師述畢命證人方阿寳站入見證欄向其詰據供稱在該小菜塲擺設湯　攤已有九年向在樓下營業衛生處通告自八月一號遷往樓上現我等各攤於七八號之間已被一律强迫遷移但我等因樓上必無生意迄未開始營業魏先生（即被告）一向認識去年陰曆二月初一魏先生知照各攤户謂將移至樓上營業我等乞其設法魏先生即謂爾等須自己有數蓋彼極客氣不肯明言我等當時邀集攤户决定醵資相酬於一句鐘時間籌得洋四百十元均係鈔票用報紙包裹由我偕任昌壽於當日下午持赴虹口小菜場以玻璃裝成之魏先生寫字間交欵適彼不在候至片刻魏先生來開門入室我與任隨進將紙包鈔票交與魏先生手收時彼並未發言各攤户擔認此欵每人若干之數目均有經摺記載惟係託人所記至今年陽曆四月六號付與魏先生之欵則係陳金記等經手言至此璧士華氏起而向方盤駁據方答稱我們的錢是願意出的但求攤基不遷祗要有飯吃衆願已足他俱不問今旣費錢而又須將攤移至樓上故四十人一致欲索還此欵因生計攸關焉得不吵是以八月二號衆詣工部局總辦處請願未曾相遇祗見捐務處西員及華人當將兩次付欵與魏先生情形詳細陳述是日並至虹口捕房報告並因發給營業執照之西員聲稱我等請領執照須問魏先生故衆又向魏先生詢問其時毫無几彼恐嚇亦無人説過如魏先生定欲將我等之攤遷往樓上則將其生意弄掉之語更無人呼魏先生爲洋鬼子之事至外間謡傳東洋攤户不遷上樓内有别情等語我等槪未曾説云云次傳任昌壽上堂由雙方律師先後詰問任供在該小菜塲擺設牛肉湯攤亦有九年現在各攤均被派人强迫搬往樓上然其中祇有一大餅攤已開始營業我等因樓上必無生意故决計不做任並證明偕方送洋贈與被告情形所供上半截與方之詞意略同而下半截之言則稱伊偕方隨被告入室後方取出紙包口稱魏先生這點東西送與你請你與我們一口飯吃魏先生見紙包内露出鈔票即納於袋内並與方握手惟默無一言我等遂出未幾魏先生到小菜塲通知可以免遷云云中西官訊至此時已薄暮宣諭退庭定於今日下午二時一刻續訊 
[金隆街昌探取物案續訊紀]  
　　文匯報云金隆街冒捕行刦案於今日下午在美公堂續訊觀審者擁擠如前開庭時間原定下午二時半嗣因魯裁判官在會審公堂辦公延至三時五分始行開審首傳蓋諾爾夫人上堂作證供稱上星期一晚間渠始終在家當七時許有數華人在渠家而渠夫亦在家其後渠夫與一上等人模樣者同出室此人身材較伊夫爲矮面容亦微黑戴巴拿馬草帽衣服簡少二人離室後約半小時許復有數人來渠家即在樓下與渠夫晤談故未能悉其狀貎惟其時中外友人不過數人而已原告律師旋示以一箱據稱該箱即係是晚九時許渠夫携之上樓者嗣傳上星期六作證之華人陳榮記上堂示以手槍陳稱當日被告持以恐嚇者與此相同旋經詰駁後又稱渠在是晚以前素未見過手槍被告律師詰稱爾旣素未見過手槍知否頃間所言即屬謊供原告律師起而反對稱渠認此種詰問乃直接凌辱證人要求堂上保護（此案猶未審畢） 
[航業要訊]  
　　大英輪船公司之中歐商輪朋開號載量五千九百九十五噸現因此輪船身較老而客位又少故該公司將此船售與日人聞業已成交船價爲一萬四千鎊 
　　招商局昨接營口分局來電謂新華輪到芝罘後因遇大風故在烟台暫避今日已開赴海門十二圩矣又同時接到福州局來電謂閩中積貨過多急需用噸位載量運滬如果無船請着港粤輪繞閩以便加載福州貨到上海祈與港局接洽究派何輪來載並乞來復並云新濟於今晨可從福州開來云云 
　　大英郵船麥德那號輪昨已由倫敦到滬載來英國貨僅十四噸蓋因此船在倫敦開出時適逢運貨工人罷工無人運貨物下船是以祗有此數 
　　提督公司之格倫總統號失愼後所有船内運滬貨計麥粉四萬三千袋香烟一千四百二十箱木箱板七千餘件鋼條三千件白塔油及雜貨千餘件其中有因救火而遭之水漬該公司已辦理「推水」事宜聘公正人估價每值一百元者由保險公司付三元與輪公司作費用今此事已在辦理中 
　　最近調查匯山碼頭之日本郵社倉庫中所存之貨計有印度花衣九五七八件白蜡八六七九件籐一三二○件東洋糖一一·四三四件馬蹄鐵四十擔鉛條九六八件鐵板九六八件銅塊一二二七件麥粉四一·七二○包白米三千包日本紗六四七包印度紗三一六包時計七二四箱洋酒四七四箱昆布一五七○件雜貨一四·○○○件 
　　昌興公司之澳大利亞皇后號昨日赴温哥武上海有留美學生六人動身又有長沙著名敎會員之中國敎員徐善祥赴美此輪之運美湖絲爲三百餘件又茶葉一百餘噸 
　　此再三日中由滬運往漢口之現洋計從太古之武昌等輪載云者共三十萬元而裝至厦汕者亦有三十萬元又怡和之定生輪現因修理爐鍋改期至二十八號赴烟津云 
　　法郵船巴爾介號現定三十一號赴法上海有郭一岑萬燦等赴德法又下月十四號安得來朋號往法時有政界人十數名往歐洲云 
[虎威艦觸礁沉没]  
　　船員無恙 
　　吳淞水警四區虎威巡艦曾經派出巡洋已有旬餘現聞該艦泊於泗礁山附近海面前日遭風觸礁全船損壞不幸沉没艦中警官人員均設法逃生聞俱無恙趙廳長得訊後於昨日撥派鈞和巡艦開赴外洋前往調查據聞虎威艦業已年久機爐等件多不堅固故此次遭風失事云 
[淞埠局派員勘查藴藻大橋]  
　　前日大風時吳淞方面有𨽻屬查緝違禁物品處之長虹輪船走錨爲風打至藴藻橋橋脚該橋當時大受震動聞埠局近已派建築科人員前往查勘有無損失俾便及早修理云 
[吳淞電話局近訊]  
　　吳淞淞陽電話有限公司自通綫以來用户已逹百數十號營業前途頗可樂觀經理胡景清以近來事繁不能兼顧由胡君及各股東另推戴伯行君繼任現已備文向商埠局及市政籌備處分别呈報矣 
[電報記帳辦法一再整頓]  
　　整頓官軍電報記帳辦法前經交部咨行各省機關並通令電局在案本省電政總辦本月又奉交部訓令對官軍電報費記帳辦法一再整頓茲將原文錄下查整頓官軍電報記帳辦法前經本部提出國務會議議决並抄錄辦法令仰該總辦轉飭轄局一體遵照在案現在本部財政困難已逹極點所負内外各債積欠動逾千萬本金無法清還並利息亦不能如期照付而所發官軍電費一經記帳經年累月延不清釐各電局月支工程材料薪工設局養路等費需欵浩繁僅恃商報收入藉資挹注供不應求時虞竭蹶若不設法整理力謀挽救非特各局將不能支持而債權者勢必接踵而來更將無法應付現經釐定清算辦法所有積欠電費結至本年六月底止應即予清結或分期陸續撥還如實因一時財力不及應由何處機關劃還請先行商妥咨復本部以憑接洽清算自七月份起所發各項電費即查照本部前次咨送整頓官軍電費記帳辦法第七條辦理務必按月清欵不再拖欠除通咨京内外各機關並分行外合仰該總辦轉飭所轄各局一體遵照辦理 
[寳山取締保甲之縣諭]  
　　寳山江灣·彭浦·殷行各圖總甲以近數年來地價飛漲收入較豐每届換單日期請董出具保結大施運動手段至有逾期換單之弊茲錄寳山縣公署示諭如下 
　　諭某圖總甲知悉照得本邑各圖總甲向以辦公勤惰分别留撤惟每年換給諭單並未規定日期以致各該總甲充任期間參差不一難於稽考茲定於每年十月一日爲頒發新諭日期無論留用與否所執舊給諭單應於九月二十五日以前一律繳案以憑換發合行諭飭該圖總甲即便遵照辦理毌違特諭 
[參事會成立與補選問題]  
　　上海縣知事致江蘇縣議會公函云逕啓者接准公函以本會議員已有缺額應依縣制一面訂期開會一面趕辦補選並擬仿照寳山辦法令各市鄕經董九月一日開始調查限期竣事等因查此次奉城令恢復自治即經由縣邀集各參事員議定先將各參事員缺額補足函准貴會將應補之候補參事員開單到縣分别通知於本月十六日二十一日接趙楊兩參事員先後答復又於二十四日續開參事員談話會議定先將上海縣參事會於九月一日成立並呈報省長刋發議參兩會鈐記惟查縣議會議員現在共有缺額若干應請貴會查明見示以便併案呈報至補選一節現已分函各市鄕經董定本月二十八日開會籌商一切以便進行再查前奉省長復溧水湯知事七月支電開縣議員已經選任爲參事員者其縣議員應作缺額論並以奉及此致上海縣議事會議長莫 
[沈知事宴請議參兩會記]  
　　上海縣沈知事昨日（二十七日）上午十二時在縣公署宴請議參兩會員議員届時到者爲議長莫子經·副議長李右之·參事員葉惠鈞·楊秋蓀·趙訒之·周采臣·潘伯言議員王叔炎·陶芹香·張菊圃·宋少蘭·王際亨·張秋漁·孫步雲·公欵公産經理處秦研畦等當由沈知事延入西花廳茗談良久即在東花廳設宴沈知事及熊警佐陳代科長陪坐席間討論缺額問題亟須補選應趕緊從調查選民入手沈知事謂二十八日（今日）本已邀集市鄕經董商議調查辦法即行佈告席散已届二時即由沈知事約至後宅假山内攝影以誌恢復自治之紀念各議員興辭而出偕至也是園欵産處談話至四時始散云 
[縣商會贊成閘北另組商會]  
　　閔行商會先例可援 
　　上海縣商會昨復閘北商會籌備處函云逕復者接准大函以閘北籌設商會呈部核准惟劃分區域應與敝會協議囑即示復以便呈報等因准此敝會即於本會第十六期會董常會提議當以區域問題就本會言固以縣治區域爲範圍但上海形勢特殊商業繁盛亦與他處不同即如閔行爲縣治轄境早已設立閔行商會現在尊處於名稱上旣冠以閘北字樣閔行已有先例更有上寳兩縣跨連關係本會絕無異議除關於本會章程區域條文劃分改訂手續俟飭知到日另辦外茲准前因用特奉復即希查照辦理爲荷 
[省委户籍員到滬]  
　　姚福生·張振鏞 
　　江蘇省長公署所委之各縣户籍員現均領憑分别出發上海之户籍員姚福生（字德馨）·張振鏞（字韻笙）二人均已到滬昨日拜謁上海縣沈知事後即將行李搬入署中居住以資辦公云 
[日砲艦在吳淞試機]  
　　堅田·勢多兩號 
　　日政府在滬新建之砲艦堅田·勢多兩號相繼工竣後曾舉行下水禮等其軍官將校亦相繼來滬任職不日即將駛赴長江加入第一遣外艦隊昨前兩日由杉版武官令知駛赴吳淞口外試機均於上午七時由東華造船所出港下午回港成績尙佳云 
 
 

Page 14

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *[總商聯會合併後之委員會]  
　　上海各路商界聯合會前日假南園開聯歡會决定兩會合併手續並公推臨時委員十一人籌備設置新會所事宜昨午該會委員在嶺南樓開後一次委員會到會委員爲陳伯男·陳翊廷·成爕春·馮秋心·鄔志豪·錢龍章·俞希稷·馮少山·俞華龍等九人議决案列下㈠推舉陳伯男君爲委員長㈡會所暫借百老滙路商聯會爲委員開會地點以四星期爲限第二期臨時會所先向相當處所商借否則另覔房屋至永久會所决籌欵自行建築㈢臨時會所及會章并選舉職員等均限四星期内辦竣㈣將章程草案分發各分會徵求意見再由委員會多數决定㈤委員會定每星期二下午五句鐘舉行准時開會㈥從前新舊兩會圖章戳記由各該會自行封存委員會另刻新圖章應用㈦從前兩會開支由各該會自行清理㈧由各該委員自行認定特捐充臨時費用㈨暫設會計文牘庶務三部進行一切㈩推舉「文牘」成爕春·錢龍章·俞希稷·趙南公·「會計」馮少山·鄔志豪·陳伯男·「庶務」俞華龍·陳翊廷·馮秋心議畢散會 
[閘北水電問題昨訊]  
　　閘北水電前因不久解决各公團擬停付水電費旋由劉監督·許局長·馮廠長等向各方慰勸且恐妨及地方秩序故暫緩實行靜候辦法現官廳仍無切實表示昨地方代表往訪劉監督始知業已返蘇因之閘北公團頗爲失望公團聯合會爲愼重起見再先電催官廳一面妥爲預備一切手續云 
[律師公會將歡讌赴菲代表]  
　　本届出席國際律師協會之日本代表安積伊二郎·高島晴雄·僑滬美律師代表哈定根在菲開會事畢與我國各省律師公會代表何世楨·鄭澹明二君同乘高麗丸抵滬上海律師公會除派張家鎭·蔡倪培招待外又擬擇日設宴歡迎日美曁我國代表藉聯友誼但日代表急欲返國怱怱離滬因之不及舉行茲悉該會擬於日内招宴美代表哈氏及何鄭二代表以表歡迎云 
[菸酒局取締私釀]  
　　上海第二區菸酒事務分局局長季新益昨日分咨上海縣公署淞滬警察廳文云爲咨行事案據敝區第一分棧經理程兆魁呈稱竊分棧辦理燒白酒公賣近以客貨銷滞徵不敷解歷歲虧賠查各縣鄕間每至冬令無不家自製醸分支各棧實受影響若不設法取締恐徵收之數更有江河日下之虞伏查全國菸酒公賣簡章第十四條自釀之家限以百斤逾限則徵收公費曩昔太嘉寳分棧曾經照章呈請劉前局長核准施行在案分棧同隸鈞區自應援案辦理現擬自本年九月一日起鄕間製釀實行一律徵收誠恐釀户誤會抗違妨害進行合亟備文呈報仰祈核准迅予咨行上海縣公署淞滬警察廳轉飭各市鄕董警隨時協助並乞出示通告俾衆週知實爲公便等情據此除指令並分别布告外相應咨請貴署煩爲查照轉飭協助以利徵收實紉公誼 
[重申限制繭行之禁令]  
　　總商會昨接江蘇省公署六五八一號訓令云據江蘇絲綢機織聯合會等呈稱竊查民國九年五月由江浙絲綢機織聯合會呈請江蘇省長會同浙江省長會咨農商部限制繭行等辦法五條旋於十年三月十三日奉到五○○號部令定爲整理蠶桑絲綢辦法六條當經通令遵行在案不料本年無錫地方發生陸義昌繭行事件幾將久遠之成規一旦破壞除陸義昌一案由敝會等另行呈請省長批飭查禁外所有將來類似此等事件不得不預爲防止爲此環請省長准將民國十年三月奉農商部批准江浙兩省九府屬内限制繭行之明文重申禁令通飭各縣曉諭遵照以保規程而維工商實爲公便等情據此除批示並分行外合行令仰該會長遵照此令 
[天津定期騐疫]  
　　旅客均須檢騐 
　　天津自八月上旬起虎疫盛行死人無算經官騐檢查結果得知疫症發生原因實爲大連·上海等處之旅客傳染昨特通知各輪船公司自本月二十三日起由滬開往之各輪船均須實施檢騐疫症患疫搭客仿照大連辦法一槪不准登岸云云本埠各輪船公司業已接到電訊分别通知矣 
[最近外僑人數之調查]  
　　共計十三萬三千餘人 
　　江蘇交涉公署等前奉外交·内務兩部會令調查僑居各省之外僑人數户籍等尅日具報曾從實呈復在案茲據外交内務兩部發表各省地方長官等已將各處外僑人數呈報完全日僑人數最多計七萬五千三百七十人其次英僑八千七百六十二人俄僑六千七百二十一人德僑二千九百七十一人美僑三千九百十一人法僑二千一百五十五人意僑一千零一百二十五人澳僑七百六十四人比僑二百六十四人嗬囒七十六人其他三百八十九人平均僑居上海人數爲最多惟此數係本年六月份調查最近二月俄僑等之來往則尙不計在内云 
[同文遇難學生脱險回滬]  
　　狀極狼狽 
　　日本同文書院學生所組織之四川·雲南·貴州經濟調查班前在貴州遇匪被刼等情曾誌各報昨日該隊隊員原廣君單身搭南洋丸郵船脱險來滬衣履不全狀極狼狽記錄書籍等亦被刼無遺據云渠等曾遇匪十數次九死一生恍如隔世其他隊員三人行往他處踪跡不知云 
[保存粤省寗波會館之公函]  
　　旅滬甬人錢子忍趙掬椒接粤港寗波同鄕衆商公會來函云子忍掬椒鄕先生惠鑒八月十七日電陳各節諒荷察覽粤省寗波會館被少數鄕人意圖覬覦一事自執事在粤設法轉圜將契據簿籍繳呈省長暫爲保管後正擬靜俟滬同鄕會·四明公所寗波商會·協同辦理詎昨聞彼輩有已將會館契據領去並將館址繪圖招人承買之舉現已從事調查眞相以憑公議核奪並登報聲明决不公認倘事果屬實而我多數同鄕竟不能以理勢爭回任其恃强霸佔試問情理奚在顔面何存且恐嗣後所有民間私業亦將難以自保除敬候鼎力設法挽救指示遵行並一面公函本港華商總會轉陳省中各當道仍予保存外其餘駐滬寗同鄕各機關務懇代爲切實轉托俾獲實效而免先賢遺澤遽爾湮没迫切上陳立盼迅賜示復再執事旋滬時曾囑由同鄕組設公會以資聯絡現敝會已於本月二日成立合併佈聞專泐敬頌台祺粤港寗波同鄕衆商公會正會長　璋副會長聞崧啓八月十八日 
[推廣童子軍敎育之提案]  
　　江蘇童子軍聯會提出討論 
　　江蘇省童子軍聯合會前接省敎育會來函徵集提案以便提交全國敎育會聯合會討論該會曾於董事會議决推請省總敎練員章君疇君起草茲悉章君業已草就標題爲設法推廣童子軍敎育案原文錄左 
　　童子軍訓練爲實施新敎育之良好工具在敎育上占有重要地位其特優之點有四㈠發揮天賦本能養成善良之品性㈡適應童子之心理利用童子之餘暇俾隨時有學習常識常技之機會㈢練習人羣服務以建立青年高尙之人格㈣鍜練體格養成健全之國民歐美文明各國對於童子軍事業莫不盡力推廣視爲國家重要事務之一吾國近十年來各地敎育界對此事業咸能𤍠心提倡積極進行但若以全國童子軍人數相比比例之巨不言可知故吾人欲造福童子助益社會則對於童子軍事業不得不共謀推廣力圖普及也「辦法」㈠各省師範學校應舉辦童子軍以養成敎練員人才而免濫竽充數之弊㈡應請全國敎育會聯合會開辦童子軍敎練員養成所提供各省師範學校之用㈢應請全國敎育會聯合會設法協助中華民國童子軍聯合會籌備委員會以冀早日正式成立則全國童子軍事業有所指歸俾易發展 
[檢定小學敎員之第二日]  
　　試題一束 
　　昨爲檢定小學敎員之第二日到五十五人茲將各項試題錄後 
　　「試小正歷史題」㈠作本國史統系表略㈡何謂南北朝與五代㈢元初戰功略述㈣歐戰與全世界之關係若何「試小正地理題」㈠魯蜀·閩·粤四省城之新舊名稱㈡沿江沿海之重要商埠㈢世界改造後歐洲之新共和國有幾述其名稱及位置㈣歐非海峽聨絡鐵道之起訖點爲何地經過之海峽何名「試小正博物題」㈠炭氣怎麽可以循環㈡喬木灌木有甚麽分别㈢兩樓類的動物請舉三動㈣顯花植物其麽解釋「試小正理化題」㈠人要向多數人説話的時候爲甚麽要用傳聲筒㈡電綫爲甚麽要用金屬的又是甚麽道理㈢虫蛟處爲甚麽要揩亞摩尼亞水㈣揩金屬的時候要用灰甚麽道理「試小助歷史題」㈠作本國史統系略表㈡春秋五霸戰國七雄帮併其地而日促作何解㈢試略述甲午之役與庚子之役㈣敎授歷史其最要宗旨何在「試小助地理題」㈠四特别區域之名稱㈡隴海鐵路之起訖點爲何地㈢臨城之位置與交通之關係㈣與江浙二省接壤者有幾省「試小助理科題」㈠同化作用是甚麽意思㈡保護色是甚麽意思㈢挑水的担子是甚麽道理㈣空氣裡有甚麽東西怎麽樣組成的 
[友華銀行滙市報告]  
　　昨日友華銀行滙市報告云二十五日倫敦大條銀價近期長一八七五遠期二五紐約銀價漲至六角二分六二五倫敦紐約間滙價爲四元五角五分半今日此間滙價掛牌英鎊長爲三先令零半便士美金長至六十九元二角五分日金跌至七十一兩餘亦隨以俱動開盤時市况有堅定之象後漸轉平某時中有少數英鎊成交之價八月份三先令零七五九月份三先令零六八七五十月十一月份三先令零六二五美金成交價近期六十九元七角五分遠期六十九元六角八分七五其後僅購價照此至收盤時英鎊售價已不能過八月份三先令零六八七五九月份三先令零六二五十月份十一月份三先令零五六二五美金售價近期六十九元六角二分半遠期六十九元五角日金定價近期七十兩二錢五分遠期七十兩三錢七分半銀行滙票定價英鎊三先令一便士二五美金七十一元二角五分佛郎一二五五枚上星期六日倫敦銀市中國購進收盤市况不定紐約市况穏定 
[上海商業市况彙錄]  
　　金融 
　　銀幣昨日早市價爲七錢二分一釐與前日收盤相同午市收盤爲七錢二分○七毫半又小去二毫半中國銀行由南京裝來洋八萬元又由杭州裝來洋十六萬元 
　　銀拆早市一錢六分午市收盤一錢五分較前日又大三分華比銀行拆出二天期押欵十五萬兩息一錢五分中國裝往南京大條一百二十五條滙豐昌興公司運來大條一百十條昨晚止各銀行錢莊查倉庫存現銀二千四百五十三萬兩現洋三千八百六十五萬元大條四百九十五條 
　　公債票 
　　昨日各動公償市况清淡蓋因本月份交割在即各商胃口有限也金融公債現貨干元票全市祗做開一盤價計六十六元八角五分較上週末漲高一角五分八月期前市交易尙好成交價常盤旋於六十六元八九角之間後市只做出一盤價計六十六元八角五分比上週末只漲高五分九月期收盤六十七元五角比上週末好起三角五分十月期除息收盤六十四元九角計高二角半整六現貨亦僅做開一盤價爲五十元較上星期亦大五分八月期價爲五十元九月期五十元另五角較上週末各漲一角十月期價計五十元另八角較上週末漲起一角五分償還八釐賣户甚多而受主寥寥供過於求市價獨趨鬆動收盤二十四元計小三角七年長期計寂十六元與星期五市價相仿云 
　　國内匯兌 
　　上海商業儲蓄銀行國内滙兌二十七日行市報告云今據京津來電銀滙跌落五錢洋滙與前市同計京銀爲一千○四十九兩五錢洋爲一千○○八元津銀爲一千○五十七兩五錢洋爲一千○○七元漢電洋例每千兩合現元一千○三十二兩七錢五分較同週長二錢五洋匯跌去一元爲一千○○八元宜昌銀滙漲二兩爲一千○三十七兩洋滙仍舊濟南銀滙漲一兩計濟平每千兩合規元一千○三十九兩七錢五分洋滙仍爲一千○○七元港紙掛牌爲七錢四分七釐五毫九九八番平銀每千兩合規元一千○十五兩廣州九九七司馬銀每千兩合規元八百六十兩雙毫爲六四五計規元六十四兩五錢可兌毫洋一百元云 
　　外幣 
　　昨（二十七日）各項外幣市况平常票價漲跌互見英金票成交價九元二角二分比上週末好起一分羅卜另票及二百五十元票受主略見增多致價見堅硬另票買六兩五錢計漲一兩半二百五十元票大二錢買價計一兩二錢馬克回縮二分計一元四角半日票跌去三釐價買九角七分二釐美票買價仍爲一元九角八分荷票計七角四分半港票爲一元另二分半坡票爲一元另四分半法票買價爲一角二分一釐羅卜大票買二兩五百元老票計三兩五錢各　上週末價情相同銀行胃口楫微機商亦無進出故市價呆木云 
　　金市與匯價 
　　昨日星期一大條銀因星期日倫敦休息無電報告十月份標金開盤爲三百四十兩零六錢較前日好銀一錢後略高至三百四十兩零八錢先令揭曉長二五餘有印滙大二羅比法匯小十法郎美滙大半元東匯小半分荷滙大一盾二五新滙小七五德滙掛小五十五萬馬克香俄滙弗動斯時標金爲三百四十一兩標金交易則買者較甚所以最高漲至三百四十一兩三錢滙市各價因先令放長所以亦較前日爲硬銀行賣出九月份先令價三先令○六二五買進三先令○六八七五又賣出十月份價帮先令○五六二五買進三先令○六二五又賣出十二月份價三先令○半至三先令○五六二五買進三先令○五六二五至三先令○六二五又賣出九月份美滙價六十九元七五買進六十九元八七五又賣出十月份及十二月份價六十九元六二五買進六十九元七五又賣出九月份東滙價七錢○二五買進七錢○一二五又賣出十月份及十二月份價七錢○三七五買進七錢○二五以致標金又跌至三百四十兩○六錢後毫無升降至收盤時依然如斯標金交易亦稀其收盤價爲三百四十兩○八錢午後標金無甚上落但較上午略好開盤爲三百四十兩○九錢先令弗動是時標金爲三百四十兩○八錢先令東滙仍與上午相等惟美匯稍緊其二月份先令美匯亦較上午爲軟銀條賣出九月份先令價三先令○六二五買進三先令○六八七五又賣出十月份價三先令○五六二五買進三先令○六二五又賣出十二月份先令價三先令○半買進三先令○五六二五又賣出九月份美滙價六十九元六二五買進六十九元七五又賣出十月份及十二月份價六十九元半買進六十九元六二五又賣出九月份東匯價七錢○二五買進七錢○一二五又賣出十月份及十二月份價七錢○三七五買進七錢○二五交易極少標金亦然最高至三百四十一兩二錢收盤時祗三旬有餘云 
　　棉紗 
　　昨爲星期一印棉全無電報大阪三品紗電報較星期六漲日幣二元數角美棉現期小去十個磅音遠期小四個磅音交易所標準較前盤跌去二三錢客帮之現貨本紗日紗均小去二錢五分惟二十支日紗尙無上落川帮又續購　十支雙馬價一百五十九兩二十支三羊價一百七十兩二十支五福價一百五十三兩二錢五二十支牧羊同十支團鶴價一百三十三兩五錢以上五牌共進二三百包天津帮買進日紗三百包左右其餘牛莊青島江西蕪湖野鷄汕頭等帮共購買本紗一二百包日紗二三百包公會上小包均無售出各廠皆未開出市面仍带軟勢 
　　絲市 
　　昨日洋莊絲市走銷復暢新廠絲法莊頗有談判然因價額稍低成交尙稀祇由百多寳克二行購成中等貨二十擔市價依然平疲七里干經紐約方面對於高等貨續有需胃昨又購成金銀鵝等牌百四十擔絲價堅定中等貨亦有交易價仍如前七里大經上等貨英法銷路尙暢價頗堅挺下等貨稍有談成價漲十兩惟川魯黃廠經里昂等處進胃雖殷近以滙率堅昂致市價跌落較前踐去二十餘兩山東黃絲稍有交易價亦微跌僅灰絲經仍然無市交易續停頓云 
　　茶市 
　　昨日洋莊茶市湖州平水綠茶與祁寗等路之紅茶均無交易路莊土莊兩路之綠茶亦無大宗成交市况頗淡珍眉成交四百八十一箱來路莊貨售盤自五十四兩至六十七兩土莊改製之貨售盤三十六兩市價較上星期無漲跌秀眉市面穏固禮昌保昌等行需要甚殷成交二百三十八箱婺源屯溪等路之貨售盤自十七兩五錢至二十三兩温州貨售盤九兩五錢市價亦無變動路莊大帮昨市全無交易蝦目珠茶亦無市面針眉蕊眉等貨雖有零星交易然售開之價較上星期未能見高惟昨市長江到貨不下三千餘箱午後行家談盤論價漸形𤍠閙故人心轉呈安穏之象 
[上週呌莊拍出之數額]  
　　商情通訊社譯瑞和洋行報告云近來洋布市面交易旣稀變動亦少上星期呌莊拍出計二萬八千四百四十一疋較上週已會二千疋市况頗屬堅定羽綢泰西緞價格均漲原色布尤爲暢旺今將本週拍出之花色疋數列后原色市布五六六六疋色花羽綢五一○疋白市布一七七○○疋斜羽綢一六○疋粗布四五○疋泰西緞二二三○疋洋紅布四二○羽毛四○疋翦絨二九九疋嗶嘰六○疋玄斜紋布三六○疋毛羽綾六○疋玄素羽綢六四八○疋小呢六疋 
[朱家行鎭通設電話訊]  
　　滬閔南柘長途汽車馬路由滬經漕河涇至閔行業由汔車公司遵照部章附案建築長途電話以期鄕鎭商舖傳遞消息　通而距離漕河涇三里遥之朱家行鎭商舖繁盛亦擬通設電話預算桿木約在六十根之譜連同電線磁瓶計需工料在千元左右擬與長途電話銜接已由該鎭紳商要求該公司請爲接築云 
[總商會圖書館徵集圖書續聞]  
　　又增一百七十餘種 
　　總商會商業圖書館自徵集圖書以來七月份收到各處捐贈圖書爲數不少詳細名數已誌前報茲又收到各處捐贈圖書名數紀錄如下中華圖書館四十二種二百五十四册東陸書局四種八册杜定友君十四種二十二册書畫保存會一種一册經濟討論會常年週報一種一册亞東圖書館二十二種四十二册廣益書局四十七種一百十四册香港商會一種一册胡暇局二種二册孫心馨君一種十册農商部一種二册中華書局常年週刋一種商務印書館第三次續贈四十九種六十七册江蘇省立第一商業學校一種一册其詳細書目按月載總商會月報中云 
[徽寗同鄕會開會記]  
　　微寗旅滬同鄕會昨日開會余魯卿主席首討論第一届選舉問題汪禹丞·鄭介誠·曹志功等先後發言主張急進結果即日起由籌備委員會督促駐會幹事從速辦竣定期選舉次討論續溪邵應案據呂省長復函仍令原縣查復認爲不妥胡佩如謂勞工會赴績溪代表周志春業已返申據云曾親往探視刑傷是實云云許伯龍謂此案遷延已久迄未結束鄙見刑傷爲一事犯竊嫌疑爲一事本會應再電皖省長及高檢廳對於該縣知事濫用非刑應加懲戒並要求將此案移歸别縣審理云云汪禹丞附議表决通過次由曹志功報告據會員張樂來函云爲一學徒擔保荐在武昌路祥康押内現學徒因事去職該店不還保書請矛援助云云當由請求人當衆陳述經過結果推胡佩如先行調查再爲辦理末由李振亞報告前次本會發起弭兵會現得大多數同鄕贊助該會已告成立本會此後對於該會尤應積力贊助結果一致贊助議畢散會 
[蘇州旅滬同鄕會開會紀事]  
　　新閘路蘇州同鄕會前日（星期）下午三時假座北京路周耕記開董事常會到者十餘人會長貝潤生主席提議各案如下㈠董事張一應來函辭職議决去函挽留㈡本埠聯益善曾送來捐册一本函請勸捐當以本會經費同一支絀無從補助至於各董事處能否以個人名義捐助宜由該善會直接函募本會礙蓶轉勸應復函婉却㈡陸董翥雙提議本會第一次分隊徵求基金已將收束宜分别贈奬以資鼓勵議决俟各隊分數募足後再行一律贈送奬品所有已經及格各隊曁此次勸募出力人員應先備具公函致逹謝忱議畢散會 
[甬同鄕會調解紅木業爭端]  
　　致函沈知事給諭 
　　本埠紅木同業向分大·小同行各自爲政不相混合近因愼德堂與聯梓堂營業侵奪事昨寗波旅滬同鄕會特致函上海沈知事請爲調解原函如下 
　　藴石先生知事大鑒敬啓者據敝同鄕紅木業周德興·傅茂勝·任昌祥·王祥和·陳福興·傅和泰等十八家略稱敝同行以專做紅木文具梳妝·洋鏡爲業（中略）不得越分擅利等情到會據此查愼德堂與聯梓堂各營各業向有雙方行規之規定此次聯梓堂所稟未免爲片面之辭相應函請台端准予覆查并將愼德堂行單兩紙聯梓堂行單一紙呈送鑒核可否重行示諭俾得各安各業永弭爭端至爲公企 
[浙江黃巖風雨爲災乞賑電]  
　　各報館華洋義賑會鈞鑒黃巖縣鎭東鄕三港口新米橋山頭金水國白石上渚仙浦埭水黃林楊黃堰閘門頭橋孫诏古山周山下郎外東浦等數十村於八月七日及十日兩次颶風暴雨洪湖汎濫滿目汪洋幾成澤國晚禾枯槁屋舍坍壞人畜飄没者不知凡幾哀鴻滿野聞不忍聞敬請貴會速籌賑欵拯救災黎不勝盼禱之至謹此電聞公民汪仁解慶麟鄭祥周揆一張乃文孫邦雲金旦川等五十三人公叩 
[函請開通德興里後弄]  
　　滬北工巡捐局昨致淞滬警察廳函云逕啓者北浙江路華興路德興里完全屬於華界範圍居户門牌已一律編訂惟前連租界而後弄尙未拆通致敝局收捐爲難房客意圖混捐故不以開通爲然區域所在未便任意阻碍相應函逹請煩貴廳長查照轉飭該發區署傳知房東速將後弄開通毌任各租户藉端阻撓致妨捐務云云 
[南市兩路商聯會常會紀]  
　　報告兩總會合併情形 
　　南市兩路商聯會昨日下午八時開常會首由戎寳章報告兩總聯會合併之詳情次討論本會發起人樂樹滋辭職案結果召集臨時會解决次會員戚金祥報告墓地築笆向工巡捐局領照之經過末由主席報告各處來函畢遂散會 
[十人團徵募會消息]  
　　已逹目的三分之一 
　　中華救國十人團聯合會建築會所徵募大會昨日舉行第二次揭曉八時各隊隊長隊員連翩而至競爭分數者以責任隊·一心隊·建設隊·正義隊·奮鬭隊爲最烈總隊長陳良玉·隊長朱昌利等均各有演説其繳到分數計逹目的三分之一預料第三次揭曉會各隊定有一番競爭云云 
[拐妾犯業已獲案]  
　　妾尙無蹤 
　　衆議院議員陳中有妾二人於今年六月間突然捲逃事後查係寗波人袁炳長誘拐當由陳中查悉被袁炳良匿居上海故特函致淞滬警廳請爲查緝茲由徐廳長飭偵緝隊偵探朱仁泉於前日將袁炳良獲案發交司法科訊辦一面訪緝二妾務獲解究 
　　尙有本埠新聞等轉入後頁 
 
 

Page 15

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *本埠新聞二 
[禁止船隻私相授受]  
　　須掛號納税 
　　滬南工巡捐局昨發布告云爲布告事案照本局向章凡浦江及日暉港·　肇河各處往來商船遇有買賣船只照例應報局掛號並須按照價繳納三份之二掛號費歷經辦理在案乃近據市舶所報稱賣得船户蕭起必經憑永興船行周如煜中證契買張阿聚碼頭船一只用私造類似官紙契文繕寫等情當經起出船契連同蕭起必·周如煜等一併带局分别詢明屬實將私造船契取銷飭令換具正式契據掛號去訖查本局管理船契掛號久有定章該永興船行旣敢擅造類似官紙契文私相授受難保無其他船行相率效尤似此影射含沙若不設法取締實於船契掛號前途大有妨碍茲由本局擬定辦法嗣後凡浦江及各河道往來船只如有買進賣出無論經憑任何船行應由該行赴市舶所領取號單成式塡明船户·契價·及授受主·中證人各姓名來局掛號照章納費倘有除匿契價或偷漏掛號情事一經覺察訊係何方隐漏　勒令照章掛號外仍按應納公費數目以一倍至三倍罰金除呈報護軍使備案并諭飭市舶所遵辦外爲此佈告仰船户人等一體周知此布 
[限遷草棚築路]  
　　南市滬軍營操塲舊址現由業主徐姓建築市房百餘幢於端節後開工不日可以竣事而該基之西首原有小路一條可通法自來水公司之機廠街滬南工巡捐局刻擬將是路改築馬路一條以期便利交通而資振興該處市面惟路旁有江北貧民搭蓋車棚甚多迄未拆去以致不能開築工巡捐局現定本年舊曆十月間開工築路所有草棚限秋節前一律拆除不得延誤昨由該管警區諭令十二圖地保分别知照届期一體拆遷違干未便云 
[保護絲商水警調回]  
　　江蘇水警第一區沈區長以保護絲船期内前由本區抽調各隊警士二十名分作兩班登輪往來滬浙之間沿途保護現下絲市完竣前派之警十二十名自應各歸本隊服務故於前日一併調回已令該警士等尅日回歸原隊供差一面并令各該隊長迅將該警回隊日期呈報備查云 
[查獲僞造白油之續聞]  
　　油蔴公所前接漢口衡昌油坊函告滬上發現僞造京方白油有碍營業等情後在　和油蔴號查獲四桶且又漏税當即扣留將油四桶送上海縣商會暫存已紀前報茲聞此事經該公所代表電致漢口衡昌號請即派代表來滬察看被扣之低質白油以便正式交涉云 
[武昌路火警]  
　　灼斃男女小孩各一 
　　美租界武昌路四十二號門牌日本人所開之山田橡皮鞋店於前昨十一句餘鐘忽然火起登時冒穿屋頂延燒至十一號門牌羅怡興棉花號·四十三號門牌陳新記油漆木匠店·四十四號門牌生利棉花號當經各段救火會聞警立驅皮带車馳往灌熄計共焚燬房屋四幢當火熾時住居山田橡皮鞋店樓上二房東梁炳基之十一歲孫女青蓮·五歲孫國洪不及逃出均葬身火窟事經美捕房捕頭鄧得悉恐有别情立飭華探目蔣阿林·包探范德孚·西探康仇前往詳查起火情形尙未明瞭遂飭土工在火塲内起出男女孩尸兩具車送騐尸所於昨午刻報請公共公廨李襄讞與英威副領事蒞所檢騐得男女孩青蓮國洪尸兩具委係生前被同居火焚灼傷身死當即塡明尸格升座公位即據華探目蔣阿林·西探目康仇投案稟明前情請訊並據尸母梁羅氏投稱死者係伊之孩子要求領殮中西官得供判着尸屬具結領尸棺殮仰捕房切實查明起火情形核奪 
[私藏手槍案尙須調查]  
　　山東人沙子元與吳長生·季寳光·陳榮福·王阿四·劉小一子·唐寳生因同寓於四馬路四百七十二三號門牌蘇告旅館内藏有手槍三支子彈數粒被特别機關包探韋金福·王長根·探目姚阿生等偵悉偕同西探長壳羅香往將沙等七人連同手槍子彈一併拘解公共公廨訊供收押在案昨晨由關正會審官會英新副領事升座第一刑庭研訊即據壳西探長偕包探韋金福相繼投訴查得第三被告季寳光曾與在逃之趙常山等前在新世界開槍擊斃印捕頭有關曾將其拘案因訊無証據省釋茲又糾衆同居旅館私藏軍火且查各人均非善類惟詢供均不承認爲匪請爲訊核云云訊之沙子元延慕思海司格兩律師到堂代辯而季寳光亦延羅傑律師爲之辯護其餘被告均延律師投案辯白經中西官核供以案尙須調查判被告七人一併押候查明訂期研訊 
[湘難民騷擾西南鄕]  
　　前昨等日本邑西南鄕上海與松江等縣交界之處如塘灣·莘莊·朱家巷附近沿浦灘到有難民男婦老幼百餘人駕舟二三艘在各該處登岸向村莊鄕婦人家勒索錢文自稱爲湖南衡陽難民執有本省護照逃荒到此等語若鄕民不給錢文竞强取農具並硬牽鷄羊等類各鄕民以若輩爲數衆多不敢與較乃凑集銅元爲贈各難民始返舟揚帆而去 
[僞造湖北錢票犯又獲兩名]  
　　僞造湖北官錢局假錢票案内之首要李哲民·孫陳氏二名現由湖北官錢局函致松滬護軍使署仍須補緝解鄂歸案訊辦並懸五百元賞格等情已誌昨報查此案前由淞滬警廳偵緝隊訪聞本埠閘北地方有李哲民等置備印刷機器及鋼鐵印板私造湖北假錢票情事當飭偵探密往緝獲李哲民等並假錢票及機器印板各件即　一併轉解上海地方檢察廳訊辦嗣因由廳判决將犯分别懲辦迨至人犯滿期釋放而湖北官錢局復又移提以致是案人犯均已開釋無從移解近鄂省又請軍使飭緝業由何護軍使仍令　　警廳補緝前日徐廳長飭探已將此案内共犯王心三·徐湖二名獲案立即派警押送　華使署核辦一面又令軍警各署設法偵緝李哲民等務獲到案聽候併案訊究所有起案之印刷機器一部亦已送請軍署存儲矣 
[控告保衛團排長團丁]  
　　帮助羽士藉醮勒捐 
　　閘北指江廟住持羽士崔松琴藉醮勒捐唆使保衛團排長王耐安·團丁王楊二人騷擾商民等情迭誌前報昨閘北五區商界聯合會·虬寳商界聯合會·農工商業導正會等具函寳山縣公署略稱崔松琴串唆保衛團排長王耐安等擅捕通大米店主曹松林一案羣情忿激除崔在押檢廳候究外王耐安與王楊二團丁迄未到案務請嚴拿究辦以維治安 
[盛慕頤探案註銷]  
　　盛宣懷之後裔時因爭奪遺産涉訟近又發生讼案一起昨晨經公共公廨傳訊原告爲盛慕頤被告係盛昇頤·盛華蓀·盛復頤·及律師張家鎭等所訴案由以被告等將原告應得在蘇身故之許太夫人所遺財産文件私自運回上海宅内請求諭令交還等情首由原告代表律師稱原告因被告將伊應得財物等物由蘇運滬故稟奉公堂於本月十五號發給禁諭嗣被告要求將禁諭取消公堂令其於三日内呈遞理由書然迄未遵遞本案情節冗長姑暫勿論惟雖在蘇州官廳涉訟但財産被運滬則應請公堂給諭禁止分派該項財産俟蘇州控案結束再行定奪云云被告延高露玲律師等辯護謂此案不在公堂管轄範圍請勿受理云云俞襄讞商之美阿副領事以蘇州官廳對此案所爭財産並無來文請爲協助遂判原告之請求註銷 
[虬江路九如里房客聯合會成立]  
　　閘北虬江路九如里新造房屋本陰曆七月初始得竣工房東欲收六月份半月租金該里房客等當即發起房客聯合會推舉代表王眉公周翹青朱伯昂崔學固四君邀求房東協商准於七月初日起租房東劉君槪然允許儘可通融照辦現該里房客等已專函申謝莫不感頌不置云 
[中華海運貿易公司宴客紀]  
　　昨晚七時江西路中華海運貿易公司在大東酒樓歡宴中西各界人士席間有江蘇交涉員代表東南植業銀行行長嚴敬與·大來洋行李印彪·大通銀行行長西人Schumacher及王樹屏等六十餘人由該公司王惠周君主席由王君報告經過情形謂該公司係中美合辦專辦進口出口貨出口貨以絲及皮革爲大宗進口以木板聞名此種木板由歐洲芬蘭地方Finland運來與本國之紅木無異而價值較廉在中國經理此種木板者祇此一家現各大木行以其銷路暢旺往該行批發者日有數起該公司對於出口貨刻正竭力設法改良藉以推廣國貨云云十時餘賓主盡歡而散 
[崇明路清雲里商聯會之懇親會]  
　　崇明路清雲里商聯會於前日（二十六）下午三時開懇親會會長高捷元·副會長嚴偉南·職員梁文基·謝廷光·李一鳴·麥江·何文記·曁會員等廣東旅滬金銀器工業會代表盧繡亭等來賓十餘團體共計一百餘人公推張遂興爲臨時主席報告數年辦理會務經過情形由香山同鄕會代表徐公漙·職員關贊廷·趙鈞謀等相繼演説五時茶點六時散會 
[搶匪分别判押]  
　　蘇州人陳巧生於前日午後在山西路攫取行路婦人之挖耳一支逃逸又陸阿東前日亦因在廣東路串黨搶取馬小純内儲現洋四元之皮夾一只均經包探查獲昨晨併解公共公廨經中西官逐一訊明判陳押西牢九月期滿逐出租界陸押候查辦 
[西人酒醉妄報盜刦]  
　　滬西戈登路捕房於前晚夜半接得勞勃生路一百十號洋房某西人之電話謂家有盜刦其妻兒亦被盜搶去云云捕頭得報即飭中西包探馳往查勘見甲醉倒樓邊向之詰問答詞含糊旋在一百二十號門牌翻砂廠内尋見甲之妻兒詢據甲妻聲稱甲飲酒過醉與其携兒同乘汽車甲自行開車因酒醉不能自主其車東轉西移狀極危險恐肇事端遂携兒下車避入翻砂廠内彼隨後下車回家找人不見報告盜刦實係酒後胡爲等語該探等詰悉前情即據情同訴捕頭核示 
[印人酗酒滋事之懲罰]  
　　文滙報云昨日有一印人飲酒過度在北四川路行兇滋鬧先推翻黃包車一輛追趕車夫繼又自苦力肩上攫取火油一箱碎箱傾油迨印捕上前干涉即向其凶毆復揪去其鬍子頭髪另一印人上前協捕又報之以拳旋經巡捕逮捕於今曼解英公堂判監禁七天罰洋七元賠償被害者之損失二十五日亦有四印人在狄思威路酗酒滋鬧於今晨同解英公堂一人從寛斥釋二人各罰洋二元無力繳洋監禁三天一人監禁七天罰作苦工 
[逃媳控姑剪髪髻]  
　　浦東白蓮涇姜家橋附近姚家弄鄕婦吳周氏之子吳根全昔年憑媒娶馬姓之女爲室該婦年二十一歲不守婦道迭次背夫私逃經其夫一再尋回屢訓不改上月間故態復萌經吳將妻尋獲囑令回家不允鳴警拘送地檢廳訊判吳根全將該氏領回管束了案前晚該氏啓户又欲私逃事爲乃姑吳周氏覺察立時招呼衆鄰出外往追得以獲回吳周氏盛怒之下遂趕上用剪刀將吳馬氏之髪髻剪去馬氏不服奔至三區三分署告發立派長警將吳周氏·吳根全母子拘解到署因案涉刑事於昨備文轉解地檢廳訊辦 
[小車夫急痧遇救]  
　　昨午有小車夫某甲·推小車一輛滿裝貨物行至愛多亞路带鈎橋南首因天氣酷𤍠忽發急痧倒地不省人事幸有該路商界聯合會某君見而生憐即扶掖之另雇黃包車一輛送入西藏路上海時疫醫院醫治一面將貨車盧與同車行之車夫代爲拉回特不知有性命之虞否 
[湖南會館後面發見男尸]  
　　二十五保十三圖地保張咸桂昨午投上海地檢廳報稱斜橋湖南會館後面隙地今晨發現一無名男屍年約三十餘歲身穿白短衫　形跡可疑查無屍屬因案關人命爲此來廳請求相騐車檢察長據報後立委楊檢察官等前往相騐云 
[烟案解檢廳訊辦]  
　　本邑西南鄕閔行鎭近有吳仁山賃屋私設洋烟燈吃茲爲縣警察第一分所查悉於前晚飭警前往將吳拘獲並獲烟客周金生·周龍寳·楊小弟等又抄出一切烟証押解到所昨日備文轉解地方檢察廳訊辦 
[黃包車撞傷菜館夥]  
　　滬城虹橋第一樓菜館夥王雲生昨晨出外遭傅阿四所拉之黃包車撞傷腰肋由警到來將傅阿四拘獲押送警署連同王雲生轉解地方檢察廳由檢察官騐訊之下判王回去自醫傅收押候原告傷愈再行核辦 
[房客聚賭毆人之控究]  
　　閘北海昌路七十三號門牌婦人張趙氏家有餘屋轉租與王生寳居住邇來王糾衆到家賭博不分晝夜吵鬧不堪該氏恐肇禍端向之阻止詎王非但不服反糾多人將該氏兇毆受傷經人鳴警到來將王拘獲連同傷者押送警署因案涉刑事備文命送地方檢察廳究辦 
[控騙金飾銀洋]  
　　住居小九華地方一百號門牌章瑞發控海潮寺附近婦人金沈氏誘騙伊十四女兒章阿娥金飾銀洋等情即經該管一區三分署飭警將該氏拘案於昨連同章瑞發章阿娥父女逕送地檢廳訊明辦理 
[大連灣路之男子縊死案]  
　　前晚十一句餘鐘有年約三旬身穿柳條布短衫褲之某甲自縊在大連灣路楊樹上當由一千二百十號九百八十九號兩巡街捕查見急往解救早已氣絕身死遂歸稟捕頭飭探往將尸體舁送騐尸所於昨午刻報請公共公廨中西官蒞所檢騐得無名男尸委係生前自縊身死當即塡明尸格升座公位向九百八十九號巡捕略訊一過判着地保報堂給棺收殮發壇暫厝候尸屬認領 
[拘究積竊]  
　　五區警探辛金生前日查獲積竊胡錫金一名盤問之下據供曾竊五區二分所境内居民胡忠孝劉克明兩家之衣服·線毯等物吊到原贓二十八件將該竊送交五區二分所馬署員傳到該朱主等質訊一過解科核辦 
[墜招牌擊傷華捕與鄕人]  
　　昨日下午四時南京路一樂天門前突有招牌墜下擊傷二百八十九號華捕及本地鄕人喬琴生頭背等處由老閘捕房五百六十四號華捕到來雇車送二受傷人往仁濟醫院醫治 
[苦力病斃]  
　　昨晚六時三刻有一形似船工者倒臥天后宮橋氣存一息由虹口捕房一千三百零九號華捕查見當車送同仁醫院旋即斃命由捕將屍送往騐屍所候騐 
[兜售彩票罰洋五元]  
　　紹興人施九和前日因在寗波路兜售彩票被六百三十七號華捕查見以其違章带入捕房昨解公共公堂經中西官訊明判施罰洋五元與彩票一併充公 
[俄人希圖槍劫之拘究]  
　　本月二十四號夜有俄國人三名侵入北四川路四十五號洋房用强暴威迫手段希圖搶刦經該屋内西人高牙金氏報告捕房若輩乃遁未幾即由西探目康化·西探司密脱將該三俄人緝獲詰悉其名羅門潑羅欽米喜來保來少夫·潑台西樓紀昨晨解送公共公廨請究經李襄讞會同英威副領事略訊一過判令還押延期禮拜五再訊 
[包車夫誘拐婢女拘獲]  
　　滙山碼頭買辦廣東人黃杏棠家蓄有兩婢一名漢華年十七一名三興年十五均於七月一號失踪同時黃所雇之包車夫崇明人朱榮慶亦不辭而去日明黃訪悉兩婢與朱同居於法租界方板橋附近因報告捕房控朱姦拐派探劉問軒前往將男女三名拘獲昨解公共公廨請究經中西官質訊之下判兩婢暫留濟良所朱押候提齊人証再訊 
[金練來歷不明]  
　　黃包車夫許貴恩將價值一百六十元之金表·金練託錢和尙趙金根代銷被捕查見以其來歷不明拘解公共公廨押候訊究在案昨晨提審許堅供物係在途拾得而錢則延甘維露律師辯護中西官核供以許取得此項物件其手段實不正當已無疑義判押西牢二月錢·趙二人開釋贓存捕房 
[竊取洋襪之查獲]  
　　余頌雅於前日雇乘殷小弟所拖之黃包車裝運洋線襪數非打至法租界交卸詎被殷乘隙竊取洋襪十餘打而逸旋爲原告查悉報告捕房飭探李金生前往將殷拘獲當在殷之寓所内抄出原贓带入捕房經捕頭詰之被告殷小弟承認行竊諭令管押候究 
 
 

Page 16

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *[浦東疫症已減]  
　　浦東爛泥渡老白渡塘橋一带近日染疫而死者甚多大半皆屬貧民苦力平日不講衛生致傳染益廣連日浦東醫院各醫生頗形忙碌　　鎭一帶患者亦頗不少由中醫專門學校畢業生潘伯升在其宅中設立臨時防疫所從事施救據周浦醫院孫醫士聲稱旬日以來染疫而死者已有五十餘人大半皆因深守古法雜藥妄投之故幸近日已减雖有患者其勢已輕云 
[女子自刎斃命]  
　　住居法新租界蒲柏路四百七十一號弄明德里内九十一號門牌紹興人黃阿德之女兒黃美仁今年二十歲尙未許人前晚乃父與其談論婚姻之事不知如何黃美仁佯稱至房内睡臥突持利刃自刎割斷咽喉血流如注躺臥在床呻吟不已其父黃阿德聞聲入内覩此情形立即報捕房飭探前往將受傷人車送醫院奈傷勢過重中途氣絕身死當將尸身舁至同仁輔元堂騐尸所昨經聶讞員蒞所當由尸父黃阿德稱請求免騐聶讞員准之諭着自行備棺成殮 
[老者病斃]  
　　本月二十六號上午八時有年約五十左右身穿元色洋布短衫老布單褲脱頭赤脚之老者某甲在法租界金利源二十一號捕房門前碼頭傍倒斃當爲巡街捕查見報告捕房飭探前往察得該尸傍邊尙有行李等物當即帶入捕房存留一面將尸車送同仁輔元堂騐尸所昨經中西讞員蒞塲騐得該尸委係因病身死因無家屬由堂棺殮厝柩義塚候家屬認領 
[朱雲青急病身死]  
　　前晚十一時餘有川沙人朱雲青年三十八歲雇坐黃包車至某處行經法租界寗波路地方忽患急病身死爲捕查見報告捕房派探魯錦臣將尸車送同仁輔元堂騐尸所旋由陸生奎投法捕房報稱死者朱雲青係商人之友向在小東門外某蔴袋店爲夥請求准予收殮等語捕頭得供諭令退去聽候稟請中西官檢騐核奪於昨日經聶讞員會同法副領事葛君蒞所騐得死者委係因病身死並無别故　著尸友棺殮 
[匪徒搶洋拘獲一名]  
　　前晚十二時有匪徒三名將陳阿寳誘入海寗路弄内突以爛泥塞入陳口使其不能聲張乃將身畔財物搜索而逃嗣陳取出泥土大聲呼喊由捕聞警追獲寗波人葉貽榮一名帶入滙司捕房捕頭詢據供稱所刦之贓已被同黨携去昨晨由包探侯阿寳將葉解送公共公廨請究經中西官訊據陳稱在　陽輪船上充當庖丁當時若輩以託代購船票爲詞被其誘入弄内致遭搶去現洋八十四元等語問官得供判葉收押展期一禮拜提齊同黨再訊 
[無恥婦人控被監禁案註銷]  
　　常熟婦人趙陳氏背夫潛逃來滬先與顧某結露水緣近又與郭慶祿姘識同居於黃羅路某號門牌爲顧得悉恨氏無情因將其隐情函告氏兄陳裕田邀集同鄕男婦陸培成·張月慶·張錢氏等將其妹監視一函馳書妹倩請即來滬交涉郭恐氏之本夫一到不免吃虧遂於前日先發制人投北四川路捕房控告陳等私行將氏監禁捕頭派探於昨將一干人証拘解公共公廨請究被告延慕思律師辯明此事原委請求開釋經中西官逐一質訊之下判被告一併開釋 
[汽車傷人兩則]  
　　五千二百三十九號汽車於昨日下午四時由東往西駛經外虹橋適有塌車夫顧長友拽車上橋被撞倒地頭部等處受傷由一千五百零六號華捕押令汽車載送受傷人往同仁醫院醫治一面帶汽車夫入捕房請究又有江北人陳蘇生昨日下午四時半在南京路行走被汽車撞倒腿足受傷經老巡捕房五十七號印捕到來將汽車號碼抄錄另雇車送受傷人投仁濟醫院醫治即持傷狀單呈報捕頭候示 
[公共公廨訊案彙錄]  
　　昨晨公共公廨民四庭由俞襄讞員會同美阿副領事訊理㈠勤華貿易公司延佑尼干帮辦施乃德律師訴協和貿易公司違背由集成藥房擔保所訂購買胡桃肉合同請追損失案結果應俟函請交涉員轉請駐美舊金山本國領事官將律師所開各欵逐一傳訊記錄送廨定期候訊㈡楊長貴聲請與姘婦龔氏脱離關係案結果兩造旣無婚姻關係應准給諭立刻分離不得再有糾葛㈢婦人杜許氏訴陳寳榮將已壞車輛混售請追車價案結果着陳寳榮退還原告車價洋二十九元原告即將自行車當庭交被告領回堂費由被告繳 
來函 
[彭浦東南區保衛團來函]  
　　逕啓者頃接貴報所載保衛團與鄕民衝突一叚查是案肇事原由乃於本月二十四日下午有江北人二三名在趙家花園附近坑缸内掏摸蛆蟲經該處鄕民談姓前往禁止不服兩造揪扭至潭子灣警所經該所巡長勸解了結該江北人等胸懷前恨至二十五日下午五時許邀集同鄕居民及無業流氓數百人先以四人至張家宅張杏生菜園内坑缸掏摸蛆蟲經張杏生前往禁止伊等不但不服反出言不遜意欲行兇張杏生見勢不佳馳報就近保衛團請派警禁止當經該派出所班長隨派團警六名前往禁阻該團警等還未行至肇事地點忽來江北人及無業流氓等約三四百人將團警等圍住毆打團警姚明金見伊等來勢兇惡恐有性命之憂無奈開槍示威意欲嚇退伊等見警開槍洶湧加倍毆傷團警二名竟將團警所持槍彈警笛肩章扭搶並將軍衣撕破正在危急之時幸潭子灣警所警察前來救護當即拿獲數人押送四區總署事後經敝團甲長督同排長團警等會同潭子灣警察前往調查肇事原由並拿獲肇事人四名當由警察押送總署一併訊究在案貴報第二叚所載敝團團警在鄕民家糞坑内掏摸蛆蟲捕去鄕人私刑拷打等情與事實不合爲特將肇事情形函請更正爲荷江蘇寳山縣彭浦東南區保衛團事務所啓八月二十七日 
公布欄 
[上海地方審判廳]  
　　民庭主文一件章仁麟爲頂營店業聲請備案由狀悉此批一件沈孫氏爲預防後累　請備案由狀悉此批一件羅瀛洲訴聶承裕等債務案請送判詞由狀悉查本案已於本月十一日宣告判决揭示主文業已送逹判詞繳銷送證在案仰即知照此批一件判决王信佳與王志能因贖田涉訟上訴一案（主文）原判廢棄被上訴人活賣上訴人等坐洛天補沙江中案内東頭段自南至北第五　内南半側地二千步上訴人等應備原價一百三十二兩及五次撮洋五十二元錢八千文向被上訴人贖回管業第一　第二審訟費由被上訴人負擔一件判决徐永記與孔步雲因租　涉訟一案（主文）孔步雲向徐永記租住之房屋應即遷讓並應給付徐永記本年陰曆六月初四日以後之房租每月洋三元五角算至出屋日爲止本案訴訟費用歸孔步雲負擔一件裁决陳德明爲與張步榮贖田涉訟抗告一案（主文）本件抗告駁斥抗告費用抗告人負擔一件判决瞿培林與竺同泰等因營利及賠償損失涉訟一案（主文）瞿培林之請求駁斥本案訴訟費用歸瞿培林負擔一件判决謝東安與陳阿四因借欵涉訟一案（主文）陳阿四應償還謝東安洋四十九元訟費歸阿四負擔本判决應予假執行一件判决衛象樓與胡石南因贖田涉訟上訴一案（主文）本件上訴駁斥第二審訟費由上訴人負擔一件判决呂少　與張書田爲贖田涉訟再審一案（主文）本件再審之訴駁斥再審訟費由呂少　負擔一件判决林琴波與莊子亭爲贖田涉訟上訴一案（主文）本件上訴駁斥第二審訟費由上訴人負擔一件判决殷庚樓與俞錦林等爲貨欵涉訟聲請一案（主文）本件聲請駁斥聲請費用由殷庚樓負擔以上八月二十四日 
[上海地方審判廳]  
　　刑庭主文一件陸阿吉鴉片烟一案（判决主文）陸阿吉意圖販賣收藏鴉片烟之所爲處五等有期徒刑三月併科罰金一百元如無力完納准易監禁未决羈押日數准予折抵烟土三十六兩没收一件俞吉森傷害一案（判决主文）俞吉森輕微傷害倪阿三之所爲處五等有期徒刑二月未决羈押日數准予折抵一件童全才竊盜一案（判决主文）童全才竊盜之所爲處五等有期徒刑三月未决羈押日數准予折抵一件袁國實鴉片烟一案（判决主文）袁國實帮助他人意圖販賣收藏鴉片烟之所爲　五等有期徒刑三月併科罰金七十元如無力完納准易監禁未决羈押日數准予折抵烟土二十三兩没收一件潘小　子等營利略誘及朱麗生附帶民訴一案（判决主文）潘小　子共同營利略誘朱珍弟之所爲處二等有期徒刑七年並　褫奪公權全部終身未决羈押日數准予折抵王德源帮助營利略誘朱珍弟之所爲處二等有期徒刑七年並褫奪公權全部終身未决羈押日數准予折抵着潘小　子王德源共同覓獲朱珍弟交由朱耀生具領一件盛掌生業務上過失致人死及李和祥附帶民訴一案（判决主文）盛掌生因過失致人死之所爲處罰金五十元未决羈押日數准予折抵如無力完納罰金准易監禁盛掌生應賠償李和祥棺葬撫恤等費共洋一百元一件董玉堂傷害一案（判决主文）董玉堂輕微傷害張家梅之所爲處拘役三十日一件陳祥初侵占一案（判决主文）陳祥初侵占業務上附有財物之所爲處四等有期徒刑一年二月未决羈押日數准予折抵一件張陸氏等賭博一案（判决主文）張陸氏叙衆開設賭博場營利之所爲處五等有期徒刑三月併科罰金三十元褫奪其爲學堂監督職員敎習之資格終身未决羈押日數准予折抵如無力完納罰金准易監禁吳阿寳帮助張陸氏聚衆開設賭場營利之所爲處五等有期徒刑二月併科罰金二十元褫奪公權全部終身未决羈押日數准予折抵如無力完納罰金准易監禁王阿三賭博財物之所爲處罚金十五元未决羈押日數予折抵如無力完納罰金准易監禁王阿四賭博財物之所爲處罰金十五元未决羈押日數准予折抵如無力完納罰金准易監禁黃𠆷查賭博財物之所爲處罰金十五元未决羈押日數准予折抵如無力完納罰金准易監　徐文彬賭博財物之所爲處罰金十五元未决羈押日數准予折抵如無力完納罰金准易監禁木添匣一只賬薄四本印包一盒戳子二具碼票五張空票二十九張戳票五張會　一扣支單各單各一條大洋二十一元角子五十九角銅元二百九十二枚撲克牌一副花湖牌一副竹牌二十五張没收一件董金榮等傷害一案（判决主文）董金榮輕微傷害沈永林之所爲處拘役十日鐵棍一根没收一件蔣氏等營利略誘一案（判决主文）蔣氏共同意圖營利略誘朱寳珍之所爲處二等有期徒刑五年褫奪爲學堂監督職員敎習之資格終身未决羈押日數准予折抵張永生共同意圖營利略誘之所爲處二等有期徒刑五年褫奪公權全部終身未决羈押日數准予折抵一件孟李氏等殺人預審一案（裁决主文）孟李氏應不起訴張明才獲案另給一件孫四竊盜一案（判决主文）孫四竊盜之所爲處五等有期徒刑六月未决羈押日數准予折抵一件周阿美鴉片烟一案（判决主文）周阿美帮助吸食鴉片烟之所爲處罰金三十元未决羈押日數准予折抵如無力完納罰金准易監禁鴉片烟土二兩七錢没收以上八月二十七日 
[上海地方檢察廳]  
　　批示劉王氏狀悉仰即邀同董劉氏曁共姑等來廳候騐此批潘金瀋狀悉本案認爲民事糾葛業不起訴在案仰即逕赴同級審判廳請求核辦可也此批吳得有狀悉候送同級審判廳核辦此批劉王氏狀悉候即核辦此批徐桂華等狀悉候核辦此批朱明寛狀悉候即送審此批洪芳芷狀悉姑候調查核奪此批沈鶴銓狀悉候訊仰明核辦毌庸旁凟此批唐龍祥狀悉仰　子唐阿金迅速來廳假訊毌許躱避此批姜老八案已起訴所請不准此批唐王氏案經訴辦所請不准此批韓永貴等狀悉仰即來廳具領可也此批許汝洲狀悉候傳訊核奪此批盛毛毛狀悉案已起訴候送審廳核辦此批車龍春狀悉仰即來廳候訊此批盧永年等狀悉候核辦此批丁和尙狀悉候訊明核辦此批以上八月二十五日 
 
 

Page 17

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *本埠新聞三 
[無線電話收音器之創製]  
　　博物院路三友合作社·係鄭某等三人全組而成内部分工程·印刷·攝影·採辦製造等科開辦以來營業頗佳其對於製造機械及電氣工程等尤常研究近新發明無線電話收音器全部份機件·及電池等製置於二十餘方寸之木箱中精巧絕倫携帶便利昨曾試騐收受音樂言語聲浪高大清晰甚爲靈敏云 
[新到凈白洗綢皂]  
　　河南路中英大藥房　　由美國運到凈白洗綢皂每大塊售洋二角六分中塊僅售洋一角七分此皂色白質凈内含礆質極少若以之洗濯綾羅綢緞可無退色之虞云 
[吉利洋行兼售化妝品及衣料]  
　　愛多亞路吉利洋行自錢趙二君經理以來營業日見發逹所銷之三元牌白蘭地乃取價低廉而質味又高潔故購者甚衆外埠向該行要求包銷者亦日有數起現聞該行欲推廣營業故除釀酒外又廉銷各種香水香皂及上等呢絨嗶嘰駝毛絨氈等物新近運到一種光嗶嘰質甚堅靱微有絲光摸之若嗶嘰樣色似米通紗惟絲紋緊密頗合秋時之用聞定價甚廉云 
[中央皮鞋公司將開幕]  
　　皮鞋一項物質堅固式樣美麗且晴雨咸宜故人多樂用茲有康賡順君與諸同志聚集股本於四川路青年會南面開設中央皮鞋公司門面已佈置清楚擇定於九月一日正式開幕該公司以創辦伊始擬於開幕時特别廉價三禮拜云 
[先施昨日减價開始]  
南京路先施公司於昨日起舉行六週紀念大減價二十一天除各貨價認眞減價以酬主顧外舖内并遍懸電燈綴以五色彩綢紙花光華燦爛備極美觀最特色者則爲由廣州運到之新式綵縐人物數十套神情逼肖栩栩如生大足一新眼簾云 
[永安五週紀念之新布置]  
　　昨日爲永安公司五週紀念之期特於該日起各貨大減價二十一天各部佈置精美可觀各貨亦較舊時添多不少尤以二樓疋頭部如最有特色昨日各部營業約計在三萬左右云 
[大有恒新製竹葉燻腿]  
　　南京路佛陀街口大有恒火腿行素以製售各種火腿暢銷本外埠近年對於所製各種火腿尤爲香味可口即裝璜亦甚爲雅觀新近上市之最佳者爲竹葉燻腿此項火腿用竹葉燻煉其香味可爲各火腿之冠連日銷路以此物爲獨盛此外若雪舫蔣腿·茶腿·南肉·西法布包南腿等銷路亦旺連年西人之往購者亦頗衆云 
[永和公司又有新出品]  
　　梅片牙粉···蛤蜊蜜膠 
　　永和實業公司向製牙粉·及潤髪香油·嫦娥霜等現又新出梅片牙粉·及蛤蜊蜜膠兩種定價從廉現正加工趕製尙不敷應銷云 
[大豐綢緞局秋季減價]  
　　今日起 
　　三馬路大豐綢緞局準今日（二十八）起舉行秋季大减價内外部均佈置完妥新到各貨均屬特色若各色新花泰西緞巾縐·電印彩花·各色泰西錦縐·五彩織金閃光鐵機緞·三閃五閃紆·緯成廠緞等俱爲新出品標價其廉其餘若各色物華電力絲葛·各色湖州普通絲葛·印花絲葛·絲槍緞綺霞緞·嗶嘰等名目甚夥均較平日特廉大槪九折以下並隨貨有特色贈品附送云 
[中華書局之同樂會]  
　　中華書局同人進德會昨午三時舉行夏季同樂會表演幻術國技種種並有該會自編愛國賊一劇頗具精采西門啓明染織廠青年會同人二十餘人亦與會參觀由進德會成人部長及交際員徐矅堃等殷勤招待餉以茶點席間請該會顧問鄭鶴翁國勳二君演説而散 
[電影女伶柯令馬之略歷]  
　　電影界女明星柯令馬女伶（ColleenMoore）　非愛爾蘭産然其姿態表情則酷似愛爾蘭人據該伶言祖母確係愛産父則生於蘇格蘭之愛訂堡柯令幼時即喜串演戲劇常集村中兒童羣相扮演觀客則須取資半辨士所得即充班中購置衣飾化裝品費等及長立志投身舞台然其父若母則絕端反對百般阻撓之至十五歲時柯令自知舞臺生涯已成絕望遂改志攻習音樂與披阿拿由此父母亦大爲贊賞力玉成之及至一九一六年遂卒業於地曲洛音樂專門學校畢業後伊母挈往詩家谷游覽宿於戚家某晚大開宴會賓戚雲集而著名電影導演家葛雷菲士亦在座瞥見柯令嬌小玲瓏丰姿天然大加稱賞不已而柯令亦因久慕葛名相逢同宴喜何如之然以年甫及笄之處女際此大庭廣厦社交塲中終覺羞怯幸伊母在側稍寛適時葛百般慫恿其投身電影界謂苟願意則後日余當挈爾至加利福尼亞柯母聞言頗現不悦謂扮演影戲與現身舞臺同一伶人有何區别且時間如此侷促事决難成葛聳肩笑曰是否明日給余回音可也言畢離座他去 
　　是晚柯令與其母爭辯逹旦始止其母方允其電告伊父徵求同意函電并馳十餘次其父知女立志已决祇得准其所請柯令遂偕母直赴加州至羅斯安傑適值星期五然柯令並不以此日爲忌日漠不爲意至星期一遂從事攝演「頑童」（TheBadBoy）同演者尙有已故巴班海隆（BobbyHarron）此一年中柯令受葛雷菲士之訓導獲益甚多而進步亦速後受喜令之聘攝演悲劇甚夥然柯令以所成諸片都屬哀情觀者爲之涙者甚多遂商之經理改演喜劇經理知其天資聰頴哀感頑艷無一不佳故毅然允之現柯令已爲MarshallNellan出重金羅致而去訂有長期合同其新攝之WallAower一劇不日即可出世云（韻琴） 
 
[電影女伶柯令馬之小影]  
[影戲明星萊馬諾圍洛之軼事]  
　　萊馬諾圍洛RamonNovrroa美國電影界中著名美貎明星也面貎英俊美麗非凡二瞳深凹作㮨褐色氏所攝演之影片甚多而其最得意之傑作當推近與愛立絲泰來女士AliceTerry合演『道路末處』WherethePaveinentEnds一片也 
　　萊馬於一八九九年二月六日生於墨西哥盤谷Buangs地方現年廿四歲尙未婚有一弟名山門里谷MariannoSamenigo於美國電影界中亦爲一著名之美貎明星最近與名女伶康斯登塔文女士合演一片名BarbaraWinrlowRebel因之名益顯著山門貎旣美麗且富才多智與渠兄萊馬同卒業於墨西哥城之某大學中家中共有弟妹八人萊馬與山門胥爲音樂家且擅跳舞數年之前二人同至洛斯完琪安甚爲貧寒萊馬以敎授音樂及跳舞爲生同時又與其弟山門工作於一糖菓店内並於一戲院中當一招待員其後遇著名導演家應格萊姆氏應見而器重之旋即聘爲演員故萊馬之有今日者實應格萊姆之力也 
　　渠嘗自述其史略一段曰余幼時家中甚爲貧寒父母二人每日出外工作所入甚微然子弟甚多計共有八人父母待余甚爲和善余凡作一事有益無損者彼等必不横加干涉或極力阻止必一任余之所爲是故余選擇職業時已據一己之意初有曼蘭跳舞班將至紐約顯技余聞而羡之乃决意加入蓋余以前亦嘗學習歌舞數年也該班領袖曼蘭女士待人接物甚爲和善余求見之述明來意後彼慨然應允且命余當塲試騐余技余從之畢女士謂余曰君對於此技雖略有門徑然猶未精通是故君若願同往祇可算爲學習時期初無薪俸之可言也余聞之因至紐約心切故亦應允之此實爲余之初次至紐約也旣至該地日間於一餐館中工作夜間則當衆歌舞余素不信幸運一字余常聞一戲伶謂余曰『噫余何若是之敗運耶』余必心思曰『此非君之敗運也君必不能工作辛勤或時機未到耳』因之余以前𨽻於戲館中時台主對余面上雖毫無厭意惟於配一劇之劇員時必謂余身太長或太短或太幼稚或太年老種種不同之拒詞灌盈於耳至此時余必自謂曰『君之時機猶未至耳』其後余踵門求見應格萊姆請求於彼旗幟之下當一演員時於未進彼之辦事室中時余又自思曰『彼若不應允者必余之時機猶未至也』其時幸得彼之應允故得有今日至今思之深感應格蘭姆氏不止也』 
　　萊馬又嘗云余並不思及余之婚姻問題然有時余思無論何時皆可娶妻但决不敢試爲之蓋余之娶妻之時必於職業上經濟上成功之後也現今自旁觀者之眼光觀之以爲余實已成功更有何成功之可言實則此成功非爲眞成功也余之所謂成功者非藉應格萊姆氏麥克司氏MarcusLoew及其他諸人而成功之謂也當余能獨立時而觀衆猶能表示歡迎於余此則余以爲眞正成功矣此時余思余所願娶之女子爲戲劇界中人然有時忽思必娶一家庭中之女子余常作如此幻想有時不禁畏懼而慄蓋恐余意中之女子世上或竟無此人也余甚願愛一潔凈的（精神的）女子如麗琳甘許女士余意中所期望之女子爲一待余十分佳美者且能寛赦余以前之罪孽者而余則亦深願以事事告諸余妻毫無隠藏但余思此事甚難逹到目的也余喜美國之婦女且願得二妻閲者見此必深爲驚奇實則余之所謂二妻者其一眞爲余之艷妻而又一爲能發慈愛之心於余之美國母親也（意即自愛其美國）然余不願娶一體格康强之女子蓋渠等聲調高嚮於余太覺繁鬧且筋肉發逹面色黃褐大有男子之氣此類女子洵粗俗極矣余亦不願娶一能甲司Jazz（此字本係一種跳舞之名）之女子蓋余所恨於女子者有三事此三事維何乃電光舞甲司鋼琴曲及出口粗鄙也余將來必須得一安靜之女子爲妻如愛麗絲泰來女士AliceTerry即爲一榜樣蓋女士不特安靜而和善且亦甚智慧也然余願娶一擅於社會交際之女子蓋彼等非樸直可信者總之良佳之敎育安靜之態度以及其學種種爲余妻所必須有之要素也余亦甚願余妻爲一音樂家因余亦爲擅音樂者故苟能如是豫料結婚後必琴瑟和諧其樂無窮也以後余若能遇一意中女子而伊對余愛情淡薄毫無表示則余必竭余之力聚精會神克勝伊心堅持到底誓不逹目的不止一似當時對於工作之成功然即伊已有前夫亦能深諒之惟於吾儕彼此未發出精神上之决定之前决不盲然訂婚也一旦余若能深幸而與一素甚慕戀之女子結褵然而旣成眷屬之後又不能余生企慕之必苟有此事余必願諒之伊若偶有過失余必置之不顧亦不諄諄告之使彼此永遠和諧而無離婚之事發現聒絮爲婚姻上最不幸遇之事故吾儕當極避之此事之起大抵因嫉妒厭舊而起因之余冀余之意中人爲一音樂家有暇時或同赴音樂會或往他處决不會發生此最不幸之事也（炤華） 
 
 

Page 18

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *[曼麗畢克福幼年軼事之自述（十二）]  
　　余（曼麗自稱）入白渥葛雷夫公司之第十月公司中人决議至加里福尼亞度冬余等所至之地非好盧華乃羅肆安傑在羅肆安傑之水潑淋街一辦事處在也此外尙有隙地一處四周皆以竹籬圍之亦用爲攝取電影者 
　　余至加里福尼亞後之第一感觸即爲醉心其風景幽雅處處動人月光之下車窗外眺但見椶櫊直聳高約丈許胸襟爲展以余之陋初不喜加里福尼亞者迨出游三次漸覺不忍捨之 
　　第一年之冬季因氣候上之種種不服遂不能從事於演劇旦時有東歸之意及至今日始信服加里福尼亞地方實爲攝取電影之最佳地點非特其地之陽光爲最合爲攝電影之用即其對於風景一端亦層出不窮費時不多而絕佳之背景已吐手而得 
　　在紐約之電影公司時謂紐約地方易得在舞臺上著名之伶人從事電影對於扮演方面之周到自不待言余意則不然善於在舞台上扮演者未必擅長於電影扮演余之此説並非好作苛論蓋余在舞臺上曾飾TheGoodLittleDevil一劇中之球立至後在拉史開電影公司中亦曾扮演此角覺兩者全然不同此皆由經騐面來蓋非虚語也 
　　余等之攝影場在羅肆安傑其户外諸幕則時往森塔蒙聶加（SantaMonica）及好盧華等處攝取好盧華地主風景亦絕麗特天時較𤍠園林遍地皆有花卉又多居户所種者恒聳出於道路之中亦不用籬圍不若東方（指美國東部）之藝園者類皆專供主人之游玩街道之中多植巍樹自電影事業發逹以來此項樹林犠牲者已不少現正從事設法雖繁盛之區亦種植大樹矣（伯長）（待續） 
[郵信截止時間表]  
　　寄往地點　　火車或輪船　　平信　　掛號信香港廣州（包裹）　贛州　　今晨（廿八）十時半　十時安東　　　　　　　清江　　晨十時半　　　　　　十時汕頭　　　　　　　山西　　晨十時半　　　　　　十時青島　　　　　　　頴州　　晨十時半　　　　　　十時牛莊　　　　　　　成都　　晨十時半　　　　　　十時愛　（取道浦口哈爾濱）火車上午十一時　　　　　十一時俄國歐洲（註明由浦口西伯利亞墨斯科往者）火車　上午十一時　十一時西伯利亞（取道浦口赤塔）火車上午十一時　　　　十一時威海衛烟台天津　　浙江　　下午一時半　　　　　一時日本（取道門司）　山　丸　晚八時　　　　　　　七時半福州　　　　　　　　興　　晚八時　　　　　　　九時威海衛烟台天津　　阜生　　晚九時　　　　　　　九時青島　　　　　　　泰山　　晚九時　　　　　　　九時青島　　　　　　　新康　　晚九時　　　　　　　九時汕頭　　　　　　　富興　　晚九時　　　　　　　九時香港廣州（包裹）　廣大　　晚九時　　　　　　　九時香港廣州（包裹）　富興　　晚九時　　　　　　　九時香港廣州　　　　　廣大　　晚九時　　　　　　　九時日本坎拿大美國歐洲甲浮森總統晚九時　　　　　　九時長江各埠　　　　　火車與輪船　晚九時　　　　　九時香港廣州　　　　　山東　　明晨（廿九）十時半　十時汕頭　　　　　　　山東　　十時半　　　　　　　十時 
[紀各校之開學禮]  
　　昨得各校消息其關於開學禮者如下 
　　蘇州公學山海關路蘇州旅滬公學於昨日行始業式周渭石君主席杜簫譜君訓詞報到學生二百餘人管理主任徐蓮舫君主張本學期增加高級英文課程學生聞之莫不滿意各級尙有餘額可補云 
　　作民學校閘北恒豐路蘭亭里作民學校於日前開學因設有義額學生之報名者日益加多該校校務主任陸衡源校長孫惕心議决定增闢課室以便寛容昨已上課云 
　　市民公學北京路商界聯合會市民公學昨行秋季始業式學生到者一百五十餘人行禮畢即行散會並聞於二十三日正式上課云 
　　振羣學校北四川路振羣華英學校於昨日開學改良擴充新生報名入學者不少現准陽歷九月一日上課云 
　　盛德義校上海　學會會友王蓉生等今夏在徐家匯東瑾記路購屋創辦盛德義校昨日開成立會并行始業式校董來賓到者約百數十人三時開會學生及敎職員行禮後由校長王君蓉生報告經過情形繼由名學校長葉惠鈞·董事長莊少卿·敎務主任王介前致訓詞校董朱少旰殷明剛等演説茶點攝影而散聞該校學生已逹七十餘人云 
　　平民義校滬北六路商聯會設立之平民義務學校昨日上午九時行秋季始業式到者如校董徐鴻嘉·陸文紹·戚雲岳等由校董敎職員相繼致勉詞旋散會聞學生頗多云 
[學務叢載]  
　　敎育界之開學禮以外各項消息合誌如下 
　　南方大學聘敎務主任戈登路南方大學白劉樹梅君因病辭職後敎務主任一席物色已久茲聞該校校長江亢虎博士已聘定英文系主任馮建維擔任云 
　　立羣女學校之新計劃老垃圾橋北堍阿拉白司脱路立羣女學自請東南大學張士一來申兼課以來英文異常注重下學期始對於國文亦特加注意已聘定梁蘋香專任該校國文梁君爲前清舉人曾任浙江優級師範敎員又該校謙于女子商業智識之缺乏高級中學附設商業簿記打字等課任學生選修以樹商業根坻云 
　　震南女中聘畫科主任震南女子中學現改定陽曆九月十日在中興路新造三層樓洋房校址開學已聘畫家趙藕生爲圖畫科主任趙君畫學甚精所繪月份牌及各雜誌上之封面甚多云 
　　立逹公學已遷入新屋虬江路鼎元里立逹公學因校舍湫隘不便擴充現已遷入九如里七十四至七十五號寛廠校舍與第二校舍合併共有男女學生八十除人現已正式授課邇來報名入學者尤爲踴躍云 
　　東方公學舉行同樂會愛多亞路東方公學暑期學校學生發起同樂大會於昨日下午一時舉行開會秩序如下（一）振鈴開會（二）奏樂沈競存女士（三）主席報告何書洪（四）校長演説公民言（五）敎職員演説徐長虞薛震（六）學生演説操震球馮克耀張宗祥（七）唱歌表演小學部學生（八）盡力中華歌本校音樂歌唱部（九）雙簧暑期學生張德明王仲桓（十）木蘭詞本校音樂會歌唱部（十一）幻術暑期學生王仲桓（十二）梵唖林韓國安俊生君（十三）跳舞韓國孫秦朴三女士（十四）滑稽演講王仲桓（十五）對口相聽暑期學生張宗祥何書洪（十六）京劇本校音樂會皮簧部（十七）絲竹暑期學生（十八）奏樂（十九）茶點（二十）振鈴散會 
　　金大公學畢業生揭曉上海金陵大學同學會第一公學係基督公學改組而成敎授管理俱認眞暑假時期曾有畢業考試今考卷已由該會會長批交到校畢業諸生高等科計有邵全品管茂江高春桃唐炳元杜仁連邊風虎六人國民科計有陳光祖陳定遠謝春標唐泰昌范祖榮毛鑑興丁馥康七人又該校秋季學期已開始招生招名者甚爲踴躍考試新生係九月一日開學係九月三日云 
　　民生協濟會籌辦學校貴州路民生協濟會昨日午後召集敎育會議由總務主任倪學寛報告本會根據前次議案爲敎育上積極之籌備定名爲民立第一英文夜校專以造就普通商業人才爲便利學者起見故先舉行夜校即以本會内爲校址尅日舉辦云云次敎育團主任賴緩臣擬訂入學簡章八項内分英文·法文·會話·讀本·文法·簿記·算術·國語·尺牘·打字·繙譯·商律·計十二門並延聘專科敎員數人經衆議决通過並責成總務敎育兩部着手進行俟招足學額即行開課云 
　　商業公學實行新學制北泥橋中國商業公學於暑假期間特設暑期補習免費學校肄業學生數逹一百五十餘名昨日上午九時行休業禮下學期准陽曆九月一日開學依照新學制辦理分高級商科·初級商科·並附設小學近來報名入學者已逾定額茲特擴充學額又該校新出一種商學月報每月出版一期現來函定閲者甚多定於開學時發行云 
　　民德公學新組織已成閘北户口日見繁盛小學敎育愈形切要茲有施述之錢病鶴高冠吾等創辦民德公學實行道爾頓制所聘敎員均有經騐報名者異常踴躍聞于右任葉楚傖胡樸安蕭蜕公諸君允任校董云 
　　求忠同學會七届籌備洞庭西山求忠同學會昨晚在台灣路滿春坊籌備處開第七次籌備會到者三十餘人首由主任報告籌備已將就緒惟成立大會地點尙未假定故請延緩半月當經議决延至中秋節後爲限繼即討論簡章等議畢將本會徽章分發各會員散會已十時云 
　　江南速記社籌備擴充江南速記社設在北四川路公益坊自今春開辦以來成績斐然可觀連日因將届暑假期滿往報名入學者頗不乏人刻下各洋行聘用速記人才日多而招往外埠者爲尤甚故目下正擬尋覓適當地點從事大規模之擴充俾多成就此項人才以應社會之需要云 
　　博約晨校聘請新敎授小南門外裏倉橋浜·博約商業英文夜校暑期科定於本星期五結束秋季開學定於陽曆九月五日敎員中有美人柏萊思氏已於暑假回國故改聘新近由美返中清心高級中學主任伊思培氏擔任英文道學用英語敎授再清心校長薛思培博士仍繼續來校演講讀音一科使學生領略發音之秘訣云 
　　孤兒院之學務將開始龍華孤兒院在暑期内有一部學生爲家族領回歇夏留院者尙有二百餘人該院特於每日加四小時之國語補習課日昨結束考试成績尙佳定於九月一日舉行秋季開學禮三日正式上課故四鄕諸生刻已陸續返院又悉本届高三畢業之岳志堅已升送入南洋中學周家珩升送湖州海島中學馮華年已考取天津南開大學均已分别離滬云 
[蕭陳婚禮預誌]  
　　今日午後二時蕭炳章君與陳家英女士在一品香行結婚禮蕭君字雲帆陳女士文學極優常有文字見於報端午後四時並在一品香宴請親友云 
[少年團舉行交誼會]  
　　本埠少年宣講團落成紀念徵求會前日午後假紗業公所開交誼會來賓及團員七百餘人由理事長汪龍超生席報告徵求與開會宗旨次演講股王守先宣講後即表演各項通俗游藝如國技·傘技·國樂·拉戲·化裝演講「心鏡」·「公敵」均能感動觀衆至七時半方閉會聞各界陸續加入徵求者甚衆各隊尤積極進行期得最後之勝利云 
[基督敎徒爲國祈禱]  
　　國事蜩螗中樞解紐本埠基督敎同人痛下民之無辜冀人心之悔禍特於前日下午三時借座老北門浸會堂發起基督敎爲國祈禱聯合大會男女敎友到者頗衆由江長川牧師主席宣佈秩序唱詩祈禱頗見眞誠并由曾紹賢牧師讀經李恒春牧師演講此次祈禱之宗旨至四時半始行散會是日天氣雖揮汗如雨而遠道來赴會者頗不乏人於此足見基督徒之𤍠心國事云 
[昨日之菜市]  
魚價仍貴 
　　昨日南北市小菜塲魚類入市較少故略增貴各價如下 
　　北市　　南市　　北市　　南市蝦每斤四角　　七百八十文　　甲魚每兩四十文　　三十五文青魚每洋三斤　三斤　　　　　　魚每兩六十文　　十八文大黃魚每兩五十文　四十文　　　魚每兩五十文　　三十文　蟹每兩三十文　　三十文　　鯽魚每兩八十文　　三十五文　蛤每兩三十文　　四十文　　羊肉每斤三角八分　三角鴨蛋每只四十五文　四十文　　雄雞每斤三角五分　三角五分鷄蛋每只三十文　　三十文　　鴨每只一元　　　　九角蛤蜊每斤一百六十文百二十文　白魚每兩三十文　　十六文辣茄每兩十五文　　　　　　　青菜每斤六十文　　八十文虹荳每斤百百二十文八十文　　長荳每斤八十文　　百二十文青蟹每兩八十文　　三十文　　雞毛菜每斤六十文　六十文　瓜每斤八十文　　八十文　　茄子每斤四十文　　六十文芋艿每斤百八十文　二百八十文蓊菜每斤六十文　　六十文　白每斤三百文　　四百文　　元菜每斤五十文　　五十文鯧魚每兩三十五文　三十文　　鴿子每只二角　　　二角雌鷄每斤三角六分　四角半　　猪肉每元三斤半　　三斤蛙肉每兩二十文　　三十文　　毛荳每斤一百文　　一百二十文牛肉每斤三角　　　二角半　　　魚每兩三十文　　二十二文葱每斤百二十文　　八十文　　　香瓜每斤五十文　三十文南瓜每斤八十文　　五十文　　黃荳芽每斤百四十文八十文白菜每斤六十文　　八十文　　冬瓜每斤四十文　　四十文 
[研究京劇者之新組織]  
　　羣季社 
　　年來研究京劇者日見增加本埠除原有之久記社等票房外如青年會儉德會等皆有京劇團之創設現在余家榖君等與數同志組織一羣季社於浙江路三百四十一號專以研究京劇及各種有益身心之游藝爲宗旨聞該社游藝部主任爲葛興甫牛國祥二君京劇爲余家榖君且聘馬寳崗蔣硯香江咫園君等爲京劇部之顧問云 
[集會表]  
　　本月陽歷時　　地點　　召集者　　事由廿八日　　西門體育塲　　　　道屬聯合運動會　　第二次籌備會廿八日　　　南市南車站路　　普益習藝所　　　　展覽會廿八日是　　南車站路普益習藝所松竹　　　　　　展覽會廿八日至九月四日下午　西門體育場　王壯飛君等廿六人　單人綱球之比賽廿八日到九月一日　萃秀堂　　滬上靈學會　　祈禱世界和平會廿八日下午一時　　西門　菜路　　上海縣公署　　行政會議廿九日　　　牯嶺路延度里徽寗同鄕會　徽寗同鄕會弭兵會　委員常會廿九日下午三時　清丈局籌備　　清丈籌備會　　討論會廿九日下午四時　西門外省攽賣會　　蘇浙和平協會　　幹事員會廿九日下午五時　望平街商報館　　新聞記者聯歡會評議部　討論追悼裴君國雄事宜之會九月一日至二日　靶子路射　場　　萬國商關中華隊　秋季賽槍大會一日　　　　　　四川路　　　　　中央皮鞋公司　　開幕禮一日下午二時　　南京路市政廳　　本埠各慈善團　　追悼哈定之會二日　　　　　　上海慈善團　　　市議會　　　　　成立會九日下午五時　　西門大吉路　　　公共體育塲　　　職員會十二日　　　　　天后宮總商會　　長江下游治江會　討論會十二日下午六時　西藏路寗波同鄕會大有機器榨油公司　股東會十九日下午二時　天津路乾記弄　　永亨銀行　　股東會 
[今日天晴而𤍠]  
　　徐家匯天文台昨日下午四時三十分氣象預報云天晴而𤍠全國沿海風勢不定太平洋颶風已抵琉球東南將漸向西北進行伯拉泰斯島附近新生低壓恐將迫及廣東海濱本埠温度在下午三時前之二十四小時内最高九三·九最低七五·四去年同日最高九三·○最低七三·○ 
　　昨晚九時特發警告云柏拉泰島附近之低壓中心刻向西北北前進迫及香港汕頭間海岸另一中心已抵東海之南在琉球諸島間 
 
 

Page 19

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *常識 
常談 
[擡棺材] [  老圃]  
　　昔人問殷中軍何以將得位而夢棺殷曰官本是臭腐所以將得而夢棺時人以爲明通嗚呼今之臭腐不可嚮邇者孰有如總統選舉者乎所謂國會議員乃擡棺材之笨夫也舊俗擡棺材之業皆有人壟斷不許他鄕人越界而爭爭之則狠鬥雖頭破血流弗恤也今之議員亦然視總統爲棺材以爲非我不能擡也視選舉爲營業以爲下半世喫着不盡賴有此耳然考之約法參議院職權列舉十二項實無選舉總統之權民國憲法未定以前臨時約法所定參議院之職權爲民國議會之職權則民國議會無選舉總統之權彰彰明矣所謂約法第二十九條者乃臨時之總統非正式之總統也所謂大總統選舉法第二條者乃與約法抵觸不能有效者也憲法未定以前約法之效力旣與憲法等即國會議員選舉大總統爲違憲違憲行爲吾無以名之亦名之曰擡棺材而己矣 
[衛生]  
[賭之爲害經驗談] [  知非子]  
　　余十年前喜雀談（俗名义麻雀）遂得種種苦痛乃力戒之茲將所受苦痛述之如下俾世之嗜此癖者有所警覺焉 
　　一消化不良四人團坐無片刻停甚至卜晝卜夜夜以繼日毫無休息時間致飲食呆頓久而久之竟成胃病發病時之苦痛有非筆墨所能形容 
　　一精神大損余謂世間最勞苦者莫如賭耳聽目視操心運腦尤以兩臂爲最勞每賭之後總覺頭眩目暈神氣頽唐非一周時不克回復原狀 
　　一忿火中燒賭必有輸贏贏固無論矣一遇輸時不特金錢損失而牌必不順牌愈不順而心中之煩悶頓增煩悶愈甚而牌之不順也更甚於是忿火中燒而身體之受損不淺也 
　　即此三端已得胃呆臂痛氣鬱之症所謂廢時失業傾家蕩産等等尙不計也夫雀談本云消遣今乃受罪得母自尋煩惱乎乃力戒之所得諸症亦豁然愈嗚呼賭之爲害烈矣母怪有义麻雀而得中風之症也况尙有過於雀談者乎爰本經騐所得以告世之同病者當知利害之所在耳（乙種酬） 
[伉儷衛生與鴿鑑] [  鳳賓]  
　　家園聚鴿構巢於廊雌雄成對同宿同游頗極天然之樂趣人間伉儷健美之若不及也 
偶見羣鴿之中有一雄者向其巢啁唽與巢中雌鴿似相語審視之雌鴿方孵卵兩足瑟縮弗稍動移時雌鴿離巢覔食振翼而飛雄者入巢伏於卵意者恐卵冷而不發育也 
少頃雌鴿還矣仍就卵而伏雄者飛出覔食旣而復至息巢外良久復更迭孵卵覔食直至雛出而雙方始休憩意趣之美人類所弗及也 
　　旣結褵而成伉儷即宜有互相全之道在姙孕及産褥期中益當加意保攝以免妄動過勞之弊嘗見世俗之流耽於嗜欲在胎前産後諸時期不能安分而狎邪於外其爲有礙伉儷之衛生庸有底止况染疾者往往不圖早治甚至夫婦同病戕賊生命且及其種晏安鴆毒之禍殆莫甚於此矣今之犯此者彌見其多甘之如飴猶飛蛾撲火可勝慨哉嗚呼天地間若無花柳之疾天將何以警懾狎邪之徒耶吾獨於無辜得疾者不勝憐憫蓋以其爲害羣之馬所累及也 
鴿旣無敎育又無衛生智識而動止能合於道乃天賦之良知使然也奈乎人類之受敎育者恒有良知汨没之時反響所及往往倫常乖戾禍害叢生豈僅妨礙伉儷間之衛生而已吾觀鴿而大有感也 
經濟 
[我之個人經濟談] [  趙彦和]  
　　近年以來生活程度日高社會習尙愈奢長此以往前途誠有不堪設想者爰以個人所行之法分述於下 
　　（甲）關於思想方面 
　　一不妄想發財 
　　二不起奢華之念　 
　　三不羡人榮華富貴 
　　四不起安逸之念 
　　（乙）關於行爲方面 
　　一不衣華服 
　　二不飲酒不賭博 
　　三安分守職不可見異思遷 
　　四寡交遊 
　　五勤工作 
　　六不可存依賴之念 
　　以上所述於個人經濟不無小補願與邦人商榷之 
　　（不受酬） 
法制 
[手數料之解釋及徵收法] [  鍾耕巖]  
　　手數料者對於惹起國家及其他政團勞費之人就其勞費定特别之補償而徵收之者也此項收入屬於國家公經濟收入可分兩種 
　　㈠司法上之手數料有訴訟事件與非訟事件（現無所爭然非取决於裁判所則可以致爭者也）之别訴訟事件之手數料附帶於裁判所徵收之非訟事件之手數料如不動産之登記與公證證書之類是也 
　　㈡行政上之手數料如内務行政上之試騐料專賣特許料等種類甚多分言之關於衛生上如藥品之檢查食品品物之檢查關於經濟上如度量衡之檢查貴金屬品品物之證明皆屬之 
　　手數料徵收之方法有直接徵收者即以現金爲手數料而直接納於官廳者也有間接徵收者依印花之貼付或購用一定印刷之用紙由指定之機關代爲徵收者也後法較前法爲簡便故近今各國皆通行之（乙種酬） 
道德 
[西哲雋語] [  鍾山譯]  
　　（一）友之眞者其價無量 
　　（二）目前之光陰極須愛惜 
　　（三）心中清潔福之基也 
　　（四）交益友之外交善書 
　　（五）遇不幸事當以鎭靜對之 
　　（六）記事之唯一法即常過目 
　　（七）習慣常取天然而代之 
　　（八）有過須改否則再過汝待人之法即人待汝之法也 
　　（九）人之所受於天者唯體魄强健需用豐富 
　　（十）粗具學識之人最危險 
　　（十一）快樂每苦時短憂愁常嫌時長 
　　（十二）不盲不能作僱主不聾不能作僕役 
　　（十三）名譽生命其名不同而重要則一名譽喪生命亡 
　　（十四）平氣節財愼言斯爲聰明者 
　　（十五）凡道德之事皆須勉力爲之以其卒能福人也 
　　（十六）生命不在長短行事須知美惡蓋後世祇論行爲而不問壽命 
　　（十七）小心可以生財 
　　（十八）眞理旣失禍必隨之 
　　（十九）水靜則河深（靜以制動） 
　　（二十）口角須二人（有一好人必不致口角） 
　　（二十一）當以良工勝人 
　　（二十二）仇我者當思有以恕之 
　　（二十三）公平之中須存憐惜 
　　（二十四）學識以受敎而得 
　　（二十五）臨事毌失望臨難毌苟免 
　　（二十六）天資英明不若小心 
　　（二十七）世無不能辦之事 
　　（二十八）毌失言毌惡言 
　　（二十九）名字之銘諸人心者可不泯没 
　　（三十）除敗北外無悲傷之事如奏凱旋（乙種酬） 
　　是稿雖未註明譯自何本頗多發人深省語故錄之漸 
敎育 
[大書局應設備公共藏書樓之高𣙜] [  林兆耆]  
　　普及敎育已成了一般人的口頭禪設立公共藏書樓是普及敎育的要素已爲大衆所共認然而只管嘴説不見實行仍是於事無濟不過其中是有許多困難第一件就是經濟問題譬如這個責任歸在國家身上罷眼看見國家鬧得不成樣兒設立的學校尙且爲了經濟壓迫時常罷課散學還有什麽錢來設立藏書樓呢把這個責任歸在一般富翁身上罷試問富翁能有多少尙不知道他們樂從與否管見以爲唯一的方法只有拿這個責任歸在大書局身上（分局亦應設備）藏書樓可以同書局設立在一起他們只要將他們自己出版的書籍放在裏面已經濟事要是能夠另買那是再好没有這樣對於書局未始没有利益一則藏書樓可以當他們招攬生意的機關二則是發揚書局名譽的利器不知高明以爲何如（乙種酬） 
科學 
[顔料變色與不變色的緣故] [  侣雲]  
　　吾們從前用的顔料都不變色自從用了外國來的顔料色彩雖然鮮艷但是極容易變色這是什麽緣故呢 
因爲我國所製的顔料是植物質的外國所製的顔料是礦物質的 
　　植物質製成的顔料色澤雖不甚鮮艷却始終不會變化的礦物質製成的顔料色澤却是嬌艷的但是受了日光和空氣便氯化了所以顔色往往不能保持長久 
其故由於植物質早受日光和空氣的薰蒸變化已定故所製顔料永遠不再變色礦物質從未受過日光和空氣故製成顔料後一經日光和空氣便受變化以至色澤不能永遠存在這是礦物質的缺點 
　　現今化學家正在研究這礦物質所製的顔料怎樣可以不變色澤大約不久可以得一良好結果呢 
雜錄 
[新式滅火器之理解] [  榮耀隆]  
　　近代科學發明日新月異有一日千里之勢無論工商實業全賴是而發展世之爲害最大者莫若水火水且不論至於火之於通商大埠人烟稠密之處防之尤宜謹愼一旦失事爲害良非淺鮮以故有家庭新式之滅火器發明焉旣靈且便其益甚多然其中搆造以及原料亦甚簡單試將其詳細説前如下 
　　滅火器英名（FireExtinguisher）製法用一長圓桶其口稍小於身口肩之間通一長橡皮管口際置一玻瓶中實琉酸（Sulphuricacid）而於長圓筒中裝置蘇打水（SodiumCarbonate）而封其口遇火失愼之時只需將桶倒置則玻瓶傾倒或破裂而使蘇打水與硫酸混合即起化學作用其方程式如下 
　　蘇打水　　　硫酸 
　　Na2CO3＋H2SO4＝Na2SO4＋H2CO3 
　　水　　二養化炭氣 
　　H2CO3＝H2O＋CO2 
　　當其化合之時即有一種二氱化炭氣發生隨水由橡皮管而出因氣體不能與液體共存故去而之他其份量較空氣稍重是氣之性質最易滅火故火遇二氱化炭立即消滅 
　　市上所出售老晉隆洋行之滅火器全體皆係銅製精緻美觀無比然内容與以上所述者同並無特異之處若以他種材料製之所費較省而爲用則一諸君盍一試之乎（不受酬） 
問答 
[王花農問] [  心]  
　　八月十三日所登鹽城郭皞丞有益的兩種動作内云東亞體育學校孫和賓編輯之柔軟體操及因是子靜坐法二書不知何家書局出版向何處購買請見告 
答兩書商務印書館均有出售柔軟體操定價銀三角五分因是子靜坐法有正續兩編每本定價銀三角 
 
 

Page 20

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
 

Page 21

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
 

Page 22

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *自由談 
[一知半解] [  禪]  
　　哥倫布發見新大陸時之費用·僅一萬四千元之譜 
[新美人足（沁園春）] [  顧青瑶]  
　　絕妙丰姿緻緻圓膚妒煞繡茵偏茜裙高束玉　映雪鮫絲薄罩粉蜨繅雲追電身輕溜氷技穏舞態翩𦒘撩眼新驚鴻影歎歐風醉化趨步眞神生憎羅襪生塵莫誤向蒼苔印履痕任賽行勝了蠻鵶泥重踏青歸去素燕香温曲記樽邊簫吹月底頓節音波恁地匀難忘處在婷婷欲去楚楚高跟 
[張南皮軼事] [  此生]  
　　先叔祖敏靜公與南皮會試同年頗稱莫逆迨先叔祖以忤上台去職南皮乃聘之入幕詩酒言歡幾無虚夕由是相得益甚予髫齡時聞先叔祖爲述南皮軼事數則足佐談興因記之如下 
　　南皮尙儉見人衣華服者必訾之曰『暴殄天物』姬妾畏甚雖有美服不敢使之見也故其姬妾有與戚友往來者身衣布服出而以華服暗置肩輿中中途易之以詣友家及返亦中途易之以入南皮大悦愈質樸者愈寵遇之而不知彼以爲最儉者實即最侈者也 
　　南皮好讀書非至終卷不忍釋手甚至於倦極入夢猶手握一卷也當其閲書時無論差役傳逹何事輒一唯應之復讀如故故賓僚之請謁者恒守候竟日猶未得一面嘗有某道以機要進謁略談數語南皮已執卷眠下亦不呼茶送客某道以爲尙有商議靜坐聽示不料半日竟無一言及欲告辭而南皮已呼呼熟睡矣某道坐則不耐行又不敢躊躇徬徨不知所措卒至南皮醒時已滿壁燈火某道出語人云「今天吃的苦比十板屁股還要難過」 
　　南皮督兩湖時思發展漢陽鐵廠苦不得資有富商偵知之願以三百萬進而以女兒配南皮次子爲條件南皮居恒譏富翁銅臭薰天存不屑意乃拒之曰我們寒士得入廚婦足矣寗敢攀富家女 
　　南皮好酒而量不廣招宴朋僚時必百計勸飮務使人人大醉而後已當羣僚縱酒時有唱戲者有狂嘯者南皮則拍掌大笑高吟「衆人皆醉我獨醒」之句以爲樂極平時南皮寢處不許人近若醉客登某床嘔吐即使狼籍不堪彼亦不以爲忤也 
[嘲秋虎文] [  楓隠]  
　　中元節過秋陽愈烈俗所謂秋老虎也爰作斯文以警虎族 
　　咄咄秋虎爾本紙虎之倫爾實鹽虎之類爾之情性乃羊其質而虎其皮爾之行爲亦虎其頭而蛇其尾茲當炎凉過渡之時施其竊號自娛之智於是有大頭之蟻爲爾捧塲飯桶之獐爲爾劃策併爲蠅營之青蠅狗苟之走狗趨爾之炎附爾之𤍠雖有暴虎之叔段曾不敢捋爾虎鬚縱有搏虎之馮婦轉因而拍爾虎屁爾之威亦赫矣爾之勢亦張矣雖然四時之運功成者退千夫所指無疾而亡轉瞬金風至玉露零此時或奮魯陽之戈或彎后羿之弓以興爾秋虎從事一篇秋虎之賦即爲討虎之檄文幾章秋雨之吟亦爲捕虎之露布行見一班趨爾炎附爾𤍠之青蠅走狗以及大頭之蟻飯桶之獐皆將消聲匿跡而所謂暴虎之叔段搏虎之馮婦或者且磨厲以須以拔爾虎毛剝爾虎皮擢爾虎筋與虎骨矣爾秋虎俟之試懸吾言以騐其後 
[秋老虎逸事] [  鴟]  
　　秋老虎自命爲女革命黨秋瑾之族弟故亦厠於偉人之列以其行暴而妄故亦以老虎稱 
　　秋老虎往往於民生憔悴之後復施其爪牙之威故人之憾之也加甚 
　　秋老虎居北方負嵎之固不敢出焉必使其倀爲之弋倀一不得志於時之秀才耳手無縛鷄之力而有牢籠下士之能善爲仁義道德之言人信其爲孔孟之徒卒爲所侮而膏其吻 
　　倀復有倀能膜拜作慈悲語以故善男信女親之而弗憚然而其殘忍有甚於倀也 
　　秋老虎忽欲爲山中君諷其往衆爲之奔走計之熟矣而頑皮之童爲之梗或遥擲以磚或隔岸而噪逐風揚沙以迷其目水揚波以沮其涉蜘蛛蹉跎不敢遽出 
　　秋老虎之野心不死草木鳥獸咸受其害日望凉飇之吹以蘇困然而不及秋深不得炎消雖海上兜風亦無以避之 
 
[前途荊棘]  
[解惑] [  胡寄塵]  
　　前不久瘦鵑喪兄瘦鵑爲文哭之語語出於至情讀者多爲感泣余讀畢亦書一絕句於文尾詩曰（語語傷心字字眞甚麽體例不須論歐陽永叔歸熙甫至性文章自感人）第三句是指歐陽修之瀧岡阡表及歸有光之先妣自狀及思子亭記等文也此詩寫示瘦鵑瘦鵑載之報端想讀者已早見之矣昨日忽遇舊友沈君言及此詩沈君曰瘦鵑喪兄而君引喪父喪母之典故是有意耶無意耶余聞言不禁大駭語沈君曰君誤會矣我之此詩並非輓詩乃論文之詩也何云典故所引歐歸二六之文亦謂瘦鵑之文與彼等同爲至性文章耳余認爲父子兄弟同是骨肉關於骨肉之文字自是至性之文信如君言無論有意無意我皆有過無意則爲欠通有意則我何以對友人乎如此執固之讀詩法我誠不以爲然出沈君聞言爲之大悟然閲報人多恐再有同樣之懷疑者故爲此文以解其惑 
[潘月樵返滬記] [  鳳翶]  
　　由廣西返滬重入新舞台 
　　潘月樵與夏月珊昆仲共事最久由丹桂而至十六舖之新舞臺先後幾二十餘年之久潘與夏氏諸人在伶界中開通最早對於地方公益事宜亦頗盡一分之力因是薄負盛名惟潘氏官癮太深民國後忽由伶而官由官而伶其在官也旣不能獨行其志其爲伶也又以道大莫容所如輙阻前年忽遠赴廣西獲得花捐及烟酒税等差所入本不薄惟潘氏好名之心太甚求治之念亦大亟不合於今日之潮流一着之差滿盤俱错此等優差在他人爲之腰纒累累矣而潘則結果竟至賠累今且告罷返滬官癮已過除回復伶業外苦無其他途徑夏氏昆仲究係數十年患難相交且新舞臺自潘去後可新可舊之鬚生一角竟無人能承其乏故此席虚懸久矣此次潘氏返滬新舞臺方面於公義私交均不能不延其登台現已一致議决包銀一千元仍居股東一份子之例論潘之藝術在普通顧曲家頗有一部份之歡迎蓋其演説式之戲劇亦間有動人之處今登台在即官塲戲塲潘氏一身任之吾儕且拭目以觀可也 
社會小説 
[人間地獄（一五二）] [  娑婆生]  
　　第五十四回黃葉初彫伊人不見弘基乍闢意見横生 
　　到了九月二十日各事俱已布置齊全孫桐耘督率著行員將送來的幛軸等件一一的排著次序張掛起來等到掛好了孫桐耘又覺得次序上有些不對於是又吩咐行員重掛如此顚來倒去忙了整整的大半夜直到天色微明方纔妥當依著孫桐耘的意思還覺得不十分允妥還要横換豎換幸喜褚馥齋已趕到行裏忙攔阻了孫桐耘道這種東西隨便掛掛只要大致不差就完了來賓也没有這般細心一一的考察你做了一行之長另外還有許多要緊的大事待辦這些小事由他們去辦辦便了孫桐耘最相信他的話便不在掛幛軸上用功夫了照例銀行是九點鐘開幕營業華逹銀行這日舉行開幕典禮自然提早開門一交八點鐘孫桐耘吩咐老司務將兩扇鐵門拉開總算行了開幕禮開門以後陸陸次次的來了許多賀客大半全是銀行界中人到行之前由此經過進來道賀以盡交際友誼這許多來賓有的認識孫桐耘有的認識馥齋還有不認得的進來以後無非説些頌祝的套語孫諸兩人恪恭將事的欵以茶點這一天的茶點預先囑倚虹樓大菜館包辦的容來坐定茶點立即送上秩序很好來賓大半呷一口茶就走那點心雞蛋糕之類却便宜了别人到了十點鐘模樣來賓愈形擁擠同業的銀行和錢莊這時候也來捧塲紛紛的送堆花銀子和票子來等這裏也一一的照數堆送過去霎時間等這門前銀箱抬出抬進老司務邪許之聲震及來賓耳鼓愈顯得行中的生色勃勃此時直喜得孫桐紜心花怒發心想這些同業如此瞧得我孫桐耘眞是三生有幸了 
三言兩語[  楓江]  
　　北京鬧薪的人有兩句話就是要餓大家餓要吃大家吃照這句話説來是很平允的但是我國現在情形吃飯的人須要講些資格大約軍閥爲上議員次之官僚又次之而官僚中又分階級不過到了此刻這隻大飯桶中已經空空如也恐怕没有幾時大家都要没飯吃了 
 
 
 

Page 23

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
 

Page 24

 
 
第一萬八千一百四十一號;中華民國十二年 西曆一千九百二十三年八月二十八號
星期二 * *   
 
