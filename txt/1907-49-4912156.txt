# 1907 - 49 - 4912156

 

Page 1

 
 
   
 
 

Page 2

 
 
本館定於本月十五日隨報附送中西月份牌繪畫精細設色鮮明置之座右頗爲悅目先此布知請各注意今日本報第三張附印新譯黃種必讀棲霞女俠傳小說閱者注意 
[論國民無道德思想]  
　　道德思想者。社會固結之原質。羣治進化之機關也。自入世以來。道德問題。即隨之而起。對於一家有一家之道德。對于一羣有一羣之道德。其羣愈大。具道德之圍範愈廣。總之以一身之道德爲樞紐也。吾中國自古以來。未嘗有公共之道德。不過隨天然之進化。自成一種風俗耳。十年以前。猶有綱常名敎之舊說。鉗制人心。使日習爲奴隸資格。自甲午以還。中經戊戌庚子之亂。大勢所趨。激而愈烈。社會之耳目一新。識者以爲此中國進步之徵。孰知隄防一决。橫流滔。滔竟有不可收拾之勢者 
内地志士。摭拾一二新說。著書譯報。以震動昏睡愚蒙之耳目。今日講倫理。明日家庭革命矣。今日言合羣。明日團體潰裂矣。宗旨乖謬。自欺欺人。其中之稍智者。則熱中富貴。薫心利祿。假運動官塲之美名。以售其奸術。一入鮑魚之肆。居然臭味相投。簪纓輝煌。貂蟬烜赫。維新志士。變法功臣。可以一身而兩得其謚。然其鬼蜮之伎倆。豈無洞悉之一日哉。 
至於留學界中。旣不能免此數病。而又多一特别之怪現象。長辭祖國。負笈遠遊。始則志盛氣銳。恒以將來之主人翁自命。不轉瞬間以家室之惡感。一變而爲富貴之熱心。圖保舉。求膏伙。今日見監督。明日拜領事。卑鄙齷齪。言之污頰。其中之尤謬劣者。或隷籍他邦。或榮膺敎十。或揮金如土。醉心花柳之場。或贓篋累千。甘步穿窬之輩。學業未成。而種種笑柄。筆難盡述。其全體雖未必然。而偶有一二。已爲學界之大阻力矣。 
等而下之。則如資本富家。守錢虜之徽號。喧傅里巷。持籌握算。積寸累銖。家資巨萬。無異窮人。坐視贏瘠塡溝壑。餓殍蔽道路。一無所動於中。而徒室家子孫之爲計。雖知中國之危亡。迫於眉睫。而一聞興工建學。則又動色相戒懼。惟思買地於通商口岸。存欵於外國銀行以預備猶太人之資格者。吾恐一刹那間。黑龍江之慘劇。東三省之覆轍。徧演於十八行省矣。 
降而愈下則貧若小民生計太拙。流入奸僞。洋奴買辦。爭先恐後。見洋服之有權力者則以蹴殺同胞。爲獻媚之禮物。甲來則從甲。乙來則從乙但求安樂何人不可以簞食壼漿迎之。西風吹來飄飄順民旗將一揮而蔽亞東之大陸矣。 
觀此數者。中國人之道德思想。久已烟消霧滅。歸於何無有之鄉矣。責之官長。官長則曰。吾能壓制爾之自由。不能壓制爾之道德也。索之外人。外人則曰吾能侵奪爾之財產。不能侵奪爾之道德也。然則道德思想。非官長外人喪之。乃同胞自喪之也。。莊子云哀莫大於心死。而身死次之。吾願同胞三復斯言 
[專電一北京（正月十二日申刻）]  
　　簡徐世昌爲奉天總督○政府决議攺奉天將軍爲總督擬簡民政部尙書徐世昌補授日内降旨（法） 
[專電二漢口（十二日申刻）]  
　　議結搗毁戲園之交涉○凱字營勇搗毀怡園戲館之交涉現由江漢關道與英領事議結照償洋三千元交怡園主姜春壽具領此案作爲了結（字） 
[揚州飢民暴動餘聞]  
　　初八日揚州訪函云此間饑民於初六日暴動後恐被拿辦即紛紛逃竄四鄉是以連日鄉間搶案層見疊出聞初六夜共搶十餘家即萬家橋僅一小鎭亦有三家被刦地方受害○眞匪淺鮮頃聞淮揚道楊觀察自淸江來電切嘱地方官善爲處置萬不可操之過急○初六日拿獲飢民多人并未加以刑訊仍寄江邑監内○江北派來馬隊八百人聞於初七日道出淸江指日卽可到揚○前昨兩日經城外飢民局會同新軍營向飢民切實開導勸令回籍今日午後籌賑局接饑民局來函請速發路票三千六百張如赶辦不及即少一 
 
 

Page 3

 
 
二張亦可等語觀此似可就範矣○近日城廂内外多患痘疹居民咸歸怨於饑民之穢氣傳染是以禀請遣散之事必日有數起（善） 
[鎭郡飢民將次遣竣鎭江]  
　　鎭郡遣散徐海飢民至十一日止已遣去三千餘人刻奉榮觀察嚴飭限十日内一律遣完以免滋事旣而辦理資遣事宜周錦堂協戎以飢民衆多所雇民船不敷載送禀准道憲令各飢民分起乘招商大東戴生昌三公司小輪赴淸江浦沿途水脚均由道憲給發並派弁兵隨往照料（退） 
[火車炸裂傷斃多人湖南]  
　　萍潭鐵路由醴陵至株洲一叚於去臘某日開行早班中途因兩車相碰轟然炸裂立斃八人受傷者亦有數十人比卽報明總局經局員勘驗議定死者每名給棺木錢三十串文招其親屬認領（亦） 
[革命黨定罪確聞武昌]  
　　初六日武昌訪函云去冬屢次拿獲革命黨多名疊經武昌府督同讞局各員詳細研訊内有劉朱梁等三名供詞確鑿已定斬决罪名大約不日卽須請令正法（附） 
[土稅會辦移駐重慶武昌]  
　　會辦土藥統稅程儀洛京卿近與督辦柯大臣議商整頓之策擬將會辦分駐四川重慶以便就近辦理雲貴四川三省土藥統稅事宜蓋因三省土藥占各省之多數且多由重慶出口故擬分駐該處現柯大臣已允於開印後會同度支部奏明辦理（朱） 
[蘇臬升授民政部侍郎之傳聞蘇州]  
　　日來蘇州官塲傳言臬憲朱金殿有升授民政部侍郎消息此等議論想因徐世昌將調往東省而起但按之事實不甚符合姑誌之以待續聞出 
[官紳議籌遷移火藥局費松江]  
　　松郡火藥局經江督允准移建於江陰之黃山惟經費浩繁須由松地士庶籌欵二萬元府尊戚升淮太守遂於前日遍邀城内外士紳假座醉白園籌議捐欵各紳均乘輿而至裘服辉煌迨開議後則皆默然無語無一人肯破慳囊者良久將散楊紳至文忽起曰今日之會爲安全吾郡億萬人民計據太尊諭擬購藥局原屋設罪犯習藝所有欵七千兩約可得萬元尙有萬元則著名巨富杜君鼎梅在座請擔任五千元僕雖窘亦願變產捐助五千元如此則事了矣時杜君出不意目瞠舌撟噤不能聲久之頻搖其首連呼咄咄離座而去太守失笑同座皆掩口胡盧張紳文遠曰得楊君言精神爲之一振吾輩各有心肝不可空言無補乃由顧紳香遠等互議儘提浚河餘利萬金足成二萬元之數請太守申詳午帥聽候撥用不煩再向紳民募捐議旣決乃各散（此） 
[湘省鐵路先勘岳州路線湖南]  
　　湘省鐵路現議興修已派委員偕同洋工程師先勘岳州一帶路線昨巴陵縣何峻廷大令已出示曉諭飭令紳耆團保妥爲保護勿任無知愚民阻撓滋事（指） 
[陜撫奏請將陜省鐵路連合豫甘簡派大員督辦陜西]  
　　去冬陜撫曹中丞奏稱上年奏請籌修西潼鐵路聲明潼關以西歸陜自辦潼關以東歸豫自辦並將陜廿一線認爲日後接辦褣件嗣是河南巡撫卽有洛潼立案之奏豫路之議旣定陜路之志益堅是以設公司印股票聘技師勘路線次第舉行未敢或懈洛潼一日不興工則西潼一日無接引未幾河南來電謂先專力於開濟而洛潼從緩於是陜人之志懈又陜甘一線西僮養路之源也陜甘不成則西撞孤立陜甘就官合詞呈部請以兩省之力合辦一路由部代奏奉旨議辦久無成議如陜甘不能合力勢必路線中絶於是陜人之希望又减及陜甘就官二次呈部請先聨合豫省分别咨商今尙未覆且陜省當日建議之初先謀籌欵司道所擬大宗有三一請每土藥一兩加釐錢十二文一請鹽斤加價每斤錢二文一請將從前已行之積榖捐攺爲路捐令糧户納土粮一石者捐麥三斗多寡類推均按市價收錢以上三宗業經擬列章程咨部查照並將土厘鹽價二項先行試辦旣而上厘攺歸統稅部臣議以應加之厘俟路工開後每年酌撥數萬則此項鉅欵失所恃矣鹽斤加價晉撫慮碍潞網奏請免加則此項又歸烏有矣至積榖攺捐一項民間踴躍輸捐者固屬不乏然亦有合詞求免及恃衆違抗者據渭南縣禀報有河北百姓數十人來縣求免路捐河東鹽百緝私局爲愚民騒擾又據扶風縣禀稱有愚民因抗捐聚衆情事當將此項路捐暫行停止是此款亦不能遽恃矣陜西財政疲憊至今而極不能不以變通之法籌及萬全竊慮豫不能爲先導甘不能爲後應雖竭全陜之力成此西撞一線亦無根之孤幹不能發生况比公司西展之約旦夕相逼僅以洛潼立案之空文西潼插標之虚線豈足以杜口實而保路權西北幹路關係天下大局非合陜甘豫三省之力不足以成此鉅工而聨合三省又非一省疆臣所能爲力請欽派大員督辦三省路政先由洛陽入手以次而西仍令三省督撫督同官紳分任籌欵及購地彈壓諸事庶幾以三省度支供一路經費程期稍展則民力較紓不惟督路政者能一其亜權卽任籌欵者亦易於措手云云（悠） 
[李京堂咨明鐵路用地情形安慶]  
　　皖撫准駐蕪李京堂咨稱查鐵路公司事關合省公益與洋商租建情事不同鐵路工作尤非他項可比現安徽鐵路車站將陶家溝開寛其緊靠溝邊本已按照圖說仍留馬路一條以便租界與本公司出人之用早經總工程歸繪圖知照新關稅務司在案英領事函稱各節似未查明底細致有誤會至地價一節本公司專設鐵路購地處以便各地業主呈驗契據照章給價逐日均有業主承認車站所用地畝事同一律惟尙未有人持契前來呈領亦未據蕪湖道新設之會丈局委員知照前來除前經咨復两江督部堂並咨明貴撫部院外茲 
 
 

Page 4

 
 
　　准前因合再咨復云云（非） 
[札委考查川省路礦安慶]  
　　日前皖撫札派志大令森前往川省考查商務略謂振興商務開闢利源以路礦爲切要之圖近聞川省於路工礦政極力經營日益發達而所籌工本悉取之於商民亟應派員前往考查一切章程及籌欵之法所便院省採擇仿行云（非） 
[洋員測繪洞庭湖吿竣湖南]  
　　總稅務司前飭署巡工司額志曁巡江工司奚理滿來湘测量洞庭湖曾誌本報專電茲該洋員已測繪事竣山岳州便道至常德游歷小作勾留即當晉省將所擬圖說呈請湘撫察核（亦） 
[酌定查騐華洋小輪辦法鎭江]  
　　鎭江至無錫一路華洋小輪船每有漏捐闖擋之事蘇省牙厘總局以與釐務有碍會同常鎭道酌定辦法凡各小輪船往來錫鎭著於兩頭停驗南由望亭卡查驗北由黃埠墩卡查驗有貨完捐無貨放行中途免予停輪候驗以恤商情而重釐務（退） 
[蘇垣實行禁烟蘇州]  
　　前日長元吳三首縣示諭本署書差人等吃烟者日行呈報具結遵限六個月戒除如逾期不戒槪行斥革并令傳諭飯店酒樓自本月起不准擺設烟具又諭出售烟具之各店鋪統限一月一律閉歇如違從重究罰（出） 
[瀏邑團紳請領會匪首級長沙]  
　　湘省左營劉千總在瀏陽縣白家山拿獲黎姓大匪目解省訊辦等情已紀前報茲瀏邑各團紳因該匪目極爲兇惡曾殺某某團總兩人特來省請領首級示衆臬司莊廉訪當卽訊取實供飭令斬决梟示（亦） 
[補述緝獲霍匪張正金情形安慶]  
　　匪首張正金上年在霍山仇敎釀成交涉重案迭經皖省會同鄰省調兵剿捕客臘有線勇王少卿夙與張正金相識一意籠絡該匪僞稱長江靑紅幇黨羽甚衆不妨同赴長江一帶勾結起事張匪首肯與之偕行遂由王線勇密報六霍各營汛暗派兵役沿途保護迨行抵太湖縣將張匪拿住由太湖縣研訊一次飛禀來省恩中丞卽於去臘初三日派馬隊哨官前往迎提復於初五日添派武巡捕前往押解惟時張匪患病甚劇當於初五日晚咯血斃命各員弁換用竹床舁屍以行於初八日傍晚抵省暫置於西門外之太平寺一面禀由上憲勘驗初九日恩中丞委府縣曁洋務局並知會天主堂費司鐸及霍山縣太湖縣各員均詣塲勘驗確係該匪正身遂飭棺殮現仍停於寺側聞恩中丞先賞給王線勇獎銀然後開議了案（非） 
[大淸國礦務正章]  
　　第一章總要 
第一欵（新章頒行舊章收回）此章自宣布之日起即常奉行所有從前頒行礦章一槪收回 
第二章管理 
第二欵（商部設立專司之職掌）商部設立專司專管礦務一切事宜令各省遵照此次奏定之礦律礦章以歸劃一並以後增修章程推廣礦務核給開礦執照及收掌咨移照會呈禀圖册一切文報兼錄用礦師並延聘外國礦務律師以資補助遇有洋商合股應於核給開礦執照之先叙明該洋商來歷及現往處所咨照外務部第三欵（各省礦務總局之職掌）各省城設立礦務總局一所例應歸該省藩司總辦如因藩司事繁本省督撫亦可另委本省道員一人駐局會同辦理該局事務所司係發給勘礦執照劃分礦界增减礦界派委稽查礦務委員等事並收驗圖册隨時詳由本省督撫核定咨報商部及章程所　各項礦　均歸該總司管理各縣境内如需設派鑛務委員卽由總局總辦詳委妥員會同該地方官按照律章　守辦理凡　涉礦務事宜最要者須詳候本省督撫核定准駁次要者歸礦務總局核定其尋當事件則歸各詶縣礦務委員核辦其開礦執照　由各省咨明商部核准給發如係洋商合股開辦之礦　應咨明外務部立案 
第四欵（礦務委員之職掌）儿總局所派駐各州縣之　務委員几關係礦内之事無碍於地方者准由該委員秉公辦理或勸解調處或執法判斷均山該委員酌辦總以無碍法律有益礦務爲主若一經牽涉礦外該委員應會同地方官訊辦不得擅自裁　各小　務總局所用委員皆以中國官員承充惟選擇商曉礦學之人爲礦務顧問官則不拘華洋均可在用該礦務顧問官加係洋員應遵守中國法律聽總局節制調遣奉行總局照章派任之職事礦務總局並可特派委員偕同　務顧問官巡歷有礦各地以便考察礦工回省時詳磪禀報總局核　惟顧問官只有稽察礦務利病條陳應辦事宜之權並無栽判定斷行文之權） 
第五欵（淸　礦地考核礦商）均必須先經各省礦局及地方官查明詳咨以爲根據几各省礦地與地方有無關碍其產業有無紏葛又礦商之籍貫來歷及其資本是否充足實在有無影射含混均非在本省就近確查不能淸晰確實各礦商願請勘礦執照者無論華洋均應在本省礦務總避遵章呈報後候行地方之查明實在情形是否合例有無紏葛據實禀復方能核辦其應行核准者總局卽詳請本省督撫核准由督撫咨報商部查考如礦商逞赴商部具呈者應由商部批飭該礦商自赴本省礦務總局呈候行查核辦以杜欺朦 
第六欵（礦務繳欵分三項）礦商請領開礦執照應繳照費應全數報解商部充用凡礦商呈繳之礦界年租及礦產出并稅並官地與礦商合股應分之紅利其銀两統由各省礦務總局彚收以一半解商部以一半解司庫充本省餉需每年年終將收數彚造淸册呈院轉咨商部一次勘礦執照公費應留充本省礦務總局之用其礦務委員所收之局費應報解總局分别撥充各州縣礦務委員之局用 
第四章新商限制 
第九欵（外國礦商不能充地而業主）中國人民遵照國法向例執有地面者爲該地業主與華商合股之洋商在中國地方合股開礦祇准給予開采礦務之權以礦藎爲斷無論用何方法不得執其土地作爲已有 
第十欵（中外人承充礦商之區别）几爲礦商者除中國人民自應准其承充外凡與中國有約之各國人民允願導守中國之法律皆得在中國與華商合股禀請承辦合律之礦產作爲礦商其外國人民與華人合股者辦法右二 
一業主以廣地作股興洋商合辦則專分餘利不認虧耗如業主願得地價不願入股則該地應由官收買租與礦商合辦官即作爲業主照後開乙字丙字等差分别三成五成兩辦法分收餘利外國人民槪不准收買礦地 
一華商以資本入股與洋商合辦則權利均分盈虧與共華洋股分以各佔一半爲度如洋商但與地面業主合股（即以礦地作股）而别無華商銀股者洋商應留股分十成之三聽華商隨时入股照股本原價付銀留五年華股無人准收留三成股票售去一成五仍留一成五股票聽華商仍照原價付銀入股又五年華股如尙未招足聽其將餘股儘數售去惟十年後如有華商按照時價收賈洋股與之合辦者隨時皆可入股洋商亦不得拒絶 
几華洋商民禀請辦礦如犯下開各項者不得有此權利（一）中匣人民曾違犯法律者（二）僧道及各敎會敎徒以其敎爲業者（三）外國人民共國未與中國立有條約者與其國不以同等開礦權利予中國人民者（四）外國人民不守中國法律者及曾違犯中國或本國法律者（五）外國國家及國家所使令者（六）任外國國家職事尙未交卸者（七）中國國家特發禁令禁止者　　　　（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學堂增額招生寗波]  
　　甬郡湖西柳汀學堂開校已兩學期現添學額三十名計高等學生三十名初等學生六十名學生願赴堂報明肄業者以本月二十日爲限（行） 
[標營議設營學堂鎭江]  
　　駐鎭第四標巡防隊統領赫協戎擬在北固山創設營學堂派令兵丁更番學習聞元宵節後卽可開辦（退） 
[攺良嘉郡中小學堂嘉興]  
　　嘉興自去冬楊味春太守履新後分赴各學堂校試每不及格故議攺良因由紳士等公舉韓君靜涵爲中學堂監督籌定常年經費一萬兩所有敎員槪行另聘嚴定課程規則以期盡善又嘉秀二縣小學堂本已併爲一區茲仍分設并另籌款舉辦初等及半日學堂以廣造就（士） 
[投票選舉勸學所總董湖南]  
　　常德武陵縣遵例設立勸學所前經闔邑士紳公舉蔣戴二君充當總董現因兩君均堅辭不就復由學界中人齊集郡城育嬰堂開選舉會投票舉定王主政樸爲總董日内卽當組織一切以備提學使考察矣（亦） 
[示期取齊舉貢考職杭州]  
　　日前浙省支提學遵照部章飭屬保送舉貢現由各府縣保送到省者已有數百名因定於正月二十日開考（士） 
[游學預備科添招新生蘇州]  
　　蘇省師範學堂附屬游學預備科現經蔣李和太史禀准撫憲陳中丞擴充學額添招英法二科新生四十名如程度合格准即報名候考（出） 
[蘇省官事]  
　　四川委送奉天商品選用道朱光忠由寗來○調署福山鎭總兵劉靑煦到蘇○靑浦縣張瀛專丁來省禀知初八日接印○前靑浦縣田寳榮禀知初八日交卸○辦理寗滬鐵路第五叚彈壓知縣張毓麟辭赴丹陽○候補道陳逃璜辭赴寗○銅山縣知縣董繩燾來省謁見（出） 
[皖省官事安徽]  
　　前任蕪湖關道馮星岩觀察交卸後卽日赴鄂乘坐火車入都陛見○宣城縣黃紹堃遺缺由藩台札委陳冠卿大令諤前往署理（支） 
[雲和縣敎練巡敬處州]  
　　雲和縣僻處山陬屢議舉辦巡警未果茲由朱瑩如大令捐廉集欵復邀紳商勸助常捐已就省垣延聘敎員巡長到雲訓練先地城中開辦俟有成效再行推廣（士） 
[鄂督顧問官延聘文案武昌]  
　　鄂督張香帥之顧問官德人克西亞君　因事務紛繁需入助理特函請江漢關桑觀察代爲延聘文案二員現觀察已代延前駐漢口德領署之文案王者香謝鼎銘二君入署辦事矣（安） 
[鄂省攺良警務近聞武昌]  
　　鄂臬梁廉訪前日傳集各警局委員籌議木年攺良警務辦法聞擬將天津江寗各處辦法叅酌損益妥訂章程請鄂督張香帥核訂施行云○鄂垣警察西局現攺委候補知縣張樹森爲專辦局所已遷至斗伍營（今） 
[洋員赶辦電報桿綫鎭江]  
　　鎭江鐵路一帶須增設電綫統歸電局辦理茲因路工局一再督催故電報總局特派洋員數名來鎭辦理豎桿掛線之事（下） 
[通飭免征玻璃捐稅安慶] 　　 
　　皖撫恩中丞前日接到江督咨開核准耀徐玻璃公司祇令完納値百抽五正稅一道沿途槪免重征等情因即通飭各關卡一體遵照化 
[詳准新定功過表册安慶]  
　　安徽藩司馮方伯擬定印委各員功過表册内分舊管新收開除實在四項並另訂章程十八條業已詳奉皖撫核准卽自本年正月起一律照辦（化） 
[贛撫批委查究抑勒浮收南昌]  
　　省屬永寗縣廩生劉靑菜等上控撫轅經瑞中丞批示該生等完粮納稅該撫書吏如敢不依定章抑勒浮收殊屬胆大亡爲亟應澈底根究仰布政司會同淸理田賦稅契總局速飭吉安府立卽遴委幹員會同該縣迅速查明照例詳請懲究一面諭集城鄉公正紳耆準酌地方利弊將義圖稅契事宜照章認眞勸辦禀報查核毌稍徇延致干併咎（記） 
[通飭行用紙幣安徽]  
　　裕皖官錢局所製鈔票刻由撫藩憲通飭本省關卡及各州縣以後完納漕糧釐金關鈔准其一律通行毌得阻礙（支） 
[金山加增地租之近聞汕頭]  
　　金山地租原係潮州中學　產業沈觀察李太守對於此案通融辦理禀准增租特委汪少尹摶九來汕辦理聞其辦法係奉觀察太守命分爲四等一公家塡地佃户不加高蓋建者議先酌加二成一公家塡地佃户自行加高蓋建者議先酌加一成五一佃户塡地自行蓋建者議先酌加一成或查酌情形核减一佃户塡地尙未蓋建者暫緩議加候蓋建後酌後辦理（徵） 
[攤認勸工廠股本蕪湖]  
　　蕪湖商會議辦勸工廠已紀前報茲悉該會擬實行仿照公司章程集股辦理每股五元由合埠商鋪按本攤認（支） 
[電局照章拒絶調查私電鎭江]  
　　宗能述大令因欲得自來水公司發起人席月樓招致洋股之實據特赴電局索閱來往電稿局員答以查照定章所有電信無論有無關繫除送給應收之本人外槪不得宣洩更何能出以相示惟紳商收到電報後或可以私人資格自行通知此則與本局無關請另行設法調查云云（下） 
[湖地紏葛飭換稅契漢口]  
　　漢口後湖涸復新地紏葛甚多淸丈局現奉鄂督札飭凡從前在漢陽府漢陽縣夏口廳蓋印契帋一律作廢須重至江漢關署盖印稅契粘連例定司尾否則充公不准管業（今） 
[軍米免稅騐放鎭江]  
　　北洋左翼軍隊需用軍米二萬石派員分赴蕪湖江蘇等處採購一面禀由北洋袁慰帥轉咨江督札行沿江沿海各關道轉飭各稅卡如遇北洋軍米經過立卽免稅驗放以濟軍需初十日鎭道榮星莊觀察已奉札遵照矣（退） 
[甬郡糖業之衰寗波]  
　　甬江糖業去歲盛衰不齊晉和蕃春 
 
 

Page 10

 
 
兩行約虧五六萬豫大約虧一萬餘其餘各行亦無起色糖　之衰於此可見（行） 
[市房收取挖費鎭江]  
　　鎭江房價雖貴然不過行租加增若押租則將來固如數退還也近來鎭江市房每間須另收押租挖費百金帳房費十金并不載收租約（挖費惟上海有之蓋爭租此房挖到者情顧出費之謂）一間如此則租數十間之店鋪費重可駭是使營業者平添一宗困難并　各房主相率效尤則於本地風氣與其市面頗有影響也（下） 
[禀報小輪遵章載客鎭江]  
　　省憲前准外務部咨略謂小　行駛内港時遭碰撞以及拖船載客不能照定章容數竟致全船沈沒危險不堪宜如何劃定限制而免慘溺等因當經省憲札飭常鎭道並頒發章程遵照辦理近據鎭道上禀大憲稱現在小輪船由鎭行駛内港已視船隻之大小能載客數若干分别照章量算遵例開行矣（退） 
[解餉攺章]  
　　日前蕪硝關道札委沈大令昌淦解運光緖三十二年份稅餉進京旋接度支部來電謂以後稅餉槪由户部銀行匯解無須特委專員故沈令頗覺進退兩難云支 
[義渡船失事之原因鎭江]  
　　客臘下旬某日有義渡船行至永固洲　面忽然沉沒溺斃搭客多名已紀前報查其致禍之由因每屇歲暮義渡船水手須向客索取酒錢是以貪利滿載及抵永固洲水深浪大水手但顧收錢而忘風波之險致遭此不測云（下） 
[封禁署内之淫祀潮州]  
　　潮陽縣署内公生明亭左鼓吹所前有差役私供淫祀名曰珍珠娘引誘鄉愚婦稚問卜求簽近復設盤日夜扶鸞以圖漁利香火之盛一時無比芘聞陳大令以衙署之内豈容私設淫祀誘惑愚氓以致閑雜人等日夜麕聚殊屬不成事體乃於日前特將該所發封嚴禁閒人並著速將所供神位移出以肅衙署（卜） 
[斥革差役寗波]  
　　寗府經廳差役時有在外擾害民人情事現由寗府文太守諭飭署理經廳張義門經歷嚴加整頓張經歷奉諭後查有虞陞徐隆等差役十一人聲名甚劣當卽一併斥革（行） 
[押犯脫逃蘇州]  
　　元和縣刑房中有要犯一名竊犯五名於前夜扭斷銷練同時脫逃竇甸高大令聞報大怒立將該差役收禁限期緝獲（出） 
[縣署監犯脫逃鎭江]  
　　初六日丹徒縣署脫逃要犯二名宗能述大令與典史某君皆異常惶急已派得力差捕四出跴緝不知能就獲否（上） 
[度支部奏准撥陸軍各學經費摺]  
　　度支部謹奏爲遵旨議奏恭摺仰祈聖鑒事據陸軍部奏籌辦陸軍各項學堂請飭撥欵項一摺光緖三十二年十一月十六日奉旨度支部議奏欽此欽遵由軍機處抄交到部原奏内稱各省陸軍現經奉旨均歸臣部統轄自應就全國軍隊妥籌辦法以期日起有功顧各省編練新軍往往因人才缺乏於任用言佐等項不無遷就致雖有奏定章制而辦理究未免參差將欲儲備人才自非由臣部廣設學堂不足以宏造就近如貴胄學堂測繪學堂陸軍小學堂迭經練兵處先後開辦在案惟此外應行建立之學堂如培植高級軍官則有軍官學堂儲備初級軍官則有速成學堂由小學堂畢業應敎以高等普通學則有陸軍中學堂又實行敎練馬砲隊軍官則有馬砲兩科專門學堂而講琥堂爲現充各級軍官者研究學術之所學兵營爲造就弁目之所以及經理粮餉保存軍械與夫軍醫馬醫憲兵醫兵信號電信軍樂等事亦皆係專門學問均須多方儲植方足供任使之資總計開辦時建就堂舍購置器　及開辦後第一年常年經費約共需銀二百十萬兩擬請旨飭下度支部在於日俄兩國交還代徵營口　稅銀兩並財政處奏交之欵項下照數提撥自三十四年起每歲應需常年經費銀一百四五十萬應請一併飭部籌備以資接濟等語臣等伏查近年設立各項學堂需欵繁多大抵由當事者自行籌措惟從前八旗官學經費當時攺由大學堂赴部支領此外若商部所設之藝徒及初等中等各學堂則由崇文門溢收稅欵内提用三成練兵處之貴胄學堂則陸軍部尙書鐵前在江南查出停解武衛軍餉之欵至法律學堂本年經費不足奏請由部每年撥給銀八千兩經臣部議山庫欵暫墊一次嗣後仍應自籌接濟各在案今陸軍部籌辦各項學堂請撥開辦第一年經費共銀二百十萬兩並請於日俄交還關稅及財政處奏交欵内提撥又由三十四年起常年經費一百四五十萬請一併籌備等因庫儲支絀早在聖明洞鑒何堪歲增此項出欵惟該部統轄全國軍隊儲才練兵費鉅事急尤非他項學堂可比且部臣辦事亦非若外省官吏可以就地設籌臣部右不竭力應付則該部幾成虚設臣等再三商酌擬即如數籌撥所有他項學堂槪不得援以爲例查有本年九朋間稅務處奏准將官用物料統照商民一律徵稅通飭各關自一百八十六結起一體辦理於本年十一月問由稅務處會同臣部奏明將官物應徵梲銀每年以一百五十萬提存備用是此項稅銀本由稅務處籌出備用之欵擬請卽撥作陸軍部學堂第一年開辦經費不敷之數卽由日俄交還稅項内撥補查日本交還銀一百二十一萬餘兩已據北洋大臣奏請由臣部議令仍按四六成以六成留備地方善後其四成銀四　八萬餘兩除另案提還山海關欠解北洋防費銀二十四萬下餘二十四萬餘兩全數撥給再於俄國交還欵内湊撥銀三十六萬珦以上三項共撥足開辦二百十萬之數至由三十四年起常所經費一百四五十萬擬即將稅務處所籌官物徵稅一項按年撥用其原奏所指財政處奏交一款當時已據財政處聲明留備之需未便動撥所有遵議緣由理合恭摺具陳伏乞皇太后皇上聖鑒謹奏 
今日尙有小說及本埠新聞列入第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海官事]  
　　新任福建興泉永道劉慶汾九江招商局總辦試用道陳官桂金山縣知縣劉怡飛划左營管帶守備楊啓元昨日到道分别拜會禀見蘇省仕學館提調知府梁佩祥去年請假半年刻已期滿蘇撫陳筱帥仍札委留辦昨日到道禀知（車） 
[委員密查周千戎控案]  
　　本埠紳商薄德明等前赴江督署控本城提右營叅將周明淸扣餉缺額等各欵奉江督端午帥批飭江南提督劉軍門委員澈查茲聞已委靑村營都司劉都戎來滬密查矣（宜） 
[法領回漢]  
　　駐漢法領事喇伯第君日前因公來申茲已事畢於前日乘輪　漢（舟） 
[諭禁私自售地]  
　　高橋老鼠沙一帶地畆爲濬浦要需濬浦總局深恐各地主貪利忘義暗中賣與洋商曾會同上寶兩邑出示嚴禁茲上海縣王大令又恐日久玩生昨特傳該處地保嚴諭飭禁如違重辦（車） 
[諭知拆卸板屋]  
　　英工部局查得福州路海天村番菜館後面以木板蓋造披屋有違定章飭探姜長明前往知照限於二十四點鐘内將板屋拆去如違傳究該探已遵諭知照矣（該） 
[派差查禁賭博演戲]  
　　上海縣王大令訪悉縣境四鄉近來頗有土棍開塲聚賭或有演唱花鼓淫戲者殊於風俗有碍除嚴諭各保不准容隱外又特派出幹差多名分赴四鄉查緝（車） 
[男扮女裝奇案續聞]  
　　洋涇巡局函解男扮女裝一案已紀昨報前晚上海縣幇審洪明府又提主使之剃頭小堂到案訊究小堂供姓唐向業薙髮雖與許阿妹相處三載此次賣於閔姓之事小的實不干預周文其潘阿堂王阿木同供由小堂作主價賣小的等始爲說合許及其毌陳氏一咪求恩明府判小堂責三百板許與周等三人各責二百板一併收押着繳騙得身價洋四十元陳氏交官媒帶回候辦（車） 
[飭查失火]  
　　前晚吳淞路徐義昌銅器店樓上失愼即當救熄事後由捕房飭探宋掌桂查明禀復核辦（西） 
[上海縣蒞驗火警傷人案]  
　　新閘愛文牛路勝業里李考才家起火延燒鄰右焚斃婦女小孩各情已詳昨報昨晨十點一刻鐘上海縣王大令帶同刑仵蒞驗先由十圖地保陳蘭芳禀訴情形復由捕房將起火之李孝才及妻竇氏解案李供是夜並不在家比及聞警而回已不及進内竇氏供有賊持火媒從後門抛入以致起火大令著仍還押捕房候解縣訊問比驗住居樓上朱榮泉之妻趙氏及三歲嬰孩則已骨肉模糊不堪寓目著由堂棺殮發壇標記七十二號隣人孫阿槐供妻子查氏及幼女均遭焚斃求免驗自行棺殮惟求伸雪大令准之復離座察勘七十號後門各處一週並無竊賊痕跡遂登輿至仁濟醫院察視朱榮泉則面部被火灼傷足腿跌傷勢甚　重據稱當火起時從樓窗躍出以致跌傷妻子亦不及救出求爲伸雪大令慰諭數語登輿返署（莊） 
[法公廨開堂訊案]  
　　今日禮拜一爲法租界公堂新年第一次訊案之期法捕房謝代總巡因將應訊人犯一併飭探解廨待訊（舟） 
[上海縣案]  
　　陳某姦佔便長卿之媳某氏控由王大令提案訊究倪供陳將小的媳婦拐匿後其父桂　　　張姓等二人送來洋廿元命小的另娶一媳今將洋呈案求究陳供因兒子不肖早已逐出曾否拐佔伊媳小的並不知情子亦不知下落大令斥陳不能置身事外判押交其子到案訊明察斷○郁亦山强搶朱炳章之女兒小妹成親由朱控縣將亦山及兄叙山併小妹分别管押發堂在案刻因央人理妥禀奉大令提案畧詰判叙山亦山交保小妹交其父領回管束（哲） 
[總工程局紀事]  
　　巡士王金生沈友松因在太平弄某姓家私索賭規被人吿發奉諭先行斥革再押候訊究○郎家橋煤炭店主陳友淸家小孩在門前游玩忽失一金線圈旋由鄰孩高阿囝吿知係被顧洪福等所竊遂扭顧至東區解局陳叅軍判賠洋兩元七角○丁周氏控被歇夥曹濤騙去皮鞋三雙値洋五元並用虧賬洋十七元奉判先還鞋洋五元賬洋交保分二期歸淸○鍚箔認捐公所巡丁陸尹祥　鄉人方金華持有箔两塊指爲偷漏由西區解局奉判出外照章繳捐陸交該公所保去○東區巡士查見王阿三竊鍚燭台一只拘解至案奉陳叅軍判責一百下贓存局候領（永） 
[補錄上禮拜六公共公廨早堂案]  
　　二馬路寳順信局夥柴子培於本月初十日晚七點鐘肩荷包封行經寳善街桂馨里突來流氓龔桂生曹阿三唐王桂等戄去洋銀三百零六元事後柴報由捕房飭探趙銀河將龔等拘獲祇存洋十五元解案請究襄讞王明府商之德師繙譯判將龔等還押於禮拜六訊辦○匯四捕房包探陸恊庭楊掌生等前日在七浦路拘獲形跡可疑之高三　三王梳子李富春等一併拘押捕房前日解案請究明府商之師君判還押候下禮拜六訊究○著名流氓陳根福即綽號小蓬頭及周全生等專在租界持刀攫人衣物銀洋茲由包探拿獲解辦判將陳周各押西牢五年○過犯蔣阿八前因犯事經公堂懲辦逐出租界茲又重來經竇包探解辦判押西牢四年○專搶路人小帽之王茂千亦經竇探拿案請究判押西牢九月（莊） 
[公共公廨晚堂案]  
　　西門外地保周文邦故後其長子周善聨控被胞弟周瑞生周紀生呑沒遺產並賴欠華洋各　等情前晚讞員關太守提訊周供所遺方單四十六畝零並單據等均被两弟呑沒求追訊之瑞生等同供原據均在陳文昭處太守判交保候補傳陳姓到案再行訊奪○顧梅林積欠某姓錢洋控奉訊押在案前晚由關太守提案復訊顧供稱已向原吿理楚求恩寛限太守判還押限五天料理完案（莊） 
[英租界捕房事]  
　　金有才混入漢口路恆順泰客棧行竊蚊两帳頂爲包探劉光震拘入捕房捕頭飭押候解究○勞合路三百八十七號某姓家於新正某日被贓竊去鍚燭台香爐等物計重五十餘斤報探王阿七查緝昨由王探在允昶質舗查到原贓已質洋八元俟吊贓傳同失主解廨訊奪（根） 
[法租界捕房事]  
　　八僊橋首安里居民沈立成家昨被金桂生深夜掩入圖竊當被覺察獲送捕房押候解辦○殷掌德王阿三掩入某西醫住宅圖竊爲事主當塲獲住函送捕房押候併究○王和尙徐阿毛吳阿狗等各流氓搶刦途人財物爲探拘獲奉飭押解公堂研究○王金桃竊綢皮褂一件經　查知拘入捕房押辦○揚阿三竊東洋車一輛爲失主送入捕房押候解公堂訊追○王三行竊江新輪船綿紗爲巡丁查見扭送捕房押候解懲（沽） 
[美租界捕房事]  
　　陳會山前騙何全福綢皮衣多件由探張才寳拘獲候辦○李毛頭林文生在西華德路因賭互毆由一百五十四號捕拘入捕頭以各非善類一併押候送辦○西華德路鄭洽利押店夥程如飛李春田私取店中金飾而逸昨由包探劉阿炳拘入押辦○金錦標孫阿二同竊衣服銀表由探朱子　拘入押候查明失主送辦○惡　胡老二昨在西華得路强向行人索錢由捕拘入奉飭發押丐牢一天逐出租界（西） 
 
 

Page 18

 
 
[黃種必讀棲霞女俠小傳不准複印（七）]  
第二章（禍福憂喜相倚伏） 
第一節（保種族）　 
余返校。問永井荷風知岡雪峰否。答曰。固余契友也。請爲介紹。俾得一晤談。答曰。前五日請假歸。因患熱病。迄今尙未返校。問伊何處人。答曰。長崎。問彼有親戚在此否。答曰。有一姓石川者。爲伊至親。然不知其詳也。又問。是白濱人否。答曰然。似曾聞伊言之。問有名俊伯者。君知之否。答曰。不知。 
荷風又轉問余將奚爲。余託辭曰。聞俊伯品學兼優。乃雪峰之親戚。故願因彼一見之耳。 
明日午後。余請半日假。竟登塔。枯坐良久。覺倦甚。因伏石案上假寐。恍惚間。俊伯已至。果一女郎也。愕然驚起。乃一夢。不禁失聲大笑。自語曰。夢境變幻。無非。一念之妄。使然也。忽聞梯下有笑聲。又似歎聲。急下視之。已查。再下。亦無見。出塔門。覺樹林中人影一閃。似係淡綘。色。屏息注察。絶無蹤跡嘻。妖耶。魔鬼耶。余亦不懼。夢耶。眩耶。誤會耶。余亦不深究。復返登上層。良久。日將銜山。俊伯竟不至。遂鬰鬰歸。二十二日。又値星期。問岡雪已來校否。則仍未至。是日午前登塔。俊伯又不見來。心甚悵悵。午後再登塔。經鶴巖寺。遙見一著淡絳衫者。已人寺中。余意卽前日所見女郎。亦卽夢後所見之人影。甚訝之。入寺窺覘。人叢中又似有著黑衫女郎。急趨之。又已不見。遍索皆無有。余極疑訝。不自已已。 
旣登塔誦九。章悽惋自。憐時才三句鐘。天已甚晦。自牗仰而望之。則黑雲蔽日。光綫隔斷矣。方凝眺間。梯上有步履聲。急回顧。則翩然而。上者俊伯也。作喜甚。曰僕望先生。幾眼穿矣。俊伯曰。前日以小恙爽約乞恕之余笑曰先生且坐先生果爲男子乎。仰女子乎。俊伯聞言。似有驚意。旋正色曰。僕以先生爲豪𠍇。欲先生有所樹立於社會。希望益殷。心益苦。先生何得戲言。誤頃。聲色俱厲。余雖疑之。然不敢有他因謝曰。唯唯僕嚮者見一女郎。容貌風度確肖君。故妄臆測之。非敢相戲也。 
俊伯曰。且不暇他說。敢問足下主義何如。此時俊伯立而與余言。其意似欲卽行者。余乃應之曰。鄙見猶稍有未安。請先生坐定。明吿我。僕入世。以何者爲大宗旨。 
俊伯曰。保種族。一語而已。何待坐談。余曰。君甞謂與僕結性命交。何惜少坐須臾。夫君曰保種族。以爲我黃種將滅乎。俊伯嗤然哂曰。君尙夢夢耶。乃坐定。余亦坐而言曰。夫鷄與鴨。一種族。也魚與。蝦亦一。種族也。世人曰屠殺之。然而其種不滅。君何必爲黃種憂。 
俊伯聞余言。意甚怒曰。人欲食鷄鴨。故不但留其種。且養蓄之矣。魚蝦多於人。其倍數無算如恒河沙。故其種幸得不絶。今黃種之肉。不足以代雞鴨魚蝦之旨。君豈得作此語。言訖奮袂而起。欲下梯去。余急曰。先生之言。實啓我心。僕當奉敎矣。 
俊伯立定。似將返。認焉踉蹌却走。余急扶持之。問何故。俊伯不答。猶凝注梯下。狀甚錯愕。頃之。又趂北牗探頭四望。旋以返顧余。一似深。有疑於余者。 
譯者讀雞鴨魚蝦之論。舌已結。不能復贊一辭。請問讀者亦有說否。 
儒冠和尙問於破佛曰。若俊伯者。不亦可愛之甚耶。破佛曰誠可愛儒冠和尙曰孰敢愛之。破佛首肯。笑而不答。 
[淮揚道署經收淸江賑欵淸單]  
　　今將本署經收各善士捐助淸江賑欵開列於左一江北提憲廕捐助　平銀二千两一淮關總曾穆少若觀察捐助漕平銀二千两一江北師範學堂敎員長學生捐助龍洋七十一元一江北師範學堂學生捐助小洋六十六角江北師範學堂學生捐助錢三十四千文一江北師範學堂學生捐助膳費龍洋五百元一大日本大東輪船公司捐助英洋一百元一湖南李藝淵觀察捐湘平銀五百两一廣東許苓西觀察捐洋一千元一王直牧矅捐助龍洋五百元一黃羡鎰交來寗波周愼甫捐助英洋一百元一惲太守　昌捐助龍洋一百元一蘇州老八和遂記蘇貢餘捐龍洋二十五元一上海學會捐龍洋一千元一聚德堂捐省漕平銀二千五　两一徐司馬鈞交來捐錢六百千文一南京榖　堂捐龍洋二十元一宋兩棠寄來南京米業汪竹樓手代募賑欵龍洋一百元一浙江山陰沈銘昌捐錢二百千文一　門沈氏募捐賑欵洋四百元均請列入報章以揚仁風淮揚道署謹啓 
[曾少經收宿務徐海賑捐報吿]  
　　金順昌　勝各銀二百元廖君成功寳記吳君恊珍各銀一百五十元黃君馬元萬益各銀一百二十元黃君晉卿銀一百元葉君安頓銀六十元興隆蘇君如崗各銀五十元廖長興林德源福勝興各銀四十元興讓公司王君光炎萬成晉隆謙德各銀三十元廣源隆銀廿五元王君龍海鍾君文基義和恊發福榮美隆順萬勝興萬美鍾君文康各銀廿元源泰銀十八元恊和通源各銀十五元捷發益隆林君慈藏萬和劉君曾福源瑞興朱君金水薛君淸味葉君有財薛君三省各銀十二元振盛李君光婆鍾君文迎鍾君水龍福裕吳君福祿吳君章認福源隆各銀十元振源江君貞安林君淸溪吳君鐸陳君拱　施君修協各銀八元陳電君恆芳陳君華立各銀六元吳高昇君銀五元施橧君葉君文富吳曹君吳君君黃文君勇何君英勇林君英計建記林君焜煌恆和各銀四元金和發吳專君許　君葉君文胡陳扶君黃君成發張君加和陳君穆助黃君和尙陳補君吳君復周晉成葉君文開各銀二元黃臨君陳鍊君葉君文勁各銀一元共計二千二百廿五元内除支電費及貼銀行電費印捐單等銀廿五元外第一次由麥加利匯來銀二千元合申銀一千三百廿两載入三十二次清單第二次匯來銀二百元合申銀一百三十二兩　入三十六次淸單計實收到銀一千四百五拾二两正用特登報以揚仁風 
 
 

Page 19

 
 
   
 
 

Page 20

 
 
   
 
