# 1883 - 76 - 4903551

 

Page 1

 
 
[新印字畫出售] [  點石齋主人啓]  
　　本齋用石印照相法近又印得俞陰甫大史篆　春在堂銘出售計每堂十條價洋二⾓五分如欲已裱者另加洋六⾓又印得王芸階先生着色散　人物四尺單條每堂價洋五⾓裱好者另加四⾓五分又王芸階先生着色士女四尺单條每堂五⾓裱好者另加四⾓五分又王芸階先生骑驉　四尺中堂每张價洋二⾓裱好者另加洋三⾓上海售处在申昌書晝室各外埠悉照奮處 
[新出東藩紀要發售] [  申報館主啓]  
　　高麗爲東三省屏蔽　地毗連其國　民風與夫山川掘塞在　人理常共喻况年來海禁大開玉帛兵戎事難逆料去年因彼國內亂我　朝出師　　　旬凱旋維時平湖薛梅溪刺史記列行間　參帷　　售餘　與彼都人士時相過從惜參軍未通　語而高麗國吏深藏內府民間無從購求只有　不律以通辭採遺聞以補缺計凡二十有七日居然　成一書　分十二卷名曰　　紀要所謂國政民風山川　塞　不羅列詳載復需都城以及八　形勢鉤勒爲　俾閱者便以稽核刺史回滬後本舘索其稿而代付𨜅尉氏現已工竣準於十九日出書每部釘作四册價洋三⾓正好馳域外之觀者　至上海三馬路大禮拜堂南首申報館間壁申昌書畫室購取各外埠均由賣申報人出售此布 
[論用人之難朝市一體]  
　　尚書有言知人則哲惟帝其難之知人之難果如是哉昔者赭寇之亂竄擾者十餘省蟠踞者十餘年而其後卒賴曾文正公具知人之明拔識謀勇才幹之士布置得宜始收克復之功多年狂寇於是乎一掃而平之此能知人能用人之近效固大彰明較著者也　朝廷知文正之能知人文正卽以知人之明副　朝廷之知君明臣良坐收捷效目下錚錚有聲袞袞諸公其所以知人用人者固當以文正爲法者也然而近來諸人中能用人者究有幾人除一二正直重臣而外或授以疆寄則有僨事者矣或屬以辦捐則有營私者矣其下或委以事權而徇私舞弊者有之或使以查察面粉飾欺隱者有之大者如此小者可知天下之大幾幾乎視爲無一可用之人然天下豈竟無可用之人哉亦用之不得具當而已嘗有友人爲余言近來時勢開店實易用人實難素非親信者不必論卽合夥營生之人股本之虧賺或竟不之顧而惟自肥其腰槖公帳中或有三四分利息而夥友舞弊收多則報少用少則報多共有收欵有流水簿可稽而不能舞弊者而進貨之時五斤則曰十斤一担則開兩担若此者防不勝防向者凡開酒菜館其捉刀者必須有股之人蓋恐其浪用作料以致虧耗今則卽係有股而亦假公以濟私　心所動利慾薰蒸彼以爲公帳無可盈餘而私囊固已豐滿故往往虧帳累累而股友之執柄者反暗中致富就今日時勢而論用人除非子開店而父爲經手則或可以獲利如父開店而子爲經手猶不免於虧空走漏也余聞而瞿然曰誠哉是言其閱歷之深者乎夫父子天性骨肉至親似必可以相托不知子籍父業則少年情性不知創業之艱難出見紛華易移血氣而店夥等或從旁攛掇遂致私盜父金以備飲博之資若父爲子經手店務則盡心竭力算無遺策一絲一粟皆爲兒孫作馬牛矣父子天親尚有若此分别推而至於兄弟再推而至於宗族再推而至於親戚朋友更無諭矣若夫夫妻之間則本屬憂樂與共禍福同嘗必彼此可以相托然　夫婦於上海則又有不然者夫有餘貲或爲婦所匿竊婦有積蓄或爲夫所花銷總不若父爲子經理各事之親切然則引用外人又將何以得其心力乎雖然不可謂天下竟無可用之人也　朝廷之用人也有互相牽制之權而內外臣工不敢逞其私志督撫部院而有私弊言官得以風聞叅劾彈章一上派員查辦察有確據立子以應得之昝而言官則又有都堂爲之管轄卽子以風間奏事之權而亦不得肆口祗排而府縣各官則又有督撫爲之糾責其立法未嘗不善但積習相沿不能無弊書言僕臣正厥后克正僕臣諛厥后自聖一僕從之微而猶必愼選如此况莫爲大員哉大員得其人則舉天下皆得其人提綱　領於是乎在矣降而至於商賈中人原不　求全材而用之但開店者愼擇經手之人而其下諸夥無從作弊無論大小字號行商坐賈其道皆不外乎此此而不愼則失其所持而弊卽叢生矣吾鄉有合股開茶食店者以千金爲資本不年而資本全罄空帳纍纍所用諸夥類多有股之人也揆其所以耗折之由則各夥平時或有友人相訪取店中茶食以請客雖所取不多而一夥如是他夥效尤積少成多所製果餅等類不賣錢而請客此而不折本胡爲乎聞一日新蒸蜜糕一板約五六斤僅　錢十數文而板己空空一物如此他物可知盖夥则同爲夥也有股則均有股也斷不能厚彼而薄此此可以請客彼亦可以請客迨折本而閉店然後悔前此之過於手鬆亦已晚矣故竊以爲用人之道以嚴正爲第一要着而又輔之以寬厚嚴正則有所憚寬厚則有所感持此以駕馭人才卽不難鞭策羣雄束縛衆小上而　朝廷下而市廛無不可用之人無不可立之業由是言之用人之道固在己而不在人焉耳 
[會黨誌]  
　　○日本岡山縣之演說會借名演義煽動人心近來民心頗有不穩光景前經登報茲聞作州地方人心激動勢甚危岌因此當道頗費籌畫東京警視省派出警官數員前往該處密察民情會同岡山警察署官吏數名往津山暗訪民權黨動靜云又山陽新報主筆江口氏於黑夜被匪聲傷其前一夜有某警部官至該處同友數人深夜飲酒及至江口氏負傷後兇徒等變幻妙術逍遙自在至今岡山警署尚未破獲凶手然該警部官或向人言此次江口氏受傷之故或有疑僕所爲但僕是夜斷未關涉是事也愛知縣某通信言本縣下有黨會二一係攺進黨一係自由黨至官權黨不過二三人不足論也而攺進黨近頗隆盛不知因何緣故近日自由黨人多攺去本黨而入攺進黨然無賴之徒頗生嫉妬之心各逞毀謗在攺進黨置之不問只顧本黨之根基攺進黨之幹事及愛知日報幹事渡邊松茂兩氏及以外數氏每逢禮拜日分往近郡地方巡行勸說人民此次設立攺進黨學校　該地之訟師攺進黨十居其八自由黨及官權黨十居其一愛知新聞近攺其名爲東海新聞因係官權主義聞主筆者必將更迭但在今日官權新聞處處情形皆然無甚趣味也今縣令嚴禁各學校生徒不准看攺進自由兩黨新聞云以上皆譯自日本報 
[暹報傳言]  
　　○香港西人致書於暹羅西字報言近來中日因琉球一事致有齟齬恐駐暹蘿之美國公使亦將與議其事云云究未知其確否也 
[美報譯綠]  
　　○美國新聞紙言紐約地方有大車公司以大車載客往來其車可容十許人一日車將開行忽有 
 
 

Page 2

 
 
一人入車其人甚肥碩登車之後隨便入座乃坐於某婦膝間某婦大號急急閃避略受微傷控之於官官以該肥人之坐膝雖出無心而該公司不能明定章程殊爲不合判罰公司出洋五百元又云法國前皇拿坡崙之舊宮兵燹之後將宮殿房屋物料拍賣有英國某公司將宮之　右房屋購去擬運回英國水晶宮內安置俄國人亦有購得宮院房屋拆運而去置諸俄京博物院其宮內有大自鳴鐘一架則爲美人購得矣又言中國販出之劣茶前者多係英人買去而美國則所用多屬佳品現以英人禁絕劣茶之故其茶漸入美國議院中有人言及近來美國所用劣茶頗多實足害人故目下美延　令凡中國販茶赴美須先在海關騐過佳者則准其進口劣者檳而去之該報以爲此事頗關緊要美廷當著以爲律也又云有　居美國之華人林某緣事殺死某華人現在巳將林某獲案定以永遠監禁之罪矣 
[水脚大减]  
　　○汕頭至香港計程五百餘里昨閱西字報言近日因該處赴港輪船爭攬生意水脚大減糖貨每包不過銀三分搭客則每位僅需洋二⾓五分並供飯兩餐故現在汕頭諸人欲至香港一廣識見者莫不踴躍前往也 
[太原近信]  
　　○字林西字報載有太原府西人來信云近者該處解到洋鎗一百二十桿以供馬兵之用其槍皆係前膛舊式乃中國製造局所自行製造者每桿計銀三兩五錢竊以爲曷不略加數兩之價購辦新式後膛槍令兵丁習知運用之法庶可與敵人對壘盖華人用　槍尚恐難與西人相敵若用老槍則又何能爲哉按西人此言亦似近理亟錄之 
[慷慨就戮]  
　　○營口友人來信云喬管緝獲之盜犯周連七初時經道憲委徐孫二委員嚴刑鞫實嗣又委寶司馬訊問而該犯供詞遂攺寶司馬錄供上詳喬軍門意有未慊於是寶司馬仍照原供錄詳定擬去臘十三日辰刻寶司馬奉憲檄在西砲臺處决該犯上車時差役謂曰周連七爾是天津好漢子不可失體而該犯答曰唯一躍而登車神色不攺口唱京調大有慷慨悲歌之意道旁觀者無不咄咄稱怪及臨刑時猶言寶司馬是好官我雖死亦無憾又謂衆曰此間不少天津人我周連七雖悮結匪人致有今日然不肯稍失豪氣以貽同輩羞語畢伸頸就刑夫南人多柔北人多剛古今一轍觀周連七之倔强恣睢至死不攺而益見造物之賦畀固有畸輕畸重之判矣牧民者不可以不知 
[苦節能貞]  
　　○京口南鄉馬李岡地方有吳某者庖人也曾娶戴某之妹爲妻伉儷甚篤未及數載生丈夫子二後吳染病醫治無效旬日而卒婦之一意守節奉姑撫子之死靡他無如家無担石餬口維艱其姑勸婦攺適婦指天自誓曰妾心古并水波瀾誓不起如淪此盟有如皎日然好媳婦終不能作無米飯不得己遂在京口某油行爲傭婦作事勤愼頗得主婦歡每月辛工均寄回案中以供姑與子之食用如此者己四五年矣婦有姑丈甘某者性狡而險見婦之爲他人僕也以爲奇貨可居去臘在婦之姑前勸令將婦攺嫁可得身價若于以爲養老之資姑信之曰此言良是遂托甘某代爲物色適有山右人左某者年長而鰥欲續鸞繆甘某知之卽以撮合山自任言定身價洋三十元姑則寫立筆據擇日迎娶又因婦在京口未便招之使來遂遺人誆婦云汝子染病命在呼吸間汝可速回無貽後悔婦不知其計忽忽回家不料行至馬李崗地方突來多人將歸置於轎中疾馳而去及至左某家婦茫然莫解其故左某遂將個中情節一一告之婦卽大聲悲哭若欲逼我失節惟有一死而己不如送我歸家左某見其志不可奪正在躊躇間隣人亦恐釀成人　急住婦兄戴某處報信戴某卽帶多人至左某家爭吵且言搶孀婦逼醮律有明條欲雇舟往縣控告左某見事不佳卽託人調處令左某出洋十元給婦名爲壓驚另用鞭砲大轎送婦回去其事始息左某欲尋甘某理論而甘已逃避無蹤左某前後共用洋六十餘元而人財兩失懊悔無及矣噫貧賤家婦而能守柏舟之節此誠不可多得何物甘某乃欲肆其鬼蜮之計安得取彼惡人投畀豺虎哉 
[狐假虎威]  
　　○京口有某妓者居於萬家巷雖貌僅中人而工於酬應作狹邪游者往往樂而志反而某客尤與之暱每當春雨花開之候秋風葉落之時設宴招賓猜枚行令客固非妓不歡妓亦非客不樂比年以來纏頭之費不下千餘金而客巳囊底空空不復能如曩時之揮霍矣自時厥後妓遂以白眼相加客不自安亦不常往問或一往則言　語鐵使人不可耐去年除夕客負欠纍纍旣不能築避債之憂又不能爲乞糴之　輾轉思維無以爲計獨念從前待妓頗厚蓋往商之或能顧我前情拯我涸轍亦末可知遂貿然而往一見妓卽婉曲自陳妓怒詈曰我輩依人爲活安有餘錢借爾用度窮措大不能自立而反低顏向人豈不羞死客不能堪相與互詈妓卽呼龜喚搗按客於地而痛毆之客踉蹌而出欲控於官爲友人解勸而止而妓目客去後恐其興師問罪謀先發以制之適有某署之某書吏亦與妓狎妓乘其來而哭訴之且言某客欺我必雪此恥而後巳某書吏信之回署後卽簽差提人而謂客之滋事係客友某姓所使遂將甚姓一併管押嗟嗟擲黃金於虛牝訂白首於同心　意氣可謂豪矣洎乎酒闌歌罷金盡囊空則閉門之羮逐客之令己相逼而來此固平康之常態客豈未之知而猶貿然乞貸耶然如某書吏者聽嬌　之訢假猛虎之威此正温柔鄉中之魔障也彼深居臥閣者豈竟毫無聞見哉 
[東甌雜誌]  
　　○温處牙釐總局彭太尊大開善門佈施米粥自去臘廿一日起至今年二月廿一日止每日施米五石在東甌廟熬粥散給並聞二十九三十兩日每人給米五升錢五百文故該處之窮民頗覺肩相摩而踵相接也○温郡自秋但冬數月無雨春花頗有枯槁之慮迨至去臘二十一日始則細雨如絲繼卽祥霙亂舞如是者數日至二十六日天方晴霽而積雪己有二三寸之厚矣子女丁男無不相賀於野也○　嘉場廪生王某於去臘念六日在縣東房領到圖銀若干兩卽於是夜雇船回家路經白象地方之芝蔴橋突來盜船一隻竟將王某之銀錢衣服刦擄一空按該處係熱鬧之區而該盜等竟敢肆行搶劫亦可見捕務之疏牟○去臘二十八日永嘉石邑尊率同差役親兵徑赴東門外五顯廟邊之煙館內獲到福建人二名但此二人不知係犯何案也○温郡年終文武各署轎班差役各等人需索黃歷包者指不勝屈惟府署之大轎班最屬兇悍凡烟館及永菓點心各攤動輙索錢百餘文稍不遂意立卽搗蕩罄盡是以謝池巷之煙館被若輩奪去烟槍五支小南門月城之魚鹹攤五馬街口之落花生攤均被扭拖毆打聞該轎班中阿嚴兒最爲兇惡云○府前街阜通小錢庄係單姓與葉姓合夥開設聞各處欠欵已有千餘元之多實無分文可抵該錢莊已於歲杪關閉特激說客代爲理處然各債主均因年事忽忽尚未議有成數或謂該錢莊之虧閉並非實在情形此說未知然否○前報靑田九都與瑞安五十　紏衆械鬥燒屍滅跡一案玆聞劉樹屏明府會同營兵親往彈壓以便檢騐屍百比到該處而兩造竟敢紏集千餘人勢甚凶猛所幸劉邑尊胆識兼優親身入險曉以大義衆心始服遂將正兇三人當塲交出但此案兩造各人皆築壘開溝儼如大敵若非劉明府之措置裕如幾何不釀成巨案也○妓女林喜媛温郡士娼之最著者也今則春夢誰尋秋娘己老旣歎門庭之冷落復虞衣鉢之失傳遂多方購得福建人女爲義女當買女時彼此言明長成卽爲擇配永不作賈笑生涯刻下女巳十三歲而身叚苗條見之者不知其爲未破瓜人也又况天姿嫵媚楚楚動人故狂蜂游蝶竟有不惜重赀謀爲發𠞰之歡而林喜媛遂爲利所動逼女爲娼春風一度竟成勞瘵迨福建人向之理論而林喜媛竟恃某門政爲護身符反敢　馬交加茲聞福建人巳赴縣呈控不知現宰官身者肯作護花鈴否也○去冬温郡各店舖所收帳目通盤計算均不及五成而各業之中惟藥材與料貨僅收至二三折於以知市面之蕭索日甚一日也○靑田厘局楊晴𦤎明府明因 
 
 

Page 3

 
 
各商疉控於上憲是以明府業於去冬親挈眷屬移寓甌郡並于總辦處乞告病假力求卸事近聞温属委員憚竹卿明府已於去臘二十一日接辦該局事據聞憚明府分道有年於厘局情形諒必熟悉想有一番整頓也 
[官渡撤回]  
　　○漢口油湖渡口被該處鄉民霸佔訛索往來行人客歲爲在籍紳士所知商於關憲及張司馬令升字管等撥兵彈壓另設官渡船以便行人並砲船護　等情已列前報嗣因鄉民洪姓漸知斂跡亦遂不子深究惟該渡口除洪姓外尚有一兇覇之項鐵匠又經黃陂紳士某太史商之厘局委昌飭該處局差將項狗獲押送漢陽縣究辦現尚未釋近因該處民間鄉划子甚多是以正月初三日業將官渡船撤回使民船得以覔利餬口但每人止准取錢二文隨到隨渡不得壅塞將渡口諸事交於太史之姪某副榜經理該處地方正當黃陂漢陽交界之處一面交黃陂人管理遇有差使仍須歸漢陽承辦也所有泒去之升字營勇一哨目下仍留彈壓砲舶兩艘亦未撤回云 
[池中浮屍]  
　　○蘇城胥門外有甲乙兩匠皆香山人因生意淸淡舍鏝而嬉甲一貧如洗乙則酷嗜洋烟貧過於甲正月十六日相遇于途乙向甲告貸甲歷訴苦况且示以囊乙所交多匪類競助乙逼甲竟在當街剝去馬褂一鬨而散是夜將半由斯弄內近宋家墳側有池一方周圍十丈許池心甚深附近居民忽聞救命聲因夜寒地僻膽怯不敢開門破曉視之池中浮有一屍急報地保　出視之則固甲也身上衣履盡行剝凈僅存單褲一條地保知日間有甲乙借貸之事立卽拘乙禁押甲有族　在蘇聞之擬欲報官地保見乙及屍親一無所有恐縣官相騐被累必鉅極力張羅買棺殯殮爲之調停得以無事乙亦釋去古語云死或輕于鴻毛其甲之謂歟 
[無頭官司]  
　　○宜昌城北鄉其富戶日前逼債太甚致債主自縊身死富戶卽投縣報騐雇人守屍曾說明每人每甘送工錢二百文在後只付五十文該雇工亦不爭執至夜半竟將屍之首級割下逃𨓜及官臨騐見屍無頭甚爲疑駭隨將地保及富戶拘禁飭差跴緝雇工到案再行審結云 
[俟相行程]  
　　○聞官場接有江寍發來電報云左侯相已定於二十四日乘兵艦巡閱長江砲臺想日內憲駕或可抵埠也 
[發給卹銀]  
　　○光緒元年招商局福星輪船與英國澳順輪船互碰淹斃福星搭客委員僕從人等一案當經英前領事訊問斷令澳順船主價給撫卹銀一萬一千兩計委員家屬每家給銀三百兩其僕從水手人等家屬每家給銀一百兩斷定未繳事閱多年亦復無人提及現聞英國家將該欵發交駐滬領事分給各家收領巳由英領事定議應令各家屬出具收單請由招商局查明加註實係本人家屬字樣持赴英領事衙門照發其家屬遠在他處不能親自來滬亦經領事設法議由招商局經理代領本舘旣有所聞合亟登報俾衆周知也 
[操期更定]  
　　○本埠西商團操攺期巳屢列報茲見西字報又登有告白言定於禮拜一卽明日下午兩點鐘在工部局空地會齊如天色晴　可以會操則至泥城外操演本埠各銀行亦出有告白於是日十二點鐘後卽行閉門停辦公事云 
[游覽兵船]  
　　○高麗有官數員偕穆君麟德等來滬此已列報前日高員至英國兵船上觀覽一切多時方回蓋藉此以一擴眼界也 
[小工斷指]  
　　○虹口老船塢內前日有小工某甲被鐵條壓斷一指旋至同仁醫館敷治未識能無恙否 
[供認竊贓]  
　　○福和輪船上年被竊衣飾等物雖報捕房而尚未緝獲玆包探於前日在外虹口小客寓內查獲竊犯三名解入捕房該竊祇　天靑縀皮馬褂巳押洋九員盡數用去其餘各贓皆未供認質票亦未吊齊云 
[英界公堂瑣案]  
　　○昨報列瓦全無望一節昨中捕房將乘馬之少年王渭舟解案華捕禀稱王不善控馭以致撞傷挑瓦担之秦海林特拘王到案請訊秦供與捕同并稱右足受傷請騐王俯首無詞陳太守判罰王洋二元以一元給秦養傷一元撥充醫院經費○陸寶員稱去年曾被宋阿和詐去象牙柄團扇一把昨又紏人向我訛索由捕拘案請辦宋供曾爲陳担保錢六千四百文己付過五百文尚欠錢五千九百文無者故向理　並無訛索又無象牙柄扇之事陳太守着将宋阿和暫押捕房查明是否向陸拆梢抑或担保錢文再行解侯察斷○虞張氏禀稱昨往福泰煙館尋人突有不識姓名之人竟與我調笑與論被毆失去金銀各飾約值洋三十餘元幸巡捕到來將此人拘案失單呈閱沈桂山供爲酒店生理昨至煙舘尋人未遇詎此婦喚我吃烟我不依反與我尋釁尚有多人帮此婦將我毆打及捕至此婦又僞稱打失首飾陳太守謂虞張氏亦非安分婦女姑着沈桂山具訴情形呈候核斷○蔡淸雲稱在煤棧爲夥常失竊煤斤今查知係張桂榮行竊賣與沈天喜處巳經起出煤約二三担將張交捕由捕房傳到沈天喜請辦張桂榮默無一言沈天喜則稱實不知是竊贓是以收買以後不敢夏領事請罰收贓洋五元陳太守遂照數判罰撥充醫院經費張則管押二月贓交失主領去○鄉人徐阿海稱前在西人匯德豐處牧牛嗣因西人回國曾將牛五頭送我茲因友人徐阿生懇我　生理尚未成就伊竟拘怨　將我牛刺死昨夜伊　入我之牛棚內爲我所見交捕送案沈供實因無處棲身昨夜到伊牛棚內借宿而華捕禀稱徐阿生係向不安分者陳太守遂判徐阿生管押一月 
[法界公堂瑣案]  
　　○生昌雜貨棧倒帳一案捕房將　押之寶洪莊夥魏渭如解訊而包探復將保出之王雅琴傳到原告生昌棧主李俊方亦携帳簿投案候示復有一人上堂遞禀翁太守見禀詞荒謬知是寶洪莊夥范炳華卽詢其在莊作何事此禀何人所寫答稱我在莊爲協理此禀乃正當手所寫太守問然則正當手何以不來答稱伊有別事太守謂何謂別事不過專做稟　耳且生昌倒閉各欠戶皆投到獨爾店則無人到案現經李俊方講折歸償雖未完結而原告不到諒必允洽今李俊方　魏渭到串　王雅琴虛登帳目前日魏渭如遞禀追銀此在李俊方旣控之後祇能作爲訴詞而范炳華嘵嘵置辯稱王雅琴聽李俊方之言誣控魏渭　實　不解太守謂王雅琴係魏渭如之親戚生昌生意由魏荐保其後在帳上另立戶頭並於陳培記帳上虛收銀四百五十兩王雅琴前已當堂供認係魏渭如托伊虛收今爾到案王雅琴又復供認衆所共聞爾獨不間乎卽使王雅琴是假話而王係魏所荐保亦當押追况查出生昌帐簿去年十月二十八日有生昌收寶洪付公記之欵公記卽魏所立之别戶復由公記付魏渭如再由魏渭如付寶洪一日之間如此流轉市面中安有此帳目乎汝自稱寶洪乃南市福字牌子恐用此等人爲夥福字亦有所碍范炳華復稱此事須王若川先生到來方可定見王若川現爲官銀　之主政太守闻而大怒謂公堂之上中西官會審王是何人可來作主着將王雅琴魏渭如一併管押如有人願保須兼保銀二干五百兩而魏渭如復稱王若川係我之荐保人故范炳華如是云云太守亦不暇詰問差范炳華將帳目查淸下期禀覆此是李俊方控魏渭如之案而寶洪庄控追生昌欠銀七百餘兩富俟魏渭如之事查明後卽爲追償云○昨報無錫船戶及煤炭店之駁船打架一節嗣經法捕頭飭法包探嚴頌眉孫寶生兩人　動手之人拘拿而無姓名地址頗難看手嗣經該包探等留心查訪見該船戶口裝別戶之煤在洋浜涇內乘潮而進但人在　中　遽行拘捉恐其烏水而𨓜該句探卽守在岸邊及該船戶泊船上岸汛卽拘獲昨由捕房解訊受傷人姓尤名金寶其父尤仁泰扶以上堂　稱撑網船爲業船泊三洋涇橋念二日四點鐘詩有煤炭駁船過此將我船梢撞壤與伊講理伊反逞兇將金寶打傷是以鳴捕拘解放出後伊復逞强在外洋泾橋相近處將篙子戳我船并欲將我擲在浦中幸 
 
 

Page 4

 
 
爲崇明船勸散翁太守問如何被打所裝之煤知係何店之物答稱伊船有三人將我拉辮且用煤塊擲傷我又遺失鞋帽尤仁泰稱聞煤係福昌盛之貨我船被打毀艙板行灶撞壞船梢軋斷篙子價値洋八元光景翁太守詢之駁船上人據葉洪海供寍波人撑駁船爲活前日裝鄭家木橋仁記店之煤進浜交卸而伊船泊在河中致將篙子軋斷伊等網船將我篙子拉住又拉送捕房放出後又復被拘我却並未打伊翁太守謂旣不打伊傷從何來着將葉洪海管押俟傷痊再　并飭　包探查明所裝之煤究屬何店之貨禀候核斷○前報列某公舘遺家丁李四遞呈法公堂控開延齡堂之韓金發借去洋三百元又代借洋三百五十元因該店閉歇請爲傳追一案嗣經翁太守將韓金發傳到據稱實在虧本因　停歇所借之洋六百五十元是實現在願將自置生財等物召盤作抵惟店中尚有一半物件乃係王姓租下每月出租洋十八元有押租洋二百元在王處算至正月底結欠王處租洋四十六元尚應找出洋一百五十四圓其房屋係亦新園盆湯租與王姓而王轉租與我每月房租銀七十二兩正月租金亦未付應待將押租找出方能歸欵旋據王姓所遣家人陳升到堂稱該房係亦新園租與韓金發寫定年期以二年爲限在限內不准退還等語翁太守以租房開店倘生煮興隆自然年復一年今韓金發以無力而停閉尚虧空他人洋六百五十元將生財拍賣作抵可以抵久與否尚不可知若坸定二年半之限目下祇有數个月韓金發一身住在裏面房租向何人歸取租房亦斷無是理着韓金發将王姓物件點檢交還自置之物招人拍賣所請將生財抵交欠主一節着自去商懇公堂未便核斷韓金發遵諭太守又開導王姓家丁着其回覆家主陳升亦遵谕偕韓金發將所有生財檢點明白分別搬去昨日復集公堂王沈氏亦投案稱遵諭將所有押租　元扣去生財租蒂欠外本應於今日繳呈案下因韓金發將我處烟鎗取交李四爲爲追給旋據韓金發禀稱忽忙之際搬错箱子一隻致將王姓烟鎗搬去今李四携呈共計二十三支太守着王檢點認明將槍暫存捕房待繳到押租再爲給領又詢李四現在曾否淸楚答稱照數尚少洋數十元韓金發自向主人商緩太守謂事如淸楚當良呈銷案延齡堂停閉時爾主人曾囑捕房派捕看門計十一天此項捕費每天洋一元卽當呈案以便轉給李四遵諭叩謝而退又據亦新園主稱租房時實有是言載在租契倘若縣宕房東决不肯護尚請明鑒太守謂立契之時如此寫法均屬糊塗旣據求懇着韓金發再認房租十天計銀二十四兩交亦新園再出生財租尘期計洋九圓交王姓卽令王沈氏在應找之押租內扣去此案遂結 
[旅次蕭條感成俚句四章錄呈諸大吟壇賜政]  
　　○絕好光陰荏苒過柔腸九轉不爲多生逢鮑叔猶如是死識方干更奈何夢短反知情懇切話長纔信夜蹉跎蔽衣欲舞郎當甚爲共還應唱楚歌　信知造物有安排玉骨終應后土　況得湖山開眼界何須裘马愜心懷一官本分尤藏拙半世淸閑不算乖他日歸田如有赋匡　　火寸心諧　窮通眼底不須論洗面体教淚染痕折柳也曾经古道種瓜何必定靑門嘗來冷暖情如水辨到雌黃色巳昏十二峯前回首望燼灰無復着餘温　旅館詩成信手書蜂腰鶴膝也相於澆愁忍惜餘杭酒投好難求宋嫂魚季子一裘眞個蔽顏生三日不違愚道人欲出華胥夢閱盡悲懽總自如 
　　曾經滄海客雲帆氏初稿 
[和張子恒方伯原韻]  
　　○留侯晚好道欲共赤松游徑棄虞卿印來尋范蠡舟里人剛避杖台使又傳郵是甚仙風引飛從太白樓　樓在金陵 
　　楚南王香倬稿 
[皖江舟中寄愼堂觀察伯元分轉]  
　　○何意醉翁酒相從太白樓別來曾幾日歸去不停舟籠劍終難合魚書不待郵春波容易綠遲我話江樓 
　　鐵瓶老人張岳齡稿 
[慈姑旅壁]  
　　○回首家山斷暮雲凄凉無那宿荒村臨流不把征衣洗爲有慈親熨頭痕 
　　虛曰室主稿 
[贈汪西饒從五凡夫兩孝廉北上]  
　　○瀛海波平似碧環珊瑚重疊任君攀翱翔雲路丹梯穩嘯傲煙霞白畫間作賦機雲同入洛連床軾轍夢游山春風指願開紅杏書盼泥金早報關 
　　旅亭主人李春藻稿 
[前題]  
　　○間子聲名久相逢契合深同傾旅亭酒共話歲寒心伯仲皆豪傑情懷控古今河梁一携手聊爲隴頭吟　拍案復長嘯問君何所之驚濤猶滾滾行道漫遲遲　聖主求賢日書生報國時相期意無限翹首望天涯 
　　吟香館主歐陽述稿 
[從五留別旅亭]  
　　○東來寄食忽經旬乍喜吟朋結比　別後草删詩律細淸時梅展畫枝新慙無一得酬知己剩有長　累故人强起拂衣揮手去驅車還趁上林春　心上波濤未肯平殘衫破帽岸公卿十年不第無人識七尺庸夫敢自輕書劍弟昆依藎　關河風雪顫行旌旅亭舊主殷勤　更動湖南禺里情 
[凡夫留別旅亭]  
　　○忽忽離家近十旬天涯游子若爲隣一毡破帽風霜慣萬里殘年道路新王粲樓高登未巳陳蕃榻在下何人從今得假東君便策烏皇都早看春　少年意氣未須平自負窮途一馬卿僕從久虛身更賤功名非想夢都輕愁城豎起難衝敵詩戰鏖殘復偃旌賴有吟朋許相狎莫雲遙望不勝情 
[旅亭賞雪和主人登高元韻]  
　　○隻手提三尺雄心伏萬山風聲連日緊春意隔宵閒兩字東坡刻三生北海攀相逢無雅俗多半霉泥間　纜曾經海登樓又看山炎凉行路飽簑笠釣翁閒雲悵城無夜霜林烏失攀但教占歲稔嘉瑞滿人間 
　　識字耕夫毛樹涵稿 
[旅亭登高]  
　　○十載常爲客浮名夷惠間明時容放浪勝處　追攀魚出空江亂亭虛夕照閒五湖歸未得極目萬雲山 
　　聖秋徐衡稿 
[從五次歐陽述伯元均]  
　　○何自神交始而滋歲月深千里走　脚一夜證永心相見儼如故傾談乍到今大名應讓子豈獨擅豪吟　卽此謀身故　窮靡所之壯懐頻歲減遠道尚行遲捧檄衰親日陳書聖主時渡江誰擊楫南望楚天涯 
[凡夫次伯元韻兼酬周蓺圃]  
　　○却被詩人誤連宵負僓深罄情管好句滴血惜勞心投唱又來子窮才直到今可憐雙鬢短何處撚髭吟竟作　梁別臨風一悵之客途驚歲晚歸夢渡江遲大烏圖南日征鴻向北時會當同展翮高翥海天涯 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
