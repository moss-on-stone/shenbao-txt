# 1919 - 47 - 4916527

 

Page 1

 
 
   
 
 

Page 2

 
 
   
 
 

Page 3

 
 
時評 
[地位（冷）]  
　　個人有個人之地位國家有國家之地位旣有其地位必思保存鞏固而益擴張之特各視其所用之手段何如耳如僅以强力僅以武斷不顧四周之情勢如何此其手段甚拙劣而其地位决不能保存也罔論鞏固與擴張哉試觀參戰借欵之警告日政府與段氏之優劣見矣 
[命令]  
　　二月二十二日大總統令任命高崇署理陸海軍會計審查處處長此令　　又令派巴哈布管理值年旗事務此令　　又令陸軍總長靳雲鵬呈請任命陳炳揚爲暂編浙江陸軍第一師步兵第四圑第三營營長應照准此令又令陸軍總長靳雲鵬呈陸軍第九師砲兵第九圑圑附趙君慶因病懇請辭職應照准此令　　又令陸軍總長靳雲鵬呈請任命王樹勲爲陸軍第九師砲兵第九圑圑附應照冷此令　　又令體德满給予二等嘉禾章此令又令沼野安太郎石光眞臣金谷範三均給予二等嘉禾章此令　　又令費雷第晋給三等嘉禾章此令　　又令費幹晉給因等嘉禾章此令　　又令邵恒濬給予三等文虎章此令　　又令兹制定民國八年短期公債條例公布之此令 
[專電]  
北京電鐵路統一案新舊交系均不贊成因要案由外交委員會提出今日公言報已與研系宣戰（二十三日下午三鐘） 
　　北京電鐵路協會連日會議結果對國際共同管理路政一致反對已電巴黎各專使和議席上如有提議務乞痛加駁拒 
　　北京電頃覆曹銳漢納根商借二十萬碍難照信井陘礦務現由農部派員清理將來自有辦法卽轉飭遵照（二十三日下午三鐘） 
　　北京電恰克圖專員稱後營俄軍官被謝米諾夫拘留並告後營俄軍是否服從限日答覆可見謝仍持反對態度　　　　（二十二日下午二鐘） 
　　北京電二十日吉省長啓程進京面陳要公（二十二日下午五鐘） 
　　北京電議員楊毓逹等因葦蕩營墾務督辦楊士骢溺職殃民提出質問政府訪欵用途　　　（二十三日下午二鐘） 
　　香港電國會議員數百人聨名通電宣佈外交問題之意見（一）全國贊成强有力之國際同盟（二）歐洲和會中國代表應與他國同有發言自由權不受任何干涉（三）歐戰發生後因威脅或利誘而成之中日密約應交和會公斷（四）中國對德宣戰後中德條约已失效力德國在華利益當然交還中國他國不能繼有（五）日本曾宣言不附條件以青島交還中國今應踐行前言　　　（二十二日下午三鐘） 
　　香港電唐紹儀電請國會贊助國際同盟今日國會開議此事　　　（二十二日下午三鐘） 
　　香港電軍事委員會决定全國軍制共十二段已送交軍政府　　　（二十二日下午三鐘） 
　　香港電聞星期五晚梧州英領署前桂林兵士與婦人口角船人取石向兵投擲英領署警吏上前干涉兵愈趨集警吏被毆英領事受傷皆被捆送司令部旋釋放已拘兵士二十四人地方安靖又一消息云槍斃　　（二十三日下午四鐘） 
[各通信社電]  
北京電俄使署切實否認庫倫與哈爾濱現有談判日人接收外蒙古之俄人權利一說（二十二日）　　　大陸報 
　　北京電鐵路統一問題今爲政界所注意之事外交委員會及政府大多數人員贊助颇力推曹汝霖與陸宗與奉小幡氏之命竭力反對謂鐵路由各國分有中國尚有恢復之望若統一之後由各國公管則不啻永遠割讓日使亦承認此事牽涉满洲山東前途中國鐵路若果统一則旦夕將歸外人管理之諸省均將因以恢復交通系恐失大利現皆贊助日人日人一面且圖告成行將提交巴徐和會之鐵路合同（二十一日）香港電據梧州未徵實之消息星期四晚領事署前有桂林兵一人與一華婦口角有舟子數人拾石擲擊該兵英捕格羅夫斯前往干涉是時復有多兵馳至毆擊英捕英領事斯密士氏出視亦受傷諸兵且將英領事與英捕繁解回營旋經開釋閙事之桂林兵均已就逮目下諸均安静（二十二日）以上路透電　　北京電朱啓鈐電告和會詳情并請將中日軍事協定全文寄交參考 
　　北京電元首於統一路債案對贊成反對兩方均未積極表示意見但諭贊成者仍須徵集衆議反對者不妨條陳理由交部對於該案外委會之主張力加攻駁文已呈府 
　　北京電院李純和會雖穆滬仍希本平和熱忱疏通各方贊助一切 
　　北京電張瑞璣電告即日啓行北上　　北京電院覆議減薪案除財部實行外餘均擬搭放八年債劵二成以爲轉圜（以上二十二日） 
　　北京電陳樹藩曁劉（存厚）鍾（體道）許（蘭洲）管（金聚）張（錫元）各援軍將領先後電告遵照二月十三日佈告五條辦法一律停戰止進　　北京電政府接朱總代表電參戰軍議案南代表允併入普通裁兵案内特别提議　　北京電俄激黨又與日本發生戰事徐擬令參戰軍開赴黑省協防昨召段入府計議　　北京電外部向外圑聲明參戰軍因俄亂未平暫不改組 
　　北京電國民制憲部題主動人徵求各方同意仍在進行中預備提交上海平和會議　　北京電當局令李蘇督轉南方軍政府請飭陜西方面勿輕以課報不實之軍情電外人致生他種爲難　　　（以上二十三日） 
　　香港電舊會電唐總代表如陜西問題不得圓满解决即立止和議（二十二日） 
　　　以上中孚通訊社電 
　　北京電北方總代表朱啓鈐因際此南北和平會議開會時北方各督軍直接致電朱氏表示種種主張朱氏窮於答覆特電告中央錢總理電覆朱氏云以後凡非經由中央之電報均無答覆之必要（二十三日）　　北京電張錫元由陜西渭南來電云自十七日起率兵着手攻擊相橋（二十三日） 
　　東京電據大和新聞所報唐紹儀向日本内田外務大臣要求暂停交付之參戰借欵餘欵卽去年八月間中國實行參戰時經駐日章公使之手交付完畢之餘欵一千七百萬元現用中國政府之名義存儲於興業朝鮮台灣三銀行故此種處分完全屬司法上之問題非官憲所得而干涉之者但日本政府因欲解釋南方之誤會於必要上將酌量答覆近日常發生種種臆說之兵器問題日前日本政府已命太平組合停止引渡兵器而對於其餘各兵器廠亦加嚴重之監視　　東京電據東京日日新聞報告依日前歐洲媾和準備會議所通過之國際聨盟案第二十條至第二十五條之規定則凡有加入聨盟諸國間所締結之已成條約於聨盟成立後概須付施行委員會協議其與聨盟規定相抵觸之部分均須改訂或須廢棄因此日本與英國所訂之日英同盟條約及與中國所訂之軍事協定參戰兵器兩借欵契約等皆須由施行委員會審議但在巴黎之中國媾和委員意欲在國際聨盟之效力未發生以前將軍事協定參戰兵器兩借欵契約等先在媾和會議提出由媾和會議决定之然國際聨盟旣已成立則媾和會議當然無審議决定是等問題之必要中國委員卽使提出亦將徒勞而無益唯日本政府以此等協定與契約必須改訂或廢棄之時機不久將至故有寗不如於事前講適當之處置之議目下正在積極從事研究不遠或將與中國政府交涉將軍事協定參戰兵器兩項借欵契約之一部分加以改訂或竟廢棄云（二十二日） 
　　東京電據東京朝日新聞云日本政府將於國際聨盟成立之時從根本上改立對華政策迫於時勢之必要有將中日軍事協定參戰兵器兩借欵契約等盡行廢棄之意關於此事外務陸軍兩省互相商酌大致已畢不日將交内閣會議唯參謀本部方面似尚有表示反對者近時成爲問題之供給兵器之舉因泰平組合日前曾經暗中分兩次供给中國政府日本政府聞之大駭已向之爲嚴重之告誡一面籌措善後方法並發訓電於中國駐屯軍司令官命照左列之意義向參戰督辦段祺瑞提出勸告現在世界大戰業已告终西伯利亞方面不日可歸静謐且中國南北和平會議亦正在開議不久即將樹立統一政府至此爲止停止中日軍事協定之運用中止國防軍之編成乃不但爲中國計卽爲東洋平和計亦爲曾勸告南北妥協之日本帝國政府所切望者因此在统一政府未樹立以前所有交付參戰借欵餘欵及供給兵器等事皆須展緩實行此非不履行契約之意即從段氏個人之地位觀之亦不得不謂之上策也云云（二十三日） 
　　東京電一月十八日日本内閣會議决議嚴禁此後私運鴉片入中國之舉向來行施於關東州青島台灣之鴉片專賣制度亦須盡力從速撤廢自此事議决以後現正一一着手準備（二十二日） 
　　以上東方通訊社電 
　　東京電對於國際聨盟條約草案三國正研究加以修正早晚各國將提出其特别修正案而大約須待至三月中旬前後威爾遜大總統到巴黎時始開正式討議日政府現亦正研究加以修正昨日之外交調查會以外務省提出之修正案爲基礎而協議之其修正之主要點爲貫徹世界的門户開放及國防問題世界的門户開放主義乃我（日本）全權委員終始一貫之大方針日政府以爲此主義若不貫徹則講和會議之目的亦即國際聨盟之永久的世界和平之目的必不能確保日政府所主張之世界的門户開放者非單指通商交通等之自由開放而已乃在要求緩和移民居住及其他一切之外國制限廢止對於入國條件之差别的待遇及對於宗敎礦山權等亦須廢去差别的待遇至於人種問題則因事過複雜故日政府務欲避去而以相互主義解决之（二十三日） 
　　東京電日政府發訓電於駐在北京武官齋藤少將曰仰该官勸告段祺瑞謂現在界大戰已終結西伯利亞亦静謐而且上海正在開南北和平會議故信現時當停止運用中日軍事協約編國防軍事亦宜延期而交付參戰借欵餘額及購入軍器等亦自當延至統一政府成立此决非不履行兩契約即由段氏個人地位言亦以此爲得云（二十三日） 
　　以上共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
[公電]  
　　北京國民外交協會通電各省省議會農工商會敎育會及各圑體各報館均鑒此次歐洲和會重在改造世界遠東關係尤爲重要本會由此間各界各圑體聨合組織業於銑日成立對外發表公正民意爲外交上之援助其主張一促進國際聨盟之實行二撤廢勢力範圍並訂定實行方法三廢棄一切不平等條約及以威迫利誘或秘密締結之條約合同及其他國際文件四定期撤去領事裁判權五力争關稅自由六取銷庚子賠欵餘額七收回租借地域改爲公共通商凡兹數端如荷贊成即請電復本會以便先行聨名電逹和會一面本此主張製成議案詳陳理由辦法請願國會政府並歐洲和會時機緊迫佇盼指示北京國民外交協會理事張謇熊希齡林長民王寵惠嚴修范源溓莊藴寛等叩馬印 
[法國無線電]  
　　二十二日里昻電共同作戰協約國之閣員於星期五日下午開會由法國外交總長畢勛氏主席在脫郎西爾伐尼亞之匈加利及羅馬尼亞軍隊間設置居間區域一節已交凡塞爾之高等會議審查協約國承認波蘭政府業已决定丹麥閣員陳述丹麥對於斯勒斯維克之意見此項問題之研究已交一委員會審查星期六日之大會曾聆勒巴能委員發表意見二十二日里昻電法國國務總理克勒满沙氏之侍醫於星期六日晨發表報告如下病人之體質及傷處情形極爲满意温度爲三十七度一脈之躍動數爲六十八醫生宣稱克氏之體質已有進步惟除家族及同事外禁止接見賓客二十二日里昻電華盛頓消息海軍總長逹尼爾氏宣佈美總統將於三月五日返法二十二日里昻電巴黎晨報接蘇尼克電據稱和平大會之匈加利代表將爲嘉羅利伯爵及閣員裴倫基氏加朗尼氏及甘西氏韋瑪政界謡傳德國國務員逹維德氏將加入德國參與和平大會之代表圑二十二日里昻電據慕尼克電稱巴伐里利國務總理愛斯南氏於星期五日里離外交部而赴國會遇剌兇手爲一在告假中之衛隊軍官受有重傷數時分鐘後内務總長奥韓氏赴國會報告此事愛氏身受數彈而倒地傷勢極重 
　　二十二日里昻電勃萊斯脫消息法國海軍於昨日在劇場設筵演劇歡宴現在居留勃萊斯脫港之日本海軍師圑之軍官及軍士駐港鎮守使海軍中將麥洛氏會同民長官於宴會時主席 
　　二十二日里昻電二月二十二日巴黎倫敦間匯兌率英金一鎊合二十六佛郎法國公債劵市價如下三釐公債六十四佛郎七五一九一七年四釐公債七十四佛郎八○一九一八年四釐自由公債七十四佛郎四五一九一八年五釐自由公債九十佛郎九五 
路透電 
[歐洲議和日記]  
　　二十一日巴黎電審查賠欵委員會曾將决定賠償之範圍問題移回高等軍事會議核奪路透電社關於此事探悉德國實不能賠償協約國兵費總數故和會須决定應令德國付欵幾何將來得欵之後由協約國均分預料分欵之時不致發大困難現大衆承認如比國之實業全被破壞者應得最多之數泰狄歐氏今夜謂英法代表以爲協約國所用之戰費全須德國負責美代表之意僅能要求德國賠償因戰争所釀之實在損失泰狄歐氏又謂法國私人房屋被毁者共約四十五萬所但估計損失不得按戰前造價定之須按目前之造價又稱威爾遜總統回國之兩星期内和會所得之進步尚不能召德國代表至巴黎簽定媾和草約惟目下進行諸事已較預料爲速 
[休戰中之德國軍事談]  
　　二十日巴爾電柏林官中宣稱波蘭戰事已按休戰條約於十七日中止 
　　二十一日巴爾電柏林電稱政府之兵三萬五千人現向羅爾違發斯巴逹克斯圑已占有末爾滇德意志銀行之預備金 
　　二十日丹京電今日柏林電稱德意志日報謂國防部已草定議案擬編成常備軍一百五十萬人至一百七十五萬人軍官與下士在外並擬於每省置兵一旅目下不施行强迫軍役制 
[法總理被剌續記]  
　　二十日巴黎電克勒满沙氏全夜頗安今已由醫士騐明槍彈曾觸及右肺之尖剌客柯丹氏將按一八九三年法律在亞細才開審按法此罪須受死刑 
　　二十日巴黎電克勒满沙氏今日在園内盤桓片刻據醫士聲稱克氏傷勢雖較豫料爲重惟其狀况極可爲慰 
　　二十日巴黎電克勒满沙氏之傷勢較初料爲重故一時似不能參與和會會議五大國代表會議大約將展緩數日考慮俄國問題亞德里亞海問題須候意國代表歐蘭都氏由羅馬回法後始能開議各小問題如希爾斯維巴力斯坦摩洛哥等仍將由該會議考慮之但尚有一至關重要之問題完全未終涉及即來因河是也法英美三國代表關於除去德國脅迫之必要完全同意但關於如何袪除之手續意見稍有歧異法人欲以來因河作爲軍險之邊界英人之意德國之脅迫如德國縮滅軍備及由國際同盟施行其他保障即可消除 
　　二十一日巴黎電克勒满沙氏昨夜睡五小時今晨六時自行披衣而興緩步片刻早餐進食頗夥傷勢逐時減輕 
　　二十一日倫敦電下院議長曾致電慰問克勒满沙氏 
[各國工界近事]  
　　二十日倫敦電鑛工聨合會幹事員今日開會時首相喬治氏稱政府指派全權委員組織調查會儘於三月底以前報告工作鐘點與工作事隨後再考查收爲國有之問題斯米里氏起言聨合會願屬國有問題之决議但增給工值十分之三與減少工作鐘點之要求願即有答覆首相答稱政府於未經調查之前未能即有此讓步旋建議立即着手調查請幹事員舉定代表加入委員會斯米里稱鑛工聨合會幹事員願討論此項建議此事須先由各代表會商後幹事員始可有最後之决議云 
　　二十日倫敦電巴黎公報云國際工制委員會繼續討論英國提出之計劃並考慮各國批准與實行國際工業大會採定之協約手續審查國際管理港口水道鐵路之副委員會今日開會交换運輸自由協約英國草案之修正文之意見修正文乃美法意希葡五國代表所提出者草案前半已討論告蕆 
[英國會中之談話]  
　　二十日倫敦電今日克松貴族在上院概論英國在近東所成就之大事業謂近二年來英國在美索波太米亞已處於稳固之地位水利農業敎育等項皆有可驚之發展兩年成績較諸前五百年所成就者爲多巴力斯坦與叙利亞亦舉辦同樣之事業建築道路附設鐵道開掘水井地方經費今能自籌人民安居樂業其所享之幸福乃前在突厥治權下所未有者亞米尼亞因糧食不足運輸具缺乏故人民甚感困苦英國派出之委員圑現方興辦一切英國今在叙利亞巴力斯坦與美索波太米亞留養難民十五萬人政府政策乃在遣之回里但非至交通改良後此事無從施行 
　　二十日倫敦電上議院今日開議時克松貴族宣稱過激黨現圖逐一滅除各省政府而騰出北境之兵抗拒台尼金將軍皮爾貴族代表陸軍部演說謂亞昌格爾協約軍近今之退走損失甚小而敵軍則受重創過激黨如堅攻不已則須續派援兵以拒之惟協約軍之地位殊不足慮我軍病者甚少且因由沙克爾登爵士協助訓練兵士故凍傷者無幾 
　　十八日倫敦電葛期特氏今日在下院答覆議員彭恩氏與瓊司氏之質問謂駐印度與遠東之領士兵大隊實有儘速召回之必要一部分不日將回英倫其瓜代者將儘速召集惟一時尚不能由英倫出發 
[各國近事記]  
　　二十日倫敦電路透電社探悉烏克蘭因政府中人意見不和除亞查夫海濱之地一隅及波爾太伐伏爾希尼亞基夫三省外全境皆入過激黨之手按該地已兩年未曾耕種過激黨意中所欲得之糧食未必果有也波蘭境内波森地方現有局部戰事東陲之德兵士氣沮喪已由波蘭兵代之志在遏阻過激黨之進步波蘭人與烏克蘭人現於萊姆堡談判休戰惟烏克蘭兵仍不時轟擊萊姆堡鎮波羅的諸省無甚變動德兵離境之前曾將重戰壕臼砲若干尊與過激黨易火車若干輛用以運兵回國 
　　十九日華沙電據波森電話消息德國雖已簽定休戰條約而昨夜德砲隊仍在華沙轟擊步兵亦進攻不已今晨復攻擊波森全陣線 
　　二十一日倫敦電泰晤士報君士坦丁訪員十七日電稱台尼金將軍已抵裏海白蘭斯柯過激黨第十一軍業已潰敗 
　　二十日倫敦電下院議員及其他人員組織有勢力之幹事會籌備和約簽定日全國燃燈大慶祝事宜其規模至爲偉大 
　　二十一日巴黎電君士坦丁消息協約軍總司令台斯貝里將軍因德將桑特斯氏曾於戰時下令屠殺亞米尼亞與叙利亞居民已令聽候審訊 
　　二十一日華盛頓電商部准即恢復美國與一九一四年德國所有殖民地之通商 
　　二十一日亞姆斯特丹電末尼克消息巴伐里亞國務總理愛斯勒氏爲陸軍中尉凡萊槍擊殞命該中尉亦爲衛兵擊中傷勢甚重 
　　二十日倫敦電首相喬治氏决計暫留英倫二十八日以前不致回法 
要聞 
[山東鐵路新約之外論]  
　　大陸報十八日北京通訊云日本外務省大臣與駐日章公使所締結之山東鐵路合同原文業已發表其意云何讀者自當辨之無待贅述但有數端記者不得不稍言之本月五日北京外報記者晤日使小幡氏時小幡氏明白告之曰一九一八年九月二十四日山東鐵路合同係純粹商務的合同是以不必由中政府批准云云語見路透電及各外報專電可以覆按今試翻讀此路合同一遍卽知小幡氏苟不知此合同内容即有意誑誤外報記者耳當此事交涉時小幡氏適在東京外務省供職且其所主管者卽關於中國之事件安得不知此合同之性質北京外報記者早料此合同必含有政治性質今見原文果符始料蓋原文中並無絲毫商務性質也小幡氏又告外報記者曰凡有政治關係之文件駐外公使依照尋常手續須呈請政府核准又韋頓氏國際公法曰凡駐外公使或外交家欲與在駐國政府締結條約必須給有全權查駐日章公使並無全權其覆文中旣未聲明送呈政府閱看又無答覆日期其未奉有訂約特權已可概知故此合同殊無縛束之效力又查中國臨時約法第三十五條民國總統得以國會同意締結條約此合同旣未經國會通過其無縛束效力更屬顯明故此合同僅可視爲公文之交换不得謂爲條約然小幡氏則固視此爲條約之一種具有縛束效力其言曰任何合同凡經中國駐日公使簽定者必須視爲已得中政府核准之合同也小幡氏與曹汝霖皆謂此合同無須中政府批准卽可有效然則各國之駐外公使究竟能否與駐在國締結具有縛束力之條約而不須呈請政府批准乎按諸韋頓氏之國際公法駐外公使實不能締結此約今若小幡與曹汝霖居然能締結具有縛束力之條約則國際公法將開一創例矣此合同之條件亦殊不堪忍受第四條載明鐵路區域由華警擔認維持治安之責而管轄權則由日人操之旣無限制又無期限第六條規定日人之地位不因和會任何决議而有改變無論鐵路主權如何决定此路須由中日合辦凡此皆至堪注意之條件也第吾人對此有可欣慰者此合同原文已寄往巴黎將由中國代表陳諸和會之前故在今日此事已成和會中之問題中國之希望卽伏於此若北京或東京之幕後外交似未必能有益也 
[國防軍尚無撤銷之望]  
　　國防軍問題爲中外各方面所注意聞昨日國務會議曾將此項問題提出討論以備將來處置之方法其具體内容未可宣布惟聞東海近日頗與合肥有所接洽並對人表示對於此項問題之意見云現在西南及歐美各方面對於國防軍懷疑之原因無非誤會段與日本皆與國防軍有密切之關係深恐用之以對内但以余所見依已往之情形觀察之合肥不至不聽從余之意見徐又錚等更不至不聽從合肥之意見故余敢信國防軍不至用於對内蓋余决不肯使之用於對内云云又據外人消息參戰處將改爲國防籌備處其命運限於歐戰媾和閉幕爲止並聞此事已由某要人致電朱桂莘但朱氏覆電並無贊成之意 
[北方所傳之陜西停戰說]  
　　陜西問題經李蘇督列舉劃界剿匪辦法五端由政府批准通電各處後陜西陳樹藩張錫元首先來電謂當遵行昨日劉存厚鍾體道續來一電謂職部唐吳兩旅長已飭遵照鈞諭仍守原防静待解决 
　　惟據外交界消息駐京各使日昨接到陜西靖國軍總司令于右任及南方軍政府各總裁電告陜省北軍尚在進攻而某國仍賡續借欵購械接濟似有意協助内亂似此情形北方政府表面催促和議早開而實際則乘陜軍無備挾攻鳳翔現已公决如三日内北方軍隊不退則川鄂湘閩贛各路軍隊爲正當防衛起見惟有一律進攻以解此圍戰端再開負咎自當有人等語外交圑接此電後曾備函詢問當道實在情形又聞于氏除電外交圑外同時并分電南北各方要人謂現據偵報北方政府連日運到砲彈三十餘粒又炸彈十餘箱當此一面言和一面運械進攻不知是何用意除由右任親督各軍抵禦外並請列公主持公道云云故昨日王芝祥張紹曾均有專電堅請政府早令在陜北軍實行停戰 
[統一鐵路問題之新潮流（四）]  
　　統一鐵路問題最近兩日頗有停頓之狀現安福一系已攻擊不遺餘力惟據亞東新聞消息此案現雖在擱淺之中而暗中積極運動務期表現者仍大有人在在國内者以汪大夑氏爲最汪氏對於國事素有獨到見地其態度亦較光明故人多信之據汪氏最近意向謂此事不但爲吾國救亡要藥且爲世界大勢所趨早晚必見諸事實不過吾國關於管理營業等務尚待研究耳其意態堅决如此此外與汪氏相唱和者如孫慕韓林長民及某某當局均屬之至在國外者表面上固以顧維鈞王正廷爲主體而暗中則以梁任公爲中堅梁氏固非忘情政治者前此乘歐洲和會開幕以個人名義前往固將於外交上闢政治之新生命出發後漫游新陸轉赴英倫其中必一番大活躍爲有識者所共信最近在英倫某地之演說謂中國甚希望各國踴躍投資開發鐵路河道等事業實即對於此案意見之發表抵中歐後必更有一種具體之主張也 
　　聞日前西長安街鐵路協會開懇親大會後同時並開一鐵路統一問題討論會布告成立當時登台演說者頗不乏人大致均謂英美等國人士近頗有萬國銀行圑公共管理中國全國鐵路之論調此事不啻將我國全國鐵路自由主權完全剥奪同人等亟須急起反抗且須公同研究種種充足理由庶能將外人此種論調完全打消云云惟該會主旨旣係主張反對外人統一我國鐵路問題而命名爲鐵路統一問題討論會尚不足表襮該會反對主旨聞會長梁士詒有提議徑名爲没收中國鐵路問題而名譽會長曹汝霖亦主張不名爲討論會而作爲協會一種會議現有改爲鐵路救亡問題會議規定每星期會議一次之說說者謂舊交通系表面上今亦持反對之主張與新交通系相握手惟研究系則仍表示贊成旂幟甚爲明顯 
[紀財政部之八年公債案]  
　　發行八年短期公債一事已經閣議議决正由財政部着手籌辦日前並由部專電各省通知兹聞此項條例名爲民國八年短期公債條例凡十四條條文如左第一條政府爲補助嵗計不足起見募集公債以四千萬元爲額定名曰民國八年短期公債第二條此項公債利率定爲按年七釐第三條此項公債以每年二月二十八日八月三十一日爲給付利息之期第四條此項公債還期五年第一年專付利息自民國九年八月起至民國十三年二月止每年抽籖還本二次即償還總額八分之一計五百萬元前項抽籖於每年二月底及八月底在北京執行其抽籖辦法另以部令定之第五條此項公債由財政部指定在鹽務餘欵項下依附珍所列應付本息數目按月撥交總稅務司專欵存儲作爲擔保每届還本付息即以此項擔保爲付還的欵第六條此項公債按照票面每百元實收九十三元第七條此項公債概不記名其有請求記名者亦可照辦第八條此項公債票額定爲五種如左（一）萬元（二）千元（三）百元（四）十元（五）五元第九條此項公債之債票及息票得自償本付息之日起用以完納一切租稅及代其他種種現欵之用第十條此項公債得隨意買賣抵押其他公務上须交納保證金時得作爲擔保品第十一條經理此項公債人員對於此項債票如有損毁信用之行爲依照妨害内債信用懲罰令分别懲罰第十二條此項公債每届還本付息十五日以前由財政部呈請大總統特派審計院審計官二員稽查債欵賬目並檢騐還本付息之欵每届抽籖還本之時亦由審計院審計官會同財政部長官監視一切第十三條此項公債經售債票及還本付息由中國交通總分各行及財政機關曁政府委託之各官署銀行殷實商號分别辦理第十四條本條例自公布日施行 
　　新國會議員拒绝八年公債其理由以爲此項條例十四條未經政府交兩院通過遽行通電籌辦且預算案尚未提出此項公債更無發行之根據不能承認財政當軸聞此消息乃出而疏通昨日（二十日）下午一時安福俱樂部在太平湖本部開全體談話會龔仙舟特到會說明財政最近狀况及發行八年公債之計畫略謂現時中央支出之歀每月政費約二百七十餘萬元軍費經常一項七百餘萬西南用兵以來又加臨時軍費五百餘萬經臨兩項共須一千二百餘萬元比較民國三年政費增出七十餘萬元軍費增出九百餘萬元而中央每月收入關稅旣擔保債息解欵則紛請截留所恃以應付者僅鹽餘一項平均每月約得三四百萬元此外直接收入如烟酒印花官産等項每月解部者不及百萬以三四百萬之收入抵一千五六百萬之支出其何以支持此外每月由部直接應付債欵尚需數百萬元而外省向中央請欵接濟又動成鉅萬本部羅掘已窮實在無可應付不得不恃短期借欵以資周轉而債欵又日見增多近則國際情形逈異債欵亦借無可借不求救急之方决無持久之道爰擬發行八年短期公債四千萬元以爲目前救急之計此項八年短期公債在購票人權利上本部已一再斟酌特加優厚並於還本付息各項定有確實可靠之擔保决不使投資之人受財産上之損失諸公爲國民代表目睹國家財政之困難對於此項公債定必合力相助予以贊成云云龔氏報告後多數意見以爲龔氏所報告之財政情形非發行八年公債不能以資補救本圑體中亦可贊成惟發行公債依照約法應交國會義决仍希望龔氏與本圑體以外之各圑體切實接洽如他方面能予以赞成則將來此項公債案提交國會必可望多數通過現聞當當之意擬一面先以敎令公布公債條例一面俟新國會二届常會開會時再行提交追認已與安福議員接洽 
[籌議中之勸業銀行（市隐）]  
　　勸業銀行條例曾於民國三年四月由财政農商兩部呈准公布農商部久有籌設該項銀行之意前次印刷實業有獎債劵即擬發售作爲銀行資金不意數年以來政變迭興國無寗嵗擾攘之餘當然無暇顧及迨東海就任總统後屢以振興實業救濟民生爲言新年甫過即頒明令責成財政農商兩部籌設勸業銀行以爲發展經濟之基礎於是數年來久經停頓之勸業銀行計畫又爲財農兩部所汲汲籌議之問題在農商部一方面已决議俟國内統一之後即開即籌備並擬定任孟昭常氏爲籌備員現孟已去世繼任尚未定人關於資金之籌集或售債劵或另設法臨時再定總之志在必辦已無疑議惟從前所公布之勸業銀行條例其中是否與我國社會情形適合尚屬疑問據農商部經濟調查會詳細研究認該條例不適於用之處頗多特提出應行討論各點如資本定客太少統轄職權太輕放欵期限過短使用餘欵太狹債票定額過少監督機關不備均認爲應行改訂旁徵博引頗有理由並以農工銀行分設於各縣與勸業銀行不相統屬不相銜接主張采有統系之單獨制设總行於中央設分行支行分號於各省縣俾總行對於分支行號有指揮監督之責仍按各地方營業區域酌募股分以固信用一方面令由各地方酌撥公欵以資補助由本行發行債票以圖擴充議决之案將由會呈請田總長提出與財政部會商將就舊有條例酌改修正並聞該部以京兆所設農工銀行毫無顯著之效果亦以根本未能講求貿然從事之故有人提議將該會議决案抄送該行以備參考在財政部一方面以軍費浩繁庫空如洗安有餘力籌議及此况且新總長高唱裁人減薪司員已呈恐慌之象更不似農商部之尚思得當一展其能也前者上海商人某某等有組織勸業銀行之議曾電政府請示可附入官股若干日前財政部因致文農商部商量辦法農商當局則以該商所籌設之銀行究竟内容何若現在已有資本若干未經呈明自未便一時表示可否且將來大局平定國立勸業銀行勢在必辦暫時更不能附官股於商立銀行也依記者所見政府果有决心振興産並設立銀行則勸業與農工兩種銀行之條例皆不能不酌加修改蓋必先有勸業總銀行設於中央然後始能漸次推廣於各省縣若京兆之農工銀行不求其本徒具其名絶非計之得也如農商部經濟調查會之所提議理由固其充足即不然省各設勸業銀行一所以爲全省各縣各分行之總匯亦無不可此項銀行或由省自治圑體籌集資本或以省欵附股國立勸業銀行而以在省之分行爲一省最高之總樞前者則宜行之於地方分權制度之下後者則宜行之於中央集權之下二者孰利孰弊此時殊不敢預定總之無論總行以中央所設者爲最高級抑以各省所設者爲最高級要旨須與各縣之分支行號聨成一系則一定不易之理也 
[鑛稅之經過與現在（一農）]  
　　在鑛業發逹之國家財政上之收入鑛稅實居其大宗即以日本而論地方狹小鑛區有限近年鑛稅嵗入尚及三百萬徵诸我國每年極多不過二百四十餘萬雖曰農部所發表之統計調查難期眞確然大致富亦不甚相遠兹就我國鑛稅一考其經過並略述現在情形以供研究財政與鑛業者之參考中國鑛稅向無定率自前清鄂督張之洞制定大清鑛務章程始有鑛稅法該章程分鑛稅爲二一曰鑛界年租一曰鑛稅出井稅鑛界年租則因鑛質而異其高下分每畝銀一錢二錢三錢三種等級出井稅亦然分每噸一錢及值百抽十值百抽三值百抽一之四種等級此項章程在前清光緒三十三年奏准施行及三十四年經農工商部酌加修改未及實行民國成立工商部技正余焕東氏首有鑛法之草擬案提出經該部司長參事等就其草案詳細研求幾費經營直至民國三年始由農商部呈准公布該條例亦分鑛稅爲二一曰鑛區稅二曰鑛産稅與前清鑛章名目不同而實質則仍約相似至其稅率與評值方法則與前清大異矣鑛區稅分爲兩級如煤炭寶石及金屬之鑛則每畝徵三角如水晶石棉等則每畝徵一角五分蓋一屬於該條例第六條所列第一類鑛質一屬於該條例第六條所列第二類礦質也若爲探礦則前項之稅额均以五分計算由是以觀則此種稅率之規定實比大清稅法爲重矣而礦産稅之規定則反之其於第一類也（即煤炭金屬等）按出産地平均市價徵以千分之十五其於第二類也（即水晶石棉等）按出産地平均市價徵以千分之十是較前清稅率又低至數倍矣評價方法昔以省會市價爲標準兹則標準於出産地之市價從前不平允之弊可以一掃而清此皆新礦法優於舊礦法之點也但該條例自頒布以來所定稅率各地方尚未能一體遵行如煤爲礦産大宗每年産額約及二千萬噸如果照章納稅則收入已屬不少至金屬各礦不遵章納稅者尢多日 
 
 
 

Page 7

 
 
地方各因習慣延遷不改在本省旣視爲收入大宗中央更無强詞執行之能力如何南煤礦稅值百抽五吉林則值百抽十五山東每噸五分直隸又每噸一錢金屬各礦之徵稅各省參差尤甚雲南之錫每二千五百斤抽稅銀二十元貴州之銻汞值百抽十或值百抽七湖南之銻值百抽五或值百抽三黑龍江之金全省多屬官辦辦法尤爲特别至山西保晉公司之煤漢冶萍之鐵一切免稅開潔福中井陘各煤礦之稅亦有特别規定是在條例未經頒布以前已締有特約無從變更即在條例已頒布之後大商外賈援例請求亦多不能拒絶礦稅不能施行於全國蓋有由也至礦區稅三角及一角五分之規定雖煌煌載在條例而三年七月農商部亦有呈准公布准其變通之文其理由以按畝實徵商力未逮是以除實在開採之地外其餘未及開工之地概照探礦區每年每畝僅納稅五分嗣以施行恐滋流弊於民國四年間又有續請變通之文至今尚懸而未絶竊謂以我國幅員之大礦産之豐年來礦業日益發展如能妥爲整頓稅法俾全國收統一之效悉遵條例實行則財政上之收入不無裨益卽以煤一項而論每年出産二千萬噸每噸價六元值百抽十五總額已及二百萬再合以他種礦質所納之稅必能及一千萬元以上現在國家與地方兩稅界限尚未劃清礦稅更無從强爲分畫惟稅各國之成例言礦稅多屬於國家稅之範圍内也 
[政府最近之三會議]  
　　參陸會議參陸處每星期内俱有例會本星期五日（卽二十一號）參陸處因總統交諭重要案件特開會議一日其議案關係陜西防務及軍事問題劃界進行情形亦一併討論 
　　司法會議據司法界消息朱總長擬於日内召集部員開一會議其討論之要案（一）愼用司法官吏案（一）增設各省地方審檢分廳案（一）本年内舉行第二次法官考試案 
　　農商會議聞農商部已訂於三月上旬内召集各省工商界人員到京開會討論進行事宜並有訂於十號開會之說 
[京華短簡]  
　　政府昨得巴黎報告中日一切密約確已於本月十五日提出平和會議府中昨晚已以電告上海朱總代表惟聞二千萬元之參戰借欵前曾交過三百萬元外交部昨日又有照會日使請求交付千七百萬元餘欵昨日（二十日）星期四國務例會餘討論外交問題外計議决要案兩項（一）所得稅條例完全通過俟下届國會開會時提交通過後再行公布（一）交通農商兩部請求補助中華工程師學會經費案議决補助經費二千元聞所得稅條例内容如下第一種法人所得稅即當商鹽商銀錢商等各按所得課稅百分之四公債新債之利息各課稅百分之三第二種官吏議員及從事各業者所得自五百元至二千元課百分之二自二千元至三千元課百分之三自三千元至五千元課百分之四自五千元至一萬元課百分之五自一萬元至二萬元課百分之六自二萬元至五萬元課百分之七五萬元以上課百分之八 
　　外交部所提出之四鄭鐵路延長問題已經國務會議通過爲自鄭家屯至洮南府及自洮南府至大賚之鐵路現該鐵路即將着手開工四五日前已派技師數人勘查工事聞全路經費共二千萬元由南满洲鐵路公司支出 
　　管理敵僑財産已由政府添設專局並派素有外交法學經騐之員管理現聞該局經費經龔財長規定每年爲九萬六千元（計每月八千元）其開辦費不在此限法制局所訂保險法交農商部修正後昨日已呈復國務院並另訂保險契約法草案計四章五十五條提出閣議一併議决公佈 
　　北京電車借欵醖釀有年前次曾向法國資本家商訂旋以歐戰影響雖經兩三次繼續磋商迄無結果據最近消息此項借欵頗形活動東洋某資本家出而兜攬頗爲順手其欵額聞在兩千兩元以下並有將次簽字預交欵項之說 
　　財部曾與中日實業公司簽訂造紙廠借欵合同二百萬元業已期满聞該公司現向財部要求按時歸還而財部則因庫帑空虚無從籌畫擬欲變通辦法展期交還雙方正在交涉 
[淮商對於借運蘆鹽之憤慨（三）]  
　　第五電分呈北京大總統務院財政部鹽務署稽核總所鈞鑒商灶等前上冬眞兩電臚陳淮鹽壅積懇將湘借蘆鹽十萬引取消并將借運鄰鹽之案永遠停止兹奉轉行鹽務署批令大致謂上年各岸請求借蘆濟銷係屬一時權宜本署幾經審愼始允湘借十萬引定案其餘反斥商等之詞一則曰場鹽缺乏之時不能迅運接濟再則曰鹽關民食豈容置國稅商稍於不問三則曰案早核定斷難輕易變更堂哉皇哉詎容置喙無如理由絶不充分仍不足以箝商灶等之口兹謹就奉到署令撮要陳之如原令所云上年各岸請求借蘆係屬一時權宜殊不知湘岸請求借運係在上年春令迄逾一年之久旣未起運試問於接濟民食有何裨益顯於事實相反所謂一時權宜在去春言之尚可牽混在目前言之直不啻明日黃花已成陳跡事過情遷今昔不侔此理由不充分者一又如原令所云圩鹽缺乏之時不能迅運接濟獨不思戊午一嵗之中湘商由圩運岸之鹽除由通泰濟南場商籌備外又有何人運鹽代爲接濟此理由不充分者二又如原令所云鹽關民食豈容置國稅商銷於不問查上年湘岸民食所需全由淮鹽供給未嘗有一日淡食之虞商等正爲力顧民食起見并無貽誤至於國稅商銷更與借蘆毫無關係即使取消借蘆仍運淮鹽繳納領銷亦無絲毫差異於國於商有何不利此理由不充分者三又如原令所云案早核定斷難變更就此而論案旣早定胡不於鹽荒之際勒令即時起運或可救濟一時而乃拖宕年餘直待淮鹽充足始擬起運已不可解若謂官廳核定之案不能變更寗獨對於鹽法規定之淮票運淮淮産淮銷之鐵案轉可輕易變更乎此理由不充分者四綜核全文句句爲該營私之豪商等曲加庇護究竟該豪商等具有何等魔力如二月七日報載已認報効二十二萬藉車運費重每擔請加售價一元以八十萬石計共約八十萬元似此加重人民擔負悉聽豪商爲所欲爲誠百思而莫解又如二月十二日報載鹽務署查辦第七師私鹽一案呈報大總統文内有查岳州到有淮鹽四十票約十六萬石已由部署電令榷運局從速提鹽掛號不致有貽誤岸銷等語似此則目下更無借蘆之必要又可概見總之認繳巨欵事涉嗳昧終不能令人無疑商灶區區原不敢過問然大總統爲一國元首於此中顛末亦當雷厲風行嚴切追究該豪商等所認之欵果係國家於鹽稅之外復增一重正當收入無妨布告全國以示大公萬一其中竟有營私玩法之人卽當究治主名從重嚴懲方足以昭信仰否則瞻前顧後泄沓成風鹽政前途安有澄清之望今商等最後之請求惟保守鹽法與廢除鹽法二者爲此案之解决如保守鹽法即將借蘆之案特令取消並以後永遠停止如廢除鹽法亦乞特令公布開放自由以上兩端惟乞大總統擇善而從法無兩歧豈容并立是在明逹當機立斷無所用其遊移商灶等明知豪商富有財能通神書雖十上未必有靈然而處兹生死關頭寗願引頸就戮不甘束手待斃也聲嘶力竭言盡於此伏冀大總統佛力婆心挽此浩刧於萬一哀哀誠懇不禁揮涙再陳鵠候德音以定喘息淮南通泰場商公垣茂等濟南七公司大德等曁通泰濟南億萬丁灶全體公叩效 
　　第六電長沙分送省議會商會敎育會公鑒貴省向食淮鹽本有法定售價現在淮商存場存圩之鹽壅如山積湘商延不趕運乃藉口岸上脫銷藉運蘆鹽八十萬擔果使售價較廉湘人隐受其賜淮商雖受積壓之困亦豈能呼號於諸公之前現聞此項蘆鹽有朦蔽稽核所私加售價每擔一元之說如果確實是使貴省兵火餘生凋敝不堪之人民無端添八十萬元之擔負合之紙幣不下三千萬元是可忍孰不可忍貴會爲人民代表於義不容膜視謹以所聞掬忱貢獻淮南場鹽商會篠 
[述華工在法之成績]  
　　法國無線電社巴黎通信云中國之對德奥宣戰爲一九一七年八月十四日惟一九一六年之初英法兩國爲救濟人工缺乏起見即得華工之助力巴黎時報估計在戰事中每月由蘇夷士運河輸往法境之華工約逹四五千人不啻一雛形之軍隊因華工一律御中西合壁之制服而嚴守幾與軍隊相等之紀律也華工之在法境工作者約十五萬人其所擔任之職務種類繁多有參與法國之國防者有助法國工廠以發逹經濟事業者其中大部份大約均用於戰事實業火藥廠軍械製造廠兵工廠運輸機關及工程營等處至於私人所營之實業如有化學品製造廠鐵工廠造船廠等處亦傭有多數華工中政府特設僑工事務局注意募集及保護華工問題巴黎及倫敦之中國使館内且設有特别委員以便就近監察華工之在歐西者仍始終保存其節儉之美質當事者亦竭力設法利便其資金之存放及寄回本國今者戰事告終回國之華工必有相當之資金挾以俱歸有裨於中國實非淺鮮也 
[天南通訊（二）（旅行記者抱一）]  
　　海防之僑務米之問題 
　　　今總督之政策僑民之兩大希望 
　　法屬之印度支那即古之越裳地今析爲東京安南柬蒲寨老撾交趾支那諸部而以法總統所任命之安南總督統治之吾船自香港西行穿瓊州海峽至東京灣以抵於海防其地爲東京屬若未來之目的地西貢則爲交趾支那屬 
　　由海防坐火車行三小時逹東京都城法總督所駐地河内再由河内坐火車分二支一東北行過諒山逹鎮南關以近接吾廣西之龍州一西北行三日經老開蒙自而逹雲南省城吾國人之赴雲南者咸取道於此以内國交通行政之不修而假道國外乍聞之不勝其慨嘆而行者習焉相與安之矣 
　　吾船之抵海防爲陰曆大除夕天氣如揚子江頭春末夏初僑童争於濃碧之樹陰中燃爆竹以迎新嵗其陳列品若盆栽之牡丹山茶皆怒開公園有偉大之銅象其人名瞿耀麗ＪulesＦerry以一八三二年生一八九三年殁則始事經營此地之法人也大公園在紅河之濱畜大虎大熊等動物去市可十里沿途皆水田植稻使非遠處有高轟雲表之椰林一若歸吾蘇松故鄕矣 
　　海防之重要産物爲米爲絲米之出口往年僅二百萬石至去嵗即民國七年逹三百萬石僅海防一地其增進之速已如此從前米價每石有僅一元者今至劣之米每石須五元以故農民生計頗充海防本無甚市面今則日漸發逹進步甚速而以米商業十之八九皆屬華僑故僑商咸欣欣以度樂嵗 
　　此間之米大抵由華商運往香港除轉運日本外兼運廣東各地故凡安南暹羅印度一帶以米换得之金錢其一部分固吾中國人物也吾中國地非不宜稻且非不産米而以種種之禁令防弊之無術乃至斷絶流通而轉使一大部分之人民仰食於國外嵗流出金錢無算今吾上海方在研究糧食問題自記者言之無論行政當局與社會人民皆不可不注意研究其解决之方法不外改正條約或就條約善爲解釋而爲限制的自動的出口一面抽取稅金提出一部分趁春耕時於宜棉地之外漿勵植稻使産額與消數同時增加國民受經濟增進之利而不受食糧過昻之害凡此計畫須聨合有關係各地方行之且須聨合官民兩方面行之斷不可支支節節各自爲政至防弊之法誠宜鄭重研究但行政者不宜因此中弊竇滋多而僅以禁絶出口了事社會上亦不宜因提議此問題之易惹嫌疑而以絶口不談了事意者苟眞爲人民謀福利而非爲個人保流俗之名譽者必不出此也 
　　今之安南總督薩羅氏Ｓnllaot曾任法國敎育總長爲平和社會黨人物對於屬地主張用開明政策而反對高壓手段前曾一度任此職爲舊黨攻擊而去今重來已二年有餘勵行敎育於都城設立各種高等專門學校并設大學不論法國人中國人安南人皆可入學受同等待遇對於中國極意提倡親善蓋醉心於和平新潮流者但此間一般官吏多係舊派尚習用其向日之手段蓋世界任何地方皆有新舊兩派之互争而新派日趨於優勢此則全球大勢所趨莫可違也惜吾舟過此僅一宿不及往河内與薩氏相見一談並縱觀其學校 
　　海防華僑自十六嵗至六十嵗者前五千人今僅三千人以工廠因歐戰停歇工人散歸故連婦女計之一萬人河内都城一千人十之九皆粤籍法國之待遇華僑法律上並無不平但事實上待華人不及白人待下等之華人不及上等如審判機關並無特别而事實之結果往往如此華人之最感不平者兩大端一爲人頭稅以其事業之大小定爲三等凡十六嵗至六十嵗皆須納之一爲旅行護照如由海防至河内或至西貢雖同在屬地亦須向官吏聲明事由領取護照不得自由如日本人兩者皆無有也現以薩羅氏之主張親善請求免除薩羅氏允爲提議此等事吾國政府初未注意而僑民亦無復有向政府要求交涉者知要求亦無效也海防華僑有中華會館總理趙君弼卿係公舉之華民代表有男女小學校各一所皆用粤語而每週授國語一小時其經費以演戲收入爲大宗吾輩往游正在預備新年演戲安南人亦多通粤語用華文衣華服惟鴉片盛行街頭小屋可登樓吸食亦可購取門外榜曰芙蓉閣曰琴韵軒賣買皆華人見之惻然然街道服物頗整潔 
[廣東之東園各界茶話會外交問題]  
　　十六號下午二時參衆兩院議長假東園議員俱樂部邀集廣東各界開茶話會討論外交問題計是日各圑體到者爲廣東省議會廣州總商會愛育善堂洋雜貨全行紅十字分會商船總公會廣東機器總會國民和平會世界和平會潤身社廣濟醫院平糶公所明善堂各代表報界公會主任及羊城報民權報民報新民國報中華新報七十二行商報南華報名記者等數十人二時三十分開會首由參議長林森報告略謂此次外交問題國會已經開談話會致電歐洲代表及唐總代表發表意見惟國會係國家一種法定機關現外交問題關係重要且爲千載一時之機會故由兩院同人委託邀集各界商量辦法從國民方面入手期爲全國一致之進行本國外交從前多以退讓現當公理昌明時代故萬不可不力求進行以期救國日本利用北京一派武人爲種種秘密結合幸今日歐洲和會有此機會得爲提出取消之要求我代表在歐洲和會提議此事日使竟向我國干涉故甚希望各界注意國民方面同心一致爲外交委員之後盾所最要者我輩應有一種預備即所謂國民救國之一種决心也此爲兩院同人委託鄙人等延請諸公接治之原因尚乞諸公有所賜敎 
　　次由羊城報代表梁懔丹言歐洲和議得美總統主持正誼正我國千載一時之機現在辦法第一多發通電說明對外與國權之關係以期提倡民氣第二宜聨合各界開國民外交後援會爲國民外交之機關新民國報代表吳宗慈言頃間梁君所主張之兩種辦法甚爲贊同因現在除此二種外尚無他項辦法也至林議長所言國民須預備决心之說鄙人對此尚有補充因國民但能下最後之决心總有好結果無論今日公理昌明在此歐洲和會期間决無在國際用武力之理即令有人不顧公理决與我國開釁者我亦何懼廣東機器總會代表黃焕庭主張三種辦法一致電我國在歐洲之代表抱定宗旨堅持到底一致電協約各國務請主持公理三用商民名義電詰日政府中華新報代表陳大年言鄙人對於諸君有須報告者日前某國有著名新聞家某君來粤曾來過訪鄙人謂歐美各國對於此次我國之外交問題均願爲我助力祇須中國國民能爲政府後盾則各國自有起而主持公道者并謂中國將來無論何種外交問題對國際間須發表國民意思者勿僅僅通電於各友邦之政府及國會須一并通電於各國新聞界其效力爲偉大云云特爲報告衆院副議長褚輔成言今日廣東地方爲我護法各省國都所在之地故甚希望各界諸公對於此事籌積極之辦法以爲全國之模範我兩院同人外省人居多故於粤事未能十分接洽故今日延請各界諸公希望對國民方面籌出辦法請各界諸公互相商酌爲幸梁懍丹主張應由圑體另擇日期邀請各圑體切實磋商進行辦法衆院議長吳景蒞述英國留學生會會長石瑛君在英曾組織一救亡會之機關日前并寄來學生所集之金錢二百餘鎊交與鄙人爲將來之用省會議長宋以梅言廣東爲護法策源地故發通電及發起後援會之事均義不容辭今日省會開談話會即係商議此事請由省會報界公會公同發起梁懍丹主張先由各圑體迅發電文表示意思因報界已有通電也并贊成由省會議起因地點旣大又爲本省法定機關邀集各圑舉定幹事即可進行一切七十二行商報代表羅少　主張以今日談話會結果開廣東各界聨合會地點爲省會由省會通知或明日後日均可將來後援會之地點須擇適中之地爲妥省會副議長陳世恩謂准禮拜二開各界聨合會希望各界通知各圑體趕爲準備主席林森宣告散會時已五鐘旋發公啓云世界和會内日本竟欲限制我國顧王兩使發言及出席權業於十六日參衆兩院林吳褚三位議長邀請吾粤各界同人磋商外交後援會辦法經當場决定由廣東省議會曁各圑體聨合發起準十八日一點鐘在廣東省議會内開廣東國民大會以爲外交後盾執事愛國熱誠夙所欽佩務懇從速預備議案以便討論届時并懇分途多邀男女各界務必蒞會研究辦法事關中國存亡问題决勿放棄是所切望廣東省議會曁各圑體公啓 
[粤省在蘇購米問題]  
　　粤省去嵗米荒請在蘇皖兩省分購五十萬石運粤開辦平糶其往來電文已誌本報無如蘇省米禁一時尚難開放正將提交省議會公决兹再錄財政部與李齊兩長往返磋商原電如左 
　　財政部來電南京督軍李省長齊鑒堂密寒電敬悉粤省米荒甚重閣議由蘇分認接濟二十萬石爲數亦屬無多業於眞日電知粤省希准予提前採運以示救恤爲禱財政部删印 
　　督軍省長復電北京財政部鑒堂秘删電悉粤省米荒誼無漠視案經提交臨時省會俟開會議决再行電逹李純齊耀琳馬印 
[杭州快信]  
　　財政廳昨電令各知事以現在省庫奇絀無論舊欠新徵正雜各稅應一律遵限悉數解省違干未便 
　　餘姚牟山湖建築第二師營房工程浩大自上年開工至今尚未告竣現據最近調查須俟六月間方可蕆事齊省長昨通令各屬查照上届辦法編具八年度嵗出入預算書限文到一月内呈道並將警察敎育實業各項預算分表呈由主管機關分别核明彚轉嗣後各該縣支用欵項非預算案内規定及專案呈准追加者不准請銷以杜冒濫 
　　新登譚知事呈報前夜該縣監犯脫逃十一人當場追獲二名現已購線跴捕請將管獄員吳鍾嶽暂免撤調留任協緝 
　　大批繭捐委員日内即將發表探以吏治研究所學員居多 
　　浙西水利議事會昨日開會議蘇浙兩省水利聨合會事宜 
　　省議員蔣玉麟因案判處徒刑三月曾上告大理院現聞大理院已駁回仍照原判執行 
　　參議員沈銘昌現特任爲山東省長所遺參議員缺省署查明以張烈遞補 
地方通信 
[蘇州]  
　　發現被殺女屍本月二十二日清晨胥門内敵樓下堦沿石上發現女屍一具面部左首受有刀傷右傍地下有血跡一大片該女屍年約三十餘嵗身穿棉襖外罩洋布衫下身愛國布棉褲褲襠處有水跡頗多兩耳有金絲圈兩手有紅絨頭繩手套脚穿皮鞋身畔有白洋布手巾一條似係被人殺死者旋經該處警衛所巡警得悉報告本所巡官及西區劉署長勘明轉報警廳崔廳長立派偵探隊潘隊長蒞塲傳保查勘情形並無屍屬出認隨即移知吳縣公署特派藍承審員帶同檢騐吏到塲相騐一面責成西區官警會同偵探隊嚴緝兇手解辦　　添設官中吳縣所屬官中六十六名（城市六人各市鄕六十人）各區域大有高下城市内北區官中上年全年經理賣買房産契價有二十二萬元之鉅獨官中佣金可得四千餘元南閩等區官中佣金亦可得千元之譜各鄕官中有全年僅得數十元者兹經温知事擬定將城市六區呈准財政廳增設六名兹悉承充之人均已内定東路曹鼇南路邵衡間胥盤路湯恂如婁齊葑路曹錫培惟因西路原定周大賚現經某绅函薦錢福培北路原定申錦華現經某紳函薦潘楨故争充未决一時尚難正式發表 
　　六大學運動之預定東方六大學校聨合運動會去嵗在杭州之江大學舉行兹悉本年由六大學議定在蘇城天賜莊東吳大學開第二次聨合運動大會舉行之期聞在三月中旬古跡准予保存桃花塢之桃花菴爲前明唐六如居士讀書之處後由唐氏後裔派僧供奉家祠香火改名爲準提菴詎上年該菴僧故世有報恩寺僧昭三圖佔菴産竟派其徒接管當經唐姓出爲阻止另行派僧經管現經唐姓以該菴爲先人古跡亟應永遠保存特具呈吳縣警廳請求給示保護已蒙指今照准 
[松江]  
　　令查糧食狀况上海糧食研究會馬良等具呈省長請將糧食爲有限制之出口省長據呈後爲愼重民食起見業已令飭來松調查近三年糧食狀况及徵集關於開放米禁之與論一面另委沈應鏞來松專任調查事宜縣署奉令後已分函農商社徵集意見並令將近三年來糧食狀况列表報縣以便轉交省委帶回惟各界人士多數主張維持米禁前日縣農會長吳步蟾電請省長堅持米禁一事即足表示多數人意旨獨少數米商熱心出口故已大放謡言謂開放米禁必成事實日來米價因之飛漲每擔至七元以上而楓涇嘉善等處之來松購米者又復踵接於道農商兩會長大約仍將本多數人之意旨函復縣署也 
　　議修華爾墳墓美人華爾於洪楊之役督率新軍保全松城厥功甚偉嗣陣亡於寗波柩葬城内月皇閣附近兹有美國牧師班德生發起爲之重修墓道曾偕上海美領往視一次目前暂擬捐集三四百金稍事粉飾俟五月中班牧師回國時由伊搜集華爾事略請由美政府撥欵興修以壯觀瞻 
[無錫]  
　　官廳之捉賭忙新年已過官廳頗盡力於拿賭日昨警察第一分所所長許湛之訪聞露華弄内鄭某家中有開塲聚賭情事即帶長警前往捉拿當場捕獲賭客十七名均是商界錢業等體而人物並骨牌一具備文將人證詳解縣公署經殷承審員開庭訊問分别判罰共計判處罰金一千餘元當夜各繳足罰金出外又該分所所轄之笤帚苍上某姓家亦有大批賭博復經許分所長前往密拿共獲賭徒四十二名由王承審員訊明分别判罰共洋二百餘元又邵桂生在北栅口賃屋開賭抽頭漁利亦爲許分所長協同胡巡官前往破獲當場捉到賭徒三十名解縣訊明判處邵桂生徒刑四月并科罰金一百元將房屋發封其餘二十餘人共罰金六百三十元近日官塲拿賭界常認眞因可得二成獎金且獲勞續也 
　　冬防延長半月本届冬防自上年開辦迄今地方尚形安靖本月十五日已届期满解防之期楊知事因鑒冬防期内成績特優令各警將冬防延長半月届期再行酌量地方情形分别辦理 
[鎭江]  
　　糧食價昻鎮埠自米禁開弛消息傳來後一般市僧以爲機不可失相率囤積居奇致米價逐步飛增刻下市價與去臘相較每石已增六七角上號白秈米現售每石六元二角貧民寒户值去嵗災歉之後經濟本在恐惶之秋兹聞糧食價昻益覺窘迫萬分 
　　呈請查究毁學鎮城東三十里新豐鎮鄕丁馬里地方第四學區第十國民學校前日忽有徐高一徐廣富等擁入該校毆辱校長搗毁校具該校長即報知該學區王委員呈報縣署請倪知事飭提滋事之人到案訊辦倪縣長已照辦矣 
　　嚴查傳敎敵僑李督軍齊省長通電鎮屬各縣知事略云在中國傳敎之敵國人民亦在遣送之列誠恐各屬疏漏特再通電仰速查明如有前項應行遣送敵國人民應即按照規定辦法辦理等因丹徒縣倪知事奉電後當即通令城鄕各警區調查有無傳敎敵國人民尅日據實具報母稍延悮 
雜評一 
[八年公債條例（默）]  
　　八年公債條例已公布矣以財政如是之窮不得已而出此下策其心固有可原者然而國會方面尚未盡同意能保其必通過於議會乎南方唐總代表已提出質問能終置之不顧乎即使國會承認矣南方無異言矣而以民力如是之艱窘證以歷次募集之成績所謂强弩之末之又末矣將來招無數怨言起無數糾紛而財政當局所得之補助無幾此種結果可以預料然而當此急何能擇之時彼長財政者又奚暇計及哉 
 
 
 

Page 8

 
 
   
 
 

Page 9

 
 
   
 
 

Page 10

 
 
南方議和代表之一曾君彦肖像 
　　曾彦字其衡廣西靖西人當陸武鳴初統榮字軍時年未冠入爲戎幕尋留學日本畢業於中央大學法律科清宣統二年應學部試列法政科舉人授七品小京官旋改廣東即用知縣辛亥光復佐武鳴宣布獨立臨時政府成立充南京代表繼被舉爲臨時參議院廣西參議員南北統一後回桂任代理廣西民政司司長正式國會選舉復被舉爲廣西參議員癸丑之役回桂有所策畫國會解散後潛居珂里籌安會發生奉武鳴命奔走南洋滇粤聨絡同志回肇慶組織軍務院任爲餉械局長尋任第二師第九旅長國會恢復復爲參議員黎總統繼任特給二等嘉禾章三等文虎章並以省長存記國會再被解散復南旋奔走於兩粤間前年冬任廣東財政廳長軍政府改組充政務會議廣西代表此次上海和平會議開會後充南方代表曾著有代數幾何地質地文動植礦物等書 
本埠新聞 
[和平會議亭會日之消息]  
　　昨爲星期和平會議停會惟聞唐總代表前致徐東海請停止提取參戰借欵餘額之電（已紀昨報）昨已得覆電否認此事云又唐氏前因北京發行民國八年短期公債以未經國會同意曾於皓日電致徐東海反對兹聞昨亦已得覆電大致謂甚願交國會通過云云 
　　平和通信社消息唐朱兩總代表昨日聨電北京政府請將參戰借欵停止交付頃得北京政府覆電稱此項借欵不能中止南代表閱之聞均異常憤慨以爲歐洲已經了結參戰借欵何以仍須交付現唐朱兩代表約定於今晚七時會面接洽至十時南代表復會議此事明日會議席上必開最嚴重之正式談判如無結果和議或不免停頓云 
　　聨合通信社消息昨（二十三日）爲星期和平會議停會無事可紀第記者從南代表方面得不佳消息兩事（一）陜西問題雖如昨日所記暫作結束然朱總代表聲明十三日以前陜省有無戰事不負責任十三日以後倘再發生戰事當負完全責任本日陜籍代表李龍門君接陜省十四日來信尚言北軍進攻方劇則朱總代表所謂負責恐屬空言因此和議前途不無危險（二）前日會議後唐總代表電京要求停止參戰借欵昨日下午接北京政府覆電藉口財政困難此項借欵必須支用觀此則北政府有無和平誠意極爲可疑和議前途殊難遽抱樂觀也 
　　中孚通信社消息聞朱啓鈐於二十日開會後除逐日有電報京外昨又專員（聞爲隨員許君）入京詳陳連日列席情形方江兩代表因今日星期停議於昨午後四鐘赴蘇訪友今晚準回 
[唐總代表招待報界茶話會紀事]  
　　昨日（二十三日）下午三時本埠各報館及其他通信社或主任或代表紛往老靶子路一百四十號吳宅爲赴唐總代表茶話會之約也東西各報記者亦復聨翩偕至與會者共得三十四人西賓中有大陸報費茀君字林西報葛烈芬君文匯報海蒙君泰晤士報勞鼎安君英文滬報都乃琛君密勒評論報朴乎而君中法新彚報范泰來君遠東時報陶訥君路透電報高克師君等日本客中有文匯報佐原君東方通信社波多博君上海日日新聞池田桃川君上海日報岡吉次郎君等是日任招待者有南方代表全體及愚園辦公處各職員招待室分東西中三問西問爲各南代表晤談處陳設磁品及天津泥塑品頗精雅來賓大抵萃於最中及偏東之兩室偏東室内寒梅方綻壁間佳句如世間可倚惟頑石眼底常青是竹竿一聨雋逸處耐人尋味室中無往不見瓶花布置純仿西俗總代表八九兩女公子一名寶璉衣淡紅衫一名寶玧著鵝黃小襖均在孩提之年偶入客室令人覺前次德華銀行之招待會有辦公處之氣象而此次之招待會頗有私宅雅叙之意味也歡叙移時唐總代表乃面東立對衆演說曰鄙人等今日得與言論界諸君相聚頗有一感想蓋比年以來政治上變遷皆可以輿論之力約束之洪憲之役輿論一致反對帝制而項城失敗復辟之亂輿論一致聲討叛黨而張勲失敗今國内戰争已逾兩載輿論一致鼓吹和平始有今次之會議此實國民對於政治知識之進步今次會議重要問題若輿論能予以援助則完满解决似亦甚易此可斷言者然吾人當知今次會議固爲希望和平起見而和平之基礎苟不確立則會議結果亦不過苟安一時復於民國五年之狀態而已所謂和平基礎者何在則永久與合法之建設是也於此吾人應有一前提即一方面當排除政治之障碍一方面當維持法律之效力此種建設方不生困難而和平之基礎可以確立夫比年政變循環旋仆旋起其主因無他一政治囿於目前之現象一法律困於武力之支配一言以蔽之則一國之政權常爲强有力者所壟斷無論何方面皆不能從容發展其能力以從事建設此誠南北所應共有之覺悟者也此强有力者旣爲政治之障碍則今次會議吾人務竭其知能期共去之武力主義一經打破政治之障碍自然消滅法律之效力自然存在矣此外吾人應行注意者則交通與敎育兩事一國之經濟狀况與交通事業有密切關係而敎育事業所以增進國民之常識企圖學術之進步尤爲養成政治與經濟實業數者人才之原而二者又同爲輸入世界各國最新文明之媒介近數年内兵燹頻仍交通與敎育皆時形停滯而敎育尤甚自非善爲整理求其擴張非僅政治無由發展於儥論之推行亦不無影響是不得不請諸君一爲研究者前者爲根本問题後者爲善後問題善後問題雖易於著手而進行程序尚待討論若根本問題雖不易著手果以全國人民造成一致之輿論則武力主義豈能存在抑鄙人等尚有鄭重聲明者今次會議最要之目的約舉有二對内則求合法與永久之建設對外則求增進國際之地位至於私人之權利地盤之勢力皆非鄙人等所敢知此可掬誠爲諸君告者望本此主張發爲言論斯和平前途獲有完满之結果而民國地位日益鞏固方符世界和平之義諒諸君亦同抱此希望也云云演說時各南代表均雁行立即在總代表之左右其演詞中不曰鄙人而曰鄙人等可知唐氏一人宣言不啻南代表全體之宣言也唐總代表演說畢衆大鼓掌唐君乃以英語更進告各西賓略謂鍾君文耀英文優長鄙人所言各節特囑鍾君譯述云云鍾君譯竟衆復鼓掌唐君乃導衆賓略進茶點而散惟此次中間室長桌除陳列常有之茶點水果外尚備肉食數事衆賓不便操刀據食乃由各招待員依次匀切進於衆賓之前而是日舍清茶及咖啡外葡萄白蘭地威士忌各酒汁亦任來賓傾尊暢飲蓋純乎西洋式私宅之招待會也有偕路透電社高克司君赴會之華鐸ＴＡＲＤＥＬ君者嘗任日本某大學敎授有年此次在客室中驟見某報代表形貌酷肖日人而以之詢總代表乃答以中國人某敎授甚驚異更向總代表發一疑問云華人與日人其判别在何點此誠極有趣味之問題也特記者匆匆行經其旁不知總代表如何作答此又招待會中足資談助之一事也是日與會者其他無所異惟着西裝者或御禮服或御常服或御晨問訪問之服形式不一律 
[交通部復張季直電]  
　　張季直先生鑒國務院抄諫電一件敬悉查高徐順濟預定之路及膠濟已成之口（電碼不明）賃目前并無訂定正式合同之事請勿過信謡傳特復交通部馬印 
[公民調和會致巴黎電]  
　　巴黎駐法京胡公使轉陸顧王諸位專使曁各國大使鈞鑒民國四年日人以兵威脅袁氏要求二十一條件當經景僖邀集國會議員彚呈國民意見書起訴海牙萬國平和會案列確查七年日人復與段氏私訂密約景僖又在浙江省議會聨合各省議員協電駐京各公使轉請各國政府一致否認此種密約名爲中日親善實行自殺政策全國詈不承認請協力主持公議廢止永保東亞和平世界幸甚公民調和會代表葉景僖等曁各圑體同叩號 
[永久和平會開歡迎會紀]  
　　中華國民策進永和平會昨日在霞飛路事務所開會歡迎世界和平共進會代表徐固卿焦易堂丁六階陳曉耘朱鐸民五君下午三時開會首由劉會長委託陳君代致歡迎詞略謂今日開會爲歡迎和平共　會諸代表遠道而來力謀永久之和平有所陳述於南北和議之前與敝會宗旨相同今日承蒞會指敎實深榮幸次由徐代表致詞略謂今日與諸君聚首一堂相見以誠雖屬兩會同是一家此次和議必合全國民意貫澈之主張謀永久和平之幸福願諸君羣策羣力從長討論庶不負全國國民之盼望云云丁代表謂此次兩會之宗旨相同不謀而合足見國民之心理一致贊同兩會旣爲代表須逹國民希望之焦點云朱代表謂今承寵招心感諸君第此次和議之可得良好結果未可斷言據愚見所及約有兩端爲和議之必要問題（一）打破武力（二）保全法律統系二者可逹目的萬事均可迎刃而解云焦代表謂兹有一事與諸君商榷者國會之保全使得完全自由行使職權餘事均可冰釋即如歷年未經正式國會通過之一切國際秘密條約當合力而争提出於歐議席上完全打消則對内對外自然雙方解决云劉會長復發言當由兩會先致書於南北代表陳述國民之心理經兩會代表全體贊成時鐘鳴五下卽用茶點散會 
[美人學校發現傳染病]  
　　大陸報云本埠美人所辦之學校發見傳染性感冒昨日午後住校學生患此病者共二十人敎員三人亦染此病而走讀學生報病者至少亦有三人故該校决計明日暫行停課據校長云皆非險症但下星期内未必開課云近數日來租界中染此感冒者已有多起云 
[協約國僑民今日開會]  
　　大陸報云英國及其他協約國之旅滬僑民定於二十四日午後六時在議事廳集議表示對於德國戰中暴行之意見由英總領事法磊斯君主席提出兩議案（一）表示對於英俘等受德國苛待之同情（二）稱讚中國驅逐敵僑之態度 
[關於遣送敵僑之消息]  
　　淞滬警察廳接江蘇督軍省長電開頃接内務部翰日急電開敵國敎士及婦孺應否免遣問題現經議定分逹如下即希查照辦理（一）敎士不論男女如因所辦慈善事業確有未能離去情形得免其遣送地方官速應迅速查明切狀報由該管最高長官核定（二）婦孺凡係寡婦孤兒及雖非寡婦孤兒但其夫若父不在中國或雖在中國現經作爲俘虜收容者除自願回國者外其餘均有免其遣送各該管地方官吏得予核准以上兩節仍須列記情形迅速報部備查至免遣敵僑倘有僞報虚托情事該管地方官吏應負其責希飭導等因除分電外仰即分别咨行遵照辦理 
　　交通部訓令滬寗杭甬兩路管理局文略云凡有敵僑經由該路載運者該路應行設置手續彚舉如下（一）請求載運當接到中國各機關咨知敵僑人數欲趁該路列車運往他處者該關係站站長必須於各列車内預留充分車位而出發站站長當售給敵僑車票之時必須細心檢騐其所携帶之中國各機關公函或執照是否確實（二）票價或車租敵僑依上項手續往該路各站購票者收其平常票價之半數可也云云該路局長立飭車務總管轉飭全路各站一體遵照 
　　滬寗杭甬兩路管理局昨發通告全路各站文略云關於敵僑遣散事嗣後遇有西人購票乘車者必須有各該管領事發予之執照經外交部特派江蘇交涉員蓋印該領事簽字及粘有該購票西人相片核對無訛方可售票乘車等因查是項執照係指住居上海及鄰近各縣之西人而言若他省及别埠者則另有各該管地方官蓋印之執照爲憑方爲有效此項辦法須待遣散敵僑完竣之後始行取消仰各查照 
　　滬寗杭甬兩路管理局頃接津鐵路電云現有由京遣送敵僑三十五人並行李五十八件護兵十六人於本路三號專車赴滬等因兹悉是項敵僑由南京開滬之第十次車來滬於昨晚七時許抵滬當由該路局長飭知車務總管特開專車由北站掛往南站至當晚九時始到當由護兵送往普益習藝所内候船所彚齊以便放洋又聞尚有南京六號車第二批敵僑十五人并行李五十五件護兵二十九名約今晚抵滬云 
　　松滬盧護軍使兼遣散敵僑事務局督辦於昨日函致滬寗杭甬兩路管理局略云所有住居北方各埠之敵僑目下均令其來滬預備彚齊遣送返籍已於上海普益習藝所内備有敵僑候船所如由各埠運抵上海北站時希即轉送上海南站等因當經該路局長轉令車務總管分飭所屬兹聞北方各埠共有敵僑八百人并護兵三百名共有一千一百人日内可以抵滬遇有大批敵僑同時來滬得臨時斟酌開駛專車云 
　　遣送敵僑事務局昨接内務部電開此次各省敵僑赴滬候船爲便於監護起見在各僑未上船以前自應仍由原派護送人員加意監護誠恐各省派員無多或於上海地方情形不甚熟悉監護一切不無困難除通電各省轉飭護送人員物别注意外應請貴局届時酌派人員協助辦理以期周密 
　　該事務局昨接浙江軍民兩長電莫干山德僑蔣力加女一子二德婦哥罕子一共六人盡携器具定徑晨由杭乘早車赴滬料理行裝除接護外希查照接護爲盼楊善德齊耀珊養 
　　該遣送事務局近接汕頭電報有敵僑二十八名附搭怡和公司之官陞船來滬定於二十四日早（今日）六時抵埠在怡和碼頭登岸請爲接護等因該事務局昨特派定接護員李逹卿蔡章成俟該船到埠接護淞滬警察廳亦派督察長張桂榮帶同武裝警士八名前往照料並　第一候船所爲該敵僑暫駐聽候開船放洋該事務局又接浙江等處電告遣送來滬候船敵橋計莫干山一名定於二月二十五日啓行又雲和縣一名定於二月十五日啓行黑龍江三十五名定於二月二十三日由南京啓行烟台三十四名定於二月二十三日附新銘輪船啓行吉林七名定於二月二十二日由吉啓行先後來滬均囑爲接護等因該局接電後除指定候船所爲前項敵僑分駐外均已派定接護員分往輪埠接護 
　　昨日新寗紹輪船由浙省來滬内載敵橋柯力斯（譯音）等男女六名口並行李十八件曾經該省交涉員預爲電知滬上遣送敵僑事務局請爲迎護當經淞滬警察廳徐廳長准即轉令第一區警察署趙署長撥派羅　官帶同王巡長前赴該碼頭按名點收迎護上岸後即送至普益習藝所暫居以便列入遣送又聞該六敵僑内亨克一名因與其子女均有病症請求指定醫生療治其克立史脫王曦等則均聲請免遣云 
　　江蘇淞滬警察廳昨致交涉公署函略謂敵僑康非沙前居轄境愚園路十四號歷經遵章註册詎於本月二號遷至法界黎家滙路十四號旣未請求給發遷居護照亦未將前給之四十六號執照繳回該敵僑私行搬遷實屬違背定章應如何處置之處即希查照辦理 
　　江蘇特派交涉公署交際科科長陳世光自奉遣送敵僑事務局督辦盧永祥委兼該局洋務股主任後籌備遣送一切手續及支配各員分任各職本甚忙碌旋又奉管理敵僑財産事務分局長陳貽範委兼該分局執行股主任實難兼顧且管理敵僑財産事務較之其他職務更繁責任較重於是陳科長恐誤要公特具呈擬請局長准予辭去執行股兼職並云如奉另委稍輕任務當勉任其勞云 
　　又聞遣送敵僑事務局昨致管理敵僑財産事務分局函略謂一月十六日内務部通電對於敵僑所有傢具准行變賣但發現可疑情形仍當報由管理敵僑財産事務局核示查可疑二字範圍甚廣如危險物違禁物或非其所有及有債務關係等類均在此列恐執行官廳於文字解釋無所依據請速分飭查照云 
　　管理敵財産事務局對於敵財産特規定方法凡敵僑財産業經布告如有債務上之關係應由債權者於限内填報該局轉詢債務是否符合再行核辦各該敵僑應於限内將所有財産照式填報該局聽候核辦至各敵僑財産不論有無債務上之關係應一律先予接收保管各敵僑財産如有債務上關係而財産之價值在欠欵以上者如財産係在租界内者應由該局徑將該敵僑財産變賣償還餘餘欵存國家銀行以省手續其在租界以外者應遵照條例由局移送司法官廳拍賣各敵僑財産有債務上之關係而財産價值在欠欵以下者應儘該敵橋財産　照條例變賣抵償其毫無財産可供抵償者應先予備案云 
　　江蘇管理敵僑財産事務分局自開幕以來管理華人與敵僑財産上之糾葛等事已有數十起除分别批示外昨特印就華洋文聲請書其聲請事項（一）債權人姓名（二）債務人姓名（三）債務人住址（四）債務數目（五）有無擔保品（六）債務何時成立（七）取償債權之敵僑財産（八）附記下具聲請人名義 
[省吏電留陳交涉員]  
　　駐滬交涉員陳貽範因病呈請辭職已誌昨報兹聞該署昨得省中軍民兩長復電慰留并允代電中央給假一月以資調養云 
[總商會之反對開放米禁電]  
　　上海總商會昨日通電北京大總統國務總理内務部農商部南京督軍省長省議會文云米糧弛禁風聲日緊在主張弛禁者非無明逹之士不曰救災恤鄰即曰穀賤傷農表面觀之未可厚非而孰知大謬不然我國年來水旱兵災迄無寗日紛紛告糴自顧不遑斷無從井救人博虚惠而受實害之理即就滬埠論現時米價已漲至七八元不等斗米千錢烏得謂賤况現届青黃不接萬一秋收告歉民命何依徵之輿論弛禁實爲自殺之策安危所關嫌怨不避務乞俯賜采擇毅力維持民生萬幸上海總商會叩養 
[公共租界招募華捕]  
　　英美工部局華捕正巡官張生君昨日發出招募華捕之通告一則照錄於下照得本租界内各捕房之華捕不敷辦公現擬招充華捕數名須年强力壯粗通文墨身無疾病英法租界未犯案件者爲合格則母庸舉薦保信如有人願充當巡捕者於本月二十八號上午九句鐘親至福州路（即四馬路）總巡捕房報告考察可也 
[張元奇來滬消息]  
　　前閩省民政長張元奇氏於十九日來滬住東亞旅館同來者尚有曾任前清學部參議之林灝深氏旋於二十日早車赴杭今明日當可返滬聞張氏此來因北京政府擬任爲閩省長故於日内擬偕林氏入閩與李督軍接洽後此項任命言能發表張氏在民國元年在閩省時以福建民黨人反對懼而棄職此次係先行來滬採訪各方面意旨以决進止云 
[魯人電請緩建參戰軍軍房]  
　　旅滬山東同鄕近悉參戰軍第二師師長馬良率領所部現駐山東濟南辛莊地方擬在津浦鐵路沿西任家山口之東建築全師軍房並設一大操場已在該處圈圍民地三千七百餘畝以備建築當以辛莊地方距離山東省垣咫尺人稠地稀鄕民生計素來艱難且清季時曾在該處建築近畿第五師營房佔去民田四千七百餘畝嗣爲津浦路綫建築軌道及白馬山之石廠被佔民田約二千餘畝若再經此次參戰軍佔用民田則省西一帶幾無隙地農民將無田可耕食從何來爰於昨日會議决定電呈國務院陸軍部等要求山東辛莊地方暫緩建設參戰軍第二師軍房以顧國民生計云 
[北貨客商赴魯被擄]  
　　楓涇人李良玉以北貨爲業每親往山東等處採辦紅墨棗瓜子等貨來申販銷詎於去臘十二月二十一日經過蓬萊縣小莊地方被盜匪將李擄去藏若匪穴逼令繕寫信函通知家屬備欵四千元前往贖回本年正月間伊子李幼玉始在原籍接到乃父之信趕即來滬報告行家設法將父釋回各行家以該處一年之間被擄之案秘有數起行家無以爲力婉言却之現李幼玉無法可想惟有勉力回家籌齊欵項預備前往磋商贖回云 
[續誌鴨綠路之命案]  
　　法捕房一百十號越捕於前日清晨落差後至十時許雇車赴虹口鴨綠路二十三號門牌粤妓院妓女陳蓮好處續歡詎該妓已先有美國人某在彼該越捕一時忿不可遏突出手槍向該美人及妓女蓮好轟擊彈中美人頸項並妓之下體相繼受傷倒地該越捕知已肇禍遂將槍口對準咽喉扳機自戕登時倒地殞命該妓院鴇婦王阿金聞聲趕至見已演成慘劇立命妓傭陳阿妹投報閔行路捕房捕頭立飭西探目利扶使包探周耀庭往將該越捕屍體舁入斐倫路騐屍所並將美人與陳妓分别車送公濟同仁兩醫院療治一面將王鴇及同院之妓女梁阿好李阿彩王阿鳳帶入捕房盤詰口供一過以便星期一（卽今日）禀請公廨蒞所相騐而法捕房捕頭聞信即於下午帶同繙譯至美捕房詳詢經過情形以資究辦起釁之眞相 
[海軍艦齊集象山會操]  
　　海軍部因我國兵工廠近來自製之魚雷快砲兩種究竟射遠力能逹若干邁當未經試放特咨請海軍總司令部調集魚砲各艇開往浙省象山實地操演考騐以憑核辦藍總司令現已飭知停泊上海之湖犀湖鵬辰字湖鶚等魚雷艇四艘及分防長江下游一帶之宿字列字張字三魚雷艇又建威甘泉江利江貞四砲艦均於本月二十五日齊集象山洋面聽候會操藍總事令親駕建威艦前往指揮隨行者有南京海軍學堂敎練員及武備畢業生等數十名同往觀操 
[楚泰艦輪機長之接替]  
　　海軍第二艦隊司令處楚泰旗艦之輪機長黃履川於去年舊曆十二月初間在滬庽病故遺缺已由海軍藍總司令呈請海軍部令委海軍軍官唐其炘前往補充已於前日到差視事矣 
[争辦浦東電燈案解决]  
　　浦東電燈營業近來争相倡辦者計有四家現在浦東電氣公司已呈准江蘇省長轉咨交通部核准立案而華商電氣公司經理陸伯鴻因於民國四年七月間擬在浦東開辦電燈曾禀准滬海道尹曁上海縣公署備案故電部反對争執并呈請縣署發給布告擬即日興工開辦兹悉該公司呈部電文已經交通部批駁不准照錄批示如下函電均悉查浦東電氣公司業經童世亨等呈報江蘇省長轉咨本部核辦當以所執各件與現行條例尚屬相符准予立案並分咨農商部江蘇省長查照在案該公司從前未經呈部有案所請各節應母庸議此批 
[紗廠聨合會對於植棉事宜呈農商部文（續）]  
　　年來國人漸知移植美棉之利纷紛購種試騐誠我國棉業發逹之基竊查美國新近最重要之發明一區之内種不可雜雜則異種交接雖最良之種不久即形退化華棉之日形窳敗或係受此影響所幸華美兩種據經騐所及尚無異種交接之患故美棉尚可移植於我國産棉之區第聽私人自由購買不先研究棉種之宜與不宜一經雜亂不獨難收成效亦且整理愈艱擬請鈞部或棉業總司或委託本會設立購種機關凡宜棉之區購入棉種均由指定機關照本發給凡私人所購外國棉種一律禁止輸入如有違禁經過中國郵局海關者一律没收酌量給還種價取締雖嚴收效較易此應請取締棉種輸入者二也本會前爲改良植棉起見擬聘請美國植棉專家來華視察各省棉區設立全國改良值棉總會呈奉一二六一號鈞批酌撥一千元補助旅費在案嗣本會召集大會一再討論公决設場地點如南京上海通州無錫餘姚漢口天津湖南等處聘請美國棉業專家試植美種並改良華棉辨各省之士宜定適當之種子種子定後再設立造子農場以冀普散鄕農所有經費由在會各廠用花一擔自抽銀一分充美人薪金及試騐場經費核計每年收入僅一萬餘金除由鈞部撥助之旅費一千元外不敷甚巨擬懇酌撥常年經費若干以示提倡至聘用植棉家一層前有美農部特派調查棉業專員史詠葛君聲稱美農部植棉改良專家名可克者經騐最富成績最佳若由我政 
 
 
 

Page 11

 
 
府商請必可暫時借用至所需副手亦可由可君代覓史君現已回國代逹本會借材之意美使署商務參贊安立德君亦允爲贊助惟非得鈞部向美使署商請恐其無效此應請酌撥經費並商美使借用專門名家者三也所有以上各緣由理合備文呈請總長鑒核批示施行再植棉事宜已議定由本會興辦不再設立全國改良植棉總會以節經費合併聲明謹呈 
[自治禁烟會宣言及簡章（續）]  
　　夫天下之大受病之深粉飾因循膏盲莫治與其仰賴官吏重申禁令爲民防奸而法愈嚴奸愈甚究其結果實效無聞不若父詔兄勉善自爲謀救敝起衰互相愓厲不受人之干涉必先自立於無可干涉之地預防刑之束縛必先自愛其不受束縛之身如欲争自濯磨懲前毖後官治無能爲役也非自治禁烟不爲功如欲除惡務盡正本清源一手一足之力不能勝任也非全國自治禁烟不爲功然旣曰自治矣又豈可再襲從前禁烟之空名而不講求實效耶實效若何於上海設立全國自治禁烟總會遴選公正紳耆分調查講演以資勸勉外籌設一模範戒烟醫院計日程功由近及遠自通邑大都以至一鄕一鎮自内地行省以至僻遠邊疆同力合作積極進行不使顯宦巨富再獲購烟之媒瘠苦編氓重罹犯烟之罰將見戒烟日多吸烟日少則運烟奸商不期絶而自絶此吾人設會禁烟必以全國爲其目的而全國禁烟又必以自治爲其精神也同人等不忍見竭吾民之脂膏捐巨金以焚土後循例敷衍純任自然致令吸烟販烟者尚復捲土重來將有仍返舊觀之勢因不禁大聲疾呼集會設禁深冀我全國省縣各會及各界志士仁人發斯宏願襄成此舉俾今日國際聨盟之我國人發揚蹈厲並駕齊驅一洗數十年烟瘴昏蒙之陋習此又吾人不勝頂禮膜拜馨香禱祝者矣全國自治禁烟總會簡章（一）本會定名爲全國自治禁烟總會（二）本會以公正勸導國人自治禁烟爲宗旨（三）凡熱心烟禁贊成本會宗旨有二人以上之介紹得爲本會會員（四）本會會員入會時交會費兩元由本會發給證書（五）本會每年春季開大會一次每月開職員會一次但遇特别事件發生時得開臨時會上項開會日期於三日前通告（六）本會會員如有戒烟未盡者得於入會時聲明限期戒斷但至多不得逾四個月（七）會員在戒烟期内由本會證明註册但逾期不能戒斷者得由本會除名（八）會員於戒烟期内戒斷須經醫院證明給予戒斷證書（九）本會爲勸導人民戒烟得設調查員（十）會員對於禁烟事宜得以見聞所及盡隨時報告之義務（十一）凡有烟癖未除者經調查報告後得由本會函勸戒烟（十二）本會對於吸烟之人民祇有勸告之義務各調查員不得向官廳報告亦不得藉故招摇（十三）調查員如有違背本會章程時除取消職務外并令出會（十四）本會爲便利戒烟起見得創辦模範戒烟醫院一醫院辦法另以章程規訂（十五）本會勸導人民戒烟得組織演說圑分派人員親往各處講演但會員中有熱心講演者亦得遴選充任（十六）本會職員如左（甲）評議部評議長一人評議員六人（乙）幹事部正會長一人副會長二人文牘科員四人（附設統計）調查科員四人演說科員四人經濟科員二人（十七）本會評議幹事兩部職員均由會員投票選舉（職員職權另以章程規訂）（十八）本會會員皆有選舉權及被選舉權（十九）本會經費由會員捐集及官廳補助（二十）本會設總會於上海設分會於各省及城鄕市鎮但分會設立時須報經該管官廳備案及通知本會存查（二十）（一）各分會須將吸烟人數報告本會倘因禁烟而違背本會宗旨者由本人負責（二十二）本會根據各調查員及各分會報告將戒烟及戒斷人數編列統計（二十三）以上規定經大會修訂通過後發生效力如有未盡事宜亦得集會增訂 
[烟酒聨合會開臨時會]  
　　中國烟酒聨合會昨因公賣借欵發生特開臨時會議各業代表等到者六十餘人駐京代表聶允文因事在滬亦到會與議首由主席陳良玉報告近得各方消息美商又提議烟酒借欵已在探訊間而各報亦已登載此事紛紛傳說皆云實有其事我兩業生計所關自應詳籌挽回之策祈到會諸公各抒所見次俞葆康起言烟酒借欵屢經發生今又舊事重提此事一成則兩業末運已至諸公若不急圖必至後悔無及金拜仁沈子卿裘如邦等起言按諸約法國家稅法及有負擔契約均須經國會通過此項非法之公賣稅費原出於袁政府專制之手段民國六年曾經各省兩業代表到京上書請願廢除早經國會提議通過是已在廢除之列祗因我商民懦弱成性至今因循仍然負擔今南北和會已在開議苛稅未除反以抵押我兩業商人誓不承認惟有訴諸公理次洪少楚王闓敷等起言目前歐戰已平商戰方始大總統保商爲政當不忍將我兩業商人置諸絶地苟世界大同而我業獨受困苦事之不平莫甚於此非力謀對付不可旋經一再討論决定發電呼籲并一面布告各分會另開特别會議公决辦法至六時散會 
[體育研究會國技部成立]  
　　江蘇省敎育會附設體育研究會國技部昨日在公共體充場開成立會到者約數十人首由唐豪君演說其大旨謂今日吾國國技其缺點頗多無學理無程序其最大之弊也歐西人士頗多贊成斯術惟以乏學理的說明故俱存疑慮之心不敢决其果裨益身體與否本部之設即抱發揮國技固有之優點以與世界體育同立於一水平線上又人類的天然活動至今日漸將消滅希臘先哲已先我言之技擊之術最合人類最初之活動故學校如無游戲場可以此代爲室内運動但鄙意與本會幹事麥克樂君敎授游戲之意見相合首須注重程序如國民學校高等小學校生徒須隨其年齡之大小天性之變遷而授以適當之技擊今日國技之不能普及皆緣不能適合人類的天性故也繼爲周啓明演說略謂本部組織伊始會員雖不甚衆若以毅力做去將來得多數有名技擊家加入則國技之光大可預卜也鄙人願與諸君共勉之末夏之英演說其大意與周君相同演說畢共赴健身房表演其身手純熟參觀者咸爲贊嘆聞下星期尚有多人加入云 
[小學敎員開普通研究會]  
　　昨日上午南北市各小學校敎員齊集西門外縣敎育會舉行普通研究會到者有縣敎育會會長吳懷疚省立第二師範校長賈季英師範附屬一二部主任楊聘漁曁各校校長敎員等共四十五人由吳君主席宣告開會主旨並發表應議事件一件報告朱意誠君送到整理算術科研究材料劉士芳王則行二君送到整理處置頑劣兒童方法案李墨非君送到編輯諺語馮净塵君送到整理國文讀法科研究材料上列各案均在印刷備送各會員實地試騐一件提議本届聨合運動會擬改爲通訊比賽（議决）按照敎育廳所定體育通訊比賽方法八種實行比賽至如何辦法另開研究會議定之會期即在下次分科研究會時（三月九日）本假定國文兹因體育比賽急須討論故議將國文研究等科依次遞後一件提議分科研究之資料（議决）請各校提出現用各種表簿格式於開會前一週送至本會以備開會時陳列展覽研究並請各校推員擇段說明（一）請各校將兒童課外作業於開會前一週報告會中以備開會時提出研究臨時並請各校推員報告一件報告尚公小學校送到尚公記五本一件報告旦華小學校送到分圑敎授參考書四本暫借會中參考議畢時已過午仍就會中午膳而散 
[訂購廢鐵案之覆訊]  
　　江蘇齊省長李督軍同延代表律師穆安素在公共公廨控永茂五金公司經理汪坤瑜股東李炳生陳章敏等違背訂購廢鐵合同請追損失銀兩一案由廨訊判汪交十萬兩李與陳各交五萬兩人銀並保（因陳未到諭着傳到交保）候訊在案前日又經王襄讞會同美丁副領事集訊先由汪李兩被告之代表博良律師上堂請求准予兩被告减輕交保並據陳章敏之代表禮明律師聲稱若照如此鉅欵之保被告難以尋覔今天雖未到案但將來開審時敝律師可以擔保投質云云原告代表律師聞之起而反對聲稱被告陳章敏之代表律師旣願保其當事人到案不若卽請該律師代具二萬兩人銀並保之保單呈案等語中西官得供會商之下判陳章敏改交二萬兩人銀並保汪李兩被告無保管押候下二禮拜一傳齊人證再訊 
[調换莘莊新橋間鐵路枕木]  
　　滬杭甬鐵路新橋與莘莊兩站間軌道上所鋪枕木率皆朽爛昨經該路軌道巡察查覺禀由局長核准立派該段養路工程師設法調换現已由巡察通電各站云决定自本月二十四日起每日自上海開杭之貨車離該兩站之後與由杭開滬之慢車到該兩詀之前其間約三小時均在工作時間凡鄰近該兩站之各站均須切囑上下行駛各列車之司機匠留心緩駛以防危險直待工竣再行通電知照爲止云云 
[學校消息四則]  
　　震旦大學院於昨日（二十一）開學校舍又添設醫科敎室一所天文畫一帶圍牆亦將竣工 
　　新聞大通路東上海英文學院昨日上午十時舉行春季始業禮學生與來賓到者百餘人首由院長殷芝齡報告該院歷年狀况次來賓戈雲朋曹恂卿演說該院預科科長蘭白氏與敎員希乃德阮陳逸塵相繼演說再次由院長報告去嵗試騐結果次戈雲朋給金銀獎章兹將得獎者姓名列下陳如翔楊鏡心端木鑫巢錦章並聞該院今年自改訂課程擴充學額增聘美國文學士白林蘭白氏與希乃德等西洋教員以來投考該院日夜校異常踴躍該院日夜校定於今日正式上課現各科尚有餘額可補云　　法租界霞飛路貝勒路民生女學於本學期起添設英語科特聘前麥倫書院敎員項榮寶主任定星期六下午二時至三時爲敎授時間并聞兼收校外生其學費每半年僅收二元或一元云 
　　愛文義路捕房對面毓賢學校已於二十日正式上課該校校長應毓賢君爲普及敎育起見特收免費生十名半費學生二十名已於昨日開始招考 
　　西門外滬杭車站北首中華職業學校主任顧蔭亭鑒於社會所用舶來品砝　器具（即洋磁品）日漸加多特於原有之木工科紐扣科鐵工科外另加砝　一科俾生徒學成出校後可以自行小本製造旣可杜塞漏巵亦可爲我國闢一利源云 
[留英同學會定期開晚餐會]  
　　留英同學會定於三月一號在三馬路小花園都益處開晚餐會選舉職員昨已由書記胡士熙發出通告矣 
[比賽足球紀]  
　　青年會足球隊於二十二日午後與勒士公司西人足球隊在青年會操場比賽青年會獲勝第一次分數爲三與零之比第二次分數亦爲三與零之比結果爲六與零之比 
[童子軍聨合會選舉敎練員紀]  
　　江蘇省童子軍聨合會昨日（二十三號）下午一時在林蔭路省敎育會開第二次敎練員選舉會是日各縣童子軍敎練員與會者二十二人由主席顧極來報告開會宗旨即選舉正副總敎練員當選正總敎練員顧極來（無錫）副敎練員姚麟書沈同一旋提議春季赴寗會操事宜互相討論議决各案如下（一）議决照省聨合運動會日期在第三日行之（一）圑體操法宜統一圑旗宜特製不與國旗混合（一）持棍式由會中繪圖分送（一）省聨合會應置備旗幟一面（一）會操性質屬表演惟聘請判員詳加指導（一）會操節目由各圑於三月十五日以前報告正總敎練員再由正副總敎練員酌定通知（一）會操儀式照去年辦理（一）會操到會人數各圑可自量經濟力酌定之（一）到會童子軍須預備替换襯衣（一）會操宿舍擬借用南京通俗敎育館或第四師範附屬小學校（一）會塲幹事由正副總敎練員推定（一評判員由正副總敎練員臨） 
時延請散會時已四點鐘矣 
[馬參謀長銷假視事]  
　　松滬護軍使署參謀長馬懋動於上年陰曆嵗杪因伊父八十誕辰請假回直隸原藉祝壽現已事畢於昨日（二十二）由滬寗午車抵滬下車後即詣龍華使署銷假照常視事 
[飭查荒地開辦森林]  
　　江蘇實業廳近令上寶縣知事略謂本省各區山勢叢雜類皆荒蕪若能種植樹木開闢森林實爲莫大之利源仰即會同農會速將境内所有荒蕪逐一詳加勘查辨明地質可否創辦森林以開利源云 
[催兌殖邊事務所常會紀]  
　　催兌殖邊商困事務所昨日在西姚家弄原址開星期常會午後各債權陸續蒞止二時開議首由主任起言本月十六日總管理處開股東大會敝所曾具函催請提議解决迄未得復其有效果與否尚屬疑問復將本月十九日所接知事署訓令當衆宣佈其措辭略謂總管理處對於滬行債務始終必照履行雖一時力有不逮敢不積極籌謀以圖報命等語各債權見此以爲仍無辦法異常憤激咸以本月十八日報載有交行兌現請示一則政府擬以應俟中行同時開兌云云夫殖邊與中交兩行同是國家銀行中交旣有同時開兌命令何於殖邊獨後况現時南北已在議和又見報載李蘇督等加入鉅股經營自能活動要求主任速商總商會拍電政府務請同一辦理立佈開兌日期否則推舉代表向北京最高司法機關提起控訴以速解决當由主任再四勸慰謂俟此電拍出後觀其復電若何再謀進行辦法散會時已五點餘鐘矣 
[民議聨合會明日開職員會]  
　　民議聨合會自組織成立以來各圑體及個人赴會請求者日見增多故該會特訂本月二十五日（明日）午後四時邀集各職員開茶話會討論進行事宜昨已束邀全體職員届時赴會籌議一切 
[金庭會館呈請備案]  
　　洞庭西山人羅貽等呈上海縣文云竊公民等原籍吳縣洞庭西山旅居治下城廂内外經商有年近來同鄕之來滬貿遷僑庽者日益衆多公民等爲聨絡鄕誼辦理公益起見爰各出已資在西門外黃家闕路購買民地建築會館一所名曰西山金庭會館於館舍之右添蓋市房三十餘幢即以所收租金作爲會館修理及辦理同鄕公益慈善之用另於館舍之左偏隙地蓋建殯房十間以備同鄕旅櫬寄屯之處現因會館基礎已立規模觕具若不呈請官廳立案不足以垂久遠兹特詳擬會館辦事章程並繪具會館房屋圖樣抄錄地畝契據呈請縣長俯賜立案給示勒石并懇詳咨滬海道尹淞滬警廳立案給示勒石以資保護維公益而垂久遠實爲公便 
[麩業公會定期開會]  
　　南市豆市街麩業公會成立已閱三年該業同行營業日臻發逹去年銷額有一百八十餘萬包之多該會並自設久安内地保險公司專保本行各地貨品亦已一年兹因會内各職員照章一年更選故於昨日經各評議員會商之下定於二十五日開會舉行即交文牘莊曜初預備開會手續届時將一年内經過情形及保費銀數貨品數目報告各股東知悉昨日已通告同業届時到會矣 
[測繪公會徵求會消息]  
　　中華測繪公會爲推廣範圍曾於去臘開第一次徵求會期限一月昨日满期由會員聚集開會報告五隊已經徵得分數如下（紅隊）七百八十分「黃隊」四百分「藍隊」二千四百六十分「白隊」二千一百四十分「黑隊」一千分惟因外埠會員文件未齊議决延長徵求時期十日 
[范九思傷勢將愈]  
　　愛文義路道逹里八十二號門牌穆安素律師繙譯范詠春之父范九思於本月三號晚被匪戳傷脇部經新閘捕房華捕送入醫院後經醫生療治已將告痊不日即可出院昨由捕頭派探前往調查即據情覆報捕頭備核 
[傭婦毒斃幼孩案七誌]  
　　桂墅里商人經仲濤控乳傭劉陸氏（即卜陸氏）用紅頭火柴上之赤燐毒斃伊之三個月幼姪女一案當經檢廳諭將該氏收押並將孩屍送請上海醫院剖腹騐明委係中燐毒斃命函復到廳並經二區警署將該氏之夫劃阿三（即卜恒貴）並十一嵗女孩王順弟子併送到廳訊押候究等情迭誌前報前日經王順弟子之父王惠卿至廳具禀聲稱家居小北門地方向業包飯作生理日前有友人卜恒貴來家託小民之女順弟子前赴桂墅里往唤伊妻卜陸氏出外向索錢文不料該氏已經涉訟奉諭收押而民人之女亦被牽累在押竊思民女無辜被累可否請求交保等語當經林檢察長核准諭將王順弟子由押所提出交山伊父王惠卿具保領去 
[汽車撞傷行人]  
　　昨日傍晚有西人駕駛某號汽車行經福州路將通州人范松苓撞傷肩腿等處由老巡捕房三百九十號印捕瞥見抄錄汽車號數及西人姓氏將汽車放行另雇車送受傷人往醫院醫治一面持傷單歸報捕頭備核 
[婦人請求離婚之照准]  
　　甬婦張楊氏控張火元不顧擔養時常凌虐請求離異一案前日經俞襄讞會同美領思君訊據原告張楊氏訴稱現年二十八嵗於十六嵗時在原籍奉化憑媒嫁於被告爲妻過門後尚稱和好及至十九嵗隨同來滬未幾被告失業數年我不得已出外帮傭被告不但時來索取銀錢且將我百般虐待不堪其苦因此報捕有案可稽並延律師到堂聲請識異質之張火元供稱原告因不安於室與人私識屢次與我尋釁現願將其領回贍養等語中西官得供會商之下以被告旣經無力贍養髮妻且又時加虐待應判准予原告請求離異 
[已閉兩莊債案之判結]  
　　姚永記控已閉同康運大兩莊股東李炳生例欠銀二千九百餘兩一案前日經王襄讞會同美思副領事傳訊被告李炳生供認欠欵屬實而原告代表朱斯芾律師聲稱被告旣已承認欠欵應請斷歸利息以按月一分核算云云中西官得供判被告照數還洋並償每月一分利息 
[押店控案之近訊]  
　　閘北華界三等公典（押店）鼎豐和兩家在縣道省各署互控一案客臘經省署特派專員龍曜樞來滬會同道縣調查是案眞相並順道偵查滬上各該同業有無違背木榜規條事畢回省呈復在案兹悉省公署以此案延宕日久未據該縣將解决情形切實詳復雙方纒訟多時究竟誰曲誰直亟宜秉公核辦速予解决是以令該縣沈知事會同縣商會傳知該兩典主遵照省令從速了解母再抗争沈知事奉令後已函致縣商會確切見復並訂期來署聽候會議辦法云 
[崗警查獲烟犯]  
　　崇明人張郎昨晨在北市源豐土棧内購買烟土五兩二錢帶至南市意欲搭乘小輪回里不料行經南市鹹瓜街適被第十四崗警察施貴良查知阻住在其身上搜出證土帶至第一區警署由趙署長問明違犯烟禁屬實飭解警廳司法科訊究 
[店夥誣指購客行竊]  
　　棋盤街金華號洋貨店係廣帮所開昨有某君往購夾金小刀一柄因價不合當將刀置於原處欲行乃有某夥忽然將其扭住硬指某君爲竊其小刀一柄一時店友羣集聲勢洶洶甚欲扭交捕房某君極力辨白苦於言語不通不得已解衣相示令自搜索該夥始自知誤會然猶破口大駡幾欲動武一時門外觀者　集幸其店中有蘇人張某者頗明事理當出問明事理將衆夥𠮟退一而向客謝罪某君始狼狽出門然已受驚不小 
[擅賣汽油箱案將下堂諭]  
　　英商怡昌洋行延代表律師在公共公廨控已歇雇夥德國人披脫牛濮擅自將值洋一千零八十元之汽油箱價賣等情前日由廨復訊即據被告代表律師上堂辯稱本案業經各見證先後證明此項汽油箱實係管門人所售即買主沈阿根證明被告出售等語乃係原告所利誘足見本案發生完全因被告辭退職務至他家營業而生妬忌純屬感情作用應請將案註銷云云原告代表律師譯稱本案含有刑事性質原告當初以民事起訴係爲優容被告且伊身爲汽車行經理所失之物應負完全責任而乃諉之已故之司閽人其狡滑可知請求斷令賠償待語王襄讞與美丁副領事核供會商之下判候商明堂諭宣佈飭遵 
[巡官捉賭兩則]  
　　明振江前日糾集多人在大統路安祥里三弄庽所内聚賭牌九被四區巡官陳作霖訪悉立飭長警前往捕拿當獲楊玉標張振友陳其有馬俊徐福盛尤茂祥吳牛二林保元姚子臣郭小鍋子及婦人蔣王氏郭萬氏頭家明振江等十三名連同賭具解送區署行至新民路轉角明乘隙脫逃陳巡官飭警補提其妻明陳氏到案押候訊辦又大統路姚福寶所開之小茶館内前日亦糾衆聚賭由陳巡官率警往拿當獲王和尚張阿二牛章桂王阿三王三和金四林陸阿金李福生李阿根王連生等十名連賭具一併解區候辦 
[婦人私帶烟土]  
　　婦人徐王氏前日私帶烟土數兩擬乘火車前赴崑山等處當在車站爲巡警拘獲解送地方檢察廳訊罰 
[道署批示照錄]  
　　滬海道尹公署昨批婦人何曹氏呈爲無辜拘押請飭上海縣即予開釋以便歸案審理由呈悉查此案前據上海縣知事呈復以爾夫　逹如等身爲董保竟敢隠匿契紙串同舞弊呈請財政廳核示照章罰辦在案自應静候該管知事依法處分勿庸多凟此批 
[欠債案缺席判决]  
　　厲厚培前至法公堂控稱前有姚蓉生向商人借去洋二百元不還人即避匿請求提案訊追嗣因提不到案判着查産候核經原告查得被告原籍松江頗有家資請求移文查封判准如所請在案昨又傳訊聶讞員諭曰接得松江官廳來文内稱查得被告並無家産現今本公廨准予缺席判决還洋俟被告出面隨時扭案訊追 
[再請發封債務人産業]  
　　張進如前至法公堂控張秋生不理抵押方單銀洋求追張匿不到案判將單拍賣作抵嗣將該單拍得之銀不敷抵欠現原告又遞禀稱查得被告尚有産業坐落法新租界地方請求發封作抵等語故於昨日傳訊詰據原告禀明前情聶讞員判候傳該圖地保到案訊明核辦 
[匪徒攫取銅圓]  
　　滬城九畝地高墩路三號姚阿大開設之老虎灶内前日下午忽有匪徒陳老三入内攫取檯上銅元一百枚飛逃當經姚女阿林出外喊追由警帮同將陳拘獲抄出原贜解入二區一分所由馬警佐提案研訊姚伸訴前情質之陳供認搶刧不諱馬警佐得供立即備文飭警將原被連贜併送地方廳即經檢察官預審一過諭令贜給姚領去陳押候究懲 
[竊賊刀傷事主]  
　　滬杭火車站附近張家宅鄕民張唐山前晚在自己田中拘獲偷竊菜蔬之竊賊李裕慶一名旋有該竊同黨李春太手持利刃將張亂戳致張身受刀傷多處張忍痛將兩李扭住不放大聲喊救由附近崗警聞聲赶來將兩李一併拘獲抄出尖刀一把併送二區警署轉送地方檢察廳訊究 
[謝贈]  
　　昨承會文堂書局惠贈清史通俗演義一部又愛國影戲園見贈入塲劵三紙書此併謝 
雜評二 
[否認（庸）]  
　　張南通以高徐順濟等路有答訂正約之說而有諫電之忠告交通部覆電則聲明並無其事是交通當局不認有續訂正約之事實也唐總代表以參戰借欵有接受餘額之說而有養電之抗議乃聞政府覆電指爲傳聞失實是政府當局亦不認有請求交付借欵之事實也此兩問題者國民所常懸懸於心目之間唯恐其或有今旣經當局正式否認然則外傳之說果不足信歟 
　　雖然政府否認之事多矣有始雖否認而終成事實者亦有已成事實而尚加否認者匣民對於政府之否認不敢重視已久有非一電所能盡袪其誤會所望政府之此次否認勿再表裏不符以挽回已失之信用耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談> 
[旅美觀察談（二十一）] [  一之]  
　　美人士於遺物遺産及身後名諸要端亦有良法善爲處置記者嘗於圖書館博物院等處所見有名碩偉人生平所搜藏之圖片或書籍大抵妥置玻璃櫃内可歷久而弗變並可無磨滅損蝕之虞其爲益蓋甚廣也在彼博學深思之士得之可以研究古代事物情狀在彼崇拜賢豪之輩有此足以憑弔前人以興來者之觀感也若在尋常人眼光中亦必動驚奇好異之心咸欲一覩爲快則其足爲圖書館博物院等生色不待言矣 
　　若以美術之觀感論則在尋究美術史上之資料者亦將賴此而得所裨助反而言之惟人人有審美情緒斯人人得有此收藏品惟名碩偉人嘗有此收藏品斯人民嗜好益足趨重優美高尚之途天下事相反者每相成中外古今其揆一也我國當前代時西化未經東漸號稱士大夫者莫不各具一種高尚優美之僻嗜或喜藏碑或知品畫或羅金石或擅詩篇皆足於身後有所貽留於世界有所貢獻惜其家世流傳往往不能公之社會萬一人亡家毁若遺物等未有不隨之而俱去也以言遺産在彼西方巨富大族往往盡其平生所蓄以營一種偉大之社會事業我國古時固未嘗無類此之舉如在朱明以前位至三公堂高九紉者捨宅第爲寺觀亦足千古常存特其所事祇汲汲於輪廻之禍福而絶不從實際上著力故社會蒙其福者甚鮮在美利堅有建美術院以培養美術之人才者有創博物院以灌輸博物之知識者有殫畢生之力以成一名校者有捨巨萬之資以獎勵一種之專門學術者務使人人得其實益而後創作者之盛名遂不期傳而自傳矣記者歷訪各大建築每見巍巍石像屹峙於院門之前則知破家謀公益者其受社會之敬仰實不亞於定大業戡大難之英雄豪傑云然美國人士之能遂其宏願以爲社會謀福利則亦法律保障之功也有此保障物以掖導社會則無論何人必不敢攘公衆之物以爲已有久而久之漸成社會風習公德之美满亦不期然而自然矣記者在美時每蒞極大之藏書樓輙興觀止之嘆每見其内室部類之多尤覺浩如烟海閱書時各閱者嘗自按電氣升降機至各樓上下尋閱樓中助員絶不加以監察而一年中竟絶未有懷挾藏竊之發見也西方人士之公德心自不得不令人敬佩焉語有之曰涓涓之流可爲江河星星之火可致燎原天下事未有不能愼微而能成大事者此事雖小實不可不深加注意也 
老申報 
[修橋起草（見光緒元年十月二十八日）]  
　　金陵南門外石橋因年久將圯早經飭將草棚拆去此已登報今知奉工程局示於月之十三日開工破土並擇定是日黎明起草翦生忌兎虎羊三屬之人凡在忌者均宜違避爲吉聞是日起草先以五人着青黃赤白皂衣各帶假面一具手持三股尖义於橋之南北焚燒楮帛然後各持各器往來奔馳隨後各持雄雞一隻將雞頭取下用血塗面各持雞頭用义釘住並搭蓋席棚一間内供橋神及五方刦帝張魯二班諸神位故工程局先期出示諭令軍民人等臨時均宜遽避蓋亦趨吉避凶之意也不謂其時竟有城内方井地方之曹姓老虎灶夥計某者因出城門水適逢起草甫畢在某本是鄕愚並不知所避忌且當起草之後諒亦無甚大礙遂將木桶放下直到棚内觀　忽見凉風一陣從腦後吹來登時毛骨竦然便覺頭昏眼暈趕即携桶入城抵家後面已土色人事昏迷大聲呼救我救我曹某知其病勢沈重趕即送伊回去其人狂呌二點鐘之久竟爾殞命有知者謂某正屬兎適犯所忌故其死之速也然究不知其是否因此斃命抑適逢其會耶姑錄之以俟知者辨焉 
新拾遺 
[鳥獸可與同羣] [  墨子]  
　　○泰西之狙公生活博士某偶入一動物園見狒旁立小猿二視狒變色似懼甚容狒睡後則二小猿發異聲衆猿皆嬉戲自若未幾狒醒二小猿又發一聲於是諸猿肅然無不屏息斯時博士研究猿語之觀念頓生曾知猿之召食名曰呼呼仿行之猿繞其膝以乞食焉彼嘗携帶留影器蓄音器手槍鍋杜等至非洲非拉子湖畔森林中探察猿類之性情狀沉與數猿同居闊十四立方尺之箱中宛如一家幾不復自知爲非獸類矣後悉其風俗中有一最奇特之事即有所謂碗橋者耳碗橋者猿自呼之祭祀類也年必舉行數次先　躅跳躍作舞蹈會再聚河汲和之槳水摶成圓形以作大鼓間有數猿當星月皎潔明河在天之時執鞭擊之蓬蓬作聲衆猿乃整隊起舞信可樂也該博士竟携其一鼓歸置於野牛府之博物院中焉白帝城圖（古蹟圖二十） 
　　四川夔州永安宫故址劉先主託孤處也右邊爲燕尾石巴黎之鸚鵡學校法京設立學校一所賴程曼君爲校長專課鸚鵡語言其科目分英法意德四國語而敎授之今僅能操本地土音者視此信可謂人而不如烏矣 
　　日本之畜語大家日本東京淺草芝區崎町有谷户爲太即者能隔屏幛與六畜交談無論何事均可隨意問答其所以中隔一屏幛者欲使該畜不知應對者爲人也據云伊在十數齡時即專心窮究禽獸語現年逾不惑已有三十餘年於是矣能解犬貓雞鵝等家畜之語聞研究犬之語源甚爲複雜竟有四十八種之多焉 
　　法國之公冶長法之格致家老勃而嘗宿山間漸通鳥語一日畫眉哀啼於枝頭人問老氏何故曰其雛被蛇吞乞呼將伯之助以滅其仇敵而免爲人害云云翌日有數人往觀之果有一巨蛇長丈餘蜿蜒自樹下設法擊斃之畫眉復來向人而鳴老曰彼來謝也不久當飛去矣後果然 
常識 
[染木顔色分配法] [  劍萍]  
　　○黃色用薑黃鬱酒精爲溶液洗刷木上再加油漆即成黃色 
　　又法先將木濕熱之再用稀硝酸洗刷更以酒精燈烘之使　乾數以油漆亦成黃色 
　　○紅色用巴西蘇木一磅（合中國庫平12·16兩）珍珠灰（即不純净之炭酸鉀）一盎斯（合中國庫平7·6錢）一加倫（合中國4·388升）水中再煮沸之乘熱將此水刷於木上見木紋發紅即止復用明礬二盎斯清水一夸脫（合中國1· 
06996升）和合爲溶液塗刷之乃成紅木 
　　○綠色將銅綠溶化於酸醋中令成濃厚之液再温熱之以軟帚醮刷木上至綠色明顯乃止 
　　○藍色先將銅屑於硝酸中溶化之再用此溶液刷木刷後以珍珠灰二盎斯水一品脫（合中國0·054848升）合爲溶液煮熱塗之至藍色深濃而止 
　　○紫色取蘇木片一磅又巴西蘇木四分磅之一浸一加倫水中沸煮至一時即用此沸液刷木多次刷後乾透再用珍珠灰一指立姆（合中國庫平4·75分）明礬二盎斯水一夸脫合爲溶液塗之即成紫色 
　　○黑色將硫酸少許滴入少量之水中用以刷木刷後以火烘之則立見木呈黑色且有光澤　　又法醋平加倫鐵繡三磅混合之安置一星期再混入没食一盎斯蘇木片半磅皂礬子一磅（或加入綠化第二鐡之酒精溶液半盎斯）以此混合物中液汁塗刷木材至數次乃敷油漆則木之黑色可保永久不褪 
小說 
[滑稽家應乳酪英國拿爾斯氏原著] [  雄倡]  
　　密昔司柏洛者嘗以抽籤法獲獎牛乳酪一巨罐於是一禮拜以來此乳酪每餐必陳夫婦分食無有間斷顧天下即至美之味久嘗亦必生厭而况乳酪之爲味未必爲至美者至第三十次陳之食案時密司忒咆勃柏洛一見已不勝其憎厭方夫婦坐而就晚餐時密司忒因微諷密昔司曰馬莎此乳酪之得假期乃尚非其時乎密昔司厲聲曰是何爲咆勃作譏諷聲答曰無他宜令休息於衛生滋有益耳密昔司曰噫汝性愈乖僻矣汝胡弗佐我食之盡始名爲丈夫此物更久留者且腐只宜果鼠腹矣鼠輩之傳疫氣入人居已非鮮汝講衛生此理獨未明乎咆勃曰胡弗授之窶人試思彼嗷嗷待哺者丐食且莫得乳酪亦一食品也密昔司斥曰敗類汝爲吾生平所遇最侈靡之人曾弗思汝工資幾何實告汝吾輩爲力不堪以佳食品授人况其市價爲每磅一先零三辨士之物言時且斜睨咆勃碟内曰噫汝所進者曾不足以爲捕鼠機之餌則宜其久而未盡咆勃曰馬莎其實吾已久厭此乳酪且病吾胃乳酪固佳顧吾已饜飫不復思進矣奈何密昔司毅然决言曰此乳酪仍每餐必陳至食盡而止咆勃汝當分食其分所應得者否則若妻將不復爲汝製炙羊肉或煮牛排汝聞之乎吾恒言飢者不擇食渴者不擇飲汝苟無他物以實腸胃則亦樂進此乳酪矣咆勃聞言微喟勉爲更進乳酪少許餐後四出乃歸寢是夕密昔司適不能成寐密昔司者神經過敏之婦人也恒多苦慮此時所念念者牛乳油之價近已每磅增一辨士而是日購歸之一磅茶葉價亦飛漲以此轆轤中心不已遂轉側不得稳睡而咆勃則就榻未二分鐘已鼾聲雷動矣夜甫逾午密昔司忽於榻中起坐似其夫鼾聲中聞有人在樓下行動聲間出則傾耳静聽狀至憂煩少頃果聞樓下有聲無誤則立以肘　咆勃趣令醒咆勃鼾聲遂立止厲聲間曰是胡爲者密昔司附耳微語曰勿聲盜入吾家矣 
[自由談之自由談] [  不冷]  
　　人言爲信而已言爲記此謂已所言者當自記憶不可乍言而乍食也故乍言則爲詐此皆議和當道所應知者也議從義從言謂當以公義爲言不及私利也 
　　左說字四 
 
 
 

Page 15

 
 
   
 
 

Page 16

 
 
   
 
