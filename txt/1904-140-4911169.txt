# 1904 - 140 - 4911169

 

Page 1

 
 
[勸捐萬國红十字會經費] [  申報館恊振所謹啓]  
　　俄日興兵生靈塗炭矌目持久尚　已時兩國變傷之兵例由泰西紅十字會救治獨我東三省黎庶連天烽火骨折心驚去住兩難死生莫卜吳天不吊何又降此鞠凶耶滬上同人惻然憫之商之各國樂善諸君聨爲萬國红十字會派人前往戰地救　被難之人寒則衣之飢則食之病則更爲之醫之藥之并特賃輪船載之出險特是事關重大所費不費刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德　無可限量矣如荷樂施請交申報館恊振所帳房自當掣奉收條以昭憑信率布寸臆伫盻慈雲敬叩善安伏維鑒 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫　于十二經注疏一書其次若五經備旨則疏解五經語意難各樹一幟而其　發精義類皆詳盡無遺本齋前將此二書　校精詳悉心石印以惠士林海内鳳行早已不　而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七　商搉一書爲　西莊先生所輯　論超卓者据詳明論世知人折衷至當有志史學者不可不加意　永兹亦用頭等潔白連史紙印成每部定價洋銀五角卽日出售 
[紀漢口智門外貨捐局巡丁滋擾事]  
　　自孟子有征商之說而後世爲政者往往於商賈之貿遷貨物必擇扼要之處設立關卡一一稽征彼　　貿易者流旣挾巨貲糴賤販貴逐什一之利國家藉其捐欵以益度支此亦古今各國所同固不得謂之病商也無如爲之委員者一旦利權在握貪黷無厭苦肆誅求征收所得歸之公家者少入於私囊者多因之民怨沸騰商情困苦國家受無端之譏剌奸吏得意外之盈餘嗚呼政事　敗至此商業安得不日疲吏治安得不日壞哉僕槖筆半生旅遊萬里此等捐局之爲害耳目所歴固已罄筆難書而尤以近　漢口大智門外鐡道旁所設貨捐局搜剔爲最苛騷擾爲最甚猶憶本年二月下旬公車友人由彼處貽書相告謂搭客抵漢下車一切箱籠被囊衣包等件無不拆開騐視乘此黑夜往往攫取零物甚有解衣褫褲不顧男女體面者種種情形實堪髮指恐華工到美時亦無此種苛待情事云云僕初猶讀而疑之謂各處捐局雖弊竇甚深尚不至若是之肆無忌憚苟非言者太過或是日偶逢其會未必日日有此種情形迨僕三月間游汴歸來由駐馬店乘火車赴漢傍晚　　　感縣車站時卽有漢鎮棧夥來車招爲言漢口捐局種種苛虐寸絲尺帛固須納捐而搜剔行裝尤　　不　　　爰　其害凡携有箱篋物件者須早爲之計斯時車中人聞之固已心焉　　迨車旣抵站搭客相率　人運行奪下車行數十武卽近捐局局中勇丁喝令挑夫弛　道左逐一遍攫時　夜色已深兼之細雨霏微泥塗甚滑附車者又終日不得餐飲飢渴交逼急思得一地以息肓而局勇方且解行囊開箱筮零星雜　隨手亂抛僕思一人行裝搜查已須刻許挨次遍及不知待至何時不得已由棧夥商懇先行查騐幸僕所携祇一被囊一綱籃餘無長物又告以公車折回再三熟商始翻閱一周得卽釋放而回顧同人中行囊箱篋之翻騰倒亂者固比比皆然而拱立路旁静待巡丁之查檢者更不知其幾何人雖有無乘間攫物事未目覩未敢妄言然卽此聲勢洶洶任意冥搜視旅客如盜賊是亦他處所罕聞見之實足令人心悸爲局員者其竟耳無聞目無見耶抑雖有見聞而故縱之耶雖然僕觀於此而更有感夫近日各處之釐局矣夫抽釐助餉之舉起於粤逆創亂時數十年來官吏皆視爲優差據爲利藪凡東南各小水道所通之處總卡分卡到處如林僕曾附航回卿中夜舟抵釐卡卡上扜手到船搜查船中所　白粲黃梁充積皆是扦手約略計之報稱幾百幾十擔舟人照數納捐謹領憑票舟旣開行舟子互謂今日米捐僅加數十擔尚不甚受虧異而詢之謂米若干石應捐若干錢此有一定章程額外增捐理所不解且獨不可請派司事詳細查騐乎舟子欷歔而言曰子誠不知商賈之情况矣凡船之載米往來也須乘潮汐時刻不能參差今依彼加增之數所費亦尚無多若不肯受虧報請覆騐則彼挾此嫌隙必任意遷延不肯卽騐迨潮信旣過卽須多延一日程途若每次有意爲難於貿易大爲有損吾　小人何敢與官吏相抗衡哉嗟乎中國之官日言保商而所行之事無一非病商積習相沿到處有如一轍兹偶因捐局巡丁滋擾事而推論及之凡有司捐務釐務之責者尚其聞此言而循有則改之無則加勉之訓哉 
[本館接奉電音]  
　　昨日午後四點鐘時京師友人飛電傳來上諭三道敬謹譯登○四月初七日内閣抄奉上諭四川候補道鳳全著賞給副都統銜作爲駐藏帮辦大臣照例馳驛前往欽此同日奉上諭桂霖奏兩目驟盲懇請開缺一摺駐藏帮辦大臣桂霖著准其開缺欽此同日奉上諭山東東昌府知府李韾江西撫州府知府陳振瀛新疆馬耆府知府劉嘉德均著缺送部引見欽此 
[電傳宫門抄]  
　　昨日午後四點鐘時京師友人飛電告知本館云四月初七日皇上召見軍機大臣及祥祺 
[俄兵潰退]  
　　華歴四月初八日日本東京來電云初七日俄國可蕯克騎兵一隧在大孤山北偵探日軍蹝跡當爲日兵所見發砲擊之俄軍潰道 
[俄設水雷]  
　　華歴四月初六日英京倫敦來電云俄京德言謂日本艦隊遊弋海面現已由俄人在游弋界内密佈水雷阻其來往矣 
[日禁商船]  
　　四月初六日烟臺來電云日本領事出有告示禁止來往商船不得駛經戰地惟牛莊則不在此例 
 
 

Page 2

 
 
[出使日本大臣楊星使奏陳兼管學務情形摺]  
　　奏爲具陳兼管學務情形恭摺仰祈聖鑒事竊奴才欽奉恩命兼管　學生總監督受任以來兢兢業業旣不敢務爲覈刻阻學生進步之機又不敢過事懮容長學生囂凌之習因擬經權并用以期調劑得宜兹謹將辦理情形謹爲我皇太后皇上陳之緣近數年間各省官費自費生到東游學者日增月盛其中循規蹈矩專務學業者固多而縱性任情好爲横議者亦在所不免此等學生均應善爲開導使之改良勢不能遽繩以法蓋出洋學生與在内地者不同遇有事故其法權須操之外人也然監督平時接待學生亦不可過於謙抑輕於然諾誠恐過於謙抑則學生有藐視之意輕於然諾則學生有非分之求求之不得則以小事衍作大題多方挾制名爲動公憤其實洩私嫌慫恿多人聚而生事迨至事體難以轉圜不得不告之外人乞爲捕治夫以已之學生竟至乞捕治於外人未免貽學生之口實致外人之譏評甚非計也奴才之意以爲學生不憚勞苦遠别家室負笈東游無非欲學就通才歸而致用爲監督者正宜自處若父兄視之如子弟時時愛護事事體恤其有銳志向學者則獎勸誘擁之隳行廢學者則警覺提撕之務必動以眞誠自知感愧旣知感愧則知敬畏雖有桀鰲不馴之氣亦漸潛消奴才有見於此故於學生之到署請謁必隨到隨見無所阻拒並親詣游學生會館傳集大衆演說正宗大意是勸勉各學生共抱忠愛之忱勿蹈詖邪之行其湖廣督臣張之洞奏定約束游學生章程亦經雇匠刊刷多張分給各省游學生遵守奴才間日仍親率參隨各員輪流到各學校考察各學生課程各學生如有切已之事應爲料理者亦准其隨時面禀總期上下情誼息息相通不致分疏勢隔互啓猜疑至各學生遇有受人欺侮者查得實據必爲之申理以故各學生多心悅誠服邇來甚屬安静並無籌張爲幻之事第念各學生品行之優劣學業之勤惰非詢之校長教習不能得其底藴因與各校長教習時相接洽而各學生見此情形倍加勤愼奴才現查得各學校共有中國學生一千三百餘人其中學文科者一千一百餘人學武科者二百餘人其數不爲不多然奴才檮昧之見以爲日本陸軍經營數十年成效最著中國似宜添派學生來東尃送入陸軍各學校以期成就遠大用濟時艱曩者日本陸軍諸將佐曾與前總監督汪大變言及中國學生在陸軍各學校肄業者係由陸軍大臣奏明日君撥發庫欵添建屋宇加派委員教習别給薪俸使專理其事第士國於此等學生時派時止或多或少頗難辦理嗣後宜定額數每嵗或派二百人或百餘人或兩次或一次分班來東入校肄業則屋宇俸薪不爲虚設等語近日諸將佐又以前言向奴才面述具見彼國實有期望中國振興陸軍之意考日本陸軍教育係忠君愛國順服長官爲宗旨并無侈言自由與政府反對之弊惟是學陸軍者每嵗所費較多於學文科者數倍非自費生所能備辦似宜以官費培植之俾資造就卽如日本現在尚不惜鉅費嵗派成材數十人游學歐美其用心探遠可爲借鑑查管學大臣張百熙等近已奏派學生三十餘人來東送入文科各學校肄業惟當此列强環伺我圉孔棘武科所關甚重未可緩圖雖各省督撫近亦有選派武學生來東肄業者然爲數有限恐不敷干城之選應否飭下各省將軍督撫於世家宦族選文武兼資之少年學生添派來東分定班數人數送入陸軍各學校肄業以廣將才而資錄用之處出自聖裁再查各省游學生近日體朝廷興學育才之意至爲急切多有争自濯磨以期學成見用者奴才仍當隨時認眞約束考察并將未盡事宜咨商管學大臣曁各省督撫妥爲辦理所有奴才兼管學務情形理合恭摺具陳伏乞皇太后皇上聖鑒訓小謹奏 
[詳紀海天兵船失事情形]  
　　三月初九夜北洋水師海天兵艦在大蕺山以南觸礁失事兹由友人函述其詳補紀如下三月初七日海天兵艦奉北洋大臣袁慰庭宫保飭赴江陰載運軍火并限於十三日回北洋初八日海天卽由烟臺啓輪開足汽機駛行甚捷初九夜半忽起重霧本擬停輪嗣以恐悮限期略爲緩駛詎至約四點鐘時駛經大蕺山以南十一英里之處某島船首突觸於礁管帶劉智頴參戎傳令退輪而船首已陷入礁石之中膠不能動船中電燈頓時盡滅而天色尚未大明船首旣觸於礁船身有直懸之勢以致舵尾漸入於水參戎知已不可挽救乃命放杉板渡人時東北風非常勁厲海水壁立杉板顛簸不前俟至初十天明始由各水手設法用繩繫於山頭下懸蓬布吊鋪令各人坐登至岸未幾招商局美富輪船由汕頭回滬駛經是處見海天失事船中人尚未救全乃駛近其旁將人悉數救出參戎立卽至佘山發電來滬轉禀提憲李壽亭軍門有磁礁急待援助六字一面令滬上船廠各洋人往彼施救軍門得電後立卽電致江陰海容兵艦程管帶火速駛往相機援助迨初十晚耶松祥生兩船廠洋人亦卽派拖船工人等前往察看十一日午前駛抵是處見海天船首懸於山尖舵尾陷入水内船身載重四千三百墩馬力一萬七千四兼　裝有巨砲軍　等物在内沈重異常無從下手遂於十一日上午折回滬江另議救取之法約計曳出之費需欵甚巨擔保無人暫時罷議旣而北洋海軍總統蔭鼎銘統領接到電信駛抵南洋耶松祥生兩船廠與蕯統領議價計撈取及修補破洞兩項費已共須銀八十萬兩其餘拖帶及修理一切尚不在内萬一不能起出每天費銀七百八十兩日前已經議定由蕯　領飭海圻飛鷹兩船駛往失事之處將海天船頭所置之大砲起上海圻駛回浦江船塢日使工匠在海圻船中察看艙門一切蓋因海圻與海天兩船式樣相同無累　之異使各工匠察知船中各事然後用大號抽水機並起船器具再往從事聞船廠洋人許於三禮拜内起出刻已將次届期未識果能如願否當　統領卽抵南洋後卽傳見劉參戎詞以失事情形遇大霧時一分鐘時機針轉若干次蓋風聞劉參戎新屋落成初八日晨鶯遷入宅參戎欲於八點鐘前蒞　當時並未緩行也參戎倉皇莫對稱一分鐘機針轉二十餘次蕯總統大怒謂海天速力最緩行時每一分鐘機針須轉五十次左右若祇轉二十餘次似已停輪不行矣何致尚觸於礁幸海天全船軍士代爲哀求稱願將起費修工公同攤償請免於法總统以參戎與軍士尚稱和浹允爲從寛惟聞參戎家産統計祇得八萬餘刻下雖在變産歸公而尚不敷甚鉅各軍士雖有公同攤償之說亦烏能集此鉅資船廠素信蕯總統之誠實故允暫爲墊銀特不知將來如何了結耳 
[擬設銀行]  
　　廣州訪事人云日前粤省嘉應州绅商張榮軒京卿謝夢池觀察等向省城汕頭厦門香港南洋安南各處殷實商家糾集股本省城及洋銀一百二十萬元擬在香港創辦源盛銀行現已訂定章程開辦之期想不遠矣 
[剿匪遇害]  
　　廣州訪事人云上月某日龍門協副將傳建勲巡洋至某處率弁兵十八人登岸行經平艮道地方拘獲一與匪帶信之鄕人恊戎欲處以軍法鄕人哀懇再三自稱能識匪巢願爲鄕導恊戎許之及抵匪巢果見匪人　聚卽率兵圍捕匪起而相拒鑒戰良久匪黨愈聚愈多遂將恊戎甲困彈下如雨與所部十八人同時遇害地方文武各官聞報馳往救援已無及矣隨捕獲匪黨數名愶戎遣　亦在河面尋獲　愈沙塲裏屍馬革如恊戎者夫亦可憐而可憫矣 
[革員荷戈]  
　　廣州訪事人云粤東石龍營游擊豐壽因案獲咎發縣管現已定罪充發軍臺其子以父老有病具禀　轅乞免發遣旋奉批示謂該職員之父豐壽平日劣跡多端縱容子弟爲非作惡咎由自取遣戌軍臺已屬從寛發落母庸混　 
 
 

Page 3

 
 
[武弁索詐]  
　　松江訪事人云邇來青浦縣境小蒸六吊灣石湖塘一帶皖梟充斥四出騷擾民不聊生近聞蘇捕營艙長楊某鹽捕營哨弁陸某及提標沈某集衆持械向六吊灣李某索借洋銀六百元聲勢洶洶無可理喻嗣經人再三緩頰餿以洋銀二百元臨行復攫取所豢牛豕彼處紳士咸有戒心擬禀請省憲將楊陸沈三人從嚴究治以示之懲 
[五馬新猷]  
　　松江訪事人云本月初一日府尊田紹白太守徧邀城廂内外各紳董至府署會議興利除弊一切事宜峯泖士民莫不樂觀新政至本月初二日太守乘舟赴南鄕漕涇金山嘴一帶巡閱海塘華亭縣陳仲陶大令隨之而往聞尚需繞道石村鎮藉察民情未知確否 
[蘇省宫塲紀事]  
　　蘇州訪事人云省垣警察總辦陳蓉曙太守現經上憲另委要差所遺警務由撫憲恩藝棠中丞遴江蘇候補道馮觀察祖蔭先行代辦已於本月初四日下札飭知矣○蘇小洋務局督辦江蘇候補道劉觀察體乾經撫憲恩中丞札委代理蘇省關監督觀察奉委後卽於本月初五日已時在醋庫巷公館接印任事○松江府華亭縣知縣陳仲陶大令鎬署事期满經藩憲效述堂方伯委現署陽湖縣知縣孫友蕚大令前往署理遞遺陽湖縣員缺則以准補無錫縣知縣藍雲峯明府采錦署理已於本月初四日懸牌示知矣○太湖水師統領劉岐山軍門定期本月初十日起程赴各處巡緝併閱視前後左右中五營操演循向章也○滬中營管帶劉季安游戎年逾古稀近爲二豎所侵勢頗沈重因飭　來省詣撫轅禀請銷差○駐紥陳墓鎮之留防後營管帶劉映采游戎因鎮上善昌當鋪被劫一案日久未獲贜盜經撫憲恩中丞摘去頂戴聞中丞尚擬將游戎撤參另委能員接帶云○吳縣縣丞張二尹樟丁憂遺缺前經上憲請以長洲縣主簿吳少尉樹楷升補現已奉部覆准藩憲效述堂方伯卽飭少尉赴任供職所遺長洲主簿員缺卽以補用主簿項少尹兆騮輪委署理○震澤縣縣丞壽二尹宗耀署事期满撤回遺缺方伯卽飭試用縣丞孫二尹尚寛前往署理 
[松郡官場紀事]  
　　松江訪事人云本月某日松江府田紹白太守邀同城廂内外各紳董至府署集議興辦保甲圑練事宜謀於公衆冀得善法也○華亭縣陳仲陶大令署事期满藩憲效述堂方伯已於本月初四日縣牌飭調陽湖縣孫大令來松瓜代○准補提中營參將正任江陰遊擊何師程參戎於本月初六日奉文來松署中營張冠庭參戎一俟交缷清楚卽擬馳回掘港營本任 
[鄂垣小志]  
　　武昌訪事人云湖北撫轅文案王參軍鴻鈞家况清貧宦遊數十年囊槖蕭條苦難接眷近患痰疾纒綿牀褥侍奉無人終日尋思毫無生趣因於三月某日之夜閉户自經官塲中人聞而憫之集貲措辦棺衾地暫覓地暫厝宦海下場如是亦可悲已○連日江水陡漲幾於拍岸平隄三月二十二日風狂似虎渡江小艇傾覆其三幸救生船竭力救援然已有數人溺斃亦無妄之災也○保護鐡路某營管帶楊大令蓉第積勞成疾於客臘殁於差次邇經督憲張香濤宫保奏請照例優卹業於日前奉旨允准矣 
[四明客述]  
　　寗波訪事人云長正和南貨鋪夥繆東昇與甬江北流娼金桂香有嚙臂盟近被妓所歡六號巡捕名雲生者恃勢兇毆引爲大辱潛令無賴馬阿富姚毛毛等前往尋釁金妓投訴捕房由捕頭　生派捕將馬姚拘獲斷罰洋銀二十五元開釋事後馬姚向繆索償繆無以獲投江自盡迨經家屬聞信往救業已不及因卽詣鄞縣署禀控縣主周少軒大令飭差將金妓拘押旋將屍撈獲由家屬禀知大令請追還罰欵爲葬殮費大令許之大約此事不難從寛了結也○日前有法國兵艦一艘駛抵下白沙江面寄碇後艦中統帶某君命駕登岸拜會各黨道聞小泊數日卽須鼓輪他往也○前鄞縣差役拿獲盜匪一名解經縣主周少軒大令研訊供出某日搶劫某香客船有寶幢某寺僧人分贜若干大令立卽飭差前往拘拿以憑歸案懲辦 
[糜臺草色]  
　　蘇州訪事人云本月初二日下午胥門内學士街某染坊主夥不知因何與西路警察勇齟　竟被招集同類蜂擁至坊中肆行毆擊正在扭結不解之際經武捕員楊某聞信馳至竭力解散時兩造已各傷數人矣當經總巡瑞明府略詰情由飭移送吳縣署請李紫璈大令讯究旣而兩造各將受傷人舁至縣署禀請驗明想一經庭訊是非曲直必有水落石出之時也○撫標正前營哨弁謝海喬之子某近以誘拐苛姓女郎經某姓投控蘇州府署府尊許子源太守准詞飭吳縣李大令提謝子研訊謝弁知之恐干未便因自詣府署禀到太守飭差看管候大令訊明再核 
[司馬舉襄]  
　　前任松海防同知劉乙笙司馬於本年春間病故兹由公子輩定期本月初九日扶柩回籍是日下午二點鐘出新北門由　界天主堂街往北入英界海防廳黃司馬先期函致法讞員陳楚生大令請届時咨照捕房派探捕沿途照料大令允之 
[示懲虧倒]  
　　本埠三洋涇橋左近福懋祥雜貨號自去冬虧倒後積欠各錢莊票號銀四十餘萬兩經各莊號主以福懋祥號主蔣石卿蔣子衢蔣嘉淦久居金陵上控兩江督轅請飭提究督憲魏午帥卽飭江甯縣拘拿僅獲蔣嘉淦因查知上海有案飭卽解滬訊辦旣而午帥又發出批示一道行知蘇松太兵備道袁海觀觀察轉行滬北商業會議公所其文曰查此案疉據蔣嘉淦卽瑞森具禀推宕均經明晰批斥飭司行縣將蔣嘉淦功名詳革提同蔣子衢先行解滬讯追一面查拿蔣石卿務獲解辦並行丹陽縣查封福安謙和兩典備抵旋據丹陽縣具詳又經嚴批應如何勒限准贖盤清備抵飭道委員馳往會同該縣妥爲辦理等因在案昨據江甯縣會委具詳蔣嘉淦已於三月十七日押解起程赴滬仰蘇松太道查照奏定程從嚴追辦並照會商業公所嚴道等知照仍候札飭江藩司轉飭赶提蔣子衢並查拿莊石卿一併解辦一面查明單開各業是否實係公産分别辦理具報繳 
[傳保諭話]  
　　昨日南市二十三七鋪巡防局員姚谷蓀二尹飭傳二十三七鋪十二圖各地保到案諭令嗣後如有公事無論鉅細均須來案禀明不得隠匿如違查出重究各地保唯唯而退 
[三月分選單]  
　　小京官國子監監丞倪學寛雲南舉同知直隷順德多齡正黃監湖北鄖陽任毓陜西拔萼知縣四川營山周賡禧湖北監湖南興寗王章褀四川舉廿蕭金縣龍賡言江西甲廣東信宜黃炳文湖北監縣丞安徽休寗王祖同浙江監湖北監利趙圭田直隷供事巡檢湖北監利王樹諼江蘇監典史四川灌縣湯祖壽江蘇監 
[萬國红十字會來函]  
　　啓者本會昨承湖南撫臺趙中丞來文籌墊規銀一萬兩河南藩臺瑞方伯來函籌墊汴平銀五千兩上海縣汪大令來文代募木商會館捐洋一百元蘇寶森太守來函代募不留名捐洋五百元補過居士捐銀二百兩又承駐日欽差楊星使來函捐銀一百兩駐日神户領事吳太守來函代募三江帮商捐銀五百兩三江商董捐銀五百兩駐日長崎領事　太守來函捐日金一百元謹抄乞登報伏希公鑒 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺島晴雲]  
　　厦門訪事人云盜賣軍裝本干例禁日前武弁王某在水仙宫碼頭拿獲某甲一名押解厦防廳署　請嚴懲○厦門廳高司馬以近日城鄕等處時有匪徒放火乘機行劫除飭差捕嚴密查拿外復高懸賞格購綫緝拿略謂如能當塲擒獲匪犯送廬訊實每名黨洋銀一百元誠除慕安良之要務也○駐厦德國領事官梅澤君近奉廷諭調赴濟南府辦理鐡路事宜所遺厦門領事一缺委寶記洋行主韓巴樂君代理○臺灣人李某竄名日本籍横行不法厦門人士皆側目視之日前竟敢在某處縱火圖劫經廳尊高司馬訪聞拿案嚴訊直認不諱因卽錄供押解日本領事署績懲日領事擬科以遠戌十二年已解回本國照辦矣○厦門郵政局向在洋關前近復租定惠通街新造樓房以便遷入其中大加推廣○三月初八日有瑞典國兵艦一艘鼓浪而來暫行停泊不日卽須開行 
[江漢濤聲]  
　　漢口訪事人云武昌關稅務自經上憲檄委籌餉局總辦楊吉逢剌史汝康駐關會辦大加整頓積弊一清邇來所徵稅銀已漸有起色矣○漢口倫敦會總牧師楊格非君前赴各處游歴順道稽查教務情形聞本月中旬將賦言旋之句矣○本年襄水盛漲潛江一帶堤圩多被衝毁良田萬畝立成澤國且有淹斃丁口之事鄂撫端午橋中丞聞之已委彭太守覺先前往查勘受災輕重情形矣 
[潯江桃浪]  
　　九江訪事人云新簡江西九江鎮總兵記名提督志勇巴圖魯劉俊德軍門萬勝於上月某日乘江裕輪船抵潯旋於初九日接印任事○統領常備前軍岳鳳吾鎮軍嗣儀於三月某日赴南昌謁見夏大中丞禀商要公返潯後又乘江裕輪船赴鄂謁見各大憲○前者義寗州翟鳳儀剌史因徵收茶釐不合章程被俄商控經撫憲夏大中丞委員來潯查實奏參現由道憲瑞莘儒觀察復與駐漢俄領事官一再函商大約可和平了結矣○九江府孫景斐太守籌集經費創立中學堂攷取肄業生四十名聘張孝廉益葆爲副監督吕孝廉璜周孝廉觀濤爲經史教習趙明經煇萬明經和爲英文及算學教習開學後太守每間五日必到堂查閱各生工課似此竭力整頓人材必能蒸蒸日盛矣○上月二十日汀孚輪船下駛有裕興康信局由漢口携帶洋銀三包共計二十六元上岸後行至招商局馬頭突來强徒將洋銀悉數攫去局夥大聲呼救警察巡丁聞而　集將强徒扭至警察局局員安舜舉别駕判重責四百板旋送縣押候重懲 
[上海縣署瑣案]  
　　龔炎寶控陸友梅强贖田單前晚縣主汪瑶庭大令升堂訊斷龔供稱陸於光緒二十年向十年向故父借錢四十餘千後將 
田二畝七分作價推抵小的已經過户完糧今陸串出陸長生謂是田已賣與同族之人不得推抵外姓定欲向小的贖回今將原契呈電大令判令退去候傳陸質訊核奪○嚴如眞控堂弟如恩抛棺佔屋大令提訊之下嚴如眞供小的家住虹口故父弟兄三人所有房屋業已公分如恩之父向來揮霍將門面賣去一半以後如恩又將後進之屋賣與小的今伊妻病故擅將棺木寄放小的屋内又欲混争遺産求究嚴如恩供昔年分炊後如眞嗣母病故係小的之父出資棺殮應分給房屋二間半前已有成議今妻子病故因門面沿街不能厝棺故停後進大令詰以所給二間半屋有何憑據答稱未立筆據大令謂旣無實憑判具限狀准於五月初三日百日之期將棺移出讓還房屋兩造遵斷○前者三林塘地方有改過局逃犯陸文卿等聚集數十人歃血拜盟結黨滋事經巡防局員蕭二尹函知上海縣一大令派差往拿僅獲周子雲一名到縣訊不供認飭暫收押前晚提案復訊周供小的在楊師橋開設烟館向與陸等爲伍求恩鑒察大令判交的保釋出○日前縣差拘獲形跡可疑之劉桂堂到案因供詞刁展釘鐐收押前晚提案復訊劉供小的湖南湘潭縣人前在滬南某營當勇自奉裁撤在申小本營生不敢爲非叩求恩鑒大令判還押候備文遞解回籍 
[馬路工程局瑣案]  
　　前日小竊王子山在法租界某姓家竊得綢布衣服及蚊帳等件携至南市某押鋪求質適爲巡街捕所見拘入捕房轉解工程局總辦翁子文太守倩襄讞委員黃衡堂二尹研訊王直認不諱二尹判責一百板驅逐出境贜存候失主認領○粤人趙克仁駕舟至浦江因與閩人林阿大争攬生涯致相毆擊扭訴捕房轉解工程局黃二尹訊得林不應率爾行兇判責一百板○陸阿金竊取王家碼頭某姓船上棉被一條經巡街捕拘入捕房轉解工程局黃二尹研訊之下判責一百板○船户周成章被章鳳明竊主鐡鐡一枚報經巡捕緝獲人贜解案請究黃二尹判掌頰八十下 
[英美等國租界公廨晚堂瑣案]  
　　甬人黃荷生華載三控華雲飛華雲程弟兄霸吞産業等情經讞員黃耀宿司馬批飭親族理處旣而華雲飛華雲程亦控黃荷生等吞没伊故父華宏寶股本洋銀司馬批飭提究在案前晚由原差一併解案司馬研訊之下黃供商人籍隷寗妓府屬鄞縣光緒十八年與華載三合股開設永和裕記信局所有上海分局帳目由華恒祥經理至二十一年端節華恒祥病故華載三保薦華宏寶來滬接辦上年六月間華宏寶病故其子雲飛等竟圖霸吞商人　向之理論妄稱股東一味恃蠻今將各帳據呈請察核華載三供商人寓居寗波經理内河信局事務上海分局由黃經理此局商人曾出資本洋銀約計一萬元自開設至今祗收到洋銀三千元之譜查核帳目頗多缺數情弊顯然求飭將帳交案以憑核算華雲飛供故父宏寶在日經理局務實附股本洋銀三百二十元有二十一年分帳簿爲證今特呈請明察司馬檢閱之下以歴年各帳未算著一併退去各邀公正人恊同差役理算禀候覆訊核奪○王士魁控王慶章圖賴欠欵等情前晚司馬提訊王士魁供前者王慶章之父在日將二畝有奇之田單一紙抵押洋銀二百五十元立有筆據初時曾將利息照付迨伊父故後至今分文無著叩求究追王慶章供故父在日央姚俊祥楊四四等介紹向士魁抵押洋銀確有其事惟此事已浼王正德及已故之曹安卿說合曾出洋銀一百八　　彼此過割取有收清據爲憑今忽來案控告不知所呈憑據是否眞僞叩求明察王正德供此事實由商人偕曹安卿向士魁商妥折還洋銀一百八十元求鑒楊四供當抵借時商人確曾代爲說合迨後如何折還則不得而知司馬以衆供確鑿何得興訟判卽將案註銷原被一併斥退 
[英美等國租界公廨紀事]  
　　奏宦由福建携眷來滬僑寓泰安棧七十七七十八兩號房内前晚忽失平安秋喜二婢因向棧中茶房金春泉張阿榮盤詰支吾禀控英美等國公共租界公廨讞員黃耀宿司馬准詞簽差恊探將金張拘入捕房候提究辦○曾裕洋行主控華商虞晴溪定貨不出等情司馬正在簽差傳訊虞自行投案司馬著交人保出候十四日傳同原告訊核 
[法租界捕房紀事]  
　　縀客某甲前投法界公廨控城内鞋作主某乙積欠貨欵洋銀一百九十餘元向索不還求提追給讞員陳楚生大令准詞特出信票飭探前往將乙拘獲帶回捕房捕頭命押候堂期解請讞員陳楚生大令研訊○周阿三行竊銀質對時表一枚向某押店求質爲包探查悉拘入捕房捕頭命押候解送公堂禀請訊究 
[美租界捕房紀事]  
　　前日傍晚時本邑人李再英偕婦李王氏以西人格多沙竊取園中所種之物向之喝阻非惟不服反肆兇毆唤五百五十四號巡捕拘入捕房請爲究辦捕頭以格多沙並無領事管束著自投公堂具控揮之使去○前晚　國水手某甲醉態　醄行至百老　 
 
 

Page 10

 
 
路一帶狂興大發將一百六十五號巡捕扭住不問情由痛加毆擊捕急吹號呌召集八十一號西捕將甲拘入捕房捕頭著押解本管總領事署禀請訊辦○前晚某號巡捕巡至裘虹口公共租界第十三號界石左近見有男屍一具衣衫藍縷狀類乞兒因卽報知捕房捕頭令傳是圖地保轉報某善堂備棺收殮○昨晨百頓路某車庽内忽失去東洋車一輛報經包探倪順泉查係車夫金昌郎所竊緝獲人贜帶入捕房捕頭令押候解送公堂禀請讞員黃耀宿司馬懲辦 
[蘇省官報]  
　　三月廿一日委署鳳陽府葉炳章辭浙江候補道朱振元到陳星海解京餉回候補直隷州白曾焯奉委巡警局文案兼發審差廿四撫轅牌示武職月課於廿六日委鄭副將校考洋鎗知府揭傳淇由上海貨捐局來新選東臺縣何元泰由寗來署金壇縣知縣翁有成專丁來省禀謝飭知請補丹陽縣缺署蘇海防同知孫鳳鈞禀知交缷任事囘蘇管糧通判梁書祥禀知赴十里亭稽查火藥新庫另補知州羅允猷知縣廖元龍禀銷查覆候補佐職各員差梁繼元禀辭回瓜泗厘局差長州縣主簿升補吳縣縣丞撫轅文巡捕吳樹楷禀謝牌示奉飭赴任縣丞吳弼署昭文縣白茆司巡檢吳樹德均禀知押解秋審人犯來省縣丞陳其康巡檢陳德修典史邵祖雍均禀知奉府委秋審執事差廿五日鹽捕營提調陳三元由上海來辦理上海貨捐總局知府揭傳淇禀辭回滬震澤縣許文濬專丁來省禀謝飭知前辦房捐局文案兩年期满獎給超委署事一次新陽縣盧懋善專丁來省禀知本月廿四日接印任事辦理上海綢捐南卡知縣龔心沂禀辭回滬巡檢伍聲沅禀謝奉飭派蘇差委典史劉金鰲禀知由江甯押解秋審人犯一名來省千總浦永新禀知護送知府莫枚赴鎮江沙河汛外委黃榮華左營添設外委歐陽　均禀謝 
[杭州潘赤文先生函示恊德善堂經募本會救急義捐第三次清單]  
　　劉敎興助洋三百元尊三學舍助洋一百元沈證傑老其昌各助洋五十元祥記助洋廿四元沈葉氏爲子永平安西河减罪生邵殿元邵春榮邵子尹邵德臣秀水縣何太太嘉興縣瞿太太包介盾堂留與堂王芳潤閣主人爲久病求痊各助洋十元長白尹邵翊臣邵嵩齡邵崑吟棣裕昌源絲行各助洋八元吳玉成豐和絲行各助洋六元鍾二樊氏徐恭壽鄭禹臣昧根軒松竹齋同順絲行各助洋五元許張氏許慶餘堂刦餘人德泗堂俞皖北劉公館青門陸氏邵方氏陸樸仙邵臧甫陳思善補過氏貽燕堂趙丹陽鹽棧張恆源葛雲閣勞德泰車泰源車晉昌莊各助洋四元邵陸氏邵婁氏邵遲菊英文善士無名氏公益車各助洋三元吳杏孫譚岳生無名氏江右黃廬江陳瓦道人不同居士余門吳氏鏡吾徐生伯徐榮甫仁記絲行泰孚莊晉豐莊河莊鹽　九思小舍許閒小築武陵氏淡定齋王緒曾乾餘莊元泰莊穗春行胡傳泰各助洋二元陳萼樓吳張氏吳時中蔡至乾繼友堂張無名氏越石鴈門無名氏甲乙丙大樹堂友恭堂二槐堂德壽堂餘德堂崇裕堂錢德生金雲興恆和祥來泰善老同盛介康莊增茂行豫昇坊陳蓉記豫康恆祥廠王大成承裕興馬子怡徐鵬年沈希孟女士錢湘文女士旅浙吳儂純德堂姚心遠堂朱緣墅堂裴留耕堂章仙堂魏世德堂史安定堂劉東魯堂鄒筠州海寗氏九仙堂蔡吳葉氏英文善士裕泰園鹽店上黨鮑永號上谷成鼎豐行　泰棧公義棧湯麗松信大行恭和行泰滄隆行祥泰江鶴恆裕實和樓壽全德乾源毛和盛王印若胡怡生保康參乾記銀樓静蓮葉竹坪孫薦庭　仁洪寶蓮裕和恆桐廬學胡厚卿榮昌厚餘各助洋一元金九疎翁祥根陳得標吳宗標周昌廷鰲鄧福泰蔣桂敷唐明超張鎮南各助洋半元徐曹許高女士助龍洋廿二角大同行二十角萬成無名氏槐蔭居士李耐于臨春邱慶豐胡晉泰廣大隆胡祥泰公和園錦各助龍洋十角巨大棧恆春生永源愼周回春王順泉陳馥生濮斐成楊政齋同順昌安記行田福興張同興養源春生恆各助龍元五角不書名助銀皮六片重七錢五分合洋一行元一角以上共收英洋九百四十二元五角龍洋二百廿二角銀皮折洋一元一角[  上海萬國红十字會同人謹啓]  
 
 
 

Page 11

 
 
   
 
 

Page 12

 
 
   
 
