# 1887 - 290 - 4905218

 

Page 1

 
 
　　開印　二十四史　九通　資治通鑑　五種紀事本末　東華錄　預啓　本局所印圖書集成將卽竣工現擬印　二十四史　九通　資治通鑑　　五種紀事本末　東華錄　紙張則務取潔白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字無訛此種書印出行見士林中同聲讚歡視同拱璧至每書價值自當格外從廉且俟陸續出書時再行酌定藏書家如欲購求善本願少緩須臾必當有以報命也用特預為布知　圖書集成印書局啓 
　　附送賑捐册　本館附啓　河南决口籌賑維艱今由高易公館李秋坪太守刊有募捐册萬餘扣託本館今日隨報分送務望諸善士迅解腰囊隨綠樂助實深感切 
　　知己知彼說　兵家者流有言曰知己知彼百戰百勝竊以為此言也不但行兵宜然卽處世亦可獨不然吾友半人工書善畫心細而情深時與余相過從且虛心如竹每有所疑輒不　下問余則開誠相告知無不言言無不盡其有不知者則敬謝不敏而有時談論之際有意見不合者則亦直言無隱以故半人與余往來為頻一日過余齊頭快談良久蹙然謂余曰僕昨與某友言某事某友不以為然又與某友論某事某友又不以為然試為吾子言其故其以僕之言者然乎抑彼不聽者然乎余曰子言何嘗不然而彼所以不見聽者亦無怪其然伯宗之妻言於伯宗曰天下惟善人能受盡言盡言之難受固如是哉吾則以為伯宗之取禍非專在於盡言在於不擇人而盡言也夏蟲不可以語　井蛙不可以語天苟喋喋焉不憚其煩則强不知者而使之知聞之有不生厭者乎此蓋所謂交淺言深之過非有他也半人曰然誠哉吾子之言為深知僕也僕之交友往往犯此病以至於言之諄諄者聽皆藐藐甚或至於凶終隙末而後已僕未嘗不自知之而無如其無知人之明何也不知彼之深而告以淺不知彼之薄而告以厚在僕方且自以為愛之也深而彼轉以為視之也輕如是而欲使所言之皆聽也不亦戞戞乎難之哉雖然知人則哲惟帝其難僕何人斯敢　及於此則亦惟有問心無愧一切聽諸悠悠之口而己余曰唯唯否否不然吾人飢驅於外棄故鄉離戚族以求衣食與異地苟無友朋相維持則一手一足之烈豈能自瞻卽可自瞻而亦無生人之樂趣惟賴有二三知己朝夕往還詩酒小集或瀹茗以清談或奇文之共賞設有緩急并且不能不與友相商天涯海角之間苟無朋友何以永朝夕而所以取友者則全在知人設有燕朋暱友周旋其間則不但於已無益而且大有損處彼天下之日卽荒淫漸流匪類者矣豈生而已然實皆坐不知人不擇交之過以至於沈溺而不悟也前者百花祠香尉會與余談余知其交遊之廣品類亦不免稍雜每以婉言諷之并舉因友而受累者以諸之香尉曰太邱道廣我何懼哉余曰子將來必有受此四字之累者無何而余之所言不幸而中其傾心以待之人竟有交口毀之者旁人聞之方且大為不平香尉絕不與校但揖余而言曰我知過矣太邱道廣四字果不可恃也是則知人而不之區別之過其失仍在不知人也吾子之交遊不及香尉而時時慮及不知人之害則平日之交遊其慎於决擇也可知顧猶有交淺言深之病此何故哉吾則以為子自言惟有問心無愧此語非所以交友乃自治之道子之受病卽在於此蓋子之與之言深者當其言之時不自知其言深也不但不自知其言之深且不自知其交之淺直至言而不見聽始恍然於交淺言深則是所謂知己知彼者胥不足恃也半人曰知人之難古今同慨僕之所以致此者殆亦天限之非盡人謀之不臧也余曰知己知彼四字大有道理欲知彼必先知己未有己不知而能知彼者亦禾有己已知而未能知彼者彼之與己以對待而見己之與後以相形而成己自為己彼自為彼固不可以强而同卽己見彼卽彼見己又自有其合而化假如己為商賈而彼為官場此顯而易見者也而商賈中人必欲結交官場中人雖極意奉迎多方献媚而彼熟視焉若無睹卽勉為酬應而終覺其格格不入此非不知彼之過實不知己之過也以下僚而欲仰攀上司亦然以俗人而欲攀附交士亦然夫至於我之自信太深而人初未嘗信我之自待甚厚而人初未嘗厚我我以我之所以自待者待人自信者信人人其果能諒之否　故人之處世道在知人而欲能知人必先知己知己之本領何如而後可與彼之本領相頡顏知己之學問何如而後可與彼之學問相對敵知己之身分為何等而後可與彼之身分相較量知己之性情為何從而後可與彼之性情相感召己知其一而彼知其二我苟自知則彼之二可以益我之一我不自知則彼之而卽可以傲我之一學一反三天下事大都如此卽推而至於治內攘外上而致君下而治民無一不以先知己為第一要義子之自咎夫不知彼子猶不知自咎夫不知己也半人曰善哉吾子之言乃實獲我心哉雖然為僕一人言之則惟僕一人知之曷不筆之於書俾天下後世皆曉然於知己與知彼之先後乎余辭不獲命遂錄之請還以質諸高明 
[故蘇多疫] ○疫癘流行得雨稍止至近日而瘟神又四出為災蔓延無際在近市者購藥尚形易易或可灌治得蘇倘遇僻壤窮鄉惟有坐視其死而不救已耳西鄉某甲夫婦二人耕耘餬口某日夜半時甲忽腹痛吐瀉不止急向隣家婦乞得　藥灌之不意症勢頗劇藥竟無靈延至天明溘然逝矣又省垣撫轅東首某茶肆挑水夫上燈時稍覺腹痛至更深歸家囑其妻購藥服之未及平明亦卽物故幸其家積有餘資殯殮不至掣肘又某姓女亦患此症雖卽求醫購藥終未見效不一時卽花殘月缺鳴呼慘已 
[閩中雜事] ○臺灣創設行省藩司署中應需書辦等人已由福藩司考錄十餘名准於日內附坐伏波輪船赴臺供役惟臺地水土閩人多不服未免視為畏途云〇福州花會日甚一日有搢紳數家在高堂華屋中私收花會并　夜巴營兵衙役知之不敢過問惟有假作痴聾而已近更有某署門皂某署差役會同收巴鳴呼地方風俗全賴官斯土者有以維持之耳如官為差役所蔽以致敗俗傷風之事俱付之不見不聞之能不吁嗟　惜　〇九月 
 
 

Page 2

 
 
初四日為陳伯漝閣學之對翁七秩開一懸弧令誕楊石泉制軍曁司道文武各官均赴衣錦坊宅中祝嘏車馬盈門殊形熱鬧 
[潯江絃韻] ○九江招商局總辦孫楚卿司馬自上年起回目疾醫治無靈偶一出門如墮十重雲霧中對面不見人物且兩足亦麻木不仁恐局務紛繁或致眙俁乃稟請總局憲委　辦黃君梅西瓜代隨擇於九月十四日契眷附江裕輪船回藉〇九江府土信甫太守政躬稍有不豫遂延孔覺分司郭祥伯少尹為之調治現已喜占勿藥矣〇洋藥稅厘自歸所關倂征後土箱到埠須先積新關棧內以俟查　放行稅務司以關上房屋湫隘不堪因在後面起造西式堆棧數間俾資辦公之用〇天氣暢晴輕寒薄暖鄉村桃樹悉吐奇葩川原遠近蒸紅霞恍惚三春風景惜無三五女郎聯袂踏青掩映於元都觀裹誦人面祗今之句未免令崔護銷魂耳 
[苑秋痕] ○兩江總督會爵帥由清江浦南旋道出維揚憲舟甫傍碼頭忽有某寺儈奔入水中高呼冤枉聽差人等獲住稟諸江都縣立飭從者提至官廳向之訊鞫該儈供稱會被某姓欠錢若干已歷多年本利無着邑尊飭差押解回署聽候覆訊該奪噫佛門弟子四大皆空乃以阿堵物區區竟置性命於不願夫亦貪　之念尚未懴除　是又佛門之罪人已　揚州務本善堂執事諸君見愚大愚　往往　一朝之忿吞服生烟特資購木棉花多觔預儲施送又見得善方配製刀傷火燙等藥散給於人分文不取又恐遠近不及周知遂於大街小巷遍貼示帖詣非好行其德者歟 
[租屋糾轕] ○外國醫院在陶谷之麓頗擅山水有西醫翟雅各先生在金陵日久以其術起人沉痼奏手如神華人初不遽信後見先生和顏悅色口授手畫極俗語所謂醫生有割股心事與中醫治自高身價凌人貧賤者大有分別一傳百百傳千人人爭樂就之每日竟擁至一千二三百號先生旣不受診資又施藥水無論有力無力之家均無不趨之若鶩矣春　以舊院戶限再穿計非分置別墅不可乃就民間購得螺螄橋　地一區建造洋樓三幢現二幢者已落成尚未修飾齊整翟先生亟思囂暫貸民房兩所一在城南粮道署前一在城北鼓樓之北大道皆已成議左右隣以其不相聞問恐被藐玩遂聯名以不便六事呈諸保甲分局分局卽上之總局總局又以事關交涉須洋務局主政乃移咨洋務總局現在總局已飭查明確城南者一女流城北者一開烟間之惰民均藉口貧苦不能度日因見貸屋者有押租百元行租視尋常惟倍一時冒貪小利不知千禁刻洋已用罄罪該萬死因此牒上江兩縣代為追繳皆無著落翟先生知事不可强亦願帆隨湘轉可止則止惟祈所貸不落空便罷或曰金陵多紺宮碧宇大雄氏來自印度於西域人有同鄉厚誼以後西人何不就此假館旣可免居民之忿爭又可使旅　之得所洋務局如為明定章程當省却無數枝節是言亦或有理 
[認真巡邏] ○金陵之最有實效者莫過於城內外之保甲而城內各段數鱗比牙錯尤其嚴密因此十數年來竟無刃傷事主之案此其明証近來各處拿獲之匪人皆匿身於闤闠畫則遊行街市夜則下榻邸舍與平人無異卽上月正法之楊老冒更令人無可辨別則所居在營墻之左近所與多列戟之高材社鼠城狗巢穴非常堅固自非江寍府李太尊之心明識定鮮有不遲疑莫决而坐失事機由此而推則湘人之雄踞城北不下臨淄戶數無怪居民側目而視側耳而聽咸虎畏而狼指之也太尊知其然遂就候補中擇其能耐勤勞者密派丞尉思員分城南北每當夜靜更深卽令潛行伺察室內不可窺而垣可屬耳衾影不可紏而語可明心各員奉命惟謹一夕正在竊聽間有一人以小解啓戶出覩黑影閃過疑為賊便不由分說急追上拽倒於地拳如雨下此人初不肯吐實但曰且莫動手後見其上下衣　將禠及始說出某官某事一千人遂一閧而散無從識認逞兇之人翌日乃據實稟明謂非會同保甲分局恐仍多窒碍太尊允之立卽札飭各叚故日來於春秋編查丁口之外又有員役往來於建巷其法照舊册點查一過看其有無面目可疑及聚居所為之事如形跡不甚差別卽黏一小條於門以示查訖條上載有奉憲編查保甲字樣旁寫戶籍丁口若干聞小戶人家知有此番梳櫛并不敢容留無端投宿之過客未始非激濁揚清之一善政也 
[韓城秋羽] ○某官上書於王勸王以勤儉為本凡技巧之物當力絕之不可以無用之器皿耗百姓之脂膏凡二十餘條切中時弊王大怒立將某官下獄尚未定罪〇銅錢短少銀價陡落各商貨不暢消存錢無多有持元寶而終日不得主顧者憶月前見一寶銀則彼此有爭奪之勢會幾何時而貴賤頓殊已若是矣　錢旣短少又攙入鉛錢行使非嚴禁之流弊當有不可問者〇仁川原設巡捕二人近又添設一名工價不敷遂向各鋪加派月捐以付其值商人不免怨咨〇仁川三窰戶彼此爭競憤憤不平後經多人調處令以後有買磚瓦者三窰均攤不得攘奪始各息事〇糖姜一物買者甚多以居人食生冷之物多患腹疼故食　以辟寒也〇外道商人又有被盜搶劫者貨物一空踉蹌而返奈未請護身照無可控訴惟有忍氣吞聲而已〇外道某地天忽雨雹大如雞子堅硬如石數日始消幸多落在山谷空曠之處禾稼不致盡受其傷 
[太守晉省] ○寗波府胡練溪太守於前日晉省面稟要公 
[霜降] ○九月初八日為霜降節甯郡提標六營兵丁及駐劄大教場之練軍循例先一日午刻齊集提署前聽令至未初升砲三聲然後啓行每營旂幟軍械號衣均極鮮明軍容亦甚嚴肅迤邐出靈橋門至大教場安營初八日寅初祭　華整隊進東渡門而回沿途觀者較迎春時更熱鬧也 
[上海陳家木橋電報總局豫賑處事略] ○嚴佑之先生九月初八來電云今晚赴汴沿途有信當奉聞〇董君實菴旣以應還之欵捐賑胡君增懋又託怡盛莊代收魏君舊欠四十元捐賑是謂仁至義盡又買兩皋太守募欵蘇州顧君厚　捐欵亦到先此鳴謝 
[冠盖往還] ○蘇松太道龔仰蘧觀察前日至法兵艦拜會法兵官以禮迎接聚談少頃辭出出使大臣洪文卿閣學同英會審員蔡二源太守拜會法欽差李梅而李梅君亦於昨日答拜洪星使龔觀察於昨午三點半鐘時邀請法欽差李梅君法總領事德君繙譯官祁君等至道署宴飲 
[詳記驗屍] ○孫三大被王宏壽兇毆斃命仁濟醫院報請裴浩亭大令蒞驗云云昨已備書於報兹又聞前日將往相驗時大令先飭值日差將賞給各執事工食錢開明牌上掮赴仁濟醫舘該差稟稱屍場費向由輔元堂捐給錢二十餘千今祗二千餘文實難開發大令大怒立卽升堂飭民壯將該差笞責千板捕役柴樛在旁見之跪求寬恕大令乃飭將該差鎖禁各差因此均遲延不往大令怒益甚復飭笞責五千板總書龔幼春叩求寬　并稱該差情願掮牌至屍場矣大令乃飭將該差鎖在大堂候相驗後發落時兇手業由屍場帶回大令飭先帶案訊究王供稱天合園酒館水烟袋向由小的經營孫擅自取吸小的阻之伊卽將小的毆撃因此爭毆不知伊如何身死大令飭暫行收禁候驗明孫屍集訊核辦此皆前日事也至昨晨十點鐘時大令乘興排道至醫院先有差役掮牌而至上寫上海縣正堂裴示值堂跟隨之家丁各一名勛勇四名民壯二名此皆有工食不給飯食錢刑書一名二百文招書一名二百文仵作一名五百文值日差一名二百文紅班二名每名一百四十文軍健二名每名七十文轎夫六名每名百文傘一名一百文其餘清道旗銜牌大鑼六名每名五十文由縣捐廉照給不費民間分文及大令到院見公案及屍身均在內屋謂相驗須在當街俾衆民共見命移至外邊仵作稟稱西醫院相驗向來均在此間恐西人不允搬移大令隨至醫房會唔華醫黃君春圃言及公案須移外令衆民共見黃君請移出數武無須移至當街且卽在此間相驗觀者諒亦不少大令允之隨升座有兩名壯各掮包 
 
 

Page 3

 
 
袱內大錢分站兩旁先傳地保顧蘭亭詰問該保稟稱是日捕房傳小的言天合園酒館內王宏壽戳傷孫三大沈桂榮錢阿六送在醫院孫已傷重斃命查屍親均在原籍常州祗有同族弟子亭在滬為此同投案下稟報至其起釁之由均未詳悉大令傳訊錢阿六供稱小的在該酒肆當雜差見沈桂榮孫三大等取水烟袋吸烟被王阻之因之口角小的向之解勸被王刀傷左頸大令問傷勢如何答稱用藥敷治　愈大令謂傷旣未愈不能透風隨命同至藥房驗得刀從下挑上故未傷及喉管設或再下幾分帶傷喉管恐亦有性命之憂矣又傳沈桂榮詰問沈供本邑人在天合園為廚司是夜十點鐘後酒客均散行將閉門孫取水烟袋欲吸被王阻之因而口角小的聞聲上前解勸忽被王刀傷右手背懼而奔出不料孫受傷錢亦因解勸被戳大令驗得沈傷勢輕微有飭將王帶案王供紹興人在酒館為茶房水烟袋均由小的經管先一日缺少二枝主人責令小的賠償因此不許各人亂取旋因沈取水烟袋向之阻住沈將小的辱詈爭執間孫手持削甘蔗刀前來不知如何亂戳致傷此事實因孫取烟袋阻止起見大令謂據爾所供孫自持刀如何受傷而死更有沈錢受傷爾如何無傷之理然爾與孫等本無仇隙偶因細故悞傷照例無抵命之條爾可不必圖賴又訊屍弟孫子亭供稱小的與孫係同宗兄弟住常州東門外尚有老父及妻子業已發函再遲二日卽可到滬至孫被土刀傷致死之由小的並不在場須伊父到來作主大令問孫家中景況何如答稱鄉間人度日難週大令問爾會為兄備棺否答稱已備衣棺問錢從何來所備衣棺價洋若干答稱小的亦工作之人向酒館司帳懇借洋五元得以置辦一切計棺木洋十元半衣服二元共十二元半先付五元尚少七元半大令問棺木舁來否答稱已舁到大令命偕同察看棺木飭邀棺店主前來領價又據酒館司帳人唐裕生供稱山東人略訴起釁之由俄孫偕棺鋪主某氏到來大令問棺木定價幾何答稱十元半又衣服二元共十二元半已收五元大令謂本縣估得此棺木料值洋五元工錢數百文如何索價十元半今本縣定價六元可否答稱虧本太甚大令謂然則作為七元爾已有利矣旣已付過五元本縣再找爾二元可卽領去本縣知縣窮苦故已帶洋十元為備棺木之用今祗用去二元尚存八元給孫為衣服及扶柩回籍之費爾等將棺木價少領些微亦是替兒孫修德地步爾等須知積德之家子孫必昌為惡之人後代受殃棺木價少得一文錢死者家屬多得一文錢設或伊等扶柩回里在路短少錢又最為難處爾等開店鋪者不必計較區區該氏叩首稱謝領洋退去餘洋八元卽給子亭收領隨命仵作驗屍得屍之左太陽下用小刀從下劃至耳根以致傷重斃命大令細看詳問子亭及沈桂榮錢阿六曰爾等知死者別處有傷否答稱別處無傷大令命棺殮又問子亭欲領棺乎答稱請暫發壇大令着具結備查又論扛棺人四名將屍身好好穿上衣服每名給錢百文當場飭領又將兇刀一柄交王令將如何戳傷孫沈錢三人試演一番以便本縣定案否則徒受刑法也王所演不合式大令命帶縣候再訊究錢傷勢沉重留院醫治沈及子亭候質又命民壯將錢放在公案親自按名發給一時觀看者甚衆莫不頌民之父母為上海今年所未見云 
[上海縣署瑣案] ○前日傍晚時王永良扭戴品臣至縣裴浩亭大令升堂訊究王訴稱戴在去冬借小的洋六十元言明暫撮並不起息豈知久假不歸向索不理因此情急扭案叩乞訊追戴供小的確會借伊洋六十元無力措歸以致延宕求恩寬限日期自當如數繳案大令着交保出外限本月十四十八分兩期歸楚逾限定行嚴比兩造均遵斷而退〇年租地保曹安卿欠繳公欵覊押縣署等情會登前報刻下曹已將各欵陸續清繳前晚投案叩求開釋大令允之　令謹慎辦公毋得少有朦混該保遵　而退 
[英界公堂瑣案] ○押犯逃脫已登昨報昨日二百三十號華捕解送脫逃之陸褔生龔守仁到案稟稱前夜天未黎明見署之右旁牆角穴成一洞有人扒出為卽拿住二人致被凶毆手受微傷又有一人出外拘住後被其掙脫當告知看役帶二人至捕房在陸身邊搜出鐵鑿諒卽掘洞所用陸龔二人同供瞿秋伯掘洞私逃　的等不應從之而遁蔡太首謂該捕留神巡察殊屬勤能賞洋六元以示鼓勵陸龔二人押後從嚴懲辦再行飭差緝瞿〇妓女李銀珠訴稱馮阿大前來妄稱會借伊洋七十元索詐不休報捕拘案馮供前被妓女沈琴芳借洋七　元立有借據有田春山熊長生為中保今該妓改為李銀珠希圖胡賴麥捕頭命繙譯楊少亭稟稱熊乃遊手好閒之人請為究辦蔡太守飭將馮押俟提熊等再訊〇旗昌繅絲棧西人訴稱傭人張子行串同女工何王氏之女竊取湖絲價值洋七十元報捕拘獲該氏吊臟未齊該市供有一女在棧做工略取湖絲包探稟稱該氏有兩女做工蔡太守飭將該氏暫交官媒着交女兒并再吊臟〇包探康阿順稟稱自來水公司各路所裝水管時有人竊去銅蓋今得緝獲積竊張阿四及初犯王春喜吊臟送案張王均認竊求恩蔡太守判張管押四月王押二月臟交失主領去〇七十號巡捕稟稱昨見徐阿四駕駛馬車達章行走且馬有傷痕拘案請罰徐俯首求恩蔡太守謂徐達章駕車又係傷馬判罰洋七元充醫院經費馬交公一行喂養俟傷痊給償醫料始准領會〇藩兆元　稱原籍寍波族弟如福不務生理時來求借擾今以借錢不遂行凶由捕拘案如福供因無生理向兄借錢不敢恃蠻蔡太守判押候遞解回籍〇包探陶子卿稟稱楊阿茂陳昌盈二人與某茶肆因細故口角毀壞茶碗等件由捕帶至捕房捕頭令合賠洋一元楊已賠繳詰陳未允賠為此送案陳供情願賠償蔡太守飭繳賠洋釋出〇洋藥局巡丁緝獲李阿三身藏川土六塊交捕帶至捕房昨解公堂蔡太守略加訊飭押候備函解送洋藥局核辦 
[法界公堂瑣案] ○昨報列紫來街皮箱店主之弟搶洋一節捕房昨將在押之王永發解案該店主王某偕司帳人張桂芬投案稱寍波籍在滬開王嘉福皮箱店前日有客付下現洋四十五鈔票四張計二十元經司帳人放在抽屜內被胞弟搶去其時我不在店聞信將弟尋到洋已不知寄與何人我待弟不薄在店每月給伊錢一千五百文王永發供脚有濕氣病所有洗浴薙頭衣服等我兄全不照顧故思另尋生意因無資本取伊洋四十元並無鈔票洋已託友人寄往寗波王司馬謂該店主曰爾弟不務正業不按本分當為爾懲辦但洋元當自去料理王永發交捕管押〇前報列法包探拘到和尚搜出押票多張其押在租界者吊到原臟金戒指一枚銅福壽雙金尤燭臺一對小銅油燈臺一隻藤鐲小珠各一絲帶一條以及搜出零星物件一倂解案據和尚供俗家楊姓法名洪慶本是江北　城人向在南橋八月初二日到上海住六馬路聚春客寓金戒不是竊來係私取老和尚者洋元係到滬後在石路德華銀樓所兌出洋八元店中找出洋一角藤鐲是別人之物我去鑲銀銅燈臺向三官堂局中竊來銅燈臺在城襄人家竊得在傍晚時挨進去此外零星物件是老和尚乾兒子之物被我一倂取來旋據法包探稱此僧恐是積竊曾經受刑司馬詰其何處辦過答稱在湖州被僧網司所責司馬著將吊到之物暫留捕房候失主報案該僧楊洪慶先責二百板候核〇昨報列法捕房西捕拘到似營勇模樣之人肩掮火藥一包等情昨日解歸公堂訊理通事沈君稱此人是西捕於前晚天未黎明時在四明公所相近拘到包中火藥約有五十磅一半裝在鎗上卽可燃放據稱彼從日暉港來到浦東去王司馬詰之解案　據王子英供湖南人在營當勇我於八月十六日告假出外火藥是陸續掃地積下放在營中出外後王小東門老德合烟館昨日往南想賣火藥致被西捕所拘王司馬謂火藥乃犯禁之物豈可携带着護勇將王子英帶往營中查問有無其人俟回覆再行核辦〇前報列王朱氏控小車夫蔡小寶於前年將小車租去無着人亦走脫今又來滬因之找尋送案王司馬着王朱氏先將蔡之小車領會作抵昨日捕房將蔡解案司馬判責二十板〇新北門外麻袋店主兪德褾訴稱杜老宜買我麻袋十二隻計錢二千四百文已閱四年分文不付人亦不見今得尋到是以扭案王司馬詰之　老宜含糊以答又稱外面有瞿姓携洋來司馬着傳進呈上洋　元司馬謂伊要錢二千四百文二元尚屬不敷爾還洋何必再吝找錢着出外如數找給 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
