# 1899 - 92 - 4909330

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[恭印　　諭旨] [  申報館主人啓]  
　　光緒二十四年全年諭旨刻已由本館印訂告成每部價洋三角是年恭違皇上攺行新法皇太后謹廉罰政而　　諸逆記史托言攺制濳蒿異謀是以聖謨洋洋尤　海臣民所先視爲快世有欲恭聆綸綍者請早移五購買釁令交譬先之也 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人餘本　採印以廣沈傳幾　舉需巳　　　猋又　付手民收前益爲精美每部四十八本分裝六套實責價洋銀六圖又景岳全書爲明張介寳先生所　立諭精卓　者篆之每部二十四本分養所套碼洋三圓世有欲於杏林　井中獨樹一幟者請臨三馬路申報館申昌書室及各書坊購取以廣揣庫可也 
[論滬上宜廣設義塾并須認眞辦理]  
　　滬上一隅素來風俗敦龎民情樸實羣推爲海濵鄒魯自通商以來梯　咸集地方日形稠密人民日見衆多五方　　良莠不齊以致雞鳴狗盜之流咸於此托足向之所謂敦龎樸實者竟一變而爲澆漓輕薄之風其最爲地方之害風俗之憂者則莫如無業流氓結黨横行訛詐鄉愚調謔婦女雖有捕房巡局多方彈壓到處巡查　事則拘至捕房或局中或公廨懲之責之辦之不可謂不嚴然一經釋出而其横如故官旣而不勝辦報中亦書不勝書人謂去惡務盡滬上流氓之多總由辦之不嚴故根株不能盡絶不知流氓固宜嚴謂然亦安能盡滬上之流氓而嚴辦之哉卽能盡行拘辦無論捕房巡局公廨區區之地必至實不能容而其應得不過習禁枷責之罪終必釋出釋出之後而能保其不再爲流氓乎故辦之者不過因其犯案而辦之尚非正本淸原之治也然則正本淸原之謂何曰滬上五方雜處大抵客民居多而土著十不得一所謂流氓者有本屬無賴來滬以謀生活者有流落在滬無以謀生致入流氓之黨者此種流氓辦之不難驅之亦易惟有生於斯長於斯耳懦目染知識漸開心術已壞終日成羣結隊嬉遊於閒街僻巷之中在今日視之固爲嬉遊無知之童子不知將來卽爲横行不法之流氓每見滬上貧家子弟從師無力而父兄又約束不嚴卽長而執有微業而頑性未化大半仍流爲匪類化皆幼年未嘗入塾之故終日嬉遊所見所聞皆汚濁之事所謂先入者爲主而欲其自好也難矣他處貧家子弟亦未必能從師入塾然風氣未有如滬上之壞故積習亦未有如滬上之甚故約束滬上之子弟宜更較他處爲嚴約束之法非使之入塾以稍明義理無他策也雖滬上善堂林立每堂必有義塾以教貧家子弟然一堂祗一塾一塾亦有限額安得萬間廣厦以庇　寒是非廣設義塾不爲功或應經費較大釋相不易不無徘徊觀望抑思各處善舉滬上無不首先捐輸豈有辦本地之善舉而反難於他處無是理也蒙意不難籌費開設難於開設之後認眞辦理耳往往人家聽子弟之嬉遊而不知送入者并有子弟年歲較大不願入塾者每塾須派人在有近人事查察令其入塾父母不准姑息子弟不准不從必使每塾附近之地無一遊蕩之子弟而後可西法以子弟八歲不入塾罪及父母此事須略參西法則義塾不至虚設經費亦不至虚糜至於籌費苟經手者秉公辦理實事求是卽租界之中何項不可勸捐吾知非但華人樂於相助而西人素以教育爲懐各處教堂尚延請華人以教貧家子弟此事想亦無不樂於相助也且租界之中必須中西合力方臻妥善苟西人樂於相助則捐欵更必易易籌欵一多則推廣自易義塾多則遊蕩之子弟自少古云習慣成自然少年苟不事游蕩後來决不致流爲匪僻則滬上流氓從此可以根株斷絶乎言之匪艱行之維艱是所望於有地方之責與夫公正之紳商也 
[本館接奉電音]  
　　昨日上午京師飛電傳來硃筆二道敬謹譯登○二月二十六日奉硃筆袁昶補授光祿寺卿欽此同日奉硃筆李聯芳補授詹事府左春坊左中允欽此 
[湘道啓桂]  
　　漢口訪事人云委署湖南鹽法道張觀察鴻順因岳州欲開商埠赴滬查詢開辦章程事竣過鄂少作勾望兹以赴任在卽遂乘坐湘輪湖流直上 
[議裁冗員]  
　　金陵訪事友人云去年兩江督憲劉峴帥欽奉上諭裁撤冗員未及遵辦施以革除新政議不果行近日通州張季直殿撰審具禀督　以通州稅課大使坐糜廪祿徒爲民病請予裁撤峴帥閱禀以大使之當裁者不獨通州爲然卽如江寗府聚寳龍江六合儀徴茶引等各大使缺亦在當裁之列擬卽一律裁撤聞日内卽將札飭遵行矣 
[老成凋謝]  
　　茸城訪事友人來函云金山徐古香部郎迪新初名桂芬膺咸豐辛酉科拔萃朝考以小京官用歴升工部郎中充軍機章京領班供職樞府垂二十年性温謹和厚尤淡於榮利事繼母以孝聞乙未春仲因太夫人春秋高又多病思鄉不得已陳情乞養南歸而後養親誅子圖史自娛書法得鍾王神髓丰姿秀逸南匯張嘯山先生謂足與梁山舟學士抗衡非虚譽也先生　素羸弱又以樞垣侍値夙夜辛勞精神未免衰耗去冬偶抱微恙方冀天相吉人喜占勿藥不意本月二十二日遽爾在洙涇珂里仙逝噩耗傳來九峯三柳間無不同聲感歎亦可見先生志行芳深入於邦人士之寤寐者深矣 
[輪船集股]  
　　自湘鄂通輪後往來稱便第該公司事當初辦貲本不敷未能擴充其事刻經董事會議集股一萬兩擬添購快輪兩艘庶輪流行駛利益宏開往返者亦不致守候矣 
[振捐設局]  
　　揚州訪事友人來函云淮徐海振捐各鹺商認繳之數業已不少前蒙大憲核准照章給獎祗以事務殷繁尚未開辦現經禀准運憲委員設局收解已於本月二十一日開局一面由淮南局員出示曉諭云照得淮徐海三屬被災飢民待振甚殷疉奉憲飭勸諭籌捐以資協齊奉經諭飭淮南北運食各商循案認捐銀六萬兩又另案　據鄂湘西皖四岸運商認繳銀八萬兩兩共銀十四萬兩均蒙督鹽憲核准照章給奬以示鼓勵並查照上年淮徐海振捐成案派員設局按照認繳銀數核給貢監虚銜封典翎枝等項奬叙隨繳部照飯食公費銀兩亦照上年收解除於 
 
 

Page 2

 
 
本年二月二十一日開局舉辦並分别移報外合亟出示曉諭等因彼家號素豐者旣得施濟之名又遂顯揚之願一舉而二善備亦何樂而不爲哉 
[行查善政]  
　　寗波采訪友人云本月某日府署接奉藩憲公文飭查前任宗湘文太守源瀚在寗波府任内政績其文曰爲札飭事據温州府詳據温處紳士大挑教職陳壽寛等稱前任温處道宗在任三年整頓地方不遺餘力士民愛戴衆口一詞其政績最著者曰簡軍實曰緝巨匪曰蘇商困曰淸訟牘曰結教案曰倡實學曰禁漏規曰恤窮黎三年之中善政殊難悉數其守嚴州調寗波署衢州湖州嘉興各郡莫不謳頌同聲所辦之事皆有案牘可稽輿論可據實心實政遺澤在民環懇詳請具題宣付史館立傳以彰循績等情由府轉詳到司據此查宗道循良政績惠愛在民自應准予照轉惟所禀前在寗波府任内政績果否屬實有無遺漏非由該府飭查議覆並造事實册結加具印結同送不足以昭實在其任内有無違碍處分亦應隨案查覆除批示并分行外合行抄詳札飭札到該府立卽遵照查明取具册結尅日詳覆以憑彚核詳辦毋延特札 
[蘇州府試七誌]  
　　蘇州訪事人云府尊彥詠之太守考試九縣文童各題均已錄登前報兹悉太守復於本月二十三日提九縣錄取各童終覆是日通塲四書文題雖不中不遠矣作開講五首詩免作二十四日午前卽出長案長洲縣案首梅恩光元和縣案首張遹聲吳縣案首金鵬 
[漁船被盜]  
　　蘇州訪事人云網船户張某年逾知命少有積蓄舟中一妻一子在太湖邊一帶捕魚爲業往來於雲水之鄉靡有停止本月二十二日之夜繫纜於郡城葑門外寳帶橋附近三鼓後突來盜匪多人各以靑布蒙頭手持刀械蜂擁上船將所有洋銀一百五十餘元及衣飾等件悉數攫去事後檢點所失約値二三百金想須報官請緝也 
[飢民攫米]  
　　蕪湖訪事友人云去年秋成尚稱豐稔而市上米價自冬徂春依然有增無减推原其故良由農民鑒於去夏靑黃不接之際家鮮蓋藏幾虞枵腹懲前毖後相戒不輕糶賣而粤帮米商及各省採辦軍糈積榖又紛至沓來遂至玉粒金穰頓增聲價本月初旬雖稍减跌然每石尚需錢三千四五百文小民盡日營營僅得靑蚨數十翼一身且不能顧安暇計及室家是以窮鄉僻壤仍不免有恃衆刼米之事小康之家倉箱坐擁往往一夕數驚不能安枕殊可憂也初十日聞上游靑陽縣有地痞陳姓糾聚羽黨數百人蜂擁至米船肆行刼掠事爲撫憲鄧中丞所聞立飭駐紥攔江磯之精健左營就近派撥弁兵馳往彈壓不意匪黨狠跋鴟張竟置不理省憲聞報因又添撥省防澄淸營勇丁百餘名前往恊防以資鎭懾聞起事之由因本地某富户囤米六百石雇船裝運將赴下游以博利市匪黨藉口米貴民飢實由此商搜括殆盡一呼百應揮令羽黨搶奪一空迨省垣大隊兵馳至始各鳥獸散現在匪首已杳如黃鹤不知所之而餘黨甚多尚未知如何辦理也 
[鄂省官塲紀事]  
　　武昌訪事友人云接辦宜昌加抽川鹽局武仲屏觀察由金陵來鄂連日赴督撫兩轅禀見面商要公○新授湖北藩憲善星源方伯行抵樊城卽於本月望日解維南下官塲接到續電知憲旌日内可到已敬謹預備迎迓矣○李竹虚觀察向辦牙厘總局爲前任撫憲譚敬甫中丞所倚任嗣因引庇私人經督憲張香帥奏叅革職觀察不甘瓠落以四川藩憲王芍棠方伯與之有舊前往投効眷屬則仍寄居鄂省近接電音知觀察到川後抑鬱成疾旋歸道山戚友聞之莫不同深扼腕○日前藩憲牌示云蘄州吏目事務詳委請補斯缺之駱兆綸先行署理建始縣典史詳委代理斯缺之試用州吏目董承萱接署大冶縣典史詳委分缺間用巡檢何煥祖天門縣典史詳委分缺先用典史譚家劭俱署　和滋縣典史飭新選之吳通赴任 
[東瀛雜錄]  
　　日本訪事人云三月二十六號接倫敦來電云俄國之篩麥拉及華羅笳兩處又遭飢饉居民又多疾病○臺灣義民自去歲臺北之陳秋菊林火旺臺中之黃國沈等率衆投降日本是處地方稍見平靜而巨魁中柯錢一人尚據險抗拒嘉義一帶卒難一例肅淸兹接是處來信云柯錢現亦率領部下二千餘人上書於總督府情愿歸降經兒玉總督行文民政局長許其投降柯已於上月中旬謁見總督矣聞此次柯之歸降係遵中朝武弁劉某相勸蓋劉向曾於柯處作參謀恐柯之鹵莽而遭擒反受殺身之禍耳○筑前國鞍手郡宮田村煤礦乃廣海二三郎之產於三月二十六號因被礦夫遺火坑中火燄障天各水龍聞警咸集迨將火救熄已焚斃礦夫十五名亦旡妄之災也○日本皇太子年將弱冠未賦佻夭日前訂婚於第十師圑長陸軍中將伏見宮貞愛親王之女公子爲室卽村雲大法尼之子尼乃今日皇之姑也○現聞長崎領事張司馬桐華將調往神户長崎領事由横濵調來故張司馬已於華本月十六日乘近江丸輪船往東京禀見欽使并商要公○日本自今年稅餉增利以來各項生意日形淸淡市面蕭條倍常凡大腹賈之冀獲什一之利者至此無不愁鎖雙眉兼之華人又自相矛盾將租界内房租增漲所加稅内以烟酒爲敢巨照曩例每加三倍半刻下進口烟葉每擔須納稅洋三圓有奇而政府猶未滿其慾今又出令凡境内業烟者無論本地各國衆商有貨出入均由政府設局代賈代賣各商無法可施日前有日商某某等十餘人請政府凡業此者除稅餉外每年願輸納洋百圓未識能否允准也 
[西湖櫂影]  
　　杭州訪事友人云本月二十日爲致祭海神之期撫憲劉景韓丞委候補道萬砥莊觀察福康赴烏龍江恭代行禮東防同知徐司馬四防同知胡司馬中防同知季司馬均於是日黎明前往伺候及觀察至恪恭將事致慤致誠禮畢卽詣撫署銷差○浙省現當赶造火藥之際需用硝磺由防軍局委向子冕太守人冠携銀赴湖南採購已於二十一日命駕起程矣○去年設立農工商務局由前撫憲廖榖似中丞委巡道陳觀察督辦其事自劉中丞蒞任後恐陳觀察政務殷繁或有鞭長莫及之勢因於本月十九日委候補道鄒渭淸觀察會辦俾得駐局視事以專責成○前署嘉興縣金大令廷棟去年因案撤任由藩憲惲方伯檄委葉詠霓大令昭敦前往署理至臘月間葉大令復調省差委於正月二十七日交卸以前任金大令交代尚未算淸且内有賠欵互相推諉惲方伯因札飭汪大令肇敏會同金葉二大令前赴禾郡限十日内一律結淸會銜呈報○本月十五日離省城五十里之餘杭縣屬選事之徒迎神賽會内有　閣五起共成三層高入霄漢上二層用紙絹堆砌人物花鳥鈎心鬥角精妙絶倫下層則選俊童扮演各種故事春山秋水眉目秀靈不數櫻桃丰韻餘若龍燈獅象無不夭矯玲瓏光明四映計賽五日男婦往觀者舉國若狂勞民傷財甚無謂也○十八夜大風忽起淸波門外離城十餘里稽留山某姓墳前有大木一株蔭可數圍徒被吹折封家姨眞猛厲無前矣 
[鳩江春雪]  
　　蕪湖訪事友人云入春以來雨多晴少迨交二月初依然緑楊鎖紅杏不開留心花事者方黯然魂湏乃花朝甫屆卽見花塢春酣姹紫嫣紅光輝掩映居人斗室靜坐脫帽露頂莫不意興勃然十五六等口氣候尤爲鬱悶踏靑士女白給單衫尚覺粉汗蒸淫至十八日薄暮忽陰雲四合大雨傾盆黃昏人靜突起龍風勢如倒海排山屋瓦爲之震動江于所泊船隻斷纜移錨不可勝計或被風吹閣淺渚或沈没江心岸上茅龍有攝至半空落於數里之外者居民夢回枕上驟覺衾寒似水料峭　肌矣晨起視始知夜間滕六君忽然稅駕梨花萬片飛舞長空晌午始止雖墮地卽融而向陰處銀海光摇堆積口厚午後一輪紅日高掛樹梢然尙寒肌起粟至二十日始重現三春景色說者謂韶光百五已屆淸明而天公忽作玉戲何氣候之不正乃爾衛生者可不善自珍攝哉 
 
 

Page 3

 
 
[桃渡春風]  
　　金陵訪事友人云近有李某者與某甲爭產由南捕府姚别駕提李研訊諭令息爭李以產本祖遺不甘任人吞佔别駕怒其違忤喝令重笞謂汝不將此產歸甲尚須從嚴懲辦李妻卞氏聞之以别駕不應違例擅受民詞笞責士族具詞禀控督憲藩憲當奉胡雲臺方伯批示仰江寗府迅提一干人證秉公訊核○已革知縣楊文熙張蔭銘數年前服官蘇省不理于衆口褫職後勒令回籍未幾濳至省垣逗留如故去年楊子老八張子星五串同姦拐某姓女郎逃匿無蹤經某姓控請藩憲飭縣勒緝務獲究辦迄今尚未拘案近日某姓又赴藩署禀催奉胡雲臺方伯批飭江寗府卽提革員楊文熙張蔭銘勒令各將劣子交案候辦○新授蘇松太道現任鳳潁六泗道李觀察光久由皖來甯於本月二十日抵省謁見督憲劉峴帥峴帥諭以蔡和甫觀察現在留辦推廣租界事務交卸尚須稍展時日飭回本任算淸交代然後赴滬覆新二十二日李觀察乘官舫用小輪船拖帶赴安慶謁見撫憲鄧中丞再行回署料理交卸事宜○昔年張香帥權任兩江時以省垣素無官銀號在秤它巷創設一所名曰金裕迨劉峴帥回任卽予撤去所有官宦存欵及上兌銀兩皆由商號經收自江義和徐鼎茂兩錢鋪相繼倒閉後被虧官欵甚多峴帥有鑒於此爰籌鉅欵在坊口徐鼎茂舊址開設公裕官銀號已於月之二十一日規模式廓大啓宏圖矣 
[備迎豸節]  
　　新任蘇松太兵備道李健齋觀察聞日内將次蒞滬擇吉履新上海縣王大令擬將敬業書院灑掃潔淨爲觀察暫作行轅 
[侍御謁客]  
　　雲間宋養初侍御承庠由工部員外郎考取御史供職諫垣丰裁峻整曩歲告假旋里適値封翁仙逝遂讀禮家居兹已服滿於前日由松蒞滬假金龍里大亨棧暫駐襜帷昨午命駕進城赴文武各衙門次第拜謁聞小作勾留卽須起程北上入都供職也 
[邑尊請假]  
　　上海縣王欣甫大令前日感冒風寒偶抱淸恙特遣家丁投道轅請假一天至昨日仍未就痊又續假一天想吉人天相當卽喜占勿藥也 
[遴委局員]  
　　馬路工程局總辦朱森庭明府辭差後由江海關道蔡和甫觀察檄委水利局司徒司馬蒞局會辦昨日司馬詣道轅謝委工程局書差探捕叩賀如儀朱明府定於下月初一日交卸 
[籌勸鋪捐]  
　　本邑南市十六鋪巡防局向照二十三七鋪章程向各鋪房籌捐辦理邇以時事日艱界内鋪户類多遷移閉　市面寥落年復一年籌捐頗非易易以致南北中三局所需經費支絀異常近日中局委員高小雲少尹到差後檢查各項册籍虧欠甚多恐難彌補爰邀二十三七鋪叚董商議整頓之法未知有何善䇿也 
[定期會哨]  
　　安徽建平縣江蘇溧陽縣高湻縣三邑尊日前會禀兩江督憲劉峴帥略稱所辦圑練現擬按期在交界處所會哨一次以期呼應靈通奸宂屏迹當奉劉峴帥批云如此辦理圑練甚爲得法著闔省各州縣一律仿照辦理方期盜賊濳蹤閭閻安謐江蘇臬司朱竹石廉訪奉批通飭屬下各州縣遵照仿辦兹由川沙廰陳桓士司馬行文到申以南匯川沙上海寳山四邑係屬接壞交界應照憲批辦理訂期會哨王大令接到來文當卽會同營汛督率紳董以便定期會哨藉壯聲威 
[准充捕夥]  
　　本邑七八鋪汛捕金順前因緝捕不力奉王大令斥革示召另充兹有向充捕夥曹鈺投縣禀稱願充是差王大令於前晚傳案察騐諭以謹愼當差毋稍玩悞曹唯唯遵諭而退 
[解犯病斃]  
　　去秋有南匯縣家丁來甲購買蟒袍雇秦小毛小車裝至南市秦乘間將蟒袍竊取持至北市質錢被山東流氓金老和子冐充捕役將贓接去後經上海縣黃大令拘案究辦遞解回籍今接山東某縣來文稱該犯業已在途患病身故移請查知縣尊王大令卽諭刑書將此案照例註銷 
[法界火警]  
　　昨晚十一點鐘時忽聞捕房中蒲牢怒吼旋分五下知係法界火警至其起火情形俟明日探明續錄 
[觀華倫馬戲記]  
　　寒食淸明都過了雨絲風片情緒無　客有邀往觀馬戲者謂可藉以作帚愁帚鈎詩執筆人乃於壓綫餘閒駈　而往時已鐘鳴九十瀛西士女裙屐聨翩錦簇花圑殊不减元人上河畫意也閱片晌鈴聲琅琅然籥聲嗚嗚然華倫驅一驅八馬出教之坐則坐教之立則立應弦合節井然秩然旣而一馬以深衣進華倫衣之擁皋比坐一馬執簡立案前如弟子之執贄然蓋卽前所紀能教以讀書者也旣而一伶乘馬出或坐或立或跪或臥或以手據鞍翹足如紫燕飛或故作欹斜欲仆之戕馬則超騰迅疾人則　度安用宜僚弄丸當亦無此純熟噫觀止矣蔑以加矣少選一絶妙女郎衣縞衣蹴蓮鞾頓挫廻旋作天魔之舞一聲鶯轉哀艷動人意者卽唐人踏歌之遺意歟而滬人士則羣目之爲跳戲云有一力士頎而長赳赳然令人望而生長手持一鐵棍兩端各綴一鐵毬自言重至三百磅伸一臂擎之高過於頂旋復兩手拽鐵繡砉然中斷面不赤氣不喘是何神勇乃爾至於技師之蹴踘女郎之鞦韆村老之行止　頇偷兒之技倆狡變類無不出神入化變幻離奇一折甫終鼓掌聲幾若春雷百面所最異者一馬能知算術觀者告以數卽舉足布算妙忽無差似此蠢然無知者而能於勾投開方獨有心得彼世之僅得一知半解卽覥然自命爲疇人傳中人者對之能無愧恧迨三商漏下樂旣闋戲亦告終乃徐步而歸述其大略如此世不乏好奇之士盍乘此良宵風月眼界一恢毋徒悶損幽齋領略槐火石泉風味也 
[俄國新疆攷下]  
　　俄人之開海參崴雙城紅士崖玻里布羅環仙士忌五埠也地廣人稀殊形荒曠俄廷於是每年解罪人千數百名以實之近二十年來漸致興旺卽華人之貿易於此者亦不下十數萬人其地河以東皆大山多狐貉貂鼠麋鹿河以西平疇曠衍土脈膏腴宜豆宜麥歲收豐稔山中又多大木華人居此或耕或獵或捕魚惟俄之罪人則由官弁督令開闢荒地若輩雖離鄉數千里有類於中國之軍流然遷地爲良不啻出幽谷而遷喬木矣從前所出貴重之皮皆由華人運往中國牟利近年德國商人設莊收買運赴各國行銷以致皮之佳者極爲難得新疆之東有名秋風河者河口接高麗邊境中國曾欲於此設官鎭守而俄人不欲詭其詞以止之今乃立埠於此駐兵七千人視爲重鎭蓋其地與高麗鄰又與琿春相去不遠俄人之智慮可謂深矣秋風河外有大山曰萬鹿滘金山山中多礦苗產金頗旺向在中國界内禁人開採華人每私採之近日西報所稱俄人越界至相近黑龍江處掘金蓋卽指此山也山内亦出貴重獸皮且多鹿及野生人參相傳高宗純皇帝收獵於此獲鹿而放之賞以木牌今之鹿卽其種類出必銜木牌人見之不忍捕卽捕亦不利是可異也由秋風河至萬鹿滘金山之東有小河上接黑龍江下出秋風河口近小河處有一埠名曰秋風埠亦與琿春近中俄兩國向以黑龍江秋風河爲界立木標誌故嘗有漢蒙人散居秋風河之東或耕獵或捕魚今俄人竟移樹木標於萬鹿滘金山之西小河邊而將散住秋風河以東一帶之人科以開甑蒸酒之罪驅至距小河與秋風河六十里以外是俄人已顯占中國地想中國朝廷雖欲不允而終難與之爭持也俄人擬從海參崴築鐵路直達俄國舊京此誠中國之大患　按康熙二十八年聖祖仁皇帝命大臣索額圖等與俄人訂約於黑龍江一循烏倫穆河上游之右大興安山以至於海凡有南流入黑龍江之溪河盡屬中國山北溪河盡屬俄羅斯一循流入黑龍江之額爾呼圖河爲界南岸盡屬中國北岸盡屬俄羅斯立石爲誌書以滿漢拉提諾蒙古俄羅斯五體文今者客所言内河似卽烏倫穆河秋風河似卽額爾呼圖河萬鹿滘金山似卽大興安山蓋卽土人今所稱名爲言而不能考諸載籍證合地圖也至謂俄人侵占中國地以奪產金之山豈康熙二十八年所立之石俄人已先毁滅之而木標乃近年所樹歟聞其言爲之不怡者累日奈之何著見廣州博聞報 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五茸春草]  
　　松江訪事人云本月十七八等日春日晴麗薰風南來居人身御夾單猶覺汗涔涔下入晚狂風驟起急雨我飛簷溜聲喧翌午騰六君又駕臨扯絮搓綿漫天飛舞一時許卽止○郡境西南鄉五舍地方爲金山縣轄境該處濵臨歇浦係往來杭滬孔道各邑糧船屯泊於此設有厘卡護以砲艇月杪忽有小火輪船鼓浪飛駛與糧舟互撞事後糧帮阻令賠償水面喧聲嚷成一片砲艇哨弁聞而出視恐兩造各執　成他禍遂勸令輪舟上人賠給洋蚨二百二十四元詎輪舟上人不能允服回滬後投道轅控票由道憲札飭華亭縣查明禀覆劉謙三大令奉文後派人前往查訪並請護卡砲艇之兩哨弁來松詢問端委並查悉肇事之處歸金山管轄想日内卽　據實申覆矣○西門外妙嚴寺莫家弄後一帶小街僻巷每有少年掉臂游行遇事生風道路側目前該處西楊家橋河浜有鄉婦二人滿載薪柴投牙尸販售貨物旣罄一婦留舟守候突來兩惡少登舟點篙打槳戲習駕駛鄉婦阻止不聽因與齟齬竟被用强推入水中濡首淋漓傷及面部觀者雲集競抱不平慫恿該婦扭惡少入城至縣署禀控屈吉士大令聞禀震怒立傳刑仵人等騐視傷痕善辭安慰並將甲乙兩惡少笞臀各千板收押待辦 
[取貨轇轕]  
　　日商三東洋行控顔子漁誆取貨物由保甲總巡戴子邁明府送至英界公廨旣而日領事照會讞員鄭瀚生大令訂定前日下午會訊原告三東洋行主人巖田永吉投案供稱上月間顔來購毛巾一箱零廿九打及自鳴鐘兩架約定一禮拜内將銀付繳詎料取貨後查無影蹤顯見有意拐騙叩求究追顔供松江人向爲洋貨掮客與三東洋行往來已久此次所取之貨所需價値實被各店虧欠偶爾拖遲並未逃逸尚求寛限數日自當如數繳淸大令商之日領事著將顔交殷實商人保出限令七日理楚 
[南市瑣聞]  
　　前者江北小車夫孫阿二秦小毛承裝鹹瓜街某藥材行藥料乘問竊取若干售與柴小狗王慶和等處被包探查知緝獲人贓解入捕房由捕頭禀請工程局總辦朱森庭明府提訊柴王同供爲藥材掮客所買孫等之貨不知竊贓以致悞犯尚求恩宥孫秦俯首無詞明府判令各責四十板柴士等本應責究姑念生意中人具結斥釋贓存捕房候失主認領○江北船户陳小中扭妻弟范小順至捕房訴稱妻子范氏不守婦道略加訓責被其弟助之行兇是以扭請禀官究辦捕頭將范押候解送工程局訊辦○前晚江北人張平安在萃豐碼頭合泰酒店沾飲酩酊大醉忽效灌夫之駡座店主陸蓮芳不甘隠忍卽赴十六鋪巡防中局控告經局員高小雲少尹派勇拘獲研訊以其深夜滋閙不安本分判責二百板具結交人保釋 
[上海縣署瑣案]  
　　蔡錫山扭趙友福到縣控道貨洋趙又轉扭孫子祥冐取私售等情前晚王大令升坐花廰提訊蔡供蘇州人在本城張家弄開設扇作趙友福於去臘二十日定購扇面一萬張計價二百元當時言明貨到付洋及至將貨送去分文不付次日往索已灒行回浙未幾寄來洋票一紙計一百七十五元因係廢票無處可收昨知趙到滬卽往尋見扭案求追趙供紹興人買蔡扇面一萬張言明暫賒貨寄恒義公報關行内翌日小的因事回籍詎被同鄉人孫子祥冐取保去所寄與蔡之洋票亦係孫交來求向孫究追孫供素來販運扇子爲業另有同鄉人孫長生欠小的洋銀頗鉅故將扇面三萬張推與小的内有一萬張確係孫長生在恒義公取來不知趙與長生是何糾葛大令察核供詞判令趙孫兩人交差看管候提孫長生到案再行訊斷○凌福其偕妻畢氏投縣控稱被吳春發行兇毆傷王大令提訊凌供在英租界開設舊貨店鄰人吳阿桃於上冬賒去棉被一條計洋銀一元六角迄今未還昨日妻子見吳在茶館吃茶卽往索取因而口角被吳之胞弟春發將妻毆傷叩求騐究凌畢低供亦相同大令飭仵騐得畢氏右肩肋雖有拳傷並非要害大令以事甚細微判令回家自　醫治候飭差查明禀銷 
[英界公堂瑣案]  
　　包探竇如海禀稱中庸洋行侍者張江生竊取洋東洋銀四十元報捕後查獲原贓洋七元三角送案請辦中庸洋人投案請追張供因見洋東房内存洋四十元久不取用疑已忘却貪小竊取自知不合尚乞恩施署理讞員鄭瀚生大令商之梅繙譯官著將張押追洋三十二元七角○張信泰木號執事人某甲禀稱前月工部局令包造木橋因將各料暫置河中以便隨時取用本月十六日忽失木三株板四方四處訪尋得諸木工徐阿田處因此投報捕房由包探起到原贓解案請究徐供此木由開平局更夫葛阿仁送至託爲售賣葛供由同伴沈友中在河中撈得不敢行竊大令著一併押候提沈到案覆訊核辦○包探顧阿六解朱金生到案禀稱此人在某輪船局接客昨有某甲將衣箱行李裝一小車載至垃圾橋畔欲趁戴生昌小輪船赴蘇州被朱强行拖拽是以送請訊究朱供詞支吾大令著荷校一禮拜以儆○洋人少而平疑吳彩生竊取報時鐘及洋銀一元由包探林福生解案請訊大令著押候查明訊核○包探沈生全禀稱吳阿榮竊得銅器查無失主送案請究大令著押候禮拜一覆訊○徐阿二潛至浦灘二號洋房内圖竊被二百號華捕所見拘案請懲大令著重責二百板發回捕房管务一月 
[法界捕房紀事]  
　　昨禮拜五朱森庭明府蒞捕房發落各案招商局金利源十一號棧房失去糧米爲總辦查悉將管棧可事鄭一泉梁少春及茶房陸季泉蔡才林等送案請究明府訊得鄭先期告假下鄉掃墓無于省釋梁少春掌頰一百下交保陸季泉蔡才林著各枷號一個月發棧房門首示衆期滿責放○王阿狗徐阿四沿途搶物爲包探拘獲明府著照原斷王阿狗枷號一個月期滿責釋徐阿四姑念年幼著責手心二百下發攺過所監禁半年○朱阿寳周阿三竊取招商局鐵器當塲拿獲解案明府著照原斷各責二百板從寛斥釋○積竊張阿四甫經釋出復又犯案明府以其怙惡不悛著重責二百板驅逐出境○賭徒王阿寳在洋涇浜設攤誘賭爲巡捕拘獲明府著照原斷重責一百板釋出○李阿才翁惠然陳阿言三犯串竊太古棧房之煤爲巡丁拘獲人贓解訊明府著照原斷各責三百板斥釋○松江鄉婦顧蔡氏來滬帮傭借住長發客棧乘間竊取棧主紡綢裙一條翌日在途尋獲拘案請辦明府著照原斷掌頰二十下勒令回籍贓還失主○蘇人俞蘭生因貼票虧欠鉅欵控請明府拘拿到案勒限嚴比昨日明府命提至案著重責一百六十板還押如再玩延隨堂帶比○張愼鄉侵吞資本各欵爲陳步雲扭控公堂明府著押追在案兹因挺押不理命提到案復究嚴追○洪式昌上期遞禀聲稱甥女和姐年十七歲被匪徒誘拐來滬鬻入英界野雞娼院諸鴇處爲娼取名花連香求提訊究等情明府准詞出票將花妓帶回捕房押候堂期解訊 
[美界捕房紀事]  
　　昨晨有江北人數名各携挑糞具至裏虹口漢璧禮各美工部局所設坑厠偷糞正欲逃逸爲四百九十六號巡街捕所見當塲拘獲送入捕房押候解送公堂禀請讞員鄭大令訊辦○昨午賊犯王阿二竊得錫事件一副携至西華德路某押鋪求質正在論價爲包探洪阿寳查見盤詰支吾卽將人贓送入捕房押候解請公堂究辦○杭州人俞仲堦携其梅鹤稅居東唐家弄悅來坊某號門牌屋内昨午爭風起釁與隣人韓顯成扭毆旋赴捕房控告捕頭訊得兩造均屬無恥一并逐出不予准理○江北小車夫李阿才推車至虹口兠攬生意三百三十二號巡街捕見其車上並無捐照顯違租界章程拘送捕房押候解請究辦 
 
 

Page 10

 
 
[金陵官報]  
　　二月二十二日吳淞淸丈局候補道沈敦和正任常州府調辦武勝新隊候補道有泰交卸過班進京海門厘捐知府周光榮同知李修梅到由蘇來知州汪喬年由上海勘修兵輪回提中營都司王昌齡裕溪營都司吳斌臣均到見同知崔鼎見高等學堂收支委員兼洋文敎習同知羅竣謝委請補句容縣黃傳祁禀知在府署閱卷從九　初基謝委神策門稽查差○二十三日候補道王立淸謝委湖北督銷局差府劉禀　今日考惜陰書院副將鄧在民謝委管帶親右軍旗委署江西撫標右營遊擊姚文煥辭　左營遊擊吳炳辰到通判李覲霖專丁來省奉委瓜埠鹽卡十六日到差高湻縣李普潤辭調補靈璧縣龍賡言到奉調考騐知縣羅忠灝謝委北河口木厘分局卽差又尋世珍禀知赴下關會同洋人看地又劉兆暄禀知在府署閱卷同知劉錫賡到由蘇來金陵關稅務司安格聨見 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年二月十四日京報全錄]  
　　宮門抄○諭旨四道錄前○續前摺○又奏爲遵旨澈究駁查各條覆審詳確據實覆陳摺○二月十四日吏部翰林院正紅旗値日吏部引見六十五名廂黃滿六名正藍漢二名頤和園二名○恩公假滿請安○縛價請假十日○錢應溥續假二十日張廷燎預備召見○召見軍機孫中堂張廷燎○續前摺查閱調到請修原禀於上年十月間其禀准修廣恩庫放欵稿簿卽於十一月初二日放　六百七十五兩一錢八厘時値冬令方向不宜之際領欵修工誠不能無疑密派委員往查禀稱此項工程多已修竣除未油飾及未完工者不勝十之一二工程草率尚存銀三百餘兩銀浮於工傳訊防禦增立供稱西府家人徐岳泉曾面索賄三百餘兩並未應許現在工程未竣尚餘銀錢共合三百餘兩春融再行補修等語時値冬令非修工之時增立旣具禀請修又亟於領欵兩府不加查察率行批准家人徐岳泉復向索多金　無行賄實據工程旣係草率領欵復有餘存難保無朋比冐支意浮侵蝕原叅所稱扣留三百餘兩不爲無因又原叅防禦岳明重利盤剝出入兩府關說請託惑衆取利本年房銀扣完可以續借率領衆兵承辦衙門聚集多名又賄買兩府請欵蒙混具奏十二月初七日房銀領到散放時　名尅扣每兩扣銀二錢共領欵一萬二千餘兩其尅扣在二千有奇堂司侵吞並未修房岳明並向衆兵索取川資部費兵丁有早欲得錢者部行借給言明借制錢七百文按一兩扣還一節查防禦岳明有無請託賄買情事以上年借餉修房一案是否合例爲關鍵閱原奏所請借給兵　係援引光緒十六年成案尚無不合第彼時准借一年扣至上年冬季始完而守護大臣借餉一摺於五月具奏户部於十月議准當時前扣未完新借又准所以原叅有岳明賄買兩府矇混具奏又向衆兵索取川資部費等語所由來岳明是否惑衆取利當從此追究隨派委員密訪禀稱上年六月二十六日萬壽聖節守護大臣以下均赴承辦衙門齊集行禮八旗官兵聚集多人懇求借餉修房是日岳明亦在署嗣復進京二次上年十二月初七日房銀領到初九日散放一次每兩約扣銀一錢計扣一千零六十五兩零又於十九日復放一次除去領銀委員盤費及總管衙門紙硃燭炭翦傷等項尚餘九百七十一兩零均已散放兵房均未修理質之岳明亦供稱借餉修房係自行修理並不報銷此次衆兵懇求聞有酬謝兩府之謡後未見酬謝前次扣留一千餘兩以便春融刷漿預備鎭台查看嗣兵丁不願又全數放完等語所叅尅扣侵吞當卽指此經兩次發放並未取利入已尚屬可信其率領衆兵聚集並重利盤剝關說請託各情亦無確證可指惟進京二次岳明禀稱係請假修墓調查承辦衙門該員告假原呈僅七月間告假一次進京修墓此後並無告假呈據顯有不實不盡且借餉修房領欵後兵房並未修理亦殊非覈實辦工之道又原叅敬勝以邪說惑人自言能使霧騰雲奇門異術一節查詢敬勝據稱幼年曾習占騐卜卦治病當差後遂棄之委員禀稱敬勝向學堪輿好談奇門雖非有意惑人似由心病所致等語原叅所指自非無因又原叅毓橚眷屬與本地差役匪人往來其本人終日微服携眷各處閑游每遇廟塲鄉間演戲晝夜坐看司員赴府回事須候終日一節查詢貝子毓橚咨稱毓橚之妻素有肝病又兼不服水土延醫調治病愈後於七月間到華陀廟燒香還願並據委員禀覆上年附近之半壁店南莊因秋成後演戲酬神戲臺前搭有府中看臺婦女在臺看戲未悉是府中内眷抑係家人眷屬府中内眷亦有赴廟燒香之時并未聞有與本地差役匪人往來等語查婦女入廟燒香本于例禁該貝子未加禁阻亦有不合以上各節奴才詳細酌覈所叅兩府贓私及勒索尅扣包庇詞訟各情道路傳聞查無實據應請毋庸置議固山貝子毓橚縱容家人擾累良民任令眷屬人廟燒香且於陵寢重地毫無整頓致多廢弛實屬表率無方難膺重寄奉恩鎭國公全榮於家人招摇悄員弊混毫無覺察實屬不能勝任應擬請旨將固山貝子奉恩鎭國公全榮均行開去守護差使并交宗人府分别議處防禦增立承辦工程意存侵蝕防禦岳明請欵修房不能核實應請旨將防禦增立岳明卽行革職兼管牛羊圈務之禮部員外郎錫拉蘇奎秀聨秀監查不力應請旨將禮部員外　錫拉蘇奎秀聨秀一并交部議處翼長敬勝不時赴府聞有心疾防禀岳嵐時常在府均屬不知遠嫌應請旨將翼長敬勝防禦岳嵐交該管上司隨時察看並將所兼差使撤去至在逃之徐岳泉卽徐文陞應請旨飭下直隸總督順天府府尹五城御史一體嚴拿務獲究辦抑奴才更　請者竊維陵寢祀事所關以圈務爲重兵役稽巡有責以餉糈爲生查各陵圈務自同治六年奏定章程後以豆石五成草束七成餧養可期臕壯遵行三十餘年尚不聞别滋流弊惟上年因口外牛羊受災酌令就地採買數目查尚足額大小壯瘦遂未能一律查勘各圈　　之員太多每圈必有數員管理每員又必兼管數圈人多則稽察不專差繁則兼顧難及牲之大小臕之壯瘦因之未能一律皆在於此體察情形斷須及時整理擬酌定每陵圈務專派司員一人管理令每月將牛羊壯瘦餧養勤惰買補是否堪用數目是否足額均一律詳載造入　册呈送守護大臣並泰寗鎭總兵查閱並令該管大臣每月親赴各圈按册查閱一次年終將各圈牛羊餧息情形分欵開單奏報一次以昭核　倘再有弊竇惟專管之員是問不准再派多員兼管於圈務尚能有益至借餉修房一節近年漸成具文此次查辦案内所查兵房均已領餉而　修房卽修理亦甚草率此其明證原奏所稱向來借欵未見修房無非大衆分銀首事卽從中取利誠有如該總兵所云時勢極弊官非一任事　一人欲嚴懲則尚習已深若姑容又流弊滋甚非重加厘整不足以挽積習擬令此次查辦後倘再遇借餉之時必須俟前借扣完後又逾四年　騐兵房確有塌損情形始准酌量奏請其准借年分仍照例限辦理如此則兵房可免坍塌領餉亦歸實際於庫儲兵食均不爲無裨擬請　飭下守護大臣併泰寍鎭總兵查照辦理是否有當伏候聖裁又原奏内稱該處官房屢經請欵不第不修多係自行拆賣甎瓦以致破　　堪所奏自係目覩情形似此翫弛殊屬不成事體相應請旨飭下守護大臣并泰寍鎭總兵嚴行查禁倘有前項情弊立子懲辦以儆効尤　有遵旨查辦事件據實覆陳緣由理合恭摺具陳伏乞皇太后皇上聖鑒再奴才拜摺後卽率隨帶司員起程回京合併聲明　奏奉旨○○奴才宗室崑岡跪奏爲遵旨澈究駁查各條并原叅各節前已覆審詳確據實覆陳仰祈聖鑒事竊光緒二十五年正月十七日内閣奉上諭前據泰寍鎭總兵祥　奏叅西陵守護大臣毓橚等廢弛陵寢祀典並職官鑽營大臣受賄　節當經諭令崑岡馳驛前往查辦兹據查明覆奏請分别革職議處尋語詳披閱尚多不實不盡之處毓橚叅欵旣據委員密禀家人徐岳泉向　徐貝子之號自必有實在劣蹟可指翼長敬勝不時赴府致招物議其餘派施批差等事必有干預豈得僅以不知遠嫌四字了之至稱防禦岳　常在全榮府中恒無虚日物議所叢當由於此竟以想像之詞置諸不論不議尤不足以盡事理宋村木案旣稱徐岳泉等訛詐索銀毫無疑義　應切實研訊以期水落石出何得因徐岳泉一人在逃輙予先行完案日宋洛福向毓橚所賠何罪全榮家人趙子春與徐岳泉狼狽爲奸亦非　逐回籍所能蔽辜覽奏多涉含糊實屬不肯任怨所有該大學士查奏各節仍著督飭隨帶司員按照原叅并此次諭旨指駁各條逐一澈底根　詳晰具奏一面咨行順天府等衙門嚴拿徐岳泉歸案審辦毋得稍涉徇縱等因欽此奴才遵卽嚴切覆查當將辦理大槪情形先行馳陳二十　日准兵部火票遞回原摺奉硃批知道了欽此此摺未完 
 
