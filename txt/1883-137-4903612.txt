# 1883 - 137 - 4903612

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[述牛痘綠起]  
　　小兒初生相傳有三關其一曰痘是蓋由父精母血結搆成胎先天中所有之胎毒至稍長而發住往毒重痘繁以至夭殤保嬰者於此盖兢兢焉中國向行種痘之法有專門痘科醫生於春間用痘痂屑而爲末以少許拌於絲棉上塞諸小兒之鼻或一日夜而去之越數日則小兒身體發熱奄奄若病或七八日而見點類多偶而少奇先則僅見斑點漸而發焉則粒粒如珍珠如黃豆內則灌漿大抵小兒氣體茁實先天毒少則其痘稀且易囘謝收功如氣體寡弱先天毒重則其痘必多甚至盈千累百體無完膚是宜避風一經風寒夾滯則痘必變症其痘富飽綻時不可搔爬擦損設或不愼則滿面成麻並有內陷而殤者以故華人於此事最爲鄭重然種苗而出者醫生必將察該孩初無他病始子下種先則用凉藥以消其毒繼則用發藥以洩其毒朝夕趨視斟酌擬方十分當心苟非醫生之甚無能者尚得平安回謝不至有意外之變若傳染之痘厥名天花則其險爲尤甚矣中國諱種痘曰種花出痘曰出花天花云者盖言天降之疾而使之出花初不由醫生下種無論小兒有病無病皆易傳染猝不及防往往因而致死天花之疾與時疫相似當其盛時卽有前已種過之孩或年已壯盛亦有染此而出痘者年愈大則其症愈隊每十中不活一二此雖由于天災之不測而其實則仍由於人謀之不臧觀於泰西牛痘之法傳入中國以來而小兒之全活者不知凡幾則亦可以悟前此之有此險症初非盡關夫天意也泰西牛痘之法近來傳入中國己歷年所然中國雖知其妙處官府或爲設局籌欵勸民間遵行藉以活中國無數小孩之命行之者亦已廣遠然究不知其所以然蓋泰西之得有奇妙良法實由格致中來其緣起有可述焉先是泰西亦用中國種痘下苗之法五十餘年之前有醫生名占那爾先生偶見母牛乳上有若瘡者漿巳滿中圓綻若豆周思其漿或可爲痘種於是試取其漿以傳於小孩之身果得痘數粒復取該孩痘中之漿以傅於他孩亦能出焉遂以此法爲諸孩種痘蓋取漿於牛而遍傳其種從此泰西乃始有牛痘之說種牛痘者取漿少許割兒臂而納之數日之間出痘數粒而並無疾病亦不必如華人之緒多顧忌卽取此兒之漿以下種於彼兒而漿之來原旣正兒又並無他病亦斷無貽誤之處此牛痘之所以勝于下苗也泰西自有此法遂棄前時之舊法競用新法至西歷一千八百五十一年英廷明降諭旨令國人皆種牛痘以前舊法廢置不用自是而後牛痘之種益廣推而至於他國皆仿其法而行之又漸而至於中國現在亦多仿之如梳州蘇州福州廣州揚州寍波上海鎭江以至山東濟南等處亦皆盛行此法則可見其事之有益無損簡而易行矣然而有其法無其人則又不可中國自行牛痘之法各處設局以爲民間施種者非悉用西醫也間亦有用中國之醫者或由學生輾轉佈種華人之中亦不乏究心西法善於取漿施種之人但種之之法似終不若西醫之妙葢以徒知其法而不求其精故也去歲濟南牛痘局以牛乳爲漿種者皆未之出而其後天花盛行孩之夭死者無數若此者固爲荒謬絕倫或不至更有步其後塵但恐習之不甚精取漿不甚佳而遽以出手施種則貽害者或終有所不免則於保赤之道仍覺有所歉然官府第知牛痘之妙而設局施辦不能求佳漿而用之則仁心而不能濟以仁術猶有所末善也竊以爲近來中國牛痘之法亦旣廣行則速宜令人習學其法必使務求精緼勿僅粗知大略且下種猶易取漿極難必須擇其漿之極隹者而用之俾免將來貽誤若是則保嬰之道毫髪無遺憾矣 
[東報彙錄]  
　　○昨日三菱公司輪船來滬帶來日本新聞紙言日本近有數處盛行天花云又言日本近來米價頗廉出口之米殊多自去年十月起至今年三月初九日神戶一處出口之米已有八萬二千担刻下內地之米運來更多價更日漸减跌也又言西京鐵路有某工人在彼作工三月十二日忽有來往兩車飛馳而至適將其人擠住赶卽救下送入醫院其人狂呼大言謂看車之人不能當心以致身受其害死後必當爲厲鬼以報復云云至晚遂斃又云日本伊國地方有某甲者索患麻瘋其人家頗裕如百計醫療迤無效騐繼而忽得一方云用人頭炙灰調服卽可痊愈於是欲得人頭以作藥籠中物而計無所出至去年正月間有親戚病死其人乃爲之襄辦喪事極其殷勤而暗與僕人串通乘殮時割取其頭以歸炙灰調服親戚家隨卽營葬亦無人知之至今年又有親戚病斃某甲伺其初葬時與一傭婦謀穴墳開棺竊取其顱旣得則酬傭婦以洋十元五角不知何故傭婦忽與某忿爭隣人聞其囂也集詢其故則傭婦具言前事乃報之巡捕捕來騐之則棺中之首果失遂詢悉前情凈某甲及傭婦并與某甲同謀之人一併拘入捕房未識將來作何科斷也又言十七晚有神戶醫院中之學徒與某婦偕至某妓院大約台基之屬不解何故該學徒忽將該婦刺死已亦自刎其頸以殉檢其身畔則該婦有書兩封一係寄別父母者一係與該妓院之搗婦者該學徒身邊亦有書一封係與醫院之醫生者內言二人屍身可送與醫院以憑剖視云云兩人之意頗覺台符殆蓄死志久矣然究不知其何以輕性命于鴻毛也又言日本希麥利地方去年查得產有火油現在大阪之日商某意欲開此火油礦煉油發賣以爲此處所產之油日本國內儘足敷用但未知其果否開採也又言日本桱川親王前往各國遊歷至意大利時曾與意皇相晤言及日本昔時盔甲刀械之屬并云回國之後當檢送一具於意皇現在該親王回國命造一像生之人照生人長短大小身披盔甲手持刀械一俟製成卽當送至意國也又言美國派駐高麗之公使福忒行抵橫濵由美國駐日公使引見日本外務大臣商議辦理高麗之事談之甚久然所議何事則外人不得而知也 
[高麗消息]  
　　○東瀛報載有高麗信息云高麗使臣前在日本遍覽各事見日人所設之書信館而悅之詳詢細情日人具以告之高使回國之後卽擬仿行此事刻已决計興辦向日本聘去熟諳書信舘事務者一人爲之襄助其事云又言日兵之在高麗王城者現多患病計死者已有二人尚有廿五人則俱病莫能興也又言高麗近日忽訛言釜山 
 
 

Page 2

 
 
地方有盜匪出沒高員擬發兵百名前往堵勦現尚未知虛實故不卽舉發惟諭令診處人民各家置備槍械以自衛故販竹者目下頗獲利市也 
[兵船火發]  
　　○日本兵船名琉球港開住外洋於二月二十日行至印度洋面風浪甚大船身欹側不定火藥艙內火藥亦翻滾不止忽然火燄上騰該船兵丁赶即撲救幸卽熄滅然已吃驚不小矣 
[汕事郵音]  
　　○字林西字報載有北京來信言總理衙門因汕頭爭地一事請德國駐京公使巴君發電報致汕頭詢間此事而巴分使不允所請總理衙門遂自發電音與李丹崖欽使請其至德國外務大臣處據理詰問故刻下德國已將巴公使召之回國矣 
[津沽近信]  
　　○天津西人來信登諸字林西字報言今年開春以來津地皆紛紛建造房屋法租界爲尤多所建皆係小店面較以前之舍宇畧好新路亦增出數條刻下莫不趕緊工作登登馮馮之聲不絕於耳云 
[都門近信]  
　　○昨接京師友人來信云聞京官加俸一事戶部陝四司二員刻己擬稿矣○月初有某甲向瓜子店估衣舖買皮馬褂一件議定價銀三十兩令鋪夥同往取銀甲衣服談吐頗覺華貴且乘車兩夥將衣服包好置於車中甲登車放下車簾夥跨車外途經西珠市口天壽堂飯庄甲令停車聲稱定席令夥少待片時然天壽堂係穿堂門其後門卽糧食店梨園戲館演說白清唱者人人皆可穿走夥亦素知因包袱在車是以不疑詎久待不見甲回乃大駭解包騐視並無馬褂惟草紙棉花而已盖甲坐車內抽梁換柱夥在外未之知也及訊車夫則半途雇定者亦不知爲何許人刻下估衣舖各處訪察迤無音耗云○十三日崇文門外喜鵲胡同鴻泰繡局一學徒小有過失掌櫃者欲賣之被局夥勸止徒負氣侕出徒本山東人其父在京師貿易是日徒叵向父哭訴父促令回局徒躊躇移時末及防範竟服阿芙蓉膏而死徒父痛子情急乃與繡局涉訟云 
[觀察北上]  
　　○前任寍紹合道瑞觀察於去臘晋省署理浙江藩篆已列前報玆悉瑞觀察卸藩篆回寍後甬江官紳在日湖倉聖祠餞行己於二十二日挈眷乘輪北上文武官員均往江北恭送昨有誤爲軍門出洋者實傳聞之訛也 
[失火餘聞]  
　　○寍郡靈橋門甕城失火其情形已列前報玆聞是日火熄後協大順之經手人念店中貨物約值二千餘金全付祝融又金東家陳仁山於開店之日適爲病亡皆因命運不隹所致將投江自盡幸有旁人得救不死又聞官員飭罰起火之家賠償城樓於是鹹貨店與新順洋布庄兩相惟諉涉訟云 
[盜案續聞]  
　　○前報蘭陵盜案一節兹得該郡友人續信謂自觀中道士報案後祁邑尊卽來勘騐一面懸賞緝匪經一再比捕獲到形跡可疑者一人是否案犯堅不肯認刑求之下又誣扳郡城某醬園學徒某年祇十九歲聞此兩人平日夙有嫌隙者邑尊立命提案某徒如入夢中慌張無措到堂後哭泣剖明問官未之或信及騐得衣袖間有醬污痕問官堅謂是血漬卽喝用天平大刑死而後甦者兩次仍未招認現聞該郡紳商共懹不平擬具公呈爲某徒伸雪聯名保釋未悉高坐堂皇者能俯允否耳 
[九江近聞]  
　　○十九日兩點鐘時任飆大作雷雨交加小東門外白水湖內見有一龍由小霸向西南飛去其時冰雹墜地大似皮毬小如雞卵所有經過之瓦屋及行人雨傘打成　粉初起時有漁人目擊龍身首尾如畫水墨龍無二其鱗甲開張大如蒲扇云○二十夜四點鐘時江西陳文宗憲眷抵潯文武各員均出城迎迓金邑尊現未移進縣署留作憲眷行轅聞邑尊卽備辦夫轎人役由陸路送憲眷晉省云○前報沙河石門澗出有猛虎二隻噬人近聞有八西人持尖槍及各器械往獵四山搜尋無着正末知深藏何處耳 
[邑廟懸燈]  
　　○俗傳今日爲城隍神天人誕期本埠舊例在廟之東西兩街及後園門首各店鋪皆掛燈結綵而長生橋堍之升和綢庄紥成五綵綢縐牌樓分別東西及正中三鬥加以楹聯匾額檯上列花卉古玩而園中各肆亦皆懸綵明日又値蘭花會想往觀者益形濟濟也 
[查鹽肇釁]  
　　○本埠西新閘鎭有張振新官醬園於前日午前雇船駁鹽時有該遞之巡防局勇五名到鹽船查問與該園出店爭毆旋各分散該園執事人奔赴城中告知鹽公堂董事轉稟關道憲邵觀察當經邵觀察立傳巡防周委員到轅候問葢官醬園之設也須投鹽公堂報明醬缸有若干每年認用官鹽若干前日所上之鹽係有鹽公堂發票西巡防局勇率爾查鹽以致肇衅也 
[賭禁宜嚴]  
　　○租界游民設局聚賭其風頗熾甚至他處無賴無不聞風而來則竟視租界爲逋逃藪矣近有寍郡著名賭棍因該處地方官按名訪拿若輩遂匿跡於滬而仍以賭博爲生涯聞英租界大馬路西首有小錢舖樓下兌錢樓上設賭又有人在外引人入局受其害者指不勝屈又有某甲者賭塲中之老斵輪也前日糾同羽黨合局共賭遂贏某乙之洋五百元而乙漸知甲之底蘊遂央人向甲理論甲亦使人調停這洋一半又邀各說客於前夜在某酒樓暢飲喚妓侑酒戰拇飛觴大有旁若無人之相槪士會爲卿晉盜奔秦今該賭棍等畏寍郡之官威而遁跡於上海豈非寍郡之大幸而上海之不幸也夫 
[點騐巡捕]  
　　○虹口捕房之薛捕頭辭差後卽以富捕頭爲虹口捕頭已列於報茲忍富捕頭於西歷五月初二卽華歷三月念六日赴　口捕房接辦捕務遂傳集通班之中西捕以便點騐見二百零四號華捕身材短小恐其不能勝捕務卽泒令專在街頭驅逐乞兒緣虹口乞丐向係巡街捕帶管不甚嚴緊是以乞兒得以遊行自在今則責有專任驅逐必嚴想各乞丐當稍歛跡矣 
[英界公堂瑣案]  
　　○富捕頭稱租界中向不許肉舖殺猪違則送究今查得粵人方阿川舖中逐日在舖殺猪已及四月昨往查察方適在殺猪是以拘案請辦方供舖中向不殺豬現因殺猪人患病只得自在舖中殺猪祇殺過一頭捕頭又稱方曾違禁送案判罰二次方又稱從未違禁到案罰洋陳太守判方押三天以示薄懲盖因肉舖殺猪必致蹧蹋街道此工部局所以議禁也○包探陳阿九稱寍波人方勝全躭擱在方保亭處前日午刻方出外舖盖衣服等件盡被偷竊一空約値洋一百六十元報捕前往查看並無外賊入內之情形故將同住之五人一併送案方勝全供向在湖州於前月初來滬居虹口友人處此友時欲向我借貸我故於二十三日雇車裝載舖盖箱籠欲至客棧投宿途遇同族之方保亭邀我到伊處躭擱不出二日卽失去許多衣物方保亭供挑水餬口居正豐街地方之門樓上尚有同族之方正懷方小毛方生華均係挑水夫與我皆早出暮歸惟毛雲生爲蠟燭鋪生意適於二十二日到樂廣生燭鋪做替工二十五日將晚時毛來搬取舖盖適日間方勝全失竊報捕遂致一併拘案方正懷方小毛方生華同供方勝全失竊我等毫不知情毛雲生供訴前因陳太守飭將方保亭等五人暫押候過堂覆訊○吳金壽稱爲木匠昨被賊竊去斧頭鐵鑿等件適被包探阿九獲住人贓故投案請領王和尚供行竊該死陳太守判枷號一月贓交失主領去○周福壽稱在天桂戲園爲夥黎明時被鄭阿七竊檯一只凳四只適被我見卽將人贓一併交捕送請究辦鄭阿七供向茌戲園帮工今因停歇生意無可糊口欲竊檯凳變賣藉以小本營生陳太守判鄭管押七天贓交周領○李金林稱在小錢店爲夥昨將晚時有粵人來兌洋一元其時帳檯上已點燈特將洋携到帳檯看是銅洋當卽還彼詎粵人以我不應持洋到帳憂硬要兌錢與論爭毆由捕拘案銅洋呈閱粵人卓何任供將洋交伊兌錢 
 
 

Page 3

 
 
他本言是好洋及拿至裏面始言洋是銅質爲此與論陳太守判將銅洋劈毀斥退 
[法界公堂瑣案]  
　　○法捕房解送擲石之朱松鶴請訊據原告花烟館婦人王周氏稱伊於昨晚來吃煙四盒計錢四百文未及會鈔卽托詞下樓有頃復來將砌街石子十餘塊擲進其時我等正在夜膳致傷物件是以送案朱松鶴稱在八仙橋西首看外國坆山醉後過伊門口伊喚我進去吃煙因錢文不敷將對開尖一元押在伊處昨晚往贖伊不認致與爭論並未擲石翁太守問王周氏可有對開　答稱無有太守姑不問其擲石及吃花烟等事惟旣認酒醉鬧事着管押三日以儆○昨報船夥行竊一案經法包探帶同劉高林將水銀兩竹管取到後復行集訊原告照前伸訴太守詰之林天祿答稱與劉高林素不相識太守謂旣不相識伊何以知爾寄物隨據劉高林稱因先往彼虞吃烟見伊寄物是以知之旋據周萬氏供錫罐竹管寄在我處並無洋元亦無紙包冰片之說翁太守着將水銀兩管當堂領去林劉兩人暫押俟下期再訊○寄洋一案經法包探於前日帶同崔廣順至萬有全認人據稱認到姜姓一人故原告金洪玉及萬有全帶同姜榮祖到案訴稱崔廣順來時店中人齊集而姜姓亦在店中伊卽指定姜姓翁太守謂此事顯而易見昨日在捕房時曾經提問巳得其情且彼店共有十餘人卽使奇洋人串合亦不過兩人通同汝携洋到伊店中囑其蓋印彼不肯盖則合店皆知决無十數人一槪通同之理卽此一端已不能信何論　他旋據崇夢能遞呈并呈信封等件稱從蘇州查來太守閱畢問崔廣順之爲人誠實否此等人有碍市面自當重辦崇夢熊請寬限半月以待查明翁太守以此事並非曲在蘇州毋煩半月着限十日先將洋繳案五日內先查覆何人作弊崔廣順仍行管押○前日有婦人陳廖氏控王道興將包帳烟妓愛寶誘去將王送案請追翁太守研詰之下據王道興稱愛寶情願嫁我並非拐逃翁太守以其口稱職員詰其何職答稱係五品藍翎現在製造局當勇詰其何營何哨愛寶現在何處答稱在劉營左哨愛寶寄在吳淞鎭翁太守着其寄信出外將人交到昨日又訊王稱愛寶寄與川沙營兵王勝揚處太守以吳淞鎭乃寶山縣管轄着將王道興送縣請移文關提王勝揚將愛寶交出歸案辦理 
[無題集句次韵三十首郵請霧裏看花客揖竹詞人奏綠主人并州游客同正　癸未清明前三日菜根仙史唐專恒集於丁沽客次]  
　　閒敲棋子小闌東　李孝光　心有靈犀一點通　李商隱　聞道神仙有才子　李商隱　楊花無力奈東風　朱之蕃 
　　半牀明月獨聞鐘　黃滔　一紙書來意萬重　李涉　萬卷至今眞味在　周昂　知君心是俊凋松　松軾 
　　夢回疎影在東牕　蘇軾　一曲仙人銕笛腔　文天祥　雨洗杏花紅欲老　陸游　海棠當戶燕雙雙　斐建裕 
　　秋冷先應瘦客知　白居易　水雲迢遞鴈書遲　李珣　柳眉綠皺鶯無語　黃庭堅　一日相思十二時　黃庭堅 
　　西閣珠簾捲落暉　蘇軾　倚樓江上暮雲飛　郭鈺　四圍紅錦春風軟　郝經　鄕遠征人有夢歸　陸游 
　　數首新詩手自書　陸游　此生有味在三餘　蘇軾　綠窗朱戶圖書滿　胡嚴　懶性從來水竹居　杜甫 
　　東風吹雨長蘼無　屠勳一　憲到君邊衣到無　王駕　別後思君無限事　僧斯植　午牕殘夢鳥相呼　王安石 
　　刻殘畫燭夜分題　陸游　紅壓櫻桃斗帳低　張憲　無可奈何花落去　晏殊　六朝如夢烏空啼　韋莊 
　　獨自花間掃玉階　王廷　石苔苒苒上苔鞋　蔚軾　牕殘夜月人何處　胡曾　庭竹移陰就小齋　李紳 
　　折花臨水共徘徊　李約　綠暗紅深酒一杯　朱子　玉笛一聲芳草外　章碣　寄梅應爲故人來　文天祥 
　　約梅同醉一壺春　眞山民　別後應多秀句新　張鎡　斜倚水開花有思　王安石　半江斜日認歸人　羅鄴 
　　平生心力盡于文　木荀崖　人比梅花瘦幾分　秦旭　寂寞嘯屏香一炷　韋莊十年詩酒愛逢君　陸龜蒙 
　　畫閣輕寒繡被温　呂夏卿　關山明月杜鵑魂　郝經　數聲樵笛人何處　周權　家在江南黃葉村　蘇軾 
　　紅暈櫻桃粉未乾　韓偓　美人朝插鏡中看　羅隱　靑春白日無公事　黃庭堅　笑倩傍人爲正冠　杜甫 
　　綠酒盈尊舞綠鬟　歐陽修　故園花發寄君攀　武元衡　共君今夜不須睡　賈島　鶴羨清癯鷗羨閑　陸游 
　　社舞村歌又一年　羅隱　靑燈火冷不成眠　蘇軾　清風玉簟慵欹枕　陳荐　且住人間作醉仙　陸游 
　　平鞠歸思綠迢迢　高檜　更約新春探柳條　歐陽修　細雨濕衣人不見　對長卿　月明何處美人簫　宋蔣 
　　一串紅牙碎玉敲　李元膺　水邊竹下得論交　廖匡圖　月明滿地看梅影　陸游　驚見殘紅褪杏梢　馬臻 
　　庭前芳草綠于袍　韋莊　片片輕花落剪刀　沈亞之　雲破月來花弄影　張先　詩肩相對兩峰高　葛天民 
　　茶歌纔了又山歌　戴日雨　温李新聲奈爾何　元好問　暗數寒更不成寢　劉瑤　相思一夜雨聲多　僧寶明 
　　瓊枝日出曬紅紗　白居易　半是梅花半雪花　高翥　未辨藥苗逢客問　陸感　靑山斷處是君家　蘇軾 
　　隔簾微雨杏花香　韓偓　蝴蝶雙雙過粉墻　舒頗　竹裏登樓人不見　張謂　芭蕉深處碧窗凉　袁桷 
　　紫燕黃蜂俱有情　李商隱　引心吾與白鷗盟　黃庭堅　尋芳陌上花如錦　唐彥謙　欲寄相思夢不成　權德輿 
　　醉眠明月讀騷經　陳必復　繡被春寒擁翠屏　元稹　紅葉關河爲客久　趙文昌　阮公留我眼常靑　許軍 
　　倩誰春餞卷紅綾　張雨　今日題詩却送僧　丁復　門掩落花人去後　韓漑　夜窗風雨剔孤燈　方虁 
　　繡衣方結少年游　吳融　萬萬花中第一流　徐夤　機上月殘香閣掩　徐夤　水晶簾下看梳頭　元稹 
　　霜滿東籬菊有金　王士元　隔年先有探花心　孔平仲　夕陽更動閒游興　陸游　壇畔雪歸冷濕襟　李中 
　　寫出梅花蕊半含　張迪近年詩價滿江南　李昉　多才自有雲霄望　錢起暮雨蛟龍出碧潭　杜甫 
　　飛花又舞謫仙檐　蘇軾　爲送香來自卷簾　黃幼藻　滿砌雨添新筍密　戴表元　靑山長　恐豈謙　蘇軾 
　　仰面靑夭出鏡函　許有玉　東風悄悄着羅衫　廼賢　六朝舊恨斜陽裏　陽基　豆蔻花封小字緘　沈璚蓮 
[贈馬雙珠眉史和餞春客原韻]  
　　○生成秀內映水壺小語簾前喚玉奴窄蓮鈎情脉脉風流熟勝馬雙珠　鞭蓉爲臉玉爲膚遍體凝脂潤若酥暫落紅塵遭小刼泥塗誰出馬雙珠　琵琶斜倚唱巴歈勝似當筵處士竿品到滬濵花萬朵芳名總讓馬雙珠　羅涓輕袖佩瑤瑚挽轡同車興不孤記得當時曾有約喜今重見馬雙珠 
　　五茸南陽生初學未定草 
[浙省撫轅抄]  
　　○三月二十一日候補縣蔣錫璠稟知軍需局委福建查硝礦價值差叩辭　○二十二日候補縣判丁士崑稟知臬委諸曁提案叩見卽辭　前任遂安縣韓交缷回省稟到候補縣顧德恆稟知厘捐局委嘉湖公幹　見卽辭 
[蘇省撫轅抄]  
　　○三月二十五日候補府潘學祖稟辭赴南潯王江涇交界會設電線　朱安民稟知辭奉委赴上海公幹　○二十六日候補縣傅維祚稟知奉委解京餉差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京報第四百零五號]  
[光緒九年三月二十日京報全錄]  
　　宮門抄○論旨五道錄前○護浙撫德　奏爲前辦塘工出力各員遵議分別另擬獎叙摺子○又　奏爲查明陳請　飭部核覆施行夾片○通政使劉　奏爲查明陳請　飭部更正註册夾片○署直督張　奏爲審明兇犯照例辦理並將犯妻人等分別定擬摺子○通政劉　奏爲遵駁另核請獎夾片○三月二十日吏部翰林院廂紅旂值日吏部引　見一百三十二名○徐桐等塲內專摺請　安○內際奏派騐放之王大臣　派出豫土恩承童華許庚身○禮部奏請覆試日期　旨着於二十五日○又奏派稽查中左門　泒出英麟○召見軍機　○○護理浙江巡撫布政使臣德馨跪　請爲前辦塘工出力各員遵照部議明晰登覆分別另擬獎叙以昭激勸恭摺開單具奏仰祈　聖鑒事竊查升任撫臣譚鐘麟奏保辦竣東塘念汛大口門三限石塘曁歷辦海塘柴石等工先後在事尤爲出力各員請獎一案旋經吏兵二部分別核議覆奏欽奉　諭旨依罰欽此抄　原奏清單咨行到浙經前撫臣陳士杰轉行遵照並將攺獎各員查明另核具詳去後茲據搪工總局司道會詳稱伏查單開應請攺獎各員謹查照定章分別另擬曁奉行查官階及何年月日派辦塘工各員逐一查明分晰聲覆一併彙繕清單詳請具奏前來臣覆核無異謹繕清單恭摺具奏伏乞　皇太后　皇上聖鑒飭部核覆施行再此案鹽務人員所著勞績前經陳明係在部定毋庸派充地方差事新章以前是以一體保獎合併陳明謹　奏軍機大臣奉　旨該部議奏單併發欽此○○德馨片　再卷查浙省光緒六年起運五年分漕粮出力官紳書史請獎案內開保指省分發試用縣丞潘頌捷請俟得缺後以知縣仍留原省補用候選同知何學鄭請加四品銜均經吏部議覆核與例章相符應請照准於光緒七年七月初七日具奏奉　旨依議欽此嗣據糧道具詳潘頌捷一員原名實係潘誦捷核獎時誤繕濟頌捷何學鄭一員係於光緒四年九月在本省晉豫賑捐局由候選中書報捐同知不論雙單月指分江蘇試用開保時誤列候選同知應請咨部更正等情據經前撫臣咨准吏部覆稱查保舉人員銜名如有點畫偏旁小仃舛錯准其咨明更正如官階姓氏名字坐銜不符俱應令其奏明辦理歷經辦理在案今潘頌捷係屬名字不符何學鄭係坐銜不符本部未便據咨更正等因卽經轉行在案旋據糧道詳請奏明更正並請將該二員仍照原保官階給獎等情前撫臣未及核辦移交前來臣覆核無異理合附片陳明伏乞　聖鑒勅部核覆施行謹　奏軍機大臣奉　旨吏部知道欽此　○○劉錦樂片　再新彊南北兩路一舉蕩平案內經前任陝甘督臣左宗集彙保之同知銜分省補用知縣胡應奎請俟寂缺後以同知直隸州知州補用並請給四品　封典光緒六年正月三十日奉　旨允准旋經部議外官著有勞續不准照升銜奏請封典胡應奎奏請四品封典核與定章不符慶令該督按照該員本職本銜另行奏請等因自慶遵照定章辦理又同案彙保之從九品職銜胡以恒光緒六年正月三十日奉　上諭從九品職銜胡以恒着以從九品留陝歸候補班補用欽此當經欽遵行知在案兹據辦理西征糧白署陜西布政使葉伯英群稱從九品胡以恒係由文童投効楚軍前案所開從九品職銜委屬繕寫錯悮詳請附奏更正前來臣覆核無異合無仰懇　天恩附准將前案准保之同知銜分省知縣補缺後以同知直隸州補用胡應奎原請四品　封典改爲　貧給五品封興以符定章留陝補用從九品胡以恒原保誤寫之從九職銜改爲文童　飭部更正註册以昭核實出自　逾恪鴻慈除咨部外謹附片具陳伏乞　聖鑒訓示施行謹　奏軍機大臣奉　旨吏部知道欽此　○○太子少保署理直隸總督兩廣總督臣張樹聲跪　奏爲審明殺斃四命兇犯照例辦理並將犯妻人等分別定擬恭摺仰祈　聖鑒事竊查宛平縣民人王景鈺殺斃吳祥等四命一案前據該縣稟報當因案情重大批飭提省審辦旋據升任臬司剛毅督飭保定府知府恭鈞審明擬議由司勘轉時臣尚在病假期內隨委蕃司崧駿代蕃無異臣逐加查核緣土景鈺籍隸宛平縣王高民係王景鈺之妻吳高氏係王高民堂妹吳高民先嫁與孫大爲妻嗣孫大病故改適吳進禮爲繼室吳祥吳太吳平胞弟兄三人係吳進禮繼麻服姪吳進祿係吳進禮無服族弟均與王景鈺無嫌吳詳曾在吳進禮家傭工同居光緒三年六月吳進禮病故無嗣吳祥意圖立繼其時吳高氏已有身孕遂從緩議四年二月吳高氏生子孝兒吳祥卽不願意吳高氏當爲吳祥娶妻照舊同居因家務乏人經理昔存今故之吳立學卽王立學並王景鈺時來照枓七年十二月王景鈺向吳高氏調戯成姦八年正月矣高氏因吳祥夫婦碍眼藉制與王立學張永祥等說合撥給吳祥夫婦地畝搬出另住吳祥仍不時赴吳高氏家走動八月間王景釭至吳高氏家照料農事在彼住歇是月三十夜王景鈺至吳高氏房內姦宿吳祥聞知邀同其兄吳太吳平持械前往捉姦三更時分由墻外上房下院王景鈺聽聞疑是賊人遂起身順持夾把刀開門出屋查看吳祥卽喊捉姦並用木棍向毆王景鈺閃開用夾把刀將吳祥後身連札兩下吳太吳平一齊赶攏帮護吳祥又喊稱要王景鈺頭顱王景鈺情急起意将吴祥等殺死卽用刀格落吳祥等器械亂札一會吳太將王景鈺髪辮揪住王景鈺自將髪辮割斷又用刀扎傷吳太倒地吳祥復向撲毆王景鈺又用刀將吳祥扎傷倒地吳高氏畏懼未敢出門亦未敢嘖聲先是吳祥之妻吳楊氏因吳祥等多時未回趨向吳進祿告知央其前往查探吳進祿卽提燈至吳高氏家從房上登梯下院王景鈺疑其前往帮護亦用刀將其扎傷倒地計吳祥被扎胸膛近左並左臂上下等處吳太被扎右額角右太陽胸膛左乳肚腹左臁肕後右助右貂肚並劃傷左右手心等處吳進祿被扎肚腹吳平破扎心坎相連肚腹並劃傷左右手指等處吳祥吳太吳進祿均卽因傷殞命吳平　傷後由房上逃回子九月初二日因傷殞命當玉景鈺行兇之時有吳高氏家工人閻廣勤在前院聞聲起身由門縫窺見因畏懼未敢聲張趨勸旋經地方屍親人等查知報縣騐訊批飭提省審辦據供前情不諱案無遁飾查律載殺一家非死罪三人凌遲處死財產斷付死者之家又例載殺一家非死罪三命以上之犯妻改發附近充軍地方安置又殺一家三命以上兇犯審明後依律定罪一面奏　聞一面恭請　王命先行正法又軍民相姦姦婦枷號一個月杖一百各等語此案王景鈺因與吳高氏姦宿被吳祥等前往捉姦輒敢起意釘死用刀札斃吳祥吳太吳平一家三命復另斃吳進錄一命實屬淫兇已極徧查律例並無因姦拒殺應捉姦之人三命並另斃一命作何治罪專條自應仍按殺一家非死罪三人本律問擬王景鈺應依律凌遲處死已於審明後飭委藩司崧駿署臬司劉盛藻督標中軍副將冷慶代爲恭請　王命先行政法並將首級解回把事地方懸杆示衆以昭烱戒仍照律將財產斷付被殺三命之家養贍王高氏係該把之妻應照例綠坐攺發附近充軍地方安置不准收贖犯女王立兒許配吳高民之子爲妻係在王景鈺與吳高氏通姦之前准歸夫家免其緣坐吳高氏當王景鈺拒捕之時並未在塲目睹王景鈺之慘斃四命係出該氏意計之外慶仍按犯姦本例　號一個月杖一百杖决枷贖工人閻廣勤於王景鈺行兇之際訊因畏懼不敢救阻且事起倉卒初未及知請免置議吳祥所得吳高氏家地畝出自吳高氏情願准其家屬管業除備錄供招咨部外理合恭摺具奏伏乞　皇太后　皇上聖鑒勅部核覆施行謹　奏軍機大臣奉　旨刑郃議奏欽此　○○劉錦棠片　再臣據統領蜀軍巴重坤塡總兵徐占彪稟稱開復總兵阿克敦巴圖魯黃祖福於光緒三年克復吐魯番滿漢兩城在事出力經前任陜甘督臣左宗棠隨摺保奏是年五月初十日奉　上諭開復儘先補用總兵黃祖福着免繳捐復銀兩欽此旋於八月十一日經兵部議駁開復補用總兵黃祖福前因假滿不卽歸營藉詞回籍奏叅革職續于關隴肅清案內奏請開復原官免繳捐復銀兩經臣部以該員並非本營獲咎准其開復仍令完繳捐復銀兩在案今該員此次立功該督奏請免繳捐復銀兩之處核與定章不符慶令另核請獎等因具奏奉　旨依議欽此欽遵在　除遵照完繳捐復銀兩另案辦理外呈請核獎前李臣覆核無異合無仰懇　天恩俯准將克復吐魯番城在事出力之儘先　用總兵阿克敦巴圖魯黃祖福以總兵留于陝甘遇缺儘先題奏並　賞加提督衛　飭部註冊以示鼓厴出自　鴻慈除咨部外謹附片具奏伏乞　聖鑒訓示施行謹　奏軍機大臣奉　旨兵部議奏欽此 
 
