# 1914 - 434 - 4914917

 

Page 1

 
 
   
 
 

Page 2

 
 
時評 
[戰局今日觀（冷）]  
　　比境正在預備大戰日本迫德之限期尙有數日現在乃戰事之空隙日也故今日所傳之戰電唯塞奥間之戰與德法之小戰及俄奥俄德間之小戰無關於戰局之中心也 
　　其外所可注意者唯比國之遷都及英軍之上陸而已比國境内數以擊敗德兵聞而德兵今乃進逼其京城致有遷都之舉則比國危急可以想見英國陸軍之上陸傳之已久或云在法或云在比尙難確定今觀英皇及吉青納貴族之演説及昨日英軍安然上陸之電則其事似已確實凡此二者皆爲歐洲第一次大戰之預備而爲比境决勝負者也 
[命令]  
　　八月十五日大總統策令日本駐朝鮮警務總長陸軍少將立花小一郎給予二等文虎章此令 
　　又令嚴智怡給予四等嘉禾章此令 
　　又令雲南巡按使任可澄特别委任監督該省財政事務暫署陜西巡按使鈕傳善暫行委任監督該省財政事務此令 
　　又令陸軍少將夏文榮前因堵匪不力曾經褫職現在白狼業已殲除該少將迭次剿匪獲勝激奮可嘉夏文榮著開復原官此令 
　　又令李治光黄繼忠陳朝傑均給予五等文虎章此令 
　　又令敎育部呈請任命鄧文瑗爲秘書應照准此令 
　　又令内務部呈據京師警察廳總監吳炳湘詳稱添練保安警察隊請派洋員曼德元充敎練督察　　林充勤務督察長等語應照准此令 
　　又令内務部呈據京師警察廳總監吳炳湘詳請任命錢錫霖爲勤務督察長　照准此令 
　　又令陸軍部海軍部會呈據陸海軍會計審查處科長王大中詳稱老親病體未痊懇請開去科長本職等語王大中准免本職此令 
　　又令陸軍部海軍部會呈請任命高崇爲陸海軍會計審查處科長應照准此令 
　　又令據　武將軍督理四川軍務胡景伊署四川巡按使陳廷傑呈稱知事遵令拿獲邪敎匪首擬懇分别奬叙等語敎匪朱天元係紅燈敎之餘孽迭次在該省東鄉太平巴中各縣私立龍華會刋刻僞印拜集黨徒聚衆種烟圖謀不軌歴久未經拿獲此次經署城口縣知事羅本持署萬源縣知事劉建勳會合　警在城口縣溝洞地方將誣匪首朱天元及匪黨陳國輔一并擒獲訊明正法積年大　一旦剪除實屬勤勞卓著羅本持劉建勳着以道尹交政事堂存記用昭激　一面仍分節各該縣嚴拿餘黨苟德容等務獲究辦以清匪類而靖人心此令 
　　又令陸軍部呈請授朱治光黄艦忠陳朝傑爲陸軍步兵少校應照此令 
　　八月十七日大總統策令王國賓給予四等文虎章此令 
　　又令審計院呈請任命楊汝梅張潤霖孫藻瑨萬雲路汪振聲陳宗蕃單鎗嚴鴻廷陸世芬柳旬楊家全陳世第葛成保錢懋勛李景堃試署審計官胡壁城程世謙陳廷銘徐繼高胡大崇張汝翹吳學莊沈承智歐陽保眞萧方　劉吾楊文　朱昌懋葉青張宜叡沈廷鑑陳繼夏辛銘孫壽恒陸保靖楊國棟馬耀宗譚啓　張志徵陳斌麟周承裕試署協審官應照准此令 
　　又令審計院呈請任命張宗彦爲書記官長應照准此令 
　　又令調任安徽巡按使江蘇巡按使韓國鈞呈請任命審查曁試騐及格分發江蘇之知事應祖揚爲高醇縣知事劉鳴復爲丹徒縣知事王紹曾爲海門縣知事孫錫祺爲吳縣知事何壽昌爲崑山縣知事沈俊爲　城縣知事謝元洪爲江都縣知事　照准此令 
　　又令調任安徽巡按使江蘇巡按使韓國鈞呈請任命審察曁試騐及格分發江蘇之縣知事張鏡寰爲嘉定縣知事劉煥爲如　縣知事姚稼　爲高郵縣知事均着照新章先行試署此令 
　　又令調任安徽巡按使江蘇巡按使韓國鈞呈請任命審察曁試騐及格分發江蘇之知事周大鵬試署江浦縣知事楊光憲試署金壇縣知事茹慶琛試署實山縣知事劉光瀅試署崇明縣知事王垚試署武進縣知事丁方榖試署無錫縣知事嚴綏之試署東臺縣知事于書雲試署沛縣知事李時亮試署邳縣知事應照准此令 
　　八月十七日大總統申令陜西陸軍第一第二兩師師長員缺着即行裁撤此令 
　　又令據陸軍部呈稱前在葉集剿匪失事之帮統 
熊文朗業經照律判處二等有期徒刑五年又二個月在案兹經查明葉集之戰熊文朗雖以輕進致敗惟因該軍之截擊匪黨始不敢進窺固始霍固一帶賴以安全究與戰敗先逃畏葸不前者有别可否邀恩特予赦免等語本大總統依約法第二十八條特赦熊文朗免其執行此令 
　　又令兹制定審計院核算定員革令公布之此令 
公電 
[北京提倡國内公債會電]  
　　各報鑒本會發起後迭承各界函電贊許感愧曷勝諫日（十六日在京開會來賓逾三千人當場認募及交欵者至三百萬元政府信用昭垂人民熱誠奮發同堪歡慰謹此馳達諸公關懷大局具有同情尙望廣爲勸導以賴倡謴毋任跂禱再各省已來電認募者二百萬元魯一百五十萬元蘇一百二十萬元晋一百七十萬元並聞提倡國内公債會 
[歐洲戰電]  
　　其一（英文特約路透電） 
　　倫敦電比國皇族除比皇從軍外及政府之一部分並各使者均離比京比京現正趕築各種防禦物以防德國馬隊突然攻入（十八） 
　　倫敦電據官塲通告英國遠征軍登岸之後其行動及所赴之地點均不得宣布且請英國訪員離開比利時暫時不准訪員隨英軍同行（十八日） 
　　倫敦電據官中宣稱現以杜利安大將代格里爾森中將統帶英國遠征軍中之一軍團（十八日） 
　　倫敦電英皇諭告軍隊曰爾等今離家鄉從戰比法以保我帝國之安寗帝國之榮耀比國吾英擔任保衛者也而今爲敵所攻法國今亦將爲此强敵所乘吾軍人乎朕謹默信賴爾等責任爲爾等之口號朕知爾等必能勇敢盡之爾等行動朕極關心將以至切之誠紀錄爾等每日之進步爾等之幸福永不離朕之思朕祈上帝賜福爾等庇佑爾等而令爾等奏凱回國（十八日） 
　　倫敦電陸軍大臣吉青納貴族曾勉勵遠征軍命全軍各兵紀於日紀簿内其言曰君等奉命出國爲皇帝之兵助法國伴侣抵禦公敵君等所盡之責須有勇有恒而有忍耐君等當牢記英國陸軍之榮耀全賴君等個人之行爲君等之責任非僅嚴守紀律勇冒炮火且當與君等助戰之人和好相處君等從戰之地多在友國君等能以英兵正直之資格表露於法比二國則盡忠祖國莫此爲佳君等當知禮而仁愛勿爲似可傷害産業之舉動且當視刧掠爲恥辱君等此去必受歡迎而得信任然君等之行爲必令受之無愧而後可君等若非身健則不能盡責故必善自珍衛勿恣肆忘爲君等或愛酒色然必全行戒絶之君等旣須以至禮遇待婦女而尤當避與暱近願君等勇盡責任畏上帝而敬吾君 
　　倫敦電德軍於近數日内曾在比軍陣前一帶開掘戰壕（十八日） 
　　倫敦電德軍復圖在狄南特附近渡末斯河爲法國炮隊擊退德軍大受損失（十九日） 
　　倫敦電據比國政界宣稱德軍屢次圖襲比京似均彼敗比軍北面德軍之行動顯係詐攻（十八日） 
　　倫敦電據法國官場消息里愛巨砲台現仍固守（十八日） 
　　巴黎官電勞蘭之德軍由瑪薩爾退走繼爲法軍逐至洛清岡爲止法軍已佔據亞爾薩斯之希爾曼克獲野戰砲十二尊快砲八尊法軍在亞爾薩斯上部所佔之陣線内包括聖瑪利哇米萊斯塞爾萊獨萊瑪里三地均在台恩至亞爾宼克陣線之前 
　　倫敦電法軍現在亞爾薩斯勞蘭依序進行自康白萊至貝爾福特沿邊界一帶法軍均進前十基洛密達至二十基洛密達不等法軍現在數山谷進行其勢頗强尤以向斯特斯堡一枝爲最（十八日） 
　　倫敦電巴黎接有消息德國皇太子曾隨第一馬兵師團從戰受傷現入愛克斯拉查貝爾醫治德皇已赴該處（十八日） 
　　哈爾濱電據俄國南方前敵總司令報稱星期五六兩日兩軍馬兵曾在加里西亞邊界交戰奥國探哨馬隊助以步砲隊馳過俄國邊界入貝特洛戈維斯克及基萊兹省佔據特乞斯土化扶亞特里愛夫森杜里爾星期六日奥軍先鋒隊抵柴里化斯特及太拉格洛特入俄境若干里星期日夜間俄軍退走奥軍欲攻基萊兹並未得手俄國馬隊已在土瑪斯沙夫附近入加里西亞佔據土瑪斯沙夫及派巴羅斯卡奥國馬隊大受損失俄國馬隊在拉洛爾鎭殲奥國第十一龍旗隊一中隊前敵其餘各處均未變動（十七日） 
　　倫敦電俄軍現在德境佔據五地點大爲得手俘敵數百人（十八日）　　倫敦電俄皇抵莫斯科時全城鳴鐘歡迎御車緩過擁擠之街道各敎堂之敎士均携旗而出人民異常歡奮自星期六日後運入英倫銀行之金額共一百二十五萬鎊（十八日） 
　　倫敦電官報局宣稱英國巡哨艦隊與德國偵探海面之巡洋艦曾於日間散漫交戰惟尙未聞有所損失北海北區目下顯有活潑之現象（十八日） 
　　倫敦電塞維亞之軍已在薩巴士擊敗奥軍殺奥軍三聯隊獲砲十四尊及軍需甚夥塞軍現正追敵（十八日） 
　　倫敦電殖民大臣哈考特君曾調 
 
 
 

Page 3

 
 
查德奥人民與殖民地之貿易以便減輕商業損失而爲英國及殖民地得此商業商業委員已徵集英廠能造各物之樣品外相葛雷爵士亦得各中立國英國領事報告此項消息哈考特君擬將各樣品儘速陳列倫敦（十八日）　　哇太　電加拿大總督康諾特公爵召集加拿大國會時謂各省應招盡責極爲踴躍此種精神鼓動全國聯合以拒公敵且必能鞏固各殖民地之團結力云（十八日） 
　　倫敦電美總統威爾遜君布告美國人民戒勿以極深奥狡詐之手段違背中立如結黨類或存意氣有所偏袒則即難免出此云現悉威爾遜君殊不以圖令美國與日開釁之舉動爲然　　更正十八日之北京電英使署宣布之文英德彼此通電後决定意見云云英德乃英日之悮特此更正 
　　其二（英文字林報專電） 
　　哈爾濱電當道已拘獲牛莊某公司駛行松花江之小火輪一艘法國預備兵一隊已於昨日離此俄國義勇隊汽船里茄森號之船主及辦事人等已由青島抵此據謂頗受德人虐待（十七日） 
　　倫敦電據官中冒稱法軍現向斯乞爾曼克山谷迅速進發俘敵千人（十七日） 
　　倫敦電塞軍已擊退奥軍佔據沙薩戈拉卜約克三地奥軍獲勝消息並無確報（十七日） 
　　其三（德文報專電） 
　　紐約電比政府已移至安都厄爾比因德國隊已行抵距比京二十基洛密達以内德軍右翼現向滑脱洛進發法軍在末斯河之狄南特大受損失外間復有德國皇太子臨陣受傷之説此種消息乃由海牙傳來法比兩軍已命戰事訪員卽離比國（十八日） 
　　按一基洛密達約合一英里之八分之五　　紐約電法人自稱復在亞爾薩斯獲勝其馬隊僅離斯特拉堡二十基洛密達惟法國第七軍團幾全覆没餘軍　　出亞爾薩斯南部匿於貝爾福特（十八日） 
　　紐約電塞軍已在薩巴克大敗奥軍自稱曾殺奥軍一萬五千人　　北京電膠州總督命日人於四十八小時内離境（十八日） 
　　北京電日本巡洋艦數艘仍懸中立國旗號游弋龍口之外現疑日人且在該處派兵登岸（十八日） 
　　北京電北京各華字報皆信强如德國斷不致不決一死戰而以青島讓與新興之日本國（十八日） 
　　北京電德國代理公使與外交部談判交還青島之説不確（十八日） 
[專電]  
　　北京電參政院暑假後昨日第一 
次開會追認案五内有内國公債條例胡鈞謂以金融權予外人實屬非計且戰事起後洋行信用未必遠過中國主張保息勿交洋行代存梁士詒謂上月上海查倉報告匯豐僅存七百萬兩至八月十日已存千九百萬謂今日洋行信用已減實未必梁復提議將議員提出之總統選舉法建議案列入議事日程决定不付審查卽咨政府轉交約法會議增修 
　　北京電現在財政計畫　妥恃提存五國銀行之保息鹽税商妥提用　恃外省解欵先儘軍警費現計各省本月解欵約二百萬鄂財政廳認解十萬袁總統批有負委任黔認十萬批該省瘠貧着免解 
　　北京電津造幣廠增鑄新幣已在四百萬以上外國銀行託鑄者不絶多不暇給 
　　北京電黑龍江電勝福對於商人極優待庫倫令勝福助欵助兵均不允 
　　南昌電贛南道袁學昌病故贛縣許鳳藻護 
　　南昌電戚揚聞涂廷弼謡言惑衆破壞市面飭警廳拘禁 
要聞一 
[德兵在比之作戰計劃]  
　　字林報云連日電傳德軍與聯軍之戰情東鱗西爪不相連屬前敵之實在情形欲作一有統系之觀念雖非全然不能然亦極爲困難惟有一事似應可信者則爲比軍抵死禦敵而德軍已變其原定作戰計畫是也德政府拒絶英外相葛雷爵士之提議召集歐洲大會迄今幾達三星期德政府之向俄宣戰迄今已滿兩星期記者嘗欲就本地埠所得之電報鈎素比國軍情之眞　因於星期　日造訪某軍事專家其言頗有所發明今特紀之於下 
第一事所最難懸擬者爲德國在比全軍之行動也雖來電時時言及某某軍團之蹤跡而關於德國主軍之行動則語爲不詳此殆由所接之戰報　　西爪不相連屬有以致之耳　八月五日所接諸電内有一電言及德國第十軍團已抵愛斯丹第七軍團已抵佛維曷斯第六軍團已抵何處則不之知佛維曷斯之軍必已渡過末斯河進攻里愛巨里愛巨堅守難下則德軍必决計留軍圍攻該地而分軍向北由側面進窺比京此則可以意料者也八月十一日聞有馬兵兩師團行抵愛斯丹比京大路中間之唐格萊斯此軍顯係獨立不屬前述在盧森堡之軍而前述在愛斯丹與今之在特爾芒特之軍大約必能彼此交通矣 
　　德軍欲達比京之計畫或計畫之一部分可就各電鈎索者卽非浮躁輕進亦屬大膽冒險德軍或自以爲比京有可乘之機果能達此目的則比人受痛滋深影響絶大今里愛巨與比京無一入於德軍之手而大軍大約已臨此二地之間此則自須全賴德軍之圍攻里愛巨者人數是否敷調以定其功矣至伏斯巨斯山之法軍今雖佔據山巓及各山隘而連日電報並未言及有大戰情事此可見該地敵軍數寡僅見小戰耳蘭丹之下可阻比國援軍得達里愛巨蓋其地距里愛巨西二十四英里爲重要之鐵路中心點也惟德軍如佔守該地將與主軍隔斷亦有不便今其地旣爲比軍克復則里愛巨之地位可以復原蘭丹一帶之德軍大約乃係獨立之馬兵不屬於前傳在比國羅森堡省北瑪爾區鎭之德軍且密近比京故其行動至爲危險也 
　　里愛巨砲臺據最近電報現仍無損其言外有德軍包圍該鎭之意德軍如更能圍攻納暮爾則第十第七兩軍團可以聚其全力决一大戰其地必在比京附近也德軍之抵蘭丹及唐格萊斯似可爲三軍團會集里愛巨與比京間之明證據八月十三日電德軍於十一日退走今復進攻又謂比軍第一次在哈塞爾特西北與德軍戰於平紧云云由此可以推知德國第七軍團現欲取道哈塞爾特進窺比京尙有一事可以推知者以上所述德軍之行動或爲德將之戰略以牽制聯軍之心而一面於遠地聚集大軍其地點大約必在蒂盎維爾也 
[戰事拾零（四）]  
　　大陸報　倫敦傳來最近消息荷蘭雷特郵船公司汽船名英凡　者山南美洲開赴德國運載德國後備兵並牲口及麥各貨行至中途被英國巡洋艦追獲現在拘留哨散頓口岸聞經第二次詳細檢查之後搜出該郵船裝有現金五十萬鎊據該船船員稱該船本定駛赴荷蘭亞司特丹口岸其自的則在乘間將所有載貨及搭客　往德國商埠凡此顯犯戰事禁品條例其爲英人拘留固矣又據俄文報稱巴黎傳來消息歐戰發生以來德國雷特郵船公司之汽船拘留於比國安特威比口岸者統計已達三十六艘之多均係運載戰事禁品卒被查獲者 
　　大陸報云據俄文報載巴黎最近消息英法兩國艦隊聯合之和张應歸何人節制或管理權限應當如何匀分之處尙未有聞現法國海軍部總長對於此節業已出示宣布凡英法軍艦之駐地中海者概歸法國海軍總司令調遣蓋地中海中一帶法艦較多也其在北海者則由英國海軍提督管轄云 
　　大　　云據倫敦最近消息德人拘留倫敦作爲戰事　者已不下三百人現均寄宿於奥凌批亞俱樂部該俱樂部頗大可容八千人前此萬國比馬賽會即假該部爲便場云查部中所拘德人大半均　後備兵在逃往德國之時捕獲者倫敦近日交通機關呈一怪象街衢之間電汽車已渺不可得日前軍隊向法國出發時凡電汽車之能行動者全行羅去大有一網打盡之概現在陸路輸運除馬車寥寥數輛外僅有隧道電車爲可恃耳食物價格除山薯外均已略增肉食與牛油每增三辨士矣各種麥食品亦已加價惟對於當道所規定最高價格之制限尙未逾越鷄蛋與糖近日非常缺少旬日問價已漲至一倍此種食物現時僅由俄國運來然以戰門綫所在輸將諸多不便即能運到終點爲數亦極微末蓋恐行路難也惟查山薯堆存尙多足供終歲之需故一時市價尙無變動麥及麫粉無多六個月之内尙可維持惟肉食極缺六星期之後恐已消費無餘幸每日尙有新鮮輸進（指肉食及麥食品）但不甚夥耳 
雜評一 
[中國之戰（無名）]  
　　各國今日多有戰事而我謂中國今日亦在交戰之中唯我所謂交戰者非如各國之炮火相見也内債能戰勝外債外憂能戰勝内亂愛國之心能戰勝自私自利振作之氣能戰勝偷安之念保國之念能戰勝保位之心胥在今日之交　矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[提倡内國公債會開會之設備]  
　　提倡内國公債會定於今日（十六午後一時在虎坊橋湖廣會館開大會會場先期設備周妥務在實事求是不取奢　丸屬國民均可久場并無入場劵之限制該會並備有民國三年内國公債條例淺釋係以白話詳解此項條例之内容當場散發人手一册 
　　自該會發起以來各　體加入者甚夥兹復有久安證劵交易所以該所名義加入發起之列並有殖邊銀行徐紹楨何錫廉二君南洋大利樹膠公司創辦人楊君鑑瑩加入此外　行加入者尙有趙南野任文亮陳日昌楊巨川尹昌乾朱綸唐堅吳源澧潘佐棟孫培林少和王鼎新李心培王揚濱王念曾　濤沈國均王桐軒譚子鎦等又南洋大利公司發起人楊雲史君　於此事甚爲熱心除加入發起人外並願擔認至南洋各島勸導并擔認勸募巨資購買債票楊君爲商界鉅子成效必有可觀 
　　該會日昨致而内　公債局請届時特派專員到會説明公債利益俾衆周知原函略謂此次北京各界發起提倡内國公債會已定於本月十六日在湖廣會館開會貴局當事諸公除已專緘奉約蒞會外并貴局特派專員到會説明公債利益以俾家喻户曉想貴局對於此事亦必樂於贊成也云云 
　　提倡内國公債會備有民國三年内國公債條例淺釋將於開會時分發兹錄其緣起如下北京政府成立以來還未辦過内國公債票現在大總統頒行的民國三年内國公債條例這就是民國第一次很有價值的公債這個公債票的信用優待買票的人條欵比借外國債還要加幾倍前清末年也辦過昭信股票南京政府也辦過公債票因爲辦法不好辦事的人又靠不住所以結果不好這一回的公債與從前大不相同大總統往年在直　發行公債票辦得極有信用所以買票的很多這回辦理債票的人都是財政交通兩部中重要的人還有税務處的洋員中外各著名銀行錢號以及買票的中國人與外國人大家合较都是最熱心最有信用的每年的利錢在交通部的各鐵路上與財政部左右翼商税上籌足九十六萬元交公償局存外國銀行將來還本的欵項也是每年在京漢鐵路餘利項下如數籌足交公債局存外國銀行商民買這個第一期的票每百元可以少出十二元買第二期的票可以先得年的利息付息還本的時候大總統還要派肅政史審計官帮同稽查經理債票的人若是做了甚麽弊還要懲辦的買票的人如果要用現錢的時候還可以隨便買賣抵押到了期的債票及息票還可以完各項租税或是作現錢用這個債票興是又便宜又便利利息係定准每年六月及十二月交付三年以後還可以望取本錢若是中間幾年要用現錢的時候還可以變賣或是抵押在公事場中當差的人買這個債票作保證用還可以取利錢比花現錢合算得多現在恐怕大家不懂得這個好處所以把這個民國三年内國公債的條例十六條細細的註解如下大家一看就可以明白了 
[内財兩部對戰影響之維持]  
　　本月十三日内務財政兩部會街致天津南京武昌濟南南昌安慶長沙開封杭州成都廣州各將軍巡按使電曰准政事堂抄交馮上將軍魚電維持金融平糶米石各節奉大總統令飭由内務財政兩部合力通籌等因查原電所稱重邊圉之防閑先須維内地之秩序老成謀國洞燭本原洵爲扼要之論本年楚豫蘇皖贛浙川廣等省水旱偏災民力已苦不給現當歐洲戰事未定各埠商業停滯之時貧苦食力小工尤覺生機頓絶若不行事預籌後患何堪設想是以内務部昨曾通電沿江等省等商妥善辦法或維護已辦之各種工廠不令停歇或酌興應修之水利工程以安丁壯誠以地方廣遠人數衆多而時局又萬分迫促若能通力合作於同處困難之中究可收得寸得尺之效此外如查明積榖義倉舉辦平糶或廣募紳富集資創辦因利借貸公典等局亦必能有裨地方但各省旣須全局統籌而各道尹各縣知事身任地方尤屬責無勞貸並應責成博訪紳耆聯絡一氣事無大小但可利民即宜舉辦庶幾羣策羣力旣以輔官家之不逮亦以樹自治之良模倘以責之一隅或以期諸補助無論財力斷難充任即辦理亦覺爲難至若銀錢各業尤與商民生計呼息相關近日京城内外經行政方面與商務總會中國交通各銀行合籌布置一面多方勸導各商業照常營貿連日市面已能鎭靜尙無提現擠兑之風各省亦望官商合力各就情形向機恩應現雖外貨停頓各埠商業不無受其影響然如趁此時機勸集投資擴張土貨或亦爲流動金融開闢利源之一助尙祈通盤計畫量予籌維電商辦理至盼内務部財政部元電 
[戰事影響之北京觀]  
　　籌備中立進行　政事堂之辦理中立事務處已組機成立曾誌各報兹聞早十四號由徐國務卿召集該處辦事人員假政事堂當會地開第一次茶話會專爲討論該處辦事權限問題已决議如下（一）中立事務處專接收京外各機關關於中立事務之文電彚呈總統及承發總統關於此項之電示如認爲事關秘急者可逕達總統（二）中立事務處預壉領土領海邊界分防各費造册分送統率辦事處及各部會商呈請總統核定飭財政部籌撥（三）該處對於中央應辦之中立事務得提出議案於政事堂或呈請總統核批施行對於各省之中立事務有督示指導之權後并討論統率處擬定之中立事務處組織法頗多有修更之處大約日内尙不能發表另函云政事堂設立之辦理中立事務處前日已經組織成立兹聞因中立事務頭緒紛繁各機關派來人員久各具專門學識聞擬分科辦事政事堂金伍等參議則任總務 
　　陸軍中將薩鼎銘已奉總統令主任中立事務薩中將除已請准調取從前日俄戰時北洋中立案卷及與中立事有關係各機關派員襄理外昨聞又遞呈一件請調從前在北洋時辦理中立事宜舊員十餘人定爲辦事員以資熟手總統已經批准奏又聞總統昨特電召步翼鵬來京委其專辦中立事項俾收良果按步氏係山東人素長外交當日俄戰爭之役我國辦理中立步氏實左右之曾著專書記載其事故此次籌辦中立特又電魯邀其來京主持此事 
　　將宴各國公使　歐洲戰雲旣起我國旣處於中立地位外交上種種應籌備之事項則極屬殷　　聞孫總長業將大致籌畫就緒擬日内面邀駐京各公使在迎賓館宴會内容係告各公使以我國宣布中立後保護旅華外人之詳細辦法並表示總統其望歐洲之戰事早日罷休且此次會宴宗旨雖在聯絡各使感情以固國際信用而於席間尙須面請各公使極力設法保護我國現旅歐洲之各華僑云 
　　電查僑民事項　政府以歐洲大戰爭旅居各國華僑之生命財産自不可不妥籌保護之策除據中立條件已電各駐外公使向各該國政府爲正式之請求外昨日又特電駐各國公使對於旅居該國華僑迅確實調查以便爲保護之根據並開具應調查之事項如下（一）旅居各國華僑之人數（一）旅居該國各華僑之姓名年歲省籍等（一）旅居該國各華僑之財産並國分其動産及不動産 
　　洋員懸缺辦法近來京内外各行政機關聘用之洋顧問多有請假回國者前雖由政府擬定各項取締洋顧問合同未滿請假回國各辦法無如近據各省報告各項專門洋顧問仍多紛紛請假回國者昨聞政府以我國政治改組伊始各機關聘用洋顧問原爲備要件之諮詢已擬定通飭謂彼等旣多返國此項員缺不宜久懸各省各機關暫行保　本國人員充裤以期政治之進行無誤日内即行通知各省 
　　商情價目概情　自奥塞戰爭牽動大陸　響於商務最爲重大兹調查北京商情及百貨價目漲落表公諸衆覽北京洋商均已一律停辦貨物僅將現存貨物出售其應用之物價目較平常均已起十分之三其玩弄之物則有落價以廣招徠者中國各商除糧食及應需之品價目均已起漲如白米每包起一元左右白麵亦隨之而起其餘洋油洋乳各應用品一律起價其綢緞各貨頗覺消路蕭條現内務部已電鄂皖卽日採運大米百萬石來京以資接濟即日可到糧食一途日内尙當落價云 
[中立聲中之奉天]  
　　載運苦工回華　俄國向來工作均僱華民邇來戰事發生即如海參嵗一部分航路斷絶交通華工之欲歸家者無路可行慘不堪言故由我政府設法由東清路轉送到華境以後無論如何非戰事停止不准華工赴俄并由官府出示限制 
　　稽察應守責務　歐陸戰爭我國嚴守中立兹聞張上將軍已與吉黑左右兩將軍商定凡由三省軍事派出稽察員沿路沿海一帶詳爲稽覈除與中立條規不合理應取締外餘則對待外人持和平之態度至對於無涉戰事之外商及敎民等尤　妥爲保護以重邦交業由三省將軍通飭軍事稽察員及軍警兵目一律遵守勿違 
　　設立通報機關中立國對於交戰國原有參觀之報告現張上將軍通告左右兩將軍擬由三省軍事機關彼此電商如有關於戰局之新聞及與我國之有關係者由各機關設立專員掌理其事以便按日互相通告蓋此次戰爭雖地點在歐洲一隅然其影響已摇動及於遠東也 
　　限制暗碼電報　政府昨通知本省請歐事　起　國中立所有一切均須引嫌而我國所發電報均須由日本轉由米國轉致除公使領事報告事項用密電外其他四等電均不准用暗碼以防違害中立而杜涉及亂事并免亂黨藉端煽惑云云 
[歐戰與呼倫關係]  
　　齊齊哈爾函云有自呼倫貝爾來江者述呼倫蒙人對於奥塞戰雲及俄人運兵之慌恐狀態頗爲詳盡特錄如下奥塞戰雲初起呼倫蒙人聞之不甚注意自俄皇下令徵兵將海拉爾站之俄兵調回一千餘名蒙人覩此情形始現驚慌狀態勝福即赴租界俄領事署探詢一切情由經俄領五薩武氏將奥塞開戰及與德國備兵詳情一一告知勝乃懊喪而返以爲俄德戰端一開俄人無暇援及呼倫當召集各總管及各屬僚在署内大開會議蓋恐中政府乘機征討呼境蒙民必遭慘殺遂向各蒙員徵求竟見當時各蒙員主張不一親華派無幾獨立派及親俄派佔多數勝福擬取銷獨立爲親俄獨立兩派所不許嗣由成德主持設法徵兵自衛蒙員中已有多數表同意者勝福以各蒙員旣主張自衛亦不敢强駁只得附從聞其所擬自衛辦法將駐都司口子及哈拉汗敦之蒙兵撥駐伊哩根廟（係由洮南赴呼咽喉之地）將莫怪口子之蒙兵調人城内以爲即有少數華兵亦足抵禦不致束手被擒云云 
[哈爾濱方面消息]  
　　遠東報云日本因有日英同盟之關係對於德人頗不滿意日前日政府下令徵集精兵一萬擬將青島佔據又日本商輪有限會社前本擬購買德國商艦數艘往來歐洲運貨今竟决定不購德輪矣 
　　此間接得消息謂昨駐北京美國公使向各報通告云美國並無乘歐洲開戰派兵前來之意云云故人心已少一種驚恐 
　　自俄德宣戰後本埠德領事及德國商民均前後相繼去哈惟近日外間謡傳尙有德商數人居留傳家甸某國商號者兹經詳細調查德領事於前禮拜二日離哈時該國商民均皆同時他去確無一人在哈矣 
　　據俄報云英德兩國宣布開戰後威海衞膠州兩軍港戒嚴華商驚慌萬狀現均紛紛逃至芝罘 
　　日昨探悉中政府有令云前調往永平錦縣各屬設防之林葆懌司令即着常住昌黎蒲河口至北帶河南頭島秦皇島宜另派巡洋艦以防山東黄縣北竄之海盜並勸諭往來龍口登州烟台威海各商船漁船不可侵入外國設防戰線内云云現聞沿海等處各種商船往來甚少 
[濟南德領宣布青島日僑狀况]  
　　近來各報喧傳青島　居之日本國人　膠督命令律勒令出境兹聞濟南德領事署接膠督電稱實無其事當經德領事佈告如下爲佈告事兹准青島督署電開現在到處傳言凡僑居青島日本國人一概　令遷出租界等語本大臣查並無此事本租界内日本國人均照常自由居住間有出境者委係因戒嚴以後商務停滯自願出境絶非强迫請將此種清形出示佈告以息謡諑等因到本領事准此合行佈告一體通知切切此佈 
　　歐戰聲中之奥垣觀 
　　西江緝捕權收回海軍部次長李和因事進京已見各報頃聞中央政府已派李準來奥暫承其乏并令整頓海軍及西江捕權事宜李抵申後已有電來粤知照西江英艦退出後經李巡按使將沿江捕務大加整頓并將防守情形照會英領事力任保護在案頃悉該國領事覆文略謂西江商業純賴船舶運輸前因海盜披猖財産生命時形危險故有派艦梭巡藉資自衛之事今以貴使防緝愼密保護周詳敝國深爲感激此後亦可無庸再有此舉云云 
　　德領戰事談話　廣東國報記者於十一號下午一時往見德領事　治字君記者曰吾等日日所得之新聞僅從英國或英報得來一方面之消息故今特來請問德國方面之消息領事不棄望有以語我領事答曰欲得德國方面之消息殊不容易因海電乃英國所有物凡海電來往關於戰務者英國必實行檢查苟有碍於英國之電必不能通故僕謂在此而欲得德國方面之消息殊不容易也雖然吾現在亦有新聞足以告子者則於本月六號本處接到北京使館發來電報是也該電云英德海軍於五號大戰于利夫（在蘇格蘭海埠之東）是役英國有四大軍艦沉没六小艦受傷德國固沙艦亦沉没及三魚雷受傷就此觀之則此役可謂英敗　德勝記者遂問之曰然則德國將必可獲全勝利矣領事答曰不然此次之爭舍英之外德尙有法俄二大健敵也即就法論亦已有四十五年之軍備蓋自一千八百七十年至今法國無一日不欲與德戰幸德之預備亦不在他人之後耳要之今後之勝負正未可知吾有消息自後當以電話告子記者曰謝遂辭出 
　　籌運後來暹米　吾粤米食不敷全靠安南暹羅兩處以資接濟刻因歐西戰起安南係交戰國屬土　不能運米出口祗有暹羅一處惟暹羅表面上未與吾國通商僅由港商間接購運而來兹聞港商元發乾秦隆兩行多辦暹米前數天由暹僱德國商船滿載米石返港詎因港下戒嚴令且交戰國商船不能入港故繞道駛下虎門又以該輪食水太深祗在黄埔寄綻故連日省商紛紛用米舴西瓜扁駛出黄埔駁運回省得此大宗暹米固不虞缺乏矣但嗣後宜由省城米埠及猪糠米粹行養和堂結合團體派船赴暹羅購運或由澳門入口或　海道入口較爲直接云 
　　金融界意外消息歐洲戰事發生後我國富　鉅買恐受影響已多向外國銀行提回存欵移放國内銀行頃查省中中國銀行廣東銀行大信銀行以及官銀錢總局曁其他鉅大銀號日來接收存放欵項均有應接不暇之勢計宫銀錢總局刻下收存儲欵已達六百餘萬元内地有此景象誠足喜也 
[歐戰聲中之浙省政商兩界]  
　　取締船舶自歐戰發生中國沿海口岸無不加意檢查以防流弊朱屈兩公昨又會銜通飭各關監督各縣知事以及内河外海兩廳嗣後華洋船舶一律於五點鐘以前進口至次晨六點鐘以後出口聽候查驗不准逾越有不服者扣留呈候核辦 
　　布置軍隊探聞朱軍督以奥塞失和我國恪守中立猶恐海外黨徒乘機擾亂浙境乃以二十一團戍嘉興二十二團戍吳興二十三四兩團駐省城並以九十七團戍紹興九十八團戌鎭海外調守備隊兩連開赴蘭谿馬隊全營分駐溫台均即開差嚴密布置 
　　維持學務屈使以金融孔急省内外官立各校暑假之後行將開學經費一項亟宜預籌昨已面飭財政廳速爲核發且聞敎會所立男女大小學校不下十餘處所延西敎員間有因戰事返國者兹各敎堂牧師神甫會議决擬遺缺以華敎員補充仍照常辦理　　絲捐稀少　歐陸環爭商業受甚影響省城絲業認捐局共計七卡司員巡丁不下百有餘人現受戰事影響販絲輸捐者極形稀少致局卡不敷開支該認捐董事周梅卿元不得已將司巡人等大爲裁汰以資節省聞已辭去司巡五六十人尙虞支絀 
　　商運轉機奥塞開戰省城商市幸賴官商先事維持尙無大碍并聞旬日來各埠進口現洋絡繹不絶數約三十萬元左右各業商情頗有轉機而陳請杭總商會發給運洋護照者出境辦貨亦日見其多數在二十萬元以上彼來此往已形活潑矣 
[浙財政廳詳請抽還愛國公債本欵之原委]  
　　辛亥冬初浙軍政府發行愛國公債定額爲五百萬元嗣於民國元年年底奉部電截止發行即將在外勸募各票陸續收回並將應行搭放各票補發清楚截至二年六有底止計實在發行是項債票四十九萬九千二百零八元曾經報部有案内一元票十四萬七千三百三十八張十元票一萬二千二百七十七張百元票二千二百九十一張按照發行簡章第四條内載本公債募集後留置一年自第二年起至五年止四年之内由軍政府斟酌情形用抽籖法分爲數次償還等語計民國二年三月間已有一年届滿者迨二年十二月終所有發行債票悉滿一年其時財政奇絀未及抽還刻聞財政廳長張詠霓君以現届籌畫三年度預算已奉巡按使電呈總統將抽還浙省愛國公債總數計劃在内並蒙總統明頒訓令維持公債張廳長以東西 
 
 
 

Page 7

 
 
各國理財政策無不以籌募公債爲　急之要圖　我國雖已仿行而收效終覺有限固由風氣之不開亦由信用之未著兹擬將浙省愛國公債定於本年九月底舉行第一次還本先　十分之一明年三月底舉行第二次還本再還十分之一各需銀五萬元業由財政廳預爲籌備並即查照定章用抽籖償還法特備文詳請屈巡按使批准施行 
[六案敎案牽及八角亭之交涉]  
　　蕪湖八角亭即鶴兒山興天主堂昆連前清光緒十七年間愚民閙敎案法敎士與官吏交涉即欲將八角亭土地爲抵償地方士紳以此山爲一邑之古蹟兼之墳塋壘壘拒絶不允道縣無法乃正法奸民王老五傅有順兩名賠欵十萬餘金由歷任蕪湖道縣按月攤賠該山得以保全復由錢學使立碑圈禁在案去年杪白匪竄擾六安戕害法敎士由法使與外部交涉如以八角亭抵償此案卽可了結蕪湖查知事前接張交涉員飭知當即照會地方城廂士紳公議辦法以憑核復兹聞各士紳奉查知事照會後即由學界發起於本月九日先行在明倫堂集議應付方法迨至十日一時查知事因公晋省派科員潘君到會代表一切城内各紳到者十餘人待至三句鐘張交涉員入席先由潘君宣布代表宗旨繼由張君發言六安州戕斃奚敎士及楊柳灣敎案索賠三十五萬政府籌欵爲難又經榮總理要求若將八角亭地面讓與即可退步鄙人受省長委任特定期召集諸君徵求意見等語當由衆紳答以八角亭即鶴兒山與敎堂密邇前次本地肇事寗願辦人賠欵不能讓地其後有許鳳生者私自盜賣經閣邑禀請將許監斃原價退還有案可稽調查卷宗即知原委則是八角亭一案在前清旣已了結似未便因此次六安案牽連且戕殺奚敎士者豫匪也非皖人也肇事之地在六安非蕪湖也與蕪人渺不相涉故不能承認此案辦法除割地之外厥惟賠欵法主敎素主公道雖索償三十五萬竭力磋商未必不能減讓即以議定之數攤於安徽六十州縣蕪湖定當認繳一份以盡義務似此辦理於國體無傷於民情無背較爲平允特懇上達請查照原案辦理人民幸甚云云當經張交涉員面囑潘君照今日所議大略詳覆本署以便轉禀時已六下鐘遂即散會 
地方通信 
[南京]  
　　韓巡按借欵濟急　韓巡按現因省庫萬急昨電各縣知事文　省庫如洗軍警餉需亟須支放前飭各該縣認解有限不足以資接濟惟有由縣出具印收措借若干以濟眉急俟忙槽征起儘先照數歸還各邑視省猶指臂之與腹心其理至顯士紳中不乏深明事理之人所賴　有司實心籌措早集解省如何辦理情形先復云云 
　　城内外之防範　馮將軍以歐洲戰事方急恐有奸徒滋擾地方情事特飭各營抽調得力兵士百數十人在城内外日夜往來梭巡並於晚間各城門口及城北一帶加派兵士荷鎗站崗以便恊同警士妥爲保　 
　　組織内國公債會　政府四外欵難借欲募集一千六百萬元内國公債設局專理現有學界余大貞等以内債募集足以救亡北京已有立會提倡之舉江蘇亦應從速組織擬日内即糾集同志發起矣 
[鎭江]  
　　請還借撥軍費　前丹徒縣知事于定一君在任時爲駐鎭各營軍費無着曾詳准向交通銀行借撥軍費洋一萬六千元至今未見撥還日前清理任内交代特請韓巡按使飭將該銀行借欵發還以資結束清楚 
　　通緝謀亂營官　鎭江施鎭守使昨奉馮上將軍通電略謂駐紥江北鹽城巡緝營營長高廷福於被裁時造謡煽惑率衆作亂事敗私逃爰即通飭各屬所駐各防營一體協緝務獲懲治云云施使刻已遵照辦理矣 
[安慶]  
　　改建巡按署　安徽巡按使公署現已决定舊藩署爲地址雖光復時間有焚燬崩折之處一經修建即中敷用日來已派委督工修理以便新巡按履任不復另備行園 
[江西]  
　　財政廳嚴催驗契費　贛省財政廳長王純特飭各縣知事云驗契一事固可增加國家之收入亦以確定人民之權利而白契免税尤爲難得之機會至於各屬驗契如上　廣豐貴谿玉山浮梁樂平萍鄉宜春南昌新建等縣所收騐契或數逾鉅萬或超遇派額可見騐契之暢旺惟在勸辦之方現在雖已展兩月轉瞬即值届滿一期各知事等責有攸歸務各趁此時期力圖振作或委托正紳分鄉勸辦或稽查糧册按圖催騐各就地方情形設法催勸以冀收數大增源源報解倘能於展限期内征收足額本廳仍當照章請奬以示鼓勵設仍漫不經心毫無振作收數短絀期限一經届滿定行詳請撤懲 
　　贛南獄案之尾聲　南昌警備司令官兼旅長吳鴻昌奉委代理贛南鎭守使印務於十三號交卸由將軍行署參謀長齊爕元接受預備日内起程上溯赴贛履新李將軍於是時在署設宴爲吳鎭守使餞行聞談論贛南獄案之同來謂誤會處頗多亦李廷玉用人不當之過云云又聞徐昌綺黄邦直等二十五名覊押警廳戚巡按現正在奉令辦稿飭行該廳除將徐昌綺一名聽候另案查辦外餘均釋放 
[廣東]  
　　報告湘粤邊情　聞當道昨據辦理湘南協剿事宜粤軍龍總司令電略稱大軍於初五日馳抵樂昌縣境據報粤邊一帶設防嚴密並無叛兵竄入初七早已飭統領李文富率隊向砰石前進云云聞此次乃第二路入湘之兵至第一路大兵陸統領及楊統領所部各營則已於初四日由砰石入湘其團長徐連勝所部陸軍與總司令部衛軍則爲第三路陸續進發連縣知事昨亦專足分報當道略謂湘省兵變影響縣屬土匪蠢動以及西省懷賀外匪時有竄擾現在辦理防剿兵力不敷業經報請添兵防剿在案查縣屬白石距江華縣四十里之馬頭　雖屬風聲甚緊現在尙無事變惟該縣縣城離馬頭埗又百八十里究竟是否安靖迄未據該縣函覆偵探猶未得確情現已飭各軍隊警團加意嚴密防守以免疎虞一面再行確探另報至土匪外匪事現據軍隊警團各鄉紳民紛紛警報求兵援剿絡釋不絶查縣屬上草永和附近懷賀螺石深水又有外匪六六十名出没騷擾匪黨有快鎗數十枝其嘯聚大旭烏石樓　等處連結土匪有用軍勝館黄金山等名字四出擄贖刦掠花羅　全村及該處附近村匪黨羽百餘人帶有曲尺駁壳明火執杖匪氛異常猖獗懇迅電飭　駐近軍隊速　三連赴縣防剿庶安危局云云 
　　朱將軍回津　朱將軍於十四號專車晋京面謁大總統陳述成立中立處各辦法已於前日夜間十一　專車回津是時警察　長楊君率同偵探巡警齊在新車站歡迎 
　　油船被刦報案　美孚洋行經理人路晋三前　尹姓之船裝載煤油四百箱送往山東利津縣在途中被劫昨聞路某已具情在直隷水上警察局報案當經梁局肯指令偵探劉萬有督同長警前往查拿 
　　英軍隊換防　日前有英國武官五員率同步兵一百六十餘名各帶軍械行李等件由山海關乘坐火車來津駐防 
[吉林]  
　　排長被戕結案長春陸軍混成旅杜排長殿華被副兵張鎭東用槍擊死兹聞裴旅長以排長一缺最關緊要電請孟將軍暫以旅部差遣員陳愼修代理刻已電准接差視事自杜排長被張犯鎗死後其妻及子女終日痛哭據張犯供稱因苛扣火食所致其實確因約束兵士過嚴而被戕故裴旅長除買棺成殮浮厝南嶺農神廟内外擬請撫卹其妻子張犯鎭東鞫訊確實後遂由旅部電請指示辦法刻已電覆就地鎗斃故於本月九號將張犯绑赴南嶺農神廟内杜排長浮厝之處正法路經北大街時張我季向雜貨舖索紅小布兩疋十字披紅以示氣概布欵由旅部付給迨至杜排長浮厝處仍神色不變眞可謂死而無悔者矣 
[奉天]  
　　三百人命喪江流安東近日雷雨連綿江水　漲聞自金銀　往下木排至金坎　發　十數餘排四分五裂淹斃人數三百多名幸而出險者只十數人耳慘矣 
雜評二 
[青島與遼東半島（默）]  
　　昨報路透電謂日本致德之愛的美敦書推詞與一八九五年列强致日之要求退讓遼東半島文相同深以當日此文德爲主要參與人也今又見八月十五號日華新報之論説標題爲極東平和之敵大致謂日清之役三國壓迫我還附遼東半島此實爲帝國歷史上未曾有之大辱我大和民族隠忍於兹已二十年駢云與路透所傳有隠合焉果其説足以代表日人心理者則此次之出而干涉一面爲日英同盟之關係一面亦爲日德宿嫌之爆發也 
[收回西江緝捕權]  
　　我昨謂中國此次之機會有三今又乘英國有事之時而得收回西江緝捕權是三而四矣雖然擴張土貨須視商民之能力何如也取消獨立須視俄蒙之心理何如也收　青島則列强有此言而在我人爲妄想也故雖曰機會而實皆空言也至收回西江緝捕權事非特英艦已退出英領且允此後弗再派艦是事雖小而已見諸實行矣然西江爲海盜出没之地刧輪巨案屢屢發現倘收回而後仍有危及外商生命財産之事則英人爲自術計寗能保其不再干涉耶故今日之整理西江緝務非兒戯事矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（十九）]  
　　駐滬楊交涉　昨奉外交部飭開本部前准駐京英法德俄奥比各公使函請所有各該國現隷兵籍之洋員受僱於我國者請通飭各省准允辭職回國當經呈奉大總統鑒核通飭遵照在案惟此項洋員自請回國當兵者究有若干人未據各省報部爲此飭行知照應將僱用洋員職務聘書或合同及離職日期分别查明具報各管部咨行本部以資查考除咨行外仰即遵照 
　　上海榻道尹致巡按使函云敬肅者此間盛傳歐洲航路已晰商民以此影響於商務者甚大極爲恐慌經查詢江海關得復昨尙有由大西洋經太平洋來滬之菲律賓號商船述稱歐亞航路照常通行又泊滬之淡亞夫拉愛號商船已標明明日（卽十七日）開往倫敦等情業經切實宣示週知謹報 
　　海軍總司令李鼎新君接准廣東龍上將軍來電以歐洲開戰我國嚴守中立粤省瀕臨海疆現有軍艦不敷巡防請酌派軍艦赴粤等因李總司令當派建威兵輪前往協防現該艦已備齊軍械輜糧於昨日午前十時由製造局前浦江起椗出發 
[歐戰聲中之思患預防]  
　　浦東添駐重兵　上海鄭鎭守使前日飭行浦東陸軍第三營廖守忠君略謂現在歐洲開戰風聲日緊浦東地方兵力極爲單薄竊恐匪徒乘機擾害治安且白龍港等處海灘最爲險要非添駐重兵不足以資捍衛業經電由馮上將軍允准撥派步兵一營馳駐浦東防守各要隘所有駐兵處所應先預爲擇定合亟飭仰該營長迅速查明駐兵地點何處應派若干一俟該營抵浦應由該營長會商辦理妥爲派駐並即呈報本署查核云云 
　　防護軍廠重地鄭鎭守使以製造局爲軍廠重地適臨浦江又爲火車路線經過之處水陸均屬竹要且局外附近一帶甚爲荒野恐有匪徒或在黑夜潛伏伺隙而動故於前晚爲始特派衛兵數名在製造局内之望台上開放電光四處瞭望並責成第七旅臧旅長督飭官兵晝夜梭巡以防意外 
　　稽查内河船隻　税務公所前日接奉韓巡按使飭開現下奥塞失和戰端劇烈恐有匪徒乘問暴動情事凡遇内河往來船隻及小輪施駁裝運貨物經過亷即會同水警巡船加意稽查如有載運違禁物品以及倫運軍火等事即將船隻人物一併扣留以憑根究除飭水警各廳遵照嚴加查意外飭仰遵照辦理 
[限定洋布出貨時期之爲難]  
　　旅滬商帮協會於八月十九號致函洋布公所云今據江西疋頭帮報告謂貴公所提議客帮六月以前買定未出之貨限以六月底出清六月内買定之貨僅限七月半出清如到限期不出即將定貨簿圈銷刻江西滙水漲至二千六百兩有奇爲從來聞所未聞若此時滙欵出貨非特覓票維艱抑且暗虧至鉅貴公所提議條件未便承認等云前來數會查詢該帮與貴業定貨向無限期已成習慣值此歐戰風雲正熾金融危極之時客帮乃追於匯水奇漲於萬分不得已中稍緩出貨情尙可原而貴公所驟然改其舊例定以限制致該帮不免稍有煩言矧貴同業與該帮往來有年感情最篤尙祈轉致貴同業可否仍循舊例請將新議取銷以敦睦　而維時局似此亂市匯水恐難久持一俟稍平該帮自當將定貨出清各保信用决不致任意延宕自墮名譽耳專此肅佈即希賜復 
[法公堂復訊僞造鈔票案]  
　　法捕房會於七月二十三號拘獲混兑僞鈔票之蔣富生何子龍等後又在新租界文德里查獲製造僞票之某國人尾形周平八卷義助及二房東楊德壽又在和興里抄出機器一副解經法公堂預訊一次尾形等兩人送請該管領事署核辦蔣等押候訊究在案昨日提案詰訊有烟紙店主陳品章周子祺投案同稱蔣富生何子龍各持僞票前來混兑當場察破交捕送案是實蔣富生供湖南人來申謀事在茶肆中與同鄉人瞿鴻祜相遇托瞿覓就瞿言可至伊家中爲庖人及至瞿處後見有傅姓偕尾形等兩人到來陸續購買機器製造僞票共印成二千另九張均送往延壽里某號屋内尙有印壞之票數十張由尾形等囑我銷毁我見内有三十四張尙可混用故持往烟紙店兑洋何子龍供與蔣富生並不認識小民失業住在小客棧中乏資回籍向友王少山借貸川資王給小民五元鈔票一張持往烟紙店兑洋即被拘案至私造鈔票之事毫無干涉楊德壽供瞿鴻祜傳大元袁姓及尾形周平八卷義助同曾至我家言借　處商議一事伊等議時甚爲秘密所議何事並未聽見後來瞿等另租和興里房屋如何製造僞票我不預閒惟我與某國人興元相識興元欲找同國人三先即尾形周平因不知住址托我領伊前往我實到過和興里四次確見傳大元大　尾形局平造票遲緩且不精緻至此事究由何人出資何人起意均不得知聶讞員商之法副領事諭楊曰察核口供雖無爲首實據惟已知情着即一併還押聽候商明辦法定斷 
[管鵬案辯論終結]  
　　中央政府控告管鵬違法一案送紀本報前日午後由公共公廨聶襄讞會同英領卓君升座復訊先由被告代表德雷司律師囑見證安正鐵路股東施理齋上堂證明被告於辦路及借用　欵並非個人擅專以及鐵路股東有大多數約五分之四或四分之三均深知被告於借欵内並無侵吞情事故均不願控告各情旋由政府代表高易帮辦理司律師將施所供各節逐層盤詰並向詰稱爾知否被告賑内所開借與柏都督之欵計洋六萬四千五百元乃係付與日人孫曲並非柏都督所借且爾能信有此情形否答稱柏都督借欵有照會爲憑且都督爲一省之主借與都督與存放一樣豈有不信及反對之理供畢退下即據政府代表瓊司律師聲稱今有一見證即由安徽押解來申借欵四代表中之一洪崇凱（即洪孟威）應令到堂將案中情形證明被告代表德雷司律師即起而反對並稱敝律師反對之原因緣洪實爲被告之同黨去年秋間曾在安徽拘押自此案發生之後即押解來申迄今寄押製造局而洪之家産眷屬均在安徽原告欲令到堂作證不過欲據伊所供以爲此案之標準今果到堂如所供不能帮助政府必與其生命財産以及眷屬有大不利則今到堂所供爲保全自已計必不能實在可靠是以洪實無見證之資格云云復與原告律師辯論數語因堂上准許政府代表所請求即命將洪帶案由　　律師詰據供明去年六月間伊在申時由被告之弟管序東及趙蘭舟來申由沈位卿介紹向日商三井洋行借欵故即由伊等四人爲借欵代表並稱所有恒豐公司之借欵洋二萬元因於去年八月間與公司帳房胡烈雲一同來申同被告清理賑目時先行將鼎升錢莊所存之洋二萬五千元止付後因被告所開之帳共計有二十一萬餘元反溢出借欵之額故向我商議作爲另借恒豊公司洋二萬元共借二十二萬元因所交祗有二十一萬餘元故由我繕立一萬五千元之收條交與被告並約如政府日後歸還此欵被告照收條收洋一萬五千元尙有五千元歸我名下至於借與柏都督洋六萬四千五百元直至來申清理帳目時交出照會始得知悉云云復經被告代表德雷司律師盤詰良久並經中西官互詰一番始命退下兩造代表律師復互相辯論至鐘鳴七下（其文甚長因與前次略同故從略）中西官以案經辯論終結遂判被告還押候再定期核斷 
[陸軍部嚴緝王寳善]  
　　上海鎭守使鄭汝成君昨奉宣武上將軍督理江蘇軍務馮君第四三八號盆開准陸軍部咨准督理河南軍務田巡按使西稱已撤侯　員王實善揑造假信前來求差等因查王寳善係湖北江夏縣人年三十一歲其人久慣作僞到處誆騙實屬膽玩已極若不從嚴懲處恐其復藉他人名義招摇朦混别生事端除電汴鄂兩省密拿外相應咨行查照飭屬一體密拿解部懲辦以肅軍紀等因准此除分行外合行通飭飭到該鎭守使即便遵照轉飭所屬密爲偵緝務將王寳善查拿到案詳候解部究辦 
[考察海軍專員由粤回滬]  
　　海軍上校許繼詳前奉中央命令偕同署海軍次長李和由滬往粤考察海軍事務曾誌本報兹悉李許二君業已事畢於昨晨七時抵滬暫寓高昌廟海軍司令部現二君一奉總統命令實授次長一奉任命爲海軍部軍法司司長不日即須回京供職云 
[警備隊過境之照料]  
淞滬警察廳廳長徐輔洲君昨奉鄭鎭守使公兩路謂頃接福建許巡按使電開閩省由皖招募警備隊三百六十名於本月十九日由寗乘火車到申經過英法租界至下六舖招商碼頭登輪來閩請即派警照料等因除請江蘇交涉公署照會駐滬領事團簽字外飭即派警至滬甯車站安爲照料云云 
[省敎育會紀念會預誌]  
　　西門外林蔭路江蘇省敎育會定於二十三日下午三時舉行成立十年紀念會其所定開會順序如下　一報告　二演説　三國樂　四西樂　五幻術　六分贈紀念品　七茶點 
[乙種農業學校定期開學]  
　　本邑農業中學堂係由邑紳陸徵祥君等所創辦其校址在西鄉閔行鎭浦灘嗣因該校被匪焚燬迄未建造兹由上海縣知事與各紳士另集欵項仍在原處建設校舍繼續開辦定名曰上海縣立乙種農業學校業已落成裝條齊備所有本縣各市鄉學生前往肄業者概免膳費故報名者頗爲踴躍現擇於八月二十四號行開學禮昨已由該校校長尹叔平君及學務委員張品齋君具函邀請洪知事届時蒞校觀禮云 
[啟明女學建築新校舍]  
　　徐家匯啓明女學係天主敎會中西女修士所創辦專收敎外學生課以各種應用學科十載於兹成效卓著其敎授之熱心管理之嚴整尤爲邦人士所稱許各省淑媛閨秀遠道就學踵趾相接無如限於校舍後至者不免向隅兹經該校舊生發起另建寛廣校舍以餉同胞所需經費半由各生家族熱心擔任餘歸該校敎職員設法籌募開已就舊校址北首購得基地若干畝正在籌欵興築云 
[務商中學之進步]  
　　閘北務商中學開辦三載成蹟昭著聞本學期尤極力進行並注重管理及國文已添請管理員及國文敎員以爲改良之張本該校敎務長余裴山則慨商學之凌夷尤不辭勞瘁積極進行務達完備商校之目的並聞已聘定美國法律經濟學士黄添福爲商科主任敎員云 
[縣佐仍駐閔行]  
　　縣佐官　業已公布上海縣應設縣佐一缺業由洪知事詳請巡按使委任在案惟縣佐官署規定不得與縣知事同城辦事因查西鄉閔行爲本邑首　地方衝要交通便利且該鎭在前清時代本有巡檢司衙署今旣添設縣佐應即以該鎭巡檢司署爲縣佐公署昨已由洪知事具詳韓巡按使請示矣 
[庭長調充推事]  
　　閘北審判分庭沈庭長前日奉地方廳袁應長飭知調充本廳推事所遺分庭推事另委孫濟汝接辦昨已分别到差視事矣 
[龔三郎與同黨對質]  
　　著匪龔三郎王阿生於本月五號在公共租界文極司脱路糾黨持鎗　刧婦人姜張氏金鐲並沿途開鎗拒捕擊斃華捕吳友仁途人唐錫明李長孝又擊傷部北四區崗巡馬如宣探夥梁才榮當經匯四捕房與閘北警署將龔王兩匪及窩匪之張老虎一併拿獲解送公共公廨訊實判龔王兩匪解送鎭守使署懲治張押候查究嗣中老閘捕房拿獲搶匪顧金寳王阿大並在顧身畔抄出手鎗一支查得顧等係龔三郎之同黨解奉公廨諭着一併還押一面傳諭捕房令將龔匪暫緩起解候與顧等質對再行起解在案前日由匯四捕房捕頭派令華印各捕荷鎗將龔王兩匪押解至老閘捕房與顧等對質顧等堅不承認爲龔之同黨旋由龔匪供明會與顧等在大沽路河南路等處持械截刧行人財物共有四起顧等始無言人辯捕頭遂飭將龔王兩匪帶回捕房候示顧等還押候禮拜六將龔匪所供情形錄單送請公廨訊奪 
[法捕房移提盜魁]  
　　法捕房總巡藍維藹君因近來法租界内搶刧之案層見迭出訊據已獲各盜供指大率由陳小狗子爲首糾刧查該盜陳小狗子已被淞滬警察廳獲案亟應移提歸案訊辦以絶盜源業已致函駐滬楊交涉員派委譯員於前日午後偕同法探目石維也華探韓邦達等至淞滬警廳關提廳長徐輔洲君諭候查明再行核辦 
[傅木生仗義捐軀]  
　　滬西小沙渡蔡家宅居民傳木生（即阿木生）因本月十六號晚住居附近前充十三圖地保之蔡育中家被盜十餘人持械圖刧帮同出外喊捕致被盜匪開鎗擊傷小腹並傷及事主蔡林泉蔡富富當由捕房將傅等三人車送仁濟醫院救治並拘獲盜匪阜寗人王振華一名解送公堂訊押候究在案兹悉傅木生因受傷過重業已身死報由捕房將尸舁送騐尸所禀奉公廨中西官關康二君帶同檢騐吏於昨日午刻蒞所騐明委係鎗傷殞命並由尸妻傅金氏求請伸雪飭即自行棺殮候再核辦 
[小工自戕殞命]  
　　楊樹浦路美興街王蔡氏家之房客張惠四年六十五歲向爲小工近因貧苦難以度日用刀自戕戳傷咽喉由捕車送同仁醫院醫治無效延至前晚斃命由院報知捕房飭將屍體車送騐死所一面報請公共公廨關讞員於昨日上午會同英康副領事蒞所相騐委係因傷身死查無家屬飭傳該圖地保報堂收殮暫厝候領並由捕房傳到王蔡氏及見證席陳氏等經中西官分别研訊之下判送廨交保候禮拜五覆訊再核 
[性急人之前車]  
　　昨報記泥水匠施阿珠搭坐電車在楊樹浦橋跳下跌傷内部由捕車送同仁醫院醫治一節兹悉施已於前晚因傷身死當將屍體送入騐屍所昨由屍兄施杏生至捕房求免相騐捕頭准予具結備棺收殮 
[少婦尋夫之悲劇]  
　　六合縣婦人馬陳氏現年十八歲其夫馬義三向在滬上貿易本月初旬該氏由籍來滬尋夫不遇被匪誘至浦東遍令與人成婚該氏不允乘隙逃出投浦圖盡幸由巡捕救起經濟良所董解送公共公堂於昨日午後備文飭探將該氏送至地方廳請爲遞解回籍汪檢察長以遞解一事爲行政公署範圍以内之事本廳例不收受立時拒却着送縣知事署請示 
[婦人扭控拐子]  
　　婦人王蔣氏扭劉長興至二區一分署控被誘拐女兒等情署員以案關刑事備文解送地方　汪檢察長諭飭將劉押候訊究 
[嫌疑人還押候示]  
法捕房前在新租界責昌路善鐘路福開森路等處拘獲嫌疑犯七十五人解經法公堂訊判潘少卿等六十五人分别交保驅逐開釋所有李供毛和尙沈長龍屈洪生陳責山譚福　鄭洪生楊裕興李金友李福田等十人解送該守使署訊明核辦後由鎭守使判决鎗斃事爲法總領事所聞以李等罪不至死概予鎗斃有乖人道主義故將李等重復提回管押捕房昨由捕房將李等一併解送法公堂請示經中西官略訊數語即令捕房帶回還押聽候商明核辦 
[川沙移提兇犯]  
　　秦金生曾在川沙境内航船上用刀戳傷徐阿四逃匿公共租界經該處地保之戚瞿順卿來滬遇見鳴捕拘解公堂訊據秦供係由陸少泉指使僅戳一刀判秦押候川沙縣知事來文再核在案昨由該縣知事派警持文投廨聲明前情請爲移提中西官准交來警帶回歸案訊辦 
[彭茂卿又來犯案]  
　　粤人彭茂卿前因竊取華洋各商衣物由捕拘解公堂請究嗣由同族具禀聲稱茂卿素有神經病情愿償還言本求請名究領回醫治當經公堂核准判交同族具結領回着即乘輪回籍如後再來犯案愉　領人是問詎茂卿近又潛回租界行竊南京路十七號某西人之鈔票洋一百二十元及值價六百五十元之郵票前日在福建路被探查獲帶入捕房昨解公堂請究先由中西包探禀明前情判彭茂卿押候禮拜六解案訊辦 
[山東婦人受創]  
　　住居西門外方板橋地方收取字紙之山東婦人沈易氏昨午因家中失物啓釁舉比鄰鞋匠林老四冲突林即糾合多人將氏痛毆後有與氏同業之沈思友沈阿生沈榮生等見而不平上前抵拒奈林處人手衆多以致該氏與沈思友等三人俱被毆傷輕理不一惟該氏現適懷孕肚腹受傷遂鳴警到來將林拘獲餘皆逃避旋即解送二區一分署轉送地方廳經檢察宜騐得該氏受傷屬實惟尙無大碍沈思友等並無重傷判令自行醫治並着該氏明白補呈林老四押候原告等傷愈再行訊辦 
[懷刀狙伏之嫌疑]  
　　大英公司輪船西人恩不勒司偕火夫粤人華昌控火夫王少由日本駛滬時中途懷刀狙伏艙底希圖謀害等情當由包探將王拘解公堂訊供之下以王似有神經病判送醫院驗治再核在案昨晨復由捕房將王解廨請示中西官以示據醫生復到判王帶回展期七天候醫生到堂證明再行訊奪 
[混用鉛質小銀元]  
　　福州人林扣田自稱前在中國應瑞兵輪當兵前日持鉛質小洋至虹口華記路九百五十七號門牌雜貨店混用當被該店主婦秦李氏察係僞質鳴捕拘入捕房在林身畔抄出僞質小洋十八角飭即收押昨晨解至公共公廨經關讞員會同英領康君訊供不諱判押一月期滿帶堂再核又閩人金桃亦於前日携帶鉛質小洋十餘枚至北四川路二百三十號門牌某烟紙店内混用當被察悉鳴捕拘押昨解公堂請究經該店夥陳福生上堂證明被告有意混用訊之金直認不諱判押一月期滿帶堂候核抄出僞質小洋一併銷燬 
[詐欺取財之懲儆]  
　　李仲記控俞仁榮串同陳裕光胡照東將假單騙洋四百元等情由廨訊明以俞等不應欺騙判均押限繳還本利及費用等洋五百餘元在案昨晨由廨復訊據原告投訴被告現已將欵理明請爲銷案孫襄讞商之英領卓君以被告雖已將欵理清惟假單騙洋係屬刑事未便從輕判俞陳各押西牢半年胡押兩月分别示儆 
[婦人行竊]  
　　婦人沈趙氏竊取僑居法租界杜美路六十六號洋房内英商海司之大衣等物經法包探查獲以原告係是英商昨將該氏及收贓甬人張連生解送公共公堂訊明判氏押女所一年半張押三月贓交原告具領 
[巡洋鑑失竊鈔票]  
　　駐泊浦江之某國巡洋艦前日失去鈔票洋一百數十元經管事萬德山查係水手王興柯王順喜父子二人串盜有艦中同事楊杰作證萬遂報告水巡捕房飭探何阿春將王父子拘獲禀准捕頭解送上海地方檢察廳經檢察官預審之後判王父子收押候查明再核萬楊二人着退去候示 
[私賣廣木之敗露]  
　　南市正大升　升恒兩木行近被管理木排之周萬里私將廣木三支賣與浦東洋涇鎭朱寳賣船廠内託稱該木　潮漂失兹經兩行查知報由第一區第一分署將周朱二人拘獲問明屬實移解等廳司法科訊究 
[續收房捐之布告]  
　　上海縣知事公署昨出示諭云照得本邑房捐前以拆除城　開闢馬路所有城根居民房屋凡於規定路線有碍者經前知事吳出示曉諭自民國元年八月一日起一律暫予免收俟工竣後各該舖户遷定再行出示照常征收在案兹查得新北門老北門拱宸門西門沿民國路一帶路工早經工竣店舖居民亦已一律遷定此項房捐免收已届二年查照前城濠事務所通告各該居民築路餘地辨法第十條所稱緩征一年房捐之例限期已届自　征收以濟要需兹定本年八月起續收各該處房捐除飭吏會同地甲挨户調查復候塡照征收外合行示諭該處居民一律遵照母得藉詞抗延致干未便切切特示 
[召賣曹家橋房屋地基]  
　　上海地方審判廳昨日出示云案查宋榮昌訴曹　君抵借不還一案業經第一初級審判廳將曹　君所有曹家橋房屋四間連基地查封並鑒定價額在案嗣因初級廳裁　案歸本廳接辦兹據原告聲請執行前來除批示外特定於九月四日在本廳設　投標九月十日開標凡欲買此房屋者仰即如期開明姓名年齡籍貫住址來廳投標俟開標後以價額最高者爲及格及格人應先繳標價五分之一之定銀其餘俟交産時一併繳楚仰即知照此示計開坐落本縣十八保二十三圖曹家橋西鎭房屋四間連基地約三分零計最低價額大洋二百元正 
[韓周氏又與李廣福同居]  
　　婦人韓周氏因犯重婚案經閘北分庭判决送地方監執行近因該氏在押患病送至普育堂醫治詎忽乘間逃出仍與姘夫李廣福匿居黑獅路附近前日由分庭法警朱寳昌楊鰲等查獲將該氏及李一併逮捕到案押候究辦庭長以該法警等辦公勤能各記大功二次 
[小土眞僞已明]  
同裕興烟膏店主陳雲卿前投法公堂控稱有李海山趙耀西即趙曉峰持來小土十匣求售當出洋三百另三元買下詎係假土報捕拘獲供出土係某洋人之物托商人等代售該洋人取去洋二百五十六元除洋作爲用金嗣據該洋人供此土稍爲次色並非假土判各交保候化驗再核在案昨日覆訊據捕房報告化騐此土並非假土呈案請示聶謙員判李趙兩人及該洋人一併開釋完案 
[日人控告華人彚誌]  
　　私收客賬　廣東路日商言其雜貨店控夥江仲連私收客賬洋八十五元昨由捕房將江拘解公共公廨由王襄讞會同日副領事西田君研訊屬實判江押西牢四月如能繳洋五十元准押兩月如數繳清改押三禮拜以儆 
　　定貨糾葛　丁玉麟楊顯臣因不理日商書上洋行定貨虧銀七千五百四十九兩被控由日本領事照會公廨於昨日將丁傳案據丁供楊已往寗波故未到堂判丁交保候訊 
　　竊取車輛　日商吉田控徐阿根竊取脚踏車一輛銷贓與陳如星等情昨由捕房將徐陳一併拘解公堂訊明判徐押兩月陳罰洋十元充公再賠原告修費洋五元無洋改押三禮拜示儆車交原告領回 
[縣知事公署批示二則]  
　　謝選禀批　禀悉　冒名欺詐法律不容該印花小行自更選經董問題發生以來旣訴訟於司法官廳又禀請於本行政公署互相攻訐纒繞不休甚有旣贊成而忽又反對者或被揑名而聲請澈究者種種　張實堪痛恨在該業性成健訟詐僞　爲故常要知工藝爲正當營業人格亦宜自重兹來禀之謝選旣禀請銷案本公署尙在核批乃又據署名謝選者來署禀稱傳聞有人揑商名義呈請辭退聲請立案等情前來察核之下殊深詫異查先後兩禀具名旣同而情形相反其間必有一假名作僞之人任意播弄似此行爲不但混淆是非抑且藐視法紀若不飭查澈究何以儆效尤而徵其餘究　孰是孰非候派員查明眞相再行核奪可也 
　　踏布坊同業商民巢和生王嘉本等禀批據禀工人挾衆　 
 
 
 

Page 11

 
 
持阻領學徒呈救諭禁等情已悉查該踏　業旣分立大小兩行訂定行規是否一律未據粘呈無憑核辦查閲本年五月間據踏業小行董事朱敏章禀稱大行和記坊主巢和生違背舊規未滿五年收徒二人理勸不聽粘呈行規抄粘名單一再呈請　禁等情到署業經批示在案兹閲　票核奥朱敏章所呈行規第九條大相抵觸究章該商等擬議收徒一事能否公允　即會商小行董事朱敏章邀衆集　呈候核示未便以少數主　率請諭禁致啓紛擾 
[工巡捐總局批示]  
　　承辦中西區清潔商人莊泉生禀加捐續辦由禀悉查此案據中西區紳董以該處清潔攸關農民生計與他區情形不同　懇俯順與情諭飭該商循盈辦理等情先後函禀鎭守使批行前來並據該圖董禀呈到局在案兹據該商人禀請接續承辦每月加　捐欵一百元合共月繳捐洋三百元並據聲稱一切辦法悉照舊章糞夫牌費仍每名每月抽收小洋兩角並不增加於捐務民情尙　雙方顧全自應准予所請續辦一年以資熟手仰即照章換具認狀保續並預繳三個月捐欵以憑核辦至新老北門等處規定地點蓋造公厠亦屬可行候派員勘定後另行飭遵並即知照 
　　中西區圖董李庠生等禀請維持農民生計由禀悉已於商人莊泉生禀内批准續辦一年仰即傳諭該處農民嗣後務須恪遵定章仰體本總局維持農民生計之意民有應繳牌費旣不增加亦不得再有欠減以重捐務至請勿繩以年限一節應俟該商人續辦期滿如果辦理得善與情妥洽再行察看情形准予繼續承辦 
[公共公堂瑣案]  
　　英商萬泰洋行控飽榮貴欠銀九百八十九兩不理又理春圃控妻葉氏不安於室求請離異昨由捕房將鮑與葉氏併傳到案判鮑交九百兩人銀並保葉氏交保候訊 
　　遇犯陳源尙在斐倫路浜内行竊船户章張氏蓬布被捕拘獲昨解公堂獲訊屬實判陳押西牢半年期滿帶堂再核 
　　過犯浦東人沈和順復來租界由捕拘解公堂訊供押候查明有無犯案再核在案昨日復訊以沈潛回租界屬實違章判押一月期滿函送上海縣知事署送回浦東 
雜評三（訥） 
[信用與愛國心]  
　　中央國内公債會發起後一日之間認募與交欵者三百萬各省或紛電認募巨額或亦發起公債會謂爲國民熱誠奮發誠哉其奮發也謂爲政府信用昭垂則吾未敢信蓋徵諸先例未之或見今日浙省之詳請抽還愛國公債未始非維持信用之舉也然遲至借債之時而始有還債之舉未免太晚故惟有盼望此後之信用昭垂耳政府果能以不失信用自誓則我國人之愛國心未必不如列强當此國家危急之時吾願政府永矢此不失信用之志又願我國人益奮其愛國之熱誠踴躍購募上下交勉國庶幾乎免亡 
本管道尹督間依限算明加結咨送財政　或財政分應並由報巡按使覈辯七各縣起解正項　税及各項公欵均須詳起報明道尹查覈如財政廳或財政分廳有　價各縣税項按事得咨由道尹就近催解其必須委提者亦可咨由道尹就近委員提解八各道尹轄境内徵税收課各局所凡係本省財政廳或財政分廳所轄者遇有蠧國病商私侵入已之事道尹查實據得咨明財政廳或財政分廳並詳報巡按使覈辦 
　　第四條　道尹於行使權限時應以輔助財政廳廳長或財政分廳廳長而不妨其職權爲斷 
　　第五條　關於變更征收法令及科則等事應由財政廳或財政分廳執行之不在監督範圍之内但事關地方利害道尹如確有所見得據實咨明財政廳或財政分廳並詳巡按使覈辦 
　　第六條　道尹如係與財政廳廳長或財政分廳廳長同城駐紥關於監督事宜隨時接洽辦理其不同城者道尹如遇有監督財政之必要得向財政廳咨查案卷 
　　第七條　道尹如於執行事務有不勝監督之任時巡按使得隨時查覈辦理 
　　財政部查有前項不勝監督之任情形時隨時咨明巡按使查辦 
　　第八條　本條例自公布日施行 
來函 
[閘北工巡捐分局函]  
　　昨見本埠申新各報載有農民反對包辦清潔一則閲後殊深疑怪查胡家木橋一帶清潔事宜六月間誠有商人楊志齋禀請設所承辦本分局以該處雖在閘北警廳範圍以内而從前自治區域已由市政廳劃入引翔鄉故據禀飭查後當經批斥牌示在案乃各報稱閘北工巡捐分局以該處逼近租界清潔與衞生攸關諭設清潔所先行試辦致該處農民聯名禀縣奉諭候查核奪等語不知如何誤傳實與事實不符應請貴報更正以釋羣疑而杜弊混 
 
 
 

Page 12

 
 
   
 
 

Page 13

 
 
自由談 
游戲文章 
[勸戒酒歌仿小熱昏詞] [  胡梅棠]  
　　説起吃酒交關有趣　梁玫瑰上口爽氣京莊花彫更有滋味一斤二斤　　希奇王賣和酒弗算寫意要吃炒頭靈泰　豁起拳來三元四喜會起鈔來假做客氣今朝吃我明日吃伊横衝直撞跑到屋裏張開喉　吐得　　合家老小心中討厭我勸諸君回心轉意酒量雖好大傷身體弗　痔瘡便是脚氣辛苦銅錢吃脱可惜酒肉朋友勿算知已耐若貧窮弗肯周濟趁早節省免得拮据諸君聽説勿要動氣如不贊成當我放尼（不受酬） 
[戲擬投稿家日記] [  補拙]  
　　陽曆八月六日悶坐無事向某友　得申報一觀見載有微文告白優等者　酬五元心甚樂之予正乏餞暇當爲文往投稿騙他幾個錢度日 
　　七號自朝至　拈筆沈　稿凡百易總不滿百字卒軿至千字即購郵票一分　寄　根若開日登出當有五塊錢爲沽酒資也 
八號起絶　蓋昨晚少眠及起即往購申報彼云尙未出版靜候之如坐熱鍋上未幾復往購之急視第四張則予名不在予乃垂首喪　廢然若失忽轉念昨晚之稿即於昨晚寄到不能必鈍根之閲　即今彼已明矣難保彼不置於明日之報上思至此意興復豪因復湊成上字　寄之 
　　九號昨夜眠復如前即今晨起亦如前往購申報觀之則予名復不在奈何奈何 
十號予名復　有奈何 
　　十五號予　寄　稿已忘矣今晨　友　予曰君何有文於自史談也予聞之　極　狂偕觀之舉爲予名惟次篇耳下署小字曰五則予可往馭一元矣 
海外奇談 
[各國皇后之裝飾品] [  讐衆]  
　　　國麥革利皇太后背　邮游巴　　買無數　製之香水巴黎某報　　　及歐洲　國皇后所用之香水其大旨　俄國皇后每年在巴黎　買者　肥皂　　餘　　妝飾品約值五萬法郎之譜（約二　元）香　　項用　　者　占多數此香水係用　花製成馭共香味最多且採取此花有一定之時刻每日自下午五點鐘起至七點鐘止採後即製造香水專以供給皇后之用俄國皇后時時用此香水無數散布於其室内令入此室之人咸能觸覺此味英國皇后用一種名愛斯之花所製成之香水此愛斯香水之製造法自一千八百二十九年以來作爲英國皇家之秘法不使外人得以知之和蘭女皇不甚注意於妝飾品其所用之香水不遇法國普通所用之奥德奇龍而已至其用址須消費半里德爾也 
筆記 
[朱素芳（不受酬）] [  酒丐]  
　　按此作曾被天南遯叟采入淞濱瑣話　　梁溪秀才鄒伯翔少負才華性倜儻落拓不修邊幅　以羅浮夢賦受知於長白恩方伯中有一聯云昨宵月色三分憐卿守寂今日氷心一片與我爭寒遂自號氷心道人顧家貧數奇衣食恒不繼遂適館於吳門某紳家紳故巨宦富傾一城子弟習慣豪華姬侍滿側美婢尤夥皆明眸皓齒美艷絶倫能以眉語以目聽伺候曲如人意紳有弱弟自粤東解任歸道過申江購得　姬一人年祗十四五慧美如天人擅　爲諸姬冠紳弟喜漁色性尤暴戾喜怒無常姬深憂之而鳥已入籠亦遂無計惟看書作字以解憂煩而已會紳父冥誕借城地一栗庵受戚友祝延僧啓齋壇雛姬亦隨夫人偕往登殿拜佛時正初秋衣碧羅衫長袖弓鞋不啻鷄羣之鶴生平視良久不覺神馳此晚歸家頗涉遐想而紅牆銀漢咫尺天涯私詢幼徒知姬爲朱姓而不得其名一日課餘之暇見園門正開乃散步而入姬適在水亭　興排箋設硯椅檻微吟旣而吹鳳簫命婢按紅牙板吹自製新詞曲生適至不及檢點而避生故善簫聞其聲復見其人心中狂喜乃僞爲不知　足登亭上爐烟未燼香澤猶存案上有薛濤箋書蠅頭小楷格類籌花方欲注目微吟而館童覓至訝曰荒園久閉向無人居頃當晚膳不見先生何處不蹤跡乃竟在此膽果大不畏鬼魅耶生不知云何急袖詩箋隨僮歸館飯罷無學展玩袖中箋得如夢令一　云簾外春光如醉簾低人兒憔翠蹙損小蛾眉一寸愁腸碾碎無謂無謂燕子替儂勸慰（此詞現尙存稿）下書案芳二字蓋姬名也生反覆吟哦幽悶欲絶援筆和柳長春詞一兹并系以跋云朱姬素芳天上仙姝人問才女憶牽牛之約花落傷春吹引鳳之簫月明冩怨讀如夢令一闋而知其幽恨深矣燈下曼吟凄惋欲絶塡小詞一解以慰若謂一池春水何事干卿則固欲素解人而不得也詞云佛殿焚香紅亭冩韻翩翩曾見驚鴻影斜陽吹冷一枝簫知音可許中郎聽一樣孤懷十分幽　傷寒同抱　　病可憐情重不勝嬌東風薄了桃花命即取檳榔箋書之欵署氷心道人四字一夕月明如畫萬籍都寂聞笛聲清越出自閩中生不覺技癢亦抽簫和之即吹自已新咏悠揚鳴咽庭中老鶴婆挲起舞一時月爲之停雲爲之遏曲終興　掩齋尋夢怱聞叩門聲詢之則其音尖細似女子甫啓扃一婢掩人笑曰先生妙弄空絶一時吾　素姑雖好此後苦乏師承特私遣婢子致辭願聆雅敎生見婢明麗多情爲之心　笑曰下里之音不斥爲污耳亦云幸矣乃柯亭之竹竟中華民國三國三年西曆一千九百十四年八月二十號星期四舊曆甲寅六月廿九日共四長 
見賞於中郎恐凡啄一鳴當令天仙作十日惡也曰素姑喜聽妙音願無固却生託之謙詞曰　閣莊嚴分難相見今旣見招敢不如命特慮春光易洩月影終虧或反足爲素姑累耳曰先生自奏一曲紅樓咫尺倚檻可聞無勞親視玉容也言已竟去生於是凝神靜慮奏姬之如夢令辭幽怨　深哀感欲泣似聞屢上有凄咽聲生亦泫然歸寢明日早起匣硯帝有健函一絨啓硯之素　札也展視未半主人適至瞥見函角有素芳密絨四字頓有慍色不言遽去無何以學徒患病託故辭生（未完） 
小説 
[蘆中人原名Silas　Marner（十四）] [  英國女小説家Qeorge　Elliot中華（林竹譯）]  
　　第九章（續） 
葛茀蕾展起獨餐徘徊廳事其幼弟等亦皆餐畢外出俄而其父徐步入廳蓋紅院之中一晨餐之微各食其食後先參差毫無秩序而尤以老人爲最後前兩小時食品即具列廳事每晨葛翁必俟與經紀家務之人散步一週然後入廳翁年約六十　軀大目光熊熊然而唇吻之問則現慈祥之氣衣履不加整潔亦司理無内助所以然也是早入廳顧視茀蕾彼此乏問安之禮非以仇怨故特紅院中人不知禮節耳葛翁率然問曰茀蕾已餐否茀蕾曰然正俟父來有所奉告也老人聞之趺坐椅上以刀切牛　一方享其同入之犬喘息言曰然乎甚佳君先爲我呼酒來年幼之人往往祗知一已便利不顧他人言已復喘其實葛翁遊蕩性質不亞其子不過年長於人遂以爲胸有邱壑耳及侍者將酒入後復閉門其時獵犬口中之肉已食畢矣在貧苦之家已足爲佳節良辰之筵宴富家一席酒貧漢半年糧不其然乎茀蕾曰前日野駿受意外之變父知之否葛翁曰斷脛耶茀蕾吾意汝騎術當　　是劣也吾幼時從未傷一馬即傷矣亦必自備償　吾父在日非如今日爲父者寛縱予苟告之伊必難寛假吾咎吾今者經濟拮据日日典諸質庫投資累折傅勒租金又久不付來吾不能再耐已倩温絲蘿往索則云匝月以前業已過付百金伊蓋欺吾居　稍遠將以朦混之計圖賴租金　心不古乃至於此葛翁且　且咳毫不停頓茀蕾竟無發言之時默揣父意殆不肯資助但獸爾而息終非善策故俟老人言畢即曰野駿不待斷脛且因　而致命然吾意非伿求助於父特欲聲明欠父之欵今恐無力　目前日登士乘馬出獵便爲出售議定以百二十金又付之前復乘之狂躍致出意外不然今晨可歸金於父矣葛翁聞言不甚了解停其刀叉食具注視葛茀蕾能贊詞　蕾曰實　吾父　勒租金早交吾手適登士困難吾即與之吾蓋願有力歸償也　父不待辭華怒目裂眦不能發言須臾曰汝弟兄朋　爲好欺取吾財反不來告吾　逐爾於外以後葛家遣業永屬汝　吾祖父以來葛家家主有權將其家産任意分配不必傳之子孫然汝所聞與汝弟通財果　愛於　是必别　隠情而謊　耳葛茀蕾曰不然吾本不欲挪用父欵乃弟再三相要以致受愚然立　忠厚弟之償我與否不能計及吾則終願歸償於父也知子莫若父我豈欺詐若是者耶葛翁　然則登士何往耶汝曉曉何益速覓之　　　知其　　之故與其用途吾　　伊於外君其　往　之　　曰弟猶未歸也　翁曰豈登士亦斷脛耶不鐵馬旣　死伊勞必步行出走吾意其　　　也今何往矣則未之知葛翁復曰速告我爾究以何因而任其取吾之金茀蕾遲疑對曰吾實不自知翁曰果耶吾　知之　矣汝有密秘事慮爲泄漏故　　其口　耶茆茀蕾見其父言中隠情心房怔忡忐忑　知所　故示　靜曰此不過吾二人問事請父母加追究葛翁曰咄吾祖父在日孰敢攖其怒着吾　待汝董太佳吾將知所反省矣茀蕾見父雖盛怒而意中仍有在其俊　之象老人餐畢曰汝所以陷於過犯者皆以一切行動不禀承吾命之故茀蕾曰吾　欲助父商定事務乃每難得父同意迭阻進行老人曰嗟乎以吾所億及子幾曾就商於予惟一次汝以婚事來告予未　任汝自主耳其實汝苟娶藍孟德之女（即釀雪）亦大佳汝生平本無定見殆汝遺傳性使然今者并衣食之細不知自主必有一果决之妻爲汝内助究竟彼女　明拒汝耶茀蕾曰否吾意其未必拒耳父曰試思之汝何猶覩望不　乞婚然則汝果欲娶之否耶曰舍此吾蓋别無意中人也葛翁曰如此甚佳汝果不敢自　者吾將爲撮合以了向平之願吾意藍子德必願其女來歸於我至其中表兄恐不在彼女意中也茀蕾曰吾意目前宣暫置此事伊今有不悦於我吾行將自往乞婚此亦個人分内事也翁曰汝試自言之茀蕾曰目前往求實多困難父或不願另置一居屋於我乎吾意彼女或不願來居是間蓋吾家度日與伊大相懸殊吾寗暫置不議願父勿加敦促父曰吾自有權衡遲將使汝知吾爲主宰汝有異議者宜遭屏逐今且往告温絲蘿勿往傳家姑暫俟我并囑爲吾備馬茀蕾亦方擬出户即又止之曰來汝將登士之馬命僕出售交價於我吾不再代爲養馬吾意汝不知其匿迹之所往告之曰吾不願再見其面囑其不必再歸任其流爲傭保無預吾事茀蕾且行且言曰吾實不知其匿所即知之矣而屏逐之言亦非可以出之吾口者也萬翁徐燃烟　曰吾不與汝置辯速往爲我備馬可也茀蕾出户一則以喜一則以愧喜乎地位旣固無後顧憂愧乎虚僞欺心天良難昧又慮老父與藍孟德先生茶餘酒後冒昧陳辭反爲僨事信步至其常往之賭場作牧猪奴戯聊自排遣亦冀時機到手可以戰勝賭場蓋常人思想大率如斯不思勤儉克家樹勳产品惟冀時機命運僥倖成功及乎久後回頭方悟滿盤棋錯然已悔之無及矣葛茀蕾立身操行亦猶是也 
儉德會 
　　儉德會規則一不狎邪二不賭博三不必以酒食結交四不必華服五不經寒素　　入會者上海王縉傅南京樛少亭沙貂材仁和桑士耆仁和桑樹蓀江夏黄煥藻漢舉商患淮安殷靜巖江都夏維周李伯皆莊芹甫丹徒許仰西王瑞榮　縣程文甫丹徒茅國馨上海郁仁庠　沈益昌　沈志雲　沈　榮　張玉明　鄒維新　沈金茂　江陵金佐平　金敬孚　李永芝女士　江寗劉退　　吕克基　松江火元普　　連接　　來函索儉德會章程擬　就地設立分會鄙見但能提倡儉德何處不可立　惟不必稱分會逕稱儉德會可也更有一　請加注意凡立會結社偏重形式便近招摇故本會舍五條規則外並無章程亦無　所亦無會費亦無佩章若必欲盛設機關虚　公欵厲行强迫手段遲人入會則非　人所敢贊同矣 
鈍根謹復 
 
 
 

Page 14

 
 
   
 
