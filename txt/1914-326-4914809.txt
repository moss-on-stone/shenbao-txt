# 1914 - 326 - 4914809

 

Page 1

 
 
   
 
 

Page 2

 
 
時評 
[相國（冷）]  
　　嗟乎南北人思想之不同所以國事擾擾而至今未已乎南方人謂民國得諸革命故一切當效之法美北方人謂民國得諸禪讓故一切當法之唐虞一二年之民國所謂法美時代之民國也政令一反帝淸之所爲三年來之民國所謂唐虞時之民國也政令又一反法美時代之所爲 
　　閱者疑我言爲勿信乎法美時代抄譯法美之法典以爲治無待言矣一反法美時代而後祭天焉祀孔焉加淸室條件於約法焉議復諡法焉又議爵位焉今且以國務卿之名爲相國焉此皆摹仿唐虞之制有以使之然也 
　　嗚呼唐虞非共和中國非法美二者固皆不可通卽復舍是而而法美之法典不能鈔譯而治中國浮詐庸鄙之人才亦豈能取一二名稱以臻唐虞之盛哉 
命令 
[五月一日大總統命令]  
　　特任孫寳琦爲外交總長朱啓鈐爲内務總長周自齊爲財政總長段祺瑞爲陸軍總長劉冠雄爲海軍總長章宗祥爲司法總長湯化龍爲敎育總長張謇爲農商總長梁敦彥交通總長此令又令張謇現未回京特任章宗祥仍兼代理農商總長此令 
又令特派戴陳霖爲全權代表前往日斯巴尼亞萬國郵政大會會議郵政事宜並派帛黎會同辦理此令 
又令朱亮杰王昭鈞史爲忠鄔寳炎均給予六等嘉禾章張祖錫李右卿任金壽戴守忠田爾常均給予七等嘉禾章田正霖楊聿鏞田志尚均給予八等嘉禾章此令 
又令　金志存阮永浩均給予七等嘉禾章此令 
又令　任命曹本章署理福建西路觀察使此令 
又令　陸軍總長段祺瑞呈請將申振林安吉陞均授爲陸軍步兵上校應照准此令 
又令　内務總長朱啓鈐呈據京師警察廳總臣監吳炳湘呈稱署長吳文炳前經保荐免考知事由部呈奉核准請卽免去本官等語吳文炳准免本官此令 
[五月二日大總統命令]  
　　約法第三十九條載行政以大總統爲首長置國務卿一人贊襄之等語國務院官制應自約法公布施行之日廢止此令 
又令　現在國務院官制業經廢止依照約法行政以大總統爲首長之規定特於大總統府設政事堂除政事堂組織另定外所有京外各官署向來呈報國務總理事件應自本令發布之日起一律改呈大總統此令 
又令任命梁士詒爲稅務處督辦此令 
又令　任命楊士琦爲政事堂左丞錢能訓爲政事堂右丞此令 
又令　代理國務總理孫寳琦呈據蒙藏事務局轉據伊克昭盟盟長呈請任命多羅貝勒察克都爲色楞補授吉慶接管靑京斯汗祭祀事宜應照准此令 
[五月一日大總統布告]  
　　中華民國約法業經約法會議議决咨由本大總統公布查增修約法之議發端於中華民國二年十月咨交國會提議是年十二月間據前兼領湖北都督事黎元洪等以救國大計爲請本大總統乃以增修約法程序一再諮詢政治會議迭據開會全體議决旣主張特設造法機關於前復力請召集約法會議於後所有組織條例之頒行議員選舉之籌備至本年三月十八日而國民所引領而望之約法會議遂以告成計自提議增修以迄約法會議成立歷時幾六閱月之久中央政府竭誠壁畫於上選舉監督實力奉行於下其維持約法不敢輕於改造之苦衷我國民旣有同情當時計已共諒顧此猶爲約法會議成立時代之情形也迨約法會議開會後本大總統依照臨時約法原有增修提案之權惟爲尊重造法機關起見以爲事關救國大計與其逕提草案恐滋千慮一失之嫌何若臚舉大綱冀收廣益集思之效爰於本年三月二十日以增修約法大綱案咨交約法會議原咨内開約法會議爲中華民國特設之機關其職權首在議决增修約法案增修約法事關民國建設根本大計前經一再諮詢政治會議議决乃克次第施行本大總統尊重國憲之苦心純出於與民更始之誠意現在約法會議業已召集開會改良根本大法自應急起直追以慰國人之望查增修約法案本大總統曾於民國二年十月咨行國會提議原咨内稱查臨時約法原爲臨時政府而設自公布施行以來於茲已二十閱月凡從約法上所生障碍均有事實可憑本大總統以爲臨時約法適用於臨時大總統已覺有種種困難若再適用於正式大總統則其困難將益甚本大總統無狀尸位以至今日萬萬不敢再博維持現狀之虚名致我國民之哀哀無告者且身受施行約法之實禍特於受任伊始將約法内應行增加修正之處彚提一增修案並逐條附以理由俾資討論事關緊急希速議决見覆等因咨達國會以後展轉遷延遲遲不議懸案以致今日而時局艱危又非四五月前之比本大總統内審吾國之現情外察世界之趨勢竊以爲民國草創根本大法雖不能不取法於共和先進諸國而事事削足適履究其實或將以利吾國福吾民始者終至害吾國禍吾民凡治亂興亡各國憲史具有前車民國初基敢忘殷鑒故爲目前建設國家計根本法上之關係宜有兩種時期蓋增修約法爲一時期制度憲法又爲一時期口口口則施行約法爲一時期而施行憲法當别爲一時期也增修約法與施行約法旣應别爲一時期則第一要義之所在當知施行約法爲國家開創時代之所有事卽與施行憲法爲國家守成時代之所有事者截然不同夫以吾國領土之廣人民之衆國家之財政人民之生計復日趨於困窮加以紀網廢弛法制凌雜行政之秩序旣紛若亂絲地方之情形尤危若累卵積以上種種險象幾於不可終日而溯厥由來仍無非約法上行政權薄弱之所致惟事關改造國家根本大法未便以本大總統一得之愚拘束衆議約法會議議員諸君或深通治術或學有專長代表人民依法膺選以視南京參議院議員之由少數各省長官倉卒指任者其愼重苟簡相去倍蓰必能外瞻内囑因民國開創時代之所宜折衷至當勒爲成規俾政府與國民共相遵守相應依照臨時約法之規定將增修大綱彚案提出咨請約法會議開會討論如荷贊同此項增修約法案即由約法會議起草議决事關緊急尚希速議見覆等因此本大總統彚提增修約法大綱之情形也四月三十日接准約法會議咨覆文開准大總統咨交增修約法大綱案歷叙臨時約法亟須增修之理由復列舉增修之綱要並聲明如荷贊同卽由約法會議起草議决等因本會議當將大總統提出增修約法大綱案列入議事日程開會討論决定先付審查由議長依照議　規則指任議員馬良那彥　嚴復王揖唐王劭廉鄧鍾王丕煦傅增湘許世英李湛陽陳瀛洲　冕鈞莊藴寛趙惟熙曾彝進等十五人爲審查員審查會迭次討論結果對於增修約法大綱一致贊成具書報告本會議即經開會討論審查報告成立後復由議長依照議事規則指任議員施愚顧鼇黎淵程樹德鄧鎔王世徵夏壽田等七人爲起草員旋准咨開擬將優待等條件增入約法確定效力等因亦經開會討論并由議長依照議事規則指任議員寳熙那彥圖阿的根敦江曲達米拉增夏壽田劉心源賈耕嚴天駿王世澂王祖同王樹枬染士詒秋桐豪邵章等十五人爲審查報告到會决定併案起草草案提出後本會議當將中華民國約法增修案提交大會討論大體决定仍付審查續由議長依照議事規則指任議員嚴復王揖唐梁士詒曾彝進許世英陳瀛洲龍建章朱文劭張國溶王印川朱文舒禮鑑汪涵王學曾張其鍠等十五人爲審查員迭次詳悉審查分别修正具書報告接開讀會計議定中華民國約法都十章共六十八條彚於中華民國三年四月二十九日依照議事規則之規定開三讀會則於是日全體議决查約法會議組織條例第十七條載約法會議議决事件咨由大總統公布等語茲合將本會議議决之中華民國約法全文咨請大總統公布並撮舉此次本會議全體議决對於增修約法之意見掬誠爲我大總統反覆言之夫國法者社會心理之所胚胎而社會公同之心理又純由一國之歷史地理風俗習慣所鑄造而成制度國法而與一國之歷史地理風俗習慣過相違反則畢雨箕風之未協勢將南轅北轍而無功由是之故所以歐美國家無論國體政體有何異同而其根本法絶未有能與一國勉强一致者君主國家無論矣卽同爲共和國而法之憲法不與葡同美之憲法不與墨同何者其沿革異也以同處一洲之國削足適履尚且不能而况於遠隔數萬里其歷史地理風俗習慣迫不相侔者乎我中華民國自臨時約法施行以來障碍環生未遑枚舉雖對人關係之說無實據之可憑而違反國民公同之心理則實無可爲諱今於情見勢絀之餘爲亡羊補牢之舉痛定思痛豈容再誤故本會議此次增修約法宗旨所在不外力謀國權之統一以期鞏固國家之基礎但求於統治組織無所變更而於統治作用則必求適合於民情國勢不敢附和苟同蓋中華民國約法之增修實應表示國家制度之特性非可勦襲成文數典而忘其祖也查中國有史歷數千年治亂興亡之迹代各不同然無論何種時期其國家之能治與不能治率視政權之能一與不能一以爲衡是以春秋著大一統之文孟子埀定於一之訓微言大義深入人心此於最近世紀憲法學家所揭之統治權惟一不可分之原則實爲先後同符歷稽史乘斷未有政權能一而其國不治者亦未有政權不一而其國不亂且亡者方今共和成立國體變更而細察政權之轉移實出於因而不出於創政雖易帝國爲民國然一般人民心理仍責望於政府者獨重而責望於議議者尚經使爲國之元首而無政權卽有權而不能完全無缺則政權無由集中羣情因之渙散恐爲大亂所由生此以歷史證之而知應含有特性者也歐美各共和國其幅員皆不及我國之廣大蓋地狹則治之也易地廣則治之地難中國横亘東亞方二萬萬里而且五族各異其性南北各異其宜苟無一强有力之政府爲之提挈全局各自爲政不能統一勢必以内部之破裂妨及國際之和平此以地理證之而知其應含有特性者也且共和成立開自古未有之創局建設未遑飄摇風雨綱弛紐絶無可遵循此千鈞一髮之時即遇事囗囗囗囗已有稍縱卽逝之虞若設法牽製多方將不免立見危亡之禍乃臨時約法於立法權極力擴張行政權極力縮減束縛馳驟使政策不得進行卒之築室道謀徒滋紛擾貽害全國坐失事機夫國家處開創之時富多難之際與其以挽救之責委之於人民委之於議會其收效緩而難不如得一强有力之政府以挽回之其收效速而易所謂易則易知簡則易從也况人民政治知識尚在幼稚時代欲其運用議院政治竊恐轉致亂亡此以現在時勢及風俗習慣證之而知其應含有特性者也本會議基此理論勒爲成文以统治權之不可分割也於是設總攬機關以議議政治之萬不宜於今日之中國也於是以總攬統治權屬之於國家元首以重大總統之權而又不能無所限制也於是有對於全體國民負責之規定以國勢至今非由大總統以行政職權急起直追無以救危亡也於是凡可以掣行政之肘如官制官規之須經院議会命國務員外交官以及普通締結條約之須得同意等項皆與删除凡可以爲行政之助者如緊急命令緊急財政處分等悉與增加以國權脆弱亟宜注重軍防也於是特定陸海軍之统率及編制權以揚國威而崇兵備以共和建設來日方長非策勵殊勛不克宏濟艱難也於是設各項特别榮典以符優待而勸有功以大總統之職責旣重必須有審議政務機關以備諮詢也於是有參政院之設以維持共和立憲之精神至於優待條件爲統治權移轉所關民 
國國家之所由成立確定效力尤屬當然其餘增損各節均係普通立法之例旣無特殊之精神卽無論述之必要總之我國改建共和政體旣有種種特别情形勢必施行特别制度而後可以圖國家之長治久安當爲國内外有識者所公認本會議議員等目擊披荆斬棘之艱難身親火熱水深之痛苦竊以爲改造民國根本大法首在力求實利而不在徒飾美觀首在爲多數人謀幸福而不在與少數人言感情救國但出於至誠毁譽實不敢計及是以此次增條約法之結果名以隆大總統之權即實以重大總統之責夫民國成立三載於茲矣徒以制度不良以致一籌莫展民德之墮落民生之憔悴實爲見不認見聞不忍聞顧我人民猶忍死須臾而不敢稍涉怨尤者蓋深諒我大總統痌瘝在抱苟遇可以藉手之時必有拯溺救焚之計今者約法改訂障碍已除政治刷新正在今日苟利國家之事計無不猛進厲行查民國元年大總統就職宣言曾經鄭重聲明不使帝政復活皇天后土實鑒苦心引後關於政務進行但能挈總攬之實權企國家於强盛應請大總統遠覘國勢俯察輿情毋庸自遠嫌疑稍涉顧忌此尤本會議於約法增修後馨香禱祝爲我四萬萬同胞請命不遑者也相應咨請查照施行等因此約法會議咨覆議决约法曁撮舉增修意見之情形也查約法會議對於中華民國約法之起草議决反覆討論歷時四旬來咨所稱我國改建共和政體旣有種種特别情形勢必施行特别制度而後可以圖國家之長治久安當爲識乾所公認等語遠謀碩畫敢不拜嘉本大總統以耄老無能之日月處民國建設之時期責任固有所難寛職政竊虞其過重惟事關國家根本大法究非一人所敢自私亦非本大總統所敢濫用茲旣議决公布本大總統謹當率我百職有司恪守勿渝誓於施行約法期内使我中華民國之國基愈以鞏固國權愈以恢張一俟憲法制定國會告成他日者由開創以達守成積極以企我國家於强盛之域俾得同享共和之幸福斯則本大總統所昕夕祈望者也特此佈告 
專電 
[北京電]  
　　袁令此後稱徐爲相國湯頗積極任事梁敦彥忽丁庶母憂請假百日昨已赴津疑其將託故不來現將仍以朱督署楊士琦暫任政事左丞旣藉其資望暫攝亦爲總長候補 
[北京電]  
　　昨徐已到國院任事對各總長並未發表意見秘書長陳漢熊已辭職暫委秘書郭則澐料理徐擬日内遷眷入該院向日之第一第二會客廳住 
[北京電]  
　　今日袁大讌外賓各總長總裁宴賞牡丹 
[北京電]  
　　怕王被楊增新告發謂其報銷作弊擅借俄欵並有虧空公欵等情大總統大爲震動立飭陸軍部捕拿現怕王已拘禁憲兵營預備開軍法會審一面電楊增新立派代表携取册據卽日來京以憑對質陸軍部司官對於此案非常鄭重不准家人探望怕王 
[潼關電]  
　　白匪已由汧陽竄甘肅靑水縣陸建章已由鐵門起程二日内可到潼關 
[杭州電]  
　　浙路職員因爭酬勞金要挾停車經督府干涉及田時霖黄佯僧孫福階三人擔任另加三萬元已解决計共三十三萬元停車事可作罷但將來分派時有無風潮難預測 
[杭州電]  
　　陳昭常明日起程返蘇 
[南京電]  
　　韓省長通飭各縣司法費 
 
 

Page 3

 
 
除帮審員薪俸外一律暫照舊額開支 
[南京電]  
　　湘寗鐵路刻已議定以寗城小鐵路併入甯湘範圍將來拆去甯路改和地電車其甯路軌道火車等項移爲甯湘路之用 
[南京電]  
揚屬士民請弛米禁省長 
批斥未准 
[南京電]  
　　江甯縣知事樊溥霖於一日任事委任第一科員汪振之第二科員王紹珊第三科員凌琢之庶務羅希陶會計劉銘甫驗契主任羅弼亮 
特約路透電 
[廣州電]  
　　當道復准開間接性質之賭博現有人正在籌辦彩票其目的顯在減少廣州紙幣之數所入彩票之銀分爲十股一股作辦事人辛水七股作彩銀兩股銷毁購彩票者准付紙幣 
[廣州電]  
　　强逼商埠居家店舖出捐購買議辦之銀行股票以便收回紙幣一事已於五月一日實行徵捐抗繳者甚多惟卒居少數不能有效 
公電 
[上海鎭守使賀國務卿電]  
　　北京國務卿徐公鈞鑒我公德隆望重名邁中西總攬國務陶鎔一國鼓鑄萬靈蹲老鳳於北池起臥龍於東海遐邇悅服臨電傾誠鄭汝成叩冬 
[西巡電局通告線路修通電]  
　　各局均鑒西地涇線路今日午後修通西安管理局一零八號冬 
[臨安電局通報亂後趕修桿線電]  
　　北京郵傳局雲南管理局曁各局鈞鑒本月十七夜八鐘時臨城斟軍忽變圍攻團部而 
電局係與緊鄰鎗聲甚烈適有城外駐軍響應當將城外雙線 
砍斷數處員生率工丁等不顧雨彈冒險將兩機及各緊要公件移處民間幸獲保全該叛軍日夜來局搜收員生等遭此浩刧失物甚多此處銀行幸未搶惟民間極慘於十八號經歐師長官紳及集鄉兵等力拒叛軍送出城外是夜竄逃十九號並心回局卽加派工丁趕修桿線通報合電陳明臨局呈效 
要聞一 
[北京政聞彚誌]  
　　財政代表之訓詞日前各財政機關人員入覲總統總統對於財政之訓詞甚爲痛切兹述其大致略謂今日理財須任勞怨人民負擔加重實以軍費政費旣有必要之需洋賠各欵尤關外交信用勢不得已只可忍痛須臾否則破產之禍立見國家陸沈人民永無超拔之望又謂有國家斯有地方若伹存地方觀念試問皮之不存毛將安傳耶又謂此次財政計畫以江蘇浙江山西三省最爲切實此外各省尚未免託諸空言推其用意蓋恐一經托出中央責以照解勢處爲難不如以官話了之試問此時何時尚可打官話耶各員回省可將中央爲難情形及人民不得已加重負擔之故宣告有衆力任勞怨共衛國家是所深望 
　　徐氏辭俸之一說徐東海自到京以來對於擔任國務卿一席已爲允諾伹此時新約法正待發表故未能正式任命耳日來與總統籌商要政頗爲忙碌徐亦頗有所建議對於總統之厲行減政之策極端贊同茲聞政界消息徐東海日昨與總統承商要政之餘提及將來國務卿俸給一層略謂民國財政現象鄙人深爲洞悉國務卿職任重以尊命不敢固辭惟俸給實不便領受云云說者謂東海此意有兩個觀念存於其間一係不取俸給可以爲民國節省一分之財力一係不取俸給對於民國尚民客情的地位揆之東海不忘淸室之心亦正屬相符伹未識總統果爲允許否也 
　　帕王被捕之情形蒙古帕王前在新疆辦事歸京以後外間曾傳其有某項公欵事件政府將加以處置之事京報中已有登是載者後又同上本人自請更正謂絶無其事兹據京函上月二十八晚王府井大街某公司宴客内有帕王在座忽有穿軍服者數輩至某公司謂有要事請見帕王帕王出見則稱奉某機關命請到西四牌樓署問話遂强挪之而出出後座中客有言此案係因欵目事件又有謂另有别情者究爲何事俟探明續登 
　　湯老辭奬之未准浙路收歸國有後交通部以該路總理湯壽潛辦理路事頗著勤勞特具呈政府請給與一次奬金二十萬元以資奬勵業經政府照准迺日昨湯氏有電到部辭不肯受當經部中電復令其毋庸過辭並稱已於本月（四月）先發五萬元云 
[新舊稅進行之近狀]  
　　通行稅之四弊昨稅務處致函國務院略謂通行稅其弊有四（一）通行稅無論水陸均應征收僅課陸地未免不公（二）我國鐵路定價較各國昂貴如再課稅有妨交通利權（三）調查交通部路欵收入及照原定稅率表册多者八十餘萬少僅三十餘萬可見專行鐵路不能得巨額之增加（四）鐵路輪船有競爭之線路若片面課稅鐵路必受輪船之影響且航權多屬外人利權外溢請與洋商交涉同時舉行 
　　所得稅之修正所得稅條例公布已四閱月不能實行者由於生計困難難以應征財政部特將稅法略加修正通令各省變通辦理（一）第三條所得稅定例以下列爲準（甲）法人千分之二十（乙）除國債外公債及社債之利息千分之十五（丙）不屬於甲乙兩種之所得納千分之十五至千分之四十止（一）第五條所列各則得免之（甲）官吏（乙）軍人（丙）美術或著作者（丁）敎員（戊）旅費學生及法定之養瞻費（己）不以營業爲目的之法人 
　　關稅案之討論星期一各國公使在英使館討論修改關稅問題内容甚秘無從探悉旋晤美參贊裴君得其大略如下（一）葡比義德美等國主張 
由現行稅中將進出貨物估價標準改爲照實際市價按率征稅（一）英奥日俄瑞荷等國主張實行裁釐將現行稅改爲百分抽二五前項雖少而易行後項雖多而難行多數認爲必當研究俟下次會議必可解决 
[三種勳章之取消]  
　　據臨時稽勳局呈稱賞案内所列九鼎虎熊醒獅三種勳章及紀念章形式粗劣取義亦未允當應否添製或另製請核奪等因具呈大總統請示辦法茲錄其原呈并批如下爲轉呈請示遵行事案據臨時稽勳局局長許寳蘅呈稱本局呈報賞案内所列九鼎虎熊醒獅三種勳章及紀念章均係依照馮前局長所擬稽勳賞卹章程草案之規定分别核給查此項勳章曾經前南京留守府及馮前局長任内製成多件惟是形式粗劣取義亦不甚允當以之頒賞殊不足以壯觀瞻而昭鄭重且按製成數目尚屬不敷甚多應否添製抑或另行定式改製理合檢具原製成勳章四件勳章圖式一册並勳章計數表一件一併呈請轉呈核奪施行等情前來查此項勳章實屬形式精陋似應另擬改製方足以昭鄭重茲據前情合將原製勳章四件圖書一册勳章計數表一件一併轉呈鑒核示遵謹呈已於四月二十七日奉總統批此項勳章旣未經統一政府公布應毋庸另製亦毋庸立案此批 
[二屆知事甄錄試之第二日]  
　　二屆知事第一日甄錄試情形已紀昨報上月二十九號爲第二日甄錄試當時頗多趣譚兹爲述之如左 
　　候點情形據知事試騐委員會布告係令應試者五鐘齊集六鐘開點六鐘後到者將近千人後至者尚絡繹不絶是日到者聞共一千三百七十八人是日天氣雖寒然並非冬令乃有一方面偉軀者年未衰老而風帽籠頭昻昻然若人中之鶴旣而點名衆人俱在衆議院前雨棚中地方雖大惜無坐次久立筋骨俱疲紛紛嗟嘆獨一枯瘠微鬚之老者（係杭州人）手持柱杖身據胡床意態安舒頗等衆所艶羡乂一老翁白鬚飄拂胸前長可盈尺因畏寒故於瓜皮小帽下頂黄色垢膩之白手巾一方聽其口音係四川一路又一老翁寛袍大袖白鬚亦甚長不隨點名牌進獨向試場門入爲巡警所攔而退不知其因何事故兩棚東邊馬號内有多人列坐馬房喂馬木槽之兩沿上若甚得所者雨棚之西又有兀坐人家牆根大石上據石而談者直至九句餘鐘始點畢 
　　場内狀况入場後按號尋坐十鐘許監試者帶同警衛按棹查點人數其情形頗類戲園中看座者同掌櫃淸查客坐數目之狀斯時衆坐起不定出入頻彌忽鈴聲琅琅始各歸坐少頃題紙下矣是日題目爲子賤任人巫馬期任力論此題出何處多不知者互相打聽而各不肯告人間有人問曰巫馬期係何代人也又有人歎曰余祗記得論語巫馬期以告五字奈何方衆無可如何之際而救星到矣來一委員含笑入室對衆而言曰委員長恐諸君不知題目出處已命寫牌示宣告衆聞此語如嬰兒之得乳齊奔此委員前求敎委員不及徧告但摇手曰請看牌示請看牌示少頃牌示果來註明語出劉向說苑二人俱宰單父一任人而逸一任力而勞等語衆旣得此煥然冰釋紛紛歸坐搆思心花怒發轟然一聲吟哦四起有如笙簧雜奏絲竹迭陳又如夏署絶早行於田野露草間驚起野蚊成羣作陳又如春暖日暄菜花被隴黄蜂千百採蜜尋香轟轟閙閙嚶嚶嗡嗡令人如被催眠術神思飄蕩於此聲浪中昏然欲睡 
　　出場光景謄寫旣畢交卷領黄色出場劵至東偏坐俟人數滿一百後始得出場時已過二句鐘沿途皮車爲衆人爭僱價陡增從前議員由衆議院歸庽向不過銅子六七枚今日喚車則車夫恒曰先生乾脆一毫五好否一時皮車之名重蓋可想見 
[泰興黨人反獄詳情]  
　　江蘇泰興破獲黨人機關拿獲黨魁陳駿泉等七八人瞿知事世琥研訊後當將陳收禁餘犯均收拘留所一面呈請都督派員會審正在會委復審間不料四月二十九號下午六句鐘時該黨人陳駿泉在監獄内與監犯李漢雲張四丫頭等秘密密議聚衆反獄一時監犯八十三名掙斷脚鐐衝門而出典獄官及看役人等聞警後立即馳往巡警局報告并令縣公署之警備隊迅往堵截遂經警備隊隊長翁佩督隊在於監門外迎頭痛擊當格斃監犯五名擒獲十八名跌斃一名卒因衆寡不敵致被逃去陳駿泉等二十九名初興獄官之報警也警笛頻鳴該巡警局本在署前又有一百四十名之多聞警後若卽率隊截擊該監犯决一名難逃乃該警務長蔣丙華聞警後令巡士咸緊守該局寸步不移迨各犯斬關而出始分頭遥擊虚張聲勢苟非警備隊之奮勇則非伹全獄犯人盡逃而地方亦將糜爛矣 
[雲南臨安城陷之原委]  
　　臨安縣爲滇省最繁盛區域近頗多匪先只搶劫打寨勞力日增後於四月十五六日即謡傳起事揚言軍隊多有附合駐臨陸軍團長歐陽沂密出淸查果有匪徒勾結軍人共和公票是及大漢同胞圖章散發票布暗中煽惑約期舉事等情畢當卽嚴飭各營長官密爲防範至十七日下午八點鐘匪首張祿召集黨羽數千人起事先已勾通第三營駐臨軍隊是夜先聞營外鎗聲數十響三營兵士隨即響應用火焚燬營房並與該匪等聯合分一股圍攻第三團本部歐團長被圍在内竭力抵禦死傷者不知其數又一股匪徒及叛兵竭力攻城城遂被其佔踞又一股搶刦臨安富户及焚燒民房甚多縣知事逃出當匪等起事時公署由電報告蒙自省城求救至十八日歐團長縣知事及紳商密召得力鄉民並督兵隊與匪大戰官兵死四人傷二十餘人匪被斬十餘人帶傷無數勢不能支乃大敗退出分竄大莊蒙自個舊一帶都督於十八日得警報當派第一師第一團全隊於十九乘專車馳往堵剿又云軍府參謀長張子貞亦奉派前往現在蒙自個舊一帶非常驚慌 
[風潮略定時之浙路常會紀]  
　　六十萬酬勞之爭執本月一日浙路營業局開全體職員大會到會者實數共計四百二十三人皆現役職員路局理事到會者爲王湘泉馮暢亭二君先由職員馮竹虚繼續發言要求將此次交通部酬勞銀六十萬兩如數分配陸叔同答言此次酬勞欵銀數祗六十萬兩除現役職員外尚有舊時退職各員曁新舊代表新舊理事等理事會業經决定現役職員一部分當提出銀二十五萬兩另添十萬兩爲退役各職員酬勞各職員以二十五萬兩爲數過少要求增加五萬兩相持未决王馮兩理事不然其說未散會卽去人會場主持乏人各職員譁噪勢不可遏旋由田汝霖宣言願爲調和人並言理事會不允照辦可訴諸總理衆贊成推田赴總理寓所請求解决適總理外出田回民局報告各職員仍懇田始終調解田允於二日午前解决不意延至下午仍無回答羣情益復激昻午後田答營業局謂公司理事會决定於六十萬中提出五萬奬給職員以外人員如路探司機道工掛鈎打旗苦力轉轍等不料彼等在營業局樓下知僅此數互相集議决計即刻同盟罷工所有本日下午五時以後之江墅車及明日杭滬線内各列車輛一律停止淸泰站站長李振之聞信以此事有關全局擬卽報告營業局長設法辦理未及登樓被工役攔住將李圍困批頰數下人聲鼎沸不可收拾所有車站路警彈壓無效而檢查警察及警備隊以權限分明未便越俎當由電務處知照憲兵營及衛戍司令部幸兵士即刻到站始得解散次日仍照常通車所有奬金决計從豐現聞實在議定派分此六十萬酬勞支配數目舊職員十萬現職員二十八萬代表十五萬舊理事二十五萬小工五萬 
　　第九屆常會之概情浙路公司定今日（三號）上午九時起特在城站馬路模範劇院開第九屆股東年會新舊理事及監事等早於前日蒞止公司其會場秩序均於昨晚布置完備並印送飯劵六百張以供各股東午餐所有上年營業收支帳略揭出特錄如下（甲）營業收入（一）客車收入洋七十四萬二千六百十一元一角九分三釐（二）貨車收入洋三十五萬零一百二十三元五角二分二釐（三）雜收入洋八萬五千九百三十三元八角零一釐共收入洋一百十七萬八千六百六十八元五角一分六釐（乙）營業支出（一）運輸費洋十五萬五千三百八十九元零七分一釐（二）保線費洋二十一萬一千七百三十四元七角一分八釐（三）機車費洋二十一萬四千三百二十四元八角二分三釐（四）分擔總務費洋四萬四千七百二十元八角四分四釐共支出洋六十二萬六千一百七十八元二角五分六釐至於股本債票聞均須交通部償還茲將該兩項數目分述如下（甲）股東上屆原收股本一千零二十四萬八千六百六十元本屆收股已經截止而各經理處尚陸續補行報解並有股東貼息限外補繳者計收股本二十二萬三千一百四十二元統共已收股本一千零四十七萬一千八百零二元（乙）債票公司第七届股東會議决發行債票二百萬元上年底止已售出債票二千二百八十一張計收洋二十二萬八千一百元惟杭甬建設正殷購料赶工數鉅期迫股欵債票應募無多因復抵借兼施以資急需本年續售及抵出債票五千六百三十二張計續收洋四十五萬九千四百五十元 
　　朱介人函達之意見朱督昨函致浙路公司請於股東開會時公共商榷仍將部償路欵創辦實業以闢利源原函大意首述創辦人集股苦心次勸股東以部還之欵創辦實業又次則勸股東於各府分設公司工場以爲窮民謀生活以爲國家培元氣詞意固娓娓動人也 
雜評一（無名） 
　　徐世昌與梁敦彥徐世昌已出而任事矣梁敦彥反將託故而勿出也人心之可測而不可測何乃如是耶徐梁之在民國也皆曾屢招而勿至者此次梁則欣然而應命翩然而歸來徐則屢請屢辭屢辭屢請而始勉强至京乂勉强論事及至發表而又提出辭呈又向人言未宣布前原未允諾然而一則告假將此託故而勿出一則已出任事且以眷屬遷入國務院嗚呼豈不異哉 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[修正約法案之結果]  
　　約法全部之公布 
　　領土規定之修正 
　　莊藴寛之抱憤 
約法會議昨開三讀會已將約法全案通過卽日整理淸楚送交大總統公布茲將其開會情形略誌於左 
　　二十九日下午二點三十分約法會議開第十一次會議議長孫紹侯主席出席議員四十八人宣告開議後孫議長云本日議事日程爲中華民國約法增修案三讀本案四月二十七日大會二讀經過後依議事規則交原起草委員會整理條文現在宜請起草委員說明整理修正之理由遂由起草委員程樹德登台說明整理修正之處及其理由略云本案自經過三讀會之後交到原起草委員整理本起草委員會對於此事已曾開會修正文字茲將結果略爲報告第一卽第三條領土之規定此問題在起草時僉以原約法之列舉規定爲不當故取概括主義於是遂爲中華民國之領土以其固有之領土爲疆域余於此有應補述之一事卽領土之規定以固有之領土爲疆域當二讀會表决時雖有不贊成者然因起立者多數遂通過先定嚴復邵章二人之修正案並未先期分送僅於二讀會開會時每人各給一份故議員諸人無暇細心研究貿然表决及宣告散會時李盛鐸忽起而問梁士詒曰此案如何這樣規定我以關係對外至爲重要曾對你說過領土總以詳細列舉爲要今日臨時提出修正案就此通過我恐滿洲蒙古西藏靑海將從此丢完中華民國係前淸所讓與何常有固有之領土即外人所言支那本部亦係專指内地十八行省而言梁答曰我亦對他們說過不曉得今日何以如此規定其時馬良嚴復諸人均趨至亦謂不妥而主張用固有二字之朱文劭亦在旁遂曰固有與支那本部究有差異李盛鐸問差異之點何在請告我朱不能答而馬湘伯諸人遂主張再詳細討論並上書於大總统贊成者頗多李曰如上書我亦附名於是二十八日再開討論會又提出修正案改爲依從前帝國所有之領土爲疆域二十九日三讀時李盛鐸謂不如用前淸帝國字樣更爲明白了當有以淸字不好拿出爲詞者某議員謂我輩誰非自前淸過來保必諱言淸字但表决仍係少數故照修正案之從前二字通過咸謂雖不明拿出前淸較固有二字已高萬萬且此種討論已載議事錄中亦留有解釋之效力以二讀會通過之條文三讀會竟能變更可謂幸事亦可謂奇事其他第十三條第十六條及第四十一四十五四十六四十八各條不過一二虚字之變更無須說明第四十九條删去維持共和立憲一句蓋此乃一句算虚文並無標凖且參政院職權亦不在此故與删去以後條文除議員另有提出修正案乾外餘均仍其舊整理條文結果如此諸君如以爲有不妥之處請從新討論報告後顧日鼇又將整理條文略爲說明議長遂以第二三及第十三各條付討論皆照整理案通過第十四條莊藴寛提出修正案删去總攬统治權五字議長以爲非三讀會範圍以内之事輿規則不合不能提出討論莊藥寛謂本員提出之修正案旣不合規則是本員不勝議員之職任請辭職遂退市未又以第四十條付討論亦如整理案通過第六十五條那彥圖提出修正案增加一項規定保有民國元年八月十九日公布之蒙古待遇條例之效力並删去非以法律不得更之一語終以少數未能通過全案三讀終了後由秘書朗讀咨文一過即日整理完善送交大總統公布遂宣告散會時四點五十分當日即赶缮齊全送往總統府定於（明日）五月一日公布其增修全案如左 
[中華民國約法]  
　　第一章國家第一條中華民國由中華人民組織之第 
二條中華民國之主權本於國民之全體第三條中華民國之領土依從前帝國所有之疆域 
第二章人民第四條中華民國人民無種族階級宗敎之區别法律上均爲平等第五條人民享有左列各欵之自由權（一）人民之身體非依法律不得逮捕拘禁審問處罰（二）人民之家宅非依法律不得侵入或搜索（三）人民於法律範圍内有保有財產及營業之自由（四）人民於法律範圍内有言論著作刊行及集會結社之自由（五）人民於法律範圍内有書信秘密之自由（六）人民於法律絶圍骨人居住遷徙之自由（七）人民於法律範圍内有信敎之自由第六條人民依法律所定有請願於立法院之權第七條人民依法律所定有訴訟於法院之權第八條人民依法律所定有訴願於行政官署及陳訴於平政院之權第九條人民依法令所定有應任官考試及從事公務之權第十條人民依法律所定有選舉及被選舉之權第十一條人民依法律所定有納稅之義務第十二條人民依法律所定有服兵役之義務第十三條本章之規定與陸海軍法令及紀律不相牴觸者軍人適用之 
　　第三章大總統第十四條大總統爲國之元首總攬統治權第十五條大總統代表中華民國第十六條大總統對國民之全體負責任第十七條大總統召集立法院宣告開會停會閉會大總統經參政院之同意解散立法院但須自解散之日起六個月以内選舉新議員並召集之第十八條大總統提出法律案及預算案於立法院第十九條大總統爲增進公益或執行法律或基於法律之委任發布命令並得使發布之伹不得以命令變更法律第二十條大總統爲維持公安或防禦非常災害事機緊急不得召集立法院時經參政院之同意得發布與法律有同等効力之敎令伹須於次期立法院開會之始請求追認前項敎令立法院否認時嗣後卽失其效力第二十一條大關統制定官制官規大總統任免文武職官第二十二條大總統宣告開戰媾和第二十三條大總統爲陸海軍大元帥統率全國陸海軍大總統定陸海軍之編制及兵額第二十四條大總統接受外國大使公使第二十五條大總統締結條約伹變更領土或增加人民負擔之條欵須經立法院之同意第二十六條大總統依法律宣告戒嚴第二十七條大總統頒給爵位勳章並其他榮典第二十八條大總統宣告大赦特赦減刑復權伹大赦須經立法院之同意第二十九條大總統因故去職或不能視事時副總统代行其職權 
　　第四章立法第三十條立法以人民選舉之議員組織立法院行之立法院之組織及議員選舉方法　約法會議議决第三十一條立法院之職權如左（一）議决法律（二）議决預算（三）議决或承諾關於公債募集及團庫負的擔之條欵（四）答覆大總統諮詢事件（五）收受人民請願事件（六）提出法律案（七）提出關於法律及其他事件之意見建議於大總統（八）提出關於政治上之疑義要求大總統答覆員大總統認爲秘密者得不答覆之（九）對於大總統有謀叛行爲時以總議員五分四以上之出席出席議員四分三以上之可决從取彈劾之訴　於大理院前項第一欵至第八欵及第二十條第二十五條第二十八條第五十五條第五十七條事件其表决以出席議員過半數之同意行之第三十二條立法院每年召集之會期以四個月爲限但大總統認爲必要時得延長其會期並得於閉會期内召集臨時會第三十三條立法院之會議須公開之伹經大總統之要求或出席議員過半數之可决時得秘密之第三十四條立法院議决之法律案由大總統公布施行立法院議决之法律案大總統否認時得聲明理由交院覆議如立法院由席議員三分二以上仍執前議而大總統認爲内治外交有重大危害或執行有重大障碍時經參政院之同意得不公布之第三十五條立法院議長副議長由議員互選之以得票過投票總數之半者爲當選第三十六條立法院議員於院内之言論及表决對於院外不負責任第三十七條立法院議員除現行犯及關於内亂外患之犯罪外會期中非經立法院許可不得逮捕第三十八條立法院法由立法院自定之 
第五章行政第三十九條行政以大總統爲首長置國務卿一人贊助之第四十條行政事務置外交内務財政陸軍海軍司法敎育農商交通各部分掌之第四十一條各疗總長依 
法律命令執行主管行政事務第四十二條國務卿各部總長及特派員代表大總統出席立法院發言第四十三條國務卿各部總長有違法行爲時受肅政廳之糾彈及平政院之審理 
　　第六章司法第四十四條司法以大總統任命之法官組織法院行之法院之編制及法官之資格以法律定之第四十五條法院依法律獨立審判民事訴訟刑事訴訟伹關於行政訴訟及其他特别訴訟各依其本法之規定行之第四十六條大理院對於三十一條第九欵之彈劾事件其審判程序别以法律定之第四十七條法院之審判須公開之但認爲有妨害安寗秩序或善良風俗者得秘密之第四十八條法官在任中不得减俸或轉職非依法律受刑罰之宣告或應免職之懲戒處分不得解職嗶懲戒條規以法律定之 
　　第七章參政院第四十九條參焉院應大總統之諮詢審議重要政務參政院之組織由約法會議議决之 
　　第八章會計第五十條新課租稅及變更稅率以法律定之現行租稅未經法律變更者仍舊徵收第五十一條國家歳出歲入每年度依立法院所議决之預算行之第五十二條因特别事件得於預算内預定年限設繼續費第五十三條爲備預算不足或於預算以外之支出須於預算内設預備費第五十四條左列各欵之支出非經大總統之同意不得廢除或裁减之（一）法律上屬於國家之義務者（二）法律之規定所必需者（三）履持條約所必需者（四）陸海軍編制所必需者第五十五條爲國際戰爭或戡定内亂及其他非常事變不能召集立法院時大總統經參政院之同意得爲財政緊急處分伹須於次期立法院開會之始請求追認第五十六條預算不成立時執行前年度預算會計年度旣開始預算尚未議定時亦同第五十七條國家歲出歲入之决算每年經審計院審定後由大總統提出報告書於立法院請求承諾第五十八條審計院之編制由約法會議議决之 
　　第九章制定憲法程序第五十九條中華民國憲法案由憲法起草寻員會起草憲法起草委員會以參政院所推舉之委員組織之其人數以十名爲限第六十條中華民國憲法案由參政院審定之第六十一條中華民國憲法案經參政院審定後由大總統提出於國民會議决之國民會議之組織由約法會議議决之第六十二條國民會議由大總統召集並解散之第六十三條中華民國憲法由大總統公布之 
　　第十章附則第六十四條中華民國憲法未施行以前本約法之効與憲法等約法施行前之現行法令與本約法不相祗觸者保有其効力第六十五條中華民國元年二月十二日所宣布之大淸皇帝辭位後優待條件淸皇族待遇條件滿蒙回藏各族待遇條件永不變更其効力其與待遇條件有關係之蒙古待遇條例仍繼續保有其効力非依法律不得變更之第六十六條本約法由立法院議員三分二以上或大總统提議增條經立法院議員五分四以上之出席出席議員四分三以上之可决時由大總統召集約法會議增修之第六十七條立法院未咸立以前以參政院代行其職權第六十八條本約法自公布之日施行民國元年三月十一日公布之臨時約法於本約法施行之日廢止 
[西報紀兵變與勦匪]  
　　漢中之兵變 
　　白狼之人隴 
　　陸建章督師之原因 
英文楚報云漢中府近曾兵變昨日接該城内地敎會愛斯登君寄來郵片云四月十四日夜半一時忽聞鎗聲隆隆接續至兩小時許始已旋悉城中兵變劫掠大街之商店銀號居户挨家搜括無一免者皆任其捆載而去居民無法抵禦且爲殺死三人此項叛兵又於前一日由城外各處調集來城擬於今日赴華陽防堵白匪者叛兵並未擾及外人變起時愛斯登夫人匿於草房中今日已率少婦數人避居距城十五里之農家蓋恐續起變端也自盩厔至此一路並無匪蹤惟平原之南則遍地白匪民無噍類矣漢中人心惶惶紛紛遷居餘如城固洋縣西鄉縣亦同此景象蓋皆懼白匪叛兵之或臨也英文楚報又載四月二十九日西安府來電云西安頃接消息白匪已出秦入隴陷涇州城按涇州在入蘭州府之大道上距秦邊二十英里有敎會一所 
　　大陸報載北京通信云政府任命陸建章督邊西省剿匪事宜外間以爲特重陸之材幹其實此中别有原因且殊奇特也陸嘗任軍畿執法處長有拘捕審判京中黨人嫌疑犯之責招怨樹仇在所不免陸今受此特任表面雖屬擢陞然勦匪事宜一般名流之從事者皆未得手軍界中人無一願得此任聞陸受命後頗怏怏知必較其權力更大之仇家數人借此以圖報復其友亦多爲腕惟以軍人不能不遵從命令故將於今日（二十六日）首途赴秦尚有一奇事則爲奉命率段世垣同行是也叚世垣結交黨人謀刺總統事覺之後同黨三人兩已鎗斃一定監禁十年之罪而叚爲首惡獨未受刑且令立功贖罪職爲梁士詒斡旋之力梁則力辯其訛故段之邀赦至今仍爲一疑團也且以向未以軍事學識聞名之人令赴前敵參與平匪事宜亦無一能解其故者聞陸殊不願携叚同行以重擔負云 
[江蘇訓練陸軍警察之交涉]  
　　軍警爲維持國家治安之要素現當軍事時期凡裁兵退伍編制餉需各軍政雖經切實施行而財政枯窘困難萬分前有外國顧問某建議聘請歐洲小中立國軍官創辦全國水陸憲兵百餘營期以三年費用在五千萬以上臨時以武力保衛地方剿捕匪盗平時則糾察軍紀維持秩序議固雄偉奈無的欵故中央雖韙其說而並無舉動也蘇督乃忽奮然擬以單獨行動成立此種合同其大略以英人羅斯敦爲敎練員二年成營以江蘇陸軍警察之名義行之蓋取其與軍警兩方均有能力也此驚人之計畫何來及現在狀况若何均應研究有二說焉 
　　前上海英美捕房總巡現務部警察顧問官英人卜羅斯君就職後往來甯蘇甚爲頻繁固其視察警務應有之責有謂其與聘英人訓練陸軍警察頗有關係甚有謂卜君曾與助力又有詼詭之談謂爲對待某國浪人助亂而設我國對於外國人有關秩序之行爲本有隨時取締禁止之權現某國已派高級將官來華調查將加約束此說信否不可知大概實施其訓練自的而已 
　　此事關係極大且以長江勢力範圍之英人主持尤恐惹起列强注目故外間有中央不贊成之說來電反對又蘇省財力已覺竭蹶訓練費用尚待商酌籌議目前或不致見諸實行惟合同旣訂必增一重糾紛其結果若何殊堪注意也 
　　以上二說確否待考吾人對此重要事件寗謹愼處之未敢斷其必確茲特列舉其說以貢社會之抉擇其後行動則視當局腕力而已 
[政治會議將開第十四次會]  
　　十四次會議之前提昨日政治會議秘書廳發出通啓及議事日程照錄如下敬啓者本會議定於五月初二日午後一時至六時開第十四次會議届期希準時出席爲盼特此通知即請議安政治會議秘書廳啓四月二十九日附政治之會議議事日程（一）核定國慶紀念日期諮詢案（審查報各）（二）請復諡法諮詢案(大總統特交) 
　　國慶紀念案之審查國慶紀念日期諮詢案久在審查之中略聞其審查之結果分爲三項（一）請以十月十日永遠定爲國慶日查是日爲武昌起義之期亦即正式大總統就職之日是民國之建設於此造端而共和之基礎亦於此鞏固以是日爲國慶允宜垂爲鉅典昭示來茲（一）請以二月十二日定爲宣布共和紀念日按淸帝退位宣布共和卽在是日免生靈塗炭之苦紹唐虞揖讓之風非獨爲歷史之光榮抑且繫生民之歌頌不過歷書所紀標南北统一之名誠如原電所稱或不足消融畛域擬請將此日改爲宣布共和紀念日庶幾名實相符至南京政府成立 
之日係在臨時現正式政府旣經成立此種紀念應如原電暫予停止此外各省紀念素未著諸功令應請一律停廢蓋各省自爲風氣盛會頻開不獨競尚華囂虚糜經費而且於全國統一之後尤不必留此獨立之名自應通令禁止以一觀聽而靖浮囂云云 
　　議員朱文劭之意見本員對此原案有贊成處而亦有不願贊成處謹說明之原案謂共和政體首貴大同而猶特存南北名稱終多爾詐我虞之忌孫黄惡跡近皆顯著而尚豔舉南京政储不無崇奸長亂之虞所言實有杜漸防微之意但本員以爲南北名稱係革命之初先南後北而後南北統一實屬開國歷史之事實初非今日擬制之名稱南京政府係臨時組織機關語其人物有亂黨亦有元勛未可執引以概彼考民國成立之歷史自武昌起義各省響應是爲革命發起時期省各獨立難於策應於是　相聯合而組成 
南京政府是爲革命進步時期南北協議告成而淸室禪讓北京政府成立而民國以建是爲革命成功時期加之上年正式總統之受任列邦相率而承認又咸在十月十日故國家定十月十日爲國慶日允宜埀示無窮卽定南京政府成立之元月一日與夫南北統一之二月十二日爲紀念日以時業事以詔後人馬跡蛛絲雪泥鴻爪固無精義之可指亦無流弊之可言此本員所不願贊成原案者一也國慶紀念日之性質應屬典禮問題或應屬法律問題姑不深考但就吾國往事而觀固以法律之形式行之由前參議院議决於元年九月二十八日由臨時大總统公布施行者也據現行約法之規定惟國會得繼承前參議院之職權據本會議規則之規定本會議非攝行國會職權之機關則對於國慶紀念日有應修正之處以法律論本會議尚無修正之權或者或家要政萬難久延當此國會停止之秋而因大總統之諮詢本會議爲之贊助偶軼常法範圍猶冀與人可諒而非所語於國慶紀念日也何防稍緩須臾以待將來國會之解决此本員所不願贊成原案者二也前淸末造國運傾危民國肇興邦基未奠外觀國際托命列强之均勢不能自主而債權威勢咄咄逼人有甚於昔也内觀四境百業停滯上下困窮伏莽成羣哀鴻徧野亦有甚於昔也贛寗叛黨所經皖豫流寇所至民之流離不堪設想今大總統霜雪盈顚焦勞未已凡百有司當此飄摇　　之秋何心歌頌揄揚之典夫殷憂所以啓聖逸豫所以亡身在此時而惟國慶紀念日是議豈但不急之務恐開粉飾之端所望本會議同人對於此等案件宜針砭不宜推助此本員所不願贊成原案者三也綜此三者故本員主張對於原案由本會議妥議存廢各節擬請暫毋庸議惟所云爲撙節費用杜絶譁囂之處實有可採費用譁囂皆由舉行祝典而來擬請政府凡逢國慶紀念日暫停舉行祝典或除十月十日之國慶日外其餘紀念日暫停舉行祝典悉由政府酌量至各省獨立紀念本非國家之制應如原案所請飭令一律作罷如此分别辦理似較妥洽管見如此是否有當謹候公决 
　　關於諡法案之公函國務院昨致治會議公函云逕啓者奉大總統發下前甘肅都督趙惟熈呈請復諡以光盛典而勸有位一奉批據呈已悉交政治會議核議此批等因除知照該前督外相應抄錄原呈函送貴貴議遵照核議可也此致政治會議議長 
[粤東羅定亂事始末紀]  
　起亂之情形上月二十一晚舉燈後有人見吳姓者四五人爲一隊散布城内各衙署附近至八點鐘時城内槍聲不絶約二十分鐘間卽見監犯紛紛帶脚鏈逃出沿街喊叫四萬萬同胞不可開門等語内有吳騰芳一名係該處富户因命案被押亦同時逃出到合利店開去脚鏈長夜官兵死者約四人縣知事跟班一人匪徒約斃五人監犯及民事刑事覊留各犯逃走一空知事由後樓逃出帮審員亦逃惟城内外商店無一被劫者 
　　告急之文電其一都督省長總商商報界鑒亂匪圍攻縣署縣長逃城閉市罷全屬震駭亡在須臾乞急救羅定商商叩敬其二羅定知事電行政公署云廣州都督民政長均鑒昨晚亥初突有大帮亂黨分爲四路亂放炸彈駁殻猛撲營縣各處知事飭警抵禦統領率隊勦捕黑夜之間全城震營中覊所及軍械所在在均關緊要匪衆兵單萬難兼顧匪徒攻入縣署監所人犯盡行放去并將征收正項公欵銀六千六百餘元以及衣物悉被搶盡斃僕一人支應受傷并失槍廿四枝子碼千餘統領率兵巷戰斃亂黨逃犯二十三名 
 
 

Page 7

 
 
生擒十三名　獲鎗二枝陣亡兵士一名受傷九名失去長短銷五枝亂黨乘夜逃去現　軍警追勦合將大概情形光行電聞詳情另呈統領均義知事略叩養 
　　軍隊之擊剿羅定商會電云廣州都督民政長鑒日前亂黨潛入縱境煽動鄉民勾引土匪揚旗人墟全屬震駭賴同營長振棠督隊抵禦轟斃數匪奪獲旗幟奮勇擊退使羅定轉危爲安羅定商會叩漾按此電係二十三日拍發與該縣知事等二十二日所發之養電均均稱將亂匪擊退惟前日公公接到商會敬電係二十四拍發又稱縣長逃城閉市罷等語道　信耗頗難盡確未知何電爲事實姑並存之又聞都督現據該縣向事電報恐李統領孤掌難鳴現有兵力不敷堵截現特飛電王純良統率得力各營就近前赴羅定助剿并將圍捕情形隨時電報以憑調度云 
　　事後之搜捕二十二日官兵四出搜捕獲逃犯二十餘人匪徒六人供稱由吳騰芳等出銀三千元約冋二百餘人專來劫獄並無他志等語各匪所供略同惟吳騰芳尚未緝獲 
　　餘孽之逃竄賊匪刦獄後紛紛向東南路（往陽春一路)逃竄二十三日經過羅鏡墟（距羅定縣城八十餘里)本擬搜刧墟場嗣由駐紥該處之軍隊（聞營長爲周某)擊散遂竄去 
地方通信 
[蘇州]  
　　省長蒞蘇記韓省長於五月二號上午由寗乘特别專車啓程來蘇警察廳長孫椎宏水警廳長趙雲生飛划游巡隊長鍾堯階專署長劉英彩　蔭南新舊吳縣楊宗二知事諸君及憲兵營長張昌熙閶胥警署長史繩發等各率水陸警兵隊至車站迎迓省長於十二句五十七分抵蘇下車卽在車站接見各官長後由警廳長孫趙二君陪同省長至留園游覽一周旋即在園午餐至五句鐘登淺水兵艦啓程逕赴常熟閱看白茆河工孫稚宏廳長亦隨同前往聞須在常躭　二三日方可冋寗 
[松江]  
　　　再誌碾藥釀禍事浦南烟墩頭地方碾藥傷人事曾詳本報殷勉齋到案後經縣知事一再研訊供詞支離似係應有神經病考乃交本署小隊看管其隣右証人亦暫勿令歸一面據情陳請楊鎭守使核奪殷勉齋之子鐵生乃此案主要因傷在滬督治周知事以鐵生不到案未易得其眞相乃飭警到滬關提以便詰訊楊鎭守使亦不日將派執法處人員來署會審警局李警務長聞有軍械抛入河内之謡故特派幹負會同亭林區區警察前往打撈 
　　刑訊刁惡　保華陽橋朱姓有公田去冬輸應乙收而仍爲甲徵去乙乃以佃户抗租詣知事署控追石十三圖地保某甲　知汉佃租已還淸惟勸甲將所收租洋繳案前日縣署派科長作訊時　該保爲刁不交人令重鞭荆條一百五十下云 
　　軍需長　控紀聞水警第一　署軍需長段慰亭君聞被某槍匠在都督處控以軍械種種獘賣　署把持切沈葆義不敢伊何等情田都督派員調查不知果否 
[鎭江]  
　　騐契分處被刧鎭郡東鄉平昌鄉驗契分處於三十號夜力句鐘突有匪徒多人進内行劫當被刧去大洋一百餘元次晨　縣劉知事　帶　衛隊及公役人等前往履勘當獲情節可疑之冷德珍冷小龍二犯　城當晚覊押候訊聞尚留公役在該處緝捕餘犯云 
　　總長勘淮之行程農商總長張季直君偕同河　工程師勃郎姆於日昨乘輸過鎭暫駐行旌二號改乘小輪往淸江履勘淮河 
[廣東]  
　　梁鼎芬不忘滿族粤人梁鼎芬前淸宣統帝以其盡忠滿族特賜福宇匾額與梁梁以爲榮膺九錫在粤雇匠刋就昨午以數人扛送回家梁仍戴翎項恭迎該匾額刋宣統六年及臣梁鼎芬恭承等字路經惠愛八約直入炸粉街當送至梁氏住所之時梁之家人均穿袍　補服望北拜跪云 
雜評三（默） 
[約法最後之爭點]  
　　約法三讀會最後之爭點爭民國領土之列舉與不列舉夫主張領土之必須列舉者固亦自成一說然必以前淸帝國爲言則實爲吾人所不解李盛鐸謂民國係前淸所讓與何嘗有固有之領土斯言尤爲奇異民國領土之果否爲前淸讓與姑勿論第前淸領土已變爲民國領土則何嘗江可稱爲固有如必追溯從前則滿淸領土得之有明亦何嘗有領土也耶此可笑者一也李又謂如此規定（指以固有之領土爲疆域）則滿蒙回藏丢完矣是又何說歟李之意將謂滿淸領土僅有中國本部無關滿蒙回藏故作此言耶則何以又主張定名依前淸所有之領土爲疆域謂滿淸領土本包有滿蒙回藏耶則何以一言固有而卽指爲丢去滿蒙回藏也固有範圍究以何爲標凖也况以實際言之滿蒙回藏之丢完不丢完全視將來之國力如何約法内不列舉固未必即丢回列舉之又豈即永爲我有耶此可笑者二也總之彼輩眼光别有所在固不難索解爾 
[兵變與反獄]  
　　自黑龍江兵變後而臨安潮州漢中相繼以變自鄂監犯反獄後而廣東羅定江蘇泰興又相繼以反何事變之多也中國兵變固慣事若監犯反獄則向不常見而今乃連接以起問其原因則又皆與黨人有關係嗚呼黨人旣運動土匪又運動軍隊今又運動監犯豈黨人之能而可隨地運動耶抑亦生機盡絶人民迫於無如何而出此附從黨人之計耶愈鎭壓而謀亂之種類愈多當道盍返而求其故 
[西報之奇怪消息]  
　　陸建章之督師西報謂名雖隆以權實則因審訊黨人嫌疑犯故爲仇家所擠以圖報復斯言果確則陸氏之督師猶之叚世垣之赴前敵以贖罪耳且所謂仇家者觀西報所言似與段案有關係陸之携段同行一統帥一犯人而實則同其身分豈非奇怪之消息乎 
 
 

Page 8

 
 
   
 
 

Page 9

 
 
   
 
 

Page 10

 
 
　　本埠新聞 
[參陸兩部電述黨人起事之方法]  
　　上海鎭守使鄭汝成君接參謀陸軍兩部敬電開奉大總統令據探稱現在亂黨力圖運動各省軍隊起事其方法擬於駐紥各處之軍隊第團每營之中用鉅資運動二三兵士乘夜深人靜時各屬同時並舉連發敎鎗以便各軍隊自相紛擾該逆等卽乘間起事并肆行搶劫等語仰轉飭各省注意嚴密防範勿怱等因奉此除分電外合電查照參陸兩部敬印 
[商店私藏軍械之嫌疑]  
　　上海鎭守使署軍事偵探查得滬南大東門外直街義大牛皮草貨店有私藏軍械情事於前晚夜半二時報告鄭鎭守使當由鄭君飭派該探報告滬南警察分廳由崔分廳長撥派軍事偵探會同至第一區警署協同長警前往該店擊門進内但見有七八人在内賭博恐被兎脫卽由警探按名扣住旋詰問店主何人據云因喪回歸徽州原籍店内惟夥伴數人迨進室搜查搜得手鎗兩支鎗珠七八十顆别無物件遂將搜出之鎗彈及賭博之八人同店夥一人一併獲解一區警署星夜解送警察分廳管押候司法科長秘密預審 
[謡言與商市之關係]  
　　駐滬外交團以近來滬上謡言日甚謂黨魁某某等已運動某國軍隊來滬定期攻擊製造局以致人心惶惑市面震動現黨新絲壯次上市之時此等無稽之談殊碍商市大局故特函請麥總巡密飭幹探分赴内地各行政機關詳探究竟並着傳諭各捕房中西探捕 
留心相拿造謡之人以安市面而定人心 
[質訊王杰陳玉山紀]  
　　鎭守使署軍事偵探日前在老北門外民國路緝獲陳玉山一名解交軍法處提同前獲之王杰質訊究辦等情已誌前報茲悉軍法處長當日即提該犯密訊據供伊由吳雲運動得受向海潛委任擔認在浦東一帶起事並由田霧農授伊方略及起事日期均承認不諱詰其吳田兩人現在何處據稱吳雲住在法租界囗囗旅館田霧農住居法租界寳昌路惟不知門牌號　等語聞鄭鎭守使得供後已商請法總領事轉飭法捕房拘捕解署歸案訊辦矣 
[彭少山大言召禍]  
　　鎭守使署軍事偵探日前在小南門外三角街緝獲之彭少山搜出黨人憑證多張解送軍法處訊辦在案茲悉彭少山又名彭少卿湖南人現住陸家浜海潮寺前前淸時曾當滬軍營勇繼在緝私營充當哨長對於製造局戰事得有黨人奬憑三紙近日閒居無事每在滬南一帶茶坊酒館口出大言出示奬憑自詡其功前晚在三角街福泉茶樓啜茗故態復萌對人言孫文如何如何黄興如何如何適鎭署軍探亦在該樓茶叙聞而疑之遂被逮捕 
[函催調集龔淡如案之實據]  
　　皖人龔淡如被鎭守使署偵探陳文泰及前在蕪湖水師砲艇當艙長之陳玉山指爲黨人龔振鵬報請老閘捕房恊同獲解公共公廨迭經訊明係屬悞指嗣據中央政府代表高易律師以被告雖非龔振鵬本人然亦係政府通緝之犯聲請暫留奉判將龔交保如避匿不到責令保人賠銀五百兩一面禀請鄭鎭守使電致安徽都督轉飭蕪湖各行政機關調查實據復候再核在案茲悉被告代表德雷斯律師以此事已逾一星期究竟有無證據查出如無實據應卽將案註銷卽有實在證據亦應從速寄滬俾早訂期會審已於前日分别函請中西廨員及原告代表律師催促矣 
[無錫巨盗先解六名]  
　　巨盗山東人周占元（卽顧廷魁）黄德岐（卽孫長發）傅有田（卽傳玉田）劉耀友（卽劉耀林）與楊潤九金餘生潘金生李會堂等糾同在逃同黨在無錫地方持械夥刧保滋公興及謝志軒謝寳均兪馮氏（即兪根和）等各家衣飾巨贓並拒傷保滋公典更夫携贓逃滬匿居公共租界大沽路馬德里六百三十號門牌顧之姘婦莊吳氏家内經無錫水警巡長吳正榮緝獲顧之同黨蔡阿祥解經無錫檢察廳供出顧等匿居滬北備文移請公共公廨轉飭捕房將顧等各匪與莊吳氏連同抄出各贓當票一小皮箱及退而司路二十四號洋房已故前淸江寗藩司胡芸台之子胡金聲（卽胡老八）家被刧之原贓碧玉杯嵌紅寳金戒各一枚並胡之異母兄胡老四（即胡祖蔭）又名胡漢山與盗首顧廷魁換帖蘭譜一併帶入捕房因據顧盗供認搶刦胡金聲家係由胡老四糾往並供出胡老四串同在逃之辛老三令胡子引誘住居退而司路三號洋房韓太太（卽韓邱氏八歲之孫韓炳泉藏匿希圖萬金勒贖不遂復用匿名信函恐嚇並令同黨張阿三往韓家抛擲炸彈各情故捕房又將胡老四逮案迭經公堂　鞫因無錫被刧各贓均已吊出除將顧廷魁黄德岐莊吳氏三人連同胡老罩押候質証胡金聲家刧案及韓太太家誘人勒贖抛擲炸彈等案外其餘傅有田李會堂等六盗連同吊案各贓判先行備文解回歸案各情迭誌本報茲悉該匪等專在無錫崑山及蘇鄉一帶　黨夥刧黨徒衆多最駭聽聞者該匪等每至一地方必先刧取該處警局鎗械然後肆劫居户自顧廷魁等逮案後該黨徒等擬代延律師到堂辯護因無律費故盗黨等撑駕盗船一艘携帶刧來鎗械子彈駛往崑山圖刧某富户該盗船駛至無錫縣屬之四港口江面經錫邑水巡隊截獲拘獲盗黨五名並抄出後膛鎗十餘支以及子彈等件業已解往無錫檢察廳訊明前情由該廳長於前日移文公共公廨催提關讞員接文後轉飭捕房令將劉耀友（卽劉耀林）傳有田（卽傅玉田）楊潤九金餘生潘金生李會堂等六名連同吊案各贓卽日起解以憑歸案訊辦 
[規復管理權與推廣租界之牽制]  
　　會審公廨管理權規復問題經外交部商允駐京公使團定期交還並奉袁總統命令楊觀察使爲英法公廨上級機關受理華洋上訴各案無如公廨尚未完全交還以致上訴各案無從發生效力迭經楊君電請中央再向公使團切實磋商從速交還各情屢誌本報茲悉此事復經外交部向公使團催詢聞外人終以要求推廣閘北租界爲交換目的以故此事暫置不議應俟楊觀察使到京面詢情形再行行議對付手續 
[李總司令愼重防務之面諭]  
　　海軍李總司令前日令傳現泊南市浦江之南琛鏡淸永翔列字建威楚有聯鯨等各軍艦帮帶齊集司令部面諭略謂茲當防務緊要之際各該艦之官弁水手兵士應常川在船伺候差遣無事不得請假非有公務禁止登岸以重防務而肅軍紀云 
[水警廳長檢閱師船]  
　　江蘇水警第二廳長趙雲生君前日乘坐靖湖淺水游巡艦督帶鎗划數艘在本埠南黄浦迤西至閔行一帶江面檢閱駐泊沿浦江各鄉之水警師船並考察浦江上下游各要口形勢以便派撥師船擇要防堵昨已事畢返蘇矣 
[小輪水手被匪攀累]  
　　鏡淸砲艦上之小輪水手崔田二姓被匪攀累因涉嫌疑故由海軍部李總司令於前日（卽一號）令由鏡淸艦長飭將小輪上該二水手交案暫爲管押司令部聽候派員詳細研詰 
[四誌物產會開幕前之預備]  
　　救火會擔任消防 
　　籌備巴拿馬賽會出品協會上海分會會長洪君曁巴拿馬江蘇全省出品展覽會總幹事長季君日前先後函致上海救火聯合會略云巴拿馬出品協會上海分會之物產會定五月六日至十五日假貧民習藝所開會全省展覽會定六月一日至三十日在中國圖書公司開會查會場陳列物品爲數甚巨開會時遊人必衆一切預防手續在在緊要惟關係消防事宜素仰貴會熱心辦理卓著成效届時擬請貴貴會員携同消防器具常川駐駐以防意外而昭鄭重卽希見復云云該該接函後卽開會公决允許擔任并議定每日夜兩社一輪每社推定會員五人領袖一人共十二人晝夜駐駐防護酌定次序逐日更調以每日上午八時爲交替時間惟此次舉行展覽會關係我國工商實業之提倡屆時赴會會員之裝束並駐會時之規模以及所携一應消防器具之優劣尤關火火全體之名譽不得不格外鄭重當請第一第二兩區備帶救火引擎機器扶梯車象皮帶等一切器具前往布置昨由聯合會據情通告名區火社查照並　出消防日程表茲將各火社逐日輪駐表錄後 
　　駐習藝所之物產會者五月六號東城永濟社魚業救火社七號十舖永安社永濟北社八號豫園公益社四舖永慶社九號九舖衆安社衆安西社十號北鎭春申社八舖安濟社十一號中城利濟社十九二十舖保安社十二號西區洽濟社西城澤濟社十三號樂　育救火社仁元救火社十四號頭舖平安社南三舖總安社十五號宏農救火社新舞台救火社 
　　駐中國圖書公司之展覽會者六月一號十五舖旣濟社熸安社兪天順火火一號大王廟輔濟社楊家渡永安社三號保安社荳業救火社消防未然社四號關南永濟社同安救火會五號城東平安社水神閣火會董家渡火政會六號萬家公益社花業救火社七號木商救火會錢業救火會八號城東永濟社魚業救火會九號十舖永安社永濟北社十號四舖永慶社豫園公益社十一號九舖衆安社衆安西社十二保安社十四號西城澤濟社西區洽濟社十五號仁元救火社果育救火社十六號頭舖平巡會南三舖總安社十七號宏農救火社新舞台救火會十八號十五舖旣濟社熸安救火會兪天順救火會十九號大王廟輔濟濟楊家渡永安會二十號保安救火會荳業救火會消防未然社二十一號關南永濟會同安救火會二十二號城東平安會水神閣火會董爱渡火政會二十三號萬家公益社花業救火會二十四號木商火會錢業火會二十五號東城永濟社魚業救火會二十六號十舖永安社永濟北社二十七號四舖永慶社豫園公益社二十八號九舖衆安社衆安西社二十九號北鎭春申社八舖安濟社三十號中城利濟社十九二十舖保安社 
[保護第二中學職員學生之旅行]  
　　上海鎭守使鄭君昨接江蘇省立第二中學校公函云本校定於五月一號起五號止舉行修業旅行計三年級學生二十三人職員五人校僕三人並携有採集動物儀器及行李等件前往吳淞上海等處考察一切務請飭知所在軍隊查照保護至級公誼等因鄭君昨已飭知所屬查照保護矣 
[房捐經辦員從事整頓]  
　　上海縣知事洪伯言君委任范紳麟書經辦房捐事宜自五月一號起實行整頓將從前所有積獘概行淸釐業已飭傳鄉鎭各圖地保及城市各地甲等到署諭話着將經手征收捐數核實報告淸楚列册查對凡積欠各捐應即掃數繳淸無任蒂欠如或境内閉店或新店之户照章呈報分别停征不許隱匿其有頑梗之户抗捐等情着卽開明呈報以便轉請洪知事派吏按户催繳 
[朱局長取締起造房屋]  
　　上海工巡捐總局局長朱壽氶君自接辦局務以來將路政事宜悉心整理旋以各處道路濶狹不一民間造屋亦多參差不齊應查照定章將新造之屋概令照街道之闊狹定收進尺寸之凖則乃近來經辦此項之路政員往往不察街市之興衰任意給照以致不能區别殊屬非是故已嚴定限制嗣後凡有報告起造新屋者必須由該員前往察勘地點是否熱閙然後照章酌令收讓界址以期便利交通而免妨碍路政 
[工部局注重衛生]  
　　英美工部局衛生處以時届夏令天氣漸熱積穢最易染疫凡舖户居家均宜潔淨因特派令衛生西員每日督率小工分往界内調查茲查得甘肅路永慶坊一帶頗不淸潔故於昨日飭令工役人等携帶袪瘟藥水至該處各店户挨户澆洒俾資淸潔以重衛生 
[探捕照料賽馬場]  
　　今日爲旅滬西商春季賽馬之第一日中西士女之前往賽者勢必熱閙英美總巡麥高雲君深恐匪人混入滋擾昨特諭飭新老閘兩捕房捕頭屆時多派探捕分駐賽馬場内外妥爲照料 
[粤法官參觀地方廳]  
　　新任廣東高等檢察廳長葉鏡湜字冠生係廣西岑溪縣人此次奉命之後即由北京乘輪赴粤履新日前道經滬江假寓北市某旅館昨日午後葉君詣　海地方廳謁見汪檢察長適値星期汪君未到由田檢察官代爲接見茗談片刻葉君卽陳擬欲參觀貴廳之意即經田君允許引至該廳預審庭並審判廳刑民法三庭觀看一周復至第一第二兩看守所以及模範監獄等處詳細參觀良久葉君始告辭而别 
[法官接任日期之預紀]  
　　上海地方審判廳長張淸樾君奉令免官以杭州高等審判廳長袁鍾祥字麟伯調署等情已紀前報茲悉袁君奉命後定於陽曆五月五日（卽四月十一日）由杭來申詣上海地方審判廳與張君商議偠公當日尚須赴蘇州高等廳一行至五月七日（卽四月十三日)始蒞地方廳接印視事云閘北第二初級廳檢察官戴汝佳因事辭職曾經地方廳汪檢察長委派張寳康檢察官前往接辦在察茲悉張察官歷在地方廳任事此次奉諭調往卽定於今日前赴第二廳辦公云 
[翻造巡捕臥房之預備]  
　　法界大自鳴鐘捕房内各巡捕之臥室因年久破壞須再翻造前經藍總巡禀准法總領事在捕房對面匯成里租屋七幢將各捕臥房遷入以備興工等情曾誌前報茲悉藍君以租屋太少不敷各捕住宿之用故此將匯成里房屋停租另行在羅家灣地方擇地建造洋房若干間俟工竣遷入後再將舊屋翻造 
[捕房不理錢債]  
　　江阿成咋扭住居西華得路之朱阿二至捕房控稱被欠房租洋數元屢素無着請爲追究捕頭以案關錢債着江赴公堂起訴 
[法捕房紀事]  
　　法捕房藍總巡醒得各捕房之華捕自行銷差及辦公不力斥退者現有十餘名懸缺未補故於日前揀選年力强壯能通文理之人十餘人充補現均給照上差巡緝 
　　法捕房廿三號兩道金線專任敎習中西安南等捕操演之副捕頭悅謝君於前日禀請藍總巡給假九個月乘公司船起行返國 
　　又大自鳴鐘捕房管理法公堂案牘之捕頭馬來克君於上月問請假游歷由西探目阿而方西代理在案今馬君已事畢回滬於昨日到差辦公 
[被刦契據之不准補給]  
　　邢德三家居浦東業田甚多此次遵諭在上海縣公署騐契之後領到新契藏在家中日前被盗行刦將新舊契據盡行劫去是以邢復投該　禀請補給洪知事據禀之下以此次所發新契蓋有國稅廳並本公署印章辦理何等鄭重現據該民具報契據被刧呈請補給等語礙難照准昨已將禀批斥矣 
[敎士乘輪失竊]  
　　昨日有天主敎士梅神父携帶皮酒皮來等件在滬南大達碼頭搭乘仁和小輪赴海門船未起行正在運下行李時突被碼頭小竊多人乘隙將其内有鈔票洋五百元大洋四元小洋二十餘角之皮夾一只竊之而逸梅君立報第一區警署派探胡銀泉吳錫生等立時破獲潘阿三任德夫顧麗生劉阿四張富生等五名並搜出鈔票一百二十餘元解署詰問供認夥竊并言尚有同黨數人等語奉飭暫押候赶緝在逃同黨各竊犯到來併解警察分廳司法科預審究辦 
[城根倒斃男尸]  
　　滬城大東門南城根旁前日倒斃無名男尸一口當經該地甲查見投報地方廳委派李檢察官前往騐得該尸年約三四十歲委係因病而死因無家屬判由堂收殮發封候召家屬認領 
[烘焙尿布之遺火]  
　　南碼頭日升里某號門牌屋内閩婦陳林氏因前日烘焙尿布不愼遺火幸卽撲滅未致成災卽由崗警回報第一分署飭傳該氏詰明姑念無心失火着罰洋八角示儆 
[禀詞矛盾之批斥]  
　　法界菜市街七十號門壽康烟膏店主劉謹於上月間投法公堂控稱妾劉吳氏由店夥朱榮甫牽引與顧伯謙通姦尋獲求究經法公堂訊問屬實判顧與吳氏各押六個月期滿送堂再核在案詎劉又於前日具禀到廨稱商人詩禮傳家吳氏素嫻閨訓通姦捲逃一節實係受愚求請開釋給領聶讞員察閱之下以所禀與前控之詞大相矛盾當即批斥不准 
[胞兄代爲訂婚之無效]  
　　陳燦餘控粤人梁文庠停妻再娶等情前日經公共公廨聶襄讞會同英領哲君升座特别公堂研訊原告偕代表律師容德上堂聲稱被告憑媒聘定原告之女爲妻旣復與李姓女結婚原告得悉後向論不理故訴由廣肇公所起訴但照粤俗陳女將來婚事已難應請判償原告損失銀一千兩云云據梁文庠供稱在海州輪船執業父母雙亡陳姓婚事係胞兄梁啓祥主持商人實未知悉云云訊之梁啓祥亦延安德臣律師代爲辯護中西官得供會商之下遂援筆判曰此項婚姻梁啓祥事前未與被告商妥率代訂婚原告應與梁啓祥交涉本案應准註銷 
[重利盤剝之口實]  
　　汪安卿控婦人胡氏（即三寳姐）借洋二百元不還等情前經公廨斷令被告照據還洋在案嗣因被告以原告專放重利盤剝不服定斷復延律師起訴以故前日亦經聶襄讞與英領哲君傳齊中證復訊因兩造供詞各執判被告仍交原保候禮拜六再訊核斷 
[包飯作夥倔强肇禍]  
　　某包飯作夥蔣大根前晚肩挑飯菜飛步穿過南京路適某西人所駕汽車疾馳而來由巡捕見而阻止不服致該汽車與道旁之馬車碰撞巡捕以咎在蔣故卽將蔣帶入捕房禀奉捕頭押候解廨訊究 
[溜韁馬撞碎玻璃橱]  
　　晝錦里振昌成絲缐店主之馬車於前晚八時停於該店門首其馬忽溜韁將斜對門宏源洋貨店門首玻璃橱撞碎馬更驚躍幸馬夫極力扣住未肇巨禍後由該店經理向宏源賠償脩費了事 
[關於鴉片案類誌]  
　　閘北一區三分署署員藍祝三君於日前查得境内鄉民嚴慶堂劉桂二人私種烟苗當派長警提嚴劉到案並將所種罌粟數十觔一律拔除移送第二初級檢察廳按律懲辦 
　　閘北二區警署前日在滬寗車站查獲私帶烟土之孫瑶淸沈銀琴王杏春等三人抄出土十二兩又大土十一包並查獲私吸洋烟之盛阿興張鳳鳴張鳳山等三人搜獲烟膏烟具等件一併移送檢察廳請辦 
[擊破頭顱]  
　　小工金富王阿明張阿富張壽李阿慶張賢計等同在山東路某作塢内做工因敲三和土起衅金等用鋤將同伴張起先王阿高二人頭顱擊破由捕查見一併拘入捕房奉飭將受傷人送醫院醫治餘人押候解廨訊究 
[客棧違章]  
　　厦門路一百四十五號門牌洪阿祥小客棧及福建路二百五十一號門牌胡毛毛小客棧均因不將板縫嵌塞易藏臭蟲有碍衛生被工部局衛生西員查見以其有違工部局第十條定章菜已知照捕房請廨出單分别傳訊矣 
[謝贈]  
　　昨承新劇公會惠贈六大新劇團第一次合演特等劵一紙又菜香圃俱樂部惠贈茶劵十張書此併謝 
[雜評三（訥）]  
[ [補契問題]  
　　從前方單遭盗賊水火等事例得補給執照惟須出示或登報等手續稍繁耳今邢某騐契後所有新舊契據不幸被盗劫去於情理似應補給即謂新契上蓋有國視廳與公署印章亦不過手續稍繁並非萬難辦到之事如恐另有别情可用登報等之方法又似非絶難通融者乃一概批斥不理得非情理之平歟 
專件 
[渡太平洋記（遊記一）]  
　　兪慶恩鳳賓余蓄志游學外洋數年於茲矣苦無資以平日醫金所入銖積而寸累之至壬子夏始得成行八月十號遂乘美公司蒙古利亞船啓程往美國補習醫學同行者徐君廣德外刁君信德楊君奎侯伉儷朱君葆元楊君魁麟黄君錫恩潘君文煥均約翰學堂舊同學也感情密切有如兄弟携手談心不覺長途之寂寞矣 
　　十二日舟泊日本之長崎同人僱一導者游覽名勝品茗於輙訪神社見祈禱者拾級而上脫鞋登殿拍手葡蔔喃喃誦經迷信頗深耗光陰經濟於無何有之鄉殆亦中下等人所不可缺之一階級也余亦脫鞋步入殿中瞻仰一周而下離神社往茂木茂木者長崎名勝之一也山徑崎嶇巖谷聳伏挽人力車者頗困憊余等逢平原則車遇墝埆則步及抵茂木憇息半小時飯於旅館初咨日本肴饌别有風味飯罷而返是夜舟中裝煤運貨中夜有聲竟不得寐 
　　十四日抵神户謁楠公廟中藏大炮自我旅順奪得之戰利品也訪生田神社社中亦有甲午戰爭時奪去之砲彈吾國人如欲一雪此恥其力圖之又觀布引雌瀧有名之瀑布也品茗於瀧前之亭一飲長流水蕩滌塵俗幾許矣尚有布引雄瀧距雌滅數里遥未往遂訪大佛於能福寺佛高數丈佛腹空虚背嵌玻璃以導光入其中廓乎有容四面小佛無數香燭環列移時始出頗願有佛腹之量而以佛心爲心也時已過午腹枵思食至一日本飯店食際奎侯欲嘗桃不知日語遂秉筆書桃子二字有同食之客日人也自任繙譯來觀此紙即書（牛若吾妹甚麗君呼一時間五十四錢)等字同人爲之嘖飯日文（子）字作女子之稱因之而誤會余等携有英日會話一小册閱悉日人稱桃爲（馬馬）以（馬馬）告之乃忸怩而去 
　　十六日到横濱游伊勢山過太神宫日本第一天皇曾居於此登山四眺全埠在望晚至市場入書肆購植物名彚一册日本地圖 
 
 

Page 11

 
 
二册吾國中亦有注意扶桑形勝者乎馨香祝之矣 
　　十七日乘汽車往東京游於公園因時間過促未暇訪友少頃卽返横濱離埠登舟以待解纜 
　　連日徜徉於東灜羣島間考風問俗以盡　人之職而感觸所及有不能已於言者日人之好潔凈雖貧苦之家一椽茅屋而器具整理不染　塵吾人視之旣羡又慚矣日人富於愛國心及信任政府心能負重稅而服從命令故其興也勃焉若以吾國民較之大相逕庭矣一强一弱贓是故耳日本敎育普及婦孺皆知書店夥之知英語者甚多善於營業欵待買客至爲謙恭亦吾人之所不及特男子多詭詐婦女多淫蕩不可爲訓耳其在上者則以戰勝餘威日肆雄心昔作籐曾謂今之朝鮮總督云爾母忌嫉吾才吾老矣僅欲取朝鮮爾其努力圖支那此吾國民所當書諸座右而深自猛省警惕者也旅客沙威林君謂余云八年前日人足跡徧歐美人皆樂與之交今則驕傲詭詐層見迭出人共憎之苟有交易願與華人接洽不肯向倭族相徵逐殆道德之關係也 
　　介乎亞美兩大陸之間者非太平洋乎連絡中美兩共和國者亦非太平洋乎吾願太平洋之濱共和進步而同享太平也 
　　八月十六之晨鐘鳴六下汽機鼓動汽笛如嘯舟出横濱港入太平洋浩浩蕩蕩萬頃無垠離陸愈遠風愈急而浪愈高翌日（十九日）船身大震封姨怒號俯仰傾側摇撼無定波濤洶湧澎湃有聲飛魚踴躍海鳥翺翔鯨魚偶現刹那卽潛海天以外銀光閃鑠忽凹忽凸時有時無水花隨風飛灑宛若雨絲細察一浪之起三色並呈浪頭潔白似雪浪脚色現深藍中則介乎藍白之間有美麗之碧綠色夫水本無色賴天空之色以爲色其所以現三色者殆天光映照之參差與水質積氣之厚薄所致也同伴患船暈者頗不乏人余與黄君徘徊於甲板之上目覩萬象盡一日之樂未爲所困二十日舟向東南行風平浪靜數日之後有時水平如鏡可以鑑人有時舟行甚穩如登陸地有時水天一色波紋如織有時陽光四射萬里無雲此洋之所以稱太平也舟向東行日行千里（三百四十英里左右）每晝夜祗有二十三小時零三十分舟行第十五日爲八月二十四號至第十六日行至北緯二十八度三十三分東經百七十三度五十六分是日名爲對足日距格林威百八十度立於此度之人與格林威人之足相抵故有此名是日仍作八月二十四號否則與大陸之時日不符矣此爲旅客自西徂東獨有之光陰矣（未完） 
[漁輪護洋緝盗奬勵條例]  
　　第一條　凡本國人民以公司或個人名義購置漁輪經本部立案者許其於洋面有護洋緝盗之權 
　　第二條　前條規定之漁輪得由政府給與護洋緝盗奬勵金前項奬勵金額每年不得超過六萬元 
　　第三條　奬勵之種類如左　（甲）漁輪奬勵　一漁輪於魚汛期内願犧牲捕魚利益指定某水面專任護洋緝盗者　二漁輪指定水面願常年兼任護洋緝益得　三前二項之漁輪於指定巡輯水面一年内無漁船被盗者　（乙）漁獵員奬勵一船主船員緝獲海盗在一名以上者　二船主船員因捕盗而死亡或負傷者 
　　第四條　奬勵之方法如左　一第三條甲類第一項漁輪之奬勵金每輪每月給七百二十元以漁汛期爲限　二第三條甲類第二項漁輪之奬勵金除漁汛期内從本條前項規定外每輪每月給一百元　三第三條甲類第三項之漁輪船主奬以一等褒章船員每輪共奬銀幣二百元　四第三條乙類第一項之漁獵員每獲一盗船主奬與二等褒章船員全體共奬銀幣五十元　五第三條乙類第二項之漁獵員船主因捕盗而死者給銀幣二百元如負傷時酌給銀幣四十元以下十元以上船員因捕盗而死亡成負傷者照船主例减半撫恤 
　　第五條　凡船主船員因捕盗而死傷者須就近報明官廳查騐確實其應給之費卽由該輪之經理處遵照第四條第五項所定之數先行墊給呈明本部給還　第四條第四項之奬勵除褒章由本部發給外其奬勵金亦由該輪經理處墊給呈明本部給還　第四條第一第二第三等項之奬勵金與褒章由該漁輪經理處於年終呈明本部核給 
　　第六條　凡漁輪無論爲專任護洋緝盗者或兼任者均須於兩個月前吾請就近主管官廳轉呈本部發給護洋執照其無執照者不得受奬 
　　第七條　凡漁輪在水面捕魚時遇有盗船准其越界追緝不得限以汛地 
　　第八條　凡呈請護洋緝盗之漁輪應報明官廳者如左　一該漁輪係公司所有者官報明公司名稱及代有人之姓名年歲籍貫住址係個人所有者宜報明其姓名年歲籍貫住址　二該漁輪之名稱　三該漁輪之形狀　四該漁輪停泊何所五該漁輪巡緝何所　六船主船員之姓名年歲籍貫 
　　第九條　凡領照護洋緝盗之漁輪須隨時造册呈請就近主管官廳轉呈本部其應記者如左　一巡輯之月日二救護其帮漁船若干艘　三救護漁民若干名及其姓名年歲籍貫　四緝獲海盗若干名及其姓名年歲籍貫　五緝獲之盗於某月日送交某宜廳 
　　第十條　凡本部批准護洋緝盗之漁輪每輪應准配砲二尊鎗八枝須於呈請給照時　并呈明由本部分别咨令該省都督民政長發給 
　第十一條　凡應得奬勵褒章者並給與證書 
　　第十二條　本條例自公布日施行 
[公海漁業奬勵條例]  
　　第一條　凡本國人民以公司或個人名義購置漁船依公海漁船檢查規則檢查合格註册有　者得依本條例給與奬勵金前項奬勵金總額每年至多不得逾五萬元　公海漁船檢查規則以部令定之 
　　第二條　給奬以三年爲限 
　　第三條　奬勵之種類如左　一漁業奬勵　二漁員奬勵 
　　第四條　凡令於公海漁船檢查規則之漁船以捕漁或運漁爲業者農商總長得依其業務之種類區域期問並船舶之構造噸數年齡分别給與漁業奬脚金但每年不得逾左之限制一　汽船總嚬數在五十噸以上者每嚬十元伹三百五十噸以上不得照超過之噸數加奬　二帆船總噸數在三十嚬以上者每噸六元但二百噸以上不得照超過之噸數加奬 
　　第五條　前條漁船之漁員農商總長得依其所業之種類期間及區域分别給與漁員奬勵金但每年不得逾左之限制　一漁獵長每一人十元　二漁獵員每一人六元 
　　第六條　凡應受奬勵金之漁船每年從事公海漁業不足漁期四分之三者得停給該期間内之奬勵金但因天災或其他不可抗力而致此者不在此限 
　　第七條　凡應受奬勵金之漁員每年從事漁業不足漁期四分之三者得停給該期内之奬勵金但因天災及其他不可抗力而致此者不在此限 
　　第八條　凡應受奬勵金之漁船得聘用外國人爲技術員但須將關聘合同呈部核准　前項技術員不得加入漁員奬勵之數 
　　第九條　已受奬勵金之漁船本部得令其兼任公海漁業調查事宜　已受奬勵金之漁船有供部派調查員或部派練習生乘坐之義務 
　　第十條　凡受奬勵金之漁船業主或其機承人自受奬勵金之日起滿五年内不得將該漁船轉售租借或抵押於外國人違背前項之規定者須追繳奬勵金 
　　第十一條　本條例自公布日施行 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬知事考試場規] [  劍秋]  
　　一本規則專爲考試知事而設 
一應試人入場須戴禮冠着禮服無者卽前淸之緯帽或外套亦可 
一每人准帶亮眼考籃一隻安置筆墨但不得定做夾底 
一入場不准擁擠唱名接卷時須脫帽高聲應諾並對點名官行三鞠躬禮 
一接卷以後須受警察搜檢不得夾帶烟泡及知事考試必讀等書 
一每人坐號均照卷面戳記不得攙越或故意與鎗手接近以便傳遞 
一坐號以下各有尿瓶一個　頭一個如有撤爛汚或放極尿者可隨便使用 
一每人接到題紙後不得交頭接耳或鬼鬼崇崇偷看夾帶 
一場中不准偷吃食物每人賞給走油火腿一薄片發酸麫包一小塊以示優待 
一不准帶水旱烟管惟三砲台香烟老美女牌雪茄烟等不在此例 
一每人交卷時發給竹籖一根並對收卷官行脫帽鞠躬禮 
一謄冩字跡不得草率須照從前殿試策及朝考卷式 
一文中遇有頌揚大總統或主試委員長處須用雙單抬跳行謄寫 
一大總統及主試委員長之名須缺末一筆能敬謹恭避最佳 
一考試法律時如有前淸知縣放利幕不　新律得援用大淸律例判斷 
一文中不准寫外國字或徵引外國學說以爲賣野人頭之計一每篇末尾須填寫添註幾字塗改幾字 
一違犯第一二三條者當場命警察踢出 
一違犯第四五六七條者除　考外枷號八大胡同一月 
一違犯第八九條者由監場官指揮警察拖出號外鎖繫頭門兩小時 
一違犯第十條者罰令向收卷官磕響頭三個 
一違犯第十一條至十六條者雖有佳文不錄 
一本規則於第二次知事考試日施行 
[戲擬新知事到任宣言書] [  退藏軒主]  
　　竊某以窶人子落拓江河苦無生計自分終老泥塗幸承某大老不棄收爲義子轉瞬之間飛皇騰達迺不惜重資捐納同知内有義父提携外有同僚照拂數年以來歷任肥　每顯出其括地皮之好手段大肆羅掘當時有要錢大令之美名彰彰在人耳目母待贅言大凡做地方官非具有絶妙技能恐　足以收良好之結果某則有鑒於斯故事上虐下在在中節卽偶有紳士反對者亦莫我如何也大好金錢飛來不絶都以某之宦囊爲依歸而某則出其餘資到處夤緣博得上官色喜一躍而升觀察之銜從此堂上一聲階下百諾粉白黛綠晝夜銷魂海錯山珍朝　適口自顧一生於願亦足矣乃不謂民國光復五色旗開滿淸官僚淘汰殆盡某之煌煌翎頂亦由此而一朝斷　差幸田廬無恙財產依然趁勢收帆亦未始非識時之俊傑樂得長享安閒逍遥歲月作一個亡國大夫老死於牖下足矣何期共和未固庶政未修竟有某某知事謂某在某縣吞没公帑若干剝削民膏若干聳聽上司簽提差索騷擾不休獨不思某之資財盡係數十年心血所換來安肯破我慳囊飽彼慾壑故寗捨死抵抗匿跡荒邱誓不爲其所强食彼果無如之何亦不免虎頭蛇尾矣今者默揣政府之舉動頗有表示起用舊臣之意思某不禁躍然起曰時哉不可失遂輦金北上再作孤注一擲幸値考試知事之期即竭力運動省長保送投考天敎文字有靈經騐有素榜發之日居然達到目的業已分發到省派委此缺下軍伊始不能不以本知事之歷史昭示人間厥後一切措置本知事自有權衡想軍民人等無敢顧問也特此曉諭俾衆咸知 
海外奇談 
[瑞士弔禮] [  警衆]  
　　瑞士風俗人死時於其門口設一黑　掛以黑布其上置一黑壺弔喪者來皆將其名片投之壺中 
[歐人火塟]  
　　歐人火塟之法近年行之者日見其多全歐共有火塟室八十一所一千九百零九年火塟之數共有萬三千五百萬人與全世界國會議員之數相等然各國之中以德國爲最進步現有火塟室二十二所一千九百零九年火塟火數四千七百七十九人就中以新約敎民爲最多英國同年火塟者八百五十五人意大利有火塟室三十所年塟約五百人瑞士有火塟室七所瑞典二所丹麥一所巴黎火塟室前年火塟者六千三百五十九人就中以醫院發出者爲最多（二千五百四十一人）澳洲現有火塟室二所美洲現有火塟室三十七所亞洲未詳然火塟之數當以亞洲爲最多各國近來盛行火塟日本本有此俗西國亦有爲之者俗例俟其人死後將其　焚化爲灰以其餘燼封入郵件信函之内寄回故鄉近來美國至中國與日本之外國郵函恒有　種火塟之灰也 
[著書三奇]  
　　昔法京巴黎官立大學懸賞徵文奬案發表以後得獲首選膺英金二百磅之奬賞者爲素不知書之縫婦其次獲選者亦一婦人生而重聽人與之對談高聲向唤旣無所聞低聲慢語亦不見其有知覺　漫應而已故人題其名爲石聾石聾者聾於聽不聾於讀以聾故與世人無所交際居恒徹夜讀書有所　則筆之此次獲賞之　即其平日所記之日記也又其次則爲一童子名盤珠生而孤撫養於舅氏聰題過於常人下筆日能成數千言惟爲人甚短今年雖十三四歲而長不滿二尺五寸云 
自由談話會 
[賽會記] [  瘦蝶]  
四月八日爲里中賽會之期蓋吾鄉俗例也是日也天朗氣淸風薰日暖鴛歌已老猶聞織柳之聲屬語初調快稱携柑之興紅男綠女連袂而來黄髮靑年摩肩而至當斯時也男子之中有韶而秀者有蒼而老者有貌若子都者有身如龍鍾者有牛山濯濯者有長辮垂垂者有恂恂如温文爾雅者有紏糾然賈其餘勇者約而計之不下千餘人其女子則有美而豔者有温而婉者有身頗顫然垂老者有髮　髮然覆額者有粉白黛綠逞其妍媚者有賓髻雲鬟鬥其奇巧者大抵如男女之數而減其半其餘更有陳設水漿者有布列玩物者有手而筐者有肩而担者有奔馳疾於東西者有呌囂徹乎南北者約如女子之數而又减其半紛紛擾擾攘攘熙熙噫亦盛矣哉迨夫會事畢夕陽沈烟光明滅雲影霏微遊倦思歸人影散亂異途同返頃刻殆盡喧嘩之處頓成寥寂欲更求如斯之盛不可復得矣嗚呼天地一大觀也人生一大夢也勝景不常時難再逢繁華金谷於今盡變彩雲容易散明月不常圓東山絲竹雲散風流南部烟花絮飛水逝且人生若露世態如雲容身天地之中難開笑口息影溪山之上肯駐童顔而况靑眼不逢靑春不再白眉空負白日空過百憂感其心萬事勞其形此身烏能耐久而不變哉然而顔淵陋巷簟瓢猶歡蒙正空山斷虀尚樂范公之甑塵生怡然自得曾參之襟肘見偶爾高歌人生行樂耳多憂思何爲淸風酒一尊可澆塊礧佳日書千卷好破愁懐開豁達之胸襟拓空明之眼界漫論世事之翻騰休問人情之冷暖庶可打破愁城漸增佳趣效杜牧看花成癖寧計没世之名溯曹瞞之對洒當歌且買今朝之醉因茲賽曾寫我閒愁擲筆憮然自浮大白 
　　儉德會規則　一不狎邪　二不賭博　三不必以酒食結交四不必華服　五不輕寒素 
　　入會者南京馮郭章　姚竹賢　楊菊秋　岳渭淸　丹徒管子輝　楊州皇甫頌九 
小說 
[火燄珠（四）] [  常覺譯]  
　列位這　席話若令别的女孩兒聽了可就要驚懼了孤零零的荒島上忽地出現了那五個兇惡强盗可不是個玩意兒蘿荑究是自幼隨着他父親飄洋渡海慣經風浪胆量是練大了的聽了這樣兒可怖的消息毫無懼怯態度握住我手反來安慰我道剛逹兒先生我毫不覺害怕我道我倒有些胆寒我狠替你害怕呢他道你也無須着急那在天的上帝旣把我們送在這個地方他上帝就已有保存我們的意思决不致再把我們斷送於這些强盗手中我道但願如此纔是我們的幸福呢口中雖是這樣兒說心中仍是暗自心急曾記得先賢毛奇將軍有句話上帝唯有鎗械者是護那時我别說是鎗械連那裁紙小刀也没一柄那巴魯登的腰間反插着一支偌大的手鎗倘若彼此相逢動起手來我這裏赤手空拳他那裏刀鎗齊備那仁慈的上帝卽欲佑護我們恐怕已是愛莫能助的了爲今之計去覓個藏身之處暫避他們的兇鋒這雖是個無聊的下策然而除却此外實無别法可想計議已定便把此意告知蘿荑他自然是無不贊成的乃我二人便靜悄悄的順着原路爬下山去我一路走一路咒詈那火燄珠不置想我當初在赫德亂那處着見這顆珠子就料到他是個壞物足以勾起人的惡念泊没人的良心於今果然爲了他活活斷送了七條性命我與蘿荑若果爲這五人加害也要算他間接的犧牲不死在那波濤險惡之中反死在這孤島荒山之上豈不是大大的寃枉麽想到此心中又惱乂急暗怨老天不該生這光　閃灼的火燄珠爲道德的魔障更不該產道人面獸心的巴魯登爲人類的蟊賊不多一會已到山下那沙灘傍找到一叢嘛嚕樹牛得枝葉深密正合我二人權作躱避之用我便　着蘿荑攢了進去伏在裏邊足有兩小時光景也不見什麽馳靜我便把頭探出樹外向山上一眺只見那巴魯登同着他四個黨徒正從我們所經的那路上走了下來指手晝脚的不知說些什麽當時我揑着一把汗看着他們已是行近了來便忙把頭縮了進去伏在那　嚕樹下連鼻息也不敢透幸虧那囌嚕的枝葉非常蔭翳把我們遮蔽得好好兒所以那五個惡魔一路談笑直打我們門前走了過去竟不覺得這林中藏着我們兩個人呢我直等他們的笑語聲遠了方纔把頭伸了出來則見他們已到了沙灘的上面了心下暗自欣慰竟得安然逃過這巨險眞可算得無上的儌倖咧豈知那老天又偏要與我們爲難不肯給我們便宜過去那五個人走得好好兒内中一個日本矮子忽地站住了脚手指着沙上好似極驚訝的樣兒其餘四人見了也都站定了傴倒身子不知道看些什麽我定睛一瞧忽然明白過來咳他們所立的地位正是我同蘿荑上山時所經之處那日本雜種看見的定是蘿荑遺在那沙上的足印了不是 
　　那五人圍着看了一會兒重又立起身來齊聲打了個么喝磨拳擦掌的順着我們的足印走來我着了慌悄悄的對蘿荑道此處是不能久留了我們快些走罷說着便扶着他依舊向山上走去心中說不出的怨憤深怪那老天當初何不就把我們葬在那大海之中倒也比斷送在這五個惡魔的手裏覺得乾淨些呢 
　　列位我向有愛珠的癖大凡見了顆好珠子便同第二生命一般我那心中是一刻也忘了他的祗是這時節爲了蘿荑已是十分着急那裏還有餘暇去想那火燄珠並且那賊黨呼嘯聲時時破空而至好似尖利的鋼簇一般直刺到我的心房回看蘿荑見他櫻唇緊閉杏眼圓睜若無甚事只顧邁步向前的行走去了一會已到了那半山的平巖過了平巖走上個斜坡迤北而行前面忽地現出一塊石壁足有三四丈高那壁下有一個一人高的窟窿我便立定了四面一眺不禁大喜那山洞旣無後路就是前面也不過是我們時所經的那狹路况且正在那斜坡上居高臨下極得地勢我們躱身那邊那是没有再好的了其時蘿荑已是香汗直掛不勝嬌喘我便把他扶進那洞裏邊也不十分寛敞我們二人蜷伏其中差不多已把他塞滿了蘿荑休息了一會便爬了出來忙着去收拾了許多碎石堆在洞口凖備做抵敵那些强盗的利器列位你道這女孩兒竟有這般的定力偌大的胆量怎不敎人欽敬呢 
　　當時那五人呼嘯聲忽遠忽近乍去乍來斷續的擾到我們耳鼓他們在那孤島上下窮搜我二人的蹤跡我與蘿荑躱在這石窟中走無可走逃無可逃只得咬着牙齒緊握雙拳預備被他們尋獲的時候同着他們拼個死命過了半天却也不見動靜看着那如火的烈日已是西沈雲頭裏面漸漸現出一彎新月來映照在草木上陰慘慘碧森森的倒也曉有趣味可惜我那時節心猿意馬没有閑空去賞玩那孤山月夜的幽景罷了我同蘿荑從船沈之後算來已足足的一晝夜未進飮食只是大難在前保身無術把那饑餓一層也就擱在腦後了不過在那炎炎旭日之下奔走竟日腦際受了暑熱那咽喉便覺得乾燥欲裂起來再也忍耐不住當即對着蘿荑道你在道裏略待片刻我要往那平巖的下面山澗裏頭汲些水潤潤我的燥喉他答應道是了我等着在這裏你快去快來我臨行的時候忽然想一句話來囑付他道倘若遇見那班惡魔來時你便高呌一聲我聽見了就好來救你 
 
 

Page 15

 
 
   
 
 

Page 16

 
 
   
 
