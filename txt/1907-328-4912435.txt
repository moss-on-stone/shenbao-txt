# 1907 - 328 - 4912435

 

Page 1

 
 
   
 
 

Page 2

 
 
[上諭]  
　　八月初三日奉 
　　上諭達壽現在出差學部右侍郎著寶熙署理欽此同日奉 
　　上諭干式枚現在出差郵傳部右侍郎著郭曾炘署理欽此同日奉 
　　上諭外務部右丞著胡維德補授欽此同日奉 
　　上諭汪大爕現在出差外務部右侍郎著梁敦彥署理欽此同日奉 
　　上諭袁世凱奏特參庸劣不職各員一片直隸晋州知州王秉謙丁役用事捕務廢弛新樂縣知縣王志范性近優柔才具竭蹶安廟縣知縣寗濬始勤終怠怨謗叢生署淸河縣試用通判丁其珪疲玩性成頗有嗜好署威縣知縣候補知縣承德遇事寡斷差役弄權代理完縣知縣大挑知縣黄營書庸闇無能不知振作均著卽行革職鹽山縣知縣段獻增才具平庸難勝煩劇成安縣知縣張爾琨辦事因循吏才短絀均着開缺另補餘著照所議辦理該部知道欽此 
[宮門抄]  
　　八月初三日召見軍機邱開浩黄丙昆 
論説 
[論新簡日英德考察憲政大臣（還）]  
　　八月初二日上諭。特簡達壽出使日本汪大爕出使英國干式枚出使德國均充考察憲政大臣。盛哉此舉。其直接乙已六月五大臣奉命出洋 
 
 
 

Page 3

 
 
攷求政治之成規。俾國中希望立憲之情。由冷淡而轉入於親熱乎。去夏五大臣返京後。不匝月而宣布立憲。頗爲海内所歡迎。嗣是改官制。設專館。於内閣責任司法獨立國會議會。諸制。闕焉不備。議者方以爲朝廷將假立憲之虚名。鞏固其專制之勢力。舉國感情。因之一變。今者赫然發憤。重簡專員。分途考察。蓋將以日英德現行之政體。爲後日摹倣之標本。立憲胚象。造作於是。龍頭蛇尾之譏。吾知免夫。 
　　問者曰前此五大臣諭言考求一切政治。此次三大臣則言考察憲政。憲政云者。果足以包括一切政治乎。曰彼中學者。認憲法爲萬法之根本。凡百政治之所從出也。間觀立憲國行政官廳。與夫地方之所有事。悉心檢察。均足以窺見行政之意義範圍實質形式。與夫機關之組織。監督之方術。一切軍事外交財務法務警察警察助長等類。類皆條理秩然。整而且備。究其所以致此之由。則無一。非原本於憲法。顧法者。非能自然成立也。其始必經行政之人多方整理。而後成爲法治之國。故中國今日。與其言憲法。不如言憲政。與其泛指一切政治。不如專指憲政。專指憲政。在奉命考察者。得以聚精會神。考求國家根本之法典。而一般國民。亦可窺見朝廷實有立憲之誠意。亟亟焉自謀預備。求進乎立憲國民之程度。蓋欲造成憲政。不可不標此名義。期與天下更始也。舊設之考察政治館。近今亦改爲憲政。編查。館正名定義。可以。知其用意。之所在矣。 
　　問者又曰。前此五大臣周歷英法美德意奥比日本諸國。此次三大臣。分任日英德三國。何前之廣而今之狹也。曰此又朝廷改政體而不改國體之。宗旨也。世界各國國體確守帝國立憲制者。除奥匈以外惟日英德三國。政府欲以帝國。君主制。改爲立。憲制。其勢自不能採用。共和制與王國立憲。制而主張。採用帝國立憲。制採用帝國立憲。制舍日英德將何取法焉。惟是三國憲法。各各不同。日爲欽定憲法。德爲聯邦憲法英。爲不成文憲法。國與國旣各有情勢之不同。我與彼更各有性質之獨異。不　英德憲。法我不能規仿之。卽日與中國同處亞東。而日本憲法。我亦不能規傲之。必也融。會三國憲法之學理。考索三國憲政之精神。灼然見其本原之所在。然後歸。而斟酌。國勢體察民情。自造稿案。屢試屢變。求其適宜。此造成憲政之基。礙也中國不爲民主立憲。而爲君主立憲。旣有人極力反對矣若爲君主立憲。而尙僅襲其名。不行其實。後患。可勝言耶。 
　　夫五大臣出洋之結果。僅僅宣布立憲。一紙空文。國人失其希望。多有訾考察爲無効者。不知立憲制度。幾成泡影。則以上無責任之政府。謀其統一。下無責任之人民。盡共監督。故其弊遂至於是。不得以憲政之距離日遠。而遂疑考察爲無效也。今者三大臣出洋。考察憲政。欲問効果之何若。還當責之政府與人民。世豈有人民不自謀立憲。倚賴政府。而驟成立憲國家者哉。 
專電 
[電一北京（初三日午後九點）]  
　　駐京義使照會郵傳部請查照第六期萬國郵社章程補行畫押（足） 
[電二北京（同日午後九點四十分）]  
　　鄂督張中堂以宜昌至重慶洋商行駛輪船大有妨礙電請外務部向駐京法使竭力駁阻（謙） 
[京事小言]  
　　此次直督袁宮保進京會議要政異常秘密曾由京友電傳大略現經探聞宮保入京之日下火車後卽逕赴頣和園駐節而卄三四兩日連閲邸抄並未向宮門請安亦未有召見之事外間遂疑别有情節或須候南皮到京一同陛見乃詳細調查殊大不然宮保廿二午刻到京當日卽泥首宮門召對閲三時之久廿三四亦迭次召見由軍機處傳諭蘇拉不准登載邸抄以示秘密然而訛言反因是蠭起 
　　陸軍部自改訂新章考試司員以後雖木將不及格之人員分别裁汰然兵部舊日司員未奉有分司行走明文者不准進署當差一律聽候傳到方許入署雖非裁汰實與休致無異故被黜各員不免怨聲載道云 
　　度支部尙書澤公近發堂諭一道嚴飭各司人員呈明有烟癖者准其給假戒烟所有差缺鳥布並不開缺并發下簡章四條凡掌印主稿須有散走司員五人連環具結若本無鳥布者則令印稿具結使之上下互相鉗束如自行呈明者予限戒絶並不苛求惟隠匿不報一經查卽行奏叅故司員中之素染嗜好者聞諭以來咸慄慄有危懼之色然而晚矣 
　　鄂督張相國本定於二十日啓節民政部特派巡警廳員於卄二日乘早車至長辛店恭迓乃到該處車站探聞不確空勞往返特向外務部詢問准期部中示以卾電言本定二十外起程因患腹疾並淸理要政是以改期總於月内力疾動云云乃近聞張相國又已改期尹門萬正不知何日始見軺車戾止也 
 
 

Page 4

 
 
緊要新聞 
[京外官紳士民最近之條陳北京]  
　　自新　閣開辦後京外官紳士民條陳新政者頗不乏人茲聞翰林院代奏有庶吉士高桂馨條陳三事（一）興學以女學爲重凡入學者限以六歲起至十四歲出學逾此年歲不准再入所有女敎習須在五十歲以外者方准充當（一）理財以稽查户口財產統計每歲出入用欵以爲預算决算之法（一）練兵宜先練陸軍以資防禦容俟國力充足再練海軍又都察院代奏有甘肅舉人王繼志條陳請崇禮敎謹常憲以示立憲之本重鄉官愼選舉以端施行之基又台灣民人黄同條陳嚴禁滿漢界限速定立憲政治又廣西知府楊道霖條陳請將八旗滿蒙漢軍一律銷出旗檔改入民籍所有都統佐領等官均行裁撤改歸地方州縣官管理又軍機處代奏有章京鮑心增條陳十二事（一）三綱宜加意護惜（一）政務處宜廣設議員（一）宜均祿俸懲貪墨（一）言路宜切實推廣（一）吏治宜設法振興（一）部議宜愼重考核（一）財用宜同心節省（一）賞罰宜伸大權（一）新政宜推行有序（一）人才宜預爲甄擇（一）羣臣宜不忘國恥（一）外情宜審查明確以上各條陳均交内閣核議具奏聞内閣中人擬俟南皮相國到京會議憲政後始行議覆云（天） 
[和美兩使注意中國巡視華僑北京]  
　　日昨和蘭希使照會外務部稱農工商部楊侍郎前赴南洋各島考察商務請由駐和錢大臣速商本國政府以便接待等語蓋南洋羣島除英領土外半爲和屬故和使格外注意也又接美柔使函稱本國政府聞楊大臣調查商務之事甚願接待保護美使所稱蓋指非律濱羣島而言此亦可見各國之留意外交矣（句） 
[駐奉日人對於外交之强硬]  
　　東京電云駐奉日本總領事爲前月念五日奉天警察與日本居民衝突事向東督徐菊帥嚴詞抗議本星期日聚衆籌議當時决定謂東省督撫應有擔當一切之責任故有可以要求賠償損失之理由且禁止　察以後不許持械隨即由衆舉定代表赴華官處聲明一切云日本人民因華兵屢向日人滋擾已由僑奉日人組立民團以爲自衞之計譯字林報 
[調補蘇撫張中丞奏請開缺傳聞杭州]  
　　浙撫張筱帥自紹郡大興寃獄後卽告病乞假運動更調前得都中某鉅公密函謂須俟紹案辦結并使大通校生略爲翻供使貴守議處後方可設法因之復委吳守學莊赴紹研訊並面許吳守俟此案理結貫守撤　卽以遺缺委令署理現大通學生程毅等均已翻供當可達其目的不意某大臣入都後筱帥得所依恃卽調補蘇撫并著迅速赴任筱帥以蘇省士紳曾干預紹事近復因松江韓醫生家搜捕竺匪事頗多訾議深恐蘇人或有不洽爰又以病未就痊等詞電請軍機處代奏求請開缺俾可再行運動他缺惟緣急欲交卸當飭藩司信方伯務於三日内接署所遺藩篆聞擬以崔都轉調署一面已飭仁錢二縣在八旂會館預備行轅以便交卸後暫住眷屬矣（士） 
[張中堂禁阻建祠造像之原因武昌]  
　　鄂督張中堂手諭軍學界無庸建祠造像已紀本報茲悉學界　建者名曰廣雅堂軍界所建者名曰抱冰堂張中堂忽傳諭禁阻係因學界之廣雅堂擇地於黄鶴樓舊址建築已於七月十五日動工軍界遂亦擇地在蛇山之麓江夏高觀書院（現爲江夏高等小學堂）餘址開工建築由張統制彪將圖様呈覽（時張中堂在模範監獄騐收工程）中堂閲畢默然不語顧謂江夏縣楊令壽昌曰爾可將學堂旁界石移去楊令愕然不解卽乘輿往高觀書院遍覓界石不得嗣尋至後園墻内有明代碑石一塊字跡模糊不可辯認返署考江夏縣志乃知其地係前明魏閹忠賢生祠舊址張中堂所指之界石卽魏閹之永垂不朽碑楊令於當夜卽將此情函告張統制囑其另覓安地建築不料次晨張中堂已傳諭警察總局不准軍學界建祠立像矣現張統制以抱冰堂將次告竣中途廢棄可惜已改名爲陸軍公所仍供張中堂長生牌位以爲陸軍中人留此紀念云（今） 
[江督批准開辦長江統捐南京]  
　　江督端午帥批金陵厘捐局詳文云據詳擬辦長江統捐並呈捐例章程票式地圖均悉查寗屬釐局向分長江淮河裡下河爲三路現擬先從長江入手試辦其淮河裡下河各路次第舉行係爲逐漸改良起見查核所擬章程就商人運貨指銷之處應行經過幾卡統於經過之第一局彙數統收此後經過各局凡在指銷處所以内票貨相符槪不重收並刋發四聯大票分别裁截繳騐與湖北現行辦法大致相符應准於九月初一日起照章先行開辦其應撤大河口之上下兩卡瓜泗局之舊港分卡及下卡大勝關之北河口分卡卽於是日一律裁撤自經改辦統捐之後所有從前各局下票浮收及留難需索等弊應卽嚴行查禁不准再蹈故轍並由該總局不時嚴密委查如再有以上情弊一經委查確實委員立予叅撤司巡提省嚴辦 
 
 

Page 5

 
 
該總局職司綜核務須切實奉行俾商民永除擾累捐務日益加增是爲至要至各委員司巡人等如果潔已奉公力除積習收數確有起色自應援照湖北辦法從優加給薪資以示鼓勵並由該總局隨時查核俟三個月後開列收數比較詳請從優核定仍准自改辦統捐日起一律補支其按月比較數目現當改辦伊始無　查核應仍各按原局比較分别某局自收若干代收他局若干及爲他局統收若干詳細分列淸册呈由總局彙查仍候辦理一年再行酌核數目另定比較除將告示另行飭發刋印外仰卽遵照分别札飭一體遵辦其現定章程如有未盡事宜及須變通改易之處並准隨時察酌情形禀候核奪（商） 
[廷寄各督撫消除黨禍原文北京]  
　　軍機大臣字寄各直省督撫光緒三十三年七月十五日奉上諭近來匪徒謀逆往往假借革命名詞搖惑人心奸狡情形尤堪痛恨雖隨時破獲而地方已被其擾害後患不可勝言惟有破其詭謀直揭其叛逆之罪不使藉詞革命巧爲煽誘著各省督撫妥酌情形處以鎭定務須設法解散勿任勾串固結凡屬不法之徒尤當嚴密查拿至獲犯應得罪名叛逆卽以叛逆論盜匪即以盜匪論俱各科各罪隨時宣布毌任信口妄供致使遁而之他果係著名首惡或竟甘心從逆仍予盡法懲治弗稍輕縱其被威脅勢迫及家屬之不知情者均爲綱開一面槪免株連俾釋疑懼咸與相安似此以靜制動以寛濟猛庶可漸化人心之不靖潛消逆迹於無形該督撫等其各悉心籌畫加意防維總不使奸民有詞可藉亂黨有機可乘稍抒朝廷宵旴之憂卽默造天下臣民之福將此諭令知之欽此（潤） 
按此事先由外省訪員節錄寄來以其語意過簡故未登載茲由京友抄來原文照錄如左 
淞滬要聞 
[日領事干預華官拿人電文]  
　　日前浙撫札委　知余文爚訪拿上海米商高慶堂押解杭州由駐滬日領事出而干預已紀前報茲將日領致浙撫電文照錄於後 
　　駐滬日領事第一次電撫院張筱帥鑒删電悉傳拿洋人雇用之華人辦法載明於上海會審章程第三欵貴撫院飭拿高慶堂破壤向章爲向來未有之重案不得以誘致租界外免責本領願和衷屢電婉商仍無顧忌除會商在滬領袖領事並分别禀請本國外務大臣駐京欽使核辦外望貴撫院將如何措置洋商受累之處立即電復爲要至删電内所云德使札副領一節與别國無涉况其末文聲明不能爲以上所云廢該處之章程併此申明滬日領效 
　　第二次電浙撫院張筱帥鑒宥電悉高案關係重要另行澈查交涉温州爲通商口岸斷無禁止洋商營業之理况保護是屬地方官應盡之責務倘謂難任保護則與抛棄主權等或田本領電請本國政府自行執法保護商權以致牽動大局一切責任盡歸貴國併此預行詳明駐滬日領印（皮） 
　　按華商私運米石中國官自有拿辦之主權想不能因日領要求遽爾釋放也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史拐仙（坐立不安） 
要件 
[九江亞細亞公司開設油池試辦章程]  
　　一查通商場禁例無論華洋行鋪均不和多積火油此次設建油池特在通商場之外另擇偏僻地段免危險而保治安 
　　二所設油池應須愼重建造豫籌防患之法以保衛鄰近居民之生命財產公司認於油池上建置圓形鐵頂蓋並配置流通空氣　孔及引電鐵桿並於油池四圍加築土堤堤内之地足敷容積油池内所貯之油以免火患並免滲溢弊公司並認仿照上海本公司防火辦法於廠内屯積沙堆並木桶等件以備不虞又須早日購買救火滊車兩具安置廠内雇可靠更夫若干各按時周巡廠内地段關道曁洋務局可隨時委派熟悉工程之洋員或華員前往察看倘該員爲格外愼重起見欲添設溝牆或别項工程該公司應卽按照所言立卽興修費由公司自備所有該廠工程圖様應卽繪送關道曁洋務局存查 
　　三火油係易引火毒烈之物一切意外之事所有妥愼保安各節應惟該公司承認該池主或代理人應格外謹愼防護以免滲漏如有滲漏應立卽修補其修補工程須由關道限期令其依限修竣如逾限尙未能修補完全廠油池卽須停工俟修補完好方能再開關道曁洋務局隨時可派諳悉機器之洋員或華員前往查勘全廠以袪疑慮而安輿情 
　　四倘因管理不愼或另因不測之事傷害華人性命及毁壞房屋舟船財產植物動物等項該池主或其代理人須格外從優分别給予撫卹並照值賠補賠卹數目應由關道曁洋務局與領事官公允議定 
　　五日後倘油池滲漏入由地及河道有碍耕種及居民飮水或被電所觸或失火以致轟發傷及附近民人廬舍產業則油池有害確有明徵除向該公司照所損害之數取償賠欵恤欵外應由地方官會同領事官詳細查明如果出意外之災爲人力所不及防者卽應另籌妥愼辦法重行營建或擇他處遷移如是該公司經理不愼致肇災患卽將油池拆去不得再行建造 
　　六該油池公司主人或其代理人須出具上海匯豐銀行保單或另覔中國官員合意之殷實保人出具保單擔保關平銀一萬兩以擔保第四第五兩欵之賠卹各欵届時如尙不敷若干仍須由該公司補繳此項保單應存關道衙門以爲格外擔保之據 
　　七該公司須雇一熟悉管理之西人常川駐宿設或一時未得其人亦必選派誠實可靠之人無論雨雪畫夜認眞查看梭巡以昭愼重而免疎虞 
　　八倘現在或他日油池鄰舍及貨物購買保險而保險公司因其附近油池之故所索保費較無油池在此須多加若干則所有多索之保險費應由該公司代鄰舍補繳 
　　九運油之船進口之後須由海關給予開艙准單方能放入擔保油池之内此項油船無論何時永不准在吳淞口内及長江或湖泊運河以内洗滌以免遺毒江河之水該池主或其代理人須向往來内河之運油船主切實告之此條如不恪遵應卽由關道與英領事商酌分别從重議罰 
　　十該公司油池租地應照蘇州章程另立租地專章辦理 
　　十一港内行船章程税務司如有酌改之處裝油之船應卽遵照辦理 
　　十二倘日後油池　主具接辦池主應仍照前主在關道洋務局曁税務司處所立條結及准單辦理惟此係專指九江一處火油池而言他處口岸不得援例 
　　十三以上條欵旣係試辦章程若增益防損尙有未盡事宜應由彼此商准酌改以期永遠相安此項章程共繕六份一存關道一存洋務局一存税務司一存英領事一存地方官一存亞細亞火油公司並由關道曁洋務局詳請撫憲咨明外務部核示遵行 
分類新聞 
政界 
[批奬禀陳禁烟善後辦法南京]  
　　兩淮運使趙都轉濱彥近將揚城烟館遵限停歇及籌定善後辦法呈請江督鑒核當奉端午帥批示查揚州各烟館旣於六月底一律閉歇辦理尙屬妥速應仍飭由該縣 
 
 

Page 11

 
 
及巡　局隨時認眞查察毌任私售至所稱烟館閉歇後分别三等辦法上等聽其謀生中等壯丁收所習藝下等老弱婦女借資營生仿照因利局辦法按日抽還所需經費在振餘項下提用惟不得多至鉅萬等情籌議妥洽深堪嘉尙除行江藩司蘇臬司轉飭遵照外仰即督飭該印委等妥爲辦理以除烟害而安民隠（育） 
[常鎭道擬設咨議局鎭江]  
　　前兩廣總督岑雲帥奏請預備立憲堦級一摺中有外省擬設諮議局等語茲由軍機處以原摺片交南洋大臣轉行各關道妥爲籌議常鎭道榮觀察因鎭江係通商大埠風氣開通較早不難先行試辦已與丁紳立鋆等會商組織矣（小） 
[海塘忽出險杭州]  
　　杭州海塘歲修經費二十餘萬金向皆中飽故塘工甚不堅固茲海寗州界内忽又坍决百餘丈雖有護塘情形甚爲危險業經杭關道前往察勘急議修築計需工程五萬餘金奈司庫無欵可撥故覺異常焦急云（士） 
交涉 
[水靛案延久不結之原因廣州]  
　　粤東水靛一案事隔經年尙未議結經英使迭次催詢外務部卽電致粤督命其速結茲聞胡　督業已電復略稱水靛案屢經派員與英領磋議　該領堅持前議不肯稍事通融致難速結現又派員與之續商俟有頭緒再行電復云（大） 
[擾事洋人押解抵渝重慶]  
　　美國人　門内遊歷四川打箭鑪繞道西藏邊界前往雲南經中國糧務軍台各官阻止不聽爰派兵四人護送同行詎至雲南地界卽向地方官借銀使用否則滋鬧不休繼復與同行兵勇尋釁提鎗便放擊傷在旁經過之喇嘛登時斃命該處民人大爲不服幾釀重案幸由兵勇竭力　散事後卽禀由雲南錫　帥電請外部告知美使飭地方官拘拿押至重慶交美領事照律懲辦業已抵渝暫借英領事所設之監獄禁錮一俟定案再行解至上海懲辦云（運） 
軍界 
[巡防又擬添招衛隊安慶]  
　　安省巡防營務處現以會帮黨匪充斥四境各處防範兵力太單因於日前具禀省憲擬由該處添招親軍衞隊一營以資分派（孔） 
[改變陸軍名目福州]  
　　福州陸軍原分爲二鎭名爲常備軍一爲左鎭一爲右鎭左鎭前年改編新軍分爲第三十七第三十八兩標以第三十七標分駐於閩口長門金排剗輶各處以第三十八標駐守省垣南校塲其右鎭仍分駐福州省城各廟宇近松督擬將右鎭續改新軍惟該鎭人數太少若編爲一標則有餘編爲兩標又不足乃决議從權編作四營云（水） 
[請修廟宇移駐衛隊安慶]  
　　安省撫轅親軍衞隊向駐督練所内現該所因房屋窄隘不敷辦公擬將該隊移居撫署東首江神廟内日前派員率領工匠前往估修約共需銀九百餘兩已繪圖詳請撫憲察奪示遵矣（若） 
[武備生禀准投効安慶]  
　　旅京武備學堂畢業生劉厚坤近以皖省軍務正興意圖報効等語具禀撫轅懇予供職當奉撫憲馮中丞批飭照准（賢） 
[標營又換管帶安慶]  
　　安省軍界現由新撫馮中丞大爲更調昨日又將常備軍第二標一營管帶陳廷謨札委充當一標敎練官遺差委一標一營督隊官陳元愷接充（孔） 
學務 
[江督咨送遊學畢業生南京]  
　　江督揣午帥日前咨行學部略謂據江蘇崇明縣留日學生錢應淸禀稱竊生於本年五月卄五日在日本早稻田大學大學部政治經濟學科畢業領憑回國現願赴京應學部考試開具履歷並將文憑呈請驗明加具考語賜給咨文等情並呈文憑履歷前來當經傳見騐得該生品詣端良專精計學核與定章相符堪以送考除將文憑發還外相應給咨並將履歷附送貴部請煩查照云云（商） 
[咨送赴東考察學務南京]  
　　江督端午帥咨行出使日本楊大臣略謂據江寗初級師範學堂監督兼四區初等小學堂總理梅道光遠禀稱南區初等小學兼幼幼學堂校長季錫庚擬目備資斧赴日本考察學務懇請給咨等情查該紳辦理幼幼小學前經派委調查規模尙屬完備茲據請自費出　遊歷見篤志好修力求進步應准給咨前往除分行外相應備文咨送請煩查照（育） 
[師範生賄包畢業奇聞福州]  
　　汀　龍師範簡易科學生趙光前藉某敎習之名誘騙同學林振南言可包定畢業林某竟爲所騙先付定銀數十元及榜發林某之名竟落孫山向之理論趙某遂以强詞爭執事被全體學生察覺立禀監督究辦現已將該生文憑扣除矣（子） 
[勸學所將次成立常州]  
　　武陽勸學所自去秋　　徐屠二君爲視學員延未開辦茲由經濟科紳士惲伯生籌定洋五百元擬於日内開辦並將各鄉分劃學區選舉學董日昨已邀集各鄉董到城會義矣（雅） 
實業 
[江督派員調查實業學堂南京]  
　　江督端午帥日前札行左敎職全孝略謂寗垣實業學堂開辦有年前該堂監督王道禀請縮短年限改辦專科曾經批飭照准近聞該堂從前辦法叅差學生程度亦多不齊而農電礦三科專門學問均極精深非普通科學具有根底不能聽受又前聘敎員是否但訂敎授普通抑曾立有敎授專門合同該敎員等能否勝任將來畢業學生成績能否可觀時事日艱需用實業人才至爲緊要非預籌切當辦法恐有名無實徒縻欵項查該敎職屢經游歷日本考察各種學校均極精詳而於實業尤所究心用特委派前往該堂逐一調查詳細禀復以憑核辦（王） 
[自來水公司可望成立鎭江]  
　　自來水公司陸續由各埠匯來基本金五六萬元總理任玉山游戎已决意購地興工以免利權外溢聞水臺卽在甘露寺旁之北固山頂云（子） 
 
 

Page 12

 
 
[磁業公司擬設總發行所湖南]  
　　湘省醴陵縣磁業公司所製磁器甚爲精美除運赴京師及各省陳列外存貨尙多擬先就省垣及湘潭縣設立總發行所應用房屋現已建築告竣聞俟八　月間卽將存貨運所擇期開辦（敏） 
[禀請改辦軋花機器車安慶]  
　　安徽池州府東流縣土產素以棉花爲大宗每年約有四五萬金左右其軋去棉子之法向用手車現由該縣紳董章筱陸君以新出之機器車每日軋花較之手車可增五倍而花色又復鮮明因特禀請該縣杜大令頒發示諭一律改辦（孔） 
雜記 
[岑宮保娛情山水杭州]  
　　岑雲階宮保於上月杪來杭遊覽西湖山水因見好景天然擬就湖上覔地建築别墅與退省菴小曲園並列爲三現先租賃故商胡雪巖之舊宅寄居養疴官塲往謁槪擋駕不面聞宮保擬以西湖爲娛老之地無論如何不復再作出山之雲矣（夫） 
[又將興文字獄耶鎭江]  
　　前日有留東學生貽書東鄉某巨紳之長子不意該函忽爲附近巡勇所得送至某紳家堅索酒資該紳見係郵遞不允再給巡勇乃將原函帶回由營中書記生拆閲函中多憤時嫉俗之語疑是黨人口吻亟請統帶轉呈江督核辦不知能免擾累否（小） 
[實行取締客棧辦法鎭江]  
　　署丹徒縣宗大令奉袁宮保在北洋大臣任内通飭防範客棧窩藏軍火匪黨應各發給循環印簿一本令塡住客來歷名姓與其職業以憑逐日抽查等情現大令已抄錄來札簽差傳諭棧主照辦矣（子） 
[汀民迷信風水福州]  
　　汀州民俗酷信風水以致控爭墳山之案時有所聞近因採熬樟腦釀禍尤巨緣採腦必求古樟而古樟類皆公物非水口　龍脈非廟樟卽墳樹因此糾葛者指不勝屈所望當道者有以設法而破除之耳（子） 
[女巫惑人福州]  
　　閩省蓼花溪附近有一女巫年三十許自言觀音佛祖附身能决世人生死休咎甚至爲人醫病無知婦女趨之若騖其夫不事生　恃此以圖温飽年來家道頗豐前該女巫大病月餘自言伊本天孫下降今河鼓招其原歸本位復爲夫婦種種謬説煽惑愚民病愈後仍操舊業現在門庭若巿旦夕不休噫有地方之責者何竟充耳不聞耶（鋉） 
[無錫故紳奏准入祠常州]  
　　無錫故紳楊京卿宗濂以淮軍將佐隨同李文忠公援師東下恢復蘇常各郡現兩府紳士以京卿乞師一舉關繫束南全局功在梓桑特呈請江督蘇撫會銜入奏請將事蹟宣付史館入祀淮軍昭忠祠並附祀李文忠公專祠刻已奉旨俞允定秋祭前奉位入祠云（新） 
[安置失業烟夥南昌]  
　　贛省烟館閉歇後禁烟公所各員移請警察總局轉飭各分局將城内外一般烟夥姓名籍貫名數年歲分晰查明造報酌量人數設廠習藝暫就南昌府所管城外之工藝廠由司庫撥銀一千兩俾資擴充以便失業烟夥無可謀生者撥入學習云（水） 
南洋通函 
[荷屬各島華僑現狀（續）]  
　　一南洋荷屬各島荷人均招土人充當兵士其將領頭目則荷蘭人充之該國所屬各島約僅駐兵五萬内荷人一萬土人四萬商人則僅有一千而已觀其兵商之數區區式微而竟能擁此若大殖民地安如磐石我同胞旅此之多何止倍蓰而侷促如轅下駒任其凌虐敲剝是何故歟（此兵數據華商所述） 
　　一荷人近覩各埠華人崛起興學回顧中原有馬首欲東之勢心中不無惴惴迺日來各報紙登有荷人已籌定經費一百萬擬於明正在所屬各埠一律設校專收華僑子弟入内肄業荷文共設學校四十二處欲行强迫手段之狀並擬認華僑爲該國籍民實力保護如日本之保護台灣民人彼用此等狡詐伎倆以籠絡我華僑而我華僑畏其威感其義安得不入其彀中推其所以一則欲使未經　國之華僑不思祖國一則可使華僑之有產業在中國者將來可以藉保護二字實行其干涉主義如此高瞻遠矚不患不達其目的但不知我政府滾滾諸公亦有無聞見思所以善其後否 
　　一南洋各埠氣候常年如中國初夏我國之紡綢熟羅官紗拷紬等間有華人穿著然銷路亦不甚廣惟宜興紫沙磁器華洋人多喜珍藏（次� 
貨無用）曩在泗水馬腰家中見有茶壺一柄詢其價云以五百盾購得此等茶壺中國不過十元八元一柄然巿上徧覓去見有售宜興瓷器之舖此地華洋人家壁上多挂瓷器盆碗以爲裝飾如我國之挂書畫者然（先時馬來風俗壁間多挂刀鎗劍戟後荷人禁止改仿西洋懸挂磁器）各富商家大半多懸荷蘭日本瓷器懸挂中國瓷器者實不多見偶有數家每詢其价動輙數百盾因此知我國磁質本爲全� 
球之冠如能將各種磁具摹仿西式加意改良運來必可獲利宜興瓷器如花盆瓶杯各色大小器具苟可運至此地銷路必旺獲利可操勝劵（粗貨不銷）再如我國之景泰窰所出各貨銷路尤爲相宜總之得能將我國精美靈巧簡便各物運來無一不可得利益華僑愛國之心日益華貨若佳定必爭先購買也（今年上海有華洋人壽保險公司在泗水設立分行派人招攬生章華僑聞此保險行華商股分居多保險者頗不乏人） 
　　一南洋華商所開報館八打威有四家（中華維新報）（中華商報）（星期報）（和報）泗水有兩家（泗水日報）（泗水星報）三寶有一家（博聞新報）唆咾有一家（譯報）半華半西嗎呻有一家（申報）惟悉用荷蘭字碼拚馬來語言者華字報則尙付闕如此等報紙中載祖國時事尙多其資料大半采自中西各報紙而來閲者係華人居多若星加坡則有華字報兩家（南洋總匯報）（叻報）香港有華字報一家（商報）各埠華塾均購覽焉我國内地各報如能在新加坡設一轉售處將來各埠華塾發達閲者必多並可開通風氣於公益權利兩有裨益也（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[華商集成圖書公司出版新書小學敎科書　敎員用書]  
初等修身第一册 
敎授案　已印刷 
初等國文第一册 
敎授案　已出版　二角半 
初等習字同上 
敎授案　同上　五分 
初等歷史同上 
敎授案　同上　一角 
初等地理同上 
敎授案　同上　一角 
初等理科同上 
敎授案　同上　一角 
初等圖畫第一册 
敎授案　已出版　一角 
初等算術第一册 
敎範　已出版　一角半 
初等體操同上 
敎範　同上　一角 
初等手工第一册 
敎範　已印刷 
初等樂歌第一册 
敎範　已出版　五分 
學生用書 
初等修身敎科書　第一册已印刷　價分 
初等國文敎科書　第一册已出版　一角 
初等習字範本第一册已印刷　價分 
初等歷史敎科書　第一册已出版　五分 
初等地理敎科書　第一册已出版　五分 
初等理科敎科書　第一册已出版　五分 
初等圖畫範本第一册已出版　一角 
程度 
先出初等小學第一學年凡年在六七八歲而未識一字之兒童必須以此書敎之蓋惟此書方眞合初等小學用也 
敎材 
以兒童所習見習聞之事物爲敎授之材料而矯正其知識故各課皆可實物指示儀噐標本一槪不用以求省費 
用法 
無論何科何課凡本課中應問應講之語瑣屑曲折悉擬列于敎師用書中俾窘於運用之敎師照書問講而已足非其他敎授法可比 
定價 
每年二學期每學期每科一册課多者更分爲二册便於分購省磨損易新之冗費也學生用書每本之價至多不逾一角爲學生節費卽所以便敎育之普及也 
預告 
以上小學均係初等小學第一學期所用除已出版者外其他各書儘本月内悉數出齊其第二學期用各書儘本年暑假前悉數出清嗣後第二三學年依次續出俟初等出齊續出中等再出中學先此預告 
奉贈總例樣本 
本書編纂之趣意與本書之内容悉說明於總例中茲更附已出各書之樣本目錄彙訂成册廣爲分贈不取分文除附贈取本書全部者外凡盖有學堂圖章條件索取者立即將樣本寄奉不悞惟　敎育界諸君鑒而敎之 
高等毛筆習畫帖　以仿西畫之法而寓以中國古畫家之意由淺入深最合學堂範本之用每部價洋六角 
小學最近代數學　此書共十編層次井然每証一題先說其理次解其式學者最易領悟附九編解式尤便檢閱每部價洋六角 
手工敎科書　日本小學校以上均有手工一科故工藝進步甚速近來中國工藝漸知注重惟敎科書絶少善本是書辭意簡要圖式精詳最爲合用每部價洋三角 
皇朝分省輿地全圖　是圖精詳明確久已馳名學界近因售罄特再付印每大册價洋一元 
最新地文學　地文學爲研究地理之基礎以學說最新最備爲要是書條理精詳譯筆雅潔闡發新理尤爲前人所未有每部價洋五角 
中國新地圖　是圖尺幅雖小而絶精確一切水陸商埠航綫鐵道物產等無不一一注明誠學校必用之圖也每幅價洋二角半 
生理衛生敎科書　衛生學爲個人自治之一端欲知衛生學之原理不可不知身體之構造故生理學尤爲緊要西裝一册大洋八角 
步兵斥堠步哨勤務敎練　斥堠爲戰務上最緊要而步兵斥堠尤爲要中之要泰州彭君爰譯是書似供軍隊敎育士卒之用並爲陸軍各學校及軍隊中士卒之叅攷書定每部價大洋五角 
化學敎科書　是書爲化學專家所著博取日本各名家最近之學說而折衷於森山氏新出之書詞簡義顯繪圖精良適合普通程度每部價洋五角 
小學校管理法　小學校爲國民普通敎育管理之良否最關緊要茲編布置釐然得以簡馭繁之道管理小學校者宜讀之西裝一册大洋一元 
繪圖詳解幼學新讀本　是書逐字逐句皆演成白話註釋佐以圖畫俾敎者不勞而學者易解洵爲蒙學必讀之本也每部價洋八角 
小學修身節本　東西各國小學校於删繁一科最爲注重是修身節要爲修身必要之本蒙學生不可不以此入手也每部價洋三角 
英譯津梁　是書所譯牽引介係挈合等句爲多而以英瀝博士所譯四書以爲標準中有未信之處則加以竄易以符原意象胥家之津梁也西裝一册大洋一元 
五車韵府　是書以諧聲爲主將華文逐字逐句旁譯英文最易使人領悟凡研究西文者得此獲益非淺西裝每部一元半漢裝每部一元二角 
中國實業界進化史　是書將中國上古迄今工商各業進化之原理與夫變遷之現象分上古中古近古近世四期條理井然搜羅宏富西裝每部價洋一元 
棲霞女俠　每部價洋二角五分 
九尾龜初二集價洋八角 
黑獄每部價洋二角 
新果報錄每部價洋三角 
言情小說奇遇記每部價洋四角 
中西文四書　下層四書白文上層譯成英文中西對舉最足資研究英文之助校對無訛西裝一元五角漢裝一元二角 
普通新代數　是書取英國突兌翰多爾之代數學史密司之大代數美國駱賓生之代數敎科書等斟酌損益列式簡便析理精詳最爲代數敎科上乘之書每部價洋一元二角 
西裝兵法要略　每部價洋八角 
袁慰庭兵書　每部價洋四元 
警察講義　每部價洋四元 
洋裝飲氷室文集每部價洋四元 
普通體操敎科書每部價洋三角 
本公司總發行所上海棋盤街點石齋開明書店 
 
 

Page 17

 
 
   
 
 

Page 18

 
 
小説 
[寫情小説幻邦奇遇錄] [  （美國企格林原著）] （八） 
　　克利斯乃延尼上坐。而已亦就坐於旁椅之上。尼卡忒纔坐復起。緩步至窻櫺前。遙見道中宿雪。得陽光而融已殆盡。車水馬龍。異常喧噪。目正注視間。克利斯嬌聲呼曰。尼卡忒君。尼卡忒君。尼卡忒聞其呼。乃復。入與之相對坐。問曰。密司。展讀旣竟。中懐亦有所感觸乎克利斯不答其言。反問曰。此信也。君何自得之。尼卡忒曰。閲此信者。每首以此言相詰。不期而合。抑亦奇矣。顧我甚不願密司之有是問也。感情奚若其詳言之。克利斯曰度君之意。必以爲縱有此函。實無其事。乃出於好事者之僞造。尼卡忒曰。且弗以意度人。但自言其感懐之何若耳。克利斯微笑曰。以我觀之。必其入被錮於諜樓之中。其諜樓實瘋人院也。所居之處。相與望衡而對宇者。乃女......言未及卒。尼卡忒曰止。是實述其函語耳。且如挪威人之言確。則所言亦未爲合也。克利斯曰。挪威人所言。君猶未語我。我猶模索於黑暗之隧道中。欲其言悉中肯。抑亦難矣。君旣欲與我討論此疑難之問題。其必略示端倪。稍資把握。尼卡忒乃臚舉顚末以詳述之。克利斯聽畢曰。得與挪威人遇。則其中底藴。不難以辨論得之。尼卡忒曰。彼固有晚餐之約。第相與偕行者。頃於敦企。已默許之矣。言未旣。克利斯問言曰。隨君而往。非所願也。君亦能招之使來乎。尼卡忒曰。臨别之際。彼聞言或當復來。既欲見之。則今晚當復堅其約。克利斯喜曰。如此則大妙矣。明日當具薄餚以待。君其與之俱來。尼卡忒曰。甚善。顧吾來此久。未有一言足以發明此函之秘奥。未免虚此一來。前猶曰未詳顚末。不能率爾而言之。今則所欲聞者。盡舉以告之矣。請以感情示。 
國外新聞 
[拒絶黄人之暴動]  
　　初二日倫敦電云英國屈立彭報載稱焚哥武埠人民因副知事不允簽名於排斥東方人民條例之上羣起爲亂當將華日兩國人民居留地盡情搗毁有一區之日本人執棍握刃以與亂徒相擊被毆傷十餘人有日人一名傷中要害該亂徒又復聚攻新近登岸之日本人四百名且有執而擲之河中者幸經傍人力援卒將日人救出 
[俄國新軍艦告成]  
　　初二日倫敦電云俄國新造戰艦名寶爾皇號計重一萬七千六百頓業於上禮拜六日在聖彼得堡　水 
[意人歡迎日艦]  
　　初二日倫敦電云日巡洋艦抵意國屈立斯德埠後設讌會以相欵者聯絡不絶亦云盛矣 
[英國新郵船]  
　　初二日倫敦電云英國哥那輪船公司新建一船裝配臥輪水車命名曰魯西丹那昨日爲初次航海之期當其展輪出港時美扇江兩岸聚而觀者不下十萬餘人此船每小時可行二十五海哩又四分之一實爲最巨大而最快捷之輪船其必爲英國輪船中之最快者矣 
[摩事近信]  
　　初二日倫敦電云法國陸軍大將屈魯特報稱克蕯孛朗卡一區統計前後各戰殺死摩人不下八百餘人云據丹其亞來信謂前者英人麥克連寄書於英使署所言大致謂渠雖被幽監爲時不久　渠覺如經數年之久起居甚苦云云自是以來麥氏迄未有信遞出聞萊素利已將麥氏所有盡行取去矣 
[舊金山疫盛]  
　　初二日紐約電云舊金山一埠瘟疫傳播甚盛衛生局人員已經辭職 
[日本風潮爲患]  
　　初二日東京電云前星期六及星期日日本西邊各州狂風暴雨損毁甚巨以上譯字林報 
[摩國警察問題]  
　　初二日柏林電云德國政府對於法國政府以法西人民組立警察之議其答詞頗爲和平實有保存各國在摩商務之勢云 
[摩國戰事暫止]  
　　初二日栢林電云摩國克蕯孛朗卡地方現下暫行休戰以便開議一切 
[德相宣言]  
　　初二日栢林電云德國首相克利蒙蘇聲言目下並未有派兵至他口岸登岸之意云 
[俄英兩皇相會期近]  
　　初二日栢林電云英皇與俄皇不日當可會見大約在丹瑪國之哥本海根地方以上譯文匯報 
本埠新聞 
[咨會官膏局開辦日期]  
　　江督端午帥前將金陵稽征官膏局改爲江南戒烟專賣官膏總局札委寗藩繼方伯爲督辦孫詞臣觀察爲總辦早詳前報茲滬道瑞觀察接到該局咨文謂業已於六月二十五日開局辦理所有禀准章程特刋印成本送請查照云（琴） 
[改請奥領飭回避暑洋人]  
　　洋人克林姆帶同繙譯廚役在崑山縣城内馬鞍山賃屋避暑由該縣禀請滬道照會德總領事飭令回滬已誌前報茲悉德領事查悉克林姆並非德人係屬奥國人爰特照復滬道照請奥國駐滬領事飭令回滬矣（征） 
[巡弁武斷二則]  
　　江北人張國昌因王興寶欠洋不還扭控閘北西南區警局值巡官公出未回由巡弁陸某訊問反以張爲多事喝責手心五十下並押令具結王興寶則先行開釋閘北居民朱順榮移家他處至舊屋拆取板壁被同居人蔣阿男阻止口角扭入局中亦由陸巡弁訊問斷令朱賠償蔣洋四元五角朱以板係已物不肯遵斷該巡弁遂令押繳（莊） 
[北新涇賽會閙事續誌]  
　　本月初一日北新涇鄉民因賽會起　 
 
 

Page 19

 
 
辱官毆　已誌本報茲悉此事先由道轅偵探楊金山訪聞立卽帶同探夥前往調查爲首擾事者爲秦建生（卽秦鑑生）沈芝江唐翰臣等三人縣差林榮亦確有需索情事當卽回禀滬道瑞觀察以迎神賽會本干例禁縣中派差禁阻該鄉民竟敢抗拒甚至用香灼傷同員實屬目無法紀亟應訊明照例重辦至縣差林榮藉端索賄尤爲不法亦應斥革訊究現已札飭上海縣遵照辦理勿稍輕縱（貴） 
[滬道返申]  
　　瑞觀察於昨日午後二下鐘乘鈞和兵輪由寗返滬 
[新任粤督謝步]  
　　升補兩廣總督張安帥昨午命駕進城至各署謝步（車） 
[研訊著名惡棍]  
　　楊樹浦捕房捕頭訪悉虹口惡瞿龍龍專以賭博爲生曾於前月廿三日飭探蔣文炳將瞿拘獲解廨訊供存洋二萬元交保在案昨晨公共公廨讞員關太守會同英巴副領事會訊捕房延高易瓊司律師到堂請究並據見証吳阿雙金培堂王阿高陳大寶據供由蔣探囑去帮拿瞿並不抗延訊之包探蔣文炳供由陳大寶作線在新記浜某屋將瞿拿住迨至途上檢獲單刀五枘呈電費烈律師譯稱瞿素開德記顺記兩米行又爲大通小輪買辦並不犯賭今所控毫無實據應請開釋太守商諸巴君以此案尙待細訊判候禮拜三卽今晨九下鐘再行復訊核斷（莊） 
[禀報女押所估計工價]  
　　公共公讞關廨員具禀滬道略謂卑廨女押所宜加造四層洋樓前經禀奉批准在案旋據工部局送來代繪女押所四層洋樓圖樣一紙卑府隨卽飭傳各匠估價皆稱原定二層洋樓今須加造四層且原圖所用係十寸磚墻現改用十五寸工料大相懸殊造價必須加至倍半云云卑府復傳現在承造匠頭王聚興再三開導飭今核實估計該匠開定估價單一紙尙屬核實理合另摺開呈憲鑒再查現在卑廨東面男押所雖已告成暫時寄禁女犯必俟女押所落成之後將女犯移還然後始可將西面舊押所内之男犯移人東面新押所之内是以女所亟待開工卽祈迅賜批示祇遵（的） 
[致祭文昌]  
　　昨日爲致祭文昌之期本縣李大令海防秦司馬及有營萬棣華參戎以下文武各官於淸晨咸往也是園拈香致祭（厘） 
[地方自治會通告會員]  
　　本邑地方自治研究會昨日致各會員函云接上海總工程局來函囑舉代表於八月初八日在總工程局議會會同各團體代表集議諮議局事云云本會初一日常會經衆議决議先發選舉票請各會員公舉代表五人俟寄到道台照會卽由代表赴總工程局會議茲奉上總工程局原信一件本會會員名單一紙請卽就會員名單内選舉五人塡人選舉票於初四日封接本會本會定於初五日下午五時開特别會彙齊各會員選舉票當場開筒并祈準時駕臨（車） 
[地方聯合會將開職員會]  
　　本邑西北城地方聯合會定於八月初五日邀請各會員蒞會集議開設職員會各事（杞） 
[道批三則]  
　　四川樂山縣優廩生毛鈞禀批敎鞭刀係屬軍器私帶應予入官業於前禀明晣批示毌得多凟華商李四福禀批候函致税務司飭查明確復到再行核辦圖附家丁翁貴禀批旣願再加遷費千元共洋四千元爲數不爲不鉅詎容各佔户任意盤踞仰會審委員關守勒令領洋交地如違提案押究毌任訟延切切孀婦丁程氏禀批該地果係五房公產葬有祖瑩詎容氏姪丁瑞園等盜賣勒遷惟來禀詞出一面究竟有無别項情節仰上海縣迅予查明秉公辦理並移會丈局知照粘單兩紙並附（杞） 
[格致書院春季課案]  
　　南洋大臣端春季特課格致書院課案曁奬銀照錄如下（策論）超等十名首名奬洋十六元二名至五名各十二元六名至十名各十元楊體仁吳焱章張佑程起　鄒登瀛張林姚文粹蔣棠林淑禹張士衡（特等十名）一名奬洋八元二名至五名各六元六名至十名各四元丁逢甲周翔鴻董興業何贊猷范宗文許玉庭盛舉霄顧儊基馮華第張康齡（一等六十九名）無奬不載（算學）超等二名首名奬洋十四元二名奬洋十元山農蔣斯來（特等二名）首名奬洋六元二名奬洋四元單毓蘇王翔鴻（一等十九名）無奬不載（川） 
[各商業集議商團公會常捐]  
　　上海南巿商團公會將次成立所有常年經費由各商業擔仕前昨兩天豆米業漆貨帮常昭公所及猪業等均各邀集同業議認月捐每月兩元一元不等聞各號認捐極形踴躍各商業之𤍽心公益於此可見一斑（敬） 
[秋賽有期]  
　　寓滬西商秋季賽馬之期定於華九月二十九三十十一月初一三日（莊） 
[嚴懲淫伶]  
　　淫伶郭蝶仙與馮翰携之妾沈寶寶私自往來久之該妾即席捲逃遁茲經馮偵知遣丁徐升投廨呈控讞員關絧之太守以淫伶誘姦人妾已有數次殊堪痛恨非從嚴究辦不足以挽澆風立卽簽差協探於昨將郭伶提案奉判押候過堂嚴追不准交保（莊） 
[請查賭博]  
　　南巿江西會舘近由寓滬豫章紳商相約集資演劇以答神庥旋被南區長訪悉内有人在内聚賭卽派探往阻不服業已函告該董矣（永） 
[聚賭從寛罰洋]  
　　前晚南巿顧家廳木工某甲家因賭被南區派巡長查獲將賭徒七人解區判從寛罰洋四元斥退（永） 
[棺殮路斃]  
　　昨日有一無名男屍倒斃於南巿萃豐弄内由巡士報知總工程局派地甲前往查明並無家屬照例報堂給棺收殮（永） 
[掩埋屍棺]  
　　舢板廠义袋角之北地屬華界該處暴露屍棺多至千餘具且有蓆捲之屍任意亂棄茲奉滬道瑞觀察查悉札委本轅衛隊帮帶李萬甫千戎會同保安堂董事陸松侯君等前往妥爲遷埋千戎奉委後連日會同和董將大小屍棺六百四十二具遷葬於浦東六里橋輔元堂義塜尙有一千一百十四具則葬於寶山縣界保安堂義塜業已一律辦妥千戎卽於昨日到道禀復銷差（車） 
[上海官事]  
　　浦東三林塘巡局員潘二尹在蘇公畢於昨返申道轅洋務局法文繙譯萬翰香司馬昨日禀銷病假本縣李大令帮審李元甫明府浦東一區正巡官謝樹栢明府昨均到道禀見（哲） 
訟案 
[會訊不還貨銀案]  
　　德商瑞記洋行延律師高易帮辦司得克在公共公廨控華人鄧楚甫不還貨銀一案茲奉帮讞寶子觀明府與德師 
 
 

Page 20

 
 
副領事提訊鄧延担文帮辦喔沛律師投案候訊先據司得克稱被告欠原告銀一千兩屢索無著請追被告律師稱此項欠銀實係房租内安機器之欵現機器早經拆卸房已出空此欠不能認償明府以所禀係屬實情判將案注銷（莊） 
[上海縣案]  
　　工程局函解倒欠莊款四萬六千两之頓興糖行　東潮州人黄子堃到縣奉李大令訊稱順興號小的祗有三股資本銀三千两同鄉郭道齋係大股東另開土行被伊支欠銀四萬四千两致莊款難償郭囘粤日久躱不到滬乞鑒據鼎興莊執事王佩九春源莊葛吉階供两莊各被欠銀五千两黄廣有房產有意不了判黄覓殷寶妥保催郭到申限月内淸償○孫炳華憑陳春山范坤生説合買沈氏爲妻後有丹陽姚德明控稱沈氏伊弟媳被拐串蕒等情經大令訊飭姚囘籍招弟到案詎一去不返遂備文移查刻准丹陽縣查覆云沈氏非姚德明弟媳實矛姓養媳現正涉訟請解往備質等情大令飭傳沈氏到案畧詰孫炳華准免解往外判沈氏與陳范三名交差候備文解往丹陽質審○張秀卿控寡媳湯氏提訊張供湯氏聽伊毌湯談氏挑撥在家吵擾復將子女抛棄出外多日求請發堂湯氏供詞支吾判准暫行發堂○姚阿弟扭妻楊氏喊控訊究姚供楊氏背逃三年被高橋張木匠姦佔今日途遇扭控楊氏供在外傭工徐雲生陖夫賣妻婦人亦欲禀控　供事不干已被氏揑誣大令命徐退去判姚具結領妻管束（車） 
[總工程局紀事]  
　　大碼頭長源米行執事山鴻飛扭控洋涇米店主韓柴雲欠米價洋三日三十六元奉陳叅軍訊判限初十日交保理楚○划船　鄭王氏與夫弟鄭榮生因會款紏葛互毆由巡士解案訊判鄭罰洋两元另給氏醫傷洋二元○過犯陳禾生又在毛家弄竊人衣包被十三號巡士解案訊　戒責二百下押辦贓存局○積竊胡根榮行竊九十九號落差巡士衣袋内洋銀被拘解案判戒責二白下押二禮拜（永） 
[公共公廨早堂案]  
　　潘連生在閔歧金店内爲夥曾由潘經手欠胡義太等家貨銀共二白七十五两九錢五分閔不肯照付潘遂私取店内白布四包約計本銀二白两交胡作抵經閔察知以欠帳應還不應私取物件作押報由包探李星福將人贓於昨解究帮讞王肇之明府商之美白副領事判潘交保開釋布給閔領欠銀另禀控追○開牛行之蔡榮祥與王寳成之女阿四通姦王出洋十元交於馬夫張雙雙囑去捉姦爭論之　蔡以拆梢報捕王又以姦佔女兒阿四同逃等情控由包探解訊判押候吊到婚庚各帖復訊在案昨解請究並呈庚帖明府以帖係僞造未使姑容判蔡罰洋廿元具以後不准再至王處廿結張雙雙罰洋十元充公○陳秀鴻嗜賭甚深父兄恨之前日其父與兄陳南江用木頭鐐拷两脚私刑責打經捕暼見於昨解究陳供訴前情並乞伸雪判鑿開木拷釋令囘家一面補提人証再訊究辦○梁子堂被徐戚氏指控攫其金押髮等飾昨解復訊明府以所控無憑判交保押候查明再訊○廣東路信義公棧前晚失愼捕房泒捕查得該棧保有火險銀一千五百两且棧客亦保有火險三萬數千两因將棧東禺玉階揚開友徐小舟丁世敖等拿獲於昨解究五十四號捕投案禀明前情明府以所控無　判押候查明再訊○妓女陳桂芬前嫁王恩溥爲妾嗣被鴇母張老大等　唆　於前月初旬捲逃無　經土控奉中西官飭將陳老二提案訊押限七天交人在案昨包探金泉聚禀查得該妓已赴上海縣歧控請爲移提等情判候函詢上海縣復到再訊○張金山在寳山縣境竊取　仁山家木鐘一架携　押錢由　拘獲人贓於昨解究明府以事在界外判送寳山縣訊究（莊） 
[法租界公堂案]  
　　大　米店主莊海珊前向陳俊才定購洋麫四千包逾限不出經陳控由公堂訊判限两禮拜出淸在案茲　限日久復由原告投催經聶司馬飭　該店副經理吳秀仁之侄玉林到案判再限三天速往出淸延十未便○新租界義興麵館主　文卿　麫司務旋裕卿行竊大小洋樂計二百餘元一案昨又提訊施仍堅不承認　馬謂樓上袛爾一人打麫豈能推諉答稱别夥亦不時上樓判還押令原告下期邀到别夥員訊○楊伯寅與陳雍叔以經賣地皮紏葛涉訟已奉聶司馬斷結在案茲陳雍叔以尙有找銀數日两須向楊結算詎楊置之不理故昨復投案禀訴旋有達具拿律師亦投呈禀函以楊圖賴律師費銀五百两請究判候傳　○金彩雲因被翁姑凌虐逃至法界爲巡捕拘送公堂請示判送堂留養○流氓宋金生前因刦奪途人財物判押在案茲已滿期昨日解廨請示旋有英探米順禀宋在英界亦犯搶案請帶回訊辦判准予帶去○遇犯陳連生又紏黨陳福生行竊爲探拘案两陳一味求恩判連生枷一月押改過所三月福生枷一月押所一月（泉） 
[美租界捕房事]  
　　何雲記　作場監工李　寳前晚獲得小竊林金榮私刑弔打由卬捕帶入捕房飭令暫釋候查明核辦○汪福生雇錢香蘭施金生二人運物至華　碼頭某輪船詎被失去數件鳴捕拘入捕房斷令償洋二元了事○范關福昨挈其友陳阿廷之八歲女孩至茂海路被惡犬嚙傷左足報由捕房飭送同仁醫院求治○陳金法在小菜場摸竊婦人杜劉氏身畔銅元當被知覺扭交巡捕送押候究（言） 
來件 
[霍亂説]  
　　（日本博愛醫院長綿貫與三郎述門人陳繼武譯）（續） 
　　印度虎列拉之症候 
　　虎列拉病之黴菌。已入人之體内經數小時間。或三四日間而不發病者。此時稱爲潛伏期蓋黴菌潛伏於人之體内而製造毒物之期也終至毒物毒神經系統使患者自覺困苦呻吟床褥而成虎列拉病矣而其病狀不一今依德國醫學博士鼈兒此氏之分類法槪分之爲三並記其病狀如左 
　　（甲）虎列拉下痢此種病症與平常之下痢症同惟患此症者之糞便中含有虎列拉之黴菌以致常有轉爲重症虎列拉者故於虎列拉流行時若遇下痢者當以疑似虎列拉視之嚴行預防消毒諸法以免病症之轉重及蔓延　可也（未完） 
[通信]  
　　申報館鑒逕啓者敝郡府中學堂查帳案自發端以來已近三月歷閲各報爲此事登載言詞不一聞見各殊惟事爲闔郡學務公欵關係匪輕必有水落石出以明是非之一日今將禀稿一件電禀稿一件按語一件務乞貴報照登來件一門想貴報有聞必錄爲通國耳目所寄必不至有所偏袒而置之也無任盼禱祇泐順頌撰祺不宣寗波包科駿等同頓公呈寗渡府尊文太守具呈内閣中書包科駿等爲據實呈明仰祈察核事竊職等以府中學堂帳有疑實關係闔郡公款公呈請查蒙鈞批云昨據具禀當經批飭　縣會同敎育會紳吊齊簿據秉公查復該帳之虚虚實實一經吊簿會查立可水落石出本府虚懷若谷但知一視大公紳等旣謂帳非公查事難昭信公舉林紳松庚爲代表會同查核亦無不可候飭　縣會同敎育會紳遵照辦理至該紳等前禀指稱盛紳炳緯爲已革翰林現據馮紳丙然等禀奉道憲批府轉飭包紳科駿明白禀復一而由府敦勸盛紳卽行任事未便聽其引嫌而退等因盛紳炳緯究係何案參軍何年奉旨卽速澈查明白復奪等因仰見鑑空衡平整飭學務之至意欽感莫名　馮紳丙然等以職等指稱盛炳緯爲已革翰林轉飭明白禀復豈其見聞有限未賭明文抑或但護情殷　忘前事職等若不據案禀復恐蹈扶同欺飭之咎伏查光緖三十一年監生忻錦崖濬湖叩閽案内步軍統領衙門公文確有已革翰林字様其年九月忻錦崖復以已革翰林盛炳緯阻撓湖工具控商部及至十月舉人鄭世洽等十一人聯名禀呈前督憲崇亦叙已革前任江西學政翰林院編修盛炳緯違抗諭旨從中把持等因部文批續具存衆所共曉忻錦崖等縱可妄肆揑造而步軍統領那憲商部堂憲督帥崇憲斷無輕率從事以未奉諭旨無據之辭不加駁斥遽而形諸公牘也况翰林爲文學侍從之臣國體所關果而被誣情節匪輕雖至愚極庸寡亷鮮恥全無心肝亦誰肯甘心忍受而該革紳當時噤若塞蟬旣不呈請掌院以求伸雪又不呈請督撫以求咨奏僅藉　動之力空言掩飾　欺鄉里卽謂革案已經消除揆之案情恐未必有此辦法是不特原案可稽而當時原訊官自必遵照來咨各節研查在先請　質諸該革紳亦可昭然明白矣该革紳本藉鎭海其父觀察君壯士於朝敭歷中外垂數十年晶白剛方所至有　歿之　　　　風依然儒素而該革紳自两次學差之後挾有巨貲移居來郡遇事把持職等獨不解寗波爲吾浙大郡不乏耆德碩望公正巨紳而敎育會諸必欲舉此　　卑污士林不　經　給　慈銘奏叅有　之人　爲會長於敎育無裨徒使他郡人士　之逞其訾議傳爲笑柄　非　郡地方之羞哉是其的確腐敗情形非但如憲諭且并爲憲明所萬不及料若不亟　　頓改良何　維持於後爲此據實禀復伏乞大公祖大人　賜察核　　飭縣從　示　開會公查帳册以昭覈實實爲公便譯呈（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
