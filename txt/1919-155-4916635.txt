# 1919 - 155 - 4916635

 

Page 1

 
 
   
 
 

Page 2

 
 
   
 
 

Page 3

 
 
時評 
[忠告假借者（冷）]  
　　此次學商界之舉動皆本個人之赤誠而全無其他之作用者也然苟有人欲就已成之局假借以達其私願此豈尚有人心者哉 
　　夫物必有價值今日之有此結果皆各人擲其犧牲以求之者也若前既未有所犧牲今日乃欲假借人之犧牲以成己所求天下寧有此便利事哉故昨曾言當局者之態度分明不使人假借今日再爲假借者一言之 
[命令]  
　　十日大總統令交通總長曹汝霖呈請辭職曹汝霖准免本職此令 
　　又令駐日本國特命全權公使章宗祥呈請辭職章宗祥准免本職此令 
　　又令幣制局總裁陸宗輿因病一再呈請辭職陸宗輿准免本職此令 
　　又令交通次長曾毓雋着代理部務此令　　又令司法總長朱深呈請任命邵邦翰爲奉天營口地方檢察廳檢察長楊名椿爲奉天遼陽地方檢察廳檢察長錢紀龍爲湖北夏口地方審判廳廳長均照准此令 
　　又令費毓楷晋給二等大綬嘉禾章此令 
　　又令蓋大士給予四等嘉禾章此令 
　　六月四日大總統令司法總長朱深呈湖南湘隂縣監犯李鑑卿因變出獄事後自行投案情堪嘉尚請宣告減刑等語本大總統依照約法第四十條宣告將該犯李鑑卿原判三等有期徒刑四年又五月減爲四等有期徒刑二年又十一月以昭激勸此令 
　　又令古澤幸吉啚瑞麟均給予四等嘉禾章此令　　又令土肥原賢二給予五等寳光嘉禾章此令 
 
 
 

Page 4

 
 
六月七日大總統令内務總長錢能訓呈准黑龍江兼省長鮑貴卿電稱政務廳廳長鄭謙因病辭職鄭謙准免本職此令 
　　又令任命于駟興爲黑龍江政務廳廳長此令 
　　又令田錦章給予三等文虎章此令 
[專電]  
　　北京電曹免職令今晨下午又發表免陸令章以外交關係本擬稍緩繼各方面告以滬上要求非三人並免决不復業頃章亦免職（十日下午十七鐘） 
　　北京電曹汝霖兼辭交行長避往湯山（十一日下午三鐘） 
　　北京電免曹令原訂明日下因學生預備全體赴府請願故午前先發表（十日下午七鐘） 
　　北京電陸章免令午後續下（十日下午七鐘）　　北京電免曹令下院通電各省（十日下午七鐘）　　北京電學生代表得政府代表答復准將各要求允日内辦到並勸勿再全體赴府請願（十日下午四鐘） 
　　北京電學生團决議免曹陸章令下卽以自動的上課（十日下午九鐘） 
　　北京電敎部專員與學生代表接洽促復原狀（十日下午七鐘） 
　　北京電此間商會昨已與學生代表决定力爲後盾頃免曹令下得維現狀（十日下午七鐘） 
　　北京電錢辭呈極簡述因變引咎辭職（十一日下午三鐘） 
　　北京電徐今晚向新國會辭職（十日下午十二鐘）　　北京電小徐曹陸力保姚震使日爲貫澈前政策（十日下午七鐘） 
　　北京電徐今午亟欲平罷學潮召閣員入議故國務例會未開（十日下午七鐘）　　北京電徐告退通電十時發出文甚長分兩段外交主不簽字内政求統一卒受種種影響致無辦法惟有催請國會選舉繼 
任一面仍暫留維持現狀（十一日下午三鐘） 
　　北京電安福謀倒徐擁叚大爲活動（十一日下午三鐘　 
　　北京電日來各省代表紛紛來京協商和局進行意見漸形接近徐又抱樂觀惟國會問題不易疏通安福系現提兩種辦法（甲）新國會可至第三届會期終了止（乙）南北和議代表由新舊國會推出先將憲法在滬决定國會即從其决定爲去留至南京制憲絶不贊成第一說北派嫌時太久南派反對（十日下午四鐘）　　北京電安福部以國院通電青島亦在簽字列與政府提交兩院咨文全不符反對甚烈昨開大會决以公電聲明國會否認（十日下午九鐘）　　北京電政府電止巴黎各專使回國謂交涉未結前萬勿離法（十日下午四鐘）　　北京電和議總代表均將易人北儗王士珍南有伍廷芳說（十日下午九鐘）　　北京電北大敎員主逐温宗禹職員以温爲蔡舉力主維持（十日下午七鐘） 
　　北京電章宗祥挈眷遷入公府居北海靜心齋（十日下午九鐘）　　北京電天津今日已開市（十一日上午十鐘）　　南京電城内全開市兵崗已撤下關爭撤警長仍閉市禁現出口每人限五十元幣廠撥現八萬濟中行（十一日下午三鐘）　　南京電李督令外防軍助警維商學界風潮有所活動此間由何某主持李督微有所聞示嚴厲態度現何已離寗（十一日下午三鐘） 
　　安慶電尤日（十一）城内商民罷市（十一日下午一鐘）　　安慶電今日皖城閉市（十一日下午五鐘）　　杭州電曹陸章免職令已到浙商會官廳分出通告勸諭開市（十一日下午十一鐘）　　香港電聞陳炳焜率桂軍東進又聞桂兵六千人已抵梧州莫榮新已宣佈戒嚴並調大批軍隊駐紥陽江恩平三水李根源之兵亦由韶關開下莫督軍因外間謡言甚熾下令凡軍隊無論經過何處須受砲船檢查（十一日下午二鐘）　　香港電廣州學生昨日歡迎京滬學生代表開會後衆與二十四校代表同赴軍政府請要求懲辦賣國賊釋放被拘學生（十一日下午二鐘） 
[各通信社電]  
　　北京電安福系某人云如將舊新兩國會取消新國會即主張南北兩政府亦應取消某系主張尊重公使團意思不再開戰至和會再開時無論局部媾和或兩政府直接接洽悉聽政府處置但不得傷害北系體面 
　　北京電徐世昌電長江三督軍勸唐少川對於八欵讓步（以上十東京）以上平和通信社電 
　　北京電本日閣議停錢見徐辭職、 
　　北京電天津罷市京市亦摇動總商會允維持三日請政府速斷 
　　北京電此間早晨得天津罷市消息午後又得江浙火車輪船中斷消息院據飛電蘇浙二督查詢實情　　北京電李純齊耀琳電告南京開市（以上十日） 
　　北京電將派員赴滬慰問商學各界并會同官廳籌滬市善後 
　　北京電和議事連日政府未暇計及聞滇唐桂陸川熊日來皆有電致徐對於條件大致商妥徐意俟朱啓鈐到京即令各代表一同南下解决不先派人接洽　　北京電朱啓鈐函允俟十五日中興股東會開會後到京商南下辦法 
　　北京電政府電覆鮑黑督北滿邊防已知照外部拒絶日本干涉 
　　北京電閣議决西北籌邊使職權内包有屯墾事項有人主屯墾使應另設尚在爭議 
　　北京電各方保荐繼任幣制局之人内意仍屬周家彦（以上十一日）以上中孚通信社電 
[法國無線電]  
　　十日里昻電列國政府領袖於星期二日晨集議繼續審查德國之答案尤注重於賠償問題星期二日晚將復集議討論此項問題星期一日各委員會曾考慮德國之答案其中如薩爾煤區問題該委員會等已遞交報告書於和會秘書處來因河左岸問題尚未解决恐各委員會尚未竣事星期二日晨賠償委員會解决德國東陲問題土地委員會均開會星期二日午後波羅的海省委員會特别委員會（担任審查對奥和約中列入與義國有關之亞德里亞沿海問題之條欵）均集議此項特别委員會組織如下法國畢勛氏義國松尼諾氏英國某氏美國威爾遜總統星期二日晚五時國際聯盟委員會在加里隆旅館集議土耳其委員團已於上星期五日乘輪啓行星期三日可抵都隆預料星期五日晨可抵加克斯由彼更赴伏克爾松因和會已於該處預備伏克爾松尼爾别墅招待故也 
　　十日里昻電消息靈通之各界宣稱霞飛上將福煦上將將隨從法總統普恩賫往游此利時 
　　十日里昻電六月十日巴黎倫敦間匯兌率英金一鎊合二十九佛郎八六法國公債券市價如下三釐公債六十二佛郎三五一九一七年四釐公債七十一佛郎一五一九一八年四釐自由公債七十一佛郎二五（有疑義）一九一八年五釐自由公債八十八佛郎一○ 
[路透電]  
　　六日巴黎電聞柏林現將和約條件原文攝影寄交美國國會議員人各一份 
　　六日巴黎電據晨報載稱威爾遜總統自認和約不背期所佈十四條大綱其言曰余苟具異見則必不稍猶豫而表白之且將竭力矯正錯誤 
　　五日巴黎電英相喬治主張由公民大會解决西里西亞問題波蘭總理巴特里夫斯基氏曾提出抗議但英相之主張已由四國代表贊成 
　　六日巴黎電協約國大約將依從德國要求規定賠款最大數額其數大約爲佛郎二萬五千萬兆元 
　　五日巴黎電據四國代表星期四日會議之進步觀之德國答案覆文可於星期一日提交德代表團 
　　五日紐約電共同新聞巴黎訪員稱四國代表會議决議將限制新國軍備一條刪除衆皆視爲小國之勝利 
　　五日巴黎電波拉勞氏今日在下院發表意見請美國有權佔有覊留之德船 
　　四日丹京電維也納消息謂各報載稱内閣討論媾和條件後一致决議不能受納 
　　五日巴黎電德國媾和總代表藍超已向和會正式抗議佔據德境之協約軍贊助建設來因共和國並阻止忠誠之德人表示反對之舉動 
　　六日巴黎電巴黎回聲報預料運輸工人之罷工四十八小時内可以解决 
　　四日巴黎電罷工風潮日見劇烈罷工者今共有三十五萬人地底鐵道多已停止開車電車與街車亦均停駛罷工者要求立即施行每日工作八小時之制不減工值五金業及機器業工人現皆罷工電氣業工人似亦準備罷工伊夫里與維蒂之電氣廠均由軍隊管理 
　　四日倫敦電哈姆斯韋斯氏今日在下院宣稱蘇彝士運河公司英國董事五月十九日報告政府謂罷工者提出之問題已與法國電商日内可望解决此次罷工非依據勞動之境狀實含有政治性質英員之干涉僅限於維持治安及安保運河至要事務二端 
　　五日瑞典京城電過激軍被逼委棄烏拉爾斯克　　五日瑞士京城電據烏克蘭消息貝萊拉將軍之兵已佔據泊羅斯庫羅夫及白第支夫二鎭 
　　六日巴黎電法國外交部接柯爾恰克海軍大將覆協約國條件之文聞對於大體表示滿意惟保留關於民選國會及關於俄羅斯新國之交際二條 
　　六日華盛頓電參議院採納决議案請國務部錄示和約全文另命調查和約全文寄至紐約私人者共有若干份此事由參議員洛臣氏及波萊氏出席責問民治黨領袖則謂此項責問乃對威爾遜總統而發 
　　六日温尼伯電陸軍當道宣稱現已準備處置此間及加拿大其他各處之革命黨 
[公電]  
　　南昌學生會來電各報館鑒日爭青島舉國同憤追原禍始曹章陸等實爲厲階務懇嚴行懲辦並請取消中日一切密約釋放被捕學生以順輿情而安國本揮涙陳詞罷課以待江西學生聯合會叩 
　　巫山林芳藻等來電各報館鈞鑒吾國自辛亥以還内爭頻起外患叢生莽莽神州危如累卵其所以有苞桑之繫者僅恃此鐵血鑄成之民氣耳方今青島問題發生關係我國領土主權日人貪横挾詐無理侵奪以吾國有限之土地焉能供彼無厭之慾壑瞻望前途不寒而慄急起直追猶有後望學生等薰陶國家敎育其身早許國家覩此辱國喪權之慘劇敢本匹夫有責之大義無論如何障礙惟憑一腔熱血以保障之苟一息尚存誓必拚死力爭縱不能訴之以武裝終當合金國之民氣爲後盾甚願外交當局本良心之主張爲國家之藩籬富貴不淫威武不屈寗爲救國雄魁勿作亡國奴隸頭可斷而字萬不可簽且日人攫我青島純爲國際交涉須由歐會直接交還中國既可得公法之裁判又可免將來之隱憂公等受國重寄繫國存亡敬懇愼始愼終勿枉勿縱合全國上下毅力主持一致拒爭總期還我青島廢除一切不平等密約是則學生等所馨香禱祝者也臨電悲籲伏乞垂察湖北旅川學生林芳藻劉子卿何鏡澄黄鳳翽劉邦本李濱漳戴大牲梁成徐全楷李光中等一百一十三人同叩 
國外要聞 
[美國贊助俄國農民]  
　　中美新聞社云俄國純爲農業國故共建設鄕村生活與農工方法尤需外界之助力目下俄國農怍物出産甚少一丹西丁（合二七哀克）之地平均産糓三十普特（一普特等於三六一一二八鎊）等於每哀克産榖四百鎊俄國北部土性平平南部則地地肥沃如善爲墾殖將來出産可比目下增至三四倍又西比利亞西部及阿克莫林斯克與西米巴來丁斯克亦有沃土共四十萬方英里今欲改良俄國農業必須有美國予以協助及指導一如從前克納潑君父子以農業方法贊助南美各國然當時南美農民中多無知識之黑種人然經克氏協助成績大佳若俄國亦得此協助期以八年十年必得同一結果可知俄國土地急需開墾據算歐屬俄羅斯境内共有沼澤之地共有二千餘萬哀克大可以墾作熟地又歐屬俄境及亞屬俄境内乾涸之地更多應加以灌溉此爲美國工程家之大活動場也欲改良農業非資本不可應設一俄國鄕村信用銀行於全國各地設分所凡農業發展之地方此種銀行尤爲必要並可助牲口畜殖之發展俄之北方阿欽葛爾及伏洛格達東之阿穆爾江沿海州及阿克莫林司克南之高加索及土耳其斯坦山地積草甚多應設法改爲牲口之食料牲口既多則牛肉牛乳羊毛與皮革等亦可增加俄國之製造乳油罐頭食及冰凍水果等業尚在幼稚時代亦須美國之新法贊助應由美國以大宗農具輸入俄國歐戰之前美國每年輸至俄國之農具價在二千萬元以上以後當可增至一倍目下俄國道路汚穢鄕村生活必不能發展今亟須改良道路用美國之造路機器目下俄國人民識字者祗占有分之二十六其能書寫者至多不過百分之十五尤須用美國敎育方法以興學校俄之鄕村人民處境貧困起居不潔以致疾疫叢生花柳病蔓延尤廣鄕村人患是病者占百分之十六其他小兒病尤多因爲母者不知哺養之法此需美國醫藥的智識輸入俄國鄕村者也俄國村中房屋多以木造以柴草或碍爲頂以致火災時有每年焚毁之農人住宅約得五分之一換言之即每一住宅隔五年後必遭焚毁也故又需用美國方法建造堅固耐久之屋設置碍石與三和土之製造廠俄國原料到處明之所需者爲美國所能供給之智識資本及組織法而已 
[法國之軍事聯盟論]  
　　法國各報盛倡與各國聯盟巴黎日報獨注重法比聯盟有云法國人民於大勝之後歡呼之間多以不完全解脫德國武裝則十年或十五年之後敵人必圖報復爲慮者然則法國人士甯能戰慄於戰敗者之前而驚顧德意志帝國之影乎即如吾法建立萊因河左岸德意志共和國之請求不蒙允准而此左岸軍事之中立與德國於此河左右岸周圍五十啓羅邁當以内建築砲臺之禁止足爲吾法最珍重之擔保蓋以是制德人不能復效一九一四年猝攻法比之舉直抵瓦斯流域望攻巴黎也然吾法尚有他一軍事的隄防急應採行者也是一法比兩國於奏凱熱度之中不可錯過之隄防即法比兩國防守的聯盟以操作公共之利益也夫今日之比國已不復中立矣此種聯盟爲彼所必要假使法比兩國於戰前有一正式之同盟則一九一四年敵人必已不能越列智城一步而比國同胞亦不至受德人如彼慘苦之蹂躪蓋兩國同盟必使比國有熟練完備之大軍早樹長城於白爾埠與敦克間格也往者不諫來者可追亡羊補牢今其時矣查比國人口殆達千萬吾法約計四千萬想德國對此五千萬人民之大團體非可一擊而功成者也此團體之後更有法屬非洲之人民焉摩洛哥人口二千萬雖因潛水艇之暴虐尚待科學的抵制要亦可作祖國之後勁者也吾人日求軍事的擔保此非第一最要者乎以此近在咫尺之千萬人民之軍事聯盟與彼遠居天涯之萬萬人民之聯盟相比較則前者優於後者蓋非敢忘美洲友邦協助之大功而實因海道險惡重渡之不易敵攻無備援助之失機也且法比防守永遠的聯盟絶不妨碍與各友邦若英若波蘭若博赫穆之同樣的聯盟此外迨俄國國事有頭緒時更可恢復法俄舊同盟也然法比同盟當爲吾法防禦日後德國侵攻之第一而最貴重之戰策也云云 
 
 
 

Page 5

 
 
要聞一 
[北京通信（霜羽）]  
被捕生師校與曹陸章罷職 
　　北京學界風潮至於今晚已有可告一段落之機蓋五日之撤去軍警爲一轉捩而此數日間之形勢則學生被捕之事漸歸結束而罷免曹陸章一層亦將成事實也今彚述各種情形於次 
　　前倨後恭之由來當三四兩日間政府方面抱一高壓之態度以臨學生梁鴻志（參議院秘書長警備司令部秘書長公言報記者）且在中央公園語人不日即調兵一師將北京大學四住高架機關槍强迫解散而政府中人對於學生亦全無緩和之意乃至五日下午而法科之軍警驟撤七日院派曾彝進等部派秦汾等以慰問之名向學生道歉在傅嶽棻謂爲彼履任之條件在敎職員會亦認爲交涉之結果然其實則上海罷市之消息忽至政府大着忙且參陸處所得諜報謂近畿之某省某省軍心業已摇動將不免表同情於學生於是政府更着忙據某要人所言依五日之形勢恐不能支持一星期必有土崩瓦解之禍故力圖轉圜惟日不給即今日有曹章陸免職之訊亦以學生雖釋而衆怒未息不得不忍痛割愛去此三人也 
　　學生歸校之内幕軍警撤退之後被捕學生仍未出校自組警備隊糾察隊幹事會以維持秩序者實預備暫不歸校而其歸校條件則有兩種主張（一）謂須政府認過並懲辦拘捕學生之軍警即可出校（一）謂須堅持至懲辦曹章陸以後乃可出校七日下午聞政府將派員慰問已預備舉出代表向委員質問乃曾彝進等驟來而總代表尚未舉出故當時學生並無表示乃卽由有學生被拘之各校各開全體會以「歸校」「不歸校」爲問題加以討論晚間聯合會所得報告則主不歸者九校主歸者八校而以人數論則八校爲多故即决定歸校之手續至八日午十二時而被捕學生整隊歸校至軍警方面並未有道歉之手續亦姑置之　　第二項之不放鬆懲辦曹章陸者上月十九日學生上總統書中之第二項也當時政府於其他五項皆有答覆而惟此堅執不允且日發奬勵三人之命令以激怒學生故當五日以後聯合會所議决認定被捕各生出法科爲一事堅持懲辦賣國賊又爲一事不達此目的决不中止與演講及售國貨同一進行且有一種議决擬於本月十日各校全體學生排隊至新華門向總統請願並各携臥具而往表示不得請不回校之决心任軍警干涉决不返顧故懲辦曹陸章一事乃爲學生堅持之條件而國務院敎育部皆爲之一震 
　　商學兩界之接洽當上海罷市消息之傳來也總商會會長安迪生即有一種表示向所素識之學生爲非正式之宣言略謂北京商人亦表同情於學生惟罷市一事頗難辦到（一）各商店多未在商會註册（二）商號之銀東官場爲多且有與曹陸章有關係者（三）在軍警嚴重干涉之下故即欲罷市亦恐以參差不齊反貽笑柄不如以調人地位援助學生使達目的以故商會上書總統先舉上海現狀次述北京商界之動摇次勸政府批准曹陸章等之辭呈並舉前清遜位伊藤下野爲喻措詞極爲婉轉蓋北京總商會性質上無異官場只能作到此地步也今日安迪生已赴院一次郭則澐接見仍申呈文中之請又集敎育部員學生代表於商會共商解决之法故雖未至於罷市而政府聞之亦有幾分膽怯矣 
　　政府與曹陸章曹陸章三人之懲辦政府非特不欲抑亦不敢蓋東海合肥既與此三人有極深之關係而徐又日受曹陸章之迫脅以有前此之若干道命令曹且常使人往詢徐錢曰「是否承認我賣國若然則君亦有不利」故懲辦不可能罷免亦不可能然錢能訓曾語王芝祥懲辦曹陸諸人我非不願無如力量不足及長江一帶罷市以後僉知不罷免三人無以平衆怒而在野要人如谷鍾秀熊希齡輩又以個人私意據各地罷市之風潮勸政府早决徐樹錚見事勢愈大又勸曹陸暫時讓避故自前日起巳托徐樹錚諸人向曹陸章商榷請其暫避風波稍遲仍當重用昨日所聞曹尚未允謂「我作國務員外間尚如此相待一經去職側身何所」於是昨今之間雙方爲條件之磋商其第一要件即不變交通部幣制局之統系而由曹陸指定繼任之人員今日晚間之所聞則此項磋商業經就緒曹陸章悉准免本職曾毓雋代理部務周家彦任幣制局總裁其命令已蓋印矣 
　　北京大學校長問題敎職員聯合會學生聯合會皆有敎育界恢復五月四日前原狀之要求即各校長復職問題北京大學以外之各校長本無必不可留之表示故實際上只一北京大學而已蔡鶴卿既未允北上政府亦另派胡仁源署理大學學生已表示反對敎職員開會則爲一種和緩之拒絶謂對於胡仁源之私人並無所謂反對而當今之時蔡校長尚在挽留中則胡之署理即爲時機上之不適當而對於政府於胡氏皆以此種意思告之然現在胡氏尚未正式自辭而大學内部則另出一種問題即前日敎職員開會時各敎員以温宗禹漠視學校漠視學生决定驅逐出校而由評議會敎授會公推一人暫代校務以待蔡鶴卿之歸各界歡迎釋回學生（北京大學門外攝影） 
　　而職員則由事務聯合會表示意見謂是日到會人數不多不能决定逐温出校但聞温氏已有自辭之意則校長何人代理校務者何人又在未定之天識者且慮敎職員内部之爭反與大學生不良之影響焉 
[北京通信靜觀（八日）]  
被拘學生返校之餘聞 
　　愚前兩日兩次通信題名皆稱北京敎育界之慘狀誠以前兩日間確有悽慘不可名言之况愚下筆時不能不以此爲題也但就今日情形以觀風潮雖未平息而凄風苦雨之慘境似已過去矣學生講演之自由既已完全恢復而所謂擬而未發之解散大學命令早已扯棄於破紙簏中政府中風狂走之神經病漸愈現漸入於眠睡狀况兹將本日之所見所聞扯雜記之於次 
自昨東海有派代表赴大學慰問被拘學生之舉一般人民對於政府之心理似覺稍稍轉移夜間學生開聯合會提出被拘學生各回本校問題討論許久卒議决各還本校其理由則謂久居大學並不足以表示要求政府儘可回校另行提出條件與之交涉且連日各處慰問之人與送食之使絡繹不絶亦甚覺不安不如仍回本校再定辦法因此今日大早即通電警廳要求派靈樂隊到校以便歡迎無辜被捕之學生回校警廳允之而卒未履行直至十二時各校歡迎員已紛紛到大學法理兩科遂不待軍樂隊之來卽已紛紛出校凡被拘之學生均纒白布於左臂分途歸去各成一團首列校旗次則國旗與小白旗相雜錯白旗所書爲（歡迎被捕同學）（提倡國貨）（殺賣國賊）等字樣各校門首或懸國旗或懸（歡迎被捕同學）之白旗且有多數學生站立校外以待其來亦有數校以本校軍樂隊引導者到校之後同學相見時率有一番慰勞之辭而北京大學則在本校正式開一歡迎會由未被捕之學生代表致慰勞辭略稱諸君被拘數日辛苦備嘗同人等極抱不安今幸以百折不回之精神始終堅持卒能戰勝政府梗頑之惡燄惟同人等所抱之目的尚未能達到十分之三仍能再接再厲以貫澈初衷云云被捕之學生代表之答辭則稱吾輩被捕承諸同學系念且時加愛顧異常感激今日又承歡迎尤覺愧柞政府之惡燄雖消而吾輩之要求未遂仍當本奮鬭之精神以期博最後之勝利云云當時並有敎員數人在場亦致有最誠懇之慰語政府逮捕學生之風潮至此可算告一小結束矣至於學生前日議定游街及請願之舉暫時尚未定有的期惟五七日刋仍須繼續出版大約明後日即可發行除指定地所發售外並由講演員及賣貨員到處分售不識警廳届時是否再行干涉也今晚各學校生仍照常開聯合於滙文有何議案俟詢悉再談胡仁源經學生致函反對後心尚未死今日大號又有學生代表四人赴胡氏寓所與之面談語頗宛轉略稱先生奉政府令長大學以私情論學生自當無任歡迎惟敎育社會咸謂先生有親章近陸之嫌頗懷疑懼爲先生個人名譽計似以不受政府之命爲宜胡氏答稱予之來大學本係一時權宜之計絶不願久居斯職學生見語頗支離乃辭退瀕行謂之曰先生如必欲到大學者章仲和之前車可鑒也胡笑應之如此則胡氏尚無退休之志學生已定拒絶之心將來不知結果何如 
　　警備總司令段芝貴向政府辭職其理由則以政府對待學生先嚴後寛自相矛盾與己之宗旨不合既未能貫澈其主張理應辭職步軍統領王懷慶亦王張從嚴懲辦學生者惟京師警察總監吳炳湘則始終與彼等異趣因此頗爲安部要人所不滿意今日午後三時中央公園忽聚集二千餘人有人在社稷壇上登高演說聞者擊掌不已愚以友人電告較遲迨驅車而至則會事將終聞此次係學商兩界發起並無傳單只有口頭通告公園門首亦未貼有國民大會字樣故警察均佯若不知毫未加以干涉 
連日以來京師人心異常浮動食品及人力車均增價所幸京鈔之價尚未大跌學生方面關於公共行動經濟亦異常缺乏各界雖略有捐欵爲數究屬甚微現聞大學校劇團日内將排演最有興趣之新劇一方面可以感動人心收社會敎育之效一方面且可賣票收錢作經濟之補助蓋亦一舉兩得者也 
[京學界歸校後情形]  
　　前被拘於北京大學法理等科之各校學生自監視軍警撤退後學生等曾宣言非得政府一種滿意之表示絶不歸校敎育當局乃與各校校長經多次之磋商始允先勸學生歸校院部及警廳亦再三派員勸慰道歉學生始允歸校前日（八日）上午各校學生整隊往法科迎接被拘學友三呼萬歲而歸瀕行大學校役備紅紙花數百朶分贈被捕學生以表尊崇紀念之意各校學生均由本校列隊其中亦有用電車或馬車到北大歡迎各該校被捕留之留生者計有民國大學中央法政學校滙文大學朝陽大學畿輔中學法文專修館俄文專修館山東中學青年會商業學校工業學校清華學校共三千餘人由北河沿長安街轉至戸部街先後在警察廳警備司令部門前高呼萬歲並製各種旗幟上書歡迎被拘同學等等字樣復轉至中華門前有清華學校一支隊在彼處佇立歡迎城内學生至前門遂各歸本校城外學生則出正陽門至大栅欄至順治門亦各散去此各校被拘學生歸校之情形也又數日前因售賣國貨爲警廳拘捕之學生七名當六號晚警廳已欲將其釋放而學生反不肯出八日乃由警廳内某處長向七學生特道歉忱並備汽車數輛始將學生送回校去學生中有龍某身染重病現尚在醫院中 
　　八日各校學生仍舊分往各處講演警察對之間有注意監視之者而聽講之人亦均守秩序北大學生並乘車上書購買國貨等旗幟滿街馳驅而中華門内學生團之演講者尤多措詞較前數日稍烈其他各馬路皆有學生團每團三四十人手執各種旗幟並有最大之直旛所書文字各異不外懲討國賊字樣隨行隨呼聞者甚慘 
　　學生聯合會昨日（九日）派代表四人北大學生張庭濟法政專門學校學生劉淇清華學生黄鈺生高等師範學生周馨於正午到公府求謁當派秘書接見四代表陳述來意畢秘書略謂政府對於學生要求已有辦法三日内即可發表云云四代表又至敎育部謁傅嶽棻傅云政府已决定辦法稍待必有滿意之答覆至學生全體到府請願之議可以不必實行萬一不能中止則人數萬勿太多恐怕與秩序有礙云云聞學生聯合會曾開會議决定於十日下午二時全體齊集總統府請願非達到前所要求之目的則不回校故傅氏極力阻止 
[京師總商會之表示]  
請罷斥陸曹章 
　　北京商務總會於前日（七日）下午有重要呈文遞進公府主張罷免陸曹章以平市民之憤其措詞大意謂因外交失敗引起國人之憤激學生罷學商人罷市全國騷然政府何苦因愛護二三人而逆多數人之意呈文中並徵引前清皇室因順從民意而讓位以造共和日本大隈内閣因外交問題爲國人所攻擊引咎辭職今政府何獨爲二三人而拂民意倘不速謀挽救羣情洶動商界亦無法維持云云原文甚長詞極嚴重又該會正副會長會董等於八日接見各校學生聯合會代表四人徵詢學生之意見願自進而執調人之役聞會談結果學生主張青島問題不可簽字商會意見則以爲即使簽字亦須得國人之同意不能依政府少數人之主張又學生謂賣國賊非懲辦不可商會則謂至少亦須予以罷斥此外更有敎育總長大學校長留日學生等問題亦皆有所接洽昨日（九日）由該會會長安厚齋會董李雅軒兩人敎育會代表副會長章廉甫會員劉紹冕兩人和平聯合會代表萬福華黄谷橋胡鈞堂及山東會員游君等到國務院請見錢總理以事不能接見僅派郭秘書長代見各代表先述前日與學生聯合會代表晤商各情并謂政府與學生感情已是惡極此時究能容各團體從中調停出而說話否郭答政府甚爲歡迎請諸公以具體辦法見示各代表遂述學生所要求各事卽山東問題不簽字賣國賊非懲辦不可又恢復敎育情况等是也郭謂此等事余無權答復應轉達總理再行請敎云云各代表遂退出復趨謁敎育次長到部時傅次長僅請敎育會副會長章君入晤章君卽述學生要求之條件傅答關於敎育範圍以内諸事余當極力挽回非關敎育之事余亦當於國務會議席上轉述云云章退出後偕回至商務總會議定十日再請學生聯合會代表到會商議進行方法兹將總商會請罷斥曹陸等呈文錄下具呈京師總商會爲市面惶恐岌岌可危懇迅予設法以息風潮以安人心而全大局事竊自外交不振學界憤疆土之淪喪呼號奔走殊有濤興雲擁不可遏抑之勢影響所及商界亦相顧心驚羣起怨責雖外交困難非淺見者所能知而水能載舟亦能覆舟民氣之奮興誠未可遏塞而致使潰决側聞罷學罷市各省已有逐漸響應之慮京師被此激刺亦暗有浮動情形總商會連日竭力維持喻以首善之區斷不可有此種行爲幸商界尚能勉就矩範伏思此次風潮推原其故由因得果胥緣外交不洽民意而起查前曹總長等曾上請求罷斥之書在政府以當軸名位攸關不能輕轉移於悠悠之口然就全局以觀殷鑒不遠前清以三百年之帝制因民怨沸騰遂决然宣布共和日本伊籐博文有鉅大之功績以輿情否認亦意下野歸田凡此無他以求安定民心而已曹總長等既自行求退政府應卽俯准所請則全國人心既可立即謐安京師各方面可以各就秩序即在曹總長等一方面亦可居明哲自保之令名一舉而三善俱備止息風潮計似無逾於此本總會目鞏市面現象實切北京各界歡迎釋回學生（高等師範學校門外攝影）隱憂中心危之難安緘默謹此不揣愚昧披瀝上陳懇乞鑒察采擇迅予辦理實不勝悚惶待命之至伏冀大總統鑒核施行 
[安福部之特别大會]  
　　安福俱樂部全體議員昨日在太平湖開政務研究會由會長李盛鐸主席報告政務研究會按照簡章分股推舉股長後由克仲養提議因外交問題開特别大會光雲錦提議略謂政府遣派代表赴歐議和並未交國會同意無異於專制議和及外交失敗始提出國會對於青島主張保留現又通電各省主張簽字而謂兩院議長已然同意意在諉過於同人萬難承認現擬有通電諸公如以爲然即日拍發（電文如下頃閱報載國務院敬電宣布外交困難情形對於和約主張簽字並謂徵詢兩院議長竟見相同等語查日前政府提交衆議院請求同意之咨文對於青島問題曾經鄭重聲明主張暫行保留以爲異日挽救地步前次衆院開會雖以和約條文未經提出不能遽爲同意然對於保留青島他約簽字固已多數贊成咨覆政府在案今國務院致電所云是青島問題亦在簽字之列與政府提交衆議院咨文全然不符殊堪駭異且以徵詢兩院議長爲詞尤屬誤謬查議會以多數議决爲原則議長不能代表全院意思且詢諸兩院議長對於此層並無若何表示某等忝爲國民代表對於此國家重大問題當然服從多數民意上次衆議院開會對於青島問題已有明確之表示今後政府外交計畫縱有變更某等一日在職絶對不能承認謹電奉聞敬希察鑒）鄭萬瞻李繼楨均發言贊成此項通電由主席表决用全體名義拍發一致贊成又由楊以儉提議略謂本部最初主張贊成與西南有力者謀和平不料政府在滬與開對等會議數月以來毫無成績如政府再與一般無責任之政客謀和平則派遣代表非經國會同意其所議决之事概不承認光雲錦贊成楊說並謂若政府主張兩國會同時取消亦應主張兩政府同時取消若只說取消兩個國會而保全總統維持政府便是天下極不平之事王揖唐又報告與政府接洽情形及忠告政府之言因時間太晚遂宣告散會由各股分室推舉股長 
[北京國民大會發表之文電]  
　　本月七日中央公園國民大會公决對於山東問題之决議六條惟當日因時間過促未議辦法復於八日假石虎胡同國民外交協會開會討論公舉代表陳百朋羅振邦朱耀黄振漢四人晉謁東海請將公决六條立予施行並繕具請願文於九日午後一時由各代表於晋謁時面呈請求答覆當由陳秘書代見首由羅振邦說明來意次由陳百朋詳述國民對於外交之决心復由朱耀請政府尊崇民意速謀國内統一以便一致對外陳秘書允爲轉達俟定期接見再爲通知遂各興辭而出兹將其呈公府原文及致各處原電照錄如下（上公府呈文）謹呈者竊國民等以青島不由德國直接交還不僅山東一省之利害所關實爲一國之存亡所係用是疾首蹙額奔走呼號定於五七國恥紀念日召集國民大會共决對付方法誠欲本國民之外交作政府之後援也不圖政府鑒於學生團示威運動杯蛇市虎自起驚疑若懼大會一開或將與政府有若何爲難竟令軍警戒嚴阻我自由集會國民等處積威之下敢怒而不敢言然猶以爲雖不得開大會但任學生自由講演喚醒一般蚩蚩之民提倡國貨亦足以寒敵膽而復國權蓋我國民唯一之抵抗力舍此更無武器耳乃政府因日使之抗議不聞力予駁覆反爲嚴重干涉不知政府愈施壓力人民愈走極端罷課之波浪方興閉市之風潮又起雖愛國學子已出畫地之獄而賣國奸人未治通天之罪此尤全國之公憤並無利用之可疑今和約簽字爲期巳迫國民等對於政府局部保留之說已早認爲毫無把握至若逕予簽字更誓死不敢承認爰於六月七日午後四時約集各界公民在中央公園開國民大會與會者雖僅三千人要皆各界優秀分子具有愛國犧牲之精神常見彊吏電陳謂宜善用民氣力爭主權歐美輿論中國人民不自助友邦亦焉能爲乞助今之大會實卽我國民氣與自助之表現也當將關於山東問題之事件由衆公决共計六條另紙抄呈除四條提倡國貨已由本會自辦外其一二三五六各條均國民所認爲最要應請大總統察核立予施行並由本會共推代表陳百朋羅振邦朱耀黄振漢等晋謁鈞座座面聆訓示謹呈（致巴黎陸使電）巴黎中國使館轉陸陸專使鑒公與王使有權簽字王既反對責即在公政府前命萬萬勿從否則以賣國論北京國民大會（致各國國會電）英法美國會諸君鑒巴黎和會竟將山東交由日本處置華人全體異常激昻吾人主張應直接交還中國理由如下（一）中德宣戰後中德從前條約權利關係概歸消滅無論何國不能承繼（二）日本爲東方之德意志使其永據山東不特危及中國生存且將貽世界巨禍（三）一九一五年及一九一七年等中日條約皆由日本强迫利誘應同作廢（四）各國與日本締結關於中國土地權利之密約概作無效切望諸君本正義人道扶助中國交還山東世界幸甚中國幸甚北京國民大會 
[杜威博士講演美國民治]  
 
 
 

Page 6

 
 
呼口（八日）上午九時北京西單牌樓手帕胡同敎育部會塲開學術講演會係由敎育部敦請日前蒞京之美國大敎育家杜威博士到會講演講題爲（美國民治的發展）能譯者爲胡適之博士到會聽講者約及千人會場座位極形擁擠杜博士謂美國人爲最愛和平之國民乃世人所共知者其原因果何在乎蓋美國建國之初係由若干部落之殖民組織而成此若干部落之殖民均係由曾受壓迫思尋樂土而來以故此種人民均喜自由而惡專制既喜自由而惡專制則人民與人民之間自是同病相憐於是皆有一種和融浹洽之概此美人所以喜和平之原因也而此種善良風氣流爲遺傳之根性歷數百年而弗渝然美國人之思想尚不僅願美國人喜愛和平更願全世界各國國民亦均喜愛和平故思造成世界新思想新局面此雖爲理想之目的而欲期此目的之實現以美國大總統歷次宣言觀之如各國加以力行亦自不難耳美國人之喜和平既有所自知故其習俗以一言不合而拔刀相向從事爭鬭者實不多覯大率皆循法律講道德覘國者必於　國人之喜愛和平詢非虚語也美國民生政治之精神純由敎育所使然美國敎育事業並非由敎育部管理之不過於内務部中設立一司由司長以下數人管理之也但所管理者無非關於敎育上之統計册籍而已至於敎育上各種事業均由各州自行辦理屬於自治範圍之内璧如某城之學校即由某城紳商士民捐資建設歸自治機關經理之美國學校既得自由發展故關於學術之發達學生之進步俱極可觀美國敎育之實况如此而敎育事業實應當如是辦理纔覺妥當倘由政府方面擬定章程作爲定式令學校依樣葫蘆作去欲期敎育之發達進步誠戞戞乎難也美國民主政治精神之表現厥爲聯邦主義美國憲法是民權憲法非國權憲法行政制度是地方分權制度非中央集權制度又國家之組織言之美國國體爲合衆國由若干聯邦（即是州）組織而成邦有政府有憲法此外更有聯邦政府聯邦憲法舉凡外交海陸軍關稅幣制各種事業均由聯邦政府管理其餘如敎育實業衛生各項事業皆由各邦政府各自辦理故美國之地方行政異常發展而國家之進步亦實以此爲之基礎兹有數語祈聽講諸君注意美國國情大致屬於地方之利益地方之事業由地方管理之屬於全體之利益全體之事業由中央管理之此美國民主政治之精神也更舉一例以明之此次國際聯盟爲美國威爾遜大總統所倡議查國際聯盟主義之要旨即係以一國之利益應由一國自决之倘關係於各國之利益即應由國際聯盟機關决定之國際聯盟機關比如聯邦政府各國比如各邦在威爾遜之主張即欲以美國民主政治之精神爲模型而造成世界唯一大民主政治之最大團體也但美國政治尚有缺憾者曰交通問題曰勞働問題是已美國鐵路多屬私人所有不屬聯邦政府之權力所轄此亦由於美國建國之始尚無鐵路之發明故憲法之中並未規定之現在美國對於交通問題鐵路國有已着手進行矣又勞働事業凡國家之富力皆爲勞働者所賜故對於勞働者之保護取締各事宜屬於中央管理方免危險之發生云云杜君演說至十一時即停止杜君遂又聲明後日務請八時到會聽講以便時間上之暇豫并對各界表示感謝之詞 
[紀八日之津學界]  
出奇制勝游行演講 
　　天津各校學生自被警廳派隊監視後行動不得自由於七號晚秘密集會於新學書院籌商出發方法其結果决定晨次不動聲色由各學生個人獨自前往圍城馬路一帶隨意游行不整隊伍而設總司令部（即幹事部）於東馬路基督青年會中在馬路各學生如見自行車隊持五色國旗者經過時即各就所立地點同時演說佈置既定至昨午（八日）動令一下各學生即如所議决四面八方齊聲演講令站崗警察防不勝防凡東西南北四馬路四大街無不有學生之蹤跡如千軍萬馬如怒浪洶濤大有草木皆兵之概聽者擁塞於途歡呼鼓掌之聲不絶於耳其站崗警察皆望望然不知所措無從加以干涉而學生界第一策即已達到目的矣然出發之初固未嘗不預備根本失敗也如當道果調動軍警以壓制學生之愛國舉動亦惟俯首就縛任其處置以償政府催殘學界之心理且亦必不反杭或發生何種激烈舉動同時被禁在南開學校之學生亦以調虎離山計朦混警察耳目不動聲色逐個溜出大門監視警察初尚不甚注意繼見出門者斷斷續續巳不一其人不得不略加詰問被詰者即瞠目以對答以不知一若外間毫無動作者警察回顧校内尚見有多數學生戲球閒話以爲尚有大多數在内若停止此輩外出當無意外之變詎意此爲最新式之空城計其留在校内者雖逐之去亦不去尚何須阻止哉第一策既達目的第二策即乘勢進行無何第二次之號令講演者即停止演講相將望東而行迨下午三時均已齊集於東馬路結成一大隊前往天津商會謁見會長由代表諶志篤馬駿兩君到商會内聲明來意文牘長夏芹西接洽告以會長等均在各界聯合會開會該代表要求非見不可於是電知葉卞兩會長到會與諶馬兩代表接洽該代表云上海等埠因此次外交失敗相繼罷市者已有數省矣要求貴會長即刻召集開會宣佈罷市否則我學生等不肯散去葉會長允爲明日（即今日）召集各行商董開會磋商並代轉諸君之來意至三點三刻該代表始辭去學生復全體仍結隊高呼民國萬歲商界萬歲直赴省長公署謁見曹省長至東轅門已被衛兵攔阻由兵官代達曹省長即派劉參謀接洽該生等聲明非見省長不止結果推舉代表馬駿邱鳳翽魏廷濬諶志篤陶開太韓攷孫張紹曾安毓文沙主培吕其昌劉家麟等隨同進署該學生團等（約千餘人）皆在轅門前席地坐候稽察長劉慶昌率領稽查四名照料並備以茶水該生並相繼在該處就地講演至七時一刻該代表始出署對學生全體報告我等所要求之件均已達到目的全體歡呼鼓掌如雷復三呼省長萬歲馬駿復報告我輩目的既達即刻同到高等工業學校詳細討論進行至七時半全體赴高工聞該代表向省長所要求者如下（一）將各校駐守之警察一律撤退（二）設立宣講所自由演說（三）不用警察保護（四）明日在公園開國民大會以挽時局兹將天津總商會通知各行商董原函錄下逕啓者兹因關係全埠市面緊急重要事件必須公同討論擬於明日即六月九日下午舊晷准四鐘在本會開全體行商董事會届時務希賁臨幸勿吝步至所切盼 
[津埠議決罷市之經過]  
　　天津各界九日下午一時在公園開公民大會到者二萬餘人至二時餘在八角亭開正式大會奏樂畢經省會副議長鼓桂馨報告開會宗旨云今日開公民大會本爲救國然須大家有一决斷心方爲有濟否則救國適足以誤國云繼爲學生聯合會副會長馬駿演說云今日開會承各界同胞踴躍到會足見愛國熱誡無任欽仰然必須羣策羣力堅持到底始能達到所抱目的本日開會最關緊要者有兩種目的一爲要求商會罷市請政府嚴懲賣國賊以平民怒一爲保護各省愛國學生不得妄加蹂躪倘政府無正當辦去誓死不能開市上課（衆鼓掌）嗣又有劉激清君演說云諸君具愛國熱心咸與斯會今者外交失敗青島巳亡亦莫不知於由賣國賊而賣國賊之所以得售其伎倆者又由於大借款况南北兩政府一方標其題爲護法一方標其題爲統一各有說詞然南政府所屬中國之領土也北政府亦中國之領土也且也南方有北人北方亦有南人鄙人北人也而今日到會者南人亦不少南方開會時北人亦在其中總之無論南人北人諸君試思何一非我中華人民何一非我同胞即軍警各界又何一非國民分子今與諸君約凡有順從民意興利除弊者我即以其爲是亦即服從其命令凡有違背民意禍國殃民者我卽以其爲非亦即全體與之反抗况賣國賊所借之大借欵無非爲南北戰爭而用諸君試思前敵流血者何一非我親愛之同胞（衆鼓掌）且鄙人近聞政府又欲發行二萬萬公債諸君試思此二萬萬公債若果興實業謀幸福卽二十萬萬二百萬萬我國民亦可立爲措辦孰知此二萬萬公債成功乂以之戕害同胞矣諸同胞以有價值之脂膏均作殺害兄弟之兵費可不悲哉夫北京學生之初起也本屬激於義憤懼國家之淪亡而乃多方殘害敎育總長大學校長之辭職均經允准獨有賣國賊曹汝霖辭職政府偏百端挽留（衆鼓掌）既如此倒行逆施是謂之無是非之政府然政府既無是非我等必須設法令其有是非其法維何即在商界與學界聯合全體罷市既經罷市卽無捐稅之可納如此既减其行政一切費用之來源庶可促其猛醒不敢公然爲非并可促其速成和局不致再有自殺政策發現云（衆鼓掌）後有女子愛國同志會二女士演說均痛切感人其一爲劉清揚女士係女子愛國同志會會長其演說以喚醒女同胞專心實業共謀自立爲宗旨聞者極歡迎至六鐘始散會 
　　天津總商會亦於九日下午四時召集各行商董事全體開會到會者六百餘人並有學生團代表諶志篤馬駿等七人到場旁聽由會長葉蘭舫主席登臺報告開會宗旨謂今日會議事關生死存亡外交内政均無辦法此次學生發起演說可欽可敬可歌可泣刻已來會要求罷市其自的有二一要求懲辦國賊二保護學生然而罷市一節事關人民生計及地方治安必須討論辦法當由文牘長夏芹西宣讀學生聯合會來函（函内有三要點一請設法調查日貨取締商舖銷售二集股籌辦紡紗廠三查禁大米小麥出口）主席交付討論杜小琴表示意見主張合力進行惟須籌畫良善手續張蔭堂表示贊成並提議到會各行董事趕速報於各行商以便分途去作適主席介紹馬駿演說謂現時業在公園内開公民大會到會者已達二萬餘人舉代表來會要求罷市以便再向政府要求懲辦賣國賊及保護學生其演說外交失敗及賣國賊種種斷送國土國權慷慨淋漓聞者酸鼻演說時聲涙俱下全體鼓掌如雷復由卞月庭提議今日會議必當將辦法表决可先致電中央要求懲辦賣國賊保護學生限二日覆電否則即行罷市全體舉手贊成至六時閉會馬駿等代表即回公園報告公民會該會仍要求商界即刻罷市不然全體均往商會要求馬駿等即再回商會聲明公民會否認之情形商會乃允明日（即十日）即行罷市惟米麫商不在此例當即擬定佈告及電文分别發表措詞如下（罷市之佈告）天津總商會公布云爲公布事案查本日全津商民學生聚集數萬人開國民大會對於外交失敗懲辦國賊惟有以罷市爲最後要求本會鑒於人心趨向局勢危迫無可挽回當即决定自明日起罷市望各商號一律辦理以待政府解决切切此布（罷市之電文）天津總商會致北京電云北京大總統國務院鈞鑒奸人作俑外交失敗以致全國顚狂滬鎭等埠相繼罷市民氣蒸騰已達極點本日全津商民聚集聲言中央不懲辦賣國賊不保護愛國學生視民氣如草芥甘願與國民離心惟有以罷市爲最後要求當經維持一再勸慰趨勢所迫萬衆一心言詞激昻已竟不可挽回合將罷市情形電達伏乞垂察 
[武漢罷市之醖釀]  
　　湖北王督軍現以上海南北兩市均已全體罷市武漢兩商會又接來電要求一致行動恐武漢各商民亦發生此種現象特於日昨六號下午一時傳見漢商會長王琴甫武昌商會長徐榮廷茗談半時一再磋議無論如何總以無此行動爲最切要之要求嗣經兩會長答復云維持責任義不容辭惟事關全體未便遽允擔保决無此舉惟視力之所能及而已移時相繼興辭而出武昌商會長於謁見督軍後於下午二時召集各商帮董開緊急會議斯時漢商會長王琴甫及警務處長崔振魁氏均列席到會各商帮董約六七十人首由徐氏報告上海來電及王督傳見情形徵求全體意見次由崔振魁向邦董要求萬不可有此舉動請予極力維持於是各帮董主張與滬上一致行動者有之反對罷市者有之主張柴米油鹽四項不得罷市者亦有之紛紛爭執各持一說然各帮董之中多有鑒於日前學生演講所受軍警殘殺之慘劇深滋隱痛均抱不平故主張與滬會一致行動者占全體之過半數又經徐氏一再從中梗勸致無結果惟視他方之趨向爲轉移嗣復由該會長提議提倡國貨一事經衆表决現在各商號已經購買之日貨一律准予銷售惟自今日始不得再有私販情事違者重罰至於勸業場之日貨限兩個月内一律銷售盡淨限滿後如再有日貨發現除將該貨全行銷燬外并處該商民以嚴重之懲罰後復由各帮董磋議取締辦法迨四時餘始行散會並聞漢口商會亦於六號晚間大開會議以决定罷市與否之方針 
[上海罷市後之贛金融]  
　　今日（七號）上海罷市消息傳至後匯劃公所於午刻十二時召集全體會董在所開會首由所長宣布開會宗旨略謂滬上近因青島事有工商罷市消息究竟確否尚難證實若消息果眞則銀市之行情諒必停議吾省對於申票之價格須籌商一辦法當經衆表决如下（一）决定申票行情每日不依價格拚入錢業會館做盤一俟平息再行恢復原狀（一）停止匯兌往來貨欵又聞本城各商號自接上海罷市警訊後市面上雖未現若何恐慌情形而各綢緞洋貨號及各大錢莊則均用三等加急電探詢眞相聞今昨兩日電局接收拍發此類電報大有應接不暇之勢本城義長厚錢號匯劃公所均已電滬詢問本城金融界已起恐慌今日匯劃公所日拆行情驟然提高每日折息一元合月息三分又本城錢業匯劃以申票爲大宗現因滬上罷市申票竟無行情晚間匯劃公所得上海覆電（交欵由莊劃兌銀市無市面安）當卽由該所將電譯出轉知城廂内外各錢店矣 
[江西近聞紀要]  
　　上海罷市影響今日（六日）本城各商號多接滬上莊客電告上海罷市之事頃刻已傳遍全城洗馬池福順祥接上海慈善救濟會五日電謂滬埠近日風潮劇烈激成罷市敝會賑券已展期舊曆十八日（原定五月十一日）開奬乞速轉告銷券各家各洋貨號及各錢號銀行均接到同一之電文因之本日申票無人購買聞各紙行已接滬莊電囑將紙張暫緩裝運出口　　選舉訴訟案近訊第一届省議會議員吳秉鈞上年爲衆議員當選與李家浦蔡公一涉訟兩案均經大理院以高審判决於法不合發回更審本年二月間吳秉鈞因母病故星夜返里於上月來省具狀請求判决經高審廳均定六月六日上午十時開庭審理是日吳秉鈞到庭報到候至十二時聞高審廳傳諭謂蔡公一請求延期李家浦（李盛鐸子）亦未對案應候再行傳訊吳秉鈞以此案訴訟經年碍難久候選舉法第九十六條司法官廳對於選舉訴訟應提前審理且大理院判决書主文亦云發還江西高審廳迅予更爲審理是高審廳對於此案自不能延緩已具狀催訊 
　　破獲大宗烟土塘塍上福隆祥錢鹽店主鄧錦新日前囑店夥某携洋千餘元赴潯購買鴉片來省售賣該店夥到潯後即購就烟土八個擬搭車返省適上車時被潯警廳偵探察出破綻拿獲到廳該夥供稱販運私土是實惟店主已逃省未敢負責韓據供後即電省請警務廳長飭令偵探隊長派探於昨日（六日）至該店以調查私鹽爲名邀鄧至茶店吃茶鄧以未販私鹽居心無愧遂同江趙兩探且行且走及行至總鎭坡時兩探即將鄧拿獲禀呈處長覆電潯應飭其派警來省押解以便歸案 
[蕪湖商界罷市之經過]  
　　蕪湖商界受滬漢寗鎭罷市影響各錢莊於六日晚在公所决議悉於次日一律暫停滙劃廣潮兩帮米號因金融停頓亦於是日起暫停採辦七日長街一帶發現雞毛報及傳單多種係勸各商號於八日一律罷市總商會湯邵兩會長見之卽於是晚召集各帮商董到會開緊急會議除發一無關痛癢請釋被捕學生之北京電報外責成各商董趕緊分道各勸各帮商店萬不能有效尤滬甯罷市之舉動散會後邵會長又赴鎭守使署報告馬鎭守使如果本埠明日發生罷市請派軍隊上街維持秩序並以電　將當晚開會辦法告知警察廳查照八日晨長街由西門至江口各商店凡不下店門者僅及半數直至午刻各家店門下而復上於是城内馬路一河兩岸皆相繼復上店門以表决心警廳宋學騫聞知親赴長街向各店勸導無效旋卽分别報告馬鎭守使祝道尹請示核辦 
　　馬鎭守使據報即命儲參謀長下特别戒嚴令速以電話傳二五兩營整隊上街分紥各街口各巷口禁止行人往來意在用武力迫令各店開市然儲參謀長其時僅傳兩營隊伍一律齊集署前候令一面偕縣知事余詠南警廳宋學騫同赴商會忠告湯邵兩會長速爲設法勸商店開市以免軍隊上街商民受驚其時祝道尹亦在場因軍事計劃行政方面未便干預又恐軍隊上街與商店因誤會而起衝突深望兩會長速來負責請鎭守使收回命令直至下午二時兩會長仍未回覆馬鎭守使即在烟雨墩以電話命馬仲凱張子俊兩營長率隊出營頃刻間各街各要道各巷口皆有軍隊多名荷槍實彈守衛驅逐行人斷絶交通又聞各街道行路之人無分男婦悉被衛兵驅逐一時回家不得皆避入各巷道内在爆日之下數點鐘之久饑餓口渴苦不堪言各巷口擁塞行人約數千計某紳恐激成事變商准鎭守使自當晚八時起暫行解除戒嚴令三小時使各處行人歸家十一時仍舊戒嚴直至商店開市爲度商會兩會長對於此種舉動並無對待方法祗有責成各商董開導各商店限令於次晨七時一律開市否則自取其咎與人何尤云云各商店因愛國罷市受盡種種不便之痛苦故於九日晨開門營業者已有十之三四又經商界要人與政界勸導後遂復完全開市矣 
[舊國會致巴黎和會電]  
　　廣東舊國會議員日前在東園開設談話會提議發表對内對外兩要電當卽推定起草員至昨日（四號）再開聯合會議將擬定電文提出討論衆一致贊成即日拍去兹將致巴黎和會電文錄下巴黎和平會議各國代表諸君均鑒查本國於一九一七年之間先後與德絶交宣戰曾經通告各國鄭重聲明中德兩國從前所訂一切條約合同協約等彼此立於戰爭地位一律廢止是中國一八九八年三月六日受德國武力壓迫所結許以租借地及其他附屬各項權利之條約當然根據此通告而廢止返還全部權利於原有主權之中國即一九零零年之膠濟鐵路章程亦同在廢止之列乃此次日本竟根據一九一五年以武力脅迫取得中國政府未經國會同意在本國約法上認爲無效之二十一條件密約及一九一八年秉本國國會不能行使職權之際與破壞中華民國約法之罪魁段祺瑞所締結之各種密約要求繼承德國在山東所享之一切權利本國全體國民聞之深爲憤激竊查締結存約必經國會之同意此爲世界立憲國通例本國臨時約法第三十五條早經明白規定惟因前此段祺瑞違法訂約故本會曾於一九一七年十月二十六日又一九一八年一月十九日先後直接電告日本政府會議切實勸阻勿結此等不法之條約迨一九一八年八月十九日本會議决宣言第二條凡北京自非法解散國會之後非法政府所締結之條約契約及其所發行之公債按照約法應由國會議决或同意者在未經議决或同意以前不得認爲有效是以本年三月五日本會特電貴代表諸君請將日本根據强權與袁世凱締結之二十一條段祺瑞締結之一切密約及借欵契約彚案提出宣布廢止事實具在民意可知夫前此締約在我國法律既無效對於威總統十四條之宣方亦有違背則今日和會日本何得據爲要求乃聞代表諸君未及深察此事經過之種種實情竟有容許日本繼承德國在山東所享一切權利而不直接交還中國之要求似此辦法殊失國際之公平釀東亞之禍胎而爲世界永久和平之障碍非但本國國民全體失望已也此次和平會議既以世界和平爲唯一之目的本會敢承此旨掬誠詳佈切望代表諸君拒絶日本不正當之要求貫澈和平之宗旨則感德者豈惟本國世界和平實利賴之 
[厦門快信]  
　　此間浙軍官佐十分之三願擁前敵司令伍文淵爲師長其他十分之七則沉機觀變取消極主義故新調師長張載揚不能視事 
　　駐同安灌口前敵之浙軍宣言如張載揚不乘機告退則將防務交臧致平接替將全部撤回厦門張載揚得此惡耗即密電楊善德取進止楊覆電須將詳細情形禀明中央以便調回 
[寧垣罷市中之警察]  
　　寗垣自罷市後警察毆辱行人無日無之並有便衣警察肆行兇横遇有學生即行上前攢毆將銀洋眼鏡表物等件搶去（昨有鍾英中學學生章田華行至府東街被便衣警察將眼鏡表搶去毆傷甚重已赴軍署報告）刻已大起公憤八日寗籍省議員朱積祺等致函李齊兩長如下秀山督軍震岩省長鈞鑒敬啓者寗垣學商兩界激於義憤停課罷市純係愛國熱忱各自遵守秩序井井有條並無絲毫野蠻舉動乃昨聞警察沿途驅逐學生挨戸勒令開門甚且横加鞭扑皂白不分殊深駭異竊以此次政府違反民意釀成今日風潮全國激昻勢難收拾若再强施壓力肆意摧殘誠恐國本動摇危機立鑡是警察不獨不能盡維護之責反足以啓擾亂之萌也議員等忝居代表緘默難安素仰我公尊重和平商民愛戴用特籲請台端俯順民情訓令警廳嚴飭所屬維持安寗秩序不得軼出範圍以免再生惡感而拂人心寗垣幸甚大局幸甚此上敬請鈞安江蘇省議員徐堃錫鄭巽朱積祺都大純顧希曾龐振乾謹啓各商店因警察種種干涉屢屢刺傷學生商民同深憤激咸集矢於王廳長而於其誣商民學生爲過激黨朦請軍隊無事自擾尤爲痛恨王桂林初見軍民長官對於學生取寛待主義尚不敢嚴厲干涉迨學生結隊上街站崗以爲侵其職權商民又不肯聽其勸告開市反出惡聲因此恨學生商民入骨乃以學生商民受過激黨軍動之危詞誣學商而惑長官意欲請格殺勿論之命令幸各界在軍署會議之結果極力爲學商洗刷其計始不獲售九日紳商學各界在地方辦事處開會到百餘人公舉孫紹筠陶席三蘇錫岱朱壽人鄭睿之等晉見齊省長要求查辦警察違法傷人撤換廳長並轉電北政府懲辦曹陸章以平民憤齊省長均允照辦大約各商店明日（十日）均可開市被警廳捕去之學生數人尚未釋放各校長九日在省敎育會分事務所開會學生代表到十餘人咸謂學生無故被警槍傷且捕去學生加以拘禁草菅人命蹂躪人權不法巳極應請軍民長官查辦下關各轉運公司及津浦滬寗兩路小工有罷工消息李督齊省長昨令省警廳設法消弭王桂林昨諭下關署長王固磐曁各區巡官密查預防省城人力車有五千餘乘早晚班計有萬餘人之多明日（十日）爲換領捐照之期傳聞有於換照之日同時罷工之說齊省長諭王桂林知照捐務處暫緩換照下關報關行三十三家以警察署長王固磐用武器傷學生慘無人道公同議决本星期一起停納警察捐費並上書金陵關稅務司請轉省長將該署長撤換 
[杭州快信]  
　　今日（十一）爲杭州罷市之第三日百業頓停如故惟秩序尚安多數主張靜待曹陸章免職令下即行開市錢業自昨日起各路收解俱停銀行鈔票今日仍照常兌現 
　　錢江諸紹曁内河嘉滬各輪渡俱一律停駛杭縣附郭一帶筧橋臨平四鄕喬司塘栖瓶窰等處各商舖俱一致行動 
　　省城内外各區警隊分駐所奉令抽調落班警士每三鐘一班晝夜巡邏保安隊亦分派巡士會同週巡夜間悉聽衛戌司令部指揮 
　　保佑坊元利布莊經理嚴少山昨違背衆意擅啓店門懸牌貿易以致激成衆怒羣起爲難幸急見機從後門逸去一面仍復閉市始獲寢事 
寗波開市消息傳播到省此間商界紛紛電甬探詢事實不確 
烟台天津各茶商昨紛電到省催取大批龍井本山細貨限日到地各茶商轉運爲難頗深焦急 
尚有要聞二轉入後版 
雜評一 
[去曹陸章（默）]  
　　國人費九牛二虎之力擲偌大之犧牲以去曹陸章而今已去矣去曹陸章後曹陸章之黨能覺悟從前之非而不再興波浪乎徐錢繼曹陸章而辭不生其他問題乎在國人方面去曹陸章後果卽表示滿足之意乎學商工各界之憤慨今後果一致平息乎以目前情形觀之絶不敢下一斷語然而吾人則甚願本問題外不另生枝節也 
 
 
 

Page 7

 
 
要聞二 
[罷市中之蘇松]  
　　蘇州六月九日上午蘇州市公益事務所邀集紳商學界開會籌商罷市後善後辦法當場公推劉傳福孔昭晋蔣炳章費樹蔚宋銘勳錢鼎龐延祚宋慶朱葆齡彭應昌徐經　范端信丁懷棨陳任陸清翰等爲代表同赴軍警界商議維持地方秩序力法該代表等同赴鎭署即蒙朱鎭守使召集王道尹崔廳長温知事公同討論决定辦法三項（一）地方秩序准由軍警政界完全負責出爲維持（二）金融機關由商會擔任照常流通（三）除商學二界已經罷市罷課外其他工業須勸令勿再有所舉動並勿被匪人煽惑因傳聞上海有多數匪徒來蘇煽憨人心希圖乘機擾亂殊與地方治安大有妨碍適有此等匪類散布謡言煽惑人心應即拘捕嚴辦旋由總商會特邀集各業商董各市民公社及中交二分銀行長會議維持金融辦法議决中交兩行鈔票如滬寗火車停開則暫行停兌倘火車照常行駛亦即照常兌換當經各商董轉知各錢店一律照辦今日（十號）爲蘇垣罷市之第三日城廂内外各商舖仍一律閉市其米舖醬園雜貨茶館酒店等類雖仍照常營業然皆半掩其門官廳雖有勸告開市之示文各商家亦置之不理地方安靜如常維持秩序者除警察商團之外尚有童子軍如馬路及中市𧢩前街臨頓路養育巷道前街等處均有童子軍每處一隊分叚站守毛持木棍棍上有維持秩序切勿暴動之小旗精神頗佳學生隊則整隊遊行街市謝各商之熱心援助越十餘家必集止齊呼中華民國萬歲商界萬歲學界萬歲另有數隊游行街市勸導人民勿激風潮如有鬨鬧之事則婉言勸解勿爲軍警干涉連日天氣炎熱各學生童子軍等無不汗漏浹背各處市民公社有就本叚特備休息之所略備茶點以表歡迎之意並有間門福來康益記參號特派夥友八九人扛抬嗬囒水數百瓶沿途供應各學生等解渴蘇綸絲廠則製素饅頭數擔令人挑送沿途贈與各學生市公益事務所邀同各界會議後劉傳福孔昭晉蔣炳章等急電北京政府請速順民意以救危亡云云鎭道兩署所奉寗電則謂京校學生現接院部電並無逮捕情事上海租界亦經議定照常貿易仰各界各安生業因即出示謂昨得滬海道尹來電云業經開商學兩界會議議决即日開市乃蘇州今日忽有罷市之　現滬市既經議定照常貿易自應從速開市商學各界一體遵照云總商會昨日所定維持金融辦法規定五百元以内可移用現洋以維市面中交兩行由南京運來現洋二十萬元確已遵議實行其餘各錢莊則大半因無現洋故竟有存欵四五千不能取一二百元者迨上海工匠罷工火車停駛消息傳來後金融愈見緊迫小洋市價亦逐步飛漲據滸關來者云該鄕董市干涉學生演講羣情憤激商界亦已相率罷市十一日爲蘇城罷市之第四日地方秩序安靜如常鎭守使派徐楊兩副官督隊巡察並飭第五團第一營除去武裝由各排長分隊梭巡軍士一律不准出外警察廳崔廳長據稽查范森權探報聞有上海同文書院東洋學生多人裝成中國學生形象四處分散踪跡不定擬令各區保護當即通飭各區署各隊長轉飭所屬嚴加偵查縣警察所一等警佐張建勳亦令各分所加派長警梭巡省立各校校長日前同赴寗垣晋謁省長陳述罷課情形於昨日返蘇據云謁見時齊氏頗露怒容謂罷市一事全係罷課學生鬧出即取南京總商會之呈文令各校長閱看衆皆無辭以對旋即退出現各該校校長己將敎育廳提前於暑假之公文發表令在校學生速即歸家又聞醫學專門學校校長蔡禹門辭職已奉省署照准 
　　松江十日爲罷市後之第五日秩序仍安謐東吳第四分校派在西叚維持秩序之童子軍已於是日撤銷尊親校長姜粟香等之奉高臺演講會亦於是日起改往鄕區演講縣敎育會原定十日聯絡商會農會孔敎分會市敎育會假公共體育場開國民大會現因軍警戒嚴商家罷市决計緩期舉行罷市以來商會之行動極不滿商家之意西灘各米商首先出會不滿意於商會之揭帖爲數日多大約北次罷市風潮經過後商會與商家必尚有一番惡戰也縣署於青日接滬海道尹來電稱上海總商會已允勸告各商家一律於十日開市經李縣長將原電分函勸學所及商會並揭示通衢以安人心然商人態度極爲懷疑而是日午後復有東吳大學聖經學校學生游行市上勸告商家暫勿開市故一時决無開市之望省立第三中學已於十日提前暑假該校學生仍留校内以便與各校隨時接洽該校學生週刊除恥海非外新出民鐸一種體例論調大略相同十日午後該校學生在外分送傳單否認驅逐許棟材等三敎員之事松江縣境各大鎭市因受松江影響而罷市者已有亭林莘莊南處泗涇昨雖有罷市風說其實亚未罷市不過該鎭學生運動罷市極爲劇烈復因金融停滯之故形勢亦已岌岌可危該鎭向以米市著稱縣屬東北各鄕民食悉唯泗涇是賴如果罷市實現則搶米風潮可以立至故該鎭自治委員李文來商會會長吳雪齋極力維持昨日李來松向縣署銀行勸學所三處以鈔票換取現銀二千餘元携赴該鎭俾解目前之急低山縣屬之張堰鎭則於九日罷市除警局多派巡警出維秩序外尚有縣立第二高等小學校童子軍輔佐巡警指揮一切故市面安堵如常云該鎭商會發布通告張堰商界鑒於滬上罷市風潮全市恐慌援上海松江例一致行動已於九日上午九時全鎭閉市大勢所趨勸導無效現由學堂輪派童子軍會同沈警佐維持治安外秩序尚稱安寗云又商會及縣立第二高小校會同發出快郵代電云申報館轉南京李督軍齊省長鈞鑒外交失敗曹章賣國北京學界一呼四海響應非屬眞正之民氣曷克臻此張堰雖偏僻一隅然人同此心心同此理不忍坐視爰於六月九日各店各校一律罷市罷課伏乞鈞處轉電政府爲民請命勿簽喪失權利之約懲辦罪魁禍首諸人俟政府有確實之表示我民方始安心臨電涕泣不知所云金山張堰商學各界同叩蒸金山屬吕巷鎭亦已罷市發出公啓云敝地商界聞京漢學生因演講被捕被傷羣情憤激爰於本月九日一律罷市與上海洙涇取一致行動 
[再紀杭州罷市情形]  
　　杭州省城内外各商舖自昨日午前相率罷市後楊督軍即由本署步行至近地薦橋直街察勘一周立即片請齊省長到署會合軍政各長官商定維持秩序辦法一面會銜飛電中央大致與庚電彷彿無非以事機迫急請毅然獨斷立罷曹章等以平衆憤等語杭總商會亦召集各業董開緊急會議討論至四小時之久僉以大局如斯此次各業罷市並非由商會發起係激於愛國熱忱自由行動立拍電至北京總統曁院部請懲禍首以定人心并决定臨時維持辦法八條其時楊督軍又以電話召顧金兩會長赴署磋商善後事宜因適在本會開會乃由中國銀行蔡行長代表往謁報告一切入夜軍警巡邏周密各劇院游藝場俱停止售票未及十鐘街衢行人已見稀少旋由軍民兩長會銜抄錄國務院語虞兩電及敎育部庚電出示曉諭以釋羣疑并由實業廳佈告各業照常開市今日（十號）各商市仍一律閉門較昨日尤爲整齊惟食物各舖照常貿易中學以上學生聯合會省城已久不見蹤影午前亦各分隊四出宣講佩有維持員符號舉動文明巡警亦不過問地方秩序并然途人熙來攘往如故惟路局方面喧傳各工人有要求停工之舉於交通頗有關係昨由滬杭甬路局派洋總管來杭設法勸慰省城内外典舖二十二家規定辦法每日上午仍開半日僅質兩元爲止已由警廳派警分駐各典加意維護調查省垣各工廠下城緯成公司（織綢廠）業已首先停工省會警廳爲貧民生計起見傳諭人力車公司本日十時開會决定戲館未開以前所租車輛概收半價錢業中人得滬上同業來電南北商市尚停頓鈔票兌現至五元以上即有爲難之勢洋壩頭志成錢莊業經倒閉人欠欠人數頗不少聞上海商會刻有電到浙謂政府已允罷曹章陸職明令下即開市杭總商會得此消息已通傳各業知照矣兹錄督長庚電如下北京大總統鈞鑒竊自北京學界風潮發生政府遲廻審愼未能當機立斷以致牽動各省滬埠罷市影響尤大浙省寗波已被波及省城各業亦見動機雖經商會竭力維持若再遷延必致搘撑無術現據滬寧杭鐵路局報告各路工人又有要求罷工之舉金融阻塞交通隔絶擾亂立在目前查各界揭示公憤僉以請求中央釋放學生罷黜曹章陸爲目的羣情鼎沸莫可勸諭日延一日牽動愈多蔓延愈廣如火燎原不可收拾國事至此勢將瓦解中央迄無果决辦法外間皆將牽入漩渦查拘禁學生一事半係誤會部院已有通電宣布可釋羣疑至曹章陸等三人業已迭次辭職當此時機去志既堅留亦無益擬請鈞座毅然獨斷准其解職以免藉口庶幾衆意胥平大局可奠急迫陳詞罔知所擇伏乞鈞鑒立速施行毋待惶悚待命之至楊善德齊耀珊叩庚印 
　　附錄杭報消息如下昨日（十號）爲罷市之第二日晨間食物蔬菜等買賣一如平日其他各商號大都停業秩序較昨日爲佳惟聞人力車夫忽有停駛之舉幸各公司允將賃資減半每日每輛暫取大洋兩角以開市之日爲止停駛舉動始寢錢業方面紹匯日拆各項均有市價綢業曁各織綢廠發料工作仍屬照常杭商會通告各工廠文云此次市面停頓出於愛國起因保持地方秩序各界均有應盡之責任各廠號公司以内之工人當然由經理諸君竭力維持其固有之工作即廠號公司以外之依工度日者亦宜盡力設法如發料等項勿使稍有間斷藉維工作而保公安無任拜禱之至急切通告諸祈亮察 
　　江干鄕於日昨首先罷市後各商業董於下午三時特假自治公所開緊急會議維持地方秩序會議後自炭橋至閘口共分五區每區公舉維持員十人總幹事一人王伯珊君又行商聯合會亦開會集議於本月十三日起銀根奇窘對於客貨一律停止收受各小學校學生均不願上課無人到校故小學均已停課各校敎職員及學生仍恐有人暴動紛紛出發分頭勸導以維地方治安 
杭垣各銀行前日停止營業各行門首均有爲時事所激全市牽動祗得暫停營業字樣黏貼門首各行停業後鈔票仍照常兌換故各處鈔票行用如常 
　　省垣中等以上各校學生已奉省令提前放給暑假但在杭未歸及籍隸本城者昨日城站新市場及各大街均有學生懸掛徽章顏曰省垣中等以上學生聯合會維持團或以四人爲一隊或以六人爲一隊手持旗幟書有文明抵制萬勿暴動等字樣游行街市分佈救國傳單並沿途擇空曠處演講聞者均爲動容 
地方通信 
[嘉興]  
　　罷市之影響禾邑商業雖受滬杭兩處罷市之影響各商號尚照常營業惟相約不進日貨市上銀根奇緊各錢莊取不出不進之主義各典業因有關小民生計故多籌商現洋藉維市面中國銀行連日兌現者頗衆洋關一帶報關行於九日起暫停辦公中校學生近日赴四鎭講演終日奔走於烈日之中殊深欽佩縣知事張昌慶特於日前召集各校長令勸學生安心向學毋得集會結社 
[杭州]  
　　仿造提花紙板各綢廠應用提花紙板杭爲最多他如紹興寗波蘇州等處各機業改鐵機需用年值三十萬金以上杭人曹復皆於今春東渡調查東京板紙會社王子製紙會社三菱及大阪製紙所已得底藴昨日下午三時邀集各織綢公司經理假座頭髮巷綢業會館會商進行方法 
　　志成錢莊擱淺省城羊壩頭志成錢莊係紹商金姓等所股開基本金二萬元劉達卿爲經理該莊因滬杭罷市影響周轉不靈數百元之本票不能照付以致擱淺昨十日各錢業同行已互相知照矣 
　　私塡護照漏米出洋峽石米市由官廳指定紹屬爲運銷地點故運米護照亦以紹字爲確定字樣護照加蓋縣印後交商會代發近永嘉等處忽拿獲私米數千石并發現海寗護照知查此種放洋私米來自嘉興平湖等處護照則出自私塡云 
[長春]  
　　中東車票漲價中東路爲三省交通中心旅客貨物非常繁多該路車票己漲價兩次商民已感不便刻聞該路車票於六月一號起竟由七倍漲至十倍較前又加三倍貨物運費由十倍漲至十五倍較前突增五倍商民所感之痛苦益深矣　　榷運局擬改商辦政府以鹽務歸榷運局辦理弊竇叢生收入無幾擬包與商人承辦改爲鹽務公司舊日局長改爲經理分局長改爲經理聞己委曾局長改辦 
　　日站倉庫火災頭道溝日本車站倉庫失愼據日本法官調查係由烟掷落至板地及木箱之際而起倉庫鐵瓦甚嚴不透空氣故火初起時外人不能看見及火勢蔓延外人始得知之比經看倉庫更夫知覺當即報知貨物員落合由落合通知各機關而火已由倉庫東頭猛起倐時即至西頭六十餘丈之倉庫貨物全行化爲灰燼聞其中所燒燬者多係日貨除三井保險之外尚有多數無保險之貨始而南滿路不認賠償後經存貨商調查該倉庫有貨之庫萬不應以極危險之洋火燐磺洋燭等與雜貨混放一處致招失愼理應該路賠償損失現正交涉中聞損失數目在金票二百五十萬元之譜 
 
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
本埠聞聞 
[證明曹章陸免職之外訊]  
　　寰球中國學生會上海學生聯合會商業團代表及中國基督敎青年會總幹事昨曾聯名致函駐滬英總領事法磊斯君請代向駐京朱爾典公使詢明曹章陸免職令是否確已發表當接法磊斯君覆函略謂來函敬悉頃接本國駐北京公使來電開曹章陸辭職照准已正式發表朱爾典爵士因罷市者之主要目的已達殷望卽此重行開市朱爾典爵士並稱京津兩埠均已爲之滿意京中輿情以爲目下如取極端方法而使總統因以辭職則至有害於中國眞正利益且願將此意見布告大衆等語再今日午後本領署並接天津英總領事發來津埠業已照常開市之電信由此觀之上海罷市之舉已使中外商民大受損失今實無繼續進行之何種理由再有陳者朱爾典爵士匪特爲英國公使且爵北京外交團之領袖云云 
　　昨日上午八時本埠法總領事韋君發出通告其文曰本總領事昨晚接駐京大法國巴伯公使電内開曹汝霖辭職已照准陸宗輿及章宗祥擬已繼續辭職云 
　　中美通訊社頃接駐京美公使電云曹陸章辭呈業已批准總統及錢閣聲稱若無議院及國民扶助彼等惟有下臺目下總統及内閣仍維持現狀又電云北京外交團意鑡該處商學兩界宜維持總統要求其留任執行職務此問大局已鎭靜並無何種險象 
法領署又接駐京法公使來電云曹辭已准全體内閣亦已辭職云 
[上海學生聯合會消息]  
　　昨日（十一日）上海學生聯合會假復旦大學開全體大會先由會長何君葆仁報告前晚及昨晨經過情形次由俞行修君報告謂英美比各公使均與本會極表同情再次曹慕管君報告謂如曹陸章三人免職令下可告一小段落商民應即開市學生亦必表示其態度此議付討論最後决定如曹陸章三人均免職學生可勸商人開市同時各界聯合游行除游行之外本會另發一種宣言書表明學生界之態度第二層事務所一二日内暫設在復旦次陳倫會君報告謂全國學生聯合會籌備會擬發行日刋欲在本會挪欵可否允許議决得由本會量力挪借次女青年會代表報告該會願將織品售出之欵五十元悉數捐入本會再次評議部提出議决案謂速咨照文牘部草一西文宣言書詳述本會經過情形分送友邦以去誤會討論至此散 
上海學生聯合會自得英總領事館消息後即於昨晚十一句鐘在青年會開會到者八九百人通過議案略云國民今已獲第一步勝利國賊三人業已免職吾人當各恢復平時原有之事業商舖工廠應即開門學校亦當設法繼續授課惟奮鬭今方開始吾國人尚須爭回山東剷除亞洲黷武主義不可稍自匪薄今宜著手於敎育之運動以永保此第一次勝利凡吾愛國華人當準備使中國爲一民治國之更大戰爭此後政府宜服從民意段祺瑞徐樹錚亦須加以懲辦云云 
[商學兩界游行勸告開市說]  
　　聞學生聯合會之學生定於今晨九時會同商界人齊集新世界出發游行勸告各商店開市昨夜已舉人向公共工部局接洽云 
[罷市中之南京軍民兩長電]  
　　（其一）沈護道尹徐廳長覽寗密頃電悉滬上爲各處觀瞻所繫穒應剴切勸導早日開市以安人心一面力加防範母稍疏虞青日致吳秘書長急電文曰急北京公府吳秘書長覽統密滬甯等處紛紛罷課罷市形勢日非迭經電呈有案各界所要求者釋放學生爲一事罷斥曹陸章又爲一事自奉院電並未逮捕初謂可以緩和不意各界因第二事未得要領遂並中央愛護學生之意亦未之信庚日召集各界將外交内政危險情形反覆開導並諭以似此要挾官廳决不敢轉陳中央亦决不允許惟默揣各界之意傅曹諸人同時辭職或准或否心有未平現在滬埠中交行停止營業内地擠兌風潮乘之而起任局長急電滬寗路車開至本夜爲止其餘各大工廠工人漸漸活動加入要求似此由罷課而罷市由罷市而罷工在純等無術維持咎有應得何敢徇各界偏激之請干中央用人之權第念諸君辭職在前似屬無傷威信用敢縷陳左右希爲轉陳無任感跂等語希酌量宣布督軍李省長齊灰印 
　　（其二）各鎭守使敎育廳實業廳各道尹各交涉員各水陸警廳各縣知事並轉學校商會同覽接京電曹總長免職是各界所要求者政府已俯如所請此後各校學生巳放假者儘可自修未放假者卽應上課庶幾學生致用報國正長至於商店罷市工人罷工損害身家影響社會尤應即日開市相率上工庶與提倡國貨之本旨相合仰速剴切布告一體周知明達士商必同此意督軍李省長齊蒸 
　　（其三）各鎭守使各要塞司令各分駐旅團營長各道尹各水陸警廳各縣知事覽查結社集會應依法呈經核准頃接常熟電發生國民大會顯係假借煽惑必致擾亂公安除電令解散外各該文武員有保衛地方之責應即注意如有類似之會社發起迅速會同解散倘敢抗違即行懲辦並復督軍李省長齊灰 
[勸導開市上課之文電]  
　　縣署布告上海縣公署昨發布告云爲布告事頃奉護軍使署抄送國務院灰電開迭接上海工商界四明公所茶業公所錢業公所莘莊鎭商會吳江旅滬同鄕會等來電請求釋放學生曲從民意查京校學生風潮早經平靜本日曹總長等辭職復經照准政府俯順與情力維大局希卽查照分别轉達並切實勸諭從速開市以定人心院灰印等因奉此查明令須經送府蓋印手續日内卽可發表除分行外合行布告仰諸色人等一體知照特此布告 
　　四團體通告上海總商會上海縣商會江蘇省敎育會上海縣敎育會於昨會同通告各商家文云敬通告者頃道尹公署轉到護軍使先後抄送北京國務院曁南京督軍省長灰電開接京電曹等已免職等語同時銀行接京電曹陸章皆免職等語我商學界要求釋放學生罷免曹陸章三人之目的已達應卽開市上課先行回復原狀所有挽救國權事件另圖進行特此通告 
　　農商部電上海總商會縣商會絲繭總公所茶業公所等各團體均於昨日午後四時半同接北京農商部電云學生現均各在本校曹已明令免職聞陸章亦遞辭呈政府自當一例照辦務切實勸慰各業工商顧全大局各復本業爲要農商部蒸 
[勸導開市之護軍使署會議]  
　　江蘇交涉公署接北京國務院電令謂曹總長免職令已發表特電云云楊交涉員接電後立即至龍華晋謁盧護軍使其時沈護道尹徐警廳長亦相繼到署卽開會議由盧護軍使諭令楊交涉員沈護道尹迅行親蒞租界挨戸勸告各商店說明命令已到可卽開市營生至城廂與南市仍由徐警廳長勸告楊沈二君啣命回署後知照捕房派捕沿途挨戸勸告開市 
[上海商界罷市之第七日]  
　　城廂本埠華商全體罷市迄昨已有七天前晚大小東門及十六舖新老馬路大小各商號已由各該業領袖分發通告着令次日開市惟該商號等以罷免曹章陸三人之明令尚未得見故昨日仍均罷市而中華留法學生團歡迎商界罷市之堅忍昨日結隊向城内外各商號申謝盧護軍使頒布戒嚴命令入晚須斷絶交通雖於本月九日夜實行然至前晚（十日）八時半起交通即已斷絶軍警在中華路民國路十六舖九畝地裏馬路新馬路及西門斜橋等處阻止行人最爲嚴厲因此商民不能回家借宿北市親友家及旅館中者多至數百人惟城中各馬路各街道行人往來各軍警尚可通融放行城内外典當昨晨有數家開市惟未到下午即行收市宰猪公司因連日猪只存積極多天氣炎熱誠恐病斃故於昨日宰猪數百頭分送城内外各肉莊在門市出售昨日下午二時許有一年約十二三歲之江北小孩手持藥水瓶二個在大南門外放生局附近行走當爲該處行人與居民瞥見堅指該孩受人唆使將瓶中藥水洒入陸家浜河内嗣由崗巡到來將該孩帶入警署詰問警廳徐廳長連日通飭各隊並各區所轉派各長警持械實彈分投保護地方治安繁盛之區非但派有雙崗且有保安游巡兩隊警士協助昨日清晨起警廳四周巳斷絶交通道前街與中華路兩面均派有警士把守 
　　閘北閘北各業除米糧食物點心菜蔬外其餘一概仍未開市前日傍晚新鐘八時閘北華洋交界之處仍由軍警阻止交通搜檢行人身體實行戒嚴手續凡住居共和路梅園路之各戸因接近三十七團團部入晚後一概不許出外卽欲在左近走動亦均不准 
　　虹口昨日虹口各商號均仍一律罷市各小菜場之蔬菜擔亦寥寥無幾虹口各捕房捕頭以連日工商學界相繼罷課罷市罷工各團體均取同一態度絲紗各廠之工人亦躍躍欲試　此人心惶惑之時若不嚴爲防範深恐擾及租界安寗故對於督率中西探捕之日夜梭巡非常注重 
　　公共租界昨日公共租界之華商各店舖除食物店外餘仍閉門門首所貼之招盤及暫停營業等字條較前加增市面雖然蕭索秩序並不紊亂惟前日午後有數十人手執切勿暴動之白旗游行至漢口路西藏路一品香番菜館附近爲捕房印度騎巡所見以該游行人等舉動與工部局九號早所發第三次之佈告抵觸遂策馬前進將衆衝散將旗取去當時游行人間有被撞跌倒受傷者衆遂各散入晚由萬國商團特别巡捕與中西探捕分别出發各馬路往來梭巡以資防範法租界本埠於本月五日全體罷市法租界内各商店亦表同情一律閉門至昨仍未開市法捕房施總巡以罷市期内防務須當繼續不懈故昨日傳諭中西越各探捕一切巡防彈壓仍照前六天辦理大自鳴鐘捕房正捕頭阿而風西君以該管地段之内大商店號居多恐各探捕連日勞苦有所鬆懈特身穿戎服佩刀親自出外督察故各探捕辦公勤奮地方安靜如常法租界内各菜市前被形似小販之人逼令停售鮮貨並用火油澆入鮮貨内以致不能出售事爲捕房所聞加派巡捕保護在案昨日捕房仍恐有人强逼停售故在菜市四週派中西越各捕嚴加保護 
　　浦東浦東沿浦一帶各商店罷市已届六日地方秩序甚安内地各鄕鎭自新場南匯相繼響應後奉賢之南橋鎭（縣治所在）青村港等各市鎭亦陸續罷市由商會敎育會拍電本省軍民長官曁北京大總統國務院請除國賊以順輿情自戒嚴令下浦左各碼頭亦均派雙崗巡邏加嚴入晚八時後即須盤詰行人浦江八長渡渡船亦由警署飭令提早收渡故日來一般早出晚歸之人及肩挑小販等咸稱不使海關水巡捕房梅捕頭以輪船水手等罷工深恐或有擾亂浦江治安情事故連日不分晝夜飭令中西探捕駕駛小輪往來游弋以保治安 
[昨日兩路火車開駛消息]  
　　滬寗滬杭甬兩路鐵路機匠開車各工人於本月十號一律罷工惟爲維持交通起見僅開兩路往來早快車各一次至下午六點再三會議僅允開行三四等慢車以維貧民交通等情已誌昨報兹悉十日夜問八時左右復經該路管理局局長任小山飭知各機務車務領袖召集各工人代表在北車站三層樓上會議十一日之開車事宜當由各總管宣佈局長之意以鐵路交通極關重要一經斷絶旅客與貨物兩方面之損失固不待言且恐影響所及將遍全國或竟因之釀成暴動當非各工人愛國之初衷現在北京政府復電已經俯從民意即將交通總長曹汝霖罷斥明日即可見諸明文各工人之罷工目的既達似宜趕卽恢復交通原狀俾各列車照常開行以運貨客等語該工人代表薛榮發劉阿榮等聆悉之下始允於昨日（十一）起照常開車各總管以此次會議已得滿意之結果特於南北兩車站揭貼通告云自今日（十一號）起兩路往來各列車仍按時行駛此佈車務總管奉命啓等語故昨日滬寗路開出者係上午七點五十五分之特别快車九點十分之快車九點四十分之三四等慢車下午二點四十五分之快車滬杭路開出者上午七點三十五分之快車九點之慢車十點之四等車下午二點五十分之特别快車迨至三點餘鐘滬寗路應開之滬錫區間車滬杭路應開之滬嘉區間車時客票已經售出而司機人等又忽變計以市面今日仍未恢復各機廠工人皆未上工而鐵路乃單獨上工開車非特被人詰責且恐開行後或肇事端故仍相率離站不肯開車當由各總管召集工人兩代表面詰昨議既經允爲恢復行車今何中變竟何理由該代表答云頃間各工人皆已散去無處招尋某等代表處此實亦無可如何情願辭去代表之責云云各總管聞之亦屬無可如何當飭各該站長將頃間售出之客票准其下次車開時照常通用各旅客亦卽下車散去其行李則皆存站免取棧費至於滬寗路應開之滬常客車以及夜快車開往南京者均停止開行惟昨日所有往來各車皆不能照鐘行駛兹悉昨夜八時後該路各總管仍行召集各工人會議十二日之行車事宜尚未知若何結果惟兩路之早車當有來往各開一次惟昨夜已見曹章陸罷職之明令今日市面或能恢復則該兩路之行車或能照常開駛云又函云昨日滬甯火車自三時三十五分滬常車停駛後至晚十一時快車止均屬停駛卽晚開全體會議定明日（卽今日）須照常全部開駛各車頭機師工人均經簽字允許云 
[罷工聲中之各業工人消息]  
　　法商電燈電車自來水公司工人法商電車電燈自來水公司全體華人於昨日午時在公司中客廳内集議咸謂自來水電燈電車三項乃居民日用所需及交通便利關係一旦停止非特無補於救國舉動深恐激成危象是以全體議决照常執業實力維持云 
　　電話接線人南市中國電線局内接線生昨日全體不願應職嗣經各機關各團體得悉以現值罷市風潮緊要時間全賴消息靈通一旦阻止電話何從傳遞爰特紛向該局詰問旋由該局長設法酌留數人在局應事故於午後仍照常傳遞至於公共租界德律風公司接線之華人亦於昨日午班（十二時）上工矣　　華商電車工人華商電車公司各司機賣票等人罷工以來南市及民國路中華路等處均無電車行駛者已閱六天直至昨晨八時始由該公司車務長傳知買票人司機等務各一律照常上工將電車分别出廠仍舊在各路行駛不掛拖車惟晚間因八時後華界地方戒嚴斷絶交通故亦提早進廠 
　　四明長生會滬上四明長生會爲各洋行住宅及西飯店之西人執業者所組織昨日在四明公所開會當由會長周林慶報告各洋行住宅及西飯店執業者亦有罷工之議誠吾輩同人之愛國熱忱可見一斑然事必須愼重此次抵制專對一國其餘各國感情頗篤若一旦罷工於友誼大有關係請大衆討論當有洪賢鈁蕢延芳朱湘順陳宸佑胡龍生顧錦華徐允根陳俊卿陸友生羅三桂馬成龍周癸生等再三討論罷工之議暫作緩行 
　　滬南商輪公會滬南商輪公會臨時會議决案云本公會同業各輪船水手火夫人等因昨日由北市水手公會咨照一體罷工兹公議今日暫行停駛如明日商店開市各輪亦照常開班否則至十三日再行開會集議辦法云 
　　輪船水手昨爲輪船水手船員等罷工之第三日浦江兩岸各碼頭輪船一經進口停泊即與已經罷工之人表示一致行動故十號以來輪船有進無出定班出口之各輪船以長此延擱損失殊巨故昨午後由買辦人等四出勸導該船員水手等均聲明斥退國賊命令須指明永不起用字樣或有確實之保證方肯登船供職云浦東楊家渡寳隆碼頭所泊之福建丸輪船本係閩商合股組織内有少數日人股分自發生抵制風潮該公司即聲明將日人股分退出船名改爲福建號班期本定昨日出口因水手機司等同盟罷工以致不能開行云 
　　浦東各工廠浦東沿浦一帶罷工之工廠如祥生鐵廠英美香烟廠日華紗廠榮昌火柴廠火油棧房和豐鐵廠等昨日仍未開工廠中有勸令上工者則表示須待總統令下實行懲辦國賊並斥退蹂躪學生之軍警長官方肯入廠工作 
　　造船所工人江南造船所工人罷工各情已紀本報兹由該塢劉所長近以本塢承造美國軍艦工程重要斷難停工昨特諭令工頭向各工匠再三勸導始允定於今日（十二）起一律上工 
　　小木業工匠小木業工匠昨日始亦一律罷工午後由領袖工頭率領列隊在城内外游行一周以示一致 
[美報對於華人救國之評論]  
　　大陸報社論略曰上海當道辦理罷市風潮之方法是否得當據路透社北京來電觀之北京外人已表示驚愕與疑念矣大陸報記者接外人來函堆積案頭亦皆一致表示警疑措詞且多嚴厲大陸報因現狀甚危時事趨向不知所届故不願於此時將抨擊之函件刋載報端蓋今遽發表無補於事且恐有害俟將來事勢鎭定無復有火上加油之虞時大陸報當明白暢言之也今者明白事理之華人對於其所視爲完全誤會者迷惑煩惱苟長此不已易成激怒故大陸報願向華人進一言曰某方面於多言適足僨事之時無暫息筆鋒之智記者願華人勿就某方面之論調而誤會外人全體之態度質言之願華人勿視字林報爲本埠全體或多數外人態度之代表勿謂吾外人皆如是盲目無知以爲商人罷市僅因學生之威嚇勿謂吾外人皆如是冥頑不靈以爲此次行動不過是目無法紀勿謂吾外人皆如是糊塗不知汝華人因以奮發之高尚目的勿謂吾外人不知汝儕維持秩序之事實與汝儕自制之能力汝儕須知字林報評論中國事件輒食古不化縱非失明目光如豆一九一一年即已如此一九一五年亦復如此故其永久不變之心理不能代表外人輿論且不能代表該報編輯部之意見其所代表者不過某部份小而有力不開通之勢力耳故汝儕勿爲其所惑遽對於上海全體外人而作錯誤之觀察或下不確切之斷語尚有一事爲記者所欲告者上海外人大半皆極佩汝儕愛國之心與爲國犧牲之志而對於汝儕請除僉壬之計畫亦表同情祝汝儕勝利焉但汝儕所萬不可忘者最足破壞汝儕目的之事即在使時事轉爲暴民行爲而爲汝儕約束所不及也汝儕停閉商舖固屬正當但停閉工廠則將使全體受害大衆愛國心誠爲吾人所欽服但愛國心不能枵腹而存若干萬勞動家罷工三四日將有乏食之憂而減少其愛國熱度汝儕之常識將爲勞動家飢火所灼銷彼等窮極生變難免不生殺人越貨之事至是外人當道無他方法惟有以鐵拳嚴厲取締而圖自保耳汝儕榮耀行動將因此摧殘而中國最好希望亦將隨之俱去矣非停止示威行動即激成暴動兩者任令汝儕自擇其一之時汝儕宜停止示威此即自保之道此非屈服也但可免大失敗耳蓋汝儕已表示汝儕之力量嚇退腐敗官僚並示以中國民族之精神汝儕將來仍可用此力量本已得之經騐獲較優之結果也今若已至可以停止之時則宜當機立斷開門營業勸令工人恢復工作勿因循失時致使爾我子弟爲暴民之犧牲使此風潮爲學生與有識者所能約束則不妨任其進行但若已非其約束所能及則當立止之今若已爲非其約束所能及之時則及今止之不可俟諸吾人責言之後也又有一事亦爲汝儕所不可不知者無論爾我對於工部局之舉動是否贊成然工部局究爲租界中法定行政機關故其命令不可不從至於工部局命令是否得當吾人儘可於時局稍靜危機已减之時從長辯論而决定之但在目前則無論華人或美人或他國人皆須一致服從工部局之命令也此爲政府之第一要義亦即汝儕所希望中國有此政府之要義汝儕其即承認此義以表示汝儕見識汝儕尤當知者汝儕非立於孤立無助之地位無論毁者如何瞎說亂道然大多數外人深知汝儕表同情而稱道之願於汝儕奮鬭之際爲汝儕求公道外人今所以勸告汝儕愼重將事者爲保全汝儕計亦爲保全汝儕目的計也此種忠告惟大陸報獨能言之自大陸報發行以來即以爭自由之中國爲友一九一一年汝儕革命以脫離清廷時他報皆譏刺相加獨大陸報爲汝儕之友一九一五年袁世凱謀帝位時與一九一七年督軍初爭權時大陸報亦嘗與汝儕同感今大陸報於汝儕驅除國賊時仍爲汝儕之友大陸報本此友好精神故今向汝儕進此忠告想汝儕定能鑒及也 
[青年會中會議輔助學生法]  
　　英文滬報云昨今兩日本埠有名美人英人華人在青年會開會討論輔助學生之方法十日會議議决學生第一要務乃在使工部局明悉學生皆守約並未與聞十日之罷工運動故上海學生聯合會乃致函工部局總董不爾斯君略謂兹悉工部局以爲聯合會中學生十日必曾與聞各業之罷工活動及曾脅迫商店不許開市此項消息皆屬不確上海學生聯合會十日全未活動並無會員在外參與任何運動或者今有冒充學生之輩奔走各處謀使學生之運動爲人厭惡吾人極欲與工部局避免任何衝突學生之遵從工部局命令想已早蒙鑒悉如十一日工部局不需會中人員相助本會仍將無所活動如有學生違背工部局命令者請卽通告本會律師羅斯君俾得澈查該人是否乃違背會規破壞會務之眞正學生抑係冒充學生云云會中所討論之第二要務爲公共利賴各業之罷工問題工人之謀罷工及已罷工者固皆出於愛國熱忱但彼等此舉有害無益蓋絶不能使北京政府感受痛苦也徒令無關之外人爲之受累學生極欲盡力勸阻但因工部局不許學生佩帶徽章以致不能爲力蓋非佩帶徽章不能自明爲學生而人將乘機破壞學生之運動也故乃决議請羅斯律師與工部局磋商此事羅斯律師已向工部局提議主張由工部局允許學生六人偕工部局代表一員赴各工團勸令開工此數學生須有標識俾人不致認爲冒充羅斯律師今晨曾謁見工部局職員惟工部局將取何行動現尚未悉又提議致函美人商會請爲介紹人俾上海英美團體與上海學生聯合會合開會議該函行將繕發以便該商會於明日開會决之 
[滬西命案續誌]  
　　滬西小沙渡路發生命案略誌昨報兹悉此案發生於膠州路詳情紀下寓居公共租界麥根路三十二號門牌現爲護軍使署諮議陸軍少將銜之台州人官成鯤（又名培九）於前日下午行經滬西康腦脫路該處鄕民見其身材肥胖穿着西式衣服疑爲某國人至彼處暗散毒藥謀害生命向之詢問語言不通一時聚集多人各持農具上前將官圍住毆擊致官身受重傷倒於膠州路中各人復將官所穿衣服剝下焚燒遂一鬨散去旋經戈登路捕房捕頭番文得悉即率華探目陳永康西探目貝麒馳往察看見官遍體鱗傷尚存一息當用汽車車送醫院醫治不及中途殞命遂將屍體車至虹口斐倫路騐屍所報請公共公廨李襄讞會同英包事領事於昨日午刻蒞所騐明委係生前被人毆傷身死無誤塡明屍格卽升座公案據西探目貝麒投案譯稱昨日下午六時許有人到捕房報告膠州路倒斃一華人遂偕捕頭番文安司馳往見死者尚存一息察係被毆受傷惟行兇人巳早逃逸當用汽車送請醫院醫治不及旋卽氣絶乃將屍體車至騐屍所遂至出事地點調查得死者姓名職業並悉該處五聖堂小茶館内值堂人蔡桂林在場目覩情形故將蔡傳案請訊並據蔡桂林投訴當時鄕民指死者爲某國人到來下毒謀害生命誤將其毆傷殞命各節又據屍妻官劉氏投稱夫主於昨日上午十一時出外游玩至下午歸寓中途被衆鄕民無故擊傷身死請將屍體領回自行棺殮並求伸雪中西官得供判官劉氏具結領屍棺殮仰捕房嚴緝行兇人到案務獲解究聞官曾向華安公司保壽險洋一萬元出事後業由該公司將欵交官家屬收領云 
[拘捕發傳單人之違犯衆怒]  
　　昨晨五時有法大馬路天吉堂夥友戎鴻文因至南市大關橋一帶分發傳單被一區一分署崗警瞥見以其有違禁令將戎拘區經署員詰訊後諭暫看管詎南市各商店夥友均抱不平立時聚集六百餘人僉以本當報請商會現因主任無人不得已臨時組織商業聯合會以此名義舉出許陳周王四代表齊擁至一區一分署要求將戎鴻文開釋署員見衆怒難犯立允開釋 
[發封粘貼傳單之洋布店]  
　　高昌廟同春泰洋貨號牌門上因貼有警告語涉煽動軍警由護軍使署飭將該號主婦朱馮氏及學徒張文正隣居人徐壽康提署訊究等情已誌昨報昨日盧護軍使發出法字第三十九號布告其文照錄於下爲布告事照得本月九號高昌廟廣東街同春泰洋布店門首發現告白兩張其標題爲敬告軍警等字樣觀其詞意均係煽惑軍警之語當經憲兵查見即將告白二張撕下傳同該店主婦一併解請核訊前來發交軍法課訊得此項告白係另有人書寫囑由該店用木板粘 
 
 
 

Page 12

 
 
貼釘於門首俾使該處軍警閱看以施其煽惑之計查本月九日業經宣布戒嚴高昌廟廣東街一帶既在警備區域之内且爲軍警駐紥之地該店受人指使粘貼此項告白煽惑軍警按律咎有應得除飭該店主押候澈底根究外應將該店先行發封以示懲儆合行布告仰該處軍民人等一體知悉此佈 
[鄕民毆傷日本人]  
　　日本人片崗恒雄於前日傍晚雇乘王金林之黄包車行經滬西小沙渡路爲該處鄕民所見疑至該處暗散毒藥卽聚衆數百人各持農具上前將該日人亂擊受傷倒地王金林之黄包車亦被擊毁衆一鬨而散旋經戈登路捕房得悉由捕頭番文率同中西探捕馳往察看肇事各鄕民早已逃散當將受傷日人車送日本醫院醫治復飭華探陳永康西探貝麒至出事處詳細調查即將跡涉嫌疑之鄕民蔡炳華蔡掌全張掌福三人一併拘入捕房押至昨晨解送公共公廨請訊據中西包探上堂禀明前情以受傷原告係日本人請將本案歸日本領事陪審經王讓讞得禀商之英卓副事判被告等仍帶回捕房候禮拜六解請日領陪審 
[研訊電機匠之判詞]  
　　電機工匠李恒林因激於義憤於九號上午在滬西赫德路英美電車公司總車棧附近勸告各工匠罷工被管理車務西人得悉以其煽動罷工妨礙公安當用電話知照靜安寺路捕房立飭中西探捕將李拘獲解送公共公廨諭飭押候解歸英領陪審等情已誌昨報昨由捕房將李解送公堂請訊先由原告西人上堂譯訴前情以被告唆衆罷工擾亂治安請爲訊究並將李所發之傳單呈案繼由敎士西人投訴被告出於愛國熱忱起見並無别種激烈舉動請堂上原諒云云訊之李恒林供稱所呈案之傳單係工界全體名義非我個人發起請爲明察等語經中西官核供判李交一百元人 
洋並保限半年内不准再犯刑事違干提案併究不貸 
[南京開市之電音]  
　　上海總商會曁南市縣商會均於昨日午前接南京總商會來電云上海總商會轉縣商會鑒要求向政府力爭各條件均蒙軍民兩長擔任照辦因於本日十時一律開市地方平安希轉告各業商京總商會蒸 
[和平聯合會之近電]  
　　請鄂蘇當道懲辦行兇軍警電湖北王督軍何省長南京李督軍齊省長鈞鑒頃據漢口南京電稱鄂寗學生痛外交之失敗憤國賊之未黜罷課演講喚醒國民愛國熱忱至足欽敬詎軍警强暴横加濫行毆辱逮捕而武昌學生且有因傷致死者值此羣情憤怒設不幸激成巨變茫茫浩刧誰生厲階公等提倡和平爲國人福星當不任軍警妄爲失國人之望用特電懇查明行兇軍警嚴行懲辦對於學生有秩序之集會演講概予自由則國人歌頌將有加無已披瀝陳詞惟鈞座垂察之金國和平聯合會叩 
　　請政府收回吉黑兩省權利電北京大總統國務院外交部交通部陸軍部内務部國民外交協會釣鑒近日日本承認鄂木斯克爲俄政府並代求各國承認其對俄爲條件之協助自在意中將來我國承認既難獨異自應乘此機會收回以前損失種種利權本會代表全國公意應請注意之點有三（一）中東護路華軍萬不可歸日本指揮前曾專電陳請不贅（二）急宜籌欵協濟吉黑兩省航業拒絶松花江外輪收回黑龍江航權要求俄政府允許中國有混同江及沿海航行權索還俄國没收華商所購之俄輪（三）俄國在外蒙經商之權利直接宣告廢除不得轉讓與他國承繼以上三項關係中國東北鎖鑰林鑛漁獵庫藏之源較山東青島爲尤重一經失敗則三省非我所有中原相繼淪亡滿清入關前鑑不遠人民憤激全國同深往不可諫來猶可追補救前愆端賴此舉掬誠以告萬乞採納全國和平聯合會叩尤 
　　致奉吉黑電奉天張巡閱使省議會商會敎育會吉林孟督軍郭省長省議會商會敎育會黑龍江鮑督軍省議會敎育會商會農會庫倫都護使鑒本會致北京政府尤電（文見上）請一致主張務達目的爲幸全國和平聯合會叩 
[旅滬鄂人請罷王占元電]  
　　湖北旅滬同鄕會致北京電云大總統國務院國會鈞鑒鄂督王占元擅令軍警捕殺學生始皇坑儒不過如是爲國家民氣計爲敎育前途計均應罷免王占元以慰人心以杜後禍湖北旅滬同鄕會全體同人叩蒸 
[米船途中遇盜]  
　　船戸郭仁圖前日由嘉興裝運白米一百四十石秈米七十石來申駛過王江涇突來土匪二十餘人駕小舟攔住肆刦計搶去白米四十餘石而逸嗣經郭報告水上警察追緝未獲即護送至閔行相近郭於昨日到滬告知貨主報請江浙兩省軍警緝捕矣 
[憲兵官調任]  
　　駐滬京畿憲兵營張營長以漢口所駐憲兵第三連連長那玉　連應令調滬任爲本營副官所遺該連連長應委閔省三前往任事昨經分别委任矣 
[基督敎徒救國團通告兩則]  
　　公共租界麥家圈天安堂門首懸有基督徒救國團之通告兩則（一）本團依據基督救世宗旨定於是月十一號起至十七號止每日下午新鐘五時至六時宣講救國要素用助社會而盡天職届時務請各界士女撥冗來堂人座聽講爲盼（二）即晚新鐘九時至十時半開大佈道會演講基督敎對於個人之主義幸希各界早臨入座聽講爲荷 
[汽車撞傷殞命之撫恤]  
　　橋居滬西靜安寺路四十七號門牌西人德失外（譯音）本月三號傍晚乘坐九百八十六號汽車由汽車夫姚阿三開駛經過南京路浙江路口老大昌茶食店門口與前曾在虹口温州路一百號門牌韋壽泉釘書作習藝之十六歲泰興人陳長生互撞致陳受傷登時身死經一百六十九號印捕將屍送人虹口斐倫路騐屍所報請公共公廨中西官訊明因未查明屍屬故諭令韋壽泉具結領屍棺殮候傳齊人證再核在案兹由老閘捕房包探姚錫卿調查得死者是日出外有吳寳仁何壽康同行德失外之汽車内亦有西婦乏以司排（譯音）同坐死者尚有老母李陳氏因於昨晨將以上中西人證傳齊並將汽車夫姚阿三拘解公共公堂請究即由各見證分别投案各將目覩肇事情形向堂上申述一過李襄讞核供商之英副領事包君諭謂本公堂訊理此種案件無論中西均無偏護本案兩造皆係華人如被告姚阿三確實有罪定予重辦今核人證口供各執一詞而西婦又云當時伊目覩死者被撞之時係由南往北該汽車時正由西而東似未便科被告以疏忽之罪但陳長生慘遭非命殊甚可憫着車主西人德失外從優撫恤洋二百元給屍母陳李氏具領完案 
來件 
[上海商業公團聯合調查報告]  
　　海味帮源豐永號主王靜泉住法界永安街新昌泰棧内現在日本買進海參二十七箱不日可運　滬海味帮隆昌號主趙蘭波法界金利源碼頭天成棧内現在日本買進海參十餘箱有分運上海天津兩處之說 
　　虹口地方專做出洋糧食各店號列左生泰泰興裕順大豐泰萬長（以上吳淞路）瑞盛協順祥盛萬興廣和仁太公萬盛（以上北四川路）大隆（小菜塲恒義（武昌路隆盛南北（乍浦路） 
雜評二 
[今後（庸）]  
　　曹陸章已免職矣使險惡之時局能隨曹陸章之罷免而過去誠吾人所願望者也 
　　北京之空氣何如各省之空氣何如上海之空氣又何如此三方面者於今後之時局有密切關係而險惡與安穩皆視此三方面之空氣而定也 
 
 
 

Page 13

 
 
   
 
 

Page 14

 
 
   
 
 

Page 15

 
 
自今日始自由談三年皆用當代名人字跡每星期調換一次今日係張季直先生手書 
自由談 
新談 
[旅美觀察談（百二十八）] [  一之]  
　　美國最大之驚人事業有二報章而外厥惟演說政客以之攘奪權位婦人以之要求參政工黨以之號召徒衆實業家以之廣開利源宗敎家以之感動人心科學家以之閘明新理慈善家以之匡濟羣生莫不恃演說爲利器美國有名演說家曰申鐸者嘗挾其一得之長周游全美各巨埠民國七年二月曾駐美京逾四星期在國會前廣塲中臨時建極大之木屋每日演說晝夜兩次惟星期日止一次遠近趨赴者不絶於道道上停車綿巨不絶總車站ＵnionStation汽身輪　恒挾大多數聽衆而至每日如是誡巨觀也美總統威爾遜耳申鐸之大名亦復於白宫中特加欵宴以示優禮申鐸遂以草野一鄙夫而倣睨大國之元首視我國古昔蘇秦張儀輩爲何如耶申鐸之演說集哀然成巨帙視我國某某諸名公以數篇之演說即刊成爲單行本者又若小巫大巫不可同日語也 
美國名流若前總統羅斯福塔虎脫輩及今總統威爾孫皆以演說大家而兼著作大家者也此三數人物之長篇演說均已攝入十二英寸或十英寸之留聲機片可於隨時隨地傳出大庭廣衆之中僻邑窮鄕殊方異域有不能親炙此數名人之偉論者正不妨以機片代之若彼通都大埠之居民平均計算每人至少必有一二次親臨此數名人之演壇下矣故美總統退隱後多數之職業雖爲律師與大學教授而其不可或少之事業則仍爲驚天動地之報章言論與其長篇大作之演說耳 
老申報 
[鄂渚鷄强（見光緒二年八月十二日）]  
　　客從漢臯來者　見一鷄四足二尾大逾尋常毛作純紅色善鬭非但鷄無其敵即猫狗見之亦退避三舍客細視之在鷄蹠之上復生二爪形如佛手拳曲指歛亦能伸縮鷄尾之下又另生叢毛上尾交覆其中詢於　鷄者云已十四年矣欲重價購之不允余謂鷄本純陽年久不近羣　氣完力長重生鷄蹠如老人之齒落復生髮秃從長山於秉體旺也至於善鬭更屬本性使然均無足異斯所謂少所見而多所怪乎姑誌之質諸博雅者以余言爲然否 
[密查匪黨（見光緒二年八月十三日）]  
　　淮揚所傳妖法邪衛近尚紛紛不息然所護者細加研詰究無實據且鄕間獲一形跡可疑之人非坑即焚實亦不成事體是以江都縣談甘泉縣李二君日前會商一策令心腹親隨裝作貧苦失路人投身爲匪并剪囚徒之辮爲進身階以堅其信如因此而得其巢穴獲到眞犯賞銀二百兩并保一把總銜以鼓勵焉此策行之不及半月果　獲三眞犯一尼姑一巢縣人一安慶人夜堂密審聞將會同營汛往搜其停頓處而心腹人仍未出面蓋欲恃爲眼線作一網打盡之計焉自此後或可以稍戢也夫 
筆記 
[紫羅蘭菴隨筆] [  瘦鵑]  
　　與予廬望衛對字者爲務本女校校中有洋琴風來輒聞琴韻和以女生歌唱聲抗墜抑揚令人意遠然當此萬方多難之秋似聞個中作噍殺聲也世之以洋琴獨負盛名者端推波蘭大音樂家柏特羅斯基氏Paderewski歐人聞柏氏歌每有此曲祗應天上有之感歐戰既肇氏忽罷琴弗奏人有以此請者則顰蹙對曰當此世界鼎沸中吾不能歌也戰罷波蘭得自主氏被選爲總統其得民心若此不知委蛇退食之餘尚能一彈三唱否按洋琴一名鋼琴西言爲庇亞拿Piano其尤大者曰庇亞拿福Pianoiorte吾國新派詩人未見有取爲詩料者惟近於吕碧城女士信芳集中見一紙云雪　紅樓媚晚晴蜃窗歷歷夕陽明隔窗誰弄悲婀娜也作西來鐵騎聲Piano譯作悲婀娜頗雅妙 
　　廣告一道吾國近己日見昌明一般賞人頗知利用廣告發展其營業而以上海爲尤盛蓋商戰利器半藉營業之手腕半乃利賴於廣告廣告中實隱隱有金錢鏗鏘聲也其能於廣告别運機杼超越他人者則歷時既久必將獲勝於商戰塲中奏凱歌而返矣撰作廣告自以新頴巧妙爲上偶爲雅謔亦殊動目晚近文學與美衛並進則亦宜略含文學美術之意味予嘗有擬作一二如銅床鐵床廣告云本店銅床鐵床大小不一製作均精絶新婚夫婦購置一具位之洞房之中綪帳似烟錦　如水當夫鴛夢雙圓時直無異清都天上也盡鏡珠羆廣告云畫鏡珠簾爲家庭中點綴品兹新製晝鏡數百種風景人物多出名晝家手明窗小坐百無聊賴可從晝裡游山水亦可從畫裏喚眞眞也珠簾宜障美入妝閣玉顏珠光相映成　矣雪茄紙烟廣告云雪茄紙烟均選最上之品烟葉烟味並臻佳妙朋輩雜坐作吞雲吐霧之樂必能吹氣如蘭遠勝美人口脂香也電宋宣和戲鸚圖（古物圖七） 
燈用品廣告云兹由歐美新到燈泡燈罩多種極光怪陸離之致家有電燈者請即選購春宵人靜與細君喁喁情話明光如雪映出並頭雙影銀燭珠燈正不足數耳靴鞋廣告云中西男女靴鞋一一俱備質料既精式復趨時革履之製尤佳輓近閨人競尚　靴諸君如購取一二歸貽細君則蘭閨夜靜時聽跫跫響屧聲如入館娃宫裹矣以上諸作似尚可用至書肆中有新書出版以情書體擬作廣告殊多興味　諸第一日刊男子與女郎書具道相思之苦第二日女郎復書略謂比來别有所愛銀荷燈底不能一刻無此君云云第三日男子去書詰責問所愛爲誰願與并命第四日女復書謂所愛者實某書局新出版之某書幸勿誤會願介紹以爲君友云云第五日男子去書道謝并盛稱某書之精粹歷數其優點此第四第五書宜用大號字俾益醒目此等廣告竊謂頗有效力質之廣告家以爲何如吾友徐卓呆嘗有模範廣告衛之作刊先施樂園日報中殊可誦也 
雜錄 
[世界小新聞] [  九如]  
　　巴西創辦飛機郵遞巴西政府與美國某飛機公司訂約創辦飛機郵遞先從巨埠着手期限二年俟辦有成効再行推廣續訂公司則允政府派遣學生在機演習以爲報酬不日可實行云 
　　汽車掃除碎片玻璃加利福尼省某汽車公司以路上碎片玻璃最易損壞車輪故特遣汽車一輛遊行街市專以掃除此項阻礙物爲事一星期内得碎玻璃一百八十六磅　共行八百十五英里 
小說 
[潛艇歷險記（續）] [  翠岑譯]  
第四章羅波的海就道 
　　次晨七時一兩輪輕馬車載諾愛爾與其行篋至曷德樸海軍船廠之輪埠埠旁泊一汽艇諾愛爾登之即向戰艦巴納克爾而駛巴納克爾之旁最新式之潛水艇Ｒ十九號泊焉艇身長約三百呎廣二十五呎艇頂凸起成一鋼製之平面甲板大與輕巡洋艦之係甲板相　甲板中部爲司令塔（或稱駕駛塔）形　圖護以鋼甲自甲板突起高十餘呎塔頂爲平臺有艙口與塔内通且有六時徑之管狀物三具各可伸縮縮時可没入塔内中二爲潛望鏡爲潛水時艦長與守望者嘹望之用又一具兩能上端通故風猛浮行時可通艇内之空氣潛水時則用爲傳聲器而艇中得以備聞水中或水面他船之遠近方向駕駛塔頂與下甲板之間復有一級小甲板名曰駕駛臺（或航行臺）周約二十尺置有特製不受海水壓力影響之羅盤及下通機房之傳聲管爲浮行時駕駛用甲板四周設鐵　欄於潛水時自能縮下與甲板面齊俾減水力抵抗甲板前後有二艙口下通艇内十二磅彈之快砲四尊則隱　甲板之下閉以水密之鋼板藉機械之力用時可立昇艇面駕駛搭旁更有一同樣之隱藏龕龕中不藏砲而爲三小舟一爲木製二十時之小艇二爲可摺疊之帆布艇此三者潛艇之附屬　生船也艇之内部則與大戰初起時者大異全艇分爲五艙各隔以不洩水之壁壁可開而　之則一艙被破四艙可無恙而全艇依然可浮起艇首之艙裝有魚雷發射管二具且滿儲二十一時徑之魚雷魚雷之發射也藉過熱之榨壓空氣之力有廻轉儀糾正之斜角舵能遠射至五英里而不失目標魚雷窒之下爲儲藏室儲錨鏈及魚雷第二艙全爲臥室有臥處可容八十人中艙之上爲司令塔中艙則爲士官集合所每人各有一小室而中央則爲公共休息會食室而無線電亦在焉鋼梯一具上通駕駛塔中梯有橡皮鑲嵌之溜槽於必要時可抽去而塔中遂與他艙絶士官室之下則爲中部魚雷室此爲潛艇Ｒ字列者之特製曰字列者無之也此室之魚雷可自艇舷横射而出不若艇首者之必以艇首準向目標而後始可發射也前後有發射管二具裝置於有齒旋軸之活動四分儀上以雷管及魚雷之長度室之横長不能容因是雷管乃不得不縱長裝置作戰時則由旋動之底座轉向左或右之船舷與兩旁預設外向之發射口相嚙合而魚雷乃可發射外向之發射口亦能移動成一三十度之角度故魚雷發射之角度亦如之第四艙爲機器室發動推進機壓氣機抽水機轉舵機均在焉最後一艙則爲汽油池及蓄電池所在每艙均有司沉浮之水池供食用之淡水櫃及氣鎖氣鎖者通艇外之一小室内外有水密之門二若艇遇危險沉於較淺之海底艇中人員即可穿潛水衣啓内門而入室入後即閉再啓通外面之門海水入室乃外去至水内藉空氣救生帶而上浮者也Ｒ十九號此時食物燃料及軍用作戰之具均巳備足專待出發艦長奉海軍總司令部命方至司令部領取波羅的海之航海圖並至彼得格拉之使命勘誤十一日報中短篇小說「晨鐘」第九行第一句「亮了」實係「天亮了」之誤又第十二行第六字「機」係樹」字之誤合亟更正 
[自由談之自由談] [  不冷]  
　　段祺瑞上台以我一人之意國人自今以後當另易一副眼光矣何也我人要求於北京政府者雖不全達已有一部分之成功而北京政府亦將因之而倒繼今之政府更非可以罷學罷市等所能懇請者故國人其自計之 
 
 
 
 

Page 16

 
 
   
 
