# 1925 - 171 - 4918795

 

Page 1

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *   
 
 

Page 2

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *   
 
 

Page 3

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *   
 
 

Page 4

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *   
 
 

Page 5

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *   
 
 

Page 6

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *　　　　　　　　　於太多數之水火益深　欲以從井救人一　國人之心志孰料事與願違身入井面人莫一救殆亦天也自客歲北京肇事以來受愛國諸君子之勸勉爲應付大局計亦將軍隊稍事擴充政府曾援以各師旅名義並允按月給以餉糈乃每月所發之餉不足半數數萬健兒漸成餓莩然尙能忍苦忍痛未至害民者端賴各將士愛國知恥之一念眞誠耳邇來屯駐豫西關中以匪患頻來環請進剿本屬豫陜甘剿匪軍隊欲盡職責則必應人民之請政府則謂進剿不宜岳年來衰疾漸深河南省長早經辭職剿匪總司令旣不能盡職則更不宜戀棧所部軍隊責成各該師旅長嚴行約束各盡職責岳從此入山國事槪不聞問有遺憾不能見容者再於山水之陬尋我也可孫岳敬印 
國外要聞 
[古巴中華會館之大武劇]  
　　刁作謙與章孫兩領齟齬之結果 
　　古巴民聲日報近載有中華會館鬭毆之怪劇頗與我華僑體面有關茲轉錄其所譯西報如左 
　　冰零沙西報載稱五月二十九晚本灣亞美打街門牌一百二十八號三樓中華會館大演武劇查該會館總理蔣修身君因接會員呈請會議解决刁作謙無理將總領事章守黔撤職事蔣總理於未會議之前命書記員報告警局派警監守蓋因聞悉刁派的人决意到來擾亂會場之故果爾於會議之時座中大起衝突全場秩序紊亂鬥畢受傷者有沙魯街十七號亞宗氏同街十四號雷士郎民李基街一百二十八號梁某沙魯街十四號Ｍａｒｋｉｕｚ及甘巴拿料街一百二十六號林某據訪員在警局探得消息謂當蔣總理向議會發言時突有華人一隊闖入其中以一鐵枝力擊議檯並將在議場内各人侮辱遂演此武劇聞此等闖入之暴徒乃由刁作謙派往擾亂議場者蓋刁氏因恐議會取决拍電中國政府革除其職故特設此毒計以保其位置也又灣城訪函云刁作謙霸佔領館搶奪印信後章孫二領事曾致函中華總會館報告停止辦公會館經於五月二十九晚召集各社團商莊代表會議多數以此事華僑不能裁判主張拍電北京外交部請外交部處分免誤僑務當時因致公堂代表李卓山及開明公報代表等反對討論至十一時尙無結果乃保留是晚（三十）再議九時開會首由總理蔣修身君宣佈開會理由繼由雲山公所代表發言主張執行拍電之議主席乃請提議此案之至德堂代表再將理由申明畢致公堂代表李卓山即起立反對然絶無理由只言無拍電之必要而巳鍾穎川堂代表起言本席視拍電一舉爲最平常之事可不必大驚小怪因官吏不過人民一公僕耳公僕不好主人翁當有權彈劾且拍電彈劾官吏不自今日起亦非由古巴華僑始云云黃仲芬起言領事爲公使之下屬照憲法公使當有免領事之權比如一商店東主當能開除店伴今公使罷免領事職權即店東開除一店伴無甚要緊可不必怪異周啓剛起言公使與領事職權不同性質各異且領事係受外交部任命非公使直接派委乃獨立機關公使當然無權罷免領事職適間黃君謂照憲法公使有罷免領事職權之權未知根據何種憲法黃仲芬起言適間所言憲法係一時講錯但信得過公使必能免領事之職李卓山起言力主不可拍電因此例一開將來一公使不好又拍一電則無日安寗海晏公所代表鍾穎川堂代表相繼起言大意均謂凡會議一事必不能得全體贊成請主席將案付表决如多數贊成則執行可不必多生枝節致公堂要人蕭少石起言（不知是否代表）言至會館無權開此會議句主席蔣修身君聞之即起立質問何以無權開此會議蕭少石即用手一招旁聽暴徒立刻蜂擁上前欲將主席毆打一時秩序爲之大亂幸主席左右各人竭力掩護主席始能脫險當時各暴徒或執手槍或執鐵枝向贊成拍電北京外交部各人行兇有旁觀者恐暴徒惹起大變動即上前將其手槍搶奪始無命案發生當時場内之被毆者皆赤手空拳難與抵抗乃執木椅或檯板爲防衛之具一時打得落花流水頭破額裂隨有警察及暗查相繼而至始行制止並將暴徒多名拘回警局而主席及各代表與旁聽者亦多前往作證查此次會議出席者多主張拍電北京外交部撤刁氏之職而反對者見必不能佔優勝乃預召暴徒入場擾亂秩序務期該案不能通過以應刁氏始終之命於是擾亂我全僑機關之中華會館的空前未有之怪劇從此關幕矣茲附錄中華會館通告如下逕啓者今晚本會館開會討論致電北京政府撤刁作謙事在將通過時被其御用匪徒冲入會塲兇毆主席舉槍示威擾亂議場當時雖經暗探拘去匪徒十三人但以堂堂公使出此無賴手段中華會館乃我全體機關亦敢隨意破壞辱國禍僑莫此爲甚假是可忍世當無不可忍之事矣特此通告願我僑胞各爲人格而奮鬥此致中華會館啓中華民國十四年五月三十號夜 
國内要聞 
[疆吏更動說又盛傳（舜年）]  
　　張學良鳳永祥明日到津 
　　蘇局將有變更之空氣 
　　天津通信自張馮致電政府誓爲外交後援後一時響　之電風起雲湧影響所屆世界囑目奉張此次遣其子學良率一團靑年學兵南下雖聲明無對内作用而外間巳謠諑繁興記者今日（二十四）向各機關探詢蘇局消息所言亦不一致茲擇比較可靠者分述於下（一）張學良此次赴滬後此間頗有一種空氣謂張學良對地方對領團均有好感一部分蘇人擬歡迎其久駐蘇省藉以捍衛東南半壁於是調張督蘇之風說以起惟據老張方面人言張認此舉與遣令南下初衷違背且恐更增浙孫疑慮故巳亟電姜登選請派邢士廉旅赴滬接防學良則率其靑年學兵於前日下午北上並於路過南京時約盧永祥同車來津向老張請示辦法津浦鐵路管理局昨日奉交通部令速備專車四列駛至浦口恭候聞明日即可抵津（二）盧永祥本非奉派嫡系去年南下討齊在奉張不過暫時利用嗣因段執政之維持乃得延長至今鄭謙長蘇後以蘇省軍民不能分治深慮辦事困難在滬案未發生前即有調盧督皖或任陸軍總長之議奉張到津後迭電召盧盧以鄭省長北上蘇省須人負責辭之旋因外交緊急暫時擱置邇自張學良督蘇之說起又傳盧氏地盤復將動搖至果否成爲事實則須視張盧來津後方能商定也 
　　頃據曹家花園消息奉張對上述問題業有成竹在胸盧氏調皖或調京悉聽段合肥裁奪惟必使之讓出蘇督但實現之期擬待滬案解决之後若他方逼之太甚亦可早辦惟仍以奠内禦外爲職志决不對任何方面開釁又聞奉張之意本人不能久駐關内今後統馭關内奉軍非有可靠之人負責不可郭松齡斬將搴旗則有餘以之運籌幃幄則不足李景林一身難兼二役楊宇霆有治兵之才無將兵之力故在此多方考慮中適當人選似以學良爲宜金陵雖屬東南鎖鑰津沽亦係華北咽喉應仍以學良坐鎭津沽蘇督則以姜登選繼任以郭松齡繼姜爲蘇魯皖剿匪總司令姜氏於前晚十時專車返徐州蓋即有所籌備駐紥馬廠之姜部一旅亦巳裝車待發矣 
　　政府方面消息段對於上述種種亦微有所聞惟其擬議與上述稍異（一）即以張學良督蘇（二）姜登選督皖（按吳炳湘前日來津赴曹家花園奉張對吳赴皖問題未置可否據此則姜氏督皖似頗可信）（三）郭松齡任蘇魯皖剿匪總司令（四）吳光新調任中央陸軍訓練總監（五）盧永祥調任陸軍總長對於關内奉軍之統率人選則未提及此即最近奉方間接與政府商榷之表示也聞段之主張雖如此然頗十分牢騷語其左右曰暴客巳進入大門家人還鬧吵子我老矣復何貪戀昨日國務會議席上通過國民代表會議選舉程序共計一百十三條交局印刷大約今夕可發表會議散後段即令秘書草通電根據出山之馬電立言謂國民代表會議觀成之時即本人下野之日希望各省迅選代表俾早觀厥成云云鬱憤之意見於言外然待民會觀成至制訂憲法舉總統止尙非短促時間所能辦竣則段氏下野亦必在一年以後也（六月二十四日） 
[北大敎授致英議會電]  
　　昨（二十二）日國立北京大學敎授有致英國人民及議會電譯錄如下中英邦交素睦不幸上海漢口屢演慘劇二國交誼有破裂之虞同人等心實惜之現今形勢緊張一髮千鈞如能於最短時期之内本正誼人道得一迅速公平之解决實同人等之望也因羅列事實公之於諸君之前幸鑒察焉（一）初上海日商工廠罷工一工人爲日人所殺因之五月三十日中國學生在公共租界游行以示不滿是日之游行固甚整齊和平也不意游行者突被捕去數十人羣衆不解逮捕之理由羣赴捕房詢問理由并要求釋放當彼等離捕房六尺之時捕頭用英語警告令散警告令下數十秒鐘羣衆未散此赤手空拳之人即受西捕轟擊當場死者四人傷者數人後死於醫院者又三人轟擊之前並未開放空槍及向空注射以令羣衆分散也（三）自五月三十一日至六月五日六日之間上海慘殺無虚日中國外交部對英使屢次提出嚴重抗議要求即日下令上海英代表停止殘殺終不見聽即以六月一日言之手無寸鐵之人受西捕射擊者不特一處死者之中至少有七人彈自背入而死傷者之名單中固未嘗有一外人也（三）六月十一日漢口租界一英國公司與工人爲工事相爭結果則英國軍艦又轟擊手無寸鐵之羣衆華人死者八人傷者極多英人無死或傷者英國駐京代表如肯下令停止此種恐怖政策固甚易易乃舍此不從反取强硬之態度有意使慘殺之舉層出不巳不特此也彼尙要求中國政府禁止中國人民表示何種義憤此種行動同人以爲非英國或任何國家之代表所宜言夫不予充分之警告槍擊赤手空拳　　　　　　　　　　　　　凡稍有人心者莫不　聲共憤然爾懲罰開檢及下令之人從優賠償死傷者之家屬及履行國際法對於此等事件規定之條件實爲刻不容緩之事然吾人尙有不能巳於言者如此次爭端之解决僅如上述則必缺殘不全因其所能决者祇此次慘劇之近果而未嘗及其違因根本之原因何在夫人而知之也如租界也領事裁判權也外人所享之種種特權也此種侵犯中國主權之不平等條約一日不去中國一日不安因外人受特權之保護乃可爲所欲爲而中國人之自由生命財產乃永永無安全之望矣是以吾人以爲欲免此種事實再現於日後惟有廢止及修改種種不平等之條約此種條約在昔巳產生種種無味之爭執使二國邦交時有阻障中國人之未排英事實極爲明顯因事變英國方面並無一人死傷但事有更明顯於此者則在華英國當局因上述繼續不斷的虐殺曾儘量的激起中國人之排英感情是也目下中國全國羣情憤激中英兩國間之友誼因而瀕於若存若亡的危險狀態吾人爲貴國人民與吾人自身之正義計不得不以此間事實的眞相奉告吾人相信英國人民必能校正是非及補償過失爰敢向貴國國民作上述之宣言 
[全國省聯會對滬案之通電]  
　　提議各省酌徵附捐以助失業工人 
　　各報館各團體均鑒頃致各省省議會一電文曰本會各省代表提議比年來國内同胞因受外人不平等之待遇及非法之逼脅羣起抗議或遊行演講開會以宣傳或罷工罷巿罷學以示威蓋巳數見不鮮矣然其結果從未得有美滿之勝利者第一在無後援每遇一次罷巿罷工罷學之事發生國人於經濟上未能籌雄厚之援助以維持一般因抗爭而失業之工商學子外人即利用此弱點遇有交涉終始堅持以逸待勞此所以終獲勝利也今日英日兩國對於滬潮不甘和緩者其用心即在此將來我國對於滬案能否得有最後之勝利者其關鍵亦即在此欲期滬案之勝利不在條件而在人心欲求人心之堅久不在前敵而在後援欲圖後援之雄厚不在羣衆而在經濟蓋今日抗爭滬案而欲使英日兩國積久不得不屈伏於公理之惟一方法敢大聲疾呼曰經濟絶交何謂經濟絶交換言之即商不與貿易工不與工作凡與英日兩國具有關係之事業一律斷絶之謂經濟絶交乃人民之自由果能堅持到底彼國於國際上經濟上必蒙絶大之影響則不容不聽受公理之裁判惟一旦經濟絶交所有駐在各國各省關於英日兩國事業之華人工商員役勢必投置閒散斷絶生機則國人亟當妥籌雄厚之援助以維持此輩失業之華人俾勿迫於生計之艱難終屈於暴力之强制然後經濟絶交方有成效之可言凡我國人尙其努力此點雄厚之援助在乎經費謂欲仰給於捐募耶所獲旣微流弊實甚謂欲發行公債耶基金無著信用不彰此二者皆巳成强弩之末未足以資持久者也爲今之計惟有就本會同人之職權所能及爲外交籌有力之後援迅即通電各省省議會尅日召集臨時緊急會議各就本省田賦貨稅或各項雜捐除被災區域應予蠲免外量衡民力酌徵附捐預計多者可百餘萬元至少亦數十萬元不等全國統計可徵一千萬元以上或即指爲基金由各省酌發公債或將作爲擔保向銀行抵借現金其用途一以維持各本省因此失業華人之生計一以恊助滬漢京津及海外各埠因此失業華人之救濟其救濟方法消極方面如收容撫養及介紹相當之職業積極方面如移墾築及提倡其他相當之工商事業各就本地情形規劃辦法支配務得其平審核務期其密滬案交涉一日不勝利各省附捐一日不取銷如是則全國人民平均負擔集腋成裘堪資持久旣足以表羣策羣力萬衆一心尤足以激剌民情永垂國恥在各個人民所輸極微在援助外交利賴實大查增加負擔事關法案應經各省省議會依法議决咨請官廳執行本會職責所在義當盡力提倡各省父老昆季情殷愛國不讓同人諒不至靳茲些許之負擔忍受偌大之恥辱謹此提議倘荷公决應一面通電各省省議會尅日舉行一面邀集在京各團體討論促進辦法轉電各本省人民一致進行早觀厥成全國幸甚等語業經本月二十一日開會討論僉認所提各節洵屬救濟滬案援助外交之根本要圖惟事關增加負擔似應審愼考慮且各省情形不同或當分别辦理用抄原案奉陳至希貴會各就本省情形量稀民力酌議施行萬一對於田賦貨稅實有未便帶徵附捐之困難亦當别籌的欵以資救濟總使各省因此次經濟絶交之業工商者得資生活則民氣可期堅久交涉或能勝利國格增落在斯一舉人民犧牲諒所弗恤倘承採納即希尅日集會議决施行並分電各省仿照辦理竚候見復爲荷事關救濟滬案根本要圖至希貴報館·會·一致主張無任企禱中華民國全國省議會聯合會叩養 
[長春學警衝突後之防範（隠）]  
　　省令提前放假　學生積極進行 
　　吉林通信此間各學校爲援助滬案於十日舉行游行示威後本省各埠學生成聞風興起游行講演幾於到處皆是秩序極爲嚴肅各界鑒於滬上罷業工人急待救濟特决定分頭募捐彙總匯滬省總商會提撥一千元業先匯滬外日内再集各行籌議繼續接濟並議停進英日貨·提倡國貨各辦法省議會按月薪十分之一·敎育界按月薪二十分之一捐助農工會與商會取一致態度學生則自由捐助并由學生聯合會指派學生若干分團募集並以各團體名義函請軍政各界量爲捐助當此募捐進行之際不意長春學生適於此時發生不幸事件緣敎育廳於二十一日代電各校停止學生游行講演長春學生尙未奉到故於二十一日上午九時集合各校學生數百人游行講演不料爲警察横加干涉强行制止且謂如不服從將以武力解决學生理解無效遂激起羣衆之公憤雙方發生衝突學生人數較多微傷警察三名嗣經吉長鎭守使署長春警察廳趕派大隊軍警到場彈壓當將學生解散此事遂告一段落聞是日學生之發動者爲長春商埠中學係歸道尹公署直轄者事後經長春當局電哈軍民長官王省長得報立即電省令各校即日放假政務廳長鄭仲期即召敎育廳長于源浦到署面議以處此時局多事之秋吉省地位特殊未便再有激烈運動靑年學子𤍠血坌涌一有舉動不易遏止長春之事可爲殷鑒非從根本上着想不足以資防範而維治安且迭奉政府電令竭力保護外人生命財產嚴切防止激烈運動設一旦事出意外危及外僑轉失愛國初衷而爲交涉後患爰本省長意旨仿照奉天辦法提前暑假而爲消極取締于廳長奉命即夕九時召集省立各校長議定全省中等以上學校統於二十二日一律提前放假各小學則定於七月十一日放假省城各中等校遵即牌示放假限令學生速即束裝回里並宣示於八月一日開課學生聯合會當於下午召開緊急會議以學校雖放假學生援助滬案决不因暑假而渙散即出校亦暫不離省學生會職員仍照常駐省辦事用資堅持而便與内省學生聯合會互通聲氣如有必須回里者即負宣傳滬案殘暴眞相以鼓民氣張督辦王省長前以處置東鐵九四問題赴哈爲日巳久茲以長春發生學警衝突事件因於二十二晚同回長春親爲辦理即於二十三日返省坐鎭以免發生意外（六月二十二日） 
[湘人援助滬案之新訊]  
　　長少通信湘人援助滬案極爲𤍠心各界人士皆主張靑滬工人對英日之罷工宜堅持到底惟工人生活亟宜爲之設法維持是募欵一層實屬刻不容緩於是組織湖南援助靑滬慘案募欵處竭力進行除軍政各界巳分别勸募外商界住宅則由雪恥會組織長沙巿挨户募捐隊昨巳妥定條例九條即日分途募集其募欵數目以五角爲起點至軍政界之業巳認定者有趙省長一萬元湘南唐督辦四千元省議會數千元（省議員一百六十六人每人以三十元爲單位） 
　　端節全國大示威運動自經京學界發起各省皆紛然響應此間雪恥會亦决定於是日舉行並擬定辦法如下（一）各部各自籌備一切惟以總務部總其成（二）上午舉行示威游街運動下午舉行大規模演講募捐（三）關於一切秩序由本會召集各法團代表開會組織糾察隊負責辦理 
　　北京湘籍學生回湘者巳甚不少昨經開一全體大會討論對滬案辦法斟酌良久决定組織一北京返湘學友雪恥同志會分交際宣傳文書會計募捐等五股並定二十三日往省署請願聲明純爲對付英日並不牽引對内問題仍一面分區化裝講演及挨户募捐開辦游藝會等事務使人民了解此案眞相一面登報招集返湘同學以厚實力 
　　於此之際湘省忽又有日輪衝突事先是日商某汽船局之同昌小輪於昨十五日由省城開往常德行至喬口地方（距省城八十里）司機日人即率同水手茶房等檢驗船票有一不知姓名者將票遺失苦尋不得窘迫萬狀司機人勒令另買茶房水手亦助之吆喝爭執之間不知如何竟將不知姓名者擠落河中隨即淹斃其餘搭客目覩者大譁謂係該日人指揮水手推落而該日人則諉係彼自行落水並不令停輪撈救後經搭客齊起斥責該輪始令撈屍各搭客於抵常德後即由唐虞王漢斌周世安等將此目擊情形分報各軍政機關請將該輪經理拿案訊辦並報告學生聯合會請一致催促進行湘人對此問題極爲注意各公團正在搜查證據以爲交涉之左證聞該不知姓名者年約四十爲湘鄉楊家灘人 
[魯各界之大遊行] 共到八萬餘人 
　　濟南通信本日（二十五）爲全國大示威游行之期濟南各界均一律停業一日全巿均下半旗以哀悼靑滬被殺同胞上午八時各界人士齊集公園開會計到者有巿民雪恥會·學生聯合會·敎職員雪恥會·興順福工會·業安隆工會·百七縣代表　合會·舉行公會·糧業公會·茶行公會·錢業公會·車牛公會·商業研究會·各界聯合會·外交協會·銀行公會·蛋業公會·油業公會·國民會議促成會·國貨研究會·外交聯合會·炭業公會·布業公會·棉紗公會·茶業公會·食物公會·轉運業公會·各校聯合會·五金公會·木作公會·津浦路工會·染織同志會·齊大護生後援會·麵粉公會·百七縣公民聯合會·商埠商會·商業公所·城北工人互助團·魯豐紗廠工會婦女團·城内總商會·理髮業聯合會·洋車夫聯合會·及各學校等二百餘團體參加之巿民共計八萬餘人上午九點振鈴開會公推鞠思敏爲主席報告開會宗旨大致謂自靑滬漢各地慘案相繼發生全國同胞痛心疾首一致奮起力爭作政府之後盾現在滬案談判巳告停頓外交危險萬分雖有在京繼續開會之說然結果如何尙難預料本日全國舉行大示威游行即爲表示民氣爲政府聲援務祈大家嚴守秩序以免發生意外云云報告畢繼由趙澍（上海學生會代表）苗星垣曹匯川朱全瓅等相繼演說陳詞激昻聲淚俱下聽者無不動容演說畢遂由苗星垣君報告游行路線由學生會領導各界出發游行游行大隊出公園西行沿途大呼打倒帝國主義·癈除不平等條約·抵制英日貨·收回租界·取消領事裁判權·等口號經三大馬路·緯八路·大馬路·至緯三路·膠濟車站前攝影復由膠濟站過緯三路·二馬路·進普利門大西門·過西門大街·都司門口·院前·府門前·至按察司街解散解散後巿民雪恥會之宣傳隊又分赴各地講演云（六月二十五日） 
[贛玉山縣之國民大會]  
　　援助滬案之𤍠烈 
　　玉山通信各界自得滬案驚耗後即巳異常憤激十六日由旅滬回玉學生黃懷祖曁各界人士假敎育會開滬案後援籌備會討論結果訂二十一日在城外社稷壇開玉山國民大會今日（二十一）上午七時巿民之赴會者相望於道社稷壇肩摩踵接男女老幼莫不爭先恐後同表義憤到會團體爲玉山滬案後援會·縣敎育會·縣農會·縣商會·學界聯合會·商界聯合會·靑年勵志社·冰溪學校·九陽學校·女界聯合會·甄懿女學·祖坤女學·各義務學校·計公私數十團體衆約數千人會場南面搭講臺一座旗幟飄揚傳單紛飛辦事人員胸佩白徽曁與會羣衆均鵠立烈日之下氣不稍餒八時半振鈴開會由李潔爲臨時主席報告滬案經過情形應有聯合聲援之必要並宣讀援助方法次請縣知事韓兆鴻·緝私營長張君演說均極慷慨激昻而以後援會幹事貢頤齡·及董碧泉徐雪梅兩女士演說尤爲沉痛說至悲憤處臺下輙應聲四起演說旣畢即由主席宣布游行口號整隊出發並由駐玉岳團長派步兵一連隨隊維持當行經各大街時羣衆揚旗高呼中華民國萬歲·打倒帝國主義·援助滬案·接濟工人·等口號所過之處秩序嚴整道旁觀者莫不肅然起敬繞行城巿一週遂返至公共體育場而散時巳下午四時矣至募捐方面自二十日起巳積極進行計分男女兩組婉言勸募頗著成效聞巳募到數百元俟總數收齊後即當匯滬接濟工人（六月二十一日） 
[汕巿追悼上海被難同胞大會（居）]  
　　參加者九十餘團體四萬餘人 
　　汕頭通信十五日汕頭國民外交後援會召集各界開追悼上海被難同胞大會全巿商店槪行罷巿一日户首多懸「援助上海被殺同胞打倒帝國主義」白旗工學各界亦行罷業即關係交通之火車·輕便車·輪船等亦一律罷工電燈因關係公安甚大僅停日電是日九時開會到者九十餘團體人數約在四萬以上會場在審判廳前場中設「上海被殺同胞靈位」上掛「舉國同哀」横額左右遍掛輓聯約百餘對開會次序如下（一）主席宣佈理由（二）奏哀樂（三）向靈位行三鞠躬禮（四）各界演說（五）高呼口號（六）巡行行時大雨淋漓參加者衣服盡濕但秩序極好至郵局前散隊時雨勢尤厲各人圍成一團屹立不動任由風雨掃射以待主席宣佈散隊此種精神誠有足多者茲將散會後之通電錄下「急上海分送總商會學生聯合會各團體各報館曁被害同胞家屬均鑒此次上海英捕慘殺我國同胞敝處各界人士聞耗之下悲憤交集誓作後盾經於六月八日開巿民大會作第一次示威大巡行出隊者萬餘人諒經聞悉十日成立汕頭國民外交後援會表决定期與英日經濟絶交並定十五日罷工罷巿罷學開會追悼被殺同胞作第二次示威大巡行各在案本日大雨傾盆各界仍照議案執行全巿罷巿店户懸掛白旗誓死援助出隊追悼巡行男女人數在四萬以上衣服盡濕毫不退縮實爲汕頭巿未有之大運動被殺同胞肉體雖死精神不死希望努力堅持務達復仇雪恥目的汕頭國民外交後援會叩删」又全國學生會代表劉一聲巳於十七日抵汕即與嶺東學生總會·汕巿學生會等團體接洽援助事宜結果尙佳問劉日間將奉總會使命前往南洋羣島宣傳 
[寗波宣布戒嚴]  
　　寗波自葆山西食店被毁及日僑行兇後民氣頗爲激昻浙當局爲維持地方治安起見特電令寗台鎭守使孟昭月爲戒嚴司令飭令即日戒嚴並特派專員來甬今明日即可抵埠調查日人行兇眞相以便提出交涉美日兩艦先後到甬後寗波交涉員李厚祺深恐該兩艦水兵或竟武裝登岸不足以維持治安反或引起糾紛昨（二十五）特派科員張叔馴先後至該二艦晉謁艦長弗令艦兵自由登岸免釀意外惟日兵艦業於二十五日晚離甬矣學生會促成工會委員會昨在後樂園開會到代表十餘人推定各股職員外又聘周天僇石愈白爲顧問（二十六日） 
 
 

Page 7

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *時評 
[外侮與内爭（冷）]  
　　有利用外侮之心勢必至於有内爭之起苟無利用外侮之心則外侮即所以消弭内爭者不但不起而巳也 
　　是故利用云者自外對内則有效自内對外則有害也故嘗聞利用其國之内爭而外交勝利者未聞利用外侮之來侵而内爭得勝者苟或有之亦不過一時取巧之術或依賴之力終必至於内爭因以益深内亂因以益甚國家根本因以益傷考其結果可謂害用而非利用 
[國内專電]  
　　北京電　使團宥（二十六）夕交換各地領事報告仍視厦門（按或沙面之誤）問題爲嚴重義使主張當夜通知政府隨即電話外部至滬案十三條使團决不完全容納故對於各國委員未能派出至少修正第六項以下方能開議（二十七日下午二鐘） 
　　北京電　感（二十七）下五時義使赴外部商滬案續開辦法根據使團决議不容納具體之十三條僅就與滬案直接問題先行商决其關於間接問題須第二期從長討論（二十七日下午八鐘） 
　　北京電　昨府議某粤京官主政府電伍朝樞共商應付辦法藉爲南北勾通途徑政府不便由府出面擬請名流出面此電今日可發（二十七日下午二鐘） 
　　北京電　使團悉某某三國巳决定增華艦隊聞數目共三十一艘（二十七日下午二鐘） 
　　北京電　陳籙被迫簽字於反對帝國主義傳單電告政府聲明簽字無效并謂學生搗毁公物經法警察驅逐及被逮 
　　北京電　某顧問建議張作霖利用滬案促成統一應與段馮盧在京會議决定發表對英積極通電俾此回入關之目的不虚張微頷之（二十七日下午二鐘） 
　　北京電　法使節略指廣州參加游行之兵士開槍擊死法商柏斯馨（二十六日下午十鐘） 
　　北京電　港電·廣州領團與伍朝樞約定雙方中止武器使用各守原境派員調查慘案責任近兩日無衝突形勢稍緩外部對廣州案中央不能不管現正調查再提交涉（二十七日下午八鐘） 
　　北京電　使團息有四國要人主張與中國實力疆吏諒解以决各地慘案之議 
　　北京電　府决以命令特派顏惠慶王正廷蔡廷幹辦理滬案善後交涉事宜孫寶琦巳允勉就外交委員長下星期二就職事務長巳定王繼會（二十七日下午八鐘） 
　　北京電　顏王蔡辦滬案及善後交涉事宜李景林直長令下又留學生缺費輟業可惜由各省區長官按期籌寄（二十八日上午一鐘） 
　　北京電　感（二十七）閣議（一）滬案决在京交涉派顏惠慶蔡廷幹王正廷爲交涉代表先發委狀令其與使團接洽討論方法（二）直省長楊以德辭職照准令李景林兼署（三）京師私立中學分潤庚欵議决交財部核辦（四）北運河局長白常文免王國璧繼（五）明令陜西長安爲特别巿（六）交部提淸理本部積欠各銀行擔借及透支欵項辦法通過 
　　北京電　張壽鏞等宥（二十六）電報開巿有虹口一帶廣帮因沙面問題主稍緩等語　　北京電　私立十五大學爭庚欵各校後援會滙四千濟滬電南北政府一致對外派員糾察（二十七日下午十鐘） 
　　北京電　京商會電廣州聲援慰問派員查唐山張口塘沽太原天津工廠缺額容納滬工 
　　北京電　感（二十七）戍刻李思浩赴津與張商籌欵事（二十七日下午十鐘） 
　　北京電　段允奉張請給吳俊陞丁優假一月 
　　北京電　蘇俄飛機到庫倫（二十七日下午十鐘） 
　　北京電　交部𢿫理部欠各銀行短期借欵化� 
零爲𢿫擬發八釐借換劵八百萬以路電郵解部餘利爲基金以由債權代表會同交部主管人員組基金委員會倣内國公債辦法確實保管基金分十年淸償該證劵可自由流用雖比原借欵期限長利息輕各銀行以還欵確實咸樂承受可作吾國𢿫理内外債實例（二十七日下午八鐘） 
　　北京電　蕭耀南派王通赴津見張作霖甚洽　　 
　　北京電　段電美祝共和紀念謂代表本國政府及人民以最誠摯之意向貴總統及人民致賀忱（二十七日下午八鐘） 
　　北京電　津電話張作霖語人入京否不定　　 
　　北京電　美國諾加里美匪殺斃華僑甚多外部飛電施使抗議（二十七日下午二鐘） 
　　漢口電　法團外援會通電請息内爭準備實力對外 
　　漢口電　省議會函蕭本會議决儉（二十八）全體分赴武漢演講艷（二十九）會同各法團游行請派警維持蕭覆謂交涉漸形順利租界警衛彼方巳允日内如無其他事故即可撤退游行演講固屬舉動文明但恐令彼藉口爲緩撤警衛之資似以從緩舉行爲得計各法團外援會感（二十七）午後三時特開緊急會商辦法聞有多數法團主張依照原議進行（以上二十七日下午八鐘） 
　　天津電　直長問題奉張以閻澤溥繼任爲最當保薦電敬（二十四）晚發内定政廳張同禮警處岳屹警廳李書鳳財廳孫仲三朱益淸三特别區主任 
　　天津電　吳光新曾毓雋敬（二十四）晚來津宥（二十六）葉恭綽來津 
　　天津電　徑（二十五）夜十二點半盧永祥帶衛隊隨員到津奉張派代表同直李蒞總站歡迎張宗昌專車徑早備妥定晚起程嗣接盧過北上電張遂止行隨員衛隊昨夜均寢總站專車中 
　　天津電　曹園息盧宣撫宥（二十六）晨一點到津李魯張曁學良等均先到奉張除勞慰盧外并備西餐宴盧畢即有局部非正式會議聞多係盧報告在蘇經過及最近滬案迄曉四點始散魯張返恒記德定宥（二十六）晚起程 
　　天津電　楊以德辭本兼各職後警處省署均未到内長龔心湛昨來津聞與楊去留有關（以上二十六日下午七鐘） 
　　天津電　奉駐京辦公處長楊毓珣沁（二十七）午晋京交葉沁早晋京 
　　天津電　津知事仍任張仁樂暫不更换 
　　天津電　李督對津埠治安極爲重視除派手槍隊自行車隊日夜巡查外所有憲兵及稽查兵等均加班梭巡 
　　天津電　東北陸軍總執法處現移駐李純宅 
　　天津電　聞奉張蘇盧有聯袂入京說據近奉者云目下老帥無進京諭盧帥或須一行 
　　天津電　東北軍敎導隊前隨張學良赴滬昨由黃范二營長分兩車共七百名過津返奉 
　　天津電　農莫曁范源濂張伯苓均宥晚晋京 
　　天津電　楊以德本兼各職無維持餘地但楊西園時子周仍假請願名義保楊 
　　天津電　電話局全體職員對援滬漢案抽月薪接濟按三十分之一月可得五百餘元 
　　天津電　南大派代表昨乘輪渡日請國外同胞一致行動 
　　天津電　津埠因楊以德辭省長致謠言繁興惟防範甚周（以上二十七日下午六鐘） 
　　香港電　本處電船全體及小汽船一部今日罷工尖沙咀過海小輪工人罷工後由海軍司舵惟僅開兩艘華人非特許者不得付搭油麻地等處過海小輪三照常來往 
　　香港電　今晚有東安哈德安兩船往省 
　　香港電　廣州現局平靜沙面與城中商務仍停東山芳村德人受粤政府充分保護惟須懸白徽上書德人二字 
　　香港電　港政府佈告華文報紙書籍及傳單非經華民司核准不得刋派及輸運入口并禁人燃爆竹 
　　香港電　洪兆麟仍在潮州廣州當局厲行禁賭惟河南賭館如前林立至禁烟手續祇禁開談話處政府仍有雅片公賣 
　　香港電　汕頭海員敬（二十四）實行罷工西人侍役定七月二日離職（以上二十七日下午九鐘） 
　　厦門電　漳州後援會感（二十七）派代表陳辛槃來厦調查英日貨標識將實行抵制 
　　厦門電　感（二十七）到英美戰艦各一艘交署息泊三四日即去（以上二十七日下午十鐘） 
　　哈爾濱電　護路總部近審盜匪極詳愼無證者釋有證而情節輕者酌判罪 
　　哈爾濱電　東鐵先撥各署欵十萬元支付劵長官署巳分配 
　　哈爾濱電　特區俄僑居留照本年秋起每張改爲六元一角係參酌俄境徵華僑照費之平均數（以上二十六日下午五鐘） 
　　哈爾濱電　各俄文報對華官廳多所攻訐有主張嚴重取締者 
　　哈爾濱電　東鐵督辦傳易于冲漢俄方理事此次格蘭德由俄回哈時可全來屆時我華理事若仍不齊到彼益多所藉口 
　　哈爾濱電　東鐵華工議捐資援滬 
　　哈爾濱電　俄烏蘇里路競爭之結果致上半年滿鐵旺收三百萬元（以上二十七日下午一鐘） 
　　靑島電　警廳長陳韜發起警界募捐援滬 
　　靑島電　膠路總工會定六月三十日開追悼滬上同胞死亡大會 
　　靑島電　敎職員會派代表赴京接洽入全國工商學外交後援會（以上二十六日下午八鐘） 
　　靑島電　溫樹德捐洋千元救濟滬漢工人 
　　靑島電　交部派浙人錢博羣爲車務副處長巳到靑視事（以上二十七日下午六鐘） 
　　長沙電　端節各界大游行約兩萬人以上時有羣治大學生何國柱斷指血書一呈趙一致雪恥會請求主張正義非達到要求雪恥條件目的不止語頗悲憤午後講演隊分途演講聽者極衆秩序𢿫肅鄂軍旅長夏斗寅捐助滬工千元葉琪五百元唐生明兩百元 
　　長沙電　辰州訊熊克武擬由晃州赴桂湘西巳無川蔡軍踪迹 
　　長沙電　雪恥會連日進行挨户捐及團體捐端午捐各方多踴躍捐助 
　　長沙電　葉開鑫皓（十九）通電援助靑滬慘案並捐欵洋三千元 
　　長沙電　雪恥會男代表熊定華女代表徐國英請願議會通電各省一致主張雪恥條件 
　　長沙電　滬商會敬電謝趙捐欵萬元 
　　長沙電　湘商會電各縣分會勸募援助滬工 
　　長沙電　常德民食轉運分處通告成立 
　　長沙電　前在長武車中行刦之匪犯王正邦等五名均北方人經馬濟部在麻塘地方緝獲槍斃示衆（以上二十七日上午十一鐘） 
　　濟南電　徑（二十五）晚張督大公子由津來濟據謂津站巳爲張備車旋以蘇盧將到又須延遲數日始能回（二十六日下午二鐘） 
　　開封電　本省爲滬漢慘案端節舉行大遊行示威早七時在演武廳集合出發加入運動者五萬餘衆秩序極佳全城罷工罷巿罷課下半旗誌哀各機關節耗均以捐助罷工工人（二十六日下午九鐘） 
　　開封電　路息·許州偃城間兵匪正在激戰昨京漢北上票車尙未到鄭 
　　開封電　本早自洛開來兵車一列約一團聞二軍李旅自洛移防開封者聞尙有二列明日可到（以上二十七日下午二鐘） 
　　鄭州電　隴海總公所以該路行車巳由陜達海西路工程亦巳進潼關不久可抵西安此後東西道途遼遠關於車務工務商務軍運不免時有事故發生深慮鞭長莫及定七月一日起於海州開封潼關徐州各設事務所以資便利聞巳派奚夔駐海朱景熙駐徐陳世俊駐汴陶元壽駐潼（二十五日下午七鐘） 
　　鄭州電　國民第三軍四師八旅十五團三營今日上午由洛開拔赴陜（二十七日下午五鐘） 
　　徐州電　全縣巿民决定陷（三十）追悼五卅案死難烈士並大示威一致下半旗罷巿罷工停業停課素食停喜慶宴會及一切娛樂晨九時民衆集孔廟祭死難烈士並開巿民大會十時半游行至車站十一時半起鳴鐘十分鐘全巿民一律靜默下午分團講演 
　　滁州電　滬會援助會今日將第一批捐欵四百元滙滬總商會（以上二十七日下午六鐘） 
　　霍邱電　敬（二十四）突降冰雹並加颶風廬舍田禾損失甚巨死一人負傷數人（二十六日下午九鐘） 
特約路透電 
[北京滬案交涉之外電]  
　　二十七日北京電　各國於一星期前巳决定由美意法三國代表組織調查委員會並望中國即派代表加入但多日未有動靜各國今非俟中國巳派定代表不欲正式宣布代表姓氏大局安靜各國昨日午後聲明收到中國關於不平等條約之牒文未加評論 
　　二十七日北京電　衆意顏惠慶不致允任外交委員大約孫寳琦將代之蔡廷幹仍在猶豫中但或將受任　　 
　　二十七日北京電　北京美人公會昨日决議不通過關於目下時局之任何决議案 
[外電記沙面慘案後之法領與美領]  
　　二十六日廣州電　法領事今日致文省長其大旨略謂示威日之午後三時華兵携軍械參與游行者無端開槍向法租界射擊法兵直至流血後始開槍回擊然亦片刻即止法砲船一艘曾發空砲三次以爲警告法商巴斯克氏中彈喪生另有一外人受傷並損及房屋余理應請求賠償損失但目下非爲賠償問題而當知貴政府是否贊成此項行動若輩是否將傳播騷亂及是否將如外交長伍朝樞君所約供給保護或是否將視若輩爲犯法者政府之舉動大有關係余爲和平國之代表不欲拒絶考慮適合法國榮譽之任何和平解决建議爲人道計及爲防杜此種暴動再見計吾人不得不設法要求賠償敬請省長及政府各員竭力恢復治安秩序云云聞省長尙未作覆 
　　二十六日廣州電　省長致書美領事請至署參與會議美總領事靳金斯氏曾至省長署二次聞聆嶺南大學靑年會等許多華人所作之供詞現望因此項會議可委派國際調查委員會美女敎士維爾森女士今晨由内地抵此據稱各車站均貼有勸衆善遇外人之文字英艦一艘昨由香港載糧食抵沙面沙面存糧今頗足用香港軍隊到後沙面防務更形鞏固大局安謐 
[外電中之九龍]  
　　二十七日香港電　香港九龍渡船華工均罷工現由英水兵維持航渡一部分碼頭入口巳設木板僅能容一人出入且置重衛華人旅行者須領執照且受嚴密之檢查九龍船廠小輪中執役華人均罷工太古船廠小輪華人亦不别而去現由歐人代之且有廠工若干名罷工 
[漢口近狀之外電]  
　　二十六日漢口電　美商會昨晚開特别會議通過决議案切實抗議波拉氏近今所發之言論視爲顯不合時足以助長中國激烈分子之氣燄又謂當第三國際勞工會承認現注力於遠東以期引起騷亂之時美國參議員極不應鼓勵中國之靑年若輩現聚精會神煽起排外之暴動而漠視適當保護中外人民學生中最滑一部分受布爾希維克之控制實無疑義又激烈之政治家現方山控制及蹂𨈆全國之自私的軍閥所利用若贊助若輩實妨礙以中國眞正利益爲懷之端正華人云云 
　　二十六日漢口電　端節安然而過武漢兩處並無集會游行等事聞大商店數家是日停止節宴以其費助上海罷工者北京學生代表一人謁見蕭督請對人民稍輕壓制蕭督答稱所施一切乃遏制極端派鬧事所必要者並謂彼巳准於星期日星期一日星期二日示威游行惟須嚴守秩序否則將以武力制止之中央政府及外交部所派代表二人到此調查一切未聞有何發展 
[英報之論調]  
　　二十七日倫敦電　泰晤士報社論題爲新中國謂中國萬千學生不研究孔聖等學術而注重於語言文字之問題與夫杜威羅素之哲學·及社會主義·無政府主義·與西方最近發明之理論率爲布爾希維克所乘赤黨旣在久睡初醒的中國歷時長久之不安寗中佔得一重要地位乃用此機會對於所謂歐洲資本主義尤對於英國與英帝國大施打擊今英政府之惟一塗徑在堅持以待風潮之自息與保護英人而巳云每日電聞稱英倫有俄代表此事宜注意而採行一種行動云里加電稱蘇俄政府現派土國代表赴滬慰勉罷工之人 
[巴黎華使署事件]  
　　二十六日巴黎電　華人二十三名因星期日在中國使署之舉動巳被逐出法境尙有二十四人今晚可出境 
[駐比公使聲明滬案]  
　　二十六日比京電　比報稱中國公使致文比外部稱中國現狀之不良原因在國際條約之許在中國境内創紊外國如欲保持和平則此種制度必須廢除又稱現發生之事與共產主義無關云 
[法財長之理財計畫]  
　　二十六日巴黎電　財政部長凱勞今日在衆議院提出理財計畫擬將法蘭西銀行借與國家之債額增多六十萬萬佛郎銀行發鈔總額亦將隨之增多六十萬萬佛郎而達五百十萬萬佛郎之限額新發行之債欵留供執有國防債劵者認購附以防止匯率暴落之擔保流動債之最大總額將以上述債欵停募時所得之欵額决定之而借與國家之六十萬萬佛郎及此後償付短期債劵所必需之任何欵項不在其内衆議院財政委員會於聽取凱勞報告後午後以二十一票對十四票否决社會黨所提出資本稅之議案並通過政府提案加以修正衆院即將再集議此案社會黨巳决定維持其資本稅之要求大約將開全夜會議 
　　二十七日巴黎電　衆院今日以三百三十票對三十四票通過凱勞全部計畫 
　　二十六日倫敦電　法政府之提議巳使法國佛郎在外匯巿中大跌收盤爲一○六·六二比佛郎亦跌至一○七·二○意幣收盤亦跌巿價爲一三五·一八 
[公電]  
　　洛陽孫岳電　各報館均鑒岳雖軍人賦性燄泊所 
 
 

Page 8

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *   
 
 

Page 9

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *敎育消息 
[要聞]  
　　全國敎聯合會徵求議案 
　　第十一届全國敎育會聯合會事務所近日對於籌備事宜進行不遺餘力昨日（二十二）議事股召集幹事會議到者唐梗楠·楊柏榮·喻寄渾余先礪·黃勝白等五人討論四五小時將議案分類項目議妥共計分爲二十一類以便彙編議案又議决致各省區敎育會徵求議案函一件頗關重要茲錄之於下逕啟者本届全國敎育會聯合會於本年雙十節在湘開會業將事務所組織成立日期函達在案查聯合會事務所辦事細則第五條載各省區提議案須於開會前兩個月提出届時務印刷多份寄交事務所並分寄各省區敎育會等語茲特函達貴會務希查照辦理將議案早日提出分寄以備討論無任企盼之至再本届提案方針業經上届開會議决爲科學敎育·平民敎育·義務敎育三項合併奉聞（六月二十三日）（謙公） 
[粤敎局設童子軍總部]  
　　廣州特約通訉云巿校童子軍去年以來巳次第舉辦爲期雖短成績尙佳刻巳成立十五團人數在二千以上惟向來無統一機關進行殊多阻碍巿敎育局長王仁康爲策盡童子軍進步起見特在該局組織巿校童子軍總部俾各校收一致發展之效現巳通函各巿校查照又目下暑假將屆各校童子軍多欲練習游泳該童子軍總部特函束山游泳場請准免費入場練習并請其担任敎授由該總部發給入場憑證此項辦法該總部亦將於日間通知巿校各童子軍查照辦理云（星星） 
[浙財廳撥放留學費]  
　　浙江財政廳昨咨敎育廳云爲咨行事案准貴廳咨送十三年春季留學歐美日本經常臨時各費曁留學雜費支付預算書及請欵單請核發等因准此查十三年春季應領留學歐美經常費銀一萬七千三百四十七元留學歐美臨時費三千四百三十二元留學日本經常費銀三萬九千三百十二元留學日本臨時費銀一千一百五十五元留學雜費銀八百元共應領銀六萬二千四十六元茲經先後撥放過銀五萬元尙應找一萬二千四十六元茲特如數撥放又夏季留學經費先行撥放銀一萬元除分塡支付飭書知照金庫外相應檢同厚字第四千八百八十三號第四千八百八十四號支付通知二紙咨送貴廳查收仍希見復備案此咨 
[浙敎廳暑期提早辦公時間]  
　　浙江敎育廳昨通知各科各股各室云奉廳長手諭本廳暑假期中下午休息自七月一日起至八月三十一日止仍照向例辦理惟上午辦公時間自八時起至十二時止務請按照規定時刻望勿遲延倘有緊要公事上午未能了結者應由主管人員於下午繼續辦畢免致稽延等因除暑假服務單另行印送外特此通知 
[浙省視學視察金華敎育狀况報告]  
　　浙江敎育廳據省視學毛寅呈報金華縣十三年度敎育狀况令該縣云案據省視學毛宙呈報該縣十三年度敎育報告書到廳查該縣敎育局長王振聲處事勤奮縣立文星高級小學校敎職員縣立至道高級小學校長池增略敎員朱錫梓至道區私立松溪初級小學校敎員胡鳴鵬東　區私立坦溪初級小學校敎員曹倬章曹杰或辦理得宜或管敎合法應均傳諭嘉奬仍將縣立文星高級小學校敎職員姓名開報備查城區私立　東初級小學校私立城西初級小學校私立　澤初級小學校南華區私立芳田初級小學校東華區私立永思初級小學校應飭嚴切整頓改良其餘各校辦理不合之點併即分飭按照所指切實改善是爲至要合行抄發報告書令仰該知事遵照此令報告書從略 
本埠 
[上海圖書館協會週年大會紀]  
　　上海圖書館恊會於昨日在總商會圖書館舉行第一屆週年大會由杜定友主席王恂如紀錄先由杜君報告經過情形及本年度一切進行計劃　由孫心磐報告會計賬目及收支等項茲將議决各案列後（一）鄧演存君提議以本會會務日益發展應將章程第五項組織修改爲共設委員若干人組織執行部及研究部通過（二）程葆成君提議推舉兩部委員二十一通過（三）杜定友君本會應聘請名譽會員若干人通過（四）鄧演存君因被公推爲本會赴美考察專員堅辭委員通過（五）新選委員除上年各執行委員（杜定友·朱少屏·黃警頑·潘聖一·陳伯逵·孫心磐·黃維廉·馬崇淦·宋景祁·潘仰堯·王恂如）一致公推繼續連任外另行推選徐佩珍·俞慶棠·侯睛嵐·姚雨蒼·沈仲俊·程葆成·尤樾甫·傅紹先·楊淸源·王寅淸等爲兩部委員（侯補委員）章以欣·徐宗澤·施督輝·黎彭壽·楊德民·伍玉璋·顧炳麟·闞軼羣·蘇劍文·何道生等十人通過（六）七月一日（星期三）下午四時開第二屆第一次兩部委員聯席會 
[省敎育會幹事員常會記]  
　　江蘇省敎育會於前日（二十六日）下午五時開幹事員常會出席者十人黃副會主席「議决事件」（一）黃恭　送到改進珠算一册請審查訂誤議推楊衛玉君審查（二）江都第一區巿敎育會會長湯寅臣函述各校廢棄國學恐遺笑萬國之意見議原函係就滬案感觸而發送上海各校敎職員聯合會參考「報告事件」（一）報告許楝才君復函因蘇州醫校延期放假蕭乃震君函告因事即日北行均不克代表本會出席科學名詞審查會（二）報告國立武昌大學函告啟用校章（三）報告東三省敎育會聯合會代電反對中日文化恊定（四）報告直𨽻省敎育會删代電繼續反對部須修正學校送給證書條例（五）報告鄭省長蔡督辦會次長通知滬案交涉會議經過及停頓情形又接各處援助滬案函電二十九件（六）報告東南大學寄到國立四校會議錄一分（七）報告中華全國商會聯合會代電議决關於華商對俄盧布損失曁貨物欠欵及關於中俄交涉各案辦法十則 
[科學名詞審查會之待議案]  
　　科學名詞審查會定於七月五日在杭州省敎育會開等情巳誌本報茲悉該會執行部提議請此後每年仍設三組案云本會進行程序係七年十一月議决按照實際情形業巳進行終了因經執行部議决此後由每屆大會時規定下年進行程序查本會原定進行程序第一條規定本會每屆開會因經費之關係所審查之名詞暫以三組爲限嗣經呈奉敎育部核准每月撥補助費四百元經濟來源稍有把握遂逐半擴充組數原期兼程進行以副學術界之殷盼孰意十二年十二月奉敎育部令本會每月補助經費自本年十二月份起停給至此頓感困難賴以把注者僅各團體合組費及基金之　　雖經去歲大會議决在敎育　　　費停發期内每團體　年担任本會經費一百元而　　到者不　四分之一基金息欵亦祇一千一百餘元而按照十四年度預　設六審查組三全年支出須二千九百餘元收支相抵不　甚鉅自不　不力謀　節以　維持而圖永久應請於每年規定下屆進行程序時决定仍設三組一俟經濟能復原狀再議擴充是否有當敬候公决 
[曁南新校長姜伯韓由溫來滬]  
　　曁南新校長姜伯韓氏自美返國後即回温州本籍茲以校中暑假在即結束本學期及準備下學期各項事務亟須有人負責故該校校董會電催敎部迅速聘任一而再請省長電咨敎部並由省長逕電姜氏先以代理校長名義維持校務前日省長曾去電速駕業誌本報現姜氏巳於前日來滬不日即赴眞如就職云 
[五卅敎育社敎職員會代表巳推出]  
　　上海基督敎靑年會五卅工人臨時敎育社昨致上海各校敎職員聯合會函云敬啟者同人等謹代表靑年恊會靑年會中華基督敎徒聯合會總工會五卅平民敎育籌備處上寶平民敎育促進會虹口平民敎育會河南路夜校等機關發起組織五卅工人臨時敎育社爲滬上目下罷工二十餘萬工人積極謀求知識上之救濟昨經一度磋商咸認貴會爲純粹的敎育實施機關用敢推米鄭兩君代表請即加入爲發起團體之一推舉正式出席代表一致合作如有訽問米鄭兩君當能奉告一切也聞該會巳推定馬羣超舒蕙楨二君爲代表矣 
[成都高師敎育團昨晚來館參觀]  
　　國立成都高等師範學校敎育參觀團於本年三月下旬出發赴各省參觀現來滬巳有多日昨晚八時半團員劉瀛·程遠·劉寅賓·何本澄·王繼統·高照平·何紹楫·唐瑞·劉常武·周能泮諸君偕商務印書局幹事黃警頑君來館參觀由本報職員招待先在五層樓聽無線電話乃導赴各部參觀迨至十時始握手而别聞劉君等巳於今春在成都高師畢業特至各省考察敎育以增見識定今日赴吳淞然後至蘇常寗杭等處云 
[寳山縣師得成績展覽首奬]  
　　江蘇全省縣立師範學校於去春舉行成績展覽會茲巳審查評定成績列入甲等第一者爲寳山縣立師範學校於昨日頒到省長奬狀一紙以資鼓勵云 
[寰球學生會之近况]  
　　卡德路九十五號寰球中國學生會本屆代辦厦門大學大夏大學上海藝術大學復旦大學心理學院中學部等校招考報名事宜曾誌前報茲悉該會爲便利外埠旅滬投考諸君起見設有暑期寄宿舍佈置整潔極合學生寄宿之需印有章程定單欲寄宿者可向該會函索又該會對於招待游學事素極盡力近日出版「訂正游美須知」一書以供有志游美者之參考每册定價五角棋盤街中華書局·上海儀器公司·南京路中華照相館·榮昌祥·裕昌祥·聯益貿易公司·精益眼鏡公司·亞細亞照相館·先施公司·中華皮鞋公司·四川路上海銀行部等·均有寄售云 
[北區公學今日開懇親會]  
　　愛而近路紗業公所内北區公學定於今日（二十八日）下午一時半舉行第十四次懇親曾 
 
 

Page 10

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *國内要聞二 
[關於滬漢案之要電]  
　　美國企城華僑電　上海日報公會轉各界鑒請堅持文明對付英日藉收外交勝利幸勿亂殺外人致惹别國干涉美洲企城華僑叩 
　　天津各界聯合會代電　上海申報館轉全國同胞均鑑蕭耀南喪心病狂殺人媚外敝會巳致電段執政請罷免蕭職以謝國人文曰北京段執政鈞鑒此次滬案發生各國人士均以英人之殘殺爲違反人道同深憤慨乃滬案未平漢案繼起丁茲存亡危急之秋正宜戮力同心共禦外侮俾中華民族不至淪亡不意卾督理蕭耀南媚外性成逮捕請願學生槍斃團體代表蕭英蹂𨈆同胞喪權誤國除巳去電警告外敬請執政俯順輿情即日下令免其督理之職加以嚴重之懲罰另簡賢能前往接任臨電不勝迫切待命之至尙望全國人士同伸義憤臨電迫切血與涙俱天津各界聯合會叩漾 
　　重慶賴心輝電　總商會學生聯合會各法團各報館均鑒滬案發生民情憤激川省見聞較遲至爲廑念茲特委敝署顧問川藏電政監督王驤陸爲代表赴滬慰問並調查眞相尙祈惠賜接洽以便隨時因應肅電奉懇順頌公綏賴心輝叩有印 
　　譚延闓代電　上海總商會各報館各團體各學校廣州北京天津漢口各報館並轉各團體各學校均鑒帝國主義者之於我巳顯然無復正義人道可言其不惜以上海爲屠塲而有五月三十日之慘舉此何等可痛之事聞之曷勝悲憤非收回借租地不能絶彼之暴亂非廢除不平等條約不能復我之自由所望一致主張努力交涉爲人道爲自由即不得巳而訴諸最後手段亦所不惜擐甲以俟敢後邦人譚延闓叩寒 
　　江西廣豐滬案警告會電　日報公會曁工商學會公鑒惡耗傳來同深悲痛同人等聯合全縣工商學界假岳武穆廟組織滬案警告會業於六月十八日成立二十一日上午舉行公團學校大游行並印刷警告宣言沿途分散講演各界勿用彼貨誓作後盾 
　　樂平商界外交後援會代電　上海申報館鑒　　一再慘殺同胞全國悲憤敝會巳議决與兩國經濟絶交爲政府後盾並勸募捐欵接濟滬埠失業工人稍竭棉薄藉附　　先匯欵大洋五伯元交由上海總商會指撥代電奉聞樂平商界外交後援會皓 
　　宜都學生聯合會代電　全國各團體公鑒滬漢工學同胞爲愛國運動先後慘被英捕槍殺血肉横飛河山變色警耗傳來髮指眥裂公理不存人道安在敝會爰爲一致之聲援作最後之奮鬥雖天崩地裂石　海枯一息尙存此志不懈宜都學生聯合會叩删 
　　廣東鶴山商會代電　上海廣州各報館轉各省敎育會學生會農會工會商會鑒日英帝國壓迫我民衆五卅慘劇愈演愈兇凡有血性聞之髮指我華人向以容忍聞至此亦萬不能容忍敝會特集商人宣告對日英先爲經濟絶交至本案完滿解决止並與邑内各界爲一致對外行動萬望毅力堅持同心禦侮廣東鶴山商界同人叩效 
　廣州洋務職工總會代電　報界公會轉全國各團體均鑒此次上海英捕槍擊巿民漢口靑島等處亦有同樣之慘殺前後死傷不計其數凡有血氣莫不髮指我同業日在壓迫之下倍深悲憤爲援助被害同胞及四萬萬國民前途計謹率全體同業誓爲後盾伏望全國各界團體爲保障人格衛護主權一致聲援 
　　瓊崖敎育界代電　上海全國學生聯合會全國各報館曁各團體均鑒此次上海學生爲日紗廠慘殺華工激於義憤在租界巡行演說以伸公理事屬正當乃英捕竟以兇横手段慘殺學生工人此種行爲實屬蔑視我民族侮辱我國體同人等海外聞耗殊深憤激經於六月十五日會同此間各校學生以及工商各界冒大風雨巡行示威此案非達懲兇道歉撫卹收回租界及領事裁判權之目的同人等當誓死堅持力爲後盾特此電達瓊崖敎育界同人删叩 
　　廣西桂平敎育局代電　全國報界轉全國各界均鑒五月卅日上海學生因愛國運動慘被英捕槍擊死傷枕藉現各國且復增艦加兵解散我國學校逮捕我國學生欺人辱國莫甚於此務望同胞一致抵抗尤望我國軍人速蠲私怨息弭内爭與邦人同心對外庶免滅亡而雪大恥廣西桂平敎育局眞 
　　鹽城國民外交後援會代電　申報館轉各報館鑒此次滬上慘劇發生實予國人以國際上不平等之剌激雖交涉如何現難預測要之人當思澈底自救之方若徒事呼號翻貽五分𤍠度之譏故謀所以建設永久之事業實爲今日之急務查近來外人以帝國主義施之吾華而最大之壓迫即爲經濟觀此次交涉發生之源係出於日本工廠之虐待華工及滬工全體輟業其數竟達十萬以上平時以我中華十萬同胞乃屈服於外人經濟勢力之下其痛苦應有不可勝道者我國關於工業之發展向無計及乃使十數萬衆求活於人使彼得縱其經濟壓迫之計畫操吾華工業之大權事之可悲孰逾於此爾者全國人士募集巨欵接濟輟業華工足見𤍠心愛國人具同懷竊以爲一面治標一面仍須治本如吾國各省縣地方趁此激剌注全力於工業之發展集資設廠爲工業上正當之抵制則提倡國貨庶不至徒托空言而收容華工免爲外人奴隸尤爲當務之急否則雖此次交涉小有勝利而事過境遷外人經濟之壓迫終不能打破將來仍不免有其他慘劇之發生吾國人即全棄其事業以從事亦且窮於應付奈之何哉尙望全國父老兄弟諸姑姊妹於報本之圖加之意焉 
　　揚子淮鹽總棧代電　上海工商學聯合會鑒敬電誦悉具徵愛國𤍠忱曷勝欽佩惟運鹽船隻向由商人僱訂改用華輪裝運一節巳飭商遵辦以挽利權特復揚子淮鹽總棧宥 
[江浙各界對於滬案之援助]  
　　南京　下　和記工人組織工會二十六日上午在下關大舞台開成立會通過會章請來賓演講警察署派員到會監視秩序甚爲整齊南京美術專門學校二十七八兩日開成績展覽會並設援工出售部售價悉充救濟工人之需總商會今日召集各業會董開會討論分業募捐辦法期於最短時期内凑集成數救濟工人廣東旅寗同鄉會因廣州發生慘案昨在兩廣會館開緊急會　急電廣州　局　詢詳情並請嚴重交涉 
　　南京國立省立私立各校學生因滬漢慘案尙未交涉廣州又有事故發生擬開學生聯合會代表大會恊商援助辦法至各校學生現在多有因暑假返里者如能繼續開辦暑期學校則在寗學生適不乏之否則各校必須推定駐校代表負責恊同聯合會援助道行其檢查貨物不能任商會數衍塞責自二十七日起由各校實行大檢查務使各商店實行經濟絶交以爲抵制 
　　鎭江　鎭江學生聯合會昨爲進行一切事務起見特於上午十時在萬壽宫開會各中學均有代表到會其議案中最重要者爲組織鎭江學生軍巳經通過此外即由六中九師明智崇德潤州等五校各推代表一人恊同外交後援會籌備游藝大會又由各校公推委員七人與外交後援會委員七人籌備建築公共演講事務至十二時許始行散會又鎭江駁運工人連日罷工者巳共有一百六十七人均由外交後援會援工委員團發欵援助其生活計每日每人發洋二角兩日發一次又鎭江各救火會前因救濟滬工曾發起濟工游藝會並推選姜子安等爲籌備員昨日（二十六）下午二時各救火會又在衆善救火會開第二次籌備會到有十二家代表三十餘人首由姜子安報告向救火聯合會接洽情形並云巳得聯合會長胡　春竭力贊成恊助進行繼由各會員討論組織辦法並議定游藝會節目當塲由各會員分組任事不日即將實行 
　　六合　前由各界上海慘案後援會提議於六月二十五日全邑罷巿一天以示哀忱當經商會方面通告各商家遵於是日下半旗罷巿一日並有學生分組演講又第九師範學生時虞·康石豫·王屋等七人由浦口六合兩處勸募捐欵援助罷工工友今（二十六）巳附輪回校矣 
　　徐州　本埠外交後援會迭次會議業誌本報本（二十五日即端午節）日又在東關外踼球場開第二次國民外交大會全城各團體一律罷業參加會議上午九時會場人　男女約在三萬七千之譜照預定秩序依次舉行（一）搖鈴開會（二）奏樂（三）向國旗行禮（四）唱國歌（五）主席報告經過情形及開會宗旨（六）宣讀電文（七）齊呼口號（打倒帝國主義·經濟絶交·取消不平等條約等）（八）演說（約二十餘人詞長從略）（九）攝影（十）游行全體結隊延長四里許周歷全城沿途高呼口號散發傳單男女老幼咸無倦容人民激昻狀况比前尤爲𤍠烈 
　　川沙　自五卅慘劇發生後該縣人士無不義憤塡胸踴躍捐输前由川沙縣立師範演講募捐成績尙好嗣後上海第二師範張君思忠等七人赴川募捐各店號皆慷槪輸助故兩日之間巳逾二百元又聞大川輪船公司對於爲國盡力者一槪免售船票 
　　松江　上海閘北學生五卅後援會職員容忍等由絳園中學敎員張孝友率領來松與三中學生會接洽添派宣傳股與另由上海來松之民國公學校長許競公等於前日在嶽廟等處化裝演講聽者約有萬人見聞之下莫不悲憤惟上海南洋高等商業學校學生演講　來松演講後即往嘉善一帶而去松江省立第三中學學生會前以各專員在滬交涉苟且從事特代電各當軸力爭並接駐滬交涉使許沅復電云江蘇省立第三中學校全體學生同鑒代電聆悉並經轉呈蔡督辦·曾次長·鄭省長查捕房慘殺多命一案關係極爲重大業經疊次向領團嚴重抗議並公别將先决問題四項及條件十三條送達領團自當竭力爭持期達圓滿之目的以平衆憤而慰輿情特復 
　　杭州　杭總商會昨函上海總商會云前奉大函得悉前寄援助滬案維持費洋五千二百五十七元八角二分業蒙台收茲於六月十七日起截至六月二十六日止續收各處捐助欵項洋三千一百四十三元爲此開肯捐户淸單仍行由杭州中國銀行如數匯奉貴會核收分别支配并希見復杭州各公團聯合會昨通告各商號云自五卅慘變發生後滬工罷業各界均捐欵救濟前經敝會議决請各商店房東亦解囊相助慨捐一月房租十分之一就近送交商聯會以便尅日彙齊解滬俾應急需尊處當仁不讓自必善與人同相應函請台端查照惠濟無任公感 
　　嘉興　嘉興靑年協進會特於二十七八兩日在敎育講演廳舉行游藝大會所得劵資悉數撥充上海工人經費又某團體將於日内着手檢查各商號所存英日貨物並屆時勸導各商號此後勿再進該國貨物以表示愛國至查存之貨或封存或拍賣尙須决議辦理 
　　湖州　端節全國舉行總示威之日此間工商兩界一律罷業半天劇院日戲亦停各界停止娛樂用以誌哀又六中學生委員會對於本期暑假先擬主張不放以免停頓進行嗣以窒礙殊多恐難達到目的乃改變計劃决定本屆暑期每校應推代表五人留宿校中主持其事若遇緊急事故則凡藉隸本城者須一召即至庶幾對於各項進行不致發生阻碍至應需經費則巳由各該校長自動籌認矣 
　　紹興　紹興各界聯合會於本月二十五日下午開第五次幹事會議决處置查貨問題辦法四條計第一條東西各路進口由調查員調查遇懷疑時報告本會决定之第二條各商號現存之貨由商會負責調查限初十以前列表報告本會第三條各路查出進口之英日貨一列開單送存商會由本會議决處分之第四條巳起運未到達之英日貨凡於初六以前先行報告本會者作現存貨論 
[閻澤溥與魯長問題]  
　　天津消息魯長人選以鎭　軍賑務處總辦閻澤溥爲最有希望其說喧傳巳久乃因滬案問題懸未發表最近復有李景林將保圖長直之說昨有人曾見閻氏談及此問題閻氏表示如下予（閻氏自稱）爲直人受張雨帥知遇之恩者逾二十年此次奉命係專辦理賑務近日同鄉有荐余爲本省省長者余服務桑梓本無不可但在本省親戚故舊太多一旦出任直長誠恐遇事製肘有所貽誤殊無以對直省人民故予對於本問題始終未有表示至於魯長雨帥并未强予在魯方面近日雖聞有邀余出長該省之意但均係魯人自動的主張事先從未徵予之同意惟魯省黨派紛歧議論龐雜非善於周旋者不能往治予旣不知所謂黨派亦更不知所謂運動即使中央俯從其請予個人尙有斟酌云且省長人選雨帥早巳胸有成竹而在旣經内定以後决不能以他人之意旨爲從違故予將來是否往魯亦惟雨帥之命是聽至魯省民政之有無辦法目下尙談不到此也云云當時謁者並詢以奉張到津之設施閻謂張到津以後對於奉軍駐防地點及各軍軍餉等諸大問題業經議有頭緒外其餘各事均由滬案猝起一槪擱置故關於魯長問題前去請願者恐未必皆能見到曾憶某日有某團體上一請願文請願何人因原文予未寓目不知其詳但雨帥在當時手持該請願交笑顧左右曰如此人物能幹省長則予部下類於此項人材者有五六百人省長二字他們亦看得太不値錢矣抑何可笑味其意當知雨帥對於魯長之意旨矣至於軍民分治辦法雨帥深以爲然故奉省民政完全惟王永江省長是問雨帥不加干預至督辦兼長爲事實上所辦不到者雨帥之意恐亦難辦到也 
[湘西戰事之省方捷報]  
　　湘趙阻至川軍赴桂 
　　長沙十七日通信省軍巳將保靖收復詳情如下省軍之第一師第九團文團九德及三師二十一團王團堉奉命由北河向保靖進攻當兩團由河道進至保靖下十五里之地即與蔡鉅猷部之蔣團·及川軍一師之但團相遇雙方互相攻擊塵戰數小時之久川蔡各軍以子彈不足向後方退走省軍隨後尾追向保靖縣城進逼蔡鉅猷見勢不佳早向花園街城一帶退去其後路軍隊則在保城太肆刦掠王文兩團乘勝抵城當留文團維持城内秩序王團則追跡前進聞葉總指揮巳委省議員文一元署理保靖知事而湘西巡防總領兼辰保善後監督陳渠珍亦巳由乾城專返保靖辦理一切善後事宜矣葉總指揮對於麻陽一路巳派第一師之第十七旅前進攻擊現據該旅旅長楊永淸於口昨來電謂巳於十四日收復岩門查岩門距麻陽僅六十里爲麻陽第一層屏障岩門旣下則麻陽之收復直指顧間事耳茲將楊旅捷電錄左長沙省長趙鈞鑒職部於元日午前九時佔領高村川敵羅覲光退守岩門待援湯子模由麻陽星夜派兵前來增援希圖頑强抵抗職以岩門地當麻鳳要衝非驅除之不足以除障碍於寒日午前五時令虞君美團長·四十六團張營長鎭南·獨立營長龍運鴻三部向岩門攻擊前進其餘留守高村附近策應至六時半與敵接觸經該團營長督隊猛攻於午後一時始將敵人擊退巳向麻陽方面潰走據擄獲敵兵云熊湯有由麻陽向芷靖赴廣西等語職以鳳凰方面情况尙未得知巳飭所产部擇要警戒計是役敵人傷亡五六十名我軍傷亡十餘名奪獲步槍二千餘枝謹此電聞職楊永淸叩 
　　十八日續訊湘西川軍前次反攻失敗雖經攻克乾城鳳凰等處而保靖旣爲省軍收復乾城鳳凰亦復爲省軍所有於是川軍情况乃至狼狽不堪先是省軍第三師之蔣旅鑑歐奉令進援乾城即派所部之王團忔率部前進及抵乾城附近則以敝衆我寡不敢進攻及蔣旅親率大軍至則乾城巳經失守　省軍第一師之鄭旅鴻海於攻克保靖之後亦率師向乾城進逼前後夾攻將川軍截斷爲二川軍勢不能敝省軍乃收復乾城　蔡軍之在鳳凰者聞乾城巳爲省軍所有乃亦退守麻陽擬取道芷江經靖縣通道入桂現省軍旣收復乾　巳步步向麻陽一帶道攻川軍糧彈兩缺四處搜糧因此　　　　殺害者數甚不少如大隊下鄉搜刮則人民逃避一空彈則每人僅給六十發不敢擅放見省軍至即不戰而走省軍方面巳預備四面包圍阻其入桂昨湘西沅靖各屬全體省議員黃　楊亮卿等以川軍竟不回川决計出麻陽由沅靖各屬勢必大受其滋擾爰於日昨就議會東街第十八號開全體大會討論制止方法當經一致議决請政府以實力制止當即全體前往省署請願由趙省長親出接見首由黃　等述明沅靖各縣慘受滇軍蹂𨈆不堪再擾情形要求省長務以實力制止假道否則務請將其解散云云趙省長答稱川軍假道赴桂確有其事政府曾屢次去電勸阻詎不聽從現在巳電劉興（第四師第二旅）劉雪軒（第三師第十四旅）兩旅長分扼洪江沅縣各要隘以實力防堵制止如至萬不得巳時自當尊重民意將甚解散萬不　任其蹂𨈆致使地方受重大之損失云云是則川軍入桂實巳發生重大之阻止有謂川軍仍將大舉反攻者則爲一種空氣之作用蓋川軍不惟彈餉缺乏將士思歸即滇唐不能再爲熊蔡之後援巳足以使態蔡不敢在湘西再圖進取也 
[周蔭人將進攻尤溪（蜀生）]  
　　分兵四路進迫　盧興帮有棄樟湖坂說 
　　周蔭人以高義敗竄下游民軍重心巳失思乘機解决雄踞上遊之盧興邦盧踞尤溪有年爲反北軍之强有力者最近高義揭　閩軍討周盧復以第二軍總司令名義列名通電事後盧之駐厦代表楊愚谷雖加否認但周忌之巳深値刼械事盧經薩鎭冰之調停雖交出擄械而周去盧之心未巳據省訊連日督署軍事會議决乘許軍回師廣州高義全部潰覆盧興邦勢孤援絶即行根本解决其進兵計畫第一路由延平胡蘆山直趨尤溪口以蘇𡋺部第三十混成旅任之第二路由德化入大� 
田以二十四旅孔昭同部四十八團劉俊任之第三路由沙縣攻永安以福建陸軍第一旅部郭鳳鳴任之第四路由閩淸百丈嶺進兵以馬瑞雲第一團及周之衛隊全團任之水口都口黃田九里灘各要隘由二十四旅張俊峯部及十二師砲團担任防禦第二路大田接讓尤溪山嶺重疊地極險要盧部第一旅盧興明重兵扼守尤大之交大田爲省署警備第三路司令陳國華防地周蔭人以該路之四十八團北兵地形不熟得薩鎭冰同意改編陳爲福建第四旅直轄於周協同劉團作戰第三路沙永兩縣郭旅本土著屢敗於盧興邦嫌隙極深周資以過山砲二尊水機關三梃槍砲彈若干並以兩萬元淸欠餉勵之福建陸軍第二獨立團陳榮標舊曾隸盧現駐永泰古田則任後方輸送惟高義殘部及安臣之陳國輝與盧合則令孔昭同覊縻吳威使據永春德化爲之梗復懼吳聯盧吳與陳國輝不協孔昭同時以攻永春嗾陳陳雖未如命吳巳懾不敢動更命莆田董旅進兵仙遊苟吳有不穩立取永春代之陳國輝現居安溪盧興邦與陳契近乞援於陳以陳永德扼於吳威且懲於去冬覆轍不欲輕舉遣使報盧僅允相機遙援（陳近雖受周蔭人第八旅之命但尙未就職）最近消息盧部巳自放棄樟湖坂及尤溪口退入尤溪腹地此兩地爲蘇旅遞進佔領聞盧爲縮短防線據險扼守也駐同安之第三獨立團巳於第十四日奉周蔭人電令調赴上遊經泉州惠安入莆田四十八團亦將開赴仙遊轉入德化盧興邦有衆六千能戰之湘籍兵約三千復憑天險周蔭人亦未敢易視近尙在策全中苟無特别變化旬日後各路戰事必均勃發前此間傳八日兩軍巳接觸則尚未至是也（六月二十日） 
[重慶之和平空氣（淵如）]  
　　組織全川和平弭兵會 
　　重慶通信楊森軍隊月前連克雅州·嘉定·瀘州·卬州· 
 
 

Page 11

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *　州等地反楊軍頗以爲憂乃　駐内江隆昌後忽然頓兵不進前敵總司令黃毓成且迭電劉湘乞和楊淼亦派其總參謀曾子唯由成都來重慶表示言和之意楊之所以如此者以奉中央命令調京内用旣不欲反抗中央而又不欲抛棄地盤故現在所希冀者一面討好劉湘懇其轉電中央恢復原職一面再以武力徐　統一全川惟能否如其願望此時殊難預言也返觀渝方聯軍亦非無言和意思因聯軍内部係由各黨各軍撮合而成意見極爲歧雜袁祖銘劉湘兩人所部諸軍隊雖未明白宣布加入聯軍而實際上兩部對聯軍均表示同意黔軍之開赴前方者爲王天培呂超川軍之開赴前敵者爲羅緯郭勳均以武裝調停爲標榜苟楊森不進攻重慶袁劉决不命所部加入聯軍此則可斷言者也故聯軍方面感於軍需給養之困難亦頗有謀相之傾向其原因在此 
　　現在各路戰事旣同時停頓雙方又均有願和之暗示於是全川和平弭兵大會遂乘時崛起此會發起人以渝中法團爲主體省方亦有重要人物加入計爲重慶總商會正副會長趙資生·曾禹欽·巴縣縣議會長王蘭揖李奎安·敎育會長溫少鶴黎仁鏡·敎育局長胡子昻·省議長郭云樓·中央代表黃雲鵬·楊森顧問駱成驤·劉湘顧問邵明叔·全川公民代表施鶴笙等一時紛集渝中專從事於和平運動渝中聯軍諸將領如賴心輝鄧錫侯劉成勳劉文輝張成孝藍世鉦劉國孝諸人大慨都由前敵遄返渝城中立派將領如王天培呂超羅儀三潘文華王芳洲等均在渝城與會楊森所派省署政務廳長徐孝剛·前敵總參謀長曾述孔·亦巳到渝一時川中知名之士都爲此會所容納和平運動庶幾有望亦未可知（六月十八日） 
[浙省預算補救方法]  
　　浙省十四年度省地方歲出入預算財政廳彙編之初即因收支不敷故增列國稅補助二十四萬元沙灶地墾放收入十四萬元以資彌補省議會財政股對於此項收入認爲虚列擬即一律删除另行加稅減政以求事實上之適合不意大會否决以致辦理爲難現在法定會期祇有一天並因天氣炎𤍠不能開第三次臨時會最關重要之預算案惟有俟下半年常會再行解决但對於預算收入亦假定一種標準關於歲入部分仍照從前法案抵補金附稅每石减徵一角關於歲出部分除議决新增各欵外均照十三年度辦理統計歲入四百三十四萬三千七百三十九元歲出除相抵外須不敷五十二萬元其間敎育經費尤覺難於支配俟議會此項公文送達省署以後將提付政務會議謀適當之解决 
[杭州快信]  
　　省署定二十九日下午召集農商敎各會長及律師公會會長等互選臨時參政院參政一員聞以商會長王祖耀最有希望 
　　餘武汽車路　自餘北起至武康上柏鎭一段巳告工竣前日試車惟由上柏達莫干山一段日來正在測量預備趕築非秋季不能完工 
　　省垣米價迭次增加起米每石巳達九元四角頂米每石須洋十一元二角連日來源又告缺乏且天時亢旱民食前途巳形恐慌米業公所昨開會議决日内尙須繼漲 
　　上海商科大學校會計系·普通商業系·銀行理財系·工商管理系·學生王雨生等十六人暑期畢業現由校長開具名單函浙實業廳總商會請轉致各公司銀行工廠酌量延聘俾展所長 
[蘇省實業界雜訊]  
　　江蘇鑛業近年日形發達巳成立十九公司自上年戰事頗受影響各公司鑛區稅每屆半年繳稅向無欠項今則巳欠至兩期未繳實業廳特派科員劉剛守提鑛稅限六月三十日一律繳淸其鑛稅最多之徐州賈汪公司據其呈報自上年七月一日至今該公司所產之煤十二萬七千餘噸因津浦路無車轉運積壓成本幾近百萬不但鑛區稅暫難全繳即產稅亦不能應付劉科員親赴賈汪公司催稅目擊實在情形特由實業廳轉商津浦路綫内軍事長官請其分騰貨車俾該公司得以將積壓存煤從速運售以資周轉 
　　閘北水電公司營業權五十萬元及利息每年百分之二現在巳由財政廳指爲抵押品向銀行借欵省令水電公司移轉債權昨水電公司呈實業廳文略云『此項營業權實爲公司取得省廠完全營業區域之代價載在合同不容稱有　　　　　　　　　　　　　　　　亦未頒發物華綢廠私放桿綫侵佔營業另以　華公司名義朦靜立案一案省廳方面亦未切實加以制裁故公司對於此項營業權實不得不暫時保留以防萬一旣奉鈞令移轉債權則將來公司對於銀行自應按期繳欵　惟上項營業區域設竟因非法之侵越致原案或有動搖則於公司所繳營業權代價不無損失省政府能否擔負完全責任應請鈞廳轉呈省署明白批示確定辦法俾公司股東得有確實之保障庶於債權移轉不至發生異議』實業廳以該公司所呈自是正當請求省政府旣取得五十萬元之營業代價當然抵負完全責任巳據情轉呈省長切實予以正式文令俾得確實之保障矣 
　　南京自來水公司月前由董事長交通銀行長湯小齋提議趕速開辦公司原案股本一百二十萬元招足四分之一時先行開工現今股欵巳有成數由籌備處長仇繼恒在地方公會開股東會當由技師汪正聯籌劃進行方略下關現所購地面積頗廣先建築　水機一座蓄水池兩座由下關用八寸徑之水管通水至鼓樓總廠分用六寸四寸各徑水管通水至全城每日以五十萬擔水量爲率用户水管暫緩裝設先在各街巿要道安設公共水機用户即在水機取水其水價以桶計或以水車計取水時繳價等辦法巳呈實業廳立案正進行時適上海慘案發生與某國訂購機件之約勢不能不取銷擬另由汪正聯赴滬與其他洋行訂立契約故七月一日開工之說恐又展期矣 
[南京快信]  
　　蘇省十四年度預算依善後委員會議定軍費標準爲五百三十七萬較十三年度幾减一半必從裁兵着手而後可縮减軍費軍費旣减而後可適合預算現年度巳將開始據聞因過渡費未籌出及其他種種關係事實上能否照案辦理不致溢出範圍尙屬疑問 
　　江蘇淸理財政委員會組設總務審核編制三科每科設科長一人科員二人助理及錄事各一人至各縣調查委員王財廳長擬委令各縣原有催徵委員兼任以資撙節 
　　監算江蘇交代委員會由各縣代表輪往財廳　抄歷任賬目曾樸任内收支賬欵巳經抄齊嚴家熾任内賬欵數日内亦可抄竣該會定七月五日在楳溪山莊開會研究淸算方法 
　　本城官紳二十六日起在廣利慈善會設壇祈雨鄭省長每日上下午兩次率同僚屬親詣行禮 
地方通信 
[松江]  
　　請發附稅　松江縣議事會向縣公署催發十三年度敎育附稅及縣附稅現任徵起而尙未發放者約有四萬五千元於二十四日在大會場議决推代表（縣議會）張芝·李修則·楊　江·吳在楝·朱廣楨·曹祖培（欵產處）周　·（敎育局）袁瀛·（巿鄉聯合會）吳前楣等九人於二十七日下午進署謁楊鴻藩知事稱病擋駕旋謁第一科吳日永科長時適審理訟案張代表等堅待多時吳科長出見磋商良久始允七月間先發一萬元八月再發一萬餘待下忙征起時發淸云云 
　　盧香亭來松校閲之傳說　聞政界傳出消息近畿陸軍第二師盧香亭師長有日内來松校閲軍隊縣公署正預備供應頗形忙碌 
[無錫]  
　　萬安巿刦犯業巳緝獲　無錫萬安巿二十二三圖應橋附近周陳司廟於夏曆上月十六日夜半被盜打開後門入内刦去鮮繭米麥蠶荳等物並刀傷事主魯貴根等兩名一案縣署委派三等警佐湯麓柯下鄉履勘水警二區派第六隊一分隊長劉鏡蓉赴四鄉跴緝等情巳迭誌本報茲悉前日（二十四日）由一分隊二號巡官劉雲龍在北栅口查獲形跡可疑之船三隻當在船上拘獲王三麻子（泰州人）羅長盈（阜寗人）羅惠堂（同上）師老二（泰州人）等四名並獲笆斗三隻黑布背心一件布鞋一雙皮靴一隻等贓物共三十八件於端午節連同人證一件解送區署昨日上午由督察員秦文襲逐一訉問王三麻子羅長盈兩人供認行刦不諱王並承認當時帶去小刀一把咬在口中將魯貴根連戳數刀刦物而逸等語羅惠堂師老二兩人堅不承認秦君仍令一併收押候訉然後移縣訉辦昨日事主魯貴根之子聞訉至區署認贓有笆斗三雙皮靴一雙黑布背心一件確係被刦物件當即返鄉報告其父以便來縣具領 
[江陰]  
　　縣參會議决截留忙漕　縣參事會會員費鴻聲因去冬今眷盧齊搆兵時省中提用軍費·地方供應軍用所需各欵約十八餘萬盡係澄邑積毅水利公欵并出具印收向殷實莊舖挪借當時　　　　　　　　　　　　　　　　　　　　　　　　　　各　償還之期在　尤以張軍長等　　　　徐州　　　一萬元最爲急　官廳爲　　　政興修水利及顧全商民信用起見最好截留忙漕歸還各欵尅日暫止報解至償淸爲限二十三日特在參事會開會提出議案公同討論一致議决照原案由本會分呈省署財廳并知照　署務達償還目　未　省廳淮如所請否 
　　發放兵災振　　兵災善後會以結束之期不遠辦理振　一項早巳調查完竣木可散發因抵借現欵受滬案影響未能全數滙到今日（二十四）日上午十時先將傷亡撫恤曁毁房屋補助兩種散發分死亡一等洋六十元二等四十五元三等三十元被傷一等二十五元二等二十元焚毁房屋一等一百元二等七十元三等四十元四等二十元總計振濟洋四萬零一百餘元撫恤四千二百餘元普通補助三千七百餘元房屋補助四千三百餘元共五萬二千五百餘元 
[常州]  
　　常州紗廠改組就緒　無錫榮宗敬生昆仲於滬錫漢濟創辦麵粉廠及紗廠巳十有餘所近復以常州紗廠改組爲申新第六紗廠前日德生來常會訂接辦合同常州紗廠方面由債權代表楊蔭杭出面姚知事居間爲中證租期定二年半以盈餘十分之三爲租金機器發動則購用　　　震華　電力業巳凖備一切不日即行開工 
　　農民苦旱　武邑現當插秧時期而天久不雨兼以河水枯涸無從　灌四鄉農民大起恐慌未知何日能　甘霖以慰農民渴望也 
[鎭江]  
　　永固鄉組設救火會　近年城廂内外添設救火會甚多其功效成績幾與滬上相頡頏然僅在城巿方面至各鄉則皆未有茲聞永固鄉議事會議員丁明宏現亦注意及此昨日開常會時特列案提議無論大小各圩均須設一救火會大圩置火鈎十把水桶四十個小圩置火鈎五把水桶二十個雲梯則各備一架業經議决照行矣 
[阜寗]  
　　拒毒會開聯席會議　阜寗國民拒毒分會今日（三十日）下午三時在會所開董事職員聯席會議與會者有該會董事仉培之項少白等及各部職員該會名譽會長葛績成氏亦到會列席首由會長仇鍊靑報告本會旣經成立應呈請官廳備案以便進行一致通過次即討論滬案後援問題當經全體議决除本城原有之講演團照常逐日講演外另外再行組織分赴四鄉講演並派員向各處募捐接濟滬上工人議畢散會 
[徐州]  
　　盧陳聯袂赴津　蘇皖贛宣撫使盧子嘉今早（二十五日）五時偕同江蘇軍務帮辦兼第四師長陳調元專車過徐聞係奉張）雨亭）電召赴津而商業要公風傳盧有内調消息差登選或將繼盧而爲蘇督辦十數日間或能證實其說又盧陳過徐之時各官署領袖多往東站迎送盧陳並未下車旋即向北開行 
[嘉興]  
　　縣商會選出會長　嘉興縣商會於陰曆五月初六日召集新選會董開第一次職員會並投票互選正副會長檢票結果錢伯英當選爲正會長蔣萊仙當選爲副會長 
　　裝户對於電燈公司之滿　前晚全城燈火同時熄滅各商號尙未閑巿以致手忙脚亂另點燈火乃該處電燈公司於燈火熄滅之後復遷延修理據發出通告須於二十九日晚方可全城送電因之各裝户咸感不便擬向該公司要求賠償損失並責成該公司以後應負責任 
[蕭山]  
　　籌設全縣因利局　蕭山郭知事以興辦實爲地方切要之圖墾放農務計劃造林在在均需欵項關係民生實非淺鮮茲擬籌設全縣因利局惟爭長斯職者不乏其人郭知事頗屬意於陳俊（某颿）充任局長先行籌備進行日内即可成立 
[蚌埠]  
　　含美學校在蚌演劇募捐　懷遠含美學校本爲美國人所設立但其中除校長外凡敎職員學生率皆華人無不富有愛國愛羣觀念此次自滬上五卅慘案發生即提倡募捐但恐一再勸人出錢良不容易於是敎職員學生組織文明演劇團編成新劇表演售票得資旣博觀衆歡迎且可藉此化裝演說以喚醒同胞羣起救國組成後曾在懷遠表演所得票資頗成鉅欵己悉數滙滬該團團員前日又推派代表陳化魯劉迪臣二君來蚌擬假一地點獻藝藉售票籌欵以爲援助滬工之用當由普濟醫院院長俞崑濤介紹軍警各界請求維護一面商借大東旅社之消夏所從事布置軍警方面允屆時派隊蒞場彈壓並代維持秩序該團遂擇訂於本月二十五號（即端午節）二十六號連演兩天昨日爲第一日自下午七時起開演售票分爲三等劇名爲亞洲三大慘史一爲印度亡國史自甘地勸衆以迄甘地入獄一爲朝鮮亡國史一爲上海五卅慘史觀衆受此感觸無不慄慄危懼該團演此三項故事深恐觀客坐久精神疲倦中間復雜以音樂唐氏學校之武術育秀女校之唱歌開幕閉幕之雙簧戲舞火棒等遊戲藉以引人興趣尤令人起敬者是日場中服務員均係各旅館茶役自備椅橙到場純盡義務所得茶資悉數捐助滬工又普濟醫院院長俞崑濤在場設立義務治療處以備觀客發生疾病送診施藥 
 
 

Page 12

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *   
 
 

Page 13

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *本埠新聞 
[關於滬慘案之昨訊]  
　　租界戒備仍嚴　余日章仍主組中外調查會 
　　提倡國貨會今日成立　罷工情形仍舊 
　　（一）租界昨日之防範 
　　公共租界之昨日槪况　昨爲公共租界各商店開巿之第二日情形如下（一）各馬路商店全部開巿惟北四川路·百老匯路·吳淞路·中虹橋·東西華德路·等處之粤帮商店仍堅閉雙扉爲援助粤案故未復業（二）租界戒備仍未少懈巡捕仍挾槍站崗武裝商團除扼守各路口外仍分隊梭巡鐵甲砲車仍往來行駛愛多亞路界路四川路等處作示威游行（三）美國水兵仍在外灘設崗惟不携槍械祗携木棍一根（四）字林西報内武裝商團仍未撤退新世界内英海軍陸戰隊仍駐在内（五）各路有軌電車曁無軌電車巳完全開駛惟東新橋鄭家木橋等二處之車站掉頭處由捕房加派華印西捕六七名駐守（六）北四川路口·克能海路口·北浙江路口·等處華租交界處仍派有水兵駐守（七）太古怡和兩公司之各海輪因海員尙未上工故各輪仍泊浦江不能行駛（八）英法兩界之各洋商碼頭之碼頭小工仍未開工 
　　昨日租界戒備仍嚴　國聞通信社云前日公共租界特别戒嚴遍搜行人經許交涉員派楊小堂科長交涉工部局表示不日即可取消但昨日全埠戒嚴情形尙未稍改商團出防人數未減新閘路池浜橋且搭蓋蓆篷作崗位愛多亞路福建路口置有四號大砲車一輛口徑向東有商團多人駐守云 
　　又訊昨日公共租界表面上戒備不如日前之嚴但四號鐵甲砲車入晚仍在馬路游行昨日午刻因鄭家木橋電車搭客小有衝突義勇隊驅裝機關槍之汽車前往威懾逾時始撤晚九時後三四西捕及特别巡捕携槍梭巡各路頗形嚴密 
　　界路昨日之情形　界路昨日防範仍甚嚴密自早晨七時許巳有英國水兵五名一隊荷槍實彈自北浙江路口至北河南路口往來梭巡界路與克能海路交义處站水兵二名腰懸手槍手執短棍以防羣衆阻攔乘電車者但乘客依然稀少大都短衣之輩甚有完全空車者有人手持射水竹管候於弄内見電車駛過向乘客放射乘客衣衫盡濕探捕上前拘拿射水者詎知巳逸去無蹤晚間仍有武裝西商團分段防護形勢森嚴行人偶一駐足觀望輒遭干涉云 
　　法租界昨日之戒備　昨日法捕房戒備仍嚴華法交界處之愛多亞路·民國路·越捕站崗防範一如前日徐家匯東巿橋堍·英法交界處之海格路·沿蒲肇江以東各進出口均派安南巡捕荷槍站立每處至少二名並有三道頭越捕乘坐自由車往來梭巡 
　　（二）關於工人之消息 
　　蛋廠與外國木行罷工之昨訊　昨晨七時許楊樹浦路七十六號門牌倍林蛋廠男女工人共三百五十人除八十人照常到廠工作外其餘二百七十人爲工學界援助一律罷工而海寗路彙克司外國木行有一部分工人亦於昨日起罷工事經各該捕房捕頭得悉派探到場彈壓惟楊樹浦捕房中西包探在該管區域内拘獲向某西人擲擊石子者三名帶回捕房捕頭略詰一過諭飭押候禮拜一解送公堂請辦 
　　浦東罷工工人之昨訊　浦東沿浦一帶英日各廠棧碼頭工人及各小輪船員等相繼罷工迭誌本報茲將昨日情形彙錄於下（一）海員工會小輪部罷工者爲英商新老太古隆茂洋行香烟廠祥生廠和豐廠匯德豐等日商爲郵船會社新老大阪同春福菱華三井三菱三圈海洋社大倉等約共老大升火水手等二千餘人内有匯德豐一部早巳組織工會其餘現設辦事處於爛泥渡東首東長里口昨日報名入會者人數較衆巳增至八百餘名之譜（二）昨日午後三時總工會·濟安會·又携欵往小洋涇廟補發大倉華通各碼頭野鷄小工維持費每名發給小洋四角隔日一發約共發去二千餘角總工會因若輩人類複雜復知照各舉代表造具人名册以便稽考（三）大英烟公司棧房部近日急欲出貨無人工作特往浦西招僱俄人數十名駐棧搬運貨物並供給食宿云 
　　碼頭小工在總工會之紛擾　前晚（二十六）七時許閘北總工會門首聚有碼頭小工數百人要求發欵當經該會派員出外宣布略云碼頭小工生活費今巳發過不能再發詎各工人聞言並不散去後復至寳山路各食物店（如大餅飯店點心店）搶取食物商店紛紛閉巿後由保衛團馳往彈壓始各散去昨日下午三時許總工會門首又聚有碼頭小工五六百人鳩容鵠面坐臥弄堂中堅欲領欵後由該會出有布告云你們碼頭工人昨日巳經領費下期須陰曆十一日上午仍在原處發費在此五日之内不得在本會前擾亂奈各工人仍不散去保衛團恐再有前晚之變端發生特下令驅逐始各散去 
　　印刷工會今日發欵　印刷工會會所設在老西門内關帝廟附近前日該會曾推代表要求發欵茲悉該會巳定於今日上午向總工會領得欵項准每人發給一元以資維持云 
　　總工會請保護分辦事處　上海總工會爲訓練工人定於每星期日開會特函淞滬警察廳及閘北保衛團請爲保護函云敬呈者敝會爲辦事上順便起見特於楊樹浦新維新里設第一辦事處引翔港設第二辦事處浦東吳家廳設第三辦事處小沙渡設第四辦事處曹家渡設立第五辦事處滬軍營設第六辦事處凡各辦事處所屬各工會直接歸各辦事處接洽間接歸敝會接洽在此工人罷工之時訓練工人實爲首先之要務敝會巳飭各工會於每星期召集開會一次務請設法維持妥爲保護以利進行實爲公便專此即頌公安上海總工會啓 
　　總工會請保衛團團丁保護　聯合通信社云上海總工會昨因引翔港馬玉山路該會第二辦事處報告有外人包探買通流氓携帶兇器摀亂工會等情當派代表劉貫之·張克英·兩君至閘北保衛團面謁王彬彥團總請派團丁十名常駐該工會維持工人保護地面本日並因散發救濟工人欵項請即派丁馳往馬玉山路彈壓王團總據請後當先令衛隊長王則民派排長一員團丁十名馳往彈壓常駐問題俟查明該處情形及地方意見再行派撥云又連日總工會及濟安會在閘北慈善團散發碼頭工人救濟用欵内有不良分子冒充二人從中摀亂均由閘北保衛團派游巡隊團丁會同該管支團團丁恊力彈壓故前昨等日雖小有衡突旋即平息 
　　漢運洋行請發開工執照　昨（二十七）日有德商漢運洋行大班德人某帶領繙譯朱良甫至總工會要求准其所行駛新關碼頭小火輪四艘上之小工照常開工並聲述伊爲德商兩國並無惡感今因慘案牽涉罷工致該輪停駛日久營業上損失甚大茲請發給執照俾免其他工人發生誤會總工會對於此事尙未有一定辦法云 
　　（三）來往之文電 
　　余日章再發表組織中英委員會主張　余日章博士昨公函各界繼續發表組織中英委員會調查五卅案函云自五卅血案發生之第二日鄙人即主張組織中西特别調查會從事鈎稽是案爲此奔走者累日至本月二十日上海交涉停頓鄙人又曾布函中西各界仍斤斤於組織中英特别調查委員會之主張茲更將其性質·組織·效用進述一二以促起當局及社會之注意（甲）性質五卅慘案中我國手無寸鐵之學生及巿民被租界巡捕槍殺者有十數人之多巡捕及外人方面毫無傷亡事實顯著何需調查但鄙人所主張者豈僅尋常之調查云乎哉所謂調查委員會之性質係兼有司法制度内之「檢察」全部與「審判」内之「審」字全部祇留下一「判」字爲雙方政府執行所以該委員會有權可以會同提訊原告被告一干人證實地踏勘出事地點弔查一切案卷簿據血衣照片傳集屍屬醫生各見證且該委員會當審勘時必須公開任人觀聽使在萬目睽睽之下有口齒淸白的供詞有雙方無可抵賴的憑據然後彙成調查全案布聞中外不但使當事者毫無藉口或作遁辭之餘地亦可使全世界人類完全了解此慘案之眞相罪將誰屬水落石出質言之該委員會即一特别會審委員會具審而不判而自判之性質也（乙）組織該委員會之組織有五要點（一）該委員會須由有關係之政府選委專員組織而成庶幾會同調查審訊而得之事實雙方必須完全承認且必須依據該事實而下判决否則事實仍事實强權仍强權又何需多此一舉（二）該委員會須由中英兩國當局負責組織之或謂上海肇事地點係在公共租界而公共租界非祗英一國之租界英國政府未必允可然按諸事實上海公共租界之立法行政最高權向均壟斷於英人之手即按目前工部局董事之支配九人中英佔其六美二而日一耳局内各大部若總務巡捕工程財政衛生等部復皆由英人主持此次槍殺我學生及布民者又爲老閘捕房英巡捕頭據是以觀我國直接與英國今日組織該委員會誰曰不宜（三）該委員會爲主持公道計最好由中英兩國委員公請第三國數人加入委員會或謂該委員會何不完全由我國組織奚必由中英合組又有第三國之加入鄙人以爲若欲將此案事實搆成本容推翻移易之鐵案非由兩造會同證實且有第三者之見證不可（四）關於人選問題鄙人極力主張中英各委員必須正直無私主持公道而且才識優良具有無畏精神以全體人民之最大利益爲念者苟此種人甚省不可多得則寗可委員人數减少决不可濫竽充數惟深信中英人民中具以上資格者决不乏人但必須精密物色竭誠敦請而巳（五）該委員會無論在滬或在京組織均可惟其調查審訊各務尤其關於此案之直接事件之審查自應在上海舉行此固不待疏解詞費者也（丙）效用（一）大凡國際間交涉之勝負非憑公理即恃强權而定關於五卅慘案之交涉雙方將根據於公理乎抑專逞於强權乎苟根據於公理則上述之委員會爲唯一必經之途徑而最後之解决完全基於事實雙方俱可滿意遠東可保和平苟將根據於强權則非惟此案永無解决之望而前途之危禍且湧起層生而未有艾（二）或謂此案事實巳具租界會審公堂日前之紀錄昭昭在人耳目何必專事調查審訊乎要知會審公堂之判决對於我國人發生効力而對於他國人則絶無權顧問况該日受判斷者係被告地位之我國人而非英國人其紀錄與讞書祗證實此案有關係初步之眞情而毫未進而探究　明此案之直接責任問題故决不能爲交涉有效之重要根據然細讀會審公堂之紀錄此案之是非似巳發一線之𥌓光� 
倘由此急起直追組織中英調查委員會進而鈎稽審訊則非特可得更强有力之證據且雙方正式承認各證據扣緊各方責任不得推（三）此種調查委員會本爲近世通行之辦法在西方特别注重法律認爲必不可少之手續吾國習慣素來輕法重情只求一案之能和不計其事之合法然於此項重大案件我若仍捨法就情不澈底追究事實根據辦理則是非不明此案必無滿意之解决是以鄙人極力主張採用世界通行辦法是否有利於吾國明眼人當即了然英國方面不能反對其他各國主持公道者且必贊同（四）該委員會旣係鐵面無私審訊事實大白於天下作爲交涉之根據凡主張公道者歡迎贊成之不暇反言之中英兩國無論何方面苟有反對此種調查者若無他種極充分之理由必係畏懼眞象之暴露諺所謂做賊心虚者此也今試問關於此次慘案之澈查將吾國對之有畏心乎仰英國畏之乎六月二十日英外相於英國議院答復工黨之質問詞内最後聲明將從事於正當之調查云云該調查將來是否實現若何組織有無結果縱未可料然處此種情形之下吾國反竟畏縮裹足規避調查乎抑更勇往直前歡迎即早調查乎（五）更進言之吾國倘不由雙方會同調查審訊事實將藉何法而進行交涉而期有公道正當之解决乎今日者吾國則以事實巳具英國則絶對不承認試思交涉何由進行將訴諸武力乎强權乎苟如此吾國尙須至少有十數年之準備將五卅事暫作懸案巳耳夫旣不能立訴諸武力以求猛烈之解决而又不能從事調查以明雙方所承認之責任其勢必出於討價還價之一途矣然此種交涉能使公義伸張乎吾國於結果方面有何把握乎縱使英國方面自稱特别讓步俾吾國稍得利益若撫卹金等竊以爲此種物質上之所得與吾國人人格上之所失不啻霄壤吾國人肯忍此重大之犧牲乎總之鄙人對於此案一面主張從速組織中英特别調查會俾五卅慘劇之眞相早得大白於天下一面巳曾屢勸吾國同胞一切須在軌道上進行切戒激烈行爲庶不致節外生枝枉耗代價更須一致努力對外萬不可自相抨擊斯二者實爲滬案將來解决之重要關鍵切望吾國人審機應付奮鬥猛進也 
　　工商學聯會之四電　工商學聯合委員會以滬案未了漢口沙面慘案迭生特電世界各國請爲主持正義並通電全國早作準備原電如下（一）「致英國及世界電」英國國會并全世界人民公鑒昨路透社英外相張伯倫答國會質問語多故作危詞亂人觀念至謂華人擬奪捕槍彈大呼殺死外國人及英人巳喪失數命均絶對非事實不平等條約爲國際友誼之最大障碍望各國主持公道協助修改俾中華民族解放於數十年不平等條約束縛之下而公理人道亦於此更見伸張上海工商學聯合委員會感（二）「致全國軍界電」奉天張總司令·張家口馮督辦·廣州胡代帥·南京盧督辦·開封岳督辦·各省督辦師旅長曁全體軍界同胞公鑒昊天不弔横禍飛來滬案未竟粤難又發諸公體仁爲國想巳早籌良規對彼兇徒惟吾民更有進者請即準備實力爲吾民後盾上海工商學聯合會感（三）「致鄭省長電」南京鄭省長鈞鑒交涉破裂國人更應臥薪嘗膽誓雪奇辱値此時期官廳忽不令戒嚴禁止巿民集會結社似有抑壓民氣干涉愛國運動之嫌伏望明令取消至紉公誼工商學聯合委員會叩感（四）「致北京當局電」北京段執政外交部鑒頃閲敬日致公使團牒文主張修改不平等條約本會極爲同情年來帝國主義進攻日急國權日喪深爲痛心望執政竭力進行并即提出本會十三條件與使團交涉不勝切望上海工商學聯合委員會叩咸 
　　交涉署所接之兩電　（一）上海交涉使七新請轉各界團體鑒列强侵凌盡力爭拒寗死勿讓僑爲後盾程　埠商農工聯合會全埠同人叩（三）上海交涉員七新請轉商會泗水小販捐四百六十六元救濟罷工撫卹死傷由日興行電滬泗水領事叩 
　　（四）籌備六卅追悼會 
　　追悼五卅死難烈士之籌備　五卅死難烈士追悼會籌備處以時期日迫特别緊籌備昨晨十時除由籌備主任張超赴警察所接洽外並派杜鈞至閘北戒嚴司令部與邢總司令接洽官廳當允考慮而工商學聯合會巳定卅日上午九時在體育塲開追悼會茲將該籌備函件分錄如下（一）致邢司令常廳長函云謹啓者本會定本月卅日假體育塲開五卅死難烈士追悼會請先生惠臨賜敎并派警維持秩序至爲公感（二）致各分會函云逕啓者五卅死難烈士追悼會會期巳迫籌備需人本會第十五次委員會議决請各分會加派三人前來襄助一切相應函達即希商派爲荷（三）致工商學聯合委員會函云敬啓者敝會定六月三十日上午九時假公共體育塲爲五卅死難烈士開追悼大會前曾專函奉達計邀閲及目下籌備一切俱將就緒用再專函貴會屆時務請一律出席與祭並懇臂纏黑布各界下半旗一日以誌哀忱至如蒙見贈輓聯哀詞等請從速於二十九日以前送交本會是爲至盼 
　　（五）提倡國貨之進行 
　　上海提倡國貨會今日開成立會　本埠廣肇公所·銀行公會·潮惠會館·等八十餘商業團體鑒於五卅慘案欲作長時間之整備以冀對方覺悟特合組上海提倡國貨會籌備進行迭誌本報茲悉該會現定今日（二十八日）下午開成立大會昨巳分函各入會團體派代表與會並附章程草案原文如下逕啓者六月十九日各帮各業代表在總商會會議時議决合組上海提倡國貨會當經推舉起草員擬定章程等情現此項章程業巳擬就而會務急待進行茲定於月之二十八日（即舊曆初八日）下午三時假上海總商會開成立大會務請貴處依據章程第四條之規定推舉代表一人蒞會共商一切專此奉邀順頌台祺附奉章程草案一紙上海提倡國貨會啓 
　　（上海提倡國貨會試行章程草案）第一條本會經上海各行各業各帮七十六商業團體及省區公團之議决組合定名爲上海提倡國貨會第二條本會以發達本國國產解除國外經濟壓迫增進國家富强爲宗旨第三條本會之任務分積極消極兩種如左（一）積極的助長國内實業之進展力圖推行之方法（二）消極的對侵侮本國人民者·力行抵制其貨物第四條本會由第一條所列七十六團體各與代表一人爲會員共同組織之其有未曾加入之本埠商業團體經本會會員五人以上之紹介經委員會之通過得隨時加入爲本會會員第五條本會經費由會員募集之第六條本會用投票選舉法從會員中選出二十一人組織委員會執行本會一切事務第七條委員之任期以一年爲限但得連舉連任第八條本會事務所暫設在民國路新開河六十八號第九條委員會辦事時間由委員會自定之但在五卅慘案未解决以前至少每星期須集會一次第十條委員會之職權除本章程别有規定外以前列第二條之宗旨及第三條之方法爲範圍第十一條委員會分科辦事如下（一）總務科主持委員會對内對外全體事宜及他科所不經手各事件（二）調查科調查國貨及外貨之情形詳細報告委員會（三）宣傳科宣傳本會之宗旨接待外來之詢問並設法促進國貨之銷售區分非國貨之種類（四）會討科管理本會收支及帳務第十二條委員會公推一人爲委員長兼攝總務科事第十三條委員會開會時由委員長主席委員長缺席由委員員公推一人爲臨時主席第十四條委員會以委員過半數之出席得開會議以出席過半數之同意得議决事項第十五條委員會委員均爲名譽職第十六條委員會得任用職員給予薪水第十七條委員會得聘請各界富有學識經驗之國人爲顧問或參議第十八條顧問或參議由委員會之邀請得出席委員會條陳意見參加討論但不在表决之列第十九條本會全體會員大會每半年開一次除第一次大會外日期地點由委員會定之第二十條如有特别事故由會員聯名五分之一以上之要求或委員會議决得召集臨時大會第二十一條本會設監察人四人由大會在會員中投票公舉之第二十二條監察人之任期以一年爲限但得連舉連任 
　　第二十三條監察人爲名譽職第二十四條本章程如有未盡未妥事宜得由全體會員四分之三以上出席經出席會員五分之四以上可决得修改之第二十五條本章程自民國十四年某月某日施行 
　　總商會調查滄洲旅館　本埠靜安寺路滄洲旅館致函總商會聲明確係華人營業請代證明等情巳誌二十五日本報昨日該旅館接總商會復函請將股東姓名·及資本實數·創辦年月·詳細示復以便派員調查故陳總經理巳詳叙照答矣 
　　興業烟草公司認股之踴躍　中國興業興記烟草公司自端節開始招添股本發起人會之後翌日即有多數殷商向該公司收股銀行投股索取收據甚爲踴躍云 
 
 

Page 14

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *　　（六）日美方面之消息 
　　日紗業將表態度　東商通信社云本埠日商紗業聯合會日來每日開會討論滬案種種應付方法决於日内用某種形式發表一聲明書表示該會對於滬案之態度等云 
　　日議員昨晚招宴華賓　東南通信社云日本憲政會總務望月小太郎氏日前來滬調查滬案連日向各方面調查甚忙昨晚（二十七）八時在靜安寺路皇家旅社設宴招待日僑西僑與華人方面之有關係者交換意見 
　　内外廠恤金請口領署暫行保存　日本内外紗廠對慘殺工人顧正紅一案經旅滬日商及官塲之再三討論認爲同部問題議决提出一萬元作爲撫恤費由日領事署將此欵項送交涉公署轉致顧正紅及其他死傷者家屬收領惟交署以此案尙未結束未便擅收仍請領署保存云 
　　北京美僑之態度　大陸報二十六日北京電云北京美人恊會昨日開會一致决定對於中國時局暫不發表意見按該會前於某會員提出和緩提議主張勸中外人民各以善意與公正之精神從事時曾有不欲容納之表示此次會員演說多主張該會應贊助使署靜待新公使馬慕瑞氏到任後再有所切實行動云 
　　（七）各團體之消息 
　　商總聯會之會議　上海各路商界聯合會於昨日下午二時開會鄔志豪主席議决案如下（一）報告各地函電（二）五卅死難追悼會問題公推張靜廬·邢裕卿·潘冬林虞促咸四代表（前往襄助辦理）并致函各路屆時請各店均推代表一人臂纏黑布前往追悼一面并下半旗誌哀再誌函各團體請送輓聯（三）追悼劉烈士問題巳由五卅死難追悼會將劉烈士潘烈士加入一併舉行故巳不另開會（四）主席報告在工商學聯合會出席會議時遇重要案件代表等是否有表决權公决除經濟絶交接濟工人二項外均須由本會正式通過（五）邢裕卿報告昨謁交涉使請租界迅即解嚴交涉使巳允照辦（六）本會開會改爲星期一·三·五遇緊急事臨時召集之（七）請房主酌量減收房租以濟工人公决先從調查方法入手（八）援助沙面案公决致電南方軍事長官請息内爭一致對外議畢六時散會 
　　寗波旅滬學會開會紀　東南通信社云寗波旅滬學會昨日下午開會張量主席情形如下（一）宣傳主任朱蘭芳報告連日赴各地演講經過情形（二）總幹事汪北平報告調查失業會員及同鄉計巳入册者十七人由本會供給膳宿（三）調查員江丕楝由甬來函報告漾日（二十三）日人垣花惠常行兇毆傷五人案之經過詳情並謂該案巳由李交涉員提出抗議警廳拘獲之小販亦巳釋放（四）二十八日起繼續赴海員公會演講（五）公推張靜廬·洪雪帆·張傳疇·赴被害同鄉家屬慰勞並酌贈撫卹費以每人一百元爲最多數議畢繼續討論五卅被害甬籍同鄉追悼大會情形如下報告（一）寗波總商會外交後援會等來函贊成加入總商會並附輓聯一付詞曰「豺狼當道狐鼠憑社」「生而爲英死而爲靈」（二）上海總商會方椒伯介紹總商會五卅事件委員會捐助洋二百元南洋公司陳才寳君經募南洋兄弟烟草公司捐洋五百元均登報鳴謝議决（一）籌備處臨時職員如下籌備主任張靜廬·總幹事汪北平（二）追悼會地點預定四明公所或城内留雲寺由汪滔及志圓法師前往接洽（三）主祭預擬李徵五君（四）分函寗波各界及旅滬同鄉徵求輓聯文字（五）編輯會塲特刋及被害同鄉略史 
　　漢口路商聯會臨時會紀　漢口路商聯會副會長王延松前晨代表本會會同總商會等各團體代表及各官廳長官分乘汽車週行各馬路敦勸各商號開巿自上午七時出發直至中午事畢返會當召集全體職員董事開聯席會議到三十餘人公推王君主席報告勸告開巿經過情形謂沿途遇捕房曁商團等問有留難之處經本人申述理由及遊行旨趣得以通達無阻堪爲諸君告慰惟開巿以後有兩問題應爲吾人注意即所謂經濟絶交與接濟工人是也目前商總聯會雖發起經濟絶交委員會而愚意此舉各個人咸應負此責任本會不妨先自組織一誓用國貨會從個人切實做起宣誓永不買賣某貨注意衣食用品均以國貨爲限互相勸勉即互相監察先巳而後人由近而及遠與各方面相輔助而行似與經濟問題較有裨益云云全體贊成即席推舉專員擬議組織方略並議决各案如下（一）沙面警訊現巳證實但未悉其詳應去電慰問並詢詳情（二）本路各商號節省端陽筵席費共收大洋二百五十三元暫時保留俟收齊彙解總工會以資援助（三）商總聯會組織之經濟絶交委員會本會推舉王延松·李睛帆·二君爲出席代表 
　　米車工會緊急會議　中國新聞社云閘北米車工會鑒於滬上罷工工人之生活問題特於昨日下午三時在新民路汪淮事務所樓上召集全體會員開緊急會議計到四十餘人會長張茂才主席報告開會宗旨略謂五卅案發生後滬上罷工工人達數十萬衆今雖商店忍痛開巿而罷工工人仍舊堅持惟吾輩同華界工人尙能工作應竭力捐助以盡國民之責結果一致主張與各團體取一致行動贊成不合作主義繼續奮鬭并公推張茂才·戴可評·李國柱·劉于富·沈玉春等五人分頭募捐救濟失業工人候有成數即行送交總工會或學生會轉給失業工人再面洽一切進行事宜表决全體通過議畢散會巳五時矣 
　　（八）學界昨日消息 
　　職敎員救國會請取消淞滬戒嚴　上海職敎員救國同志會爲華界宣告戒嚴特發出寢電三通致京·津·當道及北大敎職員後援會原電如下（一）北京段執下鑒五卅事起滬人激昻萬分租界罷巿罷工而華界秩序井然略無擾亂二十二日鄭省長忽下戒嚴令羣情震駭莫明所以今租界商店巳忍痛開巿外人警備漸弛淞滬戒嚴實無必要而依戒嚴法禁止集會游行演講反有壓迫愛國運動之嫌或致激一他變故特電請即飭鄭省長取消戒嚴以安人心上海職敎員救國同志會寢（二）天津張雨亭先生鑒五卅事起後地方秩序井然略無擾亂貴部南下護衛攸賴益復安謐乃鄭省長忽下令戒嚴委貴部旅長邢士廉爲戒嚴司令羣情震駭莫明所以今租界商店巳忍痛開巿外人警備漸弛淞滬戒嚴實無必要而依戒嚴法禁止集會游行演講反有壓迫愛國運動之嫌或致激生他變故特電請轉商鄭省長取消戒嚴以安人心上海敎職員救國同志會寢（三）北京北大職敎員滬案後援會鑒近日鄭省長宣布淞滬戒嚴致使安定之人心突增疑駭而取締集會游行演講尤類壓迫愛國運動當此民氣激昻謠言孔多之日萬一激生他變國家前途寗堪設想因此滬上人士奔走相告震驚萬狀不能安内何以對外淞滬戒嚴之非必要而影嚮堪虞理至昭然同人等爲此巳電請段執政及張雨亭先生主持取消事關大局希貴會就近向政府力請務期必達目的則淞滬幸甚大局幸甚上海職敎員救國同志會寢 
　　各校敎職員聯合會開會記　上海各校敎職員聯合會昨日（二十七）下午二時在江蘇省敎育會開會到會者潘仰堯·郭虞裳·陳伯莊·徐珮璜·殷芝齡·馬羣超·舒蕙楨·曹慕管公推陳伯莊君爲臨時主席五卅工人臨時敎育社書記米星如君報告五卅罷工工人臨時敎育之重要擬聯絡本會發起組織平民敎育機關議决案如下（一）議决本會與他團體共同發起組織罷工工人臨時敎育機關（二）議决請馬羣超·舒蕙楨·二君出席六月二十九日五卅工人臨時敎育籌備會議（三）本會經手各校捐欵巳繳總商會者共大洋一千一百十六元小洋二百零六角所有收條巳分别寄交各校（四）議决致函江蘇省敎育會·上海總商會·上海縣商會·閘北商會·歐美同學五卅後援會·靑年協會·上海日報公會·上海新聞記者聯歡會·工商學聯合會·五卅事件積極後援會·廣肇公所·寗波同鄉會·紹興同鄉會·溫州同鄉會·福建同鄉會·常州同鄉會·無錫同鄉會·通如崇海同鄉會·等十八團體於下星期三（七月一日）下午三時在西門江蘇省敎育會開談話會討論經濟絶交辦法 
　　約翰離校學生消息　（一）學生委員會會計陳維鈞昨日收到外埠匯來會費甚多陳君因本埠銀行業巳開巿故巳將此欵陸續存入永安儲蓄部（二）外埠及本埠同學聞光華大學巳經成立且所請敎員均爲國立大學敎授中有數人才故紛紛來函報名加入新校至籌備光華大學之新計劃（一）建築由前費城美洲機器建造公司工程師舒鳴東主持茲將其致約翰離校學生善後委員會原文如下（上略）近世物質文明建築事業更日趨精進歐美新建學校大厦多屬鋼架結構而成完全機器製成取廉而堅固造法亦巧且神速爰就管見所及貢獻新校設備撮要數則以備諸君子採納（一）兩層學校總舍大厦一所面積上下共兩萬八千方尺用機器製鋼鐵骨骼牆用水泥上蓋隔兩層鐵瓦下層爲分間課堂上層爲統間大禮堂能容一千暢座日夜趕工約需十二個禮拜完工約需銀五萬兩該種新式建築毫無火險之虞造價極廉而非常堅固適用也（一）二層樓宿舍食堂附大廚房·校役室·健身房·游泳池·浴室·自流井·水塔·鍋爐·全校水汀設備共約需銀十萬兩（一）設學校須於學期開課可僅先趕造總舍舍旁蓋搭巨大蓆棚備臨時宿舍食堂等用一面陸續建造規畫中之建築物亦爲妥善辦法也（下略）聞善後委員會擬將該函送交籌備光華大學委員會討論 
　　又該委員會昨致同門會諸君函云敬啓者約翰大學學生此次全體離校一切經過詳情想於報章見之矣同人等以事務怱忙未獲一一函報抱歉良深素仰先生𤍠心公益於收還敎育權運動尤所贊許且誼屬同門所有一切舉動久承表示同情同人等感荷之餘定於陽歷本月二十九號下午四時假西門省敎育會地址敬備茶點延請同門中之愛我輩者聚於一室徵求建設新校種種意見先生前輩諒願指導一切屆時務乞駕臨爲疇肅此敬請綏安約翰大學曁附屬中學離校學生善後委員會謹啓六月二十七日 
　　上海學生會昨日消息　（一）代表大會到會代表景賢淸心等六十校劉一淸主席議决各案如下（一）請執行委員會速派二人與工商學聯合會接洽出版英文報事質問（Ａ）停辦之原因（Ｂ）英文報經濟之實在情形（二）星期一開出席代表談話會（二）經濟絶交委員會開會到會代表四中大同等九校張毓民主席顧文龍記錄議决各案如下（甲）先事調查英日及國貨然後製成表册分送大衆同時出而宣傳使國人一致改用國貨（乙）各學校自己組織調查團分對内對外對内爲調查同學購貨情形對外調查商家情形（丙）各校分區負責調查（三）會計科前日收入大洋二千三百餘元支出二百餘元（四）楊杏佛君來會演講昨晚六時開全體職員大會請楊杏佛演講關於此次五卅事件言詞頗爲動聽（五）總務部今日發出宣言三通均致段執政 
　　學聨會議决繼續演講　上海學生聯合會因各學校學生日來演講一事巳停止進行現在急須繼續演講喚醒民衆特於昨日召集各校學生代表議决自即日起由各校學生會自動出發演講其演講大綱辦法（一）不必集中游行只限散漫的演講（三五爲一隊）（二）演講目的在以滬上廣州及甬漢事實及軍閥蕭耀南壓迫愛國運動鼓勵民衆使知時機緊迫須積極奮鬥不可稍懈（三）演講地點只限華界云 
　　學聯會請到警廳佈告　上海學生聯合會因連日碼頭罷工工人内混雜流氓在會門首騷擾特函請警察廳示禁昨日淞滬警察廳長常之英發出佈告實貼該會門首其文云爲佈告事案據上海學生聯合會函稱五卅慘變以來滬上各工廠相繼罷工凡此皆屬愛國𤍠忱故敝會對於救濟工人極力籌備惟近來時有流氓聚集門外叫囂紛擾不守秩序用特函請賜予給示禁止等情據此爲此佈告仰即一體遵照自後再有流氓人等冒充工人任意滋擾定即拘案法辦凛遵切切特此佈告 
　　大夏大學駐滬代表會消息　該校自五卅運動以來屢次向各界募捐救濟工人連本校各敎職員之捐欵共計三百餘元巳送交上海學生聯合會茲又將各同學捐欵二百元於昨日送交最近又添選對外代表二人張毓昆君爲出席學生聯合會經濟絶交委員會委員長劉眞如君爲出席學生聯合會夏令演講委員會會員 
　　浦東中學學生會近聞　（一）學生會改組該會爲『五卅』案而組織前因臨時組織倉卒未盡善處當所不免又因學校暑假伊邇同學中回家者甚夥現在同學尙有二百餘人在校故於日前開全體大會組織討論除該會職員稍有更換外並設一評議部以便代表全體同學之言論機關聞巳選出劉光書·李孟麟·范雲龍·蕭仲巖·李謨·任璋·等二十二人爲評議員云（二）選出學聯會宣傳代表五人上海學生聯合會因宣傳人數缺少議决每校各選舉宣傳代表五人爲辦理宣傳事務浦中學生會巳於昨晚（二十六日）九時開學生全體大會選出吳中一·范雲龍·蕭仲巖·楊以運·鄒成熙·五人出席學生聯合會宣傳代表 
　　廣肇公學明日上課　廣肇公學自五卅慘案發生後會停止授課組織後援會籌劃各種援助辦法現因商界巳經開巿地方情形不若前時吃緊亟宜從積極方面著力以謀補救乃由蒋務會决定於下星期一（二十九日）上課惟是國事危急敎育方針貴能對症下藥故其課程亦特别編訂每日除敎以必要之學科外凡關於民族獨立之根本學識尤特别注重并因天氣關係每晨特提早於七時一刻起上課至十一時一刻止共上四課予學生以一種深刻之印象下午則仍然停課俾師生兩方得從事於各種運動以期標本并治云 
　　（九）關於輸捐之消息 
　　大世界援助籌資會之盛况　大世界爲援助罷業工人起見於前日（初六日）將全日售得門票戲票等各項收入不除開支悉數移交總商會轉撥並由全部職員連日夜銀行及全體男女藝員各捐全口薪工及端節筵資並倩全體女藝員擔任兜售物品售得之欵亦一併撥助並由中法中西兩大藥房分送人丹功德水外並助化妝各品數千件九福堂助小摺扇三百把黃夫人獨助花球鈕子花等三千件又西菜部中菜部亦將售洋連本撥助是日游客達萬餘人場中最動人心目最𤍠心勤奮者莫如全體女藝員之兜售物品約有百餘人其中售資最巨者方寳寳·林小雲·周三寳·林如心·孫琴三·孫琴六·林素雲·露月樓·施湘雲·良慈珍·王美玉·高第·訪漁·高彩雲·秀珍·等爲最其餘各藝員亦多寡不一聞全日收資有六千數百元之巨巳於昨日解交總商會轉助並承天台山農助書畫摺扇面十面茲將各項收入詳錄於後門票一千一百九十八元零一分二外售門票五百七十六元二角四分戲票七十二元八角零六厘西菜部二百九十二元中菜部九十六元各藝員五百七十元一角二分各職員薪工一天及節筵二百四十三元四角各員售物洋二千一百七十三元七角各詩謎攤一千元來賓何五良君十元吳姓金四開一枚共收洋六千二百三十二元二角七分八厘金四開一枚 
　　游藝聯歡會之濟助工人　上海游藝聯歡會爲憫「五卅」慘案罷工工人失業起見特由各會員假座邑廟點春堂會串四天於舊曆五月初五·初七·初八·初九日舉行門票祇售二角所得劵資悉送濟安會濟助工人南洋兄弟烟草公司金龍牌香烟·冠生園各種糖菓·新新汽水廠汽水·遠東眼鏡公司中山紀念戒·莫悟奇魔術玩具等均將貨送該會售賣售資本利亦充濟助之用此項物品由女演員暇時向觀衆兜售購者極多今日又有黃和水雲山人霖道人三君鬻書助捐所有游藝節目爲男女蘇灘·女子蘇灘·女子申曲·戲法蘇灘·化裝蘇灘·大提線戲·中西魔術·中西戲法·改良申曲·錫灘·拉戲·雙簧·四簧·滑稽新劇·等等各會員均能竭力表演尤以范少山君時事蘇灘爲最將五卅案中種種實事編成悲壯蒼凉激昻慷慨之詞調頗足以激奮人心其他亦多就時事發揮表演均得觀衆之讚歎此外如總幹事劉子雲招待週到亦能使游客滿意點春堂雖佔地不廣然内中假山碧水尤覺優美内分三部自下午一時起至晚十一時止連續表演不輟今明兩日尙有兩天想往游者必不少也其游藝節目與時間如下 
　　西書廳 
丁少蘭丁婉娥　　　　　　改良申曲　　一點至三點張嘉玉張玉英　　　　　　童子雙簧　　三點至三點半王瑤琴　　　　　　　　　女子蘇灘　　三點半至四點半費西泠　　　　　　　　　古裝蘇灘　　四點半至六點王一飛　　　　　　　　　中西戲法　　六點至六點半周筱紅　　　　　　　　　女子雙簧　　六點半至七點田永奎　　　　　　　　　中西魔術　　七點至七點半王美玉　　　　　　　　　女子蘇灘　　七點半至八點半沈易書　　　　　　　　　拉　　戲　　八點半至九點王筱新施蘭亭岳美英　　　改良申曲　　九點至十一點 
　　南書廳 
張潮森　　　　　　　　　中西魔術　　一點至二點陳鹿鳴　　　　　　　　　雙　　簧　　二點至二點半筱桂蓀　　　　　　　　　蘇　　灘　　二點半至三點半香花會女校書　　　　　　會　　唱　　三點至四點半胡壽慶　　　　　　　　　中西魔術　　四點半至五點天津班劉小舫小勝林沈客串大鼓口技　　五點至六點半 
　　　劉香愛俞秀屏 
費嘻嘻　　　　　　　　　四　　簧　　六點半至七點星期團　　　　　　　　　滑稽新劇　　七點至九點蔣婉貞　　　　　　　　　女子蘇灘　　九點至十點孫是娥邵文濱　　　　　　改良申曲　　十點至十一點 
　　北書廳 
常錫全體　　　　　　　　常錫灘簧　　一點至三點半王德岩　　　　　　　　　中西戲法　　三點半至四點吳一笑　　　　　　　　　滑稽新劇　　四點至六點葉如玉　　　　　　　　　女子蘇灘　　六點至七點顧無爲　　　　　　　　　驚世新劇　　七點至九點莫悟奇　　　　　　　　　中西魔術　　九點至九點半客串王君　　　　　　　　化裝蘇灘　　九點半至十一點 
　　律和票房演劇助捐　律和票房定於本月二十九號假法租界共舞台演劇一天援助罷工之失業工人昨日該票房發出公啓文云五卅慘案發生工商學界𤍠心救國商學輟業工人生活最艱激於義憤枵腹停工人心不死於此可見敝同人亦國民一份子安能坐視爰定本月初九夜假座共舞台串演義務戲一天（全體同人一齊登台各串拿手好戲）所得劵資全數充作援工之用邦人君子盍興乎來共襄義舉毌任企禱之至此啓 
　　津浦路管店鎭滬案後援會代電　各報館鑒敝會募得大洋二百元統匯上海南巿生泰糧莊轉交臨時濟安會明知杯水車薪無補萬一不過聊盡國民天責耳津浦路管店鎭滬案後援會叩徑 
　　南匯女師代表姚奠邦賚送捐欵　南匯縣女師職員姚奠邦昨日携該校公函及募集捐銀二百三十五元詣敎育會請代送妥愼機關轉發工人該會即將捐欵送交濟安會茲錄該校致省敎育會函於次敬啓者此次以滬地慘案發生本校同人聊盡綿薄欲以救濟失業工人爰於是月十八日起特演女子新劇二天發售門劵並於劇場内募集捐欵共集得銀二百三十五元）内有儲金摺七扣計銀十一元）茲特委託本校職員姚奠邦君來滬將此欵專誠奉上請貴會暫爲點收再轉交妥愼機關收發爲感此致省敎育會南匯縣立女子師範學校啓 
　　馬橋鄉滬案後援會報告捐欵　馬橋鄉各界滬案後援會自成立以來除在鄉竭力宣傳外又組織募全隊第一次到學生會領得捐册十本巳於本月二十一日交送學生會曾誌本報茲悉第二次募捐更見踴躍女界楊達時·唐定儀等偕同女學生男界焦永順·張太無·孫濟時等偕同强恕學生分投募集均屬𤍠心計此次共募得大洋一百四十元有零巳於今日由張茂華君解滬又該會對於六卅追悼會亦製備輓聯由張君送往籌備處聊表哀忱云 
　　中西藥房捐助化妝品廣贈功德水　本埠四馬路中西藥房昨將雪白霜等化妝品在大世界寄售所得售資悉充救濟失業工人之用並廣贈功德水一天送去約二萬餘瓶據聞此藥以新法配製頗有功效孕婦嬰孩均不忌服云 
　　尙有本埠新聞轉入後頁 
 
 

Page 15

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *[本埠新聞二]  
　　（十）其他雜訊 
　　崗警爲西商團干涉之交涉　北浙江路華興坊（華界）前日下午該管閘北四區警察分所派警察一名在界邊水門汀階沿巡邏該處本月崗位爲義國水兵所見指該警察越界違章當連同肩負之來復槍桿帶入匯司捕房經捕頭麥根泉略詰口供一過飭將槍彈解除警察派探解回四區警察分所昨經署員張玉泰以警察巡邏之區完全華界當即據情禀請淞滬警察廳長常芝英呈請許交涉員向英捕房交涉 
　　邵瑞彭北返　張竹霖代表邵瑞彭日前奉命來滬調查五卅案眞相并慰問受傷者邵氏抵滬後連日向各方接洽並至各醫院一一慰問業經事畢巳於昨晚（二十七）乘坐夜快車赴寗轉道北上覆命 
[廣州慘案之滬聞]  
　　遠東通訊社云廣州此次發生慘案風潮比滬漢各處尤爲劇烈昨（二十七日）據本埠某領事館消息沙面英人對於軍官學生態度之强硬恐力量不足抗禦曾紛電遣調兵艦及印兵馳入省河沙面一帶密爲佈防華人方面實行不合作主義外並有武裝警士及正式軍隊分班與水陸要塞嚴爲防範即虎門包台亦加緊戒備凡出入虎門之各輪艘非經檢查許可後不准放行沙面對峙之車尾砲台及河面均行戒備沙面英界之華工自肇事後一律罷工是以居留廣州附近之英僑連日紛紛避入沙面候輪赴港云 
[援助粤慘案之文電]  
　　總商會電　總商會昨電廣州政府及商會云廣州分送省長公署總商會鑒粤人此次犧牲所蒙慘酷十倍滬巿警痛欲絶謹先電唁詳情乞示上海總商會感 
　　復旦粤同學電　廣州國華報轉全省父老昆仲姊妹鈞鑒滬漢之憤未平廣州慘殺又見得聆凶耗悲忿不勝然人心未死當續奮鬭臨電揮淚誓作後盾上海復旦大學兩粤同學會寢 
　　上海粤僑工界聯合會電　各報館轉全國同胞公鑒本日同人等專差致廣州代電一通文曰廣州中國國民黨中央執行委員會革命政府胡代帥蔣黨軍司令許譚諸司令諸軍士鈞鑒帝國主義者慘殺我同胞由長江流域而及廣州不作反抗國亡在即北庭政府媚外民所共惡望我爭中華民族獨立自由之國民黨代表國民利益而奮鬭革命政府本全國人民公意對帝國主義實力抵抗本會同人自願犧牲一切誓爲革命政府後盾上海粤僑工界聯合會全體同人叩 
[罷工中之航務雜訊]  
　　招商局營業大盛　海員罷工以來上海英日商輪全停本埠往來揚子江及近海各航路之船舶祇招商·三北·寗紹·鴻安·等華商輪往來惟各華輪公司中以招商局船較多營業亦較巨二十六日開巿與報關行復業以來積滯滬地之客貨客家均須赶裝出口惟因祇有華商輪可裝故招商局於昨日起報裝至長江·烟津·閩甬·各埠者十分擁擠其原因爲（一）滬上罷巿期内積貨過多現巳開巿統須赶裝（二）三公司巳停其二向日太古怡和之生意甚大今則一律併裝該局之船而且近海航路惟該局有船因此羣趨該局報運此種機會眞所謂可遇而不可求者因營業之盛該局反覺有種種缺憾其一則船舶嫌少在在供不敷求後到之貨祗可退關其二輪船容積太小不能多載客貨其三機遇雖佳以限於所有輪數不能將營業擴充航路推廣坐失大好時會此則爲最可惜者刻下本埠各客帮均望該局速增船隻（不及建造儘可租用）國内之靑島·大連·威海衛·曁外洋之日本·新加坡·等地增開新航路如能在一二個月内辦竣則獲益至鉅云 
　　英輪用兵船起貨　運輸各項小工罷業之後英商輪之進口者起貨最感困難其大宗貨巳不卸於滬埠若零星貨品之必欲提起者如昌興今次之坎后輪來滬有各英商銀行購入之大條銀等由該公司商准該國之留滬兵艦托由艦中之海軍代爲作工該輪初擬不往香港嗣因赴港客多又有大宗郵件運往遂决計開往又慮船内三百餘華海員之加入罷工潮流遂改爲祗到香港外口將旅客等上岸後即逕赴小呂宋至該公司於十二日赴港海員罷工之亞洲皇后輪應於本日來滬出口現雖改爲星期赴坎但能否來滬尙無把握至於裝入溫哥武之貨件則完全停止矣 
　　大晚報云昌興公司加后號輪船裝滬貨物昨由英艦水手往吳淞卸落該輪昨日停泊吳淞口外即於今午開往香港馬尼剌大英輪船公司之孟託哇號昨日自香港開來將於星期一晨六時抵滬停泊公和祥碼頭船上裝有滬貨八百五十噸屆時如無苦力可雇亦將由英艦水手卸貨該輪此次到滬後將特開靑島威海衛班　西人前往避暑云 
　　英國兵艦調滬訊　英國在東亞各艦現將集中於上海及揚子江故浦江内在六一以後先後巳來巡洋艦六艘自廣東沙面事起該國駐粤領事巳電滬請派艦往昨日巳由上海開派一砲艦至粤矣但同時又從揚子江下游將驅逐艦蜜蜂號由漢口改調至滬昨午一時半巳抵浦江載來海軍三百名又聞該國東亞艦隊司令巳請海軍提督將地中海及海峽殖民地兩處各抽調一艦來華以厚集軍力於中國云 
　　滬甌新輪之成立　溫州上海班内在滬案未發生前此間日商大阪公司及山下三井等輪舶部均計議在溫州開添專班商輪以起代華商航輪現爲慘案中止即經華商永昌公司聞而急起組織滬甌中國商輪公司現巳成立業在廣東路設立永昌輪船總公司現定二千噸輪兩艘將於七月初旬開班此亦中國航業界之好消息也 
[孫傳芳電告甬地情形]  
　　地方治安官吏負責　毌庸外艦前往游弋 
　　江蘇特派交涉公署昨接浙江督辦孫傳芳來電云許交涉員鑒近數日敝省寗波江北岸華商葆山西人食物店被毁及海關日員住宅器物被焚兩案據報肇事眞情均有就地流氓從中慫恿滋事當經嚴電飭拿力爲保護一面並令設法接濟外僑食物調查日員損失去後刻據該處鎭道等電報均巳凛遵分别妥辦西人食物巳予盡量接濟肇事流氓巳獲四名地方均甚安謐深恐傳聞異辭易滋誤會特請轉告滬上領袖領事通知甬外人安心居住勿信浮方地方治安巳飭該官吏負責維護毌庸各國軍艦前往游弋致滋誤會實所盼禱孫傳芳宥 
[來滬奉軍最近之行動]  
　　尙有奉軍由魯來滬　戒嚴司令部將設龍華 
　　奉方又由魯省調兵來滬　昨據軍界消息奉方將續調步兵一團（一千五百人）來滬維持滬埠安寗現巳由魯省開拔南下大約明後日當可轉車抵滬 
　　舊護軍使署將改戒嚴司令署　奉軍繼續南下路局備車輸運巳紀昨報茲悉鎭威第二軍三省剿匪總司令部曁六大處（如機要參謀副官秘書軍需傳令等）上級軍官隨員以及衛隊軍需等奉命移滬駐防經昨晚（二十七）八時二十五分由寗站轉乘滬寗專車來滬計掛頭等車二輛二等車一輛三等車一輛鐵篷車十二輛預計今晨黎明抵北站聞該司令部抵滬後即須開赴龍華進駐前松滬護軍使署並以該署改爲上海戒嚴總司令行署邢士廉總司令亦將移駐龍華云 
　　奉軍移駐龍華寺　駐紥天鑰橋路福建會館之邢旅第五團第二營營長王多義於前日在本營内抽調第八連步兵一排計兵士四十二名開拔至老龍華車站旁民房駐紥忽於昨日（二十七）上午移至龍華寺内駐防並聞前由第五團二營飭派第八連察看龍華寺及砲十團二營（即飛機塲）之兩處駐軍地點迄今尙未到來云 
　　奉軍憲兵隊今日開駐南站　滬杭鐵路上海南車站於前日（二十五）由駐紥高昌廟（前砲四團二營内）之直隸陸軍第一混成旅第一團團長劉鎬所部第一營營長郭潤身飭派本營第三連第八排步兵八名並由第八排長吳光先率領至南站駐紥梭巡並在車站東首設立稽查處昨悉駐紥閘北湖州會館於前日由寗開來之第二路憲兵一大隊隊長張恩錫·及第二路第三分隊隊長王福海於昨日（二十七）至南車站向該站站長撥備房屋一大間預備駐紥憲兵第三分隊一隊並設立憲兵稽查辦公處當經該站站長擬將車站西首女客待車室出讓該憲兵駐紥並聞該項憲兵隊昨未開到定於今日（二十八）開來 
　　斜橋高昌廟駐軍設備探海燈　駐紥斜橋老營盤之直隸陸軍第一混成旅第一團團長劉鎬之團部及所部第三營營長包禀恭並迫擊隊機關槍連以及駐紥高昌廟（前砲四團二營）之直隸陸軍第一團第一營營長郭潤身等處軍隊於昨日（二十七）起均設備軍事探海電光燈於夜間行用並在各要道口加派步哨梭巡嚴爲防範 
　　淞滬間架設軍用電話　中國新聞社云淞滬邢戒嚴司令以吳淞要塞司令部距離本部太遠消息難以靈通故邢司令擬設淞滬軍事電話巳通知電話總局不日興工云 
　　西南鄉駐軍安靜　本埠西南一帶因見軍警戒嚴有謂松江孫軍開往浦南有謂奉軍移駐龍華一時大爲疑慮實則軍隊方面尙屬鎭靜滬西法華鎭以及徐家匯南各路駐軍形勢一無變動早夜放哨亦同前日惟所駐順直·閩嶠·齊魯·各山莊之兵士因天氣過𤍠爲乘凉起見由排長率領小隊或七八名或十餘名至漕　　各墳園休息乘凉旋即回去滬閔南柘路第一橋　　有哨兵六名在橋防守昨日亦巳撤回龍華鎭時有五團二營哨兵經過該鎭四區分駐所巡官虞祖堯令飭崗位長警如遇兵士放哨須互相敬愛所駐高昌廟之剿匪軍第一團劉鎬部下一三兩營兵士均不出外又不放哨四　防守仍見嚴密彼處總商會保衛團崗位昨巳恢復原狀每崗站立武裝團員一名兵士二名松滬警察二區第一派出所巡士一名商民出入並不檢查入夜交通亦不阻梗惟昨有數外人經過該處站崗兵士必上前作盤詰之狀因言語不通指示外人至團部簽字否則未便自由參觀間有願意簽字者或不願簽字而乘汽車折回者當地居民亦照常安業云 
　　戒嚴司令委外交秘書　閘北淞滬戒嚴司令邢士廉自組織戒嚴司令部以來所擬組織八處尙有變更聞係擬兩處六課之辦法所有各課長除巳委外業向奉天調取人才並聞交涉公署派往辦理外交之王鏡舜秘書昨邢司令巳委爲司令部外交秘書云 
[西報載汽車夫被毆之投函]  
　　大陸報昨載署名ＡＣｈｉｎｅｓｅ者投函云今晨六時許舍間汽車夫來告敝處汽車駛至新世界附近忽被身着制服者數人扣留不知其故鄙人聞訊頓起一種印象豈上海巳爲共產黨佔領所以私人財產致遭扣留路中遂偕車夫往則見汽車旁有特别巡捕及水兵多人圍繞始知余車固安全在當道掌握中也乃向一特别巡捕自承爲汽車主人該捕即詢車上鑰匙何在按此時鑰匙苟不在開關上當然在汽車夫身畔故鄙人即據以相答該捕旣認明余之車夫直前向其頰上猛擊一掌並挈領推往水兵司令部蓋因其不留鑰匙在車故也觀當時聲勢似即將開軍事法庭槍斃車夫乃以有至少懂些人道主義者之攔阻始將車夫釋放然車夫在動身前復遭該捕猛踢一足也當時有較似紳士舉動之另一特别巡捕告以若輩方在徵發汽車多輛以供緊急時用故鄙人暫允留車彼間按此事在車夫絶對無辜彼受主人汽車之託非得主人同意不能以車交付他人乃職分所當然無論如何特别巡捕豈應若斯蠻横加以毆擊竊思工部局在授綸制服之前當應敎以如何律身待人之道今以特别巡捕而有若斯野蠻及不合人道之表現尤以若輩固皆所擬爲紳士者而非普通巡捕之比實深可惋惜者也鄙人之車嗣在午間由總巡捕房現役巡捕發還若輩知此舉之不正當良可感荷鄙人對於一般欲在馬路封車之特别巡捕竊有一言相告若輩苟欲乘坐汽車距新世界二百碼内即有龍飛汽車行常備有多輛汽車供客乘坐鄙人欲更進一言華人中之排外感情根本上僅由於此輩所擬爲外國紳士者以不公允·蠻横·及不效紳士之行爲待遇中國工人所致此實今次風潮之根本原因蓋任何華人即非學生苟見今晨特别巡捕對待汽車夫之情形者當莫不對於西人發生惡感也二十六日自蓬路發 
[捲烟稅訴訟之判决] 原告敗譤 
　　本埠南巿閘北大同行烟紙店前以上寳捲烟特稅徵收局長張際昌等取消認稅契約乃投上海地審廳起訴經該廳吳推事開庭辯論終結聽候宣判在案昨午後一時由吳推事開庭宣判茲將判决主文錄後一件判决沈維挺等與張際昌等契約涉訟一案原告之訴駁斥訴訟費用由原告等連帶負擔 
　　上海南北捲烟業聯合會以昨日審廳判决訟案應師行政訴願特召集重要職員開緊急會議經衆討論以契約問題竟被駁斥自應上訴當議决四項如下（一）决定上訴（二）停售捲烟以待法律解决（三）通告同業勿自驚擾（四）如稅局有苛擾情形自可依法對付全體通過議畢散會 
[浦東反對捲菸稅之昨訊]  
　　浦東塘橋老白渡一帶各烟紙雜貨店於昨日午後在塘橋三官堂地方開會公推朱錦文主席宣布開會宗旨略謂捲菸特稅散貼憑證搜查拘罰痛苦殊深自經改爲認稅免除苛擾甚爲便利今新局長到任又將改爲散貼請衆討論對付方法當經到會者全體舉手表决一致反對散貼倘稅局高壓强迫寗停業犧牲惟新舊稅局交接未定致起紛爭請公會接洽辦事次選舉職員朱錦文爲正會長黃承甫·石成安爲副會長及其他代表等各職員定初十日再行開會云 
[基督敎協進會歡送赴歐代表]  
　　中華全國基督敎協進會以世界基督敎將於本年秋間在瑞典京城舉行基督敎國際親善大會特推舉該會女幹事范玉榮·工業委員會幹事陳其田·兩君爲出席大會代表不日即須放洋故該會於昨日上午十時由全體中西幹事及職員特開歡送大會首由羅炳生·鍾可託·相繼致歡送詞大意請二君在大會中切實報告此次五卅慘案力促各國實行基督敎眞道以達國際親善之目的次由范玉榮·陳其田·報告此行願望聞二君并便道英國考察陳君并由協進行派赴伯拉罕大學研究勞工問題爲期約二年云 
[憲兵在電車上行兇之查究]  
　　前日傍晚六點餘鐘時華商電車公司某號電車由小東門往南經達中華路適有駐在淞滬警察廳之憲兵王某身穿便服乘該車由小東門回營被查票員王佐才見其未購車票令其照補一言頓觸其怒突遭逞兇毆擊該會票員不知其是軍人尙在置辯俄而車抵警廳外面站口又遭扭往營部並復用鐵棍痛擊以致受傷事後爲該公司得悉立即派人前往該營部查詢起衅原因然後函致該營部上級官長請爲查明懲戒云 
[新新公司經理被綁脫逃案]  
　　住居華特路七十號門牌之新新公司經理粤人劉某於本月二十四號下午四句餘鐘被綁票匪四人擄去藏匿在閘北（華界）虬江路某號肉票機關内希圖勒索鉅欵一面函致該家屬接洽贖回肉票之價格當經劉之家屬報告匯司捕房請緝間迨至昨晨黎明四句餘鐘劉在該機關乘監視肉票之嵊匪四人均酣睡之際足穿地襪輕身脫逃即奔投匯山捕房報告捕頭立飭中西包探會同該管警區偵探按址馳往匪窟捕拿若輩知肉票脫逃案巳敗露早巳遠遁當在該屋内抄出實彈手槍及擄人勒贖之信函甚夥並衣物等一併帶回捕房禀明捕頭諭飭緝逸匪務獲解究一面將函件翻譯以資研究 
[美僑慶祝美國國慶紀念之預備]  
　　大晚報云本年七月四日美國國慶紀念典禮業經慶祝委員會開會决定僅由美總領事署在是日十一時半至十二時半接待官塲祝賀不復如往年之接待美僑及友邦紳商惟男女童作文競賽依舊舉行由總領事克銀漢氏授奬至花旗總會聞將繼續舉行慶祝云 
[縣知事對於忙漕滯納罰金之復函]  
　　上海縣知事公署昨復縣議事會函云逕啓者接展大 
函以本會本月九日大會討論忙漕滯納罰金請歸巿鄉收入案一件議决函知縣署及欵產處照章執行在案除函致欵產處外相應錄案函該查照施行等因茲附議决案一件到縣查忙漕滯納罰金照民國七年原案以十分之五解省十分之五劃歸縣地方欵產處支配巿鄉公用歷屆遵辦在案准函前因相應函復即希查照爲荷 
[地檢廳槍决兩匪之公布罪狀]  
　　上海地檢廳槍斃綁匪錢方欽·鄭和等二犯巳紀昨報昨日該廳孫檢察長將該犯等罪狀公巿原文錄後爲布告事照得盜犯錢方欽於民國十一年陰曆八月初十日下午三時率同黨羽多人前往順安區年家山焚燬張品海張友金之房屋五間同年陰曆九月初十日下午五時又率同黨羽往該村焚毁張乾丙等所有房屋十三間并槍殺張乾益一名同年陰曆十月二十五日下午十一時復率黨羽出外搶刦至順安區呂粤地方被保衛團阻止因與該團開火當槍殺團丁周維柏及子旺賓姪徐林等三名同年陰曆十二月二十六日下午十一時至半程地方又夥同黨羽焚燬張祿松·張貞士·張福欽·等房屋十四間并槍殺張昌榮·張培千二名同時又焚毁該村張氏家祠一所又向該村勒去銀幣三百餘元翌年陰曆正月二十七日下午三時率衆在順安區饞箭塢地方焚燬袁六三·袁六寳·袁銀七·袁成漢·等房屋十餘間同年陰曆二月二十日下午三時率黨擄取呂粤地方蔡振毫·黃葉進·黃銀始·黃金看·四名勒贖刦去鷄五只猪一只並焚燬該村黃金品房屋一所同年四月間又結夥前往饞箭地方擄取袁成江·勒贖銀五十餘元同日往鄭塢坑地方焚燬郭潮法房屋一所又於民國十三年九月二十二日自上海南城都路派遣鄭和等多人前往浙江杭縣内道廟地方行刦是夜十二時鄭和等持手槍小刀竹筒火把等件撬開張姚氏後門進内將該氏八歲幼子張瑞春擄至上海由錢方欽鄭和具名蓋章連發恐喝信索洋萬元取贖同年陰曆十月十五日夜錢方欽又夥同馬三火·王才根·魏錫方·等往浙江紹興賞紡村盛沈氏家行刦擄取其孤子盛幼藻來滬嗣由上海公共租界會審公廨光後拿獲本廳提案偵查完備業經起訴同級審判廳將錢方欽鄭和各判死刑呈由高等審判廳轉呈江蘇省長核准令行同級審判廳於本年六月二十五日密咨到廳除將錢方欽鄭和二名即於本月二十六日午前五時押赴漕河涇江蘇第二監獄刑場内執行槍斃外合行布告俾衆週知特此布告 
[縣基路之刦案]  
　　住居滬城縣基路懷安坊十六號門牌屋内之蘇州婦人張王氏其夫張某在十六舖操雜糧業昨日午前十時許張巳外出家中僅該氏同母　傭婦三人迨傭婦上街買物突來盜匪多人皆身穿短衣以三人在門口把風尙有三人闖入内室突開放手槍珠彈從扶梯激射板壁幸增傷人旣而三盜將該氏紮住將其頸上金項圈鎖片連金鈎約重三兩五六錢之譜逞强攫取氏即大呼捕盜且傭婦巳從外歸家故三盜未及潛進臥室即又開放一槍示威後大踏步而出往西逃逸旣而該氏即將搶失各物立即開具失單投報該管一區二分駐所請緝外又報南巿第一區總署請爲追緝業巳派警勘明並查詢盜匪面貌年齡服式口音以便上緊嚴緝務期破獲云 
[國民拒毒會開會紀]  
　　中華國民拒毒會於前（二十六）日下午三時半開第二十九次董幹聯席會議到者鄭維·沈誥·早武初·鍾可託等十餘人首由宋哲夫宣讀上次會議記錄并報告會務經過次由黃嘉惠提出籌備全國拒毒日辦法請衆討論定九月二十七日舉行并即推定靑年恊會鄭維·衛生敎育會沈誥·節制會張蕙文·華僑聯合會早武初基督敎恊進會鍾可託等組織委員　籌備一切次即議决第一屆年會定於九月四五兩日舉行并請羅運炎·鄭維·對瑾芳·爲修改會章委員至於暑假期内會務因鍾可託黃嘉惠二君均　休假公推鄭維主持次議决請省敎育會·衛生敎育會·靑年協會·各代表兼本會派赴八月間在太原舉行之中華敎育改進社年會之代表又推定羅運炎·鄭維·兩代表出席全國靑年協會之總幹事會議議畢五時許散會 
[被拘學生交父領回]  
　　前日下午英美電車公司之五·六·七·等路電車相繼開行駛至北火車站乘者下車有多人對於乘車之輩加以嘲笑並有以石子投擲者旋經出防該處之義國水兵拘獲學生卜榮生一名帶入匯司捕房昨解公共公廨由陸襄讞會同日副領事田島君質訉之下即命卜生之父具結將子領回 
[女拐匪押三年]  
　　婦人杜趙氏於本月六號誘拐陳李氏之九歲女兒小老虎賣與蓬路五百三十號門牌粤婦梁嚴氏家爲婢得身價洋三十元嗣經女母訪悉報告虹口捕房派探凌潤庠將杜趙氏及買之梁嚴氏·梁昻先並女孩一併帶入捕房昨解公共公廨請究梁嚴氏梁昻先延甘維露律師代辯經中日官質訊終結判决杜趙氏押女所三年梁嚴氏罰洋一百元梁昻先案註銷女交其母領回 
[尋獲被拐男孩]  
　　住居法租界何志梅家之四歲男孩於上月間被拐婦邱陳氏拐至浦東地方圖賣並將該孩頸内所戴之金鎖片質當化用經原告報捕請緝在案茲由包探高金林偵悉將陳氏拘獲吊出小孩帶入捕房昨解法公堂請究　先由原告投訴被拐情形詰之陳氏供認誘拐不諱中西官判陳氏押西女所一年以儆孩交原告領去 
[麵店主藏手槍被拘]  
　　山東人張學宗在閘北新民路開麵店因藏有手槍一支前日被憲兵營馬排長查獲解入四區經寗署長訊問張供此手槍係友人陳鳳閣寄放民處惟陳現住何處實不知情奉判還押聽候偵查核辦 
[小工身藏子彈被拘]  
　　住居閘北共和路之小工王立功因身帶手槍珠五十九顆被崗警抄獲解入四區經寗署長研訉據供其友吳化起之比鄰張洪永家藏有手槍三支被某軍司令部兵士搜獲吳有此項子彈不敢留在家内故寄放民處昨來索還適民他出今特送去被警拘案云云判還押假補提吳化起到案再核 
[新閘橋河溺斃男屍之檢騐]  
　　二十七保十一圖地保瞿梅生昨上午投上海地檢廳報稱新閘橋河内發現無名男屍一名奉四區警署飭查並無家屬爲此來案報請蒞騐孫檢察長於午後委派張檢察官等前往騐得該屍年約三十左右上身赤膊祗穿元布單褲一條腰束銅板布腰帶一根左手臂剌有祝文華三字周身無傷委係失足落河溺斃塡格拍照判由堂收殮發封厝壇候屬認領 
[李雲漢因同居友人病斃之被累]  
　　四　人李雲漢昨下午投地檢廳具狀禀稱有友人陳與可由北京偕來上海同居雲南路裕德里十四號惟陳與可素有疾病到滬後病勢日劇延醫無效而死當即電知其漢口杭州等處親族並查明其妻陳孫氏同妻母在滬當即知照詎其妻竟蠻横誣衊民於其夫有身死不明等情當由民將該屍暫爲棺殮寄厝斜橋湖北會館請求檢騐以明實在等語孫檢察長諭飭靜候示下 
[受傷男子在醫院身死]  
　　本星期四（即二十五號）上午三時許有一男子年約四旬腦後垂髮辦赤身露體頸項右腿皆受鉅創鮮血淋漓由西藏路往北經過西藏路橋爲守於該處之西商團所見即向詰問其人不語該團員當將其送至新閘捕房由捕頭派包探高晏融轉送仁濟醫院醫治延至當日午後三點五十分鐘在院身死仍由該探將尸舁往騐尸所一面調查尸屬以便報官檢騐嗣以尸屬無從查傳禀由捕頭飭令該圖地保報堂領棺收殮暫厝候認 
[法租界包探查獲私運煙土]  
　　法租界東新橋街大發電燈公司主邱炳良於前日雇就匯芳汽車公司陳阿二所駕之汽車至法租界黃浦灘碼頭裝運烟土四百磅事爲包探吳炳泉瞥見將邱連同烟土及汽車夫陳阿二等一併拘獲詰之邱供此土是江順輪船西崽張大連顧榮祥翁桂生三人之物故由吳探復將張等三人拘獲帶入捕房昨解法公堂請究先由吳探上堂禀明前情詰之張大連等供認此項烟土由民人等併股買來托邱炳良包運上岸言明運費每兩大洋一角等語邱炳良供認包運烟土不諱陳阿二供民人在滙芳汽車公司爲夥是日邱來雇車由民人開車至黃浦灘不知私運烟土之事求察聶讞員商之法副領事葛君判邱炳良押西牢三個月准予贖罪烟顧翁三人着罰洋五千元共同負担陳阿二罰洋一百元充公張土沒收 
[北海路之賭案]  
　　老閘捕房探目尤阿根·包探馮志銘前晚密往北海路五十九號屋内捉賭當場拿獲賭徒張金生·王永心·等十六名抄出賭具連同頭家金阿裕帶回捕房昨解公共公廨經中西官訊明判金阿裕罰洋三十元餘各罰一元併充公賭具銷燬 
[緝獲搶鐲匪徒]  
　　婦人朱陳氏日前在湖北路·九江路·附近被匪徒刦去手臂上所戴値洋六十元之金镯一只茲由老閘捕房包探馮志銘·楊成才·將搶鐲匪葉子新·張榮生兩名緝獲昨解公共公廨經邵襄讞會同義蘭副領事質訊一過判被告收押候查明再訊 
[查獲被竊馬匹]  
　　法租界金正龍所開之馬車行於前日被徐根生竊取白馬一匹後托李根生寄在張小狗處由張轉寄至某廟香火吳三處現爲包探李寳泉偵悉將以上各人及關係人陳福堂一併帶入捕房昨解法公堂請究詰之徐根生供認與原告有仇行竊不諱中西官判徐押一月李張兩人各押上四天吳罰洋十元陳罰洋五元以儆 
[指控騙洋案註銷]  
　　林振彬指控閩人吳雨芳串同陳幻　·林子梅·程道南等用東三省礦務督辦嚴子寬名義以在滬創辦麵粉公司運往閩省銷售爲由局賭　洋四千元一案昨由　讞員會同英馬副領事續審被告代表克威律師向證人祝杭興詰據證明第一二兩被告之號主嚴子寬與我號素有往來故與議得等語旋由兩造律師辯論之下中西官核供以所控證據不足判將案註銷被告一併開釋 
[浦東六陳行主被拘案尙未訊判]  
　　住浦東爛泥渡之嚴潮生向開花衣六陳行上月初被人在第一營憲兵司令部告密謂其家藏大批槍械烟土等　禁物品當經該營部派兵往捕逮獲嚴及其家屬黨羽共十三名解來閘北共和路司令部收押候訉旋因第一軍軍實處長袁致和·軍務處長李奎元·十八旅旅長程國瑞·會議衝突雙方開槍轟擊李跳窗跌死袁捲程均受重傷故嚴等在押迄未訉判嗣張學良軍長來滬將共和路司令部改爲第二軍司令部拘留所巳撤除所内犯人二十餘人二均移禁某會館内不知如何發落也 
[公共公廨訊案彙録]  
　　昨日公共公廨訊理民事訟案併誌於下（一）胡姚氏訴姚金福不還由單案堂諭存廨檢察處之三張方單並押據發還奚洪德不案原告有權贖回贖還之欵應請向姚金福執行（一）高挺峯訴劉伯棠欠房租洋案堂諭原告訴狀註銷反訴改期訉理准原告於二十日内提出反訴辨訴候核被告之保單發還（一）吳志榮訴張菊存不付期票洋案堂諭楊律師汽車衝傷准改期訊 
來函 
[廣肇女學來函]  
　　五卅慘案發生以來敝校學生會即聯絡閘北各校一致行動罷課期内除擔任募捐外并趕製手工售欵助捐一俟集有成數即送交學生聯合會至敎職員方面則自由認捐日前巳將收得之四十元先送往敎職員聯合會昨閲貴報載有廣肇義學函送捐欵云云廣肇義學乃廣肇女學之誤合請更正以符事實廣肇女學啟 
 
 

Page 16

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *商業巿况 
[北京專電（二十七日下午六鐘）]  
　　前場玖陸開盤二九五低至二八九收盤三零五成交三百七十餘萬後場玖陸開盤三零五五高至三零七低至二九九收盤三零二五成交二百五十餘萬 
[厘疲拆漲]  
　　昨日洋釐巿價早巿稍好開七錢二分九釐較上日高一毫二忽半午巿忽跌價爲七錢二分八釐三毫七忽五比較上日收盤小去半釐銀拆早巿價七分午巿六分比前日收盤轉好二分 
[國内滙兑巿况]  
　　上海銀行六月二十七日國内滙　行巿報告云今日京津未有電到京洋爲一千○○三元津洋爲一千○○二元漢電爲九百七十三兩八七五合中爲一千○二十六兩八二滬巿爲一千○二十九兩洋滙因漢洋稍跌價爲一千○○六元濟南烟台靑島均未有電到惟滙烟洋者酌加貼水每千元五元港紙因香港銀行停業無巿價匯兑暫不通蘇屬寗鎭錫等處因小麥登場洋用頗旺價稍漲計寗鎭同爲一千○○二元無錫爲一千○○二元五角其餘各處以滬巿甫經復業滙兑尙未見若何活動也 
[神户英美滙巿電訊]  
　　昨日神户滙兑巿午前電日美賣價四十元零六角二分五較上日跌一角二分半買價四十元零六角八分七釐半亦跌一角二分半日英賣價不變仍爲一先令八辦士○六二五買價一先令八辦士一二五較上日跌○六二五正午電日美賣價四十元零六角二分五買價四十元零六角八分七釐半均與上午巿同日英賣價仍不變動買價回高○三一二五爲一先令八辦士一五六二五 
[印法日掛牌改賤餘無更動]  
　　昨日星期六先令掛牌勿動仍掛三先令二辦士印匯大七五改掛二百十羅比法匯大二十法郎改掛一千六百九十法郎美匯仍爲七十七元二角半港滙仍掛七十四兩二錢五分嗬滙仍爲一百九十盾○五新滙仍掛七十四兩二錢五均未更動惟東滙小二五改掛五錢二分七五云 
[外滙巿况略形見疲]  
　　昨日星期六外滙祗半日巿面先令美匯掛牌均勿動日滙改賤二五銀行暗盤巿價開盤各較上日略堅後則咸各鬆賤結果先令巿價與上日同美日兩匯均各平踐茲將昨巿各價錄下 
　　先令　掛牌仍爲三先令二辦士上午暗盤賣價爲三先令二辦士半至三先令二辦士六二五買價爲三先令二辦士六二五至三先令二辦士七五午後休息無巿 
　　美滙　掛牌仍爲七十七元二角半上午賣價爲七十七元七角半至七十八元一角二分五買價爲七十八元至七十八元三角七分五午後無巿 
　　東滙　掛牌改賤二五掛五錢二分七五上午賣價爲五錢二分三七五至五錢一分七五後爲五錢二分至五錢一分八七五買價爲五錢二分一二五至五錢一分半後爲五錢一分七五至五錢一分六二五午後無巿 
[標金跌勢稍平]  
　　昨日晨期六大條銀來電近期長○六二五遠期亦長○六二五計均掛三十二辦士三七五花旗滙兑開盤勿動收盤大○六二五銀價大一二五日美大一二五日英勿動七月份標金開盤價爲二百五十四兩三錢較上日大四錢即高至二百五十四兩九錢爲全巿最高價其後即冋小至二百五十三兩六錢略高至四兩先金揭曉東滙小二五其時金價巳小至二百五十三兩八錢賣勢甚猛又小至二百五十二兩四錢及至賣勢略見停頓金價稍回起三錢爲二百五十二兩七錢此時某銀行怱抛出東滙若干價格鬆去半分左右以此金價亦步小至二百五十一兩五錢爲全巿之最小價其後巿面漸即回好銀行進胃稍利價格回緊金價回高至二百五十三兩二錢嗣後仍有八九錢之上落至千二時二十分收盤價仍爲二百五十三兩二錢較上日收盤價又小七錢烚赤做過三百十八兩較上日又小一兩登賬價格六月份爲二百五十二兩七月份二百五十三兩補水二百五十二兩 
[公債回漲巿况現淸期暢]  
　　昨（六月二十七日）前巿各債期貨交易極形暢旺以較前日尤爲踴躍後巿勢雖略平而大致尙佳現貨巿况轉趨沉寂交易寥寥做開種類亦稀至各債巿價因前日下跌過巨較前巳均回漲内惟整六現貨以前日未開昨巿遂飛降二元有半又九六現貨以前日價堅定昨亦跌下四角其他各債則均一率上漲在前巿初開時尙屬平定收盤漲上頗速整六期貨七八月期及九六期貨各漲高一元以上餘亦約較前日回漲半元後巿勢續堅　上漲仍速比前巿續好七八角結果較前日如整六期貨七八月期及九六期貨六月份各回漲一元八角左右金融七長九六等七月份期貨約各回漲一元二角整六本月份期貨好起八角半七長六月期金融八月期各漲高六角獨金融本月期貨續縮二角合計全日期貨成交總額達四百七十一萬元内整理六厘一百七十七萬元金融公債一百零八萬元九六公債一百二十五萬元七年長期六十一萬元現貨交易九六與整六共僅二萬六千元茲分述各債巿况如左 
　　金融公債　金融現貨千元票未開出期貨六月期僅前巿略有交易價八十六元二角　　　　　　　　　　　　元五角半比前巿漲高一元三角比前日回漲一元一角八月期八十八元較前巿漲高九角比前日回漲六角 
　　整理六厘　整六現貨於後巿做出一盤價七十二元（除息）較前日復飛跌二元有半期貨六月期七十二元八角（除息）比前巿漲高一元較前日回漲八角半七月期七十三元四角半比前巿亦漲一元零五分較前日陟漲一元九角半八月期七十三元六角比前巿好起七角半比前日亦回漲一元七角 
　　七年長期　七長現貨仍未開出期貨六月期六十八元六角比前巿　縮四角較前日回漲六角七月期六十五元六角較前巿好起半元比前日漲高一元二角八月期亦於前巿做開價六十五元四角 
　　九六公債　九六現貨後巿無巿前巿價二十九元三角比前日跌下四角期貨六月期三十元零一角半較前巿好起六角半比前日漲高一元八角半七月期三十元零四角半比前巿好起七角較前日亦回漲一元二角半 
[紗花續堅]  
　　美棉趨漲　　客銷漸淸 
　　昨日星期六美棉始因收成報告不利而漲繼因一部分多頭了結而跌卒因空頭抵補巿勢又堅計期貨漲四十至四十七磅音現貨漲四十五磅音英棉期貨漲十四五點現貨不動印棉初隨美棉消息跌小後因投機大户購進巿况略回計孟加拉及白羅溪均跌一羅比奥姆辣跌二羅比大阪現紗二十支藍魚跌六元二十支紅財神跌三元十六支福島跌一元十六支三馬跌三元本埠紗巿因出貨不多求過於供加之美棉趨堅又行向上棉巿因紗巿堅穏亦隨之趨漲茲將期現紗花巿况分列於後 
　　期紗　紗布人鐘標準前巿因美棉堅昻買氣又旺近遠期各有漲一兩六錢至二兩三錢後巿因現需不振多頭了結各月回跌五錢至一兩一錢全日共成交二萬八千七百包收盤價列左七月期　一六九·○○　漲一·○○　十月期　一六二·○○　漲一·二○八月期　一六六·五○　　一·○○　十一月期一六○·九○　　　·九○九月期　一六四·○○　　一·八○ 
　　現紗　客帮方面成交不多川帮進二十支地球十支孔雀金鷄等一百五十包内地帮進二百包江西帮進百餘包其餘牛莊蕪湖寗波野鷄等帮共進二百餘包賣價漲跌二錢五分厚生紗廠開出十四支雙喜二十五包扣佣價一百七十兩餘牌巿價如左十六支人鐘　一六九·六○　二十支人鐘　一七八·七五　二十支三羊　一八五·○五十六支雙象　一六九·五○　二十支寳鼎　一七八·二五　十支人鐘　　一五五·二○十六支地球　一七○·二五　二十支寳彝　一七九·○○　十支鴻福　　一五八·○○十六支大發　一六八·○○　二十支鴻福　一八五·○○　十支劉海　　一五五·六五十六支寳鼎　一六九·○○　二十支地球　一八○·二五　十支嘉禾　　一四四·○○十六支藍鳳　一六七·○○　二十支金城　一八七·○○　十支金鷄　　一五五·七五十六支鴻禧　一六六·五○　二十支砲台　一七四·○○　十支孔雀　　一五五·五○十二支人鐘　一六三·七五　二十支立馬　一七九·五○ 
　　期棉　通州標準前巿因美棉漲四十餘磅音人心甚佳近遠期漲三錢五分至五錢後巿隨紗巿回小一錢五分至二錢五分全日共成交三萬零八百擔收盤價列左七月期　四○·八五　漲·三五　十月期　三八·五五　漲·一五九月期　四○·一五　　·一五　十一月期三八·一五　　未動 
　　現棉　公會消息申新紗廠進陜西花二百件棧交價四十兩零五錢又永豫進一百件棧交價四十一兩云 
[大阪紗巿停頓] （二十七日大阪電） 
　　棉紗現貨實需方面僅天津略有購進餘均觀望莫前交易極形淸淡中等二十支七月期呌價爲三百十八元成交零星明治　四十二支　現　貨　四六四○○鸛鹿　三十二支　七月期　四七○○○ 
[大阪布巿閑散] （二十七日大阪電） 
　　棉布巿况以接近月末及紗巿停頓買方無力僅二幅布成交少許餘無交易行情未動 
[黃白廠經走銷尙暢]  
　　昨日洋莊絲巿黃白二經銷路仍佳歐莊雖因滙率陡昻然以需胃較殷銷額尙暢滬廠經怡和開利等行進上中等貨二百二十包川黃廠經怡和信孚亦進優貨七十包絲價均仍堅挻惟輯里乾經與八繭灰經以海外來價較低華絲商不顧遷就讓價以致交易未聞云 
[横濱絲巿堅俏] （二十七日横濱電） 
　　生絲現貨因期絲趨勢堅挺人氣益形穏定新絲行情更有看漲希望惟本日係星期六下午停巿故成交無多 
　　絲屑巿况歐洲帮進意頗濃惟來源無多抛貨極少以致買主方着手無從行情尙無變化 
[粉巿平定]  
　　期粉類均轉賬了結交易··八月份新交易下週一開拍 
　　昨日期粉巿面均趨平定實銷帮接津電謂津埠近日運到各埠現粉甚擁囑緩抛購查津帮前購上月底交割之現粉棧單七十餘萬包各廠現正日夜趕製尙未解齊昨日津帮在巿埸中間有現粉回出至其餘各粉商類均做轉賬了結交易八月份新交易定下星期一開拍故期稅交易寥落上午開盤後本月份由二兩一錢八分二五步漲至七五六月份二兩一錢六分七五漲至二兩一錢七分七月份由二兩一錢七分七五跌至二兩一錢七分二五均上落甚微牛後仍趨盤旋無甚漲跌收盤結果本月份仍爲二兩一錢八分二五七月份仍爲二兩一錢七分二五均無變動惟六月份價爲二兩一錢六分半較漲二釐半期粉成交額上午十六萬五千包下午十萬四千包收巿三萬九千包現粉華順號交裝恩克郵船運往新加坡船牌粉二千包云 
[糖業公會遷入自建新屋]  
　　本埠糖貨公會舊址原係租借現因地位狹隘不敷應用故刻在中華路建造新房一所係聯合北貨海味洋貨三業組織茲定今日開幕故昨日車糖划盤仍停止開巿待至星期一遷入新公會後開做交易云 
[五金交易難暢]  
　　昨係同業中上巿之第二日巿場銷路難以進步　蓋除本帮建築業　　　　　　　　　　因出　船　　　　關業又不裝洋貨故交割貨仍延緩如故各貨售價因巿存單薄交易閑散尙無準確巿盤可報云 
[煤巿堅漲]  
　　昨日星期六煤巿交易做開不多塊煤賣出祇三四百噸統屑兩貨成交亦只千餘噸之譜惟各價因各輪不能上貨需用則一日不可缺少反趨堅漲 
 
 

Page 17

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *本埠增刋 
[先施出售國貨產品]  
　　先施公司五金部所售保險銀箱係該公司工廠自造乃純粹國貨材料工作精良購主同聲稱讚當此提倡國產之時格外精益求精加工創造貨質較外貨尤佳定價尤廉云 
　　樓下化妝品部頃推銷該公司本牌香水·爽身粉·洗頭水·生髮油·香皂·牙粉·牙膏等昨日顧客甚衆又洗衣皂亦爲自製極爲用者讚美 
[五九修筆社之新發起]  
　　五九修筆社係范承鋆君所組織舉凡自來水墨筆之損壤如筆頭斷缺及刺紙漏水墨水結塞等病一經修理莫不完好如新聞修理非常迅速取費尤屬低廉天通菴路三豐里·北浙江路德興里大聲廣告公司·及九江路順泰纸號均爲經理處 
[易安居飲氷用國菓製造]  
　　南京路石路之易安居飲氷室今年製造氷淇濂十分注意而於菓汁選擇之愼重製出氷淇濂之細潔和匀與舶來品較實有過之而無不及但此雖細微之事然其純用國產鮮菓等製成之亦深合提倡國貨之微旨也 
[保和堂承盤廉價]  
　　河南路保和堂自前月新東承接後巳改爲西式門面煥然一新今將工竣特聘精工加做參茸·玉桂·牛黃·梅片·珍珠·琥珀等雜藥自掉白花旗參并巳運到大批雲紗·拷綢即特價平沽云 
[同昌運到大批夏布]  
　　夏布爲盛暑時必需之品以瀏陽漂白者爲佳北石路南香粉弄口同昌布莊出售夏布最多經理胡君以五卅慘案發生後國人往該莊購選者極夥恐來貨缺少特派員向國内產地採購現巳到有大批云 
[五卅實業公司開辦訊]  
　　自五卅慘案發生後一般商人莫不從事實業爲提倡國貨之前驅茲聞華人某某組織五卅實業公司專做化妝首飾等現先特製五卅戒子·血案金牌二種光艷奪目以此種新奇物品推銷各界不特爲首飾類中放一曙光且爲救國運動之利器現聞該公司業將籌備就緒不日定可開幕 
[明星新片小朋友今晨試映]  
　　明星影片公司新片『小朋友』業巳攝製完竣定於今日上午十時假中央大戲院試映先期由該公司發柬邀請各界前往參觀是片由張石川君導演鄭正秋君編劇董克馥君聶影該公司并印就明星特刋小朋友號一本定價二角 
[儉德儲蓄會新建會所訊]  
　　由允元實業公司打樣 
　　儉德儲蓄會自創辦以來不過數年而發達之速度實出入意外茲因原有會所無甚壯觀且不適應用巳覓定老靶子路西福山路口自建六層樓屋内設賽球場·圖書館·運動·醫藥·陳列·藏書·閲報·彈子·音樂·電影·照相·等室又大演講廳及可容數百人之餐室約共三十一部一切建築均採取歐西各國之最新衛生式樣參以華人普通心理之設備將來大工告竣於遠東各會所之中當可放一異彩查該會對於徵求圖樣非常鄭重以防私弊各應徵人所遞圖樣槪不准書明姓名或行名惟只用一特别標識以誌分别此項標識連同行名住址另行封固納入圖樣信封俟圖樣選定揭曉時始行開拆可謂至公無私聞應徵者中西打樣家有十餘家之多而得最優者則爲允元實業公司其次優者爲公和洋行及凱泰洋行允元公司爲留學界所組織於商戰之中幸獲優勝足見華人非無全才而深望留學諸君益加勉勵也 
[顏色劑與衛生之關繫]  
　　飲料中如汽水菓露食品中如糖菓糕餅每月施以顏色劑以博美觀者不知此種顏色劑入人腸胃殊屬有礙衛生蓋顏色劑者一種科學上之化合物初非以之供飲食者也 
　　歐美各國有鑒於此特許製造者用一種規定之顏色劑 
 
 

Page 18

 
 
1;第一萬八千七百九十五號;中華民國十四年 西曆一千九百二十五年六月二十八號
星期日 * *並令於包封上載明其分量以防濫用其愼重民如是我國則不然一任製造者自由施用行政官廳從不加以干涉其輕視衛生也甚矣 
　　近自五卅慘案發生全國人民羣起而爲愛國運動𤍠度之高幾達沸點主張改良國貨爲入手辦法此舉也裕國民之經濟免外貨之侵入實爲根本救國之良策所冀製造飲料及食品之商人如有必須施以顏色劑者宜加以注意毌使有礙衛生并於包封上載明所用之劑名及其分量以便考查則可云美備矣（火永彰） 
[婚禮消息]  
　　美國伊利諾愛大學碩士曾昭垣君昨日下午在救主堂與金陸女子大學畢業薈拔馥女士行結婚禮證婚人爲朱葆元博士男賓相爲俞君女賓相爲張女士來賓有聶雲台·謝文通等二百餘人晚間大宴賓客盡歡而散 
[天氣報告]  
　　徐家滙天文台昨日下午四時三十分氣象預云天𤍠揚子流域有雷意全國沿海南風㣲弱間有降霧地方又昨日三時前二十四小時内本埠氣温最高九七·七最低七九·二去年同日最高八○·一最低七○·七 
[集會表]  
　　時日地點召集者事由二十八日上　江蘇童子軍聯合　江蘇童子軍聯合　事董會午十時　　　會　　　　　　　會三十日上午　公共體育場　　　五卅烈士追悼會　追悼會九時　　　　　　　　　　　　籌備處七月一日下　凝和路也是園　　江蘇縣議會聯合　常年大會午一時　　　　　　　　　　　會七月一日午　假牯嶺路徽寗同　蕪湖商辦安徽銀　創立會後一時　　　鄉會　　　　　　行七月三日下　在江西路Ａ字二　華洋德律風公司　股東特午四時　　　十四號　　　　　　　　　　　　　别大會七月十二日　江西路六十二號　中國水泥公司　　股東會下午二時七月十二日　西藏路寧波旅滬　柳江煤礦鐵路公　股東會下午二時　　同鄉會　　　　　司 
 
