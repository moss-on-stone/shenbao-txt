# 1908 - 273 - 4912820

 

Page 1

 
 
   
 
 

Page 2

 
 
   
 
 

Page 3

 
 
宮門抄 
九月十五日　召見軍機　韓國鈞　汪瑞闓 
論說 
[追紀各省諮議局最初之動議（續）]  
湖北　去年十一月趙督於署内設立諮議局創辦所派藩司爲總辦臬 
司爲會辦梅道爲坐辦武昌府爲正提調江夏縣爲副本年二月中入奏二十二日奉旨該部知道 
福建　去年十二月松督咨催資政院速頒諮議局章程以便本省設局開辦本年四月閩藩札派厦紳林葉等三人入省城諮議局會議均以有事辭之六月初閩督與紳士會　决定假文昌宮開局委三司爲總辦局中坐辦議派二官二紳 
奉天　去年十月東督奉　札派民政司張元奇籌辦諮議局頒發諮議局計畫一册卽於十一月初四日開辦並委舒鴻儀爲顧問員奉府管守爲局長本年二月張又將計畫册札發各州縣核議以便實行 
湖南　去年十一月岑撫札飭各司道速議辦吳藩司當即會同各司道札行各州縣一體遵辦並飭省紳學界條陳辦法 
安徽本年六月初皖省藩學臬會詳馮撫諮議局房屋將次落成請選舉士紳分期肄習是月二十五日由皖撫會同各官紳行開幕禮先於 
 
 
 

Page 4

 
 
十三日。派陳樹屏爲議員電請卾督轉飭届時來會與議 
按皖局行開幕禮雖在奉旨設立之下一日然其發起在前故特列入第未悉其動議時日耳 
以上所列。均係局章未頒以前所動議之省。此外如豫蜀陜甘雲貴等處。則皆闐然無聞。非但昔日未經發起。卽攷之奉旨限設以後。亦未見稍有所舉動。是可怪也。今試舉本篇所列者與昨日本報所編之表。（見昨報第三張）相比較驟觀之似於章程未頒以前。與章程旣頒以後所動議者。頗有刺謬之處然非刺謬也。記者昨已言之矣。蓋有昔曾動議而今反甘居人後者如江蘇之甯屬江督曾於去冬奏明派員開辦者今反置之不問。而無被動資格矣。又如浙江之籌議。去冬曾由浙撫主動。飭兩司措辦經費預備開局者。今反居於被動之地位。而僅及第二格矣。又如湖南省去冬曾由湘撫主動札行司道速議辦法。並飭紳學界會議者。今反寂然不動而不列格矣。所不可解者。浙江之昔爲主動而今爲被動者。以昔爲馮撫。今爲增撫。前後兩人。意見自或有不同之處。至江蘇與湖南。則今日之江督猶是昔日之端督也今日之湘撫猶是昔日之岑撫也。何以昔爲有志創辦諮議局之人。而今反并無被動之資格。豈非大惑不解之事耶。又有昔未動議而今反力爭先着者。如山東廣西黑龍江吉林等省。於局章未頒以前。容或有已經發起之事。然記者廣攷紀載公牘。均未見稍有所舉動。今則皆已設立籌辦處。而列於第三格主動之地位。由此觀之督撫程度之相越。何其遠耶。以故本篇所論。微特與昨表所列。並無抵觸且足以互相發明。而爲留心此事者參觀互究之資料。更足使各省之官吏。有所觀感。而奮然以起也。 
　　記者草此竟而接豫省官長動議之報告則發起又多一省矣 
專電 
[電一（北京）]  
達賴喇嘛要求在乾清宮覲見并請進宮時導以兩提鑪慈諭乾清宮見不准提鑪准用定二十日在仁壽殿召見 
[電二（北京）]  
某御史奏請飭浙撫平秋瑾墓懲辦收殮秋瑾尸 
身之某女士 
[電三（北京）]  
民政部議將烟膏執照即日實行頒給 
[電四（北京）]  
郵傳部奏借匯豐滙理兩銀行欵項備贖京漢鐵路業已訂定合同奉旨着該部堂官簽押 
緊要新聞 
御史三要摺節録 
[（一）請辦印花稅充諮議局經費]  
　　近來各省籌設諮議局需欵孔多雖准作正開銷而外省庫儲支絀應付維艱乂以諮議局爲憲政基礎士商樂於觀成勸輸較易故均就地籌措惟各省風氣不同貧富不均始雖勸募繼必攤派竊思與其苛派擾民漫無限制不肖官吏復思染指其間轉不若明定捐輸之較有界限前次學部以開辦分科大學經費無著奏准酌收照費以資挹注矧憲政爲强國要端四民共負責任若開辦人丁稅藉以充費洵屬名正言順無如户口尚未清查驟雖籌辦捨此則惟有實行印花稅最爲普及應請飭下度支部通飭各省切實試辦所收稅項全數撥充各該省諮議局之用無論何項要政不得挪移以地方之欵辦地方之事旣足杜好事者簧鼓之口復足慰人民望治之殷計未有善於此者矣 
[（二）參孫相不勝資政院總裁]  
　　資政院總裁大學士孫家鼐老成碩望誠國家柱石運臣無　素性固執於資政院差事不甚相宜開辦以來毫無建樹僅定章程二條歲不我待成立之期轉瞬卽届恐必有遲擱之誤 
[（三）詳陳鹽斤加價之弊]  
　　前以禁止洋烟稅釐驟短司農仰屋不得已而有鹽斤加價之奏在部臣先其所急酌劑盈虚豈得　　謀不善惟際此强鄰環伺匪梟四伏臣愚以爲有不得不慮者若各省一律普加鹽價誤課困商貧民資盜一舉而數患　害未有甚於此者也溯自遭甲午之變賠欵過巨由部奏准加增鹽價二文十餘年來私梟充斥課絀引滯商民交困又有　鐵路而加價者因練　而加價者因新政而加價者并此度支部奏定所加之四文計先後有加至十餘文者况有兩江 
 
 

Page 5

 
 
甲東督撫臣奏案在先更難保無他省援引於後將見以鹽課爲外府之藏矣即不爲貧民計不爲困商計獨不慮外鹽浸灌而剥我資財耶至此現像恐欲加價而不能欲增課而不得小有變端糜餉勞師所失必數倍於所得計臣以鹽斤加價爲救窮之良策臣則以爲速窮之弊政也應懇天恩俯念國計民生飭下各省督撫將鹽斤加價一事體察各該省情形妥籌核辦不得僅顧庫藏置商民於不問并請通飭各省無論何項要需不得援照江南山東成案率請加價以上三摺均留中不發 
[西藏改設行省之準備北京]  
　　西藏改革一事屢議未决昨日樞府以賴達已到又會議辦法擬將蒙古西藏均改行省簡放督撫以下各宫如内地之制一面速卽興辦學堂酌練陸軍開辦費由部籌撥常年費就地籌措擬即與達賴面商飭其盡力維持不得任聽藏衆阻撓並加封達賴爵號以崇體制而資振攝惟路礦實業等事以需欵過鉅暫從緩議現已將所議各節開具說略交張蔭棠持示達賴先行婉商如達賴應允即俟覲見後由政務處王大臣擇日設讌邀達賴磋商辦法再行奏明請旨頒行惟傳聞達賴於改省一事極不賛成云 
又聞兩宮前日召見軍機垂詢西藏練兵事宜某軍機奏稱西藏地處邊陲强鄰窺伺若改設行省練兵爲不可稍緩之事惟藏民知識未開一切實業素未講求地利不興財政因之竭蹶一日添練新軍欵項何從籌措若待各省協濟則恐無濟於事擬先由部籌定的欵再簡知兵大員前往督練兩宮頗然其說俟達賴覲見後面與妥商即可定議 
[法部再請緩議訴訟法北京]  
　　法部奏請將各省覆議刑事民事訴訟法俟法律草案定議後再行妥議已略誌前報專電兹節録原奏云光緒三十三年八月初二日臣部　覆訴訟法擬請展限八個月奉旨依議欽此在案正覆議間復據湖北奏陳並將摺單咨送前來除山東一省至今尚未議覆外臣等彚閱各省覆議或以爲輿情未洽或以爲人材未備或以爲關鍵多疏或以爲滯礙難行均係體察各該地方實在情形確有所見而陞任湖廣督臣張之洞覆奏内稱本法過沿西制於中國禮敎似有乖違且未盡合法理誠恐法權難挽獄訟轉滋其中摘駁各條探原抉弊最爲切中臣等當即督飭司員更番核議蓋法當更始討論貴詳謹就修律大臣原纂各條按照各省覆議逐加參考其中或雖經各省指駁而　理或可變通試行者或俗尚不同驟難仿傚應擬緩辦及删除者或法理本無不合而銓次繁複宇句未盡詳明或本法應有而原纂未　節目殊多　漏即使由臣等愚見所及遽爲修攻勢必拘牽西律終無當於中國禮敎之大防查此次法律草案旣經欽奉諭旨交修律大臣及臣部訂議則訴訟法一事擬俟草案定議後仍止修律大臣會同臣部折衷訂議再行奏明辦理次第施行九月初三日奉旨依議 
[樞府决議添派商約大臣北京]  
　　樞臣近以奉旨速定商約而盛宮保適因病留東未能即歸决議專摺奏請除商約大臣盛宮保外另行簡派商約大臣一員帮辦大臣兩員以資分任辦理内外商約事宜聞請簡人員内有上海道及某省布政使某國出使大臣等數員不日即當出奏 
[奏准直省官紳東游辦法北京]  
　　政府會議選派官紳赴東游學一事刻已電商直督楊蓮帥妥定辦法於前日入奏聞其大旨直省候補州縣及新選新補人員於未到任前須赴日本遊歷一年考求政治其紳士則由各州縣選派品學純正者赴東游學半年以便回國襄辦各項要政所需經費州縣即在籌欵局每員撥給二百兩紳士則由本處地方官籌給俟直省辦有成効即當推行各省云 
[新舊駐德欽使之行期北京]  
　　新簡駐德欽使蔭侍郎昌先已奉命校閱江卾大操現侍郎定於下月中旬前赴安徽閱操俟事畢回京復命再行整頓行裝約十一月杪請訓赴任 
原任駐德孫使因抱微恙歸章甚切又奉政府電催命其暫交參賛署理使事即日回國商議要公故孫使擬不俟蔭欽使接篆即行就道約十二月初可以抵京矣 
政府原擬派鳳統制山赴德國參觀陸軍大演習現以蔭侍郎本爲知兵大員近又新簡德使故已議定即命侍郎順便叅觀而江卾閱操一事則改派鳳山前往果爾則蔭使放洋之期當不遠矣 
[六誌達賴喇嘛在京情形北京]  
　　達賴喇嘛改期覲見迭紀前報現已部署妥貼由理藩部具奏請旨定於二十日覲見前日該部壽侍郎親至黄寺謁見達賴呈閱禮部奏訂覲見禮單并由侍郎陪同演禮以免失儀 
又達賴由五台山起身後沿途均由晋撫派員護送兹探得寳中丞奏報原摺節録於下達賴八月二十七日起程當經奴才札派雁平道繆彝太原營參將沈兆樑督率營縣沿途小心護送并嚴飭印委將駝馬氈帳食物草料等項赶緊籌辦經過道路橋樑妥爲修築兹據該印委禀報於八月二十九日安抵直隷所屬　阜平縣境該處雖經商由直隷督臣飭派印委守待迎護晋省所派繆彝沈兆樑二員自當伊令伴送至京以昭慎重此次自五台山以至出境一路接待並無貽悮達賴頗爲歡洽堪以上慰聖厪至各項開支爲數不貲容俟核實造報作正開銷 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[四部議覆移設株洲同知長沙]  
　　湘撫岑春蓂以湘潭縣屬之株洲地方爲由湘入江西孔道現在萍醴鐵路已達該處萍鄉煤礦悉由此轉運裝載凡外洋工師及游歷傳敎之士均由火車不時往來商販行旅絡繹於途轉瞬粤漢幹路軌道一通更形繁盛亟須移設廳員以資治理奏請將長沙府督捕水利同知移設該處名爲長沙府株洲撫民同知並將湘潭縣黄茅驛巡檢移駐株洲名曰株洲巡檢兼管司獄事務業由吏部議准該廳轄境擬即以湘潭縣所轄一都自一甲至八甲及三都全都地方東至楊石抵醴陵縣界南至黄栗塘交醴陵縣渌口界西至五里墩以大河爲界北至昭峽舖交善化縣界縱横數十里凡粤漢鐵路必經之所統歸該同知管轄亦由民政部議准錢糧仍歸湘潭縣徵收並另行籌給津貼以資辦公該同知巡檢廉俸並書役工食均按原額銀數分别照舊開支一節亦經度支部議准籌添津貼費每年若干及動用何欵仍飭岑撫擬定專案報部再行酌辦至學校仍歸湘潭縣管理另鑄同知關防巡檢印信等事禮部亦已議准於八月二十七日會奏奉 
旨依議 
[反對川漢借欵第二次大會武昌]  
　　卾省紳界因川漢鐵路有借欵修造之議已於日前在黄鶴新樓開會一次兹因張中堂乂有電召劉驤逵姚晋圻黄嗣東三紳晋京面詢此事復於初十日邀集軍紳學商各界在貢院内會議是日到者六百餘人公推吳紳兆泰爲主席大半咸主拒絶外債官商合辦惟有二百四十人不賛成官商合辦之說以純粹商辦爲主衆議純粹商辦爲欵過鉅紳商决無此財力　有官商合辦之一法但須官商平等妥計切實合同章程始能有濟旋田主席吳紳提議今日漢口商界到塲者寥寥應將會議情形報告商會再由商會開一特别大會方可議决衆賛成遂散會聞劉姚黄三紳須俟議決後始能晋京現有陳恩浦劉洪烈黄嗣東吳兆泰楊守敬劉邦驥等六紳已將純粹商辦之意見書呈於卾督其中有緩築川漢路綫反對官商合辦駁租捐之無益論借欵之爲害四條最爲扼要云 
[京師近事]  
　　憲政編查館王大臣與資政院總裁等會商將奉旨預備立憲歷年應行籌辦事宜飭憲政館寳劉兩提調速命印刷局刋印謄黄以便於萬壽節前頒行在京各衙門及各省督撫州縣衙門懸掛大堂俾各官員夙夜在心可以按照各節妥速籌辦 
　　外部現辦整頓商約事宜經慶親王那中堂袁軍機等商定辦法先照會各國駐京公使按照光緒二十五年總理衙門與英國訂定國幣之條先行會訂金幣銀圓之比價一面電致各國出使大臣　細調查各國金銀比例以便與各國使臣商訂一切藉保通商利益並聞有會同度商兩部核辦之說 
　　外部請賞出使各國大臣寳星一摺已録前報兹悉該部頒給各該使臣之寳星均係第二等雙龍寳星云 
　　信浦鐵路交涉迄未議結外部昨日電致津浦督辦吕尚書請其到浦後就近調查一切情形以憑核辦 
　　政務處王大臣會同各部院大臣在朗潤園會議幣制時由澤尚書提議分設各國各埠銀行及滙兌處事宜　辦法擬先由日德英三國辦起漸次推及各國此事由溥仲陸澤公兩尚書商辦後會同外部妥訂即當具奏探其所以先由英德日入手之故該三國留學人員較多故先分設以保通滙之利 
　　政府仍擬電促前總稅司赫德來華已誌前報現聞其原因係爲開辦印花稅及西藏設立稅關皆待通才以資顧問故有召回赫德之議 
　　政府前擬開闢伊犂新疆庫恰等處商埠久未解决日前又經會議恐此事難收實效徒增糾葛決計先將法律訂妥並與各國預約收回領事裁判權然後再行次第開放以免交涉棘手故已暫從緩議矣 
　　法部葛尚書以京外各級審判廳廳丞及推事等缺最關重要嗣後如派他省人員無論奏調咨調均以奉旨之日起限半年一律到任否則開缺另補現已通行各省遵照矣 
　　軍機大臣日昨會議俟各省新官制實行後即將巡警道裁汰添設民政司使一缺以圖整頓民政張袁兩軍機之意欲咨行各省督撫查復後再行提議 
　　農工商部昨日咨請北洋大臣楊蓮帥迅速派員赴美考察漁業賽會事宜聞已派定張伯荃李金藻二員 
　　東督徐菊帥電催奉天鹽務總辦陸宗輿回奉辦理鹽務并有坐補鹽運使消息各節曾誌前報兹悉崇文門監督已派陸部郎充崇文門稅務差使故已電覆菊帥不再回奉請其另行委員接辦鹽務 
分類新聞 
 
 

Page 11

 
 
政界 
[司道核議整頓要政條陳浙江]  
　　府經歷陳應辰擬就整頓要政條陳上　浙撫兹奉增中丞批示云所擬各條不無可核仰布政司會同提學司商務局洋務局警察局核議復奪兹將條陳録左一浙省絲茶爲出口大宗惜民間不知改良以致滯銷餉源因之日絀請飭商會傳諭民間一業設一陳列所將各縣所出之貨無論擾劣均陳列於其間標題貼說應如何改良如何去僞事事求精不數年商務自可上進請由上提倡以助成功一本省銅圓壅滯達於極點推原其故半由私鑄半由外幣請通飭所屬文武認眞查禁如獲到私鑄贓匪准以軍法從事外省銅元嗣後禁止進口如逾二百枚者即照私運論咨告各省俾衆周知一浙省警察於偏僻州縣有已經報設而徒具規模者有將保甲丁役敷衍者請通飭各縣切實改良無論經費如何爲難不准潦草塞責一約章所載非通商租界不准外人貿易與其生事後變爲國際交涉不如禁之於始爲隹也今觀省城内凡於閙巿之中東洋店舖幾於到處皆是一國如是他國必援以爲例不如及早據約力爭使一律移歸租界如有不遵者聲明地方官不任保護一日本敎育制度六歲入蒙學十二歲入小學年齒愈長課程愈深中國近雖學堂林立而人堂肄業生通省計之尚不及十之四五請即嚴定入學年齡有及時而不入堂者則罪其父兄且學堂每因飯食細故動輒閧堂甚至停課此等風氣亦請嚴定學章以端士習一中國女學尚在萌芽一有不慎則爲父母者必以女子入學爲戒恐於女學前途有所障碍請嚴定女學敎科書及女學章程如有女生逸出範圍者則罪其校長 
[派員專查監獄南昌]  
　　贛省城内南新兩縣監獄及候審公所罪犯習藝所城外工藝廠所有監禁管押不下千名南昌府徐性臣太守恐有陵虐等弊詳奉陳廉訪札委張奇成大令專司查勘各監獄班管人犯按旬據實摺報以憑分别查究 
[贛省設立地方自治研究理法所南昌]  
　　贛省紳商學界現奉馮中丞批飭就諮設局籌辦處附設地方自治研理法所連日傳集同志提議舉行一俟籌畫定妥即可禀陳開辦以爲立憲之基礎 
交涉 
[鴨緑江採木公司開辦奉天]  
　　中日合辦鴨緑江採木公司定於九月初一日開辦已誌前報兹悉因是日中日官員多未到齊故特改爲開蘿禮另訂於初九日行公司成立典禮邀請中外各員讌會以誌盛舉由東邊道沈鳳樓觀察該公司理事長胡部郎宗瀛分電省垣各署矣 
[又議設立交涉裁判所北京]  
　　政府王大臣會議自經奉旨通飭各省慎重敎務後各處辦理敎案仍未能悉協機宜擬再通飭各省於繁要之區設立交涉裁判所責成熟諳外交人員專掌裁判民敎交涉之案並延公正民敎董事從中參議藉泯猜疑庶足以昭平允而息敎案 
[調查外人私闢巿塲北京]  
　　外務部袁尚書以營口地方屢有外 
人開闢巿塲設立巡警若不嚴行查禁必致各國效尤擬飭東督徐菊帥詳細調查如有外人巿塲該處交涉局隱遲不報者即將該局員分别撤差查辦以維主權 
[軍界]  
[蘇藩飭查勦梟出力員弁蘇州]  
　　蘇藩瑞方伯以本年正月官軍在青浦夏家橋崑山陸家橋以及楓涇等處勦捕梟匪擒斬匪目並先後斃匪甚衆所有出力員弁雖奉督撫憲分别犒賞其傷亡弁兵又蒙頒賞撫卹養傷等費而軍前著有戰績各員弁以及各屬辦理緝捕清鄉其有員董會營拿獲匪目匪黨或編查户口船隻驗烙槍械著有勞績者亦應論功行賞量予奬勵爰特移請各營統領並札飭各府查明如有應行保奬員弁員董造具詳細履歷清册聲明著有何項勞績限於十月二十日以前送呈清鄉公所以憑彚案詳候憲核 
[陜撫電奏减解練兵經費陜西]  
　　陜西巡撫日前電奏稱陸軍部屢次電催認解練兵經費陜省派解三十萬兩無如陜省所需各欵較前尤多如練軍添械並興工藝等項新政需欵浩繁三十萬兩實難如數惟有竭力籌措報解十五萬兩云云 
學務 
[嘉崑青新區學得助太倉]  
　　安亭鎭震川書院爲嘉崑青新四邑公共會文之所自去年上學期學堂停辦後經董蔡璜等即會同嘉定視學員議定以書院所有的欵分貼四縣城鄉區學以仍從前散卷給奬之舊刻聞附近各區已經視學員照章領給四邑區學得此補助當亦有感於該董及視學員之秉公辦事也 
[派委省視學員浙江]  
　　甯紹台省視學蔡煥女因病辭差已紀前報兹聞支學司以昌化訓導沈鏡蓉前曾充甯紹台視學差頗爲認眞近又禀陳視學事宜尚爲詳切擬仍以沈訓導派充以資熟手 
[女敎員敎授之妙法安慶]  
　　皖省女帥範學堂程度均甚微淺故各敎員資格亦鮮有高尚者兹聞有歷史兼輿地敎員劉女士每當上課時間不准學生問難以爲藏拙之地稍有違犯輒以厲聲相加如此敎員恐於女學前途難期進步也 
實業 
[酒業閉巿消息揚州]  
　　甯省酒捐每担加捐八百文連前捐錢四百文合共每担酒捐錢一千二百文由甯藩司札飭酒捐委員於九月初一日起一律遵照兹悉近日揚郡造酒鄉户以加捐太重停止燒採店家旣無來貨亦停止賣買故槽醬業前日集議於十五日一律閉巿 
[電燈公司基礎已定杭州]  
　　杭垣電燈公司前經江蘇道員劉觀察思訓禀請省憲開辦原擬借銅元局廠機械　資應用其公司亦即設於銅元局舊址近悉劉觀察已具禀撫憲增中丞請改爲商資商辦不借 
 
 

Page 12

 
 
銅元局另覓城巿相當之屋開設公司業奉中丞允准現聞公司章程已呈由商務局請爲轉詳備案其公司事務所刻已擇定龍舌嘴地方 
[禀請剏設工業試驗塲安慶]  
　　皖省桐城縣胡令具詳皖撫以该縣士紳姚聯奎等公禀擬剏設工業試騐塲一所即就原有師範學堂所設之工業傳習所購備機器等物品擇日開塲試辦並招生徒隨時敎導課程卽照藝徒學堂科目略爲變通先檢暢銷之物試造以爲增進利源振興實業地步業經沈中丞批准照辦惟請酌收學費及照公司招股章程集欵畢業後酌予奬勵各節能否准行飭提學司會同勸業道議復 
雜記 
[禀陳兵備處兵弁索犯滋閙情形南昌]  
　　南昌新建縣文令炳堃禀陳贛撫文云本年八月十九日奉本府札開照得會匪蘇福臣等多名現經訪獲到案連日督同讞員隔别研訊誠恐匪黨潜匿省垣飭即查拿解究等因奉此卑職查奉發名單以楊洪早爲開堂放票之首犯亟應嚴拿懲辦以期觸目警心遵即密派親信丁役不動聲色勒限緝拿去後旋於八月二十日差役鄒富等在省垣蕭公廟地方緝獲匪首楊洪早一名並與楊洪早同行之不知姓名一人一併送縣審辦卑職因衙期上院卽有兵備處差弁以楊洪早先經總辦張道季煜送府訊明准予保出面稱不應拘拿等語卑職當即回署查詢一切情形以爲楊洪早如果先經兵備處送府訊明保出何以並無行知下縣而與楊洪早同行之人雖據供稱兵備處護兵譚榮青惟身上未穿號衣無從辯認又爲楊洪早代提衣包物以類聚亦屬可疑該差等奉票緝拿似不爲過乃兵備處差弁竟敢率帶護兵多名於卑職未經回署之先並不聽候發落迭次索還楊洪早令人愈覺可疑卑職回署親見鍾姓差弁由大堂騎馬出來又有余姓差弁爲譚榮青送穿號衣形勢洶洶毫無顧忌卑職因思該兵役恃衆横行難以理喻諄囑合署家丁人等不准干預多言一面將楊洪早譚榮青兩名親身押解赴府此差役緝獲楊洪早到案而該兵弁無理取閙之實在情形也正在禀陳辦法卽據縣役來府報稱忽有兵備處李姓督帶護兵數名蜂擁入署先至卑署監獄滋閙索問楊洪早是否在内經典史劉國霖婉言告阻該兵弁尤不相信復閙出頭門班管打毁門壁捉去差役涂吉一名關禁兇毆等語卑職聞信赶回已有兵備處支應委員謝令起源來縣查問當經卑職邀往勘明打毁班管處所回進頭門適劉典史駐立道旁面陳該兵役滋閙情形與縣役原報一一相符是日午後兵備處將毆傷之涂吉送府騐訊填單飭醫次早卑縣差役齊集大堂以縣役陳明家住蕭公廟地方兵備處李姓差弁以楊洪早係在蕭公廟緝獲疑暗中通信搜尋陳明欲圖報復幸陳明先已出外未遭毒手禀求設法保全即經卑職諭令暫避兇鋒各自安守法紀不准抗抵滋事此該兵弁等搜尋楊洪早未獲而打毁捉毆之實在情形也卑職查楊洪早爲票列首犯旣經拿獲無論是否眞正會匪應候官爲訊明核奪乃該兵弁倚恃人衆一昧强硬庇護其平日不守營規已可略見一班迨經卑職押解楊洪早等赴府禀辦尤敢闖入縣署打毁班管門壁滋閙監獄毆捉差役更屬目無法紀禁城之内尚復如此野蠻而一日因公調遣誠有不堪設想者理合將此案始末緣由禀陳察核 
[江督禁止江北流民南下南京]  
　　江督端午帥以江北流民每届秋收　後往往假乞食爲名結隊南下沿途騷擾民間不堪擾累特出六言告示禁止南下文云向來江北流民秋收以後出門並非全係窮餓都借乞食爲名奸刁之人領首紛紛結隊成羣到處騷擾滋事實屬有害民生本年查照舊案禁止不准南行　保户長勸阻地方文武責成先從根源辦起不許輕離鄉村委員分投攔截並派水營陸兵如仍違禁南下立即押解回程倘有不服生事拿辦領頭之人莫說年年習慣辦罪决不從輕保長勸戒不力罰懲亦不容情特出白話告示曉諭各人凛遵 
雜談 
[今昔大臣之比較]  
其一 
古之大臣多懼内今則懼外矣不見。夫比年以來。與各國之交涉乎。今日失權。明月割地。人有要求。我有退讓。訂一條約。則失一礦山。起一交涉。則增一賠欵。中國大臣於是乎懼外 
其二 
古之大臣多怕死今則敢死矣不見夫近來身殉禁烟之浩刦乎。皤皤老翁。未路晚節。丁斯時事。進退多艱。戀昔日之尊榮。懍朝廷之禁例。卒致藥餌誤投。長此終古。坐此而致殞命者。何可勝道。中國大臣於是乎敢死 
其三 
古之大臣爲民畏今則畏民矣不見夫各省革命黨之亂象乎。風聲鶴唳。草木皆兵。蛇影杯弓。動輙落　。官署衛以重兵。護從多於魚　。一似夢寐。恍惚之間。皆有革命黨之形跡食不知昧。寢不安席。中國大臣於是乎畏民其四 
古之大臣皆節財今則輕財矣不見輓近以來。奔競賄賂之公行乎。一缺動至萬金。炭敬必以重欵。或以查辦參欵。而致成巨富者有之。或以參揭大吏。而陰圖厚峈者有之。爲一官之營謀。雖毁家而不惜。中國大臣於是乎輕財 
[親三笑（三十二）]  
楊紳又想道。以我皇皇道台大人。討兩個小小妓女。那有不肯之理。正在胡思亂想。天色已是大明。卽爬起身來。洗了面。吃了早膳。方纔走進書房。只　見後面走進一人。哈哈笑道。昨日賞鑒如何。楊紳回頭看時。不是别人原來是吳紳。就開口笑道。眞眞三個銅錢買包火腿無七。吳紳道。你旣愜意何不買爲小星。你的小絃旣斷。你可續兩根上去。更加根牢果實。了楊神道。休得笑話我年紀已是六十歲的人。行將就木。他們如何肯跟我呢。吳紳又冷笑道。你也眞是愚了。自古說道。有錢使得鬼推磨。有錢買得馬來騎。這兩個人盡夫也的妓女。有什麽希罕。老兄果有是心。　在小弟一人身上。楊紳道。這事雖蒙足下鼎力。不過有一椿難　。吳紳拍胸道。有什麽難事。在吾身上楊紳道。慢些拍胸妓女的身價是狠重的。倘他们肯雖肯的。面要多要少。敎我一萬八千。如何一時取得出來呢。吳紳一想。這個也是剥皮的家伙你房屋造得這樣氣概。難道一萬八千銀子多取不出麽。雖只如此。但我已經拍胸。又不好因其說了一語没有銀子。就不肯爲他去幹這詎不是要被他看穿是一個爲利之徒了。算　已定。就答道這銅　兩字更加區區小事不足掛念楊紳又道。一時摸不出來。也是難的。吳紳道。如此。吾兄能出若干。楊紳一想敎我拿。銅錢出去買小老婆。這也是頂天第一椿難事。又不好說不出。旣經出了。過於少也不好說。含糊良久。乃道四百罷。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[閩省]  
本月初二日九鐘時省城諮議局開第二次會議是早督憲司道及學界紳界均齊集東街文昌宮簪堂局所提議應辦事宜惟仍未議定辦法 
[卾省]  
湖北諮議局前派何刺史熙年爲籌辦處文案陳刺史文祺爲籌辦處庶務員均於日昨到局辦事聞陳小帥擬擇日約同司道會議辦法 
[浙省]  
濮梓泉方伯由增子帥電滬催請回杭後當即晋謁撫憲晤商一切旋以兹事體大非會集省紳公同商枘不可爰於初十日奉增撫照會在杭各巨紳齊詣陸春江中丞住宅開特别大會籌商開辦事宜 
[汴省]  
汴撫於本月初接到憲政編查館咨頒諮議局章程後即於昨日約同各司道集議設立籌辦處方法撫憲之意擬一面先擇寛曠房屋爲籌辦所一面派委三司爲總會辦然後邀集地方士紳商議設局之手續聞不日即當下札矣 
士民動議調查 
[蘇省　蘇屬長元吳]  
長元吳豫備選舉人名册事務所來函云現在諮議局籌備處另行設在大太平巷定十六日開局至敝處係紳界發起專以豫備編造長元吳三縣選舉人名册暫設事務所於玄妙觀内即須擇日開會選派調查等員專件（凡章程調查函稿公牘過長之件均歸此類） 
[諮議局選舉調查之始例（江蘇諮議局調查會稿）]  
諮議局選舉之調查以蘇省武陽二縣爲最早其著手次序及預算日期可分爲三節兹述其大略以爲首舉之例冀可通行於一省或推放於全國願吾士民有調查之責者覽焉 
一宣講　調查之前城巿先宣講一日並召集商學界及各董事開談話會數次擬定條例名曰調查須知條文已見各報與各董事及商學界之熱心任事者互相研究解釋明白即由各董事擇商學界中之一二人恊同擔任如是者計五日 
各鄉則先召集各鄉董事到城講說一日又開談話會數次即將調查須知分發各鄉董互相研究解釋明白即由各鄉董擔任其本鄉調查之責如是者計五日鄉董至其本鄉又召集圖董講解如前如是者計三日 
　　案以上共計十三日是爲調查以前之預備經此預備而城鄉調查之責皆有人擔任矣惟召集開會及擬定調查須知等事自有哉 
　　一發動之機關他州縣亦祇患其不發動耳一發動則何難之有二註册　調查之事以填註草册爲正文草册格式本會已先有刻本武陽即承用此式翻印數千張付各調查員分投填註分區之法以原定坊廂之區域爲界線即以各坊廂董事及商學界之在本坊廂内有住所者擔任之每一坊廂大者二三里小者僅里許逐户稽查三日而遍其中有須覆詢者有須補遺者有疑義須商榷者又三日而遍凡六日而卒事 
各鄉亦分區調查其分區以圖爲界每圖委託圖董及住在本圖之士商一二人輔助之而總其成於鄉董每　縱横約五里逐户稽查三日而遍乂覆詢補遺商枘疑義又三日而遍凡六日而卒事 
　　案填註草同城鄉皆六日而畢即使城鄉動手之日先後不齊則寛假四日併足十日足矣且本坊廂與本鄉圖之人皆素所深悉某人合資格某人不合資格某人合某項資格皆了然於胸中五項資格中如曾辦學務公益事務曾得舉貢生員之出身曾在某學堂畢業曾任實缺宮皆歷歷可數不須親至其門向其本人或家屬叨叨絮語而草册上已可代填所欲親往詢問者不過年歲一項而已至五千元以上之財産則較爲難悉然在鄉圖則某户有田若干畝有屋若干楹完銀若干兩納糧若干石在本圖董事之胸中固亦歷歷可數故不難在鄉圖而難在城巿城巿之民鄰里董保亦有能知其大概者某人家産决不止五千元某人家産决不滿五千元此亦可一言而决惟中人之家在疑似運間則須親往一詢耳然則填注草册之事亦不甚難也 
三審查　草册填齊即爲調查已畢復彚集一處公推紳士數人覆審之各鄉則彚集於鄉董由鄉董覆審之其期以五日爲限 
　　案調查旣分區辦理則其交界處所難保無重複脫漏之病此應覆審者一一人有兩住所跨列兩區而調查員則兩存之至彚集時必當開除其一此應覆審者二註册時有不明晰者有不如法者必須改正此應覆審者三覆審期内並未繕成清册留此時間聽人追加更正層次恰合 
　　又案以上預算凡二十八日期以匝月頗足以從容而將事矣論者畏其繁重不敢施手不知所謂繁重者惟恐有冒濫及放棄二者之病而已冒濫者自可以覆審時剔除之放棄者隱匿財産不肯入册則調查員自當諄諄勸告請其追加若告之而不見信則亦聽之不能因少數之人而延宕造册之時期也 
再敝會前經刮發通告一紙内開調查方法係請各勸學所敎育會商會自治團體及城鄉　堂公局擔任又請吏書禮書兵書學書四種辦公之人查造舉貢生員文武職官名册等情　蒙　各貴處察入矣兹據武陽調查員述稱此法尚多窒碍不如歸各地方固有之區域分區辦　較爲便利敝會以武陽辦事諸君已有經驗分區之法業已見諸施行自當從速改正應請各貴處查照察酌情形改用分區調查之法以期迅速是否有當仍希裁奪 
[  江蘇諮議局調查會謹啓]  
附調查手續 
接武陽調查手續已登各報兹略加删改以成通法謹條列如左 
一調查區城巿以坊廂爲界名鄉以圖爲界 
按坊廂鄉圖之名詞各處不同兹特舉以爲例總運以固有之區域爲區域可也一調查員以本區董事爲主以本區内之士商一二人爲補按武陽以商學界爲主而以　事爲輔兹恐各處商學界能任事者少不可爲通法故改之一每一調查員須携帶調查須知調查手 
 
 

Page 19

 
 
續各一紙選舉人原簿各若干張記事簿一本筆一支一選舉人原簿宜編齊號數如一區内無一合格之人應將空白者繳還不可遺失以便稽考一記事簿應於調查完畢之日與選舉人原簿一併繳還一調查員務必挨户調查如一街巷中兩面皆有居户須查畢一面再查一面不可忽東忽西以免遺漏一凡有選舉資格五項之一而有諮議局章程第六條第七條各項情事者仍當列入而於記事簿上註明之以便剔除一遇有出游在外者最宜注意不可遺漏一調查時遇有本人他適而其家族又不能應答則須訪之鄰右或留字約本人至調查員處補填一全家俱不在本地而在本地有財産者仍當列入但須訪明鄰右及其親族一調查區交界處所應彼此接洽以免重複脫漏一調查以六日完畢六日内茶點零用可開支公欵（按調查之正文祇六日合前後預備及覆審亦不過一月本無儒重費所費者當以印刷繕寫爲大宗蓋調查須知調查手續選舉人原簿每項多至數千張少亦數百張非印刷不辦至調查完畢之日彚造清册多至十餘萬字少亦數萬字非募人謄寫不辦至調查員之茶點零用固其小焉者也若各董事視爲應盡之義務則并無須開支耳（此條似可酌辦非必要條件也）一諮議局章程第六第七兩條所載失選舉權及停止選舉權之事　均戴調查須知中惟吸食鴉片一項調查須知未經列入不可漏記 
[直隷籌辦諮議局選舉人資格調查表]  
摘録諮議局章程（附此表之後） 
第三條　凡屬本省籍貫之男子年滿二十五歲以上具左列資格之一者有選舉諮議局議員之權 
一曾在本省地方辦　學務及其他公益事務滿二年以上著有成績者二曾在本國或外國中學堂及與中學同等或中學以上之學堂畢業得有文憑者三月舉貢生員以上之出身者四曾任實缺職官文七品武五品以上未被參革者五在本省地方有五千元以上之營業資本或不動産者 
第四條　凡非本省籍貫之男子年滿二十五歲寄居本省滿十年以上在寄居地方有一萬元以上之營業資本或不動産者亦得有選舉諮議局議員之權 
第六條　凡有左列情事之一者不得選舉權及被選舉權 
一品行悖謬營私武斷者二曾處監禁以上之刑者三營業不正者四失財産上之信用被人控實尚未清結者五吸食鴉片者六有心疾者七身家不清白者八不識文義者 
第七條左列人等停止其選舉權及被選舉權 
一本省官吏或幕友二常備軍人及徵調期間之續備後備軍人三巡警官吏四僧道及其他宗敎師五各學堂肄業生 
本埠新聞 
[官紳合籌鉅欵維持巿面]  
　　商務總會總協理周李二君以上海巿面疲滯銀根奇緊大有岌岌可危之勢議向大清銀行商借産業一百萬兩四明交通兩銀行各借産業五十萬兩轉向　豐銀行押銀二百萬兩由上海道担保押出之銀交由商務總會轉交南北兩巿錢業董事分借各莊以平巿面刻已經三銀行允許借給計大清銀行借出産業一百九十萬兩四明銀行五十萬兩交通銀行六十萬兩合計三百萬兩向滙豐銀行做成三對月押欵元二百三十萬兩同時由蘇藩庫裝到現銀七十萬兩上海有此三百萬現銀足濟目前之用矣 
[民政部咨催造報民數]  
　　江督端午帥接民政部咨稱據疆理司案呈本部於本年二月初二日具奏各省循例查報民數宜籌切實辦法以重民政而挽積習摺内聲明每年十月各省將軍督撫應將民數據實咨部彚奏以歸劃一自本年爲始一律欽遵辦理倘再逾限不報照例參處等因業經奉旨允准通行在案現在本部彚案伊邇前頒表式尚多未能造報其已造報者亦多未能照式填寫辦理旣非一律本部殊難彚核事關奏案相應咨請轉飭詳查照式填送務于十月内達部幸勿再延等因昨滬道蔡觀察已奉江督行知轉催各屬遵辦矣 
[通飭設立戒烟公所]  
　　兩江官員戒烟期限曾經江督札發章程載明限一個月戒斷至遲不得逾限兩月已在省城設立查騐官員戒烟公所派員辦理在案兹端午帥乂接禁烟大臣咨文請飭各屬一體設立戒烟公所並將所轄司道府廳州縣等官戒烟表册訊即填送昨午帥已轉行各屬從速遵辦矣 
[滬道注重人格]  
　　前有南滙紳士袁斌等擬設川南法政宣講所具禀滬道請爲立案經蔡觀察批准飭知松江府分行川沙廳南滙縣督辦在案兹聞蔡觀察訪悉該紳袁斌劣跡多端無辦理此事之人格業已飭府查辦矣 
[札縣抄送禁烟文贖]  
　　新關稅司前請滬道查抄去年至今本埠禁烟文牘告示以便轉送總稅務司核辦曾紀本報兹蔡觀察除將署中關於禁烟之底稿抄送外因恐尚未全備又於昨日札行上海縣李大令飭將歷辦禁烟各文牘抄送稅司彚呈察辦 
[繳還運動費]  
　　紹興人葛錦山因騙取淫伶李春來之堂兄李文成運動費洋一千元由公堂判押西牢二年在案昨葛又延博文律師投訴各節並繳還騙洋一千元代求省釋李襄讞商之西官姑念洋已交還斷俟押滿三月開釋 
 
 

Page 20

 
 
[巡士與巡捕齟龉]  
　　三百四十八號華捕昨至新吳淞路底見有小販多人在彼設攤上前拘捕爲二路三區站崗巡士所見以該處係屬華界租界巡捕不應越爼彼此爭論旋由他號巡士將該捕拘入警局捕房捕頭聞之立即飭探索回再行核辦 
[謝贈]  
　　法界大馬路商品陳列所於本月望日起日起另設一文明品菊會臚列中國各省大家花園内及東西洋植物園名菊甚富洵大觀也兼備巴黎新藝術電光活動影戲中國美術諸技藝及各種音樂燈綵以博觀者雅興兹蒙贈劵四張特揭之以誌謝忱 
城内 
[不准認捐]  
　　滬道蔡觀察昨出牌示云案據江蘇試用縣丞彭勷等禀請認辦海味落地捐等情當以所禀是否可行有無窒碍移詢籌防捐局核復後批示在案兹又准籌防局称知海味一捐前據正昌振昌合豐拳源新記振大東源順元順記等九家先後禀准承辦在案此外南巿内地銷售海味實屬無多等因查南巿海味捐旣由正昌等九家認定未便更張此外内地銷售旣屬無多亦毋庸另議包認合行牌示仰該縣丞等知照 
[希圖减捐]  
　　淞滬厘捐總局批翁大琳禀云查滬嘉鐵路現經築至松郡尚未與浙省銜接卽每日火車往來亦僅止載客並無運貨之事來禀所稱絶無民船運往之件未免言之失實殊難憑信據禀前情萬難照准仰布捐局轉諭遵照此批 
[須憑契據]  
　　滬道批江孔殷禀云前據陸張低具禀已札公廨確查迄未復到田地紏葛當以契據爲憑如果此項蕩地實係江裕昌押與順茂錢莊並非絶賣順茂莊固不能據爲已有亦豈他人所能盜賣仰公共租界會審公廨速傳貯契人戴登川到案飭將江裕昌抵押契據呈驗並提葛月樓楊阿炳等究明有無盜賣情弊一面仍遵前批速將英商光豐等租地畝分若干四址若何係由何人出租曾否立有何號道契調查明確詳細具復察奪毋遲粘抄並發 
[叔嫂涉訟]  
　　劉德照控寡嫂丁氏私賣坆地前晚由縣提訊供詞各執判兩造交差邀親族調處 
[刑訊盜案]  
　　公其公廨解送夥刦潘炳全香烟店衣洋之盜匪葉裕德前晚由縣　李襄讞復審跪練笞責矢口不認判還押再訊 
[拐匿鄰婦]  
　　陶春泉陶張氏陶張氏陶阿奎控鄰人郭俊才郭李氏張阿妙張郭氏拐匿阿奎之妻由高昌廟巡局送縣看管候訊 
[看管女犯]  
　　史冷氏拐馮徐氏之媳婦毛氏來申由江都縣來差協同本縣差役拘獲解縣訊不承認判交官媒看管候備文交給來差解回澈究 
[妻屬擾累]  
　　陶桂榮至一路警局訴稱前年憑媒娶孫張氏之寡姪媳王氏爲妻張氏業已病故突有徐寳生同其妻徐孫氏串通妻之嬸母孫周氏向小的訛詐求請提究游巡官諭候飭甲傳諭徐寳生夫婦不准滋擾如違准予提究 
[官事]  
　　湖南岳常澧道胡祖謙出口局委員候補知府鐵林淞滬厘捐總巡候補知府吳煥聲前會丈局委員候補同知高邕補用知縣蕭泗勛候補知縣馬瑞熙柘林右營正任把總劉宗華昨均到道拜謁洋務差遣委員梁驥初請假赴蘇候補知府盧懋善奉蘇撫札委會同郵傳部所派委員曁津浦鐵路大臣委員會勘瓜清路線事宜到道禀知 
南巿 
[索回巡丁]  
　　老公茂收花處昨有洋紗十九包被認捐公所巡丁锺保裕以其單貨不符提至公所議罰旋被老公茂夥金錫芝查悉將該巡丁扭至工程局控告該公所董事聞之遂即繕函索回再行商辦未知能免交涉否 
[吞没存欵]  
　　高昌廟女尼月寛有洋七百元存在西門外成興米店前日托木作主聞松林持摺往取被店主嚴金福圖吞控奉工程局提嚴審訊據供此欵由小的之親戚陳夢盤所存早已收去及弔查帳簿則與所供不符判嚴交保候移縣訊理 
[押犯索詐]  
　　工程局管理押所巡士查悉押犯張阿香李欣生有向新犯索詐情事禀知陳參軍提案訊究判各戒責二百下還押 
[謡言何來]  
　　江海關寫字洋人傳聞伊處所雇之大菜司趙阿土被人騙至南布扭控某局報知公共捕房派探至工程局等處調查則並無其事 
閘北 
[嚴辦捕役]  
　　拐匪陳二與捕役顔貴串拐孫喬氏由巡　總局判押在案昨日復訊判顔笞責六百板枷號一月發四路一區游行示衆期滿發押改過局陳二責六百板發改過局收押 
新租界 
[是否兇手]  
　　成都路波彌文鷄毛棧管門印人某甲被人謀斃已紀昨報兹悉捕房西探在該棧拘獲形迹可疑之印人二名並菜刀一把帶入捕房又由包探李星福協同西探在閳北拘獲印人一名一併收押候訊 
[電車肇禍]  
　　前日午後三點鐘聘白爾十四號電車駛至愛文義路將章四郎之東洋車撞壞由印捕帶入捕房捕頭給信囑章自向該公司索償修費一元 
英租界 
[拐賣小孩]  
　　胡小三張金記張李氏陳王氏串拐江北人顧光福李長夏之小孩小桂子二喜子希圖販賣由探查獲昨解公堂請究顧李二人偕見証沈阿三投案求究兩小孩同供年均十三歲於十二日下午被胡拐至粤婦陳王氏張李氏家居住二日十四日六點鐘下船帶往温州圖賣訊之胡小三供由張金記囑令誘拐孩由粤人王金寳領去給小的洋五元三元被張取去伊等販賣實不知情張金記供詞推賴李王兩氏供兩孩於十三日由同鄉王金寳帶來一同乘輪回鄉不知拐賣求察旋由衛文輝投案附控亦被伊等拐賣小孩中西官得供判一併分别還押候查提同黨到案再行訊究 
[拐案延宕]  
　　碼頭包探王阿林與妻米氏串同張沈氏拐賣鄉人楊阿華之妻邵氏一案昨由公堂復訊仍無確供判還押候訊 
[婚據爲憑]  
　　張陸氏與米梅生爭奪女孩連炳昨由濟良所解請公堂訊奪氏將婚據呈案判當堂領去 
[巡士違章]  
　　閘北三路一區巡士張永源繆菊禮彭福劉　等四人違章押解竊犯陳柳海等過境由洪四捕房查獲解廨訊究據供不知租界章程求宥判一併釋放 
[並非收贜]  
　　某洋人控浦東鞋匠陶金貴收買失竊木植昨由水巡捕房解廨請究陶供被和豐廠看門印人取去值洋四元之皮鞋一雙囑令至廠取木作抵並非收贜求察判陶罰洋五元開釋 
[並非行竊]  
　　黄慶鶴控張福生至廣東路三號房屋竊取衣箱昨由公堂提訊據供因主人朱志仁被控在押無錢使用囑往取箱付質判張還押候查明訊奪 
[附股圖賴]  
　　何芝生控周啓豐不還股銀前晚由廨提訊何遣抱告何孝標訴稱何芝生前與周嘉記陳源記等股開又日新洋貨店周啓豐在何名下附認兩股後因虧本周銀均由何墊今向索不理求追訊之周供詞含混判各退去著邀同中証理處 
[以原就被]  
　　王明德等在海門廳控告朱善奎鮑菊人虧欠銀兩由該廳移廨協提業已將朱提獲昨曼解訊判候函致海門廳飭知原告來滬以符以原就被之例 
[串賣基地]  
　　徐錦銓與成張氏串賣氏姑成王氏基地控奉上海縣移廨派差協探將徐提獲解訊判徐交保候晚堂訊奪 
[幸得脫累]  
　　楊樹浦祥泰木行印度更夫馬突生被人謀斃後由探將情跡可疑之李全甫王阿大拘解公堂收押在案昨又提案訊明李王二人均與此案無涉判一併開釋 
 
 

Page 21

 
 
[責成中証]  
　　沈吉祥控楊毛毛徐根記串吞填坭工資前晚由廨提訊徐供楊徐包填坭工由小的代墊洋一千二百餘元迄未歸還楊徐二人供詞互推判楊徐交保著中証傅德順幫同算明帳目再行訊核 
美租界 
[咯血身死]  
　　粤人張阿德前晚忽患咯血經家人送往同仁醫院醫治半途身死適被西捕查見回報捕頭飭將張屍送往驗屍所傳諭地保報縣請驗昨由張戚等以張因病身死毋庸報驗遂即禀明捕頭自行棺殮 
[婢女何往]  
　　武昌路張阿根家前晚失去 
七歲婢女一口找尋無著當即報知捕房飭探查訪 
[因何被毆]  
　　周阿英投報捕房稱在車袋角被扛夫多人兇毆捕頭以事在新閘著赴該處捕房控告 
法租界 
[定貨紏葛]  
　　洋商杜福控江西玉山縣人任友三福源長報事王鍾瑶定購灰絲届期不出一案前日由廨復訊被告延博仕律師投稱原告呈控時因友三在籍曾奉公堂備文至江西玉山縣移提今旣自行投案應請電知玉山縣以免誤會原告律師達商稱任友三係福源長號東該號定貨三百箱屆期不出照巿合算應虧銀四萬六千五百兩有王鍾瑶經理其事請堂上賫令任王二人償還虧損中西官以人証未齊判仍交原保候再訊核 
[供詞各執]  
　　曾入法籍之西人司担姆控洋人羅煊製醋無效虧耗銀兩並被打毁醋瓶一案前日由廨復訊原告延龍仁律師聲稱羅煊包造之酸不合銷路以致虧耗房金食用連被毁醋瓶共約洋五百元應請責令賠償被告延開達律師辯稱被告所辦招牌等物均自已出錢所毁之瓶亦係已物機器亦由被告買來前經登報聲明中西官以原被各執一詞判各退去候商下堂諭 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[學界小說風流太史（五十四）]  
第十四回　春花秋月銷受中年　暮雨朝雲忽逄神女 
家人出去不多時。早見這位孫大令。急急的低著頭走進來。見了孫提學。行過了禮立起身來孫提學叫他坐下那裏曉得這位孫大令。把兩手緊緊的逼在背後。挺胸凸肚的站在一旁道這個地方。那有小姪的坐處。就是站在這裏。講句話兒。已經是過分的了。叔父這般破格相待。不要折了小姪的一生福命麽。孫提學聽他說得這般恭順。心上早有幾分歡喜。暗想幾年不見。神氣之間。倒漂亮了許多。便道。我們要慢慢的談談。那有站著不坐的道理。孫大令聽了。方才搶步上前恭恭敬敬的請了一個安。方才斜簽著身子在旁邊一張椅子上坐下。孫提學和他談了一回。孫大令拿出渾身的手叚來。巴結這位學台大人巴結得孫提學十分歡喜孫提學便問他在這裏可有差使没有。孫大令立起來答應了一聲現在没有差使。接著又對孫提學請一個安道。要求叔父的栽培。賞個差使小姪將來變驢變馬。報答叔父的恩典。孫提學聽了。覺得這幾句話兒。甜迷迷的在耳朶裏頭鑽了進去。便由不得一口答應慢慢的替他設法叔姪兩個。又密密的談了一回。孫大令方才走了。自這一天之後孫大令没有一天不來孫提學也没有孫大令不樂有一天講話的時候。講到上海倌人的情形。孫提學便和他直說。自已在上海怎樣花天酒地的閙了二十餘天又怎的自已也做了兩個相好。又提起到了這裏之後。這些妓女。一個個的都赶不上上海的倌人孫大令聽了。自然不免附和幾句。忽然低下頭去。想了一面。也就辭了孫提學去了。到了明。天孫提學出去拜客回來。剛剛走進上房。猛然的眼光一閃。吃了一驚。只見兩個如花似玉的佳人。笑盈盈的手攙手兒迎將出來。孫提學定睛看時。只見這兩個佳人。一般的碧玉年華。春雲態度。瓊瑶作骨。秋水爲神。不瘦不肥。不長不短。眉畫初三之月。鬢挑巫峽之雲。輕盈楊柳之腰。淺淡梨花之面一個是大家裝束。穿一套縞素衣裙。一個是雅淡梳粧。挽一個時新寳髻。兩個人立在一起。輕移蓮步。慢欵凌波。一步一步的走將上來。好似那一朶彩雲。冉冉的吹過來。眞个是珊瑚玉樹交枝。鹿錦鳳綾共豔。稱得起傾城傾國絶世無雙這兩个佳人。從孫太太的房内走將出來。望著孫提學慢啟朱唇。笑開檀口含羞帶笑的。齊叫了一聲叔叔。這个时候的孫提學。好似做夢的一般。看著那兩位佳人。張開了一張大口。急切間合不　來。更兼見了這樣傾城絶代的佳人。覺得心上有些糊糊塗塗的起來。那三魂七魄早已轟的一聲。出了頂門。不知飛到那裏去了。只剩了一个無知無旘的軀壳。詀在那裏。又見這兩位佳。人一齊走近身來。花摇柳顫。蝶舞雲飛的磕下頭去。 
國外新聞 
[美海軍部宣布艦隊歸程]  
　　十四日東京電云美國海軍部宣稱美艦隊擬由直布羅陀海峽直赴海姆登路斯歸國美總統羅斯佛將於西歷明年二月二十二號赴該處閱看艦隊大操 
[候選總統同宴之歡]  
　　十四日華盛頓電云民政黨候選總統裴乃安近在芝開戈商務總會赴宴曾於席間宣言彼殊樂與塔孚脫君握手以表敬服塔君之才能及其品格美總統羅斯佛謂塔孚脫君之獲選可操左劵泰晤士報同日紐約電云昨夜芝開戈商會開常年大會民政黨候選總統裴乃安共和黨候選總統塔孚脫均往赴宴 
[日政府奬東亞同文會]  
　　十四日東京電云日政府以東亞同文會在華敎育日本學生有功賜日洋三千圓以爲奬勵以上譯字林報 
[近東大變局四誌]  
　　十四日字林西報載倫敦電云塞爾維亞京城伯爾格來得反對奥國之氣燄仍未消息奥國使署之玻璃窗皆爲暴民擲碎塞爾維亞政府照會各國要請保護使奥大利亞歸還巴斯利亞否則必賠償塞爾維亞獨立時及現在所失之損失芒替里搿洛親王尼柯拉斯宣稱柏林條約上所載奥國對於芒里替搿洛所享之權利一欵今已不復再有効力意大利外務部大臣鐵托里在勃萊恩才演說謂設外交敏捷不能抵禦目下之舉吾輩不可先事張皇意政府已有預備現惟靜候變端而已英國外務部大臣葛雷在胡納演說首相愛士奎士在在斯考脫倫里凡演說皆謂英政府對於柏林條約非經各國會議之後必不承認有所更改葛大臣並謂目下之舉尚不致擾害和局云同日泰晤士報紐約電云喧傳塞爾維亞國民嚴拒奥大利亞歸併巴斯利亞之舉將與該國宣戰十五日文滙報倫敦電云芒替里搿洛國民在西汀其（芒國京城）大開會議國民咸大呼與奥宣戰並决議忘棄前嫌與塞爾維亞聯合以資援助同日又電云希臘政府照會土爾其謂克利脫之與希聯合係出於克民自願希政府並未加以鼓動深盻兩國輯睦不致擾害邦交十四日柏靈電云俄國倡議創設歐洲公會現由俄國外務部大臣伊斯華克與英國外務部大臣葛雷在倫敦磋商辦法至大丹里尼海峽問題牽入與否尚未定議奥政府深願巴斯利亞問題將由該會解决同日又電云德國政府現惟守候俄國之意見德皇現仍在羅明汀游獵曾許奥國駐德大使謂德國必竭力協助奥國實行其政策云十五日倫敦電云奥皇於議院開會之日答詞中竭力辯護奥國舉動之合理並謂之撤銷洛伊排若省足見奥國無意開拓領土奥皇乂要請議院允准政府擴張海陸軍備以便奥國可以實力與他 
 
 

Page 27

 
 
國維持和平 
[香港瑣事近聞]  
　　十四日香港電云香港議政局今日議事之時室内天花板上所塗之灰泥猝有大塊頺下有議董兩人均有受傷近港督羅格特曾發極長之演說提議通過預算案事宜此次議事經議董斯替華脫大加批駁斯君謂廣東商務日振將來香港必大受其累設香路事調查 
調查瓜清路線報告書（續） 
港而失其東亞重要商塲之位置則後患不堪設想云以上譯泰晤士報 
[秘魯國改購克蘇砲]  
　　西歷一千九百零八年九月九號警衛報所載秘魯國現向法國克魯蘇士乃得砲廠訂購七生半管退過山快砲七隊隨帶零件及子彈以替前有之克鹿卜砲係因考驗該砲實不滿意故今購克魯蘇砲以補之云 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
