# 1901 - 266 - 4910288

 

Page 1

 
 
[九通股票定期截止并提前出書告白] [  圖書集成局啓]  
　　本局前刋圖書集成及二十四史兩大冊籍出售股票蒙海内稱許購者紛來蓋以本局誠信相孚非此諸凡出售股票者每致有始無終日後竟歸烏有也本局於此二書外亦從未出售股票茲因　朝廷講求經濟實學變更考試章程首先創議刋印九通全書惟此書卷帙浩繁刋成定價昂貴深恐寒士不能購致因此貶價招股俾有志功名者皆得購儲此書迨自部議定章凡大小考試各題皆取資於是購票者較前益衆首批已經售完爰再續印千張以宏遺餉茲因存票亦己無多爰定期本年十二月二十日截止股票俾能核數欲購者尚其從速移玉遲將不能應命矣至本局初定明年十月刋竣全書茲思有鄉會大塲必須先期告竣因定明年正月出　皇朝三通其續三通正三通則提前於四月六月間出書區區苦心惟購票諸君鑒之 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政冶藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有様本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就　購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[閱報紀俄人之言慨而論之]  
　　俄自前皇大彼得創開邊之議以來其君若臣好大喜功東侵西掠以兵力威脅四方得地甚廣至今幅𢄙之大冠於地毬各國而尙貪心未饜慾壑難塡大有併吞八荒席捲天下之勢時人比之戰國之秦殆有過之無不及當基欲出黑海而圖歐西俄本無意侵中國之地乃爲英土法三國連合以拒阻遏其西向之路致不得越雷池一步於是思轉而圖華並思繞華以出海其心固未嘗一日忘歐西也無如各强國忌之深　之力惟於中國可逞其得尺則尺得寸則之寸技始則於黑龍江濳移界石得佔地數千里中國一時爲其所蒙并强弱不敵拱手授之然在邊塞尙未及於内地也迨俄人經營西伯利亞鐵路直達滿洲而根本之地遂爲搖動中日啓釁俄更得乘間而入陽爲仗義執言而陰實欲圖鷸蚌之利果也於事後租取大連灣及旅順海口爲屯兵之所中國感其逼退日人慨然租與於是俄人於東方事業漸有可圖帷尙未佔有實地終不無有掣肘之處及拳匪事起聯軍入京俄又得乘機佔據東三省各地今雖和議吉成鑾輿將返京城各軍皆已撤退而東三省各地俄人並無有歸還之意各國亦以俄人未還各將天津地面佔據不肯歸還若俄始終佔據東三省各地則天津之各兵决不能撤京城奚啻腹背受敵現雖和好無事而究非長久之策本報前論東三省恐終淪於俄人之手中國將來時局令人不堪設想雖不過據時勢而言妄爲逆億乃閱二十三日報紀俄人之言一節愈信俄人之心懷叵測矣俄國華蒙姆官報云各國日報均謂我俄有意佔據滿洲不知俄廷並無此意惟俟平定後交還中國耳設竟將滿洲收入版圖不獨無益於俄且反從而自害蓋俄邇年留意東方之事派兵四出庫藏頓空今西伯利亞鐵路未成忽又得此大地逐加整頓所費必更不貲并恐將來滿洲人數日多往來於西伯利亞不免喧賓奪主萬不能以滿洲屬我也俄人之爲是言似乎堂皇亦甚切實將來可歸還我滿洲必矣不知滿洲爲我朝根本之地固不欲輕以讓人而東三省爲神京拱衞尤爲切近何俄人但言滿洲不及東三省無論現在尙托空言不敢信以爲實卽使歸還而東三省仍被佔據中間閡隔卽有滿洲亦歸無用故知俄人之言斷不可信說者謂東隅各地現已在俄人之手以俄人之勢而凌我中國何患所求不得奚必甘詞以爲誘耶夫俄人於中國本無所顧忌其所以不敢徑行直遂者尙顧忌夫各國也其爲是言藉以緩各國之心視各國之舉動以爲進退使各國之心不一各謀各利則彼遂佔據不讓一旦起而相拒則彼遂以此言爲退步無損國威以和鄰好面面俱到其言雖實其心甚狡若各國不識此意爲其所愚在中國受害固非淺鮮然亦非各國之利恐將來歐西用兵之路卽由此而通各國卽不爲中國計其亦各自爲計乎若各國僅占據天津以肆其要挾是僅使中國爲難而與俄人固一無所損也俄人益而各國無不損此一定之理吾願各國協力圖之抑豈徒中國之幸而已哉 
[本館接奉電音]  
　　昨日午後二點鐘河南開封府行在飛電傳來上諭二道敬謹譯登○十月二十五日行在内閣抄奉上諭本日召見之安徽安慶府知府方連軫著交軍機處存記欽此同日奉上諭政務處會同禮部奏遵旨核議學堂選舉鼓勵章程一摺學堂之設原以鼓舞士氣作育眞才自當擾其進取之途尤宜防其登進之濫披閱所擬章程尙屬妥協著照所請飭令各該省將小學堂畢業學生考取功課合格者送入中堂堂肄業俟畢業後考取合格者再送入該省大學堂畢業後取其合格者給照作爲優等學生由該省督撫學政按其功課嚴密考核拔尤擬取咨送京師大學堂覆試候旨欽定作爲舉人貢生其貢生仍准下屆應考願應鄉試者聽俟舉人積有成數再由大學堂嚴加考取咨送禮部奏請特派大臣考試候旨欽定作爲進士一體殿試分别等第帶領引見量加擢用不拘庶吉士部屬中書等項成例以廣通材而收實效前據袁世凱奏先於省城建立學堂分齋督課其備齋正齋卽遵小學堂中學堂規制業經諭令各省仿照開辦所有此項學生著俟專齋畢業後卽照此次所擬選舉章程一律辦理以示鼓勵欽此 
[美廷引咎]  
　　日本長崎訪事友人云前有日本某宦挈眷至火奴魯魯島游歴當進口時其眷被檢疫醫生所侮某宦引爲大辱訴請駐美日使高平氏電知日政府向美廷詰問并開列要欵四則責令照行一將檢疫官譴責二自後須以此事爲鑑戒三凡輪船進口時如需檢疫遇有婦女應由女醫騐之四美人應向日廷謝罪美廷自知不合一一允從是以目下已水乳交融爭端永息矣 
 
 

Page 2

 
 
[擬行警察]  
　　武昌訪事友人云湖北武昌府梁星海太守下車伊始力圖振興因念武昌省城五方雜處良莠不齊雖有保甲各局棋布星羅然竊盜之案仍復層見迭出必須仿照日本警察章程認眞辦理庶足以緝奸宄而靖閭閻爰禀商督撫憲請示辦理督憲張香濤制軍撫憲端午橋中丞韙之卽飭太守詳議章程尅日開辦大守以陳右銘中丞任湘撫時曾設立保衞局所定章程最爲周密擬卽就湘省原有章程叅酌本省地方情形折衷酌定以期盡美盡善惟需欵較鉅擬向城廂鋪户分别抽捐尙未知商情有無窒碍也 
[整頓釐金]  
　　武昌訪事友人云鄂省釐金各局積弊甚深司巡人等每有勒詐商民情事近因樊口釐局司事某甲任意苛索被商民聯名控諸撫轅撫憲端午橋中丞立飭局員將甲交出以便歸案質訊詎甲自知情罪重大立時聞風遠颺中丞以某局員徇情庇縱咎有難辭當卽行知牙釐總局撤去差使以示懲儆并通飭各釐局嗣後一律改用候補佐雜人員充當司事卽由各局委員自行禀請以重榷政而杜弊端似此雷厲風行釐務或庶有起色乎 
[推廣郵政]  
　　漢口訪事友人云中國興辦郵政漸著成效近更設法推廣以挽利權江漢關稅務司賀必藴君見漢陽商務日盛月新鱗羽往來不容遲滯爰令就彼處設立分局以利郵傳 
[贛省裁兵]  
　　南昌訪事友人云江西撫憲李勉林中丞自奉裁兵節餉之諭念陸軍旣次第裁撤水師事同一律未便盡留因飭將江軍各營調集省河概行資遣僅存内河水師各營仍飭認眞操練聞此舉每歲可節餉銀四萬餘兩亦一巨欵也 
[體卹商艱]  
　　武昌訪事友人云鄂省庫儲支絀挹注維艱大府奏開籌餉新捐勸令各紳富勉力輸將原屬不得已之舉乃承辦之員罔知大體往往任意抑勒商民受累難堪紛紛赴江夏縣禀訴邑侯陳介菴大令深知商情困苦每遇來縣禀訴者無不將捐數格外核减其有實係無力認捐者則從寛概行豁免一時闤闠中人無不頌大令之愛民如子也 
[公祭文忠]  
　　廣州訪事友人云原任直隸總督議和全權大臣李文忠公薨逝後粤垣文武各官同深悼惜定於本月二十三日設靈廣雅書局竭誠公祭一切均由南海番禺兩縣主承辦屆時素車白馬絡繹於途在籍紳士感公去歲坐鎭兩粤緝匪捕盜遺愛難忘競以一束生芻望風叩奠亦可見其德澤之入人深矣 
[海外延醫]  
　　福州訪事人云閩縣羅積臣欽使前承簡命出使英國去歲使期已滿復奉蟬聯之旨本年二月間星使忽患目疾左晴不能旋轉經泰西諸名醫調治並無效騐兹聞電聘省中某醫生赴英爲之醫治并補爲官醫之職某醫接電後於本月初三日附輪船前往未知能著手成春否也 
[疫氣未平]  
　　福州訪事人云福州自夏秋以來疫氣尙未平靜水部龍庭境尤筠堂家於九月間舉家染疫初起時惟寒熱往來非癍非核一二日之内症遂不治親友中傳染者十有二三以致一方之人皆有戒心不知天氣寒冷此症能稍息否也 
[設會防盜]  
　　廣州訪事友人云粤垣盜風素熾殺人越貨之事時有所聞泮塘仁威局紳士有鑒於此創設聯防會爲綢繆未雨之謀其會中章程議定共設五萬份每人最少認五十份無事時不必捐銀遇有盜劫如能當塲獲盜每名賞洋銀一百元擊斃一盜每名賞二百元其或因此捐軀者酌給撫卹費均由會中人隨時核計按户攤派如止用十金所派無幾倘逾千金則先由局墊欵然後抽捐補還更於村外扼要處建造瞭望樓兩三所如遇有警令即鳴金爲號以便鄉人四出要截一鼓成擒其法可謂善矣 
[懸賞緝盜]  
　　廣州訪事友人云日前匪徒關貴鴻等投函河南潘太史第約期前來打單聲稱如能先付洋銀八干元可以免禍太史懼卽將原函交緝捕總局請爲查辦由局憲某觀察札知番禺縣錢大令大令卽發出告示曰現奉緝捕總局札現據潘仲虞面稱昨有匪徒關貴鴻等到伊家打單勒索銀兩請移飭嚴緝究辦并以河南地方遼闊陸路僅得勇二十名似不敷分布清添勇丁及於河面加撥巡船一號以資防緝等語并抄錄打單信一紙前來查河南逼近省河該匪關貴鴻等瞻敢打單勒索巨欵殊屬藐法已極亟應上緊嚴密緝拿勒限半月將單開各匪按名悉獲報辦倘能依限拿獲定將在事出力員弁詳請優奬如逾限一無弋獲任該匪等勒索得贓或有搶掠等事亦將該管地方文武及水陸防營各員弁分别詳叅嚴辦賞罰悉聽自取至該處地方逼近省垣防範未可稍疏應由海珠營將駐紥芳村之巡船就近撥往扼要駐紥巡緝芳村地方亦屬緊要未便空虚或由江安汛叚内酌撥一船塡紥應由統巡李守戎查議酌辦除申報及移行外合就札飭遵照立刻出示會同水陸各營上緊設法購緝依限將匪關貴鴻等按名悉獲究辦毋稍疎縱自干重咎切切等因到縣奉此除移營飭差嚴緝外合行出示懸賞爲此示諭軍民人等知悉如能將後開有名打單匪徒按名悉獲每名賞經花紅銀五十大圓銀存庫内犯到訊明卽給决不食言賞格是實計開區亞池李金義關貴鴻區大洪區亞標馬亞旺羅亞添楊亞進陸亞暢馬亞然郭亞紙羅亞明共十二名 
[閩試塲期]  
　　閩垣訪事人云福建全省學政檀大宗師按臨福州舉行科試旋卽懸出牌示云十月十八日行香講書十九日生員經古二十日補歲考廿一日童生經古廿二日考駐防储閩侯長四學生員發生員經古案廿三日覆生員經古廿四日考福連羅古屏閩永七縣生員發駐防府閩侯長等案廿五日生員一等覆試廿六日考閩侯縣文童發福連羅古屏閩永一等案廿七日生員一等覆試廿八日考長福童生發閩縣草案廿九日面試閩縣文童即發正案三十日考連羅古屏閩永童生發駐防侯官草案十一月初一日面試駐防侯官文童卽發正案初二日考教官發長福草案初三日面試長福文童即發正案初四日考優生發連羅古草案初五日面試連羅古文童卽發正案初六日發屏閩永草案初七日面試屏閩永文童卽發正案初八日招覆駐防府閩侯長福新生發敎官案初九日招覆連羅古屏閩永新生發生員正案初十日發新進童生正案十一日簪花 
[不甘向隅]  
　　福州訪事人云福建提督學政檀斗生文宗擬於本月二十左右開考福州府屬諭閩侯文童於十四五兩日先行畫結投卷武科已奉停止之旨不必投名各武童憤憤不平團集明倫堂與學師及廪生理論并聞各武童具禀文宗願報効銀一萬元仍請開考未識文宗將何以處之 
[武林决囚]  
　　杭州訪事友人云本月十三日浙江臬司湍靜臣廉訪接奉刑部釘封文飭將斬犯五名絞犯一名分别處决時在 
皇太后萬壽期内遂展緩至十七日札委仁和縣蕭藴齋錢塘縣黄鞠友兩明府由獄提出鎮海盜犯蔣亞凡林友人黄金生陳亞言洪亞復及某案絞犯郭曹騐明年貌箕斗如法綑綁會同城汛李千戎督兵押赴清波門外斬絞迨事畢回署復赴上憲衙門禀知銷差 
[四明天氣]  
　　寍波訪事人云入冬以來天氣和暖至月之二十一日南風尤勁地氣潮蒸宛似仲春時節街上行人無不脫帽露頂而汗猶涔涔不止至午後忽轉朔風異常凛冽背陰之處已結冰花翌晨雖旭日高升而峭寒仍未舟减時將大雪宜乎寒氣砭肌特無衣無褐者流其將何以卒歲乎 
[羊城火警]  
　　廣州訪事友人云本月十四日之夜更魚初躍城西逢源南約之連新街對面羅姓家失火當經附近各水龍馳集灌救僅燬起火之家餘未殃及是處類多富室幸經營勇竭力守護獲保無虞惟左近羅姓家被練勇攫去衣箱二口經人目覩事後責令交還狡不承 
 
 

Page 3

 
 
認遂報知營官拘拿嚴究始得合浦珠還 
[浙省官塲紀事]  
　　杭州訪事友人云本月十六日杭州關稅務司單爾君趨詣撫轅謁見浙江巡撫任筱沅大中丞面陳一切中丞優禮待之○和議已定賠欵浩繁大部竭力籌維念及烟酒非民間日用所必需擬仿西例重徵其稅日前撫憲任筱沅中丞飭藩司誠果泉方伯委員試辦緣浙人素喜釀酒而紹興所出者尤名冠一時寗波次之然銷塲亦頗暢旺故也某日方伯牌示署前委前署衢州府趙漁珊太守及候補縣楊太令鍾俊赴紹興候補同知過司馬仕昇吳大令躍金赴寗波分投辦理 
[贛省官塲紀事]  
　　南昌訪事友人云江西南昌縣戚升淮明府知前者天主耶穌兩敎中人交鬨案起某教士函請前縣主某大令臨塲彈壓門丁某甲任情延擱以致戕害多命至今棘手堪虞因將稿案籖押値堂各丁概行裁汰遇有民間詞訟准攔輿呈訴或赴宅門喊控以除積弊而逹民情○近日建昌縣境有民教齟齬之事上憲飭洋務局總辦某觀察委員前往彈壓未幾卽瓦解冰消 
[明山紅葉]  
　　寍波訪事人云近有賭棍在江東開設博塲喝六呼么夜以繼日被其害者縷指難終事經府尊高嶼卿太守訪聞飭差拿獲二人詰究之餘痛加懲治聞尙須緝獲在逃各賭棍盡法以懲也○日前東鄉某甲雇船滿載蔬菜小果來城時未天明被賊竊去不少因向船户索賠不知作何處置也○甬江巿上非但制錢缺乏卽洋銀亦異常支絀蓋因巿儈居奇屯積以致如斯也○鄞縣徐蓉齋大令因公赴省禀白上游本月十八日由省至滬江乘江天輪船回署日來飭各房胥吏赶緊造交盤清册大約十一月初浣新令尹卽須鳧舄飛來矣○宓家埭某孝廉當去歲中外啓釁時禀准慈溪縣某大令辦理冬防糾集無賴數百人横行廛巿今又改名仁强會每日滋擾鄉村其姪阿寅更横行不法日前某村方演劇村中人有名阿嬡者不知因何觸怒阿寅遂飭人持械亂擊村中人咸動公憤鳴鑼集衆阿寅乘機逃脫以村人聚賭拒敵等詞愬知孝廉轉禀慈溪縣某大令刻經某某兩姓據情公禀上憲請撤仁强會以安閭里不知上憲如何辦理也 
[邗溝題葉]  
　　邗江訪事人云揚城自入冬以來久晴未雨本月廿一日傍晚屏翳君忽惠然而來入夜北風怒號天時驟冷次日晨起硯池茗椀均結層冰儼然三冬氣象矣此爲邗上今年見冰之始故誌之○揚城痞棍左某無惡不爲案如山積迭經地方官訪拿均被漏網兹聞某晚爲保甲總巡凌大令在梗子街禽獲次日大令升座提訊詰以各案左惟俯首求恩大令遂喝責數百板飭暫覊禁說者謂大令向來嫉惡如仇今該棍旣已就擒想須照例嚴懲斷不致就此輕縱也 
[少尹晉謁]  
　　昨日上海縣水利廳孫立幹少尹命駕詣縣署謁見縣主汪瑤庭大令禀商要公良久始别 
[暫停讞政]  
　　昨禮拜五爲法租界捕房發落之期緣讞員杜枝園大令接得介弟仙逝訃音眷念鴒原不勝春草池塘之感因飭丁咨照捕房暫停讞案一日 
[主教崇儉]  
　　新簡直隸南境深州等處天主教主教馬大司牧定於本月二十八日在南巿董家渡天主堂中舉行祝聖典禮已紀昨報兹悉馬大司牧向居徐家匯天主堂中此次行禮預令堂中人無須鋪張華麗神父顔司鐸諾之因片請二十三七鋪巡防局員屆時派勇數名在街頭彈壓 
[給發軍火]  
　　前日二十三七鋪巡防局員邱盛兩二尹以現屇辦理冬防每晚帶勇巡查時所需火藥銅帽尙未全備因卽禀請蘇松太兵備道袁海觀觀察給發以應要需觀察業已批准給發矣 
[禀添號衣]  
　　南巿新馬路捕頭王經年以華捕五十名所穿號衣破碎據情申請蘇松太兵備道袁海觀觀察籌欵添換並禀明已在滬北興豐號製就共計價銀七百餘兩等情觀察以此項號衣甫於去年歲暮時添給爲時未久何又申請更換且並未禀明工程局委員擅自添製殊屬不合姑念已在興豐號製就不予究詰當卽批飭工程局總辦翁子文太守轉諭王捕頭遵照辦理 
[名園雅集]  
　　西村時彦及堀扶桑二君皆日本文人也夙以詩名著海外近膺報館采風之職相約航海來申江適其友池邊君亦由蓬島揚帆漫游至此詩筒泍琖韻事良多前晚六下鐘時讌於閘北徐氏園中大會中東名士今雨舊雨裙屐聯翩詩虎泍龍歡樂何極直至銅壺漏盡始握别而歸一時丹楓紫蓼之間萬琖羊燈輝騰蓮炬古人西園雅集有此逸致恐亦無此豪情誰謂紅塵十丈中雅部淪亡不足繼當日岸老玉蘭吟社之盛哉 
[幸未成災]  
　　昨日午前十一點鐘興聖街某姓頭繩店因午炊不愼遺火積薪一時火光熊熊幾致冐穿屋頂幸在白晝經鄰人帮同施救得即火滅烟銷 
[奪妻被控]  
　　李寳泉者係瞿張氏之未婚壻嗣因氏忽有悔心於去年十一月涉訟英美租界公堂經讞員張柄樞司馬判瞿張氏不得翻悔令於本年二月擇吉完烟乃屆時氏又藉詞推諉經李查知瞿張氏之女被陸阿九引誘成姦遂商之媒妁姚學文及其親屬等效俗例搶親之舉於前日雇得小轎乘其不備將女擁回家中行合巹禮日前姚路遇陸阿九被曳至某茶肆内稱願出洋銀二百元著李寳泉退婚另娶姚告知李寳泉李以勢不能敵延律師侯魯公代爲控告侯律師已於昨日據情函致捕房並照會英界公廨附呈李寳泉禀詞請爲查辦 
[馬路工程局紀事]  
　　前日英商老公茂紡紗廠洋人查獲販賣漬水棉花之顧和尙蔣勲寳二人拘送馬路工程局總辦翁子文太守倩襄讞委員余叅軍研訊斷令顧罰洋銀九元蔣罰洋銀五元○德紀鹹貨行夥曹雲亭前日扭冐稱航船夥騙取醃猪五隻之趙允章卽雲魁至十六鋪巡防中局局員黄衡堂二尹斷令押繳貨價在案詎趙挺押不理二尹復訊之下判交人保釋料理詎釋出後依然狡賴曹因於昨日復投馬路工程局請追總辦翁子文太守飭曹補詞候核 
[嶒書鳴謝]  
　　自西教盛行中土而民教相爭之案以興在上者相習於　頇在下者相矜以意氣馴至禍亂日亟爲牧令者遂視辦教案爲畏途是皆由例案之未明約章之未熟也仁和程君光甫心焉憂之特錄近事之專涉西教者勒爲一書名曰教案彚編凡朝廷諭旨疆臣奏牘以及公法約章文告成案之類無不備世之人誠能流覽而研究之則於辦理教案之道思過半矣昨承以一帙見貽特書數　以誌欽佩并以答盛情焉 
[解欵聲明]  
　　啓者敝所湊解第二批江皖水災鎮江冬振規元一萬四千兩由義善源解鎭江交劉蘭階翁經放内計盛丞堂籌墊規元一萬兩敝所湊解四千兩惟此次冬振先由蘭翁勘查斷非一二萬金所能集事伏乞紳商富户慨賜解囊多寡雖不敢計惟願多多益善救人救澈功莫大焉翹盼仁施無任頂禱[  上海陳家木橋電報總局内籌振公所謹啓]  
申報館協振所經收順直陜西棉衣振捐十月十一日至二十日止第二十九次清單 
十一日無名氏洋二元王培本堂洋兩元無名氏銅洋六元六角○十二日萬茂木行銅洋四元○十三日陳福房求母病平安洋十元勉力子求家母手疾速愈　一元○十五日有心無力人　　衣洋二十元延陵子添丁喜助棉衣洋二十元濟急處子洋兩元無名氏銅洋十元寳　斐館洋三元○十六日方菊仙爲媳小産不知人事求愈洋五元崔孫氏求平安助棉衣洋三元○十八日清江逋隱名氏洋四元○十九日王祖記洋五元王乾記洋十二元廬閒人本宅産婦大小平安原許還願助棉衣規元三十兩○三十日陳祥煦爲亡姊枸福歸袁門冥配求資冥福助棉衣洋一百元○以上總收英洋一百八十九元内除十月初一日安不忘危氏交來北京鈔票元一兩合洋一元三角五分此票作廢無用規元三十兩銅洋二十元零六角　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漢皋解佩]  
　　漢口訪事人云邇有某巨商繕禀督轅擬於沙巿宜都罩巿荆河宜昌等埠創行小輪船以便行旅督張香帥准如所請聞將擇吉試行矣○日前某商禀准鄂中大憲在武昌曁京口二處創設輪船以興商務聞下月初旬卽當開辦矣○日前駐漢俄領事王厚君政躬偶有不適未能照常辦公兹已天相吉人喜占勿藥矣○行劫劉家墩某姓家一案業由夏口廳役在蔡甸擒獲盜犯一名押解至漢禀請艱從臣司馬訊辦○通濟門外開設丹桂戲園凡有周郎癖者無不趨之若騖因之東洋車生理亦復大佳兹有人思攘其利購備馬車二十餘師　　其間取資甚廉人皆樂雇業已在戯園門首開設車行矣○漢口各茶棧近餘花香茶甚多西商一律停購浮梁巨賈無可奈何擬運至上海求　然折耗恐不貲矣 
[上海縣署瑣案]  
　　獐狼黨流氓周包大宋錦郎經差役拘獲前晚由縣主汪瑤庭大令提訊周供小的向在萃豐碼頭駕駛駁船並不　黨滋生事端宋係小的之夥前被小虎全訛詐不遂戳傷三處此外並未犯事求鑒宋供小的係太倉州崇明縣小餘語與周相同大令諭交的　候查明實跡再行訊辦○流氓吳進卿卽小徽州隨同矮精毛毛等至鄉民賈春發家尋　攫物控經大令拘獲訊明責押前晚提案復訊吳供　亦係流氓大老爺傳訊不到今彼已經法界公堂訪拿究辦敢禁改過所無從來此質證小的　押日久苦不堪言求恩　釋大令諭令仍回押所尙有矮精毛毛另案再辦○前日黄關海扭控沈小弟攫取洋銀汪大令提訊之下黄供小的販售地貨藉資餬口本月十八日携帶洋銀五十元往江橋收買芋艿行抵莊家涇遇沈小弟張硯香糾同小的至酒店沽飮後復領至小茶館中將所携洋銀悉數攫去時已昏黑尙不肯放小的恐被謀害越窗而逃伊等躡跡追逐小的情急避匿河畔伊等找尋無著始各散去小的隨卽歸家今日至北門外見沈在衣難上購衣得即扭案叩求嚴辦沈供小的駕舟爲業向爲黄載運貨物往來滬上因與相識十八日在莊家涇見黄偕兩人同至酒店沽飮黄隨出洋銀五十元交與小的令將十一元轉付張硯香定買芋艿復取三十五元託茶館主沈艿舟代爲辦貨是夜卽與小的同宿茶館中詎料夜半黄忽不别而逸次　小的與硯香之父尋到黄所寓之棧内用去洋銀兩元尙餘兩元已交黄之妻弟瑞生收去並非强奪求鑒大令謂沈所供各情明係攫銀毋　狼賴喝責二百五十板覆加研詰供執如前乃諭收押所著黄邀瑞生到案再行訊核 
[英美租界公堂瑣案]  
　　祥茂洋行控協昌成洋貨號主陳書莊私賣　牌肥皂經包探沈阿岳將陳解案禀請訊究陳供日前有不識姓名人來購肥皂兩箱移時忽來調換稱係冐牌旋有祥茂洋人來查卽被拘案小的並未私賣冐牌肥皂求鑒讞員張枘樞司馬商之偉繙譯判陳交保候查明再訊○錢竹根串同汪廷銀拐得常熟陸姓女孩名寳妹者來滬售與陳姓得洋銀三十元嗣經陸姓著地保徐榮庸來滬尋獲報捕後由包探金立生拘解請究司馬判錢汪各責五百板女孩暫交官媒看管著徐保回報常熟縣備文移解可也○陶阿大冐榮泰號之名雇用小工王阿二將應渭教基地内舊料磚瓦盡行取去盜賣經應報捕由包探劉光震拘解請究司馬判陶責四百板枷示一月期滿遞解○莊初卿陸阿大姚阿金行竊吳松泉衣褲方單等物經包探徐榮珊解請訊究司馬莊姚各責五百板陸無干省釋 
[法租界捕房紀事]  
　　菜巿街麫筋作主婦夏冾氏控夥沈少泉誘拐伊女藏匿羅店鎭經大令備文移送寚山縣署　差協提到案研訊之下供出捲去各鹹藏於沈處及分寄各家前日大令復備文飭役投寳山縣請派差役協同至羅店將沈父阿桃及此案牽涉之顧子溪並藏匿各鹹一并帶回禀知大令送入捕房押候堂期解請讞員杜大令訊究○宋金生前控朱福慶串同妻母欲將發堂留養之妻陶氏另嫁一案經本令檢閱原卷係前讞員朱明府將陶氏發堂擇配遂判宋朱一并押候提陶氏到案質訊昨日包探至城内普育堂將陶氏帶囘捕房押候堂期解請訊核 
[美租界捕房紀事]  
　　昨晚寗波木匠王雨香由篷路菜巿扭妻某氏至捕房訴稱於今年四月冋潛逃來滬今始尋獲求解公堂訊辦氏稱母家姓余丈夫孫品生在某輪船當水手與王素不相識横被冐認尙請訪查捕頭詰得兩造情節支離令自投公廨禀控揮之使去○本月三十四日本邑人陸阿大至篷路第二千二百三十一號門牌某西人家行竊金針一枝經包探劉光震查獲吊出原鹹送入捕房捕頭令押候轉　公堂禀請讞員張柄樞司馬訊辦○昨日午前莊雪三投捕房訴稱僑居醵華德路第二千七百八十四號門牌屋内表弟張炳桂之妻余氏近　　故口角吞烟斃命氏母妄謂身死不明前來滋擾請爲核辦捕頭以事關人命令包探前往查明實情再行核奪 
[金陵官報]  
　　十月十八日知府沈兆獲　派立處調委講信科掌稿差縣丞許如彭吳本巡檢黄克鑾陳寳炬從九倪文　汪寅州吏目陳　忠均奉示騐　縣丞林德生漢西門巡檢黄啓堃浦口均謝委隨辦粥廠差鍾山書院山長　荃孫會總統皖南常備右營雲南提憲張春發軍門辭行蘇州善後局提調知府陳　　專丁禀謝　派　處隱辦差十九日新授江西鹽法瑞袁臨道唐椿　到由京來見委辦五河鹽釐候補道倪文英沙漫洲緝私候補道潘汝杰均辭格致書院候補道吳營　禀　　　　防知縣　　叩謝奉飭註册差委二十日藩轅牌示著海門同知梁佩祥調省遺缺查有同知愃　堪以署理又高湻縣李普潤調署儀徵縣所遺　缺查有現　　　　　　　堪以　　　理新授江西鹽法道唐辭知縣陳文藻奉　辦處委求賢科掌稿卽到差又蔡如璋叩謝奉飭註册差委神　營文　候選光祿寺署正　　辭府　歴　　　　丞黄錫　汪敬同　敬修姚恭　陳達　巡檢何錦粲黄　　艾　化吕賢楨馬長懋金仕安從九方　椿何宗英羅正颺典史意文基劉武謨吳元培鹽經歴潘熙昌　均　　其俊巡檢歐陽聘　支恆餘知事吳三祝均奉示　看二十一日湖北督銷候補道沈到見知府石作楨禀謝奉委代辦江甯府提調委署海門同知愃　謝委府經歴李景謝姿隨辦浦　粥　差又　傷芝由湖北騐看領咨到省 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
