# 1906 - 246 - 4911996

 

Page 1

 
 
   
 
 

Page 2

 
 
[本館協賑所募捐啟]  
啟者大江南北水患頻仍如徐海壇溧宜荆七十二圩等處類皆饑民載　餓莩盈途伏望　好善君子一視同仁解囊捐助木館協振所當代收轉交商務總會由彼處分别災地重輕先後分撥　慰災黎維希公鑒 
[電傳宫門抄]  
　　七月二十二日召見軍機那中堂 
[論中國宜廣設儲蓄銀行]  
　　欵項不流通則商業難期興盛貲財無蓄積則民情易即貧窮欲免二者之弊而收二者之利非有總握樞機之銀行不可顧上海爲通商大口岸除中國通商銀行外並無一華商自辦之銀行挹注易窮貿易不廣識者憾焉去歲商部顧問官周君廷弼具禀商部請就上海設一儲蓄銀行專收零星存欵代食力小民任保管經營之責商部韙之旣而周君親赴日本考察又知儲蓄銀行範圍甚狹雖有益於細民而不能振興夫商務且查日本儲蓄銀行共計六百八十五家其中兼營普通銀行業務者居二百一十六家儲蓄銀行支店八百七十七家其中兼營普通銀行業務者亦居二百九十一家良由儲蓄銀行與普通銀行有互相爲用之情有不可或離之勢故周君自回國後卽就滬南萬聚碼頭設立信成銀行因建築需時先就美租界自來水橋堍設立分行商業儲蓄兩櫃並列自四月初五開辦迄今四月有餘計商業一櫃共收躉數存欵除陸續付還外現存洋銀二十四萬七千四百餘元儲蓄一櫃共收零星各戶存欵除陸續付還外現存洋銀三萬二千七百八十餘元雖核計儲蓄存欵僅居商業存欵百分中之一十三然當中國風氣初開之時且爲時不過四五月而已有此三萬餘金之存欵將來風氣推廣存者愈多行中以儲蓄收入之欵經營普通商業而儲蓄付出之欵卽於商業銀櫃取之然則儲蓄與商業不須分道而揚鑣自可兼營而並騖利於民利於商亦即利於國其此之謂歟抑又思之銀行者興商之總機關也故求市面之興旺不得不先設銀有今南市自設總工程局以來地方自治漸有基礎自來水己早開辦電氣燈亦將擊興沿浦及裏街各鋪戶皆有蒸蒸日上之勢市面之由北而南由租界而内地其機蓋有不可遏抑者茲信成銀行首先設立崇樓大厦　於浦濱規模之偉氣象之閎蓋不啻握南市商業之網領焉自是而商家之轉輸欵項者居民之存儲貲財者交通旣便轉運自靈市面之與何難操劵卜哉或曰日本之興也其全國銀行多至數千家專辦儲　者亦有六百八十五家今上海一埠合租界内外祗信成總分兩行他埠則更寂無所聞以與日本相較何其相形見絀歟不知風氣之轉移苟有人以提倡之其機亦復甚捷以中國人民素不聞儲蓄之義而信成開設不及半年存欵者己絡繹而至繼自今風聲旣樹苟有接踵而起者辦理尤易爲力况專辦儲蓄而不兼營商業則貲本尤屬有限聞日本橋區之東京儲蓄銀行及京橋區之帝國儲蓄銀行爲彼中最著名者其貲本亦不過一十萬元此外有僅及三四萬元者中國苟仿而行之亦屬易易是雖不能遽獲厚利而旣爲公衆利益起見　貲本者亦不可不勉爲之他日果有擁厚貲負重望者聞風而興起乎則茲信成之建設不過爲中國一蓄銀行提倡之先聲而斷非以此爲自足之境也 
[本館接到電飭限期停辦實官捐等項專電二十二日午刻到]  
　　北京電云戶部奉軍機處交片現改官　　電粤督桂撫限期停辦實官捐等項（同） 
[本館接到王大臣會議政治館三大要專電二十二日午刻到]  
　　北京專電云政務處王大臣會議政治館三大要（一）參核各國政治（二）妥議立憲政體（三）訂政治全書綱目（同） 
 
 
 

Page 3

 
 
[西報紀山西省拳匪餘孽滋事情形]  
　　字林報云山西省中國内地敎會教士史第文森君接朔平府左雲縣友人函云拳匪在左雲縣朔平府兩處山内操練已非一日敎民及良善之人皆深畏之西八月十八號（卽　歴六月念九日）下午突有拳匪結隊入左雲縣城傳敎士及敎民皆避入縣署未幾拳匪亦相繼至縣署向縣官索取米糧並請給以殺害敎士之權大言哃嚇謂所請如不照准則將戕官燬署是目下午各商家皆相率閉門居民亦震恐拳匪旣得糧食即往城内大寺院暫息羣議次日盡殺外國敎士中國敎民並毁壞敎會房屋是日晩適有一德國兵官自蒙古回京道經該縣因亦留居於署内至是署内共有外國人六名二男四女縣官及署内諸色人等皆異常恐懼以城内守兵旣極寥寥且該軍統帶官尚在大同府故也德兵官於是願爲縣官助勦拳匪懸官允之西八月十九號黎明四五句鐘時德兵官召集中國兵士一小隊曉以責任之所在除德兵官本人及其僕役外祗有十人執持手槍餘人所持者或　或矛而已爰整旅向拳匪所住之廟進發旣抵其地拳匪望風者即以此奔告其餘黨拳匪首領即挺身出迎餘匪從之德民官率領華兵在前隨命其舌人傳諭匪首投誠餘匪寛免匪首答言曰洋鬼子余將殺汝德兵官因開槍彈子越匪頭顱而過惟匪首仍横刀向前復大呼曰洋鬼子余將殺汝於是德兵官復開槍擊之仆於地然餘匪不稍懼仍向德兵官及華兵力逼猛進德兵官遂傳令華兵開槍拳匪死者十一人傷者無數被執爲囚者四十二人内有數人係庚子年殺害該縣西人之首要是日余抵城見署内之外國敎士中國敎士皆平安無恙是日下午余等即各回寓所察得閽人頗能盡其分内之事今試將拳匪所衣之服色略言之匪黨首纏黄巾腰縛黄帶帶上插小旗上寫飛虎天兵四字匪黨並有大旗兩面所用軍器皆係刀矛斧鍬寺物其自稱則曰皇天聖道目前敎士皆無恙諸事平安大同鎭總兵己領兵前來彈壓矣 
[英人上書英外部言中國海關税務事]  
　　二十日倫敦電云英人所立中國公會上書英外部大臣愛華德格雷伯爵極勸英政府會同各國之與中國有約者力圖恢復中國海關舊時之情形與未經降旨簡派督辦税政大臣前一律禀内指明總税務司之　力及各國商務所處地位之危險云譯字林報 
[英報慫請英政府干與中國税政]  
　　念二日倫敦電云倫敦泰晤士報評論中國公會所上之條陳謂中國自言海關辦法由本部上加以變革實非改章此乃搪塞之辭耳太晤士報復謂英國資本之輸入中國者甚巨而在上海一處爲尤甚其將來之發逹恐不免爲此次改章所害夫我英人固握有全權足以迫請中朝收回或廢棄西五月所降之諭旨矣譯文滙報 
[英公使己行抵天津]  
　　念一日天津電云英公使喬籐於今午抵津駐津英總領事賀必經英按察司金君陸軍中佐蒲安英使館守衞兵司令官及各將校皆往碼頭迎迓並有衞兵一隊軍樂一班隨同迎迓英公使今晩在天津暫住一宵明早入都譯字林報 
[江督禮待德議紳]  
　　二十一日南京電云德國議院紳抵寗江督周馥以禮待之備極優渥譯文匯報 
[補述會議立憲問題北京]  
　　會議舉辦地方自治　前日政府臣公會同醇親王暨考察政治四大臣直督袁慰帥在頤和園籌立憲政應先舉辦地方自治事宜擬由直隸山東奉天三省辦起以便推及他省爲立憲政之基礎會議宣布憲政政府諸大老會議立憲事宜己擬定憲法四十條大旨立議院併衙署宣布立憲主義定以實行年限及酌改官制等事一再磋商咸以議院未能驟立年限亦未可遽定故十三日上諭僅宣布立憲主義而己 
　　傳見王相國垂詢憲政初九日戶部值日之期王夔石相國在署辦事未赴頤和園兩宫以相國老成持重歴練最深特於午後傳諭迅飭王文韶入見垂詢憲政聞相國奏對時於立憲一事極力賛成惟於其中條例頗有和平手叚並無准駁之諫上云亦云上否亦否 
　　飭各省設立憲法學堂日前會立憲政諸王大臣擬飭各省督撫設立憲政學堂在官場則培植人材在民間則開通知識實於憲政大有裨益云（和） 
[擬頒發憲政全書京師]  
　　官塲消息云立憲上諭已經頒發而下民未知立憲之爲何者居多故政府擬將出洋大臣等之奏摺并内外臣工條陳關於憲政事件纂成一册刊印數十萬部廣頒天下期使臣民均通曉立憲之意義與其運用此事已有成議不日必可見諸實行也（閏） 
[慶邸奏請寛期議改官制京師]  
　　日前兩宫召見軍機大臣垂詢議改官制事宜務催各省保送道府來京參議以便迅速議定具奏慶邸奏稱改定官制　繫至重頭緒繁瑣勢如理絲務請寛假時日悉心釐訂總期盡臻妥善以免疎虞兩宫允可（和）按前日本報北京專電有改定官制卽日可降諭旨一條大約卽因慶邸之奏而延緩也 
[奉天將軍密電開埠及改官制事宜北京]  
　　日前盛京將軍趙次帥電致政府探詢係與各國開埠劃界事宜並謂現議改定官制務請妥籌佈置東三省之策以固國家根本重地惟電文均用密碼細情未能盡知（下） 
[熊太史金觀察赴京條陳奉事奉天]  
　　自端戴兩大臣到京後熊秉三太史印電招金仍珠觀察由奉赴津相偕入都進謁午帥熊則條陳奉省實業情形金則條陳奉省政治辦法俾午帥據以入奏云（丙） 
[電飭周督整頓閩省吏治及各項弊端北京]  
　　十四日政府諸鉅公會商閩浙總督一缺旣已欽奉上諭著周馥補授惟查閩省官塲腐敗局卡積弊甚深應卽電知周督俟到新任後認眞整頓吏治稽察各種弊端務使剔除净盡澄叙官力以副朝 
 
 

Page 4

 
 
廷求治之意（上） 
[王相國復萌退志京師]  
　　王夔石相國素性守舊此次會議立憲雖亦贊成其事惟於改定官制裁併衙署各節諸多不愜聞與同寅言及老朽之材未堪重任不久當退歸林下云（下） 
[派黄公使赴財政商務會京師]  
　　此次義大利特開財政商務會邀請各國入會中國亦應派員赴會以敦睦誼而重商業現聞政府以會期己迫不及另派專員擬電屬駐義黄公使就近赴會（陽） 
[學部咨行提學使續定章程北京]  
　　提學使一官位列藩司之下所有要政均應預聞學部現有續定提學章程十一條已咨行各處查照辦理矣（日） 
[議訂貴胄學堂員生奬章北京]  
　　日前慶邸會同練兵處商議現在國家興學育材亟宜釐訂奬章以示激勸　各學堂均有奏定辦法惟貴胄學堂原議奬章尚未盡善應卽詳細審訂該堂學生卒業後應如何優予升途其應襲職者如何奬叙妥定章程奏明辦理其教員關繫培育貴胃責任綦重亦　優加奬勵俟一併核議後奏聞立案（上） 
[大學堂添置新監督之故京師]  
　　大學堂向有總監督以下則爲敎務齋務庶務之提調今年暑假後忽以原有之教務提調張祖廉署理豫備監督兼充敎務提調以新調人學部之候選道江某署理優級師範監督兼充敎務提調李柳溪則爲總監督以綜具成聞此事係由學部諸公主張謂師範預備功課不同學科性質亦異故分任其職以專責成云（陽） 
[常德開辦統税湖南]  
　　各省改辦統税已著成效前由柯侍郎通飭各商埠市鎭及一切關卡一律通行現已次第推廣湘省常德府爲商務繁盛之區又將自闢商埠所有釐税日益暢旺聞自奉到札文後己卽日設局征收矣（事） 
[未准寗鎭實業公司挪移振欵鎭江]  
　　鎭江關道陶觀察接蘇撫電云頃據鎭紳馬道良電溧令函催寗鎭實業公司開荒代賑有千頃可麥工本念萬兩議請由關賑欵先墊十萬惟大帥哀此昏墊等語查本日據溧邑紳董禀報灾况己飭司籌辦馬道所請是否可行除電商玉帥外望察酌辦理並電復等因陶觀察接電以鎭關税欵須奉部撥未便專擅究竟可否設法動惜因交　在卽己移交新任榮觀察酌核辦理矣聞江督以寗鎭實業公司尚未核准咨部立案况本届如徐海各處皆有水灾用欵甚屬浩繁庫項萬分支絀鎭關安有此賑欵十萬可挪此事碍難照辦云（甲） 
[慶祝立憲補誌]  
　　商學補習會祝典商學補習會體育部於二十一日下午二點鐘由泉漳會館排隊而出導以慶祝立憲旗國旗會旗軍樂隊由正副會長領隊至總工程局慶祝總工程局鳴炮以迎並由總董李平書明府莫子經明經延入欵以茶點少憩至施家弄商務分會慶祝亦鳴砲延入欵以茶點嗣在東街本會行慶祝立憲典禮升旗鳴砲脱帽忭舞三呼萬歲由會長蘇筠尚演說立憲歷史次朱棣華謂亟宜預備立憲資格次潘祝夫謂觀近年國民進步極速實行立憲會當不遠散會己五點餘鐘 
　　錫金商會祝典錫金商會總理商部顧問官周舜卿觀察通知闔邑商家於二十一日一律懸燈結彩升旗慶賀立憲是日齊集商會宣講十三日上諭頌楊聖德共伸歡祝當發公電一通附列於後 
　　北京政務處王爺大人鈞鑒錫金商會全體會員謹於本日行慶賀禮恭頌立憲萬歲大清國萬歲皇太后皇帝萬萬歲請　奏錫金商會總理道員周廷弼等謹禀（容） 
　　商學公會祝典上海商學公會二十一日下午四鐘邀集全體員友開慶祝立憲人會先由會長宣讀上諭次第演說繼以晩筵至　鐘始散電稿錄左 
　　附　稿北京政務處商部王爺貝子爺中　大人鈞鑒上海商學公會會長李厚祐副會長孫多森會勇胡　印有模王震劉樹森劉坦徐潤陳祖烈周晉鎭朱佩珍周廷弼張麟魁蘇德鑣祝大樁甘作蕃　廷松虞和德莊籙韓之　福國忠陳作霖董泰袁淦任錫汾孔昭立梁榮翰吳作模徐文淵陳薰虞成愷孫多　馬景融丁維蕃鮑　桂魏允恭席裕福金清鑣許炳榛李鳴鶴胡文逹夏瑞芳嚴義彬虞浚奎朱鍾驥　瑩中劉世珩劉桂聲陶秉鈞勞念祖劉兆安惲毓昌葉詔熙張恩錦胡謨琳吳祖濬樓丕詔榮瑞錦榮銓玉以莊朱大經等謹於本日行慶賀禮恭頌立憲萬歲大清國萬歲皇太后皇帝萬萬歲合詞叩請代奏上海商學公會謹禀箇 
商務總會接烟台商會來電總商會鑒銑電悉商學界歡賀立憲敝會違　今慶祝　百人歡讌商民異常鼓舞（謂） 
[烟台四敎習失足溺斃]  
　　德文報載二十日烟台電云今早中國内地會學堂敎習西人史巴克君因登輪舟招待一由滬至烟之學生忽失足落水溺斃該學生尚平安無恙史巴克君由本國來烟爲時僅三月耳譯字林報 
[英皇行程]  
　　二十日栢林電云英皇已由曼令德地　起程遣回英京並不繞道他處 
[英報記日本艦隊將游英美]  
　　二十日栢林電云京報章載稱日本艦隊將開往英國俟由英回日時並將統道遊歷美 
[古巴亂事]  
　　二十日柏林電云古巴消盵謂亂黨統將仇拉又與官兵接戰 
[英皇召見日本大使]  
　　東方郵信報載倫敦電云日本駐英大使小村男爵己蒙英皇召見 
[俄國社革命黨之宗旨]  
　　二十日倫敦電云俄國社會革命黨於政府刊布示文後即開會議定仍不廢威嚇之策一以　除最有權勢之人爲宗旨云 
[英報聲明訪並在俄辱]  
　　二十日倫敦電云英國斯丹逹報聲明俄國報章所　該報訪事　華驛爲　兵鞭責一節實屬不確該訪事曾在塗爲兵士攔阻　當時其僕人　係俄國人反唇相稽因遭兵士攻擊至該訪事則並永波及譯字林報 
[英法兩國相親之證]  
　　二十二日倫敦電云法國軍隊　操旣畢法國陸軍部大臣特宴請英國觀操大員席門法國陸軍部大臣宣言法人皆視英皇爲法人並稱美英皇后爲英民之寶噐特懇英大員以法民愛戴英國君后之意在爲奏陳英大員當政詞答謝曰余等深盼法國將校定期至英遊歴傳得一表歡迎之意譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安徽巡警處警察局督辦總會辦委員銜名單]  
　　警察總局兼巡警處督辦按察使司陳號伯平戊辰翰林　警察總局兼巡警處提調候補知縣梁昌駿號旭東丁酉舉人警察總局兼巡警處文案候補知縣張翊文號貢吾廪貢生巡警處書記員熊士芬號劍農湖南警官學堂卒業生警察總局總辦補用道歐陽號笠齋甲午舉人會辦補用道曾號晉齋附監生發審候補知縣汪承祖號彝青附貢生收支候補府經顧松號筱舫監生收發文件補用縣候補縣丞童文漢號弼臣附貢生城内總巡候補通判徐景贄監生　帮巡候補知縣張沅恩貢生城外總巡候補知縣朱祖圻附貢生幇巡候補知縣晏澤瑩監生士○ 
[稽查釐捐弊竇安慶]  
　　近來各卡釐局諸多舞弊上控之案時有所聞恩撫特於日前飭候補知府沈定前往滁州一帶嚴加查察云（士） 
[安東添設官銀分號奉天]  
　　奉省自去冬開辦官銀號印行銀元鈔票流通甚速今年又添分號於營口遼陽以救錢荒商民交受其益近因安東開埠東邊税務又值整頓之際故開埠局兼東邊税局總辦錢少雲觀察禀請當道添設官銀分號於安東以資挹注聞財政局己籌欵二十萬兩派人馳往添設矣（丙） 
[蘇撫特委巡防營務處蘇州]  
　　蘇撫奏明將蘇省各防營内飛划水師及太湖水師各營均改爲巡防隊特派蘇臬朱家寳督辦巡防營務處飭令督率各統領營官認眞整頓巡防緝捕己分别札飭遵照矣（永） 
[委查將校之衝突武昌]  
　　陸軍二十一混成協統領黎元洪與炮兵營管帶單啟鵬互相揭禀黎禀以該管帶吞蝕截曠營務廢弛單禀以該統領浮報衣袴銀兩現經鄂督委派齊耀珊高澤畬兩觀察查明禀候究辦（世） 
[蘇撫嚴拿匪盜告示蘇州]  
　　蘇省地方不靖匪徒肆擾横行本院到任之始業己誥誡諄諄營縣合力嚴拿期在剪草除根迭次札飭嘵諭不啻三令五申乃聞各廳州縣不免盜刼頻仍半係鹽臬幫匪半係散勇流氓依然肆無顧忌爲害行旅居民咎在地文武緝捕未能認眞現復責成營縣齊振刷精神惟爾居民人等團練亦須合羣人人各有身家人人各親鄰但使守望相助匪警自然無聞嚴禁土棍勾引嚴禁地痞窩屯若能拿獲匪犯訊實　法立伸倘敢逞兇拒捕格殺准予勿論還當分别論功賞給功牌洋銀爾等母或疑慮亦母視爲空文爲此簡明示諭其各一體凛遵（永） 
[禀借營盤爲辦公蘇州]  
　　閶胥門外巡警分局係借用閶門外戲館房屋爲辦公之所該房係汀州會館公産迭經各董催促遷讓當經巡官孫大令查有撫標城守右營　房屋有百餘閶該營兵己奉撥巡警各局及分派各處營盤己空爰會商城守中軍曾叅戎借用未允現經孫大令會同吳縣通禀各憲請飭將營盤借作巡警分局辦公所矣（永） 
[委辦鐵路學堂蘇州]  
　　商部議員商務局總辦陸純伯觀察接奉蘇撫札委兼充商辦鐵路學堂總辦業已禀謝擇日到　（永） 
[敎員控被短給修金安慶]  
　　高等學堂師範生何霖煦姜紹陳具禀學務處稱充穎州敎習暑假散歸該守短給修金並不發川資等情經該處批謂現届開學該生應即迅速前往分任各科認眞敎授幸勿計較輜銖敷衍塞責致貽口實爲學界所詬病其東修俟　飭該府照章補送（士） 
[揚河沙河壩漫溢堪虞揚州]  
　　揚河下游歸江各壩啟閉工程向由淮運司主持東關城外沙河壩亦歸江壩之一年久未啟蓋壩内跌塘甚深金門甚闊一經啟放則將來工艱欵鉅不易堵合然非水勢極大亦斷不致出險十八日適逢大汛之期黎明時江潮倒灌入河致沙河壩頂與水相平勢將漫溢趙都轉聞悉立卽派員前 
往察勘聞己加築子埝以救目前而壩下居民己非常驚懼矣（詳） 
[會匪就地正法湖南]  
　　湘省武陵縣廖子才大令月前拿獲紅會匪首李瞎子史鳳山二名迭次研　取其實供通詳到省日前奉到省憲回批飭令就地正法大令遵即將訝兩犯綁赴西門外斬决示衆（時） 
[爭塗案業己斷結寗波]  
　　大嵩塲沿海泥灘逐漸增漲計有一千餘畆向由陳萬謨等塡築現有蔡芝　等與陳爭奪遂攻涉訟前經鄞縣高子勛大令親履丈勘　懸未結　昨甯府喻庶三太守親提蔡陳　到案詰訊陳供此塗推漲日久迭次須費塡築爲數頗巨藉備明年晒鹽之　蔡供此塗係公共之地陳姓不能作爲已有太守斷令陳禹謨旣己將該塗作晒鹽之用准其承管遂令兩造具結了案（故） 
[同族械鬥廈門]  
　　同安縣屬石潯鄉吳姓巨族　因族中占奪海地互相械鬭聲勢洶洶歧此均有傷斃同安縣鈕大　聞報即飛禀提道諸憲派兵彈壓（中） 
來函 
[七月二十一日寄北京電]  
　　北京新任兩江端督帥鈞鑒　節鉞重臨士民欣感大江南北現患水災北以徐海屬之邳州睢　宿遷　州贛榆五州縣爲甚督撫提帥己會銜電奏撥銀　萬籌辦賑撫南以常鎭屬之宜興荆溪溧陽金壇四縣爲甚四縣壤地相接宜荆溧毗連浙皖甌脱之處向係盜藪又瀕臨太湖近爲梟匪巢穴今一片汪洋秋收絶望飢民徧野句煽可虞經紳耆公呈督撫司道府縣委勘給賑仍責望紳耆籌辦義賑　救遵合設法募賑己有宜荆募啟隨報廣募當蒙垂鑒值此物力艱難市面枯窘募捐安得鉅款義賑大有爲難查徐海屬五州縣及宜荆壇溧共九州縣災情較今年　粤水災加倍不止頒帑出自特恩何敢妄冀錢粮亟應分别蠲免減緩徐海屬經紳士呈請於撥賑電奏外尚無所聞宜荆壇慄紳耆循分呈請聽候核辦而災情尚未上聞恐　拘文循例昨以宜賑給銀無多較徐海五屬懸絶瀝情電懇督撫帥加撥並懇現辦振捐之楊道文鼎就近禀商督帥酌撥均置不省總蓍等人微言輕自問此心盡惟輿論謂災民必憾偏苦梟盜將藉句煽四縣城鄉一時異口同聲紳耆不勝惶急之至用敢冒昧馳聞敬懇涵察仰希致澤先聲翹首待命並叩鈞禧宜荆壇 
 
 

Page 10

 
 
溧紳耆任錫汾徐致靖狄葆賢于希璟等率同城鄉士民謹叩焉 
[七月二十一日寄北京電]  
　　北京楊杏翁丞堂鑒大　南北現患水災北以徐海屬邳州睢寗宿遷海州贛榆五州縣爲甚督撫提帥已會銜電奏撥銀十萬籌辦賑撫南以常鎭屬之　興荆溪溧陽金壇四縣爲甚　縣壞地相接宜荆溧毗連浙皖甌脱之處向係盜藪又瀕臨太湖近爲梟匪巢穴今　　汪洋秋收絶望飢民徧野句煽之虞甚於徐海經紳耆呈督撫司道府縣委勘給賑不日當亦上聞迭奉督撫復電以徐海常鎭九州縣災情相同官款支絀責望紳耆設法籌辦遵已各自設法先有宜荆募啟隨報廣募當蒙鑒及昨蒙吕尚書盛宫保慨先籌墊宜荆伍千元並蒙再爲設法輪電兩局已將募啟面懇顧緝翁沈子翁徐雨翁周金翁翼翁諸公賜爲代募伏乞我　俯念　縣災重款絀電嘱兩局格外幇忙百數十萬待命災黎獲慶更生同拜尊賜新督端午帥處紳耆亦己另電　懇史乞便晤說項不勝盼禱感激之至除徐海已由計九翁等電懇外任錫汾徐致靖狄葆賢于希璟等同叩馬 
[商會經收湖南水災第十五次清單]  
　　太倉汪艾民經募仲玉居士捐龍洋三十　正合亟登報以揚仁風 
[丹徒各沙洲平糶收塌各欵登報聲明]  
　　善務善會撥助英洋五百元郁屏翰周榮亭各助英洋二百元求安堂助英洋一百五十元化禍氏屏號悅和祥利記四戶各助英洋一百元陳祥奏顧紫霞吳禮門順興昌王西星五戶各助英洋五十元時報館敦信堂二戶各助洋三十元張友雲許炳奎德昌永廣益祥同升恆謝億泰復泰祥致和長德生裕聚福厚聚興誠仁義永德生義川源通孫實翁　五戶各助洋二十元陸德記寳康萃泰正祥雲莊恆豐永源豐永協豐水勝和永太豐永生源震和永勤泰祥豐永怡豐永正昌恆同豐永東來升大亨裕天昌祥益豐永久豐永恆記　記大成朱少記恊泰豐嚴紫丞邱培山張景軒殷履卿倪文卿寳德莊祥晉源永裕厚裕和通懋記聚福隆德興成德發榮鴻福隆利川昇隱名氏森記德合成公愼大春赤心道人謝惠塘蔚長厚恊成乾志成信興　祥正豐永以上五十四戶各助洋十元祝芝亭助洋十五元旅滬同鄉會助洋八元楊赤南于一誠許耕餘王德卿陳燕甫卞恆志徐幹卿吳偕堂卜子卿王叔平陳穎卿十一戶各助洋五元山陰補過子助洋四元雀愿助小洋四十角戴朗軒助洋两元陳雲帆助洋一元　以上共收洋二千六百八十九元 
[今日尚有本埠新聞列入第張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[學部咨江督文（爲酌定優級師範選科簡章事）]  
　　爲咨行事照得振興敎育以師範爲始基業由本部將推廣師範名額暨應設立初級師範簡易科優級師範選科體操專修科辦法電逹在案查優級師範選科章程爲奏章所未備茲由本部酌定優級師範選科簡章除分咨外相應咨行貴督查照辦理見覆可也附優級師範選科簡章 
　（第一節）優級師範選科之設以養成初級師範學堂及中學堂敎育爲宗旨（第二節）優級師範選科每省設立學堂一所其學生名額至少須满二百人　（第三節）學生入學之資格以曾由師範簡易科畢業或在中學堂有二年以上資格者爲合格如此類學生一時難得應卽考選經學中文具有根柢年在二十以上之純謹學生令先入豫科然後再入本科以期核實不合格者不得濫收　（第四節）優級師範選科課目分本科及豫科豫科一年畢業本科二年畢業　（第五節）由優級師範選科畢業之學生得稱優級師範選科畢業生有充當初級師範及中學堂敎員之資格　（第六節）優級師範選科畢業生有効力本省及全國敎育之義務其年限凡四年如有不盡義務者照奏定章程師範畢業効力義務章辦理（雲） 
[蘇省官事]  
　　武進縣小河司巡檢瞿傳增禀請開缺遺缺經蘇藩牌示以試用從九徐銘勳輪署新陽縣典史王鼎銘因病請假遺缺以試用從九陳鳳桐輪署○常州府知事吳士俊病故遺缺以遇缺先府知事徐鴻荃請補○青浦縣典史程昌卿病故遺缺以分缺先典史薛觀請補（且） 
[撫批常昭耆紳禀平糶不敷事蘇州]  
　　常昭两縣四鄉前因雨水過多低田被淹由該處紳等禀辦平糶己誌前報茲有朱鎭泗以平糶之欵不敷接濟擬推廣辦理來省具禀旋奉蘇撫云查　昭兩縣開辦平糶前據常熟縣禀稱四鄉所留之欵不敷接濟禀請推廣辦理卽經批司飭縣酌盈劑虚妥爲布置嗣據該府縣禀請續撥錢一萬串以資周轉又經抵准在案是該二縣動撥錢榖二項爲數並不爲少究竟四鄉如何酌撥尚未據復茲該紳耆等仍以各鄉撥欵太少爲詞事關救荒要舉必須斟酌平允方不致有所藉口仰蘇藩司速飭該二縣會同積設紳董迅速妥籌辦法分諭鄉董轉傳知照以杜口舌而免偏畸仍將辦理情形具報查考（且） 
[蘇臬飭緝汎弁蘇州]  
　　蘇松鎭吳游　麾下之汛弁曹典仁因關涉太倉顧全福案由　屢提不到現該處職商杭誠經來省投臬轅具禀卽由朱金殿廉訪札飭太倉州派役勒緝並咨會寗省將該汛弁解省訊辦（且） 
[淮南總局公事積壓揚州]  
　　淮南總局承上接下公事極繁現會辦雖有三員而主持局務惟正辦黎分轉一人刻因黎分轉政躬不適未能到局此數日内局務聞己積壓纍纍矣（詳） 
[電局不肯放棄德律風權利鎭江]  
　　電局擬辦德律風公司一時商民之願入股者頗爲踴躍該局以所需經費不過兩萬金若僅招商股而無電局公欵將來權利卽在商而不在　爰定章程必須公欵商欵各居半數云（工） 
[訟棍解省蘇州]  
　　蘇藩以崑山縣訟棍屈順卿武斷鄉曲控案纍纍今春復圖佔屯田串通縣書張姓等揑詞妄控前崑山縣馮令不察虚實提訊糧差吉姓等勒交租錢各笞千餘板一案特委知縣陳大令赴縣提集全案人証解省審辦現己解到禀奉飭發蘇州府審辦（永） 
[再誌平糶被搶要案湖南]  
　　前報紀湘省平江縣周光望等家因開倉平糶致被搶奪榖米錢物一案旋據營團拿獲搶犯徐蟠龍等縣訊辦並查有成嗩弁夥同鍾團總庇匿舞弊情事而徐蟠龍解縣後又未訊明擬辦前經周光望等具禀撫轅懇予飭縣嚴辦旋奉批示云該職等家因開倉平糶致被搶奪榖米錢物旣據營團拿獲徐蟠龍解縣亟應訊明究懲仰按察司轉飭平江縣卽提徐蟠龍研訊明確錄供禀辦一面會同忠字旗梁管帶嚴拿此案逸犯務獲究報並查明成哨弁有無夥同團總鍾曙侯庇玩舞弊情事據實禀覆毋稍徇隱（時） 
[仙鎭渡船溺斃多命揚州]  
　　仙鎭平糶局係設對河北岸每日儘早晨出售片時是以貧民咸爭先前往購取日前各貧民正渡至中流不意上流忽一重載船乘風下駛將渡船登時撞沉全船僅救起十八人餘巳皆遭滅項矣（詳） 
[准追倒欵寗波]  
　　漢鎭怡和利錢號司事朱斌文日前在甯紹台道禀控美最時洋行買辦倒騙洋銀六萬餘元寗道世觀察批其牘尾云商人倒騙捲貲潛逃本有將所存産業估價變賣按成給債王收　之律據禀美最時洋行買辦胡聽樵倒欠該商洋六萬餘元旣經立據分限繳還今胡聽樵雖故其家屬亦廳赶緊清理豈容其弟胡梅賓擁貲不還潛行逃避仰鎭海縣查明嚴行追還並提胡梅賓到案勒令妥理了結毋任延宕（親） 
[常德搶案述聞湖南]  
　　當德府前鄉黄土店地方楊姓甫於前月由某處寄資回家爲該處匪徒偵知越日糾集多人乘夜前往將楊母及眷屬人等綑綁令其捐出銀物所在搜掠一空事後經事主禀報武陵縣縣王廖大令即派差役勒限緝捕旋於某日在官錢局見有二人在彼易銀形跡可疑立即盤詰驗係眞贓當卽押解到縣經大令訊實據供尚有餘黨多人因飭將二犯收禁仍飭差嚴緝餘黨務獲究懲（時） 
[上海官事]  
　　縣丞汪鳴謙昨奉滬道瑞觀察委辦梅家弄巡防局差○太陽廟巡局委員唐正祥二尹昨因病痊到道銷假○觀察回申滬紳直隸候補道姚子良觀察文棟前由晉省大憲奏調至山西辦理要差嗣因事赴京句留數日茲已事畢於昨日乘輪抵滬○江督周玉帥札派直隸州知州李子貞直刺來滬稽查滬南製造局槍砲事宜不日當可到埠矣（宜） 
[製造局總會辦赴寕]  
　　江督周玉帥現因各省改造軍裴將槍砲一律改良己經北洋練兵處頒發圖式飭各直省製造局如式 
 
 

Page 18

 
 
製造日前特調本埠製造會辦李觀察至寕垣辦理金陵製造局事務李觀察乃與魏觀察於前日相繼起程并　新鑄之陸路過山快炮兩尊呈由督練公所面請玉帥試演聞魏觀察事畢尚須赴鄂一行（尺） 
[駐滬日斯領呈回國]  
　　文滙報云駐滬日斯巴尼亞國總領事闓斯蒂羅已于二十日乘輪回國 
[紀滬濱大風雨]  
　　滬埠於昨日午後兩點鐘時大雨滂沱東北風甚勁兼之潮汛大漲水勢無處宣洩倐忽之間四馬路老巡捕房及二馬路四川路賽馬場一帶均水深過膝各棧房有鑒于上年之風潮均將貨物搬主高處聞浦中船隻走錨者甚多惟確實數目刻尚未能調查清晣也（力） 
[米價又漲]  
　　本埠因連日天雨米價陡漲己誌昨報昨日各 
米行因内地米糧並無來滬米價又復抬高現每石巳須洋九元左右矣　（事） 
[闢道興商]  
　　滬城邑廟一帶市面日見興盛房價因之增昻滬紳某某等因擬由舊校塲直接邑廟後園内另闢一徑藉興市面刻巳雇匠興工矣（事） 
[擬公禀疏浚溝渠]  
　　連日大雨如注城内各街衢因陰溝淤塞積水不通往來行人殊多不便刻由各店商擬禀請總工程局撥欵將溝渠疏通以利行人（宜） 
[整頓清道路燈]  
　　警察清道路燈處董事范君查得境内垃圾並不清除路燈亦不明亮故於昨日嚴飭各夫役分别整頓（事） 
[請懲聚賭]  
　　製造局　華火藥廠巡長李雲甫近日糾同廠中工匠人等聚賭抽頭前晩因與同伙分肥不匀起衅互相毆敲致將某警兵毆傷經劉萬祥千戎查悉禀由劉原道明府轉禀魏觀察從嚴懲辦（尺） 
[飭查堆石]  
　　前晩美捕房盤副捕頭巡至斐倫路中虹橋畔見堆積石子甚多並未燃燈爰於昨日飭探朱子藩往查此項石子係何人堆積並曾否領有執照禀候核辦（似） 
[上海縣案]  
　　田金山以母俞氏被朱松泉騙串將妻玉珍領去控經王大令集訊田供玉珍自幼由母螟蛉珍許與小的爲妻近被朱唆母將玉珍領去爲媳爲此控究俞氏供如臯縣人女兒玉珍初生時報堂領取孩粮度日並非螟蛉現由衛春來爲媒許字朱松泉之子爲媳於六月廿二日來申定於廿五日完婚乞鑒朱供相同並呈婚帖大令以供詞各執判候行文如臯縣查明實情再訊○龍華巡防局差湯阿火近因在外招摇藉端勒索爲胡紹基控縣傳案訊供屬實判掌類五十下着令永遠不准當差○滬城舊校塲荳腐店主鄭兆林前日因沽飲大醉至小東門外集水街將莊裕祥煙間主某甲無端毆傷甲即投縣控請研究（宜） 
[總工程局記]  
　　得月樓票店夥陳少春控同業廣發源即周天和襪店主周世章串同掮客周子勤將拆與湧利票店主王建卿轉賣與英界嗬囒銀行及元泰西衣店等六戶之南洋票頭彩其應得申水洋四百元己由得月樓墊付照章在公司收回今被周串王等在南洋公司冐領去申水洋二百元特扭王及周子勤到案求追孫賡梅明府提訊之下判王周交到周世章復訊○女子陶秀貞在滬城某姓家爲傭被未婚夫趙阿六得悉糾同趙長生趙長貴往尋秀貞又潛匿他處女母陶王氏由鎭江聞信來滬將趙阿六等二人扭至駐防所解局後孫明府以其情節支雜着一併斥退百行招尋（尺） 
[公共公廨早堂案]  
　　趙阿方手携六門小洋鎗两枝至押店付質爲三百十七號捕拘入捕房昨日解廨請究讞員關司馬會同英副領事巴爾敦君向之訊問超供在大馬路大維洋行修理洋鎗昨因妻病故無錢使用暫假手鎗質錢求看中西官會商之下判將趙押候傳到行主問明實在再核○粤人唐鳳鳴冐宏發號夥向江西　潘新甫所開外國首飾店取值洋一百五十元之銀盆一只付質店押錢爲包探陳洪德拘入捕房昨早傳同失主解案請究司馬判將唐押改良所六月銀盆交潘具領○洋人搿羅夫控黄洽記造屋不照圖樣由英巴副領事照會司馬於昨日傳黄至案判交保訂期會訊核奪○洋人佛來那控華人戈永清冐牌等情昨由包探李星福將戈傳案判押候訂期會訊○伶人馮二狗與　人張王氏尋　等情己紀前報昨由捕房將馮二狗解案張王氏供前晩在門口乘凉伊弟三狗前來胡閙婦人正言斥逐詎三狗竟將婦人小腹踢傷次日二狗又來尋釁因此鳴捕請究質之二狗供前往解勸並未行兇司馬以两造均非善類判各具政過結　查○劉洪鈺行竊綢褂一件昨由包探劉光震將劉解案請究劉供湖南人在日本遊學回中住居天寳棧並無竊衣之事押店夥某甲供劉洪鈺先來押衣得洋七元五角未幾有劉金子者來查問小的即以實對司馬判劉洪鈺管押二十一天贓交牛主洪鈺身畔尚餘　六元九角養付還押店完案○過犯陳阿四在途攫取黄魁金牙桶扇錢雲記銀對時表報由包探張貴狗拘案請究司馬判管押西牢二年期满驅逐出境○東洋車夫計再春在南京路廣東路轉角處將善鐘馬房四輪馬車撞壞後身爲二百十五號捕解案請究司馬判賠修費銀三两完案○查許氏僑居廈門路被螟蛉子明金竊取銀表　衣等物報探徐申慶解案請辦查許氏供明金於四歲時出洋五十元買來現因不務正業求從重懲辦司馬判將明金發押西牢六月　儆○楊阿冬至劉東峰棧房圖竊黄荳被墻倒下壓傷報探沈阿岳將楊拘入捕房轉送同仁醫院求治昨日捕頭到廨申訴前情並稱俟楊傷愈後傳同原告再行送案請辦○麵店夥陸和發行竊店中大小洋銀合計六十二元店主陸阿和報由包探沈阿岳拘辦司馬訊得二陸係屬兄弟着和發具改過切結從寛省釋○楊連生行竊王長生家綢褲由探陳錦標解辦判管押七天○林阿銀竊取史　生刁乾記二家綢衣褲報由包探徐榮珊解辦判管押二十一天○張阿寳行竊　頭路徐阿福雉妓院綢衣三件報探劉光震解究判從寛逐出租界○徐秀芬行竊南京路升和號洋傘一箱計二百四十把昨由包探沈阿炳將徐送案司馬判將徐管押三天○胡阿林毆傷龔星福目睛由七百八十三號捕拘究司馬判俟龔傷愈再訊胡遠押捕房（力） 
[法租界公堂案]  
　　英商某扭侍者胡雨田至案控胡所荐庖人竊取金表手鐲等物胡供小的所荐之人早經停歇西人所生各物學小的所荐之人無干陳大令商諸愛繙譯官判胡交保開釋○法工部局收捐西人拘出店沈雪卿侍者王連生至案控被串竊鈔票洋二十元沈供並未行竊王則認竊不諱大令判王押一月沈無干省釋○探解在城河濱開設舊貨店專收竊贓之徐老五趙金桂張趙氏等至案併吊到原贓請究大令飭將贓物存捕房招失主認領徐趙及張趙氏各交保候查○江裕輪船司事扭庖人陳阿五挑夫傅全友至案控被串竊茶葉一担　洋五元四角值供不知竊贓故敢收買大令判傅交保陳押二十天交洋五元四角完案○法商藍古尚控十二圖地保沈顯　單地不符等情陳大令准詞提沈及地主包雪卿至案包供有地廿畞前賣與汪耀山由汪轉賣與洋人常時言明傍有無單地在内大令判沈交保限交汪到案再訊○陳阿福竊某洋棧洋瓶十五只由探解案大令判押十天○馮林然扭逃妻張氏至案請究張氏供七歲時到王姓家爲童養媳至十三歲未婚夫病故由姑作主另配馮姓因受虐不堪由兄張何發出婚帖配與王小狗爲妻生有一子今己四歲　小狥供娶張氏己五年有婚帖呈鑒大令判張氏交保着馮交張何發來案再訊○楊桂英劉根新扭沈海林至案控被竊去衣物大令判沈押一月以儆（深） 
[美租界捕房事]  
　　鐵匠張阿培在怡和碼頭與周阿順口角互毆周傷及頭面由七百零九號捕併送捕房捕頭以两造不欲多事一併斥釋○梁阿三昨在蓬路菜塲行竊尚茂山錢六百餘文由捕拘入捕房奉飭押丐牢一天○　人張葉氏報稱家居西華得路前晩有不知姓名之流氓多人來家硬借不遂反被凶毆等情奉飭如遇流氓准即　父巡捕送辦○張阿三在崑山路三十八號某日人家爲包車夫昨被日人無端凶毆因投捕房請究奉飭自投日領事署控告（似） 
 
