# 1901 - 81 - 4910036

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○陬　三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚繙碼洋二元○明季南北警碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世絪緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請多玉至三馬路申昌書畫室國申報館帳房可也此佈 
[崇儉說]  
　　處風俗奢靡之會人方亟亟焉鶩淫巧尚豪華爭身世一日之短長而獨有一人焉存愛惜物力之見厪斯民衣食之源勤勤懇懇起而以崇儉之說進鮮不目之爲迂腐不入時之談雖然生人之大患在窮窮斯困困斯濫濫斯無恥盈天下而無恥斯盈天下而大亂而其禍要皆由於不崇儉不崇儉故始以玩物繼以傷財繼以喪志繼以鑒名繼以戕身賊命繼以敗家國害天下至敗家國害天下而向之所謂鶩淫巧尚豪華爭身世一日之短長者吾已無從起其人提其耳而告之嗚呼誰無聰明誰無知覺苟檩家道循環之戒辨人世利害之幾取吾說面存之我赤縣四萬萬　　之民雖日窮日促日困日弱疏其源節其流扶其衰救其弊庶幾猶有豸乎今上自王公大臣下至細民編户一起居也務求燕好一服御也務求炫耀一僮僕也務求俊俏始於貴人終於愚賤始於偶然終於常態始於固有終於營幹室廬也謂堂厦閈閎不足昭其美相率而營園囿臺榭矣衣裳也謂綺羅綾榖不足表其華相率而尚錦繡文采矣下至一物之微一事之細莫不厭棄故常爭求瑰器於是遠方殊域之人窺我好尚涎我美利有挾而嘗日出其心思謀慮作爲奇技淫巧操奇而來計贏而去核其成本利殆十倍查海關外來貨物行銷我内地者歲常數千萬試爲物物而稽之保一非糜費之財暴殄之物其有益於身體日用爲居處飲食所實不可少者誠有幾也我中國工藝之政不興製作之術不講旣無以挽回固有之利源又不思杜塞横溢之漏巵歲歲以數千萬之巨資流溢於外溝澮之涸可立而待十年二十年之後吾恐欲鶩淫巧尚豪華爭身世一日之短長而事有所不能力有所不逮豈不大可危哉然而吾所謂玩物傷財喪志隳名戕身賊命敗家國害天下之禍尚不在此國難方殷人才閴寂士生斯世修德講學型方訓俗濟人利物强兵富國何一非職分不敢寛之責何一非急切至難緩之圖當夫欷歔俯仰惆悵獨悲砥行礦名忍心刻苦且將苦其心志勞其筋骨餓其體膚空乏其身行拂亂其所爲而一切里巷慕悅嬉游徵逐之私方視爲鴆毒之媒朽腐之藥屏除之惟恐不遠戒絶之惟恐不嚴初何心營營衣食役役聲色耗我神明而勞我念慮倘或沈溺於紛華必漸銷磨其志氣語云艱難困苦中有豪俠才文繡膏粱中無佳子弟理有固然非厚誣已今日不崇儉之病尤以宦途爲特甚飲食必珍饈出入必裘馬第宅必金碧姬妾必珠玉數石祿米數緡俸錢量入爲出數或倍蓰其勢必竭蹶也必虧累也必侵挪也必貪墨也至於貪墨而舉凡寡廉鮮恥忍心害理隳綱黜紀殃民誤國之事皆緣之而起原其始罔不由於不崇儉然則一人不崇儉而貽禍之烈至於如此人奈何亟亟焉鶩淫巧尚豪華爭身世一日之短長而迷不知返乎方今和議猶未大定兵費猝難取償庫藏盡發儲積頓空行在京畿徵索餉糈羽書夾道加以秦晉大無振捐弩末吾聞歐美大邦庫無藏鏹國有大事富民爭輸資財以假國用雖百千萬金可計日而集我國民自命爲文明之裔具忠義之忱曷不節窮奢極侈之爲效奉上急公之舉毋徒擲黄金於虚牝卒歸利與名兩敗而俱傷也嗟乎乘輿出走風鶴驚心昌平宣化間皇上侍皇太后素衣將敝豆粥難求困苦飢寒不如甿庶爲人臣者亦嘗念及憂辱之義否聖言未遠低徊循誦能無背汗涔涔也 
[本館接奉電音]  
　　昨日午後西安行在飛電傳來上諭一道敬謹譯登○二月初九日行在内閣抄奉上諭本日召見之分省補用道沈錫周著發往湖北以道員用欽此 
[和局大定]  
　　昨日京師友人來電云和局大定東三省亦有成議本館按電音簡略祗此數字未知議欵之詳一俟采訪人探報詳明再當續錄於簡 
[英增海軍]  
　　日本訪事人云英國海軍新增三千七百四十五人計添戰艦三艘巡洋艦八艘水雷船十五艘花冷毒潛水艇五艘每年經費須增二百萬磅目下披哇會社中尚欲籌集輪船四十八艘以備巡洋運物之用或曰防俄也 
[日艦備俄]  
　　日本長崎埠訪事人云日本常備艦隊内八雲淺間出雲高砂秋津洲鎭安等六戰艦又東雲叢雲曙電等四水雷船均由少將有馬氏統帶日前自鹿兒鳬佐世保至崎聞復駛往朝鮮洋面游弋蓋以備俄警也 
[英俄互詰]  
　　日本訪事友人貽書本館云遼東羣島每有緑林豪客遯跡其間某日有英國兵船一艘駛往捕拿俄人知之告知俄國所設之關東總督致書於英國水軍統領略謂是處乃俄人向中國商借之地今英國兵船無端駛往是侵俄國之權未免不合英國水軍統領答以旅順口大連灣之租借本政府知之至此處羣島條約未載而中英條約中則於是處海島有權利可執何得謂侵俄之權不知俄人知之將若何處置也 
[班日換約]  
　　日本長崎埠訪事友人致書本館云日本與西班牙新訂通商條約刻經兩國政府批准已於西歴三月七號在東京互換矣 
[俄臣傷殞]  
　　俄京聖彼得羅堡工人糾合各塾學生作亂前已譯紀本報兹接俄京來電知當擾亂時有一學生發砲將文部大臣撾來拍富氏轟傷旋卽殞命 
[俄督灼斃]  
　　日本訪事友人來信云俄國所設之烏蘇里及滿洲東三省鐵路總督開拉氏於數日前由海參崴乘火車至哈排六夫司枯行至中途車中忽然失火開拉氏遂被焚斃年僅四十有一 
[銅鉛盡失]  
　　京師訪事人云東單牌樓迤北石大人胡同工部寳源局鑄錢所用之銅鉛各料近被德人載運 
 
 

Page 2

 
 
出城由火車裝至某處自新正月十五日起每日運出四五十車迄今已歴兼旬尚未運畢二十三日崇文門内有一窶人竊取車上銅鉛被德兵獲住解送崇文門外德署訊懲 
[奏請開辦順直實官振捐摺]  
　　大學士直隸總督臣李鴻章跪奏爲順直獨受兵災孑遺實難存活擬援秦晉捐案開辦順直實官振捐並請飭部先給空白執照以期集事而拯民生恭摺仰祈聖鑒事竊查順直地方自本年五月拳匪倡亂以來每勒令有力之家捐助錢米稍不遂欲輙加以二毛之名任意燒殺官司不敢過問以致兇燄日張良懦窮民亦被擄掠牲畜財物嗣後武衛潰勇各路逃兵紛紛竄潰所在搜掠閭舍焚蕩村里成墟而各國聨軍四散屯布每借樵蘇之便三五成羣於駐軍所在三五十里村莊肆行淫掠甚者分往各州縣偪勒官紳需索牛馬米麫菓品皮衣數盈千萬又或拷逼現銀多則三五萬兩少亦三四千兩皆令苛派民間否則燔燒官舍民房殺戮官吏良民以相挾制境内當典鹽行概遭刼奪鮮有倖免者實與流宼無殊而四野禾麥雜糧民間不敢收穫風吹雨打顆粒無存洋兵乍回土匪復起如箆如洗十室九空近則教民假借洋勢藉尋仇爲刼殺之謀拳匪仍逞兇横猶聚黨爲復燃之計帶甲滿地餓殍塞途臣蒿目時艱難安寢饋徒以隻身寄居京寓文報稽遲文武調度不靈莫能補救萬一現當和議甫開冀明春洋兵漸撤則無垂斃之瘡痍宜集博施之鉅欵第内而部庫外而司局皆已掃地無餘飢軍百營專賴鄰協賠欵億兆復待分籌更何取資抒此民困焦思無策惟有仰懇皇太后皇上天恩俯念順直民生垂盡較秦晉偏災爲尤迫切准照奏明成案由直隸一體設局收捐並派員分赴各省及外洋各埠勸辦名曰順直善後振捐如果收有成效先儘振需次辦善後其秦晉兩省設局處所若與直局同時並設則請統籌匀撥其直隸獨設分局地方應請專解直隸並請勅下户部速備實官空白執照五千張封典銜翎貢監執照五千張就近交臣轉發委員承領分赴妥勸所有順直被兵困苦請開實捐籌振緣由理合專摺由驛六百里馳陳伏乞皇太后后上聖鑒訓示謹奏 
[鄂學行期]  
　　漢口訪事友人云新任湖北提督學政蔣藝圃宗師定於本月初三日出轅按臨安陸府舉行歲試彼都人士當望之如泰山北斗焉 
[運務述聞]  
　　漢口訪事友人云去年轉運局總辦惲心耘觀察籌解糧米二十萬石行至中途不知緣何濡滯延至本年正月尚未一律運至秦中兹自漢黄德道岑馥莊觀察接辦以來禀明上憲重訂章程擬卽改爲陸運然本年應解各糧扔未首途須俟前糧運竣然後按批起解也 
[大帥閱團]  
　　安慶訪事友人致書本館云上月二十八日撫憲王芍棠中丞命駕至武備學堂校閱民團屆時各團紳董督勇齊集迨中丞升坐演武廳司道各官分坐兩廊由教習傳令開操約歴三點鐘時始畢中丞命按名奬賞小銀錢三枚藩憲湯小秋方伯减半給賞然後次第遄回 
[松試四誌]  
　　松江訪事友人云本月初八日爲華婁兩縣二覆之期林屈兩大令於初七夜三鼓後命駕入校士館小憩黎明鳴砲啓門隨卽點名給卷命題扃試華亭四書題似也詩題賦得東風已緑瀛洲草得洲字五言六韻補考首題再子聞之曰句次題其一人詩題賦得紫殿紅樓覺春好得樓字五言六韻志伊尹之志學顔子之學論忠孝狀元賦以題爲韻婁縣四書題其三人詩題賦得淡雲微雨養花天得花字五言六韻孝經論題顯親揚名論王猛論杏花村賦以牧童遥指杏花村爲韻初九日午前發案前列二十名錄左　華　亭　陳朝綱　周孝永　金光耀　沈葆章　趙慶霖　蔡光照　繆　桐　顧文淵　宋樹勛　錢公溥　徐　煦　周宗盟　陸龍蟠　黄丙樑　張葆華　吳前樞　高鸞翔　蔣光曾　顧鳴鳳　韓錫圭　婁　縣　胡承恩　杜　炎　蔡光輝　程景淵　張道楠　姚文鎣　李芳照　顔其超　馬寳樹　陳葆藩　楊鴻鈞　聶潤霖　馬寳瑛　奚葆萼　陳昌祺　張瑞芬　盛元音　方懷瑾　張恩旦　張鴻泰 
[盜案破獲]  
　　寗波訪事友人云正月二十六日之夜寗郡東鄉高錢鄉民李忠富家被盜行刼報經勤陟注徐蓉齋大令飭捕緝拿迨二月初一日捕役拿獲盜犯邱金才等七名解請大令研訊供認正月二十六日盜首大癲頭糾同在逃之蓬頭鷄阿來拾宜老邱金全李阿根林高源陳定生陳阿塘鄭金林俞三全小金有邱金有等十二人由湖嶺碾子過莫枝堰至高錢時逾四鼓先劫李逹忠家後入李忠富家將聘禮壽衣等物劫掠一空時比鄰有陸姓者開門而出羣盜復乘機竄入肆意搜求李忠富突持門閂向小金有亂擊悞中屋柱反自受傷云云大令喝令重責若干釘上脚鐐下之於獄聽候覆訊明確盡法以懲 
[潯郡官塲紀事]  
　　九江訪事友人云管理九江鹽棧兼緝私委員文茂田少尹病故後所遺事務經總辦錢琴齋觀察札委陳二尹接辦○委署彭澤縣趙小洲明府峻擇吉上月二十日接篆旋於月杪來潯叩謁鎭道府各憲并拜會各同寅○江西藩司張筱船方伯札委候補知府余鐵生太守鎔接辦湖口總卡事務已於本月初二日蒞差矣 
[皖省官塲紀事]  
　　安慶訪事人云署安徽和州知州童直刺調省遺缺經藩司湯小秋方伯札飭正任石埭縣署懷甯縣姚明府升署遞遺懷寗縣篆務飭調補斯缺之鄭大令思賢先行赴任嗣以大令蒞任尚需時日方伯爰復札委候補知縣劉大令啓文暫爲庖代俾明府交缷後卽蒞和州新任聞劉大令已擇於本月初五接任視事矣○候補巡檢陳少尹榮桂經湯方伯牌示委署阜陽縣沈邱司巡檢本月某日少尹趨詣藩轅叩謝然後諏吉履新 
[鎭郡官塲紀事]  
　　鎭江訪事人云江蘇提督學政李大宗師按試金陵於月之初四日道經京口常鎭通海道長久山觀察曁府縣印委各官咸詣江干迎迓有頃宗師舍舟登岸赴各衙門謝步旋卽回舟解維上駛○鎭江城守營叅將鄭藎臣叅戎國祥由上憲調省察看交缷篆務後卽於本月初四日乘某輪船赴白門 
[月湖柳色]  
　　寗波訪事友人云正月二十八日西門外望春橋左近某南貨店主吳阿金偕其夥忻阿楚赴西山横街購取竹午用繩結筏撑至賣麫橋附近繩忽中斷致忻隨入河中吳見之急援登彼岸業已無術返魂遂將屍載回報知家屬家屬向吳滋閙吳不得已給以洋銀一百二十元始得了事○本月某日鄞縣徐蓉齋大令甄别某書院肄業生童生員文題子貢曰有一言而可以終身行之者乎兩章詩題賦得雨香紅入杏花村得香字童生文題天將以夫子爲木鐸子謂韶詩題賦得二月春風似剪刀得刀字○有湯某者在三法卿壽康齋藥店門外設攤賣酒其妻何氏略有姿色比鄰雕花匠某甲涎之一日乘氏抱孩熟睡貿然登榻將行强焉氏驚醒呼救適其夫自外歸將甲禽獲交地保阿祚解送保甲局局員略詰情由轉送寗防局請總巡梅君訊懲 
[甌江鴨緑]  
　　温州訪事友人云府尊林太守在郡廟開設蠶桑局教民種桑養蠶之法倩招商局某君代購湖州所産桑秧擇隙地栽植興利之道蓋得之矣○舊冬臘月某日温左營水師練船某弁由省領運火藥一百桶來甌短缺十餘桶事爲管帶馬遊戎所聞立將練船某什長斥革嚴究 
[鶴樓笛韻]  
　　武昌訪事友人云去歲鄂省善後局憲浼日本官局製成臺票二百萬紙委員持赴黄州德安諸郡分銷統計全省十府所 
 
 

Page 3

 
 
屬各州縣每大縣給票二千張小縣半之業已一律通行所存無幾矣○鄂省大吏自奏設夏口撫民廳同知後與漢陽縣分境而治所有　　文童因試院尚未興工暫與漢陽併試聞廳屬投考者約五百餘人學額則祗定十名 
[漢水明珠]  
　　漢口訪事友人云夏口廳卡屋瘐斃押犯兩名廳尊陳少石司馬恐有别情札飭仁義司巡檢莊心一少尹臨塲相騐確係因病而斃因卽備棺收殮交屍親領回瘞埋○新任福州將軍景月汀留守本擬交缷鄂撫篆務後卽日秉節赴閩兹因飭丁由旂迎接太夫人故有遲至本月初八日起程之信○日前廳尊陳少石司馬訪聞洋火廠左近某宅有藏匿富有票匪情事飭差將宅中人拘案訊供若輩堅不承認故刻下尚未讞成也○有興國州人阮方谷者僑居漢皋大智坊内已歴多年專以拐賣爲生積案纍纍殊堪髮指上月某日又將某姓婢女誘匿家中旋被某姓偵知具禀控諸夏口廳署想一經質訊明白南面者定當爲民除害按律重懲也 
[皖公山色]  
　　安慶訪事友人云本月初一日之晚天未黎明西門外水師協署附近某姓家不戒於火幸營勇飛馳往救得免療原之禍○有李四知者保舉藍翎知縣前數年忽被匪人將札文竊去控諸保甲局迄未破獲去冬硝北人李桂芳不知在何處購得李札遂冐名徧謁當道被李偵知投縣控告並赴保甲局呈催桂芳知事不得了懇同鄉官報捐從九品卽以李四知爲名倒塡年月以遂其搪塞之計李理不得伸遂據情上控未知他日如何了結也 
[鍾山拾翠]  
　　金陵訪事友人云此間銀圓局自新正開工後仍祗鼓鑄大龍圓若小銀錢則概行停鑄是以角銀每枚向祗兌錢八十四五文者今已遞增二三文矣○官設粥廠向必遲至二月望日始停撤今届公項奇絀經費不敷兩江總督劉峴帥爰飭五城各委員定於正月二十五日撤廠就食之人有籍隸外省外府者仍照曩例分别道路遠近資遣還鄉刻下各委員已遵照辦理矣 
[邦水文瀾]  
　　揚州訪事人云前報紀兩淮運司程雨亭都轉禀劾屬員五名兹悉内係實缺二人候補三人公牘業已到省大約日内卽須由督鹽憲繕摺奏叅矣○兩淮候補大小各班人數甚夥其間熟諳鹺務勤愼辦公者固不乏人而　茸不肖者亦比比皆是近年捐例大開報捐到淮人員幾於無月蔑有運憲程雨亭都轉下車後見人數如是濟濟若不認眞考核何以判别薰　因特送次示催未經甄别各員迅卽來司甄别其所命之題不外乎鹽法鹺章諸要政且出題後必先詢以解否夫以鹽官而論鹽政情形是否熟諳與夫學識深淺一經評閱自可得其底藴故聞者咸服都轉頗得考核人才之道也○前兩淮通分司所屬之金沙塲出缺經上游檄委袁鹺尹暫和往署兹運司程都轉以是缺未便虚懸亟應遴員序補當查有候補大使龔照琨堪以請補因特備文詳請督鹽憲劉峴莊制軍照例奏咨並札知龔鹺尹鹺尹奉檄後各寅好咸往道賀是亦宦途中之官樣文章也 
[五馬赴蘇]  
　　新任蘇州府知府張子虞太守筮吉本月十五日履新近已期近昨日由南市馬家廠前公館部署行裝乘舟駛赴蘇垣本邑各官恭送如禮 
[縣試二覆]  
　　昨爲縣試二覆之期黎明上海縣汪大令會同教諭邱廣文至敬業書院升座點名給卷畢卽命扃門旋又出示曉諭應考武童定於本月十五日在南門外教塲演武廳伺候考試馬箭内塲步箭定期考試至晚十點鐘始放頭牌文題摶詩題好鳥枝頭亦朋友得頭字 
[部照已到]  
　　秦晉災荒需振孔亟經大憲奏辦實官銜封翎支貢監等項振捐兹已將空白部照頒給到滬世有志切顯揚者尚其踴躍輸將勿稍觀望也 
[西兵將行]  
　　駐紥曹家渡及提籃橋之印度兵邇因和議將成營主擬將此項兵士調往威海衛等處大約不日卽須收拾行裝預備首途矣 
[監犯釋出]  
　　前者糧米小工因滋事拘案判禁西國牢獄者共二十八名陸續在獄瘐斃者十人因患病釋出者十一名現尚存七名昨晨由包探張阿五解陳裕生張阿福到案禀稱均患腫脹之病並有犯竊之周榮發等十一名病亦相同一併解案求請發落又據包探竇如海解送在西獄患腫脹之陸順興邱明二等十五名到案禀請發落讞員張柄樞司馬商之梅繙譯諭令分别交保釋出 
[烟館備查]  
　　前日本邑保甲總巡朱森庭明府飭差傳知各鋪地甲著將境内所開大小烟館造具册籍呈局候核以便每晚按户稽查藉淸匪類 
[人生朝露]  
　　昨晨二百二十九號巡街捕在漢口路山西路轉角處見有東洋車載一年約四十餘之病人在路飛馳上前查問車夫稱係天成昌烟館值堂人囑載送仁濟醫館求治視之已經氣絶捕遂回告捕房迨至十一點鐘時已由地保報堂收殮矣 
[英美租界公堂瑣案]  
　　工部局西人控張永泉僞造聨單私收地租一案經讞員張柄樞司馬訊明以聨單由應文生轉交諭令張永泉交工部局西人保出候飭傳人証覆訊昨晨應文生投案並據工部局西人帶同張永泉到案聲訴前情應文生供稱此單前由張永泉交與陸芝堂張榮秀卽由職員轉交與大羅士西人至何人僞造實不知來歴求察永泉供小的並未交過聨單後由工部局給看方知其僞叩求明察司馬商之梅繙譯諭令下拜三提到應訊人証再行核奪○積竊崔原樹劉阿四竊取馬長銘周洪元等家衣服銅香爐各物經包探邊槐洲拘案請究司馬判責五百板遞解回籍贓給失主認領○徐二桂竊取王阿春俞永生各家衣服神袍等物經包探劉阿炳拘案請究司馬判責四百板遞解回籍贓給失主具領○施晉之竊取楊田法張帮震等家皮衣等物經包探陳金標拘案請究司馬判責三百板遞回原籍贓給還失主○野鷄妓女花彩紅張王氏在途强拽狎客爲三百九十九號巡街捕拘案請究司馬判各罰洋銀五元 
[法租界捕房瑣案]  
　　匯德豐錢莊主柴如桂控學徒張聽生私竊洋銀三百元因賭輸罄迭經讞員杜枝園大令訊明押比迄今日久未繳分文昨日提案覆訊張供小的父母均在寗波原籍信息不通滬上並無親族代爲設法求恩傳諭莊主姑念師生之誼函追父母前來理處或可了理大令命還押候傳原告覆訊核奪○湖北人陳谷光向在法界新街開設舊貨攤專收竊贓奉前讞員朱森庭明府驅逐出境近日故智復萌被失主認獲原贓控經大令提案訊供押候嚴比昨日提案研訊陳狡展不承大令著還押過堂覆訊核辦○包車夫季阿三被同鄉人某甲扭控藉端訛詐經大令提案訊供因原告不到飭包探帶出覔保開釋○火夫錢開生行竊大餐司務銀質對時表一枚經大令訊供押候懲辦昨日提案著枷號一月期滿責放○偷兒徐阿二沈阿寳均奉大令訊供昨日提案著照原斷各枷號一月期滿責放○偷兒陸阿福吳阿瑞均經大令訊供昨日提案著照原斷各責一百板釋出 
[美租界捕房紀事]  
　　日前福安雜貨店主葡商阿新雇駁船一艘至浦東某處挑掘草泥忽被是處土棍余小貴朱錦春出爲霸阻阿新卽投北四川路大西洋總領事署控訴經總領事華德師君函請英美租界公廨讞員張柄樞司馬飭差往拘昨日司馬派差協同包探倪順全往拘朱已逃逸僅將余拘入捕房捕頭令押候解送公堂禀請訊究○昨日午前僑居天潼路第七十三號門牌屋内陸士良之妻某氏由英界雇乘第三千八百九十九號東洋車駛至乍浦路橋堍車夫王吉山偶不留心致遭傾覆傷及氏額血流如泉氏忿甚將王扭入捕房捕頭見氏受傷屬實令送同仁醫院醫治王姑念事出無心從寛斥釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　寡婦魏胡氏投臬轅控華國章圖賴借銀臬憲朱竹石謙眆准餉札飭上海縣就近提訊核斷縣主汪瑶庭大令奉札後提集人証前晚升堂研訊魏胡氏供浙江紹興人丈夫魏嘉陰向在某錢莊爲夥由素識之詹濟堂代華國章借去洋銀若干除還過外尚欠銀五百兩洋銀三百元立據三紙丈夫旋於去春逝世婦人向華索取意存圖賴曾投英美租界公廨呈控未蒙准理無奈上控今旣到案求爲究追華國章供松江人前年馮庚生售屋於某姓時令小的代筆旋被誘至伊家與陳陸等姓諸人諸博三日輸去洋蚨一千元通寫欠銀五百兩字條二紙欠洋銀三百元字條一紙事後向論不睬大令察閱所呈字條謂顯係賭博時勒寫未便准追惟華國章不應與賭判掌頰一百下交保胡氏代夫掌頰一百下斥退完案○縣署差役張阿海去冬奉票至北鄉二十三保十六圖協同地保蔡毛郎提得戳告朱瑞明等帶回縣署中途被圖董董理庭邀至美租界虹口某烟館内索票觀看某包探見之以其違章解送捕房管押兩月前日期滿由英美租界公堂送回縣署至晚汪大令提訊張阿海供訴前情蔡毛郎供與張阿海同被管押捕房兩月受盡艱苦並被歹人至家中僞稱與小的幹旋騙去洋銀三十元求鑒大令傳訊董理庭詰以因何至租界烟館致差保被押董俯首無詞大令判罰洋銀四十元交保限三日繳案分給張蔡各二十元完案 
[上海巡局瑣案]  
　　金蔣氏卽阿珍僑居南市蘆蓆街近因積欠房租錢若干干經租人韓慶榮向索被毆遂投二十三七鋪巡防局控告局員邱友林二尹飭地甲傳氏研訊判令掌頰二十下以儆○前晚王阿七醉容可掬在南市新馬頭左近與無賴多人肆行胡閙被巡街勇丁拘至十六鋪巡防中局局員黄衡堂二尹提訊之下姑念王一再苦求飭具改過切結麾之使去○前日有徐心田者投保甲總巡局喊控局員朱森庭明府准卽提齊人証訊問徐供某日有與妻子相識之婦人吳楊氏來家由妻子留宿一宵不料二十鋪地甲夥阿五串同冐充局差之華春將小的誘至闓園烟館藉端訛詐小的當付洋蚨四元不料伊等又戕小的之妻徐崔氏私押某處空室内敲詐錢文求究徐崔氏供與夫同吳楊氏供丈夫吳阿福出外貿易上月十九日婦人因事回家路經向與鄰居之徐崔氏家借宿一宵並無他故求察質之阿五一味求恩明府以阿五私押婦人藉端敲詐荒謬已極喝責五百板著令交出冐差之華春到案訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　山西巡撫奴才錫良跪奏爲審明命案斬絞監候人犯照章繕單彚奏恭摺仰祈聖鑒事竊准部咨尋常命盜各案凡歸監候具題者由督撫訊取確供擬勘後一面將供勘先行咨部一面逐案摘叙簡明事由改爲彚案具奏等因遵辦在案兹據繁峙縣詳報縣民李步　用鐵　毆傷陳裕銀身死畏罪毁棄屍身致被狼犬殘食不全一案又據祁縣詳報客民石元旦等共毆致傷郭芳維身死一案又據汾陽縣詳報縣民張映振用木捧毆傷李毓祥身死一案又據神池縣詳報縣民趙六招用刀扎傷鄭罄身死一案又據祁縣詳報縣民高罄來用奪獲鐵茶壼嘴嚇戳致傷高錫玠身死一案又據榆社縣詳報縣民王全江用奪獲木杆杖毆傷無服族兄王狗成身死一案又據綘縣詳報寄民馬興山用刀戳傷徐復元身死一案又據襄陵縣詳報縣民王悶娃因瘋砍傷妻父董朝富身死覆審供吐明晣一案又據豐鎭廳詳報寄民安掌用奪獲小刀札傷伊妻安叚氏身死一案又據大谷縣詳報客民李守中用奪獲小刀札傷武二映身死并另傅銀平復一案以上十案均罪干斬絞監候例應具題先後飭據該廳縣覆審擬議解經道府州審轉由署按察使恩銘審明解勘前來經奴才逐案提犯親審供情相符除將供招分案咨部核覆外所有審明命案斬絞監候人犯遵照變通部章摘叙簡明事由開單具陳伏乞皇太后皇上聖鑒謹奏奉硃批刑部議奏單併發欽此 
　　魏光燾片再前准户部咨甘省徵收土藥釐金銀兩應自光緖十六年起按年據實造報不得併入百貨釐捐欵内開支以免牽混並將所收銀兩長欵存儲聽候指撥等因遵辦在案兹據釐金總局司道詳稱甘肅省自光緖二十五年正月起至十一月底止關内各釐金局卡收支土藥欵目彚爲一宗計新收銀一萬八千三百三十八兩八錢五分二釐業已如數解交藩庫長欵存儲聽候指撥造具四柱淸册並聲明土藥厘金向歸百貨釐局兼收應支薪工仍在貨釐項下開支所有二十五年收獲土藥釐銀由甘肅藩司照數委解户部衙門查收等情詳請奏咨前來臣查甘省地處邊匯向無洋藥到境本地雖有栽種鶯粟然自用者多販運者少向本收釐有限至所收土藥釐銀業經釐金總局如數解交藩庫除由甘肅藩司另行委解户部衙門查收並將淸册另咨送部仍飭各局卡認眞抽收以裨釐務外謹附片具陳伏乞聖鑒飭部查照再此片係附前摺同日拜發合併補齎謹奏奉硃批户部知道欽此 
　　德壽片再京津軍務吃緊需餉孔殷經奴才督飭藩司於常年應解京餉之外另籌三十萬兩先向殷實商號挪借並分批解赴淸江浦轉運總局兌收轉運接濟恭摺具奏任案兹據廣東布政使丁體常詳稱粤省應解前項京津軍餉銀三十萬兩分作兩批委員起解現先向商號借銀一十五萬兩内紋銀一十萬兩元銀五萬兩均以現銀裝箱作爲第一批起解遴委試用知縣王世釗候補知縣李汝璠管解由粤招商局輪船至鎭江再由委員接運解至淸江浦前赴轉運總局報納兌收據報局輪定於七月初三日自粤赴程等情詳請具奏前來奴才覆核無異除咨明户部科查照外理合附片具陳伏乞聖鑒謹奏奉硃批户部知道欽此 
　　魏光燾片再前准户部咨甘肅省徵收紅白蔗糖於照章完釐外每斤加抽二成釐金另欵彚存造報等因當經轉片遵辦在案兹據釐金總局司道詳稱甘肅省自光緖二十五年正月起至十二月底止各局卡收獲糖釐欵目彚爲一宗計新收二成糖釐銀四百兩三錢九分二釐已照數批解藩庫長欵存儲聽候指撥造具淸册詳請奏咨前來臣覆核無異除將淸册另咨送部仍飭司局按年列册報查並令各局卡認眞經徵實收實報以裨釐務外謹附片具陳伏乞聖鑒飭部查照再此片係附前摺同日拜發合併補齎謹奏奉硃批户部知道欽此 
　　太子少保頭品頂戴兩江總督臣劉坤一護理江蘇巡撫布政使臣聶緝　跪奏爲揀員請補沿河要缺知州恭摺仰祈聖鑒事竊江蘇高郵州知州湯華袞于本年八月十五日病故應以本日作爲開缺日期所遺員缺係衝繁沿河要缺例應在外揀選調補該州地當孔道政務殷繁加以河工修防尤關緊要非精明幹練之員不足以資冶量定例題調缺出如無堪調之員准以奉旨命往及曾任實缺候補人員酌景請補又知州用候補時先儘科甲出身人員請補如人地不宜卽以别項出力人員請補等語江蘇省並無簡缺知州可調亦無奉旨命往人員卽沿河候補及料甲出身人員内亦難其選惟查有候補班補用知州錢孟康年五十二歲河南光州廪貢生遵例報捐府經歴加捐通判捐分江蘇試用光緖五年十二月經欽派王大臣騐放六年六月到省是年海運案内保俟補缺後以知州用西征協餉案内保加四品銜遵海防例報免補通判以知州仍留原省歸候補班補用十二年十二月初十日經欽派王大臣騐放十三年正月到任期滿甄别堪以繁缺補用復查該員年力强健政事勤明於河工情形亦尚熟悉以之請癍是缺知州洵堪勝任據江甯布政使恩壽等會詳請奏前來臣往返函商意見相同合無仰懇天恩俯以候補班補用知州錢孟康補授高郵州知州于地方河工均有稗益如蒙俞允該員係候補知州請補知州銜缺相當毋庸送部引見亦毋須查造叅罰謹會同漕運總督臣松椿合詞恭摺具陳伏乞皇太后皇上聖鑒謹奏奉硃批吏部議奏欽此 
　　劉坤一片再准部咨提鎭大員及副叅等業經歸標候補者如有更名復姓等項取具印甘各結奏明辦理遊擊以下非得有實缺人員不准更名復姓等因當經轉行遵照在案兹據太湖左營副將歐陽成松禀稱名犯伊祖一松名諱擬請更名成祥副將銜兩江儘先補用叅將劉芝順名犯伊曾祖芝堂名諱擬請更名德輝造具各結禀請具奏各等情前來合無仰懇天恩俯准敕部分别更正註册除將印甘各結咨移部科查照外謹附片陳請伏乞聖鑒訓示謹奏奉硃批兵部知道欽此 
　　于蔭霖片再新授河南按察使鍾培現已到省應卽飭赴新任署按察使王維翰卽飭回糧鹽道本任以專責成除分檄遵照外相應附片具陳伏乞聖鑒謹奏奉硃批知道了欽此 
　　于蔭霖片再准在籍前奉天府府丞兼學政張仁黼咨稱仁黼業將丁親父憂服滿照例起復緣由咨請奏報伏念仁黼侍直禁廷積有歲年荷沐天恩至優極渥本年秋間聖駕恭奉慈興西巡仁黼具有天良莫名瞻戀祗因守制在籍旋復欽奉諭旨會辦團練扈從闕如寸心焦悚今服制已滿團練事宜有前通政使顧璜會臣辦理仁黼可否趨赴行在跪請聖安之處請代奏請旨前來理合附片具陳伏乞聖鑒訓示謹奏奉硃批張仁黼著前來行在供職欽此 
　　魏光燾片再署河州鎭總兵伊犂鎭總兵焦大聚奉旨簡授咯什噶爾提督所遺河州鎭總兵員缺查有肅州鎭總兵陳元萼曉暢戎機威望素著堪以調署遞遺肅州鎭總兵員缺查有調甘差遣記名提督請補烏什協副將湯詠山勇略兼優卓著戰績堪以署理除分飭遵照外理合附片具陳伏乞聖鑒謹奏奉硃批兵部知道欽此 
　　軍機大臣片再查軍機章京惠兆經臣等奏催前來行在當差行至太原病故所遺章京之缺應以禮部員外郎榮奎充補榮查所署承　出差之缺應以額外行走之翰林院筆帖式定常充署謹奏奉旨知道了欽此 
 
