# 1884 - 55 - 4903908

 

Page 1

 
 
[經理南京報務告白] [  申報館主人啓]  
　　前在南京經理本館報務之友人現已更換另請聚寳門内沙灣大街安源緣經緞行内徐年題先生接辦如金陵城廂内外諸君欲購閲申報及買申報館點石齋兩處所印之書籍祈向徐先生購取此布 
[閲朝鮮近事書後]  
　　朝鮮近爾中國密邇陪都我太宗皇帝席方興之業經營關中首先東征收爲藩屬二百餘年恪恭嚮化貢職無愆其國中上下寍謐自此不煩天朝一旅所以　戴威靈宣布德化者誠美且善而亦可見其國俗之循良民心之醇樸故能歴數百年而無蠢動之患前年日本便館猝被焚燬亂民思逞開罪强隣岌岌乎有苞桑之懼幸賴中朝鎭撫遣師東渡先日本而爲之靖亂旬日之間安堵如故且爲之久置重兵代其戍守整頓商務牖其振興從此東瀛弱國得與四洲盟會之列致富致强未可限量殆亦氣運使然將令積弱之俗一變維新適出此事得以轉禍爲福否則日太首先通商所立條約事事爲其所制國人無所沾益雖欲奮興亦苦末由而白本之外泰西諸國又無從而締交安得遽有今日之勢哉目前通商事務稟承中朝派駐朝鮮之官爲之悉心輕理百姓耳目一新從前猥頓卑陋之習頓覺改觀然其國俗有未能驟變者以今日大局言之朝王及諸臣事事賴中朝經始從善如流正宜安爲籌畫俾成長治久安之道盖朝鮮舊俗正族士族最爲矜貴清要繁劇之任皆二　處之有如古者世祿之風若齊民則無由通顯世守貧賤不識不知且禁令綦嚴民間不敢有私財農商工賈僅足白贍其有餘者官則徵之以故無有遠圖因陋就簡寖成積習國家苟以通商爲務愼重邦交卽能與他國平分利權十百倍蓰亦於民間無與大院君攝政十餘年其時中國商務漸有起色日本翩然知變勵志維新甫與中朝定約章因思爲朝鮮開海禁而大院君意不謂然宛轉辭謝日人雖屢嬲之而無以易其素志也迨新王復譬閔氏有權始稍稍變通反其所爲日本於欲脅以兵當軸諸臣慮爲所乘乃不得不允叩關之請而國人大勢遂分兩黨然國家縱有通商之利而民間仍無分外之營以居要地者皆王族士族之人當商巨賈力能致通商之利者亦悉二族因是下情咨怨以爲使他國之人實偪處此徒以優吾也一夫狂呼萬人響應朝民誠無知　也然平心論之使通商之益百姓均沾則前年夏　亦未必有此事也竊謂　洲之民草貧於朝鮮從前貢使往來　楫時至内地之貨販賣於國中惟世家大族爭購取之民間輙無力也故朝人之商於中國者亦極罕見而直東之商販更有　洋之懼若騷人墨客則從無至其國都者以故境内情形無從深悉今使館諸君時以郵同述其國俗大凡齊民之家終歲勤動恒以一家温飽爲節不敢留其有餘居處則湫隘囂塵屋室門堂　僂而入席地而坐器用陶匏無一精潔之品觀其樸陋似敦古處然儉不中禮無所取也亦有讀書能文者然非世族卽自分終賤絶意進取蓋科名之途首論門第也然則安望其孜孜好學裕經濟逹經權爲救時應變之才哉故處今日之勢而欲其上下同心君民一體收通商之效而馴致於富强甚非易易也蓋其民不與國家共富貴卽不能爲國家致安全勢渙而情亦不洽耳况夫貧患愈甚境遇相迫放僻　侈甘爲莠民雖峻法嚴刑而仍愍不畏死甚至辦理盜劫一案而駢誅七八十人亦天下各國之所無矣目前守舊黨人失其謀主原不敢公然稱亂但伏戎於莽竊發堪虞死灰復然禍機未絶將來之事尚不可知竊謂欲治朝鮮當先於通商諸務中擇其利之最易者使民間共沾之而國中之禁令如民間不許私藏錢財則永遠裁革一切濫刑峻罰斟酌從寛庶國人咸知通商之事不特利國且以利民然後執滯不通之見悉化而合於時宜始則樂與他國之人處繼則以他國之人變本國之俗而通變逹權之士且出乎其中卽科目取人之法亦可無限於平民矣夫日本之强數倍朝鮮一與盟會之列卽不惜盡變其法以從泰西說者謂用西歴嫌於改正朔更西衣嫌於易服色此殊可不必者然卽不至於如此之甚而輕齊民者轉而重齊民使其休戚息息與國家相關則亦何變更古制之有哉因閲朝鮮近事不禁有感而於是乎書 
[諭旨恭錄]  
　　正月初十十一日奉上諭給事中鄭溥元奏叅編修尹琳成貪鄙苛刻縱酒滋事各節一摺着翰林院掌院學士查明據實叅奏欽此同日奉上諭給事中鄭溥元奏近科磨勘試卷未盡允協請飭議章程等語科塲磨勘功令綦嚴自應秉公辦理嗣後派出磨勘各員於應簽不應簽之處務當悉心酌核不得稍涉偏徇如有挾嫌報復情弊着覆勘大臣據實叅奏以昭公允欽此○十二十三日奉旨棍楚克林沁奏因病未痊愈請假調理並請派員署理一摺棍楚克林沁着賞假兩個月安心調理其所管正黄旗漢軍都統者延煦者理欽此○十六七日奉上諭衞榮光奏神靈顯應請加封號並頒匾額一摺江蘇青浦縣城隍神夙著靈應光緒八年夏間雨水過多經該縣虔詣祈禱卽復晴靈又同治元年賊竄縣境亦賴神靈佑助閭閻以安實深寅感　南書房翰林恭書匾額一方交衞榮光祇領敬謹懸挂其所請勅加封號之處着禮部議奏欽此同日奉上諭湖北襄陽府知府員缺看李有棻補授欽此同日奉 
上諭前據都察院奏江蘇職員王爾珪等以江陰縣勒充甲長呈請禁革並黏附八條干預地方漕務等情當降旨令江蘇巡撫訊明具奏兹據衞榮光奏江陰縣催納錢漕並不責令甲長經管亦無勒充甲長責令赔墊情事王爾珏京控各節及所呈八條現均委詢明確或得自傳聞或查無實據該職員迹近要挾審明定擬等語此案職員王爾珏京控各節雖非假公濟私惟事不干己輙私黏條欵率請優給書差令該縣設法彌縫錢漕迹近要挾實屬荒謬王爾珏着革去運同銜教習舉人以示懲儆嗣後江陰縣徵收錢漕卽將甲長名目永遠禁革飭令該縣勒石遵守並勸辦義圖將錢　立限清完毋許差保人等催道並嚴禁藉端苛派以免擾累而北流弊餘着則所識辦理該部知道欽此○十八九日奉 
上諭甘肅甘州府知府員缺着饒應祺補授欽此同日奉上諭給事中鄧承修奏給事中鄭溥元叅奏編修尹琳基貪鄙苛刻縱酒滋事等情挾私逞忿摭拾揣摩恐開攻訐之漸等語着都蔡院堂官按　鄧承修所奏各節查明具奏欽此同日奉上諭巡視北城御史文海等奏拿獲匪棍請飭部訊辦一摺所有拿獲之耿仔玉王三宋老齋　秃子李三漣 
 
 

Page 2

 
 
二卽小漣六犯卽着解交刑部嚴行審訊按律懲治餘依議另片奏拿獲私造假票之王世興一犯並着刑部訊明懲辦欽此○二十二十一日奉上諭鹿傳霖奏請飭催瀋司赴任等語河南布政使孫鳳翔着速赴新任毋庸來京請訓欽此○二十二日奉旨和碩額附品級文熙着加恩賞給委散秩大臣欽此同日奉旨鍾秀明勛恩輝黄永安均着加恩賞給委散枎大臣欽此○二十四日奉上諭巡視南城御史愛興阿等奏坊官緝捕廢弛據實糾叅一摺南城吏目吕陳善於百川通商號被竊一案經該城御史等勒限嚴緝迄今五月之久未將贓賊羣獲實屬玩視捕務吕陳善着卽革職另片奏叅劾劣員等語揀發南城副指揮楊樹藩性甚粗率着卽行革職以示懲儆該部知道欽此同日奉上諭倉塲衙門順天府奏請加給通州粥廠賑米一摺通州王恕園等處粥廠上年秋間業經加恩賞給粟米二千石現在該處饑民衆多存米不敷開放加恩着再賞給粟米一千石卽由通倉支給分撥王恕園等處散放以資接濟餘着照所議辦理該部知道欽此○二十八日奉旨惲彦彬轉補左春坊左庶子陳學棻補授右春坊右庶子欽此同日奉上諭前據給事中鄭溥元叅奏編修尹琳基貪鄙苛刻縱酒滋事名節嗣經給事中鄧承修奏叅鄭溥元挾私逞忿等情先後降旨令翰林院掌院學士都蔡院堂官分别查奏兹據奏稱尹琳基被叅各款雖無實據惟其人性情粗慢細行不矜致招物議都察院奏鄭溥元叅奏尸琳基一疏任意吹求迹涉私嫌請旨懲處各等語尹琳基鄭溥元名列清班宜如何束身寡欲清曰無私乃種種謬妄實屬不能稱職尹琳基鄭溥元均着休致餘依議欽此 
[日本人閒行里程約條]  
　　第一條兩國政府據日本歴明治十五年八月三十一日朝鮮歴壬午七月十七日各國全權大臣議定之續約第一欵旨趣在朝鮮國仁川元山釜山三口今年應行擴充之閒行里程兹由彼此委任大臣議訂開列於左第二條仁川口東限安山始興果川東北限陽州金浦北限江華島元山口西限德源府管轄馬息嶺南限安邊府管轄古龍池院北限文川郡管轄業加直釜山口東限機張西限金海南限鳴湖北限梁山以上所定各國地界應由兩國官吏會同立標以明四方限止第三條日本歴明治十七年朝鮮歴辛未年再行擴充之里程境界應俟屇期由兩國委員議定第四條此里程内聽日本人隨意放銃打獵但接近人家之處及朝鮮政府處所不可放銃第五條如有日本人在此里程内行暴或踰越境界者應由地方官吏拿管送交日本領事館或欄留之該處行報領事官請辦但攔留或送致之際不可虐遇苛待其攔留視往來領事館之時刻爲限第六條在此里程内如有朝鮮人對日本人行暴者應由地方官卽速派吏救護嚴罰其行暴人第七條遇有日本人閑行之際日暮不能歸或道中有疾病事故不能行走者沿路人民當聽其請雇用轎馬或令歇宿其家懇切相待但其轎馬費及歇宿錢等由該日本人完算第八條朝鮮政府應將第四條以下各條出示曉諭里程内鄉村及道路俾人民一體遵奉兹兩國委任大臣記名蓋印以昭信守 
[輪船忽炸]  
　　本館昨得香港來信云該處之香港澳門廣東輪船公司有輪船名樂仔本在廣東澳門來往嗣以駛行旣久不免有損特駕至香港九龍船廠大加脩理竣工之後於正月二十八日下午一點餘鐘由　港開往澳門藉試棧器内坐客人甚多西客男婦俱有坐客旣满緩緩開行行至夾水門衆皆雜坐用膳先是有客見汔管中有氣烝騰告知船上人前往騐視有港督派往看視試船之委員查得汔管有漏處隨令緩行船上人則言業已緩矣何能再緩乃議用膳之後請委員下船細查於是衆皆用膳管亦不漏惟以司機器者一人守之三刻後忽覺復漏羣往查看委員亦往屬目見機器房平安無事管又不漏時飯尚未畢遂復勸加餐乃委員坐未及席大聲乍震船已炸裂船中諸人皆不翼而飛有從空墜下者其善游泳者見船尾尚未大損可以安身遂鳬水赴之有救起而人事不知者俄見船頭亦不甚壞有數人在船首放小艇欲圖救人而水中之人生死各半又有華船過亦竭力相救皆救上華船華船上人亦殷勤服侍内有一人死於該華船内至晩十點鐘華船行抵港中其救出之人有被熱水燙傷者有　鐵擊傷者大都受傷者多聞西人死者七人華人死者十三人至該輪船如何致炸尚未悉其故想官憲必富查問現在該船業已沈下該處水淺其艙上房間尚在水面船上一輪則已不見念九日己遣善泅水者往失事處入水查視未識有無物件可救也 
[賣藥致富]  
　　英報言英人好祿位素業醫術製賣丸藥獲利極厚現已身故享年八十有四當其未死之前已將銀分給與人計二百萬磅及身故後查得尚有銀五百萬磅其人妻室早故又無子息故悉數撥充善舉聞其丸藥生意之鉅卽就各報登告白一項而論每年需銀四萬磅夫製賣丸藥亦一小生意耳而積銀至七百萬磅之多以每磅作四兩算己有二千八百萬兩亦可謂大觀矣 
[輪行順利]  
　　招商局之普濟輪船前次赴津以並未春融冰泮有待未曾入口就在大沽卸貨空回此次放洋則於上月二十九晩約十點鐘同永清先後到津但满　糧米並無貨物食力人等望眼空空然紫竹林則頓形熱閙嗣聞普濟永　　輪船均於昨日回滬云 
[添建燈塔]  
　　甯波鎭海口外之洋面島嶼叢維商漁等船暮夜往來恐有舛悮前經税務司勘定定海廳所轄之白節山小板山添建燈塔兩座現已工竣派人看守每夜點燈遠照以便瞭望而利行船税務司恐未周知已照會關道出示曉諭矣 
[憲旌抵鎭]  
　　左侯相憲節由滬遄返於初一晩七點鐘抵京口並未登岸停泊瓜州口岸過宿聞吳鎭戎處刻有要犯若干名均俟侯相鞫訊方能定案未識是何要犯也 
[州縣更調]  
　　江寍藩憲奉左侯相札飭以甘泉縣劉廷鏡辦事竭厥貽誤要公著卽撤任故薄署牌示已委阜寍朱大令公純調署至所遺阜寍一缺卽由袁浦所委代理之阮别駕署理江都謝心畬明府現亦奉飭囘任矣 
[興脩橋工]  
　　金陵内橋在上元縣署之左俯跨青溪向係石工極爲堅固無如兵燹之後歲久失修以致漸形殘缺誠恐一旦坍倒有傷行人故現在已由水利局勘估先將橋上房屋拆缷以便擇日興修行見勢亘長虹人來駟馬當可從容題柱不至有臨深履溥之憂矣 
[春初聞雷]  
　　秣陵自正月初大雪之後現在天已暢睛頗有同在春臺氣象惟日來春寒料峭高年頗覺難支且上月念七日午後四點鐘時　日當空忽來暴雨一陣並隱隱似有雷聲大似黄梅光景不知主何朕兆也姑照錄之以俟後騐 
[閩防續述]  
　　閩省辦理海防情形已列前　兹聞除張鎭軍招募勇丁外尚恐不足防　又分飭各候補道多招勇營現定以十營歸張鎭軍統領再以五營派方觀察統帶俟續招五營以朱觀察統帶張營多半淮勇方營多半潮勇朱營多半湘勇各從其類也合計也勇二十營勇十不爲不多但議者謂閩省籌餉維艱倘專恃注藥税厘各項支應　各營勇亦不能久設况輪船營駕大副大車等僅識西文西語未諳兵法進退水手人等尤多不識船規豈可深恃耶是說也不敢知其然否謹以告籌邊者 
[查騐告示]  
　　武昌府正堂王保甲總局爲再行出示曉諭事照得本府去冬府試領發信牌護照式樣札飭各州縣刊刷分給各生童及趕考人等祗領于進省城時持照查騐落寓後將信牌懸掛寓門以備稽查並出示曉諭各在案查信牌懸挂日久難免不爲風雨損壞現在舉行院試應卽將護照懸　寓門誠恐該生童等未能週知合　出示曉諭爲此示仰應試文武生童及趕考人等一體知悉務將原領護照懸挂寓門 
 
 

Page 3

 
 
聽候舖委查騐毋稍抗違切切特示 
[法員釋會]  
　　新任法總領事李君梅於咋晨十點鐘時同法副領事乘輿進城邦會道憲約談片刻而回 
[車中生子]  
　　新閘西北潭子鎭有某氏婦年約二十餘懷孕將及十月前日午前同其妹來滬購物坐江北小車而返奈地甚崎嶇車極震動婦覺腹痛行至井亭相近忽聞呱然一聲小兒已從褲脚中墜下視之男也婦言笑自若且云家本窮苦丈夫曾言將來分娩願送他人爲螟蛉子行路者聞之莫不駐足而觀有寗人某甲向爲馬夫四旬無子聞婦言遂抱孩歸婦仍與妹同車歸家一時傳爲異事然毛裏甫離而卽謂他人父該婦何竟無䑛犢之懷耶 
[黑夜墮河]  
　　前夜有人在新橋西首河濵小溲忽然失足墮入河中夜色迷離無從援救昨晨潮退見屍身浮露已由善堂收殮矣嗚呼人可不擇地而溲哉 
[英界公堂瑣案]  
　　一百十一號華捕稱見王阿龍手持掛鐘一架盤問支吾又　出帽準二枚蝙蝠一對押票十紙帶至捕房一併送案 
太守判將王阿龍管押兩月贓俟失主認領○一百九十一號華捕稱王阿桂王阿二沿街聚賭送請懲辦黄太守判將二人各押二十天○粤人甘文光林良大李萬荷馬杏圃等聨名禀稱我等與蕭幹亭林卓仁等皆以包修輪船爲業去冬林卓仁因爭奪生意將蕭幹亭毆傷曾訴廣肇公所董事飭林不得尋釁乃昨午前蕭幹亭在虹口怡和碼頭突被林卓仁糾衆毆傷及我等趕往林等已去惟將蕭舁至捕房立送醫院醫治今請驗傷黄太守閲禀之下飭甘文光等仍舁蕭至醫院候差提林卓仁到案質訊 
[法界公堂瑣案]  
　　昨據宋佐廷稱我母有信嘱我措洋還债我遂向英大馬路愼和煤　店内表兄陳阿毛借得洋三十二元欲託堂兄帶回堂兄在通順糧船爲夥船泊馬家廠油車碼頭因之前往詎增裕米船上之王松壽向我借洋三元俄而又欲借洋我不肯伊等將我反簿搜去洋二十九元後在小東門一泉樓吃講茶有人允賠我洋二十元托小東門著名流氓陳阿小經付詎被陳之黨阿尤等數人吞用我則分文不到手反向我索謝儀因之鳴捕翁太守謂此事是否因賭起釁當從實說可以追究答稱洋元實是借來衣服係阿尤世碎太守詰其何日　洋何日到船答稱上月二十八日借洋二十九日到船太守謂旣係二十九日之事何以今日始來控告况油車碼頭在南市何以到小東門捕房答稱被綁在船三日以致遲延陳阿小是小東門好漢故到一泉樓評理由增裕源　兩船請伊出來及詰陳阿小據供在天津輪船爲夥前日在一泉樓吃茶伊與朋友爭論不干我事又詰宋佐廷陳阿小在塲同賭否答稱並不同賭太守着將陳阿小管押飭法包探查明核辦○高易洋行洋人偕華人李東生呈稱法界眠雲閣烟館主孫筱庵於八年九月間將店中生財等物向行中抵銀一千五百兩以一年爲期去年還過銀七百兩尚欠銀八百兩并利銀十四兩四錢現在孫筱庵不知何往店中物件現亦運動爲特投案請封或派人看守翁太守問店内有人否生意尚做否答稱店内有夥計等生意雖做但一日不如一日况該店主自知難做臨去時立有賣生財據交其店夥朱小舫轉遞我處今特呈　并抵銀摺一　太守閲畢知前曾收過　銀三百六十兩隨謂李東生曰現在店中有人不能發封至派捕看守雖無不可但不知該館主何時到店旣有朱小舫將紙筆與爾當將孫尋到恊同招人召盤待有受主可扣還銀兩李東生又請將伊店夥傳案面諭太守允之○婦人陳陶氏稱家住八仙橋丈夫在三馬路禮拜堂生意我與夫均嗜洋烟昨日我到裕豐烟間及回去時有不相識之人跟至家内欲與我拚識肯出洋一元我不允卽出小刀恐嚇我懼其行强騙伊暫住我出外挑洋烟潛到捕房控告將伊拘案翁太守問出外挑烟時家内尚有何人苔稱有十二歲之女及詰解案人供名錢阿雙昨日在烟館中此婦引我到伊家内卽出外鳴捕太守問汝與伊向來認識否錢阿雙初稱不認識繼稱祗認識一口又稱伊在烟間騙去洋兩元太守以兩下所供各有不實着將錢阿雙管押飭法包探查明核辦 
[照錄福建周少華翁來書]  
　　啓者閲正月念三申報載弟經募第三批浙紹賑捐銀兩及各戶姓氏均無匱悮惟泉州府正堂徐捐六兌洋五十元報内登與敬畏齋胡兩戶各五元銀數不符諒貴局事忙悮筆祈郎託申報館申明更正以免經手人見疑也敝局接來書後當查捐戶果係悮筆歉其歉甚幸登　下總數未錯定荷鑒原用卽申明并附啓告罪上海官銀號浙紹協賑收解公所附啓 
[接錄上海陳家木金州礦務局内順直山東核奬賑捐公所經收正月廿九三十日第四十三單]  
　　鎭江電報局解來第六批東賑二七寳五百兩合規元五百三十六兩七錢六分八厘○泰興何月樵翁經收四省水災圖册泰字二册李璧瑜募李吉記三元韓子英李璧瑜各二元封掌甫無名氏王麟甫不書名無名氏待日廊沈元記七戶各一元共十戶洋十四元泰字二十册張俊明募陳金余三姓各一元洪一千文許四千文張一千七百四十文共六戶洋九元錢一百四十文泰字甘一聞徐春生募　和堂益壽堂恆德堂三戶各一千文春生堂二千文景春堂六百文榖貽堂四百文楊春和三百文德和堂朱同春各二百文共九戶洋六元一百文泰字三十五册朱冲霄募冲記三元吳曉峰夏禹伺朱春泉朱三餘堂季西園堂共登堂李忠惠七戶各一元劉錦茂二元孫仲符李樂山陸子文夏祺祺季泰記松竹齋江引之無名氏八戶各五角共十八戶洋十八元泰字世八册何氏墓孫照軒四元無名氏一元三省堂八百文　北氏三百十文共四戶洋六元十文泰字四十册張馨齋募張桂森一元丁琢如丁逢伯李恆源三戶各四百文孫佩　明辰與子雲陳榮鑣華　大東陽無名氏無名氏許鼎盛陳扶清王恆有余東昇封公順十三戶各二百文共十七戶洋四元五百文泰字五十一册陳子英墓翟保之楊西　　近泉　雲　翟太太吳太太　筱山寳仁堂八戶各一元花燭金四元同豐號六百文謝春生五百文吳裕茂何佩之邵義成同豐仁記恆茂泰孫德泰緪恆昌王源昌八戶各四百文朱德泰一百文共念戶洋十六元一百文秦字五十四册金維城募孫榮一千文鄒守記五百五十文蔡萬泰四百文趙永臣八百文文葉堂四百文徐寳生三百文戚雲蔚堂趙楊氏趙樊氏張振儀徐　生戴隆興馬正梁七戶各二百文戴子良陸雲成蔣泰雍朱少芝李純西黄不書名六戶各一百文共十九戶洋四元八百五十文泰字五十七册　芝亭募趙宋義堂二元　四　金　西　近泉王鱗翁楊西園廷記嶺記七戶各一元無名氏王益泰各五角共十戶洋十元泰字六十三册陳良玉募盧振書二元季价人季价貴張月盛孫納　曹啓　徐志學六尸各一元　宏勳陳良玉各一千文周晴宗劉天章各四百文葛聚太五百文季豐老二四百文吳元昌唐萬懷王富禮曹其如劉合興五戶各三百文端木長春王萬　拘長年王富侜四戶　二百文共廿二戶洋十三元五百文以上十册一百三十五戶共洋一百元○隱名氏四元奉賢愛日生求萱堂身安益　四元沈蘇氏祈佑老少康安十元大成心願十元恆來油麻店三十元○嘉典學王解來錢少山募浙字八十二號册忻增茂忻佐卿各五元杭恆福二元隱名氏隱名氏倪蘭記惇泰謙春生庄丁　記瑞記倜記八戶各一元以上十一戶共廿元○福詶裕昌洋行莫澹如翁解來第十批賑欵普安堂募豫立堂吁城錢五十千文仁壽分縣金東代十元吳樵雲番銀三元時思堂李伏一元浙商本　　土地廟捐桶伏十元又大小橋桶合錢十二年文水亭桶捐伏三元保母平安銀二元慈悲子求平安伏二元無名氏六元又桶捐錢六千文浙西七齡童子押歲銀一元二萬五千號衆姓氏伏一元又四内銀一元大小　桶伏一元裕昌募廣東梁嶽鐘新儀平銀十二兩浙西陳榮昌陳潤昌何雲龍陳如鏡四戶各伏一元許鐘來伏二元以上共合來規元八十四兩三錢九分○升豐泰土薦之翁經募同字五千七百八十五八十六兩册夏如山銀十三兩允大生培德氏集義堂永茂正四戶各十兩裕厚永十四兩升豐泰六兩恆裕公義源永董朗齋同順祥復興祥匡子揚六戶各五兩義盛合恆生義裕生祥兩益堂義秦恆五戶各四兩寳華悦來生栽培氏三戶各二兩三益恆一兩以上廿二戶共一百三十兩又申升豐泰規銀十四兩兩共合來規元一百四十九兩四錢二分又無名氏洋十元内銅二元○長興縣正堂趙四十元振記十元映雪書屋星記念元仁和肄芸室三元東海徐二元杭州忠清巷狀元第鍾六元○　州電局來　彼也人五員邵氏横河橋邵氏各一員○許國璋核奬庫銀四十六兩八分○以上廿六起第四十三單共收規元九百五十三兩六錢五厘洋一千四百九十七員合元一千七十七兩八錢四分銅洋五員烊見元七錢五分錢一千九百文合元一兩二錢六分六厘庫銀合元二百四十兩七錢六分八厘五共合規元二千二百七十四由二錢二分九厘经有解嚴佑翁諮君第十批直賑申公砝合規元五千三百七十五兩付解常熟賑規元九十六兩七錢九分五厘○連前收規元十二萬九千二百八十五兩三錢八分七厘共解規元十二萬八千七百三十六兩六錢七分四厘泰來短交元七千六百八十四兩五錢實墊規元七千一百三十五兩七錢八分七厘 
 
 

Page 4

 
 
[浙省撫轅抄]  
　　正月廿二日范道生服满來省禀到○廿三日宣平縣皮樹棠來省禀到○廿四日杭府吳禀知赴西塘查看工程候補府黄光澤禀知赴塘勘工禀辭張礽杰禀知厘捐局委調辦嘉屬厘局差禀謝蕭芳澤交缷烏鎭厘局回省銷差運判駱祥麟稍松塲鹽局差○二十五日余純溎禀知滯司委催前海鹽縣司認解漕課銀兩叩辭河莊巡檢李燕賓禀見辭赴任○廿六日署寗紹台道馬禀知奉憲委署理寜紹台道事禀見禀謝徐光　禀知赴臨橋河工　叩辭仁和典史楊士問禀奉藩委調署餘姚典史叩謝○廿七日候補府張礽杰禀辭赴嘉屬釐局並謝步同知楊克昌禀見解海運經費赴通禀辭周情熙銷湖南　　　差回省布大使葉禀知奉委在局　辦收支事件前署鎭海巡檢范春榮　事回省禀到 
[蘇省撫轅抄]  
　　正月廿九日准補青村營都司陳光全禀知下鄉公幹○三十日從九林傳馨銷常昭内河釐卡差遣差軍功六品監翎分發江蘇試用從九沙濟安徽人禀到○二月初一日撫憲衞昨日申刻由滬回蘇沈金午禀辭赴上海製造局文案差蔣一桂禀知交缷閶胥門外總巡保甲差調辦北　總巡候補縣　錫珪調辦閶胥門外總巡候補縣程南金均禀知本日到差委署太倉州七河司巡檢杭福清禀辭赴任○初二日候補道庫大使錢昌訓缷署金匱縣吳史事回改掣江蘇試用典史楊光祖安徽人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年正月初八初九日京報全錄]  
　　宫門抄○大臣麟等奏查拿人犯交部審訉摺子○御史劉奏爲請旨飭拿兇犯摺○又奏請飭拿究辦片○閩督何等 
奏請補同知摺子○正月初八日○廣順續假二十日○桂公英俊各假满請案○德壽課授兩淮鹽運使恩○恭王等謝賞聖訓恩○吏部呈進春季搢紳○禮部呈進春山寳座○順天府呈進春牛圖○召見軍機德壽○呈上明日卯正二刻至太廟行禮○初九日○惇王等謝賞聖訓恩○内務府　派宣仁廟聽經派出春壽○召軍軍機○皇上明日已正二刻至紫光閣　宴○○奴才宗室麟書等謹奏爲尊旨查拿人犯交刑部嚴行審訉恭摺覆陳仰祈聖鑒事光緒九年十二月初六日承准軍機大臣字寄奉上諭御史劉恩溥奏上月有安徽婦人赴軍統領衙門遞呈木收旋巡經倒斃身有傷痕顯係謀殺該地面官等揑報病故聞有更換呈詞情事請飭訊究等語人命重案豈容官役人等揑報舞弊着步軍統領衙門查拿人犯送交刑部嚴行審訊等因欽此遵旨寄　前來查奴才衙門向章凡有控訴案件或情急喊告或皎遞呈詞均係隨時在輿前接受交地面官解送衙門訊辦衙門内向不接受呈詞司員等亦不得擅受至上月二十四日以前奴才麟書尚在假期之間奴才福錕文秀並未見有安徽婦人攔輿呈訴之事惟檢查現案有十一月二十四日據正黄旗满洲協尉春齡步軍校文慧呈報所屬地安橋西北河沿有一無姓氏婦人倒臥身死一案當卽餾北城坊相騐照例咨送刑部辦理今據該御史奏稱該婦人在衙門前哭訴經看街人於更深時拉於堆撥内謀害移棄於氷窟中等語案關人命亟應向該地面嚴切追究以便查拿送部查地安橋係廂黄正黄兩翼交界當卽飭知兩翼翼尉傳令廂黄旗步軍校增壽玉山正黄旗委協尉春齡步軍校文慧到署前將看街兵趙喜李常永巡河兵土碌兒步甲趙永緑雇工張二格辦事領催瑞成富春　及在屍塲黏貼字帖之張魁梧　阻之孫玉等一併傅獲到安奴才等督飭司員詳加研訊據文慧供稱十一月十十四日在廳值班巡河兵王碌兒報稱地安橋西北河沿上有一無姓氏婦人倒臥身死職隨往查看呈報在案二十七日經北城指揮何振綵相騐時由尸身裕襖内檢出字帖一紙該指揮持去當日並未相騐至二十九日該城指揮何振綵會同城中西城坊官復到屍塲相騐得已死婦人約年四十年餘歲面上有搕挣傷餘處無傷係因病身死飭役抬埋其屍身衣服該指揮令裝殮二件其餘四件交北城官人存記於十二月初二日抬往北城義地暫埋今蒙傳訊由該屍身上檢出字帖實係一帋經何振綵持去並無更換呈詞情事所具親供是實等語春齡供稱是日在固　廳值班所有已死婦人及相騐屍身一切情形均經文慧並巡河兵王碌兒向其告知實未目覩等語圡　供稱十一月二十一日臥職值班未見有婦人在衙門前　係是否被人拉至堆子内及有無謀害身死移屍等情職均未看見等語增壽供稱兼管三甲事務是日有捕盜之差所有該婦人身死各節均不知等語趙喜供稱係廂黄旗满洲三甲步甲在帽兒胡同看街十一月二十　日下晩時有不知姓氏婦人在衙門前　泣告狀卽向其告知向來衙門不接呈詞令伊在堂官前瀾輿控告那婦人坐地不起上燈後見其挪至角門西邊地上睡臥　二十二日早我因買食物回來不料該婦人竟入官堆内在炕民喘臥不能動轉隨將雇工打私更之張二格卽鐵匠找來看守後因張二　有事走去將堆子門關好上燈後我又到堆子瞧看不意那婦人業已身死因怕人知覺一累並未報官延至後半夜遂央求張二格帮同將屍身抬　移棄於地安橋西北河沿冰上等詒質之雇工張二格卽鐵匠供亦相符趙永祿供係正紅旗满洲步甲在衙門西夾道看右翼官兵下處曾見一婦人年約三十餘歲在衙門外月台下坐地哭沆至次日上街買物聞得官堆内哼喘聲破窓瞧看卽是此婦人在炕喘臥等語王碌兒供係正黄旗满洲步甲當巡河兵十一月二十三日早見河溝冰上一婦人面上帶有傷痕身死隨告知辦事領催富春伏往看因見屍身衣服黏在冰上隨用鐵鍫起下同富姓　在北河沿上用筐置蓋二十四日赴官廳報明值班步軍校文　復帶同領催富姓前往看明將伊解送二十七日經北城坊官何老爺相騐於屍身小襖布兠内檢出字帖一紙何老爺帶去聲稱會城再騐並令我將騐屍時脱下衣服六件收起恐其丢失次日見一人張魁梧於騐屍處墻上貼一字帖當卽扭獲報知官廠將其看管二十九日北城坊官會同中城西城覆騐屍身騐明面上有磕掙傷係因病身死准其裝殮飭北城官人將　擡去標記浮埋其脱下衣服六件於裝殮時給屍身蓋上二件其餘四件當卽携回擱在官廳存噐械屋内等語張魁梧供認係直隸威縣人因來京欲控訴案件聞有欲告狀婦人身死自冩祭文貼於該處實與死者不相識等語孫二卽孫玉供係大興縣人在衙門科房内聽事是日走至衙門前見婦人面帶病容在地坐臥詢係告狀之人告知衙門不接呈詞令其在堂官前攔輿控告我因有事就走了等語富春　供係正黄旗满洲步甲充當辦事領催於是日值班曾帮王碌兒將屍身由冰上移於河沿用　罩好了餘與王碌兒供伺瑞成供係廂黄旗满洲步甲當辦事領僱於是日值班該婦人在衙門口要告狀餘實不知情李常永供係正黄旂满洲五甲步甲在該地叚看街相騐時均在屍塲伺候欄管閑人各等供查此案無姓氏婦人在堆子房内病斃該看街兵因畏拖累移屍於橋西冰上已經供認其有無誅命情事堅不叫實該地面官是否知情揑報及有無更換呈詞各節雖據稟稱不敢揑飾　難憑信相應請旨將趙喜李常永王錄兒　永祿張二格卽鐵匠張魁梧孫玉瑞成富春伏等九名交刑部嚴訊究辦並請旨將步軍校增壽玉山暫行革職委協尉春齡步軍校文慧暫行解任一併聽部傳訊所有全案供單及張魁梧字帖咨送刑部備查譴將遵旨查拿人犯緣由理合恭摺具奏伏乞聖鑒訓示遵行謹奏奉旨已錄○○掌貴州道監察御史臣劉恩溥跪奏爲請旨飭拿兇犯以伸法紀恭摺仰靳聖鑒事竊臣聞前月二十日後有一安徽少婦來京控訴口噪南音其衣裙均係南方妝束屢向步軍統領前攔輿遞呈皆被官人斥逐因在步軍統領衙門前　候呈遞不料該堂官向不入署每日僅有司官於下半日到署辦公該婦人向司官呈遞不肯收受因在該衙門之月台旁哭泣倦極睡去及到更深散直街上行人仍見該少婦臥地熟睡次早忽喧傳橋東河内冰上有一裸體之婦人身有傷痕在該處倒斃居民聞而視之卽前一日遞呈不收之少婦也该地面　案關人命不易了結因　衣　爲該屍穿着將伊身邊呈子覓人書寫更換一面報知北城坊官相騐不知如何通同該地面及仵作等揑報病故於初二日掩埋等語臣聞之其爲駭異其更換呈詞一節尚在疑似之　推該婦人前一日在衙門前尚無病狀行路者見其情詞俱爲愴惻何以夜間卽行物故其爲謀害移尸毫無疑義天　輦轂之卜衙者之前竟有此等匪徒强剥衣裙謀害人命若聽其揑報病故徇隱了事國家尚有法紀耶　齊婦含寃三年不雨今該匪徒等殘忍之性與少婦寃抑之氣奠足以感召祥霙應請餾下麟書等破除情面將該處官廳堆撥之弁兵曁更夫巡夜人等迅速移交刑部隔别研訉　令水落石出勿使匪徒漏網並請飭令刑部揀派公正司員率同仵作前往覆加相騐勿任匪徒等毁尸滅跡以重人命而消沴癘是否有當伏乞皇太后皇上聖鑒謹奉奉旨已錄○○御史劉恩溥片再正繕摺間又據道路傳聞云此婦人係上年四川主考烏拉布之轎頭回京時帶來者相處數月不敷養瞻遂以五十金售於荷包舗中人該商又與之相處數月因其不善經理家　屢次口角將伊逐出該婦人無所投止爰屢向步軍統領控告此二人旋經該衙門前之看街人於更深時拉至堆子中將該少婦謀　移棄於　窟徿中等語昨聞呈詞係控告雲南已故道員崔尊彝証以目下所聞似更換呈詞一節事出有因應請密飭步軍統領衙門不動聲色將該處看街人迅卽拘獲毋令兎脱從此根究想有端倪矣謹奏奉 
旨已錄○○閩浙總督臣何璟福建巡撫臣張兆棟跪奏爲揀員請稱要缺同知以　治理恭摺仰祈聖鑒事准吏部咨泉州府厦防同知程起鶚准補台灣府知府於光緒九年七月十三日奉旨所遺厦防同知要缺應令另行　選等因按奉旨後第五日行文閩省照限八十日减半計算應扣至八月二十八日作爲開缺日期歸八月分截缺查泉州府　防同知係沿海冲煩難題要缺例應在外　　題補臣等督同藩臬兩司逐加遴選查有分發候補同知唐寳鑑年五十歲直隷靜海縣人拔例報捐内閣中書同治三年補授寔缺委署侍讀歴充國史舘方　館校　俸满截取奉旨記名以同知同　平粤捻全書告成奏准俟補同知後以知府歸候補班前　用先換頂戴分發福建光緒五年八月初一日到省繳照委署永春直隸相　事現在署理鳳山縣篆該員辦事隱實熟悉情形以之請補泉州府厦防同知洵堪勝任合無仰懇聖恩俯准以分發候　同知唐寳鑑　授　防同知俾要缺治理得人實於地方有益如蒙俞允該員係候補同知請補同知銜缺相當毋庸送部引見併免核計叅罰據瀋司沈保靖臬司解煜會詳前來除咨部外臣等謹合詞恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此 
 
