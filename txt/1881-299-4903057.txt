# 1881 - 299 - 4903057

 

Page 1

 
 
[格致彚編出售] [  申報館啓]  
　　傳蘭雅先生所輯之第四年第八卷格致彚編本館現巳代爲裝印完備卽日出售每本價仍大錢一百文伏祈早來購取書中近述係格致釋器化學衛后輪歷覽紀略海戰指要量竟方器圖說辨論互相問答導數種云 
[論申禁淫戲之法]  
　　淫戲之宜禁本館屢言之已爲數見不鮮卽官府亦屢經出示善長等亦禀請申禁似不必再爲論及矣然而近日以來戲館之演淫戲者仍復日盛一日其初不過偶搭一二齣繼而無人焉以懲之於是胆日益肆漸至淫戲日多甚有一夜之間疉點淫戲三五齣者是則終不以憲示爲意心夫戲館之中何戲不可演卽非淫戲未必於生意有碍而乃必欲以妖形惡狀豓色淫聲以爲蕩人心魄之計俾少年子弟與夫靑年婦女見之者面紅耳熱心旌搖搖月下花前目挑眉語無所不至風俗愈壞人心愈邪而後乃以爲快試問其居心何等矣又有觀劇者自點淫戲更不解其何意如將娛一己之耳目耶魚龍曼衍宮商協律未嘗不可相娛何必取此淫聲邪色如以爲娛客耶則點此淫蕩之戲先以不肖之心待容不特非所以敬客直是慢容矣况戲館之中觀者不止數人其間血氣未定者居其大半今以一人點此淫戲而遂令此輩目想神移潛開情竇其謂之何且安知自己子第輩不因觀此等淫聲浪氣而漸啓其邪僻之心也故老言昔有某鄉素稱樸質婦女向無淫蕩之風忽有一年秋成告豐報賽社神搬演花鼓戲其年孀婦再　閨女私奔者不下十餘人可見此等淫聲最足壞人心術宮府禁之必嚴良有以也上海雖爲五方雜處之地花街柳巷到處皆然然人庭廣衆之間究亦尚知廉恥若時演淫戲耳濡目染勢必至廉恥益喪毫無顧忌則爲禍尤有不可勝數者又安得不重申禁令也乎雖然禁之亦正非易耳前者諸善士禀請官憲授以庶幾堂今樂府責令各戲舘唱演以爲觀感之方並令各戲館出具甘結不得再演淫戲各戲館主亦遵諭具結在案乃爲日無幾而已漸覺懈弛置禁令於不顧而又有不有之輩特爲點演淫戲以爲之提唱於是淫戲愈盛人心愈壞就此時而禁之徒以一帋告示彼將視爲帋上空談仍前玩愒吾恐變本加厲無濟於事也花鼓淫戲前者何等嚴禁驅除淨盡數年以來耳自一淸而近來萌蘗復生已覺有履霜堅冰之漸然猶遲之又久且不敢遽肆然如前時者正以前此風行雷厲亳不假借有犯必懲故有所畏憚也若淫戲之禁亦如禁花鼓戲之法則若輩恐亦不敢公然逞志若此是豈一帋示諭之力所能致此也哉租界中英界戲舘獨多官斯士者政務殷繁恐聽賭有所不友然苛有人焉詣案禀請則亦未有不邀俯聽者蓋亦深知此事之有關於人心風俗也苐禁者自禁犯者仍犯誠屬無可如何計當於告小之外傳集園主重爲諭話責以違禁之故而黠以前此出結云何自此次重爲諭禁之後如敢再犯定當按律懲辦並責令寪奉憲禁演淫戲二紙一懸於戲館門前一懸於戲臺上面俾觀者咸知禁令其有出錢點戲者則指禁條以告之請其另點如有聽從唱演者厥罰惟倍如點戲者必欲違禁强點許園主指交巡捕從重罰究或見禀請將告示勒石永遠禁絕如此則或者不至再有違禁之日而淫戲永絕矣雖不敢謂淫戲旣禁淫風卽可廓淸然去得一卽免一害未始不足爲人心世道之一大防也如有善士能禀請大憲通飭各屬一律永禁功德尤大總之觀劇但求娛樂而已忠孝節義等戲同一聲調同一排場寓目者何嘗不可悅目快心者更覺別有會心卽開戲館者除去淫戲亦未嘗不可招徠生意使人怡悅而顧必欲以淫曼靡麗之音醜穢惡濁之狀呈諸大庭廣衆之間以爲快是眞毫無人氣者矣卽科以誨淫誘姦諸罪誰曰不宜所願有心世道者汲汲圖之 
[恭錄　諭旨]  
　　○九月初一日奉　上諭御史蕭韶奏湖南耒陽縣有座煤處所土名煤窿奸徒誘買窮民作工入窿後永無歸期該窿戶虐待工人連年受害死者數千人屢經地方官禁止仍敢巧爲規避請飭嚴禁等語奸徒設計漁利虛待工人致戕生命實出情理之外所有情形恐不獨耒陽一縣爲然著該撫飭屬查明嚴定章程實力禁止倘該窿戶等陽奉陰違仍蹈前撤卽行從重治罪如有胥役包庇等情並着嚴行懲辦毋稍寬縱欽此同日奉　上諭御史蕭韶奏近聞直省各府昭忠祠致祭者甚少甚至向地方紳士先索差費然後往祭請飭一律致祭等語各省建立昭忠祠原以慰忠魂向作士氣若如所奏各情實屬不成事體著各直省督撫嚴飭各該地方官照例於春秋二祭親詣行禮不得仍前怠玩以重祀典倘查有索費情事卽行據賞奏叅欽此同日太常寺題九月初七日祭　都城隍廟奉　旨遺文壽行禮欽此同日奉　上諭禮部題本年十月初十日　慈禧端佑康頤昭豫莊誠皇太后萬壽聖節禮儀請旨遵行等語朕奉　懿旨是日着停止升慈寍宮寶座停止筵宴毋庸設立儀仗樂仍設而不作皇帝於養心殿行禮王公大臣二品以上各員在慈寍門外行禮三品以下各具在午門外行禮所有內廷官眷及王公福晉命婦均着停止行禮餘依議欽此○初二日奉　上諭靈桂着稽察欽奉上諭事件處欽此同日奉　上諭通政使司副使張緒楷奏嚴定河工獲咎人員處分等語着該部議奏欽此同日奉　上諭裕祿奏道員不洽輿情請旨勒休一摺安徽徽甯池太廣道恭鍹沽染嗜好乖戾任性商民交怨物議沸騰着卽勒令休致以肅吏治所遺員缺着張蔭桓補授欽此同日奉　旨此案着交涂宗瀛李鶴年督同臬司親提人証卷宗秉公嚴訊確情按律定擬具奏原告民婦李吳氏該部照例解往備質欽此 
[厦門閱武]  
　　○香港四字報言接到厦門來信云浙閩總督何小宋制軍於前月二十四日憲駕抵厦其隨從官員及兵役等約有三百人二十五六兩日卽往閱武會操之兵約四千餘人二十八日則閱水操閱舉卽啓節前赴汀漳聞當由汀漳回省也 
[分遣學徒]  
　　○字林報言聞得由美囘華諸學徒現有二十人擬於禮拜四往福州又有二十人於禮拜五徒天津其餘則均留上海分泒於鐵廠及各局以資調用云 
 
 

Page 2

 
 
[信件淪失]  
　　○昨報載招商局之海晏輪船在相近福州海面爲太古洋行之某輪船碰有小損一節兹悉本月初五日該船行抵福州馬尾被太古行之輪船撞於船桅惟時信件等均巳取出故被撞落海中本埠工部書信舘出有告白言本埠所有交海晏輪船寄往福州厦門之各信件均遭沉溺故特爲知照據海晏船主言被撞之後太古之船鼓輪而去若再早一分時海晏將不能抵埠云 
[眞凶獲案]  
　　○丁丑年冬間金陵三牌樓冰雪中見一男屍身受二十餘刀并割取其勢納諸口中當由地保報縣經上元縣主詣騐屬實飭先棺殮一面禀詳上憲一面訪查屍親其時沈文肅公督理兩江以省垣內出此重傷血案應卽破獲當飭文武員弁嚴緝並委洪琴西觀察帮同查辦觀察屢次親訪竟無蹤跡遂懸賞格招人投首本館旋於戊實年二月內得金陵人傳遠謂此案罪人巳得蓋由一乞丐出首也案緣死者係販猪爲生與同業瞿麻子相識是日携洋至金陵正擬渡江適與瞿麻子值向之借洋不允麻子怒邀之入酒肆痛飲時將晚復稱與貓耳山寺僧素相稔可偕之投宿遂至寺麻子與僧說明原委又沽酒對酌飲至夜央死者見僧與麻子似非好意乃託故而逃僧與麻子見其逸也卽懷刃狂追將至三牌樓便將其人砍倒搜獲洋銀正欲商囑近處之某道人令移尸至路旁積雪內適被一賣葵花子之幼童眼見麻子欲併殺却以滅口僧謂此童不過八九歲似不足畏遂釋之去在後童子與人言爲丐者所聞因是赴洪觀察案下密報觀察漢傳該童細問顚末并提僧道與瞿麻子到案研鞫瞿與道人皆供認惟死者之名姓貫藉究未供山增則抵死不招屢用嚴刑兩腿已夾斷仍矢口不移押僧往寺起贓所指數處均未起出以上案略曾列於戊實二月廿四日本報內並叅末議以爲無眞贓確據一可疑該犯旣事事供認何獨於死者之名姓藉貫未能實說二可疑風雪深夜童子果因何事而經此僻地三可疑童子究與何人言而爲丐所聞四可疑有此四端承審官正宜平心靜氣逐層詳究不得以嚴刑迫之也嗣接金陵來信稱僧已供認麻子實姓屈非姓瞿死者身帶八十元並紋銀三四十兩刼獲後僧分得洋銀三十元道人得十八元餘俱爲屈麻子取去僧之三十元埋在　門外業巳起出道人用去二元餘亦追出屈則用盡矣認供旣定卽於二月二十四日請王命將僧與屈正法道人則陪鄉割耳以示衆仍歸上元縣收禁俟後發落此是年三月初一日本報之所登也事越四年幾不省記乃昨日忽接金陵人信謂上月間　城鬨傳貓耳山雪內移屍一案現在正兇已獲不問自供其如何殺害情形和盤托出亦足見天網恢恢疎而不漏矣據傳小竊某甲前月夜間在城北某尼庵行竊旣得衣物而出行不數武陡覺頭昏目眩暈倒於地適有堆卡夜巡由此經過見其手持包袱知必竊賊上前捕拿賊見其孤身與之撑拒巡丁恐力不敵大呼捉賊同夥聞聲前來帮助賊遂就獲登時解由保用總局吳觀察提訊賊供淸江人曾充某縣捕役非老於梁上有子者因來省訪友不遇盤費斷絕不獲已而出此前後共竊幾案昨由某庵行竊出來恍見一黑影劈面撲來遂暈倒被獲吳觀察問其所訪何人在此何幹賊供友某姓一砲紅其綽號也向係緑林之豪而兼拐販者近聞在金陵城外賽公橋左近居住我與有舊特來相訪　與商借銀錢不意訪問多日迄無知者川資不濟遂作此勾當誠非得也吳觀察聽供後卽照會督捕營密派兵弁往各處緝訪於水西門外竟將所謂一炮紅者拿獲到案經觀谿提訊一炮紅滿口承認據供由安淸道友爲盜兼作拐販並稱前後共作血案幾次首將貓耳山一案原原本本供出蓋死者係釣魚巷某妓家之男帮子與同夥某乙素善乙曾與一蕩婦有私婦後爲甲所佔乙懼甲强不敢與爭惟隱忍而巳乙又與一炮紅有舊一炮紅聞知此事奮然以報復自任密與乙謀殺甲奪婦遂令乙誘甲一同渡江行至該處乘中不防抽刀從首後砍去將中砍倒然後二人各刺數刃甲遂斃命復將陽具割置甲之口內而去其婦旋被一炮紅帶去姦而復賣云吳觀察訊得一切細悄遂將原供錄呈督憲一面將該犯發交上江兩縣覆訊仍堅供不諱並帶該犯到貓耳山前三牌樓地方將當日行凶所在令其指出如何動手如何殺死死後頭脚坐何方向一一指畫淸楚毫厘不爽於是始知某甲當日之死實死於姦非死於財也且實死於一砲紅之手而非死於僧與屈麻子也然則僧與屈何辜而竟李代桃僵罹此殺身之禍乎刻聞督憲劉制軍因此案情重大將一秉至公照案辦理故將在案一于人証傳齊並承審各官一槪調省聽候叅辦云說者謂小竊之遇黑影倒地大抵僧與屈及死者之寃魂不散欲借其人以供出一炮紅耳否則覆盆之下永無昭雪矣嗚呼然則凡有訊案之責者其愼之哉 
[新船抵滬]  
　　○頃悉中國所購英國兵船兩艘昨早已抵滬上內有阿姆司脫郎後膛鋼砲兩尊重二十六頓砲口十寸徑小砲十尊聞刻不阿姆司脫郎廠極爲講求愈做愈精故各省購砲大半均赴該廠製造也 
[停公續誌]  
　　○今日爲本埠西商賽馬第一日其英領事刑司各公廨及法工部局停公日期巳列前報茲悉各國銀行均於三日內九點鐘開門至十一點鐘卽行封門海關上於九點鐘開門至十二點鐘封門美國領事公廨亦於十二點鐘封門惟英工部局則自十一日起至十三日止三日之內皆停辦公事云 
[金表被竊]  
　　○前禮拜四本埠四川路卽三洋涇橋一直有某洋行被細風竊去金表一只并表練繫墜各物約值洋二百五十元該細崽已不知去向現由洋東報知捕房請爲查緝然尚未得蹝跡也 
[推舉領袖]  
　　○本埠租界各國領事衙門凡有公家公事向推名望素重者爲領袖俾尋常事皆可歸其人主裁免致往返會商現悉向舉之德國佛總領事意擬請假復舉美國之德總領事爲領袖矣 
[夫婦推諉]  
　　○婦人龔華氏具禀法公堂控徐榮甫夫婦欠洋四百元一案前後訊理情形均經登報近今偵訪得其妻謝巧雲下落藏在石路大橋之北送子庵內旋備照會將謝拘到昨經集訊原告龔華氏呈出筆據四帋每帋載借洋一百元共四百元係徐夫婦二人來借謂將開茶食店也請追徐榮甫則稱洋銀實均係妻室使用還是住慶雲里及遷南陽里之時也謝巧雲初供並未借洋繼稱男人借錢開店豈有問我索還况縣中有案我於十六日晚間被夫無端敲撰故情願削髪爲尼一徑在送子庵內丈夫本在蘇州稱香村爲夥今年七月間伊信縣署官媒婆邱沈氏之言致洋六七百員均被邱沈氏用去丈夫係邱沈氏之寄子也翁太守謂縣案刻已查明爾等均裝頭盖脚更換姓名茲可從直供來徐仍稱洋元實是妻小借來使用并曾經說過並非不還實情要我撇去如我肯寫退婚據妻小情願還洋太守復詰謝巧雲所買之兩女現在何處答稱一九歲一十歲均在人家爲使婢及究追其洋元如何還法謝巧雲總以丈夫所借須丈夫抵償等語太守着將男女一併管押當予比追云 
[借錢行凶]  
　　○法捕房解張阿土一名小刀一把至法公堂原告受傷人金阿熙訴稱做小生意度日張阿土向我借錢未允彼遂懷恨前日我仝親串在留園吃烟張阿土卽守在門口及我出外卽將小刀行兇以致受傷翁太守質之張阿土據稱做蔴袋生意彼前借我衣服一 
 
 

Page 3

 
 
件錢三百文向索不還反來打我故將做蔴袋之小刀抵架以致傷及太守着金阿熙送仁濟醫館看治傷勢如何張阿土暫押候辦 
[八月分分發人員騐看名單]  
　　○籌餉事例掣籤分發主事　存厚正白　鹽大使　彭毓章江西○勞積保奏掣籤分發　員外郎　崔國霖安徽○籌餉事例指省分發　知府　呂佐之湖北浙江　同知　盛春頤江蘇湖北莊人寶江蘇浙江　通判　夏鵬湖南浙江張志瑛浙江湖北胡得立順天湖北　知縣　王賜恩順天湖北　州同　祝金鑑安徽湖北朱承中浙江東河　州判　買文梓河南湖北　按察司經歷　李錫琪江蘇浙江　府經歷　袁庾華山東山西趙光普陝西四川　縣丞　沈家澤福建浙江張祖彬江蘇湖北文變止白陝西孫述祖浙江陝西楊紹光四川貴州翁守範浙江湖北高鳳靈浙江貴州洪之霖浙江東河戴松齡山東東河　布政司照磨　吳德奎安徽湖北　縣主簿李恩霖順天東河　州吏目　華興仁順天四川錢得琯湖北山西劉毓傑雲南四川　府司獄　韓嵩侯浙江湖北　巡檢　覺羅續鱗止黃湖北劉寶康廂黃山西詹葆慈湖北浙江饒應福湖北陜西張守先山東山西陳國鈞江西四川張華章安徽湖北劉慶翔江蘇湖北陳嘉琳江蘇湖北吳垚河南東河王廷輔浙江四川閔祥曾浙江湖北　典史王淸泉直　甘肅陳溶湖南浙江華文志山東山西華毓瑛江蘇湖北洪士綱安徽湖北惲錫蕃江蘇湖北李孔嘉河南四川葉慶榮浙江山西茹貽孫浙江陝西將葆銜浙江湖北李希皋浙江甘肅　閘官　翁德澍湖南南河　未入流　鄒銓生江蘇浙江胡家楨安徽湖北○勞績掣籤分發　知縣　黃崑湖南藍翎吳忠炳湖南○勞績指省分發　道　花翎布政使銜成光鑲黃陝因花翎鹽運使銜王維圻江蘇浙江　知府　花翎尹彥釗江蘇浙江余慶祺安徽江蘇　知州　運同銜傳士楷江西四川劉秉懿安徽湖北　通判方祀蔭安徽福建　知縣　藍翎同知銜李慶蓉湖北陝西藍翎同知銜陳海仁江蘇浙江閔同文浙江甘肅五品銜何兆愷江蘇浙江姚爲霖安徽直　　直　州州判　高慶祉陜西山西　州判　朱登黻湖北甘肅　縣丞　黃仁博湖南甘肅趙樹棠湖南甘肅趙逢吉四川甘肅　州吏目　王元焱浙江甘肅　巡檢　方朝鐸湖南甘肅　從九品　藍翎沈汝桐浙江甘肅饒敦化湖南四川　閘官　段炳崑雲南東河○孝廉方正掣籤分發　直　州州判　湯維祺奉天　從九品温士俊山西○教習掣籤分發　知縣　李紹閔直隸 
[光緒七年八月二十九日京報全錄]  
　　宮門抄○上諭一道錄前○江督劉　奏請借補都司摺○東撫周　奏審明按律定擬摺子○皖撫裕　奏委署知縣夾片○大臣榮等　奏爲援案聲明覆奏摺子○八月二十九日戶部通政司詹事府人旗兩翼值日無引　見○全中堂謝賞食全俸　恩○瑞聨謝授正藍漢都統　恩○梅啓照謝授河道總督　恩○丁鶴年謝授四川重慶府知府　恩○索布多爾札布等演放水師炮位覆　命○托倫布假滿請　安○借補副將唐淦謝　恩○李中堂岐元各預備　召見○額勒和布請假十日○崇文門呈進銀魚○召見軍機　李中堂岐元丁鶴年○泒出閱卷董恂瑞聨許應騤　○○頭品頂戴兩江總督臣劉坤一跪　奏爲揀員借補陸路都司員缺恭摺仰祈　聖鑒事竊江西羊角營都司張健明病故由缺日期業經恭疏　題報聲明所遺係陸路部推之缺請扣留由外揀補在案臣查該營界連閩粵彈壓巡防最爲緊要必須精明幹練之負方足以資整頓謹於儘先各員內逐加遴選查有儘先補用叅將洪福齊年四十六歲安徽涇縣人由武童投効楚車出師數省迭答戰功遞保花翎遊擊又於克復貴州等案內奏保同治三年七月二十九日奉　上諭遊擊洪福齊着以叅將儘先補用欽此嗣於同治十年經臣在江西巡撫任內奏請留於江西收標並請免騎射奉　旨允准欽遵各在案該員洪福齊久經戰陣熱悉戎有以之借補羊角營都司尚堪勝任與借補定章亦屬相符合無仰懇　天恩俯准以儘先補用叅將洪福齊借補羊角營都司實於營伍地方兩有裨益如蒙　俞允俟部覆至日再行給咨赴部引　見恭候　欽定除查取該員履歷及前在他省並無叅革朦保情事切結另行咨部查核外謹會同江西巡撫兼提督銜臣李文敏恭摺具　奏伏乞　皇太后　皇上聖鑒訓示謹　奏軍機大臣奉　旨兵部議奏欽此　○○新授漕連總督山東巡撫臣周恒祺跪　奏爲審明已革同知諶榘模投遞匿名書函委因痰迷妄作按律定擬恭摺　奏祈　聖鑒事竊臣前因候補同知諶榘模遺伊馬夫周順赴臣衙門投遞匿名書函並揑造送銀匯票飭縣拿獲馬夫周順訊認投遞信函屬貫諶榘模又敢赴臣署官廳咆哮並具禀及當面嘵嘵置辨訪聞該同知平日似有瘋痰且曾揑名充商行鹽經臣據實奏叅奉　旨諶榘模有卽行革職嚴訊按律懲辦該部知道欽此欽遵檄行潘臬兩司發委濟南府嚴訊擬辦該府梅啓熙會同候補知府楊學沂等提訊諶榘模始稱本年春間伊患病在寓調養並飭令馬夫周順赴巡撫衙門投遞匿名信函一槪堅不承認該府復飭歷城縣將投信之周順解府詰訊據供本年二月初九日諶榘模交給一信令伊送至撫署巡捕官楊聲釗處投遞伊不識字不知係寄何處信件屬實發結原信封筒閱看據稱大小式樣實係伊當日所送之信無疑並據諶榘模之母諶應氏具呈本年二月間伊子諶榘模染患春瘟肝火上冲轉爲痰疾終日言語不淸作多妄延醫調治時發時愈現經叅革如知因病中妄作書函赴巡撫衙門投遞以致獲咎伊子實因病狂無知誤行冐犯懇求寬免等情該府卽提周順與諶榘模質訊該革員遂無可狡執俯首認過當按所叅各節訊明擬議禀由臬司潘駿文會同藩司崇保運司林述訓核擬具詳前來臣覆加確核緣諶榘模籍　貴州平遠州由監生遵例報捐通判並加提舉銜指分山東同治九年到省因催儧漕船出力得保補缺後以同知儘先補用復報捐免補本班以同知仍留山東補用光緒二年十一月赴部騐放十二月到省三年二月間聞訃丁父憂服闋起復六年三月初二日回東諶榘模因伊父故後全家來東就養食指繁多度日維艱日夜焦愁七年正月間又值母病白端祈禱憂勞過度致患春瘟貧病交加肝鬱上冲轉成痰氣之症心神昏迷終日獨坐書齋喃喃自語胡亂書寫求神表文間亦無端妄作書函等件延醫調治時發時愈每於神氣稍淸之時將病中妄作信件撩在書架廢紙堆中二月初間諶榘模因接京都姻親李姓訃書赶忙寫就信函亦安放書架板上欲托素識之臣署巡捕官楊聲釗覔便寄京是月初九日一時病發糊塗悞將病中妄書信函匯票卽令馬夫周順前赴楊聲釗處投遞楊聲釗接收呈遞到臣親自拆閱係致臣與藩司崇保之書信尾並未叙有姓名大致以臣與崇保叅劾不公直書在省現任各官兼候補道員姓名隨意詆毁信口謾罵且以上年辦理　大計卓異索銀萬兩作爲部費同通插署州縣索銀五千兩另揑造送銀信函匯票臣閱之不勝駭異卽飭歷城縣查拿周順到案訊明所遞信件係諶榘模寫統令其投遞不知信內何事該縣洪用舟具禀到臣維時諶榘模病已稍痊卽知誤取病中妄作信件投遞悔恨莫及不勝惶懼且不記憶信內書寫何事於五月十五日來臣署禀見意欲面禀文飾前過臣見其行爲悖狂訪察奉日似有瘋痰未曾接晤諶榘模畏罪焦急心疑巡捕官未爲呈遞手版正值天氣炎熱卽在官廳除去衣冠與巡捕官高聲理論並非肆意咆哮二十日又來謁見富面訴辯臣諭以靜候查辦諶榘模益加畏懼卽又具禀請將 
 
 

Page 4

 
 
原信飭發潘臬兩司查明會議叅辦經臣將該同知據實奏叅奉　旨革職嚴訊懲辦委審供悉前情不諱該府恐所供尚有不實不盡復逐加研詰據稱初意具禀自請查辦原期上司息怒不疑書函係由伊作禀尾聲明自書自稿以爲病中神昏手顫書內當必字跡欹斜故端寫禀詞亦無非欲明筆跡同中有異何敢意存挾制旣現經發給原函閱看惶悚無地身爲屬吏何敢挾嫌毁謗將本省上司無故謾罵始果假造兌銀匯票傾陷於人旣稱計典費用何以列名又全係候補不入大計之員况內有孫鴻猷一員早經病故豈不自相矛盾祗求詳查至平原鹽務係伊分居堂弟諶麟書於光緒三年間借貸資本向業商撥認行銷亦非伊揑名承充伊因眷屬寓居省城全賴諶麟書措銀接濟是以人皆傳言係伊辦理平原鹽務現因虧本告退歇業已歸業商自行承辦但因痰迷作書語涉謾罵自知咎無可　等語反覆推求供無異詞並由府飭查平原鹽務委係諶麟書撥認行銷並非該革員揑名承充伏查該革員所遞書函全係信口謾罵毫無情理尚非告言人罪卽所遞匯票亦不成式樣實同兒戲訪聞該革員曾患痰疾且據伊母呈明委因病狂妄作誤行投遞所供似屬可信應卽擬結查律載奉制命出使而官吏罵之者杖一百等語此案已革同知諶榘模因患痰迷妄作書函誤遣馬夫周順赴臣署投遞雖由病狂所致事出無心亦非告言人罪惟無端作書謾罵上可事後悔懼欲行謁見辯訴又在官廳與巡捕官高聲喧鬧究屬不合自應按律問擬同知諶榘模合依奉制命出使而官吏罵之者杖一百律擬杖一百業已奏叅革職應毋庸議馬夫周順經諶榘模飭令投遞信函並不知係何事應從寬免議所有審擬緣由理合恭摺覆陳伏乞　皇太后　皇上聖鑒訓示謹　奏軍機大臣奉　旨刑部知道欽此　○○裕祿片　再靑陽縣知縣譚銓在任病故所遺員缺應卽遴員前住接署查有本任太湖縣知縣德愷安詳明練堪以調署該員任內並無承緝盜來三叅屆滿已起四叅案件據藩臬兩司會詳前來除檄飭遵照外謹會同兩江督臣劉坤一附片具陳伏乞　聖讓謹　奏軍機大臣奉　旨知道了欽此　○○奴才榮毓榮頤景瑞跪　奏爲遵照部議各欵恭辦　普祥峪　定束陸永遠奉安各項事宜援案聲明覆　奏仰祈　聖鑒事竊奴才等接准禮部咨會奏　普祥峪　定東陵設立官員執事人役各事宜一摺奉　旨依議欽此抄奏行文遵照等因前來伏查原奏內稱一　必須周詳區畫如有未盡事宜應由　定陵承辦事務衙門查照歷屆成案辦理奴才等詳查曾議各欵內開奉祀應修各項事務分晰核議自應遵照辦理查禮部應設員外郎二員吏部議以揀員調補遺缺　與吏部補放等因奴才等遵卽詳加揀選查有　孝陵禮部員外郎攀桂　孝東陵禮部員外郎餘慶於奉祀各項事務均屬熟習擬請調補　普祥峪　定東陵禮部員外郎之缺該員等對品揀調銜缺相當請毋庸部引　見又八旗應設防禦十六員號騎校二　頗催披甲八十名養育兵八名部議官兵各缺除前巳安設外現應添設防禦八員驍騎校一員領催披甲四十名養育兵四名所有官員各　在於各陵現存應升人員內揀選保送由兵部帶領驗放如不敷用兵部於京旗應升官兵內揀選補放至領催披甲養育兵應由　定陵總　衙門於披甲閑散內挑選溯查八旗定章嘉憂十九年奉准部文防禦員缺本旗並無驍騎校亦無合例讀祝官賛禮郎應在本翼三昕驍騎校內揀選擬定正陪保送引　見又定章八旗官員缺出擬定正陪保送引　見其擬陪之員均經奉　旨記名遇缺坐補歷經遵辦在案又光緒五年恭備惠陵永遠奉安成案八旗應行選送防禦驍騎校等缺曾請以奉　旨記名之員擬　其餘各缺因本旗乏人曾經照章以同翼隔旗之員揀選保送在案今　普祥峪　定東陵八旗應設防禦八員奴才等詳加查核現有前經擬陪防禦奉　旨記名之贊禮郎崇興擬請照章坐補又應設驍騎校一員現有前經擬陪驍騎校奉　旨記名之領催德元擬請坐　其餘防禦七員廂黃　乏員保送遵照成案在亽同翼之　白旂選擬正陪尚有防禦六缺均就本旗選擬王陪造册咨送兵部帶領騐放其引　見餘剩擬陪各員仍照案請　旨記名遇缺坐補又應挑領催披甲四十名養育　四名部議由　定陵入旂挑　查　定陵八旂人丁不敷挑選請照　惠陵成案由各　陵八旗挑選以期得人該官兵等應支俸餉米石馬匹地畝照議於奉安前核算其支又內務府應設官兵奴才景瑞巳另行具奏遵辦除分咨各該衙門查照辦理外謹援案聲明具　所有遵照部議各欵恭辦緣由理合恭摺覆奏伏乞　皇太后　皇上聖鑒馴示遵行謹　奏軍機大臣奉　旨該部知道欽此 
[蘇省撫轅事宜]  
　　○九月初七日記名簡用總兵管帶親兵中營樊政陞由黃渡來　從九陳翰萱禀知女普濟堂催租差　孫丞吳德輝從九邵光煦均育嬰堂追收租到差牌示照得本司庫人使王炳年病故遺缺遵照新章應歸酌委查有主簿用候補從九金治常其以酌委署理○初八日刑部主事易俊辭行赴都　署太湖再頭司巡檢汪承綬辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
