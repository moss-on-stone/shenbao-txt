# 1923 - 280 - 4918190

 

Page 1

 
 
第一萬八千一百九十號;中華民國十二年 西曆一千九百二十三年十月十六號
星期二 * *   
 
 

Page 2

 
 
第一萬八千一百九十號;中華民國十二年 西曆一千九百二十三年十月十六號
星期二 * *   
 
 

Page 3

 
 
第一萬八千一百九十號;中華民國十二年 西曆一千九百二十三年十月十六號
星期二 * *時評 
[田中玉免職] [  冷]  
　　田中玉之免職免於臨城案初出之時者分也即不然而免于外牒將來之日亦聊自掩飾之道也又不然而免於外團初牒之要求亦尙不失爲弱國本來之面目與乎中國對于國際間誠實之態度也即更不然而免於無論何時皆無不可何則所表現者不過中國茸闒情形耳而奈何獨免職於今日耶 
　　今日免田中玉職今日覆外牒而承認臨城案要求今日復約外團以覲北京新選之曹錕總統是三者安可并於一時耶我今欲問所謂看守門户之外長所看守者果係誰之門户乎 
國内專電 
　　北京電臨案覆牒係删（十五）晨十時派員致送葡使者（十五日下午八鐘） 
　　北京電臨案二次覆文今午外部已送達葡使館對使團要求大體完全承認（十五日下午六鐘） 
　　北京電删（十五）午外顧招符禮德到外部交臨城案覆文内容分四節第一節償卹照八月十日使團所提分星期賠欵完全同意至間接損失亦示 
 
 

Page 4

 
 
第一萬八千一百九十號;中華民國十二年 西曆一千九百二十三年十月十六號
星期二 * *以可商量餘地第二三節懲辦如田中玉等已分别撤換并允不再叙用第四節護路問題政府所擬辦法務期與歐美良好護路辦法相同並當參照外團有益之建議此覆牒或將公布但外人評論謂懲辦一層不免開外人干涉内政先例發出時外長露焦慮色（十五日下午一鐘） 
　　北京電臨案二次覆文今午由外長交葡使原文如下十月四日貴外交團來照重提臨城一案本國政府已鄭重考慮對於九月二十四日去照所開意旨及保證之聲明未能使貴外交團變更其旨趣殊以爲悵惟有看重貴外交團意願起見將八月十日來照續加考量關於賠償一節貴外交團當能記憶本國政府九月二十四日照會中曾聲明對於臨城被擄外人願本優厚之精神給予公平償卹並願就八月十日來照所開三項辦法爲分類核計之根據在案至此外個人之附帶賠償問題本總長本前述之意旨可聲明本國政府對於該項内所指之損失主義上亦能贊同認爲一種附加核計之根據但此項損失之性質及其適當之數目留待後日之討論八月十日來照内懲罰項下所開之中國官吏四人曾於九月二十四日去照聲明内有三人早已免職其一亦經依照中國法律正在議處現本總長可爲貴領銜公使告者前交陸軍部議處之山東督軍田中玉業經該部呈復本國政府已於本月十四據情呈奉大總統命令准其免去職務矣本國政府以内地各處土匪騷擾危及安分之外國僑民深知有痛剿之必要此項土匪旣肇臨城刦案近又發生貴外交團十月四日來照所提之鄂豫兩案本國政府爲早日肅清起見定有剿匪計劃業於九月二十四日去照聲明自接貴外交團十月四日來照本國政府又重行嚴令各省長官加緊痛剿以盡厥職至關於改良護路辦法本總長曾於前照聲明爲中國目前内政要舉應負之責未嘗放棄本總長特再聲明本國政府對於外交團有意提出之各種計劃雖難承受但對於外交團之關懷路警問題及其襄助之盛意深爲感級本國政府深信所採嚴厲之剿匪計劃與夫新訂之護路辦法定能使外人在中國内地旅行及居住之安全益臻鞏固也 
　　北京電田中玉免職鄭士琦繼令今日已下（十五日下午八鐘） 
　　北京電删（十五）府議魯督問題仍以鄭暫署曹昨夜親召馮入府密談頗久馮願讓鄭一方并電告齊以中央苦衷（十五日下午一鐘） 
　　北京電今日使團十一時覲賀閣員高顧李參預（十五日下午一鐘） 
　　北京電删（十五）使團覲賀到十三公使三代辦頌詞希望和平統一曹答辭力維法治與秩序并與各使一一握手按預定酬辭致敬一時始畢 
　　北京電日使寒（十四）照會國書即寄外部因柬邀日使覲賀今日日使亦參賀又天主堂主敎亦例賀 
　　北京電吳景濓組閣因蘇齊洛吳不贊成曹亦恐人斥爲選總交換故尙未全决（十五日下午一鐘） 
　　北京電寒（十四）曹鋭吳景濓對榻長談商奉滇繼續接洽問題及組閣事曹贊成吳組閣願爲後台議員不入閣留在國會爲吳閣後援吳閣將以發清議員歲費爲組閣交換條件吳主張組閣第一步去高第二步反對顏惠慶之承認新銀團計劃第三步反對王克敏之追認金法郎與中法協定案吳云本政團不爲閣員另有酬庸方法閣員支配成分如下府方二員洛方一員寗方一員馮一員西南一員外交系一員顧留本人一員引交吳留任爲本系預定本星期咨提國會院秘長吳擬張瑞萱留馬驤於衆院主持全院委員長事務又息薛篤弼將入閣崇文門仍將屬於府方已内定（十五日下午一鐘） 
　　北京電吳景濓疏通洛吳之某政客被擋駕現改由府方代吳疏通洛陽 
　　北京電唐繼堯吳景濓合組之政益俱樂部連日在西安飯店宴請員各政團擬副座票三千元一張趁延長會期中做成（十五日下午一鐘） 
　　北京電删（十五）晨八時吳毓麟杜錫珪由津回京停車後尙臥車中十時五十分高凌霨由津回京下五日下午一鐘 
　　北京電今日午後有府議各閣員均被召（十五日下午一鐘） 
　　北京電蘇同鄉電齊宮邦鐸弟率軍格殺東台灶民十三傷百餘東台灶民夙苦何堪重征每畝二元請速撤回宮營免徵地價同時請願國會查辦 
　　北京電英友息道濟路工程費估定百三十五萬鎊福公司堪克鋭正與當局商訂合同（十五日下午一鐘） 
　　北京電正金函部郵傳部借欵欠付本息已達百四十萬本年下半期息期又屆如京漢收入不能付還按合同應擇他項收入作爲代替請速决定見覆（士五日下午一鐘） 
　　北京電删（十五）兩院開談話會參院到百二十二人衆院到三百十人决開臨時會并聯名通告於二十六日上午十時舉行臨時會式（十五日下午八鐘） 
　　天津電吳景濓擬組閣自兼財長部務由賀得霖管但寒（十四）下午曹派張志潭徵顏惠慶同意 
　　天津電湯漪林長民楊永泰等詰吳景濓何故不宣佈選會出席議員姓名 
　　天津電田中玉寒（十四）晨來津 
　　天津電省會咨王承斌請迅取消牙紀局以恤商艱 
　　天津電傳鄭士琦代會魯督靳雲鶚帮辦軍務（以上十五日下午四鐘） 
　　天津電石莊金丹案風潮益烈聞被警逮捕查封之商家及住宅約二十餘恐將有罷市舉動 
　　天津電日來金融紊亂益甚商會議定劃一辦法通告各商界 
　　天津電寒（十四）朱家寳在津病故 
　　天津電李思浩烏澤聲姚震等宴日記者華記者亦被邀（以上十五日下午三鐘） 
　　蘭州電馬騏繞道至導河見馬廷驥及回敎中要人然後晋省 
　　蘭州電烟酒局長樊鼎樞病故遺缺以陳德修代理督省兩長保參議院議員鄭濬（以上十五日上午十一鐘） 
　　濟南電議員孫鴻賓反對議會延期將電催改選 
　　濟南電靳雲鶚派人來濟與某社議員接洽督魯（十五日下午四鐘） 
　　漢口電態但又以大隊攻渝戰事甚烈袁祖銘連來兩電報告渝城危險請接濟子彈二百萬發米三千 
　　漢口電盧金山電告重慶現由劉湘袁祖銘督隊應戰熊但軍仍在浮圖關未退職師隊七十團前隨川軍攻涪外餘分駐雲陽開萬傳楊森部多潰散第二旅又譁變已失戰鬥力 
　　漢口電洛因川戰難收束援川軍迭次失利擬派人赴川勸和 
　　漢口電湘訊趙日前又由長沙赴汩羅與援湘軍將領面商進援事宜 
　　漢口電馬濟删（十五）乘武長花車赴岳蕭親到送行並送値價二千元贈品 
　　漢口電海軍由總司令部運來大批軍需由利通艦分運赴岳聞辰宿列張四魚雷艇亦將調鄂 
　　漢口電前在宜陽丸被擄之宜昌兩湖巡署軍械處長張次垣聞在清潭場被周西成槍斃 
　　漢口電警廳破獲黔軍烟土案現經劉少南交涉全數發還（以上十五日下午七鐘） 
　　長沙電報載和議無望蔡軍由對河放槍晝夜不息有人渡河來省見蔡軍在嶽麓山架砲趙軍亦在江岸某地架砲省會已在戰區以内華洋生命財產極可慮各公團定十五日開緊急會議請勿以省會爲戰場領事團亦協商制止雙方勿放砲省城寒（十四）晚築沙包兵士在沙旁放哨晚八時市面即絕人跡 
　　長沙電聞譚軍在湘東首先發難該方正在激戰唐生智赴前敵督師湘潭騷亂趙軍將入駐潭城 
　　（以上十五日下午一鐘） 
　　安慶電省會警察廳歸併市政籌備處行將發表擬潘怡然兼廰長 
　　安慶電舒城螺絲橋大股土匪經清鄉營與衛隊猛撃匪西竄六安境之高橋（十五日下午十鐘） 
　　香港電李濟琛部千餘人寒（十四）乘廣九車赴東江出發時在車站大拉夫途人奔避 
　　香港電帥府文（十二）會議决助譚解决湘局即以湘南爲北伐進兵根據 
　　香港電廣州工學界元（十三）在敎育會開國民大會議决（一）通電全國討曹懲議員抵制某國因曹得某國助（二）宣言中外否認曹賄選（三）請孫出師北伐（四）定期示威運動 
　　香港電陳策文（十二）電告陸雲高張希栻集黨四千餘圖擾梧防經我艦隊協同黄紹雄部進剿支（四）克濛江歌（五）克白馬丹竹魚（六日）進平南陽（七日）佔湼江克桂平現暫駐桂平相機進剿（以上十五日下午五鐘） 
特約路透電 
[北京中之政局]  
　　十五日北京電中政府第二次臨城案覆牒於原則上承認附帶賠欵之列入惟保留隨後討論損失之性質與合度之數額覆文謂政府依陸軍部之報告已發表免田中玉魯督職之總統命令因爲外交團牒文中所開之第四官員餘三員業經懲治政府自接外交團牒文後已命各省當道竭力剿匪至主要鐵路之警務與保護事未便受外交團所將提出辦法之束縛然深感外交團關心該問題之盛意並表示願與合作之意 
　　十五日北京電曹鋭昨日抵京力謀舉吳景濓組閣惟直派軍人領袖如吳偑孚等之反對尙未撤銷故此謀恐未必能成但非得吳景濓贊同之人又不易由國會通過以是將不免發生頓挫駐外各華使均來電賀曹錕獲選直派赴奉代表雖有受張作霖作霖禮遇之説但張作霖對於願否接受副座及重任東三省巡閲使一節未有切實宣言直派領袖對於此行之結果頗抱樂觀然連日仍於山海關增兵及派兵一旅前往赤峯謂供剿匪之用云 
　　十五日北京電日使芳澤今晨未呈遞國書因修正之國書尙未到京惟今晨曾隨各使入覲新總統領袖公使葡使符禮德氏代表各使歡賀曹總統申明各國一致願助中國告成統一恢復國内之治安秩序曹答謝如儀並言彼擬竭力達所述之目的增進中國與各國之友交 
　　十五日北京電達羅與沙浦兩女士聞已出險現向開封進發 
[魯爾復業問題]  
　　十四日柏林電德交通部長鄂塞爾氏發出通告分致佔領境尙未復業之鐵路工人論其即向法比管理處呈報服役薩克遜邦國防軍司令穆勒將軍禁止設立以妨害社會中其他部分爲作用之任何機關違則處以一萬五千金馬克之罰金此令乃對於薩克遜社會共產黨政府之一嚴大打撃蓋政府曾准許組合此種團體冀於必要時利用之也 
　　十三日巴黎電杜塞爾道夫消息郵政電信電話局之僱員及鐵路員役昨在未佔領境内巴門地方談判復業事宜又據比人方面消息法比鐵路管理局之督辦與德交通部之代表間已有數次談話結果尙佳全體鐵路員役不久可望復業 
[德國賠償問題]  
　　十三日巴黎電法英意政府已接受比政府之提議賠償委員會應研究數月前比國所擬之賠償辦法 
　　十五日倫郭電六月間比國曾提出賠償辦法以調融英法見解爲旨趣比國估計從鐵路·烟草飲料·食糖·與其他之專利事業貨物之解繳及德國實業之分配每年當可獲三萬萬金馬克頃英法意三國政府皆議定由賠償委員會研究德國能否依照比國所提辦法償付債欵之問題此爲賠償問題中最近重要之發展路透社比京訪電稱據可恃消息魯爾實業界領袖陸續到比京以談判復業及照繳貨物事宜魯爾各處工人多已照常工作鐵路員役星期一日可望復業佔領境内民食可　斷絕之虞云 
[英法西之斐屬會議]  
　　十三日巴黎電法英及西班牙三國政府已允在巴黎開全權代表會議以討論斐洲湯吉爾等處之地位開會期擬定十月二十日西班牙報聞此消息表示滿意謂發起此議者爲法總理普恩賚若能解决成功則法蘭西與西班牙咸受普恩賚之惠云 
[法國與各新國之往還]  
　　十三日巴黎電捷克總統來游法國法政府决計促起法國青年對於捷克民國成立史及捷克總統功業之興味敎育部長已請各學校歷史敎授於捷克總統馬薩立克氏游歷法國時授學生以捷克史之功課蓋以馬薩立克氏爲足以代表捷克之人物而捷克又爲法國有種種友好關係也 
　　十三日巴黎電去年法國學生游波蘭時曾轉達敎育部長之意請波蘭學生來游法國昨波蘭學生代表團在晤法敎育部長表示謝意並稱波蘭學生甚欽偑法國各大學之成績 
[意國之汎繋黨大會]  
　　十五日巴黎電意相墨索里尼氏今日在汎繋黨大會發表政見大會决議取銷幹事部代以管理部以黨員九人組織之本黨秘書長亦在内 
[華沙火藥局失事記]  
　　十四日華沙電華沙砲臺火藥局爆裂炸死二百餘人重傷五百人毁火藥二千餘噸官塲指爲有人放火但衆信當係導火線安置不穏所致砲臺附近房屋毁者頗多軍事無線電臺亦大受損毁爆裂之聲聞於五十基洛邁當之外現已辦災振損輸者頗踴躍 
[各國近事]  
　　十五日倫敦電每日郵報公司復購得皮佛白羅克勳爵之每日捷報及星期捷報股份甚巨 
　　十四日君士坦丁電今日國會接受大多數贊同以安戈那爲土國之都城 
　　十三日巴黎電參與日内瓦國際勞工大會之日代表十四人今日乘伏見九輪船行抵馬賽 
公電 
　　豐縣來電各報館均鑒豐縣惡劣份子劉樹中高本體等常勾結無賴搗亂敎育希圖位置今又冒揑職員百二十人通電誣蔑敎育局長劉爾孟除呈請省廳嚴辦外特電聲明豐縣敎育會　删 
　　杭州來電申報轉各界公鑒本公司定於本月十六號開始營業謹特奉聞浙江省垣大中華水火保險股份有限公司董事長俞葉封監察人汪錦章徐炳生總司理朱志瀘副司理邊壽卿裘申伯删 
國外要聞 
[德國特約通信（王光祈九月十七日柏林）]  
　　德國人之音樂生活（五）三傑以後之音樂 
　　歐洲音樂自『維也納三傑』而後可謂登峯造極來者頗難爲繼已如前函所述因此之故若欲於三傑以後昂然突出其勢非另關蹊徑不可而十九世紀之特殊音樂遂亦應此要求產生此誠所謂山窮水盡疑無路柳暗花明又一村者矣 
　　在『維也納三傑』之中以海登（卒於一八○九年）摩擦耳提（卒於一七九一年）兩人先殁而白堤火粉之死爲最後（卒於一八二七年）故白堤火粉之音樂負有承上啓下之資格一方爲完成十七世紀以來之大業（十七世紀初葉發生之『主音音樂』至白氏始發育完成而且特别在『樂器音樂』方面）他方又爲開創十九世紀以後之新機（如十九世紀之羅曼主義悲觀主義是）譬如有山一座白氏行至最高峯頭前顧山南爲一境界回首山北又爲一境界而已身則介乎兩者最高之處也十九世紀之音樂其特色有三一曰羅曼主議二曰悲觀主義三曰客觀主義茲請分述如左 
　　（一）羅曼主義羅曼派ＲＯＭＡＮＴＩＫＥＲ爲古典派ＫＬＡＳＳＩＫＥＲ之對待名詞古典派音樂家對於形式ＦＯＲＭ與寳質ＥＬＥＮＲＥＮＴＡＲ並重而羅曼派音樂家則實質重於形式古典派音樂家對於美觀ＳＣＨＯＮ與要義ＢＥＤＥＮＳＡＭ並重而羅曼派音樂家則要義重於美觀換言之歐洲古典派之重視形式與美觀有如吾國舊詩人之考究格律與字眼歐洲羅曼派之重視實質與要義有如吾國新詩人之注意内容與作用質言羅曼主義者一種解放運動而已此種解放運動之由來當自法蘭西大革命始法國革命不但歐洲政治爲之動搖即舊時文藝亦復受影響在音樂界中如巴赫海登輩皆屬於古典主義一派而魏伯爾ＷＥＢＥＲ薛滿ＳＣＨＵＭＡＮＮ輩則屬於羅曼主義一派至於白堤火粉則在其晚年著作之中凡簡單形式不足以含容其偉大思想者彼皆破壞而擴張之但其擴張之程度以能含容其偉大思想而止與後來羅曼派之專問内容不管形式者不同也此外羅曼派音樂家尤有一種特徵　喜用荒渺玄奇材料或東洋諸國故事如羅曼派　釉魏伯爾之ＦＲＥＩＳＣＨＵＴＺ是也（未完） 
 
 

Page 5

 
 
第一萬八千一百九十號;中華民國十二年 西曆一千九百二十三年十月十六號
星期二 * *   
 
 

Page 6

 
 
第一萬八千一百九十號;中華民國十二年 西曆一千九百二十三年十月十六號
星期二 * *國内要聞 
[北京特約通信] [  矩]  
　　危機一髮之山東易督問題　 
　　曹錕入京以後内閣問題直魯豫巡閲使問題直督問題全未解决而山東督軍問題已有不能一日緩之勢據國務院消息繼任命令尚未擬而田中玉免職之令則已寫就昨日高凌霨將關係本身之代閣令發表後怱怱赴津去今日魯督問題能否發表尙未可知然一般議論則認爲與時局關係絕巨焉 
　　山東握津浦之中權而魯省軍官如鄭士琦吳長植輩皆與段派有極深之關係政變以後段派於魯久傳有秘密之接洽直派視之有不能安枕之慮即其對於東南所謂二十三師南下攻浙者亦以慮山東之斷其後路未敢實行數月來處心積慮即欲拔幟立幟收諸掌握之中故屢有王承斌督魯馮玉祥督魯之説然所以未動者亦非畏田中玉乃投鼠忌器恐因此引起反動爲時局上之導火綫即洛吳亦不以遽動爲然及臨案牒來外人之所要求者即田中玉免職田氏窺見直系弱點遂以力爭主權之口頭語自請政府拒絕且使鄭士琦等通電爭之然所謂攝政内閣者仍仰承直派布置山東之意藉口外人之要求去電四五次召田來京以爲調虎離山之計並諷示田氏使其自辭而田迄未應　巡以至於曹氏登臺 
　　臨案駁牒之來在曹錕被選之前一日顧氏提出閣議後即决待曹氏辦理乃曹將就職令顧運動使團捧塲於國慶日覲賀各使不允當公使團會議時曾有某使提及臨案未决者於是高吳諸人乃决以臨案爲交換條件一面與訂十五日之約一面擬於十五前罷田以臨案辦理一部分者敦勸使團覲賀十一日之閣議即專爲臨案問題所議如何異常秘密昨日下午顧即邀葡使至外部密談至八時半内容即爲臨案之辦法而再勸十五日見曹傳聞護路罷田及賠償各項將以覲賀之交換條件予以承認確否此雖未證明而十一晚所傳閣議之鱗爪即爲田已起程俟田來後即行解决蓋免田二字已確定也 
　　田氏十一到津昨日下午來京外間所傳田將找曹鋭算賬謂如動我地位即請將協助大選之二十萬見還此説似近滑稽然田固非肯讓者其來也或壯親身有所運動或與鄭士琦等預有所約抑或到津之一日中與段派有何接洽均未可知然而曹側諸人則認爲田已來京其免職必無問題據某要人言免田非難田之替人爲難此猶比較明白事理之論也 
　　所謂田之替人者最近趨勢蓋有四説（一）張懷芝張謀督魯甚久近且奔走天津向段氏及曹四兩方爲雙管齊下的活動然實未易達目的最近又謀鈎通段曹以功得之十一日張又赴津曹氏論以切商合肥勿與政府爲難如調停成功則魯督一席非君莫屬但調停之事談何容易料曹不過騙張而已（二）鄭士琦此説前昨兩日爲盛係保派某氏主張以爲魯事之所慮者爲鄭不爲田如能畀鄭則可收爲已用然聞吳偑孚已有表示謂鄭終係段派臨時之恩恐仍無濟畀以魯省實不放心故風聲雖大亦無把握（三）靳雲鵬靳弟雲鶚本謀督魯而津派之曹鋭等嫌其洛陽色彩太重謂與其乃弟不如乃兄靳亦久窒思嚔自以爲前在魯時鄭吳諸人皆彼麾下料可以控馭之一般爲之運動者亦以此爲説然洛陽是否贊成尙不可知（四）馮玉祥馮久欲得一地盤以裕餉源曹派亦以此次酬功苦無處可爲馮地兩下早有心心相印之點且近日直派對馮有赴魯及赴熱察綏兩說而後者有王懷慶在騰挪非易於是爲馮説者謂其實力可用得馮赴魯則不慮鄭吳之反抗其意頗近於武力解决特日來榆關警耗迭至馮部方向東北活動未知何去何從大約今明兩日間必將有所决定以十五日之覲賀期已到也 
　　至今午之最後消息則傾向於馮氏督魯者爲多果如此則對魯全取高壓手段矣鄭吳諸人之趨向旣如上述而各方形勢如奉如浙對於曹之賄選恐不肯嘿爾而息依一般人窺測東北東南皆待𨻶而動加以北京之� 
所聞奉天秋操徵調之多地址之近榆關内之直方將領已迭有警報則如山東方面激成事端難免不爲時局破裂之導火線矣（十三日下午一鐘） 
[高凌霨决定代閣之經過]  
　　高凌霨代閣昨已發表聞前日（十一）曹側會議津保兩派一致主張先由舊閣員中遴派代揆作爲過渡一面排除障碍物色賢能以爲根本解决之計是以代閣人選咸以高氏輕車熟路最爲相宜比時高故推吳毓麟彼此互讓致無結果而散此前晚事也迨至昨早吳毓麟表示絕對不爲代揆若必相强則並交通一席立即辭去高氏至此乃允担任下午二時入府與曹商量施政方針至四時半始出當即召集特别閣議發表高凌霨兼代命令不用署理兩字以示尙未與張紹曾内閣完全脱離關係免招張之反響同時亦使吳景濓知此係暫時局面不致疑忌至於正式組閣人物目前形勢仍以吳景濓爲優但有力疆吏方面則一致堅持以外交人才組閣聞吳偑孚特派參謀長李倬章於前日（十一）來京代表向曹錕道賀昨晨入府謁曹面陳吳氏賀悃後即談及内閣問題謂玉帥命轉陳鈎座第一次新内閣爲收拾人心挽回大局之惟一關鍵務宜愼選賢才藉爲鈎座布施新政之良好助手玉帥意旨謂以外交人才組閣爲宜理由略有四項（一）宜倚重外交人才增進國際地位（二）臨案未解决如總理爲外交界有聲譽之人物交涉進行事半功倍（三）新政府成立後財政上之整理須得外交團援助之處甚多尤非外交系當國不可（四）我國外交人才素不帶有政治黨派色彩以外交人才組閣可以調和國内各黨派意見李氏述畢曹錕頗爲動容同時齊夑元亦有一密電到京謂新内閣非顏駿人担任不可而齊之心腹孫發緖亦於昨日致函馮玉祥陳述齊意主張顏惠慶組閣略謂撫帥希望當局放開國際眼光增進時局利益故宜以外交人才組閣而外交人才接近政府者只有顧顏二氏顏又比顧關係更深故撫帥主張駿人組閣聞馮已據此轉陳曹錕但吳景濓於曹前排顏頗力顏見環境困難亦似心灰意冷不復競爭據吳派宣傳顏爲主張承認新銀團之條件商借外債者頗惹人之不滿國會方面尤無通過之望聞曹錕亦以吳景濓有功大選許願在先此時不便反汗已以此意向顏惠慶表示矣 
[田中玉免職將發表]  
　　臨案問題自外交團第二次通牒送達外部仍堅持原議要求懲罰肇事地點長官後國務院曾迭電田中玉來京討論善後辦法田氏於十日啓程本擬十一日抵京嗣因在津躭擱一宵始於昨日（十二）午後一點五十分由津乘專車來京當赴公府報到訂於明日上午入府賀曹口頭辭職聞繼任人物尙未擬定大約靳雲鶚曹鍈鄭士琦等俱有帮辦軍務或督軍之希望至田氏辭職後曹錕或將暫留在將軍府供職俟新閣改組再行設法 
　　另一消息云田中玉來京後即乘車回齊化門稍事憇息旋至總統府覲賀適曹錕因事未見復轉至大紅羅廠高宅謁見高凌霨報告臨案經過及籌商魯省善後各事宜聞當局以臨城刦案惹起國際交涉對於使團要求免田已經大致確定擬以第五師師長鄭士琦繼田督魯此項命令日内即可發表 
[直方對奉備戰情形]  
　　直派對奉備戰情形日趨嚴重在表面雖尙派鮑貴卿趙玉珂等赴奉接洽但此實爲緩敵之計乘其不備暗中以重兵田喜峰口出朝陽實行進攻預備軍隊號稱十師其戰略上佈置分兵三路（一）山海關方面駐兩師以彭壽莘爲前路司令暫取守勢（二）朝陽喜峰口方面取攻勢以張國鎔爲前路司令（三）熱河以米振標爲前路司令與朝陽軍隊相策應現各軍已陸續向喜峰口開拔並由二十三師中抽出一旅改編爲混成旅業已向喜峰口輸送 
　　直派備戰甚急近日大事增兵聞駐紮京幾之馮軍已得曹之允許將第七張旅第八李旅第二十宋旅各招兩補充團以成實際三師之兵力又孫岳一旅亦有成師之説張某此次赴川與袁祖銘頗有接洽亦將新募一旅開往重慶 
　　關於粤艦北歸問題經杜錫珪反對後頗生波折但保洛兩方以爲此事在所必行聞保曹於未入京時曾致吳毓麟一電謂東北風雲日亟非有軍艦巡弋不足以壯聲勢務希就近寗商　臣（杜錫珪字）務使辦到將來即以北歸各艦停駐渤海沿岸云云其用意亦可知矣 
　　另一消息云曹錕賄選總統表面上以和平爲標榜内幕中則積極備戰最近軍事上之行動據傳已有數端略誌如下（一）駐紮山海關之彭壽莘最近電令　州各縣徵發大車一千輛乾米一百萬斤以備對奉作戰之用（二）吳偑孚日昨電京謂胡景翼將向朝陽開拔請速匯五十萬元作開拔費（三）王承斌擬於第二十三師中抽調一混成旅前往古北口以壯聲勢（四）交通部密令全國各電局招集電報生三十二人赴山海關　州等處以備應用由上述消息觀之其軍事行動全係對奉而發曹錕前派代表赴奉議和殆係欺人之手段或者所派代表非爲議和而爲偵探奉軍情形亦未可知也 
[大選經費支配之内幕]  
　　票價之外尙有特别費 
　　據津報消息云此次賄選告成直方所費除五千元票價之外尙有種種特别費之支出一爲以政團名義所領之津貼多者二十餘萬元少者亦二三萬元不等而以吳景濓所辦之民憲同志會得欵爲獨多據云一次領到十萬元一次領到七萬元一次領到三萬元一阍次領到五萬元四次共領二十五萬元此欵吳等如何支配眞相不明其餘各政團之津貼如石駙馬三號·憲友俱樂部·政社誠社等各領五萬三萬不等大約均爲二三黨魁所瓜分普通黨員多未得染指一爲以個人名義所領之應酬費據所聞者如張伯烈三萬錢崇塏二萬駱繼漢藍公武等亦領到一萬八千不等均腰繵纍纍居然成富家翁矣現議員所領五千元之票價多已支付民憲一派包辦人數共七十三人共領支票五十萬現欵三十萬故民憲派每人均得一萬元而大頭一人之票價則有七萬元矣當簽付支票時大選派之王邊等曾致保方一冬電報告情形謂共發支票五百九十張每張五千元用三立齋名義加蓋潔記圖章由囗業囗業大有三銀行承辦騎縫用三種手續一經手人蓋戳二按照號數三對章須三方對明方可付欵如此辦法絕無流弊較之存摺爲優且外銀行一經存入非摺怪不可華銀行可免此弊云云吾人觀上項密電可知吳景濓所稱出席大選會之人數爲五百九十人即係按簽發支票之人數所預定者而邵瑞彭所告發賄選支票之證據亦確係王邊等所發者實無疑義也 
[曹錕眷屬來京]  
　　曹錕來京後即派孫國楝赴保迎接妻妾陳劉兩氏來京昨日（十二）由保定開來專車兩列一係劉氏專車於上午七點五十分到站一爲陳氏專車八點四十分到站同乘者除巡閲使署與公府衛隊外並有吳偑孚與張　來之妻因爲袁宅賀喜亦一同來京下車後即分别乘公府汽車入府沿途軍警森嚴至九時半始撤退 
　　另據某外報云曹錕前晚派親信武員孫某押乘黄雲緞坐褥黄幃幙特别裝飾之花車回保定迎接大夫人二夫人來京共享富貴榮華之福茲聞二位夫人於昨晨由保定起程時分乘兩列花車大夫人之車先半小時開發二夫人之車後半小時接連啓行詎先開之花車行至涿州境内忽然發生窒碍因難駛行遂停在中途從事修理及添水添煤等工作致有一小時躭延遂致二夫人所乘花車接續開到當即越過大夫人之車先到京站而在車站迎迓者尙認係大夫人駕到於是隆禮迎接以古禮論二夫人下車後不能僭越次序應在車站恭候大夫人駕到同赴新華宮不料二夫人素重平權並不客氣到站後即改乘紅牌汽車先行進府迨大夫人特别花車到站時已八點餘鐘因聞二夫人先已入府不禁火氣上冲立將侍從武弁及路員等痛加申斥畢喝令開車轉回保定當時侍從人等嚇得面面相覷惟有連連引咎稱罪待大夫人怒氣少解始羣相乞請下車大夫人初尙不允後經僕婦侍婢等從旁緩頰且勸且挽幾欲叩頭始將大夫人扶下花車含怒換乘汽車開赴新華宮去至入宮後此問題如何解决外人無從探悉又昨日有人見及曹錕眷屬來京時西車站軍警迎迓警衛之景况者謂車站内除京師軍警列隊恭謹護衛外復見新貴夫人之前有戴金線軍帽穿制服之侍衛八人各執紅纓長矛腰偑短槍分别引導夫人身後有僕婦俊婢數十人　擁　繞一種華貴氣象無異皇家后妃云 
[國際商事仲裁條約已加入] [  智]  
　　國際聯合會所擬國際商事仲裁條約共八條經外交部分函司法農商兩部查核業經贊同已由外部電令駐會代表查照簽字茲將此項仲裁條約譯文及各機關往來公函分誌如下（一）國際聯合會商務仲裁條約譯文（一）凡呈交國際商務仲裁調停現有爭執之協訂或關於將來爭執屬於商務事件或其他事件可由仲裁處解决之協訂各造願將由契約發生之各項憀轕或任何爭執交國際仲裁處理者則仲裁所在之國雖非管轄各該造之國而此項協訂之效力認爲所直接受訂約各國管轄之人民所訂者各訂約國保留權利得將上述之責任限於本國立法機關所認爲商業契約者行使上項權約之國應通知聯合會秘書長俾得轉告其他各訂約國（二）仲裁之手續應根據契約内之規定及仲裁所在國之法律訂約各國按照本國適用於現有執爭之法律中所載之仲裁手續對於必須在各該國内施手續上之步驟允與一切便利（三）訂約各國擔任依上列各條在其本國境内所成立之伸裁判决令其國内機關按照本國法律實行之（四）訂約各國之法庭在承審個人契約爭執時有如本約第一欵所言者如契約有關於現在或將來之仲裁協訂凡有效而能實行者一經任何方之聲請應將各造移交仲裁處調解（五）本草約俟聯合會各國及願加入各國簽字後即應批准批准後該約應儘速交聯合會秘書長收存由該秘書長用相當方法通告各簽約國（六）本草約經兩國批准送交聯合會秘書長後即爲有效茲後各訂約國於存交批准約文之日始發生效力（七）訂約國得否認本約惟須在一年前通知否認本約時必先函致聯合會秘書長再秘書長將是項通告抄送其他各國並將收到否認本約公函之日期一并注明此種否認於秘書長收到通告一年後發生效力其效力祇限於否認國（八）各訂約國在採納本約時得聲明其殖民地海外屬地及保護國不在其内並得代任何所屬殖民地海外屬地及保護國聲明加入亦得依本約規定代任何所屬殖民地海外屬地及保護國否認本約本約簽准抄本由聯合會秘書長分送訂約國右約訂於日内弗祇一份英法原文均係眞本存聯合會秘書廰檔案處（二）外交部致司法農商兩部函逕啓者關於商商務仲裁草約前准聯合會代表辦事處轉聯合會秘書長函稱此項草約如經貴政府贊同即請訓令貴國在會代表届時簽字等語當即抄錄原件附以譯文函請貴部及農商部查核並請於本年九月三日大會以前函復以憑電知本國代表照辦迄未准復現大會業經開會未便再緩除函農商部外相應函請貴部迅予核復以憑辦理爲荷（三）農商部復函逕啓者迭准函開國際聯合代表辦事處關於國際商務仲裁法一案並抄送條欵草约及譯文請查核可否贊同以憑辦理等因前來查此案前於二月間經本部將所送該會附件譯出咨送司法部核辦茲准復稱該草約意在便利商民似無不可贊同之處等因准此本部自應一致贊同相應函復貴部查照可也此致外交部（司法部覆文大致相同從略） 
[靳雲鶚督魯説之反響]  
　　山東督軍一席田中玉因臨案關係已不成問題繼任者鄭士琦雖有暫代之説而最近京訊馮玉祥實授魯督呼聲最高惟前此謀得此席者靳雲鶚亦爲競爭之一人據濟南消息則謂旅京山東同鄉力爲靳氏活動而一部分省議員及熊炳琦現正組織團體擬俟田中玉由京回濟時予以難堪籍以玉成靳氏如有反對靳氏者即以嚴厲手段對待魯省各界聞此消息已電旅京同鄉表示拒靳實則靳之督魯消息尙在馮氏之前即擁靳者恐亦未必有效也茲錄各界拒靳電文如下北京山東旅京同鄉會公鑒吾東數年以來匪患兵刦凡我魯人俱各月覩身經地方之担負日重人民之生計日艱然究其根本解决不過因廢督裁兵之主張未能達到也今者道路紛傳在京同鄉有一部分出而利用時機借以運動靳雲鶚督魯逖聽之下殊深惶駭竊查靳氏　兵一師吾東已有一師十一旅之衆將來如果用其督魯不惟與吾等廢督之主張相矛盾且裁兵反成加兵求減輕担負而反增担負究何用意實惑莫解况其爲人軍閥成性專事誅戮曾未聞其有慮及同鄉禍福之事、 
此亦我同鄉應當審愼考慮者也敝會於本月十二日特召集臨時會議討論此項謠傳以作防患未然之計將來無論如何驅狼入虎害及地方之事誓不承認區區愚忱相應電達以備查照山東各界叩元 
[魯人反對省會延期之繼起]  
　　山東省議會延期問題自各界聯合會王勳等發起對後同志社議員孫鴻賓馮登階等亦起而響應將公函省長根據内部艷電從速設立選舉事務所如有人希圖延期絕不承認又有寗端忱李景堯等擬組織一十三區公民聯合會實行向内務部省署請願誓不承認議會延期王勳等除通電宣言外昨又具呈省署略稱本屆省議會自去歲成立後噤若寒蟬毫無建樹已屬有虧厥職近聞省議會議員有以任期瞬滿冀圖再事延長將於臨時會内提議實行似此非法行爲有損立法之精神查該議員等主張任期延長其理由約有三種一謂組織省憲刻正籌備進行故須延長期間以爲制憲之餘地一謂議會改選徒多紛更宜再事延期以資熟手一謂每届議會例有三個常會今以議長難產之故虚度一歲光陰故擬展放期間以補足之惟公民等徵諸法律以爲三種理由均不能成立蓋以制憲大典非可倉卒而成此屆議會倘不能完全制憲即屬諸下届議會繼續進行亦無不可豈本屆議員具有制憲之特長而四屆議員反無制憲之能力乎是其所持第一理由不能成立也議會改選固多一番手續亦不得有破成例且下屆議會當不乏連任之議員假令無之當亦不乏明悉法律之議員堪付制憲之重任者是其所持第二理由亦不能成立也至謂延長任期補足三個常會全無法律規定亦近無理取鬧試思議會所以成立延期常會所以緩開旣無外界之干涉又非時局之牽掣孰實爲之孰令致之無非因議員等挾私植黨自相傾軋始有此不滿結果他人豈認其咎哉倘果遂奢願而不加以裁制則下届議會從而效尤變本加厲一延再延天長地久終無改選之日如國法何如民意何是其所持第三理由尤不能成立也查省議會暫行法第三條議員任期以三年爲限又同法第四條任期以議員當選之日起算各等語規定至爲明瞭旣無延期之條文又無延長之餘地再查各國法律關於議員自身問題本屆議員所議决者須待下屆議員方能實行從無議員自身議决即於本届施行之理今本届議員對於自身加薪一案含混蒙蔽竟行通過茲復藉端生枝提倡延期此例一開釀成議員之䟦扈豈獨山東受其荼毒勢將全國引起風波公民等有鑒於此披肝瀝陳誓不承認理合備文呈請省長鑒核關於議員延期案咨交鈞署時絕對予以否認并速設選舉事務所實行預備改選以維國法而杜隠患無任屏營待命之至謹呈山東省長熊山東公民王勳王殿友鍾效先等一百二十人謹呈 
[濟南雜訊]  
　　報聯會反對衆院延期錢局組織與棉業危機　　自衆院通過延期案後全國否認山東報界聯合會特於昨日開會討論一致反對今日（十三）拍發通電云洛陽吳巡閲使北京馮檢閲使王巡閲使各省督軍督理省長省議會敎育會商會農會各報館均鑒頃上國務院内務部一電文曰竊以國會爲國民之代表監督行政之機關議員職權原爲國民所授與其任務期限自有明文規定斷不能稍有出入乃第一屆衆議院員於任期届滿前對於政府籌備改選旣行無理阻撓及任期完竣後竟又違法提案自行延長并運動參院通過挾廹攝閣公布毁法亂政至此已極夫共和國家主權在民約法著有明條何得自行蹂躪彼等利令智昏竟欲長竊議席是則剝奪人民之選舉權與被選舉權也倘聽其倒行逆施開此惡例恐將來由延長改爲終身由終身改爲世襲則國會專制之流毒更有不堪設想者本會爲代表與論團體負指導社會責任似此違法舉動誓死反對謹電聲明第一届衆議院截至本年十月十日已經任期終了絕對不能繼續行使職權並懇鈞座 
 
 

Page 7

 
 
第一萬八千一百九十號;中華民國十二年 西曆一千九百二十三年十月十六號
星期二 * *迅予定期改選以符法治而重民權迫切陳詞伏乞垂察等語我巡閲使檢閲使各當道諸公護法愛國爲民所託務懇協電主張無任盼禱山東報界聯合會叩元 
　　濟埠自官錢局倒閉後市上所流通之銅元票祇有各銀號所出者近以各銀號内部分裂此種紙票又有擠兑之趨勢連日中州會館召集會議擬組織一濟南公錢局資本定三十萬元暫由加入各銀號凑出四分之一着手印刷十枚二十枚四十枚五十枚百枚五種銅元票行使市面聞已將内部組織完備一面呈請官廳立案一面徵集現欵其地址已擇定山東銀行隔壁市房矣又商垖各大花行今夏所作抛盤交易甚多茲届第一次交貨之期（八月底）各行以賠累過鉅延不交貨今已逾限四日而應交在五六萬包者至今一無所備有某某一二花行共買有四五千包之貨未曾交欵賣客催索甚急該行經理已逃至貸欵與各花行之各銀號現亦因之發生恐慌如至第二期（九月底）第三期（十月底）交貨時期則各花行與連帶關係之銀號倒閉者將不在少數茲聞各買客已預備提起訴訟矣（十月十三日） 
[贛西之路訊與匪訊]  
　　安源消息今日（七日）株萍鐵路局長王昌學乘坐專車赴漢聞係代表贛西鎭守使蕭安國前往上海與在申養　之湘省第一師師長宋鶴庚商量要事一説謂係代表趙恒惕未知孰是 
　　萍鄉臨近鄉鎭自湘省發生戰事各地駐防贛軍調集邊境後時常發生土匪擄人搶刦情事上埠於一號早又來土匪二十餘人携有快槍數支在街尾綁去該處燒土磁之窑户傳生順邱老滿及邱老五之妻等六人又九歲幼童一名架往老安里山上匪窠藏匿又磁業公司之客籍工人楊某等三人携帶現洋八十餘元來安匯寄行至離安十里之鍚坑地方後面忽來七人均手執小刀喝令站住遂向該工人腰間將現洋搜去該工人等見匪人均有兇器在手不敢聲張只得任其搜去至南坑一帶則攔路搶刦行人尤爲常事 
[駐湘美員訪問魯師記]  
　　要求保護敦促和局 
　　湘潭通信湖南第二師師長魯詠安氏爲倡導和平之中監份子此次發起姜畬和平會議對於解决糾紛進行頗力美副領事阿其森氏因湘河兩岸時有互相射撃情事於外人生命財產不無驚擾乃乘和會開議之機會要求訪問魯師長一以求其保護僑商一以考察和會精神先向楊交涉司長申明此意由楊電魯魯即覆電表示歡迎阿氏乃偕海軍艦長克福邇氏秘書潘伯士氏并武裝水兵四名乘汽船至湘潭由袁唐兩團長備輿派兵護送魯師長派騎兵一連至中途迎迓午後四時抵姜畬魯師長備軍樂迎接入部首由阿氏申述來意并於魯師長之主張和平表示敬意次即面遞公函一件函中意思與所言略同魯師長答稱此次敝省内部之爭對於僑商未能保護周到致有驚擾情事并勞貴領事貴艦長遠道賁臨非常抱歉對於貴領事貴艦長所要求保護一節認爲應盡之職責容即轉請雙方長官竭力照辦以敦睦誼阿克兩氏以答覆圓滿極爲滿意即令水兵整隊入内率向魯師長行正式敬禮阿氏并申明照約水兵不能武裝登岸因在戰事期間故權宜行之對此極表歉意而對魯師長之軍隊極贊其禮節周到精神振作不置晚間魯師長由省垣一枝香備有西餐來姜畬爲阿克二氏洗塵并邀和會各代表作陪席間魯師長首致歡迎詞略謂中美兩轼爲最親善的國家美國前任大總統威邇遜主張世界和平實合世界人心理此次吾湘不幸同室操戈而副領事軍艦長不辭遠道而來敦促和局此實富有國風可爲欽偑可爲感激然此次和會已稍具頭緒盼望領事艦長詳爲指導尤盼望代表諸公再接再厲誠毅主持俾底於成方不負三千萬人民屬望之殷美副領事艦長促和之盛意以此一杯薄酒爲貴領事貴艦長及代表諸公壽次阿克二氏先後演説略謂和平實爲一般人所抱心理貴省此次内部之爭中外人民感受重大痛苦而北兵又已入岳將成爲南北戰爭之焦點人民望和之心固極切外僑望和之心亦甚殷能如此了結實爲貴省之幸倘此次内部相爭北兵乘機入境引起戰爭殊爲可惜若能言歸於好貴省名譽將更震鑠將來解决貴國當惟貴省人是賴特以一杯酒敬祝湖南萬歲後余代表範傳亦致答詞詞意略與魯師長同賓主極歡而散晚間一時阿克二氏興辭魯師長仍備軍樂歡送并派兵一連送至湘潭平安上汽船而返 
[湘公團代表準備出發]  
　　長少總商會呼龥和平電 
　　長沙消息六日各公團代表在敎育會開會舉定先行赴和會之代表羅先闓陳斌生貝允昕王尹衡並定於七日下午在商會歡迎各代表及籌備出發事宜先晚商會去電魯師長報告舉定代表姓名請爲保護接洽七日上午得魯師長來電謂和會議决條件不主公開法團代表不能加入和議祇能從旁敦促商會當將來電轉達各代表是日下午四時羅陳貝諸人均如時蒞會工會葉之喬敎育會方克剛均到即由商會招待一切各代表多所討論結果商會代表改推陳家燦並定期入日早搭戴生昌輪船赴潭貝允昕與陳家燦昨晚即安宿遠東洋行以便八日早上輪至羅先闓陳斌生則因住在水陸洲故可就便上輪代表到湘潭由商會電湘潭商會招待並備三人轎四乘以便乘坐赴姜畬聞代表至多三數日即可轉來如有困難情形可電省加派代表援助七日散會時各團體對代表殷殷致詞（一）商界所希望者要求減少非法借貸（二）敎育界所希望者要求維持鹽欵原案放行學生來省（三）工界所希望者要求優待夫役其他各界所受之痛苦皆求代表轉達茲將商團希望之函錄下聘莘先生台鑒各法團組織會議派代表參入和會此正商商可説話的機會請即提議要求雙方軍事當局勸令帆船恢復交通並須條呈對於商船受檢查之後應予以保護准其自由行駛江河交通亟宜從早開放免商民有缺煤米及各種原料之恐慌事關市政重要商會應速行提議以便借助各法團之人希能成爲事實當北軍在湘時衡常交通從未封鎖若是之久即在戰事南岳香客尚可放行豈地方軍尙不能若北軍之仁耶商團公啓 
　　長沙總商會通電云長沙趙省長衡州譚前督軍曁各師旅長各鎭守使各法團各報館旅鄂旅漢旅滬旅京各同鄉會均鑒湘省戰事已由魯師長發起和平會議弭兵恤民同深禱祝本會曾致電魯師長及議和各代表敦促進行其文曰湘省不幸禍啓閲牆自戰事發生以來人困征輸户疲供億目前所感痛苦業已呼籲無門若戰事再有延長渺渺前途誠不知税駕何所兹幸魯師長仁言利溥首倡和平吾湘人民一綫生機庶幾在此伏願雙方當局共發慈悲互相讓步不忍以一二人之故害及全省人民尤望魯師長及代表諸公毅力熱忱堅持到底無論兩方條件如何困難務請竭力磋磨必達和平目的乃已萬一至於决裂則戰禍重開湘事將不可收拾甚至内訌不已外侮乘之是使我三千萬呻吟垂斃之民永隨於九淵之下言念及此能無痛心總之和議成則吾人生和議破則吾人死生死關鍵繋於茲會操之諸公一髪千鈞稍縱即逝造福桑梓實是賴之揮涕告哀幸惟垂察等語諸公祈望和平同此心理尙希一致贊助俾底於成全湘幸甚長沙總商會叩青 
[渝城劇戰中之治安問題] [  歐滄]  
　　官商兩方協力維持 
　　重慶戰事三日來東路及南岸仍異常激烈省軍迭次衝鋒雖被渝軍撃退然心尙未死昨日午後三鐘記者赴臨江門訪友聞槍聲甚密當偕登城墻諦聽仍係在浮圖關方面開戰砲槍齊鳴激戰甚烈晚間始知周西成軍隊在南岸欲强行渡河被渝軍敵住至南岸對重慶正面雖步槍聲亦斷續時聞然此係敬戒線上士兵所爲非正式接觸交戰也袁祖銘近來調遣軍隊甚忙渠仍駐通遠門附近之桂香閣該處爲從前之陸軍學堂日前外傳袁已督大隊由江北向西北反攻以包抄省軍之後殊未證實楊森則親駐浮圖關外督戰最力聞熊克武現駐距渝九十里之高店子賴心輝現駐距渝三十里之瓷器口有第三師鄧錫侯之團長林某當交戰時失援被省軍俘去其部下營連長多方設法派遣許多偵探前往探聽待遇狀况兼偵察敵情頃據回報彼過高店子時適熊克武初到隋帶警衛士兵約一團每人身上所偑子彈約二三排至林團長則現尙被囚於壁山縣監獄内也前日渝城之戰劉甫澄熊克武賴心輝楊森各首領均親身出馬説者謂勝負即决此一戰而不謂戰至今日勝負仍未大定焉 
　　東路戰事三日晚間一役萬分猛烈省軍方面計有鄭經武二團藍文彬一團賴心輝一部南岸周西成由上游亦暗渡一團到北岸協同來攻周部爲前隊鄭藍賴三部爲後隊因周部係生力軍故也分兵兩路一襲黄沙溪一撲浮圖關兵士槪係赤膊黄沙溪方面隊伍較多渝軍部隊爲第四混旅何金鰲第五混旅郭汝楝第七混旅白駒及黔軍之傅旅下半夜二鐘起開始接戰周西成之前隊應戰未久即退去後隊接踵而來衝鋒十餘次勢甚猛厲經渝軍奮力抵禦均未得逞相持至黎明省軍始退去此役渝軍撃斃省軍四百餘名俘虜一百餘名何金鰲郭汝楝各得槍百餘枝渝軍傷亡聞亦不在少數昨日午後城防司令部在南紀門外捉獲省軍偵探約二十名刻已發交巴縣覊押待訊總之省軍决不自此罷休必又將捲土重來也 
　　城中民食數日來因八省倉儲開放設平糶局人民已不似前數日之恐慌重慶警察廳長何成九以渝埠人烟稠密約六七十萬人口米蔬炭水之輸入糞穢渣滓之輸出平時絡繹不絕今竟經旬停頓食料空虚糞穢狼籍大有朝不保夕之象乃特雇糞夫六百餘名專運食料脚夫三百餘名分配各門專司運輸兵差不得拉用總商會正副會長趙資生李紹林並開會議决定辦法數項如下（一）商會電請宜昌各上駛輪船公司每輪上行至少須裝米五百石並由商會電派妥員數人專任購米（二）亞細公司承認運火油輪船上行時隨帶麥麵（三）四川銀行券市面通用由商會負責（四）煤炭由各廠首人分任上下游督率商人運渝價格由總商會核定官廳方面所定救急辦法則凡挑糞担炭買菜之人不准拉充力夫市面行使川劵須買物至六角以上方由店主找補請軍部通令各軍凡辦米來渝接濟民食者一槪不准截留再與各國領事磋商請飭輪船添運米糧城外兩處城内五處如此辦法則吾民或不致起絕大之恐慌以靜待省渝兩軍武力解决而卜最後之勝負焉（十月五日） 
[川軍分提鹽欵之轇轕]  
　　成都通信鹽係川省最大宗之出產產額之多超越全國自袁世凱以鹽欵抵借外債後外人在中國產鹽區域設立鹽務稽核所以稽核中國鹽政便逐漸收回其債額至鹽餘一項向由北京政府徵解護法以後川省自主與北庭斷絕關係經熊克武派員與稽核所交涉將川省鹽欵完全由川省政府提用每年約一千餘萬悉由川政府按月提出分配軍事各機關攤用後來劉湘主政照此辦理去年以來川省因在戰爭期間未嘗過問而出鹽最多之自流井時得時失此項鹽欵多爲該地駐軍零星提去今年劉文輝之九師所部駐在該地始終未嘗他去故提取鹽欵只有該師一部最近呂超所部討賊軍第一軍亦駐在該地每月與九師共分撥二十萬元在九師固見好於呂呂以初次成軍得此整欵接濟自爲心之所願省政府亦以戎馬倥偬未及注意統籌近因各軍需欵頗急各軍亦派員到井分提以資接濟詎稽核所即以川局未定川政府旣無統籌辦法該所暫認駐井防軍提撥現九師與討賊第一軍每月分撥二十萬元若他軍提欵須得兩部同意爲辭以拒絕各軍所派之提欵委員該委員等業將稽核所掯留情形聯電劉熊兩總司令電云成都劉總司令熊總司令鈞鑒臯等奉命到井提撥鹽欵因各部作戰以來已逾半載各軍旣無防區可以接濟成都一隅又無的欵可以補助數萬饑軍嗷嗷待哺羅掘俱窮點金乏術不得已始有派員分提鹽欵之舉詎抵并後稽核所交涉伊諉川局未定之秋川政府對於鹽欵旣無總籌辦法本所暫認駐井防軍提撥現九師與討賊第一軍每月分撥二十萬元若他軍提欵須得兩部同意此次自乾來井臯等向伊面商伊謂自井爲本師防區曾負保護井廠之責鹽税當然全提以作軍餉堅不分撥絲毫查九師自獨提鹽税以來已逾半載爲數已巨現仍把持獨提似有未合臯等現擬電請各部派隊駐并任保廠之責以便分提抑或請鈞座速派專員來并統籌出自鈞裁並祈電覆祇遵覆電請由内江電局轉送川東邊軍提欵委員范春臯第二混成旅提欵委員胡錫璋第八混成旅提欵委員馮贊第六師提欵委員張斌仲同叩馬 
[廣州之對曹會議]  
　　廣州消息大本營昨八日二時召集政務特别會議是日到會者有許崇智楊希閔劉震寰范石生盧師諦伍朝樞林森葉恭綽張開儒及廖促愷古應芬鄒魯孫科陳樹人吳鐵城等約三十人由中山主席先將上海國民黨來電三種辦法提出討論（一）請大元帥通電全國聲討曹錕（二）大元帥以個人名義發電請張作霖段祺瑞盧永祥等一致討曹（三）通告外交團否認曹爲總統當塲列席一致贊成照該電辦法即舉定楊秘書蒼白爲起草員業於今日發表其次討論兵站善後辦法約數時之久又奉天張作霖自曹黨迫走黎元洪後屢有電來表同情於南方政府頃因曹已攫得總統位置格外與中山聯絡昨以大本營參軍長蔣介石爲中山接近之心腹故特派員敦聘蔣氏爲奉軍參謀長蔣已答允赴奉就參謀長一職矣 
 
 

Page 8

 
 
第一萬八千一百九十號;中華民國十二年 西曆一千九百二十三年十月十六號
星期二 * *   
 
 

Page 9

 
 
第一萬八千一百九十號;中華民國十二年 西曆一千九百二十三年十月十六號
星期二 * *   
 
 

Page 10

 
 
第一萬八千一百九十號;中華民國十二年 西曆一千九百二十三年十月十六號
星期二 * *國内要聞二 
[閩南局勢將急轉直下] [  蜀生]  
　　孫傳芳奉洛吳命先除贓致平次滅王永泉 
　　閩南局勢就今日所得消息則重大變化已在醞釀暴發之期黨不遠矣據記者聞諸孫中山系之某重要軍官云孫傳芳離閩數月近突遄反以徘徊漢臯踟蹰不决之孫氏苟對閩局無具體解决之辦法焉肯重來蹐跼於閩垣故孫氏之返識者早知閩局之必起重大變化也孫之來蓋受洛吳之命聯粤陳以圖閩南不特臧致平在所必除即王永泉亦須撲滅邇者孫於福州召集高等軍事會議表面在討論孫傳芳王永泉周蔭人王獻臣防區問題實則計書收復閩南之方略結果定先解决臧致平然後再應付王永泉連日促王永泉回泉州就仟興泉永護軍使任意在使與民軍閧以勞其衆一面派兵七千假道興泉進攻厦門王永泉迫於實力與名義未敢拒絕前抵馬巷之孫軍孟昭月旅三千人即屬先遣者一面與海軍聯絡協同進攻厦門下厦後閩省統一粤軍撤回僅留王獻臣賴世璜部黄大偉若就孫氏之範則可留閩否則亦請陳炯明調回粤境俟臧軍解决後再合孫（傳芳）周（蔭人）之力以撲滅王永泉周蔭人部已入龍巖據上杭轉下漳平連城拊汀漳興泉之背此就彼方之策劃及形勢言至臧致平之如何應付尙無所聞據傳俟浙軍來援力圖反攻惟其聯黄以粤軍回師黄欲自據閩南利害衝突而歸停頓旣難希望發展環而伺者又見日增其處境之危固亦甚矣然試一就各方之内幕解剖觀之孫傳芳亦未見其能躇躊滿志也孫以七千軍攻厦然粤軍固嘗以萬人環攻海軍協助未得逞也謂前次之失敗以海軍不願協作故然則第一次海軍獨力攻厦且已入港何以臧部數百之防軍而亦逡巡以去耶且王永泉亦豈能束手待屠不稍掙扎而靜候滅臧及已者王獻臣以汀杭地盤被據於周蔭人近在漳碼以爭烟税見嫉於洪（兆麟）黄（大偉）已有聯王永泉共抗周蔭人及粤軍之勢若孫傳芳對王永泉偪凌太甚或再激成王（永泉）臧合作之局則時局更益糾紛矣且汀漳猶在粤軍掌握陳炯明當茲潮惠危亟時能不留作退步而舉以相贈否黄大偉力謀聯民軍共拒王永泉其私衷方欲久有汀漳能率師讓孫否故以目下局勢觀之臧爲段系之旗幟鮮明實直系所欲得而甘心困守厦島危殆固不待言然欲如孫傳芳之以孤軍越王軍（永泉）之防排洪黄以攻臧軍而不懼王永泉之截後恐天下事無如是簡單孫氏或不至如是鹵莽也故臧軍似危而實不至遽爾覆滅孫軍似可操必勝實則觸處荆棘難如其計也至王永泉雖環境日惡各方疾視然其實力亦殊不弱以此公之翻雲覆雨不知又將如何肆其椑闔惟其决不坐以待斃則可必也據記者之視察閩局解决恐非如孫氏所計之易惟軍事之變幻亦難預測讀者拭目俟之可也（十月九日） 
[仍無頭緒之閩局（福州通信）]  
　　各方面尙難合作 
　　閩局俶擾已非一日表面上觀之孫傳芳此次回閩胸中定有成算益以周蔭人奉電來省秘密商榷當局似必有一種表示乃日來閩垣所傳至爲不一或謂孫對下游視爲必須解决之唯一問題將自往前敵留周蔭人駐省主持一切或謂孫本欲王永泉赴　就泉州舊府署爲護軍使署王以其弟永彝已在下游無移節之必要故孫擬自往或又謂離省赴泉固非王之所欲而孫亦以王前往將來表示如何態度未能逆料關係甚重故不如自往爲愈一面着着與海軍方面聯絡即爲前方活動地就上三點而言其情形固各不同然必賴周蔭人之實力方能如願則一頃聞孫周商議無甚結果周不輕來省者竟忽然决歸上游以守其根本之地盤其行期已擬定本月十日或十一日周不留省爲轉瞬可見之事而孫是否即行尙未可知然又據軍界消息王不離省已居十之五六則孫之必行可知又就最近孫之行動觀之對於下游民軍如林壽國等逐漸收編豈眞無意相傳孫去即不欲王部軍隊移省而以王永彝爲興泉永衛戍司令亦其一計劃也然對於统一下游則爲期尙遠至海軍方面雖漸有與孫提携之趨勢然不從大處落墨而尙斷斷與楊砥平爭意見到底能否與孫協力進行整理閩局仍難預斷故閩人今日頗抱觖望之象 
[粤戰局與政潮之情况] [  平]  
　　惠州接濟已斷孫科市政感言 
　　粤省兵事將及一年此戰爭有何名義則不能免内閧二字保洛善於挑撥陳炯明受其煽惑故有此次戰事陳軍死守惠州兵力地勢均有相當之支配故聯軍極力包圍已越三月仍不能破不能不服其守禦之强惟近來情勢大變惠州確有不能久守之勢矣惠城四面皆水原有天然險要然所恃以接濟者椎平山淡水所持以進取者惟龍門河　　河源一面可以　博　一面可以通興寗而聯絡潮汕由龍川可以趨增城沿車路以撲廣州故陳軍向分三路以　逼廣州但旬日以來平山旣爲滇軍所據繼之而觀音閣三多祝俱失龍門爲許李等聯軍所破繼之而龍華泰尾俱失最近河源又爲許軍所破河源失後並聞龍川亦不可保目前惟紫金尙爲陳軍所據惠城雖尙未失然接濟已斷糧食絕斷不能持久現許崇智又加增兵力將莫雄梁若谷潭啓秀等部盡調至東江將爲大規模之攻撃惠州之破當在旬日問海陸豐爲陳軍之老巢聞陳軍現派北洋艦鎭守汕尾海口　密稽查目前尙可苟安陳軍所渴望者則惟林虎洪兆麟等軍速由閩漳抽出舍漳援惠故由閩回粤之師汾集潮汕已有所聞陳炯明之討孫檄亦已在港報揭發力詆孫之變賣官產搶奪民產惟援惠之師究竟是否實力充足倘遲遲而行則恐緩不濟急矣現在聯軍捷電如雪片紛飛聞陳軍有將退入贛邊消息但戰局方日有起色而政潮忽又件之而起此又中山之不幸矣中山宗旨堅定始終一貫原爲世人所共知輔孫者如胡漢民廖仲凱鄒魯輩多年與共患難即世所稱元老派也孫科麾下多聚一般資本家手段嚴厲敢作敢爲即世所稱世子派也當軍事緊急其勢不得不籌餉籌餉即不得不變產此亦無可如何之事於是如官產處如財政局以官產市產爲名紛紛没收庵堂寺觀繼之而没收寺產庵產甚至學校公地義倉公欵亦被提去變賣此則資本家之藉端肆惡爲當局者初意所不料然變產之欵其歸公用者固多而中飽自亦不免市民悲痛之言當局已有所聞因此有查辦財政機關之令此令一下官產處財政局當然受一打撃或疑此令係元老派所爲政潮乃由此而起胡漢民之告假赴港廖仲愷鄒魯鄧澤如亦有　職之説於是喧傳許崇智爲省長林警魂爲財廳長伍爾康爲鹽運使蓋許崇智現新與孫科聯絡而林伍則皆孫科所提挈之人也但許方在前敵粤局尙未解决是否適宜處民政重職尙屬疑問又聞某日孫科扣留艱業商人鄒殿邦欲罰以重欵此事亦大爲社會注意其後由本福林朱培德保出孫科近因任艱鉅而勞怨紛集故於國慶日有對於時局之感言其用心亦良苦矣茲錄孫科感言如左 
　　民十廣州市政廳成立鄙人本敬恭桑梓之義服務鄉、 
邦不自以爲寡陋方期與市民相與有成進圖公共福利惟是都市規畫爲一種建設事業在我國更屬創舉旣須具有系統的計畫仍宜假以時日方尅有濟凡建設事業率皆然也詎客歲之夏突有陳逆之變市政各種規畫爲之中斷前此經營粗具之規模亦蹂躪殆盡愛國之士所由扼腕太息者矣今春市政機關恢復舊觀同人再集廣州重謀建設雖値兵燹之後市庫空虚然猶本服務桑梓初衷悉心擘畫以爲前此所定一切建設計畫賡續進行不圖變亂侵尋沈叛之後繼以北寇陳逆炯明復乘機揭竿率其叛衆肆擾東江妄冀僥倖計自改元迄今十二年來廣東戰事以此次爲最烈犧牲以此次爲最大地方人民所受痛苦亦以此次爲最慘而我廣州市民獨能忍痛赴義負後方運輸籌餉重責用能决勝千里東西北三江戰事將次結束鄙人忝任全市公僕遭此非常鉅變軍事後方責任義不容辭旦夕籌維心力俱瘁勞怨紛集何暇顧及然此次變亂關於市政前途影響甚鉅此後進行不能不有資乎羣力以求達建設之目的廣州市政因戰事影響致一切改革進行計畫爲之停頓實無顯著成績之可言且數月以來市庫所有收入大率提充軍餉行政經費不過勉强支撑此外仍負籌餉之責不得已而有召變市產及廟寺菴觀之舉猶幸市民多明大義踴躍輸將寇患敉平亂事將次戡定不獨全市的安全賴以維持即關於建國大業藉資勸助其功亦不容没市民愛國熱誠洵足多矣然市民中尙有見理未眞者誤認此次戰事爲普通軍閥私爭是不可不有一言以明之民國十二年其所以無偉大建設的功業可紀者以國事長在糾紛中也至其糾紛的總因即一國之中心勢力失墜也質言之即無健全的政府　也是以今日欲言建設非回復國家中心勢力建　健全政府不可我大元帥揭樹建國主義以身許國團奮鬭數十年如一日世人或毁譽各殊而其愛國眞誠當爲天下後世所共見也此次廣東戰事亦本此主義與國民相見我廣州市爲西南首都對此建國大業匹夫有責即使人人捨身赴之亦不過盡其本分而已吾人此次爲建國主義而戰不忍多加人民以直接的負擔力求略减人民痛苦寗將市產及廟宇等投變藉充軍餉以公家之財充公家之用其理至正其勢至順也至於租捐一項念市民貧富不均仍取諸食租衣税之　主其房屋較小者且一律免徵在當局者之意於軍書旁午餉需萬急之中對於市民疾苦未敢或忘其苦衷亦當諒矣然則此次戰事於國家前途關繋之鉅旣如上述所望我市民本匹夫有責之旨爲開國成務之謀萬衆一心併力赴之從此國基奠定共圖建設使後世之人讀建國史者追念賢勞以廣州市民今日之豐功殊績爲之景仰不置不其偉歟語曰　　　　多　　　　　市民共勉之 
[廉州被陳部佔據之外訊]  
　　黄明堂正圖報復 
　　字林報三日北海通訊云廉州一隅自八月二十八日被圍後堅守三十三日卒於九月二十九日繳械投降於是钦廉一帶悉歸陳炯明部申葆藩佔領按廉自粤亂以來每歷六七月輙被圍一次但民間所罹兵禍實以此次爲最甚廉之守將初猶希望黄明堂派兵來援最後至糧盡援絕每人每日祇得食米半斤軍心　叛乃開始議降由路德敎會西人溫德女士從中斡旋往來調停其議始洽守軍遂啓門繳械申軍整隊入城紀律頗嚴蓋日前刦掠靈山桂軍已經遣回不復令其參加攻廉之役也當城下前數日有兵士入城外民舍時舍中人避兵他徙僅遺一老嫗守屋兵士向其索食嫗稱兩日未得食兵士乃煑食給之並將其收養焉至南門西門外民居守兵慮其資敵屏蔽大半焚燬事平之後居民紛圖重築水木工人頓形缺乏多自四鄉來城藉博高價南門外離城不遠之某敎堂爲守軍砲彈所中彈在敎堂内爆發幸損害尙微攻城之軍携有野砲與俱流彈越入城中曾燬民屋數家南門外適有一河架橋相通路面距水線十王呎攻軍即自橋畔穿地道炸城橋工未竣而城已降目下行人過橋畔者覩此巨洞皆詫異不置攻軍復作竹梯希圖登城惟當此火器之下要亦未必收效耳目下廉城居民以累經兵燹羣議拆城俾免再受圍攻之厄黄氏之子亦在守兵中城降時匿居路得敎堂病室嗣爲友人所賣紿其出外遽被敵人戕害此外武員之遭槍斃者尙有數人縣知事亦被押勒交二萬元並代築城内外被毁之民居傳聞黄明堂今在安鋪附近力圖報復有破釜沉舟之意星期五下午有運兵船一二艘載魏邦平軍圖入北海港口爲砲臺所撃走北海自八月三十一日陳派軍隊佔領後一月來不見戰事商務漸漸恢復店舗均已重開矣 
[浙省脱離北京政府之現狀]  
　　浙省與北京各部實行停止公文後省署各科事務較前略爲清簡而軍務善後處殊無出入緣自廢督以後參謀陸軍兩部久已脱離關係海軍部在平時本無公文往還財部自民國五年浙省政變以來所有國税收入移充軍餉政費尙虞不足實無分文解京平時往來文電亦無非田賦加税及稽核預算而已本年并預算亦未由省署咨送故北京之財政權早已不及於浙省矣至敎育部因索薪無着已於兩月前罷工浙省籌設數敎育局關於規程上疑義迭經咨請解釋迄未得復係敎育部先與浙省斷絕公文此次省署不與行文更無何等之關係也又司法部與省署文電往還僅屬於司法行政一部分本屬無多其關於司法訴訟一部分係與高等廳直接現聞亦仍其舊以維司法獨立之精神統計省署與各部平時往來文件以内務農商交通三部爲最多現因反對賄選之故一併擱置北京聞此消息亦已無文電寄來其何時能恢復原狀此刻殊難逆料惟在人民方面如注册立案等事因而遲滯則不無影響云 
[杭州快信]  
　　贛人發起商訂浙贛和平公約浙省輿論頗形反對當道亦在考慮恐難成立 
　　杭州造幣廠向屬財部現浙省巳與脱離關係改名浙江造幣廠昨并將廠門刋豎財政部三字剷去 
　　浙西螟患近且由嘉屬蔓延至杭屬已委黄寳麟等馳往覆勘實業王廳長亦咨商敎育廳派農校敎職員率生分組出發考查設法銷除 
　　實業廳第一科科長唐寳鈞改委爲本廳秘書昨另委陸咸（字則三紹縣人充第一科長兼秘書長） 
　　海鹽知事費堯勳調省以金華知事汪仁溥調署另委任用道尹趙志元（號惠丞奉天人）署金華知事今午發表 
　　本届杭縣檢定小學敎員凖二十日舉行試騐張敎廳已委沈光烈爲試騐主任 
　　正祥盛綢莊倒閉鉅欵莊東兼經理徐笙巢匿避無蹤各債權人迭次會議亦無辦法存貨攤償不及三成杭總商會已受理此案將開會審查人欠欠各帳 
[南京快信]  
　　省議員昨今兩日新到十數人據徐果人語人星期三或可成會 
　　曹錕昨電某要人徵求對組新閣意見 
　　駐京代表來電魯督已由閣議准辭鄭士琦暫代 
　　外部電齊韓兩長駐京荷蘭公使定日内出京視察隴海路請飭屬保護兩長會電徐海鎭守使道尹知事屆時妥爲招待 
　　敎實聯合會定十一月十七八兩日開第三次大會 
　　方本仁電已率所部進駐粤邊俟大軍調集即進攻 
　　徐淮海各屬舉辦户籍均能按序進行惟江南各縣尙多觀望省署昨再嚴令舉辦 
　　商聯會蘇事務所原定今（十五）日開幹事會昨晚　查人數尙未到齊恐今日未必成會　 
　　杜錫珪定今（十五）日抵寗司令署派員赴浦口迎接 
　　王芝祥定明日由滬來寗改乘津浦車北上南京道院已預備派人接待 
　　韓省長因冬防將届派員分赴各屬檢閲省警備隊槍械服裝以示整頓 
　　常州各公團會電兩長請免調水警以維地方 
　　八卦洲旂產本年由萬嘉訓承包認繳銀九萬元已奉省署核准 
地方通信 
[蘇州]  
　　唯亭鄉連刦盜案已破蘇齊門外唯亭鄉屬芳前村農民龔梅堂龔新齋兩家及旺方村農民朱馥山家北旺墩村陳姓張天秀等兩家又顧家橋徐姓蟹籪等共六家於本月七日（即夏曆八月二十七日）夜深時一先後被盜夥刦一　已誌前報茲悉蘇警廳偵探隊探士楊富山等前日已在蘇閶門外石路口怡苑茶室中捕獲潘金福一名當在潘之衣袋抄出當票二紙當洋八元其人直供夥刦唯亭龔姓等家不諱同日午後水警第三區署偵緝隊巡官李春山亦在蘇胥門外捕獲李崑福一名係潘同案盜匪聞該水陸兩探隊即日已將兩犯送區解移吳縣地檢廳研訊拘押矣 
　　蘇警廳定期檢查印花蘇警廳每屆五月十一月間例須通令各警區會同總商會市民公社派員分赴各商店檢查印花茲悉警廳現以本年十一月年例檢查印花之期將屆故昨已分函蘇州總商會曁蘇州市公益事務所查照轉致城内外各市民公社通告各商店依法貼足印花以免查出處罰且悉警廳近已在通衢實貼布告略謂本年十一月檢查印花之期由十一月一日起至三十日（即夏曆九月二十三日起至十月二十三日止）警廳一面已通令所屬城内外東南西北閶五區警察署轉令各分駐所巡官至期一體妥派長警按段檢查矣 
　　新警廳長認眞巡視新任警察廳長趙君向在第二師任職有年對於崗位之設置警務之優劣本甚明瞭且於閶門外馬路各旅館之容留妓女應客曾具有深惡痛除之宿志自十三日拜答各當道竣事後即微服出城先至閶區警署與署長袁孝谷君坐談片刻即至馬路巡視一週對於各崗甚爲嘉獎惟聞城内外烟賭林立囑袁設法嚴禁毌使蔓延今昨二日又微服往各區巡視一週云 
[奉賢]  
　　烟禁近聞奉賢自知事歐　　到任後對待吏警頗不嚴厲禁烟一政亦因而廢弛城鄉各鎭烟館林立至少有一二十家施打嗎啡者雖鄉村之中亦所難免事爲蘇高等廳訪聞屬實於陰曆七月間令行歐知事振作精神嚴行拿禁該知事奉文月餘僅拿辦奉城王班頭開設之烟館上星期高等廳以該知事辦事不力重申前令該知事乃派素有烟癮之吏役李金生等到縣屬三官塘鎭密查聞查出胡麗生等多家僅將馬鴻浦一犯解究故馬犯當塲口稱販賣者不止余一家他家何以不送究吾情願去吃官司不願受差敲詐云云 
[無錫]  
　　衣業友誼會改選誌無錫衣業友誼會於前日（十四日）下午在會中改選會長高菊人君得一百二十二票當選爲正會長施子瑞君得一百九十六票當選爲副會長當塲由主任幹事報告高施兩君當選畢即散會昨日（十五日）田會具函通知當選敦請即日就職以維會務云云 
　　地痞滋擾郵政被拘錫邑一等警佐李乾一接得本邑「等郵局公函内開略謂」案查前洲鎭浮舟村有名稱張耀三者平日不安本分曾屢次向前洲代辦所藉端滋擾務請貴所長一查該鎭有無警察村鎭辦公處如查該鎭並無此項辦公處亦應請貴所長設法保護實紉公誼下略」李所長得悉後即派警下鄉密查查得六三圖浮舟村張耀三平日確不安分月前在前州代辦所藉端滋擾尤屬横行已極李所長據報即於十五號派警下鄉拘拿法辦當塲由地保顧小狗將張耀三交出經該警示以拘票即於當夜解城聽候法辦云 
[鎭江]  
　　敎職員開秋季聯合會丹徒小學敎職員聯合會於今日（十四）上午八時在城内紅旗口市敎育會内開秋季聯合大會是日城鄉各校敎員到會者頗多茲將開會秩序訪綠如下（一）鳴鈴開會（二）主席報告經過情形（三）文牘股報告（四）會計股報告（五）討論理事部交議事件一請縣署飭縣視學嗣後每届視察各校狀况後須召集全縣敎職員會宣布視察狀况評語發抒意見商確改良方法二研究改組市敎育方法三請縣署敎育局取締私塾四請敎育局組設公共學校園五組織巡廻參觀團六討論臨時動議事件七鳴鈴退席八全體攝影九鳴鈴散會時日鐘鳴十二時矣 
[常州]  
　　横林潛安救火會成立大會紀横林青年社所發起募欵創辦之潛安救火會於雙十節開成立大會是日無錫常州等處之救火聯合會均派代表列席紳商各界到會者約有三百餘人此外又有無數對聯祝詞琳琅滿目美不勝舉茲將開會秩序列下（一）奏樂開會（二）席（籌備主任陳壽松君報告宗旨（三）來賓祝詞（無錫代表王） 
少泉君常州代表王春芳君吳子卿君）（四）紳董演説（費安生君黄植嘉君黄曜庭君）（五）會長（謝慶範君）答謝詞（六）奏樂（七）攝影（八）散會（九）茶點晚間又舉行提燈頗極一時之盛云 
[鎭江]  
　　銀根緊洋釐驟漲鎭埠近來銀根甚緊各錢莊因之在公所討論議决洋釐應漲從前六錢七分外者現於日昨（十四）驟漲至六錢八分一釐七毫半市面因之頗有驚慌云 
　　二四區巡長之升降商埠警局劉局長志正日昨以二區巡長石金波辦事謹愼升爲一等巡長調四區任用四區巡長李俊約束不嚴降爲二等調二區任用二區三等巡長劉相臣因犯重案棍責一千開除以偵緝蔣文漢調充經此整飭各巡長服務尤爲謹愼云 
[揚州]  
　　大橋商會催頒鈴記大橋市商會改選後業經呈部核准所有續修章程及應繳鈴費早經繳出惟鈴記迄未奉到昨特函催縣署催部頒發以昭信守 
　　呈請舉辦聯莊會揚顧陸市楊家鄉公民閻養源等因盜風日熾冬令瞬届若不預籌防衛恐一遇匪警則束手無備擬仿去歲成案舉辦聯莊會以衛地方請由該管警察陳巡官詳縣察核矣 
　　彌補鄂岸透支鄂岸公所歷年透支用度迄今共虧十餘萬元該岸運商主張捐大票彌縫（每票五百兩不認五百兩即按一分八釐扣息）並於昨日（十二）由該岸在揚商人假丁家灣四岸公所會議以期一致惟聞各商以担負過重暗示反對云 
[阜寗]  
　　匪風猖獗一斑近來鹽阜方面匪氛日熾搶刦頻聞初狂於野近虐於城鹽之銀號阜之錢莊均屬於城兩遭其難有司職守者當必懲前毖後嚴加防範以遏匪患不圖十一日（即夏曆九月初二日）下午六句半鐘城西警備分所守鑰者十餘名乃當局者前車之鑒分防所駐以衞民生不期是晚突來士匪十餘人撲入該所將守衛捺倒餘匪蜂擁而入搶去鋼槍八枝並傷警士一名後該營長熊養和率隊追捕全城戒嚴尙未聞有獲捕消息也 
[徐州]  
　　烟酒業全體罷市徐州第八區烟酒公賣局前因撤換銅山分棧經理改收烟葉捐銅山烟酒兩業全體反對屢經紳董調處迄無結果今日（十三）下午三鐘兩業全體烟行共五十餘家酒行三十餘家一律閉門罷市門口各貼一條云「烟酒公賣多方擾害苛勒逼迫閉歇買賣」又發散傳單通告各界文云敬泣告者第八區烟酒公賣局于局長甘被局員朦蔽把持濫用職權揑詞撤換銅山分棧經理乃不收押金僅憑個人推薦委任警察局員張孔彰接充又設稽征處任意勒捐凡此各端違法之跡顯著近又扣留商貨勒罰客欵擾害不堪無法營業已於本月十三號全體閉歇云云商會長趙品成等仍出調處未知能早日和平解决否也　　 
　　縣敎育會請撤十中校長省委調查第十中學風潮已經終結昨已回省報告刻該校仍未上課縣敎育會開會討論當有眞電致省敎廳云南京敎育廳鈞鑒第十中學校長張倚自任職以來毫無成績即如此次學生互毆實由該校長挑撥所致又任用私人已有事實可證該校事務員王義臣係伊私親吸食鴉片昨日上午八時被警察在該校搜出烟槍烟燈斗捥各一件即將該事務員帶至銅山警察局拘留并擬送縣訊辦學校腐敗至此校長責無旁貸即請撤換以圖改良學校幸甚銅山縣敎育會叩眞 
[安慶]  
　　雞籠山又出搶案距和縣城四十里之雞籠山有寺一所日前忽有匪類十餘人藉入寺游覽爲名闖進　室將住持僧某捆縛用萬壽香燒僧腹部逼令獻出財物後經左右居民覺察聚衆當場拿獲兩匪解縣鞫問餘匪已遁云 
　　和縣焚燒大批烟土該縣販賣烟土之風極盛甚至茶坊酒肆中亦有手携烟土向人兜售者日前由高知事查獲烟土數百兩烟具數十副均於本月十二日在奎樓根焚燒觀者約數千人 
[湖州]  
　　　山土地廟之慘劇青銅門外　山龍之土地廟昨 
 
 

Page 11

 
 
第一萬八千一百九十號;中華民國十二年 西曆一千九百二十三年十月十六號
星期二 * *   
 
 

Page 12

 
 
第一萬八千一百九十號;中華民國十二年 西曆一千九百二十三年十月十六號
星期二 * *   
 
 

Page 13

 
 
第一萬八千一百九十號;中華民國十二年 西曆一千九百二十三年十月十六號
星期二 * *本埠新聞 
[總商會時局意見之一斑]  
　　總商會於六月二十三日曾有否認曹錕之聲明曹當選後乃獨無電文發表各界頗懷疑慮曾由周偑箴君去函請即表明態度前日常會開會公决仍執從前態度惟一面徵求入會業團體意見以期應付周密昨已本此决議函復周君茲錄原函如下 
　　逕啓者接展本月八日大函具悉一是當於十三日第二十一期常會提付公議僉以此事於六月二十三日會員大會議决各案内早已預爲嚴重聲明宣示全國詎有更滋疑議之餘地似表明態度一層並非必要惟時局如斯我商人應如何應付之處本會旣係各業體所集合自應徵求入會各業團體意見庶足以期周密除另行通函外特先奉復以慰錦注即祈亮察爲荷此致周偑箴先生十月十五日 
[省敎育會議决選曹議員退會]  
　　昨日下午五時江蘇省敎育會開評議員會據袁會員希洛等十二人來函請將會員中充國會議員在京賄選者議决退會并以後永不准再行入會當即議决查會員中充國會議員賄選出席者爲吳榮萃·夏寅官·孫熾昌·楊潤·邵長鎔五人照會章第八條第三欵實係有損本會名譽應即退會並登報宣布凡列席賄選者以後永不准入會云 
[在滬議員開會紀]  
　　在滬參衆兩院議員昨日下午三時在湖北會館開談話會出席者八十餘人推孫光庭主席先由韓玉宸報告天津情形及在津議員胡鈞等來信大致謂在津同人尙有三十餘人於八日下午在大羅天開談話會决議四事（一）在滬參衆兩院名義仍舊（二）組織兩院院内同志會（三）參與賄選者加以調查拒絕加入（四）對公布憲法持冷靜態度此四項意見提請在滬同人抉擇又鄙人曾赴奉一行覺奉方當局態度十分堅决云云末并報告此來帶有文件三種次江浩謂同人旣奮勇來滬主持正義决不能氣餧自卸責任至憲法問題早有表示可勿討論潘大道謂對於一．二．三三項無何項意見至第四項憲法問題根據法律政治均應予以嚴重之否認况前次開會已有表示自無須改變本席且認此項表示爲極端正當合理褚輔成謂現在國會多數分子旣壞同人不能行使職權應通電全國請國民自已起而負責至此次總統選舉會除行賄已爲國人共知外其人數問題實亦尙多疑問目下切實調查所得是日出席議員距法數實差二十餘人應將此項名單宣佈以證其舞弊作僞當由秘書李某宣讀調查所得參與賄選議員之名單張繼并當塲聲明北會將其解職之非法因彼曾報到也次王秉謙發言對於國會本身問題有所表示次覃振謂同人發言甚多歸結各項意見不外二點即討賊勘亂之負責由同人自負之抑請國人負之同人人數不多組織國會軍旣有未能而求諸國民又未能有具體辦法故鄙意不若籲請實力派出而負責較爲確切至此有人請先將天津同人提案先行結束主席付表决全體無異議次褚輔成提出通電全國宣布參與賄選議員姓名并籲請國民及實力派出而討賊主席付表决通過次董昆灜報告兩院秘書廳將縮小範圍并由行政委員會磋辦衆無異議散會 
[兩院秘書廳調查未與賄選函]  
　　限未與賄選議員於十日内親筆函知 
　　移滬參衆兩院秘書廳昨發公告云此次北京賄選成立輿論異常激昂連日各省區法團及公團常有函電到廳索取各該省區實在留滬及在京出席賄選議員名單本廳以北京賄選並未查佈出席人名且事關議員人格輿論指摘旣嚴本廳亦未便任意答復除實在留滬及在津辦事各議員已列名發表宣言外爲此通告凡確末出席賄選之議員請於十日以内用親筆蓋章之函告知本廳以便答復各該法團公團爲荷事關國家體面議員人格及其身家利害萬望諸君特别注意至要至要兩院行政委員會聯席會主席潘正道叩云云 
[廣西旅滬團體分别議員電]  
　　宣佈參與賄選議員姓名 
　　旅滬廣西同鄉會等昨發通電如下 
　　廣西省議會·敎育會·商會·農會·各縣議參會·各公團·曁省内外父老兄弟同鑒曹錕黨徒自本年六月十三日逼逐黎大總統後覬覦大位朋比詭謀恃重賂以請張加舞弊以塗飾　顏冒進羣議沸騰乃於十月五日曹錕竟以合法爲名行𧵖獲選廉恥澌� 
滅綱紀淪亡言之鼻酸聞者髮指夫曹錕罪有應得賤不足誅不意十年逋播兩院尊嚴卒假公以濟私更貪利而忘義忍污　典廿狗財奴出席者五百九十人有效者四百八十票降曹果非本忘何至充伴食之陪卿通吳豈因報仇不過仰狙公之賦茅演二十四朝罕聞之怪劇貽九萬里僅見之奇羞天地爲昏人禽　辨幸而狂瀾澎湃砥柱獨存晦雨凄瀟晨鷄仍唱尙有一部份議員良心靡死强項弗撓寗作逸民岡參亂政絕脈延乎一綫正義炳於兩間試讀通電宣言足使下風傾拜即如吾省參議員馬君武·陳峻雲·潘乃德·雷殷衆議員蒙民偉·陳大龍·張鴻　翟富文·覃超之數君者槪未入於彼榖各自行吾所安或　蓴於滬淞或訪梅於粤嶠或趨南陔而級蘭偑或泛東灜而　麥舟窮且益堅誓無返顏克副人民之望允增鄉國之光是誠卓爾不凡故能皦然不滓苟非餘子之碌碌安得衆人之熙熙諸公道路傳聞駭愕或淆夫市虎我等樓臺接近毫芒頗期乎燃犀表月旦之評貞淫當剖準春秋之法予奪須嚴謹獻謹言懇祈明察前事大錯旣悔矣其何追後日方長宜審之其毋忽悟主權之在我魁柄勿輕以授人垂炯戒於來茲覆轍預防其載鬼某甲某乙有姓有名若者伐石書勛比黨碑於元祐若者寫金象物示京觀於神姦欲令濫竽者免於混珠則焦頭孰　突俾知直築者凛於秉钺則接踵者焉敢效尤願共樹夫風聲請亟懸諸露布茲附記本省議員加入北京賄選者於下「參議員」黄紹侃劉景雲·劉錦方·郭椿森·雷哲明·林炳華「衆議員」王乃昌龍鶴齡梁昌誥·張廷輔·王永錫·陳伯龍·龍政·程大璋·程修魯·詧永祺·唐樹基·黄寳銘·羅增麒·凌飛（即凌發彬）等凡二十人此聞旅滬廣西同鄉會·梧州同學會·平和協會廣西支部·廣西學生會·全體同人等公叩齊 
[徽寗同鄉大會紀]  
　　議决實行懲戒選曹議員　　徽寗旅滬同鄉會於前日（十四）午後二時開第四届評議大會議决（一）討論章程修改條文結果以修正案逐條討論通過當推胡偑如黄温如二人審查（二）推舉書記長結果胡偑如擔任期職（三）李振亞對於時局提出意見三項（甲）對於徽寗二屬賣身議員宣布其罪狀褫奪其公權（乙）抄查賣身議員之家產充助地方公益（丙反對曹錕非法當選議决謂理事中辦理電文拍發（四）詹鐵珊提議用鐵鑄一肥猪模型將徽寗二屬賣身議員王迪成·吳日法·汪建剛·胡壁城·張佩紳·吳祖翼等姓名鐫於該鐵猪身上置於公共塲所使其臭遺千古以昭炯戒（五）該會發起人路君可彬邵君華瑞因事回徽主席代表全體同人致歡送詞路邵二君答詞如儀茶點散會 
[皖議員譚啓桂之遁跡]  
　　皖籍衆議員譚啓桂五河縣人因避賄選於本月四日微服出京而其家人不知也茲其子譚騛致函在滬議員褚輔成彭養光·王慶雲·常恒芳等探尋乃父下落其函如下 
　　「家嚴自列席衆院以來除專心制憲外他事從不過問爲諸公所素知月前安徽救國會代電指摘全昧眞相家嚴非常憤激昨日（四日）憲會散後即徒步出門不知去向敝庽上下至爲驚惶家嚴早有南行之意不知此次是否到滬出席敢乞俯賜函告俾得星夜趨侍無任感紉等語」常君比即覆函云「尊甫尙未到申惟微日往津避選早見滬報不受津滬招待之資而顯松栢後凋之節錯節盤根方見利器遙把道義無任欽遲日來是否返京尙祈便中見告以釋懸系爲感云云」 
[整理財政會議延期開會]  
　　先徵報告再定會期 
　　本埠總商會發起之全國整理財政會議本定九月十日開會茲以期間早過代表無多决計延期開會先從徵集各省財政報告入手已分函全國商會聯合會各省事務所查照辦理茲覓得原函錄下 
　　逕啓者敝會通電邀請全國商會訂期於九月十日開全國整理財政會議一案所發函電計已早登記室按照原定會期已逾一月以外而核計現時報到者祇有蘇·浙·閩·蜀·魯·贛·黑龍江七省且除蘇省外其他報到省分之代表每省僅有一二人核與法定人數相差甚鉅各處未派代表省分據其陳述情形大都以商人爲環境所迫不遑遠離爲詞天時人事乖忤至此以致預定計劃未能即時履行誠堪痛惜特是救國塗徑原非一蹴可幾一方受環境之牽掣一方仍宜爲及時之準備敝會有鑒於此節經延聘專員搜集關於財政之資料以爲建議整理之方針閲時經旬始車成中央財政報告書一册付諸　　以公司志茲特隨函附奉五册即乞省覽如　添印分送以供公衆研究尤爲普及惟是吾國幅員廣闊敝會同人見聞有限此编忽搜集者僅及於都門一隅之收支狀况而各省情形複雜軍興連年自爲風氣非由各省人士自行就地悉心探討萬難得其涯略責會諸公俱負珂鄉重望必能體念時艱完此任務俟各省財政報告以次彙齊再行訂期開會庶議案準備可以格外周密而會議時討論亦益臻切實先爲分組之研究再謀共同之决定仍於敝會原定宗旨不相背馳諒亦貴會諸公所樂予贊同也云云 
[法團反對加徵漕糧附税]  
　　昨日上海各法團因敎育界有向省議會請加徵漕糧附税電請省會主持公道一致否决文云南京江蘇省議會諸公鑒報載敎育界有請議加徵漕糧附税一元充敎育經費一案查有漕之區本苦賦重何堪再受苛歛務望主持公道一致否决以蘇民困上海縣議事會議長莫錫綸副議長李味青敎育會會長賈豐芸副會長曹棅·商會會長姚曾綬·副會長姚福同叩删又除電省會外並有同樣電文分致全省六十縣縣議會·縣商會·縣敎育會·縣農會請一致反對云 
[外部復廣肇公所電]  
　　爲秘魯排華事 
　　上海廣肇公所前爲秘魯排斥華僑事曾致電外交部請力爲抗爭昨聞該所已得外交部復電略謂來電悉秘魯排華事已由駐秘代辦迭謁秘總統嚴　重交涉茲又令該代辦轉託秘美代辦設法轉圜并由本部電令駐秘使商請美政府協助一切云 
[歡送工部局總董之茶會]  
　　薛敏士今日返國 
　　上海工部局總董聯華總會會員薛敏士君今日返國日昨在滬紳商因祖餞不及特於昨日下午四時在聯華總會開茶會話别主人到者有陳秉謙·潘侣彬·袁近初·許沅·吳藴齋等二十餘人薛敏士君偕工部局職員六七人按時蒞止此外陪賓有怡和大班卜羅克·斯密士聯華總會西會長韋爾生君主賓歡聚至傍晚始散文匯報云工部局經董西姆士氏夫婦及女公子罹將於明日（十六日）乘大英公司卡摩拉輪船回國准上午十一時半乘特備之接客小輪啓程 
[水野梅曉昨訪温州同鄉會]  
　　謂慘殺華工案可提起訴訟 
　　國聞通信社云昨日下午二時日本東方通信社理事水野梅曉氏往訪溫州同鄉會副會長林炎夫·駐會幹事宋偑　二君當時又介紹中華僑日共濟會副會長王兆澄君相與晤譚水野云敝國此次震災發生有少數青年團浪人乘機殘殺華工此種消息實屬不幸今大杉榮案已經提起訴訟則華工殺害一案亦可取同一辦法鄙人希望諸君將當時實在情形見示以便回國後與政府交涉當由林炎夫君轉述華工在日被殺詳情并由在大島八町目被害未死之黄子連陳述遭害詳情宋君發表意見謂此事大足爲中日親善前途之障碍希望水野君回國後主持正義末由王兆澄君詳述青年團及日軍警之暴行水野頗爲動容當允回國後向本國政府提起交涉云 
[日本赤十字社函謝中國紅會]  
　　昨日中國紅十字會總辦事處接日本赤十字社社長平由成賜來函云敬啓者今次東京横濱等地方大震災承貴會關心堪切醫務長牛惠霖君率領救護班來此服務勤勉盡職不勝感謝之至所賜藥品毛巾共計二十三箱亦已分給深荷救濟特此函謝云云 
[和平會議之應聲]  
　　滇黔聯軍副司令劉顯世致何東爵士電云上海西摩路三十六號何曉生先生鑒來函誦悉卓識偉論洵是力挽狂瀾解决時局莫逾於此鄙人不敏極表同情尙冀貫澈目的積極進行利國福民良非淺鮮劉顯世叩　印 
[航業要聞]  
　　法郵船高爾提埃號之運去湖絲計有七百餘件而昨　出口之雷可號在華裝去茶葉七千箱純係載至菲淵又大英公司之卡摩托號今日赴英亦有湖絲三百件茶葉七千箱之運出也 
　　近數日中本埠運往長江各埠之貨異當擁擠公見司均有將貨退關之舉而南洋方面之日本輪船近亦日益發達日清之臺東丸前因華商之抵制將該輪停航今則因滬港厦汕及廣東間之貨物擁擠該公司從明日起仍將此輪加入此路復班矣 
　　花旗公司之紐約班輪柏曲亨利號昨已來滬載有火油五萬箱機油五百桶白蠟二千件鋼條五金等四千件刻在起卸中即日將開還紐約云 
　　今日提督公司之約克遜總統號赴美止海又有大批俄國難民二百餘人船票統已購定乃臨時因客位不敷退去近一百名祇搭乘一百十餘人赴美該輪所載至美國之出口貨其計有七百件其他爲茶葉等項五百噸出口貨云 
　　法國郵船公司之智利號此次由馬賽來滬應於本日赴日本惟該公司現已變更向例蓋向時該公司輪由法到滬後在申不過留泊一天便往日本在日卸清貨件即須修船故須多留若干時也近自横濱地震以來該公司輪改由上海修船故來華之輪到日卸清貨客後即開來上海修船須在本埠多留十數天但日本方面之旅客等乘該公司輪往法國者因本埠修船之故亦須在船中多留十餘天殊屬不使現自智利號起改爲由法來申輪不即往日先在滬上修理但下一班（隔十四天）之法國來滬輪到申後方將上班修竣船接連下班輪内之運日貨物郵件及旅客等赴日俾以後日本往法國之旅客貨件等可免到滬多躭日期也 
　　英國愛爾曼公司托怡和經理之中歐客船刻下又添增一最大之新輪名曰開拉基城該輪已經駛至星加坡方面將於本月二十號第一次到上海云 
　　怡和洋行接得香港來電該行在黄浦船廠所建之新源生號輪現已下水計長三百二十五英尺吃水二十五英尺闊四十六英尺艙位一二三等俟布置就緒即令開來上海大抵此船係行駛北洋班者 
　　關東廳官吏名倉宗勝及大連等海關税員施高氏並銀行總理王舩軒工程師葛英等昨日統乘西京丸由南 
滿來滬云 
[兩輪在黄浦碼頭互撞]  
　　大晚報云昨日下午一時半太古之安慶輪船自長江進口新寧輪船開往港粤兩輪駕駛不愼在浦江滬寧鐵路黄浦碼頭外相撞安慶船首受損頗重須修理後方能出口云 
[請准俄船過滬]  
　　俄國義勇隊公司經理兼代格斯塔弗脱輪船公司經理依勒德致函江蘇特派交涉公署稱接海參崴格斯塔弗脱輪船公司來電以該公司之輪船利能號於本月十日由海參崴開赴奥特塞地方道經上海約十四日左右抵滬當即裝運煤炭及食物等件即須離滬敝公司爲該船經理函請轉函江海關姚監督轉知税務司對於該船利能號出口照准等情聞許特派交涉員已函江海關監督照章辦理云 
[津浦貨車互撞之滬聞]  
　　在崗山車站 
　　國聞通信社云據本埠交通界消息津浦上下行貨車昨日在濟南南四十二至五十六公里間之崗山車站附近互撞車身車軌均受傷現已由該路工程師修理惟今日到浦之快車已不免於遲到云 
[昨日滬寗車誤點之原因]  
　　滬寗路昨日下午四時由南京開來上海之特别快車行至下蜀車站時龍頭輪盤發熱不能行動俟南京派往救濟龍頭到時始能開行故抵上海站時已慢一句鐘矣 
[縣聯會請推吳淞江八縣代表]  
　　江蘇縣議會聯合會以修濬吳淞江事與沿江八縣農田水利商業交通關係至鉅前曾函請總商會取公開主義當經方副會長復函贊同茲縣聯會將八縣應推代表人數開單請其照單備　並致方副會長函云敬啓者日前爲修濬吳淞江事晋謁台端藉耹敎益當承指示殷殷對於沿江八縣農田水利商業交通無不兼籌並顧采取公開主義具見吾公純以地方爲前提欽偑無量承囑開具各縣名單以備另組吳淞江水利協會鄙三以爲應分上下游之性質上游六縣當然以縣議會 
 
 

Page 14

 
 
第一萬八千一百九十號;中華民國十二年 西曆一千九百二十三年十月十六號
星期二 * *縣商會·縣農會·地方法定團體推出代表至下游上海·寳山兩縣與此次修濬吳淞江利害切身關係尤鉅除縣議會·縣商會·縣農會外尙宜加入沿吳淞江市鄉議·農兩會藉收集思廣益之效鄙人與敝會同人曁上寳地方團體一再籌商擬單奉上即希察閲核奪如荷贊同即請照單備函一律逕送敝會以便分致惟尊處所定開會日期必須預計在十日以前方可由敝會轉致各縣推出代表以免匆促無任企禱再查協會性質取協力進行之意地方代表應與商業團體共同討論庶情形不至隔閡鄙人前函業經提及應請一面備函逕送敝會分轉一面由貴會分函各業領袖訂期合議妥籌另組協會辦法必得滿意之解决而促修浚之進行是否有當尙祈采納施行爲荷又查昨日報載包濬吳淞江將簽訂合同言之鑿鑿未知是否確實惟按江蘇省長公署批許交涉員及敝會均云令飭江南水利局迅將修濬計書趕速規定呈復核奪在案似尙未至簽訂合同時期爲特附詢貴會統希示復實深公紉云云 
　　（附吳淞江沿八縣慮推議事代表名單）「上游六縣」吳縣吳江·崑山·太倉·嘉定·青浦以上六縣應推代表如左縣議會每縣三人共十八人縣農會每縣二人共十二人縣商會每縣二人共十二人以上共四十二人「下游二縣」上海·寳山以上兩縣與此次修濬吳淞江育切身關係應加入沿江市鄉議·農兩會其應推代表如左上海縣議會三人上海縣商會二人寳山縣議會三人寳山縣商會二人寳山縣農會二人上寳閘北商會二人上寳閘北農會二人上寳閘北自治會一人上海市議會一人上海蒲淞市議會一人上海引翔鄉議會一人上海市農會一人上海蒲淞市農會一人上海引翔鄉農會一人寳山江灣鄉議會一人寳山·眞如鄉議會一人寳山·彭浦鄉議會一人寳山·江灣鄉農會一人寳山·眞如鄉農會一寳山·彭浦鄉農會一人以上共二十九人江蘇縣議會聯合會代表三人以上共三人統計以上共七十四人 
[納税會昨開常務理事會]  
　　上海公共租界納税會昨日下午舉行常務理事會除將進行各事議决外并將代表辦理會務之義務職員五人委定自即日起到會辦公現該會已將會務整理完備對於應辦各事即擬力謀發展云 
[縣公署補選參事員會議]  
　　上海縣知事公署於昨日下午五時召集本縣參事員到署開會討論關於該會補選參事員員額等問題到者有王際亨周采臣葉鴻英潘良士秦研畦等數人縣知事沈寳昌因病請假當由内務科主任陳薇生代爲主席討論甚久因參事曾照例不准旁聽故議决案無從採錄云 
[推補閘北市董]  
　　工巡局推薦徐乾麟 
　　閘北地方自治會等團體前議决呈請工巡捐局轉請護軍使於徐乾麟·徐春榮兩人中擇一任爲市董以補錢貴三之遺缺茲滬北工巡捐局局長許人俊函該會團體等云逕復者接展公函誦悉一切錢董遺缺本應推補茲由貴會公推徐君乾麟曁徐君春榮二君均爲鄙人素所欽偑以之贊襄市政良多裨益查徐君乾麟在民國九年經陳前局長推舉列入會議有案敝局擬即援案辦理呈請護軍使核准施行至徐君春榮嗣後遇有借重之處再行函聘除呈報外相應函復請煩查照云 
[女青年會全國大會昨訊]  
　　在滬先開一會 
　　女青年會全國大會將於本月十八日起在杭州舉行一節已迭誌前報茲聞今明二日將於圓明園路十八號先開一會討論全國協會及市會的經濟政策各城市女青年會如奉天·北京·天津·濟南·南京·杭州·上海·廣州·香港·福州·長沙·成都等均另派代表屆時出席又商務印書館對於此次大會極爲注意特有贈送書籍之舉計每一代表贈予婦女雜誌二册日記簿一册月份牌一幅又聞各地所派代表已經起程日内將齊集上海於十八日午後乘一點二十分滬杭車赴杭開會該大會庶務部長龔偑珍女士已於上星期六赴杭預備會塲方面之一切布置事宜矣 
[職業學校開辦業餘補習學校]  
　　在天后宮内 
　　南市陸家浜中華職業學校近鑒於商店中職員學徒之缺乏普通常識及應用知能特商准地方官產經理處撥出天后宮一部份設立第一業餘補習學校藉作業之餘暇俾商界之失學者能得需要的補習敎育内分國文·英文·算學·商業·打字五科各科學額四十名日夜敎授有高級小學及初級中學之相當程度者由商店保送或自行報名均可各科敎授亦已由職業學校校長黄伯樵分别聘請富有學識經騐之敎師聞現定於十月二十三日起開始報名報名處即設在天后宮學校内云 
[理科實騐競賽會將在蘇舉行]  
　　省敎育會理科研究會爲促進各校注重科學實騐起見特辦理科實騐競賽會前在滬海道屬舉行一次成績優良茲該會就蘇常道屬各小學校及本省中等學校（不限區域）假蘇州第一師範學校舉行第二届理科實騐竸賽會其競賽辦法聞該會早已函請敎育廳及蘇屬各縣敎育局分發各校矣會期爲十一月三四兩日轉瞬即届該會定於下星期日續開籌備會議云 
[化學工業演講大會消息]  
　　十三日晚上海商品陳列所化工演講大會特延留美化學工程師現任南洋大學敎授徐偑璜先生在總商會議事廳講演化學與製皂各範已誌昨報徐君前在美國曾任彼邦大學及各化學工廠重要職務且在極著名之最大製皂工廠（柏樂克脱更白爾公司）任職多時回國後又曾任上海五洲固本皂藥廠總技師之職故於製皂有精選之研究與宏富之經騐是晚講演對於大皂廠内之情形製皂之方法辨别肥皂之優劣及現今我國皂業應注意之各事述之極爲周密誠懇故聽者無不動容云又聞該所以連晚舉行講演遍受各界歡迎聽者滿座故除昨晚原定太湖水泥公司主任周明衡君講演「中國水泥事業之前途」外自十七日起連晚均有化學專門名家二人以上之講演仍佐以實業影片茲將已排定之講員講題及日期開列於左「十七日」晚八時留美化學工程師張貽志講「化學工業之重要及其對於人」 
類之貢獻」永利製鹼公司技師陳調父講「我國之炭酸鈉工業」「十八日」晚八時永利製鹼公司技師陳調父講「創辦化學工廠之管見」南洋大學敎授徐名材講「化學工業之最高問題」「十九日」晚八時留美造紙工程師王伯雷講「中國之紙業」「二十日」晚八時化學工程師吳藴初·德國化學工程師哈滿·南洋大學敎授徐偑璜講「發醋工業」「二十二日」晚八時留美化學工程師李覲唐講「藥業與化學之關係」滬江大學敎授戴仁賚講「騐煤問題「二十三日」晚八時中國科學社社長任叔永講「研究與工業」工學士高銛講「化學工業之研究問題」 
[鐵路警備處之旬報辦法]  
　　滬寗路局消息交部所設鐵路警備處除照原定護路辦法實行外刻又添辦一種護路旬報由各路警務分段長塡注護路旬報表每十日呈由各該警務處長彙核報部至旬報内容共分七格（一）列某某鐵路管理局某警務總段長及分段長簽名（二）列中華民國月日（三）列本段路警更動情形（四）列附近駐防軍隊調動情形（五）列附近匪患情形（六）列其他護路情形（七）列附註云 
[正金銀行經理回國]  
　　横濱正金銀行上海分行長首籘正壽日前辭職改就臺灣銀行常務董事業由該行核准首籘已於昨日偕同家屬乘輪回國云 
[一週間之洋布市况]  
　　商情通訊社譯瑞和洋行報告云本星期來洋布市面較形活動各項花色如羽綢白市布等行市無不較上週爲漲惟泰西緞及翦絨等則無所進步蓋緣選後雙十節安穏渡過商人希望冬季可望和平也呌莊拍出之數較上週略减共計三萬四千八百四十五疋其花色疋數列下原色市布七七八六疋元素羽綢八四七七疋白市布一二四○○疋花色羽綢七三○疋斜羽綢一八○疋粗布五○○疋泰西緞二六四○疋洋紅布一一四○疋羽毛三○疋翦絨四四○疋嗶嘰九○疋毛綾六○疋元斜紋布三六○疋小呢一二疋 
[友華銀行滙市報告]  
　　昨日友華銀行滙市報告云星期六日倫敦大條銀價近期長一二五遠期長零六二五紐約銀價跌至六角三分二五倫敦紐約間滙價爲四元五角三分三七五今日此間滙價掛牌僅美金縮爲六十九元餘均照星期六弗動早晨市况頗平投機家購進某時英鎊成交價縮至十月份三先令零七五十一月份三先令零六八七五十二月份三先令零六二五美金成交價近遠期均六十九元五角午後市况見堅美金尤硬近遠期售價均升爲六十九元七角五分英鎊售價十月份三先令零八一二五十一十二月份三先令零七五日金售價近期七十兩二錢五分遠期七十兩一錢二分半銀行滙票定價英鎊三先令一便士二五美金七十一元二角五分佛郎一一八零枚星期六倫敦銀市印度購進收盤市况穏定紐約銀市未有成交 
[上海商業市况彙錄]  
　　金融 
　　昨日早市銀幣價爲七錢二分一釐七毫半午市收盤爲七錢二分一釐八毫七五比較上日大三毫七忽半中國銀行由南京運來洋十二萬元交通由杭州運來洋二十萬元各莊裝往天津洋二十萬元又滙豐裝往天津洋五十萬元各莊裝往南通洋二十萬元又裝往唊石洋十五萬元又裝往嘉興洋五萬元中國賣出洋四十萬元價七錢二分一釐七毫半至七錢二分一釐八七五 
　　銀行早市息價二錢五分午市收盤二錢三分比較上月大三分中國裝去南京大條四十六條交通裝去杭州大條一百九十六條中國做出活期押欵二十萬兩價七兩大通拆出二天期元十萬兩價二錢三分大英拆去二天期元十萬兩價二錢二分 
　　昨晚止各銀行及錢莊查倉庫存現銀二千四百五十萬兩現洋四千○九十三萬元大條一千○三十三條 
　　公債票 
　　昨（十五日）各種公債大致平常惟票價因上週末連日漲高之反動致紛紛趨疲金融公債現貨千元票前市即小至六十五元六角五分後市收盤又縮三角半比上週末共跌半元十月期開盤六十五元九角其後曾跌至六十五元三角收盤雖回高三角五元比上週末已跌去四角半十一月期收盤六十六元二角計跌四角整六現貨前市受主雖不乏人但均因價格不合故無做開後市略有成交價由五十元零七角高至五十元零八角比前日只跌去一角五分十月期進出之數無所軒輊市面平定收盤五十元零九角計小一角半十一月期開盤五十一元三角午刻曾縮去一角五分收盤雖回高至五十一元三角半比上週末尙跌去二角十二月期除息初時毫無問訊迨收盤時做開一盤價計四十八元七角償還八釐價計十九元六角計小一角七年長期四十五元九角五年大票爲五十四元需給之數均極清淡故價鮮改變云 
　　國内匯兑 
　　上海商業儲蓄銀行國内滙兑十五日行市報告云今日津電未到滙兑行市仍照昨日牌價交易計行化每千兩合規元一千零五十九兩五錢洋爲一千另十元漢電銀匯跌落二錢五分計洋例每千兩合規元一千零三十兩五錢洋滙爲一千零六元跌落二元濟南銀滙未動洋滙小去一元爲一千零七元烟台銀貼票今電價爲十一兩計烟估每千兩合規元一千零三十九兩較上週收盤跌落二兩五錢國幣匯價漲起一元爲一千零九元英洋不取滙水青島濟寗青州洋滙各跌落二元同爲一千零十元贛滙南昌漲一元爲一千零零九元豫滙洛陽跌一元爲一千零十七元福州洋滙每千元仍貼二十元此外湘匯長沙朱動常德跌去二元同爲一千零十元香港番平價爲一千零零九兩廣州九九七全毫銀每千兩合規元八百四十八兩云 
　　外幣 
　　昨日各種外幣現貨市况甚爲和平蓋各商進出之數相等且外匯平靖標金無大改動故人心平定價格遂無所改更也英金票成交價爲九元一角美票價計一角九角七分日票買價爲九角六分荷票計七角四分港票計一元零一分八厘破票爲一元零三分馬克計一元五角半各與上週末行情相同羅卜各票及法郎等掛牌行市雖無上落而市塲之清淡幾有有價無市之槪云 
　　金市與滙價 
　　昨日星期一大條銀例無電報十一月份標金開盤三百四十兩零二錢較星期六收盤小去一錢而人心則仍見趨好故買者亦多標金乃高至三百四十一兩先令揭曉弗動祇有美滙小去二五其餘則毫無變更是時標金亦無甚上下價在三百四十兩零八錢各滙市况銀行開盤價較星期六收盤價爲軟銀行賣出十二月份先令價三先令零五六二五買進三先令零六八七五又賣十二月份美匯價六十九元三七五買進六十九元六二五又賣出十二月份東滙價七錢零半分買進七錢零二五所以標金最高漲至三百四十一兩四錢旅因市况轉平銀行賣出十二月份先令價三先令零六二五買進三先令零七五又賣出十二月份美滙價六十九元半買進六十九元七五又賣出十二月份東滙價七錢零三七五買進七錢零一二五以致標金小至三百四十兩零五錢嗣後回高至三百四十兩零七錢以後市况較前尤平銀行賣出十二月份先令價三先令零六八七五買進仍爲三先令零七五又賣出十二月份美滙價六十九元六二五買進六十九元八七五又賣出十二月份東滙價七錢零二百買進七錢零一二五因而標金即步跌至三百三十九兩九錢後則市况相等標金略有買者故仍回高至三百四十兩零五錢尋又步小至三百三十九兩八錢收盤爲前市之最小價午後標金開盤三百三十九兩六錢爲最小價高至三百三十九兩八錢先令弗動斯時標金爲三百四十兩各滙市價與上午收盤價相等計銀行賣出十二月份先令價三先令零六八七五買進三先令零七五又賣出十二月份美滙價六十九元六二五買進六十九元八七五又賣出十二份東滙價七錢零二五買進七錢所以標金極定交易亦稀嗣後至收盤各滙仍　前價標金最高祇至三百四十兩零二錢後仍爲三百四十兩收盤較之上日小去三錢綜計全市亦有一兩八錢之上落云 
　　紗花 
　　昨日星期一棉紗市面大有起色大心本爲時局混沌以致觀望現覩大局無甚活動一般投機者遂相將入手花價又堅故期紗現紗交易亦均暢各客帮共買成本紗四五百包日紗七八百包公會小包未有成交現本紗日紗漲起一兩至二兩交易所標準紗價近遠期漲二三兩不等大阪三品紗來電較星期六好起日幣六七角美棉現期漲七十個磅音遠期漲六十三個磅音印度孟買電報朋　而白洛處各漲九個羅比奥浮辣漲八個羅比東方紗廠開出十六支文明四百包價一百五十四兩扣們期本月份此係午前開出午後又開十六支文明十一月份大包價一百五十六兩又十六支叙寳盆價一百五十五兩五錢至一百五十八兩兩共四百五十包期同上溥益廠開出十六支地球一百二十包價一百六十六兩現出大包恒豐廠開出十六支富貴一百包價一百六十六兩又十六支雲鶴一百包價一百六十兩申新廠開出十六支人鐘價一百六十四兩五錢計一百包又開十二支人鐘一百五十包價一百五十三兩七錢五又開十四支人鐘十包價一百五十九兩均本月份出清又寗波和豐廠駐滬批發所開出十支荷花一包價一百四十五兩扣們本月期各紗市面均極堅挺之勢 
　　昨日棉業交易所通州棉花標準近期遠期皆好起一二錢二三錢不等市上現貨本花姚花太倉花等亦皆挺秀廣帮買進現貨棧交餘姚花三百包價三十六兩二錢三井買進現貨棧交家鄉花一百包價三十八兩三新廠買進十天送廠太倉花一千二百包價三十九兩三井買進現貨送廠本花三百包價三十八兩二錢五日信買進現貨送廠本花五百包價三十八兩五錢 
　　絲市 
　　昨日本埠洋莊絲市續呈平淡緣歐美行市依然不利以致絲經銷路異常寥落市價趨疲廠絲美莊略有進胃計由信孚談成中等貨二十擔價較前小二三十兩輯里干經紐約銷塲仍無交易停滯僅上等大經昨由英莊購去烏鎭細貨二十五擔行情亦疲賤十餘兩黄灰二經均無去路交易停頓市况尙堅定云 
　　茶市 
　　昨日本埠洋莊茶市婺源屯溪等處之紅緣箱茶交易仍不十分見旺市面尙在平淡之中全市總計成交八百二十箱其中珍眉一項約佔十分之六市面仍以珍眉爲最佳但觀察洋行需要製法精良之貨略爲見殷中低莊茶亦不甚俏售開價格較上星期仍未見高珠茶成交二百二十八箱係由保昌怡和兩行及華茶公司買進來路莊售盤四十七八兩至五十一兩土莊售盤三十二三兩較前均無漲縮婺源屯溪兩路之大帮存底不下七十帮就實際言本不十分豐厚但美莊去路究全停滯人心益覺趨疲、］ 
紅茶市面亦無重大發展昨市僅由恒豐潤茶棧售出寗州貨六十二箱價三十二兩其餘温州祁門土莊等路之貨均無交易平水湖茶零碎貨略有交易至大帮一項亦無市面可言云 
[呈請取銷捲菸税之省批]  
　　上海商業聯合會菸酒聯合會南北烟兑聯合會先後電呈省長請免收上海捲菸特税現奉指令云呈曁代電均悉查捲烟特税係屬全省推行不專以上海一處爲限省議會議决原案於商人方面實已兼籌並顧逈非他省辦法可比且係爲發展敎育及省事業專欵關係至巨該會素具熱心自當轉勸同業加以贊助勿稍誤會爲要 
[修正機製洋式貨物税則]  
　　因進口税則業已修改 
　　江蘇總商會昨接南京實業廳函云逕啓者案奉農商部訓令内開案准税務處咨稱查本處編訂機製洋式貨物税現行辦法曾於民國九年六月間通令各關遵辦并咨行查照各在案現查民國十一年所修改之進口税則已於本年一月間實行前項機製洋式貨物現行辦法第三章第四條内所謂民國八年新税則者應即改爲民國十一年新税則者應即視爲民國八年税則包括在内除分咨外咨請查照等因到部查税務處編訂機製洋式貨物税則曾於民國九年六月通令各廳分行遵照在案茲准前因合即令仰該廳分行各商會一體遵照此令等因奉此除分函并令行各縣外相應函請貴會即希查照爲荷云云 
　　尙有本埠新聞等轉入後頁 
 
 

Page 15

 
 
第一萬八千一百九十號;中華民國十二年 西曆一千九百二十三年十月十六號
星期二 * *本埠新聞二 
[調查華商行名]  
　　將刋印行名籌 
　　總商會昨接亞細亞印刷廣告公司函云前閲報載日商某印刷挧 
欲刋印上海各商號行名簿一節敝公司因查得滬埠祇有西商行名簿一小册中國商號行名簿雖有刋者多未完備緣擬不惜工夫由敝公司發願組織上海全埠華商行名簿無論大小商號地址電話以及經理姓名均一一刋印在内以備各行號及旅商種種便利用特函懇貴會賜予援助鼎力吹嘘並望賜一介紹書俾便派員分向各商號詳細調查一俟完備即行刋印發行事關關各商便益起見定　俯允贊助云云茲悉該會擬備具介紹函令其持　調查云 
[蠶户採用土灶土烘法之徵詢]  
　　江蘇實業廳張廳長近據施則彬呈請准予育蠶之户援用江南土灶土烘辦法以裕土絲產額等情惟此項計畫與各地繭市商情有無妨碍特函本埠絲繭總公所請向各繭商徵求意見以資核辦云 
[商團中華隊之兩通令]  
本埠萬國商團中華隊隊長胡筠秋君於前昨兩日　出通令二通茲錄如次（一）接奉總司令第一百五十二號團令爲自本月即日起日夜均着冬季軍服事仰本隊各級各員一體遵照此令（二）令正備十月份操「日期」十月十七日星期三上午六時三刻「地點」福州路操練廳「服裝」冬季操練服「授課」月操爲本隊每月必須操練課程 
[禁止阻碍界浜河工之布告]  
　　上海縣知事公署昨發布告云爲布告事案據上川界浜工主任員呈稱竊維辦理河工手續繁冗第一入手先在丈量側估方可次第進行查界河兩岸因年久失浚樹木則任意侵佔盧蕭則一望皆是均於丈量測估大有妨碍爲特陳請鈞案出示布告俾衆週知自布告之日始通限七日務將沿河樹木蘆葦一律斫伐净盡以便通丈估土倘有刁頑之徒希冀倖留故意延宕觀望致誤要工者就近報警押斫或由事務所雇工斫伐充工决不徇怗又沿河兩岸田畦千頃一俟木棉開罷赶緊拔去花萁以留空地預備出泥勿佈種麥子致遭踐踏以貽後悔除呈川沙縣公署外理合備文陳仰祈電鑒迅賜出示布告以除阻碍而利進行實爲公便等情到署據此除批示外合行布告仰該處人民一體知悉現當界浜河工開始測丈之時所有沿河樹木蘆葦限令七日内一律斫伐凈盡以便通丈估工至河岸兩旁木棉收穫之後務即拔去花萁以留空地預備出泥勿再播種麥子致受踐踏損失須知開浚河道於水利農田至有裨益茲値興工在即毋得任意阻碍致誤進行違干查究不貸其各凛遵切切特此佈告 
[兩長令緝私運軍火之匪徒]  
　　本埠軍警各機關昨奉江蘇軍民兩長密電略謂據淮揚馬鎭守侃呈稱據探報江北一帶匪源不靖實由槍彈運銷不窮其販運匪徒在各處密設機關遣人運送查清江下流以上海販鷄爲名上流以宿泗販賣牛驢爲名滬地坐辦爲趙承樓清江爲張家祥尙有小公司爲崔子金·楊春山·周長桂·周殿魁·張順北所組織單獨販賣者爲徐樹青（即渠時興）向匪接洽秘密輸送者爲胡連成干如桂朱寳善查四（即查忠信）張玉坤·干九思·周長發·梁子雲·張小二姑娘等若輩呼槍械爲大桶子彈爲黄豆等情當第分投飭緝均已聞風逃逸僅拿獲嫌欵犯朱鳳儀·及宿遷販賣牛驢之鮑得發二名並在鮑家内抄出密函二件請通令飭緝等情合亟令仰一體分緝以戢匪風而杜亂源云云 
[禁止移動東吳女校器物]  
　　江蘇省敎育會前以東吳女子大學校長陳織雲藉名漁利函請交涉公署令行法會審公廨查禁去後茲聞敎育會又據該校學生函報該校長　夜搬運校具業於日昨再函交涉署知照法工部局查　聞許特派交涉員准函後已知照法租界巡捕房禁止陳織雲移動該校一切器物並由捕房設法看管保留云 
[盧殿虎赴寗]  
　　駐滬　辦振浪日災委員盧殿虎已於前晚由滬乘滬寗　快車赴　晋謁齊韓兩報告調查及經過情形請示遵行云 
[英商用人之訊理問題]  
　　忻雲東解交漢口洋務會審公堂訊辦 
　　吳偑孚麥謀藍旣雲之第六妾老五由漢口乘同和輪船至宜昌探望藍母詎被該輪西崽甬人忻某誘拐同逃經藍偵悉忻之胞兄忻雲柬在上海定生輪船爲西崽禀請漢口地方官備文派警來滬於前日報請公共捕房特别機關加派中西探目協往將忻雲東提獲收押昨晨解送公共公廨第一刑庭即據西探長壳羅香偕來警上堂禀明前情訊之被告延甘維露律師到堂辯稱被告在定生爲傭該輪專走天津上海此事毫不知情堂上如將被告引渡至内地法庭原告勢力甚大定然槍斃果欲解往漢口須解入該處英捕房因被告係英商用人應由漢口　務會審公堂訊理不能解交中國官廳應請公堂保護或請捕房派一華探伴在云云經關讞員核供以被告係英商用人商由英麥副領事宜判忻雲東解送漢口洋務會審公堂歸案訊辦並請將訊供情形復職候核 
[日孩傷目之刑事案註銷]  
　　日本孩子楠勳向北四川路一千八百四十一號門牌五金店購買汽槍令店主趙和尙試放致被槍彈射傷眼目該日孩延東洋律師在公共公廨先以刑事控告嗣又以民事訴追損失刑事案原定昨晨繼續開審故被告代表甘維露律師及原告律師均相繼到案候示旋經張襄讞與日副領事清水氏在休息室磋商之下判將刑事案注銷 
[寳山彭浦鄉刼案]  
　　槍傷事主 
　　前晚二時有匪二十餘人行刦寳山彭浦鄉二十六圖大張家宅張姓家開槍撃傷事主張雲岩肚腹子彈從背穿出又傷張伯琴之腿受傷甚重當被刦去銀洋衣飾等物約値數百元受傷人現送同仁醫院療治地保王少蘭昨報該管四區三分所請求跴緝矣 
[拿獲德源押店刧案關係人]  
　　虹口有恒路德源押店於本月十一號夜被盜持械入内刦去現洋二十九元報捕請緝各情已誌本報茲悉前日經特别機關中西探目偵悉安徽人楊曾若李德標丁德勝應仁壽（即老五）邵易高吳重德周惟朝河南人鄧阿榮紀寳等與此案頗有關係協往將以上各人一併拏獲昨解公共公廨即拋該探等禀稱被告等尙有盜案多起尙須調查請爲展期開審云云經中西官得禀判被告等一併押候展期十四天再訊 
[解訊佑福里刧案盜犯]  
　　愛多亞路佑福里一千二百十六號門牌居户郭謝氏家於上月十一號夜九時突來盜匪七八人敲門入内各出手槍恐嚇任意搜刦被公共捕房事務處西捕頭漢密斯偵悉率同二百零一號一百九十八號兩西捕一千零五十九號華捕黄長生馳往兜拏當時格殺兩盜撃傷盜黨王阿二生擒盜黨朱阿六禀請公共公廨中西官騐明兩盜尸體棺殮五盜送請醫院醫治朱盜解送公廨訊押各情經紀本報茲因王盜傷已全愈昨晨由捕將王朱兩盜解送公廨先由捕房代表梅脱蘭律師上堂陳述當時情形一過繼由事主偕其代表甘維露律師到堂証明被刦情形請求嚴懲並由梅律師詰據捕頭漢密斯供稱當時得到警報率同中西各捕往拏在門縫中見第二被告朱阿六執有手槍旋有二盜奪門逃出一盜開槍致我肚腹略受皮傷經巡捕等開槍將第一被告王阿二後背撃中倒地並格殺二盜是時據事主言樓上尙有三盜因人手不多當時電告捕房加派探捕到來恊拏迨探捕等到來盜匪已早逃遁云云又據二百另一號一百九十八號兩捕相繼投訴當見朱阿六隠在門側右手執有手槍被伊等奪去手槍將朱拏獲並將王阿二踢倒捉住等語訊之朱阿六供認由在逃之常某糾往並未執有手槍開放乞鑒末據王阿二供稱因訪友經過是處被流彈撃傷不認盜黨經關讞員核供商之英麥副領事判被告二人仍帶回捕房聽候宣佈罪狀 
[小學敎育研究會記]  
　　上海小學敎育研究會於前日上午十時半開分科研究會（研究理科）到會者二十四人議决各案如下一件議决本學期舉行自然科第一次實騐比賽會（一）日期定十二月二十日午後准一時起（二）全塲定縣立第一小學校大禮堂（三）通過實騐比賽會規程（四）通過實騐規约（五）配定職務甲支配部支配試題支配試題時間支配各校試騐先後乙幹事部布署會塲指定各學校安放儀器藥品的地方丙評判部定評判標準判定各學校實騐成績丁糾察部會塲糾察戉贈獎部籌備獎品乙招待部豫備參觀券會塲招待（六）推　定職員甲支部范罕波君劉芸書君朱有章君乙幹事部縣立第一小學校諸位先生丙評判部邀請會外自然科專家丁糾察部李頌唐君錢紳寳君粟香君王壯飛君戊贈品部朱伯華君已招待部顧旭侯君曁縣立第一第二第三第一女子小學二師附小和安飛虹香正等校所推代表議决後即日函知各校預備一切云 
[舊五區敎育會常年會預記]  
　　上海舊第五學區（三林陳行楊思）敎育會前經職員當會議决定於十月二十一日開常年大會其開會順序上午爲報告會務改選職員討論進行事項下午爲演講攝影講師已定者爲二師黄渡分校主任傳明仙上海縣立農師主任徐子華兩君講題爲鄉村學校之訓管及敎學是日備有午膳凡屬三鄉敎育界及熱心三鄉敎育者已由該會備函通知届時出席如天雨則順延一星期云 
[海鹽旅滬同鄉會常年會紀]  
　　海鹽旅滬同鄉會前日（十四日）在城内福佑路事務所開第五年常年大會到者百餘人下午二時開會公推陳竹君爲臨時主席報告開會宗旨由會長周辛伯陳述經過情形次由董渭卿報告上屆帳略嗣由朱斐章顧省之盧秬香金守齋諸君互相討論徵求會員曁會務進行方法後由朱仲鈞陳小雲相繼演説演説畢欵以茶點散會時已鐘鳴五下矣 
[董渡火政會選舉紀]  
　　本埠南市董渡火政會爲改選職員事於昨晚八時在會議室特開全體大會到會者二十餘人由沈伯琴主席首述本會各部職員已屆期滿例應改選並以後對於消防上之種種設施旋即投票選舉結果沈國標當選爲會長沈吉生當選爲幹事長朱佐廷會計孫治民·沈希夷文牘羅鎭邦·魏觀章交際汪次一·程超羣調查胡長庚車務·張德榮·王文傑·毛禮增·吳　霞捐務俞國華沈榮卿庶務迨散會已鐘鳴十一時云 
[張一鵬歡宴董康]  
　　張一鵬昨晚七時許假西藏路一品香歡宴董康等並預約張家鎭蔡倪培等各律師作陪席間討論各國司法制度及我國應行改良之司法狀况頗詳直至十時賓主盡歡而散 
[任路局長赴杭]  
　　滬寗滬杭甬兩路管理局長任小山於前夜十時（十四）由滬乘坐花車附掛由滬開杭之貨物車赴杭晋謁盧督辦擬於今日（十六）由杭乘坐早快車回滬云 
[水警王隊長防護浦江治安]  
　　駐滬水警第三隊王隊長近以南黄浦時有刦案發生偵緝防範均應赶緊實行查日暉港以西至閘港一帶港汉紛歧匪船易於潛匿應責令駐紮各港口巡船每至日落以後凡有形跡可疑之江北艒艒船等一槪不准開駛出口一面於黑夜之時在浦江往來梭巡以維航商治安昨經通令各師船巡官周連城等遵照實力奉行矣 
[造船所承造敲冰船]  
　　南市江南造船所飭匠製造北洋凍河時預備敲冰之小輪船一艘船長一百三十英尺頭有敲冰機器鎚兩枚業將船壳造成已於昨日午後二時舉行下水禮一俟内部機器配齊即開駛北上云 
[徐州災僑回籍]  
　　徐州等處之僑日災民計共二百二十七名由縣公署會同警廳將該災民送登滬寗火車遄歸原籍矣 
[假冒虎牌化妝品請究]  
　　先施公司之虎牌雪花膏早已呈部注册近因接温州分公司化妝品代理楊大昌報告謂該處市上發現冒牌虎牌雪花膏當即拘獲假冒人林聰一名解交警察廳訊明交保在案特派化妝品主任楊紹文赴温查究昨日函請上海總商會函致温州警察廳及商會請從嚴懲辦相與協助聞該會已允如所請擬據情分别致函云 
[小南門外之火警]  
　　昨日午後一時許滬南小南門外留雲蘭若後面三新染織廠所搭凉棚爲近隣某成衣店舉行開張燃放炮竹遺火被風吹引突然火發其勢熊熊當經警鐘樓鳴鐘報警旋由各區救火會驅消防器具到塲施救熄滅僅焚去凉棚一架並毁及染料毛絨紗線等類餘未殃及後經該管一區三分駐所焦署員派警飭傳該廠執事到來照章處罰示儆 
[前晚西寶興路之火警]  
　　前晚二時閘北西寶興路鑫益里内某姓家忽然起火由各段救火會到場救熄計燬樓房五幢昨經五區李署長飭警查傳起火人到案核辦 
[電車撞斃女子案註銷]  
　　杜子揚之十二歲胞妹杜子海於日前晚上在法大馬路被法商電車公司十八號司機人馬榮華所駕之電車撞斃已誌前報昨由捕房將一干人證傳至法公堂請訊先由車務處捕頭上堂禀明當時被撞情形繼由見證顧公城稱商人在三百十五號門牌洋貨店内爲夥是晚目見馬路傍有多人聚集爭吵該女孩在内觀看適有被告之電車由西至東開馳到來踏鈴甚響詎該女孩一時慌張向前奔跑以致撞斃是實杜子揚稱胞妹慘遭撞斃求請伸雪詰之司機人馬榮華供詞與見證相同聶讞員商之法副領事葛君判死者自不經心與人無尤將案注銷着電車公司酌給原告撫恤完案 
[老者拉車肇禍]  
　　乘客婦人斃命 
　　祝華豐之母某氏於前日雇乘老者許四所拉黄包車行經法租界小東門地方被王福生所駕法商電車撞倒該氏從車中跌出受傷當由巡捕到來車送醫院因傷過重醫治無效身死昨由捕房將一干人傳至法公堂請訊先由一百二十號巡捕上堂禀稱是日巡捕在該處上差目見電車由北朝南開駛慢車踏鈴甚響許四所拉之黄包車向北在軌道上行走以致肇禍實係許拉車不愼所致司機人王福生供詞與巡捕相同詰之許四供民人年已五十九歲實因貧苦無奈拉車度日是日行經該處有塌車一輪經過後忽有大風將灰沙吹入民人眼中以致途不知所往致肇此禍求宥黄包車主王金城供許四在民人處拉車已有數年不知肇禍之事聶讞員商之法副領事葛君判許押三月准予贖罪車主王金城不應雇用年老人拉車着罰洋二十元充公以儆 
[僧人被火車碾斃]  
　　昨日由滬開往南京之三四等慢車行至二百三十一公里地方適有一年約三十餘歲僧人穿過軌道司機停車不及致遭碾斃 
[沙船被撞之損失]  
　　南市公記號之耿裕泰沙船於陰曆八月二十九日裝套布棉紗往福建在外銅沙洋面忽被某公司輪船碰撞船頭撞成一洞潮水侵入所裝之貨均受濕水耆民奚巧坤當時被撞落水該輪見肇禍端即行停駛用小船打撈已不及隨潮浪而漂去至今不知下落耿船現由該輪雇小輪設法拖帶來申公記號向該輪交涉要求賠償船夥損失各有理由不肯担任聞耿船所裝之貨濕水當被撞時各船夥以裝載脚甚重恐遭沉没致將棉紗抛入海中計有三百餘包値一萬餘兩以輕儎脚該船現入塢修理其費亦需五六千金惟所裝之布價均係客貨係北市永大坤元長和等號之貨該號允賠而耆民吳巧坤家屬聞知昨日吳　携子至公記坐索泣哭當由號主勸導安慰一番給洋二百　元令歸家俟吳屍身撈獲至申即來知照 
[行人被人戳傷]  
　　昨晚八時許鎭江人周志奎於白克路遭某甲用刀戳傷頭部當由新閘捕房四百六十九號華捕將行凶人拘入捕房訴究一面送受傷人往仁濟醫院醫治 
 
 

Page 16

 
 
第一萬八千一百九十號;中華民國十二年 西曆一千九百二十三年十月十六號
星期二 * *[馬良赴杭即返]  
　　馬良於日前由滬乘坐滬杭甬鐵路快車赴杭昨日（十四）已由杭乘夜快車返滬云 
[中國儲蓄銀行開獎]  
　　中國儲蓄銀行昨日第三次開獎假西門外塘家灣憇園爲會塲各儲户公　淞滬警察二區署長杜子鑫三區署長曾獻廷·並徐鼎三等諸君蒞塲監視旋即開獎頭獎六一六號二獎四三○號三獎 
七三六號四獎五一五號五獎三三三號末獎八號 
[汽車撞傷行人二則]  
　　寗波人梁蘭官昨日上午在江西路行走被汽車撞倒腿足受傷由老巡捕房一千四百七十號華捕到來抄錄汽車號碼另雇車送受傷人往仁濟醫院醫治一面呈報捕頭候示又昨日下午四時許某號汽車駛經浙江路撞倒行人劉東跌傷頭部等處經一千零五十號華捕到來車送仁濟醫院醫治一面將汽車號碼抄錄呈報捕頭請究 
[催繳茶桌税]  
　　滬南工巡捐局對於境内各茶肆之茶桌税一項自實行開征以來已有三月該局税務主任現查得尚有數家故意違抗爰將欠税三月之永祥樓·新鳴樓兩家店主周長發·趙金榜飭德未獲當將店夥姚三泉李雲才帶局詰明抗繳税欵屬實着寄押一區警署限令如數清繳然後關釋 
[攔劫拘獲一人]  
　　住居浦東大園鎭向業花商之周家躨·張光祖·因於前日赴鄉間販賣布疋携洋數百元回家行至中途爲時已晚突遇素識之張關順·張榮生·施關金·徐阿囡等七八人攔路行刼周見勢不佳即逃往警局報告張大喊致被打破面部並被挖去身間大洋三十元及華絲葛十餘尺无色洋緞洋布等物迨巡警到來當獲住施關金一名餘均逸去昨經周等赴南滙縣署請爲飭緝云 
[函請發還廠布]  
　　滬南大南門外華豐染織廠曾呈奉農商部批准所出廠布運輸出口者經過第一道海關時應照値百抽五例納税釐金准予豁免在案近因振華堂洋布業認商於該廠運在本街之貨出而干涉前日該認商在途查見所運廠布十二疋扣住着令納繳税釐經該廠執事將部批檢出函致上海縣商會聲明奉准免釐原案請即轉致該認商查照辦理將所扣廠布一併發還云 
[男屍驗係病斃]  
　　上海地方廳後面大埔會館門前昨晨發現無名男屍一具周身一絲不掛上蓋棉被屍旁遺有破舊衣褲當經巡警查見報告二區警署令飭二十五保十二圖地保李文沼查無家屬投報地檢廳午後奉委許檢察官吳檢騐員等蒞塲相騐當據與死者同鄉人禀稱死者係山東人名楊九今年五十歲此次實係病死我等願爲棺殮許君驗明死者確係病死塡明屍格准由死者同鄉自行棺殮 
[尋獲女兒之根究]  
　　爛泥渡得勝里十六號婦人唐王氏之女招弟今年四歲八月二十九日爲匪拐失無踪已由該氏報警請緝在案茲據有人向氏報告謂招弟在划鎭地方前日該氏往查果在黄福寳家　獲向詰來由據稱係向陳妙根處出洋買來於是將陳·黃二人連同招弟扭入五區警署於昨函送地檢廳奉檢察官提訊之下判招弟先交伊母領回黄福寳斥釋陳妙根押候究懲 
[拐匪監禁一年兩個月]  
　　拐匪王文奎拐得十六歲女子李平安乘輪動身當爲救濟會偵探高金林登輪查獲押送法庭昨奉地方廳推檢各官提訊一過判李平安當庭交由家屬領回管束王文奎判處監禁一年零二個月以儆 
[私設烟間科罰]  
　　法捕房探目許福卿包探謝正桃等偵得辣斐德路地方居民余桃桃張福生王鳳泉等私設烟間容人吃烟前晚禀明西探同至該處抄出烟具等物甚夥帶入捕房昨解法公堂請究先山捕頭禀明前情詰之被告等供認私賣燈吃不諱中西官判着各罰洋四十五元充公烟具没收 
[迷男孩候領]  
　　男孩夏小五子身穿點子本布破襖花布開襠破棉褲赤脚在法新租界地方迷路爲捕查見帶入捕房昨送法公堂請示詰據夏孩供年九歲餘言含糊判送堂留養候家屬認領 
[扭控鬭毆帮兇]  
　　台州人王定芳余見根二人前日扭小車夫通州人姚連至四區四分所控稱去年二月間因余見根與陳長根鬭毆民弟王定好上前拆勸被陳等毆傷身死該車夫姚連運亦係帮兇之一出事後逃避無踪近始歸來請爲究辦經李署員質訊不認解科候訊 
[搶洋行兇之糾葛]  
　　西鄉朱家木橋操布業之徐菊生日前晚間兩時許携帶現洋三十五元行經石卷地方被本鄉人張春波·俞小小·金阿根等將洋攫去毆傷甚重當時徐曾扭獲張春波一人欲送四區四分所告發由素識之王友堂出場代張擔保调調處不料張竟逃避不理王將其兄張留根扭案經李署員諭令取保出外限尋乃弟到案究辦前日留根已將春波及俞金等三人一併交案解科核辦 
[誘拐女子之查獲]  
　　朱永春昨在楊樹浦路一千五百二十四號門牌誘拐蔡幹青家十六歲女招弟圖賣被探劉問軒查見將朱拘入捕房押候解究 
[追獲搶飾匪徒]  
　　流氓李金生·楊阿四昨在滙山路串同在逃之人攔刦婦人韓陳氏·徐蔣氏髮髮所戴金挖耳各一只圖逃經氏大聲喊捕由探劉問軒到來帮同追獲人贓拘入捕房押候解究 
[欺騙鄉愚押一月]  
　　泰興人韓厚齋去年在原籍招得女工二三十名來滬存入平　路裕豐紗廠工作當其招工時與應募者之父母訂有口頭契約期限兩年食宿均由韓供給年每名工資洋九元故裕豐所發該女工之工資槪由韓代領而每一女月可得十餘金之工資是以韓反不勞而獲中飽甚豐不料近爲女工曹和寳之父兄得悉即邀同介紹招工之季鵬程等來滬欲將曹女領回韓以期限未潢將女私禁謂欲放回須償換失七十元季因未帶現欵乃被迫立據將房產抵押事爲該管捕房包探張永成偵知以韓此種行爲實屬欺騙鄉愚藉端拆梢禀明捕頭將韓拘押昨晨傳齋一干人証解送公共公廨請究經李　讞會同英　副領事質訊之下判决韓厚齋監禁西牢一月示儆 
[踢傷腎囊查究]  
　　江北人屈朝貴前日在華盛路與張興三因故衝突舉足踢傷張之腎囊被包探張永成查見將張送往醫院醫治屈拘入捕房昨解公共公廨請究中西官訊悉原告傷未治愈判屈還押候訊 
[押店夥私用當本]  
　　虹口潤康押店夥平湖人唐恂如王松林陸續私用當本洋二百十二元被經理王耀琴查出松林即乘𨻶逃避唐則被扭入捕房控� 
告昨解公共公廨中西官略訊一過判唐收押展期七天提齊人証再訊 
[過犯攫取孩飾]  
　　紹興人蕭廷祿前日在漢璧禮路攫取婦人沈張氏所抱三齡孩子阿寳手腕上之金鈴一個飛奔圖逃被包探劉幹泉追獲抄出原贓昨解公共公廨中西官訊悉蕭係過犯判押西牢六月期滿逐出租界 
[俄人酒醉滋事]  
　　酒醉俄人排孝拉夫阿葛拉夫兩名前晚同在海寗路胡鬧將某西婦住宅大門撃毁被捕拘入捕房昨解公共公廨中西官質訊之下各科罰金一元並各賠償該西婦損失兩元着具結以後不准滋擾 
[公共公廨訊案彙錄]  
　　昨日公共公廨訊理之民事訟案彙誌如下（一）大隆米號延慕思朱樹楨兩律師訴培昌祥號等擔保徐建中爲跑街夥私收客賬一千三百餘元案徐已逃避兩保人延佑尼干帮辦施乃德與龍司兩律師辯明保單内圖章並非保人所蓋不能負責結果本案第一第二被告証據不足注銷着第三被告照數償還並飭徐建中到案交保保單二紙附卷（二）福州汽車公司延樊克令律師訴咪吔公司定售汽車兩輛不交請追所付定價並損失銀六千三百餘兩案被告代表博良律師請求將案提早開審結果准提前排訊（三）元興永金號延博良律師訴已閉增泰號股東忻子湘王湖笙不下定購英國金鎊損失案被告均逃結果准登報傳達再核（四）陳月英延佑尼干帮辦施乃德律師聲請將遺失地契作廢案結果准予所請給諭辦理（五）譚同興訴賈榮壽等積欠房租請求押還案被告延博良律師請求將期限展寛結果限被告等於七天内遷讓違干押遷除查照八月一日堂諭由房主讓去房租一月外其餘拖欠之房租應即照付原告請求償還損失一節未便照准堂費被告負擔（六）陳陽森延羅傑律師訴與其妻陳王氏離婚案結果登報傳達（七）梁陳氏延甘維露律師訴與其夫梁福庭離婚案結果限被告於十四天内投案候訊 
[誌謝]  
　　昨承商務印書館惠贈英文雜誌第九卷第十號英語週刋第四一七號各一册謝謝 
來函 
[駐滬江蘇交涉公署來函]  
　　逕啓者閲本月十四日貴報本埠新聞欄内載包濬州河合同將簽訂一則查此事現奉江蘇省長令飭江南水利局赶定修濬是河計書呈候核辦所有此項包工合同應由江南水利局呈核後方能與濬浦局商訂現在水利局羅總辦並未來滬與濬浦局接洽則該合同尙未着手擬訂可知報載送交江海税務司簽字云云核與事實未符用特函達貴報希即更正爲荷順頌撰祺駐滬江蘇交涉公署啓十月十五日 
[閘北商界聯合會來函]  
　　敬啓者頃閲今日貴報本埠新聞欄閘北商聯會反對賄選一則查本會於八月十日經大會通過將五路二字取消改稱今名韋伯成現爲本會董事李廣珍爲副會長從未出席所謂閘北各路商界總聯合會且查閘北全市亦並無此項總聯合會名目想係傳聞失實恐各界誤會即請登刋貴報來函欄爲荷閘北商界聯合會謹啓十月十五日 
[上海女權運動同盟會來函]  
　　敬啓者近查東吳女子大學自校長陳織雲捲欵潛逃學生空出一期學費仍無求學之所金錢光陰兩俱損失甚爲可憫敝會素以維持女界爲職志爰商允女子法政學校（愛多亞路長濱路口）校長沈儀彬女士准其拔入該校　業并免收學費以示體恤且該校除法政學科外兼注重國文英文程度當能相合惟東吳學生多已星散無從通知同特函請貴館將此函登入來函闌内以資傳佈至紉公誼順頌撰安上海女權運動同盟會謹啓十月十五日 
公布欄 
[上海地方審判廳]  
　　刑庭主文一件沈阿根　利略誘預審一案（裁决主文）沈阿根應不起訴一件夏阿大　利略誘一案（判决主文）夏阿大　利略誘林弟之所爲處二等有期徒刑六年褫奪公權全部終身未决覊押日數准予折抵一件王阿會等鴉片烟一案（判决主文）王阿會共同意　販賣而收藏鴉片烟之所爲處五等有期徒刑二月併科罰金七十元未决覊押日數准予折抵如無力完納罰金准易監禁沈林見共同意圖販賣而藏鴉片烟之所爲處五等有期徒刑二月併科罰金七十元未决覊押日數准予折抵如無力完納罰金准易監禁烟土四十八兩没收一件劉上　私擅逮捕及傷害一案判决主文）熊士榮私擅違捕　孫氏之所爲　五等有期徒刑二月又輕微傷害　孫氏之所爲處五等有期徒刑二月應執行刑三月未　覊押日　准子折抵一件王五保脱逃一案（判决主文）王五保即張三寳犯共同脱逃之所爲處一等有期徒刑十二年未决覊押日敬准予折　一件汪漢卿　鈪 
片烟一案（判决主文）汪漢卿吸食鴉片烟之所爲處罰金十五元如無力完納罰金准易監禁烟泡一瓶計重九錢二分没收一件成徐氏和姦一案（判决主文）成徐氏相姦之所爲處拘役一月未决覊押日敬准予折抵一件李珍保等放火未遂一案（判决主文）李珍保共同放火燒燬他人所有物之所爲廳五等有期徒刑七月未决覊押日數准予折抵章嗉玉其同放火燒燬他人所有物之所爲處五等有期徒刑七月未决覊押日　准予折抵以上九月二十九日 
　　布告爲布告拍賣事照得本廳執行張三由訴傳阿明債務一案　經將　務人傳阿明所有後開不動產實施查封鑑定最低價格在案茲特定於十月十五日在本廳門首投標　第一號投標十月二十日上午十一時開標凡商民人等欲買是項產業等廳即如期開具姓名年齡籍貫職業住址並聲明價額書具密函來廳投標屆期依法開　以所投標價最高者爲得標人該得標人應即繳納標價定銀五分之一餘欵限交產時一次繳足由本廳製給權利移轉證書交執營業倘逾期不繳足價金即以投標人中價格次高者遞補仍照前開程序辦理仰商民人等一懺知照特此布告計開（一）不動產坐落浦東十八間地主民平房一間客堂半間　及隨屋基地計二分七厘五毫（二）　低價額二百六十元正（三）執行書記官章濬源承發更正王兆熊（四）閲看筆錄之處所本廳承發更辦公室（五）對骸不動產有權利者應予　告後七日内來應聲明（六）利害關係人應於開標日期到塲中華民國十二年九月二十九日廳長沈楊慶 
　　民庭主文一件判决周和尙與陳長根因賠償損失一案（主文）陳長根應賠償周和尙損失洋八十元周和尙其餘請求駁斥案訟費嶁和尙負擔三分之二陳長根負擔三分之一一件判决顧松茂與徐仁舉因車租及賠償涉訟一案（主文）徐仁舉廳償還顧松茂洋六百四十三元七角一分訟費由徐仁舉負擔一件判决陳明　與陳東勛因欵項糾葛一案（主文）陳明寳之請求駁斥訟費歸陳明寳負擔以上十月十一日 
　　刑庭主文一件王吳氏營利和誘一案（判决主文）嚴桂星　　和姦之所爲處五等有期徒刑三月未决覊押日數准予折抵　曹氏連續和姦之所爲處拘役四十日未决覊押日數准予折抵一件姚浩福鴉片烟一案（判决主文）姚浩福帮助意圖販賣而收藏鴉片烟之所爲處五等有期徒刑三月併科罰金一百元如無力完納准易監禁未决覊押日數准予折抵鴉片烟三十九兩没收一件瞿東林竊盜一案（判决主文）瞿東林侵入竊盜之所爲處五等有期徒刑三月並褫奪公權全部終身未决覊押日數准予折抵一件任得田賭博一案（判决主文）任得田連續共同賭博財物之所爲處罰金七十元如無力完納准易監禁一件羅朱氏等請求懲成羅陳氏忤逆一案（裁决主文）本件聲請駁斥以上十月十一日 
　　佈告爲佈告事照得本廳執行傅梅生訴盛根林抵欵一案　　　　人盛根林所有坐落上邑二十八保二區北十二圖禍字圩盛元全户第六百七十三號則田一畝四分八厘處實施查封在案嗣後債務人對於該不動產如有與第三人爲買賣行爲或設定其他權利者一律認爲無效特引佈告中華民國十二年十月十一日廳長沈錫慶 
　　批示一件吳植之聲明案已理楚請求將張俊良開釋由　悉張俊良應准開釋至呈案簿據仰於本月十七日上午十一時持證來廳具领此批一件江士元等聲請執行由狀悉准予飭傳訊追可也此批一件徐福林具交銀洋由狀悉交洋一百元存候給領此批一件沈善森具交銀洋由狀悉交洋十七元存候給領此批一件陸培泉委任倪楚喬代理由狀悉准予委任此批一件費從洲等具交銀洋由狀悉交洋七十八元存候領此批一件邵云軒聲請執行由狀悉仰候函催寳山縣迅予執行可也此批一件孫南山具交銀洋由狀悉交洋二十五元存候給領此批一件張炳　具保顧蓮貴債劵由狀悉准保此批一件李萬茂請領銀洋由狀悉查此欵未據交案仰候飭提訊追　請應毋庸議此批一件陳錫華具交執行費用由狀悉已飭傳訊追矣所請查封之處暫從緩議交洋五元暫有此批一件丁貴卿具交銀洋由狀悉交洋五十元存候給領第二期債額仰預先籌備毋再延誤此批一件董世來具領王立三交欵由狀悉准於本月十六日上午十時來廳繳證具領此批一件沈慶祥具領董金海交欵由狀悉蜚金海交洋十四元一角准於本月十五日上午十時來廳繳證具領此批一件顧書紳聲明陳桃賠償欵項已交存閔行商務分會請求令交由狀據呈是否屬實候令行核辦此批一件王立三具交銀洋由狀悉交洋一百七十三元三角七分五厘存候給領此批一件曹浦臣聲請執行由狀悉候照判執行批　　一件楊三賓具領高福堂等租洋由狀悉高福堂等共交洋二百七十五元九角九分八釐准予即日繳證具領此批一件秦寳生聲請執行并請批示和解辯論事項亩狀悉候傳案訊奪此批一件陳義郎聲明願提前　屋請求停止租金之執行由狀悉候祈傳債　人到案奪此批一件尼錫泉具領糧串由狀悉仰即持證來廳其領此批一件李星　　請執行由狀悉候續傳訊追此批一件承富春具領銀洋由狀悉仰於本月十七日上午十時持證來廳具領此批一件金大成聲明承買房屋業已管收由狀悉此批一件趙雲山聲請執行由狀悉已飭傳訊仰即知照此批一件裘阿渭請領銀洋由狀悉仰於本月十七日上午十時持證來廳具　此批 
一件張文超具保陸巧根限期交人由狀悉准保此批一件楊三省具領陳炳生等交案銀洋由狀悉即於本月十七日上午十時持證來廳具領此批　　一件楊三省領銀洋由狀悉仰於本月十七日上午十時持證來廳具領此批一件楊三省領朱蔚如等租洋由狀悉朱蔚如等交洋二百元零二角二分准予即日繳證具領此批一件趙寳生聲請執行由狀悉候飭傳訊迫此批一件劉楊氏聲明債務人業已逃請准予自行扭案由狀悉准予自行扭案訊迫可也此批一件姜鴻才具交銀洋由狀悉交洋十元零六角存候給領此批一件魏錦福具交銀洋并請寛限二星由狀悉交洋五十元存候給領餘欵仰即日交楚毋延干咎所請不准此批一件楊三省委任林濚慶律師代　銀洋由狀悉准予委任此批一件楊三省委任林濚慶律師代領銀洋由狀悉准予委任此批 
 
 

Page 17

 
 
第一萬八千一百九十號;中華民國十二年 西曆一千九百二十三年十月十六號
星期二 * *本埠新聞三 
[赫金生洋行今日開幕]  
　　南京路石路西首中德商店舊扯現由英人赫金生（Ｃｖｌｌｕｔｃｈｉｎｓｏｎ）君創設赫金生洋行專銷英國本廠所織高等呢绒·嗶　·以及時新布疋等定於今日（十六日）開幕並即日起廉價一月華總經理爲王君應冬云 
[安康電器繼續運到]  
　　棋盤街交通路安康電器公司雙十節起舉行減價繼續運到磨面機器·火爐·茶壼·咖啡壼·熨斗等及各種花式弔燈均減價二十一天云 
[綢緞業廉價二星期]  
　　綢緞業之老九綸·老介福·老九章·老九和·大綸·大盛·大成大昌何恒昌等九家大同因前次減價適值中秋節遠道顧客不無遺憾故於昨日（十五日）起特再廉價十四日云 
[新到花邊及玩具等貨]  
　　南京路先施公司昨日起舉行廉價二十一日其花邊部陳列各貨如下 
　　銀皮邊每疋六碼售價自三角至四角半捆邉絲帶每疋十二碼售三角半時花帶邊每疋六碼七角半至一元不等老牌蜜蜂絨線每磅二元八角另附贈織針一對學士牌每磅二元五元鐵錨牌十字線每打七角各種十字布每碼六角起至七角一元二角不等又該公司二樓之玩具部新到德國電光影戲機兩種構造與大影戲機無異用手搖者每副減價一百六十六元半用電馬達搖者每副減價二百二十五元家庭會塲中均適用鞋部亦到有新货閃色嗶嘰女鞋每元兩雙男莊羢大扣棉鞋每雙一元五角黄皮小童鞋每雙六角半黑皮八式童鞋每雙一元八角閃羢女鞋每雙八角半黄黑漆皮搭帶童鞋每雙兩元絲搶緞女鞋每雙一元二角漆皮女鞋每雙二元四角外國黄黑皮男鞋每雙由四元六角至八元漆皮男鞋每雙二元七角閃羢男鞋每雙一元二角外國女鞋每雙由二元至七元鐵緞男鞋每雙一元五角水鑽鞋頭花每雙由五角至五元尙有各欵男女童鞋新運到甚多一併廉售云 
[銀絲邊等新貨到滬]  
　　永安公司昨日起舉行新屋落成廉價三星期其花邊部現由歐西運到新貨多種如下 
新式銀絲邊每疋三角八角半及二元半新奇緞帶每邊每疋六角半至二元七角半袖口邊欵色亦多每碼一角半至一元半綉花什色老牌線每打七角十字布每碼六角至八角顏色俱有光澤可不退云 
[嗶嘰絨毯之新貨]  
　　南京路石路西和豐號現甫廉價開始運到新貨如下深灰嗶嘰每尺四角八分莊青嗶嘰每尺六角駱駝絨每尺六角至七角駱駝絨毯每條八元五角馬車毯每條九元五角云 
[各式帽價之劃一]  
　　南京路山東路口元元帽莊自改英尺量帽以來本外埠顧客均稱便利該莊帽子定價大小一律雖大至英尺念四寸仍不加價云 
[駿豐社新出皮鞋油]  
　　新閘路和樂里駿豐實業社近鑒於革履勝行皮鞋油亦因之増加銷暢然咸取之於外洋爲免金錢外溢起見特用上等物料經化學提練製成黄黑皮鞋油二種用以搽擦靴鞋光澤可鑑且可免乾燥破裂之弊較諸舶來品有過之無不及近出貨伊始定價從廉云 
[罐頭食物之廉售]  
　　南京路泰豐罐食物公司向無折扣均以實價出售此次十八週紀念舉行廉價實價扣以八五折實係創舉前昨二天銷路以什景餅乾鹽餅乾·乃士餅乾三種爲最大罐頭食物爲五香肝腎糖·醉時魚·紅燒牛肉等亦多素菜若新鮮春笋·竹笋·冬笋·青荳尤衆其他各種蜜餞點食亦多左右兩大櫉窗左綴以長堤春景右缀時仙偷鷄之戲劇一齣内部裝以五彩電燈花卉之類皆新頴動目云 
[牙刷贈品祇餘今日]  
　　南京路中市虹廟隔壁梁新記牙刷廠發行雙十牌牙刷贈品祇餘今日云 
[艷容丸之運售]  
　　柏德生艷容丸（ｃｏｍｐｌｅｘｉｏｎｐｉｌｌｓ係德國名廠所製爲美容之佳品能除去臉上油光·雀斑·粉剌·面色黎黑·以及皮膚粗蠢等患者以此丸細爲塗之均可使皮膚鮮艷每瓶售洋二元每打二十元現此丸由北火車站界路承德里南洋製藥公司銷售云 
[茶桶及籐器之運織]  
　　棋盤街三茅閣橋建興隆近到有棉胎茶壼桶等又自織各式籐器云 
[各種蜜蠟之製售]  
　　南市裏鹹瓜街中市·毛義興蜜蠟號創設已四十餘年經理毛君耀坤其自製之各種蜜蠟曾於南洋勸業會華洋物品大會·江蘇第一次第二次地方展覽會·美國巴拿馬賽會·北京農商部國貨展覽會·以及總商會商品陳列所第一次展覽會等處均得有獎憑金牌現又秘製國貨瓶頭蜂蜜以應市銷云 
[出版界消息]  
　　霞飛路寳康里六二號武鐸雜誌社第一期「武鐸雜誌」現已出版内有高冠吾之弭兵篇李宗黄之改造中國軍政之途徑培根之新軍制研究武盡偀之建設大規模兵工廠芻議震南之歐戰後戰術上之趨勢黄異之二十世紀最新武器之一劉鳳威之軍事航空講演錄等篇爲關心軍事者所樂閲每册售大洋二角云 
　　四馬路泰東鬮書局代發行羣衆梁溪兩圖書社所新印之花月痕及閲微草堂筆記二書係由原本加新式標點分段排印花月痕二册定價一元閲微草堂筆記三册一元四角云 
[影片資料之採集]  
　　上海泰晤士報云福克斯影片公司駐滬代表賴墨氏夫婦近擬游曆中亞自張家口經歸綏蒙古新疆青海西藏以入印度沿途攝取影片作影戲資料其在滬起程日期定於下月十五日云 
[巴賴新片「情痴」之内容]  
　　夏令配克運到巴賴之新片「情痴」已誌昨報其劇情曲折多趣爰述如左 
　　巴黎女蘇芬者素操神女生涯某汽車廠工程師克安居亦爲蘇芬之膩友而因緣多錯遽判雙飛蓋克之廠主某氏便便大腹賈也蘇涎其財而親之爲安居所探悉妒怒交併匿不發某日以試新汽車爲由請蘇芬與廠主同乘而已任御者之職車登山巔廠主與蘇芬方盡情狎暱以爲克不知也而不知克已自車前鏡中窺見怒不可遏急扳機速駛冀同歸於盡適對面有貨車相觸而覆 
　　然均倖得不死蘇芬自此從廠主克則因戀愛而得神經病入瘋人院克有弟名禮查聞信急奔院視病安居已昏迷口中喃喃以其弟爲情人 
　　時阿點地方方開盛會士女如雲克禮查偶涉足其間爲蘇芬所見蘇以其年輕貎美一見傾心遽以言挑之以夜深未便獨行爲辭請送伊返家禮查從其請旣入室方談笑間蘇突問禮查何故面有重憂禮查答伊兄爲戀愛而入瘋人院故伊至今一見婦人即毛髮悚然懼蹈其兄之覆轍蘇乃問其兄之名禮查以安居對蘇默然忽廠主來見蘇與少年周旋大發醋性以手槍恫嚇强逐少年出户 
　　禮查已聘某氏女馬利爲室娶有日矣更以老母在堂歸心頗切自經此意外風波後乃决返里越日至蘇芬處辭行蘇力請偕往克從其請並私自結婚同至海濱渡蜜月 
　　蘇芬失踪事已爲廠主所知急至瘋人院探得克之新住址方出院忽遇安居安奮力撃之不中爲院中醫士所見急救之始得脱身乃奔至克禮查處 
　　廠主復遇克禮查於海濱以實情告之禮查大悟棄蘇旋里重娶馬利蘇則情塲失意古井難波乃復返巴黎操神女生涯以圖沉情溺意忘已往傷心事 
　　克雖返家心中終戀戀於蘇成婚之夕忽潛遁及至巴悉遇蘇於燈會時其有神經病之兄亦遁出皆遇蘇蘇以舊事重提不堪回首乃一痛而絕（罪田） 
[評「一星期之愛情」影片]  
　　「一星期之愛情」一片原名ｏｎｅｗｅｅｋｏｆｌｏｖｅ係名女伶愛蘭尼ｅｌａｉｎｅｈａｍｉｎｅｌｓｔｉｎ主演近出映於申江戲院其内容係述一女郎芳名偑斯花容月貎艷絕一時少年佛蘭雪爲之傾倒一日天清氣朗偑斯忽動游興與佛蘭雪競試飛機臨行謂佛曰君能勝我則當允君之求下嫁於君否則請弗萌妄想佛諾之蓋偑斯自恃藝高必不落於人後故敢出此言無何機聲軋軋凌空直上偑斯之機速率頻加瞬息千里返視佛蘭雪步步落後意氣揚揚不謂駛入墨西哥境内突爲濃霧所迷不辨方向致翻身下墜落於山中小屋屋中適有三人作葉子戲一爲獵户餘二人爲流盜也聞聲出視見女受　　昏乃扶入屋未幾　甦二盜見色心動謀起不良幸得獵户仗義相助得以出險至獵户家中少憇女不慣與生人同處深夜逃入山谷狼嘷梟啼獨耳心　悸不得已仍返故處與獵户同居翌日無法自歸遂爲獵户理瑣事得舊式女衣一襲始知獵户非無情者蓋失意情塲逃居於荒山入晚暴雨如注電光閃閃二流盜乘機報仇獵客奮身與鬭一傷一死而獵户亦受重創女殷勤看護越數日創愈下山辦物見有失人懸賞知爲女家所爲遂往告於女居山中七日寂寞至極雖終日與獵户同處但終不愜洽後忽見佛蘭雪至中心大喜時佛蘭雪見孤男寡女同居四無人烟之荒山不無疑忌遂以冷言譏之女守身自好猶無人見諒因飲聲呑泣回顧獵户雖粗獷無禮而勇俠可钦奈以起程在即不能訴情不覺黯然神傷無何汽笛一聲惘惘從佛蘭雪上車至半途因路橋折斷車忽出軌墮入急湍獵户聞訊急跨騎往救而已無及女落水後佛置之不顧獨自逐波而去女呼救無效勢將垂危幸獵户尋踪至得保餘生回顧佛蘭雪已被急流冲入大海矣女感激之下遂與獵户訂終身云 
　　此片佈景之佳非他片能及首幕開塲爲跳舞會明燈蕩漾霞光如盡復映以彩光倍覺怡目飛機遇險一幕則下瞰山峯如星棋佈列横飛而過其捷如風令人心驚荒山中之怪鳥奇蛇亦令觀者心寒火車出軌一幕如長蛇斷節寸寸而墜車客雜亂呼之慘狀不勝所書惟全劇主要在描冩富家女子之輕諾婚约致受後累故在先極力描摹奢華之情景偑斯與衆少年合抱歌舞但知逞一時之豪興不知愛情爲何物及後身處荒山受盡苦楚始知人生樂趣於是漸趨正軌銀幕初映但見一飛機凌空而下偑斯由停機塲中珊珊而出一一與友侣相週旋及後與衆少年翩躚而舞耳酣酒熱不拘形跡於此可見富家婦女之一斑試機遇險時玉容失色驚極不知所措後機損下墜受震而昏醒後見有可憎之男子三人在旁挑以游詞驚羞欲哭後隨至獵户家中見室小物污而獵户又抗不爲禮故憤然而出迨至山中因聞猛獅吼聲大驚奔回餐獵户對已微笑不敢作聲非復似前之傲岸當欲返無術時一鳥忽飛棲其肩捕而飼之且顯出一種悲感不安之跡見獵户與盜相鬭時欲助無力欲觀不忍蓋恐其受彈而死已身亦將不免其時祇有愛心而不敢再仇視之迨與佛蘭雪相遇玉容忽展後見佛對之極冷且加以匿笑於是滿腹委曲無以自明不禁盈盈欲涙後見佛與蕩女合抱作舞稍加勸止反遭冷誚此時欲哭無涙深覺悔恨愛蘭尼於此劇中之表情已如上述惟此劇大可爲一般輕於許婚者借鏡云（福棠） 
 
 

Page 18

 
 
第一萬八千一百九十號;中華民國十二年 西曆一千九百二十三年十月十六號
星期二 * *[學務叢載]  
　　敎育界之各項消息合誌如下 
　　林郁初重行赴美留學汕頭林郁初君自庚辛年畢業灑江大學後即任角石中學校長今夏流美擬人哥倫比亞大學專攻敎育豈知因所乘者爲二等艙位抵美後受波折而歸返國後重新措理各項手續現已完備并另購頭等艙位定明日放洋云 
　　之江同學會選新職員之江大學旅滬同學會上星期日（十四號）晚六時在中有天聚養餐畢至　光林君庽所開常會并選舉民國十三年新職員選出會長包傳賢副會長楊縉卿書記張錫三會計洪瑞祥經濟股委員謝秉來·李培恩交際股委員方桐生·方保障·齊兆昌·張天培會員股委員鈕立卿·曾紹賢·唐鳴時·陳金鑄並公舉李培恩·鄜光林兩君爲本會下届出席基督敎大學同學會聯合會代表云 
　　蘇醫專同學會已成立昨日旅滬蘇醫專同學假四馬路倚虹樓開成立大會到者前校長蔡禹門敎授朱蓉鏡及來賓數十人通過章程選舉職員董翼孫君當選爲正幹事姜振勛君當選爲副幹事云 
　　徽州旅滬學會之改組徽州旅滬學會於十四日假復旦中學校開第二届選舉大會將該會組織改爲評議理事二部評議部設部員六人理事都分文書·庶務·出版·交際·敎育五科每科設科員二人云 
　　阜寗學生歡迎陳海臣陳君海臣留日八載卒業於帝國大學法科譯著甚夥阜寗旅滬學生會聞其歸國該會理事長李一鵬招集各校會員假江淮同鄉會開會歡迎陳君刻應南京法政專門學校之聘擔任敎授不日即須赴寗云 
　　求忠同學會開職員會洞庭西山求忠同學會昨晚八時在台灣路該會開第一次職員常會議决徵求會員函致各會員無限期徵求由各會員先行報告聘請之名譽會董經審查後再行函聘云 
　　民立浦東同學會開會前日午後四時民立中學浦東同學會譽行本届初次常會並推選職員到者五十餘人衆舉宋寳善爲會長李培生爲副會長並書記二人編輯二人會記一人幹事八人該會設有各種娯樂品以供會員消遣並各種雜誌以供研究云 
　　一商辛酉同學會成立前日南市省立第一商校辛酉級同學會開成立大會假座五馬路復興園聚餐討論一切進行事宜各處同學到者甚多各抒意見並選舉職員甚形熱鬧最後攝影一幀盡歡而散云 
　　養性學校内部之刷新新閘醬園弄養性學校創設二十餘年現周宗堯君爲校長刷新一切云 
[演講新訊]  
　　昨得通俗演講場等消息合誌如次 
　　通俗演講塲將落成少年宣講團在中華路小西門口自　地建築上海通俗演講塲及總務部辦事處等將於本月内完全竣工云 
　　聖保羅堂每晚演講九江路望平街口聖保羅堂於昨晚（十五日）起至十九日止每晚八時至九時聘人演講宗敎情形今晚由吳筱谷講「人生勝利之秘訣」明晚朱味腴講「英雄本色」十八日晚　雲六講「宗敎與人生之關係」最後一夜則由鮑九思講「世界和平之障礙」備有聽講券可索云 
[球訊二則]  
　　昨日足球戰訊併載如下 
　　家星聖芳濟家星足球隊於十四號午後三時與聖芳濟足球隊借震旦大學操塲作友誼之比賽公証人爲聖芳濟學校校長銀角一鳴雙方健兒各顯身手上半時爲二與一之比家星勝休息十分鐘後雙方互易球門家星球員再接再厲又勝四球是日之結果遂爲六與一之比 
　　公共體育塲公共體育塲足球隊與海關西人足球隊於前日下午三時至五時在斜橋公共體育塲舉行比賽公証人爲西人第一時西人方面因球在球門盤旋自已磁進一球第二時西人方面被體育塲王芝馥君踢進一球結果爲二與一之比體育場獲勝又該塲足球隊昨發通告致各隊員云本月二十日與東吳大學比賽足球業已定當所有與賽球員亦已派定用特函達台端於二十日上午七時齊集滬寗站一同赴蘇過時不候倘有貴幹不克與賽務請於星期三以前賜復以便另派云 
[郵信截止時問表]  
　　來往地點火車或輪船平信掛號信 
　方各埠澳洲紐絲輪　馬拉今晨（十六日）十時半九時半 
香港廣州嘉馬拉晨十時半十時 
烟台天津新銘晨十時半十時 
俄國歐洲（注明由浦口西伯利亞墨斯科往者）火車上午十一時十一時 
西伯利亞（取道浦口赤塔）火車上午十一時十一時 
日本加拿大美　紐絲輪歐洲甲克生總統上午十一時半十時半 
香港廣州（包裹）　州午十二時半午十二時 
汕頭頴州午十二時半午十二時 
青島大連西京丸下午一時半一時 
威海衛烟台天津通州下午一時半一時 
日本檀香山美洲加拿大威爾總統晚九時九時 
香港廣州廣利晚九時九時 
香港廣州（包裹）廣利晚九時九時 
福州新濟晚九時九時 
香台天津　順晚九時九時 
青島　順晚九時九時 
長江各埠火車與輪船晚九時九時 
[記程艷秋之兩夕「紅拂傳」]  
　　第一台程艷秋所演之「紅拂傳」轟動一時十三十四兩夕均演之劇目相同觀客之擁擠前夕爲尤甚記者亦曾偕友伯奮君往觀焉梅春奎先演「雪杯圓」劉奎官演「古城會」奎官本以「通天犀」等劇著名然兩晚之紅生戲亦頗稱職小楊月樓與高百歲繼演「羣英會」平妥榮蝶仙演「雁門關」資格老到平正無訛 
　　至十一時「紅拂傳」始開幕全座竟無一空位且有環立而觀者茲先述其回目如下（一）李藥師渡江觀世變劉文靜小隠作漁人（二）徐洪客望氣識興衰虬髯公殺仇明恩怨（三）紅拂女獨居感身世楊越公開筵賞名花（四）紅拂女當筵顯歌舞李藥師謁素進説詞（五）紅拂女喬裝奔旅邸李藥師携艷避太原（六）太原令薦賢佐眞主靈石店梳妝逢俠客（七）劉文靜座上驚奇表李世民對奕定中原（八）虬髯公棄家入東李藥師携艷返西京（九）張仲堅捐財贈小妹紅拂女舞劍送虬髯 
　　初場郭仲衡飾李靖頗有氣槪李靖渡江遇劉文靜（張春彥飾）時文靜隠作漁人訪賢知李爲當世名士允薦之於李世民（王又荃飾）次塲爲虬髯公張仲堅（侯喜瑞飾）與友徐洪容（曹二庚飾）望氣後各赴太原喜瑞英氣勃勃頗合虬髯公態度次即接演艷秋之紅拂獨居感身世出塲即起彩聲唱慢二黄一段第二句爲最有精彩次場爲楊素（金少山飾）賞花命紅拂歌舞艷秋且舞且唱一段西皮彩聲無數舞畢李靖上塲謁素進説詞時紅拂未退在傍見李靖識爲當世奇傑次埸即喬裝私奔此段做工絕佳次埸爲劉文靜薦李靖於李世民王又荃飾世民尙覺翩翩後即接演李靖與紅拂之出奔是塲二人對舞唱做並重至靈石店梳妝時之一段唱工絕佳以閉目聽之幾疑爲陳德霖之銀空由也同塲虬髯公上風塵三俠遂不約而會合神情及念唱均美次塲爲虬髯公約遇徐洪容與李靖同訪劉文靜見李世民與徐洪容對奕知王氣應在世民徐洪容　即匆匆别去虬髯公亦回家因知天下與之無份即將家財盡贈與李靖夫婦携妻入東海别圖世界設筵餞行時以紅拂之舞劍爲煞尾美人壯士寳劍離筵台上電光廻旋佐興初舞則婆娑作態和以清歌繼則天矯雙龍笙鼓齊響變化錯綜五光十色彩聲如春雷之怒起乃收劍周旋而閉幕 
　　綜觀全劇以艷秋之紅拂最爲吃重尤以末場舞劍最有精彩其與李靖出奔時之對舞其精彩亦不下於舞劍各搭配以郭仲衡之李靖侯喜瑞之虬髯公爲最佳餘亦稱職如此佳劇不負本足千秋之佳話矣 
　艷秋昨晚演「駡殿」今晚將演頭二本「虹霓關」云 
[集會表]  
本月陽曆時間地點召集者事由 
十六日南京路石路西英商赫金生洋行開幕禮 
十六五馬路口駐華美國商會聯合會 
十六日及廿四日天后宮橋堍商品陳列所展覽會 
十六日及十七日圓明園路十八號上海女青年會討論全國恊會及市會之經濟策 
十六日至十九日晚八時至九時九江路望平街口聖保羅堂宗敎演講 
十七日北四川路廣東浸信會上海婦孺敎養院游　會 
十七日下午四時戈登路南方大學演講會 
十七日天后宮橋堍商品陳列所張貽志君演講我國之炭酸鈉工業 
十八日午漢口路外灘　華總會扶輪社常會 
十八日下午一時小花園二號江蘇縣議會聯合會討論會 
十九日上海佛敎團上海佛敎團日災追悼會 
廿日百老滙路南潯路口海興公司正式開幕禮 
廿日半淞園旅滬汀州學生會叙餐會 
廿一日四門省敎育會律師公會秋季　會 
廿一日下午一時四川路青年會武　旅滬同鄉會常會 
廿三日下午二時九江路廿二號新通貿易公司股東會 
廿四日下午二時西藏路寗波同鄉會九江久興紡織公司股東會 
廿八日西藏路寗波同鄉會各路商聯會選學會 
[今日天晴有風]  
　　徐家匯天文台昨日下午四時三十分氣象預報云天晴中國沿海有正當之時令風低壓向東北東前趨故日本海内有旋風暴雨本埠溫度在下午三時前之二十四小時内最高七四．五最低七一．二去年今日最高八○．七最低五七．四 
 
 

Page 19

 
 
第一萬八千一百九十號;中華民國十二年 西曆一千九百二十三年十月十六號
星期二 * *常識 
常談 
[心與相] [  箴]  
　　賄選告成猪仔拒絕照相或以爲此乃一線良心之發現也 
　　余以爲此非良心之發現乃其巧於遁形也若輩亦明知賄選之醜態萬不可留於衆人之耳目雖有猪心而絕不敢露其猪相誠不可謂之不巧矣蓋自人之程度日低而猪之程度反日高人心之機械日多而猪心之機械亦與之俱進於是乎昔但有笨猪而今竟有巧猪 
　　然而巧猪之巧仍不失其爲笨猪之笨也故猪仔拒絕照相可謂之無猪相先無人相無人相先無人心 
衛生 
[飯後及就寢前之休息] [  齊夢鶴]  
　　飯後宜休息半小時凡飲食入胃後全身血液皆注射於胃部以行消化作用且須二小時許方能化盡如於飯後即有他種動作使血液又趕到他部此時胃之受害頗巨故飯後至少宜休息半小時 
　　就寢前宜休息半小時凡用腦力過度就寢後必不能熟寐不能熟寐則大腦即不能完全休息原其故以腦筋刺激過分一時不能寗靜一感外界影響而入各種夢鄉則腦之受困也更非淺鮮故就寢前至少須休息半小時（乙種酬） 
[食物的熱力] [  邱子進]  
　　食物的功用固然是生長肌肉和補償廢物但是大部分功用還在供給能力使得筋肉可以運轉血液可以流動呼吸可以暢行體温可以保持所以食物的燃料値到是一個主要問題（熱是能力的一種計算食物的能力只要計算發出的熱量就可食物在體内燃燒發生熱力所以説他是一種燃料燃料値就是食物發生的熱量）平均每兩的蛋白質能發生一百五十三加里路里的熱量（現在所講的加路里比普通的加路里大一千倍就是一兛的水溫度上升一度所需的熱量）炭水化物也發同樣的逵量每兩脂肪質能發生三百四十七加路里所以要是知道人身需要的熱量就可從前面食物分析表算出每人需要食物的分量大槪不用勞力的人每日供給二千二百加路里就夠了用勞力的人大約要三千八百加路里方夠但是也要看人的體力勞力和年歲看下面的表就可明白了 
　　勞動的種類每磅體質每小時内所要的熱量（以加路里爲單位）睡臥○．五 
靜坐○．六 
站立○．七五 
微動（如敎師）一．○ 
緩動（如郵差）一．　二五－一一五 
勞動（如農夫）一．七五－二．○ 
猛動（如兵士）三．或三以上 
　　假使體重知道了每日休息和勞動的時間也知道了從此表便可以算出每人每日需要的熱量但是兒童需要的熱率要稍爲不同些兩歲的小孩每磅體質每日需要四十加路里年紀漸大熱率變小到十六歲時候每磅體質大約需要二十加路里老年人所需的熱量要較少些大槪六十歲的人比壯年人要减百分之十八十歲以上就要減少百分之三十了（乙種酬） 
經濟 
[喜裝飾小兒者鑒] [  毓]  
　　現在社會中無論貧富上下往往將小兒衣帽裝飾華麗殊不知漫藏誨盜古語昭然余鄰一孩即因此而死爰述之以告世之喜裝飾者 
　　余家西鄰鐵店有一女孩年四歲甫與其母自戚家歸帽上滿裝飾物店徒名阿和常盜店錢浪用屢戒不悛及見女孩之帽因即生心僞與之游引至僻地用强摘去小孩啼哭握其手不釋彼即用石撃破其頭而逸其家父母久候不返徧尋無踪後有人自該地來云有一孩腦破將死急往視之則氣絕矣 
　　觀於此則此小兒之命裝飾害之也飾之者父母即父母殺之也吾望育子女者以此添辦裝飾之錢儲蓄生利俾爲將來之學費則不致以一時之美觀喪小兒之生命是亦講經濟及人道主義之一助也（乙種酬） 
道德 
[青年立身處世之三不可] [  添淵]  
　　（一）不可懷消極厭世之觀念吾人當青年時代無論讀書或在社會服務切不可見難即退因不得志即趨入消極一途怨天尤人不責已之不能奮發有爲自以爲時運不濟命途多舛百事灰懶無心上進其結果則不特已之功業毫無所補反致事事退居人後一無進步愚莫甚焉試問怨天尤人抱消極厭世之見究有何益况失敗乃成功之母安知今日之失敗非即將來成功之基礎耶若一失敗即萌退志則又安能望成功于其後乎故懷厭世消極等觀念爲青年立身處世之大忌 
　　（二）不可無求知心讀書即求知也然求知不必限於讀書如與老農談則可得耕種也智識與僑民交則可知他鄉之風俗人情諸如此類不勝枚舉皆求知之道也青年如能移不正當消遣所耗之光陰用心于此等處則無形中可增進不少學識而身心亦兩受其益矣 
　　（三）不可無精確之人生觀人生觀者吾人處世之南針也青年時代苟能堅持一精確之人生觀則如航海之舟恃南針爲導終能達其目的地雖有萬千挫折亦顚撲不破也（乙種酬） 
法制 
未遂罪之要件[  繼盛]  
　　未遂罪者即刑法所定之犯罪行爲旣已着手進行而因意外之障礙致不遂者也其要件有三 
　　（一）須有犯罪之意思即所謂故意是也若非出於故意而由於過失者不以未遂罪論如燃火於爐偶一不愼致成火患是也 
　　（二）須犯罪行爲旣已着手進行若祇預備而未着手進行者則無犯罪之確據未遂罪當然不能成立如欲殺人而預備刀斧在未實行殺人行爲之先不能謂爲已成立未遂犯是也 
　　（三）須犯罪行爲因意外之障礙而致不遂即當犯罪行爲着手進行時因自然或他人之力致不能進行終了之謂也 
　　若由犯罪者自已之意思而中止者則爲中止犯而非未遂罪如持刀殺人甫臨其室而一念轉善遂即中止是也 
　　三者具備未遂罪因以成立（乙種酬） 
敎育 
[小學敎師應利用星期日實施社會敎育的我見] [  陸譜華]  
　　小學敎師非特有造就小國民之責抑且有改良社會之義務我國社會之腐敗盡人皆知方今社會敎　　　　　　　　　　　　 
育尙在幼稚時代先人而提倡者厥惟我小學敎師惟小學敎師事務甚忙非星期日不能施行社會敎育故鄙擬利用星期日以爲施行社會敎育之好機會茲擬辦法數則以供我小學敎師之研究 
　　（一）實施社會敎育應聯絡近處各小學校共同合作組織通俗敎育園 
　　（二）實施社會敎育之方法 
　　（一）至各鄉村各市鎭輪流演説 
　　（二）印刷淺明　單偏發各處并隨時解釋 
　　（三）組織劇團排演劇本 
　　（四）集資　　　　佳育之電影　　映演 
　　（三）施行社會敎育之標準 
　　（一）注意公民常職如「國家之組織法」「選舉之重要」「人民對於國家應盡之義務」「人民對於國家應享之權利」等 
　　（二）衛生事項「個人衛生」「家庭衛生」「公衆衛生」等 
　　（三）公德事項「公共器物宜保護之」．「公共事務宜共作之」等 
　　（四）個人方面如「戒絕嗜好」．「作事須勤」．「用錢宜省」．省「保全信用」．「養成儲蓄習慣」等 
　　綜上各端如能實行有始有終則中國社會敎育之前途或可收效於萬一也吾親愛之小學敎師何樂而不爲也（乙種酬） 
[鄉村小學的特殊辦法] [  朱汝蘭]  
　　做小學敎師難做鄉村小學敎師更難難則生出特殊的情形來有了特殊的情形就有特殊的辦法我現在把一般鄉村小學所共有的特殊情形和辦法寫出來給辦鄉村小學的敎師做參考 
　　（一）招生問題鄉村小學招生比較城市小學難城市小學招生只要把招生廣告登在日報上或貼在街衢上就行了鄉村小學照怎樣辦是不行的敎師一定要到各兒童家勸導纔可招得兒童來讀書 
　　（二）出席問題城市小學兒童缺席很少鄉村小學兒童缺席頗多這缺席的兒童大槪在家裡做事兒童上午在家做了事下午没有事也不到校所以缺席多啊要减少缺席敎師須把重要科學配在上午敎學報告兒童家族如要叫兒童做事請改在下午這樣辦理缺席可减少了 
　　（三）放假問題鄉村小學的兒童都是農家子弟一到田忙時候像收麥啦採蠶豆啦捉棉花啦...都要叫兒童帮助的鄉村小學須把春假　假年假寒假縮短或者竟然不放改放收麥假捉棉花假便利兒童帮助父兄操作迎合社會心理倘把日曜日的上午也不放假尤合社會心理了 
　　（四）學科問題鄉村兒童都是農家子弟將來都是做農夫的鄉村小學應該把農業特别注重敎以普通的農業智識和實地耕種施肥收穫切勿蹈從前專講學理不研究實際的弊病（乙種酬） 
科學 
[化學常識] [  天夢]  
　　（九十三）水之構成 
　　水是一種流質誰不知道他的用途狠大呢孟子説的「民非水火不生活」可見得水火兩件東西的重要火是　氣的化合算是一種原質的作用那水的這件東西當初也認做是一種原質大有分無分分的情勢 
　　那知道不然水雖然是個流質却是兩種氣質合成的那兩種氣質呢一種就是　氣一種叫做氫氣他的化合的成分係二倍體積的氫氣和了一倍體積的　氣化合成功的諸位想想奇不奇呢 
　　　氣氫氣都是具有燃燒的性質那知道這兩個氣體磁着了如果分量恰恰爲氫二氱一便變成流質的水了不但不能燃燒並且還能滅火完全和了原來性質不同了所以從前化學家認做水是一個原質現在曉得水並不是個原質哩 
　　天地間的水多得狠諸君不妨用電氣分解法試騐試騐到底是不是分爲氫和　的兩氣質呢也不妨把二倍體積的氫和一倍體積的　合在一起是不是變成水呢（乙種酬） 
 
 

Page 20

 
 
第一萬八千一百九十號;中華民國十二年 西曆一千九百二十三年十月十六號
星期二 * *   
 
 

Page 21

 
 
第一萬八千一百九十號;中華民國十二年 西曆一千九百二十三年十月十六號
星期二 * *自由談 
[一知半解] [  彥]  
　　　　一八八三年·美人白拉慕·發明自來水鋼筆· 
[潮音别感（下）] [  小蝶]  
　　此行原爲看潮而逆知此日仕女必盛昔南宋時以十八校閲水軍仕女傾城著爲盛典非江潮固盛於十八也筍輿出城夾道摩榖接踪遂至甚囂塵上乃折入山徑登鳳凰山此間爲南宋遣都廢殿斷垣猶存赭士斜陽如血杜宇難歸翁仲臥烟牛羊不下愴懷興廢誠有與目山河之感昔謝枋得宋亡逃世携鐵如意登嚴陵台歌哭無端終虚劻復予雖僥倖未遭末世而此中感愴有似之矣徘徊入暮竟誤潮信噎淚下山山高月出明日過棲霞遂成八絕東南烟樹背斜暉日落無人見翠微一徑牛羊踏翁仲亂山無主暮鴉飛故宮衰柳夾漁莊敗苑牆深半樹黄曾是當年敎歌舞玉津荒草葬斜陽叢山何地瘞諸陵刼後河山寸寸金莫怨朝廷甘薄倖小臣冠劍亦朱墳廢台荒榭十三層鬼妾尋烟月有棱猶似淳咸全盛日流螢小隊作宮燈草間零露下迷離咽住秋蟬不肯嘶地底笙娥應有憾月明偷弄玉參差胡笳一夜向南吹將帥何人應鼓鼙十二金牌追不起岳侯墳上草離離精魂終古虚南向風雨千年尙北來目有憂時千載淚此行不爲看潮回 
　　年來作客他鄉一年兩度西湖涉水登山惟恐弗及獨此來單槳輕舟日徘徊於柳陰山翠間座有紅裙無酒亦醉旣誤觀潮之約遂專湖上之游而耳目所接殊多秋感湖山别後每易舊觀裏湖荷花向稱最盛田田千畝連水映山一自湖工設局疏濬未勤荷花多被魚食萬柄皆殘每當月白風清之夜悵望盈盈水珮一空眞有何處墜粉飄烟之歎矣舟子爲予言今年湖水入秋來皆現深黄渾如江水無復澄清之望蓋賣魚人憚於苛税都袖手望湖而歎魚蝦失罟衍殖遂繁每當風雨晦暝之夕湖浪如潮鱗介騰躍往往入船登樓遠望者幾疑明湖卅里直是岳陽風雨矣二十日雨與嫻君小泛三潭風挾山呼不深阻槳嫻君膽怯不敢渡折而至白雲庵此間地僻林深游踪絕跡深廊杳杳雨中微聞桂子香味予謂嫻君此間籤語極靈警胡不占之嫻君曰卜之吉吾固自信之矣卜而不吉亦未之能信也胡卜爲一笑而出沿湖凝望果如舟子所云四壁蕭森憂讒滿目恍然有去國懷鄉之意雖欲先天下而爲憂樂其可得乎 
[代曹大總統擬安邦定國良方] [  甘蘭]  
　　自古有醫國者予聞而羡之迺者賄選告成華夏歸曹暛我小民旣爲曹氏之食客敢不竭股肱之力籌一良方乎如法泡製自有安邦定國之效也茲列藥味於后 
　　搗韌糯米膠億兆磅 
　　（説明）曹大總統登臺矣可謂水到成渠然而坐得穏否尙未可逆料必須用此膠拿座兒膠簡結實方可無慮齋灶元寳糖四萬萬塊 
　　（説明）旣登臺後宜按中國人口各給一塊使小百姓吃了黏糊着嘴不得開口（蓋世俗於送灶時用之謂可使灶君上天糊了口不能奏人間列事） 
潢長與名　幾萬擔 
　　（説明）直所畏者反對派諸健將耳用此輦致閻家十弟兄叫他遣無常拘入十八層地鉃裏免爲勁敵 
　　紅黄紙客人億兆個 
　　（説明）白蓮敎中用以役使亦能執戈矛作戰直派宜廣微名師咀咒爲靈遍散天下以敵反對者俾達武力統一目的 
[游美零話] [  楊一笑]  
　　余寄子周增奎游學美國四年餘得博士學位今始歸滬茲舉其所述瑣聞記之如下 
　　美國風俗善良鮮聞拐逃等案家中多小兒女者父母不及照顧納之睡車任其在路上睡眠及晚仍在原處 
　　美國無論農夫走卒皆讀書識字故皆能閲報知識亦自然開通矣 
　　美人早餐食麵包一片牛肉一魄山芋一個價則五角午膳亦如之晚間則加一菜或魚或肉價乃一元魚肉不用醬油澹而無味飲則不論春夏秋冬均有冰水 
　　美國男勤女儉男出外謀生女則整理家事至借寓住宿有女主人招待鋪床摺被及一切洒掃等女主人親自爲之不用僕役治家井井有條可敬也　 
　　美國獨多汽車馬車小車黄包車脚踏車皆未之見紐約電 
[等于兒童之戲法] 車上層高近雲表中層甚平常下一層則在地道價分二等上中二層價均五分下一層價則一角因坐位之有廣狹而定價亦有高低也 
[觀程玉霜演孔雀屏劇本] [  漢父李綺青]  
　　開皇天子重先臣親與金枝説締姻不是女諮謀定計神堯那得配斯人 
　　瑤光奪壻已奇聞金殿爭婚更糾紛幸有雀屏能中目天敎日角出湘裙 
　　威刦紛紛滿道中護持鳳輦仗英雄他時齊繪凌烟閣此事分明是首功 
　　不是桃僵始代生李花猶自未敷榮白龍終應江都夢還待蕭娘再定情（謂宇文化及） 
　　今古茫茫世豈知排場搬演越離奇歐陽正史盲翁曲併作才人絕妙詞 
　　紅氍妝點總傳神就作青衣也逼眞珠履三千無坐處樓前仰面尙多人 
[談談古代化妝品] [  馬方賡]  
　　四六法海張九齡謝賜香藥面脂表内所云　衣香者其功用同現在之花露香水惟非液體耳所云面脂者即抺面之脂質其物同現在之白玉霜玉蘭霜雪花膏等所云小通中散者實與今之美容霜玉顏散鏡面散等品無異當時以此等物品爲賞賜饙贈之用故雕奩珠嚢裝璜備極美麗也 
　　囊陽記劉季和曰「苟令至人家坐席三日香」是苟令所用之香料决非蘭麝可比雖現今物質文明之東西各國所研究而製成者亦皆不能及惟其法不傳惜哉 
社會小説 
[人間地獄（一九○）] [  娑婆生]  
　　第五十六回寻夜度凄凊量珠換夢銀燈照憔悴射藥回春 
　　嘉興老大説到這裏却略頓了一頓兩隻眼睛尙對著程藕舲瞧程藕舲這時候已經明白了嘉興老大兩三分意思也微微的笑道他不肯除下來你便給他買下來便了嘉興老大眼睛迷了迷吐了一吐舌頭道大少你眞和我們窮人尋開心了那裏買得起程藕舲道一副耳環要多少錢呢嘉興老大道討價四千二百塊大槪可以稍爲減少一點大上落是没有大少你想我替小阿囡掙得起嗎程藕舲道這也不要客氣你將那錢莊上的存欵提一兩筆出來也行了嘉興老大道不暪大少説錢莊上那幾個錢我還要留了做棺材本替他買了圈那末我的棺材脱空了將我的棺材變了他的耳環裁在他的耳朶邊宕來宕去他也有些過意不去只好另外想法子我今天到大少這裏來想和大少商量商量大少也算看得起我們小阿囡的也算歡迎我們小阿囡的他自已呢年紀輕到底面皮嫩不好意思和大少説我呢實在被他逼得没有法子老老面皮只好和大少來商量了除了大少也再没有可以商量的人了不知道大少可答應不答應程藕舲還未回答嘉興老大又接著道其實物事比别樣總合算大少現在替小阿囡買了這副圈歇一日小阿囡果然有這天官賜的福氣跟了大少轉去這些東西還可帶到大少公館裡來的啘程藕舲道不要這般客氣我没有這福氣嘉興老大道大家不要客氣吧我瞧你們倆的這般要好將來總有成雙作對的一日呢别樣閒話慢講這副圈大少你先替他買了吧也可以讓小阿囡先稱一稱心程藕舲沈吟一回道你剛纔説的那數目我又忘了到底要多少嘉興老大見程藕舲有答應的口風高興非常忙道大少你剛剛没聽得清楚嗎討價是四千二大約還一還價可以减去幾百塊不過是上百不上千程藕舲道看上去三千總要出頭了嘉興老大道那是自然程藕舲道這副圈値上這大的價錢嗎嘉興老大一疊連聲道値得値得好幾個人全估過了程藕舲默默不語却抬起身子劃了一根火柴重新吸一根香烟嘉興老大見程藕舲不響不知他葫蘆裡賣的什麽藥忍不住又追問一聲道大少怎麽樣我去還準了價錢就定準了吧程藕舲對著嘉興老大兀自出神嘉興老大曉得程藕舲在那裡轉念頭了正在這當兒砰的一聲房門開了白蓮花和小阿妹出局回來了 
三言兩語[  鵑]  
　　臨案要求應當承認不承認是另一問題但决不能作爲交換覲賀的條件啊瞧他只知一心做總統只要總統做成便甚麽都好商量利害兩字是完全不管的這不是輕公重私嗎 
 
 

Page 22

 
 
第一萬八千一百九十號;中華民國十二年 西曆一千九百二十三年十月十六號
星期二 * *   
 
