# 1907 - 79 - 4912186

 

Page 1

 
 
   
 
 

Page 2

 
 
今日本報第三張附載庽言小說雙靈魂閱者注意 
[電傳宮門抄]  
　　二月十三日召見軍機陸寳忠伊克垣陳名侃 
[說亂（良）]  
　　國之亂也其民有愁怛之容怨嗟之聲而其上又有矜誇之態疏忽若不經意之狀迫之以無可奈何驅之於萬難容忍一鬨而起再囂而暴其終也東西横南北决其禍至不可收拾此必非苟且敷衍之術所能了事者也吾徵之今日情形得二因焉 
　　一曰米貴考歷代亂事由饑民而起者十常八九可知中國自苦無捄荒策也平糶惡可爲政顧備荒者以此爲上計矣吾固深諒平糶之果爲上計也無可籌之欵無可辦之米且併平糶而不可得大者截糟小者發倉此都會之力或能及之督撫顧一省會若遂可告無事者正月而搶米之案迭作自二月以至八月地方有人口七十萬則月糜米十萬石需價六七十萬金此豈能嗟咄立辦者平南省產米之鄕唯湖南與江西江省前十年斗二百數十文今已逹四五百文湘省去歲大災不能自養江蘇常州東西下遊之所仰給旣疲於淮復困於蘇浙省紹興號多田歲收僅得三月之粮杭屬不過三月金華歲給猶苦不足觀於米市而知民間竭蹶之狀各省大抵相同也重以米商之抬價居奇囤户之存積不發吾聞之人去年各處米行無不獲利者而年中關閉者反倍於昔歲此何也年内已有餘利又送慮今年搶米之舉必十倍於前數年不如及早收塲之爲得也囤户所在皆有今年正月湖州囤户覬米價之昻稍稍出之而米價乃抑浙湖如是吾又料各處之必有囤積也且近年以來鬧米風潮已成積慣奸民乘之若甚快意飢民四散流離來或十萬至數十萬蹙之傷仁縱之傷法謂勒兵境上拒飢民勿使闌入天下無是理也故中國之疾猶疽也不急捄之則内潰而已矣魚爛而已矣各省號練新軍而日殺飢民以爲武且猶慮殺之有不勝也夫安得而不亂一曰造革命黨近五年來所稱革命黨者儼如哥老三合之旋撲而旋起矣其初僅見之書報士之有野心者或一言之今也東鳴西應何處無是黨蹤跡乎其一裁勇也其二流氓也其三私會也其四飢民也而是黨者亦如士子之好用新名詞以爲裝飾則名曰自立會則名曰革命軍大吏疾驚而起謂革命黨人乃圖是之多近數日内緹騎四出搜索徧於房闥卒木嘗一得眞黨人販書之夫而亦曰革命黨無賴之氓而亦曰革命黨果爲革命黨者且深喜政府持此以爲政一驅之而一容之小驅則小亂大驅則大亂北洋驅之而南南洋驅之而北南北並驅而横流且四溢於腹省如河源焉東流某水自鞭來會又北流某水自某來會大禹疏之而水復故道白圭堤之而壑在鄰國所謂治革命黨者名若是焉耳矣向者各省某某私會某某幇黨兵可也民可也而匪亦可竭武臣搜殺之力吾未見其能少也故治革命黨者不疏解之而但以搜索告訐爲能事枉一人而數人必入於匪縱一人而人人無不可匪非匪之多而釀之使爲匪者實多東一癰焉西一疽焉久之而大潰至矣夫又安得而不亂噫中國人豈好爲亂者柔順易馴之聲外人猶能道之治之得其道其能相安也必矣由前之說在養其生由後之說在安其心由養生之說政府即以上百千萬巨額之金散之受灾之區而猶値由安心之說其術固别有在矣要之司地方者其地方非爭權爭功之場司人民者其人民又非爭功爭權之具然試問去年七月詔行立憲以後有灾幾區每區死若干人國家撥欵若干金又各省小亂凡幾役役死若干人縱之爲說横之成表有不皇然驚悚者乎粉飾太平其亂也漫而荒操切爲政其亂也激而暴一源百流一流百支以釀成今後之中國其小亂也歟其大亂也歟外人其遂干涉我歟吾國遂自此不可收拾歟昔者印度有豫言之人而我國亦有善相世運之說徧其解而不可决無以决之則莫如還决於今之居上位而好操切或恣唯以爲政者 
[專電一蕪湖（二月十三日亥刻）]  
　　鄕董聚衆搶米○蕪湖米販唐德和往對江買米正在下河被五顯殿鄕董吳少舟聚衆搶去（曲） 
[專電二北京（二月十三日卯刻）]  
　　灣沚貧民搶米毆官○安徽宣城縣境福成景福兩米行前日至慶豐礱坊運米在灣沚河被貧民搶刦一空縣丞徐昭序臨塲彈壓被毆受傷（誦） 
 
 

Page 3

 
 
[咨調内外城區域圖本北京]  
　　大理院卿沈家本與法部戴尙書會議設立城讞局章程因特咨照民政部調查内外城總分廳所繪區域圖本迅即送部叅考以便佈置一切（然） 
[議設各省實業顧問官北京]  
　　政府爲振興實業起見　飭各省督撫添設實業顧問官隨時討論一切督飭所屬認眞舉辦俾得速收實效而擴利權並擬日内面奏即便實行（矣） 
[粤路公司開會記事廣東]  
　　粤路公司因舉議長一事於本月初五日大集各行商股東會議到者約數十人秦祥光主席隨宣佈議案三款并張華斗條陳路事辦法及宣布温黎兩道請撥股欵溢額購買九廣股票札文茲將是日議案照錄如下（一）議公司奏定章程凡股東會議時由衆股東分舉臨時議長一人此議長以本人姓名至少須有本公司股份二千股以上者爲合格現在公司準於本月二十日開股東定期會應請各位股東預舉議長一位以便主持開會一切事宜如何請公定隨公舉李石朋爲議長（二）議本公司準於二十日開定期會所有監督發票等事頗多應請各位公舉股東十人或八人以便按日輪值監督稽查如何請公定隨舉定盧竹琴梁少伯羅伯沾（漢口）梁侶梅夏揚生黎蔭堂羅彪生馬蓮甫甘熙亭潘棣圃（三）議公司前奉督憲札飭據張道華斗條陳路事各條均有可採飭公司查照邀集股東妥籌辦法等因又札飭温黎兩道禀稱謂有人獻議請提粤路股欵購買九廣鐵路股票等情刻日由董事傳集各股東詳細酌議禀覆核奪等因公司奉此自應遵照籌辦現值廿日開股東定期會所有督憲札飭各件可否於是日一并附議由股東公同酌奪以便禀覆如何之處請公定隨宣佈札文二件衆贊成股東監票輪值日期潘棣圃馬蓮甫（初六七）（十六七）羅彪生夏揚生（初八九十八九）黎蔭堂羅伯沾（初十）（十一）盧竹琴梁少伯（十二）（十三）甘熙亭梁侶梅（十四）（十五）（僞 
[梁使函復舉定客車稽察員廣東]  
　　駐美欽使梁震東日前因舉客車稽察員事函復粤路公司略云美國窩臣公司與貴公司訂立合同承造二三等客車及行車先據該公司約舉定稽察員函請查核認可經由本大臣查得所舉稽察員衣西渣嘉納係士菩靈啡路埠著名建築工程司人品亦素端正實堪充當此任當卽函覆認可在案准稱前情相應復答卽希查照備案（僞） 
[又以礦權讓給法人廣東]  
　　粤督周馥咋准外務部咨稱接法使照會内開粤省官商擬採礦產所有南方及高廉雷等屬礦山法人情願合辦等情咨請查照備核因卽轉札農工商局畧謂查高廉雷三屬現在是否議辦礦務該三屬究出何等礦產從前曾否開採以後華商如設鑛務公司自應遵照部文會同法商訂立合同照鑛務局章程辦理總宜取益防損兩不吃虧俟彼此商議卽定妥將大槪禀官核定着轉行高廉雷三屬查明具覆云云（妖） 
[江督致贛撫電南京（爲寗贛合辦銅礦事）]  
　　瑞撫台贛州銅礦現由寗贛合辦昨接愛蒼電艾礦師勘畢回省呈有圖說與池倅貞銓圖說相同可否委池倅專辦贛礦並飭早來贛等語應卽照准會列台銜札委擬給月薪銀四百兩每日火食零用銀五兩寗贛各半合先電達祈酌復（切） 
[俄商販茶帶運銅元續聞南昌]  
　　俄國商人赴江西義寗州販茶帶運銅元關道汪觀察以銅元進口出口皆關禁令電禀贛撫請示核辦等情已誌昨報茲江西官銀號以此事已禀准贛撫准予通融爰逕電汪觀察請勿禁阻原電錄下汪道台鑒華商洋商請照購運銅元按照部章本有應准現經禀懇院憲姑念此次華商已購一萬五千餘串洋商已購八萬餘串係先在此收買并非由外省運來准予給照放行務須註明運往義寗地方并將此次通融後不爲例情節叙人照内以示限制其餘該商等所需銅元十一萬餘串當由省赶運到潯希卽飭該號照時價購買無得藉此多運致碍本省行市官銀總號庚（異） 
[批究盜賣宗祠之交涉南昌]  
　　龍泉縣羅大令日前將該縣廩生楊樹森具控楊錫光等盜賣宗祠一案呈報贛撫旋奉批示略謂楊錫光私將闔族公祠售與天主堂由王神甫禀經該縣查明批飭邀集合族議明照章插牌告白再行成交係屬正辦何以該縣又接王化德函稱文契旣兌價銀交付請將書契蓋印豈楊錫光盜賣已成始行赴縣飾詞朦禀旣據楊樹森等呈稱楊錫光素行無賴將該祠盜賣與天主敎堂經該縣提訊無異亟應從嚴懲辦仰洋務局迅飭該縣趕緊訊明禀復核辦並確訊是否立契兌價如已得價應卽追回銷契由敎士另行購覔並飭該縣一面函致顧主敎轉飭遵照事關交涉均母違延云云（成） 
[議建李文忠公專祠廣東]  
　　李文忠公盪平髮逆粤省亦其立功省分庚子督粤去後官紳卽議建立專祠後以籌欵維艱事遂中輟現聞當道復申前議已與李直繩軍門商酌選擇相當之地俾期早日鳩工以崇報祀（答） 
[稅司請以充公貨物助振鎭江]  
　　鎭江關稅務司義理邇君擬將近日在輪船查獲充公之貨物及私運之銅元一槪移助徐海春賑特於日昨函致關道酌核辦理如此善舉想關道必能照准也（十） 
[甯垣米貴情形彙誌南京]  
　　金陵地廣人稠米糧缺乏新年以來每石漲至七元二角幸江北米船數十艘相繼抵埠米價因而稍平不意近日關卡種種勒索各路商船遂多裹足米價是以復漲現在每升已增至八十文猶攙糠 
 
 

Page 4

 
 
灰粃屑貧民苦之 
　　當初六七兩日市口通衢遍貼匿名揭帖謂糧食騰貴官長置若無聞我輩平民萬難忍受若非放胆行事此後何以爲生茲定本月初八日邀請同胞齊集南門外酌商一切凡屬貧苦之家萬勿吝玉云云幸事爲南門把總朱廣亮所聞卽請城守何雪門協戎轉禀午帥設法平糶一面分飭巡警商團兩局會同各營汛弁前往彈壓好爲開導始得無事 
　　江督以省城米價翔貴委員分往各處購辦食米二十萬石預備平糶並於初八日諭禁民人勿爲匪徒煽惑致與礱坊米行爲難倘敢搶掠定予正法 
　　前日江寗府會同上江兩縣出示曉諭計設平糶局四所一南局設貢院於十二日開糶一東局設文昌閣一西局設安品街輔仁堂一北局設武廟以上三局均十六日開糶民心賴以安靖 
　　江寗督糧同知敖式金於米價翔貴置若罔聞當經繼方伯牌示撤任遺缺已委試用同知常陞署理（代） 
[丹陽資遣徐海飢民鎭江]  
　　鎭屬丹陽縣留養徐海飢民二千三百餘人一律資遣回藉已於初十過鎭經鎭道榮觀察飭周錦堂協戎按名給錢四百文乾麵餅四斤另有紳董閔鑄臣君每名加給錢四百文並雇大東東宇兩公司小輪五艘將各飢民載送清江浦一面咨請淮揚海道楊俊卿觀察派員遣歸故里（文） 
[盜匪又在租界行刦]  
　　十二日夜間四句鐘時有盜匪八人乘舟在蘇州河登岸至戈登路小村行刧村人大聲呼救卜内門公司西人李德立住宅適在其旁聞聲驚醒卽持手槍偕其子執槍一支刀一柄尋聲而往至則盜黨已搶得衣服三四十件而去一婦人因當塲格拒面部爲刀砍傷其時天色昏黑不能追捕因卽用電話告知靜安寺捕房由捕房立派數人前往搜捕盜黨下午已獲得一人 
[蘇撫電飭派營赴黃渡巡護　　滬道瑞觀察及吳淞防營周統帶昨奉蘇撫電飭略謂據嘉靑黃渡鎭紳金文翰等電禀吳淞江一帶莠民藉米打搶一日數起恐釀巨患求速委明幹大員多帶水師日夜梭巡以維危局等語除飛飭飛划統領郎鎭太湖統領歐陽副將多帶水師船分起巡護外希飭所部各防營常川往來妥爲彈壓以靖地方勿稍疎蹤干咎現瑞觀察已飛飭各營一體遵照矣（或） 
[江督電飭嚴懲搶米匪徒]  
　　江督端午帥昨日電致滬道略謂現在各處匪棍藉米貴爲名煽惑貧民聚衆搶米滋事甚且有焚燒房屋拒傷兵役重情大爲地方之害所請緝獲搶匪就地正法係爲嚴懲匪徒起見嗣後匪徒搶米如聚衆數十人以上執持器械或拒捕傷人或帶搶財物由道府督同訊明確係首要各犯准卽電請就地正法以昭炯戒此外仍照定例辦理云云（明） 
大清國礦務正章（四）（續） 
[第八章（執照）]  
　　第廿二款辦礦須請執照及其限制）除甲字類礦質外凡欲請辦第十一欵乙類下所載之礦質者必須先行具禀該省總局請領辦礦執照方准開采至各種鹽乃國家專有之權利中國向不作爲礦類領執照者不准以鹽作礦領執照者不得將其執照上之權利轉授他人 
　　第廿三款（執照分两種）執照分爲两種一爲勘礦執照一爲開礦執領照者無論獨辦或數人合辦或合股公司均可古禀領用甲（勘礦執照） 
　　第廿四欵請領勘礦執照辦法呈請勘礦執照之人須開明履歷並所擬履勘之地址反所擬探之礦質詳禀陳明並須將擬勘之地繪圖貼說禀呈總局聽候總局行查該地方官及礦務委員俟其禀復核奪倘該請領勘礦執照之人不能合格或所領之礦地别有違碍卽不能准給執照或别有可欵之處可令其呈具保單 
　　第廿五欵（勘礦執照期限及其限制）勘礦執照定以一年爲限如因要事可准展至十八個月爲止若領到執照後兩個月之内不派有礦務學校畢業文憑之礦師前往履勘不論何故槪不准展限批張勘礦執照所准履勘之地至多不得逾一百方中里並須坐落一縣界内如係數人均禀請勘礦執照而同指一地者該執照只予首先具禀之人倘另有未經禀勘礦地仍准一人兼領數張勘礦執照惟勘礦執照不准典押不准互換不准出售及不准他類變動辦法 
　　第廿六欵（履勘礦產限制）凡公地並非官家留作别用者及與地方毫無關碍者准領勘礦執照之人在界内履勘第十一欵乙丙字下所列之礦質如開坑驗礦其深闊處均不得過工部尺三十尺（以後凡言丈尺里數畝數俱係按工部尺計算省文即曰中尺）惟在勘礦執照限期之内若須用鑽石打鑽驗礦者其深處則不能預定限制但至深不得過工部尺五百尺如再須鑿深須與業主商允方可凡民地如須擬勘皆須先商業主或其代表人應允不得絲毫勉强致啓爭端 
　　第廿七欵（續請勘礦限制）凡礦地所有已經禀領礦界在案者隨後有人禀請勘礦至少須離前領界外六百中尺惟已經　棄之礦則准其履勘 
[乙（開礦執照）（礦界）]  
　　第廿八欵（勘礦界限）凡勘驗乙丙两項礦之質共所開之坑長深處有逾三十中尺者卽作爲開礦論必須領開礦執照方准辦理 
　　第廿九欵（開礦界限）凡開采第十一欵已丙两欵之礦質須將取領礦地劃成礦界計算准地面平方每邊三百中尺橫直相等者爲一礦界領辦者於地中采礦之界綫須與地面所劃界綫不得橫斜出所准領地面以外 
　　凡所采礦質無論乙丙两項何欵礦砂其深至礦質竭盡爲止不得再向下掘 
　　第三十欵（礦地面積界限）所領開礦執照或爲一界或爲數界均可併載一張之内所請之地如不止一界其昆連之邉經必須相連不得隔斷惟一人所請礦地無論者干界每人至多不得過面積九百六十中畝即一百六十英畝礦照批發後如續行請展礦界須再禀候核奪與請領新地同 
　　第三十一欵（請領毘連礦界辦法）如有未領之地坐落两三礦界之間其形式大小與本草所定礦界不合准毘連此地礦商中之先具禀者領之如不願領准此外合格之人先具禀者領之 
　　第三十二欵减礦棄礦辦法）設使領有開礦執照之人欲减去若干礦界或全行捨棄准照礦務附章所定辦法在總局具禀聲明奉 
　　第三十三欵（請領開礦執照辦法）凡已領勘礦執照於勘畢後擬禀請開礦執照者須遵定章在礦務總局具禀該具禀人無論獨辦或合辦或公司須將來歷祥細聲明獨辦或合辦須將出資本者及諸經理之履歷開呈若係公司須開呈各　事及領袖辦事人履歷並開呈資本數目用何法開采所請礦地四至及界石並礦界若干擬辦何項礦質均須一併聲敘明晰（未完） 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[第二張第九版]  
[五續農工商部丙午紀事簡明表]  
　　新寗商務分會廣州總會申報十一月二十五日札派余灼爲總理 
　　泰興商務分會江甯總會申報十一月二十五日札派張樹森爲總理 
　　崑新商務分會蘇州總會申報十二月初五日札派李慶釗爲總理 
　　鎭江商務分會上年十月核准立案本年三月初五日札派吳兆恩爲總理 
　　金山縣朱涇鎭商分會上年十一月核准立案本年三月十八日札派丁彥翀爲總理 
　　如臯商務分會上年十月批准立案本年三月二十六日札派沙元炳爲總理 
　　江陰商務分會上年八月批准立案本年八月二十三日札派祝廷華爲總理 
　　漳州商務分會上年二月批准立案本年九月二十二日札派吳一鶴爲總理 
　　石門商務分會上年十月核准立案本年十月二十一日札派李殿華爲總理 
　　靖江商務分會上海總會申報三月二十日批准立案 
　　常昭商務分會上海總會申報四月十五日批准立案 
　　如臯縣豐利鎭商務分會上海總會申報閏四月初六日批准立案 
　　泰州商務分會江寕總會申報六月初四日批准立案 
　　鳳陽府臨淮鎭商務分會安徽巡撫咨報八月十五日批准立案 
　　豐潤縣河頭商務分會直隷總督咨報九月初七日批准立案 
　　蘇州安亭鎭商會分所上海總會申報十一月初五日批准立案 
　　湖南商船公會湖南農工商務局申報四月批准立案 
　　鎭江商船總公會航商楊長標　禀設閏四月十八日批准札派朱馮壽吳棣爲總協理十月奏給關防 
　　本部商務官報就上年商務報改歸官辦重訂體例派本部主事章　祥爲提調四月初五日出報 
　　南洋商務報江南商務總局禀辦六月十九日批准立案 
　　大兆通商公司候補京堂劉藻等禀請設立三月二十七日批准立案 
　　上海金業商會公所職商施兆祥等禀設三月二十八日批准立案並准施兆祥爲會董 
　　上海書業商會上海文明書局等禀設五月十五日批准立案 
　　上海商餘學會顧問官周廷弼禀設六月十二日批准立案 
　　蘇商育會職商倪開鼎請設蘇州總會申報八月十八日批　立案 
　　案徽展工實業學堂皖紳趙曾重等籌設八月二十九日安徽巡擬 
　　利濟輪船公司五月初二日南洋大臣開送船石及行駛處所咨部立案 
　　公司註册表 
　　農 
　　利用　藝公司創辦人黃鼎堂仁茂股本五萬元二月三十日註册設在鎭江 
　　利益股分有限公司創辦　章莘耕陳宗儀股本六萬两閏四月三十日註册總公司設在江甯 
　　畜牧股份有限公司創辦人陳　　股本三萬元八月初七日註册總號在厦門工 
　　振新糼織有限公司創辦人張麟魁榮瑞錦股本三萬元上年十二月二十四日註册設在無錫 
[詳誌礦廠聚衆與官兵格鬭事湖南]  
　　省湘益陽縣西村銻礦前年經湘潭廪貢楊昭樸購地開採該處土人豔羨已久去冬集股在其左近另開窿口向内取挖楊遂於去臘禀請益陽縣曁省垣礦務局飭派兵　馳往查禁仍不遵行前日該縣令親率幹役會同巡防隊前往查封該土人竟聚衆千餘人與之格鬭至將縣主及巡防　圍住猛攻某管帶以兵少不敵令其施放空槍以圖嚇退詎該土人始則退後旣見並無子彈復奮力前撲隊勇勢將不支並有三人被其捉去某管帶情急因令一三人裝人子彈繫斃三人始各退散惟揚言須將楊昭樸殺斃以洩衆忿現聞官兵退後該土人已將楊之礦廠盡行焚　矣（亦） 
[皖撫致淮北釐局電安慶（爲厘卡違章勒征米稅事）]  
　　志道台鑒據王把總啓貴郵禀宿州以糧缺商回鄰里籌錢五百緡赴固始霍邱購米一百三十餘石以濟民荒行抵張家集卡司事王學仁及扜手等不准放過勒完厘錢十一千八百文票僅發五千六百文全票粘呈及至正陽關已挂免稅明示門房抄號西友均不准放并且勒稅面見湯委員始查驗放行抵臨淮關門房號友亦勒令完稅至道署請示道憲專人赴關方准放行至五河南卡委員劉直牧司事陳師卿及扦巡人等匿示勒完厘錢七千六百文並不給票等情何以迭經電札飭令出示曉諭米石槪免稅厘三個月迄今仍有勒索之斃足見約東不嚴又復漫無覺察實堪痛恨仰卽迅速查拿澈究詳請參辦撫院（周） 
[道師範全班派赴新彊漢口]  
　　去歲新疆杜提學使來鄂與張香帥商借鄂省學生辦理新政已見本報現新省已匯欵來鄂電促應聘學生迅速起程故張香帥特飭漢黃德道將師範學堂全堂畢業生六十人一律調往新彊但沙漠萬里聞多不願前往云（今） 
[嚴訊假造捐照詳情南昌]  
　　贑省地方員紳承辦外省捐輸首設局如林惟空白部照以及局收名目眞僞最難辯析現有吉安府監生呈請驗照係屬假造當經拿獲辦捐唐鳳標訊係省城丁繼瑜部郎所委該府殷太守卽電省請示奉復解省澈究經瑞中丞派委南昌府徐太守提審唐鳳標供稱假照從丁繼瑜處販來省　共有數萬餘張因卽電訽濟南振捐總局查丁繼瑜昔年領過捐照六百餘張除　繳過所有不過百餘張似此顯係假造卽委新建縣高大令將丁獲住管押署内疊訊狡展尙未定案惟唐鳳標畏罪已呑生鴉片斃命（成） 
[查明僞造振局實收湖南]  
　　湘潭籌賑局前日將去年所收捐欵核算造報内有實收數張共銀三千一百兩爲某某收買查無存根核悉爲某僞僞造其實收現存回福祥錢莊買欵實銀一千二百兩尙未兌付當將該銀扣留並由届中經理某紳邀同僞造之人赴縣請示經縣主任大令嚴詞詰責當允繳出銀五百兩其餘則求請寛限設法補繳云（亦） 
[鄂督示諭暫免米釐武昌]  
　　鄂督張香帥日前出示曉諭略謂武漢米榖出產素少向賴湘省販運接濟今年湘省禁止米榖出境鄂省來源遽絶現在漢　船米棧米雖尙有存積然需米甚多亟宜豫籌采購以期有備無患兹本部堂已諭飭江漢關曁印委各員在漢邀集各幇商人議定招集川商前赴四川重慶夔府一帶采買 
 
 

Page 10

 
 
米石裝運武漢以濟民食無論大小各商一至湖北境内凡查係運至武漢者自二月起所有經過關卡局所槪行暫免稅釐五個月以紓商力一俟秋榖登塲仍照章抽收並嚴禁司巡及地痞棍徒人等索費留難訛詐擾害一面札飭沿江地方文武各官曁船紅船妥爲保護俾得源源濟運以濟民艱爲此示　沿途關卡局行運軍民人等一體知悉所有由川運至武漢之不沿途關卡民所務卽一體迅速查驗放行按旬報數不准片刻留難如有司巡索絲毫之費者告發查出定行提省懲辦如有地痞棍徒訛索擾害　准赴本部堂衙門及沿江地方文武衙門指名禀控卽以十匪例嚴辦此外如有他者運至武漢之米一體免納稅釐實力保護嚴禁擾害其各凛遵母違（安） 
[札飭酌撥官欵籌辦平糶廣東]  
　　粤督周玉帥札行善後局略謂近日米價騰貴人心惶惶東莞縣民業經滋事亟應設法維持以免再蹈覆轍昨經藩局籌議擬勸諭各善堂紳董集一面由官欵撥發交善堂購米　省平糶當經札行司局督飭府縣籌辦各在案茲有人呈遞說帖請發局欵十六萬兩再照會惠濟倉總理丁侍講援照前案借擬鉅欵統父潘贊清黃潛濤盧紹勳朱文沛區贊森梁慶瑞李逹弼梁漢伯八人親領同赴香港勸諭米商領款前往各處販運米石來粤發賣俱照時價不必平糶以免折虧米石全沽得銀可以周轉祗求來源日旺市價自平等情查所存發欵交商辦米回省按照時價售賣不必平糶頗有見地應速由司局籌議並會商總理惠濟倉丁侍講借撥欵項交紳赴港勸商購運及由農工商局會商總商會各善堂紳董妥籌辦理惟平糶係爲惠濟貧民起見仍應由官酌辦以恤窮民除札束藩司及農工商局遵照並照會丁侍講查照外合亟札飭該局卽便遵照迅速籌辦（僞） 
[遵飭諭平米價鎭江]  
　　督端午帥以近來各處米價奇昻一月之問飛漲十餘次顯係奸商有章抬價因特通飭各州縣出示嚴禁自今以後米價祗許减跦不准再加如查有囤樍居奇等事立卽提案罰辦丹徒縣宗明府奉到此文遵即出示曉諭（五） 
[贛臬回省江西]  
　　贛臬秦廉訪奉旨赴萍勦辦湘贛會匪現已鎭靜經贛撫奏准省已誌前報茲悉廉訪於上月念五日起程抵袁換坐民船適爲風阻省中因特派淺水官輪壹艘前往豐城沿途迎接現於初五日抵省文武官員以及軍界中人咸往迎接（因） 
[關道禀銷防營統領差蕪湖]  
　　蕪湖關道前奉札委兼充蕪湖大通巡防緝捕各營統領現皖撫恩中丞以署道楊若臣觀察係全省巡防營務處會辦因札飭該道將從前之統領一差裁去以專責成現楊觀察已遵札禀銷矣（少） 
[查辦鄂軍滋事委員返鄂長沙]  
　　去歲派赴湘贛助勦會匪之陸軍有沿途滋擾情事鄂督特委易實甫觀察馳往密查已誌前報茲悉易觀察查得確有滋擾情事已於月底回湘省擬少作勾留卽行返鄂據實禀覆云（亦） 
[靈壁縣請兵駐防安慶]  
　　靈壁縣衛大令献瑤以該縣屬素爲盜匪出歿之區刻届春荒該屬飢民甚衆尤恐外來之匪溷跡其間煽惑飢民易於肇事因特具禀撫憲請派隊伍來壁駐紥以　巡防面便調遣（孔） 
[藩臬驗收營房蘇州]  
　　蘇省閶門外楓橋附近常備軍第一標營房又葑門外寳帶橋左側第二標營房現均告竣臬司朱金殿廉訪遂於十三日親赴該二處驗收工程（出） 
[札委縣令兼辦營務安慶]  
　　皖撫恩中丞瓦以淮北時有盜匪出人現届饑荒尤易肇事因委鳳台縣馬大令兼辦淮北營務差與駐紥水陸各軍聯絡一氣以便易於調遣（化） 
[挑選咨調營員武昌]  
　　去年鄂督接准閩督來咨請選派熟悉工程隊官弁數員前往以資訓練現已轉飭工程第八營挑得排長李勝美正目胡本鰲周洪才三名定於十二日領咨起程（失） 
[禀報凍斃軍馬安慶]  
　　皖撫前委樊衛棠等赴皖北購辦軍馬現聞該委於正月念九日行至定遠張橋驛猝遇狂風驟雨繼以大雪天氣酷寒所購軍馬竟至凍斃十匹該委等當卽電禀皖撫核辦（化） 
[重訂學務新章武昌]  
　　黃仲弢學使蒞任以來整頓學務不遺餘力現又擬定改良辦法二十四條交學務公所酌議俟議妥後卽刋發各屬實行（安） 
[酌定專門學員獎勵廣東]  
　　粤督周玉帥以近日新軍與製造局船塢警局各項當差人員並文武各學堂敎習均應遴用專門學業之人現在人才頗乏苟有究心討論勤廉自矢者亦可酌用惟須久於其職方能增長見識此後凡當以上各差人員其非到省候補者由各總辦按其勞績酌請獎勵其　補人員無論正佐不可輕委署缺心選定確有接手之人然後委署以酬勞績如三年之中屢次記功卽委優缺或酌量補缺以資鼓勵至武職人員或先奏留標或酌量補署亦照文員辦理已札行各司局查照（妖） 
[女學敎習衝突常州]  
　　半園女學堂總敎去年本訂聘汪榮泉後又改聘蔣月凡今年開校後汪君來章該校爲曲全之計仍留汪君爲預科總敎然汪君心不甘服前日竟與蔣大起衝突蔣遂告退（言） 
[第二中學堂定期開學蘇州]  
　　蘇州府中學堂本在滄浪亭左近現府尊何太守以屬下九縣申送學生人數衆多因飭在葑門内草橋附近另建學堂一所名曰蘇州府第二中學堂現已工竣於十一日考取各縣申送學生一百餘名定期十五日開學（出） 
[師範生禀請另設學堂蘇州]  
　　蘇鄕木凟鎭前由吳縣舉人張毓設立公益兩等小學堂一所常年經費由石屑捐項下開支茲有師範畢業生錢萬選以該學堂内容腐敗禀請吳縣另設學堂一所經費亦由石屑項下增抽現縣主張大令已批飭該處董事審度情形併石業能否照准一併禀復候核（出） 
[籌辦潮州旅宦學堂廣東]  
　　廣東惠潮嘉道沈觀察傳義現仿粤城隨宦學堂辦法建設潮屬旅宦學堂專課分潮差委各候補 
 
 

Page 11

 
 
人員及其子弟已委王善昭　理此事（妖） 
[蘇鄕盜案蘇州]  
　　胥門外本凟鎭王民祠堂前夜有盜匪多名入内行刧看管人某甲出爲抵禦被盜開槍轟擊當塲斃命事後由王紳禀請兼代吳縣張春泉大令於十二日下鄕勘驗飭捕嚴緝 
[官錢局改良揚州]  
　　江南駐揚官錢局向爲寗局銅元分銷處近因寗局减鑄銅元以致交易無多該局司事丁仲仁特商准總辦孫觀察改良章程照商設錢號辦法與運庫曁塲運二商往來以期擴充現孫觀察已禀請趙都轉核奪矣（止） 
[調查防營軍械武昌]  
　　日前善後局札飭駐紥各州縣防營現在所用之槍係屬何名出自何國造自何廠購自何年以及槍藥子彈輕重多寡各數目均須逐一注明表格申送現各防營已陸續塡齊送到矣（失） 
[防營讓地蕪湖]  
　　蕪湖北門外之舜歌墩向有巡防第四旗兵士數十人駐紥現該處地址已由某董售與某敎會故駐紥兵士均須一律撤回（内） 
[示諭禁烟蕪湖]  
　　蕪湖縣沈益齋大令日前接奉皖撫札文略謂各屬烟館限至六月底止一律勒令閉歇以爲實行禁烟人手辦法因卽遵札出示曉諭各烟館一體遵照（少） 
[磁捐踴躍安慶]  
　　磁業董事黃錫恩日前禀報皖撫所有長江三卡經收磁器統捐現已征集四千六百餘串當經皖撫批示甚爲獎勵（非） 
[開挖煤礦安慶]  
　　職商丁士慶前請開採繁昌縣屬雷家澇柴煤小礦遵章請給執照在案現於正月念六日動工開控業已禀報到省由商務總局咨請農工商部立案（孔） 
[西女敎士創設女戒烟會鎭江]  
　　寳蓋山崇實女學堂掌敎卜女士係美利堅國佈道會友現在該堂創設女戒烟會不獨禁食鴉片卽水旱紙烟同在勸禁之列凡入會婦女不分華洋每名給以銀牌爲標識云（公） 
[詳誌英艦兵士酗酒輪奸蕪湖]  
　　英國兵艦列貪抺前日來蕪下椗江心初五日下午五點鐘該艦兵士七人酒醉登岸至天主堂後硬將某姓養媳輪奸其姑情急出門呼救鄰佑麕集百餘人抛磚擲石勢甚洶洶該兵士等見人多勢衆遷怒於女之姑大肆毆打適巡警各區副巡官經過訉悉情由竭力解勸巡總巡臧少香明甫二區正巡官景松雲少尹亦聞風赶至飭巡弁涂勝國巡長任必成將該兵士等押送艦請該兵官自行懲辦一面并給該姓銀洋數元以資調養衆始散去（支） 
[通飭各局愼用司事武昌]  
　　督辦土藥統稅柯大臣日前通飭各省專局略云本大臣破除情面不受他人請託誠恐各省專局有總局各委員勒薦司事恃勢妄爲情斃特嚴行札知以後各局槪不准任用總局所薦人員務期自行選擇妥愼任用以免辦事掣肘云云（朱） 
[禀開大冶煤鑛武昌]  
　　職商劉坤祥以籌集股本先用土法開採大冶縣金盆地煤鑛等情具禀鑛務總局奉批該職商等集股試辦金盆地猛虎山官地煤鑛自應准其開辦惟未據開呈辦法禀請本總局派員住廠稽查殊難憑信應令該商等迅卽赴局禀商辦法以憑詳院給照開辦（音） 
今日尙有繙譯及本埠新聞小說均列入第三張 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[日本與各國交涉之傳聞]  
　　十二日東京電云外間於日俄約事仍有怪誕不經之議論有謂日美兩國邦交之疏由於俄美兩國之日見親密者又有謂日俄兩國正在議訂和約以保守遠東之情形俾與戰後無異以此策足以維持亞洲之太平者此說較爲可信此等懸擬之詞旣不足以引起聯盟之議亦於與俄協商之國無涉又有謂日本與俄英法訂攻守同盟之約以與美國爲仇者則此說吏荒唐可笑矣 
[俄報勸俄英親睦]  
　　中國南　報議倫敦電云俄國諸浮維勒孟雅報向主排英近則封於英國之熊度已爲之一變極力鼓吹英俄和好主義並以德報所應阿富汗國君主與英親睦是俄國在亞洲權力衰弱之說爲可笑 
[法與暹羅訂約詳情]  
　　十二日倫敦電云法國與暹羅訂立　　已在班高克地方簽押約内將一切爲難之交涉統行議决巴丹班寨孟列伯薛河馮三處均由暹羅交還法國克拉德丹塞两處由法國讓與暹羅所有在暹羅之法人均有購置產業之權利 
[英國捐建立名人遺像]  
　　十二日倫敦電云英國外部擬在署前植立薩立斯褒雷伯爵之銅像已向人勸募捐欵 
[俄國艦隊赴英海口游歷]  
　　十二日倫敦電云俄國艦隊駛抵英國波　末斯海口游歷數日 
[美洲中部小國之戰事]  
　　十二日倫敦電云美洲中部尼揩拉古高國之兵士奪估宏圖拉斯聖薩爾凡多两國軍隊估據周勒鐵揩地方總統鮑尼拉乘舟而逃輪船自後追之 
[摩洛哥土人戕害法人之交涉]  
　　十二日倫敦電云法國醫士名毛家孟者在摩洛哥街中始遭槍攻繼受石擊因而斃命法國巡洋艦一艘已奉命開往摩洛哥聞法國擬要求大賠欵該醫土之被害由於樹立旗杆以爲量地之用士人以爲是乃植立無線電報也遂擊之以致殞命英國領事亦爲土人用石投擊惟未傷人英國僑民皆無恙但皆拳伏屋内不得出已有摩洛哥兵士爲之保護矣又電云法國内閣商議如何爲被害醫士向摩洛哥索取賠欵之策巡洋艦两艘已開往摩洛哥矣 
[德相定期與意外部相見]  
　　十一日柏林電云德國首相蒲盧親王定於耶穌復活節休息日期内與意大臣外部鐵托尼侯爵在勒巴羅地方會晤 
[暹羅君主定期遊德]  
　　十一日柏林電云暹羅國君主定於西七月五號赴德京遊歷 
[荷蘭女主致謝各國使臣]  
　　十一日柏林電云荷蘭國女君主以荷蘭舉行海軍豪傑德勒探記念典時各國均派員赴會致敬因向之稱謝德匣海軍大臣房杜畢士是日以德國海軍之名致贈花圈一座譯字林報 
[上海官事]  
　　廣東候補道龔心湛福建鹽大使翁恩銘昨至道轅拜會禀見新任上海縣李紫璈大令到道禀呈履歷前太陽廟局委員章仲英請假五天赴蘇公幹布捐局委員樊炳煦禀請病假三天捕盜局委員朱寳瑩禀請病假五天（夏） 
[道批二則]  
　　童生吳欒山禀批此案前據該敎會羅牧師函告卽經分飭上海縣曁警察總局一律查拿在案據禀前情候再札催尅日查獲贓匪究辦可也粘單附○民婦鮑胡氏禀批鮑五水卽鮑寳鍾私買陳錢璧下兩山漁地經牙醫學召南供認代筆寫契由縣檢核稅簿得實禀經移飭鄞縣遞解來滬遞案歸案訊辦在案茲據稱氏子鮑五水久業信局不知私買情事與捕魚爲業之鮑寳鍾卽鮑寳生係屬二人旣據查明鮑寳鍾向住鄞縣鮑家塲現移陳埠頭朱家灣何以未赴　縣就近聲部轍以來轅沮凟實屬無憑核辦　准（車） 
[車屍入城]  
　　昨日傍晚有某乙兩車夫合拉一東洋車一推一挽由法租界過弔橋迤邐進新北門車中載一死人首蒙棉袄被巡士瞥見當將二車夫拘局送縣候訊（車） 
[詳復研訊騙知巨欵案]  
　　候補同知汪鴻年前控郭建候騙呑鉅欵奉農工商部札飭滬道親提確訊日前瑞觀察轉飭發審謝明府研訊以郭欠銀屬實發上海縣押追一面卽詳復農工商部略謂訊得郭建候前向汪鴻年借銀五千兩時出有親筆信函有云前借元五千兩不敷應用須再加借數千等語核其先後信函分明借項何得指爲絲廠股本至同知莊欠欵由郭自向商借應由郭自行理處已判將郭發縣一併押交合行詳覆云云（疏） 
[醫學研究所落成]  
　　上海醫務總會於去冬在城内沉香閣建造研究所現已落成前日先開談話會議定在滬内外各科名醫逢星期三晚七句鐘研究醫理每日上下午輪流到所送診施藥以覘實驗（川） 
[正金銀行加添資本]  
　　字林報云日本報章載稱正金銀行總辦及大股東商議加添股本至日本洋一百兆元是蓋於現有之股本添入七十五兆元也 
[印捕應募來滬]  
　　字林報捕頭竇英君昨乘廣生輪船由香港回滬帶有在印度所招第一批之巡捕同來 
[會訊串欠鉅欵]  
　　裕源紗廠控怡德莊執事邵厚村串騙鉅欵一案前日關絅之太守會同英副領事巴爾敦君提訊裕源廠朱雲清禀稱怡德莊開在批發所帳房後面被邵厚村串通司帳洪蘭臣虧欠銀七萬五千兩迨查出向追邵稱彼王步記拖欠詎後邵王二人互登報聲明並無往來今將怡德莊帳據呈電求追洪蘭臣供去冬邵稱有押欵向商人暫借致被拖欠實受邵愚邵厚村供欠銀屬實容圖措繳邵延之博文建師請准被告交保出外料理原告律師稱須有的實人銀並保中西官互商之下判交妥保限二個月向原告理楚（根） 
[會訊義商控告馬夫]  
　　義商羅樂控馬夫陳小四行兇前日關太守會同義國陪審員穆安素君提訊陳供因向洋人索車資不敢逞凶中西官會商之下著洋人給車資三元陳小四不應扭住洋人從寛發押捕房七天（泉） 
[求請免驗]  
　　范炳璜炳在西華得路正泰裁縫店學藝前晚店中少洋一角被師盤詰范情急呑烟身死事爲捕房聞知飭地保投縣請驗王大令於午後帶刑仵人等蒞塲由屍父求請免驗大令飭具自行棺殮結備案（西） 
[收生釀命]  
　　前日鼎慶里某姓家雇菜市街沈姓穏婆收生產孩甫下稳婆將手探入欲取胞衣致將產婦贜腑挖傷立時殞命此事尙未了結（浩） 
[男扮女裝事結案]  
　　男扮女裝之許阿姝及伊母許陳氏前晚由帮審洪明府復訊許阿妹俯首求恩許陳氏亦代爲哀懇明府將許陳氏從寛斥釋許阿妹判押改過局二年（車） 
[提訊搶米案犯]  
　　搶奪西鄕陸家庫張姓家之米犯童進泉 
 
 

Page 18

 
 
由縣差解案　供童阿生等紛紛至張家搶米小的貪小亦搶得米數斤初四日莊家涇搶粮米之事小的並不在場明府判收押候補提向黨再行嚴究（車） 
[禀請貼費建築木駁]  
　　閘北馬路漸次推廣計新閘橋向西沿蘇州河至虊水廠再西至姚沙浜一帶計長約一百六十丈沿何各差户現具禀道台瑞觀察及工巡局長李太守允准貼費建築木駁會同該處徐董勘丈禀請道台照會河泊司干沿河插標析椿從速動工其築路砌溝仍歸工巡局辦理（莊） 
[錢莊失竊巨贓]  
　　昨早三點鐘時英租界河南路恒豐泰記錢莊被賊撬門竊去金表金練各一件又各莊票五十二長約計一萬三千金又有現洋及小洋銅元等共值二百數十元昨早莊主投訴捕房捕頭卽飭探徐榮珊偕同西探往查該莊以莊票尤爲緊要特懸賞格五百元（泉） 
[上海縣案]  
　　顧有喜控邱漢明王士彩　俊清待串拐胞妹前晚由王大令提訊顧供揚州人栔妹來滬做工糊口前日陳云　王士恭要與胞妹爲媒由陳將妹帶至邱漢明處看親詎係串拐陳供顧妹係小的甥女實係邱王串拐邱漢明供詞支吾王供顧妹可以尋交大令判邱王收押限交○竊犯鄧才生在嘉定縣行竊訊責遞籍前日至縣鄧供胞兄有林住馬立師路大令判交伊兄保釋○王大令又提訊前充營書之陸侶台據供在鎭江就館今接信投案至沈元福等在提轅上　陳並不主謀併且與沈等不相識求鑒大令判交保俟禀　提憲核示（默） 
[總工程局紀事]  
　　滬嘉鐵路圈入購地坟墓往往有主之棺延不埋葬以圖善　收殮陸家浜馬路旁抛置屍棺骨盒甚多工程局以屍氣蒸騰易　疫癘諭三月初一日止屍棺有主者從東掩埋無主者由善堂代埋並知照東南四區沿界隙地不准停放棺木○前晚警務長帶偵探稽查客棧時有洪生碼頭已閉穗豐棧不服查問禀知裁判官飭提棧夥張生榮到案官判從寛斥釋保去○崇明人同妻毛氏及毛王氏夜間行走適警務長巡夜查見以形跡可疑帶局訊問供住浦東魏姓茶館飭交魏保出○單巧生去秋與三十三號立橋巡士行兇逃避今由該巡士查獲解案判戒責二百下押十四天○無錫人何阿盤走失生女彩英正月在法界見女與朱全生坐車同行訽知係蕩婦趙月珍誘逃前日扭朱控南區解局孫明府訊判宋交保候訊○徐晉泰竄電燈公司煤　王文忠竊長春醬園銅壼判各戒責一　板夜 
[公共公廨早堂案]  
　　甯波人金阿鳥投河自盡經捕救起送廨問有何冤抑供嫂氏將小的詬詈且　及母親關讞員將金留廨傳嫂氏到案昨捕將金嫂余氏傳案阿鳥之母金氏亦投案阿鳥又供嫂氏種種違忤母親兄長欠小的洋元余氏出塲硬覇不給訊之金氏供媳婦惟素性燥急易于生事太守將余氏申斥一番着具嗣後和好結存案○工部局洋人勃老控陳阿大行竊白煤由探解辦關太守商之美白副領事判管押两禮拜○李桂卿行竊翁阿星之洋傘判管押一月○頑童王阿三行竊張鍚金家鐵機噐七件判發改良所六個月○馬夫屠阿毛蔣阿大先後違章被捕拘案判屠罰十五元蔣罰五元○粤人翁成記深夜售食洋烟傳案判罰洋五元○過犯周福生行竊吳全卿家汕衣等物逮案太守以周疊次犯竊終不悛改着發押捕房三個月期滿逐出租界○沈者榮行竊東家陳芝寳之金戒指一枚金四開洋一個請究　堅不認竊太守以形跡可疑判押限七天交物再訊○西捕解帶刀夜行之張阿生至案凶九呈驗張供兇刀並非小的之物亦不知該捕何來太守着交保開釋○高小雲阮秀卿控車夫趙阿福攫取對時表並打破頭顱趙阿福供在察家爲車夫前晚家主在清和坊飲洒高等亦在内高大醉跌倒頭破阮卽指小的攫表扭至捕房時捕頭將表練驗過並非扯斷求鑒太守復將表練察閱訊無行兇搶奪情事着卽註銷○昨有江北拾荒孩子陳林桂陳阿毛二人在租界拾荒巡捕疑爲行竊拘案卽有林桂祖母投案請釋赶回進安太守憫之當即賞給洋三元以儈盤費叩謝　去陳阿毛無人顧問發棲流所留養○楊少甫失去米票二百張爲江北人王阿二等三人拾取向楊米店兌米察爲失票拘案楊投訴前情太守判各押十四天○北西安坊平江小喬傭婦愛囡前晚飲酒過醉包探張寗榮恐其肇禍帶回捕房捕頭令送公廨管押昨早解訊愛囝供稱實因酒醉無知求宥太守着留廨查明於禮拜四核奪○鉅昌永號張子林申同朱金生王阿生等收買恆興瑞等失竊之毛皮一案當向商會並美國羊皮 
 
 

Page 19

 
 
受侮於印魂此實上帝之所以責罰汝曹也言訖自向禮拜堂去鑑淵與虞氏農裔等又籌商良久訖無計時時窺祖漢之舉動則又平和安靜與常人無稍異是夜十句鐘農裔又乞醫士作一極詳細之書於次日之清晨偕祖漢及鑑淵虞氏詣百科研究會 
　　已至門者通報須臾一人出迎卽招等員徵西也肅客升堂問何事農裔急脫帽爲禮出醫士與會長書徵西接視函面卽又轉入堂後越五分鐘許徵西偕一年老者出面現怪詫色卽會長普合也普合熟視鑑淵等一一問訊訖隨顧謂徵西曰此事甚奇非一二日所能研究發明者宜先令僕役掃除二室使若輩作留寓本會中計徵西唯唯卽以會長之意傳佈於侍者侍者旋又引鑑淵等轉入堂之左廂鑑淵命祖漢獨居一室已與虞氏農裔居一室如在醫院時 
　　無何聞堂後有鐘聲方猜度間而徵西又至謂鑑淵等日開會矣汝等可隨我來言訖引入一極寛大之廳事正中設壇高二尺許壇上設一案一坐具壇之左右各二十餘座 
　　此時會長普合及諸博士皆已齊集各脫帽爲禮畢皆就坐普合乃升壇展讀醫士書諸博士聞之皆咄嗟驚詫猜疑駭怪之現象一時紛然而並陳普合讀書畢又宣言曰左首末座上一人卽黃祖漢也此人身包印魂一日之問知覺運動判爲兩人諸君皆博雅多才宜設一計療救之亦我會中之大功德大名譽也語畢下壇卽行近祖漢問之曰汝身包印魂汝自知乎祖漢急搖首曰否否豈其然烏有是普合又問鑑淵鑑淵曰伊身實有一印魂然伊至今終不自信也諸博士皆猜想未敢信亦不能有所發明忽座中一人啞然大笑疾趨登壇衆急視之則大理化家備格先生也 
[來函]  
　　勸募杭州燒香還愿移助江北賑濟啓○江北水災綿長數百里百萬灾黎草根樹皮都已吃盡買妻鬻子慘不忍言刻下待賑孔急有朝不保暮之勢際此杭州香市已起上海及各地諸善士有擬赴杭州燒香或還愿祈將此香燭舟馬費用不論多少移入賑欵以救災黎旣可免跋涉之勞又可造浩大之福卽有心愿亦可了結較之膜拜佛前其功德更勝十倍專此佈逹謹爲百萬灾黎九頓首以待 
　　經收江北助振處 
　　蘇撫復曾少卿觀察電蒸電悉洋米又買五萬担甚好仍望源源購買以資接濟平價辦法九條甚周妥應准照辦搶米匪徒已通飭嚴辦矣龍眞 
　　籌賑公所諸大善長慈鑒敬啓者敝邑南沙地方遼闊延袤約六十餘里向産桑棉比年棉化歉收本已暗形不足去歲　絲不登桑葉奇賤夏秋之交連番風雨傷損木棉計秋收分數十不及三困上加困民力更竭且沿海大壩决口海潮倒灌错墊益甚冬臘間尙能求米糠腐糟黃漿水及胡葱草子等物藉　充飢苟延殘喘入春以來并求此而不可得矣况值正初久雪米價奇貴飢民無法成羣四出每羣或二百徐人三四百人不等到處聚擾人心驚惶若非設法賑撫恐有不堪設想者現已會議按叚勸捐籌辦賑撫一面禀縣撥借積榖以資點綴惟災區太廣一滴揚枝萬難遍洒爲此不得已情急環叩伏乞大君子宏開善念不分畛域撥欵拯濟作登高之呼造無疆之福以活溝瘠而免亂萌不勝馨香頂祝之至如蒙惠賑或派友人到地散給或匯寄杭州裕源莊錢轉寄蕭山南沙均可總以從速救濟爲望蕭山南沙紳商沈受議等同啓滬上大善士衆紳商鈞鑒茲悉工程局與輔元堂集議購米平糶事宜此吾吳三十六州縣民命攸關之一大問題聞之曷勝翹企至上海一隅歷年素儲積榖本備歲荒年歉米貴民鐖之補助昨知衆議平糶每石僅减五角統計三吳而論已需備欵數十萬两諸善士維持大局補救桑梓可謂莫大之功惟滬上通商大埠食口浩繁自上年被奸商禀准弛禁以來米價因是騰貴大梳皆知此奸商之運往出口日數十萬石禍魁罪首之利令智昏能逃上干天怒乎非但吾上海萬民受累甚大卽三吳之氏命受累更大矣想邀大善士洞鑒目前四鄕搶米層見疊出萬民求食待哺孔殷拜求諸紳商主持義務再向滬地南北糾商善士另籌鉅欵再减每石洋一二元或將積榖項下提借數萬以待豐歲逐年帶徵歸還若照衆議俟三月察看麥熟情形此論緩不濟急各鄕恐生事端救荒如救火伏求速籌善策𨑙速施行曁爲民上者痌　在抱飭議早行萬民感戴功德無量聞積榖欵項曾經别項移用此係備荒要欵何等愼重敢乞熱心任事者一爲調查爲民請命專此叩請善安滬城杞憂子九頓 
[助賑摭要]  
　　啓者頃承鎭江義善長郭子翁交來效信鈺珊規元二千兩儀金貢女規元五百两又遵悟德太太遺命規元五百两大通德記吳俊翁募洪陳氏規元二百两嚴門兪氏洋五百元袁汪氏洋一百元張石君爲鴻卿少君授室承諸君賜賀將籩資移助代諸親友造福洋二百元贖愆祈愿助淮徐海洋二百元又助皖北爲洋二百元又助滇省洋一百元山陰楊覲三洋一百元又葛生廷洋五十元又葛蔭齋洋五十元詠思堂賈洋五十元山陰兪試翁洋四十元裕大莊交來樂志堂洋一百元仁和朱枕湖求次子育琴平安洋三十元胡賓堃洋十元杭州陳安伯翁募飛雲閣善堂紫雲丹六千瓶以上分别拜登匯解災區感同身受謹請登報奉揚仁風并代大江南北災民九頓叩謝上海盆湯衖絲業會舘籌賑所施則敬謹誌 
[杭州西湖協德善堂經募江北春賑第十五次另登清單]  
　　仁和留餘堂徐洋八元仁和住婦徐沈氏洋八元仁和人融草堂徐洋五元錢塘貽遠堂徐洋三元錢塘增生徐恭壽洋八元錢塘增生徐鵬年洋八元汪汝舟一元以上七户合洋四十一元○又慕淮海春賑第十六次另登清單○沈宏沈杏沈禮爲父病求愈助洋一百五十元又爲父病轉機還愿洋一百元共洋二百五十元上海絲業會館籌賑公所施則敬謹誌 
[李陰柏經收皖北義賑第七次清單]  
　　甑南浦領事張國威四十元錢廣禱二十元黃長連十元鄭竹洲七十元黃克忠七十元古謂卿五十元三和盛四十元泰升東二十元永昌二十元義盛東十五元梁順祥五元孫祝九五元遠盛長五元德盛興五元慶順和五元三益東五元公聚和五元恆興義五元寳源堂五元同春茂二元瑞豐泰二元晉昌泰二元同增和二元福裕東二元恊盛永二元永和堂二元永昌泰二元同盛永二元吉成號二元永昶號二元山領事黎子祥一百五十元羅秋垣一百元同豐泰一百元三合永一百元德興隆五十元公和昌五十元德泰源五十元鴻昌東五十元鴻昌永五十元天和德五十元林香亭五十元應國治十一元義生德十元東豐號十元黃士泳十元于恩潼十元鄧緝卿十元楊竹三十元楊景庵十元王序賓十元唐瑞卿十元全盛福五元公和昌五元永盛泰五元永和泰五元萊永盛五元成記號五協豐成五元源興德五元仁記五元義利盛五元天盛永五元德泰和五元雙合福五元天和利五元同豐號五元東興祥五元瑞成祥五元羅植三五元同盛和三　順福三元馥桂樓二元崔元長二元萬隆永二元德興盛二元 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
不可期害且滋甚雖加徵所以示禁然禁之之法其本要先在限禁種烟近年洋藥價值每担較前貴至數倍而進口如故吸食如故可爲借鑒若爲籌欵計未有不問人情向背事機順逆而可以强迫抑勒者因覆電商請由川局無論出口内銷均每担折收三成部局仍照章徵收出口均無妨碍詎柯逢時電覆持之甚堅在官言官固所應爾惟錫良身任地方統籌利害斷不敢操切從事致釀事端昨據部局黃秉湘電禀户部覆柯逢時電稱川省内地折收三成出日仍照守統稅商情是否允協未據明晰等語查川土内銷多係稀漿毛埤若出口必須改製乾餅原貼印花盡失已　完稅無從分辦商人苦慮重徵現據公禀願於出口照完統稅外仍報效内地原徵稅嫠核與三成之數所差無幾可知商情並無不洽相應請旨飭下部臣暫准變通内銷章程無論出口内銷一槪折收三成部局仍收出口稅一百十五兩以三十年額徵出口本銷統計除去滇黔灌銷曁遠道重收之數約全年總在四萬担上下以之抵作川省歲支額款尙可溢出十餘萬兩按年截算仍當撥歸部局俟試辦大定後逐漸酌加庶易就範一面嚴禁栽種仰副廷旨寛限十年革除烟害之意雖於部章未能劃一惟各省情形不同迫勒徵收　釀事變如果暫行減辦則川欵勿煩部撥且可免地方滋事之虞倘柯逢時必欲拘定新章特部局所收尙須兼顧川餉恐商民驚擾患實難防等語臣等伏查川省十藥前據四川總督錫良奏請於統稅外將川省海關及稅局原徵額欵暫免停收茲又奏請内銷之十折收三成出口於照完統稅外仍報效内地　徵稅厘該督所奏於本銷則擬逐潮酌加於出口則擬暫留額欵原爲兼籌並顧不得已爲此變通之計但十藥統稅新章甫經財政處會同臣部奏准通行遵照若聽川省加重出口輕减内銷實非所以昭大信且直東皖徐等處十質較薄其内銷已按照統稅徵收川省亦未便自爲風氣當由臣部電商川督妥籌試辦准覆電稱無論出口本銷均照新章一律徵收並飭司局會商道員黃秉湘劃清出口木銷界限以免奸商牽混等因自是正辦惟其整頓之法與其酌收之數尙有不能無議者此次新定統稅川土之出口者較舊章歲減三分之一全賴各省整理本銷藉資挹注今川省原報厘金數目約計本銷祇有一萬餘擔而督辦土藥統稅大臣來電則稱川士本銷若果認眞歲入總在三　萬金以上經臣部以彼此數目懸殊日關分撥產十銷十各省額欵覆電令該督辦確查實數茲准電覆川省本銷向　整頓以致收數不旺此次開辦新章如果地方官不分畛域實力維持歲入尙不止三百萬金並據函稱蜀辦本銷全恃土行擬招設土行並定土行規則及試辦各項單票詳細章程請逕電川督令黃秉湘試辦設有不便不防隨時議改各等因臣等詳核該督辦函電所稱各節尙爲周妥黃秉湘在川已久於稽徵本銷統稅必已籌之有素且該督公忠素著亦必能實力維持通飭各屬與之和衷商辦俾收成效應請旨飭下四川總督轉飭司道會同黃秉湘遵照章程妥速開辦並令將黃秉湘所擬稽徵本銷各辦法准其試行該省應撥額欵卽由總局查核撥還以期整頓而資兼顧所有臣等遵議各緣由理合恭摺覆陳伏乞皇太后皇上聖鑒謹奏奉旨依議欽此 
　　宮門抄十二月二十五日富侯廣祥前往口外賜奠請訓葛寳華謝備查壇廟恩桂伯續假十五日關防衙門奏初九日大高殿拜表洵貝勒行禮掌儀司奏初三初七日祭奉先殿醇王洵貝勒行禮召見軍機漙頲紹英寳熙 
[浙江巡撫張奏爲浙西雨澇爲災湖州府屬淹傷最重荷蒙恩賞帑銀撫卹杭嘉二府亦被澇傷現在籌欵備賑摺]  
　　浙江巡撫臣張曾敭跪奏爲浙西雨澇爲災湖州詂屬淹傷最重荷蒙恩賞帑銀撫卹杭嘉二府亦被澇傷現在籌欵備賑恭摺馳　仰新聖鑒事竊本年春間雨雲過多河流底水本極充滿所幸入夏以後暘雨應時各屬種植禾棉尙能暢發方冀有秋乃自交七月雨多晴少口旬大雨如注繼以狂風十七至二十三等日勢益加猛書夜不息致上游自大祿諸山之水奔騰而下江流漲溢太湖倒灌隄岸多被冲坍低田悉遭淹没甚至房屋亦在水中當經飛飭各該地方官督率農民設法疏消培護無如去路壅閼湖州府之烏程歸安長興德清武康安吉孝豐等縣首先告災嘉興府屬之嘉興秀水嘉善海鹽石門平湖桐鄕與杭州府屬之仁和錢塘海寗富陽徐杭等州縣相繼呈報水患隨飭藩司委員分往查看一面飭先酌動倉榖平糶並由釐餉局籌動洋銀三萬元發給災傷最重之湖州府會紳添籌欵項購米運濟臣電請軍機大臣奏陳大槪八月二十五日奉旨張曾敭電奏湖州府屬田禾被澇災民乏食深堪軫念著賞帑銀二萬兩由藩庫給發該撫卽妥爲撫卹母任失所欽此跪讀之下仰見朝廷惠愛黎元至爲優渥遵即如數飭撥按照災情輕重發給鳥程縣六千兩歸安縣四千兩德清縣三千兩武康長興二縣各二千兩安吉孝豐二縣各一千五百兩由府督飭官紳查照被災乏食貧民妥爲撫卹該災民等霑被聖澤感誦同聲現自八月以來天氣放晴水勢漸退稍高田地尙少收穫第低區久被淹浸固已顆粒無收卽間有涸出節逾白露補種無從本年絲繭薄收春夏已憂米缺今又驟遭水患災歉並成地面旣寛户口甚衆此後天寒歲晚深苦啼號實堞憫惻非從速寛籌的欵無以拯救民生臣上體皇仁擬於藩司運司粮道庫内合籌銀六萬兩酌量分給湖州並杭嘉等府所屬災歉各州縣爲冬春賑撫之資應請連同前撥嫠餉局洋銀三萬圓籲懇天恩准其一併作正開銷臣當督飭員紳清查極次情形分别妥辦其冲缺隄岸即令及時修築以工代賑總期實惠均沾母任流離失所以仰副聖慈深卹災黎之至意惟是災區太廣以上籌備之賑欵恐分撥不敷而各庫奇窘丁賦旣關度支漕粮又抵賠欵委實無從另撥思維至再仍惟仰祈恩施賞准截留起運漕糧二萬石連運脚等項一併撥用俾資接濟如蒙兪允應請特示宣示則數十萬蒼黎益戴如天之仁永慶更生之樂矣除俟勘定歉遵奉歉分數核明應蠲應緩錢粮另行彙案奏報其成熟田地仍令核實嫠剔照常徵解以顧餉需外所有湖州等屬被澇災歉遵奉恩旨撥帑分給各縣先行撫卹仍須籌欵備賑緣由理合恭摺馳陳伏乞皇太后皇上聖鑒訓示漌奏奉硃批度支部議奉欽此 
[奉天將軍趙奏爲陳明整頓奉省榷政稅嫠一年數目並將尤爲出力各員循案請獎以昭激勸摺]  
　　奴才趙爾巽跪奏爲陳明整頓奉省榷政稅嫠一年數目並將尤爲出力各員循案請獎以昭激勸恭摺仰祈聖鑒事竊照奉省爲根本重地向係受協省分本省和欵近年以來全恃各項稅嫠爲大宗光緒二十八年以前榷收稅嫠人員節經前任將軍依克 
 
