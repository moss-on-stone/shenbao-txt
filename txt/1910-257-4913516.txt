# 1910 - 257 - 4913516

 

Page 1

 
 
   
 
 

Page 2

 
 
[今日本報目錄]  
　　第一張上諭交旨論説專電緊要新聞時評後幅緊要新聞二分類新聞文苑軼乘第二張要摺本埠新聞後幅來件小説國外新聞 
[上諭]  
　　監國攝政王鈐章　八月十九日内閣奉旨鑲黄旗漢軍都統著載瀛補授仍兼署鑲紅旗漢軍都統欽此軍機大臣署名奕劻毓朗那桐徐世昌宫門鈔八月十九日召見軍機那王色隆托濟勒倫貝子廕昌鳳山黄懋澄 
[交旨]  
　　八月初十日軍機大臣欽奉諭旨法部奏江蘇官犯在監恭逢恩詔分别核擬一摺陶蒽葓著不准援免曹澐著准其援免欽此 
　　十二日軍機大臣欽奉 
諭旨翰林院侍講學士世榮奏奉天新訂稅則請飭迅令更正以堅信用而免擾民一摺著度支部查核辦理欽此 
　　八月初十日經内閣奏派大臣驗放分發吉林試用同知慶瀾河南試用同知劉糈廣東補用直𨽻州知州朱之英山西候補用直𨽻州知州李庶瑛江蘇試用直𨽻州知州陸壽章山西改選班補用知州李沐霖直隸試用通判秦錫藩江蘇試用通判劉壽鎔趙之源山西試用通判李向瀛李守善謝增鐸陜西試用通判景煦甘肅試用通判袁汝謙彭垣湖北試用通判王郊麟廣東試用通判張秉懿李應元廣西試用通判在先恩直𨽻補用知縣賀 
 
 
 

Page 3

 
 
椿壽江蘇補用知縣項毓溎山東補用知縣賀浵山西補用知縣汪曾蔭河南補用知縣貴德江西補用知縣王度陳耀奎福建補用知縣陳元燿湖北補用知縣王國鈺直𨽻試用知縣余上達朱學怡江蘇試用知縣勞輝山東試用知縣牛杲鄭錫章山西試用知　吳聘珍劉炳坤河南試用知縣伍文祥陳慶麒陜西試用知縣朱聘坤王治邦李維勉甘肅試用知縣張鶴齡江西試用知縣王大錕曹維祺福建試用知縣王培超湖北該用知縣王大章劉伯元湖南試用知縣陳鼎澂貴州試用知縣張渠浙江試用布庫大使左熊祥山東試用運庫大使楊宜中廣東補用鹽大使祥聚河東試用鹽大使易賢瀚馬履恆兩浙試用鹽大使恩光徐仁銓兩廣試用鹽大使沈奎光均堪以照例發往保送直𨽻州知州盛京裁缺兵部主事延溥堪以交部記名以直𨽻州知州用年滿直𨽻總督衙門筆帖式文璽堪以發往原省照例用截取内閣中書李效功保舉四川補用知縣丁象離奏留熱河補用知縣李廷英均堪以照例用開　前湖北黄岡縣知縣潘誦㨗堪以准其開　原官照例用奏留吏部學習主事陳寳　邱樹梓小京官張珩吳榮炳司務喻尊鍇均堪以准其留部揀選二等揀選舉人賀增齡堪以直𨽻州州同鹽庫各大使掣用十一日覆奏奉 
旨依議欽此 
論說 
[闢資政院即國會之讆言（選）（續）]  
　　一資。政院之。權限。乃加以限制的。而非如各。國之固有的也。各國國會之權限。其於豫算法律二者。固爲財政上立法上最重要之監督矣而其所以能行使監督之權。使之圓滿無缺者。則遇有與政府衝。突之時。非政府辭職。即國會解散。二者必居一於。此而後其所對待之。政府逎無往。而不受其監督。雖以日本之大。權作用非各。國所能比。然其議會與政府衝突達於極點。猶有。解散政府以順民。意之時。此其例徵之明治二十二年。開國會以來。已屢見不一見。今吾國之資政院章程。則遇資政院與軍機大臣及各部大臣。各執一議之時。分别具奏。恭候聖裁。夫以君主最後之裁决。折衷兩者之。言論。其立法之意。不可謂。不周到然君主接近政府。政府之言論。得以浸潤於君主之前。而資政院不能。則是政府。常勝而資政院常敗。設政府之。主張伸而資政院之主張絀資政院若仍安於其位耶。則無以盡監督之職。責欲不安於其位。耶則又無解散之明文。然則。資政院者。不過仰政府之鼻息以爲生活。政府之所可者可之。政府之所否者。否之。庶可相安於無事。否則政府。動假。恭候聖。裁之。言以。相挾制。吾可。斷其君主之所可决者。什九皆如政府之所主張也。是所謂代議者。不過蒙。馬以虎皮。而一國之。政治。仍進行於冥冥昧昧之中。故吾。謂有恭候聖。裁一條。而資政院全部章程。皆歸於無。效此非過激之言也。爲問今之。政治。有一。不經聖裁者乎。謂今日軍機處。之上奏經聖裁者爲專制。而異。日軍。機處與資政院之爭執。經聖裁者即。爲立憲。其誰信之。迺該院議員。謂院章之所謂聖裁。卽各國之所謂裁可。此尤大謬。不然之言也。蓋各國之裁可。權乃消極的。而吾國之所。謂聖裁則積極。的各國惟以君。主立於無責任之地位。故經。議會議决之法律。即爲有。効而裁可不過其發布時之方式。吾國惟令君主代政府負。過故。稍遇疑。難之問。題即諉之於君主。而裁决實爲政治上重要之問題。且各國之裁可權。施之於旣經議决以後。而吾國之所謂聖裁。則施之紛紛爭執未。經决議以前。其權力之作用不同。其施行之先後復異。而牽。合聖裁與裁可爲一事。非彼。不通即彼欲以。其不通者。欺人。也嗚呼地非空桑。人非渾噩。迺竟以其似是而非。似通非通之議論。汚此代議政體紀元之第一幕。中國雖陋。人才雖少。抑何至於如此。嗚呼吾之爲此言也。吾豈有所痛憾於彼哉。蓋痛夫吾國内憂外患。岌岌不可終日。其有一線之希望者。唯速開國會以共。圖國事耳。今者幾希之民。氣不絶。如縷之。動機。皆爲政府所。摧鋤而無復餘望。其藉以爲惟一無二之。口實。曰資。政院即國會。資政院已開。國會。可從緩議。吾初以爲。不過政府少數人之意。見誤解國會。之性質。以爲資政院。即國會今竟得。聞諸資政院議員之口。是今之。破壞國會者。非一二。中樞貴人。而資政院少數之官。僚派也。此少數官。僚派不去則國。會永無成立之希望。何則一二中樞貴人。雖不知國會之當開。然未嘗謂國會之不當開。此少數官僚派者。於外國政法學理。亦嘗涉獵一二。遂藉以爲巧言簧鼓之具。介紹利祿之媒日夜聒一二中樞貴人曰。資政院即國會也。彼輩之請願國會者。乃無理取閙耳。於是國會之機眞窒。而吾民之涙盡血枯。哀哀無所告者。遂充。耳不聞矣。今復欲以其巧言簧鼓煤介利祿之餘技。施之於二千餘年煌煌鉅典之資政院。若不張吾旗鼓。嚴加征伐彼將以。蠱惑政府者。蠱惑吾國民。夫政府不知國會之當開。猶可言也。至國民而亦存。屠門大嚼之心。以爲。得此。聊足快意。則中。國永。淪於九淵。無復幾微之望矣。吾故揭而出之。以警告吾國民。嗚呼吾之爲此言也。吾豈有所痛憾於彼哉。 
[專電]  
　　電一（北京） 
　　樞府接滇督李經羲電滇省預算虧短度支部靳勿協助惟鐵路警察敎育審判各政在在需欵請將此議案列入御前會議聽候朝斷 
　　電二（北京） 
　　皇太后召見攝政王復詢日韓合併事諭令速籌對付並諭藏事益危應妥爲籌議 
　　電三（北京） 
　　資政院奏呈議事細則奉旨依議 
　　電四（杭州） 
樞府申飭浙撫留湯辦路電諭發表後浙省人心未平浙路董事會决定九月十四日再開股東大會 
 
 

Page 4

 
 
　　電五（杭州） 
　　杭垣帽業反對剪髮易服聨合各業定二十二日開特别會 
　　電六（東京） 
　　洵貝勒一行定于西十月二十四日由舊金山港乘地洋丸輪船出發開往横濱日皇以國賓之禮待遇任命宫内省官吏陸海軍將校十一名爲接伴員 
　　公電（武昌） 
　　瑞制台十八日申刻回鄂念二日接篆 
　　公電（南京） 
　　各報館鑒勸業會塲已於十六夕特開夜館游人參觀者甚盛兹定二十二晚續開夜館以餉來賓南洋勸業會 
　　公電（南京） 
各報館鑒美國實業團准念一日參觀會塲本會事務所與各省聨合會特别優待即日備午宴正會長備晚餐念三晚更設燄火會提燈會藉表歡迎之誠意南洋勸業會 
　　公電（南京） 
　　各報館鑒勸業會塲准二十二日開全國衛生研究大會公請國内外衛生家醫學家慈善家到會演說南洋勸業會 
緊要新聞一 
[度部對於外省請欵之締制北京]  
　　度支部澤尚書近與紹陳兩侍郎籌商以近來各督撫時以該省財政奇絀辦理新政欵無所出爲詞要求本部撥欵協濟殊不知本部直接收入之欵祗二千餘萬除應付内務府用欵及軍備等費外所餘無幾各省不自量入爲出撙節動用而輒思仰給本部作無厭之望本部又安得如許閒欵以源源接濟自應嚴定制限嗣後各省非有特别緊急事件如軍事外交等需欵驟難籌措者准其咨商本部暫行撥墊此外經常一切應需各欵概由該省自行設法不得要求部撥兩侍郎亦深以爲然昨已飭司備文通行各省知照矣 
[諭飭使臣報告毋庸外部轉遞北京]  
　　監國日前在三所與慶邸徐軍機商酌以現在外交日繁派駐各國使臣向來緊急報告事件均由外部代奏殊非注重外交之意擬飭部通咨各出使大臣嗣後如有一切應行報告之緊要事件均須直接送交軍機處代遞毋庸展轉交部以期消息敏捷兩軍機同聲稱是昨已由樞片交外務部飭卽通電各使一體遵照 
[政務處關於新法律之會議北京]  
　　出使荷國大臣陸子興欽使於前次召見時曾面奏下期保和會列强預定議案以法律問題爲最重要中國新法律現雖修訂惟瞻徇顧慮毫無定見必至難期完善將來裁判權亦難望收還關係至爲重大請朝廷速定辦法云云監國聞奏深爲感動當即諭飭樞臣核議故於日昨下午由各樞臣邀集法律大臣沈兪兩侍郎法部廷尚書外部鄒尚書及陸欽使在政務處特開會議當由陸欽使詳細陳述新法律與收冋領事裁判權之關係極爲詳切朗貝勒徐恊揆及沈兪兩大臣鄒尚書均韙其議惟慶邸與廷尚書未置可否聞日内尚須在政務處再開會議以便核訂辦法 
[學部發薪之風潮北京]  
　　學部自設立以來部中本無的欵全仗各省恊濟以充常年各項所需故時有不給之患近以中秋節近該部各員司及七八九品書記等官於初十左右即詣丞參堂面請早日發薪以備節下之用丞參當時亦含糊應之迨至十二日仍無消息各員司迫不及待聨名續請丞參無法敷衍乃以大堂尚未簽字爲辭直待至午後仍未見有發薪動靜於是各員及書記官書記生羣相鼓譟大有不發不散之勢蓋該部人員不但書記以下半係寒士即司員中亦多有恃此爲生活者丞參見司員窘迫鼓譟如此恐風聲一經傳出有失體面乃回堂設法直至晚十鐘始得齊集欵項按名發給各員均歡忻而散其情可憐其狀實堪哂也 
[德太子亦畏黨人乎北京]  
　　德皇太子來游遠東啓行有日監國爲敦睦中德邦交起見已飭由内務府預備德太子行館於西苑十洲地方並製備美麗呢轎一輛挑練轎夫數十人以便德儲乘坐游賞之用乃德國公使日前忽向外務部聲稱德太子館於西苑甚不合宜因德國無君黨甚多恐中國警察無防禦與保護之能力須從東交民巷另備公館所有禁衛隊亦概用德人外務部以此事有關中國國體一時未便裁覆當面答德使謂須商諸政府再行定奪刻下外部已將德使來意告知樞府請示辦法樞府甚覺爲難正在躊躇不决云 
[貴省行政經費尚難確定北京]  
　　貴撫龐鴻書日前議覆趙侍御炳麟奏請確定行政經費一摺略謂臣閱該御史原摺大意以欲辦實事必籌的欵各省財力有限必須先行指定某欵辦某事某事用某欵然後事來而欵亦有以應夫九年之事具載清單每事需欵若干無難悉心計算惟欲指定辦某事用某欵則必有欵乃有可指無可指之欵雖依類列表亦仍係具文貴州歲出歲入以宣統三年預算爲衡經常歲入如田賦稅釐恊餉等項共入銀一百七十萬二千有奇臨時歲入如報効雜收等項共入銀三萬一千有奇經常歲出共應支銀一百八十九 
 
 

Page 5

 
 
萬四千有奇臨時歲出　支銀五十五萬六千有奇地方行政經常臨時共支銀三十八萬六千有奇出入統抵不敷銀一百一十萬四千有奇嗣後事增而欵不加增就宣統三年而論已不能指某欵辦某事祗此收入之數甲事至先以應甲不能存以待乙乙事至次以應乙不能止以待丙挪東補西諸凡應支之欵多在不敷數内以後所差彌鉅欲從而指定之殆如畫餅療飢何裨實用論籌備入手之方當先從分别國家行政與地方行政始如練兵如司法國家之大權所當完全擔任者也黔省照陸軍部所定應練新軍一鎭今所成者祗步兵一標砲兵一隊而器械猶未完備其馬工輜重各營所費尤大至成鎭時其增於今者當十之七八開辦費尚不在内是黔省於練兵一項祗好就現有之一標實力整頓其餘則俟各省協餉有著再爲推廣至司法一事現僅籌設省城一處核計已須十餘萬金即極力撙節亦非六七萬金不可二年以後各屬即須徧設逋省七十餘府廳州縣高初兩級不下百數即極節省每屬以三四千金計亦達二三十萬矣而改良監獄費尚不在内黔省國家稅中無此鉅額非法部通籌全局力予補助則貧瘠之邦斷不能無缺點其餘國家大政地方所當分擔者學堂警察是也完全爲地方所擔任國家但任督催者地方自治是也黔省學堂就省城而言有官立優級師範選科一處法政學堂一處高初兩等小學堂十處中學堂農林學堂一處礦業學堂一處皆支公欵此外通省公立中學堂一處尚有公立民立各學堂十數處間有用公欵補助者至省外各府廳州縣則皆由本屬酌量籌欵設置巡警則省城各項配置皆用公欵省外府廳州縣亦皆由本屬酌量籌欵辦理臣以爲學警兩項旣用公欵建設者一時自不能改令地方擔任其由地方自辦者祗好歸之地方各量本地之情形辦本地之事至自治一項前由公欵設立籌辦處並自治講習所一處又經會議通行調查各地方公欵尚未覆到然將來議事會董事會成立會中職員必有因地制宜就其區域籌措者似不必爲之過慮也自來籌欵辦法不外節流與開源二義貴州可就裁節之欵屢經查議實屬無多欲求十萬内外亦大費周章縱獲此數仍不濟事現旣通籌九年之欵無可指撥實無憑以造列全表謹將宣統三年歲出歲入數目咨明内閣舉此以例其餘云云八月初十日奉硃批該衙門知道 
[直督查覆陸緒聲參案之内容北京]  
　　胡侍御思敬前奏叅京奉路局總辦陸緒聲倚任權貴任用私人强佔婦女廣收賄賂種種劣迹並侵及徐中堂世昌請旨派員查辦（原摺載本日要摺欄）當奉上諭著陳夔龍按照所叅各節確切查明據實具奏卽由軍機處字寄直督欽遵辦理現經直督查明奏覆請將陸緒聲撤差交部議處曾紀前報兹探得其覆奏内容如下原奏叅京奉鐵路總辦道員陸緒聲本户部書吏旋捐職官隨徐世昌赴奉冒延吉邊防案保以道員記名充支應局總辦獲利無算東省官塲至稱爲徐大少爺各節查陸緒聲初捐光祿寺典簿聞在户部曾充陜西司書吏光緒二十七年告退改捐候選同知三十二年於留京陸軍各營出力案内得奬知府並在民政部當差三十三年經徐世昌奏調赴東派充支應處總辦三十四年於恭修宫殿工程案内保以道員選用延吉邊防案内僅得奬二品銜並無保以道員記名之事其在支應處時出入公署或不免爲人側目迨該處裁撤歸併度支司管理交接之際曾經逐欵清釐均有月報年報曁批領可稽似亦無從獲利至徐大少爺之稱訪之東省人員多謂未之前聞又原參徐世昌内用相隨入關復派充京奉鐵路要差初抵差陽言節省公帑將舊任局員痛加裁汰别安置奉省隨來之沈國鈞等五十餘員大半支領乾修各節查陸緒聲在東於宣統元年四月咨回民政部當差旋經郵傳部委充京奉鐵路總查官嗣復奏派京奉路局總辦到差之初將舊有局員裁汰四十餘名改委奉省隨來者如沈國鈞等十餘員又於文案收支稽查路事等差陸續添派二十餘員駐局辦事者固多然支領乾修無須入局者實亦有人又原叅蘆台站長黄澤霖僞造假銀角找補客票月罔利五六百元事覺懼禍私餽該道西洋馬車一輛該道敎之買人頂罪遂以吳廷禧僞爲售票司事送審判廳罰充苦力完案黄澤霖仍充站長如故各節查黄澤霖係蘆台站長本兼售票事宜嗣因事繁自覓廣東香山人吳子逵充售票司事曾以假銀角找補客票上年十一月間該站巡警副官王德明拿獲張宗元一名並假洋廿二角訊據供稱在蘆台鎭擺錢攤生理月前吳子逵託收給假小洋等語由陸緒聲將吳子逵張宗元二名函送天津南叚巡警局訊辦並未送審判廳旋經巡警局判罰吳子逵苦力一年張宗元苦力四個月均限滿遞籍管束吳廷禧當卽吳子逵之誤似非僞爲售票司事亦非陸緒聲敎令買人頂罪惟黄澤霖職司站長於自覔之售票司事假洋舞弊毫無覺察實難辭咎曾否通同罔利雖難查考而仍充站長如故究不免貽人口實至私餽陸緒聲馬車一事再三訪查無從指証又原叅京奉局電報總管黄桂榮開設北海電器行一切材料悉其經手任意報銷弊端甚大該道偵得其情揚言當按章詳參經胥各莊站長黄廷楨爲之緩頰賂該道三千金遂寢其事一節查黄桂榮即黄蔭芬在京奉路局充電報總管有年並兼充津浦路局電報總管前在天津法租界附股開設北海電器行中外股東甚多本年五月間已因未能獲利歇業該局電器材料雖有買自該行者然一切開報均由洋帳房經手洋務總辦籤押似非黄桂榮所能任意報銷陸緒聲充總查官時曾清查黄桂榮經手各事原參所稱偵得其情或即因此胥各莊站長係黄廷振 
 
 

Page 6

 
 
並無黄廷楨之名該站長素爲陸緒聲所信用現已調充天津老龍頭站長至有無爲黄桂榮緩頰行賂之事跡涉暧昧又未指有過付委無實據可查又原參該道與議叙知縣劉景范結盟爲兄弟委充京奉局發審遇案詐索分肥去年十月廣聚源棧主劉華林私運硫磺意圖偷漏被洋稽查騐出立將貨物扣留押劉華林解局劉景范串通該道受贓千元暗屬津商出名禀請開釋枉法批准貨物發還一節查劉景范與陸緒聲係屬姻親並非結盟兄弟上年十月有營口廣聚源棧主劉華林裝運雜貨内藏有火柴二十四箱意圖減省運費爲打虎山朱姓站長查覺扣留解局訊辦時劉景范充該局發審委員照章判罰六百元火柴充公嗣洋務總辦盧祖華以該商屢次偷裝危險貨物改判罰充苦力半年將六百元退還送由南叚巡警局轉送習藝所收管旋據溝帮子同茂棧等商號以劉華林家有老親思子情切且所運火柴委係客人偷裝劉華林並不知情禀請開釋經巡警局移請路局核覆盧祖華於文内批准釋放復於陸緒聲批駁該商等懇求之禀亦批以姑准釋放即將劉華林提回時劉景范已因意見不合辭差由續派之發審委員畢有年取保開釋並由局電飭打虎山站長將所有貨物發還是此案釋放係商號具禀巡警局移由路局核覆經盧祖華批准並非陸緒聲核辦之事且劉景范因此辭差其並無串通受贓及暗屬津商具禀自屬可信亦未聞劉景范在路局當發審時有詐索分肥情弊（未完） 
[京師近事]  
　　九月初一日爲資政院開院之期現監國攝政王已準於是日蒞臨該院舉行開院大典並特發明諭當塲宣讀以詔天下外間謂攝政王必不到會者實係不確 
　　學部唐尚書以部欵支絀本部所設之圖書局所編印之各種圖籍雖行銷不少然虧累太甚現已議定决計將圖書局裁撤而以所審定之本由大書店承領印行以節糜費 
　　度支部每年遵例於八月十六日奏請簡員盤查金銀庫現該部堂官因部中趕辦預算及綜核各省清理財政表册之時各員日不暇給勢必不能同時盤查金銀庫故擬將此事改至九月間舉行 
　　民政部日昨通咨各省略云准軍機處片交侍讀文華條奏近來京外逆書邪說昌言不諱到處流傳恣意煽惑深恐擾亂人心妨害治安請即一律查禁銷燬等因相應抄錄原奏咨請貴督撫一體遵照辦理 
　　鹽政處日昨電致黑撫周少樸中丞謂黑省呼蘭府分銷各局舞弊多端以致洋鹽暢銷損失利權前經電請貴撫澈底清查在案迄今已經一月之久希將如何整頓及防禦洋鹽暢銷各辦法赶即咨覆本處以便查核 
　　郵傳部近因接收郵政自辦在即僅恃郵便學堂速成學生不足濟事擬揀派學生前赴奥國練習郵便專門之學及銀行儲蓄規章以資任使　　學部向來考試留學生如報某科則於全科中命題考試不准學生自已指出目科所以杜取巧也本届考試有農科學生某係某參議之弟初五日考試科學命題旣下某忽大嚷我報名是指明只考八科何以這出題目的出我八科之外我未預備如何能做當有一監考司官戴水晶頂者告以指明八科襄校無從知悉某又嚷曰早已同專門司某說妥何以不知道監考官視其蠻横只得走開某仍喧閙不休其勢汹汹復將考卷摔於地曰我不考了我不考了正閙至無可收拾之時忽有一戴紅頂者前來詢明情由知爲某參議之弟遂再三敷衍始勉强就坐其事乃了嗚呼考試大典敢於大庭廣衆之中大呼某早已說妥則其目無法紀可知矣觀於此而學部考試之内容亦可知矣 
[西報譯要]  
　　英國允開萬國禁烟大會文洪報載十九日倫敦電云美國倡議在海牙舉行第二次禁烟大會英國已允入會惟約定會中不得討論中英兩國所訂鴉片條約 
　　洵貝勒患疾消息又載同日倫敦電云中國考察海軍大臣洵貝勒由舊金山赴鈕約時感受氣管發炎之症 
　　山東礦務公司整頓營業又載十八日柏靈電云山東礦務公司現議建設融礦爐及製造鋼片廠 
[時評]  
　　其一 
　　昔之官吏。無不侵蝕公家之財。今以財政奇絀。公家之財。幾於無可侵蝕。乃百出其計。以開受贓之門徑。然而今之所謂整頓者。雖曰徒託空言。而於懲儆貪。吏則似漸有起。色賄買難。廕冒領承襲之案。旣已按律問擬。而各省貪吏之被參裭職。或且從而。懲治之者。亦時有所聞。吾不知官界中人。其亦念及於後禍之可虞。而動色相戒否。 
　　其二 
　　各地方之農務分會。漸多成立者。然其成立也。成其形式耳。其所以欲設農務分會者。豈徒欲其形式之完備哉。若有形式而無精神。亦曷貴有此會乎。凡置身於農務中者。安可不顧名而思義哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[杭垣歡迎美國實業團紀盛杭州]  
　　美國實業團於十六日由申分乘輪拖啓行赴杭十七破曉抵嘉興改乘杭嘉火車於午後一點四十分鐘車到城站交涉司王使司勸業道董觀察曁商會總協理議董等數十人歡迎下車分乘轎馬由大街出清波門赴劉莊目的地城北商會吳總理及代表鄭宜亭諸君歡迎入座由王省三使司譯述歡迎詞團商公致答詞即由代表特備西式酒點歡呼暢飮次揚華公司定織改良景星紗每賓各贈一疋計六十疋並經王使司以英語說明理由全體歡呼致謝宴畢分乘湖艇週覽名勝至旁晚由湧金門入城赴交涉司衙門暫憩先期由浙撫增中丞特備西文請帖約即晚七時在交涉司署會宴因游湖稍遲至七時五十分始先後蒞止是日花廳預先設備中懸中美國旗及各國兵商旗幟中設工字式聨桌陳設花草西式筵宴增中丞出堂分别握手各表歡誠入座後酒過三巡中丞起立讀頌詞王使司譯述英語全體拍掌次司道公致頌詞次團商代表致答詞次中丞演說表明歡迎誠悃及此後之希望次團商代表演說大致謂今日敝團結伴游華藉得參觀貴國農工實業之進步得與貴撫部院聚首一堂覩此國旗足見中美邦交之輯睦惟程限迫促晋謁怱忙未得以頭等禮服親聆風釆全體良深歉疚惟敝國與貴國遙遙對峙巍然獨立向恃保守注重農工天產於農成熟於工相資並進如太平洋沿岸一帶以農爲最今敝國來華凡貴國沿途土地大半膏腴如能提倡改良富强立致今日到遲欲傾積愫確爲一刻千金不妨寛談如貴撫部院對於實業農工有所諮詢敝同人無不竭誠奉達以資採擇演畢舉杯祝中國萬歲撫部院長壽全體拍掌次南洋顧問官福開森君介紹工業大家某君演說謂敝國僻處球背以農立國並重工商得以漸臻强富初僅推行全十現更輸入英德等邦機器發明民稱利便漸漸創用電氣機器已成陳腐近又發明瀑面借電工省力宏并可製造瀑布如欲推廣工業當以此爲第一利器貴省土野肥沃倘能設法仿行利源無量敝國有密雪雪一河全國工廠之利賴者數千百家增中丞喜形於色起答天然瀑布非處處皆有若天然江河敝國如揚子江黄河敝省之錢塘江等如能製造將來即可由此入手請問大略製法某君又云此項製就瀑布如十英里即貴國三十里遠近僅用二尺圓徑鐵管逼水湍急電即發生遞推至二百尺上電愈宏利愈溥尋常江水設三十英里之鐵管即可推用至一千五百里不但沿河工廠利賴并可借資陸地車輛及種種重力之件如貴撫部院願聞敞同人當詳加說明尅日郵呈此次蒙貴省官商竭誠優待敝團同人游歷所得足資貴省輔翼補助者亦當隨時進呈筆記以資採擇中丞歡然起謝某君又云將來貴國實業家如能結伴辱臨敝國詳加參考足資借鏡倘貴撫部院惠然肯來敝國人尤爲歡迎次某團商演說謂今日到杭蒙官商優待曷勝感激各位大人及商界實業諸君如有質問敝同人必盡言無隠次增中丞分贈預織閃緞上繡歡迎美國實業團記念下具年月日某某贈每人一方全體起立歡謝次演放廣東燄火以助清興至十點半鐘各賓仍乘專車赴拱埠度宿十八日八時參觀各學校并赴江干觀潮事畢仍返滬上 
[湘路無一虚擬欵項長沙]  
　　湘路公司呈郵傳部電云北京郵傳部堂鈞鑒于李二道來湘奉照諭遵即飭工程司陳廷灼隨同李道勘視長洙工程一面由肇康將公司歷年帳項概交于道查核並由楊撫院派黄道以霖張道鴻年會同查勘所有長洙百餘里土石橋梁各工程均經李道履勘安枕舖軌能開車者已三十餘里其餘七十餘里年内一律均可通車其欵項除歷年贖路曁一應用項及建築經費共用去銀三百四十八萬七千餘兩外尚存股欵及周轉之欵共實銀九十六萬二千餘兩至預算常年的欵五百餘萬元如租股係附入地丁抽收已收去今兩年上下兩忙鹽欵係隨同課釐抽收内配銷已收五年口捐已收三年米捐優先股欵抽收均已歷五六年三佛支路餘利歷年均已實收租股累進及房股均係諮議局列入議案呈由撫部院核准公布施行無一虚擬欵項均已遵照鈞諭分别開列清摺並按照鈞部頒發條欵詳細陳答分交于李二道回京面呈至公司一切情形應由于李二道查明禀覆合併陳明肇康等叩 
[寄諭振撫皖北災民安徽]  
　　皖撫朱中丞頃奉軍機大臣字寄欽奉上諭袁勵準奏皖北水災甚重請飭鄰省妥籌振欵着張人駿等速飭距皖較近各屬遇有飢民到境妥爲振撫毋任失所致滋事端等因朱中丞奉諭後當即通飭一體欽遵 
[東京通信]  
　　日本報界之特色日本報界以對内對外報道敏捷爲唯一之目的大阪每日新聞社每年必派數社員分赴各國觀風察俗研究學問一以貢獻江湖一以養成社員意至美也查該社英國（幽芳）法國（矯堂）南美（柯生）皆一時知名士而由該社派赴該國者頃又派山川美弘氏赴美國駐留每月由該社支出日金八百元以供與美國大臣士紳輩相往來之交際費山川氏不日即當出發 
　　日本經營樟腦事業之用心江西及長江一帶爲樟腦油之出產地在江之日人知其利也特與華商買收而精製之再輸入上海頗得大利查現在世界之需要額約八百萬斤紐育倫敦最大巿塲約七百萬斤台灣日本及中國内地約一百萬斤現由中國商人販給外國商人者八百 
 
 

Page 11

 
 
斤六十兩其價較日本產便宜日政府爰擬聨絡九江日商將中國樟腦一律包收此後由日商手買給外國商塲使日本產價不至下落亦可謂處心積慮矣 
　　臺灣糖之新販路日本糖業界欲推廣糖業於中國而製造不精終不敵爪哇糖之消路現在台灣製糖公司多年研究之結果其出產已得我國之歡迎前由三并物產會社運售我國至四萬俵之多其後定貨甚爲踴躍爪哇糖爲之不競該公司喜不自勝今年增資百萬大加擴張專注意於對清貿易之大活動此後爪哇糖生機可絶天演物競觀此可知吾國商業若不醒悟振興則外國商人無一業不可絶我之生命斷我商界之喉管也 
分類新聞　政界 
[撫幕改設會議廳長沙]  
　　憲政編查館新章各省督撫衙門應就署内設立會議廳由行政各宫預備議案届時公同會議以促憲政之進行湘撫楊中丞刻已照辦將廳内劃爲審查參事兩科以三司及湖北候補道李觀察寳全爲審查科議員轅下各文案爲參事科議員又另置參事庶務書記繕核等員逐日入廳辦事不日即當開幕 
[坐催户口選民册籍湖南]  
　　岳州巴陵縣調查户口選民册籍曾由該縣諭飭自治公所派員分赴調查現在限期已過所有表册尚未賫呈到縣昨經縣令飛諭嚴催謂調查户口選民原爲預備立憲之機關按照部章各州縣例應六月一律繳呈巴邑違限太久大憲催繳迫切未便再延仰自治公所迅速照式塡寫表册呈署以便轉賫省垣籌辦處核奪等因公所奉諭後隨飭局勇馳赴各團坐催并函致各處調查員請其趕緊清查注册即交來勇解岳或由本人送呈請勿得再行延宕是爲至要 
[籌設司法巡警之預備江西]  
　　江西署理巡警道陸孟孚觀察以高等審判廳指顧成立所有檢察廳需用司法巡警亟應預備擬先設司法巡警敎練所練習一月以便分撥調度惟庫欵奇絀經費難籌擬卽附設巡警敎練所内並由巡警中挑選四十名不另招生以節經費而收速效已由司法科正科長汪念祖副科長王壽搏會同科員擬定專章一俟陸道核定即行開辦 
[派員稽查私運米糧南京]  
　　江督張制軍訪聞東台鹽城如皐等處仍有奸商勾串釐卡司巡得賄賣放米穀出口亟應查禁查有道員翟衡璣榷厘有年熟悉形勢擬委該道周歷各要口擇地設局專司查禁私米並分委司巡調撥船隻在鎭江下游各港口認眞梭緝以重民食 
[阜陽新政經費之規畫安徽]  
　　頴州阜陽縣屬近數年來財政竭蹶達于極點舉辦各項新政事宜每因籌欵爲艱諸多掣肘頃經該邑紳董會縣提議抽收該境食銷淮岸鹽斤錢文作爲舉辦各項新政經費俾資挹注 
軍界 
[開辦清鄉總局之計畫長沙]  
　　湘撫楊中丞以清鄉一事甚關緊要亟須設立專局辦理一切事件爰擬將清鄉總局附設省垣兵備處所有用費旣就該處附設不再開支以資節省現已札委候補道吳觀察充當總辦其文案庶務亦由該處各委員兼充並擬委員分赴各屬會同地方官嚴行清查俾免匪徒溷跡而保公安 
[講武堂新定之班次武昌]  
　　湖北陸軍特别小學與將弁講習所現合併改辦講武堂一切均照部章辦理惟分班授課略有變通兹調查列下　測繪班　將校班　預備將校班　弁目班　上士班　中士班 
　下士班　預備下士班　特别下士班　學兵班　蹄鐵班　鞍工班 
　經理班　軍醫班共分十四班預計就學者約二千人 
[陸軍學生紛紛剪辮武昌]  
　　陸軍部在鄂省所設第三中學堂學生續培劉紫綰等四君素慕文明以髮辮一物有害無利而爲軍人者操作旣多有髮尤形不傳現聞政府議剪髮辮擬先從軍警兩界入手實行之期自當不遠特請於該堂總辦李紫垣部郎願先將辮髮剪去以爲倡率李總辦以本堂廣西籍諸生前經該省咨送來鄂時均己剪辮本堂並未禁止該生等旣願剪辮悉聽自由故該堂學生之剪辮者刻已有數十人矣 
[蘇撫察看哨弁蘇州]  
　　蘇撫程中丞訪聞右路巡防隊一軍營務廢弛特於十七日飭傳該路第一營中哨戚從雲哨長蕭志剛右哨雍貴益第二營中哨陳邦政穆金城左哨夏連陞趙潤德右哨關國鼎李文通等各弁到轅逐一察看詢問營務 
[更換飛划統領蘇州]  
　　蘇省飛划水師統領馮孟餘觀察前充巡警總辦時因警務腐敗曾由寳中丞調派飛划水師統領差無如巡防緝捕亦非所長以致各防地迭出鉅案營伍廢弛不堪聞問現經程中丞查悉飭調前署海州知州江蘇候補道王曜（觀察曾在江北統帶防營）來蘇飭將該統領馮祖蔭即行撤差派委王觀察接統 
學務 
[通飭會議撙節學欵長沙]  
　　湘省學司吳文宗日前通告省垣各官立學堂飭令各派代表齊集本署學務公所公同籌議每堂約能撙節若干欵項務各切實陳明以憑彚復藩司詳院報部蓋因前次度支部曾經電飭各省减核各項行政經費故有此舉也 
[師範學堂可望修復常沙]  
　　湘省中路師範學堂自三月内被燬後早由前署學司黄觀察親往履勘許爲撥欵修復昨經詳准撫院飭由善後局撥欵五萬五千金交該堂王監督具領聞不日卽當興工建築云 
[柳董將無可把持矣鎭江]  
　　鎭郡寳晋書院洲租存欵每年所入足敷一完全高等小學之用奈董事柳某把持不放又恐爲衆訾議故改名爲崇古學堂實則仍舊考課與書院無少差異兹有嚴棟臣孝廉等刊發傳單遍請學界於二十日午後四時在敎育會開會集議擬將此欵實力辦一學堂即以崇古命名云 
[宣城棍徒毁學安慶]  
　　宣城縣北鄉儲英堂日前有當地棍徒 
 
 

Page 12

 
 
無端糾集多人赴堂滋閙將堂内傢具搗毁一空該堂董以似此兇横目無法紀若不嚴飭拿辦曷足以昭烱戒而重學務頃已禀報省台嚴飭拿辦矣 
[造送籌辦學堂一覽表安慶]  
　　鳳陽縣尹令宏慶於本年月到任後舉辦各項新政興利除弊無不力任其艱并設法籌辦各學堂共計三十六處兹該令將各學堂辦理規模並需用經費造具一覽表呈請撫憲核示立案 
實業 
[鄂路公司挽留張伯烈武昌]  
　　鄂路晋京爭拒外債代表張伯烈君前因四國催迫簽約事機危急特由日本冋鄂催促鐵路協會組織商辦公司兹以公司已經成立總協理亦經舉定可卸責任特佈告諸董事謂伯烈出外游學己歷六年未回鄉里一視父母現在商辦之局已定惟望諸父老伯叔兄弟速將股欵交齊俾得即日開工伯烈擬即回家云云當經鐵路公司同人力爲挽留勸其始終其事張君情不能却已允暫留矣 
[赴美賽會之預備安徽]  
　　農工商部咨行皖撫略云美國明年開都朗省賽萬國工藝會各路礦局廠以及學堂商會應賽之非賣品請通飭備辦送部彚顚陳列等語朱中丞准咨後即通飭遵照辦理 
[各界參觀團先後赴寗松江]  
　　南洋勸業會揭幕已久府尊戚太守曾札飭各縣並照會事務所勸諭農工商學各界結團參觀俾便觀摩而資興起學界二十餘人已於七月中前往農業團二十餘人由育嬰全節兩善堂及勸學所經租處擔任經費工業團由府署招集各項工匠撥發經費二百元俾往參觀商界則由商會發起邀集同志定於本月二十日左右聨騎赴寗 
雜記 
[示諭收購馬路地址。長沙]  
　　湘省沿河一帶前經勘定地址修築馬路惟其間有數處地面窄狹必須購買民房以資修築昨經關道吳觀察出示曉諭略謂凡馬路經過地叚一經工程委員勘定插標釘橛該業户應將印契送呈工程局卽由該局丈量公平給價並將所用丈尺注明契内加蓋關防發還收執倘有業户因餘存無幾願將全業售出亦准繳契領價以示體恤惟不得抬價居奇及借端阻撓致干究辦 
[鹽道陡發羊癲風武昌]  
　　本月十五日黎明王護督親詣武廟行香時司道鎭協各文武均集該廟站班陪祀忽司道官廳中人聲鼎沸首府縣曁巡警各官疑有意外之變立即趕往但見署鹽道正任巡警道全觀察興衣冠楚楚躺在地毯上手足羶動不止狀若中魔各司道莫不駭異從外奔竄狀極可笑幸首縣李令曾麟略爲胆大上前撫摩一面喚其跟丁至始悉全觀察素有羊癲風之疾今又復發不足爲慮當設法施救負之上輿回署調治并代向督轅禀請感冒假五天 
[自治籌辦處坐辦因病回籍武昌]  
　　湖北自治籌辦處坐辦莊觀察綸裔入秋以來久患痢疾近日病益增劇昨特禀呈鄂督因病辭職回籍調冶當奉批慰留祗允給假三個月觀察遂於十二日起程歸里所遺之差刻下尚未委代 
[諮局議長期返鄂武昌]  
　　湖北新建諮議局已經落成常會之期轉瞬即届而議長湯化龍主政在京師聨合會中昨鄂督特電京催其返鄂以便開會時提議要案當接湯主政復電謂定於十六日乘快車回鄂 
[南昌女獄之怪劇。江西]  
　　南昌縣大堂左邊女獄内管押女犯十餘名内有輕年犯婦（因充某紳家婢與某店夥私逃獲案）頗有姿色久爲該縣梁大令之家丁所垂涎而管女獄之差役老六夫婦爲之引誘竟得私通近與某甲妬姦大起衝突而梁大令則仍未覺察也 
[善堂司事騙領公欵。常州]  
　　常州公善堂向例于十六日發給養濟院孤貧口糧届期向武陽兩署請領本月十四日忽有司事江某冒刻該堂圖記至兩縣署領欵八百餘串（按此事素非江某經管）至次晨該堂察覺向伊家追問江某已經脫逃僅留一函云此次領欵本應送堂因諸債户蝟集一搶而空無可如何祇得暫避兄某現居城内某處可令其暫墊俟有錢卽當照還云云該堂得此函後即送交兩邑尊現聞已將其兄拘案責令賠償矣 
[自治與自亂也蘇州]  
　　章練塘鎭𨽻屬元江青三縣今因籌辦自治意見不合劃區自辦元邑始于八月十六日開第一次會公舉所長庶務書記調查等員詎料未開會前已有自薦之調查員二人一爲六個月警監逃學生劉福安一爲曾在上海十六舖站崗巡士高時若此二人地方上並未公認竟由舊董陳某一人主派衆已不服開會時有數人到會諸事未議劉福安竟先登台佈告以爲將來鄉董不必照章舉過議員亦不必照額舉定祇須舉所長一人叅議一人一切辦事仍由舊董主張逼令衆人認可時有某某等大爲不平將章程與之逐條辨駁咸謂當此立憲時代尚有如此專横之辦事員欲以一二人之私見破壞地方自治制度恐非所能竟至大動公憤不歡而散 
文苑 
[咏春草八首（陳阮君）]  
謝娘衛女减腰圍。怕見東園蝴蝶飛。懷夢池塘吟子夜。踏青山郭趁朝　。楊花。覆雪蘋難薦。鸚鵡凋。霜隴未歸。祇有愁心蕩平碧。蘼蕪山下故人稀。 
大好江山入畵圖。綠睛金髮坐平蕪。滄波風引遙槎漢。香徑塵封遽沼吳。水上。鴛鴦蓮蒂並。山中鵜　蕙心孤。芳蘭鋤盡門生莠燕子無家烏夜呼。 
一往迷陽歎鳳兮。子規啼罷鷓鴣啼。經年塵甑萊蕪餓。到處銜碑石闕題。客散後庭摧玉。樹春來。垂柳拂金堤。榮枯萬彚皆蒭狗。獨契莊生物　齊。 
軼乘 
[來文端之知人]  
文端公　保爲乾隆朝宰相。生平最善相馬。一時有九方皐之目。乃其知人之明。亦有不易及者文襄公兆惠微時貧窶。生未逾月父母俱亡。育於姑家七八歲時。已長大如成人。力敵百夫。偶過巿。見羣不逞聚毆一人兆勃然。揮拳奮擊。皆披靡鳥獸㪚。方欲追擊。一道人從後掣其肘。卽隨之去。至西山深處。一茅庵中。留敎拳勇。且口授以兵法。半年乃歸。姑以爲已死也。旣而入營就步糧爲街卒。文端兼攝步軍統領。見諸卒潑水不過尋丈間兆獨遠及十數丈。異之。呼與語甚戇命鞭之如擊石焉。大呼已性耐刀鋸耳不堪鞭箠也。又端見其狀貌。已　之。聞言益大異。令明日至府面試挽强命中。揮刀運石力大無窮與談行軍紀律。侃侃而言。動中竅要文端虐大喜次日人朝。見上叩頭賀曰。臣爲國家得一奇十街卒兆惠其人雖微賤眞大將才也即日召見。　之射几發皆中。立授一等時衛後爲大將軍平定西域數建大功。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[御史胡思敬奏叅京奉路局總辦陸緒聲敗壞路政請派員查辦摺]  
　　奏爲部臣倚任私人敗壞路政謹列欵糾叅請旨派員查辦以儆奸邪恭摺仰祈聖鑒事竊以京奉京漢兩路爲中國交通命脈擔負國債至數千萬之多宜何如愼重用人保全大局乃臣聞京奉鐵路總辦道員陸緒聲者本户部書吏工於舞文旋捐職官隨徐世昌赴奉冒延吉邊防案保以道員氓名充支應局總辦獲利亡算東省官塲至稍爲徐大少爺其氣燄薰赫可知及徐世昌内用相隨入關復派充京奉鐵路要差初抵差陽言節省公帑將舊任局員痛加裁汰别安置奉省隨來之沈國鈞等五十餘員大半支領乾脩無須入局蘆台站長黄澤霖僞造假銀角找補客票月罔利五六百圓事覺懼禍私餽該道西洋馬車一輛該道敎之買人頂罪遂以吳廷禧僞爲售票司事送審判廳罰充苦力完案黄澤霖仍充站長如故鐵路定章凡在局人員不准開設行棧包攬本局貿易京奉局電報總管黄桂榮開設北海電器行一切材料悉其經手任意報銷弊端甚大該道偵得其情揚言當案章詳參嗣經胥各莊站長黄廷楨爲之緩頰賂該道三千金遂寢其事該道又與議叙知縣劉景范結盟爲兄弟委充京奉局發審遇案詐索與之分肥去年十月廣聚源棧主劉華林私運硫磺意圖偷漏被洋稽查騐出立將貨物扣留押劉華林解局劉景范串通該道受贓銀千圓暗矚津商出名禀請開釋卽枉法批准並將貨物發還天津人言之鑿鑿該道自知爲衆論所不容恐各報攻發其私因聨絡北京報館主筆張毓書爲掛名路局總稽查月送乾脩百金又引其狎友已革東邊道沈承俊充京漢路車務副總管月薪三百金引蔣芬爲京奉全路總稽查申保亨爲京漢全路總稽查月薪各五百金以上各差皆向章所無該道慫恿徐世昌新立名目以遂其私凡得差者只派一家丁看守公所並無一事可辦先是該道未得保時拐騙北京百順胡同翠雲班妓女同列無不耻之旣得志益使酒狎娼終日沈湎於津妓金芝家該妓寓三不管地方求差者輳集其門蓋幾變娼寮爲捷徑矣歷任總辦每日晨起入局昏布歸歲以爲常該道或二三日間一詣局少坐即散一切公事委之總文案沈國鈞外人皆稱該道爲大總辦沈國鈞爲二總辦其尤可怪者莫如强佔民婦一事該民婦平谷人以貧故出傭該道豔之遂强佔爲妾其夫李姓世業農叩門哭泣求見拒不納授意門者始怵之以威繼慰之以好語終乃以五十金買斷轇轕如此鄙惡亡耻之徒徐世昌身爲重臣未必毫無覺察乃旣引居要地又保以勸業道記名大臣以人事君清夜自捫豈宜出此相應請旨派員查辦并清釐路局積弊將一切支領乾脩冗差悉行裁汰以維軌政徐世昌濫用匪人應否交部照例議處之處出自聖裁非微臣所敢擅擬伏乞皇上聖鑒謹奏 
本埠新聞 
[松江府札上海縣文（學堂表仍須按月造送）]  
奉提學憲樊札開據溧陽縣以奉頒政治歲計表歷經遵飭按月塡齊通送嗣于奉飭將主管事項按月按欵分造通送亦經遵辦各在案旋奉藩憲批開嗣後該縣表册按季造送一次以省繁牘其巡警命盜學堂等項母庸列入等因自應遵照辦理其餘未奉明文現仍按月照送惟查此表旣奉藩憲批飭按季造送一次是删繁就簡之至意而所示巡警等項母庸列入之處亦與前奉臬憲飭將主管事項按欵分造學堂等項均可不必列造送司以省繁牘用意相同然於向送列憲各份若仍按月造呈是辦理兩歧未足以昭統一應否嗣後即將此項表册統照藩司批示一律按季造送免于再造月表等情具禀到司據此當查政治歲計表除學堂以外均非本司主管事項應自宣統二年六月分爲始各屬造送此項表册所有送司一分均塡學堂餘均無庸列入以省繁牘至所請統照藩司批示按季造送免予再造月表一節查前奉撫憲札飭各屬簡易識字學塾應按月列表等因當以改正歲計表本有學堂一項各屬向係按月造送應將前項學塾按月列入表内以符憲飭卽經詳奉督撫憲批准通飭在案今來禀請將政治歲計表改爲按季造送則簡易識字學墊亦必改月報爲季報核與詳定原案不符所請按季造送之處碍難照准仍候督撫憲曁各司道批示除錄批呈報曁分咨通飭外此繳即發並呈報分咨外合亟錄批通飭札府即便遵照並轉飭所屬一體遵照此次批示辦理母違等因到府奉此合就轉飭札到該縣即便遵照辦理 
[蘇臬委員訊理積案]  
　　本縣命盜積案甚多業由上海縣田大令禀奉臬司左廉訪札委前次審訊改過局逃犯案之陳明府帮同審訊明府已於昨日到滬即詣縣署拜會 
[批准嚴懲鹽捕營勇]  
　　浙西鹽捕左營右哨勇丁在浦江槍斃鄉民二命一案兹由分統戚太守請將勇丁陳金標等提府審明照軍法懲辦禀由總統汪觀察轉禀蘇撫昨奉批云據禀艙長張清和不遵禁令率勇獨自開船出巡已屬不合當勇丁陳金標開槍之時該艙長並不向其喝阻以致轟斃二命尤屬不法應准將勇丁陳金標提府審訊明確按照軍法懲辦以昭炯戒艙長張清和約束不嚴並即撤差師案質訊一面另行派弁接充具報 
[信局船被盜搶刧]  
　　某信局船前夜駛至浦東新塲鎭東北飛雲橋地方忽遇盜船一艘内有十數人一擁上船聲言查艙將船上所有財物任情搜括幸由船夥竭力將洋信及一切緊要公文等件抛擲岸上未被刦去業已投報該處衙門請辦矣 
[新舞臺歡迎美團之佈置]  
　　美國實業圑由杭冋滬後南北兩巿商務總分會各商董卽於昨晚恭請該團男女賓至南巿振巿公司之新舞台觀劇預在門前高懸西文匾額大書歡迎美團字樣係用電燈編綴光耀奪目頗壯觀瞻並懸國旂譍紥松柏等類聞所演黑籍冤魂一齣專備該團賞識此外並不售票至晚八時由各商董聨袂歡迎欵以西式茗點先期由總工程局警務長派巡員巡長及偵探等沿途照料 
 
 

Page 19

 
 
[兇手尚能查獲否]  
　　前晚十二時新大橋路廣肇山莊荒地上有年約三十左右之男子身穿藍竹布長衫被人用斧砍傷頭額等十餘處並砍去手指二隻奄奄埀斃後由行人投報四路三區由顔副巡官派巡往查屬實惟已不能言語並遺有兇刀一把帶至局中當傳電話至一區由黄正巡官飭令十一圖地保將受傷人車送仁濟醫院醫治再行查核 
[分佈水上警察之愼重]  
　　總工程局議設水上警察一事各董事本定昨日親往閱看兹聞先由警務長率巡員人等於午後一時乘小艇游弋浦面自十六鋪至製造局附近巡察一周惟水面崗位須俟各董勘明再行議定 
[審訊拐賣小孩案]  
　　粤人陳福生李子雲王德卿郎姚氏劉陳氏等前拐男孩多口乘振安船啟行被探一併拘至法公廨訊判各孩發堂留養候父母具領陳等收押並飭包探持文往蘇關提爲首之藍耀吉到案訊辦前日將藍提案先據包探禀稱前者郎姚氏供出孩由住在蘇州之李紀生託帶查無其人查明劉陳氏實是藍耀吉之母改姓劉藍住蘇州渡僧橋地方四無居隣各孩身契均在藍家中抄出藍父係著名拐匪前因拐班統領之姪由元和縣辦過藍陳氏供藍耀吉實婦人之子一孩在盛澤購來一孩由兒子在湖州買下爲子丈夫因何究辦不得而知耀吉供前在蘇州開烟間奉禁閉歇兩孩由母親與小的出洋購來爲子並非拐來郎姚氏等之孩如何而來並不知悉父親藍鏡於辛丑年被人拖累在元和縣辦過是實王德卿供小的不敢串賣惟前在藍之烟間内習業藍父因何究辦小的其時尚未進店故未知悉各孩聞是姚氏等出洋買下郎姚氏供孩託陳福生出洋念元在盛澤地方購來爲子陳福生供是盛澤人趙仁龍因妻故貧苦自願將子出賣故代買下李子雲供孩由人在無錫地方帶來售於小的故不知詳細判各還押聽候澈究 
[茴香安有殺人之能力]  
　　薙髮匠王邦元王邦才弟兄同居於浙江路四號門牌說書人沈榮坤家前日王邦元忽發肝氣沈令購食茴香詎更增劇其兄王邦才疑有别故報捕派探將沈拘入捕房一面將病人車送仁濟醫院醫治旋即斃命經醫生驗得茴香毫無關碍當由其兄將屍舁回棺殮並禀知捕頭將沈開釋 
[包探拿獲匪徒]  
　　匪徒朱掌甫即朱金寳專在租界内裁刦行人財物迭經公堂訊辦逐出詎前晚復糾黨三人潛伏於壽聖菴後面圖刧適老閘捕房包探沈阿岳經過查見上前拘拿朱即出出刀向戮致傷沈探手指旋仍將朱拿獲拘入捕房昨解公共公堂經德襄讞員會同美海副領事略訊情由判朱押候補拿同黨到案於下禮拜四併究 
[澈查劉氏家產]  
　　已故富翁劉聽泉之第三媳劉陳氏赴道縣各署控告長媳江氏同其弟江紹昌乘喪覇產一案曾經上海縣田大令飭傳劉之司帳張瑞田及外甥曹槐江因張抗不到案僅將曹傳訊判交契摺帳簿並押送至工程局請自治公所董事查詢劉之遺產若干以便申復道憲核示一面由縣飭差坐提張瑞田歸案訊究 
[華商義勇隊賽奪月杯]  
　　上海萬國團練會華商義勇隊十八日在靶子塲打靶賽奪八月份月杯第一班陸葆泉君（除讓三分外）共打五十五分第二班丁耿庭君打五十五分第三班陳上逹君打三十六分各獲銀杯一只 
[謝贈]  
　　昨承日本山梨每日新聞通信員惠贈五彩南洋勸業會全景二幅此圖係日本東京尚美堂所印佈景周密設色鮮明亦紀念品之特色也書此以誌謝忱 
城内 
[滬道返轅]  
　　滬道蔡觀察昨晨由寗公畢乘坐滬寗火車返滬 
[開徵下忙]  
　　本縣下忙徵銀錢糧業由田大令定於本月二十四日爲開征之期已　飭櫃書預備矣 
[僞造彩票]  
　　周關加在南門一帶售買僞造彩票受騙者不知凡幾兹破南三區查獲搜出僞票五張一併送至一路分局經德正巡官訊明以周抗違憲諭私售彩票着戒責三百下枷號十天期滿再核假彩票銷毁 
[串通捲]  
　　惠沈氏與姚金五合開源興昌洋翠店進有貨物數百元由姚經理不料姚與夥張阿四串通捲逃以致氏之血本化爲烏有昨日將姚扭至一路巡局經德正巡官訊究惠沈氏供訴前情姚供前由該氏　局蒙前巡官判斷三期歸還祇欠洋一百七十元求鑒判姚遵照前斷交保如違押追 
[縣批二則]  
　　陸趙氏禀批卷查該氏原控謂有六十三號及四百七十三號田單向胞叔多多抵借錢一百千文後因催急迫將四百四十二號田畝方單借與作低嗣後迭次續呈四百六十三號田均變爲四百八十三號及李前縣第一次訊諭又變四百六十三號本縣庭訊號數又不相符顯係聽唆妄控業已堂諭申斥毋再混凟致干專提徐東福禀批協成興放出之帳旣在公所公議孫茂蓀已認之十一户劃歸伊收未認之十一户歸該商收取立有推股筆據孫茂蓀如於未認之十一户中將朱復興帳洋違議拉收五十元復來縣具呈　朱姓之帳本劃歸伊收爲先發制人之計殊屬不合惟既憑公議劃算應即邀同原議同業目向清理不必涉訟沙　揭還 
[官事]  
　　松海防周知查燕緒咋日到道禀銷馬蹟山洋面　哨差 
南巿 
[朦請銷案]  
　　無錫人陸阿辣前同嫂伊陸氏至工程局禀控老白渡某鐵店主朱愛寳欠去乃父代借洋五十元又代付息洋四十八元并另欠洋十三元奉判交保分理在案事後有宏泰鍋鐵店主丁級秋朦請銷案昨由陸氏禀請催追經陳裁判復訊丁供陸氏之夫欠商人洋三十元並又代墊洋三十三元求鑒氏供婦人並不知悉判丁交人洋並保限交朱到案候訊否則着即賠繳欠欵 
[追償宿債]  
　　陳悅盛盌店主陳少堂扭控同業人洪照吾欠去銀二百兩已隔多年避不料理昨由工程局陳裁判訊實判交保限月底先交銀一百兩餘限九月内還清 
閘北 
[女子跌斃]  
　　江北女子王小青昨在車袋角路裕源紗廠工作時不知因何跌斃當由廠中人報告捕房捕頭命將屍體車送驗屍所着保報縣請驗 
[承認勒詐]  
　　船户楊正才控埠頭胡學濤同其子已革水巡胡金生勒冩二十元之借據訛詐堂費洋五元一案昨經四路一區黄正巡官將金生提案研訊供認不諱判胡父子二人還押候解總避嚴辦 
[查究掘坭]  
　　張仲林投四路分局控許根泉（即白頭根泉）挑掘坟上坭土鋸截樹木等情昨經黄正巡官提　許供承包福正泰桂圓號之塡坭上程並無掘坭等事惟吳少白與張有田土紏葛此事或吳所爲云云判許押候查明再核 
[拐婦狡賴]  
　　楊士發偕見証湯正定控羅顧氏拐伊八歲女孩小林子一案昨由顧氏扭趙朱氏至四路分局供稱　係朱氏領去請究質之朱氏狡不供認判掌赝二百下　 
 
 

Page 20

 
 
侯覆訊 
[乘間行竊]  
　　裘永和米店主昨扭陳亞大至四路二區控被以買豆爲由乘間竊取大洋一元當場察破請究經黄　官訊明判責三百板斥釋 
英租界 
[原告補禀]  
　　奥商興利洋行　已閉怡和永股東邱光年邱佐廷樓岳年等不理定貨虧銀一案前日千後由廨會訊原告洋人求追虧損銀一萬四千餘兩被告延德雷司羅銳兩律師辯稱怡和永收歇已久原告所控是何案情被告未見禀怗不能明晰請爲　銷孫襄讞會商奥領薛　德君諭令原告補禀到案侯再傳訊 
[書局失愼]  
　　新垃圾　北首彪蒙書局於前晚九句鐘時突兆焚如共　房屋八間捕房以該書局保有火險恐有别情即飭包探楊掌生協同十三號西探查明復核 
[病斃免驗]  
　　朱學高因串竊絲繭由繭業公所控奉公堂訊實判朱押西牢一年在案兹在押患病送往醫院醫治無效於前日斃命捕房照章飭保報縣相驗旋由屍妻某氏偕屍友沈石卿求准免驗業已自行棺殮矣 
[孤苦伶仃]  
　　男孩劉阿香因不辨路徑在北河南路啼哭由捕帶入捕房昨送公堂請訊劉　供年九歲原藉江北父母均亡並無親族在滬判送棲流所留養候核 
[仍須帮尋]  
　　馮文興控曹錦祺之子曹應彪誘令其子馮汝林竊取家内值洋一千六百餘元之金珠飾物業經公堂判令被告交保帮同尋緝嗣因曹父不愿保子出外收押捕房在案昨由包探解請復訊曹錦祺投案爲伊子辯明被誣情由求請釋放判着照前斷赶覓妥保帮同原告尋緝 
[誘拐婦女]  
　　潘文燦誘拐　林鑅之妻趙氏昨由捕房派探將男女查獲解至公堂訊供推賴判潘與趙氏分别押候查明於下禮拜四再行訊核 
[傳訊莊夥]  
　　孫松年倩胡毓芳爲代表控德源莊夥張秉西通同森源莊串吞鉅欵一案業由德源莊將扣存銀一萬三千四百三十兩給還原告昨復由廨派差協探將張秉西傳案押候晚堂訊追 
[祇得押追]  
　　日本郵船會社控夥李雅亭私用帳銀一千七百四十四兩由廨判李押繳在案昨日復訊原告由謝榮春代表請追判李押限七天繳銀如違擬罪 
[偵悉下落]  
　　王三弟在奉賢地方誘拐婦人朱龔氏來滬匿居貴州路二百八十四號門牌王阿發家兹經氏夫朱金榮偵悉控准奉賢縣移請公共公廨昨派差探將王三弟王阿發二人拘解到案判均押限一禮拜交龔氏到案再核 
[兜售淫畵]  
　　林小春在租界内兜售淫被探查獲昨解公堂訊實判押兩月淫畵燬去 
[鴇妓收押]  
　　鴇婦楊金寳李王氏陳王氏王周氏縱令雉妓花雲卿王小寳王小妹王老二等在途拉客昨由包探傳廨訊實判楊等四鴇各押女所兩禮拜餘妓各押七天 
[搶取金飾]  
　　張郁氏控趙全福在南京路搶取金挖耳由捕將趙拘解公堂訊係過犯判押西牢九月期滿再逐出境 
美租界 
[病人倒臥]  
　　陳德二因病在同仁醫院醫治未痊昨晨乘間私自走出行經吳淞路倒臥地上由八百三十四號捕帶入捕房捕頭諭令仍送該院醫治 
[撞壞電車]  
　　張阿三昨拖東洋車至外大橋堍碰壞五十號電車之油漆由捕拘入捕房捕頭命將東洋車扣留張開釋　傳車主到案核奪 
[馬夫疏忽]  
　　某西人昨雇王阿大之馬車給洋二元内有銅洋一枚向掉不認亙相衝突由捕拘入捕房捕頭以王疏忽斥退不理銅洋充公 
[有不合]  
　　高阿金傳阿發昨在吳淞路口角相毆由捕併送捕房捕頭詢得各有不合分别斥擇 
法租界 
[酌償撫卹]  
　　純章絲廠主王德興前控工匠頭目未阿毛串通匠人王福生私竊襪綢等情經公堂提訊不認判令押候查明核辦詎朱在押患病送往醫院療治無效身死當由該廠王收殮後又將福生禀　開釋現屍母朱吳氏屍妻陳氏同屍兄　阿有來申理說經人理勸由王德興酌給撫卹銀兩了事一面投請捕房求領屍棺捕頭命具領棺切結准予領回原藉安葬 
[竊賊荷枷]  
　　汪佑天行竊飛鯨輪船搭客衣物一包由捕獲住送廨　辦判枷號十四天又林阿棠行竊太古棧茶葉高錫正亦偷該棧貨物一併獲住送辦判各　號三天以示薄儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[旅京山束同鄉調查萊陽事變報告書（續）]  
　　第二次先是凡廟產概提三成興學僧道蓄怒久至是又飭以所提三成歸官變價僧道愈憤而莫敢發聞曲士文當堂要求以衆力占優勝從而生心越二日亦聚僧道數百乘釁擾官府請以後免提並將前已提公者盡數追索朱令懦陽諾之亦予以諭單而去十六日朱令請古現村水師營派兵四十名嚴拿僧道數十人分别責押監禁飭鐵匠速製鐐銬數百具備用朱令允鄉民清算積穀及追賠原約以十日旣久無耗復陰囑諸劣紳逃避具時登州府文守由海陽至萊城與朱令密談半夜（相傳賄以千金）未明即行至玉珂頂社長五六十人攔輿遞禀文守閱竟擲之地且出言威嚇乘輿急去鄉民尾之至太平莊繞道出其前再遞禀文守仍辱罵而擲諸地衆大憤朱令與文守密談後復調岔河王步青巡防營兵四十名駐城裡爲拿曲士文計鄉民聞之遂於四月二十五日聚於九里河至四五千人議討積穀外理論加賦苛捐諸事劣紳大懼求城汛王鳳苞與同城官出爲調停富紳姜爾受情應以財產家口保曲士文商號四十家皆情願蓋水印具保鄉民所請革除劣紳清穀悉免雜捐清算文廟帳目錢糧銅元不折巡警不准出城支費亦須清算朱令皆允所請立革諸劣紳且出曲士文無罪之諭民即解散然恐搪塞中變懇立石埀久遠朱令亦許之鄉民皆踴躍而出且議送萬民傘以報之礱石未半而變起此第二次聚而仍散之實在情形也 
　　第三次自朱令允追賠積谷後已革諸紳皆逃避當鄉民責問户口牲畜等捐時朱令謂皆王景嶽所爲官實不知王景嶽與曲士文周里皆居栢林莊（曲居西南隅王居東南隅）自充巡警局董輪奐一新平日不法勒索鄉民切齒已久定於五月初五日向王景嶽追索户口牲畜等捐不約而會者七八千人王聞風遁去衆益怒誓焚其宅曲士文恐累四鄰召鄰居指明邊界即夥山夥墻俱留勿毁不可累善良分毫使人與四鄰嚴守分界不頃刻畚錘齊舉屋瓦墻磚粉碎如雞子無一全者墻基挖至二尺餘門窻梁柱運至三里外之九里河河灘始行焚毁河灘空曠即禾稼樹木無少傷蓄怒積怨至是始稍得一洩遂各散去此第三次聚而終散之實在情形也 
　　第四次王景嶽旣遁　知其家被毁乃使其子副貢王庭蘭及劣紳王圻赴省呈控并帶萬餘金（有蛇窩鎭萬地鎭南務集錢行可查）到省運動旋於五月二十日新令奎保到任次早卽出示嚴拿曲士文曲士貴兄弟（士貴即陳督覆摺所稱之曲桂舟係文童素以課讀爲業）二十二日楊道耀琳奉撫委帶先鋒隊到萊聲言拿曲氏兄弟二十六日曲士文逃往馬連村遇村長吕明之子吕保璜留而飮之酒且以甘言慰之謂非夜勿行紿以恐外人知吕旣出而户扃以鎖曲信之不少疑吕保璜乃鞭馬疾馳入城馬連莊距城六十里旣至則徑往公順錢舖報知王墀墀轉禀奎令楊道立派馬步隊一百六十名並差役七八十人帶兵以往者爲楊道之甥某弁至馬連莊時夜已半吕保璜旣入城後雇工某念曲素爲鄉里所重瞬且以公益死縱之遁仍以他鎖扃之兵至碎門而入曲已不見謂吕保璜之誑已也鎗斃之乘夜沿户搜查實以濟其姦淫搶掠村民聞警鳴鑼撞寺鐘兵以爲埋伏開鎗轟擊鄉民傷四五十人死七人衆怒不可遏立集千餘人各執耰耡以爲抵禦兵見勢急開排槍如臨大敵民之傷亡者又十餘人兵亦有一人重傷於是闔縣胥動公憤聚至十五萬餘人至嘴乃不敢復散蓋以防官兵之慘殺而又恐曲氏兄弟之被獲也乃保聚於九里河各家自饋食物雖大雨荷簑笠不復散後查受傷者即係楊甥某弁楊遽於是日電請調兵陰爲伊甥復仇此第四次聚而不敢復敢之實在情形也（未完） 
小說 
[奇情小說鸚鵡禪（三十）]  
　　第九章 
　　約翰哈羅之在途也。時取烟管。注而燃之。以自消遣。人英境。見江山如畫。風物更新。若者池塘。碧草。爲舊時釣遊之地。若者雲樹江村。爲故人往。還之所。忽國門兮在望。覩喬木之參天。雖一壑一邱。若無不足攄其懷舊之思。欣然以悅。穆然以。思亦可知故園極樂。凡人之必愛其國。爲心理上自然之作用。而况約翰間關萬里。久覊赤道之下。埋骨有心。生還無望。今如天之福。一旦舍其所不樂。復至此父母。之邦。則到處流。連依依不勝。夫固約翰一生之最快心事也。 
　　初哈羅將去西非洲同事者羣設祖帳以壯其行。酒酣。哈羅亟稱英倫文物之盛。且引阿佛來敦尼森（英之詩人）所著遊仙歌以證已說。歌云。 
　　我望倫敦兮。雲樹天涯。山高唐兮水若耶。春風蝴蝶兮。秋月琵琶。彼美人兮。室邇人遐。鸚鵡舟兮芙蓉車。葡萄酒。兮鷓鴣茶。雨有夢兮雲有華玉爲國兮香爲。衙今夕何夕。兮星漢横。斜歸來歸來。兮是耶非耶。 
　　清言娓娓。玉　能霏。於時舉座皆嘖嘖稱嘆。觥籌交錯。洗斝更酌。或駢指擊桌。或足蹈地板上。皆鼓舞有聲。若故爲哈羅所吟。助其節奏者。至是哈羅攬勝芳郊。回憶前事。皆歷歷如在耳目。不禁欣然私念於懷曰。歌中所稱。洵無溢辭余也何幸而得爲英國之民。自今後將終老是。鄉不復作清秋飛燕矣。 
　　哈羅性故伉直。無城府。早歲作苦。以操勞過度。幾瀕於死者數矣。然人皆嘉其行。莫不以大器相期勗。其在西非洲也。得金時訃於其所主之家。以彰厥功。且褎然爲營業上之代表。未幾。聲名遠布。得多數人賛成。俾爲英倫產煤區之經理入。當是之時。已有華屋一所。闢園林其間。歲入可千二 
 
 

Page 27

 
 
百磅 
　　是行也。哈羅之目的。在赴其意中人所居。親傳好語。因了此一重因緣。是晚根布斯巴洛格。以跳舞會故。邑中特設專車。以便行人。哈羅附之。抵埠。早於尋常者二小時。哈羅喜出望外。謂此殆天假之緣。將使如願以償。故先示之朕兆者。屈指輪計。玉人咫尺。促膝談心。無幾時矣。 
國外新聞 
[土爾其借欵近聞]  
　　十八日倫敦電云巴黎時報載稱土爾其借欵事宜已在倫敦與開塞爾團議定 
[土羅協約之輿論]  
　　十八日倫敦電云土爾其羅馬尼協約已成報章討論之問題各報都謂貫有其事現因於該約條欵尚無所知故評論頗爲愼重内有數報深以英國在土勢力轉弱爲憾並詆英國對於此事外交之失算而多數之報則謂此約大足維持巴爾幹之和平並可抑制布爾茄里亞與希臘之暴性以免兵革之危云 
[德皇抵奥]  
　　十八日倫敦電云據維也納電稱德皇已行抵該處與奥皇爲二日之會皇並秘謁奥國外務部大臣相談甚久十七日栢靈電云奥國各報著論歡迎德皇御駕詞頗摯切 
[德國皇太子定期啓程]  
　　十七日柏靈電云德國皇太子定於西十一月三號在其洛乘德國公司郵船羅維親王號前赴錫蘭 
[德國首相參酌豫算案]  
　　十七日柏靈電云德國首相已抵柏靈五日參酌豫算案各事 
[英國審訊德國偵探]  
　　十八日倫敦電云英國樸資茅拘獲之德國中尉被控圖繪砲臺形勢一案近復在番阿海姆開審問官判謂證見業已發覺展期西九月二十八號續審不許存欵保釋 
[德員評論英國疆防軍]  
　　十八日倫敦電云德國著名陸軍著作家干特克大佐近在栢靈某報登載論說深讚英國疆防軍近今操演之成績干君謂步軍頗佳而三大軍中尤以砲軍最優干君於特别軍隊如工兵隊自由車隊汽車隊頗爲嘉讚謂其成績殊可驚人總之疆防軍今日尚不足抵禦敵軍之侵攻蓋步軍之力尚不足耳惟設能維持發達之能力則不日可成絶可尊重之陸軍云 
[英國汽鍋匠代表會議]  
　　十八日倫敦電云汽鍋匠代表已在鈕開塞爾集議聞已贊成擔保以後决不分團罷工而致各廠停工云 
[荷蘭女君定期赴比]  
　　十七日柏靈電云荷蘭女君擬於西十月間赴比以答比國君后前次游荷之盛情 
[俄國黑龍江鐵路之座腐敗]  
　　十一日倫敦電云聖彼德堡現發見黑龍江鐵路絶大之弊端該路所勘之路線據謂均屬難行每里所需築費將倍於豫算之數所勘之路現已有人爭辯未便接續動工卽政府之報章亦謂應速罷此舉如再接續動工則此路永無告成之期今費於此路之欵已達英金二百萬磅此路之總工程司爲音樂專家於工程諸事味然無知其舉派副工程司亦率以音樂之藝爲重且招工甚屬不易所獲之工人每因侵吞彼等工資之半相率罷工云（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
