# 1899 - 38 - 4909276

 

Page 1

 
 
[辭年小啓] [  申報館主人拜手]  
　　臘鼓噽噽　殘年矢祭詩祀灶蝟冗紛如本報定於明日暫停至明歲新正照章刊發漈此粥香蠶市稍遲竹報之飛傳會當筆試騾䭾再璧苔箋以縷記肅陳台鑒順頌歲祺 
[閱報諸君惠覽] [  申報館主人啓]  
　　邇者紙墨一切逐漸翔貴其價幾倍於往年若不稍事變通卽不免入不敷出是以本館釐定自明歲新正初五出報之日爲始每張收取工料錢十二文敬祈閱報諸君鑒此下忱照常賜購至於劈箋濡頴甄綜見聞自當詳益加詳愼之又愼以仰副諸大雅之盛情也肅此預陳諸維垂鑒 
[杜絶匪棍招搖撞騙啓] [  申報館主人告白]  
　　連日外間喧傳本館欲另招人在英界訪事但本館所延英界訪事友人任事有年素無過失豈有無端更易之理明係匪棍招搖撞騙散布謠言用特登報聲明幸勿受其愚弄也此布 
[新印各書籍發售] [  圖書集成局啓]  
　　欽定二十四史全書實洋五十六元○欽定四史卆實洋四元八角○隨園三十六種實洋五元○刑案匯覽洋七元○景岳全書碼洋三元○　治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　　三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六　○康煕字典碼洋二元五角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸會興碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繒芳錄碼洋一元二角○中東　　本末一元五角○續中東戰紀七角○文學興國策二角○正續中東戰紀興國策合一部二元○時事新讑六角○中國度支考一角五分○　學彚編洋八角○英興記三角半○諸君欲購者請移玉至三馬路申昌書畫室或申報館賬房可也此佈 
[綜述本年滬上市情]  
　　士農工商謂之四民此不過以四民所執之業分别言之耳初非有軒輊於其間也而無識者往往以士居四民之首商居四民之末貴士而賤商殊不知士也農也工也商也同爲四民之一缺其一卽不足以治天下無所爲貴亦無所爲賤也且讑商於今日則正有不可忽者自泰西各國與中國通商以來挾其心計之巧貨物之美以與中國爭利數十年來我中國金幣之流入外洋者不可以京億計貧弱之源實係乎此然則中國欲謀富强非先加意於商不可僕少事翰墨鑽研經史於操奇計贏之道瞢然無知也自乙禾歲槖筆遊滬迄今四易寒署日與周旋晉接者商人爲多然後稍稍知商業之盛衰市情之遷變蓋有月異而歲不同者試就本年言之外洋先令金磅向有漲落今年雖間亦有漲有落然尚不甚懸殊銀利則於夏秋間稍大自十月中廣帮周全益敗事後各錢莊之被累者約有二十餘萬一時市面爲之周轉不靈然猶幸有此一舉貿易者皆知謹愼不敢存長袖善舞之心故交冬以後銀利反爲之稍鬆市面亦略有起色惜上半年已多受虧桑榆所得殊不足以補東隅之失也顧此僅舉其大略而已試更分門别類而論之絲爲中國出口大宗貨物其足與洋貨相抵制者惟藉乎此但歴年以來大有江河日下之勢業此者皆有戒心今年出口絲四萬二千餘包雖未足爲巨而自三春至今價値有漲無跌利益之厚爲申地各業之魁惟設廠繅絲則以繭價昻貴兼之開銷一切所費不貲非但難覔蠅頭且間有因此折閱者此外如山東絲灰絲黄絲等亦皆無利可得此絲業之總情也至於紅茶亦爲中國出口大宗生理惟近年泰西各國均能自種焙製之法尤較中國爲精故此業已成强弩之末歴年虧折者年須一二百萬本年春季漢口交易又虧耗百餘萬金雖後來子茶尚佳而所得甚微不足以補其不足徽茶則因去年獲利山價甚昻及運至申地市價轉落以致大爲折閱若平水茶則因美國加稅不能暢銷目下存積者尚復不少故其虧折更不堪言此茶市之總情也絲茶二項之外資本之巨端推紗廠今年花價大而紗價小各廠又規模閎壯費用浩繁欲逐錐刀殊非易易至洋布則爲進口大宗之貨春間尚可獲利秋冬以後銷路呆滯受虧者多而尤以業洋棉紗者爲最甚土業得利甚豐然洋土尚不如本土綢業則杭貨尚可湖貨受虧惟洋莊綢得利五金一律平平洋廣貨皆無利益花米布三業米爲上花次之布折本關東號家以春夏間所去之貨不能暢銷致耗資本幸入冬後略有轉機始可以補前此之所失此各業大槪之市情也若夫典業本爲便民而設本鉅而利甚微今則竟有資本不甚殷實藉他欵爲轉運者年來拆息旣大當滿之貨又不能銷更有兼别項生理以求利者此實從前所罕有之事也惟論者謂今年南北市各錢莊無不獲利然究其實亦屬徒有虚名南市尤不如北市有數莊因受虧而竭蹶者蓋錢莊本爲各業總匯各業興旺方可分沾利益也此外零星各業盈虧不一綜而論之要皆盈者少而虧者多市面蕭條日甚一日此不僅闠闠中人有貿易艱難之歎也商務盛衰關繫國家之强弱泚筆書此不禁感慨係之矣 
[新訂稅章]  
　　香港循環日報云向來商人之販洋貨往長江各口者到滬時須繳入口稅旣抵所指之口又須繳落地稅其由長江内地販貨出洋者亦分兩處納稅兹西報謂稅務司現已議定長江稅則新章大旨凡洋貨之運進長江者無庸在滬輸和口稅惟旣抵所指之口仍照舊章納落地稅而已至於土貨之出洋者亦祗在滬報出口稅如此删繁就簡商賈不致裹足貨物得以暢銷商務之興可預卜矣 
[暢談商務]  
　　天津國聞報云英國商務公所委員赴利巴卜爾口會議暢行東方貿易之法有巴爾克者宣言一切會議各員咸從而和之於是定計向政府投禀云本公所委員惟洞開中國門户以通商濬發利源以自益我英國人所深望者也我國英人如有在中國從事貿易或建築鐵路者我政府不可不出力保衛至揚子江一帶利權猶之俄於東三省德於山東法於廣州權力所至名實兼全者也本公所所擬如此望政府實力施行委員李德爾云我外部官吏昧於亞東形勢宜添設外部侍郎一員以洞悉中國日本事情者充之專辦東亞諸務又有逹生者宣言急宜推擴緬甸鐵路之事請會員允議投禀政府曰本公所深以政府派人勘測緬甸揚子江一帶鐵路爲欣慰若使此路延長至重慶府則尤爲國家至幸之事矣委員登祐耳力贊逹生之言且言自揚子江上游至緬甸一帶平曠之地已爲英國權力所及宜經營其地作第二印度而經營之成否一繫乎路之通塞各員皆韙之遂照逹生之言禀陳政府 
 
 

Page 2

 
 
[節麾過潤]  
　　鎭江訪事友來函云日前湖南布政使升任江寍將軍毓軍帥賢陛辭出都遵陸至袁公浦換乘官舫帶经小火輪船南下十七日四下鐘時行抵瓜洲繫纜大碼頭鎭標水師各健兒咸列隊河干鳴槍志敬都統吉晉軒統制率八旗營官渡江恭迓傍晚憲舟解維溯江上駛逕赴白門聞擇吉十九日接受關防 
[江蘇省大計榜]  
　　卓異官十一員揚州府沈錫晉徐州府詹鴻謨鎭江府彥秀通州直隸州汪樹堂東臺縣湯曜奉賢縣金元烺鎭洋縣吳鏡沆江寗布理問劉忠德安東縣教諭唐錫晉不全匱縣教諭王有贊兩淮運使廣盈庫大使許鳳又不謹官四員儀徴縣訓導張寳森高湻縣廣浦司巡檢陳昶成丹陽縣訓導聞福圻上海縣典史蔡延河罷輭官二員太倉州吏目金爾昌太湖　頭司巡檢汪嶲良 
[需才孔亟]  
　　湖北訪事友人來函云荆州旗民械鬥事起江陵縣劉巨川大令到塲彈壓身受重傷現在請假調理未能視事荆南施道恭養泉觀察電禀湖廣總督張香濤制軍請飭署江陵縣李淸溪大令迅赴新任以專責成制軍接電後卽傳知季大令尅期起程前赴署任俾劉大令得以交卸養疴 
[信船被刼]  
　　杭州來電云本月二十二日由上海至杭州之信船滿載包封從嘉興開至雙橋時已夜半羣盜忽一擁而上刼掠無遺幸船上並無洋銀貨物然長年三老已驚駭欲狂矣 
[漢皋火警]  
　　漢口采訪友人云本月二十二日之夜三鼓時漢鎭大王廟河街某居民家不戒於火迨水龍畢集而鄰近三百餘户已成瓦礫之塲且有焚斃人口之事亦慘矣哉同時武昌城外及漢口城外某土墩俱報火警閱數時紅光始隱 
[潤州火警]  
　　鎭江采訪友來函云本月十六日貓情轉午時德勝門城外某姓家因午炊遺火積薪霎時烈𦦨飛騰延燒西首順記柴篷時適封家姨飛塲跋扈以致摧枯拉朽勢不可當各水龍聞警畢集吸水狂噴道憲長觀察府尊許太守叅將鄭叅戎水陸總巡周都戎丹徒縣王大令保甲局員劉大令先後馳至彈壓直至二鼓時祝融氏始歛威而退計焚去三茅宫瓦屋十餘間草房三十餘家順記源泰福記三柴篷焚去蘆柴十餘垛約値三干餘金亦巨災也 
[輦轂淸塵]  
　　京師采訪友人來函云新簡浙江巡撫劉中丞樹堂於十二月初一日至京初三日赴西苑門内奏事處呈遞請安摺二分暫寓東安門外煤炸胡同賢良寺恭候召見連日寅年世誼投刺往來絡繹於途○十二月初一日内務府飭傳寳勝和班各優伶於卯刻赴南海豐澤園演劇恭備皇太后皇上散門後率領宫娥臨幸霓裳卍字樂奏鈞天洵乎一片承平雅頌聲也○現値歲暮内廷用帑浩繁肆中錢儈將銀價任意减賤每兩松江銀僅易錢九吊七百文而日用諸物仍前昻貴都人士莫不雙眉愁鎖益歎長安不易居也○内廷禁城各門値班之八旗護軍校兵丁向章每五日輪班接替十二月初三日東華門係廂黄旗漢軍値班之期突有兵丁某甲持刃將護軍校砍傷血流如注旋由他兵拿獲解送刑部審辦○宗人府爲知照事所有年滿左翼宗室官學漢教習羅斯文一員本府於十二月初十日帶領引見相應傳令該員於是日五鼓赴左翼門外朝房報到以便帶領引見毋違特示○禮部劄飭太常寺樂部三十名自十二月初一日爲始每日申刻齊集署内扮演灶君衆神名爲跳灶　部堂司各官在大堂監視演習以備二十三日在内廷跳舞恭送灶君以崇典禮○内務府於十二月初二日騐收烏里雅蘇臺委員解到光緖二十四年分呈進上用貂皮一千餘張督同委員點騐張數相符卽發給批回以便回臺銷差○四川提督宋祝蘭宫保前奉密旨來京陛見十二月初一日趨赴内廷請訓初二百卽陛辭出都赴山海關等處駐紥○月之初五日更魚三躍時有匪人七八十名各持器械闖入東直門内舊泰倉刼去米二千餘石守倉差役夢中驚起見匪黨甚衆不敢抵禦次日報知倉憲經倉憲查明具奏旋奉密諭步軍統領順天府五城各衙門一體嚴拿究辦○都中自臘月起各錢鋪忽紛紛閉歇因之銀價愈賤錢價愈昻連日倒閉者一係東牌樓錦成號一係北新橋北三順尚有東安門外東貴和及德昌兩號每月各署例由户部大庫開放辦公之費計需當十京錢萬餘緡兹因庫存當十錢不敷開放自十二月起攺入制錢以二文折合當十錢一文○户部擬定明歲新章凡報捐人員於應交部庫捐費銀兩十成中搭交制錢一成以供月放各欵之需現已傳諭各捐號一體周知矣 
[潞水冰紋]  
　　北通州訪事友來函云署理東路廳張友鶴司馬兆玨前奉憲檄撤任遺缺以現任宛平縣劉大令升補○雙橋東油坊積資頗厚本月初旬某日傍晚時空來盜匪十餘人破扉直入傾筐倒篋飽掠遠颺事後檢　所失計銀千餘兩因開單報諸州署許刺史聞報勘明卽飭拘役嚴緝務獲究懲○州尊許刺史前奉督憲札飭淸查保甲註册呈送旋以地方遼闊居民稠密非一二人所能竣事因面禀道憲沈觀察邀請土壩高司馬石壩何别駕左營柴都戎右營張守戎巡檢許二尹吏目程少尉會同本地紳董各帶書吏逐一淸查○每届臘底水窖例須藏冰以備明歲伏中之用今歲諏吉本月初六日開工然天氣温煦所結之冰尚厚不盈尺也○邇來市中銀價陡貶通平松江銀每兩僅易錢二吊零三十文　闠中人言因都中錢鋪紛紛閉歇錢根缺少之故耳 
[烟臺瑣錄]  
　　烟臺訪事友人云本年冬防異常嚴密大街小巷按叚燃點路燈燦若明星巷口所設更房各竪一小旗上書守望相助四字交思患預　之善政也○昭信股票自奉旨停止後前已認繳之户皆意存觀望未能踴躍輸將近經大憲出示曉諭允准發給股票俾民間自行收執嚴飭各屬迅速彚解以備要需商民見之疑慮始釋○邇來糧價日漸昻貴貧民生計維艱登州府端太守關心民瘼謂本届秋收尚稱中稔何至乏糧如此之甚必有奸商屯積居奇因卽出示通飭各屬嚴行禁止未知能保全民食否也○現錢　絀市面多用錢帖以資周轉業此者共有三十餘家居民尚稱利便有某醬園外强中乾竟因無錢支付突被逼倒於是人皆知懼凡手持錢帖者爭取現錢各錢鋪見此情形東挪西湊設法彌縫幾致應接不暇直至現錢付楚民心始安謐如常○麥價昻貴需用浩繁居民每苦無從購賈幸某輪船時將外洋機器所磨之　載運接濟否則無麥之嗟其能免乎 
[玉鈎寒月]  
　　揚州訪事人來函云自泰豐錢莊被盜後居民咸有戒心保甲局總辦王季棠觀察曁揚州府沈碧香太守整頓保甲修葺栅欄嚴諭各叚巡員撤夜梭巡不得稍懈並檄飭陸少尹泰臨趙君恪溥督率保甲勇丁常川駐紥左衛街錢業會館以資巡察又慮新舊二城地方遼闊匪類易於深藏各叚勇丁未免鞭長不及爰札委方果卿大令臻峻爲團練總辦其札文略謂照得揚郡保甲團防相輔而行不容偏廢保甲係設局分委巡員專辦其團防卽由府札飭江廿二縣舉辦乃上月甘邑城内泰豐錢莊竟致失事實屬疏忽異常除將印委禀懲並加意整頓保甲嚴察巡邏一面會同城守營諭飭守門弁兵愼密稽查外惟是郡城地方遼闊可甲勇丁限於經費恐不敷分佈亟應由各鋪户或捐人或捐錢舉辦團練藉以自衛身家前奉督憲開辦團練互相籌商在案兹查該令留揚日久練逹精細前署甘泉縣篆極爲穩妥於地方情形亦頗熟習久爲本道府所深知堪以札委總辦團練由府捐亷給發薪水夫馬並刊給關防俾該令得以尅期開辦一切仍會同江甘兩縣酌行所有鋪户捐助或錢等人亦卽同江卄兩邑剴　勸諭除照會郡紳會同辦理外合亟札委諭知兹大令奉札後定期本月十五日在教塲街水倉内設局開辦 
 
 

Page 3

 
 
又有曹君恩綬或先設之團防分局團丁曁各叚保甲委員巡勇按叚巡查彼往此來絡繹如織觀察及太守仍不時親出會哨似此籌防嚴密彼匪類無所施其技倆而閭閻皆可高枕無憂矣○兩淮候補各員爲大班爲小班綜而計之不下孟津諸侯之數轅門聽鼓　繫終年當此臘鼔聲中率皆雙鎖眉尖無資度歲是以運轅每届年終提欵三千串交淮南局員擇其貧苦者按名津貼乃相沿已久弊竇業生貧者反抱向隅點者視爲利藪今歲江蓉舫都轉訪悉弊竇立卽札行該局略云本衙門每届年終向有津貼無差貧員度歲資原爲恤貧起見乃聞每届給發時竟有家道尚好及並非無差者亦復具領更有一人而代領數分或其人已久不在淮或甫經卸差以及丁憂病故人員均紛紛具領殊非本司矜恤貧員之初意本年給發時如有以上各情槪不給發如都轉者可謂體恤下情無微不至矣 
[鳧舃回申]  
　　日前前任上海縣黄愛棠大令隨同江海關道憲蔡和甫觀察赴江寗晉祝督憲劉峴帥壽誕嗣道署聞將遄返因至碼頭迎接至晚黄大令鳬舃獨回蔡觀察因有要公尚須略遲一日大約今日當可抵埠矣 
[年節停訊]  
　　歲云暮矣蝟務紛乘英界公廨讞員鄭瀚生大令循照向章於本月二十九日起至明年正月初七日停訊一禮拜所有捕房應解各案於初八日解堂會訊昨已繕就照會分致英德美各領事官及各捕房查照辦理矣 
[格致書院夏季課案]  
　　超等史彬許玉庭丁逢甲楊毓煇王輔才特等郭仍壽朱其鋆陳時臬丁桂琪一等曹士琳史鼎瑞 
[格致書院冬季課題]  
　　中國自通商以來每歲出口貨不敵其進口之多以致内地金錢漏巵難塞而富商巨賈坐受虧折者又有一　不振之虞今旣於漢口上海設商務總局以扼上下游之衝如此而欲收回利權其何道之從諸生各抒所見禦外侮宜先靖内患議限明年二月十五日截止 
[舞弊宜懲]  
　　潘阿寳舟人也承裝江蘇海運局糧米私行攙水經總辦張子虞太守查知以此風斷不可長飭差提案命生笞五百板枷號兩月發二十三鋪地甲看管 
[忤逆宜懲]  
　　紹興人徐大楨稅居美界餘慶里内娶妻田氏素有雌虎之名事姑異常忤逆前日偶因細故糾同母屬及流氓多名聲勢洶洶與姑爲難鄰人見而不服羣擬捆送公堂請究氏見衆怒難犯始與各流氓抱頭鼠竄而去徐母以子婦如此不孝愈思愈忿奔赴英界公堂控告想一經鄭大令逮案定當執法嚴懲也 
[南市火警]  
　　昨晚干點鐘時擁衾兀坐方擬深入睡鄉尋南柯之樂忽報大東門外新碼頭裏街生義號住宅不戒於火突兆焚如烈𦦨横飛勢不可遏更夫見之立卽鳴鑼告警錢業花業及木商等各洋龍先後馳至極力灌救祝融氏始歛威而退僅燬去柴房二間 
[美界火警續述]  
　　本邑美界裏虹口漢璧禮路失火情形略誌昨報兹悉火起於朱家木橋後鄉民某姓草房内時正晚炊遺火積薪頃 
刻間光𦦨熊熊不可收拾及救火會各西人驅英美兩界皮帶車馳往灌救見火勢已衰且是處皆係曲徑不便安置遂各折回計共燬茅椽並未殃及鄰右 
[幸未成災]  
　　前晚四鼓後南市楊家渡大德木行木排上忽然火起二十八號巡街捕見之急報知行中人設法灌救僅燬去木植四株亦云幸矣○南市商船會館　頭裏馬路某姓小酒肆資本不豐而釀熟梨花生涯頗盛前晚七點鐘時烟囱内忽然火星爆裂勢欲上炎鄰人見之大聲呼救肆中夥伴由梯登屋以鹽滷灌之得卽熄滅然已飽受虚驚矣 
[妓女鳴寃]  
　　妓女金谷杏卽劉沈氏投上海縣署以鴇兒兇惡極口呼寃値日差詢問原委金妓自言原籍儀徴縣今年二十二歲前嫁劉阿坤爲室劉癖嗜烟霞不顧家用將小婦人抵押於滬北百花里鴇婦松江阿二處作皮肉生涯祗因素性馴謹不善逢迎被鴇時常凌虐爲此投案求恩超豁言畢淚如泉湧値日差據情禀知縣主王大令大令飭卽帶案候訊 
[會訊糞夫]  
　　前日地保顧掌生投英界公廨控楊桃桃霸阻鄉民吳小弟等挑糞讞員鄭瀚生大令訊明情節判令將楊重責二百板移送上海縣署嚴懲旣而英美兩界工部局董事赴英總領事署控吳不應越界挑糞領事遂據情函致公廨訂期昨日午後覆訊届時繙譯宫梅君馬臨公廨會同大令升堂吳小弟陳阿狗同供稱山家園及新閘一帶地在租界之外所有坑厠與工部局無干不料楊桃桃竟串同西洋人出爲霸阻并將小的等扭入王家庫捕房次日由捕頭解送案下蒙恩開釋而楊依舊恃蠻不得已偕地保投案呈控楊桃桃供稱吳小弟等擅挑各洋房及馬棚之糞故由西洋人理論並非小的霸阻大令與梅君會商之下諭以此後挑糞須認明界限遂將楊桃桃從寛釋出吳小弟陳阿狗等人叱令退去如楊桃桃再蹈前轍責成地保來案禀陳從嚴提究顧掌牛因縣署有案仍送縣署管押 
[盜賣破獲]  
　　本年十月某日流氓王瑞生卽蔣和尚向北四川路如飛脚踏車行賃車一輛私賣與虹口張記牛奶棚主張雲卿得價　十元邇者張以年關已逼債務蝟集將車携至如飛行倩估定價値以便求售行中人知係已物細詰來由方知被王盜賣當卽將車扣住報知　房捕頭派某包探將王拘獲押候禀請讞員鄭大令訊辦 
[南市捕房紀事]  
　　東洋車夫楊周松前被同業朱蓮仔竊去捐照投報捕房昨日在南馬頭與朱邂逅相遇扭入捕房由捕頭王榮培押候解案請究○新馬頭泳興樹行主王全林前向鍾阿春購煤油箱板若干擔計洋銀二百十七元突有邱阿榮者從中攔阻王遂喚巡街捕拘入捕房押候解請訊究 
[仁風翔洽]  
　　歲聿云暮役車其休念彼飢民哀哀中澤人非草木能不動心日前本館協振所承新市陽泰春生兩典鋪諸執事交來南潯張竹琴善士今春哲嗣完姻補備喜筵洋銀二十洋移助山東災振又謝大善士上松移助喜筵洋銀四十元囑解徐海冬振又錫莊會上滌泉募助山東徐海振捐洋銀八十元又恭壽堂助洋銀二十元又同福和寳號助洋銀三十元陳厚田善士助洋銀十元均由協興局交來囑解極重災區又無名氏助洋銀三十元之數君者處安閒之境不忘困苦之情拯溺救焚惟恐不及宅心仁厚天實鑒之彼飲和食德之流有不浹髓淪肌感激圖報哉傳曰行道有福敢預卜焉 
[電告皖災]  
　　謹啓者刻奉安徽撫憲鄧小赤大中丞電開籌振公所嚴筱舫觀察席子佩善長施子英楊子萱兩太守同鑒皖北重重遭災歉補救不遑潁屬渦陽又經土匪擾亂雖於兼旬之内一律剿平而賊蹝蹂躪已數百里災民尤爲困苦振撫尤爲緊要現於司庫籌撥十萬金委員解往散放惟是災廣人多日長帑絀慮難爲繼焦灼萬分鳳潁等屬前已渥沾義振全活甚多兹復待援孔急惟有冉求鼎力設法籌捐募集振需派善士帶來助放以救災黎感銘無旣華叩有印等因奉此查皖北各屬災歉頻仍又遭匪擾小民困苦顛連情形奇慘苟非設法捐濟其何以全民命而廣皇仁謹鈔乞登報伏祈好施君子迅賜解嚢源源接濟敝所謬　收解不勝感激盼禱之至上海北市絲業會館籌振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤省市情]  
　　廣東訪事人云本年市面頗爲興旺而尤以絲行爲得利南海順德二縣養蠶植桑者無不利市三倍米價昻貴然頗豐收農民終歲勤劬納賦之餘尚多露積故市中各項生涯皆有盈無絀也 
[江州客述]  
　　九江訪事友人來函云日來潯城到有皖北飢民三百餘口鳩形鵠面菜色可憐每日三五成羣至各處乞食德化縣吳儀生明府恐若輩擾累居民因會同保甲總巡汪芑蓀明府率領團勇嚴密巡杳管帶團防勇趙晉卿守戎更至城外各店鋪募助　蚨三十餘貫鎭憲宋佩珍鎭軍道憲誠果泉觀察府尊孫太守則各分廉俸助給川資由縣封民船五號於本月十四日妥送出境○前德化縣副貢蔡懋楨等禀稱捐貲造屋收租以助採芹公費應用石料懇免納稅請給護照以便各關查騐放行等情日内道憲誠觀察已俯如所請矣○署理德安縣吳希五明府寳鎔催科太急并詳革生員李新舟逮案懲治以致民心不服聲勢洶洶迭經上憲委員督勇彈壓十五日府尊孫景裴太守五馬親臨紳者士民咸焚香跪接泣訴今歲旱災并一切情形太守將縣令撤任委徐明府嘉霖暫代并出示曉諭略謂錢糧爲天庚正供不准分毫蒂欠卽遇偏災亦只能據實呈報聽候蠲緩何得糾衆滋閙在愚民固屬無知爾生員李新舟讀聖賢書且爲該縣望族何得目無法紀愚民槪施恩免究李新舟著綑送治罪 
[災生旡妄]  
　　前日午後五點鐘時有兩女郎蓮步姗姗行至英界大馬路德馨里左近某洋貨店門首忽一大招牌從空墜下壓及其身竟至痛極踣地後由店中人扶入敷治逾時始去是亦　妄之災也 
[上海縣署瑣案]  
　　日前王瑞芬以子豐元被王紀祥毆傷　死控請相騐王大令騐係自縊隨於前晚升堂提訊瑞芬因病不到由長子王裕投案供稱胞弟豐元自糼由丁侯氏撫爲義子今被王紀祥無端毆死求恩昭雪王紀祥供與豐元素來交好前曾借給洋銀十五元近日其母舅侯阿全使帶洋銀五十元赴泗涇糶米不料賭博輸盡小的正言規之以致口角並未扭毆實係自縊身死前蒙大老爺騐明尚求恩典王裕堅稱被毆致死求雪沈寃大令曰豐元之死已由本縣騐明確係自縊惟念尚有别情飭將王紀祥交保俟明年開印後補提全案人証訊核○前者戴安久控妹夫曹維賢棄妻寵妾經王大令訊鞫飭親族調處不洽前晚又經大令提訊戴供胞妹旣嫁曹姓理應由曹瞻養求恩公斷曹戴氏供丈夫娶妾王氏小婦人被其欺侮衣飾悉被扣留暫居兄處終非了局日用一切均向親戚借貸而來所欠甚多歲底理須歸結如仍回去又恐不能相安惟求酌斷洋銀俾可度日曹供稱妻子戴氏自回母族後曾倩族長往勸無奈不從旣願另居亦無不可大令遂判曹於年内繳洋三百元明年正月底再繳三百元並立存摺一扣計銀一千兩按月給息洋十六元付戴氏歸還借欵然夫婦乘張如此殊屬不知大義申斥一番令具結呈案○日前鄉民王啓秀喊控印金大等攔葬行兇經王大令准詞飭差下鄉押葬并命帶案研訊前晚升堂推鞫王供前日營葬故母忽有印金大印蘭生等人妄稱有碍風水霸阻不許禀蒙派差押葬始得無事印金大印蘭生同供王啓秀在鄉開設小茶肆聚賭抽頭小的之姪輸錢不少被其褫去衣服因與理論並非攔葬實被誣指求鑒地保楊維春供王啓秀確開茶館聚賭一事小的實出不知大令謂兩造均非安分之流本當重究姑念年關伊邇從寛免究地保失於查察命笞一百板並將王啓秀茶館押令閉歇 
[英界公堂瑣案]  
　　尹哲卿冐充禪臣保險行買辦向被災之春與飯館主婦錢湯氏勒索銀二十五兩控經　員鄭瀚生大令研訊尚未定讞昨由包探沈生全解請復訊錢湯氏投案候示尹供稱自知不合尚乞施恩大令商之梅繙譯官判罰銀五十兩以儆效尤○包探竇如海禀稱日前竊賊李金福竊取洋人偏乃四家金鋼鑽戒指一枚及銀烟匣售與潘長興由小的查獲連贓送案請究洋人投案請領失贓李認竊求恩潘供誤收賊贓求恩寛宥大令判責李二百板管押三月潘罰洋銀三十元贓給還失主○朱杏雲王財明均在楊須立所開靑藍布店執役前日二人送布九十四疋至某處途中私自串通將布典質洋銀四十元瓜分而散經店中人投報捕房由包探沈阿鶴緝獲人贓送案請究楊投案請領失贓朱王同供年關已逼不得已而出此下策大令判責朱二百板管押六月王責二百板管押三月○包探張天林拘解張阿四到案禀稱此人在周永春處當車夫日前周將洋銀二十一元囑分還店賬被張盜用逃避無蹝報捕後由小的查獲詰知洋銀已被用罄今特送請訊究周投案請追張供積欠纍纍無可彌縫不得已而爲此移東補西之計大令判責二百板管押一月○包探倪順泉拘解在途拉客之野雞倡婦王張氏到案請究大令略加　詰從寛判罰洋銀十元○包探費阿銀拘解汪寳榮到案禀稱此人竊取阮阿炳家布衣一件經小的緝獲人贓送案請辦阮投案請領失　汪供窮苦無依以致貪圖小利求大老爺格外矜全大令判責二百板贓給還失主 
[法界捕房瑣案]  
　　昨日讞員朱森庭明府升座後命提楊秋林等控積欠會項借欵之陳富順到案交陸義泰洋鐵店主顧東升保出諭令赶緊淸理延干嚴追○顧錦裕控中和棧主許仁章虧欠洋銀一百元明府諭令交保後許已繳到洋銀三十元昨日顧投案求追許亦呈遞摺子請追欠欵明府著出外赶緊淸理○久和錢莊王爵定控小工頭徐豐和承攬塡泥工程將合同抵借洋銀五百元濳行逃逸前經明府押追兹查得原被告均住英界飭傳原告到案大加申斥將徐從寛開釋○義泰煤炭店主陳億卿控店夥吳阿明私收賬欵一百二十元經明府提案比責昨日飭探傳到原告令將吳帶出赶緊理處違于押追○顧升奎控鄭鶴齡欠洋二百八十六元銀三十餘兩前曾奉諭交保理處昨日原告投案求追明府著保人交案諭令赶緊淸理延于押追○林逹臣控鄭永順欠銀三百餘兩自交保理處後迄今日久玩延不理昨日明府飭傳保人到案諭令赶緊理明如敢抗違著交案押追○寡婦陳程氏控楊淸泉圖呑存欵洋銀三百二十元明府判先繳洋五十元交保出外分期拔還昨日楊妻某氏呈繳洋二十元明府飭原告先行領去令氏明日再繳三十元原告不允明府著候送縣訊理原告自行投質○陳步雲控張愼卿欠洋三百元前經明府押追昨日飭傳原告將張帶出赶緊理處延干比追○潮州會館管門人王雲芳聚賭抽頭由捕頭訪拿到案明府判令枷號一月昨已期滿命開枷重責四百板斥釋○流氓王占鰲誘姦寡婦控經明府判枷號一月昨日滿期笞責二百板釋出○流氓丁阿二誘拐糼孩金狥控經明府判枷號半月昨已期滿命開枷重責五百板發攺過所監禁○枷犯陳阿四由五十九號華捕押令遊街示衆竟將捕頭給穿之棉衣質錢使用爲捕頭查知昨日送案明府飭卽開枷笞責五百板發攺過所監禁○流氓陳寳生持刀戳傷車夫控經明府判枷號一月昨已期滿命開枷重責五百板發攺過所監禁○長江積竊林阿耀李寳林經包探拘送案下明府著各責六百板驅逐出境○竊犯李有桂竊取各贓業經明府查明並非製造局司事所失昨日提案重責三百板釋出贓存捕房待失主認領 
[鎭江集泰和代收徐海賑捐十二月初一日至二十日止淸單]  
　　吳士記二七寳五十兩○宏元代募隱名氏洋一元○隱名氏洋一元繆練卿來高希孟代募不留名洋一元○又又金兆蕖洋三角○又又吳鴻儒洋一角又又不留名洋二角○又又不留名洋四角○又又不留名洋四角○又又小記洋四角又又不留名洋二角○繆練卿代募　述堂王洋四元○又王培根洋六元吳在棟在泰州代募洋三十元○通州徐正心堂洋二十元　江集泰和代收徐海賑捐分設永恆泰錢莊九月至十二二月十一日淸單九月二十二日康國華洋十元○十月初六日廣泰昌洋十元　　洋二元 
 
 

Page 10

 
 
[光緖二十四年十二月初七日京報全錄]  
　　宫門抄○諭旨四道錄前○豫撫劉奏爲揀員調補要缺知府摺○齊撫張奏爲揀員調補要缺知縣摺○浙撫廖奏已故大員功德在民懇恩建立專祠摺○護川督文奏委署府州各缺片○中堂李奏調員勘查河工片○十二月初七日吏部翰林院鑲紅旗値日無引見○那王專摺謝賞穿帶膆貂褂恩○麟公錫侯德魁各假滿請安○熱河總管延曾假滿請安○王福祥謝授大理寺卿恩○恩佑續假十日○葛寳華續假五日○瑞寛劉中度預備召見○召見軍機瑞寛劉中度○○頭品頂戴調補浙江巡撫河南巡撫臣劉樹堂跪奏爲揀員調補省會要缺知府以資治理恭摺具陳仰祈聖鑒事竊照開封府知府文煥於光緖二十四年七月初四日陳明一面恭疏具題開缺旋准吏部咨八月二十四日奉上諭河南開封府知府員缺緊要著該撫於通省知府内揀員調補所遺員缺著文悌補授欽此咨行到臣查例載各省首府缺出於通省正途人員内揀選調補等語今開封府係省會首府爲衝繁難兼三要缺管轄十六州縣政務殷繁濵臨黄河協防任重且時有發審要案兼爲各府綱領必須才識練逹之員方克勝任臣與藩臬兩司在通省正途實任知府内逐　揀選查有河南府知府張楷現年五十三歲湖北蔪水縣舉人同治辛未科會試中式貢士攺翰林院庶吉士甲戌散館授職編修光緖元年○　　二等奉旨以贊善升用先換頂戴補授詹事府右春坊右贊善轉左春坊左贊善補授右春坊右中允轉左春坊左中允升補翰林院侍　八年京察一等奉旨記名以道府用六月奉旨補授浙江金華府知府十一月到任十年四月丁父憂十二年七月服滿起復十一月奉旨補授山西汾州府知府十三年二月到任十九年大計保薦卓異調補山西太原府知府奉部覆准聞訃丁母憂二十一年十一月服滿起復二十二年九月二十四日因卓異俸滿併案引見奉旨著循例俸滿准其卓異加一級仍註册候升欽此十月初五日簡放河南開封府知府遺缺知府十一月二十二日到省奏補河南府知府二十三年二月十五日到任二十四年七月調署開封府知府十八日到任臣查該員才長心細練逹有爲現署斯缺措理裕如以之調補洵足以資治理歴俸已經三年曾經俸滿引見例得通理前俸據署藩司長祿署臬司穆奇先會詳前來相應仰懇天恩俯念員以缺緊要准以河南府知府張楷調補開封府知府實於省會要缺有禆與例亦屬相符如蒙兪允該員係現任知府銜缺相當毋庸送部引見亦毋庸查開叅罰所遺河南府知府員缺遵旨卽以文悌補授爲此恭摺具奏伏乞皇太后皇上聖鑒飭部核覆施行謹奏奉硃批吏部議奏欽此○○頭品頂戴山東巡撫臣張汝梅跪奏爲揀員調補要缺知縣以禆地方恭摺仰祈聖鑒事竊照章邱縣知縣李敬修回籍修墓開缺接准部覆坐光緖二十四年四月初三日行文按東省照限减半計算應扣至五月十四日作爲開缺日期所遺章邱縣知縣員缺係繁疲難兼三外調要缺例應在外揀選調補查該縣附近省城地方遼闊巡防緝捕撫字催科在在均關緊要非明幹有爲講求吏治之員不足以資治理經臣督同藩司在於通省現任簡缺知縣内逐加遴選查有濟南府屬之禹城縣知縣楊學淵現年四十八歲江蘇海州直隷州人由廪貢生於光緖五年正月在山東滇捐局遵例報捐鹽課大使指分山東試用九年七月赴部騐看八月初十日蒙欽派王大臣騐放堪以發往十一月覆奏奉旨依議欽此九月二十八日到省十一年十一月在江寗海防捐局加捐知縣不論雙單月選用十二年三月赴部投供候選十五年五月於兩淮籌辦鄭工商捐獎叙同知銜十七年三月於兩江須直賑捐請獎花翎十八年四月於兩淮商捐獎叙歸於新海防遇缺先選用捐免遠省指入近省輪選到班並無近省之缺攺歸近省卽用二十年正月分　掣今職二月二十日引見奉旨山東禹城縣知縣著楊學淵補授欽此九月二十六日到省十二月十五日到任連閏扣至二十三年十一月十五日試俸三年期滿業經請銷試俸覆准在案該員明練有爲判斷平允以之調員章邱縣知縣實堪勝任與例亦屬相符惟禹城縣任内有客民王九成等錢鋪被竊臨時强刼銀兩衣服房東王榮嶺並被拒傷一案三叅限滿已起四叅叅限但人地實在相需卽展叅有關降調處分例得聲叙專摺奏請據藩臬兩司會詳前來合無仰懇天恩俯准將禹城縣知縣楊學淵調補章邱縣知縣期與要缺有裨如蒙兪允該員係現任知縣調補知縣銜缺相當毋庸送部引見且係初次請調任内並無積案及欠解錢糧商課漕倉等項銀兩一切因公處分例免核計所遺禹城縣知縣員缺係簡缺東省現有應補人員容俟接准部覆另行請補合併聲明謹恭摺具奏伏乞皇太后皇上聖鑒訓示謹奏奉硃批吏部議奏欽此○○頭品頂戴浙江巡撫臣廖　　跪奏爲已故大員遺愛在民籲懇恩准建立專祠以須輿情恭摺仰祈聖鑒事竊據紳士前部右侍郎朱智等呈稱前陜甘總督楊昌溶在籍病故後其生平出處業經湖南巡撫陳寳箴具疏𤁋陳奉旨開復原官照例議卹紳等浙人請言浙事方楊昌溶之從左宗棠治兵入浙也是時大局糜爛温衢兩郡岌岌僅存左宗棠籌設方略據城劇宼以次削平不三年而全省底定楊昌溶枕弋躍馬無役不從援江山則有江郎街花園港之捷龍游則有蓮花洋塘盈川之捷攻餘杭則有丁橋北門之捷他如拔武康拔孝豐拔安吉皆其一軍獨辦而於勦龍游時僞侍王李世賢張蓋坐山頂指麾率親兵突上斬悍賊數千李逆奪氣遁去拔武康時有降將楊芸桂者昌溶推赤心待之後攻湖州卒得其死力至若密參帷幄　益大計左宗棠引爲直友積功由衢州府知府洊擢布政使尋拜撫浙之命時大難甫定殫精璧畫撫流亡振乏絶飭掩埋由是及學校農桑又由是及倉隼兵制中間海塘一役費鉅勞久卒觀欮成其爲人沉毅持大體一時吏治號稱廉平又表章正學刊布先儒遺書若干種士之文行修飭者咸被賓接凡兹皆大有告於兩浙宜血食於兹土合詞籲請懇恩飭建專祠等情前來臣查已故陜甘總督前浙江巡撫楊昌濬於同治初年從左宗棠治軍入浙所向有功而於收伏武康等縣力拔堅城戰緉尤著其服官浙省最久講求吏治勤恤民隱當年一切善政多其規畫海塘爲七郡農田水利所關籌資修築不遺餘力至今賴以保障九爲浙中人士所追慕今該故員生平事蹟已由湖南撫臣陳寳箴疏陳仰　○聖恩開復原官照例議卹其於浙省戰功治蹟卓然并懋紳民愛戴之忱日久難忘所請建祠之處覈與有功烈於民則祀之義相符合無仰懇天恩俯准在於浙省建立該故員尃祠列入祀典以須輿情理合恭摺具陳伏乞皇太后皇上聖鑒訓示謹奏奉硃批著照秘請該部知道欽此○○文光片再署重慶府知府李常霈調省另有差委遺缺百有候補知府劉朝宗樸實無華堪以委令接署又署茂州直隷州知州孫汝霖期滿遺缺查有眉州直隷州知州尹壽衡堪以調署又署資州直隸州知州汪景星調署眉州所遺資州直隷州缺查有邛州直隷州知州鳳全堪以委署據藩臬兩司會詳前來除分别批飭遵照外謹附片陳明伏乞聖鑒謹奏奉硃批吏部知道欽此○○李鴻章片再前署直隸藩司本任臬司周馥　畿境督辦河工多年於修守事宜最好諳練應機敏决識力過人前因有疾呈請開缺回籍調理臣以東省河工關繫重要專函敦勸前來襄籌一切兹據覆稱病體漸兪精神尚未復元念臣老憊故爲勉力一行俟到東後當與詳細籌商可資得力理合附片具陳伏乞聖鑒訓示謹奏奉株批知道了周馥著俟查工事竣卽行來京預備召見欽此 
 
 

Page 11

 
 
[光緒二十四年十二月初八日京報全錄]  
　　宫門抄○諭旨兩道錄前○護川督文奏對調要缺同知摺○燕督裕奏爲北洋官電擬扫通熱河至奉天省線路摺○滇督崧奏　總　久病未痊懇恩開缺摺○燕督裕奏爲藩司到省飭赴新任片○十二月初八日户部通政司詹事府正藍旗値日正曰漢引見十四名正紅滿六名鑲藍滿十三名兩翼二十四名蒙古王公到京請安○瀅貝勒假滿請安○潤貝勒由東陵回京請安○克王請假五日○謨具子雍和宫熬粥覆命○李昭煒等各謝授缺恩○崇光請假十日○克凌額王祿書預備召見○召見軍機○蒙古王公王祿　○○二品頂戴護理四川總督按察使臣文光跪奏爲對調要缺同知以資治理恭摺仰祈聖鑒事竊查定例烟瘴苗疆正佐各缺三年　　該督等照例於内地人員揀選互相對調俟接任之員協辦半年後再回内地之任其未到任之前内地員缺揀員署理如才守兼優送部引見候旨陞用如循分供職卽將邊俸註銷倘年力就衰始勤終怠隨時叅處又知縣以上各缺無論歴俸年限是否久任及知縣本缺中簡繁要但得人地相宜悉准調補等語兹據署布政使賴鶴年署按察使安成會詳竊照靖西同知王延齡年五十五歲係順天大興縣人由監生遵籌餉例報捐通判指分四川試用並加鹽提舉銜同治九年二月初十日蒙欽脈王大臣騐放二月二十一日領照起程是年五月十一日到省十三　二月二十三日丁母艱回籍守制服滿起復光緖二年九月初一日回省十九年四月委署靖西同知是年六月初一日到任試署一年期滿請　該員借補斯缺扣至二十三年五月三年期滿前請以截取同知陳再廉補授靖西同知於光緒二十三年十二月初三日准部咨以王延齡由　川候補通判因靖西設立同知攺用實官據前任駐藏大臣奎煥等奏請以該員委署經部奏准復據前任四川總督鹿傳霖等奏請以該員借　亦經部議准於光緖二十一年八月十一日奉旨依議欽此坐第五日行文按四川照限減半計算扣至九月二十六日接到部文作爲該員　補到任日期該員邊俸應以接到准其借補部文之日起扣至二十四年九月二十六日實歴邊俸三年期滿方准以内地同知謂補俟接任之　協辦半年後再回内地之任未到任以前内地員缺揀員署理所有靖西同知一缺應俟王延齡邊俸期滿後按照奏定章程該大臣會同四川　督於通省實缺同知内揀員對調今該前督等於王延齡未經期滿之先請以補用同知陳再廉補授覈與奏定前案不符應毋庸議等因咨　　在案兹查王延齡自光緖二十二年九月二十六日接到部文作爲准補之日起扣至二十四年九月二十六日邊俸期滿自應揀員對調該　　等於通省現任實缺同知内逐加遴選非現居要地卽人地未宜惟查有江北廳同知吳震年五十七歲係直隸趙州臨城縣拔貢報捐内閣中　同治二年十二月到閣五年充方略館校對六年國史館校對七年　四月充署侍讀九月補授中書八年捐免歴俸截取記名外用十年　送倉差記名十一年委用監督十二年海運案内出力保俟同知得缺後以知府儘先前補用光緖二年海運案内出力保隨帶加二級二年　月丁母艱四年八月期滿五年閏三月復補中書七年傳補儲濟倉監督九月充管理誥　房事務十二月補授典籍月十二月管稽察房事　八年十月丁父憂十一年服滿嗣經倉差任滿仍回内閣當差十三年十二月充本衙門撰文十四年三月復補典籍十一月兼補中書科　　事務十二月國史館續纂大臣年表出力俟補知府後加鹽運使銜十六年十二月兼漢本堂事務十七年京察一等十八年九月二十五日　掣斯缺二十八日蒙欽派大臣騐看十一月初六日引見奉旨准其補授欽此十二月十九日承領文憑起程十九年四月二十四日到　是年九月初七日到任歴任石砫廳代理重慶府均無貽悞兹據藩臬兩司請以訪員吳震與靖西同知王延齡互相對調等情具詳請奏　　該司等到任未及三月例不註考臣由兼署藩司接護督篆到任雖未三月例應註考覆查該員吳震年富力强熟悉邊務且於洋務番情均　　悉曉暢秉賦强健以之調補靖西同知足資治理其所遺江北廳同知缺卽以邊俸期滿之王延齡調補可期勝任如此量移人地各得其宜於　治地方均有禆益該員等各任内均無降革留任展叅及承緝盜刼已起四叅案件合無仰懇天恩俯念邊地需員准以江北廳同知吳震與　西同知王延齡互相對調實於漢番糧關通商各事均屬有裨如蒙兪允該員係選缺同知調補要缺同知銜缺相當毋庸送部引見王延　仍俟接任之員協辦半年後再回内地之任是否有當理合會同駐藏大臣臣文海恭摺具陳伏乞皇太后皇上聖鑒飭部覈覆施行再駐　帮辦大臣臣裕鋼尚未到任是以未經列銜合併陳明謹奏奉硃批吏部議奏欽此○○頭品頂戴北洋大臣直隸總督奴才裕祿跪　爲北洋官電擬就局存報費接通熱河至奉天省綫路恭摺仰祈聖鑒事竊據辦理電報局道員余昌宇詳稱北洋官電自天津至關外連奉　一帶每交夏令山水暴漲杆倒綫斷人力難施電報往往阻隔奏省與京津往來要電須由馬撥數百里至石山站發遞輾轉多有稽遲實緣光　十八年熱河教匪滋事平定後雖經前北洋大臣李鴻章奏由通州至承德府曁由錦州府至朝陽縣接設兩頭電綫而由承德至朝陽及由朝陽至奉省中間電綫因經費不足未能一律接通此路官綫全局尚覺未臻美備近年報費收數較旺積有贏餘亟宜妥籌接辦擬將承德至朝陽　朝陽至奉省綫路槪行接通俾資聨絡一氣將來中國電報有此内地新綫與沿海舊綫兩路分遞旣臻迅速而沿海之綫設遇意外阻斷内地　線亦不至稍有隔閡並可收回海線公司商報利權核實估計力籌節省查承德至朝陽計程六百里所用電杆可以就地採運其由朝陽至奉省亦計程六百里内有廣寍至新民二百餘里商局原設有電杆可以借杆挂線祗其餘三百餘里電杆預行採買連回應用電線鈎碗機器等項由上海購運統計前項線路一千二百里計共估需銀三萬九千六百餘兩應請卽在該局積存報費項下動支不另請動别欵一切事宜分别派　赶辦來年春間開工秋初計可竣事工竣據實報銷等情詳請奏明立案前來奴才覆查該局所擬接通由承德府至朝陽曁由朝陽至奉省　局電線係通籌線路全局於接遞官商電報甚有禆益此項接線經費祗請在於該局報費項下動支不另請動别欵所擬辦法亦尚覈實應請照議辦理除分咨奉天將軍熱河都統轉飭沿途地方文武一體妥爲照料保護外理合恭摺具奏伏乞皇太后皇上聖鑒謹奏奉硃批該衙門知道欽此○○革職留任雲貴總督臣崧蕃跪奏爲總兵久病不痊籲懇天恩開缺回籍調治恭摺仰祈聖鑒事竊奴才前據　南普洱鎭總兵屈洪泰禀稱該總兵年逾六旬積勞久病醫難就痊呈懇代奏開缺俾得回籍靜心調理等情當以該總兵到任三載所有地方一切應辦事宜均能佈置井然令其在任加意調攝去後兹復據該總兵以久病未痊不敢以病軀戀棧致誤事機仍懇奏請開缺前來奴才　查屬實未便再行强留合無仰懇天恩准將雲南普洱鎭總兵屈洪泰開缺回籍調治其所遺總兵員缺應由奴才循照舊例揀選雲貴實缺　將擬定正陪送部引見請旨簡放除咨兵部查照外所有總兵久病未痊開缺回籍調治緣由謹會同雲南提督臣馮子材恭摺具陳伏乞皇太后皇上聖鑒訓示謹奏奉硃批屈洪泰著准其開缺餘依議欽此○○裕祿片再新授直隷布政使廷杰現已到津應卽飭令　任以專責成除檄飭遵照外理合附片具陳伏乞聖鑒謹奏奉硃批知道了欽此 
 
 

Page 12

 
 
[光緖二十四年十二月初九日京報全錄]  
　　宫門抄○諭旨二道錄前○護川督文奏整團練以儲武備溥利益以裕民生摺○吉林將軍延奏爲鑄造銀元廠出力各員豫定保獎章　片○滇督崧奏請旨劃撥土藥厘金摺○又奏爲道員因疾未能到任另委署理片○十二月初九日禮部宗人府欽天監鑲藍旗値日無引見○廷雍謝授直隸臬司恩○文熙鋑照各請假十日○克凌額預備召見○召見軍機蒙古王公克凌額○○二品頂戴　理四川總督按察使臣文光跪奏爲整團練以儲武備溥利益以裕民生恭摺覆陳仰祈聖鑒事竊光緖二十四年九月初三日承准軍機大臣字寄八月初十日奉上諭翰林院代奏編修葉大　請加意練團並速籌生計以固民心一摺著各直省將軍督撫各按地方情形將摺内所陳各節悉心體察如有可採之處卽行酌籌辦理原摺均著鈔給閱看將此各諭令知之欽此欽遵寄信前來等因承准此伏維整軍經武實爲自强之基利用厚生尤關圖治之要方今时事孔棘生計艱難要非奮發振興無以維新百度臣細繹該編修所奏加意綀團而推及於興農通商　工錢法倉儲振務諸端誠屬正本探源明體逹用之論然按以川省情形尚當斟酌時宜體察民隱因利善導逐漸推行庶幾惠民而不擾民立法而不隳法卽以興農而論川省山多田少土石叢雜鄉氓察其土性所宜量爲種植雖屬巉巖峻嶺亦必畚鐳以從勤勞稼穡實鮮棄土臣詳加　看似已殫力畎畝博收地利若復延聘洋師教之樹蓄將見益臻美善但川人安於故常畏於更始非緩爲勸導試使倣行難期開拓風氣工學本爲無業之人授以技藝資其生活川省州縣中亦多設局督飭游民專習一藝者惟愚氓性惰咸以習藝爲苦每因操業未成卽思廢棄臣於幸旨後復飭藩司先籌的欵卽延洋師在於省城設局收養無業之人擇其材質所近嚴督而千就之然後推行各屬俾得人各有技自謀飽暖免　饑寒不惟有益於民生抑且淸源於盜賊商務已經設立總局就其土產集股採辦雖未大著成效風尚幸已漸開果能行之日久無難增益利　自毋庸另設官行且川庫帑歲入有常歲支有度而協濟甘滇黔省餉糈以及京餉固本邊防各欵批解各有定時若其騰挪湊爲成本設或歸欵愆期必致有誤要需關係實非淺鮮鼓鑄銀元現已開局鎔鑄惟値此創辦之初民間能否樂用行使能否流能猶須察酌情形設法倡導創行　票上年前督臣鹿傳霖設立蜀通官局卽以錢票藉濟錢荒因川省僻處擾隅見聞多陋一任董勸民罔　從職是未能暢行官局因之停辦然利之所在人必爭趨苟能開誠布公自可風行草偃川省各倉榖石向本實儲無虧間有出陳入新秋收必飭一律買補節次委員盤騐尚無短額　侵至勸農積榖尤關至計光緖初年前督臣丁寳楨曾經勸辦通省共積存榖七十三萬石有奇本年奉文飭辦亦經前兼署督臣恭壽通飭舉行各州縣多顺連歲荒歉本年水災過重應請緩至豐歲再行積儲至川東雨水成災撥欵賑撫民早復業間有無業貧黎已飭赴各屬城垣橋梁　項工次役其力而授其値旣可藉工代賑兼免流而爲匪未始非惠民弭患之計至於團綀前次奉旨飭辦經前署督臣恭壽飭局議定章程奏咨立案一面飭屬切實舉行衡地方之大小定練丁之多寡就地籌欵以供度支定期集操以求精銳現據各州縣先後禀覆大致規模俱已　定再行加意講求實力整頓不患弗致精强總之時局日艱民生日蹙内奸外患先事宜防臣雖暫護封圻斷不敢心存就兆當就該編修所陳六端察其可以行之於川省自當督飭各屬因地制宜次第舉辦必使地無棄利民無棄人商賈日益殷富錢源日益流通儲積日益充盈團綀日益精勤力求振作痛戒因循庶殫一分血誠自收一分實效以期仰副聖主愛養黎元有備無患之至意所有籌辦緣由謹恭摺覆陳伏乞皇太后皇上聖鑒謹奏奉硃批仍著督飭所屬認眞辦理毋得徒託空言欽此○○延茂等片再奴才前因吉林試鑄銀圓一年期滿成效昭著在事各員均能精白乃心實力任事若不豫定獎勵章程誠恐無以示鼓勵而策將來當經擬請試鑄造銀圓所得贏餘銀兩除將應需料件及局員司匠薪工開支外積至十萬兩擬請援照漠河金廠保獎成案分别異常尋常酌保二十員於本年正月初六日附片奏陳奉硃批　部議奏欽此旋於三月二十一日准户部咨開經該部議以豫立章程鑒涉冐濫所請應毋庸議等情具奏奉旨依議欽此咨行遵照前來奴才欽遵之下具見部臣綜核名實防弊未然之意自應凛遵辦理惟是部臣之懸思擬議比事屬詞視奴才之身在當局目擊情形究或不無稍間　爲我皇太后皇上覆陳之查吉省行使銀圓當創造之初並未請領正欵僅恃所借商欵一萬兩循環鎔鑄其應用機器皆係出自匠人意造亦未敢以重價購買乃上届一年期滿果已通行無滯地方稱便計鑄四十餘萬之銀已得六萬餘兩之利該局員等實事求是涓滴歸公已可　見使非豫定獎勵章程竊恐日久懈生其流弊轉恐有如部臣所云者如謂欲懸賞的反滋弊端則存乎其人似未可一槪論奴才賦性迂拘於保獎一途夙尚矜愼當荷聖明洞鑒第思朝廷用人大柄惟在賞罰兩端旣有成色分兩不符卽子從嚴叅處之條而無始終成效照著如何　優獎勵之格復何以昭激勸而服人心且以銀數核奬仍較按照年限給奬似爲核實奴才再四思維合無仰懇天恩可否准如奴才前奏所　仍自上届年存贏餘銀三萬餘兩接算每積至十萬兩保獎一次如遞積至二三十萬兩則予併案保奬仍照奴才前奏援照漠河金廠成案每十萬兩按異常勞績酌保五員尋常勞績酌保十五員以示鼓勵而策將來之處出自鴻慈逾格奴才爲激勵人才裨益地方起見是不有當附片奏陳伏乞聖鑒訓示遵行謹奏奉硃批該部議奏欽此○○革職留任雲貴總督奴才崧蕃跪奏爲請將滇省光緖二十三年分所收土藥厘金照案在各省欠餉項下劃撥恭摺仰祈聖鑒事竊查雲南土庫釐金經奉又飭解海軍衙門歸還欠欵嗣前督臣王文韶等於議覆籌餉各條摺内聲明经項厘金萬難提存復經户部奏咨海軍經費攺歸部厘分别收存撥用等因業將光緖十七年至二十二年所收土藥厘金及各省欠解滇餉數目分别造册奏咨照案撥解各在案兹據署雲南布政使陳啓泰會同厘金局司道詳稱光緖二十三年分滇省各局抽收土藥釐金共銀四萬三千九百九十七兩一錢一分五厘内除一成開支銀四千三百九十九兩七錢一分一厘外餘銀三萬九千五百九十七兩四錢三厘五毫自應照案將各省歴年欠解滇餉數目分别造册詳請奏咨由部照數撥收以淸欵目等情前來奴才覆核無異除將淸册咨送部科查照外謹恭摺其陳伏乞皇太后皇上聖鑒訓示謹奏奉硃批户部知道欽此○○崧蕃片再昨准部咨奉旨雲南臨安關廣道員缺著李必昌補授欽此本應欽遵飭卽赴任因該員於本年六月陡患風濕當卽赶緊醫治迄已漸愈惟左脚步履尚艱該道駐紥　自　涉日繁時與洋員有往返議辦事件必須行動自如俾易周旋查該員總辦電報善後洋務各局現又於電報局招募洋文言學生專習英文英　已委該員總司其事兼之省中醫藥方便旣能養疴又可經理局務一俟足疾痊愈卽飭赴任兹查有二品銜雲南候補道劉春霖前　　防分統於蒙自河口一帶洋務情形極其熟悉堪以暫令往署以專責成除檄飭遵照外理合附片陳明伏乞聖鑒再新授雲南按察使現任臨安開廣道鄒馨蘭應飭交卸來省另行奏明辦理合併聲明謹奏奉硃批吏部知道欽此 
 
