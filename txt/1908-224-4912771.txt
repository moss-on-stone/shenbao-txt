# 1908 - 224 - 4912771

 

Page 1

 
 
   
 
 

Page 2

 
 
   
 
 

Page 3

 
 
上諭 
[七月二十四日奉]  
　　上諭琿春副都統著郭宗熙暑理欽此　　七月十五日經内閣奏派大臣驗放揀選一等截取揀選舉人戴姜福王第祺蔡俊镛劉啓昌武丕承王壽搏黄英湛大受李繼璋金會烜孟森立李祖蔭叚昺炎王殿華均堪以知縣用揀選二等截取揀選舉人隋葆琪徐柱石梁毓瑩余兆鋒沈海瀾钻世玿黃涣亨范雲臺張璞張如翰延祥趙榮普郭玉山易樹芬維玉鑑王企祥葉資深楊滄鲲盧煜劉桂清劉兆庚耿存良商延年王濟劉鑑古黃家崇歐陽泗鄭書祥王焕齊吳海浄陶炳璋聶琳長慶劉培煒芸俸肇祥馬祝康均堪以直隷州州同鹽庫各大使掣用卓異知府用在任候補直隷州浙江永嘉縣知縣李前泮堪以准其卓異加一級仍註册回任候升擬補内閣中書曲卓新趙世駿吏部筆帖式裕諴熱河都統衙門筆帖式寳亮均堪以准其補授十六日覆奏奉旨依議欽此 
　　七月十五日經内閣奏派大臣驗看十六日覆奏奉旨隂生何鼎勳着外用截取繁缺知府民政部郎中王守恂禮部郎中李德悟俱著照例用烏里雅蘇台辦理理藩部事務章京著崇祿去欽此 
代論 
[安徽巡撫馮煦奏印花税骤難擧辦摺 []  
奏爲中外立國。情勢有殊。印花税骤難舉辦。謹據實瀝陳。恭摺仰祈聖鑒事。上年十二月接准度支部咨行印花税辦法。併酌擬税則章程。當經札飭布政使妥籌試辦在案。數月以來。臣興司道等體察情形。周諮博訪。竊以爲環球各國。經邦之法不同。故取民之制亦異。其爲中國所有。他國所無者。既不能停罷以救四海之窮。則中國所無他國所有者。即未便倣行以增百姓之累。且立法近瑣。收效較難。寛之則無可稽查。急之則必滋苛擾。其中窒碍難行之處。約有數端。敬爲我皇太后皇上覼縷陳之。一釐税未減也。釐金之設。本以助一時軍餉。軍務既平。非惟未裁。且加密焉。前者曾有加税免釐之議。迄未實行。鹽斤加價。至再至二。其他米捐牙捐。及各項雜捐。紛紜並舉。商民苦之。今又益以印花税。則愈近煩苛矣病一。一憲政未行也。泰西納税。皆用之於地方之公益。税則之增減。必自下議院定之。是人民。自定也。既納之俊。人民又有監督財政之權。税雖重。民不以爲苛。中國制自上出一入公家。小民不敢過問。且敎育未偏。民智。未開。多一誅求。即增一怨謗病二。一警察未普也。東西各國上下情通。一切財產貨物。買賣租貨契據帳簿。例應貼印花者。雖設立專官。亦半恃警察以爲稽察。警兵胥受敎育。有稽查而無騷擾。中國警察。僅行之通都大邑。鄉里未。徧設也。即舉行之處。多以捕兵巡役改充。警章本未。熟諳。稽核難期得力病三。一實業未興也。西國以商立國。藉工藝爲競争。中國以農立國。視土田如性命。故各國歳入之欸。如消耗税印紙税常關税。皆占巨額。而田賦轉輕。中國。實業遠遜泰西。所恃以爲生可者。農田耳。今田產佃户錙銖悉索。何一非小民之脂膏。且此項新章。更非農民所能盡曉病四有此四病而以皖省。近日之情形論之。仍有二難。皖本瘠區。兵燹以後。民力更形凋敝。以致應征糧賦。未能依限清完。即應征牛驢雜税等項。僅有泗州宿州靈璧阜陽亳州太和渦陽等州縣。其餘仍未啟征。是應完之丁漕。應征之雜税。尚苦無從復額。而欲以漫無限制之税則。聽民自賣自貼其 
 
 
 

Page 4

 
 
爲成效大概可知。此民之難於踴躍者也。辦理新政以來各。州縣學堂巡警經費。大半捐自民間。皖南山徑叢薄。腴壤無多。皖北迭被火災。元氣未 
復。惟蕪湖一埠。商務素稱繁盛。而發貨提貨各單。保險保單各據。税無稽考。既難望其實行。税有責成。轉恐滋爲苛虐。此又官之難於奉行者也。抑更有進者。現定部章。所税專在證據。故爲避重就輕之計。以冀民之樂從。不知既税其物。復税其據。将來漸推漸密。而百貨之外。加印花者又赏。接踵而起矣。若謂所定税則。除田屋佃租析居承嗣外。餘皆取諸都市之商民。似與農民無捐。不知富商大賈。原不惜此區區。而商家心計最上。小民仍受其影響。且値千抽二。當票尚然。而公司合資至萬兩以上。僅抽至一千文而止。亦稍失輕重之平。至於漏未貼用。遇案涉訟。官不爲理是以一時之疏漏。而民間之是非曲直。遂無由自明。似亦無此政體。若照章科罰。勢必如從前臨訟投税。爲胥吏婪索地步。窮其弊必至所得不償　失。而　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
　國家徒受加税之名臣非不知帑藏之奇絀。亦非謂印花税之終不可行也祗以物力艱難。人心浮動。以今日之伏莽濳滋。匪黨充斥。氓之蚩蚩。撫循之不暇。似水可更從而擾之。近年屢奉明詔。諄諄以民生疾苦官吏朘削爲憂。訓辭深厚。率土之濱。聞而感涕。光緒二十八年天津試辦印花税。旋以民情惶惑。欽奉懿旨從　辦理。徳音所播。遐邇騰歡。是則慮始之難。實爲朝廷所洞鍳。今即萬不獲己。亦當遲之數年。俟警務完善實業振興。人人知有國家義務。乃可緩議施行。可否請旨飭下度支部将印花税暂行緩辦之處。出自鸿慈逾格。臣一得之愚。是否有當。伏乞　　皇太后皇上聖鑒訓示。謹奏。光緒三十四年七月十五日奉硃批度支部知道欽此 
專電 
[電一　　　（北京）]  
袁軍機以各省要求國曾倡議頒布年限賛成者僅張中堂一人 
[電二　　　（北京）]  
楊士驤召見時慈諭整頓軍政以引用人才爲最要又詢及國會楊請速定年限以慰民心慈宫動容 
[電三　　　（北京）]  
學部奏定分科大學辦法（一）經學（二）法政（三）國文（四）醫學（五）格致（六）農學（七）工藝（八）商業限明年成立其開辦常年經費由度支部分四年籌撥二百萬 
[電四　　　（北京）]  
郵傳部奏請派員監察粤路選舉董事奉旨知道 
[電五　　　（北京）]  
皖撫馮奏報練成混成一協 
[公電（北京）]  
浙江代表二十二日到京寓海昌會館請願書於二十四日呈遞 
緊要新聞 
[國會問題]  
　　軍機處近日會議以各省紛紛電請速開國會一若朝廷無意立憲藉預備爲搪塞計者擬再明降諭旨通飭京外從速切實預備將於諮議局之效驗定國會之年限大約日内即可降旨候補京堂楊度擬上封奏請定於光緒三十六年准開國會遲遲不布恐離民心云云原摺已經繕就經憲政館提調劉若會總辦連甲阻止謂憲政館中人員舉請速定國會未免不合是以此摺欲上未果山東巡撫袁中丞電致軍機略謂召集國會不可遲緩現丁財政支絀之秋雖增鹽價辦印花税究非長久之計惟有遂期開設國會人民既有參政之權利必有納税之羲務财政困難則可責成國會　辦中央政府則不致如今日之棘手云云聞政府煩爲所動駐俄公使薩蔭圖電致政府請速宣佈國會年限以慰人心井謂二十世紀無無國會國立足之地强如俄羅斯今尚實行立憲等語某國公使於日昨向外部堂官聲稱中國如實行立憲國會果能開設將來駐京使館衙隊當即撤去使館界内之保護權亦歸中國警察自行管理云 
[貽穀到京後之運動北京]  
　　已革綏遠將軍貽穀運動某軍機授意常徽奏請查卷開脱已誌前報現悉貽穀因内有援助已於十三日由山西省押解到京逗留城外清河鎭（距京城二十里）延不入 
 
 

Page 5

 
 
城其解差委员文職八人武弁四人昨有一委员入京寓第一客栈連日親友前往迎候者紛紛不絶貽穀對人言則云無面目對江東父老暂居城外其實不入城之原因藉以避人耳目暗中運動翻案俟佈置妥當再行入城候訙刻已将蒙旗全墾收發欵目造就清册刷印数千纸分送各衙署多方掩護究之贻　所列欵目係臨時造成與底册多有不符之處不知法部對於此案果能按法懲治以儆官邪否也又另一訪函云此案自交法部審訙後向部中説项者某军機則右貽穀某中堂則左始穀戴尚書對於此事械右爲難故七月十五尸續行請假奉旨著再賞假二十日蓋其中實有不得已之苦衷在也 
[王御史奏請州縣久任北京]  
　　御史王履康奏整飭吏治擬請先從州縣久任入手以資治理一摺略謂今日吏治之不振非誤於粥粥之無能即誤於長官之瞻徇實則誤於更替之太繁夫至更替太繁未有不視一官爲傳舍者茲者恭奉明诏首以嫻習治理諄諄誥誡一洗濫竿充數弊此正學以致用之日亦即仕無不學之人因時制宜非細故也臣愚以爲欲清吏治堂自嚴其報最始欲嚴其報最當自久於其任始查定例實缺州縣人員既分正途異途亦有試俸歷俸之别擬請嗣後州縣兩項叅酌往代久任辦法每任請以六年爲率俾膺斯職者寛其歲月得以及時自效從容漸進以底於成爲民造福或非虚耳如此量爲夑通一則地方可省供億之繁二則新舊可免推諉之弊二則不致視事太淺四則可以周知民隠五則無道途跋涉之勞六則有原始要终之妙庶於吏治民生不無禆益七月十二日奉旨吏部知道 
[王御史又請改設婦女待質所北京]  
　　御史王履康片奏各省府州縣其足以爲被押婦女之巨害者莫如官媒一項凡婦女涉訟到堂及已訊而未訊結者例交官媒收押聽候訊斷而官媒即得居間百出其計以相蹂躙甚至以非禮相逼故婦女凡一涉訟始則差役勒索於前繼則官媒留難於後身命財產俱蹈危險種種苛殘莫此爲甚若不設法　頓實不足以挽刁風而儆末俗似應比照待質所辦法將官媒永遠禁革改設婦女待質所另行規定一切以除積弊擬請飭下各直省督撫通飭所屬督官媒一项嚴行禁革改设婦女待質所以免擾害並擬請一面由順天府屬各州縣倡辦以資先導七月十二日奉旨法部議奏聞法部閲片極爲贊成擬即議准覆奏 
[江漢日報被封詳情漢口]  
　　十八夜九時巡防隊統領 
陳士恒租界　審委員吳小亭等帶領差勇約六十八偕至後城馬路外歆生街江漢日報館經理姜旭溟延入楼上姜君一一詢姓名記以鉛筆其時帶來之數十人已將編輯印刷兩部團團圍住談至十分鐘吳士恒始云本月初三四日報首所登之南洋二百埠華僑聨合請願書此稿來自何處姜君對以轉錄美洲中國維新報館吳日既有來路此事即易解决今日陳制軍奉到北京民政部專電飭查封貴館制軍遂札江漢關巡警道轉委我等四人姜君日鄙人來此設報已抱定犧牲王義一身尚不顧惜何况一區區成立未久之報封閉可拿辦亦可陳士恒等旋索美洲之維新報略閲一過遂下樓將辦事所封閉姜君復導四人至印刷所查點各物交代清楚已畢始將前後門封鎖囑巡兵數人加意看守去時已鐘鳴十一下矣 
又另一函云初三四五等日該報選刋南洋二百埠華僑聨合上請願暈係出逋臣康某主稿發刋之日鄂漢官塲並不注意直至十七日晚督署接到樞垣張中堂來電以該報宗旨不純所登請願書臚列多欵詞意狂悖深慮擾亂大局貽害公安飭即按照報律嚴行查禁究辦陳制軍奉電當傳知漢關巡警兩道派員查封按此與上文所稱民政部專電不同二説未知孰是 
[魯紳纷控運司借欵造路濟南]  
　　山東嶧縣紳學界崔廣沅等近日具呈外務郵傳兩部以鹽運司張蓮芬顯違部章私借外欵擅興路政後患無窮懇飭停止工作以肅路政而挽國權此外另有紳商一起禀部控訐該運司張蓮芬修築運煤鐵路苛虐百姓懇恩查辦等情現外務郵傳兩部已會咨山東巡撫澈查 
又山東函云張連司被控後擬到京面見津浦督辦呂大臣説明源　現已由東起程不日即可抵京 
[趙運司禀蕧啟壩洩水蘇州]  
　　蘇撫陳伯帥自疊據淮揚吳追電禀運河盛漲並興化劉令禀請啟琪後當即電請鹽運司熟權利害輕重相機妥辦已記前報刻聞趙都轉電覆蘇撫略云運河水勢盛漲歸江各琪均爲洩水要道除南壁虎壩例不啟放外所有鳳凰金灣攔江北壁虎東灣西灣褚山灣頭老八處等壩現已遵奉電諭飭即先後啟放至未啟之壩僅有沙河一處因據淮南局員禀稱該壩係屬活沙素爲難堵之壩且恐江都圩田被冲故此壩　至萬不得已不能開放現已轉飭該局相機妥辦隨時禀報 
今日尚有緊要新聞接入第二張閲報者注意 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版H [ 
接緊要新聞 
[京師近事]  
　　度支部奏運南漕度支部奏近來各項俸米加增漕關繫緊要本届漕運擬令江浙各連一百萬石白米在丙至江浙璀省前年截留之漕若干萬石應飭如數從速補運以顧倉儲云云奉旨依議 
[理藩部擬借外欵]  
　　樞垣以整頓蒙藏邉藩艱於籌欵擬仿郵傳部例由理藩部借用外欵作爲部借部還於一切蒙藩礦郵電路墾荒事宜實行自辦一俟議决即當奏請施行 
[順天府改革官制]  
　　順天府裁撤府尹改設巡撫度支提法提學三司及巡警勸業二道已誌前報現議將舊有之府丞治中及四路廰名目一律裁去另設知府四缺轄舊有之二十四州縣並劃出京北宣化承德兩府歸巡撫節制但事關重大一時恐難實行 
[喀貢使暫留京師]  
　　廓爾喀貢使陛辭以後現在仍未出京據理藩部中人云須俟逹賴抵京瞻仰一次始行回國 
[崔祥奎賞給崇銜]  
　　陸軍部練兵處行走道員崔祥奎經鐵尚書奏保以其才堪重任請破格擢用奉旨賞給崔祥奎陸軍副都統銜以示奬勵 
[合肥令奏建專祠]  
　　皖撫奏已故合肥縣令張文斌功德在民應在該縣准予建立專祠並將事蹟送京宣付國吏館立傳以著循良而彰吏治奉旨著照所請 
西報譯要 
[中日間島問題最近情形]  
　　字林西報北京訪函云東督徐世昌近日電奏内稱間島問題雖經外務部向日本抗議而日人置若罔聞現日本駐韓統監大臣伊藤王又准齋藤中佐之請自漢城增派警兵前赴該處日政府亦增加統監分署年費該署共分三部每部有一日員總理其事據各路消息日人胃無退出該島之意故政府决議將間島分爲兩區派一道員統轄畀以辦事全權並擬簡派武員一人如提督之　使統帶間島及延吉廰各屬之駐兵此外尚擬設立交涉處一所以與日員辦理交涉政府此舉蓋擬保全該島主權以與日人抗衡該處華民頗受日人虐待故東督徐世昌亦自吉林增派中國警兵三百名前往該島保護中國居民陳昭常署理吉林巡撫並簡爲辦理間島交涉專員間島未劃分之前仍由吳祿貞觀察統率駐間兵隊中政府對付此事頗爲注意乃不能與日人在京妥爲議結則將電諭中國駐海牙和平會代表將此案送入海牙和平會由各國公判間島日員頗反對中國禁止米糧自該島出口屢向徐督抗議要請撤銷又聞慶親王悉小村伯爵現自倫敦回國以代林權助伯爵充當外務部大臣之職頗爲愜意蓋林權助自任外部大臣以來其對華政策皆用强項主義而於二辰丸一案尤爲特甚小村伯爵素與中國契洽北京政界多與之善自此中日邦交當復鞏固 
[小村伯爵行抵奉天]  
　　字林西報載二十三日東京云小村伯爵近自倫敦返國接任外務部大臣昨晚業已行抵奉天並擬小住兩日東督徐世昌次迎頗爲诚摯 
[唐紹儀交卸奉撫]  
　　字林西報北京訪函云唐紹儀於本月十六日在奉天將巡撫　件交卸當時大開筵宴欵待徐督及駐奉各國領事所有宴品係由天津西國旅館代辦旅館經理人專爲此事親赴奉天是晚中外官商蒞宴者約有二百人唐撫定於二十四日回京治裝即於出月。首途赴美。　遺士以梁如浩接充自是東三省各國交涉將在梁撫一手矣 
[陳尚書精於理財]  
　　字林西報北京訪函云前函謂郵傳部尚書陳璧擬將收回郵政管理權茲得磪實消息陳尚書目下已變其方針蓋中國郵政歳有所失不若電報局獲利之厚故收回郵政管理之説已作罷論 
[江督聘用顧問官赴任]  
　　泰晤士報據天津法文報載稱此回傳聞有法國總領事洛乞君將升駐京公使之説惟洛君現已由江督聘爲顧問官不日即將赴任 
[美報鼓吹中美聨盟]  
　　文匯報二十二日柏靈電云紐約日報連日刋登文件甚多皆論中美聨盟計畫進步事宜 
分類新聞 
[政界]  
[馮撫改期赴任杭州]  
　　前浙撫馮星帥卸任後避居西湖籍消溽 
　　署本定二十二日挈　赴滬遄赴贛任茲悉中丞别有要公特傳諭隨節各員改遲兩日准於二十四日晨刻專輪赴滬 
[呈請奏補法官奉天]  
　　提法司呈明督撫謂各級審判廰與檢察廰開辦已逾半年各廰試署人員宜擇尤奏補以資鼓勵其各廰委員亦宜報部以爲異日陞遷地步 
[藩署各委員名單杭州]  
　　浙藩署各委員調查如下總理契税事務陜西補用知縣沈慶祚總稽核試用縣丞嚴濟辦理局務候選訓導夏其敬經理檔案補用縣丞路珩稽查文件候補知府成本璞收支候選從九姜文修經管契紙等事江蘇試用州判徐瑞驥收發文件分省縣丞余樹勳辦理房捐候選縣丞黄恩緖辦稿陳體眞管理檔案兼收支閰芬稽查聨票從九銜詹潤收發文件試用巡檢賀國襄 
 
 

Page 11

 
 
[祁觀察詳陳東邊情形奉天]  
　　署理東邉道祁聴軒觀察日前已由東邊回省謁見東督面禀東邊木植暨交涉各情形約數小時之久並將該地面應辦各事詳告東督以備採擇施行 
[郭編修熟悉關東利弊奉天]  
　　東督轅秘書官郭養鴻編修則潘前經欽帥奏保謂性質英敏輕重協冝其才堪以大用現聞郭編修赴京親投攷驗查驗大臣等知郭編修遠宦東省特將關東近日情形詢问該編修對答如流於東省利弊洞悉無遺查驗大臣等大爲稱賞併加以該員東省利弊調查甚稔攷語請旨擢用矣 
[鎭江府飭回本任鎮江]  
　　蘇藩牌示云署理鎭江府知府羅章病故遺缺查有現署淮安府正任鎭江府知府承璋飭回本任 
[鄧令發押記聞杭州]  
　　前署平湖縣鄧革令化龍於上年交卸縣篆後經徵正雜各欵延未缴清現經顔方伯密委朱大令浦由某處守提來省禀經藩憲發交仁署看管聞鄧令已於今日差人禀知上憲願解清交代銀兩或可量邀寛貸矣 
軍界 
[驗收過山砲蘇州]  
　　蘇省新軍近由德國克虜伯厰購到七生的半口徑過山快砲六尊現已運至蘇州二十二日蘇撫委員至楓橋逐一考驗口徑速率悉與該廠所訂合同無異當即禀復陳中丞飭將該砲留營操練所有隨砲子彈及引火等件計二百箱即存儲齊門子彈軍械庫俾免潮濕 
[築造馬路預備秋操蘇州]  
　　蘇省擬由寳帶橋築造馬路一條直接覓渡橋税關以便兵隊集合會操現由元和縣魏令勘明計需圈用民田十一畝二分六釐七毫應給官價錢六百十三千五百十文已詳請撫憲飭局核給矣 
[飛划營緝獲盗匪蘇州]  
　　蘇省飛划第五營某哨弁於日昨拿獲搶刦蠡口航船之盗匪楊貴龍夏小三仔兩名當即解縣訊辦旋經陳統領查核起獲原贓内尚有洪江桐油一桶及現洋二十二元未據呈缴爰復諭飭該哨弁查明此項贓物究存何處禀復核辦飛划陳統領訪聞有匪目匿跡無錫地方當即密派弁勇前往偵緝當在分水墩緝獲周老窩子一名復又赶至常州火車站續獲張三一名派弁併解清鄉公所審辦茲經審判員吳司馬提訊確係臣梟董道成余孟亭等同黨平日專在各處擺設賭檯及眅售私鹽爲務張三並犯搶刦西山典當鉅案司馬判將該二犯分别押發長元兩縣釘鐐監禁候覆詳辦 
[派定正副徵兵官杭州]  
　　浙省一標二標兵額頗缺楊協統决意添招早詳前報茲悉此次徵兵决意專徵金華人已派出正副徵兵官十員名單錄下（正徵兵官二員）王爕陽李續祜（副徵兵官八員）虞廷柯勉劉鳳威錢皋文耀宋開仕陸鍾麟葛敬恩 
[營兵擅拘棍徒革懲安慶]  
　　省城著名地棍謝大溥係監禁開釋之犯日前又肇事端經協標馬營二棚李副兵擅將該棍徒拘獲私行拷打經該營管帶李玉椿訪確送交警局懲辦惟該營兵弁無拘捕之權實屬有犯軍紀當即詳明撫台將該副兵等一併斥革其排長平日約束不嚴稽查官當時疏於彈壓均皆記過示懲以爲疎忽者戒 
學務 
[青浦學界之現象松江]  
　　青邑學務自趙大令交卸後風潮屢起辦學人員各自灰心先是葉君昌陛辭退商等小學校長又於七月初七日在敎育會開會辭退會長勸學所協董章君紀綱早就他職祝學兼總董錢君學乾自本月初繳札禀退後即於十五日在明倫堂開會當衆告辭另舉總董十八日省委俞志喜大令在勸學所開職員會推定葉君其骥爲總董其舊有職員留所者不過三四人現雖陸續舉定接辦之人而未滿一年紛紛辭職恐非學界之福也 
[附毛提學札俞大令文]  
　　爲專札飭查事照得青浦縣視學員呈請辭職一案細閲來牘所稱全邑學務城鄉當一律相待况學務公欵大半取之農田豈容歧視持論頗爲平允所有帶征積糓一欵衹可就小學校辦理之善者爲不足之補助不能以此作正當之經費業於前禀分撥學欵案内明白批示在案所稱阻礙甚多辦學頗形棘手該員稟懇辭職必有不得已之苦衷究竟該處學務係何實在情形亟應派員前往確切查明據實禀復以憑核辦本司總持學務惟期辦事得人無所用其袒護目不得不隨事維持該視學員錢學乾所請辭職應無庸議所繳委札即交該委員發還仍囑其勉爲其難認眞辦理札創該員即便遵照所需川資照例在學務公所支給不得受地方供應切切此札 
[派委畢業警察學生浙江]  
　　杭垣本年警察學堂第一次畢業學員日前已由前任崔游戎頒給文憑現王觀察將畢業員四人分派各處陳訄派餘杭孫傳績派海寗朱樹楷派臨安培章派於潜 
[女師範初次考驗安慶]  
　　安省紳學界吳君等組織之女師範已禀奉大吏立案撥予經费接濟該堂校舍即就舊日學務公所房屋修改現聞報名者已有二百六十餘名之多現定於廿三廿四兩日考驗分本科預科兩班共收學生一百二十名 
[設立鄉學詳請立案浙江]  
　　日前景寗縣詳請設立沙灣二都高初兩等小學堂二所呈請立案旋奉學司批示如詳立案察核所訂課程尚屬合法惟管理二人校董四人均爲定章所無應即裁去學生名額合高初兩等止二十四人亦宜亟加擴充該校敎員潘鍾俊旣係日本早稻田大學預科畢業其於管理敎授之法自非漫無經驗者可比應責成切實整頓改良以成正當之敎育 
實業 
[鐵絲鐵釘公司開辦天津]  
　　候補道徐宗棠洪懌蓀二人在天津設立鐵絲鐵釘工廠製造鐵絲鐵釘等物以開利源而杜外貨現已招集股本銀三十萬兩於七月十六日在農工商部禀請註册該部以徐道等開設鐵絲廠係屬仿照外洋辦法如果别出新式送呈本部考驗後准按照出貨收税章程辦理 
 
 

Page 12

 
 
第二張第四版 
[擬設官銀分號於哈爾濱奉天]  
　　東督徐菊帥前曾派員前往哈爾濱調查商務該調查員業已回省禀明一切已誌前報刻聞東督擬在該埠設立官銀分號整頓商務藉以收回各項利權現已預備興辦一切 
[瑞安公舉商會總理被駁温州]  
　　前月瑞安商務分會公舉温府商會總理王嶽崧兼任該分會總理由李炳光等列名報部茲奉商部批云該會董等公舉王嶽崧充任瑞安商務分會總理自係素李衆望惟現在商務日求擴充必有專員經理其事王嶽崧旣充温州商會總理勢難兼顧且與本部定章不符未便照准仰仍遵章辦理報部核奪 
[浙路城跕開工記聞杭州]  
　　浙路江墅線繞道入城略記前報茲悉此項路缐早已規定於清太門之下草橋門之上開兩城洞本擬前月即行開工嗣因塡蕩土方施工不易延遲迄今而城廂愚民謡言四起有謂此項大工必死傷小兒若干名有謂十二生辰正衝者八致術士一流相率附和揑造祈禳之法用五色線搓成牛繩拴諸兒頸籍可免死愚夫愚婦奔走相告幾乎若狂甚至上等社會亦相率效尤現聞浙路公司以開工在即此種迷信最足以惑人心特咨呈增中丞請嚴飭地方官剴切出示曉諭免生意外 
雜記 
[富紳慨捐遷移火藥局經费松江]  
　　松江城内首富馬季常翁以籌遷火藥局爲松人切膚之事而府縣往謁又避不一面捫心清夜殊抱不安爰托楊紳介紹慨捐雪花銀二百兩楊紳欣然告人謂爲破天荒誠難得也 
　　按松江富紳不僅馬姓繼常更有自居於發起人之列而其富倍於馬姓者則莫如住居西關外之杜鼎梅其吝嗇之氣不亞繼常不知太尊尚能屈駕否楊紳尚能紹介否 
[蘇垣開河蘇州]  
　　蘇城河道淤塞久議開濬祇以經费難籌輙行中止現由自治局迭次會議决計舉行業已移請長元吳三首縣出示曉諭併飭各地甲將一切船隻悉數驅令出城定期廿四日開工作壩所需經費開由巡警項下提撥不足則向各鋪户勸捐 
[督委驟難銷差揚州]  
　　江西鹺商盧氏家務一案先控府縣未能了結後又上控至部曾由部咨江督澈查訊斷端午帥於五月問委秦子和觀察來揚督同府縣集訊迄今已有兩月未能將原被告提案故秦觀察進退甚屬爲難 
[禀請飭查地租蘇州]  
　　蘇省清鄉公所昨據太倉紳十陸祖馨等聨名禀稱浮橋地方有廢地基五十餘畝其地租向中該處汛弁收取並未入公現在辦理清鄉梒槍械等欵無從籌措應請將此項地租撥歸清鄉以資備辦槍械及一切公益等用當經瑞方伯批飭太倉州查明復核 
[清鄉公所嚴究拐賣案蘇州]  
　　盤門外絲廠工人黄某之媳渾名野貓者近為安徽人黃沈二嫗誘拐至楓橋與劉國林姘識旋復騙至震澤縣某鄉價賣於王倍福爲妻計得身價洋一百元嗣經巡緝中隊方弁訪悉派探至該鄉協同伍姓地保查獲解經震澤縣訊供後飭差協解署經清鄉公所訊實轉發吳縣飭傳家屬具領一面勒緝黃沈二嫗及劉國林等到案嚴辦 
[大潮衝散船木杭州]  
　　二十日卯刻江千潮水極大生記行木倉約計二千餘根被潮冲至半邊山江中經救生局一號四號紅船駛撈拖帶至化仙橋攏岸又江同和行木倉約計二千八百餘根被潮冲至半邊山江中亦經救生局二號三號紅船撈獲又有徽州船徐長裕裝燒酒泊閘口江濱被潮冲激錨索打斷將船冲至江心經救生局二號紅船救護得以無恙均各賞給有差 
 [P巡警局舉行盂蘭會常州> 
　　常州巡警總局昨日興高采烈特延僧人在頭門施放燄口郡城宣講所現正勸人称中元做節欵助賬而巡警局轉有此舉殊可異也 
清談 
[康梁之遺害]  
　　江漢日報漢口江漢日報。爲登華僑體願書。於十八夜封禁。停止出版。夫南洋二百埠華僑請願書。聞出自康有爲手筆。書中十二大謂願。若國會。若陸軍等項。千手雷同無甚詫怪。惟歸政遷都兩事。較爲奇異。政府將假此兩事。以歸罪於江漢日報而封之耶抑深惡康之爲人而廢其言也 
[政聞社]  
　　上海政聞社事務所自得七月十七日上諭於十八日即行解散。吾調查政聞社社員名單。雖無梁啓超其人。然觀其宣言書。與其東京演説稿。多係梁之手筆。則純粹的立憲黨派也。當此國會請願潮流最盛之時。忽有禁止政社嚴拿社夥之諭政府將借此釁以恐嚇各省留京之代表耶。抑但惡梁之爲人。而他政團有在禁止之例也。寓言 
[拆字先生選]  
　　十字路口。撐著一頂半黑半白的蓬帳其中有破桌一。三角凳二。桌上硯一台。墨一方筆一枝硯　放著一個竹筒。筒内横七豎八。塞满了一筒纸捲兒。三角凳上。歪着一位先生。年纪不算大亦不算小。約莫有四五十歲满臉灰。塵嘴上。長了幾撇胡子。倒也有一點風。趣。身穿老布長掛兒。脚上没根的鞋子手。裏 
拿。一把扇子。切切綽綽閙得一個没有停歇。桌上還横著一根旱烟袋。蓬帳邊掛著一個招子。上面寫著每字銅子三文。六個字。這位先生。可是不曉得他的大名。但是一望而知爲拆字先生。 
　話説拆字先生。那日又正在舒捲他一把寳扇的時候。前面忽來了一位大漢。看他雖是愁眉苦。眼满面憂容。那一種神情。却還帶著三分軒昂的氣概。只見他匆匆然跑到桌子面前高聲問道。先生你給我拆一個字。拆字先生見了生意上門。那有不足恭的道理。便收起那扇子。將身一躬。請大漢坐在對面一個凳子上。忙取了竹筒攪了幾攪。伸到大漢面前。謂老哥取一個字。那大漢取了一個字。看也不看。便交代拆字先生。拆字先生拆開一看。原來是一個路字。便一手拿了字纸。一手捋了幾捋　子。説道。老哥是問什麽事。大漢答道。家產 
　　拆字先生沈吟了一回。又切切綽綽弄他的扇了。便搖搖頭。說道不妥不妥。你看這路字左邊一個足字。右邊一個各字。各人走各人的兩條腿。你的家産。還能彀保得住嗎。而且足字上面是口字。下面是止字。你不跟人家爭執。止住了口。人家肯給你半點便宜嗎。不妥不妥（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[粤督張奏查明岑春煊被叅各節摺（續）]  
　　一原奏南海縣知縣裴景福被劾一節查裴景福歷任繁劇頗有幹才各的督撫臣喜其能事多委任之岑春煊到粤伊始訪聞該革員劣跡多端將其撤任隨接廣東同鄊京官公函及在粤紳民告發指其居官貪酷於光緒二十九年七月電奏暫行革職發縣看管飭委臬司程儀洛查訊該司以其貪酷之事皆由門丁植槐軒廖錦三兩人狼狽爲奸非勒令交出不能定案經岑春煊嚴限勒交而植槐杆等已先遠颺未能交出迭經程儀洛調查案卷簿册並摘傳原告人証質訊均未能得其切實証據久之該司以查得裴景福前在南海縣任内設立站籠先後站斃人犯改作病故者一百二十八名又收受賭商盧華富等陋規贿賂共銀二十二萬四千二百餘元詳請治罪而岑春煊又以案經抽换過付未明遽定爰書難期拆眼時值廣西用兵需欵孔急因今罰鍰助餉允爲奏乞恩施裴景福自認缴銀十二萬元已據缴過現銀四萬元其餘以房産衣物等作抵尚未變抵清完而岑春煊嚴檄勒催有立置重典之語程儀洛迭次庭訊凌逼挫辱裴景福懼罹不測遁往澳門經岑春煊委員提解回省於光绪三十年十一月二十八日奏請將裴京福發往新彊充當苦差永不釋回細核本案始未情形自裴景福撤任以至定罪奏經時閲一年有餘之久經岑春煊程儀洛再三委查多方搜剔迄未得其貪酷之據即原奏亦自謂難以遽定爰書惟未能交出門丁及逃往澳門洋界雖或力有不及或係迫不得已然究非裴景福應得之咎無可諱飾至原奏福岑春煊前任粤藩時與督臣譚鍾麟遇事齟齬因牽怒於所保之人是以參劾各節皆屬懸揣之詞平心而論裴景福久任首縣過固不免功亦難没而緝捕尤爲擅長光緒二十六年九月逆黨史經如謀亂潜用炸藥轟塌巡撫署醬經裴景福設法鈎距獲犯嚴懲幸免巨福業經前署督臣德壽奏報有案論者謂其有捍患之功卒蒙永戌之罪未免代抱不平一原奏連平州知州徐仁傑被劾一節查徐仁傑前署連平州篆初光緖二十九年八月據該州紳士顔鐘騋等禀控該員貪酷十欵岑春煊檄委候補知縣華承謨往查嗣據禀覆原控皆寳而辦理周夢蘭鬭案及餓斃謝新發抵屍兩案爲最重先是鄉民周惡昭等紏衆鬭斃周夢蘭一名徐仁傑派勇拘兇拒匿不交遂親往圍捕拿獲周陳鎖等十一名作爲盗犯禀經正法内除周日煌藍惡德二名本係刦匪外其餘多屬無辜更非本案正兇又監犯周尊弊越獄脱逃徐仁傑匿不禀報任聴吏目甘怡將另案人犯謝新發絶食餓弊抵作周尊彜屍身揑報病故提到徐仁傑訊明供認不諱即經岑春煊奏參革職永不叙用發往新彊充當若差現查被控十欵僅此兩案事屬非虚其餘皆無磪據華承謨謂其盡實不免周内至原告顔鍾　等會經聲明被人冐揑其禀部辦原奏匪黨誣控� 
委員混詰殆即指此至後任之知縣樊淙並無逐案全屬虚誣之禀當係傳聞之誤一原奏海康縣知縣金鴻翥被參一節查金鴻翥加署海康縣事光緒三十年五月屬蔡李兩姓挾嫌互鬭蔡姓致傷事外解勸之李勝隆一名於保辜限内身死金鴻翥節差拘兇不獲將蔡姓夥開之同安號榮益號兩店查封各行商准揭封發還允送牌傘旋據耆民蔡志上控飭府提案訊究據署雷州府知府關廣槐具禀謂該員人甚樸誠緝捕勤奪而讞獄非其所長此案先於兩造搆訟不即訊斷迨釀成命案之後又不上緊拘兇未免玩泄經岑春煊以金鴻翥玩視人命藉案營私奏參革職永不叙用時復有自稱主事陳鼎揚者郵寄禀詞指控金鴻翥貪劣派委試用通判傳博修查覆雖贓私尚無實迹而辦事不免　預惟原告陳鼎揚則查無其人亦經岑春煊批飭後任海康縣查究原奏謂匪黨匿名誣控自係指此而言然當日似因蔡李兩姓鬭案紏參不因陳鼎揚控告之禀至謂關廣槐逐案詳查均無實據一節原案並無此禀無憑稽核一原奏欽州知州李家焯被劾一節查李家焯先由知縣保至補用道候補知府久帶營勇緝捕勤能歷任地方亦能稱職光緖二十九年署理欽州統帶卓勇及邊防各營聞有緃勇擾民並營隊潰逃情事經岑春煊電奏請將該員先行革職提省審訊嗣據營務處司道詳覆以查得該革員所部卓勇於欽州情形不熟未能辦匪徒以擾民又不能約束逃兵鈐制降匪均屬咎無可辭惟推究其情尚非有心故緃且念其從前在省緝捕於孫汶一案尚有破猜逆黨之勞即經岑春煊奏請將該革員從宽發往軍台効力　罪嗣該革員在部捐免發遣由部奏准咨行在案查孫汶一案事在光緖二十一年九月該逆紏集大股圖入省城起事時李家焯帶勇巡緝首先破獲匪夥陸皓東等斷獲餘黨四十餘名起出鎗械子藥多件逆謀乃不得逞曽經前督臣譚鍾麟奏報實李家焯之力爲多（未完 
本埠新聞 
[揚州油棧控案之交涉]  
　　滬道蔡觀察禀督撫兩院電云頃和領亟稱本署文封均用漢篆圖章所改碩字亦非僞造因阿領事印存太多故此改用仍請轉報憲台照原函准行云德昌在廨控追汪欵案情如何行查尚未據復該和商並非著名正經前曽包攬華人訟事此次保非汪時順串出牽制油棧坐落内地萬不容抵歸外人管業惟揚棧因何封閉棧内存貨生財估值若干擬請憲台行司查復並令封存暂缓充公一面由道催廨查報各商控案情形仍懇俟運司復到錄案飭知俾便酌核請示 
[調查濬浦局續聞]  
　　泰晤士報云前日本報載江督端制軍派員調查濬浦局辦事人衝突一則茲聞該員等已另派副委員將此事原委實行調查並將全案繕成報告所派副委員係船政　卡爾森律師杜拉斯及愛特森赫其森四人各得酬金銀一千兩云 
[唆人縱火案之堂諭]  
　　法大馬路西龍興茶楼並震豐烟紙店起火案經餅攤主王阿二供稱由肆主蔡同福唆令縱火前日經讞員景明府發出堂諭錄後 
　　震豐烟紙店失愼一案本代分府會同法會審官迭經傳集證人開設隔壁龍興茶園餅攤主夥王阿二王阿根等分别詳細研鞫據王阿二供該烟紙店主蔡同福囑令縱火圖賠保險銀兩允賄銀洋尚未得受等情歷歷如繪王阿根等供亦相符而蔡同福則一昧狡頼誣扳希圖飾卸此案蔡同福縱火憑據雖未查獲獲而案證鑿堅執不移反覆推求蔡同福詞窮理屈其爲有心縱火殆無疑義邇來火案迭出譸張爲幻不可思議捐害地方莫此爲甚似此情眞證確若不從嚴懲辦何民儆刁猾而保治安蔡同福應即發押捕房二年王阿二應從縱火雖未得賄罪亦難　并著拘禁一年又六個月此外證大王阿根等訊係無干一併省釋供詞歸卷此判 
[洋人謊騙鉅欵]  
　　華洋各商投英按察使署環控英郝羅謊騙巨欵一案茲由總巡捕房捕頭飭探將該洋人拘獲解至英按察使署英副領事即照會公廨寳讞員飭差協探傳見證屠文田陳阿旺胡夢龍等飭赴按察使署聽候集訊 
[銅匠私毁制錢]  
　　新垃圾橋北首阿拉白斯脱路銅匠店主胡四松與夥王老九專敗制錢改作器具前晩被探查獲當將二人解人捕房昨解公堂請究判胡王各押一年期滿逐出租界 
[解析並未剖驗]  
　　本縣李大令批陳萬茂禀云爾子陳樹文被洋人司丁姆生追毆撳按氣閉身死當由捕房將兇手捕獲並經本縣驗訊明確禀請大憲照會領事提究在案着静候究辦至將該屍剖驗一節外國係屬常例而此案因聞留待西醫復驗本縣即經函阻因未親見曽否驗過又經函詢即准領事函復已經西醫驗明該屍面目均含泥渣委係生前受壓於泥内口鼻不能出氣閉悶身死與縣驗相符等因則其祇驗面目並未剖驗確鑿無疑母得聽信謡言致滋疑竇此批 
 
 

Page 19

 
 
[謝贈]  
　　昨承日商濟生堂大藥房惠贈東田守田寳丹十五包井自製回生丹五十包絹扇紙扇各十柄藥以辟疫扇以招凉均應時之隹品也書此言謝 
城内 
[貪得地價]  
　　楊俊生嚴羅氏同赴道署禀稱有地一方會租與洋商推拉麥杜言明租價洋三千四百八十元收過定洋三千元尙未找淸今悉已轉道契英冊第五千九百九十六號請爲扣留俟價收淸再行給發等情蔡觀察查得該地早由楊等在瑞前升道任内具禀會經函致英副領事已得復函云據該商推拉麥杜禀稱該地祗許過洋三千元如需三千四百八十元楊等可至英按察署控告聽候判斷如不願租付還價洋三千元外另加五厘利息等語業由瑞升道明晣批示今爾等不遵前批復來曉瀆殊爲不合著速照以上兩條商議妥當限十日内禀覆再行核奪 
[垂涎田地]  
　　徐福泉控堂兄徐富寳覇佔田地由縣傳同地保陸阿寳訊得福泉田地早已售盡僅有房屋五間應與富寳各半均分今砌及田地殊爲不合判福泉掌頰一百下所有房屋與富寳各得二間半了案 
[叔嫂涉訟]  
　　楊景觀控寡嫂楊傅氏託蔡雲峯爲中私賣坆地前晚由縣訊得傅氏將應得之六分五厘坆地賣於楊森記計錢二百四十千氏已提出景觀遷坆費一百千且由王張氏作中與蔡無涉判自邀同族理處 
[盜賣坆地]  
　　廿七保南十二圖有吳樹滋坆地一方前於廿二年分將方單呈請升科局驗明蓋戳詎被該圖地保奚雲峯盜賣吳於去年扭奚到縣控告奚稱情願料理乃延宕至今迄未理楚茲復控縣質訊奚供坆地較方單爲多判候移請會丈局查復再究 
[經理舞獘]  
　　王豐善所開之義豐布莊被　　 
經手蔡迪生侵呑洋八百餘元控舉本縣李大令提訊判蔡押限二十天理償 
[拾獲金飾]  
　　邑廟蛇王殿前擺設香燭攤之願阿順前日在地上拾得金挖耳一只昨日送至東二區巡局留候失主認領 
[道批三則]  
　　蘇子才禀批丁寅淸被控各案均因伊夥黃鴻翔帳目紏葛而起迭經批縣查理卷已成帙究應如何勒令理結以絕訟藤仰上海縣迅速彚案核明妥議復奪毋稍遷延李餘筠禀扯杜緝庭盜賣公所產地本應勒令備價贖回雖將小輪拍賣僅得價銀二千一百兩其不敷銀五千一百五十七兩係由該業等籌墊仍應向杜緝庭究追歸還前據杜林氏具禀當經批廨飭遵在案仰公共租界會審官照案勒限嚴追給領具報毋任延宕切切陸趙氏禀批局員擅理地方田產詞訟已屬有違功令復敢縱令局丁李福生藉端需索尤爲貪婪營私所禀是否屬實仰上海縣秉公澈查禀侯察辦毋稍瞻徇切切 
[官事]  
　　温洲永嘉縣知縣盛鴻壽江蘇候補通判陳鴻材一路三區副巡官易懋恭江西武備學堂將弁畢業生張振武補用守備彭燻候補典史薩景顔候補巡檢周登萊昨均到道禀見調辦攷績課員曹寳鼎禀銷三路一區副巡官差調辦警事課員陳受爵禀銷三路一區鐵路巡弁差南市 
[棧主誘姦]  
　　老白渡丁德興小客棧主婦丁趙氏前日勾引義女王章氏與沙船夥章盟遠姦宿章贈以金戒一枚嗣被丁趙氏偵知分肥不遂即捏稱借戒不還至工程局控告經孫明府訊明實情並據鄰衆公禀謂該棧私設台基請爲究辦判趙氏戒責四百下房屋發封並鎖練遊街以昭焹戒王章氏亦有不合判戒寳一百下交伊父領回管束章罰洋三十元充公 
[無賴賣妻]  
　　嚴蘭生扭控伊甥周連生不務正業將婦販賣經工程局孫明府提訊判押五天著具不准賣妻切結存案 
[究辦冒牌]  
　　英商祥茂洋行禀控南市萃昌泰經售冒牌肥皂一案昨由公共公堂派探至工程局禀明當即派探協傳執事宓阿沛歸案訊究 
[扭控串竊]  
　　陳全琳扭控胡金林串同胡妙宏竊取棧客皮棉衣服二十餘件經工程局陳參軍提訊判押候至美捕房移提胡妙宏到案訊究 
[堂姪負欠]  
　　胡珠耕控堂姪林泉借洋一百二十元不還經工程局孫明府訊判交保每月拔還利洋一元俟有力還本 
閘北 
[騎巡獲賊]  
　　張阿福竊董硯香衣物爲騎巡隊查獲昨解總局訊究判張實四百板枷一月贓給董領回 
[私判圖記]  
　　董鈞和控陳耀廷私刻圖章冒收銀洋一案昨由巡警總局訊明屬實判陳押繳洋一百元再核 
英租界 
[藉端訛詐]  
　　著名流氓徐錦銓向鄉人方金昌拆梢昨由公堂復訊方供家住馬立師路附近因門首倒有男尸徐即將小的軋至西園茶館詐去洋一百七十元求究訊之徐供不承認判下禮拜二再訊 
[何嘗姦拐]  
　　計小弟控勒寳泉姦拐伊妻 
兪氏兹由包探將氏查獲並提同靳寳泉解廨請究氏供向在清和坊妓女愛梅樓處爲傭與靳素不相識近因被夫逼令回蘇婦人不允是以潜居同伴姊妹家是實訊之靳稱無姦拐情事實被誣控判靳交保開釋兪氏交其夫領回不准虐待 
[拐案訊實]  
　　崇明人倪三郎控南京婦人趙李氏曹趙氏母女二人串同曹軒之即小鎭江拐賣伊孩實卿一案昨由公堂復訊屬實判曹　之交保曹趙氏押女所一年趙李氏押三月 
[拐案待質]  
　　吳沈氏誘拐姚兆兆之妻張氏賣於江灣人徐得才由探查獲解至公堂請究判吳沈氏押候補提人証再訊 
[包探不法]  
　　碼頭包探王阿林（即黃鶴林）與妻朱氏串同張沈氏誘拐浦束鄉人場阿華之妻邵氏賣於南滙縣境祝家橋鄉人黃關新經楊控奉上海縣移廨將王阿林夫婦提案昨晨會訊王延穆安素律師到堂聲辯中西官以原告因病未到判王夫婦還押候提集人證再訊 
[公役索詐]  
　　陳協生吳景　秦安郎等控公廨公役王桂卿吳長山素詐保費洋十元昨由廨員訊實判王吳各押捕房二月 
[串呑銀兩]  
　　木作頭虞順記控周金昌薛根記黃瑞泰串呑銀二千三百餘兩前晚由廨提訊三人互相推賴判各交妥保限一月將賬算清再行訊斷 
[朋友通財]  
　　牙醫興盛控王仁來竊鈔票洋四百九十六元昨由公堂復訊原告倩司賬蔡榮卿投稱被竊之洋已由王之友人山文輝如數賠交請免究辦判將王開釋 
[公堂瑣案]  
　　英商泰利洋行控朱　人短交地畝昨日傳案判交保訂期會訊英商勝業公司控唐金記拆毀竹笆昨日將唐傳案判交保候訊過犯邵海泉竊蘇金生衣服押西牢一年逐出 
美租界 
[造屋無照]  
　　西華得路謙吉里翻造房屋未領執照由捕將作頭劉金記拘入捕房飭令停工補領 
[木器被封]  
　　張兆芝有木器多件租於楊　浦路一百十七號門牌某西人今該西人欠租逃逸將門封釘張因投報捕房飭自向房主商理 
[葡人野蠻]  
　　北四川路林陸氏家女孩阿巧被比隣某葡人毆辱投訴捕房訪探查核 
[船户訛詐]  
　　駁船户張慶被同業張巧福紏黨軋至吳淞路鶴嗚茶樓訛詐洋七元並茶資三元事後投控捕房飭探查辦 
[私刑吊打]  
　　西華得路木匠徐阿根昨因失物將小工願阿私刑吊打由捕拘入捕房押候查究 
法租界 
[查獲贓賊]  
　　王華元行竊羅再之郭景華王子高陳子卿等六家衣物報探緝獲並在朱裕生家起出贓物一併解廨請究判王枷一月押捕房一年朱枷半月押半年贓分别給領 
[控竊無憑]  
　　電車公司西人昨將鄰居洋 
 
 

Page 20

 
 
房内細崽王阿法送至公廨控被行竊草帽單被等物中西官訊無實據當堂開繹 
[車夫行竊]  
　　車夫施阿福行竊主人沈福明車　售於嚴阿春得洋六元報捕一併拘解公堂判施還嚴洋六元將車收回給還原告開釋 
[强搶小洋]  
　　王潘氏扭林寳生至廨稱在市場爲林搶去小洋三十餘角求究訊之王俯首求宥判押捕房一月 
[細故輕生]  
　　住居後新街之王洪年前晚與姘婦沈氏口角呑烟斃命捕房即將沈氏拘押一面將屍舁往息影公所報縣請驗 
國外新聞 
[美國地震]  
　　二十三日紐約電云今日開列福利亞省猶里開地方地震甚劇人口財產損失甚衆 
[美國海軍大將辭職]  
　　二十三日紐約電云美國海軍大將伊凡思已至退息之年昨日已由政府伊將君之名置於退息單内所遺之任以海軍少將戈特里區接充又載字林報二十三日華盛頓電云美國海軍大將伊凡思茲已辭職回抵莫杭湖故里大受羣衆歡迎以上譯泰晤士報 
[美艦隊抵呂宋之期]  
　　二十三日華盛頓電云美艦隊將於十月初七日行抵小呂宋 
[美總統游斐之自薦書]  
　　二十三日倫敦電云華盛頓電稱美總統寓邸白宮近接自薦書七千封皆係獵人庖丁嚮導寄來請從羅總統出游斐洲者 
[英國煤礦崩裂]  
　　二十三日倫敦電云英國維干附近之曼帕爾煤礦茲忽崩裂埋没礦丁七十六人羣人急往下拯救奈爲煤氣所阻惟有坐視而已聞現已尋出死屍三具被災者之妻子家屬皆守望陷口情形頗慘以上譯字林報 
[菲列濱自立之期]  
　　二十三柏林電云美總統羅斯佛宣言菲列濱島大約二十年後可以自立 
[土政府拒借外債]  
　　二十四日倫敦電云土爾其政府已與土爾其銀行及烟草公司交涉借債事宜德國東方銀行情願假欵以濟要需經土政府婉詞謝絕 
[德國女子准入大學]  
　　二十四日倫敦電云德國女子嗣後准入大學與男子同等 
[塞奥締結商約]  
　　二十四日倫敦電云伯爾格來得電稱塞爾濱國已與奥國議結商務條約兩國稅務争執三年自此可以和解云 
[英報評論日人反對新法鐵路]  
　　二十三日倫敦電云英國維斯脫明斯脫報評論日本反對新法鐵路謂日人將與南滿鐵路競争之說實屬强詞借此以爲阻撓地步新法鐵路距離南滿鐵路五十英里路線並行洵爲確事如日人所言意謂該地運輸實爲南滿鐵路應享之利益日人又謂如中國自法庫門築路接至鐵嶺則此事目的亦可得逹云云其意實欲該處運輸不能直至法庫門（距離袛五十英里）而取道奉天轉至鐵嶺則將繞越正方之三面所經之路共有一百一十英里考之地圖可以暸然夫滿洲鐵路若爲一國壟斷則其地將大蒙其害中國此線本擬起自北京今已截短至新民屯而日人率意阻撓其對於中國實不公允日人當知專利政策不特自敗其事且與友邦亦將釀成衝突齟齬之舉也以上譯文匯報 
小說 
[小說學界風流太史（九）]  
　　第三回談算學忽來門外漢說奇文笑煞個中人且說金伯屏带了些應用的東西。一直赶到鶴鳴寺左近。尋着了那塊地方。先看了一看。只見那地基果然寬大。那魚池就在那基地的中間恰好方方正正的。約有三四十丈方圓。金伯屏便細細的四周圍先測量了一回。測得這個魚池。自東至西。四十一丈。自南至北。四十丈。照着那魚池的面積。算起來。該應通共一萬六千餘方尺。金伯屏看了。心中想道。雖然測了這個魚池的面積。但不知這魚池的深淺如何。須得找個小艇子來。去池子中間量他一量才好。想着。便連忙赶回家去。想法子弄了一個極小的艇子來。放下水去。自己親自坐着。去池子裡頭各處細細的測了一回。把這個池子的深淺。測得清清楚楚。便回到家中。把那池子的面積工程計若干方尺。深淺的體積工程共若干方尺。細細的開了一張單子。交給了他父親金大老爺。金大老爺接了兒子的這張單子。便照樣開了一個工程的手摺。親自到學務公所去。送給這位余大人。那曉得這位余大人。接了這個手摺只略略的看了一看忽然的縐着眉頭。把手摺放下。沈吟。了一回。便問着金大老爺道。老兄可記得這塊基地。究竟有多少方圓。金大令聽得余觀察忽然無緣無故的。盤問他起來。不免吃了一驚。幸而這。塊基地的多少丈尺。也還有些記得。便立起身來。躬身回道。回大人的話。卑職記得這塊基地。好像是自東至西。一百餘丈。自南至北。九十餘丈。只要把四址清單。查一查就明白了。余大人聽了。且不開口。拈着那嘴上的。幾根八字鬚兒。低了一回頭。又抬起頭來問道。這個魚池是不是就在這。塊基地的中間。金大令聽了。答應一聲道是。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部咨駁貴洲農林學堂辦法文]  
　　爲咨行事准咨開光緖三十四年四月二十八日會同雲貴總督具奏開辦貴州農林學堂附設農業公司分别建築開墾酌訂試辦章程一摺相應咨送查照等因並錄送奏稿章程前來查該省地瘠民貧自以振興農業爲當務之急惟原摺内稱遵照奏定中等選科章程分爲農圃森林蠶業畜牧四科分期分門講授俾無力者選習一二科可營專門農業等語擬訂章程立學總義章内開本學堂將四學科分期敎授俾諸生可就性之所近專攻一科或二科三科本條案語中又稱本學堂用分科分期敎授之法或一學期授一科或兩學期授一科等語辦　殊有未合奏定學堂章程中等農業學堂學科程度章内載中等農業分農業蠶業林業獸醫業水產業五科是謂學科農業科應講授土壤肥料作物園藝農產製造養蠶蟲害氣候林學大意獸醫學大意水產學大意曁修身中國文學算學物理化學博物農業理財大意體操各事項是謂科目中等農業學堂立學總義章内開下章所載各種學科擇其合於本地方情形　酌量設置不必全備等語是農業蠶業林業獸醫業水產業等五學科本可不必全設農　學生自應人專一科毋庸兼習附設學科章第一節内載有欲選學各實業中之一事項者或數事項者可增置選科使學習之第四節内載在各實業學堂畢業後尙欲專攻某業中之一科目或數科目者可特設專攻科使精習之各等語是選科應就各學科之各科目中選授數科目所以待志在簡易之學生專攻科應俟畢業後就各學科之各科目中擇一科目或數科目加精敎授所以待力求精進之學生原奏所稱無力者選習一二科可營專門實業若指學科言之則學科本應專習若指科日言之則一二科未免太簡不足言專門之業擬章所稱專攻一科或二科三科無論是否指學科或指科目言之均與奏定章程所定專攻科名義不合案語所稱或一學期授一科或兩學期授一科若指學科言之則一學科中應授科目甚多無此速成辦法若指科目言之則各科目皆屬相需爲用各宜循序漸進不能凌節而施亦不能先彼後此中等農業課程應酌量地方情形酌定故奏定章程未將各科目如何分年敎授及每星期授課鐘點編定該省開辦此項學堂應派深諳農學之員遵照定章所訂學科科目將分年程度授課鐘點編擬所用課本亦應詳細擬定庶免窒礙至管理員設有監督復設堂長敎員規則載聘用外國敎員合同程式而於敎員職務多有闕略者試規則所載分數格功課記分規則所載品行分數計算之法均與本部奏定各學堂考試章程不合應飭該學堂將指出各節逐一改正詳擬繕具清册呈由貴撫咨送本部再行核議傳習農業有限公司援照高等農業學堂章程所載傳習農夫辦法用意甚善但傳習農夫所以求學應附屬於學堂集股墾植所以營業應别爲一公司所擬章程應分别將傳習事宜訂人學堂章程墾植事宜訂入公司章程以清界限相應咨覆貴撫查照行知提學使司飭知該學堂並從速見覆可也須至咨者 
賑務 
[旅滬徽州水災勸振所第一次報告（續）]  
　　一來函承示已籌二萬金之數究竟現解若干務求從速示知蓋我徽之災情非别處可比别處水退田耶仍可耕種徽州災後員蛟洪冲刷之處無論高低膏腴盡成石田萬無復舊之埋其被災尤慘者或僅子身而出一無所有而地方相去阻隔旣不能以工代賑又不能廣廈庇寒惟有盡心竭力一秉至公知我罪我所不暇顧也 
　　一江西辦米現擬停辦也徽地六月望前後江西己有新米運到七月初休東歙西未災之區亦將收穫米價可冀日平辦米恐緩不濟急一災區處所宜兼以工代振修復道路也現在大災之後其遭災貧民未即遽塡溝壑者緣各處紳耆亦有不忍坐視之人或辦平糶或籌急振尙可稍顧目前至秋後欵盡則無望矣本地財力旣竭將復苦不盡言且到處山崩地裂平素之道路往往都成斷澗絕徑凡小民之以探山爲活擔負爲生者旣無田地之可耕又無朝夕之可贍舉足皆成絕路後患恐不堪設想前信所懇多籌振兼爲以工代振修復要路系屬實在急迫情形亦屬災地善後要務統希酌定示覆以便遵行 
　　以上各節請吾弟閱後交謝筠翁曁諸位善長分閱忽忽因赶班不及另函奉逹務祈原鑒爲荷兄俊頓首 
[第三次來函]  
　　筠翁諸位大善士大人鈞鑒二十日接到大札並匯解英洋五千元二十一日即由原班肅復諒投公覧二十四日又於復舍弟偉臣函中縷陳一是嘱即轉呈公閱昨接偉弟函又代匯解萬康益和通裕致祥德記九莊各規元一千兩合共規元五千兩照收現在屯鎭一處災情前會振過該災區各户每人大洋兩元米一斗係就本鎭所籌集劉府尊親自到屯辦振係奉藩撥厘銀一千兩前昨兩日灾户擁擠報名領票實繁有徒經府尊删核應振者尙有一千七百餘名口若以今次灾地處所合計即休寗一縣亦必需有極鉅之欵加以嫠灾尤重現派人調查己有兩位同去分頭查勘尙未知的實灾情若何歙亦派人往查均未查畢一俟查有成數即合三縣被灾户口彚齊造册分配振欵斷不敢粗心大意聊草塞責前由滬解麵粉一千包尙未接有杭信杭解米五百石二十五日己接鄭鳳臺來函云己出江干開運均俟到屯即行分派灾區不誤惟徽地米價現在尙不極昂江西新米屯己見市且休東歙西早穀登塲在邇似籌食尙　 
非甚難而籌欵則誠不易非謂米麵兩項不足拜仁人之賜第就實在情形質言之尙希俯鑒况災情重大而且綿長二百餘里以人口計之林林總總指不勝屈設使偶　經心致灾黎有向隅之歎不特無以對發起諸君子即鬼神鑒察亦恐難逃於天地惟有代灾民泥首仰仗諸大善士一面勸捐即一面赶匯淮险將兵多多益善臨穎不勝企望之至所有一切調查辦振事宜容後陸　詳報先此肅復恭請鈞安鄉愚弟洪廷俊頓首 
 
 

Page 27

 
 
   
 
 

Page 28

 
 
   
 
