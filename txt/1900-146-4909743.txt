# 1900 - 146 - 4909743

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客施記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓萝補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所輯而我朝乾隆中浙人魏玉衡先生爲之研搜考訂畢力補綴廣爲續集六十卷其中條析病狀援据方書臚列治法斧藻羣言足稱岐黄之功臣青囊之盛業誠醫學入門之階梯也刋印行世板久燬失耕餘堂主人覔得精本托本局詳加校印　墨精良字跡放大不費目力計正續兩集共計二十本價洋四元世有欲樹杏林之幟者請臨上海三馬路申昌書室並各書坊選購可也 
[論中國内憂之可慮]  
　　今之談時務者輙曰中國處今日之勢患在外侮不在内憂較之泰西諸國兵力誠弱器械不如然視道咸之間已不可同年而語同日而語當年髮逆之亂擾及十餘省據險十餘年人民遭其蹂躪宗社爲之震驚爲中國内憂之最大迨湘淮各軍起始得一掃而空今雖承平日久湘淮各軍已成暮氣致遼東一役轍亂旗靡而較之道咸之時全恃緑營則已不啻上下牀之别縱未能如剿髮逆時勇敢凌厲而規模猶在器械日精卽有潢池弄兵而聲勢所至不難懾服且自通商以來各省皆有西人蹤跡一旦有亂西人卽不爲中國計而無不調兵保護商民中國亦不無將伯之助故内憂殊不足患惟强鄰虎視設有違言海氛不靖則遼東之覆轍可鑒不可不爲未雨綢繆之計務期一帛永敦干戈不事則中國之福也而吾以爲欲弭外侮當先靖内憂未有内憂不靖而可以消外侮者也處今之勢外侮誠不可不慮而弭内憂則更爲急務近來盜賊蜂起邪教復興殊爲心腹之患從前之起而已靖餘孽猶留及今之伏莽未發者無論矣卽今事之已發者言之連日報紀紹郡則有台匪之患以新昌縣之燕山爲巢屈三月二十八日竄入新昌縣城劫掠十二家居民風聲鶴唳一夕數驚某日又劫城外二十餘家浙省亂民以台匪爲最苟不早圖恐成滋蔓廣西則近日亂民蜂起迭由連州各屬赴省請兵廣甯亦有匪人蠢蠢欲動雖被官軍擊退而竄至懷集縣境鄉愚之從而附和者實繁有徒居民或逃避或附匪田畝皆荒該處商買亦函告佛山停辦貨物廣東肇慶府屬之廣甯縣與廣西懷集接壤該匪自懷集又竄入廣甯愈聚愈衆已積至一萬數千人勢甚洶洶四出劫掠而以廣甯所轄大竹涌爲巢窟近又擾及梁河等處督憲李傅相札飭劉淵亭軍門剿撫該匪多所脅從在深英二洞負嵎抗拒劉軍反爲所敗兵弁所傷甚多現已添兵往勦未知卽能得手否也按兩粤爲髮逆肇亂之地至今餘逆未靖且人民强悍盜賊衆多一經烏合解散頗難非用重兵剿之不可不能以尋常匪類目之也本月初二日本埠西字報館刊發傳單謂義和拳匪忽由天津闌入京師并將沿途鐵軌毁壞各商家亦有電音至滬止辦貨物匪勢雖不如兩粤之熾而畿輔不免震驚内憂如此豈尚不足爲慮哉且恐内憂未能遽靖而外侮卽因之而來往往匪亂之起大半與教士爲難故西人一聞有警卽調兵保護若有戕害則必向政府要求無論府庫支絀賠欵爲難且恐各處蠢動西人必調兵代剿西人在粤東已有此說然不過爲盜賊起見若竟爲中國剿匪在不知者方喜西人爲將伯之助殊不知西人動手之後卽不别生枝節亦斷不肯白白從事所謂要求者仍在也要求不已必至失和非外侮之由内憂召乎今内憂如此之甚早不設法弭之吾恐外侮之來亦不遠矣杞生之憂曷其有極 
[本館接奉電音]  
　　昨日午後京師飛電傳來上諭一道敬謹譯登○五月初四日奉上諭山西學政劉廷琛奏特保書院院長懇恩奬勵一摺山西令德書院院長已革御史屠仁守著賞給五品卿銜另片奏酌保教職等語山西太原府教授常周學教諭叚雨田太原縣訓導張芙萼芮成縣訓導梁善濟候選訓導楊廷棣旣據劉廷琛臚列該員等品行學問核實保奬自應俯如所請以示鼓勵常周著以知縣在任候升叚雨田著賞給内閣中書銜張芙萼梁善濟均著賞給國子監學正銜楊廷棣著以本班卽補該部知道欽此 
[拳匪猖獗]  
　　天津訪事友人云義和拳匪以仇教爲名煽惑愚民四出騷擾其勢日漸蔓延四月二十九日琉璃河鐵路被毁欲與法人爲難緣此路雖由比利時國借欵承造實則皆由法人主持也是日來往火車均中道折回鐵路局中西人土均踉蹌逃遁本月初一日陸續回津尚未知資財損失若干人口有無傷斃也先是馬隊統帶楊雲峯協戎福同奉直督裕壽帥檄飭前往彈壓遇拳匪於淶水縣境時協戎所帶馬隊一哨有半共計七十五名初次接仗斃匪七名二次陣斃及俘獲約又十數名匪黨銜之刺骨至第三次交鋒甫經覿面匪卽逃奔恊戎不知誘敵之計率騎狂追中途伏發匪亦轉身格鬥勇猛異常協戎力竭勢窮遂遇害差弁兩員銁焉所部馬隊七十五名生還者寥寥無幾壽帥聞報於四月二十四五日迭派練軍馳往勦撫直隸提督聶功亭軍門亦派武毅軍兩營協同辦理然匪𦦨則自此益熾未知能指日蕩平否也二十八日協戎靈柩已附火車回津兩弁屍棺亦於二十九日載返瞻望燕雲杞憂曷已又據京師訪事友續函云上月中旬易州所屬之淶水縣界忽有拳匪多人煽惑鄉民與高樓村教堂爲難旋經堂中教士報明淶水縣某大令立時協同本地汛弁馳往彈壓邑屬各紳士面禀大令謂各教民如能立一憑據此後不復入教方能設法保護大令略與詰辯各紳以爲有意袒教語侵大令勢甚洶洶大令知不可以理喻惟率同營汛在彼處彈壓經四畫夜至第五日以公事暫回城中拳匪忽乘間焚燬教堂　斃教民三十餘名其匿於堂中之男婦七十餘名口皆被燒斃附近定興縣某村教民有聞難赴救者亦被格殺九人其未與斯難之教民現皆聞風逃避刻有逃至都城者教士某西人聞已逃至保定乘火車北行赴京赴津尚未知悉也○四月中旬皇城東安門内一帶游蕩子弟日日聚衆習拳觀者如堵適步軍統領英侍郎年之親串某君由此經過駐足閒觀突一小兒揮拳相敬某君猝不及防狼狽而遁事聞於步軍統領衙門立飭弁兵前往訪查拘獲十餘名送交刑部照例懲辦 
 
 

Page 2

 
 
[英搭將和]  
　　本月初四日倫敦來電云英國與搭浪斯華列交兵現已將次可平蓋因英兵已抵搭國都城搭民主力不能支業已遁至他處英兵官亦不爲已甚允爲設法講和大約化玉帛爲干戈卽在指顧間矣 
[日俄猜忌]  
　　天津訪事友人云俄人經營東三省鐵路汲汲皇皇不遺餘力近兩年來由北洋招去工人不下十數萬名且由琿春至旅順沿途皆駐兵勇合東三省計之約共十六七萬名一若旦暮將有戰事也者誠不知其何心也所最可異者日本於此亦駐兵士數幾與俄相　一切軍械亦如之而日人諱莫如深是以知者甚少若此則俄日猜忌之端日亟一日恐不待西伯利亞鐵路告成而東三省已有岌岌可危之勢矣關心時事能無慨然 
[輪船被劫]  
　　西報云上月二十八日怡和洋行吉和輪船由上海開往長江行至鎭江相近忽有匪人二十餘名擁至帳房及搭客房中肆行劫掠内有二客并受傷夷船主聞警携槍而至匪徒始不敢猖獗事後船主欲展輪回鎭江匪黨揚言如不子一線生機定須將船焚燬船主恐釀事端仍行駛至儀徵各匪徒遂紛紛登岸而逸現聞怡和洋行主欲於此後船上用印度捕數名日夜巡緝以安行旅所議果成亦行人之幸也 
[剿梟近信]  
　　蕪湖訪事友人來函云大江南北各州縣境内人民同苦鹽梟會匪之害於是各州縣主戮力同心爲民除患專設保衞局招雇壯丁密加訪緝如當塗和州各設保衛勇丁三四十名所需餉銀由鋪商捐集繁昌則由縣主左大令捐廉招募壯勇十名札委典史張少尉開甲督帶梭巡異常認眞另有四鄉團練通縣合計不下五百餘名亦歸少尉統率每月來城會操一次平時遇有匪警恊力搜捕是以刻下匪黨已稍稍歛跡而外間謡言猶謂現因下游梟匪總頭目徐老虎重返舊巢暫時收拾不日卽將分投四出旗鼓重張也然乎否乎請還質之緝捕中人 
[利川解圍]  
　　武昌訪事友人云前者施南府屬利川縣境土匪滋事縣城被圍勢磓岌岌近日湖廣督署接施南府額竹軒太守電禀知此股匪徒已由施南協楊協戎帶兵剿捕利川縣蔡大令亦召集民團互相策應匪黨見官軍勢盛相率　逃城圍已解惟現在首要各匪尚未就擒難保不蔓延爲患云云督憲張香濤制軍得禀後立卽電飭宜昌鎭傅弼卿鎭軍派撥弁兵跟蹤緝捕并通飭鄰封文武各官一體協緝想不難指日蕩平也 
[皖撫練軍]  
　　蕪湖訪事友人云皖撫王芍棠中丞奉命招練精兵十營下車後卽派員專募三湘七澤子弟不許外籍一名濫竽其問名曰安徽武衛軍蓋卽北洋榮仲華中堂武衛軍之别支與現駐清江之武衛軍同一辦法也日内已由中丞舊部易陳二軍門由湘募到二千餘人所有皖省原練之長慶淮軍二營已奉明文遣撤歸田是以舊臘派赴江北無爲利州含山等處剿捕鹽梟會匪之兵丁三百名已於四月二十日後拔隊回皖另於皖省定安左營中撥兵一百名前往接替 
[京卿蒞鄂]  
　　武昌訪事友人云督辦鐵路大臣盛杏蓀京卿於四月二十七日乘招商局江裕輪船蒞漢口府縣各官均往迎迓京卿旋卽換船渡江拜會湖廣總督張香濤制軍湖北巡撫于次棠中丞籌議開辦盧漢鐵路事宜傳聞京卿尚須赴湖南查勘粤漢築路基址以便尅日興工也 
[催科杜弊]  
　　南昌訪事友人云前者文芝塢明府　南昌任内時體恤民艱特命將丁漕一項在鄉間設櫃征收以歸簡便適是年收成豐稔各户輸將踴躍竟至九成以上迨後豐歉靡常弊端亦因之白出致欲如前之急公好義無誤正供已如景　慶雲不可復見矣現任縣主孟子卿明府心竊慨之爰於日前出示曉諭曰南昌丁漕前經文前縣在四鄉分設鄉征以期完數暢旺本縣亦經照辦在案查目分設鄉櫃以來征數遞年短絀難保非櫃書糧差互相容隱滋生弊端現在奉提京　耍餉迫於往歲自應一律裁撤提歸大堂總櫃征收以便綜核比較按卯比追務使征數較前大有起色以應批解合行出示曉諭爲此示仰合邑糧里花户人等知悉爾等須知裁撤鄉櫃係爲杜絶弊端起見所有應完上忙地丁及各年舊欠丁漕務於四月内自行赴櫃掃數清完掣串安業糧差人等僅供奔走催追不准經手錢糧爾等應完丁漕不得擅交糧差代納致被侵挪倘逾四月限期比較征數短絀定卽分鄉摘欠簽派勇役按户拘追决不稍從寛貸特示 
[鄂城喜雨]  
　　武昌訪事友人云鄂省自入夏以來亢晴不雨農田望澤孔殷江夏縣陳介菴大令民瘼關懷特於龍神祠設壇祈禱以期感召祥和四月二十七日羲馭韜光濃雲密布鄉民皆舉手加額冀得如願以償至夜果急雨傾盆勢右銀河倒瀉高原下隰沾足同歌犁雲鋤雨之流無不欣然色喜謂從此啺雨應時何患不深慰篝車之望也 
[浙省官塲紀事]  
　　杭州訪事友人云前者新後軍前營統帶姚叅戎振榜赴省禀見撫憲劉景韓大中丞面陳要公事畢卽於上月二十七日遄回防次○浙省應解第三批地丁京餉現由藩憲惲菘耘方伯札委大挑知縣張大令西庚管解○廣信督銷鹽局帮辦一差現届瓜代上月二十七日運憲世都轉委候補運副蔡分轉德培接辦○紹興鹽局由都轉委候補運副楊分轉恒辰辦理○撫署土穀祠現應修整由防軍局委候補同知陳司馬懋采估工修葺已於上月二十七日開工矣 
[皖省官塲紀事]  
　　安慶訪事友來函云上月二十五日鐵路大臣盛杏蓀京卿乘江裕輪船於黎明時行抵皖江卽命駕入城赴撫轅拜會撫憲王大中丞迎入花廳茗談良久始興辭而出隨赴各當道投刺有頃王大中丞亦命駕出轅至江裕輪船答拜十點鐘時江裕鼓輪上駛逕赴漢臬○正任桐城縣龍賡言大令前經上遊調補靈璧縣尚未卸任忽報丁艱藩憲湯小秋方伯據報卽委卽用知縣王從禮前往署理王明府接奉委札隨詣轅禀謝擇吉履新○寗國縣典史沈福新少尉患病請假遺缺藩憲以候補巡檢張錫葆少尹前往庖代○泗州吏目施際昌丁　遺缺由藩憲湯方伯委候補典史蔡恩厚署理○新選安慶府同知志司馬瑞於上月十九日投文禀到二十三日藩轅牌示飭赴新任司馬接奉飭知諏吉二十六日蒞任視事○准補徽州婺源縣典史金道榮現奉藩憲飭赴新任少尉接奉飭知卽日前赴新任 
[鎭郡官塲紀事]  
　　鎭江訪事友人云正任江安督糧道委署淮揚海道吴仲懌觀察重熹交卸署理江蘇藩司篆務後由蘇蒞滬乘大通輪船於本月初一日之晚八點鐘時道出潤州下椗江中登岸往各當道處拜會未幾卽令展輪上駛逕赴金陵禀見兩江總督劉峴帥然後赴淮履新○長江水師提督黄芍巖宮保前赴江甯謁見兩江總督劉峴帥籌商要公事畢於本月初二日乘南琛兵艦遄回防次水陸各營健兒均列隊江干迎迓如禮 
[蘇省官塲紀事]  
　　姑蘇訪事友來函云新任城守叅將章叅戎接印後因前任曾叅戎尚未啓節暫假富郎中巷某姓房屋藉資辦公曾叅戎已於上月二十五日前赴海州新任章叅戎遂筮吉本月初一日遷入穿心街本署闔城文武同僚均往道賀輿馬喧闐頗形熱閙○上月二十九日撫憲鹿滋圃大中丞密委某君至揚州提解某鹺尹來省發交蘇州府濮紫泉太守訊辦太守轉發吴縣署交田大令管押候訊其所犯何案則關防甚密非外人所能洞悉也 
[牛莊雲樹]  
　　營口訪事人云前因油工與鐵路工人羣毆拒傷停工等情旋經道轅拿獲王姓後將油工四人釋放仍未作工嗣永昶昌 
 
 

Page 3

 
 
又將王姓保出後分條知會各油坊要約數端十三日仍未工作工人向本櫃算清工值各歸鄉里計附淡水輪船回山東者七百餘人附火車回關内者數百人附近本地熊岳蓋州東山各籍亦各星散共油坊二十八家約計油工二千餘人均已四散近日各油坊因恐已碾之坯日久霉　加給工值於院内更夫打雜夫學徒等紛紛包鎚每閘僅出油十四五斤故近來之餅鬆堅不一坯料現已打完亦卽停止各油工回家諒不能卽至每日應少油五百簍少出餅三萬片以一月計爲數不貲而價仍舊貫者因白飛過多油簍不繼之故耳現爲觀察訪悉其中爲首主謀者密飭各營拿究已獲小刀張五一名訊供首夥各犯札飭印委營員一體緝拿張五供願招令各工回坊照常工作經道標兵押令到各油坊關照然工人已散恐一時終難聚集也○前日老爺廟前某姓大車裝貨經過某姓之門有女在門前嬉戲車夫偶不經心直衝而過致將女孩頭肩壓損殞命經利事老出爲調處從豐棺殮費洋二百餘元始免涉訟○本年因鐵路擡工營口食力貧民羣趨鐵路致河沿扛袋不能迅速又因現錢短補大會擬令袋頭製造竹籌總結以小洋銀核付凡裝剝船上火輪者加扛一成沙寗船則其價不一經衆公議每豆百石扛錢三弔每餅千片扛錢四弔自四月二十日爲始一律照加○本年海運漕糧計裝沙船五十二隻四月初一日津局開斛今早沈怛茂船首先到營爲本年糧回船到營之始 
[鷺島客譚]  
　　厦門訪事友來函云厦門廳李石梧司馬前因盜匪充斥禀准上憲添設日巡委員一人查夜委員二人藉以懾匪徒而安良善本月某夜查夜委員戴一枝少尉查至洪本部街時已四鼓見某烟館内有歌妓彈唱人語喧譁以共故違禁令卽將烟館主及歌妓拘獲解送至廳後由總查季藕彝二尹將烟館主重責數百板歌妓交妥保釋出○厦門街道狹窄每值春夏之交穢氣上蒸易釀疾疫上月初天時陡暖患時症者已漸有所聞嗣幸廿雨應時疫氣得以消釋亦居民之福也○上月二十五晨七點鐘時有英國大兵艦一艘由香港來厦寄椗港中該艦主高揭國徽并放砲十二門以申敬意中國砲臺亦升砲答之 
[上海官塲紀事]  
　　松江府張子虞太守前日由松蒞滬駐節江蘇海運局昨日命駕入成詣道轅晉謁余晉𡊢觀察然後赴各衙門投剌○上海縣汪瑶庭太令昨日赴道轅及海運局叩賀余觀察張太守節禧至午刻回署 
[令節停讞]  
　　昨禮拜五爲法捕房發落之期適逢端陽令節例應停辦公事讞員朱森庭明府先期咨照捕房暫停讞政一期 
[龍舟競渡]  
　　昨日端陽佳節新閘迤西叉袋角一帶鄉民製備龍船兩艘在浦江中互相划賽紅男緑女結伴往觀者頗有如水如雲之盛 
[爭井涉訟]  
　　本城晝錦牌樓某姓有巿屋數間西首售於歐夢香東首一半售於寡婦唐周氏後院有井一方當時言明兩姓公用彼此相安已有年矣近因歐翻造房屋將井隔斷致唐姓不能汲水向之理論歐卽投巡防西局控訴局員陸雨人二尹提訊之下唐周氏供契上載明水井公用歴有年所歐係九鋪董事恃勢欺壓忽將井砌斷據爲已有務求公斷二尹曰井在歐姓地上任從伊便毋許爭論叱之使退 
[伶人控案]  
　　前日伶人陳彩山投英美租界公廨控桂仙戲園主應桂馨將學徒小喜鳳卽楊來福掯留不放讞員翁笠漁直剌研訊之下陳供小的係安徽懷寗縣人年五十歲向在天津唱戲收小喜鳳爲徒初來時伊祗十三歲至十五歲始克登臺　技約費二千餘金由小的挈之至滬先在鶴鳴園去年調至桂仙園被應覬其工藝雙絶據爲已有不肯釋回今小的欲領回天津求恩公斷小喜鳳供小的係直隸某縣人年十七歲本姓葉嗣因家貧難度寄名楊姓膝下當十三歲時拜陳爲師言明八年期满至十五歲卽解歌唱能愽座客之歡小的託業雖微頗知廉恥在天津時被陳逼作無恥之事小的不從痛遭笞責現在桂仙園陳復萌故智逼勒如前不得已商之園主應桂馨出洋銀一千元向陳贖身立有筆據今竟復來誣控尚求明察直剌謂小喜鳳與陳旣係師徒照原定八年期满甫閱四年尚欠其半察閱陳呈詞有四年限满再繳洋銀一千元之說著准如所請令小喜鳳分三期遵繳洋銀務於年内清楚以免糾葛具到限狀呈案 
[汨羅遺恨]  
　　浙江甯波府屬某邑人樓阿賢向在同鄉王阿忠船上當篙師前晚船泊外虹口某碼頭乘暇登岸一失足墮入江中竟隨三閭大夫以去昨經救生局船户撈獲屍身知照家中人備棺收殮 
[窮途覔死]  
　　徽人某甲向操茶業嗣以頻年虧折落魄申江窮無復之頓萌短見前日獨行至新閘左近京樹間解帶自縊冀了殘生適爲鄉人某乙所見急爲解救幸不喪身後經好善者給以小洋銀數枚慰以好言俾令善謀生計甲乃叩謝而去 
[上海縣署瑣案]  
　　著名惡棍張掌華張順華屢犯巨案經前縣主戴子邁明府訪拿後由英界公堂獲送到縣訊辦收禁在案前晚新任縣主汪瑶庭大令又提順華到案詰以從前戳斃流氓小常熟之事順華堅稱不知大令以其刁賴喝鞭竹梢一百下跪大練片時仍無實供乃飭還禁再訊○浦東流氓賈雲卿經前縣主戴明府訪獲略訊口供判令收押候核昨經縣主汪大令提案覆訊賈稱寃枉叩求釋放大令查核案情以其屢次犯案判收押攺過所○小東門外洋行街裕德建貨行因日來勢將閉歇由安裕錢莊等九家將行夥楊光輝蔡雙泰董安甫三人扭送到縣控追欠欵縣主汪大令提案研訊原告羅晉甫陳雲卿供稱小的等九莊共被裕德行拖欠銀一萬三千餘兩求向楊等追繳楊供福建厦門人裕德行係堂兄楊清水所開專做豆餅米麥販運厦門本號銷售堂兄於本年三月十五日逝世因此欲將行閉歇所欠莊銀現已央懇同鄉各號從中理處蔡供前雖在裕德爲夥早已歇去董供寍波人在裕德行司帳餘供與楊相同大令得供判將楊蔡兩人收押著董覓保出外從速理楚禀覆 
[南巿瑣譚]  
　　昨爲端陽令節南巿浦江一帶江北划船帮人仿古人競渡遺風紥就各種龍舟懸以五色綵旗鮮艷奪目鉦鼓雜奏喧　如雷更有扮成各種京劇蕩漾于烟波浩渺之中自晨至暮共賽十餘次遊人之往觀者多於渡江之鯽馬路工程局總辦程雨村大令恐釀事端傳諭捕頭添派巡捕數名在馬路往來彈壓以免匪人乘間滋閙亦未雨綢繆之計也○前日有袁少雲者由某處沽飮而回時已深入醉鄉行經董家渡天主堂前肆行滋閙堂中人驅之不去乃由焦司鐸飭人拘送二十三七鋪巡防局局員邱友林二尹提訊之下判責三百板勒令覓有的實人具保方准開釋○前日船户盧錦芳在南巿某茶肆啜茗有楊春榮者向盧索取賭欠由盧控諸捕房捕頭令水巡丁將一千人拘獲押解馬路工程局禀請總辦程大令提訊盧供湖北武昌縣人在籍裝運小麥來滬泊舟浦江與楊略有一面緣前日在烟館相見被其詐去洋銀一元今又藉端向小的强借錢文爲此控請嚴究楊供與盧同鄉同業素係知交前與盧賭博時曾被欠去洋銀一元又另借給一元今小的失業無聊故向索取並不敢訛詐大令謂爾等賭博各有不合姑從寛不予深究斷令押候交人具保不得再行滋閙　 
[英美租界公廨紀事]  
　　昨日爲端陽佳節蒲觴艾劍風景宜人讞嗣翁笠漁直剌循照向章飭丁持名片知照捕房停訊一日○昨晨公廨門皂李春至律師侯魯公處索取節規侯律師倩舌人夏小谷携洋銀十元親送與直剌告以來意直刺大怒立卽將李開除卯名交值日差看管聽候嚴辦○公廨捕役向止一名後雖添補一名仍覺不敷差遣昨日直刺給諭問夥洪福准其補充至此始有捕役三名○尚仁里妓女林巧仙生涯寥落逋負纍纍近以節届天中勢難彌補遂於前日商同假母某氏乘間偕逃有捕役某甲者曾由龜奴阿銀和介紹借給洋銀一百五十元驟聞此信深恐此欵擲諸虚牝突於昨晨將阿銀和扭　公　　爲　追值行差禀知　　著　候訊核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
 [G 
[金鼓牌紙烟又到]  
兹者馳名金鼓老牌紙烟香味清潔早巳膾炙人口今又新到零躉批發其價比衆格外克巳貴客　賜顧向外虹口同泰號復申昌號英租界德馨號全昌祥號福和號全昌成號法界臨平里潤昌號等批拆可也老晉隆洋行啓 
[怡和洋行告白]  
茲者本行在浦東董家渡　造碼頭棧房如貴客有米麥及各項雜貨意　上本棧者請至本行面商爲盼 
[心胃氣痛妙藥]  
余患氣痛十餘年矣久聞上海盆湯衖壽榮齋之藥甚靈卽購一瓶價洋五角服下立止登報拜謝鋤經書舍馬啓 
[中西大藥房叭噠杏仁露]  
此露純用叭噠杏仁釀成精液專治上焦風燥肺熟喉炎胸膈氣逆　行頭痛以及老年痰飲聲啞服此均著奇效誠潤肺清心化熱疏風之佳品也用送官禮尤爲珍重每瓶五角　賜顧者請認牌號不悞上海中西大藥房製 
[日本郵船會社]  
啓者本公司山城丸准於本月初六日卽禮拜六下午一點半鐘開往長崎神户横濱等埠小包收到禮拜五午刻客票賣到初六日十點鐘止倘蒙各　寳號如欲裝貨搭輪者務祈早臨爲幸　　郵船株式會社 
[神卜]  
揚城洗馬橋側李君駿鴻精於地理尤神於卜僕兩因急務往占李判某日時有某姓解圍歴歴不爽其殆君平復生歟特誌數言鳴謝季子　謹白 
[紅酒出售]  
啓者今有美國製造頭等紅酒出售每桶重五十二至五十三加倫之多欲買者請至四馬路二十一號門牌本行交易可也此佈天和洋行啓 
[白濁靈驗說]  
市上白濁丸首推上海盆湯衖壽榮齋第一余患此症屢醫未效往購藥一元服後立愈登報鳴謝同德里王之鈿拜 
[老棧新章]  
本棧房伙向照大例茲因不用接客新章减價如蒙光顧每天房伙錢二百文特此告白三馬路仙源棧謹啓 
[代寄澳門闈姓]  
本號代寄澳門公司闈姓久蒙仕商照顧誠信相孚兹奉英美工部局諭照章捐辦准仍舊開收代寄諸尊光顧請移玉趾特此佈聞廣惠和源發祥萬利昌鉅安號萬福來同啓 
[杭州萬利源]  
江南義賑廣益公司和濟中西華洋合衆西洋澳門躉批照申函購立奉紅票兌現收兌紅票住珠寳巷 
[新出法帖]  
本堂摉集家藏原榻二王歐柳顔蘇米趙成親王諸眞蹟如黄庭樂毅十三行縮皇甫小麻姑洛神賦醉翁亭魏墓志廿餘種摹印精緻允爲臨池至寳上海英界吉羊樓兩宜齋古香閣各書坊發售 
[怡昌水險]  
本行經理潑立興水險公司專保洋面水險平安其費克已如遇不測迅速賠償賜顧者至帳房面議可也怡昌洋行啓 
[杭州義利源]  
江南票全張五元半分條六角澳門票單張六元分條六角半兼售老德記各種藥水戒烟參片申批拆上后市街石庫門内便是 
[地基出售]  
啓者今有地一大方坐落老靶子路已用泥　高圍以竹笆可卽建造房屋欲　　請至四川路三十六號門牌與戈登面議可也此佈 
[毒門妙藥]  
八寳犀黄丸每兩八元五淋白濁丸二元一元花柳搜毒丸二元一元外治花柳丹二元一元一品花痔丹二元一元銀瓶八神丸每瓶一元虔條六神丸每瓶七角百寳珍珠散每瓶一元外治痔瘡藥每瓶一元神效瘰𤻤丸二元一元化毒生肌散每瓶六角京都同同德堂謹白 
[生財道票行啓]  
本行逐月批發江南和濟廣益合衆各種彩票其價較衆格外克巳賜顧者請函致松江西門外嶽廟内東門外本行購取可也此佈 
[曾伯廉各藥料]  
ＯＨＡＭＢＥＲＬＡＩＮ，Ｓ　ＭＥＤＩＣＬＮＥＳ 
曾伯亷所製咳嗽藥天下無雙如人受寒咳嗽服此最妙因能通肺中之氣使痰易出也小孩亦可服蓋緣内無毒性物之故曾伯亷所製痧藥能治大小腸各病用過之人盡皆稱妙蓋能一服卽愈也如人發痧立卽服下無不告痊 
曾伯亷所製止痛油治痛風爲第一妙藥痛時敷之立愈愈後仍前敷治定可永遠除根此外如肋骨痛腰骨痛胸骨痛刀割火灼凉瘡皆可用此藥治之 
分寄各藥鋪出售每小瓶洋五角大瓶洋一元丁上海新晉隆洋行總經理 
[先正墨寳]  
同德堂主人雅鑑絳雪眞傳賀壽慈題京都同德堂鑑藥到回春刑部左侍郎黃鈺題 
[官禮壽禮節禮最宜]  
照本發兌官燕半斤裝一錦匣價洋十元 
毛燕每斤三元上等四元取價九折去毛機器大六元小三元 
饋送京内外　達官壽禮節禮官禮咸以本公司所製燕窩糖精爲最合宜盖此糖精淸香可口補益人身較之燕窩白木耳功效尤爲捷速旣無摘毛去穢之繁又有隨手可用之快故人皆樂食之近因官燕毛燕價賤仍照舊大匣四元小匣二元去毛機器有楠木盒裝南京路一百四十七號門牌華興公司白 
[必得成上海棋盤街經理合衆彩票批發]  
第十六次大彩聲明第一會合衆票三彩誌喜 
英五月份票在天津路總公司當衆開彩三彩第七千三百十二號由本行分條售出巴勒洋行陳君得一條老閘水菓行瞿君勝千得四條前益利船買辦胡君蓮堂得一條美記船得四條並上下附彩均由本行售出其餘五六彩甚多不及細贅茲售英六月份票全張售洋五元小洋照市　水批發公司一律以廣　徠函購卽奉信資自給外埠經售此票不論通商口岸以及内地各府州縣市鎭總公司業已立案准可售賣决無阻撓情事望外埠售票各　寳號幸勿觀望也 
[京都天寳齋色愈肝胃氣痛]  
此散專治男女九種諸痛初染緊痛一服霎時立止久患時發三服永遠除根謂余不信痛時當面可試各症服法仿單諸痛詳明每服一元鋪設上洋二馬路西鼎新里石庫門 
[耳聾速看]  
余兩耳遠年雙閉百藥無效今萃閱貴報得悉上海英大馬路萬康醬園對門德仁里内廣東陳恆德堂耳聾丸藥奇效非凡託全盤信局寄購耳藥二大盒價洋八元服之得獲全愈恩同再造特登報以鳴謝杭州織造署内恩裕頓首 
[杭州趙同昌告白]  
茲者本棧所出燭票於四月廿六日起至五月底爲止在杭省廣興巷懸牌週知騐票照發過期作廢特此預告　　光緒廿六年趙同昌主人啓 
[杭州同發票行]  
逐月經售江南義賑票澳門票廣益公司票和濟票合衆等票價照大市遠埠○紳商賜顧者信購原班立奉開設三元坊同善齋善書局内分設湖州九賢堂書坊内 
[上海中英新記大藥房各種鮮菓嗬囒汁水]  
本藥房自造各種鮮菓汁嗬囒水如𣜏檬水香賓水牛蔾水楊梅水鹹水苦水玫瑰水薑汁水等各色俱全價廉物美賜顧者須認明棋盤街中市牌號爲記不悞 
[郵政信箋信封]  
本號精製名箋藏扇各項郵政箋封以及東洋與西式簡筒花樣新艶格式古雅又易於遞寄如荷　鑒顧者請認明上海二馬路南九華堂南紙扇莊庶不致誤遠處可由郵政寄買亦甚妥便 
 
 

Page 8

 
 
   
 
 

Page 9

 
 
[四明瑣紀]  
　　甯波訪事人云郡城某書院甄别案發計上取童生三十名勵延憙吴世哲葛延佑吴長華陳彬章王茂霖鄭政鑰江起鯨夏宗漢吴長康林光耀吴世乘施積垣陳祖彬嚴志揚張仁榮忻仰高童午成勵延晉林泗壽張炳榮宋鳳翥宋鳳壎陳秀章汪培綸張傳恩宋鳳翹陳祖業王繼周石運樞林光裕陳祖謨王聖瑞劉鉅章顧斌銓陳輅中取童生二十四名陳道恒陳達煒朱紹衣江義廉陳紹虞許殿元楊斌陳振鋃謝寳樹童炳鐈沈立標慺英儒沈茂祥汪宗煦張美樟金嗣熙趙宗祥竺虁祥董束三陳寳澄夏文彬張渭林鼎勳施彬煃○蟻媒王沈氏誘騙王家福之妻出售與人事爲王偵知奔赴鄞縣署喊控縣主除大令立提王沈氏到案訊知一切叱令掌頰二百下諭令王具狀領妻嚴加管束○郡城北門灣紡紗廠有壓賽堰陳姓婦隨衆做工四月十一日乘間竊取綿紗一包被人窺破告知司事一再窮詰供出行竊已不止一次爰卽解送鄞縣署禀請究懲○靈橋門外於去年新開廣如成公司係呼童巷秦某與奉化人楊震安股開共計十二股湊集貲本洋銀二千二百元楊爲之夥不善經理虧至一千餘元秦某惟楊是問楊於上月十八日潛吞洋烟自盡死後楊之妻及股東奉化人某某等將秦某家搗毁一空後復將如成之存貨變賣刻聞仍不肯千休未知若何了結也○奉化連山寺方丈某僧近被武舉者存泰逐出另昻方丈禀請奉化縣龔大令大令不准屠遂鳴鑼聚衆麕至縣署吵閙龔大令上郡面訴府憲府憲飭拿滋閙人犯再行核辦○寗波府高太守飭差密拿大墩徐阿坤到案笞責一千五百板發鄞縣待質所管押候辦○奉化縣解府犯人章亞幅葛信才戴榮松尤連保鎭海縣解府犯人俞世三府尊牌示定於四月二十三日勘審○密郡呼童巷口張聚成紙店於本月某日之夜被賊竊去錫箔一百數十塊翌日報府適三公祠保甲局局丁查獲一人形迹可疑扭至局中經局員盤詰供方有根住南門外半街嚴長春茶館樓上張聚成所失錫箔實係小的所竊每百售錢三十六文局員得供卽称解　署經府憲研訊　　相同發交鄞縣邑尊立提窩贓者到案著將賊犯笞責二千板發自新所管押窩賊之人發待質所再行核辦 
[法租界捕房紀事]  
　　江北人楊寳其在老北門外城河浜嘉泰茶棧弄口與隣居林沈氏爭取自來水起釁被林有根等毆斃乘間脫逃當將林沈氏林周氏及衣攤主錢忠祥押店夥葛汝林一并拘入捕房報經上海縣汪大令臨塲相騐判將林周氏等帶回捕房移解到縣歸案訊究旋經朱明府訊供准將錢忠祥暫行交保林周氏等移解縣署經汪大令研訊以錢忠祥不能置身事外立出信票飭差持赴法總領事署簽字請將錢交差帶回歸案訊究領事特飭捕頭者保交案移解縣署訊辦○瘋人某甲語無倫次前日在城河浜投河自盡爲巡街捕援救登岸送入捕房捕頭令押候解送公堂待家屬認領○甲乙二竊前晚在洋涇浜某里圖竊爲包探拘獲送入捕房捕頭令押候解送公堂究辦 
[美租界捕房紀事]  
　　五百十五號華捕與僑居外虹口老街之李松坡有何宿怨昨午闌入其家肆行毆擊鍋灶盆碗一掃而空李心不能廿奔赴捕房聲訴捕頭立遣某包探前往查明以便將捕解送公堂禀請讞員翁笠漁直剌核辦○江北某邑人陳阿六賃得虹口有恒路第四十四號房屋開設老虎灶茶肆前晚流氓蕭阿來與之口角馴至扭毆陳力不能支被傷頭額血流被面奔訴捕房捕頭遣包探沈阿岳將陳拘獲押候解送公堂禀請懲辦○昨晨浙江甯波府屬某邑人陳才才葉阿萬遇諸百老匯路因索舊欠以致鸳毆五百九十六號巡捕喝阻不依因卽拘入捕房告知捕頭押候解送公堂禀請究辦○江北某邑人某甲虜瘡满面人皆以小麻皮呼之向在某輪船做工前晚乘間竊取船上銅板等物携之登岸適爲包探朱阿高所見拘入捕房捕頭令押候解送公堂禀請訊辦○有曹洪壽者不知何許人落魄申江囊空如洗前晚壁　至裏虹口某姓宅畔就獸環上雉經五百二十三號巡捕見之雇車載入捕房後經其友人錢毛郎所聞領之而去 
[上海六馬路仁濟善堂經收咸有一德施醫給藥一文愿册捐三月初一至四月初十日清單]  
　　崇餘莊來無名氏大善士洋一百元董董彩豐保子毓秀平安程福翁還愿各洋五十元趙馥疇洋三十元巫喬峯洋二十元葛維衫洋廿元銅洋十八元無名氏十五元壽萱室周洋十二元求平安人洋十元錢六百文無名氏機器洋三元英洋七元三省堂洋十元銅洋十元章鎭山求父病愈廣潮澄海謝求内助病愈陳素妹保平安并求兒子在外國平安蟄隱陳彥　五户各洋十元培德堂八元彭錫九來馬姓七元無名姓陳培均龍圓溧陽心愿子徐心愿四户各五元席士記四元四角勉力子四元三角無名氏龍圓陸元記求免災上侍平安人三户各四元蕭孔瑞堂無名氏各三元隱名氏二元六角葉星槎洋二元銅洋三元柴桑無名氏洋二元生銀元　安郡高陽郡湯在青葉任來湯馬古合洋二元一角無名氏二十角七齡童等六位二元沈士吟書屋思親子勉力子來鶴堂郭玉　爺子彭七户各二元隱名氏十一角敦慶隆永安號慶善　號恰美號嘉泰莊長盛川劉宜溥又馬功揚州宋崧羅店勉力子鴛湖稱力子朱中和楊崇禮楊雲直楊貴謙楊少芝戴子餘周先魁董耕書倪富慶王燕源必慶堂靜意堂不足者無名氏廿四户各洋一元蔡公館蔡公館各洋六角黎以炤黎以銘黎玉銘郭善卿勵卿一鑑齋永泰慶餘杭孔周氏澤也孔氏隴西氏無名氏無名氏無名氏十三户各五角阜昌參號五位五角熊惟三四角銅洋二元錢二十元楚子俊張斗南王俊才王若金卓國卿陳裕泰郭裕盛七户各四角黎陳氏貼水入各三角趙振福黎玉畏蔣錦元黎龍氏隆泰和公合　泰興無名氏常熟無名氏八户各二角李敬之朱文光朱敦仁張桂森汪文軒陸琴士王鹿苹史掌文趙孔言補拙軒讀月軒烟客堂官無名氏十四户各一角大通輪船帳房銅洋九元　汝舟銅洋七元華大東　銅五元一角袁子泉銅洋三元太鎭鹽公堂銅洋二圓元　銅洋一元二角大昌源王聚順青暘無名氏無名氏無名氏無名氏六户各銅洋一元永茂銅洋四角漢關瞿無力子麥記南記四户各二百文求平安五十文以上共收洋五百零五元五角銅洋六十七元七角錢六百七十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
